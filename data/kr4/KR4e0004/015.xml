<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_015-1a"/>
宋學士文集卷第十五　鑾坡集卷第五<lb/>
　　郊禋慶成詩序<lb/>
皇帝自登大寳主百神即有事于<lb/>
昊天上帝以<lb/>
仁祖淳皇帝配神作主于今五載弗懈益恭粤洪武壬子冬<lb/>
十一月辛酉長日至復遘其時前期丙辰　上御奉天<lb/>
殿集臣工于庭告以誓命戊午出宿齋宫有司汜掃反土鄕<lb/>
爲田燭各戒具脩罔敢弗肅及期行事百辟卿士後先駿奔<lb/>
牲牷肥腯圭幣温緻噐用質雅酒齊苾芬樂舞具舉升煙上<lb/>
聞　皇心内外質文两盡<lb/>
上帝居歆福禄攸降旣竣事禮部尚書陶凱工部尚書黄肅<lb/>
工部待卽牛諒晉府參軍熊鼎磨勘司令吳雲兵部郎中劉<lb/>
崧工部主事周子諒秘書監丞陶誼晉府録事張孟兼吳府<lb/>
錄事吳從善咸謂　皇帝升中于天國之大典幸際熈<lb/>
<pb n="KR4e0004_SBCK_015-1b"/>
明與扵執豆籩之列不可無篇什以紀慶成昭示萬世遂以<lb/>
唐詩星臨萬户動月傍九霄多爲韻各賦詩一章而屬濂序<lb/>
之濂聞郊祀之禮始扵有虞氏至周大備秦漢以来寖渉不<lb/>
經且惑扵六天六帝之說莫之適従君國子民者亦罕能躬<lb/>
嚴祀事徃徃遣大臣攝之肆惟<lb/>
皇上一據禮經而洗千古之陋每嵗親升泰壇昭事上帝恪<lb/>
恭寅畏有赫其臨隂歛陽舒降甘風雨覃及寰宇物無疵癘<lb/>
行見鳯皇降而龜龍假矣聲歌之發兹非其時乎昔者周人<lb/>
之頌所謂昊天有成命者郊祀天地也思文者后稷配天也<lb/>
二詩辭氣奥宻卒未易暁然非卜商之序掲其宏綱後世何<lb/>
自而明之羣公之什優柔而雅馴整肅而泰豫足以羙盛徳<lb/>
形容而告扵神明善言詩者謂其有得周人之微㫖所可愧<lb/>
者濂非卜商之識僣序作者之意君子其謂斯何雖然一代<lb/>
之成憲後王之所取法者其大㮣亦頗著見扵間云是歲十<lb/>
<pb n="KR4e0004_SBCK_015-2a"/>
有二月甲戌朔金華宋濂謹序<lb/>
　　昭鍳錄序<lb/>
洪武六年三月癸卯朔　上詔秦相府右傳臣文原吉<lb/>
翰林脩撰臣王撰國子博士臣李叔尤助教臣朱復秦相府<lb/>
錄事臣蔣子杰晉府紀善臣吕宗盛錄事臣杜環燕府録事<lb/>
臣張雲翀吳府錄事臣吳從善椘府錄事臣王鏞靖江府錄<lb/>
事臣宋善類集歴代諸王事實既受　命乃取東觀諸史相<lb/>
與研摩善與惡可爲勸懲者咸采焉其文蕪事泛則剛取其<lb/>
大槩或有奢淫不軌無復人理者輙棄而不收越二十又二<lb/>
日甲子書成繕冩爲二卷臣原吉等詣　闕投進仍請以太<lb/>
子賛善大夫臣宋濂爲之序　上可其奏先是有詔禮<lb/>
部亦脩是書前尚書臣陶凱今尚書臣牛諒主事臣張籌遂<lb/>
録爲一卷上塵　乙夜之覧然二書義例夲同無大相逺<lb/>
臣籌因會粹衆論合而爲一承　詔刻梓以傳名之曰昭鍳<lb/>
<pb n="KR4e0004_SBCK_015-2b"/>
臣濂因得而序之臣濂欽惟　皇上旣正天位即㝎<lb/>
青宫衆建諸子爲王作鎮䧺藩扵是蔽自　淵衷錫以寳訓<lb/>
凡箴戒之諄切禮儀之等第兵衛之出入與夫職制營膳法<lb/>
律洪用之屬具錄成書共一百一十有餘條然慮其文太繁<lb/>
前史之事可據以爲鍳戒者多扵各條之下微注其綱而其<lb/>
目則悉載此書庻幾得以互見其爲　聖子神孫建萬<lb/>
世之丕基者可謂深且長矣扵戯盛㢤然代天而理物者天<lb/>
子也佐天子謹藩制以壮磐石之宗者諸王也天子則元首<lb/>
諸王則手足是謂一體者也其可不同心而同徳者乎昔之<lb/>
賢王有見扵此敬以脩身禮以齊家政以馭衆夙夜戰兢唯<lb/>
恐不䏻盡屏翰之寄故禄位傳諸無窮聲光顯于来世其或<lb/>
不賢而弗之察欲縦情逸且失其秉彜之性而欲久享爵秩<lb/>
抑亦難㢤觀錄中所紀歴歴蓋可数也傳曰義勝欲者從欲<lb/>
勝義者㐫又曰惟命不于常道善則得之不善則失之矣嗚<lb/>
<pb n="KR4e0004_SBCK_015-3a"/>
呼　寳訓具在赫若日星之臨覧是錄者其懋戒之㢤其懋<lb/>
戒之㢤是嵗五月三日臣濂拜手稽首謹序<lb/>
　　楞伽阿䟦多羅寳經集註題辭<lb/>
大䧺氏所說阿䟦多羅寳經凡經三譯其四卷者宋元嘉中<lb/>
中印度求那䟦陀羅也其十卷者後魏延昌中北印度菩提<lb/>
流支也迢至扵唐寳义難陀来自于闐復以䟦陀之譯未弘<lb/>
流支之義多舛與僧復禮重翻爲七卷則久視𥘉也扵是判<lb/>
教諸師提綱挈領李通玄則以五法三自性八識二無我爲<lb/>
言智覺延夀則以實相佛語心自覺聖智爲言一則因理以<lb/>
顯事一則從事以推理理事兼究則經之奥義無餘藴矣然<lb/>
自菩提逹摩東来震且謂此經四卷可以印心遂授其徒慧<lb/>
可故宗禪㝎者世受其說而其文辭簡嚴卒未易通所以傳<lb/>
之者寖微至宋張文㝎公方平見扵南譙悟其爲前身所書<lb/>
乃以錢三十萬屬蘇文忠公軾印施江淮間蘇公親爲書之<lb/>
<pb n="KR4e0004_SBCK_015-3b"/>
且記其事自是流布漸廣雷庵禪師正受病句讀之難通也<lb/>
與同𫀆智燈據䟦陀之本而参以魏唐二譯原其異同歴䟽<lb/>
扵經文之下復稽唐註古本暨宋僧寳臣閩士楊彦國之說<lb/>
而折衷之凡經綸䟽録有渉扵經者亦撫其精華附焉名之<lb/>
曰楞伽寳經集註自慶元乙夘之三月至丙辰之四月始克<lb/>
就緒其用心可謂勤矣且如来說經不即語言不離語言矧<lb/>
此楞伽實詮圓頓八識洞然號如来蔵大包無外小入無内<lb/>
本性全真即成智用觀身實相與净名同若彼二乗滅識趣<lb/>
寂譬如迷人忘已之頭狂赱呼號別求首領此乃諸佛心地<lb/>
法門不假脩證現前成佛禪宗之要盖莫切扵此矣或者則<lb/>
曰西来之宗一文不設若謂𥘉祖持此印心非愚則惑子不<lb/>
聞逹觀頴公之言乎曰不然也佛法随世以爲教當逹摩時<lb/>
衆生滯相離心故入義學者悉斥去之逹觀之言猶逹摩之<lb/>
意也苟不察其救弊微權而據以爲實則禪那乃六度之一<lb/>
<pb n="KR4e0004_SBCK_015-4a"/>
先佛所指持戒爲禪㝎智慧之本者還可癈乎雷庵之註其<lb/>
有功扵禪宗甚大非上根宿智不知予言之爲當也此經舊<lb/>
甞刻板姑蘇㓜住庵近毀扵火天界禪師白庵金公意欲流<lb/>
通乃購文梓重刻于旃檀林来徴余爲之序予㓜時頗見正<lb/>
平張戒集三譯之長采諸家之註成書八卷以傳大意略同<lb/>
惜雷庵不及見之白庵妙悟真乗旁通儒典爲業林之所宗<lb/>
師苟求其說而𥙷入之則其功又豈不大扵雷庵哉<lb/>
　　劉參軍黄牒䟦尾<lb/>
西昌劉氏素號簮纓家由宋治平元年至咸淳十年擢苐奉<lb/>
常者八人與鄕闈之貢者又二十九人其諱在中字伯正者<lb/>
凡四𬒳薦送方登建炎二年進士苐授文林卽永州錄事叅<lb/>
軍此盖其九月所受黄敕也宋舊制告與敕多兼給思陵以<lb/>
建炎元年五月一日即位扵應天府戎馬紛紜庶事草創其<lb/>
月十七日始詔文武官自太中大夫正任觀察使以上並命<lb/>
<pb n="KR4e0004_SBCK_015-4b"/>
辭給告餘則令吏部具鈔降敕則當時給敕者頗衆不特𥘉<lb/>
入官令録而巳後因臣僚奏請洊詔巳給敕官俟法物成時<lb/>
逐等依舊給告則三年三月九日也牒後所書中太夫守右<lb/>
丞朱中大夫守左丞顔而不着其名朱名勝非謚忠靖顔則<lb/>
名岐盖元年十一月思陵註蹕惟揚越十日擢岐與許景衡<lb/>
爲尚書左右丞二年五月十三日景衡罷而勝非代其位以<lb/>
月日較之必知其爲二人矣又書正議大夫守右㒒射而不<lb/>
着其名氏當是黄潜善無疑或謂爲李綱殆非也綱自元年<lb/>
七月五日自右僕射升左僕射潜善從門下侍郎爲右僕射<lb/>
是月綱即出提舉洞霄宫二年十二月十九日潜善始拜左<lb/>
相此牒給扵是嵗之九月其以右僕射繫銜非潜善而何職<lb/>
事銜之上三人者並加守字凡階高而官卑者稱行階卑而<lb/>
官高者稱守官階同則無之此猶循唐制也嗚呼潜善主和<lb/>
誤國真姦臣之雄不足汚君子齒頰岐亦小人力黨張邦昌<lb/>
<pb n="KR4e0004_SBCK_015-5a"/>
詆綱爲金人所惡不可使秉鈞軸章至五上而不愧唯勝非<lb/>
差強人意律以春秋責備之義亦有不得免焉區區貴冨能<lb/>
幾何乃無所忌憚至扵如此墓骨巳杇覧其官氏人猶指議<lb/>
之有憤惋不平之氣果何爲者㢤參軍八世從孫職方郎中<lb/>
崧出此扵破壞之餘潢飾以成卷軸然自宋迄今已歴二百<lb/>
四十又五年矣宋之取士用辰戍丑未年建炎二年屬戊申<lb/>
其秋親試進士賜李易以下四百五十人及第出身有差盖<lb/>
元年丁未翠華出幸江南故無暇及之爾因并書之以解讀<lb/>
者之疑云洪武五年冬十月一日<lb/>
　　太上清正一萬夀宫住持提點張公碑銘<hi>有序</hi>
龍虎名山蟠踞上饒之區重岡複巒自中閩来若翠𬎼戎旃<lb/>
環衛其背而雲林二十六峯森列内向如拱如趨如冠劒而<lb/>
迎至琵琶之峰止焉大川西㵼仙岩㧞起天半而絶其衝靈<lb/>
氣翕合欝爲仙人所都歴代以来其侍祠竹宫而峻陟崇班<lb/>
<pb n="KR4e0004_SBCK_015-5b"/>
者相繼乎後先或葆熈餐醇扵巖谷之下聲光燁然多與名<lb/>
薦紳相埒及其終也飛騰觧化游神丹臺下上矣氛曾不得<lb/>
以凂之如吾張公脩文盖亦其中之有聞者歟公諱友霖脩<lb/>
文其字也信之貴溪人父漢良有馴行人稱文穆先生毋汪<lb/>
氏公之生也有霞光香氣之異居亡何老父秋髪<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛怱曵<lb/>
杖而至顧文穆言曰爾児方外之噐也冝謹視之言訖失老<lb/>
父所在年十二志恬慮冲皦皦如孤鶴獨立文穆以其生有<lb/>
玄徴俾入龍虎山從周尊師復禮㳺尊師學行融洽貫老易<lb/>
爲一塗公晝夜窮研而受其說以九經爲淵源百氏爲支派<lb/>
縷析毫分而極其根柢之所會閱六年始著道士服事周君<lb/>
貴徳爲弟子時桂心淵隐匡廬金志陽居武夷二人者世號<lb/>
爲真仙翁脩丹之士依之者成市公皆躡屩擔簦徃拜其坐<lb/>
下傳其三皇内文九鼎丹法所謂延齡度世者頗領其幽玄<lb/>
歸參天道運化三洞四輔海嶽洞府日月星斗諸書或合或<lb/>
<pb n="KR4e0004_SBCK_015-6a"/>
離類有以取舎之復自嘆曰吾春秋方盛撫世微權要不可<lb/>
無見也乃出力扵詩章古文辭課之扵虚無扣之扵寂寞盖<lb/>
混混乎其不可竭矣虞文靖公集以文䧺海内公爲書千数<lb/>
百言暨所爲雜著一編遣其徒張自賔徃質之文靖深加敬<lb/>
嘆與之相辨難者甚至自是及門受業者日衆其從之求文<lb/>
户外亦屨滿矣公則又曰此當寘之二毛巳在顛其尚不求<lb/>
歸宿之地乎扵是刋落葩藻與道夷猶至和薫蒸四體盎睟<lb/>
泉渟谷虚冥契玄極有不知歲月之易遷者嗣天師太乙明<lb/>
教廣玄體道大真人張公嗣徳嘉公玄學淵邃辟爲教門講<lb/>
師脩文輔教簡正法師兼元壇脩撰太乙之緒再傳實爲四<lb/>
十二代而張公正常起承之入我　國朝錫以護國闡祖通<lb/>
誠崇道弘徳大真人之號累　詔至南京公皆爲輔行翊<lb/>
賛相導靡不備至洪武辛亥秋八月更辟教門高士㝷提點<lb/>
大上清正一萬夀宮而諸宫觀之事咸蒞焉未幾興髙行道<lb/>
<pb n="KR4e0004_SBCK_015-6b"/>
士黄棠吉鄧仲脩同𬒳　召公奏對稱　㫖賜食禁中而退<lb/>
冬十月　大駕幸鍾山崇禧寺復燕勞有加明年壬子春公<lb/>
屢乞還山　上欲屬以禜祈之事命中書㽞之且有白<lb/>
金之賜秋七月公示微疾扵朝天宫謂仲脩及丹霞鋉師周<lb/>
玄真曰盍趣宫主宋玄真相見乎既至正襟危坐從容言曰<lb/>
自非我有性本虚空生浮死休處世一夢吾将觀化扵㝠㝠<lb/>
之中矣遂操觚賦詩一章翛然而逝是月十又七日也顔貌<lb/>
鮮澤肌體柔弱仙經所載尸觧者可信弗誣仲脩力營其後<lb/>
事徃白儀曹因以其事聞　上爲之惻然後三日奉遺<lb/>
蛻焚扵石子岡執紼從者至数千人火旣熾有五色祥煙盤<lb/>
旋扵其上云公自呼鐡鑛子有文集若干卷亦以鐡鑛名世<lb/>
夀六十又七所度弟子即自賔自賔純飾好脩與翰林羣公<lb/>
㳺交譽其賢今﨑嶇道塗凾靈骨以歸将與其子若孫吳保<lb/>
和張敬安謀以某年月日塟于龍虎山之天峯件繫羣行来<lb/>
<pb n="KR4e0004_SBCK_015-7a"/>
徴濂爲之銘濂聞老子之㫖可以治國可以脩身可以錬真<lb/>
其大者與孔氏或不異也公以超頴之資屢求賢師思兼孔<lb/>
李之學而通之其視死生若旦暮泊然無所繫累者固冝也<lb/>
豈古所聞有道之士非邪濂也不敏何足以銘冠劒之蔵勉<lb/>
㣘自賔之請而述之山中有方壼真人高風莫攀君子擬其<lb/>
爲陶隠君之倫當䏻爲濂刪而正之銘曰<lb/>
大道之文洞玄玄兮八角垂芒太極先兮天真皇人授而傳<lb/>
兮龍虎之君環以千兮探其靈秘道乃全兮上清道士古列<lb/>
仙兮洞逹懸觧恊玄筌兮内天外人藴坤乾兮出入孔墨孰<lb/>
後孰前兮玉室金簡列戔戔兮彩霞丹景交相鮮兮溢爲篇<lb/>
翰五色宣兮有聲鍧然聞九天兮　龍光下逮勢廽旋<lb/>
兮一旦觧化同蛻蟬兮騰淩滅没行翩翩兮白蜺青鳯扶羽<lb/>
軿兮無象有物形神遷兮逹人何累止若淵兮冲漠無爲合<lb/>
自然兮其迹雖泯名則緜兮冠劒之墟勒蒼堅兮山靈撝訶<lb/>
<pb n="KR4e0004_SBCK_015-7b"/>
久逾䖍兮<lb/>
　　句容奉聖禪寺興造碑銘<hi>有序</hi>
句容縣之東四十五里有地曰白土埭邍陸衍迤林樾蒼潤<lb/>
欝岡虎耳良常諸山屹立乎東西聮輝分彩神秀之所融會<lb/>
而奉聖禪寺宅焉按金陵塔寺記𥘉名永㝎梁武帝時有大<lb/>
桑門寳亮主之帝方尊崇釋乗聞亮精通義學命撰涅槃經<lb/>
䟽參訂辨博允契先佛甚深微妙之㫖寺因籍之増重與諸<lb/>
大刹争雄唐李兵燹縦横寺日墮廢僞吳楊氏據有金陵其<lb/>
檢校僕射許褒遵厥父司空雍之命新作之割腴田在句容<lb/>
丹徒者若于畒以飯浮屠夫人景氏猶以爲未足復施句容<lb/>
田若干埤益之宣城二比丘曰義爽曰廷規行業峻潔僕射<lb/>
具䟽延居寺中蓋大和年間也至宋大中祥符𥘉始賜今額<lb/>
公于宋季又復摧敝弗支羣僧皆風雨散去丹徒之田亦爲<lb/>
閭右民施茂等所奪元至元中住持平山坦公不憚四千里<lb/>
<pb n="KR4e0004_SBCK_015-8a"/>
之逺北訴于中書移文江南捴攝且命下其符扵鎮江凡厯<lb/>
七載之久殫三徃返之勤侵疆乃歸平山既遷化滅庵受公<lb/>
繼之後雖數易其主而未遑設施至正三年癸未咲岩禪師<lb/>
徃𥙷其處當屢廢之餘室如懸罄積逋之未庚者踰五千緡<lb/>
咲岩晝夜不自寕議鬻不毛之山以償殺衣縮食孜孜以興<lb/>
建爲務不四三春秋粟盈于倉泉溢于嚢乃剪嵗荒乃闢靈<lb/>
塲乃樹棟梁九年巳丑釋迦寳殿成明年庚寅搏土塐佛菩<lb/>
薩暨大弟子護法神王諸像環以大阿羅漢慈容穆如九座<lb/>
香華嚴奉如式曽未幾何三觧脫門又成右設涅槃之居以<lb/>
處有疾僧伽左建僕射父子祠而他施者附之又明年辛夘<lb/>
演法之堂又成名之曰正法眼閱三月棲禪之室又成名之<lb/>
曰清淨覺海且拓其術徑别築小山門以爲喉衿通名曰㝎<lb/>
林山西廡及衆寮次第而就又四年乙未像四天王神扵三<lb/>
門繚以周垣延袤三百餘堵委蛇縵廽如雲横阜截防限遂<lb/>
<pb n="KR4e0004_SBCK_015-8b"/>
嚴又明年丙申禪師遷住保寕而懐楚津公南宗定公先後<lb/>
而至皆刻厲有爲益其土田當是時　大明建都江左<lb/>
而浙右猶未盡平寺當毗陵京口之衝騎歩之兵㸑息者旁<lb/>
午覩其宏敞嚴飭㦸手相戒不敢犯洪武三年庚戌仲綸彌<lb/>
公來司寺事病東廡之未稱也撤其故腐易以新堅而規制<lb/>
扵是乎大備殿以間計者凡三室與門如殿之数堂如門之<lb/>
数而溢其二两廡如堂之数而加以七倍其懸鍾之樓則仍<lb/>
其舊焉仲綸潜心内行爲四衆之所趨仰且念咲岩錙銖之<lb/>
積以克潰于成視衒竒鈎貨以病民者相去萬萬苟不圖之<lb/>
顯刻金石則後来者何自而知之力請濂爲之記夫自辛卯<lb/>
兵變以来江淮南北所謂名藍望刹多化爲煨燼之區而狐<lb/>
兎之迹交道過其下者無不爲之太息奉聖禪居有如魯靈<lb/>
光巋然獨存非惟金浮碧明照映扵山色水光之際而鐘魚<lb/>
之互荅𥘉不異扵承平時豈亦有数存扵其間乎雖然人事<lb/>
<pb n="KR4e0004_SBCK_015-9a"/>
之盡誠之以勝天自非主之者疊矩重規求其持久而不墜<lb/>
若此或未之見也讀予文者尚念昔人搆締之艱而繼承扵<lb/>
無窮㢤咲岩名善愈族某氏明之昌國人說法嗣仲芳倫公<lb/>
耆舊僧宗鉉咲岩同邑人是寺之役其功爲最多繫之以銘<lb/>
曰<lb/>
皇矣象教自西徂東丕建塔廟牖于民衷青天震雷以聳群<lb/>
聾蹶然以興豁爾而聡句容之墟白土之里川媚山輝靈龢<lb/>
萃止彼阿練若䧺焉中峙由梁洎元成壞凡幾有偉一師飛<lb/>
錫而嘆不創寳所妄邪孰閑白業所感在彈指間靡仆不起<lb/>
何闕弗完湧殿峩峩飛樓㵝㵝像變嚴嚴𣑽夾晣晣觚稄騰<lb/>
翔丹艧絢麗兠率天宫下移人世粤自興戎刼火颺埃荘嚴<lb/>
勝域鞠爲草萊此獨巋然鸞鶱鳯廽都人聚觀一何壮㢤賦<lb/>
形两間固囿乎数人㝎勝天如鳥建羽千里奮飛能令顛墜<lb/>
式纉式承胡寕弗顧寳華楼閣不渉有無光明發舒號爲毗<lb/>
<pb n="KR4e0004_SBCK_015-9b"/>
盧徧覆大千了無欠餘凡爾方𫀆攝心澹泊来居来㳺無證<lb/>
無作大史勒文因病注藥尚祛昏迷同歸妙覺<lb/>
　　寂照圓明大禪師壁峯金公設利塔碑<lb/>
禪師諱寳金族姓石氏其號爲壁峯生扵乾州永夀縣之名<lb/>
胄父通甫宅心從厚人號爲長者母張氏亦嗜善弗倦有桒<lb/>
門持鉢乞食以觀音像授張且屬曰汝謹事之當生智慧之<lb/>
男未幾果生禪師白光煜煜然照室㓜恒多疾纏綿衾枕間<lb/>
父母疑之曰此児感祥徴而生其冝歸之釋氏乎年六嵗依<lb/>
雲寂温法師爲弟子既薙落受具戒徧詣講肆窮性相之學<lb/>
對衆演說纍纍如貫珠聞者觧頥巳而撫髀嘆曰三蔵之文<lb/>
皆標月之指爾昔者祖師說法天華<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛金蓮湧現尚未能<lb/>
出離死生况區區者邪即更衣入禪林時如海真公樹正法<lb/>
幢扵西蜀晉雲山中亟徃見之公示以道要禪師天起疑情<lb/>
三二年間寝食爲廢偶携筐随公擷𬞞扵園忽疑坐不動厯<lb/>
<pb n="KR4e0004_SBCK_015-10a"/>
三時方窹公曰爾入㝎耶禪師曰然曰汝何所見禪師曰有<lb/>
所悟爾曰汝苐言之禪師舉筐示公公非之禪師寘筐于地<lb/>
拱手而立公又非之禪師厲聲一喝公奮前揕其<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>使速言<lb/>
禪師築公<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>仆之公猶未之許咲曰塵勞暫息㝎力未能深<lb/>
也必使心路絶祖闕透然後大法可明耳禪師聞之愈精進<lb/>
不懈遂出參諸方憇峨眉山誓不復粒食日採松柏啖之脇<lb/>
不沾席者又三年一念不生前後際㫁照體獨立物我皆如<lb/>
自是入㝎或累日不起甞趺坐大樹下溪水横逸人意禪師<lb/>
已溺死越七日水退競徃視之禪師燕坐如平時唯衣濕耳<lb/>
一日聽伐木聲通身汗下如雨嘆曰妙喜大悟十有八小悟<lb/>
無筭豈欺我㢤未生前之事吾今日方知其真耳急徃求證<lb/>
扵公反覆相辨詰甚力至扵曵傾禪榻而出公曰是則是矣<lb/>
翼日重勘之至期公扵地上畫一圓相禪師以䄂拂去之公<lb/>
復畫一圓相禪師扵中増一畫又拂去之公再畫如前禪師<lb/>
<pb n="KR4e0004_SBCK_015-10b"/>
又増一畫成十字又拂去之公視之不語復畫如前禪師扵<lb/>
十字加四隅成卍文又拂去之公乃總畫三十圓相禪師一<lb/>
一具答公曰汝今方知佛法宏勝如此也百餘年間參學有<lb/>
悟者世豈無之能明大機用者寕復幾人無用和上有云坐<lb/>
下當出三虎一彪一彪者豈非爾邪爾冝徃朔方其道當大<lb/>
行也無用蓋公之師云先是禪師在㝎中見一山甚秀麗重<lb/>
楼傑閣金碧絢爛諸佛五十二菩薩行道其中有招禪師謂<lb/>
曰此五䑓山秘魔岩也爾前身脩道其中靈骨猶在何乃忘<lb/>
之旣寤遂逰五臺山道逢蓬首女子身𬒳五綵弊衣赤足徐<lb/>
行一黒獒随其後禪師問曰子何之曰入山中爾曰将何爲<lb/>
曰一切不爲良久乃没叩之同行者皆弗之見或謂爲文殊<lb/>
化身云禪師乃就山建靈鷲庵四方聞之不逺千里負餱糧<lb/>
来獻者日<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛也禪師悉儲之以食㳺學之僧多至千餘人<lb/>
雖丁歲大儉亦不拒也至正戊子冬順帝遣使者石至燕都<lb/>
<pb n="KR4e0004_SBCK_015-11a"/>
慰勞甚至天竺僧指空久㽞燕相傳能前知號為三百歲人<lb/>
敬之如神禪師徃與叩擊空瞪眎不答及出空嘆曰此真有<lb/>
道者也冬夕大雪有紅光自禪師室中起上接霄漢帝驚嘆<lb/>
賜以金紋伽黎衣遣歸明年已丑復召見延春閣命建壇禱<lb/>
雨輒應賜以金繒若干禪師受之即以振飢乏民又明年庚<lb/>
寅特賜寂照圓明大禪師之號詔主海印禪寺禪師力辤名<lb/>
香法衣之賜殆無虚日自丞相而下以至武夫悍将無不以<lb/>
為依皈已而懇求還山洪武戊申<lb/>
大明皇帝即位于建鄴明年巳酉燕都平又明年庚戍詔禪<lb/>
師至南京夏五月見　上扵奉天殿且曰朕聞師名久<lb/>
以中州苦寒特延師居南方爾遂㽞扵大天界寺時<lb/>
召入問佛法及鬼神情状奏對稱　㫖又二年辛亥冬十月<lb/>
朔　上将設普濟佛㑹于鍾山　命髙行僧十人涖其<lb/>
事而禪師與焉賜伊蒲譔扵崇禧寺　大駕幸臨移時方還<lb/>
<pb n="KR4e0004_SBCK_015-11b"/>
明年壬子春正月既望諸沙門方畢集　上服皮弁服<lb/>
親行獻佛之禮夜将半　敕禪師扵圜悟関施摩陀伽斛法<lb/>
食竣事　寵賚優渥夏五月悉粥衣盂之資作佛事七日乃<lb/>
示微疾　上知之親御翰墨賜詩十二韻有玄関書倍<lb/>
已成正覺之言　天光昭囬人皆以為榮時疾已革不能詣<lb/>
闕謝至六月四日沐浴更衣與四衆言別正襟危坐日将瞑<lb/>
弟子祖全智信請曰和上逝則逝矣不㽞一言何以暴白扵<lb/>
後世邪禪師曰三藏法寳尚為故𥿄吾言欲何為夷然而逝<lb/>
世夀六十五僧臘五十又九後三日奉龕茶毗扵聚寳山傾<lb/>
城岀送香幣積如丘陵或恐不得與執紼之列露宿以俟之<lb/>
及至火滅獲五色舎利齒舌數珠皆不壊紛然争取灰土為<lb/>
盡禪師體貌豐偉端重寡言咲福慧双足所至化之故其在<lb/>
山也捧足頂禮者項背相望其應供而出也持香華擊𣑽樂<lb/>
而迎者在在而是不啻生佛岀現其行事多可書弟子散之<lb/>
<pb n="KR4e0004_SBCK_015-12a"/>
<pb n="KR4e0004_SBCK_015-13a"/>
顱水赴雲趨無間儉豐香積之充且妥其躬其名上聞便蕃<lb/>
宸恩来自帝閽扵赫　皇明遣使奉迎舘于神京龍文<lb/>
成章日晶月光欝其寵榮<hi>叶</hi>四衆所依胡不寕兹而亟其歸<lb/>
㤗山崔崔一旦其頽靡人不哀有崇者岡白虹吐芒設刹之<lb/>
蔵<lb/>
　　故同安沈府君墓碣<hi>有序</hi>
考功主事沈彰服衰經踵門拜且泣曰彰幸生盛際忝𬒳官<lb/>
使私竊自念先府君之年僅五十又二爾忠孝之道不可以<lb/>
兼致驅馳王事二三春秋方敢納禄而歸以竭烏烏之私情<lb/>
孰意上天不佑而府君以洪武五年十二月二十日棄我諸<lb/>
孤閱三月訃至擗踊攀號無所逮及即上其事中書授法比<lb/>
持服将不逺四千里南還卜某月日奉柩車窆于同安西山<lb/>
之阡在蓮花鞠花两峯之間又復自念府君死矣而先徳不<lb/>
可死者亘百世猶一日也苟不圖文顯刻以昭示後人不孝<lb/>
<pb n="KR4e0004_SBCK_015-13b"/>
愈大焉敢持奉常賛禮黄仁狀前事以請唯先生卑矜之濂<lb/>
不敢辤謹按状府君諱祥字遂初姓沈氏其先光之固始人<lb/>
唐末之亂有諱某者始遷扵莆陽圖譜厄扵兵燹莫紀其世<lb/>
次曽大父某祖澤民父善夫娶張氏旣生府君而来主泉之<lb/>
永春簿遂再徙于泉城及府君之長又三遷扵同安上官才<lb/>
之薦爲縣之際㽞倉使非其所好也府君事父母盡孝視扵<lb/>
無形聽扵無聲唯恐有毫髪咈其意至正甲午大盗起安溪<lb/>
鄉民皆風雨散去府君負毋夫人避海中嘉禾島盗躡其後<lb/>
府君爲盗所掠幸以計脫而夫人不知所適府君蒼黄冐賊<lb/>
鋒求之晝夜呼號不飲食者三日始獲見巖冗中母子相抱<lb/>
持悲喜交集時夫人春秋髙且有疾府君欲渡海囬翔風鄉<lb/>
以居装槖既于盗手其計無從出乃質其子彰扵鄭氏獲錢<lb/>
千緍爲買舟之資暨還一月餘始徃贖彰以歸府君伯仲者<lb/>
亡季夭府君事兄起宗如其父泉布羞服之屬凡有所需輙<lb/>
<pb n="KR4e0004_SBCK_015-14a"/>
上之風檐月牖時相與歗歌杯觴淋漓几杖暱比数日不聚<lb/>
首中心欿然不怡先是主簿君殁塟泉之南門外後九年夫<lb/>
人亦卒𤇺火連綿權厝主簿君墓側及是兄復殁府君匍匐<lb/>
徃泉城畢棺歛之禮乃歸同安檡地扵海山之陽欲迎夫人<lb/>
之柩藏焉巳而<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然出涕曰吾父母生則同室死則異冗乎<lb/>
吾兄父母之所遺魂魄或有知其䏻獨處異郷乎扵是甓三<lb/>
竁而共薶之當主簿君居莆陽貲産頗豐府君悉譲與群従<lb/>
兄弟錙銖無所覬而别樹家扵同安其遇甥福全尤盡恩意<lb/>
南安腴田以畮計者七十有五悉以卑之無靳色莆陽宗黨<lb/>
有来謁者必倒屣迎舘翕翕煦煦唯恐弗之㽞暨别去復餽<lb/>
焉閭井知府君之行交口稱之曰良士良士云府君當元之<lb/>
季知世将亂具隱者之服深蟄不出自號之曰㕓隱髙人韻<lb/>
士或来即之相與賦詩以爲樂視世之聲𦦨熏灼者若将凂<lb/>
焉娶傳氏生三男子長即彰通詩訓故學較藝福建鄕闈取<lb/>
<pb n="KR4e0004_SBCK_015-14b"/>
第十一名文解有司貢至京師㑹　朝廷需賢之急不俟會<lb/>
試南宫選入吏部爲考功主事階承事郎次曰寛次曰英嗚<lb/>
呼傳有之孝悌者天下之大順也人之行義有重扵斯二者<lb/>
乎推而爲忠爲信爲有别其有不自兹者乎君子之學能植<lb/>
乎其大者豈不爲厚倫重本之勸乎然則府君之行其可銘<lb/>
以銘曰<lb/>
猗若人行之臧撫上下恊圓方丁時艱㓂搶攘念我毋情盡<lb/>
傷日號呼走遑遑盻白雲涕霑裳旣覯止色斯康奉厥兄䔍<lb/>
天常儐籩豆釃酒漿和孺樂日洋洋惟孝弟善之綱朂後昆<lb/>
矢不忘<lb/>
　　故松陽周府君阡表<lb/>
括之松陽有行義之士曰周君休休而有容循循而雅飭自<lb/>
其髫稚嚴父棄捐君輙能自勵于學擩嚌乎經畬優柔乎藝<lb/>
苑伯仲之間交相摩切積功既久繕性禔身之間以荘以敬<lb/>
<pb n="KR4e0004_SBCK_015-15a"/>
弗敢自釋上下化之春風盈扵户庭棠棣歌扵州里薦紳之<lb/>
家罔不歆豔焉君不以爲功而澤物自見當嵗儉甿隷無以<lb/>
食尫瘠将踣君曰是不可不振也度力而給其粟旱勞頻仍<lb/>
及厲鬼爲菑害沴氣紏蟠十室而九君曰是不可不禜也亟<lb/>
斬牲以禱于神俗尚氣而善闘錐刀之末奮襼而疾詬流連<lb/>
縣庭每爲吏所魚肉君曰是不可不正也有赴愬者方爲辨<lb/>
曲直訟爲衰止屬元季兵亂郡國繹騷石抺将軍帥師来鎮<lb/>
栝凡武勇文學之士悉以禮聘而詢其謀猷聞君賢延而與<lb/>
語恱之辟爲千夫長将軍廓清群憝君與有功焉未幾乃引<lb/>
退都布寛衣放情丘<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>間當風䟽日鮮與一二逄掖從容觴<lb/>
咏日莫忘返年甫五十又八不幸以洪武庚戍九月某日卒<lb/>
家明年辛亥二月某日塟麗水縣㦤徳鄕徐北里之原禮也<lb/>
君諱紹祖字光遠其先家㫪陵髙祖允文始来遷曽祖梓宋<lb/>
郷貢進士祖留道從元兵討臨漳叛㓂有功擢管軍千戸父<lb/>
<pb n="KR4e0004_SBCK_015-15b"/>
鑑毋某氏君配室則王氏也前五年終翰林侍講學士危公<lb/>
銘其墓生丈夫子二曰華曰蓮孫男五曰文韋曰文煥曰文<lb/>
炫曰文煇君殁後四年二子奉縣文學洪文震狀来請墓上<lb/>
之文以期不死扵親余聞墓之以有文古也殷比干之銅槃<lb/>
漢梓潼之甎誌皆是也後世易之以石且植表扵隧矣人子<lb/>
不死其親者将如是乎在余惡能辤有若君之行義脩扵身<lb/>
儀扵家庭惠澤𬒳扵州里所以聳善導民者誠有禆扵王化<lb/>
君子不謂其進可乎嗚呼麟之振振既淑且仁卒以羙夫身<lb/>
綏綏者罷日肆其威監人之髓而剥人之頥其相去亦不遠<lb/>
而嗚呼有崔者岡林樾欝蒼惟君之所蔵千載之下幸毋壞<lb/>
傷是爲表<lb/>
　　題趙模千文後<lb/>
左右内率府録事參軍趙模集右軍行書爲千文模在唐有<lb/>
能書名甞與韓政諸葛貞馮承素等奉敕臨摹蘭亭逮今猶<lb/>
<pb n="KR4e0004_SBCK_015-16a"/>
有存者予扵秘府頗見之最喜其善用筆而正鋒恒在畫中<lb/>
所以度越諸人也歟此本係鮮于奉常家蔵者神采尤沈著<lb/>
不露可寳也<lb/>
　　故黄府君墓碣銘<lb/>
予従烏傷黄文獻公㳺識公従子仲華甫進承公話言退與<lb/>
仲華磐桓華川上温潤如瓊瑶使人不忍厭去公薨世大變<lb/>
甲兵滿天地東西各不相聞及　真人起臨濠廓清六合<lb/>
予入侍講禁林㑹浙江行中書新貢士至有黄昶者来叙世<lb/>
契問之實仲華諸孫復叩仲華何如則作土中人五年矣爲<lb/>
太息者久之昶彜従予入史局幾一載間自撰仲華行状涕<lb/>
泣請銘仲華名橒仲華字也自㓜嶷然有立出與群童敖歩<lb/>
武有度不失尺寸郷先逹韙之暨長撫世酬物悉中權度州<lb/>
里譁然稱之曰能父兄素儒懦疆畎爲豪右兼并仲華奮厲<lb/>
致家之肥悉納金贖還自是益敦仁厚行貧而貸泉者不責<lb/>
<pb n="KR4e0004_SBCK_015-16b"/>
其息稍弗能庚焚劵示之或有忿闘者赴愬于門仲華聽已<lb/>
指曰爾言曲爾言直皆心服去且曰得黄公片言賢扵縣令<lb/>
長十人避兵石門山一婦疲卧荒榛時㳺騎已迫仲華命媵<lb/>
女扶以奔與諸婦同寝食㓂退詢其家歸之然終不識其靣<lb/>
性至孝親疾進藥劑無時夜不遑甘寝及没衣禭棺竁之費<lb/>
咸出扵私不忍煩諸兄文獻公剛介子弟鮮得懽心仲華曲<lb/>
承其意酣觴笑談煦煦如陽春親屬有使酒難近者且復誎<lb/>
仲華從容白其利害卒至改行仲華行事多類此他不能悉<lb/>
書仲華卒扵吳元年三月十一日其月某日葬扵崇徳郷平<lb/>
洋原先墓之次夀六十七世系遷移之詳文獻公已見諸圖<lb/>
記曽大父堮宋承節郎元贈嘉議大夫禮部尚書上輕車都<lb/>
尉追封江夏郡矦妣徐氏追封江夏郡夫人大父鑄贈中奉<lb/>
大夫江浙等處行中書省參知政事輕車都尉追封江夏郡<lb/>
尉追封公妣童氏追封江夏郡夫人父溥妣喻氏仲華配室<lb/>
<pb n="KR4e0004_SBCK_015-17a"/>
傳氏生子三璨琥瓉女一適劉如珪孫男四永昶庚敏予帷<lb/>
閥閱之家鮮克由禮有若仲華閑雅整飾抱齊魯諸儒至行<lb/>
孰謂非賢邪予故特銘之以爲聳善之助使人人取則仲華<lb/>
其不爲三代之民矣乎銘曰<lb/>
中恬而熈外㢘而隅惟義之是随大振厥家尚質去華肫肫<lb/>
乎無涯有巋者山有冽斯泉靈氣之欝芊體魄斯安継以永<lb/>
年<lb/>
　　崆峒雪樵賦<hi>有序</hi>
劉君宗弼家于贑之空同山陽學贈而文雄甞擢進士第入<lb/>
教成均出任浙江部使者之寄聲光已赫然矣君乃退然弗<lb/>
居方以空同雪樵自號其殆顯幽一致者歟非賢而有徳者<lb/>
盖弗䏻也君間請濂賦其事雕䖝篆刻之學老且亡去黽俛<lb/>
操觚雖用賦體而比物成義爲多君之西還或歌扵清泉白<lb/>
石問山靈聞之未必不辴然一笑也其辞曰<lb/>
<pb n="KR4e0004_SBCK_015-17b"/>
伊空同之㧞起兮鎮嶠南之靈區翠旓<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>其蕩空兮播顥氣<lb/>
之𬎼綏章貢挾以北流兮盎土脉之滋腴穴遥通扵龍翕兮<lb/>
勢蟠亘扵欝孤信地維之奥宅兮爲靈真之所都則有白鵞<lb/>
羽人黄唐丹士闢玉爲房鑄金成黍仰帝青以布帷撥赤霞<lb/>
而啓笥悼下土之坌獨凌剛風以逕度惟彭城之仙子兮式<lb/>
爛柯之遺軌謂靈奕之可觀兮意翩翩而遐舉裘剪鹿肥之<lb/>
花屨約芝田之蘂巾割湘雲之枝鞶點彩鷮之尾傷胡麻之<lb/>
未飯愛白石之堪煑踰洞真之石扉借脩月之寳斧期緱笙<lb/>
之下臨兮庻緑文之可㖟于時玄冬届朔氣交水腹堅金莖<lb/>
髙二鶴夜語獨鳥晝韜莽六花之聚白合溟涬扵空寥幻九<lb/>
清之秘景闢太素之神苞奪人目睛兮若流汞翻空而不㝎<lb/>
一白無地兮如爛銀炫燿扵霜皐瓊林玉樹疊頴聮柯條頓<lb/>
亡扵春緑蘤巧綴扵晴梢乃陟瑶磴乃依氷樾膚中寒而生<lb/>
鱗指屡僵而弗屈丁丁許許不遺餘力巳枯成采方長不折<lb/>
<pb n="KR4e0004_SBCK_015-18a"/>
玉屑随聲而輕堕霜莖倚雲而𥘉積束以九真之赤藤附以<lb/>
千年之苓魄既消揺而咏歸忘蕉鹿扵今昔歌曰我采我樵<lb/>
兮太濛之野萬樹瓏<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>兮玉光照夜孰能相從兮與霓旌而<lb/>
俱下扵是築石竈繙金經飬神火煉黄寕汞生水虎之窟鉛<lb/>
出火龍之扃液承太乙之珠機運元華之精憑添抽之卦劵<lb/>
植鄞鄂之丹城逮伐毛而洗髓致隂爍而陽凝種芝扵瓊玉<lb/>
之山折桂扵廣寒之庭領衿佩扵橋門集鵷鷺扵王庭白簡<lb/>
霜飛繡衣春明近一出而持斧使九夏之生氷㝎棄風而来<lb/>
歸兮将瀛洲之先登隔人間之風雨兮遽真凡之異程至若<lb/>
西隣之子沈酣羶葷屏亀香曙笙火花春葆階舞楚銀舘歌<lb/>
秦黄塵迷南華之夢弊屣嗤東郭之貧樂鍾鼎之遺豔厭烟<lb/>
霞之近醇尚父釣渭阿衡耕莘或封齊扵東海或致君扵華<lb/>
勛齊出處扵一塗肎變志扵屈伸世<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛兮麗以新蠟代薪<lb/>
兮傷芳辰翻海水以爲霖兮曽莫濯夫㳺塵孰不化爲胡燕<lb/>
<pb n="KR4e0004_SBCK_015-18b"/>
兮依華榱之飛文丹禽鳴夫空谷兮亦寥寥之一聞彈樵歌<lb/>
之逸響兮寄緑綺扵秋旻歌曰若有人兮在蘭厓止白虎爲<lb/>
使陟崇巇止皓毳逥飊敷天葩止虚白内朗絶纎瑕止仁斧<lb/>
義戕龍锵鳴止鵜膏匪施痂弗形止剪彼薪樗扶松栢止飬<lb/>
賢大鼎熟以烹止天下爲公大道行止遡風屹立思盈盈止<lb/>
宋學士文集卷第十五　宋文集卷五<lb/>
<pb n="KR4e0004_SBCK_015-19a"/>
<pb n="KR4e0004_SBCK_015-20a"/>
</p>
<p>
</p>
  </div>
</body>
</text>
</TEI>
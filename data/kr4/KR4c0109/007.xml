<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0109_SBCK_007-1a"/>
白蓮集卷第七<lb/>
　　　　　　　　廬　岳　僧　齊　己　撰<lb/>
　　　題東林十八賢貞堂<lb/>
白藕花前舊影堂劉雷風骨畫龍章共輕天子諸侯貴<lb/>
同愛吾師一法長陶令醉多招不得謝公心亂入無方<lb/>
何人到此思高躅嵐黙苔痕滿粉牆<hi>謝靈運欲入社逺大師以其心亂却之</hi>
　　　題南岳般若寺<lb/>
諸峯翠少中峯翠五寺名高此寺名石路險盤嵐靄滑<lb/>
僧窗高倚泬㵳明凌空殿閣由天設遍地松杉是自生<lb/>
更有上方難上處紫苔紅蘚逺峥嶸<lb/>
　　　寄廬岳僧<lb/>
<pb n="KR4c0109_SBCK_007-1b"/>
一聞飛錫别區中飛入西南瀑布峰天際雪埋千片石<lb/>
洞門冰折幾株松煙霞明媚栖心地苔蘚縈紆出世蹤<lb/>
莫问江邊舊居寺火燒兵刼㫁秋鍾<lb/>
　　　逰谷山寺<lb/>
城裏尋常見碧<graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>水邊朝莫送歸僧数峰雲脚垂平地<lb/>
一徑松聲徹上層寒澗不生浮世物隂崕尤積去年氷<lb/>
此生有底難抛事時復携笻信歩登<lb/>
　　　椘寺寒夜作<lb/>
寒爐局促坐成勞黯澹燈光照二毛水寺閉来僧寂寂<lb/>
雪風吹去雁嗷嗷江山積叠歸程逺魂夢穿㳂過處髙<lb/>
畢竟忘言是吾道袈裟不稱揖蕭曹<lb/>
<pb n="KR4c0109_SBCK_007-2a"/>
　　　送太禅師歸南岳<lb/>
石龕閒鏁白猿邊歸去程途半在舡林簇曉霜離水寺<lb/>
路穿新燒入山泉已㝷嵐壁臨空盡却看星辰向地懸<lb/>
有興寄題紅葉上不妨收拾别為編<lb/>
　　　山中寄凝密大師兄弟<lb/>
一爐薪盡室空然萬象何妨在眼前時有興来還覔句<lb/>
已無心去即安禅山門影落秋風樹水國光凝夕照天<lb/>
借问荀家兄弟内八龍頭角讓誰先<lb/>
　　　海棠花<lb/>
繁于桃李盛于梅寒食旬前社後歸半月暄和留豔態<lb/>
兩時風雨免傷摧人憐格異詩重賦蝶戀香多夜更来<lb/>
<pb n="KR4c0109_SBCK_007-2b"/>
尤得殘紅向春暮牡丹相繼發池臺<lb/>
　　　題贈湘西龍安寺利禅師<lb/>
頭白巳無行脚念自開荒寺住煙蘿門前路到瀟湘盡<lb/>
石上雲歸岳麓多南祖衣盂曾禮謁東林泉月舊經過<lb/>
閒来松外看城郭一片紅塵隔逝波<lb/>
　　　寄文浩百法<lb/>
當時六祖在黄梅五百人中眼獨開入室偈聞傳絶唱<lb/>
升堂客謾恃多才鉄牛無用成貞角石女能生是聖胎<lb/>
聞说欲抛經論去莫教惆悵却空廻<lb/>
　　　謝人寄詩集<lb/>
所聞新事即戈矛欲去终疑是暗投逺客寄言還有在<lb/>
<pb n="KR4c0109_SBCK_007-3a"/>
此　将謂惣無休千篇著述诚難得一字知音不易求<lb/>
時入思量向何處月圓孤凭水邊樓<lb/>
　　　謝元願上人逺檀溪集<lb/>
白首蕭條居漢浦清吟編集號檀溪有人收拾應如玉<lb/>
無主知音只似泥入理半筒黄葉句遣懐多擬碧雲題<lb/>
猶能為我相思在千里封来夢澤西<lb/>
　　　寄道林寺諸友<lb/>
吟興終依異境長舊逰時入静思量江聲裡過東西寺<lb/>
樹影中行上下方春色濕僧巾屨膩松花沾鶴骨毛香<lb/>
老来何計重歸去千里重湖浪渺茫<lb/>
　　　贈智滿三藏<lb/>
<pb n="KR4c0109_SBCK_007-3b"/>
灌頂清涼一滴通大毗盧藏遍虚空欲飛薝葡花無盡<lb/>
湏待陁羅尼有功金杵力摧魔界黑水精光透夜燈紅<lb/>
可堪東獻明天子命服新酹賛國風<lb/>
　　　謝王先輩湘中囬惠示卷軸<lb/>
少小即懷風雅情獨能遺象琢湻精不教霜雪侵玄鬂<lb/>
便向雲霄换好名携去湘江聞皷瑟袖来緱嶺伴吹笙<lb/>
多君百首貽衰颯畱把吟行访竺卿<lb/>
　　　荆渚寄懐西蜀無染大師兄<lb/>
大溈心付白崕前寳月分輝照蜀天聖主降情延北内<lb/>
諸侯稽首问南禅清秋不動驪龍海紅日無私罔象川<lb/>
欲聽吾宗舊山说地邊身老椘江邊<lb/>
<pb n="KR4c0109_SBCK_007-4a"/>
　　　谢武陵徐廵官逺寄五七字詩集<lb/>
五字才将七字争為君聊敢试懸衡鼎湖菡萏摇金影<lb/>
蓬島鸞凰舞翠聲還是靈龜巢得稳要湏仙子駕方行<lb/>
兩編珍重遥相惠何日燈前盡此情<lb/>
　　　重宿舊房與愚上人静话<lb/>
曾此栖心過十冬今来瀟灑屬生公檀欒舊植青添翠<lb/>
菡萏新栽白换紅北面城臨燈影合西隣壁近講聲通<lb/>
不知門下趋　士何似當時石解空<lb/>
　　　謝南平王賜山雞<lb/>
五色文章類彩鸞椘人羅得半摧殘金籠莫恨傷冠幘<lb/>
玉粒湏慚剪羽翰孤立影危丹檻裏雙栖伴在白雲端<lb/>
<pb n="KR4c0109_SBCK_007-4b"/>
上台愛育通幽細却放溪山去不難<lb/>
　　　荆門病中雨後書懐寄幙中知己<lb/>
病根翻作憶山勞一雨聊堪浣鬱陶心白未䏻忘水月<lb/>
眼青猶得見秋毫蝉聲晚促枝枝急雲影晴分片片高<lb/>
還憶赤松兄弟否别来應見鶴衣毛<lb/>
　　　宿江寺<lb/>
島僧留宿慰衰顔舊住何妨老未還身共錫聲離鳥外<lb/>
迹同雲影過人間曾無夢入朝天路憶有詩題隔海山<lb/>
珍重来晨渡江去九華青裏扣松關<lb/>
　　　謝貫微上人寄示古風今體四軸<lb/>
四軸騷詞書八行捧吟肌骨遍清涼謾求龍樹能醫眼<lb/>
<pb n="KR4c0109_SBCK_007-5a"/>
休问圗澄學洗膓今體盡搜𥘉剖判古風湻鑿未玄黄<lb/>
不知誰肯降文陣閟點旌旗敵子房<lb/>
　　　荆州貫休大師舊房<lb/>
疎篁抽笋栁垂隂舊是休公種境吟入貢文儒来請益<lb/>
出官卿相駐過尋右軍書畫神傳髓康樂文章夢授心<lb/>
消得青城千嶂下白蓮標塔帝恩深<lb/>
　　　寄谷山長老<lb/>
逰遍名山祖遍尋却来塵世渾光隂肯将的的吾師意<lb/>
擬付茫茫弟子心豈有虚空遮道眼不妨文字问知音<lb/>
滄浪萬頃三更月天上何如水底深<lb/>
　　　寄黄暉處士<lb/>
<pb n="KR4c0109_SBCK_007-5b"/>
蒙氏藝傳黄士子獨聞相繼得名髙鋒鋩妙奪金雞距<lb/>
纖利精分玉兎毫濡染只應親賦咏風流不稱近弓刀<lb/>
何妨寄我臨池興忍使江淹役夢勞<lb/>
　　　荆門勉懐寄道林寺諸友<lb/>
榮枯得丧理昭然誰効離騷更问天生下便知真夢幻<lb/>
老来何必歎流年清風不變诗應在明月無蹤道可傳<lb/>
珍重匡廬沃州主披衣抛却好林泉<lb/>
　　　荅崔校書<lb/>
雪色衫衣绝點塵明知富貴是浮雲不隨喧滑迷貞性<lb/>
何用潺湲洗汚聞北闕㑹抛紅駊騀東林社憶白氛氲<lb/>
清吟有興頻相示欲答多慚蠧蝕文<lb/>
<pb n="KR4c0109_SBCK_007-6a"/>
　　　乞櫻桃<lb/>
去年曽賦此花詩幾聽南園爛熟時嚼破紅香堪换骨<lb/>
摘殘丹顆欲燒枝流鶯偷啄心應醉行客潛窺眼亦癡<lb/>
聞说張筵就珠樹任從攀折半離披<lb/>
　　　寄南雅上人<lb/>
曾得音書慰暮年相思多故信難傳清吟何處題紅葉<lb/>
舊社空懐墮白蓮山水本同真趣向侯門剛有薄因緣<lb/>
他時不得君招隐㑹逐南歸椘客船<lb/>
　　　寄歐陽侍郎<hi>時在嘉州饋遣</hi>
又聞繁惣在嘉州職重身闲倚市樓大象影和山面落<lb/>
兩江聲合郡前流棊輕國手知難敵詩是天才肯易酧<lb/>
<pb n="KR4c0109_SBCK_007-6b"/>
畢竟男兒自髙達徔来心不是悠悠<lb/>
　　　與崔校書静話言懐<lb/>
同年生在咸通裏事物為儒趣盡高我性已甘披袒衲<lb/>
君心猶待脱藍𫀆霜髭曉幾臨銅鏡雪髩寒疎落剃刀<lb/>
出世朝天俱未得不妨還往有風騷<lb/>
　　　謝人惠拄杖<lb/>
卭州靈境産修篁九節材應表九陽造化已能分尺度<lb/>
保持争合與尋常幽林翦破清秋影髙手携来綠玉光<lb/>
深谢魯儒憐潦倒欲教撑拄遶禅床<lb/>
　　　謝秦府推官寄丹臺集<lb/>
秦王手筆序丹臺不錯褒揚最上才鳳阙幾傳為匠碩<lb/>
<pb n="KR4c0109_SBCK_007-7a"/>
龍门曽用振風雷錢郎未竭精華去元白終存作者来<lb/>
兩軸蚌胎驪頷耀枉臨禅室伴寒灰<lb/>
　　　題畫鷺鷥兼简孫郎中<lb/>
曽向滄江看不真却因圗晝見精神何妨金粉資髙格<lb/>
不用丹青點此身蒲葉㟁長堪映帶荻花叢晚好相親<lb/>
思量畫得勝籠得野性由来不戀人<lb/>
　　　賀行軍太傅得白氏東林集<lb/>
楽天歌詠有遺編留在東林伴白蓮百氏典墳隨喪亂<lb/>
一家風雅獨完全常闻荆渚通侯論果遂呉都使者傳<lb/>
仰賀斯文歸朗鑒永資聲政入薫絃<lb/>
　　　韶陽微公<lb/>
<pb n="KR4c0109_SBCK_007-7b"/>
曲江晴影石千株吾子思歸夢㫁𥘉有信北来山叠叠<lb/>
無言南去雨疎疎祖師門接園林路丞相家同井邑居<lb/>
閒野老身留得否相招多是秀才書<lb/>
　　　将之匡廬過潯陽<lb/>
颿過潯陽晚霽開西風北鴈似相催大孤浪後青堆沒<lb/>
五老雲中翠叠来此路便堪歸水石何門更合向塵埃<lb/>
逺公林下蓮池畔箇箇髙人盡有才<lb/>
　　　寄湘幕王重書記<lb/>
抛擲浟江舊釣磯日參籌畫廢吟詩可能有事關心後<lb/>
得似無人識面時官好近闻加茜服藥靈曾说换霜髭<lb/>
髙才直氣平生志除却徒知即不知<lb/>
<pb n="KR4c0109_SBCK_007-8a"/>
　　　宿沈彬進士書院<lb/>
相期只為話篇章踏雪曽来宿此房喧滑盡消城滿滴<lb/>
窗扉初揜岳茶香舊山春暖生薇蕨大國塵昏懼殺傷<lb/>
應有太平時節在寒宵未卧共思量<lb/>
　　　静院<lb/>
花院相重點破苔誰心肯此話心灰好風時傍疎篁起<lb/>
幽鳥晚從何處来筆研興狂詩沈謝香燈魂㫁憶宗雷<lb/>
浮生已問空王了急箭光隂一任催<lb/>
　　　送白處士逰峨嵋<lb/>
閒身誰道是覊逰西指峨嵋碧頂頭琴鶴幾程隨客棹<lb/>
風霜何處宿龍湫尋僧石磴臨天井研藥秋崖倒瀑流<lb/>
<pb n="KR4c0109_SBCK_007-8b"/>
莫為寰瀛多事在客星相逐不逥休<lb/>
　　　寄顧蟾處士<hi>好于山水</hi>
久聞為客過蒼梧休说移家歸鏡湖山水顛狂應盡在<lb/>
髩毛凋落免貧無和僧搶入雲中峭帶鶴驅成澗底孤<lb/>
春醉醒来有餘興因人乞與武陵圗<lb/>
　　　懐金陵知舊<lb/>
海門相别住荆門六度秋光兩髩根萬象倒心難蓋口<lb/>
一生無事可傷魂石頭城外青山叠北固窗前白浪翻<lb/>
盡是共逰題板處有谁惆悵拂苔痕<lb/>
　　　驚秋<lb/>
曉窗驚覺向秋風萬里心凝澹蕩中池影碎翻紅菡萏<lb/>
<pb n="KR4c0109_SBCK_007-9a"/>
井聲乾落綠梧桐破除閒事渾歸道銷耗勞生旋逐空<lb/>
妖殺尤原狐兎意豈知邱壠是英雄<lb/>
　　　聞沈彬赴吳都請辟<lb/>
長訝髙眠得穩無果隨徵辟起江湖鴛鴦已列尊罍貴<lb/>
鷗鶴休懷釣渚孤白首不妨扶漢祚清才何讓賦吳都<lb/>
可能更憶相尋夜雪滿諸峰大一爐<lb/>
　　　寄江夏仁公<lb/>
寺閣髙連黄鶴樓簷前檻底大江流幾因秋霽澄空外<lb/>
獨為詩情到上頭白日有餘閒送客紫衣何啻貴封侯<lb/>
别来多少新吟也不寄南宗老比丘<lb/>
　　　中春林下偶作<lb/>
<pb n="KR4c0109_SBCK_007-9b"/>
浄境無人可共携閒眠未起日光低浮生莫把還丹續<lb/>
萬事須将至理齊花在月明蝴蝶夢雨餘山綠杜鵑啼<lb/>
何能向外求攀折岩桂枝條拂石梯<lb/>
　　　送劉秀才歸桑水寕覲<lb/>
歸和初喜戢戈矛乍捧鄉書感去留鴈序分飛離漢口<lb/>
鴒原騫翥在鰲頭家隣紫塞仍千里路過黄河更幾州<lb/>
應到髙堂問安後却携文入帝京游<lb/>
　　　寄曹松<lb/>
舊製新題削復刊工夫過甚琢瑯玕藥中求見黄芽動<lb/>
詩裏思聞白雪難扣寂頗同心在㝎鑿空何止髪冲冠<lb/>
夜來月苦懷髙論數樹霜邊獨傍欄<lb/>
<pb n="KR4c0109_SBCK_007-10a"/>
　　　酧蜀國歐陽學士<lb/>
因緣劉表駐經行又聽秋風墮葉聲鶴髪不堪言此世<lb/>
峨嵋空約在他生已徔禅祖參真性敢向詩家認好名<lb/>
深愧故人憐潦倒毎傳仙語下南荆<lb/>
　　　寄荆幕孫郎中<lb/>
珠履風流憶富春三千鵷鷺讓精神詩工鑿破清求妙<lb/>
道論研通白見貞四座共推操檄徤一家誰信買書貧<lb/>
别來鄉國魂應㫁劍閣東西盡戦塵<lb/>
　　　謝王詹事垂訪<lb/>
鳥外孤峰未得歸人間觸䫫是無機方悲鹿軫栖江寺<lb/>
忽訝軺車降竹扉王澤乍聞譚渙汗國風那得話玄微<lb/>
<pb n="KR4c0109_SBCK_007-10b"/>
應驚老病炎天裏枯骨肩横一衲衣<lb/>
　　　題南平後園牡丹<lb/>
暖披烟艷照西園翠幄朱欄䕶列仙玉帳笙歌留盡日<lb/>
瑶䑓伴侶待歸天香多覺受風光剩紅重知含雨露偏<lb/>
上客分明記開處明年開更勝今年<lb/>
　　　和李書記<lb/>
繁極全分青帝功開時獨占上春風呉姬舞雪非貞豔<lb/>
漢后題詩是怨紅逺蝶戀香抛别苑野鶯銜得出深宫<lb/>
君看萬態當筵處羞殺薔薇點碎叢<lb/>
　　　謝孫郎中寄示<lb/>
一念禅餘味國風早因持論偶名公久傷琴䘮人亡後<lb/>
<pb n="KR4c0109_SBCK_007-11a"/>
忽有雲和雪唱同鎚琢静聞晜象外是非閒見寂寥中<lb/>
時来日往緣真趣不覺秋江度塞鴻<lb/>
　　　愛吟<lb/>
正堪凝思揜禅扄又被詩魔惱竺卿偶凭窗扉徔落照<lb/>
不眠風雪到殘更皎然未必迷前習支遁寕非悟後生<lb/>
傳冩㑹逢精鑒者也應知是詠閒情<lb/>
　　　寄懷東林寺匡白監事<lb/>
南岳别來無後約東林歸住有前緣閒搜好句題紅葉<lb/>
静斂雙眉對白蓮雁塔影分疎檜月虎溪聲合幾峰泉<lb/>
修心若似伊耶舍傳記須添十九賢<lb/>
　　　謝人惠十色花牋并碁子<lb/>
<pb n="KR4c0109_SBCK_007-11b"/>
陵州碁子浣花牋深媿携来自錦川海蚌琢成星落落<lb/>
吳綾隐出鴈翩翩留防桂苑題詩客惜寄桃源敵手仙<lb/>
捧受不堪思出處七千餘里劍門前<lb/>
　　　夏日寓居寄友人<lb/>
北逰兵阻復南還因寄荆州病揜關日月坐銷江上寺<lb/>
清涼魂斷剡中山披緇影迹堪藏拙出世身心合向閒<lb/>
多謝扶風大君子相思時對寂寥間<lb/>
　　　中秋十四日夜對月上南平主人<lb/>
今宵前夕皆堪玩何必圓時始竭才空説輪中自天子<lb/>
不知何處有樓臺終憂明夜雲遮却且掃閒居坐看来<lb/>
玉兔銀蟾似多意乍臨棠樹影徘徊<lb/>
<pb n="KR4c0109_SBCK_007-12a"/>
　　　謝人惠十才子圖<lb/>
丹青妙冩十才人玉峭氷稜姑射神醉舞離披真鸑鷟<lb/>
狂吟崩倒瑞麒麟翻騰造化山曽竭采掇珠璣海幾貧<lb/>
猶得知音與圖畫草堂閒挂似相親<lb/>
　　　荆門病中寄懷鄉人歐陽侍郎彬<lb/>
谁㑹荆州一老夫夢勞神役憶匡廬碧雲雁影紛紛去<lb/>
黄葉蝉聲漸漸無口澹莫分飡氣味身羸但覺病肌膚<lb/>
可憐饌玉燒蘭者肯慰寒隈雪夜爐<lb/>
　　　送譚三藏入京<lb/>
阿闍黎與佛身同灌頂難施利濟功持呪力湏資運祚<lb/>
度人心要似虚空東周路踏紅塵裏北極門瞻紫氣中<lb/>
<pb n="KR4c0109_SBCK_007-12b"/>
好進梵文沾帝澤却歸天䇿繼真風三藏住椘國天䇿寺<lb/>
　　　寄酬秦府高推官輦<lb/>
天台衢岳舊曽尋閒憶留題白石林歲月己殘衰颯髩<lb/>
風騷猶壮寂寥心緱山碧樹遮藏密丹穴紅霞揜映深<lb/>
争得相逢一携手拂衣同去聽玄音<lb/>
　　　叙懐寄髙推官<lb/>
搜新編舊與誰評自向無聲認有聲己覺愛来多廢道<lb/>
可堪傳去更沽名風松韻裏忘形坐霜月光中共影行<lb/>
還勝御溝寒夜水狂吟衝尹甚傷情<lb/>
　　　送朱侍御自雒陽歸閬州寍覲<lb/>
尋常西望故園時幾䖏魂隨落照飛客路舊縈秦甸出<lb/>
<pb n="KR4c0109_SBCK_007-13a"/>
鄉程今繞漢陽歸已過巫峽沉青靄忽認峨嵋在翠微<lb/>
徔此倚門休望斷交親喜换老萊衣<lb/>
　　　貽惠暹上人<lb/>
經論功餘更業詩又扵難裏縱天機吳朝客見投文去<lb/>
楚國僧迎著紫歸已得聲名先振俗不妨風雪更探微<lb/>
金陵髙憶恩門在終挂雲颿重一飛<lb/>
　　　酧西蜀廣濟大師見寄<lb/>
猶得吾師繼頌聲百篇相愛寄南荆卷開錦水霞光爛<lb/>
吟入峨嵋雪氣清椘外已甘推絶唱蜀中誰敢共懸衡<lb/>
應懐無可同無本終向風騷作弟兄<lb/>
　　　江寺春殘寄幕中知己二首<lb/>
<pb n="KR4c0109_SBCK_007-13b"/>
誰遣西来負岳雲自由歸去更何因山龕薜荔應殘雪<lb/>
江寺玫瑰又度春早歲便師無學士臨年却作有為人<lb/>
何妨夜宴時相憶佯醉佯狂笑老身<lb/>
社蓮慚與幕蓮同岳寺蕭條儉府雄冷淡獨開香火裏<lb/>
殷妍行列綺羅中秋加玉露何傷白夜醉金缸不那紅<lb/>
閒憶遺民此心地一般無染喻真空<lb/>
　　　寄玉泉寶仁上人<lb/>
往歲曽尋聖跡時樹邊三遶禮吾師敢瞻䕶法将軍記<lb/>
且喜焚香弟子知後㑹未期心的的前峰欲下歩遲遲<lb/>
今来老劣難行甚空寂無緣但寄詩<lb/>
　　　荆渚懐寄僧逹禅弟三首<lb/>
<pb n="KR4c0109_SBCK_007-14a"/>
電擊流年七十三齒衰氣沮竟何堪誰云有句傳天下<lb/>
自愧無心寄嶺南曉漱氣嫌通市井晚烹香憶落雲潭<lb/>
鄰峯道者還弹指蘚剥藤纒舊石龕<lb/>
十五年前㑹虎溪白蓮齋後便来西干戈時變信雖絶<lb/>
吳椘路長魂不迷黄葉喻曽同我悟碧雲情近與誰携<lb/>
春殘相憶荆江岸一隻杜鵑頭上啼<lb/>
鶴嶺僧来細語君依然髙尚迹難群自抛南岳三生石<lb/>
長傍西山數片雲丹訪葛洪無舊竈詩尋靈觀有遺文<lb/>
莫将離别為相隔心似虚空幾處分<lb/>
　　　寄孫魴秀才<lb/>
郡樓東面市牆西顔子生涯竹屋低書案飛揚風落絮<lb/>
<pb n="KR4c0109_SBCK_007-14b"/>
地苔狼藉燕銜泥吟窗晚凭春篁密行徑斜穿夏菜齊<lb/>
别後相思頻夢到二年同此賦閒題<lb/>
　　　送李評事往宜春<lb/>
蘭舟西去是通津名郡賢侯下禮頻山遍寺樓看仰岫<lb/>
臺連城閣上宜春鴻心夜過鄉心亂雪韻朝飛句韻新<lb/>
别有官榮身外趣月江松徑訪禅人<lb/>
　　　中春感興<lb/>
春風日日雨時時寒力潛徔暖勢衰一氣不言含有象<lb/>
萬靈何處謝無私詩通物理行堪掇道合天機坐可窺<lb/>
應是正人持造化盡驅幽細入爐鎚<lb/>
　　　早鶯<lb/>
<pb n="KR4c0109_SBCK_007-15a"/>
何處經年絶好音暖風吹出囀喬林羽毛新刷陶潛菊<lb/>
喉舌初調叔夜琴藏雨並棲紅杏密避人雙入綠楊深<lb/>
曉来枝上千般語應共桃花説舊心<lb/>
　　　酬尚顔上人<lb/>
紫綬蒼髭百歲侵綠苔芳草繞堦深不妨好鳥喧髙卧<lb/>
切忌閒人聒正吟魯鼎寂寥休辨口刼灰銷變莫宣心<lb/>
還憐我有冥搜癖時把新詩過竹尋<lb/>
　　　寄倪曙郎中<lb/>
風雨冥冥春闇移紅殘綠滿海棠枝帝鄉久别江鄉住<lb/>
椿筍何如櫻筍時海内擅名君作賦林間外學我為詩<lb/>
近聞南國升南省應笑無機老病師<lb/>
<pb n="KR4c0109_SBCK_007-15b"/>
　　　喜得自牧上人書<lb/>
吳都使者泛驚濤靈一傳書慰毳袍别興偶隨雲水逺<lb/>
知音本自國風高身依閑淡中銷日髪向清涼處落刀<lb/>
聞著括囊新集了擬教誰與序離騷<lb/>
白蓮集卷第七<lb/>
</p>
<p>
</p>
  </div>
</body>
</text>
</TEI>
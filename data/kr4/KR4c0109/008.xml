<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0109_SBCK_008-1a"/>
白蓮集卷第八<lb/>
　　　　　　　　廬　岳　僧　齊　己　撰<lb/>
　　　湘中寓居春日感懷<lb/>
江禽野獸兩堪傷避射驚弹合自忙頭角任多無獬豸<lb/>
羽毛雖衆讓鴛鴦落苔紅小櫻桃熟侵井青纎燕麦長<lb/>
吟把離騷憶前事汨羅春恨撼殘陽<lb/>
　　　瀟湘<lb/>
寒清健碧逺相含珠媚根源在極南流古遞今空作島<lb/>
逗山冲壁自為潭遷来賈誼愁無限謫過靈均恨不堪<lb/>
畢竟輸他老漁叟綠簔青竹釣濃藍<lb/>
　　　寄友生<lb/>
<pb n="KR4c0109_SBCK_008-1b"/>
風騷情味近如何門底寒流屋裏莎曽摘園蔬留我宿<lb/>
共吟江月看鴻過時危苦恨無收拾道妙深誇有琢磨<lb/>
涼夜欹眠應得夢平生心肺似君多<lb/>
　　　酬答退上人<lb/>
鬚髩三分白二分一生蹤跡出人群嵩丘夢憶諸峰雪<lb/>
衡岳禅依五寺雲青衲幾臨高瀑濯苦吟曽許斷猿聞<lb/>
荒村殘臘相逢夜月滿鴻夛楚水濆<lb/>
　　　山中春懷<lb/>
心魂役役不曽歸萬象相牽向極微所得或憂逢郢刃<lb/>
凡言皆欲奪天機逰深晚谷香充鼻坐苦春松粉滿衣<lb/>
何物不為狼藉境桃花和雨落霏霏<lb/>
<pb n="KR4c0109_SBCK_008-2a"/>
　　　寄鄭谷郎中<lb/>
上國誰傳消息過醉眠醒坐對嵯峨身離道士衣裳少<lb/>
筆答禅師句偈多南㟁郡鐘涼度枕西齋竹露冷沾莎<lb/>
還應笑我降心外惹得詩魔助佛魔<lb/>
　　　寄萍鄉唐禀正字<lb/>
新書聲價滿皇都高卧林中更起無春興酒香熏肺腑<lb/>
夜吟雲氣濕髭鬚同登水閣僧皆别共上魚船鶴亦孤<lb/>
長憶前年送行處洞門殘日照菖蒲<lb/>
　　　秋夕書懷<lb/>
涼多夜永擁山袍片石閒欹不覺勞蟋蟀繞床無夢寐<lb/>
梧桐滿地有蕭騷平生樂道心常切五字逢人價合高<lb/>
<pb n="KR4c0109_SBCK_008-2b"/>
破落西窗向殘月露聲如雨滴蓬蒿<lb/>
　　　亂後經西山寺<lb/>
松燒寺破是刀兵谷變陵遷事可驚雲裡乍逢新住主<lb/>
石邊重認舊題名閒臨菡萏荒池坐亂踏鴛鴦破瓦行<lb/>
欲伴髙僧重結社此身無計捨前程<lb/>
　　　題梁賢巽公房<lb/>
吳王廟側有高房簾影南軒日正長吹苑野風桃葉碧<lb/>
壓畦春露菜花黄懸燈向後惟冥黙凭案前頭即渺茫<lb/>
知有虎溪歸夢切寺門松折社僧亾<lb/>
　　　塘上閒作<lb/>
閒行閒坐藉莎煙此興堪思二古賢陶靖節居彭澤畔<lb/>
<pb n="KR4c0109_SBCK_008-3a"/>
賀知章在鏡湖邊鴛鴦著對能飛綉菡萏成群不語仙<lb/>
形影騰騰夕陽裏數峰危翠滴漁船<lb/>
　　　江上望逺山寄鄭谷郎中<hi>公時退居仰山</hi>
危碧層層映水天半垂岡壠下民田王維愛甚難抛畫<lb/>
支遁高多不惜錢巨石盡含金玉器亂峰閒鏁楝梁煙<lb/>
秦争漢奪空勞力却是巢由得稳眠<lb/>
　　　送人自蜀廽南逰<lb/>
錦水東浮情尚鬰湘波南泛思何長蜀魂巴狖悲殘夜<lb/>
越鳥燕鴻呌夕陽烟月幾般爲客路林泉四絶是吾鄉<lb/>
尋幽必有僧相指宋杜題詩近舊房<lb/>
　　　寄无願上人<lb/>
<pb n="KR4c0109_SBCK_008-3b"/>
六十八去七十歲與師年鬂不争多誰言生死無消處<lb/>
還有修行那得何閑事安䏻窮好惡故人堪憶舊經過<lb/>
㑹歸原上焚身後一陣灰飛也任他<lb/>
　　　懐瀟湘即事寄友人<lb/>
浸野淫空淡蕩和十年隣住聽漁歌城臨逺棹浮煙泊<lb/>
寺近閑人泛月過㟁引綠蕪春雨細汀連斑竹晚風多<lb/>
可憐千古懐沙處還有魚龍弄白波<lb/>
　　　謝橘洲人寄橘<lb/>
洞庭栽種似瀟湘綠繞人家帶夕陽霜裛露蒸千樹熟<lb/>
浪廽風撼一洲香洪崖遣後名何逺陸績懷来事更長<lb/>
藏贮待供賓客好石榴宜稱映舟光<lb/>
<pb n="KR4c0109_SBCK_008-4a"/>
　　　自貽<lb/>
心中身外更何猜坐石看雲養聖胎名在好詩誰逐去<lb/>
跡依閒處自歸來時添瀑布新瓶水旋换㫋檀舊印灰<lb/>
晴出寺門驚往事古松千尺半蒼苔<lb/>
　　　寄益上人<lb/>
長想尋君道路遥亂山霜後火新燒近聞移住鄰衡岳<lb/>
幾度題詩上石橋古木傳聲連峭壁一燈懸影過中宵<lb/>
風騷味薄誰相愛欹枕常多夢鮑昭<lb/>
　　　行次宜春寄湘西諸友<lb/>
幸無名利路相迷雙履尋山上柏梯衣鉢祖辭梅嶺外<lb/>
香燈社别橘洲西雲中石壁青侵漢樹下苔錢綠繞溪<lb/>
<pb n="KR4c0109_SBCK_008-4b"/>
我愛逺逰君愛住此心他約與誰携<lb/>
　　　送略禅者歸南岳<lb/>
林下鐘殘又拂衣錫聲還獨向南飛千峰冷截冥鴻處<lb/>
一徑險通禅客歸青石上行苔片片古杉邊宿雨霏霏<lb/>
勞生有願應囬首忍著無心與物違<lb/>
　　　寄知己<lb/>
已得浮生到老閒且将新句擬玄關自知清興来無盡<lb/>
誰道淳風去不還三百正聲傳世後五千真理在人間<lb/>
此心終待相逢説時復登樓看莫山<lb/>
　　　寄吳拾遺<lb/>
新作将誰推重輕皎然評裡見權衡非無苦到難搜處<lb/>
<pb n="KR4c0109_SBCK_008-5a"/>
合有清垂不朽名疎雨晚冲蓮葉响亂蝉涼抱檜梢鳴<lb/>
野橋閒背殘陽立翻憶蘇卿送子卿<lb/>
　　　春晴感興<lb/>
連旬隂翳曉来晴水滿圓塘照日明㟁草短長邊過客<lb/>
江花紅白裡啼鶯野無征戦時堪望山有樓臺暖好行<lb/>
桑柘依依禾黍綠可憐歸去是張衡<lb/>
　　　謝道友拄杖<lb/>
翦自南岩瀑布邊寒光七尺乳珠連持来未入塵埃路<lb/>
乞與應憐老病年欹影夜歸青石澗卓痕秋過綠苔錢<lb/>
他時携上嵩峰頂把倚長松看洛川<lb/>
　　　東林寄别修睦上人<lb/>
<pb n="KR4c0109_SBCK_008-5b"/>
行心乞得見秋風雙履難留更住蹤紅葉正多離社客<lb/>
白雲無限向嵩峰囊中自欠詩千首身外誰知事幾重<lb/>
此别不知為後約年華相似逼衰容<lb/>
　　　夏日原西避暑寄吟友<lb/>
熱煙疎竹古原西日日乘涼此杖藜閒處雨聲隨霹靂<lb/>
旱田人望隔虹霓蝉依獨樹乾吟苦鳥憶平川渴過齊<lb/>
別有相招好泉石瑞花瑶草盡堪携<lb/>
　　　懷匡阜<lb/>
荆川連歲滯逰方拄杖塵封六尺光洗面有香思石溜<lb/>
冥心無撓憶山牀閒機但媿時機速静論湏慚世論長<lb/>
昨夜分明夢歸去薜蘿幽徑繞禅房<lb/>
<pb n="KR4c0109_SBCK_008-6a"/>
　　　静坐<lb/>
繩床欹坐任崩頺雙眼醒醒閉復開日月更無間裏過<lb/>
風騷時有静中来天真自得生難捨世幻論驚死不廽<lb/>
何處堪投此踪跡水邊　去上髙臺<lb/>
　　　寄湘中諸友<lb/>
碧雲诸友盡黄眸石點花飛更说無嵐翠濕衣松接院<lb/>
芙蓉薫面寺臨湖沃洲高卧心何僻匡社長禅興亦孤<lb/>
争似椘王文物國金鏕紫綬讓前途<lb/>
　　　答无願上人書<lb/>
鄭生驅蹇峴山囬傳得安公好信来千里阻修俱老骨<lb/>
八行重叠慰寒灰春殘桃李猶開户雪滿杉松始上臺<lb/>
<pb n="KR4c0109_SBCK_008-6b"/>
必有南逰山水興漢江平稳好浮杯<lb/>
　　　送㣧公歸閩<lb/>
西朝歸去見髙情應戀香燈近聖明關令莫疑非馬辨<lb/>
道安還跨赤驢行充齋野店蔬無味洒笠平原雪有聲<lb/>
忍惜文章便閒得看他趨競取時名<lb/>
　　　感時<lb/>
忽忽枕前蝴蝶夢悠悠覺後利名塵無窮今日明朝事<lb/>
有限生来死去人終與狐狸為窟穴謾師龜鶴養精神<lb/>
可憐顔子能消息虚室坐忘心最真<lb/>
　　　湖上逸人<lb/>
澹蕩光中翡翠飛田田初出柳絲絲吟㳂綠島時逢鶴<lb/>
<pb n="KR4c0109_SBCK_008-7a"/>
醉泛清波或見龜七澤釣師應識我中原逐鹿不知誰<lb/>
秋風水寺僧相近一徑蘆花到竹籬<lb/>
　　　懐巴陵<lb/>
垂白堪思大亂前薄逰曽駐洞庭邊尋僧古寺沿沙㟁<lb/>
倚杖殘陽落水天蘭芷蔫菸騷客廟烟波晴閣釣師舡<lb/>
此時欲買君山住懶就商人乞個錢<lb/>
　　　渚宫謝楊秀才自嵩山相訪<lb/>
嵩峰有客逺相尋塵滿麻衣袖苦吟花盡草長方閉户<lb/>
道孤身老正傷心紅堆落日雲千仭碧撼涼風竹一林<lb/>
惆悵雅聲消歇去喜君聊此暫披襟<lb/>
　　　荆門寄沈彬<lb/>
<pb n="KR4c0109_SBCK_008-7b"/>
罷趣明聖懶徔知鶴氅褵褷遂性披道有静君堪託迹<lb/>
詩無賢子擬傳誰松聲白石邊行止日影紅霞裏夢思<lb/>
珍重兩篇千里達去年江上雪飛時<lb/>
　　　讀隂符經<lb/>
繞窗風竹骨輕安閒借隂符仰卧看絶利一源真有謂<lb/>
空勞萬卷是無端清虚可保昇雲易嗜欲終知入聖難<lb/>
三要洞開何用閉高臺時去凭欄杆<lb/>
　　　寄吳國知舊<lb/>
淮甸當年憶旅逰衲衣㯶笠外何求城中古巷尋詩客<lb/>
橋上殘陽背酒樓晴色水雲天合影晚聲名利市争頭<lb/>
可憐王化融融裏惆悵無僧似惠休<lb/>
<pb n="KR4c0109_SBCK_008-8a"/>
　　　移居<lb/>
上台言任養疎愚乞與西城水滿湖吹榻好風終日有<lb/>
趣涼閒客片時無檀欒翠擁清蝉在菡萏紅殘白鳥孤<lb/>
欲問存思搜抉妙幾聨詩什敵三都<lb/>
　　　喜彬上人逺見訪<lb/>
高吟欲繼沃洲師千里相尋問課虚殘臘江山行盡處<lb/>
滿衣風雪刲閒居携来律韻清何甚趣入幽微㫖不疎<lb/>
莫惜天機細搥琢他時終可擬芙蕖<lb/>
　　　荆州新秋寺居冩懷詩五首上南平王<lb/>
竹如翡翠侵簾影苔學琉璃布地紋髙卧更應無此樂<lb/>
逺逰何必愛他雲閒聽謝眺吟爲政静看蕭何坐致君<lb/>
<pb n="KR4c0109_SBCK_008-8b"/>
只恐老身衰朽速他年不得頌鴻勲<lb/>
井梧黄落暮蝉清久駐金臺但暗驚事佛未憐諸弟子<lb/>
譚空争動上公卿合歸鳥外藏幽跡敢向人前認好名<lb/>
滿印白檀燈一盞可䏻酬謝得聰明<lb/>
金湯裡面境何求寳殿東邊院最幽栽種已添新竹影<lb/>
畫圖兼列逺山秋形容豈合親公子章句争堪狎士流<lb/>
虚負岷峨老僧約年年雪水下汀洲<lb/>
漢江西㟁蜀江東六稔安禅教化中託迹幸將王粲别<lb/>
歸心寕與子山同尊罍豈識曹參酒賓坐還親宋玉風<lb/>
又見去年三五夕一輪寒魄破烟空<lb/>
石龕閒鏁舊居峰何事膺門歲月重五七詩中叨見過<lb/>
<pb n="KR4c0109_SBCK_008-9a"/>
三千客外許疎慵迎涼蟋蟀喧閒思積雨莓苔沒屐踪<lb/>
㑹待英雄啟金口却教擔錫入雲松<lb/>
　　　送李秀才歸湘中<lb/>
詞客携文訪病夫因吟送别憶湘湖寒消浦溆催鴻雁<lb/>
暖入溪山養鷓鴣僧向月中尋岳麓雲從城上去蒼梧<lb/>
君歸爲問峰前寺舊住松房鎖在無<lb/>
　　　寄呉國西供奉<lb/>
别来相憶夢多迷君住東朝我椘西瑶闕合陪龜象位<lb/>
春山休記鷓鴣啼承恩位與千官别應制才将十子齊<lb/>
幾笑逺公慵送客殷勤只到寺前溪<lb/>
　　　謝人惠端溪硯<lb/>
<pb n="KR4c0109_SBCK_008-9b"/>
端人鑿斷碧雲潯善價争教惜萬金礱琢己曽經敏手<lb/>
研磨終見透堅心安排得主難移動舍貯隨時任淺深<lb/>
保重更求裝鈿匣閒将濡染寄知音<lb/>
　　　送吳先輩赴京<lb/>
烟霄已遂明經第江漢重来問苦吟託興偶憑風月逺<lb/>
忘機終在寂寥深千篇未聽常徒口一字湏防作者心<lb/>
此日與君聊話後老身難約更相尋<lb/>
　　　和西蜀可準大師逺寄之什<lb/>
莫知何路去追攀空想人間出世間杜口已同居士室<lb/>
傳心休問祖師山禅中不住方爲定說處無生始是閒<lb/>
珍重希音逺相寄亂峰西望叠孱顔<lb/>
<pb n="KR4c0109_SBCK_008-10a"/>
　　　荆門暮冬與節公話别<lb/>
漳河湘岸柳𨳩頭離别相逢四十秋我憶黄梅夢南國<lb/>
君懷明主去東周幾程霜雪經殘臘何處封疆過舊逰<lb/>
好及春風承帝澤莫忘衰朽卧林丘<lb/>
　　　賀孫支使郎中遷居<lb/>
别認公侯禮上才築金何翅舊燕臺地連東閣横頭買<lb/>
門對西園正面開不隔紅塵趨棨㦸只拖珠履赴尊罍<lb/>
應逢明月清霜夜閒鎖笙歌宴此来<lb/>
　　　庭際新移松竹<lb/>
三莖瘦竹兩株松瑟瑟翛翛韵且同抱節乍離新澗雪<lb/>
盤根逺别舊林風歲寒相倚無塵地䕃影分明有月中<lb/>
<pb n="KR4c0109_SBCK_008-10b"/>
更待陽和信催促碧梢青杪看凌空<lb/>
　　　荆門寄題禅月大師影堂<lb/>
澤國聞師泥日後蜀王全禮葬餘灰白蓮塔向青泉鏁<lb/>
禅月堂臨錦水開西岳千篇傳古律<hi>大師著西岳集三十卷盛傳於世</hi>
南宗一卷印靈臺不堪隻履還西去葱嶺如今無使廽<lb/>
　　　賀雪<lb/>
上清凝結下乾坤為瑞為祥表致君日月影徔光外過<lb/>
山河影向静中分歌揚郢路誰同聽聲洒梁園客共聞<lb/>
堪想畫堂簾捲次輕隨舞袖正紛紛<lb/>
　　　荆州寄貫微上人<lb/>
舊齋休憶對松關各在王侯顧遇間命服已沾天渥澤<lb/>
<pb n="KR4c0109_SBCK_008-11a"/>
衲衣猶擁祖斕斑相思莫捄燒心火留滯難移壓腦山<lb/>
得失兩途俱不是笑他髙卧碧孱顔<lb/>
　　　送休師歸長沙寕覲<lb/>
高堂親老本師存多難長懸兩處魂已説戦塵消漢口<lb/>
便隨征棹别荆門晴吟野濶無耕地晚宿灣深有釣村<lb/>
他日更思衰老否七年相伴琢詩言<lb/>
　　　江上夏日<lb/>
無處清隂似剡溪火雲奇崛倚空齊千山冷叠湖光外<lb/>
一扇涼揺椘色西碧樹影疎風易㫁綠蕪平逺日難低<lb/>
故園舊寺臨湘水斑竹煙深越鳥啼<lb/>
　　　渚宫春日因懷有作<lb/>
<pb n="KR4c0109_SBCK_008-11b"/>
舊業樹連湘樹逺家山雲與岳雲平僧来已説無畊釣<lb/>
鴈去那知有弟兄客思莫牽蝴蝶夢鄉心自憶鷓鴣聲<lb/>
沙頭南望堪膓㫁誰把歸舟載我行<lb/>
　　　松化為石<hi>近聞金華山古松化為石</hi>
盤根幾聳翠岩前却偃凌雲化至堅乍結精華齊永刼<lb/>
不隨凋變已千年逢賢必用鎸辭立遇聖終将刻印傳<lb/>
肯似荆山鑿餘者蘚封頑滯卧嵐煙<lb/>
　　　寄澧陽呉使君<lb/>
南客西来話使君涔陽風雨變行春四隣畊釣趨仁政<lb/>
千里煙花壓路塵去獸未勝除狡吏還珠争似復逋民<lb/>
紅蘭浦暖携才子爛醉連題賦白蘋<lb/>
<pb n="KR4c0109_SBCK_008-12a"/>
　　　湘江送客<lb/>
湘江秋色湛如氷椘客離懷暮不勝千里碧雲聞塞雁<lb/>
幾程青草見巴陵寒濤響叠晨征擄㟁葦藂明夜泊燈<lb/>
鸚鵡洲邊若廽首為思前事一捫膺<lb/>
　　　暮逰岳麓寺<lb/>
寺樓高出碧崖棱城裏誰知在上層初雪灑来喬木暝<lb/>
逺禽飛過大江澄閒消不睡憐長夜静照無言謝一燈<lb/>
囬首何邊是空地四村桑麥遍丘陵<lb/>
　　　林下留别道友<lb/>
住亦無依去是閒何心終戀此林間片雲孤鶴東西路<lb/>
四海九州多少山静坐趂涼移樹影興隨題處著苔斑<lb/>
<pb n="KR4c0109_SBCK_008-12b"/>
秋来洗浣行衣了還爾鄰僧舊竹闗<lb/>
　　　道林寺居寄岳麓禅師二首<lb/>
門前石路徹中峰樹影泉聲在半空尋去未應勞上下<lb/>
往来殊已倦西東髭根盡白孤雪並心迹全忘片月同<lb/>
長憶高窗夏天裏古松青檜午時風<lb/>
山袍不稱下紅塵各是閒居島外身兩處烟霞門寂寂<lb/>
一般苔蘚石磷磷禅關悟後寕疑物詩格玄来不傍人<lb/>
月照經行更誰見露華松粉點衣巾<lb/>
　　　亂後江西遇孫魴舊居因寄<lb/>
舊逰重到倍悲涼吟憶同人倚寺廧何處莫蝉喧逆旅<lb/>
此中山鳥噪垂楊寰區有主權兵器風月無人掌桂香<lb/>
<pb n="KR4c0109_SBCK_008-13a"/>
欲寄此心空北望寒鴻天末失歸行<lb/>
　　　宜春江上寄仰山長老二首<lb/>
水隔孤城城隔山水邊時望憶師閒清泉白石中峰上<lb/>
落日半空栖鳥還雲影觸衣分朶朶雨聲吹磬散潺潺<lb/>
傳心莫學羅浮去後輩思量待扣闗<lb/>
雨晴天半碧光流影倒殘陽濕郡樓絶頂有人經刼在<lb/>
浮生無客暫時逰窗開萬壑春泉亂塔鏁孤燈萬木稠<lb/>
欲為吾師拂衣去白雲紅葉又新秋<lb/>
　　　螢<lb/>
透牕穿竹住還移萬䫫俱閒始見伊難把寸光藏暗室<lb/>
自持孤影助明時空庭散逐金風起亂葉争投玉露垂<lb/>
<pb n="KR4c0109_SBCK_008-13b"/>
後代儒生懶收拾夜深飛過讀書帷<lb/>
　　　湘中送翁員外歸闕<lb/>
舩滿琴書與酒杯清湘影裏片颿開人歸南國鄉園去<lb/>
鴈逐西風日夜来天埶漸低分海樹山程欲盡見城臺<lb/>
此身未别江邊寺猶看星郎奉詔囬<lb/>
　　　寄居道林寺作<lb/>
嵐濕南朝殿塔寒此中因淂謝塵寰已同庭樹千株老<lb/>
未負溪雲一片閒石鏡舊逰臨皎潔岳蓮曾上徹孱顔<lb/>
如今衰颯成多病黄葉風前晝掩關<lb/>
　　　沙鷗<lb/>
暖傍漁舩睡不驚可憐孤潔似華亭晚来灣浦衝平碧<lb/>
<pb n="KR4c0109_SBCK_008-14a"/>
晴過汀洲拂淺青翡翠静中修羽翼鴛鴦閒處事儀形<lb/>
何如飛入深宫去留與興亡作典經<lb/>
　　　和翁員外題馬太師宅賈相公井<lb/>
飛塵不敢下相干闇脈傍應潤牡丹心任短長投玉綆<lb/>
底須三五映金盤神工舊制泓澄在天澤時加㶑灔寒<lb/>
太傅欲旌前古事星郎屬思久憑欄<lb/>
　　　看雲<lb/>
何峰觸石濕苔錢便逐高風離瀑泉深處卧来真隐逸<lb/>
上頭行去是神僊千尋有影滄江底萬里無踪碧落邊<lb/>
長憶舊山青壁裏繞庵閒伴老僧禅<lb/>
　　　對雪寄荆幕知己<lb/>
<pb n="KR4c0109_SBCK_008-14b"/>
猛埶微開萬里清月中看似日中明此時鷗鷺無人見<lb/>
何處關山有客行郢唱轉髙誰敢和巴歌相顧自銷聲<lb/>
江齋卷箔含毫久應想梁王禮　經<lb/>
　　　送相里秀才赴舉<lb/>
兩上東堂不見春文明重去有誰親曽逢少海尊前客<lb/>
舊是神僊㑹裏人已遂風雲催化羽却将雷電助燒鱗<lb/>
明年自此登龍後囬首京門一路塵<lb/>
　　　荆門疾中喜謝尊師自南岳來相里秀才自<hi>京至</hi>
閒堂晝卧眼初開强起徐行繞砌苔鶴氅人徔衡岳至<lb/>
鶉衣客自雒陽来坐聞隣樹栖幽鳥唫見江雲發早雷<lb/>
西咲東逰此相别兩塗消息待誰囬<lb/>
<pb n="KR4c0109_SBCK_008-15a"/>
　　　吟興自述<lb/>
前習都由未盡空生知頑學妙難窮一千首出悲哀外<lb/>
五十年銷雪月中興去不妨歸静慮情来何止發真風<lb/>
曾無一字千聲利豈媿操心負至公<lb/>
　　　送謝尊師自南岳出入京<lb/>
曽聽鹿鳴逢世亂因披羽服隐衡陽幾多事隔丹霄興<lb/>
三十年成兩髩霜芝术未甘消勇氣風騷無那激剛膓<lb/>
中朝舊有知音在可是悠悠入帝鄉<lb/>
　　　送司空學士赴京<lb/>
弘文初命下江邊難戀沙鷗與釣船藍綬乍稱新學士<lb/>
白衫初脱舊神僊龍山送别風生路雞樹從容雪點筵<lb/>
<pb n="KR4c0109_SBCK_008-15b"/>
重謁往年金榜主便将才術佐陶甄<lb/>
白蓮集卷第八<lb/>
</p>
<p>
</p>
  </div>
</body>
</text>
</TEI>
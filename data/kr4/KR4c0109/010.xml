<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0109_SBCK_010-1a"/>
白蓮集卷第十<hi>雜歌行四十首七言绝句四十一首</hi>
　　　　　　　廬　岳　僧　齊　己　撰<lb/>
　　　猛虎行<lb/>
磨爾牙錯爾爪狐莫威兔莫狡飢来吞噬取膓飽横行<lb/>
不怕日月星皇天產爾為生獰前村半夜聞吼聲何人<lb/>
按劍燈熒熒<lb/>
　　　西山叜<lb/>
西山中多狼虎去歲傷兒復傷婦官家不問孤老身還<lb/>
在前山山下住<lb/>
　　　君子行<lb/>
聖人不生麟龜何瑞梧桐不高鳳凰何止吾聞古之有<lb/>
<pb n="KR4c0109_SBCK_010-1b"/>
君子行藏以時進退求己榮必為天下榮恥必為天下<lb/>
恥苟進不如此退不如此亦何必用虚偽之文章取榮<lb/>
名而自美<lb/>
　　　善哉行<lb/>
大鵬刷翮謝溟渤青雲萬層高突出下視秋濤空渺漲<lb/>
舊處魚龍皆細物人生在世何容易眼濁心昏信生死<lb/>
願除嗜慾待身輕携手同尋列仙事<lb/>
　　　日日曲<lb/>
日日日東上日日日西没任是神仙客也湏成朽骨浮<lb/>
雲滅復生芳草死還出不知千古萬古人葬向青山為<lb/>
底物<lb/>
<pb n="KR4c0109_SBCK_010-2a"/>
　　　耕叟<lb/>
春風吹簑衣暮雨滴箬笠夫婦畊共勞兒孫飢對泣田<lb/>
園高且瘦賦税重復急官倉鼠雀群只待新租入<lb/>
　　　苦熱行<lb/>
離宫劃開赤帝怒喝起六龍奔日馭下土熬熬若煎煮<lb/>
蒼生煌煌無處避火雲峥嶸焚泬㵳東皋老農膓欲焦<lb/>
何當一雨蘇我苗為君擊壤歌帝堯<lb/>
　　　苦寒行<lb/>
氷峰撑空寒矗矗雲凝水凍埋海陸殺物之性傷人之<lb/>
慾既不能　蒺䔧荆棘之根株又不䏻展鳳凰麒麟之<lb/>
拳跼如此則何如為和煦為膏為雨自然天下之榮枯<lb/>
<pb n="KR4c0109_SBCK_010-2b"/>
融融于萬户<lb/>
　　　春風曲<lb/>
春風有何情旦暮来林園不問桃李主吹落紅無言<lb/>
　　　城中懷山友<lb/>
春城来往桃李碧艷暖紅香斷消息吾徒自有山中隣<lb/>
白晝冥心坐嵐壁<lb/>
　　　讀李賀歌集<lb/>
赤水無精華荆山亦枯槁玄珠與虹玉燦燦李賀抱清<lb/>
晨醉起臨春臺吳綾蜀錦胸襟開狂多兩手掀蓬萊珊<lb/>
瑚掇盡空土堆<lb/>
　　　風琴引<lb/>
<pb n="KR4c0109_SBCK_010-3a"/>
撥吳絲雕楚竹高託天風拂為曲一一宫商在素空鸞<lb/>
鳴鳯語翹梧桐夜深天碧松風多孤窗寒夢驚流波愁<lb/>
魂傍枕不肯去翻疑住處隣湘娥金風聲盡薰風發冷<lb/>
泛虚堂韻難歇常恐聽多耳漸煩清音不絶知音絶<lb/>
　　　夏雲曲<lb/>
紅嵯峨爍晚波乖龍慵卧旱鬼多爞爞萬　壓天塹颺<lb/>
雷電光空閃閃好雨不雨風不風徙倚穹蒼作岩險男<lb/>
巫女覡更走魂焚香祝天天不聞天若聞必䏻使爾為<lb/>
潤澤洗埃氛而又變之成五色捧日輪将以表唐堯虞<lb/>
舜之明君<lb/>
　　　讀李白集<lb/>
<pb n="KR4c0109_SBCK_010-3b"/>
竭雲濤刳巨鰲搜掊造化空牢牢冥心入海海神怖驪<lb/>
龍不敢爲珠主人間物象不供取飽食逰神向玄圃鏘<lb/>
金鏗玉千餘篇膾吞炙嚼人口傳湏知一一丈夫氣不<lb/>
是綺羅男女言<lb/>
　　　祈貞壇<lb/>
玉甃瑶壇二三級學僊弟子參差入霓旌隊仗下不下<lb/>
松檜森森天露濕殿前寒氣束香雲朝祈暮禱玄元君<lb/>
茫茫俗骨醉更昏樓臺十二遥崑崙崑崙縱廣一萬二<lb/>
千里中有五色雲霞五色水何當㫁欲便飛去不要九<lb/>
轉神丹换精髓<lb/>
　　　黄雀行<lb/>
<pb n="KR4c0109_SBCK_010-4a"/>
雙雙野田雀上下同飲啄暖去栖蓬蒿寒歸傍籬落殷<lb/>
勤避羅網乍可遇鵬鶚鵬鶚雖不仁分明在寥廓<lb/>
　　　石竹花<lb/>
石竹花開照庭石紅鮮自禀離宫色一枝兩枝初笑風<lb/>
猩猩血潑低低叢嘗嗟世眼無真鑒却被丹青苦相䧟<lb/>
誰為根尋造化功為君吐出平原膽白日當午方盛開<lb/>
彤霞灼灼臨池臺繁香濃艶如未已粉蝶逰蜂狂欲死<lb/>
　　　寄南岳白蓮道士<hi>䏻扵長嘯</hi>
猿猱休啼月皎皎蟋蟀不吟山悄悄大耳仙人滿頷須<lb/>
醉倚長松一聲嘯<lb/>
　　　古劍歌<lb/>
<pb n="KR4c0109_SBCK_010-4b"/>
古人手中鑄神物百煉百淬始提出今人不要强硎磨<lb/>
蓮鍔星文未曾沒一弹一撫聞錚錚老龍影奪秋燈明<lb/>
何時得遇英雄主用爾平治天下去<lb/>
　　　湘妃廟<lb/>
湘烟𪷟濛湘水急汀露凝紅裛蓮濕蒼梧雲疊九嶷深<lb/>
二女魂飛江上立相携泣鳳蓋龍　追不及廟荒松朽<lb/>
啼飛猩笋鞭迸出階基傾黄昏一㟁隂風起新月如眉<lb/>
生濶水<lb/>
　　　巫山高<lb/>
巫山高巫女妖雨為暮兮雲為朝椘王憔悴魂欲消秋<lb/>
猿嘷噑日将夕紅霞紫烟凝老壁千岩萬壑花皆坼但<lb/>
<pb n="KR4c0109_SBCK_010-5a"/>
恐芳菲無正色不知今古行人行幾人經此無秋情雲<lb/>
深廟逺不可覔十二峰頭插天碧<lb/>
　　　贈持法華經僧<lb/>
衆人有口不說是即說非吾師有口何所爲蓮經七軸<lb/>
六萬九千字日日夜夜終復始乍吟乍諷何悠揚風篁<lb/>
古松含秋霜但恐天龍夜义乾闥衆㽬塞虚空耳皆聳<lb/>
我聞念經功德緣舌根可等金剛堅他時刼火洞燃後<lb/>
神光燦燦如紅蓮受持身心苟精潔尚䏻使煩惱大海<lb/>
水枯竭魔王輪幢自摧折何況更如理行如理說<lb/>
　　　刳膓龜<lb/>
爾既䏻于靈應久存其生爾既䏻于瑞胡得迷其死刳<lb/>
<pb n="KR4c0109_SBCK_010-5b"/>
膓徒自屠曵尾復何累可憐濮水流一葉泛莊子<lb/>
　　　贈岩居僧<lb/>
石如麒麟岩作室秋壇漫壇浄于漆袈裟蓋頭心在無<lb/>
黄猿白猿啼日日<lb/>
　　　觀李璚處士畫海濤<lb/>
巨鰲轉側長鰌翻狂濤顛浪高漫漫李瓊奪得造化本<lb/>
都盧縮在秋毫端一揮一畫皆筋骨滉瀁崩騰大鯨<lb/>
瓦仙搓擺　欲沉下頭應是驪龍窟昔年曾夢涉蓬瀛<lb/>
唯聞撼動珊瑚聲今来正嘆陸沉久見君此畫思前程<lb/>
千尋萬派功難測海門山小濤頭白今人錯認錢塘城<lb/>
羅刹石底奔雷霆<lb/>
<pb n="KR4c0109_SBCK_010-6a"/>
　　　昇天行<lb/>
身不沈骨不重驅青鸞駕白鳳幢蓋飄颻入冷空天風<lb/>
瑟瑟星河動瑶闕參差阿母家樓臺戲閉凝彤霞五三<lb/>
仙子乘龍車堂前碾爛蟠桃花囬首却顧蓬山頂一點<lb/>
濃嵐在深井<lb/>
　　　還人卷<lb/>
李白李賀遺機杼散在人間不知處聞君收在芙蓉江<lb/>
日鬪鮫人織秋浦金梭軋軋文離離吳娃越女羞上機<lb/>
鴛鴦浴烟鸞鳳飛澄江曉映餘霞輝仙人手持玉刀尺<lb/>
寸寸酬君珠與璧裁作霞裳何處披紫皇殿裏深難覔<lb/>
　　　輕薄行<lb/>
<pb n="KR4c0109_SBCK_010-6b"/>
玉鞭金蹬驊騮蹄横眉吐氣如虹霓五陵春暖芳草齊<lb/>
笙歌到處花成泥日沈月上且鬪雞醉来莫问天高低<lb/>
伯陽道德何唾咦仲尼禮樂徒卑栖<lb/>
　　　浮雲行<lb/>
大野有賢人大朝有聖君如何彼浮雲揜閉白日輪安<lb/>
得東南風吹散八表外使之天下人共見堯眉彩<lb/>
　　　煌煌京洛行<lb/>
聖君垂衣裳蕩蕩若朝旭大觀無遺物四夷来率服清<lb/>
晨廽北極紫氣蓋黄屋雙闕聳雙鰲九門如川凟梯山<lb/>
航海至晝夜車相續我恐紅塵深變為黄河曲<lb/>
　　　弔汨羅<lb/>
<pb n="KR4c0109_SBCK_010-7a"/>
落日倚闌干徘徊汨羅曲冤魂如可弔烟浪聲似哭我<lb/>
欲考鼋鼉之心烹魚龍之腹爾既啖大夫之血食大夫<lb/>
之肉千載之後猶斯暗伏将謂唐堯之尊還如荒悴之<lb/>
君更有逐臣于焉葬魂得以縱其噬恣其吞<lb/>
　　　贈念法華經僧<lb/>
念念念兮入惡易念念念兮入善難念經念佛䏻一般<lb/>
愛河竭處生波瀾言公少年真法器白晝不出夜不睡<lb/>
心心緣經口緣字一空寥寥燈照地沉檀卷軸寳函盛<lb/>
薝蔔香薰水精記空山木落古寺閒松枝鶴眠霜霰乾<lb/>
牙根舌根氷滴寒珊瑚搥打紅琅玕但恐蓮花七朶一<lb/>
時坼朶朶似君心地白又恐天風吹天花繽紛如雨飄<lb/>
<pb n="KR4c0109_SBCK_010-7b"/>
袈裟況聞此經甚微妙百千諸佛真秘要靈山説後始<lb/>
傳来聞者雖多持者少更堪誦入陀羅尼唐音梵音相<lb/>
雜時舜絃和雅薰風吹文王武王絃更悲如此争不遣<lb/>
空碧中有龜来聽有鬼来聽亦使人間人聞者敬見者<lb/>
敬自然心虚空性清浄此經真體即毗盧雪嶺白牛君<lb/>
識無<lb/>
　　　短歌寄皷山長老<lb/>
雪峰雪峰髙且雄峩峩堆積青冥中六月赤日燒不鎔<lb/>
飛禽瞥過人難通嘗聞中有白象王五百象子皆威光<lb/>
行圍坐繞同一色森森影動㫋檀香于中一子最雄猛<lb/>
稱尊獨踞虎山頂百千眷屬隂影身照曜吞我景我聞<lb/>
<pb n="KR4c0109_SBCK_010-8a"/>
岷國民皈依前王後王皆師資寕同梁武遇達摩過後<lb/>
弹指空傷悲<lb/>
　　　漁父<lb/>
夜釣洞庭月朝醉巴陵寺却歸君山下魚龍窟邊睡生<lb/>
涯在何處白浪千萬里曾笑楚臣迷蒼黄汨羅水<lb/>
　　　采蓮曲<lb/>
越溪越女江蓮齊菡蓞雙婵娟嬉逰向何處采摘且同<lb/>
舡浩唱發容與清波生漪漣時蓬島嶼泊幾共鴛鴦眠<lb/>
襟袖既盈溢馨香亦相傳薄暮歸去来苎羅生碧煙<lb/>
　　　啄木<lb/>
啄木啄木鳴林響壑貪心既緣利觜斯鑿有朽百尺微<lb/>
<pb n="KR4c0109_SBCK_010-8b"/>
虫斯宅以啄去害啄更彌劇層崖豫章聳幹蒼蒼毋縦<lb/>
爾啄殘我棟梁<lb/>
　　　靈松歌<lb/>
靈松靈松是何根株盤擗枝幹與群木殊世眼争知蒼<lb/>
翠容薜蘿遮躰深䑃朧先秋瑟瑟生谷風青隂倒卓寒<lb/>
潭中八月天威行肅煞萬木凋零向霜雪唯有此松髙<lb/>
下枝一枝枝在無摧折癡凍頑氷如鐵堅重重鏁到槎<lb/>
牙顛老鱗枯節相把捉踉蹡立在青崖前有時深洞興<lb/>
雷雹飛電繞身光閃爍乍似蒼龍驚起時攫霧穿雲欲<lb/>
騰躍夜深山月照高枝疎影細落莓苔磯千年朽枿罔<lb/>
兩出一株寒韻鏘琉璃安得良工妙圖䑾冩将偃蹇埋<lb/>
<pb n="KR4c0109_SBCK_010-9a"/>
煙閣飛瀑聲中戦歲寒紅霞影裏擎蕭索<lb/>
　　　蠧<lb/>
螙不自螙而蠧于木蠧極木心以豐爾腹偶或成之胡<lb/>
為朂人人而不貞由爾亂神螙兮螙兮可全其生無託<lb/>
爾形霜松雪檉<lb/>
　　　行路難<lb/>
行路難君好看驚波不在黤黮間小人心裡藏崩湍七<lb/>
盤九折寒崷崪翻車倒蓋尤堪出未似是非唇舌危闇<lb/>
中潛毁平人骨君不見楚靈均千古沉冤湘水濱又不<lb/>
見李太白一朝却作江南客<lb/>
　　　謝徽上人見惠二龍障子以短歌酬之<lb/>
<pb n="KR4c0109_SBCK_010-9b"/>
我見蘇州崑山金城中金城柱上有二龍老僧相傳道<lb/>
是僧繇手尋常入海共龍闘又聞蜀國玉局觀有孫逼<lb/>
跡盤屈身長八十尺逰人争看不敢近頭覬寒泉萬丈<lb/>
碧近有五羊徽上人閒工小筆得意新畫龍不誇頭角<lb/>
及鬚鱗只求筋骨與精神徽上人真萟者惠我雙龍不<lb/>
言價等閒不敢将懸掛恐似葉公好假龍及見真龍却<lb/>
驚怕<lb/>
　　絶句四十二首<lb/>
　　　送人往長沙<lb/>
荆門歸路指湖南千里風颿興可諳好聽鷓鴣啼雨處<lb/>
木蘭舟晚泊春潭<lb/>
<pb n="KR4c0109_SBCK_010-10a"/>
　　　偶題<lb/>
時事懶言多忌諱野吟無主苦縱横君看三百篇章首<lb/>
何處分明著姓名<lb/>
　　　寄山中叟<lb/>
清泉碧樹夏風涼紫蕨紅粳午爨香應笑晨持一盂苦<lb/>
腥膻市裏呌家常<lb/>
　　　贈琴客<lb/>
曽携五老峰前過幾向雙松石上弹此境此聲誰更愛<lb/>
掀天羯皷滿長安<lb/>
　　　勉吟僧<lb/>
千途萬轍亂真源白晝勞形夜斷魂忍著袈裟把名紙<lb/>
<pb n="KR4c0109_SBCK_010-10b"/>
學他低折五侯門<lb/>
　　　送人歸華下<lb/>
蓮華峰翠濕凝秋舊業園林在下頭好束詩書且歸去<lb/>
而今不愛事風流<lb/>
　　　夏日城中作二首<lb/>
三面僧鄰一面廧更無風露可吹涼他年舍此歸何處<lb/>
青壁紅霞裹石房<lb/>
竹低莎淺雨濛濛小檻幽窗暑月中有境牽懷人不㑹<lb/>
東林門外翠横空<lb/>
　　　黙坐<lb/>
燈引飛蛾拂熖迷露淋栖鶴壓枝低冥心坐睡蒲團稳<lb/>
<pb n="KR4c0109_SBCK_010-11a"/>
夢到天台過剡溪<lb/>
　　　水邊行<lb/>
身著袈裟手杖藤水邊行止不妨僧禽棲日落猶孤立<lb/>
隔浪秋山千萬層<lb/>
　　　寄鄭谷郎中<lb/>
人間近遇風騷匠鳥外曾逢心印師除此二門無别妙<lb/>
水邊松下獨尋思<lb/>
　　　翡翠<lb/>
水邊飛去青難辨竹裏歸来色一般磨吻鷹鸇莫相害<lb/>
白鷗鴻鶴滿沙灘<lb/>
　　　與節供奉大德逰京口寺留題<lb/>
<pb n="KR4c0109_SBCK_010-11b"/>
栁㟁晴緣十里来水邊精舍絶塵埃煑茶嘗橘興何極<lb/>
直到殘陽未欲囬<lb/>
　　　謝荆幕孫郎中見示樂府歌集二十八字<lb/>
長吉才狂太白顛二公文陣勢横前誰言後代無高手<lb/>
奪得秦王鞭鬼鞭<lb/>
　　　謝隂符經勉送藏休上人二首<lb/>
事遂鼎湖遺劍履時来渭水擲魚竿欲知賢聖存亡道<lb/>
自向心機反覆看<lb/>
一林霜雪未霑頭争遣藏休肯便休學盡世間難學事<lb/>
始堪隨處任虚舟<lb/>
<pb n="KR4c0109_SBCK_010-12a"/>
　　　幽齋偶作<lb/>
幽院纔容箇小庭疎篁低短不堪情春来猶頼隣僧樹<lb/>
時引流鶯送好聲<lb/>
　　　贈念法華經僧<lb/>
萬境心隨一念平紅芙蓉折愛河清持經功力䏻如是<lb/>
任駕白牛安稳行<lb/>
　　　對菊<lb/>
無艷無妖别有香栽多不為待重陽莫嫌醒眼相看過<lb/>
却是真心愛澹黄<lb/>
　　　閉門<lb/>
正是閉時争合閉大家開處不須開還防朗月清風夜<lb/>
<pb n="KR4c0109_SBCK_010-12b"/>
有箇詩人相訪来<lb/>
　　　勉送吳國三五新戒歸<lb/>
法王遺制付仁王難得難持刼數長努力只湏堅守䕶<lb/>
三千八萬是垣墻<lb/>
　　　夏日寄清溪道者<lb/>
老病不能求藥餌朝昏祗是但焚燒不知誰為收灰骨<lb/>
壘石栽松傍寺橋<lb/>
　　　送惠空北逰<lb/>
君向峴山逰聖境我將何以記多才丁寕墮淚碑前過<lb/>
冩取斯文寄我來<lb/>
　　　寄懷歸州馬判官<lb/>
<pb n="KR4c0109_SBCK_010-13a"/>
三年為倅興何長歸计應多事少忙又見秋風霜裛樹<lb/>
滿山椒熟水雲香<lb/>
　　　觀荷葉露珠<lb/>
霏微曉露成珠顆宛轉田田未有風任器方圓性終在<lb/>
不妨翻覆落池中<lb/>
　　　苦熱懷玉泉寺寄仁上人<lb/>
火雲如燒接蒼梧原野烟連大澤枯謾費葛衫葵扇力<lb/>
争禁泉石潤肌膚<lb/>
　　　觀盆池白蓮<lb/>
素蕚金英歕露開倚風凝立獨徘徊應思㶑灧秋池底<lb/>
更有歸天伴侣来<lb/>
<pb n="KR4c0109_SBCK_010-13b"/>
　　　折楊柳詞四首<lb/>
鳳樓高映綠隂隂凝重多含雨露深莫謂一枝柔軟力<lb/>
幾層牽破别離心<lb/>
館娃宫畔响廊前依託吳王養翠烟劍去國亡臺殿毁<lb/>
却隨紅樹噪秋蝉<lb/>
穠低似中陶潛酒軟極如傷宗玉風多謝将軍遶營種<lb/>
翠中閑草戦旗紅<lb/>
高僧愛惜遮江寺逰子傷殘露野橋争似著行垂上苑<lb/>
碧桃紅杏對摇摇<lb/>
　　　答長沙丁秀才<lb/>
月月便車奔帝闕年年貢士過荆臺如何三度槐花落<lb/>
<pb n="KR4c0109_SBCK_010-14a"/>
未見故人携卷来<lb/>
　　　戒小師<lb/>
不肯吟詩不聽經禅宗異岳懶逰行他年白首當人問<lb/>
　底言譚對後生<lb/>
　　　題舊拄杖<lb/>
親采匡廬瀑布西層崕懸壁更安梯携行三十年吟伴<lb/>
未有詩人<lb/>
　　　酬歐陽秀才卷<lb/>
三十篇多十九章　聲風力撼疎篁不堪更有精搜處<lb/>
誰見瀟瀟雨夜堂<lb/>
　　　聞雁<lb/>
<pb n="KR4c0109_SBCK_010-14b"/>
瀟湘浦㬉全迷鶴還　川寒祗有鵰誰向孤舟憶兄弟<lb/>
坐看蓮影度河橋<lb/>
　　　送高麗二僧南逰<lb/>
日邊鄉井别年深中國靈踪欲遍尋何處名山逢長老<lb/>
分明認取祖師心<lb/>
　　　謝猿皮<lb/>
貴向獵師家買得携来乞與坐禅床不知摘月秋潭畔<lb/>
曽對何人啼斷膓<lb/>
　　　酬光上人<lb/>
禅言難後到詩言坐石心同立月魂應記前秋㑹唫處<lb/>
五更猶在老松根<lb/>
<pb n="KR4c0109_SBCK_010-15a"/>
　　　送僧歸日本<lb/>
日東來向日西逰一鉢閒尋徧九州却憶雞林本師寺<lb/>
欲歸還待海風秋<lb/>
　　　庚午歲十五夜對月<lb/>
海澄空碧正團團吟想玄宗此夜寒玉兔有情應記得<lb/>
西邊不見舊長安<lb/>
白蓮集卷第十<lb/>
<pb n="KR4c0109_SBCK_010-15b"/>
</p>
<p>
　　　　陳氏直齋書解云唐僧齊己白蓮集十卷風<lb/>
　　　　騷旨格一卷今兼得之為合璧矣元書北宋<lb/>
　　　　刻傳世久湮滅首卷數字尚俟善本補完與<lb/>
　　　　皎然貫休三集並傳嘉靖八年歲己丑金閶<lb/>
　　　　後學栁僉志<lb/>
</p>
<p>
</p>
  </div>
</body>
</text>
</TEI>
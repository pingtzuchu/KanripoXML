<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>全室外集巻四</head> <lb/>
    <p>
<pb n="KR4e0072_WYG_004-1a"/>
欽定四庫全書<lb/>
　全室外集巻四<lb/>
　　　　　　　　　　　　明　釋宗泐　撰<lb/>
　　七言古詩<lb/>
　　　魯王登泰山奉令㫖作<lb/>
宫漏聲沉天欲曉嚴車整隊東郊道泰嶽巍然境内山<lb/>
暇日登臨散襟抱初聞鼓吹入深谷倐見旌旗出林杪<lb/>
捫蘿不憚路﨑嶇直欲髙躋極飛鳥峻㧞中霄日觀峰<lb/>
<pb n="KR4e0072_WYG_004-1b"/>
閶門白馬明雙瞳下視滄溟一杯水六鰲背負三神宫<lb/>
東封古來天子事石壁千尋刻文字吾王祇欲窮冥搜<lb/>
䬃䬃冷風引飛騎上界羣仙朝玉京空中夜半天雞鳴<lb/>
隂崖鑿開混沌竅石髓飲來毛骨清樂不可極下山去<lb/>
羽葢霓幢擁歸路奥域靈區非世間廻首蒼茫隔烟霧<lb/>
　　　蜀王江漢朝宗圖<lb/>
江之水出岷山漢之水出嶓冡萬古波濤坤軸動荆州<lb/>
東下匯流長江漢朝宗名益重大哉金陵天子都萬方<lb/>
<pb n="KR4e0072_WYG_004-2a"/>
臣子爭奔趨有如百川到溟渤混茫無際涵空虚賢王<lb/>
受命封蜀土忠孝為藩奉君父大峩遥挹北辰髙保障<lb/>
西南天一柱江之永漢之廣蘼蕪緑草年年長誰知𣲖<lb/>
自天潢分天潢近在青冥上<lb/>
　　　潭府四暢亭<lb/>
讀古書彈古琴一亭風月開清襟臨池洗硯冩新句玉<lb/>
壺㫖酒時一斟如此四暢載登載臨美哉修身治國上<lb/>
順君父足以大暢吾王之心梁園詠雪多士如林河間<lb/>
<pb n="KR4e0072_WYG_004-2b"/>
禮樂和樂且躭既不泥乎聲色亦不縱乎田禽此亭燕<lb/>
坐自朝夕亭前花木春隂隂衡山髙湘水深天長地久<lb/>
揚徳音<lb/>
　　　送思上人還霅上<lb/>
𤣥冬雨雪方載隂閉門黄葉和雲深重岡複嶺烏不度<lb/>
豈有逺客來相尋憐君兩屐無新齒足趼荒途五百里<lb/>
捫蘿髙陟麻姑壇斧氷亂渉琴髙水為我巖居十日留<lb/>
夜窻說盡東西州平生故人得消息既有新喜仍新愁<lb/>
<pb n="KR4e0072_WYG_004-3a"/>
我方無以慰幽獨子來何遲去何速山川悠悠錫影孤<lb/>
海闊天髙一黄鵠謝君相知未深厚索我詩詞我何有<lb/>
自嗟百挫英氣摧敢以文字誇人口君當盛年冝自强<lb/>
美玉雕琢為珪璋明朝别後母相忘水晶宫裏涇川傍<lb/>
　　　東臯老人歌<lb/>
東臯老人七十餘眼明能讀細字書年來不肯城郭住<lb/>
無事只愛東臯居東臯所居良不俗松竹桑榆翠圍屋<lb/>
前畦後圃花相暎滿眼児孫美如玉老人心中樂閑曠<lb/>
<pb n="KR4e0072_WYG_004-3b"/>
時時倚杖東臯上烏紗側裹酒半酣目送飛雲度青嶂<lb/>
吾知老人與世違東臯幽處無是非吁嗟怵廹何所為<lb/>
世間冨貴多危機<lb/>
　　　雪舟圖為王公擇作<lb/>
小船載雪月明裏一色溪山夜如水巖前哀狖噤無聲<lb/>
沙上眠鷗驚不起引觴擊楫歌調清到門興盡非無情<lb/>
丹青豈必圖千載王氏風流今尚在<lb/>
　　　敬亭雲歌送吳子歸宣城<lb/>
<pb n="KR4e0072_WYG_004-4a"/>
敬亭山中生白雲有時化作五色文從龍下山為雨去<lb/>
欲與世上袪塵氛由來舒巻不可測遥天烱烱無遺迹<lb/>
甘雨未洽塵未消直使時人空嘆息歸來偃蹇敬亭上<lb/>
㸃綴青山千萬狀曽巔髙擁白玉屏半嶺間張素絲障<lb/>
雲兮雲兮爾才未盡施只恐復被蒼龍知乾坤上下相<lb/>
追隨青山欲戀無還期<lb/>
　　　菖蒲歌<lb/>
蒲生山澤間水石長為徒超然塵土外秀色清而腴印<lb/>
<pb n="KR4e0072_WYG_004-4b"/>
公愛之如寂公當軒盆植數十叢雖無仙人鸞鳳狀好<lb/>
事剪拂還相同葉如蚪鬚直不巻根穿石罅連蒼蘚昔<lb/>
聞張生十二節蘇子九花今宛宛眼中清氣端可掬此<lb/>
處焉知有塵俗去年贈我小石盆几上團團青一簇知<lb/>
君定出聊自怡此心豈為物所移色空都忘心境寂寥<lb/>
寥獨坐軒中時<lb/>
　　　水西圖詩<lb/>
水西絶境江左無何君好事冩作圖良工意匠善盤礴<lb/>
<pb n="KR4e0072_WYG_004-5a"/>
三峰湧出青芙蕖古木如龍半天聳白雲翩翩欲飛動<lb/>
桓彞廟前莎草長遺民磯下溪流洶浮圖隠隠林端起<lb/>
知是山腰上方寺髙閣五月秋霜寒山僧坐閱人間世<lb/>
竹邊幽徑花叢叢濯纓亭古連東峰賞溪渡口風浪歇<lb/>
棹舟之子來相從我居山中二十載披圖一見心目駭<lb/>
昔來年少今白頭山色青青長不改何君何君爾好竒<lb/>
澗阿與爾誅茅茨巻簾㣲雨對東郭髙詠謫仙雲錦詞<lb/>
　　　姑蘇䑓歌<lb/>
<pb n="KR4e0072_WYG_004-5b"/>
姑蘇臺上麋鹿游吳江水映西山秋舘娃宫樹逈不見<lb/>
落日荷華今古愁何來豪客増樓㯭醉擁吳姬夜歌舞<lb/>
齊雲易逐浮雲空鬼火三更照寒雨<lb/>
　　　憶昔行贈朱伯賢還㑹稽<lb/>
憶昔相逢白門道君方壯年我差少同鄉異域心最親<lb/>
月夕風晨冩懷抱南臺御史能薦才薦才先取文章好<lb/>
當時結交多俊髦羡君獨得聲名早江城一别三十秋<lb/>
我出匡徒君宦游甲兵滿地音信斷越雲楚水情悠悠<lb/>
<pb n="KR4e0072_WYG_004-6a"/>
今春錢塘忽相見君未全衰我猶健探得囊中著述書<lb/>
松齋曉日開新巻君承明詔入史局我亦奏對延和殿<lb/>
秋深俱放還舊山兼有賜金并賜燕君家雲巢鑑湖曲<lb/>
鯖魚膾肥稉稻熟脫巾露頂松石間如鹿如麋不覊束<lb/>
我歌此曲空復情烈風蕩海鴻㝠㝠世間富貴自可輕<lb/>
且學清狂如賀生<lb/>
　　　阻風行<lb/>
黄蘆獵獵江浩浩洪濤簸天昏復曉一日行舟兩日留<lb/>
<pb n="KR4e0072_WYG_004-6b"/>
上水風多下風少未出門時思逺道在路還思在家好<lb/>
坐看鴻鴈去遥遥却笑人生不如鳥<lb/>
　　　松雲歌<lb/>
境公開軒幽澗湄青松白雲相對宜朝看白雲松上起<lb/>
暮看白雲松下歸松雲無情豈相戀幾度天風吹不散<lb/>
忽如眠鶴喬松巔又似游龍挂松半月明仙侶下瑶臺<lb/>
翠葆素車空外來氷髯玉貌照山澤停驂弭節相徘徊<lb/>
有時林間暫分隔松自青青雲自白若人定起閒怡情<lb/>
<pb n="KR4e0072_WYG_004-7a"/>
倚檻無言山寂寂<lb/>
　　　墨竹行<lb/>
平生不識雲心子墨妙通神有如此眼中何處修竹林<lb/>
湘水邊頭烟雨裏長林蔽虧天為隂鷓鴣啼斷江沉沉<lb/>
六月南風晝不熱人家住在叢篁深九疑山帶蒼梧野<lb/>
翩翩帝子雲中下鳳鸞飛舞蚪龍驤羽葆鬖髾翠堪把<lb/>
我昔曽行賞溪曲兩岸波光漾寒緑萬玉森森一徑遥<lb/>
溪口清隂到山麓今朝看圖政自憐畫圖身世俱茫然<lb/>
<pb n="KR4e0072_WYG_004-7b"/>
雲心骨化丹陽土吁嗟墨妙何人傳<lb/>
　　　題張孟兼太常白石山房圖<lb/>
浦江先生張太常白石山下開山房讀書養親不下堂<lb/>
青山自髙溪自長一從攀龍上天闕山中十年春草歇<lb/>
夜飛清夢到山房堂上雙親已華髮孫卿頗擅丹青好<lb/>
為冩新圖慰懷抱秋雲半掩草齋寒白鶴不歸松樹老<lb/>
我見新圖憶舊山石梁垂瀑蘿隂閒金華赤城咫尺間<lb/>
何日拂衣從此還<lb/>
<pb n="KR4e0072_WYG_004-8a"/>
　　　墨竹歌<lb/>
房山髙侯愛冩竹一埽生綃數十幅風影翩翩此兩枝<lb/>
湘君遺珮湘江曲兵戈十年翻地軸零落殘紈如斷玉<lb/>
晴軒試掛驚老目素壁清飈拂寒緑<lb/>
魏公文章妙天下世稱善書兼善畫松雪髙齋秋氣清<lb/>
照眼琅玕入模冩一竿秀出何瀟洒美人獨立疎而野<lb/>
九疑雲老楚江寒翠葢臨風為誰把<lb/>
　　　短歌寄魏仲逺<lb/>
<pb n="KR4e0072_WYG_004-8b"/>
夏葢湖吞上虞浦魏君家在湖邊住岸花汀草幾春秋<lb/>
白鳥滄波自朝暮知君愛客仍好竒畫船載酒如渼陂<lb/>
櫂歌中流日將夕璧月湧出青琉璃嗟哉隠居端有道<lb/>
世上無如閒處好王充遺跡尚可尋賀老風流良不少<lb/>
去年聽詔來京國識君臉紅頭半白别懷空與水東流<lb/>
海燕江鴻斷消息今朝聞有東州船尺書欲寄心茫然<lb/>
福源精舎地最偏安得與君湖上相周旋<lb/>
　　　溪山圖歌<lb/>
<pb n="KR4e0072_WYG_004-9a"/>
王侯作畫世無敵下筆直與造化爭神力生綃一幅寫<lb/>
溪山萬疊烟雲開霽色連峰不斷松杉青石崖噴瀑飛<lb/>
寒氷山中逸客茅作亭桃源路入花冥冥何處溪山有<lb/>
如此吳山脚插吳溪水放船半出蘆塘灣收綸撥棹誰<lb/>
家子乃知王侯妙入神縱意所到皆天真右丞糢糊輞<lb/>
川雪北苑爛漫江南春劉卿平生學岐伯長向吳山采<lb/>
名藥天子呼來在玉京橘樹間圍舊時宅我識劉卿恨<lb/>
不早治我沉痾如電掃王侯著意作此圖為我殷勤致<lb/>
<pb n="KR4e0072_WYG_004-9b"/>
懷抱劉卿重畫輕黄金世人那得知其心江上秋風吹<lb/>
客襟髙歌一曲溪山吟<lb/>
　　　寄題彩烟山房<lb/>
天姥峰南彩烟裏梁氏山房屹髙峙幽人讀書居其中<lb/>
萬壑千巖在窻几一從讀書不計春姓名豈肯聞時人<lb/>
去年應聘來京國今年奉符歸養親梁氏新昌稱巨族<lb/>
絡谷籠岡架重屋弟兄如林自師友飽飫詩書作梁肉<lb/>
我聞山房最瀟洒澗水松風入陶寫願學當年支道林<lb/>
<pb n="KR4e0072_WYG_004-10a"/>
買山終老沃洲下<lb/>
　　　崆峒外史歌<lb/>
空同外史清都客吸景餐霞煉精魄誤落塵世八千年<lb/>
囬首仙山雲霧隔自言曾師廣成子為掌外庭稱外史<lb/>
記得軒轅問道時拜跪壇前月如水大布寛衫著雙屐<lb/>
千里遨遊如咫尺曵杖狂歌吳市門賣藥獨走金陵陌<lb/>
金陵陌上相識多水樓月榭隨經過有時醉卧冶城館<lb/>
有時靜坐鍾山阿我識氷顔今十載夜與燒燈論物外<lb/>
<pb n="KR4e0072_WYG_004-10b"/>
五更鼻息如雷鳴忘却天地和身世外史去來無定期<lb/>
出門便不知所之松齋閴寂三日雪待子一笑同掀<lb/>
眉<lb/>
　　　賦一曲亭送趙本初待制致仕歸越<lb/>
鑑湖一曲亭猶在風物千年長不改賀公去後趙公來<lb/>
山水無情若相待當時季真得賜歸黄冠未必全忘機<lb/>
爭似今朝玉堂老還鄉仍著宫錦衣鑑湖水闊吞平野<lb/>
酒船直到亭堦下荷華曉日照尊罍楊柳春風拂簷瓦<lb/>
<pb n="KR4e0072_WYG_004-11a"/>
寄言逸興滄洲客天與斯亭共行樂醉倚䦨干撼不醒<lb/>
夢中細聽鈞天樂<lb/>
　　　度闗隴<lb/>
隴頭流水闗山月月色凄凉水嗚咽今古征人盡斷腸<lb/>
野客經過亦愁絶連林二月氷不開猛虎一吼蒼崖裂<lb/>
鸚鵡能言好寄書心事茫茫向誰說<lb/>
　　　賦梅駙馬清白軒<lb/>
公家大府臨紫陌行馬當門森畫㦸華舘香凝錦繡帷<lb/>
<pb n="KR4e0072_WYG_004-11b"/>
此軒何事名清白軒内琴書清几席軒前池水涵虚碧<lb/>
退朝歸來白日閒燕坐忘言心自適不似金張許史家<lb/>
鬭雞走馬相矜誇美人半醉彈琵琶銀燭夜夜燒彤霞<lb/>
闗西昔有楊夫子清白傳家照青史公今富貴當盛年<lb/>
獨抱遺風有如此山之髙兮益穹窿水之深兮更清泚<lb/>
丈夫勛業在青冥豈獨傳家清白耳<lb/>
　　　題天童萬松圖<lb/>
小白市太白峰二十里松居其中一徑隂隂翠羽葢半<lb/>
<pb n="KR4e0072_WYG_004-12a"/>
空矗矗蒼髯龍太白之峰分九隴壯哉千古之佛宫香<lb/>
雲不動梵唄合樓閣倒影清池空左菴昔年此說法山<lb/>
谷荅響撞鉅鐘只今九重城裏住夢魂夜夜鄞江東錢<lb/>
塘有客曰王䝉為君寫此千萬松座間慘慘起隂霧屋<lb/>
底䬃䬃生清風何來禪子松下度長衫大笠携一笻亦<lb/>
有騶從三四公青林路口衣裳紅我初展巻欲大呌海<lb/>
上湧出髙巃嵸雲端縹緲下玉童有路似與天相通自<lb/>
憐平生不一到吁嗟老矣將焉從還君此圖袖手坐有<lb/>
<pb n="KR4e0072_WYG_004-12b"/>
目只送南飛鴻<lb/>
　　　壽采堂為許克謙賦<lb/>
舞斑衣進春酒載拜稱觴介眉壽許生心即老萊心老<lb/>
萊不先生不後進春酒舞斑衣願親髙年過期頤堂後<lb/>
萱花照華髮堦前亦有蘭與芝吳山可融吳水結孝子<lb/>
娯親心不歇此堂冝與齊門髙壽采之名如日月<lb/>
　　　古村居<lb/>
古村民古村居古村有田復有廬屋後桑麻四五區屋<lb/>
<pb n="KR4e0072_WYG_004-13a"/>
前榆柳八九株老婦辟纑兒讀書青燈夜照三更初牛<lb/>
角帶經耕且鋤年年歲歲輸官租聖人治世如唐虞飽<lb/>
來擊壤歌康衢烏紗作巾白布襦東隣西舎相招呼醉<lb/>
歸兀兀杖自扶古村民古村居<lb/>
　　　題閻立本畫張洪崖像<lb/>
徃年看畫封禺山丹青為我囬朱顔今朝看畫江寧郭<lb/>
頭白眼昏不如昨此圖出自何人手唐相閻公名不朽<lb/>
人間古畫兵火空此圖必為神所守洪崖先生學仙士<lb/>
<pb n="KR4e0072_WYG_004-13b"/>
小隠林泉大城市一下蓬萊經幾塵弱水㣲茫三萬里<lb/>
神仙道術吾不知洪崖人物何瑰竒天寒掩巻松下坐<lb/>
白日冉冉西南馳<lb/>
　　　聽泉軒為藏無盡作<lb/>
若人有耳唯聽泉泉聲入耳長涓涓穿林出澗度妙曲<lb/>
萬古不斷氷絲弦此聲不來耳不徃中自寂然遺外響<lb/>
青燈照壁夜沉沉獨倚軒窻月東上<lb/>
　　　代賦愛蓮歌<lb/>
<pb n="KR4e0072_WYG_004-14a"/>
我愛蓮花生淨域七寶池中開四色其花朶朶大如輪<lb/>
來者於斯孕靈質此花不與凡花同晝夜開合吹香風<lb/>
八功徳水恒充溢碧葉旎旎花藂藂我有愛蓮癖夢寐<lb/>
思見之朝思只在蓮花國莫思不離蓮花池我心但欲<lb/>
與蓮並不染塵埃自清淨蓮兮蓮兮爾作黄金臺他年<lb/>
浩歌歸去來<lb/>
　　　尚睦軒<lb/>
蔣生作軒名尚睦欲敘彛倫厚風俗一門大小捴怡愉<lb/>
<pb n="KR4e0072_WYG_004-14b"/>
不在華筵奏絲竹誰謂古來斯道敦兄弟之間難具論<lb/>
漢謡尺布一斗粟周公管蔡亦流言蔣生蔣生慎終始<lb/>
行見髙名照青史天邊有客發長歌澤國秋風鴻鴈裏<lb/>
　　　周處士哀詩<lb/>
先生墓木今已拱先生髙名尚飛動新城山接冨春山<lb/>
只有祠堂對丘壠我知姓字三十年江城讀傳心茫然<lb/>
節孝光華照天地青史可書石可鎸口誦法華親壽益<lb/>
掉頭不受吳人辟請看齊雲百尺樓落日西風巻行迹<lb/>
<pb n="KR4e0072_WYG_004-15a"/>
　　　西嶺草堂圖為誓上人作<lb/>
摩雲霄人不復見髙風獨為今所羡西嶺東偏舊草堂<lb/>
七百年來陵谷變有苾蒭誓斯受經草堂彷彿圖丹青<lb/>
靈隠山前天竺後飛來小朶蓮華層草堂住近呼猿洞<lb/>
怪石嵌空樹髙聳三生臺畔秋月凉九曲亭邊春水動<lb/>
真觀慈雲兩寂寞猿聲夜向峰頭落誓也溪翁白足徒<lb/>
古人已矣今人作我昔年曽十三四挾書晚出中峰寺<lb/>
一氣走上蓮花層兩脚跳梁若奔兕于今老大空看圖<lb/>
<pb n="KR4e0072_WYG_004-15b"/>
江城鴟坐胡為乎人間草堂何處無只有西嶺如西都<lb/>
　　　清源洞圖為潔上人作<lb/>
泉南佛國天下少滿城香氣栴檀繞纒頭赤脚半蕃商<lb/>
大舶髙檣多海寶清源古洞尤絶竒花酒仙人顔色好<lb/>
蛻骨巖連太碧霄晉代青松三四抱髙攀南斗不滿尋<lb/>
下視滄溟纔一沼長年鐘磬度寥寥四月笙歌來擾擾<lb/>
青厓不雨飛白泉紫澤未春生碧草鶴鳴洞口月蒼蒼<lb/>
猿挂樹枝風裊裊上方精舎秋葉紅山人不歸蘿屋老<lb/>
<pb n="KR4e0072_WYG_004-16a"/>
不須惆悵看畫圖去去長歌海天曉<lb/>
　　　淮之水一首送别<lb/>
淮之水向東流水流只載行人舟舟行如飛水如射一<lb/>
日可到吳江頭何不載此離情去擲向天涯不知處濠<lb/>
梁有客今白頭望斷孤雲海天暮<lb/>
　　　和東軒見寄長相思一首<lb/>
長相思何終極有美人兮淮之側攀援桂枝歌小山盛<lb/>
服峩冠好顔色昔年遺我雙龍刀紫錦作襓縣素壁中<lb/>
<pb n="KR4e0072_WYG_004-16b"/>
夜寒光貫斗牛但恐屋頭飛辟厯朝朝見物不見人欲<lb/>
徃從之脚無力長相思何終極<lb/>
　　　秋鸎歌<lb/>
千林入秋露氣清林中尚有黄鸎聲似與羣蟬爭意氣<lb/>
東林飛過西林鳴向來春風花滿城柳條拂地如長纓<lb/>
綿綿蠻蠻斷復續千人萬人側耳聽髙樓半醉客閣<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>
停吹笙白馬貴公子挾彈不敢驚此時胡為不喜聽奈<lb/>
何節序移人情只合深藏緘爾口亦有妬爾金衣明反<lb/>
<pb n="KR4e0072_WYG_004-17a"/>
舌無聲良已久伯勞布榖俱潜形秋鸎秋鸎爾能翩然<lb/>
入幽谷老翁歌詩送爾便覺心和平<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0072_WYG_004-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全室外集巻四<lb/>
</p>
<p>
</p>
  </div>
</body>
</text>
</TEI>
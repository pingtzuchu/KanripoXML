<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>全室外集巻二</head> <lb/>
    <p>
<pb n="KR4e0072_WYG_002-1a"/>
欽定四庫全書<lb/>
　全室外集巻二<lb/>
　　　　　　　　　　　　明　釋宗泐　撰<lb/>
　　樂府<lb/>
　　　長安道<lb/>
長安大道八達分道旁甲第連青雲夜月長明七貴宅<lb/>
春風偏在五侯門貴侯勢熖不可炙烈火射天天為赤<lb/>
家僮盡衛明光宫侍史皆除二千石一朝盛衰忽顛倒<lb/>
<pb n="KR4e0072_WYG_002-1b"/>
夜月春風亦相笑鳳笙龍管坐不來又向東家作新調<lb/>
東家車馬日已多向來賔從無經過貴賤交情捴如此<lb/>
翟公何事嘆雀羅<lb/>
　　　戰城南<lb/>
進兵龍城南轉戰天山道烽烟漲平漠殺氣霾荒徼將<lb/>
軍重爵位天子尚征討不辭鬬死多但恨生男少<lb/>
　　　空城雀<lb/>
啾啾空城雀戀戀空城曲朝傍空城飛莫向空城宿草<lb/>
<pb n="KR4e0072_WYG_002-2a"/>
窠乳子成𡋯土翻身浴不隨鳳凰遊不畏鷹鸇逐野田<lb/>
豈無黍太倉豈無粟食粟遭網羅食黍傷箭鏃丁寧黄<lb/>
口雛飲水懷止足歲晚雖苦飢全軀保㣲族<lb/>
　　　風入松<lb/>
髙堂初宵山月明長松飀飀奏清聲清聲希㣲坐獨聽<lb/>
援琴細意寫得成調弦轉軫聲方起忽覺松風生繞指<lb/>
更深鬼哭巖前雲夜半龍吟澤中水一彈一奏聲緩促<lb/>
有似松風時斷續含商流徵清復哀能使幽人聽不足<lb/>
<pb n="KR4e0072_WYG_002-2b"/>
聽不足琴忽罷此時寂寂松無風明月滿天凉露下<lb/>
　　　桂之樹行<lb/>
桂之樹桂生一何偏兩株分立於庭前西株憔悴東株<lb/>
妍桂之樹桂生一何蠧西株方來采其榮東株又復無<lb/>
人顧桂兮桂兮非汝憐縱觀萬事無不然武安堂上席<lb/>
方暖魏其門前秋草芊莫道榮枯長異勢從來反覆無<lb/>
根蔕髙歌感激君不聽請君試看庭前桂<lb/>
　　　俠客行<lb/>
<pb n="KR4e0072_WYG_002-3a"/>
平生重然諾意氣横素秋㧞劍悲風吼上馬行報仇報<lb/>
仇向何處堂堂九衢路突上秦王庭直入韓相府回身<lb/>
視劍鍔血漬霜華薄敢持一片心為君摧五岳五岳即<lb/>
可摧此心終不灰恥沒兒女手完質歸泉臺<lb/>
　　　西極天馬歌<lb/>
天馬來自西極流汗溝朱蹄踏石眴目逕度流沙磧天<lb/>
子見之心始降九州欲省民痍瘡宛王何人敢私有貳<lb/>
師城堅亦難守等閒騎向瑶池前周家八駿爭垂首天<lb/>
<pb n="KR4e0072_WYG_002-3b"/>
閑飽秣玉山禾苜蓿春來亦漸多感君意氣為君死一<lb/>
日從君行萬里<lb/>
　　　盛唐樅陽歌<lb/>
漢家天子天馬良羽林十萬何煌煌山川望秩禮孔彰<lb/>
誰言此竟成淫荒舳艫千里長江水江平浪穏頑蛟死<lb/>
摐金伐鼓海上過驚散蓬萊幾仙子朱衣急走傳詔書<lb/>
乗輿所至除田租載拜願君千萬壽歲歲望君一廵狩<lb/>
　　　交門歌<lb/>
<pb n="KR4e0072_WYG_002-4a"/>
不其山頭月將午交門沉沉夜擊鼓愽山火爇凝絳烟<lb/>
霓旌𨗳騎來容與玉顔綽約含春花向坐分明君自覩<lb/>
君心有欲神不違側耳傾心聽好語雲收雨散意不傳<lb/>
起望星河獨延佇明朝更入芝房齋神其相之復來下<lb/>
茂陵新樹起哀風五柞宫中淚如雨<lb/>
　　　江南曲<lb/>
泛舟出晴溪溪廻抱山轉欲采芙蓉花亭亭秋水逺心<lb/>
非檣上帆隨風豈舒巻但得紅芳遲何辭歲年晚<lb/>
<pb n="KR4e0072_WYG_002-4b"/>
　　　隴頭水<lb/>
隴樹蒼蒼隴坂長征人隴上廻望鄉停車立馬不能去<lb/>
况復隴水驚斷腸誰言此水源無極盡是征人流淚積<lb/>
㧞劍斫斷令不流莫敎惹動征人愁水聲不斷愁還起<lb/>
淚下還滴東流水封書和淚付東流為我殷勤達鄉里<lb/>
　　　春江曲<lb/>
春江沉沉春水滿柳條拂水蒲芽短鴛鴦睡美不畏人<lb/>
日色遲遲素沙暖<lb/>
<pb n="KR4e0072_WYG_002-5a"/>
　　　平陵東<lb/>
赤運中㣲光不競奸雄竊比周公聖滿朝盡是䝉漢恩<lb/>
忍為新家頌符命當時憤激惟義公挺身一呼生雄風<lb/>
時哉不偶命也窮至今人怨平陵東<lb/>
　　　猛虎行<lb/>
雷霆為威電為目行處腥風動林木利牙如劍生食人<lb/>
婦女獨在家中哭城東少年名射獵聞此揚鞭去還捷<lb/>
却將羅網四散張擬欲當前氣先懾周郎膽氣何獨豪<lb/>
<pb n="KR4e0072_WYG_002-5b"/>
等閒射殺仍斬蛟<lb/>
　　　上之囬<lb/>
塹崇山堙鉅谷發軔甘泉狩維北屬車連連複道平離<lb/>
宫况有三十六蕭闗無堠塞無烽單于稱臣月氏服上<lb/>
之囬朝萬國<lb/>
　　　巫山髙<lb/>
巫山髙望不極十二危峰倚天碧陽臺神女徒盈盈艷<lb/>
質妖容果誰識襄王荒恠不足徵宋玉㣲辭豈堪惜至<lb/>
<pb n="KR4e0072_WYG_002-6a"/>
今雲雨自朝昏山鬼哀猿呌蒼壁<lb/>
　　　短歌行<lb/>
白日去茫茫清川流浩浩有生能幾何少壯忽復老王<lb/>
母蟠桃花萎紅不成好扶桑半摧枯枝葉隨瀛島仙人<lb/>
王子喬兩鬢如秋草况聞安期生形容亦枯槁漢武與<lb/>
秦皇一生空自擾短歌詠至言庶以安懷抱<lb/>
　　　苦寒行<lb/>
祝融峰南三尺雪黄河到底頑氷結洛陽賈客船柂膠<lb/>
<pb n="KR4e0072_WYG_002-6b"/>
長安公卿馬蹄裂人言冨貴即可避貧賤從來不相棄<lb/>
昨夜樹頭風簌簌東家孤子號天哭<lb/>
　　　挽歌<lb/>
隂風起枯楊寒日照衰草丹旐辭中堂輀車即周道親<lb/>
戚及隣里送者皆素縞一歸長夜臺萬古不得曉憶昔<lb/>
盛容儀被服懷美佼今采朽腐餘復為蝼蟻擾富貴與<lb/>
榮華滅迹空中烏彭殤久已淪不知誰壽夭<lb/>
　　　古塞下曲<lb/>
<pb n="KR4e0072_WYG_002-7a"/>
候吏過輪臺傳言敵可摧嫖姚揚斾出驍騎治兵來瀚<lb/>
海驚波湧隂山積雪開前軍正酣戰日暮氣雄哉<lb/>
　　　三臺詞二首<lb/>
年去年來易老花開花落相催便是封侯萬户何如儘<lb/>
意三臺<lb/>
采藥樓船久去傳書青鳥不來海水何時清淺蟠桃幾<lb/>
樹花開<lb/>
　　　銅雀臺<lb/>
<pb n="KR4e0072_WYG_002-7b"/>
西陵樹色暮蒼蒼明月相將入御床寂寂帳前歌舞歇<lb/>
幾多含涕憶君王<lb/>
　　　楊柳枝詞<lb/>
赤闌橋外有東風舞態委蛇學不工公子等閒來繫馬<lb/>
梢頭斜插酒旗紅<lb/>
萬樹千株汴水隈春風青眼為誰開錦㠶曽拂中間過<lb/>
只到楊州竟不廻<lb/>
百花洲畔覆青坡苐六橋頭蘸碧波鳳管龍笙春寂寂<lb/>
<pb n="KR4e0072_WYG_002-8a"/>
緑隂終日伴漁歌<lb/>
　　　祖龍歌行<lb/>
祖龍廼好長生者沉璧徒來華山下目斷樓船海氣昏<lb/>
鮑車亂臭沙丘野驪山下錮三泉開泉頭宫殿仍崔嵬<lb/>
當時輸作方亹亹函谷無闗小龍死百尺降旗軹道傍<lb/>
十二金人淚如水<lb/>
　　　長安少年行<lb/>
日晩新豐醉酒廻玉鞭敲鐙萬人開緑槐馳道横穿過<lb/>
<pb n="KR4e0072_WYG_002-8b"/>
不管金吾導騎來<lb/>
鬬雞贏得海東青臂向東街覔弟兄白馬翩翩相逐去<lb/>
㶚陵原上曉雲平<lb/>
腰下青蛇鞘裏鳴一身長為報讎輕今朝莫共空街語<lb/>
京兆新聞廣漢名<lb/>
　　　從軍行<lb/>
明月照孤營蕭條數聲角開門天宇髙仰見妖星落撫<lb/>
髀一慨慷龍泉立鳴躍<lb/>
<pb n="KR4e0072_WYG_002-9a"/>
少壯方矜武兇渠逺避威力全金鏑迅氣勇鉄鎗飛疋<lb/>
馬捜山去生擒探卒歸<lb/>
拾骨當炊薪淘屍作泉窟平野不見人寒雲鴈飛沒悄<lb/>
悄横吹悲梅花為誰發<lb/>
草枯馬不肥風烈衣盡破建牙帳外立枕鞍雪中臥倉<lb/>
皇火伴驚校尉㸃兵過<lb/>
㣲霜下髙城哀笳破新㺯孰使耳邊來驚我還鄉夢家<lb/>
貧子尚孩寒衣復誰送<lb/>
<pb n="KR4e0072_WYG_002-9b"/>
　　　天雨雪<lb/>
天雨雪出門何所之渡河正遇風浪惡囬船少住溪水<lb/>
湄舉頭見飛鳥歛翮欲下無樹枝<lb/>
　　　武溪深<lb/>
滔滔武溪載廣載深我今欲濟兮畏此毒淫武溪滔滔<lb/>
飛鳶跕跕我不先濟兮士不敢渉既濟既渉我師孔武<lb/>
蠢爾有蠻服我王度<lb/>
　　　楚妃歎<lb/>
<pb n="KR4e0072_WYG_002-10a"/>
宫城禁兵夜蔟蔟君王不返宫中宿戎車彭彭雲夢林<lb/>
獵火煌煌漢臯曲章華臺前江水流君心如水無日休<lb/>
虎狼勍敵却不憂草間狐兔為深讎<lb/>
　　　寄逺曲<lb/>
美人别時春尚早清池坐見芙蓉老湘江水滿鷓鴣飛<lb/>
夢中厯厯相逢道黄金可變石可移此心皎皎終不欺<lb/>
　　　登髙丘而望逺海<lb/>
登髙丘望東溟溟水方蕩激中有怒吼鯨聳脊類峰嶽<lb/>
<pb n="KR4e0072_WYG_002-10b"/>
皷浪如雷霆嘘涎噴沫雲霧冥揚鬐掉尾三山傾腹吞<lb/>
巨舟者百十蝦蠏不足飢腸撑奈何驕悍當海横官漕<lb/>
賈舶不敢行鮫人織綃機杼停神仙跼蹐居蓬瀛天吳<lb/>
既辟易龍伯亦震驚徒為蟲族長空有水神名制御一<lb/>
顛倒含羞請尋盟吁嗟彼鯨何爾獰恃其險惡雄勢成<lb/>
若失此海水何以藏其形使居陸阜間轉眼遭剥烹海<lb/>
濵壯士瞋目瞪㧞劍欲徃心懸旌曷不訴之於上帝天<lb/>
威下殛無遺生立見海水清且平海光不動青瑶璚<lb/>
<pb n="KR4e0072_WYG_002-11a"/>
　　　王子喬<lb/>
王子喬好神仙吹笙駕白鶴遨遊上青天青天一去三<lb/>
千年七月七日緱山巔下士慕之空爾憐寧知有氣凝<lb/>
丹田<lb/>
　　　獨漉篇<lb/>
獨漉復獨漉水深泥更濁水深終見底泥濁不見石翩<lb/>
翩者鳬鳥引子遊水湄我豈無矰繳悵然為爾悲南山<lb/>
有喬木北山有梓樹此物本無情俯仰如有度羅幃空<lb/>
<pb n="KR4e0072_WYG_002-11b"/>
堂上塵暗蛛絲繞倚門久踟蹰慷慨不可道床頭龍鱗<lb/>
劍中夜躍鞘頻父讎不及報空愧七尺身斑斑深山虎<lb/>
白日下林麓豈敢避生獰人能食其肉<lb/>
　　　三閣詞<lb/>
複道麗明霞阿房未當奢半空傳笑語長夜後庭花<lb/>
檻車出城去望閣暫回頭昔道千年樂今成萬古愁<lb/>
　　　墓上華<lb/>
墓上華開滿枝行人看花行為遲行人有恨花不知不<lb/>
<pb n="KR4e0072_WYG_002-12a"/>
生名園使人愛却生墓上令人哀誰家此墓臨古道寒<lb/>
食無人來祭掃莫是東君惜無主遣此閒花伴幽兆聊<lb/>
持一杯酒酹爾泉下客今日此花開正好但恐明日花<lb/>
狼籍人生似花能幾時古人今人皆可悲<lb/>
　　　道傍屋<lb/>
道傍誰家有古屋主人不在行人宿門戸蕭條四壁空<lb/>
野草依然暎階緑春燕歸來細相認繞屋低飛疑不定<lb/>
徒令獨客久咨嗟無復髙堂樂繁盛一從兵火照坤維<lb/>
<pb n="KR4e0072_WYG_002-12b"/>
十家九家無孑遺願留此屋行人宿莫問主人歸不歸<lb/>
　　　南鴈詞<lb/>
胡鴈向南飛八月湘江道水清菰米香兩岸被紅蓼栖<lb/>
息已自安飲啄良易飽不憂羅網危方矜羽毛好故鄉<lb/>
窮漠陲歸夢空杳杳蕭條古塞春雪深沙浩浩<lb/>
　　　烏啼曲<hi>并序</hi>
　　　　天台王文起以故官例遷汴梁念其親老不<lb/>
　　　　得朝夕養思慕彌篤其寓邸旁有古槐樹俄<lb/>
<pb n="KR4e0072_WYG_002-13a"/>
　　　　羣烏集啼其上久而弗去及文起以舎壞遷<lb/>
　　　　其居烏亦隨之其孝感有如此者予聞而異<lb/>
　　　　之遂作烏啼曲一首<lb/>
客舎門前古槐樹羣烏啞啞啼不去烏啼解知人意苦<lb/>
遷客思親朝復暮五年生死無消息一聞烏啼淚沾臆<lb/>
汴水東流白日飛老親在南兒在北南地靈鵲北地烏<lb/>
烏啼報有平安書<lb/>
　　　善世曲<hi>迎佛</hi>
<pb n="KR4e0072_WYG_002-13b"/>
體虚凝兮真常妙應化兮無方啓崇筵兮日吉辰良禮<lb/>
孔修兮眇躬齋莊目眷眷兮遥望感必通兮在誠<hi>叶祥</hi>紫<lb/>
磨軀兮白玉毫光駕雲車兮旌幡侍傍睠閻浮兮斯格<lb/>
仰盛容兮洋洋<lb/>
　　　昭信曲<hi>獻香幣</hi>
維此妙香五分普熏筐篚斯實有𤣥有纁物㣲禮具敬<lb/>
奉慈尊庶祈鍳只展我殷勤<lb/>
　　　延慈曲<hi>初獻供</hi>
<pb n="KR4e0072_WYG_002-14a"/>
泥連先饋純陁後供進兹肴饍間奏皷鐘皿器斯潔黍<lb/>
稷惟豐無逺弗届至誠廼通<lb/>
　　　法喜曲<hi>亞獻供</hi>
仁風廣被春日載熈天人共仰顯幽靡遺豈惟華竺覃<lb/>
及島夷因齋以頌於禮攸冝<lb/>
　　　禪恱曲<hi>三獻供</hi>
禮誠在敬三獻靡加釋尊燕喜樂奏無譁明徵瑞應昭<lb/>
著光華冥幽溥濟䝉被禎嘉<lb/>
<pb n="KR4e0072_WYG_002-14b"/>
　　　徧應曲<hi>徹豆</hi>
飶馨既歆籩豆尚列始終匪懈肅雍以徹禮文有序樂<lb/>
舞有節洋洋在上無意弗逹<lb/>
　　　妙濟曲<hi>送佛</hi>
赫其臨兮優遊俄復去兮難留八部從兮如毛<hi>音謀</hi>儼先<lb/>
後兮靈輈凝睇兮夷猶冀慈雲兮遐周<lb/>
　　　善成曲<hi>望燎</hi>
瞻燎于西祥熖騰空惟饌與帛遄逹靈宫仰慈于𤣥祀<lb/>
<pb n="KR4e0072_WYG_002-15a"/>
禮有終企而眷之大地真風<lb/>
　　　獻幣<lb/>
禮有至重無踰法施浩乎鉅海孰知其際欲致㣲𠂻敬<lb/>
奉兹幣以報以祈式嚴祀事<lb/>
　　　獻茶<lb/>
有茁者茗于彼先春泉甘且潔薦此芳新味相本空識<lb/>
含根塵不腆其物所獻惟寅<lb/>
　　　讃佛上<lb/>
<pb n="KR4e0072_WYG_002-15b"/>
下兠率兮悲智融跡垂化兮誕王宫金園幽兮寶樹重<lb/>
浴聖體兮香泉濛角衆伎兮伊誰同世所習兮殫精通<lb/>
覩四相兮心忡忡夜逾城兮登雪峰一麻食兮苦行工<lb/>
羣魔却兮波旬降廓妙悟兮星曈曈託修證兮成厥功<lb/>
應世間兮月行空燭羣幽兮開衆䝉海之鉅兮罔不容<lb/>
道無上兮稱太雄<lb/>
　　　讃佛中<lb/>
成覺道兮坐寶蓮金容赫兮螺髻旋威徳聖兮福慧全<lb/>
<pb n="KR4e0072_WYG_002-16a"/>
三身具兮萬行圓演一音兮龍象筵應羣機兮施化權<lb/>
由雜花兮至鹿園大小乗兮假蹄筌彼諸子兮悔應愆<lb/>
運大車兮等無偏囑王臣兮法流傳末拈花兮妙無言<lb/>
三百㑹兮五十年度弟子兮陳如先量虚空兮知其邊<lb/>
讃功徳兮何由宣<lb/>
　　　讃佛下<lb/>
猗正體兮住靈山順世間兮處泥洹雙林白兮浩漫漫<lb/>
天人憂兮發長嘆香樓成兮架寶棺火光煜兮設利繁<lb/>
<pb n="KR4e0072_WYG_002-16b"/>
應軀謝兮聲教存崇遺範兮集法言化周流兮亘五天<lb/>
後千祀兮來真丹道無為兮妙莫論顯幽利兮神明完<lb/>
資世治兮輔化源善以勸兮惡以悛佩聖謨兮矢弗諼<lb/>
願永劫兮垂無垠<lb/>
　　　歌福應<lb/>
大哉覺皇乗悲願以度人視羣生如赤子運廣大之慈<lb/>
仁降福垂祐若時之春有萌必逹其生蓁蓁今日何日<lb/>
漸溉膏澤愉樂且恂尚克均于衆庶匪獨萃于一身<lb/>
<pb n="KR4e0072_WYG_002-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0072_WYG_002-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全室外集巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>全室外集巻七</head> <lb/>
    <p>
<pb n="KR4e0072_WYG_007-1a"/>
欽定四庫全書<lb/>
　全室外集巻七<lb/>
　　　　　　　　　　　　明　釋宗泐　撰<lb/>
　　七言絶句<lb/>
　　　次韻錢塘懷古<lb/>
愛梅處士住孤岑吟對花前雪正深不是蘇卿識佳句<lb/>
文章辜負一生心<lb/>
山川形勝說錢塘海接江流入混茫百五十年成底事<lb/>
<pb n="KR4e0072_WYG_007-1b"/>
一丘衰草委秋陽<lb/>
　　　暑夜<lb/>
此夜炎蒸不可當開門高樹月蒼蒼天河只在南樓上<lb/>
不借人間一滴涼<lb/>
　　　春雪<lb/>
眼㸔平白失前坡三日青松奈老何昨夜東風消不盡<lb/>
古牆隂處曉猶多<lb/>
　　　秋日錢塘雜興<lb/>
<pb n="KR4e0072_WYG_007-2a"/>
宋朝宫殿元朝寺廢址秋風見黍離百歳老人知故事<lb/>
殷勤為說世皇時<lb/>
處士梅花千樹盡蘇公楊桞一株無向來畫舫今何處<lb/>
落日西風埜水湖<lb/>
風篁嶺上㸔龍井百尺寒泉徹底清二老風流今不見<lb/>
一聲山鳥夕陽明<lb/>
　　　訪胡守中不遇<lb/>
入郭尋君不見君柴門閒對一溪雲空山積雪無行路<lb/>
<pb n="KR4e0072_WYG_007-2b"/>
何處今朝友鹿羣<lb/>
　　　送人歸南昌<lb/>
紅顔緑髮暎春袍三十年前白下橋亂後重逢天竺寺<lb/>
相㸔如夢說前朝<lb/>
故人多在大江西欲寄封書懶不題昨夜東風吹夢斷<lb/>
曉來無賴是鶯啼<lb/>
　　　道中<lb/>
青石懸蘿花羃幕綠田分澗水泠泠人家深住黃猿塢<lb/>
<pb n="KR4e0072_WYG_007-3a"/>
漁網高張白鷺汀<lb/>
　　　呉淞江逢清明<lb/>
呉淞江上㸔春雨客路扁舟三月行兩岸人家揷楊桞<lb/>
不知今日是清明<lb/>
　　　漁樵圖<lb/>
析薪岸口晚風和罷釣灣頭月滿簔相對無言成一笑<lb/>
黄塵囘首是非多<lb/>
　　　宣城見呉溥泉<lb/>
<pb n="KR4e0072_WYG_007-3b"/>
江海山林兩故人敝貂殘衲總清貧今朝疊嶂樓前過<lb/>
不是五雲坊口春<lb/>
　　　秋塘小景<lb/>
西風昨夜到南塘楊桞蒹葭色轉蒼飛鳥獨來荷柄立<lb/>
不教涼露滿蓮房<lb/>
秋光淡淡水盈盈曽在耶溪緩棹行日莫采蓮人散後<lb/>
桞隂風度一蟬清<lb/>
　　　畫梅<lb/>
<pb n="KR4e0072_WYG_007-4a"/>
今人寫花不寫實古人詠實不詠花晉代清談多少客<lb/>
羞將勛業向人誇<lb/>
　　　對鞠<lb/>
病裏看花更惜花誰分龝色到禪家一年一度催人老<lb/>
相對無言日又斜<lb/>
　　　步虚詞贈湯煉師<lb/>
風送仙香度玉墀朝天歸路月明時忽逢子晉雲中下<lb/>
借得龍笙鶴背吹<lb/>
<pb n="KR4e0072_WYG_007-4b"/>
　　　㣲宗雪江獨棹圖<lb/>
艮嶽秋深百卉腓沙塵吹滿衮龍衣凄涼五國城邊路<lb/>
得似寒江獨棹歸<lb/>
　　　度潼闗<lb/>
潼闗西去入秦京今古人多此路行誰料不緣名利客<lb/>
黃塵撲靣聽車聲<lb/>
　　　别隴頭<lb/>
帝遣山人遠入戎半年情緒客程中隴頭流水今朝别<lb/>
<pb n="KR4e0072_WYG_007-5a"/>
人自西行水自東<lb/>
　　　題蘭<lb/>
溪寺曽栽數十叢紫莖綠葉領春風年來蕭艾過三尺<lb/>
白首㸔圖似夢中<lb/>
　　　題畫<lb/>
閒門寂寂掩芳春坐㸔梨花帶雨新鳥自白頭渾不覺<lb/>
可堪啼向白頭人<lb/>
　　　偶作<lb/>
<pb n="KR4e0072_WYG_007-5b"/>
竹外茅齋橡下亭半池荷葉半池菱匡牀曲几坐終日<lb/>
萬叠青山一老僧<lb/>
　　　山水圖<lb/>
緑水青山茂苑西荷花開滿越來溪漁郎蕩槳灣頭去<lb/>
五月深林謝豹啼<lb/>
　　　送劉道士葬師<lb/>
欲成仙道古來難曽向先師學内丹不省稚川屍解去<lb/>
人間猶自葬空棺<lb/>
<pb n="KR4e0072_WYG_007-6a"/>
　　　寄東軒<lb/>
黄鞠初開白露零淮河水落遠山青一聲鴈度秋雲冷<lb/>
吟到黄昏月滿庭<lb/>
　　　次韻題宋孝宗朝馬和之所畫三篇詩圖此圖<lb/>
　　　乃王風揚之水篇也<lb/>
馬卿獨念宋中微圖寫詩篇墨采輝戍甫戍申都不及<lb/>
西風淮岸鐵為衣<lb/>
　　　題徽宗山鵲圖<lb/>
<pb n="KR4e0072_WYG_007-6b"/>
落日黄塵五國城中原迴首㡬含情已無過鴈傳家信<lb/>
獨有松枝喜鵲鳴<lb/>
　　　題小景<lb/>
數箇幽篁著雨低兩株高樹倚雲齊錢塘惟有空山在<lb/>
莫是閒情寫㑹稽<lb/>
　　　觀呉子行别仇山村詩作絶句弔之子行詩云<lb/>
　　　劉伶一鍤事徒然蝴蝶飛來别有天欲語太𤣥<lb/>
　　　何處問西泠西畔斷橋邊<lb/>
<pb n="KR4e0072_WYG_007-7a"/>
吹簫人去竹房空海内猶憐學術工最是西泠橋畔路<lb/>
淡烟疎桞夕陽中<lb/>
　　　題天台歸老圖<lb/>
白頭天外未歸人江上㸔圖愧此身閒却溪頭半間屋<lb/>
桃花流水㡬經春<lb/>
　　　山水圖<lb/>
危峯削玉出雲端仙館霜清古木寒記得匡廬秋雨後<lb/>
彭郎湖口倚篷㸔<lb/>
<pb n="KR4e0072_WYG_007-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全室外集巻七<lb/>
</p>
<p>
</p>
  </div>
</body>
</text>
</TEI>
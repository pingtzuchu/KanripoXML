<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>全室外集續編</head> <lb/>
    <p>
<pb n="KR4e0072_WYG_010-1a"/>
欽定四庫全書<lb/>
　全室外集續編<lb/>
　　　　　　　　　　　　明　釋宗泐　撰<lb/>
　　　題顧仲瑛雅集圖<lb/>
良時不再逢嘉㑹難復得斯人亦云亡玉山空黛色有<lb/>
生能㡬何忽如駒過隙昨日歌舞地迴首成陳迹臨淮<lb/>
秋雨朝覽圖増太息黄鵠招不來蕭條望八極<lb/>
　　　送一初講經還京師奉詔住天禧寺<lb/>
<pb n="KR4e0072_WYG_010-1b"/>
鳯城夜來雨南風生緑槐良友捨我去老懷誰與開晨<lb/>
雞戒蓐食使者行相催空餘淮甸月長照講經臺中都<lb/>
寡名緇有此萬人特問法常滿堂白日無虚席去留係<lb/>
重輕山川為改色風雨舊房前蕭條芳草積相知二十<lb/>
年相見輙傾倒平生江海逰如此眼中少白首送歸情<lb/>
何以寫懷抱曉日幽林中和鳴有黄鳥<lb/>
　　　遠山樓為嚴子明作<lb/>
去年曽上遠山樓樓上疎簾不下鈎一㸃峯巒青髻出<lb/>
<pb n="KR4e0072_WYG_010-2a"/>
半空臺殿采雲浮烟生近郭千村暝水落長淮萬里秋<lb/>
門外紅塵深没馬何人知有此清幽<lb/>
　　　南閣偶成<lb/>
南閣一躋攀川原指顧間野烟低度水暮雨暗連山去<lb/>
馬黄沙路征㠶碧樹灣不知人世裏今古有誰閒<lb/>
　　　題張士衡畫竹<lb/>
誰寫琅玕近石傍半叢春雨半秋霜雲門山客豈無意<lb/>
老幹不如新笋長<lb/>
<pb n="KR4e0072_WYG_010-2b"/>
　　題盧生山居五事<lb/>
　　　畊田<lb/>
前村後村雨歇舎南舍北水生借問南山扣角何如谷<lb/>
口深畊<lb/>
　　　牧牛<lb/>
緑草茸茸滿蹊牛迹遠近都迷烟外數聲桐角溪東吹<lb/>
過溪西<lb/>
　　　灌畦<lb/>
<pb n="KR4e0072_WYG_010-3a"/>
抱甕歸來日暮高槐樹下月明喚取鄰翁對坐一樽濁<lb/>
酒同傾<lb/>
　　　采藥<lb/>
日出長鑱在手獨入千山萬山忽見桃花流水誰知不<lb/>
是人間<lb/>
　　　洗竹<lb/>
雜生千个萬个淨洗三叢兩叢眼底亭亭玉立美人含<lb/>
笑迎風<lb/>
<pb n="KR4e0072_WYG_010-3b"/>
　　　題畫<lb/>
白雲生遠岑明月照空谷松下兩仙翁行歌紫芝曲<lb/>
霜清鏡湖水木落剡谿山寂寞草堂客㸔雲終日閒<lb/>
　　　水仙梅<lb/>
月白羅浮夜波生洛浦春夢中相見處對雪寫風神<lb/>
湘妃出鮫宫玉佩随風舉不見九疑山愁雲隔遠浦<lb/>
　　　畊雨<lb/>
鳩鳴桑雨深蓑笠耦畊叟短歌三兩聲東風動楊桞<lb/>
<pb n="KR4e0072_WYG_010-4a"/>
　　　龍江送别圖　馬仁安寫贈郟志行時志行歴<lb/>
　　　城縣丞仁安郿縣主簿同時之官<lb/>
相送龍灣雨雪寒齊秦千里各之官青山緑水江南意<lb/>
留取新圖别後看<lb/>
　　　送人歸南昌<lb/>
白首相逢又别離好懷開處不多時江頭桞樹春風裏<lb/>
怪底千絲與萬絲<lb/>
　　　山水圖<lb/>
<pb n="KR4e0072_WYG_010-4b"/>
仙閣崖根桂樹叢釣絲溪口荻華風支公吟對千峯晚<lb/>
放鶴歸來月滿空<lb/>
　　　題翠竹芙蓉<lb/>
眼前清麗是秋光翠竹疎疎映拒霜王母燕歸風露冷<lb/>
碧雲影裏淡紅粧<lb/>
　　　寄陳生<lb/>
疊嶂樓前九曲坊曽同墨客坐華堂卿家好事能投轄<lb/>
簾卷春風白晝長<lb/>
<pb n="KR4e0072_WYG_010-5a"/>
　　　渭水離亭圖<lb/>
太白峰前渭水邊桞亭春雨惜離筵江南回首三千里<lb/>
一度披圖一惘然<lb/>
　　　感時<lb/>
不謂承平日居然有亂離感時空自嘆避地欲何之蛇<lb/>
虺江淮塞鯨鯢渤澥危青山雖滿眼無處著茅茨<lb/>
　　　題然本中已山樓<lb/>
此地昔年過慿高興若何市聲歸院少山色入樓多白<lb/>
<pb n="KR4e0072_WYG_010-5b"/>
日下空際片雲生碧阿今朝易為感回首一長歌<lb/>
　　　送術士李光道歸越<lb/>
送客都門道落花逢暮春還持鬼谷術歸隠海東濵流<lb/>
水溪頭屋白雲松下身他年應辟薦來訪赤城人<lb/>
　　　梨園圖<lb/>
千樹花如雪梨園春晝遲霓裳齊起舞鳯管不停吹院<lb/>
落深沈處君王醉醒時玉人憐貌損折取半開枝<lb/>
　　　藥庵<lb/>
<pb n="KR4e0072_WYG_010-6a"/>
卿家藥作庵因病却相諳品數居南北溫涼識苦甘洗<lb/>
當泉脈活晒待日光酣四壁無佗物應知老更躭<lb/>
　　　秋興<lb/>
六載江淮厭用兵遺民處處困徭征蕃商舊日多歸漢<lb/>
海漕于今不入京萬壘鼔鼙生夜月㡬家砧杵落秋城<lb/>
西風無限思歸客王粲登樓最有情<lb/>
　　　近聞方東軒新造軒成復用前韻賦詩以寄<lb/>
移家淮甸久玉樹已成林江漢放情早文章用意深雅<lb/>
<pb n="KR4e0072_WYG_010-6b"/>
無浮俗態獨有古人心莊舄何為者區區動越吟<lb/>
　　　題畫竹<lb/>
美人湘北岸翠盖倚中洲斜日雨初歇斷雲横未收<lb/>
　　　題江山小景<lb/>
長林帶晚照極浦起寒波茅屋遠山外扁舟歸興多<lb/>
　　　題畫<lb/>
茒屋隔榆林孤舟繫桞隂明時無逸客誰在白雲深<lb/>
　　　寄題張天師耆山菴<lb/>
<pb n="KR4e0072_WYG_010-7a"/>
聞說耆峯勝地偏菴居别是一壺天雅宜河上仙翁住<lb/>
穏稱山中宰相眠塢口白雲深似海堦前瑶草碧如烟<lb/>
閉門不語坐終日妙入無為合自然<lb/>
　　　上已日西澗獨游<lb/>
三月三日天氣好西峯獨往成幽尋黄鳥交交桞烟重<lb/>
斑鳩喔喔桑雨深草花已滿古石路澗水亂穿修竹林<lb/>
寄語蘭亭脩褉客吾將此地為山隂<lb/>
　　　讀斷江集<lb/>
<pb n="KR4e0072_WYG_010-7b"/>
直上丹山擷鳯紋倒翻滄海取龍筋攜來世上無人識<lb/>
散作青天五色雲<lb/>
　　　重過東菴<lb/>
小菴深住亂峯西古木逢春葉未齊記得去年三月裏<lb/>
松花滿樹杜鵑啼<lb/>
　　　題虞邵菴遺墨<lb/>
閣老仙翁去不還雀巢詩巻落人間璚林臺上秋風冷<lb/>
天藻亭前野草閑<lb/>
<pb n="KR4e0072_WYG_010-8a"/>
　　　滕王閣圖<lb/>
滕叔錢緡辱獻陵洪州都督更驕矜至今高閣漳江曲<lb/>
却與文章萬古稱<lb/>
　　　琢鍊堆<hi>舊天界寺方丈後一小山也</hi>
琢鍊堆何竒哉平地湧出青崔嵬喬木一簇翠隂合閧<lb/>
市咫尺無纖埃緇客吟登最高處琢辭鍊意肝膽摧蟬<lb/>
與吟聲兩宛轉鶴隨舞袖相盤迴當此時也如耄如倪<lb/>
飢不索飯盌渇不求茗杯倚松坐石無次第蹋碎半畝<lb/>
<pb n="KR4e0072_WYG_010-8b"/>
青青苔劃然一得如醉醒涼風颯颯懷抱開天葩筆底<lb/>
動光怪珊瑚出水珠含胎吾聞古來苦吟者貫休齊已<lb/>
名相儕後生崛起㑹陵轢豈獨二子稱竒才嗚呼豈獨<lb/>
二子稱竒才<lb/>
　<lb/>
　<lb/>
　<lb/>
　全室外集續編<lb/>
</p>
<p>
</p>
  </div>
</body>
</text>
</TEI>
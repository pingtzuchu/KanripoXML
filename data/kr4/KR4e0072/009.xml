<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>全室外集巻九</head> <lb/>
    <p>
<pb n="KR4e0072_WYG_009-1a"/>
欽定四庫全書<lb/>
　全室外集巻九<lb/>
　　　　　　　　　　　　明　釋宗泐　撰<lb/>
　　疏<lb/>
　　　清遠和尚住淨慈山門疏<lb/>
學者得師猶衆流歸乎大海至人應世如明月行乎太<lb/>
虚為衆生到處開堂念五濁隨機說法某才髙行輩望<lb/>
重叢林胷中鉅浸稽天孰窺涯涘眼底豫章拔地衆仰<lb/>
<pb n="KR4e0072_WYG_009-1b"/>
丰標一甌兩躍嘉名四海共傳盛舉化馴異類訥公顯<lb/>
神用於雲峯學㑹諸宗永明逞雄才於南宕既踵乃兄<lb/>
故武必追大父遺風應真五百軀不用施呈伎倆大法<lb/>
二千載敢煩整頓宗綱慧日光輝聖圖廣大<lb/>
　　　實章法師住上竺諸山山門二疏<lb/>
宗師負大法之重遁迹非髙人才為當世之賢超遷不<lb/>
次雖用捨無闗於我而出處故有其時某物外通才法<lb/>
中偉器入慧光室而味甘露洞開真源承五色詔以館<lb/>
<pb n="KR4e0072_WYG_009-2a"/>
鴻臚發明奥義與其化行中呉之久孰若位冠五山之<lb/>
雄妙演一乗非藏非通非别互明三觀即空即假即中<lb/>
况竹屋有先人敝廬而白雲乃昔年分座載脂載牽早<lb/>
駕指南之車將翺將翔願接埀雲之翼共扶末運敢不<lb/>
同心<lb/>
翊祖髙行絶塵始現普門境界辯才碩徳邁衆肈開教<lb/>
海淵源従兹冠冕諸宗仰止風規百世代多作者今見<lb/>
其人某器宇恢宏才學優贍明宗辯㫖孰能相抗立幡<lb/>
<pb n="KR4e0072_WYG_009-2b"/>
赴詔講經何異忘言揮尺况教府委宗極之重而吾徒<lb/>
得北道之賢由梁父登泰山諸峰在下駕大車歸寳所<lb/>
家業斯存觀四衆之機宜闡一代之時教桂子月中落<lb/>
分來鷲嶺清香鳥語山容開坐見白雲深處一音普被<lb/>
萬壽無期<lb/>
　　　業海和尚住天衣杭諸山疏<hi>有序</hi>
業海和尚以耆年碩徳居㑹稽大唱佛智之道化洽鄉<lb/>
里道滿江湖今年八十六矣而容貌粹美康强無恙猶<lb/>
<pb n="KR4e0072_WYG_009-3a"/>
不倦槌拂以接物利生為已任實東南一善知識也論<lb/>
者咸謂必得大道塲處之乃克稱其施設耳比者教府<lb/>
命至延居郡之天衣禪寺為衆開堂四方衲子聞其出<lb/>
世如景星鳯凰莫不爭先快覩故吾三宗之士相率具<lb/>
疏為賀盖賀學者之得師而非為師賀也<lb/>
大法埀秋揺落祗園千樹老師出世瑞現優曇一華不<lb/>
圖漢官威儀乃有是翁矍鑠某神觀超詣道行孤高南<lb/>
屏當時千百象龍舊交盡矣鏡湖一代風流人物今誰<lb/>
<pb n="KR4e0072_WYG_009-3b"/>
過之大鵬舉翮便高蟠桃開花何晚鄉閭有待非支遁<lb/>
購沃洲之山家世克昌即天衣大雪竇之道宜兠率見<lb/>
素翁而下拜如西伯得吕望而載歸揺六震雨四華願<lb/>
聞提唱朝三呉暮百越誓欲従㳺<lb/>
　　　約之和尚住育王杭諸山疏<lb/>
訥公在圓通不奉朝天之詔大覺來玉几特受還山之<lb/>
書惟出處之無恒信古今之同致某行髙前哲徳重當<lb/>
時江西八十人曽見象龍之㑹廬山㡬千仞任從猿鶴<lb/>
<pb n="KR4e0072_WYG_009-4a"/>
之驚快哉順水張㠶干以過家上塚兄弟一門盛事棣<lb/>
萼相輝祖翁三代遺風竹篦重舉痛埽語言闗鍵孰窺<lb/>
妙密鉗鎚人境俱竒大坐殊勝吉祥之地東西相望載<lb/>
歌秋水明月之章言不尚文禮以通好<lb/>
　　　木菴和尚住天童杭諸山疏<lb/>
西丘晚住天童門庭益峻暮翁閒居紫籜聲價愈髙起<lb/>
家有二難聯裾接武見諸孫奕葉某言超象外行冠叢<lb/>
林三聖大孤大覺大賖克明授受九峯在前楊岐在後<lb/>
<pb n="KR4e0072_WYG_009-4b"/>
益喜激揚未誇金地招歸合羨青衣給侍正宗可慟見<lb/>
破沙盆話重行大雅無聞聽師子觔琴再奏走四方之<lb/>
學者追三代之遺風一身繫大法重輕世事堪忽千里<lb/>
想美人襟度道義不愆匪溢其辭用脩于好<lb/>
　　　雲天章住四明香山杭諸山疏<lb/>
青錢付孤注一擲有盧雉之雄鸞膠續斷弦三嘆起宫<lb/>
商之妙所慨洞宗危甚必得竒士振之某徳性溫良語<lb/>
言簡拔擅芝山之獨秀得自鏡之密傳桂花飯客棃子<lb/>
<pb n="KR4e0072_WYG_009-5a"/>
啖仙久分真味銀椀盛雪明月藏鷺大闡𤣥猷起家繼<lb/>
隰州高風結社得香山勝地法道重任冀一身以當三<lb/>
千雲路孤騫去六月而摶九萬少効彈冠之慶尚期秣<lb/>
馬以従<lb/>
　　　辯無言住溫州僊巖杭諸山疏<lb/>
取貳師以得宛駒樹功甚偉入趙營而立漢幟出竒無<lb/>
窮惟志士克展其材而通人乃識夫變某語絶㵕漏理<lb/>
造𤣥微嘉禾二甘露門我入其室靈山一大藏教孰究<lb/>
<pb n="KR4e0072_WYG_009-5b"/>
其源買臣懷印綬以示邸人萬囬著錦袍而歸鄉里楞<lb/>
嚴破讀巖泉尚為舉揚證道忘言江月本來無照足任<lb/>
單傳之重用増吾道之光提破沙盆握黒竹篦總歸妙<lb/>
用焚迦葉衣碎維摩座獨脫全機山川不阻甌呉書疏<lb/>
尚傳魚鴈<lb/>
　　　調用明住福州鼔山杭諸山疏<lb/>
巖頭在鄂嗣徳山不肯徳山雪峯歸閩出鳶嶺復入鳶<lb/>
嶺道既行於鄉里跡未泯於江湖孰謂斯時乃逢作者<lb/>
<pb n="KR4e0072_WYG_009-6a"/>
某詞傾三峽氣吞諸方潛子上書萬言心存大法善財<lb/>
歴城百所學無常師久聞持斧住山猶自領徒行脚機<lb/>
縁再舉聖箭射入重城山水昔游輕車駕就熟路豈無<lb/>
望塵下拜亦有負弩前驅乗天風觀海濤一何壯也布<lb/>
慈雲洒甘露衆所望焉勿以遐陬遂疏交義<lb/>
　　　西白和尚住天界杭諸山疏<lb/>
大覺於汴京演法累受宸奎圓悟就廣陵開堂特頒師<lb/>
號眷兹禪門獨冠欽承帝命維新振耀古今光輝宗教<lb/>
<pb n="KR4e0072_WYG_009-6b"/>
某識高先徳名重當時早追圓照遺風已讖法雷震地<lb/>
壯游雲門故里共驚慧辯縣河今何時欲安眠為大法<lb/>
宜再起南山𤣥豹七日霧以澤文章北溟大鯤萬里風<lb/>
而舒羽翮寔賴匡宗之重匪惟觀國之光喜動天顔蕩<lb/>
茶杯而忘世禮力行祖令握竹篦以顯家風千載罕逢<lb/>
諸方交賀<lb/>
　　　觀靈原住北平慶壽京刹疏<lb/>
竹林諸師實嗣東山正脈慶壽名刹總領臨濟一宗昔<lb/>
<pb n="KR4e0072_WYG_009-7a"/>
聞北産人材之多今見南方法道之盛粤維此舉適際<lb/>
昌時某淮海明珠龍淵赤鯉精神烱烱清氷置寒露玉<lb/>
壺文章翩翩阿閣舞朝陽丹鳯克紹祖庭之舊欽承帝<lb/>
命之新折一蘆而渡江不妨㳺戱將三篾以束肚未覺<lb/>
艱難笑彼匾頭之領徒㳺南愛夫鐵脚之傳宗向北飛<lb/>
虹橋畔到時楊桞依依黄金臺前徃事烟雲漠漠寸心<lb/>
如水千里同風<lb/>
　　　濟汝舟住虎跑諸山疏<lb/>
<pb n="KR4e0072_WYG_009-7b"/>
神駒墮地志在騰驤利劒吹毛功由淬礪既為剸象斬<lb/>
蛟之用必騁追風掣電之材某人表堂堂才華燁燁用<lb/>
紙衣抄冷泉剩語如玉如金繞禪床轉大藏全經非華<lb/>
非梵取青紫如拾地芥乘風雲以化天池趙州在北雪<lb/>
峯在南光輝諸友周公拜前魯侯拜後榮萃一門握竹<lb/>
篦便展家風負栲栳徑入閙市百神共仰東峯石墖猶<lb/>
存諸祖有靈南屏喬木在望庶幾振起相與周旋<lb/>
　　　琮蘊山住溫州天寧諸山疏<lb/>
<pb n="KR4e0072_WYG_009-8a"/>
真覺至曹溪一宿即還永嘉雪峯於江外久遊亦歸閩<lb/>
海論其道則播於宇宙計其化乃盛於鄉閭由古若兹<lb/>
匪今獨爾某嘉名藉甚美行卓然受經問道皆出一師<lb/>
建刹移幢俱於故里盖欲假扶宗之力非徒羨衣錦之<lb/>
榮内不避親外不避讎舉無不當出則為人處則為已<lb/>
志有攸従况喬木有先人故廬而某丘乃舊時逰處松<lb/>
風江月雅宜世外逍遥鴈宕龍湫敢効胷中竒勝有如<lb/>
曒日毋渝此盟<lb/>
<pb n="KR4e0072_WYG_009-8b"/>
　　　昕東谷住台州靈鷲杭諸山疏<lb/>
一釣而連六鼇海水震蕩再見而封萬戸聲譽蜚揚不<lb/>
惟絶類離倫亦乃驚世駭俗某襟度沖曠言論髙閎飲<lb/>
薑杏湯鐔津豈知真味持鈯斧子石頭未是作家欲移<lb/>
茅舍深居爭奈諸方交聘起天香之家世此有人焉分<lb/>
鷲嶺之祖燈屬之子矣所羨過家上塚非誇駟馬髙車<lb/>
剖破藩籬新展一家之好混同文軌遠傳千里之音欲<lb/>
踐斯言請自今始<lb/>
<pb n="KR4e0072_WYG_009-9a"/>
　　　康穆菴住福州開元杭諸山疏<lb/>
神鼎幽棲南嶽豈有意於住山天目髙卧西丘亦無心<lb/>
於應世皆敦迫而就道欲利益以及人出處得宜古今<lb/>
同體某氣劘壁壘舌巻波濤辭徑塢以見南堂盡翻窠<lb/>
臼自明巖而移雲嶺密運鉗鎚雖談禪病以暫閒當為<lb/>
佛法而再起道過雪竇宜勇禪師之在保寧名重閩王<lb/>
即稜道者之遷長慶黒豆法星移斗換破沙盆玉應金<lb/>
舂琴瑟必解更張當施妙指甌越自相攻擊庶革囂風<lb/>
<pb n="KR4e0072_WYG_009-9b"/>
雖曰阻脩靡愆音問<lb/>
　　　因了菴住越州明化杭諸山疏<lb/>
簫韶正音聞者心閒而體靜醍醐上味飲之神澹而慮<lb/>
清明師登席來學爭歸賢士用時善類相賀某宗門鉅<lb/>
敵海内勝流為法忘軀類潛子抱書詣闕唆人喫棒笑<lb/>
睦州古寺掩闗甞憶蓴菜以歸呉匪資章甫而適越惠<lb/>
文直下宜如羽嘉鳯凰了幻門中有此封胡羯末瞻㑹<lb/>
稽千峯堪數視錢塘一葦可航丞相遺徳未衰雲衲有<lb/>
<pb n="KR4e0072_WYG_009-10a"/>
賴國師化風不墜吾子其承欲尋牛耳之盟豈限衣帶<lb/>
之水<lb/>
　　　真性存住上虞等慈杭諸山疏<lb/>
埀棘璧屈産乘寔能照夜追風雲夢竹棠溪金宜作勁<lb/>
才利器既為人所貴者必有時而用之某柏操松姿錦<lb/>
心繡口江左早稱獨步蒼鷹脫鞲呉中閒住多年老驥<lb/>
伏櫪競㸔棚頭傀儡孰窺爨下焦桐春到人間芽枿自<lb/>
然萌達雨施萬物風雲先為馳驅莫因茘子思閩且倚<lb/>
<pb n="KR4e0072_WYG_009-10b"/>
柂樓行越山川形勝有虞之徳尚存人物清髙支遁之<lb/>
名不朽力𢎞法道大慰宗盟<lb/>
　　　楩用堂住四明彰聖江湖疏<lb/>
切謂倖門既啟庸孺寖登旦評不行耆碩見棄絳縣老<lb/>
辱在泥途雛道人動成阡陌勢之若此人其謂何粤若<lb/>
用堂禪師學貫諸宗理探衆妙才美而不外著業成而<lb/>
道益窮四十餘年湖海宿衲厥志靡伸有識所隠今移<lb/>
彰聖雖曰序遷亦未饜衆望然古徳應縁貴行其道位<lb/>
<pb n="KR4e0072_WYG_009-11a"/>
之高下固弗足較吁百金之刀不斬蛟兕試用於雞豚<lb/>
千里之馬不騁康莊緩步於邑里利鋒逸足綽有餘裕<lb/>
矧今樷林不振人物眇然得一士以匡宗俾善類而吐<lb/>
氣亦曰幸焉庸可賀已<lb/>
　　　岳原靈住台州鴻福杭諸山疏<lb/>
蓊萼首創真如吾道東矣佛照初居鴻福物論翕然至<lb/>
今猶有耿光當代豈無作者某儀矩端重才智優長汪<lb/>
汪萬頃之陂孰能澄撓昂昂九臯之鸐迥脫樊籠三處<lb/>
<pb n="KR4e0072_WYG_009-11b"/>
鈯斧住山十載錦衣行晝涼風生畫角昔人言句如新<lb/>
翠微開竹房先師面目尚在起家聲於已墜振法道於<lb/>
方危胡馬北越鳥南信故鄉之可樂日暮雲春天樹眷<lb/>
交義之難忘欲寫永懷尚馮尺素<lb/>
　　　悟空叟住淛江萬壽諸山疏<lb/>
束帛見徵誰是鑿坯以遁上書自獻類多懷綬而歸方<lb/>
欲致北山之移其可廢汝南之論聿觀斯舉迥出常流<lb/>
某行檢清脩風神簡遠門前一湖水見永明宗㫖厯然<lb/>
<pb n="KR4e0072_WYG_009-12a"/>
支那四百州笑寳掌行脚事畢思橘向洞庭深處觀瀾<lb/>
到呉地盡頭炊無米飯接不來人方稱好手披忍辱衣<lb/>
據法空座合闡𤣥機等閒把定要津何妨混居閙市木<lb/>
𤓰種草挺然又出一枝祗樹園林衰甚無如今日庶幾<lb/>
戮力相與扶持<lb/>
　　　竺芳和尚住湖州道場京都諸山疏<lb/>
聖皇重道起遺老於海濵吾宗得人囘真風於像季兹<lb/>
既出當治世矧曰簡在帝心某行解相應語黙一致用<lb/>
<pb n="KR4e0072_WYG_009-12b"/>
斷薪續床脚貧無卓錐緘白紙到峯頭氣劘高壘五百<lb/>
僧中而得一士三千年後乃見蟠桃呉越令行不妨隨<lb/>
處作主風雲際㑹固知藏器待時舉足即是道場稱性<lb/>
無非禪悅上雲峯下幽谷地位清高東啟明西長庚光<lb/>
輝交暎有懷千里彼美一方<lb/>
　　　性源和尚住金山京都諸山疏<lb/>
切謂古有道知識多晦跡自高弗就師位其志毅不可<lb/>
奪及聞善言或乃俯徇以汾陽之堅卧聰公一言矍然<lb/>
<pb n="KR4e0072_WYG_009-13a"/>
而起以神鼎之閒靜湘人一語舍已以從卒成樷林以<lb/>
𢎞大法然出處一致寧貳吾心應化隨縁豈違衆望惟<lb/>
性源和尚深徹法源洞明宗眼行足以服人徳足以化<lb/>
俗自金鵞散席即奮䇿長邁放情物表雖屈從龍河分<lb/>
座而累却諸刹之聘比者金山具疏請師開堂師猶力<lb/>
辭耆耄之士以汾陽神鼎出處勸之始黽勉屑就嗟乎<lb/>
蘭生幽谷香氣遠揚玉袐重厓光輝外耀孰得而揜之<lb/>
哉惟上承祖道之重下以副學者之望焉耳<lb/>
<pb n="KR4e0072_WYG_009-13b"/>
　　　淳復初住蘇州萬壽京都諸山疏<lb/>
呉下禪林全盛時不復見矣海内人物老成者能幾何<lb/>
哉故選用以得士為優而責任以匡宗為重適當繼發<lb/>
所賴作興某妙理深談𤣥機獨運舊㳺如夢蘭亭勝迹<lb/>
已陳往事堪論石城潮痕尚在累却諸方之聘猶懷一<lb/>
室之安素老與兠率交談句中有眼舉公見瑯琊用處<lb/>
語外無𤣥宜乎内不避親况爾人皆曰善茂苑繁華地<lb/>
更聞迭奏塤篪江東日暮雲其奈多情猿鶴力𢎞少室<lb/>
<pb n="KR4e0072_WYG_009-14a"/>
單傳之道當效華封三祝之辭<lb/>
　　　明性源住宣州護國疏<lb/>
卧壑長松豈負千尋之質鳴臯老鶴寧無萬里之心此<lb/>
行雖未稱其設施衆論盖欲舉其遺佚幸紆象步早赴<lb/>
法筵某妙語春溫生機電掣龍門獨步少年志剉一國<lb/>
之師猊座高陞兩㑹話行三佛之地惟長材善於應世<lb/>
而清議足以服人移茅舍入深居固非至計負栲栳行<lb/>
閙市迺見作家故人歌日暮碧雲往事問桑田海水重<lb/>
<pb n="KR4e0072_WYG_009-14b"/>
來何晚眷杜牧尚念昔㳺得位非榮比桓彛可依先隴<lb/>
作興叢席密贊蘿圖<lb/>
　　　瓊蘊中住台州多福疏<lb/>
方將軍肇興禪刹偉勣儼然韶國師大闡化風嘉聲籍<lb/>
甚千古豈無繼者一門尚有諸孫某學問精深風神秀<lb/>
整凌霄峯頂親當井底蓬塵之機靈鷲山中慣詠月中<lb/>
桂子之句不起妙嚴本座即登多福覺塲雪峯盛化七<lb/>
閩久㳺外郡永嘉親承六祖即返故鄉當逢交友下車<lb/>
<pb n="KR4e0072_WYG_009-15a"/>
豈羨邦君負弩維桑維梓尚懷先世植時某水某丘總<lb/>
是少年游處丕揚至化上祝蕃禧<lb/>
　　　智海巖住太平萬壽京刹疏<hi>有序</hi>
國初有制以應天太平鎮江寧國徽州廣徳六府所屬<lb/>
州縣止留一寺一觀令僧道㑹集同居於是太平府萬<lb/>
壽寺在裁減例僧既集居光孝其寺遂虚有司令黄冠<lb/>
居之洪武七年秋上特詔復為寺寺之老成合衆議曰<lb/>
昔為徒居分十八院衆餘三百其志不一寺用弗振今<lb/>
<pb n="KR4e0072_WYG_009-15b"/>
所存六十一人宜易為十方禪刹延名師主之講行古<lb/>
規隂翊王度以無負皇上復寺之本意且聞前百福海<lb/>
巖智公禪師耆年宿徳菴居乳山緇白嚮化具禮迎請<lb/>
必能俯従衆志翕然狀申禮部俾天界住持覈實符下<lb/>
禮請吾屬覩兹盛舉有光宗教義不得無辭遂序其事<lb/>
以致勸焉<lb/>
摧邪顯正降九重之徳音革律為禪得六卿之符命幸<lb/>
賴聖朝崇教復喜法社得人恭惟某心地坦夷行門清<lb/>
<pb n="KR4e0072_WYG_009-16a"/>
淨鍾阜何曽說破妙挾機先姑溪不是生縁獨超物外<lb/>
與其移茅舍深入孰若著錦衣晝行排闥直言何時而<lb/>
安眠也據鞍勇往是翁尚矍鑠哉雲本無心出山鏡非<lb/>
有意鑑物恢張家法破砂盆玉振金聲力闡宗乗栗棘<lb/>
蓬東抛西擲克全厥美不負所期<lb/>
　　　性源和尚住靈隠京刹諸山疏<hi>并序</hi>
性源和尚居金山廢刹五載大旺其化今靈隠以虚席<lb/>
聘之使者疏幣往返數四金山徒衆固留弗予而兩寺<lb/>
<pb n="KR4e0072_WYG_009-16b"/>
爭之不少置或有言於師曰金山藉師復振靈隠亦廢<lb/>
刹也一往起之豈不可哉師乃幡然俯從即趣辦戒途<lb/>
吾屬聞而壯之其與請留圓照明覺故事盖相類於是<lb/>
作疏抒其意以為法門賀<lb/>
或出或處何有局於方隅固請固留咸謂私我知識雖<lb/>
則攀轅卧轍其如奉幣致書不意斯時乃聞盛事某話<lb/>
行湖海望重樷林徳雲不下妙高豈無方便永明升住<lb/>
靈隠亦徇時縁起宗綱於已頽回狂瀾於既倒借師植<lb/>
<pb n="KR4e0072_WYG_009-17a"/>
福圓照曽慰杭人對衆揚言明覺終歸乳竇况是本色<lb/>
宗匠宜居絶勝覺場如來禪祖師禪真風再扇我北海<lb/>
君南海明月一方<lb/>
　　　焦山復西源住金山京城諸山疏<hi>有序</hi>
性源禪師既赴冷泉乃舉焦山西源復公禪師補其席<lb/>
盖西源居浮玉甚久凡所設施皆可稱述且於京口之<lb/>
人有大縁契求善繼者莫西源若也故於此舉僉曰攸<lb/>
當於是具疏以致賀焉<lb/>
<pb n="KR4e0072_WYG_009-17b"/>
金鰲之於浮玉其猶季孟之間妙喜之於應菴本是叔<lb/>
姪之行孰謂傳持不可兹焉舉代尤宜某學有㫖歸言<lb/>
無縁飾半生多居京口盛見父子一門故鄉原在天台<lb/>
素稱人境雙絶據形勝當南北之要化瓦礫為釋梵之<lb/>
宫慈受由浮玉而登蔣山學徒益衆别峯自金鰲而遷<lb/>
徑塢聲價彌髙雖弗較位之崇卑亦惟在縁之去住少<lb/>
迂脩步爰繼芳猷何時安眠哉便當投袂起矣清風半<lb/>
㠶耳自可遡流從之力任單提光揚李運<lb/>
<pb n="KR4e0072_WYG_009-18a"/>
　　　跋王達善梅花詩<lb/>
詩乃性情流至者茍本性情而發則如風行水面自然<lb/>
成文今王君達善梅花詩是已况其天姿英邁出人意<lb/>
表一夕之間百篇具就既敏且美雖七步之才不足多<lb/>
也故書之左方以告賞音者焉<lb/>
　<lb/>
　<lb/>
　<lb/>
<pb n="KR4e0072_WYG_009-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全室外集巻九<lb/>
</p>
<p>
</p>
  </div>
</body>
</text>
</TEI>
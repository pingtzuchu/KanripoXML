<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>全室外集巻五</head> <lb/>
    <p>
<pb n="KR4e0072_WYG_005-1a"/>
欽定四庫全書<lb/>
　全室外集巻五<lb/>
　　　　　　　　　　　　明　釋宗泐　撰<lb/>
　　五言律詩<lb/>
　　　應制賦聽松<lb/>
石榻坐來久松濤萬壑聲輕揚同梵唄細奏學龍笙不<lb/>
獨迴禪寂猶能悅聖情莫歸還在耳魂夢亦須清<lb/>
　　　奉題岷峩保障圖二十韻<lb/>
<pb n="KR4e0072_WYG_005-1b"/>
舊說岷峩地今觀保障圖烟雲開劍閣花桞滿城都宫<lb/>
殿規模壯山川氣象殊軍州餘五十徳教越邊隅列㦸<lb/>
千貔虎連檣萬舳艫涼颸消瘴癘甘雨起焦枯大矣惟<lb/>
王國欽哉自聖謨星辰天北拱江漢日東趨宗室推賢<lb/>
哲皇綱在翊扶逸才超子建古迹陋魚鳬美産隨方有<lb/>
名公何代無韋張曽節使揚馬捴文儒錦綺民財阜鹽<lb/>
麻國用須沈黎通詔𤏡巫峽下荆呉雪嶺西蕃近青霄<lb/>
太白孤來朝椎髻獠入貢越裳徒闗已無當者天何設<lb/>
<pb n="KR4e0072_WYG_005-2a"/>
險乎詩篇歌樂土筆力愧潛夫撫巻生新想聞風欲遠<lb/>
驅永言磐石固矯首望雲衢<lb/>
　　　夢清遠兄<lb/>
殘睡夜將晨分明見故人劇知情是妄翻說夢成真日<lb/>
月容顔老池臺笑語新三年消息斷江漢尚風塵<lb/>
　　　送瀾法師歸雲門<lb/>
故山従此去何日更相逢獨倚千峰閣閒聽六寺鐘石<lb/>
牀流水繞蘿逕落花封㑹有東歸興來尋雲外蹤<lb/>
<pb n="KR4e0072_WYG_005-2b"/>
　　　暑病作<lb/>
暑病只思卧坐來頭目昏愛涼頻换簟畏日不開門穴<lb/>
鼠窺人出林蟬入耳喧同袍來問疾相對黙無言<lb/>
　　　挽戴隠居<lb/>
仲夏初相别何知異死生艱難十日㑹感激百年情岩<lb/>
穴無遺佚交㳺失老成忍將芻一束脈脈對銘旌<lb/>
　　　溪漲<lb/>
曉起聞溪漲披衣立小軒混茫初學海澒洞欲包原光<lb/>
<pb n="KR4e0072_WYG_005-3a"/>
撼山根動聲吹地軸翻羣童不曉事喧譟傍沙痕<lb/>
　　　陳檢校見過<lb/>
何來鳯池客著屐到岩阿溪雨曉初歇山花開正多道<lb/>
逢方外合詩愛靜中哦寂寞禪房晚疎鐘出薜蘿<lb/>
　　　重答夏本心<lb/>
有約何曽至無期却自來暖憐沙上日清愛竹邊梅山<lb/>
鳥當琴几溪雲對茗杯桓公遺廟近乘興一追陪<lb/>
　　　洞山泉為諧舜咨賦<lb/>
<pb n="KR4e0072_WYG_005-3b"/>
此水何年有瀟瀟日夜聲不教人外見偏向洞中鳴客<lb/>
思初無睡禪心自不驚休論為世用且作在山清<lb/>
　　　櫟山西齋雨中作<lb/>
疎雨過高峰幽齋對碧松出山雲似馬落澗水如龍句<lb/>
向靜中得身於僻處慵小童林下至報有虎行蹤<lb/>
　　　寄汪隠居<lb/>
茅屋湧溪阿天寒補薜蘿白雲當靣起流水繞簷過藥<lb/>
老披榛斸詩成倚樹哦因逢鄰寺客為問近如何<lb/>
<pb n="KR4e0072_WYG_005-4a"/>
　　　故涇縣徐典史挽歌<lb/>
白髮神仙吏黄塵八十齡竟同華表鶴俄失老人星甕<lb/>
盡牀頭酒埃生桉上經今朝來哭處墓草未全青<lb/>
　　　送夏景瞻獨立有作<lb/>
溪上送歸船新晴水一川迅流端似馬解纜即如仙野<lb/>
迥村烟直山高夕照偏此時獨立意都屬數聲蟬<lb/>
　　　一室<lb/>
一室晚獨坐閉門心境空偶將真意㑹却與古人同經<lb/>
<pb n="KR4e0072_WYG_005-4b"/>
架侵忩雨茶烟趁竹風興來戛銅椀未必便為通<lb/>
　　　閒行<lb/>
林下可逍遥閒行意頗超幽花不礙路偃木自成橋度<lb/>
嶺何須屐㪺泉豈用瓢無媒甘老去愛爾草蕭蕭<lb/>
　　　送春<lb/>
忽忽雨中去獨吟相送時忘情従别易惜老願歸遲花<lb/>
在如憐客鵑啼欲恨誰明年㸔到處知爾更無私<lb/>
　　　喜王子謙見過<lb/>
<pb n="KR4e0072_WYG_005-5a"/>
積雨林居僻俄驚使節臨不因今日話爭見古人心疎<lb/>
磬青蘿外流鶯碧樹隂松門閒不掩此後更誰尋<lb/>
　　　休鑷白<lb/>
休鑷髭髯白従教次第生和風消不得妙藥染難成間<lb/>
竹梅初破黏松雪半晴今朝閒把鏡稍共鬢毛明<lb/>
　　　西閣為修師作<lb/>
眷兹山閣小獨住一閒僧座冷浮青靄檐虚掛碧藤禽<lb/>
殘瓦鉢水鼠餂夜忩燈愛爾不能懶時時為一登<lb/>
<pb n="KR4e0072_WYG_005-5b"/>
　　　與徐伯亷再往南陵<lb/>
又向南陵去復攜良友同人烟千嶂裏客路百花中雉<lb/>
雊初晴日鶯啼滿樹風漸知精舍近清磬出林東<lb/>
　　　雙清士詩<lb/>
　　　　廬陵張君書紳歐陽君子剛宦逰四方同為<lb/>
　　　　淛省掾以清自勵大叅蔡公嘉其操為署所<lb/>
　　　　寓邸曰雙清館而書紳先以滿告去子剛誠<lb/>
　　　　有不忍舍者予為雙清士詩以贈之<lb/>
<pb n="KR4e0072_WYG_005-6a"/>
有美雙清客齊名淛省郎兩鳬相上下聨璧有輝光粉<lb/>
署朝同硯郵亭夜對床涼風鳯池上羽翮惜分翔<lb/>
　　　題畫<lb/>
紈素不盈尺寫成千嶂圖松杉開閬苑樓觀湧𤣥都瑶<lb/>
草如堪拾黄猿不受呼羣仙相次坐許共一僧無<lb/>
　　　送𤣥極歸仙居三學寺兼寄固壞菴<lb/>
昨夜共青燈今朝下碧層衣沾呉埜雪飰煮越溪氷鄉<lb/>
寺居三學宗門尚一乘故人頭向白送爾思彌増<lb/>
<pb n="KR4e0072_WYG_005-6b"/>
　　　作詩贈智一真<lb/>
作詩期必化化是不凡材龍起天雲合鵬飛海水開具<lb/>
區春泱漭泰華曉崔嵬試問同禪侣平生悟㡬迴<lb/>
　　　題漁樵圖<lb/>
兩客此相遇百年天與閒泊舟臨碧岸吹笛對青山怪<lb/>
樹依巖老幽花笑日殷畫圖誰不羨塵土自摧顔<lb/>
　　　題彌仲綸澹泊齋<lb/>
禪齋名澹泊自可寄閒身席上塵都積門前草自春寒<lb/>
<pb n="KR4e0072_WYG_005-7a"/>
衣縫埜槲曉飯煮江蓴不動區中念端為世外人<lb/>
　　　贈立恒中<lb/>
海外趂商船江東住㡬年華音雖已習鄉信若為傳一<lb/>
鉢隨縁飯諸峯到處禪涼秋明月夜夢度石橋烟<lb/>
　　　登多景樓<lb/>
水際一峯出飛樓倚泬寥烟雲連北土風物見南朝山<lb/>
勢臨淮盡江聲入海消偶來閒眺客慿檻興偏饒<lb/>
　　　送潘允英還鄉<lb/>
<pb n="KR4e0072_WYG_005-7b"/>
秋風江上起江水日増波旅服迎寒薄鄉心到夜多呉<lb/>
檣隨北鴈海舶聽南歌想見伸嘉慶雙親髮盡皤<lb/>
　　　送王叔潤<lb/>
平涼來又去官滿復之官塞晚黃雲合邊秋白草寒有<lb/>
儲諸將喜無訟遠人安萬里闗山月吟詩獨自㸔<lb/>
　　　竇徳遠西齋讀易詩<lb/>
西齋讀易處心與靜相宜對燭雨涼夜巻簾天霽時妙<lb/>
觀寧有象至玩本無辭一悟窮通理陶然坐自怡<lb/>
<pb n="KR4e0072_WYG_005-8a"/>
　　　登相國寺樓<lb/>
冬日大梁城郊原四望平雲開太行碧霜落蔡河清欲<lb/>
問征西路兼懷弔古情夷門名尚在無處覔侯嬴<lb/>
　　　過虎牢闗<lb/>
入闗登峻坂出谷見黃河客路車行窄人家穴處多洛<lb/>
陽當勝槩嵩嶽近嵯峩千古興亡恨臨風一浩歌<lb/>
　　　長安雪中<lb/>
嵗暮長安道天寒積雪深凄涼逰子意欵曲故人心未<lb/>
<pb n="KR4e0072_WYG_005-8b"/>
遂終南隠徒憐灞上吟明朝又西去秦樹晚沈沈<lb/>
　　　題馬文徳終南别業<lb/>
别業終南下屯居異輞川豆生新雨後禾熟早秋天明<lb/>
月池邊酌涼風樹下眠龔黄成底事青史舊空傳<lb/>
　　　發扶風<lb/>
曉發扶風縣雲低欲雪時長河王莽寺獨樹馬超祠營<lb/>
窟炊烟早牛車度坂遲非熊無復夢渭水自逶迤<lb/>
　　　雪嶺<lb/>
<pb n="KR4e0072_WYG_005-9a"/>
華戎分壤處雪嶺白嵳峩萬古消不盡三秋積又多寒<lb/>
光欺夏日素彩爍天河自笑經過客相㸔鬢易皤<lb/>
　　　屋舟<lb/>
呉人舟似屋今子屋為舟四靣水都繞百年身若浮下<lb/>
臨知有地中坐恐隨流夢裏天無際微茫發棹謳<lb/>
　　　送鄭公志奉兄骨還鄉<lb/>
昔出為元方官登吏部郎挈家才食祿裹骨竟還鄉歳<lb/>
暮氷霜白山空草木黄雲邊孤鴈影南去海天長<lb/>
<pb n="KR4e0072_WYG_005-9b"/>
　　　天華<lb/>
說法造𤣥微天華白晝飛従空方糝糝似雪又霏霏滿<lb/>
座都凝目何人更著衣梁朝䑓咫尺今古共光輝<lb/>
　　　次韻詠雪<lb/>
灑忩疑雨急投隙信風斜換竹千林色添梅㡬樹花戲<lb/>
堆朝作獸滿掬夜煎茶乘興山隂客能過靜者家<lb/>
　　槎峯雜詠<lb/>
　　　芝巖<lb/>
<pb n="KR4e0072_WYG_005-10a"/>
高岩何壯哉萬古碧崔嵬不是五丁鑿應同一氣開靈<lb/>
芝隨地有怪木是誰栽待結茅亭後時時引客來<lb/>
　　　南澗<lb/>
攜友過南澗槎橋類斷虹鳥啼青嶂外麋卧綠隂中僧<lb/>
笠迎秋雨樵歌落晚風謝公雙屐健獨入杏林東<lb/>
　　　杏塢<lb/>
山杏何人種東風滿塢花如聞魯壇曲或是董仙家谷<lb/>
口千林宻岩前數樹斜明春移屋去住近赤城霞<lb/>
<pb n="KR4e0072_WYG_005-10b"/>
　　　白蓮沼<lb/>
不作虎溪念開池種白蓮但知今日事寧論昔時賢疊<lb/>
石高為岸疏渠細引泉㸔花初日際玉立凈娟娟<lb/>
　　　對池亭<lb/>
一亭如甕大自可著閒身白首㡬時客青山有限人到<lb/>
秋蓮實老得雨芡花新莫謂無心事朝朝送日輪<lb/>
　　　三老亭<lb/>
為愛岩栖好結亭於此間一身同二老白首得青山破<lb/>
<pb n="KR4e0072_WYG_005-11a"/>
靜聞猿斷忘歸待鶴還采芝人去後日莫碧雲閒<lb/>
　　　深居<lb/>
山崦入重重誅茅第幾峯四簷青樹合一徑白雲封夜<lb/>
冷齊腰雪春隂破額松自來深處住樵客不相逢<lb/>
　　　送宗法師住慈感<lb/>
坐惜故人别年華老漸催冬深不見雪春近未逢梅船<lb/>
向苕溪去水従天目來今宗亦寥落㡬處講筵開<lb/>
　　　題畫<lb/>
<pb n="KR4e0072_WYG_005-11b"/>
良工奪化工隨物寫形容可怪一尺素忽生千萬峰塢<lb/>
雲白冉冉岩樹碧重重忘却是圖畫出門携短笻<lb/>
　　　送張士衡之陜西<lb/>
故舊今誰在江花四十春獨慚青眼客相送白頭人紗<lb/>
帽新辭闕單車遠入秦廣文樗散意好在酒杯頻<lb/>
　　　處夢<lb/>
處世皆如夢惟吾識趣閒乾坤同逆旅日月自循環覔<lb/>
句多臨水支頥或㸔山莊周與蝴蝶猶在是非間<lb/>
<pb n="KR4e0072_WYG_005-12a"/>
　　　石溪漁隱<lb/>
乘閒埀釣客多在石溪中斷港孤蓬雪長堤一笛風滄<lb/>
浪歌濯足渭水兆非熊好為明時出休誇隠德隆<lb/>
　　　過鳯翔<lb/>
驅車過鳯翔馹路入汧陽地接戎羌遠山連蜀隴長平<lb/>
川將盡處重谷轉荒涼明日闗山道登高望帝鄉<lb/>
　　　次韻送徐伯㢘歸南陵<lb/>
把酒城南道離懷去住同鳥啼紅樹裏人出翠微中山<lb/>
<pb n="KR4e0072_WYG_005-12b"/>
雨添秋色溪雲度晚風倚樓相憶處明月各西東<lb/>
　　　江風山月堂詩為文起周作<lb/>
風月堂清絶江山夜寂寥寒光吟處白靈籟靜中消脈<lb/>
脈照林薄翛翛送海潮禪心與詩思何用不超遥<lb/>
　　　入孤澗有作<lb/>
谷裏何人住山腰有徑通老猿時挂樹好鳥自吟風古<lb/>
澗寒泉碧連山夕燒紅隠居慚未遂明日片帆東<lb/>
　　　朝來<lb/>
<pb n="KR4e0072_WYG_005-13a"/>
朝來暑氣清疎雨過簷楹徑竹欹斜處山禽一兩聲閒<lb/>
情聊自適幽事與誰評几上玲瓏石青蒲細細生<lb/>
　　　大寧寺喜雨<lb/>
何處新聞雨深山古寺中曉聲兼蟋蟀秋意在梧桐已<lb/>
覺人情喜深知嵗事豐山翁病全減相對笑顔同<lb/>
　　　過后山<lb/>
為惜山程近行穿石徑微藤稍斜刺眼草子細粘衣廢<lb/>
宅人何在荒林鳥不飛舊逰還歴歴撫事覺今非<lb/>
<pb n="KR4e0072_WYG_005-13b"/>
　　　幽居<lb/>
長夏山中客幽居愛靜便花埀初著雨樹白半籠烟斬<lb/>
竹修𤓰架刳杉引石泉有人知此趣為爾一欣然<lb/>
　　　兀坐<lb/>
清曉澹無為空齋兀坐時百年惟有嬾萬事不求知松<lb/>
雨晴還滴茶烟起更埀何人共怡悅隨意獨支頥<lb/>
　　　雨中作<lb/>
山雨暗連村游人不到門幽居斯道在黄巻此心存世<lb/>
<pb n="KR4e0072_WYG_005-14a"/>
豈齊常變吾方一靜喧竹禽如解意相對語前軒<lb/>
　　　雪夜<lb/>
沈沈寒夜永歴歴禁鐘餘空館三更雪殘燈一巻書禪<lb/>
扉原寂寞客舍獨何如不是忘情者孤懷詎可舒<lb/>
　　　送楊子震之䕫州府知府<lb/>
太守之官去遥遥白帝城江流諸葛陣山木杜鵑聲自<lb/>
古論形勢于今息戰爭文翁能化蜀端不負皇情<lb/>
　　　題送别圖送客<lb/>
<pb n="KR4e0072_WYG_005-14b"/>
送别長干道仍題送别圖平林帶遠谷白鳥下青蕪天<lb/>
際帆千幅沙頭酒一壺勞勞亭畔桞還似渭城無<lb/>
　　　次韻東軒見訪<lb/>
老結淮山屋重圍橡樹林鹿行巖徑窄虎飲澗泉深風<lb/>
雨人間事氷霜世外心夜來明月上擁毳一長吟<lb/>
　　　亭南書隠為貢友達作<lb/>
敬亭南埜濶家世舊雲林三畝水邊宅半生燈下心閒<lb/>
依渭叟釣醉與楚狂吟門外無車馬年年草自深<lb/>
<pb n="KR4e0072_WYG_005-15a"/>
　　　次韻贈太平縣姚主簿<lb/>
龍虎新開國鴛鸞盡列廷辟書從帥閫得縣次郎星材<lb/>
儗王珣筆文超崔瑗銘暫時栖枳棘従此奮青冥舊說<lb/>
酬三語猶聞究一經陋邦霑美化疲俗尚輕刑秋水清<lb/>
虚郭春山紫翠屏㝠懷勞簿籍散步出郊坰薄暮投禪<lb/>
屋將詩自憲庭來窺麋鹿性喜識鳯凰翎破榻霜苔冷<lb/>
孤燈夜雨青吾生同槁木身世即浮萍老去思歸淛年<lb/>
來厭在涇逢君俱越客矯首望東溟<lb/>
<pb n="KR4e0072_WYG_005-15b"/>
　　　排律詩三十韻奉餞杭州王太守任滿朝京<lb/>
呉甸初賔服皇威暢海壖錢塘稱劇郡太守選時賢保<lb/>
障東南重絲綸惠化宣疲民思白日披霧得青天示儉<lb/>
豪奢革祛煩疾病痊淳風還大朴舊俗付新湔清凈尹<lb/>
東海寛明黃潁川論才當第一奏課合居先漢室符中<lb/>
剖黄堂席更專兩轓朱烜赫五馬爛聮翩方伯真榮矣<lb/>
斯人亦幸焉始終如一日安集已三年市有新成屋郊<lb/>
無久穢田湖山青入畫桑柘緑如烟昔在新安治恭聞<lb/>
<pb n="KR4e0072_WYG_005-16a"/>
異績駢大州難接武列郡少隨肩棠憩隂初合𤓰期代<lb/>
倐然依劉心耿耿借冦思綿綿白叟驚相顧黃童也自<lb/>
憐卧當侯霸轍挽擁鄧攸船趨陛雲霄逼承恩雨露偏<lb/>
赤墀迎氣淑紫服照春妍行獻嘉禾頌歸歌湛露篇賜<lb/>
書褒美效増秩比超遷當路瞻鵬舉臨風想斾還夢迴<lb/>
江上笛愁絶雨中鵑謬忝餘波及都將外物捐茆茨閒<lb/>
日月鐘鼔樂林泉支遁期元度韓公識大顛試磨蒼蘚<lb/>
石遺愛儘堪鐫<lb/>
<pb n="KR4e0072_WYG_005-16b"/>
　　　送宋學士歸金華<lb/>
當代文章伯朝廷制作新儲宫賢少傅開國老詞臣際<lb/>
遇超今古優容異等倫莫歸蓮作炬前席錦為茵班固<lb/>
材尤贍揚雄語大醇一麟生治世長劍倚秋旻仲子金<lb/>
閨彦佳孫玉樹春尋常勞聖眷七十解朝紳戀闕行猶<lb/>
緩還家樂更真都門開祖帳里曲候征輪未覺鄉音改<lb/>
其如此志伸凈名應杜口善慧必觀身婺女星辰逼蘿<lb/>
山雨露均挑燈書細字置酒洽比隣白石求真侣青松<lb/>
<pb n="KR4e0072_WYG_005-17a"/>
結社人無心誠契理有道足怡神自愧非支遁空知讓<lb/>
許詢三生情是夢十載法為親别去投青簡秋來覲紫<lb/>
宸涼風吹彩鷁攜手大江濵<lb/>
　　　法華山房為敷竺曇賦<lb/>
山房白日靜政對五蓮峯猿坐沼邊石鶴巢簷外松閒<lb/>
門無客到深徑有雲封座冷千林雨香殘半夜鐘道情<lb/>
甘淡泊身計得従容莫戀一枝穏鳥飛無定蹤<lb/>
　　　隴下居<lb/>
<pb n="KR4e0072_WYG_005-17b"/>
佛隴金銀地新塋祖塔前誰知天地祕遠付子孫賢月<lb/>
冷石橋磬雲開華頂蓮好留行道影千古照林泉<lb/>
　　　山水圖二首<lb/>
何處山如此人間畫獨工數峯華頂合一逕石橋通野<lb/>
艇依桃澗仙臺近柏宫曇猷不出定雲樹晝溟濛<lb/>
絶境天成妙良工意匠能山腰上方寺樹杪獨行僧澗<lb/>
滿泉流迸雲虚谷氣蒸衡廬端可挹好上最高層<lb/>
　　　晚晴出縣渡賞溪<lb/>
<pb n="KR4e0072_WYG_005-18a"/>
出寺雨初晴溪廻夕照明桞邊雙鳥白松際一蟬清小<lb/>
縣逢迎數孤舟去住輕因㸔下灘水笑問幾時平<lb/>
　　　落葉<lb/>
一片復一片西風與北風但㸔階下滿不覺樹頭空綴<lb/>
服猶堪用題詩自不工山童朝更掃閒委古牆東<lb/>
　<lb/>
　<lb/>
　<lb/>
<pb n="KR4e0072_WYG_005-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全室外集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>百正集巻中</head>
    <p>
<pb n="KR4d0404_WYG_002-1a"/>
欽定四庫全書<lb/>
　百正集巻中　　　　　　宋　連文鳳　撰<lb/>
　　七言律<lb/>
　　　湖上行春<lb/>
踏破六橋楊栁烟鄉心迢遞怯啼鵑好花嵗嵗仍相似<lb/>
白髮星星不再𤣥囊裏有金堪一醉瓢中無藥可千年<lb/>
遊人不管興亡事但把笙歌閙彩船<lb/>
　　　送沈伯儁囘霅<lb/>
<pb n="KR4d0404_WYG_002-1b"/>
江空嵗晚朔風寒詩巻相隨曉出闗不為尋梅勞杖履<lb/>
偶因問菊到家山溪橋買酒經過熟鄰舎分茶笑語閒<lb/>
若見碧瀾趙公子為言衰髩與愁顔<lb/>
　　　已夘中秋雨<lb/>
南樓一夢已淒涼好景難逢重感傷天上此時如白晝<lb/>
人間何處有清光山河舊影雲俱黑燈火新愁夜正長<lb/>
畢竟老蟾終古在西風客髩易蒼蒼<lb/>
　　　寄常州簿鄭宗仁<lb/>
<pb n="KR4d0404_WYG_002-2a"/>
　　　　稽山禹穴莽為狐兎神龍遺蛻散亂榛蕪孝<lb/>
　　　　子仁人一夕悉取而歸之有人心者能無愧<lb/>
　　　　乎聞此悲泣寄以詩<lb/>
玉立蓬萊問淺深仙裾不受海塵侵千年愛護神龍骨<lb/>
萬里淒涼老鶴心夜月照愁低草色秋風吹淚哭松隂<lb/>
錢塘流水情何限誰采蘋花學越吟<lb/>
　　　寄仲寳上人<lb/>
一笑簫韶曲未終清風杖錫欲何從不隨輕絮飄流水<lb/>
<pb n="KR4d0404_WYG_002-2b"/>
且作閒雲過别峯昭慶寺前鴉遶樹餘杭山下鶴歸松<lb/>
人來今雨聞消息見說維摩帶病容<lb/>
　　　送劉恱心教授任瀏陽<lb/>
一穗藜烟待校書擕書且此作師儒扶持學法防時弊<lb/>
教養人材應世需蘭芷汀洲身外楚菰蓴鄉國夢中吳<lb/>
片帆好趂秋風便吟過洞庭青草湖<lb/>
　　　夀陳右司<lb/>
白髮蒼顔半醉醒衣冠洛社舊耆英誰能似此存髙節<lb/>
<pb n="KR4d0404_WYG_002-3a"/>
天欲留公相太平閒裏看山心共逺老來讀易眼增明<lb/>
年年四月初三夜簾外一痕新月生<lb/>
　　　冬日早行<lb/>
客裏閒闗去路賒輕衫短帽朔風斜青霜委地疑行雪<lb/>
紅葉成林當落花渡口馬嘶驚睡犬田頭鹿過散飢鴉<lb/>
閉門無事日髙起誰似山中隠士家<lb/>
　　　感春<lb/>
賞心未足事多違啼鳥聲聲怨夕暉客夢一番芳草歇<lb/>
<pb n="KR4d0404_WYG_002-3b"/>
人生幾度落花飛病難為别鄉情逺老不禁愁酒力㣲<lb/>
猶記當年歌舞地醉遊秉燭夜深歸<lb/>
　　　六和塔訪陳右司<lb/>
空山木落欲何歸渺渺黃塵汚客衣自嘆馮唐今已老<lb/>
世無劉表孰堪依爐中丹火工夫淺籬下文章氣燄㣲<lb/>
幸識貞元舊朝士錢塘江上語殘暉<lb/>
　　　有感<lb/>
年來懶作少年狂一枕功名屬夢鄉舉世相誇唐字學<lb/>
<pb n="KR4d0404_WYG_002-4a"/>
幾人曾識漢文章自憐晚嵗桑榆景敢入春風桃李場<lb/>
到此相逢莫相笑誰知臧穀兩亡羊<lb/>
　　　題隠者園<lb/>
三徑歸來但閉門門前車馬自紛紛半生活計尋清事<lb/>
一片閑心寄白雲暇日池臺行處樂春風禽鳥靜中聞<lb/>
客樓相對西隣住好景天教向我分<lb/>
　　　湖飲得天字<lb/>
老來更上百花船頼有湖光慰眼前兵後山川仍戀土<lb/>
<pb n="KR4d0404_WYG_002-4b"/>
壺中日月不行天閒身適意隨鷗鷺樂事何心問管弦<lb/>
盡醉無愁歸路晚客樓只在廢城邊<lb/>
　　　試筆<lb/>
誰遣毛州刺史来閒忩終日共徘徊龍窺石澗新臨硯<lb/>
鶴舞松烟乍試煤茅舎寒深題未遍玉堂月冷夢空回<lb/>
笑予得爾渾無用惆悵臨風寫八哀<lb/>
　　　趙司門成之新居<lb/>
何必山巔共水涯閑心幽逺此相宜喧無車馬紅塵少<lb/>
<pb n="KR4d0404_WYG_002-5a"/>
樂有琴書白日遲晴檻倚風初栁處夜燈聴雨正蛙時<lb/>
客來試問功名事已付功名與酒巵<lb/>
　　　送友人歸越<hi>乙亥避地于越後十載越之故人來杭與之相慰藉者累日語未温</hi>
　　　<hi>復别去為之黯然</hi>
妻子相擕失所居山川迢遞更﨑嶇征鴻去去秋風急<lb/>
驚鵲棲棲夜月孤賴有綈袍憐范叔免教岐路泣楊朱<lb/>
歸來每憶溪船上買得鮮魚酒旋沽<lb/>
　　　秋懐酬仇仁近見寄<lb/>
<pb n="KR4d0404_WYG_002-5b"/>
西風一夕送殘蟬老景情懐更惘然蘆荻病中秋瑟瑟<lb/>
家山夢裏路綿綿空城㸃滴寒莎雨故國淒迷斷礎烟<lb/>
待得鶴歸華表上可堪人世又千年<lb/>
　　　寄上虞周伯起縣尉<lb/>
憶昔論文向酒邊忽來二十二三年别離老淚深春水<lb/>
今古閑愁積暮烟吟作南音懐越土望窮東浦隔秦天<lb/>
夢魂不識曹娥渡一紙相思寄客船<lb/>
　　　頑獨<lb/>
<pb n="KR4d0404_WYG_002-6a"/>
頑獨齋前翠色交翛然一榻掩衡茅禪心久作髙僧悟<lb/>
方術寧從道士教曉日短墻花弄影晚風斜檻鶴歸巢<lb/>
老懐自喜詩尤健幾度窮吟憶孟郊<lb/>
　　　寄桐廬李華甫<lb/>
客裏光隂嘆白駒青山何處故人疎花開花落難逢笑<lb/>
潮去潮來莫寄書北海酒深時自醉西湖水淺晚堪漁<lb/>
新詩忽見因相憶何日擕琴話起居<lb/>
　　　謝人惠梅花<lb/>
<pb n="KR4d0404_WYG_002-6b"/>
惟有梅花不厭貧花前笑語伴閒身老枝猶帶深山雪<lb/>
生意能囘破屋春影待月來明戸牖香隨風散惱比鄰<lb/>
寄余何限江南意幾度相看憶故人<lb/>
　　　自笑<lb/>
自笑儒冠不稱時幾囘堪笑復堪悲閒門事少知貧好<lb/>
逆境愁多恨死遲勲閣麒麟無夢想故山猿鶴有心期<lb/>
紛紛塵俗都如許吟得詩成欲寄誰<lb/>
　　　紈扇<lb/>
<pb n="KR4d0404_WYG_002-7a"/>
露冷飄零半幅紈傷心不見女乘鸞歌殘春院桃花暖<lb/>
愁殺秋庭木葉寒滿地飛塵何處避舊時明月向誰看<lb/>
應思曾在君懐裏一㸃恩情欲忘難<lb/>
　　　呈趙侍郎<lb/>
飄緲蓬壺隔俗塵塵中日月易因循白駒皎皎猶空谷<lb/>
秋水娟娟自美人何限溪山分曉夢無情天地著閒身<lb/>
抱琴來問吟邊信見說池塘草正春<lb/>
　　　籠中鳥<lb/>
<pb n="KR4d0404_WYG_002-7b"/>
未是扶揺得意時籠中日月且相依一身天地宜閒過<lb/>
四面風塵莫逺飛老樹無枝空悵望春山何處不知歸<lb/>
馮君愛取新毛羽休向花前怨落暉<lb/>
　　　送張集父分教越之上虞<lb/>
此去橫經涉逺途三江烟雨晚潮初顓孫豈是貪求禄<lb/>
鄭老從來愛讀書駐馬曉吟曹廟檜倚船時看舜鄉魚<lb/>
顧予挾冊曾游此故舊相逢為起居<lb/>
　　　挽周明府公謹<lb/>
<pb n="KR4d0404_WYG_002-8a"/>
彭澤歸來厭宦情弁陽山下買山畊春風秋月供吟嘯<lb/>
月夕風朝寄死生銘墓古人堪髣髴著書心事更分明<lb/>
但能佀此存清節野史須還記姓名<lb/>
　　　丙戌送李元暉歸<lb/>
劔影悠悠出故都酒邊臨别重躊躇呉江霜早愁聞鴈<lb/>
楚澤天寛老釣魚瑶草春風香未歇美人秋水意何如<lb/>
西湖莫忘閒鷗鷺彊健不妨頻寄書<lb/>
　　　送陳仲甫挾書遊甫里<lb/>
<pb n="KR4d0404_WYG_002-8b"/>
西風客影髩毛蒼此去擕琴又一方欲向書中消日月<lb/>
何妨籬下寄文章于今蜀道無平地到處并州即故鄉<lb/>
茶竈筆牀猶在否煩君移棹問滄浪<lb/>
　　　黃資深入道<lb/>
霞衣飛舞越山青囘笑時人醉未醒春枕卧看琪樹月<lb/>
夜香學拜石壇星泥成丹竈燒仙藥移近明忩讀道經<lb/>
可惜蓬萊歸不早海風正急海波腥<lb/>
　　　送王道士入燕<lb/>
<pb n="KR4d0404_WYG_002-9a"/>
何處春山采藥還此行萬里道途難西風塵起衣裝重<lb/>
北斗星低劔氣寒學跨青牛朝玉闕語留白鶴守金丹<lb/>
洞門無鑰須歸早莫待桃花落石壇<lb/>
　　　送友人建康入道<lb/>
郁郁文章不稱時豈堪寂寞寄人籬早知亂後為儒誤<lb/>
始恨年來入道遲春晚茅山猶有术秋深商嶺已無芝<lb/>
何當乘此清風去共看山家未了棋<lb/>
　　　釣臺<lb/>
<pb n="KR4d0404_WYG_002-9b"/>
諸將驅馳尺寸功先生來此坐清風漢家天地閒身外<lb/>
嚴瀬烟波落照中片石粼粼年嵗晚一絲裊裊利名空<lb/>
笑余亦是垂綸客欲借臺前繫短篷<lb/>
　　　雪<lb/>
幾片飄從客髩來光揺老眼白皚皚不因枯樹今朝見<lb/>
只道寒梅昨夜開是處園林迎臘到一時天地唤春囘<lb/>
慿誰寄語問滕六乞與人間此種栽<lb/>
　　　春日田園雜興<hi>案此詩永樂大典闕載今從月泉吟社詩補入</hi>
<pb n="KR4d0404_WYG_002-10a"/>
老我無心出市朝東風林壑自逍遥一犁好雨秧初種<lb/>
幾道寒泉藥旋澆放犢曉登雲外壟聴鶯時立栁邊橋<lb/>
池塘見說生新草已許吟魂入夢招<hi>案月泉吟社原評云衆傑作中求其</hi>
<hi>粹然無疵極整齊而不窘邊幅者此為冠</hi>
　　七言絶<lb/>
　　　已丑元宵<lb/>
不因燈火有元宵彊把時光慰寂寥十四年來無此興<lb/>
三更踏月過河橋<lb/>
<pb n="KR4d0404_WYG_002-10b"/>
　　　王昭君<lb/>
使者相隨出漢宫辭君上馬去匆匆只因自恃好顔色<lb/>
不把金錢買畫工<lb/>
　　　書齋夜坐<lb/>
讀罷殘書聴雁聲西風一榻一青燈老來清思渾如許<lb/>
自笑前生莫是僧<lb/>
　　　中秋夜坐<lb/>
寂寞無如此夜坐西忩剪燭讀離騷可憐塵世多風雨<lb/>
<pb n="KR4d0404_WYG_002-11a"/>
天柱峯頭月正髙<lb/>
　　　贈賣花湖妓<lb/>
客來不惜買花錢客醉青樓月在天欲盡樽前歌舞意<lb/>
湖頭已有早開船<lb/>
　　　虞美人<lb/>
帳中對飲復髙歌飲罷歌殘淚雨多自是天將亡楚國<lb/>
不因紅粉失山河<lb/>
　　　月夜獨坐<lb/>
<pb n="KR4d0404_WYG_002-11b"/>
坐久不聞人語喧風枝吹動宿禽翻幾家負却三更月<lb/>
未到鐘聲已閉門<lb/>
　　　送韓仲文歸京口二首<lb/>
有客京口號竹坡蒼然碧玉橫清波淒涼駞陌走風雨<lb/>
游塵飛撲征衫多<lb/>
一㸃吳山看未了鄉夢悠悠大江表夕陽何處認歸颿<lb/>
野樹蒼烟隔飛鳥<lb/>
　　　送髙繼伯分教湖之徳清<lb/>
<pb n="KR4d0404_WYG_002-12a"/>
此時不忍抱遺材欲把文章扇冷灰見說讀書堂尚在<lb/>
瓣香寄與謁東萊<lb/>
　　　小雪次北客韻<lb/>
豐年佳瑞此先知莫恨無多莫恨遲若使紛紛猶未已<lb/>
梅花凍殺又多時<lb/>
　　　賦椰子吸月杯<lb/>
殻似懸匏䕶玉房誰人剖玉注天漿有時吞却杯中兎<lb/>
帶得長生藥氣香<lb/>
<pb n="KR4d0404_WYG_002-12b"/>
　　　費壺天人一理堂<lb/>
髙髙下下兩無窮盡在壺天一色中俯仰不堪供一笑<lb/>
何當相與問洪濛<lb/>
　　　賦黑兎<lb/>
昔日蟾宫擣藥時桂花樹下影依依一朝誤落人間世<lb/>
却被緇塵染素衣<lb/>
　　　送友人歸越<lb/>
把手西風晚菊天夢魂喚醒十年前未能捫蝨談時事<lb/>
<pb n="KR4d0404_WYG_002-13a"/>
且與持螯上酒船<lb/>
吳越青山猶好在古今明月不長圓可堪老大重離别<lb/>
一片愁心落照邊<lb/>
　　　端午<lb/>
相傳楚俗試蘭湯一枕南薫日正長門掩緑隂無箇事<lb/>
起來燒過午時香<lb/>
　　　壬午觀火地<lb/>
燒盡長安市上花何時重見此繁華獨憐幾處堂前燕<lb/>
<pb n="KR4d0404_WYG_002-13b"/>
失却新巢過别家<lb/>
　　　題乾洞<lb/>
何人鑿破雲烟壑百丈雲烟生節角解衣盤礴坐山風<lb/>
一片松花半空落<lb/>
　　　紀夢<lb/>
薰風一榻卧南忩無事縈心暑亦涼半夜忽生鄉土夢<lb/>
屋前屋後荔枝香<lb/>
　　　讀史<lb/>
<pb n="KR4d0404_WYG_002-14a"/>
滿道纍纍盡赭衣含寃相語泣相隨不因今日身親見<lb/>
只說先秦事可疑<lb/>
　　　題臙脂騘圖<lb/>
世上紛紛駑與駘分明此種是龍媒雪毛尚帶臙脂濕<lb/>
想是扶桑作浴囘<lb/>
　　　參寥泉<lb/>
習習竹風吹古井㸃㸃苔花生斷綆寒泉不浸詩人脾<lb/>
謾乞山僧潑春茗<lb/>
<pb n="KR4d0404_WYG_002-14b"/>
　　　枕易<lb/>
身世相忘象外天清風一枕幾千年有時黙黙焚香坐<lb/>
閒看白雲心自𤣥<lb/>
　　　憶趙右之<lb/>
羞見梅花照客身梅花長好客長貧江天揺落年華晩<lb/>
何處青山有故人<lb/>
　　　流盃亭<lb/>
流盃亭下水無聲滿地牛羊野草腥何事當時貪宴㑹<lb/>
<pb n="KR4d0404_WYG_002-15a"/>
至今帝醉未能醒<lb/>
　　　餘杭道中曉行<lb/>
曉霧溟濛未見天山光水影白相連餘杭不似西川路<lb/>
六月中旬呌杜鵑<lb/>
　　　項籍<lb/>
葢世英雄冠古今干戈未定日相尋帳中一夕悲歌處<lb/>
霸氣難降兒女心<lb/>
　　　緑珠<lb/>
<pb n="KR4d0404_WYG_002-15b"/>
忍將死别季倫家百丈樓前日色斜一片香魂隨笛散<lb/>
却疑吹落玊梅花<lb/>
　　　銅雀臺<lb/>
月正明時星正稀鄴城風雨忽淒淒荒臺深鎻殘春色<lb/>
半夜寒鴉遶樹啼<lb/>
　　　山雲<lb/>
去如斷雁失羣飛來是髙僧出定歸無去無來林下客<lb/>
吟魂一片共依依<lb/>
<pb n="KR4d0404_WYG_002-16a"/>
　　　題畫<lb/>
嬌紅淡粉逞春姿好手移來一兩枝見說此花三十種<lb/>
只消莫畫醉西施<lb/>
</p>
<p>
</p>
  </div>
</body>
</text>
</TEI>
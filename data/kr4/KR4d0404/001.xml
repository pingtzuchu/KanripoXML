<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>百正集巻上</head>
    <p>
<pb n="KR4d0404_WYG_001-1a"/>
欽定四庫全書<lb/>
　百正集巻上　　　　　　宋　連文鳳　撰<lb/>
　　五言古詩<lb/>
　　　秋懷<lb/>
草木一何情榮悴皆有時颯颯凉風至一夕失華滋壯<lb/>
士撫蕭晨慷慨令心悲流光日以邁西風生别離𣺌𣺌<lb/>
愁予懷此懷誰能知<lb/>
天髙正寥泬深夜羣動閴秋聲從何來淅瀝復蕭瑟須<lb/>
<pb n="KR4d0404_WYG_001-1b"/>
㬰忽澎湃愁思若悽惻罷琴試静聴紛紛鳴四壁有如<lb/>
賈少年流涕重太息時事巳凄凉俛仰一今昔嗟余復<lb/>
何言抱此長戚戚<lb/>
西北多隂風日夜吹裳衣草蟲動機杼札札鳴聲悲百<lb/>
憂彌中腸歡樂復何時今日忽巳逝來日未可知且飲<lb/>
以狂藥酩酊從所之<lb/>
漫漫秋夜長夜長不能寐抱琴出中庭月影落在地一<lb/>
彈復再彈聲澹趣亦至誰家筝笛聲紛紛亂人思音響<lb/>
<pb n="KR4d0404_WYG_001-2a"/>
何急促忽忽無古意嗟哉鍾儀心千古獨憔悴<lb/>
茫茫秋水波灼灼芙蓉姿采之不盈匊及此行樂時陽<lb/>
鳥來南翔𤣥鳥將西歸羇旅獨牽營泯黙生窮思美人<lb/>
不可見長歌以自怡<lb/>
季鷹真達士棄宦歸東吳祿無盈寸榮盎無升斗儲盤<lb/>
桓吳溪上所樂只在魚懷組夸鄉里佩印驕妻孥朝從<lb/>
髙鳥翔莫隨舜華枯富貴豈不好不能少須㬰朔風吹<lb/>
塵沙出門皆畏途抱影廓獨倚新榮非良圗<lb/>
<pb n="KR4d0404_WYG_001-2b"/>
隂隂陵上栢離離陵上草樵兒與牧竪躑躅陵上道蜕<lb/>
骨出榛莽后土不愛寳衰蟬弔寂寞寒蟾照枯槁白雲<lb/>
散同漫西風不敢掃盖棺千年後既往不能保人生血<lb/>
肉軀百年終醜老安得紫微書遺我一火棗<lb/>
娟姢誰家女軋軋弄機杼買絲織未成催租立當户下<lb/>
機愁向人顦顇不敢語泣涕走深山深山更風雨<lb/>
　　　秋雨歎<lb/>
秋雨何紛紛百草凍欲爛曈曨不見日黤曖猶未旦烟<lb/>
<pb n="KR4d0404_WYG_001-3a"/>
雲雜澒洞霄壤雨漫漶阡陌何由分涇渭不復判怒觸<lb/>
老木摧響急猛獸散平陸魚鼈飛行客鳥䑕竄田禾藜<lb/>
莠興斗米衾裯換書生破茅屋展轉長夜半此時蒼生<lb/>
憂誰知幾百萬<lb/>
　　　送張仲實游姑蘇<lb/>
君本吳下居復作吳下游愛此山水佳役役不得休卓<lb/>
哉太史公渉獵縦𡨕捜往躅誰能追而有蘇子由寥寥<lb/>
百載後𣺌𣺌皆予愁江南地益卑士習日益媮此行數<lb/>
<pb n="KR4d0404_WYG_001-3b"/>
百里不過三兩州歐韓不復作去去將奚求倘君有所<lb/>
得歸以發我幽<lb/>
　　　智果寺拜東坡參寮遺像次韻<lb/>
吾愛參寮子遺偈寄真跡像貌儼如生鈎畫宛若昔讀<lb/>
此一代文令人百慮釋又愛東坡老仙才逈飄逸吟哦<lb/>
月露章飛奮風雨筆古寺遺清風殘碑卧白日我來拜<lb/>
祠下怡然若私覿和之詩與禪詩禪機籟寂相對兩忘言<lb/>
終朝不獲一徘徊走風廊舂容坐苔石於心適有契所<lb/>
<pb n="KR4d0404_WYG_001-4a"/>
得不患失禪空詩亦空觀空莫觀色寥寥百載下無此<lb/>
二騷客買酒為招魂欲招不可得<lb/>
　　　送人入北求仕<lb/>
南方有竒士湖海聲獵獵功名志氣鋭不憚逺䟦渉春<lb/>
風一片紙區區無所挾持此欲取償易於拾秋葉何以<lb/>
贈君言勉哉耘其業<lb/>
　　　慈烏<lb/>
歩出東南林啞啞聞哀音哀音不堪聞而有反哺心子<lb/>
<pb n="KR4d0404_WYG_001-4b"/>
母誰無情爾情抑何深昔人稱爾孝鳥中之曽參人於<lb/>
物最靈奈何不如禽<lb/>
　　　稻花<lb/>
紛紛兒女花為人作顔色眼飽聊自慰飢來不堪食此<lb/>
花不入譜豈是凡花匹太陽麗天中正氣從午得開此<lb/>
豐穰瑞脫彼風雨厄始華郁而甘未粲光巳白我行田<lb/>
野間舒嘯意自適田者告我言樂嵗茲可必但期一飽<lb/>
死百年漫勞役<lb/>
<pb n="KR4d0404_WYG_001-5a"/>
　　　鳲鳩<lb/>
時兮呼婦來時兮驅婦去呼來知天晴驅去知天雨一<lb/>
去或一來非為新與故白雲變蒼狗人事何錯迕不念<lb/>
糟糠時棄如路傍土<lb/>
　　　吠犬<lb/>
爪牙淬霜㦸眼睛耀銅鈴輕獧更健捷羣獸此最靈吠<lb/>
堯非無知怪不類桀形一片愛主心庸作警世銘哀哉<lb/>
乞憐者搖尾偷餘齡<lb/>
<pb n="KR4d0404_WYG_001-5b"/>
　　　蜜蜂<lb/>
羣居崖谷間不食人間食春風百花塲來往無虚日採<lb/>
花釀為糧倉廩自充實歘罹割裂殃操戈窮入室何異<lb/>
誤國人腹劍而口蜜<lb/>
　　七言古詩<lb/>
　　　寄廬陵劉國博㑹孟先輩<lb/>
吁嗟天地何夢中魈魌日夜嘘寒風萬物元氣銷鑠盡<lb/>
文章千古無時窮先生驅文挾風雨筆勢不停心自語<lb/>
<pb n="KR4d0404_WYG_001-6a"/>
頖池水暖芹正香物換星移時不魯昔魯東門巳無人<lb/>
況今門外車馬塵飛塵著天黒如漆靈光一㸃争嶙峋<lb/>
新進少年競浮靡粧㸃春妍學桃李貞元朝士巳無多<lb/>
不識伯淳堪愧死江空嵗晚雪滿天錢塘風景經幾年<lb/>
片言隻字落人世至今識者猶能傳愧乏新詩送盤谷<lb/>
恨别情多歌不足語言憔悴更可憐故都冩作斷腸曲<lb/>
澘然老泪愁天津銅駝巷陌荆棘深吳雲江樹黯無色<lb/>
千里共此凄凉心昌黎博士頭巳白籍湜當年門下客<lb/>
<pb n="KR4d0404_WYG_001-6b"/>
俱是乾坤無用人一見新詩重相憶噫嘻齋前烟雨凄<lb/>
横江老鶴今來歸我欲附之翎翅短此情寄與東風飛<lb/>
　　　董源山水圗為北客賦<lb/>
江南本是山水國峽影峨雲挿空碧世人愛畫不愛真<lb/>
一幅生綃懸素壁董生好手畢宏上意在筆先方落筆<lb/>
雲闗岫幌掃層青月浦烟汀冩脩白縱横瑣細分毫釐<lb/>
變化幽冥絶痕迹滄江碣石忽破碎片紙散漫留不得<lb/>
當年載入米家船夜夜虹光八千尺新評信口誇天真<lb/>
<pb n="KR4d0404_WYG_001-7a"/>
聲價秪今萬錢直流傳知落幾人手神物䕶持入君室<lb/>
世間尢物能移人莫看江南望江北<lb/>
　　　重遊天竺<lb/>
何年飛去竺國峰下際滄海蟠蛟龍崛竒詭怪獻萬狀<lb/>
八風播蕩吹不融千年老藤無根樹長疑上有仙人住<lb/>
山空月白𤣥猿啼咫尺蓬萊隔塵霧瑤草春深不復妍<lb/>
荆棘花開顔色鮮誰驅蠻風煽刼火神驚鬼哭愁山川<lb/>
又疑黒衣故宰相香火未冷今生緣欲挾須彌還北海<lb/>
<pb n="KR4d0404_WYG_001-7b"/>
未必神通能廣大康回馮怒相傾摧神氣未完支節解<lb/>
穿崖鑿谷何時寧混沌死矣靈不靈<lb/>
　　　題濕洞<lb/>
棲霞嶺頭起烟霧棲霞洞前撼風雨洞門深鎻碧泉寒<lb/>
控塞玉壺氷雪貯未容俗客潄齒牙且乞詩人滌肝腑<lb/>
何當買屋此山居山中六月不知暑<lb/>
　　　招隠吟<lb/>
碧澗清泉白石寒神仙一往不可攀蓬瀛縹緲非人寰<lb/>
<pb n="KR4d0404_WYG_001-8a"/>
天風髙兮翔青鸞欲往從之春花秋葉殘歸去來兮畏<lb/>
途而惡灘歸去來兮綠水與青山衣蓑笠箬烟幌雲闗<lb/>
揖許由拉巢父相與徜徉兮廣莫之間黄塵不飛兮白<lb/>
日閒芝苓森森兮風露漫漫<lb/>
　　　贈畫者<hi>并序</hi>
一日有一生擕詩過余長揖而前曰某姓某名某某所<lb/>
人也世不治他技以畫為生君貌癯而神清形枯而色<lb/>
不衰殆類夫隠者也請圗之雖然願得君一語自壯足<lb/>
<pb n="KR4d0404_WYG_001-8b"/>
矣余笑曰噫余天地間無用人也身贅矣子將以畫贅<lb/>
之奚為哉且而畫工安所事吾詩不工雖得吾詩奚益<lb/>
生之請益堅于是進而語之曰余非能詩者子欲名子<lb/>
之畫當求之世之賢士大夫庶幾貴子之藝而成子之<lb/>
名生唯唯余故序其所以詩之意云<lb/>
麒麟閣上十一人斯人瑞世真麒麟雲臺功臣二十八<lb/>
中興事業争嶙峋或在生前或死後藉藉聲名自不朽<lb/>
不知當時畫者誰似此畫者當好手古今何代無人材<lb/>
<pb n="KR4d0404_WYG_001-9a"/>
翕霍變化俱塵埃豈是畫師好手不復遇豈是世無麟<lb/>
閣與雲臺虎頭燕頷今巳矣婢膝奴顔當愧死江湖人<lb/>
物何𣺌然子當為我走訪山林隠君子<lb/>
　　　伍相公廟丁亥被燬<lb/>
蘆中人蘆中人漁父相逢潯水津一言慷慨辭寳劍江<lb/>
空月白波粼粼被髮佯狂乞吳市狀貌不類流離民博<lb/>
浪鐡椎袖入手留侯切切志在秦踰淮渉泗掃荆闕死<lb/>
龍鞭笞無完鱗日暮途窮快逆施憤怒激烈忘君臣堂<lb/>
<pb n="KR4d0404_WYG_001-9b"/>
堂廟食幾千禩一夕化作風中塵吳山落照秋風老草<lb/>
木黤慘無餘春天道茫茫忽今古世事𣺌𣺌如雲輪蘆<lb/>
中人蘆中人生為公相死為神何時㧞刀斫鱠痛飲松<lb/>
江醇<lb/>
　　五言律<lb/>
　　　庚子立春<lb/>
又逢庚子嵗老景對韶華簷噪朝朝鵲燈開夜夜花凄<lb/>
迷連月雨冷落幾人家幸有新春酒瓶中不用賖<lb/>
<pb n="KR4d0404_WYG_001-10a"/>
　　　東坡竹<lb/>
眉山墓木拱墨跡此淋漓風葉活欲動霜根死不移老<lb/>
仙初畫處元祐太平時直節有如此何緣入黨碑<lb/>
　　　寄林處士景初<lb/>
詩書嵗月乆到老未忘情一自文風變長憂雅道輕時<lb/>
人空見忌聖主舊知名更有孤髙節氷霜無此清<lb/>
　　　二月晦日懷林處士<lb/>
相思忽成夢乆不到茶窩飛去羽毛短别來風雨多杏<lb/>
<pb n="KR4d0404_WYG_001-10b"/>
花一夜發春事二分過百尺龍潭上知君意若何<lb/>
　　　種菖蒲<lb/>
此種即昌陽稜稜九節長薜蘿不敢碧忩户自生香病<lb/>
眼看能醒閒心覺漸凉余非學仙者莫問引年方<lb/>
　　　夏日池亭小憇<lb/>
眼前無俗物萬竹與千荷來此坐清晝看風生白波閒<lb/>
心諸事省静耳一蟬多詩酒足消遣其如長日何<lb/>
　　　葛嶺廢第<lb/>
<pb n="KR4d0404_WYG_001-11a"/>
此是歌鐘第斯人去不還繁華一夢裏風雨十年間紅<lb/>
葉自成徑綠苔空掩闗國亡家亦破愁殺夕陽山<lb/>
　　　題在家僧自在窩<lb/>
此即家山處春風住幾年晝看紅日坐時抱白雲眠半<lb/>
榻清閑地一龕安樂禪叢林有䂓矩何似且隨緣<lb/>
　　　曉起<lb/>
鐘聲廢早眠倚棹過晴川半夜凉風起一帆秋影懸僧<lb/>
聫聞鴈句僕請買魚錢每被人相問誰家書畫船<lb/>
<pb n="KR4d0404_WYG_001-11b"/>
　　　簡李元暉<lb/>
移棹方游霅擕琴又到杭溪山隨影轉日月共貧忙何<lb/>
處依劉表無人識子長世情巳如此客路獨堪傷<lb/>
　　　夀林處士<lb/>
人物推先輩江湖姓字香今年方八十此老不尋常道<lb/>
義襟期重詩書氣味長顧余蒲栁質那得似彭郎<lb/>
　　　中秋翫月<lb/>
此夜月如晝有人同倚樓山河萬古色天地一輪秋盡<lb/>
<pb n="KR4d0404_WYG_001-12a"/>
賞興不足醉看身欲浮因思舊年處風雨未能休<lb/>
　　　暮秋雜興<lb/>
門巷多車馬空齋掩半扉天時秋後變人事日來非嵗<lb/>
月銷英氣風霜敝客衣誰知光景短冉冉去如飛<lb/>
自憐今老大空憶舊歡娛翻覆看時事艱危渉世途客<lb/>
身湘浦鴈歸夢越鄉鱸安得神仙術行藏寄一壺<lb/>
栖栖猶未定去去復何求縱有劉伶酒難消杜甫愁黒<lb/>
雲天易晩紅葉樹多秋哀怨不堪聴笛聲何處樓<lb/>
<pb n="KR4d0404_WYG_001-12b"/>
西風離别泪㸃㸃落清笳曲變猶莊舄琴亡自瓠巴餘<lb/>
生空嵗月倦迹乆塵沙顧影知何似蒼蒼白露葭<lb/>
且説西湖事未言東海枯悲風荒野大落照廢城孤有<lb/>
句填詩債無錢覔酒壚不堪重舉目景物入秋殊<lb/>
似隠還非隱未能忘世情山河亡國恨風雨客樓聲窮<lb/>
有天堪問貧無地可耕桃源窅何處目斷故秦城<lb/>
老計笑空疎清風一草廬閒門心跡在仕籍姓名除曲<lb/>
唱貞元後吟歸丙子初不言封禪事誰識病相如<lb/>
<pb n="KR4d0404_WYG_001-13a"/>
　　　釣絲風<lb/>
短髮冷颼颼倚船初下鈎閒來片水外輕弄一痕秋淺<lb/>
拂蘋花落低隨栁影浮烟波清夢逺吹不到王侯<lb/>
　　　晩歩<lb/>
不知風露寒深坐翠微間對酒秋花盡看雲暝鶴還鐘<lb/>
聲黄葉寺樵唱夕陽山安得吟身健長隨白日閒<lb/>
　　　菊<lb/>
不用移春檻西風滿客車行行無長物粲粲只黄花晩<lb/>
<pb n="KR4d0404_WYG_001-13b"/>
色裝秋重寒香引霧斜輦來尊俎處有酒不須賖<lb/>
　　　題友人湘行藁<lb/>
詩史乆不作此游清興長看山到湘水隨鴈過衡陽醉<lb/>
裏闗河在吟餘草木香九歌流落處想為一沾裳<lb/>
　　　悼鶴為楊彦禮賦<lb/>
忽隨塵土化不復此翩蹮遺跡今猶在主人時自憐晚<lb/>
風琴操外殘月石牀邉幾夜夢中見夢中疑是仙<lb/>
　　　廢冡<lb/>
<pb n="KR4d0404_WYG_001-14a"/>
零落誰家冡烏鳶出土飛黄金知有屬白骨竟無歸野<lb/>
鳥啼隂樹行人弔夕暉盖棺猶未定何況此生微<lb/>
　　　中秋偶病<lb/>
中秋不見月扶病倚䦨干故國愁心逺西風痩骨寒縱<lb/>
無今夕醉容有别時看且作南飛鵲一枝聊自安<lb/>
　　　病後<lb/>
一病忽半載囊無挑藥資生逢千刼後死較十年遲老<lb/>
色從侵面閒愁併上眉惟餘清思在痩盡尚能詩<lb/>
<pb n="KR4d0404_WYG_001-14b"/>
　　　八月病中<lb/>
此病從何得蹉跎過六年家貧無長物藥債似隨肩衰<lb/>
颯形如鬼清臞骨不仙死生俱一夢吾自樂吾天<lb/>
　　　送吳言可之鄞<lb/>
四明多勝迹不憚此行難客棹霜天晚征衫道路寒湖<lb/>
靈通夕見海日帶潮看莫逺乗槎去風濤卒未安<lb/>
　　　冬日晨興<lb/>
開樓看雪坐半榻著吟僧頑甚不知冷唾來還欲氷空<lb/>
<pb n="KR4d0404_WYG_001-15a"/>
庭眠病鶴凍壁立僵蠅鄰巷有貧者曉炊猶未能<lb/>
　　　題陸介夫隠居圗<lb/>
竹籬茅舍處此是陸家村惟有鶴看屋更無人到門古<lb/>
琴長挂壁春酒自盈樽似隠還非隠幽居亦寓言<lb/>
　　　送杜子問歸明州<lb/>
未酬行道志抱道復東歸老入江湖髩寒深雨雪衣客<lb/>
程煙樹晩鄉夢海魚肥所恨交情淺臨岐别語稀<lb/>
　　　對月懷故人<lb/>
<pb n="KR4d0404_WYG_001-15b"/>
相思不成寐風露夜漫漫明月此時好故人何處看客<lb/>
愁盃酒盡秋影一燈殘空羨樓前鴈欲飛無羽翰<lb/>
　　　黙黙詩<lb/>
黙黙守吾𤣥此心誰共言青天開有眼白日走無根嵗<lb/>
月貂裘敝生涯鐡硯存古人如可作買酒為招䰟<lb/>
　　　山居<lb/>
無名亦無利非隠又非仙逐獸機心息聞禽野性便俗<lb/>
淳猶近古人老不知年此是山居樂山中别一天<lb/>
<pb n="KR4d0404_WYG_001-16a"/>
　　　三省齋為洪中行賦<lb/>
機巧日相尋誰能自警深惟君學夫子此意即曽參鐘<lb/>
破平生夢燈明半夜心遙知讀書處松桂巳成林<lb/>
　　　自在廬為倪遜翁賦<lb/>
翁也家何在悠然天地間往來明月牖坐卧白雲闗晚<lb/>
嵗有餘樂誰人似此間只為清景惱吟得髩毛斑<lb/>
　　　送周伯賜之餘姚<lb/>
佳友難為别何時重盍簪客衣黄葉滿書屋白雲深落<lb/>
<pb n="KR4d0404_WYG_001-16b"/>
月生離夢寒蛩助越吟抱琴從此去虞氏有遺音<lb/>
　　　破衣和尚<lb/>
平生只布衲渾似晩秋蓮當日住何寺隨身著幾年懶<lb/>
將黄葉補閒共白雲眠結屋吳山下修行了宿緣<lb/>
　　　聞復先上人下世<lb/>
滿腹貯韓文僧中少似君行髙臨死見名重在生聞霜<lb/>
變北峰樹猿啼下竺雲未知埋骨處消得片香焚<lb/>
　　五言排律<lb/>
<pb n="KR4d0404_WYG_001-17a"/>
　　　題林進士玉芝西磵小隠<lb/>
小山尋杖屨璧水歎荆榛結屋依泉石彈冠謝俗塵傷<lb/>
心天寳事散髮義熈民芝嶺甘幽曠桃源慕隠淪田園<lb/>
謀老計花竹結芳鄰孔孟惟憂道夷齊不患貧無官勞<lb/>
逺夢有地着閒身來往唐冠帶留題漢縉紳知君易尚<lb/>
在吾亦守吾真<lb/>
</p>
<p>
</p>
  </div>
</body>
</text>
</TEI>
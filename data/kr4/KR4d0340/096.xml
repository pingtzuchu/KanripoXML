<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_096-1a"/>
後村先生大全集卷之九十六<lb/>
　序<lb/>
　　王與義詩<lb/>
天台王君公矩示余古律詩四十首長短句十首其<lb/>
輕虚如飛燕之舞於掌上其縮歛如沐猴之戯於棘<lb/>
端晉人評山濤用少少許勝人多多許殆為發也前<lb/>
軰有學詩如學仙之論竊意仙者必極天下之輕清<lb/>
而後易於觧脱未有重濁而䏻仙也君之作庶乎輕<lb/>
清矣然余聞之丹家冲漠自守專固不怠一旦嬰兒<lb/>
成　門開足以不死矣此養内丹者之事癯於山澤<lb/>
<pb n="KR4d0340_SBCK_096-1b"/>
之仙也若夫大丹則異於是傳方訣必有師安爐竈<lb/>
必有地致乆永必有貲又必脩三千功行以俟之及<lb/>
其成也笙鶴幢節本不期而至王喬驂乘韓衆執轡<lb/>
翺翔大清而朝於帝所此天仙也異乎前之癯於山<lb/>
澤者矣余以其說推之於詩凡夫家數擅名今古大<lb/>
丹之成者也小家數各鳴所長内丹之成者也君之<lb/>
學不至於大家數不肯因序與勉之君名與義<lb/>
　　　韓隐君詩<lb/>
古人不及見後世之偶然比興風刺之作至列於經<lb/>
後人盡誦讀古人書而下語終不能髣髴風人之萬<lb/>
<pb n="KR4d0340_SBCK_096-2a"/>
一余竊惑焉或古詩出於情性發必善今詩出於記<lb/>
問博而已自杜子美未免此病于是張籍王建軰稍<lb/>
束起書帒剗去繁縟趍於切近世喜其簡便競起效<lb/>
顰遂為晚唐體益下去古益逺豈非資書以為詩失<lb/>
之腐捐書以為詩失之野歟懐安韓君斗袖其乃翁<lb/>
詩一編越邑示余凡舂容者寂寥者皆合節奏如地<lb/>
震日蝕詰鼠厭蝨諸篇其辞出入貫穿百家雖襲旧<lb/>
体各有新意愽而不腐質而不野以今人詩較之盆<lb/>
盎中罍洗也翁至死不下山亦未嘗出其藁余得之<lb/>
驚喜坐客有曰趙章泉詩踰萬首韓仲止鞏仲至幾<lb/>
<pb n="KR4d0340_SBCK_096-2b"/>
半之至少者亦千首翁盡平生所作纔五十章無乃<lb/>
太簡乎余曰諸薌千斤皆浮惟況雖葉薄銖輕者亦<lb/>
沉以其重也烏乎翁詩不翅足矣奚以多為聞翁窮<lb/>
經攷古所著非一書余将求而觀焉斗亦苦學筆力<lb/>
與翁上下必能顯揚翁者翁名永字昭文<lb/>
　　　林同孝詩<lb/>
寒齋力辭聘召死於隐約子同合以表其阡旌其閭<lb/>
為未足也行其書焉嗣其學焉同文摭載籍以來孝<lb/>
於父母者事為一書詩具一意各二韻二十字積至<lb/>
三百首起䆳古迄叔季亷恥明天理未嘗冺也自聖<lb/>
<pb n="KR4d0340_SBCK_096-3a"/>
賢至夷狄異類並録見天性未嘗異也事陳而意新<lb/>
辤約而義博賢於煙雲月露之作逺矣始寒齋之事<lb/>
寳章也視調胹禓襲之節以康其體躬埸圃井臼之<lb/>
勞以裕其力人知寳章之勇於退而不知其退之有<lb/>
以自樂也合同之事寒齋也亦然昔曾元養參巳不<lb/>
如參之養晢石奮諸子恬淡稍不逮至孫而孝謹遂<lb/>
衰今石塘之林奕世家法嗣守之不遂有古人所難<lb/>
能者惜其兄弟具未脫白修於家浮沉於閭里而巳<lb/>
余常恨世儒率華過其實惟同華實相副其操行盖<lb/>
漢孝亷之盛舉也詞藝亦唐進士之髙選也頃艮齋<lb/>
<pb n="KR4d0340_SBCK_096-3b"/>
謝公嘗彚孝史五十卷上之阜陵同此詩它日必與<lb/>
謝公之史並行<lb/>
　　　迂齋標註古文<lb/>
彚衆家文為一編蕭統以前無是也統合先秦二漢<lb/>
三國六朝之作為三十卷姚鉉專録唐文爾乃至百<lb/>
卷卷帙益多文字益漓選粹之優劣即統鉉之優劣<lb/>
也　本朝文治雖盛諸老先生率崇性理卑藝文朱<lb/>
主程而抑蘇吕氏文鑑去取多朱氏意水心葉氏又<lb/>
謂洛學興而文字壊二論相反後學殆不知所適從<lb/>
矣迂齋標注者一百六十有八篇千變萬態不主一<lb/>
<pb n="KR4d0340_SBCK_096-4a"/>
体有簡質者有葩麗者有高虚者有切實者有峻厲者<lb/>
有㣲婉者也夫大匠誨䂓矩而不誨巧老将傳兵法<lb/>
而不傳妙自昔學者病焉至迂齋則逐章逐句原其<lb/>
意脉發其秘藏與天下後世共之惟其學之博心之<lb/>
之平故所采掇尊先秦而不陋漢唐尚歐曽而並取<lb/>
伊洛矯諸儒相友之論萃歴代䏻言之作可以掃去<lb/>
粹選而與文鑑並行矣迂齋樓氏名昉字暘叔以古<lb/>
文倡莆東經指授成進士名者甚衆其高苐為帝者<lb/>
師天下宰而迂齋已不及見今大漕寳謨匠監鄭公<lb/>
次時亦當時升堂室者也旣刋標注十首卷貽書余<lb/>
<pb n="KR4d0340_SBCK_096-4b"/>
曰子莆人也非迂齋昔所下榻設醴者乎其為我序<lb/>
此書余曰謹受教<lb/>
　　德興義田<lb/>
一鄉一里之事合一鄉一里之力以任之古也使一<lb/>
户任之非古也今夫一閧之市三家之聚必有詭扶<lb/>
逃亡之賦縣大夫不䏻考覈無所追呼必於户長乎<lb/>
責役户有蕩産灾身之患而餘家無動容変色之撓<lb/>
豈守望相助之義乎中下户畏是役以無産為幸或<lb/>
飛寄使之盡然後已惟愿而弱智與力不䏻飛寄者<lb/>
抑首受役江鄉諸邑皆然德興明卓君始按民産高<lb/>
<pb n="KR4d0340_SBCK_096-5a"/>
下各使出穀名曰義庄募人充户長三十七都之人<lb/>
賢者相勸勉富者先倡率奉明府令莫敢有違其美<lb/>
秀而文者争奮筆以紀録焉初　淳熈間蜀人李文<lb/>
昭爲宰實教民爲義役邑人徳之廟食至今卓君又<lb/>
佐代役之意創立是庄異時家家飛寄是役也中下<lb/>
户各自實其産一利也革一差之弊募樂充之人二<lb/>
利也合衆力爲之惠而不費三利也自李至卓甲子<lb/>
踰一周矣治辨之材多循良之迹少盖先後得二賢<lb/>
令而後害始去書之以待傳循吏者君名得慶莆田<lb/>
人<lb/>
<pb n="KR4d0340_SBCK_096-5b"/>
　　　送卓漁之羅浮<lb/>
國家憂顧在西北功名機㑹在西北天下士不㳺廣<lb/>
陵謁陳登適荆依劉表則入蜀客嚴武是二三公有<lb/>
事權勢力呼吸間䏻使人不貧不賤杖策而往贏糧<lb/>
而從冝也若嶺嶠偏逺無進取蹊徑世以爲霧潦炎<lb/>
熱之地士或南轅親友諫止不可止則握手鄭重以<lb/>
尊生爲足不相知者至有息隂止渇之疑余弟處和<lb/>
作牧于惠謀同載之士余曰愛弟者莫若兄余既老<lb/>
病不能偕卓君怡甫余友也學醇行潔忠信直諒客<lb/>
若人於郡齋日接談論主人者可以寡過矣弟以兄<lb/>
<pb n="KR4d0340_SBCK_096-6a"/>
言為然具書幣以請怡甫往反辞甚力余曰恵在廣<lb/>
左未為深入蘇唐二公遺績在焉羅浮山豐湖之勝<lb/>
甲東南余曩使奥更再寒暑幸免黄茆之沴亦無薏<lb/>
苡之謗是在人而已元城公有止酒之戒田承君有<lb/>
在京師病傷寒之喻苟伐天和雖在中州而病不必<lb/>
南州能病人也前人有夷齊不易心之論苟萌得心<lb/>
雖飲廉泉而濁不必貪泉能汚人也怡甫昔與故閩<lb/>
清鄭明府周旋尤乆今明府之子將參余弟軍事竊<lb/>
意明甫之念其子無以異於余之念弟也怡甫既善<lb/>
其父兄於其子若弟安能恝然乎怡甫乃束書問余<lb/>
<pb n="KR4d0340_SBCK_096-6b"/>
余家人與里人皆賀余弟䏻致此士它日賔主來歸<lb/>
余固衰憊尚䏻携斗酒彘肩出里門一相勞苦<lb/>
　　　山名别集<lb/>
始余請南塘選仲白詩南塘更以屬余苦辤不獲南<lb/>
塘詩評素嚴而余尤縛律每去取一篇常三往返然<lb/>
後定有全篇皆善而為一字半句所累者皆不録故<lb/>
集止百篇後年餘見南塘持論速山林枯槁者之言<lb/>
必極文章之用而後己未幾竹溪果被遇明主給尚<lb/>
方筆札遂入翰林侍緝熈傍無寸援直提一筆大則<lb/>
鼓雷風扵天上小亦随物賦形膏馥所沾華采所被<lb/>
<pb n="KR4d0340_SBCK_096-7a"/>
士争傳冩家藏而人誦之子泳彚其藳以示余自昔<lb/>
文人鮮不以壯老為銳惰江文通晚有景純索筆景<lb/>
陽取錦之夢余謂非二景果有靈也乃文通氣索才<lb/>
盡之兆尔竹溪所編視前二編且数倍老氣盛於壮<lb/>
近製髙于舊其筆錦乃天授豈資扵人㢤夫學以積<lb/>
勤而成文以精思而工有五十而學易九十而傳書<lb/>
者有十年成一賦者有懸千金募人増損一字者猶<lb/>
貿然居之多者貨良猶染然漬之乆者色深彼束書<lb/>
閣上棄檠牆角尚忘故讀安有新意惟竹溪已顯融<lb/>
尢刻厲聚古今菁英窮翰墨変態書不虞禇吟不韋<lb/>
<pb n="KR4d0340_SBCK_096-7b"/>
柳文不昌黎艾軒不止也故其旃厦之文精粹典冊<lb/>
之文華潤金石之文古雅義理之文確訒達生則蒙<lb/>
言談空則無盡藏妙巧于質素寓髙逺于切　冝乎<lb/>
備衆体而為作者之宗殿諸老而提斯文之印者也<lb/>
昔與竹溪相斯此事余老耗亡遂盡竹溪願力不退<lb/>
轉筆力益怒長余仰視之如凍蛩之和韶鈞跛鼈之<lb/>
追驥騄矣初鄭丞相以　御槧徴竹溪文終不肯獻<lb/>
一字玉音嘉㢡及與史宅之同掾公府史方以括田<lb/>
媒大物用情趨附竹溪獨靣折不少恕遂拂衣去余<lb/>
亡友黄元輔諫疏云編修官林某以忤宅之謫守嗚<lb/>
<pb n="KR4d0340_SBCK_096-8a"/>
呼元輔端人也其論竹溪出䖏稍寛惟余縛律如故<lb/>
又二十年余益衰老從時願求伸白遺藁熟復喟然<lb/>
而嘆曰天乎余之有罪也盖國風騷選不主一體至<lb/>
沈謝始拘平仄詩之変詩之衰也仲白之志常𣣔歸<lb/>
齊梁而返建安黄初蛻晚唐而追開元大歴於古体<lb/>
寓其髙逺於大篇發其精愽於短韋穷其要眇雪夜<lb/>
感興等作咄咄逼子昻太白顧專取律体而使仲白<lb/>
之高逺者精愽者皆不行於世所謂要眇者又多以<lb/>
小疵遺落天乎余之有罪也廼雜取百篇爲别集以<lb/>
志余過凡仲白集外之棄余皆它人卷中之警䇿也<lb/>
<pb n="KR4d0340_SBCK_096-8b"/>
𥘉選余年三十三再選六十八矣時願字志仁以甲<lb/>
科郎教胄子出倅福泉云<lb/>
　　　慶元縣鄉飲酒<lb/>
宝祐癸丑日南至慶元縣尹羅君澄源行鄉飲酒于<lb/>
縣齋鄉大夫士庻會者三百餘人九十者二人八十<lb/>
者六人七十六十者二十人餘序長幼有差主賓僎<lb/>
介酬獻如儀工歌笙磬作止叶雅觀者興起咸曰剏<lb/>
邑一甲子矣是禮也惟舊尹趙尚書汝述一本行今<lb/>
將五十年始再見則曰尹以賓友遇我有一善得不<lb/>
往苦之乎民則曰尹以礼遜廸我有一不善得無梗<lb/>
<pb n="KR4d0340_SBCK_096-9a"/>
其化乎盖武城單父逺矣善乎宻令之言曰以禮教<lb/>
汝必無怨悪以律治汝小者可論大者可殺也君亦<lb/>
欲先教其民而後施政刑焉賢矣哉或曰今之吏其<lb/>
不合於古者多矣古之禮其僅存於今者少矣上之<lb/>
賦役下之冠婚䘮祭不能皆古獨鄉飲往往行於郡<lb/>
國毋乃近於迂者余曰古人於礼之不幸而巳失者<lb/>
猶能求之於野今人扵禮之幸而僅存者乃不能求<lb/>
之扵書充君之志冠婚䘮祭皆可以稍復古豈惟鄉<lb/>
飲㢤君温陵人頃余與其先大君子諱知古同受學<lb/>
西山同宰邑建溪老矣聞君䏻似其父喜而筆之<lb/>
<pb n="KR4d0340_SBCK_096-9b"/>
　　　送葉大明<hi>日者</hi>
余晚擯於時負謗甚醜狥名矜衒者見其衰颯類踈<lb/>
之時嚮背者知其不復用或訕侮而蹈籍焉晨起門<lb/>
有剥啄出迎則建安葉君大明也袖一卷書為余談<lb/>
命曰君知所以退閑乎孛為之也將以十月出矣孛<lb/>
出而木星入且為君福敢賀余愀然曰曩余去國其<lb/>
罪嘗著於時賢清議之所云云謂余獲戾於時賢則<lb/>
有之未嘗獲戾於孛也古之君子遭謗則自修聞過<lb/>
則内訟余且不敢以時賢之用舍為忻戚安敢以孛<lb/>
木之出入受吊賀乎况人之嗜好各有不同衆慕進<lb/>
<pb n="KR4d0340_SBCK_096-10a"/>
為余慕退閑休不耐劳性復喜佚得於天者然也憶<lb/>
在列時身兼數職朔祭則以亞卿初献跪拜無数𧺫<lb/>
夜分行事盡五鼓受胙退明禋則傴僂却歩導<lb/>
上行黄道雖甚親近亦甚兢懼侍立則黎明夾香案<lb/>
二府奏事諌官御史上殿輪對朝辞班絶又升殿立<lb/>
俟駕興廼趍出余時已六十五頭目眩暈腰脚頑痺常<lb/>
恐顚仆於宗廟朝廷之上而尤窘者衰暮荒落旃厦<lb/>
顧問奉對空踈遇院吏以詞頭至含毫搔首思索一<lb/>
字如汲眢井當此之際念𣣔掛冠還笏為一不識字<lb/>
老農而不可得今蒙寛㤙放歸田里睡至日高天五<lb/>
<pb n="KR4d0340_SBCK_096-10b"/>
坐茂樹臨釣磯或抵暮忘返而又束書不觀焚筆硯<lb/>
不為文度人間至閑至佚無出余者視回之且拜且<lb/>
立且俻顧門而費思索其得失乘除何如㦲夫前之<lb/>
使余進為者木之屬也君所謂福余所謂災也後之<lb/>
使余退閑者孛之屬也君所為災余所謂福也昔韓<lb/>
子推日辰歎斗牛之不神惟箕簸揚而不巳韓子之<lb/>
尤箕猶葉君之尤孛也余謂箕雖䏻起韓子之謗亦<lb/>
能揚韓子之善斗牛有神不过為韓子服車箱挹酒<lb/>
漿而已二者将安擇乎孛乎孛乎徐行無疾相余退<lb/>
閑舍勞就佚願言挩留共保終吉詎敢淺心幸君之<lb/>
<pb n="KR4d0340_SBCK_096-11a"/>
出葉君名應祥將游桐城書以為贈<lb/>
　　　呉歸父詩<lb/>
頃余為大蓬玉山呉君垚携先君與其先大君子書<lb/>
稱其詩律清新求余着語余見先君之書矣未見君<lb/>
家集也就求之君行李無夲後四年余屏居田舍君<lb/>
槖一卷示余讀之累日古体淡泊簡逺有陶阮遺意<lb/>
律体切近帖妥唐家數中名作也其書髙者造極深<lb/>
者入微一洗詩人寒飢呻吟之態然盡卷惟二十七<lb/>
首壵泣曰先人名周字歸父擢乙丑第為松陽主簿<lb/>
卒官下年三十有六遺藁散亡垚長而訪求止尔余<lb/>
<pb n="KR4d0340_SBCK_096-11b"/>
頃見唐任藩集纔十詩然字字精鍊歸父二十七首<lb/>
少乎哉歸父與章泉趙公澗泉韓公同里閒接議論<lb/>
人物髙勝無詩猶傳况其詩之可傳歟<lb/>
　　　林同詩<lb/>
余嘗患近人之作多俗間淺近之言少事外高逺之<lb/>
趣達者酣豢寵利窮者梦想功名情見乎詞千人一<lb/>
律惟寒齋父子不然子真㓜于程文尤工然性純孝<lb/>
寒齋嘗病左右侍湯液至不忍入州應舉嘗赴胄試<lb/>
自里抵京得詩一卷十之九皆思親之言年未四十<lb/>
慨然罷舉志尤潔非躬耕不食植梅百株日哦其下<lb/>
<pb n="KR4d0340_SBCK_096-12a"/>
鈔新舊藳示余一字一句墮落世綱獨于古今所謂<lb/>
仁人志士忠臣孝子每致其惓惓昔韓子評歐陽詹<lb/>
讀其書知其于慈孝最隆答李翊云仁義之人其言<lb/>
藹如也以子真所作攷之信然子真素多病宝章公<lb/>
葬福勝距石塘十五里余嘗偕往涉溪陟巘野風栗<lb/>
烈余時已六十一坐涼輿無繖扇往還皆然子真暖<lb/>
簥垂帷不敢出也今又九年聞子真尚怯寒惡風終<lb/>
歲不越戸限余垂七十亦卧非復前日之後村翁矣<lb/>
嗟夫造物之所甚靳者富貴也功名也余與子真既<lb/>
已割棄此念至于筆以老而嚴吟以窮而工是區區<lb/>
<pb n="KR4d0340_SBCK_096-12b"/>
者忍不予卑㢤春益暖病益愈當招子真過我共究<lb/>
其論子真林氏名同或問子真可方何人余曰先朝<lb/>
魏野與其子閑俱入隐逸傳俱有詩名甚矣哉寒齋<lb/>
之似野子真之似閑也<lb/>
　　　刻楮集<lb/>
吾家季子刻楮集僅二百首然皆超詣短章稀句賢<lb/>
於他人鉅篇累韻其尤髙者如岐山鳳曠代一鳴不<lb/>
常聞也優鉢曇花浩刼一開不數見也可謂有雅人<lb/>
之高致極詩家之能事矣初余由放翁入後喜誠齋<lb/>
又兼取東都南渡江西諸老上及于唐人大小家数<lb/>
<pb n="KR4d0340_SBCK_096-13a"/>
手鈔口誦季嗜好與余同小囱殘烛講之二十餘年<lb/>
余坐馳騖妨書課應酬奪若思所作徒十倍於季往<lb/>
往多而不能精駁而不能醇豈非余之力分季之功<lb/>
　專優劣所由判歟愛季者皆惜其未脱白夫士以<lb/>
不降志辱身為难馬文淵白首逺征病卧壷頭願為<lb/>
少逰乘欵叚下澤出入郷里而不可得何次道旣貴<lb/>
勸幼道仕荅曰吾弟五之名何减驃騎余之仕功名<lb/>
未及文淵官職未及次道萬一而一生蹈患难叢謗<lb/>
毁愧初心而辱先訓多矣季雖家遯其植力髙氣宇<lb/>
全有徳有言自傳於後漢人所謂家之珍寳囯之英<lb/>
<pb n="KR4d0340_SBCK_096-13b"/>
俊也惜其不生於興廉㪯孝之世羔雁靡至猿寉與<lb/>
㳺尔訂其人品則少㳺幼道之流也豈以外物動其<lb/>
浩然㢤余所存者止余宝祐甲寅他日新集出當為<lb/>
後序季名克永字子修<lb/>
　　　竹溪集<lb/>
始余見竹溪詩而爱之既而又見其未第時所論著<lb/>
二巨編煆煉攻苦而音莭諧鬯還幅寛余而經緯麗<lb/>
宻歎曰此非場屋　荒如此此又世所未知者因附見<lb/>
於集序焉竹溪林氏名某字肅翁<lb/>
　　　徐先軰集<lb/>
<pb n="KR4d0340_SBCK_096-14a"/>
世謂推故事參駢語起於唐不知自西京鄒揚軰已<lb/>
然至唐尤甚爾及韓栁出而後天下知有古文然韓<lb/>
柳䏻変文字之体製而不䏻変科舉之程度上以此<lb/>
取下以此應雖賢豪之士不䏻自㧞呉子華韓致光<lb/>
之倫是也友人徐君端衡出其十一世祖唐正字光<lb/>
夤文集又纂輯公遺事及年譜以示余按刘山甫誌<lb/>
墓詩賦外有著書二十卷　陵集十卷南渡𥘉公族<lb/>
孫著作左郎師仁作集序有雅道機要一卷得於蔡<lb/>
君謨家者今皆不傳所傳者律賦及探龍集各五卷<lb/>
詩八卷而已夫士不幸而不遇于當時所賴以自見<lb/>
<pb n="KR4d0340_SBCK_096-14b"/>
於後世者書爾而公所著他書皆羽化惟詩賦與儷<lb/>
語僅存豈不重可歎歟然其僅存者已足與子華致<lb/>
光並驅矣唐人尤重公賦目爲錦銹堆日本諸國至<lb/>
以金書人生幾阿御溝水斬蛇劒等篇于屏障初策<lb/>
名過汴朱温𣣔辟公諷使改秦皇漢武不死何歸之<lb/>
語公不改而去或者乃謂公再試于汴以此賦魁多<lb/>
士按公元年乾寕登第越四年歸閩又十年温始篡<lb/>
唐未篡汴無放榜之事旣歸公無至汴之理或者之<lb/>
言謬矣張丞相齊賢記公醉犯温諱憂不測作㳺大<lb/>
梁賦以献温大喜字酬一縑使軍士皆誦之當時卿<lb/>
<pb n="KR4d0340_SBCK_096-15a"/>
相多由汴以進公獨舍汴而歸蕭然於草堂之下釣<lb/>
磯之上以終其身始不改賦者不樂客兎園也去而<lb/>
献賦者詭辞也脫虎口也否則斃温手矣集中惟一<lb/>
眼胡奴之作削而不取其悪梁如此方唐之亡也士<lb/>
大夫貴顯而全莭者惟司空表聖韓致光二公阨窮<lb/>
而自守者惟公與羅隱隱依錢氏公依王氏猶子羙<lb/>
客劍南之意也公昔交長安貴人甚多晚惟與二公<lb/>
及隠有倡酬致光後避地入閩隠近在浙表聖逺居<lb/>
西華而公惓惓不忘其忠唐如此鳴呼亡唐者豈朱<lb/>
三之罪哉盖崔氏柳氏楊氏皆唐大族累世卿相而<lb/>
<pb n="KR4d0340_SBCK_096-15b"/>
緇郎挾温刼天子遷洛璨為賣國牙郎渉手根傳國<lb/>
寳援温表聖致光皆疎逺乃高蹈而去不踐二姓之<lb/>
廷難也公與羅生一前進士一布衣朝不坐宴不與<lb/>
而老死不在受禅碑中又難也前軰止呼公為徐先<lb/>
軰徐正字而王氏辟奏官職並不稱得其實矣端衡<lb/>
以詞藝薦於郷庻幾無忝爾祖者<lb/>
　　　送謝旿<lb/>
余少嗜章句格卑調下故不能高既老遂廢不為然<lb/>
江湖社友猶以疇昔虗名相推譲雖屏居田里載贄<lb/>
而來者常堆案盈几不䏻遍門一日建士謝君䄂二<lb/>
<pb n="KR4d0340_SBCK_096-16a"/>
編過其間有韻者切近而簡逺可企任藩項斯無韻<lb/>
者幽深而峻㓗𣣔與孫樵陸亀䝉相上下因嘆君以<lb/>
如此之才而世乃未有知者余獨知之頋閑退無氣<lb/>
力不足為人軒䡖盖詩至唐尢盛人主以此㧞士得<lb/>
戴叔倫韓翃之流焉主司以此取士得錢起徐凝之<lb/>
流焉藩鎮以此取士得李商隱羊士諤之流焉迨至<lb/>
唐衰錢鏐王審知父子猶能收羅隱徐寅於幕府本<lb/>
朝文治過唐逺甚經義詞賦之士悉尊寵用事<lb/>
詩人遇合者少卿外而強大諸侯窮貴極冨致士滿<lb/>
門類多抵掌談功名飛筆作牋記者朱嘗容一詩人<lb/>
<pb n="KR4d0340_SBCK_096-16b"/>
也君為一世所不好之學挾背時難售之貨僕飢驢<lb/>
瘦道之云逺夜闌酒盡相對太息夫窮達有命特未<lb/>
可料君志氣甚壮歲年未暮安知異日不和薫風之<lb/>
琴而絃清廟之瑟乎君名旿字照鄰<lb/>
　　　送葉童子<lb/>
古人三年通一經是九經㡬費三十年也若是其難乎<lb/>
非誦其詞之難通其義之難通義而又䏻托之辭者<lb/>
尤難潮士葉龍瑞之子南六歲應童科果中之不但<lb/>
一遇目即成誦其下筆屬文若老于場屋然所謂難<lb/>
而又難者也童子皆退下風矣自昔蚤慧而有終譽<lb/>
<pb n="KR4d0340_SBCK_096-17a"/>
者黄香李泌不一二数終軍刘晏皆有可恨　本朝<lb/>
惟晏元献楊文光巋然為名臣如蔡伯晞周孟陽軰<lb/>
碌碌無傳豈耄而荒者聦明不及前乎童而習者口<lb/>
耳不足恃乎抑事業志莭有在於記誦文藝之外乎<lb/>
潮雖南州自趙德呉子野已䏻自附於韓蘇姓名在<lb/>
文字之籙耆舊之傳今文風㡬侔於江浙閩蜀而君<lb/>
父子出焉道莆訪余田舎余曰君將何之父曰兒挑<lb/>
試後省寘之上等者紫薇主人訥齋也子曰生我教<lb/>
我者父也成我者訥齋也訥齋相矣吾將光範門而<lb/>
候謁焉余曰繇下土而觀上國之光譽髦之選也起<lb/>
<pb n="KR4d0340_SBCK_096-17b"/>
匹夫而見知天子之宰曠世之遇也吾子行矣<lb/>
後村先生集大全卷之九十六<lb/>
</p>
<p>
</p>
  </div>
</body>
</text>
</TEI>
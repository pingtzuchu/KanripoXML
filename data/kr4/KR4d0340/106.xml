<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_106-1a"/>
後村先生大全集卷之一百丹六<lb/>
　　題䟦<lb/>
　　　方蒙仲通鑑表㣲<lb/>
蒙仲示余通鑑表㣲一編爲讀袁氏紀事本末而作<lb/>
此等文字前有范氏唐鑑後有胡氏管見朱氏綱目<lb/>
聖賢復起必從之矣䝉仲又别爲書豈非所謂後生<lb/>
可畏者歟余嘗謂公論根於人心石勒不識字聼人<lb/>
讀漢書評量亦不錯不必學士大夫然後能持論也<lb/>
惟夫爲吕武立紀以魏繼漢書諸葛亮入冦之類大<lb/>
經大法皆與孔氏背馳以涑水公之賢而不能改前<lb/>
<pb n="KR4d0340_SBCK_106-1b"/>
史之誤先儒自伊川有此見范氏胡氏畧發之而未<lb/>
盡至朱氏綱目出然後女主始不得以移國命閏位<lb/>
始不得以干正統揚雄始不得不為莾大夫狄仁傑<lb/>
始不得不為周司空諸葛亮始得為漢相陶潛始得<lb/>
為晉處士可以破一世之肓瞶開千古之心胸矣自<lb/>
朱氏所條大經大法之外若無甚難通者温裕廢篡<lb/>
貽笑於胡此公論之在夷狄者莾堅僭竊愧見其女<lb/>
此公論之在女子者廖立哭亮郄超譽元此公論之<lb/>
在怨仇者慶忌救雲萬福拜城此公論之在武夫者<lb/>
遮道借恂䄂瓦送實此公論之在小夫賤<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>者夫夷狄<lb/>
<pb n="KR4d0340_SBCK_106-2a"/>
異類也女子懦者也怨仇其心不平者也武夫悍者<lb/>
也小夫賤<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>㣲者也其是非褒貶之公如此而况于<lb/>
學士大夫乎蒙仲此編不必就識者而商論求名人<lb/>
之印可試示之夷狄仇怨告之女子武人小夫賤<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>
如其皆有愜志皆無異論它日必與三家之書並行<lb/>
設有一人焉疑某義未安指某義未瑩當改之又改<lb/>
之歸諸是而後已否則意雖新而駭衆論雖髙而無<lb/>
助余恐嗜膾炙者多而嗜艾昌歜者少而是書孤矣<lb/>
　　　方蒙仲記過集<lb/>
記過集者蒙仲存其國子秋賦別院省試大廷甲科<lb/>
<pb n="KR4d0340_SBCK_106-2b"/>
之程文也或曰士旣成名當志其逺者大者已陳芻<lb/>
狗奚以存為余曰是大不然董仲舒劉蕡他文不傳<lb/>
然自漢唐至今莫不目舒醇儒敬蕡敢言者以二人<lb/>
之䇿存焉爾蒙仲奉對萬言終始欲聚君子以續國<lb/>
之氣脉明公論以强國之精神夫旣主君子他日必<lb/>
能與希文俱貶有倡斬頥萬叚殺瓘滅口之説者必<lb/>
不忍和聲矣既附公論必能陪君實喫劍有獻愛莫<lb/>
助之圖建紹述之議者必不肯挂名矣然則蒙仲此<lb/>
編非直一時䇿名之梯媒實亦萬世責備之案㨿欲勿<lb/>
存得乎昔荆公曾中制科人云曲學暮年終漢相高<lb/>
<pb n="KR4d0340_SBCK_106-3a"/>
談平日謾周公詩則壯矣然公相業似愧其詩䝉仲<lb/>
不可又愧其策也<lb/>
　　　趙南安餞行卷<lb/>
南安趙明府之官茂實尚書用之少蓬皆以詩餞余<lb/>
纍然哀疚不能詩贈之言曰古之為宰者多矣余嘗<lb/>
以為仲由之于蒲不如言偃之於武城西門豹之於<lb/>
鄴不如宓子賤之於單父蓋由以才偃以德豹以智<lb/>
子賤以仁此夫子所以動聞絃之喜而太史公所以<lb/>
著不敢欺與不忍欺之辯歟夫芝术不攻治而疾疢<lb/>
平鸞鳳不鷙搏而雄狡伏明府行矣余耳冷不聞於<lb/>
<pb n="KR4d0340_SBCK_106-3b"/>
蒍子之歌久矣庻於明府見之<lb/>
　　　何謙詩<lb/>
以詩為難耶則寺人賤妾之作列于三百五篇以詩<lb/>
為易耶則伯魚之賢而未為周南召南左史倚相之<lb/>
博而不知祈招自四靈後天下皆詩人詩若果易矣<lb/>
然詩人多而佳句少又若甚難何歟余嘗謂以情性<lb/>
禮義為本以鳥獸草木為料風人之詩也以書為本<lb/>
以事為料文人之詩也世有幽人覉士飢餓而鳴語<lb/>
出妙一世亦有碩師鴻儒宗主斯文而於詩無分者<lb/>
信此事之不可勉強歟余識何君乃翁嘗品其詩今<lb/>
<pb n="KR4d0340_SBCK_106-4a"/>
君復以詩名翁詩質實而飽足坐胷中書融化予書<lb/>
所欠高簡君稍變體借虚以發實造新以易腐因難<lb/>
以出竒盖乃翁機軸近於余所謂以書為本以事為<lb/>
料者君又能以意為匠書與料將受役于君矣或曰<lb/>
子評碩師鴻儒也甚嚴取覉人幽士也太寛可乎哉<lb/>
余曰子論人余論詩奚為不可或又曰古今詩不同<lb/>
先賢有刪後無詩之説夫自國風騷選玉臺胡部至<lb/>
於唐宋其變多矣然變者詩之體製也厯千年萬世<lb/>
而不變者人之情性也君之情性豈與余異哉乃用<lb/>
朱筆摘其警語而歸之君名謙<lb/>
<pb n="KR4d0340_SBCK_106-4b"/>
　　　趙阜示王李徐三賢書<lb/>
士不以見知于當世之貴人為難而以見知于當世<lb/>
之賢人為難盖貴者能軒輊人於一時賢者能榮辱<lb/>
人於千載學者于此二途宜何擇哉尤谿趙君阜嘗<lb/>
筮仕福清民服其廉李公寓客也故薦之力又嘗衡<lb/>
文建安士稱其平王公府尹也徐公郡前進士也故<lb/>
期之逺趙君於三君子非親非故直以廉平二字見<lb/>
知亦足以見趙君之賢也夫又足以見三君子之賢也<lb/>
夫<lb/>
　　　方汝一文卷<lb/>
<pb n="KR4d0340_SBCK_106-5a"/>
端嘉間余見䝉仲之文而愛之蒙仲數稱其族弟清<lb/>
卿後十餘年清卿始示余易論二十篇中興將相論<lb/>
十篇它雜文并古律詩若干篇皆黜陳腐崇古雅自<lb/>
有一種氣骨賤利禄貴名理自有一種意味寕貧平<lb/>
原之金不受也寕病康子之藥不嘗也寕饑胡奴之<lb/>
之米不炊也其自重如此而又苦思冥搜永歌長謠<lb/>
徃徃出新意於前人機杼之外畧追扳蒙仲而澹泊<lb/>
之味深湛之思則過之昔王筠夸王氏人人有集余<lb/>
於方氏父子兄弟亦云䝉仲旣擢高第清卿亦再詣<lb/>
太常其行也徴言於余余聞前輩之於交㳺也不進<lb/>
<pb n="KR4d0340_SBCK_106-5b"/>
其有餘而每勉其不足清卿非不足於文者然有一<lb/>
焉夫主司常歎無好文字士子常恨無明主司二者<lb/>
相詬病久矣惟韓子之論極平譏陳商高深其詞而<lb/>
不合一世之好欲孟郊和其聲以鳴國家之盛商之<lb/>
文韓子三四讀尚不通曉郊之詩過于寒雖坡公亦<lb/>
廢卷而掩耳矣則此文此詩將安售乎夫子曰辭<lb/>
達而已矣余觀今昔之宗工鉅儒其所論述大薦之<lb/>
郊廟小刻之金石皆辭逹而聲和者也竊意逹者如<lb/>
長江洪河千曲萬折必㑹於海歟和者如鈞天虞廷<lb/>
萬舞九奏必叶於律歟清卿誠以余言逹其高深者<lb/>
<pb n="KR4d0340_SBCK_106-6a"/>
和其寒者余將賀大宗伯徐公張公之得士矣二公<lb/>
所謂明主司也清卿所謂好文字也清卿方氏名汝<lb/>
一其再薦也名汝則<lb/>
　　　林灝翁詩<lb/>
林君少嘉示余詩篇篇幽逺字字殊妍品在唐人家<lb/>
數詩中夫詩如花卉然清絶者莫如梅穠艶者莫如<lb/>
海棠取次軒檻一枝半朶固足以傾城而絶代矣頃<lb/>
余嘗逰於儀真之梅園極目如瑶林琪樹照映十餘<lb/>
里又嘗飲于豫章某家海棠洞老樹樛結不知其數<lb/>
其開也日光花色如卿雲瑞錦其落也萬點糝地如<lb/>
<pb n="KR4d0340_SBCK_106-6b"/>
紅雨絳雲二者皆極天下鉅麗之觀與軒檻所見者<lb/>
異矣少嘉此集特其一枝半朶者爾余已為之動心<lb/>
駭目它日盡出古錦囊中所謂極天下之鉅麗者余<lb/>
之動心駭目未巳也<lb/>
　　　再䟦陳禹錫杜詩補註<lb/>
學者多以先入為主童蒙時一字一句在胸臆有終<lb/>
其身尊信之太過膠執而不變者昔人温故将以知<lb/>
新如此觀書謂之温故可也知新則未也頃年讀禹<lb/>
錫杜詩補注凡余意有所未喻而未及與君商確者<lb/>
後十餘年禹錫示余近本視前編剗削竄走十之<lb/>
<pb n="KR4d0340_SBCK_106-7a"/>
七八或盡改之偶有一新意得一新義則又改之而<lb/>
未已人皆疑君之説新而多變余獨賀君之學進而<lb/>
未止也蓋杜公歌不過唐事他人引羣書牋釋多不<lb/>
詠着題禹錫專以新舊唐史為案詩史為斷故自題<lb/>
其書曰史註詩史此其所以尤異於諸家歟然新舊<lb/>
史皆舛雜或採摭小説雜記不必皆實前輩辨之甚<lb/>
詳而禹錫於三家書研尋補綴必欲史與詩無一事<lb/>
不合至於年月日時亦下算子使之歸吾説而後已<lb/>
昔胡氏春秋傳初成朱氏云直須夫子親出来説方<lb/>
敢信豈非生千百載之下而懸斷千百載而上之事<lb/>
<pb n="KR4d0340_SBCK_106-7b"/>
雖極研㝷補綴之功要未免于遷就牽合之疑乎然<lb/>
杜公所以光熖萬丈照耀古今在於流離顛沛不忘<lb/>
君父禹錫於此等處尤形容發越得出使子羙親出<lb/>
來説不過如是<lb/>
　　　郡學刋文章正宗<lb/>
頃余刻此書於番禺委同官盧方春輩置局刋誤屬<lb/>
以召去去時書猶未成後得其本殆不可讀有漏數<lb/>
行者有闕一二句者有顛倒文義者如魯魚亥豕之<lb/>
類則不可勝数意諸人為官事分奪未之過目耶抑<lb/>
南中無善本参校耶每一開卷常敗人意其後迺有<lb/>
<pb n="KR4d0340_SBCK_106-8a"/>
越本亦多誤莆泮他書差備今君文學王君謂朱先<lb/>
生易本義精于理者也謂真先生此書邃於文者也<lb/>
旣刻本義遂及正宗或慮費無所出君命學職丁南<lb/>
一鄭巖㑹學廪量出入得贏錢六十七萬而二十四<lb/>
卷者亦畢工吾里藏書多善本游泮多英才傍攷亙<lb/>
校它日莆本當優於廣越矣世固有親登二先生之<lb/>
門執經北面師在則崇飾虚敬托此身於青雲師死<lb/>
則捐棄素學束其書於高閣者君妙年前不及朱後<lb/>
不及真而尊敬二先生之心拳拳如此豈不甚賢矣<lb/>
哉君名庚字景長温陵人<lb/>
<pb n="KR4d0340_SBCK_106-8b"/>
　　　林景復北地詩<lb/>
景復始為山陽之役今丞相安晚鄭公贈之詩曰淮<lb/>
海轅門立竒士要看左袒為劉時景復雖為叛賊驅<lb/>
之而北覊囚山東瀕死不屈可謂無負安晚之詩矣<lb/>
今督相信庵趙公方制東閫捐金用間智瑩隨㑹得<lb/>
以反國景復未歸帛書不絶密報虜情既歸膽氣益<lb/>
壯願為時用可謂無負信庵之知矣士大夫負才業<lb/>
志節惟恐不為當時有力者所知此二鉅公有大力<lb/>
量出將入相譬如種蠡分國而治以功名富貴與人<lb/>
如反手其於景復知之如此愛之如此而南歸十<lb/>
<pb n="KR4d0340_SBCK_106-9a"/>
載僅得烟瘴中一壘國家憂顧在西北機㑹在西北<lb/>
景復士如之何其不北斾而南轅也昔洪忠宣公留<lb/>
穹廬十六年而歸不免南遷宗正少卿方公美朝八<lb/>
陵行萬里反命不容于朝出使閩廣曰檜惡之也景<lb/>
復之遇二相與二公所遇之時不同矣而仕途邅廽<lb/>
無以大異於二公則又不可曉者曩余忝少蓬兼詞<lb/>
掖謁信庵于西府從容問景復未用之故公蹙然曰<lb/>
智將不如福將古人云君相不言命相亦言命耶余<lb/>
别景復二十餘年再見則皆老矣景復盡出北地諸<lb/>
詩因書其後旣為景復嘆又為二相惜也<lb/>
<pb n="KR4d0340_SBCK_106-9b"/>
　　　庚戌寫真贈徐生<lb/>
此何人耶問於室室人不知問於市市人不知或曰<lb/>
此吾里之後村翁也余觀古世所傳古人物其美晳<lb/>
悦澤者未必然惟病瘁恠醜者不容偽余徐生狀余<lb/>
極維摩之詰病屈大夫之悴壺邱子之恠哀駘駝之<lb/>
醜君似矣而卒不似豈余貌之難似耶豈生有所靳<lb/>
於余耶生字少高其技為一郡冠<lb/>
　　　又贈陳汝用<lb/>
畫者為余記顔多矣朝衣朝冠輙不似儒衣儒冠輙<lb/>
又不似暮年悉發篋而焚之陳生汝用獨為長松恠<lb/>
<pb n="KR4d0340_SBCK_106-10a"/>
石飛湍急瀑着余幅巾燕服杖藜其間見之者皆曰<lb/>
逼真他畫師見之者亦曰逼真昔顧愷之畫謝幼輿<lb/>
曰此子宜置之邱壑中陳生得其訣於虎頭耶然生<lb/>
以藝資身者也當為世人間貴人冠進賢冠腰大羽<lb/>
箭者奮妙筆開生面大則播身價小則輦金帛顧愷<lb/>
之意模冩坵壑中人藝雖工如貧何<lb/>
　　　楊浩禋祀賦<lb/>
長溪楊君浩示余淳祐禋祀賦余曰昔杜子羙嘗為<lb/>
此賦矣于時有韋見素房琯一二公主盟于上李邕<lb/>
王翰諸人推挽于下然猶潦倒流落袖中賦草飢無<lb/>
<pb n="KR4d0340_SBCK_106-10b"/>
可炊君賦未知比子羙何如世豈無韋見素房琯李<lb/>
邕王翰者坐廟朝立臺閣未知君所厚者幾人若皆<lb/>
無焉余恐不特賦誤君而君亦誤賦矣乃書其後而<lb/>
歸之<lb/>
　　　黄孝邁長短句<lb/>
為洛學者皆崇性理而抑藝文詞尤藝文之下者也<lb/>
昉于唐而盛于本朝秦郎和天也瘦之句脱換李賀<lb/>
語爾而伊川有䙝凟上穹之誚豈惟伊川哉秀上人<lb/>
罪魯直勸淫馮當世顧小晏損才補徳故雅人修士<lb/>
相戒不為或曰魯庵亦為之何也余曰議論至聖人<lb/>
<pb n="KR4d0340_SBCK_106-11a"/>
而止文字至經而止楊柳依依雨雪霏霏非感時傷<lb/>
物乎雞栖日久黍離麥秀非行役吊古乎熠熠宵行<lb/>
首如飛蓬非閨情别思乎宜魯庵之為之也魯庵巳<lb/>
矣子孝邁年英妙才超軼詞采　出天設神授朋儕<lb/>
推獨歩耆宿辟三舍酒酣耳熱倚聲而作者殆欲劘<lb/>
劉改之孫季蕃之壘今士非簧䇿子不暇觀不敢習<lb/>
未有能極古今文章變態節奏而得其遺意如君者<lb/>
昔孔氏欲其子為周南召南而不欲其面墻它日與<lb/>
人歌而善必使反之而後和之盖君所作原於二南<lb/>
其善者雖夫子復出必和之矣烏淂以小詞而廢之<lb/>
<pb n="KR4d0340_SBCK_106-11b"/>
乎<lb/>
　　　清源新志<lb/>
温陵郡自南渡有屬籍屯兵二費始猶支吾久益之<lb/>
絶佩二千石印綬而来者類汲汲鮮懽有不可為之<lb/>
歎由是郡多闕典相臺韓侯旣建牙開府綱紀肅條<lb/>
教清曽不数月昔所謂不可為者皆刄觧氷釋坐以<lb/>
無事暇日對賔客曰郡志五十年不續亦闕典之一<lb/>
也以屬寓士徐君仲晦王君無逸二君訂舊聞之尤<lb/>
訛舛者失記載者摭近事之有考㨿者未流傳者為<lb/>
新志十二卷起嘉泰辛酉迄淳佑庚戌事之終始政<lb/>
<pb n="KR4d0340_SBCK_106-12a"/>
之㳂革循良之遺愛者耆舊之緒言網羅畧盡前輩<lb/>
謂本朝邵國圖經惟宋次道河南志最善以其簡而<lb/>
備也留丞相序舊志稍病其繁新志贈五十年之事<lb/>
名益五卷而文實損于昔庻幾得次道遺意二君槖其<lb/>
書且以韓使所作序示莆人劉某莆於温陵故附庸<lb/>
也因題卷末韓侯名識仲晦名明叔無逸名稼仲晦<lb/>
弟茂功名茂叔於是書尤有勞<lb/>
　　　林合詩卷<lb/>
古之善鳴者必養其聲之所自出静者之辭雅躁者<lb/>
之辭浮悊者之辭暢蔽者之辭礙逹者之辭和捐者<lb/>
<pb n="KR4d0340_SBCK_106-12b"/>
之辤激盖輕快則鄰于浮僻晦則傷於礙刻意則流<lb/>
於激石塘兩生之詩獨不然同用事琢對如斤妙而<lb/>
鼻堊不傷合運思鍊句如韶奏而樂懸皆諧大率無<lb/>
輕快僻晦刻意之病或疑兩生年甚少何以遽造兹<lb/>
境余曰意者聲之所出也人皆有是意而輕出之均<lb/>
之爲鳴也顧所以鳴者異焉兩生之修於家也以聖<lb/>
賢父兄爲師友以山林臯壤爲城闕以禽魚花木爲<lb/>
賔從飬之厚然後鳴故其聲有和者有暢者其尤髙<lb/>
者幾於雅矣昔從寒翁知兩生工文未知其詩也老<lb/>
漢常憂衣鉢無傳今當雙手交付同字子真合字子<lb/>
<pb n="KR4d0340_SBCK_106-13a"/>
常<lb/>
　　　張天定四六<lb/>
前輩作文必有師㳒昔聞之西山先生曰某掌内制<lb/>
六年每覺文思遅滯即㸔東坡汗漫則有曲阜晚見<lb/>
趙南塘及余四六曰履常與兄合下由半山入某未<lb/>
免由龍溪入宜不及二君也又曰安得履常與兄對<lb/>
掌乎時南塘方以前舘職流落外服余亦浮沉州縣<lb/>
而西山之評如此後南塘果入儤直余亦攝掌賛書<lb/>
年耄學荒散語且懶作四六遂不復有一字張君能<lb/>
甫示余表啓一卷典麗刋冗腐閑淡且姿態無狂瀾<lb/>
<pb n="KR4d0340_SBCK_106-13b"/>
而委蛇曲折行焉不設色而黼黻藻火備焉非近時<lb/>
堆故事用全句者所能至也君為吾故人左司鄭公<lb/>
子敬之倩鄭汪出也王山公四六名世君之學固有<lb/>
源流而然歟王山之作與曲阜同一闗鍵然就四六<lb/>
而論當用西山之㳒参取坡公則益雄渾變化而不<lb/>
可測矣君名天定<lb/>
　　　方景絢詩<lb/>
徃年主司専尚器数太學𥙷試以周立九府圖㳒命<lb/>
題士非素講多窘倉卒吾鄉前輩方君景絢武子奏<lb/>
賦魁天下有塲屋盛名既擢第廼不得年終于梧州<lb/>
<pb n="KR4d0340_SBCK_106-14a"/>
郡掾余少時聞其南中題壁五言云明月照齊州玉<lb/>
龍棲𣣔起壮士腸夜囬寒衾潑<graphic n="KR3356" url="https://raw.githubusercontent.com/kanripo/KR-Gaiji/master/images/KR3356.png" mimeType="image/png"/>水常𣣔訪其他作<lb/>
不可得老矣識其猶子實孫子汝玉從来遺草而記<lb/>
録不全前五言亦顛倒其先後盖為六丁者取厺者<lb/>
多矣<lb/>
　　　方汝玉行卷<lb/>
四六家以書為料料少而徒恃才思未免輕踈料多<lb/>
而不善融化流為重濁二者胥失之近時學者多宗<lb/>
梅亭梅亭者李功父侍郎也憶余少逰都城子西山<lb/>
先生坐上初識之時功父新擢第𣣔應詞科西山指<lb/>
<pb n="KR4d0340_SBCK_106-14b"/>
榻上竹夫人戯曰試為竹夫人進封制可乎功父湏<lb/>
臾成章末聫云保抱携持眹不安丙夜之枕展轉反<lb/>
側爾尚形四方之風西山稱賞今人但誦其全句對<lb/>
屬以為警䇿功父佳䖏世所未知也全句尤能累文<lb/>
字氣骨髙手罕用然不可無也噫果留意兹事室惟<lb/>
師梅亭哉先朝精切則夏英公髙雅則王荆公南渡<lb/>
後富麗則汪龍溪典嚴則周平園其餘大家数尚十<lb/>
数公而歐蘓又四六中縛不住者方君汝玉示余四<lb/>
六一卷庻幾有志者因書以勉之<lb/>
　　　何謙近詩<lb/>
<pb n="KR4d0340_SBCK_106-15a"/>
前編猶有輕而踈者此編則斤量加重經緯加蜜如<lb/>
南嶽篇之押韻采宻諭之命意瓦缾作之鍊句此舊<lb/>
大有力量功夫中問短章絶句皆然淳佑辛亥首春<lb/>
晦日天晴老眼稍明既用朱筆摘出警語又題其後<lb/>
何生勉之向上更有事在<lb/>
　　　趙孟侒詩<lb/>
詩必窮始工必老始就必思索始髙深必煅煉始精<lb/>
粹趙君安中未冠中春官出門行順境而卷中佳句<lb/>
清㧞流麗它人搯擢胸腎嘔出心肝形容不得者君<lb/>
獨等閑片語通盡非非窮而工未老而就不思索而<lb/>
<pb n="KR4d0340_SBCK_106-15b"/>
髙深不煅煉而精粹者天成也或以人力為之雖勉<lb/>
而不近矣然有天資欠學力一聫半句偶合則有之<lb/>
至於貫穿千古包括萬象則非學有所不能君所聞<lb/>
於師者詳矣奚待余言<lb/>
　　　周夢雲詩文<lb/>
余晚居田間聞人談鄰郡戸曺之亷審之則周姓而<lb/>
傍名衢人也心竊䜟之既而有示余以詩文三卷者<lb/>
審之則戸曺父也以行誼為郷先生名夢雲字茂瞻<lb/>
余讀盡三卷作而曰斯人之有子也宜哉茂瞻詩師<lb/>
康節流出肺腑不以煅煉斵琱累氣骨其學由闗<lb/>
<pb n="KR4d0340_SBCK_106-16a"/>
洛以達洙泗發之於文皆然而又貴名理而賤利禄<lb/>
喜冲淡而厭譁競有隐君子之風衢為今左馮人物萃<lb/>
馬自頃耆舊零落山川寂寥於是著作徐君秘書郎<lb/>
留君掌故劉君迭以直聲姱莭相唱和盖孟子所謂<lb/>
一國與天下之善士而並見於一郷盛矣哉茂瞻父<lb/>
子既自為師友復與二三君子同里䴡澤之所滋衆<lb/>
芳之所襲雖茂瞻老矣不獲施毫芒於斯世然家庭<lb/>
有羙子可教里巷有佳友可交逰不亦人生之至樂<lb/>
乎<lb/>
　　　胡計院七思詩卷<lb/>
<pb n="KR4d0340_SBCK_106-16b"/>
七思之作意度莭奏出於張平子之四愁但平子所<lb/>
思周於東西南北四方萬里之逺似乎髙虚胡君所<lb/>
思不出於疇昔螢窓雪案尺寸之地字字切實夫樂<lb/>
富貴悪貧賤人之常情方隐約而棄華軒之慕則有<lb/>
之矣既顯融而憶短檠之味未之見也胡君之賢於<lb/>
人逺矣<lb/>
　　　趙崇彪詩<lb/>
委齋以嘉熈間通守於莆與其民相爾汝視其壬如<lb/>
親戚余時與方徳潤王實之皆閑退杜門而通守顧之<lb/>
良厚秩滿邦人郊餞君慨然曰吾歸不復出矣聞者<lb/>
<pb n="KR4d0340_SBCK_106-17a"/>
未以為信也既而君果不造朝再食雲䑓禄以終盖<lb/>
君厺莆時年甫五十七壮志未衰榮途在前其植立<lb/>
之髙决裂之勇有今人之所難者君仙厺巳乆余乃<lb/>
見君詩一卷熟復而深味之其恬淡静退之念盖平<lb/>
日根着於心非渉中年<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>逰遭危機傾䧟有所激發<lb/>
而然也卷中徃徃有與余三人徃復者追念疇昔君<lb/>
與徳潤實之不可復作余益衰暮形槁心灰方且顧<lb/>
戀徘徊為世僇笑数月間乞祠者六乞挂冠者再而<lb/>
未遂夫可以来而不来與可以厺而不得厺余於是<lb/>
有愧于君多矣君雖不至顯仕諸郎各以才學自奮<lb/>
<pb n="KR4d0340_SBCK_106-17b"/>
必　必　有聲宗庠其所立未可量也君名崇彪字<lb/>
伯虎委齋其自號云<lb/>
　　　韓氏舊聞<lb/>
國朝父子繼居台鼎者韓氏吕氏南渡後史氏繼之<lb/>
然太申公巳不爲當時諸侯所與史氏又不必論惟<lb/>
相䑓之韓奕葉濟羙魏公有大勲勞於社禝儀公相<lb/>
建中初以隻手挽囬壊局室馬吕於虚墓起鄒陳於<lb/>
竄誦黜陟罷行一時稱快不幸布掣肘撓權京奮臂<lb/>
覆羙公以直道厺而黨禍再作諸家交逰子弟愛憎<lb/>
任情紀録失真如河南邵氏汝隂王氏若謂公有徳<lb/>
<pb n="KR4d0340_SBCK_106-18a"/>
於京者按京元豐從官歴汴杭雍蜀大方而豈以帥<lb/>
魏爲徳乎公自首相點削刋名黨籍其後章俊與布<lb/>
先還職秩獨公至薨後牽未盡長子叩閽遂併獲譴<lb/>
京固徳公者乎余讀曽子開諌其兄之書未嘗不拊<lb/>
卷而嘆曰此國家治亂之機括亦韓曽曲直之㫁案<lb/>
也至中興詔贈公太師易名忠定諸家紀録之誣益<lb/>
不足辨矣自有國以来父子名徳相望衮衣蝉冕接<lb/>
武原廟侑食大烝韓氏一門而巳儀公子多賢少卿<lb/>
蚤忤時相晚䧟黨部濰州握莭死守全家殉義少卿<lb/>
子樞宻左司皆爲渡江名公卿昔李繁爲鄴侯傳而<lb/>
<pb n="KR4d0340_SBCK_106-18b"/>
吕氏亦有申國春秋左司所次舊聞記先世塋域則<lb/>
動故國禾黍之感述前輩言論則起正始風流之慕<lb/>
叙江浙流寓則發新亭風景之嘆非直為韓氏私書<lb/>
也初少卿負文名集經兵火賴此編聞見一二焉左<lb/>
司曾孫識来收温陵既新忠獻堂因刋舊聞附於魏<lb/>
公家傳後盖韓氏之盛與　宋匹休幾若周召之於<lb/>
周矣<lb/>
　　　方至文房四友除授四六<lb/>
以文為戯其來乆矣南朝諸人有驢加九錫文䱉謝<lb/>
官表皆不悦脱俳体及毛頴傳出亦戯也然其繇辭<lb/>
<pb n="KR4d0340_SBCK_106-19a"/>
似易傳賛真似左傳史記不類假合而成者于時士<lb/>
或大笑雖裴度未免譏議所謂讀之如捕龍蛇搏虎<lb/>
豹急與之角而力不暇者惟栁子厚一人而已夫文<lb/>
猶奕與射然奕以智射以力國奕智在数着之先庸<lb/>
奕不知也國射力中百歩之外庸射不及也是故機<lb/>
鋒相近則服地位相逺則惎此子厚所以異於大笑<lb/>
者歟昔榮陽相作四友除授制誥表啓林直院肅翁繼<lb/>
之余嘗效顰而不得髣髴方君至年甚少而亦擬作<lb/>
其用事造語徃徃有二公所未道者信文字之樂無<lb/>
窮而人材分有限也挑燈細讀老眼爲明<lb/>
<pb n="KR4d0340_SBCK_106-19b"/>
</p>
<p>
後村先生大全集卷之一百单六<lb/>
</p>
<p>
</p>
  </div>
</body>
</text>
</TEI>
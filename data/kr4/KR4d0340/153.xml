<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_153-1a"/>
後村先生大全集卷之一百五十三<lb/>
　墓志銘<lb/>
　　　魏國<lb/>
太夫人林氏世家莆田唐孝子攅之後里人號所居<lb/>
曰孝友之家亦曰義門曽大父選大中大夫大父孝<lb/>
澤直秘閣福建轉運副使父㮤台州教授母陳氏太<lb/>
夫人少孤與伯姊博誦圖史尤熟班馬二書於忠臣<lb/>
孝子貞女烈婦言行琅琅成誦季父吏部公枅嘗曰<lb/>
使二女為男子吾兄之後其可量乎旣笄吏部公以<lb/>
歸于我先君夫家苦貧族居共㸑諸叔未婚両姑未<lb/>
<pb n="KR4d0340_SBCK_153-1b"/>
行太夫人以齎装助伏臘婚嫁雖乏絶無戚容及先<lb/>
君列侍從有禄賜太夫人亦無喜色盡束儒書專閲<lb/>
内典先君疾病與太夫人訣曰尚平之緣未畢以是累<lb/>
君太夫人深悲其言拊之慈誨之嚴男傳家學女嫁<lb/>
士人太夫人遂掃一室終日静生得至言妙義於經<lb/>
卷之外佛者<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>山洪鼓山明黄山賢皆聞而贊歎然<lb/>
未嘗遺事也族有冠婚䘮祭每致其厚未嘗絶物也<lb/>
人無親踈長少壹接以思其心欲津筏衆生皆成佛<lb/>
一衆生未成佛不止也卵翼諸子孫皆成人一子孫<lb/>
未成人不忘也食惟菜茹衣惟練綀噐帷陶<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>足不<lb/>
<pb n="KR4d0340_SBCK_153-2a"/>
出戸者數十寒暑幽潔如隱君子剛介如烈丈夫警<lb/>
悟如老禅客其精專則苦行比丘不及也太夫人及<lb/>
先君時封冝人　嘉定甲申以子陞朝進太碩人紹<lb/>
定辛夘進太淑人癸巳封冝春郡太夫人端平丙申<lb/>
進文安郡嘉熈已亥封崇國太夫人淳祐壬寅進福<lb/>
國乙巳進魏國戊申當進齊國不及拜遇明禋十慶<lb/>
夀一啓湯沐郡國者六魚軒鸞誥寵光赫奕太夫人<lb/>
以太盛為憂謙挹滋甚年齡雖髙禀賦素實服食惡<lb/>
補助喜䟽利晚嗜建茗氷糖得滯下疾旣止復作薨<lb/>
於寢年八十有八淳祐八年十月已卯日也子男四人<lb/>
<pb n="KR4d0340_SBCK_153-2b"/>
克荘朝議大夫秘閣修撰福建提刑克遜故朝散大<lb/>
夫直秘閣主管崇禧觀克剛朝奉郎福建安撫司參<lb/>
議官克永業進士女三人適方濯方君采方孺鐵擢<lb/>
登第為廣州觀察推官君采貢於鄉孺鐡前卒孫男<lb/>
八人强甫迪功郎前晋江主簿偉甫埜明甫桂興甫<lb/>
山甫偉甫未銓注天明甫登仕郎興甫将仕郎孫女<lb/>
四人適承務郎監泉州舶務丁酉叟将仕郎陳琰二<lb/>
在室曽孫男女各三人初先君殁克荘甫初筮二季<lb/>
季未仕先緒如綫太夫人歲晚及見克荘擢少蓬侍<lb/>
經幄兼詞掖二季亦官逹麾節盈門泊如也獨聞克<lb/>
<pb n="KR4d0340_SBCK_153-3a"/>
莊蒙天子賜第則大喜日加一餐不幸克遜病卒悲<lb/>
戚過甚眠食寖减而克荘去國歸率子弟左右寛釋<lb/>
及明年除知漳州又明年除玉牒少卿皆以親養力<lb/>
辭朝家詧大夫人耋耄不可逺適卑鄉莭焉晝繡之<lb/>
榮一瞬風木之悲千古天乎痛哉其年十有二月甲<lb/>
申合祔於城南先君之墓于是先君葬三紀矣迨啓<lb/>
壙戸封甃如新烏虖天之報善人者儻在茲乎大夫<lb/>
人平生不勝矜耀乞銘非先志也前輩有自表瀧岡<lb/>
之阡者不肖孤不惟不文亦不敢姑書歲月于坎以<lb/>
俟秉彤管者采焉<lb/>
<pb n="KR4d0340_SBCK_153-3b"/>
　　　工部第<lb/>
嘉熙改元予蒙恩守袁道樵無竸弟作牧對榻郡齋<lb/>
絫夕語輙逹旦相與嘆曰仕所以飬親太夫人薄榮<lb/>
利安輿蹉歩不去鄉井吾兄弟惟有早退爾予至袁<lb/>
未久坐前論事狂妄斥歸而無競被召過家徘徊親<lb/>
膝太夫人迫造朝甫至即求外𥙷諸公勉留曰小需<lb/>
為郎矣荅曰某思親不可忍得待次潮州以歸至潮<lb/>
避當路嫌改汀州未上除福建提舶兼泉州擢知泉<lb/>
州廟堂以無競仕鄰境近親闈起予江東提刑歲中<lb/>
乞歸飬至四五聞無競亦請祠後予被召屢言念母<lb/>
<pb n="KR4d0340_SBCK_153-4a"/>
不能行既對又言立朝不能久皆不報於是無競書<lb/>
來首末自札僅數行中間累千百言令興甫代作曰<lb/>
某自夏涉秋苦胸腹堅痞醫不能治身若此如千萬<lb/>
戸何不去必死官下詞甚悲哀亟白於朝諸公曰是<lb/>
欲脫凋郡者豈必真病余流涕曰弟他日未嘗如是<lb/>
非偽也改知袁州不候代歸及升堂拜太夫人疾稍<lb/>
愈袁復縮戍無競書又來曰久羸未任勞苦願少休<lb/>
息朝論諒其情寔除直秘閣主管崇禧觀命下疾革<lb/>
淳祐丙午臈月乙已卒于寑年五十八卒之三日余<lb/>
以四去國入門遂不及見烏虖甘榮官之味寒早退<lb/>
<pb n="KR4d0340_SBCK_153-4b"/>
之盟既無以振先君子奕世之緒徒以遺太夫人髙<lb/>
年之悲無競之恨闔棺而未平余之愧終身而不可<lb/>
湔矣無競名克遜以父任𥙷承務郎外歴海口鎮沙<lb/>
縣丞古田令僉事鎮南軍幕府江西安撫司幹官通<lb/>
判臨安府知邵武軍潮州閩舶知泉州内監六部門<lb/>
大府寺丞工部郎官積階至期散大夫海口課額髙<lb/>
無競未嘗坐税亭捕客貨終日與賔朋理詠而輸郡<lb/>
送使無闕或疑其有智巧乆之乃知以監官所得綱<lb/>
例錢鉅萬代輸遂有清譽古田歲荒盗起無競勸分<lb/>
設偹活人勦㓂䑓閫以聞詔増二秋從群江西事無<lb/>
<pb n="KR4d0340_SBCK_153-5a"/>
無小大聞必告過必規秤提令行奴有訐主窖鏹者<lb/>
無競争曰不可以訓在樵摩拊凋殘發擿姦伏威爱<lb/>
並行下瞿劇盜前殺縣令劉純軼去至是就誅乃興<lb/>
教化以洗汚俗在潮知鋌頭錢之害始銀價平每丁<lb/>
賦錢五百後銀貴加至四倍無競下教蠲之曰即因<lb/>
此乏絶守得罪不敢恨潮人徳之涖琛䑓以清禁官<lb/>
吏强買明諭賈胡以寛征意風檣鱗集舶計驟増治<lb/>
温陵以嚴稍繩束豪右而扶植善良未嘗徇勢任理<lb/>
而已不善生財啬用而已田里益安静軍府稍殷實<lb/>
而無競病矣無竸精敏而博記秀美而工文未冠入<lb/>
<pb n="KR4d0340_SBCK_153-5b"/>
大學課試有聲旣仕諸老交薦再登朝僅平遷復不<lb/>
值對班言議風昔曾不㮣見然出守三郡皆賜對而<lb/>
行豫言兵不可開虜不可挑以箴端平之失上曰巳<lb/>
令收歛後六年復言視㐮如墮甑棄蜀如弁髦此退縮<lb/>
而非收歛也以諷嘉熈之用事者在外府一日除某<lb/>
人爲少卿無競怫然語其僚曰安能與乳臭紈袴子<lb/>
比肩乎遂决去事見於䑓臣論某人之䟽初丞相鄭<lb/>
公同舍也李公喬公同朝也范公先友也游公知已<lb/>
也更迭當國皆惓惓於無競然或致之而不能留或<lb/>
留之而不能久或終於去位而不能致非特無競委<lb/>
<pb n="KR4d0340_SBCK_153-6a"/>
分賤速化持論耻詭隨徐徐而來汲汲而去亦太夫<lb/>
人之慈無競之孝自始至終有不容相釋者且死猶<lb/>
以不克終為為大欠闕嗚呼悲夫無競之卒家人慮<lb/>
驚動太夫人不敢白於歸始率叔季及女兄弟諸子<lb/>
孫曉夕寛譬如是者年餘然察太夫人茵席間嘗有<lb/>
淚言笑頃未嘗不忽然顰蹙也無竸性髙潔掃地焚<lb/>
香戸庭叔然惟嗜法書名盡竒硯古物不吝髙價爱<lb/>
玩至忘寢食坐是清貧常窘調度歲晚稍有祿賜平<lb/>
逋負而無一日之享尤工詩為水心葉公南塘趙公<lb/>
所稱有西墅集若干卷娶冝人方氏子二人偉甫将<lb/>
<pb n="KR4d0340_SBCK_153-6b"/>
士郎風度玉立入京銓注以疾客死無競鍾爱以至<lb/>
於病興甫愽仕郎孫男在将仕郎女一人適承務郎<lb/>
新監泉州市舶勢丁南叟孫女一人淳祐丁未臘月<lb/>
壬午葬于興化軍莆田縣西山之麓無競劉氏先君少<lb/>
師之仲子母魏國林夫人其世系詳于先君之誌不<lb/>
復出云銘曰　叔洵美兮服衆芳明月佩兮雲錦裳<lb/>
調六轡兮馳康荘誰脱子輻兮敗子箱進不欺君兮<lb/>
迹疏而言切死未忘親兮命短而情長曩朱輪之聫<lb/>
翩贍白雲而傍徨慨将母之阻修思乞身而徜徉盖<lb/>
知命之有約渉耳順而未償嗟世故之可畏匪人謀<lb/>
<pb n="KR4d0340_SBCK_153-7a"/>
之預量憶塤箎之迭吹痛人琴之俱亡曷不使之循<lb/>
孝子之南陔守先人之東岡與靈照兮聼夜深之話<lb/>
同阿奴兮舉冬至之觴将慟哭而收聲勿重優乎髙<lb/>
堂<lb/>
　　　古田弟<lb/>
孟容劉氏名宬乾道太史公諱某之孫習静先生<lb/>
諱某之子母徐孺人由鄉賦擢丙戌進士監慶元府苗<lb/>
米倉羅源令坑冶司檢踏官青田令湯鎮催煎官用<lb/>
考舉改宣化郎知古田縣道聞習静訃徒跣馳歸哀<lb/>
毁過甚不数月亦卒淳祐丁未孟春戊申也年五十<lb/>
<pb n="KR4d0340_SBCK_153-7b"/>
三娶林繼謝子男四人性甫德甫二幼葬于城北之<lb/>
芳林與習静同山而異隴戊申三月庚戌也孟容才<lb/>
髙入鄞幕是是而非非不以擬筆一字假借人有能<lb/>
名亦以此媒怨治青田豪強歛迹貧弱吐氣邑素無<lb/>
積貯孟容因水災請臺郡得没官田三百斛立平糶<lb/>
倉清苦三年上下信伏惟嚚訟不勝者騰口撼揺猶<lb/>
在鄞也然鄞之寓貴後為畿漕追仇孟容文致逞憾<lb/>
青田之寓貴方在禁近及因此知孟容辟舉交上人謂<lb/>
非孟容老少之異亦二貴賢否之分為余觀同時一<lb/>
叢輩詞學與孟容比肩皆已㧞卑冗致顯榮智慧在<lb/>
<pb n="KR4d0340_SBCK_153-8a"/>
孟容下風者徃徃亦秉機要㨿事任獨孟容齟齬難<lb/>
合又觀士之與時枘鑿者或以迂踈或以髙亢孟容<lb/>
筆精墨妙爲人所爱表和裏剛與物無忤而又仕殘<lb/>
力微所抑揚與奪不過民間瑣瑣雞蟲得失爾而人<lb/>
情巳有不能堪者設孟容稍用于時有大建明大矯<lb/>
拂未知世論又何以處孟容哉噫使士大夫人以公<lb/>
論克私意爲當世惜人材前之増孟容者必愛之矣<lb/>
毁孟容者必譽之矣世未嘗無若人而孟容所遭乃<lb/>
或不然所謂命耶初習静髙踏丘園行誼修潔年八<lb/>
十餘堅悍未襄及見孟容通籍人謂将安車以迎列<lb/>
<pb n="KR4d0340_SBCK_153-8b"/>
鼎以飬也而靈椿丹桂奄忽凋隕所謂天道果安在<lb/>
耶孟容於書曰誦手抄靡不該綜未嘗欲以文章盖<lb/>
人偶然游戲翰墨字在紙上皆絢爛有光惟用筆得<lb/>
禊帖意身後餘手澤書若干種嗚呼天禍吾家也夫<lb/>
前哭孟傳後哭無競今又哭孟容也劉氏自二大父<lb/>
迭中進士魁亞先君羣從六人䇿命者三余羣從十<lb/>
有四人䇿名者亦三居垕最先志學繼之孟容殿焉<lb/>
今踰二紀未有繼者余潦倒無成歲晚召對天子哀<lb/>
其志氣頻挫文采衰落親洒奎畫賜以科第其有愧<lb/>
於家世多矣昔斛律金觀子孫㑹射泣曰二子用弓<lb/>
<pb n="KR4d0340_SBCK_153-9a"/>
不及我諸孫又不及父世衰矣夫以弧矢卜盛衰将<lb/>
家也以科目驗隆替儒家也若淡墨黄甲减于前人齋<lb/>
郎太祝多於進士竊意吾祖吾父幽冥之中喟然發<lb/>
斛律公之嘆矣余誌孟客所以自警亦以警吾宗之<lb/>
少雋者性甫德甫善繼父志其以余語勉二㓜焉銘<lb/>
曰　余聞右人英才是育髦士是烝其後反是烝不<lb/>
必髦育不必英世固有之如泥孝亷伏獵貳卿鳴呼<lb/>
孟容彼所獲者膜外之榮彼臭腐矣余所傳者身後<lb/>
之名嗚呼孟容安歸爾宫諦受余銘<lb/>
　　　陳魯山<lb/>
<pb n="KR4d0340_SBCK_153-9b"/>
魯山少有能賦聲里中爭傳冩他士惟工頭埸獨魯<lb/>
山學通倫類尤長䇿論然小試常得雋大比輙遺材<lb/>
魯山齒髪方壯不自沮挫衆中談論酒邉感慨掀髯<lb/>
揺足若傍無人顧屑與余游嘗與鄭子敬方孚若山<lb/>
行過魯山所居上溪石竹峯下魯山年四十餘矣到<lb/>
羊沽酒止余宿慨然曰埸屋雖吾棄幸山林不吾拒<lb/>
子謂吾結茅深谷寂寂不堪乎吾按有圖書足以授<lb/>
徒不孤也園牧芋粟足以充飢不窮也後三十年余<lb/>
亦歸老魯山入城必相覔其談論感慨掀髯揺足與<lb/>
昔無以異然顔鬢蒼皤成一叟矣魯山終其身不售<lb/>
<pb n="KR4d0340_SBCK_153-10a"/>
而上溪之居愈華畬愈増生徒愈盛與魯山同輩行<lb/>
䇿名歴仕者或先夭或終寠老夀温飽反不建魯山<lb/>
盖其為人雖若學工文字至於奮拳成家亦自以智<lb/>
力非迂闊坐談者所能致也淳祐戊申四月庚辰卒<lb/>
於家年七十二配王氏前卒葬白虹山明年九月壬<lb/>
辰以魯山合祔子男一人得濟女二人長適黄泳之<lb/>
次適黄𥙿孫孫男二人興化陳氏以員外公諱徳為<lb/>
始祖至魯山之考諱師垣傳十二世矣其族多膴仕<lb/>
魯山之友若諸山多開人魯山内自負有以自樂未<lb/>
嘗傍人門戸晚遇恩授初品不足為魯山書述其大<lb/>
<pb n="KR4d0340_SBCK_153-10b"/>
致而巳魯山諱彌髙銘曰　惟古昔之交誼貫窮逹<lb/>
而與偕已致身於雲霄尚囬首於蒿萊嗟魯山之終<lb/>
隱實清朝之遺材惜山深而林宻莫綆汲而轂推余<lb/>
又退而老矣奚所施余力哉托亡友於片石昭故人<lb/>
之餘哀<lb/>
　　　方安人<lb/>
安人大理少卿方公銓碩人陳氏之女太府寺丞劉<lb/>
公煇叔之配少卿四子三女安人最幼而鍾愛既嫁<lb/>
事皇舅登八座臨方面能以禮敬嬪大門族戚稱其<lb/>
孝從事丞宰凋邑牧危郡能以亷慈相君子内外知<lb/>
<pb n="KR4d0340_SBCK_153-11a"/>
其賢庚寅禋霈封孺人辛邜慶典進安人寺丞方嚮<lb/>
用不幸殁端平初安人髙潔自守子婚官女擇配恩<lb/>
意如一無嫡庻之異夫宅兆族祭享豐儉隨宜得禮<lb/>
制之中次女前夭安人葬之冡傍其介于持身勤于<lb/>
葺家嚴于教子烈丈夫不若也淳祐已酉某年月日<lb/>
卒年五十七二子文虎廸功郎汀州司理参軍文豹<lb/>
二女長適将仕郎方楷安人季兄煥章公淙也子次<lb/>
適承務郎方演孫寳學公大琮子也孫男二人女一<lb/>
人以其年十月辛酉合祔於常泰里龍山原寺丞公<lb/>
之阡少卿余父執寺丞余族兄故文虎來徵余銘嗚<lb/>
<pb n="KR4d0340_SBCK_153-11b"/>
呼寺丞如圭如璋而不薦於清廟也夫安人如山如<lb/>
河而不冝于象服也夫銘曰　男子可書或甚竒偉<lb/>
女婦不過内則而巳劉向班昭絶筆乆矣誰録茲銘<lb/>
以續彤史<lb/>
　　　林公輔<lb/>
林氏自貞元孝子至今傳數百年為莆名閥君名友<lb/>
仁字公輔秘閣公諱孝澤之曾孫徽猷公枅之孫惠<lb/>
州理掾應之之子母蘇氏幼機警口誦手抄自鞭尤<lb/>
力既而同學而徃往去䇿名獨君無成二祖以清介<lb/>
聞天下理掾至無卓錐地君奮拳幹蠱造華屋拓新<lb/>
<pb n="KR4d0340_SBCK_153-12a"/>
畬人皆服君能幹無為有而不知君分銖積累而然<lb/>
為人長智慮審籌䇿不但善其身成其家而已姻族<lb/>
急難或即君而謀者君亦為之盡力舍後花木分行<lb/>
列亭榭合位置風月佳時命羣從友朋觴詠其間飲<lb/>
酣君輙横篴拊漁陽撾嵬峩起舞平居㑹計若甚纎<lb/>
悉及意所賞好則又揮金如糞土有貴公子豪邁之<lb/>
風無窮書生寒窶之態焉里中雋士必隆禮腆弊延致<lb/>
家塾子先桂未冠歌鹿鳴於鄉君頗慰意淳祐戊申<lb/>
年六十五矣病首瘍以八月朔卒娶方氏繼陳氏一<lb/>
男先桂也三女長適郭嚴次許嫁薛氏季尚幼明年<lb/>
<pb n="KR4d0340_SBCK_153-12b"/>
十一月丁酉與方氏合祔子北山之西原君本生父<lb/>
諱尚之理椽弟也予姑君本生母也銘曰　昔人于<lb/>
履屐占将畧焉于宰肉觀相業焉以君之才無他廽<lb/>
旋而僅施于宗族鄉黨之間嗚呼可悲也夫可悲也<lb/>
夫<lb/>
　　　武義劉丞<lb/>
君諱光叔字景實贈奉議郎汝霖之曾孫贈金𬗋光<lb/>
祿大夫吳郡通守洵直之孫隱君果之仲子少與兄<lb/>
南叔齊名兄以聲律魁太學擢進士調貴池簿早卒<lb/>
君两㧞胄觧而見遺於春官用絫舉恩注興寕簿改<lb/>
<pb n="KR4d0340_SBCK_153-13a"/>
大廋簿舉闗陞者三人再轉為武義丞上官交薦君<lb/>
官情巳闌一日大書廳壁曰拙一宜去老二宜去不<lb/>
俟書印暦而行既歸掃一室静坐雖鄰不覿如是累<lb/>
年以終其身君家金𬗋南宫前列尚書以甲科繼之<lb/>
秘監貴池又繼之當二叔父貴盛君持身接物謙謹<lb/>
持甚治生不以智巧儉而已故於閭里無怨羣居嘿<lb/>
然無所論質忽發一語衆皆厭伏世情於得路者趨<lb/>
附失勢者簡忽君獨淡然不變故于交游耐久義方<lb/>
尤嚴每棘圍開旗鈴及門則喜否則寝食不怡故諸<lb/>
子皆力於學文逺貢於漕文英貢于鄉文奎補國子<lb/>
<pb n="KR4d0340_SBCK_153-13b"/>
生淳祐庚戌三月得上氣疾四月甲辰卒子寢年六<lb/>
十八娶林氏吏部公枅之孫女先君二十年卒葬大<lb/>
平山十二月庚申以君合祔子五人煓叔從事郎<lb/>
循州理掾後秘監次文逵次文英後貴池次文奎文<lb/>
彬女三人長適連山尉林大鼎次適國子進士方寔<lb/>
孫次為比丘尼君内行素履應書法在武義筋力殊<lb/>
未衰而倦游忽動蓴鱸之念徑去不待鍾漏之迫其<lb/>
見之卓志之髙固係累寵禄不能决裂者之所愧也<lb/>
烏虖全矣前葬從弟朝奉大夫燧叔狀君之行來徴<lb/>
銘君長余四歲大夫長余三歲皆兄也銘曰　其呐<lb/>
<pb n="KR4d0340_SBCK_153-14a"/>
也賢於人之辨也其晦也賢於人之街也其卑也賢<lb/>
人之顯也身之嗇宜其後之衍也<lb/>
　　　方氏子<lb/>
方氏子名必敏年二十一矣從鄉先生學學臨官河<lb/>
暇日凭欄歲深欄腐忽覆而溺適潮至水深旁無援<lb/>
者死焉廼翁以書來曰吾子年雖少然於事極練學<lb/>
與文雖未就然先儒意脉前作機鍵心通神悟有過<lb/>
父貴之受而不拒也處約心安之樂而不愠也吾夫<lb/>
婦於諸免中尤憐之悲乎死命也溺死非命也吾之<lb/>
痛終吾身而未平矣又曰孰能紓吾衰者其後村翁<lb/>
<pb n="KR4d0340_SBCK_153-14b"/>
乎走長鬚求埋辭余言之曰亦命也必敏死以淳祐<lb/>
庚戌臈月甲午葬以其月庚申曽大父畛承事郎大<lb/>
父巖起文林郎父遇字時父余外弟也母黄氏其葬<lb/>
在大父墓側銘曰　衍蹈海兮原沉湘身放逐兮心<lb/>
憂傷求而得兮非降殃嗟之子兮方盛强翁媪爱之<lb/>
兮置膝傍下從彭咸兮理不可詳吾聞古不弔厭溺<lb/>
兮豈不以其馮河而垂堂况廼翁兮吟鬢霜曷不逺<lb/>
師季札兮而自儕乎卜商免探環而徃徃兮翁安能<lb/>
建鼓而求亡<lb/>
　　　徐處士<lb/>
<pb n="KR4d0340_SBCK_153-15a"/>
唐末莆人徐先輩寅以律賦魁天下與吳融齊名過<lb/>
汴朱温怒賦語傷諱俾易之謝曰官可奪賦不可改<lb/>
拂衣徑去隱於壽溪故居當牙郎賣國六臣奉壐之<lb/>
際挺節不汚終身稱唐進士傳十世至處士溪上有<lb/>
先人田廬處士用志專苦少負雋聲人曰是必蚤逹<lb/>
既而頓挫埸屋栖遲衡泌又曰是必不堪乆之舍後<lb/>
木老戸外草深同學免或去為貴人處士掩闢讀書<lb/>
自若也飯蔬飲水有陋巷之樂焉行吟坐釣無華軒<lb/>
之羡焉嘗侍親疾因悟藥性鄉鄰有病處力輙愈其<lb/>
行修扵家信千里紹定戊子三月某日卒年六十二<lb/>
<pb n="KR4d0340_SBCK_153-15b"/>
淳祜丁未十二月某日葬于豐城里大㡌山之原配<lb/>
鄭氏後十九年卒至是合窆二子端衡貢于鄉次冝<lb/>
書一女適方好謙二孫曰翀曰麟冝書好謙皆已卒<lb/>
余晚營把茅在處士所居之側端衡吾鄰也來請銘<lb/>
處士諱士明字子潜曾祖安禮祖測父廷秀皆隠約<lb/>
不仕銘曰　尚平臺終古之逸遺傳無可書惟簡故<lb/>
竒多百餘字少或半之余銘處士稍已費辭後之覧<lb/>
者有感於斯<lb/>
　　　劉贑州<lb/>
淳祜庚戌二月壬寅故贑州牧奉常劉公葬于晋江<lb/>
<pb n="KR4d0340_SBCK_153-16a"/>
縣飬能里之荘山前期二孤縝繹使來徵銘属余哀疚<lb/>
倚廬羸瘠伏枕諾之踰年猶不克為余免䘮縝黲服<lb/>
徒歩越境訪予泣曰日月逝矣必得銘乃歸余為感<lb/>
動按公諱用行字聖與七世祖昌言掌陳洪進牋奏<lb/>
首説洪進奉圖籍上職方氏中太平興國進士第熈<lb/>
陵有忠孝竒士之褒擢至副樞事見於國史傳世至<lb/>
海陽令渤公曾祖也隱君叔熈祖也贈中奉大夫光<lb/>
考也母令人曾氏公少苦學雋聲擅鄉校長客游文<lb/>
價重京師當世名流鮮不交際貴公延致澤而後就<lb/>
嘉定戊辰羣試春官文忠真公得公對䇿謂異日能<lb/>
<pb n="KR4d0340_SBCK_153-16b"/>
立殿陛争是非者既唱第歴楊子尉零陵令江西漕<lb/>
司幹官改秩知巴陵縣通判道州知桂陽軍入為太<lb/>
常寺主簿出知安慶府以風聞去起知真州不拜知<lb/>
潮州除江西提刑廣東提舉鹽舶皆不果行需次袁<lb/>
州改贑州以淳祐已酉二月十一日卒于郡治年八<lb/>
十二積階至中奉大夫莆田縣開國男配令人蔣氏<lb/>
先公二十七年卒子縝文林郎都大坑冶鑄錢司凖<lb/>
偹差遺繹廸功郎建寕府司法参軍女適國子進士<lb/>
趙崇㞦孫男二人淵珠将仕郎次尚幼孫女一人公<lb/>
以儒家起尤練世務不為空言揚子兵饉之餘郡委<lb/>
<pb n="KR4d0340_SBCK_153-17a"/>
賑荒暴露者有栖止餓羸者予粥藥全活甚衆盗發<lb/>
境内輙獲上官為欲論功辭而上零陵邑小民貧有<lb/>
老嫗逋畸租数百錢州符點追公惻然曰彼必斃固<lb/>
留之守怒黥縣吏公不為動剏興縣學教飬有所薦<lb/>
送有贐楚俗機㓂公捕治其妖妄某結集多者先是<lb/>
縣僚添給州予其半縣鑿空補足之公以莭縮餘力<lb/>
給佐官自無所取垂去始仍其舊曰吾食指少來者<lb/>
不必皆然其佐漕幕繼文清李公之後與鐵庵方叔<lb/>
意一徐者為僚志合道同一路蒙頼巴後女巫怙掖<lb/>
庭勢占孤免田公奪田歸之清獻崔公召歸道境上<lb/>
<pb n="KR4d0340_SBCK_153-17b"/>
公旅謁崔公曰昔尹零陵者君耶因訪以出處决䇿<lb/>
南還鶴山魏公貶靖州阻風洞庭守貳勑僚属輙徃<lb/>
見者津吏容蟻泊者坐之公駕葉舟求見劇談至夕<lb/>
明日復徃守怒欲發其事公曰願襆被以俟守愧而<lb/>
止積例卷所入代輸夏稅全料而去舂陵大歉冬巳<lb/>
難食守慮捄荒難繼公曰民命在晷刻可待來年乎<lb/>
乃輟綱運發義倉以倡守竭力和之勸分<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>惻人皆樂<lb/>
從帥司敷糴醸米公故不行幕府訶責執之愈堅帥<lb/>
余公嶸語其僚曰斯人始至遺余書有規無頌心固<lb/>
異之矣因屈公佐幕治法征謀咨而後行桂陽蠻犯<lb/>
<pb n="KR4d0340_SBCK_153-18a"/>
省地郡禆将死之軍校斃者十有七人廵尉兵義丁<lb/>
徃又失利宻劄調飛虎討捕帥檄公監軍力辭单車<lb/>
馳至賊砦十里許遂下令班師遣騎持文榜許以自<lb/>
新賊感泣撤栅遁去余公檄公攝郡有㫖就卑左符<lb/>
溪洞環郡者百有六所蠻徭負固隅騘喜功釁隙易<lb/>
開公威克爱寛濟猛繇是安静省科役崇禮遜熟蠻<lb/>
多遣子弟來學端平改紀真魏交薦擢寘頌臺向用<lb/>
矣適安慶調守上諭丞相擇亷吏相曰貞某魏某諸<lb/>
臣皆稱劉某廉即日臨遣陛辭極論邉事謂以戦為<lb/>
戦不若以守為戦守固則戦克以和為和不若以戦<lb/>
<pb n="KR4d0340_SBCK_153-18b"/>
為和戦勝則和堅至郡数日方議繕城池蒐卒乘遽<lb/>
報罷公登時觧印返供帳郤兵隷募夫肩輿以行潮<lb/>
陽命下喜曰吾久去桑梓此行可過家上冡矣南州<lb/>
吏民貧濁鄙野者皆繩以禮法貴家攘頻海民田民<lb/>
䕶田屡相讐殺公罪責家其争遂熄郡以鰐溪為固<lb/>
而無城監㓂由循梅杭一葦可至公伐石包甃綿亘<lb/>
数里試闈並子南城前守遷之北隅以舊址給豪民<lb/>
累舉無擢苐者至公返侵地復舊觀由是相踵䇿名<lb/>
韓祠昔以㒹師配公别為顛師作晋衣庵提刑矣所<lb/>
以助邉為名招徠告訐誅求贓罸一路騷動聞潮民<lb/>
<pb n="KR4d0340_SBCK_153-19a"/>
殷實每啖其舌盛夏馳数卒一牒建七十八人公坐<lb/>
黄堂被建者纍纍泣愬公蹙然命掩卒槖贓賄狼籍<lb/>
且得其鉗杻暴虐之具囚卒於獄盡縱牒内人而抗<lb/>
章自劾旂削秩罷言者以體統論公文清公時在宥<lb/>
府書來曰公不忍民之無辜寕以身當之壮矣既當<lb/>
軸起公使江西有尼之者家食十年或言韃将由雲<lb/>
南幹腹上謀廣西監司右史黄公自然薦公宰執以<lb/>
公閩人道逺不可卒至俾使廣東言者疑大臣私公<lb/>
不知用黄公薦也章貢之役三上章告老不獲請乃<lb/>
行年事雖髙聼决强歛發吏姦討軍寳雖精悍少年<lb/>
<pb n="KR4d0340_SBCK_153-19b"/>
不及郡人以為有楊公長孺之風蠲十縣米三萬七<lb/>
千有竒錢十五萬二十有竒釋繫囚二百二十二人<lb/>
乞住和糴罷貢布皆報可學宫丁祭衝冐風露得上<lb/>
氣疾詰旦有事於濓溪書院行鄉飲禮竣事賦詩經<lb/>
夕猶治事納謁已力命浴更衣凭几榻上拱手而逝<lb/>
公長身美髯望之山立即之春温與人交有情誼終<lb/>
始不變涖官無疾聲遽色至臨事則剛勁自守必逹<lb/>
其志為郡清苦惜公使錢甚于私帑不以厨傳苞篚<lb/>
悦人客見公服用樸素皆起敬常曰俸外令甲所不<lb/>
載者贓也仕乆而資薄門無輿皁室無姫妾短檠槖<lb/>
<pb n="KR4d0340_SBCK_153-20a"/>
<pb n="KR4d0340_SBCK_153-21a"/>
不然合者暌矣子懼不孝無懼不得立天下之順理<lb/>
也不可觧於心無所逃於天地先民之格言也古者<lb/>
君臣獄父可訟乎然公為厚不為薄晚白于朝命為<lb/>
從弟孝卿之後割田卑之恩義两得矣公博覧强記<lb/>
多所貫通名章警語傳者膾炙有北山謾游集十卷<lb/>
銘曰　冝給諌兮曷不居雨露之司冝顧問兮曷不<lb/>
陪旃厦之咨冝潤色兮曷不鼓雷風之詞載五車與萬<lb/>
卷兮僅两轓而一麾若耆龎之有待卒蟠屈而莫施<lb/>
嗟一丘之蓬藋翳九尺之鬚眉亂曰精爽兮如存靈<lb/>
明兮不虧公巳乗剛風顥氣而去兮余何為而致荒<lb/>
<pb n="KR4d0340_SBCK_153-21b"/>
煙野草之悲<lb/>
<pb n="KR4d0340_SBCK_153-22a"/>
</p>
<p>
後村先生大全集卷之五一百五十三終<lb/>
</p>
<p>
</p>
  </div>
</body>
</text>
</TEI>
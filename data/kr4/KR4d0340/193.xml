<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_193-1a"/>
後村先生大全集卷之一百九十三<lb/>
　書判<hi>江東臬司</hi>
　　饒州司理院申張惜兒自縊身死事<lb/>
大辟公事合是的親血屬有詞張惜兒之死張千九<lb/>
其父也阿楊其母也張千十其叔也此三人自始至<lb/>
終無詞而事不干已之人王百七王大三輙經縣以<lb/>
為死有冤濫本縣察見已将兩名勘下杖責有張世<lb/>
行者輙經州經本司告訐弟婦姜氏閨門隂私以致<lb/>
惜兒冤死當職今盡宗支見得世行與姜氏夫服紀<lb/>
甚踈却而不行不謂本州巳有委官體究之判縣尉<lb/>
<pb n="KR4d0340_SBCK_193-1b"/>
纔得此事以為奇貨牽聨枝蔓必欲造成一叚公事<lb/>
當職引上張千九靣問據稱其女實以病風妄罵於<lb/>
初三日主母姜氏唤阿揚教誨阿楊用柴條打惜兒<lb/>
兩下至初五日張千九張千十各在姜氏家見惜兒<lb/>
發熱妄語其父煑粥未熟惜兒忽於厠屋自縊親莫<lb/>
親於父子再三審詰其詞堅確如此女使妄罵主母<lb/>
呼其母訓責此亦人之常情及其自縊則有出於人<lb/>
意表在姜氏未見有可論之罪本州雖判體究知縣<lb/>
執申可也縣尉據實事回申亦可也今撰造公事人<lb/>
各端坐于家而姜氏一家俱就囹圄惜兒父母亦遭<lb/>
<pb n="KR4d0340_SBCK_193-2a"/>
係累外人反為血屬血屬反拘官司憲臣置司之所<lb/>
獄事不得其平如此則耳目何以及逺哉張伯圭因<lb/>
立嗣之怨欲覆叔母之家張世行亦疎族王百七王<lb/>
大三以外人而白撰大辟之獄帖縣并廵尉專人解<lb/>
來一日姜氏添福張千九劉紗雲乙並放吴夔出入<lb/>
孤兒寡婦之家略無瓜李之嫌又與其婢探梅有姦<lb/>
各照減降㫖揮勘杖八十令吴夔責狀今後更登張<lb/>
氏之門定行追㫁編管縣尉昨對移鈆山縣誤勘大<lb/>
辟公事以平人為凶身巳免按劾今兹所為如此帖<lb/>
問仍閣俸牒州今後此等詞狀非的親血屬勿受違<lb/>
<pb n="KR4d0340_SBCK_193-2b"/>
追都吏推司累日不申入門𣢾帖司理勘杖一百㫁<lb/>
訖申<lb/>
　　建昌縣鄧不偽訴吴千二等行刼及阿高訴夫<lb/>
　　陳三五身死事<lb/>
以獄案考之軍縣初勘李保同火共盗盖甚分明只<lb/>
因移獄建康慮囚官引問始有李保不入火之説頑<lb/>
囚乆禁苟欲畨異何患無詞此不過引上衆証立談<lb/>
可定然此獄所以難决者以陳三五周四四二人之<lb/>
死未明故也今詳案牘羣盗行刼之時皆在陳三五<lb/>
店內分贜之際又在陳三五屋後案內亦有引入行<lb/>
<pb n="KR4d0340_SBCK_193-3a"/>
刼之供窩藏指引罪名不輕此等人執而歸之有司<lb/>
罪何所逃今鄧不偽乃私下捉去扛縛困篤然後觧<lb/>
官未及縣門而斃𬒳刼主打縛窩家情理本有可察以<lb/>
巳經赦亦若無甚刑名而鄧不僞於𬒳刼一日陳三<lb/>
五已死半月之後旋興周四四身死之訟則是為蛇<lb/>
添足其意欲以一僕之死加諸賊之罪且欲自出脱<lb/>
打縛陳三五致死之刑名然賊罪卒不能加而自於<lb/>
罪上添罪可謂拙謀矣方周四四之開檢也其血屬<lb/>
伏墓欄檢使果負冤何為而然後来雖檢出痕瘏外<lb/>
議皆謂鄧氏家饒於財初檢聚檢官吏受賂今若追<lb/>
<pb n="KR4d0340_SBCK_193-3b"/>
一行官吏推鞫則鄧氏𬒳刼之憤未伸反為僕死所<lb/>
累官司勘賊之外又興殺人之獄株連枝蔓何時而<lb/>
已當職以為陳三五有取死之道周四四無可疑之<lb/>
冤合以此兩句蔽兩屍致死之由以赦文定吴千二<lb/>
等強盗與鄧不偽殺人之罪以周四一之欄檢情節<lb/>
定周四四身死之非冤及以獄案定陳三五之有以<lb/>
取死則此獄可得而决矣帥司發囘此獄以為新檢<lb/>
法明習法理請檢法詳閲元案并蔡大卿趙制置當<lb/>
職所判参酌擬呈續據檢法官書擬呈再奉判強盗<lb/>
贜滿死罪也殺也拘執不拒捍之人亦死罪也鄧不<lb/>
<pb n="KR4d0340_SBCK_193-4a"/>
偽始以𬒳刼之憤欲致賊人於死安知失手殺人自<lb/>
䧟於死哉檢法原情定罪引律援赦纎悉詳偹别無<lb/>
未盡鄧不僞亦幸而遇赦耳否則與賊皆當論一朝<lb/>
之忿豈可不深戒乎吴千二李保各免杖脊內吳千<lb/>
二刺靣配二千里李保配一千里鄧不偽等並照赦<lb/>
原罪但江湖間強刼縱橫目今諸處見捕刼賊未甞<lb/>
一件敗獲而呉千二等罰不傷其毫毛向後必是覆<lb/>
出為惡刺訖吳千二押下饒州李保押下南康軍並<lb/>
土牢拘瑣鄧不偽家被刼有官司在而毆殺就捕之<lb/>
人又一僕之死不明又行賂檢驗官吏罪雖該赦亦<lb/>
<pb n="KR4d0340_SBCK_193-4b"/>
合逺徒以其𬒳刼之主姑與編管鄰州少謝死者此<lb/>
事惟覆檢官定周四四為縊死差得其實聚檢官南<lb/>
宫靖一已邅除勒初檢官喻縣尉首先檢驗失實雖<lb/>
已脫去行下本軍追廳吏丞吏等人根勘取受申仍<lb/>
先備申省部御史臺并牒報帥司<lb/>
　　鄱陽縣申勘餘干縣許珪為毆叔及妄訴弟婦<lb/>
　　墮胎驚死弟許十八事<lb/>
阿閔所墮之胎月數已滿非驚墮也許十八自以病<lb/>
死非驚死也有隣有證一一分明許珪為人之姪輙<lb/>
将弟婦墮胎妄論叔父許三傑又敢将自死之弟重<lb/>
<pb n="KR4d0340_SBCK_193-5a"/>
疊誣執叔父又敢将叔父毆打驗傷有尖物痕見之<lb/>
縣案又扛許十八屍首入叔父房打碎叔父門窓戸<lb/>
扇什物之属又将屍首扛入叔家壽木之內許三傑<lb/>
父子不堪其擾煑湯潑出致傷許珪母阿姜頭靣原<lb/>
情定罪許珪不可勝誅况撰造致死公事騙挾平人<lb/>
尚不可恕今乃騙挾叔父此何理哉許珪妄以弟及<lb/>
弟婦致死誣人自合反坐兼毆傷叔父合於徒三年<lb/>
上加一等雖已經赦而赦後妄訟不已本合㫁配縁<lb/>
許珪之父日新自始至終不曾出官可見猶有愛弟<lb/>
之意但不能教訓悖逆之子耳今若将許珪㫁配則<lb/>
<pb n="KR4d0340_SBCK_193-5b"/>
許三傑與兄日新同居共門出入兄弟自此何以相<lb/>
見然此等凶惡之人亦不可恕許珪勘下脊杖十五<lb/>
編管五百里枷項押下本縣限十日監賠夀木一具<lb/>
并修整打壊門窓戸扇什物還許三傑取領狀申切<lb/>
待為减罪名如恃頑不伏賠還觧來引㫁押發許三<lb/>
傑潑傷兄㛐照赦勿論直司部决民訟不論道理以<lb/>
為黒以曲為直有如此者書擬官奪俸一月追吏人問<lb/>
　　饒州州院申潜彛招桂節夫周氏阿劉訴占産<lb/>
　　事<lb/>
置買産業皆須憑上手干照潜彛所買桂仔貴荒田<lb/>
<pb n="KR4d0340_SBCK_193-6a"/>
契内明言文約𬒳兄藏伉後來仔貴備錢贖回則是<lb/>
以贖囘干照為據矣及以贖囘之契考之則地名青<lb/>
石橋也荒地也賣與潜彛者地名鐵爐塘也田也<lb/>
歩坐落東西南北四至並無一同葢青石橋地契係<lb/>
别項廢干照鐵爐塘田契乃鑿空架虚不可行用之<lb/>
物桂節夫所執砧基兩葉以節夫姪景顔家書傍批<lb/>
可見桂氏族人自以同祖荒山推巽人情法意之所<lb/>
可行且於潜彛何預今乃撰造淳祐三年買仔貴田<lb/>
契以梗節夫使之不得塟兄此何理哉縁潜<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>父子<lb/>
嫌其銅臭假儒衣冠平時宛轉求乞賢士大夫詩文<lb/>
<pb n="KR4d0340_SBCK_193-6b"/>
文其武㫁豪強之跡前後騙人田産巧取強奪不可<lb/>
勝計前提刑趙中書任内拒追年歳卒致漏網然趙<lb/>
書刑之書判案牘具存如挾取周氏阿劉孤兒寡媍<lb/>
之業己經官司定奪尚執契書不肯還人及送有司<lb/>
鞫實僅還兩契猶有退不盡者當職所至未甞罪及<lb/>
士人然潜彛倚赦拒追三兩月而後出其守執違法<lb/>
契字不伏賷出皆在赦後士行如此若使向來所贈<lb/>
詩文之賢士大夫為監司為太守亦當痛治况己納<lb/>
粟為小使臣輙作潜監酒户輙用幹人越經内臺可<lb/>
謂小人之無忌惮者矣本合勘㫁枷項押下本縣號<lb/>
<pb n="KR4d0340_SBCK_193-7a"/>
令但已與引赦免㫁所買無上手不可行用契二紙<lb/>
拘毁入案桂節夫照砧基管業放仍榜貴溪縣市<lb/>
　　鄱陽縣東尉檢校周丙家財産事<lb/>
在法父母巳亡兒女分産女合得男之半遺腹之男<lb/>
亦男也周丙身後財産合作三分遺腹子得二分細<lb/>
乙娘得一分如此分析方合法意李應龍為人子壻<lb/>
妻家見有孤子更不顧條法不恤幼孤輙将妻父膏<lb/>
腴田産與其族人妄作妻父妻母標撥天下豈有女<lb/>
壻中分妻家財産之理哉縣尉所引張乖崖三分與<lb/>
壻故事即見行條令女得男之半之意也帖委東尉<lb/>
<pb n="KR4d0340_SBCK_193-7b"/>
上周丙户下一宗田園干照并浮財帳目将磽腴美<lb/>
惡匹配作三分唤上合分人當<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>拈䦰僉<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>先索李<lb/>
應龍一宗違法干照毁扶附案<lb/>
　　鈆山縣禁勘裴五四等為賴信溺死事<lb/>
致死公事至檢騐而止檢騐有疑至聚檢而止賴信<lb/>
身死據聚檢官所申痕瘏惟左眉一擦痕兩膝各有<lb/>
一磕痕兩手十指指甲俱碎騐是溺水身死一船二<lb/>
三百人不能泅者皆不死而兩渡子獨溺死可見平<lb/>
日稔惡鬼得而誅此去年三月二十七日事也其日<lb/>
都保并買撲人與地分各不曽申亦無血屬之詞却<lb/>
<pb n="KR4d0340_SBCK_193-8a"/>
係本縣自行舉覺然單内明言渡子不量渡船力勝<lb/>
只要乞取燒香客人錢攬載既多船遂平沉亦足以<lb/>
見兩渡子身死之由賴進者乃死人賴信之父自厥<lb/>
子溺死了無一字經縣經隔一月至四月二十三日<lb/>
始經州行下而枝蔓之獄興矣騷擾本縣之人可也<lb/>
又擾及隣境之人将及一年賴進之訟愈健縣吏之<lb/>
訐愈行始則謂<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>班子用石抛打賴信下水繼又謂<lb/>
裴丙用拳打賴四左眉以聚檢格目考之拳痕擦痕<lb/>
要自不同豈可揑合遷就以擦為拳當職白首州縣<lb/>
見此等事多矣賴信溺死分明賴進受役勢家買撲<lb/>
<pb n="KR4d0340_SBCK_193-8b"/>
人渡交通縣吏妄于子死一月之後旋生枉死情節<lb/>
致興大獄知縣明不能察受教於吏本司隔遠止憑<lb/>
血屬偏詞當職若非親履兩縣亦未知上件曲折賴<lb/>
進從輕勘杖一百編管五百里一行人並放榜縣門<lb/>
推吏送饒州根勘帖問知縣及檢驗官失實之罪<lb/>
　　饒州司理院申勘到徽州都吏潘宗道違法交<lb/>
　　易事<lb/>
身為本州都吏違法強買同分人見争田産罪一也<lb/>
挾都吏之勢號令歙縣官吏曲㫁公事罪二也本司<lb/>
先勒令分析再行下詰責有追上决配之文意欲使<lb/>
<pb n="KR4d0340_SBCK_193-9a"/>
之退田還人免致紊煩而公然占吞陽為責退之辭<lb/>
隂行謀筭之計致使詞人嘵嘵不巳罪三也為勢家<lb/>
望青斫木患苦鄉里罪四也𬒳追久而不出罪五也<lb/>
免盡情根勘從輕次脊杖十五配徽州牢城<lb/>
　　饒州州院申勘南康衛軍前都吏樊銓冐受爵<lb/>
　　命事<lb/>
樊銓為都吏日将本軍已申朝廷摏下修城見錢叁<lb/>
萬貫妄以賑荒為辭将錢變為會㑹變為米既而曰<lb/>
米曰會皆羽化不存遂使前人之樁積一空本郡之<lb/>
緩急無備朝廷發下進武校尉綾紙與人抽拈衆人<lb/>
<pb n="KR4d0340_SBCK_193-9b"/>
各出錢物樊銓輒為暗<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>稱是自已拈得所積不義<lb/>
之財既富遂有仕宦之想徑将綾紙三部公部作進<lb/>
士書填且冐注吉州安福税監赴任攝職冐請俸禄<lb/>
其居鄉自稱税院轎馬出入前呵後殿恣為威風置<lb/>
買膏腴跨連隣境庒田園圃士大夫有所不如生放<lb/>
課錢令部曲擒捉欠債之人綳吊拷訊過於官法當<lb/>
職引上𬒳傷之人當廳驗視追送縣獄又以財力買<lb/>
嘱官吏欲反坐詞人以罪名以一吏之微盗用府庫<lb/>
錢物冐受朝廷爵命慿恃豪富侵削貧弱一郡之巨<lb/>
蠧也聞其志得意滿侍妾悉皆道裝隂設鈎致之術<lb/>
<pb n="KR4d0340_SBCK_193-10a"/>
濁亂衣冠之家干名犯分闔郡切齒擢髪不足數罪<lb/>
今且以本是胥吏而冐稱進士胃受進武綾紙監税<lb/>
省劄從條决脊杖二十刺靣配二千里州軍牢城牒<lb/>
饒州只令取上引㫁押發仍将胃受綾紙省劄繳申<lb/>
朝省乞行毁扶估到家業催申帳目候到撥付本軍<lb/>
為今歲揀荒之偹仍榜本軍<lb/>
　　建昌縣劉氏訴立嗣事<lb/>
田縣丞有二子曰世光登仕抱養之子也曰珍珍親<lb/>
生之子也縣丞身後財産合作兩分均分世光死而<lb/>
無子却有二女尚幼通仕者丞公之親弟珍珍其猶<lb/>
<pb n="KR4d0340_SBCK_193-10b"/>
子二女其姪孫男方丱角女方孩提通仕當教誨孤<lb/>
姪當拊恤二女當公心為世光立嗣今恤孤之誼無<lb/>
聞謀産之念太切首以己子世德為世光之後而撰<lb/>
藏世光遺囑二紙以為執手世俗以弟為子固亦有<lb/>
之必須宗族無間言而後可今争訟累年若不早知<lb/>
悔悟則此遺囑二紙止合付之一抹何者國家無此<lb/>
等條法使世光見存經官以世德為子官司亦不過<lb/>
令别求昭穆相當之人况不繇族衆不經官司之遺<lb/>
嘱乎通仕所以不顧條令必欲行其胷臆者不過以<lb/>
縣丞與世光皆不娶而姪與姪孫皆幼孤可得而欺<lb/>
<pb n="KR4d0340_SBCK_193-11a"/>
之耳在法諸户絶人所生母同居者財産並聼為主<lb/>
同居者且如此况劉氏者珍珍之生母也秋菊者二<lb/>
女之生母也母子皆存財産合聼為主通仕豈得以<lb/>
立嗣為由而入頭干預乎度通仕之意欲以一子中<lb/>
分縣丞之業此大不然攷之令文諸户絶財産盡給<lb/>
在室諸女又云諸已絶而立繼絶子孫於絶户財産<lb/>
若止有在室諸女即以全户四分之一給之然則世<lb/>
光一房若不立嗣官司盡将世光應分財産給其二<lb/>
女有何不可通仕有何説可以争乎若劉氏秋菊與<lb/>
其所生兒女肯以世德為世光之子亦止合得世光<lb/>
<pb n="KR4d0340_SBCK_193-11b"/>
全户四分之一通仕雖欲全得一分可乎往往通仕<lb/>
亦未曉法爲人所誤此通仕之謬也劉氏自丞公在<lb/>
時已掌家事雖非禮婚然憑恃主君恩寵視秋菊軰<lb/>
如妾媵然觀其前後經官之詞皆以丞妻自處而絶<lb/>
口不言世光二女見存知有自出之珍珍而不知有<lb/>
秋菊所生之二女所以蔡提刑有産業聼劉氏爲主<lb/>
之判而當職初覽劉氏狀所判亦然是欲併世光一<lb/>
分歸之珍珍此劉氏之謬也通仕劉氏皆縁不曉理<lb/>
法爲囚牙訟師之所鼓扇而不自知其爲背理傷道<lb/>
當職反覆此事因見田氏尊長鈴轄家書數紙亦以<lb/>
<pb n="KR4d0340_SBCK_193-12a"/>
昭穆不相當爲疑又云族中皆無可立之人可憐可<lb/>
憐又云登仕與珍郎自是兩分又云登仕二女使誰<lb/>
檯舉又云劉氏後生婦女今被鼓動岀官浮財用盡<lb/>
必是賣産一男二女斷然流下又云老來厭聞骨肉<lb/>
無義争訟須與族人和議書中言語無非切責通仕<lb/>
而通仕不悟乃執此書以爲證驗豈通仕亦不識文<lb/>
理耶當職今亦未欲遽䋲通仕以法如願依絶户子<lb/>
得四分之一條令可當廳責狀待委官勸諭田族并<lb/>
劉氏秋菊母子照前日和議姑以世德奉世光香火<lb/>
得四分之一而以四分之三與世光二女方合法意<lb/>
<pb n="KR4d0340_SBCK_193-12b"/>
若更紛拏止得引用盡給在室女之文全給與二女<lb/>
矣此立嗣一節也劉氏丞之側室秋菊登仕之女使<lb/>
昔也行有尊卑人有粗細愛有等差今丞與登仕皆<lb/>
巳矣止是兩箇所生母耳盡以縣丞全業付劉氏二<lb/>
女長大必又興訟劉氏何以自明兼目下置秋菊於<lb/>
何地母子無相離之理秋菊之於二女亦猶劉氏之<lb/>
於珍郎也人情豈相遠哉縣丞財産合從條令檢校<lb/>
一畨所為二分所生母與所生子女各聼為主內世<lb/>
光二女且給四之三但兒女各幼不許所生母典賣<lb/>
便檢校到日備榜禁約違法交易之人案呈本軍見<lb/>
<pb n="KR4d0340_SBCK_193-13a"/>
任官選委一員奉行尋具呈再奉判裘司理居官公<lb/>
平委本官唤上田族尊長<hi>制屬頗有私意干請司理可以義理曉之</hi>與通<lb/>
仕夫婦劉氏珍郎并秋菊二女當官勸諭本宗既無<lb/>
可立之人若将世光一分財産盡給二女則世光不<lb/>
祀矣通仕初間未曉條法欲以一子而永世光全分<lb/>
之業所以劉氏不平而争今既知條法在室諸女得<lb/>
四分之三而繼絶男止得四分之一情願依此條分<lb/>
析在劉氏珍郎與秋菊二女亦合存四分之一為登<lb/>
仕香火之奉取聫書對定狀申大凡人家尊長所以<lb/>
心忿者則欲家門安静骨肉無争官司則欲民間和<lb/>
<pb n="KR4d0340_SBCK_193-13b"/>
睦風俗淳厚教唆詞訟之人則欲蕩析别人財産離<lb/>
間别人之骨肉以求其所大欲通仕名在仕版豈可不<lb/>
體尊長之教誨官司之勸諭而忍以父祖之門户親<lb/>
兄之財産饜足囚牙訟師無窮之谿壑哉案録當職<lb/>
前後所判三本一付通仕兩付裘司理唤上劉氏珍<lb/>
郎及秋菊母子各給一本所有檢校一節司理獄官<lb/>
不可至外縣帖都昌王縣尉赴司理<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>共議一定之<lb/>
説前去檢校申如此區處劉氏必又與秋菊有争婦<lb/>
人無知但云我是丞妻汝是登仕之婢而不自知其<lb/>
身之亦妾也在法惟一母所生之子不許標撥今珍<lb/>
<pb n="KR4d0340_SBCK_193-14a"/>
郎劉氏所出二女秋菊所出既非一母自合照法標<lb/>
撥以息日後之訟再據劉氏訴立嗣事奉判前此所<lb/>
判未知劉氏亦有二女此二女既是縣丞親女使登<lb/>
仕尚存合與珍郎均分二女各合得男之半今登仕<lb/>
既死止得依諸子均分之法縣丞二女合與珍郎共<lb/>
承父分十分之中珍郎得五分以五分均給二女登<lb/>
仕二女合與所立之子共承登仕之分男子係死後<lb/>
所立合以四分之三給二女以一分與所立之子如<lb/>
此區處方合法意但劉氏必謂登仕二女所分反多<lb/>
於二姑兼登仕見未安塟所有秋菊二女照二姑例<lb/>
<pb n="KR4d0340_SBCK_193-14b"/>
各得一分於内以一分秃登仕安塟之費庶幾事體<lb/>
均一通仕者既欲以子繼登仕之後當拊恤劉氏秋<lb/>
菊母子當避嫌不得干預縣丞位下之事劉氏秋菊<lb/>
亦宜念通仕是縣丞親弟所分之業僅得八分之二<lb/>
與其立疎族不若立近親帖司理勸諭通仕使責狀<lb/>
在官除立嗣子上分之外不得干預兄位財榖仍責<lb/>
諸幹佃知委狀申日前欺主侵盗之罪姑照减降旨<lb/>
揮並免追究再犯追上重作施行併帖司理王縣尉<lb/>
将縣丞財産內珍郎與二妹作三分登仕一分各均<lb/>
分分柝申凖判當職雖如此書判尚恐教唆者煽動<lb/>
<pb n="KR4d0340_SBCK_193-15a"/>
劉氏欲為二女求添縁縣丞身後浮財籠篋皆是劉<lb/>
氏收管即不在檢校分張之數劉氏若果念縣丞篤<lb/>
愛兒女自當以此浮財貼助男女婚嫁比之登仕位<lb/>
下止得田産而並不得浮財已不勝其多矣併将司<lb/>
理勸諭尋呈押據帖再奉判據劉氏詞縣丞有二子<lb/>
二女除長子登仕係長子已身故外見存一子珍郎<lb/>
及二女皆劉氏所出外以法言之合将縣丞浮財田<lb/>
産並作三大分均分登仕珍郎各得一分二女共得<lb/>
一分但縣丞一生浮財籠篋既是劉氏收掌若官司<lb/>
逐一根索檢校恐劉氏母子不肯賫出兩訟紛拏必<lb/>
<pb n="KR4d0340_SBCK_193-15b"/>
至破家而後已所以今來所㫁止用諸子均分之法<lb/>
而浮財一項並不在檢校分張之數可以保家息訟<lb/>
僉<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>更開諭劉氏取願狀呈尋責據劉氏供狀呈奉<lb/>
判以法論之則劉氏一子二女合得田産三分之二<lb/>
今止對分餘以浮財准折可謂極天下之公平矣帖<lb/>
司理照所判奉行劉氏乃父之側室秋菊乃子之女<lb/>
使珍郎與二女乃叔行也姑行也秋菊所生之二女<lb/>
姪行也自是合有分别除浮財外所有田宅並照今來<lb/>
所判檢校分析申併帖王縣尉照應續據劉氏等訴<lb/>
家産事奉判此事當職累判千百言可謂明白訪聞<lb/>
<pb n="KR4d0340_SBCK_193-16a"/>
所委官裘司理母妻之家皆在都昌意有牽掣遂使<lb/>
已明白之事尚未予决牒新知郡索一宗案卷子細<lb/>
披閲别委無干礙清强官照元判監劉氏䓁分析申<lb/>
十日續據都昌王縣尉申品搭分析田　縣丞田宅財<lb/>
産事奉判田氏田産本司巳請都昌縣尉就本司分<lb/>
作八分牒軍唤劉氏母子并秋菊同赴本司拈䦰均<lb/>
分所有田通仕欲以子世德繼登仕之後昭穆不順<lb/>
本不應立以其係親房姑令繼絶仰本軍唤田世德<lb/>
與本生父通仕前來拈䦰如不肯來徑将此一分縣<lb/>
盡給諸女條法行悔之無及仍從本軍取通仕願狀<lb/>
<pb n="KR4d0340_SBCK_193-16b"/>
申併帖司理照應牒內再奉判如各人願就本軍拈<lb/>
䦰分析請備詞申續據田柏年狀昨與阿劉至争亡<lb/>
姪立嗣奉判田通仕執留登仕䘮柩在家以爲欺騙<lb/>
孤幼占據産業之地此何理哉今生者各巳有分析<lb/>
惟登仕䘮柩合爲理㑹東尉唤上劉氏秋菊就兩位<lb/>
兒女衆財之內截撥一項錢物爲登仕塟送之費切<lb/>
待行下軍縣責令族衆如法營辦通仕不得干預所<lb/>
有劉氏秋菊兩分母子自要相依而居於通仕者何<lb/>
干預兼通仕之子本不得立所有見撥一分産業行<lb/>
下本縣拘留候登仕塟訖劉氏秋菊并兒女各安居<lb/>
<pb n="KR4d0340_SBCK_193-17a"/>
訖通仕别無窺圗方得以其子承此一分繼據甲頭<lb/>
雷先幹人余德𥙿狀催訴上件事奉判此事甚不難<lb/>
决而淹延數月田制屬死於旅邸余徳𥙿又以疾告<lb/>
使提刑司有累月不决之訟亦本司之恥也人案並<lb/>
押下羅司理照已行監分析申五日余德𥙿係幹人<lb/>
本非家長豈有官司不爲予决却使幹人宰制主家<lb/>
之理請司理詳前後所判介意早爲分析申續據羅<lb/>
司理觧到分析關書共八本赴司乞印押責付各人<lb/>
請令奉判令各人領關訖僉<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>對定此一節呈如劉<lb/>
氏秋菊母子與通仕和允巳定仰責狀人案却将田<lb/>
<pb n="KR4d0340_SBCK_193-17b"/>
允懃一分闗書併行給付如未對定合候塟訖經本<lb/>
司請給僉廳㝷責據劉氏秋菊等與田通仕和允供<lb/>
狀僉㕔官書擬呈奉判行仍牒軍更請照本司巳行<lb/>
催建昌縣趣了塟事訖申<lb/>
　　都昌縣申汪俊達孫汪公禮訴産事<lb/>
俊達既無親的子孫則當來賣田骨以塟三䘮乃死<lb/>
者之幸也公禮既是俊達死後過房為孫所賣田骨<lb/>
係為乃祖掩骸又何訟為照蔡提刑已判行<lb/>
　　貴溪縣繳到進士翁雷龍公劄訴熊大乙将父<lb/>
　　死尤賴事<lb/>
<pb n="KR4d0340_SBCK_193-18a"/>
以雷龍公劄比前日狀詞筆迹濃淡真草縱横㣲有<lb/>
不同然其實一手所書兼雷龍前日經縣分析之詞<lb/>
無非謟佞知縣今来公劄又欲挾朝貴以<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>監司孰<lb/>
謂　公之門而出若而人哉見識如此當職深爲之<lb/>
羞愧合本合追治以昔人察見淵魚爲戒姑寢勿問<lb/>
帖請知縣勸諭今後不宜如此勿俾小人之計得行<lb/>
　　樂平縣汪茂元等互訴立繼事<lb/>
死者有兒有女豈有四世再從兄弟欲以其子雙立<lb/>
之理提刑司不比樂平縣汪伯仁押下司理院勘問<lb/>
假冩除附公據及過房書帖之人如實供當與闊略<lb/>
<pb n="KR4d0340_SBCK_193-18b"/>
或更隠諱枷勘及讀判汪伯仁不到奉判此必是本<lb/>
司見役公人有與之相爲表裏者楊季和且勘下杖<lb/>
一百今後呈覆書擬公事兩詞人並仰押在廳前聼<lb/>
候書判如已判而無人可讀示也定将當行人送鄰<lb/>
州勘取諸吏知委<lb/>
　續槀五十卷起淳祐已酉至寳祐戊午十年間之<lb/>
　所作也余少喜章句既仕此事都廢數佐人幕府<lb/>
　歴守宰庾漕亦兩陳臬事每念歐公夷陵閲舊牘<lb/>
　之言於聼訟折獄之際必字字對越乃敢下筆未<lb/>
　甞以私喜怒参其間所决滯訟疑獄多矣性懶収<lb/>
<pb n="KR4d0340_SBCK_193-19a"/>
　拾存者惟建溪十餘册江東三大册然縣案不過<lb/>
　民間雞蟲得失今摘取臬司書判稍緊切者為二<lb/>
　卷附於續藁之後昔曽南豐元豐類藁五十卷續<lb/>
　藁四十卷末後數卷如越州開湖頃畝丁夫齊州<lb/>
　糶米斗斛户口福建調兵尺籍貟數條分件例如<lb/>
　甲乙帳微而使院行遣呈覆之類皆著於編豈非<lb/>
　儒學吏事粗言細語同一機棙有不可得而廢歟<lb/>
　姑存之以示子孫開慶改元上已日克莊題<lb/>
<pb n="KR4d0340_SBCK_193-19b"/>
</p>
<p>
後村先生大全集卷之一百九十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_143-1a"/>
後村先生大全集卷之一百四十三<lb/>
　神道碑<lb/>
　　孟少保<hi>奉勅撰</hi>
孟氏之先自絳徙唐後徙隨之華陽公諱珙字璞玉<lb/>
高大父安嘗從岳王飛軍曾大父立累贈太子太保<lb/>
妣胡氏絳郡夫人大父林贈太子太傅妣白氏太寕<lb/>
郡夫人父宗政右武大夫鄂州江陵府都統制兼知<lb/>
棗陽軍累贈太師永國公諡忠毅廟壮烈妣馬氏冀<lb/>
國夫人郭氏唐國夫人公冀國所出忠毅第四子也<lb/>
國家自辛已後東南久安開禧初邊事始動然将材<lb/>
<pb n="KR4d0340_SBCK_143-1b"/>
亦出二十年間出奇賈勇守固戰克蔽遮國之西門<lb/>
繄忠毅之功公幼從父兵間出入必俱　嘉定戊寅<lb/>
虜㓂襄陽帥<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>忠毅禦之公料虜必窺樊城請布陣<lb/>
羅家渡以待虜至伏發死者大半帥又檄援棗陽<lb/>
嘗父子相失公望胡騎中有素袍白馬者識其為忠<lb/>
毅也急麾騎軍哭陣陣開而忠毅晚以功補授初品<lb/>
己卯虜聚粮械扵湖陽忠毅命公攻㧞之辛已辟光<lb/>
化尉癸未忠毅公薨扵棗陽今上寳慶乙酉差峽州<lb/>
兵馬監押丁亥辟京西第五副将權神勁軍統制權<lb/>
管忠順軍盖忠毅所招唐鄧蔡三郡壮士二萬餘人<lb/>
<pb n="KR4d0340_SBCK_143-2a"/>
江海縂之衆不安制司以公伐海公分其軍為三衆<lb/>
乃帖然紹定戊子公曰制閫剏平虜堰于棗陽溉田<lb/>
十萬頃立十十庄三轄使軍民分屯是年收十萬石又<lb/>
命忠順軍家自蓄馬官給藁榖孳生不計馬益蕃息<lb/>
己丑陞京西弟五正将棗陽軍駐劄縂轄本軍屯駐<lb/>
忠順三軍庚寅差京西兵馬都監丁唐國憂明年起<lb/>
復京西兵馬鈐轄棗陽軍駐劄仍縂制三軍壬辰以<lb/>
閫檄討武天錫平之癸已韃将那欒倴盞追元顔守<lb/>
緒逼蔡制閫慮其侵軼檄公戍鄧虜至敗之追至青<lb/>
塜吕堰又敗之以閫檄討武仙克之天錫者鄧人乘<lb/>
<pb n="KR4d0340_SBCK_143-2b"/>
虜乱聚衆二十萬為邊患公逼其壘一鼓㧞之其麾<lb/>
下斬天錫首以獻仙真定人聚衆亦二十萬後受金<lb/>
虜招為唐鄧行省與天錫鄧守移刺袁相倚角為金<lb/>
盡力欲迎守緒入蜀犯光化鋒剽甚聞公進兵轉而<lb/>
西移刺爰以鄧州張林以申州降仙将楊聚劉儀降<lb/>
公以仙虚實問儀儀言大寨在石穴山以馬蹬沙<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>
岵山三寨為保障又言必先破离金寨王子山寨則<lb/>
沙窩孤立矣公用其策盡破諸寨直擣石穴夷其衆<lb/>
仙遁去或言其能隱形二除鄂州江陵府副都統制<lb/>
賜金帶其冬以閫檄伐金初韃使王檝約共攻蔡且<lb/>
<pb n="KR4d0340_SBCK_143-3a"/>
求兵粮請師期或謂金垂亡宜執讐耻或言韃貪宜<lb/>
防後患議不央師以訪公公言倘國家事力有餘則<lb/>
兵粮可勿與其次當權以濟事不然金滅無厭将及<lb/>
我矣帥曰善吾計决矣用兵幾何公請二萬帥曰大<lb/>
將非公不可命公盡䕶諸将以米千石餉韃軍倴盞<lb/>
使人来迓公與射獵割鮮而飲遣先歸輕騎直造其<lb/>
帳倴盞喜取馬乳酹之且頻酌以飲公曰你殺得武<lb/>
仙賽因賽因者華言極好也得蔡降人言城中飢公<lb/>
曰虜已窘矣當畫地而守以防突圍我得東南韃得<lb/>
西北公語倴盞已戒南軍毋入北營汝亦當戒北軍<lb/>
<pb n="KR4d0340_SBCK_143-3b"/>
毋入南寨倴盞諾令其萬户張柔領八都魯五十人<lb/>
踰濠突城城中鈎二人以徃柔亦罣鈎公麾兵捄之<lb/>
池深飛劍斫鈎挾柔以出遂逼柴潭立柵衛城恃潭<lb/>
爲固外即汝河潭高扵河五六尺城上金字號樓伏<lb/>
巨弩相傳云岸下有伏龍人不敢近将士疑畏公召<lb/>
麾下飲再行曰柴潭非天造地設樓上伏弩能及逺<lb/>
而不可射近彼所恃此水决而注之涸可立待皆曰<lb/>
堤堅未易鑿公曰所謂堅者止築兩堤首耳鑿其兩<lb/>
翼可也潭果决實以薪葦過師端平甲午正月圍蔡<lb/>
踰兩月矣御札勉諭将士衆感激思奮公之先鋒向<lb/>
<pb n="KR4d0340_SBCK_143-4a"/>
南門至金字樓列雲梯令諸軍聞鼓則進馬義先登<lb/>
趙榮繼之公麾萬衆畢登殺偽元帥髙家奴使人視<lb/>
西北則金韃尚相持於土門水上乃開西門下吊橋<lb/>
邀倴盞入江海執偽參政張天綱以歸公問守緒所<lb/>
在天綱曰先覩西北城危即輿金壁置小竹屋環以<lb/>
薪草又往觀兵退而號泣自經曰死便火我連日兵<lb/>
交未克歛城破始火之時竹屋烟熖猶未絶公與倴<lb/>
盞拾其骨中分之得偽武元皇帝諡寳一玉帶一金<lb/>
銀銅印金銀牌各有差全師而歸擢建康府副都統<lb/>
制俄授主管得侍衛馬軍行司馬事閫檄䕶太常寺<lb/>
<pb n="KR4d0340_SBCK_143-4b"/>
簿朱楊祖閤門看班祗候林拓朝入陵諜云虜中傳<lb/>
南朝来争河南府哨馬巳及孟津陜府潼闗河南皆<lb/>
增屯設伏又聞淮閫刻日進師衆疑畏不前公曰淮<lb/>
東之師由淮泗沂汴非旬餘不達吾選騎疾馳不十<lb/>
日可竣事建師至東京吾巳歸矣於是宵征至龍門<lb/>
齋宿至于奉先縣陵下與二使奉宣御表時乆旱望<lb/>
陵上雲氣五色風雷大作一雨沛然數十里外元無<lb/>
雨也成禮而歸前既除馬帥而制閫奏留公襄陽兼<lb/>
鎮北軍都統制此軍乃公所招中原精鋭百載之士<lb/>
公漢北樊城新野塘鄧間凡萬五千餘人俄令<lb/>
<pb n="KR4d0340_SBCK_143-5a"/>
赴樞宻院禀議除帶御器械乙未兼主管侍衛馬軍<lb/>
行司公事時暫黄州駐劄朝辤上言卿名将之子破<lb/>
蔡滅金功績昭著公曰此宗社威靈陛下聖徳三軍<lb/>
将士之勞臣何力之有上問恢復奏云願陛下寛民<lb/>
力蓄人材以俟機㑹其夏兼知光州冬兼知黄州丙<lb/>
申春韃㓂黄兩耳山下瞰城中公跨山為城綿亘西<lb/>
北以䕶大城慮軍民雜處因高阜為兩堡曰齊<lb/>
安曰鎮淮以居諸　後屢攻皆敗之秋節制黄蘄<lb/>
光信陽四郡軍馬冬進兵觧蘄州圍韃㓂荆時㐮陽<lb/>
失守隨守張龜壽荆門守朱揚祖郢守喬士安皆委<lb/>
<pb n="KR4d0340_SBCK_143-5b"/>
郡去復守施子仁死江陵危急詔㳂江淮西遣援皆<lb/>
謂無踰公者公至荆虜㧞柵去分兩路一攻復州一<lb/>
散在枝江監利縣編筏窺江公遣外弟趙武等與虜<lb/>
戦躬往節度破砦二十四還被虜生口二萬虜増兵<lb/>
來又敗之以火箭焚虜二千艘虜不得逞而遁嘉熙<lb/>
丁酉封隨縣開國男擢高州刺史進忠州團練使兼<lb/>
知江陵府京西湖北安撫副使夏乞告改葬忠毅公<lb/>
於大治磁湖之間御札牌趣赴江陵仍令興國壽昌<lb/>
守臣津發秋除鄂州諸軍都統制冬韃酋<graphic n="KR1135" url="https://raw.githubusercontent.com/kanripo/KR-Gaiji/master/images/KR1135.png" mimeType="image/png"/>没觧犯<lb/>
漢陽境徘徊陽臺間公至沌口命諸将奮擊虜出境<lb/>
<pb n="KR4d0340_SBCK_143-6a"/>
去韃　酋口温不花入㓂蘄守張可大舒守李士逹<lb/>
各委郡光守董　臣以州降韃合三郡人馬糧械攻<lb/>
黄守玉鑑江帥萬文勝戦不利公入城軍民喜曰吾<lb/>
父来矣駐帳城樓指畫戦守虜刼民船千數謀渡江<lb/>
公命同鼎葛懐以戰艦衡虜陣虜亂欲引船遁鼎乗<lb/>
風揚帆薄北岸四面合擊獲舟二百艘虜奪我東堤<lb/>
公斬主将叱池深約移晷收復深選壮士陷陣諸軍<lb/>
踵之遂復東堤虜添回回河西兵公夜遣劉全等分<lb/>
七路刼砦虜驚優自相攻擊虜晝夜穴城公扵城内<lb/>
築月城又掘萬人坑廣八十餘丈虜焚圑樓城危甚<lb/>
<pb n="KR4d0340_SBCK_143-6b"/>
而士殊死戦上朌親札曰卿等分提虎旅共保齊安<lb/>
郤敵盡忠朕心嘉尚卿等宜一乃心力早䇿雋功賜<lb/>
卿等金椀各一戦守将士天寒不易今遣京會三十<lb/>
萬貫等弟支犒公益以白金昐之歲暮韃軍闘死者<lb/>
凍死者遁㱕者十七八戊戌春韃遣八都魯突城入<lb/>
悉墮坑中我軍自月城上砲擂俱下虜不能支觧去<lb/>
除寕逺軍承宣使帶　御器械鄂州江陵府諸軍都<lb/>
統制閫帥入奏公兼留司事依舊承宣使除樞宻副<lb/>
都承旨京西湖北路安撫制置副使兼知岳州兼督<lb/>
視留府事復郢州荆門軍巳亥復信陽軍樊城襄陽<lb/>
<pb n="KR4d0340_SBCK_143-7a"/>
府依舊承宣使除樞宻院都承㫖兼知鄂州復光化<lb/>
軍兼湖廣縂領冬韃㓂䕫州公䇿虜必道施黔以透<lb/>
湖湘分兵屯㱕峡施韃酋搭海圍哨開逹公塞徑路<lb/>
防灘淺虜潛師夜渡萬州湖灘公曰督府請自提兵<lb/>
西上虜廹㱕州大堙寨知我有備而還公駐兵岳陽<lb/>
條上流備禦宜為三層藩籬乞剏制副司及移闗外<lb/>
都統一軍於䕫任倍萬以下江面之責為苐一層備<lb/>
鼎澧為第二層備辰沅靖郴桂為第三層請峡州松<lb/>
滋各屯萬人舟師隷焉每州屯三千人鼎澧辰靖各<lb/>
屯五千人郴桂各屯千人如是則江面可保又言四<lb/>
<pb n="KR4d0340_SBCK_143-7b"/>
川帥臣賊末來則一意<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>槖賊一至則四散奔避事<lb/>
甫定則連章請罪梱載東下雖置之嶺海猶不失其<lb/>
為多貲安開之客乞責敗事之人以功贖過其論戰<lb/>
守大計如此庚子進隨縣開國子制拜寕武軍節<lb/>
度使四川宣撫使兼知夔州兼節度㱕峡鼎澧見戌<lb/>
軍馬進封漢東郡開國侯兼京湖安撫制置使公控<lb/>
辤者九韶不允者三賜御札者二略曰韃㓂坤維帥<lb/>
相矛盾不能都攘師無紀律反為潰亂虜得深入迫<lb/>
我上流欲得夷狄知姓名兵将服智略者往鎮壓之<lb/>
搏采於衆母以踰卿此豈尋常委寄之比又曰卿言<lb/>
<pb n="KR4d0340_SBCK_143-8a"/>
蜀事之難是固難矣不難無以見人傑卿宜勇扵一<lb/>
行詎可猶豫未决三層之說是見規摹素定凡有邊<lb/>
機利害可奏來公不敢辤九月領宣撫使事妙簡吳<lb/>
蜀之彦參錯幕府時四川制置使棟隆之副使彭大<lb/>
雅不咸公責之曰國事如此勇於私闘獨不愧亷藺<lb/>
之風乎二閫大慙黎守闕師古申大理國請道黎雅<lb/>
入貢公報此玉斧所畫大理自通邕廣不宜取道州<lb/>
蜀郤之俄詔公留京湖隃制蜀事力辤辛丑春宣閫<lb/>
結局依舊寕武軍節度使京湖安撫制置大使兼夔<lb/>
路制置大使以夔路隷夔路制司利潼成都三路隷<lb/>
<pb n="KR4d0340_SBCK_143-8b"/>
四川制司公曰蜀事病於事權之分今罷副司權既<lb/>
㱕一不當更分夔路兼本路屯田大使始至軍無宿<lb/>
儲公大興屯田調夫築堰募農給種如昔行之棗陽<lb/>
者縻錢四十六萬緡三萬四千石粟首秭㱕尾漢口<lb/>
為屯二千為庒百七十為頃十萬起建閫迄壬寅計<lb/>
收九十三萬石有奇上屯田本末與所減劵食之數<lb/>
降詔奨諭進師公安築沙市城江陵諸軍乞合祀趙<lb/>
公方及樊劉孟扈四都統孟即忠毅也公泫然從之<lb/>
作集忠廟壬寅建公安南陽二書院拜檢校少保依<lb/>
前寕武軍節度使京湖安撫制置大使夔路䇿應大<lb/>
<pb n="KR4d0340_SBCK_143-9a"/>
使進封漢東郡𨳩國公癸卯春觧䕫路制置大使事<lb/>
余玠宣諭四川過松滋公一見如舊玠欲荆閫通融<lb/>
事力公餉以屯田米十萬石春還岳陽秋進師江陵<lb/>
甲辰春兼知江陵府公謂僚佐此着非也彼若以兵<lb/>
綴我上下流急将若之何乙巳再乞祠不允既兼郡<lb/>
歎曰江陵所恃三海不知沮洳之地有愛变為桑田<lb/>
者虜一鳴鞭即至城外盖自城以東古嶺先鋒渡直<lb/>
至三汊畧無限隔遂選僚属修内隘十有一别作十<lb/>
隘於外有距城数十里者沮漳之水舊自城西入江<lb/>
乃障而東之俾繞城北入扵漢而三海遂通為一隨<lb/>
<pb n="KR4d0340_SBCK_143-9b"/>
其高下為櫃蓄泄三百里間渺然巨浸土木之工百<lb/>
七十萬民不知役繪圖上之御札稱奨公以身鎮江<lb/>
陵兄璟帥武昌故事無兄弟同處一路者乞㱕田不<lb/>
允二書院成公奏㐮蜀蕩析士無所㱕蜀士聚扵公<lb/>
安襄士聚扵鄂渚臣即兩處各屋六十間以沒官田<lb/>
屋地隷焉公安田歳入二千石有奇山澤間架之利<lb/>
可二百萬歲養百二十員鄂渚田歲入六千石有奇<lb/>
山澤所入可四百萬歲飬百四十員擇有學行者為<lb/>
山長貳以堂長季試而旬課之暇則習射中者有賞<lb/>
竊見江西宗濓精舍鷺洲書院皆蒙聖恩錫以宸<lb/>
<pb n="KR4d0340_SBCK_143-10a"/>
翰臣敢援近比以請上洒奎墨以賜丙午自春迄秋<lb/>
秋五乞祠不允初公招鎮北軍駐襄陽李虎王旻之<lb/>
閧軍亂鎮北亦潰韃每驅為前鋒公謂此輩去非其<lb/>
罪乃以帛書金幣招之降者不絶至是河南行省范<lb/>
用吉宻通降欵以所受偽吉為質公白扵朝廟論難<lb/>
之公歎曰三十年收拾中原人心今志不克伸矣病<lb/>
遂革九月乞休致授檢校少師寕武軍節度使致仕<lb/>
漢東郡開國公以九月戊午終扵江陵府治年五十<lb/>
二是月有大星隕扵境内聲如雷薨之夕大風發屋<lb/>
折木遺表聞上震悼輟視朝一日賻銀絹一千疋兩<lb/>
<pb n="KR4d0340_SBCK_143-10b"/>
加五百疋兩特贈少師丁未葬扵壽昌軍武昌縣金<lb/>
紫山公官自一尉至三少爵自封男至郡公自三百<lb/>
户至三千四百户實封八百户皆以戦功自致薨後<lb/>
三贈至太師封吉國公以子陞朝配定襄郡夫人彭<lb/>
氏二男之經左武大夫濠州圑練使帶玉器械知辰<lb/>
州之縉紳童子科敕賜童子舉出身今以通直郎直<lb/>
秘閣新知寳慶府二女長適武功大夫左領軍衛将<lb/>
軍權發遣栁州王該次後公六年卒孫男七人淵澄<lb/>
溥浩沆潛一未名孫女二人曽孫男一人已酉荆襄<lb/>
流寓父老請建廟議諡立碑詔下其事太常定廟額<lb/>
<pb n="KR4d0340_SBCK_143-11a"/>
曰威愛博士翁甫考功郎官陳堅請諡曰忠襄惟宰<lb/>
上之碑學士院久未克為公二子請不巳夫天子命<lb/>
詞臣克荘曰汝為之乃按公年譜參以耳目聞見著<lb/>
其大者扵碑盖嘗反復公平生而有感焉嗟夫元顔<lb/>
氏之襄久矣其失燕而徙汴也議者尚欲存之以捍<lb/>
韃及其盡失中原而栖扵區區之蔡也其勢與力不<lb/>
足以捍韃明矣而前諭猶未改至公始明其為國讐<lb/>
提偏師覆巢穴夷種類俘寳玉献於廟社豈不足以<lb/>
雪粘斡亂華之恥慰祖宗在天之靈哉當元顔氏<lb/>
之存邊患未嘗一日寛謂韃始暴吾邊者非也盖炎<lb/>
<pb n="KR4d0340_SBCK_143-11b"/>
紹名將張俊勤主之勞大矣晚有附和議之愧劉錡<lb/>
順昌之功高矣或有無英㮣之評公破蔡守黄無<lb/>
晚張劉及上問和議則曰臣介胄之士只當言戰不<lb/>
當言和其英㮣又如此自昔將師通患貪功也放<lb/>
利也忌能也慢士也公先入蔡開関納韃北軍大掠<lb/>
我師秋毫無犯倴盞雖胡人然與公共事七十餘日<lb/>
獨知尊敬豈非其器識徳度有以折伏之歟暮年援<lb/>
儒帥伐已闢精舍養士則近世一人而巳公用兵先<lb/>
計後戦故能必勝乗碑見危致命故能堅守至於料<lb/>
敵慮患瞭如蓍蔡謂城都非制帥駐足之地宜徙重<lb/>
<pb n="KR4d0340_SBCK_143-12a"/>
慶謂虜必由間道渉湖南江西之境先事而言其後<lb/>
皆驗其鎮上游也㳂流風寒之處一一置屯終公之<lb/>
身邊人按堵去之十年後人始有吝費神戌者江防<lb/>
既撒虜遂偷渡荆楚之人至今思之公幼不好弄壮<lb/>
忠憤激發晚澹泊灰槁視聲色貨利如嚼蠟所臨方<lb/>
面參佐部曲白事献䇿言人人殊公徐以片語折衷<lb/>
衆志皆㥦謁士游容老校退卒壹以恩意附接名位<lb/>
雖重惟建鼔旗衙将吏生　凛然反退掃一室則爐<lb/>
薫書卷隐几危坐若蕭然事外者其學䆳扵易六十<lb/>
四卦各係四句名警心易賛向使公不為世務所泊<lb/>
<pb n="KR4d0340_SBCK_143-12b"/>
尋徴之功不減輔嗣矣亦喜禪學與名衲游自號無<lb/>
庵天子大書其扁克荘念端平初與公同朝及公以<lb/>
馬帥往戌淮右猶及祖餞歲晚奉詔秉筆表阡乃<lb/>
系以銘銘曰當禧嘉際力扞隨棗為國虎臣實公嚴<lb/>
考公髪未燥從翁兵間迄纘戎功繼登将壇有武有<lb/>
文且戰且守守緒燔死不花潰走雪戴天耻全參夘<lb/>
城㐮鄂底定建閫江陵分兵戌淮船粟餉蜀苟利社<lb/>
稷如衛頭目某地險隘某處磧灘布列砦艦蔽遮風<lb/>
寒踰八十年猘不南吠酋長相戒曰彼有備古有上<lb/>
毉灼見病源其人往矣而方猶存三層之説䆒極標<lb/>
<pb n="KR4d0340_SBCK_143-13a"/>
本倘修其方亦今盧扁申甫之生惟嶽降靈祖葛之<lb/>
死有星隕管曷不七十繪麟閣像曷不八十載鴨渌<lb/>
上武昌之栁萬山之碑豈無他人二公之思公視二<lb/>
公其賢相類孰為此評荆楚之士公有羙子各乗朱<lb/>
輪維忠維孝以燾後人<lb/>
　　寳學顔尚書<lb/>
端平甲午余始有列扵朝與員嶠顔公同升尋皆去<lb/>
國三十年間出處聚散不常然情好如一日公小余<lb/>
一歳先挂其冠余以此愧公獨往敬公高致意公輕<lb/>
趙孟之貴必享松喬之壽俄而仙去余告老得㱕則<lb/>
<pb n="KR4d0340_SBCK_143-13b"/>
聞公将葬既發書吊之於是其孤興祖奉家傳来請<lb/>
銘公顔氏諱頥仲字景正漳州龍溪人曽祖實贈正<lb/>
議大夫妣陳淑人祖師魯寳文閣學士通議大夫贈<lb/>
光禄大夫諡定肅妣永嘉郡薛夫人父徹奉議郎知<lb/>
永福縣贈少傅妣魏國鄭夫人乾淳間侍從極天下<lb/>
選定肅在其間尤號名臣公幼英晤定肅鍾爱　以<lb/>
遺澤授通任郎厯寕化尉環邑皆溪峒公與隅縂約<lb/>
不差孤卒下卿非急遽不發文引衆感悗劇盗廖竊<lb/>
嘯公单馬迹捕隅縂助之盡獲首從論賞班改承務<lb/>
郎再轉爲西安丞民有争水利死者凶身逸去蔓<lb/>
<pb n="KR4d0340_SBCK_143-14a"/>
延平人憲委公覈實屏騎微服訪知其人捕論如法<lb/>
疑獄遂决某甲豪霸一方衆訟之公適攝縣以属吏<lb/>
夕暴疾死憲疑焉移江山主簿民遮道不散憲詰之<lb/>
皆曰權縣為我儂除害適為身累憲聞其語曰我為<lb/>
汝等留之民懽迎公㱕除知西安縣創義役立規約<lb/>
至今行之後每經從父老必持酒食勞輿隷丁魏國<lb/>
憂調衡山縣未上兩浙轉達司幹辦公事遷通判<lb/>
臨安府除将作監主簿知嚴州錢楮中半之全初行<lb/>
吏民震恐公力争曰郡人納純用楮而責以見　是<lb/>
强其所無也又曰忤旨獲戾罪止一身便文自營害<lb/>
<pb n="KR4d0340_SBCK_143-14b"/>
延千里朝廷不能奪令用全楮觧發明年乙未入為<lb/>
司農丞攝金部郎官除直秘閣兩浙轉運判官禁旅<lb/>
失伍都人不安公行諸營諭之曰輦轂之下渠敢率<lb/>
爾聲喏言樞掾行㨂汰之嚴廷紳靳御教之費衆遂<lb/>
<graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>
                    <graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>公曰朝家當有處分姑静以俟衆肅然無譁除<lb/>
户部郎兼知臨安府浙西安撫卒猶誶語公曰昨者<lb/>
撫諭從權弭變爾今事定宜討有罪以尊國體宻諭<lb/>
主帥物色鼓倡之尤者誅之詔書褒美略云爾将漕<lb/>
闕下聲采奮厲撫虎兕之出柙知牛羊之求牧兼組<lb/>
彈壓都人安之而國勢増鼎吕之重左曹輸對言<lb/>
<pb n="KR4d0340_SBCK_143-15a"/>
邇者火土交陵金月相守流星隕太白見訊諸占書<lb/>
其言可畏而君臣上下晏若平時願嚴恭寅威以弭<lb/>
變又言紀綱者國之命脉二十年來紀綱蕩然宜絶<lb/>
宫中辦降杜傍蹊私請以捄其弊進将作監仍兼府<lb/>
事輪對言今日兵驕楮賊良由寛而不嚴致玩之漸<lb/>
散而不歛積輕之源上曰軍民有争當分曲直不可<lb/>
始息公奏敢不迎遵聖訓上又曰楮尚折閲公奏物<lb/>
少則貴多則賤近印造數多知散而不知歛臣謂約<lb/>
浮就實全在節用又言中外弊事甚悉毎奏上輙稱<lb/>
善明年丙申進太府少卿京尹如故嘉熙改元以直<lb/>
<pb n="KR4d0340_SBCK_143-15b"/>
秘閣奉武夷祠除廣西轉運判官首奏乞罷海外四<lb/>
州熙豊塩本錢云四州塩賤如泥官不請於本司而<lb/>
有本錢之輸民不苦於淡食而有敷買之優户口耗<lb/>
盗賤繁職此之由百年弊法徒以錢係上供莫敢更<lb/>
變乞求住罷帥司願撙節為四州𥙷觧又乞罷二十<lb/>
五州身丁錢云丁錢始於伍季每丁十文既而加倍<lb/>
至十倍百倍米亦如之逺民以有身為患有子為累<lb/>
竄扵蠻徭逸為盗賤實官吏驅之乞併蠲免二事皆<lb/>
報三年令赴行在奏事言今日旱被數路潮齧而隄<lb/>
岸民死於虜死於盗死於飢而赤子不聊生今年䧟<lb/>
<pb n="KR4d0340_SBCK_143-16a"/>
襄明年失蜀又明年破淮而長江為邊面國勢岌岌<lb/>
如此乞下哀痛之詔風厲有位革舊圖新以回天意<lb/>
除太府卿兼敕令所刪修官遷司農卿兼左司四<lb/>
年兼權户部侍郎以直寳謨閣知寕國府其捄荒行<lb/>
楮寛征恤民一如嚴陵之政淳祐改元除浙東提刑<lb/>
尋以舊職奉崇禧祠公嘗援司馬公訓儉之語乞賜<lb/>
御書徳美二字以名其堂至是震奎揮賜身雖退而<lb/>
上眷不忘如此二年起知泉州三年以秘閣修撰兼<lb/>
福建提刑泉田少人稠民賴廣米積濟客舟至則就<lb/>
糴倅主軍餉亦就糴焉姦駔射利盡攬客舟于家與<lb/>
<pb n="KR4d0340_SBCK_143-16b"/>
倅吏相表裏某舟合糴若干率虚申妄喝高下在口<lb/>
米價益穹客舟細民苦之又創上溪和糴之名且令<lb/>
諸刹抱糴輸官産户寺院亦苦之公素知其然革去<lb/>
舊弊歡聲雷動爲浮屠事以報者數千人他如貸租<lb/>
税平㮣量禁和買養孤老掩骸骼視公先定肅王<lb/>
梅溪真西山遺愛有光焉去郡攀卧者塞途四年與<lb/>
祠起知温州明年遷右文殿修撰知慶元府㳂海制<lb/>
置副使海鄉細民資砂岸營口腹龍㫁者以抱納㣲<lb/>
入啗官司而擅衆利公奏州郡豈較此數萬緡坐視<lb/>
海民困苦而不捄悉行蠲弛桃花定海兩渡民旅樵<lb/>
<pb n="KR4d0340_SBCK_143-17a"/>
牧必由之塗歲納官錢萬計監專篙梢誅求不與焉<lb/>
公奏罷官渡從民便錢隷它司者郡為代輸濬　十<lb/>
里渠及慈溪定海港堰學宫書籍器服一新飾齊<lb/>
宫諸老祠行鄉飲禮六年䛇公職事修舉陞集英殿<lb/>
修撰制置使七年除寳章閣待制因任歲旱遣百餘<lb/>
艘往廣浙收糴郡倉低價折納甲户按籍勸分計境<lb/>
内曰十萬六千口排日賑糶以官倉及俸米倡不足<lb/>
以甲戸富啇均認之數濟之又不足則以廣浙之米<lb/>
濟之猶不足奏乞常平二萬餘石半濟半糶詔俞其<lb/>
請全活甚衆新進思堂御書其扁八年除兵部侍郎<lb/>
<pb n="KR4d0340_SBCK_143-17b"/>
以某職奉某祠十二年以刑部侍郎召内引奏事言<lb/>
臣厯閩浙𬒳水之郡建為甚劍次之衢嚴又次之願<lb/>
更加賑恤兼敕令所詳定官除權兵部尚書俄權刑<lb/>
書兼知臨安府被旨入對上曰卿再尹神臯施行有<lb/>
序朕甚嘉歎又曰近日破楮少否公奏檢點所賣酒<lb/>
以十分為率二分用破禇税務亦行用因及大政上<lb/>
曰卿措置極是将退公言臣再尹天府年邁及衰時殊<lb/>
事異恐無以副陛下之任使上曰卿勉旃職守公之<lb/>
奏陛下主<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>扵上庻幾少臣展布扵下上曰宣諭有<lb/>
不可行者回奏不妨都人素習公條教坐以無事明<lb/>
<pb n="KR4d0340_SBCK_143-18a"/>
年冬擢吏部尚書以寳華閣學士提舉玉隆萬夀宫<lb/>
漳前輩李全州享伯六十四而謝事劉元城以比歐<lb/>
陽公永叔范公景仁公常慕其人自天宫歸甫稀年<lb/>
即抗章請老與親朋杖履往還若未嘗貴顯者名其<lb/>
圃曰畝示不忘憂愛之意雖已退休鬚髪雪如忠然<lb/>
童顔秀眉精采奕奕居里强扵爲善凶年施義将詔<lb/>
歳倡義試爲桂㽵以助計偕者里中圯橋壊道皆募<lb/>
衆繕葺耆儒勝士率子姪北面焉晨起讀書内典數<lb/>
卷以爲常屬疾初無甚苦口授遺表時方晴霽雷𧺫<lb/>
西北而公薨表聞贈四官依條與致仕遺表恩賻銀<lb/>
<pb n="KR4d0340_SBCK_143-18b"/>
絹如格公生扵淳熙戊申殁扵景定壬戍六月壬子<lb/>
淑人趙氏先十九年卒男一人興祖承事郎主管西<lb/>
外睦宗院孫一人一龍承務郎初公葬淑人扵郡東<lb/>
鶴鳴之原至是興祖卜以其年十二月庚午奉公之<lb/>
柩合祔余觀近之逹官貴人率自厚其身潤其屋而<lb/>
已公獨以尊祖合族為心弟圭仲廸功郎興寕令姪<lb/>
輝祖承務郎監<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>頭倉象祖廸功郎賀州户曹榮祖<lb/>
承務郎廣州塩倉姪孫泳廸功郎福州録參皆公所<lb/>
任常情以為難者又觀進之材臣能吏不過為<lb/>
充府庫為國家興筦權而已公獨以民為重嚴之解<lb/>
<pb n="KR4d0340_SBCK_143-19a"/>
金楮也瓊崖儋萬之蠲鹽本錢也二十五州之晚身<lb/>
丁也鄞之罷砂岸與二渡也紓一方之痛有百年之<lb/>
思桑大夫之徒聞風可以愧矣自昔随世就功名之<lb/>
士或希合時好而失節或酣豢榮禄而忘返公奏對<lb/>
每以内降橈外庭之權宣輸掣臺府之肘為諫方進<lb/>
為而遽退既遂不復進其見扵言論風㫖離合去就<lb/>
之際如此家法尤嚴以身帥先晚作訓子諭族二篇<lb/>
上引聖經賢傳次舉前言往行鑿乎桑麻榖粟今之<lb/>
言也公少與長公耆仲齊名長公踵世科仕至檢正<lb/>
列卿先平公嘗以聲律魁江東漕薦㑹櫂京倅有職<lb/>
<pb n="KR4d0340_SBCK_143-19b"/>
于貢闈不得試其才學有未䆒盡者初定肅公終扵<lb/>
吏書年七十五公爵興壽皆與之同時人榮之員嶠<lb/>
公自號云銘曰世儒泥古習見故常投之肯綮其刄<lb/>
缺芒世吏趍時自詭富强譬諸刈蔡其根必傷偉㦲<lb/>
顔公知柔知剛扣<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>底智出肘後方入從出藩赫赫<lb/>
煌煌于睦于桂于鄞于杭賦中和政熙然春陽弭<lb/>
呼吸變凛然風霜都人說尹至今不忘其在上前論<lb/>
事慨慷宜肅紀律宜存紀綱蠲弛之奏仁言琅琅與<lb/>
國基祚相為乆長伯仲敬尊奴隷孔桑晚避氷山掩<lb/>
鼻蹇裳徑抽手板還政事堂北陌東阡杖屨徜徉松<lb/>
<pb n="KR4d0340_SBCK_143-20a"/>
無曲枝菊有晚香教行扵家徳熏於鄉訓子諭族詞<lb/>
嚴意荘如萬石君子孫其昌惟公大節終始有光鶴<lb/>
鳴之阡冠劍所藏乃述斯銘掲扵高岡安知異代無<lb/>
蔡中郎吾言可徵公未嘗亾<lb/>
後村先生大全集卷之一百四十三<lb/>
<pb n="KR4d0340_SBCK_143-20b"/>
</p>
<p>
</p>
  </div>
</body>
</text>
</TEI>
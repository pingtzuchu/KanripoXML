<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_004-1a"/>
後村先生大全集卷之四<lb/>
　詩<hi>南嶽第三藁</hi>
　　　贈徐相師<lb/>
許負遺書果是非子憑何處説精微使君豈必如椰<lb/>
大丞相元来要瓠肥袖闊日常籠短刺肩寒春未換<lb/>
單衣半頭布袋挑詩卷也道游方賣術歸<lb/>
　　　送孫夢宫<lb/>
大帝開江左無錐與逺孫自言埋戰地也勝活侯門<lb/>
短褐邊風緊孤舟海浪翻知它三尺劍携去報誰恩<lb/>
　　　寄何立可提刑<lb/>
<pb n="KR4d0340_SBCK_004-1b"/>
故人握節守齊安聞説邊頭事愈難赤手募丁修險<lb/>
隘白頭擐甲禦風寒半腰城甫包圍畢一把兵皆點<lb/>
摘殘收得去年書在架憶君燈下展來看<lb/>
　　　和曽使君喜雨<lb/>
雄烏忽變作雌電太守為壇水畔祠多謝龍公來挹<lb/>
彼寄聲風伯莫吹之麥殘黑穟差偒晚秧出青鍼未<lb/>
過期想見鈴齋聞點滴銀鈎滿紙又成詩<lb/>
　　　送饒司理端學<lb/>
一郡夸饒掾才名果不虚忽聞歸去勇極恨徃還踈<lb/>
囚戴公平徳奴擔性理書京華逢舊友為説閉門居<lb/>
<pb n="KR4d0340_SBCK_004-2a"/>
　　　贈防江卒<lb/>
陌上行人甲在身營中少婦淚痕新邊城桞色連天<lb/>
碧何必家山始有春<lb/>
　　　二<lb/>
壮士如駒岀渥洼死眠牖下等蟲沙老儒細爲兒郎<lb/>
說名将皆因戰起家<lb/>
　　　三<lb/>
昨者邳徐表奏通聖朝除吏徧山東新來調卒防秋<lb/>
浦又與山東報不同<lb/>
　　　四<lb/>
<pb n="KR4d0340_SBCK_004-2b"/>
身属嫖姚性命輕君看一蟻尚貪生無因喚取談兵<lb/>
者來向橋邉聽哭聲<lb/>
　　　五<lb/>
戰地春來血尚流殘峰缺堠滿淮頭明時頗牧居深<lb/>
禁若見闗山也自愁<lb/>
　　　六<lb/>
一炬曹瞞僅脱身謝郎棋畔走符秦年年拈起防江<lb/>
字地下諸賢會笑人<lb/>
　　　哭黄直卿寺丞<lb/>
久在文公几杖旁暮年所得最精詳貪甘香火辭符<lb/>
<pb n="KR4d0340_SBCK_004-3a"/>
竹病整衣冠坐簀床壮士軍中悲亮死先生地下惜<lb/>
回亾法雲破寺三間屋却有門人逺赴䘮<lb/>
　　　二<lb/>
當年出塞共臨戎箭滿行營戍火紅督府凱旋先請<lb/>
去堅城築就獨無功身謀彼此皆迂濶國事中間偶<lb/>
異同莫恠些詞含哽噎在時曾賞小詩工<lb/>
　　　不寐<lb/>
萬户千門盡擁衾據梧展轉看横參不知身巳成衰<lb/>
證枉𬒳人疑是苦吟周漢前書忘記憶乾坤外事強<lb/>
思尋華山老子差堪語安得呼來論此心<lb/>
<pb n="KR4d0340_SBCK_004-3b"/>
　　　寄夔漕王中甫<lb/>
舊嵗書猶至漢陽新年夢已隔瞿<graphic n="KR1875" url="https://raw.githubusercontent.com/kanripo/KR-Gaiji/master/images/KR1875.png" mimeType="image/png"/>西人久苦供軍<lb/>
費南士專營出峽裝塵暗三邉途尚梗身游萬里鬂<lb/>
應蒼蜀山聞説多仙者試為余求辟榖方<lb/>
　　　送章通判<lb/>
半刺已官尊常時讀魯論身居恭叔里心在晦翁門<lb/>
貧士来遮路詩人送出村君能齊得䘮何必戀華軒<lb/>
　　　旱蓮一首<lb/>
晴久方池可跣行萍枯惟有草縱横朱葩未見叢叢<lb/>
折緑柄纔看寸寸生悴若放臣臨楚澤厄於學士蹈<lb/>
<pb n="KR4d0340_SBCK_004-4a"/>
秦坑輸它杭越花如錦畫舫名姝夜按笙<lb/>
　　　辭桂帥辟書作<lb/>
一昨聞公幕府開夢魂頻繞嶺頭梅久抛鞾袴辭軍<lb/>
去忽有弓旌扣户來茅舍相過争借問荷衣欲岀却<lb/>
徘徊舊時檄筆今焚棄孤負黄金百尺臺<lb/>
　　　聞何立可李茂卿訃<lb/>
𥘉聞邊報暗吞聲想見登譙與虜爭世俗今猶疑許<lb/>
逺君王元未識真卿傷心百口同臨穴極目孤城絶<lb/>
救兵多少虎臣提将印誰知戰死是書生<lb/>
　　　二<lb/>
<pb n="KR4d0340_SBCK_004-4b"/>
何老長身李白鬚傳聞死尚握州符戰埸便合營雙<lb/>
廟太學今方出二儒史館何人徴逸士羽林無日訪<lb/>
遺孤病夫疇昔曾同幕西望關山涕自濡<hi>二君皆舊同官</hi>
　　　夏旱一首<lb/>
滿望梅天雨誰知日轉驕畦蔬新住摘盆樹久停澆<lb/>
粟貴粮困盡泉乾汲路遥未遑憂世事灾已到顔瓢<lb/>
　　　憶藕一首<lb/>
昔過臨平召伯隄小舟就買藕尤竒如拈玉麈凉雙<lb/>
手似瀉金莖嚥上池好事染紅無意緒癡人蒸熟減<lb/>
風姿炎州地狹陂塘少渇死相如欠葯醫<lb/>
<pb n="KR4d0340_SBCK_004-5a"/>
　　　夜飲方湖<lb/>
貪聽月下小叢歌擲去金蕉吸碧荷四面凉如浮震<lb/>
澤五更渇欲挽斜河古稱賢達誰存者今不懽娯奈<lb/>
老何長笑峴山空感慨羊公湛軰兩消磨<lb/>
　　　哀江帥張常<lb/>
關破壘何堅傷心援不前生居諸将下死在衆人先<lb/>
憤極拳雙握創多體少全豈無人䇿應擁纛坐江邊<lb/>
　　　二<lb/>
昔我居戎幕爲侯論戰勲齋旄俄烜赫書札尚殷勤<lb/>
國難忠方見天高事未聞九江殘部曲暗哭故将軍<lb/>
<pb n="KR4d0340_SBCK_004-5b"/>
　　　瀑上值雨<lb/>
絶頂嵐烟合危亭畧見簷不知山雨過但覺瀑流添<lb/>
悲壮張瑶瑟迷濛展畫縑野人雙草履來徃任泥霑<lb/>
　　　懶<lb/>
病入中年百事闌頽然一榻倦衣冠客方接話俄辭<lb/>
起書未終編已輟看架壞儘教花卧蘚砌荒亦任草<lb/>
侵蘭力求香火非無意踈散明知涉事難<lb/>
　　　送沈僩<hi>考亭門人</hi>
建學多通顯何爲尚布衣不聞行聘久始悟設科非<lb/>
落日君尋店深山我掩扉幾時殘燭下重聴講精㣲<lb/>
<pb n="KR4d0340_SBCK_004-6a"/>
　　　紫薇花<lb/>
風標雅合對詞臣映硯窺窓伴演綸忽發一枝深谷<lb/>
裏似知茅屋有詩人<lb/>
　　　書第二考一首<lb/>
遥領叢祠又一年何功月請水衡錢江南塞北雖無<lb/>
分林下山間尚有縁兵去未妨行酒令印収不礙掌<lb/>
詩權祗嫌海嶠登臨少夢繞朱陵紫葢邊<lb/>
　　　送鄭君瑞知閩清<lb/>
兹邑猶淳古君行作長官假令三尺宻終有一分寛<lb/>
栗里歸差易桐郷愛極難千峯青繞郭暇日想憑欄<lb/>
<pb n="KR4d0340_SBCK_004-6b"/>
　　　貓捕燕<lb/>
文采如彪膽智非畫堂巧伺燕雛㣲梁空賔客來俱<lb/>
訝巢破雌雄去不歸鶯閉深籠防鷙性蝶飛高樹遠<lb/>
危機主人置在花墪上飽卧徐行自養威<lb/>
　　　次方寺丞方湖韻<lb/>
晚来吉語到茅簷太華詩翁約泛蓮况有鄒枚同預<lb/>
讌可能李郭獨如仙帝猶給我還山俸天不需人買<lb/>
月錢揮手闖門冠盖客急歸勿攪甕間眠<lb/>
　　　鄰家孔雀<lb/>
𥘉来毛羽錦青葱今與家雞飲啄同童子有時偷剪<lb/>
<pb n="KR4d0340_SBCK_004-7a"/>
翅主人常日少開籠嶠南歲月幽囚裏隴右山川夢<lb/>
寐中因笑世間真贋錯繡身翻得上屏風<lb/>
　　　答傳監倉<lb/>
少豪頗似括談兵老去方慙理未明窓下殘書千遍<lb/>
讀卷中一字幾回更撚髭人盡嗤吾拙歃血誰當豫<lb/>
此<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>肯啖菜根抄脱粟許君十載共經營<lb/>
　　　蟾蜍硯滴<lb/>
鑄出<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>沙状兒童競撫摩背如千嵗者腹奈一輪何<lb/>
器較鉼罌小功於儿硯多所盛涓滴水後世賴餘波<lb/>
　　　讀崇寕後長編<lb/>
<pb n="KR4d0340_SBCK_004-7b"/>
自入崇寕政已荒由来治忽繫毫<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>𥘉爲御筆行中<lb/>
旨漸取兵權付左璫玉帶觧来攽貴倖珠袍脫下賜<lb/>
降羗諸公日侍鈞天讌不道流人死瘴鄉<lb/>
　　　二<lb/>
陳迹分明斷簡中纔看卷首可占終兵來尚恐妨恭<lb/>
謝事去徒知悔夾攻丞相自言芝産第太師頻奏鶴<lb/>
翔空如何直到宣和季始憶元城與了翁<lb/>
　　　午忩<lb/>
恩賦支離粟一囊午忩卧看世人忙東家學究窮於<lb/>
我六月褒衣上講堂<lb/>
<pb n="KR4d0340_SBCK_004-8a"/>
　　　書感<lb/>
仲尼已没世無師新學專門各自私死守不為它説<lb/>
勝秘藏似恐外人窺欲招程子看通典兼起歐公講<lb/>
繋辭浩歎邇来耆舊盡緒言分付與群兒<lb/>
　　　答客<lb/>
誰謂貧難忍三年閉户居老兵能合藥小僕會抄書<lb/>
白髪羞彈鋏青山去荷鉏既於吟得趣功業合乘除<lb/>
　　　卭杖<lb/>
珍重卭山鶴膝枝十年南北慣携持扶登石壁寕嫌<lb/>
峻拄過溪橋肯避危昔涉畏途麾不去今行平地棄<lb/>
<pb n="KR4d0340_SBCK_004-8b"/>
如遺主人尚要防衰老會有重拈入手時<lb/>
　　　寄泉僧真濟<lb/>
師邃於醫者聞諸諫議然若非禪性悟必有脉書傳<lb/>
藥貴逢人施方靈尅日痊西風缾錫冷儻肯訪沈綿<lb/>
　　　羊毫筆一首<lb/>
㧞到髯生族多因兎穎稀只宜茅舍用難向玉堂揮<lb/>
弄翰虚名似吹毛本質非兒曹貪價賤鵶蚓掃如飛<lb/>
　　　空村<lb/>
棄置在空村浮名豈復論因思戎服窄方悟緼𫀆尊<lb/>
城逺雞司曉家貧犬守閽常憐劉越石辛苦戍并門<lb/>
<pb n="KR4d0340_SBCK_004-9a"/>
　　　題齋壁<lb/>
浩如烟海積如山紙上陳人呌不還白首書生無事<lb/>
業一生精力費忩間<lb/>
　　　題繋年錄<lb/>
炎紹諸賢慮未精今追遺恨尚難平區區王謝營南<lb/>
渡草草江徐議北征徃日中丞甘結好暮年都督始<lb/>
知兵可憐白髮宗留守力請鑾輿幸舊京<lb/>
　　　晚出<lb/>
晚出别村幹夜深徒歩歸飯猶懸早稼衣尚在鄰機<lb/>
闗塞秋防急田園嵗入㣲喟然投耒嘆事事與心違<lb/>
<pb n="KR4d0340_SBCK_004-9b"/>
　　　伏日<lb/>
屋山竹樹带疎蟬净掃風軒散髪眠老子平生無長<lb/>
物陶詩一卷枕屏邊<lb/>
　　　自警<lb/>
筆枯硯燥自傷悲文體全關氣盛衰倚馬縱難揮萬<lb/>
字騎驢尚足課千詩奉盤誰可推盟主撼樹人方謗<lb/>
老師疑有更深於此者入山十載試精思<lb/>
　　　詠鄰人蘭花<lb/>
兩盆去嵗共移來一置雕欄一委苔我拙事持令葉<lb/>
瘦君能調護遣花開隷人挑蠧還千匝稚子澆泉走<lb/>
<pb n="KR4d0340_SBCK_004-10a"/>
幾廻亦欲效顰耘小圃地荒終恐費栽培<lb/>
　　　夏夜<lb/>
熱極不可度起行林影中開窓需過月移簟就来風<lb/>
豪鼠喧深夜高蟬響半空永言時物變露已濕莎叢<lb/>
　　　書田舍所見<lb/>
漠漠晴埃起逺疇占相雲日幾家愁細民方慮填中<lb/>
壑巨室何心堰上流斬水由來基小釁澆瓜誰為觧<lb/>
私仇寕知送老茅簷下猶抱書生畎畝憂<lb/>
　　　郊坰<lb/>
所住在郊坰田園事遍經淺溝晴後塞高隴雨餘青<lb/>
<pb n="KR4d0340_SBCK_004-10b"/>
屋潤鄰翁富祠新社鬼靈南州無酒禁十戸九旗亭<lb/>
　　　客過<lb/>
客過柴門歎寂寥旋挑野菜拾風樵無錢輟贈開衣<lb/>
笈有病来求探藥瓢偶憇荒郊思種樹毎逢斷澗欲<lb/>
營橋書生一念終迂濶猶閔蒼黔與肖翹<lb/>
　　　孟浩然騎驢圖<lb/>
壞墨殘縑閲幾春㶚橋風味尚如真摩抄只可誇同<lb/>
社裝飾應難奉貴人舊向集中窺一而今於畫裏識<lb/>
前身世間老手惟工部曽伏先生句句新<lb/>
　　　有興<lb/>
<pb n="KR4d0340_SBCK_004-11a"/>
有興駕柴車無心起草廬淺傾家釀酒細讀手抄書<lb/>
門巷慵耘草園籬課種蔬雖非黄叔度未易得親疎<lb/>
　　　聞笛<lb/>
少年毬馬逐秋風笛起連營響裂空今夕夢回村墅<lb/>
冷一枝孤奏月明中<lb/>
　　　二<lb/>
𥘉如廢将哭窮邊又似孤臣訴左遷何必謝公雙淚<lb/>
落野人听罷亦悽然<lb/>
　　　健忘一首<lb/>
昏昏健忘廢専精黙坐空齋忽自驚少作回看如兩<lb/>
<pb n="KR4d0340_SBCK_004-11b"/>
手舊書重讀似前生却疑安世知三篋不曉睢陽記<lb/>
一城莫怪詩成呼燭冩曉忩追憶欠分明<lb/>
　　　宿庄家二首<lb/>
初秋風露變偶出憇庄家原稼多全穂陂荷有晚花<lb/>
踈鐘踰澗響㣲月轉林斜鄰媪頭如雪燈前自續麻<lb/>
　　　二<lb/>
茅茨迷詰曲度谷復踰陂世上事如許山中人不知<lb/>
牛羊晴卧野鵝鶩晚歸池粗識為農意秋輸每及時<lb/>
　　　妄想<lb/>
妄想如氷已盡消朱顔日向鏡中凋玉闗萬里曾投<lb/>
<pb n="KR4d0340_SBCK_004-12a"/>
筆草市三家却負樵弱水古來無路到小山嵗晚有<lb/>
人招吾廬寂寂何湏笑君看閑僧住退寮<lb/>
　　　白社迓客一首<lb/>
貧食官倉不自由強扶衰病坐荒郵送迎不是祠官<lb/>
事偶見青山急下頭<lb/>
　　　七月九日<lb/>
海激天翻電雹嗔蒼松十丈劈爲薪須臾龍卷他山<lb/>
去誤殺田頭望雨人<lb/>
　　　二<lb/>
樵子俄從問路廻因言溪谷響如雷分明雨怕城中<lb/>
<pb n="KR4d0340_SBCK_004-12b"/>
去只隔前峯不過來<lb/>
　　　夢賞心亭<lb/>
夢與諸賢會賞心恍然佳日共登臨酒邊多説烏衣<lb/>
事曲裏猶殘玉樹音江水淮山明厯厯孫陵晋廟冷<lb/>
沉沉曉鐘呼覺俱忘却獨記千門栁色深<lb/>
　　　郊行<lb/>
一雨餞殘熱忻然思杖藜野田沙鸛立古木廟鴉啼<lb/>
失僕行迷路逢樵負過溪獨游吾有趣何必問栖栖<lb/>
　　　懐友<lb/>
老鶴孤飛久失群天涯懐友寸心勤狂生似膩寕堪<lb/>
<pb n="KR4d0340_SBCK_004-13a"/>
近佳士如香故可熏無復拏舟乘大雪有時倚杖送<lb/>
停雲秋來逕草深三尺誰伴青燈緝舊聞<lb/>
　　　牢落<lb/>
牢落吾何限先賢未免窮寕為田舍子不作國師公<lb/>
螢影穿窓隙蛩聲出壁中殘書殊有味讀到角吹終<lb/>
　　　跋方雲臺文藁二十韻<lb/>
文人何瑣碎夫子獨雄尊擊水移南海追風出大宛<lb/>
黒潭龍怒起碧字鶻孤騫翕曶波濤湧須臾電雹奔<lb/>
筆鋒山突兀墨瀋雨傾翻軒豁青天露凄迷白晝昏<lb/>
至㣲該草樹極大括乾坤金鼓條侯壁旌旗渭上屯<lb/>
<pb n="KR4d0340_SBCK_004-13b"/>
聚如群玉圃散似建章門覽岱親臨頂窮河直至源<lb/>
檄書傳絶漠詩句落中原猛虎堪鬚将修鯨可氣吞<lb/>
寂寥時數語浩蕩或千言神與經營力誰窺斧鑿㾗<lb/>
流行通象桂模刻遍湘沅欲揀皆逢寳将芟不見繁<lb/>
居然𨳩宇奥詎肯闖籬籓坎井疑天大溪流笑海渾<lb/>
不妨兒輩撼姑付後人論拙詠雖卑弱因公儻並存<lb/>
　　　雲<lb/>
農家望汝卜年豐似絮如峯陟不同縱有濃陰工閣<lb/>
雨畧無定態喜隨風徃來與月為仇敵舒卷和天盡<lb/>
蔽蒙安得疎身騰汗漫呌開閶闔掃長空<lb/>
<pb n="KR4d0340_SBCK_004-14a"/>
　　　㯶冠<lb/>
羽士過門賣新翻様愈竒堅如龜屋製精似鹿胎為<lb/>
卭杖扶相稱唐衣戴最宜笑他蟬冕客憂畏白鬚眉<lb/>
　　　方寺丞招宿瀑上不果<lb/>
久與瀑泉疎勞公下檄書極知居陋巷不似宿精廬<lb/>
奴客辭看犢鄰人畏借驢何時兒子壮聊為舉籃輿<lb/>
　　　詩境樓觀月<lb/>
人世應無第二樓暮雲飛不到簾鈎未開寳鑑青冥<lb/>
裏先湧冰輪碧海頭白似雪濤翻赤壁紅如夜日出<lb/>
羅浮酒醒何處吹横玉徑欲乘風萬里游<lb/>
<pb n="KR4d0340_SBCK_004-14b"/>
　　　野望<lb/>
稍有西風起孤笻挾自隨名山多着寺古木必為祠<lb/>
鳥過投林急樵歸度嶂遲相尋惟有月搔首待移時<lb/>
　　　西淙山觀雨<lb/>
與客同登萬仭崖蔽天風雨驀然來六丁白晝誅炎<lb/>
魃百恠蒼淵起蟄雷毒蠎噴時林盡黑怒龍裂處石<lb/>
中開吾生不及觀河决得賦斯遊亦壮哉<lb/>
　　　宿山中十首<lb/>
城中人怪我清且賣<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>鞋君若知其趣還應日日來<lb/>
　　　其二<lb/>
<pb n="KR4d0340_SBCK_004-15a"/>
玉轡上沙堤金鞍戍磧西何如寒澗底落日蹇驢嘶<lb/>
　　　其三<lb/>
就泉為碓屋絫石作書龕有意耕汾曲無心起水南<lb/>
　　　其四<lb/>
市脯店猶逺刈芻人未歸夜深語童子且掩半邊扉<lb/>
　　　其五<lb/>
路危防陟逺溪黑阻窮深凉月如高士頻招未出林<lb/>
　　　其六<lb/>
巖僧殊好事絶頂廟龍君勿笑一泓水能生六合雲<lb/>
　　　其七<lb/>
<pb n="KR4d0340_SBCK_004-15b"/>
崖居供給少不用犬防籬只恐偷兒黠來窺壁上詩<lb/>
　　　其八<lb/>
山中無價寳月色與泉聲莫向貴人説将為有力争<lb/>
　　　其九<lb/>
玉筯篆文古銀鈎楷法精得知千載下時有打碑聲<lb/>
　　　其十<lb/>
凄風轉林杪露坐感衣單不道山中冷翻憂世上寒<lb/>
　　　七月二十日自瀑上先歸方寺丞遺詩夸雷<lb/>
　　　　雨之壮次韻一首<lb/>
城裏遥看雨出時想公筆墨發雄竒山深龍虎飛騰<lb/>
<pb n="KR4d0340_SBCK_004-16a"/>
變海運鯤鵬瞬息移凛凛前鋒如赴敵堂堂廻勢似<lb/>
歸師驅還始悟山靈意怕向蒼崖冩惡詩<lb/>
　　　秋望<lb/>
暮色蒼然上野臺廢塘尚有數荷開望中愛殺城南<lb/>
栁只怕風霜一夜来<lb/>
　　　二<lb/>
舍南舍北種芙蓉及到秋来次第紅自是詩人才思<lb/>
窘清風明月有何窮<lb/>
　　　村校書<lb/>
短衣穿結半瓢空所住茅簷僅蔽風久誦經書皆黙<lb/>
<pb n="KR4d0340_SBCK_004-16b"/>
記試挑史傳亦旁通青燈窓下硏孤學白首山中聚<lb/>
小童却羡安昌師弟子只談論語至三公<lb/>
　　　聖賢<lb/>
聖賢自牧極卑謙後學才高膽力兼悔賦不妨排賈<lb/>
誼謗詩遂至効陶潛<hi>事見政和御史章疏</hi>取人最忌規模狹絶<lb/>
物常因議論嚴君看國風三百首小夫賤隷採何嫌<lb/>
　　　懐李敬子<lb/>
此士今徐孺柴扉肯妄開空聞羔雁去不見鳯麟来<lb/>
廬阜尋僧出東湖赴講廻何由操杖履林下再相陪<lb/>
　　　華巖知客寮<lb/>
<pb n="KR4d0340_SBCK_004-17a"/>
簷外蒼榕六月秋小年來此愛深幽壞墻螢出如漁<lb/>
火古壁蜂穿似射侯渉世昏昏忘舊語入山厯厯記<lb/>
前游故人埋玉僧歸塔獨聴疎鐘起暮愁<hi>第四句亡友趙仲白</hi>
<hi>所作今𥙷足之</hi>
　　　聞黄徳常除徳安倅<lb/>
幕下相從若弟兄當年曽悔誤談兵足行江北生重<lb/>
趼髮為山東白幾莖病擁琴書專一壑老携檄筆赴<lb/>
孤城暮雲不見闗山路空有天涯故舊情<lb/>
　　　閑居即事<lb/>
性偶安林藪元非慕獨清米從仁祖乞粟是伯夷耕<lb/>
<pb n="KR4d0340_SBCK_004-17b"/>
廢井通鄰汲深墻隔市聲却因虚澹極亦自覺身輕<lb/>
　　　自勉<lb/>
海濱荒淺幼無師前哲籓籬尚未窺元詠易流西晋<lb/>
學苦吟不脱晚唐詩逺僧庵就勤求記亾友墳成絫<lb/>
索碑天若假余金石壽所為詎肯止於斯<lb/>
　　　少日<lb/>
少日關河要指呼晚歸田里似囚拘氣衰不敢高聲<lb/>
語腕弱纔能小楷書座有老兵持共飲路逢醉尉避<lb/>
前驅子元兄弟何為者自是嵇康處世疎<lb/>
　　　貧病<lb/>
<pb n="KR4d0340_SBCK_004-18a"/>
黙黙守柴荆人間事頗更病方知養性貧始欲謀生<lb/>
尚有狂奴態元無老婢聲邇来塵慮盡勿恠小詩清<lb/>
　　　示同志一首<lb/>
滿身秋月滿襟風敢嘆栖遲一壑中除目觧令丹灶<lb/>
壊䛇書能使草堂空豈無高士招難出曽有先賢隱<lb/>
不終說與同𫀆二三子下山未可太匆匆<lb/>
<pb n="KR4d0340_SBCK_004-18b"/>
</p>
<p>
後村先生大全集卷之四<lb/>
<pb n="KR4d0340_SBCK_004-19a"/>
</p>
<p>
</p>
  </div>
</body>
</text>
</TEI>
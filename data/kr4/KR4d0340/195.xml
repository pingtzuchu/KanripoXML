<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_195-1a"/>
後村先生大全集卷之一百九十五<lb/>
　墓誌銘<lb/>
　　　門人顯文閣直學士朝議大夫洪天錫撰<lb/>
後村先生劉公諱克莊字潜夫莆田人也莆有二劉<lb/>
先生著作諱夙正字諱翔以言論風節聞天下憸士<lb/>
畏其鋩鍔同時名勝俱位下風號隆乾第一流人著<lb/>
作生吏部侍郎贈少師諱彌正以民庸國功為嘉定<lb/>
名法從公以侍郎為父著作為王父母方氏林氏魯<lb/>
魏國夫人幼穎異出語驚人書過目輙成誦為文未<lb/>
甞起草弱冠以詞賦魁胄監用門功𥙷将仕郎主靖<lb/>
<pb n="KR4d0340_SBCK_195-1b"/>
安簿錄事真州諸公争出我門下白事維揚清獻崔<lb/>
公喜曰吾晚得二士子華與君也説欲羅致李公夢<lb/>
　制置江淮辟書先上遂為昇閫所得軍書徼筆一<lb/>
時傳誦㑹幕府謀進取公持論不合自請嶽祠桂閫<lb/>
以凖遣足其考時南嶽藁油幕牋奏𥘉出家有其書<lb/>
葉公正則評公詩許以大将旗鼓趙公履常稱公散<lb/>
語與水心不相上下侍郎定諡朱子曰文天下稱當<lb/>
忠簡傅公聞議狀出公手寄聲願交諸老多折軰行<lb/>
方是時公自視長吉牧之未知夢得義山何如耳既<lb/>
改秩宰建陽益鏟崛奇就平實文忠真公里居公以<lb/>
<pb n="KR4d0340_SBCK_195-2a"/>
師事講學問政一變至道崇風教表儒先如古循吏<lb/>
𥙷賑糴倉五千斛真公記之陳公膚仲爲賦于蔿于<lb/>
去來四十年父老迎送如一日聞公訃有越境來哭<lb/>
者相鄉民也通判潮州羣憸組織詩案牽連及公主<lb/>
管仙都祠起倅廬陵未赴端平改紀召赴堂審真公<lb/>
帥閩以機幕辟除将作監簿兼參議官府事一委重<lb/>
焉真公以版書召公奉魏國還里乞觧隨司有旨以<lb/>
匠簿造朝進宗正簿真公薨于位公乞朝假會塟不<lb/>
許除樞宻院編修官兼權侍右郎官時鄭喬並相上<lb/>
意浸移公輪對言服天下莫若公合失之私鎮天下<lb/>
<pb n="KR4d0340_SBCK_195-2b"/>
莫若重今失之輕陛下受命於天柄臣掠功於巳因<lb/>
私天位遂德柄臣因德柄臣遂疎同氣楊謝貴胄聨<lb/>
翩華途沂榮魚軒融洩廣內南陽近親侵奪貧細郡<lb/>
國不敢問北司貴臣慿恃恩寵風憲不敢劾非私與<lb/>
大臣憂讒畏譏有狼䟦之嗟厭事避權動魚羹之與<lb/>
依違肺腑之間道有所屈浮沉官寺之際志不得行<lb/>
以匹夫橫議而變政以走卒偶語而易令非輕與又<lb/>
曰孝宗之於秀邸待本生之法也宣仁之於高氏待<lb/>
外家之法也高宗之於張去爲劉媫妤待奄嬖之法<lb/>
也趙普諫幽燕之役㓂凖决澶淵之䇿重臣處邉事<lb/>
<pb n="KR4d0340_SBCK_195-3a"/>
之法也韓琦之逐任守忠陳俊卿之去曽覿大臣處<lb/>
近習之法也貼黄言霅川之事出於廹脅向者止議<lb/>
其罪不原其情近者雖復其爵未雪其枉陛下何不<lb/>
下尺紙之䛇曰故王有東海王彊寕王憲之志不幸<lb/>
遭變朕於同氣友愛素隆前日繳駁論列之人宜伏<lb/>
江充蘇文之誅德立辨誣則四海之心悦矣厚禮改<lb/>
葬則九原之憾釋矣次言柄臣濁亂天下久矣塈春<lb/>
知孝反易綱常變邪正而元氣壊國脉損善相裂棄<lb/>
險要削薄本根而弱勢成柄臣與其徒攫取陛下之<lb/>
富貴而去獨留大敝極壊之朝綱巳開難合之邉釁<lb/>
<pb n="KR4d0340_SBCK_195-3b"/>
驕冗不可簡稽之兵窮極不可變通之楮䧟溺不可<lb/>
挽囘之風俗以遺陛下陛下不幸而當之諸賢不量<lb/>
力而就之遂使陛下疑君子之無效意小人之有才<lb/>
獨不思宣靖之禍蔡京為之也虜騎長驅京已竄責<lb/>
乃自言有禦狄之䇿猶幸當時不惑其言使京復用<lb/>
則國亡久矣此陛下商監也疏出物論浩然歸重文<lb/>
靖魏公清獻游公相與撃節王公去非讀而歎曰不<lb/>
意二劉之後有此佳作知公不專以文名也時有錫<lb/>
第表郎之傳吴舎人泳忌公軋已遂以其弟昌裔䟽<lb/>
罷主玉局觀知漳州改宜春到郡僅数月御史蔣峴<lb/>
<pb n="KR4d0340_SBCK_195-4a"/>
首倡邪說劾公及忠惠方公實之王公皆言故王者<lb/>
人以三賢同傳爲榮文清李公相辟提舉廣東常平<lb/>
陞漕公寛荷箬嚴篚苞節漕計市牛千頭助邉屯捐<lb/>
例卷置田二百畝賙南官之不幸者召赴行在御史<lb/>
金淵誣公自擬清望寢召命明年除侍右郎官又以<lb/>
濮斗南疏寢范杜同相起江東提刑劾貪守籍㸃胥<lb/>
𥙷信州預借一年獄案千紙一閲盡得其情號才吏<lb/>
者自以爲不及除将作監范内忌公進華文閣因任<lb/>
㳺公獨相以太府少卿召入對三劄其一曰嵩之以<lb/>
借助滅殘金爲戰以厚幣奉倴盞爲和以清野蹙國<lb/>
<pb n="KR4d0340_SBCK_195-4b"/>
為守實未甞戦實未甞和實不能守而自負和戦守<lb/>
之功迭執和戦守之權若非天去其疾它日必貽宗<lb/>
社之憂又言陛下實有退小人之功而虚受思小人<lb/>
之謗今廟謨暌異邪黨揶揄洛蜀分朋而勢逐韓曽<lb/>
爭柄而京相臣實未知所終次言陛下待羣臣至厚<lb/>
記善忘過収採不遺其間尚有迹逺而孤昔壯今老<lb/>
願收之於霜降水涸之餘盖指前言故王同傳者三<lb/>
言使事以恤貧民處流民為最急貼黄以母老乞歸<lb/>
養上曰知卿丈名有史學即頒錫第之命兼任脩纂<lb/>
公未退宸翰已至劉某可特賜同進士出身除秘書<lb/>
<pb n="KR4d0340_SBCK_195-5a"/>
少監令與尤焴同任史事尋兼崇政殿說書公累辭<lb/>
不許轉對言國本未建中外寒心獻議者曰宜早定<lb/>
沮議者曰宜少待陛下甞求其情乎建威立順黄門<lb/>
常侍之謀也埋璧于庭以羣公子卜巴姫之意也諉<lb/>
曰人主家事李勣林甫之言也國家大事而與左右<lb/>
邪謟之人謀之鮮不爲所摇者宜倣嘉祐紹興故事<lb/>
别其名稱自姪爲子以繋人望上爲感動嵩之既免<lb/>
䘮御筆守本官職致仕公奏嵩之有無父之罪四無<lb/>
君之罪七前朝宰臣沈該落大觀文致仕葉顒守本<lb/>
官奉祠嵩之忠孝有虧乞寢罷職名只守永國公致<lb/>
<pb n="KR4d0340_SBCK_195-5b"/>
仕且援綦崇禮草秦檜罷制乞坐下罪名著之訓詞<lb/>
以昭國法上遣中使宣諭公執愈堅又與給舍同上<lb/>
繳奏且力丐祠竟奪嵩之除職之命殿中御史章琰<lb/>
猶以奏審咎公改直寳文閣知漳州辭鄭相再當國<lb/>
陞龍圖閣除宗正少卿辭改秘閣修撰福建提刑建<lb/>
臺甫及一月丁魏國憂禫制未終除秘書監服闋造<lb/>
朝兼太常少卿直學士院對疏首言端平之失在於<lb/>
施行鋭周防疎除擢驟然端平之政或可改也端平<lb/>
之心不可改也今之議君相者或以戚畹或以掖庭<lb/>
或以賔客或以子弟道路皆曰君相厭之臣以為不<lb/>
<pb n="KR4d0340_SBCK_195-6a"/>
然惟聖主可以責難惟賢相可以責備貼黄以建儲<lb/>
退見丞相乞起復潘凱呉燧以奨直言大咈相意進<lb/>
故事言本朝名相惟杜衍能却内降衍在相位三閲<lb/>
月耳小臣能以去就雖大事可論大臣能以去就為<lb/>
輕雖内降可却相愈不樂又言京尹征利已甚漢筭<lb/>
緡錢下逮末作唐為宫市害及樵夫麟趾之澤息蠆<lb/>
尾之謗興與　訴于上公六上祠請再乞挂冠皆不<lb/>
允遷起居舎人兼侍講嵩之經營復出事有萌芽公<lb/>
直前言陛下曩語羣臣以為其人决不復用天地祖<lb/>
宗實聞斯言今都人訛傳曰落致仕矣建督府矣又<lb/>
<pb n="KR4d0340_SBCK_195-6b"/>
曰嵩之以御槧示人矣又曰陛下戒其勿脩怨矣臣<lb/>
知陛下萬無此事設或有之此誤不少彼以埓國之<lb/>
富震主之威繆飾不情之恭順隂懐非常之忿毒外<lb/>
豈可以付之寸錢内豈可以假之寸權乎又言趙范<lb/>
欲圖唐鄧唐鄧不可得而棗陽先失安隨郢復均房<lb/>
之境皆為坵墟趙彦呐欲圖秦鞏秦鞏不可得而劒<lb/>
闗不守五十四城盡成塗炭外重而無以御内輕而<lb/>
無以守上皆優荅察官鄭發觀望論公疏不付外除<lb/>
右丈殿修撰知建寕府兼副漕鄭憤前疏不行再論<lb/>
寢公新命復職提舉明道宫景定庚申魏公入相公<lb/>
<pb n="KR4d0340_SBCK_195-7a"/>
方拜疏引年除秘書監又除起居郎兼中書舍人靣<lb/>
對言國以危懼存以佚樂亡臣願陛下毋忘胡馬飲<lb/>
江時大臣毋忘入峽時毋忘漢陽舟中與白鹿磯時<lb/>
因言永樂失而趙卨吕公著之言見思澶淵歸而陳<lb/>
彭年王欽若之諛獲售㓂凖能賛親征而不能不傅<lb/>
㑹天書王旦能致太平而不能諌東封西祀次言臟<lb/>
吏可懲奚問名勝玉音勞問卿爱君憂國至老不衰<lb/>
所以欲得相見除權兵部侍郎兼中書舍人兼直學<lb/>
士院又兼史館同修撰前一日中使傳宣索公近作<lb/>
公録辛亥以後詩賦記序題跋詩話二十六卷以進<lb/>
<pb n="KR4d0340_SBCK_195-7b"/>
翌日宸翰賜公曰卿風姿沉邃天韻崇豅今觀所進<lb/>
近作賦典䴡而詩新記腴贍而序簡古片言隻字据<lb/>
經按史謂非有禆緝熈顧問可乎先儒有言學富醇<lb/>
儒雅辭華哲匠能非卿不足以語此真儒臣希闊之<lb/>
遇也俄除兵部侍郎兼職仍舊踰年權工部尚書兼<lb/>
侍讀厲文翁移金陵李桂臺察公皆奏寝其命史岩<lb/>
之李曽伯宻圖起廢公言罪大罰輕丁大全貶死公<lb/>
乞斥其奥主内詗者指巨璫也身兼兩制詞頭填委<lb/>
而論事不休淫雨有疏大水有疏拯飢有疏捐御庄<lb/>
以助和糴覈冗牒以恤死事各有疏又有五管見焉<lb/>
<pb n="KR4d0340_SBCK_195-8a"/>
每奏動數千言懇切至到異乎以文字發身者屡乞<lb/>
納禄御筆覧卿來奏求退甚勇詞垣經幄方資文儒<lb/>
輔情甚真難奪雅志特除寳章閣學士知建寕府賜<lb/>
玉柄寳箑御製五言詩書其上侑以金幣香茗異禮<lb/>
也師相賦詩贈行從官飲别道山堂公御製詩韻以<lb/>
送人比之二疏歸里之眀年遂致其事進煥章閣學<lb/>
士今上即位之四年慨念先朝遺老特陞龍圖閣學<lb/>
士仍舊致仕結裹全人君相實賜之也公前後四立<lb/>
朝惟景定及二年端平一年有半餘僅數月游相最<lb/>
篤舊不能乆其留鄭相最憐才竟不合而去退之所<lb/>
<pb n="KR4d0340_SBCK_195-8b"/>
謂謗與名隨公殆似之初鄭相在端平號能收拾善<lb/>
類淳祐再相有患失心遂厭人言公去國久猶以端<lb/>
平望之不知者曰君子亦黨乎二豸相之仇也宗尹<lb/>
相之私也祁公居位三月相所諱聞也公隂諷顕規<lb/>
連挂盛怒豈阿其所好哉無人細考後尊堯此公自<lb/>
詠皆實語也彼才名相軋者方攬一世虚譽公獨恃<lb/>
九重為知己炫才者忌之媒名者争之其不理於口<lb/>
也固宜水心有言結知流俗者多得譽結知人主者<lb/>
易見毁何獨公哉葢棺事定毀與譽俱冺矣而寝郎<lb/>
一疏掖垣累奏至今讀之足以増倫紀之重折姦雄<lb/>
<pb n="KR4d0340_SBCK_195-9a"/>
之萌凛凛猶有生氣也公早負盛名晚掌書命每一<lb/>
制下人人傳冩號真舍人穆陵尤重公文凡大詔令<lb/>
必曰非劉某不可逹官顯人欲銘先世勲徳必託公<lb/>
文以傳江湖士友為四六及五七言往往祖後村氏<lb/>
于是前後續新四集二百卷流布海内巋然為一代<lb/>
宗工文豈能自傳哉要必有為之本者過江號大家<lb/>
數無慮六七公求其文章氣節上夀全名指不多屈<lb/>
惟周文忠楊文節與公而三皆納禄於顯融乞身於<lb/>
彊健公晚不幸目眚巳在告老數年之後賢於漏盡<lb/>
不休拖紳方請遠矣咸淳五年正月二十九日以疾<lb/>
<pb n="KR4d0340_SBCK_195-9b"/>
薨於里第前數夕有大星隕公寝後斯文所闗不偶<lb/>
然也年八十有三階正議大夫爵莆田縣開國伯食<lb/>
邑九百戸要石塘林氏嘉定清白吏直寳章閣瑑之<lb/>
女婦德女儀爲九族式先公殁四十二年贈淑人子<lb/>
男三人強甫朝奉郎三省架閣添差通判福州明甫<lb/>
奉議郎通判邵武軍山甫承奉郎監福州嶺口鹽倉<lb/>
女一人適故通直郎知惠安縣陳琰孫男八人沂修<lb/>
職郎閩縣主簿渙洙将　京選澤奏汶履瀵錦絢尚<lb/>
幼女五人其二嫁承奉郎監嶺口鹽倉方廣翁修職<lb/>
郎浦城主簿方公權餘未笄穆陵嘗賜宸奎四大字<lb/>
<pb n="KR4d0340_SBCK_195-10a"/>
公以後村扁所居之堂以樗庵扁徐潭精舍其年十<lb/>
二月十九日諸孤奉柩塟於徐潭之原公自卜也遺<lb/>
奏上君相嗟悼贈銀青光禄大夫賜諡将頒强甫以<lb/>
書來曰先公易名子所請也銘不可以它屬天錫衰<lb/>
病荒落何敢辱我先生昔皇甫湜銘昌黎之墓曰死<lb/>
能令我躬不隨世磨滅者惟子噫斯言過矣退之豈<lb/>
以皇甫湜不磨滅耶令諸老凋零及門之士尚不少<lb/>
竟使湜以銘公也夫烏虖銘曰<lb/>
　北亭三世雪錦機有虹連卷飲墨池吐為金鳯尤<lb/>
　瑰竒清朝有道蹌來儀玉堂之盛青瑣扉𬒳服寳<lb/>
<pb n="KR4d0340_SBCK_195-10b"/>
　璐佩明璣五色繅繪重瞳衣直為骨幹忠肝脾世<lb/>
　所賞好推琚詞穆陵在天公騎箕巫陽下招我西<lb/>
　悲帝成玉樓属筆誰天上不獨人間希千年有人<lb/>
　誰待之豈無過者酌芳菲下馬來讀墓陵碑<lb/>
後村先生大全集卷之一百九十五<lb/>
</p>
<p>
</p>
  </div>
</body>
</text>
</TEI>
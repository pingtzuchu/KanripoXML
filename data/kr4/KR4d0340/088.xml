<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_088-1a"/>
後村先生大全集卷之八十八<lb/>
　　記<hi>一十七首</hi>
　　　雲泉精舍<lb/>
休文逰四方而歸築精舍閣皂山中面峯挹澗手植<lb/>
葠𣏌梅竹無數其言曰人英不有嗜嗜美色末也有<lb/>
嗜疥痔者焉嗜爽口末也有嗜昌歜羊棗者馬又其<lb/>
大者嗜聲名嗜富貴嗜無窮力有限則必疲心役智<lb/>
以求之而後饜余山人也世之所嗜率予之所不好<lb/>
然亦有嗜焉山椒之雲自去自來澗中之泉隨取隨<lb/>
有此予之所嗜也盖聲名富貴非有力不可致而世<lb/>
<pb n="KR4d0340_SBCK_088-1b"/>
之嗜之者衆是二物者不待有力可致而世之嗜之<lb/>
者少故予得而擅之噫此遯世避俗之高談也或曰<lb/>
休文讀書通古今善属辭縱使老窮不遇猶當蕭然<lb/>
陋巷求顔子之所樂今乃着華陽巾黄練衣修老氏<lb/>
之道與窮猿野鶴爲友壞美質而離本性曷不返初<lb/>
服乎僕曰不然昔賀監知章姜相公輔晚節皆求爲<lb/>
道士而不可得夫士以不降志辱身爲高二子仕至<lb/>
卿相始欲以其巳降之志既辱之身自附於幽人勝<lb/>
士孰若高蹈逺引扵未嘗降辱之先哉僕婚宦二十<lb/>
年所就何亊依違俯仰有愧休文多矣方将從休文<lb/>
<pb n="KR4d0340_SBCK_088-2a"/>
入山顧恐俗状已成雲見之斂態泉見之悶聲休文<lb/>
見之而閉闗也况敢輕議休文乎休文楊氏名至質<lb/>
豐城人<lb/>
　　　古田縣廣惠惠應行祠<lb/>
廣惠惠應行祠者縣令劉克遜之所作也初嘉定丙<lb/>
子邑人郎縣西隅為惠應祠未幾遷扵溪南草創數<lb/>
楹旁設廣惠香火封爵同而位置異觀者病焉紹定<lb/>
已丑冬積雨妨穫令禱祠下輙霽時劒郡不靖聲揺<lb/>
邑境徐村頑民效尤竊發前一夕西村諸葛珏夢神<lb/>
告曰賊至矣寤以告令為備及領兵搏賊詣祠乞靈<lb/>
<pb n="KR4d0340_SBCK_088-2b"/>
穆卜龜從賊果就縛扵是令尉議辟故址作新宫合<lb/>
祠二神丞洪某主簿某東尉某洎士民咸樂助明年<lb/>
八月落成廣惠居東恵應居西論其世也使來徴記<lb/>
余惟聖人譏諂祭古者祭不越望魯可以祭泰山楚<lb/>
不可以祭河今夫桐川昭武之神而食扵福之支邑<lb/>
無乃非古誼歟然嘗論之具仁義禮智謂之人禀聰<lb/>
明正直謂之神均是人也有一鄉一國之士有天下<lb/>
之士惟神亦然故有能驚動禍福一方者有功𬒳海<lb/>
内澤流後世者有歆豚蹄魚酒之薦者有歲食萬羊<lb/>
者有依草附木以惑人者有被衮服冕極國家之封<lb/>
<pb n="KR4d0340_SBCK_088-3a"/>
册者今二神之祀起漢隋訖今日繇江浙至閩粤綿<lb/>
綿不絶比比相望豈非聰明正直之尤者乎豈非功<lb/>
被海内澤流後世者乎然則祭之非諂也雖不在其<lb/>
望非越也祠因官亭廢基捨隙地以增葢者謝某劉<lb/>
令莆人值時多虞拊民有恩境内稱治凡黌舍廩廥<lb/>
郵傳津梁繕葺一新行祠特一事耳洪丞番陽人三<lb/>
洪之後某簿某郡人某尉某郡人諸葛尉温陵人以<lb/>
捕賊功改京秩将用扵時矣皆可書也<lb/>
　　　新收三歩泄<lb/>
瀕海之田皆依隄為固名曰長圍昔人扵圍内䟽塘<lb/>
<pb n="KR4d0340_SBCK_088-3b"/>
以灌溉而南北洋凡十塘馬塘皆有泄所以嚴縱閉<lb/>
也曰三步塘者距海僅三步地勢<graphic n="KR3071" url="https://raw.githubusercontent.com/kanripo/KR-Gaiji/master/images/KR3071.png" mimeType="image/png"/>薄脱遇淫雨外<lb/>
潮内潦隄潰泄隳自嘉定辛巳至紹定庚寅官敷民<lb/>
錢亟築亟壞辛卯又壊太守温陵曽公用乕歎曰民<lb/>
之財有限水之患無窮長圍千餘丈可使有罅缺乎<lb/>
上腴數百畝可使化㵼鹵乎扵是判官趙汝<graphic n="KR2769" url="https://raw.githubusercontent.com/kanripo/KR-Gaiji/master/images/KR2769.png" mimeType="image/png"/>奉檄<lb/>
脩廢浮屠宗奐宗超被選董役用椿杙大小二千四<lb/>
百五十竹落一千二百三十四草千擔夫千人竹木<lb/>
草皆依市估夫皆支僦直錢皆出郡帑而民不知事<lb/>
一毫錢一孔皆咨扵元僚付之兩衲而吏不預明年<lb/>
<pb n="KR4d0340_SBCK_088-4a"/>
孟春告戊長二百六十尺深三十餘尺噫公之力勤<lb/>
矣而塘民猶曰未也内基雖固外捍不宻久将復圮<lb/>
請索石為二馬頭以禦潮又曰他塘率有贍租而此<lb/>
獨無公立行其説築馬頭擇守僧且取田扵廢菴以<lb/>
贍馬凡泄之費若干緡馬頭之費若干緡菴之租若<lb/>
干斛塘民徳公之賜相告語曰今之牧守二年而去<lb/>
䖏二年之暫而慮百世之逺難也不敷種扵農難也<lb/>
不誅費扵僧又難也昔鄴中渠成邑思西門鴻隙陂<lb/>
壞郡怨方進然則便民之與病民也興利之與遺患<lb/>
也非特有智無智之異亦仁與不仁之判與夫智敏<lb/>
<pb n="KR4d0340_SBCK_088-4b"/>
而易効仁久而見思敏而易效能吏之事也久而見<lb/>
思循吏之事也公治郡有異績始甓其城大修水利<lb/>
余所記者特三步泄一事耳<lb/>
　　　興化軍新城<lb/>
莆為郡且三百年猶不克有城皆曰樂土也緩事也<lb/>
一日盗起汀邵他州皆增陴峻隍惟莆四封蕩然破<lb/>
扉不闔未幾盗寢南侵勢且及境富家窖寳物窶人<lb/>
挈空身咸欲潰去郡人陳公宓始猖版築之儀士民<lb/>
和之臺郡是之㑹王侯克恭病委其責扵通守趙君<lb/>
汝盥事方有緒而王趙相踵即世趙侯汝固始至顧<lb/>
<pb n="KR4d0340_SBCK_088-5a"/>
郡力巳屈則拜疏求助扵朝有旨賜祠牒五十未至<lb/>
而趙侯去陳公與郡人嘆息曰城其中輟乎扵是<lb/>
天子擇魯侯用乕知軍事侯博訪扵衆或謂城卑且<lb/>
薄不足恃或謂費雜且廣無以繼侯奮然曰卑者可<lb/>
高也薄者可厚也役不可以已也且吾患無政不患<lb/>
無財益市木石益僦工徒先是官畫丈尺俾僧幹築<lb/>
僧有能否有勤惰而官無賞罰侯斥逐其不勉者向<lb/>
之茍簡悉趨堅好既成長一千二百九十八丈高一<lb/>
丈八尺表裏以石覆以磚五門樓堞丹堊煥然慿高<lb/>
望之鉅麗宇兀疑化人之所爲畫史之所摹也凢用<lb/>
<pb n="KR4d0340_SBCK_088-5b"/>
石以丈者五萬七千一百七十二磚大小六十七萬<lb/>
八百夫五萬一千四百靡緍錢二萬四千六百七十<lb/>
七楮幣六萬六千八百内楮四萬朝家所肸錢楮各<lb/>
千漕臺所助餘悉出郡帑昉扵紹定三年之春汔扵<lb/>
四年之冬盖三百年不克爲者一朝而就然則城果<lb/>
緩事乎樂土果可常恃乎夫敵無脆有偹者勝國無<lb/>
小善守者全樂毅能下齊而不能㧞莒即墨之二城<lb/>
佛狸能飲江而不能克盱眙之孤壘往事之明驗也<lb/>
先朝懲儂㓂之患城廣城邕城桂嶺海之民始奠其<lb/>
居嘉定鍳開禧之迹大城江北樓櫓相望然後並邊<lb/>
<pb n="KR4d0340_SBCK_088-6a"/>
郡邑各能自立近事之已效也玩常而忽變喜逸而<lb/>
惮勞華元之謳子罕之撲人之常情也以習安為懼<lb/>
以恃陋為戒墨翟之智子囊之忠侯之盛心也侯治<lb/>
郡尤清苦省<graphic n="KR1134" url="https://raw.githubusercontent.com/kanripo/KR-Gaiji/master/images/KR1134.png" mimeType="image/png"/>迎之厨傳罷遊觀之土木獨民間有<lb/>
大利病必勇扵興除不以役巨費夥而沮城成之眀<lb/>
年歲豐盗熄乃下令蠲夏税以撙節之嬴代輸噫侯<lb/>
知築是城又知所以守是城矣初役之興陳公最盡<lb/>
力且率大夫國人各相斤斵其後趙君汝駉判官趙<lb/>
君汝<graphic n="KR2769" url="https://raw.githubusercontent.com/kanripo/KR-Gaiji/master/images/KR2769.png" mimeType="image/png"/>與有勞焉莆人喜守偹之固美蕃宣之勤復<lb/>
悲陳公之不及見也某亦版築一民貲不足以豪鄉<lb/>
<pb n="KR4d0340_SBCK_088-6b"/>
閭力不足以荷畚鍤兹獲以筆墨小技記事之成顧<lb/>
非幸歟<lb/>
　　　重脩太平陂<lb/>
曽公守莆惠民之政不可殚紀水利最鉅曰太平陂<lb/>
曰三步泄曰陳<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>斗門陂功最鉅始為是陂者趾石<lb/>
中流斡溪右注遡山逆行翼以岸塍導以圳溝長二<lb/>
十餘里溉七百頃然沉石扵淵石㣲罅則址顛激水<lb/>
入港水暴决則岸頽農失膏潤官莫顧省公聞而慨<lb/>
然召莆田丞陳君告曰陂塘非若職乎丞曰敬受教<lb/>
起去冬汔今春圮岸頓崇淺溝倐深出新智為散水<lb/>
<pb n="KR4d0340_SBCK_088-7a"/>
石以窒罅衛址塍用石尤多或謂松性宜水寘松扵<lb/>
裏飾石扵表可省費公曰木不壽扵石眀矣悉易以<lb/>
石錢出公家者百五十萬僦夫六千不以煩民郡人<lb/>
更名曽公陂既庵以祠公復属筆扵予俾紀顛末余<lb/>
聞物之成壞存乎數慮之疎宻係乎人三坂之城可<lb/>
以不没千文之隄有時而潰昔人脩陂之由為是設<lb/>
也紹興復田八姓之力故陂亊迭主之八姓皆有私<lb/>
田扵陂知䕶田則知愛陂矣百年之間八姓盛衰不<lb/>
常扵是有私田盡去而視陂田為劵内置陂患扵度<lb/>
外者公按其籍歲得榖一百六十九石錢四十一千<lb/>
<pb n="KR4d0340_SBCK_088-7b"/>
各有奇曰果脩陂此足矣以田属囊山寺陂正一人<lb/>
幹一人以庵僧充甲首工各二人歲給錢榖一如舊<lb/>
約租之出納陂之脩廢在八姓不可問在僧可覆也<lb/>
公之慮逺乎哉夫循吏遺迹之在天下甚衆余足厯<lb/>
目睹如桂之靈渠本秦史禄號史禄渠廣陵之三塘<lb/>
本漢陳登號陳公塘由秦漢至今千餘載世代殊異<lb/>
權位銷歇一邦之人尚稱思故侯名氏不已此豈有<lb/>
所謟畏而然歟他日云曽公陂者猶是矣公名用乕<lb/>
温陵人仁而眀丞名子頥三山人敏而勤宜特書大<lb/>
書寓士林尉起犀釋智上法均勞竭勞扵陂宜牽聫<lb/>
<pb n="KR4d0340_SBCK_088-8a"/>
得書<lb/>
　　　重脩通判<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>
倅治創扵崇寕葺扵淳熈歲久頽圯滋甚舊即東廡<lb/>
爲門坐則面牆陳君伯玉僅新其堂他末暇及趙君<lb/>
野翁既至則曰<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>卑扵堂門設扵廡非制也乃命高<lb/>
堂棟礎增舊基而廳益眀敞撤屏蔽達通逵而門始<lb/>
端直面勢巍然官府以尊自國初置倅與監司太守<lb/>
俱名按察異時獨衘發僚吏奮筆塗書判長官一舉<lb/>
手輒從旁掣之倅嘗横矣及其久也有按察之名無<lb/>
亊權之實更以督經縂制錢爲職業籌算䘮雅道敲<lb/>
<pb n="KR4d0340_SBCK_088-8b"/>
撲敗清司思存冷落吏民侮玩遇事至前謙遜退避<lb/>
自托扵聾丞者皆是也然則昔也惡權之專而惟患<lb/>
守之不分今也病權之分而惟恐倅之不削亦其勢<lb/>
然歟君扵經縂制至其額而已不求豐以示能扵郡<lb/>
事叶其長而已不立異以炫智公退則静坐一室讀<lb/>
書觀畫風日佳時或携賔客以登臨山水追逐雲月<lb/>
為樂雅道未嘗䘮清思未嘗敗也堂之役實寳慶三<lb/>
年門之役實紹定五年陳君名振孫君名汝<graphic n="KR2876" url="https://raw.githubusercontent.com/kanripo/KR-Gaiji/master/images/KR2876.png" mimeType="image/png"/>皆永<lb/>
嘉人<lb/>
　　　聽雨堂<lb/>
<pb n="KR4d0340_SBCK_088-9a"/>
天下之至音非静者不能聞至樂非定者不能知也<lb/>
風之翏然也水之淙然也嘯之　然也入扵耳同也<lb/>
然南郭子綦以為天籟元結以為全聲阮籍以為鼓<lb/>
吹為鳯音得扵心異也何也躁之不如静也動之不<lb/>
如定也雨之為聲至矣而聞者鮮焉兄弟羣居之樂<lb/>
至矣而知者鮮焉昔之人有以絲竹陶冩為樂者有<lb/>
以朋友切偲為樂者絲竹托扵物之聲也人也雨自<lb/>
然之聲也天也朋友取諸人之樂也外也兄弟脩扵<lb/>
家之樂也内也今夫大衾長枕短檠細字漏斷人寂<lb/>
壎唱箎和當此之時溜扵簷滴扵階者如奏簫韶如<lb/>
<pb n="KR4d0340_SBCK_088-9b"/>
鼓雲和静者聞躁者不聞也定者知動者不知也此吾<lb/>
友野翁名堂之意夫近世言友爱者推蘇氏其聽雨<lb/>
之約千載而下聞之者猶凄然也抑蘇氏能為此言<lb/>
也非能踐此言也余嘗次其出䖏而有感焉方老泉<lb/>
無恙二子虞侍家庭講貫自為師友竊意其平生聽雨<lb/>
莫樂扵斯時也既中制舉各仕四方憂患齟齬契<lb/>
<graphic n="KR2446" url="https://raw.githubusercontent.com/kanripo/KR-Gaiji/master/images/KR2446.png" mimeType="image/png"/>離合扵是聞雨聲而感慨矣中年宦達晏寐早朝<lb/>
長樂之鐘禁門之鑰方属扵耳而雨聲不暇聴矣歲<lb/>
晚流落白首北歸一返陽羡一居穎濵聴雨之約終<lb/>
身不復諧矣故曰非能踐此言也今野翁兄弟俱以<lb/>
<pb n="KR4d0340_SBCK_088-10a"/>
才業光顯扵時雖為是堂余恐其騎馬聽雞之時多<lb/>
對床聞雨之時少願刻鄙語扵堂上暇則覧焉盖惟<lb/>
静可以聞此聲惟定可以知此樂惟早退可以踐此<lb/>
言也<lb/>
　　　陳曽二君生祠<lb/>
紹定癸巳郡人作長樂陳公温陵曽公生祠扵譙樓<lb/>
之東揭美績懐賢牧也初陳公以寳慶丁亥出守在<lb/>
郡才數日而去然崇風化肅紀網訪故家禮名勝精<lb/>
采一變威爱並流民至扵今稱之去之三年盗起汀<lb/>
邵蔓延劍達名城壮邑相繼失守陳公繇延平牧為<lb/>
<pb n="KR4d0340_SBCK_088-10b"/>
招捕使為提點刑獄毅然以一身為吾閩百萬生靈<lb/>
請命上帝躬環甲胄大小百戦巢穴掃清種孽殱夷<lb/>
人皆知上四州賴陳公而復安而不知下四州非陳<lb/>
公而幾危也先是盗攻䧟泉之支邑下四州之人驚<lb/>
曰吾属無噍類矣陳公命别将李僊提偏師南下道<lb/>
興泉抵漳汀盗始潰去盖上四州力戦而全下四州<lb/>
不戦而全謂陳公尤有大造扵下四州者非歟昔齊<lb/>
相立攘戎之功夫子興㣲管之嘆此言必傑出之才<lb/>
而後可以捄横流之禍也陳公有焉朝廷深原致盗<lb/>
之本旌㧞良吏曽公實來剖符其治有陳公之風保<lb/>
<pb n="KR4d0340_SBCK_088-11a"/>
境衛民郡以無警浚坡築壘農不知役吏蠧民瘼燭<lb/>
見廋隐山偷海刼鉏去根冗善良吐氣豪猾䘮膽教<lb/>
令清眀上下信服乃行寛恤之政蠲三縣紹定五年<lb/>
夏税萬七千緡既而曰惠及扵有田者而已以不濟<lb/>
寺榖四千斛計口予民代編戶出僦直九千緡冬寒<lb/>
散貧民錢四千緡各有奇既而曰惠及扵民而已庠<lb/>
序有餽卒乗有犒恩意益周匝矣秩滿上艱其代曽<lb/>
公扵民愈無厭斁取六年夏税半蠲之莆田下戸萬<lb/>
九千全蠲之且立社倉以遺後人其節用爱人損上<lb/>
益下合扵經旨昔季康子患盗夫子告以不欲此言<lb/>
<pb n="KR4d0340_SBCK_088-11b"/>
盗生扵欲而無欲者固盗之所畏也曾公有焉㑹陳<lb/>
公自建帥洪曾公自莆㧞建在朝在野翕然以為曽<lb/>
公之宜代陳公也扵是莆人聚而謀曰盗之方熾戡<lb/>
定之難盗之甫息綏靖之難陳公戡定扵前曽公綏<lb/>
靖扵後皆稱賢牧皆有功徳扵是邦今其去我吾儕<lb/>
小人其忘之乎或曰合而祠之可乎或曰生祠非古<lb/>
也余曰泥古者一至之情懐惠者衆多之情慕宋璟<lb/>
之介不如為宋邑之通撲廣人之碣不如聴桐鄉之<lb/>
祀况莆人之扵二公漸被教化沐浴膏澤自有不容<lb/>
釋者持一至之見咈衆多之情可不一乎雖然二公<lb/>
<pb n="KR4d0340_SBCK_088-12a"/>
方擁麾鉞居權居亦無怪或者之云扵千百年之下<lb/>
是祠也與石室之文翁峴首之叔子相為長久将有<lb/>
升堂而起敬者讀碑而堕淚者至此而后可以觀人<lb/>
心焉<lb/>
　　　興化軍創平糶倉<lb/>
平糶倉者太守寳章曾公之所作也公在郡三年蠲<lb/>
弛予民以鉅萬計至是復捐楮幣萬六千緡為糴本<lb/>
益以廢寺之榖寺之産及五貫而糴民不與也倉之<lb/>
政擇二僧而付吏不與也糴視時之價不抑也糶視<lb/>
糴之價不增也别儲錢楮二千緡俻折閲又撥廢寺<lb/>
<pb n="KR4d0340_SBCK_088-12b"/>
錢三百緡供縻費歲儉價長則發是倉以權之歲豐<lb/>
價平則散諸市易新榖以藏焉其纎悉載規約而建<lb/>
置大指如此郡人懽呼雷動更相賀曰異時富家南<lb/>
舡迭操榖價低昂之柄以制吾儕之命今公為民積<lb/>
榖五千斛富家之仁者勸鄙者愧南船亦不得而擅<lb/>
龍斷之利矣非可賀也夫先王委積之法逺矣熟而<lb/>
歛飢而散李悝之法也賤而糴貴而糶耿壽昌之法<lb/>
也今之常平是矣貸其本取其息荆公所謂周官之<lb/>
法也今之社倉是矣然艮齋魏公猶以二分之息咎<lb/>
朱文公以為祖金陵之餘論公為是倉忠厚惻怛有<lb/>
<pb n="KR4d0340_SBCK_088-13a"/>
常平不費之惠無社倉取息之謗純乎仁義而不以<lb/>
一毫霸政参之矣或曰不有常平乎曰常平之遇歲<lb/>
豐也不易而腐也易而無所受也其是倉則不然其<lb/>
易也無害扵僧也其糶也有利扵民也常平以使者<lb/>
典領使者去民逺而不時發也郡縣去民近而不敢<lb/>
發也是倉属扵郡而不属扵使者也掌乎僧而不掌<lb/>
乎吏者也守以規約而不守以文法也廣先賢之遺<lb/>
意輔常平之不及不在兹乎或曰艮齋之論高矣美<lb/>
矣其後艮齋之倉先廢而文公之食倉不獨建人守<lb/>
之往往達扵天下郡邑則以二分之息扶之故也乃<lb/>
<pb n="KR4d0340_SBCK_088-13b"/>
若有本無息日消月磨本竭而倉敗矣曰别儲之錢<lb/>
為是設也昔無倉而今有倉公之惠也脩其政無使<lb/>
之壊飬其本無至扵竭後人之責也立法而過憂後<lb/>
日之必弊則法不可立矣為善而逆慮後人之不能<lb/>
繼則善不可為也公将奉使江右顧瞻舊邦眷焉不<lb/>
忘其待吾民厚也若夫潤澤之以待君子其待後人<lb/>
尤厚也公名用虎温陵人倉作扵　院廢址以紹定六<lb/>
年季夏落成聴事中敞兩厫對峙屋皆三間垣廡宏<lb/>
壮莆田丞陳子頥實賛其議涖其政役二僧住囊山<lb/>
者曰智上住華巖者曰法均云<lb/>
<pb n="KR4d0340_SBCK_088-14a"/>
　　　福清縣創大參陳公生祠<lb/>
紹定三年某月某日詔罷福州福清縣税陳公貴誼<lb/>
之請也時公以從槖侍經筵間為上言臣之鄉邑土<lb/>
瘠俗貧物貨不産商賈靡至其民皆墾山種果菜漁<lb/>
海造鮭蛤之属以自給海口鎮在縣之東劣有墟市<lb/>
縣民之適鎮者鎮民之至縣者不過各負挈所有以<lb/>
相貿易既税扵鎮矣徑港在縣之南又置税焉又税<lb/>
扵縣焉是二十餘里之内凡三税也不已重乎臣嘗<lb/>
訪求其故税錢之隷縣者日止數緡隷州與漕者月<lb/>
各四十緡而已官府之大利源之廣豈與赤子較此<lb/>
<pb n="KR4d0340_SBCK_088-14b"/>
毫末哉臣以爲罷之便玉音欣然即可其奏邑之父<lb/>
老既扶携聽䛇歌咏聖徳復相與像公而祠之記曰<lb/>
與其有聚歛之臣寕有盗臣唐人亦云捕蛇之不幸<lb/>
未若復賦之不幸悲夫天下之不仁至盗而止復有<lb/>
不仁扵盗者乎天下之毒至蛇而止復有毒扵蛇者<lb/>
乎此儒者之篤論而聚歛之臣所未嘗講也故人主<lb/>
必親近儒臣然後聞正大之言然後公利之說莫得<lb/>
而進公之建是言也非私其邑之人也儒者家法然<lb/>
也齊設衡麓舟蛟之官以籠山海藪澤之利姑尤聊<lb/>
攝之人羣起而詛尹鐸爲邑减其户租晋陽之人卒<lb/>
<pb n="KR4d0340_SBCK_088-15a"/>
懐其惠衆之為是祠也非私公之賜也民之秉彛然<lb/>
也初嘉泰壬戌公之先太師内相嘗有此請其議中<lb/>
格至公乃纉成之公家世邑人也去而僑扵武康居<lb/>
畿輔之近而不忘鄉井之逺處旃厦之邃而深隐閭<lb/>
閻之患其父子間議論風旨如此所謂世載其徳者<lb/>
歟所謂必百世祀者歟雖然建一議畫一䇿近臣之<lb/>
事也一夫不獲時予之辜四方有敗必先知之大臣<lb/>
之任也天下郡國之廣不止一方生民疾苦之多不<lb/>
止一事公方坐政事堂與吾君吾相共圗之矣吾儕<lb/>
小人何足以知之<lb/>
<pb n="KR4d0340_SBCK_088-15b"/>
　　　漳州代輸丁錢<lb/>
民年二十至六十輸丁錢自五季始罷之自祥符始獨<lb/>
漳泉興化錢先折米不克罷蔡公㐮龎公籍踵使閩<lb/>
俱條其害議格不行龎公後相皇祐竟奏减三郡所<lb/>
輸有差未幾米復為錢端平元年趙侯以夫建言丁<lb/>
錢宜罷久矣顧歲額萬千緡隷扵漕守不得專而况<lb/>
民以全鏹輸官以半楮發此不欲罷也年甲付吏手<lb/>
縻費等正錢此吏不欲罷也官吏規近獲民被長患深<lb/>
可嗟閔以夫嘗㑹州家常賦外有廢刹租利錢所入<lb/>
不下丁口之數舊以充橐装篚實者今朝廷大眀好<lb/>
<pb n="KR4d0340_SBCK_088-16a"/>
惡表亷黜貪賄道永絶請以此錢為民代輸安撫使<lb/>
真公某大漕袁公某聞而擊節上扵朝曰漳州此舉<lb/>
可為分符守土者法䛇可其奏侯俾余記之余惟取<lb/>
民易予民難陳洪進創立之賦循襲三百餘年中更<lb/>
賢牧守何啻數十公而不能革豈以為既取而不可<lb/>
復予歟至侯乃本先賢遺意去漳民痼疾亦㑹天子<lb/>
方用儒相力行仁政而連帥部使者皆以徳選故侯<lb/>
所請嘲奏而暮報也使侯而不遇此時雖請不得達<lb/>
雖達不過下其事有司　桑大夫固不主賢良文學<lb/>
之議而為觀察使者未必通　陽城元結之意又不<lb/>
<pb n="KR4d0340_SBCK_088-16b"/>
過非笑以為迂濶而巳夫因不必因之法誤也然因<lb/>
之以至如此之久余以是知取民之易也革不容不<lb/>
草之弊宜也然革之必待如此之時余以是知予民<lb/>
之難也始侯下車鄰宼猝至四封告警諸道之兵㑹<lb/>
扵漳調度繁興應之𥙿如生禽其渠檻以獻勞賜吏<lb/>
士費以千萬民不知歛而猶有餘力及斯事然則世之<lb/>
謂郡縣空乏不可復措手者其果然歟<lb/>
　　　登聞檢院續題名<lb/>
前紀起紹興庚申迄紹定壬辰凡九十三年自王君<lb/>
習至孟君點凡八十八人石盡而繼之者未暇續也<lb/>
<pb n="KR4d0340_SBCK_088-17a"/>
陳君瑢始與陳君纉議礱石為後記惟古今之官不<lb/>
同而登聞檢院者本先王設鼓立木遺意不巳重乎<lb/>
嘉定以來當路諱言箝結成風天子患之布衣某人<lb/>
詣匭上書有司以休沭不即受被譴右遷矣然物情<lb/>
顧望猶末丕變扵是英斷赫然更化改元舉相去凶<lb/>
下詔求言在廷之士畢輸忠讜下至草茅人人知上<lb/>
意封事輻輳語或激計上亦不以為忤親洒宸翰申<lb/>
命近臣差擇而施行焉扵乎聖矣哉先朝夫人得言<lb/>
事監門論新法縣优議儲貳諸生諫花石若是者不<lb/>
可殚紀上方脩祖宗故事思捄時弊博通下情君當<lb/>
<pb n="KR4d0340_SBCK_088-17b"/>
是時居是官日閱天下章奏豈無鄭俠婁寅亮鄧肅<lb/>
之流其亟以告諸朝表而出之使後之人指君名氏<lb/>
而言曰是能助端平天子開言路者<lb/>
　　　華亭縣建平糴倉<lb/>
環吳㑹為邑者百數以華亭為大詣銓曹注令者千<lb/>
數以華亭為難琴堂常虚席莫敢就有就者世輒目<lb/>
以奇材余行四方聞某縣蠲某賦某縣革某弊昔難<lb/>
而今易者往往有之而華亭之難自若盖竭一縣財<lb/>
粟盡輸之官通天下之縣皆然也至扵學也倉也與<lb/>
社稷並而不敢廢雖甚凋陋猶存其名惟華亭併常<lb/>
<pb n="KR4d0340_SBCK_088-18a"/>
平義倉之名而廢之噫其難至是歟餘姚楊君瑾奉<lb/>
辟書綰銅墨境内稱治上下信伏君喟然曰吾儒者<lb/>
也受子男之封任芻牧之寄詎可以善事上官不<lb/>
得罪巨室為職業乎去歲夏五民苦貴糴邑無粒粟<lb/>
歛扵諸豪吾心愧焉㑹常平使者曹公豳脩舊法太<lb/>
守趙公與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>奉新書歲留米五千石扵縣華亭扵是<lb/>
乎有義倉君曰二公所以惠我縣者至矣然歛㪚之<lb/>
權令不得專吾将有以輔之取樽節餘錢一萬緡糴<lb/>
三千石規縣東為屋五楹别儲之華亭扵是乎有平<lb/>
糴倉昔王介甫嘗恨士大夫不能講先王之意以合<lb/>
<pb n="KR4d0340_SBCK_088-18b"/>
扵當世之故余每嘆其言之善而又病其太高夫常<lb/>
平創扵漢義倉昉扵隋士大夫不能講漢隋之法以<lb/>
合諸當世者有之矣况逺而及扵先王之意歟顧壮<lb/>
哉縣生齒之繁貴豪之衆水旱凶荒之備一日不可<lb/>
闕者相承百年莫過而問必待下有賢令上有賢監<lb/>
司太守而后舉行然則民之望治不其愈難歟君既<lb/>
在端平循吏之日滌華亭難治之謗薦墨交上有旨<lb/>
陛擢朞月之間績状如此使盡其材而究扵用其可<lb/>
書者何止一倉余又将秉筆以俟<lb/>
　　　汀州重建譙樓<lb/>
<pb n="KR4d0340_SBCK_088-19a"/>
汀古郡也官寺皆百年老屋廪廪覆壓紹安李公出<lb/>
守稍撤而新之由堂寝至門廡亭榭皆煥然改觀獨<lb/>
譙樓以費夥未遑及公益務節縮得鏹二萬緡将改<lb/>
作適當路牟利左右望而豪奪公慮是役之賈旤移<lb/>
積鏹糴米若干斛爲均惠倉汀人始免貴糴之患㑹<lb/>
上親政放黜貪濁用真公徳秀爲帥視属部如家公<lb/>
臨郡滋久所積又萬緡廼申初志六閲月而樓成手<lb/>
詔頒春亭舊翼以廡属城南門後廢弗葺居民冐侵<lb/>
對列邸肆中通綫路公别給以在官田宅復兩廡併<lb/>
城南門樓高大之郡治之前可立萬馬鉅麗如是<lb/>
<pb n="KR4d0340_SBCK_088-19b"/>
然傭作募而使材瓦市而致六邑之民不知有役焉<lb/>
初庚寅辛卯間閩為盗區祸起扵汀四封之内大抵<lb/>
皆盗而營卒亦囚執郡人欲戕害人情視汀猶毒蛇<lb/>
鷙獸之窟宅也公以偏師襲磜而巨宼擒单車入城<lb/>
而畔卒誅天子嘉奨就卑符竹或者尚為公慮曰民<lb/>
兵驕也悍也財乏也既而公在郡四年前之恣睢犯<lb/>
上不可調柔者皆駢首順令兵果驕耶前之強獷負<lb/>
固未易拊循者皆革面慕化民果悍耶亂離瘡殘之<lb/>
後練兵積粟猶有餘力　美輪奐財果乏耶昔<lb/>
春秋書新作南門以　風至而脩城<lb/>
<pb n="KR4d0340_SBCK_088-20a"/>
郭營室中而土功始司空塓　功周制具存<lb/>
不待其敝而後改也僖公治　而有斯役則<lb/>
國内之事闕遺不及舉者多矣公歲月視僖公孰乆<lb/>
近樓視一門孰難易竊意夫子復生将特書大書之<lb/>
矣而又奚譏公名華字實夫資忠義而輔以才智計<lb/>
而戦戦則克動而慮慮必成余從真公久見其尚論<lb/>
當世人物如公僅屈一二指故因斯樓之成具書之<lb/>
以諗後人云<lb/>
後村先生大全集卷之八十八終<lb/>
<pb n="KR4d0340_SBCK_088-20b"/>
</p>
<p>
</p>
  </div>
</body>
</text>
</TEI>
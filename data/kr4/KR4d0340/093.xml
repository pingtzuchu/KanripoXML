<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_093-1a"/>
後村先生大全集卷之九十三<lb/>
　　記<lb/>
　　　水村堂<lb/>
余友少司農林君作堂三間扵城南水亭村之㠣<graphic n="KR2675" url="https://raw.githubusercontent.com/kanripo/KR-Gaiji/master/images/KR2675.png" mimeType="image/png"/>
山今上親灑奎畫作水村二大字以賜君既北靣稽<lb/>
首跽受乃撰日揭扁大㑹里人以落之授簡于余俾<lb/>
識其事君少負軼才不屑埸屋去而客江湖又去而<lb/>
游邊淮東漕黄漢章上其所著易鏡上覧而驚異以<lb/>
為先儒所未發䛇漢章津送赴闕由布衣為史館檢<lb/>
閲遷校勘史成奏御改京秩由匠丞牧潮州以都官<lb/>
<pb n="KR4d0340_SBCK_093-1b"/>
郎中召時胡馬飲江廷議移蹕君過家不入戴星扵<lb/>
邁里人祖道君忼慨謂余吾受上不世之知此行必<lb/>
以死報他日以墓誌累君虜已據白鹿磯烽照甘泉<lb/>
君入對言臣誓不與賊俱生上使衘命趣宣撫使丞<lb/>
相賈公進師及行次齊安丞相已乘勝順流而至君<lb/>
即軍中宣詔丞相以上意激厲将士我師人人殊死<lb/>
戰虜之巳渡未渡者皆殪一洗塞氛再造江表君與<lb/>
有勞丞相歸衮君進大匠擢提舉浙東常平茶塩<lb/>
時中外庻定君上景定嘉言二十篇詔下後省看詳<lb/>
余適待罪詞掖奏君所言大𥙷益治體小箴切時弊<lb/>
<pb n="KR4d0340_SBCK_093-2a"/>
文字簡潔條鬯貫穿古今詔賜同進士出身又别賜<lb/>
宸翰㢡諭云憂愛出乎忠忱詞藻根扵學力與楊萬<lb/>
里千慮䇿相頡頏尭言播告朝野歆豔召拜少卿兼<lb/>
史職垂上津要矣俄去而食祠起牧洪都未上而銷<lb/>
印余視世之仕者鮮不以得失為欣戚君或仕或止<lb/>
無幾㣲見言靣既即家作忠愛堂學力齋二扁亦奎<lb/>
畫也又頃賜金買山治墅若往而不返者其言曰吾<lb/>
若學精思世莫我知上不次㧞擢至此然不獲吾用<lb/>
吾負吾君昔有上書願擊匈奴者願請纓係南粤者<lb/>
吾老矣惟有羹牆見堯富壽祝尭耕鑿歌堯而己余<lb/>
<pb n="KR4d0340_SBCK_093-2b"/>
聞其言而壮之堂之西君三世松檟參天傍有祭田<lb/>
皆曾大父删定公經畫其下衆水滙而為湖環而居<lb/>
者数百家湖溉田数千畝為斗門水旱聴民啟閉君<lb/>
以昭囘之光下燭是堂非衣冠不敢登稍東為鏡湖<lb/>
亭可坐數十人四壁空洞不設户牖樵兒牧子桑女<lb/>
饁婦来往㳺息君野服杖藜與之同樂亭東西北諸<lb/>
峯迴環如畵壺山朝挹其前風月佳時水光山色不<lb/>
減杭越君又言㓜時聞守冡者誇人云我林萊林邵<lb/>
子孫時猶未曉其語後入館閲永嘉四溪林氏家譜<lb/>
言林羣晋太元中為郡大中正世居㠣<graphic n="KR2675" url="https://raw.githubusercontent.com/kanripo/KR-Gaiji/master/images/KR2675.png" mimeType="image/png"/>山林萊林<lb/>
<pb n="KR4d0340_SBCK_093-3a"/>
邵其後也乃知自晉已有此山余嘗為君家忠義祠<lb/>
記論次其先美詳矣若君己未之召國家危急雖三<lb/>
板之城而不敢失高共之禮壬戌之去癸亥甲子之<lb/>
處山林深宻雖一飯之頃而未嘗忘杜陵之心豈非<lb/>
家學世徳之有本者如是歟君名光世字逢聖今為<lb/>
朝請大夫直秘閣<lb/>
　　　新築石塘<lb/>
水竹穹壌間如天有雨露無則乾如地有井泉無則<lb/>
渇如人有血脉無則夭閩下四郡負山而瀕海高者<lb/>
山至崔巍力耕末止卑者彌望斥滷不可種藝智者<lb/>
<pb n="KR4d0340_SBCK_093-3b"/>
相地形為陂塘使水有所蓄洩以補造化不及之功<lb/>
玉融為邑惟石塘地號上腴然原田棋布棟宇櫛比<lb/>
有塘之名無塘之實往往涔蹄一泓僅可供桔橰耳<lb/>
塘大姓曰林氏自龍學公與西塘鄭公齊名四傳至<lb/>
觀字子光同字子真合字子常並修家政培世徳凡<lb/>
寳章公厚倫贍族之事緒成之寒翁寄傲舒嘯之所<lb/>
荘嚴之垣屋亭榭完矣美矣所欠者濠濮間趣視四<lb/>
傍多茀地乃因農隙叶力濬之周圍千二百尺環甃<lb/>
以石種荷柳焉竹溪中書林公大書石塘二字徑四<lb/>
尺刻隄上亭其東西臨流者曰清淺在水中央者曰<lb/>
<pb n="KR4d0340_SBCK_093-4a"/>
葉藏海東岸則精舍草庵秋風亭小孤山村珠西岸<lb/>
則寳章公居宅直北則芙蓉亭春草亭遂為一邑偉<lb/>
觀都人士驚喜曰昔沮洳磽确今渺瀰沃衍昔蟇跳<lb/>
雀躍今鷺翹鶴下花朝月夕雩舞櫂歌如浴沂而渉<lb/>
湘也不但耕夫芸叟頼以沾膏潤騷人墨客資以發<lb/>
才藻亦山經地理家以為合扵隂陽向背也昔李贊<lb/>
皇謂鬻平泉非吾子孫以平泉一草一木遺人非佳<lb/>
子孫柳子厚謂上世藏書三千卷在善和宅然賛皇<lb/>
自不能一夕安平泉善和宅及子厚在已三易主今<lb/>
林氏之尊老逺矣而代有象賢愈蕃而大樵牧愛護<lb/>
<pb n="KR4d0340_SBCK_093-4b"/>
其松楸郡邑表章其宅里子嘗訪其屋壁舊藏則手<lb/>
澤如新曽玄論著篇帙多于祖禰是豈非盛徳之後<lb/>
積善之家乎觀養直子也同合寒翁子也觀清白吏<lb/>
既通朝籍不忍去親而仕同合皆布衣隐約志氣修<lb/>
而道義尊大節可書築塘特其細爾<lb/>
　　　林寒齋烝嘗田<lb/>
寒齋既没二子同合自列於府言寒齋所受先世産<lb/>
錢一貫九百二十一文二分五釐苗米二十三石三<lb/>
斗三升三勺某兄弟以分産異居為恥願以薄産盡<lb/>
撥充寒齋烝嘗永不分析府帥資政樞相古心江公<lb/>
<pb n="KR4d0340_SBCK_093-5a"/>
書牘尾云恊居共籍欲以貽之無窮和厚油翼之意<lb/>
自然可挹縣而知有政之夲原獨不當取以列扵郡<lb/>
上于朝乎劄縣改寳章林國博户為寒齋文隐林先<lb/>
生烝嘗戸余聞之曰祀田尚矣古者以綿田祀子推<lb/>
汾晉之人奉嘗之至今以許田祀周公其後魯弱鄭<lb/>
強初以璧假終以祊易盖周公之祀尚不能保况下<lb/>
扵此者乎夫人情孰不欲永其先人之祀然子若孫<lb/>
有賢愚貧富之異扵是有國者為之禁防焉曰贍塋<lb/>
曰烝嘗其慮甚周其法甚宻天下通行而隆興淳熈<lb/>
随勑扵吾閩尤加詳焉余行天下江浙巨室有朝為<lb/>
<pb n="KR4d0340_SBCK_093-5b"/>
陶朱暮為黔婁者惟閩人千金之産百畝之田或傳<lb/>
十數世而不失一聞贍塋烝嘗之名賢者畏義而不<lb/>
忍得不賢者畏法而不敢取立法至此仁至而義盡<lb/>
矣自教失俗薄而七世同財九世同居之事遂為美<lb/>
談先賢惟范公為義荘以贍族温公洛中田園以兄<lb/>
郎中為户然二公皆鼎貴為此易易耳同與合也處<lb/>
隐約而能力行好事生叔季而欲挽回淳風使古心<lb/>
公未召必上其事扵朝推一家之友睦以興一國之<lb/>
仁遜矣是又有待於後之人<lb/>
　　　漳州諭畬<lb/>
<pb n="KR4d0340_SBCK_093-6a"/>
自國家定鼎吴㑹而閩號近裏漳尤閩之近裏民淳<lb/>
而事簡樂土也然炎紹以來常駐軍于是豈非以其<lb/>
壌接溪峒茆葦極目林菁深阻省民山越往往錯居<lb/>
先朝思患豫防之意逺矣凡溪洞種類不一曰蠻曰<lb/>
猺曰黎曰蜑在漳者曰畬西畬隷龍溪猶是龍溪人<lb/>
也南畬隷漳浦其地西通潮梅北通汀贑姦人亡命<lb/>
之所窟穴畬長㧞止扵機毒矣汀贑賊人畬者教以<lb/>
短兵接戰故南畬之禍尤烈二畬皆刀耕火耘厓栖<lb/>
谷汲如猱升䑕伏有國者以不治治之畬民不悦畬<lb/>
田不稅其來乆矣厥后貴家闢産稍侵其疆豪幹誅<lb/>
<pb n="KR4d0340_SBCK_093-6b"/>
貨稍籠其利官吏又征求土物蜜臘虎革猿皮之類<lb/>
畬人不堪愬于郡弗省遂怙衆據嶮剽掠省地壬戌<lb/>
臘也前牧恩澤侯有以激其始無以淑其後明年秋<lb/>
觧去二倅迭攝郡冠益深距城僅二十里郡岌岌甚<lb/>
矣帥調諸寨卒及左翼軍統領陳鑑泉州左翼軍正<lb/>
將謝和各以所部兵會合勦捕僅得二捷冦暫退然<lb/>
出没自若至数百里無行人事聞朝家調守而著作<lb/>
郎兼左曹郎官卓侯首膺妙選詔下或曰侯擢科甲<lb/>
有雅望宰巖邑有去思責之排難觧紛可乎侯慨然<lb/>
曰君命焉所避之至則枵然一城紅巾滿野久戌不<lb/>
<pb n="KR4d0340_SBCK_093-7a"/>
解智勇俱困侯榜山前曰畬民亦吾民也前事勿問<lb/>
許其自新其中有知書及土人䧟畬者如能挺身來<lb/>
歸當為區䖏俾安土著或畬長能帥衆歸順亦補常<lb/>
資如或不投當調大軍盡鉏巢穴乃止命陳鑑入畬<lb/>
招諭令下五日畬長李徳納欵徳最反覆傑點者扵<lb/>
是西九畬酋長相繼受招西定乃併力于南命統制<lb/>
官彭之才勦捕龍巖主簿龔鏜説諭且捕且招彭<lb/>
三捷龔挺身深入又選進士張杰卓度張椿叟劉<lb/>
等與俱南畬三十餘所酋長各籍户口三十餘家願<lb/>
為版籍民二畬既定漳民始知有土之樂余讀諸畬<lb/>
<pb n="KR4d0340_SBCK_093-7b"/>
欵狀有自稱盤護孫者彼畬曷嘗讀范史知其鼻祖<lb/>
之為盤護者殆受教于華人耳此亦溪峒禁防懈而<lb/>
然歟侯參佐褒畬事顚末二卷鋟梓示余昔漢武帝<lb/>
患盗賊羣起命御史大夫衣繡持斧以威之曾不少<lb/>
戢龔遂一郡守爾既至郡前日之盗皆觧刀劍而持<lb/>
鈎鉏侯初剖符固欲用昔人治渤海之策竟踐其言<lb/>
夫致盗必有由余前所謂貴豪闢産誅貨官吏征求<lb/>
土物是也侯語余曰每禍事必有所激非其夲心嗚呼<lb/>
反本之論固余之所服歟侯素亷儉山前調度　需<lb/>
如蝟毛起專以苦節不至乏絶自奉如窮書生<lb/>
<pb n="KR4d0340_SBCK_093-8a"/>
吏議事賔客清談不過文字飲数行未嘗卜夜時<lb/>
例卷多削去其清苦有李公韶徐公復二牧之風昔<lb/>
張奐為安定都尉羌帥有感恩遺奂馬及金者奂<lb/>
其物威化盛行史謂羌性貪而貴吏清嗚呼清白之<lb/>
吏固畬之所貴歟侯功成而無徳色惟為将佐僚属<lb/>
士友論功於朝曰不賞後無以使人頃余亡友虚齋<lb/>
趙公為漳民免丁錢余嘗大書于石今卓侯夷難之<lb/>
功不下虚齋乃夲諭蜀之義作諭畬記使漳人刻<lb/>
石與前碑角立侯名徳慶字善夫莆陽人<lb/>
　　　薦福院方氏祠堂<lb/>
<pb n="KR4d0340_SBCK_093-8b"/>
忠惠方公用太史公自叙法論述其世次甚逺至唐<lb/>
　諱琡者為都督府長史子諱殷符為威王府諮議<lb/>
　　果功進銀青兼御史中丞僖宗中和四年也中<lb/>
丞七子第三子諱廷範歴宰長溪古田長樂三邑遂<lb/>
　居于莆愴念中原藁葬祖父衣冠于烏齊豐田及<lb/>
　葬靈隐山以子貴賜金紫然古老相傳猶號長官<lb/>
長官嘗欲營精舍以奉先合族而未果六子水部員<lb/>
外郎仁逸秘書少監仁岳著作郎仁瑞大理司直仁<lb/>
遜禮部郎中仁載　仁逺協力以成父志請隙地<lb/>
於官買南寺某司業圃以益之於是薦福始有院既<lb/>
<pb n="KR4d0340_SBCK_093-9a"/>
共施寳石全庄田三十石種又施南箕田七石種南<lb/>
門田三石穜秘監也施漈上田三石種正字也施濠<lb/>
浦田十石種禮部也増景祥横圳田六石種僧叔祖<lb/>
住山有麟也計種五十九石産錢七貫二百六十五<lb/>
文扵是薦福始有田見扵莆田令君吕丞祐之記舊<lb/>
祠長史中丞長官三世及六房始祖扵法堂遇中丞<lb/>
祖妣長官祖二妣忌則追嚴中元孟蘭供則合祭六<lb/>
房之後各來瞻敬集者幾千人自創院逾三百年香<lb/>
火如一日後稍衰落賴寳謨公忠惠公後先扶持而<lb/>
復振至景定庚申院貧屋老賦急債重主僧寳熏計<lb/>
<pb n="KR4d0340_SBCK_093-9b"/>
無所出将委之而逃忠恵子寺丞君憫七祖垂垂<lb/>
廢祀慨然出私錢輸官平債經理两年銖寸纍積一<lb/>
新門廡殿塋乃帥宗族白扵郡曰郡計取辦僧利久<lb/>
矣新住持納助軍錢十分滿十年换帖者亦如之問<lb/>
助軍多寡未嘗問僧汚潔刹烏得不壊願令夲院歲<lb/>
納助軍一分歲首輸官主僧許本宗官高者選舉又<lb/>
曰院以葺理而興以科敷而廢今後除聖節大禮二<lb/>
稅兑丁醋息坑冶米麵般甲翎毛知通儀從悉照古<lb/>
例書送惟諸色泛敷如修造司需求陪補僧司借脚<lb/>
試案等官司所濟無幾小院被優無窮乞並蠲免郡<lb/>
<pb n="KR4d0340_SBCK_093-10a"/>
照所陳給據仍申漕臺禮部禮部亦從申符下郡縣<lb/>
乃諗於廣族曰南山祝聖道場也歲滿散日族之命<lb/>
士有隨班佛殿而不詣祠堂者自今祝香畢並拜祠<lb/>
飲福院辦麵飯併勞僕夫又靈隐金紫墓昔拘丞嘗<lb/>
分數命士舉人監學生多不預祭自今省謁院辦酒<lb/>
食請衆拜掃内赴官入京人免分胙衆議曰冝著爲<lb/>
規約願世守之寺丞属余記其事余惟古之尚論世<lb/>
家者曰種徳曰積善然成季宣孟無後臯陶庭堅不<lb/>
記非種積之不善殆顯揚之未至初長官以孤身仕<lb/>
閩猶爲唐宦及五季分裂仕者各就其方六子皆仕<lb/>
<pb n="KR4d0340_SBCK_093-10b"/>
王氏入宋長官諸孫擢科甲以文業著見號名臣者<lb/>
項背相望遂為夲朝故家甲族余讀忠惠序譜之言<lb/>
曰合天下諸方莫如莆之成合莆之諸方莫如長官<lb/>
之盛盖秘監五傳而有宗卿焉禮部九傳而有忠惠<lb/>
焉宗卿哭奏陵寝淚濺御𫀆宗惠昌言倫紀<lb/>
觸天顔聞其風者百世興起七祖種積於前二賢顯<lb/>
揚於後世世祀也宜哉新祠成併祀二賢於两傍以<lb/>
為萬世臣子軌則非直侈方氏一門衣冠之盛而已<lb/>
寺丞方盛年而繼先志捐私財而倡義舉力善進方<lb/>
未已余當屢書不一書宗卿諱庭實忠惠諱大琮賢<lb/>
<pb n="KR4d0340_SBCK_093-11a"/>
謨諱信儒寺丞名演孫方需次建昌守主僧法通<lb/>
刺血書楞嚴經葉嚴二經者寺丞之所選舉始院<lb/>
僧通至未幾變律為禪今有十二僧畧如叢林云<lb/>
　　　宴雲寺玉陽先生韓公祠堂<lb/>
古鄉先生没祭扵社社者何非若郡邑之社不屋而<lb/>
壇也有名號而無像設也三家之市數十户之聚必<lb/>
有求福祈年之祠有像設焉謂之里社是也祀鄉先<lb/>
生於是敬賢之意與事神均也鄉先生非必皆城市<lb/>
人如四皓廟於商山庚桑子尸祝於畏壘隨所居之地<lb/>
里而祠之古之道也夲朝以文治郡邑必有學鄉先<lb/>
<pb n="KR4d0340_SBCK_093-11b"/>
生必祠於學福唐都㑹前此大儒名公卿合祠於郡<lb/>
泮矣惟文山鄭先生育玉陽韓先生永居懐安縣郭<lb/>
皆老死布衣邑士先祠文山後祠玉陽扵縣學見扵<lb/>
前臬使陳公仁玉所作玉陽祠記然祠立扵景定壬<lb/>
戌記成扵明年癸亥謂癸亥始祠誤也既而連帥王<lb/>
公鎔至而歎曰徒祠而無以為享乆必廢郡多不<lb/>
刹取宴雲小寺産錢僅二百充祠田令奉祠人主之<lb/>
命僧有功住宴雲寺就佛殿後立玉陽祠余聞之<lb/>
亦祭於社之義也王公玄令大參古心江公以<lb/>
出鎮大書八字曰玉陽先生韓公祠堂<graphic n="KR3008" url="https://raw.githubusercontent.com/kanripo/KR-Gaiji/master/images/KR3008.png" mimeType="image/png"/>江士友<lb/>
<pb n="KR4d0340_SBCK_093-12a"/>
　　　請余記之将刻扵二祠按古之稱公者或以<lb/>
爵太公周公召公畢公是也或以齒黄石公河上公<lb/>
　公毛公江公是也古心公所書韓公本此或曰二<lb/>
先生其生也澹然枯槁無萬鍾千駟之慕其没也游<lb/>
　　　豈必歆秋菊寒泉之薦余曰景行前軰表章<lb/>
　　　<graphic n="KR3008" url="https://raw.githubusercontent.com/kanripo/KR-Gaiji/master/images/KR3008.png" mimeType="image/png"/>江士友風俗之厚也先後二閫崇尚教化<lb/>
　　　亦邑大夫學愛之寓也始余不及識二先生<lb/>
　　　文山之子舜藻玉陽之子斗游舜藻墨妙筆<lb/>
　斗游學明行修有二父風藻已矣惟其有之是以<lb/>
似之予扵斗也有望焉若夫玉陽之學問行誼余所<lb/>
<pb n="KR4d0340_SBCK_093-12b"/>
　　　前臬使之記詳矣兹不復著<lb/>
　　　芹澗橋<lb/>
　　在衢之開化端明演山黄公裳少過之有更高<lb/>
千萬丈還我上頭行之句後魁天下遂為詩讖白雲<lb/>
　公之　始亭其上勒詩扵石侍郎韋軒王公與權<lb/>
䟦焉澗在嶺之陽東流百折入扵淮江饒徽孔道也<lb/>
昔人以祐椿㫁木雜沙土橋澗上以便往來期歲輒<lb/>
　　　　漲潦積雪或掲厲濡足廼達彼岸徐居汝<lb/>
　　　　所居瀕澗乃以私財撤而新之伐石扵山<lb/>
　木於鄉僦夫廪匠不以絲毫累里人伯氏汝乙氏<lb/>
<pb n="KR4d0340_SBCK_093-13a"/>
伯東方緫戎扵閩捐俸來助景定甲子橋成風月佳<lb/>
時芹嶺潑黛扵雲漢之表淮江抹練扵欄檻之外止<lb/>
者行者負者乘者皆相賀曰昔畏塗今康莊誰之力<lb/>
也前太守今大宗伯東軒常公挺既榜其里曰秀福<lb/>
地樞相忠齋劉公夢炎大書芹澗橋三字以落之伯<lb/>
東來請余記自有宇宙已有是嶺與澗然至演山而<lb/>
嶺是著名至徐氏一翁二季而澗始有橋豈山川之<lb/>
秉靈亦如士之生世顯晦自有時耶余聞積善必有<lb/>
餘慶陰德必有陽報昔二宋方少異僧相小宋掄魁<lb/>
大宋甲科後十年僧見之驚謂大宋曰君神采頓異<lb/>
<pb n="KR4d0340_SBCK_093-13b"/>
若嘗活百千萬人命者必為掄魁矣公曰貧儒何力<lb/>
及此僧曰肖翹之物皆命也公言昨見堂上雨漂蟻<lb/>
穴羣蟻擾擾戯為竹橋以渡之僧曰是矣及唱第大<lb/>
宋第一小宋科甲夫人命重於羣蟻橋費鉅扵片竹<lb/>
徐氏其興乎高科異等不在身心在其後乎白雲表<lb/>
章演山之詩盖其先兆矣雖然二宋以文章事業重<lb/>
與歐晏齊名演山以徳望重宋文公見而屈膝不專<lb/>
以科目重也二君勉之<lb/>
　　　鐵壁堂<lb/>
景定辛酉詔起前少宗正朔齋劉公震孫直寳謨閣<lb/>
<pb n="KR4d0340_SBCK_093-14a"/>
江東提舉賛書曰端平初朕號召蜀球畢集扵朝爾<lb/>
其一焉其後諸人相繼至宰輔侍從者十之九爾家<lb/>
世人物言論風旨皆西州第一顧流滯周南坐老歲<lb/>
月及舊人欲盡鐵壁獨存昔孝皇命朱熹使浙東爾<lb/>
其以前修自勉公侈上恩即萬里建鐵壁堂後五年<lb/>
公自前起居郎兼中書舍人為秘閣修撰福建提舉<lb/>
行部至莆盖余與公别三十年矣尊酒相勞苦慷慨<lb/>
請余江東賛書實君視草其為余記斯堂也余惟壁<lb/>
非止于屋壁而已昔人扵城曰城壁扵軍屯曰壘壁<lb/>
取其高不可踰堅不可攻爾苟為不然有入趙壁立<lb/>
<pb n="KR4d0340_SBCK_093-14b"/>
漢幟者矣有以十餘騎馳入呉壁者矣士之節守亦<lb/>
然王夷甫風流之宗晉人有巖巖清峙壁立千仞之<lb/>
目貴爲三公世亂朝危方且謀窟自安委師勸進不<lb/>
知所謂巖巖千仭者至此安在本朝黨籍諸老雖無<lb/>
東漢刀鋸之禍然經紹聖崇寕烟瘴之村范氏子欲<lb/>
爲忠宣免禍之計鄒通鄉晚節召用有雲機之梯獨<lb/>
吾家元城翁　麾石變見號南都鐵壁自端平以后<lb/>
局面毋論凡幾更矣士大夫两來三齊者有之早令<lb/>
晚謬者有之公居其家尤負重名持正論然暫入輒<lb/>
出垂老始復入雖入實未嘗一日安其大節與元城翁<lb/>
<pb n="KR4d0340_SBCK_093-15a"/>
相望惟公然後無愧扵鐵壁之名昔梅溪王公龜齡<lb/>
語王公嘉叟告輩離合不可期但常留此靣相見猶<lb/>
記端本歟公同朝余甫五十公甫四十今余八十公<lb/>
亦且七十矣願與公各留此靣亦所以共堅此壁也<lb/>
　　　泉山書院<lb/>
通天下讀朱文公之書尊文公之道其始生之鄉僑<lb/>
居之里宦逰之邦與乾淳諸老盍簪傾盖講貫切磋<lb/>
之處往往肖其像庋其書聚成學之士敬事而傳習<lb/>
焉如徽如建如南康如清漳如潭衡曰精舍曰書院<lb/>
皆奎畫扁或郡文學兼領或别置師弟子員規式略<lb/>
<pb n="KR4d0340_SBCK_093-15b"/>
如白鹿泉乃公舊㳺顛末之有非大欠闕歟按文公<lb/>
主同安簿凡四考而去紹興丁丑也距今一百十一<lb/>
載矣世代雖逺然與邑士問答畧見大同集縱田夫<lb/>
野叟忘之士忘之乎㑹温陵㺯印綬知南外宗正黄<lb/>
若趙公兼郡<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>士友合詞請曰公先大君子逺菴非<lb/>
文公高弟乎公非朱自出乎公矍然曰僕雖儒緩郡<lb/>
雖凋匱於此不敢不勉乃卜城東偏廢寺基創立泉<lb/>
山書院前為燕居堂夫子危坐顔曾思孟跪侍两堵<lb/>
則圖濓溪二程邵張涑水六君子滄洲之制也堂下<lb/>
則圗先賢芸閣吕氏龜山楊氏河東侯氏文定胡氏<lb/>
<pb n="KR4d0340_SBCK_093-16a"/>
籍溪古氏草堂劉氏豫章羅氏扵右廡上蔡謝氏廣<lb/>
平㳺氏和靖尹氏韋齋朱氏致堂胡氏屏山劉氏延<lb/>
平李氏南軒張氏東萊吕氏于左廡几<lb/>
之制也後爲文公祠以勉齋黄氏逺菴趙氏西山真<lb/>
氏復齋陳氏配講堂南峙取兆面尊師之意四齋旁<lb/>
列曰志道據徳依仁㳺藝則大同名齋之舊也以咸<lb/>
淳丙寅春經始仲冬甲寅落成行舍菜禮公坐臯比<lb/>
揮麈尾衿佩環聴争先筆受遂請額扵朝移書克荘<lb/>
俾識顛末前此賢牧寕智不及是良以文公如龍鸞<lb/>
夭矯已騰霄漢豈必追記其蟠泥栖枳時即夫天生<lb/>
<pb n="KR4d0340_SBCK_093-16b"/>
大聖賢非若常人有老少之異曰不惑曰知命曰耳<lb/>
順曰從心實基于志學而叱齊侯墮三都亦自牛羊<lb/>
遂㑹計當而推之也昔之懐賢者尚愛其所憇之堂<lb/>
所種之木况其初筮之州乎惟西橋之趙爲宋間平<lb/>
某嘗受學於淮曹受印于閩臬受<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>於莆守皆宗正<lb/>
諸父兄而又受教逺庵納交象賢知其染濡於家庭<lb/>
者乆矣一旦施之大敝極壊之郡水無相瘢村無<lb/>
顓以節縮支吾乏絶其表章大儒淑艾後學盖世吏<lb/>
視爲迂緩不切者克荘何幸秉筆附名扵不朽逺菴<lb/>
諱師夏宗正名希悰見泰其自號云<lb/>
<pb n="KR4d0340_SBCK_093-17a"/>
　　　雷院<lb/>
院在福州天王琦郡人雨暘必禱大府丞朱挺書其<lb/>
扁今主其事者宗學升俊齋諭趙君時樴也求予文<lb/>
記之乆不克為釋褐洪君英伯盛稱趙君信義通神<lb/>
明俯仰無愧怍洪國之譽髦不以一字假人獨於趙<lb/>
鄭重如此若激發老夫速踐前言者傳曰尸居而龍<lb/>
見淵黙而雷聲夫尸居淵黙塊然無作為之時也然<lb/>
則龍非葉公之所能見雷非阿香之所能推矣世之<lb/>
黄冠師紈袴子多自言通道術持符咒然大言有餘<lb/>
細行不足或跌蕩犯黑帝之威或彷彿起瑶姬之慕<lb/>
<pb n="KR4d0340_SBCK_093-17b"/>
往往禍福立見甚則震死小亦病風䘮心人自取之<lb/>
爾雷何心哉君獨行不愧影獨寝不愧衾其大端大<lb/>
本若是豈特洪君之畏友哉雖余之老亦将往從之<lb/>
矣<lb/>
　　　潮州司理廳<lb/>
友人李艮翁南宫嘗為余言其所親趙君若鈺之賢<lb/>
且才其尉東陽上官争欲出我門下再轉為潮之李<lb/>
豫郡參佐邑丞簿尉官𪠘皆堅好惟李廳乃開禧老<lb/>
屋上漏下濕一甲子無葺廢者君始至嘆曰卑官求<lb/>
一身一家便安可也奈何無一榻地奉吾親乎顧頺<lb/>
<pb n="KR4d0340_SBCK_093-18a"/>
弊已甚無寸椽一瓦可用决扵心白扵長監郡鄒君<lb/>
　行守事助錢二十萬君請借三月俸扵是由獄及<lb/>
𪠘由寝及堂由内達外皆撤而新之而請記扵余余<lb/>
謂官不必髙土木之功不必鉅麗紀其可紀者而已<lb/>
古今為人記輪奂之役者多矣惟藍田丞<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>一記掃<lb/>
空萬古夫丞𪠘不高扵滕閣不大扵漏院而使人傳<lb/>
誦其記與王勃王黄州之文相頡頏扵千百載後之<lb/>
覧者将有感扵斯文耶初陽岩洪公嘗歴是官君扁<lb/>
其東偏曰景陽自洛學訓景為大訓行為路文忠真<lb/>
公為之改字而天下之景皆改為希矣然孝經序云<lb/>
<pb n="KR4d0340_SBCK_093-18b"/>
景行前哲則唐人猶未以景行為大路也今姑從孝<lb/>
經序扁曰景陽君更與洪公商確何如<lb/>
　　　重建靈祐廟皷樓<lb/>
廟始扵唐初惟一間至本朝宣和庚子重創猶儉狹<lb/>
至紹興乙亥始宏壮至嘉定始有皷樓紹興丁丑廟<lb/>
號是祐隆興甲申淳熈癸卯慶元丁已累加侯爵至<lb/>
嘉定癸未加公爵淳熈已酉加王爵廟記荔臺翁之<lb/>
草所作今甲子一周翁鄉前輩故復齋陳公宓肯堂<lb/>
鄭公寅為書丹篆扁翁記不及近事古人言生封侯<lb/>
死廟食必天下異人神起匹夫號詹師用符籙制伏<lb/>
<pb n="KR4d0340_SBCK_093-19a"/>
猛獸驅祟療病然由唐至今爵冠五等血食一方盛<lb/>
矣哉其亢把茅為靈宇使里人掲䖍妥靈為重樓複<lb/>
閣與白湖龍峬之祠等廟介扵故元樞居第尉𪠘之<lb/>
間人神相安故老傳神建炎中嘗導<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>卒捕黄　草<lb/>
寇至今尉有逋冦禱神必獲神先壠在秋蘆溪之西<lb/>
遇人家拜掃時父老必奉神輿衛往返松楸燈燭鼓<lb/>
吹傾城空巷嗚呼没能驚動禍福其人又能顯揚其<lb/>
親惟靈應蘇侯與湼槃師為然邑士林君希吉重剏<lb/>
皷樓侈大扵嘉定矣<lb/>
後村先生大全集卷之九十三終<lb/>
<pb n="KR4d0340_SBCK_093-19b"/>
</p>
<p>
</p>
  </div>
</body>
</text>
</TEI>
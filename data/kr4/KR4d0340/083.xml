<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_083-1a"/>
後村先生大全集卷之八十三<lb/>
　玉牒𥘉草<lb/>
　　　寕宗皇帝<hi>嘉定十二年</hi>
正月戊辰朔上不視朝文武百僚赴大慶殿朝賀<lb/>
聶子述除寶謨閣直學士四川制置使兼知成都府<lb/>
己巳不視朝　癸酉袁燮以己見進對論豫常燠若<lb/>
時雪未應由逸豫之故願陛下至誠感格庶幾天意<lb/>
可回上曰每日在禁中焚香致禱燮奏古人應天以<lb/>
寳要湏修政事進忠良屏邪侫此應天之實也上曰<lb/>
人臣来說者少不来說者多朕只要人来說　乙亥<lb/>
<pb n="KR4d0340_SBCK_083-1b"/>
大風　戊寅袁燮進讀　寳訓至御史中丞趙鼎䟽<lb/>
論宰相吕頥浩過失燮奏祖宗立國規模以大臣爲<lb/>
股肱心膂任以大政故大臣得以行志以臺諫爲耳<lb/>
目無所不言故大臣不敢爲非上曰此所謂言及乘<lb/>
輿則天子改容事関廊廟則宰相待罪則上下之精<lb/>
不通則爲否卦若臺諫不言何縁得知朕只要人来<lb/>
說　吏部引見計黌等三十九人詔並改合入官<lb/>
蔡闢奏乞申嚴百官出入局之節及常朝後殿四參<lb/>
之禮從之　壬午下詔貢舉　甲申盛章奏朝廷每<lb/>
給知糴犒賞並以銅劵而两淮州郡將帥率以鉄繦<lb/>
<pb n="KR4d0340_SBCK_083-2a"/>
折支物貴繦輕實原子此乞嚴行戒飭　李安行奏<lb/>
近有指揮凡逃絶田産為民冒耕若請佃在戸者並<lb/>
令召賣拘錢觧封椿庫官吏奉行過當開告訐之門<lb/>
立剗奪之令所在怨嗟且逃絶田已經紹熈間置局<lb/>
出賣嘉定間嘗再根括為錢不過一百八十萬緡而<lb/>
巳乞下諸路應紹熈四年以前請佃之家不乆租課<lb/>
者並免估賣其因近䧏指揮為人剗買者給價還剗<lb/>
買之人並從之　甲午吏部引見馬任仲等二十三<lb/>
人詔並改合入官　袁燮進讀續　帝學至上官均<lb/>
言明君操術自有至要盖好學則明天人之道通古<lb/>
<pb n="KR4d0340_SBCK_083-2b"/>
今之變好問則察郡臣之情達天下之政燮奏上官<lb/>
均之言可謂切當臣願　陛下勤於訪問柴中行因<lb/>
言亦湏觀其所問之人問於正人必能盡忠問於邪<lb/>
人反為正人之害上深然之燮奏人之邪正亦不難<lb/>
知但觀其所言為巳乎為國乎則邪正判矣　丙申<lb/>
李安行奏知婺州趙㦛夫褒歛析秋毫每日輪官受<lb/>
輪別貯出剩即其多寡以課能否其折價也每石以<lb/>
七貫而囬糴軍糧也以三貫二百軍民怨嗟詔罷之<lb/>
二月戊戍朔　庚子太白晝見　袁燮進讀　帝學<lb/>
崇寕三年幸太學遂幸辟雍御製辟雍記宣和四年<lb/>
<pb n="KR4d0340_SBCK_083-3a"/>
幸秘書省次幸秘閣燮奏當時興學崇儒如此未幾<lb/>
乃有夷狄之禍何也皆由邪正不明是非顛倒雖崇<lb/>
儒學亦無益柴中行言當時所作事不過止是觀美<lb/>
初非務實何以能遏夷狄之禍　辛丑徐應龍進讀<lb/>
寶訓至紹興八年上謂輔臣廣南去朝廷逺宜精擇<lb/>
郡守奏云臣前此两試廣郡親見其間武臣爲郡者<lb/>
狼籍殊甚李安行奏云右科人止三任便可入廣郡<lb/>
此文臣甚優上曰此等人未練歴不宜輕卑以郡<lb/>
癸卯徐應龍因進讀奏云前讀資治通鑑所載仇士<lb/>
良事陛下能記之否上曰士良歸老語其徒云天子<lb/>
<pb n="KR4d0340_SBCK_083-3b"/>
不可令閑暇暇必觀書見儒臣則納諫智深慮逺吾<lb/>
属恩薄而權䡖矣應龍云陸下能記此天下幸甚<lb/>
庚戍曾從龍徐同知樞密院事江淮宣撫使禮部尚<lb/>
書任希夷徐端明殿學士僉書樞密院事兼二子賓<lb/>
客　癸亥以武師為道池州副都統制　甲子臣僚<lb/>
奏前四川制置使董居誼料敵無先見臨事無豫備<lb/>
蜀人怨之深入骨髓乞寑召命從之<lb/>
三月丁卯朔太學愽士樓昉面對讀劄至事力不敵<lb/>
猶當掩撃攻刼口奏云虜欲求和皆非實意若不能<lb/>
自立崖岸彼豈肯退聴上曰當立些崖岸又讀至<lb/>
<pb n="KR4d0340_SBCK_083-4a"/>
變官軍怯懦之習口奏云若　朝廷能駕馭将帥能<lb/>
激昻官軍人人敢戰山東一邉自然不㑹頭重上曰<lb/>
然　己巳鄭昭先除知樞密院事曾從龍參知政事<lb/>
並兼太子賓客　戊子大理寺丞梁丙䧏两官罷以<lb/>
臣僚論其暫守楚州短於御衆激使携故也　辛卯<lb/>
夕有流星如太白　壬辰知沔州兼利西安撫丁焴<lb/>
特轉朝奉大夫直龍圖閣賞其誅李好古之功也好<lb/>
古為利路副縂管擅斬統制張斌領兵二千徑下沔<lb/>
州或言其謀害張威張虎焴執而誅之故有是命其<lb/>
後乃有言好古冤者　癸巳徐應龍進讀　寳訓至<lb/>
<pb n="KR4d0340_SBCK_083-4b"/>
建炎三年環慶帥王似言陕西六路帥乞皆用武臣<lb/>
帝曰如范仲淹亦不在親臨矢石應龍奏云如丁焴<lb/>
在沔州臨事深識權變若邉頭盡得若人而用之復<lb/>
何患上曰此人殊有謀略　甲午袁燮進讀寳訓至<lb/>
御筆督諸將進兵事爕奏近日諸將多不肯向　前<lb/>
有領兵数萬端坐两月更不出城一歩者冝戒飭之<lb/>
又讀續　帝學至程瑀侍讀隨事者明其說上曰近<lb/>
年侍讀不進講義得卿每事敷陳甚善燮因奏觀程<lb/>
瑀事則知向来讀官亦進講義也上曰只讀一遍則<lb/>
無益於事<lb/>
<pb n="KR4d0340_SBCK_083-5a"/>
閏三月丙申朔　袁夑進對因賀生禽偽駙馬燮言<lb/>
若當時與虜講和安得有今日之事上曰若講和則<lb/>
鋭氣銷鑠燮奏人主鋭氣豈可銷鑠　己亥臣僚奏<lb/>
吏部郎官康仲隷以儒自名中實峭深前守天台無<lb/>
善狀詔仲隷與祠　辛亥柴仲行進講羔裘大夫以<lb/>
道去其君之詩言古人三諫不用而後去之此所謂<lb/>
道去其君也上曰人主容納諫爭則人臣得以行其<lb/>
道壬子袁夑進讀寳訓至上言劉錡順昌之勝<lb/>
未為善戰錡之所長在於循分守節又稱李寶非惟<lb/>
驍勇其心術亦可倚杖燮奏髙宗選擇將帥專取其<lb/>
<pb n="KR4d0340_SBCK_083-5b"/>
用心此乃萬世人主擇將之法柴中行亦言安豐受<lb/>
圍甚乆𥘉未嘗出戰却稱大㨗十数上曰被圍七十<lb/>
餘日乃敢欺罔如此　庚申袁燮進讀　寳訓至手<lb/>
詔三省今後侍　有闕選師臣及第二任提刑資序<lb/>
者卿監郎官闕選監司郡守有政績者燮奏　髙宗<lb/>
此詔可謂得人主用人之要盖必經歴外任然後通<lb/>
練世務上曰更迭之法誠不可廢次讀録忠義門燮<lb/>
奏蘇軾有言平居有犯顔敢諫之士則臨難有伏節<lb/>
死義之臣今日立朝之士偷免苟容者多只觀輪對<lb/>
便自可見上曰此只見為爵禄燮奏　陛下更宜崇<lb/>
<pb n="KR4d0340_SBCK_083-6a"/>
奨莭義<lb/>
四月丙寅朔　辛未前知袁州鄭自誠奏事論苟同<lb/>
之弊上曰雷同最是今日大患自誠奏轉移之機全<lb/>
在陛下　壬申填入氐房口　癸酉月入太㣲垣<lb/>
臣僚奏成都提刑周居信𬒳召絫月遷延營私乞寑<lb/>
召命從之　甲戌臣僚奏知池州葉凱以酷濟貪乞<lb/>
行鎸斥從之　詔諸道提點刑獄以五月按部理囚<lb/>
徒　癸未朝献景靈官　甲申亦如之　辛邜參政<lb/>
政事曾從龍除職與宫觀　太常議故相余端禮謚<lb/>
曰忠肅　壬辰知樞宻院事鄭昭先兼叅知政事盛<lb/>
<pb n="KR4d0340_SBCK_083-6b"/>
章奏大府卿四川縂領王鈆姦險貪惏隱匿糴本<lb/>
祠牒科諸路夫錢数百萬蜀民怨咨皆謂一年而取<lb/>
十年之賦制帥庸懦鈆每侵撓其事權禍流四蜀歸<lb/>
装捆載舳艫蔽江乞重賞典憲詔鎸三秩罷之　癸<lb/>
巳李楠論曾從龍𬒳命宣威遷延卜日乞寑除職予<lb/>
祠之命又奏董居誼誤國害民出蜀席卷乞重行黜<lb/>
責並從之居誼裭職鎸三秩　甲午福州觀察使李<lb/>
貴進右武大夫爲興元都統制<lb/>
五月乙未朔以鄭昭先權監修國史日歴同提舉編<lb/>
修勅令　丁酉詔朕紹累聖之綂撫九有之師信不<lb/>
<pb n="KR4d0340_SBCK_083-7a"/>
足以睦鄰威不足以制敵醜虜匪茹輕啟於兵端生<lb/>
民何辜重罹於荼毒空國以逞仍年于兹徃来迭擾<lb/>
於三埀大小不知其幾戰頼天意厭亂之乆而人心<lb/>
助順之多我武用張彼氣自奪果速鯨鯢之戮遂空<lb/>
狐兎之群漸底晏清少寛憂顧然念創殘之後尚多<lb/>
愁嘆之聲室廬既墟婦子不保民力困而轉輸未巳<lb/>
農時失而賦役未蠲扞邉死事之家盍朌䘏典臨陣<lb/>
血戰之士當議優恩或失律而逋逃或乘時而嘯聚<lb/>
悉䟽禁網用穆迓衡於戲除戎器戒不虞敢廢修陳<lb/>
之政發徳音下明詔共為安集之圖咨爾群倫體予<lb/>
<pb n="KR4d0340_SBCK_083-7b"/>
至意應两淮京襄湖北利州路沿邊諸州軍府縣鎮<lb/>
曾經蹂踐驚擾及轉餉勞役去處恤死節赦罪囚蠲<lb/>
租賦各有差　辛丑以武功大夫忠州團練使張盛<lb/>
為右武大夫揚州觀察使依前沔州都統制　癸卯<lb/>
袁夑進讀續帝學至迪功郎朱熹辭召命乞嶽廟上<lb/>
曰熹安貧樂道改合入官主管台州崇道觀燮奏熹<lb/>
累召不至而孝宗亦重之自初官即與改秩可見崇<lb/>
儒好賢其後入為侍從出典方靣又嘗擢置經筵當<lb/>
陸下龍興之𥘉實為講官上曰記得朱熹在經筵即<lb/>
是朱在之父燮同說書柴中行奏陛下記得朱熹<lb/>
<pb n="KR4d0340_SBCK_083-8a"/>
如此其子猶在罪籍本無大過陛下能抆拭而用之<lb/>
亦足以見不忘忠賢之後上然之　臣僚奏監　州<lb/>
縣期㑹不報動渉歲年乞詔省部攷覈稽遲必罰無<lb/>
赦從之　甲辰以扈再興爲鄂州副都統制　乙巳<lb/>
利西路安撫司言和州鄉貢進士何大用等三十四<lb/>
人狀乞將權知郡趙彦呐優加旌異詔彦呐特轉两<lb/>
官知西和州　丙午袁燮進讀續帝學　孝宗皇帝<lb/>
聖訓云朕常語東宫徳性已自温粹須是廣徳讀書<lb/>
濟以英氣則爲盡善夑奏人君之徳固以温粹爲本<lb/>
然不濟以英氣則無以立大事決大疑惟有英氣則<lb/>
<pb n="KR4d0340_SBCK_083-8b"/>
有英㫁而人主之徳全矣欲全此徳非學問不可此<lb/>
孝宗所以言廣讀書也上曰此事全在學問　丁未<lb/>
徐應龍等奏進讀先朝范祖禹听進帝學徹卷乞宣<lb/>
付史館從之　己酉詔安邊所没入寳應縣韓侂胄<lb/>
田五十九頃撥充忠義人耕種從淮東提刑賈渉請<lb/>
也　辛亥以崇信軍節度使開府儀同三司萬夀觀<lb/>
使安丙為保寕軍節度使依前開府儀同三司四川<lb/>
宣撫事兼知興元府利東路安撫使　己未秘書監<lb/>
柴中行輪對奏近上官職湏親出陛下手然後權歸<lb/>
於上又奏古之用人謂之尊上帝上曰只是要無私<lb/>
<pb n="KR4d0340_SBCK_083-9a"/>
不用非人也又奏三學伏闕此事不可含糊湏早處<lb/>
分大抵公是公非合於人心則人心自平上曰然又<lb/>
論邉事臣觀邉庭種類至多使殘虜滅亡亦湏数十<lb/>
年不定朝廷卒未有息肩之期安可一日少忘邉備<lb/>
今偷安之徒只欲苟自前富貴豈復頋　陛下宗廟<lb/>
社稷子孫計哉又今日大患最在虚誕使邉備失措<lb/>
置難倚仗上曰湏是慤實理會因奏山東人雖受莭<lb/>
制就招刺然亦不可置之腹裏況隂誘韃人是再添<lb/>
一山東也又論公生明偏生暗此心一偏邪正是非<lb/>
貿亂雖欲知之不可得矣此是知人之法然必在人<lb/>
<pb n="KR4d0340_SBCK_083-9b"/>
主先明其徳然後邪正是非不能亂　上然之　癸<lb/>
亥以進讀續帝學終篇賜宰執講讀修注官燕于秘<lb/>
書省　詔令侍從两省臺諫各擇文武可用之才二<lb/>
三人姓名来上籍於中書隨才任使<lb/>
六月甲子朔臣僚奏尚左郎官陳天宜昬眊跛倚與<lb/>
宫觀　乙丑臣僚奏新除太常少卿蔡闢未嘗試邑<lb/>
昨除臺察冒然居之彈擊多私意出臺有怨言詔與<lb/>
宫觀　丙寅録行在繋囚　丁卯權工部尚書胡榘<lb/>
禮部侍郎袁燮並罷以右諫議大夫李楠殿中侍御<lb/>
史盛章右正言胡衛監察御史徐龜年張次賢言其<lb/>
<pb n="KR4d0340_SBCK_083-10a"/>
和戰異論侍班漏院㑹食公堂紛爭求勝釁開明黨<lb/>
害及國家故有是命庚午以隨州棗陽縣為棗陽<lb/>
軍從京湖制置趙方請也　辛未太白晝見　乙亥<lb/>
以嗣濮王不嫖薨輟視朝　庚辰太白入井　壬辰<lb/>
臣僚奏軍器監黎伯巽傾詐兵部郎中髙禾當華髪<lb/>
之年有嬰孺之嗜刑部郎中趙彦适權姦之甥乞並<lb/>
與郡著作郎陳黼憒憒無聞與参議官大理寺正沈<lb/>
繹丞蔣誼與宮觀並從之　詔朝士𥙷外推殿試前<lb/>
三名省元釋褐狀元朝蹪稍深許之為郡餘未經作<lb/>
邑人非三丞二著權郎且與通判差遣　癸未李楠<lb/>
<pb n="KR4d0340_SBCK_083-10b"/>
奏前江淮制置使李珏權重謀疎泗上之役實珏逼<lb/>
行損國家威重啓夷狄卿心乞候服闋奪職仍乞沿<lb/>
江两淮各制置使其有官序尚卑資望猶淺則姑命<lb/>
以副使從之　丁亥命從臣日一人禱晴於天竺山<lb/>
卿監郎官禱于霍山祠　詔二廣監司應闕官去處<lb/>
不許白帖差攝巳差人限两月赴本司陳毁違者追<lb/>
冒請俸給計贓坐罪　己丑張次賢奏申嚴胄試假<lb/>
託宗枝遷就服屬之敝從之　辛卯太白經天<lb/>
七月甲午朔　壬寅進信陽軍守臣趙綸官二等旌<lb/>
其守禦之勞也　太白歲星合于井　辛亥宣繒奏<lb/>
<pb n="KR4d0340_SBCK_083-11a"/>
董居誼誤國罪天僅降三官落職未足示懲詔居誼<lb/>
更降两官送居水州　甲寅盛章奏乞先降糴本令<lb/>
臨安府两浙漕司差人還至極邉諸郡廣糴米觧以<lb/>
寛淮民從之　臣僚奏池州副都統制武師道誔謾<lb/>
無勇詔罷之　庚申蠲天水軍嘉定十一年分貢瑞<lb/>
慶節銀絹以經虜㓂焚湯故也　辛酉光州奏虜犯<lb/>
光山縣知縣許泊權統制韓貴叶力捍禦貴鏖戰屢<lb/>
捷以寡不敵衆陣殁泊守城不屈而死詔贈泊武翼<lb/>
郎貴修武郎並與一子承信郎仍各給其家錢千緡<lb/>
八月甲子朔　丙寅胡衛奏今後該封襲嗣濮王安<lb/>
<pb n="KR4d0340_SBCK_083-11b"/>
定郡王之人令寓居州軍審驗堪拜跪者津遣至宗<lb/>
正司銓量都堂審察令奏事訖取旨除授或序當承<lb/>
襲不堪拜跪者特轉一官與一子恩澤却於以次入<lb/>
選襲又奏選擇老成更練之人爲知宗並從之詔户<lb/>
部申嚴州縣受租苛取之禁漕臣察其違者劾之<lb/>
庚午臣僚奏江西浙東等處和糴並以一色官㑹近平<lb/>
抑配乞以金銀品格從之　壬申太白犯權御女星<lb/>
　甲戌詔四川制置司依舊利州置司令安丙往來<lb/>
興元府等處措置邊面　丁丑太白犯權左角少民<lb/>
星　壬午蠲建寕府七縣嘉定七年至九年第五<lb/>
<pb n="KR4d0340_SBCK_083-12a"/>
等户積欠稅租為緡錢十萬從守臣史彌堅請也<lb/>
癸未月入井　甲申月犯熒惑　庚寅斈楠奏朝紳<lb/>
進對監司守臣僚上五事與夫草茅獻議多有可采<lb/>
而未及行乞置籍記録委官考察其可仃者條列取<lb/>
旨從之<lb/>
九月癸已朔　庚子侍讀徐應龍讀寳訓有自東京<lb/>
來者云張九成投偽齊帝曰朕固知其不然應龍奏<lb/>
曰非高宗聖明九成必遭中傷上曰飛語烏足信又讀<lb/>
張常先汪召錫莫汲范洵等告訐帝曰可並與追削<lb/>
編置應龍奏曰詩云取彼讒人投卑豺虎　髙宗可<lb/>
<pb n="KR4d0340_SBCK_083-12b"/>
謂深得詩人疾讒之意上曰此誠可為子孫家法<lb/>
甲辰李楠進讀　寶訓至帝諭輔臣曰朕欲治贓吏<lb/>
須檢舉祖宗舊法先告諭庶行之不暴上曰祖宗治<lb/>
贓吏至棄市楠奏髙宗嘗曰不必至此笞黥足矣繼<lb/>
今有贓敗者乞並遵高宗聖訓杖脊流之嶺表　乙<lb/>
巳徐應龍進讀通鑑至吳起為將與士卒最下者同<lb/>
衣食分勞苦卒有病疽者起為吮之應龍奏曰昔之<lb/>
將帥與士卒同甘苦得其死力今之將帥事掊尅而<lb/>
不恤士欲其臨危劾命得乎惟　陛下嚴戒飭之<lb/>
癸丑詔令皇城司招刺三百人配填親從等闕　省<lb/>
<pb n="KR4d0340_SBCK_083-13a"/>
衢州西安縣西尉置龍游縣主簿從臣僚諸也乙卯<lb/>
以皇叔保康軍節度使開度儀同三司嗣秀王判大<lb/>
宗正事師禹為少保保寕軍承宣使知閤門事楊石<lb/>
為保寕軍節度使奏國軍承宣使知閤門事楊谷為<lb/>
奉國軍節度使　徐應龍進讀寳訓至紹興二十六年<lb/>
樊光遠進對云近投荒者還官職物故者復資品録<lb/>
子孫又帝諭輔臣曰往時士子或上書忤秦檜押本<lb/>
貫或它處聽讀致妨應舉可並放逐便上曰當時秦<lb/>
檜用事在朝賢者斥逐去盡應龍奏曰　髙宗旣為<lb/>
之復官職錄子孫至於聽讀士人亦令逐便恩亦厚<lb/>
<pb n="KR4d0340_SBCK_083-13b"/>
矣陛下觀書能察及此公道幸甚　丙辰月入太微<lb/>
垣　己未建康都統許俊奏前軍統領張世忠策應<lb/>
濠州畏怯逗撓委棄衣甲詔張世忠鐫三官降準備<lb/>
將　辛酉臣僚奏沿邉令尉須年六十以下方許差<lb/>
注見任人令各州察其疲老不堪任使者赴部别行<lb/>
注授從之<lb/>
十月癸亥朔　甲子朝獻景靈宮　丁卯臣僚奏乞<lb/>
戒勑監司郡守各察其屬舉賢紏惡歳終具數來上<lb/>
省部置籍稽考違者臺臣覺察重罰從之　己巳詔<lb/>
權殿前司事務王端理獻錢㑹叄拾萬貫令本司樁<lb/>
<pb n="KR4d0340_SBCK_083-14a"/>
管　庚午月入羽林　辛未張次賢奏淮西陸運舊<lb/>
分两路東路自安豐運至無為無爲運至廬廬運至<lb/>
濠西路自蘄運至黄黄運至光地之相去各不下三<lb/>
百里半月可以往復民亦樂趍近歲邉吏措畫乖方<lb/>
東路之夫遣往西路甚或不給路費顛踣道路乞戒<lb/>
勑諸司勿得越境借夫諸邉吏假軍期科優者必罰<lb/>
無貸從之　甲戌工部郎中張午進對奏前此方面<lb/>
之臣及江淮諸將類無可恃當急收賢望㧞用智勇<lb/>
上曰然又奏内帑之積無餘版曹之用不繼上曰内<lb/>
帑誠不及向來午奏聖德恭儉宜貫朽粟紅今中外<lb/>
<pb n="KR4d0340_SBCK_083-14b"/>
之財皆若不足必有其故當節用不當取民上曰誠<lb/>
是又奏邊事上曰蜀中兵火可念午奏陛下軫念遐<lb/>
遠如此天下無十全之利圖事揆䇿固當惟目前之<lb/>
安而銷患制變亦不可不熟計其後上曰當慮後<lb/>
戊寅以瑞慶節賜武臣宴于貢院　庚辰群臣上夀<lb/>
　辛巳賜文臣宴于貢院　癸未大燕集英殿　丙<lb/>
戌李楠奏乞下提舉常平司申嚴州縣推排陛下降<lb/>
之法違者憲漕互察以聞從之　辛卯胡衛奏知<lb/>
欽州林千之殺人為饌乞差大理寺官審勘　上曰<lb/>
然又奏乞令四蜀守臣各修軍政廂禁軍弓手之籍<lb/>
<pb n="KR4d0340_SBCK_083-15a"/>
闕者日下招填仍令逐路帥臣督察其奉行不䖍者<lb/>
從之　臣僚奏淮東刑提刑兼知揚州洪汲退縮辭<lb/>
難乞别與州郡從之時朝議移帥閫于楚州汲有異<lb/>
論故也<lb/>
十一月癸巳朔　丁酉以雪賜輔臣宴于尚書省<lb/>
徐龜年奏前王管川秦監牧公事趙彦綰靳吝本錢<lb/>
不盡支散致四都統司戰馬闕數乞寑彦綰召命從<lb/>
之己亥日南至御史德殿羣臣朝賀有流星天如太<lb/>
白癸卯詔臨安北山劔門嶺今後毋得於其所鑿山<lb/>
伐石以張次賢論其泄山川隂陽之氣故也　甲辰<lb/>
<pb n="KR4d0340_SBCK_083-15b"/>
遣大理正孫涇鞠林千之獄于全州辛亥以少傳岳<lb/>
陽軍節度使充萬夀觀使永陽郡王陽次山為太保<lb/>
安德昭慶軍節度使進封㑹稽郡王致仕㝷薨輟視<lb/>
朝二日贈太師　戊午以前四川安撫制置使聶子<lb/>
述為寶謨閣侍制提舉江州太平興國官給事中宣<lb/>
贈奏子述入蜀之𥘉不能拊定潰卒乃悉誅之激而<lb/>
亂害及王人驚惶奔竄僅以身免乞將子述奪職罷<lb/>
祠從之　已未李楠奏於無事為有事之備上曰極<lb/>
是寕有備而無事不可無備而事至無所措手楠奏<lb/>
殘虜雖巳埀亡冝加意設備上曰困獸猶闘　壬戍詔<lb/>
<pb n="KR4d0340_SBCK_083-16a"/>
置安邉所幹辨公事一員臣僚奏今後宗室監試無<lb/>
官應舉照鎻應以七人取二人省試乞下禮部將三<lb/>
舉所放數上之朝廷如取應例立為定額從之<lb/>
十二月癸亥朔　甲子臣僚奏塩官縣海潮衝突沙<lb/>
岸傾<graphic n="KR1296" url="https://raw.githubusercontent.com/kanripo/KR-Gaiji/master/images/KR1296.png" mimeType="image/png"/>去縣逼近人皆皇皇乞行下浙西諸司築<graphic n="KR1408" url="https://raw.githubusercontent.com/kanripo/KR-Gaiji/master/images/KR1408.png" mimeType="image/png"/>
仍撥上供錢米為工役費從之　丙寅著作郎陳德<lb/>
豫進對奏畢上曰人主緊切無出敬天親賢二事卿<lb/>
言極當　辛未詔以歲晚嚴寒出豐儲倉米三萬石<lb/>
賑贍臨安貧民　詔省闈增置㸃檢試卷官二員專<lb/>
考宗子試卷　辛巳胡衛奏權刑部侍郎何剡乆若末<lb/>
<pb n="KR4d0340_SBCK_083-16b"/>
疾弗為去就詔剡與宫觀　乙酉臣僚奏乞飭泉廣<lb/>
二司及諸州舶務除依條抽分和市外母得和買違<lb/>
者計贓論從之　丙戌臣僚奏乞諭三邉制帥逐路<lb/>
帥臣搜訪偏禆之有武勇智慮者奏聞令樞密院審<lb/>
察陛擢從之丁亥臣僚奏前知瓊州楊炎正大言無<lb/>
實激成黎人之變知貴州陳士廉專事欺誕妖㓂跳梁<lb/>
副吏何彬為賊謀主而不能察詔炎正士亷各鐫一<lb/>
秩罷之又申嚴京官臺参之制謂如有過犯未改正<lb/>
者本臺未與放參銓曹注擬亦視臺關為準今或於<lb/>
未應參選徑欲參臺乞下臺部自今京官劾罷元犯<lb/>
<pb n="KR4d0340_SBCK_083-17a"/>
應二年若一年半參選者與仍舊外其有限半年放<lb/>
參者並展作一年從之　戊子臣僚奏戰士殁於行<lb/>
陣者増支請給一年半因傷歸栅身死者増支九箇<lb/>
月而孝糧两月在其外此開禧二年嘉定十一年旨<lb/>
揮也近歲主將諱敗陣殁者因傷歸栅者云病死請<lb/>
給截日住支老幼轉為乞丐乞下諸軍病革此弊從<lb/>
之　己丑以陳立為興元副都統制程信為利州副<lb/>
都統制　是歲两浙路户二百八十九萬八千七百<lb/>
八十二口五百八十三萬九千七百八十七福建路<lb/>
户一百六十八萬六千六百一十五口三百四十八<lb/>
<pb n="KR4d0340_SBCK_083-17b"/>
萬九千六百一十八㫁死刑一十八人<lb/>
後村先生大全集卷之八十三<lb/>
<pb n="KR4d0340_SBCK_083-18a"/>
</p>
<p>
</p>
  </div>
</body>
</text>
</TEI>
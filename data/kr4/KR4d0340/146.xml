<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_146-1a"/>
後村先生大全集卷之一百四十六<lb/>
　神道碑<lb/>
　　忠肅陳觀文神道碑<lb/>
公陳氏諱韡字子華曽大父諱僖贈太傅有隂徳母<lb/>
華國夫人黄氏大父諱衡通直郎賜緋贈太傅母婺<lb/>
國夫人黄氏墓皆朱公所銘文公書法嚴不以一字<lb/>
假人然稱太傅重厚長者自謂淺之乎為人知之不<lb/>
盡父諱孔碩中大夫祕閣修撰贈太師母福國夫人<lb/>
田氏邢國夫人鄭氏太師少受學扵朱吕二先生仕<lb/>
歴兩朝名重一世號北山先生公生十日而福國亾<lb/>
<pb n="KR4d0340_SBCK_146-1b"/>
鞠於祖母婺國崇釋敎偶談佛有捨身餒虎者公猶<lb/>
髫齓獨曰奈何飽此惡物婺國異之曰佛化虎使不<lb/>
為暴耳未冠䄂贄見淡軒楊先生方淡軒覽而竒之<lb/>
賀北山公曰真英物也北山性剛嚴公左右承順無<lb/>
違事繼母盡孝遜父郊恩與弟韔始應舉擢開禧乙<lb/>
丑第授江州湖口尉時乾淳諸老惟水心葉公殿後<lb/>
公往師焉水心為下一榻期之甚逺嘉定三年侍北<lb/>
山公使海陵叛㓂胡海挟虜驟至公募死士合塩軍<lb/>
迎繫扵青垜破之六年之官湖口當路交荐九年<lb/>
秩滿再調南劍州録事參軍丁鄭夫人憂十三年服<lb/>
<pb n="KR4d0340_SBCK_146-2a"/>
除差監行在編估打套扄門十四年淮困忠肅賈公<lb/>
辟京東河北節制司幹辨公事公謂山東河北遺民<lb/>
歸我直使歸耕其土給以耕牛農具分配以内郡之<lb/>
貸死者此是錯實塞趙䆓國留屯之䇿也然後三分<lb/>
齊地張林李全各處其一又其一以待有功者以分<lb/>
其權河南首領以三兩州歸附者與節度一州者守<lb/>
其土忠義人盡還北然後括淮甸閑田倣韓魏公河<lb/>
北義勇法募民為兵給田而薄征之擇土豪統率通<lb/>
泰塩販又别廩為一軍此第二重藩籬也十五年淮<lb/>
西告警公䇿虜必専向安豐而分兵綴諸郡使我備<lb/>
<pb n="KR4d0340_SBCK_146-2b"/>
多力公使卞整張惠李汝舟范成進各以其兵屯廬<lb/>
州以待之虜将盧鼓搥新勝韃於漳闗乘鋭急戦當<lb/>
持久困之不過十日必遁設伏邀擊必可勝又使時<lb/>
青夏全侯虜深人以輕兵掠其巢穴亦一䇿也其後<lb/>
虜果犯安豐公奉檄如旴𣅿犒時青軍改淮西制置<lb/>
司幹辨公事再如盱眙見劉琸調卞整張恵吕成進<lb/>
夏全諸軍應援擣虚皆行公䇿遂有堂門之㨗俘四<lb/>
駙馬公赴都堂禀議未至改宣敎郎陞淮東制置司<lb/>
幹辦公事史丞相延見置酒酒行輙探懐中𥿄俾籌<lb/>
之凡十事公立剖决丞相悉奏行之除将作監丞陞<lb/>
<pb n="KR4d0340_SBCK_146-3a"/>
制司參議兼通判楚州十六年四月忠肅公以疾入<lb/>
奏委公暫攝忠肅公訃至為位哭之哀權閫丘侍郎<lb/>
夀雋尤敬公自以受知忠肅力求觧罷又以新師鄭<lb/>
損許國與賈宿憾乞避之居閫幕三載以公兼恩信<lb/>
得衆李全爵位寖穹公每折以理輙聳動衆恃以安<lb/>
初易帥北軍讙曰願得陳制參為制置公叱曰若朝<lb/>
廷頓一束草在制使㕔上汝輩亦當敬事妄言者<lb/>
斬李全與趙拱評南朝人物謂若有三五个陳制<lb/>
參中原不足平也全妻楊氏每戒全無失禮於公十<lb/>
七年赴行在奏事北人泣送二月除太府寺丞奏今<lb/>
<pb n="KR4d0340_SBCK_146-3b"/>
為邊患者三有垂亾之金有新造之韃有歸附之忠<lb/>
義金韃存亾未分忠義叛服難保一二年後雖欲安<lb/>
生固守不可得也宜早夜以克復激厲中外之心<lb/>
不可以自守沮抑将士之氣士氣一惰作之實难忠<lb/>
義外附已久邊境有急輙為先鋒功不可掩若謂其<lb/>
真可保十萬之衆豈皆忠臣孝子因獻三䇿一儲人<lb/>
材以為邊境之用二廣屯田以省漕運之費三練南<lb/>
兵以防偏重之勢三月差考公試五月主管華州雲<lb/>
臺觀寳慶改元真文忠公舉公應詔稱其自少英發<lb/>
有志功名博觀右今慨慕賢傑於用兵籌邊之畧尤<lb/>
<pb n="KR4d0340_SBCK_146-4a"/>
喜討論同時在邊之人多言其忼慨推誠能得忠義<lb/>
之心豈可使之久閑二年七月令赴宻院禀議辭乞<lb/>
終養差知興化軍五年春甫下車四月移知真州去<lb/>
而莆人既思至今未至除淮東提刑尋直寳章閣<lb/>
依舊提刑兼知寳應州八月除大宗正丞兼工部郎<lb/>
官改倉部郎官奏事言今人心懈之賢能隱吏治汙<lb/>
而民生困國計匱而兵力弱興起振刷在陛下一念間<lb/>
耳又論馭将之失四制兵之弊六皆切中時病膏盲<lb/>
十一月蜀帥言韃欲和公言聞李全自稱山東河南<lb/>
行省部領韃兵至山陽聲言為我决和議外聞訹其<lb/>
<pb n="KR4d0340_SBCK_146-4b"/>
甘言竊為憂之全斃許國疑隙既深青社𬒳圍怨我<lb/>
不救甘言正是誘我又言朝廷倚重時青以亢全今<lb/>
觧仇合從與韃為一若朝廷謂時青真可以韃人真<lb/>
欲和李全真悔過三孽相因恐貽無窮之憂與時議<lb/>
不合丐祠不報紹定改元三年時青為李全所<lb/>
戕其将王海閉闗拒全公言獨有命王海管時青軍<lb/>
使不折而從孝然後聲全之罪致討不然國家無寕<lb/>
日矣再請祠不報五月太師公訃至奔丧亟歸二年<lb/>
四月葬太師公十二月盗發於汀劍邵群盗蠭起殘<lb/>
建寕寕化清流泰寕将樂諸邑閩中危急帥王侍郎居安<lb/>
<pb n="KR4d0340_SBCK_146-5a"/>
請公提督四隔保甲公辭之漕使陳汶倉使史彌忠<lb/>
告急扵朝謂非公莫辨此賊起復知南劍州辭不獲<lb/>
遂行三年正月至郡籍峡常丁壮為一軍沙縣紫雲<lb/>
臺告㨗公重賞之川兵至縣少劍死者數十人公厚<lb/>
拊其家勵其衆曰始若輩望風而遁今知進而不知<lb/>
退雖未勝而勝勢已見斬覘賤白旗不用命者沙縣<lb/>
破賤由間道趨城忠虜軍破之於高橋賊乃趨邵武<lb/>
尋除直寳章閣起復知南劍州提舉汀邵兵甲公事<lb/>
福建路兵馬鈴轄時賊愈熾尚有倡當招不當捕者<lb/>
公言始者賊僅百計王侍郎招而不捕養之至千程<lb/>
<pb n="KR4d0340_SBCK_146-5b"/>
内翰招而不捕養之至萬今復養之将至扵無算求<lb/>
淮西兵五千人可圖萬全賊破邵武詔公兼本路招<lb/>
捕使賊急攻汀州淮西帥曽卿試中調精兵三千五<lb/>
百人適至公調五百人由泉漳間道入汀五月擊賊<lb/>
扵順昌勝之六月兵大合除直寳謨閣福建路提點<lb/>
刑獄公事兼知南劍州充招捕使七月公親提兵至<lb/>
沙順昌燕将樂清流寕化山前督捕又申宻院乞下<lb/>
江西防賊走路所至尅㨗九月分兵進討十月進功<lb/>
五營賊寨平之十一月破潭飛磜賊起之地夷其巢<lb/>
穴十二月除汀州城叛卒諭降連城七十二寨汀境<lb/>
<pb n="KR4d0340_SBCK_146-6a"/>
皆平四年正月遣将破下瞿張原寨二月躬往郡武<lb/>
山前督捕餘㓂沮水未渡公褰衣大呼諸軍和之響<lb/>
裂山谷賊有晏彪迎降公以其罪不可赦力屈乃降<lb/>
後卒誅之進右文殿修撰五月特轉三官兼知建寕<lb/>
府公乞持餘服不允南劍民相率祠公名曰千秋報<lb/>
徳爱仰堂真公作記七月至建時衢㓂汪徐来二破<lb/>
常山開化張甚殿歩旅数千未敢進公命淮将李大<lb/>
聲提兵七百出賊不意夜薄其寨賊出迎戰見算子<lb/>
旗驚曰此陳招捕兵也皆大哭擊急之衢賊亦平五<lb/>
年六月丐祠不許九月兼福建安府十月至福州閲<lb/>
<pb n="KR4d0340_SBCK_146-6b"/>
武十一月還建六年五月除寳章閣待制知隆興府<lb/>
江西安撫使辭不許八月交印戅賊陳三搶㨿松梓<lb/>
山寨出没江西廣東所至屠殘公遣官吏諭降賦輙<lb/>
殺之决䇿進討道行盱宻訪前害守臣營卒姓名晝<lb/>
游麻姑夜禽十卒斬以徇奏寛十一州上供綱銀及<lb/>
蠲隆興米綱積欠九月抵豫章以盗賊起扵貪吏奏<lb/>
贑守姚鏞興國守王相御筆各降五官安置且降詔<lb/>
奨諭又曰江西㓂盗稽誅皆臣下欺誕事權渙散所<lb/>
致若决計蕩除数月可辨十一月節制江西廣東福<lb/>
建三路捕㓂軍馬公奏遣将劉師直扼梅州齊敏扼<lb/>
<pb n="KR4d0340_SBCK_146-7a"/>
循州自提淮西兵及帳下親兵擣賊巣穴十二月兼<lb/>
知贑州諸将破下平小平四寨及百大賊峒端平元<lb/>
年正月開三路幕府苗秀榮軍至分屯田平固百丈<lb/>
陞華文閣待制二月抵贑斬将士張皇賊勢及掠人<lb/>
物者廣東憲司申張魔王經畧司申陳三槍皆已出<lb/>
降公奏其欺㒺已而齊敏李大聲所至尅㨗諸屯日<lb/>
有俘獲公謂截髮刺字之人皆脅從者給印㨿使散<lb/>
歸其家三月分兵守大石堡截賊道遂破松梓山三<lb/>
槍與餘黨縋崖而遁初江廣群盗皆聽命扵三槍<lb/>
服飾僣擬蹂踐十餘郡数千里無炊烟公親督諸将<lb/>
<pb n="KR4d0340_SBCK_146-7b"/>
乘春瘴未生薄松梓山賤賊悉精鋭下山迎敵旗幟<lb/>
服色甚盛我軍步騎夾擊又縱火焚之士皆攀崖而<lb/>
上賊巣蕩為烟埃張魔王自焚梟賊千五百級擒将<lb/>
十二得所虜婦女牛馬及僣偽服物各數百計三槍<lb/>
中箭適與齊敏軍過鏖擊敗之賊遁翌日追及扵下<lb/>
黄又敗之餘衆尚千餘薙獮略盡三槍僅以數十人<lb/>
遁至興寕就擒檻車載三槍等六人至隆興斬之賊<lb/>
跨三路数州六十寨凡七載公自出師至凱旋不四<lb/>
閲月兵士死者僅数十人近古平㓂未有如此神速<lb/>
者然一以忠實行之奏觧三路節制司仍祠除權工<lb/>
<pb n="KR4d0340_SBCK_146-8a"/>
部侍郎兼江西安撫使知隆興府六月入府視事時<lb/>
三槍已誅有小張魔王者未獲循州觧張八官云即<lb/>
其人公言廣東屡言三槍已擒巳殺後殊不然此豈<lb/>
可信卒不奏詔落權賜金帶丐祠不許除依舊工侍<lb/>
兼江西東安撫使知建康府行宫留守㳂江制置使<lb/>
十月抵建康仍舊節制和州駐劄寕淮軍先是議者<lb/>
謂金㓕韃興鋭意進取以公威望日隆欲付此事公<lb/>
奏謀國譬如弈棋凡欲殺敵必先自活今盗賊已平<lb/>
當且息民務農阜財積榖汲汲固圉若竭東南之力<lb/>
以事西北循虚名而受實禍矣至是得㫖帶職奏事<lb/>
<pb n="KR4d0340_SBCK_146-8b"/>
二年正月賜對緝熈殿公拜疏畧如前奏謂去歲偏<lb/>
師失律人固憂之臣以為若使僥倖而㨗勝相尋<lb/>
負其憂更大願思天戒可畏察國力已殚母誘扵外<lb/>
先固其内又言國𥘉命郭進守邢洺李漢超守滄景<lb/>
李謙溥守隰賀惟忠守易皆十餘年不易太原可攻<lb/>
而不攻燕薊可取而不取當時契丹方强雖不與之<lb/>
校以逞威亦不急於和以示弱藝祖禦戎之䇿如此<lb/>
又言前代立國於南如孫權陸遜以識虚實知形勢<lb/>
而安諸葛恪以狃勝而敗孫皓以貪地而亾又言庾<lb/>
翼禇裒商浩非舉之蔡謨王羲之孫綽之言是上嘉<lb/>
<pb n="KR4d0340_SBCK_146-9a"/>
納賜坐使畢其説二月再内引條上十四事公久<lb/>
去闕庭一旦見天子傾倒肺肝所言有端平諸臣所<lb/>
未言者由是與廟謨枘鑿矣辭還建康奏孟珙不當<lb/>
驟為馬帥夏全降不可輕信五月丐祠采石軍将盧<lb/>
宣拒追殺龔元奏案上丞相欲貸其斬死公之六月<lb/>
再乞祠謂自嘉定以来閫臣率用宰相私人臣本書<lb/>
生直道而行與今丞相素不相接冐當閫寄孤立無<lb/>
援乞撥鄰路錢助建康已報可而中寝和糴未舊輸<lb/>
建康今撥隷平江併欲與轉般倉廢之是財榖為臣<lb/>
所累而儲積不豐将佐有罪誥問遽呼禀議有勞申<lb/>
<pb n="KR4d0340_SBCK_146-9b"/>
辟沮抑不行是将佐為臣所累而黜陟不明昔子蘭<lb/>
䜛屈延賞怨晟臣實懼焉疏入不報是月鎮江防江<lb/>
水軍蔡福興等入城縦掠先是殿旅失伍因而撫之<lb/>
其子弟在軍中者謀為變覬黄榜招安得厚賞托言<lb/>
軍吏减尅以怨衆從者千六百人制閫縂餉郡安皆<lb/>
主招安公謂此䇿若行何以為國調四統制王明等<lb/>
由水路張仙等由陸路李大聲由間道出賊背賊入<lb/>
句容茅山四将㑹攻賊乘高迎戰将士撤居民門扉<lb/>
蒙之而進力戦大破之生擒七百餘人蔡福興走至<lb/>
金壇捕斬之拊定其在寨者摧鋒軍将曾忠戍惠州<lb/>
<pb n="KR4d0340_SBCK_146-10a"/>
以不更戌叛犯廣州公遣陳萬等討之所調不滿八<lb/>
百人賊知為招捕司兵亦請降公力丐調祠至三上<lb/>
遣中使宣諭宻賜器幣香茶公奏謝請益力㑹宻劄<lb/>
抽囬折洗戌兵淮東制閫怒斬馬司副将韓璋公殊<lb/>
不能平上命近輔移書諭觧東閫亦以書来謝過御<lb/>
筆奨諭卿以儒知兵閲熟義理必能恢休休有容之<lb/>
量以大所受亷藺㓂賈之事其深念焉且賜金器等<lb/>
物公因奏謝復温前請御筆除權工部尚書㳂江制置<lb/>
使江東安撫使知建康府辤降詔不允時諸路數有<lb/>
軍變上降詔罪已公以上方罪已而臣子偃然受賞<lb/>
<pb n="KR4d0340_SBCK_146-10b"/>
力辭至四同知鄭性之以五所得公書逹乙覽乃可<lb/>
其奏十月堂帖委履畝輸楮辭之十一月御筆除刑<lb/>
部尚書加大使往來逆視江鄂措置捍禦公言六朝<lb/>
都金陵其置揚州其東二百里地置徐州於京口其<lb/>
西三百里置豫州扵姑孰皆宿重兵其上流則就武<lb/>
昌置江州就江陵置荆州湓浦襄陽皆在所統相去<lb/>
皆不過六七百里盖有以荆兼江州者矣未有以揚<lb/>
豫兼江州者唐鄂岳宣潤亦分三鎮今臣所統兼晉<lb/>
豫徐揚三州唐宣潤二鎮自許浦至池之東流已千<lb/>
四五百里復兼江鄂泝流幾二千里形勢不接况江<lb/>
<pb n="KR4d0340_SBCK_146-11a"/>
鄂将士隷副閫又隷京湖制司今又隷江㳂大使司<lb/>
十羊九牧及以害事奏入上從之時已命曽樞使從<lb/>
龍督視江淮魏僉樞了翁督視京湖公與鄭同知書<lb/>
言韃以虚聲揺我我當以虚氣蚕之鄰閫心有慊氣<lb/>
先奪語多張皇時左相諭上意欲令公開宣幕公言<lb/>
宣督皆虚費無益乃止三年五辤刑書大使之命從<lb/>
三月斬禆将崔福驍勇而悍戾數犯軍律公切切教<lb/>
戒及是遣從王鑑往上流諜報韃兵深入福托言葬<lb/>
女徑歸遂伏誅公言中興以江為堂奥淮為藩籬中<lb/>
更趙張諸相韓岳諸将講求區畫分屯列戌參錯要<lb/>
<pb n="KR4d0340_SBCK_146-11b"/>
害累聖相承未之有改雖檜主和侂檀權而不敢變<lb/>
故相初年尚仍舊貫晚私姻族使當兵寄然後兵有<lb/>
偏聚之勢炎紹備禦之深意扵是大壊今莫若修復<lb/>
舊規因請廵視江面陞寳謨閣學士時趙尚書以<lb/>
犯襄陽之變臺論乞逺竄公請還職名爲贖罪犯遂<lb/>
得内徙月九巡江合教諸軍萬二千人于采石㑹淮<lb/>
東趙制置於儀真趙始感服十月詔應援兩淮公奏<lb/>
已與臣蔡定約恊心共濟如臣范之罪既沾禋霈宜<lb/>
許自便使得就葵與臣共籌兵事十一月韃将軍葉<lb/>
國大王以七萬衆破固始犯淮事公命王海李仙李<lb/>
<pb n="KR4d0340_SBCK_146-12a"/>
雄廖雷提兵往援十二月連親至寕淮軍死事家<lb/>
其妻子令馬汝海部千騎哨探八月令王忠援蘄黄<lb/>
吕文徳援安慶九月韃犯安豐十月光州告急調安<lb/>
豐壽春精鋭五千赴援有旨令趙葵調猛将精兵間<lb/>
道趨淮西夾擊又令江州都統萬文勝以所部入黄<lb/>
州同王鑑捍禦安豐告㨗殺韃酋圖耑大王十一月<lb/>
韃陷定城圍光州調東四趙千人往援公奏　州城<lb/>
堅兵精韃攻之不遺餘力必破而後已且以　兵無<lb/>
䇿自劾宻劄下京湖淮東各調萬人赴援　已失守<lb/>
公待罪十二月御筆以光黄蘄舒隷嵩之　濠和壽<lb/>
<pb n="KR4d0340_SBCK_146-12b"/>
隷葵召公赴行在公即渡江南歸臺疏貶秋職三年<lb/>
正月復元官職三月召赴行在六月除工部尚書皆<lb/>
辤十二月御筆趣覲固辭四年四月趣行又行辭五<lb/>
月改刑部尚書淳祐元年四月趣行辤益力六月除<lb/>
徽猷閣學士知潭州湖南安撫使公奏半體弦緩已<lb/>
成廢人况湖湘風寒之衝見任人董槐洞逹事宜合<lb/>
令久任詔不許二年依舊職提舉隆興府玉隆萬壽<lb/>
宫五年正月朔召除兵部尚書左相范公鍾諭㫖趣<lb/>
覲時嵩之已去杜公範拜右相五年趣行復五辭杜<lb/>
公手書勤至令福州通判勸勉赴闕除禮部尚書辤<lb/>
<pb n="KR4d0340_SBCK_146-13a"/>
乞改卑閣職京祠以備顧問繼戰獲㨗軍扵宣化公<lb/>
料韃必興忿兵屢趣淮東出師卒不如約諸将獨當<lb/>
虜重兵公又調房真等千人往阻風未濟真先登死<lb/>
焉是夕韃以所攻六合生兵奄至圍我師數重諸将<lb/>
殊死戦三晝夜皆死之陳萬以其軍突圍出韃不能<lb/>
亢皆驚相語自與金人交兵未有此戰後得降人高<lb/>
虎免言韃士馬死數倍頭目凹烏勃野殪扵陣華<lb/>
國六王中鎗舁歸至藕塘斃公奏臣在兵間十年隨<lb/>
行将士不過二千與共甘苦不啻子弟比承聖訓援<lb/>
淮臣忠憤所激悉其所有冀紓國難白刄在前将士<lb/>
<pb n="KR4d0340_SBCK_146-13b"/>
人人効命不愛其死臣何所憾然十年收聚一旦失<lb/>
之朝夕悲思遂發狂疾乞生前致仕且繳納前後告<lb/>
上敕手詔勉諭自為文祭戰死者詞旨甚哀擇吉地<lb/>
封而表之曰忠臣義士盡節之塜又差次賜賞請扵<lb/>
朝行之轉兩官煥章閣學士依舊任淮西制置使史<lb/>
嵩之除京湖制置使兼㳂江制副趙葵依舊淮東制<lb/>
置使各轉兩官陞閣學並焉命韃兵歸道命合肥制<lb/>
司贈以金幣且留其使王樴與計事公欲伺便殺之<lb/>
不果得㫖以便宜行事益修邊備刋建炎提刑謝貺<lb/>
勸虜文以勵戰士遂發建康巡視和廬安豐無為城<lb/>
<pb n="KR4d0340_SBCK_146-14a"/>
壁選豐濠壽光强壮二千爲游擊軍趣行至四<lb/>
五八月造朝論五事言臣觀今用人以一人譽而進<lb/>
擢一未幾以一人毁而斥去又觀立政造事以一人<lb/>
建明而遽行以一人沮撓而隨罷豈非聖斷動有牽<lb/>
制而扵發强剛毅以有執者猶未能勉强而力行乎<lb/>
二言古今維持其國曰教化曰人材今上無敎下無<lb/>
學士離襁褓即習科舉苟竊一命沈酣利慾望其以<lb/>
道事君以義徇國豈不難哉臣意岩穴之間鄉黨之<lb/>
内必有篤學好古孝弟忠信之人宜命中外臣僚博<lb/>
訪精擇三言今兵財築底兩淮流移幾數十萬彼方<lb/>
<pb n="KR4d0340_SBCK_146-14b"/>
各有土豪使一土豪募二百人不過得百土豪則二<lb/>
萬兵談笑可辨或言何以廩之臣思之尚有一䇿諸<lb/>
郡禁卒本是禁衛使駐泊外郡就粮爾今不分廂禁<lb/>
皆謂之郡兵欲除帥府外大中下郡扵舊額中各減<lb/>
三分之一以所減衣服粮觧廩兵之司如此則無増<lb/>
兵之費四欲旌死節如陳隆之曹友聞皆蜀書生死<lb/>
事恤典未行又丙申援淮兵将恩録其後其家日守<lb/>
部門今亦未下五祠事不肅上皆嘉納緝熙宣引給<lb/>
扶後遂為例薦蔡範等十八人宻奏繼絶世裁濫恩<lb/>
兼侍讀修史又言銅鏹漏淺外國之患十月繳進三<lb/>
<pb n="KR4d0340_SBCK_146-15a"/>
經要語歴年國十一月冬至除端平殿學士同簽書<lb/>
樞宻院事同提舉編修經武要畧公言宰相入堂不<lb/>
得過閤既不通情安能恊濟此必侂胄以来意欲獨<lb/>
運遂成此風不可不革上然之而范相意已不樂同<lb/>
提舉編修勅令御筆强兵之事葵治之𥙿財之計韡<lb/>
治之各擇乃属一相縂大綱而中持衡焉公奏詔條<lb/>
上事宜詔以京尹趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>兼提領國用所六年正月<lb/>
辛卯朔日乞食公觧機政不許詔同與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>赴緝熙殿<lb/>
奏事公奏户部列在六卿下執政一等都司庻官尚<lb/>
可搃國計奔走堂吏而尚書及不可耶臣為執政被<lb/>
<pb n="KR4d0340_SBCK_146-15b"/>
命主財以尚書為副貳亦猶執政為督視用尚書侍<lb/>
郎參賛爾今擬用一參詳官臺論已及臣投老一出<lb/>
非求富貴實欲忠主報國爾天章筆札之對未上金<lb/>
陵條例之謗巳　方用一人已逐去之誰敢為陛下<lb/>
任責者三月再計國用事又奏乞代董槐使廣西又<lb/>
屢乞罷進上皆不許六月除參知政事兼同知樞宻<lb/>
辭不允賜宸翰六軸曰白雲山曰放生池曰于麓曰<lb/>
為山曰晚香曰　從所請也八月和御製紀夢詩<lb/>
三十韵以天變　奏乞罷政御批其後還之是日殿<lb/>
院章琰李正言李昴英交章論公逮晚御筆琰昴英<lb/>
<pb n="KR4d0340_SBCK_146-16a"/>
並與在外差遣二人言公庇嵩之揺國本不知上嘗<lb/>
問嵩之罪公奏罪莫大扵不孝又嘗宻請遂建上問<lb/>
卿欲誰立公奏昔　以此問包拯拯對臣年七<lb/>
十非邀後福者臣亦年七十矣二事皆上所知而章<lb/>
李不攷實以觸上怒　素為潛豢養昴英激汀卒之<lb/>
變公嘗欲劾之皆不　扵公又欲為潛開路上既出<lb/>
二臣公待罪不和塔　押赴堂手詔卿之出處皎然<lb/>
日月焉可厚誣雖勉留甚至而公去意决矣七年正<lb/>
月上壽稱賀訖出梵天寺集英殿大宴後幄奏事訖<lb/>
罷致前筵畢即出宣押赴後筵繼五疏乞去皆不許<lb/>
<pb n="KR4d0340_SBCK_146-16b"/>
自是深居謝客罕預朝㑹論丞相元樞亦罕入堂四<lb/>
月從駕朝獻景靈宫公入奏出浙江亭連入三疏詔<lb/>
封還之諸公既立門庭分黨與鼎味失和幾務久曠<lb/>
上始有改絃之意游公冊勉趙公葵督視江淮京湖<lb/>
公知樞宻院湖南安撫大使兼知潭州同提舉編修<lb/>
經武要畧而鄭公清之再相王伯大吳潛並僉樞内<lb/>
引上諭欲出湖廣宣撫使之命公奏如此又費一項<lb/>
犒軍錢不若止以安撫爲名上然之御筆令依舊宣<lb/>
司體例廣西權聽節制尋内引朝辭錫宴御書<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>馬<lb/>
行及賜金器香藥纈羅條奏行府事宜辟置僚属皆<lb/>
<pb n="KR4d0340_SBCK_146-17a"/>
報可五月就道以大程　沈玘向隨魏樞督視所至<lb/>
搔優不謂經營隨司遂下之獄所至肅然八月抵潭<lb/>
州宻奏提刑宋慈所害言大理諸蠻事宜九月都試<lb/>
飛虎軍抽摘諸州兵拍試御筆問四事公言斡腹<lb/>
之說此實過疑有備無患自治上䇿要之先事之備<lb/>
貴於無迹目下安平忽爾汲汲軍事徭峒安南必且<lb/>
疑懼不若爱惜民力拊輯蠻徭恩信既孚却用團結<lb/>
洞丁舊法止作州縣常事行之庻民聽不驚根本自<lb/>
壮御筆又云朕日夜以思姑述所見報卿更宜深長<lb/>
慮之公奏逺交大理不如近結諸蠻因奏茶陵知縣<lb/>
<pb n="KR4d0340_SBCK_146-17b"/>
黄端卿死節七甲縂首扶榮祖陣没及土豪平㓂功<lb/>
賞并措置邕宜融三州事宜湖湘之俗信巫尚鬼如<lb/>
慶厯之黄捉鬼南渡之鍾相皆始扵造妖惑衆遂嚴<lb/>
為禁防毀郡縣淫祠修崇南嶽祠炎帝陵廟屈大夫<lb/>
賈太傅祠由是楚俗一變八年奏乞觧罷知樞宻院<lb/>
事蜀閫報韃侵威茂南丹思播往往譌傳相恐公一<lb/>
鎮以静朝廷頗為所動公奏臣訪之蜀人威茂之外<lb/>
皆夷也夷人相攻擊每歲無之且劄報廣西如果有<lb/>
警當使當用狄武襄故事仍令二閫及下宜州以重<lb/>
賞募蠻生擒韃賊觧来審問　之皆虚傳也五月御<lb/>
<pb n="KR4d0340_SBCK_146-18a"/>
筆奨諭持轉一官奏乞録張彦質之後十一月奏来<lb/>
歲七十乞致仕九年正月上　引年至三四閏二月<lb/>
除觀文殿學士福建安撫大使知福州辭六月還抵<lb/>
于麓里第七月六辤鄉閫仍以宻槧苦辤詔依舊觀<lb/>
文殿學士提舉臨安府洞霄宫自是閑居十年無歲<lb/>
不乞休致開慶元年二月轉持一官依所乞致仕九<lb/>
月虜偷渡鄂渚丁六全冊免吳潛代之十一月召赴<lb/>
行在十二月落致仕依舊提舉佑神觀兼侍讀力辤<lb/>
景定元年四月吳潛冊免御筆公轉一官福建路安<lb/>
撫大使自全永臨瑞殘破内地震動朝議籍公重望<lb/>
<pb n="KR4d0340_SBCK_146-18b"/>
鎮壓全閩久格不可潛去乃朌命公度不可辤起七<lb/>
月視事閩中僧刹十五百區舊例住持入納以十年<lb/>
爲限謂之實封官府科需皆僧任之不以病民近以<lb/>
州用不足減爲七年或五年甚者不一歲托以詞訟<lb/>
数易置由是困弊公首命罷之營卒有前政譁譟犯<lb/>
於階級者公捕斬之累年未獲之盗皆擒戮其首惡<lb/>
及窝家山行海宿如履家舍矣九月乞休致二年正<lb/>
月持轉一官仍舊職致仕五月公徧謁先塋以初度<lb/>
日飯僧扵方廣岩還第却葷茹絶粒屏藥自言無<lb/>
所苦但日覺清虚之六月戊申初夜有星火如盤杅<lb/>
<pb n="KR4d0340_SBCK_146-19a"/>
飛墜里第之後圃已而公薨享年八十二七月以遺<lb/>
表奏上震悼輟朝贈少師<lb/>
<pb n="KR4d0340_SBCK_146-19b"/>
<pb n="KR4d0340_SBCK_146-19b"/>
國事湏是抑齋湯侍郎中論諸公互短長有至於一<lb/>
片至公血誠抑齋外難屈第二指其為當世慕仰如<lb/>
此先帝訪調臣扵公公奏光臣孔碩評今文人惟克<lb/>
荘尤老蒼後忝扉掖預聞大典冊公力也公門生故<lb/>
吏滿天下今存者無幾銘非後死者之責乎銘曰良<lb/>
輔隆準靖翊虬鬚史稱其學出於孫吳忠肅父師乾<lb/>
淳大儒方其未貴嘗遇於塗敗笈蕭然發以示余朱<lb/>
張語孟了無它書一旦起而畫䇿矢謨謂紅衲襖舊<lb/>
虜新胡三患不治必為癰疽方布恩信大為模規遽<lb/>
以艱棘浮湛里閭盗震扵隣急詔起廬以一逢掖當<lb/>
<pb n="KR4d0340_SBCK_146-20a"/>
萬狼貙身先将士鼓行直趍掀翻䝤冗蕩滌鬼區全<lb/>
活脅從薙獮魁渠東南再安誰之力與功崇業廣茸<lb/>
纛麟符盱潤尺籍脱巾狂呼衆議姑息公决勦除以<lb/>
順討逆如探卵雛與韃對壘麈尾唾壺彼哨無時此<lb/>
備有餘大龍虎戰小蛟蛇敺氊裘相戒晉未可圖自<lb/>
丁丑後至庚申初天歩屢危以隻手扶先帝知公付<lb/>
以鈞樞公與思堂志念素孚及籌國事氣直論孤每<lb/>
曰吾非伴食之徒帝察公忠眷禮特殊以見執政開<lb/>
幙重湖暫建鄉閫復懸其車公再来游人戲閻浮廊<lb/>
廟非貴山澤非癯或騎箕星或跨鯨魚人鑑亾矣梁<lb/>
<pb n="KR4d0340_SBCK_146-20b"/>
木壊乎疇昔敬公近代所無故鄉歸老古䟽丈夫新<lb/>
亭收泣今管夷吾追隨四紀熏炙染濡帝訪詞臣公<lb/>
詞于虛今也耄矣才竭思枯二子礱石問銘於愚李<lb/>
世評又以瑕掩瑜謂魏收穢謂韓子諛引将勒之螭<lb/>
首龜趺又将上之東觀石渠一字不實公其吐諸<lb/>
<pb n="KR4d0340_SBCK_146-21a"/>
</p>
<p>
後村先生大全集卷之一百四十六<lb/>
</p>
<p>
</p>
  </div>
</body>
</text>
</TEI>
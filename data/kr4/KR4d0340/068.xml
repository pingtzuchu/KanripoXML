<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_068-1a"/>
後村先生大全集卷之六十八<lb/>
　外制<lb/>
　　　葉夢鼎制兵部尚書兼職依舊<lb/>
春闈以行藝造士拔其英華夏卿有文武全才付之<lb/>
衡尺屬方峻事爰命為真具官某學者師模儒之鴻<lb/>
碩嘗典三禮古之伯夷后夔及擁雙旌今之陽城元<lb/>
結最光諸老而召来從吾兒之游遂陟文昌俾司俊<lb/>
造入伯楽　無非冀野之龍媒號陸氏荘不下唐朝<lb/>
之虎榜卿亦勞止朕甚嘉之褒鑒裁而出綸冠履班<lb/>
而叠組及閒暇而簡稽軍實以公平而甄叙人材茍<lb/>
<pb n="KR4d0340_SBCK_068-1b"/>
匪名流曷膺髙選噫時方經武固資圻父之爪牙官<lb/>
曰納言無愧尚書之喉舌所優爲者其往欽哉可<lb/>
　　　包恢除禮部侍郎兼職依舊<lb/>
禮有崇卑以于以肅君臣上下之分國所尊事其可無<lb/>
老成典刑之人亦既優爲宜加眞拜具官某聞師密<lb/>
授得父單傳逮精舍之乆荒儼灵光之獨在和順所<lb/>
積居然有徳而有言精悍不衰靡煩祝哽而祝噎雖<lb/>
奴隷知爲清白非磨湼所能磷緇晚就蒲輪徑持荷<lb/>
槖嚢封應詔凛然言議風㫖之間綿蕝草儀出於制<lb/>
度文爲之外所謂薬石愛我夫豈玉帛云乎積望推<lb/>
<pb n="KR4d0340_SBCK_068-2a"/>
重於一時落權奚待於滿歲噫刺經作制可以洗諸<lb/>
儒聚訟之譏析句分章未若陳大人格非之説顧如<lb/>
耆雋寕假訓辭可<lb/>
　　　徐經孫除刑部侍郎兼職依舊<lb/>
式敬爾獄乆煩閲實於祥刑明試以功廼命為　於<lb/>
法從疇咨偉望申錫贊書具官某介而能通仁者必<lb/>
勇生漢高士之里抗志尤清有唐司訓之風持論近<lb/>
厚出處了無所附麗始終莫得而磷淄偉衣從鶴禁<lb/>
之游盡忠於輔導濃墨批鸞臺之勑見憚於貴權凡<lb/>
有論思居多𥙷益箴諫明游雷之示戒嚢封應元日<lb/>
<pb n="KR4d0340_SBCK_068-2b"/>
之求賢言自躋從班實堂憲部民有矯䖍姦宄無忿戾<lb/>
之心吏或磨淬角圭矢哀矜之意朕方欽恤卿每平<lb/>
反乃出綍以落權且錫鞶而抗寵噫職分周典皆云<lb/>
帥屬扵貳卿書列臯謨孰謂不儔於三后可<lb/>
　　李廷芝除權兵部侍郎依舊兩淮安撫制置<lb/>
　　使知楊州<lb/>
班師振旅嘉元戎十乗之還舍爵策勲峻司馬九伐<lb/>
之拜爰疏異渥以奨雋功具官某學以輔其天資儒<lb/>
而通於世務啇隠楚南之檄俯視飛卿正封郾城之<lb/>
詩可肩韓愈聚米圗山川之險易投醪同士卒之苦<lb/>
<pb n="KR4d0340_SBCK_068-3a"/>
甘既環轍周行於三邉乃授鉞獨當於一面路考室築<lb/>
爰居之百堵民始有巢并兵攻未下之二城士不解<lb/>
甲其勤勞也至矣果談笑而得之因壘降崇侵疆歸<lb/>
魯奏捷既騰於夜報第功豈陟於夏卿朕惟羊陸之<lb/>
所懐徠務先施於恩信殷楮之所營綜有可乗之事<lb/>
機鑒陳迹之在前恢逺圗而淑後厚培根本宏立規<lb/>
模噫謀元帥以詩書示加重中權之意儆國人而箴<lb/>
訓盍務為外患之防可<lb/>
　　　廖瑩中除大理寺丞<lb/>
自古大幕府多奇才漢魏則班固王粲陳琳阮瑀晉<lb/>
<pb n="KR4d0340_SBCK_068-3b"/>
則阮脩孟嘉孫楚袁宏唐則石洪温造杜甫杜牧<lb/>
本朝則強至謝綘尹殊李之儀之流皆以文墨議論<lb/>
望此府爾鐔津名族代有異人載筆從戎車之後轍<lb/>
環三邉愈風之徼賀捷之表多出其手可謂之竒才<lb/>
矣寺監之屬丞為高選而棘丞尤高肆以命爾益飬<lb/>
資望以對甄擢可<lb/>
　　　林彬之除寳章閣待制依舊提舉江州太平<lb/>
　　　興國宫<lb/>
書稱耆夀俊古之所嚴詩曰典刑人今其餘幾廼眷<lb/>
論思之舊乆安寂寞之濵嘗列邇聨宜疏異渥具官<lb/>
<pb n="KR4d0340_SBCK_068-4a"/>
某凌雲逸氣揭日貴名射矍相之弓衆人有揚觶而<lb/>
去者奏阿房之賦諸公争搢笏而誦之拔於時髦付<lb/>
以風憲青蒲諷議惓惓法家拂士之言白簡指陳凛<lb/>
凛君子小人之辨遂繇緊路徑上禁除方眷注之郅<lb/>
隆何疑嫌而勇退雙溪叠嶂難忘桐鄉烝嘗之思二<lb/>
頃一區不恨汾曲田廬之薄朕念其侵尋八袠留滯<lb/>
十朞困漢殿之稱觴法虞朝之上齒朌昕廷一禮之<lb/>
寵陟奎閣四松之班以敬高年以華晚節噫歸洛而<lb/>
㑹貞率深嘉知足之風臨雍而拜老更尚有乞言之<lb/>
禮可<lb/>
<pb n="KR4d0340_SBCK_068-4b"/>
　　翁合除直秘閣淅西提刑<lb/>
士大夫多重内輕外蕭汲皆漢名臣然望之則雅意<lb/>
本朝黯則願出入禁闥至唐則召者有登仙之羙出<lb/>
者有麤官之歎其来乆矣朕思所以矯之爾多士所<lb/>
宗留滯周南歲晚歸來則馮唐白首矣方有清望官<lb/>
之擬屬吳中灾傷朕數下寛恤之詔而官吏饕殘老<lb/>
弱轉徙自吳若思徳王尊范滂輩入付以勞來咨諏之<lb/>
任未天隆名繡華遣一日並命使大夫國人皆知<lb/>
修名姱節如爾合者而肯為此行庶乎外臺加重矣<lb/>
少須右扶風無捐瘠之民有革心之吏朕又當出節<lb/>
<pb n="KR4d0340_SBCK_068-5a"/>
召汝可<lb/>
　　皮明徳除太社令<lb/>
古者造士自國子始自貴游子弟始見於書於周官<lb/>
者如此爾輔臣之子孝謹惟肖社令列于奉常葢虞<lb/>
廷命楽卿教胄子之意也爾其益進于學而由於禮<lb/>
則而父有子矣可<lb/>
　　　拱衛大夫福州勸察使帶行御器械新差如<lb/>
　　　和州陽孝信爲白鹿磯賞轉翊衛大夫<lb/>
有功見知人情則悦無賞不往軍志之言具官某積<lb/>
雁塞之威與鹿磯之捷爾執鞭弭實從大幕府之行<lb/>
<pb n="KR4d0340_SBCK_068-5b"/>
朕聞鼔鼙實深惜故将軍之勇超横行之穹秩佩共理<lb/>
之左符噫精神彊而折衝方咨牧御髀肉生而興嘆<lb/>
益勉勛名尚可<lb/>
　　皮龍榮除資政殿學士知潭州<lb/>
詩書謀元帥孰知該輔之賢富貴歸故鄉　狥養親<lb/>
之志出綸疏寵建纛啟行具官某材全而徳不形任<lb/>
重而道亦逺巖廊賡載端委而凖百僚翹舘招延握<lb/>
髪而進千贄内宏開於正路外盡返於侵疆方資文<lb/>
武之全才共翊丕平之景運廼縁慈侍浩然忘歸未<lb/>
觧繁機留之不可朕惟禮大臣之義爲擇便安卿方<lb/>
<pb n="KR4d0340_SBCK_068-6a"/>
将夀母而行尤宜優異孰開相閫俾奉潘輿若昔極<lb/>
牧合肥曽臨青社皆以公清而賦政至乎乆逺而見<lb/>
思㦸衛森嚴未忘恭桑梓之意門庭洗掃自然絶瓜<lb/>
李之嫌惟仁可以甦淍瘁之民惟亷可以洗饕墨之<lb/>
俗噫錦衣所至諒多夾道之觀衮繡以歸何待三年<lb/>
之乆可<lb/>
　　　呉堅除太常丞<lb/>
昔舜命伯夷其辭寂寥簡短曰直哉惟清而已此非<lb/>
選禮官之法歟漢初齊魯雨生良亦其人漢不能致<lb/>
使叔通輩為之通而知禮必不改縫掖為短後必不<lb/>
<pb n="KR4d0340_SBCK_068-6b"/>
捃摭秦儀以希合世主之好本朝禮制大備如南北<lb/>
郊明堂辟雍如廟議如謚法微而冠昏䘮祭之類或<lb/>
参訂於古書或折衷於儒學或求之逺野皆著為令<lb/>
稽為决而奉常典司之卿選乆虚少行長事侍從門<lb/>
則次補常以待天下名流爾以直道立朝以清規矯<lb/>
俗是真可以典虞朝之禮而異於漢野外之儀矣豈<lb/>
玉帛云乎哉可<lb/>
　　　馬廷鸞除軍器監<lb/>
弧矢之威見於易殳矛之制訓於周官車馬器械修<lb/>
備而周中興干戈斧鉞朽鈍而唐不競然則所謂除<lb/>
<pb n="KR4d0340_SBCK_068-7a"/>
戎器者亦今日之急務也爾由科目進而為瀛洲學<lb/>
士又進而為公府掾持文墨議論與吾大臣可否大<lb/>
政事清且要矣戎監若非所以處爾顧今兵未可弭<lb/>
有文事者必有武備使有司所藏皆良勁不亦可以<lb/>
信國威壯軍容乎往其試哉繼有顯用可<lb/>
　　　徐復除秘書少監<lb/>
國家設清望官以名勝士為之朕自庚申改紀去凶<lb/>
舉相拔士滿朝而於所謂清望官者尤遴其選爾由<lb/>
前御史勇去巷處且二十年他人能立初節乆之不<lb/>
堪率自貶而求合爾獨壮老不變於要路無一迹於<lb/>
<pb n="KR4d0340_SBCK_068-7b"/>
權門無一字嘗佩龍溪左待一清如水公帑露積歸装<lb/>
琴鶴而已朕聞其風而賢之羣玉山人間仙地爾昔<lb/>
為青藜學士今為白頭老監豈非舘閣之嘉話朝建<lb/>
之盛舉歟除轍既清向用未已可<lb/>
　　　陳存除尚左郎官<lb/>
皇祖有訓非郡最不除郎自乾淳至今未之有改太<lb/>
末三輔之劇郡也素難治尚左列宿之長所也尤遴<lb/>
選爾由舘閣出牧憇棠有循吏之愛抜薤有仁者之<lb/>
勇二年而與人歌之爾於難治之郡既恢乎游刄朕<lb/>
於遴選之官烏得而刓印哉古之善典選者曰清通<lb/>
<pb n="KR4d0340_SBCK_068-8a"/>
簡要今寒畯覔官率受吏操縱魚貫索米於長安市<lb/>
皆是也往佐而長抑吏姦之伸士氣則朕爲知人爾<lb/>
爲稱職可<lb/>
　　　張濟之除秘書丞<lb/>
舘閣皆號天仙惟丞與著作尤高有徑擢二監二史<lb/>
者平遷亦郎潛矣爾則奏賦第一父子聨名雁塔科<lb/>
目之盛才學之髙器識之逺詎可逺煩爾以吏事乎<lb/>
朕有羙官在風日不到之處非爾其誰宜爲昔在漢<lb/>
儒或以讀未見書爲喜或有清淨寂寞之嘲然則青<lb/>
藜下照反不若長檠髙張乎朕方儲英材於是中爾<lb/>
<pb n="KR4d0340_SBCK_068-8b"/>
益㙲培以需甄拔可<lb/>
　　　陶夢桂除大宗正丞<lb/>
朕以介弟典大宗正而又選庶姓之朝士佐焉爾以<lb/>
儒發身然試之事則通而無滯敏而有功其在外府<lb/>
扈農皆然進之司宗可謂不負丞哉之選郎宿有闕<lb/>
朕将以次選擇可<lb/>
　　　李仁永除太府丞<lb/>
士大夫求速化者多安平進者少朕於用人常以是<lb/>
為權度爾淳熈參與之孫有恬靖之趣無貴介之累<lb/>
秀眉黄髪老於常調擢寘周行所以旌故家尊髙年<lb/>
<pb n="KR4d0340_SBCK_068-9a"/>
也進用差晚猶勝不遇可<lb/>
　　　劉夢髙除司農丞<lb/>
人才實難持文墨議論者易得而有志於功名與事業<lb/>
者難值朕所以有臨事乏使之歎也爾奮起諸生周<lb/>
旋當世嘗著縣譜部郡符参閫畫皆有能聲扈農數<lb/>
告乏絶爾於是時轉而為丞夫公私之積　可哀痛<lb/>
朕與大臣之責出納之吝謂之有司非長貳與其属<lb/>
之職乎朕方於此觀汝可<lb/>
　　章鑑除太常博士<lb/>
士君子立身大節常於離合去就之際見之爾掲貴<lb/>
<pb n="KR4d0340_SBCK_068-9b"/>
名而挾高科嘗有列於朝矣出而倅袁凶相方以多<lb/>
簿錄窮隠寄廣連逮為富強堂檄三倅各行一郡爾<lb/>
當之衡獨不肯受風旨且昌言其非遂觸相嗔罷去<lb/>
其大莭有可勸者使之横經進之掌禮非曰為爾光<lb/>
寵顧今奉常古夷夔之任宜属之清流夫儀禮盖曲<lb/>
臺淹中諸家聚訟之案祖也謚筆亦華衮斧鉞隻字<lb/>
褒貶之遺意也人将於爾有考焉可<lb/>
　　　舒有開除軍器監丞<lb/>
朕於用人有所譽必有所試爾自策名以來宰邉邑<lb/>
倅藩府参閫畫試之詳矣部鑰戎丞政未酬勞昔讀<lb/>
<pb n="KR4d0340_SBCK_068-10a"/>
周官見其造<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>矢及戈殳㦸矛之屬莫不有制雖㝷<lb/>
尺長短該括詳備然後知先王戒不虞之意如此其<lb/>
可諉曰百工之事哉等而上之進用未已可<lb/>
　　　周應合危昭德並除史舘檢閲<lb/>
史官惟其才而已昔曾鞏辟陳師道當時以師道未<lb/>
解褐寝而不行至朕度越拘攣有自山林布衣為史<lb/>
長者有起諸生為屬者爾應令爾昭德皆塲屋知名<lb/>
科目命士嘗游幕府而秉檄筆屬予留意史事既命<lb/>
諸老提其綱領又致兩生俾操簡牘而從焉其益竭<lb/>
於三長庶有光於千載可<lb/>
<pb n="KR4d0340_SBCK_068-10b"/>
　　侍右郎官趙師光陞郎中<lb/>
均之郎潜而有貟外正之異可以積勞而陞不可以<lb/>
一蹴而至也爾出為一路福星入應六曹列宿有司<lb/>
上爾資考應格宜正含香握蘭之秩少酬持衡典銓<lb/>
之勞益殫乃心以振厥職可<lb/>
　　陳仲昉除工部郎官<lb/>
日卿陛辭之朝去京且三千里朕深維體羣臣之義<lb/>
不欲煩耆年逺役也為擇便安焉起部職清事簡亦<lb/>
爾舊游挽之使留優恩也引以自近美意也重陪漢<lb/>
廷含香之班毋發唐人㸔桃之歎可<lb/>
<pb n="KR4d0340_SBCK_068-11a"/>
　　　趙希哲辟知瓊州<lb/>
瓊莞控馭海南四郡調守先遴前此官吏激黎之變<lb/>
而欲以𥙷救為功爾以元僚奉檄書渉鯨浸談笑而<lb/>
事乎師臣推其功於爾就剖左符以鎮臨之昔季康<lb/>
子患盗子曰茍子之不欲雖賞之不竊以亷化貪也<lb/>
渤海多盗暴勝之衣繡持斧不能勝龔遂使民賣劒<lb/>
買牛而盗熄以仁勝暴也爾其典聼朕言一意緩撫<lb/>
溪洞皆吾赤子豈以黎母山為恨哉可<lb/>
　　親衛大夫和州防禦使左衛大将軍知安慶<lb/>
　　　府池州都統制蘇劉義為昨在重慶全城郤<lb/>
<pb n="KR4d0340_SBCK_068-11b"/>
　　　敵特授五官<lb/>
曩騰戎捷坐收全取勝之功今奨戦多殊媿不踰時<lb/>
之義雖禀元臣之方畧亦資羣師之忠勤具官某頃<lb/>
提師千往授井絡金城全璧數州脱鬼簿之危氊帳<lb/>
隕星萬里載帝羓而去相既歸衮爾亦擁麾及兹踐<lb/>
信賞之言示不忘前勞之意噫武爵重横行之秩舊<lb/>
典可稽亷車祛法從之班中權増重可<lb/>
　　　右武大夫高州刺史左衛大将軍權知蘄州<lb/>
　　　王益為守黄授鄂功特授左武大夫依舊職任<lb/>
昔臧質以盱眙拒佛狸杜慆以泗州卻龎勛朕懐其<lb/>
<pb n="KR4d0340_SBCK_068-12a"/>
人孰繼之者具官某頃牧齊安虜犯鄂渚震于其鄰<lb/>
矣爾且戦且守能以孤壘自全隱然為上流聲勢有<lb/>
司上其功狀陞左廣之秩㫒專城之寄非以華爾也<lb/>
将以勸疆埸勤事之臣也可<lb/>
　　　陳塏除端明殿學士依舊提舉江州太平興國宫<lb/>
尊事黄耉之禮從古已然魁礨白首之臣于今有幾<lb/>
廼疏異渥以奨耆英具官某源委深長風標峻潔持<lb/>
身接物聖之清聖之和事上臨民古之直古之愛曩<lb/>
諸賢共游於洛下今舊人僅存於靈光有柴門而常<lb/>
闗非蒲輪所能致晉鄙之俗薰陽先生畏壘之民祝<lb/>
<pb n="KR4d0340_SBCK_068-12b"/>
庚桑子朕以其年開九袠名重一時雖國人瞻儀莫<lb/>
不願其歸衮然老者筋力恐不屑於給扶昔元祐卑<lb/>
軾以端明熙寕處光以崇福卿童髦一節輝映二賢<lb/>
因列辟以奉觴諗大廷而出綍以見公朝優異之意<lb/>
以倡天下亷退之風噫汾水之曲疏屬之南曽不改<lb/>
王通之樂江湖之上魏闕之下諒未忘子牟之心尚<lb/>
告逺猷以永終譽可<lb/>
　　　陳堅除寳章閣侍制致仕<lb/>
典東壁之圗書力辭華近陪　清之筆槖渴想老成<lb/>
諒雅志之由衷挹髙風而起敬具官某頃以師儒而<lb/>
<pb n="KR4d0340_SBCK_068-13a"/>
掌教適逢鬼質之盗權惡投匭之多言方植碑而深<lb/>
刻當路防民之口既著為於舟書司成去國之身欲<lb/>
挽囘於清議迨兹調瑟首命予環以世南長秘書煩<lb/>
綺季輔元子出綸已乆側席甚勤地禁職親夫豈招<lb/>
之不至昔病今愈庶幾扶以造朝胡為抗章必欲謝<lb/>
事歎耆英之莫致加法從之峻遷噫對松階之班用<lb/>
華晚節飲菊潭而夀永保龎眉可<lb/>
　　　馬天驥除資政殿太學士依舊知福州福建<lb/>
　　　安撫使<lb/>
朕惠顧甌閩眷懐師帥以前執政之貴勤於拊綏加<lb/>
<pb n="KR4d0340_SBCK_068-13b"/>
太學士之名奨其安静事權増重寵數一新具官某<lb/>
學貫古今名垂宇宙所陳三策豈非通務之儒哉兼<lb/>
綜九流可謂圎機之士矣出藩宣於四國入唯諾於<lb/>
一堂智畧足以圖回力量足以負荷鼎將覆餗安能<lb/>
為伴食而留瑟既調絃尚不改考槃之楽属福唐之<lb/>
弄印起舊弼而建牙以清修苦節而𥙿財無疾聲大<lb/>
呼之駭物昔蔡襄罷酒禁爾能生萬户之春常衮興<lb/>
文風爾方升三舍之俊既騰績效乃下璽封冠書殿之<lb/>
遂嚴為閫垣之表倡噫朞月可也信如夫子之格<lb/>
言輿人誦之可見國僑之遺爱諒惟拱北豈乆滯南可<lb/>
<pb n="KR4d0340_SBCK_068-14a"/>
　　　趙崇絢除將作監<lb/>
由郎官以上為皆卿從之儲常以待麾節之有聲者<lb/>
爾牧古括輿論稱其賢亷平郎憲部讞筆多所全活<lb/>
乆於省户非滯也所以老其歲月厚其資望也大匠<lb/>
班高而事簡兹以命爾昔漢宣中興史臣述其行事<lb/>
首曰樞機次曰品式微如工技亦曰咸精其能則繕<lb/>
監所掌顧可以薄物細故而忽之乎益勤鳩僝以對<lb/>
龍光可<lb/>
　　　趙崇絢除直秘閣知婺州<lb/>
朕於支郡偏壘調守必惟其人况左馮名藩去天尺<lb/>
<pb n="KR4d0340_SBCK_068-14b"/>
五曩以處貴近之均佚者近嵗號稱難治郡縣則曰<lb/>
貴豪以輪賦爲恥田里則曰官吏因實産肆優朕弄<lb/>
印不知所属爾前治括有聲今獨不可移之於婺乎<lb/>
華以延閣往佩左符昔兒寛爲右内負租當　殿民<lb/>
恐其去大家牛車小家負擔課更以最爾能爲寛安<lb/>
有不肯輸之賦國僑爲政禇其衣冠伍其田疇輿人<lb/>
誦之惟恐後人之不能繼爾能爲僑安有不可實之<lb/>
産先漢於循良之吏或下璽書褒美或以𥙷公卿之<lb/>
闕爾其勉旃毋忽朕命可<lb/>
　　　知南康軍趙與厦職事修舉轉一官<lb/>
<pb n="KR4d0340_SBCK_068-15a"/>
朕重於數易長吏其有治理效者必旌異而借留焉<lb/>
爾嘗有朝蹟屡奏郡最星渚之政逹於朕聼璽書増<lb/>
秩漢制也先民有言不倦以終之又曰堅凝之難爾<lb/>
其勉旃毋廢前勞可<lb/>
　　胡侁仍舊直秘閣知泉州<lb/>
朕惟温陵邑屋繁雄軍府殷實素號閩之楽土今之<lb/>
郡猶昔之郡也而談者類曰凋匱不可為安得一亷<lb/>
平之守往佩二千石印綬哉爾尚列於朝絫十三遷<lb/>
始擢臺察侍邇英然又不乆而去既去蕭然巷處其<lb/>
於名利之際淡泊如此推以治郡必能勵氷檗之操<lb/>
<pb n="KR4d0340_SBCK_068-15b"/>
變珠犀之属俗必能還殷冨之舊而洗凋匱不可為<lb/>
之謗矣可<lb/>
　　　張晞顔除監察御史兼崇政殿説書<lb/>
若稽祖宗尤重風憲以人望進如慶厯之親除由邑<lb/>
最升則淳熈之故事孰膺是選兹得其人爾蹈君子<lb/>
之中有仁者之勇斗間紫氣所禀得造化之清日下<lb/>
色雲其應為科名之瑞岊江三異之羙粤俗百年所<lb/>
無至今行人口碑之言皆謂宰君琴調之古朕廣開<lb/>
賢路欲正百官先肅一臺仰法阜陵有自列院徑分<lb/>
六察下待呈身而柬拔冀聞造膝之忠嘉今西北必<lb/>
<pb n="KR4d0340_SBCK_068-16a"/>
至之患稍紓中外可言之事尚衆况有法筵龍象聳<lb/>
聼於舉揚雖每當道豺狼宜防其覆出密勿華光之<lb/>
誦説森嚴柏府之威<graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>噫臺無長官旨哉唐御史之<lb/>
論國必有故仰止鄉先生之風可<lb/>
　　　沈炎除資政殿學士提舉臨安府洞霄宮<lb/>
清朝辭位尋故里之釣游遂殿冠班奉殊庭之香火<lb/>
身名俱泰禮貌愈隆具官某直哉惟清卓爾有立進<lb/>
用匪由於捷徑自束眷知指陳每及於權門乃無附<lb/>
麗極力破倚氷之黨昌言擊偃月之姦擢自上坡延<lb/>
登政路幹鈞樞之二柄殫寅協之一忱大在廷細在<lb/>
<pb n="KR4d0340_SBCK_068-16b"/>
邉籌帷之計審賢和朝物和野調鼎之功多曾委任<lb/>
之未衰何嫌疑而勇决退有一辭之易出無三宿之<lb/>
難先朝創資政以來不輕除授舊弼解繁機而去宜<lb/>
示褒崇仍典領於竹宫俾燕熈於枌社名途巇險孰<lb/>
如還政堂之髙物表逍遥深得獨樂園之趣載嘉晚<lb/>
節奚愧前修噫曾侍堯階應效華封人之祝回瞻魏<lb/>
闕寧忘公子牟之心式對寵光永綏壽嘏可<lb/>
　　　鄭雄飛除權户部侍郎<lb/>
夾香案以眂朝甫登清切扈屬車而上雍遂簉禁嚴<lb/>
苟當選掄奚拘乆近具官某聞曽子之勇矣養孟氏<lb/>
<pb n="KR4d0340_SBCK_068-17a"/>
之浩然所信古書可謂直諒之友及摹世務庶幾通<lb/>
逹之儒告上敢言人所難立身不枉道而進是良史<lb/>
也方資倚相之能不亟用之将恐柬之之老超拜論<lb/>
思之列渴聞啟沃之忠仕有逢時舉寕待次噫小材<lb/>
積日不離於卑官君子競辰方觀於晚節可<lb/>
　　　奉議郎行太學博士林經德昨任建寕宰平<lb/>
　　　冦轉一官<lb/>
朕前命邑今皆以尉寨兵軍正繫銜所以備不虞也<lb/>
爾所涖邑近冦巢穴一旦哭如其来衆驚欲潰于斯<lb/>
時也爾一舉足則民社墟矣既與其孥誓死勿去又<lb/>
<pb n="KR4d0340_SBCK_068-17b"/>
能舉軍正之職激勵戍兵弧卒馘渠魁而走餘黨臺<lb/>
閫上其功狀朕甚嘉之孟子曰舍豈能為必勝哉能<lb/>
無懼而已廼増華秩以為臨難無懼者之勸可<lb/>
　　朝散大夫前紹興府許彪祖寄居於瀘逆整<lb/>
　　　誘之使降朝服以拜天地祖先率一家由少<lb/>
　　　而長自絞而死可特贈中奉大夫直秘閣除<lb/>
　　　致仕恩澤外更與一子恩澤<lb/>
朕遭時艱虞思古忠義卞侍中父子同罹冦鋒顔平<lb/>
原兄弟繼隕國難廼若闔門之守節尤為曠世之罕<lb/>
聞爾西州掄魁之家茂陵名從之子安榆枌而重徙<lb/>
<pb n="KR4d0340_SBCK_068-18a"/>
釋符竹而閒居属整不臣脅爾從逆一城偷生者衆<lb/>
十口視死如歸𬒳髪左袵夷忍汚於賊虜稽首再拜<lb/>
乃卒不負於君親行路涕洟臨朝震悼進文階而寓<lb/>
直越常格而推恩喟然憫焉嗟何及矣噫指壁下之<lb/>
殯壯哉遺言求袴中之孤冀其有後可<lb/>
　　　歐陽守道除秘書郎<lb/>
漢唐皆以舘閣儲才及以史考之有三世不徙官者<lb/>
有十年不調者雖飛騰速化非士君子之意然英雋<lb/>
乆淹亦宰物者之責爾䇿名早取世亷未嘗汲汲於<lb/>
進而朕所為汲汲於爾者将以愧躁競而奨靖退也<lb/>
<pb n="KR4d0340_SBCK_068-18b"/>
中秘書髙於是正校讎矣昔瀛州學士後皆為名公<lb/>
卿爾其以貞觀諸賢自勉也可<lb/>
後村先生大全集卷之六十八<hi>終</hi>
</p>
<p>
</p>
  </div>
</body>
</text>
</TEI>
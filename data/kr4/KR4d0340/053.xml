<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_053-1a"/>
後村先生大全集卷五十三<lb/>
　内制<lb/>
　　　眀堂大禮赦文<hi>淳祐十一年</hi>
朕以凉菲之資守延洪之業紹天明命亦惟遺大投<lb/>
艱在昔哲王罔不眀徳纂祀承滋久寅畏靡忘聞恤<lb/>
太史妖祥之占疚懐脩省覽四方水旱之奏由已溺<lb/>
飢荷二儀之顧歆與列聖之積累嚴守備以敺蚉䖟<lb/>
之害務安集以奠鴻鴈之居雲中赤白之囊適稀驚<lb/>
報都内腐紅之粟粗有宿儲欲寢兵措刑而未能念<lb/>
制治保邦之匪易徒以小心而對越尤於大享以欽<lb/>
<pb n="KR4d0340_SBCK_053-1b"/>
崇陳太常玉路之儀森萬騎羽林之衞在宫在廟叶<lb/>
周家雝肅之詩于帝于宗采虞氏類禋之典一純二<lb/>
精之義得合祛參侑之禮行祭以茅苴馨非黍稷詔<lb/>
除祕祝卿於已者敢專史布正辭質諸神而無愧景<lb/>
光燭而靈游沛燎煙升而精祲交熈事乃成至和斯<lb/>
應奏我將之頌而受嘏旣介蕃禧歛洪範之福以錫<lb/>
民聿稽古誼鳴蹕而御丹鳳肆青而揭金鷄嘉與含<lb/>
生均䝉餕惠可大赦天下<lb/>
　　　尾詞<lb/>
於戲一夫不獲其所實切於恫<graphic n="KR1986" url="https://raw.githubusercontent.com/kanripo/KR-Gaiji/master/images/KR1986.png" mimeType="image/png"/>百姓有過在予悉<lb/>
<pb n="KR4d0340_SBCK_053-2a"/>
從於曠蕩尚賴同心一德之輔宣力四方之臣坐而<lb/>
論者益推於上恩作而行者勿視以文具恊圖康乂<lb/>
裒對休<lb/>
　科舉詔三首<lb/>
　　　科舉詔<hi>景定辛酉</hi>
朕臨御垂四十載科詔數不旣柬抜其魁傑者為梁<lb/>
棟其彚征而朋來者亦次第收拾以備桷榱之用故<lb/>
内脩外攘而治功成東馳西騖而人才出豈非累科<lb/>
得人之效歟前世招徠非一涂採取非一藝今拔解<lb/>
之路有二曰國庠曰卿賦曰漕牒乃成周俊造里選先<lb/>
<pb n="KR4d0340_SBCK_053-2b"/>
漢㳺學之意决科之藝有二曰經義曰詞賦亦<lb/>
古者三楊之義議者或病其多而欲限其來厭其陳<lb/>
腐而欲新其體製殆未之思也自唐人已有主司不<lb/>
明之論有决得失於一夫之目之歎今之衡文者<lb/>
豈必皆遴選歟朕惟以言取人有時而失然老正先<lb/>
儒場屋之作有傳誦至今為矜式者謂程文不足以<lb/>
盡人之材非篤論也屬歲大比其播告中外精擇主<lb/>
司各公乃心拔尤取頴子曰有德者必有言韓愈曰<lb/>
仁義之人其言藹如於經義詞賦之中求其醇粹典<lb/>
則若先正先儒者上之春官朕將親䇿<lb/>
<pb n="KR4d0340_SBCK_053-3a"/>
　　　擬撰科詔囬奏<lb/>
<hi>臣</hi>某今月卄六日遵依聖㫖擬撰科詔進呈至燈後<lb/>
凖御筆今臣不必拈出王魯等人尤見本朝得人之<lb/>
盛不可縷數之意韓子合稱名餘依所擬臣伏讀聖<lb/>
訓如發矇然幸以翰墨小技待罪視草詞意有未稳<lb/>
處仰荷眀主親灑奎畫不啻面命耳㧹謹以覽賦而<lb/>
得王曾陳俊卿讀經義而得陸九淵改作先正先儒<lb/>
場屋之作有傳誦至今為矜式者并韓子改作韓愈<lb/>
共十八字隨奏進呈伏乞睿照奉<lb/>
御筆依<lb/>
<pb n="KR4d0340_SBCK_053-3b"/>
　　　擬戒飾知舉以下手詔<lb/>
朕試天下士於春官凢十有三詔矣名卿由此塗出<lb/>
項背相望朕又表章儒先崇尚理學以倡率之然文<lb/>
治日隆文弊日滋大率斷章勦句以命題而詞賦牽<lb/>
合有暫古風經義破碎甚於詞賦言理者不切乎事<lb/>
論事者不根乎理往往流於高鄙鄙淺非文之弊也<lb/>
衡文者之責也唐命贄而得愈觀先朝命修而得鞏<lb/>
軾士論旣㥦文体亦變卿等皆極一時之選其体朕<lb/>
意以贄脩自勉定去取於重厚浮薄之間察抱負於<lb/>
言語文字之袠必有眞才實學出焉朕將親䇿於廷<lb/>
<pb n="KR4d0340_SBCK_053-4a"/>
以騐卿等之藻鑑故茲札示相冝知悉<lb/>
　　　　壬戌省試前余當儤直得㫖令擬此詔旣<lb/>
　　　　進章矣及引試則是御製一詔中間説文<lb/>
　　　　弊及戒典舉處略采進本然辭意皆經聖<lb/>
　　　　筆刋潤始悞余所草者近於厭薄程文而<lb/>
　　　　御製渾厚有君師作成人才之量非小儒<lb/>
　　　　意度所及旣歸里因治舊藁見之漫存於<lb/>
　　　　此以見陛下聖學高妙肆筆成書之盛景<lb/>
　　　　定甲子十月題<lb/>
　　收復奬諭詔二首<lb/>
<pb n="KR4d0340_SBCK_053-4b"/>
　　　改瀘州為江安州仍降為軍事詔<lb/>
瀘自晋以來為郡至本朝始陞節鎮地望加重屬時<lb/>
多故調守稍輕畔將㨿城旅拒絫月朕命宣制二閫<lb/>
聲罪致討所至克㨗逆整窮蹙潰圍鼠竄遂入其郛<lb/>
金湯儼然不改舊觀痛念城中衣冠士民咸闔門死<lb/>
義或縋城獻䇿雖無其追脅者亦不忘國恩延頸以<lb/>
待王師之至慨然不已惟是此邦旣罹汙染盍稽舊<lb/>
典改錫嘉名以昭朕與郡人更始之意其以瀘州改<lb/>
為江安州仍降為軍事故茲詔示想宜知悉<lb/>
　　　改漣水軍為東安州詔<lb/>
<pb n="KR4d0340_SBCK_053-5a"/>
漣水昔爲縣建炎始陞軍其城㨿要環之以水承楚<lb/>
之屏蔽也乃者邉吏不戒容易失險朕當饋不怡與<lb/>
大臣宻籌之内而將帥上禀成筭外而豪傑不忘本<lb/>
朝舉侵疆而歸版圖返葉服而奉正朔不頓一兵不<lb/>
戮一人成此雋功朕念此邦其山川形勝可恃其軍<lb/>
民忠勇可用勊復之初冝陞郡望以重牧守之權以<lb/>
輯安静之福其漣水郡改爲安東州故茲詔示想宜<lb/>
知悉<lb/>
　　奨諭詔書<lb/>
　　　收復瀘州奬諭宣制两閫立功將師詔<lb/>
<pb n="KR4d0340_SBCK_053-5b"/>
朕憤逆整之孤恩㨿堅城而拒命刼持官吏屠害忠<lb/>
良飢噬飽颺貢養成於鷹虎毁冠裂冕甘下拜於犬<lb/>
羊朕拊髀而嗟投𬒮而起必討版臣之罪必復寕人<lb/>
之疆雖無見萬理之明亟欲治一方之痛内則麒麟<lb/>
第一功之佐指授於廟堂外則熊羆不二心之臣旬<lb/>
宣於邉塞制閫悉賦輿而旁譟統戎建旗皷而長驅<lb/>
合群帥之智謀作三軍之勇氣水陸並進雨雪載塗<lb/>
或築堡以逼其城或廵江以䕶吾餉或出竒以焚其<lb/>
積栗或盡鋭以勦其援師彼魚游沸鼎之中乃燕委危<lb/>
巢而去指麾而定宛如五月之渡瀘肉薄而登速於<lb/>
<pb n="KR4d0340_SBCK_053-6a"/>
半夜之入蔡通嘉渝之梗塞厚沅播之藩籬竹帛有<lb/>
光金湯如故狂悖奪符置戍之地復歸版圖驅廹被<lb/>
髪左袵之民重返葉服雖飛平岳鄂青定邕宜以今<lb/>
北方未易優劣條騰露布深慰宵衣嘉將率之忠勤<lb/>
念吏士之暴露軍志謂無賞不往何惜輦財古訓云<lb/>
有功見知詎容利印除軍前喝犒官資前物外已飾<lb/>
攸司按復城姓名功狀各分等第别如醲渥以奬戰<lb/>
多故茲將諭各冝知悉<lb/>
　　　收復漣州奬諭制招二閫詔<lb/>
頃者邊城弛備漣水受岳險要輕指籓籬寢薄朕痛惜<lb/>
<pb n="KR4d0340_SBCK_053-6b"/>
河湟之失隔於彼疆孰能返濟汶之侵歸之至㑹乆<lb/>
焉堅壁以養重間亦推鋒而直前豈振槗之不能欲<lb/>
取果於旣熟賴元老之猷益壯而本朝之化素深制<lb/>
垣運决勝之籌招閫號冠軍之勇上禀成筭共恢逺<lb/>
圖傒我來其蘇彼謳吟之尤切閔士戰甚苦此寒暑<lb/>
之屢更豪傑效歸疆之忠父老争開関而納靡遺一<lb/>
鏃坐復三城宵肝之憂頓寛山河之景不異悪交義<lb/>
結不煩辦土之下齊檄走書飛巳報王師之入蔡<lb/>
朕嘉元帥折衝之略念征夫况瘁之情趣幕府之上<lb/>
功命有司而行賞務從醲厚以勸勤勞故茲奬諭想<lb/>
<pb n="KR4d0340_SBCK_053-7a"/>
宜知悉<lb/>
　　　沿江制使馬祖光任責設城轉二官降詔奬諭<lb/>
古舒與秋浦相望一衣帯水昔人所謂風寒處也移<lb/>
治以來雖建立官吏而蕩無堡障民有揺心或請扳<lb/>
築宜城而守之議乆不决屬者丞相行邊采其䇿鄉<lb/>
以制閫任其事且佐其費向之荒墟今之堅壘設虜<lb/>
南吠猝攻之不能克欲舍之深入則懼吾金湯之擬<lb/>
其後此國家以淮西三郡隷昇閫之𥘉意也竣事來<lb/>
告忠勞至矣予嘉乃績窹䆿嘆賞卿其益恢逺略以<lb/>
紓予北顧之憂<lb/>
<pb n="KR4d0340_SBCK_053-7b"/>
　　　御筆馬光祖興築宜城招收遊繫補塡諸軍<lb/>
　　　闕額剏造噐用戰船費用䌓莫非樽節載浩<lb/>
　　　覽來奏具見勞能可令學士院降詔奬諭<lb/>
卿前自渚宫重臨江閫荏苒三載勤勞百為援枹皷<lb/>
以犄角上流之師悉賦輿以板築泥城之壘蒐卒𥙷<lb/>
逃亡之虚籍散金募游繫之健兒金繅緑沉森羅武<lb/>
庫䝉衝闘艦照映怒濤凢皆軍中節縮之嬴靡煩公<lb/>
上抛降之助知鞠躬而盡力不矜能而伐功載嘉元<lb/>
戎衛社之忠深得大臣體國之誼賜壐書而褒羙佇<lb/>
衮繡之來歸<lb/>
<pb n="KR4d0340_SBCK_053-8a"/>
　　　李壇效順本朝歸漣海獻山東奬諭詔<lb/>
中國帝王所自立由古以至今一統天地之常經暫<lb/>
分而復合然必有非常之豪傑乃能成不世之功名卿<lb/>
英特禀之於天忠孝根其所性不幸處南北隔絶之<lb/>
際未嘗忘國家招徠之恩用夏變夷厭袵髪侏離之<lb/>
俗歸疆請吏募衣冠禮樂之風漣海開闗青齊同軌<lb/>
豈特山東父老聞漢詔而願觀將見河北士民迎晋<lb/>
師而歸附欲極殊勛之報遂加異姓之王擁䨇節以<lb/>
指麾合數路而董統足以展丈夫之氣槩足以慰爾<lb/>
考之營魂緬想忠勞益深嘉歎故兹奬諭可想宜知<lb/>
<pb n="KR4d0340_SBCK_053-8b"/>
悉<lb/>
　　　漣水三城巳遂收復首詞<lb/>
天所助者順不勞因壘之師民惟惠之懐尚感夲朝之<lb/>
化侵疆自返率土均懽清漣自失險以來邉地皆戒<lb/>
嚴之曰丁壯苦餽糧於千里吏士不解甲者三年非<lb/>
難取即墨之城何忍烈崑崗之火惟招携懐逺古有<lb/>
明訓而背夷向葉誰無是心朝廷主恩交義結之謀<lb/>
邉閫竭師武臣力之助𬒳髪左袵英雄耻胡服之歸<lb/>
簞食壺漿父老迎王師之入無亡矢遺鏃之費有<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>
軾下城之功然念干戈之餘户口能幾士農失其業<lb/>
<pb n="KR4d0340_SBCK_053-9a"/>
次商賈喪其貨財或亂離之死節未旌或攻取之戰<lb/>
多未賞創殘滿目窹寐疚懐宜敷曠蕩之恩以慰<lb/>
來蘇之望<lb/>
　　　尾詞<lb/>
於戯聖經大一統將盡復於輿圖中國有至仁俾重<lb/>
霑於王化悉從更始同底丕平<lb/>
　　勑書<lb/>
　　　賜安南國王陳日畱淳祐十二年歴日<lb/>
勑安南王陳日畱朕運璿璣而布政敬授人時睠銅<lb/>
柱之畫疆莫非王土其廣歴書之賜以昭文軌之同<lb/>
<pb n="KR4d0340_SBCK_053-9b"/>
明詔驛馳遐方户曉既燠寒之順序亦耕鑿之安生<lb/>
　　　賜保康軍官吏軍民僧道耆夀等示諭<lb/>
勑保康軍官吏軍民僧道耆夀朕以揚蕃孫奕世聨<lb/>
婣有子尚主國之肺腑其貴仕固宜王之爪牙非信<lb/>
臣不可茲宣麻於文德俾授鉞於房陵既昭予篤近<lb/>
之心亦示爾仁逺之意雖牙纛未嘗臨逺然耄倪莫<lb/>
不聞風今特授揚蕃孫保康軍節度使提舉佑神觀<lb/>
免奉朝請進封淳安郡開國侯加食邑五百户食實<lb/>
封貳百戸故茲示諭想宜知悉<lb/>
　　　賜保信寕武軍官吏軍民僧道耆夀等<lb/>
<pb n="KR4d0340_SBCK_053-10a"/>
敕保信寕武軍官吏軍民僧道耆夀等朕以李壇慕<lb/>
義向風去逆效順奉汶湯之侵地歸之版圖築淝水<lb/>
<hi>寕武改作綿谷</hi>之齋壇授之印節惟茲土之多豪雋喜若人<lb/>
之立功名聞其擁麾莫不動色今特授李壇保信寕<lb/>
武軍節度使督視京東河北等路軍馬齊郡王食邑<lb/>
三千戸食實封一千户故茲示諭想宜知悉<lb/>
　　　賜安南國王陳威晃禮物<lb/>
朕既撫履封甫膺册命爰侈尚方之賜賚以為絶域<lb/>
之寵光播之綸言申以篚實勉殫忠報謹奉藩條<lb/>
　　　賜安南國王陳威冕景定肆年歴日<lb/>
<pb n="KR4d0340_SBCK_053-10b"/>
頒正朔於中朝朕方来逺奉藩宣於舊字爾既襲封<lb/>
若時鳯歴之行豈限龍編之阻析因之序不爽於人<lb/>
時耕鑿之民安知於帝力用廣暨南之教益堅拱北<lb/>
之心<lb/>
　　賜銀合夏藥詔<lb/>
　　　賜沿江制置使吴淵<lb/>
敕呉淵卿三年居東久著堡釐之繢六月徂暑寕無<lb/>
牧御之勞朌奩劑以衛生錫壐書而示奬其厚拊頻<lb/>
江之俗使均䝉扇暍之仁今賜卿銀合夏藥至可領<lb/>
也故茲示諭想宜知悉<lb/>
<pb n="KR4d0340_SBCK_053-11a"/>
　　　賜兩淮制置大使賈似道<lb/>
勑似道朕當殿閣凉薫之際念疆陲暴露之勞睠顓<lb/>
閫之英賢分長淮之憂顧載朌珍劑匪曰常彛益推<lb/>
扇暍之仁厚拊乘邉之士<hi>下同前</hi>
　　　賜四川安撫制置大使余玠<lb/>
勑余玠卿方奏戎車之㨗不敢告勞朕雖居薫殿之<lb/>
凉未嘗忘逺乃朌上藥以奬中權尚惟廣於吾仁益<lb/>
拊循於士衆<hi>下同前</hi>
　　　賜京湖制置大使李曾伯<lb/>
勑曽伯卿盡䕶上游重恢故境方當流金鑠石焚歊<lb/>
<pb n="KR4d0340_SBCK_053-11b"/>
之際不無輕裘緩帶指麾之勞奬以壐書錫之珍劑<lb/>
其推廣於德意益輯和於兵民<hi>下同前</hi>
　　　賜沿海制置副使章大醇<lb/>
勑大醇卿表海宣勞典藩著績屬履執衡之序爰朌<lb/>
尚藥之珍宜奉養於仁風以坐鎮於雅俗<hi>下同前</hi>
　　　賜馬軍都指揮使吕文徳<lb/>
勑文德金流石鑠時届炎歊土飽馬騰卿方整暇嘉<lb/>
乃韜鈐之肅錫兹服餌之良非徒康濟於元身其益<lb/>
撫循於吏士今賜卿銀合夏藥并統制統領將佐官<lb/>
屬等並依年例分賜<lb/>
<pb n="KR4d0340_SBCK_053-12a"/>
　　　賜御前都統制聶斌等<lb/>
勑聶斌等當庚伏之際縂戊己之屯念枕戈暴露之<lb/>
勤分尚藥珍良之品體予德意同士苦甘今賜汝等<lb/>
銀合夏藥并統制統將佐官屬等並依年例分賜<lb/>
仍傳宣撫問故茲示諭想宜知悉<lb/>
　　賜執政生日詔<lb/>
　　　簽書樞宻院事兼權參政皮龍榮<hi>正月十九九日生</hi>
上天之生賢佐任重鈞樞正月之吉始和祥開弧矢<lb/>
方賴弼諧之助可無錫賚之恩足奉親懽亦昭朕眷<lb/>
　　　資政殿大學士松江制置大使馬光祖<hi>二月十四日生</hi>
<pb n="KR4d0340_SBCK_053-12b"/>
律中姑洗鍾和氣之清英門垂左弧増陪京之風采<lb/>
兹臨初度厥有常彛馳急驛之壐書朌尚方之酒餼<lb/>
祗承寵渥茂介壽臧<lb/>
　　　同知樞宻院事兼浙西安撫使馬光祖<hi>二月十四日生</hi>
任重樞機叶贊中興之運祥開弧矢適逄初度之辰<lb/>
廼睠耆龎方隆委寄京邑起袴𥜗之詠尚方厚酒餼<lb/>
之朌式對寵光益綏夀嘏<lb/>
　　　資政殿學士㳂海制置使厲文翁<hi>二月二十五日生</hi>
授歴而殷仲春候届中和之月賜履而表東海祥開<lb/>
初度之辰廼眷藎臣方膺隆委加尚方之錫賚為顓<lb/>
<pb n="KR4d0340_SBCK_053-13a"/>
閫之寵光益茂勲庸永綏夀嘏<lb/>
　　　觀文殿學士知平江府朱熠<hi>七月𥘉六日生</hi>
森㦸攽條採風謡之甚羙垂弧絶瑞得秋氣之至清<lb/>
方煩舊弼之鎭臨宜厚尚方之錫賚其祗眷渥之介<lb/>
夀祺<lb/>
　　　太傅右丞相府家廟祭噐等欵識<lb/>
維景定三年正月乙丑詔太傅丞相賈公似道奕世<lb/>
勲勞再造王室其賜家廟於行都廼作爼豆<hi>或是簠簋則云</hi>
<hi>簠器簋噐餘皆倣此</hi>俾奉時薦萬子孫永寳之<lb/>
　　䇿問<lb/>
<pb n="KR4d0340_SBCK_053-13b"/>
　　　召試倪普歐陽守道<hi>辛酉</hi>
易曰天地之大德曰生聖人之聚人曰財財非止於<lb/>
金刀泉布之謂也菽粟亦財也凡人之所為汲汲於<lb/>
財孰非汲汲於食者邪其汲汲於食也又孰非汲汲<lb/>
於生者邪是故生之機行於天地生之道寄於聖人<lb/>
財有滯故通之以幣食不瞻故𥙷之以糴然則弊與<lb/>
糴之説古矣其詳可得聞歟漢班固志食貨謂錢布<lb/>
之用夏商以前靡所記而職金職幣之法自太公始<lb/>
然則太昊高陽氏所謂金有熊高辛所謂貨陶唐氏<lb/>
所謂泉非歟耕而食鑿而飲夫固無所不足乎食也<lb/>
<pb n="KR4d0340_SBCK_053-14a"/>
彼曰金曰貨曰泉將何所於用歟豈貨自貨而食自<lb/>
食歟漢人議更鹿皮之制以權錢也薦之璧以行權<lb/>
也璧之僅僅數千而薦之者及四十萬彼所謂本末<lb/>
不相稱者然歟否歟姦錢多則法錢輕錢輕則五糓<lb/>
之賈倍蓰戰士不得禄官自糴日不足於是入粟𥙷<lb/>
吏之豪得以其區區者要其上不知直四十萬之幣<lb/>
可用之侯王宗室而獨不可行之豪民若吏邪均輸<lb/>
以致販平凖以抑物不告緍不益賦而山東歲漕六<lb/>
百萬石諸農各自致粟何始者行之豪民之難而今<lb/>
也得之諸農之易歟豈扺罪者有所懼而輸𥙷吏者<lb/>
<pb n="KR4d0340_SBCK_053-14b"/>
有所慕而勸歟否則所謂均而平者此之法犂然有當<lb/>
於彼之心歟或有曰湯輩文法吏也以姑息行之故<lb/>
難以文法裁之故易歟邉有二十餘萬之兵則國不<lb/>
可無六百萬石之粟兵未可解則歳糴將何以繼之<lb/>
歟張湯顔異之覆詰孰是孰非卜式洪羊之罷行孰<lb/>
當孰否有可得枚舉而毫析歟景夀昌漢之善筭計<lb/>
者置常平以給北邉漕関東以供京師糴湟中以備<lb/>
西羗數亦浩矣是時緍錢罷搉酤船筭罷闗中鐵罷<lb/>
白金五銖罷當五錢又罷不知轉糴之費將安出歟<lb/>
借曰闗東糓石五錢湟中石入錢糓賤錢重咄嗟可<lb/>
<pb n="KR4d0340_SBCK_053-15a"/>
辨耳然以六萬之卒漕四百石之粟糴之易不曰漕<lb/>
之難歟糴莫近於闗內以凢費計之且二萬萬餘糴<lb/>
之本又不與也蕭望之曰不便是巳不此之便他固<lb/>
有佚道歟夫欲其無費又欲其有利雖有智巧將安<lb/>
所施歟漕而便則漕是巳彼書生之迂濶固不若善<lb/>
筭者之功於事情歟主要者曰糴便主留屯者又曰<lb/>
留屯便豈大司農之急近效又不若後將軍之有逺<lb/>
算於𥘉是者什三中什五諸前言不便者人人殊向微<lb/>
魏相獨是其計則糴少旣不足於餉留屯又卒未可<lb/>
行悠悠風塵誰與辦此虜耶歟夫幣所以佐錢之不<lb/>
<pb n="KR4d0340_SBCK_053-15b"/>
便而漢之錢繇幣而輕糴所以濟糓之不足而漢之<lb/>
糓繇糴而貴幣不造粟不糴不可也惡乎不可又惡<lb/>
乎其可歟夫國無養兵之費故供億之有時者易輸<lb/>
官無貴糴之價故取償於富家豪農者易足然漢自<lb/>
元朔以来議鑄錢議更幣議鹽鐡以桑孔諸人皇皇<lb/>
然殫心計為之猶恐不給而况内無甘泉太倉之積<lb/>
邊有匈奴零卑之患萬　如雲千金非雨雖使壽昌<lb/>
輩後生其能鑿空而聀辦歟或曰漢之法重故反脣<lb/>
者罪漢之民心壹故有願輸財者國勢積輕民聽滋<lb/>
玩操切而行之則峻急而聚怨姑息以俟之則繆悠<lb/>
<pb n="KR4d0340_SBCK_053-16a"/>
而乏事二者將孰從歟通其變使民不<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>神而化之<lb/>
使民宜之故聖人有道以處此試啇榷之母但曰措<lb/>
也糴也有司事也毋庸問<lb/>
　　　壬戌召試文及翁彭方<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>
孟子曰天子降才非爾殊也又引詩曰民之秉彛好<lb/>
之懿德才徳皆性也孰羙而孰惡哉書曰明俊徳俊<lb/>
非才歟語曰舉賢才賢非德歟夫才非惡稱也人與<lb/>
天地並曰三才剛柔徤順天地之才也亦天地之德<lb/>
也古之論才德者合而無之未嘗岐而二之也古之<lb/>
用人者必才徳之全未嘗賤才而貴徳也至近世名<lb/>
<pb n="KR4d0340_SBCK_053-16b"/>
公始曰徳勝才為君子才勝徳為小人又曰兼全者<lb/>
為聖人俱無者為愚人與其得小人不若得愚人噫<lb/>
此論為智伯益成括之流而發可也豈可槩論天下<lb/>
士歟得人之盛莫若虞周以書考之曰九官曰十亂<lb/>
聖門上論乃有才難之嘆曰舜有五臣周有九人而<lb/>
已於絶無僅有之中又精擇而使之少歟才累難歟<lb/>
異時南宫适問禹稷羿奡夫子有尚德哉若人之奨<lb/>
豈才外又有所謂德歟知善射盪舟之不如躬稼知<lb/>
聖門退羿奡而進适可與辦才徳之責矣立政卷何<lb/>
之篇曰常人曰吉士曰吉人其德勝才歟語曰巧言<lb/>
<pb n="KR4d0340_SBCK_053-17a"/>
令色秦誓曰仡仡勇夫截截片言其才勝德歟<lb/>
僑肹春秋人物也降是則申韓孫呉儀秦矣以戰國<lb/>
較春秋相去又大有分數固其人有分毫近德則有<lb/>
世猶分毫可為德不競而騖於才於是天地分裂生<lb/>
民耗爛矣捄世之論深惡夫才非以此歟與漢髙光<lb/>
武成帝業者蕭曹㓂鄧諸公也四皓嚴光處士甘卓<lb/>
茂縣令耳非勲非舊一旦或托以儲貳或待以賓交<lb/>
或尊為師傅二君尚德之意與任法律而求<graphic n="KR1542" url="https://raw.githubusercontent.com/kanripo/KR-Gaiji/master/images/KR1542.png" mimeType="image/png"/>弛者<lb/>
異矣此漢祚之所以最長歟有國家者每患之才有<lb/>
才不用而惟聽用德意則古矣坐失豪傑不曰世治<lb/>
<pb n="KR4d0340_SBCK_053-17b"/>
則庸夫髙枕而有餘世亂則聖哲馳騖而不足歟才<lb/>
全而徳不形古有㡬人徒才而無德以將之身且與<lb/>
國俱斃旣往覆轍厯厯可鑒我藝祖開基以大度用<lb/>
人才德未分治體純懿然重竇儀而輕陶糓明示風<lb/>
㫖世世守為家法咸平以来大臣尊德而抑才涵飬<lb/>
培埴極於慶歴之際中更西北多事寢覺乏才甚至<lb/>
一人數用然國論治體終不少變内用文富外用韓<lb/>
范卒二虜臣伏之功熈寕以來大臣賤徳而貴才<lb/>
耆舊退藏新進騰上國論治體一變矣內用確惠卿<lb/>
外用韶禧遂胎丙午丁未之禍由今觀之孰得孰失<lb/>
<pb n="KR4d0340_SBCK_053-18a"/>
　今　二　年來有四方旣平王國庻定之勢廟謨<lb/>
翕受敷施有李文靖王文正之量凡向來偃月鬼盾<lb/>
二揆之所<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>忌中傷者以次取用朝半老儒野無遺<lb/>
賢矣然起視一世不快人意之事向多足食練兵守<lb/>
邉牧民四者當世之急務也每舉一事調一守謀一<lb/>
帥見大夫雖衆可使甚少德者才者孰適於用歟德<lb/>
非虚名鎮俗之謂彼向為令僕足以師長百僚者豈<lb/>
所謂德才非沾沾自熹之謂彼視天下之勞如觀蟻<lb/>
之移穴者豈所謂才然則必如珠玉在山淵而光景<lb/>
媚如麟鳯不騺博而雄狡服德不可見才無不周世<lb/>
<pb n="KR4d0340_SBCK_053-18b"/>
豈無若人歟盛徳之士蓄羙含輝外無表襮彼平凢<lb/>
齷齪者容焉才者或有志無時或數竒不偶彼虚浮<lb/>
躁競者託焉上之人非特難於用抑難於知矣景運<lb/>
方興後生可謂張八絃之罝以羅致之易也知之擇<lb/>
之則如之何子大夫世之通儒國之修士上命給札<lb/>
以受所欲言其條自古用人之方當今適用之宜有<lb/>
司將以復於上<lb/>
　　　擬建儲制<lb/>
朕御圖滋乆主鬯尚虚恭惟受一祖十二宗之傳柰<lb/>
何不敬將以繫四海億兆人之望必也正名兹繇帝<lb/>
<pb n="KR4d0340_SBCK_053-19a"/>
室之近親預定天下之大本其敷丕號以誥多方具<lb/>
官某姿旣端凝識尤英悟孕棣葉之秀氣綿瓜<graphic n="KR1705" url="https://raw.githubusercontent.com/kanripo/KR-Gaiji/master/images/KR1705.png" mimeType="image/png"/>之<lb/>
慶源誕彌𥘉生載震夙而無害少成實慣若夫天性<lb/>
之自然粤從<graphic n="KR3221" url="https://raw.githubusercontent.com/kanripo/KR-Gaiji/master/images/KR3221.png" mimeType="image/png"/>韘之年知慕誦弦之樂極裂土擁旄<lb/>
之貴有親師齒胄之心外邸養䝉爾尚㓜冲而進徳<lb/>
深宫主震予思付託之得人乃因秩祀之餘遂决定<lb/>
儲之計出於獨斷慰爾輿情歴攷先朝具存故實紹<lb/>
興訓謨眀言選藝祖之孫嘉祐詔書亦曰立濮王之<lb/>
子於以尊王家神噐九鼎之重于以措斯世泰山四<lb/>
維之安嗚呼寢問鷄鳴冝益謹三朝之際謀詒燕翼<lb/>
<pb n="KR4d0340_SBCK_053-19b"/>
豈惟流數世之餘惟仁可以洽羣心惟孝可以先百<lb/>
行惟恭則無荒無怠惟儉則不侈不驕謹修厥身毋<lb/>
忽朕命<lb/>
　　　擬除治平章事<lb/>
朕參稽元祐位置大臣雖吕范兩賢左右並居於輔<lb/>
弼然潞中二老後先迭處於辦章流澤及數世之餘<lb/>
盛治為本朝之冠眷言耆徳乆任宰衡有莫大之勲<lb/>
勞備乆虚之典册其敷丕號以諗羣工具官某有王<lb/>
佐之才先天命而覺傾繇舊學重陟台司國忘家公<lb/>
忘私盖深得匪躬之義善稱君過稱已未嘗漏造膝<lb/>
<pb n="KR4d0340_SBCK_053-20a"/>
之言其鎭物如山嶽之不揺其聞善若江河之莫禦<lb/>
九扈奏西成之喜三邊息南吠之塵格天之功繄元<lb/>
老是賴明農之意非冲人敢知矧眷禮之餘隆何嫌<lb/>
疑而欲去國尊師重傅既嘗輔導於眇躬公論道經<lb/>
邦詎可勞煩於細務申維垣之前命示絶席之殊榮<lb/>
軍國之事必諮巖石之瞻深峻逺猷訏謨定命朕心<lb/>
尤向於老成同寅恊恭和衷廟論方資於統壹於以<lb/>
壯陳隆之勢於以調鼎味之和仍拓履封益増采食<lb/>
於戯一相處内昔寕免於獨勞三后恊心今所期於<lb/>
共濟况忠實可以託國而德量實可以容人益殫厥<lb/>
<pb n="KR4d0340_SBCK_053-20b"/>
心同底於道<lb/>
　　　擬冊皇太子妃制<lb/>
門下元良天下之本旣定策以建儲淑女君子之逑<lb/>
宜及時而擇嫓舉兹盛典告爾多方永嘉郡夫人全<lb/>
氏蚤受教於姆師素玩心於箴史盖文恭之懿戚亦<lb/>
慈憲之華宗慕彤𬋩之徽音工言可法侍朱輪而逺<lb/>
官險阻備嘗朕方選左畹之賢孰可作東宫之儷茲<lb/>
惟天合而人合不待龜從而筮從肆繇小君之封遂<lb/>
正元妃之號笄縂問兩宫之膳寢禮謹晨昏蘋蘩奉<lb/>
九廟之蒸嘗慶流宗祐于以謹人倫之始于以彰壺<lb/>
<pb n="KR4d0340_SBCK_053-21a"/>
範之嚴於戯家欲齊身欲修朕以儀刑而詔子男正<lb/>
外女正内爾其敬戒以從夫茂對寵光永綏福履可<lb/>
　　　抜擬制二道<lb/>
西山先生晚在翰苑賓客滿門一日謂余曰某為詞<lb/>
臣終日困於應酬忽一旦有宣鎻且柰何宜稍謝客温<lb/>
習余曰先生何慮此耶先生曰此事乆不拈弄則荒<lb/>
踈君它曰必居此地不可忽老夫之言因曰文字須<lb/>
有素備荒速中安得有佳語余請其説先生曰如街<lb/>
談巷語及士大夫所傳某人除某官之類即題目也<lb/>
暇日試擬為之臨時或可采用後余沗掌内制朝野<lb/>
<pb n="KR4d0340_SBCK_053-21b"/>
多傳明禋有大除拜追記老師遺言擬作數制後失<lb/>
其藁僅存二篇而書其末如此<lb/>
後村先生大全集卷之五十三<lb/>
</p>
<p>
</p>
  </div>
</body>
</text>
</TEI>
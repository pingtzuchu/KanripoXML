<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_071-1a"/>
後村先生大全集第七十一<lb/>
　外制<lb/>
　　　錢可則陞直徽猷閣除浙東提㪯<lb/>
浙水東今之左馮漢家近親萃焉或者以謂難治然<lb/>
天下惟道理最大法行自貴近而始孰謂帝鄉之不<lb/>
可問㢤爾為仁皇大長主茂陵昭文相之孫早有賢<lb/>
譽出典輔郡入冠望郎矣奎閣隆名軺車華遣非直<lb/>
煩以煑摘之事民利疚皆得以興除吏臧否皆得以<lb/>
按舉詩不云乎不侮鰥寡不畏強禦朕所望於爾者<lb/>
如此可<lb/>
<pb n="KR4d0340_SBCK_071-1b"/>
　　　趙希訜除湖南提舉兼知衡州<lb/>
吾甚重部使者之選或采之士譽或㧞之郡最爾頃<lb/>
牧上饒當警遽未寕調度繁興之際而有酬酢之智<lb/>
拊摩之具輿人誦之逹于朕聴夫臺使按察之權大<lb/>
於專城湘民兵燼之禍烈於内地孰能爲朕勞来而<lb/>
安集之歟痩節郡符豈無他人顧以命尔惟其才也<lb/>
爾其以昔治上饒者治一路䋲束饕殘之吏使之革<lb/>
心振徳瘡痍之民使之復業以副朕不次擢用之意<lb/>
　　　武功大夫淮西副縂管御前武勝左統制李<lb/>
　　　貴爲鄂城功賞除帶行閣門宣贊舍人<lb/>
<pb n="KR4d0340_SBCK_071-2a"/>
鄂城之圍爾當東隅且戦且守不觧甲者百餘日血<lb/>
衣猶在吝賞可乎旣陞縂戎兼領閣職以旌勞績以<lb/>
倡勇敢可<lb/>
　　　武功大夫淮東縂管孫立栁世隆淮西縂管<lb/>
　　　金之才两淮制司帳前都統制孫應武武略<lb/>
　　　大夫淮西副縂管吳思忠武義大夫淮西副<lb/>
　　　縂管朱世英為漣水戍役功賞並除帶行閤<lb/>
　　　門宣贊舍人<lb/>
漣水之役吾将士暴露戦甚苦三年然後克之閫臣<lb/>
以爾六人者功状来上吾尤重閤職命爾兼領益殚<lb/>
<pb n="KR4d0340_SBCK_071-2b"/>
忠力以報國恩可<lb/>
　　　吳湜除廣東提舉<lb/>
朕於當世知名士必詳試而後用之爾内丞奉常外<lb/>
陳臬事資歴髙矣朕念東廣監曩筴沛然有餘今枵<lb/>
然築底豈時異事殊不可返乾淳之舊耶将由嘉熈<lb/>
増鈔所致耶抑官吏洗手奉公者少而染指營私者<lb/>
衆耶安得一剛介有守清修無𣣔之士徃将使指㢤<lb/>
大臣以爾充選其為朕正已律人以澄其源體國爱<lb/>
民以養其本革去苞苴私覿則窘態紓不以膏脂自<lb/>
潤則元氣復此皆爾所優為至於鈔法大因草有當<lb/>
<pb n="KR4d0340_SBCK_071-3a"/>
權時之宜商權歸于是者其草奏馳驛以聞朕将擇<lb/>
而罷行焉可<lb/>
　　　新定郡夫人陳氏贈泰國夫人<lb/>
小君錫命未歇芳華大数有終奄歸冥漠爰朌恤典<lb/>
以播徽音具位陳氏選自良家長於禁掖居常輦從<lb/>
見推魚貫之聫俄頃琴亡忽操鸞離之曲念乆執盥<lb/>
匜之禮詎容無簮履之情宜改沐封用光泉壌噫詩<lb/>
人之美容脤委佗有若於山河釋氏之喻色空變滅<lb/>
乃如於露電諒惟慧性必悟浮榮可<lb/>
　　　游文除樞宻院編修官<lb/>
<pb n="KR4d0340_SBCK_071-3b"/>
本朝名相家多佳子弟不惟韓吕二氏而已爾先清<lb/>
献當國之日雖淺然開忱布公之量休然有容進賢<lb/>
退不肖之辨凛然甚嚴至今朝野推重以為名宰爾<lb/>
在家庭早有賢譽清獻之䘮願觧銅墨居廬三年世<lb/>
有陟岵而謀起復者聞之爾風可以少愧矣由農官<lb/>
擢樞掾豈特編摩云乎㢤清獻帷幄之籌嵗月未逺<lb/>
尔其以膝下所聞手澤所記厯歴為吾大臣言之於<lb/>
以見世家文獻之存亦可為省闥彌綸之助可<lb/>
　　　舒有開除樞宻院編修官<lb/>
編摩列於樞掾然官制既行或以選人為之至茂陵<lb/>
<pb n="KR4d0340_SBCK_071-4a"/>
而其選寝重有朝下除目夕兼臺郎者與三丞二著<lb/>
等矣爾丞戎監未乆而有此授豈不以其老成詳練<lb/>
通世務而知邉事乎昔丙吉聞有警奏乃始科瑣邉<lb/>
吏傳曰事豫則立又曰有備無患必待警奏然後科<lb/>
瑣則已晚矣吾大臣方憂邉思職爾其竭忠益而佐<lb/>
廟謨焉可<lb/>
　　　楊錡除太杜令<lb/>
二令髙選令為奉常之屬爾左畹之才子也昉開朝<lb/>
蹟榮除在前益𢡟進修以對簡拔可<lb/>
　　　鄭璹除大理評事<lb/>
<pb n="KR4d0340_SBCK_071-4b"/>
朕患夫明法者之少也爾嘗中其科試邑稱治寺評<lb/>
虚席舍爾其誰今天獄乆虚然郡國猶繁於刑奏當<lb/>
之上盈於几格以不忍之心秉平反之筆則可以無<lb/>
冤民矣可<lb/>
　　　張称孫除軍器監兼權右曹郎官兼刪修勅令<lb/>
朕以爾通於方左右具冥使之副大匠郎劇曺兼敕<lb/>
局皆優爲之異乎晋人清談不省何曹者夫才以用<lb/>
而見循故常守尺度則進取之途狭越拘攣垓事功<lb/>
則材智之士出朕厲世磨鈍之微權也擢長戎<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>小<lb/>
却亦平挹九鄉矣爾其益飬望舉職以副朕拔尤取<lb/>
<pb n="KR4d0340_SBCK_071-5a"/>
頴之意可<lb/>
　　　馬迂鵉除國子司業兼太子諭徳<lb/>
朕惟後世士有科舉之累雖韓愈以師道自任其誨<lb/>
人猷不離於言語文字惟陽城首以忠孝教諸生明<lb/>
日謁城還飬者二十軰孝秀徳行者升之不省親不<lb/>
率教者斥之若咈衆而泥古矣及城去諸生何蕃等<lb/>
二百人頓首闕下請留城噫城何以使人至此㢤所<lb/>
謂不言而躬行者耶少司成弄印朕以爾身端行治<lb/>
足以表率輟從省闥領神辟雍爾其以城愈遺意推<lb/>
而明之将有孝秀徳行者出焉可<lb/>
<pb n="KR4d0340_SBCK_071-5b"/>
　　葉寔除國子監丞<lb/>
儒官之屬博士正錄掌學之教惟丞掌學之政絲粟<lb/>
事必渉筆焉爾誨澤宫有師道對延和有忠告昔惟<lb/>
課試諸生令位亞長貳學之教法政令皆與聞之矣<lb/>
培飬益厚進擢未巳可<lb/>
　　　金九萬除國子博士兼荘文教授<lb/>
博士為儒者髙選唐以韓愈輩人為之官雖冷矣然<lb/>
道義私淑諸生以文字膏馥沾丐後學天下之至樂<lb/>
也唐人見愈滯于其官有國學頻頻之嘲豈知愈者<lb/>
㢤爾在學省乆矣今兹國子先生之授亞於長貳必<lb/>
<pb n="KR4d0340_SBCK_071-6a"/>
能踐傳道授業觧惑之言必無冗不見治之歟朕将<lb/>
不次用爾可<lb/>
　　　王鎔除侍左郎官<lb/>
朕讀詩至四牡皇華之章其遣也以禮楽送之其来<lb/>
也又陳詩勞之盖先王待臣下其厚如此爾乗傳入<lb/>
閩禽逋冦雪冤獄䋲大吏風采竦然差人意乆<lb/>
王尊比馭之役豈忘子牟存闕之心詩所謂勞使臣<lb/>
之来者不可緩矣朕惟選人屈伸通塞繫於吏部郎<lb/>
之筆爾昔兼領旣善其職今遂眞拜益公乃心時方<lb/>
急才豈乆滯於省户者可<lb/>
<pb n="KR4d0340_SBCK_071-6b"/>
　　　陳懋欽揚文仲並除太學博士<lb/>
選師儒與選百執事異百執事以才師儒以學以望<lb/>
其選顧不遴歟爾懋欽一封投匭直聲響撼爾文仲<lb/>
萬里出峡貴名日起朕求經明行修可為人師者而<lb/>
得两生焉爾其進弟子員而私淑之使人人有士君<lb/>
子之行可<lb/>
　　　曾頴茂除寳章閣待制依舊江西轉運使兼<lb/>
　　　知隆興府<lb/>
職兼牧餫乆煩荷槖之英詔奨賢勞俾陟松階之峻<lb/>
仍其封部寵以事權具官某機圓而流畧通才髙而<lb/>
<pb n="KR4d0340_SBCK_071-7a"/>
盤錯觧出馳華隰所至澄清入從甘泉遂参獻納褰<lb/>
帷而行赤縣衆謂神明拂衣而歸丹霞獨㝷仙隐朕<lb/>
顧念襟　切矣卿𣣔安槃澗可乎重乗使軺併綰郡<lb/>
紱彼虜獸蹄鳥迹所過悉返耕鋤吾民鷄鳴犬吠相<lb/>
聞絶無桴鼔但有貪吏觧印而去不使長官負弩而<lb/>
迎皦皦逺瓜李之嫌謙謙盡桑梓之敬載嘉美績乃<lb/>
出新綸噫南國憇棠勿剪之隂常在西清簮筆侯對<lb/>
之班最髙毋為乆居行且趣召可<lb/>
　　　揚修之除直秘閣潼川運判兼提刑提舉<lb/>
爾者胡運寝衰蜀難稍紓然整居之冠雖去而負固<lb/>
<pb n="KR4d0340_SBCK_071-7b"/>
之叛自若此皆吾之故臣舊民也孰能為朕以忠義<lb/>
勉其豪傑以恩信懷其部曲以寛大拊其黎庻豈非<lb/>
部使者之責乎爾四州之彦外厯四麾二節内再為<lb/>
郎艱難險阻備嘗之矣兹以延閣起家将指而西一<lb/>
路餫臬事權不輕雖司存暫寓於古渝然號令寔行<lb/>
於屬部爾其叱馭以趨鄉國之急以毋負朕丁寕告<lb/>
戒之意可<lb/>
　　　文林郎揚潮南盗賞循儒林郎<lb/>
乃者盗起寕逺延及零陵二邑之民騷然失寕旣而<lb/>
遂討平之雖閫臣之功亦幕僚之助爾潮南與焉其<lb/>
<pb n="KR4d0340_SBCK_071-8a"/>
進一資以漿爾勞可<lb/>
　　　朝奉郎新除監察御史兼崇政殿説書韓<lb/>
　　　常持授朝請郎守本官致仕<lb/>
士大夫砥名礪行或不為上之人所知若夫知之矣<lb/>
又用之矣而奪之之速是可悲已始𥘉改紀召爾峩<lb/>
豸爾亦感慨許國幡然而起朕渴聞辰猷之告衆聳<lb/>
聼朝陽之鳴遽以疾諗一夕奄忽烏虖亡之命矣遷<lb/>
秩二等以昭朕惜賢之意可<lb/>
　　　周龍歸除太常寺丞兼沂靖惠王府教授<lb/>
奉常之屬皆以待當世名流丞亞於卿少其尤<lb/>
<pb n="KR4d0340_SBCK_071-8b"/>
爾立朝有賢聲教胄子宗藩有師道擢寘頌臺凢朝家<lb/>
稽古禮文之事上可與長官下可與議郎愽士討論<lb/>
而修餙之豈特周旋揖遜於玉帛鐘鼔間㢤直㢤惟<lb/>
清以對簡擢可<lb/>
　　　李獻可除司農寺丞兼國史<lb/>
古史官必世其業自重黎下至談遷向歆彪固皆然<lb/>
惟爾先人史學名世在京師者家有其書藏名山及<lb/>
屋壁者或未之見朕患祐陵長編之繁蕪也方命諸<lb/>
儒裁訂皆言爾有父風兹以扈農起家寔将屬<lb/>
焉爾其疾驅以叶成一代之大典可<lb/>
<pb n="KR4d0340_SBCK_071-9a"/>
　　　趙逢龍除司農少卿兼太子侍讀<lb/>
隆古之世貴徳而尚齒孟子雖以爵徳歯為三逹尊<lb/>
又曰烏得有其一以慢其二然則有天下國家者之<lb/>
所貴尚宜孰先㢤爾徳尊一代人之師表年開九秩<lb/>
國之耆㑓其清介雖頑夫興起其精悍雖少年不及<lb/>
使事豈可乆煩吾黄髮之老乎司農鄭康成之官也<lb/>
儲宋園公綺季之選也朕乆側席爾母俟駕可<lb/>
　　　親属楊鑑楊鐸楊鑰為用漢國公主遣表各<lb/>
　　　轉一官<lb/>
選尚未㡬禯華奄逝朕念茶聖㒺極之恩感爱女垂<lb/>
<pb n="KR4d0340_SBCK_071-9b"/>
殁之言旣加恩於鎮之重親三季皆鎮同<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>各進華<lb/>
秩噫朕扵倫紀之際可謂厚矣可<lb/>
　　　祕書郎王世傑宗學博士黄應春爲周漢國<lb/>
　　　公主遺表各轉一官<lb/>
朕乃者館甥爲之擇友爾世傑文律髙古爾應春詩<lb/>
學博士於是煩耆夀雋傳佳公子凢閨門雍睦琴瑟<lb/>
静好者亦而轉導之功曾謂禯華遽至奄忽遺奏来<lb/>
上愴然子懐加恩府僚各遷一秩以昭朕厚倫崇儒<lb/>
之意可<lb/>
　　　潮散郎直寳章閣新權發遣池州軍州事趙<lb/>
<pb n="KR4d0340_SBCK_071-10a"/>
　　　溍承事郎添差通判信州軍州事趙淇為白<lb/>
　　　鹿磯弟二功各轉两官<lb/>
淝水之役晋賞群謝鹿磯之功不下淝水溍也淇也<lb/>
以宰相子與焉徤旗来上姓名聫翩有群謝之風矣<lb/>
各進二秩以勸有志功名者可<lb/>
　　　文及翁彭方逈並除秘書省正字<lb/>
百執事惟正字與舘職試而後命今正字徑除惟舘<lb/>
職必試重其選也爾及翁龍泉太阿之氣爾方逈秋<lb/>
濤瑞錦之文聲價素定奚待給礼及奏篇来上則又<lb/>
<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>切輸忠調直無隠覧者以為朝陽之鳴並擢是正<lb/>
<pb n="KR4d0340_SBCK_071-10b"/>
益飬徳望朕得兩生石渠東觀中有人矣可<lb/>
　　晋夢　除秘閣修撰福建提舉<lb/>
朕重名流而敬端士召爾而未至也側席以待之且<lb/>
至也虚柱史經筵以處之然爾雖翔而未集将覧輝<lb/>
而不累下則又為之悵然太息昔王仲舒厭事不樂<lb/>
在京師願得一道以自見此朕命乗使者車之意也<lb/>
閩為郡八負山之民剽悍瀕海之民貧寠牧伯多顯<lb/>
人郡邑少良吏爾其叱馭而往為朕拊柔其剽悍者<lb/>
振徳其貧寠者而䋲其強禦不受令太其饕墨不奉<lb/>
法者則在外猶居中也方今名流端士指不多屈朕<lb/>
<pb n="KR4d0340_SBCK_071-11a"/>
前以表郎儲宩召爾而莫致後以鄉部漕節卑爾而<lb/>
辭行士風不竸乆矣如爾之所自立韻髙而識逺一<lb/>
代不教人耳洪都距爾寓里接壌巋然大藩命爾部<lb/>
符焉有需次嵗月少休息有故鄉水丘可釣㳺吏士<lb/>
以瓜熟告則文老幡花兒童竹馬迎于境上矣然朕<lb/>
每念乆不見生豈必果爲此行㢤可<lb/>
　　　雷宜中除廣東提刑<lb/>
昔臣光相元始以十科拔士而監司一科必以聪明<lb/>
公正者充選豈非聪明則無壅蔽公正則有風力歟<lb/>
爾曩爲諸生舉幡累䟽有符融郭泰之名晚爲宰士<lb/>
<pb n="KR4d0340_SBCK_071-11b"/>
擬茟十反有州平㓜宰之忠偶以風聞而去事乆論<lb/>
定朕懷其賢起陳臬事嶺民多貧薄地悪也南官鮮<lb/>
亷白天逺也爾其褰帷露冕勤求隐瘼飲氷食檗痛<lb/>
戢饕殘平反多則囹圄無冤囚矣誅求少則嶺海如<lb/>
近甸矣夫如是則無愧於元祜選監司之意亦可對<lb/>
揚朕辛酉元日之詔可<lb/>
　　　林彬之贈中大夫<lb/>
惟兹四人甫峻松階之陟憗遺一老忍聞薤露之歌<lb/>
其進崇資以旌舊徳具官某中而不倚介而能通鄉<lb/>
評稱其善人與論謂之長者殿前作賦膾䏑一時祜<lb/>
<pb n="KR4d0340_SBCK_071-12a"/>
中弹文芬香十載持槖方濃於主眷辭麾逺避扵相<lb/>
嗔朕思耆夀㑓之賢爰加異数卿惬歸去来之興自<lb/>
佚髙年曽不少留爲之深悼噫候西清之對寔参雍<lb/>
從之華題南陽之阡咸羡秦官之古可<lb/>
　　　牟子才除寳章閣待制知温州<lb/>
朕惟東嘉之名郡擇牧良難有西清之舊臣僉言其<lb/>
可庸峻松階之陟以増竹使之華具官某經濟之英<lb/>
論思之老入而持槖從警蹕於甘泉出而建牙䕶風<lb/>
寒扵采石卷舒以道出處何心朕旣焚中山之謗書<lb/>
爾宜得康樂之𥙷處列之次對寘之近畿雖需次之<lb/>
<pb n="KR4d0340_SBCK_071-12b"/>
小淹然起家之甚寵噫望之試馮翊之政猶待考詳<lb/>
子牟存魏闕之心不忘忠爱可<lb/>
　　曹孝慶陞直寳章閣除浙東提刑<lb/>
朕仰憲慶歴選監司之意而扵諸道刑獄使者尤不<lb/>
輕授况浙水東乃朕之豐沛乎爾以才學自奮踐更<lb/>
中外端介而不茍從韜晦而不亟售頃列省闥向用<lb/>
矣遽罹風木之艱而去朕常懷之兹御祥琴出節起<lb/>
家爾其奉辛酉元日之詔廣咨諏以通下情公舉刺<lb/>
以清吏習多平反以雪獄冤使越人皆曰朕為帝鄉<lb/>
間求膚使如此則無負於臨遣矣可<lb/>
<pb n="KR4d0340_SBCK_071-13a"/>
　　　吳君擢直焕章閣知嘉興府<lb/>
嘉木郡去天咫尺素稱樂土今嵗又大有年然田里<lb/>
之愁歎者未銷聲流徒者未復業朕思得良二千石<lb/>
以勞来安集之爾乆掾省閩知朕徳意嘗　畿輔知<lb/>
民疾苦其佩左符以徃昔唐人覧舂陵行之篇　得<lb/>
結輩十数公可使萬物吐氣彼乃荒逺小　能行其<lb/>
志如此况爾所涖乃右扶風十萬户　州乎宜布<lb/>
條以鎮雅俗可<lb/>
　　　僉書樞宻院事楊棟乞以特轉一官囘贈故<lb/>
　　　娣楊氏音贈安人<lb/>
<pb n="KR4d0340_SBCK_071-13b"/>
士大夫恩貤於父母若王父母若昆弟則有之矣曰<lb/>
貤女兄自吾樞臣爾始生靖恭揚之裔嫓　江張之<lb/>
孫賢而不夀宰木已拱而樞臣尚右之感如新豈非<lb/>
疇昔女嬃之戒靈均道韞之勉㓜度者不止於　愉<lb/>
而已有切偲之益焉其加婦爵以昭友恭之誼可<lb/>
　　　魏洪除知安吉州<lb/>
古扶風去秋之水苕霅為甚今　嵗乃大熟前之阻<lb/>
飢者含哺鼔腹流徒者襁負復業拊摩而緩　之非<lb/>
良二千石責乎爾秀出故家早有　為朕徃鎮<lb/>
雅俗昔詩人頌魯僖公曰周公之孫荘公之子爾之<lb/>
<pb n="KR4d0340_SBCK_071-14a"/>
哉使愁歎之民吐氣饕殘之使草面則郡人必曰是<lb/>
淳熈賢相之孫淳祐名從之子㝡聲轉聞嗣有褒擢<lb/>
可<lb/>
　　　劉震孫除太常少卿<lb/>
漢起朝儀兩生莫致其言曰禮樂必積徳百年而後<lb/>
可興此論爲漢𥘉發也我家祖功宗徳重熈累治三<lb/>
百餘年異於五載而成帝業者始兩生值今日憣然<lb/>
入関矣爾學職節守爲言祜丞相諸孫家文献與國<lb/>
基祚相爲長久朕屈指端平朝士凋零無㡬惟爾嶷<lb/>
然殿後沃轡而歌皇華豈若使之端委而治風禮哉<lb/>
<pb n="KR4d0340_SBCK_071-14b"/>
擢貳頌臺今而後聚頌者有所折衷求野者有所稽<lb/>
据法從闗當以次𥙷可<lb/>
後村先生大全集卷第七十一<lb/>
<pb n="KR4d0340_SBCK_071-15a"/>
</p>
<p>
</p>
  </div>
</body>
</text>
</TEI>
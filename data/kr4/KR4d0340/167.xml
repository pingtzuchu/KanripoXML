<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_167-1a"/>
後村先生大全集卷之一百六十七<lb/>
　行狀<lb/>
　　龍學行隱傅公<lb/>
公諱伯成字景初其先自大名徙鄆髙伯祖獻簡公<lb/>
再徙孟之濟原至忠肅公死節宣和中元離隔傅氏<lb/>
流寓泉之晋江家焉公㓜凝重不妄嬉笑方秦丞相<lb/>
擅國太傅與客擁爐語及時事公忽指爐灰曰是非<lb/>
嘗炎炎者耶客皆驚異年十二秦國疾革然臂祈哀<lb/>
居䘮摧毁齊國拊而教之公發憤自厲與兄樞宻同<lb/>
卧起課書至夜半未休齊國常扣窓語之曰宿火于<lb/>
<pb n="KR4d0340_SBCK_167-1b"/>
某所有煨芋或餅餌在焉太傅守莆参政龔公茂良<lb/>
年尚少太傅令諸子從游既而龔公仕于泉毎訪公<lb/>
兄弟䔥寺視其寢處憮然曰人不堪其憂及觀其文<lb/>
則又欣然曰咄咄逼人矣尤為鄉先生寺丞黄公某<lb/>
所稱隆興初元與樞宻聨名擢第調福州連江尉試<lb/>
中教官教授明州以年未壯不欲以師自居日與諸<lb/>
生論質往復後多成材魁多士登朝著居館閣者相<lb/>
望也秩滿入都梁丞相謂公曰君盍為祭酒属適某<lb/>
拘鄉嫌聞史太師欲薦君此可以進擬矣公遜謝乞<lb/>
教授内外宗學首以語孟中庸大學次以他經子史<lb/>
<pb n="KR4d0340_SBCK_167-2a"/>
立為次序俾士誦習其尤秀異者别創大雅齋居之<lb/>
以薦者改宣教郎知福州閩清縣丁太傅憂服闋知<lb/>
連江縣東湖聚九谿之水溉田餘二千頃歲久隄壊<lb/>
公即下流南港伐石為新隄三百尺迄今蒙其利罷<lb/>
海錯之饋禁官買之價以身為凖寓公宗姓莫敢異<lb/>
者連帥監司相繼上公治行有㫖赴堂審㝷令待院<lb/>
轄闕於是名在公上者十餘人留丞相將越次出命<lb/>
公固辭踰年始主管官告院建言逺方陳乞磨勘勘<lb/>
為吏邀留中間歲月棄不可用被受少緩或妨奏薦<lb/>
請以馬逓法計程書于告背俾為被受日月士大夫<lb/>
<pb n="KR4d0340_SBCK_167-2b"/>
便之至今除司農寺簿两拜疏請　光宗過重華宫<lb/>
除將作監丞韓佗胄擠趙丞相去國吕祖儉以上書<lb/>
貶黨論漸起公諌　寕宗曰陛下踐祚之初忠讜者<lb/>
未褒狂妄者或譴小大之臣震惕恐懼臣願兼聽逺<lb/>
覧母使下竊直諫之名上有罪言之謗又奏淳熈之<lb/>
未並任两相引用人材各有向背至於今日彼此相<lb/>
攻不極不已夫天下之勢猶操舟平則行徧則側前<lb/>
日之勢有所偏今日之勢有所激激而已甚臣恐<lb/>
前日之舟偏于左而今日之舟又偏于右也前對一<lb/>
日折東諭公行進用矣冀扵奏篇少婉其辭公曰此<lb/>
<pb n="KR4d0340_SBCK_167-3a"/>
言胡為至於我哉迄上前疏以親嫌改太府寺丞出<lb/>
知漳州治以律已愛民為本推朱文公遺意而遵行<lb/>
之始創惠民局以革機鬼之俗由郡南門至漳浦為<lb/>
橋三十五治道千二百丈郡人磨崖甘棠道傍以紀<lb/>
其惠工費一出於所却例卷知撫州未至除湖北提<lb/>
舉常平茶塩事舊以義倉錢佐用度公曰此豈使者<lb/>
公帑邪一無所取梁興者故隷岳侯軍官至横行遥<lb/>
刺死無子鄂州以户絶法没入之公為立後以其貲<lb/>
分給諸女軍中感悦辰守慕容繪像韓佗冑<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>援貪<lb/>
恣不法公將按治有洩其事者改成都路提點刑獄<lb/>
<pb n="KR4d0340_SBCK_167-3b"/>
公事華容饑公既易節猶發廩委寓士董君道隆凾<lb/>
徃賑贍民免流徙憲治寓于嘉定地接蠻夷虚恨部<lb/>
族在蛾眉縣羊山大江之南並江省地尚多土丁耕<lb/>
種時遭剽掠而控扼之寨乃在江北不能援一日土<lb/>
丁追殺蠻之犯境者七人制司逮捕甚急公乃移書<lb/>
曰是為蠻報仇也制司就以諉公于是相要害創寨<lb/>
柵三所以䕶江南之耕者蠻不復為患雅州不以時<lb/>
支軍士粮幾為變公攝漕事發本司錢檄鄰郡倅支<lb/>
散且戮為首人然後劾其守臣因考見郡計匱乏之<lb/>
因為請於朝焉召對言國家中興僅有天下之半而<lb/>
<pb n="KR4d0340_SBCK_167-4a"/>
飬兵数十萬民力弊矣山東西將相所出之地皆非<lb/>
我有人才不如昔也謂宜勤而撫之飬而用之以偹<lb/>
緩急而牧飬之吏聚歛干進貪黷營私者有以傷<lb/>
陛下之民力議論之臣好惡不公是非不明者有以<lb/>
壊　陛下之人才臣願選擇良吏以培固根本擢用<lb/>
端人以保全士類又言蜀自行錢引貫収頭錢三十<lb/>
紹興初増至三十八今増至六十四矣莫若减損其<lb/>
数或謂所嬴二百萬贍軍之費出焉非可遽减臣嘗<lb/>
㑹一界兊引二千三百餘萬實収頭錢一百五十三<lb/>
萬銷折不至者又六七萬今若减半再歲一兊縂所<lb/>
<pb n="KR4d0340_SBCK_167-4b"/>
歲折纔三十四萬若總計之臣能節浮費歲認若干<lb/>
　朝廷給度牒以補若干則當兊之年引價必不至<lb/>
於甚低矣上嘉納除工部郎時權臣將開邉語尚秘<lb/>
宻公輪對首言天下之勢譬如乘舟中興且八十年<lb/>
外而望之舟若堅好歲月既久罅漏䆮多苟安朝夕<lb/>
猶懼覆敗乃欲徼倖圖古人之所難臣則未之知也<lb/>
行都大火延及相府同含郎相率唁相君有以為偶<lb/>
然者公正色曰天意如此官師相與規警之時也乃<lb/>
以為偶然耶貪相色動詔求直言公陳三事一曰失<lb/>
民心火灾之餘啇賈已困官市民物乃不與直前尹<lb/>
<pb n="KR4d0340_SBCK_167-5a"/>
曰姑俟有餘後尹曰非我所市版曹所當給者亦復<lb/>
展轉歲月非禦人于國門而奪其貨者乎二曰墮軍<lb/>
政方今諸將非由材進例以賄取臣在蜀道則聞闗<lb/>
外之軍以梧尅而幾變道建康則聞御前屯駐之兵<lb/>
以梧尅而多死何以責士卒用命乎三曰啟邉釁分<lb/>
命重臣大發錢粟人情<graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>
                    <graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>臣固知朝廷無輕舉之<lb/>
議然恐邀功者有包藏之心恃才者起迎合之意陛<lb/>
下與大臣不察而遂聽之則天下岌岌乎殆矣扵時<lb/>
應詔者鮮從臣亦未有請對者公極言朝廷無骨鯾<lb/>
之老班列習揜婀之俗一時從臣咸愧其言除右司<lb/>
<pb n="KR4d0340_SBCK_167-5b"/>
郎官初公受李文簡公燾之薦與其仲子参政璧㳺<lb/>
素厚李方直舍人院公謂李邉事至重外傳將出元<lb/>
樞宣威江淮有諸李曰有之公曰用兵之法當審彼<lb/>
已内治不立何暇外圖君頼此謀非獨一身一家利<lb/>
害舍人宜深思所以為家國計者李感悟既而元樞<lb/>
不果行兵議亦暫止一日貪相為僧緘訟牒求擬判<lb/>
公堂白其不可蘇師旦方承宻㫖公屢抑其私請貴<lb/>
近皆不悦除司農卿湖廣㧾領始至宻院咨日具宣<lb/>
上旨以曹徐盗發虜境騷動令預為偹㐮鄂戒戎帥<lb/>
徃徃遣忠義人出境奪戦馬殺吏民公為廟堂言探<lb/>
<pb n="KR4d0340_SBCK_167-6a"/>
報未必皆然為天下者惟信與義大義苟未能伸莫<lb/>
若守信待時今兵財俱困而妄動以為疑敵某實憂<lb/>
之有刑餘董逵者聚黨跳河為虜襲逐公抗言國家<lb/>
既未能滅虜不宜輕敗盟約盗由我境彼則有詞乞<lb/>
戒將帥毋生事繼與江陵帥侍郎劉公甲聨名論之<lb/>
不報復為長書反覆諌止而鄧友龍以揺動國是劾<lb/>
公罷矣後籍權臣家公書尚存權臣題異議二字扵<lb/>
其首起家除浙東提點刑獄公事越多富貴賄交權<lb/>
要公犯法前帥嘗發一塩啇之姦遽除邉郡公既<lb/>
攝帥不為動遂竟其獄時調兵戍邉所至剽剠餘姚<lb/>
<pb n="KR4d0340_SBCK_167-6b"/>
令至闔户不敢出公部適至捕黥其倡亂者餘批驛<lb/>
劵遣之自是徃來帖然又钂手投募幕府誤湼其手<lb/>
背其徒譁譟公呼官吏詰責叱吏下曰黥汝以謝譁<lb/>
者少止猶以誤湼為言公笑謂曰當改為方勝取勝<lb/>
之義皆欣然列拜于庭朝廷方憂海道命公與制閫<lb/>
恊力俻禦公條上便宜数事除直龍圖閣知慶元府<lb/>
兼沿海制置先是團聚民兵以教海舟無巨細皆拘<lb/>
集户然一燈以戒夜公曰此徒煩優何益散民兵還<lb/>
保伍縱海舟之不及丈尺者罷然燈民情大悦諜告<lb/>
虜抽鄧州兵至賔州與髙䴡相犄角堂帖令遣間探<lb/>
<pb n="KR4d0340_SBCK_167-7a"/>
公言鄧州近襄陽賔州在黄龍府東北相去遼絶必<lb/>
虜揚此虚聲欲使㐮陽弛偹况髙䴡隔巨海萬里之<lb/>
外虚實難知但當謹固封守或言群臣有異圖公曰<lb/>
彼首興兵端兵敗方謀身不暇安有此同官有請繕<lb/>
壁壘寓公有乞統民兵當要害者公一鎮之以静後<lb/>
果如所料嘉定改元召對一論前日失于戦今日失<lb/>
于和小使雖返邀求尚多　陛下若不獲已悉從<lb/>
之矣使和議成猶可以紓一時之急否則虚幣藏以<lb/>
資敵人驅降附以絶來者非計也為今之策雖以和<lb/>
為主宜惜日為戦守之偹一論權臣之初畏人議已<lb/>
<pb n="KR4d0340_SBCK_167-7b"/>
意所欲為天下雖知其非而舉朝莫不以為是及其<lb/>
久也是非顛倒而不自知竟以此敗臣願　陛下與<lb/>
二三大臣以前事為師以至公為心則是非明而利<lb/>
害審矣三論本朝治效之盛夐絶前古非獨帝道<lb/>
之隆亦有内助焉惟是彤史既廢罕有紀述乞命儒<lb/>
學之臣于本傳之外博采文書所載先后懿美以為<lb/>
后範上皆首肯除太府卿充殿試詳定官㝷除權户<lb/>
部侍郎貪相貶曲江詔没其貲有司併録其行槖公<lb/>
聞之曰已甚矣請給還之版曹比較之法率用新錢<lb/>
填舊欠歲額既紊殿最非實又經緫制錢額有重輕<lb/>
<pb n="KR4d0340_SBCK_167-8a"/>
催有難易建越鄞常負殿台秀常居最乞㑹諸郡實<lb/>
發之額紐計分数増虧而行賞罰焉朝廷從之四川<lb/>
總領所乞以金銀収囬九十界錢引六百萬仍令起<lb/>
赴封椿庫公言蜀自兵興財竭宜樁留以偹緩急經<lb/>
筵進故事引夏侯勝燕見宣帝乞用儒臣出入禁中<lb/>
應對顧問初公自鄞召鄞人或來見曰諌坡之命將<lb/>
出矣公曰昔聞之梁丞相䑓諌若與廟堂異議則天<lb/>
下事無一可為若使某居言路事求其是固不敢立<lb/>
異倘欲如近世言官穿鼻之為者某有去爾冀其以<lb/>
此語建廟堂而其人不果逹也除左諌議大夫公謂<lb/>
<pb n="KR4d0340_SBCK_167-8b"/>
諌官以拾遺𥙷過為職今弹摘細碎官失其守莫此<lb/>
為甚首論更化朞年前弊皆在此猶大病方瘳所以<lb/>
致病之由不能盡去它症或生莫之能療矣又言<lb/>
禁中賜予間或過差儉扵身而侈于人與不儉一也<lb/>
願愛惜内帑以佐邉用史丞相彌逺初拜麻詞有昆<lb/>
命元龜之語倪尚書思方帥閩以為不當用乞貼<lb/>
麻御史劾倪公罷之公因對及其事上曰倪思過當<lb/>
者再公曰思固過當但恐摧抑太過遂塞言路乞明<lb/>
詔䑓諌侍從竭盡底藴勿以思為戒髙似孫嘗獻佗<lb/>
胄九詩皆有錫字公論其有無君之心丁常任以嘗<lb/>
<pb n="KR4d0340_SBCK_167-9a"/>
諌用兵牽復公言常任始結曽覿後結蘇師旦前日<lb/>
之議非真知兵之不可用特受教于師旦耳李参政<lb/>
謫居撫州公言侂冑之誅壁與有力不酬近功乃追<lb/>
前罪他日負釁之臣不容以功贖過矣公之未為諌<lb/>
官也嘗言方史公謀韓若事不遂其家先破韓誅而<lb/>
史代之勢也諸公要相叶和共濟國事若立黨相擠<lb/>
必有勝負非國之福又勸錢丞相象祖安危大事當<lb/>
以死争小小差除何必乖異及拜大坡朝士有善公<lb/>
者來曰宜先擢左揆之客公荅以不敢章公良能為<lb/>
中司以二相不咸有所左右公不樂其如此益堅壁<lb/>
<pb n="KR4d0340_SBCK_167-9b"/>
或致右揆之意云旦夕除執政矣公嘆曰吾豈傾人<lb/>
以為利且可以官職餌者哉遂力論朋黨之弊曰此<lb/>
以此為善類孰肯甘于姦黨彼以彼為君子孰肯安<lb/>
于小人今在朝之士與四方宣力之臣其進用固非<lb/>
一轍臣願　陛下公聽並觀不以某人所薦為賢某<lb/>
人所引為不肖略所從于既徃責實効于方來可也<lb/>
又乞催修后範黄侍郎度出知福州上疏留之閹人<lb/>
呉囬坐與侂胄分盗夀慈宫寳物貶貲産入安邉所<lb/>
俄有㫖給還其孫俊卿公争曰漢斤石顯實并妻子<lb/>
徒歸故鄉俊卿罪人之子孫不宜侍禁中貲産冝勿復<lb/>
<pb n="KR4d0340_SBCK_167-10a"/>
給疏入改權吏部侍郎辭不拜以集英殿修撰知建<lb/>
寕府邉民之流徙者軍伍之逃亡者賑恤區畫各得<lb/>
其所錢楮中半之令既行復令以三七分支遣公曰<lb/>
它費猶可如兵何乞以一色見鏹給諸軍又請綱運<lb/>
全解㑹子至今行之蔡聘君元定謫死道州歸葬建<lb/>
陽公雪其冤扵朝贈以初品官陞寳謨閣待制知鎮<lb/>
江府全活飢民瘞藏野殍不可勝数制司欲移焦山<lb/>
防江軍于圌山石牌公謂虚此實彼利害等耳包<lb/>
港居焦圌之中不若以兩寨之兵迭戍焉制司不能<lb/>
奪圌山寨兵素與海道為地公亷知姓名㑹郡都試<lb/>
<pb n="KR4d0340_SBCK_167-10b"/>
捕而鞫之無一逸去者獄具請貸其死黥隷諸軍提<lb/>
刑劉公爚護客至郡宻語公曰待制趙公希懌薦公<lb/>
于東宫矣公曩在連江趙公為郡戸掾雅敬公既别<lb/>
不相見者数十年至是莫知所以相薦者因慨然<lb/>
曰吾平生出處有本末今老矣越明年當致其事何<lb/>
以薦為哉請祠至再三進煥章閣待制提舉太平興<lb/>
國宫嘉定四年也八年召赴行在再辭不獲行至莆<lb/>
拜疏曰臣病不能進矣除寳謨閣直學士提舉玉隆<lb/>
萬夀宫十年告老不獲提舉鴻慶宫十二年復請老<lb/>
進顯謨閣直學士通奉大夫致仕今上御極陞直學<lb/>
<pb n="KR4d0340_SBCK_167-11a"/>
士落致仕予祠錫帶公因辭免力進昭明天常扶持<lb/>
人極之説曰　陛下思大舜事親之心常若于不及<lb/>
推帝堯睦族之仁益求其未盡天下將靡然從之豈<lb/>
待加惠一二耄耋之臣而後知所勸哉疏累上最後<lb/>
獨拜進職之命詔進一官允所請寳慶改元御筆傳<lb/>
某楊簡皆先朝耆舊朕所簡記召赴行在令所在州<lb/>
軍以禮津遣㝷除寳文閣學士提舉佑神觀奉朝請<lb/>
雖力以老病辭而愛君憂國之念不少衰聞評事胡<lb/>
夢昱坐論事貶蹙然語所親曰慶元初吕祖儉之謫<lb/>
吾為小臣猶嘗抗論今蒙國恩叨竊至此吾而不言<lb/>
<pb n="KR4d0340_SBCK_167-11b"/>
誰當言者遂封上曰　陛下比詔内外大小之臣有<lb/>
所見聞極陳毋隐且命之曰言或過直毋悼後害臣<lb/>
欲條世務少禆萬一而耄及智昏莫知所言忽聞小<lb/>
臣有以上疏削籍投荒者詔墨方新遽返初意孰不<lb/>
驚駭夫論事而加之竄逐求言而繼以威怒傳播天<lb/>
下豈能人人知所言事但以謂應詔上封之故轉相<lb/>
告語箝口結舌臣恐　陛下不復聞天下事矣方今<lb/>
内無良吏田里怨咨外無名將邊陲危急而又亷恥<lb/>
道䘮風俗益偷賄賂流行公私俱困謂宜君臣上下<lb/>
憂邊恤民以弭禍亂奈何今日某人言事未幾而斥<lb/>
<pb n="KR4d0340_SBCK_167-12a"/>
之明日某人言事未幾而又斥之甚則如上疏者<lb/>
以共工驩兠之刑加之矣昔韓愈論後世人主奉佛<lb/>
運祚短促憲宗大怒將抵以死自崔羣裴度以至戚<lb/>
里諸貴皆為愈言止貶潮州㝷復内徙今上䟽者么<lb/>
麽非可愈比然在列之臣無一為言者萬一死於瘴<lb/>
癘　陛下與大臣有殺諌者之謗垂之史册有累聖<lb/>
治臣垂盡之年與斯人相去若風馬牛之不相及獨<lb/>
以受㤙優異効其瞽言不報累辭新命至二年六月<lb/>
除龍圖閣學士轉一官提舉鴻慶官復辭公年雖髙<lb/>
飲食起居皆無異獨耳聴差重耳每稱人之善不啻<lb/>
<pb n="KR4d0340_SBCK_167-12b"/>
如已岀語及姦人誤國小人害君子詞色俱厲不少<lb/>
假借聞朝廷行一善事則喜且悦寢食有咏或不如<lb/>
意則憂憤黙坐竟日逹旦卒以此致疾属纊索𥿄筆<lb/>
自草遺表始述遭遇末陳時事畧曰在廷鮮骨鯁<lb/>
之士持論乏忠厚之人雷霆多震驚之威雨露少沾<lb/>
濡之澤殷勤惻怛之意未孚於中外安静和平之福<lb/>
未集扵邦家遂使既退者雖佚而多憂苟容者貪榮<lb/>
而競騖為此不已究將若何伏願　陛下深思王業<lb/>
之至難不以天位而為樂獨觀萬化博謀羣臣上言<lb/>
者明辨其是非獻計者先審其趨向退䛕旌直進善<lb/>
<pb n="KR4d0340_SBCK_167-13a"/>
斥姦淑慝彰而人知勸懲上下孚而事無壅蔽必羣<lb/>
心之聳動隨上意以作新興内治既修外虞可弭臣<lb/>
形神之瘁藥石罔功將即夜䑓猶慕尸諌草畢亟命<lb/>
繕冩時荅詔下盥<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>更衣將力疾祇拜因發免櫝遺<lb/>
表既衣朝服覺瞑眩不支就寢猶口授别親舊書藁<lb/>
遂不起八月十二日也年八十四詔依前龍圖閣學<lb/>
士光禄大夫致仕贈開府儀同三司傅氏自獻簡以<lb/>
論諌顯忠肅以節義著太傅以髙材稱公襲忠厚之<lb/>
嫡傳備家庭之全美而又受學于朱文公常以君親<lb/>
為重利禄為輕策名三十年始登朝列富貴在前未<lb/>
<pb n="KR4d0340_SBCK_167-13b"/>
嘗少貶以求合為都司總餉以沮邉議去為諌議又<lb/>
以忤貴近去自嘉定辛未至寳慶丙戌杜門却掃者<lb/>
十有五年晚被聘召正張禹孔光顧惜子孫不敢斥<lb/>
言王氏之日也公方歴疏時宰弊政極論綱常倫紀<lb/>
毅然以不貲之軀犯不測之禍欲以捄遷客炎荒之<lb/>
厄非獨不為身計亦不為子孫計矣至扵遺表詞氣<lb/>
慷慨神明不亂豈非洪毅忠壯鞠躬盡力而死生禍<lb/>
福之變皆不以入其心公有至性言及先夫人輙流<lb/>
涕太傅贈官台司公捧告墓下號慟幾絶歲時薦享<lb/>
如臨其上筋力既衰拜跪猶自力奏薦先從子後諸<lb/>
<pb n="KR4d0340_SBCK_167-14a"/>
孫族有零丁孤苦者皆収字而經紀之常謂世俗多<lb/>
厚妻黨若父族之中知親睦者尚有一二至於母族<lb/>
則不復顧矣故公扵趙李二家恩意彌篤平生亷儉<lb/>
歴宫五紀始營數椽於祖居之右自為上梁文曰田<lb/>
里交懽尺地倍買隣之費子孫可守一椽皆賦禄之<lb/>
餘人以為實録小圃植竹千箇雜以花卉扁曰竹隱<lb/>
池可泛舟堂可讀書幅巾笻杖與隣典親舊徜徉其<lb/>
間晏如也公博極羣書為文師外大父雲龕李公温<lb/>
潤條鬯晩筆尤健有文集若干卷奏議若干卷手記<lb/>
朝家故實前軰事迹曰耄志若干卷藏于家所薦多<lb/>
<pb n="KR4d0340_SBCK_167-14b"/>
知名士朝廷或未㧞擢有屢薦而不已者娶某國夫<lb/>
人某國夫人皆王氏禮部尚書大寳之女子男三人<lb/>
某某官次某故某官次某某官女二人知潯州王彦<lb/>
廣故通判紹興府連三益其婿也孫男六人某某孫<lb/>
女三人某官某官其婿也某年月日諸孤葬公于南<lb/>
安縣金鷄鄉崇順里蘇嶺之原門人陳宓已誌其壙<lb/>
某復摭其言行之大者以告太史氏謹狀<lb/>
後村先生大全集卷之一百六十七　終<lb/>
</p>
<p>
</p>
  </div>
</body>
</text>
</TEI>
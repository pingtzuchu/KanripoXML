<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_102-1a"/>
後村先生大全集卷之一百丹二<lb/>
　題䟦<lb/>
　　　聼蛙方氏帖<lb/>
　　　東坡穎師聽琴水調及山谷帖<lb/>
隱括他人之作當如漢王晨入信耳軍奪其旗鼓盖<lb/>
其作畧氣魄固已陵暴之矣坡公此詞是也它人勉<lb/>
强爲之氣盡力竭在此則指麾呼唤不来在彼則頡<lb/>
頏偃蹇不受令勿作可矣但韓詩云濕衣淚滂滂坡<lb/>
詞前云弹指淚縱横後云無淚與君傾或以爲複余<lb/>
曰前句雍門之哭也後句昭文之不鼔也結也非複<lb/>
<pb n="KR4d0340_SBCK_102-1b"/>
也山谷帖雖止三行二十九字然爲人作墓誌必<lb/>
咨問行状中事亦可見前輩直筆實錄之意可以爲<lb/>
諛墓者之戒<lb/>
　　　蔡端明帖<lb/>
蔡公詩云荔枝纔似小青梅盖四月初作四月未有<lb/>
荔枝所謂似小青梅者乃一種早荔名火山亦有佳<lb/>
品熟以五月間人不以爲貴也又一帖借六典劉茂<lb/>
才何人藏書乃富于蔡公耶騰本當作謄疑筆誤或<lb/>
通用也<lb/>
　　　又<lb/>
<pb n="KR4d0340_SBCK_102-2a"/>
蔡公没将二百年宅相子孫寳其遺墨雖寸紙隻字<lb/>
亦補綴成帙如襲珠璧公之擇壻與之貽後皆亦不<lb/>
可及矣世傳第五倫撾婦翁張延賞輕于壻惜其未<lb/>
見此帙也<lb/>
　　　朱文公與方耕道帖<lb/>
吾里前輩方耕道来乾道二年擢第厯亊有廉直聲<lb/>
受學朱張之門嘗從宣公辟為湖北帥属文公與<lb/>
之書云既為辟客有見聞當密言又云當斟酌度量<lb/>
有益而後言又云若一言不契即欲忿然引去則不<lb/>
可文公性方峻與它人言多勉其剛烈激發而與耕<lb/>
<pb n="KR4d0340_SBCK_102-2b"/>
道言更欲其委曲和緩若耕道者可謂直諒之友矣<lb/>
按宣公少從忠獻兵間所交皆大儒名卿相耕道晚<lb/>
出一書生爾所見豈有超出宣公者哉然宣公懐必<lb/>
竭事必咨不以耕道之卑而不即也耕道感激知己<lb/>
遇事無隱或因杯酒輙發或欲搢笏顯誦不以宣公<lb/>
之賢而不諫也昔孔明下教許州平㓜宰之参署韓<lb/>
愈送河陽從事願處士無圖利于大夫長必求属以<lb/>
自助属必盡忠于其長古之道也若夫長之賢未至<lb/>
于宣公属之賢未至于耕道各宜錄文公遺墨一通<lb/>
置之座右<lb/>
<pb n="KR4d0340_SBCK_102-3a"/>
予既䟦前一帖又讀别帖云聞所苦増進不勝驚憂<lb/>
又云欲助醫藥而不可得今那五十子遺去嗚呼文<lb/>
公之金伯夷之粟也前帖見耕道之直此帖見耕道<lb/>
之廉遂併識之<lb/>
　　　南軒與方耕道帖<lb/>
聞元晦在閩與陳丞相甚欵不知此公近来議論趣<lb/>
向如何此南軒與方耕道帖也是時丞相方起帥金<lb/>
陵與歐公起帥太原時畧同前輩尤惜晚節南軒之<lb/>
憂陳公猶韓公之憂歐公也及丞相過闕極論時事<lb/>
故南軒别帖云陳公入對有忠切之言使人愈增巖<lb/>
<pb n="KR4d0340_SBCK_102-3b"/>
瞻之敬又云元晦冩寄劉樞遺奏讀之涕零嗚呼以<lb/>
正獻忠肅二公平生所立如此而識者必要其終<lb/>
而後定此聖賢所以臨深履薄至死而後已也夫<lb/>
　　　南軒送方耕道詩<lb/>
漢魏以後士大夫風流掃地人物于忠孝置不復論直<lb/>
以權位相操持桓温謂孟嘉人不可無勢我乃能駕<lb/>
馭卿野哉斯言又以景升大牛况袁宏欲殺以饗士<lb/>
其去黄祖也㡬希南軒先生人物之宗望臨一時辟<lb/>
一選人入幕其未至也望之不翅一日三秋于一尉<lb/>
之去登樓餞飲賦詩惜别韓子不云乎死于執事之<lb/>
<pb n="KR4d0340_SBCK_102-4a"/>
門無悔也故南軒父子尤得天下士心忠獻之幕如<lb/>
陳丞相劉寳學張安國王嘉叟查元章諸公皆為南<lb/>
渡名臣南軒之客若游誠之方耕道之流官雖不遂<lb/>
亦介潔自守終身不可屈槢嗚呼盛矣哉<lb/>
　　　魯簡肅吳文肅宋次道帖<lb/>
吳公大科宋公詞臣其翰墨不必更論魯公以强諫<lb/>
直節名而詩律筆法精妙如此世所未知也此三帖<lb/>
皆與忠惠蔡公者今在方君審權家初君曾大父宙<lb/>
字子正為忠惠宅相多收蔡公與其交游帖雖寸紙<lb/>
隻字不失勤于李漢矣君瑶藏之愈謹賢于王粲矣<lb/>
<pb n="KR4d0340_SBCK_102-4b"/>
盖為人子孫者為人外孫者法式自號聼蛙翁<lb/>
　　　蘇翁二帖<lb/>
二蘇草聖獨步本朝　裕陵絶重才翁書得子羙書<lb/>
輙棄去書家謂才翁筆簡惟簡故妙聼蛙方氏所藏<lb/>
二帖前一幅真才翁筆後一幅錄杜詩者稍㫁裂以<lb/>
為才翁耶筆意欠簡以為君謩耶字法差縱莫能定<lb/>
其為何人書也然君家自河東轉運公寳藏至君<lb/>
凡四世自熈寕甲寅至今将三甲子可謂之故家舊物矣<lb/>
　　　劉原父陳迹古帖<lb/>
右靈公字不多見此帖姿媚如此可寳也公是先生<lb/>
<pb n="KR4d0340_SBCK_102-5a"/>
夫處亂世鮮能自保緇郎粲賊至于賣國與人亦有<lb/>
植立于暫而改化于久者馮道相數姓不以國破君<lb/>
辱為戚而已官穹年髙為樂楊凝式諫父之語壮矣<lb/>
既而身厯五季每一革命則一進官終于太子少保<lb/>
致光自癸亥去國至甲戌悼亡十有二年㳅落久矣<lb/>
而乃心唐室終始不衰其自書裴郡君祭文首書甲<lb/>
戌歲銜書前翰林學士承㫖銀青光禄大夫行尚書<lb/>
户部侍郎知制誥昌黎縣開國男食邑三百户韓某<lb/>
是歲朱氏篡唐已八年為乾化四年矣猶書唐故官<lb/>
而不用梁年號賢于楊風子輩逺矣宋景文修唐史<lb/>
<pb n="KR4d0340_SBCK_102-5b"/>
合列于司空表聖之後不知何以不収豈為香奩<lb/>
集所累耶慶歴中詔官其四世孫奕足以勸忠臣之<lb/>
後矣奕家有致光手冩詩百餘首刻于温陵以碑本<lb/>
與墨林方氏所藏甲戌祭文並觀偏傍點畫無毫芒<lb/>
差其為致光眞蹟無疑烏乎以致光歲晚大節如<lb/>
此而世徒以其少作疵之故曰君子不可不早有譽<lb/>
于天下也<lb/>
　　　蔡端明書唐人詩帖<lb/>
右蔡公書唐人四絶句劉禹錫一李白二杜牧一後<lb/>
題慶歴五年季冬二十有九日甘堂院飲散偶作新<lb/>
<pb n="KR4d0340_SBCK_102-6a"/>
字帖纔四十字醻對之語雖簡賔主之情甚眞尤可<lb/>
寳也次山小金紫公字名嶠為太常少卿聽蛙君之<lb/>
髙祖父云<lb/>
　　　趙清獻公帖<lb/>
清獻公世號鐡面觀其與小金紫公四帖情詞縝宻<lb/>
如此與青雲得路而隔同年之面者異矣然金紫公<lb/>
所以為清獻所敬豈専以同年之故帖中如搉廢酤<lb/>
一節冝清獻之心服也時清獻守䖍故有貴部猶爾<lb/>
贑川可知之歎後二百年贑宿重兵州計顓仰于酤<lb/>
日搉至數倍舊額未知有金紫清獻輩人稍弛張弓<lb/>
<pb n="KR4d0340_SBCK_102-6b"/>
之勢否覧卷慨然<lb/>
　　　陳了翁鄭介夫帖<lb/>
右了翁介夫真蹟與故河東運判方公者公宙名字子<lb/>
正君謩之婿京認君謩爲兄及當國詔子正爲農丞<lb/>
語不合僅七日去國惟其爲京所薄所以爲了翁介<lb/>
夫所厚也烏呼子正亦賢矣哉<lb/>
　　　余襄公帖<lb/>
小金紫公仕　仁皇朝所交游皆天下第一流人余<lb/>
襄公亦其一也予從公之四世孫審權借觀諸帖僅<lb/>
見十數公真蹟聞韓魏公龎頴公諸老尺牘尚多散<lb/>
<pb n="KR4d0340_SBCK_102-7a"/>
散在族中法當裒聚入石名曰方氏帖<lb/>
　　　陳懶散王晉卿帖<lb/>
前輩謂蘇才翁字筆意簡今觀陳懶散書亦然山谷云<lb/>
懶㪚得才翁屋漏法不知陳師蘇耶抑所謂暗合耶<lb/>
夫變真為艸猶厭難趨易爾若曰事忙不及草書而<lb/>
艸之偏旁點畫反繁于　真字失字逺矣懶散之字既<lb/>
髙簡三詩亦妙王都尉傅粉貴公子醉夢玉簫錦瑟<lb/>
問者而草聖傑然者王子敬張長史之遺意豈非納<lb/>
交當世偉人近朱者赤乎<lb/>
　　　題丘攀桂月林圖<lb/>
<pb n="KR4d0340_SBCK_102-7b"/>
余為建陽令三年邑中士大夫家水竹園池皆嘗逰<lb/>
厯去之二十餘年猶彷彿能記憶其處丘君月林之<lb/>
勝則未之覩也圖以示余且抄時人題詠一帙偕来<lb/>
夫題品泉石模冩景物惟實故切惟切故竒若耳目<lb/>
之所不接想像為之雖有李杜之妙思未免近于荘<lb/>
列之寓矣余既退老無復四方之役深以不獲徃遊<lb/>
為恨君名攀桂方有志于科舉竊意其亦未能擅此<lb/>
某壑也姑書其圖後而歸之<lb/>
　　　許教一鶚廷對策<lb/>
友人許君孟翀奉對大廷語直居屈第七聞者壮之<lb/>
<pb n="KR4d0340_SBCK_102-8a"/>
子曰言之不出恥躬之不逮也君策既痛斥清臣祖<lb/>
洽他日所立必有以愧二人之面而服其心者否則<lb/>
天下後世将以我之所以責人者而責我豈不甚可<lb/>
畏哉或曰科舉之士志于徳而已李葉之罪不在於<lb/>
少壯應程度之初而在於老夀已貴顯之後余觀二<lb/>
人仕官最久皆磨礪新善洗濯前非之日也廼迷而<lb/>
不復流而忘返終其身而後止兹其所以為可罪歟<lb/>
昔張安國對策譽檜既魁天下大悔之後交逰朱張<lb/>
為紫巖公上客亦安國也蔡嶷應舉時師了翁及貴<lb/>
欲殺了翁亦嶷也然則初節似文饒未足為君喜晚<lb/>
<pb n="KR4d0340_SBCK_102-8b"/>
節似安國君可不勉之哉<lb/>
　　䟦東園方氏帖<lb/>
　　　韓致光帖<lb/>
當朱三飛揚䟦扈時唐名公卿坐㣲忤而夷滅者甚<lb/>
衆致光以一詞臣首觸虎狼之怒而去立節固已竒<lb/>
矣以偓集攷之謫官經硤石縣天復三年癸亥也史<lb/>
言天祐二年復召為學士偓不敢入朝挈其族南依<lb/>
王審知按天祐二年弑昭立哀政出朱氏尚能召<lb/>
致光還禁林耶謂不敢入朝得其實矣至謂依<lb/>
審知然審知據福唐致光乃居南安曷嘗遂依之乎<lb/>
<pb n="KR4d0340_SBCK_102-9a"/>
是歲公年三十五以右正言直史館知福州𥘉疑甘<lb/>
棠院在何處而歲除前一日觴客結字其間後訪知<lb/>
院在郡圃會稽亭之後公集中别有飲甘棠院三司<lb/>
則在郡圃無疑矣此一軸大字極端勁秀麗不减洛<lb/>
橋記冲虚觀詩在普照會飲帖之上劉詩二十八字<lb/>
濃墨淋漓固作大字常法及李詩則筆漸瘦墨漸淡<lb/>
至牧詩愈瘦愈淡然間架位置端勁秀麗與濃墨淋<lb/>
漓者不少異在書家惟公能之故公自云盖前人未<lb/>
自又云珍哉此字墨林君家藏蔡字多矣小楷以茶<lb/>
録云冠真艸以千文為冠大字以此帖為冠内淮水<lb/>
<pb n="KR4d0340_SBCK_102-9b"/>
東邉舊時月今作唯有淮東舊時月雲想衣裳花想<lb/>
容今作雲　葉解釋東風無限恨脱恨字徃徃飲後<lb/>
口熟手誤爾<lb/>
　　䟦林竹溪<lb/>
　　　斷石本<lb/>
此帖與余家所藏断本石本點畫無毫髪異定石羽<lb/>
化之後<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>本盛行而真<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>遂易位矣竹溪其珍閟之<lb/>
十五城勿輕换<lb/>
　　　定武本<lb/>
初薛氏余竊去舊石刋此本以代之今士大夫家藏<lb/>
<pb n="KR4d0340_SBCK_102-10a"/>
及都城鬻書人所貨皆薛氏子續刋也本竹溪此本<lb/>
亦然去斷石本逺矣<lb/>
　　　三叚石本<lb/>
此婺州倅廳本也前輩評其有定武典刑石初裂為<lb/>
三號三叚石本亦名梅花本後裂為五余家兼有此<lb/>
二本石今不存矣<lb/>
　　䟦林竹溪書畫<lb/>
　　　伯時臨韓幹馬<lb/>
此畫元中題老杜讃于前伯時自䟦其後元中小楷<lb/>
有名伯時行書間見諸帖参校此軸字無少異字真<lb/>
<pb n="KR4d0340_SBCK_102-10b"/>
則畫真矣或言伯時畫以𥿄不以絹畫以墨不以丹<lb/>
青而此用絹又著色何也余曰臨韓幹馬欲其肖幹<lb/>
若用素紙不出色是伯時馬也豈曰韓幹馬哉<lb/>
　　　戴崧牛<lb/>
曹伯韓幹以畫馬遇開元天子崔白以工翎毛待詔<lb/>
熈寕易元古以畫猿蒙光壵賜詩戴牛雖妙乃未為<lb/>
人主賞識若非吾輩田舍漢殆無人領畧此黒牡丹<lb/>
也<lb/>
　　　王摩詰渡水羅漢<lb/>
此軸必有十六僧所存者卷末三僧爾王摩詰三字<lb/>
<pb n="KR4d0340_SBCK_102-11a"/>
恨無摩詰它字可参板上用圎角印其文為埜釋豈<lb/>
摩詰别號耶世畫渡水僧或乘龍或履龜黿類多詭<lb/>
恠恍惚不近人情今最後一僧光登于岸雖目視雲<lb/>
際孤鶴然脱衣坐磐石上欠伸垂足若休其勞苦者<lb/>
前一僧未渡纔數寸淺水而水一僧乃倒錫杖以援<lb/>
之三僧者皆至人大士而渉川之際謹重如彭祖之<lb/>
觀井曷嘗以蘆渡杯渡為神哉烏乎此固非摩詰不<lb/>
能作歟三僧抑禪家所謂老古錐歟<lb/>
　　　江貫道山水<lb/>
故参與荘敏龔公家有江貫道山水一巨軸用絹疋<lb/>
<pb n="KR4d0340_SBCK_102-11b"/>
作其布置疎密點綴濃淡與竹溪此卷皆合但巨軸<lb/>
之後有葉石林陳簡齋詩䟦龔畫今在其外孫方君<lb/>
采處貫道名參衢人其畫因石林得名南渡召至杭<lb/>
未見一夕卒彼挾一藝而進使見思陵不過待詔尚<lb/>
方或賜金帛蒙天一笑而已然命薄如是士之遇合<lb/>
有大于此者果可以智力求哉<lb/>
　　　厲歸真夕陽圖<lb/>
此畫不待模寫青山猶銜半邊日之句而卷中自有<lb/>
蒼然暮色畫象以韓滉　戴崧牛為神品厲道士唐末<lb/>
五代間亦以此技擅名其妙不减韓戴非近時范顛<lb/>
<pb n="KR4d0340_SBCK_102-12a"/>
輩所敢望但輕蓑短笠日與觳觫君相周旋乃在野<lb/>
明農者之事竹溪方當駕天廐之飛黄行緑槐之御<lb/>
路顧寳惜戴厲二畫嗜好如此母乃侵余之疆乎昔<lb/>
徐師川相拜内相子蒼寄詩云尚憶平生故人否夜<lb/>
驪黄犢在田間竹溪他日坐摛文堂艸制罷展卷觀<lb/>
畫毋忘老夫<lb/>
　　　韓幹三馬<lb/>
龍眠馬于今未易得况幹馬乎以畫家記載考之幹<lb/>
仕至太府寺丞此題云幹将軍筆簡畫馬師曹覇覇<lb/>
仕至左武衛将軍然則稱将軍者覇也疑子中誤也<lb/>
<pb n="KR4d0340_SBCK_102-12b"/>
按子中元豊間為禮官當使髙麗辭行謫監税之樓<lb/>
店務清獻餉畫當在此時或曰清獻亦厚子中耶余<lb/>
曰子中在紹聖以前其議論未嘗不是涑水而非刺<lb/>
荆舒厚坡公而薄亶走未出元祐老姦之語也未<lb/>
擲筆而發名節掃地之歎也清獻安能逆料其晚節<lb/>
乎因子中父子題識反為名畫之累<lb/>
　　　信庵墨梅<lb/>
京洛貴人所愛金盆盛牡丹爾信庵廼以幾務餘閒<lb/>
為梅冩真其蒼枝老幹槎牙<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>兀者元暉宣仲不及<lb/>
也其繁葩疎蘤幽妍芳潔者花光𥙷之復出也烏乎<lb/>
<pb n="KR4d0340_SBCK_102-13a"/>
其身廟堂而其心巖壑者歟頃當國宰相欲求公一<lb/>
筆公怒曰趙某乃為某冩梅耶公靳寸墨不予彼相<lb/>
顧掃匹紙以贈故人此其所以為一代之偉人歟<lb/>
　　　李伯時畫十國圖<lb/>
十國者日本即倭國于闃在葱嶺北三童國人眼皆<lb/>
有三睛童瞳通用此誤題為三瞳日南古越裳氏唐<lb/>
為驩州天竺即漢身毒國拂菻一名大秦一名犂鞬<lb/>
女國有二一在扶桑東一在葱嶺南堅昆在康居西<lb/>
北波斯在逹曷水之西又一國失其名皆去漢唐舊<lb/>
都萬餘里然日本日南波斯至今猶與中國相聞則<lb/>
<pb n="KR4d0340_SBCK_102-13b"/>
所圖亦非虚幻恍惚意貌為之者其王或蓬首席地<lb/>
或戎服踞坐或剪髮露骭或髻了跣行或與羣下接<lb/>
膝而飲或瞑目酣醉曲盡鄙野乞索之態惟天竺者<lb/>
乘象徃徃國俗皆然不必文殊普賢也荒逺小夷非<lb/>
有衣冠禮樂之教而其國人所以奉其主者甚恭或<lb/>
執盖或奏技或獻寳或雅舞或膜拜或進上　或扶上<lb/>
鞍其笙簫鼓笛樽罍牲果之類亦與今同又一國不<lb/>
知名者為鷙獸将犯穹蒼或張弓抽矢或徒手欲搏<lb/>
之状華人尊君親上者無以加也畫外國人物非一<lb/>
家精妙鮮有及此舊題云李伯時欲吳道子畫按梁<lb/>
<pb n="KR4d0340_SBCK_102-14a"/>
元帝自畫職貢圖至唐猶存似非道子作古竊意此<lb/>
畫源流甚逺留觀數日以歸竹溪<lb/>
　　　米南宫帖<lb/>
光堯尤喜書畫恨不與黄太公米南宫同時世謂用<lb/>
徐師川為執政以其舅擢元暉為侍從以其父余曰<lb/>
非也師川不踐偽楚之廷挂冠而去元暉父子皆<lb/>
宣仁后外姻光尭方崇奨名節方修復元祐政事<lb/>
故二人者俱貴顯豈直以詞翰之工乎此卷字既雄<lb/>
㧞父書子䟦尤可愛寳<lb/>
　　　䟦放翁與曹元伯帖<lb/>
<pb n="KR4d0340_SBCK_102-14b"/>
余大父著作爲京教考浙漕試明年攷省試吕成公<lb/>
卷子皆出本房放翁與曹原伯帖云主司劉某天下<lb/>
偉人也故足以得之家藏大父與成公徃還真蹟大<lb/>
父則云上覆伯恭兄成公則云拜覆著作丈時猶未<lb/>
呼座主作先生也成公父倉部娶茶山女原伯茶山<lb/>
長子名逢官至大理卿仲躬次也名逮官至侍從皆<lb/>
成公母舅放翁學于茶山喜成公得薦書賀元伯如<lb/>
此余爲儀真掾原伯孫黯字温伯爲揚子宰出此帖<lb/>
於縣齋余曰君收放翁帖千百紙此幅関我家門户<lb/>
盍輟以見惠温伯不與後與温伯同朝求之復不與<lb/>
<pb n="KR4d0340_SBCK_102-15a"/>
晚使江左與温伯書曰初見帖時余纔三十今遂六<lb/>
十君且八十不得帖死有遺憾温伯亦愴然緘帖餉<lb/>
余帖内曰叔遲者茶山季子也名迅樂道者温伯父也<lb/>
名槃温伯擢第人物髙雅詞翰精麗有晉唐風韵放<lb/>
翁嘗舉自代今挂冠居於越上初茶山有詩禪學厚<lb/>
勤杲二公故叔遲入山訪杲茶山有詩哭慟前輩<lb/>
不獨篤于師友其于物外髙人亦極其惓惓今士大<lb/>
夫不復然矣<lb/>
　　　舊潭帖<lb/>
潭帖尤為坡公所賞以為希白作字自有江左風味<lb/>
<pb n="KR4d0340_SBCK_102-15b"/>
比淳化待詔所摹為勝世俗不察争求閣下本誤矣<lb/>
以余所見潭帖凡有數本有絶佳者有稍殘缺者有<lb/>
行數不同者有漏落數行者時謂劉相刋二本一留<lb/>
郡一藏家而後人飜開于黔和等州者又不知幾本<lb/>
也于十卷之末或題云慶歴五年或云八年或云六<lb/>
月或云季夏或云模勒上石或無上石二字或云重<lb/>
模若以八年者為重模則五年下亦有重模字不應<lb/>
一年内巳模而復模也内第三卷山濤帖末有風筆<lb/>
惻感之語容齋随筆已歎其不成文容齋知其一爾<lb/>
此卷謝發帖云執筆惻感至今執字止濤帖云風尚<lb/>
<pb n="KR4d0340_SBCK_102-16a"/>
所勸云云今至風字止却多筆惻感三字在濤帖之<lb/>
後移所勸以下十九字在欣帖之後又第六卷右軍<lb/>
字先後失次尤甚帖字屢經臨模固已失真劉次荘<lb/>
䆁文雖有未盡亦十得五六加以陳去非黄長睿施<lb/>
武子更迭攷辨十得八九若潭帖廼昔顛倒而錯亂<lb/>
之㡬成異域神呪矣徃徃刋帖之時不敢比擬<lb/>
尚方欲自為帖但異其行數可也亂其文理不可也<lb/>
豈劉公本非博雅或貴重不暇参校或希白雖工于<lb/>
模字而拙于尋行數黑歟鐫刻雖工如不可讀何坡<lb/>
既推潭勝閣近時陳師復善書亦于閣帖有異論余<lb/>
<pb n="KR4d0340_SBCK_102-16b"/>
恐蘇陳所見非真閣本爾真者或七八行爲一板或<lb/>
十六七行爲一板皆李廷珪墨模印其黒如漆字尤<lb/>
豐艶有精神盖熈陵八法旣髙王著輩亦精其技標<lb/>
題可見非希白敢望舊臨江非不善失之險薄刻削<lb/>
去閣本逺矣帖家固當以閣爲祖絳次之舊臨江次<lb/>
之潭又次之武岡又次之臨江佳者可亂閣武岡佳者<lb/>
可亂絳汝鼎拙野無以議爲也余晚得一本乃以舊<lb/>
潭剪碎按釋文排此装背厯厯可讀必一老士人舊<lb/>
物惜不令希白見<lb/>
　　　䟦馬和之覔句圖<lb/>
<pb n="KR4d0340_SBCK_102-17a"/>
夜闌漏盡凍鶴先睡蒼頭奴屈兩髐煨殘火此翁方<lb/>
假寐冥窓前有缺唇瓦瓶貯梅花一枝豈非極天下<lb/>
苦硬之人然後能道極天下秀傑之句耶使銷金帳<lb/>
中淺斟低唱人見此卷必發一笑<lb/>
　　　石鼎聯句圗<lb/>
此必是臨李伯時周忘機本子其模冩侯劉二字始<lb/>
而倨傲繼而倡酬俄而起立又俄而伏屈又俄而避<lb/>
席鞠躬欲罷不能末而困睡睡起覔道士不見與道<lb/>
士終始雍容崛彊之狀極得韓序之意余欲記以一<lb/>
詩未暇也<lb/>
<pb n="KR4d0340_SBCK_102-17b"/>
　　　楊通老移居圖<lb/>
一㡌而跣者荷藥瓢書卷先行一髻而牧者負布囊<lb/>
驅三羊繼之一女子蓬首挾琴一童子肩貓一童子<lb/>
背一小兒一奴荷席筠籃布帛槌之属又繼之處士<lb/>
㡌帶執卷騎驢一奴負琴又繼之細君抱一兒騎牛<lb/>
别一兒坐母前持箠曵繩殿其後處士攅眉凝思若<lb/>
覔句然雖妻子婢奴生生服用之具極天下之酸寒<lb/>
繿縷然猶畜二琴手不釋卷其迂闊野逸之態毎一<lb/>
展玩使人意消舊題云楊君老移居圖不知通老乃<lb/>
畫師歟或即卷中之人歟本朝處士魏野有亭榭林<lb/>
<pb n="KR4d0340_SBCK_102-18a"/>
逋無妻子惟楊朴最貧而有累恐是畫朴但朴字契<lb/>
元不字通老當訪諸博識者<lb/>
　　　又題<lb/>
余既書此䟦明日偶翻故紙得朴集洛人臧逋為序言其<lb/>
琴酒自娱李翰林淑表墓言其好方藥又朴絶句云<lb/>
一壺村酒膠牙酸十數胡皴徹骨乾隨着四㜑群<lb/>
子後杖頭掃去賽　官放翁䟦云四㜑即處士之配<lb/>
蘇嶠李真家有處士夫妻像野逸如生凡集内所載<lb/>
與卷内物色皆合騎牛者四㜑作詩送朴赴召者也<lb/>
　　　石虎礼佛圖<lb/>
<pb n="KR4d0340_SBCK_102-18b"/>
石氏自勤已敬重澄公至虎尤加崇奉澄公坐磐石<lb/>
假寐一胡合瓜致恭二胡雛一持香合一持帨巾立<lb/>
其老勒至是老矣合瓜者當是季龍二雛當是宣韜<lb/>
兄弟狂羯罪當萬叚果有佛教必墮惡趣猶欲求福<lb/>
田利益乎想見入山作禮時祼尸抱橋柱同氣相夷<lb/>
滅境界厯厯在澄公目中矣此畫乃夾漈公舊物聊<lb/>
存之<lb/>
　　　明皇聼笛圖<lb/>
張祐所謂閑把寕王玉笛吹者虢韓兩姨者也安敢<lb/>
當御榻而坐乎此背面横篴三郎曲肱而聼幡綽執<lb/>
<pb n="KR4d0340_SBCK_102-19a"/>
板立其傍以節之者其為玉環無疑也<lb/>
<pb n="KR4d0340_SBCK_102-19b"/>
</p>
<p>
後村先生大全集卷之一百丹二<lb/>
</p>
<p>
</p>
  </div>
</body>
</text>
</TEI>
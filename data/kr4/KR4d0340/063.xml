<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_063-1a"/>
後村先生大全集卷之六十三<lb/>
　外制<lb/>
　　湯漢依前華文閣知寕國府<lb/>
以㨗徑窘步為常以急流勇退為恠以計功謀利為<lb/>
巧以正義明道為拙士大夫通患也爾為多士所宗<lb/>
在名流之目立朝有節守牧民有惠愛刺部有風力<lb/>
然拜表即儲寀則力辭使之漕全閩則又辭昔紀瞻<lb/>
趋召而逡廵孔勸于利與禄若退怯朕髙其風而賢<lb/>
之奎閣价藩始遂雅懐嗟夫乆不見生乃朕之𥘉意<lb/>
予豈舍王亦爾之素心也豈必真為宛陵之行㢤可<lb/>
<pb n="KR4d0340_SBCK_063-1b"/>
　　湯中特授焕章閣侍制致仕<lb/>
不見生之乆每勤側席之思致為臣而㱕忽覧垂車<lb/>
之奏念沉疴之㡬殆諒高興之莫囘具官某嘿而知<lb/>
言澹然寡欲之有百篇敬輿之諫退無隻字子公之<lb/>
書三揖一辭衆客方酣而先去十年五召六丁力盡<lb/>
而莫前訪童子之釣遊上先人之邱墓厯考平生之<lb/>
高致庶幾近世之全人属者膠瑟載調蒲輪四出始<lb/>
云貢禹尚可弹冠寕謂遂良遽求還笏其可神武<lb/>
門之請俾㝷耆英社之盟噫東首拖紳未替孤忠之<lb/>
憂國西清候對宜超二等以旌賢祇服絲綸益親湯<lb/>
<pb n="KR4d0340_SBCK_063-2a"/>
液可<lb/>
　　杜濬大理丞<lb/>
朕貴平進而賤躁求先實踐而後虚譽其取人也率<lb/>
以是爲權度爾宰相子脩潔冲澹繇筮仕以至登幾<lb/>
猶是選人𥘉階曰父命也昔有臣栻今爾亦然朕法<lb/>
孝皇待栻故事前命汝通閨籍兹擢爾丞廷尉庻幾<lb/>
平進實踐之士聞而興起爾其努力以前修自勉可<lb/>
　　趙希棶大理丞<lb/>
異時寺評不厯民事而速化者相望近必試之民社<lb/>
所以老其材也爾出宰溪邑有治辦聲廷尉之属丞<lb/>
<pb n="KR4d0340_SBCK_063-2b"/>
尤高選爾材固優為之然昔之為司士者曰淑問曰<lb/>
審克不以深文巧鍜為能也爾其欽㢤以副朕謹刑<lb/>
之意可<lb/>
　　家坤翁趙若璹農丞<lb/>
太倉非有紅腐之粟而連營待哺者衆百谷之納不<lb/>
足以供尾閭之泄吾為是廪也夫積貯天下之大<lb/>
命豈細事㢤爾坤翁博雅有家學爾若璹強敏有吏<lb/>
能俾丞農扈往佐而長商食貨之源流求蠧弊之窟<lb/>
穴而變通之若曰吾所職者出納之吝則非予擢材<lb/>
之意可<lb/>
<pb n="KR4d0340_SBCK_063-3a"/>
　　李壎籍田令<lb/>
國家雖以門閥取人然非象賢而濟羙者不輕用爾<lb/>
淳熙參與之孫喬木故家也擢寘周行不專為恩詩<lb/>
不云乎毋忝爾祖在爾勉之而已可<lb/>
　　謝奕信軍器丞<lb/>
自漢魏以後率以門閥用人或者至有世胄躡高位<lb/>
之歎然舜之所舉非髙陽之才子乎䕫之所教非當<lb/>
時之胄子乎其來乆矣爾槐庭之聞椒塗之郡從朝<lb/>
蹟民庸固已詳試又嘗簿正二監益練習于其事矣<lb/>
方今國家閒暇除戎噐戒不虞惟此時為然丞位亞<lb/>
<pb n="KR4d0340_SBCK_063-3b"/>
于長貳徃其欽㢤以觀爾材可<lb/>
　　趙與屬軍噐簿<lb/>
國朝麟宗近属皆生長富貴不出宫邸自熙豊始有<lb/>
厯中外任使者至炎紹而後則名公卿輩出與庻姓<lb/>
相頡頏而反過之矣爾安僖諸孫寘之周行一以擢<lb/>
材一以睦族詩不云乎豈無他人不如同姓惟忠惟<lb/>
孝爾其勉旃可<lb/>
　　陳協刑部郎官兼史館校勘<lb/>
吾甚重郎選以待牧守之行能髙士大夫之資考深<lb/>
者爾頃以脩名雅操内厯博士議郎太史氏尚書郎<lb/>
<pb n="KR4d0340_SBCK_063-4a"/>
之任外膺二千石之寄寢通顯矣属者悞相憸人其<lb/>
好悪取舎與天下相反汚其塵而濡其洙者滔滔皆<lb/>
是爾於此時獨卷而懐之可謂賢已朕既汛掃朝廷<lb/>
爾復羽儀省户然為秋卿之属謂之劇曹可矣未清<lb/>
也秉史官之筆謂之清選可矣未要也爾益奮勵以<lb/>
俟朕之位置可<lb/>
　　汪立信左曹郎官<lb/>
朕覧皇華之詩見右者使臣皆馳驅咨諏有獲五善<lb/>
以告者今部使者則不然端坐未嘗濡轡也深居未<lb/>
甞褰帷也自臨遣以至代去曽一善之未聞而况五<lb/>
<pb n="KR4d0340_SBCK_063-4b"/>
乎爾端慤平實出使江表閉齋閣之時少而行道途<lb/>
之日多所部某賦重某吏饕不聞則已聞必驛奏合<lb/>
于馳驅咨諏之義矣郎選所以待監牧之著聲績者<lb/>
而地官之属又劇曹也爾其束装趣造于朝雖江鄉<lb/>
惜福星之移然省户増列宿之重可<lb/>
　　胡太初軍噐監<lb/>
昔周漢二宣皆號中興之主然詩人徒美其車械之<lb/>
修偹史臣亦稱其工技之咸精矧在今日除戎噐戒<lb/>
不虞豈非所謂急政要務乎爾早負才望徧厯中外<lb/>
臨郡國則昔之召杜在臺閣則今之常揚乆矣為郎<lb/>
<pb n="KR4d0340_SBCK_063-5a"/>
冠于列宿晋長戎監兼秉史筆所以飬爾之望而為<lb/>
吾近臣之儲也爾其帥属勤職使朝廷之上有文事<lb/>
武偹若詩人史臣之所以稱羙周漢者則予汝嘉可<lb/>
　　洪夀磨勘轉朝散大夫<lb/>
漢第從臣莫高于両禁周計郡吏必待于三年爰錫<lb/>
賛書俾陞華秩具官某辨智而閎逹敏惠而恭寛諷<lb/>
議朝廷盖嚴安徐楽之比弹壓凉輦有張敞王尊之<lb/>
風然考課自昔之通行雖貴近亦由于序進在朝夕<lb/>
論思之列爾益堅事國之忠以日月積絫為功朕深<lb/>
愧待賢之意倚須奏㝡将又陟明可<lb/>
<pb n="KR4d0340_SBCK_063-5b"/>
　　殿前指揮使左右班包秀等授修武郎<lb/>
爾服勤禁衛積閲歲時乃序情而閔勞俾参選而入<lb/>
仕可<lb/>
　　季鏞直秘閣知紹興府<lb/>
在漢髙光之世以豊沛爲湯沐邑以南陽爲帝鄉其<lb/>
来尚矣㑹稽郡亦朕之豊沛南陽也属者融風爲沴<lb/>
民露居者十室而九枚卜廷臣孰堪爲朕一行者爾<lb/>
悃幅無華恬靖有守所至惓惓于教化之意而亹亹<lb/>
于事功之實不以鉤距爲明擊断爲嚴而計其功効<lb/>
有材臣能吏所不能及者擢由支郡就殿价藩爾其<lb/>
<pb n="KR4d0340_SBCK_063-6a"/>
登進父老循行阡陌蕩析者安輯之困乏者振徳之<lb/>
愁嘆者拊柔之使浙水東也七郡之人皆曰朕為𥘉<lb/>
潜之地得賢師師如此公卿有闕舍爾其誰可<lb/>
　　楊瑱農少兼左司<lb/>
農正宰士皆古官也至漢為大司農為長史為司直<lb/>
以名儒蕭望之鄭康成輩為之惟爾嚴考乃朕舊學<lb/>
有懐其人凛然如生爾象賢誌美科目自奮居中𥙷<lb/>
外望實深重儒而不迂吏而不俗朕尤遴列卿都曺<lb/>
之選爾庻㡬望之康成之賢使中書之務清太倉之<lb/>
粟腐則爾為稱職朕為知人矣可<lb/>
<pb n="KR4d0340_SBCK_063-6b"/>
　　饒應龍諸王宫教<lb/>
漢命賈生傅長沙梁董生相江都膠西若重宗藩而<lb/>
實疎儒者我朝家法則異于是宫邸皆聚輦下擇名<lb/>
士而輔導焉爾脩潔玉立身端而行治朕為介弟擇<lb/>
友往㢤汝諧異于漢之所以待賈董者可<lb/>
　　劉良貴太府丞<lb/>
自體用之學不明士大夫高虚者不省馬曹瑣屑者<lb/>
或執牙籌雅俗判為二致朕甚患之爾詣理而不流<lb/>
清談邁徃而俯同群碎固甞進于朝而與聞省闥之<lb/>
事矣外府丞未免究于用朕方以事功試汝可<lb/>
<pb n="KR4d0340_SBCK_063-7a"/>
　　劉良貴宗正丞兼金部郎官<lb/>
三丞惟瑶牒㝡清二十四司惟珍部尤劇朕環顧在<lb/>
廷得其人焉爾博洽可以専筆削精明可以燭姦欺<lb/>
優㳺共二既清且要必極鋪張揚厲以成一代之鉅<lb/>
典必究本末源流以足大農之經費則爾爲有勞于<lb/>
國丞郎而上進退未已也可<lb/>
　　王得一太常博士<lb/>
劉歆欲列左氏于學官衆議不同歆移書惟太常博<lb/>
士之責豈非其時通稱博士而未有師儒禮官之辨<lb/>
乎厥後隷澤宫者職教列頌䑓者典禮議謚其選高<lb/>
<pb n="KR4d0340_SBCK_063-7b"/>
于師儒矣如獨孤及桞伉或以文字行或以名節顯<lb/>
朕察爾之賢寘之寅清之地爾其𢡟㢤罔俾及伉專<lb/>
羙于有唐可<lb/>
　　翁宦大府簿<lb/>
詘于前而伸于後非其身而在其孫非人力之所能<lb/>
為也天也惟爾王父以孤逺外官而抗御史威怒左<lb/>
官而死士論冤之嘉定更化詔雪前誣澤迎于爾所<lb/>
厯之官勇于趋事苟利于國知無不為乃今簿正外<lb/>
府駸駸華途矣爾其勤舉職強為善詩不云乎毋忝<lb/>
爾祖可<lb/>
<pb n="KR4d0340_SBCK_063-8a"/>
　　陸逵武博<lb/>
本朝故家陸氏爲盛自左丞以博學厚德吐金聲于<lb/>
中朝至太史以髙文大册復玉振于江表不但教行<lb/>
于家其枝分而派别者多賢且才也爾羙秀而文玉<lb/>
立鴛行華宗典刑于是乎在序升博士豈直使誨諸<lb/>
生㢤館殿爾家舊氊亦名流劵内物也其佩玉徐行<lb/>
以待可<lb/>
　　工部侍郎楊棟磨勘轉中大夫<lb/>
自昔考課之法較銖不差雖吾論思之臣盈科而進<lb/>
兹陞華秩爰錫賛書具官某掲日貴名昻霄直節第<lb/>
<pb n="KR4d0340_SBCK_063-8b"/>
從臣頌雄辭絶出于嚴徐從吾兒㳺耆德何慙于園<lb/>
綺乃若一階之陟亦拘三載之常越格超資卿何心<lb/>
于進律積日絫月朕良愧於待賢可<lb/>
　　方登太學録<lb/>
自成周有升俊秀之法至孟氏有育英才之論惟兹廷<lb/>
臣孰堪是選爾科目之髙人物之勝擢誨諸生士論<lb/>
翕然曰國子監不寂寞矣先儒有言師道立則善人<lb/>
多汝其勉旃可<lb/>
　　大理卿包恢秘撰樞宻院都承㫖兼侍講<lb/>
道徳安强之威俾賛籌于宥宻老成典刑之重宜開<lb/>
<pb n="KR4d0340_SBCK_063-9a"/>
卷扵緝熙仍升論撰之華昭示眷知之寵具官某傳<lb/>
先儒之絶學號近世之名卿凢平生著見于事功皆<lb/>
疇昔講明于師友朕惟甲兵之問尚至于廟堂仁義<lb/>
之言欲聞扵旃厦盖詢猷黄髪晚矣使渉筆丹書可<lb/>
乎其導㫖于樞庭且橫經于帝幄近制序朝班壓枉<lb/>
史遂列論思先賢謂君徳在<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>筵尤資啟沃諒惟耆<lb/>
雋奚俟訓辭可<lb/>
　　秘書丞安劉太常簿戴良齊為思正上遺表各<lb/>
　　轉一官<lb/>
朕簡求名儒輔導近属爾劉爾良齊與焉每于<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>説<lb/>
<pb n="KR4d0340_SBCK_063-9b"/>
有所規益比覧宗老拖紳之奏深念舊府執經之僚<lb/>
遣言甚悲故典具在其遷華秩以奨前勞可<lb/>
　　鄧坰司農卿<lb/>
古之人曰召彼故老曰詢猷黄髪其未至也則卑辭<lb/>
焉其已至也則乞言焉爾重厚老成多厯事任今之<lb/>
耆夀俊也不能諧世卷懐退䖏乃今幡然為朕一出<lb/>
典刑醖藉照映班列扈農非所以煩爾也朕将引以<lb/>
自近矣可<lb/>
　　陳堯道秘書郎<lb/>
百執事卋之士大夫皆可為惟入館比之登瀛洲苟非<lb/>
<pb n="KR4d0340_SBCK_063-10a"/>
其人視之有蓬莱弱水之隔爾以科第材學進而所<lb/>
以自貴重其身者如圭璧昔避矰弋而去今随弓旌<lb/>
而来可謂進退不失其正矣石渠東觀以待天下名<lb/>
流益培資望向用未已可<lb/>
　　御帶知安慶府劉雄飛浚築了畢授濠州團練<lb/>
　　使<lb/>
設險以守者聖經之格言恃陋不戒者往事之明鍳<lb/>
乃攽醲賞以奨賢勞具官某往来三邉大小百戦頃<lb/>
從炎嶠移守古舒禀行府之規撫新宜城之板幹昔<lb/>
若築道傍之舍三年不成今率先戲下之兵百堵皆<lb/>
<pb n="KR4d0340_SBCK_063-10b"/>
作坐使茨棘化爲金湯其進秩于戎團仍就紆于郡<lb/>
綬四郊多壘卿益勵其壮圖萬里長城朕方資於名<lb/>
将可<lb/>
　　趙景緯小著<lb/>
自趙藩劉宰而後朝家起隐之禮遂廢非靳之也未<lb/>
見其人也爾有實踐有高趣岩居川觀遯而無悶楽<lb/>
而不改亦蕃宰之流矣聘召而至國人貴焉甫擢中<lb/>
秘書又進之佐太史氏待遇之禮厚于蕃宰爾其奮<lb/>
勵以圖副簡求可<lb/>
　　謝奕燾華文閣知嘉興府<lb/>
<pb n="KR4d0340_SBCK_063-11a"/>
親賢並用古之制也爾生相門而嗜學聨戚畹而好<lb/>
修可謂親且賢矣嘉禾調守朕以爾昔典州有嘉績<lb/>
今立朝有<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>譽其寓直媯閣往佩二千石印綬勉之<lb/>
㢤布宣寛大培養根本使畿甸之民以安則壐書且<lb/>
下矣可<lb/>
　　謝奕中戎監兼勅令官<lb/>
戎監武偹属焉勅局民命繫焉爾牧輔郡宜其民郎<lb/>
省户勤其官見于已試者如此夫修車偹器方今要<lb/>
務著律定令亦豈細事㢤惟賢且材為能共二非直<lb/>
以相閥戚家選也爾往欽㢤可<lb/>
<pb n="KR4d0340_SBCK_063-11b"/>
　　文林郎趙時憺因潮州山前捕到賊首轉儒林<lb/>
　　郎<lb/>
乃者盗出没潮之支邑調尉寨州兵又益以摧鋒不<lb/>
能盪定爾能以計獲其首惡薄進一級以旌爾勞可<lb/>
　　廸功郎靖安王簿陳和發因韃侵掠殁于王事<lb/>
　　贈宣教郎與一子下州文學<lb/>
虜犯内地守吏委城闘士棄甲者多矣爾眇然邑佐<lb/>
斃于賊鋒増秩澤予所以愧偷生失節者可<lb/>
　　皮龍榮参政<lb/>
用儒而國無敵乆増重于本朝得賢而基太平兹遂<lb/>
<pb n="KR4d0340_SBCK_063-12a"/>
参于大政延登瓌望播告綸言具官某研㡬而極深<lb/>
任重而致逺進而啓沃非尭舜之道不陳凡所建明<lb/>
皆稷契輩人之語周旋二府精白一心廟謨頼其同<lb/>
寅協恭輿論稱其鉅人長徳乃序遷于丞弼以共起<lb/>
于治功國是宜堅定不宜動揺善類宜翕集不宜涣<lb/>
散必躬吐握以下士必公衡尺以擢材盖一客失羮<lb/>
能覆共食之鼎若先賢設喻欲平偏載之舟其責不<lb/>
亦重乎非卿誰與領此噫夫子必聞其政異諸人之<lb/>
求君陳入告斯猷曰爾后之徳諒惟哲輔奚待訓辭<lb/>
　　沈炎同知兼参政<lb/>
<pb n="KR4d0340_SBCK_063-12b"/>
有常立武乆翌賛于本兵無競維人併延登而共政<lb/>
渙敡明命孚諗群工具官某貫日積忠昻霄勁節親<lb/>
逄千載一時之運徧厯三院七人之官當群憸朋偃<lb/>
月之姦門庭如市獨累疏数滔天之罪堂陛始尊圮<lb/>
族者殛于羽山埓國者失其金塢黯在廷而邦謀寝<lb/>
矣城伏閤而武夫拜之洎秉事樞倐踰歲籥邉防屬<lb/>
宥府既資籌筴之良政本在中書兼倚彌縫之助必<lb/>
長駕逺馭以疆理戎索必翕受敷施以奔走人材位<lb/>
望愈隆責任尤重噫大綱小紀卿宜計天下之安危<lb/>
内修外攘朕欲討國人而申儆其思職業益勵猷爲<lb/>
<pb n="KR4d0340_SBCK_063-13a"/>
　　何夢然端明僉樞<lb/>
五材誰去兵方<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>修攘之政一賢可制難宜居宥宻<lb/>
之司選于衆而得人揚于廷而出命具官某有猷有<lb/>
守至大至剛君子素位而行士惟孤立正人無待于<lb/>
助朕所獨知擢于干官百辟之中寘諸三院七人之<lb/>
長明君臣之分而堂陛肅審忠邦之辦而界限嚴積<lb/>
貨者散金塢之藏方命者加羽淵之殛人悉若爾國<lb/>
嘉頼之朕惟敢諫犯顔賢百萬師逺矣折衝禦侮捨<lb/>
一二臣誰㢤爰登秉于事樞俾推行其抱負噫曰天<lb/>
下己安矣朕不忘危討國人申儆之卿宜思職勉殚<lb/>
<pb n="KR4d0340_SBCK_063-13b"/>
</p>
<p>
忠藎庸副簡求可<lb/>
　　陳堯道監察御史<lb/>
朕收倒持旁落之權聿更大化擇特立獨行之士親<lb/>
擢緊官兹得二賢俾分六察爾傳素王絶筆之學標<lb/>
春官淡墨之題頃進列于師儒不見知于彼相衆阿<lb/>
時好議于聖世而錮人獨有嘉言意慕古人之存校<lb/>
去若黄鵠之高翥來如丹鳯之攬輝選諸瀛仙寘之<lb/>
臺憲厥今共鯀之罪雖已伏辜牛李之朋尚多漏網<lb/>
楮糴之弊築底輪雲之變無窮士雖㧞茅兵未解甲<lb/>
予既虚懐而容受爾宜空臆以條陳或昌言于朝廷<lb/>
<pb n="KR4d0340_SBCK_063-14a"/>
或宻啓于旃厦見聞咸聳風采一新噫百奏丹青孰<lb/>
不觀仁義之諫萬事塵土方當傳乆逺之名益罄忠<lb/>
忱不孤簡㧞可<lb/>
　　劉應龍監察御史<lb/>
<hi>上同陳察院</hi>爾仁而有勇和而不流接物則霽月光風持<lb/>
身則嚴霜烈日直道見嗔于彼相剛腸羞比于匪人<lb/>
往賊過亀山之門致敬而去遺民奉巴東之祀稱思<lb/>
至今朕聞巖邑之最聲監阜陵之成憲頃者儲材于<lb/>
列院進而執簡于一臺方今國是畧定而尤貴堅凝<lb/>
朝綱雖肅而尚多垢玩有官守有言責属新龍象之<lb/>
<pb n="KR4d0340_SBCK_063-14b"/>
觀去賊易去黨難宜奮鷹鸇之擊或宻啟于旃厦或<lb/>
昌言于朝廷噫百奏丹青<hi>下同前</hi>
　　江萬里吏部尚書<lb/>
筆槖之班莫高于太常伯逢掖之論于今有大宗師肆<lb/>
疇試可之庸特峻為真之拜具官某國之蓍蔡學者<lb/>
斗山老将拜伏閣之陽城邦謀憚在廷之汲黯文字<lb/>
五千卷混混江河之發源仁義数百篇炳炳丹青之<lb/>
垂世祥麟之來孰得而馽蚍蜉之撼真不自量雖長<lb/>
往于山林終不忘于畎畆聞國難則投𬒮而起建師<lb/>
行則載筆以從推鋒而帝羓㱕囘戈而佛狸走頌召<lb/>
<pb n="KR4d0340_SBCK_063-15a"/>
公虎于宣之矣視吉甫而何慙及丞相度来朝之<lb/>
𥘉與韓愈而偕至遂登人望寝長天官門庭有毛玠<lb/>
之清衡尺如山濤之審但見拳拳于國事未嘗汲汲<lb/>
于身謀方並進于群公可獨遺于一老噫賢能不待<lb/>
次舉而况序升丈夫何以假為無庸多巽益殚忠藎<lb/>
式對眷知可<lb/>
　　湯中上遺表贈太中大夫<lb/>
掛冠之興莫遏已謝宦情易簀之言甚悲未忘尸諫<lb/>
乃加恤典以慰遺忠具官某于富貴如浮雲有名教<lb/>
之樂地今無此事世賢其人某水某山吾所逰也斯<lb/>
<pb n="KR4d0340_SBCK_063-15b"/>
</p>
<p>
人斯疾亡之命夫卿何意于盖帷朕興懐扵簮履名<lb/>
徳未逺諫書猶存噫老氏知足之風凛然起敬賈生<lb/>
超遷之秩維以飾終<lb/>
　　湯漢依舊華文閣江西提舉兼知吉州<lb/>
朕念江鄉之民殘于兵而又病于糴也思得剛勁有<lb/>
風力亷勤有政事者将明朕之德意志慮以拊摩其<lb/>
瘡痍甦息其疾苦爾頃辭清望官而去牧凋郡而不<lb/>
逋上供刺劇部而毋惮大吏漢人所謂通世俗之儒<lb/>
矣其以庾節兼領郡符土風民俗皆爾所諳前此任<lb/>
糴事者縱吏舞智規免者衆朕為之下履畝之令可<lb/>
<pb n="KR4d0340_SBCK_063-16a"/>
謂平矣爾軺車所至具述朝家不得已而糴之意使<lb/>
軍不乏興民有餘力孟軻曰若夫潤澤之則在子矣<lb/>
至于吏之饕殘為吾民害者其奉元日詔書從事可<lb/>
　　楊棟轉太中大夫<lb/>
三朝距典聿嚴尊閣之儀一代鴻儒分任纂修之事<lb/>
属眡功而行賞爰進律以旌賢具官某鍾箕昻之精<lb/>
禀岷峨之秀子雲所草凖羲孔之微言敬之之文希<lb/>
屈馬而無愧雖去常存于魏闕其來遂定扵春宫冠<lb/>
言語侍從之班専討論潤色之筆惟二祖丕哉之謨<lb/>
烈旣極鋪張若先皇焕乎之文章亦資詮次其事偹<lb/>
<pb n="KR4d0340_SBCK_063-16b"/>
矣何勤如之噫唐賢謂作史之難寕非篤論漢人喜<lb/>
稽古之力適值明時祗服寵光益修職業可<lb/>
　　程象祖秘閣知安吉州<lb/>
朕仰遵烈祖紫雲樓之訓選用牧守必求其有仁心<lb/>
仁聞者爾相家子立乎本朝朕察其修潔明恕有丞<lb/>
相之風呉興去天尺五與丞相所臨郡擊柝相聞往<lb/>
為朕拊摩其民使郡人曰朝廷善調守丞相能教子<lb/>
豈不休哉<lb/>
　　陳淳祖著作佐郎<lb/>
朕鍳昔人清談廢務浮文妨要之敝雖位置館閣之<lb/>
<pb n="KR4d0340_SBCK_063-17a"/>
士亦必先實踐而後虚譽属者冦至江上諸城或不<lb/>
能自全或委之而去爾以諸生守孤壘内能使軍民<lb/>
有固志外能使冦不敢犯可謂有徳于民有勞於國<lb/>
矣選表而來擢之中秘書又進之佐太史氏兼尚書<lb/>
郎非爲爾寵也所以旌其節而侯其勞也益堅志操<lb/>
以待器使可<lb/>
　　江州分司檢閱成公策爲拘㩁茶課及數特授<lb/>
　　太府簿依舊任<lb/>
事非才不集而有才者或過用其才朕甚患之爾宰<lb/>
邑監郡有治辨聲使之治賦未嘗施繆巧事操切而<lb/>
<pb n="KR4d0340_SBCK_063-17b"/>
歲計之有餘庻乎善用其才者簿正外府以旌爾能<lb/>
毋廢前功對越新渥可<lb/>
　　高衡孫權刑部侍郎<lb/>
内重外輕唐世有登仙之羡出藩入從漢家嚴選表<lb/>
之規廼疇牧守之庸復寘論思之列具官某傳祖訓<lb/>
而得髓取世科如摘髭南渡師儒古所謂禮法士慶<lb/>
元典冊今號為文章家在省闥則綱舉目張臨郡國<lb/>
則政平訟理既持槖衮衮而登矣乃拂衣落落而去<lb/>
之鏡湖之興甚濃頗適賀公之趣頴川之治莫揜首<lb/>
褒黄覇之賢惟古人敬獄而恤刑况絫聖以仁而立<lb/>
<pb n="KR4d0340_SBCK_063-18a"/>
國爰升時望俾貳秋卿噫法三尺安出㢤固有後王<lb/>
之所是刑一成不變者尤宜君子之盡心豈惟淑同<lb/>
之長尚頼嘉猷之告可<lb/>
　　金文剛龍圖閣致仕<lb/>
士大夫便文營私者多盡瘁奉公者少爾淳熙夕郎<lb/>
之孫克肖前人迭更事任忠而能力專城而民譽美<lb/>
煑海而鹺莢羡周官所謂㢘䏻之吏也今遽以疾請<lb/>
老嗟夫瀕扵殆矣不可得而留矣進直小龍以勸勞<lb/>
臣以識朕用才不盡之恨<lb/>
　　張桂大理司直<lb/>
<pb n="KR4d0340_SBCK_063-18b"/>
廷尉属多用法家者流惟司直以士人為之其選亦<lb/>
不輕矣爾奮由科第輻凑之智畧涌泉之才思異時<lb/>
幙辨檄草固已為人傳誦踐揚乆識慮審可以佐其<lb/>
長而持天下之平矣可<lb/>
後村先生大全集卷之六十三<lb/>
<pb n="KR4d0340_SBCK_063-19a"/>
</p>
<p>
</p>
  </div>
</body>
</text>
</TEI>
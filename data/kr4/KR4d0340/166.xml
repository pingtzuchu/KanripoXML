<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_166-1a"/>
後村先生大全集卷之一百六千六<lb/>
　行狀<lb/>
　　直秘閣林公<lb/>
公諱瑑字景良世為福清人龍學忠節著于朝廷沅<lb/>
州清德稱于州里公少入太學與兄靖安令君璟今<lb/>
容州使君瓌同中淳熈十一年進士第而公臚唱第<lb/>
四塲屋以為盛事教授鄂州舊例從州家丐猪羊税<lb/>
錢助養士公曰是不可愧即謝不取節縮浮費更有<lb/>
餘力増田差幹辦江西轉運司公事丁母卓夫人憂<lb/>
服闋差幹辦浙西提刑司公事丁沅州憂服闋幹辦<lb/>
<pb n="KR4d0340_SBCK_166-1b"/>
两浙轉運司公事運使沈公作賔精於吏職特重公<lb/>
事非公書擬不下筆公詳審清介秉法据理雖貴勢<lb/>
無敢干以私者秩滿得旨待掌故闕執政面諭欲越<lb/>
次先除公謝不願既歸四年不通問執政怒超用他<lb/>
人久之除主𬋩吏部架閣文字嘉定初元除國子正<lb/>
遷武學博士諸王宫大小學教授輪對歴疏廟堂除<lb/>
授宮掖請謁之弊且言臣待罪班行更化前後皆所<lb/>
目擊不知今日立政用人其盡出於公乎抑猶未免<lb/>
於私乎其視前日有以異乎抑無以大相逺乎臣觀<lb/>
今世自上至下由内逹外苟可遂私靡所不至良由<lb/>
<pb n="KR4d0340_SBCK_166-2a"/>
陛下真誠有餘剛㫁不足名為更化而實未嘗更化<lb/>
始欲善治而終不可善治别劄言民生憔悴極矣散<lb/>
内帑之儲省掖廷之費裁戚畹之横恩濫賞覈貂璫<lb/>
之營繕應奉以𥙿民可乎又言今日之財不在官不<lb/>
在民獨積于贓吏之家破數十贓吏之家可以活數<lb/>
百萬之民矣　寕皇嘉納改國子博士請外出知興<lb/>
化軍世吏所謂擊㫁操功之術一不用專以教化拊<lb/>
循為主時楮令初變愚民坐減落官吏坐奉行不<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>
獲罪者衆前守㳂此罷去告訐繁興公下令曰貿易<lb/>
未受價者未為行用告者以騙論已受價則予者受<lb/>
<pb n="KR4d0340_SBCK_166-2b"/>
者俱坐罪如詔書於是無告楮者常平使者令民間<lb/>
各以産髙下藏楮於家而委官撞點焉公曰民未孚<lb/>
也請為期既而屢寛其期及撞點又使吏户摘語之<lb/>
民得以為偹比去不刑一人楮價自増郡多名刹主<lb/>
僧例以貨取名曰實封寺偶闕僧乾没其穀以佐經<lb/>
費名曰拘椿惟公與秘監葉公禾不實封不拘樁而<lb/>
郡計沛然催科至寛縣令不識訶問細民不識追呼<lb/>
又取三縣夏税一錢至六十錢户全蠲之第三至第<lb/>
五䓁户减半第一第二等户减三之一寺院减五之<lb/>
一以樽莭錢代輸它人蠲租者不過閣畸零為美觀<lb/>
<pb n="KR4d0340_SBCK_166-3a"/>
惟公於未催之前預為約束民被實惠待吏民以君<lb/>
子長者未嘗設機械两造情偽一覧洞見書判典嚴<lb/>
切中隱伏然某未卒歸於忠厚悖理之事梗化之民<lb/>
或接乎前公應之以静勝之以定終無忿怒之意有<lb/>
挾勢懐私而來者見公容色辭氣莫不爽然自失而<lb/>
去郡人愛公如父母前後太守莫能及差知全州其<lb/>
治如莆下車甫两月除提點廣西刑獄公事足疾力<lb/>
辭新命全人聞公當去皆嗟惜一日有峒徭數軰黧<lb/>
老矣造廷云云公使譯其語曰好知州難得願公奏<lb/>
天子勿去公慰諭遣之改知袁州於是疾愈而袁人<lb/>
<pb n="KR4d0340_SBCK_166-3b"/>
将輅公矣公曰辭逺節得近麾可乎力請祠主管成<lb/>
都府玉局觀滿再任改建康府崇禧觀紹興府鴻禧<lb/>
觀公素清約視榮利如糞土歴二郡生業不長尺寸<lb/>
居室苟完無廣厦突兀之想田園僅足無牙籌筭<lb/>
計之入宅前籬落略成門徑舍後花木粗分行列公<lb/>
處之怡然萬鍾五鼎不能與易也朝廷每欲収用而<lb/>
常患公不可致今　上御極召赴行在再辭再不允<lb/>
公又言臣進無𥙷于事功退無預于世教直縁拙恙<lb/>
歸隐山林衰悴之餘不任朝謁惟聖朝哀憐上知不<lb/>
可奪除直祕閣主管亳州明道宫訓辭曰爾端清<lb/>
<pb n="KR4d0340_SBCK_166-4a"/>
近俾來歸而抗章三四尚親醫藥其以延閣<lb/>
爾恬飬夫飭身謹行為郡亷平者朕眷眷如此彼苛<lb/>
刻躁競之習亦可少愧矣明道祠滿　詔再<lb/>
患足瘍時作時愈紹定二年二月疾動至秋九月氣<lb/>
益少力益乏然終日黙坐無惰容顧子孫滿堂因自<lb/>
語疾棘屏粥藥者絫日整襟拱手神閑意定奄然而<lb/>
没九月三十日也年七十一積階至朝請大夫公登<lb/>
髙科著美譽而恬淡恥奔走韜晦無表暴故䇿名二<lb/>
十餘年纔為掌故學官去國幾二十年始復召雖急<lb/>
卒不至故志業不盡見于世每謂人不可有勢不可<lb/>
<pb n="KR4d0340_SBCK_166-4b"/>
有名平生不喜為要官曰勢之所在不願交聞人曰<lb/>
名之所在其立意如此公學貫千載文章典䴡條逹<lb/>
顧不肯以文名手藁皆焚棄惟廷試䇿與奏篇偶存<lb/>
又有通鑑記纂若干卷凡前世大節目大議論悉著<lb/>
于篇兼采司馬公范太史胡致堂諸家之評傳以已<lb/>
意自奉至薄笥無新衣庖無盛饌特喜施予族戚蒙<lb/>
頼晩食祠禄歲取百千别貯之更五任得干緡置義<lb/>
田百斛以贍貧宗公兄弟四人靖安海豐二令君先<lb/>
殁公與容州使君秀髪眉黄髪逍遥里巷時人以方<lb/>
二疏公臨終家人問所欲言公曰無一事但恐戚吾<lb/>
<pb n="KR4d0340_SBCK_166-5a"/>
　耳娶宜人黄氏温陵人通直郎輕之女㓜孤隨母<lb/>
　夫人依兵部侍郎簡肅林公簡肅爲人勁峭獨與<lb/>
宜人語多合意甚竒之擇配得公尤相敬如賔宜人<lb/>
識度髙深逹義趣蔬食素飾安於淡泊事舅姑至孝<lb/>
傾槖奉小姑奩具無吝色先公二十年卒葬于清逺<lb/>
里福勝山之原子男二人公遇廸功郎監潭州南嶽<lb/>
廟次公選孫男四人曰觀曰同曰合曰新一女適承<lb/>
議郎新通判潮州軍事劉克莊自宜人逝二子朝夕<lb/>
侍公出入坐卧跬歩不離側家廷講肄意有所合報<lb/>
喜曰天下至樂不出閨門之内公遇始調寕化尉不<lb/>
<pb n="KR4d0340_SBCK_166-5b"/>
忍去其親自乞嶽祠孝謹恬退其家法然也二子将<lb/>
以是年十三月初八日奉公合葬哭謂克莊曰子盍<lb/>
論次先生遺事乎克荘亦哭曰丈人植立髙望實重<lb/>
宜属筆於能言者二子曰此先人意也克莊遂不敢<lb/>
辭初公年七十彌堅悍不衰自克荘悼亡公追念賢<lb/>
女始衰始病悲夫尚忍言之然二十年翁壻知公深<lb/>
者宜莫如我状所述公出處去就言論風旨皆質之<lb/>
當世公論参以鄉閭聞見後之君子庶有攷焉謹狀<lb/>
　　寳謨寺丞詩境方公<lb/>
公諱信儒字孚若系出河南繇叔而下代有聞人淑<lb/>
<pb n="KR4d0340_SBCK_166-6a"/>
自固始遷莆田至金紫公延範六子皆貴顯而少監<lb/>
公仁岳之後最蕃公其八世孫也生有異質襁褓中<lb/>
能誦書九歲落筆属文京西公守廬陵公猶丱角周<lb/>
丞相楊誠齋見而驚曰天才也旅郊恩𥙷将仕郎京<lb/>
西公服闋授番禺縣尉諸公争致之幕下才望傾一<lb/>
府盗有刼海賈者公曰䑕子敢爾自拏舟徃盗方聚<lb/>
沙上分鹵獲見尉至皆駿欲趋舟取械公先使人負<lb/>
盗舟去矣悉縳上府不軼一人秋滿改承務郎丁嫡<lb/>
母葉碩人憂服闋知蕭山縣丞淛東帥錢公象祖提<lb/>
刑傅公伯成𬒳　㫖措置慶元海道檄公徃來區畫<lb/>
<pb n="KR4d0340_SBCK_166-6b"/>
悉有條理二公亟稱于朝差兼淮東隨軍轉運属官<lb/>
未幾復還蕭山先是權臣首事既得泗州謂中原可<lb/>
長驅及諸將潰歸虜傾國大入淮漢騷動朝廷悔悟<lb/>
㑹虜亦厭兵駐軍濠州先遣韓元靚來和議有萌芽<lb/>
矣督帥樞宻使丘公崈一再令帳下壮士遺虜書最<lb/>
後陳璧君玉徃皆至濠而返終莫得其要領近臣多<lb/>
薦公可專對有旨赴都堂禀議開禧三年正月三日<lb/>
也既至諭臣使事公曰多事之秋不敢以母老辭但<lb/>
開釁自我虜問首謀當何以對權臣爽然起謝借公<lb/>
朝奉郎樞宻院檢詳文字充知樞宻院參謀官持督<lb/>
<pb n="KR4d0340_SBCK_166-7a"/>
帥知院張公巖書通問金國行省元帥府公馳至濠<lb/>
虜帥紇石烈子仁在焉止客于獄兵環守絶其薪水<lb/>
官属或洒涕公叱曰汝淚大辱國家虜畫五事要我<lb/>
公曰返俘歸幣可也縳送首謀於古無例稱藩割地<lb/>
臣子不忍言虜愠曰不望生還耶公曰某來時已置<lb/>
死生禍福於度外矣論辨甚久子仁不能難遂至汴<lb/>
見虜左丞相都元帥元顔崇浩虜以天獄二字榜傳<lb/>
舍曰此非濠州比公曰事須啇確何至以威脅人崇<lb/>
浩使二省差龎趙者來持五事如𥘉且以無故興師<lb/>
咎我公曰　本朝不旋踵追悔所以歛兵約和虜曰<lb/>
<pb n="KR4d0340_SBCK_166-7b"/>
正為無兵可歛公曰豈無淝水八千之衆虜曰縛送<lb/>
事既無例姑置是稱藩割地莫有故事否公曰惟靖<lb/>
康嘗割三鎮紹興以東朝之故暫時屈已今日顧可<lb/>
引用耶此事不獨小臣不敢言行府亦不敢奏時逆<lb/>
㬢以蜀附虜龎趙服公雄辨有張儀舌在西蜀唇亾<lb/>
之誚公請面見丞相决大事崇浩者坐幄中陳兵見<lb/>
公使人傳諭云五事不從旌旗南指樓船東下矣公<lb/>
欲稍前白事崇浩曰事止此無可議者遽授報書期<lb/>
公再來决和戦四月公至行在所　詔公通問宣勞<lb/>
轉三秩　御札令侍從两省臺諫條奏所以報曩者<lb/>
<pb n="KR4d0340_SBCK_166-8a"/>
衆議還俘獲罪首謀増幣五萬如　紹興公再徃龎<lb/>
趙來迎虜聞曦誅氣頗索然猶執𥘉詞公曰在本朝<lb/>
諸臣已謂増幣爲卑屈况名分地界哉虜問其故公<lb/>
曰議者以曲直勝負較之皆云我本朝興兵在去年<lb/>
四月若貽書誘曦去年三月也若雖得滁濠等州我<lb/>
不得泗漣水乎若夸胥浦槗之勝我不有鳳凰山之<lb/>
㨗乎若謂我攻宿夀不下若圍廬和楚竟何得乎且<lb/>
五事已從其三猶固執不見聽不過再交兵耳楊行<lb/>
宻尚能以數州之地自立况本朝輻員萬里江東將<lb/>
相豈肯久下人者龎趙見公慷慨忠烈始㣲露其<lb/>
<pb n="KR4d0340_SBCK_166-8b"/>
情曰稱藩不從當以叔為伯地亦不必割歲幣外别<lb/>
致犒軍錢可也公揣虜技止此力執不許宻與龎趙<lb/>
約定數事如遣使草誓之類龎趙取公手記為信崇<lb/>
浩面授公書六月復命再轉三秩用王抃例差充通<lb/>
謝國信所参議官奉國書誓草及許通謝百萬緡至<lb/>
抃虜盡變前説易二省差領客龎趙不復來矣崇浩<lb/>
怒曰所畫事未從何遽以誓書使名來面責公不曲<lb/>
折建白且有誅戮禁錮語公不為動一日使甲士擁<lb/>
公至庭下荅狀公曰待行人如此耶崇浩遽謝公歸<lb/>
館二省差求此事非犒軍錢可了别出畫定事目公<lb/>
<pb n="KR4d0340_SBCK_166-9a"/>
曰正縁歲幣不可再増故以通謝錢代之今得此復<lb/>
求彼某有頭璧俱碎而已二人曰龎趙誤公公曰丞<lb/>
相誤龎趙又曰丞相欲留公等公曰辱命歸亦死不<lb/>
若死於此議不决㑹蜀兵取散闗虜益疑講和非廟<lb/>
堂意且屡詰權臣無書公猶冀事成移私覿書帖若<lb/>
權臣遺崇浩者九月公還自劾待罪朝廷謂公失事<lb/>
體奪三秩臨江軍居佳公自春至秋三徃返炎沙烈<lb/>
日僵屍滿野公仗節轉仄蟲蛆臭腐間傔從道斃相<lb/>
属公神閑意定自若始受命入白太安人曰王事不<lb/>
可辭願勿以兒為憂虜内困韃靼雖黾勉出兵以與<lb/>
<pb n="KR4d0340_SBCK_166-9b"/>
我相持而力屈情見勢不能久所求皆拒不予直欲<lb/>
以口舌弭兵又每詰首謀意指權臣公但以鄧友龍<lb/>
軰為對虜恨公不少屈慴故其議壊於垂成而王公<lb/>
柟出使矣公雖貶官方奉使之日名滿天下時年才<lb/>
三十至臨江以詩酒自娛江湖士友慕公盛名<lb/>
多裹糧從之㳺明年和議成與虜禮幣函送權臣首<lb/>
謀皆公昔持不可者王公既以功擢用奏記廟堂云<lb/>
方某辨析虜酋於疆場未易告語之時及柟徃權臣<lb/>
誅矣事皆勉從矣方某當其難柟當其易每至軍前<lb/>
虜必問方某安在且謂暑行者三不委頓車上已可<lb/>
<pb n="KR4d0340_SBCK_166-10a"/>
伏矣公論所在故人亦不能揜詔公自便除通判肇<lb/>
慶府復奉議郎峒㓂竊發經畧司檄公督捕雄韶而<lb/>
諸臺辟知新州末上有旨令同廖提刑德明措置収<lb/>
捕就知韶州首封崇張曲江余㐮公墓時江湖属邑<lb/>
多燬于賊惟韶境晏然擒赤水峒賊首戮之又謀募<lb/>
鄉道檮巢穴布置已定朝廷用招降之説而止轉承<lb/>
議郎移知臨江軍以嘗謫居力辭知道州郡有不檢<lb/>
士十軰號十虎力能使監司逐太守公下車立竄首<lb/>
惡飾濓溪祠作太史閣與萊公樓對㝷元次山遺跡<lb/>
表出之除提點廣西刑獄閲属郡滯獄有踰百十年<lb/>
<pb n="KR4d0340_SBCK_166-10b"/>
不决者有一事株連數十家者公件畫條析以聞詔<lb/>
下一日破械縱數百千人始楊公方按部以風力自<lb/>
任疑南官例有贓發摘無虚日守令竄繫尤衆公攷<lb/>
罪虚實多奏釋之單馬行部内訪民疾苦荒鎮惡縣<lb/>
無亭驛處張幙野宿以為常足迹未及者惟海外四<lb/>
郡耳轉朝奉郎除轉運判官紹熈間京西公實持漕<lb/>
節定塩法改客販為官般奏罷歲觧鄂靖錢十一萬<lb/>
緡廣民德之及公踐世職父老即永寕寺西廡祠<lb/>
京西公文公詞伯俱有歌詠記述焉公深知塩筴利<lb/>
害操幹裁撙自出新智漕計沛然以其餘新學宫増<lb/>
<pb n="KR4d0340_SBCK_166-11a"/>
士廩創類試院又蠲諸郡塩逋三十六萬緡曰此皆<lb/>
積壓日前官吏失䧟之數盖有身死家破子若孫拘<lb/>
係未脱者䘮伐國家元氣多矣吾捐此錢所以廣聖<lb/>
恩承先志也遇僚属有恩意歲舉先孤寒後貴要雖<lb/>
小校禆將皆能得其歡心其有不幸者公必歸其䘮<lb/>
與孥焉弭節四年再攝帥閫威信行於一方除提點<lb/>
湖北刑獄未行召赴行在奏事入對除大理丞於是<lb/>
邉事復動除淮西轉運判官未行改淮東兼提刑兼<lb/>
知真州始至眎州城曰是中惟官寺營廐庫廩耳民<lb/>
旅皆㞐江下城誰與守請築翼城圖上不報嘗登<lb/>
<pb n="KR4d0340_SBCK_166-11b"/>
髙覧望知城西北當風寒即北山匱水焉繚以石隄<lb/>
廣六里長二十里决之則西北可為海身率畚築旬<lb/>
日匱成設醲賞諜虜覈郡兵新旗幟金皷増弩礟治<lb/>
藺石渠答深濠塹髙羊馬墻日不暇給然賔客觴咏<lb/>
之樂亦不廢郡人先懲開禧事多聚保沙上公携百<lb/>
口奉太安人君官淮民復業日衆醝酒之利倍増减<lb/>
官私屋賃直十之三徙瘞戦骨三十七窖于髙阜軍<lb/>
民感奮轉朝散郎虜入盱眙㳺騎出没天長六合間<lb/>
公乗小車慰拊令民勿清野師司移文報楊州已乗<lb/>
陴公方就寝鼻息如雷通判求檄携家渡江公劾其<lb/>
<pb n="KR4d0340_SBCK_166-12a"/>
摇動衆心客曰公以死守是也如夀母何公曰吾母<lb/>
雖<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>殊有昔人仗劍之風制帥尚書李公珏趋揚州<lb/>
督師公夜乗小舟掀舞巨浪㑹于皇天蕩中秉炬劇<lb/>
談謂盱眙擁重兵閉壁不岀楊楚堅坐自保彼深入<lb/>
不足怪又言虜頤兵月餘過城不攻掠野無獲方且<lb/>
夕出剽民牛彘豈復昔日之虜哉誠得尺寸之柄號<lb/>
召諸將願身為士卒先虜可以一戦而平也李公擊<lb/>
節曰君言差彊人意將檄公督戦虜㧞寨去矣山東<lb/>
始内附公抗言豪傑不可以虚名駕馭奸雄不可以<lb/>
弱勢填壓宜選有威望重臣將精兵數萬開幕府山<lb/>
<pb n="KR4d0340_SBCK_166-12b"/>
東以主制客重馭輕磨以歲月剪荆棘為沃野化盗<lb/>
賊為耕農不特外包山東内固江北而两河固在吾<lb/>
目中矣朝廷未皇也歸附人李全新立功公遺以金<lb/>
盌戦袍舟載麥䴵酒壺饟具衆莭制司疑公撓權公<lb/>
又論劾豪吏所規諫多止公正色荅曰彼以勢此以<lb/>
理吾買草履行矣既而讒惎交起　詔别與州郡後<lb/>
省駁奏公徙家沙上以為民望遺饋山東是謂侵官<lb/>
降三秩免歸時公家固在城内未嘗徙也其後虜薄<lb/>
儀真守將洩水匱㓂退城全翼城竟築山東河北建<lb/>
節制鎮撫大使皆如公言公先卜第城南至是奉母<lb/>
<pb n="KR4d0340_SBCK_166-13a"/>
居焉中堂作複閣扁以詩境鑿田為夀湖中絫海石<lb/>
為山環植荷桞松菊間着茅亭木棧徜祥其間若與<lb/>
世相忘者差主管華州雲䑓觀叙承議郎　寳赦授<lb/>
朝奉郎祠滿改建康府崇禧觀公氣禀素强初得疾<lb/>
覺大熱以宻拌梨橘漿盌飲之由是胃弱悪食或勸<lb/>
迎醫旁郡公日吾貧至此豈復有人葠貲卧閣八旬<lb/>
神情不少衰病革賦詩數章手執如意顧小吏張武<lb/>
侯像屏間又輿入太安人卧内鳴咽問起居以嘉定<lb/>
壬午臘月二十有六日卒享年四十六朝廷嗟惜轉<lb/>
朝奉大夫直寳謨閣致仕人知君相待公之厚而悲<lb/>
<pb n="KR4d0340_SBCK_166-13b"/>
公之不及見也安人葉氏丞相正簡公孫女賢淑有<lb/>
志操素羸治公後事哀瘠不能起後半月卒太安人<lb/>
林氏公生母也悼念兒婦並亡閲五月又卒二子<lb/>
左鉞廸功郎德慶府司法参軍左繩文林郎昌化軍<lb/>
司户兼録参軍孫一人左鉞等将以癸未十一月三<lb/>
日壬寅奉公及太安人安人之䘮合葬于侯山公自<lb/>
號紫㡌山人又曰好菴葬處盖紫帽之第三峰而以<lb/>
好菴扁墓廬云公美姿容性踈豁豪爽㓜及交辛稼<lb/>
軒陳同父諸賢安公丙素不識公一見握手如舊交<lb/>
晚開宣幕辟公参謀不就與李公璧吴公獵傅公伯<lb/>
<pb n="KR4d0340_SBCK_166-14a"/>
成尤善公才髙事方横潰衝决他人莫敢措手公談<lb/>
咲直前當之常慕王景畧劉穆之李文饒為人及擯<lb/>
不用袖手怡然無欝鬰不平之意自改秩終其身不<lb/>
乞年勞服色淡于榮利如此人視公若磊落宏放而<lb/>
公内行極飭事母盡孝粥藥必親太安人苦風痺常<lb/>
自扶挟卧起黙禱于天願减筭十年益母夀事兄如<lb/>
事父疎姻逺族皆収䘏貧不能䘮葬嫁娶者傾槖助<lb/>
之素不喜治生視金帛如糞土出疆時流民環繞公<lb/>
以千萬金盡散賜與之尤好士所至從者如雲閉户<lb/>
累年家無擔石而食客常滿門蒼頭廬兒多散之而<lb/>
<pb n="KR4d0340_SBCK_166-14b"/>
他僅存侍妾數人後亦辭去歲飢猶喜買書畫煮糜<lb/>
施棺以惠流殍属纊葉安人鬻冠珥乃克殮公有山<lb/>
水癖少㳺羅浮一月忘歸既探禹穴觀黄河度桂嶺<lb/>
浮沅湘登衡岳而渉洞庭彭蠡矣由淮東歸度暑廬<lb/>
阜與黄寺丞幹李司直燔縱逰南北两山毫墨淋漓<lb/>
天下有山水處鑱刻殆徧道泉與眞公德秀留公元<lb/>
剛登九日山距城二十里而淙瀑泉千丈蜚落雲抄<lb/>
公見之大喜曰此豈減鴈陽闗先而千百年無人<lb/>
知者即募壯夫平嶮道通絶巔築銀河觀下爲王虹<lb/>
亭曰吾老于此矣匹馬一童興至即往一月中大率<lb/>
<pb n="KR4d0340_SBCK_166-15a"/>
半宿瀑上公貫穿群書為文未嘗起草𥘉若不入思<lb/>
細視皆平夷妥帖無斧鑿痕嘗從山隂陸公游問詩<lb/>
陸公為大書詩境二字龍泉葉公適靳許可晚有文<lb/>
星真莆中之句盖為公發陳郎中孔碩見公近作曰<lb/>
漸趋平淡矣平淡詩之極致所謂中庸不可能者有<lb/>
南海百咏南冠萃藁南轅拾藁曲江嘯咏九疑漫<lb/>
編桂林丙三集擊缶編好菴游戯集皆板行出嶺后<lb/>
詩文三卷夀湖藁一卷通問語録三卷藏于家克荘<lb/>
少時少親公晚受公薦公退居克荘亦奉祠日相從<lb/>
扵荒原断澗之濵歸自嶺外公已危惙尚攬衣起坐<lb/>
<pb n="KR4d0340_SBCK_166-15b"/>
相勞苦因泣下數行訣曰以後事累子及葬有日左<lb/>
鉞請狀公之行克荘曰公門生故吏甚多宜擇所付<lb/>
辭既不獲念公𬒳選使虜先君為樞属寔預其議淮<lb/>
東事頃㳺江淮幕府目擊廣右事聞之桂州父老故<lb/>
詳著之以俟後之君子焉謹狀<lb/>
後材先生大全集卷之一百六十六　終<lb/>
</p>
<p>
</p>
  </div>
</body>
</text>
</TEI>
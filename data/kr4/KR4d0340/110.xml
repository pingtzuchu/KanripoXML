<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_110-1a"/>
後村先生大全集卷之一百一十<lb/>
　題跋<lb/>
　　　聴蛙方氏墨蹟七軸<lb/>
張公不以詞翰名然行草故自豪邁所謂學士老兄<lb/>
者何人歟下云負大才名必是与王元之軰人<hi>張文</hi>
<hi>定公齊賢帖</hi>
楊公帖乃已貴㫫時所作片𥿄小字極謹楷茯苓呵<lb/>
子皆易得之薬荅蕳有珍荷之語前軰謙厚如此許<lb/>
帥不知是何人所謂壹丸者不知是何薬而能起重<lb/>
病也坡公帖十八字耳居然韻勝<hi>楊文公蘇文忠公小簡</hi>
<pb n="KR4d0340_SBCK_110-1b"/>
山谷二帖當是自黔南北歸所作故有伯氏道次戎<lb/>
州人回之語<hi>山谷帖</hi>
與發句帖尚易得惟跋李邕帖小宇行書者可寳玩<lb/>
<hi>米帖</hi>
居中諱宫小金紫公之季子仕止於南昌宰然與陳<lb/>
了翁江民表厚善可以知其人矣元城帖未知與何<lb/>
人有邑事清簡之語豈在南昌時所得乎二公寸紙<lb/>
隻字它人尚知寳帖方氏子孫其永襲之<hi>了翁元城帖</hi>
梅聖俞謂郭功甫有太白之才今觀其自書五言只<lb/>
如此恐去太白尚逺然方氏藏之百餘年竊意同時<lb/>
<pb n="KR4d0340_SBCK_110-2a"/>
　思亭者非一人惜不得盡觀以驗工拙<lb/>
坡公二帖皆與南圭使君者萬卷楼舊物也鳥虖主<lb/>
人為吾寳之<lb/>
　　　三處士贈答<lb/>
　　　網山<lb/>
古之學者必尊師子夏以不称師受曾子之責許行<lb/>
以背師為孟氏所貶竹溪中書君之學受於楽軒楽<lb/>
軒受於網山二師皆老死布衣竹溪在三之念愈篤<lb/>
其再入為詞臣也年勞當遷元士乞以此一階回授<lb/>
師友師網山楽軒也友齋寒也詔下其事議者以為<lb/>
<pb n="KR4d0340_SBCK_110-2b"/>
旌異遺逸朝家盛舉也宜報可回貤之請宜勿聴竹<lb/>
溪頓首言與例易啓真情難察他日源源而來者將<lb/>
以某為口寔矣大臣以聞上忻然如竹溪𥘉奏贈二<lb/>
師𥘉品官堂帖采網山賛書語號曰文介先生𥘉網<lb/>
山接艾軒嫡傳聞晦庵緒言其詩文古雅節行高潔<lb/>
師趙忠定公舉遺逸不就謂之文介寔副其名矣昔<lb/>
荆公患士風不羙坡公有今之君子争半年磨勘之<lb/>
戯竹溪此舉彼争磨勘者聞之可以愧矣<lb/>
　　　楽軒<lb/>
前軰言事師之謹者惟石介李洞於孫明復坐則立<lb/>
<pb n="KR4d0340_SBCK_110-3a"/>
昇降拜則扶游酢侍程伊川雪深三尺而不敢退此<lb/>
謂事其生爾竹溪之於楽軒也以其無後則祀之家<lb/>
廟焉歲時則祭於墓焉入白尚書下郡邑禁二墓之<lb/>
樵採焉師死而事之如生有前軰所難者上既可竹<lb/>
溪回貤之請堂帖采楽軒賛書中趣尚高逺之語號<lb/>
曰文逺先生讀其書尚論其人無愧於此名矣昔叔<lb/>
孫之弟子半山之門人皆尊其師為聖蓋漢廷方用<lb/>
嗣稷君制禮崇觀方以新經字説造士其尊之也有<lb/>
所為也若竹溪師友乃窮書生老選人其宰木已拱<lb/>
非有權位可軒輊氣力可荣辱入者而竹溪懐向來<lb/>
<pb n="KR4d0340_SBCK_110-3b"/>
一瓣惓惓如此豈有所為而為之哉<lb/>
　　　寒齋<lb/>
三先生褒論既下或問余曰竹溪事楽軒如父事網<lb/>
山如玉父師弟子情義得矣寒齋纔長竹溪四歲於<lb/>
網山楽軒若為班乎余曰韓子不云乎其聞道先乎<lb/>
吾吾從而師之昔陳了翁早貴楊亀山年六十猶為<lb/>
比較務然了翁稱亀山必曰中立先生竹溪之於寒<lb/>
齋亦然上以寒齋嘗力辭改秩給札特賜陞朝或又<lb/>
問曰寒齋何以謂之文隐也余曰六記百詩至文也<lb/>
不隠山林而隐市㕓大隐也故䝉齋袁尚書見其書<lb/>
<pb n="KR4d0340_SBCK_110-4a"/>
驚喜謂得慈湖潔齋心傳之妙㫖杜游兩丞相聞其<lb/>
凮啓擬待以泉章漫塘起隐之故事盖曰隠者乃公<lb/>
朝之紀寔曰文者非寒齋之求顯<lb/>
　　　朱文公帖<lb/>
曩余宰建谿三年見文公遺墨多矣轍能辨其<lb/>
亦能知其交㳺往還人為誰自谿上歸踰三紀　此<lb/>
二帖與子礼六七兄者行草尤妙其為真蹟無疑但<lb/>
恍然不紀子禮姓名疑是五夫諸劉偶<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>江山長祝<lb/>
君相訪其祖姑丈父母也亟以問之祝亦不記所云<lb/>
折簡言永之於文公集有誄子礼文始知子礼乃草<lb/>
<pb n="KR4d0340_SBCK_110-4b"/>
堂先生之子文公矣夫人之同産也團兄弟求時官<lb/>
書而文公乃慮鄉曲見疑而不果作又勸子礼避嫌<lb/>
其居鄉謹重如此學者所當法也帖中云子厚者黄<lb/>
氏名銖工古體詩文公序其集計議陳君得此帖以<lb/>
示余借觀絫日書其後而歸之<lb/>
　　　李巖孫詩卷<lb/>
李氏自樵川通守為鄊先生及門著籙牒者多名士<lb/>
至亭山尤為郷評所推今為太史氏掌南宫牋奏其<lb/>
子若猶子名某孫某或踵世科或偕計吏往往有<lb/>
声埸屋一日巖孫者示余詩一卷乃舍黄䇿捷<lb/>
<pb n="KR4d0340_SBCK_110-5a"/>
為山林幽子江湖㳺客之語余告之曰汝伯文章<lb/>
宿老也奈何厭家雞而問外人乎君復余曰昔謝公<lb/>
問王子敬君書何如君家尊子敬曰故自不同公曰<lb/>
外論不爾子敬曰外人那得知然則余固不足以知<lb/>
君矣妬書此紙以代還贄<lb/>
　　　刁通判詩卷<lb/>
歐陽公自言少時未有一人見知惟内翰刁公開端<lb/>
誘導至於有成而後止其後㳺於諸公雖有知者莫<lb/>
之先也盖杜苑韓富援歐扵知名之後内翰識歐於<lb/>
未知名之時非具眼不能爾藏春公内翰子也底法<lb/>
<pb n="KR4d0340_SBCK_110-5b"/>
父所交皆名公卿歐公稱其四紀擅名美其歲晚解<lb/>
纓盖刁氏之源流逺矣文獻相傳至清漳通守復以<lb/>
詩鳴余嘗評本朝詩崑體過於雕琢去情性寖逺至<lb/>
歐梅始以開拓変拘狹平澹易纎巧子曰辭逹而已<lb/>
矣豈必撏撦義山入杜乎通守所作近情切理者有<lb/>
王黄川邵康節之風意所欲言辭必足以發之監郡<lb/>
以後諸篇條鬯而不縛律放縱而不踰矩真老筆也<lb/>
通守以棗本示余輙題其後<lb/>
　　　蘇才翁二帖<lb/>
才翁兄弟皆以書名然𥙿陵尤重才翁而抑子美今<lb/>
<pb n="KR4d0340_SBCK_110-6a"/>
觀才翁帖自負得二王意謂子美有懐素風爾乃知<lb/>
𥙿陵聖鍳之為確論才翁使閩與君謨同時今使者<lb/>
碧栖陳公既浚才翁八井封植君謨道旁松不幸遭<lb/>
斧斤者栽𥙷之訪求兩賢遺墨刻之雪觀之上惟才<lb/>
翁書尤難得此二帖皆莆人墨林方氏所蔵碧栖以<lb/>
滄浪三帖易之去蘇蔡逺矣而公懐賢尚友存古詔<lb/>
後之意如此豈特翰墨風流與兩賢神交於二百餘<lb/>
年之前哉<lb/>
　　　林子彬詩<lb/>
玉融林君子彬示詩七十篇其言曰吾藏之以待後<lb/>
<pb n="KR4d0340_SBCK_110-6b"/>
子雲然其人不可待今江湖間多以此事推君試為<lb/>
吾評之余耄惛未暇細觀君貽牋督過余既愧謝徐<lb/>
味其詩果多警句古體若發興高逺然有子昻太白<lb/>
朱文公数十篇在前便覺難追扳律體若造語尖新<lb/>
然視晚唐四灵猶恨欠追琢而君自謂可以見古人<lb/>
矣又曰可以藉口白先君矣自許如此使余道何物<lb/>
語昔尹生從列子斈御風之術数月不省又十反而<lb/>
十不告懟而辭去而復至列子曰昔吾師老商氏友<lb/>
伯高子三年始得夫子一盻五年始一觧顔而笑七<lb/>
年始一引吾並席而坐九年而後心疑形釋骨肉都<lb/>
<pb n="KR4d0340_SBCK_110-7a"/>
融形之所倚足之所履随風東西不知風乗我耶我<lb/>
乗風乎余謂豈真乗風哉去重濁而就輕清爾豈惟<lb/>
詩哉惟學亦然儒家有服勤至死者前軰有立雪不<lb/>
敢退者有十五年學恭而安者余雖未至於老啇氏<lb/>
伯髙子及先儒地位君投贄属耳立談之頃而欲盡<lb/>
余肘後可乎未可也願與君各勉之子彬名文之<lb/>
　　　趙卿遺藁<lb/>
昔元昊叛士大夫多言西事惟韓范之言㝡精以其<lb/>
目繫而身履之也今亡韃興且三十年抵掌言邉事<lb/>
者衆矣静齋趙公奏䟽獨謂江上精兵良将分戍淮<lb/>
<pb n="KR4d0340_SBCK_110-7b"/>
城一歩不可移動又掇舟師防渦口根本之地反覺<lb/>
無恃又言張翰劉缶列屯江上所部或不下十萬或<lb/>
五七萬此兵聚之效豈若今日各城株守不能運掉<lb/>
哉又言虜有窺江之漸江面空隙處多毋謂虜不能<lb/>
渡為尚書郎為摳掾終始持此論及已未滸黄洲之<lb/>
変公言始騐人言今日扵邉将賞常厚罰常薄驕蹇<lb/>
者不能裁抑罪戾者不知循省皆切中時病膏盲盖<lb/>
公仕宦扵淮東西㝡乆亦如韓范之行西邊非若耳<lb/>
聞其意料者余銘公墓時未見遺藁後其子上虞令<lb/>
君與䆅以棗本示余囙題卷末以𥙷墓誌之闕<lb/>
<pb n="KR4d0340_SBCK_110-8a"/>
　　　跋鄭子善通宋諸帖<hi>至</hi>
　　　淳化帖<lb/>
閣帖止十卷惟綘帖二十卷此十卷剪截之餘猶有<lb/>
日月光天徳願上登封書　九字隠隱可辦盖絳帖<lb/>
别本失去其半今題云淳化帖誤矣文山父子號博<lb/>
雅亦誤乎<lb/>
　　　法帖第九卷<lb/>
此帖摹刻精妙紙墨皆北碑然以淳化及元佑大觀<lb/>
本比對皆不合它帖板数次第皆列扵其頂之前此<lb/>
帖如第一第二皆列扵其頂相傳元祐諸王借閣本<lb/>
<pb n="KR4d0340_SBCK_110-8b"/>
飜開安知此非王邸本乎惜也止存一册然皆二王<lb/>
字可寳也<lb/>
　　　禊帖<lb/>
此五字不缺本校余舊蔵者無一點一畫不同但余<lb/>
本有尤王二公鍳定真蹟耳<lb/>
　　　又<lb/>
此亦五字不缺本来處甚真近世惟俞松寿老専収<lb/>
禊帖作蘭亭續考余得其五字缺本今傅相魯公見<lb/>
而擊節為䟦三百二十八字始知夀老凡寳三本以<lb/>
其一遺安晚其一遺余晋其一尢佳者後以遺魯公<lb/>
<pb n="KR4d0340_SBCK_110-9a"/>
世傳薛氏子竊定武石以歸始鑱損五字以掩其迹<lb/>
故五字缺本為世重<lb/>
　　　樂毅論<lb/>
此五叚石本與余所藏無卜異但王順伯䟦乃瞻本<lb/>
非真筆也<lb/>
　　　黄庭經<lb/>
此帖冝年少目明者伯紀小余七歲猶能扵鴻𪷟縹<lb/>
渺間望天仙余目力不逮伯紀攬卷茫然<lb/>
　　　遺孝經<lb/>
此碑無書人名氏相傳二王書在京兆府山谷云小<lb/>
<pb n="KR4d0340_SBCK_110-9b"/>
字莫作癡凍蠅楽毅論勝遺教經真確論也歐公謂<lb/>
是唐冩經生所書<lb/>
　　　率更千字文<lb/>
余以家舊本参校余本中裂一痕而首尾全此本尾<lb/>
裂為四當是两處所刋皆可寳玩<lb/>
　　　徐㑹稽題經<lb/>
徐季海書列扵夾漈金石略者三十餘種此碑皆法<lb/>
尤妙在西京<lb/>
　　　懷素草書<lb/>
素師帖如真元九年者凢五十二行比自序帖尤神<lb/>
<pb n="KR4d0340_SBCK_110-10a"/>
妙未知刻於何處當考<lb/>
　　　五季遺墨<lb/>
鄭公見閩王時人及國𥘉人詞翰愛之如此余見鄭<lb/>
公詞翰亦然<lb/>
　　　閲古堂詩刻<lb/>
頃見范公所書伯夷頌今又見自書閱古堂詩以一<lb/>
代元老大臣而作蠅頭小楷端謹如此後有忠献忠<lb/>
定父子二跋盖本朝極盛時也南北隔絶堂存否不<lb/>
可知而况碑乎覧之三嘆<lb/>
　　　坡公石鍾山記<lb/>
<pb n="KR4d0340_SBCK_110-10b"/>
坡公此記議論天下之名言也筆力天下之至文也<lb/>
楷法天下之妙畫也夫水石相摶固有声然非風无<lb/>
以發之䝉叟之言曰是惟無作作則萬竅怒号雖大<lb/>
木之竅穴似鼻似口似耳者皆激謫叱吸呌譹宎咬<lb/>
况山下皆石穴又大石可坐百人空中而多竅其受<lb/>
凮不愈多乎公夜艤舟其所聞其噌吰者又聞其鞺<lb/>
鞳者李似之侍郎云亦嘗於此艤舟止聞其吞吐者<lb/>
疑水仙靳嘈吰鞺鞳之声私扵坡公者余謂䝉叟固<lb/>
云冷風則小和飄風則大和竊意李是夕適值風恬<lb/>
浪静耳余平生閲坡字多矣此卷當爲楷書第一跋<lb/>
<pb n="KR4d0340_SBCK_110-11a"/>
語或以擬樂毅論画賛洛神賦非也惟冨季申樞宻<lb/>
以爲斈徐㑹稽題經得之<lb/>
　　　二蘇公中秋月詩<lb/>
二蘇公彭城中秋月倡和七言可拍謫仙之肩坡五<lb/>
言清䴡者似鮑庾閑雜者似韋桞前人中秋之作多<lb/>
矣至此一洗萬古而空之詩既高妙行書又妙絶一<lb/>
世諸家所収坡帖皆在下風子善其深藏之十五城<lb/>
勿易也吳才老猶以二公所用韻平仄反切爲疑前人<lb/>
亦以此議昌㴝公才老以字斈名家未勉爲沈約四<lb/>
声束縛余謂韓蘇　大儒也語出流傳入人肝䐷萬<lb/>
<pb n="KR4d0340_SBCK_110-11b"/>
世珍誦豈若塲屋舉人規規然檢禮部韻略惟恐其<lb/>
不合格乎<lb/>
　　緫䟦<lb/>
端平甲午文忠真公師閩余黍議幙故尚書郎鄭君<lb/>
伯昌主管機冝其年真公召余與伯昌相率祖餞六<lb/>
月六日也小舟熱如炊甑伯昌與真公子仁夫各出<lb/>
篋中書画俾余鍳定余非慱識者二人更迭旁譟余<lb/>
伏艎板操觚半日間了数十軸真公見之稱善後两<lb/>
家宝藏者皆為六丁取去惟䟦語留余集中耳伯昌<lb/>
仙去十年而子善通守吾州一日又出法帖六册古<lb/>
<pb n="KR4d0340_SBCK_110-12a"/>
石刻八軸五季遺墨一軸閲古堂詩一軸坡公中秋<lb/>
月唱和詩一軸題跋一軸坡公石鍾山記一軸題跋<lb/>
一軸欲余着語追念往歲舟中作跋甚敏今留子善<lb/>
卷帙累月老病畏寒不能渉筆此三数日稍暄和始<lb/>
坐書案每卷各附管見又為㧾叙以系焉於是余年<lb/>
七十八距甲午三十有年矣<lb/>
　　　慈濟籖<lb/>
以易卦訓釋籖意舊惟霍山如此今莆漳妃真人二祠<lb/>
之籖亦然雖其辭出於箕筆然隨叩輟應豈易道廣<lb/>
大仙聖亦不能外歟余謂鬼道幽隂肸蠁有灵驚動<lb/>
<pb n="KR4d0340_SBCK_110-12b"/>
禍福人者能之仙道玄妙変化无方非功行圓滿者<lb/>
不能至世傳孫思邈至今為地仙真人平生探丸起<lb/>
人死多矣蝉蜕之後人有感竒疾危證命在頃刻者<lb/>
辦薌扶輿搏頰祈哀或立愈或經昔或数日皆弃杖<lb/>
歩歸始惟閩人奉事今香火徧江淛豈非與峨嵋山<lb/>
中黄𥜗叟皆以活人之功度世乎自文王孔子皆以<lb/>
易占然則以卦釋籖雖箕筆也亦真人意也真人祠<lb/>
里中非一所余所書者在擷陽塘蕭氏太學平校生<lb/>
桂發家其大父老人皆厖厚長者<lb/>
　　　鄭子善絳帖<lb/>
<pb n="KR4d0340_SBCK_110-13a"/>
通守鄭君子善示余此帖前後各五卷以余所藏古<lb/>
綘参校無一點一畫互異行数踈密裂刓闊狹處皆<lb/>
合其爲真綘无疑惟晋王廙書余本自　何如以下<lb/>
始裂四行此本自七月十三日以後先裂三行則不<lb/>
可曉豈余本末裂時所印耶惜此本前僅存第六至<lb/>
第十中間十卷羽化以古帖寸紙可宝况十卷乎<lb/>
　　　顔權縣福清詩卷<lb/>
昔有厭苦其縣令嘲其推不去者顔君数月假令耳<lb/>
輿人誦之如此士大夫歌詠之如此其去也又慕恋<lb/>
之如此使君真得百里之地賦三年之政其所立豈<lb/>
<pb n="KR4d0340_SBCK_110-13b"/>
下於子游子賤哉卷中人皆是邦之勝士中朝之名<lb/>
流而竹溪東澗二賢余執友也翰墨精妙覺我形穢<lb/>
　　　朱文公書一軒二字<lb/>
敬則方君以一名軒舊矣余為作一軒詩亦十餘年<lb/>
矣人兩端首尾君持定見人多歧亡羊君遵大路可<lb/>
謂深於主一者猶慊然若吾斯未之能信一旦得文<lb/>
公所書一軒兩字喜不自勝匱藏緹襲且扁之楣間<lb/>
按文公此字為屏山家子弟作後歸于文公長孫鉅<lb/>
鉅以遺番易洪某今為敬則所得劉氏洪氏守䕶不<lb/>
謹以至流落敬則得之如獲照乗珠連城璧如武夷<lb/>
<pb n="KR4d0340_SBCK_110-14a"/>
精舍親付授者豈非主一之學當然乎文公書滿矣<lb/>
下余年八秩讀之未匝竊以為玩文公之翰墨不若<lb/>
味文公之論著敬則富春秋眼如月其益勉之無若<lb/>
宋人然宋公有拾遺契而喜曰吾富有日矣<lb/>
　　　通首座手書二經<lb/>
楞嚴經十册法華經七册通首座追嚴其親刺血所<lb/>
書世目浮屠為出家児賢沙黃檗兩尊宿親母疾餧<lb/>
不与粥藥其徒夸傳之曰吾教然也列子謂夷人有<lb/>
大父死負其大母而棄之曰鬼母不可共處以兩尊<lb/>
宿之事觀之禦㓂豈寓言哉儒者以不毀傷髪膚<lb/>
<pb n="KR4d0340_SBCK_110-14b"/>
為孝然唐人元魯山李元賓皆嘗以臂指血繪像書<lb/>
經不害其賢瞿曇已㓕度猶現空中為母説法目連<lb/>
設盂蘭盆供其母由餓鬼道生人天通書二經計出<lb/>
血𢾗斗功德大於設盂蘭盆此念法時其母生忉利<lb/>
天必矣<hi>髙端禮詩卷</hi>
自昔名公卿嗜竹者無如李文饒至於問竹平安然<lb/>
當軸八年窮富極貴隴右語烏日南名花日接于目<lb/>
竹之安否不及問矣名流勝士嗜竹者无如王子猷<lb/>
雖借宅亦種此君及蘭亭之集同㳺九十人皆為茂<lb/>
<pb n="KR4d0340_SBCK_110-15a"/>
林脩竹賦詩子猷二詩差不逮其父兄豈非竹自竹<lb/>
人自人詩自詩了无交渉耶高君以竹名屋諸公皆<lb/>
為着語余亦隨喜君曰是詠竹屋爾余嘗有行卷君<lb/>
忘之歟余取而反覆紬繹乃知君苦吟而精思者昔<lb/>
和靖詠梅萬口膾炙王郊大夫詠竹或者忍咲不住<lb/>
君卷中未有為竹而發者試俲和靖冥搜一二聯以<lb/>
發葉余可乎夫嗜竹固予之所奇嗜詩尤余之所敬<lb/>
姑書此於君温卷之末<lb/>
　　　江咨龍註梅百詠<lb/>
昔為梅百詠和者十餘人如袁相子趙克勤方蒙仲<lb/>
<pb n="KR4d0340_SBCK_110-15b"/>
王景長皆已物故存者各離群索居忽得漳浦江君<lb/>
咨龍所註梅百詠余讀書有限聞見不廣今日所作<lb/>
明日覧之已如隔世君相去千里未嘗欵接緒言乃<lb/>
能逐句逐字箋其所本凡余意所欲言而辭不能發<lb/>
者往往中其微隱若筆研素交者獨不記問精愽之<lb/>
不可及也憶使江東時作五言詠史絶句二百首游<lb/>
丞相愛之置書笈中雖入省以自隨書謂余曰每篇<lb/>
雖二十言實一篇好論宜令子弟註出處板行然余<lb/>
子弟竟未暇爲君与余風馬牛不相及雇屑爲余箋<lb/>
詩有前軰服善之風無近人爭名之意其賢尤可<hi>尚也</hi>
<pb n="KR4d0340_SBCK_110-16a"/>
　　　徐氏習射括要<lb/>
本朝文治通天下士罕讀兵書戦䇿射又特兵家之<lb/>
一藝精之者少昔夫子射於矍相之圃觀者如堵門<lb/>
人記夫子弋不射宿則夫子固工於射者謂藝成而<lb/>
下吾未之信也搃戎信安徐侯出其先大夫子源習<lb/>
射括要一書盖子源旣以右科發身又爲書以傳其<lb/>
子及其里之俊秀其言曰射以体法爲先体法善雖<lb/>
不中不逺不易之論也先朝名臣惟陳公堯咨自号<lb/>
小由基由知制誥鎮荆南母問郡政公以射對母曰<lb/>
汝父教汝忠孝奈何矜一夫之技乎怒而杖之金魚<lb/>
<pb n="KR4d0340_SBCK_110-16b"/>
墜地二事政相反余謂陳母怒乎子善射乎世也徐<lb/>
父教子習射多事之世也皆是也他日奪弓射胡免<lb/>
一矢斃撻覧者非侯其誰<lb/>
　　　龍溪蔡徳容道院<lb/>
古良醫如岐伯雷公如緩如和如長桒君如公乗陽<lb/>
慶如淳于意如華佗技雖高身殁則已惟扁鵲葬湯<lb/>
隂相傳墓上土可療病禱之有得小丸如丹薬太史<lb/>
公謂至今天下言脉者由扁鵲豈非活人功大身後<lb/>
灵異有不可泯歟㫫佑真人起白焦醫術妙一世能<lb/>
於鬼手中奪人命旣仙去人事之如生始惟漳泉二<lb/>
<pb n="KR4d0340_SBCK_110-17a"/>
州尊信今庙貌徧湖廣江浙矣龍溪蔡君徳容奉香<lb/>
火尤謹真人䧏焉密傳符呪蔡素修方及得神授益<lb/>
自信然顓以捄危厄起膏盲未嘗問賄謝余每謂叢<lb/>
祠滿天下小者希勺酒獨號之荐大者受萬年之饗<lb/>
真人則異於是生不葷茹死不血食挹澗泉擷溪毛<lb/>
而來瘍者失痛痿者郤扶而去之固黻冕食万羊者<lb/>
之所愧也前軰詠市毉云左手檢方右雇金兩手雖<lb/>
殊均劔㦸蔡君則異於是富者至予之薬貧者至<lb/>
亦予之薬固両手均劔㦸者之所愧也乃題其贈卷<lb/>
而歸之<lb/>
<pb n="KR4d0340_SBCK_110-17b"/>
　　　徐縂管詩卷<hi>汝乙</hi>
元祐間最爲本朝文章盛時荐之于郊廟刻之于金<lb/>
石𬒳之於歌絃者何其衆也惟賀方回劉季孫不縁<lb/>
師友頡頏其間雖坡谷亦深嘉屡歎所謂豪傑奮興<lb/>
者耶其後有劉翰武子潘檉徳乆尤爲項平菴葉水<lb/>
心賞重此四人警聨快句余少傳誦老猶記憶搃戎<lb/>
徐侯詩律可與四人方駕雇今世无好詩者又侯出<lb/>
稍晚前不及坡谷後不及平庵水心余雖好之而老<lb/>
病得謝雖欲効見素誦少陵之佳句摩誥荐浩然於<lb/>
明主不可得已<lb/>
<pb n="KR4d0340_SBCK_110-18a"/>
　　　莊龍溪民謡<lb/>
昔孔門論政曰朞月可也三年有成子産治鄭輿人<lb/>
始而怨之三年然後從而歌之近世張乖崕亦有只<lb/>
一箇信字三年做方成之論温陵莊君謙父宰龍溪<lb/>
僅五月而去而邑之寄公若士若民皆詠歌歎美之<lb/>
或彚成編帙以示余今之邑以三考為任君之去非<lb/>
有飛語中傷亦無吏議督責直以守將不相知不忍<lb/>
奉行急符以厲民寕懷檄而去余雖不詳君之縣譜<lb/>
而聞其去就大致如此固士民之所以翕然詠歌歎<lb/>
美者欤君去郡政益暴急歳餘畬禍作矣守將為公<lb/>
<pb n="KR4d0340_SBCK_110-18b"/>
論所繩間廢君盛年壯志强為善而已它日所至<lb/>
詎可量哉<lb/>
　　　柯豈文近詩<lb/>
曩為豈文跋詩謂抱甕翁詩稍难深故老死不遇豈<lb/>
文語差易直而瀏亮必㫫融於世日往月來豈文竟<lb/>
亦未脫白余得其近詩其易直瀏亮不减於昔然顔<lb/>
髪蒼皤不異於乃翁奉對南廊時矣唐人或以一聯<lb/>
半句遇合豈文父子再世為詩何至千百首然上不<lb/>
使之和薫風微凉之句次不使之吟着花走馬之詩<lb/>
而專發於萤雪佔畢之間豈文何負於詩而詩誤豈<lb/>
<pb n="KR4d0340_SBCK_110-19a"/>
文至此哉子美云吾祖詩冠古盖審言唐𥘉詩人與<lb/>
其子閑俱不顯至甫始為詩家大宗師故又書此以<lb/>
勉豈文之子<lb/>
　　　福清黄尉字説<lb/>
玉融少府黄君名梓父命之也字順父族父止堂命<lb/>
之也余不及識君之尊府君然與止堂事西山先生<lb/>
之同門也事理宗皇帝同両省也凡止堂昔與余<lb/>
一言一話誦之終身順父親受止堂耳提面命芳洲<lb/>
雖鄉丈人行而勸順父母改字非余之所知也夫字<lb/>
所以敬其名也敬字説所以敬其字也字可改名亦<lb/>
<pb n="KR4d0340_SBCK_110-19b"/>
可改矣然則止堂説將委之草莾乎吾聞順父涖<lb/>
官邑人自為清尉其大節甚似止堂故書此附于字<lb/>
説之後<hi>芳洲謂黄太傳子火</hi>
　　　竹溪所藏方次雲與夾漈帖<lb/>
昔聞之林井伯孔𥘉平諸老能言麟臺方公給札時<lb/>
院吏先送䇿題郤之曰何待我之淺也發策者遂以<lb/>
三國六朝形勢戦守為問廋辭僻事若傲以所不知<lb/>
者公一揮六千字條列縷析如響荅声凢陳壽王隐<lb/>
孫盛習鑿齒沈約魏収諸書所載無毫粟漏失學士<lb/>
大夫讀之失驚入舘未幾而去性高尤惟友夾漈善<lb/>
<pb n="KR4d0340_SBCK_110-20a"/>
文軒今遺文惟詩卷又律賦一馬渡江五龍夾日之<lb/>
聨見於夷堅志素妙心畫今大字惟存祥應廟三字<lb/>
行草惟竹溪所蔵此帖有二王筆意以公精博眼空<lb/>
四海而猶約艾軒相聚盡借夾漈新書讀之前軰尚<lb/>
友服善如此然則謂公恃材傲物不容于館閣者非<lb/>
篤論也公子景嚴有父風趙介庵徳莊以子妻之景<lb/>
嚴死其後遂衰咸淳乙丑九月與竹溪㑹于海月堂<lb/>
竊觀墨本因題其後<lb/>
　　　恭跋<lb/>
　　穆陵宸翰<lb/>
<pb n="KR4d0340_SBCK_110-20b"/>
臣克莊與臣希逸俱事先帝相先後為詞臣然再同<lb/>
朝皆不甚乆一出一入若燕鴻相避者臣旣告老希<lb/>
逸亦奉祠乃示臣以先帝与故相忠定鄭公商確希<lb/>
逸除目宸翰一幅凡五十八字首曰本欲召用而大<lb/>
臣有抑之者大臣謂范左相初鄭公屡荐希逸玉音<lb/>
諭令上封希逸耻自鬻固辭鄭公以聞帝曰觀此一<lb/>
節志趣可嘉為之喜而不寝又曰翌早當朌召試之<lb/>
命世徒羡希逸以文采動人主而不知其以恬退簡<lb/>
聖知雖臣亦不知之及詔開資善擢希逸内講臣在<lb/>
後省已書黄矣俄格不下萡聞希逸自以閩音未改<lb/>
<pb n="KR4d0340_SBCK_110-21a"/>
固辞其視荣利每如此臣扣希逸此宸翰何以在君<lb/>
家曰鄭公以遺我今以公回奏但勒于石臣捧讀<lb/>
而感慨曰聖哉　先帝之覌人也士有志趣則曰為<lb/>
之喜而不寐賢哉鄭公之愛材也士辭竉利則曰其<lb/>
陳誼甚高臣不敢強他人得主相片語鮮不夸示得<lb/>
意扵人希逸深藏二十年垂老始以示友朌試之上<lb/>
漏一召字希逸晚侍緝熈䄂進帝𥙷足之遂刋為二<lb/>
本烏虖瑶池之駿鼎胡之龍逺矣臣與臣希逸今皆<lb/>
白首攀髯无路惟抱畴昔所賜羲画堯章相對慟絶<lb/>
爾昔人以郭隗不殉昭王為負心噫受人千金而世<lb/>
<pb n="KR4d0340_SBCK_110-21b"/>
責望之如此　先帝扵二詞臣長飬成就豈不失扵千<lb/>
金之賜哉詩不云乎欲報之得昊天罔極咸淳乙丑<lb/>
九月　日具位臣劉克荘㳟跋<lb/>
　　㳟䟦<lb/>
　　　昭陵飛帛書<lb/>
臣㳟惟仁宗皇帝㳟儉恬澹無他嗜好嘗飛帛書國<lb/>
泰民安四大字後題慶歴六年五月二十一日賜羙<lb/>
人張氏書家以飛帛為难自唐太宗後惟仁宗筆法<lb/>
尤精妙臣以國史考之我朝自建隆淳化至　景<lb/>
徳車書混同方内乂安然遼夏猶為邊患至　慶<lb/>
<pb n="KR4d0340_SBCK_110-22a"/>
歴五六年間始朌歴子夏曩霄始遣使賀　乹元莭<lb/>
契丹始献九龍車二虜欵塞天下全盛前代人主撫<lb/>
昇平萌侈汰或喜䌓声或自度曲其隆儒古文者不<lb/>
過召相如奏大人賦李白作清平調而已仁宗於早<lb/>
朝晏罷嬪御滿前之際乃屏去玉遂羯鼓㳺戯翰墨<lb/>
一則曰囯二則曰民真堯舜用心也庙號曰仁不亦<lb/>
宜乎宸奎流落今為丞直郎福建路提點刑獄司幹<lb/>
辨公事臣張果寳藏咸淳二年寒食日具位臣劉克<lb/>
荘拜手稽首謹書<lb/>
　　　黃貢士詩卷<lb/>
<pb n="KR4d0340_SBCK_110-22b"/>
自元祐間天下皆稱蘇黄亦曰坡谷稱子由曰少公<lb/>
叔黨曰小坡惟蘇黃之名与韓桞李杜等盛矣哉谷<lb/>
雖罹黨禍及思陵再造尤重其詞翰不幸子相無禄<lb/>
猶擢其甥執政至茂陵而谷之後益蕃子邁子耕皆<lb/>
㫫融伯庸尤貴重名克昌者最後出爲一時名公所<lb/>
稱示余甲槀丙槀春風雜詠過秦詩各一帖字其名<lb/>
曰紹谷名其集曰後谷昔宋齊丘一字超回或曰足<lb/>
下齊大聖以爲名超亜聖以爲字君得無似之乎余<lb/>
曰斈者儗孔顔僣也孫不紹祖宗當紹何人哉及讀<lb/>
其詩驚曰甲槀已有鼻祖熈豊氣骨丙槀而後則漸<lb/>
<pb n="KR4d0340_SBCK_110-23a"/>
入元祐建中璄界使加以年鋟鋟近黔冝晚筆矣謂<lb/>
之紹谷可也後谷亦可也抑少陵有云吾祖師冠古<lb/>
有云詩是吾家事其尊祖至矣然陵少實兼風雅騷<lb/>
選隋唐衆体非不欲放他姓人社家君卷中有不經<lb/>
人道語似王令有抑揚頓挫語似小刑不専作元和<lb/>
脚也覧者當以余為智言<lb/>
　　　傅渚詩卷<lb/>
亡友王<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>軒天下雋人也其文字膾炙萬口其論諫<lb/>
雷霆一世雖偶然引筆行墨為古風近体单辭半簡<lb/>
皆清㧞鉅䴡有一種風骨友朋争蔵去為寶自斯人<lb/>
<pb n="KR4d0340_SBCK_110-23b"/>
仙去吾無與語者傳君渚字子淵贄余詩一帙大篇<lb/>
能演而伸短章能反之約余覧而異之物色其人或<lb/>
曰是曜軒邑子也諸生也雖風骨未及師其意度軒<lb/>
豁固也若栢大司馬之似劉司空也然國家設三埸<lb/>
㧞士士謂程文為本經他論著為外學曜軒由甲科<lb/>
郎擢瀛洲學士以程文不以詩也未知君程文何如<lb/>
爾或曰君扵埸屋之技尤工不發則已發必中鵠余<lb/>
曰君外學如此本經又如此勉之他日為曜軒争氣<lb/>
非君而誰<lb/>
　　　鄭南㤙家陳復齋遺墨<lb/>
<pb n="KR4d0340_SBCK_110-24a"/>
復齋陳公早以楷法擅名晚稍縱筆余叩其㫖公曰<lb/>
吾老矣豈能長寄率更籬落下哉故凡與人書䟽行<lb/>
草尤妙有二王筆意此一卷乃與故檢院鄭使君韓<lb/>
思忱者公宰安溪扵邑士中得史君而友之相與講<lb/>
學析理多絫数十百言少三数行其論皆拆衷聖賢<lb/>
㩀依名節扵仕止之際尤嚴曰若都不得志有去而<lb/>
已史君誦之終身又彚其平生往還翰墨為大帙寶<lb/>
藏之史君僅牧恩平方召用而先去今學者推為復<lb/>
齋高第莆少府必中史君子也出以示余余亦復齋<lb/>
所厚憶赴靖安簿仪真督郵江淮閫幕公大書三序<lb/>
<pb n="KR4d0340_SBCK_110-24b"/>
相餞或為余書碑板歌詩他尺牘滿篋余曩不知爱<lb/>
惜往往為人取去晚始収拾則存者无幾矣因記公<lb/>
𥘉殁竹隐諌議傅公謂二子都官少卿曰師復遺墨<lb/>
可裒集為卷傅公名輩先於公而重其心畫如此若<lb/>
余者非特有愧扵傅公亦有愧於史君父子也<lb/>
後村先生大全集卷之一百一十<lb/>
</p>
<p>
</p>
  </div>
</body>
</text>
</TEI>
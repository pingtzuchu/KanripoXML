<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_015-1a"/>
後村先生大全集卷第十五<lb/>
　詩<lb/>
　　雜詠一百首<lb/>
　　　毛遂<lb/>
兩國爭衡際諸君袖手觀羣然着珠履誰肯捧銅盤<lb/>
　　　荆軻<lb/>
把袖謀㡬售開圖計忽窮空遺千古恨不中祖龍胷<lb/>
　　　項羽<lb/>
頓無英霸氣尚有婦兒仁聞漢購吾首持將贈故人<lb/>
　　　陳勝<lb/>
<pb n="KR4d0340_SBCK_015-1b"/>
辛苦傭耕久飢寒讁戍餘竟令秦失鹿首為漢敺魚<lb/>
　　　博浪壮士<lb/>
殿上俄流血沙中竟脱身乃知燕刺客有媿漢謀臣<lb/>
　　　朱家<lb/>
貴不見渠面危曽活爾身柰何施一飰便責翳桑人<lb/>
　　　田横<lb/>
南面稱孤貴西京謁帝卑誰知如李宻更望一台司<lb/>
　　　劇孟<lb/>
向令從七國是自列陪臣太尉空稱賞非知劇孟人<lb/>
　　　孫䇿<lb/>
<pb n="KR4d0340_SBCK_015-2a"/>
魚服俄離網龍泉忽缺鋩却将江左業分付紫髯郎<lb/>
　　　周戴<lb/>
戴昔刼名士周甞暴里人少年一蕩子晚歲兩忠臣<lb/>
　　　　右十豪<lb/>
　　　鬼谷子<lb/>
遺書今羽化傳者匪真書此老縱横祖儀秦得緒餘<lb/>
　　　二衍<lb/>
雖以賓師待幾於妾婦然不羞君割地謾對客談天<lb/>
　　　韓非<lb/>
韓子流于惨𣆀書妙造㣲百年同一傳誰是復誰非<lb/>
<pb n="KR4d0340_SBCK_015-2b"/>
　　　荘子<lb/>
夸大帝傳由形容跖侮邱僅饒𣆀禦冦共載一虚舟<lb/>
　　　侯嬴<lb/>
白髮夷門老能興晉鄙師王曽備它盜不備魏如姬<lb/>
　　　范雎<lb/>
不待精神契惟慿頰舌求暮年薦燕客差勝似穣侯<lb/>
　　　蘇秦<lb/>
常產常心論平生不謂然晚知蘇李子佩印為無由<lb/>
　　　田光<lb/>
北面老先生人閒亊飽更不聞求楽氏但見薦荆卿<lb/>
<pb n="KR4d0340_SBCK_015-3a"/>
　　　茅蕉<lb/>
蕉子如天膽秦王似屋嗔如何刀机上活得解衣人<lb/>
　　　蒯通<lb/>
酈生方横死蒯徹亦陽狂設不逢劉季同趨一鼎湯<lb/>
　　　　右十辯<lb/>
　　　墨翟<lb/>
墨子城無恙公輸械有窮要湏能壁立未可恃梯攻<lb/>
　　　樗里子<lb/>
石馬殘陵下金鳬出藏中誰云樗里子卜墓近秦宫<lb/>
　　　陳平<lb/>
<pb n="KR4d0340_SBCK_015-3b"/>
巧言愚冐頓厚賂餌閼氏秘計言之醜剛云世莫知<lb/>
　　　鼂錯<lb/>
危<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>知不免削椘慮空長東市哀朝服西京號智嚢<lb/>
　　　楊修<lb/>
老賊有肝鬲多為德祖窺誰令預筹亊更與共觀碑<lb/>
　　　倉舒<lb/>
全活嚙鞍吏平章秤象船丕乎真有幸舒也竟無年<lb/>
　　　荀彧<lb/>
殺身明逆順濡足救危亡未必荀文若甘為操子房<lb/>
　　　劉備<lb/>
<pb n="KR4d0340_SBCK_015-4a"/>
華容蘆荻裏一炬可無遺歎息劉元穗平生見事遲<lb/>
　　　杜預<lb/>
南征滿腹智實似小免癡漢水有涸日沉碑無出時<lb/>
　　　李衛公<lb/>
肘後臣非靳胷中彼未純乃知兵妙處不可妄傳人<lb/>
　　　　右十智<lb/>
　　　韓起<lb/>
帶從内府頒枕出古陵間却笑韓宣子區區愛一環<lb/>
　　　富平侯<lb/>
童作夫人訪藏錢百萬多不知三篋内還記舊書麽<lb/>
<pb n="KR4d0340_SBCK_015-4b"/>
　　　董卓<lb/>
虎視無強對鴟張有篡心可憐腹裏燭不照塢中金<lb/>
　　　王戎<lb/>
惜李常鑚核啇財自執筹如何嵇阮輩放入竹林逰<lb/>
　　　石崇<lb/>
金谷觸豪友珠樓擁艷姬南交來處悖東市悔何追<lb/>
　　　祖珽<lb/>
左氏譏懷璧楊公却䄂金安知機巧者藏得叵羅深<lb/>
　　　張説<lb/>
玉檢匪頒隆珠簾餽遺通更揮諛墓筆褒讚死姚崇<lb/>
<pb n="KR4d0340_SBCK_015-5a"/>
　　　元載<lb/>
三千兩鍾乳八百斛胡椒不悟口中韈猶貪掌上腰<lb/>
　　　杜兼<lb/>
沒有財遺臭生無善可傳向來堆百屋盡是窟郎錢<lb/>
　　　桑維翰<lb/>
五季驕諸鎮終朝易十人使無孔方癖猶是晉名臣<lb/>
　　　　右十貪<lb/>
　　　尹氏<lb/>
棸蹶并番楀今犹唾姓名國人深可畏尹氏更湏平<lb/>
　　　太宰嚭<lb/>
<pb n="KR4d0340_SBCK_015-5b"/>
西子宴姑蘇靈胥賜屬鏤如何居上宰忠越不忠吳<lb/>
　　　吕不韋<lb/>
豫建無長慮旁窺有販心絶嬴由吕相繼馬乃牛金<lb/>
　　　李斯<lb/>
焚餘寕有籍坑後更無儒不解愚劉項翻令二世愚<lb/>
　　　公孫弘<lb/>
極力排舒黯聨翩去不廻惟應刀筆吏時得到翹材<lb/>
　　　孔光<lb/>
倿幸傳呼至師臣傴僂迎暮年靈寿杖幸自可扶行<lb/>
　　　李林甫<lb/>
<pb n="KR4d0340_SBCK_015-6a"/>
二相去留際中原治亂分異時馬上淚遙灑曲江墳<lb/>
　　　盧祀<lb/>
僭僞蟠宫闕忠賢血賊庭相君無喜愠面色只藍青<lb/>
　　　崔昌遐<lb/>
本欲除閹腐安知召冦戎緇郎不為相朱賊得稱雄<lb/>
　　　馮道<lb/>
坐閲數朝主竟為何代人漢官敭厯徧更作虜帥臣<lb/>
　　　　右十險<lb/>
　　　巷伯<lb/>
哆侈何其甚憂傷只自知雖經夫子筆不廢寺人詩<lb/>
<pb n="KR4d0340_SBCK_015-6b"/>
　　　梁邱㩀<lb/>
國漸移田氏人誰悟景公牛山兩行淚㩀與寡人同<lb/>
　　　臧氏<lb/>
嬖與賢分國賢疎嬖在旁未甞無樂克其奈有臧倉<lb/>
　　　景監<lb/>
但見顓朝乆誰知媚竈勤紛紛由嬖進非特一商君<lb/>
　　　趙高<lb/>
歸自沙邱後因專定䇿功國由中府令帝在望夷宮<lb/>
　　　曹騰<lb/>
費亭候在日亂已有萌芽養得螟蛉種猶䏻覆漢家<lb/>
<pb n="KR4d0340_SBCK_015-7a"/>
　　　張譲<lb/>
舉國排閹尹還鄊少弔賓太<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>芻一束全活幾多人<lb/>
　　　高力士<lb/>
五十年間事渾如曉夢餘三郎内南裏何况老家奴<lb/>
　　　仇士良<lb/>
國老辭機宻閹免叩緒餘殷勤傳一訣莫遣上觀書<lb/>
　　　張承業<lb/>
勑使爲唐患忠唐獨有君晚知王自聚悞殺老鹽君<lb/>
　　　　右十嬖<lb/>
　　　神農<lb/>
<pb n="KR4d0340_SBCK_015-7b"/>
盡識葠無毒明知堇有灾安知嘗試者百死百生來<lb/>
　　　素女<lb/>
厥𥘉具形貌固已具隂陽素問無人讀流為采戦方<lb/>
　　　扁鵲<lb/>
疾始于榮衞哀哉不豫謀貪生諱聞死天下幾桓侯<lb/>
　　　醫和<lb/>
夀有可延理醫無不死方扁曽憂骨髓和亦畏膏肓<lb/>
　　　李醘<lb/>
自昔名髙世皆由藝入神未應除扁鵲世上便無人<lb/>
　　　夏無且<lb/>
<pb n="KR4d0340_SBCK_015-8a"/>
秦法嚴堂陛秦兵遶殿廬如何危急際只有一無且<lb/>
　　　華陀<lb/>
古來神異少天下妄庸多文帝能全意曹暪竟殺陀<lb/>
　　　壺公<lb/>
跳入無人見誰知有路通長房非點者草草出壺中<lb/>
　　　陶隱居<lb/>
方差能腊腹學誤至漸襟幸有經文在休于注脚尋<lb/>
　　　韓伯休<lb/>
女子乃知我明朝變姓名可憐逃不宻猶廹詔書行<lb/>
　　　　右十醫<lb/>
<pb n="KR4d0340_SBCK_015-8b"/>
　　　巫咸<lb/>
列書詫知死楚些說招魂尚莫窺壺子安䏻返屈原<lb/>
　　　史蘇<lb/>
繇語幾于䜟流傳信有諸王何謾辛苦易自是占書<lb/>
　　　詹尹<lb/>
魚腹纍臣訣蛾眉衆女仇靈均空發問詹尹若爲酬<lb/>
　　　季主<lb/>
米賈兩名士芒然立下風信知古賢聖多隱卜醫中<lb/>
　　　洛下<lb/>
巧厯雖千歲先知一日差未能下筭子亦道是占家<lb/>
<pb n="KR4d0340_SBCK_015-9a"/>
　　　嚴君平<lb/>
賣卜夲逃名下簾無市声何如穹壤内知世有君平<lb/>
　　　京房<lb/>
元帝何曽諭京房自此疎區區推卦氣欲撼石中書<lb/>
　　　管輅<lb/>
平叔知幾語疑扵易學通歲朝不相見隔日問三公<lb/>
　　　李淳風<lb/>
逆知生女主預説覆唐宗誤殺五娘子安知在後宫<lb/>
　　　袁天綱<lb/>
似有人推背相傳果是非請君㸔祕記若箇泄天机<lb/>
<pb n="KR4d0340_SBCK_015-9b"/>
　　　　右十卜<lb/>
　　　項槖<lb/>
義理無窮盡雖邱或未知老𣆀與項槖聖豈有常師<lb/>
　　　甘羅<lb/>
函谷非無士登庸乳臭免空令園綺輩頭白不逢時<lb/>
　　　外黄兒<lb/>
子羽力扛鼎諸侯屈膝臣能從小免語盡活一城人<lb/>
　　　終童<lb/>
武帝有荒志終童無逺謀長纓自繫耳莫繫越王頭<lb/>
　　　童烏<lb/>
<pb n="KR4d0340_SBCK_015-10a"/>
擊蒙鑿帝竅躐等草玄經混沌死七日童烏夭九齡<lb/>
　　　荀陳<lb/>
彧作操謀士羣為丕上公暮年翻有愧膝上與車中<lb/>
　　　孔融子<lb/>
二穉吁何罪冤猶在史書老暪渾忘却只記哭倉舒<lb/>
　　　通子<lb/>
但愛梨并栗不傳琴與書乃翁莫惆悵它日舉藍輿<lb/>
　　　阿宜<lb/>
牧有諄諄誨宜無赫赫声假令如叔父一世得狂名<lb/>
　　　阿買<lb/>
<pb n="KR4d0340_SBCK_015-10b"/>
座上交游廣城南講讀餘如何萬金産只解八分書<lb/>
　　　　右十穉<lb/>
　　　<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>室女<lb/>
舉國聼桓子呼天誄孔邱可憐倚楹女徒為曽君憂<lb/>
　　　東家女<lb/>
神女登徒子㣲詞未必然感㐮通一夢窺玉費三千<lb/>
　　　散花女<lb/>
狡獪疑無幼姝姸復似魔殷勤把花去莫惱病維摩<lb/>
　　　緹萦<lb/>
天子覧書悲肉刑無復施不惟嘉列女亦自活神醫<lb/>
<pb n="KR4d0340_SBCK_015-11a"/>
　　　曹娥<lb/>
穹壌有時敝娥名萬古垂直從彤管筆便到色絲碑<lb/>
　　　阿承女<lb/>
古人重言德初不論傾城切莫傷容鬢犹堪嫁孔明<lb/>
　　　戴良女<lb/>
竹笥并練帔何妨託妾身若逢夫婿問向道乃翁貧<lb/>
　　　木蘭<lb/>
出塞男免勇還郷女子身尚能吞北虜断不慕西鄰<lb/>
　　　投梭女<lb/>
琴挑何曽動梭投未免慙女郎循古礼元不觧清談<lb/>
<pb n="KR4d0340_SBCK_015-11b"/>
　　　靈照<lb/>
首如飛蓬亂家賣漉籬供老漢驚吾女禅機㨗乃翁<lb/>
　　　　右十女<lb/>
後村先生大全集卷第十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_131-1a"/>
後村先生大全集卷之百三十一<lb/>
　書<lb/>
　　　荅翁仲山禮部<lb/>
某伏承寵示新修蜀漢書四册讀之與考亭大㫖合<lb/>
陳同父有此意然所見頗踈岩惟公此書甚精宻某<lb/>
昔聞書之萌芽尚且躍然而喜今覩書成如獲拱璧<lb/>
即欲作数語附卷尾縁有一疑不敢自黙後主不克<lb/>
負荷貶之誠是但自漢至今所以扶持蜀主張蜀非<lb/>
私厚昭烈武候也以其存漢也所以斤絶魏貶抑魏<lb/>
非私要曹氏父子也以其篡漢也方操相漢時人目<lb/>
<pb n="KR4d0340_SBCK_131-1b"/>
爲漢賊亦曰鬼蜮人心公議不可泯沒乆矣禅雖庸<lb/>
騃失國但須有王者作如藝祖之絀削劉鋹李　可<lb/>
也否則秉筆者自用春秋褒貶之例絀削之亦可也<lb/>
操丕父子嘗北面劉氏豈冝加無禮扵髙光之子孫<lb/>
哉今曹氏貶禅爲安樂公史筆因而稱之蒙叟曰竊<lb/>
鈎者誅竊國者爲諸侯諸侯之門而仁義生焉愚謂<lb/>
曹氏加禅此名不足恠史筆如此無乃求仁義扵竊<lb/>
國者之門乎以義起例則書愍懐者當加以劉石所<lb/>
卑之號書出帝者當加以耶律所封之爵與春秋書<lb/>
公在乾候先儒書帝在房陵之說相反區區以爲禅<lb/>
<pb n="KR4d0340_SBCK_131-2a"/>
不克負荷之罪不待加安樂公而後見此乃是書一<lb/>
大議論鄙意未安不免傾倒以求啇㩁儻蒙不以其<lb/>
老誖而辱教詔之幸甚若其它則粹然無可指摘矣<lb/>
　　　與鄭丞相論史<lb/>
某六月𥘉九日昧爽京逓至凖尚書省劄一道備奉<lb/>
宣諭取索某向来已修未成史藁俾之繳進仍具奏<lb/>
聞荒材而為黄旗添牌所尋覔孤臣之辱玉者天語<lb/>
之簡記此皆大丞相興念下客常在懐抱兹因史事<lb/>
拈出姓名示明主之訪求見大臣之汲引某竊塗暮<lb/>
景有此遭際捧拜恩命感極涕零伏念某頃蒙聖上<lb/>
<pb n="KR4d0340_SBCK_131-2b"/>
過采虗名錫第入館本因史事刑之奎畫某雖空踈<lb/>
疇昔有志深願效涓埃扵鈆槧之間附名字扵作帛<lb/>
之末時伯晦侍郎與同館已分撰諸志伯晦先入館<lb/>
所作天文志略成書餘人所作或方起草而改除或<lb/>
末渉筆而去國某之入院為諸賢殿分得地理志區<lb/>
區愚見以為宣靖以来狄禍雖惨炎紹而後版圖如裂<lb/>
如三京两河関陜中間歸疆失地許多大莭目踈略<lb/>
則非直筆詳備則傷國体又如舊志所載城郭山川<lb/>
後来徃徃陵谷易位某遂未敢進草亦未敢扵經筵<lb/>
奏知姑白㳺丞相以此意㳺公太息以瞽言為是某<lb/>
<pb n="KR4d0340_SBCK_131-3a"/>
始有書筒徃復俄皆緹騎佚去章泉詩僕数数見惟未<lb/>
覩大全後又從故右司陶仁父傅澗泉遺藁二老為<lb/>
天下後世所重者以人不以詩然終身栖遁其言議<lb/>
風㫖僅槪見者以其詩存耳僕毎誦其詩則懐其<lb/>
人之不可復見見其門人則敬之見其里人則敬之<lb/>
老病歸田交逰掃迹四方書間不至一旦門有剥啄<lb/>
攝衣出迎盖執事之使也非有巵酒一面之舊而凾<lb/>
書槖詩不逺千里以相發藥且命之曰聞之願一言<lb/>
以自壮若僕向之所施扵二老者僕之賢未至扵二<lb/>
老執事之材十倍扵僕此所以始聞之而驚徐思之<lb/>
<pb n="KR4d0340_SBCK_131-3b"/>
而不知所以措辭也然熱復摘藁乆合江湖士友贄<lb/>
卷数十家並觀覺執事所作如蔡邕状異常人雖欲<lb/>
遁逃自匿不可如孟嘉在廣坐中亦可識超然自有<lb/>
一種風骨甚矣執事之似東家丘也其間用雪巢韻<lb/>
者真似雪巢效誠齋体者真似誠齋雖師二老而参<lb/>
取諸家所謂善學柳下惠者耶僕本空踈加以荒落<lb/>
輙題数語并詩二往求啇榷庻幾它日托盛集以行<lb/>
也飛潜異趣未由簮盍切冀為斯文自愛<lb/>
　　　荅陳卓然書<lb/>
僕與足下可無一日摧舊而華𥚑過門贄卷御袖以<lb/>
<pb n="KR4d0340_SBCK_131-4a"/>
　舉人見主司之禮而施之扵槁項黄馘之病叟足下<lb/>
　扵僕可謂厚矣長牋反復若深自晦匿而有所求借<lb/>
　扵肓聾者豈非過聴虚譽知盛壮之故吾而未所衰<lb/>
　竭之今我乎及讀所作冷風閣賦立意雖髙至扵修<lb/>
　辭之際竊所未喻試與足下啇榷焉離騷為詞賦宗<lb/>
　祖固也然自屈宋没後継而為之者如鵩鳥吊湘子<lb/>
　虚大人長楊二京三都思玄幽通歸田閑居之類雖<lb/>
　名曰賦皆騷之餘也至韓退之恥蹈襲比之盗竊集<lb/>
　中僅有復志感二鳥二賦不類騷體桞子厚有乞巧<lb/>
　罵尸蠱斬曲儿等作十篇託名曰騷然無一字一句<lb/>
<pb n="KR4d0340_SBCK_131-4b"/>
與騷相犯僕甞謂賈馬而下扵騒皆學桞下惠者也<lb/>
惟韓桞庻幾魯男子之學栁下惠者矣足下賦此閣<lb/>
當扵列子書中採至言妙義以發其超出形氣㳺乎<lb/>
物初之意今自首至尾字字句句不離部是辭與韓<lb/>
桞軸異與近世秋聲鳴蟬赤壁黄楼之作亦異與山<lb/>
谷自鑄偉辭之説尤異此僕所未喻也然僕捐書惰<lb/>
學乆矣聞足下師太常洪公其往問焉僕新哭猶子<lb/>
悲惱無聊或足下未行尚謀欵盡<lb/>
　　　　與陳抑齋書<lb/>
比者伏審两朝委質八袠與𢾗耆英十数公孰有<lb/>
<pb n="KR4d0340_SBCK_131-5a"/>
　　　　過本命二十歲曾不数扵綘人竹帛流芳<lb/>
　　属望伏惟慶恩盖昔人云活千人者有封前輩<lb/>
　練夫人全一城而章氏一門貴盛庚寅辛卯間紅<lb/>
　跨州連縣略如漢唐之季扵是明公建旗皷犯矢<lb/>
奪赤子扵虎狼之口所全活者不知其幾千萬億視<lb/>
　千人之少一城之㣲萬倍之矣聖朝恨無可詶之<lb/>
官明公毎有不肯做盡它底之意然則不扶靈夀而<lb/>
健不飲菊泉而夀不金䲧丹穴而富不衮衣繍裳而<lb/>
貴亦天道報施乗除之理然也某素知公下講初度<lb/>
故常年不敢遣俗禮今歲適值磻溪紀年輙課小詞<lb/>
<pb n="KR4d0340_SBCK_131-5b"/>
一闋申献少見門生故吏爵躍善頌之意<lb/>
　　　荅翁仲山吳明輔<lb/>
某辛亥　對以不攻安晩過失爲衆論譏詆端拜受<lb/>
之不敢自　或見教曰子爲詞臣講官日日可論事<lb/>
一對之頃不足深咎當要其終耳某初欲因争職事<lb/>
决去而冷曹無事可争偶進故事略言時弊謂小臣<lb/>
能輕去就雖大事可論大臣能輕去就雖内䧏可執<lb/>
　引杜祁公以諷安晚語同列且請他空這衷坐做<lb/>
杜祁公與某看<hi>聞之山如此</hi>自此毎因故事必進忠規歴歴<lb/>
　　及　草小吏荅詔安晚一夕三簡諭止某不敢<lb/>
<pb n="KR4d0340_SBCK_131-6a"/>
　苟狥以求容又言版曹當用儒臣不可專任能吏安<lb/>
　晚雖益不樂猶欲保全其去而某扵禋後適有一䟽<lb/>
　論山相荷聖上納聞外間聞其直前而不知其論何<lb/>
　事某人不納副封安晚始疑其二扵巳直前十月十三<lb/>
　也逐去䦌十月卄七也盖在列数月本末如此某毎<lb/>
　至相第旅進旅退非更䦨房半客也軄在詞翰非預<lb/>
　其謀畫也本以片文隻字受知非有他繆巧結納也<lb/>
　只識元老未嘗交其子弟也某人自小司成遷左螭<lb/>
　某自大蓬遷右螭安晚之待某如此時賢之責某乃<lb/>
　如彼豈平心之論乎毎某見諸人入未嘗發一言出<lb/>
<pb n="KR4d0340_SBCK_131-6b"/>
　則妄云曾　論事以熱瞞流俗而釣取虚譽心甚鄙<lb/>
　之山相之事是也舊䟽藏之六年近聞其逝謾録本<lb/>
　去執事察僕用心豈懐利而餙詐瞞人以釣譽者哉<lb/>
　某宦情世法已置膜外是身衰病㑹當変㓕毁譽安<lb/>
　在恩怨奚有但使此一種人持論以一時之爱憎為<lb/>
　毁譽而不考察其人之平素則實有耿耿未能平者<lb/>
　　　　荅郷守潘宫教<lb/>
　某官立身有本末入朝無附麗嗚陽一䟽況着痛快<lb/>
　𥿄價為髙請麾而去豈嚴憚黯耶抑欲詳試望之耶<lb/>
　或謂莆難治非也他置勿論如葉監叔嘉范卿仲冶<lb/>
<pb n="KR4d0340_SBCK_131-7a"/>
　至今為人所思皆婺人也如聞田里之論咸謂是邦<lb/>
　不覩儒者之治乆矣将扵閣下乎觀政某雖耄荒敢<lb/>
　不躬率耆老子弟以奉條教豈但有門户丘墓之托<lb/>
　而已某一生坐虚名負累所得毫芒而所䘮丘山六<lb/>
　十再入已誤六十五三入又大誤幸皆不旋踵斥去<lb/>
　今距掛冠僅有一歲已卜首丘治家舍冥心待盡庻<lb/>
　幾全而歸之以從先大夫扵九原爾空村寂寂忽聞<lb/>
　兒童有騎竹馬迎細侯者某衣裳倒顛乆矣猶當扶<lb/>
　憊旅謁旌麾扵道左臨風欣抃之至<lb/>
　　　　荅郷守趙寺丞<lb/>
<pb n="KR4d0340_SBCK_131-7b"/>
唐自天寳至徳以後天下多事民生窮蹙觀察使但<lb/>
知督賦牧守但知剥下而元結陽城相断典州結之<lb/>
言曰追乎且不忍况廼鞭朴之城之言曰撫是心勞<lb/>
催科政拙某聞閣下此来語邦人曰是公亦當今之<lb/>
元結陽城也孰下翹首企踵以觀下車第一義某老<lb/>
矣視世間一無可恋不自意餙巾待盡之際獲為負<lb/>
耒願耕之氓鷦鷯一枝有所棲托引睇前茅云胡不<lb/>
喜舊書<lb/>
　　　荅郷守楊編修<lb/>
晨起軍将打門忽墜書函禮逾情過雖使段干木田<lb/>
<pb n="KR4d0340_SBCK_131-8a"/>
子方之流猶不敢當况若某之庸庸瑣瑣者乎捧讀<lb/>
百過茫然不知所以稱塞抑府公有問某安敢嘿無<lb/>
一言一曰属邑補納之害始縁郡家催科過嚴以最<lb/>
髙之数爲定額属邑計無所出使群吏各捜尋訟事<lb/>
而施伯州犂之手焉不當笞而笞不當圈而圈不當<lb/>
囚而囚十数年于此矣或問縣大夫曰何爲是非曲<lb/>
直之易位也則應曰不如此無以補納也其實郷書<lb/>
乎走弄産稅不用功扵板簿而用功扵補納此弊不<lb/>
革萬物無所吐氣然湏府公視故府公攷舊事鐫去甚<lb/>
髙之類属縣始不得以此籍口矣二曰民間私闘之<lb/>
<pb n="KR4d0340_SBCK_131-8b"/>
害莆之民惇兵脆本無强悍邇来官府姑息小小争<lb/>
関不分曲直而惟黨衆之為畏安坐拱手飬成跳踉<lb/>
呌呼之驕一夫奮躍百夫持挺而趨不特尺籍伍符<lb/>
然也田里之間駸駸有之矣不治私闘此風不止法<lb/>
禁結集豈無深意此二事若甚淺近然目前不可緩<lb/>
者亦無出扵此閣下其留意焉某猶記父老道故侯<lb/>
之賢者林公景良也名<hi>瑑</hi>葉公叔嘉也名<hi>禾</hi>陳公魯<lb/>
叟也名<hi>汶</hi>楼公暘叔也名<hi>昉</hi>問其政事則曰不妄取<lb/>
不妄費耳不動摇僧利耳不為勢家所使耳数君子<lb/>
者無甚髙之論而有無窮之思以閣下視数君子豈<lb/>
<pb n="KR4d0340_SBCK_131-9a"/>
　不優為之乎夫未見顔色而言罪也命之言而不言<lb/>
　亦罪也惟閣下裁之<lb/>
　　　　又<lb/>
　共承一札專城雙旌壓境以倫魁鎮雅俗其民将漸<lb/>
　仁而摩義其士将考徳而問業郡人之喜可知矣某<lb/>
　之喜又可知矣特不敢犯新約束獻書啓耳敢謂尊<lb/>
　謙特賜真染輕身以先匹夫今世豈復有此事哉某<lb/>
　迂闊背時立朝則逐試郡則逐為部刺史則又逐是<lb/>
　䝉叟所謂不祥人而玉川生所謂不唧𠺕鈍　矣然<lb/>
　亦有幸焉昔龎公不見知於劉牧杜陵不見容於嚴<lb/>
<pb n="KR4d0340_SBCK_131-9b"/>
　尹今某也有賢地主為之依歸累世之松楸先人之<lb/>
　田廬皆在仁風教雨披拂渗漉之内矣可不謂之幸<lb/>
　歟<lb/>
　　　　荅李元善侍郎<lb/>
　某自頃放還田里聲銷響絶與世相忘不喜與人交<lb/>
　㳺而扵當世富貴通顯之士尤望而畏之不特是也<lb/>
　其扵當世名譽議論之所宗主者亦甚怕也非謂能<lb/>
　禍福黜陟自家盖已捐書惰學見賢扵已者自然面<lb/>
　發赤而背流汗不若與田夫野叟共治埸圃而話桑<lb/>
　麻耳侍郎晚莭遂与先朝曽子開彭噐資為一流人<lb/>
<pb n="KR4d0340_SBCK_131-10a"/>
<pb n="KR4d0340_SBCK_131-11a"/>
</p>
<p>
後村先生大全集卷之一百三十一<lb/>
</p>
<p>
</p>
  </div>
</body>
</text>
</TEI>
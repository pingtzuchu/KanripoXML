<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_139-1a"/>
後村先生大全集卷之一百三十九<lb/>
　　祭文<lb/>
　　　王留耕叅政<lb/>
本朝名宰如王魏公之貴重曾魯公之老夀當時鮮<lb/>
麗然王公不免陪玉輅之塵曾公亦有蹲鳳池之誚<lb/>
惟魯范二老僅至参與而薨至今名照穹壤王與曾<lb/>
有愧色焉豈天易予人以高位而靳畀人以全節耶<lb/>
公之來也以直道進其去也以直道退雖年位稍亞<lb/>
於王曾而名德欲齊於魯范矣僕老放絀冀公進為<lb/>
甫驚摧梁木之恨俄興埋玉樹之悲蒼黔安仰顛危<lb/>
<pb n="KR4d0340_SBCK_139-1b"/>
孰持自傷殘骸痼病之疾隻雞斗酒之禮後素車白<lb/>
馬之誼虧凛然英爽歆此誄辭<lb/>
　　李用之秘監<lb/>
龜山於京文定於檜初敬終惎倐進俄退督之末相<lb/>
以譎自盖薦三十士徃往名輩公當是時固嘗峩豸<lb/>
居中幾何旋踵升外爾欲為者我不傅㑹我自立者<lb/>
爾焉能凂憶與鉄庵博覧奏對於故𥿄中馳騁千載<lb/>
不着名氏獨現光怪此必洞齊衆伏且駭奈何斯人<lb/>
留落嶺海彰施藻火被之巖瀨戞擊金石散為竽籟<lb/>
挑抉蟲魚形諸箋解家有論著因無華采士為時惜<lb/>
<pb n="KR4d0340_SBCK_139-2a"/>
年不公待嗚呼疾病則亂魏傁昏憒歲晚語謬謝傅<lb/>
殂背公将易簀遺偈痛快譬之虚空豈有成壞我嘗<lb/>
評公精博英邁詩學卜衛文律崔蔡自昔黨議為縉<lb/>
紳害知我罪我以俟萬代嗟同門生凋零誰在執别<lb/>
銷黯聞訃驚瞶老語諄譫聊冩悲慨<lb/>
　　林元晋武博<lb/>
我嘗三入勸講代言君無一字及於脩門又嘗三點<lb/>
貴權嗔怒人畏傳染君愈親附念我暮齒諒我孤忠<lb/>
饋藥起疾貼書擊蒙衆方排我荆舒楊墨君顧以為<lb/>
卿雲甫白世故輪雲人心塹坑晚欲託君患難死生<lb/>
<pb n="KR4d0340_SBCK_139-2b"/>
昨枉緘題恠非自札酸風吹訃白日永訣西山之門<lb/>
存者幾人又弱一个莫贖百身嗚呼學可謀斷僅教<lb/>
胄子才可董統乃牧斗壘得祿幾何閑輙數朞寄巢<lb/>
蕭寺大輙隨之彼何人哉耆厖烜赫其間分劑於君<lb/>
獨嗇祝釐不飽營棲未遷君則往矣家尤蕭然始翁<lb/>
謫殁負骨歸窆後師夢殿守死不畔君昔徇義勇不<lb/>
可當今誰䘏孤誰來訃䘮卜用何山葬以曷日禮有<lb/>
匍匐老無筋力誄不盡哀哭不成聲英爽如生豈隔<lb/>
幽明<lb/>
　　惠州弟<lb/>
<pb n="KR4d0340_SBCK_139-3a"/>
烏乎吾翁将終念子稚齒執手謂余以是累爾悲哉<lb/>
斯言琅琅在耳四十年間逢坎屢止子榮子悴余憂<lb/>
余喜邑最朝蹪方騖華軌洊剖虎符亦服龜紫皆辭<lb/>
阻脩願奉甘㫖議廳氷冷曰此足矣其事魏國孝謹<lb/>
終始服勤菽水竭力滫髓戊申之冬變遭陟屺余衰<lb/>
且毁瘠固其理子胡為哉鬚髪如此親朋皆恠少余<lb/>
一紀如子至性可傳圖史烏乎道山之招余不欲起<lb/>
余昔杜牧求郡養顗既竭光範為子干壘羅浮之麾<lb/>
相乃啟擬子之為邦朞月而巳玉雪自潔嵐瘴一洗<lb/>
供帳簡省觴豆薄菲皆曰吾侯崇儉惡侈郡有泉粟<lb/>
<pb n="KR4d0340_SBCK_139-3b"/>
家無苞篚皆曰吾侯勤民約己自南來者有譽無訿<lb/>
宿昔剥塜安書盈𥿄曽不旋踵忽以訃至二息甚孝<lb/>
靈明一點如月在水烏乎處和内包衆美所踐平實<lb/>
不為卓詭恭兄友弟尤敬孀娣天禍吾家析余同體<lb/>
九年之内連奪二季子健如虎溘先若彼余縮如蝸<lb/>
視䕃能幾族姻㑹哭謀子後事訓勉二息無徒哀毁<lb/>
一䕶輀車一奉靈几常日家集大白酌子今子安往<lb/>
酒覆於地<lb/>
　　鄭元樞<lb/>
亡友行之嘉定校郎約我見公道山堂後端平初佐<lb/>
<pb n="KR4d0340_SBCK_139-4a"/>
幕福唐奉公從客履道之妨俄而公入徑升廟廊我<lb/>
忝樞椽朝夕公傍志念休休誨言琅琅衆擠寛饒公<lb/>
雪孝章誦言於朝以袁易漳两揆再免公獨贊㐮爰<lb/>
立之拜非公孰當有豸其冠素出門墻遂借座主發<lb/>
其風霜普歐公客比陸氏庄射羿之嘆尚未能忘公<lb/>
頓首言此臣素剛况其所言中臣膏肓如公徳度實<lb/>
不可量既<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>機務還笏蹇裳東山棋塵午橋詠觴千<lb/>
贄之來倒屣迎將一食之甘與客剖嘗垂二十年富<lb/>
貴夀康爛然長庚暁出東方公友西方公師紫陽彼<lb/>
矯矯者自許膺滂公不立異安行乎常彼牛李朋互<lb/>
<pb n="KR4d0340_SBCK_139-4b"/>
相居藏公不爲黨見善則揚昔涑水公相業煌煌程<lb/>
子獨思韓富已亡烏乎悲夫此言深長孰平如秤孰<lb/>
大包荒天不慤遺頽山壤梁我晚擯絀世尤炎凉惟<lb/>
公念舊書題盈箱此徃荔丹彼來橙黄公薨我病不<lb/>
能哭表緘辤洩哀歆此瓣香<lb/>
　　林母王宜人<lb/>
昔錢母見其子擢髙第矣子掌帝制已不及見歐母<lb/>
見其子之歴貴仕矣孫踵世科廼在身後夫人及見<lb/>
竹溪内爲詞臣外爲州牧部使者又見民嘗繼登黄<lb/>
甲綵衣板輿左右娛侍凉臺燠館起居便安其福徳<lb/>
<pb n="KR4d0340_SBCK_139-5a"/>
加於錢歐二母一等矣九袠而蜕復何憾歟昔我陟<lb/>
屺雙旌吊廬北風吹訃心折涕濡豈無蒼頭可御素<lb/>
車病卧一榻塊如囚拘先命賎息徃酹束芻<lb/>
　　趙虚齋端明<lb/>
才非果難難於全媺勝流高虚下調麄鄙公則異是<lb/>
體用兼該以理揆事以德勝才磔㓂破樵郡化焦土<lb/>
公握兩拳禦萬豺虎鄞　反側公往建牙宥脅梟畔<lb/>
肅然無譁公甚柔懦公不嚴酷惟亷惟恕群狡　服<lb/>
入　金狨出佩玉麟王曰遄㱕余無親臣延和已見<lb/>
　　　事其斂民怨木妖國敝發明節卦規切斜封<lb/>
<pb n="KR4d0340_SBCK_139-5b"/>
公　造滕天為改容流傳萬口照映千載謂余不信<lb/>
有　在凢今公卿貴則捐書公老愈勤甚於癯儒<lb/>
易通一書開闢未有不知公者曰異洛叟既徹乙覧<lb/>
黙契宸衷此于伊川未嘗不同造物所斳非權與位<lb/>
　於學識獨不輕卑公所造詣通元入妙非惟人娼<lb/>
亦恐天嗔昨賀蒲輪勸堅鐡壁必獲不已廹而再出<lb/>
當世要務不宜三緘皃女恩怨姑寘勿談答書繫節<lb/>
　真　我傳間開歲稍親藥裹心謂微恙不為深灾<lb/>
方作箋諗廼以訃來嗚呼幹方之略元凱叔子尋微<lb/>
之功康伯輔嗣或者惎公主眷時名今其往矣議論<lb/>
<pb n="KR4d0340_SBCK_139-6a"/>
必平嗚呼少小相於晚尤繾綣人亦有言時非同傳<lb/>
屬纊遺墨何其諄諄宰上之題累吾故人我已七秩<lb/>
公小二歳白首哭公寕非倒置我才雖竭尚可作碑<lb/>
呼公不起孰知我悲<lb/>
　　又掩坎<lb/>
自公之薨交態寖異珠履之客金臺之士往往掉臂<lb/>
去而改事或摘語我世故可畏子獨何為惓惓不置<lb/>
昔者之誄今者之誌深恐時賢併按二罪我瞿然謝<lb/>
戢君厚意固陋之見則異于是昔涑水大書献可之<lb/>
窆姑溪嘗坐忠宣之累志義所激禍福焉避彼區區<lb/>
<pb n="KR4d0340_SBCK_139-6b"/>
者乆已割棄而况畏時賢之怒非烈士之志没亡友<lb/>
之美非直筆之義知我罪我姑静以俟殯宫將啟送<lb/>
車畢至我困藥裹自歎匏繫殮不憑棺葬不視毳寓<lb/>
哀斯文將以掬淚<lb/>
　　妹夫方采伯<lb/>
先君愛女婉孌淑均擇對館甥四十餘春蚤共苦淡<lb/>
常相友賓君生華宗瓜葛龔陳然其自立瀟灑出塵<lb/>
倜儻好事精博罕倫異書抄畢舊事廣詢畫苑之秘<lb/>
文房之珍端嚴歙溪漢洗古錞金石所刻詛楚頌秦<lb/>
下逮晋唐本朝名臣寸𥿄單字收拾補紉孰拙孰工<lb/>
<pb n="KR4d0340_SBCK_139-7a"/>
孰　孰貞募以金帛閟以襲巾元章長睿合為一人<lb/>
余事墨戲下筆尤親伯時與可豈非前身挾能雖高<lb/>
賦命則屯爯貢于鄉志業未伸哭女悼亡觸緒嚬呻<lb/>
賢郎繼夭顧影悲辛家惟一孫吾已六旬白之縣官<lb/>
告之族婣怪君強健語何諄諄亭午過我共坐水濱<lb/>
㱕巳侵子殆不待寅百年夢覺如臂屈信君固能齊<lb/>
彭殤菌椿憶君情話再聆無因歎君先見知幾如神<lb/>
託孤之言敢不書紳九泉有知歆此鯽蓴<lb/>
　　伯姊<lb/>
嗚呼姊嬪于方夫子儒素八上春官往返道路抽簪<lb/>
<pb n="KR4d0340_SBCK_139-7b"/>
脱珥以奉扉履四女有㱕兩郎畢娶井臼一生米鹽<lb/>
萬緒卒奮難窘稍置豐裕七秩加五猶屑碎務饑羮<lb/>
苦薇寒擁敗絮往視塲圃蒙犯嵐霧醫藥不時輿疾<lb/>
霄鵞咫尺家簀曷不返顧山庵綿蕝僅通牖户四無<lb/>
鄰毗風號瀑怒廼于是間委蛻而去嗚呼姊之生也<lb/>
積銖寸之勤以成其家其死也尚不忍以毫芒之費<lb/>
凂其夫累其子悟法喜之幻緣超龎嫗之高趣委平<lb/>
生之六親無末後之一句空皃女之恩怨等浮屠之<lb/>
滅度既自跋于愛河必復㱕于净土矣然姊之夫君<lb/>
子恩深義重雖甚曠達亦豈能無離鸞别鶴之感凱<lb/>
<pb n="KR4d0340_SBCK_139-8a"/>
風寒泉之慕乎嗚呼白首同胞多散少聚姊安往哉<lb/>
瞥如電露未嘗聞疾忽焉報訃不腆兹觴哀恫攸寓<lb/>
　　鄭常博<lb/>
烏乎自漢以來士以藝取童而習者不出科舉抄誦<lb/>
帖括絺繪雕蟲芻狗既陳叩之空空君則異是網羅<lb/>
貫穿手不釋卷亦不退轉衆作萎薾君獨老蒼他人<lb/>
衰竭君愈激昻早列西山文子之籙中入秀巖筆削<lb/>
之局使之騰上鼓舞雷風炎紹汪綦乾淳周洪挾負<lb/>
竒崛寡諧多迕暫牧掲陽俄謫横浦談滯周南甫客<lb/>
瀼西帝曰巫陽女下招之豈無汾陽力援太白九虎<lb/>
<pb n="KR4d0340_SBCK_139-8b"/>
守闗一鴻避弋葺履道宅繙善和葦書間孤榜花外<lb/>
小車君房言語李邕碑板彼盲不見世有具眼在昔<lb/>
老師高弟詵詵歲月電往存不數人前誄洞齋未平<lb/>
幽憤奈何又傳苔傳凶聞辛亥之役我扶贏軀心頗<lb/>
羡君紅頬白鬚棄我而先理不可詰竒字誰問疑義<lb/>
誰質扁舟来訪翰墨尚鮮束芻徃弔筋力巳愆天實<lb/>
孤我殱同學者退老西河僅一商也平生苦心為書<lb/>
滿家傳之福郊或付侯覇我廹頽齡涕不濡目故交<lb/>
欲盡如何勿哭<lb/>
　　代祭周士姪<lb/>
<pb n="KR4d0340_SBCK_139-9a"/>
烏乎西墅遺緒不絶如縷一房孀㓜繫命於汝汝姿<lb/>
厖厚亦亷且能初筮於建以氷檗稱公車三剡談笑<lb/>
而獲政和琴堂十載虚席二臺交辟百乗耒迎㦯勧<lb/>
勿就汝勇一行吾廹衰暮汝方壯盛将遣安輿挈我<lb/>
就養書猶在手凶訃繼之竒禍駭人行路齎咨天於<lb/>
吾家降罰何酷夭汝之齡慳汝之禄不念白髪不顧<lb/>
齊眉不曰諸孤方在孩提汝何忍哉振臂長徃門户<lb/>
誰託婦息安仰尤可憾者在已繼兄痛汝香火未能<lb/>
紹承遺腹之孕或者天意萬一得雄箕裘可嗣烏乎<lb/>
母子之恩伉<graphic n="KR1275" url="https://raw.githubusercontent.com/kanripo/KR-Gaiji/master/images/KR1275.png" mimeType="image/png"/>之情兒女之慕終天難平有酒盈觴<lb/>
<pb n="KR4d0340_SBCK_139-9b"/>
有胾在爼涙竭血乾汝其知否<lb/>
　　又自祭<lb/>
烏乎仲氏諸子多夭稚齒既婚官者二人而已少竒<lb/>
美秀又弱一个汝差厖厚謂可負荷被服儒雅不類<lb/>
綺𥜗詩筆畫卷坐起與俱有郷曲譽無子弟過結客<lb/>
如雲輕財葉唾𥘉筮建溪三年飲氷其士若民皆日<lb/>
尉清亷使交章薦汝辟汝凋敝之邑人畏如虎汝獨<lb/>
披襟以當劇繁欲迎潘輿欲大於門規畫之逺夭閼<lb/>
之遽晨馳安書夕報㓙訃病甫數日遂不可支豈廹<lb/>
定數抑無良醫槖中蕭然未易歸骨走僕齎糧挈汝<lb/>
<pb n="KR4d0340_SBCK_139-10a"/>
存殁丹旐翩翩叢於溪濵行道揮涕况我天倫仲氏<lb/>
何罪再隕其嗣梧竹摧折琴書㪚墜天道逶迤當觀<lb/>
其終安知遺腹不能亢宗吾哀汝母歲晚岑寂汝婦<lb/>
汝兒誰拊誰恤吾門子弟佳者豈多今又奪汝悲哉<lb/>
奈何汝昔家集飲不知醉今日何為覆酒於地<lb/>
　　弟婦方宜人<lb/>
烏乎昔起部郎麾節迭更命服於飛奚異繡行倚伏<lb/>
何常變幻奄忽冡子先夭藁砧繼没人曰西墅後事<lb/>
可悲俄表新阡俄敞華榱若子若孫冠婚宦學如巢<lb/>
斯營如鳥斯啄里人又曰不忘百年之勤西墅一紀<lb/>
<pb n="KR4d0340_SBCK_139-10b"/>
之孀先緒如綫付託於季偃室甫開潘輿将至天乎<lb/>
奈何又奪此郎歲晚煢然獨緒凄凉傍人寛譬爱女<lb/>
順適六親隐憂二堅乗隙七袠非夭三命不卑所可<lb/>
憾者主䘮無兒两房一孫髧髦杖絰毎聞哭聲驚呼<lb/>
腸熱里有公評賢媛可師媵無怨色主母至戀烏乎<lb/>
㓜者可長絶者可續獨此吉人長徃不復門户之責<lb/>
叢於老夫苟未溘先尚可䘏孤<lb/>
　　代姪孫在祭租母<lb/>
烏乎在生三歲阿婆有命俾繼大宗小父敬聽婆意<lb/>
小父年盛子多事顧不然痛哉奈何孱弱之質仰婆<lb/>
<pb n="KR4d0340_SBCK_139-11a"/>
鞠育顓蒙之性頼婆教督婆忽蜕去拊在者誰小父<lb/>
甫葬世母新婺㓜稚<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>呱聞者酸鼻天祸我家胡惨<lb/>
如是童騃無知門户方屯如以一羽而負千釣在也<lb/>
何恃恃天而已乾淳西翁百年積累家有尊老必爲<lb/>
主持小父之祀豈其餒而有酒在觴有胾在爼泣血<lb/>
矢詞婆其知否<lb/>
　　抑齋陳公<lb/>
嘉定之季始納鉄槍中外動色献璽㱕疆公獨比之<lb/>
侯景姚㐮如養鷹虎不噬則颺失今不圗遺患必長<lb/>
帥薨公去潰成疽瘡掃衆南吠據楚擣揚幾以國斃<lb/>
<pb n="KR4d0340_SBCK_139-11b"/>
幸而夭亡上思公言擢尚書郎紹定之初閩盗披猖<lb/>
發於汀樵延及劍漳井邑聚落化為戦塲耆老孩幼<lb/>
化為國殤起公於苦纛鉞煇煌以一書生當萬虎狼<lb/>
探巢窮穴蜂蝟斧螗翦除葦蒲封植甘棠由建而洪<lb/>
令嚴如霜盱贑兵驕守殪憲戕駢首伏誅㒺敢崛强<lb/>
俄佩玉麟付以江防潤卒失伍勦之茅岡詔援淮泗<lb/>
躬履顏行成敗利鈍兵家之常不言全豊但議失光<lb/>
公浩然㱕䄂手深藏既摧氷山遂登巖廊以嚴見惮<lb/>
以直自将上帝臨之臣無他腸謂薬沙湜廼鎮湖湘<lb/>
求觧樞柄㱕平泉荘力辤晝繡作還政堂君召及門<lb/>
<pb n="KR4d0340_SBCK_139-12a"/>
尹來趣装自言衰朽不任簪裳属虜透渡閩接江鄉<lb/>
再申前命賜履福唐野無山越海有胡商疆塲觧嚴<lb/>
騰告老章高興赤松短夣黄梁踰八望九既夀且康<lb/>
云何一夕頽山壊梁烏乎吾閩徳公百世不忘公不<lb/>
爰立莫詰彼蒼或疑殺氣累眉問黄僕曰當罪雖殺<lb/>
奚傷所殺頑凶所活善良殺少活多宜介祺祥吕伋<lb/>
召虎西平汾陽一門貴盛奕葉蕃昌曷不觀公蘭芽<lb/>
茁芳僕早親公知公最祥朱絃之直玉尺之方氷蘖<lb/>
之清鉄石之剛逺沂周程近参朱張水心席問北山<lb/>
膝傍先天太極内聖外王有體有用施未毫芒悲哉<lb/>
<pb n="KR4d0340_SBCK_139-12b"/>
此事千載渺茫辛亥葉舟獲尾牙檣劇談三日意氣<lb/>
慨慷庚申重来過履道坊僕亟走門公不下床第一<lb/>
等客僕詎敢當老為詞臣舊學惰荒雖草三制莫酹<lb/>
一觴廻首墓陵心折涕滂堂堂如生歆此瓣香<lb/>
　　六二弟<lb/>
吾翁七子鍾爱在季翁棄諸孤君猶髫穉畫荻而訓<lb/>
頼有母氏識之無字了瑟僩義粹美之質非由矯勵<lb/>
精詣之言不假絺繪周選賢能漢㧞茂異君獨何為<lb/>
罷舉求志一生不屈三紀虞侍盡敬極孝閨門之内<lb/>
安行實踐鄉黨之際先緒如綫頼以不墜君趣棲遯<lb/>
<pb n="KR4d0340_SBCK_139-13a"/>
我仕䟦疐且耕且讀咏書之味雪案氷硯相對不寐<lb/>
掩卷遺忘資君博記下筆麄淺慙君苦思盖如是者<lb/>
二十餘<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>毎曰樂哉家遲講肄我晚賜環與君分袂<lb/>
别幾何時間哭中饋常日清談不屑鄙事一旦曠懐<lb/>
附同羣碎絶無蒙叟鼓缶之意但有安仁悼亡之製<lb/>
我竊憂之累書寛譬彭殤同盡人生危脆中年以後<lb/>
不宜劬瘁君有近訊附銅魚使上勸加餐下諷早退<lb/>
我感君言始决去計我方景慕<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>園傲吏君亦依稀<lb/>
柴桑處士所望甚挟帝必余卑夫何㱕塗或以訃至<lb/>
猶謂譌傳耿蘭之類既審其然慟絶仆地同産凋零<lb/>
<pb n="KR4d0340_SBCK_139-13b"/>
奪五存二君健且爾我衰奚恃外姻内族迎我蕭寺<lb/>
獨於其間不見爱弟徐問何恙不疾而逝其於去來<lb/>
如屈伸臂彼方外人視此有愧兒女尚㓜婚嫁都未<lb/>
天其或者假我數歲當身以任句平之累烏乎幽室<lb/>
将啟小齋永閟有倡誰和有問誰對老人目枯以血<lb/>
續淚<lb/>
　　方蒙仲祕書<lb/>
希世之英振古之竒昔有顔賈今無等夷驥奔電走<lb/>
鵬怒而飛刷燕超越息於天池他人矻矻白首書癡<lb/>
子一過目研奥决㣲及其下筆初不屬思頃刻萬言<lb/>
<pb n="KR4d0340_SBCK_139-14a"/>
如蚕吐絲經緯䴡宻胸有錦機人物渺然文不在兹<lb/>
今相伏鉞首羅致之磨盾草檄横槊賦詩江漢告成<lb/>
相以　㱕㧞亡滿朝難得者時衆方彚征子廹瓜期<lb/>
願為朝冡摩拊惸婺俄而報政不俟及期以中秘召<lb/>
何來之遲西風吹訃余心之悲邯郸之榮不過一炊<lb/>
南柯之夣僅擁一麾事不可科斯人止斯髙才妙質<lb/>
月旦所推毎見子文愧予之衰子今已矣起余者誰<lb/>
堂堂相君憐才念舊折衷余言用子不究幽明之中<lb/>
愧此良友又曰揣物在世難乆烏乎此言可以不朽<lb/>
子卜新築輪奐甫就與余敝廬隔一簷霤曷不對檠<lb/>
<pb n="KR4d0340_SBCK_139-14b"/>
積疑細剖曷不撰杖精義重加琴亡賞音棋失敵手<lb/>
疇者語聞記予身後安知歲晚此事大謬今日何日<lb/>
弔孤哭柩空踈皆貴庸鄙皆夀而子獨然孰尸其咎<lb/>
所可喜者子有隽胄筆勢翩翩上下馳驟語錯綺繡<lb/>
論中巢許猶之於泉穿石者溜余嘗評之後來之秀<lb/>
岐山鳯去巢長新咮謝遲蘭枯其芽復茂子之緒業<lb/>
得所付授余既髦及筆如秃帚子爱余文必舉余酒<lb/>
　　方教孺纓<lb/>
在昔两翁筆硯之友遂以伯姊執君箕帚君少劬書<lb/>
如獺祭魚頼有賢嫓賃椿辟纑嫁戴良女畢向平娶<lb/>
<pb n="KR4d0340_SBCK_139-15a"/>
箱篋細碎君若無預歳晚翁媪子孫擅欒弓喜擊觧<lb/>
俄愴離鸞惟今之士誦黄冊予君獨貫串經傳子史<lb/>
汲古最深賦分至慳三奉賢書七上春官两對集英<lb/>
九考選調可以館殿老於祠廟視其所主可觀逺臣<lb/>
意一鉄庵蕭汲之論抑齋賢弼丘卿清吏無繼之者<lb/>
竟虧一簣然君自立固未嘗忘歲在丙辰因葬孟光<lb/>
豫為遺令從朱氏禮自草埋辤用臺卿例君閑甚久<lb/>
我㱕巳遲二叟相對且喜且悲心竊訝君得杜㣲病<lb/>
我有情話君不聽塋烏乎哀哉年如申公官如鄭䖍<lb/>
誰實尸之是有命焉檢點親朋百無一二人羡久生<lb/>
<pb n="KR4d0340_SBCK_139-15b"/>
至此奚殊六十餘年繾綣之情持此掬涙以送君行<lb/>
　　意一徐元樞<lb/>
昔趋桂林假道滕閣公與徳潤俱客檢幕未見神交<lb/>
既見心孚我虱其間二龍一猪公甲科郎最先結綬<lb/>
徳潤繼之我獨殿後海内推公懿識盛心曽不如我<lb/>
知公尤深逺相之末緇真貶魏舉世諱談綱常二字<lb/>
公因融風苦口開陳朝野傳夸西山隣人相嗔如屋<lb/>
乆不遷進論建寝廣風節愈峻端平轉局延登細氊<lb/>
内諌履𤱔外沮開邊晋貳百臺首疏三漸對仗執簡<lb/>
舉檻請劍上思舊傳亦禮大臣彼未什位此先乞身<lb/>
<pb n="KR4d0340_SBCK_139-16a"/>
徳潤與我去留若異原始要終同一濮議聖度如天<lb/>
公去復來遍歴二府望拜元台公在上前剛介凝重<lb/>
大者昌言小亦㣲諷　堂無訟有規拂鬚伴食<lb/>
心竊恥之卷懐退居上毎　自徐某去罕聞外事<lb/>
我廢十年晚乃見收徃來屑屑以扇障羞公獨繾綣<lb/>
命駕郊勞及其慘違張酒祖道曰吾二人享黄髪期<lb/>
傷哉徳潤宿草紛披凡今之人立初節易及耄而昏<lb/>
遺恨飲愧如公平生無一可疵蒲輪莫致畫繡力辤<lb/>
現宰官身其夀者相胡不蟬冠胡不鳩杖烏乎哀哉<lb/>
唐有孔戣民服其亷漢有汲黯上憚其嚴别甫浹旬<lb/>
<pb n="KR4d0340_SBCK_139-16b"/>
奄隔今古國失无老士無盟主昔人重誼千里赴䘮<lb/>
公薨我病枕籍一床窆不能臨誺不能句遥瞻蟇陵<lb/>
薄陳雞黍公無恙時酷喜鄙文玉樹埋深聞乎不聞<lb/>
　　方聼蛙<hi>審權</hi>
天所靳者夀也君享大耋之夀為諸老之殿所尤靳<lb/>
者閑也君有終身之閑無一日之忙而又有先人之<lb/>
薄田舊廬以飬高堂有上世之法書古帖以自娛人皇<lb/>
皇汲汲君安安徐徐人戚戚蹙蹙君怡怡愉愉君雖<lb/>
不能兼人之所有天獨卑君以人之所無人苦不足<lb/>
君常有餘少小交君華皓不渝晚卜菟裘鄰君隐居<lb/>
<pb n="KR4d0340_SBCK_139-17a"/>
有山可樵有溪可漁風月任時㳺覧必俱居既閉闗<lb/>
我亦懸車晤言不数倡和亦疎数日霜晴桂花芳敷<lb/>
方謀卜晝酌醴羮蔬意君鮮健必過草廬忽以訃来<lb/>
腸熱涕濡不聞属疾遽至此歟吾徒何所親炙后生<lb/>
其誰接扶或者歎君賢如堯夫而未有至衘之授高<lb/>
如君復而不加處士之呼余謂君所立者表表寕肯<lb/>
較夫區區不腆兹觴靈其吐諸<lb/>
　　季子生母掩坎<lb/>
母生三子存我一身拊我温温誨我諄諄娶婦抱孫<lb/>
偹嘗辛苦譬如寸草莫報陽春家嚴歲晚持槖掌綸<lb/>
<pb n="KR4d0340_SBCK_139-17b"/>
留母於京命我㱕閩違去慈容未三十旬安書不絶<lb/>
逺訃忽臻寄菆郭西火改榖新甚戀諸㓜甚爱六親<lb/>
今安徃哉再見無因使我至此天乎不仁廼卜吉阡<lb/>
廼差良辰廼奉靈輀於此栖神我自封崇衣垢面塵<lb/>
獨此一事慰泉下人族戚咸送樽簋具陳涙滴黄泉<lb/>
聲徹蒼旻烏乎哀哉<lb/>
　　吳茂新侍郎<lb/>
端平二諫臧孫史魚仁義百篇丹青炳如闕政必規<lb/>
廊廟乗輿老姦宿贓笏繫筆誅賢恃宗主悪殱魁渠<lb/>
朝野皆曰去非舜俞淳祐二諌斯人之徒首攻親昵<lb/>
<pb n="KR4d0340_SBCK_139-18a"/>
併指佞諛左遷而去餞者傾都諸生舉憣好事繪圗<lb/>
朝野亦曰茂新南夫局面既更時異事殊帝思两賢<lb/>
召節載塗各據機要聨鑣天衢自昔再入瑕多掩瑜<lb/>
前范後鄒既卷復舒田諷雲梯梅刺靈烏公不少阻<lb/>
及霤伏蒲世有公議公有諌書洪豸之擢由公吹嘘<lb/>
豸第一義瘠環癰疽玉音謂公卿徃調娛豸頓首曰<lb/>
臣死不渝是國巨蠧必㧞根株磔蟇捄蝕驅蛇放菹<lb/>
公復於上皆臣之辜持槖未拜襆𬒳與俱一閑十期<lb/>
浮沉里閭　使奥装有宅一區親朋来者和汝倡余<lb/>
亦或放淚　席樵魚先皇之末詔遣鋒車人謂乆欎<lb/>
<pb n="KR4d0340_SBCK_139-18b"/>
必且疾驅公右選避其来梌徐何物竒恙丹艾莫甦<lb/>
麟傷魯野龍去鼎湖遣告新訃聞者欷歔嗣聖訪落<lb/>
属意耆儒夏卿之拜僅澤其孤嗟余與公志念素孚<lb/>
余晚見收入承明廬故舊寄聲率相揶揄衆皆曰貢<lb/>
禹之弹孔光之扶古有之矣公獨曰淵明之婦子猷<lb/>
之返子忘之乎敬受此言銘之座隅公為飛仙㳺乎<lb/>
物𥘉余廹大耋纍然病餘齎此掬淚瀝於束芻<lb/>
後村先生大全集卷之一百三十九<lb/>
</p>
<p>
</p>
  </div>
</body>
</text>
</TEI>
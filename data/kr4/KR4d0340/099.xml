<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_099-1a"/>
後村先生大全集卷之九十九<lb/>
　題䟦<lb/>
　　　黄錄参廣西平蠻錄<lb/>
徃年余從事江淮制置使府實與虜對壘同舍郎數<lb/>
年間貴顯畧盡獨余無尺寸功請監南嶽廟歸既又<lb/>
從事廣西經畧使府海南黎冦入省地胥吏逐太守<lb/>
士或徒手取爵賞立聲名余亦傍觀而已彼諸人非<lb/>
皆狀貌魁傑及有它謬巧其所以能異於余者勇耳<lb/>
今黄君以廣東尉擒廣西賊不由外臣保奏徑擕功<lb/>
狀白都堂遂改京秩余觀黄君状貌非甚魁傑又非<lb/>
<pb n="KR4d0340_SBCK_099-1b"/>
有它謬巧其所以能致其身者亦勇耳噫人以勇得<lb/>
功名余以怯失機會故題此之末以識余愧<lb/>
　　　何秀才詩禪方丈<lb/>
詩家以少陵為祖其説曰語不驚人死不休禅家以<lb/>
逹摩為祖其説曰不立文字詩之不可為禅猶禪之<lb/>
不可為詩也何君合二為一余所不曉夫至言妙義<lb/>
固不在於言語文字然舍真實而求虚幻厭切近而<lb/>
慕闊遠久而忘返愚恐君之禅進而詩退矣何君其<lb/>
試思之<lb/>
　　　南城包生行卷<lb/>
<pb n="KR4d0340_SBCK_099-2a"/>
敏道從朱陸二先生學而㣲喜談禪今其子又以墨<lb/>
法知名噫義理之學逃歸杲佛日光拙庵逢掖之家<lb/>
化為李庭珪潘谷耶雖然明窗佳研呼童磨試然後<lb/>
知近日墨工皆出其下矣念昔與敏道俱為潔齋侍<lb/>
郎袁公之客袁公墓木巳拱敏道白髮蕭蕭余亦流<lb/>
落不偶甚矣余二人貨之難售反不若小<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>君墨之<lb/>
易售也君持此紙歸似翁當亦拊掌一笑<lb/>
　　　孚若贈翁應叟歲寒三友圖<lb/>
孚若晚擯不用賜金揮盡嬖奴寵姫皆辭去然好客<lb/>
愈篤徃徃質笥衣粥廐馬以續車魚之費後無可質<lb/>
<pb n="KR4d0340_SBCK_099-2b"/>
粥客亦辭去惟與應叟一二人留其門悲夫尚忍言<lb/>
之應叟歸道城南行西淙之下謁新丘登舊山臺傾<lb/>
池平竹樹枯死余知其必發羊曇之哀動唐衢之哭<lb/>
也諸人既䟦詩畫余獨記舊事且系小詩易結千金<lb/>
客難扶六尺孤憑君傳掬淚一為洒西峬<hi>孚若葬處</hi>
　　　朱相士贈卷<lb/>
徃時樓暘叔有文名君謂予樓眉濃不能為清望官<lb/>
錢宏祖帥廣西年甫四十餘君又謂余錢且暴死既<lb/>
而皆然獨言某人當為二府某人當為侍從某人鬼<lb/>
形主凶久而未騐余觀君造次之言多中揣摩之論<lb/>
<pb n="KR4d0340_SBCK_099-3a"/>
輙差豈非有心於售術不若無心而信術歟君脛長<lb/>
而腰聳面瘠而下鋭望之如鸛鶴余雖不曉風鑑然<lb/>
知君非腰錢十萬封侯萬户之相也决矣余方以實<lb/>
語規君君無以虚談戯我<lb/>
　　　夏元鼎悟眞篇隂符經入藥鏡註<lb/>
眞語載古帝王聖賢多為仙惟祖龍劉季至今在地<lb/>
下為某官其説以為英雄多殺永不得仙余讀而深<lb/>
悲焉然傳記所述仙者多自俠士劍客中來世言鍾<lb/>
離公亦故將豈度世輕舉乃慷慨烈丈夫之事非婉<lb/>
孌兒女子所能辨哉余以真語之言推之天道惡殺<lb/>
<pb n="KR4d0340_SBCK_099-3b"/>
好殺者違天違天者不祥李廣殺降終身不侯欲侯<lb/>
不可况欲仙乎永嘉夏君元鼎頃事賈制置涉宣勞<lb/>
於山東河北既而棄官學道觀其所註三書皆遁世<lb/>
之學也深於道矣余獨問君向在兵間曽殺人否非<lb/>
疑君之殺也懼害君之仙也君厯舉某事某事皆談<lb/>
笑脱人於死者使世無仙則已有仙非君其誰爲之<lb/>
及與君抵掌論兵頗有武安君間語楚臺叛宼又欲<lb/>
盡僇之而後巳噫是猶有用世之心也昧者疑其合<lb/>
於兵法而離於仙道矣惟余知君非果於遁世者方<lb/>
今三邉宿師四郊多壘國家物色豪傑弘濟艱難君<lb/>
<pb n="KR4d0340_SBCK_099-4a"/>
不得已出而用世必不肯坑趙卒必不肯盡僇山東<lb/>
人然後大藥可成三書可傳矣<lb/>
　　　姚鏮縣尉文藁<lb/>
右姚君雜著一卷百詩森嚴一賦二記峻潔四六尤<lb/>
髙簡縮廣就狹刋陳出新變俗趨雅斵華返質一字<lb/>
不可増損半句之工片辭之善賢於它人千篇百首<lb/>
天下之名作也然才力有定稟文字無止法君以盛<lb/>
年挾老氣為之不已詩自姚合賈島逹之於李杜文<lb/>
自公榖逹之於左馬四六自楊劉逹之於歐王翡翠<lb/>
鯨魚並歸摹冩大鵬尺䳛咸入把玩則格力雄而體<lb/>
<pb n="KR4d0340_SBCK_099-4b"/>
統全矣<lb/>
　　　曰者葉宗山行卷<lb/>
上饒葉君宗山過余談命余素不曉支干又不信吉<lb/>
凶禍福之説且厭夫世之挾技者謟諛以求悦揣摩<lb/>
以幸中也未甚竒之君徐言予命火炎而水少大快<lb/>
傷和太察生疑又曰宣清心以養神息怒以養腎類<lb/>
皆中余㣲隐藥予病痛噫此益友之言也賢於星翁<lb/>
歴史逺矣西山先生以嚴君平比之豈虚言哉<lb/>
　　　真仁夫詩卷<lb/>
右以王官采詩子教伯魚學詩詩豈小事哉古詩逺<lb/>
<pb n="KR4d0340_SBCK_099-5a"/>
矣漢魏以来音調體製屢變作者雖不必同然其佳<lb/>
者必同繁濃不如簡澹直肆不如㣲婉重而濁不如<lb/>
輕而清實而晦不如虚而明不易之論也予友真君<lb/>
仁夫之詩絶去塵穢刋落冗腐簡淡而㣲婉輕清而<lb/>
虚明有唐人半山之思然爲西山先生之子傳嫡承<lb/>
家學問名節本也文藝末也小晏之於臨淄小<lb/>
坡之於玉局仁夫優之矣公休之於涑水原明之於<lb/>
申公仁夫勉乎哉<lb/>
　　　黄勉齋書卷後<lb/>
嘉定戊寅勉齋来江淮謀制置使軍事其年三月行<lb/>
<pb n="KR4d0340_SBCK_099-5b"/>
臺駐揚州勉齋與余子夀黄徳常及余同在軍中坐<lb/>
起寢食未嘗離也虜退凱旋勉齋力辭召命請祠余<lb/>
亦求監嶽廟後數年同舍郎皆貴顯子夀徳常今各<lb/>
持節使一路于是勉齋宰木已拱予方以格為縣因<lb/>
葉君雲臾出示勉齋遺墨感歲月之逾邁悼耆舊之<lb/>
零落為之慨然初勉齋名重一世門人髙弟甚衆既<lb/>
殁篤守師統不畔者士大夫中惟陳漳州趙荆門士<lb/>
人中惟雲叟一二人耳然則雲叟尤可重也<lb/>
　　　王秘監合齋集<lb/>
義理至伊洛文字至永嘉無餘藴矣止齋水心諸君<lb/>
<pb n="KR4d0340_SBCK_099-6a"/>
人之作皆以窮巧極麗擅天下合濟之文獨古淡平<lb/>
粹不待窮巧極麗亦擅天下自止齋水心一輩人皆<lb/>
尊事之猶袁郭之稱黄憲嵇阮之服山濤也盖其言<lb/>
議風㫖有在於文字之外者矣<lb/>
　　　宋母墓表<hi>趙昌父作宋自適母</hi>
真陳所䟦盖聞而知之若余者嘗登母之堂忝為令<lb/>
子之友見而知之者也凡章泉翁所載字字不誣<lb/>
　　　陸氏墓誌<lb/>
陸夫人之賢略似余妻世間悍婦不死乃使二婦死<lb/>
耶覧卷悽然系以小詩一夕死生異百年甘苦同<lb/>
<pb n="KR4d0340_SBCK_099-6b"/>
身操井臼愁殺老梁鴻<lb/>
　　　宋自適詩<lb/>
年来鳴者皆瘖犬宋獨啾啾不已天公恠兩鳥各提<lb/>
一處囚可不懼哉<lb/>
　　　灌園蘇翁事蹟<lb/>
高皇御極張趙並相南渡極盛事也弓旌所至巖穴<lb/>
一空蘇翁為當軸故人乃深自晦匿如此方知巢由<lb/>
不為差事<lb/>
　　　李耘子所藏其兄公晦詩評<lb/>
昔韓歐二公病六朝五季文體卑弱於是各為一家<lb/>
<pb n="KR4d0340_SBCK_099-7a"/>
之言以變之不獨一時學者從風而靡向使徐庾楊<lb/>
劉諸人及與二公同時亦必北面𥪡降矣今舉世病晚<lb/>
唐詩猶歐陽之遺意也然徒病之而無以變之苛於<lb/>
評而謙於教獨何歟盖公晦及頴叔論近人之詩詳<lb/>
矣竊意公晦所謂冲淡淳古之趣穎叔所謂和樂之<lb/>
音可以變可以教而余偶未之見也君其為余訪焉<lb/>
　　　輝上人携其父所作偈求䟦<lb/>
學佛者以師為父以父為俗父輝上人俗父臨終作<lb/>
偈擲筆長徃若大寺長老辭世然囿乎方之内<lb/>
而能遊乎方之外者也輝既學佛而輝之弹琴有履<lb/>
<pb n="KR4d0340_SBCK_099-7b"/>
霜之聲焉哦詩有蓼莪之哀焉游乎方之外而未嘗<lb/>
離乎方之内者也其父子皆豪傑過人矣<lb/>
　　　陳戸曹詩卷<lb/>
户曹陳君示詩一卷清麗調暢有承平公子富貴之<lb/>
氣加之以年賀方回晏叔原不難至也雖然詩之内<lb/>
等級尚多詩之外義理無窮先民有言徳成而上藝<lb/>
成而下前輩亦云願郎君損有餘之才補不足之徳<lb/>
君粹然佳弟子非不足於徳者余恐其為藝所掩也<lb/>
故㣲著切磋之義焉<lb/>
　　　李耘子詩卷<lb/>
<pb n="KR4d0340_SBCK_099-8a"/>
唐世以賦詩設科然去取予奪一决於詩故唐人詩<lb/>
工而賦拙湘靈鼔瑟精衛填海之類雖小小皆含意<lb/>
義有王囬曽鞏之不能道本朝亦以詩賦設科然去<lb/>
取予奪一决於賦故本朝賦工而詩拙今之律賦徃<lb/>
徃造㣲入神温飛卿李義山之徒未必能髣髴也耘<lb/>
叟為今之士應今之科目盍亦先留意於主司之所<lb/>
以去取予奪者乎余識耘叟累年未見其它文而屢<lb/>
得其詩因其赴舉祝之曰使耘叟之賦如詩今秋<lb/>
歌鹿鳴来春冠南宫非子其誰<lb/>
　　　呉孝子傳<lb/>
<pb n="KR4d0340_SBCK_099-8b"/>
清湘林别駕爲予言延陵吳若鳯既葬父母寝苫不<lb/>
去余聞而異之别駕曰未也葬之夕哀號而於莵避<lb/>
廬之所感格而甘露降余尤異焉别駕又示余以吳<lb/>
孝子傳盖若鳳之鼻祖也噫有自来矣自孝亷科廢<lb/>
然稽之令甲㣲有酒餼之賜大有門閭之旌夫孝子<lb/>
未嘗靳人之知而國家之于孝子自不容已如此豈<lb/>
非以其爲倫紀風俗之所繋歟若鳳既不自言郡縣<lb/>
又未必知别駕與余皆退閑無氣力雖知之不能爲<lb/>
呉君重也姑書之於孝子傳之後<lb/>
　　　張季文卷<lb/>
<pb n="KR4d0340_SBCK_099-9a"/>
盱江張季之文世未有知之者西山先生始稱其以<lb/>
清峻之辭寓幽逺之味讀季所作益信西山之善評<lb/>
然文字不可過清也過清則肖乎癯仁義之人其言藹<lb/>
如未嘗癯也不可過峻也過峻則立乎獨徳不孤必<lb/>
有鄰未嘗獨也清峻不已其幽必至於絶物其逺必<lb/>
至於遁世季有親有同産資季以活者將持此文安<lb/>
歸乎西山欲推季入山林故其論髙余欲挽季向場<lb/>
屋故其論卑它日呈似西山必發一笑<lb/>
　　　章援致平與坡公書<lb/>
邢和叔有居實章子厚有致平皆不能諫乃翁之失<lb/>
<pb n="KR4d0340_SBCK_099-9b"/>
信乎人之勇於為不善者雖父子之間不能囬也蘇<lb/>
章本布衣交子厚當國乃竄坡公於海南及子厚謫<lb/>
雷坡公書云聞丞相髙年寓跡海隅此情可知且勸<lb/>
其飬丹儲藥君子無纖毫之過而小人忿忮必致之<lb/>
死小人負邱山之罪而君子愛憐猶欲其生此君子<lb/>
小人之用心之所以不同歟致平在當時諸家子弟<lb/>
中尤豪傑然知愛其父而不知斯立叔黨之徒各愛<lb/>
其父知海康風土之惡而不知嶺南風土猶惡於海<lb/>
康者又可悲也<lb/>
　　　西山贈日者郭公序<lb/>
<pb n="KR4d0340_SBCK_099-10a"/>
異哉郭生之論命也其言曰嗜潔惡濁金與水實爲<lb/>
之至哉西山之言性也曰使余命不值金水好惡可<lb/>
易置乎推郭生之言是命之值火者必暴値土者必<lb/>
貪尭傑舜跖皆命使然而性善之論廢矣豈不可懼<lb/>
哉郭生試以西山之言精求而不獨技進而道亦進<lb/>
藝成而徳亦成矣<lb/>
　　　蘇子羙帖<lb/>
王文康公坐萊公貶蘇子美坐祈公廢二人皆爲婦<lb/>
翁所累然文康卒至將相子羙未牽復死有命也夫<lb/>
帖尾託人相花字似是通人之一蔽<lb/>
<pb n="KR4d0340_SBCK_099-10b"/>
　　　東坡與歐陽棐帖<lb/>
此帖當在未下䑓獄時述古陳公宻學純父巨源錢<lb/>
孫兩内相也叔此時豈預知季定輩将鞫詩案乎昔<lb/>
虞卿解相印與魏齊俱亡魏其寕失侯不使灌夫獨<lb/>
死坡公之貶嘗與倡和之人不過贖銅而人情　望<lb/>
　不敢徃返如此世變曰下而世故亦可畏矣為之<lb/>
太息<lb/>
　　　米元章焦山銘<lb/>
米老此銘不獨筆法超詣文亦清㧞想見揮毫時神<lb/>
逰八極眼空四海<lb/>
<pb n="KR4d0340_SBCK_099-11a"/>
　　　閩王帖<lb/>
王氏既改元自尊然猶爲僧寺押帖前稱長樂府印<lb/>
以長樂府印四字爲文而其末乃自稱國主其淺漏<lb/>
不經如此頃見方孚若云吳曦既僭以隨軍轉運安<lb/>
公爲丞相長史以<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>爲殿一日坐殿罷長史退至廊<lb/>
角有吏持咨目送議事不坐五百千安公笑曰古今<lb/>
豈有這様官家後在長沙爲孚若道其事猶絶倒一<lb/>
千年後當與此帖同編入笑林矣<lb/>
　　　東坡墨蹟<lb/>
王右丞携孟浩然入禁中蘇公亦以李端叔詩卷至<lb/>
<pb n="KR4d0340_SBCK_099-11b"/>
玉堂前輩欲成就士子聲名類如此然孟先竟以不<lb/>
才明主棄之句忤明皇意放還山端叔雖仕至尚書<lb/>
郎晚節落泊甚矣詩雖工如命何<lb/>
　　　楊補之墨梅<lb/>
予少時有落梅詩為李定舒亶輩箋註幾䧟罪罟後<lb/>
見梅花輙怕見畫梅花亦怕然不能不為補之作䟦<lb/>
小兒觀儺又愛又怕予於梅花亦然<lb/>
　　　惠崇小景<lb/>
王介甫於聲色貨利淡如也獨喜觀畫如惠崇者尤<lb/>
為稱奨同時僧居寕善作草蟲介甫亦有五言予之<lb/>
<pb n="KR4d0340_SBCK_099-12a"/>
竊意介甫姑借此以發其詩非必真喜畫也<lb/>
　　　趙大年小景<lb/>
大年胷次蕭灑故見於筆端如此豈族親　宫中終<lb/>
日騎木馬放鵓鴿者所能為哉<lb/>
　　　東坡辭承㫖乞郡奏藳<lb/>
蘇程二公在朝不獨為當時小人所忌盖攻蘇公者<lb/>
朱公掞賈明叔也攻程公者劉萃老器之孔經文也<lb/>
按是時是群小比肩散地蓄忿伺隙元氣壯而後<lb/>
可以杜外邪衆賢和而後可以制羣小不易之論也<lb/>
而諸公不悟各尊其師各私其黨日有紛紛不待章<lb/>
<pb n="KR4d0340_SBCK_099-12b"/>
蔡復用諸賢固已自相攻撃而去矣想見蘇程爭時<lb/>
吕吉甫輩必相與拊掌竊笑後之君子謹無為吉甫<lb/>
輩所笑哉<lb/>
　　　李伯時羅漢<lb/>
前世名畫如顔陸吳道子輩皆不能不着色故例以<lb/>
丹青二字目畫家至龍眠始掃去粉黛淡毫輕墨髙<lb/>
雅超誼譬如幽人勝士褐衣草履居然簡逺固不假<lb/>
袞繡蝉冕為重也於乎亦可謂天下之絶藝矣<lb/>
　　　恭䟦　欽宗皇帝宸翰<lb/>
<hi>臣</hi>恭惟　靖康皇帝之英叡憂勤忠定李公之忠義<lb/>
<pb n="KR4d0340_SBCK_099-13a"/>
奮發卧薪嘗膽鞠躬盡力而不能捄中原之蕩覆豈<lb/>
非所謂天方授楚者耶乃今守緒自焚完顔無種在<lb/>
天威靈亦足以少慰矣<lb/>
　　　恭䟦髙宗皇帝親征詔<lb/>
<hi>臣</hi>恭覧　髙宗皇帝此詔然後知紹興戊午所謂和<lb/>
議者非出　聖意也烏呼秦檜之罪可勝誅哉<lb/>
　　　李賈縣尉詩卷<lb/>
友山詩攻苦鍜鍊而成詩深而語清律體師島合樂<lb/>
府儗籍建其言曰詩道至唐猶存又曰僕亦學唐者<lb/>
豈惟學唐殆逼唐矣然謂詩至唐猶存則可謂詩至<lb/>
<pb n="KR4d0340_SBCK_099-13b"/>
唐而止則不可本朝詩自有髙手杜李唐之集大成<lb/>
者也梅陸本朝之集大成者也學唐而不本李杜學<lb/>
本朝而不由梅陸是猶喜蓬户之容膝而不知有建<lb/>
章千門之鉅麗愛葉舟之掀浪而不知有龍驤萬斛<lb/>
之負載也念昔奉教於先大君子友山時方丱角後<lb/>
二十余年益衰益惰而友山新有詩名感耆舊之無<lb/>
幾歎英妙之可畏輙題卷尾而歸之<lb/>
　　　徐寳之貢士詩<lb/>
徐君詩如炊熟風飄動吟歸雪硯枯如盡日飛花急<lb/>
隔溪芳艸深皆鍜鍊精到而卷中不能皆然昔人有<lb/>
<pb n="KR4d0340_SBCK_099-14a"/>
刻玉為楮葉三年而成或笑之曰使造化之生物如<lb/>
是則物之者葉者少矣君詩以温李為師故工惟工<lb/>
故少少非詩病也冩物易生物難耳余方有公事<lb/>
而君之歸甚遽尚有欲言者且止<lb/>
　　　仲弟詩<lb/>
昔梅聖俞日課一詩余為方孚若作行状其家以陸<lb/>
放翁手錄詩稿一卷潤筆題其前云七月十一日至<lb/>
九月二十九日計七十八日得詩百首陸之日課尤<lb/>
勤於梅二公豈貪多哉藝之熟者必精理勢然也<lb/>
無競弟手作千詩而好之未幾繹其言咀其味以質<lb/>
<pb n="KR4d0340_SBCK_099-14b"/>
勝綺以雅絀哇以静治躁髙處徃徃無蹊徑可尋不<lb/>
繩削而自合可謂至精至熟者矣余少亦酷嗜後廢<lb/>
不為且二十年悲夫同奕也而不勝其偶焉有百戦<lb/>
百勝焉同射也而不至於彀焉有百發百中焉余日<lb/>
衰日惰不勝其耦不至於彀也久矣弟其益勉之使<lb/>
世之同業者皆相推伏曰奕秋通國之善奕又曰天<lb/>
下之射惟羿愈巳余雖憊甚其憑軾寓目皷旗助躁<lb/>
不亦平生之一快哉<lb/>
　　　单父趙氏事實　為趙小坡而作<lb/>
趙氏自僖質公以重厚輔先朝康廬二牧以忠赤死<lb/>
<pb n="KR4d0340_SBCK_099-15a"/>
敵難其家繇单父僑臨川繇天聖至嘉熈更二百年<lb/>
傳七世而偉人名士層出迭起約而在下者泊然自<lb/>
守有理義之樂逹而居上者侃然正色以名節自任<lb/>
南北有離合而門風如一日仕止有顯晦而家法無<lb/>
二軌懿乎哉盖立家難承家尤難西平有子非有子<lb/>
也能濟羙也郄鍳無孫非無孫也不能傳忠也權臯<lb/>
以徳輿著甄濟以逢顯謩忠唐史臣喜風烈之似或<lb/>
附曹先儒發嗣守之歎豈非繼志述事象賢亢宗以<lb/>
大節不以它羙歟傳曰殁而不休趙氏之先正有焉<lb/>
詩曰是以似之趙氏之後裔有焉<lb/>
<pb n="KR4d0340_SBCK_099-15b"/>
　　　梅谷集<lb/>
余昔爲建陽令友人方徳潤以書稱崇安范君之賢<lb/>
余爲賦梅谷詞後十餘年識范君于樵州始見所謂<lb/>
梅谷集者夫梅天下之清物也在人品中惟伯夷可<lb/>
比西湖處士亦其亞焉世人皆欲與梅爲友竊意梅<lb/>
之爲性取友必端非其人而强納交梅将以爲浼已<lb/>
也余與德潤方爲逐客而范君尚諄諄求余語不已<lb/>
其嗜好之異如此庻幾可與梅爲友者耶<lb/>
　　　黄慥詩<lb/>
詩比他文最難工非功専氣全者不能名家余觀他<lb/>
<pb n="KR4d0340_SBCK_099-16a"/>
人詩及以身騐之良然頃逰江淮幕府年壯氣盛建<lb/>
業又有六朝陳迹詩料滿目而余方為書檄所困留<lb/>
一年閲十月得詩僅有二十餘首及出幕奉南嶽祠<lb/>
未兩考得詩三百非必技進身閑而功專爾俄復起<lb/>
家涉世事之觸發於心詩之積蓄於腹者愈多然已<lb/>
避謗持戒余十年間一句一字不敢出吻非曰才盡<lb/>
膽薄而氣索矣子實詩多在淮蜀時所作時邊事<lb/>
益急子實内筦嚴君機宻外参主公計謀乃有餘力<lb/>
及此事固已竒矣出蜀未幾横遭口語子實一不懲<lb/>
艾益放於詩機軸老成音節頓挫處煩碎而功專經<lb/>
<pb n="KR4d0340_SBCK_099-16b"/>
憂患而氣全豈非名公之才子吾輩之畏友者歟<lb/>
　　　黄慥文卷<lb/>
始余為玉牒所主簿今禮部游尚書為卿暇日為余<lb/>
言侍郎黄公鎮蜀既經畫其大者而應酬羣碎動中<lb/>
機會所與四路監司帥守下至羣縣鎮守戎小官書<lb/>
疏奨勵督勉隨物賦形隻字半簡人争藏去為寳徃<lb/>
徃皆出内幕手由是子實俊聲滿于坤維後余攝吏<lb/>
部郎故樞宻魏公方兼領天官每喜稱子實與㳺公<lb/>
無異余友與侍郎公同幕識子實少時不知别後精<lb/>
進如此嘉熈丁酉始得子實四六一帙讀之多乎<lb/>
<pb n="KR4d0340_SBCK_099-17a"/>
哉如大賈居貨無窘急之態如名醫蓄藥有倉卒之<lb/>
備閎放鉅麗竒出不窮使之草露布裁詔書於公異<lb/>
封敖之流當退避三舍矣蜀士談子實毁譽多失其<lb/>
真惟魏游二公之言最有可信<lb/>
　　　王元度詩<lb/>
詩貴輕清惡重濁王君詩如人鍊形跳出頂門絶天<lb/>
下之輕如人絶粒不食烟火極天下之清殆欲遺萬<lb/>
事而求其内離一世而立於獨矣雖然古詩如人倫<lb/>
刑政之大鳥獸草木之㣲莫不該備非必遺事也考槃<lb/>
於君小弁於親惓惓而不忍舍非必離世也君為梅<lb/>
<pb n="KR4d0340_SBCK_099-17b"/>
溪先生諸孫門户傳付之重家庭責望之厚方當出<lb/>
而鳴國家之盛焉烏得為是徃而不返者哉他日寄<lb/>
我以續集當别為君下語<lb/>
　　　劉叔安感秋八詞<lb/>
長短句昉於唐盛於本朝余嘗評之耆卿有教坊丁<lb/>
大使意態美成頗偷古句温李諸人困于撏撦近歲<lb/>
放翁稼軒一掃纖艶不事斧鑿髙則髙矣但時時掉<lb/>
書袋要是一癖叔安劉君落筆妙天下間為樂府麗<lb/>
不至䙝新不犯陳借花卉以發騷人墨客之豪託閨<lb/>
怨以寓放臣逐子之感周栁辛陸之能事庻乎其兼<lb/>
<pb n="KR4d0340_SBCK_099-18a"/>
之矣然詞家有長腔有短闋坡公戚氏等作以長而<lb/>
工也唐人憶秦娥之詞曰西風殘照漢家陵闕清平<lb/>
樂之詞曰夜常留半被待君䰟夢歸来以短而工<lb/>
也余見叔安之似坡公者矣未見其似唐人者叔安<lb/>
當為余盡發秘藏毋若李衛公兵法妙處不以教人<lb/>
也<lb/>
　　　二李易説<lb/>
李君昆仲以擬進易觧示余昔夫子五十而學易二<lb/>
君年甚少有科舉之累廼能用功於易為之義疏豈<lb/>
非所謂後生可畏者歟余聞先賢著書百世以俟聖<lb/>
<pb n="KR4d0340_SBCK_099-18b"/>
人而不惑史記初成亦自言藏之名山盖書以善而<lb/>
傳不以進而傳也二君其益懋所學珍閟此書他日<lb/>
朝廷命有司給筆禮遣掌故傳受出之未晚<lb/>
後村先生大全集卷之九十九<lb/>
<pb n="KR4d0340_SBCK_099-19a"/>
</p>
<p>
</p>
  </div>
</body>
</text>
</TEI>
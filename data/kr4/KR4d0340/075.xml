<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_075-1a"/>
後村先生大全集卷之七十五<lb/>
　外制<lb/>
　　中大夫参知政事兼太子賔客何夢然封贈三代<lb/>
　　　故曾祖已贈太子太保汝能特贈少保<lb/>
追榮三世之上惟吾輔臣申命数月之間時乃異與<lb/>
旣授以政宜顯其親具官某故曾祖具官某師六學<lb/>
之㣲言友一　國之善士鄊黨不能言者孰測其髙深<lb/>
丘壑自謂過之獨安於寂寞無功名之心用世有詩<lb/>
書之澤傳家天善應於吉人國挺生於賢佐深嘉先<lb/>
徳載錫徽章噫昔大帯深衣豈有仕不逢之嘆今繍<lb/>
<pb n="KR4d0340_SBCK_075-1b"/>
裳赤舄尚歆祭如在之荣可<lb/>
　　　故曾祖母臨海郡夫人俞氏特贈吉國夫人<lb/>
擢賢該輔冠于見執政之班追命䟽荣及其曾祖母<lb/>
之廟具官某故曾祖母臨海郡夫人俞氏珩璜羙盛<lb/>
錡釡礼恭清莭自将見舉案敬伯鵉之日内言相勉<lb/>
有断机感楽羊之風宗族称賢室家胥慶惟積仁於<lb/>
一念宜食報於三傳掲鶴表於舊阡丕昭壷範易魚<lb/>
軒於大國加拓沐封可<lb/>
　　　故曾祖母臨海郡夫人郭氏特贈吉國夫人<lb/>
進位郡公之上参秉國成追荣王父之賢載嘉内助<lb/>
<pb n="KR4d0340_SBCK_075-2a"/>
具官某故曾祖母臨海郡夫人郭氏譜髙勲閥儀謹<lb/>
礼防號班昭大家動應箴規之美以聲子継室雅如<lb/>
琴瑟之和不茍爲一旦之謀宜積有百年之澤噫孫<lb/>
人生子駟車加大於慶門婦之從夫象服遂荒於大<lb/>
國可<lb/>
　　　故祖已贈太子太傅扵特贈少傅<lb/>
立政惟用常人旣登参預逮事則諱王父宜在顯揚<lb/>
申錫宻章丕昭醲渥具官某故祖具官某遂山林之<lb/>
髙蹈擅鄊國之譽言竇氏有義方競攀於丹桂韋族<lb/>
以經教非遺以黄金今吾四輔之賢爲爾再傳之嫡<lb/>
<pb n="KR4d0340_SBCK_075-2b"/>
轉<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>伊始告庙尤荣噫古者置傅之官遂躋於三少<lb/>
君子抱孫之意少慰於九京可<lb/>
　　　故祖母和政郡夫人杜氏特贈永國夫人<lb/>
弼臣之貴旣陟黄扉王母之賢宜書<lb/>
表墓甚荣具官某故祖母和政郡夫人杜氏舉案礼<lb/>
恭断机訓切少始知學教五子以義方長為擇交友<lb/>
一郷之善士衆論称其閨門之㦤諸老發之金石之<lb/>
文福雖嗇於士前報每豐於身後噫荒寒陵郡重拜<lb/>
於新封表瀧岡阡何慙於前輩<lb/>
　　　故父已贈太子太師逵特贈少師<lb/>
<pb n="KR4d0340_SBCK_075-3a"/>
今立政立事之臣爾其大者不在身在子之論朕有<lb/>
感焉慰其陟屺之恩贈以表阡之爵具官某故父具<lb/>
官某家世之所積絫師友之所講明若鄭老無氊末<lb/>
免寒於座客使温生入幕肯圖利於大夫以微恙而<lb/>
休官寕終身而求志趙岐遺令預題逸士之称杜收<lb/>
自銘不假他人之茟是生秀傑滋拜疑丞逺㝷積慶<lb/>
之源推本教忠之善噫聖有立身揚名之訓何惜追<lb/>
榮古者二公洪化之官斯為極品可<lb/>
　　　故母饒陽郡夫人張氏特贈惠國夫人<lb/>
予嘉乃績参秉國均子慰母心追加婦爵具官某故<lb/>
<pb n="KR4d0340_SBCK_075-3b"/>
母饒陽郡夫人張氏髙華著氏澹薄從夫祀先祖於<lb/>
牗下之時采蘋及藻窺賔客於屏間之日剉藁為芻<lb/>
生也儉勤殁而尊顯兹未周於歲籥復申卑於宸綸<lb/>
羅浮兩山有璇室瑶房之勝湯沐大國侈魚軒象服<lb/>
之荣可<lb/>
　　　故母饒陽郡夫人厲氏特贈惠國夫人<lb/>
政地之臣参吾國論祢庙之配卑爾隧章具官某故<lb/>
母饒陽郡夫人厲氏志行淑均功言粛敬持家以約<lb/>
著髙莭於辟纑訓子甚嚴凛義方於断織雖莫留於<lb/>
鼎飬亦屡錫於綸恩作室勤哉啟國荣矣昔者擇隣<lb/>
<pb n="KR4d0340_SBCK_075-4a"/>
於邹邑無如母賢今焉表墓於瀧岡果以子貴可<lb/>
　　　故妻厯陽郡夫人陳氏特贈㑹稽郡夫人<lb/>
朝廷之上進徳則尊閨門之中潜美可録具官某故<lb/>
妻厯陽郡夫人陳氏持𥅆經之三寳應班誡之七篇<lb/>
相<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>臼之清貧為日乆矣不覩藁砧之華顯謂天<lb/>
何㢤人誰無伉儷之思國則有衰荣之典昔䟽　邑<lb/>
已甞盻綸綍之言今賜鏡湖惜莫續笄珈之詠可<lb/>
　　　今妻濟陽郡夫人鄭氏封安完郡夫人<lb/>
公輔間两杜之尊朕意所属婦人有三從之義夫貴<lb/>
為荣采彤管之徽音盼綵綸之新命具官某妻濟陽<lb/>
<pb n="KR4d0340_SBCK_075-4b"/>
郡夫人鄭氏中全和順外履靖㳟荆綀隐約之中素<lb/>
全四徳笄珈華顯之後惟守一謙賢㢤無出梱之言<lb/>
荣矣值轉廳之拜乃更支郡載錫脂田噫立於王朝<lb/>
豈無資於内助相在爾室尚益謹於淑儀可<lb/>
　　太傅右丞相兼樞宻使無太子少師魯國公賈<lb/>
　　似道贈髙祖<lb/>
　　　故髙祖進士某贈太師<lb/>
朕考宰系之肇興自髙門之積慶五世始大寔為人<lb/>
臣不能為之功四室並崇宜有天下未嘗有之報庸<lb/>
可回貤之奏特加褒表之荣具官某故髙祖具官某<lb/>
<pb n="KR4d0340_SBCK_075-5a"/>
月旦評髙林泉志潔強為善矣堅維日不足之心是<lb/>
有命焉無於天取必之念趣尚毎安於隐約勲名乃<lb/>
集於曾元拊紅枘而開故疆欲一清於河洛假黄鉞<lb/>
而督諸将遂再立於乾坤及遄䲭閣之歸首㝎鶴宫<lb/>
之建煩公調䕶太子允賴宗工維師清明㑹朝盍加<lb/>
極品牢辞不已雅志莫回遂彼孝思賁之祝號仲山<lb/>
甫令儀式百辟有所自来公孫洪徒歩至三公兹其<lb/>
奚遜可<lb/>
　　　髙祖母某氏贈衛國夫人<lb/>
朕嘉元宰之孝思俞奏篇之貤請髙祖考所以劬燾<lb/>
<pb n="KR4d0340_SBCK_075-5b"/>
其積者豐先夫人無加號名於配未称𣣔華世祀庸<lb/>
侈國封具官某故髙祖母某氏質如珪璋行應箴史<lb/>
賔夫盡敬何慙梁伯鵉之妻訓子尤嚴不下陶士行<lb/>
之母天至曾元而定家承忠義之傳方亀山指授之<lb/>
時輿圖㡬復至鹿磯掃除之舉宗社再安兹疇調䕶<lb/>
之功盍峻褒崇之典維垣之命力遜告庙之寵是祈<lb/>
有嘉積慶之源何靳漏泉之澤定漢儲之計可酬無<lb/>
官歌衛女之詩大啟爾宇尚期不昧式對斯荣可<lb/>
　　端明殿學士朝奉郎簽書樞宻院事兼太子賔<lb/>
　　客孫附鳯贈三代<lb/>
<pb n="KR4d0340_SBCK_075-6a"/>
　　　故曾祖行之贈太子少保<lb/>
地中生木本大者寔蕃山下出泉源深者流逺褒輔<lb/>
臣之三世積善慶於百年具官某故曾祖具官某行<lb/>
早著於里評學旁通於釋典髙情蕭散若向平龎公<lb/>
之倫警句清新出賈島姚合之上不受區區之荣辱<lb/>
故能了了於死生旣嗇其身宜昌厥後噫一老昔居<lb/>
於白屋見謂鄊先曾孫今拜於紫樞遂班宫保可<lb/>
　　　故曾祖母曾氏贈永郡夫人<lb/>
登宥府之弼臣允資庙筭念曾門之夀母宜錫隧章<lb/>
具官某故曾祖母葉氏族譜髙華閨儀清整自娱暮<lb/>
<pb n="KR4d0340_SBCK_075-6b"/>
景細看貝葉之書雖及髙年不羡金花之誥梱言浸<lb/>
逺家慶有餘属聞孫該輔之初峻命婦追封之寵昔<lb/>
荆綀以配隐者著于鄊評今笄珈而祢小君楬之阡<lb/>
表可<lb/>
　　　故祖贈調太子少傅<lb/>
積善之家公侯由出盛德之世子孫必興兹進拜扵<lb/>
樞臣乃推原於祖德具官某故祖具官某號南州之<lb/>
耆舊友西蜀之師儒見於立言盖将規姚似而正嚴<lb/>
於衛道詎容倡佛老其間容有揚雄寂寞之嘲天知<lb/>
伯道友爱之意眷予良弼寔尔聞孫雖浮荣嗇於生<lb/>
<pb n="KR4d0340_SBCK_075-7a"/>
前然極品加於身後噫從孫明復之學孔石行束脩<lb/>
焉讀郭有道之碑貞魏非䛕墓者可<lb/>
　　　故祖母陳氏贈恩平郡夫人<lb/>
傳曰敬大臣旣登宥宻礼云諱王母欲慰顯揚乃率<lb/>
舊章以褒遺美具官某故祖母陳氏冲襟淑善内則<lb/>
靖嚴牛衣從人子於隐微相髙雅操鶴髮見諸孫之<lb/>
成立自信義方森然比肩於一門甚矣致身於二府<lb/>
乃封名郡以表幽阡噫年垂九齡昔現夀者相秩觀<lb/>
二品今爲君大人可<lb/>
　　　故父贈宣教郎子直贈太子少師<lb/>
<pb n="KR4d0340_SBCK_075-7b"/>
運籌决勝之臣惟求同德委質教忠之日必有異聞<lb/>
爰美禰親用彰儒教具官某故父具官某得葆光之<lb/>
道楽飬素之風傳家有書遯世無悶乘少㳺之馬無<lb/>
逺近称為善人認刘寛之牛雖彊暴服其長者閉户<lb/>
了無扵寸柄過庭各授於一經厥今㢸臣廼季嗣爾<lb/>
足食足兵二者方資文武之才是父是子两手盍侈<lb/>
哀榮之典名誇橋梓恩耀松楸噫為何蕃之親昔已<lb/>
霑扵禋霈贈蘓洵之爵今追拜于官師可<lb/>
　　　故母安人郭氏贈新興郡夫人<lb/>
北斗魁樞之位有臣同心凱風寒泉之思無母何恃<lb/>
<pb n="KR4d0340_SBCK_075-8a"/>
乃舉追　之典以爲該輔之榮具官某故母安人郭<lb/>
氏七誡之書精三遷之訓切與梁鴻而共隱無辛勤<lb/>
井臼之嗟語伯仁以何憂有髙大門閭之意勉以擔<lb/>
簦而從學至於脱珥以贈行惜不見丹桂之芳且特<lb/>
書彤管之美噫萬鍾五鼎生莫報於親劬副笄六珈<lb/>
殁果因於子貴可<lb/>
　　　故妻安人李氏贈徳陽郡夫人<lb/>
外攘之政必樞軸之得人内助之賢不笄珈而偕老<lb/>
属方該輔爰命追封具官某故妻安人李氏印班史<lb/>
之功言寳聃書之慈儉断机勤學僅觀夫子之鵠袍<lb/>
<pb n="KR4d0340_SBCK_075-8b"/>
鼓缶悼亡不待小君之象服恩隆两地澤被重泉噫<lb/>
北固名山悲往年之埋玉東方佳郡荣此日之燎黄<lb/>
　　資政殿大學士中大夫提㪯臨安府洞霄宫林<lb/>
　　存郊恩贈父母妻<lb/>
　　　故父已贈太子太師子登特贈少保<lb/>
朕齋心蕆祀熈典告成眷予共政之臣莫陪親饗思<lb/>
尔教忠之訓爰陟穹班用為幽壌之華式沛漏泉之<lb/>
澤具官某故父具官某委懷墳籍約巳凖䋲善積於<lb/>
身得陋巷簞瓢之楽豦鍾厥子為清朝柱石之賢雖<lb/>
極三旌之崇不諧五鼎之飬官師告第昔巳白於松<lb/>
<pb n="KR4d0340_SBCK_075-9a"/>
楸孤保表阡今乃躋於槐棘可<lb/>
　　　故母太寕郡夫人王氏贈吉國夫人<lb/>
朕蕆祀國陽加恩㝢内陟降庭止駿奔逺想於辟公<lb/>
瞻望母兮烏哺難忘於倫紀庸朌餕惠以奨徽音具<lb/>
官某故母太寕郡夫人王氏秉徳靖間存心慈惠有<lb/>
客剥啄不聞轑釡之聲生兒寕馨能率断机之訓雖<lb/>
違鼎飬屡拜沐封悲㢤頋復之懐昭然施報之理宜<lb/>
小君之象服殁有餘榮啟大國之脂田昉從今始<lb/>
　　　故妻文定郡夫人曺氏贈安康郡夫人<lb/>
朕肇舉精禋誕敷餕惠駿奔在廟興懐弼諧之忠鶴别<lb/>
<pb n="KR4d0340_SBCK_075-9b"/>
空閨能無伉儷之感聿朌新綍庸慰断絃具官某故<lb/>
妻文定郡夫人曺氏禮嚴盥匜行合圗史當鄰女夜<lb/>
績之際盖甞分光及良人晝繍之時乃不偕享雖賁<lb/>
魚軒之號僅荣馬鬛之阡開石<graphic n="KR1038" url="https://raw.githubusercontent.com/kanripo/KR-Gaiji/master/images/KR1038.png" mimeType="image/png"/>之封已焚黄誥易<lb/>
金川之壌加拓粉殁而有知可以無憾可<lb/>
　　資政殿學士通奉大夫提㪯臨安府洞霄宫馬<lb/>
　　天驥初除贈父母妻<lb/>
　　　故已父贈太子太師億年時贈少保<lb/>
眷予舊弼進祕殿之隆名維爾先人積髙門之餘慶<lb/>
参稽故典播告新綸具官某故父具官某志楽丘園<lb/>
<pb n="KR4d0340_SBCK_075-10a"/>
行孚里閈六鼇入釣見寕馨得舊之時五馬分符有<lb/>
戯綵問安之楽惜莫諧於終飬不及見於登庸可無<lb/>
追荣之文以示爲善之報昔循唐制真卿已拜於宫<lb/>
師今法周官公奭宜加於孤保可<lb/>
　　　故母文定郡夫人刘氏贈東陽郡夫人<lb/>
祕殿隆名之陟自致良難寒泉聖善之思追懐何極<lb/>
可無新渥以賁幽扄具官某故母文定郡夫人刘氏<lb/>
素謹閨儀尤嚴母訓生兒有此見六鼇一鈎之時謂<lb/>
天何㢤孤五鼎萬鍾之養積慶源而愈逺宜盛事之<lb/>
沓来象服甚宜乆峻小君之號脂田増拓莫如婺女<lb/>
<pb n="KR4d0340_SBCK_075-10b"/>
之墟水孚于休益胙乃後可<lb/>
　　　故妻東海郡夫人徐氏贈奉化郡夫人<lb/>
祕殿峻陞爰䔍弼丞之舊空閨乆悶誰無伉儷之思<lb/>
本其至情卑以新渥具官某故妻東海郡夫人徐氏<lb/>
生于名閥嬪我輔臣斍仲卿以牛衣曾無此語錫荘<lb/>
姜之象服不及其生徒爲屏攝之華曷慰藁砧之意<lb/>
畴其爵邑将綿百世之傳至于海邦莫若十洲之美<lb/>
其安窀穸荗對寵光<lb/>
　　　故妻新安郡夫人余氏特贈和政郡夫人<lb/>
上同前具官某故妻新安郡夫人余氏温恭執德端<lb/>
<pb n="KR4d0340_SBCK_075-11a"/>
靖有儀績鵉膠之絃居然靜好蔽魚軒之翟胡不夀<lb/>
昌當膺湯沐之荣未究芳華之懿詠如何之什固知<lb/>
淑徳之宜易導江之封莫喻慶源之逺<lb/>
　　在外執政侍從明堂加恩<lb/>
　　　資政殿學士中大夫知温州林存可依前資<lb/>
　　　政殿學士知温州長楽郡開國候加食三百户<lb/>
朕涓選於沆碭之秋祼献於明概之夕肅肅在庙偹<lb/>
禋祀之祲容峩峩奉璋列辟公而顯相念嘗該輔可<lb/>
後均釐具官某羅星宿於胸中鼓風雷於茟下進居<lb/>
两地固已賛紫樞之嚴歸擅一丘未肯為朱轓而出<lb/>
<pb n="KR4d0340_SBCK_075-11b"/>
属當騂享阻與駿奔升車执玉輅之綏昔承清問援<lb/>
茟草金鷄之詔寔獲我心兹衰柴燎之休宜厚租畬<lb/>
之錫籲俊以尊上帝對越益䖍共政惟圖舊人登庸<lb/>
未晚可<lb/>
　　寳章閣直學士大中夫夫提舉佑神觀王克謙<lb/>
　　可依前寳章閣直學士提舉佑神觀㑹稽縣開<lb/>
　　國男加食邑三百户<lb/>
聼履而上星辰相陪迩列欽柴而亊天地阻侍親祠<lb/>
乃錫賛書庸均祭澤具官某迭更任使偹著忠劳頃<lb/>
由台斗之聫忽起鏡湖之興千巖萬壑方㝷猿鶴之<lb/>
<pb n="KR4d0340_SBCK_075-12a"/>
㳺重屋九筵莫助牲牷之薦及告成於熈典爰加拓<lb/>
於新畬伻以圖萬億年益懋無疆之敬歸其邑三百<lb/>
户嗣膺滋至之休可<lb/>
　　寳章閣學士通奉大夫致仕顔熈仲可依前寳<lb/>
　　章閣學士致仕龍溪郡開國候加食邑三百户<lb/>
九筵大饗昔有助祭而来八座近臣前致為臣而去<lb/>
既秩精禋之礼宜褒勇退之人具官某法從之英時<lb/>
賢無出卿右者尹釐之績都人至于今称之劳厭承<lb/>
明栖遲衡泌早退不营於寵利後凋尚有於典刑阻<lb/>
侍燔柴就增食采候封留而願足庻幾徃哲之風駒<lb/>
<pb n="KR4d0340_SBCK_075-12b"/>
在谷而心遐夫豈詩人之意可<lb/>
　　資政殿學士中大夫新改差知寕建府林存除<lb/>
　　資政殿大學士提舉臨安府洞霄宫<lb/>
朕眷懐舊弼分剖左符潜躍雄藩力辞新刺史之拜<lb/>
祝釐真館峻加大學士之除吾之股肱寵以體貌其<lb/>
官某光嶽氣全而所飬粹江湖名滿而以文行含英<lb/>
咀華雅徤可追於班馬判花視草輕浮不数於常揚<lb/>
賛籌幄而慮深参化權而思集拂鬚堂上肯爲伴飬<lb/>
而留縚手袖間坐見改絃之喜猶䏙過軸屑就㦸香<lb/>
赤石揚㠶雖暫㝷於康楽丹山夢茟已懶訪於文通<lb/>
<pb n="KR4d0340_SBCK_075-13a"/>
雅懐繪洛社之圖適意挹浮丘之𬒮乃增隆於邃殿<lb/>
俾均佚於殊廷噫朕敬賢如賔尤重急流之勇退尔<lb/>
爱君憂囯詎容空谷之遐心可<lb/>
　　　王克謙除寳章閣學士提㪯佑神觀<lb/>
履曵星辰之上識老尚書翬飛奎璧之躔拜真學士<lb/>
煇煌異数度越常彛具官某冲澹而好脩端凝而有<lb/>
守南陽親近了無唾孟塵尾之驕北闕眷留但意茟<lb/>
床茶竈之楽脱屣而去八座挂笏而對千巖昔賀乞<lb/>
鏡湖官不移於蓬藍陸吟笠澤職僅止於松階陟寳<lb/>
閣之迩聫為錦鄊之佳話噫精調丹鼎勉加輔導之<lb/>
<pb n="KR4d0340_SBCK_075-13b"/>
功行拂塵冠有喚帰之詔可<lb/>
　　　楊<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>除權户部侍郎<lb/>
奉常起朝儀尤髙九列司徒掌邦教莫重貳卿所急<lb/>
者才何拘於格具官某端凝不撓剛介無私予舊學<lb/>
之臣惟甘盤有道徳者爾名父之子若敬之生文章<lb/>
家使畿輔則宣外䑓之劳掾省闥則清中書之務乃<lb/>
超時彦遂長礼官所謂玉帛云乎之言固資稚望乃<lb/>
若錢榖㡬何之問必属通儒以奨賢劳以昭眷噫昔<lb/>
者辤以疾喜聆勿薬之功俾尔寿而藏茂對特荷之<lb/>
渥可<lb/>
<pb n="KR4d0340_SBCK_075-14a"/>
　　　楊<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>除右文殿修撰知寕囯府<lb/>
訪葛洪之丹砂確乎權尚懐買臣之印綬寵以隆名<lb/>
莫得而留乃華其出具官某昔子雲之逺裔吾丼盤<lb/>
之舊家賛左右丞之劳日無停茟副礼楽卿之事時<lb/>
謂清才甫擢禁嚴偶親湯液方聳聞於献納乃力乞<lb/>
於便女卑澄江如練之州小需華次訪天台采薬之<lb/>
徑暫返故鄊進退格如眷懐濃甚噫峻叔論撰為外<lb/>
法從之美除隃想風謡嘆新使君之来暮可<lb/>
　　　陳顯伯除端明殿學士提舉佑神觀<lb/>
翰林逼華盖之地在改紀以初除朝廷半老儒之時<lb/>
<pb n="KR4d0340_SBCK_075-14b"/>
獨加璧而莫致庸陞書殿俾佚琳宫具官某冠冕三<lb/>
山之勝流領䄂諸賢於禁路潤色之妙非世叔子羽<lb/>
之所能調䕶之功在綺季黄公之未至若鵠㪯鴻冥<lb/>
而避弋無猿驚鶴怨之移文日月之翳雖除風雲之<lb/>
懐不入詔無匿㫖詩有遐心馮道云學士两人盖艱<lb/>
兹選若水下神仙一等姑遂其髙可<lb/>
　　　陳顯伯贈銀青光禄大夫<lb/>
側席有懐招以虞旌而不至垂車未㡬傷哉魏鑑之<lb/>
已亡爰陟穹階以華幽壌具官某其學根茂而寔遂<lb/>
其文体大而思精潤色皇猷乆擅常揚之譽羽翼儲<lb/>
<pb n="KR4d0340_SBCK_075-15a"/>
　最先園綺之㳺士鋒方熾而拂衣化瑟雖更而袖手<lb/>
昔疾今愈漸聞薬裏之踈旴食宵衣尚冀蒲輪之就<lb/>
云胡仙去曾不慗遺帝成玉楼既有李賀之召朕朌<lb/>
銀信不見鄴候之帰可<lb/>
　　　寳謨閣直學士正奉大夫提㪯江州太平興<lb/>
　　　囯宫袁商依前寳謨直學士轉宣奉大夫致仕<lb/>
黄冠均佚緬懐聽履之賢皓首辞劳力請垂車之適<lb/>
莫回雅尚爰錫㤙言具官某襟度粹和議論宏逹早<lb/>
傳奥學鯉趨親得於孔庭晚際明時豹尾乆参於漢<lb/>
雍方摶九萬里而上稳下百尺笄而来已及釣璜之<lb/>
<pb n="KR4d0340_SBCK_075-15b"/>
年每安考槃之楽朕尚歆有謀則就尔乃致為臣而<lb/>
帰陟左光禄之舊階休官甚寵奉先正献之遺訓継<lb/>
志有光可<lb/>
　　　袁商贈特進<lb/>
履班舊老楽三徑以帰弓函奏遺言嗟一鑑之士矣<lb/>
乃加優渥以奨幽潜具官某早接勝流晚為名從父<lb/>
兄傳箕裘之素相継起家伯仲参筆槖之聫惜皆即<lb/>
世獨優㳺而華髮衆景慕其清標飯不忘君雖栖遅<lb/>
於衡泌耄而称道尚簡記於朝廷還笏之志甚堅拖<lb/>
紳之語不乱載嘉定力宜厚愍章慗遺一老之哀悽<lb/>
<pb n="KR4d0340_SBCK_075-16a"/>
其追悼時進群公之表用以餙終可<lb/>
　　　故通議大夫右文殿脩撰致仕戚士遜贈宣奉大夫<lb/>
持荷既久廹耄及之期還笏未幾何天奪之速側其<lb/>
遺奏陟以崇資具官某傑作金聲長身玉立唐初瀛<lb/>
洲學士虞褚之倫漢家甘泉從巨　徐其選論思有<lb/>
補出䖏無疵属旣厭於承明乃帰乘於下澤雅意釣<lb/>
㳺之楽興俄殄疩之悲噫起耆舊於九原典刑巳逺亜<lb/>
光禄之一等冥漠有知可<lb/>
　　　故朝議大夫新除權户部侍郎致仕鄭雄飛<lb/>
　　　贈通議大夫<lb/>
<pb n="KR4d0340_SBCK_075-16b"/>
荷嚢進律遽聞湯液之親草奏辞荣竟推衣冠而去<lb/>
嘗陪邇列宜陟崇資具官某有古君子之風在時間<lb/>
人之且螭拗𥘉擢方渴遂良之言鶴禁未開巳學韓<lb/>
維之拜功既多於調䕶論亦罄於忠嘉扈蹕甘泉甫<lb/>
参於法從巾車栗里驟返於仙㳺豈冨貴之逼人抑<lb/>
修短之有数噫懐賢亡鑑莫起於地中遷秩書棺俾<lb/>
題於宰上可<lb/>
　　　故通奉大夫寳章閣待制致仕陳振孫贈光<lb/>
　　　禄大夫<lb/>
䟽傅賢㢤方遂揮金之楽魏公逝矣可勝亡鑑之悲<lb/>
<pb n="KR4d0340_SBCK_075-17a"/>
於以餙終爲之攬涕具官某其文秋濤瑞錦其姿古<lb/>
柏寒松早號醇儒得淵源於伊洛晚称名從欲輩行<lb/>
於乾淳若鳯儀麟獲而來以鱣舞狐嘷而去生芻一<lb/>
束莫挽扵遐心寳帶萬釘少旌於耆徳尚期難老胡<lb/>
不慗遺噫德比陳太丘素負海内之望官如顔光祿<lb/>
用爲宰上之題可<lb/>
後村先生大全集卷之七十五<lb/>
<pb n="KR4d0340_SBCK_075-17b"/>
<pb n="KR4d0340_SBCK_075-17b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_012-1a"/>
後村先生大全集卷第十二<lb/>
　　詩<lb/>
　　　洛陽橋三首<lb/>
周時宫室漢時城廢址遺基剗已平乍見橋名驚老<lb/>
眼南州安得有西京<lb/>
　　　二<lb/>
嬴氏曽驅六合人蔡侯只用一州民立犀豈不賢川<lb/>
守鞭石何湏役海神<lb/>
　　　三<lb/>
面跨虚空趾沒潮長鯨吹浪莫漂搖向来徒病川難<lb/>
<pb n="KR4d0340_SBCK_012-1b"/>
渉今日方知海可橋<lb/>
　　　泉州南郭二首<lb/>
閩人務本亦知書若不耕樵必業儒惟有桐城南郭<lb/>
外朝為原憲暮陶朱<lb/>
　　　二<lb/>
海賈歸来富不貲以身殉貨絶堪悲似聞近日雞林<lb/>
相不博黄金不博詩<lb/>
　　　同安<lb/>
城不能高甫及肩臨風搔首一懐賢當時矮屋今存<lb/>
否曽着文公住四年<lb/>
<pb n="KR4d0340_SBCK_012-2a"/>
　　　龍溪道中<lb/>
曠土茫茫無主名朱門惟恐籍分明老農猶記淳熈<lb/>
事太息文公志未行<lb/>
　　　木綿鋪<lb/>
庵逺人稀行未休風煙絶不類中州何湏更問明朝<lb/>
路纔出南門極目愁<lb/>
　　　靈著祠<lb/>
甘寕關羽至今傳名将為神自古然生不封侯三萬<lb/>
户死猶廟食𢾗千年<lb/>
　　　韓祠三首<lb/>
<pb n="KR4d0340_SBCK_012-2b"/>
柳祠韓廟雙碑在孔思周情萬古新不信二公俱絶<lb/>
筆别無詩可送迎神<lb/>
　　　二<lb/>
一宵醜類徙南溟靡待仙官敕六丁宗閔與紳空並<lb/>
世可憐不似鱷魚靈<lb/>
　　　三<lb/>
莱相竹今供戍卒武侯柏亦付胡兒南来猶有昌黎<lb/>
木神物千年尚䕶持<lb/>
　　　留衣菴<lb/>
老子今年五十三諸方參了又重參誰能逺禮文殊<lb/>
<pb n="KR4d0340_SBCK_012-3a"/>
佛且訪顛師海上菴<lb/>
　　　潮惠道中<lb/>
春深絶不見妍華極目黄茅際白沙幾樹半天紅似<lb/>
染居人云是木棉花<lb/>
　　　循梅路口四首<lb/>
贑客紛紛露刅過㫁無檄吏敢譏訶身今自是勞盆<lb/>
長較爾能賢得幾何<lb/>
　　　二<lb/>
導吏倉忙乞調兵未應機動遣鷗驚傳聞老子單車<lb/>
至慚愧偷兒讓路行<lb/>
<pb n="KR4d0340_SBCK_012-3b"/>
　　　三<lb/>
鈔法如弓未愈張可堪於此更求詳祇應新執牙籌<lb/>
者拾得研桑肘後方<lb/>
　　　四<lb/>
三十年来邉宿兵大農無計飽連營元来有箇浮塩<lb/>
策南渡諸賢未講明<lb/>
　　　白雲菴<lb/>
太行以北海豐南我與梁公各有慚兒五十餘親八<lb/>
十何堪来宿白雲菴<lb/>
　　　叱馭菴<lb/>
<pb n="KR4d0340_SBCK_012-4a"/>
所玄未如温太真詎宜跬歩暫忘親乃知峻坂驅車<lb/>
者有愧髙堂扇枕人<lb/>
　　　将至海豐<lb/>
漁塩舊俗慣恬熈兵火新民脱亂離石路樹隂三十<lb/>
里今猶髣髴太平時<lb/>
　　　東坡故居<lb/>
嘉祐寺荒誰與葺合江楼是復疑非已爲韓子騎麟<lb/>
去不見蘇仙化鶴歸<lb/>
　　　二<lb/>
惠州副使是新差定武端明落舊階盡遣秦郎晁子<lb/>
<pb n="KR4d0340_SBCK_012-4b"/>
去只攜周易魯論来<lb/>
　　　豐湖<lb/>
岷峨一老古来少杭頴二湖天下無帝恐先生晚牢<lb/>
落南遷猶得管豐湖<lb/>
　　　二<lb/>
小朱侍郎生較晚龍眠居士逺難呼不知若箇丹青<lb/>
手能冩微瀾玉塔圖<lb/>
　　　三<lb/>
作橋聊結衆生縁不計全家落瘴煙内翰翻身脱犀<lb/>
帶黄門勸婦助金錢<lb/>
<pb n="KR4d0340_SBCK_012-5a"/>
　　　羅湖八首<lb/>
乎生不作賈胡晋怪底江邉未發舟瀧吏不湏前白<lb/>
事更忙定要看羅浮<lb/>
　　　二<lb/>
中州無地堪投足垂老携家泛瘴江不愛朱丹畫車<lb/>
轂且貪紫翠入船窓<lb/>
　　　三<lb/>
歲晚南游訪稚川苔封丹灶尚依然不知的在山中<lb/>
否萬一歸来說内篇<lb/>
　　　四<lb/>
<pb n="KR4d0340_SBCK_012-5b"/>
頴水箕山未脱然直湏㫁盡世間縁野人曽被朱轓<lb/>
涴不作天仙作地仙<lb/>
　　　五<lb/>
異境微茫在半霄仙人隨手下相招老来尚有君親<lb/>
念未敢相陪過鐵橋<lb/>
　　　六<lb/>
衡岳仙都迹已陳雲臺玉局敕猶新暮年擬乞冲虚<lb/>
觀長向山中祝聖人<lb/>
　　　七<lb/>
浪迹人間状似顛草書壁上筆如椽吾評二士皆奇<lb/>
<pb n="KR4d0340_SBCK_012-6a"/>
忙未是神仙亦鬼仙<hi>觀中有白玉蟾字併懐黄天谷</hi>
　　　八<lb/>
五更海底擁金輪咫尺蓬莱不逺人欲知蘇詩臨絶<lb/>
頂可憐漢節尚隨身<lb/>
　　　扶胥三首<lb/>
一陣東風掃曀霾天容海色豁然𨳩何湏更網珊瑚<lb/>
樹祇讀韓碑也合来<lb/>
　　　二<lb/>
暘谷扶桑指顧間馮夷得得報平安為言博望乗槎<lb/>
至莫作師㐮擊磬看<lb/>
<pb n="KR4d0340_SBCK_012-6b"/>
　　　三<lb/>
前祭京師奉祝祠尊嚴不比百神祠臺家今歲籌邉<lb/>
急黄怕封香已過時<lb/>
　　　兼舶<lb/>
鬻夾飛芻瘴海瀕扇遮不㫁庾公塵而今更遣兼琛<lb/>
節羞冩氷衘寄故人<lb/>
　　　兼諸司二首<lb/>
白頭忽有印纍纍符牒如山退食遲但見旋添庭下<lb/>
事不知頓減集中詩<lb/>
　　　二<lb/>
<pb n="KR4d0340_SBCK_012-7a"/>
只是從来踈拙身而今結駟昔懸鶉伯鸞老去無遺<lb/>
恨獨憶同操井臼人<lb/>
　　　唐子西故居二首<lb/>
一州两仙客無地頓竒材方送端明去還迎博士来<lb/>
　　　二<lb/>
無盡頗縱横晚方攻蔡京猶稱賢宰相應爲客先生<lb/>
　　　風旛堂二首<lb/>
告子早不動先師四十餘乃知盧行者暗合秀才書<lb/>
　　　二<lb/>
夜夜各趺坐朝朝同打齊不知那箇子曽夢祖師来<lb/>
<pb n="KR4d0340_SBCK_012-7b"/>
　　　羊城使者廟<lb/>
山川殊壮麗井邑亦繁雄獨有羊城廟蕭然瓦䃯中<lb/>
　　　江南五首<lb/>
已報行营入猶夸僭壘堅何曽陵谷變但見市朝遷<lb/>
　　　二<lb/>
鋹也騃孺子井蛙徒自尊如何南武帝面縛向夷門<lb/>
　　　三<lb/>
　艦逃安往焚巢潰不支區區一州力不足辱王師<lb/>
　　　四<lb/>
宣勸猶疑鴆龍顔笑引觴絡鞍奉明主執挺長降王<lb/>
<pb n="KR4d0340_SBCK_012-8a"/>
　　　五<lb/>
身是假皇帝囯由内太師偽朝舊宫殿厯厯有遺基<lb/>
　　　卽事十首<lb/>
香火萬家市烟花二月時居人空巷出去賽海神祠<lb/>
　　　二<lb/>
東廟小兒隊南風大賈舟不知今廣市何似古揚州<lb/>
　　　三<lb/>
俗情重蒲飲故事按舟師無倚無山越閑将作水嬉<lb/>
　　　四<lb/>
占㫁百花白摘来三伏涼着身素馨囯荀令未為香<lb/>
<pb n="KR4d0340_SBCK_012-8b"/>
　　　五<lb/>
瓜果跽拳祝㬋羅撲賣聲粤人重乃夕燈火到天明<lb/>
　　　六<lb/>
名荔絶甘冷與莆爭長雄不逢蔡公譜埋沒瘴烟中<lb/>
　　　七<lb/>
吾生分裂後不到舊京逰空作樊樓夢安知在越楼<lb/>
　　　八<lb/>
突薪初不戒綆缶始言功累甓為牆壁前人智未工<lb/>
　　　九<lb/>
復闗無雅操渉洧有遺音未可䋲三尺㯽榔當委禽<lb/>
<pb n="KR4d0340_SBCK_012-9a"/>
　　　十<lb/>
沐髮眠常晏濡脣飲不多誰云五瘴毒常備四時和<lb/>
　　　藥洲四首<lb/>
非有干時䇿聊為避地圖昔人補勾漏老子管仙湖<lb/>
　　　二<lb/>
役民如犬馬囯破作䧏俘徃徃湖中石宣和艮嶽無<lb/>
　　　三<lb/>
怪怪竒竒石誰能辨醜妍莫教贊皇見定輦入平泉<lb/>
　　　四<lb/>
觀寺臨湖上亭臺出桞間都忘来五嶺将謂在孤山<lb/>
<pb n="KR4d0340_SBCK_012-9b"/>
　　　登城五首<lb/>
尉佗故秦吏堪執鄼侯鞭箕踞問使者吾方帝孰賢<lb/>
　　　二<lb/>
已作南夷長那爲北面臣未忘真定冡畢竟是華人<lb/>
　　　三<lb/>
漢人稱勁粤累世不加兵狂卒纔三百如何便縋城<lb/>
　　　四<lb/>
漫費人蒸土常如物潰堤傍疑爲息壤下恐有蟠泥<lb/>
<hi>州治後</hi>
　　　五<lb/>
<pb n="KR4d0340_SBCK_012-10a"/>
郭外皆鯨浸區中等蝗窠若無西鴈趐客子奈愁何<lb/>
　　　城南<lb/>
瀕江多海物比屋盡閩人四野方多壘三間欲卜鄰<lb/>
　　　題肅令山則文編二首<lb/>
繭𥿄銀鈎冩一通殷勤投贈愧空空轍環晚乃交吾<lb/>
子稇載方将富此翁著論未容符獨歩操琴欲與愈<lb/>
爭雄兒童錯認眉閒喜疑有珠犀滿篋中<lb/>
　　　二<lb/>
咄咄人皆怪老夫奈何此客去難呼招温䖏士為羅<lb/>
否待穆先生設醴無我有青芻堪秣馬君言白髮久<lb/>
<pb n="KR4d0340_SBCK_012-10b"/>
占烏人生蟬冕腰金印未抵斑衣膝下娱<lb/>
　　　題唐察院詩卷二首<lb/>
細讀公詩屡絶編心知妙處口難傳言言箴儆堪垂<lb/>
世厯厯行藏自譜年但覺朱紘餘倡歎不煩玉斧更<lb/>
雕鎸小儒可是通行瞻擬為坡仙注大全<lb/>
　　　二<lb/>
不見林夫與子方坦翁健筆亦堂堂孝親誠有終身<lb/>
慕忠愛君無一飯忘銘座六章韋作佩入䑓五字鐡<lb/>
為腸未應徑欲投吟社諌草長留御榻傍<lb/>
　　　次黄殿講鳴珮亭<lb/>
<pb n="KR4d0340_SBCK_012-11a"/>
誰引扶胥水入城循除終日愛琮琤天風何許環珮<lb/>
響秋色自然竽籟聲盡洗珠犀寕受涴少留琴鶴未<lb/>
湏行他年父老傳都漕名與濓翁一様清<lb/>
　　　廣州勸駕<hi>庚子權郡</hi>
番禺文物于今盛閩浙彬彬未足誇丞相宅曽住南<lb/>
郭鼎魁坊止在東家好陳董子三篇䇿莫看唐人一<lb/>
日花珍重詔書相勉意士先器識後詞華<lb/>
　　　廣州都試<hi>時攝帥</hi>
自昔番禺縝府雄君恩暫許領元戎不羞短髮垂肩<lb/>
白且愛前旌照眼紅筆久不靈妨草檄臂新無力怯<lb/>
<pb n="KR4d0340_SBCK_012-11b"/>
開兮即今超距多梟俊安用輜車載此翁<lb/>
　　　燈夕呈劉帥二首<lb/>
士女如雲服珥鮮暫陪獵較亦欣然清於坡老游杭<lb/>
市儉似乖崖在劍川使指何功湏卜夜遨頭此念可<lb/>
通天粤人擁道千層看不見絨鞍三十年<lb/>
　　　二<lb/>
陌上逰人趂莞絃豈知君相尚籌邉細聼野老交談<lb/>
處猶記兵端未動前草市收燈如許早端門瞻蹕定<lb/>
何年書生晚把憂時志歸畫殘灰理舊編<lb/>
　　　次韻二首并呈倉使<lb/>
<pb n="KR4d0340_SBCK_012-12a"/>
晚霧徐收月色鮮承明物態尚依然㫁無颶母起吹<lb/>
海應有蚌胎還媚川逺俗恬熈猶楽土孤臣流落漫<lb/>
憂天夜歸聼得輿人語且願新年勝舊年<lb/>
　　　二<lb/>
歸念常如危柱絃春来夢繞白雲邉不知新雪添頭<lb/>
上但見繁星滿目前即事有詩聊記節救時無䇿但<lb/>
祈年二公語妙堪傳逺嚴社何因可共編<lb/>
　　　余哭蟾子朝士鍾大鳴有詩相寛次韻<lb/>
愁眉暫展頼君詩欲以先知覺後知厯引竺乾寛此<lb/>
老未甘嬴博窆吾兒寄阿藍若俄經昔祔短松岡㑹<lb/>
<pb n="KR4d0340_SBCK_012-12b"/>
有期欲訪巫咸何處在憂来自向理中推<lb/>
　　　再和<lb/>
彭𣆀俱未離乎死况汝孩提未有知自昔丈夫憐少<lb/>
子即今王母惜孫兒探環曽記曽遊處建鼓應無再<lb/>
見期三紀七揮兒女淚孰尸夀夭莾難推<lb/>
　　　蒲㵎寺<lb/>
齊人陳迹此流傳班史蘇詩豈必然故老皆言家即<lb/>
寺癡兒誤入海求仙莫将劉項分羙鼎来涴巢由洗<lb/>
耳泉欲採菖蒲無覔處且隨簫鼓樂新年<lb/>
　　　越臺<lb/>
<pb n="KR4d0340_SBCK_012-13a"/>
南帝當年此築臺稱雄亦豈偶然哉謾通異國求陽<lb/>
燧不道偷兒飲漆盃能使越人存舊迹始知秦史有<lb/>
竒才祇今黄屋歸何處但見牛羊夕下来<lb/>
　　　次韻劉帥出郊一首<lb/>
競逐朱轓載酒行熈熈物態與人情浴沂我欲尋儒<lb/>
服渉洧公方厭鄭聲試問冶容遨夜市何如赤脚饁<lb/>
春耕故山瓜圃應無恙老去深知愧少平<lb/>
　　　次韻李倉春一首<lb/>
秧馬從今漸可行林鳩未好便呼晴敢云使者乘軺<lb/>
傳聊為君王代耦耕有一日留憂職曠無三宿迹覺<lb/>
<pb n="KR4d0340_SBCK_012-13b"/>
身䡖此生不復持高論願友臺佟與尚平<lb/>
　　　挽崔丞相三首<lb/>
先帝謀元帥煩公護蜀淮軍皆歌范老民各像乖崖<lb/>
北顧猶闗慮西歸已卷懐早令扶日月寕不掃風霾<lb/>
　　　二<lb/>
麻卷揚庭乆蒲輪就道遲虚傳楊綰用不奈蔡謨辭<lb/>
祝柱從渠誚摧梁得許悲流傳千載下猶足勵清規<lb/>
　　　三<lb/>
昔侍瓊花宴囘頭二紀餘嵇庸作書懶魏勃掃門疎<lb/>
尚意開黄閣安知尾素車蕭然旋馬第人指相君居<lb/>
<pb n="KR4d0340_SBCK_012-14a"/>
　　　陸賈二首<lb/>
田横死士今亡矣陳豨從車安在哉獨有尉佗尚黄<lb/>
屋故應兩費陸生来<lb/>
　　　二<lb/>
酈烹未久蒯幾烹陸子優游享令名南帝稱臣槖金<lb/>
返更推餘智教陳平<lb/>
　　　浴日亭<lb/>
歸客飄然一葉身尚能飛屐陟嶙峋危亭下瞰嵎夷<lb/>
宅積水上通河漢津叱馭爲臣前有志乗桴從我更<lb/>
無人慕年筆力全裏退甘與韓蘇作後塵<lb/>
<pb n="KR4d0340_SBCK_012-14b"/>
　　　又追和坡韻一首<lb/>
亭傍喬木拂雲天亭下高桅泊晚湾白是張騫曽泛<lb/>
水青疑徐福所求山羊城隔霧愁囘首鯨浸收風喜<lb/>
見顔却笑金烏并玉兎辛勤出沒雪濤間<lb/>
　　　白鶴故居<lb/>
天稔中原禍朝分當部爭當年誰宰相此地着先生<lb/>
故國難歸去新巢甫落成如何鯨浸外更遣打<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>行<lb/>
　　　唐博士祠<lb/>
博士位尤卑投名入黨碑今觀名世作多在謫官時<lb/>
太史沅湘筆儀曹永柳詩新祠綿蕞爾未盡復遺基<lb/>
<pb n="KR4d0340_SBCK_012-15a"/>
　　　六如亭<lb/>
吳兒觧記真娘墓杭俗尤存蘇小墳誰與惠州耆舊<lb/>
説可無坏土覆朝雲<lb/>
　　　再題六如亭<lb/>
昔人喜說墜樓姬前輩尤高㫁臂妃肯伴主君来<lb/>
過嶺不妨扶起六如碑<lb/>
　　　十五里沙<lb/>
只見如山白浪飛更堪動地黒風吹渺茫直際九州<lb/>
外洶湧常如八月時河伯豈能窮海若靈胥僅可嚇<lb/>
吳兒惜無散髪騎鯨友共了南游一叚竒<lb/>
<pb n="KR4d0340_SBCK_012-15b"/>
　　　道中讀孚若題壁有感用其韻<lb/>
淮雪江風裂面寒徃来萬里一征鞍三千客謾曽弹<lb/>
鋏十九人誰肯捧<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>自古英才多頓挫只今世運尚<lb/>
艱難空餘敗壁龍蛇字黄鵠高飛不復還<lb/>
後村先生大全集卷第十二<lb/>
<pb n="KR4d0340_SBCK_012-16a"/>
</p>
<p>
</p>
  </div>
</body>
</text>
</TEI>
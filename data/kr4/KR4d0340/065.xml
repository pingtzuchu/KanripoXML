<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_065-1a"/>
後村先生大全集卷之六十五<lb/>
　外制<lb/>
　　淮東提舉章峒鹽賞轉一官<lb/>
天下大計仰東南而東南大計仰淮塩爾為使者鬻<lb/>
筴倍増軍國賴焉非周家所謂廉能漢人所謂有心<lb/>
計者乎爰晋一秩以旌爾勞可<lb/>
　　浙東提舉林先世解到十七界破㑹二十八萬<lb/>
　　五千貫乞送所司截鑿以助國用轉一官<lb/>
前詔郡國各收㫁爛之舊楮來上且設醲賞以持之<lb/>
而漠有未有應詔者豈無可收之楮耶抑力不足以<lb/>
<pb n="KR4d0340_SBCK_065-1b"/>
收之耶将奉詔不䖍而然耶爾奉使畿内鹺利視歲<lb/>
額加羡又能銖寸絫積以奉收楮之詔非洗手奉公<lb/>
悉心營職疇克爾昔漢家尊顯卜式至大位以風勵<lb/>
天下一秩薄矣姑以為能體國享上者之勸可<lb/>
　　楊鑄際太社令<lb/>
朕惟恭聖先后輔佐寕考援立眇躬有大造於我家<lb/>
其族益蕃而多才子爾其庭户之芝蘭也社令之擢<lb/>
遂開朝蹟蓋以才選不顓為恩可<lb/>
　　陳鑄除司農卿仍兼有司<lb/>
積貯天下之大命古所謂九年之蓄者今無之矣白<lb/>
<pb n="KR4d0340_SBCK_065-2a"/>
粲之入不足以供赤幇之出識者寒心焉經常之費<lb/>
不可已操切之術不可施非通儒誰與領此爾家<lb/>
世清修中外詳議才愈老而卿尚少兹命爾晉長扈<lb/>
農庶幾漢人用鄭康成之遺意夫坐而論與作而行<lb/>
者之情常患難通爾旣彌縫省闥與聞廟論則倉庾<lb/>
民之利病可以建白而罷行之矣咫尺兩禁豈婆娑<lb/>
於九列者哉可<lb/>
　　馬廷鸞將作少　監兼右司<lb/>
我朝家法雖操持衡尺以用人亦度越拘攣而得士<lb/>
由郡而郎由郎而監固也然其待名流勝士往往有<lb/>
<pb n="KR4d0340_SBCK_065-2b"/>
位置於衡尺之外者自乾淳之世已然矣爾由甲科<lb/>
郎厯館閣省闥端介自守有徳有言廼者賜對延和<lb/>
奏篇鞭切朕覽而善之是以有冬饗之除夫朝廷之<lb/>
官有清於少　要於都曹者朕又將不次擢汝可<lb/>
　　戴良齊林秴著作佐郎<lb/>
館閣皆以文史為職然曰歴日曰列傳則屬之著作<lb/>
之廷日歴實則當代之制作備列傳實則人物之<lb/>
褒貶公葢瀛州諸學士惟二者為真史官也唐人謂<lb/>
史有三長爾良齊爾秴之才學識在孔門中游夏二<lb/>
子也在漢儒中齊魯兩生也共秉是筆後有乎遷固<lb/>
<pb n="KR4d0340_SBCK_065-3a"/>
將於汝觀書法焉謹之哉可<lb/>
　　曹元發秘書郎<lb/>
百司庶府各治其事率事繁而官少惟館閣無事可<lb/>
治而備官自長貳至諸學士常十餘人豈非儲才之<lb/>
地固異於百司庶府耶郎亞於長貳丞而班於同館<lb/>
之上歩伐寖髙不輕卑也爾淹貫羣經接諸老之緒<lb/>
言表倡二庠有多士之美譽置之風日不到之處清<lb/>
於山澤癯儒之仙矣等而上之進　未已可<lb/>
　　歐陽守道校書郎<lb/>
先朝館閣皆第一流前則楊晏後則歐蔡又其後則<lb/>
<pb n="KR4d0340_SBCK_065-3b"/>
黄陳至乾淳之世則名勝皆在焉當國大臣至有恨<lb/>
進用早不得共游之歎比歲選用稍輕矣朕方思所<lb/>
以重之爾學問貫通倫類議論據依名節他人片善<lb/>
寸長惟恐人之不知爾為書滿架藏槀如山策名二<lb/>
十年而考功無一日之課其恬於進如此乃者玉堂<lb/>
之對稍露毫芒士林膾炙所謂通務之儒識時之傑<lb/>
非耶由是進而挍讎石渠東觀今有人矣可<lb/>
　　方澄孫秘書郎<lb/>
昔漢六世得人為盛東馬待詔給札嚴徐朝奏暮召<lb/>
然尚有擯於膠西滯於周南莫之顧省尚論人物者<lb/>
<pb n="KR4d0340_SBCK_065-4a"/>
惜焉朕則不然必欲置之於朝爾幼為家之奇童壯<lb/>
為國之譽士負其壯圗固將六月一息顧僅開朝蹟<lb/>
而去嘗畫幕為元戎磨盾鼻作檄而已嘗丞郡為太<lb/>
守書紙尾而已晚得一麾拊摩凋瘵汲汲鮮懽歲月<lb/>
幾何昔之英妙今亦老蒼宰物者以為言朕有圗書<lb/>
之府置爾其間爾有逢辰之喜朕無棄才之愧可<lb/>
　　知邵武軍方澄孫在任政績轉一官<lb/>
樵與汀鄰其俗剽悍易動而難安爾以書生作牧私<lb/>
淑其士勤拊其民昔之在城闕者今在類矣昔之佩<lb/>
刀劍者今佩犢矣又能以積絫紓郡計以節縮廣學<lb/>
<pb n="KR4d0340_SBCK_065-4b"/>
宫前命爾登瀛以大臣言爾之才學也今命爾増秩<lb/>
以臺閫上爾之治行也可謂之異恩矣可<lb/>
　　金九萬太學博士<lb/>
在三之誼師居一焉然漢弟子有嘲師者唐諸生有<lb/>
笑于列者必也典型足以模楷博約足以循誘腹足<lb/>
以沾丐爾三者備矣坐臯比而執麈柄非爾其誰豈<lb/>
曰無氈行且重席可<lb/>
　　杜濬大理正<lb/>
昔先清獻爰立未久山頽哲萎天下至今謂其清忠<lb/>
粹徳如光亦謂爾濬底法父不忝父有康之風立<lb/>
<pb n="KR4d0340_SBCK_065-5a"/>
乎本朝冲泊自守視榮進無躁心柰寺民命所繫朕<lb/>
不欲数遷改由丞而正若稍廻翔者然歩武寖高差<lb/>
並於惟月平挹於列宿矣可<lb/>
　　劉燧叔朱挺大理丞<lb/>
郡國獄掾至微也非有考舉人不輕授况夫獄之重<lb/>
丞位之高而可卑之少不更事者哉爾燧叔爾挺皆<lb/>
寕考法從子孫皆嘗牧兩郡有聲績皆閑退拙進取<lb/>
皆老成知情偽皆慈恕不刻深起之閔山擢之李寺<lb/>
以勸孤立平進之士以廣朕洗冤澤物之意可<lb/>
　　林希逸依舊寳謨閣廣東運判<lb/>
<pb n="KR4d0340_SBCK_065-5b"/>
吾甚憂嶺海之民地逺而天高也地逺則饕殘易逞<lb/>
天高則疾苦難愬先朝部刺史前有端頤後有光朝<lb/>
以儒學用不以吏能進至今士民稱之爾嘗給札視<lb/>
草文可思嘗擁麾持節才可用然能髙惎衆往往䝉<lb/>
以虚詆而不考其實踐歲中再召使爾乗私車而來<lb/>
負謗篋而歸吾甚愧之起家外臺爾其以玉雪洗五<lb/>
瘴以冰蘖倡百城使逺民皆知吾用儒臣按部之意可<lb/>
　　何夢然同知兼參政<lb/>
朕位置弼臣圖回國事遣戍役以衛中國旣叶成道<lb/>
徳之威進英俊以强本朝遂兼斡鈞樞之柄誕修播<lb/>
<pb n="KR4d0340_SBCK_065-6a"/>
告昭示倚毗具官某材全而徳不形器博而用無近<lb/>
首膺親擢見謂敢言放驩兜流共工壯矣去凶之舉沮<lb/>
延齡叱義府發於嫉惡之心為朝廷振頽壊之紀綱<lb/>
為君上肅淩夷之廉陛洎登宥密益罄忠勤屬者水<lb/>
當潤下而横流雷已收聲而洊震逺則四郊帶甲之<lb/>
士減竈之期賖近則三州不粒之民内溝之慮切誦<lb/>
采薇之詩有愧念發棠之惠未周必精神折衡必飢<lb/>
溺由已帷籌制勝爰晋貳於本兵鼎味主和其與<lb/>
聞其大政仍陟文階之峻以昭寵命之新眷知愈隆<lb/>
優貴亦重噫舉明主建長策有如王吉所云為良臣<lb/>
<pb n="KR4d0340_SBCK_065-6b"/>
荷美名毋負魏公之志顧惟賢輔寕俟訓言可<lb/>
　　范東叟江東提刑<lb/>
除授部刺史百城休戚繫焉賢則福星見否則一路<lb/>
哭葢朕所甚重爾西州之望元祐太史家之白眉召<lb/>
歸未久朕賢其人欲位置於清望官顧以兄客江鄉<lb/>
力求外𥙷留之不可攬轡之行將以尋對床之約朕<lb/>
愈賢之先儒有言凡天下之疲癃殘疾鰥寡孤獨皆<lb/>
吾兄弟之顛連無告者爾推愛兄之心以加諸彼必欽<lb/>
恤必平反則九郡數十縣之民皆自以為不冤矣使<lb/>
事有指典聼朕言可<lb/>
<pb n="KR4d0340_SBCK_065-7a"/>
　　姚希得沿江制置使知建康府江東安撫使兼<lb/>
　　行官留守<lb/>
朕慨覽輿圖特隆閫寄第從臣之論思獻納望髙八<lb/>
座之聯謀元帥以禮楽詩書喜動三軍之衆乃出綸<lb/>
而疏渥遂建纛而啓行具官某秀傑而粹温魁閱而<lb/>
宻察講明有素可居四科九徳之間植立尤髙不在<lb/>
八俊三君之下早慕袁髙之塗詔晚從裴度之視師<lb/>
名節暴乎朝廷勲業著於方面藉甚桂鄞之政藹然<lb/>
羊陸之風屬朕興聼鼙之思輟卿由曳履之列西清<lb/>
學士寵矣東方諸侯屬焉輕裘緩帶而總中權帕首<lb/>
<pb n="KR4d0340_SBCK_065-7b"/>
腰刀而衙諸將隔一帶水詎容持天塹之雄如七尺<lb/>
身盍預䕶風寒之處江頭宫殿筦鑰有嚴塞下城池<lb/>
伻圖取決居留之任至重事㑹之來無窮宜減户租<lb/>
以厚晉陽之民宜損軍市以饗邯郸之卒宜長駕逺<lb/>
馭宜廣益集思賴爾宣勞副予注意噫上武侯逺離<lb/>
之表曽靡憚勞歌吉甫來歸之詩㑹當飲至欽承異<lb/>
眷益懋壯圖可<lb/>
　　蕭山則宗正丞<lb/>
曩者有相専進用尖新鍥薄小人而雅人修士例束<lb/>
之髙閣朕旣改絃首變此風弓旌所及野無遺賢朝<lb/>
<pb n="KR4d0340_SBCK_065-8a"/>
廷之上半老儒矣汝亦當時雅人修士之一也嘗列<lb/>
鵷序而秉麟筆何去之速何來之遲瑶編鉅典丞亞<lb/>
於卿一等鋪張揚厲蓋所優為姑養汝望朕固以清<lb/>
望官期汝可<lb/>
　　陶夢桂司農丞<lb/>
國家之憂有二兵無宿儲也民苦貴糴也萬口嗸嗸<lb/>
待哺執事者皆知瓶罄罍恥之可慮而諉曰笏畫鞭<lb/>
筭之無所施爾於此時進丞扈農難則難矣往佐而<lb/>
長共國其所以捄弊紓急之策揮利器於盤錯奏㳺<lb/>
刃於肯綮可矣若謂吾所職者出納之吝則非朕擢<lb/>
<pb n="KR4d0340_SBCK_065-8b"/>
才之意可<lb/>
　　王夢得太府丞<lb/>
古今之官不同古太府掌貢賦今屬版曹矣掌圜法<lb/>
今屬鍾官矣掌珠玉玩好今屬内帑矣三者各有專<lb/>
官而外府更以劵旁鈔引為職業然劵旁鈔引亦非<lb/>
迂緩不切之務也丞亞於卿華塗在前往勤其官毋<lb/>
若晋人不省曹務者以俟甄擢可<lb/>
　　王世傑宗學博士<lb/>
自先帝復創宗庠課試一眡三舎之法麟趾公子彬<lb/>
彬秀出欲與素土相頡頏而博士班於國子先生之<lb/>
<pb n="KR4d0340_SBCK_065-9a"/>
上爾邃於理而耆於儒其為朕推所以訓廸諸生者<lb/>
而淑艾公族庻幾作成之下有能奏七畧之書而奉<lb/>
三雍之對可<lb/>
　　曹怡老大理司直<lb/>
廷尉之屬多以待明法者惟司直顓以士人為之古<lb/>
人敬刑之意於是乎在爾名法從之子嘗宰邑監<lb/>
郡資長厚而論平恕猶有父風使之秉讞筆以佐其<lb/>
長可以活民命而長王國矣若曰析律豈無已人可<lb/>
　　李壎軍器丞<lb/>
古之甲有夀三百年者矢有穿七札者豈非函人矢<lb/>
<pb n="KR4d0340_SBCK_065-9b"/>
人善於其事而然今邉備未弛以除戎器為急務可<lb/>
不勤其官乎爾淳熙名執政之孫兹以才選晋丞戎<lb/>
監若周室車械之備漢家工技之精作而行之者之<lb/>
責也汝其懋哉可<lb/>
　　洪穮大理寺簿<lb/>
南渡而後一門父子兄弟同時鼎貴前則鄱陽洪氏<lb/>
後則天目洪氏爾其家之佳子弟也官業邑最皆可<lb/>
書擢由綸邸列於李寺曰淑問曰審克爾與聞焉豈<lb/>
特簿正乎哉可<lb/>
　　王人英將作簿兼史館校勘<lb/>
<pb n="KR4d0340_SBCK_065-10a"/>
先朝以童科擢士如億如殊後皆為名卿相爾妙齡<lb/>
美質來游木天與聞修纂亦已久矣夫固使之讀盡<lb/>
未見之書而養成有用之器也列屬雉監兼秉麟筆<lb/>
詩不云乎景行行止楊晏何人哉可<lb/>
　　陳綺前任江東運副兼提領茶鹽増羡轉中奉<lb/>
　　大夫<lb/>
榷法非古也然軍國大計繫焉朕未能捐山海之利<lb/>
以予民也然常以宣政之改鈔法為戒以慶歴之不<lb/>
再榷為法若夫潤澤之則存乎其人爾以計臣提綱<lb/>
煑摘朞年之間未嘗析於秋毫廼有餘於歲計殿最<lb/>
<pb n="KR4d0340_SBCK_065-10b"/>
之法僚属不遺况任典領之責者乎一秩旌勞以勸<lb/>
來者可<lb/>
　　知武岡軍史椿卿在任政績轉一官<lb/>
漢制郡太守有治理效者往往久於其官或就賜金<lb/>
増秩一則盡彼牧御之材二則省吾迎送之費朕<lb/>
甚慕之爾所臨之郡固湘中佳處然他人為之寂寂<lb/>
無聞爾朞歲間修廢飾蠱一城改觀省民峒丁各守<lb/>
條約不相侵犯貴公子乃能辦此竒矣朕欲趣還省<lb/>
户而又重於數易姑遷一族以俟選表可<lb/>
　　史宇之大資政知建寕府<lb/>
<pb n="KR4d0340_SBCK_065-11a"/>
朕隆念舊之恩重宅生之寄世臣非謂喬木猶有於<lb/>
典刑刺史録名御屏不輕於臨遣方擁麾而赴鎮乃<lb/>
孚號以揚廷具官某奕蔕英賢三朝宰輔事孝廟竭<lb/>
擎天之力於眇躬宣扶日之勞成季之忠宣孟之勛<lb/>
宜其有後周公之宇伯禽之法賴以光前出斂恵以<lb/>
專城入眠儀於二府談者云古括㑹稽之政庻乎有<lb/>
潁川渤海之風均佚殊廷髙挹浮丘之𬒮初潛巨屏<lb/>
往凝韋守之香然民稠而鮮蓋藏俗悍而帶刀劍州<lb/>
貧増待哺之卒邑壊無鳴絃之人中更二牧之仁賢<lb/>
暫息一方之愁歎彼俱召用頗聞遺老之去思爾善<lb/>
<pb n="KR4d0340_SBCK_065-11b"/>
拊循必喜新侯之來暮秘殿班延恩之亞麗譙接畿<lb/>
郡之封教條未出而已孚治行轉聞之甚易將今穉<lb/>
耄復覩昇平噫虞朝岳牧奮庸試以功而明陟漢世<lb/>
公卿有闕選所表而入爲益殚乃心祗若予訓可<lb/>
　　王爚龍圖學士知平江府淮浙發運使<lb/>
廼者呉中積燎境内薄收民蕩柝離居未易灌輸於<lb/>
三路卿溺飢由已必能全活於一方素東予心匪由<lb/>
師錫具官某有猷有守至大至剛矢之直氷之清端<lb/>
澄未已涅不緇磨不磷堅白自如細行形於視聼言<lb/>
動之間大節著於離合去就之際天留之以殿諸老<lb/>
<pb n="KR4d0340_SBCK_065-12a"/>
朕擢之以長六官屬右扶風之儉荒輟大宗伯之貴<lb/>
重駕彼使牡華以老龍然而羣黎甚轍鮒之枯列戍<lb/>
待木牛之餉勸食抛糴胡可並行安富恤貧詎容偏<lb/>
廢昔汲黯發河内廪真不辱使者之行富弼活青州<lb/>
民自謂過中書之考若前脩之盛舉皆賢牧所優爲<lb/>
噫潤靈河之波豈惟九里奉甘泉之計何待三年治<lb/>
績朝聞追鋒夕至可<lb/>
　　陳懋欽國録<lb/>
由掌故而學官平進也然未一歲再命亦峻擢也惟<lb/>
爾凝然端重可以仰企前脩盎然和粹可以俯接後<lb/>
<pb n="KR4d0340_SBCK_065-12b"/>
進使教胄子師道必有可觀者豈但課試詞藝而<lb/>
已哉可<lb/>
　　董宋臣脩造公主位了畢轉親衛大夫<lb/>
㳺化人之宫燕閒自適築王姬之館鳩僝有勞具官<lb/>
某事不辭難言皆底績朕爱鍾貴主方將諧禁臠之<lb/>
期頤旨信臣為别創更衣之所甫伻圖而經始俄輪<lb/>
奂之告成乃若横行雖曰武階之峻可無醲賞以旌<lb/>
心匠之能可<lb/>
　　董宋臣又為進書轉翊衛大夫<lb/>
書以傳信旣鴻筆之先褒賞不踰時豈貂璫之獨緩<lb/>
<pb n="KR4d0340_SBCK_065-13a"/>
具官某乆陪宿衛備罄忠勤號内廷用事尊寵之臣<lb/>
能藏於密凡一代稽古禮文之類皆見而知雖儒紳<lb/>
㑹稡之勞亦史局兵司之助超資越録兹疊承優異<lb/>
之恩損滿益謙必深悟盈虚之理可<lb/>
　　鄧峒磨勘轉太申大夫<lb/>
論思班政與庶僚不同考課法嚴自近臣而始具官<lb/>
某古之耆夀俊今之老成人属車在後鸞旗在前出<lb/>
而扈蹕廣厦之下細旃之上入而談經兹陟文階亦<lb/>
循銓格積日纍月適成周大計之時自卑升髙加先<lb/>
漢超遷之秩可<lb/>
<pb n="KR4d0340_SBCK_065-13b"/>
　　葉夢鼎磨勘轉太中大夫<lb/>
履聲貴近獨髙獻納之班銓法森嚴尤重超遷之秩<lb/>
具官某璞玉渾金之器質光風霽月之胷襟出屡擁<lb/>
於節麾入徧儀於筆槖韓愈奏從官之技無愧詩書<lb/>
綺季從吾兒之逰有功儲貳然其序進必以年勞噫<lb/>
周室設官旣長六卿而率属虞廷考績適當三載之<lb/>
陟明可<lb/>
　　謝堂為磨勘轉朝散大夫<lb/>
候對之班尢於天近審官之法必以年勞具官某相<lb/>
閣挺生天材軼出偉中殿謙沖之德倡外家損挹之<lb/>
<pb n="KR4d0340_SBCK_065-14a"/>
風巨鎮名藩退而䄂輪扁之手珍臺閒館超然拍洪<lb/>
崕之肩然考課之法尤嚴雖論思之臣不廢面四松<lb/>
於奎閣宻邇清光加一秩於氷衘欽承新渥可<lb/>
　　府丞游汶兩易農簿<lb/>
江左賢相稱王謝然烏衣子弟有佩紫羅嚢者有拄<lb/>
笏看山不省馬曹者爾清獻聞孫好脩克守於家法<lb/>
練事不流乎清談扈農方以乏絶爲憂往勤乃職朕<lb/>
方觀爾之才焉可<lb/>
　　謝埜司農簿<lb/>
以閥閱取人其來逺矣爾槐庭聞孫椒塗逺属其爲<lb/>
<pb n="KR4d0340_SBCK_065-14b"/>
京兆少尹盖以才選擢寘農扈等而上之其進未已可<lb/>
　　司農簿謝埜兩易太府丞<lb/>
農扈視唱籌之勞以給待哺之衆目目少假朕念爾<lb/>
方有子職也外府之事稍簡為之改命焉非惟慰亞<lb/>
保之心亦以見朕體羣臣之意可<lb/>
　　趙逢龍除將作監<lb/>
書曰人惟求舊語曰吾從先進古之道也爾議論接<lb/>
於諸老徳齒尊於一代卷懐退處若與世相忘者朕<lb/>
聞其優㳺洛社精悍未衰召以大匠将詢猷而乞言<lb/>
焉宜疾其驅以副廷佇可<lb/>
<pb n="KR4d0340_SBCK_065-15a"/>
　　韓禾考功郎官<lb/>
吏部郎各治一職惟考功合四選而兼綜之士挾勢<lb/>
利而撓法吏長子孫而舞文非清通而簡要者不在<lb/>
列宿之選爾以才學發身昔㳺省户有能名今陳臬<lb/>
事有風力方衆賢和朝孔鸞咸集察史談之留滯思<lb/>
賈生而召見乃出新綍復還舊氊庶乎四選之弊可<lb/>
清三尺之法可守矣<lb/>
　　翁合侍左郎官<lb/>
朕改紀以來弓旌四出士或浮湛閭里栖遁巖穴莫<lb/>
不彈冠而起況學校之譽髦館殿之名勝可使之留<lb/>
<pb n="KR4d0340_SBCK_065-15b"/>
滯周南若是之久哉爾擅淩雲之筆負冲霄之志覽<lb/>
輝而來卷懷而出其治郡有能名刺部有風力則不<lb/>
可得而揜嗟夫朕不見生久矣屬將有夜半之問庶<lb/>
幾聞朝陽之鳴抑左銓劇曹也爾合望郎也惟剛則<lb/>
甄敘徇理而不徇勢惟明則予奪聼法而不聼吏朕<lb/>
方不次擢士爾豈淹翔於省户者可<lb/>
　　包恢磨勘轉中奉大夫<lb/>
六典設二卿春官尤重三年計羣吏古制則然具官<lb/>
某異聞佩嚴考之緒餘精義聆先師之謦欬帝曰伯<lb/>
夷典禮咨汝欽哉子與卜商言詩起予可矣雖當代<lb/>
<pb n="KR4d0340_SBCK_065-16a"/>
耆英之望重然有司考課之法嚴噫夙夜寅清旣班<lb/>
髙於兩禁日月積纍姑序進於一階可<lb/>
　　知建昌軍魏峙職事脩舉轉朝請郎<lb/>
朕核覈名實而嚴殿最於郡國長吏稍法其饕墨而<lb/>
罷輭者其有以廉能自著見必尊顯之爾相家子牧<lb/>
名城無嚴刑峻令而雄狡服不巧取豪奪而財用足<lb/>
其士皆曰待我有禮其民皆曰拊我有恩一郡之廢<lb/>
者興蠱者飾朕聞而嘉之夫陟明舜典也増秩漢制<lb/>
也爾旣能善其始又能不倦以終之則可以對揚休<lb/>
命矣可<lb/>
<pb n="KR4d0340_SBCK_065-16b"/>
　　周坦磨勘轉朝請大夫<lb/>
漢家聼履之班在廷莫及虞朝考績之法歴代通行<lb/>
具官某琅琅然董子天人之篇炳炳乎陸贄仁義之<lb/>
諫雖藩條宣布𬒳陽春之澤而光輝然官閥推遷計<lb/>
日月之勞而積纍属當㑹課爰命出綸噫台斗八<lb/>
座之髙卿維逹貴冰䘖一階之陟予非監恩可<lb/>
　　葉大有上遺表贈通奉大夫<lb/>
子欲養親不留叵堪致毁人云亡國殄瘁深憫遺忠<lb/>
曽未替於眷懐爰加隆於恤典具官某謝策冠龜朋<lb/>
之前列窮經爲麟筆之素臣繇大坡風稜之雄踐文<lb/>
<pb n="KR4d0340_SBCK_065-17a"/>
昌台斗之貴其建明務爲平實不喜尖新其譏彈未<lb/>
嘗刻深終歸渾厚雖奉身而出畫猶將母以行春甫<lb/>
抱蓼莪之悲忽驚梁木之壞蹇蹇匪躬之故恍如平<lb/>
生琅琅垂絶之音遂隔今古僅成短夢竟夭盛年念<lb/>
嘗列聼履之聯寕致厚書棺之渥噫積善餘慶安知<lb/>
伯道之無兒强諫不忘尚冀藏孫之有後諒惟精爽<lb/>
歆此寵光可<lb/>
　　趙希悅工部郎官<lb/>
尚書郎惟起部文書絶少廷中纔一二雁䳱誇詡者<lb/>
病其無權恬靖者喜其省事爾自奮科第問其居則<lb/>
<pb n="KR4d0340_SBCK_065-17b"/>
西撟叩其學則家庭本其自出則考亭之外孫也少<lb/>
之所濡染壯之所講明晚之所成就庶幾卓雅不羣<lb/>
矣朕擇清曹命爾可以進德亦可以養望豈惟上應<lb/>
列宿而已哉可<lb/>
　　章炯左曹郎官<lb/>
地官之屬各治一事而左曹所主天下户婚之訟夫<lb/>
賦訟皆急務也今長貮皇皇然㑹計錢榖之不暇若<lb/>
訟牘則往往謙巽屬之郎舍天下之大訟不平者之<lb/>
衆孰宜秉此筆哉爾以髙材更煩　使所謂嘗險阻而<lb/>
知情偽者其悉而心佐而長訟至乎前勢奪理情撓<lb/>
<pb n="KR4d0340_SBCK_065-18a"/>
法者顯絶之官受欺吏舞智者痛繩之是非曲直易<lb/>
位者明辦之夫如是則無一事之失平一民之不獲<lb/>
無愧於設官分職之意矣可<lb/>
　　全清夫寳章待制提舉佑神觀仍奉朝請<lb/>
民歌牧守方憇於棠隂國重親賢靡需於瓜熟宜釋<lb/>
朱轓之寄徑躋紫槖之聯具官某宣慈而惠和辦智<lb/>
而閎逹惜隂書案甚於孤寒士之勤得雋詞塲豈若<lb/>
恩澤俟之易在中朝吉士之目有兩京循吏之風旣<lb/>
至九卿而入承明復把一麾而去江海方且賦中和<lb/>
之政不當奪慈惠之師属以儲闈正人倫之始選諸<lb/>
<pb n="KR4d0340_SBCK_065-18b"/>
戚畹得邦媛之賢如卿行尊葢主婚禮輟宣城之半<lb/>
竹面奎閣之四松兹外族之殊榮亦我家之曠典必<lb/>
爲閑燕實可論思噫東人欲留出既宣於美化西清<lb/>
候對入尚告於嘉猷可<lb/>
　　馬光祖依舊觀文學士提領户部財賦兼知臨<lb/>
　　安府<lb/>
朕考祖宗之典故重省府之事權元豐以前専任三<lb/>
司之使領嘉定之際或由兩地而尹釐况當大弊極<lb/>
壊之餘又非承平無事之比孰膺隆委兹得全才具<lb/>
官某奕世鉅儒中朝宿望磊磊落落伏波章句士乎<lb/>
<pb n="KR4d0340_SBCK_065-19a"/>
巍巍堂堂北平傑魁人也氣吝北來飛渡之虜躬提<lb/>
下流赴援之師安社稷見卿之心全江淮繄誰之力<lb/>
南仲于方之命乆矣宣勤吉甫自鎬而歸兹焉飲至<lb/>
属主計告大農之乏絶而都人思舊尹之神明官無<lb/>
紅腐之宿儲民或赤窮而貴糴常情處此戞戞乎其<lb/>
難哉老手為之綽綽然餘𥙿矣眂政塗之異數仍書<lb/>
殿之隆名如武侯之集衆思如畢公之勤小物上副<lb/>
朕心之注倚下慰國人之瞻儀噫周官九府之藏子<lb/>
欲阜通於財貨商邑四方之極予思培植於本根乃<lb/>
眷耆厖奚煩訓告可<lb/>
<pb n="KR4d0340_SBCK_065-19b"/>
</p>
<p>
後村先生大全集卷之六十五<lb/>
</p>
<p>
</p>
  </div>
</body>
</text>
</TEI>
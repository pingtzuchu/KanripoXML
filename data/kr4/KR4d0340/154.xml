<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_154-1a"/>
後村先生大全集卷一百五十四<lb/>
　墓誌銘<lb/>
　　　阮安人<lb/>
始余執親丧既禫矣王君仲初墨衰越邑踵門而來<lb/>
曰吾母待君銘而塟詞極悲苦余謝曰君請勤矣如<lb/>
余哀未釋何少需即吉為之既而仲初過傍郡余造<lb/>
朝數走僕責前諾詞益悲苦余不獲以老誖辭按王<lb/>
阮温福舊旋也世姻也王居長溪阮居平陽安人迪<lb/>
功郎延年之孫女承奉郎世全之配廸功郎前擬差<lb/>
荆湖北路制置大使司凖偹差遣復之母復仲初也<lb/>
<pb n="KR4d0340_SBCK_154-1b"/>
安人幼知孝敬渉圖史始嫁夫家窶承奉公又傾貲<lb/>
助叔婚學聘師教子之費尤厚不足則取諸奩粧安<lb/>
人不少靳仲初少逰四方誨以擇交故仲初多聞諸<lb/>
前之言又勉以行好事做好人故仲初早有朋友之<lb/>
譽仲初未仕客羅浮郡齋積斆學金航栗飽親至邑<lb/>
飢民掠之家人欲訟於官安人不可而止仲初擢戊<lb/>
戌第為華亭尉歲荒被檄勸分安人曰苟可活民吾<lb/>
篋笥所有汝悉持去樂善好施天性然也承奉公貧<lb/>
而好禮戸外常有不速之賔觴豆不精潔則訶譴妾<lb/>
滕安人常以微詞觧紛順適其意宗戚鄰里部曲輿<lb/>
<pb n="KR4d0340_SBCK_154-2a"/>
隷皆誦其賢仲初迎二老人就養華亭歲餘不幸承<lb/>
奉公郎世母子質鬻扶舁僅能返鄉安人自是家事<lb/>
一不掛口禀實而氣和至老未嘗擇飲食近藥餌淳<lb/>
祐九年十一月二十四日以微疾逝年八十二孫男<lb/>
一人徳之未冠㧞胄觧孫女一人某年月日葬于渾<lb/>
江之原仲初赴荆門軍長林縣主簿時余以書薦於<lb/>
大使秋壑賈公安人覧之曰他日吾松檟間得若人<lb/>
数語足矣嗟夫吾衰也乆矣血指之笑覆瓿之譏每<lb/>
引筆行墨輙面汙心愧安人何爱于是文乎銘曰<lb/>
昔從夫今從子善可書銘不誣<lb/>
<pb n="KR4d0340_SBCK_154-2b"/>
　　　超師<lb/>
師名宗超俗姓鄭世為莆人曾大父爕潮州判官大<lb/>
父偉嚴州通守父昌母蘇氏禮侍孫女也幼為浮屠<lb/>
學寳慶初元祝髪以嚢山聞為師後淂法于黄檗有<lb/>
住莆之國歡院六年光孝八年俄主妙寂拂衣去最<lb/>
後坐嚢山道埸淳祐壬子秋若知将終者語其徒曰<lb/>
吾八年於此蠱敞稍餙逋負漸輕安得一住衲傳吾<lb/>
心燈乎時師年五十三聞者未信九月甲申果示寂<lb/>
僧臈二十七蘇母尚存師烏捕之念至老不衰預為<lb/>
規告兆且曰他日拊吾骨焉座下弟子二十餘人<lb/>
<pb n="KR4d0340_SBCK_154-3a"/>
将以是月戊戌用其法荼毗竟歸於新邱師所得于<lb/>
聞與有者其徒能言之余不能言也至于将滅度而<lb/>
尚憂其寺已髠緇而不忘其母余能知之其徒未必<lb/>
知之也銘曰昔桞子厚善言浮屠其説精詣以釋貫<lb/>
儒嗟乎佛性與人不逺桞言其深余言其淺<lb/>
　　　聶令人<lb/>
聶氏望于晋江令人諱柔中魯祖崇武翼郎祖𥙿武<lb/>
顯大夫父逖武功大夫知和州管内安撫母恭人蔡<lb/>
氏既笄為開國陳公之配相賔敬四十九年開國卒<lb/>
嫠居十年從其長子官宗邸始不欲仕既而曰吾去<lb/>
<pb n="KR4d0340_SBCK_154-3b"/>
父母家乆矣遂行至則借居聶氏聚族戚甥姪楽飲<lb/>
俄而属疾以淳祐辛亥閏十月辛已卒于安撫公之<lb/>
堂寝昔誕育地也年七十九二子增朝奉郎主管南<lb/>
外睦宗院壁故從事郎漳州龍溪丞二女長適故吏<lb/>
部郎官鄭逢辰次適通判廣州宋應先皆前卒有二<lb/>
孫琰廸功郎新英徳府真陽尉岩擬将仕郎曾孫女<lb/>
一人增奉輀車返新第丧祭皆用家禮明年十月辛<lb/>
未合葬于開國公之阡自余大父與正獻公善通家<lb/>
今四世矣令人不逮事丞相奉魏國聶夫人甚謹<lb/>
如子事母不由姪從姑也雖席貴盛衣常澣濯食或<lb/>
<pb n="KR4d0340_SBCK_154-4a"/>
餒敗順其夫然不廢儆戒慈其子然不使過於温飽<lb/>
閨門之内動中禮法旁通老釋徃徃成誦卒以中夕<lb/>
露香肅拜至耄愈勤子若孫皆敬恭候令人竣事廼<lb/>
敢退増自解懐安丞不忍離親徘徊膝下二十餘年<lb/>
不調令人安之不以仕進督責其子視猶子圭及鄭<lb/>
債内為郎外為監牧畧無歆羡意門户或為人侵侮<lb/>
亦夷然不校余觀令人持家誨子大意合于詩書之<lb/>
儉易之謙九今人之所朴野而無華者古之所謂儉<lb/>
也退懦而無能者古之所謂謙也此固人道之所寶<lb/>
神理之所福歟銘曰　守之勿使隳也陪之勿使虧<lb/>
<pb n="KR4d0340_SBCK_154-4b"/>
也嗚呼正獻之家未可幾也<lb/>
　　　趙安人<lb/>
安人名汝偕系出漢郡南渡徙晋江太師和義郡王<lb/>
謚忠靖士珸之曽孫武功大夫不猜之孫武莭大夫<lb/>
主管台州崇道觀善蘭恭人聶氏之女朝奉郎主管<lb/>
南外睦宗院壁陳増之室自丞相至開國皆娶于聶安<lb/>
人聶出也幼慧悟長端恪伯祖父知宗不懬愛之女<lb/>
子及歸宗院丞相家法素嚴安人事舅姑謹以孝稱<lb/>
處妯娌和拊兒女慈待妾媵恕以賢聞素羸多疾崇<lb/>
道久官浙江甫還里而安人伏枕語其夫曰聶恭人<lb/>
<pb n="KR4d0340_SBCK_154-5a"/>
未葬吾暝矣亟貽書吾翁勿泥風水家説遂卒淳祐<lb/>
已酉正月某日也年五十一二男長名琰廸功郎新<lb/>
英徳府真陽尉次辛孫二女辛孫與二女前夭孫女<lb/>
一人尚幼後于四年壬子臈月某日葬于南山之原<lb/>
初宗院以二親年髙由岊江丞歸飬不参選于堂者<lb/>
二十一年盖學士大夫之意有非婦人女子所能喻<lb/>
者禦㓂辤粟家人拊膺夷甫清談郭氏贖貨謝公髙<lb/>
卧夫人托諷若夫同嗜好通肝鬲以靖退為飴宻利<lb/>
逹為桎梏此儒仲徳公夫婦之事也宗院以貴介宗<lb/>
安人以宗姫行之不亦竒特而可録乎銘曰　古者<lb/>
<pb n="KR4d0340_SBCK_154-5b"/>
婦徳不出中閨斯銘孰徴余女琰妻逝者無還來者<lb/>
有稽<lb/>
　　　太學博士呉公<lb/>
莆小邦而多賢牧以余耳目所暏記六七公其人皆<lb/>
儒者不䏻俯仰追時好鈎距探物情擊㫁希名譽專<lb/>
以理勝勢誠服譎仁化暴而已郡人愛之有百年之<lb/>
思焉呉公濟之其一也公諱炎其先避五季亂自蘇<lb/>
遷樵居於城東八十里之固住髙祖惟復贈朝議大<lb/>
夫曽祖仁祖祐皆隱君子父衍贈朝奉郎母危安人<lb/>
少以文鳴鄉校入太學益知名尤長於䇿士争誦習<lb/>
<pb n="KR4d0340_SBCK_154-6a"/>
紹熈初元鄭公僑典舉得公卷擊莭擢第十廷試中乙<lb/>
科授從事郎教授桂陽軍學環郡皆徭也公不鄙夷<lb/>
其人講切磨濯絃誦彬彬旁境有來學者地逺士貧或<lb/>
不能偕計吏西上公積餘廩裒衆力置貢士之田焉<lb/>
秩滿徑参侍郎選授南豐丞㑹故相余公端禮判潭<lb/>
州與湖南諸司合薦檄公源明拜冬卿薦語尤力詔<lb/>
與掌故丁危安人憂嘉㤗二年除戸部架閣為侍郎<lb/>
王公違所知四年除武學諭開禧改元遷太學博士<lb/>
改宣教郎時權臣擅朝公不楽官京師因悼亡請外<lb/>
添差通判建寕府前王公適出守舉郡以聼詔選禁<lb/>
<pb n="KR4d0340_SBCK_154-6b"/>
卒待調發舊比有犒吏不即白卒誶語廷中衆皆失<lb/>
色公登時按籍散給皆肅然無譁歲旱民相剽<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>臺<lb/>
府檄公撫諭周行境内冨者發廩貧者觧力郡以無<lb/>
事垂滿請台州崇道觀以歸初公與章卿良肱同在<lb/>
故府相善至是其弟良能拜中司上公自代俄参政<lb/>
事問公所欲公曰食議幕之禄足矣章公曰吾有何<lb/>
辭以白吾兄遂需次江隂軍嘉定二年也五年陛辭<lb/>
時更楮法吏奉新書甚峻公極論之曰民心向背社<lb/>
稷存亡繋焉開邊桃虜曩嘗失其心矣柰何更持不<lb/>
恤之論行一切之政稽令者斥干令者誅大吏倡之<lb/>
<pb n="KR4d0340_SBCK_154-7a"/>
小吏之迎合者和之臣恐人心徭而國隨之矣别䟽<lb/>
言士風饕墨冝復祖宗治贓吏舊法又舉公儀休毛<lb/>
玠事以諷當軸之貪公素有美譽衆謂必擢舘閣旣<lb/>
對不復留矣所親任公希夷時在詞掖先和對語公<lb/>
拒不答奏篇出始大媿伏江隂以邑為郡歲入尤狹<lb/>
頼舶稅支吾後改隷嘉興公請復之寛征嗇用以其<lb/>
餘力茸郡學貢闈繕黄田閘溉田甚廣民欲建祠立<lb/>
石下教禁止詔行殿最法而公為浙西郡之最七年<lb/>
除知温州公喜治劇固請小壘改興化軍先教化崇<lb/>
禮遜賔興命樂工按古鹿鳴音譜以燕之剏郡學曝<lb/>
<pb n="KR4d0340_SBCK_154-7b"/>
書㑹士之隷上庠者公視如同舍修蘆浦斗門終更<lb/>
乞主管建康府崇禧觀祠滿改紹興府千秋鴻禧觀<lb/>
雖老歲時家祭盥奠必躬與親朋為貞率集以觴詠<lb/>
琴奕自娯六月朔謁郡得疾輿歸夕終於寝年六十<lb/>
九十四年也官至朝散郎娶同郡澹軒李先生吕之<lb/>
女事姑謹持家肅前卒二子長垠通直郎知建寕府<lb/>
甌寕縣次壮二孤以明年六月十三日葬公于固住<lb/>
東臨江之原公清介恬静出于天性少斆學長官游<lb/>
所入皆以奉尊老均兄弟身無私藏宅一區田一㕓<lb/>
足以具饘粥庇風雨家無留資色晬而荘言簡而逺<lb/>
<pb n="KR4d0340_SBCK_154-8a"/>
若甚和易而有毅然不可犯者終其身不汲汲進取<lb/>
歴二郡自下車一奏記時宰外比去不再通名自謂<lb/>
平生無一毫僥倖之心亦無一毫僥倖之獲常以此<lb/>
訓其子公之歿也李公方子状其行後三十年垠詒<lb/>
書史官劉某曰諸老盡矣君盍銘吾先人乎盖樵有<lb/>
古君子二人焉吳也葉也余昔受㕓于呉納交於葉<lb/>
今皆亡矣葉公名武子字誠之與吳公出處大致畧<lb/>
同立朝申公轅固也故時莫能好治郡陽城元結也<lb/>
故乆而見思葉公及見端平絫召不至亦稍褒崇矣<lb/>
吳公卒于嘉定之季墓上之題僅曰宋博士示爾<lb/>
<pb n="KR4d0340_SBCK_154-8b"/>
悲夫銘曰　即之如春叩之造微徳人之容吉人之<lb/>
辭及勇于善賁育莫支堂堂二䟽落落两麾儒林循<lb/>
吏皆公優為今無班馬筆之者誰蘇溪之東墓檟蔽<lb/>
虧孝哉垠乎霜露之思守余三年其請余悲公不喜<lb/>
諛余肯傳疑咨爾後人勿毁茲碑<lb/>
　　　林貢士<lb/>
林氏舊居朱紫坊先世仕當靖康炎紹間有抗莭死<lb/>
虜庭者有罵賊死兵變者有為柱史而不屈於時宰<lb/>
者至長楽通守雩始居北郭君曽祖也祖天覺父瓘<lb/>
皆隱君子君名時字徳成少善為賦與訔齊名十九<lb/>
<pb n="KR4d0340_SBCK_154-9a"/>
亞秋薦後一舉兄繼之人謂二林如機雲入洛矣既<lb/>
而君五上春官輙不利兄三薦六上始擢丙戌第君<lb/>
至老不屑就南廊試卒以淳祐辛丑九月五日年五<lb/>
十八遺言窆我於城西北南豐院側母厚䘮髙家葬<lb/>
以明年臘月二十二日君塲屋頓挫閉關蕭然配陳<lb/>
孺人正獻公姪孫女也與君相安於隱約君每語家<lb/>
人吾家世三積善後必有興者姑待之既卒孺人勤<lb/>
苦持家言不出梱而烝嘗伏臘男女婚嫁皆有倫緒<lb/>
卒以辛亥二月四日年六十合祔以壬子臈月二十<lb/>
二日子一人慶龍女一人適宣教郎鄭垉孫男女各<lb/>
<pb n="KR4d0340_SBCK_154-9b"/>
一人余幼與君俱從鄉先生方澤孺小君三歲相親<lb/>
狎也每嘆君一輩行才名将君者貴顯爲侍從或起<lb/>
家至二千石雖素出君下者徃徃皆擢科第致宦逹亦<lb/>
有怠於自守而善於自營遂以資雄者猶之詭遇各<lb/>
有獲焉君藝髙而不成一名行潔而不謀近利坐一<lb/>
室書圍之枕籍螢忩間以死正射正御而終身無<lb/>
獲焉悲夫命也夫銘曰　君之才兮軼牧之與相如<lb/>
今無人兮誦阿房與子虚題其馬鬣曰貢士之墟噫<lb/>
此志士所以有眊矂之恨而主司不得而辭冬烘之<lb/>
貴歟<lb/>
<pb n="KR4d0340_SBCK_154-10a"/>
　　　胡藤川<lb/>
公胡氏諱余潜字叔昭世爲台州臨海人上世諱南<lb/>
仲者居太平鄉之黄奢傾家集衆捍劇盗吕師嚢之<lb/>
鋒以身死難里人哀思之共窆于治平寺公曽大父<lb/>
也姚方氏大父諱彦直妣吳氏任氏父諱綬累贈宣<lb/>
教郎妣安人葉氏公襁褓而孤隨母隨余氏束髪以<lb/>
行藝推於鄉前一輩皆願交錢相<hi>家祖</hi>弟兄尤噐重迎<lb/>
致家塾最乆既而席下弟子益衆然應舉猶用余姓<lb/>
耆舊或告公所自出公矍然即日返本宗而更今名<lb/>
示不忘長育恩也俄首鄉薦登辛未苐爲鉛山主簿<lb/>
<pb n="KR4d0340_SBCK_154-10b"/>
守章公良朋羅致之幕玉山乆不治俾攝令丞通賦<lb/>
滯訟刄觧氷泮夏潦夜至公避之驛楼向晨盛服精<lb/>
禱水去楼板僅寸許家人皆泣公不顧有縁棟攀木<lb/>
號呼者命納之曰何忍視其先斃水退全活者多郡<lb/>
走書慰勞趣還邑人泣隨数里後公道玉山送迎皆<lb/>
然丁公黼檄公商義役先授薦書公自言未有尺<lb/>
寸勞且永豐任尉賢又廹滿巽與之丁公尋亦薦分<lb/>
去為㑹稽丞諸暨闕令章公已持倉莭與帥呉公格<lb/>
憲汪公網皆曰無如胡君者至則其邑大治寓公<lb/>
或强市卑幼産奪還之秩且滿憲巳兼帥倉辟慶元<lb/>
<pb n="KR4d0340_SBCK_154-11a"/>
府長山鹽埸實留幕中余公鑄繼至以公廉勤類已<lb/>
尤見委任在倉幕七年多所𥙷益如社倉惠民局積<lb/>
蠧實惠見之罷行于是京状尚乆合頴鹽司援増羡<lb/>
常乞為减一削有司沮格公亦不願受徑注餘杭酒<lb/>
庫尹袁公韶謂人曰當為胡君了茲事遂班改知平陽<lb/>
縣以親嫌改金溪閩江盗作金溪為盗區矣所親多<lb/>
勸勿徃公疋馬疾馳求兵與食於郡守愧謝曰郡不<lb/>
自謀如邑何邑宿兵千六百餘人日費不貲常賦巳<lb/>
預借至再歲公慨然告諭諸大家曰留貨以資㓂不<lb/>
若瞻兵以禦㓂然令不敢科抑也暫貸以紓急可乎<lb/>
<pb n="KR4d0340_SBCK_154-11b"/>
衆皆楽輸又請本錢於郡權㩁監酒以佐軍費内平<lb/>
闘訟外接事機躬視諸隘激勵隅㧾有鄧富两社團<lb/>
結義兵共数萬皆精悍公抽還官軍以其廩與義兵<lb/>
分布防守遇賊追勦所向輙㨗招撫流移以漸復業始<lb/>
至時紅巾滿野未两考田菜闢桴鼓稀撤戍罷摧還<lb/>
本錢於郡貸于民者理為新賦他人寸功必力言于<lb/>
上丞黄必大尉曽勲改秩将校鄧克濟冨梯等初授<lb/>
者数十人而絶口不自伐帥李公夀朋漕趙公彦覃<lb/>
憲陳公愷倉黄公炳合辭論公桑洲飛鳶沙溪暖水<lb/>
勦賊之功暴露經理之勞不報夏旱公禱雨於仁政<lb/>
<pb n="KR4d0340_SBCK_154-12a"/>
堂芝産堂梁吏民驚異甘澍果應士民歌之北去贏<lb/>
錢尚數百萬且儲粟三千石偹賑荒公書生不能折<lb/>
利素清儉無錙銖妄費而已丁公守廬陵熟公邑最<lb/>
㑹擢桂帥約諸司同以挂倅碎弗就復以帥司幹辦<lb/>
公事辟或謂中書堂記公姓字乆矣奚以南爲公不<lb/>
荅至桂海南黎㓂冝州羅蠻弗靖籌畫尤審既盪定<lb/>
以次受賞公亦不預諸司委攝外郡則辭謂其子曰<lb/>
吾起寒畯仕至外郎望不及此将尋松菊盟矣端平<lb/>
𥘉元辟知藤州命未下起居如常然若忽忽不楽者<lb/>
一夕端坐奄然而逝六月辛邜也年六十有九階朝<lb/>
<pb n="KR4d0340_SBCK_154-12b"/>
散郎以子陞朝累贈某官娶盛氏贈安人繼林氏封<lb/>
大宜人子二人太𥘉朝請郎秘書郎兼景献府教授<lb/>
從龍某官女三人長適某官傅自樸次適韓轍次適<lb/>
王　公有至性内行事母極孝既歸宗余氏子止一<lb/>
女公欲為命繼倩弗楽公輸以秋毫無侵自買田以<lb/>
助擇余宗嘗立者後之鍾愛女弟一食必剖方巖至<lb/>
公居安當薦公云孝友聞于鄉閭人謂實録公少負<lb/>
俊聲長有美譽宜速成蚤逹然登第已四十餘通籍<lb/>
已六十餘學髙輩流而不得預於禮楽文字之選材<lb/>
周世務而僅施于簿書米鹽之間白首一麾假使臨<lb/>
<pb n="KR4d0340_SBCK_154-13a"/>
郡其惠不過及於古籐斗壘而止然天於是區區者<lb/>
猶不公畀謂之何哉八歴六任十四五考貧不能歸<lb/>
仕越偶市屋小因居焉其逝也秘書君適歸應試訃<lb/>
聞跣足萬里哀動行路将母䕶柩反葬于山隂縣承<lb/>
務鄉謝墅之原乙未十月庚申也後十有九年淳祐<lb/>
辛亥余典册府與秘書同舍一日過余曰先墓之碣<lb/>
未立非緩也有待也敢以累君言發涕下昔文中子<lb/>
叙銅山府君以下桞子厚誌其先君先夫人六一公<lb/>
表瀧岡皆不属筆於人秘書顧謙巽而諉諸僚友乎<lb/>
銘曰　仕勿速化不可以乆禄勿多取留畀爾後賢<lb/>
<pb n="KR4d0340_SBCK_154-13b"/>
哉胡公有徳之言不於其躬于其後昆英英秘郎進擢<lb/>
未已匪天勝人廼父遺子<lb/>
　　　大理卿丘公<lb/>
丘氏之先仕齊永明中為顯族五季自湖之烏程從<lb/>
泉之永春又徒安溪公諱廸嚞字惠叔少與弟秉嚞<lb/>
受春秋學于鄉先生余公克濟見推髙第遂冠鄉試<lb/>
登壬戍第調永福尉激賞酒庫皆未上改武康尉先<lb/>
世松楸在焉公清謹至不敢與宗人往還教授潮州<lb/>
蠲學廳雜費之歛于士者去教授融州芮提刑及言<lb/>
異興祭酒子既以職剡薦尚未深知公後聞其莭守<lb/>
<pb n="KR4d0340_SBCK_154-14a"/>
喜吾得人矣改知候官縣治尚清嚴吏攪皆不使公<lb/>
又邑人梁成大在臺誅賄不獲嗾同列誣公鐫罷<lb/>
知増城縣捍㓂保境去見思秩滿入京要路或有教<lb/>
公介醫僧可留中公謝不能部差通判循州以俸金<lb/>
築城西堤二千餘尺沮洳患息循人名曰丘公堤帥<lb/>
檄攝惠州積弊蘇醒知新州郡亦大治除提舉廣東<lb/>
市舶兼常平舶司例卷取諸畨商者公痛革去崔丞<lb/>
相喜之欲刻諸石公力辭崔公益喜甚除提舉常平茶<lb/>
塩事以方嚴為人所惮罷主𬋩崇禧觀待次漳州侍<lb/>
徒竹湖李公薦公廉直不畏强禦召除大理丞遷駕<lb/>
<pb n="KR4d0340_SBCK_154-14b"/>
部郎官進對言立治之本不離乎身心次論士風上<lb/>
問何以革贓吏公徐曰以身帥之無不可者復罷爲<lb/>
崇禧觀俄以屯田召䟽八事而尤諄諄於畏天命固<lb/>
人心振紀網重節義改兵部兼國史院編修官實錄<lb/>
院檢討官擢軍噐監大理少卿復罷爲沖佑觀起家<lb/>
直秘閣廣東運判公歴琛庾两臺南人素重公清德<lb/>
喜曰賢監司至矣惟吏属之寡謹者豪右之有過者<lb/>
畏公風稜𬒳㫖攝帥清逺縣徒㓂以入省地拒官軍<lb/>
爲常一日猝至殺縣令其鋒剽鋭四出前不楽公者<lb/>
因譁言紅巾滿山海廣左皆盗區欲以撼公去之公<lb/>
<pb n="KR4d0340_SBCK_154-15a"/>
不爲動益明賞罸審布置慮上下羅峒勢合則未易<lb/>
平廼厚撫上羅以絶下羅之援擒首惡俘同黨餘相<lb/>
繼敗降盡縱其脅從者𥘉清逺戍卒劵食苦主将接<lb/>
剋公今月就州同摧鋒諸軍支給以絶禍根遂條上<lb/>
山前官軍民兵勞苦有差㨗書聞朝廷嘉歡或者又<lb/>
謂徭非大㓂公所殺多平民上獨知之召對勸上修<lb/>
身正心辨天理人欲界限時議者欲罷廣郡客丁錢<lb/>
公曰湖廣諸屯兵餉繫焉罷之則不可郡矣上顧問<lb/>
慰勞甚寵每奏稱善語及財賦公奏郡計素狹臣以<lb/>
儉爲之未見其窘及徭㓂公奏平㓂皆陛下威徳臣<lb/>
<pb n="KR4d0340_SBCK_154-15b"/>
何力焉因言浮論謗傷狀上札付大臣曰丘某對朕<lb/>
詢廣㓂其言皆有始末㓂作之𥘉或者張皇以重<lb/>
其事及其平定又云多殺若以浮議抑之緩急何以<lb/>
使人宜以大卿處之大臣乞宣忖史舘翌日上御經<lb/>
筵以告侍讀趙公以夫趙公賀曰聖天子明月萬里<lb/>
之外矣除大理卿淳祐庚戍春也為省試参詳官公<lb/>
晚入朝積中外之望又有主相之知少郤當列法從<lb/>
而談者妄疑公必居風憲竟以此不容罷以舊職提<lb/>
舉崇禧觀辛亥十月丁未以疾卒于寝年七十三積<lb/>
階中奉大夫安溪縣開國男食邑三百戸賜𬗋金魚袋<lb/>
<pb n="KR4d0340_SBCK_154-16a"/>
娶楊氏柯氏贈令人男二人汲古從事郎平江軍節<lb/>
度推官學古登仕郎女一人後公朞年卒承直郎辟<lb/>
差两淮制置司幹辦公事翁官壻也孫男二人孟崈<lb/>
登仕郎仲崈該致仕恩二孤以寳祐初元二月某日<lb/>
葬公於南安縣嘉禾里蔡嶺之丘山公無恙時過而樂<lb/>
焉曰他日吾歸於此矣公少清羸尚書楊公炳一見<lb/>
竒之有宅相之議或疑其寒楊公卒與女性剛峭寡<lb/>
合不蘄人知人亦鮮能知公者持身如玉雪<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>官居<lb/>
鄉無秋毫點黦時有賈胡銅臭埓國徧交貴仕公獨<lb/>
拒其謁苞篚亦不敢及門温陵大都㑹朱門華屋鈿<lb/>
<pb n="KR4d0340_SBCK_154-16b"/>
車寳馬相望公未爲廣漕前僅有弊廬在委巷出則<lb/>
徒歩一童負衣笈見者不知其嘗爲郎官使者也盖<lb/>
他人仕宦巧者速化貪者悖入公自一尉至九卿銖<lb/>
積寸累無劵外之獲自初筮至監牧方面氷清蘗苦<lb/>
無俸外之償雖甚惎公毁公者不過病其太剛勁爾<lb/>
至於清白吏之稱則怨仇不能改也嗚呼功名之際<lb/>
其難久矣營平破羗宣帝知之魏相主之也新息失<lb/>
侯世祖抑之梁松毁之也陛下于公奎畫昭囬布之天<lb/>
下方之趙馬有璽書之奨而無珠犀之疑矣然毁公<lb/>
者豈止一松哉卒于天子深知之而不果用大臣<lb/>
<pb n="KR4d0340_SBCK_154-17a"/>
力主之而不庇不亦重可悲慨乎余繼公為琛庾者<lb/>
覧公遺跡敬公雅操二十年間每以告鄭喬李范游<lb/>
数丞相曰求竒才則愚不知求廉吏丘某其人也二<lb/>
孤來徴銘余病且髦氣力不足以伸公之屈文字不<lb/>
足以垂公之名姑撫其寔而銘之曽大公某妣某氏<lb/>
大父某妣某氏父某以公故贈中散大夫妣林氏贈<lb/>
令人銘曰　甚哉世論之險巇也没其善之大而撫<lb/>
其瑕之微也惎其事之濟而幸其人之危也然昔也<lb/>
惟敗事者蒙詆譏也今也雖成功者亦洗吹也哀哉<lb/>
丘公之滯且畸也公性迕俗余文皆時嗚呼千載而<lb/>
<pb n="KR4d0340_SBCK_154-17b"/>
下覧之者無私愛憎則有公是非矣悲夫<lb/>
　　　鄭徳言<lb/>
莆鄭氏居後埭者皆祖侍御史伯玉德言諱偘侍御<lb/>
第五子承議郎叔僑之後于隱君良為曽大父囿為<lb/>
大父贈承事郎詧為父孺人許氏為母初受學于兄<lb/>
慶長出語同學兒退三舍入試諸老生避一頭始以<lb/>
潜甫名取閩廣漕薦後易今名貢于浙遂擢端平乙<lb/>
未第歴慶元府昌國監豪右樸酒坊十五所有不酤<lb/>
飲于坊者輙困苦之徳言白府毁諸坊聼民自醒使<lb/>
縣郭有物力家各以高下歲認諸坊息錢有差無物<lb/>
<pb n="KR4d0340_SBCK_154-18a"/>
力而開酤者日認有差昌國行萬户酒自徳言始<lb/>
也邸第為豪右奥主欲沮其議徳言毅然不變至<lb/>
今行之辟沿海制置司犒賞酒庫陳公嵦趙公以夫<lb/>
羅致閫幕城中貴寓能榮辱禍福人者非一族德言<lb/>
臨事問理不問勢未嘗曲筆以徇人始若忤拂終皆<lb/>
愜服改秩知古田縣未上趙公建㳂江制閫辟主管<lb/>
機宜文字治法征謀悉謀而行軍府稱治除戸部架<lb/>
閣數月以風聞去差通判泉州俄以太學博士召遷<lb/>
國子博士兼沂靖王府教授權樞宻院編修官向用<lb/>
矣㑹試發䇿論師道大司成疑其侵已又以風聞去<lb/>
<pb n="KR4d0340_SBCK_154-18b"/>
起瑞州蒐軍寔修大政餙先賢祠繕使客館溪貫郡<lb/>
市舊為浮梁稍霖潦則病渉議改造石橋或曰郡去<lb/>
石逺徳言卒為之郡人名曰惠政橋在郡年餘帑有<lb/>
羡財朔望詣州學書院必進諸生講説然其為政常<lb/>
痛繩豪猾郡有大冶積為姦利徳言急捕治則又<lb/>
以風聞去主管成都府玉局觀淳祐辛亥閏十月辛<lb/>
已卒於家年五十六階止承議郎前配趙氏宗姫繼<lb/>
黄氏舶使非熊女皆封孺人男子䇿未冠歌鹿鳴于<lb/>
鄉初徳言葬趙氏于興教里徑嶺之原為三冗至是<lb/>
子䇿母子以寳祐初元二月已未奉徳言合拊距趙<lb/>
<pb n="KR4d0340_SBCK_154-19a"/>
葬七年矣徳言少苦貧萬里客游寄食于人及稍有<lb/>
俸禄則又踈重義嫁孤女䘏窮姻交道尤篤其徇友<lb/>
之急而危身靡顧脱人于難而絶口不言有可書者<lb/>
性踈直聞善則服有過必規知徳言者愛之亦以此多<lb/>
迕未第時安晚鄭公一見噐重遂客光範及官甬東<lb/>
鄭公方幅巾第門下客皆散去惟徳言過從益宻<lb/>
論文聮句宫動商應鄭公每曰從我於寂寞者惟徳<lb/>
言一人耳及再相皆謂徳言必有大遇合鄭公亦以文<lb/>
字官擬之而内僅為博士外亦僅持一麾以終其年悲<lb/>
夫余晚貳奉常語議郎汪君之林曰吾欲有言於丞<lb/>
<pb n="KR4d0340_SBCK_154-19b"/>
相如不揖客何汪悵然曰使徳言若在必能入卧内<lb/>
以告余以是知鄭公之親徳言也又知徳言之忠鄭<lb/>
公也然士欲進説于相亦豈易哉自平甫子開皆不<lb/>
能以頰舌挽廽其兄况賔客乎使徳言不去語及時<lb/>
政得失人物否臧未知鄭公之楽聞否也未知徳言<lb/>
之終合否也悲夫余與徳言居同村里人既號余後<lb/>
村徳言又築室治圃自號村邉後徳言罷郡余去國<lb/>
喜曰歸有以娯老矣孰謂徳言小余九齡而以宰上<lb/>
之題累皤然之叟乎銘曰　士有抱負患相未知相<lb/>
知之矣廼揠弗施社登庸而滄浪擯冨遭遇而徂徠<lb/>
<pb n="KR4d0340_SBCK_154-20a"/>
危匪今獨然從昔有之嗟哉徳言吾将尤誰<lb/>
<pb n="KR4d0340_SBCK_154-20b"/>
</p>
<p>
後村先生大全集卷之一百五十四終<lb/>
</p>
<p>
</p>
  </div>
</body>
</text>
</TEI>
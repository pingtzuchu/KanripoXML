<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_181-1a"/>
後村先生大全集卷之百八十一<lb/>
　詩話<hi>新集</hi>
　　陳拾遺<lb/>
感遇詩云微月生西海幽陽始化昇圓光正東滿隂<lb/>
魄已朝凝太極生天地三元更廢興至精諒斯在三<lb/>
五誰能徵又云蘭若生春夏羊蔚何青青幽獨空林<lb/>
色朱㽔冐紫莖遲遲白日晚嫋嫋秋風生歳華盡揺<lb/>
落芳意竟何成又云蒼蒼丁零塞今古緬荒途亭堠<lb/>
何摧兀暴骨無全軀黄沙暮南起白日隱西隅漢甲<lb/>
三十萬曾以事匈奴但見沙塲死誰憐塞上孤尺云<lb/>
<pb n="KR4d0340_SBCK_181-1b"/>
樂羊爲魏將食子殉軍功骨月且相薄他人安得忠<lb/>
吾聞山中相乃屬放麑翁孤獸猶不忍况以奉君終<lb/>
又云市人矜巧智於道若童蒙傾奪相夸侈不知身<lb/>
所終曷見元冥子觀世玉壺中杳然遺天地乘化入<lb/>
無窮又云吾觀龍變化乃知至陽精石林何冥密幽<lb/>
洞無留行古之得仙道信與元化幷元感非象識誰<lb/>
能測滄溟世人拘莫見酣酒笑丹經崑崙有瑶樹安<lb/>
得采其英又云白日毋不歸青陽時暮矣茫茫吾何<lb/>
思林卧觀無始衆芳委時悔鶗鴂悲鳴耳鴻荒古已<lb/>
頺誰識巢居子又云吾觀崑崙化日月淪洞冥精魄<lb/>
<pb n="KR4d0340_SBCK_181-2a"/>
相交媾天壤以羅生仲尼推太極老眀貴窈冥西方<lb/>
金仙子崇議乃無明空色皆寂滅業縁定河成名教<lb/>
信紛籍死生俱末停又云聖人秘元命懼世亂其貞<lb/>
如何嵩公輩諛譎誤時人先天誠為美階亂禍誰因<lb/>
長城備胡㓂嬴禍發其親赤精既迷漢子年何救秦<lb/>
去去桃李花多言死如麻又云深居觀元化悱然事<lb/>
朶頤群動相吱食利害紛㘈㘈便便夸毗子榮耀更<lb/>
相持務先讓天下商賈競刀錐已矣行采芝萬世同<lb/>
一時又云吾愛鬼谷子青谿無垢氛囊括經世道遺<lb/>
身在白雲七雄方龍鬬天下乆無君浮榮不足貴導<lb/>
<pb n="KR4d0340_SBCK_181-2b"/>
養晦時文舒可彌宇宙見之不盈分豈徒山木夀空<lb/>
與麋鹿群又云<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>呦南山鹿離罟以媒和招揺青桂<lb/>
樹幽蠧亦成科世情甘近習榮耀紛如何怨憎未相<lb/>
復親愛生禍羅瑤臺傾巧笑玉杯殞雙蛾誰見孤城<lb/>
樹青青成斧柯又云林居病時乆水木澹孤清閒卧<lb/>
觀物化悠悠念群生青春始萌逹朱火已滿盈殂落<lb/>
方自此感歎何時平又云臨歧泣世道天命良悠悠<lb/>
昔日殷王子玉馬遂朝周寳鼎淪伊榖瑶臺成故丘<lb/>
西山傷遺老東陵有故侯又云貴人難得意賞愛在<lb/>
須叟莫以心如玉探他明月珠昔稱天桃子今為舂<lb/>
<pb n="KR4d0340_SBCK_181-3a"/>
市徒鴟鴞悲東國麋鹿泣姑蘇誰見鴟夷子扁舟去<lb/>
五湖又云聖人已去乆公道細良難蚩蚩夸毗子堯<lb/>
禹以為謾驕縈貴工功勢利迭相干燕王尊樂毅分<lb/>
國願同歡魯連譲齊爵遺組去邯鄲伊人信往矣感<lb/>
激為誰歡又云幽居觀大運悠悠念群生終古代興<lb/>
没豪聖莫能爭三李論周報七雄滅秦嬴復聞赤精<lb/>
子提劍入咸京炎光既無象晋魯復縱横尭禹道己<lb/>
昧昏虐勢方行豈無當世雄天道與胡兵咄咄安可<lb/>
言時醉而未醒仲尼溺東夏伯陽遯西溟大運自古<lb/>
來旅人胡歡哉又云逶迤世已乆骨鯁道斯窮豈無<lb/>
<pb n="KR4d0340_SBCK_181-3b"/>
感激者時俗頺此風灌園何其鄙世道不相容皎皎<lb/>
於陵子嗟嗟張相公又云　聖人不利已憂濟在元<lb/>
黄屋非堯意瑤臺安可論吾聞西方化清凈道彌敦<lb/>
奈何窮金玉雕刻以為尊雲構山林盡瑶圖珠翠煩<lb/>
鬼功尚未可人力安能存夸愚適増累矜智道逾昏<lb/>
又云元天幽且黙群議曷嗤嗤聖人教猶在世運乆<lb/>
陵遲一繩將何繫憂醉不能持去去行采芝勿為塵<lb/>
所欺又云蜻蛉遊天下與世夲無患飛飛未能止黄<lb/>
雀來相干穰侯冨秦寵金石比交懽出入咸陽裏諸<lb/>
侯莫敢言寕知山東客激怒秦王　布衣取丞相干<lb/>
<pb n="KR4d0340_SBCK_181-4a"/>
載為辛酸人云㣲霜知歲晏斧柯始青青况乃金天<lb/>
夕浩露霑群英登山望宇宙白日已西溟雲海方蕩<lb/>
潏孤鱗安得寕又云翡翠巢南海雄雌珠樹林何如<lb/>
羙人意驕愛比黄金殺身炎洲裏委羽玉堂隂旖旄<lb/>
光首飾葳㽔爛錦衾豈不在遐遠虞羅忽見㝷多材<lb/>
信為累歎息此珍禽又云挈瓶者誰子妖服當青春<lb/>
三五明月滿盈盈不自珍高堂委金玉微縷懸干鈞<lb/>
如何負公鼎被奪笑時人又云元蟬號白露茲歲已<lb/>
蹉跎群物從大化孤英將奈何瑶臺有青鳥遠食五<lb/>
山禾崑崙見元鳳豈復虞雲羅又云荒哉穆天子好<lb/>
<pb n="KR4d0340_SBCK_181-4b"/>
與白雲期宫女多怨曠層城閉蛾眉日耽瑶臺樂豈<lb/>
傷桃李時青苔空萎絶白髮生羅帷又云朝發宜都<lb/>
渚浩然思故郷故鄉不可見路隔巫山陽巫山綵雲<lb/>
没高丘正微茫佇立望已乆涕淚露衣裳豈兹越鄉<lb/>
感憶昔楚襄王朝雲無處所荆國亦淪亡又云昔日<lb/>
章華宴荆王樂荒淫霓旌翠羽盖射兕雲夢林朅來<lb/>
高唐觀悵望雲陽岑雄圖今日在黄雀空哀吟又云<lb/>
丁亥歲云暮西山事甲兵嬴<graphic n="KR4023" url="https://raw.githubusercontent.com/kanripo/KR-Gaiji/master/images/KR4023.png" mimeType="image/png"/>匝卭道荷㦸爭羗城<lb/>
巖冬陰風勁窮岫油雲生昏黷無晝夜羽檄復相驚<lb/>
攀跼兢萬仞崩危遠九冥籍籍峰壑裏哀哀冰雪行<lb/>
<pb n="KR4d0340_SBCK_181-5a"/>
聖人御宇宙聞道泰階平肉食謀何失葵藿緬縱撗<lb/>
又云可憐瑶臺樹灼灼佳人姿碧葉映朱實攀折青<lb/>
春時豈不盛光寵榮君白玉墀但恨紅芳歇彫傷感<lb/>
所思又云朅來豪遊子勢利禍之門如何蘭膏歎感<lb/>
激自生冤衆趍明所避時棄道遊存雲泉既已失羅<lb/>
綱與誰論箕山有高節湘水有清源唯應白鷗鳥可<lb/>
爲洗心言又云索居獨幾日炎夏忽然衰陽彩皆隂<lb/>
醫親友盡睽違登山望不見涕泗乆漣湍宿夢感顔<lb/>
色若與白雲期世中驕豪子驅逐正嗤嗤蜀山與楚<lb/>
水携手在何時又云金鼎合神丹世人將見欺飛飛<lb/>
<pb n="KR4d0340_SBCK_181-5b"/>
騎羊子胡乃在蛾眉變化固幽類芳菲能㡬時疲疴<lb/>
苦淪世憂痗日沒淄春然顧幽褐白雲空涕洟又云<lb/>
朔風吹海樹蕭條邉已秋亭上誰家子哀哀明月樓<lb/>
　　　燕客結髮事遠遊赤丸殺公吏白刃報私讎<lb/>
避仇至海上被役此邉州故鄉三千里遼水復悠悠<lb/>
毎憤胡兵入常爲漢國羞何如七十載白首未封侯<lb/>
又云本爲貴公子平生實愛才感時思報國㧞劍起<lb/>
蒿莱西馳丁令塞北上單于臺登山見千里懐古心<lb/>
悠哉誰言未忘禍磨没成塵埃又云浩然坐何暮吾<lb/>
蜀有蛾眉念與楚狂子悠悠白雲期時哉悲不㑹涕<lb/>
<pb n="KR4d0340_SBCK_181-6a"/>
泣乆漣而夢登綏山穴南采巫江芝探元觀竒化遺<lb/>
世從雲螭婉孌將永矣感悟不見之又云朝入雲中<lb/>
郡北望單于臺胡秦何宻邇沙朔氣雄哉籍籍天矯<lb/>
子猖狂已復來塞壇無名將亭堠空崔嵬咄嗟吾何<lb/>
歎邉人塗草萊又云仲尼探元化幽鴻順陽和大運<lb/>
自盈縮春秋遞來過盲颺怱號怒萬物相紛劘溟海<lb/>
皆震蕩孤鴻其如何<lb/>
編詩自唐人有李社泛浩浩韓栁靡蒼蒼之句金既<lb/>
以此四君子冠篇首然以輩行歲月敕之則陳拾遺<lb/>
在四君子之上感遇之作雖朱文公命世大儒赤凛<lb/>
<pb n="KR4d0340_SBCK_181-6b"/>
然起敬昔摘數聨今全録于此<lb/>
　　李杜<lb/>
子美墓誌云娶弘農楊氏司農少卿怡之女四十九<lb/>
而終子宗武至死不克葬其子嗣業後四十餘年乃<lb/>
克葬于首陽山前長子宗文者傳記皆不言其所終<lb/>
豈夫學遂無聞與如樹鷄柵之類必非精文選者<lb/>
太白後序云娶許生一女二男女曰明月奴嫁而卒<lb/>
繼劉次合魯生子曰頗黎終娶宗凢四娶又云携駿<lb/>
馬美妾所適二千石郊迎飲數斗世號李東山余記<lb/>
白子名伯禽今新舊唐史皆不載新史載其二孫女<lb/>
<pb n="KR4d0340_SBCK_181-7a"/>
嫁為民妻進止有風範謂觀察使范傳正言先祖志<lb/>
在青山葬東麓非其志傳正為改葬青山又欲使二<lb/>
女改妻士族辭以命也不願更嫁傳正復其失徭役<lb/>
頗黎豈伯禽之小宇歟史逸其事當攷白與宗十六<lb/>
詩云晚娶宗序訛為宋世傳退之有題子美墳七言<lb/>
一首末章有三賢所歸同一水之句此篇出入平仄<lb/>
數韻纍三十六句其辭鄙淺無一字是韓筆韓集李<lb/>
漢所編亦無此篇<lb/>
元微之作子美墓誌及銘皆高古如云子美上薄風<lb/>
騷下該沈宋言奪蘇李氣吞曹劉掩顔謝之孤高雜<lb/>
<pb n="KR4d0340_SBCK_181-7b"/>
徐庾之流麗盡古今之體製兼文人之所獨專説得<lb/>
出其評李杜謂太白壯浪縱恣擺去拘束模冩物象<lb/>
及樂府歌詩誠亦差肩子美矣至若鋪陳終始排比<lb/>
聲韻大千言次數百詞氣豪邁屬對律切李尚不能<lb/>
歴其藩翰况壺奥乎則抑揚太甚<lb/>
國初盛稱二何之交苦不多見僅序杜詩云公詩支<lb/>
為六家孟郊得其氣熖張籍得其簡麗姚合得其清<lb/>
雅賈島得其竒僻杜牧薛能得其豪健陸龜蒙得其<lb/>
贍傳此數語亦近似但郊謂之得杜氣骨可也烏有<lb/>
所謂㷔哉能詩非牧比不可並稱龜蒙非甚贍博亦<lb/>
<pb n="KR4d0340_SBCK_181-8a"/>
道不著余謂善評杜詩無出半山吾觀少陵詩謂與<lb/>
元氣侔之篇萬世不易之論王逢原云雕䥴物象三<lb/>
千首照耀乾坤四百春雖面前語他人亦不能道<lb/>
揚大年歐陽公皆不喜杜子美詩王介甫不喜太白<lb/>
詩殊不可暁介甫之說云白詩十句九句說婦人酒<lb/>
耳獨不思命高將軍脱靴識郭汾陽於貧賤時比開<lb/>
元貴妃子飛燕豈說婦人酒者所能爲耶晦翁亦云<lb/>
近時詩人何曾夢見太白脚後板<lb/>
故人陳伯霆<hi>憺</hi>郎中讀北征詩戲語余云子羙善謔<lb/>
如云粉黛忽解苞桹籍盡眉闗雖妻子亦不怒余云<lb/>
<pb n="KR4d0340_SBCK_181-8b"/>
公知其一爾别詩云清輝玉臂寒則閨中之膚色玉<lb/>
耀可見又云何時倚虚幌雙照淚痕乾其篤於伉儷<lb/>
如此伯霆大笑<lb/>
白與裴長史書云蜀中友人吳指南死於洞庭之上<lb/>
白禪服慟哭若䘮天倫炎月伏屍泣盡繼之以血權<lb/>
殯湖側自今陵歸數年遺骸猶在白雪泣裹骨徒歩<lb/>
負之而趍丐貸營切於鄂城之東其自序如此史亦<lb/>
不書<lb/>
史言明皇欲官太白為妃所沮余觀飛燕在昭陽之<lb/>
語不足深憾雪纔詩自序甚詳略去漢祖吕氏食其<lb/>
<pb n="KR4d0340_SBCK_181-9a"/>
在旁秦皇太后毒亦淫荒時妃以禄山為兒史云宫<lb/>
中有醜聲而白肆言無忌如此同人于玉環多事微<lb/>
婉其辭如云養在深閨人未識人云薛王沉醉夀王<lb/>
醒又云不從金輿惟夀王白獨昌言之可見剛稜嫉<lb/>
惡可破公疑其以召怨力士因借此以報脱靴之辱<lb/>
豈飛燕之語能為祟哉<lb/>
李郭皆唐名將臨淮馭軍嚴士不敢仰視汾陽頗寛<lb/>
大故子美新安吏點兵詩云送行勿泣血僕射如父<lb/>
兄<lb/>
岳陽樓云昔聞洞庭水今上岳陽樓吳楚東南拆乾<lb/>
<pb n="KR4d0340_SBCK_181-9b"/>
坤日夜浮親朋無一字老病有孤舟戎馬闗山北憑<lb/>
軒涕泗流岳陽樓賦詠多矣須還此篇獨歩非孟浩<lb/>
然輩所及<lb/>
千秋節云寳鏡群臣得金吾萬國廻衢樽不重飲白<lb/>
首獨餘哀按子美在天寳間雖獻三賦未嘗一用不<lb/>
過扈駕入蜀暫為諫官而追懷開元于十九年之後<lb/>
寳鏡群臣得金吾萬國廻之句言群臣皆賜敬而金<lb/>
吾伏衛萬里還京獨嘗艱阻末云衢樽不重飲白首<lb/>
獨餘哀公于唐朝諸公中最疎遠而一念不忘忠愛<lb/>
比陳希烈張均張均兄弟窮富極貴賣唐臣賊罪不<lb/>
<pb n="KR4d0340_SBCK_181-10a"/>
容誅矣<lb/>
本朝詩僧道潛自號參寥了太白有贈參寥子一篇<lb/>
云白鶴飛天書南荆訪高士五雲在峴山果得參寥<lb/>
子骯髒辭故園昂藏入君門天子分玉帛百官接話<lb/>
言長揖不受官拂衣歸林巒此一僧一道士皆號參<lb/>
寥以先後言則潛為頂冐聊託之以發一笑<lb/>
新安吏潼闗吏石壕吏新婚别垂老别無家别諸篇<lb/>
其述男女怨曠室家離别父子夫婦不相保之意與<lb/>
東山采薇出車枤杜數詩相為表裏唐自中葉以徭<lb/>
役詞發為常至于亡國肅代而後非復貞觀開元之<lb/>
<pb n="KR4d0340_SBCK_181-10b"/>
唐矣新舊唐更不載者略見杜詩<lb/>
太白百憂萬憤二篇百憂上崔相者員也云台星再<lb/>
朗天網重恢屈法伸恩棄瑕取才卒賴員力北歸萬<lb/>
憤投魏郎中不知魏何人乃儕之崔相之列此篇云<lb/>
樹榛㧞桂囚鸞寵雞語甚新又言兄弟妻子離隔有<lb/>
一門骨月散百草遭難不復相提携之句魏必是一<lb/>
志義之士能恤人患難者當攷<lb/>
八哀詩如張曲江云仙鶴下人間獨立霜毛整上君<lb/>
白玉堂倚君金華省如李北海云古人不可見前輩<lb/>
復誰繼文雲碑板照四裔又云豐屋珊瑚釣麒麟織<lb/>
<pb n="KR4d0340_SBCK_181-11a"/>
成罽紫騮隨劍几義取無虐歲又云獨步四十年風<lb/>
聼九臯唳子美惟于此二公尤尊敬如李臨淮云平<lb/>
生白羽扇零落蛟龍匣極悲壯又云青繩紛營營風<lb/>
雨秋一葉内省未入朝死淚終映睫其形容臨淮憂<lb/>
䜛畏譏不敢入朝之意説得出餘人如鄭䖍之類非<lb/>
無可説但毎篇多蕪辭累句或為韻所拘殊欠條鬯<lb/>
不知飲中八仙之警䇿盖八仙篇毎人只三雨句八<lb/>
哀詩或纍押二三十韻以此知繁不如簡大乎筆亦<lb/>
然<lb/>
太白求白鷴詩云照影玉潭裏刷毛琪樹問夜樓寒<lb/>
<pb n="KR4d0340_SBCK_181-11b"/>
月靜朝歩落花閑唐人詠白鷴者極少本朝歐梅皆<lb/>
有此作當更求鷴詩以𥙷遺<lb/>
醉答丁十八云黃鶴高樓已搥碎黃鶴仙人無所依<lb/>
黄鶴上天訴玉帝却放黃鶴江南歸神明太守再調<lb/>
飾新圖粉壁還芳菲一州笑我為狂客少年往往來<lb/>
相譏君平簾下誰家子云是遼東丁令威作詩掉我<lb/>
驚逸興白雲遶筆窓前飛待取明朝酒醒罷與君爛<lb/>
熳㝷春暉丁十八不知為何人敢與謫仙挑戰豈非<lb/>
任棠之流乎<lb/>
贈岑徴君云岑公相門子雅望歸安石奕世皆䕫龍<lb/>
<pb n="KR4d0340_SBCK_181-12a"/>
中台有三折雖登洛陽殿不屈巢由身余亦謝明主<lb/>
令稱偃仰臣登高覧萬古思與廣成鄰西來一揺扇<lb/>
共拂元規塵此篇清拔不書徵君　名豈非與子美<lb/>
同為遺補者乎按京兆杜磪序　岑參詩言參曾大<lb/>
父文本大父長靖伯父羲皆至台輔則徴君只是此<lb/>
人無可疑者但序云參天寳三載進士高第歴官至<lb/>
右𥙷闕起居郎入為郎出為京西判官嘉州刺史不<lb/>
言其嘗被徴召豈偶遺忘耶<lb/>
别宗十六云我非東床人令姊忝齊眉浪迹未出世<lb/>
空名動京師適遭雲羅解翻作夜郎悲掘妻鏌鎁劍<lb/>
<pb n="KR4d0340_SBCK_181-12b"/>
及此三龍隨慙君湍沷苦千里遠從之白帝曉猿斷<lb/>
黄牛過客遲遥瞻明月峽西去益相思妻與團兄從<lb/>
至夜即與集序終娶于宗之説合注家或以宋為宗<lb/>
或以宗為宋但當以白詩為正<lb/>
江陵送馬卿云天意高難問人情老易悲惠子云皇<lb/>
天無老眼空谷滯斯人唐人送山人處士五言多矣<lb/>
此二聯劉隨州鮑溶輩精思不能逮<lb/>
小寒食舟中云春水船如天上坐老年花似霧中看<lb/>
此聨在目前而古今人所未發<lb/>
天育驃騎歌云伊昔太僕張景順監牧攻駒閲清峻<lb/>
<pb n="KR4d0340_SBCK_181-13a"/>
遂令大奴守天育<hi>天育監名大奴謂王毛仲</hi>别養驥子憐神俊<lb/>
當時四十萬匹馬張生歎其材盡下故獨冩眞傳世<lb/>
人見之座右乆更新年多物化空影形嗚呼健歩無<lb/>
由騁如今豈無騕褭與驛騮時無王良伯樂死即休<lb/>
人題韋偃馬云韋侯别我有所適知我憐居畵無敵<lb/>
戲拈禿筆掃驊騶歘見麒麟出東壁一匹齕草一匹<lb/>
嘶坐看千里當霜蹄時危安得眞致此與人同生亦<lb/>
同死少陵馬詩多矣此二篇及曹霸丹青引尤老蒼<lb/>
一洗萬古<lb/>
杜鵑行云寄巢生子不自啄群鳥至今為哺雛雖同<lb/>
<pb n="KR4d0340_SBCK_181-13b"/>
君臣有舊禮骨月滿眼身覊居此篇以為車駕幸蜀<lb/>
六宫莫從萬官竄伏奔問行在者絶少又義鶻行云<lb/>
飄蕭覺素髮凛欲衝儒冠又云永激壯士肝似謂當<lb/>
時有權位而不能捄人之急脱人于難者<lb/>
前出塞云君己富拓土開疆抑何多棄絶父母恩吞<lb/>
聲行負戈又云生死向前去不勞吏怒嗔路逢相識<lb/>
人附書與六親哀哉兩訣絶不復同苦辛又云軍中<lb/>
異苦樂主將寕盡聞又云殺人亦有限立國亦有疆<lb/>
苟能制侵陵豈在多殺傷又云驅馬天雨雪軍行入<lb/>
高山逕危抱寒石指落曾水間已去漢月逺何能築<lb/>
<pb n="KR4d0340_SBCK_181-14a"/>
城還後出塞云千金買馬鞍百金裝刀頭又云漁陽<lb/>
豪俠地擊鼓吹笙竽雲㠶轉遼海粳稻來東呉越羅<lb/>
與楚練照曜輿臺軀主將位益崇驕氣凌上都邉人<lb/>
不敢議議者死通衢又云中夜間逃歸故里俱空村<lb/>
惡名幸脱免窮老無兒孫<hi>謂逃禄山之難者</hi>此十四篇筆力<lb/>
與文選中擬古十九首並驅<lb/>
太白擬古十三首感興六首文義或不相屬與集中<lb/>
五言古詩絶不類豈貫休之徒效顰歟<lb/>
望鸚鵡洲云魏帝營八極蟻觀一禰衡黄祖斗筲人<lb/>
殺之受惡名鷙鶚啄孤鳳千春傷我情至今芳洲上<lb/>
<pb n="KR4d0340_SBCK_181-14b"/>
蘭蕙不忍生此篇有無窮之悲<lb/>
永王東廵歌内一絶云三川北虜亂如蔴四海南奔<lb/>
似永嘉但用東山謝安石爲君談笑靜胡沙按永王<lb/>
辟客如孔巢父亦在其問白其一爾此篇所謂謝安<lb/>
石不知屬誰可見自負不淺然十篇只目王爲帝子<lb/>
受命東廵與王衍阮籍勸進事不同<lb/>
姑熟十詠前輩疑非白作信然<lb/>
越中覧古云越王勾踐破吳歸義士還家盡錦衣宫<lb/>
女如花滿春殿只今惟有鷓鴣飛蘇臺覧古云舊苑<lb/>
荒臺楊柳新菱歌清唱不勝春只今惟有西江月曾<lb/>
<pb n="KR4d0340_SBCK_181-15a"/>
照吳王宫裏人二首可入七言絶句<lb/>
上皇西廵歌云栁色未饒秦地緑花光不减上林紅<lb/>
人云地轉錦江成渭水天廻玉壘作長安未云少帝<lb/>
長安開紫極雙懸日月照乾坤時上皇播遷于蜀非<lb/>
欲留蜀者今盛稱錦江玉壘無異渭水長安又謂雙<lb/>
懸日月照乾坤若為少帝諱不力請回鑾者此所以<lb/>
上皇有乞我劍南一道之歎歟<lb/>
秋浦十五首云秋浦長似秋蕭條使人愁遥傳一掬<lb/>
淚為我達揚州又云秋浦錦馳鳥人間天上稀山鷄<lb/>
羞緑水不敢照毛衣又云山川如剡縣風日似長沙<lb/>
<pb n="KR4d0340_SBCK_181-15b"/>
又云兩鬢入秋浦一朝颯已襄猿聲催白髮長短盡<lb/>
成絲雖五言然多佳句<lb/>
玉壺吟云西施宜笑復宜顰醜婦效之徒害身君王<lb/>
雖愛蛾眉好無奈宫中妬殺人則妃嘗沮白信而有<lb/>
證<lb/>
笑歌行悲歌行太淺易欠豪放前輩疑非白作<lb/>
韋偃雙松圖云天下幾人画古松畢宏已老韋偃少<lb/>
絶筆長風起纖末滿堂動色嗟神妙兩株慘裂苔蘚<lb/>
皮屈鉄交錯廻高枝白摧朽骨龍虎死黒入太隂雷<lb/>
雨垂松根胡僧憇寂寞龎眉皓首無住著但袒右肩<lb/>
<pb n="KR4d0340_SBCK_181-16a"/>
露雙脚葉裏松子僧前落韋侯韋侯數相見我有一<lb/>
疋好素絹重之不减錦綉段今已拂拭光凌亂請公<lb/>
放筆為直幹韋畢李之畵今皆不存賴詩以傳内白<lb/>
摧朽骨龍虎死黒入太陰雷雨垂天造險語画古松<lb/>
竒怪之狀李尊師松障雷雨更覺良工心獨苦前輩<lb/>
多稱此句<lb/>
張舍人遺縟段云開緘風濤湧中有掉尾鯨空堂魑<lb/>
魅走高枕形神清領客珍重意顧我非公卿服飾定<lb/>
尊卑大哉萬古程今我一賤老短褐更無營煌煌珠<lb/>
宫物寢處禍所嬰昔聞黄金多坐見悔吝生奈何田<lb/>
<pb n="KR4d0340_SBCK_181-16b"/>
舍翁受此厚貺情錦鯨卷還客始覺心和平可見子<lb/>
美一介不取之意<lb/>
病柏云有柏生崇岡童童状車葢偃蹇龍虎姿生當<lb/>
風雲㑹豈知千年根中路顔也壞出非不得地蟠據<lb/>
亦高大歲寒怱無憑日夜柯葉改丹鳳領九雛哀鳴<lb/>
翔其外鴟鴞志意滿養子穿穴内客從何鄉来竚立<lb/>
乆吁怪唐自閹者力士輔國士良朝恩弄權怙寵元<lb/>
勲老将如汾陽臨淮西平北平皆凛凛不自安此篇<lb/>
辭不廹切而意獨至<lb/>
病橘之作傷微物失所至于困瘁内云嘗聞蓬莱殿<lb/>
<pb n="KR4d0340_SBCK_181-17a"/>
羅列瀟湘姿此物歳不稔玉食失光輝㓂盗尚憑陵<lb/>
當君减膳時汝病是天意吾諗罪有司言此菓<lb/>
奉玉食今以病見廢咎有司失包貢反不若南海荔<lb/>
攴歳馳至長安爾<lb/>
枯㯶篇云蜀門多㯶櫚髙者十八九其皮割剥甚雖<lb/>
衆亦易朽交横集斧斤凋傷先蒲柳傷時苦軍乏一<lb/>
物官盡取嗟爾江漢人生成亦何有有同枯㯶木使<lb/>
我沉歎乆死者即已休生者何自守注云蜀人取皮<lb/>
以充用如邉吏誅求江漢民力以供軍必至于剥盡<lb/>
而後已<lb/>
<pb n="KR4d0340_SBCK_181-17b"/>
枯𥙷篇云楩楠枯峥嶸鄉黨皆莫記不知幾百歳<lb/>
慘無生意上枝摩皇天下根蟠厚地巨圍雷庭折萬<lb/>
孔蟲蟻萃白鵠遂不来天雞為怨恩猶含棟樑具<lb/>
復霄漢志良工古昔少識者出涕淚種榆水中央<lb/>
長何容易截成金露盤裊裊不自畏以榆本承露<lb/>
　是以䡖承重豈不裊裊可畏乎註言大材不用而<lb/>
　脆嵬瑣之材反居重任<lb/>
東山吟云携妓東山去悵然悲謝安我妓今朝如花<lb/>
月他妓古墳荒草寒白雞夢後三百歳灑酒澆君同<lb/>
所歡酣来自作青海舞秋風吹落紫綺冠彼亦一時<lb/>
<pb n="KR4d0340_SBCK_181-18a"/>
此亦一時　浩洪流髙詠何必竒晋至今且千歳皆<lb/>
以謝公為風流之宗雖半山崛強金陵諸詩篇篇起<lb/>
敬惟謫仙平視謝公與之對壘無所推讓時人號為<lb/>
李東山固以李配謝矣<lb/>
草書歌云墨池飛出北溟魚筆鋒殺盡中山兔八月<lb/>
九月天氣凉酒徒詞客滿高堂湏臾掃盡𢾗千張飄<lb/>
風聚雨驚颯颯落花飛雪何茫茫起来向壁不停午<lb/>
一行𢾗字大如斗恍恍如聞鬼神驚時時但見龍蛇<lb/>
走左盤右蹙如驚電状同楚漢相攻戰王逸少張伯<lb/>
英古来幾許浪得名張顚老死不足𢾗我師老技不<lb/>
<pb n="KR4d0340_SBCK_181-18b"/>
師古人来萬事貴天何必要公孫大娘渾脱舞自有<lb/>
草書以来未有能形容此妙者楚漢𢾗語眞可以破<lb/>
鬼膽<lb/>
遊泰山云清暁騎白鹿直上天門山山際逢羽人方<lb/>
瞳好容顔捫蘿欲就語却掩青雲闗遺我鳥跡書飄<lb/>
然落巖間其字乃上古讀之了不閑感此三歎息從<lb/>
師方未還又云平明登日觀舉手開雲闗精神四飛<lb/>
揚如出天地間黄河從西来窈窕入雲山憑崕覽八<lb/>
極目盡長空閑偶然値青童緑髮雙雲鬟笑我晚學<lb/>
仙蹉跎凋朱顔躊躇忽不見浩蕩難追攀又云舉手<lb/>
<pb n="KR4d0340_SBCK_181-19a"/>
弄清淺誤攀織女機明晨坐相失但見五雲飛此六<lb/>
首皆仙人語非學仙人語亦非任棠輩所敢擬倫丁<lb/>
十八輩所敢挑戰者<lb/>
嘲魯儒云魯叟談五經白髮死章句問以經濟䇿茫<lb/>
如墮烟霧足著逺遊履首戴方頂巾緩歩從直道未<lb/>
行先起塵秦家丞相府不重褒衣人君非叔孫通與<lb/>
我本殊倫時事且未達帰耕汷水濵此篇幾于以儒<lb/>
爲戲然秦家丞相府不重褒衣人非謫仙不能道<lb/>
過彭蠡云謝公入彭蠡因此遊松門余方窺石鏡兼<lb/>
得窮江源而欲繼風雅豈惟清心魂雲海方助興波<lb/>
<pb n="KR4d0340_SBCK_181-19b"/>
濤何足論水碧　可採金膏　莫言人将振衣去羽<lb/>
化出囂煩此篇　陶謝意<lb/>
與道者談元云茫茫大夢中惟我獨先覺騰轉風大<lb/>
未假合作容貌㓕除昏疑盡領略入精要朗悟前後<lb/>
際始知金仙妙公詩多説仙惟此篇兼説金仙<lb/>
題薛少保畵鶴云薛公十一鶴皆冩青田眞低昂各<lb/>
有意磊落如長人佳此志氣逺豈惟粉墨新赤霄有<lb/>
眞骨豈飲洿池津冥冥任所往脱略誰能馴又角鷹<lb/>
歌云椘公畵鷹鷹戴角殺氣森森到幽朔觀者貪愁<lb/>
制臂飛畵師不是無心學此鷹冩眞在左綿却嗟真<lb/>
<pb n="KR4d0340_SBCK_181-20a"/>
骨遂虚傳樑間燕雀休驚怕亦未摶空上九天此鶴<lb/>
此鷹頼詩而傳則詩夀于畵矣赤霄有眞骨豈飲洿<lb/>
池津之句羽類無敢者時人不識角鷹本色而以左<lb/>
綿畵本為眞雖樑間燕雀亦驚怕故卒章有亦未摶<lb/>
空上九天之句<lb/>
前打魚篇於衆魚中獨云赤鯉騰出如有神又云鯨<lb/>
魚肥美如第一而徐州秃尾漢隂槎頭皆不足𢾗又<lb/>
云既飽歡娛亦䔥瑟末云君不見朝来割素鬐咫尺<lb/>
波濤永相失後打魚云小魚脱漏不可記半死半生<lb/>
猶戢戢大魚傷損皆垂頭屈強沙泥有時立東津觀<lb/>
<pb n="KR4d0340_SBCK_181-20b"/>
魚已再来主人龍鱠還傾盃日暮蛟龍改窟穴山根<lb/>
鱣鮪隨雲雷干戈兵争鬭未已鳳凰麒麟安在哉吾<lb/>
徒胡為縦此樂暴殄天物聖所哀兩篇末句皆不忍<lb/>
暴殄之意公詩深得風人之義<lb/>
崔宗文樹雞栅篇押十八韻頗竒澁欠瀏亮然宗文<lb/>
能領㑹非若阿買之不識字<lb/>
摘蒼耳篇云江上秋已分林中瘴猶劇畦丁告勞苦<lb/>
無以供曰夕卷耳况療風童皃且時摘侵星驅之去<lb/>
爛熳任逺適放筐亭午際洗剥相蒙幕登牀半生熟<lb/>
下筯還小益亂世誅求急黎民糠籺窄飽食復何心<lb/>
<pb n="KR4d0340_SBCK_181-21a"/>
荒哉膏粱客富家厨肉臭戰地骸骨白公雖覊旅奔<lb/>
竄一飲啄間不忍自求温飽侵星驅出摘采者不知<lb/>
是畦丁或蒼頭詩但云皃童往往是宗文兄弟爾<lb/>
負薪行言䕫州俗坐男而女立有四十五十無夫家<lb/>
者未云若道巫山女麤醜何得此有昭君村最能行<lb/>
云峽中大夫絶輕死少在公門多在水小皃學問止<lb/>
語論犬皃結䇿隨商旅此鄉之人氣量窄悞競南風<lb/>
疎北客若道士無英俊材何得山有屈原宅始言䕫<lb/>
峽二邦之陋末以昭君屈原勉勵其士俗公詩篇篇<lb/>
忠厚如此<lb/>
<pb n="KR4d0340_SBCK_181-21b"/>
舞劍器行所世膾炙絶妙好辭也内云先帝侍女八<lb/>
千人公孫劍器初第一五十年間似反掌風塵<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞<lb/>
昏玉室梨園子弟散如烟女樂餘姿映寒日金粟堆<lb/>
南木已拱瞿塘石城草䔥瑟玳筵急管曲復終樂極<lb/>
哀来月東出餘謂此篇與琵琶行一如壮士軒昂赴<lb/>
敵塲一如皃女思怨相爾汝杜有建安黄初氣骨白<lb/>
未脱長慶體爾<lb/>
代内云寳刀裁流水無有㫁腸詩妄意逐君行纏綿<lb/>
亦如之又云妾似井底桃開花向誰笑君如天上月<lb/>
不肯一廻照又云窺鏡不自識别多憔悴深安得秦<lb/>
<pb n="KR4d0340_SBCK_181-22a"/>
吉了為人道寸心潯陽非所寄寄内云君同蔡琰流<lb/>
淚請曹公又贈内云三百六十日日日醉如汎雖為<lb/>
李白婦何異太常妻世稱太白名姫駿馬若放蕩者<lb/>
然于倫紀尤厚别篇云妾家三作相為許氏潯陽寄<lb/>
内則為宗氏作矣終始篤于伉儷如此宗氏垂淚訟<lb/>
冤之事史不書<lb/>
李杜一生流落不偶然交遊皆名卿相杜于房琯李<lb/>
于張鎬見于賦詠意氣投合情誼慷慨三公皆為唐<lb/>
佐命勲在帝室然終不能攀致李杜一覊旅雲安潼<lb/>
谷拾橡栗而食一放逐夜郎秋浦聞猿聲而哭豈兩<lb/>
<pb n="KR4d0340_SBCK_181-22b"/>
賢文章光𦦨取𢾗于天者已多折磨而然歟<lb/>
攝監察御史崔成甫贈李十二云我是瀟湘放逐臣<lb/>
君辭明主漢江濵天外常求太白老金陵捉得酒仙<lb/>
人白酬崔侍御云嚴陵萬乗不從遊帰臥空山釣碧<lb/>
流自是客星辭帝座元非太白醉揚州成甫亦必豪<lb/>
傑之士更相稱譽如此答友人贈烏紗㡌云領得烏<lb/>
紗㡌全勝白接　山人不照鏡稚子道相宜山中答<lb/>
俗人云問余何意棲碧山笑而不答心自閒桃花流<lb/>
水杳然去别有天地非人間答湖州迦葉司馬問白<lb/>
是何人云青蓮居士謫仙人酒肆藏名三十春湖州<lb/>
<pb n="KR4d0340_SBCK_181-23a"/>
司馬何湏問金粟如来是後身此三篇可入五七言<lb/>
絶句<lb/>
長門怨云天廻北斗挂西楼金屋無人螢火流月光<lb/>
欲到長門殿别作深深一叚愁此篇雖只二十八字<lb/>
然婉而成章哀而不怨勝長賦<lb/>
扶風豪士歌云原嘗春陵六國時開心露膽君所知<lb/>
堂中各有三千士明日報恩知是誰四公子之客多<lb/>
鷄鳴狗吠之徒豈能一一報恩哉羅隠云思量郭隗<lb/>
平生事不殉昭王是負心郭隗能致樂毅劇辛以報<lb/>
燕昭朱亥輩恐未能辨此<lb/>
<pb n="KR4d0340_SBCK_181-23b"/>
訪范居士夾道落蒼耳中見范置酒摘蒼耳云他筵<lb/>
不下筯此席忘朝饑菓茹之品多矣蒼耳微物而李<lb/>
杜皆形之賦詠物之遭遇亦有時耶<lb/>
題元丹邱五言三篇云松風清襟袖石潭洗心耳又<lb/>
云忽遣蒼生望獨與洪崖群元丹邱不知何人而白<lb/>
稱之如此以丹邱二字觀之恐是天台雁蕩人然山<lb/>
居在潁陽不可曉<lb/>
謫仙詩如古風六十三首及樂府諸篇又古律詩舉<lb/>
世誦習者不録今所採録或一篇或𢾗句各有意義<lb/>
覧者詳之<lb/>
<pb n="KR4d0340_SBCK_181-24a"/>
<pb n="KR4d0340_SBCK_181-25a"/>
</p>
<p>
後村先生大全集卷之一百八十一<lb/>
</p>
<p>
</p>
  </div>
</body>
</text>
</TEI>
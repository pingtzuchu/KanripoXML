<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_089-1a"/>
後村先生大全集卷之八十九<lb/>
　記<lb/>
　　　端平江閫題名<lb/>
江西帥昔治洪州建炎省方始以朱丞相勝非為安<lb/>
撫大使治江西而洪都兼安撫使如故其後詔從洪<lb/>
守高衛之請閫移扵江洪之守臣止兼江西兵馬鈴<lb/>
轄隆興升府閫復扵洪而江州行太守事隷焉端平<lb/>
三年春蒙韃深入疆吏告急上慨然逺覧中興舊規<lb/>
命僉樞魏公了翁督視江淮京湖軍馬即江州開大<lb/>
幕府兵部侍郎黄公伯固江西安撫使知江州以參<lb/>
<pb n="KR4d0340_SBCK_089-1b"/>
賛軍事及黄公去而直寳文閣陳公愷實來脩江<lb/>
防蒐軍實結民心厲士氣用能朞歲之間亢列城為<lb/>
太府張弱勢為強形暇日命礱石扵壁紀移閫歲月<lb/>
姓氏自黄公始且援袁州刺史韓愈為觀察使王仲<lb/>
舒紀滕閣事俾某筆之某雖文墨愧愈然覧文公賢<lb/>
逾仲舒况閫之建罷重扵閣之興廢此之營綜急扵<lb/>
彼之登覧因不敢以淺陋辭惟㝷陽据天塹之中上<lb/>
聫䕫鄂下接昇潤自昔立國江南者之所重晋以廋<lb/>
亮温嶠第一流人臨之嘗試憑高而望江山厯厯其<lb/>
盛心偉識遺忠餘烈有未冺者高皇帝移閫之宏撫<lb/>
<pb n="KR4d0340_SBCK_089-2a"/>
聖天子經武之英籌可謂深且逺矣某以属城事統<lb/>
府設有羽檄猶當悉敝賦以從執軍禮以見其何敢<lb/>
有愛扵區區之文乎顧承紀事詞樸而核他日公奨<lb/>
率三軍犄角諸鎮乗風聲鶴唳之勢奏蒙衝闘艦之<lb/>
㨗某雖衰憊草露布上尚書作凱歌被樂府尚可勉<lb/>
焉<lb/>
　　　建寕府新建譙樓<lb/>
端平二年五月某日祕書丞兼樞宻院檢詳姚公以<lb/>
直祕閣出守建安兼漕全閩詔下士相告語曰公初<lb/>
元善類西府賢掾去可惜盍留行乎建士之在朝者<lb/>
<pb n="KR4d0340_SBCK_089-2b"/>
則曰公嘗貳吾州有恩信兹行可為中朝惜可為吾<lb/>
州賀乃不果留時城中遺燼暴骼滿目市區二十四<lb/>
行者九財殚粟竭物情洶洶不安公至眀誅賞辨逆<lb/>
順而軍紀肅拊瘡痍輯流散而民氣和嗇用度規荒<lb/>
殘而官府立明年春余逐扵朝㣲服過建焚室已十<lb/>
具五六璽書擢公以漕兼守又明年春余行役道焉<lb/>
則樓堞翬飛㕓肆鱗集所謂二十四區者皆復不獨<lb/>
公𪠘也余嘆曰君相真知人哉建人真知公哉既見<lb/>
公握手相勞苦公曰州略如舊觀然吾力疲而顛白<lb/>
矣凡土木之役不可殚記譙樓最鉅緡錢一萬一百<lb/>
<pb n="KR4d0340_SBCK_089-3a"/>
四十一楮幣二萬九百九十四其費也起乙未仲秋<lb/>
迄丙申季夏其歲月也吾子筆之建安自南渡劇盗<lb/>
范葉㺯兵之後果列聖涵濡休息名公卿拊摩積案<lb/>
其軍府殷實井邑繁雄㓂扵七聚一旦小失牧馭蕩<lb/>
為烟埃夫聚力所成壊扵一夫之手顧諉數　乎朞<lb/>
月之頃還彼百年之舊勿歸功扵人可乎昔者周大<lb/>
夫閔故都之毀其詩曰彼黍離離傷之也又曰悠悠<lb/>
蒼天此何人哉尤之也原禍至之始而呼天以　之<lb/>
其怨之者深矣魯僖復周公之宇國人頌之曰魯侯<lb/>
之功美之也又曰天錫公純嘏眉夀保魯祝之也美<lb/>
<pb n="KR4d0340_SBCK_089-3b"/>
興復之功而祝其純嘏又祝其眉壽其徳之者深矣<lb/>
厭亂而思治情也惡壊而喜成亦情也拯建人之厄<lb/>
措諸筦簟百世之思也叙建人之情刻扵金石千載<lb/>
之傳也公順昌人名瑶字貴叔倫魁勝流立朝有徳<lb/>
有言不以材幹顕余所記特公學問之粗者爾<lb/>
　　　邵武軍新建郡治譙樓<lb/>
世言閩盗所自起必曰汀邵非也盗皆起扵汀境卲<lb/>
與之鄰所漸者然耳初寕化賊既殘建泰二邑勢且<lb/>
及郡天子命朝臣某人某人出守皆固辭王侯遂奉<lb/>
詔引道未至郡巳失守千里為墟侯露居扵野拳<lb/>
<pb n="KR4d0340_SBCK_089-4a"/>
轉戦誅筋竹洞渠魁羣醜或僇或降惟下瞿賊據險<lb/>
戕縣令拒官軍侯方聲罪致討㑹以風聞去詔用趙<lb/>
侯以夫代之慨然以夷難葺廢為已責一清谿洞再<lb/>
造府朝将吏禀嚴令工師受成撫以紹定四年八月<lb/>
經始眀年十一月落成縻錢楮若干緡堂寝顯嚴閎<lb/>
䆳如大家甲族之營其居譙樓突兀鉅麗如名藩雄<lb/>
鎮之𥙿扵力招捕使陳公韡過而嘆曰輪奐美哉初<lb/>
朝家以祠牒八十助侯贍兵廪徒之費侯一錢粒粟<lb/>
皆自致歸祠牒扵朝而属記扵余余觀世之士大夫<lb/>
雅俗勇怯不同及乎當乗障幹方之任或曰事不可<lb/>
<pb n="KR4d0340_SBCK_089-4b"/>
為辭不拜或曰事尚可為患力不足求兵與財然後<lb/>
往無雅俗無勇怯其説必同昔越石扵并士稚扵譙<lb/>
咸無資糧弗給鎧仗不旬月而荆棘復為宫市夷虜<lb/>
願為華人長源扵汴弘靖扵燕士馬強盛金帛充斤<lb/>
不俄頃而井邑蕩為戦塲部曲化為讎敵盖祖劉能<lb/>
疆理荒殘久廢之郡縣張陸不能撫循治安無事之<lb/>
軍府牧守才不才一方之休戚三軍之生死而萬姓<lb/>
之禍福係焉烏可不謹擇歟故夫諉事扵不可為庸<lb/>
人也有待扵資與助中人也無待扵資與助豪傑之<lb/>
士也若王侯馳单車横絶羣㓂趙侯收餘燼興復一<lb/>
<pb n="KR4d0340_SBCK_089-5a"/>
郡孰資而助之哉特其忠憤亷約有以讋盗賊之氣<lb/>
得軍民之心爾余故著之以闢夫謂事之不可為者<lb/>
也且以愧夫謂事雖可為而患力不足者也王侯金<lb/>
壇人趙侯長樂人<lb/>
　　　建寕重建明倫堂<lb/>
建學閎壮　端平乙未四月辛巳之變燔官寺<lb/>
幾盡而學眀倫堂毁焉姚公瑶來為尹漕先敎而後<lb/>
政緩刑而　學相攸扵冬眀年仲秋堂成以餘材新<lb/>
師弟子之居属余記之昔者唐虞三代教人之法具<lb/>
存乎經卨之所敷箕子之所陳莫不以倫為首三綱<lb/>
<pb n="KR4d0340_SBCK_089-5b"/>
同然之理五常固有之善同然者均賦扵天固有者<lb/>
無待扵人而古人汲汲扵明是理者何哉盖理與欲<lb/>
對善與利對理不勝欲善不勝利同然者有時而相<lb/>
逺固有者有時而不存矣嗚呼固不可以不講歟故<lb/>
夫人有聖有愚理未嘗偏倫有常有變人鮮能盡参<lb/>
晢夷齊常也舜申生變也常易䖏變難䖏申生不以<lb/>
親之耄而墮其恭舜不以弟之傲而廢其友䖏變而<lb/>
不失其厚倫之不容釋如此匹夫匹婦愚也周禮聖<lb/>
也愚者能之聖或不能焉周公有愧扵仁智夫子謂<lb/>
未能事扵君父脩至扵聖而不忘自儆倫之難盡如<lb/>
<pb n="KR4d0340_SBCK_089-6a"/>
此六經載此者也君師倡此者禮樂刑政扶此者也<lb/>
學校講此者也有所講則有所明矣　致美扵是<lb/>
堂豈為學者角詞藝媒利禄之地哉　肄習篤守<lb/>
力行今日之竭力扵親異日之盡節扵君者也今日<lb/>
之脩扵家異日之措扵天下者也今日之稱扵宗族<lb/>
鄉黨異日之施扵蠻貊者也成材造士自斯堂始斯<lb/>
堂之新自姚公始不可以不記<lb/>
　　　龍溪縣復平糶倉<lb/>
前記首叙邑人致粟之艱使人顰蹙次述趙侯致倉<lb/>
之善使人欣躍末憂後人之不能継其詞峻其旨探<lb/>
<pb n="KR4d0340_SBCK_089-6b"/>
又使人憮然以為過慮也然自嘉定乙亥至端平<lb/>
未不二十年而趙侯之粟羽化倉亦不存前記所<lb/>
殆如蓍龜矣長樂李侯始至慨然發憤曰彼能創之<lb/>
吾能脩之顓以清儉為治二年而新敖立本錢<lb/>
璽書擢侯通守龍川侯曰倉事未竟不可去終更積<lb/>
粟三千餘斛視趙侯增千斛焉出納　倣常平<lb/>
既為倉約復請余識之有問扵余者創與脩孰難余<lb/>
曰方趙侯時縣計未屈令俸獨厚也李侯之時異矣<lb/>
上貢責全錢月俸給純楮公私困弊侯儒生無生財<lb/>
術顧邑有歳苗縻費錢歲幾千緡及迎新例卷皆前<lb/>
<pb n="KR4d0340_SBCK_089-7a"/>
人以奉一已者侯悉用之扵倉又銖寸絫積以成之<lb/>
李侯為難又問曰昔之廢者可脩今之脩者能保其<lb/>
不復廢乎余曰以李侯之心守李侯之約胡為而廢<lb/>
若夫侵本錢非約也有一扵此復趨扵廢矣又問曰<lb/>
嚴莫嚴扵常平之法或者玩之如約何余曰惻隠羞<lb/>
惡之心人皆有之李侯之約将以利其身乎厚其家<lb/>
乎抑将以延一邑之命脉乎如止扵利一身厚一家<lb/>
渝之可也如一邑之命脉係焉非渝李侯之約也失<lb/>
一方之人心也犯千百世之公議也失人心非良吏<lb/>
矣犯公議非賢士大夫矣然則是約也豈不嚴扵法<lb/>
<pb n="KR4d0340_SBCK_089-7b"/>
乎又况部刺史郡守丞臨之邑人守之其法盖未嘗<lb/>
不嚴歟李侯名脩字之永學問有師承政事有家法<lb/>
其扵是倉未復雖遷擢不忍去已復而去猶卷卷然<lb/>
思所以善其後者嗚呼可敬也已<lb/>
　　　味書閣<hi>為徐徳夫右司作</hi>
閣在豐城山間名子賤潘公也筆廣㣲袁公也徳夫<lb/>
讀書其上有年矣去而仕扵朝因以其所讀者為<lb/>
天子言之忠憤激發幾寤上意竟坐是由省闥放還<lb/>
故山或竊㗛曰世盖有剽竊渉獵書之毫芒而光顧<lb/>
遇合者徳夫無所不讀顧齟齬留落如此意者書誤<lb/>
<pb n="KR4d0340_SBCK_089-8a"/>
徳夫耶徳夫寕能味此無味之味耶徳夫亦嘆曰有<lb/>
是哉夫書無窮　味有淺深嘗試以古今人觀之行<lb/>
之篤守之固味之深者也先信而後畔始合而卒離<lb/>
味之淺者也叔孫通魯兩生皆學禮一以取封一沒<lb/>
世無聞舒弘皆學春秋一起徒步拜相一老擯郡國<lb/>
豈非深者守道而難合淺者諧世而易售歟使其果<lb/>
深扵書捽茹山雌也脱粟太牢也苟為不然如㗖土<lb/>
炭如嚼蠟火将唾棄之矣然則徳夫之所味固世之<lb/>
所不能味世之所味固徳夫之所不屑味歟或又曰<lb/>
閣僅三間奚其記余曰不然石渠天禄高則高矣而<lb/>
<pb n="KR4d0340_SBCK_089-8b"/>
不能逃莾大夫之譏臨春結綺美則美矣而不能湔<lb/>
狎客之謗徳夫閣雖小然聖賢之事具焉古今之變<lb/>
合焉天下后世之責在焉德夫味之不已出則為遺<lb/>
直為名臣䖏則為高士為全人是閣與天壌俱敝矣<lb/>
勿記可乎<lb/>
　　　漳州鶴鳴庵<lb/>
問塗四方者必有嘉木清泉可憇濯傳舍行店可依<lb/>
止南轅則不然路益荒人益稀極目數十里無寸木<lb/>
滴水無傳舎行店昔人酌地里之中各創庵焉歲深<lb/>
屋老頽圮相望漳牧合沙黄公樸始新諸庵鶴鳴庵<lb/>
<pb n="KR4d0340_SBCK_089-9a"/>
在郡東地多靈迹嘗有異僧見二士於此對奕即之<lb/>
化鶴飛去然距城餘二十里窮林危磴不類人境暮<lb/>
投破馹凛乎拆棟墜瓦之虞鷙獸暴客之恐公闢古<lb/>
基改面勢作堂七間聼事三間門廡弘壯如之於是<lb/>
境内之庵十有七所以次經畫創始者曰鶴鳴更新<lb/>
者曰半沙曰雲霄曰僊雲餘皆復其舊觀魚孚庵属<lb/>
泉而費岀於漳竣事上尚書曰昔人守庵以僧贍庵<lb/>
以田而庵存其後有司數易僧巨室豪占田而庵壞<lb/>
請令諸庵以甲乙承續朝論是之初公與余偕使廣<lb/>
東公倡諸司叶力繕南中諸庵繇潮至惠繇漳至潮<lb/>
<pb n="KR4d0340_SBCK_089-9b"/>
　號畏凃今深茅叢葦中輪奂突出鐘魚相聞筦簟<lb/>
新水不戒而具與行中州無異公之惠利溥矣余聞<lb/>
古之人皆好禮而樂事厚人而薄己有避堂而舍賔<lb/>
者有卑恭而崇莭者有窮為布衣茅屋不敝而恨無<lb/>
突兀之厦以庇寒士者然則僧逃庵荒非地主愧乎<lb/>
田去僧飢非巨室恥乎余書公之事既以儆夫貴且<lb/>
富者或曰未也縱下不戢驅鄰虐使尤庵之大患盖<lb/>
寓室而傷薪木曾子之賢至形諸言毀垣而納車馬<lb/>
國僑之辨僅免扵詰余又以儆夫行者公倫魁名儒自<lb/>
舘殿秉麾莭無留滯之嘆有治辦之績漳素凋弊公<lb/>
<pb n="KR4d0340_SBCK_089-10a"/>
為之朞年修糴政敞貢闈餘力獨及於庵云<lb/>
　　　鄂州貢士田<lb/>
士貢扵鄊古也使士齎粮重趼而至非古也古者<lb/>
地均貧富道路有委積士起閭里而逹於王朝也<lb/>
易至漢猶令縣次縱食然貢禹以明經㓗行自言鬻<lb/>
田百𤱔以供車馬當時所以待特起之士僅如此則<lb/>
於群然應聘者抑可知矣禹亦幸而有田可鬻　貧<lb/>
於禹者當何如哉近世賔興郡太守具巵酒飲餞之<lb/>
外舟車扉屦皆士自任貧而遠者難是行如登天有<lb/>
不能行者天台賈公為鋳錢使者斥羡幣十萬　市<lb/>
<pb n="KR4d0340_SBCK_089-10b"/>
田爲番貢士莊餘以瞻番學去而董餉鄂渚時　帥<lb/>
剏南陽書院公給以官田百三十𤱔復斥幣如番之<lb/>
𢾗以惠鄂士一飲公徳以余與公有世舊俾書其事<lb/>
於石自吾有狄患邉不觧甲且三十年供億䌓　度<lb/>
濶牧民之官往奉急符從事失其常度至於　計<lb/>
之臣執牙筹柝秋毫茍免乏興俛仰自嘆曰吾不得<lb/>
爲盛徳之事矣非特材臣能吏然也雅士莫不然矣<lb/>
故余於公之事有慨焉昔漢人論鄼侯餽餉乃　世<lb/>
功意且無他謬巧而其言不過曰飬民以致賢而已<lb/>
盖爲漢植根本者桑大夫則異是以塩鉄酒榷<lb/>
<pb n="KR4d0340_SBCK_089-11a"/>
爲國大利而疾賢良文學之士如仇漢之根本遂揺<lb/>
動而不復安公於䇿畫鞭筭之暇師飽馬騰之餘又<lb/>
時有蠲弛以寛民教飬以収士與鄼侯之意合彼桑<lb/>
大夫之流聞風盍少愧矣夫江漢楚之舊封異時以<lb/>
辭令争衡中夏登高能賦而志節與日月争光者皆<lb/>
楚産也國家有事西北必於上流謂宜培植其人才<lb/>
以待緩急之用公所望於鄂之士者在此其田之頃<lb/>
𤱔與夫行者居者贐廪之式則有司存公名師道字<lb/>
師憲以儒術治賦始至軍無見粮未幾而有一歲之<lb/>
儲天子宰臣材公之爲由尚書郎九卿超拜地官小<lb/>
<pb n="KR4d0340_SBCK_089-11b"/>
司徒云<lb/>
　　　風月<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>
　齋所居西偏面古木叢林為墼屋三間中置一榻<lb/>
　之同志者㳺乎風之外者仕之倦而歸者至則晋<lb/>
　或止宿焉扁曰風月<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>客戯主人曰昔宋玉授簡<lb/>
於楚王之蘭臺謝莊託詞於陳王之桂苑皆以鉅䴡<lb/>
之觀發其高寒之思今吾子追凉於簷窺光於隙將<lb/>
無見哂於二子乎主人曰嘻詞不詣理工無益也學<lb/>
不盡性愽無益也彼以朒朏量月雌雄論風逹者視<lb/>
之奚異兒童吾聞元化之内清椒精英之氣在天地<lb/>
<pb n="KR4d0340_SBCK_089-12a"/>
為風月為人為性情風至調而止噭譹叱吸風之變<lb/>
也月至眀而止薄蝕隂翳月之厄也性至静而止喜<lb/>
怒哀樂性之動也故言風月者曰清明曰光霽言性<lb/>
者曰善曰寂然不動夫能即身而反求韜光而内照<lb/>
則動者可以中節静者可以復初所謂清明而光霽<lb/>
者歛之方寸舒之八荒六合隨寓而可樂矣庸詎知<lb/>
彼之蘭臺桂苑非䑕壌鮑肆乎吾之甕牖圭竇非瓊<lb/>
樓玉宇乎客慙而退<lb/>
　　　修復艾軒祠田<lb/>
初郡人祠艾軒先生於城南田以贍之者忠定趙公<lb/>
<pb n="KR4d0340_SBCK_089-12b"/>
也碑以實之者正獻陳公也不幸先生二子繼卒猶<lb/>
子成季字井伯有賢名忠定客也又卒家亊盆落田<lb/>
為二姓所得諸孫曰鈞者愬於計臺方公大琮喟然<lb/>
太息曰鬻祀田非法也没價返田法也吾使鄊部寕<lb/>
厚母薄檄郡丞以窠名錢酬元直之半俾復其舊㑹<lb/>
易師他路事格不行田既去祠益圮鈞復愬於郡楊<lb/>
公棟亦喟然太息曰古者祀鄊國之先賢以為先師<lb/>
艾軒非先賢乎式閭表墓自昔有之田非閭墓比乎<lb/>
廼新祠宇復鐫二姓曰先生在不殖寸産没豈與鄊<lb/>
人較数𤱔之田者雖然諉先生之亷讓利故家之清<lb/>
<pb n="KR4d0340_SBCK_089-13a"/>
貧取而有之此名不可安也方公去矣窠名錢不<lb/>
覬其以郡鏹十有二萬酬若等二姓退聴毁劵歸<lb/>
公又曰是嘗一鬻矣安保其不再乎覈其田凡八畝<lb/>
三角三十一歩歲時榖十七斛有奇錢千圖久逺而<lb/>
可托者莫如學以田隷學曰文郁先生孫也宜生其<lb/>
祭鈞井伯孫也有勞扵田令學官以其歲入分給二<lb/>
子焉昔孟子論善士而有一鄉一國與天下之辨以<lb/>
陳良爲楚産以仲子爲齊巨臂至伯夷伊尹則不然<lb/>
今夫前陳後方莆人也其扵先生猶曰吾東家某云<lb/>
爾忠定番人也楊公蜀人也地如此其逺也歲如此<lb/>
<pb n="KR4d0340_SBCK_089-13b"/>
其乆也事先生如此其恭也豈私扵東家者乎若先<lb/>
生者所謂天下之善士乎楊公起倫魁由樞掾尚書<lb/>
郎出牧其來以風化為先務旌賢崇徳蒐遺繕廢<lb/>
是二劉二鄭城北四先生之祠皆新朝廷嘉公治行<lb/>
就擢刑獄使者垂發命某曰圯者葺侵者歸矣子二<lb/>
大父實同閟宮其書扵石某不敢以衰病辭<lb/>
　　　建陽縣<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>續題名<lb/>
建陽名難治而實不然巍巍考亭為宋闕里兩坊墳<lb/>
籍大偹比屋絃誦前修言行接乎聞見土易治也俗<lb/>
勇扵闘及氣平忿定易直之心油然而生怙終遂非<lb/>
<pb n="KR4d0340_SBCK_089-14a"/>
　少民易治也運<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>有法可以𥙿上寛下無江浙閩<lb/>
　　　　鑿空之取聴訟日纔數十緡賦與訟易治<lb/>
也　山水眀秀二橋如畫茶笋連山稱妙天下人<lb/>
家池　多奇卉珍樹同由之季花極目其土風物産<lb/>
之美又宦逰者之所樂也然此歲長官數以傷錦而<lb/>
去趙侯與迿至而嘆曰有易治之實而蒙難治之名<lb/>
是　吾縣也廼究病源徐施砭劑期年而治三年<lb/>
而大治岸有<graphic n="KR1686" url="https://raw.githubusercontent.com/kanripo/KR-Gaiji/master/images/KR1686.png" mimeType="image/png"/>舟水無粗瘢凋瘵復更復墜畢舉一<lb/>
日　記名且盡命續之書拉余曰吾子舊令尹也<lb/>
盍記諸嗟夫余之去縣乆矣端嘉閒暇假道者再其<lb/>
<pb n="KR4d0340_SBCK_089-14b"/>
父老巷送迎諭之不去今余齒殘秃父老見之且<lb/>
　　識而聞余子弟過其境者猶惓惓相勞苦以余<lb/>
　　政而其人不相忘如此趙侯方新學宫講師説<lb/>
私　其士抑豪右扶鰥寡勤拊其民持之以久終之<lb/>
以不倦他日爱戴而思慕之者又何如也侯字景臯<lb/>
其學出扵師友云<lb/>
　　　晋江縣飛舄堂<lb/>
古來賢令子㳺以學愛傳子賤以不忍欺傳西門豹<lb/>
以開渠傳尹鐸以减租傳劉方以悃愊無華傳元紫<lb/>
芝以于蒍傳所傳之事以常不以異也晋江明府林<lb/>
<pb n="KR4d0340_SBCK_089-15a"/>
君委余記其邑之飛舄堂余曰明府以通經擢奉常<lb/>
第政出扵學而名堂之義顧本扵王喬何歟王喬傳<lb/>
舄化鳬鼓自鳴皆卓詭不經與武城单父鄴晋陽襄<lb/>
城魯山之事異范史述循吏甚衆而列喬技　傳中眀<lb/>
府奚取焉意者尚其以神道設教乎君曰非也余曰<lb/>
明府嘗丞大藩光顯矣豈其厭雷地而夢鈞天乎君<lb/>
曰非也余請至再反君曰宰邑之難尚矣彭澤發嘆<lb/>
為形役心山隂矯情強飰不飲雖有雅士一綰銅墨<lb/>
鮮不改度矧若周顒輩之瑣瑣歟夫膠優者事也靈<lb/>
明者心也吾出履公家應酬乎外坐　存養乎<lb/>
<pb n="KR4d0340_SBCK_089-15b"/>
内以吾靈明治彼膠優者昔者漢𥘉君臣嘗用之扵<lb/>
天下國家而騐矣况邑乎一室猶八極之　也敝屩<lb/>
猶尚方之舄也或曰明府之言殆有得扵黄老歟余<lb/>
曰傳不云乎寂然不動感而遂通天下之故又曰惟<lb/>
神也不疾而速不行而至是說也固黄老之所本歟<lb/>
君名某福唐人堂邑𪠘之間君所創者<lb/>
　　　淮東總領所寛廉堂<lb/>
淳祐乙巳司農少卿淮東總領金華王公埜上章再<lb/>
求去上留之進本寺卿訓詞曰爾行之以寛𥙿本之以<lb/>
以亷潔此朕之所以懇懇用情扵爾而不忍遽促之<lb/>
<pb n="KR4d0340_SBCK_089-16a"/>
歸也祗若成渙勉爲朕留公𥘉出使慨然謂是職之<lb/>
難有二操切病民也出納汚人也故治己者極其嚴<lb/>
責人者極其寛至是讀王言而喜曰上英睿洞照羣<lb/>
下　臣所爲　陛下固知之矣廼取寛亷二字<lb/>
扁其<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事西偏之堂謀記諸石以答天寵夫理財之<lb/>
難尚矣先朝雖重三司使之㩲然所任之人皆㓂凖<lb/>
晏殊王尭臣包拯蔡㐮宋祁諸名臣熈豐以後稍用<lb/>
惠卿嘉問之徒講之扵内薛向吳居厚之流行之扵<lb/>
外元祐知其弊擢李常版曹出鮮于侁将漕以救之<lb/>
未幾豐亨豫大之論起有魏伯芻者以胥吏之智變<lb/>
<pb n="KR4d0340_SBCK_089-16b"/>
鈔引之法求多不已遂啟侈心而召狄患南渡徳音<lb/>
首欲痛革然賦入既狹兵費浸濶其取之扵民者終<lb/>
不能復祖宗之舊而四總建焉蜀稱趙開昇澗鄂三<lb/>
王人各極一時才臣能吏之選百餘年間酒茗塩鉄<lb/>
蒐求無遺藴矣扵是用事者方以為未至更出新智<lb/>
以圗富強卒之無他繆巧不過籠商賈困郡縣而已<lb/>
盖時賢所操之術非獨惠卿嘉問之所不肯談向居<lb/>
厚之所不敢為亦伯芻輩之所不忍盡識者也使其<lb/>
利歸公室猶且為國聚怨况或以潤其屋而肥其家<lb/>
乎　上　厭之而擢任公等君曰公通儒識我飢飽<lb/>
<pb n="KR4d0340_SBCK_089-17a"/>
矣民曰公長者知我疾痛矣余來江鄉耳聞目撃如<lb/>
此或曰方今多壘之秋財殚粟亡非手運牙籌如<lb/>
者殆不能濟而王人之言雍容如披吾子之論舒緩<lb/>
如此如事功何余曰漢下告緡搜粟之令罪至没入<lb/>
天下莫應及欲免兒寛則車牛擔負争輪惟恐右内<lb/>
史之去矣寛不以嚴也渭上之耕木牛流馬之運厥<lb/>
功大矣而其根本乃在扵成都田十五頃桑八百株<lb/>
以　不以沃也行賢責之政以税民深者爲賢客斯<lb/>
之法也夸禄賜之富以文其與民争利之過桑大夫<lb/>
之言也或者語塞因次第其說以復公命<lb/>
<pb n="KR4d0340_SBCK_089-17b"/>
　　　南劍州創延安橋<lb/>
端平初元上既親政放黜貪濁簡㧞循良詔以延平<lb/>
通守大學博士温陵董公洪就綰州紱余時蒙恩詣<lb/>
行在所道出其州公握手相勞苦曰吾上事甫三日<lb/>
方閉閤深思懼無以稱宅生之計未敢與故人樂飲<lb/>
也余悚然辭去暮宿黄孫口末至數里有橋焉接腐<lb/>
木爲之可十餘丈下臨不測覆以棧半朽矣舉足則<lb/>
軋軋有聲幸逹彼岸廻顧猶心悸未巳問土人知爲<lb/>
應厯橋因遺公書言状然意郡事倥偬未暇也明年<lb/>
公治聲聞京師又明年余去國至其所前之腐木易<lb/>
<pb n="KR4d0340_SBCK_089-18a"/>
以堅石朽棧化為康荘上屋傍庵扁曰延平橋矣余<lb/>
驚喜過望顧逐客例不入城府不果扣公作橋始末<lb/>
既還里公書來曰吾搆金使僧宗肇經始衆皆樂施<lb/>
費錢楮各三千緡而橋成歲給官米予庵之守者有<lb/>
餘以葺橋又曰議發扵子請筆之余喟然嘆曰公可<lb/>
謂仁矣是橋介扵二州之間非專延平責也公挈為<lb/>
己任一旅人之言非上官急符比也公聞而動心可<lb/>
不謂之仁哉古之長吏率躬行阡陌視民疾苦而興<lb/>
除之後世牧守深居黄堂四封之内耳目不接雖有<lb/>
怵惕惻怛之心無自而發故必好問而後能周知必<lb/>
<pb n="KR4d0340_SBCK_089-18b"/>
虚心而後有來告然則孰問曰問諸民焉耕扵野負<lb/>
扵塗是也問諸士焉脩扵家議扵校者是也問諸賔<lb/>
客焉盖公徐穉之流寓扵是邦季札叔向之倫行李<lb/>
之出扵境者是也民所不能言者士将告之矣士所<lb/>
不能言者賔客将告之矣異時倫魁勝流所至皆貴<lb/>
倨不屑吏事公奉法令甚謹治身尤嚴州始凋弊勤<lb/>
而撫之遂復舊觀餘力且及扵橋亦足以見公材器<lb/>
之恢然者也使其居高位當重任所問愈廣所告愈<lb/>
大集衆思定謀䇿恊羣力扶顛危以之渉巨川柱洪<lb/>
流可也何至發野渡孤舟之嘆耶先是州南有陌平<lb/>
<pb n="KR4d0340_SBCK_089-19a"/>
橋尤險而弊公亦以過客辰倅林君百嘉之言撤而<lb/>
新之扁曰延平橋又扵其間創杉州藥材二橋命僧<lb/>
可久平夷尤溪險路肇久二僧皆以才選肇嘗造吉<lb/>
　橋者<lb/>
　　　澧州重建州學<lb/>
國家文治盛於漢唐郡無小必有學澧學中燬扵兵<lb/>
南渡草創規制尚簡紹熈初有講堂嘉定闢地百畝<lb/>
遂遷廟學教養之具始偹淳祐乙巳秋郡大火官寺<lb/>
民居半為烟埃而學復廢徐俠㮚既書焚室益修郡<lb/>
　　披荆棘再造是邦喟然嘆曰學與社稷並可一<lb/>
<pb n="KR4d0340_SBCK_089-19b"/>
日闕乎首創大成殿眀倫堂敝直舍大使少保孟公<lb/>
　助以楮幣三萬米斛三百扵是所謂六經閣兩廡<lb/>
四齋帑庾之室皆復其舊而壮麗過之澧士請余筆<lb/>
之扵石按楚詞曰澧有蘭又曰遺余屧兮澧浦澧以<lb/>
　　聞天下久矣自頃疆埸弗靖狄患日深楚之舊<lb/>
封寖邉風寒或謂侯宜篳路藍縷舊法收其竒材劍<lb/>
客以備一旦之用而侯視四境之事若以為無急扵<lb/>
學不亦迂乎余曰吾子所以慮國之西門者至矣然<lb/>
而未也楚自春秋以來常與中國争衡方其盛也屈<lb/>
完以辭令之未能折齊之驕而方城漢水之險不與<lb/>
<pb n="KR4d0340_SBCK_089-20a"/>
焉及其衰也項燕以能當秦之　荀卿屈原之徒<lb/>
既盡而楚遂夷為三户矣余嘗　徳綏力服之言與<lb/>
中庸寛柔金草之論合至扵　之書離騷之作先<lb/>
儒稱其吐詞為經義兼風雅上下數百年間其名人<lb/>
賢士議論相接文獻不墜與其國相為存亡如此皆<lb/>
楚産也豈特北學扵中國哉侯之修泮士之來學非<lb/>
曰角詞藝媒利禄而巳必紉　蘭服寳璐必不與<lb/>
蕭艾同化不但無愧扵楚之先大夫雖江漢汝墳之<lb/>
遺風庻乎其可興矣夫欲強國勢自人心始欲淑人<lb/>
心自教化始然後知郡之他務猶可緩而侯之此舉<lb/>
<pb n="KR4d0340_SBCK_089-20b"/>
果非迂也侯儀真人常守蘄虜　之卒以城全學<lb/>
成之歲天子就擢侯常平使者将　其葺扶一郡<lb/>
者而經理全楚也故樂為之書<lb/>
後村先生大全集卷之八十九終<lb/>
</p>
<p>
</p>
  </div>
</body>
</text>
</TEI>
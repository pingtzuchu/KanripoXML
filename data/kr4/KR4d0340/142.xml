<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_142-1a"/>
後村先生大全集卷之一百四十二<lb/>
　神道碑<lb/>
　　寳學趙尚書<lb/>
淳祐壬子八月丁丑寳章閣直學士知建寕府趙公<lb/>
卒扵府治訃聞朝野嗟惜詔進真學士贈四官為正<lb/>
議大夫䘮歸寳祐改元五月庚寅葬扵某縣某里杜<lb/>
埋金峰寺之原公諱性夫字仁老魏王八世孫於訓<lb/>
武郎晫之為曽祖承信郎公建為祖贈朝議大夫彦<lb/>
晦為父少擢嘉泰壬戌第厯南海尉樂昌令高州判<lb/>
官封州推官知龍巖縣通判汀州知新州提舉廣東<lb/>
<pb n="KR4d0340_SBCK_142-1b"/>
東常平茶塩兩易江西陞提點刑獄刑部右曹郎官<lb/>
直祕閣提點浙東刑獄攝帥直華文閣因任直徽猒<lb/>
閣淅東安撫大理少卿直寳文閣任知紹興府宗正<lb/>
少卿權刑部侍郎為真兼修玉牒中書門下省檢正<lb/>
諸房公事權工部尚書權吏部尚書除職出牧公初<lb/>
筮獲盗應格歎曰以人命易京秩乎棄不就當闗陞<lb/>
亦不自列繋修職郎垂三十年樂昌荒逺公進其士<lb/>
而教之秋賦䇿名者五人嘗攝邕筦上邊市馬𣏌姦<lb/>
剗弊費省馬良龍巖瓜熟盗起寕化旁邑令當上者<lb/>
皆惮往公奔問官守㨿險築柵㓂大至公令老㓜登<lb/>
<pb n="KR4d0340_SBCK_142-2a"/>
柵自率丁壯拒戰隅官黄才富與賦通公梟才富等<lb/>
四人於陣賊敗去招捕使陳公韡上其功建卒戌汀<lb/>
乆桀傲憚公攝郡不敢反側廣塩號脂膏地公過清<lb/>
不以低估市倉銀浙左水旱蠲賦勸分汲汲鮮歡始<lb/>
末四載兵厨無廼璽書奨諭者三為從槖所進故事<lb/>
切中時病嘗舉召公敬徳之言發祈天永命之旨曰<lb/>
狃於苟且泪於嗜慾鋭始而怠終矜持扵外而縱弛<lb/>
於内皆非所以敬徳也諌土木疏云仁宗營寳相殿<lb/>
韓琦以為無名之役不急之務乞行停寑况今國殫<lb/>
民敝乎又言穿山掘地害及昆蟲運木輦石嗟形道<lb/>
<pb n="KR4d0340_SBCK_142-2b"/>
路斬伐不遺於邱塚躪蹂徧及於田禾昔魏起太華<lb/>
殿唐作洛陽宫納高允張元素之諫而止陛下有帝<lb/>
王之資顧出二君下乎又言代宗為太后立章敬寺<lb/>
布衣高郢上書箴切為太后祈福布衣且諌臣若箝<lb/>
結寕不愧郢上為感動詔兼給事中是日公有宻奏<lb/>
論事疏入命寑兩御史以論時宰云公乞留之因<lb/>
辤撿正不允其去國而牧建也<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>遊雅不欲往聞建<lb/>
罹水禍由雪峰道疾馳至則城夷為沼公握空拳拊<lb/>
遺黎掩漂骼掀泥淖繕井竈日不暇給已病猶自力<lb/>
属纊條郡政　累二千言戒子孫清白神識不亂年<lb/>
<pb n="KR4d0340_SBCK_142-3a"/>
七十七娶劉氏先卒贈碩人二子時　廸功郎上杭<lb/>
尉時僠監閩安鎮二女王角孫承奉郎主管福建安<lb/>
撫司機宜文字許俊其婿也二孫女尚幼公友愛俸<lb/>
入與弟妹共之嫁碩人弟鎮孤女居烏石山下號烏<lb/>
石翁雖貴身後宅一區田百畝而巳公據科第妙詞<lb/>
翰而踐履平實無表襮之累官二品年八䘮而接扶<lb/>
晚後無貴倨之氣造　甚忠而未嘗漏言扵外律身<lb/>
極嚴而不暇求備於人惟天子知其為清白吏為常<lb/>
人吉士自方伯擢法從盖出聖意都曹摹畵數與相<lb/>
忤而不知者乃疑由相而進予惟前輩風流篤厚横<lb/>
<pb n="KR4d0340_SBCK_142-3b"/>
渠聞二程談易撒去臯比坡公見淳夫奏疏曰軾文<lb/>
字失之過當服善也徂徕為明復執杖屨文富扳温<lb/>
公入杜公年六十四以晚進辤後長也道卿没二十<lb/>
年諫書始出惡其傳也李竹溪送胡邦衡南遷曰名<lb/>
節之士未知道勉其進也了翁則沈後尊堯之作責<lb/>
己也程子曰故人情厚不敢疑庻人也其後俗薄有<lb/>
欲以蕪詞惡札盖他人之長凉徳雅齒加父兄之上<lb/>
矣疏未至道卿謬竊直聲禍未如邦衡自矜名節矣<lb/>
不修身不齊家而欲禁切人主不及巳不進徳而妄<lb/>
裁量人物矣然則公不求世之知世亦知公不盡無<lb/>
<pb n="KR4d0340_SBCK_142-4a"/>
惑也夫事出於譎者可偽惟發於真者不容揜瑣闥<lb/>
有封駁權識者居之以無大論執為恥或姑以報小<lb/>
恩怨為快公寕失夕拜而不苟合孰譎而孰真乎某<lb/>
監司希時好發某事欲擠其人於相怒既䦨之後公<lb/>
請留其人於相怒方炎之初孰譎而孰真乎予嘗患<lb/>
士大夫口銜清議者多足蹈實地者寡嘉熙使粤辱<lb/>
公授印退閲故牘見公之來也不妄費一錢其去也<lb/>
返例卷若干條因等而上之廼知數十年間亷使者<lb/>
惟公與丘卿廸嘉爾二公皆予故人歲晚銘丘之墨<lb/>
末乾而又銘公可悲也夫銘曰先賢蓄徳深厚莫窺<lb/>
<pb n="KR4d0340_SBCK_142-4b"/>
善則稱君清畏人知懐諼盗名乃徳之衰公早留落<lb/>
老始論思後留豸冠前失瑣扉又誎營繕箴砭迭施<lb/>
人而告猷出也詭辤人露布者公匵藏之及擁節麾<lb/>
玉雪自持究公首末無一可疵視夸毗子外飾䗶梔<lb/>
彼有漏露公無損虧以死勤官以清遺兒耆舊往矣<lb/>
孰知我悲<lb/>
　　煥學尚書黄公<lb/>
豫章之黄皆出金華隐君子諱遇和者居豐城縣之<lb/>
沇江始為儒家馬公存誌其墓是生表表生得禮擢<lb/>
元祐第終柳州推官贈朝議大夫生彦輔擢政和第<lb/>
<pb n="KR4d0340_SBCK_142-5a"/>
為了翁所敬終吉水令婦翁李公朴誌其墓是生去<lb/>
華贈太中大夫配淑人周氏生公諱疇若字伯庸甫<lb/>
晬而孤外祖母杜夫人竒之曰免必貴誨以學擢淳<lb/>
熙戊戌第厯祁陽主簿栁州敎授靈川令知廬陵縣<lb/>
堂審監進奏院太府寺簿将作丞兼皇弟吳興郡王<lb/>
府敎授太府丞祕書丞兼禮部郎官兼資善堂説書<lb/>
著作郎監察御史嘉定初元擢殿中侍御史兼侍講<lb/>
權户部侍郎華文閣待制知成都府成都路安撫使<lb/>
以父諱辤改寳謨閣三年至蜀進龍圖閣待制華文<lb/>
閣直學士再任復以諱辤改寳謨閣七年召對延和<lb/>
<pb n="KR4d0340_SBCK_142-5b"/>
殿權兵部尚書太子右庻子兼同修閣史落權陞左<lb/>
庻子太子詹事十年春知貢舉試禮部尚書請外以<lb/>
焕章閣學士知福州辤提舉南京鴻慶宫臺疏落職<lb/>
罷祠俄提舉鳳翔府土清宫足疾告老復職致仕十<lb/>
五年正月癸亥薨于寝年六十九階通議大夫爵豫<lb/>
章郡侯食邑一千五百户遺表聞贈宣奉大夫淑人<lb/>
范氏處士子明之女子男五人長䇿故某官次簡某<lb/>
官次籍某官次節朝奉大夫新知賀州次某某官女<lb/>
五人某官楊必復歐陽棠某官劉成李馮禧某官相<lb/>
烓其婿也孫男若干人曽孫男若干人女若干人薨<lb/>
<pb n="KR4d0340_SBCK_142-6a"/>
之明年臈月壬申葬扵故里之桐谷既葬三十年節<lb/>
奉公奏議遺文及李侍郎劉所述行狀請於前史官<lb/>
劉某曰先公逺矣節諸昆長以毁卒仲以病癈叔逺<lb/>
宦宰上之木已拱道旁之碣未立節為此懼其詞甚<lb/>
哀予先君子與公同以江右邑最登朝於公言論風<lb/>
㫖耳目睹記雖老猶厯厯未忘初京丞相當軸尤援<lb/>
鄉曲公寕仕嶺海不一傍修門祁陽與馬提刑大同<lb/>
争疑獄馬公為詘吉守六月督畸零欠公以縣用錢<lb/>
三千緡代輸禁吏預借飾學増畬日召諸生講論衆<lb/>
建生祠公止之去日送者傾郡其在王邸資善也据<lb/>
<pb n="KR4d0340_SBCK_142-6b"/>
經析理榘範凝重吳興景獻見必加敬茂陵由此眷<lb/>
公将擢臺察侂胄詗知因㑹舘閣廣坐語公某不知<lb/>
公乃山谷後以所藏宜州家乗真蹟為遺公既居言<lb/>
責首乞天子擇宰相宰相擇監司母令天下以賄議<lb/>
朝廷再疏言善為相者必日以危亡災異奏于上又<lb/>
謂䑕食牛角角盡而牛不知口甘故也韓陳始怒奏<lb/>
格不行俄而二姦敗黨人皆去上批公奏朕知卿忠<lb/>
更化之初正資讜論於是鄧友龍陳景俊除名逺徙<lb/>
内侍李益不許入國門丘公崈起為江淮制置大使<lb/>
行公疏也虜請和欲函致侂胄首公以副端預集議<lb/>
<pb n="KR4d0340_SBCK_142-7a"/>
謂函首失國體退率同列乞令虜先㱕闗隘我後與<lb/>
歲弊卒如公言又言増弊約和國胡以支欲<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>剏一<lb/>
局共議撙節以紓國遂置安邊所命公同户部侍郎<lb/>
沈詵條具合節省拘催者公奏内諸司宜委一大當<lb/>
外廷委公府掾六曹委長貳各限半月條奏又乞椿<lb/>
官房廊激賞庫侂胄萬畝庄歲入進講面奏乞力行<lb/>
此事勿為近習所揺既而它議多格獨得諸權姦簿<lb/>
錄貲及白地錢等五頃為緍九百一十三萬又没官<lb/>
産歲可得七十一萬五千公曰是亦可為矣其後所<lb/>
積益多迄今賴之都城貴糴淮浙流民紛集詔發粟<lb/>
<pb n="KR4d0340_SBCK_142-7b"/>
十萬石糶濟京尹籍流移僅五千口期三月麥熟後<lb/>
止公奏此實驅之去爾乞令願㱕者勿問其未能㱕<lb/>
者展期詔至六月結局旱煌星變公言天子視朝而<lb/>
宰相不奏事國忌行香而宰執無一人則其賛理萬<lb/>
幾者可知巳風毁前湖門暗門公言楚為禍首楚門<lb/>
壊吳将乏食魚門傾二門乃車駕行幸之路宜戒佚<lb/>
游在版曹言嚴秤提而楮愈輕宜寛新書行之以漸<lb/>
蜀自制閫移治興元事權偏重茂陵輟公以往入辤<lb/>
玉音云兵革後當一意拊摩又有㫖凡四蜀軍民利<lb/>
病吏治臧否並許諮訪宻奏兩宫錫賚甚厚至則首<lb/>
<pb n="KR4d0340_SBCK_142-8a"/>
蠲諸邑積欠九萬餘緍罷遣非敕命而辟攝者舊俗<lb/>
頗崇侈飾游公革以儉先是又聖間就卭蜀彭漢永<lb/>
康成都六郡産布處每下户俵儀三百輸布一疋熙<lb/>
寕敷及上五等建炎軍興始取布估疋二貫五百有<lb/>
竒闗外諸軍糴本仰焉公奏往趙汝愚念民力困減<lb/>
為一貫五百歲减五萬六百緡本府代輸五年今蜀<lb/>
民重困臣涖鎮歲餘庫錢比舊稍増遂於汝愚巳減<lb/>
外疋再減二百止理一貫三百巳樁錢二十五萬三<lb/>
千緍代輸亦五年止併寛他賦尤重者諭降沈黎蠻<lb/>
擊走董蠻制梟兩司謀大舉蕩蠻公不答大使師出<lb/>
<pb n="KR4d0340_SBCK_142-8b"/>
東路臬亦調兵兩路震動公移書兩軍還師守險詔<lb/>
公兼制叙州兵甲蠻降公進一秩以成都城乆圮儲<lb/>
錢四十萬緡備版築出蜀送車系路人以方范石湖<lb/>
入對言謀蜀帥當擇有文武威風和大體者薦蜀士<lb/>
范子長許沆魏了翁乞城興元成都歲旱求直言公<lb/>
乞還坐虧楮價者没入之貲年甫六十三援范公景<lb/>
仁故事乞㱕得請朝士祖帳都門外皆榮其行治第<lb/>
豫章城中自號竹坡公文律高丞相周公稱其正大<lb/>
恢閎詳雅温醇誠齋楊公見公詩以為得山谷單傳<lb/>
然公貫穿百家融液衆體不但以元和脚江西派為<lb/>
<pb n="KR4d0340_SBCK_142-9a"/>
重考宏詞得真留二公有竹坡集四十卷奏議三十<lb/>
卷講學十卷進故事十二卷公承當家文献故風韻<lb/>
勝接諸老諸論故心事平隆乾以来衆芳翕集臺閣<lb/>
多賢至慶元錮黨攻偽邪説横流言事者非搏噬餘<lb/>
干相君所厚則粉黛攷亭先生門人公宻扶善類素<lb/>
尊理學奏篇無一語差辛已而後四朝生聚東南極<lb/>
盛至開禧挑虜首禍形始露用事者方且厚歛民足<lb/>
用多造禇紓急公一則曰蠲弛二則曰節縮向使以<lb/>
其置安邊所者推而廣之内廷减市估者放而行之<lb/>
諸道仁言儒效豈淺鮮哉余讀公書有云以無徳之<lb/>
<pb n="KR4d0340_SBCK_142-9b"/>
人而運才智之鋒幾何而不斵天下之朴又云言利<lb/>
之臣必不得其死好利之君必不得其用為之掩卷<lb/>
而作曰此有徳者之言反本之論也公入蜀僅帥成<lb/>
都一路兵事皆属大閫其後闗外軍潰言者論公遺<lb/>
蜀患於是公出蜀八年矣亦怡然不辦始公欲以奏<lb/>
稿属真公為序不果予受學真公者追誌公墓系以<lb/>
銘曰逺矣黄氏望于豫章至太史公誇瓊軼香雙井<lb/>
一支分秀沇江是為竹坡雄翰墨塲鼓朱絃瑟織雲<lb/>
錦裳曵履禁中執簡帝傍縻公弗留引身高翔出授<lb/>
齋鉞井絡之方流涕牋天蜀民殘創一時權宜百年<lb/>
<pb n="KR4d0340_SBCK_142-10a"/>
弓張臣請弛之以帑金償視两忠定先後相望忝不<lb/>
識公獲交諸郎早誦奏篇晚窺家藏齒宿意新辤婉<lb/>
味長公不可作騎驎翳皇盧陵二老過江歐陽手持<lb/>
衡尺親加裁量延之宗派列之循良一語品題千載<lb/>
耿光謂余不信質之周揚<lb/>
　　虚齋資政趙公<lb/>
自官制行資政亞觀文一等非嘗厯二府不輕授上<lb/>
臨御久尤遴其選惟以寵李翰林韶至是虚齋趙公<lb/>
諗疾告老上嗟惜自正奉進光禄大夫自端明進資<lb/>
政殿學士致仕異恩也遺表聞贈開府儀同三司公<lb/>
<pb n="KR4d0340_SBCK_142-10b"/>
諱以夫字用父魏王之後王四傳至建國公叔戌建<lb/>
公生武經郎雋之武經生朝請郎公填山東亂離由<lb/>
鄆負其母金夫人避地長樂朝請生少保公彦括乾<lb/>
道進士望臨一時而年不及中壽官至尚書郎五子<lb/>
公於次第四母福國徐夫人少保将終顧公曰吾雖<lb/>
貧有善和書遺汝公方九歲泣誦遺言勵志苦學門<lb/>
蔭調諸暨慰内艱改瑞金尉未上改象州户錄楊守<lb/>
炎正疑公年少每具獄上引囚參問始大歎伏方漕<lb/>
信孺羅致之幕鏁㕔魁廣西漕薦中嘉定丁丑第厯<lb/>
江陵府監利縣令邑通淮廣姦民多盗販邕馬以資<lb/>
<pb n="KR4d0340_SBCK_142-11a"/>
敵公設方略掩禽群盗獲馬百疋俘献于府制檄調<lb/>
夫封劍督趣民聽驚惑及見公單馬急装先發皆踊<lb/>
躍以從前帥趙公方後帥陳公晐皆器重用薦者改<lb/>
秩知南豐縣増永惠倉粟千斛廣學田三百畝始至<lb/>
養士纔二十員比去至八十員里中譁而善訟悍而<lb/>
梗化者皆知姓名他日聽訟摘語之曰此非某人之<lb/>
筆乎皆頓首願改過兩造無翻愬者代㱕求主管西<lb/>
外睦宗院盗起汀郡帥王公居安檄兼參議㑹詔起<lb/>
抑齋陳公韡守兩劍爲福建招捕使陳公請于朝以<lb/>
公通判州事兼主管招捕司機宜文字陳公提師臨<lb/>
<pb n="KR4d0340_SBCK_142-11b"/>
賊巢穴公主留務内撫循外供億人以為難賊平凱<lb/>
旋劍人祠陳公而公侑之時淮西兵駐邵武下瞿諸<lb/>
峒陸梁建泰飢人相食陳公請以公攝郡事乞塩招<lb/>
糴以活餓孚生獲揚李二酉餘賊殱盡俄為真郡焚<lb/>
燬無寸椽隻瓦僅存夫子廟殿公剪荆棘重剏郡治<lb/>
規模鉅麗繕泮官建北槗踰年而官舍民廬皆復舊<lb/>
前守創添忠武軍七百人多游手無賴禁卒亦乘時<lb/>
桀驁公厚撫而峻繩之以悼亾再乞祠主管武夷山<lb/>
冲佑觀明年冬史丞相彌逺薨起知漳州陳三槍餘<lb/>
黨猶出没郡境公至生擒張魔王者盗平奏罷計口<lb/>
<pb n="KR4d0340_SBCK_142-12a"/>
敷塩以廢刹歳入代民輸丁錢歲萬七十緡立石通<lb/>
衢記焉除提舉江南西路平茶塩公事楮法初變廷<lb/>
議民間市賤楮輸納為虧官令别納𥙷虧錢公抗疏<lb/>
四昔輸一千今増五百是令不信也輸扵民者有𥙷<lb/>
納出於官者無貼支是名不正也上悟從中可其奏<lb/>
由是知公又着原弊捄弊二論其後出十八界收十<lb/>
六界卒如公䇿除大理丞未至除左曹郎官兼權樞<lb/>
宻院檢詳諸房文字入對條備邊十策次論故相除<lb/>
吏怙權廢法大綱已紊小小節目猶能持守今悉蕩<lb/>
然乞清中書還銓法除直寳謨閣兩浙轉運判官<lb/>
<pb n="KR4d0340_SBCK_142-12b"/>
上既用公言罷履畝平江守臣扵下令後猶催至三<lb/>
十萬公劾去之除右曹郎官兼左司繼兼檢正遂為<lb/>
左司郎中兼提領安邊所京城火求直言公極論致<lb/>
火之由乞改葬故王以弭天譴安邊所殘燬一新之<lb/>
論對乞合江淮出内帑俄以太府少卿兼左司遷直<lb/>
煥章閣樞宻副都承旨直前言光州危急宜合淮東<lb/>
京湖二閫兵力極援之衆未以為然果失守兼右司<lb/>
國史院編修官實錄院檢討官除宗正少卿兼副承<lb/>
旨提領安邊所如故諭軍賞冒濫始行制司背批之<lb/>
令鄞卒失伍擢右文殿修撰樞宻都承旨知慶元府<lb/>
<pb n="KR4d0340_SBCK_142-13a"/>
沿海制置陛辤力攻和議又言先帝創安邊所以佐<lb/>
邊費今取其錢粟供賜賫營繕非先帝本志某英殿<lb/>
修撰以行俄陞副使前制臣陳晐巳去寓公趙善湘<lb/>
攝閫散帑庾以市恩卒愈驕謀拒命公单車用迓卒<lb/>
導從入城衆投戈迎拜善湘遁入山公具交承禮招<lb/>
之郡既赤立乃糴白米支軍粮而自食倉粟之殘腐<lb/>
者趙監軍灊夫挟善湘勢擅斬禁卒激使爲變公素<lb/>
得諸校心以其謀告公械其人付鄞宰趙時詁訊之<lb/>
盡得姓名衆約三鼓舉事公使緩漏籌與客對奕<lb/>
示間暇而宻召水軍入城掩捕皆獲梟首三十餘鏁<lb/>
<pb n="KR4d0340_SBCK_142-13b"/>
外寨者百餘它貸勿問遲明城中始知将召㱕郡人<lb/>
乞留詔因任以太常少卿召改樞宻都承旨楮法又<lb/>
變以一易五令下公未去鄞疏五不可乞寝新令又<lb/>
言必欲行法乞坐臣沮格之罪於追竄上更置重典<lb/>
右揆怒議詘責左揆李文清公止之公徑㱕久之仍<lb/>
舊職知建寕府辤改泉州辤復改建寕府亦辤以葉<lb/>
賁疏提舉江州太平興國營公自四明㱕益專精講<lb/>
學率對卷至夜分諸經箋洼始有端緒右揆去公與<lb/>
王伯大徐鹿卿同召而公除權刑部侍郎俄落權自<lb/>
初登朝毎對必言國本内引所言尤力且錄嘉祐紹<lb/>
<pb n="KR4d0340_SBCK_142-14a"/>
興建儲始末及諸臣諫疏舉行次第以進上曰宫中<lb/>
巳有人荐趙汝騰劉克荘湯中黄自然鄭逢辰楊棟<lb/>
宋慈包恢許致祥姚希得又荐林公遇乞賜逸民處<lb/>
士之號上嘉納除寳章閣待制㳂江制置使兼知建<lb/>
康府行宫留守江東安撫使兼和州無為軍安慶府<lb/>
屯田使陛辤援張浚岳飛事乞早定儲江表苦旱公<lb/>
至金山黙禱而雨以御賜金帛盼将士𥙷足籍増寨<lb/>
屋造多漿船繕器甲虜入巢知公先調馬汝海鄮進<lb/>
等入巢賊至城内兵出敗之和州圍廹公檄三城兵<lb/>
叶力劫寨虜敗去又料虜必報忿豫増無為戌伏楊<lb/>
<pb n="KR4d0340_SBCK_142-14b"/>
林舟師築土堡虜泉至諸将夾攻走之遣偏師援儀<lb/>
真躬督舟師廵江至采石入和州視城壁至裕溪乃<lb/>
㱕賜御札陞華文閣待制韃将察罕以蓍来献盗刼<lb/>
毗陵蔡少卿家不獲俄為金陵緝捕所得誅之由是<lb/>
㳂江無盗除寳章閣直學士知平江府免牘末下改<lb/>
權刑部尚書引對緝熙殿上拊之曰卿二年宣勞公<lb/>
奏皆陛下威徳臣無毫髮之功論　變定儲甚切時<lb/>
大旱江湖俱涸公言湯以六事自責陛下自省於此<lb/>
六事有耶無耶名曰去姦而通宻奏進奇玩名曰崇<lb/>
儉而建龍翔祠感生苞苴宫室自若也忠直次第引<lb/>
<pb n="KR4d0340_SBCK_142-15a"/>
去嬖倖出入簸弄䜛夫女謁如故也上悚然因及所<lb/>
進易通翌日御筆令投進俄兼侍讀兼修玉牒有旨<lb/>
㠯易通間備進讀一日經筵問月吕蔑思所議何如<lb/>
公言韃不通華言使至但謂来投拜非謂来議和也<lb/>
生此議者幾何不賣國與人臣嘗問月吕蔑思来意<lb/>
其人致酋語極不遜臣實痛憤奈何復遣之去上嘉<lb/>
納賜公用易堂虚齋東平藝文世家十一大字兼權<lb/>
吏部尚書兼撿正除刑部尚書手抄無逸立政講義<lb/>
以規切任事者兼權給事中屢辤不允㑹拜某公右<lb/>
揆史宅之僉樞公因諭二除目非是改禮部尚書仍<lb/>
<pb n="KR4d0340_SBCK_142-15b"/>
兼玉牒公謂不得其言當去盡遣家人自留待罪月<lb/>
餘上命徐清臾陸徳輿宣諭令供職除吏部尚書侍<lb/>
講兼玉牒史職御筆令任責史事詳定殿試奨直抑<lb/>
佞文魁得方逢辰武魁得陳億子時讀易通終篇再<lb/>
進義例卦論圖說凡三十冊降詔褒美賜御製詩所<lb/>
進本晋内閣上常覧閲後降出丁未本册末皆有小<lb/>
璽進光寕二朝寳訓上曰此書皆卿力公既受上殊<lb/>
知論建寖廣嘗進家人卦疏義指宫媪官人鄭丞相<lb/>
𥘉善公冀其助已公方昌言建督括田之非又進離<lb/>
節二卦疏義攻聚歛之臣又厯言政宣間弊事由大<lb/>
<pb n="KR4d0340_SBCK_142-16a"/>
臣有奉承無正捄所致又奏留潘凱吳燧董槐鄭公<lb/>
積不樂愬於上曰侍從之臣以臣方京黼賴上照知<lb/>
除端明殿學士提舉佑神觀兼侍讀史舘初上趣史<lb/>
事擢公史館修撰余同修撰而余先逐公專史筆及<lb/>
陳公薨以公提舉祕書省公方與尤　及新史官高<lb/>
斯得牟子材李獻可分任撰述瑣闥因論史属詆公<lb/>
以醜語名曰借黄又言公改國史以激上怒丐去以<lb/>
本職知隆興府公嘗乞校定國史誤字亟取校本<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>
進上悟出御筆罷史館而程督史官然公不可留矣<lb/>
辤郡知西外宗正事凡三年朔旦必升講席發明經<lb/>
<pb n="KR4d0340_SBCK_142-16b"/>
㫖復學職生員額同姓益勸於學寳祐乙卯秋召俄<lb/>
除禮部尚書兼侍讀上必欲致公下州郡津遣辭至<lb/>
四五詔與郡尋依舊職因任西邸而公疾巳篤丙辰<lb/>
二月甲申薨于里第年六十八前淑人劉氏後淑人<lb/>
韓氏南澗尚書之孫皆前卒子時奚宣敎郎力學工<lb/>
詞翰由藉由令乞祠歸養孫若眉承務郎亦孝謹善<lb/>
繼以其年六月庚申葬于長樂縣善政鄉溪上山之<lb/>
原豫為棺槨規宅兆不以累子孫公氣禀寳存養深<lb/>
前知数終屏去毉樂訓時奚處已待人以厚又語若<lb/>
眉等家事禀聽於叔悉召親故訣别夷然而逝　友<lb/>
<pb n="KR4d0340_SBCK_142-17a"/>
愛事兄如父拊兄子女如已出承務郎玉山丞時淬<lb/>
仲兄子也将仕郎若稔伯兄孫也皆命以官貧者爲<lb/>
市田宅未嫁者與貲公立身有本末上爲君父倚信<lb/>
下爲士大夫親附惟瑣闥始相與號莫逆交晚爲仇<lb/>
敵則有不可解者或言吻士間之或言當軸之意初<lb/>
陳垓以攻善類爲已任世所唾罵瑣闥因謂公黨垓<lb/>
然垓嘗論某朝士易學肆臆說而背師㫖又論陳珩<lb/>
冒奏補語侵吏部皆以撼公公前丐去後待罪以避<lb/>
之垓彈文已具天語宣諭乃止後除修撰也余力辤<lb/>
公亦獨銜乞改属尤　希<graphic n="KR1546" url="https://raw.githubusercontent.com/kanripo/KR-Gaiji/master/images/KR1546.png" mimeType="image/png"/>汝騰若此之類皆有證<lb/>
<pb n="KR4d0340_SBCK_142-17b"/>
騐可詳考也若瑣闥云云别無按裾焉可厚誣也烏<lb/>
虖公實忤鄭丞相而有善鄭之疑實爲垓排根而蒙<lb/>
助桀之謗實卷卷吾黨而獲射羿之報悲夫公溫良<lb/>
有好賢之名謙毖無取惎之道其所以致謗有二主<lb/>
眷也經學也公雖去上思之謂輔臣曰以夫久在經<lb/>
筵有所咨必援古証今爲答宗姓中不易得又曰以<lb/>
夫曾說清之與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>謂之黨人可乎公爲他人言易通<lb/>
輙不省惟上重其書余每見縉紳竊議之者必謹對<lb/>
曰君能别爲一書以掊擊之理到之言虚齋必服然<lb/>
竟未有作書者夫未嘗用功於易而公風非望之書<lb/>
<pb n="KR4d0340_SBCK_142-18a"/>
過矣公位偪而有主眷才高而有經學意者謗惎之<lb/>
所由生歟曩余與公同奉詔纂史貴人或語余曰後<lb/>
村乃助人作史耶余遜謝日上使克荘副趙公為<lb/>
人之佐而短其長人将不食吾餘矣未幾俱去惎者<lb/>
猶以詆公為未快併詆公所厚者牽聫及於余焉公<lb/>
有易通詩書傳荘子觧奏議進故事易疏義雜著各<lb/>
若干卷晚於詩學尤深惟國風自衞以後未斷手以<lb/>
遺稿付若稔俾緒成之湯祕書漢見公荘子解太息<lb/>
謂余某與公皆不能及其為世所重如此公好士士<lb/>
常滿門晚稍引去惟同郡曾震受死生患難之托記<lb/>
<pb n="KR4d0340_SBCK_142-18b"/>
公言行纎悉不遺莆人鄭與言受公易學得其要㫖<lb/>
為公服緦誄之甚哀䇿名南歸迃道重趼吊廬哭墓<lb/>
談者以曾比任安鄭方候芭云公徧厯公府掾六曹<lb/>
長貳外更數郡三節二閫其持論欲尊主庇民損上<lb/>
益下不喜尖新鍥薄之説為政務愛人利物奉法循<lb/>
理不求擊斷操切之名綜理微宻計慮精審人方躁<lb/>
擾公愈静定量敵籌事瞭若蓍蔡數履危難卒成勛<lb/>
業所至威愛相濟軍民懐之經學外于天文地理歴<lb/>
書丹經皆研究雖小藝鄙事亦精絶度曲要眇奕高<lb/>
無對精法逼黄庭經樂毅論嘗自札奏狀上命謄本<lb/>
<pb n="KR4d0340_SBCK_142-19a"/>
付外而真蹟留禁中與人尺牘皆可寳玩属纊前三<lb/>
日留書與抑齋陳公及余訣且以宰上之題為託將<lb/>
葬時奚奉家傳年譜來請銘嗚呼年輩前扵余者往<lb/>
往銘之矣小余二嵗奈何又銘公耶若余者公真蒙<lb/>
叟所謂不祥人耶銘曰古之重任必属儒者以學淺<lb/>
深為材高下在周分陜旦奭之倫爰及晉漢曰縠與<lb/>
遵虚齋恂恂退然逢掖可以卿士亦可以牧伯出建<lb/>
旗鼓宣國之威入侍旃厦格君之非他人以材虚齋<lb/>
以學群迷相承獨智先覺見諸事業特公之粗以其<lb/>
精者著之為書士有一焉足以駭世公乃兼之寕<lb/>
<pb n="KR4d0340_SBCK_142-19b"/>
不見　上於群臣灼知佞賢人或誣公上曰不然勢<lb/>
災力鉅人者暫勝事久論公天者常定公書固存公<lb/>
未嘗亾持此較彼孰為短長遺音琅琅託我以死乃<lb/>
譔次之以告太史<lb/>
後村先生大全集卷之一百四十二<lb/>
</p>
<p>
</p>
  </div>
</body>
</text>
</TEI>
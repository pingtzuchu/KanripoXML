<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_095-1a"/>
後村先生大全集卷之九十五<lb/>
　序<lb/>
　　王隐君六學九書<lb/>
近世丹家如鄒子益曾景建黄天谷皆余所善惟白<lb/>
玉蟾不及識然知其為閩清葛氏子鄒不曾七十黄<lb/>
曾僅六十蟾尤夭死時皆無它異反不及常人余益<lb/>
不信世之有仙而丹之果可以不死也晚使江左始<lb/>
識丹池王君示余所著書余讀而異之因記曩與諸<lb/>
人與鄒專任佛黄渉獵道家書不能精蟾學與黄類<lb/>
惟景建浩博可畏扣之不窮三人者不足以渉其藩<lb/>
<pb n="KR4d0340_SBCK_095-1b"/>
甚矣丹池之書似吾景建也丹家所知有所限止君<lb/>
于析理本洙泗接關洛于周子太極圖之外爲新圖<lb/>
焉未知與譙天授表道潔何如也于談禪離句義今<lb/>
儒釋爲天覺牟尼圖焉覺範如壁軰不及也于道家<lb/>
本易老參同契其說精詣殆麻衣崆峒道士所未發<lb/>
也乎兵法起風后至武侯上下数千年圖其分合抉<lb/>
其微妙有薛季宣蔡季通所未觧也論世事皆中窠<lb/>
臼鑿鑿可行則种放常秩之儔匹也爲文章散語老<lb/>
辣韻語高勝亦曼卿子美之彷彿也嗟夫景建已矣<lb/>
痛亡友之不作喜斯人之猶存乃序其書而歸之君<lb/>
<pb n="KR4d0340_SBCK_095-2a"/>
交㳺皆大貴人持論不少貶屈如勸史丞相早退與<lb/>
鄭丞相論邊事皆可傳亦坐此落泊歲不我與栖栖<lb/>
道涂方求所謂大藥貲者余扣君曰仙家所謂三千<lb/>
功行者何也君曰活人為第一義余有志無力今以<lb/>
書幣招我者實位将相臨方面南北生靈所賴以體<lb/>
息者有福徳有資力吾事其遂濟乎余始悟安期生<lb/>
畫策梅福上書始未嘗不冀其有遇不遇乃遁去耳<lb/>
又扣君曰吾聞仙者曰純陽曰無漏鄒晚置妾曽在<lb/>
道州生子黄葛不能無婦人君亦然何也君曰若所<lb/>
言内丹也可以延年爾大丹成則飛騰變化去矣余<lb/>
<pb n="KR4d0340_SBCK_095-2b"/>
欲留君共究其論春江渺然風怒帆駛極目久之君<lb/>
許它日訪余商搉而君㳺無期余歸有日未知尊酒<lb/>
相屬於何處也君名允恭字元肅㑹稽人<lb/>
　　　季父易藳<lb/>
易學有二數也理也漢儒如京房費直諸人皆含章<lb/>
句而談隂陽灾異往往揆之前聖而不合推之當世<lb/>
而少驗至王輔嗣出始研尋經旨一掃漢學然其弊<lb/>
流而為玄虚矣本朝數學有華山陳氏河南邵氏今<lb/>
邵氏之書雖存通者極少理學有伊川程氏新安朱<lb/>
氏舉世誦習衆説幾廢余嘗恨程邵同時不相折衷<lb/>
<pb n="KR4d0340_SBCK_095-3a"/>
曰傳曰皇極經世圖譜遂判爲二書而不可合天下<lb/>
豈有難通之書亦豈有理外之數哉噫易更三聖說<lb/>
易者非一家程氏排臨川之學者及教人讀易必輔<lb/>
嗣介甫朱氏尊伊川之言者也至本義則多程之所<lb/>
未發議論以難疑問答而詳義理以講貫切蹉而精<lb/>
此季父易藁之所爲作也初余爲建陽令季父訪余<lb/>
縣齋因質易疑於蔡隐伯静後二十余年而書成大<lb/>
旨由朱程以求周孔由周孔以求羲文其篤守師說<lb/>
雖譙天授表道潔無以加視世之髙談先天徑造微<lb/>
妙者彼虚而此實矣季父名彌邵字壽翁中歲弃科<lb/>
<pb n="KR4d0340_SBCK_095-3b"/>
舉閉門著書動必由禮行義為鄉先生家貧食於學<lb/>
晚舍去併學俸郤之太守眉山楊侯棟郡博士括蒼<lb/>
俞君來即學為堂示舍盖之意季父僅一至焉後楊<lb/>
侯使本道又論荐於朝不報卒年八十二俞君乃取<lb/>
昔所郤俸為刋易藳而授簡其猶子堯荘序之<lb/>
　　　張昭州集<lb/>
淳祐丁未予自少蓬免歸後村衰眊廢退巷無行迹<lb/>
一日有奉函書剥啄柴荆者則辰州糾曹張樇之使<lb/>
也亟發書累繭無它辤而槖其先大夫遺文四十卷<lb/>
以請曰惟先友序之余因記曩游桂幕臺閫森立賔<lb/>
<pb n="KR4d0340_SBCK_095-4a"/>
佐人人務蠭銳出新奇中上官意大夫君方監郡獨<lb/>
夷澹自守專以寛靜禆大尹綏逺人遇休沐或風日<lb/>
佳時必命客聫騎縱覧嵒壑徜徉永日既而詔以<lb/>
君牧昭州同志餞之於湘南樓時予知君持身如古<lb/>
君子愛民如漢循吏餘事見翰墨而已未深叩而細<lb/>
論也至是盡讀所謂四十卷者喟然歎曰前日之量<lb/>
君者不亦淺哉盖君詩師石湖誠齋然出入衆體與<lb/>
某太守云未能子字民但欲兄事錢嚴瀨云䇿勛簑<lb/>
笠上自是一雲臺答二禽云憂兄行不得勸客不如<lb/>
歸酷類其師秋雨云獨木乘虚渉勞薪帶濕吹暮夜<lb/>
<pb n="KR4d0340_SBCK_095-4b"/>
云蝙蝠迴旋舞蚊蟲䟦扈飛類唐子西雜詩云阮孚<lb/>
幾蠟屐晏子一狐裘又云移封初悶悶通道忽陶陶<lb/>
類陸放翁咏牡丹云紫垂戸外瞻天近緑墜樓前到<lb/>
地香類二宋南樓晚望云江漢西來天地白咄咄逼<lb/>
蘇子美石曼卿四六師平園帖妥精確雖猝遽應酧<lb/>
之作皆有義理之脉它文亦多可傳誦君之所藴如<lb/>
此而余初不能知甚矣余之淺陋可愧君之深厚可<lb/>
敬也當寳紹間仕有㨗徑挾他繆巧立致顯融者君<lb/>
掩鼻權利白頭斗壘在時輩中最為滯留端平<lb/>
奨擢亷退而君不少需以死矣昔與君别掾不勝衣<lb/>
<pb n="KR4d0340_SBCK_095-5a"/>
今遂能㑹粹手澤来求余文囬道舊逰邈焉二紀撫<lb/>
卷感愴既以君之才不及於用為君恨又以君之子<lb/>
能傳其業為掾喜也君吉之永新人名潞字東之<lb/>
　　　網山集<lb/>
學必有師師必有傳人楊雄之徒以侯芭為傳人授<lb/>
業河汾之門者衆矣以董常為傳人侯董皆穷鄉匹<lb/>
士功業不著於世之師道傳世焉隆乾間南方學者<lb/>
皆師艾軒先生席下生常數百人去而貴顯者相望<lb/>
然自先生在時髙言髙弟必曰網山後先生卒六年<lb/>
載學者論次先生嫡傳亦必曰網山夫未遇一布衣<lb/>
<pb n="KR4d0340_SBCK_095-5b"/>
死則死矣而能有其名與當世大儒並行非孟子所<lb/>
謂豪傑之士乎余嘗評艾軒文髙䖏逼檀弓穀梁平<lb/>
䖏猶與韓並驅它人極力摹擬不見其峻㓗而古奥<lb/>
者惟見其寂寥而稀短者縱使逼真或可亂真然虎<lb/>
賁之似蔡邕也優孟之似叔孫也有若之似夫子形<lb/>
也至於網山論著句句字字足以明周公之志得<lb/>
少林之髓矣其詩律髙妙者絶類唐人疑老師當避<lb/>
其鋒它文稱是然甫五十死子名簡子字綺伯客死<lb/>
其後遂絶余童子時師事綺伯又與網山之嫡孫竹<lb/>
林侯肅翁交友肅翁既序其遺文矣某復識其後網<lb/>
<pb n="KR4d0340_SBCK_095-6a"/>
山林氏名亦之字學可福清人一號月魚先生<lb/>
　　　樂軒集<lb/>
𥘉網山既得師傳嗣講席戸外之屨幾半艾軒樂軒<lb/>
網山之徒又推樂軒爲髙弟一日侍網山謁老艾艾<lb/>
受其拜接之如孫然網山僅得中壽使其髙年必不<lb/>
終窮也樂軒七十五廼死年出于其師而窮尤甚於<lb/>
其師城中無片瓦僑居福清縣之横塘閉門授徒僅<lb/>
足自給至浮㳺江湖﨑嶇嶺海積繦得百年歸買数<lb/>
畝輙爲人奪去士之窮無過於此矣今讀其文闡學<lb/>
明理浩乎自得不汲汲于希世求合螢忩雪案猶宗<lb/>
<pb n="KR4d0340_SBCK_095-6b"/>
廟百官也菜羹脱粟猶堂食萬錢也入則課妻子耕<lb/>
織勤生務本有拾穂之歌焉出則與生絃誦登山臨<lb/>
水有舞雩之詠焉自昔遺佚阨窮之士功名頓挫時<lb/>
命齟齬徃徃有感時觸事之作以洩其無憀不平之<lb/>
鳴若虞卿之愁韓非之憤墨翟之悲梁鴻之噫唐衢<lb/>
之哭是已樂軒生平可愁可憤可悲可噫可哭之時<lb/>
多矣而以樂自扁樂之爲義在孔門惟許顔子先儒<lb/>
教人必令求顔子之所樂嗚呼此固樂軒之所聞於<lb/>
二師歟樂軒没於二十餘年余從竹溪林侯肅翁傳<lb/>
抄余藁姑叙其平生大致如此肅翁又樂軒高弟也<lb/>
<pb n="KR4d0340_SBCK_095-7a"/>
他日居魏文貞之地秉陳叔逹之筆當為河汾先生<lb/>
立傳無使天下後世有遺恨云樂軒陳氏名藻字元<lb/>
潔<lb/>
　　　江西詩派<lb/>
　　　總序<lb/>
吕紫㣲作江西總派自山谷而下凡二十六人内何<lb/>
人表顒潘仲逹大觀有姓名而無詩詩存者凡二十<lb/>
四家王直方詩絶少無可采餘二十三家部秩稍多<lb/>
今取其全篇佳者或一聫一句可諷詠者或對偶工<lb/>
者各著于編以便観覽派中如陳後山彭城人韓子<lb/>
<pb n="KR4d0340_SBCK_095-7b"/>
蒼陵陽人潘　老黄州人夏均父二林蘄人　叔用<lb/>
江子之開封人李商老南康人祖可京口人髙勉京<lb/>
西人非皆江西人也同時如曾文靖乃贑人又與紫<lb/>
㣲公以詩徃還而不入派不知紫㣲去取之意云何<lb/>
當日無人以此叩之後来誠齋出真得秀所謂活潑<lb/>
所謂流轉完美如弹丸者恨紫微公不及見耳派中<lb/>
以東莱居後山上非也今以繼宗派庶幾不失紫微<lb/>
公𥘉意<lb/>
　　　黄山谷<lb/>
山谷豫章人如潘閬魏規規晚唐格調寸歩不敢走<lb/>
<pb n="KR4d0340_SBCK_095-8a"/>
也作楊劉則又專為崑體故優人有撏扯義山之謔<lb/>
蘇梅二子稍變以平淡豪俊而和之者尚寡至六一<lb/>
坡公巍然為大家数學者宗焉然二公亦各極其天<lb/>
才筆力之所至而已非必鍜錬勤苦而成也豫章稍<lb/>
後出㑹粹百家句律之長究極厯代體製之變蒐<lb/>
筆穿穴異聞作為古律自成一家雖隻字半句不<lb/>
出遂為本朝詩家宗祖在禅學中比得達摩不易之<lb/>
論也其内集詩尤善信乎其自編者頃見趙履常<lb/>
宗師之近時詩人惟趙得豫章之意有絶似者<lb/>
　　　後山<lb/>
<pb n="KR4d0340_SBCK_095-8b"/>
後山樹立甚高其議論不以一字假借人然自言其<lb/>
詩師豫章公或曰黄陳齊名何師之有余曰射較一<lb/>
鏃弈角一著惟詩亦然後山地位去豫章不逺故䏻<lb/>
之若師同時人晁諸人則不能爲此言矣此惟深於<lb/>
詩者知之文師南豐詩師豫章二師皆極天下之本<lb/>
色故后山詩文髙妙一世然題太白畫像云江西勝<lb/>
士與長吟後來不憂身陸況勝士謂饒徳操也按徳<lb/>
操此詩云手汚吾足之作太争地位太白非徳操<lb/>
陸沉耶似非篤論<lb/>
　　　韓子蒼<lb/>
<pb n="KR4d0340_SBCK_095-9a"/>
子蒼蜀人學出蘓氏與豫章不相接吕公強之入派<lb/>
子蒼殊不樂其詩有磨淬剪裁之功終身改竄不已<lb/>
有巳寫寄人数年而追取更易一两字者故所作少<lb/>
而善<lb/>
　　　徐師川<lb/>
豫章之甥然自為一家不似渭陽髙自標藐視一世<lb/>
人多推下之然集中不能皆善舊得豫章見師川雙<lb/>
廟詩勉諸洪進歩今雙廟詩不存則其詩零落亦多<lb/>
矣師川在靖康中朝列有改名避偽楚諱者師川名<lb/>
婢曰昌奴朝士至則呼之以名莭自任故其詩云直<lb/>
<pb n="KR4d0340_SBCK_095-9b"/>
道庶幾師栁下不應四海獨詩名可謂實録諸人所<lb/>
以推下之者盖不獨以其詩也<lb/>
　　　潘邠老<lb/>
東坡文潛先後謫黄州皆與邠老游其詩自云詩老<lb/>
杜然有空意無實力余舊讀之病其深蕪後見夏均<lb/>
父讀邠老詩亦有深蕪之病評<lb/>
　　　三洪<lb/>
三洪與徐師川皆豫章之甥龜父警句徃徃前人所<lb/>
未道然早卒惜不多見駒父詩亦工初與龜父逰梅<lb/>
仙觀龜父有詩卒章云原為龍鱗嬰勿學蝉骨蜕是<lb/>
<pb n="KR4d0340_SBCK_095-10a"/>
以直節期乃弟矣餉父後居上坡晚節不終不特有<lb/>
愧於舅氏亦有愧於長君也玉父南渡後為少篷聞<lb/>
師川召有懐駒父詩云欣逢白鶴歸華表更想黄熊<lb/>
出羽淵然師川卒不能返駒父於鯨波之外玉父愛<lb/>
兄之道至矣余讀而悲之<lb/>
　　　夏均父<lb/>
均父集中如擬陶韋五言亹亹逼真律詩用事琢句<lb/>
趋出䋲墨言近旨逺可以諷咏盖用功於詩而非所<lb/>
謂無意於文之文也然䜹之諸孫故其詩云堂堂文<lb/>
荘公事業何峥嶸孟子曰孝子慈孫百世不能改均<lb/>
<pb n="KR4d0340_SBCK_095-10b"/>
父欲改之乎其志亦可悲也<lb/>
　　　二謝<lb/>
吕紫㣲評無逸詩似康樂槃詩似元暉按康樂一字<lb/>
百鍊乃時出冶元暉尤麗宻無逸輕快有余而欠<lb/>
工緻幼槃羞苦思其合元暉者亦少然弟兄在政宣<lb/>
間科舉之外有岐路可進身韓子蒼諸人或自鬻其<lb/>
技至貴顯二謝乃老死布衣其髙節亦不可及<lb/>
　　　二林<lb/>
二林詩極少曽端伯作高隐小傳云有詩文百二十<lb/>
卷今所存十無一二兄弟皆隐君子不但以詩重<lb/>
<pb n="KR4d0340_SBCK_095-11a"/>
　　　晃叔用<lb/>
喻汝礪作具茨集序云余曩游都城與晁用道為同<lb/>
門生後三十六年識公武于涪陵不知為用道子也<lb/>
一日来謁曰先公平生論著自丙午之亂存者特歌<lb/>
詩二百許篇敢匀先生一言以發之又出其家譜牒<lb/>
乃知其先公名冲之字叔用世所謂具茨先生者也<lb/>
予聳然曰是吾用道耶苐今自叔用為小異耳方紹<lb/>
聖初天下偉異豪爽特絶之士離讒放逐晁氏羣從<lb/>
多在黨中叔用於是飄然遺形迹而去之宅幽阜廕<lb/>
茂林於具茨之下世之網羅不得而攖也暨朝廷諸<lb/>
<pb n="KR4d0340_SBCK_095-11b"/>
公謀欲起之迺復仕心獨往高挹而不顧世之榮利<lb/>
不得而覊也至於疾革乃取平生所著書聚而焚之<lb/>
曰是不足以成吾名世之言語文章不得而汚也然<lb/>
則吾叔用所以傳於後世者果于詩乎顧其胷中<lb/>
必有含章内奥而深于道者矣宋興至咸平景徳中<lb/>
儒學文章之盛不歸之平棘宋氏則属之清豐晁氏<lb/>
二氏者天下甲門也文元公事　章聖皇帝二十年<lb/>
當是時甄明舊儀緒正禮樂一時詔令皆出其手於<lb/>
是朝廷典章法度之事非六籍之英則三代之器也<lb/>
迨其子文荘公繼踐西省時文元公方請老家居也<lb/>
<pb n="KR4d0340_SBCK_095-12a"/>
宋宣獻謂世掌書命者惟唐新昌楊氏及見其子而<lb/>
晁氏繼之叔用以文章荘為曾大父以文元公為高<lb/>
祖家藏至二萬卷故其子孫焠掌勵志錯綜藻繢之<lb/>
皆以文學顯名余嘗從叔用商近朝人物嘉文章善<lb/>
行朝章國典禮文損益靡不貫洽以詩鳴者豈叔用<lb/>
之志也哉雖然叔用既已油然棲志于林澗曠逺之<lb/>
中寓事冩物形於興屬淵雅踈亮未嘗為悽怨危憤<lb/>
激烈愁苦之音其於晦明消長用舍得失之際未嘗<lb/>
不安而樂之也嗚呼所謂含章内奥而深於道者非<lb/>
耶秦漢以來士有抱奇懐能流落不遇往往燥心汗<lb/>
<pb n="KR4d0340_SBCK_095-12b"/>
筆有怨悱悱悷悷沉抑之思氣喉急刻不能閑退古<lb/>
之詞人皆是也太史公作賈誼傳盖以屈原配之乂<lb/>
裁録其二賦焉至誼論三代之陶世振俗固結天下<lb/>
之具與夫秦之所以暴興棘亡斬艾天下之術則遷<lb/>
有所不録豈謂誼一不平于中遂哀怨抑鬰泣涕以<lb/>
死借使文帝盡用其論誼又安能有所建立于天下<lb/>
乎惟深于道者遁于世而不怨發于詞而不怒君子<lb/>
是以知其必能有為於世者也吾于叔用豈直以詩<lb/>
人命之哉此序筆力浩大與叔用之詩相稱余讀叔<lb/>
用詩見其意度沉濶氣力寛餘一洗詩人窮餓酸辛<lb/>
<pb n="KR4d0340_SBCK_095-13a"/>
之態其律詩云不擬伊優陪殿下相随于爲過楼前<lb/>
亂離後追叙承平事未有悲哀警策於此句者晁氏<lb/>
家世貴顯而叔用不肯于此時陪伊優之列而甘随<lb/>
于爲之後可謂賢矣它作皆激烈慷慨南渡後放翁<lb/>
可以繼之<lb/>
　　　汪信民<lb/>
吕榮陽居符離信民爲教官從榮陽學故紫微公尤<lb/>
推尊信民其詩曰富貴空中葉文章木上癭要知真<lb/>
實地惟有華嚴境盖吕氏家世夲喜談禪而紫微與<lb/>
信民皆尚禪學<lb/>
<pb n="KR4d0340_SBCK_095-13b"/>
　　　李商老<lb/>
公擇尚書家子弟也東坡山谷文潛諸公皆與往還<lb/>
頗博覧强記然詩體拘狹少變化<lb/>
　　　三僧<lb/>
三僧中如壁封輕快似謝無逸亦欠工祖可黙讀書<lb/>
詩料多無蔬筍氣僧中一角麟也善權與可相上下<lb/>
　　　髙子勉<lb/>
親見山谷經指授記覧多如麥城詩押險韻畧無窘<lb/>
態集中健語層出紫微公乃以殿諸人何也可升之<lb/>
　　　江子之<lb/>
<pb n="KR4d0340_SBCK_095-14a"/>
子我弟也子我詩多而上舍兄而取弟亦不可曉豈<lb/>
子我自為家不肯入杜如韓子蒼耶<lb/>
　　　李希聲<lb/>
與徐師川潘邠老諸人同時<lb/>
　　　楊信祖<lb/>
吏道官官惡田家事事賢唐人語也<lb/>
　　　吕紫微<lb/>
紫徽公作夏均父集序云學詩當識活法所謂活法<lb/>
者規矩備具而能出于規矩之外變化不測而亦不<lb/>
背於規矩也是道也盖有定法而無定法無定法<lb/>
<pb n="KR4d0340_SBCK_095-14b"/>
而有定法知是者則可以與語活法矣謝元暉有言<lb/>
好詩轉圓美如弹丸此真活法也近世惟豫章黄公<lb/>
首變前作之弊而後學者知所趣向必精盡知左規<lb/>
右矩庶幾至於變化不測然余區區淺末之論皆漢<lb/>
魏以来有意於文者之法而非無意于文者之法也<lb/>
子曰興于詩詩可以興可以觀可以羣可以怨邇之<lb/>
事父逺之事君多識於鳥獸草木之名今之為詩者<lb/>
讀之果可使人興起其為善之心乎果可使人興觀<lb/>
羣怨乎果可使人知事父事君而能識鳥獸草木之<lb/>
名之理乎為之而不能使人如是則如勿作吾友夏<lb/>
<pb n="KR4d0340_SBCK_095-15a"/>
均父賢而有文章其於詩盖得所謂規矩備具而出<lb/>
於規矩之外變化不測者後果多從先生長者游聞<lb/>
人之所以言詩者而得其要妙所謂無意於文之文<lb/>
而非有意於文之文也余嘗以為此序天下之至言<lb/>
也然均父所作似未能徃徃紫微公自道耳所引謝<lb/>
宣城好詩流轉圓如弹丸之語余以宣城詩巧之如<lb/>
錦工機錦玉人琢玉極天下之巧妙窮極巧妙然後能<lb/>
流轉圓美近時　學者往徃誤認弹丸之論而趋於<lb/>
易故放翁詩云彈丸之論方誤人又朱文公公紫㣲<lb/>
論詩字字欲響其晚年詩多啞了然則𣣔知紫㣲詩<lb/>
<pb n="KR4d0340_SBCK_095-15b"/>
者以均父集序觀之則知弹丸之語非主於易又以<lb/>
文公之語騐之則所謂字字響者果不可以退道矣<lb/>
　　　鐵庵遺藳<lb/>
寳章閣直學士方公既没余於其家得公諫垣奏疏<lb/>
四又二疏藳而末上右螭直前疏二西掖<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>疏三進<lb/>
故事八雜表章二十五如良醫以单方起危疾不雜<lb/>
試也如善奕以緊着救壊局不泛應也外制三十六<lb/>
如湯盤孔鼎单辭隻字足矣不在多言也如廟瑟一<lb/>
倡足矣不待九奏也君遺補僅數十日而千古之名<lb/>
節係焉通所作僅八十篇而一代之文獻在焉自<lb/>
<pb n="KR4d0340_SBCK_095-16a"/>
端平以來天下推賢諫臣曰平齋曰實齋公稍後出<lb/>
幾與齊名初公被　上親擢第一義大戅矣人為公<lb/>
懼公不以為悔毎對必申之又於駁論李子道鄒雲<lb/>
從極言之中坐此留落而孤忠自信素論不改猶待<lb/>
於表章致其惓惓焉余嘗謂言之非難容而受之為<lb/>
難凡公所言皆人所難堪然自始至終無歐余之擯<lb/>
斥而有歐余之福有鄒陳之遭遇而無鄒陳之禍行<lb/>
簡嵩之雖無至誠樂與之意而不能害峴雖加以非<lb/>
所宜言大不敬之罪而卒莫中傷者誰之力歟漢人<lb/>
有言主聖則臣直然則非公之直也　陛下之聖也<lb/>
<pb n="KR4d0340_SBCK_095-16b"/>
公他言皆典嚴精䴡與人尺牘蝉聫績宻語妙天下<lb/>
可以寳翫尤勤民事決訟或数千言皆切於世教民<lb/>
彛異乎所謂龍筋鳳髓者公之子演孫方彚次為别<lb/>
集云公諱大琮字徳潤<lb/>
　　　劉尚書集<lb/>
吾鄉諸老惟蔡公遺文最詳備陳諫議當時朱給事<lb/>
君　黨籍忠賢也王察院景深道鄉輩人也集皆不<lb/>
傳渡江以來如陳龔二公僅有詩奏議刋行龔言語<lb/>
妙天下四六尤髙世遂不得而見至於葉陳鄭两宰<lb/>
輔薛陳二柱史鄭漁仲山林特起黄伯耆臺閣勝流<lb/>
<pb n="KR4d0340_SBCK_095-17a"/>
今家集存否不可知其言議風旨日逺日亡更數十<lb/>
年将恐後學晚生不復見前軰之大全矣盖其始也<lb/>
或失於因循而未暇論次或有所避就而不欲流布<lb/>
其乆也遂至於散逸而不可收拾此豈非象賢繼志<lb/>
者之責乎故詹事尚書文肅劉公集三十卷自奉大<lb/>
對至厯館殿給諌方面凡所建白多者萬言少者数<lb/>
語皆條達懇切自古律詩至駢儷記序誌狀之屬皆<lb/>
典實嚴重自朝廷大議至交親小徃復出告吏民入<lb/>
語子弟者皆忠信誠慤訂公之文命意主乎厚非資<lb/>
鍥博薄者所能道措語極其平雖尚奇崛者無以加<lb/>
<pb n="KR4d0340_SBCK_095-17b"/>
其在言路方誅權臣召故老朝無大姦慝故公無大<lb/>
擊搏爲國家扶公道合善類而已其宰嵊縣大蝗因<lb/>
出䛇蠲越諸邑丁税既而止及㑹稽山陰蕭山公投<lb/>
匭固争請如初詔後厯䑓院乞增糴夲賑飢疫埋戦<lb/>
骼掩道殣罷四川魚水錢母鬻不濟寺産秤提法行<lb/>
觸罪者衆公累疏諫止因宰掾白事峻責之以此獲<lb/>
怒其論天下事大指如此素有至性敬伯兄如父愛<lb/>
二季如子築第西郭即虚山絶頂爲友于堂俄而伯<lb/>
先逝公繼薨角巾之志未酬對床之約不遂悲夫求<lb/>
已齋者公自號也初公以邑最薦與四轄時學禁方<lb/>
<pb n="KR4d0340_SBCK_095-18a"/>
嚴諸賢皆逐力乞漳猝而去留滯七年始見進用及<lb/>
由樞掾出漕湖外舟至蘭溪中司以臺法辟去而復<lb/>
留考公本末未嘗求合於世而世於公自不能捨所<lb/>
謂求諸已而不求諸人者歟劉氏舊通譜余王父與<lb/>
公先大夫先君與公再丗同年於是討院兄以集序<lb/>
見屬余幼受教於公今老矣惜諸家述作之罕傳幸<lb/>
吾宗文獻之有考序之所以美後人纂述之勤且以<lb/>
勉里中之象賢繼志者也　慶元初朱文公與余叔<lb/>
父麟臺書字公曰仲則　仲除而就外補不可及也<lb/>
潔齋袁公誌公墓逸此一事因附見之公諱榘子煒<lb/>
<pb n="KR4d0340_SBCK_095-18b"/>
叔倉部郎中附叔太府寺丞皆前卒燧叔討院兄也<lb/>
後村先生大全集卷之九十五<lb/>
<pb n="KR4d0340_SBCK_095-19a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_090-1a"/>
後村先生大全集卷之九十<lb/>
　　記<lb/>
　　　廣州重建清海軍雙門<lb/>
清海軍門始葺於紹興丙子折公彦盾也改作於淳<lb/>
祐甲辰方公大琮也南州土雜沙木無霜雪板幹不<lb/>
力斷削尤疎城壁廬舍不乆輒墮公審其築基廣十<lb/>
丈四尺深四丈四尺髙二丈三尺虚其東西二間為<lb/>
雙門而樓其上者七間凡基皆甃以石覆以甎門之<lb/>
柱八各三丈六尺旁柱三十有六凡柱皆易以堅木<lb/>
闢两旁地為两翅環以翅樓前為頒春宣詔二亭用<lb/>
<pb n="KR4d0340_SBCK_090-1b"/>
木以株計者千五百石以條計者五萬甎无釘各十<lb/>
萬灰萬石工六萬三千縻錢二萬若干緡明年某月<lb/>
告成公大饗參佐賔客將吏其上饒吹轟空斗酒系<lb/>
道觀者數萬皆曰輪奂美㢤公以余嘗護漕而攝閫<lb/>
也乃授簡使者書之按作南門筆於經立臯門詠於<lb/>
詩重其事也余行天下州無小必致美其譙巍巍統<lb/>
府舊譙庫甚勿稱威重岌焉将壓尚莫顧省諉曰州<lb/>
無貧無浪費也民勞勿重困也公既繕三城新屯樓<lb/>
八十二所城西隅有亭曰南海勝觀公又亭扵東隅<lb/>
曰番禺都㑹而是門之役最鉅視福全建安加壮麗<lb/>
<pb n="KR4d0340_SBCK_090-2a"/>
焉然福資浮屠建求科降泉仰賈胡惟公自用節縮<lb/>
餘力不以蘄人南兵習勤苦多伎藝公拊而用之畚<lb/>
者甓者斤者圬者皆兵也不以煩民可謂仁且智矣<lb/>
自唐至本朝廣府常以富盛雄諸道後寖不如昔楊<lb/>
公長孺清吏也嘗㑹州用歲闕數萬緡故前乎此者<lb/>
或掩奪商賈或没入豪右或遣軍吏懋易以規嬴然<lb/>
軍府卒不能富而覇政時出民夷之懼者衆矣公純<lb/>
乎儒術前数者不一試所入租賦而已期年積鏹十<lb/>
萬緡眀年如之又眀年亦如之為偹安三庫稍出其<lb/>
錢與民通子本子錢不過六厘别儲之以偹他費余<lb/>
<pb n="KR4d0340_SBCK_090-2b"/>
請公曰公勝流不以心計名一旦能使枵然大州化<lb/>
爲殷實荒陋改觀緩急有偹過前十数公逺甚豈有<lb/>
法可傳哉公謝曰此陛下仁聖朝廷威徳也吾何力<lb/>
之有直幸焉耳盖州貧非一端其大者曰調發曰迎<lb/>
送曰糴運之費曰契錢之去自吾至四封無警或小<lb/>
警即定一也他人亟遷数易而吾四期不得代二也<lb/>
詔書罷糴契錢還州三也子謂吾有他謬巧乎余聞<lb/>
昔之稱南伯者必以清徳宋廣平其首也孔戣鄭權<lb/>
抑其次焉公過扵苦淡服用質素貴爲方伯一室蕭<lb/>
然夫清則費簡儉則財聚曰清儉者公之實踐曰幸<lb/>
<pb n="KR4d0340_SBCK_090-3a"/>
者公之謙志也至扵妙選而久任之陛下真仁聖哉<lb/>
公蒲田人端平名諫臣嘗立柱下掌内史書命今待<lb/>
制寳謨知廣州廣東經畧安撫使扵是績狀顯著天<lb/>
子將趣公歸矣<lb/>
　　　專壑堂<lb/>
謙甫少所交皆海内長歲晚凋謝畧盡謙甫亦老頼<lb/>
故人天台賈公力買田築室扵西山之下而請余記<lb/>
其所謂專壑堂者曰吾生讀書扵是死埋骨扵是矣<lb/>
余曰昔畏壘化庚桑而尸祝晉鄙薰陽子而善良賢<lb/>
者所居仁遜興焉今吾子頋專是壑将置民物於度<lb/>
<pb n="KR4d0340_SBCK_090-3b"/>
外乎謙甫曰非也夫訏謨定命廟堂崇高之位賢者<lb/>
專之決機料敵帷幄深嚴之地智者專之南北對壘<lb/>
旗盖争奪之埸勇者專之上腴爽塏連亘相望埓國<lb/>
之貲傾城之姝強有力者專之吾賢不如彼智勇不<lb/>
如彼凡彼所專者吾不得而有吾所專者彼烏得而<lb/>
渉吾地哉余曰功名時也窮逹命也吾子謂力不如<lb/>
彼則然矣謂賢與智勇不如彼然乎哉謙甫又曰吾<lb/>
名堂本半山豈惟半山獨樂之園取義亦然敢問半<lb/>
山涑水非歟余曰士必能處然後能出能退然後能<lb/>
進涑水之處也與邵子程子同逰其出也遂能　元<lb/>
<pb n="KR4d0340_SBCK_090-4a"/>
祐諸君子共國自始至終曷嘗獨樂乎半山之進也<lb/>
與羣小共國其退也炙手之勢一寒翹材之客皆去<lb/>
騎驢荒坡幅巾叢林牢落甚矣其踵門而來者　曩<lb/>
日下御史獄黄州之遷官也嗟夫公亦可以悟矣伺<lb/>
候光範者冝猜而信追随鍾阜者宜信而猜豈非專<lb/>
之一念雖退老而未忘乎專門之學必陋專房之女<lb/>
必娼專國之臣必恣壑雖美無以專為也謙甫　評<lb/>
二公之亊深味老夫之言親鄰曲如天倫視樵牧如<lb/>
賔友不與煬舍争竈席不以骯髒驚魚鳥桃峰即畏<lb/>
壘也薪里即晉鄙也一壑即天下國家也今日不專<lb/>
<pb n="KR4d0340_SBCK_090-4b"/>
於此他日必不專扵彼矣謙甫名自遜宋氏<lb/>
　　　御書撫州忠孝堂<lb/>
郡舊有顔公祠前人紀詠詳矣王祥卧冰池在孝<lb/>
寺距城五里許相傳奉其母避地於此寺即故宅自<lb/>
晉至今未有表章之者提舉常平鄭侯逢辰既至懐<lb/>
賢謁祠訪古得池有慨扵心更卜爽塏合而祀之且<lb/>
請敕額於朝㑹侯改持憲節去撫之贑請益力都省<lb/>
下之儀曹儀曹下之曹臣侯謂此依草附木希求封<lb/>
爵者設非所以待忠臣孝子也必如常格是比干之<lb/>
墓勿封而曹娥之江不廣也迺拜疏曰聖天子方舊<lb/>
<pb n="KR4d0340_SBCK_090-5a"/>
英斷修人紀盡力君親者顯擢得罪名教者永棄若<lb/>
真卿之忠祥之孝宜出聖㫁列在祀典矧今雲章奎<lb/>
畫遍天下願以萬幾餘暇親灑祠扁以詔無窮疏奏<lb/>
上御邇英以訪刑部尚書王公伯大侍御史鄭公宷<lb/>
皆頓首乞如鄭侯所請翌日御書忠孝堂三大字以<lb/>
賜昭囘之光下燭江國侯奉表馳馹以謝於是閟宫<lb/>
落成廼属某記之按魯公仕昏闇之朝疎之擯之以<lb/>
至迫之於險而不敢廢臣節司空奉猜虐之親飢之<lb/>
寒之以至撻之流血而不敢失子道夫汚君伯夷之<lb/>
所羞微子之所去繼母伯奇曾參之所難事而二公<lb/>
<pb n="KR4d0340_SBCK_090-5b"/>
所立如此雖古聖賢有不能加矣議者以魯公求容<lb/>
於鬼質之相而不早退司空晚節仕晉為遺恨且貴<lb/>
為尚書而全家食粥其徘徊不去豈有心扵富貴哉<lb/>
将以狥國家之急立歲暮之節也若夫慟哭魏王不<lb/>
拜司馬昭與奮筆作勸進表冠名扵受禪碑者亦異<lb/>
矣鄭侯居家有内行立朝能盡言典州奉使有風力<lb/>
喜名節而尚教化是舉也昭九重勸懲之意發千載<lb/>
幽潛之光示萬世臣子之法可書也巳<lb/>
　　　福建安撫司二準備差遣<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>
準遣罷不常增西㕔以監牛田埸兼之自嘉定<lb/>
<pb n="KR4d0340_SBCK_090-6a"/>
某帥始復東廳自端平文忠真公始閩閫歲計係乎<lb/>
鹺二属秩雖卑西主烹煎東主給售帥得自辟徐君<lb/>
憲王君稼皆以才為安撫使尚書趙公羅致舊無𪠘<lb/>
始度地於府治西北隅背郡圃廹馬廐尤庳隘公曰<lb/>
圃可縮也廐可徙也致客而不能舘可乎哉乃捐庫<lb/>
錢二百二十萬益以没官山木廢塞瓦石伻圖扵丙<lb/>
午落成於丁未二𪠘規橅位置悉公指授稼俾余記<lb/>
之今諸道使者之属皆稱雄盛帥非諸侯之長乎而<lb/>
其属獨牢落<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>寒如冰吏率鶉結率取諸曹掾所<lb/>
曩余參真公謀議熟知之時𪠘廢為潛火局假屋以<lb/>
<pb n="KR4d0340_SBCK_090-6b"/>
居機宜寓僧寺僅存一幹官直舍諉曰閑慢官爾<lb/>
彼之所謂雄盛得意者嘗求其故矣賦訟繁而文書<lb/>
多也予奪健而聽信專也盖智以繁而昏力以多而<lb/>
分健之弊為薄專之弊為謟是数者固常情之所<lb/>
而有識之所畏也閫幕則異是矣居常無事不幸<lb/>
小調發急符旁午吏卒並縁饜飫隅總依慿桀驁不<lb/>
但賔主汲汲鮮歡郡邑皇皇奔命而更畨之舟<lb/>
之民皆騷然失寕扵四封之内矣惟夫歲豐盗熄野<lb/>
無桴鼓吾主人可以雅歌而緩帶吾儕可以長衣而<lb/>
清談奈何不此之樂而彼之羡乎公忠定丞相嫡孫<lb/>
<pb n="KR4d0340_SBCK_090-7a"/>
治如忠定官自鬻鹺革去敷抑勦平海盗鯨浸不驚<lb/>
以羡錢糴粟萬斛偹緩急祖孫相望為閩賢帥其待<lb/>
士尤有禮昔有廢客館為庫厩者公今徙廐築館以<lb/>
龍媒汗血之末得為緩而以樂毅劇卒之末至為急<lb/>
公有合羣才康斯世之志矣惜其局扵方面也公名<lb/>
必厚字立夫稼字無逸由東<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>㱼秩　憲宇某由西<lb/>
<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>陞幹辦公事<lb/>
　　　寕都縣新築城記<lb/>
淳祐丙午余仕扵朝寕都縣尹夙君子與以書来曰<lb/>
吾視事之翌日盗起廣昌犯池富贑卒未至賊鋒剽<lb/>
<pb n="KR4d0340_SBCK_090-7b"/>
甚衆欲潰去吾集吏民議戰守急調尉塞兵益以義<lb/>
丁千人深入苦戦官軍乗之擒酋殱黨時四鄰震優<lb/>
吾境獨全衆相賀吾曰未也土城卑惡盍改作乎率<lb/>
僚佐選隅總畚新土杵實基周匝七百餘丈悉甓之<lb/>
願記其事扵石余曰其小需丁未余去國君使兩至<lb/>
責前諾余又曰其小需君余故人也豈扵不腆之文<lb/>
有所靳哉顧多事以來以平冠築城受賞者多矣甫<lb/>
平覆出朝築夕圯豈特二者難保其往哉施扵有政<lb/>
亦然初令而晚繆始仁而終鄙矯强扵暫而頽放於<lb/>
久者皆是也戊申君之使又至曰吾授代者無两月<lb/>
<pb n="KR4d0340_SBCK_090-8a"/>
記不可復需矣余然後知君之政果成城果堅而冦<lb/>
果平也盖天下倐至之變常伏扵常情智慮之表曩<lb/>
睦冦殘二浙近汀冦犯劍邵曰是中州内地素不防<lb/>
慮爾若夫寕都為羣盗四達之途不能數歲安静前<lb/>
日非無智者至君乃克有城獨何歟媮者忽禍變鄙<lb/>
者惮勞費黠者方以無城為幸冦至有紀侯之去檀<lb/>
公之走而已君眇然一儒生化刀劍為耰鋤革瓦鑠<lb/>
為金湯有地百里而善用之如此使君事權重扵銅<lb/>
墨之寄封域大於子男之邦其所就者有未可量者<lb/>
是役也靡錢二萬二千緡有奇合諸臺郡邑士民之<lb/>
<pb n="KR4d0340_SBCK_090-8b"/>
力而成君之遺愛與是城相為不朽矣君嘗宰河源<lb/>
勦冦寕民已著風績以經畧使荐詔减年勞至是首<lb/>
摧盗鋒又先事代謀禽劇賊古八盧五僇渠魁貸脇<lb/>
從桴鼓聲息則扵其間飾縣庠梅江書院各増其畬<lb/>
夏旱先發官廪而後勸分自郭達野置糶場五十三<lb/>
所至秋止部使者尚書郎鄭公<graphic n="KR1134" url="https://raw.githubusercontent.com/kanripo/KR-Gaiji/master/images/KR1134.png" mimeType="image/png"/>辰大匠吳公子良<lb/>
俱以治行荐初朝家行廣昌賞加君一秩惟築城功<lb/>
未報君建安人擢進士第<lb/>
　　　饒州新城<lb/>
番為州尤貧版曹洎諸使責逋吏卒日呼扵庭遇州<lb/>
<pb n="KR4d0340_SBCK_090-9a"/>
倉使受輸两王人各遣其僚按所入瓜分之以其餘<lb/>
殘者卑州州遂乏絶二千石比以弗績去弄印滋乆<lb/>
以鑄錢使者兼之淳祐丙午余自江表召對頓首上<lb/>
前言列城單弱狀臣待罪臬事寄治于番城圯且盡<lb/>
而譙樓扶以二木識者寒心宜繕金<graphic n="KR2266" url="https://raw.githubusercontent.com/kanripo/KR-Gaiji/master/images/KR2266.png" mimeType="image/png"/>修守備以待<lb/>
緩急㑹朝家多事議格不行明年詔擢著作郎兼右<lb/>
司郎官新安程侯元鳯領州事侯至視城壁而嘆曰<lb/>
保境衛民守臣職也城惡如此顧以州貧自諉可乎<lb/>
昔之人有篳簬籃縷而造邦者有布衣帛冠而强國<lb/>
者乃以一簡儉為治桑䕃未徙板幹並興属通守吏<lb/>
<pb n="KR4d0340_SBCK_090-9b"/>
景卿出納路分夏榮顯課工程木石灰磚予價夫匠<lb/>
給傭兵校增廪厚犒勤拊說以忘勞不朞年而十二<lb/>
里三千三百餘丈之城與樓門八㪷門貳悉復舊觀<lb/>
其費一出於州上不以累農下不以煩民惟臬冶二<lb/>
臺各助楮幣三千而已番人登髙望之端直如引繩<lb/>
廻環如錯繡皆相告曰吾儕昔處風寒今在堂奥州<lb/>
之守備固然侯之勤苦甚矣請記其事以告來者余<lb/>
聞任城郭封疆之寄不患外有卒至之變而患内無<lb/>
可恃之具使其果有可恃若田單之於即墨臧質之<lb/>
於盱眙杜慆之於泗皆以小國寡民而强敵環而攻<lb/>
<pb n="KR4d0340_SBCK_090-10a"/>
之終不能克否則郢可入厯可襲　譎取雖<lb/>
雄都巨鎮不能以自存矣侯之此舉　當為<lb/>
之職杜姦宄不肖之心異乎崇飾亭傳者其有勞於<lb/>
國也夫其有徳於民也夫城始繕於嘉定乙亥至侯<lb/>
改築僅三十餘年耳盖撲百㝷之木者蠧也潰千丈<lb/>
之隄者蟻也先事豫備前人之忠也補罅葺漏後人<lb/>
之責也况番城其南瀕江水齧之而無防稍　依山<lb/>
樵木踐之而不禁城何恃而乆乎及其微而　易之<lb/>
也至於大弊極壊而後圖之不得已也嗚呼此固侯<lb/>
與番人所望於來者歟侯館殿名流省闥賢　出而<lb/>
<pb n="KR4d0340_SBCK_090-10b"/>
試郡績状昭著詔兼冶鑄之節将召侯<lb/>
　　　城山三先生祠<lb/>
由熈寕橋南行可二十里城山在焉望之紫翠崒屼<lb/>
欲與壺公差肩其下平疇沃野清泉茂樹環而家者<lb/>
千數百年之舊族當世之顯人不在東家在西隣也<lb/>
其父兄隆儒而嚴于教其子弟者力學而攻于文立<lb/>
聲名取科級榜不絶書有貴爲柱史者魁多士者人<lb/>
徒見其人物之極盛而未知其爲師友之餘澤此三<lb/>
先生祠之所由作也初艾軒來水南學者空羣從之<lb/>
而紅泉東井之學聞天下艾軒去網山嗣搆業網山<lb/>
<pb n="KR4d0340_SBCK_090-11a"/>
卒樂軒嗣焉里中前一輩及老艾之門者衆矣然數<lb/>
十年間更相推譲卒以傍邑二士接艾單傳所謂公論<lb/>
在人心者邪林侯肅翁受學樂軒下車首為學者言<lb/>
三先生之學自南渡後周程中歇朱張未起以經行<lb/>
倡東南使諸生涵泳體踐知聖賢之心不在扵訓詁<lb/>
者自艾軒始疑洛學不好文辭漢儒未達性命使諸<lb/>
生融液通貫知科舉之外有理義之學者自網山樂<lb/>
軒始盖網山論著酷似艾軒雖精識不能辨樂軒加<lb/>
雄放焉其衛吾道闢異端甚嚴嘗銘某人云佛入中<lb/>
原祭禮荒胡僧奏樂孤孑忙里人化之使網山樂軒<lb/>
<pb n="KR4d0340_SBCK_090-11b"/>
而用於世所立豈在艾軒下哉聴者悚然如覿三先<lb/>
生之容侯復嘆曰吾昔講肄扵是㳺息扵是歲月幾<lb/>
何泉石魚鳥厯厯可識靣先師已逺不可見矣則又<lb/>
愾然有祠三先生之意山絶巔有精舍新祠在其左<lb/>
俯瞰國清塘水光山色横陳乎前乃像衣冠乃集衿<lb/>
佩以庚戌四月甲辰躬行祼薦之禮序飲而退命余<lb/>
記之余惟在三之誼師居其一故侯芭白首太玄后<lb/>
山瓣香曽氏所以敬接承嚴付受也昔網山之事艾<lb/>
軒也死則腰絰忌則哭墓樂軒之事網山也亦然至<lb/>
侯則慨林陳之後微絶既祀樂軒於家廟又白尚書<lb/>
<pb n="KR4d0340_SBCK_090-12a"/>
併禁二墓採樵俾鄉校合祀焉歲特若逺逰歸必墓<lb/>
祭出䖏必命祝史以告及牧斯土復倡邦人嚴奉而<lb/>
烝嘗之彼背師而從許行與諱稱京房門人者視侯<lb/>
宜少媿矣余不識三先生而扵艾軒累世通家也扵<lb/>
網山子綺伯童子師也扵侯友也侯為余言近世諸<lb/>
儒流畧通體用余皆莫敢望樂軒侯嘗秉筆玉堂開<lb/>
卷邇英貴近矣顧惓惓扵疇昔傳道授業解惑之匹<lb/>
夫往往見扵羹牆豈非心悦而誠服者歟艾軒林氏<lb/>
名光朝字謙之網山月魚林氏名亦之字學可横塘<lb/>
樂軒陳氏初名某因讀詩采蘋有悟改名藻字元潔<lb/>
<pb n="KR4d0340_SBCK_090-12b"/>
艾軒固印證之矣侯名某與網山俱福清人樂軒由<lb/>
長樂橋福清云噫以水南文物之懿守侯風化之善<lb/>
前輩師友之賢設遇名筆必有以發楊蹈厲之者而<lb/>
余纍然病眊筆墨不靈僅記歲月而已<lb/>
　　　泉州重建忠獻堂<lb/>
温陵太守尚書郎安陽韓侯識貽前史官劉某書曰<lb/>
吾六世祖中令公以㬌徳丁未出牧是州眀年七月<lb/>
而忠獻生扵郡齋至祥符辛亥君還泉州人曰中令<lb/>
吾郡之父母也有去思忠獻吾侯之子也有大勲業<lb/>
爲堂三間因謚名堂以借重是邦焉後爲俗子改易<lb/>
<pb n="KR4d0340_SBCK_090-13a"/>
乾道已丑梅溪王公始復舊扁今扁存而屋老且撲<lb/>
矣忝拜<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>之榮而隳肯堂之責吾為此懼迺以節縮<lb/>
餘力撤而新之又曰吾之來以淳祐己酉秋距忠獻<lb/>
始生甲子凡四周堂之成以庚戌夏距梅溪復扁八<lb/>
十有二禩予雖衰疚其勉筆之也按甘棠之詩曰召<lb/>
伯説者曰召伯不欲煩民廬扵逺野小棠之下思其<lb/>
人敬其樹也閟宫之詩曰新廟奕奕説者曰閔公廟<lb/>
也又曰周公皇祖其亦福汝説者曰慶孝孫之辭也<lb/>
古之善政必有遺愛故家必有象賢以周召二公之<lb/>
盛德而不能無待於虎之旬宣僖之修復然虎去康<lb/>
<pb n="KR4d0340_SBCK_090-13b"/>
公十世僖去周公十七世矣豈若韓氏六世之近乎<lb/>
逺野之廬閔公之廟敬之嚴之如此况中令凝香之<lb/>
地忠獻懸弧之室乎侯剛亷無欲凝重有威軍府肅<lb/>
然民靈信服盖景徳祥符淳祐治平之文獻淵源所<lb/>
漸然也初侯家三世迭守相臺海内榮之自南北分<lb/>
裂雖晝錦冠劍隔絶之可嘆然兹堂輪奂新美而未<lb/>
巳韓氏之盛詎可量耶借余荒眊久精華竭所以美<lb/>
皇祖而慶孝孫者有慚扵雅頌姑承命記實而巳<lb/>
　　　邵武軍軍學貢士荘<lb/>
閩無富士樵士尤屢舊有貢士荘薄甚士無以自資<lb/>
<pb n="KR4d0340_SBCK_090-14a"/>
而官之所以資之者又㣲盖有不能行者莆田方君<lb/>
來教樵學節浮費去冗食歲餘㑹學廪之贏益以所<lb/>
却茶湯錢得舊楮三萬二千買田七百餘秤積三歲<lb/>
之入可得萬楮君曰舊荘待四方邑之士常不足吾<lb/>
荘姑為學設由學而貢者歲卒十人人獲千楮足矣<lb/>
自科舉法行續食禮廢道路扉屨皆士自齋勸駕之<lb/>
吏不過草草宴設巵酒篇詩之外毫髪不任也是荘<lb/>
之有無既非執事者之責故雖雄都鉅鎮臨之以逹<lb/>
官顯人有可為之力而不暇舉此甚迂之議若夫文<lb/>
學掾號冷㕔一室之内螢雪之几苜蓿之盤微矣薄<lb/>
<pb n="KR4d0340_SBCK_090-14b"/>
矣廼能以其不足之飰與素所教育之英才剖而食<lb/>
之使君稍進而受天子兵民之寄必固結必勤恤必<lb/>
不肥於廐而殍於野也必不富其家而飢其師也又<lb/>
進而居廟堂之上必不忍存我而不厚其蒼生也初<lb/>
寓貴尚書杜公杲欲助田未果至是二子庶廡以三<lb/>
千楮來助君名澄孫字蒙仲<lb/>
　　　福州濬外河<lb/>
古河繚城内外如人氣血周於一身歲久而淤忠<lb/>
趙公嘗濬之甲子踰一周水道故存居人盖搭　屋<lb/>
駕為高砌堙為平陸矣淳祐戊申待制陳公既　内<lb/>
<pb n="KR4d0340_SBCK_090-15a"/>
河脩撰趙公至而嘆曰胸腹雖通支節猶壅未也顧<lb/>
内河纔六百丈而外河加二百餘丈役不可已民不<lb/>
可勞廼白扵朝詢扵衆扵是寄公之尊貴者属　之<lb/>
才敏者皆條利便来告公虚心以聽先是寺産滿百<lb/>
錢者濬三尺産二百以下皆敷公下令産滿百者濬<lb/>
二尺而已濬内河者半之負郭三邑寺産三百以下<lb/>
餘十縣寺産六百以下者皆免敷遂畫界限度丈尺<lb/>
總以十大寺而餘寺分隷焉近寺幕工逺寺助費<lb/>
率以産滿百者助二工按籍給由下之十縣以僧督<lb/>
僧吏拱手不得與寺尤逺而輸未至者先兑庫錢委<lb/>
<pb n="KR4d0340_SBCK_090-15b"/>
郡丞趙君時願率属林君叢桂節度推官徐君士亷<lb/>
溢其役不徙木而信不施抶而勉起淳祐庚戌九月<lb/>
乙亥十日而畢河深五里廣一丈用工四萬六千有<lb/>
奇工給寳瓶楮三通不過敷楮十四萬而百年水道<lb/>
唾手而復先是大寺苦役小寺不免敷而中寺殷實<lb/>
者以賄吏免　強有力者以挾貴免公明不受欺公<lb/>
不受私免敷者沾實惠應敷者無後言前之搭屋築<lb/>
砌者凡百二十五家公不欲盡返侵地撤蔽通<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>而<lb/>
止又和户補助之蠲瀕河公私僦金一旬吏士之宣<lb/>
　者賞犒有差竣事士民有乞濬銚爐橋支河者<lb/>
<pb n="KR4d0340_SBCK_090-16a"/>
　　忠定公昔為西南二湖今南湖半為筊池蓄泄<lb/>
無所田失灌注民罹漂害公使未敷之寺分濬之計<lb/>
支河六十六丈是役也達民氣順大政通潮汐行舟<lb/>
棹其大者壮軍府之容增金湯之勢公之慮深且逺<lb/>
矣世常患佛者不耕而食為吾民蠧余扵民但見佛<lb/>
者為吾民之衛猝建一亊驟使萬人吾民晏然若罔<lb/>
聞知者皆淄流以身當之善為政者知其然必不窮<lb/>
其力必不數易主首非曰能為吾福田利益也所以<lb/>
厚吾民保障也公名希瀞自九卿以鈇鉞出鎮重厚<lb/>
持大體文武有威風惠利不可殫紀浚河特其一條<lb/>
<pb n="KR4d0340_SBCK_090-16b"/>
公以余曩聫事江左今占籍部内馳　授簡俾識顛<lb/>
末昔者鄴令引渠溉田南陽太守通　均水其事初<lb/>
未甚著而班馬之筆足以發之余眊且衰扵公嘉績<lb/>
不能贊述萬一尚庶幾實録云爾<lb/>
　　　建陽縣增買賑糶倉田<lb/>
初儲侯置倉積米三千五百石且買田六十餘石以<lb/>
輔之其後倉廢米存者纔五支一田奪隷稿<lb/>
修廢糴滿五千石返田于倉又増田五十餘石倉<lb/>
田百畝餘石自儲侯及余始也憶余垂觧銅墨客<lb/>
　　余曰令以三年為仕有不及三年者前後人意<lb/>
<pb n="KR4d0340_SBCK_090-17a"/>
見不必同子倉何恃而久乎余謝曰恃此心耳吾心<lb/>
如禅家之燈後人必有傳此燈者姑待之余去縣印<lb/>
凡數易至楊侯大雷倉田可五百餘石矣淳祐辛亥<lb/>
余行役道溪上士民遮道曰前人增倉田率不能多<lb/>
惟楊侯幾二百石今任侯捐三千緡所增過楊侯之<lb/>
數昔未有也扵是高士江某世號江三白者捐七百<lb/>
餘緡增五十餘石繼之通舊田幾百石盛矣哉聞邇<lb/>
年余大家多飛寄中産困敷抑爲倉之害捄之之策<lb/>
不過官自覆覈産倉自增田而已産實則糴公田多<lb/>
則糴小昔也歲糶五千今减千石矣他日田愈多糴<lb/>
<pb n="KR4d0340_SBCK_090-17b"/>
愈少奚飛寄敷抑之足憂哉由儲侯至余未三十年<lb/>
倉壊而米羽化儲繼者之夫也由余至任侯又将三<lb/>
十年倉與米無恙而田之増者七倍繼余者之賢也<lb/>
若二侯盖其尤著者也侯蒞壮哉縣未嘗大聲疾呼<lb/>
而強梗者柔服蠱壊者設飾臺府皆稱其治為七邑<lb/>
之冠冕人言侯薰沐其身如玉雪凡米塩出入之嬴<lb/>
他人以為實苞篚囊槖者侯皆舉而歸之扵倉如江<lb/>
師施衣盂宋君割伏臘不私扵一身一家而公其惠<lb/>
扵百里之人使令君皆二侯倉官皆如宋邑人皆<lb/>
如江心心相傳燈燈不滅矣余行天下嘗謂建溪俗<lb/>
<pb n="KR4d0340_SBCK_090-18a"/>
尤近古余去官久每出其境城郭村落父老子弟必<lb/>
幡華迎餞追随不置晚罹艱棘耆宿有齎粮行千里<lb/>
相弔者以邑人之不忘余如此則其扵任侯冝何如<lb/>
也余老誖為舊民記見大夫之美姑述其大㮣如此<lb/>
其田之頃畝斛斗刻之碑隂侯名某四明人擢儒科<lb/>
将進用扵朝矣<lb/>
　　　陟思庵<lb/>
浦城徐用晦葬其先夫人扵李原又葬其先君子於<lb/>
馬鞍山詩曰死則同穴古也故孔氏合葬於防傳曰<lb/>
魂氣無不之亦古也故三妃不從於蒼梧今二墓距<lb/>
<pb n="KR4d0340_SBCK_090-18b"/>
家不過三四里而鞍山尤近陟屺則鞍山旁繚陟岵<lb/>
則李原下暇氣勢聫絡紫翠隠映鞍山差狹用晦庵<lb/>
扵李原前後各五間虚其中三間以酌獻酢飲而止<lb/>
客扵東西房焉墓坐壬丙向庵坐丑未向采詩人之<lb/>
義扁曰陟思請余記之夫穴藏廟祀皆禮家所嚴然<lb/>
子貢謂送葬之哀不如返虞之速廟重扵穴古之道<lb/>
也由漢而後始有旁置萬家者大治塜舍周閣重門<lb/>
者崇飾扵墓簡忽於廟雖學士大夫莫不然矣余為<lb/>
用晦秉是筆良以世衰俗壊子職多闕有親存而孝<lb/>
衰者况窀穸封崇之後霜露焄蒿之餘乎用晦于親<lb/>
<pb n="KR4d0340_SBCK_090-19a"/>
之存也能幹其蠱殁也能致其哀瞿瞿皇皇有求而<lb/>
不得望而弗至之意是可録巳徐氏浦城之望中科<lb/>
目登臺閣秉麾節者世不乏人用晦嗜學而好禮少<lb/>
荐於鄉所以顯揚其親者固有待也用晦字也名灼<lb/>
生於莆而後於建既於所後盡敬極孝而猶拳拳扵<lb/>
所生歲時或千里携其拏來為壽古有秀孝之選非<lb/>
斯人之流歟<lb/>
後村先生大全集卷之九十終<lb/>
<pb n="KR4d0340_SBCK_090-19b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_070-1a"/>
後村先生大全集卷第七十<lb/>
　外制<lb/>
　　　文天祥除校書郎<lb/>
新進士唱第前舉首必召故事也爾以陟岵之故稽<lb/>
登瀛之擢一旦来帰如麟獲泰畤鳳集阿閣甫繙黄<lb/>
本俄映青藜在他人爲速在汝爲晚矣昔人云不可<lb/>
及者年也不磨者名也至哉天下樂者書也朕将老<lb/>
汝之才而極其用焉可<lb/>
　　　鄭大有除軍器少監<lb/>
昔先忠定予之甘盤阿衡也厥子早世有孫而賢由<lb/>
<pb n="KR4d0340_SBCK_070-1b"/>
鵷序剖虎符吏士且來迎矣爾深念王母大耋之年<lb/>
憚於修阻朕不奪孝子順孫之志處之便安擢貳戎<lb/>
監班聨寖髙爾其奉輕軒板輿就養京師以慰朕懷<lb/>
舊傅思名宰之意可<lb/>
　　　鄭大節陞直寳章閣添差沿海制置司参議官<lb/>
朕於故家雋胄皆甄録而器使之况舊學前揆之再<lb/>
傳乎爾丞外府修謹自将朕方賢鄭公之孫爾乃抗<lb/>
令伯之表去爲軍諮将以娱侍然奉藩輿来越豈若<lb/>
鄞閫之尤便安乎奎閣清資制垣上介出籌筆草檄<lb/>
入擁笏垂魚忠於長孝於親則徳進而譽起矣可<lb/>
<pb n="KR4d0340_SBCK_070-2a"/>
　　　文及翁除太學錄<lb/>
朕蒐羅賢雋士有占小善名一藝莫不聞風而至然<lb/>
科目學問節槩如爾及翁者乃獨留滯於外畿於摭<lb/>
星宿而遺羲娥者使之入太學誨諸生大夫國人皆<lb/>
有矜式矣可<lb/>
　　　錢可則除吏部員外郎<lb/>
右扶環象日之畿左銓冠應宿之列更出迭入所以<lb/>
均勞佚勸事功也爾生相閥而有謹厚之風聨戚畹<lb/>
而無貴介之累其牧桐江見謂亷平朕方求一佳吏<lb/>
部郎俾佐選事爾其人矣與其復駕朱旛而出守孰<lb/>
<pb n="KR4d0340_SBCK_070-2b"/>
若徑襆青綾而入直益勤職業以副眷知可<lb/>
　　　王華甫除兵部員外郎<lb/>
近嵗士大夫多謂郡不可為赤城畿内佳處亦趍於<lb/>
壞調守多矣譬之族庖屢更刀而屡折爾為之期年<lb/>
而治二年而大治亷如公儀休惠如子産不畏強禦<lb/>
不侮鰥寡如仲山甫崇徳而尚賢先教而後政未嘗<lb/>
急賦而上供秩使廪兵禄吏未嘗乏絶然則天下豈<lb/>
有不可為之郡哉朕甚嘉之選於所表漢制也非郡<lb/>
最不除郎祖訓也其上二千石印綬来游省户可<lb/>
　　　臧元哲除太府寺簿<lb/>
<pb n="KR4d0340_SBCK_070-3a"/>
今弊事膠轕人物衰少常有臨事乏使之歎朕所為<lb/>
兼收而並蓄也爾承先人之緒在才子之目使之縮<lb/>
手袖間老嵗月於長史司馬可惜也簿正外府駸駸<lb/>
得路益自磨礪以需器使可<lb/>
　　　陳淳伯除武學博士孫炳炎除武學諭<lb/>
朕並用文武右庠英俊彬彬輩出其射䇿廷中舉幡<lb/>
闕下者與太學諸生相頡頑模範之選必屬名流爾<lb/>
淳伯由璧水爾炳炎由金耀擢之師氏倡其名莭之<lb/>
風作其功名之氣毋徒曰角課試媒利禄而已可<lb/>
　　　趙孟儀除将作監丞<lb/>
<pb n="KR4d0340_SBCK_070-3b"/>
有列於朝率乆而後遷爾秉平反之筆于李廷未乆<lb/>
而選者以其為國近屬也以其為佳公子也大匠之<lb/>
事簡丞之班髙益厚涵養以對簡擢可<lb/>
　　　汪立信除華文閣知江州主管江西安撫司公事<lb/>
察州畿輔之内風采聳聞謀帥翼軫之墟事權罙重<lb/>
峻其貼職錫以命書爾平實而　深沉而逹機<lb/>
變昨陳臬事適值澇傷叢棘冤清于門有容駟之逃<lb/>
發棠功大禹甸無為魚之灾朕監成憲於思<graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>移中<lb/>
權於潯浦遴禮樂詩書之選屬文武威風之人輟霄<lb/>
漢之繍衣下青冥之斧鉞彤弓盧矢方伯奉而專征帕<lb/>
<pb n="KR4d0340_SBCK_070-4a"/>
首腰刀小侯見以軍禮陋六伐畫江之陳迹廣中興<lb/>
建閫之宏模擊楫誓洪流之中賜履包長淮之右彼<lb/>
騎千羣而奚用險固可憑此舟一物之不牢咎将誰<lb/>
執筭多則何戰不勝守堅則無暇可攻諒素定於胷<lb/>
中初不膠於𥿄上噫江濤恬息伏波無下瀨之勞幕府<lb/>
從容庾亮有登樓之暇對揚新渥勉勵壮圖可<lb/>
　　　牟巘除大理司直<lb/>
司直班於廷尉評之上由掌故升者為殊擢爾之才<lb/>
學漢人所謂家之珍寳國之英俊者秉平反之筆以<lb/>
廣哀矜之意非爾其誰宜為可<lb/>
<pb n="KR4d0340_SBCK_070-4b"/>
　　　余鼇除司封郎官<lb/>
人材以用而後見端坐而談治忽者平居可以諧世<lb/>
取名用則泥矣爾以淮海之俊塲屋之彦出佐大閫<lb/>
尤長䇿畫入掾二府與聞機要朝蹟深而郡最髙葢<lb/>
有實用而非事清談者當賢哲馳騖不足之際袖手<lb/>
傍觀可乎召還省户以待器使可<lb/>
　　　余鼇除淅西提刑<lb/>
右扶舊嵗澇傷之後臨遣使者非直取其風力霜稜<lb/>
必求懇惻忠厚之人使之兼舉勞来咨諏之誼其選<lb/>
不亦重乎爾居中補外類有可紀以敏識禆内修外<lb/>
<pb n="KR4d0340_SBCK_070-5a"/>
攘之政以寛條柔易動難安之民予環而来把繍而<lb/>
去良以一路蕩析者望安集阻飢者望全活青社之<lb/>
事可舉而行使爾有山嶽動揺之名豈若為朕銷田<lb/>
里愁歎之聲使事有指爾其典聼可<lb/>
　　　王起晦除知宜州<lb/>
唐置五筦宜居其一後改支郡地望猶雄爾奮起塲<lb/>
屋周旋幕府嵗月深而才識老不憚瘴茅之逺肯分<lb/>
半竹而行夫鹺　之法屢變財未易生也儂韃之冦<lb/>
兩至兵未易強也所恃者人心耳爾尚勤而拊之以<lb/>
無負朕封疆之寄可<lb/>
<pb n="KR4d0340_SBCK_070-5b"/>
　　　楊棟除端明殿士同簽書樞密院事兼太子賔客<lb/>
二三執政朕方寄以安危第一流人孰有如於魁彦<lb/>
延登瓌望播告綸言具官某古柏後凋神蓍先見其<lb/>
文獻接乎諸老故體用該其學問本之四書故源流<lb/>
正發梗概於言議風㫖推緒餘於號令辭章冠冕秩宗<lb/>
領袖儲寀朕簡求哲輔翊賛洪樞晉未可圖以有偉<lb/>
人之故魯安得削由是真儒而然試平時素修之方<lb/>
對今日可治之證以祈天永命以尊主庇民胡運百<lb/>
年而衰横行易耳王師萬全而出嘗試可乎必廣集<lb/>
益集思必深謀逺慮定鼎復還於郟鄏歸疆何上於鄆<lb/>
<pb n="KR4d0340_SBCK_070-6a"/>
讙偉績可書令名不朽噫君陳曰我后徳尚告爾之謀<lb/>
猷季從吾兒游汔煩公之調䕶益恢經濟式對眷知可<lb/>
　　　吳堅除起居郎徐復除起居舍人<lb/>
朕考累朝之記注嘉先正之忠賢㐮授臺端綱條水<lb/>
沴良貴叱對班之乆臣銓功和議之非雖異時各極<lb/>
騰上之榮然萬世猶壮直前之舉乃登雅望以繼髙<lb/>
風爾堅珪璧其身端介不容於瑰質爾復玉雪之操<lb/>
清貧無改於儒膠亦旣于于而来未嘗汲汲於進居<lb/>
然為曲臺道山之重進之侍玉階香案之傍戯言出<lb/>
於思當謹剪桐之際大事書之䇿可無執簡之人眇<lb/>
<pb n="KR4d0340_SBCK_070-6b"/>
躬有賴於論思元子亦煩於輔導噫祈招詩未逺良史<lb/>
不知之乎起居注不書天下亦記之矣祗若予訓益修爾官可<lb/>
　　　武功大夫右領衛将軍建康府駐劄御前諸軍副都<lb/>
　　　統制施謀特授右武大夫依前職任<lb/>
執訊獲醜既收鏖戰之勛序情閔勞宜授横行之賞<lb/>
具官某素諳邉事分縂戎昭力觧重圍虓怒而截淮<lb/>
浦氣劘賊壘長歌而入漢闗嘉吏士之上功覽閫臣<lb/>
之言狀噫今之赴敵孰勇於先鋒古者制兵尤親於<lb/>
右廣其加命秩以勸賢勞可<lb/>
　　　吳大圭除國子正<lb/>
<pb n="KR4d0340_SBCK_070-7a"/>
　　秩者必試邑法也不待試邑而登畿者擢才於<lb/>
法之外也爾以甲科郎滯於侍郎選恬然有安時處<lb/>
順窮經考古之樂朕為六舘諸生求師儒爾無愧於<lb/>
是選矣往欽哉可<lb/>
　　　武功大夫左屯衞将軍權發遣髙郵軍事張<lb/>
　　　世傑白鹿磯功賞轉右武大夫依舊職任<lb/>
漁舟透渡之變可謂危機鹿磯奪橋之功各霑醲賞<lb/>
具官某於是役也嘗有勞焉其度越有司之拘攣以<lb/>
激昻壮士之勇敢噫良将守要處專城既剖於左符<lb/>
男兒重横行穹秩宜加於右廣可<lb/>
<pb n="KR4d0340_SBCK_070-7b"/>
　　　武功大夫忠州刺史左屯衛将軍京湖制置<lb/>
　　　大使司計議官周鼎戍瀘及援重慶功賞轉<lb/>
　　　右武大夫陞帶右屯衛大将軍依舊任<lb/>
赴援觧圍雖元戎之方畧摧鋒陷陣亦群帥之忠勤<lb/>
具官某昨者戍瀘勇於捍塞倍道趨古渝之急挺身<lb/>
居諸将之先及旣班師詎容吝賞武爵重横行之秩<lb/>
是以出綸皇家列右廣之屯使之叠組可<lb/>
　　　朝奉大夫新除寳章閣待制提舉江州太平<lb/>
　　　興國宫林彬之特授朝散大夫依所乞守本<lb/>
　　　官職致仕<lb/>
<pb n="KR4d0340_SBCK_070-8a"/>
　對髙華方舉褒崇之典引年懇切載嘉止足之風<lb/>
加厚徽章重違雅趣具官某端方而有執粹美而無<lb/>
疵哭兀百官之班聳觀直節芬芳萬世之後賴有諫<lb/>
書毎宻告於辰猷乃不容於時宰力辭寳婺俄牧宣<lb/>
城騰叔度来暮之歌政聲籍甚尋興公遂初之賦歸<lb/>
興浩然朕念其嘗陪上雍之聨垂及釣璜之嵗乆即<lb/>
安於東里就進律於西清緇衣好賢之心初無厭斁<lb/>
赤松從游之志不可挽囘宜疏遷秩之恩曲狥垂車<lb/>
之請噫可以仕可以止允矣全人俾爾夀俾爾昌保<lb/>
兹晚福顧如耆徳寕有遐心可<lb/>
<pb n="KR4d0340_SBCK_070-8b"/>
　　　右武大夫髙州刺史左領衛大将軍吕師龍<lb/>
　　　将蘱草坪所得两官及父文徳囘授兩官轉<lb/>
　　　左武大夫<lb/>
蘱草坪之捷雋功也横行之秩上賞也具官某既有<lb/>
雋功宜受上賞况乃翁又以二秩回貤乎可<lb/>
　　　左武大夫髙州刺史左領衛　将軍吕師龍<lb/>
　　　将節次所得参官特與轉行遥郡團練使<lb/>
唐尤重戎團嘗横於郡國矣故晉州男子三十字中<lb/>
乞罷團練居其一焉厥後但為寄禄官而無事權然<lb/>
勇爵積累至此亦豈易哉具官某一門之中将才萃<lb/>
<pb n="KR4d0340_SBCK_070-9a"/>
見視蘇辛父子著名山西殆相頡頑甫陟左廣又<lb/>
遥團以戰功不以例冊也國家於爾厚矣益自奮勵<lb/>
朕有醲賞可<lb/>
　　　潘墀除秘書監兼國史兼太子侍讀<lb/>
自唐世尤重大蓬之選正觀初以證世南輩人為之<lb/>
爾貌不踰中人而奏疏剴切如證外若不勝衣而議<lb/>
論持正如世南然則佩水蒼玉典領羣儒而上石渠<lb/>
非爾其誰哉今儲徳日進賴衆官僚輔導史帙山<lb/>
賴諸學士筆削爾以耆徳雅望照映其間所謂有<lb/>
進則朝廷尊者豈獨為道山蓬莱之重而已可<lb/>
<pb n="KR4d0340_SBCK_070-9b"/>
　　　吳蒙除司農寺丞<lb/>
士有抑於暫而伸於乆者爾早以才業自見更厯中<lb/>
外向用哉止或尼之退而里居者累年有汾曲講<lb/>
之樂無周南留滯之歎屢剖左符甘需乆戍兹訪求<lb/>
遺才而得爾焉入丞農扈姑用是起家耳朕方将<lb/>
汝以事<lb/>
　　　吳蒙除刑部郎官<lb/>
朕念天下民命繫乎秋官既命蘇公吕侯之倫任長<lb/>
貳之事矣然奏當之上輕重高下必先屬之擬筆遇<lb/>
尚書郎弄印常難其人爾明恕足以洗冤澤物宻察<lb/>
<pb n="KR4d0340_SBCK_070-10a"/>
足以摘伏發姦往佐爾長盡心閲實彼舞文法長子<lb/>
孫欲施其伯州犁之手者無所容其巧矣欽哉欽哉<lb/>
毋替朕命可<lb/>
　　　劉良貴除秘書丞兼金部郎官<lb/>
自六朝以秘書丞為第一官瀛洲諸學士莫敢望非老<lb/>
於文學其誰宜為爾通倫類而明體用前由丞郎拜<lb/>
牧守擁麾而不果行時方急材起家冊府遂亞長貳<lb/>
士林之選也疊組珍部實掌出納郎舍之劇曹也人<lb/>
效一官而不足爾兼二者而有餘<lb/>
　　　劉叔子除太府寺丞<lb/>
<pb n="KR4d0340_SBCK_070-10b"/>
爾丞匠監未乆朕以其才業優而資厯深又進之外<lb/>
府焉夫丞一也然寺則高於監矣繼是又有高於外<lb/>
府者以待汝可<lb/>
　　　趙時願除太常博士<lb/>
朕於甲科郎多拔擢而尊顯之爾麟趾公子大廷對<lb/>
䇿第五一收朝蹟十有三載雖剖左符尚需逺戍昔<lb/>
號英妙今亦老蒼以奉常召所以蒐遺逸拔滯淹也<lb/>
昔之為議郎者國有大典禮或據經以對或引誼以<lb/>
争不止於綿蕝朝儀若叔孫子而已爾其勉諸可<lb/>
　　　孫桂發除太常寺簿兼太子舍人<lb/>
<pb n="KR4d0340_SBCK_070-11a"/>
朕於士之懷才抱藝者惟恐不知之既知之惟恐其<lb/>
伏於下僚而騰上之不速也爾修於家庭人無間言<lb/>
行乎州里立乎本朝士無異論所謂逹才成徳者禮<lb/>
官清於學省儲寀要於藩邸朕為官擇人非為爾擇<lb/>
官也爾其懋哉以對殊擢可<lb/>
　　　翁孟桂除國子監簿<lb/>
成均之屬各有分職博士正録掌學之數丞簿掌學<lb/>
之政均之為國子先生其選尤遴爾奮儒科開朝蹟<lb/>
出為閫屬郡丞無躁心入為王官無喜色由奏邸擢<lb/>
胄監塗轍清矣豈簿正云乎哉益養資望進擢未已可<lb/>
<pb n="KR4d0340_SBCK_070-11b"/>
　　　朱埴除太學博士萬道同除太學録<lb/>
古之所謂師者傳道授業觧惑也今惟課試而已然<lb/>
因之今之法寓古之意則存乎其人爾埴爾道同南宫<lb/>
集英之前列使誨六舘諸生為朕分任升俊造士之<lb/>
責有講義非傳道乎有命題發䇿非授業觧惑乎範<lb/>
模之下必有觀而化者可<lb/>
　　　鮑成祖除軍器監簿<lb/>
易曰除戎器戒不虞為平世言也况多事之秋乎均<lb/>
之為弓有挽六鈞者均之為矢有穿七札者不曰工善<lb/>
於其事歟爾奮儒科通世務幕畫邑最恢乎餘刃列<lb/>
<pb n="KR4d0340_SBCK_070-12a"/>
於監屬凡材革出入工徒衆寡皆得以簿正焉朕於<lb/>
是觀爾之才可<lb/>
　　　謝奕楙除寳謨閣知漳州<lb/>
清漳佳郡俗淳而事簡南渡以處内相淳熈以處大<lb/>
儒朕屢以處法從不輕卑也爾出為亷使入為望郎<lb/>
庶乎知稼穡之難興民生之不易者於保障繭絲二<lb/>
者辨之審矣進直延閣以華其行夫烈祖紫雲樓之<lb/>
言及朕訓亷戒貪之詔爾盤行几杖間不可斯湏離<lb/>
也能如是則毋負朕臨遣之意可<lb/>
　　　曾鎬除尚右郎官<lb/>
<pb n="KR4d0340_SBCK_070-12b"/>
士大夫謀利計功干進務入者多而脩身謹行安時<lb/>
處順者益絶無而僅有也爾退居而里人熏其徳厯<lb/>
官而民間飲其惠立朝而輿論稱其賢卑之麾則容<lb/>
與而未上予之環則逡廵而不至其於一世之所羡<lb/>
慕者不寖近而愈疏朕閱士多矣如爾所立非盆盎<lb/>
中古壘洗乎尚書郎雖爾舊氈朕方借爾以重列宿<lb/>
之選昔晋武餉山濤常少其言曰将由欲者不多遂<lb/>
使與者忘少朕於爾亦云可<lb/>
　　　常挺唐鑑徹章轉朝議大夫<lb/>
朕髙拱燕間博延鴻碩以古為監文皇言炳於蓍龜<lb/>
<pb n="KR4d0340_SBCK_070-13a"/>
其人若存太史論嚴於衮斧兹及澈章之際載嘉執<lb/>
卷之勞具官某色夷而氣和徳盛而仁熟以少常伯<lb/>
兼中書君今進讀邇英之編昔授説先賢而作朕率<lb/>
光堯聖訓寳之尤甚諫書卿於祖禹格言合者殆如<lb/>
符劵顧凉徳方資於三益故舊章宜陟於一階噫覽<lb/>
正觀金鏡之書唐祚所由興也陳永平印綬之賜漢<lb/>
儒不亦鄙哉尚賴交修勉殫忠告司<lb/>
　　　季鏞除将作監<lb/>
㑹稽朕之豐沛頃者融風扇沴闤闠為墟朕為之蹙<lb/>
然不怡爾謀帥於倉卒之中建梱於荒殘之後而能<lb/>
<pb n="KR4d0340_SBCK_070-13b"/>
視民疾苦如身恫<graphic n="KR1986" url="https://raw.githubusercontent.com/kanripo/KR-Gaiji/master/images/KR1986.png" mimeType="image/png"/>比及嵗餘化荆棘之區為甍棟<lb/>
措塗炭之民於筦簟然以佚道使民無疾聲急呼也<lb/>
以苦節𥙿財不重征苛斂也軍府遂還舊觀而爾綢<lb/>
繆拮据之力至矣朕美其績效察其忠勤昔漢褒龔<lb/>
遂召拜水衡今繕監盖古大臣班髙而職清卿從之<lb/>
儲也於以見朕重循吏勞還帥之意可<lb/>
　　　季鏞除陞直煥章閣依舊知紹興府兼主管<lb/>
　　　兩浙東路安撫司公事<lb/>
漢黄覇有言數易長吏送故迎新之費及姦吏縁絶<lb/>
簿書盗財物公私費耗甚多皆當出於民所易新吏<lb/>
<pb n="KR4d0340_SBCK_070-14a"/>
又未必賢盛不如其故覇為西京循吏之冠其論如<lb/>
此可謂天下之名言矣朕以爾帥越有治理故以大<lb/>
匠召昔人選表於郡國之意也然未再嵗三調守送<lb/>
故迎新得無費耗公私乎吏得無縁絶簿書為姦乎<lb/>
所易新吏又未必賢乎夫為寺監擇長官易為一路<lb/>
擇守帥難是用進律奎閣姑為越人少留庶幾吏守<lb/>
成規民拜終惠麥之兩歧禾之同頴者可食棠之蔽<lb/>
芾者可勿剪且以慰鄭人歌僑河内借恂之意可<lb/>
　　　王鎔職事修舉除直秘閣仍舊福建提刑<lb/>
朕患部使者之不行部不按吏也遂有辛酉元日之<lb/>
<pb n="KR4d0340_SBCK_070-14b"/>
詔爾自朝列臨遣乗傳入閩安居之日少而驅馳原<lb/>
隰之日多所至咨詢諏度情偽盡知審克平反幽枉<lb/>
必察凡大吏之有憑恃而饕墨者小吏之無忌憚而<lb/>
恣睢者皆馳驛以聞風力甚勁朕欲召歸顧難其代<lb/>
晋直木天以爲使於四方不辱君命者之勸可<lb/>
　　　胡太初職事修舉除直秘閣仍舊知饒州<lb/>
仕者類曰番不可爲他人闗守人競趨之惟番多憚<lb/>
徃者往輙弗績爾雅士也詞臣也爲之朞年外則剜<lb/>
肉𥙷瘡以供億王人急急之符牒内則節衣縮食以<lb/>
廪禄州家嗷嗷之兵吏勤勞甚矣然其爲政不失儒<lb/>
<pb n="KR4d0340_SBCK_070-15a"/>
者指歸有唐元結陽城之遺風進直木天以上嫓虞<lb/>
庭陟明漢朝選表之意爾其謹終如始以慰朕心可<lb/>
後村先生大全集卷之七十<hi>終</hi>
<pb n="KR4d0340_SBCK_070-15b"/>
</p>
<p>
</p>
  </div>
</body>
</text>
</TEI>
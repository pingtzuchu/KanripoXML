<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_105-1a"/>
後村先生大全集卷之一百丹五<lb/>
　題䟦<lb/>
　　方一軒諸帖<lb/>
　　　閣帖<lb/>
近人多不識閣帖某家珍藏某本或用髙價得某本<lb/>
皆非真者字畫豐穠有精采如潭絳則太瘦臨江<lb/>
則太媚又用李廷珪墨印造凡淳化間所賜御書喻<lb/>
言等帖皆用此墨不可以偽無競弟始傳汪端明李<lb/>
路所記閣帖行數恨無真帖參校予偶於故家淂第<lb/>
五卷一軸非潭非絳非臨江非鼎武岡甚異之試取<lb/>
<pb n="KR4d0340_SBCK_105-1b"/>
汪氏所記行數視之皆合又於某家㝠搜得第六第<lb/>
九第十卷行四方必以自隨二十餘年而不能合晚<lb/>
使江左忽有示此帖十卷者李瑋駙馬故物也後有<lb/>
朱印云李瑋圖籍上賜家傳子孫有徳保無窮年十<lb/>
卷之末皆有此印用三千楮得之其秋被召爲少蓬<lb/>
始呼匠裝飾大蓬尤伯晦見之曰珍物也又曰某有<lb/>
三本昔山谷嘗嘆無萬二千錢致一本時幣重物輕<lb/>
一可當十彼時巳直百餘千及今安得不愈貴重然<lb/>
真帖可辨者有數條墨色一也它本刋卷數在上板<lb/>
數在下惟此本卷數板數字皆相連屬二也它本行<lb/>
<pb n="KR4d0340_SBCK_105-2a"/>
數字比帖字小而瘦此本行數字比帖中字皆大而<lb/>
濃三也余所得江東本每板皆全紙無接黏處一部<lb/>
十卷無一板不與汪氏所記合乃知昔人裝背之際<lb/>
寕使每板行數或多或寡而不肯翦截凑合者欲存<lb/>
舊帖之真面目四也余得汪氏之訣不敢獨善逢人<lb/>
必告方君敬則楷用余説求得十卷前四卷稍渾全<lb/>
後六卷為或者翦截然墨色如新比余本無毫髪異<lb/>
不謂吾鄉有此秘寳帖末有端明蔡公親題云黄子<lb/>
正示及因習草法末有子正印子正不見它書惟端<lb/>
明䟦某僧臨脊令頌頌云黄元吉子正得之曇休子<lb/>
<pb n="KR4d0340_SBCK_105-2b"/>
正名元吉僅見此䟦曩余先得四卷尚未敢深信汪<lb/>
氏及得江東本始知汪氏之不誣及見此本益知余<lb/>
本之可貴吾鄉前一輩好古博雅如肯庭鄭氏雲庒<lb/>
方氏所收皆<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>本而相夷曰惟我與爾有是夫噫汪<lb/>
氏之譜未行雖鄭方不能辨真贗既行雖余之淺闇<lb/>
乃足以識真贗况若敬則好之篤而求之勤乎或<lb/>
咎余不當以其訣授人余曰贗帖惑人多矣余之説<lb/>
傳贗帖息而真帖出不亦書畫家之一快乎敬則其<lb/>
取汪氏所記老夫所䟦併刊之以廣胸次而聚嗜好<lb/>
也<lb/>
<pb n="KR4d0340_SBCK_105-3a"/>
　　　絳帖<lb/>
坡公重潭帖山谷自嘆閤帖不可致僅藏潭絳帖此<lb/>
時二帖未分優劣自中原幅裂北碑難得始輕潭而<lb/>
重絳矣頃見王簡卿侍郎評絳帖尤貴潘氏城塼本<lb/>
敬則此二十卷潘本也凡今本漫漶殘缺處此皆可<lb/>
讀後第二卷唱箭帖秀岳帖與錢俶詩視它本彼缺<lb/>
而此全梁武帝帖與後第十卷顔魯公帖視它本彼<lb/>
全而此缺帖家以全多缺少者為寳然則潘本絳帖<lb/>
中之尤善此本潘帖中之尤善<lb/>
　　　盧鴻草堂圖<lb/>
<pb n="KR4d0340_SBCK_105-3b"/>
此孚君舊物也今為方楷敬則珍藏第所書十志多<lb/>
誤字幾不可讀如期仙磴一章謂靈仙彷彿可期儒<lb/>
者毀所不見則黜之疑氷之言信矣此用蒙叟夏蟲<lb/>
不知氷事及荆公蟲疑氷之意今書疑為凝大可笑<lb/>
揚風子之䟦贗也周益公之䟦亦贗也鄭編修家有<lb/>
絹本亦然余既借本命工摹寫托竹溪林侯作小楷<lb/>
書十志林苦訛字不可致詰唐文集中無盧鴻又別<lb/>
無善本可參校遇訛字則闕之<lb/>
　　　亞栖書<lb/>
僧中善書者智永智果辨材懷仁懷素髙閑亞栖書<lb/>
<pb n="KR4d0340_SBCK_105-4a"/>
皆不足以望其彷彿此帖未見所謂飛鳥出林驚蛇<lb/>
入草唐末僧如貫休齋已亞栖之流詞翰若不甚高<lb/>
而自稱譽太過矣夫字以工為貴豈以其嘗供奉翰<lb/>
林賜紫為貴哉鄭谷詩云愛僧不愛紫衣僧谷猶<lb/>
不愛况人物有高于谷者耶<lb/>
　　　高宗御札<lb/>
<hi>臣</hi>以諸家記載攷之皆云邦昌誅由李綱然邦昌賜<lb/>
死綱巳去位其議實自綱發之暴罪之詔有云宿福<lb/>
寕殿使宫人侍寝綱家有宸翰云華國靖恭夫人李<lb/>
從和見只就内中取問仰李綱取於開封府枷訊烏<lb/>
<pb n="KR4d0340_SBCK_105-4b"/>
乎邦昌何所逃其死哉初紹正統首黜閏位聖君也<lb/>
甫提相筆先誅叛臣賢宰也本不必辨但赭半臂事<lb/>
人所共知宸翰世所未盡見盖誅叛之舉出於獨斷<lb/>
綱賛之爾華國李姓名從和王明清誤以李為彭繫<lb/>
年録不載其名<lb/>
　　　蔡公帖十二<lb/>
蔡帖惟觀書記真行草諸體皆備當為公遺墨之冠<lb/>
此軸若使靈寳見之必兇厨後竊去使京東學究見<lb/>
之必設計豪奪使米顛見之必要作贗本脱換敬則<lb/>
其善藏之無落諸人姦便<hi>觀書記</hi>
<pb n="KR4d0340_SBCK_105-5a"/>
世人臨書全如崔炎假作魏武桓温貌類劉司空亦<lb/>
可遮瞞俗眼弟恐爲匃奴使及劉家舊碑勘破耳蔡<lb/>
公臨轉授訣九分逼真使率更見之不能辨也嗚呼<lb/>
可謂藝之至者矣<hi>臨率更轉授訣</hi>
右蔡公十帖雖或止半幅或止數行皆有義味可研<lb/>
尋如云至杭未嘗逰覧足以見其勤扵政也云忝知<lb/>
制誥家世孤貧母氏思歸足以見其難於進也云造<lb/>
宅已畢田未有涯又足以見其貴貧而貧也至於論<lb/>
瘞鶴銘諸葛漸筆唐供奉墨問歙郡墨工姓字皆翰<lb/>
墨家所願見者于時杜丞相唐彦猷與公皆以書名<lb/>
<pb n="KR4d0340_SBCK_105-5b"/>
世杜餉公䑕鬚筆公嘆其精妙故相以十筆遺從官<lb/>
私覿之禮止此今人寄毛錐子少亦百枝安得有佳<lb/>
筆哉墨似廷珪法者竟不知其爲何人十帖中或有<lb/>
可疑者然真蹟要非贗筆所能亂又先賢言語自有<lb/>
一種意度後人強學之不近也内卜葬帖云地里家<lb/>
說無了期但無風水免鄉人言可矣通人之論也近<lb/>
世尤尊用葬書魏元履葬於平坂穴地三丈六尺梯<lb/>
而下棺蔡季通所卜也既而元履之後遂絶古人所<lb/>
以行營高燥者高則逺水燥則辟風魏公之窆無乃太<lb/>
卑濕乎莆人重黄湼槃厲伯韶兩墓師如神其所點<lb/>
<pb n="KR4d0340_SBCK_105-6a"/>
穴或在髙峯或在廣野有鳯凰展翅玉帶出匣之説<lb/>
為其學者無二師眼力塊守死法髙則入雲下則及<lb/>
泉惜無以公之説藥之論樂帖云欲知古樂必由胡<lb/>
部乃能通世儒謂刪後無詩公之於樂雖胡部亦不<lb/>
廢皆學者所當知也此帖<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>法尤妙<hi>雜帖</hi>
　　　杜祁公帖<lb/>
杜祁公字散見諸帖皆行草而楷法極罕見此帖十<lb/>
一行一百三十八字皆端楷無一畫草又以知古者<lb/>
改官追贈婚嫁生子皆禰廟告公自題其末云至和<lb/>
乙未歲季夏録此九字草聖尤妙蔡公復題十字云<lb/>
<pb n="KR4d0340_SBCK_105-6b"/>
杜祁公親書見授某謹記蔡公習於禮者觀家廷上<lb/>
夀儀可見然猶問禮於祁公得公所錄寳藏之如此<lb/>
此其所以為前輩歟<lb/>
　　　唐彦猷諸公帖<lb/>
此冊位置稍雜盖以人論則楊大年蘇子由曾子固<lb/>
范淳大陳了翁當作一編以字論則唐彦猷林夫與<lb/>
别冊子才翁子羙字當作一編劉共父樞宻帖當編<lb/>
入南渡後諸公翰墨間名俊者何人豈張循王耶此<lb/>
一幅可疑<lb/>
　　　御賜滕王發畫馬圖<lb/>
<pb n="KR4d0340_SBCK_105-7a"/>
滕王初名甫元祐初避高魯王諱以字為名而字逹<lb/>
道按公事㤗陵厯蘇杭鄆三州帥太原尤有威名此<lb/>
圖云賜滕王發者必在并門時也始裕陵常以奎畫<lb/>
處分西北事宜故前輩有夜書細札賜邉臣萬里風<lb/>
雲入長算之句若㤗陵宸翰臣庻之家盖不多見滕<lb/>
公本傳及他書俱不言嘗有此賜當以訪博識者<lb/>
　　　四諫帖<hi>後有孫尚書仲益䟦</hi>
孫公作此䟦時未秉譙周李旻之筆也過江後不<lb/>
能復為此言也<lb/>
　　　東坡玉堂詞草<lb/>
<pb n="KR4d0340_SBCK_105-7b"/>
坡公之文使不善書者書之亦可愛况公自札乎或<lb/>
疑此卷塗抺多而點畫拙似非公書夫六十老人詞<lb/>
頭夜下攬衣呼燭頃刻成章豈暇求工於字畫乎公<lb/>
固云乞郡三章字半斜廟堂傳笑眼昏花則此卷乃<lb/>
真蹟無可疑矣<lb/>
　　　蘇黄小米帖<lb/>
吾里收書畫家有数昔惟城南蔡氏萬卷楼方氏後<lb/>
有藏六李氏雲庒方氏然尤物在天地間聚散来去<lb/>
不常藏六雲庒之所收者徃城南萬卷舊物也俯仰<lb/>
未三十年眼中所見書畫凡幾易主昔藏百千軸者<lb/>
<pb n="KR4d0340_SBCK_105-8a"/>
今或無片紙而錦囊牙籖萃見於墨林方氏上塘鄭<lb/>
氏夀峯方氏則又皆藏六雲庒之散逸流落者也墨<lb/>
林夀峰皆萬卷樓之族書畫入族人手猶子孫也此<lb/>
冊惟坡公海棠詩尤真余所見凡數本夀峯紙本墨<lb/>
林絹本吾里已有二本未知世間共有幾本也小米<lb/>
書不及父恭惟思棱之評萬世公論其謂山谷字得<lb/>
蒼頡悟門良不可曉<lb/>
　　　元祐王樞宻奏藁<lb/>
熙豐羣小怨元祐諸賢刻骨其尤深切者如劉萃老<lb/>
王彦霖劉器之范淳夫梁况之五六公它日遂興粉<lb/>
<pb n="KR4d0340_SBCK_105-8b"/>
昆之獄引用九族當坐之法向非泰陵保全則此數<lb/>
家無噍類矣公雖早薨不及見猶名刋黨碑子孫禁<lb/>
錮烏呼自昔端人正士欲為朝廷區别忠邪卒之忠<lb/>
邪不可區别而身反受其禍如蕭望之張猛王章京<lb/>
房之流多矣此朱子䟦王公奏藁所以三復太息而<lb/>
不自已歟王公遭黨禍朱子罹學禁晚節畧同䟦此<lb/>
卷時紹熈改元時事比之乾淳漸變矣深味朱子之<lb/>
言可悲也夫<lb/>
　　　李承之諸帖<lb/>
李承之詩行於世字則未之見此帖端勁姿媚有石<lb/>
<pb n="KR4d0340_SBCK_105-9a"/>
曼卿籌筆驛詩意度可寳也名覺者必是萃者素不<lb/>
工書此帖乃吏禮不必存孔經文陳伯修以人重不<lb/>
以字重襲深父亦然<lb/>
　　　曾子開鄒道卿帖<lb/>
建中靖國改元曾子宣當國有可復為元祐之機廼<lb/>
方與韓相師朴争權主紹述而援蔡京然則子宣者<lb/>
真千萬世之罪人也當時雖以子開之賢不能諫止<lb/>
了翁乃欲以一右司郎官挽回其意難矣子開答朱<lb/>
給事書云衰拙於此豈能恝然但再三則凟終恐無<lb/>
補弟兄間猶以凟為慮然則士欲進言於相夫豈易<lb/>
<pb n="KR4d0340_SBCK_105-9b"/>
哉道卿方自昭州召還而有决難再用之嘆又欲乞<lb/>
一便卿奉親處豈非前知它日之必反覆未知所税<lb/>
駕歟朱公與曾鄒善其同入黨籍不亦宜乎<lb/>
　　　李忠定手抄詩<lb/>
忠定公手書自作詩得一二篇已足貴此二冊凡八<lb/>
十篇皆建炎策免後避地入閩所作雄詞勁氣有横<lb/>
絶九州揮斥六合之意卷中如許右丞三友詩所謂<lb/>
吳李孫者元中丞相也伯野樞宻也忠定也忠定和<lb/>
許詩云我生值艱虞慘淡風霾昏挽翁共出力一廓<lb/>
扶桑暾此志竟蕭條相顧聲為吞時孫扈從北狩吳<lb/>
<pb n="KR4d0340_SBCK_105-10a"/>
南遷忠定與許公皆去國凡欲奨王室不肯與虜戴<lb/>
天之人稍凋落北向之志寖衰保安之勢遂成誦忠<lb/>
定此志蕭條之句可以流涕痛哭也昔於忠定孫景<lb/>
温架閣家見南渡諸老與忠定詩文皆忠憤感慨語<lb/>
又於象先上舍家見忠定手藁数巨編及當時所畫<lb/>
宣和金人圍城圖虜陣有置我師守禦甚精詳景<lb/>
温所藏存亡未可知象先書畫稍已散落嘗宻訪圍<lb/>
城圖已不存矣此二冊亦象先舊物敬則善藏之<lb/>
　　　許右丞諸賢書<lb/>
許右丞與李忠定論易春秋各一書皆宻行細字二<lb/>
<pb n="KR4d0340_SBCK_105-10b"/>
書計三千餘字皆端重真楷無一點畫草草書言吳<lb/>
元中每得翰經觧必論刺数十條翰輙因其言時有<lb/>
刋定惟論荘子内篇與易乾坤相表裏徃反數終不<lb/>
可合又云所誨經史闕文謹當思而改之夫公位髙<lb/>
則不復學時危則不暇學三公皆已為宰輔而猶力<lb/>
於學時呉過嶺李過海許公自言虜騎渡江所向摧<lb/>
䧟翰去分寕阨劉陽伏平江轉徙山谷林薄間脱而<lb/>
死毫釐而猶不忘學今士大夫位望未及三君萬一<lb/>
已束書不觀非有胡虜盗賊家族性命之厄直謂身<lb/>
已貴不當如窮書生吃吃<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>爾貫爾許公書人人當<lb/>
<pb n="KR4d0340_SBCK_105-11a"/>
摹一通置之座右汪玉山輩行後於許邦彦豈士羙<lb/>
乎美成乎與汪玉山孫仲益帖當削去吕居仁韓子<lb/>
蒼徐師川帖當别編<lb/>
　　　鄧栟櫚字文樞宻詩帖<lb/>
栟櫚公詞翰當編在炎紹諸賢間于石湖稍後出<lb/>
不可并也圻公功名人也亦非栟櫚之倫宇文公上<lb/>
帖罕五詩造次顛沛不忘朝廷其云人生有死渾閑<lb/>
事不斬奸邪此恨深又云横磨大劔人何在裂背穿胸<lb/>
不汝忘豈非追原禍亂之始恨不食京黼貫攸之月<lb/>
乎覧其遺墨為之一涕此帖似宜與死節者同編<lb/>
<pb n="KR4d0340_SBCK_105-11b"/>
　　　江民表三賢帖<lb/>
此冊惟江謝秦三家當存餘皆惡禮當刪余舊誦江<lb/>
公諫書知其為鄒陳輩人爾後見其趙艮嶽云春光<lb/>
呉地减山色上林深比之鄧肅花石綱詩彼刻露而<lb/>
此含蓄矣此卷如髙低山接勢清淺水分灣亦警句<lb/>
盖深於五言者惜未見其全集謝字聖藻厯給舍以<lb/>
論事不合秦字辯之漕陜西以主棄地與江公俱列<lb/>
名黨籍云<lb/>
　　　朱張書<lb/>
朱張字固可寳但其間一二幅使人代作者不必存<lb/>
<pb n="KR4d0340_SBCK_105-12a"/>
也<lb/>
　　　夾漈艾軒帖<lb/>
夾漈薦邱鐸於某人云尚書之門可以遺鄭樵不可<lb/>
以遺邱鐸噫其先人從已有如是耶艾軒與夾漈書<lb/>
云兄去吾聖人千餘歲得不傳之學又云前𢾗年間<lb/>
夾漈説使心開目明其推賢服善又如是耶今人仕<lb/>
同時則噪惟恐人之先已也名軋己則忌惟恐人之<lb/>
勝己也此前輩之所以為前輩歟<lb/>
　　　小米二徐吳傳朋書<lb/>
米元暉徐明叔徐穉山吳傳朋皆南渡後善書者聚<lb/>
<pb n="KR4d0340_SBCK_105-12b"/>
為一編深合位置後二帖非其倫也<lb/>
　　　中興三相帖<lb/>
右李忠定奏藳三趙忠簡陳忠獻張魯公帖各一三<lb/>
公皆中興賢相江左所恃以立國者其遺墨當自為<lb/>
編不可雜以他帖第一板名絳者子葉乎厚之乎非<lb/>
同時又人品各異宜削去忠獻帖前一板非忠獻筆<lb/>
細視其名乃汾字非浚也汾忠簡子也後人不察以<lb/>
汾為浚亦宜削去<lb/>
　　　中興諸相帖<lb/>
此帖聚南渡以後宰相真蹟然亦有不必存者第一<lb/>
<pb n="KR4d0340_SBCK_105-13a"/>
板似非李忠定詩或是同名縱是李公之筆亦不應<lb/>
入此編也内周丞相書盖答艾軒諸子艾軒以集撰<lb/>
殁其家求䘏典公告以劉汝一諫議陳季陵侍郎皆<lb/>
帶集撰并無恩数且勉其昆仲力學又云復之之子<lb/>
一上而收巍科復之者余叔祖正字也時阜陵尤惜<lb/>
名器以艾軒之賢身後止官一子其後始有嘗除從<lb/>
官未供職死亦有已死而除從官者有自集撰追除<lb/>
侍制者皆淂以京秩奏薦盖論撰次對雖止隔一階<lb/>
而從官庶僚恩數絶異此　先朝所以靳而不予人<lb/>
與<lb/>
<pb n="KR4d0340_SBCK_105-13b"/>
　　　陳懶散帖<lb/>
此冊以字論之只有陳懶散與蔡子正一帖當留觀<lb/>
懶散筆意猶有才翁子美氣骨其後遂變為于湖石<lb/>
湖矣<lb/>
　　　小米畫<lb/>
古畫皆著色墨畫盛於本朝始惟文與可李伯時後<lb/>
陳坡寳晉父子迭為之廉宣仲王清叔亦著名然元<lb/>
暉千幅一律世有無根樹𪷟澒雲之嘲可謂善謔矣<lb/>
叔黨之才百倍元暉元暉至侍從叔黨死於小官命<lb/>
也夫<lb/>
<pb n="KR4d0340_SBCK_105-14a"/>
　　　妙善帖<lb/>
此老不求工於翰墨而英傑之氣自不容揜如此使<lb/>
其衣逢掖冠章甫力量氣魄朱晦庵陸象山輩人也<lb/>
　　　丁晉公諸帖<lb/>
丁謂之章子厚吕吉甫蔡元長元度居安五六公翰<lb/>
墨世所罕見彚而藏之亦可謂之傳矣程沙隨評章<lb/>
子厚書為本朝冠又曰後五百年議論乃定果如程<lb/>
氏所云則此帖似非真蹟末一幅恐非李資深字名<lb/>
偶同云<lb/>
　　　花光𥙷之梅<lb/>
<pb n="KR4d0340_SBCK_105-14b"/>
　之至者不兩能花光𥙷之專爲梅花寫真所以妙<lb/>
天下文湖州於竹李伯時於馬皆然今畫者無所不<lb/>
畫旣不能皆工歸於皆拙而已詩與文亦然<lb/>
　　　蔡公書朝賢送行詩序<lb/>
此字與余所藏三畧字體無毫髪異三畧乃寳元已<lb/>
夘墨也時年二十八序乃慶厯壬午筆也時年三十<lb/>
一字雖精麗未免矜持視晚守錢塘書清暑堂記時<lb/>
信有老少之異然欲學公楷法必自三畧始自此序<lb/>
始余聞古之善書者由楷以入行草非由行草而入<lb/>
楷也羲獻虞禇皆然本朝惟蔡公偹此能事米無楷<lb/>
<pb n="KR4d0340_SBCK_105-15a"/>
字蓋行草易而楷難故藏帖之家有贗米無贗蔡敬<lb/>
則什襲此序客来求觀立數丈外視之可也<lb/>
　　　再䟦<lb/>
一太常博士出倅而朝賢餞以詩者八十三篇師囬<lb/>
之賢可知也案師回名鑄亦莆人序書字而不書名<lb/>
陳某而已陳以天聖五年公以天聖八年繼擢甲科<lb/>
與陳輩行爾而卑下之如此可為後生法<lb/>
　　　又蔡公書四軸<lb/>
右孝嚴殿記凡一百六十有一字在公衆書中筆畫<lb/>
差瘦盖公暮年得意書與清暑堂記皆從心不踰矩<lb/>
<pb n="KR4d0340_SBCK_105-15b"/>
之筆也<hi>孝嚴殿記</hi>
蔡公不以詩名然草際飛螢乍有無詩家杳渺之音<lb/>
也有王右丞韋蘇州之風<hi>清暑堂㑹同年詩</hi>
蔡公尤自珍其所作散<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>此數紙或斷裂文義不全<lb/>
或飜覆紙背書之譬如珪璧雖復殘闕猶可寳也<hi>散<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>
                    </hi>
余所見蔡録凡數本暮年乃見絹本豈公自喜此作<lb/>
亦如右軍之於禊帖屢書不一書乎公吏事尤髙發<lb/>
姦摘伏如神而掌書吏輙竊公藏藁不加罪亦不窮<lb/>
治意此吏有蕭翼之癖歟其他作姦犯科者不同耶<lb/>
可發千古一笑淳佑壬子十月望日某書時年六十六<lb/>
<pb n="KR4d0340_SBCK_105-16a"/>
<hi>絹本茶錄</hi>
　　　唐明皇鶺鴒頌<lb/>
黄公不知何人其與忠惠公翰墨徃還如此所收閣<lb/>
帖十卷與此卷皆為蔡氏所藏當訪黄公始末它日<lb/>
别為作䟦<lb/>
　　　又<lb/>
始余見此頌及閣帖䟦深恨不知黄元吉為何人後<lb/>
見集古䟦録云皇祐至和間余在廣陵有勅使黄元<lb/>
吉者以明皇自書鶺鴒頌本示余乃知元吉為中貴<lb/>
人也歐蔡在當時尤為嬖宦所仄目且何為日與元<lb/>
<pb n="KR4d0340_SBCK_105-16b"/>
吉徃還也豈其人嗜好儒雅異於其類二公不絶之<lb/>
耶歐公書著名是矣蔡公并稱其字則愈可疑豈字<lb/>
子正者别一元吉耶然此頌歐公尚把玩之末論真<lb/>
本雖臨本亦可貴也<lb/>
　　　好一集録<lb/>
歐陽公集金石録千卷趙徳甫績録二千卷歐輔臣<lb/>
也趙宰相子也侍從也皆仕當天下全盛南北未分<lb/>
裂之時然各費二十年網羅收拾所獲止如此南渡<lb/>
後北碑寖難致方君敬則妙年𬒳服儒雅凡世間貴<lb/>
介公子裘馬劔射槊棋聲色之事率皆不好惟酷嗜<lb/>
<pb n="KR4d0340_SBCK_105-17a"/>
古文竒字間有一善碑一真蹟必高價訪求不得不<lb/>
止所收為吾里諸故家之冠而北碑尤多自石鼔嶧<lb/>
山詛楚至隋唐殘碣斷刻一一裝飾而笈藏之積至<lb/>
六百餘卷日増而未巳也他日君年益壯仕益顯網<lb/>
羅收拾益廣則其數必侔於歐趙二家矣余雖老庶<lb/>
㡬見之<lb/>
　　　乾道學官詩卷<lb/>
朝士𥙷外同舍郎分韻賦詩以餞别故事也艾軒先<lb/>
生繇小司成出使廣右兩學同僚餞者十有七人今<lb/>
詩皆存惟逸二篇乃陳公居仁何公澹所作此十七<lb/>
<pb n="KR4d0340_SBCK_105-17b"/>
人者四至侍從一執政餘多當世名卿盖是時學官<lb/>
極天下選可謂盛矣内賈公偉者故龍圖閣學士贈<lb/>
太師公之父今資政殿大學士秋壑公之祖非所謂<lb/>
不在其身必在其子孫者耶艾軒之後寖㣲外孫方之<lb/>
㤗字巖仲澄孫字蒙仲繼擢科第篤凱風寒泉之念<lb/>
艾軒祀賴以續書賴以傳此卷為巖仲寳藏暇日示<lb/>
余因記莆陽志謂艾軒使粤以張説除僉樞不徃賀<lb/>
而去按説除西府在七年三月使粤在九年四月記<lb/>
鄉人事猶不免誤則傳聞失實若此者多矣不賀説<lb/>
一節當在為著作郎之時忠誤宜修<lb/>
<pb n="KR4d0340_SBCK_105-18a"/>
<pb n="KR4d0340_SBCK_105-19a"/>
</p>
<p>
後村先生大全集卷之一百丹五<lb/>
</p>
<p>
</p>
  </div>
</body>
</text>
</TEI>
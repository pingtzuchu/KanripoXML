<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_169-1a"/>
後村先生大全卷一百六十九<lb/>
　行状<lb/>
　　　樞宻鄭公<lb/>
公諱　字載伯鄭氏其先自固始遷閩之長溪六世<lb/>
墳墓在焉後析長溪之半剏福安人始宫保少行藝<lb/>
推三舍宫傅以風義聞一郷至宫師學博文髙為鄉<lb/>
先生後進尊事以越百里來從逰者𥘉宫師感異夢<lb/>
而生公穎悟端凝與常兒異學不煩教督文不肯蹈<lb/>
舊家貧借里中書手抄口誦遂貫通百家紹定已丑<lb/>
上龍飛策士公奉對言人君之心主於一則天下之<lb/>
<pb n="KR4d0340_SBCK_169-1b"/>
治定於一櫂甲科第授文休郎隆興府觀察推官侍<lb/>
御史汪剛中郡人也某刹富僧死汪利其衣鉢也先<lb/>
貽書怵府寮公奮曰腕可㫁筆不可屇客從中都來<lb/>
言汪怒甚發必烈公若不聞者数日汪死豊城飢檄<lb/>
公賑荒請粟三萬斛與俱家至户到多所全活滿調<lb/>
兩浙漕司幹官蒞職踰月丁宫師憂貧無扶䕶資鄉<lb/>
人叶力助之乃克歸葬免䘮趙公與懽京尹辟觀察<lb/>
判官富民争繼立時相陰有所主数有風㫖公擬筆<lb/>
不少回互相恕其下事曹司卒莫能易除吏部架閣<lb/>
淳祐𥘉元爲省試點檢官召試舘職時經筵讀仁皇<lb/>
<pb n="KR4d0340_SBCK_169-2a"/>
訓典徹章御書大學西銘克已銘顔楽　賜宰輔學<lb/>
士院以此發䇿困及時銘弊四事公對三代而下治<lb/>
莫椊於仁宗而不見求道之迹道莫粹於今日而反<lb/>
虧為治之效盖道卽是仁也仁卽心也剛健不息<lb/>
其體也充周不窮其用也仁宗之心恭儉寡欲中正<lb/>
無私其體立矣政事歸中書賞罰不内出其用行矣<lb/>
當時大臣杜富韓范又皆為君而不為身為國而不<lb/>
為家爲功名節義而不為利禄權貴為四海困窮而<lb/>
不為所識窮乏是以至公感動和氣融液天地之閒<lb/>
無塞不流無止不行此仁宗之心所以如天也今日<lb/>
<pb n="KR4d0340_SBCK_169-2b"/>
未能立剛健之體以行充周之用而區區焉一記<lb/>
三銘之相為賜以民則貧以國則匱以内則肝膽之<lb/>
相隔以外則手足之不隨豈非危㣲之際猶未精一<lb/>
而二三大臣之所以正捄扶持者闕歟除正字時相<lb/>
使其客通殷勤公不答輪對言危下之證不可有危<lb/>
亡之憂不可無陛下與大臣非不知憂也不可為真<lb/>
憂也何謂真憂在乎此心之剛而已子曰棖也慾焉<lb/>
得剛盖有欲則不剛惟剛不屈於欲天下之壊極矣<lb/>
私意簸弄非一人禍胎醖醸非一日不獨常國者之罪<lb/>
亦聖心未能無欲而然也又乞定國本公應對詳敵<lb/>
<pb n="KR4d0340_SBCK_169-3a"/>
上傾耳以聴每奏稱善翌曰宣諭宰執鄭博學老成<lb/>
頗不詭隨相黙然執政㳺公侣徐公榮臾皆奏其人<lb/>
可偹内學訓導自是相始不楽公矣乆之除校書以<lb/>
在職一年改秩兼國郎史院編修官實録院檢討官<lb/>
上欲擢公諌官相以史學薦惎之也再對極陳至<lb/>
日雷變之異又言貂璫啓玩好異服漸假竊菲食卑<lb/>
宫雖嘗納諌掄材伐石亦切課工陛下脩身之道未<lb/>
偹也紀綱非不欲嚴精神豈能獨運朝廷之實未著<lb/>
也方劾吏而徒官當擊姦而忌器䑓諌之公論未伸<lb/>
也三邉形勢渙散㳂江守戍單弱疆埸之守禦未可<lb/>
<pb n="KR4d0340_SBCK_169-3b"/>
保也臣恐三百年金甌之業壊於今日矣是日口奏<lb/>
多不可記上意益親旣退例納副封相厲色以待遷<lb/>
著作佐郎兼右侍郎官改兼司封再請外不允遷著作<lb/>
郎上欲申諌官之命相云自小司成見闕人宜留以<lb/>
備師儒之選俄以公知温州命出復收上意相以憂<lb/>
歸麻制起復公謁告不聼宣布除右正言兼侍講力<lb/>
辭上批擢卿言職岀自朕意益殫忠藎自結主知又<lb/>
西諭自卿初對朕已識卿時上方卜相游杜二公以<lb/>
内祠經筵召公𣣔賛上决首言具瞻之位不可乆虚<lb/>
嵩之哀經方新士庻譏諌未息陛下雖召歸舊弼斥<lb/>
<pb n="KR4d0340_SBCK_169-4a"/>
去姦朋方且徘徊四顧未有所主夫陰晦者姦之藏<lb/>
間隙者邪之同謹重詳審於中而明自昭晰於外則<lb/>
相定而天下服矣上用嵩之意未已公奏乞早命<lb/>
相絶其覬覦以邉事為辭公争論移晷又言三數年<lb/>
來擅國者引用人布滿周行人材衰少為上言當世<lb/>
名勝宜召用者翌日御筆詳鄊所奏雖切事理退進<lb/>
大臣豈容輕移易公再自劾宣諭丞相趣具赴闕舊<lb/>
弼賔之經筵朕意如此卿宜體悉又使中貴人勉公<lb/>
安息上問歴言某人上曰王遂已手足不仁公傳者<lb/>
之誤上又曰方大原且留在廣既而惟此二人未召<lb/>
<pb n="KR4d0340_SBCK_169-4b"/>
餘皆收用又言公論之在天下當使之周流不當使<lb/>
之壅塞忠賢之生斯世當使之翕聚不當使之流落<lb/>
除殿中侍御史於是嵩之所用如項容孫陳一薦曽<lb/>
寵迪葉賁王瓉周文虎所親如戴埴史䏌之　垌<lb/>
之流以次論劾中外粛然公旣盡所薦十二人者間<lb/>
因進講言去相事當明　天下咸知聖意况陛下已<lb/>
疑之疑則勿用若　覆出禍可勝言上首肯云卿言<lb/>
極當但彼以憂歸何罪可加公奏他勿論經營起復<lb/>
罪莫大焉以此罪之夫復何辭上云但拒其來足矣<lb/>
嵩之從子璟卿中毒死都人言毒之者嵩之僕也公<lb/>
<pb n="KR4d0340_SBCK_169-5a"/>
奏璟卿嘗許嵩之乃殺之以㓕口推此心以徃几有<lb/>
不便於已者何所不至哉請窮治璟卿死状未幾右<lb/>
史徐元杰暴卒口鼻流血衆益譁公請昭白其事以<lb/>
紓朝野之憤詔公鞠實公反覆究適閔雨處具獄公<lb/>
言元杰毒死明甚然蹤迹詭宻不得主名乞下有司<lb/>
重賞求賊不敢以一勘不獲而遂已又言盗殺唐相<lb/>
武元衡投𥿄金吾府縣曰毋急我急我先殺汝或告王<lb/>
承宗遣卒張晏所爲旣伏辜矣後東都晋守吕元膺<lb/>
獲真盗則殺元衡者李師道也夫遣帋有迹矣有告<lb/>
之者不爲無證矣猶不免於逸盗而殺無辜况無迹<lb/>
<pb n="KR4d0340_SBCK_169-5b"/>
與證欲於旬日之内就十餘囚煆煉成獄非臣所能<lb/>
臣猶乞昭明公言也今乞求賊亦公言也議者謂臣<lb/>
黨惡臣之心迹可不待辦惟是不能汔獄實臣之罪<lb/>
章再上上曰卿所論人皆嵩之黨且每言其短妄議<lb/>
不必恤秋旱乞停營繕郤貢獻又彈嵩之罪惡不報<lb/>
除侍御左相范鍾年髙策免公言淳熈中王淮爲相<lb/>
八年僅以祠歸今鍾除職足矣又進二秩鐘不敢安<lb/>
宜聴其辭上旣相㳺公外廷謂宜並建二相公奏臣<lb/>
豈以並相爲終不可者必有相湏之才無相反之志<lb/>
而後可萬一置左之後人懐異見各行政事各用人才<lb/>
<pb n="KR4d0340_SBCK_169-6a"/>
必起紛紜游公遂獨相年餘開府節度使思正欲班<lb/>
少保嗣沂王貴謙少保嗣榮王與苪之上公言䑓令<lb/>
及紹興制尊長不越於官序開府不先於少保乞戒<lb/>
恩正母踰禮法因請令講官訓迪諸邸哨騎大人淮<lb/>
東閫師去不侵代公奏令還鎮備禦代至乃行中興<lb/>
配享不及張魏公公追論浚有社稷大功宜侑食三<lb/>
學因小忿紛紛未己公奏徃者起復姦相扣閽之書<lb/>
興起一髪之公議推明萬世之綱常此是非差惡之心<lb/>
也睹宸翰之朌則欣然有喜聞氣節之舉則慊然不<lb/>
受陳義甚髙此恭敬辭遜之心也一旦因鄙褻之争<lb/>
<pb n="KR4d0340_SBCK_169-6b"/>
忌正大之見移怒有司徧詣䑓省昔也所為如彼其<lb/>
壮今者所為如彼其卑臣甚為學校惜士始有不樂者<lb/>
又言士大夫稍有資格才望不屑為廣郡率以處妄<lb/>
庸右科前名自從軍至閣職不六七年即擁麾又有<lb/>
汎然召試者亦部符而去宜稍重廣郡選廉能非右<lb/>
科前名毋輕授閣職以清其源除左諫議大夫入謝<lb/>
上曰卿三年言責議論純正無所附麗故擢卿諌長公<lb/>
言陛下取近親錫嘉名聖慮甚逺宜加意訓導之職<lb/>
又為之精選左右庶有薫陶之益又言臣聞陛下退<lb/>
朝之暇静坐為常孔氏之言曰戒謹不睹恐懼不聞<lb/>
<pb n="KR4d0340_SBCK_169-7a"/>
又曰莫見乎隐莫顯乎微君子必慎其獨盖不睹不<lb/>
聞者此心未與物接之時於此而戒懼焉則静無不<lb/>
存矣隐微者善惡方萌之時機人所不見之頃於此<lb/>
而致其謹焉則動無不察矣静存而動察則理明欲<lb/>
盡而體立用行矣陞兼侍讀時政尚寛有求必予公<lb/>
言權相當國頗失忠厚而其下奉承又徃徃過刻改<lb/>
絃革弊孰不鼓舞然矯枉過正亦所當察祖宗成法<lb/>
粲然甚明人有所求至法而正苟無其法然後用例<lb/>
例或未善已不可行况又創例不幾太濫夫不以公<lb/>
平大正為心而專以苟且姑息為務安得人人而悦<lb/>
<pb n="KR4d0340_SBCK_169-7b"/>
之悦者寡不悦者衆則惠竭而人輕其上矣然陛下<lb/>
主張乎是而後大臣維持乎是請謁未杜於私蹊僥<lb/>
倖或出於御筆則聖心猶有偏狥何以責臣下乎𥘉<lb/>
嵩之去言者乞加竄責既而乞勒致仕度上意堅又<lb/>
乞候服闕于祠至是嵩之外除百計求復用公言中<lb/>
外之人皆謂嵩之未至之日無非再求之期此縉紳<lb/>
韋布所共憂者唐德宗猶能用袁髙趙需之言寢盧<lb/>
𣏌刺史之命嵩之肺肝莫逃聖鑒宜寢職祠仍與逺<lb/>
竄不報率同列極論詔嵩之以觀文殿大學士致仕<lb/>
公憤激與同列再疏又不報乃獨銜宻奏陛下必欲<lb/>
<pb n="KR4d0340_SBCK_169-8a"/>
行大觀文之命非特劉克荘輩非敢行辭而猶䂊遷延<lb/>
之間徒使學校之士相継舉幡兩疏入已二鼓上批<lb/>
嵩之守本官致仕已降除職指揮更不行虜哨江<lb/>
北條畫守倍甚悉因奏乞歸田里上再三云未可且<lb/>
留卿主張䑓綱他有當有異擢㳺丞相　公言陛<lb/>
下穆卜舊勲偏擢樞輔葵開督府韡建帥坦布置一<lb/>
新竦動群聴然事變難防機㑹易失臨事能懼好謀<lb/>
能成者二臣之責而随宜應變悉力維持者廟堂之<lb/>
責也上於羣臣中眷公特厚凡所摹畫多見嘉奨他<lb/>
人唇敝舌腐不能感悟者公雍容一語上必楽從言<lb/>
<pb n="KR4d0340_SBCK_169-8b"/>
龍翔土木煩優者多矣皆報聞公一奏無数十字有<lb/>
旨停作如住權契罷浮鹽皆公發之除端明殿學士<lb/>
同樞宻院事三辭不允差同提舉編修武經要畧封<lb/>
福安縣開國子公登二府無喜色未正謝聞後省有<lb/>
語亟求去其夕奏入詰朝遂行上知不可留除職與<lb/>
郡辭仍舊職與宫觀公以釋重負爲幸䖏之怡然先<lb/>
廬聚族無所容足借居烏石山下歴官禄米與弟妹<lb/>
剖食之㓜孤者必挈以行及歸客有為公憂貧者公<lb/>
曰存而魚羹飯食没而幅巾深衣如是足矣提舉臨<lb/>
安府洞霄宫賜衣帶鞍馬未謝而賜異恩也戊申明<lb/>
<pb n="KR4d0340_SBCK_169-9a"/>
堂進開國伯已酉二月庚子疾革乞執事猶自草遺<lb/>
表語弟官曰上恩未報與平生學問未做得上夫可恨<lb/>
爾薨於正寢年六十二少殮笥無新衣除資政殿學<lb/>
士遺表聞上咨嗟良久語經筵官曰朕方欲大用之<lb/>
不料其遽止此聞其家甚貧可念軏朝一日贈通奉<lb/>
大夫公三娶阮氏追封永安郡夫人范氏追封通議<lb/>
郡夫人今薛氏封和政郡夫人男一人斿承務郎某<lb/>
年某月某日葬於某縣某鄉某里公踐履醇實不為表<lb/>
襮議論平恕未嘗刻核善為章奏詞約理盡䑓諌指<lb/>
陳多雅責而無醜詆常存有餘不盡之意雖嘗為公<lb/>
<pb n="KR4d0340_SBCK_169-9b"/>
雌黄者無忿對心上前議論詞氣<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>惻人主信之學<lb/>
士大夫親焉惟前之不楽公者乃謂元杰之怨不申<lb/>
由公徳嵩之而然一啄倡之百喙和之世所謂賢者<lb/>
又從而實之夫掌故給札甲科人劵内物爾於公何<lb/>
徳公不嘗彈嵩之乎其言曰嵩之粧綴邉功以把握<lb/>
陛下之利柄布置姦佞以沮格陛下之賢才以小勤<lb/>
細謹或陛下之聰明以淺効微利蠱陛下之心術崇<lb/>
私殖貨不知紀極秉國如此固天下之所憤怒而切<lb/>
歯也昔王曽慮丁謂復用逮其死而後有喜色曽之<lb/>
存心天下之公心也豈為一身計哉衣冠之榮悴宗<lb/>
<pb n="KR4d0340_SBCK_169-10a"/>
社之安危所闗者大矣不然秦檜再相專國為利蔽<lb/>
欺日深鉗制日峻一時流落僅存之賢士大夫幾不<lb/>
免盡殱於其手豈不監哉嵩之無謂檜之才而有謂<lb/>
檜之心謂若不死檜必復來論嵩之者多矣如公此<lb/>
疏了翁誅章蔡之筆也公豈徳嵩者乎元杰之死冤<lb/>
則冤矣然倡虚論易鞠實事難使議公者與公易地<lb/>
而當審克之任未知又何以自處乎公嘗佐陳公韡<lb/>
幕府其後公先登䑓省陳公乃召及陳公論三學事<lb/>
偶與公合談者遂併攻之謂公黨陳謂陳公不忿疾<lb/>
史氏然公本非由陳公進陳公者嵩素所媢忌累召<lb/>
<pb n="KR4d0340_SBCK_169-10b"/>
不至上察之乆矣衆口雖譁上益不信公去西府御<lb/>
史陳求魯論之曰更化以來某若有力排斥嵩之白<lb/>
簡猶在謂陳某陰為嵩地旣非平論謂某共為嵩謀<lb/>
某豈能保嵩之不念舊惡乎以疑似之心為揣摩之<lb/>
説宜某之不心服也然其徧歴言路不問豺狼而問<lb/>
狐狸此群言之所以不怒也前旣云排斤嵩之矣非<lb/>
豺狼而何所論嵩黨皆給舍侍從䑓諌都司也謂之<lb/>
狐狸可乎公屡薦徐著作霖徐論事語多侵公遂拂<lb/>
衣去公奏晋之曰柰何以臣故失此賢士昔高若訥<lb/>
劾責已之舘職耿南仲仇㐲闕之諸生凡人之情自<lb/>
<pb n="KR4d0340_SBCK_169-11a"/>
克者徐於公責之如彼其苛也公於徐愛之如此其至<lb/>
也亦足以見公之賢矣公弱冠時聞嘉興有輔先<lb/>
生者爲朱門高弟負笈往見先生館之盡所以聞<lb/>
於文公者傳焉又謁陳先生于北谿多所論質僑浙<lb/>
右二十餘年與蔣公重稱善袁公甫陳公塤皆雅重<lb/>
焉故理學尤粹宻每於諌書講卷發之所講中庸一<lb/>
篇上以為理致透徹又曰卿文字平正明白議論忠<lb/>
實切至平生著述存者惟性論仁論緝熈講義奏議<lb/>
若干卷總曰北山遺稿始余乆斥嵩去起家使江<lb/>
左或曰公嘗宻薦公為人深厚未嘗自言余晩入朝<lb/>
<pb n="KR4d0340_SBCK_169-11b"/>
察公果相知者斿以家傳來乃詮次之以告太史氏<lb/>
謹状<lb/>
　　　秘閣東<graphic n="KR1104" url="https://raw.githubusercontent.com/kanripo/KR-Gaiji/master/images/KR1104.png" mimeType="image/png"/>趙公<lb/>
公諱彦侯字簡叔宗室秦悼魏王之後自汴入閩今<lb/>
爲閩人少嗜學未冠薦于胄監光宗登極𥙷將仕郎已<lb/>
而五㧞監漕文觧今上登極賜進士第歴常熟主簿<lb/>
鄂州去曹䕫州録参因留蜀十年舉貢溢格始下瞿<lb/>
塘改秩知安溪縣継陳公宓之後潔亷豈弟與陳齊<lb/>
名縣小俸簿公苦淡過甚竭力營太夫人旨甘自食<lb/>
粗糲而已傅公伯成每言於人曰為陳君亷易爲趙<lb/>
<pb n="KR4d0340_SBCK_169-12a"/>
君亷難李公訦薦章亦曰貧而亷為尤難去如至尤<lb/>
不易秩滿就部注兩浙轉運司主管文字歲餘丁文<lb/>
安憂服除提轄左藏庫坐失覺察吏盗金去國俄<lb/>
予祠時方挈家抵京貧不能歸僑居于霅起判紹興<lb/>
府鑑湖乆湮倅廳猶按舊額督租公削去苛取之例<lb/>
越人徳之暇目必領客觴詠於禹廟蘭亭之間知恵<lb/>
州陛辭乞令郡邑覈逃絶以定賦入委邑丞專過割<lb/>
以防走弄旣至視嶺海如内地待夷僚如吾民清儉<lb/>
節縮軍府充實𥘉譙楼頽圯米廩漏濕公始改作鉅<lb/>
麗堅壮遂為南州偉觀除西外宗正下車未幾改南<lb/>
<pb n="KR4d0340_SBCK_169-12b"/>
外攝郡兼舶適継饕殘化以亷平泉人大悦舶琛滿<lb/>
前更以例進笞而郤之余嘗和公詩云健吏安知元<lb/>
結事貪夫愧死伯夷風人謂之實録知饒州未上改<lb/>
湖南提刑属上親政精擇舉刺公首被選時以為榮<lb/>
廵歴吏卒視舊十省八九民間屈枉皆得自逹郴全<lb/>
道永之民咸曰自馬大同後六十餘年復見公耳就<lb/>
除轉運判官權帥事江北警報日至長沙遂為風寒<lb/>
之地公鎮以静雍容如平日宻院責造戦艘賞以鉅<lb/>
萬公嚴戢敷配亦不求科降而先期辨集朝論嘉之<lb/>
公雖綿歴外官不及與聞時論然憂國愛民遇事輒<lb/>
<pb n="KR4d0340_SBCK_169-13a"/>
發其條上便民也謂盗賊之原在守令宜加精擇謂<lb/>
未餫舊至江鄂而止縻費以銀近改撥至㐮郢又以<lb/>
湖㑹拆銀部餫者多戕身破家宜易給見鏹謂湖湘<lb/>
之地大抵卑濕春夏漲潦則田與江通至有抱砧基<lb/>
納有司者宜檢視蠲豁皆切於一路休戚其大者謂<lb/>
楮弊不宜立界限又云計畝敷楮民怨已甚根本所<lb/>
繫焉可不思急迫之政豈宜再舉謂韃勢方强宜以<lb/>
守偹為經以和為權其策慮悠然深長不止於一路<lb/>
矣乆使湖外屡援礼經引年不乆令赴行在奏事公<lb/>
曰老矣當知止足乞祠又不允給假三月暫歸故居<lb/>
<pb n="KR4d0340_SBCK_169-13b"/>
季春戊午天宇開霽命弟姪子孫行東<graphic n="KR1104" url="https://raw.githubusercontent.com/kanripo/KR-Gaiji/master/images/KR1104.png" mimeType="image/png"/>下暮休<lb/>
於寝稍倦皆謂山行歸來故爾中宵忽與家人曰吾<lb/>
逰矣言訖而絶其静定如此享年七十有一積官至<lb/>
朝議大夫朝廷未知公卒有詔除直秘閣遂不及拜<lb/>
公長身偉岸而待人接物極謙厚標致䔥散而於倫<lb/>
紀忠孝之際至篤詩律琴趣妙一世尤工草聖入仕<lb/>
餘四十年家無留貲歲脱歸來猶糴而食嘗攝潭帥<lb/>
所入僅五百千貽書其子曰盡以此得一小金徽<lb/>
矣小金徽者唐李勉古琴之號也平生不汲汲仕進<lb/>
立身有本末逆曦之變公在其間大節挺然無汚每<lb/>
<pb n="KR4d0340_SBCK_169-14a"/>
戒子第仕宦守亷勤自有見知者一念欲速心術先壊<lb/>
矣所居䔥寺洗剔屋後山名曰東岩與北山陳公孔<lb/>
碩詩文往還最宻遂得其篆扁有詩五十餘卷功力<lb/>
微妙深入詩家閫奥初殿撰公守嘉禾挺身犯難撫<lb/>
定叛卒全活杭州一城不幸罹禍紹興間雖嘗褒雪<lb/>
為文俗吏所軋西山真公徳秀論次其事以遺公曰<lb/>
世未有詘於人而不伸於天者彼媢嫉之人能厄其<lb/>
身於一時不能使天不昌於其後異日自孫及曽接<lb/>
踵科級奕奕相照於太常名籍中如公者盖所謂玉<lb/>
之美瑶而羽之五采者也公娶水福朱氏封冝人弟<lb/>
<pb n="KR4d0340_SBCK_169-14b"/>
兄十三人多以才業聞於世子男三人長璱夫宜教<lb/>
郎知泉州同安縣甲戌袁榜瑻夫宣義郎知汀州長<lb/>
汀縣丙戌王榜<graphic n="KR2715" url="https://raw.githubusercontent.com/kanripo/KR-Gaiji/master/images/KR2715.png" mimeType="image/png"/>夫将仕郎女三人長適新宜州天<lb/>
河縣簿尉蔡應孫次適新籐州判官杜功綽一未笄<lb/>
孫男四人時淦将以公遺澤𥙷官時瀣漕貢進士二<lb/>
未名孫女二人曽孫女壹人諸孤卜以四年正月丙<lb/>
寅葬公於福州懐安縣靈運里桐溪之原前葬属余<lb/>
状元之行念公平生可書詎止於此而余處多出少<lb/>
有不盡知姑述梗槪他日尚屡書之謹状<lb/>
後村先生大全集卷一百六十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_108-1a"/>
後村先生大全集卷之一百单八<lb/>
　題䟦<lb/>
　　　崔菊坡與劉制置書<lb/>
清獻與文肅書如此可見當時路帥事閫帥之禮時<lb/>
嘉定甲戌也後四年戊寅余從制帥尚書李公行邉<lb/>
清獻猶在楊李公盛陳兵衛入境清獻以素對数十<lb/>
人過揚子橋来謁李公寓維揚舘月餘清獻每白事<lb/>
必减騶從屏呵導先至幕府見余輩或問清獻公方<lb/>
岳重臣奈何執禮如小侯清獻曰某昔為郎官李公<lb/>
上某自代今體統當然况情誼乎文肅亦薦清獻者<lb/>
<pb n="KR4d0340_SBCK_108-1b"/>
前輩於知已禮敬終身不衰今人不復能然矣然此<lb/>
特禮文之見於外者耳至於持論臨事則各行其志<lb/>
有毅然不茍同者嘉定懲創丙寅丁邜輕舉中外以<lb/>
再和為幸而清獻告文肅謂聘使往来人情懈弛必<lb/>
至之憂在於旦夕宜急修守俻以待不旋踵其言皆<lb/>
騐虜先犯浮光清獻人勸李公持重俄而我出泗上<lb/>
師失利虜大入廟謨以咎李公議擢清獻代之俾續<lb/>
和議先以貽書諭上意清獻力言虜垂亡不可和李<lb/>
公不可去後李公聞而嘆曰若他人必擠而奪之矣<lb/>
明年余出幕清獻自揚召歸遂入蜀余晚使粤庻復見<lb/>
<pb n="KR4d0340_SBCK_108-2a"/>
清獻道舊至則已薨嗟夫功名之際人各着鞭雖士<lb/>
椎越石亦未能免而清獻䖏心無競若此盖世之所<lb/>
未知也昔者聞之西山先生可爲制帥者可爲宰相<lb/>
謂其度量能容受氣力能負荷而已上頃以相印起<lb/>
清獻豈此意今大使秋壑賈公䟦歟稱清獻制邉<lb/>
事如燭照数計壑公建淮閫十年忠勞百倍於清獻<lb/>
之時而懐賢服善了無毫髪矜功伐能之意西山可<lb/>
以相之語清獻未及爲之事不在斯人者乎曩余得<lb/>
清獻翰墨甚多懶惰不能收拾今箧中尚有数紙而<lb/>
文肅之孫應雷能珍藏此書因以疇昔身履目擊者<lb/>
<pb n="KR4d0340_SBCK_108-2b"/>
題之卷末應雷方為壑公辟客兵間舊事不可不知<lb/>
　　　陳正獻家　御札二軸<lb/>
阜陵命相多矣惟張忠獻公陳正獻公尤有天下之<lb/>
望方忠獻之視師於外也上對郡臣語必稱魏公及<lb/>
正獻之釋位而去者所賜奎畫一則曰陳少傳二則<lb/>
曰陳少傳豈非所謂禮大臣者歟二公當國皆不乆<lb/>
而上眷終始不替它相雖秉鈞持衡多歴年所徃往<lb/>
未去已厭去則亡之矣烏虖二公植立建明之際<lb/>
進退出處之間固有以起人主敬畏之心而然與<lb/>
　　　巽嶽降靈圖<lb/>
<pb n="KR4d0340_SBCK_108-3a"/>
　　　　鬼神其服御供帳鹵簿儀衛往往侔於王<lb/>
　余謂百神皆受職於朝皆當以品秩為䓁級古五<lb/>
嶽視三公竊意輿服宜用上公之制然自唐至本朝<lb/>
　神既加帝號則此卷則龍駕帝服者非僣也頃見<lb/>
龍眠所繪東皇太乙雲中君與此本茟意畧同决非<lb/>
俗子摹搨者<lb/>
　　　趙南塘洪平齋湯晦静遺墨<lb/>
右三山陳君天定藏南塘趙公二䟦一為陳了翁論<lb/>
刑和叔䟽藁一為韓子蒼逸詩而作五帖皆與其弟<lb/>
蹈中者䟦不待贅語帖中如論通鑑綱目疑義甚精<lb/>
<pb n="KR4d0340_SBCK_108-3b"/>
　評蹈中詩尤森嚴可畏噫析理至朱氏完粹矣而<lb/>
不肯茍同煆詩至蹈中精宻矣而不少假借西山真<lb/>
公拜内相上公自代公怫然不悦前輩自重不屈摺<lb/>
類如此公與余翰墨尤多余詩不逮蹈中逺甚公有<lb/>
雪騎追窮漠風颿颿轉廣津之褒又簡余曰兄才有<lb/>
宜於古文而専用於詩四六斵而小之可惜又曰兄<lb/>
文有法度某不能及豈非恕於友而嚴於弟歟卷末<lb/>
又有平齋洪公晦静湯公帖此二公皆余故人皆與<lb/>
南塘交遊者三君子宰木已拱余雖僅存然耆舊凋<lb/>
謝𣣔談前事無復人矣陳君他日試呈似今常平使<lb/>
<pb n="KR4d0340_SBCK_108-4a"/>
者湯公秘書必有以發其感慨<lb/>
　　　尤溪趙珤廷䇿<lb/>
尤溪趙君肖翁示余丙辰廷策一編首尾八千餘<lb/>
專以乾常二卦奉對其析義理極精其辨忠邪條治<lb/>
亂極沉着痛快其規切君相極忠憤憂愛　於庚<lb/>
寅是歲方二十七而危言老氣嵂崒如此昔人以杜<lb/>
牧居第五為屈乙科第九得無少屈君乎漢唐策士<lb/>
於廷多矣如朝錯公孫弘牛僧孺之流皆裒然<lb/>
首不旋踵取卿相然遡其言以求其心千載而<lb/>
笑未已其粹然出於正浩然有所守者江都相爾<lb/>
<pb n="KR4d0340_SBCK_108-4b"/>
平布衣爾本朝䇿士於廷亦多矣自葉祖洽非先烈<lb/>
以合時好迄宣靖一甲子間無直言入南渡百餘年<lb/>
求其可繼董劉二子者横浦張公黼梅溪王公輔窮<lb/>
逹繫一時之命賢佞有萬世之論君其益講學益進<lb/>
徳以錯弘僧孺祖洽自鑒以董劉張王四君子自勉<lb/>
使後之評君子者曰是真能踐其言者<lb/>
　　　起余詩草堂詩<lb/>
余為童子時嘗閲一編遍機鋒不起遂不復閲乆<lb/>
本因肅翁直院舉一二篇余意終未領㑹肅翁咎余<lb/>
於此詩匆匆草草遂托里中老士人訪舊本皆無之<lb/>
<pb n="KR4d0340_SBCK_108-5a"/>
　　　　郎能誦一二聨一日有携小冊来者視之<lb/>
乃此集也讀之三日機鋒不起與六十年前無少異<lb/>
詩貴苦思精鍊集中諸人可謂思之苦鍊之精矣其<lb/>
間警句及體帖親切後生可學者已擷取之矣肅翁<lb/>
尤稱駐蹕山乗月登楼腐草化為螢三数篇今觀駐<lb/>
蹕山　首都不説山在遼東亦未足形容虬髯帝武<lb/>
　　盛如云舉頭驚日近滿自覺春還又云好語從<lb/>
天下榮名落世間鬼神驚科賜草木頓開顔畧不近<lb/>
傍蹕字山字乘月登楼第三第四句云鳥啼人瘁抑<lb/>
人上月明楼似乎别造上句以偶下句而不相貫属<lb/>
<pb n="KR4d0340_SBCK_108-5b"/>
又云刁斗聲無勇家山淚欲流此二句說胡騎也然<lb/>
非下面送聫則華我無辨矣亦詩病也别一首云譙<lb/>
門長嘯外胡騎一時收殊淺弱腐草化爲螢之篇寒<lb/>
光忽獨醒按獨醒出䖏乃醉醒之醒似押未倒元質<lb/>
云起余草堂詩皆不體帖以印本考之每篇各有批<lb/>
抹不知何人之茟但去取皆當又於編首注云此集<lb/>
多脱体不着實題令擇其分曉可學者存之又云起<lb/>
余雕鎸太過險怪尤其甚則是當時已有此論非匆<lb/>
匆草草考之不精也因記少時見老儒孔𥘉平誦杏<lb/>
壇詩我来餘禮楽人去獨林巒之句往往泣下此二<lb/>
<pb n="KR4d0340_SBCK_108-6a"/>
句去杏壇甚逺莫曉感泣之由以類求之如望祀蓬<lb/>
菜云雲歸還寂寞日落更徘徊不見蓬菜墮涙碑云<lb/>
涕零逰憇北望㫁莾蒼基不見碑志士思秌云良時<lb/>
天不再前事水空流不見秋活計一張琴云蕭條終<lb/>
日趣寂寞古人心不見琴口伐可汗云沙磧三年戌<lb/>
秋風一夜寒不見題句雖住如不切何肅翁深於詩<lb/>
者當更與商確<lb/>
　　　趙倅與灦條具軫腹事宜状<lb/>
淳佑辛丑余待罪廣東漕一日經畧劉直卿侍郎約<lb/>
議事至則出宻劄相書言諜報　謀由交趾趍邕宜<lb/>
<pb n="KR4d0340_SBCK_108-6b"/>
有㫖令帥整齪軍馬<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>積聚錢糧以俟調發時杭相<lb/>
李公𥘉薨山相獨運余始識軫腹二字與直卿　各<lb/>
條所見以復命余言漕計僅文吾目前若欲隨軍餉<lb/>
鄰路非令項科降恐緩急乏興得祠牒五十道既而<lb/>
諜報　余召去所得祠牒未用也自辛丑而復幹<lb/>
腹之　若緩若急将信将疑歲歲如此至去冬所傳<lb/>
愈響或言韃已減大理窺我邕宜或言已越思播闖<lb/>
我沅靖或言襄閫以重兵禦於黄平寨我師不利聞<lb/>
者相顧失色罔知虚實且不識黄平寨為何䖏郡通<lb/>
守　曰我知之衆聳聼君因歴歴言其䖏所<lb/>
<pb n="KR4d0340_SBCK_108-7a"/>
及傍近阨塞險要履如家舍他日出一卷書示余盖<lb/>
君曩爲靖倅𬒳閫檄行辰沅靖三郡條畫幹腹故櫝<lb/>
也始者衆謂由思至沅中間犵惹溪最險由播靖至<lb/>
中間黄平寨最險宜於二䖏屯君不惮勞苦身履目<lb/>
擊圖繪以獻且言二險雖可恃然不可屯兵者五深<lb/>
入主地無糧可困陸餉既艱水運又絶一也寨屋村<lb/>
甓馬所取其二也靖入黄平八百餘里沅入犵惹五百<lb/>
餘里置孤軍於生界之外聲援不接三也二䖏號爲<lb/>
險峻僅通一人一騎然其下私小路亦多四也官軍<lb/>
與生　錯居之乆之必不相安五也靖之管内土名<lb/>
<pb n="KR4d0340_SBCK_108-7b"/>
旺溪又名地生省一路曰鬼呌衝沅之管内土名平<lb/>
溪又名便溪乃思播透入之路皆有險可守且去郡<lb/>
不逺可相應接此数䖏或已有寨而兵少宜増戍或<lb/>
傍近有寨而無助或有險而無備宜創寨君以檄按<lb/>
行淳佑丁未也嗟乎幹復之傳乆矣余出嶺十八年<lb/>
君去靖亦一紀矣使山相及後来籌帷幄建旗鼓者<lb/>
因諜言自治其内結諸蠻為強援練土丁為精卒藩<lb/>
籬厚根本固勿勞師費財可也奈何玩習茍且憂其<lb/>
急而妄動幸其緩而自寛急則匆匆抽摘虚北實南<lb/>
　戌者大半死瘴癘不返又下令支郡皆築城清野<lb/>
<pb n="KR4d0340_SBCK_108-8a"/>
　䖏騷動緩則一籌不畫自始至終墮虜狡謀至今<lb/>
以疆埸之憂上勤宵旰執事者失䇿甚矣余每謂吏<lb/>
道世務皆可以智力勉彊惟邉事非習則不知方今<lb/>
名卿才大夫甚衆求其軒豁喜功名機警善籌䇿老<lb/>
成更事變如君輩絶少精進若人於朝雲中功級虚<lb/>
實可止輦而問也西域山川險易可聚米而圖也顧<lb/>
使之滯於司馬長史以老歲月豈非進退人物者之<lb/>
貴哉君将觧組造朝乃書卷末而歸之<lb/>
　　　居厚弟詩<lb/>
右居厚弟送勳姪赴<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>試詩𥘉居厚與兄志學埸屋<lb/>
<pb n="KR4d0340_SBCK_108-8b"/>
齊名相踵擢弟志學得年僅三十一無子居厚命勲<lb/>
繼之昔我叔父小麟䑓公舍子而任弟於是勲本生<lb/>
父審淵老死布衣居厚為兄立後而命以官不屬他<lb/>
人而属審淵之子家法也天道也勲於居厚昔為再<lb/>
從子今為從子事叔父當如父必共其教令友塤弟<lb/>
當如同産必極其思意然後無負於叔父之選立余<lb/>
耄矣因勲訪别語之曰汝父汝叔俱奮孤童　束書<lb/>
徒歩走京師應試於時貲用狭於汝裹馬險於汝卒<lb/>
能中黄甲還青氊汝雖清貧汝父汝叔微時稍泰矣<lb/>
夫仕之通塞命也巧力不與焉試之得失藝也工則<lb/>
<pb n="KR4d0340_SBCK_108-9a"/>
中之焉汝勉之非惟汝二父之望亦老伯之望<lb/>
　　　黄孝邁四六<lb/>
四六必有新意必有警聫新意謂不經人道者警<lb/>
聫謂可膾炙人口而不㦸人喉舌者雪洲黄君示余<lb/>
表啓各六篇爾然新意横生自出胸襟警聫叠見去<lb/>
陳腐友朋中茟力及君者極少余讀而爱之嗟夫不<lb/>
龜手之方一也或以封或以不免於洴澼紌駢<graphic n="KR1275" url="https://raw.githubusercontent.com/kanripo/KR-Gaiji/master/images/KR1275.png" mimeType="image/png"/>之<lb/>
作一也或尚方賜潤茟金或掃閤載寳玩而君挟所<lb/>
長游四方裘馬竄羸棲棲為諸侯客豈非洴澼絖之類<lb/>
歟昔王𥘉寮汪浮溪㣲時代人表牋已為世傳誦厥<lb/>
<pb n="KR4d0340_SBCK_108-9b"/>
後終為詞臣君勉之<lb/>
　　　再題黄孝邁短長句<lb/>
十年前曾評君楽章耄矣復覩新腔一卷賦梨花云<lb/>
一春花下幽恨重重人愁晴又愁雨又愁風水仙花<lb/>
自側金巵臨風一笑酒客吹盡恨東風忙去薫桃染<lb/>
桞不念淡粧人冷又云驚鴻去後輕抛素韈杳無音<lb/>
信細㸔来祗怕蘂仙不肯譲梅花俊暮春云店舍無<lb/>
烟闗山有月梨花滿地二十年好夢不曾圓合而今<lb/>
老都休矣其清䴡叔原方囬不能加其綿宻駸駸秦<lb/>
郎和天也瘦之作矣昔和凝貴顯時稱曲子相公<lb/>
<pb n="KR4d0340_SBCK_108-10a"/>
韓偓抗莭唐李猶以香奩爲累惟本朝廬陵臨淄二<lb/>
公扵髙文大冊之外時出一二存扵集者可見也君<lb/>
他文皆工余恐其爲楽章所掩因以箴之<lb/>
　　　恭䟦　阜陵御書韋詩<lb/>
右韋蘓州五言古體十二首乾道天子親灑翰墨以<lb/>
賜古相陳正獻公者後八十有四年正獻孫増出以<lb/>
示臣奎畫既妙韋詩絶佳希世之寳也郡中讌集云<lb/>
自慙居䖏崇未覩斯民康西齋寄友云郡公方雲集<lb/>
獨余所寂寥仕有憂民之心退無競民之意觀稼云<lb/>
倉廪無宿儲徭役猶未已方慙不耕者禄食出閭里<lb/>
<pb n="KR4d0340_SBCK_108-10b"/>
盖畎畝不忘之義此乾道天子之所以嘉奨而爲之<lb/>
肆茟也<lb/>
　　　恭䟦　思陵書韓翃詩<lb/>
春城飛花之句不獨徳宗喜之我光堯亦喜之使翃<lb/>
生於炎紹亦必爲詞臣矣光堯御書便面滿天下此<lb/>
廼鄉衮陳魏公家藏可寳也<lb/>
　　　黄戸曹梅詩<lb/>
和余百梅絶句者二十餘家昔户曹和在諸人之後<lb/>
無一句一字與諸人相犯如天籟消沉斗柄斜繞枝<lb/>
忽起䕶巢鴉素娥青女新梳洗来闘寒梅半夜花如白<lb/>
<pb n="KR4d0340_SBCK_108-11a"/>
㲲禅巾白石龕跏趺無迹越山庵朝朝拱立罔明手<lb/>
昨夜㸔梅廢小参如杯間翠羽啄枯槎邂逅孤笻次<lb/>
水涯飛過小溪留𢾗語殷勤報有隔橋花如何湏更<lb/>
辨傷春謗嵗歲飄零不及春如効顰可　醜張玄妹<lb/>
競爽宜為束晢兄皆㝠搜精煅他人不可擬摹若夫<lb/>
小哉荀令香三日甚矣桓公臭萬年之句雖老夫亦<lb/>
避君三舍矣夫學莫難於進莫易於畫進者如抺電<lb/>
之駿瞬息歴三十二城畫者如逆風之舟終日遡洄<lb/>
而不離舊䖏詩亦然以君之才加以年輔以學必大<lb/>
勇猛精進而未止萬象将困君陵暴梅特詩中一物爾<lb/>
<pb n="KR4d0340_SBCK_108-11b"/>
　　　林通議遺墨<lb/>
王融林氏自著作平六傳而至通議大夫格是生龍<lb/>
學林氏始大又四傳而至寒齋龍學忠莭見於史金<lb/>
𬗋寳章寒齋三世行誼見於余所述墓誌惟通議而<lb/>
上文獻無所考詳故老言通議大父仲亷父伯材皆<lb/>
為里大儒通議五薦於郷由特料為建州理掾此詩<lb/>
為題云新酎黄親奠新塋誦身先失父母禄止及妻<lb/>
兒之句不洎之悲使人涕下通議遺墨僅此片紙余<lb/>
從寒齋二子同合借觀録而藏之𥘉龍學在母族人<lb/>
云夢祖塋華表金書云遇酉生珠玉既而龍學生於<lb/>
<pb n="KR4d0340_SBCK_108-12a"/>
己酉而寒齋亦然昔人設首丘之喻以不去鄉井<lb/>
奉墳墓為孝孔氏世葬孔林嬴博之事盖不得已而<lb/>
然後世有宦逰不能歸者老泉葬蜀長公葬汝少公<lb/>
葬頴歐公亦不克返瀧岡今林氏十一世松楸相望<lb/>
歲時子孫瀝酒掃松一目可匝同合又各為生墓距<lb/>
父祖宅兆一牛鳴間爾烏虖盛哉<lb/>
　　　紹興奬譽詔<lb/>
公之乞挂冠楼前也或謂公為全身逺害計爾嗟夫<lb/>
中書舍人以書行詔令為職時二凶執國命所謂大<lb/>
詔令今日上自稱皇太弟而興子也改建炎為明受<lb/>
<pb n="KR4d0340_SBCK_108-12b"/>
也明日褒崇二凶也遣使和虜也止勤王之師也擢王<lb/>
世修而貶張徳逺也人各有能有不能書行此䓁詔<lb/>
令非公之所能也公之去豈不壮哉彼以揮翰如飛<lb/>
書行惟謹者爲是則公之去非矣當時自朱丞相而<lb/>
下順承二凶莫敢少迕諉曰陳平誅吕荀爽圖卓亦<lb/>
然前輩論平勃事當以王陵爲正史茟於爽譏其<lb/>
懦迹平勃視陵且有愧色况爽輩有謀而未遂乎明<lb/>
受之變賴天祚宋張吕倡議於外李邴鄭㲄正色於<lb/>
朝龍李公寕去不踐其廷本強折衝不崇朝而六龍<lb/>
出照扶桑否雖有百未藏一如之何哉秀水閒居録<lb/>
<pb n="KR4d0340_SBCK_108-13a"/>
非笑勤王諸公若以為無寸勞者惟我光堯邅時艱<lb/>
厄洞見群臣情態朱公冊免吕張迭相李鄭柄用余<lb/>
讀紹興改元十月四日詔書云林適當苗劉作過首<lb/>
先致仕不出可除龍圖閣直學士以龍其莭昔伯夷<lb/>
得夫子而名益彰光堯此詔榮過華衮以致仕不出<lb/>
為莭異於或者之論公得此可以流芳於萬世矣始<lb/>
鄒道鄉南竄惟公以一大學生祖道後放廷試得胡<lb/>
澹庵帥鄉閫同邑鄭公介夫猶亡恙公屏旗纛歩<graphic n="KR1231" url="https://raw.githubusercontent.com/kanripo/KR-Gaiji/master/images/KR1231.png" mimeType="image/png"/>
至其廬假謁甚謹在掖垣請官介夫之後攷公本末<lb/>
其大者既卓然有立其小者亦竒偉如此<lb/>
<pb n="KR4d0340_SBCK_108-13b"/>
　　　周天益詩<lb/>
君生於福而僑於劔人皆㳂崖臨流以居望之如劍<lb/>
在圖畫間然多水患壬子溪漲至冐城郭君之草廬<lb/>
毁焉具家蕩盡獨槖其詩来訪余余為作詩勸縁後八<lb/>
年復至曰吾廬雖復舊觀然年益長身益窭溪山風<lb/>
月雖羙如飢何余問别後何所為君又出槖中詩数<lb/>
倍前作余語君曰使君之家空窭漂揺屡拮据而未<lb/>
定者溪誤之也使君之身世栖栖然浪走於江湖見<lb/>
遺於塲屋者詩誤之也意君厭且<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>矣将改圖矣而<lb/>
君尚戀溪不忍去耽詩不輟吟人固有嗜好與世如<lb/>
<pb n="KR4d0340_SBCK_108-14a"/>
是之相反哉昔天台林景思詩家前輩號雪巢近有<lb/>
同人劉某亦號雪巢建陽劉叔通考亭髙弟號溪翁<lb/>
君亦號溪翁余嘗戯劉君與景思争巢今君又與叔<lb/>
通争溪耶然景思叔通詩皆行世君其勉之<lb/>
　　　黄珩和梅絶句<lb/>
黄户曹祖潤既和余百絶其族父珩亦繼作凡詩以<lb/>
千首如一首為易以一茟兼衆体為難以衆句叙一<lb/>
事為易以一句貫一篇為難君所作首首不相犯句<lb/>
句皆自鍜若粹衆長倩他手而成者尤善於借彼明<lb/>
此縮多為少其警句云豐鐘散盡曉雲遮我欲伸冤<lb/>
<pb n="KR4d0340_SBCK_108-14b"/>
玉帝家青女一身都是曕年年隨下月偷光又云真<lb/>
色果無描畫法漢人枉是殺毛公又云一雙白鶴騎<lb/>
焉往十萬青蚨散即休吟透何郎早春句輸他占射<lb/>
得揚州始謂户曹為侍林之英妙不知君家又有癡<lb/>
叔也䖏冲武子未易優劣<lb/>
　　　翀甫姪四友除授制<lb/>
此題安晚倡之竹溪和之後余聫作已覺隨人脚跟<lb/>
走矣既而胡卿叔獻及倉部各出竒相誇里中士友<lb/>
如林公掞方至黄牧競求工未已然至止有許多事<lb/>
用了又用止有許多意説了又説譬如廣埸卷子雖<lb/>
<pb n="KR4d0340_SBCK_108-15a"/>
畧改頭换面大體雷同文章家之大病也有張端義<lb/>
者獨為四友貶制自謂反騷然材料少邉幅窘非善<lb/>
辭令者翀甫姪此作殿諸人之後余覽之曰世皆以<lb/>
列於楚辭者為騷殊不知荀卿之相賈馬之賦韓之<lb/>
琴操栁之招海賈哀溺乞巧諸篇皆騷也同一脉絡<lb/>
同一闗鍵而融液點化千變萬態無一字相紀至此<lb/>
而後可以言茟力若疾走不如夸父冶容不如西子<lb/>
未免於學歩焉傚顰焉警䇿䖏僅勝衆作慢善䖏反<lb/>
為衆作所勝其如勿為杜公云詩是吾家事余亦云<lb/>
四六是吾家事著作公似歐蘓小麟䑓公似楊劉然<lb/>
<pb n="KR4d0340_SBCK_108-15b"/>
皆不獲用世若余蕪拙两以詞臣而無一篇可傳翀<lb/>
也有志兹事宜博覽且精思他日院吏晼脱敕使口<lb/>
宣有掃閣受潤茟之獲而無依樣畫胡蘆之誚不獨<lb/>
為吾父祖争氣亦為汝伯刷恥四友特小除受爾更<lb/>
有大典冊在<lb/>
　　　真窖遺文<lb/>
聼蛙翁身九尺如張鎬相公而歘起無風雲之㑹年<lb/>
八十如魯申公而髙蹈無舂鉗之辱余小翁七歲以<lb/>
凡事不敢以交友也暇日出一編書示余曰先君子<lb/>
昔多論著未嘗蓄藁今所存者絶少吾子方網羅放<lb/>
<pb n="KR4d0340_SBCK_108-16a"/>
失賞好文字獨無数語以寵嘉之乎余䄂歸讀之得<lb/>
古文六古詩十二律詩百三十一雜文二十六侃侃<lb/>
乎父師之容鑿鑿乎典訓之言簡而盡訥而辨若不<lb/>
經意而窮天下之思索若不修辭而極文章家之妙<lb/>
巧大篇短章皆然盖玉州甫子甫里先生之流顧使<lb/>
之浮湛於閭巷老死於山林臯壌朝無伯休之召使<lb/>
失两生之名仄復遺文為之慨嘆余不及識君而識<lb/>
其兄特魁名鎬字仲京君名銓字叔平别號真窖聼<lb/>
蛙翁名審權字坵子奕世皆龎厚長者<lb/>
　　　方元吉詩<lb/>
<pb n="KR4d0340_SBCK_108-16b"/>
君家詩境公詩天材竒逸筆力宏放亦書卷撑膓<lb/>
柱腹英華發外而然又周逰天下南轅湘粤北輙汴<lb/>
燕縦覽祝融扶胥太行黄河故揮毫之際如有神助<lb/>
余嘗有吾言二十韻題其集若武成詩得於天資於<lb/>
書者足歴而目擊者皆不及翁直以㝠搜精斵有所<lb/>
悟觧每一篇出仲白李蕃軰皆驚異水心南塘二老<lb/>
各待以小友余甞誌其墓其父子僊去今踰三紀於<lb/>
海豐今君元吉亦接為詩莆賦多而詩少與君同嗜<lb/>
好者不三𢾗人皆推譲君君益自喜叢藁欲十陪於<lb/>
煮瀑数陪於南冠桂林諸藁君不能盡抄前数年出<lb/>
<pb n="KR4d0340_SBCK_108-17a"/>
舊作近又出新吟各一編示余余病眊不能徧覽大<lb/>
率飄逸者學詩境輕清者學武成可謂善學矣君<lb/>
才固髙然年少而仕淺書果撐拄歟游覽果周徧歟<lb/>
氣說而思敏人未一字我已数首果㝠搜歟果精斵<lb/>
歟君以爲已然耶未也昔曽茶山以詩示吕紫㣲吕<lb/>
病其無新意朱晦庵讀吕詩則曰居仁論詩要字字<lb/>
響後来詩都都啞了君試以此二說就叢藁中擇其<lb/>
無新意者啞者不似此詩境父子者去之又去之去<lb/>
之盡則有新意者字字響者似詩境父子者出之它<lb/>
日爲别一編老漢當爲君重說偈言君方氏字文甫<lb/>
<pb n="KR4d0340_SBCK_108-17b"/>
元吉名也於詩境公為叔袒於武成為從伯父武成<lb/>
自號煮瀑庵<lb/>
　　　陳公儲作山龍自䟦詩皆精妙戯題其後<lb/>
伯時馬公儲龍追列缺拏空𪷟挾電雹驅雷風裂石<lb/>
出　天通藝雖工命則窮<lb/>
　　　喻景山例畧賦集句詩卷<lb/>
往年復齋陳公有重名士多逰其門而喻山君景山<lb/>
游號重客余数於復齋坐上接其緒論間過余劇談<lb/>
於書無所不通所著有經史例畧賦每一書率以律<lb/>
賦一篇括之亡友王卿寳之嘗欲序而傳之不果尢<lb/>
<pb n="KR4d0340_SBCK_108-18a"/>
善集句所資取非一家凡古今大詩人小家数之作<lb/>
皆黙記或即事或對客感觸之頃欬唾而成如裴度<lb/>
用蔡人臨淮代汾陽一指揮間莫不受令非若郭家<lb/>
之竊向秀紹威之儲江東楊斵諸人之撏捨義山而<lb/>
已復齋嘗病例畧賦啓學者怠心實之曰誦之則記<lb/>
憶愈精牢何怠之有君素嗜陶韋荆公詩自謂平生<lb/>
無一句近傍因嘆茟力猶弓與秤分寸不能強故自<lb/>
作之詩絶少而集句特多可謂博精學精識之士矣<lb/>
後三十餘年君之子汝楫䄂君集句詩一卷示余内三<lb/>
十餘首君自緝餘汝楫所録行楷姿媚外人不辨其<lb/>
<pb n="KR4d0340_SBCK_108-18b"/>
為羲為獻也與之語才學不减乃翁憶𥘉識君風骨<lb/>
清睟鬚髯<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>黑汝楫貌與髯惟肖而皤然雪白矣然<lb/>
則余之愈衰愈左亦可憐也已<lb/>
　　　王實之與喻淮東<lb/>
<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>軒磊磊落落所謂眼空四海神逰八極之表者而<lb/>
加敬於鄉前軰卷卷訪求其遺書如此彼互鄉童子<lb/>
欲與先生並行黄吻少年而輕<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>宿士見此當皆汗<lb/>
顙泚矣<lb/>
　　　楊公莭論語講義<lb/>
當赤白嚢父馳戎馬滿郊之際盖辨士説客竒材劍<lb/>
<pb n="KR4d0340_SBCK_108-19a"/>
侠奮發功名之秋楊君方挟朱氏四書與其伯父信<lb/>
齋禮書游行之四方術迂而計左矣昔𬋩幼安客遼<lb/>
東虞仲翔在交州皆研究經學𨳩門授徒近世尹和<lb/>
靖譙天授先生亦轉仄兵間卒為大儒先賢皇皇<lb/>
汲汲於學不以時危世難而少輟也君行矣安知斯<lb/>
世無為君紫金䑓者<lb/>
　　　通上人詩卷<lb/>
余自杖史免歸屏居荒村面壁九年門無貴客惟游<lb/>
於方之外者辱臨焉然閩僧多白首未嘗行脚又未<lb/>
嘗参叩大善知識與語不過曰某刹虚某貴人與某<lb/>
<pb n="KR4d0340_SBCK_108-19b"/>
官善書可求刹可得也主人急起洗耳客不楽而去<lb/>
人因謗曰後村不喜僧一日有天台通上人入謁余<lb/>
問来意通曰無他平生有吟癖䄂所作詩两卷請余<lb/>
評之其言異於閩僧余修容加敬徐讀两卷幽閑澹<lb/>
泊如不設色之畫不糁之羮有自然色味昔兠率悦<lb/>
語張無盡公對某説禅猶某對禅説文章余病髦耋<lb/>
文章不及無盡通足跡滿江湖金山靈隐天竺天目<lb/>
肓王名山皆遍逰諸方大善知識皆飽参既説禅又<lb/>
説文章畢時勇猛精進禅不到悦詩不到惠勤道潜<lb/>
地位不止也　後村大全集卷之一百单八<lb/>
<pb n="KR4d0340_SBCK_108-20a"/>
</p>
<p>
</p>
  </div>
</body>
</text>
</TEI>
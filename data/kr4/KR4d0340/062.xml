<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_062-1a"/>
後村先生大全集卷之六十二<lb/>
　外制<lb/>
　　魏洪大宗丞<lb/>
我朝以帝室近屬司宗以庶姓爲屬親賢並用古之<lb/>
道也爾曽王父爲阜陵賢相爾考爲朕法從而冲澹<lb/>
有<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>譽謙益無躁心朕使介弟典宗祏之事命汝佐<lb/>
之歩武寢高矣由三丞而應列宿者頂背相望其少<lb/>
需之可<lb/>
　　趙與　户部員外郎<lb/>
右曹轄在京局務稍廣郎有薦舉之柄足以奔走其<lb/>
<pb n="KR4d0340_SBCK_062-1b"/>
僚非才而賢不在兹選爾明而不流於刻嚴而能濟<lb/>
以寛異時宰霅川牧星渚皆有遺愛非如世吏以擊<lb/>
斷發摘爲能而已前命汝以季丞刑郎蓋重民命兹<lb/>
列汝於地官之屬又將寛民力焉爾其懋哉可<lb/>
　　呉堅著作郎兼禮郎尚書兼太子舍人<lb/>
朕患士大夫於進務入風俗瀾倒稍進擢恬靖自守<lb/>
剛介難合者以挽回之爾立身有本末在朝無附麗<lb/>
其疇昔傳授於師友講明於翁壻者精且詳矣頃列<lb/>
宰士寕勇於一去終不肯少貶以濡柄臣之洙朕<lb/>
聞而嘉之著定專日厯筆削儀曹典尚書牋奏於儲<lb/>
<pb n="KR4d0340_SBCK_062-2a"/>
宫𥘉建從吾兒遊者尤極天下之選疊是三組以命<lb/>
汝庻以勸安義命薄榮利之人可<lb/>
　　戴良齊太常簿<lb/>
國家於稽古禮文之事無愧前代凡有力於頌臺者<lb/>
皆名流也爾老於文學有窮經析理之楽恬於榮利<lb/>
有難進易退之操奉常華選無以易汝庶幾昔人召<lb/>
魯生制禮之意可<lb/>
　　項公澤将作監丞<lb/>
朕惜百金之費大匠僃官而已未始有營繕也爾行<lb/>
能素高華實相副漢人所謂儒而通世務者丞於雉<lb/>
<pb n="KR4d0340_SBCK_062-2b"/>
監姑養資望然考工記列於六典班氏述漢樞機品<lb/>
式雖工技亦不廢爾職雖簡往其欽哉毋若晋人以<lb/>
清談廢務可<lb/>
　　林拾宗正簿<lb/>
近士學士大夫同流以媒進枉已以布福滔滔皆是<lb/>
至於獨立以决去直道以觸禍則吾未見其人焉爾<lb/>
前在學館言論風旨離合去就之際皆可暴之當世<lb/>
朕旣拔去凶邦曩之流落遷徙者以次進擢汝久而<lb/>
後至色無愠喜瑶編大典得以筆削事簡職清其益<lb/>
充養汝之浩然者以俟予用可<lb/>
<pb n="KR4d0340_SBCK_062-3a"/>
　　提轄文思院趙希㐾轉一官<lb/>
朕定計建儲溥率同慶端蓍練日鏤玉為册其事重<lb/>
矣在漢黄龍五鳳間工技咸精非吏稱其職而然歟<lb/>
爾於册寳咄嗟而辨其進一秩以旌爾勞可<lb/>
　　曹元發國子博士<lb/>
國家以數路取人惟館與學非名流雅士不得而問<lb/>
津焉爾之一門其特起者為世儒宗其繼出者亦多<lb/>
士之望爾尤老於文學恬於進取使教胄子涂轍清矣<lb/>
自漢置博士員至唐猶未甚重雖韓愈亦有冗不見治<lb/>
之歎我朝則不然繇學有擢緊官者相望爾其勉旃<lb/>
<pb n="KR4d0340_SBCK_062-3b"/>
可<lb/>
　　郎伋翁宧為講回易視舶司嵗解捌倍各轉一<lb/>
　　官<lb/>
宿師于邊數十年矣國胡以至昔元嘉末拓抜犯塞<lb/>
上自王公下至僧道莫不借貸以佐軍費朕寕貧國而<lb/>
不忍加賦於民稍收遣利之在官吏啇賈者亦不可<lb/>
已之勢也爾伋爾宦長於心計小加檢抳較之互市<lb/>
歲入數倍各進一秩以勸服勞於王事者可<lb/>
　　儲攑太學博士<lb/>
朕嵩尚教育旣擢鉅人長徳為長貳凢有列於成均<lb/>
<pb n="KR4d0340_SBCK_062-4a"/>
者亦皆極一時之選爾由舍法甲科進視美官劵<lb/>
内物耳然為人師難羣天下士而立之師為尤難子謂<lb/>
門人我學不厭教不倦夫不厭則味之益深不倦則<lb/>
叩之不竭言足乎已而後淑諸人也此爾素所講明<lb/>
者坐進此道嗣有明陟可<lb/>
　　葉彦昞叙復朝奉大夫<lb/>
朞叙法也赦叙恩也汝乾道名相諸孫嘗立朝典郡<lb/>
前遭薄責朞有半矣法宜叙又經禋霈恩宜叙還汝<lb/>
舊氊其益磨礪淬濯以俟器使可<lb/>
　　李丑父太傅寺丞<lb/>
<pb n="KR4d0340_SBCK_062-4b"/>
前日柄臣懵於士之賢否專以與我善者為善人於是<lb/>
有闒冗而尊顯凢庸而奮興者爾以舊掌故學官召<lb/>
未一再遷又落落不合而去然端靖之操粹雅之文<lb/>
當世固有公論仇怨不能易也朝廷設清望官以待<lb/>
名士姑以外府丞起家耳其陽休山立以俟之可<lb/>
　　陳堯道太府丞<lb/>
朕臨御久閲士多毎於進退去就之際觀人焉爾以<lb/>
高科譽士有列於朝當一相獨運炙手可熱獨蹇裳<lb/>
而去之論久而定凢前日留滯周南考槃澗阿者皆<lb/>
弹冠而起爾亦丞外府矣益勵志操繼有褒擢可<lb/>
<pb n="KR4d0340_SBCK_062-5a"/>
　　馬光國武學論<lb/>
朕並用文武聚其英材而樂育之蓋師氏之選尤遴<lb/>
爾蚤㳺六館通經矣嘗客二閫知兵矣往佐而長訓<lb/>
廸右庠安知諸生間無郭汾陽者出焉可<lb/>
　　洪勲依前集撰福建運副<lb/>
一麾出鎮方期膏澤之下民七聚建臺妙選福星而<lb/>
問俗部封不改事任益雄具官某高簡而端凝清通<lb/>
而亮直議論據依名節可聳動於一時文章散落毫<lb/>
芒已昭回於萬物入從出藩之甚寵過家上冢而<lb/>
未行廼輟郡符往將使指全閩所部繋命於塩饕者<lb/>
<pb n="KR4d0340_SBCK_062-5b"/>
置别歴而私其贏刻者増撮買而窮其力亭竈貧而<lb/>
民有怨氣琴堂空而邑無長官膠絃通變其誰歟弄<lb/>
印無易於卿者在慶厯際選掄首及於蔡襄及乾道<lb/>
間臨遣有如於芮燁皆清勁有風力之老非鍥薄折<lb/>
秋毫之人勉企前修益光前業可<lb/>
　　陳合著作佐郎<lb/>
士在朝猶玉韞山珠濳淵草木為之輝潤其去也則<lb/>
黯然無光爾為諸生已有盛名既擢上第學益老文<lb/>
益工德益進太史氏南宫舍人非爾其誰宜為顧使<lb/>
之卷懐而去士林惜之朕亦有久不見生之歎昔季<lb/>
<pb n="KR4d0340_SBCK_062-6a"/>
子來歸經為魯喜兩生莫致史為漢惜擢爾於承明<lb/>
著作之廷庻幾古人烝髦士進英俊之意可<lb/>
　　考功郎兼權右師雷宜中為前知建昌軍新<lb/>
　　築鳳山城特授朝散郎<lb/>
盱城後枕高阜有警㓂必下瞰爾當狂猘南吠之際先<lb/>
事豫防别築鳳山城蔽遮其傍絫趾以石甃外以<lb/>
甎方五百丈高餘二丈闊一丈五尺縻楮二十萬有<lb/>
畸米一千五百斛自以苦節之力為之不科降不煩<lb/>
擾難也為將士論功自不言勞尤難也噫今之牧守<lb/>
蓋有恃陋而不戒亦有委之而去進爾一秩以為守<lb/>
<pb n="KR4d0340_SBCK_062-6b"/>
城郭封疆者之法可<lb/>
　　何夢然右諫議大夫<lb/>
惟辟作福威既首懲於四罪有臣同心徳其遂長於<lb/>
七人乃出新綸以褒直節具官某有孟氏敬王之學<lb/>
有河汾尊主之心當去相之登庸援私人而布滿衆<lb/>
競由於捷徑獨屹立於頺波察其忠忱付以風憲入<lb/>
告猷於后出不漏上前之言見無禮於君凛乎奮仁<lb/>
者之勇但見拔凶邪之易孰云去朋黨之難厥介朝<lb/>
有紀綱邊無氛祲鳴陽之鳳雖集伺夜之狐實繁欲<lb/>
新局之堅凝冠上坡之峻緊噫虚懐楽聽朕不待辛<lb/>
<pb n="KR4d0340_SBCK_062-7a"/>
毘之引𥚑闕政必規爾益慕仲山之𥙷衮方將鉅用<lb/>
尚克欽承可<lb/>
　　孫附鳳殿中侍御史<lb/>
入閣而伏青蒲增重七人之列對伏而奉白簡進提<lb/>
三院之綱眷注益深丰稜罙峻具官某聞曽子之<lb/>
大勇養孟軻之至剛給札之所條陳然藜之所記覽<lb/>
正觀學士孰不豔榮慶厯諫官朕所拔擢老姦宿贓<lb/>
之窟穴一掃君子小人之界限甚嚴雖騶虞鸑鷟雜<lb/>
遝而來然訓狐黠鼠窺伺者衆必鉏去凶邪之黨必<lb/>
追還名勝之流乃超拜於臺端以力扶於國是噫敬<lb/>
<pb n="KR4d0340_SBCK_062-7b"/>
黯而淮南惮昔官止於拾遺有勉而唐朝尊今任雄<lb/>
於執法尚殚辰告益凛霜威可<lb/>
　　王爚權禮部尚書<lb/>
漢興一代之儀儒生畢至晉命六卿之長民譽為先<lb/>
疇咨法從之賢特振秩宗之拜具官某制行朱絲絃<lb/>
之直律身玉界尺之嚴當群賢翕集之時儀于禁路<lb/>
及諸老凋零之後存者靈光歲晚來歸風節尤勁踰<lb/>
年典選壹意首公抑揚心若於持衡發摘膽寒於刻木<lb/>
惟文昌台斗莫如大宗伯之尊以　長儲僚下行小<lb/>
冢宰之事自匪逹才而成徳曷兼數器於一身噫<lb/>
<pb n="KR4d0340_SBCK_062-8a"/>
夙夜寅清卿素卑於綿蕝日月獻納朕方聽於履聲<lb/>
益勵猷為對揚休寵<lb/>
　　趙崇<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>權户待兼檢正<lb/>
侍從論思獻紬乃雅望所宜居財貨本乏源流豈俗<lb/>
儒之能任爰登時彥以貳地官具官某琨玉秋霜之<lb/>
嚴氷壺寒露之潔古有高陽才子可以差屑或問近<lb/>
世名卿葢其稱首出則郡國視為師表入則省闥賴<lb/>
其彌綸勤勞百為壮老一節朕惟元祐遴版曺之選<lb/>
卑諸儒學之臣𥙿陵置檢正之官列之都曺之上孰<lb/>
於此多多而益辨必其才綽綽而有餘除書既盼衆<lb/>
<pb n="KR4d0340_SBCK_062-8b"/>
志咸愜噫大農之用不足爾其畫笏以筭鞭中書之<lb/>
務未清爾則提綱而振頓勉殚忠力對寵越光可<lb/>
　　楊公幾為宣司結局循兩資<lb/>
吾大臣董師荆蜀士之從者如雲然有王命非板授<lb/>
者十九人而已爾一選人而預於十九人之數以才<lb/>
選也策勲飲至宜有旌異可<lb/>
　　沿江制置大使馬光祖為安慶府移治築城任<lb/>
　　責助費特轉光禄大夫<lb/>
經始不日而成閫帥幹方之畧有功見知則説公朝<lb/>
勵世之規眷言籓屏之賢能設金湯之險肆盼寵數<lb/>
<pb n="KR4d0340_SBCK_062-9a"/>
式奬勛庸具官某挺文武之全才庸安危之重寄當<lb/>
鐵騎之倐㳺魂而至佩玉麟分方靣之憂樽爼折衝<lb/>
屹若蔽遮扵近甸樓船下瀬隠然掎角於上流迨邊<lb/>
祲之肅清贊廟謨之恢拓自舒移治有郡虚名至煩<lb/>
行府之親臨决就宜城而改築難與慮始昔嗟作合<lb/>
之莫成知無不為今有制垣之任責二紀之荆榛蔽<lb/>
野一朝之雉堞連雲滌灊皖之氛埃生蘄黄之氣勢<lb/>
俾圖來上宵旰頓寛其疊進於穹階以顯旌於殊績<lb/>
噫長江號天塹卿其䕶腹背之風寒聖人有金城朕<lb/>
方賴股肱之忠力益閎規畫以副眷懐可<lb/>
<pb n="KR4d0340_SBCK_062-9b"/>
　　謝垕敷文閣添差浙西安撫司參議<lb/>
自晋以來江左華宗惟謝氏尤盛今爾一門亦然丞<lb/>
相猶文靖也亞保則封胡竭末也爾弟兄競爽與靈<lb/>
運惠連相頡頏矧絫倅名州郎濳省户資望髙矣議<lb/>
舍事簡奎閣班清而尤便於循陔侍膝爾其欽承<lb/>
益肩忠孝可<lb/>
　　呉潔知泉州<lb/>
温陵為閩巨屏舊稱富州近歲稍趨凋敝或謂非兼<lb/>
舶不可為朕猶記臣徳秀出牧者再未嘗兼舶而郡<lb/>
何嘗不可為哉屬弄印久之未得其人子曰如有所<lb/>
<pb n="KR4d0340_SBCK_062-10a"/>
譽其有所試爾修於家為美子立於朝為吉士施<lb/>
於郡國為良吏有其譽美嘗倅是州以治辦聞又見<lb/>
諸已試矣廼輟戎監往布寛條今言郡難者有四民<lb/>
夷雜居也貴豪盤錯也財粟彈竭也珠犀點涴也朕<lb/>
謂民夷雜居惟仁可以得衆貴豪盤錯惟公可以服<lb/>
人財粟殫竭惟儉可以足用珠犀點涴惟清可以範<lb/>
俗此皆爾所習知而素講者勉之哉最聲逹于<lb/>
朕聽将下璽書召爾矣可<lb/>
　　方逢辰知嘉興府<lb/>
嘉禾郡北古扶風今樂土也仕者争欲得之不選於<lb/>
<pb n="KR4d0340_SBCK_062-10b"/>
貴介而選於書生不屬之凡品而屬之魁彦可以見<lb/>
朕志矣爾昔奉對剴切鯁亮有九成十朋之風朕念<lb/>
久不見生方將前席而問倐來忽去帳然惜之起家<lb/>
二千石雖小遲次然凝香之地去天尺五其視自漢<lb/>
廷而江都自江都而膠西者異矣予渴高論爾無遐<lb/>
心可<lb/>
　　程象祖大府丞<lb/>
本朝名家惟韓吕氏多佳子弟豈非孟子所謂有賢<lb/>
父兄而然歟爾吾大臣子方其在家庭也醇謹未嘗<lb/>
口外事及其有列于朝也靖共不妄發一語盎然和<lb/>
<pb n="KR4d0340_SBCK_062-11a"/>
粹退然謙挹可以大受逺到者擢丞外府方進進而<lb/>
未已勉之哉可<lb/>
　　内侍省押班主管莊文太子府黄頎為思止<lb/>
　　上遺表除遥郡承宣使<lb/>
朝家留後之餘除靡容躐進藩邸服勞之乆亦許序<lb/>
遷具官某勤恪在公温恭好禮覽宗英之遺奏愴然<lb/>
而悲念宫者之舊人存者甚少卑以貂璫之異數亞<lb/>
於旄節之一階祗服寵私益綏祉福可<lb/>
　　王鎔福建提刑<lb/>
近歲部使者以蓋覆黤黮不按發為寛大民怨滿腹<lb/>
<pb n="KR4d0340_SBCK_062-11b"/>
吏饕磨牙在在皆然朕臨朝太息既下元日之詔丁<lb/>
寕告戒又擢廷臣之有風力者出持外憲爾方以至<lb/>
公佐銓衡高才秉火筆朕憂七聚卿勉一行所至訪<lb/>
民利病而罷行之察吏臧否而勸懲之其尤貪刻無<lb/>
狀者以元日之詔從事使囹圄無冤滯田里銷愁嘆<lb/>
則無愧扵皇華之遣矣可<lb/>
　　魏克愚浙東提刑<lb/>
自漢人有南陽洛陽不可問之語後遂以為口實浙<lb/>
水東去天尺五朕之𥘉潛也既為之選廉平守帥又<lb/>
擢近臣知徳意志慮者出將使指所以惠越人者至<lb/>
<pb n="KR4d0340_SBCK_062-12a"/>
矣爾以名臣子為尚書郎有清通之譽其為朕往<lb/>
建臬臺昔臣光相元祐以十科取士惟監司必舉聰<lb/>
明公正者夫聪明則愁嘆之民吐氣公正則饕殘之<lb/>
吏革面以敬讞獄則可長我王國以理决訟雖帝鄉<lb/>
近親豈有不可問者乎欽哉毋忽朕命可<lb/>
　　陳淳伯史舘檢閲<lb/>
述作其難事乎昔者孔氏言夏殷之禮歎其文獻之<lb/>
不足杜預序左氏傳稱其廣記而僃言然則與其文<lb/>
獻之不足不若廣且僃者之猶有考也朕方集諸儒<lb/>
於渠觀相與勒成一代鉅典爾以才學選與聞筆削<lb/>
<pb n="KR4d0340_SBCK_062-12b"/>
之事瀛洲十八學士之一也益勤脩纂繼有褒擢可<lb/>
　　陳蒙太社令<lb/>
二令列於奉常清選也爾名父子文獻典刑於是乎<lb/>
在異於由貴介而進者矣益養資望以俟簡拔可<lb/>
　　陳鑄太府少兼右司<lb/>
昔人以仕至九卿為榮非敡厯深而資望髙者不在<lb/>
兹選爾以才名取世科以清脩傳家法外為監牧有<lb/>
遺愛内為尚書郎公府掾有<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>譽漢人所謂家之珍<lb/>
寳國之英雋者也其以外府卿少兼綜省闥之事吾<lb/>
大臣欲凝庶績爾宜惜於分隂吾大臣欲集衆思爾<lb/>
<pb n="KR4d0340_SBCK_062-13a"/>
無嫌於十反祗若予訓遹觀厥成可<lb/>
　　陸鵬升國録<lb/>
朕聞一士之佳必致之于朝爾在江鄉有雋聲佐臺<lb/>
幕有賢譽身端而行治學廣而聞多可以立諸生而<lb/>
誨之矣華途在前靖共以俟可<lb/>
　　雷宜中右司<lb/>
朕所與共圖回天下者一相也二三執政也相執致所<lb/>
與共謀議者宰士也其任至要而其選甚艱爾聲價<lb/>
定於觧褐之先氣質見於舉幡之際立朝有本末畫<lb/>
幕有籌策専城有治理效含香郎舍而四選清疊組<lb/>
<pb n="KR4d0340_SBCK_062-13b"/>
都曹而庶務理兹命爾為真右闥以將明其是否而<lb/>
陪輔其遺忘夫謝安王導之事業吾大臣以身任之<lb/>
矣至於州平㓜宰之忠益將無望於公等乎可<lb/>
　　趙必普檢詳<lb/>
方今甲兵之問日至廟堂二三大臣汲汲圖修攘之<lb/>
政於太尉椽之選尤遴爾以塲屋譽士淮海俊人閱<lb/>
事多宣力乆其郎戎部也軍中以武功拜勇爵者多<lb/>
不可算爾精明足以簡稽其贊樞廷也邊頭以警<lb/>
奏煩科瑣者立而俟報爾强明足以應接可謂通世<lb/>
務逹國體之儒矣朕惟光堯南渡鼎浚當國如臣子<lb/>
<pb n="KR4d0340_SBCK_062-14a"/>
羽臣庶皆以西府佐屬立大功名爾旣為眞益自奮<lb/>
勵可<lb/>
　　直筆尚字朱妙妙知尚書内省事安康郡夫人<lb/>
　　賜名從潔<lb/>
朕嘉彤管之潔久宣力於尚方錫脂田之封俾提綱<lb/>
於廣内非由倖進蓋以次升具位某號邦媛之賢冠<lb/>
女史之列七誡咸備若曹大家所書八法尤工得衞<lb/>
夫人之訣賜之湯沐被以筓珈予非私嬪御之恩壹<lb/>
遵典故爾旣綜掖庭之事益罄忠勤可<lb/>
　　知襄陽府京西安撫副使程大元為連年守邊<lb/>
<pb n="KR4d0340_SBCK_062-14b"/>
　　遣援特授中衞大夫<lb/>
敵三所愾旣成夾擊之功振旅而還何愛横行之扶<lb/>
爰朌書贊以奬戰功具官某懐許國之忠號冠軍之<lb/>
勇方重圍未解有裹鎗飲血之危仍倍道疾馳得被<lb/>
髪纓冠之義迨此盪平之後村之牧御之權新渥雖<lb/>
醲前勞未録噫朕妙選扞城之彦允賴折衝爾雖無<lb/>
撃柱之言豈容吝賞勲階益峻閫鉞有光可<lb/>
　　知襄陽府程大元轉三官於遙郡上轉行陞和<lb/>
　　州防禦使<lb/>
付邊閫之中權方資牧御亞廉車之一等昭示寵褒<lb/>
<pb n="KR4d0340_SBCK_062-15a"/>
具官某資本沉雄志多慷慨虜渉吾地煩衮纛之親<lb/>
行爾當是時建鼓旂而傍譟合群帥多助之力成上<lb/>
流萬全之功㐮樊之境晏然無虞荆楚之士從者甚<lb/>
衆久宣勞扵絶塞兹進爵扵公朝班序寢穹事權加<lb/>
重匈奴不侵上郡良由素著於威名丞相數言将軍<lb/>
其勉未為之能業可<lb/>
　　編修官馬廷鸞乞以沂邸講堂徹章轉奉議郎<lb/>
　　囬贈本生父灼承事郎<lb/>
傳曰非此其身在其子孫爾孝友脩於家廷行誼著<lb/>
於州里雖老死布衣然廷鸞為國脩士拜疏自言乞<lb/>
<pb n="KR4d0340_SBCK_062-15b"/>
以邸講以一階囬貤朕於廷臣榮親之請皆可其奏<lb/>
况廷鸞二父本同胞乎其以京秩告爾墓可<lb/>
　　奉議郎添差通判袁州卲忱為宣司結局特轉<lb/>
　　一官<lb/>
從丞相援蜀荆者皆有勞於國爾以學省名流與焉<lb/>
聨鑣而來題輿而去固已高矣然幕府上功則有不<lb/>
可得而揜者其申前詔俾進一階可<lb/>
　　陳淳祖李丑父祕書郎<lb/>
館閣極天下清選自前世有道家蓬萊山瀛州之擬<lb/>
然識竒字者乃貽漢儒之嘲奉帝邱之對者未免為<lb/>
<pb n="KR4d0340_SBCK_062-16a"/>
正觀學士之累豈非儲材之地以節守不以詞藝以<lb/>
器識不以辨博歟爾淳祖爾丑父皆老於文學恬於<lb/>
仕進皆嘗出為羣守相昔避弋而繼去今覽輝而俱<lb/>
下置之風日不到之處朕一日而得兩行祕書不亦<lb/>
石渠東觀之佳話歟朝夕急材爾益養望可<lb/>
　　范純父軍器監簿<lb/>
由邑㝡擢院轄由院轄擢緊官乾淳家法則然而宰<lb/>
劇邑丞大郡無留滯之歎有廉直之聲亦既寘之周<lb/>
行矣顧莞榷非清流所宜居使之簿正戎監益養資<lb/>
望將以為緊官之儲也其佩玉徐行以俟新渥可<lb/>
<pb n="KR4d0340_SBCK_062-16b"/>
　　范純父監察御史<lb/>
指侫觸邪孰可進居於六察澄源端本莫如先正於<lb/>
一臺疇兹鵷序之英超拜豸冠之峻爾中而不倚直<lb/>
或惟清抱武夷精舍之遺編漸者逺矣弹單父琴臺<lb/>
之古調去猶思之抜自郡丞列於髦士朕惟乾淳盛<lb/>
際風憲緊官固妙選於宸衷鮮不繇於邑㝡今䕫<lb/>
龍之武雖接牛李之明實繁必也寝淮南之謀使寒心<lb/>
而䘮膽譬之去河北之賊盡壊植而散郡其罄爾之<lb/>
昌言以副予之親擢噫忠臣有五義聳觀諫草之條<lb/>
陳王人求多聞更賴細旃之啓沃可<lb/>
<pb n="KR4d0340_SBCK_062-17a"/>
　　陸合著作郎兼侍左郎官<lb/>
館職儒臣之高選　著郎又館職之高選史筆属焉<lb/>
非若校讎是正矻矻於螢雪間而已爾奏賦明光第<lb/>
一盛名海内寡二國人曰賢而不為彼相所知居中<lb/>
不容於中補外復不容於外其不苟合如此朕旣取<lb/>
妬賢嫉能者投卑有北則前日難進易退者其可尚<lb/>
留滯周南哉莫清於承明之廷莫要於銓衡之任命<lb/>
爾疊組使學士大夫曰是良史也選人曰是佳吏部<lb/>
郎也豈不為本朝之重乎可<lb/>
　　御前都統制蘇劉義特轉十官得㫖將六官作<lb/>
<pb n="KR4d0340_SBCK_062-17b"/>
　　三官於右武大夫上轉行親衛大夫三官作一<lb/>
　　官轉行遙郡防禦使餘一官給據特授親衛大<lb/>
　　夫　州防禦使左衛大将軍池州駐劄御前諸<lb/>
　　軍都統制<lb/>
賞必<graphic n="KR2178" url="https://raw.githubusercontent.com/kanripo/KR-Gaiji/master/images/KR2178.png" mimeType="image/png"/>功宜首及軒昂赴敵之士時方多事焉可無<lb/>
奔走禦侮之臣廼進崇階以褒殊績具官某古山西<lb/>
之氏族今江表之英雄傳一編書與孫吳之意合學<lb/>
萬人敵笑荆聶之術疎下襄樊之精甲如建瓴援<graphic n="KR1499" url="https://raw.githubusercontent.com/kanripo/KR-Gaiji/master/images/KR1499.png" mimeType="image/png"/>
鄂之危城於累卵雖禀大臣之妙算亦資群師之恊<lb/>
心位亞亷車秩超横列執干戈以衛爾旣宣勞聽鼙<lb/>
<pb n="KR4d0340_SBCK_062-18a"/>
鼓而思朕方注意益恢宏畧庻答降知可<lb/>
　　阮思聰援蜀之功賞未酬勞鄂渚水陸戦禦獲<lb/>
　　捷非一特轉十官授　州防禦使左衞大将軍<lb/>
　　知黄州<lb/>
予奔走禦侮賴其張耀於國威賞輕重眂功將以激<lb/>
昂於士氣廼超武爵以奬戦功具官某沈鷙善謀梟<lb/>
雄徤鬪桀石賈余餘勇旃裘曕落而失驚執殳為王前<lb/>
驅白刀身輕而可蹈惟鋒而巴峽枕奠返斾而漢江<lb/>
鏡清佩専城之左符亞亷車之一等威稜逺憺有漢家<lb/>
飛將之名位望寢崇加卿子冠軍之號其祇新渥<lb/>
<pb n="KR4d0340_SBCK_062-18b"/>
益勉壯圖可<lb/>
　　印應飛權户侍淮東縂領兼知鎮江府<lb/>
地官於六典之中實司民版王人在諸矦之上盡總<lb/>
賦輿自匪通儒孰當隆委具官某長材足以應萬變<lb/>
圖機足以語九流盖嘗覽鳳徳而來不果峩豸冠而<lb/>
去間關湖嶠綿歴節旄属者漢水鋒交武昌圍合彼<lb/>
畔離官次偷生包委郡之羞此激勵軍民效死待援<lb/>
師之至始堅壁而不動終與城而俱全賞未酬勞時<lb/>
方多故以言乎民力則弓已張而莫弛以言乎軍費<lb/>
則竈無减而有增擢之簪筆持槖之聯課以畫笏<lb/>
<pb n="KR4d0340_SBCK_062-19a"/>
筭鞭之效爾之責也國其庻乎噫太倉之粟相因方<lb/>
有資於主計北府之酒可飲矧兼綰於守符益殚忠<lb/>
勤以究勛業可<lb/>
　　印應飛權户部侍郎致仕<lb/>
舍爵策勳甫班持槖負兹有疾遽請垂車曾未究於<lb/>
惟圖悵莫違於雅志具官某襟期磊落機鑒清明羽<lb/>
扇一揮首却㳺魂之暴虜雲梯百計卒全絫朗之危<lb/>
城蓋儒生之知兵雜武夫而奪氣旣清邊祲趣上禁<lb/>
涂昔且守且攻有血衣之尚在今將安將楽胡美疢<lb/>
之未瘳念素非避事之人遂勉徇辭榮之意噫領客<lb/>
<pb n="KR4d0340_SBCK_062-19b"/>
</p>
<p>
後村先生大全集卷之六十二<lb/>
</p>
<p>
</p>
  </div>
</body>
</text>
</TEI>
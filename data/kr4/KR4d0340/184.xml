<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_184-1a"/>
後村先生大全集卷之百八十四<lb/>
詩話新集<lb/>
張祐金山寺云僧歸夜船月龍出曉堂雲樹<lb/>
見鐘聲兩岸聞孤山寺云㫁橋荒蘚合空院落花深<lb/>
㿻浩然宅云孟簡雖持節㐮陽屬浩然送人嶺南云<lb/>
珠環楊氏果翠耀孔家禽别甥云偶作魏舒别聊為<lb/>
殷浩吟靈隱師云貧知交道薄老信釋門空又題惠<lb/>
山寺云泉聲到地盡月色上樓多題普賢寺云潭黒<lb/>
龍隱在巢空鶴未還又云中擘庭前棗教郎見赤心<lb/>
又云青雲舊李白憔悴為酒客贈内人云斜拔玉釵<lb/>
<pb n="KR4d0340_SBCK_184-1b"/>
燈影伴剔開紅燄救飛蛾退宫人云開元皇帝掌中<lb/>
憐流落人間二十年長說承天門上晏百官樓上拾<lb/>
金錢<hi>劉屏山不見金錢打着人之句本此</hi>歡酒行云燒得硫黄漫學仙<lb/>
未如長付酒家錢竇常不與齊推藥却在人間八十<lb/>
年邠王小管云虢國潜行韓國随宜春深院怏花技<lb/>
金輿逰幸無人見偷把邠王小管吹又云虢國夫人<lb/>
承主恩平明騎馬入宫門却嫌脂粉汚顔色淡掃蛾<lb/>
眉朝至尊張祐崔涯同時齊名同客淮南時海内承<lb/>
平楊州繁華爲天下第一兩生以風流自命所謂十<lb/>
二紅樓名姝角妓得其一盻聲價爲重祜詩有天下<lb/>
<pb n="KR4d0340_SBCK_184-2a"/>
三分明月夜二分無賴是揚州及人生只合揚州死<lb/>
禪智山岡好墓田之句其放浪如此然五言如㫁橋<lb/>
荒蘚空院落花之語林和靖有妙入神之褒同時杜<lb/>
牧之亦云誰人得似張公子千首詩輕萬户侯今祐<lb/>
詩存者僅四卷爾然則散落多矣涯詩末之見當攷<lb/>
錢起張海州云山城仙島出海日印堂開又云春泉<lb/>
洗藥暖晴日度花遲又云入雲投館僻采碧過帆遲<lb/>
又云漢幟逺成霞胡馬来如蟻又云竹壇秋月冷山<lb/>
殿夜鐘清又云海潮連月上舟火度煙來又云曲終<lb/>
人不見江上數峯青不犯詩題一字而意在言外又<lb/>
<pb n="KR4d0340_SBCK_184-2b"/>
云求仲應難見殘陽又掩闗又云秋入并州路黄榆<lb/>
落故闗孤城吹角罷數騎射雕還帳幕遥臨水牛羊<lb/>
自下山征人正垂淚烽火起雲間又七言云溪雲雜<lb/>
雨来茅屋山雀將雛過藥欄春郊云東風好作陽和<lb/>
使途草逢花報發生題焦道士云綵雲不散焼丹竈<lb/>
白鹿時藏種玉田又病鶴云獨鶴聲哀羽摧折沙頭<lb/>
一點留殘雪驚羣各畏野人機誰肯相將霞外飛不<lb/>
及川鳬長比翼随波雙泛復雙歸碧海滄江深且廣<lb/>
目盡天倪安得往雲山隔路不隔心宛頸鳴和長在<lb/>
想何時白霧卷青天接影追飛太液前<lb/>
<pb n="KR4d0340_SBCK_184-3a"/>
郎士元送李騎曹云河來當塞曲山逺與沙平寄源<lb/>
公云罷磬風枝動懸燈雪屋明謁傅太士云此方今<lb/>
不滅何國更分身贈韋司直云客耒吳地星霜乆家<lb/>
在凌陵音信疎題精舍市云月在上方諸品靜僧持<lb/>
半偈萬縁空江南尉問俗云避地衣冠盡向南錢起<lb/>
與郎士元同時齊名人稱之錢郎二人詩骨體弱而<lb/>
力量輕然警句膾炙人口者不可冺没錢起詩如病<lb/>
鶴篇亦有意味郎七言多新意余選絶句錢取五言<lb/>
十一首郎取五七言各一首余記唐人雜書載士元<lb/>
甞對客有馬令無茶分之戯北平王一日飲客士元<lb/>
<pb n="KR4d0340_SBCK_184-3b"/>
與焉坐間北平醉飽設茗供連沃數碗士元老不能<lb/>
禁即席吐利交下滿笑坐大笑今不惜出處當攷<lb/>
孟郊五言云試妾與君涙兩處滴池水看取芙蓉花<lb/>
今年為誰死長安早春云乃知田家春不入五侯宅<lb/>
又云萱草女兒花不觧壯土憂又云野客雲作心髙<lb/>
僧月為性又云楓葉亂辭木雪猿清叫山又云借車<lb/>
載家具家具少於車又云盧仝歸洛船崔嵬但載書<lb/>
又云閑似獨鶴心大於髙松年又云拾月鯨口邊又<lb/>
云天津橋下水初結洛陽陌上行人絶榆栁蕭疎楼<lb/>
閣閑月明直見嵩山雪<lb/>
<pb n="KR4d0340_SBCK_184-4a"/>
賈島五言云養雛成大鶴種子作高松又云白石通<lb/>
宵煑寒泉盡日舂又云竹籠拾山果瓦瓶擔石泉又<lb/>
云馬曾金鏃中身有寶刀瘢又云山㝷樵徑上人到<lb/>
雪房遲又云寒草烟藏虎髙松月照鵰又云石磬疎<lb/>
寒韻銅瓶結夜澌又云疎衣蕉縷細爽味茗芽新又<lb/>
云鳥歸山有迹帆過浪無痕又云鳥宿池中樹僧𫾣<lb/>
月下門又云汲井嘗泉味聼鐘問寺名又云高頂白<lb/>
雲盡前山黄葉多又云白髮無心鑷青山去意多又<lb/>
云秋風吹渭水落葉滿長安又云禹留疏鑿跡舜在<lb/>
寂寥祠又云秋月離喧見寒泉出定聞又云木深猶<lb/>
<pb n="KR4d0340_SBCK_184-4b"/>
積雪山淺未見猿又云一日不作詩心源如廢井又<lb/>
云落日恐行人又云詩隨過海船七言云古來隠者<lb/>
多卜能欲就先生問丙丁又云霜覆鶴身松子落月<lb/>
分營影石房開唐詩人以島配郊又有島寒郊痩之<lb/>
評余謂未然郊集中忽作老蒼苦硬語禪家所謂一<lb/>
句撞倒墻者退之崛強亦推讓之島有敬畏有自來<lb/>
東野先生死側近雲山得散行之句以賈配孟是師<lb/>
與弟子並行也賈五言有晚唐人不能道者<lb/>
姚合五言云水氣詩書軟嵐烟筆硯濃又云㝷山屐<lb/>
費齒書石筆無鋒又云夜猿啼户外瀑水落厨中又<lb/>
<pb n="KR4d0340_SBCK_184-5a"/>
云映竹窺園劇㝷雲採鶴情又云愛異嫌山淺㝷幽<lb/>
喜徑生又云憔悴玉居士顛狂不稱時棄嫌官似夢<lb/>
珍重酒如師無竹裁蘆看思山叠石爲靜窓留客話<lb/>
古寺覔僧棊惟應㝷阮籍心事逺相知又云研露題<lb/>
詩潔消氷煮茗香又云野客嫌知印家人笑買琴又<lb/>
云寫方多識藥失譜廢彈琴又云酒熟聼琴酌詩成<lb/>
削樹題又云古廳眠易魘老吏語多虚又云教僕認<lb/>
書簽又云晝筆半成鋒送卲州使君云驛路算程多<lb/>
是水州圖管地少於山惜别云似把剪刀裁别恨兩<lb/>
人分得一般愁寄白傅云詩中得意應千首海内嫌<lb/>
<pb n="KR4d0340_SBCK_184-5b"/>
官只一人亡友賈紫芝選姚合賈島詩爲二妙集其<lb/>
詩語往往有與姚賈相犯者余按賈大雕鎸姚差律<lb/>
熟去韋栁尚爭等級<lb/>
温飛卿五言云雞聲茅店月人跡板橋霜又云果落<lb/>
見猿過葉乾聞鹿行又云牧羊燒外鳴林果雨中拾<lb/>
又云拾萍萍無根採蓮蓮有子不作浮萍生寕爲藕<lb/>
花死俠客行云欲出鴻都門隂雲蔽城闕寳劍黯如<lb/>
水微紅濕餘血白馬夜頻驚三更㶚陵雪七言云槿<lb/>
籬方援近樵家麥隴青青一徑斜寂寞遊人寒食後夜<lb/>
來風雨送梨花又云宜男漫作後庭草不似櫻桃結<lb/>
<pb n="KR4d0340_SBCK_184-6a"/>
子紅又云悠悠楚水流如馬恨紫愁紅滿平野野土<lb/>
千年怨不平至今燒作鴛鴦瓦又曰擣麝成塵香不<lb/>
滅拗蓮作寸絲難絶又金陵云花庭忽作青蕪國謝<lb/>
公墅歌云朱雀航南遶香陌謝郎東墅連春碧鳩眠<lb/>
高栁日方融綺榭飄飄紫庭客文楸方罫方參差心<lb/>
憚未成星滿地四座無喧梧竹靜金蟬玉柄俱持頥<lb/>
對局含嚬見千里都城已得長蛇尾江南王氣繫踈<lb/>
襟未許苻堅過淮水蔡中郎墳云古墳零落野花香<lb/>
聞説中郎有後身今日爱才非昔日莫把心力作詞<lb/>
人過陳琳墓云曾於青史見遺文今日飄蓬過此墳<lb/>
<pb n="KR4d0340_SBCK_184-6b"/>
詞客有靈應識我覇才無主亦憐君石麟埋沒藏春<lb/>
草銅雀荒凉對暮雲莫怪臨風倍惆悵欲將書劍學<lb/>
從軍秘書省有賀監草題詩作云越溪漁客賀知章<lb/>
任逹憐才愛酒狂鸂鶒葦花隨釣艇蛤蜊菰莱夢横<lb/>
塘出籠鸞鶴歸遼海落筆龍蛇滿壊墻李白死来無<lb/>
醉客可憐神采弔殘陽<lb/>
李義山西掖玩月五言云露索秦宫井風弦漢殿筝<lb/>
歸墅云渠濁村㫪急旗高社酒香蝉云五更疎欲㫁<lb/>
一樹碧無情煩君最相警我亦舉家清笑著明寄飛<lb/>
卿云何因携庾信同去哭徐陵陳宫云茂苑城如<lb/>
<pb n="KR4d0340_SBCK_184-7a"/>
畫閶門瓦欲流還依水光殿更起月華樓侵夜鸞開<lb/>
鏡迎冬雉獻裘從臣皆半醉天子正無愁愁宫云歌<lb/>
成猶未唱秦火入夷陵公子云歸應衝鼓半去不待<lb/>
笙調子初金溪作云戰蒲知雁唼皺月覺魚来越燕<lb/>
云去應逢阿母來莫害皇孫無題云錦長書鄭重眉<lb/>
細限分明月云姮娥無粉黛只是逞嬋娟夀安主出<lb/>
降云事等和强虜恩殊睦本枝四郊多壘在此禮恐<lb/>
無時公主嫁田承嗣之子承嗣握兵而驕詩意歎唐<lb/>
朝之姑息與嫁冐頓烏孫無異末句言諸節鎮皆有<lb/>
子皆欲尚主何以主之昭肅挽詩云海迷求藥使雪<lb/>
<pb n="KR4d0340_SBCK_184-7b"/>
隔獻桃人哭劉蕡云空聞遷賈誼不待相孫弘裴明<lb/>
府居云諴黒書新去張琴號古松陳後宮云渚蓮参<lb/>
法駕沙鳥犯鈎陳鄭大有隱居云石梁髙㵼月樵路<lb/>
細侵雲題李謩壁舊思玄賦新編雜擬詩揺彭陽公<lb/>
誌云敢伐不加點猶當無愧詞詠懐寄舊僚云僕馭<lb/>
嫌夫懦童孩笑叔癡少男方嗜栗㓜女漫憂葵聖女祠<lb/>
七言云一春梦雨常飄瓦盡日靈風不滿旗潭州云<lb/>
陶公戰艦　賈傅　承平塵淮西碑云點竄尭典舜典<lb/>
字塗改清廟生民詩公之斯文若元氣先時已入人<lb/>
肝脾寄令狐學士云賡歌太液翻黄鵠從獵陳倉獲<lb/>
<pb n="KR4d0340_SBCK_184-8a"/>
碧雞杜工部蜀中離席云雪嶺未歸雲外使松州猶<lb/>
駐殿前軍楚宫云已聞珮響知腰細更辦絃聲竟指<lb/>
纎無題云扇裁月魄羞難掩車走雷聲語未通井絡<lb/>
云堪嘆故居成杜宇可能先主是真龍北齊云小蓮<lb/>
玉體横陳夜已報周師入晋陽寄令狐郎中云休問<lb/>
梁園舊賔客茂陵秋雨病相如李家園云惟有夢中<lb/>
相近分卧來無睡欲如何嫦娥云嫦娥應悔偷靈藥<lb/>
碧海青天夜夜心隋宫云紫泉宫殿鎻煙霞欲作蕪<lb/>
城作帝家玉璽不縁歸日角錦帆應是到天涯于今<lb/>
腐草無螢火終古垂楊有暮鴉地下若逢陳後主豈<lb/>
<pb n="KR4d0340_SBCK_184-8b"/>
宜重問後庭花籌筆驛云魚鳥猶疑畏簡書風雲長<lb/>
為䕶儲胥徒令上將揮神筆終見䧏王走傳車管樂<lb/>
有才真不愧闗張無命欲何如七夕云由來碧落銀<lb/>
河畔可要金風玉露時馬嵬云此日六軍同駐馬當<lb/>
時七夕笑牽牛如河四紀為天子不及盧家有莫愁<lb/>
九日云曽共山公把酒時霜天曰菊繞堦墀十年泉<lb/>
下無消息九日樽前有所思不學漢臣栽苜蓿空教<lb/>
楚客詠江蘺郎君官貴施行馬東閣無因得再窺錦<lb/>
瑟云荘生曉夢迷蝴蝶望帝春心托杜鵑滄海月明<lb/>
珠有淚藍田日暖玉生煙相傳瑟有道怨清和四音<lb/>
<pb n="KR4d0340_SBCK_184-9a"/>
於此二聨見之或曰乃令狐楚家青衣名也河中云<lb/>
九廟無塵八馬廻奉天承壘長春苔咸陽原上英雄<lb/>
骨半向君家養馬來無題云春風自共何人笑柱破<lb/>
陽城十萬家絶句云臨卭不見馬相如更欲南行問<lb/>
酒爐行到巴西覔譙秀巴西惟有是寒蕪宫妓云珠<lb/>
箔輕明拂玉墀披香新殿闘腰支不須看盡魚龍戯<lb/>
終遣君王怒偃師夕陽樓云花明栁暗繞天愁上盡<lb/>
重城更上樓欲問孤鴻向何䖏不知身世自悠悠吳<lb/>
宫云龍檻沉沉水殿凉清禁門深掩㫁人聲吴王晏<lb/>
罷滿宫醉日暮水漂花出城鈞天云上帝鈞天㑹衆<lb/>
<pb n="KR4d0340_SBCK_184-9b"/>
靈昔人因夢到青冥伶倫吹裂孤生竹却為知音不<lb/>
得聼温庭筠與李商隱同時齊名時號温李二人詩<lb/>
記覧精博才思流流䴡其流艷者類徐庾其切近者<lb/>
類姚賈義山詩尤錣鍊精粹探索幽微不可草草看<lb/>
過世傳飛卿傲婦翁亦可見其不覊<lb/>
鄭谷五言云春隂妨栁絮月黒見梨花又云鬻蔬貧<lb/>
潔淨中酒病風流又云染岸蒼苔古翹沙白鳥鳴又<lb/>
云潮來無别浦木落見他山夕陽云長天急逺鴻潯<lb/>
陽縣廳云野泉當案落汀鷺入衙飛又云縣官清且<lb/>
儉深谷有人家一徑入寒竹小橋穿野花碓喧春澗<lb/>
<pb n="KR4d0340_SBCK_184-10a"/>
滿梯倚緑桑斜自説年來稔前村酒可賖七言云愛<lb/>
僧不愛緑衣僧又云酒醒蘚砌花隂轉病起漁舟鷺<lb/>
跡多又云夜深雨絶山堂靜一點山螢照寂寥又云<lb/>
亂飄僧舍茶烟濕宻洒高樓酒力微江上晚來堪畫<lb/>
處漁人披得一簑歸秋扇云汗流夾背曾施手氣爽<lb/>
中宵便負心七祖院小山云峨眉咫尺無人去却向<lb/>
僧窓看假山海棠云穠麗最宜新着雨嬌饒全在欲<lb/>
開時鷓鴣云兩昏青草湖邊過花落黄陵廟裏啼遊子<lb/>
乍聞征袖濕佳人初唱翠眉低讀學李白集云何處<lb/>
文星與酒星一時鍾在李先生髙吟大酔三千首晋<lb/>
<pb n="KR4d0340_SBCK_184-10b"/>
看人間伴月明燕云低飛緑岸和梅雨亂入紅樓棟<lb/>
杏梁閑儿硯中窺水淺落花徑裏得泥香千言萬語<lb/>
無人㑹又逐流鶯過短牆谷集名雲䑓編有詩三百<lb/>
五七言多警聯今録其尤者於編谷詩自好然集中<lb/>
若歩趨薛能者讀能集有云李白欺前軰淵明仰後<lb/>
塵太白視谷斐然小子淵明人物高勝何至仰能軰<lb/>
之後塵哉然予所録以意義為主不可以人癈言薛<lb/>
能春日寓懐七言云青春背我重重去白髮欺人故<lb/>
故生獻僕射云朝廷有道青春好門館無私白日間<lb/>
揚桞云隋家力盡虚栽得無限春風屬聖朝閒題云<lb/>
<pb n="KR4d0340_SBCK_184-11a"/>
舊將已成三僕射老身猶是六尚書漢南春望云㡬<lb/>
處松筠燒後死誰聞桃李亂中開自古浮雲蔽白日<lb/>
洗天風雨㡬晴來老僧云清痩形容八十餘瓠懸離<lb/>
落似村居歡師莫羡人間有幸是元無免破除能詩<lb/>
十卷僅數百首絶句佳者已入選其未入選者姑摘<lb/>
出一聨或一二句於此又答寄茶七言云嬴官乞與<lb/>
真抛却賴有詩人今得嘗今此一聨不在集中殊不<lb/>
可曉若鄭谷師若人詩安得高出其上<lb/>
秦系五言云掃地青牛卧裁松白鶴栖又云漚苧成<lb/>
漁網刳栁作酒卮又云上簾宜晚景卧簟覺新秋又<lb/>
<pb n="KR4d0340_SBCK_184-11b"/>
云謝安無箇事怱起為蒼生又李尊師山居云洗藥<lb/>
毎臨新瀑水歩虚時上最高峯系詩僅百餘首而清<lb/>
趣脩然自天寶至正元間先隱剡川後徙南安九目<lb/>
山後客丹陽夀八十餘歳不應賦詠寂寥簡短如此<lb/>
必有遺軼者世傳系晚年與妻仳離當是送妻歸丹<lb/>
陽耳韋蘇州與系詩云知掩山扉三十秋魚鬚翠碧<lb/>
棄牆頭莫道謝公方在郡五言今日為君休韋公五<lb/>
五言獨歩一世而憐才下士如此之切薛能軰纔道<lb/>
一聨半句便妄自尊大矣<lb/>
方干五言云落葉憑風掃香秔倩水㫪贈喻島云纔<lb/>
<pb n="KR4d0340_SBCK_184-12a"/>
吟五字句又白㡬莖髭又云吟成五字句用破一生<lb/>
心又云坐月何曽夜聼松不似時又云獵者聞疎磬<lb/>
知師入定回又云樹影搜凉卧苔光破碧行又云疎<lb/>
磬白雲寺疎砧紅葉村寄清越上人云窓接停猿樹<lb/>
巖飛浴鶴泉鄉叟云青山前代業老樹此身移七言<lb/>
云鶴盤逺勢投孤嶼蝉曳殘聲過别枝哭喻鳥云撰<lb/>
碑縱託登龍伴營奠應支賞鶴錢贈明府云壓酒曬<lb/>
書猶檢點修琴取藥似支闗與鑒休上人云山夜獵<lb/>
走多信犬雨天村舍未催𧖟送土霖赴舉云北闕上<lb/>
書衢雪早西陵中酒趁潮遲寄陳端公云雲島採茶<lb/>
<pb n="KR4d0340_SBCK_184-12b"/>
常失路雪龕中酒不闗扉送永嘉王令云浮客若容<lb/>
開荻地釣翁應免税苔田廢宅云樵叟和巢伐桃李<lb/>
牧童兼草踏蘭蓀東陽道中云醉醒已在他人界猶<lb/>
憶求陽昨夜鐘過姚監故居云不敢要君徵亦起致<lb/>
君全得似唐虞讜言昨歎離天聼新塜今聞入縣圖<lb/>
琴鎻壊窓風自觸鶴歸喬木夜難呼學書弟子何人<lb/>
在檢點猶逢諌草無哭陳陶云巢父　客兒方<lb/>
干家雄飛新定人貌寢兎缺始見姚合合卑之及覽<lb/>
其詩駭目變容賔散館之登山臨水必預焉太守王<lb/>
龜以其亢直宜在諌置薦之㑹王薨事寢卒光啓文<lb/>
<pb n="KR4d0340_SBCK_184-13a"/>
德年間臨終語其子曰吾詩人吾自知之誌吾墓者<lb/>
紀其年月而已其詩高妙處在晚唐諸公之上<lb/>
韓偓火蛾云陽光不照臨積隂生此類非無惜死心<lb/>
奈有賊明意幽窗云手香江橘嫩齒軟越梅酸又云<lb/>
和裙穿玉鐙隔袖把金鞭丈云強語戯同伴圗郎聞<lb/>
笑聲召對歸本院云坐久忽疑槎犯斗歸來兼恐海<lb/>
生桑如今冷笑東方朔唯容詼諧侍漢皇賜晏云不<lb/>
敢通宵離禁直晚來殘醉入銀臺苑中云外使調鷹<lb/>
初得案中宫過馬不教嘶笙歌錦繡雲霄裏獨詳詞<lb/>
臣醉似泥湖南少含桃有感云苦笋愁難同象匙酪<lb/>
<pb n="KR4d0340_SBCK_184-13b"/>
漿無復瑩蠙蛛<hi>每歳初進先賜學士</hi>欲明云岳僧五乞新詩去<lb/>
酒保頻徵舊債來贈隐逸云蜂彈窓紙塵侵硯鳥闘<lb/>
庭花露滴琴寄隱者云長松夜落叙千股小巷春添水<lb/>
半腰失鶴云㡬時翔集來華表毎日沉吟看畫屏安<lb/>
貧云謀身拙為安蛇足報國危曽捋虎鬚又殘春云<lb/>
樹頭蜂抱花鬚落池靣魚吹栁絮行八月六日云御<lb/>
衣空惜侍中血國垕㡬危皇后身倚醉云分明<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>下<lb/>
聞裁剪𫾣徧攔干喚不譍醉着云漁翁醉着無人喚<lb/>
過午醒來雪滿船寄道侣云夜來雪壓前村竹剰見<lb/>
溪南㡬尺山暮春云四時最好是三月一去不回<lb/>
<pb n="KR4d0340_SBCK_184-14a"/>
唯少年亂後野塘云亂世他鄉見落梅野塘睛夜猶<lb/>
徘徊船衝水鳥飛還住袖拂楊花去却來季童舊遊<lb/>
多䘮逝子山新賦極悲哀眼看朝市成陵谷始信昆<lb/>
明是刼灰翠鳥云天長氷逺網羅稀保得重重翠碧<lb/>
衣挟彈少年多害物觀君莫近五陵飛哭花云曽愁<lb/>
香結破顔遲今見妖紅委地時人若有情爭不哭夜<lb/>
来風雨葬西施<hi>羙成詞云葬楚宫傾國本</hi>比鬚髻云髻根鬆慢玉<lb/>
釵垂指點花枝又過時坐久暗生惆悵事快人句却<lb/>
淚胭脂韓偓與吳融同時為詞臣偓忠於唐為朱三<lb/>
靣斥貶謫不悔如将虎鬚之句未嘗傳誦似為香奩<lb/>
<pb n="KR4d0340_SBCK_184-14b"/>
所掩及朱三篡弑偓覊旅於閩時王氏割㨿時文只<lb/>
稱唐朝官職與淵明稱晋甲子異世而同符余讀其<lb/>
集而壯其志録其警聨於編内三數篇自述其玉堂<lb/>
遭遇唐季非復承平之舊觀而待詞臣之禮猶然存<lb/>
之以補金鑾記之關云<lb/>
吴融和　學士秋夕禁直偶雪云硯氷憂詔急燈燼<lb/>
惜更殘重陽荆州云舊國莫歸戎馬亂故人何在塞<lb/>
鴻來丹陽云山帶梁朝陵路㫁水連劉尹宅基平岐<lb/>
下聞子規云但有花知啼血處更無猿替㫁腸哀還<lb/>
俗尼云三峽却爲行雨客九天曽是散花人兵後經<lb/>
<pb n="KR4d0340_SBCK_184-15a"/>
汴云金鏃有苔人拾得蘆花無土鳥啣將過九成宫<lb/>
云魏公碑字封苔蘚文帝泉聲落野田<hi>碑乃歐陽率更書豈魏公</hi>
<hi>有别碑乎</hi>宋云宅云已懐湖浦招魂事更憶高唐説夢時<lb/>
杏花云獨照影時臨水伴最含情處出牆頭裴公洛<lb/>
居云門前立使修書懶花下留賔壓酒忙過鄧城縣<lb/>
云未知尭桀誰非是可使彭殤有短長楊花云百花<lb/>
長恨風吹落惟有揚花獨愛風潮云暮去朝來無定<lb/>
期桑田長被此聲移蓬萊若探人間事一日還應兩度<lb/>
知山僧云石臼山頭有一僧朝無香積夜無燈近嫌<lb/>
俗客知踪跡疑向中方㫁石層廢宅云風飄碧瓦雨<lb/>
<pb n="KR4d0340_SBCK_184-15b"/>
嶊喧却有鄰人為鎻門㡬樹好花空白晝滿庭芳草<lb/>
易黄昬放魚池涸蛙爭聚栖燕梁空雀自喧不獨凄<lb/>
凉眼前事咸陽一火便成原題湖城縣西槐樹云零<lb/>
落欹斜此路中盛時曽識太平風曉迷鶴駕歸春苑<lb/>
暮送鸞旗指落空宫一自煙塵生薊北更無消息幸<lb/>
瀾東而今只有孤根在鳥啄蟲穿没亂蓬吴子華詩<lb/>
五言中合作絶少七言佳者不减韓致光致光以忤<lb/>
朱三貶竄子華詩有南遷七絶未知所坐何罪以詩<lb/>
意度之豈其坐致光之黨歟<lb/>
羅隱題方千詩云九霄無鶴板雙鬂老漁舟懐孟夷<lb/>
<pb n="KR4d0340_SBCK_184-16a"/>
庚云中原正兵馬相見在何時菊云千歲白衣酒一<lb/>
生青女霜䑓城云兵來吾有計金井玉杓欄歲除夜<lb/>
云厭寒思䁔律畏老惜殘更兒童不諳事歌吹待天<lb/>
明寄顧紹宗云青山無路入白髮滿頭生鶯聲云金<lb/>
屋夢初夢玉闗人未歸牡丹云若教觧語應傾國任<lb/>
是無情亦動人黄河云觧通銀漢終須曲纔出崑崙<lb/>
便不清又云三千年後知誰在何必勞君見太平逰<lb/>
禪智寺云思量只合騰騰醉煑海平陳一夢中江令<lb/>
宅云還有往年金甃井牧童樵叟等閒窺籌筆驛云<lb/>
時來天地皆同　運去英雄不自由建康云痩舅已<lb/>
<pb n="KR4d0340_SBCK_184-16b"/>
能窺帝室主郎還是預人家又云欲起九原看一遍<lb/>
秦淮聲急日西斜寄夏洲胡常侍云仍聞隴蜀猶多<lb/>
事深喜將軍未白頭魏令公附卷有回云馬上固慚<lb/>
斜脾肉幄中猶羡愈頭風送梅處士云亂離且喜身<lb/>
多在存沒那堪年更長題張逸人所居云芳樹文君機<lb/>
上錦逺山孫夀鏡中眉詠史云徐陵筆硯珊瑚架趙<lb/>
勝賔朋珴瑁簪中元夜泊淮口云錦帆天子狂魂魄<lb/>
應看揚州看月明寄竇常侍云噴香瑞秀全三尺舞<lb/>
雪佳人玉一團早發云酷憐一覺平明睡長被雞聲<lb/>
惡破除鄴城云英雄亦到分香處能共常人校㡬多<lb/>
<pb n="KR4d0340_SBCK_184-17a"/>
西施云西施若觧傾人國越國亡來又是誰故都云<lb/>
至竟不如隋煬帝破家猶得到揚州䴡陵灘云世祖<lb/>
昇遐夫子死原陵不及釣䑓高<hi>范公雲䑓不及釣䑓高之句本子此</hi>咏<lb/>
明月云蟾向靜中矜爪距兎猥明處弄精神嫦娥老<lb/>
大應惆悵倚泣蒼蒼桂一輪闗亭春望云越信功夫<lb/>
髙似狗裴王力氣大於牛未知至竟將何用渭水涇<lb/>
川一向流題䦨州妙善前石羊云<hi>孫權劉偹嘗㑹于此地</hi>紫髯<lb/>
蒼蓋此沉吟恨石猶存事可㝷漢鼎未分聊把手楚<lb/>
膠雖羙肯同心始皇陵云荒堆無草樹無枝懶向行<lb/>
人問昔時六國英雄漫多事到頭徐福是男兒鸚鵡<lb/>
<pb n="KR4d0340_SBCK_184-17b"/>
云莫恨雕竉翠羽殘江南城暖隴西寒勸君不用分<lb/>
明語語得分明出轉難遊曲江云别愁如瘧避還來<lb/>
羅隱字昭諌新城人唐李有詩名膾炙人口有江東<lb/>
集十卷其詩自光啓以後廣明以前海内亂離乗與播<lb/>
遷艱難險阻之事多見之於賦詠同時魏府節度使<lb/>
王知興學隱為詩自號其詩卷為偷江東集<lb/>
劉义自問云自問彭城子何人接汝顛酒腸寛似海<lb/>
詩膽大如天入蜀云峽色侵天去江聲滚地來逢盧<lb/>
仝云上樓腰脚近懐土眼睛穿勸姚合酒云何曾見<lb/>
天上着得劉安宅答孟東野云寒酸孟夫子苦愛老<lb/>
<pb n="KR4d0340_SBCK_184-18a"/>
又　詩生澁有百篇謂瓊瑶詞醉嘲荆卿云白虹千<lb/>
里氣血頭一劍義報恩不到頭徒作輕生士姚秀才<lb/>
愛予小劍云因贈云一條古時水向我手心流臨行<lb/>
應贈君勿簿細碎讐义少為侠行因酒殺人亡命㑹<lb/>
赦出折節讀書能詩聞韓愈接天下士歩歸之作氷<lb/>
柱雪車二詩出盧仝孟郊右後以爭論語不能下賔<lb/>
客持愈金數斤去曰此諛墓中人得耳不若與劉君<lb/>
為夀愈不能止歸齊魯不知所終<lb/>
後村先生大全集卷第百八十四終<lb/>
<pb n="KR4d0340_SBCK_184-18b"/>
</p>
<p>
</p>
  </div>
</body>
</text>
</TEI>
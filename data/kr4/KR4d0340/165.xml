<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_165-1a"/>
後村先生大全集卷之一百六十五<lb/>
　墓誌銘<lb/>
　　劉寳章<lb/>
公劉氏家譜云漢景帝子長沙王發發子蒼之後嗣<lb/>
封者三世家於安城後析于廬陵五世祖以五季間<lb/>
徙居永新至公大父鑑事親孝居䘮廬墓行義爲邑<lb/>
人師法爲大父卜宅于邑之草市掘地得石隱隱有<lb/>
十字云鄉里稱善人子孫有興者衆異之禱于仰山<lb/>
之神而生公神錫之名故公名洙而字師魯後公歴<lb/>
官多在兵間略如尹公公㓜聰悟長英邁既冠以律<lb/>
<pb n="KR4d0340_SBCK_165-1b"/>
賦古文有聲鄉校嘉定甲戌禮闈得雋以大對語直<lb/>
屈居乙科調嚴州戸掾攝郡文學淑艾諸生舉行鄉<lb/>
飲守鄭公之悌事必咨焉某掾故部胥也挾姦行私<lb/>
公白發其事於廣坐析之一郡稱快婺有冤獄久未<lb/>
决奉檄讞問立得其情再調藤州教官桂帥尚書胡<lb/>
公留入幕公曰分教吾職也牢辭弗就時邊事動蘄<lb/>
黄之禍尤慘駕部左公謩被命經理曰此重任也非<lb/>
得腹心友朋誰與共濟力請于朝即日報可公始入<lb/>
淮西幕時左公嚴火禁一夕有犯者公曰突煙爾不<lb/>
若即火所薄懲民不復犯郡罹兵火莾為丸礫公為<lb/>
<pb n="KR4d0340_SBCK_165-2a"/>
左公區畫營繕甍連棟接盡復舊觀廳堂以主<lb/>
主賢勞可任重寄逺由幕府改秩宰黄岡邑無孔錢<lb/>
粒粟公銖寸積累糴穀數千斛立社倉民頼以活郡<lb/>
以軍需科髠數千人公曰雖盡髠邑民恐難塞責不<lb/>
若隨所有以應命擢黄之通守就丞戎監俄継左公<lb/>
守又兼臬事踰歲為真先後贊書有宣力邊疆識見<lb/>
裕如及軍政邊防為費甚夥一不以累公上之褒邊<lb/>
民有互市相仇怨者公曰不戢且召邊釁戒勿讎報<lb/>
終公之世風塵無警江閩盗起調兵于淮議者多以<lb/>
邊地单弱為辭公曰如國事何立揀精鋭朝聞夕引<lb/>
<pb n="KR4d0340_SBCK_165-2b"/>
師行有紀所向克㨗群不逞有焚麻歩市掠民財者<lb/>
獲渠魁四梟其首衆潰而去又有逋卒三百餘謀為<lb/>
亂公亷知命統制官部兵出城廵邏衆驚曰真神明<lb/>
也皆鳥獸散光山黥卒王道斌挟左道吏魁孟祥為<lb/>
之黨據石盤石山妄官稱年號淮民傾貲徼福公悉<lb/>
擒而殱之黄城池卑淺公浚築使之髙深造鐡甲兜<lb/>
鍪各二千貿易戦馬千餘匹積錢百萬米三萬斛富<lb/>
實為淮右諸郡最盖其自令而倅自倅而守自守而<lb/>
臬始為左公辟客終踐左公補䖏近世安邊境立功<lb/>
名未有如公之速者然公皆以材能自致髙位談者<lb/>
<pb n="KR4d0340_SBCK_165-3a"/>
亦謂朝廷選㧞至公余論次公平生行事以眇然一<lb/>
縫掖而智畧輻凑暗合孫吳集先事預料投機立發<lb/>
有古名卿将之風使假之年而究其用豈獨淮右賴<lb/>
之公生於淳熈癸夘十一月七日終于庚寅十一月<lb/>
二十八日得年四十有八以紹定壬辰十月某日塟<lb/>
于邑西三里塘之原配蕭繼齊氏章氏皆封宜人贈<lb/>
淑人子男二人㮣故梧州録事贈通直郎槃見朝散<lb/>
郎知汀州孫男三人煒煇焯初公生二子概以謹厚<lb/>
明允取嘉量之義而字允常槃以㓜志於學取日新<lb/>
之義而字德常允常不幸前卒徳常方以才學器業<lb/>
<pb n="KR4d0340_SBCK_165-3b"/>
紹公之弓冶大公之門閭所交皆當世豪傑顧以宰<lb/>
上之碑嘱之華皓之叟何歟初余㳺江淮閫幕同僚<lb/>
皆一時名士左公其一焉余不及識公而左公談公<lb/>
不容口公大節磊落而細行尤謹扁其齋曰省吾所<lb/>
至每以平反奉母一笑其事長生則服勤盡瘁没則<lb/>
䘮終盡哀訃聞之日詔陞延閣轉三秩賛書略云麾<lb/>
節煌煌奄忽危殆書生之命良可嘆也其惜才之意<lb/>
深矣公未遇時夢與坡公游在齊安於雪堂絶巔築<lb/>
亭扁曰赤壁風月他日黄人必有以左公及公侑食<lb/>
坡仙者德常奉家傳來請銘距塟三十有七年矣是<lb/>
<pb n="KR4d0340_SBCK_165-4a"/>
為銘銘曰儒者談兵僅一横槊兮惜不少試<lb/>
仲塗蘇子美石曼卿劉季孫之流兮皆有志而未<lb/>
遂惟余㐮公於廣王懿敏於并兮尹河南於渭張乖<lb/>
崖於益王㐮敏於洮兮李誠之於桂鄭亨仲劉彦冲<lb/>
二賢兮死守險隘於蜀闗之外皆能立功名於邊兮<lb/>
垂竹帛於世前修往矣兮誰其繼嘉定丙子兮虜初<lb/>
渝誓余為閫属兮身履目擊其事蹂蘄與黄兮乗乆<lb/>
安之弛偹野無寸草兮民無噍類吾僚如何李二牧兮<lb/>
皆國髦士或效死勿去兮或握節而殪駕部公於此<lb/>
時兮受朝委寄孤身狥國兮辟公副貳肉薄登脾兮<lb/>
<pb n="KR4d0340_SBCK_165-4b"/>
銖絫葺廢䕶其地之風寒兮作其人之勇氣璽書數<lb/>
下兮獎賔主之劬瘁奈何鸞翮鎩兮驥足躓甫駕部<lb/>
之奄忽兮俄延閣之委蜕惟二郡屹然兮為天塹之<lb/>
屏蔽馬不敢飲兮猘不敢吠上穹不夀若人兮來者<lb/>
卒享其利吾秉此筆兮非特慰公之英嗣竊意淮人<lb/>
覧之兮必思召公之遺愛懐叔子而墮淚嗚呼悲夫<lb/>
　　陳光仲常卿<lb/>
陳劉二氏父祖世聨墻子弟㓜同學余為童子時與<lb/>
君及二兄俱受學於鄉先生方澤儒余及長公已冠<lb/>
仲兄扵君尚髠髦長君伯有尤英妙為澤儒先生器<lb/>
<pb n="KR4d0340_SBCK_165-5a"/>
重余時方抄誦歐曽李泰伯夾漈湘鄉二鄭艾軒遺<lb/>
文冥捜苦思欲與方駕人皆笑其迂惟君兄弟與余<lb/>
同好君諱煒字光仲年甫十二三識者見其眉宇曰<lb/>
此陳氏白眉也未幾長君蚤世余哭之慟仲兄燡亦<lb/>
頓挫埸屋終于韋布而君未三十擢庚辰内科調三<lb/>
衢戸曹秩滿再調延平理掾未上改台州推官杭相<lb/>
李文清公出牧雅敬重君事必咨焉州境旱荒委君<lb/>
檢放君所至集隅保田鄰計畝鞭禾劑量分數無錙<lb/>
銖差他官所申訟牒紛至惟經君手衆稱公平郡有<lb/>
久年不决之囚臬臺委君檢覆君宻訪耆宿知死者<lb/>
<pb n="KR4d0340_SBCK_165-5b"/>
疇昔瘍生於脛君曰吾得其情矣臬臺以其說推鞠<lb/>
官吏免失入𬒳誣者獲昭雪文清大喜以京秩薦後<lb/>
爰立擢公清要實基於此考舉及格改秩知永福縣<lb/>
邑多寓貴緘状多或數封君雖爲書判然未嘗行移<lb/>
且大書掲示云某官封至某状觀者愧赧由是缿筩<lb/>
無事目可漏矣期年以從兄允脩倅福避嫌改調吉<lb/>
之大和以樽節錢爲民代輸本年税役及前年未納<lb/>
者時建督府諸郡困於軍需以苗頭計増觧而縣額<lb/>
不下十萬石袖告敕詣郡力爭云此等敷歛不可使<lb/>
邑人稱自陳知縣始寕别措置以助軍餉士民遮留<lb/>
<pb n="KR4d0340_SBCK_165-6a"/>
曰願出税米預偹縣家無失我好知縣君答以不親<lb/>
行㫁不可免寕去而不可増從則囬縣不從則去郡<lb/>
守江泰之為偹申果得請而還邑人祠君于快閣之側<lb/>
君禁止不能遏遂計所費而償之時諸邑争科歛奉<lb/>
承惟太和境内晏然無優文清公薦于上以計院召<lb/>
輪對言鼎足有承君之象廟堂無任責之人懦而不<lb/>
能為知而不敢為靡有所不為指當時大臣而言也<lb/>
又舉申公力行之語以諷議時政歲餘遷國子監簿<lb/>
未两月御筆除監察御史力辭至再有言之甚易為<lb/>
之實難之語上命弗俞勉强供職皂隷請入䑓官𪠘<lb/>
<pb n="KR4d0340_SBCK_165-6b"/>
君嘿嘿不答及上第一義弹数執政中外駭　有令<lb/>
换疏君荅以某頭可㫁疏不可换飄然出闗繼有太<lb/>
府少卿之命君不拜而行淳祐壬寅元日召奏事力<lb/>
辭除廣東轉運判官入境建臺潮惠民訟首吏君<lb/>
之潮守暴横人皆以為當軸上客不敢問君疏罷之<lb/>
𥘉君之出臺也人未知君㡳藴以奏疏本君之意或<lb/>
謂懦不能為者謂集人某人知不敢為者謂李文清<lb/>
靡所不為者謂山相疑君主山相者然靡所不為本<lb/>
非佳語及劾潮守人始知君之心山相果怒未幾奪<lb/>
漕一閑十年及安晚再相以舊䑓諌例盻予郡之命<lb/>
<pb n="KR4d0340_SBCK_165-7a"/>
起家牧潮郡計舊取辨科罰两造勝者輙賀　負<lb/>
者納贖罪錢君首釐革民遷善逺罪不敢犯節浮費<lb/>
欲例卷為官民户僧寺代輸全年夏税及累載畸<lb/>
為錢二萬三千餘緡歲暮復給軍民家千錢文繕學<lb/>
宫葺庵驛治城壁潮人至今稱之思擢知袁州吉州<lb/>
皆不果行两奉祠廪余庚申召歸禁近壑公既歸印<lb/>
問余鄱陽闕守見大夫誰可使者余力言君漕廣守<lb/>
潮勞績壑公亦自知君余曰公以元勲獨相進擬何<lb/>
患不從但安晚嘗𣣔再除君少卿上云斯人曽論<lb/>
宗勉賢相也不果召安晚以王音見告余曰君乃李<lb/>
<pb n="KR4d0340_SBCK_165-7b"/>
文清所薦豈有此事論文清者自是同姓陳震察乃<lb/>
上誤記其名爾余請安晚為辨誣晚云上意不順凡<lb/>
是渠命未通只得少待願壑公記此語上若再記得<lb/>
舊話湏力為之辨明上必感悟及進擬皆如余言加<lb/>
秘閣以寵其行然鄱陽吏士來迎中道為言者所抑<lb/>
不果行<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>公又問余廣舶卓夢卿若求祠孰可代之<lb/>
余荅云前薦陳煒亦嘗歴察官卿少資望與夢卿相<lb/>
同未出命閑余去國後卒以君代卓建琛臺愍海賈<lb/>
以命易貨向來互市使者强買乾没之事毫髪不<lb/>
以所積嬴餘二萬緡創抵當庫收其利息為天時不<lb/>
<pb n="KR4d0340_SBCK_165-8a"/>
順之偹綱解水脚之需君久于外上知其清介無附<lb/>
麗以樂卿召列扵夷䕫之選矣而止或尼之奉雲䑓<lb/>
祠角巾東路若未嘗貴顯者益治圃畦花柳浚沼種<lb/>
菱<graphic n="KR1492" url="https://raw.githubusercontent.com/kanripo/KR-Gaiji/master/images/KR1492.png" mimeType="image/png"/>即所居之側為少閣以通圃中舊亭䑓皆粉飾<lb/>
而増廣之昔筆床茶竈僅可以葉舟載徃舍南舍北<lb/>
小小邱<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>耳今畫橈綵舫可以由溝而逹溪由溪而<lb/>
渉江矣君人間之味薄物外之趣深居鄉不以一事<lb/>
干郡邑不以一字通權貴累任嶺海遇歲荒糴貴常<lb/>
艎南粟至莆鄰里鄉黨無親疎厚薄叩戸賬贍人人<lb/>
蒙惠為佛老事君祈福夀者屢書不一書也前軰有<lb/>
<pb n="KR4d0340_SBCK_165-8b"/>
為族人作義庄者有身為相而只作郎中戸者君待<lb/>
兄子如已子歲晩治命男析財産受恩澤女厚奩合<lb/>
臠命士皆今人之所難晚好讀易及荘老書余耄且<lb/>
盲君健如虎燈夕猶赴郡宴明日又携家人廣逰覧<lb/>
偶感微疾來求歲丹余奉三粒而勸勿餌君猶隱几<lb/>
端坐若無甚苦奄然委蜕戊辰正月二十二日也享<lb/>
年七十有七積階至朝議大夫沒之日里巷嘗受惠<lb/>
者相率三百餘人膜拜所謂塔者至君靈几盡哀而<lb/>
去君系出太丘長上世由固始遷莆遂聚居烏石山<lb/>
前曽祖膏故大府少累贈少傅祖推故通直郎知卿<lb/>
<pb n="KR4d0340_SBCK_165-9a"/>
福州長溪縣事父松贈中大夫母方氏贈令人娶<lb/>
氏贈恭人先三十八年卒子男四人長<graphic n="KR1033" url="https://raw.githubusercontent.com/kanripo/KR-Gaiji/master/images/KR1033.png" mimeType="image/png"/>文林郎南<lb/>
雄州戸録次定孫朝散郎軍噐監丞知無為軍出繼<lb/>
四明資政樞宻長子允修次至修職郎英德府户錄<lb/>
次埜修職郎廣州新㑹主簿女三人長季早亡次適<lb/>
朝請郎知贑州方演孫孫男三人鑑将仕郎履公豐<lb/>
公遺澤未奏孫女二人長適葉丞相孫登仕郎夀頥<lb/>
次未笄姪寕孫将仕郎姪女適修職郎新泉州晋江<lb/>
縣丞顧介孫卜阡於烏石山使星亭之側置冡舍渥<lb/>
鄰皆甍連棟接輪奐新美成一聚落将以某年某月<lb/>
<pb n="KR4d0340_SBCK_165-9b"/>
某日合葬諸孤記書世系歷官及卒葬年月于坎又<lb/>
奉所著家傳來請銘如君之賢宜得李北海蔡中郎<lb/>
碑之庶可以照四裔而不朽繼前軰而無愧余豈其<lb/>
人哉然發明君與杭相終始之交情昭掲君與山相<lb/>
齟齬之大節或附伯夷青雲之傳不受元規西風之<lb/>
塵則余於斯文非惟不譲李蔡欲駸駸度驊騮前矣<lb/>
昔人有言鮑叔知我又云君知我勝我自知余意君<lb/>
地下精爽覧之曰此必吾同學見劉子八十餘之老<lb/>
筆也君子孫皆抱負志業方興而未艾<graphic n="KR1033" url="https://raw.githubusercontent.com/kanripo/KR-Gaiji/master/images/KR1033.png" mimeType="image/png"/>兄弟記君<lb/>
言行無毫髮遺秩章貢使君狀君尤詳實皆余所未<lb/>
<pb n="KR4d0340_SBCK_165-10a"/>
及者可以互攷乃系以銘銘曰　叔世人物之生難<lb/>
求全而責偹或尊寵於朝廷兮或不容于州里或家<lb/>
修而廷壊兮或鄉譽而國毁猗吾退菴兮則異於是<lb/>
窮通一念兮用舍一致其笑談金石之擊撞兮其氣<lb/>
宇風月之光霽余嘗觀之於臺閣論建之問兮又熟<lb/>
察之於閨門倫紀之際外敬其英邁兮内服其純粹<lb/>
及入而對仗兮凛鵬鶚之獨擊出而攬轡兮問狼豺<lb/>
而不避泛觀時流兮奚啻于累百歴數前修兮僅有<lb/>
其一二録之以補耆舊兮又以其副上之太史氏<lb/>
　　去華姪<lb/>
<pb n="KR4d0340_SBCK_165-10b"/>
余叔弟惠　處和有二子君長也小名埜母趙安<lb/>
人生母董氏初從處和㳺宦四方及處和專城君有<lb/>
婦免矣父卒官下由䕶柩至負土毁瘠骨立服闋以<lb/>
父遺澤改名質甫字去華性冲淡於紛華盛麗閉目<lb/>
不覩年逾强仕猶不屑銓集余勉之一出咸淳丙<lb/>
寅銓中調泉州晋江縣主簿需次九年或笑其迂名<lb/>
處之怡然諸公貴人多聞其風而不識其面未嘗為<lb/>
髙世絶俗之行治其身而已未嘗有争名逐利之事<lb/>
修於家而已久而宗戚皆曰去華孝友人也朋友皆<lb/>
曰去華忠信人也尊老皆曰吾佳子弟也卑㓜皆曰<lb/>
<pb n="KR4d0340_SBCK_165-11a"/>
吾賢父兄也仕者皆曰是不與我争鼎鍾者隐者皆<lb/>
曰是不與我争薇蕨者豪右者皆曰是遜畔而無<lb/>
侵於我者貧細者皆曰是好施而有惠於我者牧宰<lb/>
皆曰是未嘗懐刺及吾門者未嘗有一字至訟庭者<lb/>
去華匹士非有智慧謬巧而無私情公議翕然稱之<lb/>
以為鄉國之善士此豈聲音笑貌之所能致哉予耄<lb/>
且盲三子皆薄官惟去華與其仲氏逹卿在予左右<lb/>
吐辭則筆之簡牘舉足則掖之卧起余特以為命一<lb/>
旦属疾垂勿藥矣不信宿間奄然蜕去余與逹卿哭<lb/>
之慟疇昔之愛敬去華者莫不沾襟反𬒮臨其䘮而<lb/>
<pb n="KR4d0340_SBCK_165-11b"/>
吊其孤焉去華生於嘉定庚辰八月乙亥卒于咸淳<lb/>
戊辰三月已卯年四十九塟于是歲八月壬寅墓在<lb/>
興教里楓林之原去華未病所自卜也娶林氏臨漳<lb/>
郡博士䕶之女繼方氏貢士應辰之季女皆前卒男<lb/>
績十二纉方晬女阿嗣九歲逹卿事兄如父拊妹如<lb/>
子為去華治冡作饗亭垂門華表略如樗庵規制既<lb/>
盡力畢窀穸又為一女二孤拊育訓誨有少不安必<lb/>
廢寝食視湯掖復常乃已余两猶子之賢視史册所<lb/>
書無愧逹卿嘗領胄薦既罷舉棲遁更名求志字逹<lb/>
卿云嗚呼昔昌黎公稱兄子老成集中有祭文而無<lb/>
<pb n="KR4d0340_SBCK_165-12a"/>
墓誌余於去華既酧之又銘之去華工詩文楷法有<lb/>
顔筯栁骨然皆為去華餘事其世系見于水心先生<lb/>
所作二劉碑銘曰　且予讀茅容徐孺子元紫芝陽<lb/>
亢宗言行雖相去千載常願師友其人嗚呼以吾去<lb/>
華之賢使與漢唐諸子同時必有以矯薄俗還淳風<lb/>
者而生不與逸民之舉沒不遇良史之筆其可哀也<lb/>
夫其可哀也夫<lb/>
　　陳司直<lb/>
君諱増字仲能生二歲以正獻公遺澤𥙷承務郎銓<lb/>
中監臨安府樓店務歴知福州懐安丞盖退而居者<lb/>
<pb n="KR4d0340_SBCK_165-12b"/>
二十載中丁外艱淳祐庚戌南宗辟主管睦宗院丁<lb/>
内艱寳祐丁已主管西外睦宗院景定癸亥監行在<lb/>
左藏西庫咸淳乙丑今上御極除将作監主簿丙寅<lb/>
遷大理司直以病卒官下年六十七積官至朝請大<lb/>
夫仕五十年實歴僅九考西山真公鶴山魏公天目<lb/>
洪公章交車皆不報自少至老不知世有詭遇速化<lb/>
之事始興節齋陳公叔方同丞三山附郭歲晚陳公<lb/>
與予俱列侍從予與君<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>串不敢開薦口陳公屢為<lb/>
宰物者言君恬退㑹新天子尚論近世名宰宜旌其<lb/>
後君始開朝蹟君訥不出口而胸中腹内欝積未有<lb/>
<pb n="KR4d0340_SBCK_165-13a"/>
所發使獲一面清光其所論建豈在復齋下哉君亷<lb/>
儉謙抑不類貴介公子克齋公晚闢子舍扵槐潭之<lb/>
側視舊觀逾儉狹曰以此為太祝廳足矣君因而不<lb/>
改其於奉先盡敬極孝遇家祭或忌日齋供必精䖍<lb/>
粢盛必豐潔正獻有贍族義庄君益推廣其意衣裘<lb/>
雖故敝不忍易自奉養如一老書生修身治家主於<lb/>
忠厚與鄉鄰澆薤蒸梨同渠共竈歡然無聞臧獲取<lb/>
其朴愿無機巧者及是月旦之評皆曰善人亡矣君<lb/>
别號習齋鶴山書其扁前葬琰來請銘君家世見余<lb/>
所撰克齋寺丞聶令埋辭君娶趙氏封宜人前十八<lb/>
<pb n="KR4d0340_SBCK_165-13b"/>
年卒戊辰十二月初六日合祔于常太里碧瀬之原<lb/>
子男一人琰通直郎前知泉州惠安縣琰之婦劉孺<lb/>
人即余女也銘曰　惟古世家非一日積必有源委<lb/>
博考前載臧孫有後管氏世任豈無他人生長富貴<lb/>
宣驕怙侈堂堂正獻道變魯俗德重晋鄙乾淳相業<lb/>
過江以來一䕫足矣昔紫陽翁自武夷山来通徳里<lb/>
正獻忻　洒掃戸庭下榻倒屣客之於塾單傳一燈<lb/>
受之伋里格言精論釋氏所謂汝得吾髓中更學禁<lb/>
改名他師㴞滔皆是於惟髙第北面終身至于老死<lb/>
有書藏山滄州理學延和諌𥿄逝者如斯沄沄不返<lb/>
<pb n="KR4d0340_SBCK_165-14a"/>
繼者未起吾所論次如傳政駿如述郊畤正獻之孫<lb/>
復齋之　克齋之子<lb/>
　　趙通判<lb/>
君名汝禀字秀叔太宗皇帝九世孫南渡𥘉曽大父<lb/>
始居于漳之龍溪君生而穎異入小學日誦千言長<lb/>
工聲律㧞壬午漕薦該甲申登極恩𥙷将仕郎銓申<lb/>
授廸功郎監廣州清逺縣税課額視舊倍増君書生<lb/>
無他謬巧專持寛征之説爾慶夀恩循從事郎秩滿<lb/>
注惠州推官郡經兵燬公私亦乏君絫銖寸起綱運<lb/>
沛然有餘三調冶司檢踏官分司曲江銅課舊額歲<lb/>
<pb n="KR4d0340_SBCK_165-14b"/>
二十一萬仕者率减削塲丁月給多逃去者君始按<lb/>
月支給銅額増美歲餘泉枯礦闕若地愛寳者君禱<lb/>
于神忽呈現未再歲課絫増五十六萬泉使吳公<lb/>
應龍薦于朝詔循文林郎因泉某两司互申官属朝<lb/>
旨下其事於經略司采訪以聞帥方公大琮謂两司<lb/>
互劾官属皆失之偏乞将各人别與差遣通理前<lb/>
任改注潮州推官舊例兼竹木税負販者苦誅求君<lb/>
一切蠲弛郡委受輸君令民自量㮣郡舊無客館陳<lb/>
侯圭創大小二驛工役未畢而召君以受輸例卷相<lb/>
版築皆落成考舉及格赴辛亥班引改宣教郎注泉<lb/>
<pb n="KR4d0340_SBCK_165-15a"/>
州惠安宰始覈學廪嚴考試縣樓屋老棟橈君欲改<lb/>
造邑人或言其不利君捐俸倡始皇華驛僅存瓦礫<lb/>
舊基君皆撤而新之事見於吳侍郎燧徐太監明叔<lb/>
之記縣田少膏腴而多磽鹵君為民築陂以防旱乾<lb/>
邑人立碑號曰趙公坡郡守吳昺上其事轉承議郎<lb/>
差通判循州近制省罷改通判福州瓜熟迎吏将至<lb/>
今上登極轉朝奉郎以微疾終于正寝享年七十有<lb/>
五咸淳丁卯十月十六日也曽祖士紏皇叔武徳大<lb/>
夫防禦使妣夫人王氏祖不誚贈中散大夫妣令人<lb/>
王氏父善紐贈朝散郎妣安人李氏先是中散公有<lb/>
<pb n="KR4d0340_SBCK_165-15b"/>
五男君第三子也中散公念朝散兄無嗣命君出繼<lb/>
事後母李尤孝敬君本生父善昈以近属𥙷官登慶<lb/>
元已未第官至朝散郎潮州通判君娶東湖王右曹<lb/>
之姪女封安人前卒男一人崇鑯當受君遺澤孫男<lb/>
三人必壅必壤必埻孫女二人未適𥘉君為王氏卜<lb/>
葬於龍溪縣始安鄉廽塘里烏石山之原築庵焉扁<lb/>
曰南山精舍崇鑯将以戊辰十一月某日奉君合祔<lb/>
從治命也君所歴官多金榖塩鐵䌓碎之任它人類<lb/>
舞智巧以希進求合惟君常順理勢而筭計見効故<lb/>
所至不求赫赫名而遺民多稱思之諸老争薦進之<lb/>
<pb n="KR4d0340_SBCK_165-16a"/>
余長息強甫繼君宰惠安者故崇鑯介强甫来乞銘<lb/>
于余余既書其平生大畧又系以銘銘曰　古塩鐡<lb/>
吏多慘覈大者狠噬小蠆螫君于其間以儒飾閩廣<lb/>
小試皆底績冶工懐惠邑人惜君既未享於陽報象<lb/>
賢必食其隂隲<lb/>
　　趙閩宰<lb/>
君諱時錡字元鼎宣祖十世孫髙祖保義郎擴之食<lb/>
祠于莆居焉保義郎公瑾㑹大父也從義郎彦䢒王<lb/>
父也從事郎永福丞蕙夫考也君少工聲律三領漕<lb/>
薦擢淳祐辛丑第歴象州法曹容州判官廣東提刑<lb/>
<pb n="KR4d0340_SBCK_165-16b"/>
司檢法官仕所至有聲尤為矩堂董公所知事數臬<lb/>
使皆争出我門下以考舉及格赴咸淳丁卯春班引<lb/>
改宣教郎知福州閩縣次年戊辰赴官邑人相賀得<lb/>
賢令尹甫两月不疾而逝余反𬒮相吊如悲親戚閠<lb/>
正月念五日也君生于嘉定庚午卒于咸淳戊辰享<lb/>
年五十有八娶林氏男二人長若瑀早亡次若　女<lb/>
四人長許嫁擬承務郎劉渙次未婚次許嫁水南朱<lb/>
氏次尚㓜<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>于廣化寺羅漢峯之原以其年臘月丁<lb/>
酉掩坎君為人磊落有志義素與余善余嫡孫渙既<lb/>
冠聞君孟姜年相當請婚焉君不宿慮而對曰　女<lb/>
<pb n="KR4d0340_SBCK_165-17a"/>
賢宜執君家箕帚抵龜奠雁不俟終日又曰君老矣<lb/>
不煩逆婦吾自送女將成禮而君訃至余哭之哀君<lb/>
雖奄忽而托女之原言不絶于口故細君林孺人一<lb/>
遵治命續前好許以已已春合巹君家孀㓜来請<lb/>
銘於余乃抆涕系以銘曰　其然諾則盟㰱也其官<lb/>
箴則玉雪也仁哉其惻怛也悲哉其變㓕也吾特書<lb/>
之恐武城絃歌之絶也又屢書之不一書之𥙷山隂<lb/>
縣譜之缺也<lb/>
　　秘書少監李公<lb/>
端平初元西山先生聞廷議大舉憂憤坐卧不能安<lb/>
<pb n="KR4d0340_SBCK_165-17b"/>
拜疏力争余忝議幕先生録副以相示手自竄定今<lb/>
藏余家于時洞齋李公方需績溪次亦應詔對上曰<lb/>
荆帥少師圖上陵寝淮閫勇鷙抵掌闗河陛下輕信<lb/>
兵端遂啟自丙寅妄動剜肉醫疾三十年未合詎堪<lb/>
再壊又言南陽之燄炙人號國之門如市奄人竊弄<lb/>
女冠䦨入清明之氣如此旦晝之梏可占又言廟堂<lb/>
務承順風憲懷觀望給舍多囬護德望排徊未進貪<lb/>
悪不傷毫毛皆切當世要務而諫北事尤若與先<lb/>
生疏暗合既而先生召拜内相門下髙第多顯擢公<lb/>
獨綰銅墨甘平進以邑㝡登朝論建廣益一遷而爲<lb/>
<pb n="KR4d0340_SBCK_165-18a"/>
監察御史嘉熈已亥春也余與亡友方公德潤俱爲<lb/>
言官蔣現排斥屏居田里每傳時賢奏䟽其間議論<lb/>
精確貫穿經史者余二人輙能辨之曰此洞齋筆也<lb/>
其論内治於君子小人近習女寵斜封内降詞嚴氣<lb/>
勁端嘉以後能言者不能加也惟議邊事歸咎首謀<lb/>
不樂公者類曰既罪戦將主和乎一唱百和聞者皆<lb/>
惑其冬改秘書少監俄除職與郡皆不拜主管雲䑓<lb/>
觀越四年甲辰起知潮州擢廣東運判提舶謝蘧侵<lb/>
漕司泥子場錫課提塩主鐸違詔書買浮塩以獻羡<lb/>
公條二司害民狀于朝移湖南提刑旋與鐸俱罷不<lb/>
<pb n="KR4d0340_SBCK_165-18b"/>
復出矣越二年戊申復以臺疏鐫一秩㑹言者論廣<lb/>
東事是公非鐸詔復元官予詞初公伯祖樗號渡江<lb/>
名儒有詩傳行世所謂迂仲詩也公髦逮事耳目濡<lb/>
染終身不忘晚卜新築闢學詩堂細繹手澤由是新<lb/>
義與舊傳並行官清世法悉置膜外老不衰疾不亂<lb/>
卒年七十一遺命以先廬遜孤姪成子以埋文托其<lb/>
友前史官鄭公彛叟凡公歷官行已世系卒葬彛叟<lb/>
叙事有法紀述甚偹既塟韶子詔子相子来諗予曰<lb/>
鄭銘已納于坎矣吾子亦先友也獨無以表其阡乎<lb/>
余念昔與公同受業扵西山之門先生奨公與陳瑢<lb/>
<pb n="KR4d0340_SBCK_165-19a"/>
端甫　已亥之去非有他咎直疑公罪戦必主和必<lb/>
附督而已按入洛之役有詔集議内則洪公舜俞趙<lb/>
公履常苦争外則西山先生極諌其後李公元善亦<lb/>
有此論公咎首謀猶端平封事意也豈為督地哉余<lb/>
讀公奏藁有曰和之㗖人其猶酖乎論督歲之職曰<lb/>
援枹忘身可也斫案勿道和可也地不可棄小使不<lb/>
可納也其議和戦如此公不自明而世又未嘗攷詳<lb/>
徒隨聲接響以訾公短不亦可悲之甚乎公果附督<lb/>
彼既相矣子奪黜陟皆在其手必當進公以報德援<lb/>
公以助已何為斥數年而不収乎又何為一麾刺潮<lb/>
<pb n="KR4d0340_SBCK_165-19b"/>
單傳使粤不數月而復斥乎必當與淵起潛斗南數<lb/>
子相雄長何至與鐸蘧軰負勝負乎公之改少蓬也<lb/>
實諌官郭子竒之疏或勸公互劾公曰此與免女子<lb/>
奚以異一日出小軸示余内有郭䟦語余退而歎曰<lb/>
取魏収文沉江以李賀詩投溷世固有之公於郭<lb/>
翰墨藏諸家傳諸友甚徳而度矣公經學醇宜勸<lb/>
講文律髙宜為誥顧齟齬以去留落以死昔梁丘賀<lb/>
薦施讎曰結髪事師數十年賀不能及退之哭子厚<lb/>
曰子之文章而不用世乃令吾徒掌帝之制古人于<lb/>
斯文有定價人物有公論如此曷嘗衒已之長而没<lb/>
<pb n="KR4d0340_SBCK_165-20a"/>
人之善乎余嘗謂能驅使愚俗者權勢也能淆乱是非<lb/>
者毁譽也在彼者也能流行今古者文字也在我<lb/>
者也在彼者銷歇則在我者暴白矣公有詩觧若干<lb/>
卷雜論著若干卷如玉韞石虹貫山川如劍埋地氣<lb/>
衝牛斗此豈權勢之所能冺没毁譽之所能増損歟<lb/>
乃述公論事梗㮣及往誣本末掲之墓道以吊吾亡<lb/>
友于地下且以慰三子者之心公諱遇字用之甲戌<lb/>
進士秩至朝請大夫洞齋其自號云<lb/>
　　致政蕭君<lb/>
余友蕭桂發較藝澤宫中優等上幸學絫恩霈咸淳<lb/>
<pb n="KR4d0340_SBCK_165-20b"/>
戊辰科詔監學言君行業詔以君為泉州文學掾鄉<lb/>
評皆謂師儒清於丞參簿尉近禄優於逺宦莫不為<lb/>
君父子喜一日桂發書來緘題有異啟而視之則以<lb/>
乃翁訃至既哭翁於寢門之外急發使吊君踰月以<lb/>
書告葬請銘札也翁雖耆年然子槐緑身牙緋仕則<lb/>
羔鴈交辟處則猿鶴與遊平生善擇交而睦隣若眉<lb/>
夀無有害者又莫不為君悲哀歎息也蕭氏莆之著<lb/>
姓其先有仕至郎官開箕裘之傳者有為考肯堂者<lb/>
有累世稱孝者建聖夀寺以續水部公祝堯之孤忠<lb/>
醫王祠以紹居士公濟人之美意余論推其譜牒而<lb/>
<pb n="KR4d0340_SBCK_165-21a"/>
知之嘗與君父子遊者皆有鉅人長德以踵意度<lb/>
所謂一鄉之善士非邪君曽祖諱掄故水部郎官出<lb/>
守容州妣恭人方氏祖歡故廸功郎妣孺人余氏考<lb/>
宗永故廸功郎妣孺人劉氏君諱宋珍字君瞍承奉<lb/>
郎賜緋魚袋娶陳氏繼林氏並孺人男二人長桂芳<lb/>
京學免觧進士次桂發登戊辰龍飛第廸功郎泉州<lb/>
教授女一人爲尼孫男四人長麒次麟次岩次福孫<lb/>
女二人君生於已酉十月十日卒於戊辰　月　日<lb/>
卒享年八十葬在柯山之原以已已　月　日掩坎<lb/>
余常患故家遺俗多積前美而乏後繼至於碑碣已<lb/>
<pb n="KR4d0340_SBCK_165-21b"/>
朽腐而源委愈深逺歲月有久長而望實愈昭掲如<lb/>
水部公一族綿綿延延為莆名宗特書而大書非後<lb/>
死者之責乎銘曰　林中之趣同龎居士墓上之題<lb/>
肖杜子美德齒之尊章服之貴君未嘗亡君有英嗣<lb/>
後村先生大全集卷之一百六十五<lb/>
<pb n="KR4d0340_SBCK_165-22a"/>
</p>
<p>
</p>
  </div>
</body>
</text>
</TEI>
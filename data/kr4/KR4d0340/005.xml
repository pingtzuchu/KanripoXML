<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_005-1a"/>
後村先生大全集卷之五<lb/>
詩<lb/>
　　　和方孚若瀑上種梅五首<lb/>
仙翁小試春風手高拂茅簷矮映窓選勝多依巖罅<lb/>
種愛竒或併樹身扛海山大士寒蒙衲月殿仙姝夜<lb/>
擁幢商略此花宜茗飲不消銀燭綵纒缸<lb/>
　　　二<lb/>
天賜梅花為受用繽紛玉雪被層矼素芳林下超羣<lb/>
品繁蕊枝頭巧疊雙隴月照時霜剪剪澗風吹處水<lb/>
淙淙主人筆力廻元化催發何須杖鼓腔<lb/>
<pb n="KR4d0340_SBCK_005-1b"/>
　　　三<lb/>
瀑映梅花何所似蚌胎蟾彩浴寒江萝囘東閣頻牽<lb/>
興吟到西湖始𥪡降雪屋戀香開𥿄帳月窓憐影掩<lb/>
書缸若将漢晋聞人比不是淵明即老龎<lb/>
　　　四<lb/>
百匝千回看不足管他急雪濺奔瀧瑶林錯立明梁<lb/>
苑寳璐横陳照楚邦愛殺嚼芳仍嗅蕋吟狂哆口更<lb/>
踈龎曉来翠羽驚飛去應爲烟鐘樹杪撞<lb/>
　　　五<lb/>
欲賦梅花村藻盡公分生意到枯樁鉅題昔只韓聫<lb/>
<pb n="KR4d0340_SBCK_005-2a"/>
孟妙手今惟羿愈逄守穀尚煩看杏虎䕶花難少吠<lb/>
籬厖丹崖翠壁宜揮掃只要游人筆似杠<lb/>
　　　再和五首<lb/>
先生多在山中宿為愛横斜影上忩茁髮僧從深澗<lb/>
徙頳肩奴過别峰扛和羹宰相調金鼎止渇将軍擁<lb/>
碧幢空谷不知如許事沽來村酒且開缸<lb/>
　　　二<lb/>
厭看花開平地上故攀絶磴履危矼節方静女尤專<lb/>
一韻比髙人更少雙堪伴愚公居北谷宜偕漫叟隱<lb/>
南淙素標尚恐詩輕媟敢犯人間曲子腔<lb/>
<pb n="KR4d0340_SBCK_005-2b"/>
　　　三<lb/>
手選千株高下種似行庾嶺泛湘江只銷一朶南枝<lb/>
拆盡受群花北面降自愛空山吹縞袂絶羞華屋照<lb/>
銀釭主林神禁人殘毀深夜應無斫樹龎<lb/>
　　　四<lb/>
絶顛歲晚無人到但見山風激嶺龎高蘤恍如珠照<lb/>
乘深葩還似寳迷邦巢居公未甘枯槁鼎實朝方起<lb/>
碩龎詩在簡齋和靖裏追攀真以寸筳撞<lb/>
　　　五<lb/>
杖履暇時常檢點細分枝榦數株樁試呼童子調霜<lb/>
<pb n="KR4d0340_SBCK_005-3a"/>
弄絶勝奴兵擂曉逄色映巖松寒引鶴根連園𣏌夜<lb/>
聞厖社中作者銛鋒頴甘樹降幡束短杠<lb/>
　　　賦西淙瀑布<hi>得斷字</hi>
蒼山七百畝主人新買斷于時積霧開素瀑掛青漢<lb/>
泠泠瑟初鏗璀璀珠乍貫久晴雨瓢翻忽暖氷柱泮<lb/>
恍如白浪湧翔舞下鳬雁又疑黄河决榮祭沈玉瓚<lb/>
不然蟒出穴或是虹吸澗客言下有潭龍伏不可玩<lb/>
攫拏起雲氣噴薄蘇歲旱平生愛竒心欲此築飛觀<lb/>
㳂流踏淺清陟巘騰汗漫低頭拜主人分我華山半<lb/>
　　　送陳寺丞守延平<lb/>
<pb n="KR4d0340_SBCK_005-3b"/>
詔兎延英對輕装見吏民極知忙捄旱豈是急頒春<lb/>
邑為搜空壊州因獻羡貧此行休戚繫未敢賀朱輪<lb/>
　　　送丁元暉知南海<lb/>
不用急符催先行要看梅歲時親祭海休沐必登臺<lb/>
鮑井聊供飲韓碑待拭苔遥知蠻俗喜令尹帯琴来<lb/>
　　　黄檗道中厓居者<lb/>
種竹成林橘滿園牛歸童子掩籬門主人雖不知名<lb/>
氏想見孤髙可與言<lb/>
　　　横塘<lb/>
水松百本映門栽池上荷花似錦開記取横塘風景<lb/>
<pb n="KR4d0340_SBCK_005-4a"/>
好歸程摹入小詩來<lb/>
　　　蒜溪<lb/>
日爍千山草樹然海鄉極目少炊烟蒜溪一脉涓涓<lb/>
水只綠西庵數丈田<lb/>
　　　哭囊山覺初長老<lb/>
豈謂荼毘速龕前一愴情空留尊宿貌難問小師名<lb/>
骨已迎歸塔衣多唱入城百年如此過何異不曽生<lb/>
　　　又<lb/>
雪峯寺裏曾相識面皺顴高五十餘削髮入山參最<lb/>
久白頭出世瘦如初覺心不共真身壊遺偈猶能戰<lb/>
<pb n="KR4d0340_SBCK_005-4b"/>
手書何必塔銘并語錄吾詩自可表幽墟<lb/>
　　　贈蕭高士<lb/>
玉笥蕭高士超然物外姿能彈廣陵操會作豫章詩<lb/>
紫府非無分丹房未有基西山多隱者何必逺求師<lb/>
　　　挽李端<lb/>
要識君操履全如字畫真病能妨獻賦窮不廢修身<lb/>
月旦推先輩春官失此人如聞埋玉速里巷共酸辛<lb/>
　　　海口<lb/>
暫游不得久婆娑奈此龍江景物何天勢去隨㠶際<lb/>
盡海聲来傍枕邊多昏窓㣲見燈明嶼霽閣遥看日<lb/>
<pb n="KR4d0340_SBCK_005-5a"/>
浴波定有後人尋舊迹已留小篆識山阿<lb/>
　　　二<lb/>
島烟常至晏方開沙際參差辨逺桅風挟寒聲從樹<lb/>
起潮分末勢過橋来吏人不禁山排闥客子思傾海<lb/>
入杯歸憶斯游今冷淡如嘗橄欖味初廻<lb/>
　　　三<lb/>
人烟窮處屋三間目斷寒雲接淺山石塔有風鈴自<lb/>
語水亭無税印常閑沙晴火伏如棋布浪急漁丹似<lb/>
箭還自古詩從登覧得莫辭絶頂共追攀<lb/>
　　　黄蘖寺一首<lb/>
<pb n="KR4d0340_SBCK_005-5b"/>
猶記垂髫到此山重㳺客鬂已凋殘寺經水後增輪<lb/>
奐僧比年時減鉢单絶壑雲興潭影黒疎林霜下葉<lb/>
聲乾平生酷嗜朱翁字細看荒碑倚石欄<lb/>
　　　和西外趙知宗<lb/>
斤妙斵如神源深汲愈新岱宗疑有址海若忽無津<lb/>
傳逺須公等鑽堅盡此身平生師友意非爲雨中巾<lb/>
　　　悼秦毉<lb/>
最曉隂陽證於身獨不靈有妻持舊肆無子學遺經<lb/>
蟲蝕抄方篋莎生曬藥庭城中毉絶少堪惜爾凋零<lb/>
　　　十月二十二日夜同方寺丞宿瀑庵讀劉賔<lb/>
<pb n="KR4d0340_SBCK_005-6a"/>
　　　　客集<lb/>
瀑山木落霜寒夜共讀吾家夢得詩坐對遺編忘漏<lb/>
盡手遮殘燭怕風吹森嚴似聽元戎令機警如看國<lb/>
手棋千載愚溪相對壘未應地下友㣲之<lb/>
　　　戍婦詞<lb/>
織錦為書寄雁飛功名從古恨無機良人白首沙塲<lb/>
裏何日封侯建節歸<lb/>
　　　二<lb/>
昨日人廻問塞垣陣前多有未招䰟營司不許分明<lb/>
哭寒月家家照淚痕<lb/>
<pb n="KR4d0340_SBCK_005-6b"/>
　　　三<lb/>
九月嚴霜塞下飛連營回首望寒衣将軍縱上移屯<lb/>
奏無奈公卿半是非<lb/>
　　　游水南一首<lb/>
九馬如飛不用鞭㣲塵一道起晴川有司誤謗為山<lb/>
賊好事訛傳是地仙何處名樓風月爽誰家修竹主<lb/>
人賢槖詩三百高無價難向旗亭當酒錢<lb/>
　　　哭陳鑰主簿<lb/>
不但心孤介生形亦恠竒在為官長罵没使邑人思<lb/>
魂逺鄉猶隔名㣲世未知空存朋友誼到此力何施<lb/>
<pb n="KR4d0340_SBCK_005-7a"/>
　　　傅諫議和予所贈傅監倉詩復用前韵一首<lb/>
諫草如山不論兵當年出處最分明中朝安可無耆<lb/>
舊故事猶應問老更敢有鳳毛評句法素知牛耳執<lb/>
文盟詩壇亦合先生築遥望偏師已㧞營<lb/>
　　　宿别瀑上二首<lb/>
十里荒荆手自開屐痕厯厯在青苔山中猨鳥愁予<lb/>
去争問先生幾日回<lb/>
　　　其二<lb/>
兩日相疏鄙吝生今當逺别若為情夜窓看到千峯<lb/>
黒枕上猶貪落澗聲<lb/>
<pb n="KR4d0340_SBCK_005-7b"/>
　　　初宿囊山和方雲臺韻<lb/>
客游萬里踐霜氷旦旦披衣坐待明累黍功名成未<lb/>
易跳丸歲月去堪驚即今𥿄被携尋宿當日油幢聼<lb/>
報更頼有雲臺公好事追程未送老門生<lb/>
　　　白鹿寺<lb/>
歲晚霜林葉落稠㩗家来作鹿門㳺偈言恍似前生<lb/>
説詩藁猶煩侍者收身上征衫抛未得山中靈藥採<lb/>
無由十年不獨行人老入定高僧曰盡頭<hi>謂長老供公</hi>
　　　答婦兄林公遇四首<lb/>
霜下石橋滑蛩吟茅店清夢廻殘月在錯認是天明<lb/>
<pb n="KR4d0340_SBCK_005-8a"/>
　　　其二<lb/>
恨余行李速愧子酒杯長日暮于誰屋天寒陟彼岡<lb/>
　　　其三<lb/>
自笑如窮鬼相從不記年毎煩書餞送不止辦車船<lb/>
　　　其四<lb/>
挹君如玉雪未易得親疎何日深山裏同燈共讀書<lb/>
　　　登枕峯<lb/>
蒼頭奉辟書嚴装犯肅辰豈不謀出處歲儉水菽貧<lb/>
曛黒投山中明發趨江濵漁父隱者歟葉舟方垂緡<lb/>
相逢飄然游似笑来徃頻白鷗我同盟青山吾故人<lb/>
<pb n="KR4d0340_SBCK_005-8b"/>
即之與欲言邈若不可親昔迎歸軒喜今見行槖嗔<lb/>
素願悵未諧抱慙終此身先賢逺志喻千載猶如新<lb/>
　　　嵩溪驛<lb/>
舟子初辭去風吹薄酒醒一莖新鬂白數點晚山青<lb/>
潦倒彈長鋏荒涼宿短亭鄰雞空喔喔不似昔年聼<lb/>
　　　環翠閣<hi>閣上有宣和二陸詩</hi>
大陸題詩小陸和寳鞍畫㦸傳呼過兩片頑碑未百<lb/>
年已有牧兒来打破<lb/>
　　　崇化麻沙道中<lb/>
經行愛此人烟好面俯清溪背負山半艇何妨呼渡<lb/>
<pb n="KR4d0340_SBCK_005-9a"/>
去小橋不礙負薪還逺聞清磬来林杪忽有朱欄出<lb/>
竹間此處安知無隱者卜鄰容我設柴闗<lb/>
　　　過劉尚書墓<lb/>
士林方卜道窮通一旦騎鯨萬事空帷下有人師董<lb/>
相墓傍無客哭喬公白頭稍得談經力青簡尤髙絶<lb/>
幣功尚記長衣横麈柄今看華表立西風<lb/>
　　　謝墳<lb/>
一月山行未有梅曉来戯着小詩催謝家墳寺更衣<lb/>
處初見墻西半樹開<lb/>
　　　大乾記夢<hi>辛酉年夢子方十三</hi>
<pb n="KR4d0340_SBCK_005-9b"/>
昔夢游湘水琴書寄葉舟安知三十載真作夢中游<lb/>
　　　館頭<hi>去撫州四十里</hi>
雨露蕭蕭驛堠長不堪流潦入車箱撫州城外黄泥<lb/>
路即是人間小太行<lb/>
　　　發臨川<lb/>
始予丱角來家君綰銅墨縣齋多休暇縣圃足戯劇<lb/>
雖云嗜梨栗亦頗窺簡册弟妹俱孩幼親髪方如漆<lb/>
後予捧檄至軒葢候廣陌於時志氣鋭門户况烜赫<lb/>
郡花照席紅湖栁拂鞍碧耆老互問訊酒餼紛狼籍<lb/>
今予挑包過城郭宛如昔高年凋落盡滿眼少明識<lb/>
<pb n="KR4d0340_SBCK_005-10a"/>
管子仕瘴烟屈叟掩泉穸蓽門訪舊師目闇面黧黒<lb/>
買醪與之酌徃事話厯厯既生異縣感遂起故鄉憶<lb/>
吾翁墓艸深髙堂已斑白貧居<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>髓空逺游温凊隔<lb/>
二季官海濵女子各有適曽不如阿奴碌碌在母側<lb/>
囘思盛壮時去矣難復得因成臨川吟吟罷淚横臆<lb/>
　　　曾景建自臨川送予至豐城示詩為别次韻<lb/>
　　　　一首<lb/>
追程送我劍池邊亹亹清談晉宋前豈意白頭趨幕<lb/>
日廼逢𬗋氣出闗年夜深續炬俱忘寢地冷吹薪久<lb/>
未然臨别祝君加㡌絮高峯雪後尚童顛<lb/>
<pb n="KR4d0340_SBCK_005-10b"/>
　　　自撫至袁連日雨霰風雪一首<lb/>
窮臘天地閉雲氣匝野垂何况袁撫間積潦盈路岐<lb/>
寸晷㧞寸步一堠費一時忽跌落深淖有佀鳥着<graphic n="KR2365" url="https://raw.githubusercontent.com/kanripo/KR-Gaiji/master/images/KR2365.png" mimeType="image/png"/>
寒日已西匿㳺子方南馳孤店渺烟際僮馬飢以羸<lb/>
霏霏雪没骭<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>
                    <graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>風裂肌古人貴遺體不肯臨深危<lb/>
兒行風雪中慈母安得知絡當投<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>去重補南陔詩<lb/>
　　　安仁驛<lb/>
偶向西邊洗客塵數株如玉照青蘋凄風冷雨分宜<lb/>
縣賴有梅花管領人<lb/>
　　　萍卿<lb/>
<pb n="KR4d0340_SBCK_005-11a"/>
聞説萍鄉縣家家有絹機荒年絲價貴未敢議寒衣<lb/>
　　　牛田鋪大雪<hi>萍鄉地内</hi>
暝色蟠空起儜颷激地吹漸看雲布濩稍有霰紛披<lb/>
䔩䔩初飄瓦輕輕已點墀居人朝未覺客子夜先知<lb/>
巧似荘嚴就勻如剪刻為充庭氷氏喜縞户染人疑<lb/>
灑宻苔緘遍擎多樹壓垂高峰迷頂踵逺渡失津涯<lb/>
窘兎低蹲草僵禽黙墮枝馬難分牝牡鳥不辨雄雌<lb/>
倐忽斜還整冥濛合又離半埋官路堠亂打寺廊碑<lb/>
猛勢欺袍絮寒花照鬂絲店荒敲盡閉橋滑歩尤危<lb/>
破釜羮霜菜殘爐燎濕萁廢粧憐婦怯露骭笑兒痴<lb/>
<pb n="KR4d0340_SBCK_005-11b"/>
乍起毛皆蝟深藏手亦龜犬驚鄰吠急雞噪野鳴遲<lb/>
偏滯南轅路翻思北戍時旌旗明雁塞刁斗亂鵝池<lb/>
呵筆堪飛檄收燈可覆棋暮營蒙虎卧曉獵臂鷹隨<lb/>
浴鈇成何事披蓑自一竒空山吟忍凍窮巷齧充飢<lb/>
授簡悲才退烘衣感氣衰稍欣茅瘴薄已覺麥畦滋<lb/>
病怕春茶冷愁嫌市酒醨帶間三十韵聊補昔人遺<lb/>
　　　醴陵客店<lb/>
縣郭依稀隔渡頭觧鞍来倚店家樓已攀桂樹吟招<lb/>
隱因看梅花賦逺逰市上俚音多楚語橋邊碧色是<lb/>
湘流直南鄉國三千里目斷覊鴻起暮愁<lb/>
<pb n="KR4d0340_SBCK_005-12a"/>
　　　湘潭道中即事<lb/>
敗絮龍鍾擁病身十分寒事在湘濵若非野店黏官<lb/>
曆不記今朝是立春<lb/>
　　　二<lb/>
儺鼔鼕鼕匝廟門可憐楚俗至今存屈原章句無人<lb/>
誦别有山歌侑桂尊<lb/>
　　　謁南嶽<lb/>
中原昔分裂五嶽僅存一嗟余生東南有眼乃未覿<lb/>
清晨犯寒慄馬止青厯厯怪雲何處來對面失崷崒<lb/>
午投勝業寺僧訝余不懌茗餘因獻嘲君定非韓匹<lb/>
<pb n="KR4d0340_SBCK_005-12b"/>
彼來既軒露君至若封鐍余謂僧無躁兹可以理詰<lb/>
止僧坐悦亭霾翳忽氷釋石廩先呈身岣嶁俄見脊<lb/>
湏臾天柱開最後祝融出高峰七十二固已得彷彿<lb/>
鄴侯何嘗死懶殘元非寂恍疑在山中明當徃尋覔<lb/>
咄哉三尺雪孤此一雙屐駕言欵靈瑣樓堞晃丹赤<lb/>
栢深不見人畫妙如新筆珠瓏千娉婷弹棋拊瑶瑟<lb/>
茫茫鬼神事荒幻難究悉吾師太史公江淮徧浪迹<lb/>
兹焉又浮湘汗漫恣遊陟雖然乏毫端亦頗増目力<lb/>
規模五字體蟠屈萬丈碧詩成投褚中何必題廟壁<lb/>
　　　勝業寺<lb/>
<pb n="KR4d0340_SBCK_005-13a"/>
寺創於何代問僧皆不知槎牙夏后栢殘缺栁侯碑<lb/>
雪過禪堂冷氷餘嶽路危上封猶未到太息負心期<lb/>
　　　發嶽寺<lb/>
嶽下無耆老何從訪舊聞不知𬗋巖墓更隔幾重雲<lb/>
　　　二<lb/>
明仲竄蠻烟欽夫棄盛年空令後死者有淚滴遺編<lb/>
　　　三<lb/>
昔者監香火今焉裂芰荷祝融應冷笑還肯再來麽<lb/>
　　　湘江一首<hi>六言</hi>
屈賈死将千載劉君来泛湘江沽酒偶留村店看山<lb/>
<pb n="KR4d0340_SBCK_005-13b"/>
不掩船窓<lb/>
　　　烟竹舖<hi>離衡州北五里</hi>
野逈村疎起暮寒偶逢廢驛缷征鞍主人家比漁舟<lb/>
小客子房如鶴柵寛燈與鄰通眠未易風從壁入避<lb/>
尤難似聞南去加蕭索一夜披衣坐不安<lb/>
　　　衡永道中<lb/>
一舍常分作兩程雪鞭雨袖少逢晴平生不識終南<lb/>
逕来傍湖南堠子行<lb/>
　　　二<lb/>
過了衡陽雁北廻鄉書迢遞託誰哉嶽山石鼓皆辭<lb/>
<pb n="KR4d0340_SBCK_005-14a"/>
去惟有湘江作伴来<lb/>
　　　黄羆嶺<lb/>
黄茅迷逺近不見一人行信步未知險廻頭方可驚<lb/>
路由高頂過雪在半腰生落日無栖止飄飄自問程<lb/>
　　　祁陽縣<lb/>
入境少人烟寒江碧際天小留因買石久立待呼船<lb/>
笛起漁汀上鷗飛縣郭前若無州帖至令尹即神仙<lb/>
　　　零陵<lb/>
畫圖曾識零陵郡今日方知畫未如城郭恰臨瀟水<lb/>
上山川猶是栁侯餘驛亭幽絶堪垂釣岩室虚明可<lb/>
<pb n="KR4d0340_SBCK_005-14b"/>
讀書欲買冉溪三畝地手苫茅棟俓移居<lb/>
　　　深溪驛<hi>去廣右界一程</hi>
苔滿朱扉半闔開更無人跡獨徘徊湘江臨别如相<lb/>
語早買扁舟出嶺来<lb/>
　　　全州<lb/>
寂寞全州路家家荻作扉異僧留塔在過客入城稀<lb/>
傳舍臨清泚官亭占翠微沙頭泊船者多自嶺南歸<lb/>
　　　炎闗<hi>亦名嚴闗</hi>
關北関南氣候分雪飛不過古來云若非曾發看山<lb/>
願老大何因入瘴雲<lb/>
<pb n="KR4d0340_SBCK_005-15a"/>
　　　秦城<lb/>
缺甓殘塼無處尋當年築此慮尤深君王自向沙邱<lb/>
死何必區區戌桂林<lb/>
　　　未至桂州葉潛仲以詩相迎次韻一首<lb/>
柘岡西路别君時幾見天涯栁弄絲横草壮心空抗<lb/>
慨覆蕉殘夢懶尋思羞將白髮趨新府却憶青山領<lb/>
舊祠猶有南来竒特事馬頭先得故人詩<lb/>
　　　游水東諸洞次同㳺韵<lb/>
桂山前來到今日是初游招鶴登青巘呼龍俯碧湫<lb/>
深蹊通秉炬小竇劣容舟豈敢輕題句同官盡栁劉<lb/>
<pb n="KR4d0340_SBCK_005-15b"/>
　　　二<lb/>
舊聞巖洞勝欲徃自髫年聳秀過靈隱幽深似善權<lb/>
逺環州堞外近獻屋簷邊儻有登臨約甘為子執鞭<lb/>
　　　春日<lb/>
眼前桃李過匆匆鏡裏衰顔豈再紅久覺胃寒踈建<lb/>
焙新因血熱戒郫筒<lb/>
　　　二<lb/>
步入西峰不見人數聲澗鳥自啼春下山欲與唐碑<lb/>
語先遣奴兵細拂塵<lb/>
　　　三<lb/>
<pb n="KR4d0340_SBCK_005-16a"/>
歸到城門欲發更馬頭惟有暮鴉迎小忩了却觀書<lb/>
課幾首殘詩旋補成<lb/>
　　　四<lb/>
老懶何心更出嬉閉門終日讀陶詩湘南二月花如<lb/>
掃恰似扶踈遶屋時<lb/>
　　　五<lb/>
曉風細細雨斜斜僝僽書生屋角花想見水南僧寺<lb/>
裏一株落盡病山茶<lb/>
　　　訾家洲<lb/>
来訪唐時事荒洲暮靄青遍生新草棘難認舊池亭<lb/>
<pb n="KR4d0340_SBCK_005-16b"/>
毀記欺無主存祠怕有靈今人輕古迹此地少曽經<lb/>
　　　二<lb/>
裴栁英靈渺莾中鶴歸應不記遼東遺基只有蛩鳴<lb/>
雨徃事全如鳥印空溪水無情流㶁㶁海山依舊碧<lb/>
叢叢斷碑莫恠千廻讀今代何人筆力同<lb/>
　　　舜廟<lb/>
越俗安知帝遺祠亦至今青山人寂寂朱戸柏森森<lb/>
雨打荒碑缺苔封古祠深曽聞張侍講来此想韶音<lb/>
　　　得家訊一首<lb/>
不覺離鄉久南来驛使疎覊臣一掬淚慈母兩行書<lb/>
<pb n="KR4d0340_SBCK_005-17a"/>
租税聞輸畢田園説歉餘何時真宦逹處處奉潘輿<lb/>
　　　湘南樓<lb/>
偶陪群彦賦登樓一笑聊寛故國愁近郭山来晴檻<lb/>
裏待船人立晚沙頭春天晴雨常多變晦日文書得<lb/>
小休尚有殘錢沽老酒落花時節約重遊<hi>殘錢老酒皆桂州方言</hi>
　　　上已與二客逰水月洞分韻得事字<lb/>
勝踐造物慳貧交世情棄昔戒十客来旦無一人至<lb/>
惟余暨兩君鼎足坐水次歡言天氣佳誰謂風土異<lb/>
高吟雜騷選序酌逮髫穉滌崖去惡詩捫石認缺字<lb/>
古来幾褉飲傳者纔一二蘭亭感慨多未了死生事<lb/>
<pb n="KR4d0340_SBCK_005-17b"/>
杜陵更酸辛窮眼眩珠翠㫖哉兹日遊超然遺塵累<lb/>
消揺千載後尚有浴沂意嵓扉滑如玉歲月可鐫識<lb/>
　　　出城<lb/>
日日銅瓶揷数枝瓶空頗訝揷来稀出城忽見櫻桃<lb/>
熟始信無花可買歸<lb/>
　　　二<lb/>
小憇城西賣酒家綠隂深處有啼鴉主人歎息客來<lb/>
晚謝却酴醿一架花<lb/>
　　　三月十四日陪帥卿出逰一首<lb/>
未出尭山雲既出雲徐開君侯與天通造化力可回<lb/>
<pb n="KR4d0340_SBCK_005-18a"/>
駕言訪嵓扉群彥森然陪旗鉞映川原笳吹喧蒿莱掃石坐<lb/>
夷曠捫葛窺崔嵬砦洲久蕪沒草樹皆新培范張數君子<lb/>
遺刻蒼蘚埋方羊不忍去返照明千崖沙禽就栖宿<lb/>
綵鷁猶泝洄眷焉宇宙間此樂何常哉鄴都㑹應劉<lb/>
梁園命鄒枚主公富貴人襍抱尤雄瑰當年篇翰存<lb/>
徃徃鄰俳諧英英大都督羔雁招遺才雲烟生妙筆<lb/>
氷雪懸靈臺况復是夕霽素魄海上来一碧九萬里<lb/>
空洞無纎埃臨風惜飲量孤負黄金罍座中盡文豪<lb/>
授簡奚徘徊吾詩固拙速聊為石生媒<lb/>
　　　武岡葉使君寄詩次韻<lb/>
<pb n="KR4d0340_SBCK_005-18b"/>
祠客紛紛載後車誰能逺記病相如雙旌已拜湖南<lb/>
牧尺素猶題嶺外書詩句騎驢游蜀後情懐賦鵩吊<lb/>
湘餘佀聞闔群春風暖便擬移家占籍居<lb/>
　　　二<lb/>
北戍逢君歲建寅豈知今作落南人瘴來客病鄰山<lb/>
鬼舶去鄉書託海神目送飛鳶偏戀土夣隨畫隼共<lb/>
行春謝家兄弟如雙壁交契寕非有宿因<lb/>
　　　移居<lb/>
庭下薔薇樹花開玉雪毬主人明日去相對佀含愁<lb/>
<hi>舊居有白薔薇</hi>
<pb n="KR4d0340_SBCK_005-19a"/>
　　　二<lb/>
隣曲無還徃何由有别情惟應小窗月長記讀書聲<lb/>
　　　吊錦鷄一首兼呈葉任道<lb/>
炎州産文鷄毛羽固天禀朱丹飾尾距綵繡錯衿衽<lb/>
主人極珍憐龠合分俸廩置諸後園中小奴司啄飲<lb/>
地荒籠柵疎客見輙危懔點狸出沒精豪䑕窺伺稔<lb/>
諒垂彼饞涏或瞷君高枕駭機中夕發果以斃来諗<lb/>
裂冠首立碎齧嗉聲已噤酷哉三尺喙殘此一叚錦長<lb/>
嗟命瘞埋詎忍付烹飪始爲文采累終欠智慮審老<lb/>
瞞戕孔公千載憤凛凛黄祖殺處士麤暴犯流品况<lb/>
<pb n="KR4d0340_SBCK_005-19b"/>
兹毒鷙物尤索防閑甚善視雙翠衣夜凉勿嗜寢<lb/>
　　　哭孫行之<lb/>
已了燈忩債心知舉業非立朝多諫草取友必深衣<lb/>
<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>甕貧時共書筒貴後稀病身偏惜淚一為故人揮<lb/>
　　　二<lb/>
世上高科衆君尤自貴珍如何一夕裏忽盡百年身<lb/>
雙旐齊眉友孤燈擁髻人傷心惟孟母頭白送歸閩<lb/>
　　　即事<lb/>
嶠南氣候異中州多病誰令作逺逰瘴土不因梅亦<lb/>
濕颶風能變夏為秋方眠壞絮俄敷簟已着輕絺又<lb/>
<pb n="KR4d0340_SBCK_005-20a"/>
索裘自歎幻身非鐵石天涯豈得乆淹留<lb/>
　　　楮樹<lb/>
楮樹婆娑覆小齋更無日影午忩開一端能敗幽人<lb/>
意夜夜墻西礙月来<lb/>
　　　象奕一首呈葉潛仲<lb/>
小藝無難精上智有未觧君看橘中戯妙不出局外<lb/>
屹然两國立限以大河界連營禀中權四壁設堅械<lb/>
三十二子者一一具變態先登如挑敵分布如備塞<lb/>
盡鋭賈吾勇持重伺彼怠或遲如圍莒或速如入蔡<lb/>
逺砲勿虚發冗卒要精汰負非繇寡少勝豈繫疆大<lb/>
<pb n="KR4d0340_SBCK_005-20b"/>
昆陽以象奔陳濤以車敗匹馬郭令来一士汲黯在<lb/>
獻俘將䇿勛得雋衆稱快我欲築壇塲孰可建旗盖<lb/>
葉侯天機深臨陳識面背縱未及國手其高亦無對<lb/>
扭㨗敢饒先諱輸毎索再寕為握節死安肯屈膝拜<lb/>
有時横槊吟句法尤䧺邁愚慮僅一得君才廼十倍<lb/>
覇圖務并弱兵志貴攻昧雖然屢尅獲詎可自侈忕<lb/>
吕蒙能馘羽衛瓘足縛艾南師未宜輕夜半防斫寨<lb/>
　　　送陶仁父<lb/>
自古送行情味惡君行快似泛仙槎新班人少先投<lb/>
卷下水船輕易到家南浦不堪看草色西湖尚可及<lb/>
<pb n="KR4d0340_SBCK_005-21a"/>
荷花諸公若問栖栖者為説吟詩兩鬢華<lb/>
　　　書壁<lb/>
練衣蒲屨小綸巾四壁清風一榻塵誰謂先生貧到<lb/>
骨百金新聘竹夫人<lb/>
　　　栽竹<lb/>
借居未定先栽竹為愛踈聲與薄隂一日暫無能鄙<lb/>
吝數竿雖少亦蕭森忩間對了添詩興郭外移来費<lb/>
俸金自笑明年在何處虚簷風至且披襟<lb/>
後村先生大全集卷第五<lb/>
<pb n="KR4d0340_SBCK_005-21b"/>
</p>
<p>
</p>
  </div>
</body>
</text>
</TEI>
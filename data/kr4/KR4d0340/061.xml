<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_061-1a"/>
後村先生大全集卷第六十一<lb/>
　外制<lb/>
　　何式軍器少監兼權度支郎官<lb/>
非厯郡不爲郎先朝病其法之拘也或繇二監徑通<lb/>
要津扵以越故常而待竒傑爾起蜀道來漢廷凛然<lb/>
寒露之潔温然春風之和大夫國人皆稱其賢丞宗<lb/>
正郎版曹寝顯榮矣擢貳武監仍兼計省夫工技之<lb/>
精出納之吝非所以煩儒者也姑飬資望朕將不次<lb/>
進汝矣可<lb/>
　　姚希得大宗正丞兼權金部郎官兼沂王府教<lb/>
<pb n="KR4d0340_SBCK_061-1b"/>
　　授<lb/>
國朝以宗室耆老典司属籍而丞則以庻姓士大夫<lb/>
為之親賢参用古之道也爾出蜀有聞望倅閩有惠<lb/>
愛昔去國今立朝有本末志益剛材益練兹予命爾<lb/>
賛治公姓輔道藩邸又以其官太清事太簡也俾兼<lb/>
珍部以主委輸昔在先漢得人為盛通世務者三儒<lb/>
而已爾其勉㢤朕将觀爾體用之學可<lb/>
　　蔡抗樞宻院編修官兼權屯田郎官<lb/>
朕甚重朱氏之學誦其詩讀其書者皆尊寵之况扵<lb/>
其門人高弟之後乎盖早從攷亭深入閫奥晚坐餉<lb/>
<pb n="KR4d0340_SBCK_061-2a"/>
黨以終者爾王父也隐居邱園不求聞逹獨抱遺經<lb/>
以老者爾嚴考也爾源委如是故試玉堂則陳正大<lb/>
之論掾公府則有忠益之言及對便朝則空臆犯顔<lb/>
無所囘隠非師之傳人家之鉅子乎樞属為真郎潜<lb/>
共二子不吝褒嘉之寵爾益思嗣守之難可<lb/>
　　劉厚南著作佐郎兼沂王府教授<lb/>
自嘉定以來政出一門者再世士鮮不附卿衮以求<lb/>
進挾水山以為重者爾非其里人乎而三十年間二<lb/>
相之門曽無一跡其特立獨行有如此者朕𥘉改紀<lb/>
還之修門嚴重之風矜式五學清介之標輝映六舘<lb/>
<pb n="KR4d0340_SBCK_061-2b"/>
兹用進汝于太史氏夫秉直筆以詔來世班馬之任<lb/>
也談經誼以輔宗藩申白之選也朕之所以期汝者<lb/>
逺矣可<lb/>
　　陳協秘書郎兼景獻府教授<lb/>
漢以東觀比道家蓬萊山唐以入館為登瀛洲本朝<lb/>
五星聚奎文治尤盛凢有列于郡王府者必極一時<lb/>
之選爾勵志操富藝文周旋乎掌故學宫博士議郎<lb/>
之間亦云乆矣晋郎秘邱仍傅藩邸昔劉向揚雄讐<lb/>
書天禄申公穆生授詩王國或文字之不朽或道義<lb/>
之可尊勉追昔人何逺之有可<lb/>
<pb n="KR4d0340_SBCK_061-3a"/>
　　徐霖校書郎<lb/>
属者一相獨運氣熖所鑠朝野皆瘖爾以新進士毅<lb/>
然上封書首發其鋩有劉向周堪之風朕不俟積日累<lb/>
月㧞爾於朝給札之言切扵上封造膝之言切于給<lb/>
札學積而愈厚氣飬而益剛玉立道山退則掩闗肅<lb/>
然無所造請是䏻貴重其身矣序遷校郎進用未已<lb/>
夫盛名難居𥘉節易立先朝館閣如歐修尹洙如朱<lb/>
松范如圭輩人皆終始持一論壯老堅一節爾其勉<lb/>
哉誰謂華高企其齊而可<lb/>
　　孟奎换授奉議郎<lb/>
<pb n="KR4d0340_SBCK_061-3b"/>
成周公族皆如麟趾豈獨其質之美㢤抑學力焉爾<lb/>
當佩觽之年知開卷之楽其遷華秩俾就家塾爾益<lb/>
勉勵毋荒于嬉可<lb/>
　　建康都統劉全轉親衛大夫<lb/>
軍志曰賞不踰時貴其速也復郢之役今九年矣有<lb/>
司始以爾功級來言歲月雖乆血衣猶在其遷一秩<lb/>
薄旌爾勞夫㧞一城取一邑偏校之事也爾既建大<lb/>
將旗鼓閫外功業有大扵復郢者朝家爵賞有大扵<lb/>
遷秩者爾其𢡟哉可<lb/>
　　趙孟傳直實章閣知嚴州<lb/>
<pb n="KR4d0340_SBCK_061-4a"/>
桐廬郡今右扶風也嚴光之高風范仲淹之遺愛在<lb/>
焉牧守之寄其選尤遴爾幼慕間平壯從申白其有<lb/>
聞扵父兄師友之際矣乆丞外府自詭専城茂陵奎<lb/>
閣新定左符併以寵汝夫垂魚以入侍擊鮮以為飬<lb/>
人子之至楽也及瓜往戌以治行聞朕将下璽書召<lb/>
汝矣可<lb/>
　　趙性夫直華文閣再任浙東提刑<lb/>
吾尤重部使者之選非其人不輕卑得其人不數易也<lb/>
爾繇尚書郎出按近畿飾已而後律人故廉而恕察<lb/>
情而後用法故剛而仁集事既清閫務亦理浙水東<lb/>
<pb n="KR4d0340_SBCK_061-4b"/>
七州數十縣皆安之民惜其去朕難其代陞華媯閣<lb/>
増重繡衣夫久則玩人之常情也不<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>以終之前賢<lb/>
之格言也爾奮勵以對寵光可<lb/>
　　孫夢觀知嘉興府<lb/>
漢用健吏治扶風馮翊皆以發摘擊㫁為能我朝家<lb/>
法則異于是深念近畿根本之地壹用儒者拊摩之<lb/>
政爾端潔之操潤温之文方盛年䇿上第而立朝平<lb/>
正若無所挟者稍遷郎監縻之不可嘉禾輔郡卑以<lb/>
左符失政之得民也淺教之入人也深王尊張敞材<lb/>
則材矣視文翁之儒雅吳公之治平殆未及焉爾當<lb/>
<pb n="KR4d0340_SBCK_061-5a"/>
思所以副予臨遣之意可<lb/>
　　鄭逢辰直寳章閣依舊江西提刑兼知贑州<lb/>
江右之俗悍強小輙尚氣好勝以珥筆為能大或依<lb/>
險負固以弄兵為常吾有司小失牧馭則易動為難<lb/>
安爾學問本師友議論依名節始建庾臺于撫褰帷<lb/>
亷訪郡縣震悚毋惮太吏繼陳臬事于贑衣繡捕逐<lb/>
將士奮躍汔殱渠魁貪暴者觧印蕩析者奠枕厥功<lb/>
茂焉夫乆任則政凝數易則民敝况居一路按察之<lb/>
長搃四州節制之重就加奎閣仍擁皇華以慰遮道<lb/>
借留之人以勸奉公振職之吏可<lb/>
<pb n="KR4d0340_SBCK_061-5b"/>
　　莊同孫大理丞<lb/>
李寺長属不剸取法家必参用士人仁哉我祖宗之<lb/>
心也爾恬静之操温醇之文頃嘗獻言有益治道頌<lb/>
䑓列属澹然自守擢丞廷尉其選益高曰欽恤曰審<lb/>
克云者皆汝所素講否則一獄吏所决耳豈以煩儒<lb/>
臣哉往究乃心嗣有明陟可<lb/>
　　趙汝腴太常寺簿<lb/>
士大夫一門之内殊聨璧合接武扵朝自鞏肇軾轍<lb/>
以來盖不多見爾之伯氏既持文墨議論為吾近臣<lb/>
矣汝又結綬登㡬惟列院非所以䖏汝也進之頌臺<lb/>
<pb n="KR4d0340_SBCK_061-6a"/>
塗轍益清汝其勉旃塤倡箎和非帷侈衣冠之盛抑<lb/>
以為邦家之光可<lb/>
　　呉子良直華文閣江西運判<lb/>
朕楽衆賢之和朝惜一士之去國其欲去也必維之<lb/>
縶之以致其意及其不可留也又必恩斯勤斯以華<lb/>
其行爾志尚端介文律古雅在周行輙齟齬而去使<lb/>
畿内有清苦之名武監史筵属方嚮用勇退之疏卻<lb/>
而復至晋班媯閣徃試外庸朕以東甌支壘南海逺<lb/>
藩非所以䖏汝也復出江右之節焉爾其慨然一行<lb/>
訪問疾苦禁約貪暴培養根本務以甦息十一郡之<lb/>
<pb n="KR4d0340_SBCK_061-6b"/>
凋瘵居無幾何朕将有乆不見生之歎矣可<lb/>
　　趙希楙秘閣致仕<lb/>
近世清白吏指不多屈爾司䌖于閩以飲氷食檗一<lb/>
介不取逹于予聞方出漕節遣使番禺庻持一廉盡<lb/>
洗五瘴云胡抗䟽諗疾辭榮朕嘉王章牛衣之清風<lb/>
哀馬援鳶跕之壮志而知其不可留也寓直中秘以<lb/>
華其㱕可<lb/>
　　鄭士昌贈寳謨閣侍制<hi>父少師乞以進書轉太保一官回授</hi>
朕優崇元老旌録象賢𥙷蘭陔之詩帳莫諧扵飬志<lb/>
候松階之對庸特許扵貤恩具官某場屋有聲膠庠<lb/>
<pb n="KR4d0340_SBCK_061-7a"/>
得雋每欲由名第選不屑為恩澤侯終賣竒才可推<lb/>
而用世参騫至行僅見于事親自云啜菽飲水之歡<lb/>
奚减曵紫紆朱之楽栖遲滋乆培飬益深洎蝉冕之<lb/>
來㱕俾班衣而娯侍予方閒燕獨容孔鯉之趋庭公<lb/>
既瞻儀共羡伯禽之拜後云胡羙疢遽隕盛年晋参<lb/>
持槖之聨加厚書棺之渥噫䰟無不之也深悲季子<lb/>
之言秀而不實夫誰與太元之草諒而精爽歆我寵<lb/>
褒可<lb/>
　　楊纉太社令<lb/>
朕念恭聖罔極之恩見扵羮墻而顧其家尤厚爾少<lb/>
<pb n="KR4d0340_SBCK_061-7b"/>
有華問入幕者再丞郡者三材益老矣社令華選列<lb/>
于奉常往㢤靖共以對甄擢可<lb/>
　京湖制置申岳州平江縣軍民舉留知縣楊<lb/>
　寅得　㫖轉奉議郎候再作縣滿日與陞擢<lb/>
　差遣<lb/>
征戍未熄科調繁興近民之吏獲乎上者多不獲乎<lb/>
下欲推而去之盖有之矣欲挽而留之則未之聞焉<lb/>
爾綰銅墨三年羽書旁午廼于其間興學聘士减賦<lb/>
賑灾有為國家培根本之意制閫推轂而薦可能也<lb/>
若士若民若兵攀轅而留不可能也朕将擢汝而有<lb/>
<pb n="KR4d0340_SBCK_061-8a"/>
司以資考為言姑遷一階以示明陟再書邑最進用<lb/>
未晚可<lb/>
　　趙與䒩太府丞<lb/>
朕選㧞近属之俊秀而官使之然皆試之以事而後<lb/>
進之于朝所以老其材也爾藹然賢譽澹乎清修出<lb/>
丞輔藩既能同寅協恭以佐其守矣入丞外府必能<lb/>
洗手奉職以佐其長也華涂方開益自勉勵可<lb/>
　　章大任司農丞<lb/>
先漢盛時太倉之粟至扵紅腐賈誼猶云公私之積<lb/>
可以哀痛今倉庾氏所儲斤斤如也朕既擢宰士領<lb/>
<pb n="KR4d0340_SBCK_061-8b"/>
扈農又為之謹簡其僚爾乆于朝暢練乎實往佐而<lb/>
長講求所以阜通之策則固無不足之患爾為通務<lb/>
之儒矣可<lb/>
　　陳垓國博李伯玉太博<lb/>
有列扵朝或以材進或以藝選惟師儒之官率以中<lb/>
高科負盛名者為之爾垓南宫献賦第一爾伯玉大<lb/>
廷對策第二留滯周南乆方来㱕入太學誨諸生有<lb/>
春誦夏絃之楽無朝虀暮塩之歎其所飬者益厚矣<lb/>
夫序遷非所以待英髦也姑飬雅望以俟殊擢可<lb/>
　　馮惟説武博<lb/>
<pb n="KR4d0340_SBCK_061-9a"/>
國家設學教養文武並用而右庠之士議論氣節尤<lb/>
勁培植而作成之師儒責也爾蕭然澤<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>屹然壁立<lb/>
生晚而慕前修之志操官卑而抗御史之威怒多士<lb/>
聞風乆矣昔夫子論仁者之勇子思言南方之強盖<lb/>
孫吳之所未講也其以是道訓廸諸生可<lb/>
　　鄭士懿太學正章公權太學録<lb/>
唐用韓愈為學官可謂妙選矣而愈之自叙當時舘<lb/>
下諸生有非議于列者然則師儒之任其難尚矣爾<lb/>
士懿恬于榮利潜心下帷爾公權通於倫類為書滿<lb/>
家徃訓成均罔俾韓氏専美于有唐可<lb/>
<pb n="KR4d0340_SBCK_061-9b"/>
　　趙與燔宗學諭<lb/>
比歲属籍之秀多出于學先帝作人之効也爾擢儒<lb/>
科有属名表率宗庠無以易爾麟趾公子皆有師法<lb/>
矣詩不云乎豈無他人不如同姓可<lb/>
　　李遇龍軍噐監簿特差京湖制参<lb/>
唐世幕府皆兼内職國家倚重閫帥閫帥倚重賔介<lb/>
既殚婉畫宜寘周行爾起諸生㳺邉地從温造石洪<lb/>
禮羅之聘有陳琳阮瑀草檄之長時方乏材良足嘉<lb/>
歎列属武監仍謀閫事汝益淬勵以趋功名可<lb/>
　　寋已之大理正<lb/>
<pb n="KR4d0340_SBCK_061-10a"/>
廷尉民命所繫其属偹正亞于卿其選髙爾踐履之<lb/>
間有猷有守仕己之際無喜無愠練事多而燭理明<lb/>
庻可以持天下之平者昔定國隂徳髙其門閭固羙<lb/>
矣然未若蘇公式敬長我玉國之為大也汝往欽㢤<lb/>
毋廢朕命可<lb/>
　　莊序軍噐監簿<lb/>
朕懲重内輕外之弊郡國二千石有治理故必下璽<lb/>
書召用之爾茂陵從臣之子擢世科識時務其牧巴<lb/>
陵也不以荒逺鄙夷其民藹然古循吏之風奉計來<lb/>
歸寘彼周行庻㡬有土有民者咸知所勸可<lb/>
<pb n="KR4d0340_SBCK_061-10b"/>
　　湯中右文殿撰湖北運副<lb/>
朕惟今上流非復曩日疆埸多故郡邑凋殘科調繁<lb/>
興田里愁歎前数遣使未聞獲五善以報者于是煩<lb/>
吾近臣一行焉爾在朕左右清苦端介嘉言盈耳諫<lb/>
書滿篋立螭無㡬何抗章勇退留之不可禮楽華遣<lb/>
論撰隆名叱馭而前風稜竦動吏貪濁者汰斥之民<lb/>
蕩析者安集之某賦重當弛某粮乏當儲小者立行<lb/>
大者驛聞重湖雖逺如在畿内矣昔　仁祖命臣修<lb/>
漕河北寕考命臣徳秀漕江左皆扵鞭筭之服時有<lb/>
嚢封之献朕方法両朝之故事爾其慕二賢之遺風<lb/>
<pb n="KR4d0340_SBCK_061-11a"/>
可<lb/>
　　史嵩之守金紫光禄大夫求國公致仕<lb/>
朕守位以仁退人以禮大夫致君事雖未及於希年<lb/>
師尹具民瞻務曲全其晚節矧預陳于悃愊俾遂掛<lb/>
于衣冠具官某乆厯邉陲寖升廊廟始猶沽譽欲招<lb/>
徠名勝之流及既盗權專呼吸隂邪之黨内擅朝而<lb/>
震主外挟虜以要君仇公論而失士心倍榷法而歛<lb/>
民怨變遭陟岵禮缺戴星致清議之交譏咎墨縗之<lb/>
非古我聞在昔求忠臣于孝子之門人謂斯何豈天<lb/>
下有無父之國起廬之命幸而中寢行道之言有不<lb/>
<pb n="KR4d0340_SBCK_061-11b"/>
忍聞靡俟終䘮遽先請老自恃身謀之周宻安知衆<lb/>
口之沸騰或昌言欲壊延齡之麻或力執不下盧杞<lb/>
之詔宇宙雖廣有粟得而食諸霜露既濡啜泣何嗟<lb/>
及矣其聴還扵官政以扶植扵綱常噫罪臣猶知之<lb/>
卿勿廢省循之義退天之道也朕楽聞止足之言庻<lb/>
盖前愆亦保終吉<hi>臘月廿二夜丞相傳㫖草制次日𬒳論遂蔵藁不出</hi>
淳祐丙午孟冬朔日予為少蓬當轉對妄論國本<lb/>
事越四日　上親享景靈宫予立卿監班既退有<lb/>
　詔皇姪孟啓除貴州刺史同日擢臺諫侍從十有<lb/>
　三人予忝時暫兼權中書舍人之命姓名在　御<lb/>
<pb n="KR4d0340_SBCK_061-12a"/>
　筆之末再辭免不允翌日得省劄俾行上三房予<lb/>
　力以上三房遜趙汝騰侍郎又不允自見㳺丞相<lb/>
　白之公曰　上欲併下三房委公某力開陳已為<lb/>
　公免三房矣又可辭乎十三日始赴後省供職制<lb/>
　誥案吏人以三䑓諫詞頭来經夕以草授之俄九<lb/>
　從槖皆來促綸言至十八日皆卑前所積下詞頭<lb/>
　尚多予日困應酬每夕輙草一制至臘月二十四<lb/>
　日去國在職七十餘日所草外制七十道而止外<lb/>
　史嵩之致仕制方謄藁付吏適以臺評去國然舊<lb/>
　藁諸公見多之者不忍焚棄姑存于編末<lb/>
<pb n="KR4d0340_SBCK_061-12b"/>
　　洪燾權户部侍郎兼知臨安府<hi>以下係景定庚申以下作</hi>
元祐以李常爲户部謂其儒家者流至和以王素領<lb/>
開封亦以名臣之子孰膺兹選朕得其人其官某承<lb/>
嚴考之嫡傳接諸老之緒論酥酪相濟塤箎迭吹發<lb/>
其精華于斯文遂爲宗匠用其土苴于當卋亦號吏<lb/>
師陳臬事則七聚見思剖守符則三輔䝉福發摘如<lb/>
神而恥淵魚之察勞費甚簡又收流馬之功由蘇而<lb/>
抗升漕爲尹朕以貨泉殚竭待地官而阜通民物浩<lb/>
穣頼天府之弹壓舉此二者属之全材妙手之斵自<lb/>
然成風良庖之刀若發新刃人且觀政卿毋憚煩噫<lb/>
<pb n="KR4d0340_SBCK_061-13a"/>
周典六官之分尤先于掌教商邑四方之極必有以<lb/>
表民兹惟爾能奚俟予訓可<lb/>
　　與訔右文殿撰兩浙運副<lb/>
分十道置使唐朝則然合両路建臺㡬漕而已自昔<lb/>
常難于稱職乃今尤急于擇才爾羙秀而文果藝以<lb/>
逹朝之典章素習民之情偽盡知牧人有召杜之稱<lb/>
居多遺爱縂賦無孔桑之謗自不乏興朕遴選京畿<lb/>
按察之司爾方居省闥彌綸之任帷月之聨雖峻觀<lb/>
風之寄不䡖属者科調繁興戒飭数下化更而饕墨<lb/>
自若歲豊而愁嘆本銷乃升論選之清班就俾将明<lb/>
<pb n="KR4d0340_SBCK_061-13b"/>
扵隆指噫使臣周度不待歌皇華而送之先正格言<lb/>
宜深念民力之竭矣毋替朕命式觀爾能可<lb/>
　　謝坣寳章侍制提舉佑神觀仍奉朝請<lb/>
懐㑹稽之章甫出臨于顓閫候西清之對俄入侍于<lb/>
燕朝時乃異恩夐無前比具官某秀鍾台嶺傑出相<lb/>
門有映雪聚螢之勤見聞甚博無水流㳺龍之侈儒<lb/>
雅自将簮笏萃于一門麾節偏于数路惟今東浙視<lb/>
昔南陽以肺腑臣為股肱任乍聞謡誦懽迎郭伋之<lb/>
來遽下璽書俾奉吾邱之計祠餼示均于勞佚槖班<lb/>
加寵于親賢釋簿書堆案之煩遂詩禮過庭之楽噫<lb/>
<pb n="KR4d0340_SBCK_061-14a"/>
鏡湖一曲越人莫得而借留奎閣四松漢制不輕于<lb/>
還表益殚忠藎嗣有褒嘉可<lb/>
　　謝<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>集撰提舉佑神觀仍奉朝請<lb/>
朕惟前代用人不問疏戚惟其才而已故野王立<lb/>
踵太守亮翼迭居方岳皆以事業自著見爾典刑先<lb/>
相國之嫡傳才學士大夫之妙選凢牧數郡皆有可<lb/>
紀自移台秀用未盡材而議者猶謂戚畹當事任非<lb/>
祖宗家法朕上監成憲下采公論其以隆名真祠易<lb/>
汝郡<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>國家于爾兄弟可謂厚矣可<lb/>
　　謝塈右文殿撰提舉佑神觀<lb/>
<pb n="KR4d0340_SBCK_061-14b"/>
士大夫弟兄同時位望通顯者南渡以來盖亦有数<lb/>
求之左戚尤難其人吴氏惟琚翰墨風流如晋宋間<lb/>
人瓌珽差不及矣爾與二昆珠聨玉映有隹公子之<lb/>
譽出而奉使典州所至稱治材臣能吏退立下風朕<lb/>
方欲起而用之或言祖宗不責戚畹以吏事肆命爾<lb/>
通班秘殿均佚殊廷有擁笏擊鮮之娯無廻車叱馭<lb/>
之歎帷忠惟孝可保令名可<lb/>
　　張淵㣲起居郎兼右庻子<lb/>
昔我仁祖尤號多士之朝時則臣㐮實執左史之筆<lb/>
兹序升于魁彦庻企及于前修爾識造幾深辞兼體<lb/>
<pb n="KR4d0340_SBCK_061-15a"/>
要董生奉對異乎計功利之言陸贄奏篇粹然本仁<lb/>
義之諫属逄改紀亟命予環嘉季子之耒歸擢遂良<lb/>
而記注何止重螭㘭之選又俾陪鶴禁之㳺入則啟<lb/>
沃君心出則輔導儲徳雖郎與舍人唯阿之間然班<lb/>
亞法從位置甚高噫天子無戲言朕益謹宫庭之顰<lb/>
笑春秋書大事爾宜公筆削之權衡可<lb/>
　　徐經孫起居郎兼給事兼諭徳<lb/>
仕至卿列已班麟寺之高華古重史官無過螭㘭之<lb/>
清切出于親擢異乎序遷爾介而能通仁而有勇頃<lb/>
自豸冠而出畫乆分虎節而入閩臣甫丹心去猶戀<lb/>
<pb n="KR4d0340_SBCK_061-15b"/>
闕遂良白髪脱乃還朝朕毎于實踐而觀人不以虚<lb/>
名而取士使之司宗金掌批勅銀臺偉衣冠而從㳺<lb/>
既造耆英之列結丝絇而夾立政湏名勝之流叠三<lb/>
命之寵褒極一時之歆羡噫孔氏筆如棠之事卿素<lb/>
講明史佚書剪桐之言朕當戒謹有光汗簡無愧訓<lb/>
辭可<lb/>
　　承議郎告院翁宦轉一官<lb/>
吾甚患士大夫清談多實用少爾頃以才選使之行<lb/>
邉西䕫峽北㐮樊往返萬里能圗其險要條其便利<lb/>
來上何爱一秩不以旌勞可<lb/>
<pb n="KR4d0340_SBCK_061-16a"/>
　　新知常州呉叔告改知嚴州<lb/>
我朝尤重進士前三人蘇洵有言不及十年未有不<lb/>
為両制者朕乙未策士于廷爾褎然為舉首入館有<lb/>
士譽典州得民和再以郎召有毁鬲者留滯周南且<lb/>
二十載安于義命所飬益厚朕聞而嘉之桐江為今<lb/>
輔郡視漢扶風朝報政夕選表盖将引卿以自近矣<lb/>
可<lb/>
　　張勝授拱衛大夫　州團練使武衛大将軍知<lb/>
　　漢陽軍<lb/>
去秋徃淛越天塹南吠吾大臣以身徇國家之急親<lb/>
<pb n="KR4d0340_SBCK_061-16b"/>
履行陣冒矢石大小百戦然後武昌之圍觧可謂有<lb/>
大勲勞矣及幕府上功乃推而不有曰将士之力具<lb/>
官某奮于行間禀受方略且戦且守汔全金湯戎團<lb/>
郡紱朕猶以為薄也横行穹秩併為爾寵其對揚于<lb/>
恩渥益奮勵于功名可<lb/>
　　洪勲集撰知建寕府<lb/>
朕尤重藩宣申嚴更迭士風躁競所以奨恬退之人<lb/>
吏習饕殘所以調亷平之守挽留莫遂臨遣甚榮具<lb/>
官某早推當家之鳳毛晚執斯文之牛耳凢言議風<lb/>
㫖皆雋偉光明行世詞章寓在北門之播告囘天力<lb/>
<pb n="KR4d0340_SBCK_061-17a"/>
量見諸西省之封還方登要路之津忽勇急流之退<lb/>
惟建安之臣屏實孝廟之𥘉潜其生齒若富庻而實<lb/>
貧其習俗若悍強而服義必選擇晋陽之令稍寛繭<lb/>
丝必拊循渤海之民盡觧刀劍靡待卜須春之日已<lb/>
先騰来暮之謡噫勞侍從厭承明朕重違嚴助之志<lb/>
在江湖存魏闕爾寕無子牟之心少待頻川之褒即<lb/>
奉甘泉之計可<lb/>
　　趙　夫特授文林郎<lb/>
世之為富者率幸歲歉閉糶以自豊殖視鄉隣損瘠<lb/>
終不肯拔一毛不仁甚矣爾未第時乃能傾囷賑荒<lb/>
<pb n="KR4d0340_SBCK_061-17b"/>
費家貲至萬餘緍郡上其事于使者使者以上于朝<lb/>
爾雖已策名而仕前賞其可格而不下㢤姑進一級<lb/>
以勸強于爲善者可<lb/>
　　任䣊追叙朝奉郎致仕<lb/>
湖廣經總制之額惟穎于畨禺南倅者尤重至虚席<lb/>
絫歲無敢就者爾坐殿黜以死非其罪也其孤訟冤<lb/>
惻然憫之追復一階澤尚及予爾可以無憾矣可<lb/>
　　謝奕燾将作監<lb/>
朕選牧守之行能髙者爲尚書郎又選尚書郎之資<lb/>
望深者爲寺監之長昔人詳試之義也爾生相閥而<lb/>
<pb n="KR4d0340_SBCK_061-18a"/>
無貴介之習聨戚畹而有謙毖之行出典名城以治<lb/>
辨聞入主劇曹以心計稱朕惟職事簡而班序峻者<lb/>
莫大匠若也肆以命汝益進徳益養望等而上之嗣<lb/>
有明陟可<lb/>
　　胡弌之工部貟外郎<lb/>
頃用事者専引浮薄新進布滿在列語所謂先進書<lb/>
所謂耆徳不山棲則巷䖏躁競之風成恬退之俗壊<lb/>
朕甚厭之爾當世宿儒前由著廷出守留滯周南乆<lb/>
之召還木天色夷氣和擢寘郎省扵是馮唐白首矣<lb/>
非曰爲爾光寵亦使天下知朝有老成之士可<lb/>
<pb n="KR4d0340_SBCK_061-18b"/>
</p>
<p>
後村先生大全集卷之六十一<lb/>
</p>
<p>
</p>
  </div>
</body>
</text>
</TEI>
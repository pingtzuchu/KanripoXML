<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_007-1a"/>
後村先生大全集卷第七<lb/>
　　詩<lb/>
　　蔡忠惠家觀墨蹟<lb/>
維蔡郡之望過者必式閭嚴嚴端明廳遺像猶肅如<lb/>
頗聞手澤富倘許窺珍儲主人命發笥棐几同卷舒<lb/>
比顔倍秀麗眡栁加敷腴毫杭兩記在妙與蠟本殊<lb/>
洛橋字尤佳其大徑尺餘班班名臣帖煌煌昭陵書<lb/>
坐令承學士若覩慶厯初向來故家物聚散何忽諸<lb/>
祭器抱他適玉軸棄路隅端明夢奠時譍門惟一孤<lb/>
厥裔日以蕃廟院蜂房居寸𥿄惜如命不博明月珠<lb/>
<pb n="KR4d0340_SBCK_007-1b"/>
乃知儒澤逺浮榮無根株朂哉守視者巾襲防蠧魚<lb/>
　　昔方孚若主管雲臺予監衡嶽每歲瑞慶節常<lb/>
　　　聚廣化寺拈香癸未此日獨至寺中輙題一<lb/>
　　　絶<lb/>
同作祠官荷聖朝年年相待放生橋精廬此日來無<lb/>
伴稽首爐熏自祝堯<lb/>
　　有感<lb/>
策策秋聲起樹枝遥憐塞下雁來時寕聞中夜荒雞<lb/>
舞肯捨他人竹馬騎短劍舊曾交俠客小詩猶足将<lb/>
偏師無情恰是青銅鏡剛照書生兩髩絲<lb/>
<pb n="KR4d0340_SBCK_007-2a"/>
　　挽水心先生<lb/>
一夢孝皇初悽然四紀餘國人莫知我天下孰宗予<lb/>
散地雖無柄名山儘有書烏虖傳萬世猶足矯元虚<lb/>
　　二<lb/>
所學如山海吁嗟不一施未聞訪箕子但見誄宣尼<lb/>
空郡来陪哭無人敢撰碑紛紛門弟子若箇觧稱師<lb/>
　　林容州别墅<lb/>
出郭五里强治地十畝寛竒峰面朝挹高阜背屈蟠<lb/>
忽獻若神授乆閟由天慳兹焉卜夀宫朱堊浮林端<lb/>
使君世慮淡出嶺顔如丹静思三窟危孰如一邱安<lb/>
<pb n="KR4d0340_SBCK_007-2b"/>
蒔松既森秀引泉亦甘寒願言奉巾屨暇日來<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>桓<lb/>
　　哭林山人<lb/>
僵卧茅檐下怡然八十春竟無衾覆首惟有鍤隨身<lb/>
賻吊稀来客封崇託外親自言墳出貴後必産竒人<lb/>
　　挽方孚若寺丞<lb/>
使君神雋似龍麟行地飛空不可馴詩裏得朋卿與<lb/>
我酒邊爭覇世無人寳釵去盡中年病珠履來疎晚<lb/>
節貧昔共誅茅聼瀑處溪雲谷月亦悲辛<lb/>
　　二<lb/>
斯人詎意掩斯邱六合茫茫不可求射虎山中如昨<lb/>
<pb n="KR4d0340_SBCK_007-3a"/>
日騎鯨海上忽千秋帝方欲老長沙傅虜尚能言博<lb/>
望侯回首瀨溪溪畔路跛驢無復從公遊<lb/>
　　挽方武成二首<hi>左鉞</hi>
頗有翁標致唐衣折角巾雖疑頭小鋭極愛腹精神<lb/>
闊矣雲霄志悲哉露電身世間無妙質一慟惜斯人<lb/>
　　二<lb/>
丱角詩名出流傳海内誇師稱起予者翁問倩人耶<lb/>
惜未叅諸老猶堪擅一家從今崖瀑上誰共訪梅花<lb/>
　　福州道山亭<hi>南豐作記</hi>
絶頂烟開霽色新萬家臺觀宻如鱗城中楚楚銀𫀆<lb/>
<pb n="KR4d0340_SBCK_007-3b"/>
子來讀曾碑有幾人<lb/>
　　建州<lb/>
風緊雲髙雪尚慳建州城北倚欄干林稍淡日紅如<lb/>
綫應為梅花煗晚寒<lb/>
　　起來<lb/>
起来呵手撿衣篝燭影蛩聲伴小樓賴有夢中堪細<lb/>
説錦牋冩不盡離愁<lb/>
　　入浙<lb/>
浦城南畔只輕隂入浙方驚雪許深梅皜楓丹三百<lb/>
里笑人短幅寫寒林<lb/>
<pb n="KR4d0340_SBCK_007-4a"/>
　　寄人<lb/>
老擕詩卷入京華覓店先須近酒家白髮但能妨進<lb/>
取未妨痛飲插梅花<lb/>
　　夀昌<lb/>
山路泥深雪未乾病身初怕浙西寒新年臺歴無人<lb/>
寄且就邨翁壁上看<lb/>
　　桐廬<lb/>
桐廬道上雪花飛一客騎驢覓雪詩亦有扁舟蓑笠<lb/>
興江行却怕子陵知<lb/>
　　富陽<lb/>
<pb n="KR4d0340_SBCK_007-4b"/>
便着羊裘也不難山林未有一枝安富春耕種桐江<lb/>
釣却羡先生别墅寛<lb/>
　　記夢<lb/>
父兄誨我髧髦初老不成名髩髮疎𥿄帳鐵檠風雪<lb/>
夜夣中猶誦少時書<lb/>
　　出都<lb/>
客子來時臘雪飛出城忽已試单衣湖邉移店非無<lb/>
意要共林逋話别歸<lb/>
　　題硯<lb/>
吾硯平生極自珍塗雲抺月發清新臨歸擕就西湖<lb/>
<pb n="KR4d0340_SBCK_007-5a"/>
洗不受東華一點塵<lb/>
　　杜丞<lb/>
憶冒重圍入孤城賴不亡戰功何日賞檄草至今藏<lb/>
舊事歸詩卷新寒入箭創江邊逢杜杲髩髮各蒼蒼<lb/>
　　久客<lb/>
久客長安市人情薄佀雲寕為絶交論不著送窮文<lb/>
白髪長千丈黄金盡百斤故山春事動深恐廢耕耘<lb/>
　　贈陳起<lb/>
陳侯生長紛華地却以芸香自沐熏鍊句豈非林處<lb/>
士鬻書莫是穆參軍雨檐兀坐忘春去雪案清談至<lb/>
<pb n="KR4d0340_SBCK_007-5b"/>
夜分何日我閑君閉肆扁舟同泛北山雲<lb/>
　　贈翁卷<lb/>
非止擅唐風尤於選體工有時千載事祗在一聯中<lb/>
世自輕前軰天猶活此翁江湖不相見纔見又西東<lb/>
　　路傍桃樹<lb/>
為愛橋邉半樹斜解衣貰酒隔橋家唐人苦死無標<lb/>
致只識玄都觀裏花<lb/>
　　題壁<lb/>
兒時挾彈長安市不信人間果有愁行徧江南江北<lb/>
路始知愁㑹白人頭<lb/>
<pb n="KR4d0340_SBCK_007-6a"/>
　　馬上口占<lb/>
陌上鞦韆索漸收金鞭賴逐少年逰晚風細落梨花<lb/>
點飛上春衫摠是愁<lb/>
　　挽李尚書<lb/>
韓范止如此公乎事又艱不陪冶城廟合殉定軍山<lb/>
璽出千官賀弓藏一老閒琱戈提十萬猶記凱歌還<lb/>
　　二<lb/>
幕下多才雋于今盡䇿勲可憐狂處士曾揖大將軍<lb/>
乆戍兒郎老新招部曲分此生甘寂寞有淚濕髙墳<lb/>
　　橋西<lb/>
<pb n="KR4d0340_SBCK_007-6b"/>
昔飲橋西歲月多梨花深處侍郎過垂鞭欲訪湔裙<lb/>
約奈此蕭蕭鬢雪何<lb/>
　　黄田人家别墅繚山種海棠為賦二絶<lb/>
萬紅扶路笑相迎彷彿前身石曼卿若向花中論富<lb/>
貴芙蓉城易海棠城<lb/>
　　二<lb/>
海棠妙處有誰知今在臙脂乍染時試問玉環堪比<lb/>
否玉環猶自覺離披<lb/>
　　郭熙山水障子<lb/>
高為峯嵐下濤江極目森秀涵蒼凉始知着色未造<lb/>
<pb n="KR4d0340_SBCK_007-7a"/>
極一似醜女施鉛黄驚泉駭石聚幽怪巨楠穹柏蟠<lb/>
老蒼鹿門寺華子岡是耶非耶遠莫詳疑聞鐘聲起<lb/>
晻靄似有帆影來㣲茫陌窮渡絶雪滿坂驢鞍釣笠<lb/>
分毫芒炎曦亭午試展翫坐覺烟雨生縑緗古来絶<lb/>
藝必名士俗史辟易安敢當大年脂粉米老狂先朝<lb/>
僅數燕侍郎吾聞汾陽子貴購父畫一筆不許它人<lb/>
藏矮屏短軸已可寳况此四幅垂華堂嗚呼主人謹<lb/>
護守神雷鬼電或取將<lb/>
　　挽林夫人<hi>方孚若母</hi>
奉使年三十聲名滿四夷竒哉何物媪生此丈夫兒<lb/>
<pb n="KR4d0340_SBCK_007-7b"/>
墓竟同孫窆家猶有婦持向來稱夀地忍聼鼓簫悲<lb/>
　　挽葉夫人<hi>丞相女孫孚若内子</hi>
年與藁砧齊來嬪自始笄典刑丞相子禮法大夫妻<lb/>
恠鵩驚頻集離鸞忍隻棲傷心衾含等猶是嫁時齎<lb/>
　　題洪使君詩卷<hi>陳師復為序</hi>
刻於芹泮士争披傳到茅廬我竊窺突過韋郎森㦸<lb/>
句高如栁惲采蘋詩日惟坐嘯熏沉水間亦搖毫品<lb/>
荔枝况有太邱為小序遥知流布滿京師<lb/>
　　闗仝驟雨圖<lb/>
四山昏昏如潑墨行人對面不相覿凄乎太隂布肅<lb/>
<pb n="KR4d0340_SBCK_007-8a"/>
殺間然混沌未開闢千丈拏空蟄龍起一聲破柱春<lb/>
雷疾我疑人間瓠子决或是天上銀河溢異哉烟霏<lb/>
變態中山川墟市明厯厯茅寮竹寺亙掩映疎舂殘<lb/>
磬渺愁寂叟提魚出寒裂面童叱牛歸泥没膝羊腸<lb/>
峻坂去天尺驢飢僕瘦行安適林僧缷笠窘廻步海<lb/>
商抛矴憂形色縱覧鯤鵬信竒偉戯看鳬雁亦蕭瑟<lb/>
乃知畫妙與天通模冩萬殊由寸筆大而海嶽既盡<lb/>
<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>細如針粟皆可識向来闗生何似人想見邱壑横<lb/>
胸臆嗚呼使移此手為文章豈不擅塲稱<hi>巨</hi>擘<lb/>
　　哭左次魏二首<hi>謩</hi>
<pb n="KR4d0340_SBCK_007-8b"/>
少日一編書中年丈二殳乃知杜預智誰謂秋山愚<lb/>
小試飛箝策方為進築圖到頭麟閣上終不著臞儒<lb/>
　　二<lb/>
甫痛何郎夭邱明亦復然因思題墓上不若闘樽前<lb/>
劍馬為誰得琴書有女傳惟應千載下配食雪堂僊<lb/>
<hi>君與何立可皆江淮同幕相繼殁于齊安</hi>
　　寄永嘉王侍郎<lb/>
珍重西清老書來訪薜蘿為邦應好在作佛竟如何<lb/>
花押常衙少柑香静坐多聞公鬚尚黒未害小婆娑<lb/>
　　秋熱憶舊逰<lb/>
<pb n="KR4d0340_SBCK_007-9a"/>
憶昔浮江更涉淮早秋天氣最佳哉塞垣榆落蟬初<lb/>
少澤國蘆疎雁已來風露入懷詩筆健闗山滿目笛<lb/>
聲哀南州九月猶絺綌縱有清樽底處開<lb/>
　　二<lb/>
塞上秋光冷似氷當年豪舉氣憑陵打毬不用炎方<lb/>
馬按獵初調異國鷹山寨凄凉聞戍鼔水村揺落見<lb/>
漁燈而今病掲茅檐底追記猶堪洗欝蒸<lb/>
　　哭李景温架閣<hi>大有</hi>
挾策説荆州那知亦闇投漫招温處士㡬殺杜参謀<lb/>
出幕有清議還鄉空白頭人間容不得下與阿翁逰<lb/>
<pb n="KR4d0340_SBCK_007-9b"/>
<hi>建炎丞相其祖也</hi>
　　送鄭端州<hi>啓沃</hi>
想入漳潮境牙旗夾路紅帝方憂瘴俗君可惠清風<lb/>
海有沉珠户岩無斲硯工它年循吏傳要雜古人中<lb/>
　　送方子約赴衢教<hi>符</hi>
博士非如吏巍然道自居諸生趨避席太守揖升車<lb/>
朱筆濃披卷青燈細有書漢廷重文藻行矣召嚴徐<lb/>
　　李園有懐孚若<lb/>
曾與山公醉不歸李園水竹尚依依鈿車疾取春鶯<lb/>
唱鐵笛潛驚宿鳥飛昔把蟹螯同酒琖今持馬䇿叩<lb/>
<pb n="KR4d0340_SBCK_007-10a"/>
城扉溪頭一片無情月偏照愁人淚滿衣<lb/>
　　送方阜高赴衡州法椽<lb/>
仕不論高下絲毫要及民君其守三尺古有活千人<lb/>
嶽樹侵雲杪江蘺滿水濵楚芳飢可薦切莫嘆清貧<lb/>
　　答敖茂才<hi>器之猶子</hi>
太傅品胡兒樊川譽阿宜既為諸父賞焉用外人知<lb/>
曉月家山夢秋風客舍詩桐城逢汝伯一為説相思<lb/>
　　失猫<lb/>
飼養年深情已馴攀墻上樹可曾嗔擊鮮偶羡鄰翁<lb/>
富食淡因嫌舊主貧蛙跳階庭殊得意䑕行几案若<lb/>
<pb n="KR4d0340_SBCK_007-10b"/>
無人籬間薄荷堪謀醉何必區區慕細鱗<lb/>
　　送張應斗還番易<lb/>
蕉荔漫山霧雨繁虬鬚客子悔南轅久留閩囝誰堪<lb/>
話却憶番君可與言豪傑雖窮留氣在聖賢不死有<lb/>
書存歸時洗换征衣了揀箇深山緊閉門<lb/>
　　為圃<lb/>
屋邉廢地稍平治装點風光要自怡愛敬古梅如宿<lb/>
士䕶持新笋似嬰兒花窠易買姑添價亭子難營且<lb/>
築基老矣四科無入處旋鋤小圃學樊遲<lb/>
　　二<lb/>
<pb n="KR4d0340_SBCK_007-11a"/>
衰病歸來占把茅譬如僧葺退居寮因存橘樹斜通<lb/>
徑怕礙荷花小著橋古有功名興釣築今無物色到<lb/>
漁樵可憐歲晚閒雙手種罷蕪菁擷菊苗<lb/>
　　送黄舒文赴欽教<hi>璧</hi>
博士文中虎垂髫已定交雅宜對紅藥胡乃渉黄茅<lb/>
薄有先生饌全無弟子嘲猶勝迂闊者荷鍤墾荒郊<lb/>
　　挽袁侍郎<lb/>
華髪始遭逢其如道不同可曾留孟叟俄已罷申公<lb/>
諫草多傳出經疑書觧通豈無南董氏奮筆紀孤忠<lb/>
　　二<lb/>
<pb n="KR4d0340_SBCK_007-11b"/>
遺誥兼新訃同時至蓽門龍髯先帝逺鮐背㡬公存<lb/>
方恨三旌晚俄驚一鑑昏澘然関世道不是哭私恩<lb/>
　　敖器之宅子落成<lb/>
臞公卜築向東皐小憇江湖半世勞遶屋樹隂供杖<lb/>
屨登樓山色發詩騷客來賀厦杯行闊市冩抛梁帋<lb/>
價高白虎漸臺何處在不如茆舍尚堅牢<lb/>
　　答陳珍<lb/>
寂寂少㳺從斯人未易逢清貧今仲子疎雋小元龍<lb/>
君謹提詩筆吾常避箭鋒勉旃鳴盛世切勿效寒蛩<lb/>
　　挽表叔趙君任安撫二首<hi>綸忠簡孫</hi>
<pb n="KR4d0340_SBCK_007-12a"/>
丞相規恢䇿家庭已習聞寕論乘一障真可帥中軍<lb/>
玉麈無䏻對金錢有即分心知伏波病多半為忠勤<lb/>
　　二<lb/>
叔在兵間日書常笑我孱初云機㑹易晚嘆事功難<lb/>
寂寞郎官省荒涼上将壇遥憐㑹稽窆新種短松寒<lb/>
　　池上榴花一本盛開<lb/>
炎州氣序異十月榴始花是誰初植此石罅抽根斜<lb/>
綠隂蔽明曦朱豔奪暮霞始猶一二枝俄已千百葩<lb/>
染人不䏻就畫史無以加洛陽擅牡丹久矣埋胡沙<lb/>
蜀州誇海棠邈然隔䕫巴安知蘺壁間亦有尤物耶<lb/>
<pb n="KR4d0340_SBCK_007-12b"/>
坐令農圃家化為金張家詩人好模擬凍蘖并寒槎<lb/>
斯篇倘令見無乃譏吾奢<lb/>
　　蘇李泣别圖<hi>方孚若故物近為人取去</hi>
風雲慘悽草樹枯死笳鳴馬嘶弦驚鶻起熟看境色<lb/>
非人間祁連山下想如此手持尊酒别故人此生再<lb/>
面真無因胡兒漢兒俱動色路傍觀者為悲辛歸来<lb/>
暗灑茂陵淚子孟少叔方用事白頭屬國冷如氷空<lb/>
使穹廬嘆忠義茫茫事徃賴畫存毎愁歲久縑素昏<lb/>
卽今畫亦落人手古意凄凉誰復論<lb/>
　　芙蓉<lb/>
<pb n="KR4d0340_SBCK_007-13a"/>
湖上秋風起櫂歌萬株映栁更依荷老来不作繁華<lb/>
夢一樹池邉已覺多<lb/>
　　二<lb/>
池上秋開一兩叢未妨冷淡伴詩翁而今縱有看花<lb/>
意不愛深紅愛淺紅<lb/>
　　鄒莆田見傳葬書<hi>應傳</hi>
今君葬説其傳逺一字真堪直一縑惜似辨才藏稧<lb/>
帖愛如房相筆楞嚴略疏脱誤煩重校盡叩精㣲恐<lb/>
不亷欲卜寢邱何處是憑髙試為指東崦<lb/>
　　挽鄭參議<hi>浦</hi>
<pb n="KR4d0340_SBCK_007-13b"/>
同牓飜騰盡君初拜小侯地寒推易去天逺借難留<lb/>
新壠家山畔生祠嶺海頭厯官如杜老白首止參謀<lb/>
　　同鄭君瑞出瀨溪即事十首<hi>方孚若新阡</hi>
汗血名駒白玉鞭本初父子喜華鮮只今無復狂逰<lb/>
侣自缷驢鞍古店前<lb/>
　　二<lb/>
妓有香分客有魚主君頭白縂因渠枯楊此日悲風<lb/>
起寂寞無人哭墓廬<lb/>
　　三<lb/>
元凱平生以智推今看徃事一何癡山頭螭首猶蕪<lb/>
<pb n="KR4d0340_SBCK_007-14a"/>
没那有人看水底碑<lb/>
　　四<lb/>
昔結精廬在半崖苔扉無主闔還開近聞有虎為看<lb/>
守應是防閑俗子来<lb/>
　　五<lb/>
豪士寕淪鬼趣中曼卿昔去管芙蓉君今定作梅花<lb/>
主來徃山間倘一逢<lb/>
　　六<lb/>
虆梩而掩古無譏何必封崇揭禍機到得珠襦金椀<lb/>
出始知羸葬不為非<lb/>
<pb n="KR4d0340_SBCK_007-14b"/>
　　七<lb/>
古於生死騐交情何况臺欹<graphic n="KR1842" url="https://raw.githubusercontent.com/kanripo/KR-Gaiji/master/images/KR1842.png" mimeType="image/png"/>漸平不是劉君同鄭<lb/>
老苔深草合㫁人行<lb/>
　　八<lb/>
鐵馬防秋記昔曾晩涂消縮似寒蝇同時校尉俱封<lb/>
拜誰伴将軍獵覇陵<lb/>
　　九<lb/>
北耗而今杳不知路傍羽檄走無時自憐滿鏡星星<lb/>
髮羞見官中募士旗<lb/>
　　十<lb/>
<pb n="KR4d0340_SBCK_007-15a"/>
老奴昔逐我西東㨗似猿猱跳絶峯今日道旁扶一<lb/>
拐汝公安得不龍鍾<lb/>
　　敖茂才論詩<lb/>
詩道不勝玄難於問性天莫求鄰媪誦姑付後儒箋<lb/>
至質翻如俚尤癯始似仙吾非肝肺異先得子同然<lb/>
　　鏁諫圖<lb/>
讜言直觸大單于賴有閼氏上諫書若把漢唐宫苑<lb/>
比玉環飛燕縂輸渠<lb/>
　　哭劉連江世鈞<lb/>
晚唐才調晉風期一片胸襟頗涉竒每過鄰家因貰<lb/>
<pb n="KR4d0340_SBCK_007-15b"/>
酒偶添别墅為贏棋議郎秩淺無超拜令尹官清有<lb/>
去思種得花成身不見江邉父老至今悲<lb/>
　　明皇按樂圖<lb/>
鶯嗁花開春晝遲掖庭無事方遨嬉廣平策免曲江<lb/>
去十郎談笑居台司屏間無逸不復覩教雞䏻闘馬<lb/>
䏻舞戯呼寕哥吹玉笛催喚花奴打羯皷南衙羣臣<lb/>
朝見疎老伶巨璫前後趨阿瞞半醉倚玉座袖有曲<lb/>
譜無諫書金盆皇孫真龍種浴罷六宫競圍擁惜哉<lb/>
傍有錦綳兒蹴破咸秦跳河隴古来治亂本無常東<lb/>
封未了西幸忙輦邉貴人亦何罪禍胎似在偃月堂<lb/>
<pb n="KR4d0340_SBCK_007-16a"/>
今人不識前朝事但見斷縑装束異豈知當日亂離<lb/>
人說着開元縂垂淚<lb/>
　　哭李公晦二首<hi>没於辰州</hi>
不㑹天公意令君死五谿少曾遊洛下晚乃相膠西<lb/>
白首尊師說丹心對御題悲乎成底事路逺客魂迷<lb/>
　　二<lb/>
洲邉三畝宅有竹有梅花豈不堪名世何如勿起家<lb/>
身纔着朱綬州謾出丹砂渺渺重湖外悲風咽暮笳<lb/>
　　送鄒莆田<lb/>
日日焚香出天知令尹心租符環境少花判入人深<lb/>
<pb n="KR4d0340_SBCK_007-16b"/>
發路惟詩卷　家亦俸金極為鄉井惜不是愴分襟<lb/>
　　即事<lb/>
買得荒郊五畝餘旋營花木置琴書栁能樊圃猶須<lb/>
種蘭縱當門亦不鋤無力改墻姑覆草多方存井要<lb/>
澆蔬區區才志聊如此誰謂先生廣且疎<lb/>
　　二<lb/>
目為詩客不勝慚唤作園翁定自堪抱瓮荷鋤非鄙<lb/>
事栽花移竹似清談野人只識羮芹羙相國安知食<lb/>
笋甘<hi>富鄭公事</hi>晚覺齊民書最要惜無幽士肯同参<lb/>
　　三<lb/>
<pb n="KR4d0340_SBCK_007-17a"/>
墻角新開白版扉時尋樵牧弄煙霏代耕豈若收躬<lb/>
稼賜帛何如出自機湖海浪遊今已倦山林獨徃未<lb/>
全非百年只願身強徤長為慈親負米歸<lb/>
　　四<lb/>
待鑿新池引一灣更規高阜敞三間縮墻恐犯鄰家<lb/>
地減樹圖看屋後山身隱免貽千載笑書成猶要十<lb/>
年閒門前驀有相尋者但説翁今怕徃還<lb/>
　　梅花<lb/>
髣髴瑤姫擁仗来苑檐化作玉樓臺平明遶砌圓殘<lb/>
夢元是梅花數樹開<lb/>
<pb n="KR4d0340_SBCK_007-17b"/>
　　二<lb/>
慘地紛紛着樹稀歲華搖落慘将歸世間尤物難調<lb/>
護寒怕開遲暖怕飛<lb/>
　　三<lb/>
籬邉屋角立多時試為騷人拾棄遺不信西湖髙士<lb/>
死梅花寂寞便無詩<lb/>
　　四<lb/>
肯因冷淡怨年芳霜滿寒林月滿塘至白世間惟玉<lb/>
雪不如伊處為無香<lb/>
　　五<lb/>
<pb n="KR4d0340_SBCK_007-18a"/>
夜来幾陣隔窓風便恐明朝已埽空點在青苔真可<lb/>
惜不如吹入酒杯中<lb/>
　　送邢仙遊<hi>興祖</hi>
彼美邢侯者逢人滿口夷有恩霑小户無勢撓公家<lb/>
拔盡民間薤栽添境内花吾詩采清論一字不曾加<lb/>
　　夜登甘露山<lb/>
小家三兩户荒巘萬千重有月犬時吠無人水自舂<lb/>
　　二<lb/>
月落宿禽起幽人殊未回不知何處磬迢遞過山来<lb/>
　　書事<lb/>
<pb n="KR4d0340_SBCK_007-18b"/>
竭海夷山氣力雄只愁無術駐顔紅却須擘劃千餘<lb/>
歲多買丹砂置女僮<hi>章子厚云人生豈不能孹劃得二三百歲</hi>
　　二<lb/>
因治陶朱術太精世間無物足經營更将郭璞書頻<lb/>
看只恐青山盡鑿平<lb/>
後村先生大全集卷之七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_149-1a"/>
後村先生大全集卷之一百四十九<lb/>
　墓誌銘<lb/>
　　　巴陵通守方君<lb/>
方氏皆本長官為莆鉅宗長官六子秘書少監仁岳<lb/>
者其後尤顯傳六世至君之曽祖監左承議郎提舉<lb/>
廣東學事祖廷實左朝散郎宗正少卿两世俱贈大<lb/>
中大夫父盛朝奉大夫知南恩州贈中大夫君以父<lb/>
任為藤州潭津尉再調宜山丞㑹族兄寳謨公信孺<lb/>
使虜軍前議和請君輔行遂以樞宻督視行府隼偹<lb/>
差遣為使屬虜許寳謨公見堂上餘班堂下君苦争<lb/>
<pb n="KR4d0340_SBCK_149-1b"/>
虜不能奪伴詁者犯　寕可嫌名君　見　欲<lb/>
以佩刀易君劒君曰吾以所乗駒易子之馬可乎虜<lb/>
曰官馬不可易君亦曰官劔也時君年二十六徃返<lb/>
者再循三資爲惠州判官循州長楽令縣與汀贑潮<lb/>
梅接壌岡阜深阻姦宄伏藏君范監禁而盗清<graphic n="KR1274" url="https://raw.githubusercontent.com/kanripo/KR-Gaiji/master/images/KR1274.png" mimeType="image/png"/>含<lb/>
厙隘絃誦稀少君作新學而士觀改秋知玉山縣先<lb/>
是長官多以不治譴去君至邑大治邊事起市軍需<lb/>
造戎器江東西搔動君才高上無乏興下不知優餘<lb/>
力新三虹橋臺郡以治状聞通判雷州丁母太令人<lb/>
鄭氏憂服闋主𬋩仙都觀通判岳州民間有巨訟州<lb/>
<pb n="KR4d0340_SBCK_149-2a"/>
縣有難事大官必曰非方通判不可郡並洞庭丁亥<lb/>
夏潦民皆筏居君適慮囚傍郡所過行視水灾擅發<lb/>
常平米賑贍常平使者董與幾聞而賢之與提刑交<lb/>
薦權州事前守童壎拘抽客木未用也總領<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>取之<lb/>
君曰木属州不属總領與半可矣因言州頃被火未<lb/>
復舊觀盍留其半以葺州乎總領怒誣奏君興土木<lb/>
為逰觀君去不以罪岳人追送彩旗蔽路於是四川<lb/>
辟萬州廣西辟潯州皆不報嗚呼善事上官柔也不<lb/>
畏強禦剛也挾貴征利勢也守職坑論理也國家於<lb/>
士大夫欲其剛不欲其柔欲其狥理不欲其狥勢而<lb/>
<pb n="KR4d0340_SBCK_149-2b"/>
君之所遭如此盖剛不勝柔理詘於勢其来乆矣悲<lb/>
夫君仕宦三十年常借僧屋以居歸自巴陵始葺舊<lb/>
廬疾起脾胃以紹定二年四月二日卒于寝官至朝<lb/>
散郎年四十九配林氏封安人五子長鈵次鐄先卒<lb/>
次　次鑑以某年某月某日葬文賦里北山吳坑之<lb/>
原君玉立美髯風度蕭㪚琴書猨鶴不離左右心悟<lb/>
筆法大字勁㧞得瘞鶴之意小楷遒媚有黄庭之韵<lb/>
詩律尤高以后山為師故家之美子吾黨之快士也<lb/>
然為人精練不以清談自放早孤苦貧其歴官成家<lb/>
皆辛苦自致不緣它人使天假年豈不為材公卿悲<lb/>
<pb n="KR4d0340_SBCK_149-3a"/>
夫君諱世京字可大自號可菴銘曰　宗卿仗節過<lb/>
故宫手攀陵栢號悲風還奏有淚濺衮龍紹興開禧<lb/>
時不同相主復讐孫和戎憤平耻歇耆舊空反復前<lb/>
事思遺忠<lb/>
　　　直秘閣林公<lb/>
公諱瑑字景良福州福清縣人将作監簿贈通議大<lb/>
夫格之曾孫龍圖閣直學士贈少師遹之孫知沅州<lb/>
贈金紫光禄大夫<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>之子少入太學淳熈十一年與<lb/>
兄璟環同擢進士第公唱名第四教授鄂州始贈學<lb/>
畬徃時丐州家猪羊税錢助養士公郤不取秩滿差<lb/>
<pb n="KR4d0340_SBCK_149-3b"/>
幹辦江西路轉運司公事丁母卓夫人憂服闋差幹<lb/>
辦浙西路提刑司公事丁金紫公憂服闋幹辦兩浙<lb/>
路轉運司公事沈運使作賔名能吏事亦委公沈公<lb/>
畫諾而巳畿輔之訟多撓於勢公介峭自立門絶私<lb/>
禱有㫖與掌故執政欲攙授公謝不願既歸四年不通<lb/>
問執政怒超用他人開禧未始除吏部架閣嘉定初<lb/>
元除國子正遷武學博士諸王宫大小學教授輪對<lb/>
言臣待罪班行更化前後皆所目擊不知今日立政<lb/>
用人建法施令有以異前日乎廟堂除授未公宫掖請<lb/>
謁不肅孤士沉下僚窮民茹怨氣陛下貢誠有餘剛<lb/>
<pb n="KR4d0340_SBCK_149-4a"/>
㫁不足名更化而實不更化始欲善治而終不可<lb/>
善治别疏言戦鬪流移飢疫盗賊之餘民生可哀内<lb/>
帑積而不㪚掖廷用而不㑹戚里無勛勞而繼冨貂<lb/>
璫藉營　而乾没盍討論裁樽以裕民乎又言今天<lb/>
下之財盡歸臓吏破数十贜吏之家可活数百萬之民<lb/>
矣改國子愽士求去出知興化軍前守坐楮價罷姦<lb/>
民動以箴落訐良善持官吏公出令曰詔書不云乎<lb/>
予者受者供坐之應交易已受錢而訐者罪如詔書<lb/>
未受錢米未為行用止罪訐者民不復訐監司按産<lb/>
高下配民藏楮公曰民未户曉請為期屡寛之撞點<lb/>
<pb n="KR4d0340_SBCK_149-4b"/>
官至公又使吏摘語民得為備比去無一人犯令郡<lb/>
多佛寺鬻寺取財名曰實封逐僧没榖名曰拘樁公<lb/>
悉罷之郡計交羡蠲三縣夏税寺院五之一第一第<lb/>
二第户三之一第三至第五等户半蠲之一錢至六<lb/>
十錢戸全蠲之以樽莭錢代輸其治以惠利惻怛為<lb/>
主待吏民至誠無鈎距然情偽皆得未嘗拒人絶物<lb/>
然非意相干見公風度往往忘言而去自有郡以耒<lb/>
獨公遺爱者乆而見思知全州治全如莆未两月擢<lb/>
廣南西路提點刑獄公事引疾辭不拜全人惜奪公<lb/>
有峒　徭数輩黧老矣相率造廷願公母去改知袁<lb/>
<pb n="KR4d0340_SBCK_149-5a"/>
州疾愈袁人将来輅力請祠两任成都府玉局觀改<lb/>
建康府崇禧觀紹興府鴻禧觀今上訪落召赴行在<lb/>
再辭再不允公拜疏不已曰臣進無所補退非爲髙<lb/>
以病卧家不任朝謁惟聖朝哀憐　上知不可奪除<lb/>
直秘閣主𬋩亳州明道宫訓詞云節身謹行爲郡廉<lb/>
平者朕眷眷如此貪刻躁競之習亦可少媿矣明道<lb/>
祠滿有詔曰任視勇退如榮進保閑冷如權位舊廬<lb/>
略繕茸小圃粗種蓻翫花木之芳潔不酣賞也爱風<lb/>
月之髙爽不嘲弄也體中佳時幅巾短褐野眺露坐<lb/>
悠然忘歸毎言吾一生無求最樂又言人不可有勢<lb/>
<pb n="KR4d0340_SBCK_149-5b"/>
不可有名不喜爲要官曰勢之所在不願交聞人曰<lb/>
名之所在舊患足瘍時作時愈紹定二年春疾動渉<lb/>
秋不愈食寝少氣寖㣲猶自力無惰容對子孫無媮<lb/>
語整襟拱手以至于逝九月晦日也年七十一積階<lb/>
至朝議大夫公弱冠據髙聲留滯二紀纔爲掌故學<lb/>
官中年去國白首辭召立身本末世莫瑕疵平日論<lb/>
著晚悉藁惟存通鑑記纂其間精識多先賢所未及<lb/>
楊震四知之類論自漢謂之名言公曰震舉茂才而<lb/>
得懐金之人是不知人也此言之至於我是不能使<lb/>
人知巳也嗚呼公賢于震逺矣名利之外他無嗜好<lb/>
<pb n="KR4d0340_SBCK_149-6a"/>
奉已雖啬親故待公而食者若干人傾窖賑歉買田<lb/>
贍宗無柄而及物不富而好施人以為難性友爱與<lb/>
容州使君少同登老同退秀眉黄髪時論以方二疏<lb/>
遺言無一事可恨恐戚吾兄耳配宜人黄氏温陵人<lb/>
通直郎輕之女㓜隨母聶夫人依簡肅林公簡肅爱<lb/>
之如子既嫁公嚴之如賓為人有識量逹義趣澹食<lb/>
素餙相安隐約先公二十年卒葬清逺里福勝山之<lb/>
原二子公遇廸功郎監潭州南嶽廟公選孫男四人<lb/>
觀同合新自冝人殁二子朝夕侍公跬步不離家庭<lb/>
講肄偶有㑹意趣喜曰天下至樂不出閨門之内公<lb/>
<pb n="KR4d0340_SBCK_149-6b"/>
遇始調寕化尉不忍去其親自乞嶽祠孝謹恬退家<lb/>
法然也一女適承議郎新通判潮州軍州事劉克荘<lb/>
不幸克荘悼亡公始哀病悲夫二子以十二月八日<lb/>
奉公合葬哭謂克荘子冝為銘公制行冲約有黄憲<lb/>
陳寔之髙論諌明辨有價誼陸贄之通治民豈弟有<lb/>
陽城元結之恩可以厚風俗尊朝廷而浮湛閭巷積<lb/>
業不究惜哉自古及今士之卷懐退䖏者多矣主莫<lb/>
我知也時莫我用也若夫既知之矣将用之矣乃獨<lb/>
其志長徃不返豈非大易所謂遯之無悶孔氏所謂<lb/>
樂而不改者歟是不待銘而傳者也雖然不可不銘<lb/>
<pb n="KR4d0340_SBCK_149-7a"/>
也銘曰　余欲揚公之善公不近名掲公之清公畏<lb/>
人知後無良史公託銘詩苟有名筆卓行循吏非公<lb/>
其誰於乎後人勿廢兹碑<lb/>
　　　姚元泰<lb/>
君姚氏所居江上介興福之間籍占二郡始名正夫<lb/>
㧞莆田觧開禧甲子易名元泰福州首薦考官真公<lb/>
徳秀也天下皆誦君賦尤工䇿論筆千字辦麗條逹<lb/>
累上春官不第今上登極君當拜官不就卒年五十<lb/>
有五紹定庚寅年正月乙酉與配黄氏合葬新與壠二<lb/>
子悦早世榮一女適李某嗚呼先行後藝古也行藝<lb/>
<pb n="KR4d0340_SBCK_149-7b"/>
兼取漢也遺行取藝唐也壊取士之法自唐始然當<lb/>
其時主司得求士陸贄權徳輿是也先逹得薦士陸<lb/>
修韓愈是也士得自薦行卷是也論定於平素而一<lb/>
日之工拙不與焉至本朝文法益宻主司不敢求先<lb/>
逹不敢薦士不敢自薦糊名焉置棘焉歐公欲絀劉<lb/>
輝而得劉輝蘇公欲取李薦而失李薦二公皆文擅<lb/>
當世眼高四海而抑揚去取之際如此然則君之屡<lb/>
擯于春官無怪也君博通經子疏義音訓皆暗誦入<lb/>
試用某事某事出閲無一字差銘曰　昔孟氏有<lb/>
天爵人爵之論嗟君平生所欠一第若其天爵豈不<lb/>
<pb n="KR4d0340_SBCK_149-8a"/>
素貴勉㢤後人嗣訓勿墜<lb/>
　　　顧安人<lb/>
安人顧氏承奉郎致仕林公美中之配承議郎清湘<lb/>
通守百嘉特奏名百揆之母年八十七紹定二年十<lb/>
二月既望病卒於是承奉公殁且三十年明年十一月<lb/>
既望合葬於烏山石孫男五人女一人適方雷發曾<lb/>
孫男女各一人始安人歸林氏夫貧子㓜賔敬誨育<lb/>
情誼兩篤承奉公厚徳稱鄉閭二子儒學奮科第安<lb/>
人力也未嘗觀書而是是非非皆中于理通守成童<lb/>
時誦通鑑安人聞秦皇漢祖事以爲仁暴不同興亡<lb/>
<pb n="KR4d0340_SBCK_149-8b"/>
亦異中年稍喜佛學然不泥像教自治心性而已通<lb/>
守為永春宰有惠政則曰老人之教邑人亦曰夀母<lb/>
之賜相率禮所謂浮屠者屡矣嘗言一日中湏行一<lb/>
二方便事以此自勵亦以勵人見里好善者為惡者<lb/>
必曰若有天道豈無罪福通守仕益乆家益薄詣其<lb/>
居井<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>蕭然升其堂穉耋<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>然勤孟母之機截陶親<lb/>
之髪若千金之絫焉負季路之米烹茅容之雞若三<lb/>
牲之飬焉其慈孝如此前葬通守命克荘曰銘以幸<lb/>
幸謹攷安人之先自固始徙莆祖時亨清海軍觀察<lb/>
推官父師顔母林本路茶使某之孫銘曰　一簞<lb/>
<pb n="KR4d0340_SBCK_149-9a"/>
半菽共安臞儒之貧萬鍾五鼎不待令子之貴可悲<lb/>
也可悲也夫<lb/>
　　　林龍溪<lb/>
君林氏名及之字時可以孝謹自操持若嚴父哲師<lb/>
之臨其傍也以禮度自檢責若法家拂士之議其後<lb/>
也發言主於謙厚若恐有其棖觸也制行歸於平實<lb/>
若恐其渉矯亢也為人自㓜至老大概如此人知君<lb/>
粹然佳子弟而已然貎訥而心敏表和而裏剛盖人<lb/>
有所未知者尉増城豪吏湛渭挾巨資倚長官占營<lb/>
房廣私舍君白䑓閫毁居返侵椽湖州戚畹與濮秀<lb/>
<pb n="KR4d0340_SBCK_149-9b"/>
二邸在焉先時諸貴月遺庫官錢三萬兊俸無度君<lb/>
郤遺禁兌諸貴皆曰司法清吏也不敢怨用増城獲<lb/>
盗賞改官丞永福尤清苦吏卒不勝飢皆棄去至自<lb/>
行文書宰龍溪壹意拊摩以衒智立威為耻聼訟恕<lb/>
督賦寛曰寕得罪上官無得罪細民寕貧吾縣無貧<lb/>
吾赤子雖被訶詰終不改度代歸以紹定二年三月九<lb/>
日卒年六十一秩止宣義郎賜緋魚袋四年三月壬<lb/>
寅葬于常㤗里羊平山之原夫人蔡氏一子友端二<lb/>
孫尚年㓜初君大父秘閣參更摩節徽猷使閩廣江<lb/>
東西皆名部牧信　泉明福皆大州以清節聞天下<lb/>
<pb n="KR4d0340_SBCK_149-10a"/>
身後塹屋一區田尤薄君廉肖乎父祖而官减乎家<lb/>
世里人多悲傷之今夫驟貴者必暴富本乏寸椽俄<lb/>
美輪奐舊無塊土倐旦阡陌者皆是也陽虎曰為仁<lb/>
不富優孟亦曰貪吏死而家室富亷吏死而妻子窮<lb/>
然則亷而仁不若貪而刻歟噫此為人欲方勝天理<lb/>
未定者言也及定而勝則于公之門大而楊震袁安<lb/>
之世貴矣曽大父中大夫諱選秘閣公諱孝澤徽猶<lb/>
公諱析母令人黄氏吾母太淑人君之從女兄也乃<lb/>
叙而銘之　銘曰崛起而膄素官而臞猗君之家其<lb/>
有後乎<lb/>
<pb n="KR4d0340_SBCK_149-10b"/>
　　　李節婦<lb/>
李氏莆田士人王孝曾之妻也嫁期月孝曾死里中<lb/>
慕其容徳争求娶兄弟憐其少寡将奪嫁李曰夫死<lb/>
而背之不義姑死而棄之不孝請勿復言吾死王氏<lb/>
矣或曰如貧何李曰蔬食足矣或曰如無子何李曰<lb/>
絶者不可継乎廼謀於姑取姪之襁抱者為子里人<lb/>
初聞而賢之又疑之曰激於暫者每渝於乆令於始<lb/>
者未必不繆於終也既而李事姑誨子皆應禮法持<lb/>
身如玉雪非歲時祭享不<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>容服燕游俱削迹妯娌<lb/>
希見面盖十年而姑殁二十年而子娶及見孫男二<lb/>
<pb n="KR4d0340_SBCK_149-11a"/>
人女三人於是昔之疑者莫不悚伏敬歎仰其人高<lb/>
其節也初王氏寠甚至無以養生送死李絫積銖寸<lb/>
遂成中産冠昏丧祭未嘗求貸悉舉三世菆寄之棺<lb/>
及其夫序葬于常泰里蓼洋山復葬其姑黄夫人於<lb/>
保豐里唐基山預坎其右曰它日以我拊焉然後里<lb/>
人不獨悚伏敬歎而髙其節顧其才亦不可及也紹<lb/>
定辛邜寡李氏居二十有八年矣四月己邜病卒年<lb/>
五十六向之悚伏敬嘆者又從而悲哀悼惜之也子<lb/>
宜續遵遺命以明年三月壬午㐮大事介余友人李<lb/>
鋼来求銘昔歐公書㫁臂婦人以媿五代之為臣者<lb/>
<pb n="KR4d0340_SBCK_149-11b"/>
余録李氏之事抑揚反復非止為可内則學士大夫<lb/>
覧之亦足以自儆也彼其閨房婉變所立之卓如此<lb/>
使為男子逢世變故必能抗夷齊之志受人付託必<lb/>
能任嬰<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>之事嗚呼可敬也夫可敬也夫李氏曾祖<lb/>
宗顔通奉大夫祖利正父宣仲銘曰　言不出梱足<lb/>
不越戸少不踰禮老不改度藏其未掩之骸續其已<lb/>
絶之緒是為節婦李氏之墓<lb/>
　　　陳太孺<lb/>
紹定辛邜仲冬壬寅新安别駕方君符與弟籥祔其<lb/>
母夫人于父府君之墓徴銘於克荘曰　知吾家事<lb/>
<pb n="KR4d0340_SBCK_149-12a"/>
者莫如吾子願筆之方劉鄰也克荘之先君子於别<lb/>
駕君之諸父友也敬諾不敢辭夫人陳氏祖繹之潮<lb/>
陽令父某早世無子夫人鞠于叔父及歸府君姑曰<lb/>
恭謹有礼法不當如吾婦乎族戚相語曰温良無忌<lb/>
刻不當如某嫂乎母宋改適復寡無所歸夫人奉事<lb/>
之終身女弟適吳穉年亦寡夫人經紀其㓜孤無倦<lb/>
色常以古語勵二子曰民生在勤勤則不匱我婦人<lb/>
不觧書意豈謂勤則事無可不為耶别駕君果擢第<lb/>
籥亦有聲塲屋夫人[婺-矛+牙]居二紀别駕君游宦四方板<lb/>
輿必俱佐懐安人皆曰佳㢤主簿教京口士皆曰賢<lb/>
<pb n="KR4d0340_SBCK_149-12b"/>
㢤博士宰瀏陽人又曰仁㢤長官母教也别駕君仕<lb/>
寖顯朱綬象板娛侍里第夫人遽以庚寅年十一月<lb/>
六日卒年七十四二子符籥三婿貢士黄龍應進士<lb/>
林復之楼榖穀四明人孫男曰子同嘗㧞江東漕觧<lb/>
曰斗孫孫女二人昔者詩書圗史所載多閨門淑婉<lb/>
之事共姜伯姫以節孟母以訓曹娥以孝盖不可勝<lb/>
紀至近世碑碣始詳於王公大人而畧於婦人女子<lb/>
若以為無與於世教者夫如是則列女之傳不可復<lb/>
續而彤管廢矣若夫人者母之孝女姑之順婦夫之<lb/>
令妻子之賢母也與詩書圖畫所載皆合銘其可已<lb/>
<pb n="KR4d0340_SBCK_149-13a"/>
乎銘曰　林公立義里之耆舊其尹懐安升堂拜母<lb/>
夫人有規令尹敬受烏虖夫人豈惟女婦使為男子<lb/>
凛然節守我銘匪誣以訂不朽<lb/>
　　　丁元有<lb/>
莆無他丁君之先自固始遷校書郎諱彦先者傳四<lb/>
世至君之先府君諱瑶成是生八子伯槐伯林伯椲<lb/>
皆貢于鄉伯梅尤有聲塲屋伯桂擢已未第今為宗<lb/>
學博士君諱伯𣏌字元有於次第二慶元丙辰入太<lb/>
學嘉定丙子監舉庚辰内捨校定紹定巳丑九月辛<lb/>
巳試上舍方握筆属思暴得疾扶出卒允蹈齋年六<lb/>
<pb n="KR4d0340_SBCK_149-13b"/>
十九博士哭之慟告于朝乞䕶君䘮還里不報孤南<lb/>
一奉匶歸菆北山後五年癸已十二月甲申始克葬<lb/>
于豐城里後洋之原君在太學三十年行藝絶出屡<lb/>
挫益鋭乙亥舍圍既定魁選以詩復韻絀時御史劉<lb/>
公棠董試為之太息　今上龍飛乆于學者例得仕<lb/>
君獨辭不拜為人於倫紀㝡篤視親戚朋友急難勇狥<lb/>
之忘其力之不足也母葉冝人配王氏二子南一㧞<lb/>
漕觧南英後伯父二婿進士楊龍𧺫黄景宣龍起者<lb/>
固烈士聞君訃徒歩赴䘮不幸亦客死初府君刻意<lb/>
誨子以詩禮名堂艾軒林公為箓其扁君兄弟競爽<lb/>
<pb n="KR4d0340_SBCK_149-14a"/>
珠璧相映人謂如荀氏八龍矣既而多不得年華而<lb/>
靡實士林悼惜存者惟慱士與君又弱一箇焉嗟乎<lb/>
積而報種而獲理也以君觀之理烏在焉雖然智力<lb/>
之營有限而詩書之澤無窮府君一布衣以博士贈<lb/>
朝散大夫君老不第而南一克世其學夫在其子猶<lb/>
在其身也在其弟猶在其兄也亦理也由前之論則<lb/>
為善者惰由後之論則力學者勸南一勉諸銘曰<lb/>
　天下聲律南莆體莆體發源自丁氏君最先鳴唱<lb/>
諸季吳融徐寅歛袵避惜㢤舍法虧一簣身不及試<lb/>
在厥嗣<lb/>
<pb n="KR4d0340_SBCK_149-14b"/>
　　　方子約<lb/>
君方氏諱符字子約少受學於叔父履齋履齋者諱<lb/>
大壮字履之朱公門人也爲義理之學終其身不應<lb/>
舉君以鄉賦上春官　道攷亭拜文公於精舍文公<lb/>
留語絫夕爲作字說中慶元已未進士第時方弱冠<lb/>
文公喜貽書賀履齋焉歴懐安主簿教授徳慶府監<lb/>
福州嶺口倉教潤衢二州知瀏陽縣通判徽州賜<lb/>
緋中罹祖母府君先夫人憂在懐安不乆徳慶徽俱<lb/>
未上君爲人清苦自勵其行修其家逹於鄉而接於<lb/>
世無可疵者焉其學聞之師質之支而惜之民無未<lb/>
<pb n="KR4d0340_SBCK_149-15a"/>
合者焉為令佐不鉤距以求情然民莫得而欺也為<lb/>
師儒不牢籠以釣譽然士莫得而毁也自一第至改<lb/>
秩自初筮至通守窮逹得丧一委諸父未嘗加毫髮<lb/>
智巧于其間自不求進世又無能進君者惟潭師温<lb/>
陵曾公表其邑最潤守金華喬葛二公奨其師道三<lb/>
賢皆時鉅人喬葛繼升廊廟君亦無翕翕趨附意紹<lb/>
定六年正月已未暴卒于寝年五十八前孺人黄氏<lb/>
刑部侍郎艾之妻後孺人林氏皆無所字庶生一女<lb/>
遺命以弟籥次子斗孫為嗣其年十二月壬午葬于<lb/>
保豐里邱澤山之原君䖏衆中澹然冲退形氣之清<lb/>
<pb n="KR4d0340_SBCK_149-15b"/>
足以貴嗜慾之簿足以夀而秩止議郎年不滿一甲<lb/>
子里之善士皆相唁曰子約而止是乎余曰與君同<lb/>
時一輩生而富貴光寵有出與君殁而無善可書有<lb/>
媿不瞑者多矣今子約仕雖不大顯然貴重其身如<lb/>
圭璧全而歸之以見其先人扵地下復何憾耶曽祖<lb/>
翼祖耀卿父由之贈宣教郎母太孺人陳氏銘曰<lb/>
吉士常人古之所賢季世反是徳後才先君老于外<lb/>
於理宜然其人則全復于斯阡<lb/>
　　　柯孺人<lb/>
夫人柯氏承務郎温陵徐君奕之妻年七十二端平<lb/>
<pb n="KR4d0340_SBCK_149-16a"/>
改元三月癸未卒葬南安縣某里某山子泰閩清縣<lb/>
尉女適人者進士柯百朋新臨安府教授黄鎮新古<lb/>
田縣主簿儲應祥前知福州侯官縣李洪宗饒州永<lb/>
平監晋元治其壻也蘇餘為尼初承務君太夫人聶<lb/>
嚴姑也夫人事之而順承務君踈財而好礼貲不益<lb/>
而費滋廣夫人䖏之而安一子九女多側出夫人拊<lb/>
之如一晚得風痺疾一日寝驚寤曰吾夢一竒女持<lb/>
花来今帷帳内異花無数即具盥易服使侍疫者誦<lb/>
西方佛名奄然而化噫六合之外果有所謂西方耶<lb/>
若果有之昔之聖賢死者多矣未有至其方者惟後<lb/>
<pb n="KR4d0340_SBCK_149-16b"/>
世之匹夫匹婦變滅之頃恍惚之中皆曰吾往游焉<lb/>
余未之信也然而疢不能昬死亡不能怖其視沉緜<lb/>
床第貪生怛化者豈不差賢矣㢤以夫人之聰明使<lb/>
其嘗聞曵杖消揺之歌易簀戦兢之言雖無西方亦<lb/>
有以死矣銘曰　死生之変豈不痛㦲逹矣夫人孰<lb/>
為去来<lb/>
　　　方東叔<lb/>
君方氏諱大東字東叔曽祖獻祖庭輝父履之受業<lb/>
於朱文公杜門自修不踐埸屋扁其室曰履齋里人<lb/>
因以稱為君未冠辭藻軼出遇鄉先生課羣免郡博<lb/>
<pb n="KR4d0340_SBCK_149-17a"/>
士試諸生未嘗脱魁亞盖其精技手熟雖不靳中的<lb/>
而自不能外於的也然秋賦輙不利每主司失君理<lb/>
中必唶唶歎息曰是吾命也殊無沮挫意端平田午<lb/>
年始與其二子㳙孫清孫同技胄觧扵是年五十矣<lb/>
明年同知貢舉中書舍人洪公咨䕫得策卷竒之折<lb/>
號則君也廷試復中乙科旗鈴所至同業者多為君<lb/>
樂飲相慶君亦無喜容調泉州永春縣主簿歸道建<lb/>
安漕使姚公瑶素聞其名檄攝甌寕尉府學教授㑹<lb/>
永春趣戍君亦以疾求還里至之日終于寝前為君<lb/>
樂飲相慶者莫不顰蹙而相吊也君為人豪爽久困<lb/>
<pb n="KR4d0340_SBCK_149-17b"/>
名揚血益燥形益癯獨志氣𥪡悍不衰與人交有情<lb/>
誼留建安数月爾民曰亷尉也士曰賢師也其卒以<lb/>
丙申二月某日葬以五月某日與配林夫人同穴墓<lb/>
在烏石山三子涓孫國子進士清孫國學進士洧孫<lb/>
尚㓜初履齋辱與予先君游君辱與余游且死以銘<lb/>
見属余惟國家以科目取士一名之中否終身之通<lb/>
塞繫焉故中則族戚朋友之倫皆為之喜否則戚非<lb/>
其族戚朋友而為之喜戚者鮮矣若君之中否則一國<lb/>
之人皆為之喜戚嗚呼亦足以見君之藝果有以出<lb/>
乎人也又足以見君之信於鄉悦於衆以行不專<lb/>
<pb n="KR4d0340_SBCK_149-18a"/>
以藝也古有所謂秀民譽士盖王朝卿大夫之選君<lb/>
真其人歟悲㢤命之不淑也君晚携涓清偕入京人<lb/>
謂一翁二季復出属纊顧謂二子曰汝在我庻幾不<lb/>
死銘曰五十䇿名前則艾軒君壻於林觧褐亦然<lb/>
曷不冬卿曷不掖垣此夭且卑彼貴以年烏虖奈何<lb/>
命制於天其慶在後二季勉㫋<lb/>
　　　黄桞州<hi>簡</hi>
朝請大夫黄公諱簡字徳亷将葬孤浚明奉家傳来<lb/>
乞銘余矍然曰公吾故人也銘其可辭黄氏自固始遷<lb/>
閩至八世祖校理公興自泉遷莆曾祖璋祖文炳贈<lb/>
<pb n="KR4d0340_SBCK_149-18b"/>
贈朝㪚大夫父艾刑部侍郎贈少師為紹興名臣公<lb/>
年十六以胄子試春官不利父任為承務郎歴鎮江<lb/>
府江口鎮税休寕丞知㑹稽豊城縣通判嚴州知賓<lb/>
桞二州端平乙未閏七月丙寅卒于寝年五十九明<lb/>
年九月壬申與宜人方氏易氏合葬于城南小塘山<lb/>
方中散大夫勛之女易禮部尚書祓之女一子浚明<lb/>
将仕郎一女適衢州文學陳楷公凝重静黙語笑容<lb/>
止皆中凖程出自然律身居官尤嚴恪初少師公<lb/>
在諌垣論擊辛卿棄疾辛䘖切骨及尹鎮江公已先<lb/>
去猶鍜鍊吏卒終不得毫毛罪休寕有十四年不决<lb/>
<pb n="KR4d0340_SBCK_149-19a"/>
之訟公一閱得情㑹稽䋲貴游雪獄冤豊城築廢堤<lb/>
修學政徭攻賔州公調土豪義丁夾擊薙獮無遺絶<lb/>
口不自言勞州始貧比去帑庾皆實桞之兵吏始按<lb/>
月支俸南宫有不幸者必經紀其家然公所至剛削<lb/>
自立嶷嶷有風稜不肯隨世俯仰其在潤越皆以避<lb/>
仇去在嚴以忤臣室去在柳以諫官誅賄不得去同<lb/>
時汚吏憸夫多據要劇超顯美公方閉闗蕭然食仙<lb/>
都崇道之禄以老歲月及天子親政向爲權姦推抑<lb/>
廢退之人稍見收用而公忽忽死矣公事母齊國方<lb/>
夫人盡敬拊諸弟極爱歲晚雁行凋冷始衰多病俄<lb/>
<pb n="KR4d0340_SBCK_149-19b"/>
而季弟畨禺通守箎復夭公哭之慟奏官其子欽明<lb/>
易簀猶曰吾死無可恨如諸孤㓜何聞者悲傷其<lb/>
意焉銘曰　寳紹之相放利怙<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>以賄少多為人否<lb/>
賢富絜諸霄貧擠諸淵嗟嗟黄公白首瘴煙端平反<lb/>
是亷約者甄公不少需遽蜕而仙前厄乎人後制乎<lb/>
天嗟嗟黄公返于斯阡<lb/>
　　　周夫人<lb/>
豊城熊君大經忠孝人也余令建陽君為主簿常勉<lb/>
余以善有過必面規不少恕秩滿别余曰吾歸養吾<lb/>
親矣既别余逢人必問君所向曰未嘗出也余甚賢<lb/>
<pb n="KR4d0340_SBCK_149-20a"/>
之猶意未必堅且乆也紹定已丑君閒居五年矣其<lb/>
年十一月朔周夫人卒起復吉州龍泉令不行免䘮<lb/>
猶不調官余滋賢之君書抵余曰子其銘吾母也盖<lb/>
余居田里守宜春使番禺君書歲至至必逺銘余賢<lb/>
其子又賢其母乃序而銘之夫人邑之苦竹里人父<lb/>
師古母胡氏年二十七為隐君子熊炳子着之妻三<lb/>
十有二年而寡又二十有七年而卒年八十有六其少<lb/>
也逮事祖姑皇舅尊者稱其孝其壯也獨當家事嫁<lb/>
妻姑叔字夫之庻弟卑者懐其仁及其晚也家徙而<lb/>
愈豊貨積而愈倍鄉黨伏其智子孫力學文質彬彬<lb/>
<pb n="KR4d0340_SBCK_149-20b"/>
預計偕者七人州邑推其義方嗚呼全矣明年九月<lb/>
壬寅葬撫州臨川縣明賢鄉北山之原五男子大統<lb/>
大經從事郎廣南西路提點刑獄司幹辦公事大原<lb/>
鄉貢進士大模大綱二女子嫁范汝翼范伯震統原<lb/>
綱汝翼前卒孫男九人敏孫荘孫逹孫能孫同孫詠<lb/>
孫餘未名孫女十人嫁孫誴胡叔子范應麟挂鼎来<lb/>
范定子皮巽廖泉餘未行荘孫逹孫皆鄉貢進士巽<lb/>
登第為袁州萬載縣主薄余不及升夫人之堂而辱<lb/>
友夫人之子竊以為夫人賢如孟光潔如陶母成家<lb/>
如巴寡婦合於圖史之載而余筆力衰隋不能有以<lb/>
<pb n="KR4d0340_SBCK_149-21a"/>
發也將何以慰君之哀思乎銘曰　簡短一篇寂寥<lb/>
数句是惟劉子之文揭諸熊母之墓<lb/>
<pb n="KR4d0340_SBCK_149-21b"/>
</p>
<p>
後村先生大全集卷之一百四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_052-1a"/>
後村先生大全集卷五十二<lb/>
　奏議<lb/>
　　　召對劄子<hi>淳祐六年八月二十三日</hi>
臣聞更化則善治化愈更而治愈不能善者咎不在<lb/>
它一曰委任之失二曰謀謨之誤深惟本朝以仁立<lb/>
國勢趨於弱粤自全盛至於偏安雖二百年間名臣輩<lb/>
出而夷狄之患未有能當之者有一人焉出而當之<lb/>
人主舉國以聴天下亦幸其集事而不暇也臣竊議<lb/>
其後若景徳之於㓂凖慶歴之於吕夷簡靖康之於<lb/>
李綱建炎之於秦檜是也然幸澶州斃撻覧準實能<lb/>
<pb n="KR4d0340_SBCK_052-1b"/>
戰郤二酋全京師綱實能守遣冨范盟遼憂返河南<lb/>
還東朝夷簡檜實能和陛下慨思其人而不可得遂<lb/>
取其似是而非者而相之夫以借助㓕守緒為戰則<lb/>
不武以厚弊奉倴盞為和以清野蹙國為守則不智<lb/>
實未嘗和實未嘗戰實不能守而自負和戰守之功<lb/>
迭執和戰守之權人主舉國而聴天下明知其不足<lb/>
集事畏之而不敢議旣去而畏之未已豈非以叔文<lb/>
起復之謀雖沮於獨斷廬祀見思之語已喧於羣聴<lb/>
乎議者求其説而不可得則又曰思其能把握而負<lb/>
荷也思其能致富彊也是又不然禄去公室政出世<lb/>
<pb n="KR4d0340_SBCK_052-2a"/>
　卿不可以言把握畫江之外惟有移蹕不可以言負荷<lb/>
　實則增料名曰縮楮實則再摧名曰浮塩不可以言冨<lb/>
　強已試亡其視凖綱夷簡薫蕕不同又不足以望檜<lb/>
　萬一此委任之失一也昔者不擇其人而任之太專<lb/>
　今也懲前之專雖擇其人而未嘗盡授以柄官無緊<lb/>
　慢動煩親擢有不由中書進擬者矣事無巨細多岀<lb/>
　聖裁有不容外庭與聞者矣臣不知陛下聚名流於<lb/>
　臺省㫋厦清望之地嘗置簿官中考其所言行否<lb/>
　乎抑但曰進呈訖而已乎將使之為四諫官三舍人<lb/>
　乎抑調䕶使之勿言宣諭使之奉詔乎將使之為程<lb/>
<pb n="KR4d0340_SBCK_052-2b"/>
頥朱熹乎抑使之倚閣春秋而談青苗乎其大者登<lb/>
人望於廟堂之上將責之以韓琦冨弼之事乎抑使<lb/>
之今日曰領聖㫖明日曰聖學非臣所及乎此委任<lb/>
之失二也天下望治甚於飢渇而諸君子虚名過於<lb/>
實用清談多於行事大臣有翕受之量而無主宰之<lb/>
力同列有不說之色而無鬷假之和桑䕃易移機事<lb/>
屢失桑維翰一日易十節度使今代一邉閫淹乆而<lb/>
後决郭子儀朝聞命夕引道今遣一儒帥廹趣而始<lb/>
行薄物細故紛拏不已急政要務謙遜未遑未免有<lb/>
不言防秋而言春秋不言砲石而言安石之譏夫廢<lb/>
<pb n="KR4d0340_SBCK_052-3a"/>
　春秋用安石致禍之本也於時尚以為不急况今之<lb/>
　不急有甚於此者乎此謨謀之誤一也昔劉摯當軸<lb/>
　憂章厚覆出主調停之議用牢籠之䇿於是宣仁諭<lb/>
　摯曰如厚者雖以相位遜之不可復收矣厥後諸賢<lb/>
　之禍甚酷摯幾覆族而宣仁在天之謗至南渡而後<lb/>
　明小人怨毒上及君親於縉紳乎何有陛下之聖固<lb/>
　無愧於宣仁諸臣之賢恐未及於劉摯柰何不鍳覆<lb/>
　車之轍反操入室之戈助羣小而自攻乎洛蜀分明<lb/>
　而頥軾逐布忠彦争權而京相今廟謨暌異邪黨挪<lb/>
　揄臣實未知其所終此謀謨之誤二也陛下内責治<lb/>
<pb n="KR4d0340_SBCK_052-3b"/>
　效之不進外憂狄患之莫禦慨管仲樂毅之不作憶<lb/>
　李訓鄭注之有才聖心欝陶寤寐嗟嘆左右竊聴而<lb/>
　知之朝野習聞而憂之夫以眀謨雄斷卓冠百王實<lb/>
　有退小人之力而虚受小人之謗此亦羣臣不能建<lb/>
　明之罪也<hi>臣</hi>竊以為自古有任事之臣有折衝之臣<lb/>
　有託國之臣任事者取其智謀折衝者取其威望至<lb/>
　於託國則取其忠實而巳元温嗤誚王衍諸人自許<lb/>
　豪傑苻堅笑之語及謝安則以為江左偉人秦檜嘗<lb/>
　言諸人當啖飰觀吾致太平其意謂東南不可一日<lb/>
　無我然兀术将死乃以張浚尚存為憂安與浚不過<lb/>
<pb n="KR4d0340_SBCK_052-4a"/>
一過爾安握兵不如温䟦扈不如温浚專權不如檜<lb/>
挾虜自重不如檜而二酋者乃慢彼而敬此然則陛<lb/>
下之國家社稷將託之於如温如檜者乎抑托之於<lb/>
如安如浚者乎書云任賢勿貳去邪勿疑巳去而疑<lb/>
其如勿去巳任而貳其如勿任惟陛下留聖恩焉<lb/>
　　　二<lb/>
<hi>臣</hi>聞善類之離合世運之隆替繫焉言路之通塞主<lb/>
徳之明闇繫焉<hi>臣</hi>逺摭簡編之記載近參耆舊之見<lb/>
聞竊謂善類之合莫盛於本朝言路之通亦莫盛於<lb/>
本朝盖世道興隆之候主徳聖明之騐其事不可殫<lb/>
<pb n="KR4d0340_SBCK_052-4b"/>
舉臣請試條其略自昔人主不喜人論時政而治平<lb/>
之濮議熈寕之新法元祐之黨籍炎紹之和議乾淳<lb/>
之恢復慶元之道學諌者有人自昔人主不喜人言<lb/>
婦寺而遂國夫人之封德用女口之進諌者有人雷<lb/>
允恭之交結任守忠之離間諌者有人自昔人主不<lb/>
喜人攻女謁排戚畹而彦傳主貴妃昌朝結姿諌<lb/>
者有人張堯佐領四使張詵擢樞筦諌者有人自昔<lb/>
人主不喜人非議土木符瑞之類而土清之役天書<lb/>
之事諌者有人自昔人臣於妃后於儲貳類曰此人<lb/>
主家而金庭瑶華之廢嘉祐宗正南渡資喜之建諌<lb/>
<pb n="KR4d0340_SBCK_052-5a"/>
者有人自昔人臣進言鮮不以犯顔攖鱗為憂惟本<lb/>
朝不然趙普賛與子之䇿曰陛下豈可以再誤張昇<lb/>
進建儲之説曰陛下孤寒陳瓘力諌東朝還政鄒浩<lb/>
請停昭懷册禮婁寅亮乞選藝祖諸孫使遇衰世闇<lb/>
朝必觸竒禍而我祖宗甘其苦言養其直氣有立行<lb/>
其説者有乆而思之者有始忤而終合者有自常調<lb/>
㧞為清望官者烏呼此本朝之所以為本朝歟陛下<lb/>
仁聖動法祖宗閲羣臣章奏如見肺肝雖所言狂悖<lb/>
可論以大不敬非所宜言之罪者未嘗加譴至乃厚<lb/>
禄顯職光寵其身分布中外任使有加所謂立行其<lb/>
<pb n="KR4d0340_SBCK_052-5b"/>
説者自常調㧞為清望官者比肩而立乆而思之者<lb/>
始忤而終合者亦接踵而至臣每嘆凡人度量各有<lb/>
限極惟聖主與天同量仁宗𥘉年攻夷簡者皆去其<lb/>
後仲淹大用若脩若靖若洙繼還臺閣皆前曰攻夷<lb/>
簡之人也孝宗初年攻覿大淵者皆去其後周必大<lb/>
龔茂良大用所擢名侍從臺諫皆前日攻覿大淵之<lb/>
人也魏掞之一布衣身旣殁猶思其言而寵褒之豈<lb/>
非與天同量乎傅曰記人之功忘人之過宜為君者<lb/>
也陛下待羣臣至厚記憶所及野無遺賢臣恐其間<lb/>
尚有迹逺位卑而滯者其人昔尚盛年今巳暮景昔<lb/>
<pb n="KR4d0340_SBCK_052-6a"/>
膠舊聞今長新職非復洛陽之誼呉下之蒙矣陛<lb/>
下收之於霜降水涸之餘納之於天覆地載之内逺<lb/>
者稍近之滯者者稍擢之使善類常合言路常通陛<lb/>
下侔德二祖而諸臣亦可自附於先朝之名人矣臣<lb/>
不勝惓惓<lb/>
　　　三<lb/>
臣旣妄議時務於前矣深惟使事有當復於上者其<lb/>
一曰恤貧民兵興以來瀕江之人困於和糴困於軍<lb/>
需困於浮塩困於抛買困於招軍和糴則低估高量<lb/>
軍需則籠奪百貨浮塩則扣戸抑配抛買則一錢而<lb/>
<pb n="KR4d0340_SBCK_052-6b"/>
　　百錢之物招軍則募錢衣装皆隅保自備一卒<lb/>
就募而一家破矣昔之豪戸鉅産化為貧弱名區要<lb/>
事所至蕭疎蘇息無期侵牟轉急二税有預借至淳祐<lb/>
九年者民生斯時尤可哀痛宜擇良吏勤而拊之頃<lb/>
歲督師者至誅某郡之吏傳首列城縂餉者亦斷人<lb/>
一支以威所部上下交征民不見徳向非陛下所至<lb/>
仁戒餙數下蠲逋負减租税而專閫主計之臣亦皆<lb/>
一時遴選稍於其間有所弛張則民怨盗起乆矣國<lb/>
家版圖日蹙如江浙荆湖閩廣十餘路禮樂衣冠一<lb/>
綫之脉寄焉臣願陛下選抜帥守監司常用明治亂<lb/>
<pb n="KR4d0340_SBCK_052-7a"/>
知大體之人守令循良者擢之貧殘者斥之民心愛<lb/>
戴而不貳則天命眷顧而不釋矣其二曰處流民今<lb/>
沿流諸郡流移悉巳布滿此曹羣聚無統飢餓無憀<lb/>
或横行江中沉舟奪貨或夜出墟落斬関探嚢有司<lb/>
雖稍捕獲梟磔相望終不襄止古者以移民為常漢<lb/>
遷諸豪於五陵諸葛亮以一隅之力尚能㧞関中户<lb/>
口入蜀而不聞後患良以主能制客而客不勝主故<lb/>
也今州縣單弱無守偹田里凋殘無積蓄如饒州譙<lb/>
樓欲壓扶以二木城圯可踰濠塞為陸郡兵千人未<lb/>
嘗簡稽以此推之它州可見一夫攘臂疾呼必為執<lb/>
<pb n="KR4d0340_SBCK_052-7b"/>
事者之憂臣願陛下申命諸郡繕城池蒐卒乘勵隅<lb/>
縂使金湯之勢旗皷之容隱然足恃則主能制客矣<lb/>
千人所聚必有一人智謀材武出其上者牢龍而任<lb/>
使之分之勿使聚弱之勿使強則客不勝主矣夫基<lb/>
本厚行勢尊威令行則徂詐作使茍爲不然陳勝<lb/>
輟耕髙歡結客皆吾民也况流移者乎臣毎怪韃在<lb/>
草地哨騎在淮北幹腹之謀在安南議者咸知防虜<lb/>
而流民近在目爲腹心之謀則未有以爲急者惟陛<lb/>
下留神<lb/>
　　　貼黄<lb/>
<pb n="KR4d0340_SBCK_052-8a"/>
<hi>臣</hi>違去闕庭留落逺外常謂終老莫望清光昨䝉聖<lb/>
恩俾之入覲驚喜感泣實出望表然臣有母今年八<lb/>
十有六况臣之年巳六十矣自古忠孝難於两全力<lb/>
辭予環人所共知乆不獲命進退維谷今幸進瞻威<lb/>
顔畢陳狂瞽臣志願足矣欲望聖慈哀臣血<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>昇臣<lb/>
福建路待次一州稍便親飬使朝野之人皆知臣之<lb/>
來也不敢忘明主臣之去也不敢忘老親臣死且不<lb/>
朽冐於宸聪恭候斧鑕<lb/>
　　　録聖語奏申狀<lb/>
竊見近降内批指揮今後臣寮奏對所得聖語並<lb/>
<pb n="KR4d0340_SBCK_052-8b"/>
　要一奏一申者<lb/>
右臣今月二十三日依己降指揮上殿奏事所奏劄<lb/>
子三件第一劄讀至聚名流於臺省㫋厦處玉音云<lb/>
所召之人所進之言未嘗不用至大臣同列處玉音<lb/>
云近日大臣甚和至洛蜀分朋處玉音深以為然臣<lb/>
奏云分朋植黨非國家之福惟明主建大中以銷弭<lb/>
之讀第一劄畢臣奏云朝野之人皆以小人復用為<lb/>
憂玉音云必無此臣奏云羣臣雖陛下之言天下人<lb/>
未知之小臣近至都城始聞聖制末章有姦邪終屏<lb/>
黜之句然後中外相慶人情讀第二劄至容受直言<lb/>
<pb n="KR4d0340_SBCK_052-9a"/>
處玉音云此朕祖宗家法讀至其間有迹逺位卑處<lb/>
玉音云爲誰臣奏云當世賢俊收召巳盡只遺數人<lb/>
中外臣寮屢爲陛下言之以從臣如王遂徐清叟方<lb/>
大琮庻寮如湯巾巳没存者如黄自然王邁之類自<lb/>
然近巳召用餘人皆年事巳高惟明主收之於晚節<lb/>
讀三劄至二税有預借至淳祐九年處玉音云向有<lb/>
御筆臣奏云臣嘗奉詔劾其尤甚者玉音云大率貪<lb/>
吏多讀奏劄畢臣讀云乆去闕庭䝉君命召臣不敢<lb/>
不至玉音云巳去幾年矣臣奏云十有一年耶兹幸<lb/>
復瞻天日之表臣之志願足矣念臣有母今年八十<lb/>
<pb n="KR4d0340_SBCK_052-9b"/>
有六願乞骸骨歸奉養親玉音云未知朕乆著文名<lb/>
且有史學當盼錫第之命兼任修繤之事臣奏云進<lb/>
對之頃抑荷聖諭嘉奬如此臣空踈不學實恐懼不<lb/>
敢當然生成㧞擢恩出君父不出左右先容臣榮幸<lb/>
甚矣容臣下殿仰謝聖恩<lb/>
　　　轉對劄子<hi>十月一日</hi>
臣㳟惟陛下躬聖徳膺駿命實開我宋無窮之基然<lb/>
踐祚二紀國本末建中外寒心非一日臣下納忠非<lb/>
一人仰窺聖意務欲謹重自端平初慱訪精擇今一<lb/>
星周謹重如故言之愈衆聽之愈緩昔<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>室女至㣲<lb/>
<pb n="KR4d0340_SBCK_052-10a"/>
無知也顧以君老子少為憂夫少有時而壯其憂且<lb/>
爾使此女生於今日為陛下憂冝何如也臣庻之家<lb/>
十金之産一命之澤必思所以傳授之者陛下貴為<lb/>
天子守一祖十二宗之業繫四海九州億兆人之命<lb/>
而鶴禁無主噐之子鷄鳴無問寢之人陛下樂乎否<lb/>
也禋類上帝欵謁原廟不知其幾矣陟降惟至尊祼<lb/>
薦無後繼陛下嘗反顧乎否也獻議者曰宜早定宜<lb/>
豫建沮議者曰不可忽曰有所待陛下於二者之説<lb/>
亦嘗求其情乎盖建威立順黄門常侍之謀也埋璧<lb/>
於庭而以羣公子卜巴姫之意也諉曰人主家事世<lb/>
<pb n="KR4d0340_SBCK_052-10b"/>
勣林甫之言也國家大事而與左右邪謟之人謀之<lb/>
鮮有不為所摇者古今一律不可不察臣嘗以為此<lb/>
事在唐宣宗後唐明宗行之則甚難在我仁宗高宗<lb/>
行之則甚易毓英宗孝宗於禁中也皆擇於未入之<lb/>
前而定於旣入之後異其名爵别其名稱自㓜至長<lb/>
自姪為子不待建儲而人望國有所繫矣若夫朝取<lb/>
一人焉暮取一人焉一岀焉一入焉舉棋之勢未定<lb/>
當壁之覬寢廣非所以嚴宗廟而尊本統也陛下明<lb/>
叡同符二祖獨於此一大事猶豫不决豈非内主謹<lb/>
重之論傍惑牽制之説而然歟或難臣曰金枝玉葉<lb/>
<pb n="KR4d0340_SBCK_052-11a"/>
之盛文昭武穆之衆將嗚呼定臣曰孟子曰為天下<lb/>
得人謂之仁傳曰以長以賢不利之言也天命陛下<lb/>
為華夏民物之主聖意之所向即天命之所屬也誰<lb/>
敢違之或又曰陛下春秋鼎盛螽斯之慶未艾椒聊<lb/>
之實必蕃盍小需乎臣曰匕鬯虛則入居廣内岐嶷<lb/>
生則遣還舊邸明明我祖具有成憲陛下曷不舉而<lb/>
行之歟臣又考之先朝國有大議皆近臣發其端大<lb/>
臣贊其决今近臣抗論自鳴自止姑以塞責未見屢<lb/>
數十䟽不巳如范鎮司馬光者大臣造膝或言或否<lb/>
莫得而知未見以身任大事如韓琦趙鼎者遭時如<lb/>
<pb n="KR4d0340_SBCK_052-11b"/>
此遇主如此虚擲歳月遺天下以隱憂豈非陛下近<lb/>
臣不盡觀大臣不責難之咎歟臣本州縣俗吏陛下<lb/>
度越拘攣賜之儒科置之文館又俾執經入侍旃厦<lb/>
不世之榮遇也深惟空踈無以報仰君父幸因轉對<lb/>
輙論天下大計自附於<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>室女憂爱之義惟陛下赦<lb/>
其愚而采其忠焉<lb/>
　　　召對劄子<hi>辛亥五月一日</hi>
<hi>臣</hi>聞易曰窮則變變者猶醫家汗下之劑不得巳而<lb/>
用不可以屢試也寳詔壊證矣陛下慨然改號端平<lb/>
一變之功侔於元祐不幸金㓕韃興適丁是時外患<lb/>
<pb n="KR4d0340_SBCK_052-12a"/>
之來勢如風雨謂宜堅初志修內治以待之執事者<lb/>
方咎用賢之無益疑更化之致㓂再變而為嘉熈三<lb/>
變而為淳祐皆求以愈於端平也然而足不能有所<lb/>
愈也於是四變而為乙已五變而為丁未其間豈無<lb/>
賢揆率不能乆局面隨之而變此如沉痼之人屢汗<lb/>
屢下之餘難乎其處方矣夫亟易相而圖任靡終數<lb/>
更化而規模不立此所以毎變而愈下歟惟丁未轉<lb/>
局則異於是以端平之舊相復修端平之政事收拾<lb/>
端平之人材致太平而起頌聲冝無難者而時異事<lb/>
殊不可概論諸老殄瘁宿望一空名臣欲盡來者誰<lb/>
<pb n="KR4d0340_SBCK_052-12b"/>
繼經費繁浩大司農不能給未免講求生財之說人<lb/>
不　見大夫無可使未<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>參用喜事之人諸公貴<lb/>
人志得意滿旣取羙官又全羙名而去一二自好之<lb/>
士方且栖遅偃仰弓旌雖遣翔而未集使當饋有乏<lb/>
才之嘆翹館無可賢之延或者見其如此遂目陛下<lb/>
與大臣改端平之政矣甚者以爲改端平之心矣自<lb/>
古政事不能無弊端平之失在於施行銳周防踈除<lb/>
擢驟而巳然則以今之審矯昔之鋭以今之宻矯昔<lb/>
之踈以今之乆驕昔之驟因時酌冝扶偏捄失不得<lb/>
不然端平之政或可改也若夫召故老起諸賢抑世<lb/>
<pb n="KR4d0340_SBCK_052-13a"/>
卿杜近習去副封開言路絀贜吏減斛面數大節目<lb/>
皆陛下與大臣端平之初心天命之眷顧國祚之靈長<lb/>
人心之親附繫焉自始至今孰敢議其非者斷乎不<lb/>
可改巳臣在田里見元㑹所下餘書作而曰謂陛下<lb/>
與大臣改端平之心者誣也臣聞仁宗以㳟儉安静<lb/>
為治體終其身而不變孝宗以剛明果斷為治體亦<lb/>
終其身而不變中間雖有小因革要皆不失其初心<lb/>
故嘉祐淳熈之盛為本朝冠臣敢誦二祖之治獻陛<lb/>
下昔冨弼再相上謂歐陽修曰弼頃為人所纔今必<lb/>
顧慮不若堅守初志臣敢誦冨弼之事為大臣勉詩<lb/>
<pb n="KR4d0340_SBCK_052-13b"/>
云爱莫助之臣不勝惓惓取進止<lb/>
　　　二<lb/>
臣聞之道路皆朝廷近懲多言之患稍有厭言之意<lb/>
矣臣固知其不然也陛下自𥘉臨御導人使諫凢攖<lb/>
鱗直突苦口難堪之言皆霽威嚴和顔色以受之間<lb/>
有留落在外巳而相繼收召或至於大用可謂有君<lb/>
人之度矣大臣旣再當國虚心無我凢意見柄鑿議<lb/>
論矛盾之人皆泯恩怨<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>同異以容之𥘉若齟齬難<lb/>
合俄而歡然相得或與之同列可謂有大臣之量矣<lb/>
學士大夫遇主如此遭時如此政之得失事之當否<lb/>
<pb n="KR4d0340_SBCK_052-14a"/>
不有造膝乎不有附耳乎而自頃以來大小之臣嚢<lb/>
封匭奏往往播騰上焉者失納約之義下焉者犯横<lb/>
議之戒㡬於太強聒矣然其大意不過責難於君責<lb/>
備於吾相爾豈有它哉自昔議論之臣人主無失徳<lb/>
則言掖庭或言戚里或言土木或言聚歛陛下毋恠<lb/>
其如此也求之在上而巳仁祖㳟儉之主納一女言<lb/>
而王素諌擢一妃族而王舉正等皆諫章聖太平之<lb/>
世築一玉清宫而張詠諫阜陵英明之主創一發運<lb/>
使以治財而張栻諌不特此也有選人而上流民圖<lb/>
者有縣佐而論儲貳者有諸生而諫花石者國史書<lb/>
<pb n="KR4d0340_SBCK_052-14b"/>
之天下記之非諸臣言之之難而列聖容之之難故<lb/>
曰求之在上而已大臣無可議則指除授或指賔客<lb/>
或指子弟大臣毋恠其如此也求之在我而巳權之<lb/>
所在怨之所歸光薦祖禹同列以為姻鼎薦九成言<lb/>
者以為黨修至於祖禹九成有所不免公著為相頥<lb/>
為客求公著而不得者惟頥之怨修至於頥有所不免<lb/>
浚為父拭為子其視師淮蜀也軍民有百萬生靈由<lb/>
五十學士之謡臺臣有軍國大事付癡騃小子之語<lb/>
修至於栻有所不免故曰求其在我而巳不特此也<lb/>
有以堂後官私事許普者有以交結宫掖詆彥慱者<lb/>
<pb n="KR4d0340_SBCK_052-15a"/>
有以䟦扈誣琦者有以不敢辦眀之謗中弼者何嘗<lb/>
爲諸老之瑕疵適足以見大臣之徳度故曰求其在<lb/>
我而已夫君相未嘗無聽納之意而中外乃妄有厭<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>
之疑非國之羙也臣謂惟聖君而後可以責難惟賢<lb/>
相而後可以責備使遇猜忌愎諌之主沉忮怙權之<lb/>
相孰肯以身試不測之禍乎臣願陛下與大臣採用<lb/>
其言之可行者以<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>養其氣甄錄其人之可進者以<lb/>
招徠其類則盛徳大業令聞廣譽在上而不在下在<lb/>
我而不在彼矣取進止<lb/>
　　　貼黄<lb/>
<pb n="KR4d0340_SBCK_052-15b"/>
臣昔在端平乙未以樞椽輪對嘗以國本未定為憂<lb/>
猶意岐嶷之生止在旦夕微發其端未敢詳也及淳<lb/>
祐丙午以少蓬轉對竊謂禖祀雖豊熊夢未恊宜先<lb/>
有以繫人心旣而有貴州刺史之詔今又五六年矣<lb/>
雖已建旄鉞䟽王爵然終未明白洞逹於天下臣向<lb/>
所云聖意之所屬即天命之所屬不易之論也願陛<lb/>
下採臣自姪為子之説蚤定名號以重祖宗之付托<lb/>
以解朝野之疑惑昔朱熹三見孝宗云歲月逾邁不<lb/>
獨臣蒼顔白髪仰視聖顔亦非昔矣臣自乙未至今<lb/>
亦三賜對由臣視熹愚賢雖異而爱君之心一也誦<lb/>
<pb n="KR4d0340_SBCK_052-16a"/>
熹之言慨然有感惟陛下留意而圖之伏乞<lb/>
睿炤<lb/>
　　　直前<hi>十月十一日䟽留中閏十月論罷</hi>
臣竊惟今日事勢有暫可喜者三有大可憂者一粤<lb/>
自精禋以至恭謝霖潦忽霽杲日隨升仰占天心若<lb/>
答聖意都人皷舞歡聲載路一暫可喜也韃雛新立<lb/>
河患方梗北風漸勁南牧未皇二暫可喜也逺方饑<lb/>
歉間煩賑貸近甸豐稔足相𥙷除三暫可喜也此皆<lb/>
陛下聖德所感和氣所召謂宜朝野之人高視闊歩<lb/>
以幸一日之安而上自縉紳下至韋布往往蹙頞而私<lb/>
<pb n="KR4d0340_SBCK_052-16b"/>
相告語凛然有虎兕出柙之恐陛下亦嘗聞之否乎<lb/>
陛下曩語羣臣以為其人决不復用天地祖宗實聞<lb/>
斯言今道塗訛傳廼曰落致仕矣建督府矣臣難之<lb/>
曰何以知其然也曰陛下憂韃而然也又曰某人嘗<lb/>
以御槧示人矣又曰陛下巳戒其勿修怨矣臣知陛<lb/>
下萬無是事設或有之此悞不少夫啜羹之樂羊不<lb/>
如放麑之西巴今雖乏才何至復託國於匿哀無父<lb/>
之人乎秦檜用事朝廷一日無檜則東南不安若夫<lb/>
當軸數年哨騎嵗至䇿免七載羽檄日稀其去留不<lb/>
繫於成敗審矣何至復注意於挾虜要君之人乎向<lb/>
<pb n="KR4d0340_SBCK_052-17a"/>
使陛下終始柄任不加廢退偃月之禍不過及於士<lb/>
大夫而止今君臣之義判然已乆彼其以埓國之冨<lb/>
震主之威繆飾不青之恭順隂懐非常之忿毒外豈<lb/>
可以寸銕内豈可以假之寸權乎神宗之於安石恩<lb/>
禮隆矣晚議建儲師傳之選乃屬馬吕安石不預也<lb/>
豈非以其元豐失權鍾山懟筆有如陳<graphic n="KR1493" url="https://raw.githubusercontent.com/kanripo/KR-Gaiji/master/images/KR1493.png" mimeType="image/png"/>之所云乎<lb/>
陛下恩禮其人不加於安石防慮之道宜鑒於神宗<lb/>
不可忽也議者不先爲君父憂而切切然以修怨爲<lb/>
懼相顧而不敢言雖然亦不足以感悞陛下之聽臣<lb/>
觀秦檜再相之初未嘗不牢籠李光胡寅之流乆則<lb/>
<pb n="KR4d0340_SBCK_052-17b"/>
　當世名臣舉族貶竄闔門廢錮上而至尊亦有靴中<lb/>
　匕首之防矣吁豈非所謂一大可憂者乎臣以妄庸<lb/>
　偏塵華近但恩報九重之拔擢不敢計一身之禍福<lb/>
　因侍㫋厦輙献芹曝易曰君不宻則失臣惟陛下以<lb/>
　䟽留中垂睿覽而加聖慮宗社幸甚取進止<lb/>
　　　　庚申召對<lb/>
　臣起州縣俗吏以文史小技受知明主偏塵清近人<lb/>
　所恃者權貴臣所恃者君父雖人言排詆無所不至<lb/>
　然聖恩記憶乆而未衰復隨弓旌來覲旒冕敢陳瞽<lb/>
　言以献臣惟國家三數年來凶相弄權以富彊自詭<lb/>
<pb n="KR4d0340_SBCK_052-18a"/>
輔聖天子而行覇政為天下宰而設騙局朝野之人<lb/>
相與竊議曰相非相狙也政事堂非政事堂壟斷也<lb/>
其所操之術所行之事適足以殄民蹙國安能冨強<lb/>
一旦陛下赫然震怒逐而出之内出白麻魁柄改屬<lb/>
國人皆喜曰是名父子也甲科郎也必有以慰人心<lb/>
紓國難者而又不然天下怨凶相入骨髓屈釐厨車<lb/>
元載臭韈未足塞責而卵翼覆䕶臺簡屢上不傷毫<lb/>
毛天下大事當合天下之賢雋共圖之而所汲引所<lb/>
抜擢不過於平昔綢繆相結納三數人凢不能附麗<lb/>
者無雅素者或貌敬心踈或文與而實不與專引狂<lb/>
<pb n="KR4d0340_SBCK_052-18b"/>
生吻士為更䦨夜半之客固巳失士望矣及集百官<lb/>
廷議移蹕大失天下之望國事愈趨於壊不可收拾<lb/>
語有云旣往不咎臣之所言頗咎既往多談奚益請<lb/>
為陛下試條舍舊圖新之䇿臣聞國以危懼存以佚<lb/>
樂亡以奮發強以玩弛弱方其危懼而奮發也必悔<lb/>
艾必憂勤亡者可存弱者可強及其佚樂而玩弛也<lb/>
悔者忘勤者怠而成敗禍福始相尋於無窮矣去歳秋<lb/>
禍亘古未有凡婁宿無木所未至之地獸蹄鳥跡皆<lb/>
至焉祗髪之憂近在眉睫天錫陛下勇智下詔罪巳<lb/>
前代帝王有終始以盧𣏌為清忠者有終始以恭顯<lb/>
<pb n="KR4d0340_SBCK_052-19a"/>
為謹信者陛下英眀果斷或竄逐或䟽逺如棄涕唾於斯<lb/>
時也天子危懼奮發於上旬宣之臣朝聞夕引有母<lb/>
不敢顧躬擐甲胄往來指授於矢石之間將帥之臣<lb/>
城郭封疆之臣或扼險燔梁或攖城堅壁力戰死守<lb/>
於邉塞之外然後虜之游魂者無噍類而中國禮樂<lb/>
衣冠之統㡬絶而復續豈非君臣上下危懼奮發而<lb/>
然歟臣有今之所以私憂而過計者近裏之郡邑稍<lb/>
復矣並邉之藩籬稍葺矣交廣之覆出者遁去矣河<lb/>
南之僉摘者向北矣連以㨗告矣熈事成而歲有秋<lb/>
矣爱吾君者皆曰向之危懼者得無趨於佚樂乎向<lb/>
<pb n="KR4d0340_SBCK_052-19b"/>
之奮發者得無轉爲玩弛乎竄逐者安知不重遷移<lb/>
乎踈逺者安知不復親近乎雖無此事然有此理古<lb/>
人請釋楚以爲外懼先正李沆不願貞宗皇帝與虜<lb/>
和親其慮逺矣臣不勝大願願陛下毋忘胡馬飲江<lb/>
時願太臣毋忘入峽時毋忘漢陽舟中時毋忘咸寕<lb/>
道間與白鹿磯時玁狁孔熾而周興呼韓來朝而漢<lb/>
衰永洛失而趙卨吕公著之言見思澶淵歸而彭年<lb/>
欽若之䛕獲售然則必特勝必慮患必親君子必逺<lb/>
小人非吾君責乎謝安能走符堅而暮年有纔其之<lb/>
歎裴度能縳元濟而晚節貽浮沉之議㓂凖能贊親<lb/>
<pb n="KR4d0340_SBCK_052-20a"/>
征而不能不傅會天書王旦能致太平而不能諌東<lb/>
封西視然則必弼違必恪非必為羣公先正所不能<lb/>
為非大臣責乎王羲之譏諸賢以清談廢務浮文妨<lb/>
要先朝用揚時為給諫或者尚有不言防秋不言砲<lb/>
石之誚然則先急政要務薄物細故非士大夫責乎<lb/>
臣雖老誖一念憂爱狂言望擇惟陛下裁幸取進士<lb/>
　　　二<lb/>
臣仰惟陛下待羣臣海<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>春育恩德至厚片言寸<lb/>
靡不甄録惟貪者譁者詔諭大臣不可引用聖謨洋<lb/>
洋與孝宗御製用人論相為表禮天下傳誦臣不揆<lb/>
<pb n="KR4d0340_SBCK_052-20b"/>
䟽賤輙因聖訓之所及而推廣聖意之所未及以効<lb/>
芹曝太宰八柄一日奪以馭其貧狂謂估籍之類國<lb/>
𥘉有棄市者乾淳間有苔黥者元豐貶舒旦不以近<lb/>
臣而屈法南渡責鄒栩不以名家而漏網臣竊怪有<lb/>
為湘臬而乾没冨民臣萬之贜為閩漕又席卷一路<lb/>
牢貧之利者具獄來上終於幸免俄而擢爲畿内監<lb/>
司矣其説曰名勝也議賢也烏虎自古及今豈有犯<lb/>
贜之名勝哉陛下惡貪而眞貪幸免至於權姦所不<lb/>
樂之人例託此名以汙之如洙貸公使軾販私塩舜<lb/>
欽賣故𥿄㑹客之類或無證騐或不取伏辦貶削矣<lb/>
<pb n="KR4d0340_SBCK_052-21a"/>
追索矣所謂犯贜之名勝擁鉅貲享凉臺燠舘錦衣<lb/>
玉食歌童婦女之樂自若而不幸𬒳汙之人大者破<lb/>
家小者失官臣謂陛下果欲去貪必先覈實凡獄詞<lb/>
明白贜狀狼藉者雖名勝勿貸其無證騐未伏辦者<lb/>
旣昭雪之又進用之則人心伏而貪風草矣子悪利<lb/>
口惡訐以為直與聖意合李沆以梅詢曽致堯為浮<lb/>
簿范仲淹以石介為怪鬼與聖訓合然世惟大賢大<lb/>
倿根於所性中人以下往往視上好惡而為趨向君<lb/>
師之職曰造士曰作人造者造其可改化之質作者<lb/>
作其未成就之材執鹹酸之性者當調胹而使之和<lb/>
<pb n="KR4d0340_SBCK_052-21b"/>
負矯亢之累者當櫽括而納之中則財不勝用儻惡<lb/>
其偏而責其備天下少全人矣臣謂惡貪之過則砥<lb/>
節礪行之士勸惡譁之過則隱情惜已之人多一裴<lb/>
短也倿於隋而忠於唐一周堪也諌於前而瘖於後<lb/>
太宗能使倿者化而為忠元帝乃使能言者化而為<lb/>
黙其得失可以監觀陛下方逺輩尭舜明目逹聪正<lb/>
觀之事優為之矣臣不勝惓惓取進止<lb/>
後村先生大全集卷五十三<lb/>
<pb n="KR4d0340_SBCK_052-22a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_134-1a"/>
後村先生大全集卷一百三十四<lb/>
　書<lb/>
　　　與平江包尚書<lb/>
某粤自弱冠獲接敏道先生交逰講貫徳誼乆矣不<lb/>
意歲晚收召沗陪耆英後塵同扈属車法駕同侍細<lb/>
旃廣厦雖駮雜有慙於醇粹淺膚莫測於髙深然葵<lb/>
藿之心芻蕘之言惟明主知之同列知之及其乞骸<lb/>
得請則又領袖群公張飲木天以祖其行旣𢋫聖製<lb/>
復貽雅什朌厚贐示繾綣惜别之意某平昔遭後生<lb/>
描盡晚暮乃為元老知奨如之何而不喜也两載追<lb/>
<pb n="KR4d0340_SBCK_134-1b"/>
随一旦睽異鑚堅仰髙至形夣想歸田絫月方欲奏<lb/>
記賀文昌台斗之拜俄而大漕右扶風除書狎至雖<lb/>
為一州三路喜然汲黯守淮陽望之試馮翊白首魁<lb/>
礨骨鞭之臣不居中而𥙷外識者莫不為漢廷惜也<lb/>
吳人徳公遺愛如甘棠之思召公不勞施為坐以無<lb/>
事五月報政即慶衮歸矣某耄昏非治筆硯之時旣<lb/>
歸一書不冩一字不做然後知有知之樂但終當挂<lb/>
此冠方是快活自在人也宏齋先生此行度為君相<lb/>
所强吾儕各曾做它麾節今七老八大豈能更押花<lb/>
字判状催科乎在奴故態聊發玉齒一粲<lb/>
<pb n="KR4d0340_SBCK_134-2a"/>
　　　　荅信庵丞相書<lb/>
　某舊冬因潭府使還草草奏記時歸未息肩硯塵寸<lb/>
　許不能備竿讀之礼一愧也所擬信庵先生書詩序<lb/>
　貪扵附名杜集冐然謂之無卜啇衛宏之學豈能知<lb/>
　風雅之意二愧也居常自訟恐為我公帳下兒所笑<lb/>
　佛生前三日茅簷鵲噪開户視之則丞相仲春中澣<lb/>
　所賜書凾畫卷匱玉篚實一旦塞滿措大屋子某旣<lb/>
　進使者問東山墅獨樂園起居又㑹姻族子孫觀書<lb/>
　展畫與篚盼諸寳物以至鄰曲亦来求觀皆云某窮<lb/>
　谷一叟何以得此於元老大臣巾襲扄鐍世世寳藏<lb/>
<pb n="KR4d0340_SBCK_134-2b"/>
不敢失墜𥘉援肅翁例求小小横軸耳至扵一掃匹<lb/>
楮老幹槎牙修枝勁身峭踈英的礫功参造化非腕<lb/>
中有千斛力毫端無一點塵安能臻此妙哉某耄矣<lb/>
遂與此二軸同卧起飢以當餐所恨齒衰才盡無簡<lb/>
齋傑思僅能冥搜一律時少寓激烈摧謝之意某犬<lb/>
馬之齒七十七矣尚能親燈對卷作細字毎念諸老<lb/>
惟丞相巋然如靈光殿後勛業福夀未艾某雖遲暮<lb/>
猶冀及見衞武公入相郭中令書考也<lb/>
　　　囬劉汀州書<lb/>
某昨承台命以先寳謨公宰上之題見托閣下方以<lb/>
<pb n="KR4d0340_SBCK_134-3a"/>
才業用世所與皆交天下豪俊顧以此重任嘱之齒<lb/>
髮殘秃之叟豈其人哉僕不侫扵世之志士仁人雖<lb/>
生不同時沒不識面嘗欲訪求其遺事以𥙷史之闕<lb/>
文况半生奔走兵間扵先寳謨勲勞志業皆耳聞目<lb/>
擊一旦因賢嗣顯揚之請遂得附名驥尾以詔不朽<lb/>
豈非幸歟所恨齒衰才盡事偉辭卑未必上愜雅意<lb/>
兹承親翰奨借溢羙謙謝過情非所以敢當某昨條<lb/>
列所擬以求啇確乃蒙錄示定本比某元槀損益尺<lb/>
二十六字而髙曾世次三代名諱封爵皆粲然詳俻<lb/>
某元藁雖已刋行今再以增字别刋一板却易前板<lb/>
<pb n="KR4d0340_SBCK_134-3b"/>
毁之矣恐閣下望消息不敢乆稽承使亟此以復将<lb/>
命俟再刋棗本就印納也<lb/>
　　　荅郷守潘官講<lb/>
某承下問两刹見闕住持不知此間有好僧可充選<lb/>
否某竊見莆福郡計全仰僧刹率以獻納多寡定去<lb/>
留福謂之實封莆謂之助軍故好僧皆不肯住院惟<lb/>
有衣鉢無廉恥者方投名求售某居嘗不喜接納緇<lb/>
流間有一二好僧相識皆不樂住院者試為閣下言<lb/>
之其一名宗表其一名元朌向来郷俟見問屢以二<lb/>
僧為薦旣而招以甲刹皆不能致某為選此等髙僧<lb/>
<pb n="KR4d0340_SBCK_134-4a"/>
　居大刹譬如朝廷召趙昌父劉平國雖未必来畢竟<lb/>
　是一叚羙談亦可以愧實封助軍之髠敬以此復命<lb/>
　　　　荅林中書書<lb/>
　某方念稍踈記室之問專駛馳送中冠多荔雖弊鄉<lb/>
　所謂㳺丁香温陵所謂法石白號為名品耳滋不過<lb/>
　如此尋常此品歲歲親朋輟惠皆所不逮豈天生尤<lb/>
　物関係氣数亦如山川炳靈鍾為偉人名士不可以<lb/>
　常理論耶某日與子姪親朋各啖一二十顆惟恐其<lb/>
　尽也敝里圡産稍著名者不足進矣更不敢獻一顆<lb/>
　玉堂紅皺玉開花結子之際為大風雨損傷著枝者<lb/>
<pb n="KR4d0340_SBCK_134-4b"/>
少聞郎官紅更無一顆豈莆荔亦如莆士之不遇時<lb/>
耶某亦有二三種中品且㸔成熟如何深恐無以荅<lb/>
木瓜之贈爾時事聞庙論毎事放寛宗社之慶瀆山<lb/>
幸自閑退華封之祝不謂觸動禍機幾扵無病而自<lb/>
災矣忠齋辤閫奉祠甚穏當省身師湘亦是上面挨<lb/>
排未行碧梧進為必能引類昨竹溪𥘉去國碧梧書<lb/>
来云東澗去竹溪又去出與誰語浩然念歸此意不<lb/>
應便忘却也聞朝家欲就進陽巖思数更留此公一<lb/>
年豈獨吾徒所願閩人孰無借㓂之心伯紀亦非急<lb/>
禄者縱是見次亦未必来某託景行招告州名醫未<lb/>
<pb n="KR4d0340_SBCK_134-5a"/>
得囬訊萬一肯来書眼猶有萬一覬太淵以何時發<lb/>
孔庭經過又有逢迎扣撃之便顒俟顒俟<lb/>
　　　與馬中書書<lb/>
某前拜尺箋為一出佛世之賀未幾恭領荅翰情續<lb/>
宻語蟬聮可謂乆而不忘尊而能謙者矣自頃一二<lb/>
君子勇退朝野所恃以扶世道而繫人望者惟閣下<lb/>
近見邸報丐外者再踈逖不知事体反覆思其説而<lb/>
不可得向来否運賢多在野或國空無人今上方招<lb/>
延相亦茹納當世所謂鴻碩英雋参錯津要間有出<lb/>
畫者歸魯邸者然甲去而一召丙出而丁入中外暁<lb/>
<pb n="KR4d0340_SBCK_134-5b"/>
然知公朝仄席之求愈急緇衣之好未衰夫難平者<lb/>
事也難得者時也閣下遇如此之時冝領䄂諸賢推<lb/>
廣君相之徳度陪輔朝廷之遺忘以弭外患而開太<lb/>
平柰何亦欲為冥鴻之㪯以拽動陣脚哉鄙人之所<lb/>
未諭也伯紀在列已不得書還江郷亦無一字出處<lb/>
如何閩人甚望其来也修齋旣断来章可出否<lb/>
　　　與丞相書<lb/>
某伏自陳澈計議行奏記為從弟希仁長息強甫致<lb/>
陶鎔之謝後以衰病闕然申詞矯首如䀲之天飲啄<lb/>
不忘某事師相如天地父母一語不實天日照臨某<lb/>
<pb n="KR4d0340_SBCK_134-6a"/>
眷首平地失足一跌傍有扶者不至敗面然腰脚閃<lb/>
肭痛不可忍至四月轉甚自草一奏乞休致申郡借<lb/>
邱借兵欲發間醫療稍瘥始者卧起須人旣而稍能<lb/>
歩履然暮年拜起本艱及跌後遂不能拜今歲禁烟<lb/>
與夏秋两季家廟先瑩一族四世共修時祀獨扶立<lb/>
傍觀形骸如此十日難掩初謂筯骨傷百二十日可<lb/>
復今半年未復是終身不能拜矣素無目疾入秋忽<lb/>
左目赤痛牽起右目痛如剜割呻吟之聲聒及隣墻<lb/>
病中靖思灾厄如此别無消殃弭禍如昔人願湏臾<lb/>
無死以觀徳化顧四月間奏牘并申省状嚴然在几<lb/>
<pb n="KR4d0340_SBCK_134-6b"/>
案間謹走長鬚詣闕庭朝堂投下欲望釣慈念某譬<lb/>
之牛馬力疲思解穿鼻絡首之劳少遂飲食齕芻之<lb/>
適時為敕奏直䧏指揮從其所請使朝野皆知聖世<lb/>
有活致仕之人翹館有全晚節之士賢扵舉扶易簀<lb/>
而後倩人代書名者逺矣追記庚申春有此請時師<lb/>
相𥘉歸衮謂某巳叨收召退囬奏凾今猶襲藏後来<lb/>
忝竊許多官軄千足萬足夫復何求囬視庚申昔七<lb/>
十三今七十八矣垂老衰鳴惟師相終始成持之<lb/>
　　　又<lb/>
某七月𥘉因衰病交攻輙具奏凾申牘及手書遣村<lb/>
<pb n="KR4d0340_SBCK_134-7a"/>
僕詣朝堂記室投下若非眇跛不能視履筯力不可<lb/>
勉强豈肯舍吾君吾相而入山入林乎僕至修門適<lb/>
值聖上側身修行大臣焦心勞思之際意謂戴盆未<lb/>
必能望天矣廼蒙釣慈記憶䄂奏開陳憐牛馬負重<lb/>
之力疲察雀鼠貪生之情切動凝旒之穹呏遂还笏<lb/>
之𥘉心歴觀先朝惟王文正能聽楊大年之歸惟温<lb/>
公申公能不犯景仁之出某雖不足以企楊范之萬<lb/>
一然師相位置人物保全士子之衝尺度量視两文<lb/>
正及正獻公廩廪乎出具上矣某旣凖省劄即日望<lb/>
闕被受繫衘徧告族戚子孫曰昔丐也由權尚書忝<lb/>
<pb n="KR4d0340_SBCK_134-7b"/>
真斈士告老也由茂陵宝庋陟光尭奎閣自顧有何<lb/>
才斈有何劳續而師相毎起資越格奨擢之如此始<lb/>
猶欲効昔人鷄鳴犬吠之報今已飾巾待盡永無捐<lb/>
軀碎首之路矣而師相扵其末後一着尚結褁之如<lb/>
此某所以拜命而傴僂捧詔而嗚咽也某所患目疾<lb/>
初謂偶然今百餘日轉甚八月間猶彷彿見物今則<lb/>
掩了右目則左黑暗無所睹遂恐成偏育矣灾厄如<lb/>
此不納禄可乎某初欲俟告下發謝吾君吾相表啓<lb/>
又恐辠緩旣有省劄不敢更候綸言暮年專用右目<lb/>
昬眵不能詳謹尚容録續奏記仰乞裁幸<lb/>
<pb n="KR4d0340_SBCK_134-8a"/>
　　　又慰國哀<lb/>
某十月中濟遣二僕賫謝致仕表牋及光範啓劄詣<lb/>
朝堂投獻約十一月初二定到維聞所遣人在建寕<lb/>
病足痛未知果如元約否至十一月十三日忽奉先<lb/>
皇遺誥驚駭顛仆絶而復蘇仰惟先皇在宥四十一<lb/>
年深仁厚澤浹民骨髄一旦上賔凢為臣庻衰同䘮<lb/>
考况大丞相君臣過合雖商周扵阿衡尚父無以加<lb/>
遂能　洗胡塵再造江表方當千秋萬歲同享太平<lb/>
不吊昊天有此巨變鈞抱追痛其何以堪然先皇之<lb/>
顧命付託至重新天子之虚懐眷倚至隆两國大夫<lb/>
<pb n="KR4d0340_SBCK_134-8b"/>
　人之鍾情屬望至切天命人心之関繫者至大更望<lb/>
　節抑以慰先皇在天之靈陛下總已以听之噫两<lb/>
　國愛子之念下以慰朝野巖巖之瞻緫護之請大丞<lb/>
　相之忠也以報政代行新天子之明也如召人望起<lb/>
　遺逸皆甚盛之舉聞者興起某自端平甲午始登畿<lb/>
　事先皇三十一年中間為蔣峴中傷後為髙斯得軰<lb/>
　描盡自分永棄聖度知天曲相保全及大丞相衮歸<lb/>
　薦進即日召用起散地忝從槖片文隻字毎䝉天語<lb/>
　奎畫嘉奨及其乞骸則叨錫賫挂冠則加軄名曾謂<lb/>
　謝表未通仙凢已隔煩冤雨位淚盡継之以血又走<lb/>
<pb n="KR4d0340_SBCK_134-9a"/>
長鬚往投功徳䟽表牋且拜手奏記甲詞起居某<lb/>
一介之士必有宻友以開心胷以濟緩急大丞相負<lb/>
荷何等重擔某雖老朽毎誦味詩人之言曰仲山甫<lb/>
舉之愛莫助之兹聞古心樞宻之召作而曰庻可以<lb/>
助吾相矣餙巾待盡之人不應有所開説然父子宗<lb/>
族愛吾相思意非它人比故毎毎獻其狂愚不敢以<lb/>
踈逖而廢忠愛之意惟釣慈財幸<lb/>
　　　與丞相書<lb/>
某前不自揆輙勒惡札奏記丞史先蒙鈞慈賜以親<lb/>
染眷憐稱奨未替疇昔不以其乞骸還笏而麾之扵<lb/>
<pb n="KR4d0340_SBCK_134-9b"/>
門墻之外固已不勝其榮耀矣既而又領鈞翰一通<lb/>
若荅某别幅者某潜深伏奥與坎蛙奚異雖親天子<lb/>
求言大丞祠集思獨無食芹之獻灰心息念惟舐犢<lb/>
未忘雖屢經㤙霈未　過名洊有磨玷之請師相諒<lb/>
其耄荒察其怵迫或納之萬頃之量或賜之千金之<lb/>
諾人非圡木寕不感動至扵朌餉准白鹿脩輟鸞刀<lb/>
犀箸之味飫龜飢鶴瘦之腸昔人謂推食食我又曰<lb/>
一飯必償某扵師相亦云某兹讀邸状共諗麻宣文<lb/>
徳册拜公台先皇大攘夷復古之勛爰立作相今<lb/>
重定䇿受遺之老能自得師竹帛流芳旂常紀績<lb/>
<pb n="KR4d0340_SBCK_134-10a"/>
毎謂社稷之臣可以託孤寄命臣子之誼見扵送往<lb/>
事自渡後元台遇因山之役類不親行惟公周益扵<lb/>
阜陵徃返竣事雖趙中定已不能継至師相始破拘<lb/>
攣之說復之舊同列留之待從給練留之舉朝通國<lb/>
留之上而玉音奎畫累累留之而嚢封䄂䟽傾竭肺<lb/>
肝曰非此無以報穆陵忠臣義士孰不心悅誠服自<lb/>
靈駕發引　至虞主升袝穴藏廟祭動合礼經山君<lb/>
川后各来扈衞紓两宫之哀暮格列聖之顧歆師相<lb/>
扵國家可謂忠且劳矣　揚之拜前此屢辤兹有不<lb/>
可得而辤者某項踵皆出化鈞向也雖老未衰尚<lb/>
<pb n="KR4d0340_SBCK_134-10b"/>
可効昌黎徂徕作爲歌詩以鋪張閎休形容盛徳今<lb/>
衰也乆矣屏迹三家村朋友凋零蒙仲巳葬艮翁自<lb/>
湘中歸老病罕見面别無假手處不免自課駢儷一<lb/>
篇百拜稽首小見門下士蟲鳴螽躍之意師相視其<lb/>
筆　方退　如此可以見其才盡矣<lb/>
　　　又<lb/>
某兹者伏審明主獨觀師臣再相上以鞏固一祖十<lb/>
二宗艱難之業下以慰安四海億兆人瞻儀之心恭<lb/>
惟驩慶某嘗妄論師相再造之功可能也至扵孤忠<lb/>
大誼純意國事惟天惟祖宗知之既卻大敵夷大难常<lb/>
<pb n="KR4d0340_SBCK_134-11a"/>
情皆曰小康矣已治矣我公方且渺然深思長慮<lb/>
華中外膠鞨未易革之弊任士大夫脂韋不敢任之<lb/>
怨無論叔季大臣雖三代之佐及先正杜范韓富<lb/>
不可得而能者一旦先帝上賓今皇御極逢主少國<lb/>
疑之際則勤劳王家感功成身退之言欲超揺物表<lb/>
留侯范蠡之後纔見一人而已奎畫由庚置者數十<lb/>
封廷紳馳軺傳者七八返六丁力盡不能挽囬至煩<lb/>
東朝札諭朱邸調娛而衮歸古有所謂不召之臣有<lb/>
所謂招之不来麾之不去者今扵師相見之某謝事<lb/>
為農百念灰冷然一生託質翹材恩等所天始聞扁<lb/>
<pb n="KR4d0340_SBCK_134-11b"/>
舟歸越思其說不可得為之卧起顛倒欲效杜<lb/>
陽城上䟽明房太尉陸宣公之忠而無路可達及讀<lb/>
四月二十七日麻制乃知赤舄遄歸金甌重啓然後<lb/>
之手舞足蹈𣣔傚石徂俫唐子西作聖徳頌内前行<lb/>
為忿庸熈載之賀又自傷其齒衰才盡自鳴而自<lb/>
也亦旣牽課駢<graphic n="KR1275" url="https://raw.githubusercontent.com/kanripo/KR-Gaiji/master/images/KR1275.png" mimeType="image/png"/>一篇申献記室復勤悪礼自述<lb/>
皈依喜躍之倩如此<lb/>
　　　荅歐陽祕書書<lb/>
某自束髮走四方所至友其賢雋毎與交㳺别雖其<lb/>
人有名譽致通顯乍别惓惓不忍舍稍久斍此心<lb/>
<pb n="KR4d0340_SBCK_134-12a"/>
　　愈乆則忘之矣惟與選齋别已四年心之惓惓常<lb/>
　　湖寺祖餞時巽齋清貧不能照濡我退閑不能軒<lb/>
　　我所謂心之惓惓愈乆愈不能忘者非心悦而誠<lb/>
　　之歟晉人云清風朗月必思度僕扵巽齋亦云今登<lb/>
　　朝則根着不去一失位則如諸侯之失國家前此<lb/>
　　二十年閑無留滯之歎一旦白日登瀛州進為<lb/>
　　之喜其来也士欣魯野之見獲其去也相惜山之<lb/>
　　失端始謂公論未泯時望所歸必且遣巫陽招<lb/>
　　莫留孟子之去如聞有萬卷充揀無一字問豈不<lb/>
　　誠然大丈夫哉某辛亥為柱史嘗两乞休致初相<lb/>
<pb n="KR4d0340_SBCK_134-12b"/>
　　　三温前請䟽格不行庚申强起留不两平納䘵<lb/>
　　　乃報可追念平生無一可采獨荷先皇育越拘<lb/>
　　　攣賜科第牧卑冗登津要中間妄論駁㩲姦最<lb/>
　　　後排慝攻嵩爲蔣峴章琰鄭發抨　描畫而峴<lb/>
　發尤加醜詆或乞嚴誅或乞永棄聖度　曲相保全<lb/>
　斥未幾起馬監牧矣去寝乆召爲侍　矣片文集家<lb/>
　毎形天奨尭言奎畫寳藏于家壬戌之秋得請而去<lb/>
　賜寳扇御時以筆其行以待李竹湖　僕及甲子<lb/>
　夏因病左目偏盲自牋危篤宸衷惻職三等許挂其<lb/>
　冠自頂至踵皆先皇之賜曾未旋踵而遺詔至矣南<lb/>
<pb n="KR4d0340_SBCK_134-13a"/>
内之帳殿虚矣橋山之弓劍藏矣士懐一飯感激思<lb/>
報傼如雀䑕貪生上不能為秦繆之三良下不能如田<lb/>
横之二客隠憂泣血終此身而已某歸老故山禄賜<lb/>
之餘生事粗足宰物者嘗　客問所欲僕云千足萬<lb/>
足實無所求諸公貴後罕通書古心道誼交其召也<lb/>
某以巽齋托之亦及一二背時朋友不知其力能推<lb/>
轂天下士否因一徤者之故使翹館不敢揖客館閣<lb/>
不敢儲材此何理哉方山長言巽齋辭荣非有萬鍾<lb/>
五鼎之入賣文非有九千縑千斛米之謝新居綿蕝<lb/>
垣墻蘺落未完而数房功德待公而舉㸑范公義荘<lb/>
<pb n="KR4d0340_SBCK_134-13b"/>
遺意也恨某方為諸孫涓日納婦日前未能致毫茫<lb/>
愛助意須来歲圖之徐憲故交屢為言皇華咨諏之<lb/>
義當訪諸忠信之人部内有巽齋屏騎訪黄憲可也<lb/>
下榻礼徐孺可也又言交宋瑞禮部行部小疵不足<lb/>
以揜立朝大節聞其僑寓新淦當勸其郷人迎<lb/>
歸以厚風俗果以鄙言為然否山長哭兄其<lb/>
堂上悲泣思郷奉安輿還里極是適徐　經從遣騎<lb/>
致書幣欲羅之入幕某勸其俯就此兄欲先還吉而<lb/>
後之贛亦是匆匆訪别欲言浩蕩挂一漏萬尚須續布<lb/>
　　　又<lb/>
<pb n="KR4d0340_SBCK_134-14a"/>
某伏承委教雄文一編衰情乆矣巽齋尚欲私淑之<lb/>
耶旬月翫味飢膓頓飽昏眸重朗盖記十三序賛題<lb/>
跋六四六一古律詩二十三僕讀他人文或枸狹不<lb/>
調鬯或支離欠警䇿或膠舊聞或少新意至巽齋所<lb/>
作委蛇曲折如絃廟瑟而繰壅繭菁華穠艶如謝朝<lb/>
華而啓夕秀精義多先儒所未講陳言無一字之相<lb/>
襲雖絫数千言而義理一脉首尾貫属讀之使人心<lb/>
滿意足其間為有位者記輪奐尚可企而及若吟爐<lb/>
若靈泉院皆無可說而巽齋亦剪裁殘錦以衣𬒳之<lb/>
可見筆力寛餘矣頃之宋瑞示碧落翠㣲二記碑本<lb/>
<pb n="KR4d0340_SBCK_134-14b"/>
私謂碧落篇似有羙堂記今見荅承心制問似為人<lb/>
後議抛梁之作推俗語皆可傳誦毎置此編几案間<lb/>
以警退惰詩比舊作精進内長篇似韓短章似栁相<lb/>
距二千餘里安得與公把臂論文如辛酉壬戌時乎<lb/>
某内去第三藁巽齋暇時試一過日用考試法合作<lb/>
者與朱點不合者加紅勒帛付下雖老尚欲切磋此<lb/>
事也譚訓之歿許多年心常懐之乃不知其諸郎人<lb/>
人冇集生子不當如仲謀耶得其書以山長行速未<lb/>
能荅見聞或因書先乞致意其父子文編各欲着数<lb/>
語于後併恐台悉<lb/>
<pb n="KR4d0340_SBCK_134-15a"/>
　　　　荅趙檢察書<lb/>
　諸作清新俊逸一一皆自肺肝流出得於天者信可<lb/>
　　　及也但詩家事濶語長未易悉数足下若欲<lb/>
　　今世所謂詩人角勝負固足以勝之矣若欲做向<lb/>
　　　大則書其材料也意其工宰也必多讀然後能<lb/>
　　　必精思然後能妙巧區區謂足下今日見詩之<lb/>
　　　出之多它日知詩之難未免縮之少惟少則有<lb/>
　　　妙巧者出矣<lb/>
　　　　荅陳主簿開先書<lb/>
　　　　章句讀古人文字有一篇善者片言隻字<lb/>
<pb n="KR4d0340_SBCK_134-15b"/>
　　　　　口誦而心說之讀今人文字亦然讀愈多<lb/>
　　　　乆之不斍心通意悟下筆若道家所謂䪿門<lb/>
　　　　所謂桶底脫者頗爲諸老所推然亦以此賈<lb/>
　　　　　患難五十以前筆力方徤尽洩於詩及㪚<lb/>
　　　　始攝書命六十五始入禁林視草七十四始<lb/>
　　　　　詩及㪚語束閣而四六遂孤行矣七十六<lb/>
　　　　　而十八而掛魁四六絶筆而詩與散語稍<lb/>
　　　　　稍温八十齒衰才尽凢足下所稱奨乃故<lb/>
　　　　　吾非今不敢當足下它文恨未之見儷語<lb/>
　　　　　志氣如書濤骨幹如禹柏紀律如條侯之<lb/>
<pb n="KR4d0340_SBCK_134-16a"/>
营寳貨如石季倫王君夫之家此僕之所願贏粮重<lb/>
研而未擔簦角笈而從者也僕未即君而君顧即僕<lb/>
豈過听歟抑謙志歟語冇之無言不酬某抖擞枵腹<lb/>
未有以詶君者抑聞之材冇定分斈無正法惟文亦<lb/>
然半山初寮平　三故公人典册信鉅麗矣歳晚諸<lb/>
表愈精妙少作有所不逮無它勇猛則進退惰則衰<lb/>
竭爾足下旣冇心兹事敢進其一得以荅嘉貺朋儕<lb/>
徃復當相　未知盛表　何華宗譜謀及通徳里各<lb/>
因風示及<lb/>
　　　荅英帥卿<lb/>
<pb n="KR4d0340_SBCK_134-16b"/>
　某淳熈遺民瀕海孤士雖抽还手板难責以搢紳<lb/>
　人夫之儀然栖託履封猶在扵畎畆老農夫之列<lb/>
　客修門識李邕之面而行四方聞季札之名粤自元<lb/>
　侯未臨長樂民願耕滕文公之野士喜登燕昭王之<lb/>
　䑓獨呻吟卧養病之坊莫奮起載出疆之贄不圖<lb/>
　騎遠　田廬俗慕時名染鬚而輕前革公行古<lb/>
　身以先匹夫殷勤疊幅之采雲羅列陳庭之篚寔親<lb/>
　朋傳誦樵牧豔榮衰翁何徳堪之君侵之賜大矣㳟<lb/>
　惟某官其父献投乎諸士故仆用請其斈問夲乎<lb/>
　書故流源正出其緒餘足以臂勁一世追企前修<lb/>
<pb n="KR4d0340_SBCK_134-17a"/>
郡以循良稱刺部以風力着所謂冇个者如是歟自<lb/>
漢以来京兆尹多用徤吏張敞治春秋扵文法中時<lb/>
有縱舍然以一語之謬殺絮舜與廣漢奚異如走馬<lb/>
畫眉非儒者氣象冇体輕之譏明公之弹壓輦轂也<lb/>
　草圜扉無㓕耳荷校之囚者凝香燕寢無列屋閑居<lb/>
之人前尹或興筦槯或媚奥竈以市恩寵固權位使<lb/>
恕齋能祖其故智必根着不去雖去而責備者猶誦<lb/>
言其清節誠之不可掩也如此髙牙大纛自建<lb/>
福七聚之人皆謂其崇儒礼士如唐常衮愛民戢吏<lb/>
如木朝蔡公未嘗鈞距而情爲得無所黥籍而泉貨<lb/>
<pb n="KR4d0340_SBCK_134-17b"/>
通聞体候小愆則拳拳善祝及芝木奏喜則欣欣相<lb/>
告方且尚齒而貴德安老而懐少宴髙年之詩傳播<lb/>
四方它日為八荒開夀域由此推之耳某恨不得撰<lb/>
杖履以從㳺某少不如人今平頭八十誰復比数恕<lb/>
齋所至友其士之仁者以未藩㑹府為未足凢占籍<lb/>
廵管之内如某軰亦不憚屈已忘勢如敬重容紬<lb/>
繹奨餙之辭期待之意皆非衰殘所克負荷甲子一<lb/>
病日徧盲專用右日二年矣作字極艱然平生<lb/>
書尺俱自札此两口稍晴暄扶就風簷力疾奏記少<lb/>
詶諌施欲言浩蕩帋窮而止<lb/>
<pb n="KR4d0340_SBCK_134-18a"/>
　　　　内簡<lb/>
　某伏承别幅不以衰年退惰獨學孤陋而賜以二忠<lb/>
　言行一帙及恕齋扁两大字二記三䟦所以私淑而<lb/>
　善誘之者皆為人子為人臣之大經大法某講聞髙<lb/>
　誼之日雖乆然此二書前事未見晚兼掖垣少公除<lb/>
　郎當草賛書訪朝列以二難徳業吳彦凱始歴言昆<lb/>
　季斈問人也居今而行古道者也遂以其語載之綸<lb/>
　言由是始有執鞭為馭之意俄而明公仗鈇鉞建大<lb/>
　督府某以耄耋之叟沗版籍之民凢明公發号施令<lb/>
　移風易俗合扵中庸所謂中和盖公所謂清浄某昔<lb/>
<pb n="KR4d0340_SBCK_134-18b"/>
　耳聞而今目見之然後自愧前此淺之乎知公而深<lb/>
　服彦凱擇交之不妄也至扵講義讀易絶白獄空詩<lb/>
　卷建安堂記平心録存藁諸書一旦陳之几按歡喜<lb/>
　踊躍如窶人之暴富昏眸之重朗也某㳂目青讀未<lb/>
　終卷尚容各䟽筦見扵卷末以求斤削使還匆匆先<lb/>
　借䴡韻和歲除獄空五言宴髙年七言各二首儻辱<lb/>
　電覽有以切磋之将継此而進也<lb/>
　後村先生大全文集卷之一百三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_094-1a"/>
後村先生大全集卷之九十四<lb/>
　序<lb/>
　　　甲申同班小録<lb/>
合天下選人至多也合天下京状至小也以至小之<lb/>
数待至多之求難矣况夫修為繫乎人遇合繫乎天<lb/>
在人者可勉而在天者不可徼也噫愈難矣蘇明允<lb/>
有言<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>官六七考求舉主五六人誰不能者病其法<lb/>
之易也然自明允為此言幾二百年士大夫未有以<lb/>
改官為易者何也盖慶厯以來薦舉之制加宻矣敏<lb/>
者十年滯者或三四十年而後得預於歲引之数夫<lb/>
<pb n="KR4d0340_SBCK_094-1b"/>
惟選　之遴故賢路通得之難故人情勸試之乆故<lb/>
民事練由今之法足矣烏得尚膠前論哉嘉定甲申<lb/>
春上臨軒引陳誠之等故事有題名小録因著其説<lb/>
於篇首以侈上恩勵同志云<lb/>
　　　和平志<hi>代人</hi>
舉一世所共榮者曰科目曰官職曰世家而已然是<lb/>
三者絶續晦顯常不可必其或綿延一二百載絶而<lb/>
復續晦而復顯則通天下以為罕見矣夫舉一世所<lb/>
共榮通天下所罕見而萃于一州一邑謂之盛甚可<lb/>
也况萃于一里乎和平里在邵武縣之南鄉里有危<lb/>
<pb n="KR4d0340_SBCK_094-2a"/>
氏上官氏黄氏上官氏尤盛自景祐至嘉定此三姓<lb/>
擢進士第者二十餘人入太學預鄉試累累不絶書<lb/>
起徒歩至顯官因而傳子孫為世家榜籍迭書衣冠<lb/>
襲起者不可以數計也烏乎盛哉然以科目官職世<lb/>
家定榮悴盛衰盖近世俗人之論吾聞古之君子所<lb/>
謂没而不朽者不在是也上官氏對䇿熈寕不附新<lb/>
法晚入元祐黨籍其子留守汴都不屈于虜而死二<lb/>
公所立如此近于天下之善士矣豈特足以重吾里<lb/>
哉先民有言誰謂華髙企其齊而既以自勉且　勉<lb/>
里人<lb/>
<pb n="KR4d0340_SBCK_094-2b"/>
　　　送陳東<lb/>
金華葉潛仲君子人也曩仕于撫予捧檄至焉始定<lb/>
交後十年予從事廣西經畧使府潛仲適漕幕嶺<lb/>
外少公事多暇日予二人㳺釣吟奕必俱神厓鬼洞<lb/>
束緼育進唐鑱宋刻剜苔疾讀登巘放鶴俯湫呼龍<lb/>
平生樂事莫如桂州時也既而余二人考舉及格同<lb/>
日出嶺潛仲還婺予歸莆乃聞潛仲病卒悲夫尚忍<lb/>
言之陳君子東潛仲客也忽携潛仲手鈔詩卷相訪<lb/>
又出潛仲之子字天啓者詩十數首字畵句法遂逼<lb/>
乃翁嗚呼潛仲可謂能教子矣東惓惓交誼語潛仲<lb/>
<pb n="KR4d0340_SBCK_094-3a"/>
平生輒忼慨涕下嗚呼潛仲可謂能取友矣昔人云<lb/>
生子當如孫仲謀殆為天啓發也又云見元賔之所<lb/>
與如見元賔殆為子東發也<lb/>
　　　劉圻父詩<lb/>
余嘗病世之為唐律者膠攣淺易僒局才思千篇一<lb/>
體而為派家者則又馳騖廣逺蕩棄幅足一嗅味盡<lb/>
麻沙劉君圻父融液衆格自為一家短章有孔鸞之<lb/>
麗大篇有鯤鵬之壮枯槁之中含腴澤舒肆之中富<lb/>
揫歛非深于詩者不能也矧其貴山林賤城市視蝉<lb/>
冕如布衣見朱門如蓬戸静定之言多躁動之意少<lb/>
<pb n="KR4d0340_SBCK_094-3b"/>
庶幾乎冲澹以自守遺佚而不怨者矣雖然文以氣<lb/>
為主少銳老惰人莫不然世謂鮑昭江淹晚節才盡<lb/>
予獨以氣為有惰而才無盡子美䕫州介甫鍾山以<lb/>
後所作豈以老而惰哉余幼亦酷嗜歲月幾何顔髮<lb/>
益蒼事物奪其外憂患攻其内耗亡銷鑠不復有一<lb/>
字矣圻父幸在世故膠擾之外為事物憂患之所恕<lb/>
養氣益充下語益妙它日余將求續集而觀老筆焉<lb/>
　　　送髙上人<lb/>
儒詆釋為夷教義理一也豈有華夷之辨哉吾聞身<lb/>
毒罽賔諸國皆有城郭君民其法度教令雖不可得<lb/>
<pb n="KR4d0340_SBCK_094-4a"/>
而詳竊意其奨忠孝而禁悖逆大指無以異于中華<lb/>
不然則其類滅而國墟矣如世所傳賢沙黄檗之事<lb/>
在人為悖子在物為梟獍非特中華之所禁固身毒<lb/>
罽賔之王之所必誅者也凡釋皆宗釋迦彼以王子<lb/>
之貴當國統之重不迯則不得去若夫賢沙黄檗民<lb/>
也不迯親亦可去既迯之又棄之又絶之視其親凍<lb/>
餓轉死終不與粒飯匕藥噫其不識罪福甚矣髙上<lb/>
人禪價重東南慨二師之被誣著論力辨痛先親之<lb/>
暴露飛錫歸窆築慈母庵思親精舍焉國家之扵孝<lb/>
子小則饋酒餼大則旌門閭奨之至矣然古今孝子<lb/>
<pb n="KR4d0340_SBCK_094-4b"/>
不多見民而孝世以為祥瑞矣釋而孝非祥瑞之尤<lb/>
乎髙縣人也予縣人也将饋之酒餼髙齋素將請于<lb/>
上而旌其閭髙無家烏乎吾無所用吾情矣於其行<lb/>
姑書此附于西山先生贈卷之後<lb/>
　　　陳敬叟集<lb/>
寳慶初元余有民社之寄平生嗜好一切禁止專習<lb/>
為吏勤苦三年邑無闕事而余成俗人矣然少走四<lb/>
方狂名已出邑中騷人墨客如陳敬叟劉圻父游季<lb/>
仙輩往往辱與之游主人詩律乆廢不復有一字常<lb/>
命少史設筆硯觀衆賔賦永以為樂嘗評諸人之作<lb/>
<pb n="KR4d0340_SBCK_094-5a"/>
圻父得之夷淡而失之槁乾季僊得之深宻而失之<lb/>
遲晦惟敬叟才氣清㧞力量宏放險夷濃淡深淺宻<lb/>
疎各極其態不主一體至其為人曠達如列禦冦荘<lb/>
周飲酒如阮嗣宗李太白筆札如谷子雲行草篆隷<lb/>
如張顛李潮樂府如温飛卿韓致光余毎歎其所長<lb/>
非復一事既觧錮墨歸卧山中五六年谿上故人獨<lb/>
敬叟書問不絶其交誼又過人如此一旦緘其藁來<lb/>
曰為我序之嗟夫余何足以知君哉追念昔者會集<lb/>
諸君銳甚頗哀余衰猶能旗鼓助譟其旁今志氣銷<lb/>
磨由衰至竭敬叟未知其然顧方援麾挑戦余逺避<lb/>
<pb n="KR4d0340_SBCK_094-5b"/>
之悲傷感慨殆如伏波曵足土室中矣嗟夫余何足<lb/>
以序君哉敬叟名以荘榖城黄子厚之甥故其詩相<lb/>
似云<lb/>
　　　瓜圃集<lb/>
近歲詩人惟趙章泉五言有陶阮意趙蹈中能為韋<lb/>
體如永嘉詩人極力馳驟纔望見賈島姚合之籓而<lb/>
巳余詩亦然十年前始自厭之欲息唐律專造古體<lb/>
趙南塘不謂然其說曰言意深淺存人胷懷不繫體<lb/>
格若氣象廣大雖唐律不害為黄鐘大吕否則手操<lb/>
雲和而驚颷駭電猶隐隐絃撥間也余感其言而止<lb/>
<pb n="KR4d0340_SBCK_094-6a"/>
亡友翁應叟尤工律詩集中古體不一二見無乃與<lb/>
余同病乎然観其送人去國之章有山人處士疎直<lb/>
之氣傷時聞警之作有忠臣孝子微婉之義感知懐<lb/>
友之什有俠客節士生死不相背負之意䖏窮而恥<lb/>
勢利之合無責而任善類之憂其言多有益世教凡<lb/>
敖慢䙝狎閨情春思之類無一字一句及之是豈可<lb/>
以律詩而㮣少之耶盖應叟晚為洛學客㳺所至必<lb/>
交其善士尤為西山真公所知其詩有自來矣既殁<lb/>
數年子元孺始請余序其集夫作詩難序詩尤難小<lb/>
序最古最受攻至朱文公始盡掃而去之而詩之義<lb/>
<pb n="KR4d0340_SBCK_094-6b"/>
自見詩之顯晦不在乎序之有無也決矣嗟乎作詩<lb/>
者何人歟䲭鴞七月周公也棠棣召穆公也頌史克<lb/>
也祈招祭公謀父也黍離大夫也皆古之聖賢也謂<lb/>
小序不足以知古聖賢之意則有之矣至於寺人傷<lb/>
䜛女子自誓蟋蟀譏儉碩鼠况貪與其他比興風刺<lb/>
往往出於小夫賤隷之口涂之人猶知之而况子夏<lb/>
孔門之髙弟衛宏漢世之名儒乎以髙弟名儒之學<lb/>
問而有不能通匹夫匹婦之情性若余者其敢自謂<lb/>
知朋友之意乎雖然交㳺三十年一死一生問其人<lb/>
則曰未詳也問其詩則曰未達也其又可乎乃述所<lb/>
<pb n="KR4d0340_SBCK_094-7a"/>
見於篇首顧予文未必能重應叟之詩應叟之詩或<lb/>
足以重余文也應叟名定别字安然瓜圃其自號云<lb/>
　　　退庵集<lb/>
自先朝設詞科而文字日趨於工譬錦工之機錦玉<lb/>
人之攻玉極天下之組麗瑰羙國家大典冊必属筆<lb/>
於其人焉然雜博傷正氣絺繪損自然其病乃在於<lb/>
太上惟番易三洪筆力浩大不僒於記問不縛於體<lb/>
式士之得其門者寡矣退庵居士陳公集文安公之<lb/>
壻著名淳熈中某生晚不及識公得其遺文十五卷<lb/>
讀之嘆曰是提孤軍與三洪對壘者夫文不能皆工<lb/>
<pb n="KR4d0340_SBCK_094-7b"/>
故曽子固劣于詩温公自言不習四六公儷語髙妙<lb/>
殆天界不可學謂簡而逺近而深有味外之味古文<lb/>
鍜錬精粹一字不可増損在人其禮法之士在兵其<lb/>
節制之師歟某常恨古今詞人往往詞勝理華過實<lb/>
公啟以包吕勉中司以東南民力竭規總餉書上内<lb/>
相謂文人多託文以濟姦上執政謂貧賤憂戚非造<lb/>
物之見厄其識度操守如是使公有言責必不受風<lb/>
旨供副封掌封駮必不奉行中批内降代王言必不<lb/>
擲筆而發名節掃地之嘆而年纔五十仕止提轄文<lb/>
思院世未知公身没言立徃徃惜其不貴且夀此豈<lb/>
<pb n="KR4d0340_SBCK_094-8a"/>
足以論公歟初宻李公閩人其後徙浙嘗作研銘使<lb/>
廣東者公之父也今以詩書禮樂帥江西者公之子<lb/>
也奕葉顯融而浙中僑居茅竹数間僅通戸牖帥<lb/>
貴而不忍改築曰吾先君之廬也於乎亦足以觀公<lb/>
家法矣<lb/>
　　　艾軒集<lb/>
以言語文字行世非先生意也先生乾淳間大儒國<lb/>
人師之朱文公于當世之學問有異同惟扵先生加<lb/>
敬于時朝野語先生不以姓氏皆曰艾軒晚為中書<lb/>
舍人中批某人賜出身除殿中侍御史先生封還曰<lb/>
<pb n="KR4d0340_SBCK_094-8b"/>
輕臺諫羞科目矣天子知先生決不奉詔改授工部<lb/>
侍郎不拜而去其學問名節如此以言語文字行世<lb/>
非先生意也然先生學力既深下筆簡嚴髙處逼檀<lb/>
弓榖梁平處猶與韓並驅在時片簡隻字人巳貴重<lb/>
今其存者如岣嶁之碑岐陽之鼓矣𥘉先生為布衣<lb/>
巳負重名後貴顯于朝爱先生者皆以晚節為憂<lb/>
及　掖去國然后吕成公喜曰過江以來未有也烏<lb/>
乎修而至于先生而前輩責偹之嚴如此則凡修而<lb/>
未至于先生者其可以無日新之徳乎其可不畏晚<lb/>
繆之譏乎向使先生希旨書行必更署不去為李嶠<lb/>
<pb n="KR4d0340_SBCK_094-9a"/>
為張説先生一奮其決遂為李籓為袁高義利萌于<lb/>
一念芳臭分於千載故余讀先生之書重有感焉先<lb/>
生没六十年㣲言散軼復齋陳公某所序者僅十之<lb/>
二三外孫方之泰訪求裒拾彚為二十卷勤於李漢<lb/>
趙徳矣東陽范侯鎔欲鋟梓㑹迫上印不克就毗陵<lb/>
張侯友乃緒而成之余二大父實率郷人以事先生<lb/>
者也序非通家子弟責乎敬不敢辭<lb/>
　　　野谷集<hi>趙漕汝鐩</hi>
古人之詩大篇短章皆工后人不能皆工始以一聨<lb/>
一句擅名頃趙紫芝諸人尤尚五言律體紫芝之言<lb/>
<pb n="KR4d0340_SBCK_094-9b"/>
曰一篇幸止有四十字更增一字吾末如之何矣其<lb/>
　言如此以余所見詩當由豐而入約先約則不能<lb/>
豐矣自廣而趨狹先狹則不能廣矣鴟鴞七月詩之<lb/>
　皆極其節奏變態而能止顧一切束以四十字<lb/>
乎明翁詩兼衆體而又徧行吳楚百粤之地眼力既<lb/>
髙筆力益放卷中歌行跌宕頓挫剸蛟縛虎手也及<lb/>
歛為五七言則又妥帖麗宻若唐人鍛鍊之作訂其<lb/>
品自元和大厯遡于建安黄初者也余舊聞明翁工<lb/>
詩之尤自珍閟數出鄙語挑戰明翁終閉壁不出及<lb/>
歸后村明翁自番禺鈔新舊藁見寄嗟乎余㓜交明<lb/>
<pb n="KR4d0340_SBCK_094-10a"/>
翁白首始見其詩盖其深厚不事衒鬻立身行已皆<lb/>
然不獨於詩然也余毎自謂粗知明翁今思昔之知<lb/>
明翁者淺矣余知明翁而明翁不輕示余如此詎肻<lb/>
為不知者出哉野谷明翁别墅余在郡日淺未及往<lb/>
㳺而去此一卷詩最佳未寄園丁四十韻尤高妙<lb/>
　　　賈仲穎詩<lb/>
永嘉多詩人四靈之中余僅識翁趙四靈之外余所<lb/>
不及識者多矣賈君仲頴余所未及識者之一也君<lb/>
生風雅之國為社友所推不問可知其詩矣趙譏道<lb/>
徳嘉兄弟人物如璧君與之友又可知其人焉賈氏<lb/>
<pb n="KR4d0340_SBCK_094-10b"/>
自太傅爲西漢文詞之宗至以詩名於盛唐島鳴于<lb/>
晚唐君豈其苗裔歟觀其大篇氣力雄㧞音節頓挫<lb/>
吊湘賦　之遺五七言如燈花寒影裏詩句雨聲中<lb/>
如盡開窗户容秋月徧倚闌干看晚山舍人司倉得<lb/>
意句也君雖不遇以死子嗣其業以行藝于鄉信矣<lb/>
賈氏之多才子耶<lb/>
　　　水木清華詩<lb/>
平海軍節度推官<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事之西有泉有梅肅翁采昔人<lb/>
詩語以水木清華扁其齋寓士同僚從而詩之者若<lb/>
干人余病痺不出户限既不能越邑從君㳺詩律久<lb/>
<pb n="KR4d0340_SBCK_094-11a"/>
廢呻吟絫月又不能就一字惟古詩有大序有小序<lb/>
蘭亭詩右軍為序桃李園詩太白為序石鼎聨句退<lb/>
之為序聚衆作而一人序之其來舊矣傳曰木水之<lb/>
有夲原肅翁之有本原者乎然則孰為本肅翁以詞<lb/>
賦魁天下集英對策第四而無務色無驕志小心問<lb/>
學謙虚求益此本也孰為原夫泉民俗富饒賈胡走<lb/>
集之地仕者鮮不染指肅翁居其間獨不為珠犀點<lb/>
涴此原也本盛則末華原澄則流清盖清者可以範<lb/>
俗華者可以餙治矣<lb/>
　　　張尚書集<lb/>
<pb n="KR4d0340_SBCK_094-11b"/>
國朝用人尤嚴資格乾淳間天子益厭拘攣稍于科<lb/>
舉之外擢士張公栻魏公掞之以經行進韓公元吉<lb/>
王公拒劉公孝韙陸公㳺以文章用其餘起山林<lb/>
遺逸由故家子弟遇合光顯者不可殫絶故户部尚<lb/>
書傃齋張公盖當時親擢之一也公之學授於家庭<lb/>
又所交皆天下賢俊而仕當朝廷極盛之時故其詩<lb/>
冲澹和平可荐之郊廟非如孟郊賈島鳴其窮愁而<lb/>
已牋奏潤温麗縟可施之典冊非如陳琳阮瑀工于<lb/>
書檄而已在上前論議或累牘或數語詳而貫于理<lb/>
簡而周於事鑿鑿乎有用之言也初公在州縣故相<lb/>
<pb n="KR4d0340_SBCK_094-12a"/>
正獻公陳公鄭卿景望趙卿徳荘争以文墨薦及後<lb/>
宫達更以才業顯為漕總為司農太府為版曹長貳<lb/>
皆金穀要劇之任考其奏篇如論坊埸額重和賈價<lb/>
髙又欲取郡縣十年以來創増之賦剗除復舊晚牧<lb/>
婺州遂以蠲租負謗於是提卷而作曰此固文靖之<lb/>
心法而張氏之世徳歟彼以文譽公者特見其外尔<lb/>
至以才稱公者亦豈足以知其内哉莆田使君公之<lb/>
孫也詞學亢宗如雅餙吏既修泮官刋艾軒集乃取<lb/>
家集而併傳焉詩曰惟其有之是以似之公可謂能<lb/>
似文靖矣使君可謂能似公矣某先君子嘗㳺公父<lb/>
<pb n="KR4d0340_SBCK_094-12b"/>
子之門使君有命曰吾子冝序先集某敬拜曰諾<lb/>
　　　王南卿集<lb/>
余發番禺送者系路秋暑猶在宿醒未觧坐舟中如<lb/>
炊甑偶得順風張㠶伸首蓬外紫翠揷空舟人曰羅<lb/>
浮山也意稍舒豁明日縣尹王旦携其先大夫義豐<lb/>
公遺文五卷示余讀之終編涣然如甘露之蠲渇洒<lb/>
然如清泉之濯垢也可謂能言之流矣盖公之言曰<lb/>
　惡蹈襲其妙在于能變惟淵源者得之豈惟文哉<lb/>
議論亦然故公之諸文變態無窮不主一體論事必<lb/>
　古今㩀義理不祖舊說詩高處逼陵陽茶山四六<lb/>
<pb n="KR4d0340_SBCK_094-13a"/>
　　不減汪綦如王景文集序酹文雖歐公於子美<lb/>
曼卿不能加矣謂中興頌異於仲尼諱魯之義謂歸<lb/>
來辭作於劉裕篡晉之先世而同結而不敢異譽潜<lb/>
而失其實者所未知也公㐮敏諸孫常自称将種南<lb/>
宫對策乞都建業零陵封事論一馬可贍五兵冝罷<lb/>
㩁馬晚守濠梁請復曹瑋万田修种世衡謝法而仕<lb/>
止一麾朱文公嘗嘆公之材畧已所不及而不盡用<lb/>
世必有任其責者余讀公之文悲公之志乃取文公<lb/>
之語冠之編端以行于世且以慰公之子焉公名阮<lb/>
字南卿義豐所居山名<lb/>
<pb n="KR4d0340_SBCK_094-13b"/>
　　　石塘閑話<lb/>
六紀百詩寒齋所著捴曰石塘閑話盖大歲五千餘<lb/>
軸傳燈千七百人精英骨髄盡在是矣然佛學起扵<lb/>
六經諸子之後其說奇特孤行于天地間有何不可<lb/>
至李習之柳子厚稍引易論語荘列之書以印證之<lb/>
此乃儒者不能自求守附于佛非佛之不能自立求<lb/>
助于儒也余聞佛之妙在于離言語䖏拈花靣壁豈<lb/>
有句義可詮註哉其後話頭百千則語録五車亦大<lb/>
繁矣夫方書不為扁鵲設圖訣不為變秋設泥方凡<lb/>
醫也按圖低棋也善讀寒齋書者更髙著眼目<lb/>
<pb n="KR4d0340_SBCK_094-14a"/>
　　　竹溪詩<lb/>
唐文人皆能詩柳尤髙韓尚非本色迨本朝則文人<lb/>
多詩人少三百年間雖人各有集集各有詩詩各自<lb/>
為體或尚理致或負材力或逞辨博少者千篇多至<lb/>
萬首要皆經義策論之有韻者爾非詩也自二三鉅<lb/>
儒及十數大作家俱未免　此病乾淳間艾軒先生<lb/>
始好深湛之思加煆煉之功有經歲累月繕一章未<lb/>
就者盡平生之作不數卷然以約敵繁宻勝疎精揜<lb/>
粗同時惟吕太史賞重不知者以為遲晦盖先生一<lb/>
傳為網山林氏名亦之字學可再傳為樂軒陳氏名<lb/>
<pb n="KR4d0340_SBCK_094-14b"/>
藻字元潔三傳為竹溪詩此其師槁乾中含華滋蕭<lb/>
散中藏嚴宻窘狹中見紆餘當其撚鬚搔首也摉索<lb/>
如象罔之求珠斵削如巨靈之施鑿經緯如鮫人之<lb/>
織綃及乎得手應心也簡者如蟲魚小篆之古恊者<lb/>
如韶鈞廣樂之奏偶者如雄雌二劍之合天下後世<lb/>
誦之曰詩也非經義策論之有韻者也初艾軒没門<lb/>
人散或更名它師獨網山樂軒篤守舊聞窮死不悔<lb/>
竹溪方有盛名而一飲啄不忘樂軒廟祀之墓祭之<lb/>
其師友之際如此詩直其土苴耳余少亦苦吟後避<lb/>
謗且　禍遂廢不為然意根除剗乆而未盡晚見<lb/>
<pb n="KR4d0340_SBCK_094-15a"/>
竹溪之詩歎曰吾詩可結局矣竹溪林氏名希逸字<lb/>
淵翁與綱山樂軒俱福清人余與艾軒俱莆田人<lb/>
　　　王子文詩<lb/>
古詩皆切于世教訏謨定命逺猶辰告大臣之言也<lb/>
敬之敬之命不易哉諫臣之言也之子于征有聞無<lb/>
聲将率之言也豈弟君子民之父母君國子民之言<lb/>
也禹之訓臯陶之歌周公之詩大率達而在上者之<lb/>
作也謂窮乃工詩自唐始而李杜為尤窮而最工者<lb/>
然甫舊諫官白亦詞臣豈必皆寠主　人飢餓而鳴<lb/>
哉潛齋年未四十導宻旨班列卿使　内牧潛藩言<lb/>
<pb n="KR4d0340_SBCK_094-15b"/>
議風旨聞天下不以詩自名余得其詩讀之本學術<lb/>
隆師友攀忠賢絀邪　愛君如愛親憂民如憂已合<lb/>
于詩人之所謂六義者盖江湖草野之士白首專攻<lb/>
不過得數十百篇潛齋方有權位竊意豐于彼者必嗇<lb/>
于此而其詩至二十卷又皆粹美無疵閒雅有味詎<lb/>
可以常情測度哉抑余有恨焉爲　樵川也<lb/>
豈白爾遂無作乎將靳固不以示人乎昔廬陵半山<lb/>
二公愈貴愈顯其詩愈肆巋然爲吾　祖潛齋其盡<lb/>
發閟藏取樵川以後藳鋟傳之無使異日觀者嘆曰<lb/>
陳簡齋自大用後不復有詩潛齋當不以余言爲僭<lb/>
<pb n="KR4d0340_SBCK_094-16a"/>
也<lb/>
　　　趙寺丞和陶詩<lb/>
自有詩人以來惟阮嗣宗陶淵明自是一家譬如景<lb/>
星慶雲醴泉靈芝雖天地間物而天地亦不能使之<lb/>
常有也然嗣宗跌蕩棄禮矜法傲犯世患晚為勸進<lb/>
表以求容志行掃地反累其詩淵明多引典訓居然<lb/>
名教中人終其身不踐二姓之庭未嘗諧世而世故<lb/>
不能害人物髙勝其詩遂獨歩千古唐詩人最多惟<lb/>
韋柳其遺意李杜雖大家数使為陶體則不近矣本<lb/>
朝名公者或追和其作極不過一二篇坡公以盖代<lb/>
<pb n="KR4d0340_SBCK_094-16b"/>
之材乃徧用其韻今松軒趙侯復盡和焉出牧吾州<lb/>
袖以教余退而讀之見其揫歛之中有開拓簡淡之<lb/>
内出奇偉藏大功於樸寄大辨于訥容止音節不辨<lb/>
其孰為優孟孰其孫叔也可謂善學淵明者矣客難<lb/>
余曰昔坡公和篇初出潁濵獨云淵明不肯束帶見<lb/>
督郵子瞻既辱于世欲以晚節自擬淵明誰其信之<lb/>
今吾子推趙配陶将毋與潁濱異耶余曰坡公和陶<lb/>
于老夫坎壈之餘趙侯和陶于盛壮顯融之日夫如<lb/>
是則知貴其身而求乎内矣貴其身者必重名節求<lb/>
乎内者必輕外物其去淵明何逺之有潁濵復出不<lb/>
<pb n="KR4d0340_SBCK_094-17a"/>
易吾言矣<lb/>
　　　趙虚齋注荘子内篇<lb/>
往歲水心葉公講學析理多異先儒習學記言初出<lb/>
南塘趙公書扺余曰葉猶是同中之異如某則直異<lb/>
耳余駭其言而未見其書也端平初余爲玉牒所主<lb/>
簿趙爲卿攝郎右銓趙爲侍郎朝夕相親稍窺平生<lb/>
論著于書易皆出新義雖伊洛之說不苟隨惟詩與<lb/>
朱子同且語余曰莆人惟鄭漁仲善讀書子可繼之<lb/>
勿爲第二流人鄭名樵所謂夾漈先生者余謝不敢<lb/>
當方欲盡傳其書俄皆去國矣耆雋凋落舊聞益荒<lb/>
<pb n="KR4d0340_SBCK_094-17b"/>
太常博士鄭君彛叟道莆為余言虚齋趙公方為諸<lb/>
經作傳余固厚公以書叩問公答云云大指多與南<lb/>
塘合然靳固未肯輕出曰出之將駭一世矣余既老<lb/>
病無復四方之役常恨不得挾冊以從公㳺一日于<lb/>
親友家得公所作逍遥逰觧盡黜旧注自成一家<lb/>
以数明理以理㫁疑如巧厯然起一筭子而千歲之<lb/>
日可知如國棋然下一冷着而滿盤之子皆活納而<lb/>
辨簡而盡心竊歎伏遂從公求得内篇求㫖而傳録<lb/>
焉余少亦嗜此書至是悟而笑曰許多年在郭象雲<lb/>
霧中乃今彷彿見蒙叟户庭矣又悟世儒箋傳之學<lb/>
<pb n="KR4d0340_SBCK_094-18a"/>
皆随聲接響按模出墼爾如水心南塘如虚齋乃可<lb/>
謂之善學因漆園之書以推它官其髙妙精詣切于<lb/>
世用抑又可知也昔南塘自以其易學講干旃厦公<lb/>
行矣扈蹕甘泉開卷邇英其盡取諸書獻之　乙覧<lb/>
列之學官與天下共之毋徒藏名山而俟來哲也<lb/>
　　　唐五七言絶句<lb/>
野䖏洪公編唐人絶句僅萬首有一家數百首並取<lb/>
而不遺者亦有復出者冝其但取唐人文集　説令<lb/>
人抄類而成書非必有所<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>取也余家童子初入塾<lb/>
始遺五七言各百首口授之切情詣理之作匹<lb/>
<pb n="KR4d0340_SBCK_094-18b"/>
女不棄也否則巨人作家不録也惟李杜當别論童<lb/>
子請曰昔杜牧譏元白誨淫今所取多　情春思宫<lb/>
怨之什然乎余曰詩大序曰發乎情性止乎禮義古<lb/>
今詩至是而止夫發乎性情者天理不容泯止乎禮<lb/>
義者聖筆不能刪也小子識之<lb/>
　　　本朝五七言絶句<lb/>
唐絶句詩選成童子復以本朝詩為請余曰茲事尤<lb/>
難楊劉是一格歐蘇是一格黄陳是一格一難也以<lb/>
大家数掩羣作以鴻筆兼衆體又一難也黄趙公<lb/>
常欲編本朝詩輙止其意深矣余病眊舊讀不能盡<lb/>
<pb n="KR4d0340_SBCK_094-19a"/>
記家藏前人文集苦不名里中故家書類散落不可<lb/>
借暇日姑取所嘗記誦南渡前五七言亦各百首授<lb/>
童子或曰本朝理學古文髙出前代惟詩視唐似有<lb/>
愧色余曰此謂不能言者也其能言者豈惟不愧于<lb/>
唐盖過之矣<lb/>
　　　中興五七言絶句<lb/>
客問余曰吕氏文鑑起建隆迄宣靖何也曰炎紹而<lb/>
後大家數尤盛于汴都其人非朝延之公卿即交㳺<lb/>
之祖父並存則不勝記誦之繁精練則未免遺落之<lb/>
恨去取之際難哉客曰子選本朝絶句亦此意乎曰<lb/>
<pb n="KR4d0340_SBCK_094-19b"/>
固也客曰昔人有言唐文三變詩然亦故有盛唐中<lb/>
唐晚唐之體晚唐且不可廢奈何詳汴都而畧江左<lb/>
也余矍然起謝曰君言有理乃取中興以後諸篇五<lb/>
七言各選百首内五言最難工前選猶有未滿人意<lb/>
者此編則一一精善矣窮鄉無借書處所見　取<lb/>
狹可恨惟此一條爾至于江湖諸人約而在下姜䕫<lb/>
劉翰趙蕃師秀徐照之流自當别選客曰文鑑可併<lb/>
續乎余曰以俟君子<lb/>
後村先生大全集卷之九十四<lb/>
</p>
<p>
</p>
  </div>
</body>
</text>
</TEI>
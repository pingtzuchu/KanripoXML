<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_189-1a"/>
後村先生大全集卷一百八十九<lb/>
　長短句<lb/>
　　　滿江紅<lb/>
金甲琱戈記當日轅門𥘉立磨盾鼻一揮千紙龍蛇<lb/>
猶濕鐵馬曉嘶營壁冷樓舡夜渡風濤急有誰憐猨<lb/>
臂故将軍無功級　平戎䇿從軍什零落盡慵收拾<lb/>
把茶經香傳時時温習生怕客談榆塞事且教兒誦花<lb/>
間集嘆臣之壯也不如人今何及<lb/>
　　　二<hi>二月廿四夜海棠花下作</hi>
老子年来頗自許心腸鐡石尚一點消磨未盡愛花<lb/>
<pb n="KR4d0340_SBCK_189-1b"/>
成癖懊惱每嫌寒勒住丁寕莫𬒳晴烘拆奈喧風烈<lb/>
日太無情如何得　張畫燭頻頻惜憑素手輕輕摘<lb/>
更幾番雨過彩雲無迹今夕不来花下飲明朝空向枝<lb/>
頭覓對殘紅滿院杜鵑啼添愁寂<lb/>
　　　又<hi>題梅谷</hi>
赤日黄埃夢不到清溪翠麓空徤羡君家别墅幾株<lb/>
幽獨骨冷肌清偏要月天寒日暮尤宜竹想主人杖屨<lb/>
繞千廻山南北　寕委澗嫌金屋寕映水羞銀燭嘆<lb/>
幽羣風韻背時裝束競愛東憐姬傅粉誰憐空谷人<lb/>
如玉笑林逋何遜謾為詩無人讀<lb/>
<pb n="KR4d0340_SBCK_189-2a"/>
　　　又<hi>送宋惠父入江西幕</hi>
滿腹詩書餘事到穣苴兵法新受了烏公書幣着鞭<lb/>
垂發黄紙紅旗喧道路黒道青草空巣穴向幼安宣<lb/>
了頂頭行方寄特　谿峒事聼儂説龔遂外無長䇿<lb/>
便獻俘非勇納降非法帳下健兒休盡鋭草間赤子<lb/>
俱求活到崆峒快寄凱歌来寛離别<lb/>
　　　又<lb/>
落日登樓誰管領倦㳺狂客待唤起滄浪漁父隔江<lb/>
吹笛看水㸔山身尚徤憂晴憂雨頭先白對暮雲不<lb/>
見美人来遥天碧　山中鶴應相憶沙上鷺渾相識<lb/>
<pb n="KR4d0340_SBCK_189-2b"/>
想石田茅屋草深三尺空有鬚如潘騎省㫁無靣見<lb/>
陶彭澤便倒傾海水浣衣塵難湔滌<lb/>
　　　又<hi>送王寔之</hi>
天壌王郎数人物方今第一談笑裏風霆驚座雲煙<lb/>
生茟落落元龍湖海氣琅琅董相天人䇿問如何十<lb/>
載尚青衫諸侯客　易愛底些官職難保底些名節<lb/>
擬閉門投轄劇談三日疇昔評君天下寳當為天下<lb/>
蒼生惜向臨分慷慨出啇聲摧金石<lb/>
　　　又<hi>夀王寔之</hi>
鶴馭来時長占定一年清絶九萬里纎雲收盡帝青<lb/>
<pb n="KR4d0340_SBCK_189-3a"/>
空闊月露偏爲丹桂地風霜𣣔放黄花節聼玉笙縹<lb/>
渺度緱山吹𥘉徹　曽直把龍麟批曽戯取鯨牙㧞<lb/>
向絳河濯足咸池晞髪俗子底量吾軰事天仙不在<lb/>
臞儒列世豈無瑶草與蟠桃堪攀掇<lb/>
　　　又<hi>和王寔之韻送鄭伯昌</hi>
怪雨育風㽜不住江邉行色煩問訊㝠鴻高士釣鰲<lb/>
詞客千百年傳吾軰話二三子繋斯文脉聼王郎一<lb/>
曲玉簫聲凄金石　晞髪䖏怡山碧垂釣處滄浪白<lb/>
笑而今拙官它年遺直只願長留相見靣未宜輕屈<lb/>
平生膝有狂談𣣔吐且休休驚鄰壁<lb/>
<pb n="KR4d0340_SBCK_189-3b"/>
　　　又<hi>四首並和寔之</hi>
往日封章曽聳動君王顔色今似得三閭公子四明<lb/>
狂客　古不能箱言者口天方欲壽中朝脉筭人間<lb/>
豈有病無醫湏鐵石　年冉冉袍猶碧心耿耿頭先<lb/>
白笑臣舒迂緩臣山愚直拂䄂歸來羞灸手望塵拜<lb/>
了難伸膝把富春瀬與首陽山圖齋壁<lb/>
　　　又<lb/>
三黜歸来飯𬞞食渾無愠色中年後家如旅舎身如<lb/>
行客軒冕豈非疣贅具烟霞已是膏盲脉有些兒隙<lb/>
地更䟽泉堆卷石　鄰媪餉新芻碧溪友賣鮮鱗白<lb/>
<pb n="KR4d0340_SBCK_189-4a"/>
向陳編冷笑孔明元直俗事不教汚兩耳燕居聊可<lb/>
盤雙膝取當年行脚一枝笻懸高壁<lb/>
　　　又<lb/>
疇昔臚傳仗下奏祥雲五色何况是西山弟子鶴山<lb/>
賔客上帝照臨忠義膽老師付授文章脉問此君髣<lb/>
髴似何人徂徕石　園官菜登盤石田舍米翻匙白<lb/>
懶投詩見素寄書杓直徳耀不嫌為隐髻龜兒巳觧<lb/>
揺吟膝有誰憐給札老相如家徒壁<lb/>
　　　又<lb/>
一見西山料他日靣無慚色君記取不為吕黨亦非<lb/>
<pb n="KR4d0340_SBCK_189-4b"/>
秦客<hi>檜有十客</hi>有意晚回當世事無方延得諸賢脉笑海<lb/>
波渺渺幾時平空<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>石　園五畝紛紅碧家四世傳<lb/>
清白任天孫笑拙女嬃嫌直老去何煩援以手向来<lb/>
不要加諸膝待深山深䖏著茅齋看青壁<lb/>
　　　又<hi>夀唐夫人</hi>
八十加三人盡訝還童返少争信道夜舂曉織縂曽<lb/>
經了凛凛共姜當日誓諄諄孟母平生教到如今象<lb/>
服擁魚軒天之報　如船藕如瓜棗班衣舞金鐘釂<lb/>
望秋宵一㸃老人星照塵世少如嬢褔夀上蒼知得<lb/>
兒忠孝待㸔他孫子又生孫添懐抱<lb/>
<pb n="KR4d0340_SBCK_189-5a"/>
　　　又<hi>和叔永吳尚書時吴䘮少子</hi>
着破青鞵渾不憶蹋它龍尾更冷笑癡人擘劃二三<lb/>
百歲殤子彭籛誰夀夭靈均漁父争醒醉向江天極<lb/>
目羡禽魚攸然矣　杯中物姑停止床頭笏聊抛廢<lb/>
慨事常八九不如人意白雪調高尤協律落霞語好<lb/>
終傷綺待煩公老手一摩挲文公記<lb/>
　　　又<hi>丹桂</hi>
昨日稍頭點點似玉塵珠屑一夜裏天公染就金丹<lb/>
顔色體質翻嫌西子白穠粧却笑東隣赤儘重重簾<lb/>
幕不能遮香消息　寒日短霜飛急未揺落湏憐惜<lb/>
<pb n="KR4d0340_SBCK_189-5b"/>
且亂簮破㡌旋呼鳴瑟便好移来雲月地莫教歸去<lb/>
旃檀國怕彩鸞隠現霎時間尋無迹<lb/>
　　　又<lb/>
禱祝封姨休把做掦沙吹礫費西帝許多薫染濃香<lb/>
深色滿挿銅匜芳氣烈高張畫燭祥光赤向先生鼻<lb/>
觀細参來三千息　人老大年華急花妖　天公惜<lb/>
到一枝摇落千林蕭瑟摘蘂莫教輕糁地返䰟依舊<lb/>
能傾國待彩雲月下再來時尋陳迹<lb/>
　　　又<lb/>
月露晶英融結做秦宫塊䃯長殿後一年芳事十八<lb/>
<pb n="KR4d0340_SBCK_189-6a"/>
秋色織女機邉雲錦爛天台賦裏晴霞赤恍女仙空<lb/>
際駕翔鸞来㳺息　粧束晚飄零急今不樂空追惜<lb/>
欠紅牙按舞朱絃調瑟豈是時無花鳥使是他自擇<lb/>
風霜國任落英狼藉委蒼苔稀行迹<lb/>
　　　又<lb/>
誰把靈丹㸃化了荒園瓦礫竒特處恰當秋杪不争<lb/>
春色因甚素娥脂粉艶恠他白帝車旗赤嘆暮年無<lb/>
句比紅兒芳心息　狂飈起行雲急開與謝俱堪惜<lb/>
唤妓行按酒客來操瑟撲鼻微香熏世界觧顔一笑<lb/>
迷人國怕匆匆歸去廣寒宫難蹤跡<lb/>
<pb n="KR4d0340_SBCK_189-6b"/>
　　　又<lb/>
楮棄工夫辛苦似鏤水炊礫君看取天公巧䖏自然<lb/>
形色髪彩已非前度綠眼花休問何時赤又誰能月<lb/>
下待紅娘傳音息　投轄飲追歡急持帚掃痴心惜<lb/>
有塤篪諧律不消竽瑟點點散来居士室叢叢生<lb/>
占騷人國便高燒絳蠟冩烏絲㽜真迹<lb/>
　　　又<lb/>
糁徑紅栶莫要放兒童抛礫知渠是仙家變幻佛家<lb/>
空色青女無端工剪綵紫姑有崇曽迷赤但雙雙戯<lb/>
蝶繞空枝飛還息　鯨量减駒隂急芳事過餘情惜<lb/>
<pb n="KR4d0340_SBCK_189-7a"/>
謾新腔窈眇奏雲和瑟飄蕩随他紅葉水蕭條化作<lb/>
青蕪國憶橋邉池上共攀翻空留迹<lb/>
　　　又<hi>端午</hi>
梅雨𥘉收渾不辨東陂南蕩清旦裏鼓鐃動地車輪<lb/>
空巷畫舫稍漸京輦俗紅旗㑹踏吴兒浪共葬魚娘<lb/>
子斬蛟翁窮<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>賞　麻與艾俱成長蕉與荔應来享<lb/>
有纍臣澤畔感時惆悵縱使菖蒲生九節争如白髪<lb/>
長千　但浩然一笑獨醒人空悲壮<lb/>
　　　又<hi>丁已中秋</hi>
說與行雲且撋就嫦娥今夕俄變現金蛇能紫玉蟾<lb/>
<pb n="KR4d0340_SBCK_189-7b"/>
能白九萬里風清黒青三千世界純銀色想天寒桂<lb/>
老已吹香堪攀摘　湘妃逺誰鳴瑟桓伊去誰橫笛<lb/>
歎素光如舊朱顔非昔老去歡悰無奈减向來酒量<lb/>
常嫌窄倩何人天外挽氷輪應㽜得<lb/>
　　　又<hi>林元質侍郎生日四月二十九日</hi>
天上人間好時節無過𥘉夏君記取瞿曇生後純陽<lb/>
來也風骨清臞如野鶴門庭低小纔旋馬更傍無紅<lb/>
粉有青奴堪娱夜　鯨口吸銀瓶㵼蝇頭字篝燈寫<lb/>
数而今鐵筆誰如公者便合去開丞相閤未應牽入<lb/>
耆英社待調羮事了却歸来尋前話<lb/>
<pb n="KR4d0340_SBCK_189-8a"/>
　　　又<hi>慶抑齋元樞八十</hi>
屈指耆英誰似得三朝元老尚留箇管夷吾在何憂<lb/>
江表世道方占公出處裔夷争問今年貌怎不移此<lb/>
手整乾坤長閑了　靈壽郤班衣繞如瓶李如瓜棗<lb/>
把禪龕閑定怕蒲輪到師尚父年渾未艾中書令考<lb/>
猶為少看畫盆歲歲浴曽玄添懷抱<lb/>
　　　又<hi>次韻徐使君癸亥燈夕</hi>
笳鼓春城處䖏有豊年語笑渾忘却金蓮前導青藜<lb/>
下照白雪唱來偏寡和朱顔老去難重少羡鰲頭四<lb/>
十已專城真英妙　奎文寵崇儒教田毛喜寛租詔<lb/>
<pb n="KR4d0340_SBCK_189-8b"/>
有舂陵之什無潮州表恠雨盲風稀發作華星秋月<lb/>
爭光耀㸔来年此夜侍端門開佳兆<lb/>
　　　又<hi>再和</hi>
奎墨西風落筆處親蒙天笑誰信道郡人生怕福星<lb/>
移照賔客倡予還和汝使君安老兼懐少况辭能同<lb/>
樂醒能文新腔妙　無諸國漸聲教元結軰宣明䛇<lb/>
恍夢中遼鶴重来華表一琖勘書殊簡徑萬燈侍輦<lb/>
曽榮耀恠晴簷乾鵲語查查公歸兆<lb/>
　　　又<hi>傳相生日癸亥</hi>
江左微公争些子吾其祍髪談笑裏旄頭汛掃斗杓<lb/>
<pb n="KR4d0340_SBCK_189-9a"/>
　旋斡投一粒丹元氣轉下三數着輸棊活把晋朝王<lb/>
　謝傳同㸔誰優劣　飛凱奏清夔峽蠲和糴寛畿浙<lb/>
　有三千功行待從頭説玉斚滿斟長夀酒氷輪探借<lb/>
　中秋月更慈闈喜見鳳将雛添丹穴<lb/>
　　　　又<hi>傳相生日甲子</hi>
　現宰官身出隻手擎他宇宙籌邉外招来名勝登崇<lb/>
　勲舊不下莱公扶景徳又如涑水開元祐儘從渠千<lb/>
　贄及吾門歸斯受　上林苑多花栁祁連塞希刀斗<lb/>
　更紅旗破賊黄雲棲畝阿母瑶池枝上寔仙人太華<lb/>
　峯頭藕㵼銅盤沆瀣入金巵為公夀<lb/>
<pb n="KR4d0340_SBCK_189-9b"/>
　　　又<lb/>
禮樂衣冠渾靠定堂堂國老出雙手把天裂處等閑<lb/>
𥙷了謝傅東山心未遂周郎赤壁功猶小事難於張<lb/>
趙两元台扶炎紹　恢鶴禁迎啇皓開兎苑延枚叟<lb/>
喜奎星来聚旄頭都掃重譯争詢裴令貌御詩也祝<lb/>
汾陽考更何須逺向海山求安期棗<lb/>
　　　又<hi>海棠</hi>
壓倒羣芳天賦與十分穠艶嬌嫩處有情皆惜無香<lb/>
何慊恰則纔如針粟大忽然誰把臙脂染放遲開不<lb/>
肎壻梅花羞寒儉　時易過春難占歡事薄才情欠<lb/>
<pb n="KR4d0340_SBCK_189-10a"/>
覺芳心欲詐冶容微歛四畔人来攀折去一畨雨有<lb/>
離披漸更那看幾陣夜来風吹千點<lb/>
　　　又<hi>離别</hi>
嫌殺㕠輪駕行客之燕適粤也不喜船兒無賴載他<lb/>
江浙蕩子不歸鴛𬒳冷昭君遠嫁氈車發難子規閑<lb/>
管昔人愁啼成血　渭城栁争攀折関山月空員缺<lb/>
有琵琶改語錦書難説若要人生長美滿除非世上<lb/>
無離别筭古今此恨似連環何時絶<lb/>
　　　水龍吟<hi>巳亥自夀二首</hi>
年年歲歲今朝左弧懸罷渾無事吾衰乆矣我辰安<lb/>
<pb n="KR4d0340_SBCK_189-10b"/>
在老之将至懶寫京書怕㸔除日散人佳思把東籬<lb/>
掩定北窓開了悠然酌頺然睡　客有過門投贄道<lb/>
先生訪華胥氏誰能辛苦陪它綺語　它奇字屈指<lb/>
先賢戴花老監豈其苗裔待異時約取寛夫彦國入<lb/>
耆英㑹<lb/>
　　　又<lb/>
先生放逐方歸不如前軰抽身早䑓郎舊秩㸔来俗<lb/>
似散人新號起舞非狂行吟非怨高眠非傲嘆終南<lb/>
捷徑大行盤谷用卿法従吾好　閑了草廬長嘯後<lb/>
将軍来時休報床頭書在古人出䖏今人非笑製箇<lb/>
<pb n="KR4d0340_SBCK_189-11a"/>
　　呷些薄酒野花簮帽願雲䑓任滿又<lb/>
汾陽考<lb/>
　　　又<hi>自和前二首</hi>
病翁一榻蕭然<hi>劉屏山號病翁</hi>不知世有歡娱事雀<lb/>
載醪客去催租人至報荅秋光要些酒量要<lb/>
柰長鯨罷吸寒蛩息響茶甌外惟貪睡　窮<lb/>
于贄或相過莫知誰氏柴門草户闕人守舎任<lb/>
字自和山歌國風之變離騷之裔待今向去<lb/>
強徤揷花高會<lb/>
　　　又<lb/>
<pb n="KR4d0340_SBCK_189-11b"/>
平生酷愛淵明偶然一出歸来早題詩信意也書甲<lb/>
子也書年號陶侃孫兒孟嘉甥子疑狂疑傲與柴桑<lb/>
樵牧斜川魚鳥同盟後歸于好　除了登臨吟嘯<lb/>
如天莫相諮報田園閑靜市朝翻覆回頭堪笑節<lb/>
催人東籬把菊西風吹帽做先生處士一生一世不<lb/>
論資考<lb/>
　　　又<hi>辛亥安晚生朝</hi>
祁公一度貂蝉先生三度貂蝉了燔柴升輅銀蟾燭<lb/>
夜金烏騰曉喜動龍顔端班虹玉歸功元老縦擎天<lb/>
力倦明農心切先還取中書考　末着留侯難辦筭<lb/>
<pb n="KR4d0340_SBCK_189-12a"/>
除非煩他啇皓紫芝産遍赤松待乆何時高蹈人世<lb/>
無過魚羮飯美布衾銘好待角巾東路蹇驢北阜伴公<lb/>
逰釣<lb/>
　　　又<hi>癸卯生日時再得明道祠</hi>
依然這後村翁阿誰改换新曹號虚名沙魔傍觀冷<lb/>
笑何曽明道吟歇後詩説無生話熱瞞村獠𬒳兒童<lb/>
盤問因甚　身頑健年多少　不茹園公芝草不曽<lb/>
安期瓜棗要知甲子陳搏差大邵雍差小肯學痴人<lb/>
據鞍求用染髭藏老待眉毛覆靣㸔千桃謝閲三松<lb/>
倒<lb/>
<pb n="KR4d0340_SBCK_189-12b"/>
　　　又<hi>丙辰生日</hi>
兒童不識樗翁挽衣借問年今幾少如彦國大如君<lb/>
寔披襟高比徳業天淵有些似處鬚眉而巳願老身<lb/>
無事小車乗興名園内行窩裏　做取出關周史莫<lb/>
做他下山園綺從人謗道是浮丘伯是庚桑子背傴<lb/>
肩高幅巾藜杖敝袍穿履向畫圖上靣十分似箇現<lb/>
端門底<lb/>
　　　又<lb/>
即今七十平頭豈能乆作人間客左車牙落半分臂<lb/>
小幾莖鬚白挾種樹書舉鄣塵扇著逰山屐任蛙蟇<lb/>
<pb n="KR4d0340_SBCK_189-13a"/>
勝負魚龍變化儂方在華胥國　島大功名官職眼<lb/>
中花湏臾無迹小兒破賊二郎作相有何竒特同軰<lb/>
蕭踈且留鐵漢要磨銅狄向寳釵樓裏天津橋上月<lb/>
明横篴<lb/>
　　　又<hi>丁已生日</hi>
不湏更問傍人勸君自拂青銅照幅巾短褐有些野<lb/>
逸有些村拗兩度呼来也曽批勅也曽還䛇笑先生<lb/>
此手今堪何用苔磯上堪垂釣　白雪新腔高妙把<lb/>
儂家調踈稱道大韜未試抑詩未作如何歸老玉帶<lb/>
金貂星兒快活天来煩惱待自箋年甲繳還官職换<lb/>
<pb n="KR4d0340_SBCK_189-13b"/>
山翁號<hi>李建勲云幸有山翁號如何不見呼</hi>
　　　又<hi>徐仲晦方蒙仲各和予去歳篴字韻為壽戯答二君</hi>
行蔵自决扵心不消謀及門前客平生慕用著書玄<lb/>
晏挂冠貞白帝奨孤高别加九錫一笻㕠屐更賜之<lb/>
車服胙之茅土依稀在槐安國　頻湏竹宫清職仲<lb/>
飛仙猶龍無迹與誰同去挑包　申負轅班特蹉過<lb/>
明師且尋狎友杜康儀狄笑謝公曠達暮年垂淚聽<lb/>
桓郎篴<lb/>
　　　又<hi>方蒙仲王景長和予丙辰丁巳二詞走筆答之</hi>
先生避謗山栖戒門不納高軒客誰歟来者吟詩張<lb/>
<pb n="KR4d0340_SBCK_189-14a"/>
碧詼諧侯白禮数由他謝郎着帽王郎穿屐且問花<lb/>
随柳舉杯邀月那湏預人家國<hi>用桓温語</hi>香案傍邉供職<lb/>
烏飛空何曽留迹臞翁鐵漢两賢安在百夫之特但<lb/>
願王師早俘頡利早禽長狄便太平無事賣薪沽酒<lb/>
騎牛腰篴<lb/>
　　　又<lb/>
當年玉立清揚屋梁落月偏相照而今衰颯形體百<lb/>
醜情懐十拗乆巳餙巾尚堪扶杖聽山東䛇儘後車<lb/>
載汝營邱封汝何必在磻溪釣　晚悟儋書玄妙慗<lb/>
從他鍾離傳道不論資望排推也做五更三老宋玉<lb/>
<pb n="KR4d0340_SBCK_189-14b"/>
多悲唐衢喜哭好閑煩惱問天公撲㫁散人二字賜<lb/>
龜蒙號<lb/>
　　　又<lb/>
此翁飽閱人間三生似是劉賔客若論軰行早陪韓<lb/>
栁晚交元白老矣安能爲人取履與人争屐歎酒泉<lb/>
郡逺醉鄊路絶今何處堪開國　觧去氷衘華職偏<lb/>
空山難尋行迹道傍喘月田間卧草也勝郊特宰相<lb/>
　周公㽜召婁公容狄喜時平身徤三行社飲一聲<lb/>
樵篴<lb/>
　　　又<lb/>
<pb n="KR4d0340_SBCK_189-15a"/>
病夫鬢秃顔蒼不堪特向清溪照一生柄鑿壯夫嗔<lb/>
懦通人嫌拗譲當行家勒浯西頌草淮南䛇幸脱離<lb/>
沮汝浮㳺江海悠然逝毋吞釣　宴坐蒲團觀妙恠<lb/>
癡兒舂粮求道古人尚齒迎它啇皓拜它龎老鳩枤<lb/>
蒲輪把身束縛替人愁惱殺爲僧不了下稍猶要紫<lb/>
衣師號<hi>余以年勞該賜龜紫</hi>
　　　又<hi>林中書生日六月十九日</hi>
鬳齋不是凡人海山仙聖知来處清英融結佩瑶䑓<lb/>
月飲金茎露翰墨流行禁中有本御前停著向宏文<lb/>
館裏薫風殿上親属和微凉句　已被昭陽人妬更<lb/>
<pb n="KR4d0340_SBCK_189-15b"/>
那堪鼎成龍去曽傳寳苑曽将玉杵付長生兎地覆<lb/>
天翻河清海淺朱顔常駐算給扶朝者臨雍拜者下<lb/>
梢湏做<lb/>
　　　又<hi>丁夘生日</hi>
此翁幸自偏盲那堪右目生微翳羽流禳謝緇郎懴<lb/>
悔天乎無罪客曰不然也因口腹也因瞻視汝夜披<lb/>
黄卷日餐丹荔貽伊慼将誰懟　長智都縁更事盡<lb/>
金生十分珍衛暮年怕殺汗青蠧簡擘紅高會也莫<lb/>
貪他君謨舊譜子雲竒字特邀張司業看花題竹韓<lb/>
家園内<hi>韓喜張籍眸子清朗云忽見孟生題竹處籍詩昨日韓家後園内看花猶自木分明</hi>
<pb n="KR4d0340_SBCK_189-16a"/>
　　　風流子<hi>白蓮</hi>
松桂名参天石橋下新種一池蓮似仙子御風来從<lb/>
姑射地靈獻寳座向藍田曽入先生虚白室不喜傳<lb/>
朱<graphic n="KR1459" url="https://raw.githubusercontent.com/kanripo/KR-Gaiji/master/images/KR1459.png" mimeType="image/png"/>記茂叔溪頭深衣聴講逺公社裏素衲安禅<lb/>
山間多紅鶴端相乆驀地飛去翩蹮但蝶戯鷺翘有<lb/>
時偷近傍邉對月中乍可伴娥孤令墻頭誰肯窺玉<lb/>
三年俗客濃粧安知國艷天然<lb/>
　　　滿庭芳<lb/>
凉月如氷素濤翻雪人世依約三更扁舟乗興莫計<lb/>
水雲程忽到一洲竒絶花無數多不知名渾疑是芙<lb/>
<pb n="KR4d0340_SBCK_189-16b"/>
蓉城裏又似牡丹墀　蓬萊應不逺天風海浪滿目<lb/>
凄清更一聲鐵笛石裂龍驚回顧塵寰局捉揮𬒮去<lb/>
散髪騎鯨蘧蘧覺来是夢鐘動野鷄鳴<lb/>
後村先生大全集卷之一百八十九<lb/>
</p>
<p>
</p>
  </div>
</body>
</text>
</TEI>
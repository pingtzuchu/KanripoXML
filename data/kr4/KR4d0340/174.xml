<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_174-1a"/>
後村先生大全集之一百七十四<lb/>
　　　詩話前集<lb/>
楊劉諸人師李義山可也又師唐彦謙唐詩雖雕斵<lb/>
對偶然求如一杯三尺之聫惜不多見五言叙亂離<lb/>
云不見泥函谷俄驚火建章剪茅行殿濕伐柏舊陵<lb/>
香語猶渾成未甚破碎若西崑酬倡集對偶字面雖<lb/>
工而佳句可録者殊少宜為歐公之所猒也<lb/>
王元之𬒳遇熙陵知制誥因捄徐鉉貶商州為内相<lb/>
因議孝章后䘮貶滁州真皇登極召還将用矣其詩<lb/>
乃云两制舊臣生白髪一番新貴上青天未幾再謫<lb/>
<pb n="KR4d0340_SBCK_174-1b"/>
黄州遷蘄州而卒豈新貴有所未平乎<lb/>
王元之挽趙中令云太常草儀注全似葬周公足以<lb/>
稱其勛業<lb/>
魏舒元言云常憐李斯首不及嚴光足真處士語也<lb/>
潘閬云白日昇天易清朝取事難野聘召而不至閬<lb/>
呌呼而求用味其詩與張元姚嗣宗何異<lb/>
潘閬客舎詩土床安枕稳帋𬒳轉身鳴定非慷便枕<lb/>
玉凉繍𬒳春寒夜者所能道也<lb/>
詩家評論古人多是書生空言爾晏元獻書平津侯<lb/>
傳云主父仲舒容不得未知賓閤是何人公能客富<lb/>
<pb n="KR4d0340_SBCK_174-2a"/>
歐二公於門下然後可以為此言但主父非仲舒之<lb/>
倫宜以汲黯代之<lb/>
夏英公宫詞云絳唇不敢深深注却怕香脂汗玉蕭<lb/>
不减香奩花間之作王岐公夫人閤端午帖子云後<lb/>
苑尋青趁午前歸来競闘玉欄邊䄂中獨有香芸草<lb/>
留與君王辟蠧編岀新意於綵絲巧粽之外可喜也<lb/>
将飛更作廻風舞已落猶成半面粧宋景文落花詩<lb/>
也為世所稱然李義山固云落時猶自舞掃後更聞<lb/>
香李下句猶妙<lb/>
君謨以詩寄歐公公答云先朝揚劉風采聳動天下<lb/>
<pb n="KR4d0340_SBCK_174-2b"/>
至今使人傾想世謂公尤惡揚劉之作而其言如此<lb/>
豈公特惡其碑板奏疏磔裂古文為偶儷者其詩之<lb/>
精工律功者自不可廢歟又云近時蘇梅二窮士爾<lb/>
主張風雅人士歸之自二窮人死文士滿朝而使斯<lb/>
道寂然中絶每念此事竊嘆乃知文士滿朝而詩道<lb/>
寂然不但近歳祖宗盛時固已然矣歐帖在鄭子敬<lb/>
左司家<lb/>
歐公詩如昌黎不當以詩論本朝詩惟宛陵為開山<lb/>
祖師宛陵出然後桑濮之哇淫稍熄風雅之氣脉復<lb/>
續其功不在歐尹下世之學梅詩者率以為淡集中<lb/>
<pb n="KR4d0340_SBCK_174-3a"/>
<pb n="KR4d0340_SBCK_174-4a"/>
聲又云春隂垂野草青青時有幽花一樹明晚泊孤<lb/>
舟古祠下滿川風雨看潮生極似韋蘇州垂虹亭觀<lb/>
中秋月云佛氏觧為銀色界仙家多住玉華宫極工<lb/>
而世惟咏其上一聫金餅彩虹之句何也山蝉帶響<lb/>
穿疎户野夢蟠青入破窗亦佳句<lb/>
子羙送李生云李生以病廢東入徂徕峯志氣尚<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>
兀形體尚龍鐘男兒生世間有如絶壑松誤為風雷<lb/>
傷不與匠石逢哀㢤千尺幹摧朽似秋蓬此詩悲壮<lb/>
之甚李生何如人足以當之竊意子羙自謂也<lb/>
鴈湖注半山歸腸一夜繞鍾山之句引韓昌黎詩腸<lb/>
<pb n="KR4d0340_SBCK_174-4b"/>
胃繞萬象非也孫堅母懐妊堅夢膓出繞其閶門半<lb/>
山本此見吳志和王賢良亀詩云世論妄以蟲疑氷<lb/>
注雖引荘子但出處無疑字意公别有所本後讀盧<lb/>
鴻嵩山十志有疑氷之語又唐彦謙中秋詩云霧净<lb/>
不容玄豹隐氷寒却恐夏蟲疑乃知唐人已屡用之<lb/>
矣<lb/>
半山挽𥙿陵云玉暗蛟龍蟄金寒雁鶩飛挽吳春卿<lb/>
云曲<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>非無騐方穿有不行錬字斵對無遺巧<lb/>
劉原父詠春草云春草綿綿不可名水邉原上亂抽<lb/>
榮似嫌車馬繁華處纔入城門便不生貢父絶句云<lb/>
<pb n="KR4d0340_SBCK_174-5a"/>
青苔滿地𥘉晴後緑樹無人晝夢餘惟有南風舊相<lb/>
識逕開門户又翻書皆有元和意度不似本朝人詩<lb/>
劉貢父詠史云自古邊功玄底事多因嬖倖欲封侯<lb/>
不如直與黄金印借取沙塲萬髑髏徃徃指王招李<lb/>
憲輩唐人曹松亦云憑君莫話封侯事一将功成萬<lb/>
骨枯<lb/>
王逢原暑旱苦熱云清風無力屠淂熱落日著起翅<lb/>
飛上山人固己懼江海竭天豈不惜河漢乾崑崙之<lb/>
髙有積雪蓬莱之逺常遺寒不能手提天下徃何忍<lb/>
身去游其問其骨氣老蒼識度髙逺如此豈淂不為<lb/>
<pb n="KR4d0340_SBCK_174-5b"/>
荆公所推<lb/>
富公由并州入相外廷至於舉笏相賀王逢原獨不<lb/>
云要須待見成堯舜未敢䡖浮作頌聲所見高扵石<lb/>
徂徕一等矣答孫莘老云生無人愧寕非楽死有天<lb/>
知豈待名其固窮自守亦士之高致也<lb/>
王逢原聞雁云萬里波濤九秋後五更風雨一燈旁<lb/>
不待着雁字而題見矣<lb/>
滕白題汶洲村舍云種茶嵒接紅霞塢灌稻泉生白<lb/>
石根皤腹老翁頭似雪海棠花底戯兒孫可入圖畵<lb/>
坡詩畧如昌黎有汗漫者有典嚴者有麗縟者有簡<lb/>
<pb n="KR4d0340_SBCK_174-6a"/>
澹者翕張開閤千変萬態盖自以其氣魄力量為之<lb/>
然非本色也他人無許大氣魄力量恐不可學和陶<lb/>
之作如海東青西極為一瞬千里了不為韵束縛<lb/>
陳洙書御史臺壁云清朝無事諌章疎竊禄經年卧<lb/>
直廬惆悵平生不如夢春来三度到溪居與荆公三<lb/>
年衣染禁城塵撫事茫然愧古人明月滄波江萬頃<lb/>
扁舟長載夢中身之作暗合<lb/>
唐子西諸文皆高不獨詩也其出稍晚使及坡門當<lb/>
不在秦晁之下集中有聞坡貶惠州詩云元氣脫形<lb/>
數運動天地内東坡未離人豈此元氣大天地不能<lb/>
<pb n="KR4d0340_SBCK_174-6b"/>
容伸舒輒有礙低頭不能仰閉口焉敢欬東坡坦率<lb/>
老局促應難耐何當與道俱逍遥天地外此詩甚佳<lb/>
状得出<lb/>
潮田無惡歳酒國有長春草木疑靈薬漁樵或異人<lb/>
花開不旋踵草薙復齊腰圍扇侵時令方書遣晝長<lb/>
問學兼儒釋交游半士農國計中宵切家書隔歳通<lb/>
関河先壠逺天地小臣孤山静似太古日長如小年<lb/>
皆唐西子惠州詩也曲盡南州景物畧無遷謫悲酸<lb/>
之態七言如身雜蜑中誰是我食除蛇外縂随鄉驥<lb/>
子能吟青玉案木蘭堪戦黒山頭亦甚工<lb/>
<pb n="KR4d0340_SBCK_174-7a"/>
後人取前作翻騰勘辨有工扵前作者唐子西過田<lb/>
横墓云滄溟無際何方死却死東都未耿光乃反退之祭<lb/>
文之意此詩必有謂不獨為横發<lb/>
元祐後詩人迭起一種則波瀾富而句律疎一種則<lb/>
煆煉精而情性逺要之不出蘇黄二體而已及簡齊<lb/>
出始以老杜為師墨梅之類尚是少作建炎以後避<lb/>
地湖嶠行路萬里詩益竒壮元日云後飲屠蘇驚已<lb/>
老長乗舴艋竟安歸除夕云多事鬓毛随節换盡時<lb/>
燈火向人明記宣靖事云東南鬼火成何事終待胡<lb/>
鋒作争臣<hi>謂方臘不能為患直待粘幹耳</hi>岳陽樓云登臨吳蜀横分<lb/>
<pb n="KR4d0340_SBCK_174-7b"/>
地徙倚湖山欲暮時又云乾坤萬成事集㕠鬂臣子<lb/>
一謫今五年聞徳音云自古安危関政事随時憂喜<lb/>
到樵漁五言云泊州革客縣湖水終夜明淒然不能<lb/>
寐左右菰蒲聲窮塗事多違勝處心亦驚三更螢火<lb/>
間萬里天河横腐儒憂平世况復值甲兵終然無寸<lb/>
策白髪滿頭生造次不忘憂爱以簡嚴掃繁縟以雄<lb/>
渾代尖巧第其品格故當在諸家之上<lb/>
徐師川聞云時時傳破虜日日問修門又云諸公<lb/>
宜努力荆棘已千村陳簡齋感事云風断黄龍府雲<lb/>
移白鷺州菊花分四野作意為誰秋頗逼老杜<lb/>
<pb n="KR4d0340_SBCK_174-8a"/>
宣靖之祸自滅遼取燕始韓子蒼挽中山韓帥云金<lb/>
絮盟猶在灰訂事已新語妙而意婉上句指韓下句<lb/>
指童蔡作詩法當如此<lb/>
崔徳符詩幽麗髙逺了不蹈襲盖用功最深者觀魚<lb/>
云小魚喜親人可釣亦可網大魚自有神隐見誰能<lb/>
童老禅雖無心施食不肯嘗時於千㝷底霍見如龍<lb/>
章桃花云如何一朽株孕此千億花雖云行且䦨明<lb/>
歳亦再華豈如世上人一老不復佳過湖云誰見詩<lb/>
顛顛發時鄱陽湖裏月明如無人為覓昭華管自<graphic n="KR1032" url="https://raw.githubusercontent.com/kanripo/KR-Gaiji/master/images/KR1032.png" mimeType="image/png"/>
秋蘆片葉吹皆精詣可吟諷<lb/>
<pb n="KR4d0340_SBCK_174-8b"/>
江端友字子我鄰幾之孫靖康間以布衣召用同時<lb/>
詩人感慨北狩南渡之竹多矣子我云楚欲圖周鼎<lb/>
湯猶繋夏臺又云比年熒惑犯南斗何日燕人祭地<lb/>
門事的切而語回互<lb/>
江子我詠象云倉舒止用兒童計亦自能知爾重輕<lb/>
盖用王内翰元之<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>玩張相齊賢之語但含蓄而不<lb/>
刻露爾<lb/>
朱希真七言如幾許少年春欲夏一番夢事縁催紅<lb/>
過時不語鸎觧事怕客深藏魚見機人間萬事若無<lb/>
味天下四時秋最愁五言如剪茅編鶴屋篩米聚雞<lb/>
<pb n="KR4d0340_SBCK_174-9a"/>
糧燈昏䑕窺研雨惠天穿籬皆警䇿不蹈襲<lb/>
前輩記朱新仲舍人天氣木佳宜且住風濤如此亦<lb/>
安歸之聫取其自然不煩斵削然新仲此等句尚多<lb/>
如招郭侯飲云此時老子興不淺旦日将軍幸早臨<lb/>
如何以報之青玉案我姑酌彼黄金罍凡别用前人<lb/>
語皆蟠屈排奡使之妥貼他句如滿地落花春<graphic n="KR2130" url="https://raw.githubusercontent.com/kanripo/KR-Gaiji/master/images/KR2130.png" mimeType="image/png"/>酒<lb/>
一簾明月夜登楼相親多謝風標子可欵豈無瀟洒<lb/>
侯何從可覓秋消息忽有先鋒到白蘋如水篆行科<lb/>
斗林粧囀画眉若不經思而俱出人意表讀杜詩云<lb/>
縱之逼綸劍收之入檀弓尤前人所未發也<lb/>
<pb n="KR4d0340_SBCK_174-9b"/>
劉屏山題李忠愍集云二帝蒙塵方幸虜六臣奉璽<lb/>
更朝梁叙當時事忠憤悲壮尹少稷聞偽齊入㓂云<lb/>
酬功不惜賞千布送死帷堪縳一驢足與前句相上<lb/>
下<lb/>
先朝上元駕御端門示與民同楽之意而已宣和間<lb/>
燈尤盛至於騎年連月警蹕夜岀尹少稷靖康元夕<lb/>
詩云景龍只是當時路不見金錢打着人劉屏山亦<lb/>
云凄凉但有雲頭月曽照當時歩輦歸皆記向来期<lb/>
門之事<lb/>
汴都角妓郜六李師師多見前輩雜記郜即蔡奴也<lb/>
<pb n="KR4d0340_SBCK_174-10a"/>
元豊中命待詔崔白圖其貌入禁中師師著名宣和<lb/>
入至掖庭頃見鄭左司子敬云汪端明家有李師師<lb/>
傳欲借抄不果劉屏山詩云輦轂繁華事可傷師師<lb/>
垂老過湖湘縷衣檀板無顔色一曲當年動帝王亦<lb/>
前人感慨杜秋娘梨園子弟之類<lb/>
茶山種竹云餘子不足数此君何可無上句雖非竹<lb/>
事不覺牽強荔枝云絶知高韵傾珧柱未覺豊肌病<lb/>
玉環上下句皆切又妙於融化送别云不堪相背處<lb/>
何况獨歸時行役云一寸客亭燭数聲村舎雞絶似<lb/>
唐人<lb/>
<pb n="KR4d0340_SBCK_174-10b"/>
紹興初虜歸我河南識者知和約之不堅人錢氏之<lb/>
後自中原遷奉三世䘮柩窆扵越上諸公皆為哀挽<lb/>
茶山獨云摸金千騎去埋玉幾人歸可謂妙於用事<lb/>
余為袁守項容孫𬒳召過袁自言其先世墳域在沙<lb/>
市者皆已遷葬公安國势愈蹙矣士大夫淂無感慨<lb/>
乎王嘉叟侍郎栁色知春淺鐘聲覺寺深避乕連村<lb/>
静分魚一市腥之句甚佳<lb/>
𥘉以僧牒塩鈔糴軍儲夏鈎父詩云坐食今添㡬枝<lb/>
遁煮塩那淂百洪羊反本之論也<lb/>
士大夫當離亂時有幸不幸者簡齋云浮世身難料<lb/>
<pb n="KR4d0340_SBCK_174-11a"/>
危途計易非東莱云後死番爲累偷生未有期誦之<lb/>
皆可悲慨<lb/>
趙忠簡當國以近臣荐起處士劉致中至則趙去秦<lb/>
代之矣劉報罷歸尹小稷東之云徒然五律從不辦<lb/>
一書生史相力荐放翁賜第其去國自是臺評然王<lb/>
景文乃云真翁自了平生事不了山隂陸務觀放翁<lb/>
見詩亦笑云我自務觀乃去聲如何把作平聲押了<lb/>
陸放翁少時調官臨安淂句云小樓一夜聼春雨深<lb/>
巷明朝賣杏花傳入禁中思陵稱賞由是知名<lb/>
古人好對偶𬒳放翁用盡　箝帋尾模床稜　烈士<lb/>
<pb n="KR4d0340_SBCK_174-11b"/>
壮心狂奴故態　生希李廣名飛将死慕劉伶贈醉<lb/>
侯　下澤乘車上方請劍　酒寕乘欠㝷常債劍不<lb/>
虚施細碎讎　空虚腹壘魂胷　愛山入骨髄嗜酒<lb/>
在膏盲　手版肩輿　鬼子天公　貴人自作宣明<lb/>
自老子曽聞正始音　床頭周易架上漢書　温卷<lb/>
熱官　醉學究病維摩　無事飲不平鳴　乞末帖<lb/>
借車書　麯道士栺先生　土偶天公　長魝拄頥<lb/>
短衣掩晊　已得丹换骨肯求香返魂　子午谷丁<lb/>
邜橋　洛陽二頃光範三書　酒聖錢愚　茶七碗<lb/>
稷三升一弹指三折肱　天女散花麻姑擲米<lb/>
<pb n="KR4d0340_SBCK_174-12a"/>
玉塵尾金褭啼　虎頭雞助　金鴉嘴玉轆轤　客<lb/>
至難令三握髪佛采僅可小低頭　百衲琴双鈎帖<lb/>
　藏經閣帖　摩詰病説法虞卿窮著書　讀書十<lb/>
帋上樹千回　風漢醉侯　見乕猶攘臂逢狐肯叩<lb/>
頭　太愛酒地埋憂　一齒落二毛侵　癡頭老矍<lb/>
鑠翁曲肱縱理　竹郎木客　百錢挂杖一鍤随<lb/>
身　百罋虀丙囤棗　鍊炭劳薪　銅臭飯香記<lb/>
書身大似椰子忍事癭生如瓠壼　笑爾輩愛吾廬<lb/>
　僧坐夏士防秋　塵尾清談蝇頭細字　岩下霧<lb/>
中花　唐夾寨楚成臯　劍南集八十五卷八千<lb/>
<pb n="KR4d0340_SBCK_174-12b"/>
五百首别集七卷不預焉似此者不可殫舉姑記一<lb/>
二於此<lb/>
近歳詩人雜博者堆隊伏室疎者窘村料岀竒者費<lb/>
搜索縛律者少変化惟放翁記問足以貫通力量足<lb/>
以驅使才思足以發越氣魄足以陵暴南渡而後古<lb/>
當為一太宗末年云客從謝事歸時散詩到無人愛<lb/>
處工又云外物不移方是學俗人猶愛未為詩則皮<lb/>
毛落盡矣<lb/>
舊讀楊誠齋絶句云飽喜飢嗔笑殺儂鳯凰未必勝<lb/>
狙公幸逃暮四朝三外猶在桐花竹實中不暁所謂<lb/>
<pb n="KR4d0340_SBCK_174-13a"/>
晩始悟其微意此自江東漕奉祠歸之作也鳯雖不<lb/>
聼命於狙公然猶待桐花竹實而飽以花實况祠廩<lb/>
也欲併祠廪掃空之爾未幾遂請挂冠<lb/>
誠齋挽張魏公云出晝民猶望廻軍敵尚疑只十箇<lb/>
字而道盡魏公一生其淂人心且為虜所畏與夫罷<lb/>
相觧都督時事皆在裏許然讀者都草草看了<lb/>
今人不能道語𬒳誠齋道盡　宿草春風又新阡去<lb/>
歳無江水夜韶楽海棠春貴妃　橘中招綺夏瓜<lb/>
處屏伾文<hi>東宫生日</hi>晋殿吳宫猶碧草王亭謝館儘黄鸝<lb/>
　春歸便肯平平過須做桐花一信寒　東風染淂<lb/>
<pb n="KR4d0340_SBCK_174-13b"/>
千紅紫曽有西風半點香　年年不帶㸔花福不是<lb/>
愁中即病中　昇平不在簘韶裏只在諸村打稻<lb/>
聲　六朝未可輕嘲謗王謝諸賢不偶然　山根玉<lb/>
泉仰面飛飛岀山頂却下馳自從廬阜㵼双綀至今<lb/>
銀湾乾两支雷聲驚裂龍伯眼雪點濺濕姮娥衣寄<lb/>
言蘇二李十二莫愁瀑布無新詩<hi>題潄玉亭</hi>羲和夢破<lb/>
欲唘行紫金畢逋啼一聲聲從又上落人世千村萬<lb/>
落鷄争鳴素娥西征衣歸去簸弄銀盤浣風露一丸<lb/>
玉弹東飛来打落桂林雪毛兎誰将紅錦幕半天赤<lb/>
光絳氣貫山川湏臾却駕丹砂轂摧上寒空輾蒼玉<lb/>
<pb n="KR4d0340_SBCK_174-14a"/>
詩翁已行十里強羲和早起道㕠<hi>羲娥謡</hi>子雲到老<lb/>
不曉事不信人間有許由<hi>釣臺</hi>
放翁學力也似杜甫誠齋天分也似李白<lb/>
放翁云膽薄沽官醸瞳昏讀監書杜荀鶴云欺春祗<lb/>
愛和醅酒諱老猶看夾注書二聫皆佳<lb/>
李伯紀丞相過海絶句云假使黒風漂荡去不妨乘<lb/>
興訪蓬莱與坡公九死南荒吾不恨茲游竒絶冠平<lb/>
生之句殆相伯仲異乎李文饒盧多遜窮愁無憀之<lb/>
作矣<lb/>
卿相陳魏公去位詩云病深老廹寕歸去莫作留侯<lb/>
<pb n="KR4d0340_SBCK_174-14b"/>
范蠡看時公年五十四而其言如此<lb/>
艾軒讀江西詩云神仙本自無言説尸觧由来最下<lb/>
方<lb/>
山谷與坡公云只欠小蠻樊素在我知造物愛公深<lb/>
屏山問李漢老疾云欲袖雲門竹箆子室中驅出散<lb/>
花人愛朋友之言也白公云病與楽天相伴住春同<lb/>
樊子一時歸放翁云九十老農縁底徤一生强半是<lb/>
單栖自愛之言也<lb/>
陳邦光以金陵降虜㳺士或題其先壟云牙郎一去<lb/>
杳無蹤惟有青青夹逕松若使人能全此操松應合<lb/>
<pb n="KR4d0340_SBCK_174-15a"/>
受大夫封其家執而訟扵郡某守餉士人酒遣去牙<lb/>
即用唐人賣國語<lb/>
范石湖賞梅棠云憶向宣華夜倚䦨花光妍煖月光<lb/>
寒如今蹋颯嫌風露旦向銅瓶滿挿㸔宣華王蜀官<lb/>
名也<lb/>
蕭千岩機杼與誠齋同但才慳於誠齋而思加苦亦<lb/>
一生屯蹇之騐同時獨誠齋奨重以配范石湖尤遂<lb/>
初陸放翁而放翁絶無一字及之今摘其律帖精諧<lb/>
不甚費研㝷者于此　着語能竒恠呼天與倡酬<hi>中秋</hi>
疾走建徳國乃為淵明先失脚堕榛莽劉伶扶我還<lb/>
<pb n="KR4d0340_SBCK_174-15b"/>
<hi>和陶</hi>乾坤生長我貧病怨尤誰　湘妃危立凍蛟背<lb/>
海日冷挂珊瑚枝醜怪驚人能嫵媚断魂只有暁寒<lb/>
知百千年蘚着枯樹一两點春供老枝絶壁笛聲那<lb/>
淂到直愁斜日凍風知<hi>古梅二絶</hi>造物巧能相𥙷得破怪<lb/>
賒與一天秋<hi>山中六月頓凉</hi>一笻時到崔嵬上有底勲劳得<lb/>
給扶　秋浩蕩中遥指點一螺許是定王城<hi>渡湘</hi>稚<lb/>
子推窓窺過雁數峯乗隙入西軒　眼冷寒梢明数<lb/>
點知他是雪是梅花　秋陽直為田家計饒淂漁村<lb/>
一抹紅真誠齋敵手也<lb/>
故參與龔公行役過一山有老木參天舟過其山童<lb/>
<pb n="KR4d0340_SBCK_174-16a"/>
矣居人云巨室以此造屋公記以絶句云千章古木<lb/>
轉頭空去與人間作棟隆未必真能庇寒士不如留<lb/>
此貯清風晦翁後見此詩嘆曰此龔公一生詩讖意<lb/>
謂公𥘉爲諌官負重名晚不必爲執政也<lb/>
黄芻季野名士也既登第夢婦人素服扇上題云恨<lb/>
君青䄂短誤妾白羅妝季野遂不肯婚余大父著作<lb/>
與之友善責以嗣續大義陳魏公素重其人以聶夫<lb/>
人女弟歸之既娶宛然夢中所見者季野果夭無子<lb/>
大父葬之于吾家祖塋<lb/>
李雁湖悼亡云一杯謾道愁能遣幾度醒来錯喚君<lb/>
<pb n="KR4d0340_SBCK_174-16b"/>
然元稹已云怪来醒後侍人泣醉裏時時錯問君此<lb/>
猶是暗合若四靈唐碑入宋稀與唐人隋桞入唐踈<lb/>
之句則是明犯<lb/>
安晩丞相昭君詩云觧移尤物柔强虜延夀當年合<lb/>
議功意新而理長<lb/>
杭栩李文靖乞去題六和塔云經從塔下幾春秋每<lb/>
恨無因到上頭今日始知高䖏險不如歸卧舊林邱<lb/>
髙續古題古四聖觀云射熊舘暗花扶扆下鶴池深<lb/>
栁拂舟極藻繪追琢之功二宋殆不能過晩兼都官<lb/>
題直舍云無詩如鄭谷有髪似馮唐亦警策<lb/>
<pb n="KR4d0340_SBCK_174-17a"/>
趙忠定當國招蔡季通不至猶坐趙黨誦死道州偽<lb/>
禁方嚴朱文公題其墓云有宋西山先生蔡季通之<lb/>
墓章泉哭之云鵑呌春林辱贈詩雁廻湘浦忽傳悲<lb/>
蘭枯蕙死迷三楚雨暗烟昏礙九疑早日力辤公府<lb/>
檄暮年名入黨人碑烏虖季子延陵字不待鑱訶行<lb/>
可知是時章泉句律知此宜為一世所宗晚年贈詩<lb/>
太坦率幾扵鳯徳之衰矣<lb/>
趙南塘挽餘千相去柩前留素仗簾下進黄袍語簡<lb/>
而事核又云漢閣新圖<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>秦筝舊曲長挽鞏仲至云<lb/>
萬卷非其崇單方或以封有無窮之味和韓仲止懐<lb/>
<pb n="KR4d0340_SBCK_174-17b"/>
蹈中第云黄臺瓜辤可憐美老根連蒂摘都移風流<lb/>
遂至爾身盡衰病况堪吾道非少日槊棋豪索酒暮<lb/>
年絲竹淚沾衣人生到此将何遣一卷南華坐掩扉<lb/>
立春云蒼規不與圓生智白髪惟添老在身絶句云<lb/>
我欲與君洞庭野斜河淡月聼雲和要眇之音也<lb/>
端平𥘉除拜一新起南塘起散地掌内制元夕觴客<lb/>
客散家集有觀傀儡詩云酒䦨有感牽絲戯也伴兒<lb/>
童看到明余謂康節遂令高卧人欹枕觀兒戯之句<lb/>
盖局外旁觀者之言爾若何同局而爲此言似乎未<lb/>
可南塘評蹈中詩文兒節奏似韋謝信有之至於慕<lb/>
<pb n="KR4d0340_SBCK_174-18a"/>
先儒而遐想挽名流以自近則居然懸隔南塘惜其<lb/>
未撥棄浮論可謂名言其豪心俠氣極力揩磨不盡<lb/>
不若南塘之近道也題㑹春苑云草荒故苑幾春風<lb/>
尚想花開春樹紅欲問當時馬王事寂寥殘照野亭<lb/>
中寒食云人家挿栁春将過時節澆松老未歸挽趙<lb/>
從善尚書云先朝懐族逺平世責人深皆於近體中<lb/>
有逺意<lb/>
亡友臨川曽景建慱學强記無所不通工詩有金陵<lb/>
百詠同泰寺云此身終属侯丞相誰辦金錢贖帝歸<lb/>
澄心堂帋云一幅降牋何用許價高縁冩宋文章制<lb/>
<pb n="KR4d0340_SBCK_174-18b"/>
荆公書堂云愁殺天津橋上客杜鵑聲襄両眉櫕皆<lb/>
峭㧞有風骨其少作云九十日春晴意少一千年事<lb/>
亂時多佳句也<lb/>
曾景建送蔡季通赴貶云四海朱父子徴君獨典刑<lb/>
青雲伯夷傳白首太玄經有云憐孤憤無人問獨醒<lb/>
瑶琴空鏁匣絃絶不堪聼其後景建亦坐詩祸謫春<lb/>
陵而卒<lb/>
建人朱復之字幾仲多材藝為詩有思致𥘉夏云忽<lb/>
聼夏禽三五弄新紅突過石榴枝秋日云紅蕖老云<lb/>
羞明鏡推譲朱榮上蓼稍視趙紫芝一樹木犀供夜<lb/>
<pb n="KR4d0340_SBCK_174-19a"/>
雨清香移在菊花枝之句尤覺工繳<lb/>
黄夭谷名春伯白玉蟾姓葛名長庚皆自言得道後<lb/>
死乃無它異二人頗渉文墨所至牆壁淋漓揮掃能<lb/>
聳動人谷有詩云半篙春水一簔烟抱月懐中枕斗<lb/>
眠說與詩人休問我英雄回首即神仙嘗訪瞻值其<lb/>
出題壁云恠訪恠怪不在茅君山来相侍<lb/>
侂胄既誅或托巢鳥以機當時朝士云眾鳥不喜亦<lb/>
不悲又復别㝷高樹枝<lb/>
丁卯和議虜索首謀亟首予之或為楽府云宝蓮山<lb/>
下韓家府主人飛頭去和虜高九萬吳山絶句云拂<lb/>
<pb n="KR4d0340_SBCK_174-19b"/>
暁官来簿錄時未曽吹徹玉參差傍人不忍聼鸚鵡<lb/>
猶向金籠喚太師<lb/>
范石湖座上客有談劉媫妤事者公與客約賦詞游<lb/>
次公先成公不復作衆亦歛手游詞云暖靄烘晴籞<lb/>
鎖垂楊籠池罩閣萬絲千縷池上暁光分宿霧日近<lb/>
羣芳易吐㝷並蒂欄邊凝竚不信釵頭㕠鳯去柰寳<lb/>
刀𬒳妾先留住天一笑萬花妬阿嬌好在金屋貯甚<lb/>
秋風易淂䔥疎扇鵉塵汗一自昭陽宫閉後墻角上<lb/>
花無数况多病情傷幽素百花臺上空雨露望紅雲<lb/>
杳杳知何處天尺五去無路次公字子明定夫諸孫<lb/>
<pb n="KR4d0340_SBCK_174-20a"/>
禮部侍郎操之子詩詞皆工<lb/>
疎明瘦直不受東皇識留取伴春應肯萬紅裏怎着<lb/>
得夜色何處笛暁寒無奈力若在夀陽宫院一點點<lb/>
有人惜王澡身甫落梅詞也身甫嘗為太常博士<lb/>
潘牥字廷堅落筆皆不凡有鐔津懐舊詞云怕見倚<lb/>
闌干閣下溪聲閣外山空有舊時山共水前歡暮雨<lb/>
朝雲去不還想是躡飛鵉月下時時認佩環月又漸<lb/>
低霜又下更闌折得梅花獨自看<lb/>
余涉世齟齬每誦歐公平生名節為後生描畵畧盡<lb/>
之言輙為慨然晚逐於朝交游皆掉臂去惟湯伯紀<lb/>
<pb n="KR4d0340_SBCK_174-20b"/>
寄詩云唐朝空自貴宏詞科目何嘗得退之掌到徒<lb/>
聞誇子厚殘篇僅見命敦詩堪嗟實錄無完傳太息<lb/>
淮西有後碑寄語莆田紫薇老文章盖世例如斯余<lb/>
固不足以當此詩然在西掖草制七十不止一首伯<lb/>
紀未之見爾<lb/>
<pb n="KR4d0340_SBCK_174-21a"/>
</p>
<p>
後村先生大全集卷之一百七十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_107-1a"/>
後村先生大全集卷之一百单七<lb/>
　題䟦<lb/>
　　　西山帖<lb/>
右西山先生為其邑子陳君適書課程如此先生夢<lb/>
奠後二十年陳君道莆以示某念昔受學於先生誨<lb/>
言在耳遺編在笥雖心力記憶未忘然目力昏花不<lb/>
能讀耳誦先生𣣔専不𣣔雜𣣔精不𣣔多之語為之<lb/>
慨然陳君於學不以先生在亡為勤惰它日必能為<lb/>
師之傳人<lb/>
　　　為徐國録䟦西山帖先生帖<lb/>
<pb n="KR4d0340_SBCK_107-1b"/>
前一帖乃嘉定癸巳冬先生再守温陵時也後一帖<lb/>
乃端平甲午春自温陵帥福唐時也先生為天下文<lb/>
章宗師而州家筦記獨屬之仲晦茂功其言曰再留<lb/>
泉一年無所獲惟獲二雋士時仲晦從元樞曽公徃<lb/>
建江閫帖中所謂退之從晋公是巳先生於仲晦卷<lb/>
卷如此而仲晦不翕翕附和方且獻四規先生至𣣔<lb/>
銘之楹几皆賢於人逺矣此昔余昔参先生謀議所<lb/>
自擊者後二十年先生墓本巳拱士有未嘗聆謦欬<lb/>
經指授而托先生以平世媒身者至於真為先生品<lb/>
題印可者徃徃流落江湖埋沒山林不願求知於世<lb/>
<pb n="KR4d0340_SBCK_107-2a"/>
猥曰西山門人滿天下能辨其真贋者少矣仲晦方<lb/>
牧南郡茂功猶待禮部試先生謂二雋且不偶如是<lb/>
士之遇不遇果有命哉余晚受明主昊知親近矣終<lb/>
不能稱胡母生薦施讐而厺師交誼薄甚矣故題二<lb/>
帖之末以識余愧<lb/>
　　　管生字説後<lb/>
括古郡也管名族也名宗道字景孟者佳士也有文<lb/>
學志趣多識當世聞人為景孟字説者一二公皆余<lb/>
所敬余無以復加矣詩曰髙山仰止景行行止注者<lb/>
於上句曰仰慕也下句曰景大也以景為慕似是顛<lb/>
<pb n="KR4d0340_SBCK_107-2b"/>
倒其義西山先生初字景元後改景為希是矣然孝<lb/>
經序有景行先哲之語則自唐以来承襲已乆古人<lb/>
多引上下文互相發明雖通用可也或曰孟亞聖也<lb/>
學者以是倫擬然歟余曰昔宋齊坵字超囬時人譏<lb/>
之云足下齊大聖以為名超亞聖以為字若齊與超<lb/>
則㫁㫁不可學者師孔孟而已不慕孔孟當慕何人<lb/>
景孟勉之<lb/>
　　　何絶制詩<lb/>
先朝武人能詩者有曹翰賀鑄劉季孫南渡以来有<lb/>
劉翰潘檉其警句皆膾炙人口今又有何君所謂出<lb/>
<pb n="KR4d0340_SBCK_107-3a"/>
乎其類者然使人稱詩名不若使人誦詩句盖詩名<lb/>
在人頬舌可以逰談致詩句入人肝脾不可以虚譽<lb/>
傳也何君勉旃<lb/>
　　　坡公書韓詩<lb/>
韓詩蘓字希世寳也按惠州圖經松風亭在彌陀寺<lb/>
後山之顛所謂潮士吳許二君呉當是子野許當考<lb/>
　　　呉垚投匭書後<lb/>
先朝稍於科舉尺度之外㧞士徐禧駒以上書至侍<lb/>
從鄧肅以艮嶽詩擢諫官玉山吳壵屡詣闕上封事<lb/>
陳諫詩屡報聞而已前余承乏後省見章布匭凾巳<lb/>
<pb n="KR4d0340_SBCK_107-3b"/>
奏御付下者如山未有遇嘗合者雖拈出諸公無顧<lb/>
省者豈非先朝上書者少易於㧞尤取頴近歲上書<lb/>
者多難於扣戸拜官歟孟浩然曰不才明主棄杜肅<lb/>
曰尚憐終南山君雖屡報聞猶皇皇斯世不舍學甫<lb/>
者也非學浩然者耶<lb/>
　　　余氏四以齊銘<lb/>
西山真文忠公竹隐傳忠簡公道義名莭人也然於<lb/>
給事余曰訓子之四字侍郎陳公宥座之一銘拳拳<lb/>
服膺如此彼以新貴加舊徳以後生議前輩者宜少<lb/>
愧矣昔余先君與給事同朝屏間半面至今不忘後同<lb/>
<pb n="KR4d0340_SBCK_107-4a"/>
鄭子敬方孚若訪侍郎於仙遊以八九翁十翁而<lb/>
雞黍止客清談竟夕歲月㡬何余陳真傳皆已仙去<lb/>
君實盖給事之子侍郎之壻蚤擢世科工詞翰諸老<lb/>
期之甚逺僅終於一縣令君實子新連江尉亢宗出<lb/>
此軸念余陳二老余鄉前輩也真傳二公余師也君<lb/>
實余友也拊今懐昔為之慨然亢宗字徳明能踐大<lb/>
父之訓外大父之銘則君實不死矣<lb/>
　　　䟦聼蛙方氏帖<lb/>
　　　歐蔡二公帖<lb/>
二府方與客食從官至不得通朝廷之体也參與来<lb/>
<pb n="KR4d0340_SBCK_107-4b"/>
黄雀鮓牛尾狸於三司使朋友之好也二物易致而<lb/>
東府無之亦可見當時在外者不以方物為苞苴居<lb/>
中者不以鼎實改清儉惜不使近世公卿見之蔡公<lb/>
與筆工信求散卓且寄絲鞵勒帛與之前輩克勤小<lb/>
物如此<lb/>
　　　蔡公十帖<lb/>
此十帖雖一時試筆㳺戯然備真行草隷之体内一<lb/>
帖云顧少連以笏擊姦臣裴延齡改實以笏擊朱泚<lb/>
盖公至大至剛之氣發於翰墨者如此叚太尉名上<lb/>
一字與公父名同偏傍故不書公於八法無所不學<lb/>
<pb n="KR4d0340_SBCK_107-5a"/>
如鍾紹京歸登輩皆嘗習玩所以書為本朝第一昔<lb/>
桓温見簡文謚議曰此安石碎金也余於此十帖亦<lb/>
曰此蔡公碎金也<lb/>
　　　坡二帖<lb/>
余嘗攷坡公先至惠而南圭後至以前一帖觀之稱<lb/>
荔支龍眼柑橘之珍相續日望公來同樽俎之樂益<lb/>
信余言之不謬後一帖諾諾南圭早膳之招又云幸<lb/>
遣白直數人見取可見前輩居是州斂縮省事之意<lb/>
赴郡集旋借人肩輿若平居則竹笠杖藜與黎秀才<lb/>
翟夫子春夢婆輩相爾汝是豈權貴之所能害烟瘴<lb/>
<pb n="KR4d0340_SBCK_107-5b"/>
之所能死哉坡與南圭帖散落四出此帖在其族孫<lb/>
立之家尤可寳立之名審權<lb/>
　　　古靈帖<lb/>
古靈此帖云䝉富相公薦召試其始進由富公也又<lb/>
云如入館中須供職二年可得外任歸鄉富公當朝<lb/>
而古靈豫决歸與以富公進不以富公留也五叔叔<lb/>
一貧儒然古靈執子姪之恭特甚召試則曰皆教胄<lb/>
之力歲歉則曰某貧窘未有寸禄以及叔叔又曰願<lb/>
叔夀考百歲得少致奉養意何其孝謹而忠厚也頃<lb/>
見涑水公與兄書亦然昔王濟目湛爲癡叔沱文通<lb/>
<pb n="KR4d0340_SBCK_107-6a"/>
蚤貴呼存中為招叔古靈之罪人也<lb/>
　　　曾文招帖<lb/>
曲阜公書咄咄逼唐徐浩本朝坡公<lb/>
　　　江民表帖<lb/>
遺直江公立朝大節與鄒陳相望然為弟公亮求銀<lb/>
綱以参選似未能免俗者烏虖此人之至情也江公<lb/>
惟其自厚於倫紀如此所以能諫佑陵之厚於倫紀<lb/>
歟末一帖云諸公見憐除一小罍闕尚逺當在宣和<lb/>
初起守廣濟軍時<lb/>
　　　又<lb/>
<pb n="KR4d0340_SBCK_107-6b"/>
翌日偶讀吕紫薇作公墓誌云公避地至京京城舊<lb/>
有第宅以黨人不敢入國門鄭丞相居中為白上除<lb/>
知廣濟軍此帖所謂浙東餘黨尚熾浙西未為奠居<lb/>
臘冦未盡平也諸公見憐謂鄭相逹夫也公自崇寕<lb/>
貶竄白首流落鄉國亂離厄窮至矣然寓京城二年<lb/>
梁師成欲一見面而不可得當時貴人有呼師成為<lb/>
恩府先生者淂不少愧乎<lb/>
　　　李趙二相帖<lb/>
當炎紹初王室艱虞風塵<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞危亡之慮廹矣二相<lb/>
方叢天下憂責然忠簡猶不忘賞好文字如此忠定<lb/>
<pb n="KR4d0340_SBCK_107-7a"/>
猶不忘游戯翰墨如此見獨之詩不傳忠簡所謂高<lb/>
古者不可淂而見徳久之節不終忠定風雨鷄鳴之<lb/>
望孤矣他人稍濟貴任都忘舊學二相已居台輔不<lb/>
廢雅道江左王謝不得<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>羙於前矣<lb/>
　　　吕𬗋薇大慧帖<lb/>
儒者率嘲梅釋氏而韓公尤甚或欲火其書或欲冠<lb/>
其顛余謂靈師飲百琖醉花月文暢北逰邊慕裘馬<lb/>
葷酒俗髠爾宜為韓嘲侮若大顛稍識理道觧外膠<lb/>
膠則有不可得而嘲侮者矣珪泉二僧僧中鸞鳳也<lb/>
吕𬗋薇歎其可與共飲而不得共飲為可痛惜然𬗋<lb/>
<pb n="KR4d0340_SBCK_107-7b"/>
㣲惟待珪果如此使遇靈暢其嘲侮豈减於韓公哉<lb/>
果公與蔡中郎子應為方外友徃返書帖不呼官或<lb/>
呼道友或呼靈岩山下大脱空百十年前尚有此事<lb/>
其後士大夫益自尊大緇流益自卑屈不復然矣<lb/>
　　　陳懶散帖<lb/>
懶公此詩此字使才翁子羙見之必有逼我太甚之<lb/>
嘆<lb/>
　　　黄牧四六<lb/>
文章於道為小友四六又文章中之小技然自唐<lb/>
以来朝廷大典冊率用此體不習則不工顧今之<lb/>
<pb n="KR4d0340_SBCK_107-8a"/>
士有科舉之累多未暇焉間有留意者儕輩非笑之<lb/>
曰是子工外學夫均之為雕蟲廼以其施之於埸屋<lb/>
者為内學施之臺閣者為外學四六之衰也宜矣故<lb/>
有字面突兀不安者有對偶偏枯者有蹈襲陳腐者<lb/>
有堆故事泥全句而乏氣骨者有渙散不相貫屬者<lb/>
䋲以前作魯曾未涉楊劉徑蹊况敢望曲阜東坡廬陵<lb/>
半山之藩乎余諸文皆不工四六尤荒拙暮年併與所<lb/>
謂荒拙者廢忘之矣里人黄君未知其然錄示新舊<lb/>
作二帙二鍊字造語妥帖而不突兀新竒而不陳腐<lb/>
君年甚少若老於翰墨塲者余退惰無可語君而君<lb/>
<pb n="KR4d0340_SBCK_107-8b"/>
請不已竊謂能用事而不為事束縛能用古人語如<lb/>
自語者筆力也能使一篇意脉貫屬而不渙散者意<lb/>
也意髙則筆力從之矣君請益余曰其追琢如玉斧<lb/>
之修月其融化如獺髓之㓕瘢其屬對如新婦之偶<lb/>
參軍尚有欲言者且止君名牧字景淵<lb/>
　　　臞軒王卿帖<lb/>
穛士朱致逺出示臞軒王卿遺墨三幅余讀而嘆曰<lb/>
士大夫方其坐黄堂稱太守也賔客唯諾僚屬奔走<lb/>
相尊奉唯恐後一旦上印綬而去敬者慢譽者毀至<lb/>
有袖瓦礫以送之者臞仙去樵十年墓木已拱而樵<lb/>
<pb n="KR4d0340_SBCK_107-9a"/>
人寳藏其翰墨如此亦異矣三帖一勸朱公賑糶二<lb/>
録所作勸糴糶詩三托印坊書可見其私交也朱君<lb/>
名亨祖樵之望族<lb/>
　　　趙崇安詩卷<lb/>
前代宗室嗜章句者如楚元王父子皆從申公白公<lb/>
受詩陳思王詩髙於建安七子唐詩人尤推賀白<lb/>
本朝全盛時貴顯而負詩名者有徳麟近歲有南塘<lb/>
兄弟詩工而命窮者有𬗋芝仲白而南塘遂為一代<lb/>
騷人之宗余少交𬗋白當接南塘議論故江湖吟人<lb/>
亦或謂余能詩顧詩豈易能哉崇安明府趙君寳示<lb/>
<pb n="KR4d0340_SBCK_107-9b"/>
余新舊詩二卷氣骨清㧞音節諧暢其合處徃徃流<lb/>
出肝脾不待聳肩撚髭而或者惜其出稍晚不及與<lb/>
芝白商確復未經南塘品題若余者本空疎加老病<lb/>
雖智足以知君詩之羙然力不足以為君詩之重姑<lb/>
題其末以示木鐸者之采君名時鏢<lb/>
　　　周從龍長語<lb/>
余生晚不及見晦庵先生識其髙弟楊吏部焉李宏<lb/>
齊焉王勉齋焉不及見象山先生識其髙弟楊慈<lb/>
湖焉袁潔齋焉周君之生又晚於余去前一輩人益<lb/>
逺然余自童至耄於諸老之書不敢添一字注脚君<lb/>
<pb n="KR4d0340_SBCK_107-10a"/>
乃能㑹粹洙泗闗洛精㣲之言融液鵝湖異同之論<lb/>
徃徃闓新義而助師説昔孟氏有豪傑凢民之辨余<lb/>
早從諸老始鋭終老惰遂為塗人之歸凢民也君坐<lb/>
進此道後發先至豪傑之士也<lb/>
　　　李洞齋梅供詩卷<lb/>
故少蓬洞齋李公有梅花癖花時必張讌名梅花供<lb/>
自號供主一郡之騷人墨客皆集焉觴詠流行公倡<lb/>
客和興酣歌聲出金石或命撾漁陽掺吹鐵籧以節<lb/>
之所作皆自紀年積而成卷公翰墨擅天下盖為𬗋<lb/>
㣲紅藥人主人而深藏組麗毫芒不試老於澗谷與<lb/>
<pb n="KR4d0340_SBCK_107-10b"/>
花為友然猶不能數年而供主仙去矣世間浮榮天<lb/>
於公既有所虧欠矣外物清事亦復靳固如此何哉<lb/>
為之掩卷太息<lb/>
　　　再題林合詩<lb/>
余嘗以寒齋方魏野林逋以子真方邵子閑然士各<lb/>
行其志不必皆以隠為髙子真與其乃翁既列於隱<lb/>
逸矣子常尤工程文方當唾手取先龍學公寳章公<lb/>
煥章公靖安府君世科而近士詩文亦有超世絶物<lb/>
之意昔君家和靖不娶無子然方教弟子宥擢甲科<lb/>
宥子大年為侍御史以介潔稱和靖身深隐未嘗欲<lb/>
<pb n="KR4d0340_SBCK_107-11a"/>
其子孫之俱隐也然則子真為閑子常為宥而大年<lb/>
林氏父祖之所望也奚必如雲夫父子皆為少㣲星<lb/>
哉<lb/>
　　　方汝一班史贊後<lb/>
昔孔氏論三子曰果曰藝曰達論子産叔向曰遺愛<lb/>
曰遺直孟氏論伊尹夷惠曰任曰清曰和皆以片辭<lb/>
而盡矣人之平生太史公始人各為傳傳後又各<lb/>
系以己見謂之賛然不可勝賛故有合数人而為一<lb/>
賛者視聖賢大費辤矣班范於賛尤不苟班步驟史<lb/>
記而不覺相犯范自謂賛是吾史傑思無一字虚設<lb/>
<pb n="KR4d0340_SBCK_107-11b"/>
今觀二書於一代公卿大臣人品之賢佞經生學士<lb/>
道術之純駁仁人志士出處之精㣲與夫外戚宦官<lb/>
姦雄夷狄禍亂之顛末傳所不能該者必於賛發之<lb/>
徃徃中其肺腑而得其骨髓方君清卿讀班賛若有<lb/>
遺恨者又各以己見系其後多數百言少亦一詩或<lb/>
為史所譽而見疵或為史所擯而取莭或潛徳久湮<lb/>
而深嘉屢嘆或隐慝未彰而奮筆直書或一語之乖<lb/>
謬或一行之謟曲雖其人之骨已朽必䋲以春秋之<lb/>
法讀之使人汗出余謂班氏記帝拜牀下問灾異安<lb/>
昌侯自顧年老愛子念孫不敢言王氏及載博山侯<lb/>
<pb n="KR4d0340_SBCK_107-12a"/>
望董賢車塵趨拜所以形容二人情態甚於朝市之<lb/>
撻矣清卿追咎光禹平當公孫禄馬官彭宣之流筆<lb/>
力雖勁乃是按前史巳陳之迹斷千古未盡之罪謂<lb/>
之森嚴可也謂之小恕亦可也然使為善者知可以<lb/>
暫蔽虧而不可以終磨滅也為不善者知可以漏一<lb/>
時之天綱而不可以逃千古之筆鉞也補史家議論<lb/>
之闕遺佐王政賞罸之不及其有益於世多矣清卿<lb/>
既畢班書必及范史東都大臣莫冤於李杜莫貴夀<lb/>
於胡趙范賛李杜如琨玉秋霜胡趙如糞土與孔氏<lb/>
千駟餓死之論合范亦有能言者矣噫責人易責己<lb/>
<pb n="KR4d0340_SBCK_107-12b"/>
難當二漢諸人沉酣富貴烏知班范秉筆議其後哉<lb/>
班范文藝雖富志節靡終烏知如清卿者又秉筆議<lb/>
其後哉清卿厯評前人且議舊史則立節必固著書<lb/>
必無可疵無使後有作者復得秉筆而議也<lb/>
　　　䟦蔡忠惠公國論要目真蹟<lb/>
此十二條以公奏議攷之諸疏皆不著年月但去冗<lb/>
篇中稱仁宗廟號則知其在治平間為三司使時所<lb/>
上也公在諫省方三十餘立節髙而持論峻及此則<lb/>
年事髙世故練其所僚畫字字忠實以養兵百二十<lb/>
萬為自古所未有以磨勘法行能否無辨為大弊以<lb/>
<pb n="KR4d0340_SBCK_107-13a"/>
阿附為邪佞又以邀虚名賣直譽為巧詐盖此十二<lb/>
條非獨先朝與今人之通患實千萬世國家之藥石<lb/>
人主之龜鑑也夫子之履魏公之笏後代寳之况公<lb/>
諫草乎見其行草妙絶不减羲獻乎余請觀累年以<lb/>
還墨林<lb/>
　　　王用和行卷<lb/>
秦溪多名人余曩時識悦堂吏部清而嚴識信齊處<lb/>
士博而約識留耕参與弘而毅此二三君子皆以賢<lb/>
聞於世而不以詩名也王君用和行四方取友余曰<lb/>
東家不有夫子乎其人雖亡然其流風遺書猶有存<lb/>
<pb n="KR4d0340_SBCK_107-13b"/>
者子歸而求之它日所造詣所植立将有在於詩之<lb/>
外矣<lb/>
　　　方實孫經史說<lb/>
曩余見塲屋之作及古律詩長短句知君之豪於文<lb/>
也别数年聞君以其所著易說獻於朝始知君之邃<lb/>
於易也俄又聞君以布衣入史局預聞纂修之事又<lb/>
知君之長於史也書成進御自監修大臣至諸史官<lb/>
皆被醲賞時相以君累上春官欲令免省奉大對遽<lb/>
以風聞報罷君浩然西歸示余讀語孟詩書中庸大<lb/>
學各一帙西銘觧太極說各一帙史論一帙凢世儒<lb/>
<pb n="KR4d0340_SBCK_107-14a"/>
白首燈窓殚精覃思所不能通觧者徃徃立談造詣<lb/>
一覧融㑹前輩有問劉通原讀到漢八年末者有欲<lb/>
挽伊川入山讀通典十年者譏劉顓於史程灝於經<lb/>
也君生李世之後而欲集先賢之長志大而才髙豈<lb/>
非吾黨之畏友乎漢五經皆立博士諸儒各名一經<lb/>
不雜治惟大儒舒向三數公兼通焉如賈山輩見謂<lb/>
涉獵矣易至王荆公春秋至胡文定書至吕成公其<lb/>
説宻矣或者乃曰介甫易吾一日可著百部朱氏於<lb/>
胡李二家之書猶未能無疑焉若史學則自范史唐<lb/>
鑑胡氏管見朱氏綱目之外可助此三事者未知其<lb/>
<pb n="KR4d0340_SBCK_107-14b"/>
幾家也此事當篝燈煨芋共下十年工夫余旣眊荒<lb/>
君又行役姑題諸卷之末以俟他日商榷<lb/>
　　　龍眠畫四天王<hi>以下三篇為林孟芳作</hi>
世言畫神鬼易畫狗馬難此論殊未然自古至今畫<lb/>
神鬼者多矣唐惟一道子本朝惟一伯時入神品它<lb/>
名筆皆不逮孟芳此軸得之福唐官所故家物也其<lb/>
畫天王大神通大威猛之状與夫侍女之妍将吏之<lb/>
武兵械之盛不施丹繪而縈映巧妙變化恍惚觀者<lb/>
莫知其作如何下筆非伯時不能作也余所寳伯時<lb/>
圖豢龍氏二幅比此軸規模布置物色筆意皆酷似<lb/>
<pb n="KR4d0340_SBCK_107-15a"/>
借觀久之以還孟芳<lb/>
　　　楊𥙷之詞畫<lb/>
藝之至者不兩能善畫者不必妙詞翰有詞翰者類<lb/>
不工畫前代惟王維鄭䖍兼之維以詞客畫師自命<lb/>
䖍有三絶之名本朝文湖州李龍眠亦然過江後稱<lb/>
楊補之其墨梅擅天下身後寸𥿄千金所製梅詞柳<lb/>
稍青十闕不减花間香奩及小晏秦郎得意之作詞<lb/>
畫旣妙而行書姿媚精絶可與陳簡齋相伯仲頃見<lb/>
碑本已堪寳玩况真蹟乎孟芳此卷宜顔曰逃禪三<lb/>
絶<lb/>
<pb n="KR4d0340_SBCK_107-15b"/>
　　　花光梅<lb/>
曩余爲宜春守謁仰山祠閲廟中蔵寳見楊補之梅<lb/>
花障子其枝榦蒼老如鐵石其葩蘤芳敷如玉雪信<lb/>
乎名不虚得也郡人言神尤寳愛有位者或借觀越<lb/>
宿不還輙現變恠後爲鄭徳言銘墓其家以補之所<lb/>
作梅蘭梅竹石四清圖六幅潤筆與廟中障子筆意<lb/>
畧同盖補之畫梅花尤宜巨軸花光則不然直以矮<lb/>
紙稀筆作半枝數朶而盡畫梅之能事此卷就和靖<lb/>
八詩各摘二字爲梅傳神爲和靖箋詩花光得意之<lb/>
作也末有鄭南明䟦甚佳余亦有梅癖者然善畫不<lb/>
<pb n="KR4d0340_SBCK_107-16a"/>
如花光補之工詞翰不如和靖簡齋未知此䟦視鄭<lb/>
老何如耳<lb/>
　　　二大父遺文<lb/>
右二大父遺文十卷附録五卷史記考異五卷太守<lb/>
監丞眉山宋公之所刋也公下車尚賢而崇教既新<lb/>
三先生祠復謂某曰吾將求君家隆乾間諫草遺文<lb/>
使與艾軒之書並行某追惟二大父没時先君及諸<lb/>
父皆幼所著書多為人取去及長而收拾則散亡畧<lb/>
盡時於里中故家淂半幅片簡惟季父習静翁得年<lb/>
最髙盡平生心力纂輯成編著作公之文十居其九<lb/>
<pb n="KR4d0340_SBCK_107-16b"/>
諸父之言曰麟臺公沒信安傳舍中故遺藁尤少有<lb/>
春秋比事二十卷别為書此十卷内如手録近事數<lb/>
則得之林㣲猷家林公題其後云為同年劉著作治<lb/>
後事於几案間淂其手書如此遂筆之答吕太史帖<lb/>
論郡政得之吕巽伯喬年陸放翁與曽卿原伯帖稱<lb/>
主司劉某天下偉人故足以傳伯恭得之曾温伯黯<lb/>
二帖某至今珍藏麟䑓公卷内省試春秋首篇及送<lb/>
英郎中序答三傳䇿各一篇希仁弟續求訪而得者<lb/>
賢太守旣自題其編矣某敬識其傳後<lb/>
　　　退齋遺藁<lb/>
<pb n="KR4d0340_SBCK_107-17a"/>
先君平生為文最多嘗手選初筮時所作為兩帙又<lb/>
命小吏抄為選入時雜著僅十帙皆克遜弟珍藏及<lb/>
使淮浙官事鞅掌文字或令其代勞某去仕江西先<lb/>
君始擢二奉常厯起居郎舍人遷吏侍凡舉按官吏<lb/>
奏疏已見進故事之類其逺官皆不及知先君屬疾<lb/>
急未省覲遽罹大故創痛深鉅忍死扶䘮南歸而輜<lb/>
重書籍皆留先君親吏家奴相家不幸其家殘于火<lb/>
書遂羽化念先君之文不少概見于世前所謂兩帙者<lb/>
十帙者克遜弟沒藏書𢾗橱悉斷爛不可讀宜搜故<lb/>
篋偶有小冊載丙寅丁夘對劄謚議及為浙漕時律<lb/>
<pb n="KR4d0340_SBCK_107-17b"/>
詩數篇立螭時賀郊祀慶成詩一篇而已克剛弟之<lb/>
子質甫偶録淂一卷徃徃皆初筮之文暮年老筆不<lb/>
可得而見矣合新舊之作得古賦一古律詩二十六<lb/>
奏劄五謚議四書五四六十九代論事四薦士一此<lb/>
直先君㤗山一毫芒耳然已失者不可追僅存者尚<lb/>
可傳也某猶記先君為考功嘗覆議故李大府尉顯<lb/>
忠謚忠襄在奉常乞以周必大留正二相配饗　光<lb/>
宗及某繼貳奉常訪覆謚議及論配饗疏老吏皆死<lb/>
故牘亦不存矣可勝嘆哉時遜剛二弟皆已逝廼與<lb/>
季弟克永刻之家塾以示子孫繼此訪求有得當<lb/>
<pb n="KR4d0340_SBCK_107-18a"/>
附益焉<lb/>
後村先生大全集卷之一百丹七<lb/>
<pb n="KR4d0340_SBCK_107-18b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_001-1a"/>
後村先生大全集卷之一<lb/>
　詩<hi>公少作幾千首嘉定己卯自江上奉祠歸發故篋盡焚之僅存百首是為南嶽舊藳</hi>
　　郭璞墓<lb/>
先生精數學卜穴未應疎因捋虎鬚死還尋魚腹居<lb/>
如何師鬼谷却去友靈胥此理憑誰詰人方寳葬書<lb/>
　　魏太武廟<lb/>
荒涼瓜步市尚有佛狸祠俚俗傳來久行人信復疑<lb/>
亂鴉爭祭處萬馬飲江時意氣今安在城笳暮更悲<lb/>
　　徐孺子墓<lb/>
今曉安墳意梅仙舊廨傍醢成龍不至羅設鳯髙翔<lb/>
<pb n="KR4d0340_SBCK_001-1b"/>
黨錮人俱燼先生骨尚香小詩拈未出何以侑椒漿<lb/>
　　北來人二首<lb/>
試説東都事添人白髮多寢園殘石馬廢殿泣銅駝<lb/>
胡運占難久邉情聽易訛凄凉舊京女籹髻尚宣和<lb/>
十口同離仳今成獨雁飛飢鉏荒寺菜貧著䧟蕃衣<lb/>
甲第歌鍾沸沙塲探騎稀老身閩地死不見翠鑾歸<lb/>
　　北山作<lb/>
骨法枯閑甚惟堪作隱君山行忘路脉野坐認天文<lb/>
字瘦偏題石詩寒半説雲近來仍喜瞶閒事不曾聞<lb/>
　　早行<lb/>
<pb n="KR4d0340_SBCK_001-2a"/>
店嫗明燈送前村認未真山頭雲似雪陌上樹如人<lb/>
漸覺髙星少纔分遠燒新何須看堠子來徃暗知津<lb/>
　　黄檗山<lb/>
出縣半程遥松閒認粉標峯排神女峽寺創徳宗朝<lb/>
鶴老巢髙木僧寒曬墮樵早知人世淡來徃退居寮<lb/>
　　第三龍湫<lb/>
絶頂謁龍公森寒石作宫路盤青壁上瀑㵼白雲中<lb/>
僧説聞雷出人疑與海通幾時隂晦夜來此看拏空<lb/>
　　客中作<lb/>
漂泊何須逺離鄉即旅人炊新嘗海品書刺謁田鄰<lb/>
<pb n="KR4d0340_SBCK_001-2b"/>
家寄寒衣少山來曉夢頻小兒仍病瘧詩句竟無神<lb/>
　　小寺<lb/>
小寺無蹊徑行時認蘚痕犬寒鳴豹似僧老瘦於猿<lb/>
澗水來旋磨山童出閉門城中梅未見已有數株繁<lb/>
　　晚春<lb/>
花事匆匆了人家割麥𥘉雨多田有鸛潮小市無魚<lb/>
秃筆回僧簡褒衣看古書經年稀見客磬折轉生踈<lb/>
　　哭葉孝錫教授<lb/>
瘴雲深處死大鳥奈君何詩友俱來吊埋名久未磨<lb/>
箕裘無子繼書畫落人多舊宅今移主斜陽掩涕過<lb/>
<pb n="KR4d0340_SBCK_001-3a"/>
　　夜過瑞香庵<lb/>
夜深捫絶頂童子旋開扉問客來何暮云僧去未歸<lb/>
山空聞瀑㵼林黑見螢飛此境唯予愛他人到想稀<lb/>
　　送薛明府<lb/>
長官三載内屢被督郵嗔靜鎮笞刑少公清縣庫貧減<lb/>
租霑野老掃榻待詩人祇恐鳬飛後民閒事事新<lb/>
　　蒜嶺<lb/>
到此思家切寒衣半淚㾗燒餘山頂秃潮至海波渾<lb/>
僕怕昏無店人閒近有村吾生輸野老笑語掩柴門<lb/>
　　示觀老<lb/>
<pb n="KR4d0340_SBCK_001-3b"/>
住山仍黑瘦瓶錫極蕭然頂髪千莖雪跏趺一縷烟<lb/>
禪堪拈出衆詩亦長於前燒盡西窓燭相看各不眠<lb/>
　　武渉道中<lb/>
一路荒涼極無端過此頻官於鹽起税俗事蠱為神<lb/>
暝色𥘉逢驛溪聲只隔林留題空滿壁不見有詩人<lb/>
　　浦城道中<lb/>
纔入僊霞路重裘尚不支居人收桖實客子辦梅詩<lb/>
地濕然箕坐霜寒隔被知向來真錯計不買草堂基<lb/>
　　幽居寺<lb/>
相傳有儒者唐季隐兹峰電巳收遺藁雲方鎻暮鐘<lb/>
<pb n="KR4d0340_SBCK_001-4a"/>
木碑無世次石洞㫁人蹤此士何曾死林深不可逢<lb/>
　　天目寺<lb/>
來人云虎出留此到昏鐘寺小於諸刹山髙似衆峰<lb/>
未寒先得雪已夏尚如冬老子曾游浙㣲微有辯鋒<lb/>
　　哭容倅舅氏二首<lb/>
老赴容州辟移書勸不回客迎蕭寺哭䘮附海舟來<lb/>
瘴雨銘旌暗空山梵磬哀未知墳上柏此去幾時栽<lb/>
尚記陪言笑如今叫不譍兔分身後俸僧上殯中燈<lb/>
宅有遺基在田無一畝増問天何至此在日以廉稱<lb/>
　　吳大帝廟<lb/>
<pb n="KR4d0340_SBCK_001-4b"/>
露坐空山裏英靈喚不迥久無祠祭至曾作帝王來<lb/>
壊壁蟲傷畫殘爐鼠印灰今人渾忘却江左是誰開<lb/>
　　鐵塔寺<lb/>
細認苔間字方知鑄塔時不因兵廢壞似有物扶持<lb/>
古殿人開少深窓日上遲僧言明受事相對各攅眉<lb/>
　　聰老<lb/>
聰老才堪將髠緇意未平僧中能結客禪外又設兵<lb/>
喜聴詩家話多知虜地情何當長鬚髪遺戍國西營<lb/>
　　哭薛子舒二首<lb/>
醫自金壇至猶言疾可為瀕危人未信聞死世皆疑<lb/>
<pb n="KR4d0340_SBCK_001-5a"/>
友共收殘藁妻能讀殮儀借來書冊子掩淚付孤兒<lb/>
忍死教磨墨留書訣父兄讀來堪下淚寄去怕傷情<lb/>
墓要師為誌詩於世有名夜闌秋枕上猶夢共山行<lb/>
　　　贈川郭<lb/>
川郭顛狂甚平生挟術㳺老猶携侍女貧不謟公侯<lb/>
用藥多投病酬錢或掉頭金陵官酒貴應典舊貂裘<lb/>
　　　贈錢道人<lb/>
除了布裘外都無物自隨跣能行大雪飢但嚥華池<lb/>
説相言多騐嫌錢事更竒一般難曉處裝背貴人詩<lb/>
　　　張麗華墓<lb/>
<pb n="KR4d0340_SBCK_001-5b"/>
臺上柏蕭蕭空堂閉寂寥芳魂三尺土徃事㡬回潮<lb/>
墮翠尋難見埋紅恨未銷猶勝江令在白首入隋朝<lb/>
　　　送鄒景仁<lb/>
衝寒何處去新戍尚來年客勸休辭幙君言已買船<lb/>
霜清江有蠏葉脫木無蟬若過東林寺携家徃問禪<lb/>
　　　二将<hi>石俣韓存</hi>
二将同時死路人聞亦哀力窮鏖轉急圍厚突難開<lb/>
戰骨尋應在殘兵間有廻傷心郵逓裏隔日㨗書來<lb/>
　　　陳虚一<lb/>
㡬載皖山耕忽提孤劍行戰塲中有骨尺籍上無名<lb/>
<pb n="KR4d0340_SBCK_001-6a"/>
馬自尋歸路身空試賊營却疑兵觧去曾説鍊丹成<lb/>
　　　揚州作<lb/>
㡬多精甲没黄沙野哭遥憐戰士家瓜渡月明空粉<lb/>
堞蕪城烟斷只昏鴉似聞漢使攽王醢尚喜胡兒剖<lb/>
帝羓惆悵兩淮𧖟織地春風不復長桑芽<lb/>
　　　南浦亭寄所思<lb/>
只是從前瘦病身官卑活計太清貧買來晉帖多成<lb/>
<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>吟得唐詩轉逼真生擬棄家㝷劍客死當移冡近<lb/>
騷人秋風爛漫吹雙鬂目送停雲欲愴神<lb/>
　　　蒜嶺夜行<lb/>
<pb n="KR4d0340_SBCK_001-6b"/>
嶺頭無復一人來漁火收燈户不開松氣滿山凉似<lb/>
雨海聲中夜近如雷擬披醉髮横簫去只寄鄉書與<lb/>
劍廽他日有人傳肘後尚堪收拾作詩材<lb/>
　　　別敖器之<lb/>
舊說閩人苦節稀先生獨抱嵗寒姿老年絳帳聊開<lb/>
講當日烏臺要勘詩東閣不游縁有氣草堂未架爲<lb/>
無貲輕烟小雪孤山路折䞉梅花寄一枝<lb/>
　　　哭楊吏部通老<lb/>
白首除郎已晚哉民間桑柘手親栽蓋棺只着深衣<lb/>
去行李空擔語錄廽主祭遺孤猶未冠著書殘藁漫<lb/>
<pb n="KR4d0340_SBCK_001-7a"/>
成堆可憐薄命飄蓬客虚事江西幕府來<lb/>
　　　老歎<lb/>
肘後竒書懶更開只今年鬢已相催但聞方士騰空<lb/>
去不見童男入海廻無藥能留炎帝在有人曽哭老<lb/>
𣆀來醉鄉一路差堪向終擬劉伶冢畔埋<lb/>
　　　答友生<lb/>
讀易參禪事事竒高情已恨挂冠遲清於楚客滋蘭<lb/>
日貧似唐人乞米時家為買琴添舊債厨因養鶴減<lb/>
晨炊君看江表英雄傳何似孤山一卷詩<lb/>
　　　趙清獻墓<lb/>
<pb n="KR4d0340_SBCK_001-7b"/>
南渡先賢迹已稀䔥然華表立山陂可曽長吏修祠<lb/>
宇便恐樵人落樹枝幾度過墳偏下馬向来出蜀只<lb/>
携龜自憐日暮天寒客不到林間讀隧碑<lb/>
　　　烏石山<lb/>
客子家山亦此峰可堪投宿聽疎鐘旋沾村酒開霜<lb/>
杮欲訪禪扉隔暮松鄉信冩成無便寄寒衣着綻倩<lb/>
人縫逺未只為營瓜圃不是貪渠萬户封<lb/>
　　　除夕<lb/>
憶昔都城値成除高樓張燭戯呼盧久依凈社參尊<lb/>
宿難向新豐認酒徒天子未知工草賦鄰人或倩冩<lb/>
<pb n="KR4d0340_SBCK_001-8a"/>
桃符夜寒别有窮生活點勘離騷擁地爐<lb/>
　　　呈袁秘監<lb/>
近日頻聞有峻除人傳君相重儒師細㫋坐穩方輪<lb/>
講羣玉峰髙未要扶别後曽過東閣否新來亦乞鑑<lb/>
湖無幾時供帳都門外真冩先生作畫圖<lb/>
　　　漁梁<lb/>
春泥滑滑雨絲絲一路隂寒少霽時水入陂渠喧似<lb/>
瀑雲從山崦上如炊燎衣去傍田家火炙燭來看野<lb/>
店詩落盡梅花心事恶獨搔蓬鬢遶殘枝<lb/>
　　　小梓人家<lb/>
<pb n="KR4d0340_SBCK_001-8b"/>
生來拙性嗜清幽獨過山家為小留頂笠兒歸行樹<lb/>
杪堤瓶婦去汲溪頭參天老竹當門碧盡日寒泉遶<lb/>
舍流我料草堂猶木架規模已𬒳野人偷<lb/>
　　　送拄杖還僧<lb/>
頭白高僧行脚懶一枝笻竹久生苔不逢太乙燃藜<lb/>
照時借山翁荷蓧廻夜挂多尋蕭寺壁曉拈恐化葛<lb/>
陂雷還師北物禪須進曾入詩人手内来<lb/>
　　　雪峰寺<lb/>
七里深林集暮鴉插空金碧被林遮華堂何止容千<lb/>
衲菜地猶堪置萬家虎去有靈知伏弩僧來敘舊約<lb/>
<pb n="KR4d0340_SBCK_001-9a"/>
分茶世人要識千峰冷六月重綿坐結跏<lb/>
　　　蓋竹廟<lb/>
借榻叢祠日已曛瓣香頻此謁靈君儻來夢事休重<lb/>
卜向去詩才進幾分明主不須人諫獵故山空使客<lb/>
移文寄書報與荆妻説十襲荷衣莫要焚<lb/>
　　　瓜州城<lb/>
先朝築此要防邊不遣胡兒見戰船遮斷難傳河朔<lb/>
檄修來大費水衡錢書生空抱鳴雞志故老能言飲<lb/>
馬年慙愧戍兵身手健箔樓各占一間眠<lb/>
　　　送仲白<lb/>
<pb n="KR4d0340_SBCK_001-9b"/>
官舍蕭條葦蓋簷拾薪獨有一長髯同來社友因飢<lb/>
瘦逺作參軍得俸廉國士交情窮乃見故人詩侓晚<lb/>
方嚴中年各要身强健別後寒衣切記添<lb/>
　　　鳯凰䑓晚眺<lb/>
經月疎行臺上路秣陵城郭忽秋風馬嘶䘙霍空營<lb/>
裏螢起齊梁廢苑中野寺舊曾開玉帳翠華久不幸<lb/>
離宫小儒記得龍興事閑對山僧説魏公<lb/>
　　　贈玉龍劉道士<lb/>
觀中曾訪老黄冠爾尚為童立醮壇新染<graphic n="KR1491" url="https://raw.githubusercontent.com/kanripo/KR-Gaiji/master/images/KR1491.png" mimeType="image/png"/>衣披得<lb/>
稱舊泥丹灶出來寒詩非易作湏勤讀琴亦難精莫<lb/>
<pb n="KR4d0340_SBCK_001-10a"/>
廢彈憶上洪崖題瀑布因㳺試為拂塵看<lb/>
　　　晉元帝廟<lb/>
元帝新祠西郭外野人吊古獨來游隂隂畫壁開冠<lb/>
劍寂寂絲窠上璪旒勢比龍盤猶在眼事隨鴻去不<lb/>
逥頭葉碑廊上無人看欲去摩娑又少留<lb/>
　　　清涼寺<lb/>
塔廟當年甲一方千層金碧萬緇郎開山佛已成胡<lb/>
鬼住院僧猶説李王遺像有塵龕壞壁㫁碑無首立<lb/>
斜陽惟應駐馬坡頭月曾見金輿夜納凉<lb/>
　　　治城<lb/>
<pb n="KR4d0340_SBCK_001-10b"/>
斷鏃遺鎗不可求西風古意滿原頭孫劉數子如春<lb/>
夢王謝千年有舊逰髙塔不知何代作暮笳似說昔<lb/>
人愁神州只在闌干北幾度来時怕上樓<lb/>
　　　雨華臺<lb/>
昔日講師何處在髙臺猶以雨華名有時寳向泥㝷<lb/>
得一片山無草敢生落日磬殘鄰寺閉晴天半上廢<lb/>
陵耕登臨不用深懐古君看鍾山㡬箇争<lb/>
　　　新亭<lb/>
此是晉人逰集處當時風景與今同不干鐡璅樓船<lb/>
力似是蒲葵塵柄功㡬簇旌旗秋色裏百年陵闕淚<lb/>
<pb n="KR4d0340_SBCK_001-11a"/>
痕中興亾畢竟縁何事專罪清談恐未公<lb/>
　　　魏勝廟<lb/>
天與精忠不與時堂堂心在路人悲龍顔帝子方推<lb/>
轂猿臂将軍忽死綏灑泣我來瞻畫像㫁頭公恥立<lb/>
降旗海州故老彫零盡重見王師定幾時<lb/>
　　　真州北山<lb/>
憶昔胡兒入控弦官軍迎戰北山前笳簫有主安新<lb/>
葬蓑笠無人墾廢田兵散荒營吹戍笛僧從敗屋起<lb/>
茶烟遥憐鍾阜諸峰好閑鎖行宫十九年<lb/>
　　　故宅<lb/>
<pb n="KR4d0340_SBCK_001-11b"/>
恰則炎炎未百年今看枯栁著疎蟬荘田置後頻移<lb/>
主書畫殘来亦賣錢春日有花開廢圃嵗時無酒滴<lb/>
荒阡朱門從古多如此想見魂歸也愴然<lb/>
　　　送余子夀<lb/>
去歲與君同聘召何曾杯酒暫相離兵謀元帥多親<lb/>
訪心事同官盡淂知三釡忽懷歸去檄一枰未了着<lb/>
殘椇此生聚散湏牢記記上揚州戰艦時<lb/>
　　　送周監門<lb/>
一領青衫似敗荷奈君母老秩卑何三年幕府無人<lb/>
薦常日柴門有客過身畔擔輕藏俸少江頭船重載<lb/>
<pb n="KR4d0340_SBCK_001-12a"/>
書多故人若問軍中事為説防秋仗枕戈<lb/>
　　　挽黄巖趙郎中二首<lb/>
朱公徒弟丘公婿標致雖高氣宇和心向奏篇尤暴<lb/>
白髮因時事欲蒼皤訃傳淮甸邊情惜路出蕭山巷<lb/>
祭多最長郎君師友盛我知墓碣有人磨<lb/>
青衫昔作督郵時賞鍳除公更有誰勘獄不嫌人守<lb/>
法撰文常對衆稱竒築臺虚辱生前意穿冡難酬地<lb/>
下知欲冩哀思傳挽者身今戎服不能詩<lb/>
　　　寄趙昌父<lb/>
世上久無遺逸禮此翁白首不彈冠一生官職<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>南<lb/>
<pb n="KR4d0340_SBCK_001-12b"/>
嶽四海詩盟主玉山經嵗著書人少見有時入郭俗<lb/>
爭看何因樵服供薪水得附高名野史間<lb/>
　　　寄韓仲止<lb/>
昨仕京華豪未减脱鞾不問貴游嗔詩家争欲推盟<lb/>
主丞相差教作散人閉户自為千載計入山又忍十<lb/>
年貧幾思投劾從公去背笈肩琹澗水濵<lb/>
　　　戊辰即事<lb/>
詩人安得有青衫今嵗和戎百萬縑從此西湖休挿<lb/>
栁剰栽桑樹養呉蠶<lb/>
　　　晚春<lb/>
<pb n="KR4d0340_SBCK_001-13a"/>
書幌泠泠子夜風杜鵑啼月小墻東江南詞客惜春<lb/>
老清曉披衣拾墮紅<lb/>
　　　臨溪寺二首<lb/>
緑染庭蕪一尺深老師閲世幾駒隂自言不看傳燈<lb/>
了只讀楞嚴見佛心<lb/>
一徑松花颭紫苔東風落盡佛前梅道人深逺禪闗<lb/>
坐莫聴鶯聲出㝎來<lb/>
　　　即事<lb/>
自汲新泉飬牡丹銀壺滿貯怕春殘畫簷一向東風<lb/>
惡為掩窓紗護曉寒<lb/>
<pb n="KR4d0340_SBCK_001-13b"/>
　　　孺子祠<lb/>
孺子祠堂插酒旗㳺人那觧薦江籬白鷗欲下還驚<lb/>
起曽見陳蕃觧榻時<lb/>
　　　碧波亭<lb/>
了却文書上馬遲白蘋洲畔有心期斜陽忽到傳觴<lb/>
處落盡梨花啼子規<lb/>
　　　豫章溝二首<lb/>
溝水冷冷草樹香獨穿支徑入垂楊薺花滿地無人<lb/>
見唯有山蜂度短牆<lb/>
野店蕭蕭掩竹門岸沙猶記履綦痕東風枉是吹花<lb/>
<pb n="KR4d0340_SBCK_001-14a"/>
急緑盡平蕪却斷魂<lb/>
　　　題寺壁二首<lb/>
柏子熏衣眉暈銷女垣榆影冷蕭蕭屏山一枕㳺仙<lb/>
夢横錫飄然過石橋<lb/>
素綀寛裁白社衣𥙷陀烟裏現幽姿日長讀徹楞伽<lb/>
了閑折柑花供祖師<lb/>
　　　西山<lb/>
絶頂遥知有隠君飡芝種术塵為群多應午竈茶烟<lb/>
起山下看來是白雲<lb/>
　　　宫詞四首<lb/>
<pb n="KR4d0340_SBCK_001-14b"/>
出海新蟾玉半鈎風翻荷蕩起栖鷗女郎定有穿針<lb/>
約偷看明河記立秋<lb/>
凉殿吹笙露滿天木樨花發月初圓君王少御珊瑚<lb/>
枕多就玉人玉臂眠<lb/>
一夜秋風入碧梧蟬聲永巷月華孤幾回夢裏羊車<lb/>
過又是銀床轉轆轤<lb/>
先帝宫人總道粧遥瞻陵柏淚成行舊思恰似薔薇<lb/>
水滴在羅衣到死香<lb/>
　　　秋風<lb/>
黄葉蕭蕭忽滿街獨騎瘦馬䂊章臺莫將宋玉心中<lb/>
<pb n="KR4d0340_SBCK_001-15a"/>
事吹上潘郎鬢畔來<lb/>
　　　䟦小寺舊題<lb/>
禪几曽陪白㲲巾柑花似雪鬪芳春而今柑子圓如<lb/>
弹不見澆花供佛人<lb/>
　　　憶殤女<lb/>
靈照覊魂章水西冷風殘雪古招提老懐已作空花<lb/>
看更把楞嚴曉病妻<lb/>
　　　報恩寺<lb/>
一抹斜陽上繚垣芫花滿地栢隂繁城中客子聞鐘<lb/>
鼔獨立空山聽斷猿<lb/>
<pb n="KR4d0340_SBCK_001-15b"/>
　　　歸至武陽渡<lb/>
夾岸盲風掃棟花高城已近被雲遮遮時留取城西<lb/>
塔蓬底歸人要認家<lb/>
　　　舟中寄景建<lb/>
低蓬小雨夢殘時忽憶同尋楚老祠夜過豐城占斗<lb/>
氣想公别後有新詩<lb/>
　　　書山壁<lb/>
斸地栽林自起墳一燈精舍疏元文詩成莫寫酒家<lb/>
壁題徧青山題白雲<lb/>
　　　華嚴寺逢舊蒼頭<lb/>
<pb n="KR4d0340_SBCK_001-16a"/>
曽向叢林寄幅巾十年塵涴臥雲身侍琴童子長於<lb/>
竹去禮山僧作主人<lb/>
　　　田舍<lb/>
稚子呼牛女拾薪萊妻自膾小溪鱗安知曝背庭中<lb/>
者不是淵明軰行人<lb/>
　　　古墓<lb/>
石麟闕耳筍生苔要讀豐碑與客來精舍荒凉僧已<lb/>
出瓦墻一朶佛桑開<lb/>
　　　題本草<lb/>
勤讀方書不為身里中耆舊半成塵幾時作箇荒山<lb/>
<pb n="KR4d0340_SBCK_001-16b"/>
主多種黄精售與人<lb/>
　　　下蜀驛<lb/>
幄殿荒涼屋欠扶紹興遺老故應無舊來曽識高皇<lb/>
帝尚有庭前栁一株<lb/>
　　　出郭<lb/>
江邉一雨洗秋容北郭東郊野意濃老大怕他人檢<lb/>
點隔溪隔柳看芙蓉<lb/>
　　　病起<lb/>
病起登樓却晚風受他殘雪映前峰傍人休問何郎<lb/>
瘦不見梅花過一冬<lb/>
<pb n="KR4d0340_SBCK_001-17a"/>
　　　再贈錢道人二首<lb/>
拙貌慙君子細看鏡中我自覺神寒直從杜甫編排<lb/>
起㡬箇吟人作大官<lb/>
尋師入蜀未曾逢要看羅浮曉日紅若見仙人知去<lb/>
處却来相引到山中<lb/>
<pb n="KR4d0340_SBCK_001-17b"/>
</p>
<p>
後村先生大全集卷之一<lb/>
</p>
<p>
</p>
  </div>
</body>
</text>
</TEI>
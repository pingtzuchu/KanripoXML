<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_117-1a"/>
後村先生大全集卷之一百十七<lb/>
　啟<lb/>
　　　謝王侍郎舉所知<lb/>
與人之壹為前古之美談舉爾所知本聖門之餘論<lb/>
俯循微分仰媿盛心伏念某生而嗜書遇不觧事無<lb/>
才長之著見有少作之流傳粤從脱干戈瘴厲以來<lb/>
已掃空章句文字之習瘦妻僵穉子仆嗟井臼之長<lb/>
勤明主棄故人踈舍山林而焉往未能决裂尚爾低<lb/>
回竊嘗佩豈弟君子之言不敢犯聚歛盗臣之戒猶<lb/>
以浮華之故動為礼法所讎咎在撚髭罪當犂舌平<lb/>
<pb n="KR4d0340_SBCK_117-1b"/>
生舊友至此著稽康之書一時諸公鮮不畏劉輿之<lb/>
賦曾謂十連之制閫尚憐二紀之登門取之扵人棄<lb/>
之餘察之於衆惡之内聲銷響絶久矣闊踈心肯命<lb/>
通有兹奇特兹盖伏遇某官三朝耆哲一代名臣凢<lb/>
當世人材皆寳之如明珠拱璧矧平時賔客忍棄之<lb/>
如土梗弁髦片語寵嘉終身荣耀某敢不深藏篋衍<lb/>
永云雲來作公老門生於焉無憾為佛大弟子何以<lb/>
報恩<lb/>
　　　上鄭給事<lb/>
飛龍夾日瞻翊戴之元功候蟲鳴秋赦啁啾之小過<lb/>
<pb n="KR4d0340_SBCK_117-2a"/>
遂使窮鄉之素士獲為聖世之全人欲剖危衷先横<lb/>
感涕伏念某弓箕舊族鉛槧腐生鄉曲指以為杜門<lb/>
者事之人天下知其無病風妄罵之疾呻吟紙上類<lb/>
裘氏之遺音流落人間多子雲之少作中年以後一<lb/>
字亦無憂患侵凌精華消竭猶以虚名之傳布遂為<lb/>
好事者中傷實則咏桃乃曰含譏於燕麥偶然題檜<lb/>
遂云寓意於蟄龍語播市朝命懸刀匕幾置烏臺之<lb/>
對誰明奏邸之冤左右莫為之先容大夫皆曰其可<lb/>
殺側聞瑣闥密啓廟堂謂六義之中豈不主文而譎<lb/>
諌三代之世至以王官而采詩况親逢舜臯𢋫載之<lb/>
<pb n="KR4d0340_SBCK_117-2b"/>
辰奚忍用秦漢誹謗之律寢禍機於垂發堲讒説而不<lb/>
行向非有長者之言寕免入狂生之目事関國體義<lb/>
激儒流兹盖伏遇某官斈貫天人名垂宇宙甘盤舊<lb/>
學風雲慶㑹之方新姫公太平旦暮立談之可致推<lb/>
廣朝廷之忠厚保全士子之孤危某敢不掃去驕荣<lb/>
歛歸平實夕秀朝華之喻深悟昨非霜降水涸之餘<lb/>
庶觀晚節持兹報徳或者無慙<lb/>
　　　謝程内翰舉所知<lb/>
長官上印賦茅屋而歸來大尹露章借玉堂之潤色<lb/>
孤生易感一府皆驚竊以有社稷有人民誰可継由<lb/>
<pb n="KR4d0340_SBCK_117-3a"/>
求之後談文章談政事難乎於歐蔡之前目非逹才<lb/>
成徳之流曷稱宗工鉅儒之選如某者讀書甚少閲<lb/>
理未多少慕晋人幾以清談而廢事晚為漢吏稍於<lb/>
世務以經心當彼要衝試其迀濶毎欲任牧芻之責<lb/>
不敢求蠭鋭之名然而素短實材徒持空意動煩剖<lb/>
决深慙使無訟之言尚費関防未至不敢欺之地塵<lb/>
埃滿面筆硯絶交推謝有嘲和陶無句詎意北門之<lb/>
學士來為東道之主人喜魯山蒍于之歌發仲尼筦<lb/>
尔之笑闢我田疇誨我子弟斯言或恐有　爱若父<lb/>
母畏若神明何徳可以堪此而况以庸庸為平正以<lb/>
<pb n="KR4d0340_SBCK_117-3b"/>
憒憒為精明以諛聞淺見為淹深以累句蕪辭為贍<lb/>
蔚姓名逹於主相聲價重乎友朋夫何一介之微遂<lb/>
占四科之二登龍門為御决哉極世子之荣謂麟史<lb/>
無褒昧者疑春秋之過漁樵相賀里巷傳誇兹盖㳟<lb/>
遇某官力扶皇綱手揭文柄陸贄唐家之内相尤有<lb/>
功再造之𥘉嚴光漢祖之故人不肯作三公而去雖<lb/>
建雙旌而出牧未忘夾袋之儲材信先生之能言疑<lb/>
孺子之可教俾居末　不待先容某揣分亡堪受恩<lb/>
罔極上封禅之書奏㳺獵之賦愧鄙拙之少文耕寛<lb/>
閑之野釣寂寞之鄉願優游而卒業<lb/>
<pb n="KR4d0340_SBCK_117-4a"/>
　　　除潮倅謝丞相<lb/>
服勞試邑甫從南畝之歸需次佐州俾便北堂之養<lb/>
頂踵悉䝉恩於吾相絲豪不假力於他人恭惟元台<lb/>
大布公道雖邊防治水利並收一世之才然孝子為<lb/>
忠臣各遂匹夫之志輒陳情而力荷宰物之曲成<lb/>
伏念某海嶠寒生江淮薄官興公建議深疑大舉之<lb/>
非徐庶念親不勝方寸之亂因退食祝融之禄尋起<lb/>
從桂管之招遂離選坑忝有民社適居孔道寕免㳺<lb/>
士過客謗傷之談毎見老農俱言聖君賢相安静之<lb/>
意属者滿者葵丘之戌法常掃光範之門顧内無萊<lb/>
<pb n="KR4d0340_SBCK_117-4b"/>
妻中歲抱断絃之痛矧上有陶母暮年須扇枕之人<lb/>
自憐薄命之屯隃發大鈞之問空函朝逹除目夕頒<lb/>
非大臣有哀窮悼屈之心則孤士無超資越格之理山川清<lb/>
淑想韓木之猶存馹路坦夷覺潘輿之可往族戚喜官<lb/>
期之近交逰夸禀入之優始慮楚人之亡弓俄報塞<lb/>
翁之得馬丘山施重草介命輕兹盖伏遇某官夾<lb/>
日元臣擎天老手處伊尹周公未嘗處之事力量有<lb/>
餘為趙普韓琦不能為之功聲色弗動廣搜羅於夾<lb/>
袋尤軫念於綈𫀆謂先人忝更化之都司而賤息亦<lb/>
翹材之未至因其懇請寵以便安某再世銜知三生<lb/>
<pb n="KR4d0340_SBCK_117-5a"/>
圖報一藝者庸小善者録豈不希大造之甄陶終養<lb/>
日短盡節日長尚可備異時之驅䇿<lb/>
　　　謝臺諌<lb/>
服勞試邑偶逃廣敗之誅需次佐州俯遂便安之請<lb/>
出命雖煩於廊廟感恩端在於門墻竊以富貴非力<lb/>
之可求命義終身之大戒由結纓參侍膝切有君親<lb/>
之心尊叱馭陽回車各行臣子之志甫丹帎之上達<lb/>
俄洪造之曲成伏念某忝出世家素無科第半生仕<lb/>
宦甘為俗吏之歸當世品題不在名流之目屬者冐<lb/>
社稷人民之寄在舟車冠盖之衝紛積毁之業身猶<lb/>
<pb n="KR4d0340_SBCK_117-5b"/>
群矢之集的人方揺撼公還保全諸豪覺烏府之主<lb/>
盟畧無撓政當路因龍門之薦引相継露章迨解印<lb/>
而來歸復移書而称奬勉之以佛祖出世之事告之<lb/>
以主相急才之秋豈不激昂庶幾遇合實以阿<graphic n="KR2890" url="https://raw.githubusercontent.com/kanripo/KR-Gaiji/master/images/KR2890.png" mimeType="image/png"/>衰<lb/>
病詎堪白髪之倚門德曜淪亡未有青山而埋骨反<lb/>
哺之意旣切陳情之詞亦哀朝奏空函夕頒除目向<lb/>
來韓木摩抄驚歲月之深他日潘輿往返無風濤之<lb/>
恐由言路推揚之有素故化鈞陶鑄而不疑施重立<lb/>
山命輕絲髪兹盖伏遇某官斈傳本統識造幾微鐡<lb/>
面霜威扶綱常之大義金聲玉振續性命之微言雖<lb/>
<pb n="KR4d0340_SBCK_117-6a"/>
當趍赴事功之時不廢維持名教之意因有其請許<lb/>
以便私某百口銜恩三生圖報受髪膚身體固宜飬<lb/>
志於暮年死城郭封疆尚欲移忠於異日<lb/>
　　　除仙都觀謝丞相<lb/>
雜端論罪已寛饕餮之刑君相原情復賦支離之粟<lb/>
飢腸雷止感涕雨流伏念某頃縁宰邑之勞忝待佐<lb/>
州之次忽遭重刻枚数平生凢流傳逹耳目之司皆<lb/>
深切中肝肺之隠杯鐺拜徳忘父師典訓之言筆墨<lb/>
勸淫為名教罪人之首而又忽𬒳風愆之戒麗於宫<lb/>
墨之誅茍尔心之無瑕奚此言之至我𥘉傳白簡慈<lb/>
<pb n="KR4d0340_SBCK_117-6b"/>
親動餉鮓之疑還著青𫀆㓜女泣佩魚之去惟列聖<lb/>
至仁而立國况大臣内怒以及人居常念孤危之蹤<lb/>
弗忍加疑似之戮昔棐豹最為賤<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>不忘力洗於丹<lb/>
書龜䝉自號㪚人殊匪名書於黄敕今也漸輕刑寺<lb/>
之籍猥備祠官之員公朝惻然無終身永棄之心天<lb/>
下知有其改過自新之路佩并包之大徳懐若撻之<lb/>
深羞兹盖伏遇某官巍乎立伊周之功魁然有韓富<lb/>
之量謂風憲若雷霆之於物寕無擊摶之威而廟堂<lb/>
體天地以為心常主發生之徳遂捐閑廩俾奉高堂<lb/>
某敢不銜戢陶容精勤香火祝南山之萬夀用此<lb/>
<pb n="KR4d0340_SBCK_117-7a"/>
酬恩陳㤗階之六符自傷於路<lb/>
　　　謝臺諫<lb/>
抨弹罪大宜不齒扵搢紳抆拭恩深俾棲身於香火<lb/>
驚魂返幹感涕沾衿伏念某甫脱字民躐求丞郡惟<lb/>
不安於遇分遂自速於危機每平心誦擢髪之文無<lb/>
一字非切身之過父生師敎下愚至老而不移詩癖<lb/>
酒狂二罪同時而俱發而又負涣涣渉溱之謗有孳<lb/>
孳為跖之疑殆喪心之使然雖噬臍而何及返書而<lb/>
郤邯鮓慈親誥教令之違繞腰而覔銀魚癡女　服<lb/>
章之異厥今䕫龍接武麟鳳來游獨憐薄命之書生<lb/>
<pb n="KR4d0340_SBCK_117-7b"/>
自錮此身於聖世敢圖當國尚許奉祠憫杜陵之瘦<lb/>
生恐曼憐之飢死一尊二簋本無厚享之心十束三<lb/>
鍾頓解絶粮之厄由門館　品題於一語故廟堂合<lb/>
毁譽而並觀兹盖伏遇某官歛藏肅殺之霜威導達<lb/>
發生之陽徳毎力扶公議憂國家元氣之深謂求備<lb/>
一夫恐天下全人之少遂令瑕玷亦忝陶鎔某敢不<lb/>
稽首薰脩苦心刻厲濯清泉坐茂樹敢放逸以求安<lb/>
臨深淵履薄氷當戦兢而至死茍無稔惡或可酬恩<lb/>
　　　除吉倅謝丞相<lb/>
送窮無路遂至籲天起廢佐州且為擇地光生里巷<lb/>
<pb n="KR4d0340_SBCK_117-8a"/>
恩出廟堂竊以薄命者書生之常樂育者大臣之責<lb/>
當杜韓兩公之相實曠古之罕逢然蘇尹二子之冤<lb/>
皆終身而莫雪若夫舊愆未掩新奬已加納之於春<lb/>
育海涵之中收之於霜降水涸之後我公此軰前哲<lb/>
所難伏念某少也不覊長而無述侍察父悊兄之側<lb/>
非不漸濡慕善人君子之名亦思矯揉終以操脩未<lb/>
至毁譽莫調身久落於江湖謗常喧於朝市賢者不<lb/>
與品量為浮薄之歸文人相輕掎撫及語言之末凢<lb/>
此皆童蒙之過失積而為老大之悔尤屏窮巷者五<lb/>
朞食叢者再考獨念吾君吾相未嘗求備於一夫某<lb/>
<pb n="KR4d0340_SBCK_117-8b"/>
水某丘詎忍忘懐於斯世望翹材而稽首憑筦記以<lb/>
陳情負郭無田所仰給者代耕之禄小人有母宜<lb/>
見憐於孝治之朝然上公之機務至繁且下走之姓<lb/>
名難記敢圖英悟曲軫況淪嘘谷底之寒荄囬筆端<lb/>
之春意昔投閑置散已行白簡之言今悔過知非復<lb/>
卑青氊之舊寵以治中之近次處之江右之名州捧<lb/>
除目以兢榮拊孤蹤而感涕兹盖伏遇某官勛藏盟<lb/>
府澤𬒳生民持國論如權衡之平愛人材無菅蒯之<lb/>
棄並收髦俊皆有猷有守之倫尚恐逸遺開使過使<lb/>
遇之路終慙玷缺信費陶鎔某敢不永戴洪私益堅<lb/>
<pb n="KR4d0340_SBCK_117-9a"/>
素守仕澹庵誠齊之里所願服膺誦清渭南山之詩<lb/>
未忘回首<lb/>
　　　代上西山<lb/>
簣土虧功懼吾山之中止瓣香回嚮冀彼岸之先登<lb/>
輒　丹忱仰干青　切謂賢能之才不次而舉豪傑<lb/>
之士無待猶起若乃尋常中庸之流鮮不䝉父兄<lb/>
家　之力坡僊之稱叔弼未忘六一之交山谷之譽<lb/>
少章亦以太虚之故何况我公之念舊過扵前軰之<lb/>
用　妄希推轂之言庶中投機之㑹伏念少也不力<lb/>
長而無聞緒業失傳已負析薪之愧旨甘不継因爲<lb/>
<pb n="KR4d0340_SBCK_117-9b"/>
捧檄之行交公車者四章書官簿者七考適逢大尹<lb/>
來撫舊邦覩陶公運甓之風毎思勤恪慕清獻携琴<lb/>
之事愈自潔修雖無𥙷於凝香頗盡心於叢棘久欲<lb/>
露曲成之禱恐自干躁進之誅然而萱堂　事之高<lb/>
光隂難玩金閨歲引之廹機括易羞非敢與並㳺英<lb/>
俊而爭先庶幾以故人穉弟而見録仲尼華衮倘無<lb/>
一字之過褒萊子班衣將以何辭而歸白伏惟某官<lb/>
先朝遺直當世偉人其處負㤗山北斗之官其出為<lb/>
靈芝醴泉之瑞畢公勤小物尤於民事以究心武侯<lb/>
集衆思不以已長而矜物故雖䝉陋亦覬作成某齋<lb/>
<pb n="KR4d0340_SBCK_117-10a"/>
技修詞怔營俟命互鄉闕黨固嘗並進於聖門東里<lb/>
西華或者見哀於先友<lb/>
　　　代謝西山<lb/>
夕呼五白恐不成盧朝奏一封特為合頴寵綏攸逮<lb/>
捧戴曷勝竊謂天下不能皆絶類離倫之材君子未<lb/>
嘗持求全責傋之論顓䝉者可訓諸理木訥者乃近<lb/>
於仁高柴愚而㳺夫子之門杜微瞶而為孔明之吏<lb/>
觀人物抑揚之際見聖賢權度之平於惟今公復彼<lb/>
古道伏念某幸因微官獲事大賢砭薬雖勤莫發醯<lb/>
鷄之覆轡銜甚緩猶慙跛鼈之遲况膺門一世之共<lb/>
<pb n="KR4d0340_SBCK_117-10b"/>
趋而儉府羣材之所萃或從容於諷議或馳騖於事<lb/>
功自顧抱虚誰為借重追惟先子同持槖於禁中爰<lb/>
及伯兄素執經於席下豈能令公之喜怒不忍於汝<lb/>
而瑕疵謂其備肘腋之使令久矣見肺肝之底藴雖<lb/>
塵埃滿靣詎堪置氷壺玉衡之傍然清白傳家决不<lb/>
犯惡木盗泉之戒因垂成之機㑹假溢美之寵褒兹<lb/>
盖伏遇某官忠貫神明志安社稷立身如嚴霜烈日<lb/>
之凜接物則光風霽月之和諸弟子皆及門共仰範<lb/>
模之妙一衆生未成佛必施津筏之功遂使蹤寒亦<lb/>
叨歲引某敢不深惟提奬益自奮强大而盡節扵君<lb/>
<pb n="KR4d0340_SBCK_117-11a"/>
親小而宣勞於民社礌礌落落行若日月縱不敢莫<lb/>
能展丈夫之雄戦戦兢兢如履淵冰誓不敢畔先賢之訓<lb/>
　　　賀鄭丞相<lb/>
播告辨朝延登端揆上收威柄大黜陟於羣生内出<lb/>
制麻首褒崇於舊斈明良胥㑹今古罕逢竊以自昔<lb/>
爰立之人必有具瞻之望元祐相文正之日都人莫<lb/>
不聚觀紹興拜忠簡之𥘉朝士至於相慶亦旣下孚<lb/>
於衆志灼知上格於天心惟時偉人克配前哲恭惟<lb/>
某官氣鍾天地之和粹學造聖賢之精微調䕶𥘉潛<lb/>
本綺李園公之力訏謨大事兼元齡如晦之長雖居<lb/>
<pb n="KR4d0340_SBCK_117-11b"/>
廟堂之髙不以名位為楽門有薦賢之桃李庭無謁<lb/>
事之苞苴退然肖儒生之癯發而為仁者之勇方政<lb/>
由博陸獨魏相恥扵茍同及廷議蔡師惟裴度聲其<lb/>
當討海内想其風采陛下倚以腹心久矣意属於明<lb/>
公知其才任於宰相韓富而後乆無君子之經綸伊<lb/>
筦以來復見師臣之遇合旣得君而行政首下詔以<lb/>
戢貪使郡國承流宣化之臣知朝廷貴徳賤貨之意<lb/>
卿士相戒無常舞以酣歌勲貴聞風亦減騶而徹楽<lb/>
凡前日大弊極壊之政與當世自重難合之人圖回<lb/>
一新號召四出起陸贄陽城於散地任羊祐陸遜於方<lb/>
<pb n="KR4d0340_SBCK_117-12a"/>
隅捐横歛以寛繭絲之民選良吏以熄<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>蒲之盗用<lb/>
我朞月見仲尼變魯之功以王萬年懋公旦佐周之<lb/>
業某㓜聎章句壯喜功名檄草雖工不療義山之厄<lb/>
桃花作　能令梦得之窮憶昨飛語見侵禍機垂發<lb/>
彼方一網牽聨奏邸之飲賔公以片言消釋烏臺之<lb/>
詩案盖頂踵已歸於陶冶特姓名未徹於欽翹兹聆<lb/>
英衮之告廷嘉與老農而擊壌愧無傑思可賡誦聖<lb/>
徳之詩不謂殘年復有見太平之日<lb/>
　　　除匠簿福建参議謝西山<lb/>
羅之幕下已慙羔雁之特招寘彼周行詎意熊魚之<lb/>
<pb n="KR4d0340_SBCK_117-12b"/>
兼得由薦語踰千鈞之重故除書超数級而升恩大<lb/>
難酬人微弗称竊以觀其為主古者格言問所從誰<lb/>
士之大節持國就并州之辟専以富公端叔為中山<lb/>
之㳺盖依坡老豈泛蓮之云尔有擇木之義焉如某<lb/>
粤自童䝉獲親師匠毎敬仰行已立朝之名節亦預<lb/>
聞著書講學之指歸富貴在天豈必覬覦於分外貧<lb/>
賤玉汝未嘗隕穫於胷中乆無干子公之書頗有廣<lb/>
離騒之作属者氷山凍解寒谷暖回際統府之𥘉開<lb/>
念監州之逺役特逹剡公車之奏殷勤移光範之書<lb/>
致石與温首述烏公之求士以連易播次言禹錫之<lb/>
<pb n="KR4d0340_SBCK_117-13a"/>
有親其忠厚足以盡師友之情其誠至足以動君相<lb/>
之聴叠兹二命賁此一寒然而髦士乃朝廷之清流元<lb/>
僚號幕府之高選聴鈞天之楽疑夢境之恍然参劔<lb/>
外之謀覺晚途之榮甚而况無簿書之叢委有禄米<lb/>
之優㳺曩嗟弗給於一瓢兹幸可營於三釡不圖今<lb/>
日遂獲𥙷南陔之詩豈無他人未若作西山之客兹<lb/>
盖伏遇某官循循而善誘休休而有容始終集大成<lb/>
固已備聖智之事参置至十反猶楽聞忠益之言宜<lb/>
得孝直㓜宰之流俾居鄒生枚叟之右孰云上介誤<lb/>
采諸生某敢数過多受恩罔極登山置酒固難陪<lb/>
<pb n="KR4d0340_SBCK_117-13b"/>
叔子之風流載筆勒碑或可紀晋公之業<lb/>
　　　謝丞相<lb/>
趣裝就道方趍君命之嚴有列於朝兼領軍諮之任<lb/>
恩歸廊廟喜動庭闈伏念某忝出故家嘗從薄宦少<lb/>
日妄希於節士中年逺避於弋人余處幽篁分此生<lb/>
之永棄焉得萱草聊暇日以忘憂雖絶望於華塗猶<lb/>
死守於善道蜀者氷山推而杲日出沙隄築而台星<lb/>
明交璧帛於道塗委弓旌於岩穴有盍歸之二老無<lb/>
難致之兩生病客夢回初聴鈞天之奏絫臣魂㫁忽<lb/>
有修門之招未呈身於政事之堂先䇿名於表著之<lb/>
<pb n="KR4d0340_SBCK_117-14a"/>
地而况福甫壤接參佐禄優禹錫母子可以俱行向<lb/>
平婚嫁可以漸畢惟昔脱烏臺之禍盡出生成矧今<lb/>
辱黄閣之知不由紹介受恩罔極取數過多兹盖伏<lb/>
遇某官獨秉國鈞載調化瑟樂克得政善人咸願其<lb/>
有爲楊綰當朝天下云胡而不喜已並致臺菜之彦<lb/>
猶不遺菅蒯之材某稽首鈞陶委身坱北成書無日<lb/>
空嗟太史之滯留懷贄有年終望周公之吐握<lb/>
　　　謝兩參政<lb/>
君命有嚴方趣中都之没王官甚寵仍參外閫之謀<lb/>
喜動庭闈恩歸廊廟伏念某粗知理亂亦喜功名少<lb/>
<pb n="KR4d0340_SBCK_117-14b"/>
嘗干世以希荣晚乃入山而避謗我辰安在原性命<lb/>
以自傷而月斯征惜歲年之將晚匪曰守匹夫之志<lb/>
庶幾固君子之窮比者杲日出而蒙氣收震雷奮而<lb/>
蟄户啓首以鈞樞之柄屬之鴻碩之儒汎掃朝庭無<lb/>
苞苴之成市訪求岩穴有璧帛之載涂曽是沈淪亦<lb/>
還記憶齒八士歸周之数招三閭去郢之魂未詢事<lb/>
而考言已即家而拜爵内贊工垂之軄外參郤縠之<lb/>
謀長樂鼓鐘恍然初聽郾城棋柝老矣復聞遂反哺<lb/>
之私情享素餐之厚禄並收髦士固知國論之至公<lb/>
驟得美官尚恐物情之未允兹盖伏遇某官經綸業鉅輔<lb/>
<pb n="KR4d0340_SBCK_117-15a"/>
賛功深進一賢人皆云裴相之薦引行一善政必曰<lb/>
莱公之建明已並育於菁莪猶不遺於葑菲某委身<lb/>
陶冶稽首欽翹三釡及親所願伸孝子之志一飯報<lb/>
徳安敢忘大臣之知<lb/>
　　　謝洪中書斈自代<hi>咨䕫</hi>
訪梅東閣嘗陪痩嗼之㳺起草西垣忽有虞廷之遜<lb/>
惟公北斈非僕所堪竊以斯文之衰至於今日而極<lb/>
規規制　類慙作者之風寂寂薇花未識舍人之様<lb/>
方天子属絲綸於閣下而國人觀衮斧於筆端豈無<lb/>
宜爲誥之才猥舉不能言之士伏念某少狂自喜晚<lb/>
<pb n="KR4d0340_SBCK_117-15b"/>
悔莫追謗訾之言盈廷權貴之嗔如屋霜雪貿貿於<lb/>
麥茂以何傷風雨淒淒獨雞鳴而不已偶際清明之<lb/>
始稍收留落之餘頃隨出塞之旌旗獲侍平山之樽<lb/>
爼慕顔淵之附驥寕不思齊歎老子之猶龍居然難<lb/>
企而况有累年之離索無一字之干摩王陽在位貢<lb/>
禹弹冠雖賴故人之引類禆諶爲命子產潤色詎容<lb/>
拙者之措辭謂嘗摘艶以薫香欲使運斤而代斵任<lb/>
章𥘉上傳說皆驚太白眼高故已掃空扵海内浩然<lb/>
肩聳若爲擕入扵禁中徒感盛心恐孤精鍳兹盖伏<lb/>
遇某官金聲而玉振地負而海<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>扶綱常於寳慶之<lb/>
<pb n="KR4d0340_SBCK_117-16a"/>
奏篇判忠佞於端平之諌帋修名姱節惟斗南之一<lb/>
人傑作雄文亦江東之獨歩尚引扶於後進力吹送於<lb/>
明時而某斈旣荒蕪材尤衰落惟勉平生之大節妄<lb/>
希執事之餘風非復少年啓夕秀於未振庶幾他日<lb/>
知寒松之後凋<lb/>
　　　謝余中書㪯自代<lb/>
塞垣草檄嘗論管鮑之交禁掖演綸忽有䕫龍之遜<lb/>
憐才至矣量已缺然其惟三字之除榮於一佛之出<lb/>
本朝有大詔令聿新當世之觀瞻天子用老舍人一<lb/>
洗斯文之卑陋所謂當仁而不讓夫何有大而能謙<lb/>
<pb n="KR4d0340_SBCK_117-16b"/>
擬非其倫或得以議伏念某粤從少日辱在下風邊<lb/>
地苦寒共𬒳聽蕪城之柝江風甚悪聯鞍登瓜歩之<lb/>
舟始欣鵬鷃之偶同俄歎龍猪之相遠我生白木鑱<lb/>
已為農圃之歸郎對紫薇花貞有仙凢之隔况記<lb/>
久踈於書礼乃公車忽上其姓名豈嘗就梓匠之規<lb/>
欲使代玉人之琢行人子羽東里子產仰辭令之獨<lb/>
工翰林主人子墨客卿必才名之相埒乃若蹇蹄非<lb/>
汗血之駿宿瘤異捧心之妍雖欽濟濟之風實抱空<lb/>
空之愧兹盖伏遇某官文根義理斈泝本原謀囯事<lb/>
瞭若蓍龜愛人才過於珠璧謂拔茅而進適君子之<lb/>
<pb n="KR4d0340_SBCK_117-17a"/>
道亨倘伐木不歌恐友朋之義缺因同𫀆之一念借<lb/>
華衮之片言而某舊聞旣荒新意絶少立馬揮制難<lb/>
希作者之餘風附驥顯名徒有平生之壯志<lb/>
　　　除宗簿謝丞相<lb/>
奉親還里自踐烏哺之私𬒳命造朝俾綴鵷行之末<lb/>
奔馳就列俯仰懐慙竊以世道之消長不常人物之<lb/>
㑹通絶少范歐興慶歴之文治莫引用於聖俞馬吕<lb/>
致元祐之諸賢偶見遺於無已况如晚輩敢望前修<lb/>
伏念某學荒于嬉年遺而往書無成而劔又去悼少<lb/>
日之狂圖道不修而文有名犯昔人之深忌頃懲飛<lb/>
<pb n="KR4d0340_SBCK_117-17b"/>
語盡掃空言時於断簡以研尋稍見高賢之㫖趣愛<lb/>
令伯陳情之表流出胷中喜淵明歸去之詞　諸座<lb/>
右豈圖晚暮忽際休明雖遣巫咸而下招其如太史<lb/>
之留滯猶著朝籍且參閫謀好事揶揚已有移文於<lb/>
逋客故人䂓祝願無圖利於大夫迨兹將幕之移亟<lb/>
有詞庭之請盖鶴髪乆相安於半菽而鷦巢止願借<lb/>
扵一枝今乃念衡泌之棲遲示朝廷之收拾谷鶯𥘉<lb/>
出恍驚遷木之榮海鷰暫來深認卷簾之意非上相<lb/>
適奮庸於廊廟則孤生必終老於山林兹盖伏遇某<lb/>
官以帝者師為天下宰更聖化於膠柱不調之後還<lb/>
<pb n="KR4d0340_SBCK_117-18a"/>
主柄於太阿倒持之餘進君子退小人毎致嚴禾莠<lb/>
之辨𨳩誠心布公道亦不廢草茅之言遂使畸人忝<lb/>
陪髦士某受知至此圗報茫然雖質以事君粗識移<lb/>
忠之大義然不遑將母終希錫類之深仁<lb/>
　　　除玉局觀謝二栢<lb/>
背師罪大自速臺評錫類恩深尚叨祠廩進退兩関<lb/>
於倫紀保全一出於陶鈞伏念某以常調之庸才際<lb/>
𥘉元之景運招徠未久位置稍高由光範進身非借<lb/>
助金章之比及延和賜對有交<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>平勃之言心迹甚<lb/>
明奏篇猶在然而從老師而偕出恋明主而獨留欲<lb/>
<pb n="KR4d0340_SBCK_117-18b"/>
相送於南陽之阡縶維不果當退老扵西河之上馳<lb/>
騖未休舊府因而起殺公之謿故交訝其乏死友之<lb/>
誼按陳卿之事百数子夏之罪三衆破膽而怖風霜<lb/>
之威獨披襟以受春秋之責晨收華組夕駕短轅署<lb/>
眉山翁之舊衘返老菜子之𥘉服行吟澤畔略無怨<lb/>
灵修之詞回首渭濱終有懐大臣之意兹盖伏遇某<lb/>
官忠存王室心契上穹事有大疑汝則謀及庶人卿<lb/>
士人之彦聖容之保我子孫黎民當鳳麟　呈祥瑞<lb/>
之時如鳬雁豈繫少多之数姑捐圭撮俾奉旨甘某<lb/>
敢不稽首歸恩銘膺悔過珠履而陪上客無復觀東<lb/>
<pb n="KR4d0340_SBCK_117-19a"/>
閣之奇黄冠而还故鄉願祝南箕之壽<lb/>
　　　除雲臺觀謝丞相<lb/>
草茅觸諱凜若科條君相包荒賦之圭撮得非望及<lb/>
感與涕俱伏念某起佔畢之諸生陪欽翹之未至誦<lb/>
句百僚之上豈易逢哉為婦兩始之間有難言者毎<lb/>
欲潔身而去輙為造命所留愧非韓駒徐俯之倫將有<lb/>
米黻陸㳺之擬集賢堵墻之士莫不聳觀昭陽斈舞<lb/>
之人居然相妬竟擠去國俄起典州舍朝市之喧啾<lb/>
就江湖之空曠豈謂甫磨新玷又㘴宿愆屬火後之<lb/>
紛紜咎目前之狂瞽尔有猷告后徒懷野老之食芹<lb/>
<pb n="KR4d0340_SBCK_117-19b"/>
臣不密失身顧昧先賢之焚草昔董相洩奏篇而幾<lb/>
死京房漏對語而抵辜繩以峻文戮猶輕典今乃端<lb/>
居故里守周<graphic n="KR1858" url="https://raw.githubusercontent.com/kanripo/KR-Gaiji/master/images/KR1858.png" mimeType="image/png"/>之東岡賜號散人分陳摶之西華飢<lb/>
寒頓解危懼稍安向非元宰之陶鎔孰援孤生於韲<lb/>
粉兹盖伏遇某官以周大老為漢宗臣隻手扶乾坤<lb/>
之傾確乎任重片語解雷霆之怒了不費辭遂使纍<lb/>
臣尚叨冗秩然某身十年而三黜腸一日而九廽屡<lb/>
費保全自傷窮薄已分衡茅之下送老一生但於香<lb/>
火之間祝公千載<lb/>
　　　謝諸府<lb/>
<pb n="KR4d0340_SBCK_117-20a"/>
狂瞽妄言鄰於刀鋸鈞樞密啓禄以斗升非出<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>求<lb/>
但知恐懼伏念某芳菲歲晏閑廢日長揚雄有宅一<lb/>
區本退居於窮巷貢禹賣田百畝始能詣於公車覉<lb/>
旅入朝空踈奉對陋矣建明之筦見温乎往復之玉<lb/>
音使善開陳奚憂齟齬徒以親逢聖主恥為鬼谷子<lb/>
之揣摩不揆賤臣兾有高寝郎之感寤詎意奏篇之<lb/>
傳出遂為公議之追尤宜顯僇扵市朝僅免歸於田<lb/>
里真卿食粥数月素拙治生曼倩奉粟一嚢少寛飢<lb/>
死向匪廟堂之援已先溝壑之填兹盖伏遇某官以<lb/>
大公服人心以至仁壽國脉興念寒郷之素士嘗陪<lb/>
<pb n="KR4d0340_SBCK_117-20b"/>
翹館之下賔責以行中慮言中倫迹若離於繩墨察<lb/>
其朝不坐燕不與氣未脱於草茅遂使孤危尚叨冗<lb/>
散然某身十年而三黜腸一日而九廻要領雖全靣<lb/>
顔奚寄灰心駢邑無伯氏之一言稽首華山有封人<lb/>
之三祝<lb/>
　　　廣東提舉謝李丞相<lb/>
祝釐西華久從隠者之遊易節南州忽忝使乎之選<lb/>
光生原隰恩出廟堂踰嶠以南去天尤逺先朝將指<lb/>
居多館斈之名流近歳擢才稍用米塩之能吏未覩<lb/>
研桑之新智先墮氷檗之素風向非遇儒相之登庸<lb/>
<pb n="KR4d0340_SBCK_117-21a"/>
何以拔書生而臨遺伏念某粗諳吏事亦畏官箴建<lb/>
上吏民猶記綰縣章之日江西父老皆知解郡印之<lb/>
時頃遭柱後之弹文追咎榻前之對語荷睿明之洞<lb/>
照幸要領之獲全三載退藏貧賤返緼袍之舊一朝<lb/>
抆拭姓名出夾袋之中深惟卵翼之恩難酬欲以毫<lb/>
髪之勞自見旣抵司存之始乃知責任之難贑容横<lb/>
行增筴之符方急嶺民貴糴泛舟之役未休榱切則<lb/>
失人心謬悠則誤國事鴻私所被蚤負曷勝兹盖伏<lb/>
遇某官德享天心功熈帝載内統百官而拱極外嚴<lb/>
十使之觀風謂昔者熈寕嘗處濓溪之老及後乎元<lb/>
<pb n="KR4d0340_SBCK_117-21b"/>
祐必如子駿其人意其聞師説之緒餘或可希前修<lb/>
之萬一某敢不疚心求瘼洗手奉公使臣遠有光華<lb/>
旣誤蒙於推擇丞相毋抱文法所願效於驅馳<lb/>
　　　通唐經畧<lb/>
奄四封而賜履咸仰威稜踰五嶺以乗軺適依節制<lb/>
輙干六纛冐贄一牋㳟惟某官識極精微氣涵剛大<lb/>
太阿出匣孰敢擬其鋒鋩老栢參天傍略無於枝幹<lb/>
靡繇援乎自簡上心頃峩豸角之初屢聽鳳鳴之舉<lb/>
言及乗輿事關廊廟安知䟽入而跡危心存魏闕身<lb/>
在江湖不以名高而色喜甫建臺於江介俄開閫於<lb/>
<pb n="KR4d0340_SBCK_117-22a"/>
嶠南龍户馬人競來衙謁蚌胎翠羽暫免搜求一時<lb/>
之饕吏革心千古之貪泉刷恥昔者廣平之入尋踐<lb/>
台司迨夫君嚴之歸亦登左轄佇觀新涣夐掩舊聞<lb/>
某久矣荷鋤偶然易節居里毎勤於　問起家亦<lb/>
於吹嘘属兹滌籀之𥘉竊有摳衣之喜譬蠅附驥雖<lb/>
莫企於騰<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>若驂從輿庶𥘉知於向背<lb/>
　　　賀右丞相還朝<lb/>
入覲宸旒進居鼎席舉咎繇於右甫平猾夏之憂歸<lb/>
周公於東遂究經邦之業縉紳相慶竹帛有光恭惟<lb/>
某官負命世之大才建丕天之偉績八陵一杯土之<lb/>
<pb n="KR4d0340_SBCK_117-22b"/>
憤至此少伸九世不戴天之讎曠然一洗及新胡之<lb/>
崛起殆舉國之莫當衆方顧影以偷生公獨奮身而<lb/>
敵愾執訊獻俘於百戦暴衣露盖者累年建纛親行<lb/>
淮浦收十全之勝揚帆直上漢江無一點之渾雖大<lb/>
臣之誼曾靡告勞然明主之眷有不容釋密勿延英<lb/>
之對輝煌文徳之麻昔高孝兩朝方修壌之並舉若<lb/>
吕張二相皆出入之迭更法此成規付之魁柄方將<lb/>
迓續景命挽回危機收泮涣已離之人材作懦衰不<lb/>
武之士氣蔡方既定式遄裴令之歸江左何憂尚有<lb/>
夷吾之在某繆叨刺部隃聴告廷矧嘗䝉華衮一字<lb/>
<pb n="KR4d0340_SBCK_117-23a"/>
之褒豈能無濃墨大書之喜海<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>春育聳聞東閣之<lb/>
開地老天荒自笑南轅之左<lb/>
　　　廣東漕謝二相<lb/>
俾司歛散續效未聞就領轉輸事權加重極寒畯光<lb/>
華之選出元台起擬之恩竊以聖門有取治賦之才<lb/>
俗吏烏知理財之義我朝擢用必更四北之漕臣先<lb/>
正丁寕深歎東南之民力矧今極壊視昔倍難上欲<lb/>
圖寸效以禆公家下欲寛一分以蘇遐嶠自顧已陳<lb/>
之芻狗豈能重試於木牛伏念某膠守舊聞愧無新<lb/>
智辱翹材之汲引銜使命以驅馳氷檗持身米塩衡<lb/>
<pb n="KR4d0340_SBCK_117-23b"/>
應毁家以紓楚難景行有慚汎舟而救晋饑秋豪無<lb/>
助驟遷甚寵内省若驚盖君子之舊逰與芮公之遺<lb/>
愛海山寂寞幾經冠盖之往來田里窮空曾是軺車<lb/>
之循歴何以佐湟中之糴何以供江上之屯荷賢宰相<lb/>
之生成惧賤有司之敗缺兹盖伏遇某官並收髦俊<lb/>
弘濟艱難謂百費繁興餽輓方資於主計意諸生苦<lb/>
節錙銖可𥙷於大農終恐薄材上孤煩使某敢不恪<lb/>
恭官守仰答已知范公一筆之勾倘未捐扵大造後<lb/>
山瓣香之敬誓永畢扵此生<lb/>
後村先生大全集卷之百十七<lb/>
</p>
<p>
</p>
  </div>
</body>
</text>
</TEI>
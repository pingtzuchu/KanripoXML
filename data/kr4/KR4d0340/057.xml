<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_057-1a"/>
後村先生大全集卷之五十七<lb/>
　内制<lb/>
　　不允答詔<lb/>
　　　賜觀文殿學士徐清叟再辭免依舊職提舉<lb/>
　　　佑神觀兼侍讀恩命不允詔<lb/>
敕清更朕反席以待耆英之至而卿再䟽若重於一<lb/>
出者其説有二曰引年曰知止朕以為未然申公八<lb/>
十而議明堂武公九十而作抑戒豈必皆以謝事遺<lb/>
榮為髙乎古之人有杖於朝者先朝待元老大臣有<lb/>
命子孫扶掖者朕甚慕之冝疾其驅慰此渇想<lb/>
<pb n="KR4d0340_SBCK_057-1b"/>
　　賜楊棟辭免除禮部尚書兼職依舊恩命不<lb/>
　　允詔<lb/>
敕楊棟以大宗伯持天下文衡之職也亦故事也自<lb/>
臣軾之後少継之者朕付卿此事所以期望之者深<lb/>
矣卿帥其屬䏻体朕意以闗洛之理學革埸屋之文弊<lb/>
一榜之間得士為盛夫闈棘而貴主司之公撤棘而<lb/>
旌主司之劳此累聖重科舉優近臣之意秩宗真拜<lb/>
朕非濫予况卿號儒宗魁彦受之豈為泰乎<lb/>
　　　賜葉夣鼎辭免除兵部尚書兼職依舊恩命<lb/>
　　　不允詔<lb/>
<pb n="KR4d0340_SBCK_057-2a"/>
勑夣鼎朕選用儒英典司文柄方其入而較藝也則<lb/>
戒以公明及其出而撒棘也又觀其去取卿藻鑑精<lb/>
而權度審凢所品題所模索者多雋才佳士故事放<lb/>
榜之後主司或大用或峻遷厯厯可数况卿以粹徳<lb/>
雅望乆冠履班因春闈而賢勞峻夏卿之真拜朕意<lb/>
猶以為薄卿故欲辤之乎夫及間暇圗修攘如卿所<lb/>
云正大司馬九伐之任冝踐言冝舉職有文事者必<lb/>
有武備朕所望於通儒也<lb/>
　　　賜包恢辤免除禮部侍郎兼職依舊㤙命不<lb/>
　　　允詔<lb/>
<pb n="KR4d0340_SBCK_057-2b"/>
勑包恢漢儒惟新公轅固年最高學㝡正然屢聘召<lb/>
而皆不究於用至今議者爲漢惜之卿年與學亦今<lb/>
之申轅也歲悦來歸雖已華皓而精悍不衰貳秩宗<lb/>
則肅朝儀侍邇英則守師説造膝之語絶口不傳朕<lb/>
敬其典刑察其忠實爲貞之拜及今已晚然朕之待<lb/>
卿豈不厚於漢之待申轅乎辤之過矣<lb/>
　　賜徐經孫辤免除刑部侍郎兼職依舊㤙命<lb/>
　　　不允詔<lb/>
勑經孫古人有明試之法為未用者言也儒者有已<lb/>
試之效為既用者言也爾昔入爲御史有直聲出為<lb/>
<pb n="KR4d0340_SBCK_057-3a"/>
㢘使方伯有嘉績朕寘之華近察其忠實秋卿讞<lb/>
多所平返夕瑣封還凛然風采雖恬靖靡求於速化<lb/>
然賢勞冝峻於貞除矧望實之素孚而論思之有補<lb/>
予非濫受卿勿牢辤<lb/>
　　　賜孫附鳳辤免兼同提舉編修經武要畧并<lb/>
　　　授朝奉郎恩命不允詔<lb/>
勑附鳳朕延登儒碩俾執事樞軍國之務帷幄之籌<lb/>
皆舉而屬之矣今警遽少息事㑹方來所望同心夾<lb/>
輔之臣共脩攘夷復古之政昔漢唐中興曰樞機周<lb/>
宻曰措置得宜而兵財不與焉朕責成於卿等如此<lb/>
<pb n="KR4d0340_SBCK_057-3b"/>
至於筆削武志特兼職之一遷轉文階亦舊典之常<lb/>
其奚以辤爲哉<lb/>
　　　賜太尉保康軍節度使京湖安撫制置兼屯<lb/>
　　　田大使四川宣撫使兼知鄂州兼馬軍都指<lb/>
　　　揮使湖廣總領吕文徳上奏辤免除開府儀<lb/>
　　　同三司㤙命不允詔<lb/>
勑文徳復瀘之役卿功第一巽函初上論卿勿辤前<lb/>
詔未至遽騰再䟽謙謙然有馮異賈復之風非以高<lb/>
爵為荣者然賞不踰時武志也令出惟行君命也卿<lb/>
烏得而執一至之見乎昔李靖郭子儀唐之名将皆<lb/>
<pb n="KR4d0340_SBCK_057-4a"/>
　冨貴夀考然則天相卿之耆龎福艾必矣又何冐寵<lb/>
　踰分之慮<lb/>
　　　　賜新除兵部尚書葉夢鼎辤免陞兼脩國史<lb/>
　　　　實錄院修撰㤙命不允詔<lb/>
　勑夣鼎述作其難事乎前軰言唐實錄惟順宗一朝<lb/>
　我宋實錄惟英宗一朝出韓愈王安石一手故辤省<lb/>
　而事偹共惟寕考三十餘年之治史官纂述僅咸初<lb/>
　草至於討論修飾潤色之任必属鴻儒故事以官高<lb/>
　望重者提其綱卿多士所宗六官之長其徃為朕鋪<lb/>
　張揚厲以對茂陵在天之靈循墻之請非朕敢知<lb/>
<pb n="KR4d0340_SBCK_057-4b"/>
　　　賜新除禮部尚書楊棟辤免陞兼脩國史實<lb/>
　　　錄院修撰恩命不允詔<lb/>
勑楊棟朕方選司馬遷班固之才属之纂述卿乃援<lb/>
劉知㡬韓愈之語形諸遜辤尋繹卿説政自未然知<lb/>
㡬以三長自任然猶歎十羊九牧愈始者誅姦發潜<lb/>
之志甚壮既而曰今舘中非無人必将有作者夫知<lb/>
幾愈之意良以不得專汗青之任爾卿以大宗伯提<lb/>
綱此事同舘學士如堵墻以觀落筆與唐朝所以命<lb/>
㡬愈者異矣卿而不可當誰可者<lb/>
　　　賜洪勲辤免兼侍讀恩命不允詔<lb/>
<pb n="KR4d0340_SBCK_057-5a"/>
勑洪勲自天子至於庶人未有不須友以成者朕在<lb/>
宥滋乆典學一念始終不替爾昔以詞臣開卷丹地<lb/>
親且近矣去而将指自我不見于今三年每御邇英<lb/>
常渴典刑召以夏卿欲告猷于禁闥也進之勸講欲<lb/>
温故于旃厦也前已盼趣行之命巽函過矣止勿復<lb/>
言<lb/>
　　　賜觀文殿大學士提舉洞霄宫吉國公董槐<lb/>
　　　乞生前致仕不允詔<lb/>
勑董槐古訓有之曰尊髙年曰敬大臣朕於二者尤<lb/>
致其厚卿以年則國之耆俊以位則朕之前撥也矧<lb/>
<pb n="KR4d0340_SBCK_057-5b"/>
祝釐無機務之煩居里有考槃之樂胡為抗䟽遽乞<lb/>
垂車夫冨貴人之所欲卿郤邑租祠廪而甘一尊二<lb/>
簋觧葱珩孟勞而返深衣大帶所謂不以萬鐘動其<lb/>
心三公易其介者辤周召之任亨松喬之夀必然之<lb/>
理也隂陽豈爲能冦哉勉親湯液何恙不已謝事之<lb/>
請非朕敢知<lb/>
　　　賜孫附鳳辭免除兼權參知政事㤙命不允詔<lb/>
勑附鳳先朝置两参與共筦㡬務故有文學問修典<lb/>
故問㮣之語今虚其一可乎朕每覧卿諌書嘉其有<lb/>
指侫觸邪之勇察卿心事知其有尊君親上之忠不<lb/>
<pb n="KR4d0340_SBCK_057-6a"/>
次拔擢俾登宥宻帷幄有人矣朕惟折衝自強本始<lb/>
外攘自内修始今紀綱未肅條章未備蠧弊未清<lb/>
非止一事然則曰兵柄曰政本卿才多多獨不可以<lb/>
共二與成命已攽撝文宜畧<lb/>
　　　賜楊棟辤免除端明殿學士同簽書樞宻院<lb/>
　　　事兼太子賔客㤙命不允詔<lb/>
勑楊棟朕登進輔臣必先徳望非若它官可以序升<lb/>
而次補卿研尋理學㩀依名節仕無附麗世莫磷淄<lb/>
徳足於已矣愈拜祭酒勸誨諸生贄典貢舉多得名<lb/>
士望字於一人矣况代言而典冊鮮儷輔儲而調䕶<lb/>
<pb n="KR4d0340_SBCK_057-6b"/>
甚忠朕察其才堪大任俾執事樞天下喁喁望治卿冝<lb/>
激昻奮發與吾大臣同心合徳智謀經畫其逺者大<lb/>
者方且雍容辤巽顧今何時寕不失事機而曠天上<lb/>
乎其即就列朕言不再<lb/>
　　　賜孫附鳳辭免兼同提舉編修勑令依舊同<lb/>
　　　提舉編修經武要畧㤙命不允詔<lb/>
勑附鳳西都尚黄老者以刑法為司空城旦書而韓<lb/>
愈亦有理官不儔三后之論然本朝設金科創勑局<lb/>
以朝士刪脩侍從詳定而宰輔提其綱焉豈非曰淑<lb/>
問曰審克乃臯陶吕侯軰人之事否則一獄吏所决<lb/>
<pb n="KR4d0340_SBCK_057-7a"/>
何至煩吾公卿乎朕既擢卿共政機務餘間從其長<lb/>
暨乃僚以虞之五刑周之八法漢之三章講貫而修<lb/>
明之使昭掲如日星易避如江河亦仁人之所樂也<lb/>
奚以辤爲<lb/>
　　　賜楊棟辤免除提舉編修經武要畧恩命不<lb/>
　　　允詔<lb/>
勑楊棟得禦戎之上策莫若本朝緝經武之一書丕<lb/>
昭洪烈雖曰群僚之執簡允資碩輔之提綱卿以傑<lb/>
魁位于宥宻既其政能爲其大若兼職烏得而辤強<lb/>
本折衝朕方重樞機之任詔乆傳逺卿冝公筆削之<lb/>
<pb n="KR4d0340_SBCK_057-7b"/>
權渙號己揚需章為贅<lb/>
　　　賜馬光祖辭免除依舊大觀文殿學士知福<lb/>
　　　州㤙命不允詔<lb/>
勑光祖卿經營四方夷險一致召從顓閫入賛本兵<lb/>
以見執政之尊行大京兆之事帷幄之中制勝慮逺<lb/>
憂深輦轂之下無譁令行禁止予奪公而靡知強禦<lb/>
可畏應接勤而不以貴重自若時都人稱此賢尹卿<lb/>
鞠躬盡力自箋遲暮而求間朕序情閔勞為擇便安<lb/>
而均秩乃延㤙之書殿付長樂之帥藩盖今日七聚<lb/>
之樂郊亦中興名相之補䖏暫還枌社少侯瓜時諒<lb/>
<pb n="KR4d0340_SBCK_057-8a"/>
深愜於雅懐尚何煩於多遜<lb/>
　　賜兵部侍郎兼侍講洪勲辭免兼直學士院<lb/>
　　　恩命不允詔<lb/>
勑洪勲自昔以世掌絲綸為羙談朕不暇逺引如臣<lb/>
皓之有适遵邁臣宗召之有貴誼皆父子相踵禁林<lb/>
為衣冠盛事卿之先人朕之内相黄麻紫誥天下傳<lb/>
誦卿復以大手筆継之摛文堂起草臺乃其舊㳺出<lb/>
於親擢所以增我家典冊之光豈特為卿文户之荣<lb/>
哉尚体眷懷母為謙巽<lb/>
　　　賜刑部侍郎兼太子左庶子徐經辭孫免陞<lb/>
<pb n="KR4d0340_SBCK_057-8b"/>
　　兼太子詹事恩命不允詔<lb/>
勑經孫漢初士立功名者甚衆及羽翼元子則属之<lb/>
園綺輩人豈非談經義傳儲徳以宿望不以新進耶<lb/>
卿自資善𥘉開從吾兒㳺迨春宫肇建以諭徳召其<lb/>
問辨齒宿而意新其誦説辭約而理盡為元良直諒<lb/>
之友緊老成典刑之人進之宫端托以國本盖選掄<lb/>
之素定勿謙遜之徒煩<lb/>
　　賜馬光祖再辤免依舊觀文殿學士知福州<lb/>
　　　恩命不允詔<lb/>
勑光祖辤受之誼惟其當而已卿釋樞府而返書殿<lb/>
<pb n="KR4d0340_SBCK_057-9a"/>
之班去神臯而需閩閫之戍所謂辭尊而居卑辭冨而<lb/>
居貧巽函再上欲併辤舊氊新纛翛然從赤松子㳺<lb/>
在卿逺勢避權之舉髙矣羙矣豈朕閔勞貪賢之意<lb/>
哉夫可以取可以無取取傷亷辤之可也今朕所以<lb/>
錫命者皆卿劵内之物奚以辤為<lb/>
　　　賜禮部侍郎兼侍講包恢兵部侍郎兼直院<lb/>
　　　兼侍講洪勳辤免經筵進讀唐鑑終篇並特<lb/>
　　　轉行一官恩命不允詔<lb/>
勑包恢洪勲昔唐太宗有以古為鑑朕三復而允蹈<lb/>
不知唐治最近於本朝祖禹又評三百年之事最切<lb/>
<pb n="KR4d0340_SBCK_057-9b"/>
於治體是以日臨邇英命諸儒更迭開卷卿固守師<lb/>
説世之耆儒<hi>洪侍郎云单傳家學國之端人</hi>旃厦宻勿凢所開説多<lb/>
與祖禹暗合朕深嘉歎徹章進秩厥有舊比亦奚以<lb/>
辭為哉<lb/>
　　賜太傅右丞相兼太子少師賈似道辭免以<lb/>
　　皇太子宫滿歲推恩特轉一官恩命不允詔<lb/>
勑似道元良天下之本前朕命相多矣莫為國家定<lb/>
大計者自卿宅揆與朕同心同徳首建春宫而又招<lb/>
聘耆儒端人以輔翼之參决乆而益智習事講貫熟<lb/>
而發言當理近以其所學於賓友者成書來上由公<lb/>
<pb n="KR4d0340_SBCK_057-10a"/>
日啓迪之善開社稷灵長之基太公望賜履而封未<lb/>
聞力巽正考父循墻而走母乃太謙宜畧撝文欽承<lb/>
茂渥<lb/>
　　　賜參知政事兼太子賔客何夢然辭免以皇<lb/>
　　　太子宫滿歲特遷一官恩命不允詔<lb/>
勑夣然黄閣逢辰風際風雲之㑹青宫滿歲例霑兩<lb/>
露之恩卿爲國疑承實傳儲貳積勞乆矣遷秩冝然<lb/>
云何鳴謙乞寝成渙朕令一反爾言未通盖從㳺吾<lb/>
兒固不止於一世儻獨為君子何以䖏於群公<lb/>
　　　賜簽書樞宻院事兼權參知政事兼太子賔<lb/>
<pb n="KR4d0340_SBCK_057-10b"/>
　　客孫附鳳辞免以皇太子宫滿歲特轉一官<lb/>
　　恩命不允詔<lb/>
勑附鳳弼臣共政頼辰告之忠儲寀遷官以年勞之<lb/>
故既出綸而溥及奚抗䟽而力辭况論徳則先群公<lb/>
而序爵則間两社盖自端尹而不莫不承思乃如賔<lb/>
師之尊詎客避寵<lb/>
　　賜端明同簽書樞宻院事兼太子賔客楊棟<lb/>
　　辞免以皇太子宫滿歲特轉一官恩命不允詔<lb/>
勑楊棟朕頃建春宫擇天下耆徳名儒居羽翼之任<lb/>
首得卿焉于兹三年使吾兒學問日精詣徳譽日宜<lb/>
<pb n="KR4d0340_SBCK_057-11a"/>
昭者卿力居多歲籥再周儲寀遷秩舊典然也辭之<lb/>
何謂固有朝共政而夕拜恩者况昔尹今賓名位愈<lb/>
重乎朕令不及卿詞勿費<lb/>
　　　賜權史書修撰兼太子詹事葉夢鼎辭免除<lb/>
　　　吏部尚書兼職依舊恩命不允詔<lb/>
勑夢鼎朕以卿出䖏有本末論恩有𥙷益由夏卿拜<lb/>
天官雖出獨斷亦采衆譽而除目適與卿祠請周日<lb/>
卿遂温前䟽併辭新命且援孟軻之言陳誼甚髙夫<lb/>
軻之意為知進而不知退可以無取而取者設也若<lb/>
卿之賢聞於天下不求而得既得而不患失何禮義<lb/>
<pb n="KR4d0340_SBCK_057-11b"/>
之有愆積望之厚而取数之㢘非辭受之失披欽承<lb/>
渙渥勿上需章<lb/>
　　　賜户侍陳昉辭免除權户部尚書恩命不允<lb/>
　　　詔<lb/>
敕陳昉邊俻未弛兵費愈濶國甚貧矣前世類加賦<lb/>
於民以贍經用朕非惟不忍也方且抑憲元祐用李<lb/>
常爲版書之意命爾進長地官惟尔蕳要而非清淡<lb/>
宻察而有實用庶乎䏻以道御取予者其即欽承勿<lb/>
劳辭遜所辭宜不允<lb/>
　　　賜趙崇媺辭免除權刑書兼聀依舊恩命不<lb/>
<pb n="KR4d0340_SBCK_057-12a"/>
　　　允詔<lb/>
敕崇媺六卿各洽其事而秩卿所治之事天下之民<lb/>
命繫焉昔人有言奏當之成雖臯陶聽之以爲有餘<lb/>
辜言深文巧鍜之可畏也惟精明者能燭闇惟宻察<lb/>
者不受欺卿真其人文昌台斗之拜遂付之以吕侯<lb/>
蘇公之事卿其以所施於省闥銓曹者爲朕蔽天下<lb/>
已獄已朌涣渥勿上巽函所辭冝不允<lb/>
　　　賜知樞宻院事朱熠再辭免以充進呈安奉<lb/>
　　　玉牒禮儀及使經武要畧禮畢各特與轉两<lb/>
　　　官恩命不允詔<lb/>
<pb n="KR4d0340_SBCK_057-12b"/>
二書體大涣渥已朌再䟽辭堅謙撝太過非眇躬之<lb/>
濫賞有列聖之成規矧以龎臣輯兹鉅典卿言良是<lb/>
欲慕正考父之恭朕令惟行豈容范宣子之遜爰申<lb/>
諄諭其即對<lb/>
　　　口宣<lb/>
渙號既行盖爾功之宜賞需章復上何朕意之未孚<lb/>
式克欽承毋庸多遜<lb/>
　　　賜太保右丞相益國公賈似道再上表辤免<lb/>
　　　國史實録玉牒㑹要經武要畧進書禮成轉<lb/>
　　　官恩命不允詔<lb/>
<pb n="KR4d0340_SBCK_057-13a"/>
前詔逺引伊尹孟軻極其諄切來䟽自方卜啇考父<lb/>
尚爾謙撝在端揆欲倡㢘退之風然先朝固有褒崇<lb/>
之典卿雖絫奏朕亦三思謂京鏜蒙慶元之思㡬於<lb/>
太厚若王旦𬒳祥符之賞孰以為非已差告廷之辰<lb/>
姑止循墻之請<lb/>
　　　口宣<lb/>
有敕卿言極品不可序升國有常彛詎容獨廢冝祗<lb/>
成涣毋復執謙<lb/>
　　　賜簽書樞宻院事皮龍荣再辭免以進奉安<lb/>
　　　日歴㑹要礼畢轉官加思恩命不允詔<lb/>
<pb n="KR4d0340_SBCK_057-13b"/>
朕尤重纂脩之事幸睹成書凢與聞筆削之臣皆霑<lb/>
醲賞卿方該輔職在提綱内而立政造事之大方外<lb/>
而制敵禦戎之長筭網羅咸偹軌範昭垂旌劳疊進<lb/>
於文階引義㳺形於巽牘攷邦彛之具在所謂胝功<lb/>
儻使領而力辤寕無妨衆但當亟受不必重陳<lb/>
　　　口宣<lb/>
有敕成書來上典司之力居多増秩固辭㢘遜之風<lb/>
可敬予寕濫賞卿勿劳謙<lb/>
　　　賜簽書樞宻院事沈炎再辭免以同提舉編<lb/>
　　　修經武要畧就充禮儀使特轉两官依例<lb/>
<pb n="KR4d0340_SBCK_057-14a"/>
　　　加恩恩命不允詔<lb/>
朕内飭治功外嚴武俻雖明謨雄㫁機宻不傳於史<lb/>
官然濃墨大書紀纂具存於宥府茲奉鉅篇而登進<lb/>
載加碩輔之典司疊二秩之殊褒遵累朝而故實胡<lb/>
爲再䟽猶守一謙執簡而書可以帥其属矣循墻而<lb/>
走豈所望於卿哉其即欽承勿勞詞費<lb/>
　　　口宣<lb/>
有敕經武之書繄卿之力辤官之說匪朕攸聞其祗<lb/>
服於訓言勿固持於謙志<lb/>
　　　賜皮龍荣再辤免除参知政事恩命不允詔<lb/>
<pb n="KR4d0340_SBCK_057-14b"/>
朕敷求賢佐恊濟治功既遣貂璫臨門矣車馬陳庭<lb/>
矣卿方再䟽<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>避引先朝諸臣以自鑑戒夫易蕳未<lb/>
能忘情於進用者卿未嘗汲汲朕察其端介忠實授<lb/>
之以政烏得以是而自儗哉十一載之遇未易逢也<lb/>
一二日之㡬不可曠也卿其拜詔就列勿費乎辤<lb/>
　　　口宣<lb/>
有勑抗章未已辤寵益堅朕深惜桑䕃之易移卿冝<lb/>
思機務之難曠勉脩職業庸副春懐<lb/>
　　賜沈炎再辤免除同知樞宻院事兼權参知<lb/>
　　政事恩命不允詔<lb/>
<pb n="KR4d0340_SBCK_057-15a"/>
朕舉文武二柄属之於卿眷益隆任益厘矣宜及國<lb/>
家間暇叶賛廟謨汲汲焉共圗修爙之政乃抗章<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
避未已先辭受之小亷後安危之大計豈所望於二<lb/>
三執政之臣哉巳飾攸司毋納巽牘<lb/>
　　　口宣<lb/>
有勑機事方來宜深惜於日力巽章屡上得無曠於<lb/>
天上卿請雖頻朕言不再<lb/>
　　　賜試右諫議大夫兼侍讀何夢然再辭免除<lb/>
　　　端明殿學士簽書樞宻院事恩命不允詔<lb/>
朕進用二府大臣付以天下國家之事参扵興論蔽<lb/>
<pb n="KR4d0340_SBCK_057-15b"/>
於朕志而得卿焉每覧群臣章奏莫切於任理任法<lb/>
之䟽卿今得位可以行其言矣不此之圗顧方謙巽<lb/>
未已非所望於輔臣也其祗成命不必凟辤<lb/>
　　口宣<lb/>
有勑親擢樞臣共籌國事方欲舉修攘之大政豈宜<lb/>
狥辭受之小亷巽命再申需章姑止<lb/>
　　賜右丞相兼太子少師賈似道辤免勑令所<lb/>
　　　修進景定編類吏部七司續降了畢特與轉<lb/>
　　　兩官依例加恩恩命不允詔<lb/>
載覧奏函固辭遷秩夫上道撥下法守乃世哲之訓<lb/>
<pb n="KR4d0340_SBCK_057-16a"/>
言若次律令定章程亦大臣之職業既群僚之皆進<lb/>
豈端揆之獨遺卿則云無階之可升朕則愧有功而<lb/>
不賞科條森列永遵蕭相國之規涣渥巳行勿效范<lb/>
宣子之遜<lb/>
　　　口宣<lb/>
有勑朕於慶賞一視舊章卿再謙撝游辤新渥欽承<lb/>
温詔庸体至懐<lb/>
　　　賜同知樞宻院事兼参知政事權沈炎辭免<lb/>
　　　勑令所脩進景定編類吏部七司續降了畢<lb/>
　　　特與轉兩官依例加恩恩命不允詔<lb/>
<pb n="KR4d0340_SBCK_057-16b"/>
涣號已行需凾未止經曰𢡟功懋賞盖以奨於賢劳<lb/>
諺云經進經脩𥘉不分於乆近况勑屬各霑異渥豈<lb/>
柄臣獨守一謙其体至懐毋勤再請<lb/>
　　　口宣<lb/>
有敕卿與進書適當初拜朕方行賞烏可獨遺有舊<lb/>
典之具存在撝文之宜畧<lb/>
　　　賜右丞相賈似道再辭免進書轉官<lb/>
　　　恩不允詔<lb/>
巽命重申需章屢至著爲律定爲令朕方喜於成書<lb/>
撮其要舉其行卿詎容於辤賞井井乎灋則馭官之<lb/>
<pb n="KR4d0340_SBCK_057-17a"/>
别謙謙然名器假人之言冝拜新綸式存舊典所辭<lb/>
宜不允仍斷來章<lb/>
　　　口宣<lb/>
有勑二秩之増舊章是率三命而俯雅志未　宜畧<lb/>
撝文毋曠機務<lb/>
　　　賜幸臣賈似道等上表奏請皇帝御<lb/>
　　　正殿不允詔<lb/>
比以積隂爲沴淫潦兼旬耳簷溜如聞歎愁暏蒙霧<lb/>
如畏威怒徧宗群望申飭有司發粟散財赦過宥罪<lb/>
曲盡憂勤之至尚虞感格之難避師氏之正朝約太<lb/>
<pb n="KR4d0340_SBCK_057-17b"/>
官之盛饌晨昐親禮夕現霽華活民命於阽危表天<lb/>
心之仁爱兹披來奏請復常儀然瀕江之編户浮蒙<lb/>
近輔之低由為壑灾傷甚廣昏墊甫甦彼曰怨而曰<lb/>
咨今猶未已予求安而求飽人其謂何卿等之所以<lb/>
爱君者甚忠朕心之所以　愈敬<lb/>
　　賜幸臣賈似道等詣文徳殿再上表奏請御<lb/>
　　　正殿不允<lb/>
朕惟君之事天猶子之事親方其出菑害以示譴告<lb/>
也必思敬怒晨威以冀其銷餌及其霽顔色之復慈<lb/>
爱也必愈怡聲下氣以求其底豫今精祲甫交敬肆<lb/>
<pb n="KR4d0340_SBCK_057-18a"/>
随異則一念有時而間断方寸不足以對越矣况此<lb/>
屋漂揺而親事法宫自若細民糠粞而惟辟玉食如<lb/>
故雖甚凉徳寕不恧然卿等其輔朕不逺交修相勑<lb/>
以助陽剛以消隂慝以相我穡事路朝聽治徐議未<lb/>
晚<lb/>
　　　賜右丞相兼太子少師賈似道辤免皇太子<lb/>
　　　宫滿歲特轉一官恩命不允諾<lb/>
徳隆者任重劳大者報豊曩卿宅揆之𥘉賛朕建儲<lb/>
之䇿既從㳺於宫者亦議政於朝堂成吾兒仁孝恭<lb/>
儉之名皆相君模範典刑之力年劳序進舊比俱存<lb/>
<pb n="KR4d0340_SBCK_057-18b"/>
繇宫端而下皆遷豈師氏之尊可後循常錫命恨莫<lb/>
醻鴻翼之功陳義引辭寕欲避鷹揚之拜其祗涣渥<lb/>
毋咈眷懐所辭宜不允<lb/>
　　　　口宣<lb/>
有勑儲僚服寀滿歲遷官師氏執謙笺天避寵卿雖<lb/>
陳於雅志朕難廢於彛章<lb/>
　　賜何夣然上表再辤免除同知樞宻院事兼<lb/>
　　權参知政事恩命不允<lb/>
渙號載揚需章洊至文武欲盡予方急名臣之求事<lb/>
㑹方來卿毋使庶工之曠冝慕姫公之待旦宜如陶<lb/>
<pb n="KR4d0340_SBCK_057-19a"/>
侃之惜隂以康濟艱難以新羙治化力辭過矣衆望<lb/>
觖然皆云郤是而循墻奚異徐行而拯溺斯猷斯謀<lb/>
爾告久已相孚朕心朕德乃知胡為未喻亟其就列<lb/>
副此虛懐<lb/>
　　　口宣<lb/>
有勑西樞科瑣於三邊東府彌綸於萬務繄選掄之<lb/>
甚遴顧謙巽而未皇宜畧虛文共脩實政<lb/>
　　　賜何夢然再辤免除参知政事恩命不允<lb/>
卿進毗大政允㥦羣心兹覧需函猶執謙柄逺慕䕫<lb/>
龍之相遜自云凖介之不如惟先朝之擢二賢世稱<lb/>
<pb n="KR4d0340_SBCK_057-19b"/>
其直節若近日之居七争競號於敢言昔所建明今<lb/>
可施設胡為辭再三命之祀得無曠一二日之機况<lb/>
治功尤貴於惜隂而鉅用何拘於滿歲其孚此意勿<lb/>
費乎辭<lb/>
　　　口宣<lb/>
有勑轉廳之除前已播告循墻之䟽兹復披陳典聴<lb/>
朕言恪共　職<lb/>
　　　賜馬光祖再辭免除同知樞宻院兼提領户<lb/>
　　　部財用兼知臨安府兼太子賔客恩命不允<lb/>
卿既大用人無異詞胡為来章未諒前詔况旰食方<lb/>
<pb n="KR4d0340_SBCK_057-20a"/>
勤於此顧若時髦孰賛扵西樞卿抱壮心指管樂而<lb/>
自許朕監成憲命弼琦而同升固将天張皇威輔導<lb/>
儲徳修政攘夷盍先圗其大者主計尹京未免斵而<lb/>
小之全材左右之共宜庶務精粗之畢舉盖真知庖<lb/>
丁觧牛之易何至有馮婦摶虎之嘲所言甚謙惟令<lb/>
不及<lb/>
　　　口宣<lb/>
有敕妙選廷臣延登樞筦以廟堂之貴重兼省府之<lb/>
劇雄卿欲辤焉誰與領此<lb/>
　　　賜揚蕃孫再辤免特除保康軍節度使提舉<lb/>
<pb n="KR4d0340_SBCK_057-20b"/>
　　　佑神觀恩命不允<lb/>
卿㳺控表章而辭寵朕非輕名噐以假人上則念先<lb/>
后援立之恩下則嘉爱女囬貤之請亦既偹築壇之<lb/>
禮豈容執避席之謙彼三揖而進者觀羙之常若再<lb/>
命而僂者為恭之過受之則是止勿復言所辭宜不<lb/>
允仍断表章<lb/>
　　口宣<lb/>
有敕屬朕出綸命卿伏鉞㳺辤成漁毋乃勞謙情宜<lb/>
相孚汗不可反<lb/>
　　賜皇帝乃𥙿再辤免特授檢校少保恩命不允<lb/>
<pb n="KR4d0340_SBCK_057-21a"/>
屬有親踈固難㮣論君司慶相時有異恩乃如再䟽<lb/>
所陳必𣣔十年之待此廷臣辭遜之常礼豈家人唯<lb/>
諾之至情所辤冝不允仍断來章<lb/>
　　　口宣<lb/>
有敕朕加惠近臣通班亞保既告廷矣可循墻乎已<lb/>
戒攸同毋納來奏<lb/>
　　　賜楊棟再辭免除端明殿學士同簽書樞宻<lb/>
　　　院事兼太子賔客恩命不允<lb/>
洊辭宥宻偹見　忱凢卿所云皆朕未諭上宰集思<lb/>
而廣益冀啇㩁於帷籌同列栛恭而和衷可調胹於<lb/>
<pb n="KR4d0340_SBCK_057-21b"/>
鼎實宜講周家修穰之政冝𢋫虞廷喜起之歌以副<lb/>
朕知以荅輿望與其守難進之志謙謙於寵荣孰若<lb/>
及可為之時汲汲於事業姑停巽牘毋曠繁機<lb/>
　　　口宣<lb/>
有敕經綸重望方頼折衝辭遜浮文寕無妨要宜孚<lb/>
前詔奚必牢辤<lb/>
後村先生大全集卷之五十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_092-1a"/>
後村先生大全集卷之九十二<lb/>
　　記<lb/>
　　　汀州重修學<lb/>
汀學凡三徙今學創於紹興癸丑太守長樂鄭公强<lb/>
也甲子踰再周修廢者非一人然皆量力惜費不過<lb/>
支吾其將壓藻飾其外觀不旋踵又敝矣寳祐戊午<lb/>
冬詔以宗正丞兼吏部郎臨海胡公出牧𥘉謁先聖<lb/>
先師周覧黌舍踧踖動容越明年已未改元開慶首<lb/>
繕大成殿次門廡濬藻池架石梁一準學制次明倫<lb/>
堂芳桂堂稽古閣　御書閣皆撤而新之作正録位<lb/>
<pb n="KR4d0340_SBCK_092-1b"/>
葺諸齋祭器庫經始於夏落成於秋凡用木石圬墁<lb/>
之工九千六百有奇泉粟若干緡石扵是汀士祠公<lb/>
於學以配鄭公而正禄鍾明之周必等百餘人來請<lb/>
余碑其事余謝曰歌僑存校鄭人也頌僖修泮魯人<lb/>
也爲獨守作中和樂職之詩亦蜀人王子淵也諸君<lb/>
奈何謙巽属筆于耄荒之叟乎衆固請曰汀莆相去<lb/>
非若秦越也吾子非閩産歟余辟不獲則誦所聞以<lb/>
復曰古者一鄉一國必有善士修于家游于校舉選<lb/>
於鄉里一鄉之善士也椘之荀卿齊之浮邱伯伏生<lb/>
魯之申生一國之善士也修而至於子思孟軻則又<lb/>
<pb n="KR4d0340_SBCK_092-2a"/>
天下之善士焉　瞻言兹土尚論先賢有擢紹聖乙<lb/>
科崇寕祠科坐上書入元祐黨籍者有舉隱逸入行<lb/>
不可致太守訪廬而拒不納者有擢隆興甲科歴館<lb/>
閤郎省剛介不苟合為餘干之上客考亭之畏友者<lb/>
此三數公之立身制行非諸君之東家立乎吏部公<lb/>
之崇儒恢學非今日之當衮乎諸君盍簪於是肄業<lb/>
於是矜式前修薫陶至敎將見羙俗成而異材出矣<lb/>
曩余與公並遊三館議者患士馳騖罷遣京庠遊學<lb/>
公對延和力諫出而補郡其所崇尚如此素藴然也<lb/>
衆皆竦聽予又曰自昔治汀者類言其俗易動難安<lb/>
<pb n="KR4d0340_SBCK_092-2b"/>
公書拞予但言士啫學民樂業而已盖公既私淑其<lb/>
秀孝又勤柎其困窮於士若民有百年之思異時郡<lb/>
家常窘調度至公均濟倉増宿儲廂禁卒給全廪平<lb/>
糶估厚盜賞力尚沛然邦人言公清苦不自封殖自<lb/>
下車積例卷所入别儲之以佐經費人見其厚於士<lb/>
民也不知其薄於己也儲君併記之學宫何如衆曰<lb/>
唯唯公名太初<lb/>
　　　獨不懼齋<lb/>
鄉先生黄德逺名其書室曰獨不懼或問曰先生勇<lb/>
乎先生曰吾蠖屈而龜縮惡乎勇或請其説先生曰<lb/>
<pb n="KR4d0340_SBCK_092-3a"/>
吾寡聞無師孑立無友非獨乎吾鄉譽不以為榮國<lb/>
毁不以為辱求諸我而已非不懼乎或以問答之語<lb/>
告予予曰此先生謙志也吾聞先生此室左聖經賢<lb/>
傳右古今文章先生無師乎座下常數百人髙第占<lb/>
籙牒擢科名者項背相望先生無友乎語曰勇者不<lb/>
懼充之以道義而無餒臨之以威武而不屈夫是之<lb/>
謂勇否則魏勃股弁舞陽色變有時而怯矣學者當<lb/>
以聖賢為師存養於平時奮發於一旦叱齊侯尸少<lb/>
正卯即恂恂鄉黨之仲尼千萬人吾往亦兢兢臨履<lb/>
之曽子也竊意先生不懼之旨如此或又曰子長于<lb/>
<pb n="KR4d0340_SBCK_092-3b"/>
先生九歲而卑下之如是也余曰生乎吾後吾從而<lb/>
師之古之道也了翁軰行在龜山前一則曰中立先<lb/>
生二則曰中立先生莆之士者皆曰徳逺先生虎帥<lb/>
以聽不亦可乎先生名績徳逺其字<lb/>
　　　小孤山<lb/>
初寒翁之齋甚樸亭臺尤草草栁風容月足以吹靣<lb/>
照懐而已二子亦隐居求志因先人之舊稍推廣之<lb/>
植梅數百株增屋數百楹曰付珠者二子自名自箋<lb/>
其義曰小孤山者予所名二子属筆於余記之或問<lb/>
余所本予曰昔艾軒先生有吟詩合住小孤山之句<lb/>
<pb n="KR4d0340_SBCK_092-4a"/>
和靖林也艾軒寒翁亦林也此予為二子名軒之意<lb/>
也晉人園圃必有奇花異卉如洛之牡丹蜀之海棠<lb/>
廣陵之芍藥當其盛時靚粧炫服各極姿態及夫一<lb/>
氣淒變千林揺落向敷榮者今皆安在意造化生物<lb/>
之機緘至是息矣而梅出焉層冰積雪之後㫁原荒<lb/>
澗之濵明月寳璐照暎穹壌幽薌絶艷可敬而難䙝<lb/>
　凍槁自守之樂未嘗為玉篴羯皷之所點涴者獨<lb/>
此花為然余以為花中惟蘭人中惟孤竹二子魯两<lb/>
生　四皓漢羊裘男子晉柴桑處士似之訂其標度<lb/>
豈非百卉之先覺衆芳之後殿歟本朝自天聖明道<lb/>
<pb n="KR4d0340_SBCK_092-4b"/>
以　高人勝士皆以和靖比梅甚矣寒翁之似和靖<lb/>
也二子之似寒翁也然則小孤山之名不屬之二子<lb/>
而誰属<lb/>
　　　碧栖山房<lb/>
昔讀孫興公賦及諸傳記所謂赤城如霞瀑流界道<lb/>
應真飛錫仙人采藥之地其高四萬八千丈比之海<lb/>
中蓬萊其山自天台西南馳抵仙居蟠紆聳秀小山<lb/>
浸清溪曰南峯而篁村在其陽友人陳侯徳公之别<lb/>
墅也初繇小澗為潨橋以通村稍進至雪厓松嶺栁<lb/>
灣蓮沜瀰望皆滄波山房在焉其寝息逰觀之處經<lb/>
<pb n="KR4d0340_SBCK_092-5a"/>
營樸斵之制甚簡素然極天下之幽邃又攀縁而上<lb/>
曰高齋曰丹砂碐曰竹垞曰梅崦曰月舘曰石龜池<lb/>
曰漁磯曰白鷺灘曰桃花山凡二十所主人各紀以<lb/>
一詩其五言與輞川之倡和其七言與武夷之欵乃<lb/>
音節相頡頏也徳公棲遁其間久矣始若茹芝絶粒<lb/>
不預人家國者一旦遇明主内厯舘殿侍旃厦外擁<lb/>
旌麾使越閩席未煖而銀信巳至然寤寐舊棲之志<lb/>
本末不渝始徳公采太白詩語自號碧栖至是上親<lb/>
御翰墨大書二字以賜龍騰鳳躍爲帝中第一與先<lb/>
朝臣子諲臣成大薌林石湖之題相輝映德公寳奎<lb/>
<pb n="KR4d0340_SBCK_092-5b"/>
畫而侈聖恩扁于所居之樓又扁于山房屬予筆之<lb/>
客問余曰　上臨御乆閲士多以尺度進退士大夫<lb/>
惟於徳公恨相見晚不次甄㧞豈非一言誤意者耶<lb/>
余曰惡是何言也歲辛亥余以柱史勸講上問卿識<lb/>
陳仁王否對曰臣因尤焴陳　識之又問其見文字<lb/>
否對曰臣見其史論及丞詔撰進皇朝禋典行都志<lb/>
等書皆精博不可及上曰朕委卿史事何不辟以自<lb/>
助對曰昔曾鞏纂史辟陳師道爲属當時以師道布<lb/>
衣不服臣才學安敢望鞏恐未易辟因奏聖君所行<lb/>
即是故事若諭大臣姑令入舘檢閱書成進用未晚<lb/>
<pb n="KR4d0340_SBCK_092-6a"/>
上稱善㑹余去國虚齋趙端明專史筆贊上決徳公<lb/>
卒由檢閲登朝其奏篇凛然法家拂士也其論著粹<lb/>
然至言妙義也上聞其名非一日諸老薦其才非一<lb/>
人而尤為立齋杜丞相所知豈若虞卿車千秋輩乎<lb/>
客曰德公遭時如此不汲汲於雲龍風虎之遇合而<lb/>
拳拳於曉猿夜鶴之驚怨豈君臣相湏之義歟予曰<lb/>
謝公高臥東山掩鼻富貴鄴侯讀書衡岳無意婚宦<lb/>
其後郤苻堅百萬輔肅代中興者世主强之非二公<lb/>
求之也客曰此異代事爾予曰种明隠逸豹林谷不<lb/>
求聞達我章聖皇帝携其手登龍圖閣徳公既力辭<lb/>
<pb n="KR4d0340_SBCK_092-6b"/>
大匠之召上亦以閩人愛徳公進直小龍因任盖將<lb/>
以待終南處士之禮而待之矣子姑俟之客避席去<lb/>
去因次第其語為碧栖山房記<lb/>
　　　惟孝庵<lb/>
子真生墳自靈石移郭墓謂其近於祖父母郭墓距<lb/>
先塋僅二里子真猶以為逺景定壬戌之臘復移于<lb/>
官林其言曰同幼為寳章公鍾愛若望其可亢宗者<lb/>
今四五十而無聞其忝祖也甚矣官林在福勝之西<lb/>
二百歩語音相聞依祖一幸也翁陂之山為震此山<lb/>
為兌坐向甲庚皆合瞻父二幸也惟孝之義詳於前<lb/>
<pb n="KR4d0340_SBCK_092-7a"/>
記今新庵落成願識歲月焉諺曰皮皮隔一皮孫子<lb/>
不如兒野哉是言也先民必念祖訓必述祖徳尊禰<lb/>
忘祖俚俗之見學士大夫則不然漢韋氏自賢至孟<lb/>
五世河汾王氏自通至元則博士六世二儒猶繼其<lb/>
志續其書况王父之近哉初寳章公以雅望寒齋以<lb/>
卓行顯揚中舍子真子常又以至性高致顯揚寳章<lb/>
此誠為人子為人孫者之法夫全而生之必全而歸<lb/>
之然出而仕者與仕而貴者多虧少全今古一律惟<lb/>
林氏一門仕者不必貴處者不輕出嗚呼全矣<lb/>
　　　　　　順寕精舍<lb/>
<pb n="KR4d0340_SBCK_092-7b"/>
余友卓君善夫奮甲科宰巖邑進列于朝甫一再還<lb/>
以風聞去尋起牧星渚瓜熟輒為人所奪家食者七<lb/>
年善夫處之怡然方且依先塋規寺藏於長基中<lb/>
幽堂前築精舍扁曰順寕援趙臺卿刻石於墓司空<lb/>
表聖賦詩於壙以自擬若将終焉請余記之　嘉<lb/>
定改元余召明年善夫召余先引去善夫擢太史<lb/>
尚書郎向用矣余得其書顯庸之念薄止足之意多<lb/>
未幾果丐外君相留之不可適清漳㺯印擁麾而<lb/>
過家上冡未遑他務首訪余曰君逋吾記吾礱石乆<lb/>
矣余謝曰記者所以發主人未盡之意善夫已未<lb/>
<pb n="KR4d0340_SBCK_092-8a"/>
梁之作高矣美矣余何以加善夫請不置余惟順寕<lb/>
之義貫乎存殁之際古難其人邴丹仕不肯過六百<lb/>
石龔勝辭九卿而歸時行時止是之謂順彦回少立<lb/>
志行晚䘮名節雖爲三公常以扇鄣羞盖倒行而逆<lb/>
施爾非順也黔　謚夫曰康龐公遺孑以安全生全<lb/>
歸是之謂寕夷甫身執朝權弟居方岳自謂三窟卒<lb/>
排墻而死盖行險以徼幸爾非寕也善夫前退處無<lb/>
寂寂之嗟後進爲不汲汲於合不以厚吾之生者爲<lb/>
榮而以玉女於成者爲樂使横渠復出必爲吾子撤<lb/>
臯比矣善夫名得慶<lb/>
<pb n="KR4d0340_SBCK_092-8b"/>
　　　福清縣重建譙樓<lb/>
縣譙創於唐之聖厯燬於寳祐之丁已至景定辛酉<lb/>
王侯庚來綰銅墨喟然嘆曰門廡庳堂寝陋皆可緩<lb/>
惟譙所以宣朝廷詔令肅士民觀瞻之地化為焦土<lb/>
令不敢過而問使後世謂人無能可乎哉或曰如縣<lb/>
帑垂磬何侯曰賦不可増也民不可勞也然役不可<lb/>
巳也捐俸千楮為倡帥馬公天驥助巨杉三十條諸<lb/>
寄公巨室合助楮六萬五千一百學職林裕泰陳達<lb/>
卿畫策請于州以待補據付縣給得楮八千四百諸<lb/>
澳願易船據得楮一萬二千六百計瓶楮八萬六千<lb/>
<pb n="KR4d0340_SBCK_092-9a"/>
八百侯曰足矣廼揀日修廢境内海壇里海擁大木<lb/>
長七丈圍二丈若天相者市材于永福率陸運旬日<lb/>
攀躋岡嶺至水次又水運經大海閩安海口两鎮至<lb/>
縣河以壬戌仲冬經始癸亥季夏落成樓舊五間今<lb/>
增為七前列頒春宣䛇两亭長春叢桂二坊侯請竹<lb/>
溪中書林公希逸篆縣扁而属予記之侯余友也<lb/>
嘗教莆杭福三州博洽英妙士友皆曰此渠觀中人<lb/>
必速化騰上侯方以格封男戴星勤民飲冰律已剛<lb/>
而近仁明不至察據案生靣凛然至于禮賢下士則<lb/>
又孜孜虚心問政奉詔褒丈介文逺文隐三先生表<lb/>
<pb n="KR4d0340_SBCK_092-9b"/>
方式閭聞者興起嘗領賔客登樓四望作而曰美哉<lb/>
玉融山乎秀異之氣鍾為英傑有文辭行中朝事業<lb/>
書國史者有貴為鈞極侍從或達官聞人萃見于一<lb/>
門者固盛矣至於前西塘後寒齋二賢皆青衫白首<lb/>
其所植立乃在文詞事業之外豈非吾徒之所當景<lb/>
慕歟客皆悚然是役也侯未嘗急聲疾呼而四民懽<lb/>
然趨之諸刹亦鳩工三千餘効斤斸既而相率繪侯<lb/>
像祠之于樓世嘗患邑不可為又曰令權輕以侯修<lb/>
廢之亊觀之邑果不可為歟令權果輕歟余既諾侯<lb/>
秉筆間其属疾走長鬚侯問已不能答歸言邑人修<lb/>
<pb n="KR4d0340_SBCK_092-10a"/>
佛老事為侯祈安者以千百數其得人心如此帥王<lb/>
　鎔惜侯天選糾椽顔君泳來攝公兼有侯之風故<lb/>
能遵守其巳成者増廣其未備者遺予書曰邑人礲<lb/>
石待君記乆矣余惟王侯首飾曠載之蠱有百年之<lb/>
思一宜書顔君不没前人之美二宜書主簿余君景<lb/>
叔宣賢勞之助三宜書林陳二士與有力焉皆冝牽<lb/>
聨得書<lb/>
　　　恊應錢夫人廟記<lb/>
莆四境三靣海厥田下下不幸霪潦怒濤衝激則曰<lb/>
與海通惟負部二十餘里之田號為沃壌以南北二<lb/>
<pb n="KR4d0340_SBCK_092-10b"/>
陂存焉北延受陂自義勇吴侯始南木蘭陂自錢夫<lb/>
人始侯患水獸齧防與蛟俱斃夫人憤狂瀾潰隄葬<lb/>
魚不返二人英烈相似吳廟于北錢廟于南其來久<lb/>
矣然呉侯事有鄭褒紀載又數膺封爵惟錢夫人事<lb/>
附見故吏部尚書林公所作李長者傳來漈<lb/>
　　傳無鋟本碑為野火所焚二百年間廟于香<lb/>
　　西田里尸祝之而已至淳祐末趙侯與諲始<lb/>
　　有請於朝詔錫協應廟額余論次舊聞竊謂<lb/>
　　傍邑一處子捐金五綴創興是役為訓一溝<lb/>
　其功墮於垂成者将軍巖前所築之堰爾<lb/>
<pb n="KR4d0340_SBCK_092-11a"/>
　　　　也盖改堰於下流二十里雖李之功然障<lb/>
三縣之水田　連溝灌田之餘幹之入海本錢之謀<lb/>
昔北山公所居靣太行王屋二山病出入之迂也欲<lb/>
平其險一念之烈帝感其誠命夸娥氏二子負二山<lb/>
厝它所余意夫人之靈上訴於帝決河塞壊陂復誰<lb/>
之力也世以成敗論人夫人視身如鴻毛豈與人較<lb/>
此區區者辨之贅矣余獨哀夫人志義之髙古恵利<lb/>
之及逺而聲迹乃未赫然暴於天下後世又有重不<lb/>
幸焉古廟惟像夫人西陂之廟乃與李林黎三士合<lb/>
祠詩刺　禮春秋惡逆祀其鄙野不經至此與　生<lb/>
<pb n="KR4d0340_SBCK_092-11b"/>
侑后土小姑嫁彭郎何異今廟前祀夫人白湖妃于<lb/>
殿後列三士者于堂若合位置矣余猶以同門異室<lb/>
為疑目　雙廟必如娥英廵逺而後可夫人潔於姬<lb/>
姜三士賢於魯男子使之並栖合食雖築百堵刲萬<lb/>
羊其不頋歆也決矣或曰然則如之何而可余曰析<lb/>
為東西二廟可乎奏請各加封爵可乎或曰以待君<lb/>
子乃先書夫人之事於石辭曰女子神靈兮謂誰自<lb/>
遂古兮有之女媧啟母兮以聖以賢湘靈兮以堯女<lb/>
舜妃曹娥兮以孝妙善兮以慈塔廟兮相望竹帛兮<lb/>
昭垂嗟夫人兮孺弱有百世兮逺思堰滔天兮洪流<lb/>
<pb n="KR4d0340_SBCK_092-12a"/>
捐将國兮巨貲千丈兮将合一簣兮忽虧憤前勞兮<lb/>
虚　下從兮沉纍由治平兮至今民奉嘗兮不衰<lb/>
月夕兮花朝原野兮融怡彷彿兮若有覩紛紅繖兮<lb/>
繡旗里人兮告語錢媛兮出嬉春潦兮秋濤天澤兮<lb/>
渺瀰羣擢夫兮歌呼千神炬兮合離老農兮扣稽錢<lb/>
媛兮䕶陂昔童稚兮聞見恐耄荒兮軼遺烏虖千載<lb/>
而下豈無蔡雍兮有感斯碑<lb/>
　　　恊應李長者廟記<lb/>
陂始于錢夫人成於李長者非一家一人之私言也<lb/>
初錢陂既壊有林茂才者接為之今元豐橋有遺<lb/>
<pb n="KR4d0340_SBCK_092-12b"/>
垂成亦毁皆治平間也熈寕初詔募能興陂者<lb/>
始窮溪源度地勢為今陂其在地錢之下林之上<lb/>
用木楗悉更以石為石柱三十有二間其接聫䖏<lb/>
相鈎鎻浪不䏻齧東流使南行三十餘里而入扵<lb/>
錢氏之溝又為小溝無數以分受之為閘以蓄泄之<lb/>
合仙逰永春徳化之水趨焉溉田數百萬頃或潦<lb/>
濤溢決閘不一二版則巨浸入于海也者未有陂所<lb/>
恃六塘朝滿夕除農家病焉至是陂水沛然遂乾<lb/>
塘為田僅留國清一塘以助陂而盡歸白地于官<lb/>
田七百觧澹學郡有官庄學有新畬南洋斥滷化為<lb/>
<pb n="KR4d0340_SBCK_092-13a"/>
上腴民徳長者祠之且二百載淳祐末詔從郡守趙<lb/>
侯與諲之詴與錢夫人皆賜協應廟額余嘗覧三賢<lb/>
陳迹獨長者之陂尤得地利凡渉川者造輿梁者必<lb/>
避湍急而就寛廣夫惟不與水争勢而後能導水之<lb/>
勢長者監前人而生新智豈必待神僧讖語異人指<lb/>
授　尚書林公所云乎吁水利博矣禹功逺矣如西<lb/>
門豹　國史禄李氷召信臣鄭當時之流其事雖在<lb/>
春秋戰國秦漢之前民到於今稱之然此六七公非<lb/>
守令　吏職當然耳當陂之未成也莆牧宰蓍老<lb/>
　　　畚土之助而不可得長者家異縣而狥鄭封<lb/>
<pb n="KR4d0340_SBCK_092-13b"/>
之急無寸柄而任飢渇之責傾家得七萬緡以就斯<lb/>
其成也官以大小孤白地酬㢡後人塍地為田者<lb/>
倍收其殁也裔孫或家于莆歲食陂田沾丐及扵侯<lb/>
官之宗仁智两盡矣夫两鵠告成喜之也萬牛致饗<lb/>
報之也新廟分錢李為二室而長者以林黎二君配<lb/>
長者名宏侯官人錢林皆長樂人林名從世黎名畛<lb/>
為莆田簿錢媛之死縣委覆寔壯錢志節有嘆恩語<lb/>
登時暴卒俚俗因有冥婚之謗不但錢媛誼不受汚<lb/>
黎君亦豈可厚誣哉昔畏壘之人尸祝庚桑林君近<lb/>
之冥勤其官而水死黎君近之其與長者合祠冝矣古<lb/>
<pb n="KR4d0340_SBCK_092-14a"/>
者田家作苦必有倡予和女之聲命曰勞歌長者勞<lb/>
一身而佚一郡勞之大者矣乃采勞歌之意為辭以<lb/>
授社人俾禱賽之際歌以樂神其詞曰<lb/>
負<graphic n="KR1257" url="https://raw.githubusercontent.com/kanripo/KR-Gaiji/master/images/KR1257.png" mimeType="image/png"/>兮如雲散金兮如泥千丈兮屹然萬石兮貫之<lb/>
天壌兮有敝巨防兮不墮有蓄兮有泄非弩射兮璧<lb/>
祈昔斥鹵兮今穣昔堇荼兮今飴故老兮告余大檀<lb/>
兮所為儼新宫兮位置慰邦人兮瞻思釃酒兮割牲<lb/>
伐鼓兮吹篪大孤之東兮木蘭之西駕華輈兮建靈<lb/>
旂彼依草附木兮魈與夔冕服赫奕兮金碧翬飛神<lb/>
一命之錫兮三間之桐生不伐勞兮死不嗟卑賢哉<lb/>
<pb n="KR4d0340_SBCK_092-14b"/>
若人兮誰恨札惡兮詞蕪有愧于鄴令之傳兮韋丹<lb/>
　之<lb/>
　　　惟孝庵後記<lb/>
子真卜夀藏于靈石寺前有年矣既而幡然曰翁陂<lb/>
田源之阡距福勝僅二里許吾其可以逺去父祖哉<lb/>
遂改小郭墓山其地距福勝翁陂亦二里許預規壙<lb/>
室爲冡舍取寒翁銘坎語扁曰惟孝庵或問子貢曰<lb/>
何哉子所謂孝者豈親嗜芰祭必荐芰親名晉不敢<lb/>
舉進士親名岳不敢聼樂乎子貢曰非此之謂也或<lb/>
曰豈表高陽之里立曲江之廟置冡旁之萬家乎子<lb/>
<pb n="KR4d0340_SBCK_092-15a"/>
貢曰非此之謂也或請其説子貢曰語曰父在觀其<lb/>
志父没觀其行觀其志将以養其志也同不天終同<lb/>
之身若曾子所以事曾晳者已無及矣若夫觀父之<lb/>
行安敢不勉盖宗族稱孝鄉黨稱弟吾翁之家行也<lb/>
善者薰陽子之徳不善者畏邵先生之知吾翁之鄉<lb/>
行也所著石塘閑語研窮性命之精微融液孔墨之<lb/>
同異吾翁之言行在焉詔書物色退託於病朝廷給<lb/>
札力辤以訥視榮利如涕唾此直吾翁世行而世俗<lb/>
之所謂髙致者至于前不及象山後不及慈湖<lb/>
　而心學之妙非由師授獨得三賢骨䯝昔惟<lb/>
<pb n="KR4d0340_SBCK_092-15b"/>
　公今惟東澗楊公知之同也非曰能之願學焉同<lb/>
林氏子真字也余録其語為庵記<lb/>
　　　惟友庵<lb/>
翁陂山分二支其一為郭墓伯氏既相攸矣其一<lb/>
東嶺子常卜生墳焉距福勝翁陂郭墓各二里<lb/>
小精廬折寒翁坎銘語扁曰惟友庵余嘗患人心不<lb/>
同雖一家父子兄弟有喈好相反如氷炭者伯夷叔<lb/>
齊曠古一見而閼伯實沈常比肩于世委巷之人不<lb/>
足貴也故家名族亦然至如制行同孝謹臨財同<lb/>
譲讀書同義趣作文同機鍵奕世傳一心百<lb/>
<pb n="KR4d0340_SBCK_092-16a"/>
　如石塘林氏者鮮矣寒翁既没子常事兄如父家<lb/>
政聽焉子真亦極友愛連牀之語至曙一膳之珍必<lb/>
剖盖二子不出戸庭而一鄉之人化焉語曰朋友切<lb/>
切偲偲兄弟怡怡如也豈非朋友可責善而兄弟不<lb/>
可傷和乎余聞　水公與兄坐久必問兄體中寒燠<lb/>
飢飽吕汲公虚相府之東以奉兄而自與夫人居西<lb/>
　　二公謂之敬兄可也介甫子宣得君行政一時<lb/>
　　　頰舌之力不能争而平甫子開猶欲以家庭<lb/>
　　之言幹回其勢如二子乃可謂之愛兄矣孰謂<lb/>
兄弟不當切偲乎今日之修於家者他日措之於天<lb/>
<pb n="KR4d0340_SBCK_092-16b"/>
下國家者也二君勉之子常名合<lb/>
　　　義勇普濟吳侯廟<lb/>
　　為錢李二人書繋牲之石北洋耆老請曰吳侯<lb/>
　　非先于錢李乎去廟數歩鶴表馬鬛非子先人<lb/>
　乎雩壇磐石非子昔所釣逰乎又曰吾與子生<lb/>
　之鄉無水旱之虞鼓腹而擊壌長息而抱孫者皆<lb/>
呉侯之功也山川鬼神猶未之忘子忘之歟奚為詳<lb/>
於南而略於北也余謝曰廟有淳化間温陵進士鄭<lb/>
公所作吴侯傳在歐曾未出之前文字古雅豐碑無<lb/>
　余文豈能有加于鄭乎按郡志言陂創始于唐建<lb/>
<pb n="KR4d0340_SBCK_092-17a"/>
中又有耆老言侯嘗為莆田令以傳參攷作陂在神<lb/>
間非建中侯實主陂事非宰邑也至本朝大觀賜廟<lb/>
額紹興封義勇侯淳祐加普濟封配葉為昭惠夫人<lb/>
寳佑請進爵詔方下其事余為童子旹見廟極庳狹<lb/>
嘉定乙亥余從弟前進士希道合衆力創寢殿甲申<lb/>
鄭炎等造前殿端平乙未楊侯夣信増官<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>門廡華<lb/>
敝於舊矣貢士徐端衡復掲華表于官道将砌石路<lb/>
以趨廟皆不可以不記昔陂未成潮汐至使華橋侯<lb/>
始堘海捍潮堰溪溉田向之鹹地悉為沃壌不知其<lb/>
幾十萬頃也既成憤蛟潰隄窮穴除害其事與李氷<lb/>
<pb n="KR4d0340_SBCK_092-17b"/>
周處相望扵史冊長吏到罷必謁禱賽以時甘<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>蘇<lb/>
槁隂岳誅畔公私蒙賴不可殚述而陂功最鉅嗟乎<lb/>
決河以負薪塞怒濤以强弩退有氣力者能之若夫<lb/>
無專城偏覇之勢號召役使之柄生能禦菑患死不<lb/>
可磨滅者志也侯真烈丈夫哉盖均是人也有視飢<lb/>
溺由已者有苦秦人視越人肥瘠者均是身也有殺<lb/>
之以成仁者有不㧞一毛以利天下者侯毁家棄生<lb/>
而粒食一方之人志義決於一時惠利及于萬世莆<lb/>
人尸祝六百載如一日有以也夫侯初命詹侯丕逺<lb/>
也再命陸侯渙也三命趙侯與諲也四命未下者宗<lb/>
<pb n="KR4d0340_SBCK_092-18a"/>
侯遇也乃譔次之而係以詩曰　莆壘小兮地偏鮮<lb/>
曠土兮平原出北郭兮遐眺眇萬頃兮雲連始經野<lb/>
兮誰歟儼周井兮秦阡溪貫其間兮逶迤延縁泄以<lb/>
殺潦兮溝以瀦泉吴侯兮創智遺老兮相傳朝成幕<lb/>
圯兮孰知其然漩渦之下兮有物蜿蜒侯提寳刀兮<lb/>
奮空弮捐不貲之軀兮探不測之淵水怪斃兮金隄<lb/>
堅吾聞古之仙者兮必功行之全意其乘風月兮昇<lb/>
上玄異務光之狷兮湘纍之冤躡大鵬之背兮豈其<lb/>
墮飢蛟之涎遼遼兮唐初厯厯兮目前侯視予兮邑<lb/>
子予敬侯兮先賢矧汾曲兮田廬與靈蹟兮接聫昔<lb/>
<pb n="KR4d0340_SBCK_092-18b"/>
仕兮今農昔髧髦兮今華顚鼓簫兮悲壮蕉荔兮甘<lb/>
鮮余最老而髙歌兮童子和焉相率祝侯兮歲歲年<lb/>
年<lb/>
　　　雪溪亭<lb/>
剡溪以清絶擅天下亭在縣南負郭枕流舊名戴溪<lb/>
尚書芮公煇更名興盡年深屋老今刑獄使者御史<lb/>
東陽何公撤而新之公之言曰舊名二字犯岷隐翁<lb/>
新名雖佳顧安道主也子猷賔也以興盡名亭係於<lb/>
賔矣乃扁曰雪溪樗寮書之而移書後村叟俾識歲<lb/>
月盖名士莫盛于晉尤莫盛于剡然或暫遇或偶至<lb/>
<pb n="KR4d0340_SBCK_092-19a"/>
而戴氏世居之喬木宿草在焉溪不屬戴奚属哉世<lb/>
評其人直曰栖道而已此爲知安道之淺者正始永<lb/>
嘉虚誕欺世大者勸進小者望塵退而窮經著書者<lb/>
誰歟桓温道子氣熖動人殷浩達函謝公出涕死不<lb/>
降志辱身者誰歟惟二戴父作子述經學隐節相望<lb/>
於晉宋二史子猷寕無肉而不肯無竹寕柱笏看山<lb/>
而不受大司馬之料理非若人孰可友安道者嗟夫<lb/>
盜泉辱井過者掩鼻至若戴公結廬之里王郎回舟<lb/>
之處則汗青筆之以爲美談畵家圗之以爲勝踐騷<lb/>
人墨客摸冩之以爲絶景士其可以不矯强自立乎<lb/>
<pb n="KR4d0340_SBCK_092-19b"/>
何公嘗尹剡興學聘師以淑秀孝置廪儲粟以備儉<lb/>
荒費累鉅萬人皆服治辨而不知其清苦節縮<lb/>
然天子既採民譽旌邑最入峩豸冠出陳臬事昔墨<lb/>
綬今繡衣桑䕃未徙越人榮之公于剡百廢具舉惟<lb/>
亭經始於建臺之歲落成於明年之秋冝覧眺宜栖<lb/>
止其山川景物可以心賞不可以文傳也余獨謂非<lb/>
剡溪不足以容安道之隐趣非雪不足以發剡溪之<lb/>
奇觀非安道不足以動子猷之髙興非何公冰玉人<lb/>
不足成千古之清事公名夣祥字視履<lb/>
　　　趙氏義學莊<lb/>
<pb n="KR4d0340_SBCK_092-20a"/>
莊與學皆在衡山縣崇嶽鄉紫盖里地名神前趙氏<lb/>
祖居於是至忠肅公而族益蕃忠肅公既貴欲倣范<lb/>
文正公置義田以厚其宗而未果及丞相衞公世載<lb/>
勲勞致位二府慨然曰遺言在耳吾昔與二兄謀共<lb/>
成先志不幸二兄奄忽今非吾責乎荘約雖本髙平<lb/>
氏然吴下田止千畝公曰文正家在頴昌族在吳吳<lb/>
田為瞻族設家不預也吾家與族皆居於潭皆食於<lb/>
荘非五千畝不可荘有籍五世以下入籍計口衣食<lb/>
悉遵髙平之約惟嫁娶䘮葬各加厚至於笄冠乳哺<lb/>
有助尤貧者計口　歳有特給又沾丐及於異郡之<lb/>
<pb n="KR4d0340_SBCK_092-20b"/>
族則推廣舊約之所無者擇族之賢而廉者二人掌<lb/>
其出納既成援嘉定免文正義田科敷之詔拜䟽于<lb/>
朝壐書報可公之所以厚其宗者如此又曰有養而<lb/>
無教未也廼立義學中祠忠肅旁闢四齋歲延二師<lb/>
厚其餼廪子弟六歲以上入小學十二歲以上入大<lb/>
學課試中前列者有旌發薦擢第銓集𥙷入者有贐<lb/>
學規知岳麓石皷而所以禁切其佻闥純糾其踰禮<lb/>
敗度者尤嚴余觀前賢有文正忠肅之志者多矣然<lb/>
無忠宣與衞公為之子故其事未易成雖成亦不能<lb/>
久以二公之賢又生二相以似續之盖宋興二百年<lb/>
<pb n="KR4d0340_SBCK_092-21a"/>
元臣故老奕世以施貧活族聞於代者髙平氏趙氏<lb/>
两家而已昔江左門戸之大人物之盛無出王謝以<lb/>
余攷之濬冲貴為台輔園田水確遍滿天下其女嫁<lb/>
貸錢數萬從子婿遺一单氏後皆責取於其女及猶<lb/>
子如此况族子乎謝氏則不然太傅僅有一土山墅<lb/>
史稱樓館竹木之樂與中外子侄共之肴饌之侈日<lb/>
費百金末後以墅與甥子無吝色不徒厚之而已家<lb/>
集之際或雅言或聨句以儆勵之它日與子弟言詩<lb/>
則謂楊栁風雪未若訏謨定命逺猷辰告之句是以<lb/>
相業教詔之矣及乎親炙久濡染熟玄琰志義奮發<lb/>
<pb n="KR4d0340_SBCK_092-21b"/>
能以八千而走百萬之虜遂為經濟之彦諸孫如康<lb/>
樂如惠連如元暉亦迭主風騷之盟雖道韞一女子<lb/>
猶責其弟學之不進孟子曰人樂其有賢父兄余於<lb/>
謝傅見之衞公今之謝傅也荘之始末詳於奏䟽<lb/>
及公之自序蒙公敎養者可不以幼度兄弟之事業<lb/>
及羣謝之文獻自勉<lb/>
後村先生大全集卷之九十二<lb/>
</p>
<p>
</p>
  </div>
</body>
</text>
</TEI>
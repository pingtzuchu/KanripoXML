<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_141-1a"/>
後村先生大全集卷之一百四十一<lb/>
　神道碑<lb/>
　　　　丁給事<lb/>
寳紹間一相擅國所拔之士非鄞則婺其言曰閩人<lb/>
難保尤惡莆士如陳宓鄭寅之流皆掃影滅迹於是<lb/>
朝無莆人丁公柏桂以循守朝辭相一見曰是異於<lb/>
莆人者留提轄雜賣埸人謂公立貴顯矣公旅揖外<lb/>
末嘗一詣相府辛卯火炎應詔曰此年大風顛木巨<lb/>
浸成淵雷發先春日乗背氣虎出平薮龍鬪近畿疫<lb/>
氣流行妖星伏見恬不之悟天安得而不怒怒則激<lb/>
<pb n="KR4d0340_SBCK_141-1b"/>
激則烈矣宗廟爲墟神御驚動車駕當臨奉廟哭當<lb/>
與行罪已之詔當哀痛然猶避忌曰互殿歩二帥知<lb/>
有陛下宫室知有大臣私第而不知有宗廟非所以<lb/>
忠陛下愛大臣也夫有大感悟必大更張今貪酷之<lb/>
吏滿天下皆曰權勢疵之苞苴啓之參選者伸縮於<lb/>
吏胥之手于堂者奔走扵厮役之門大臣知之否乎<lb/>
壬辰輪對曰一春多寒二月暴雪流星晝隕太白經<lb/>
天浙江東湖旱勢綿濶近畿得雨復慮浸淫在我既<lb/>
無决裂更革之規模在天在人亦有遲回未觧之證<lb/>
應又言開闢以來有常道進賢退不肖賞功罸罪是<lb/>
<pb n="KR4d0340_SBCK_141-2a"/>
也今進退賞罸一切反常宜盡㧞臺萊之士布滿周<lb/>
行母植蕭艾盡遣星鳯之彦參錯方岳母用虎狼如<lb/>
邇者起忠鯁斥苛俗孰敢不伏為真公袁尹發也時<lb/>
在廷喑嘿二疏出如鳳之鳴陽韶之聞齊焉同輩多<lb/>
已超擢公獨乆次積六歲纔為博士癸已十月相斃<lb/>
舊學爰立公輪對首乞去臺諌副封勉宰執同心令<lb/>
中外薦剡得自舉復近臣宴見百官集議舊制次言<lb/>
居憂者汲汲起復舉世無孝子注闕者汲汲奏辟舉<lb/>
世皆奪士嗜進者往往因輿臺以通權要舉世無知<lb/>
亷恥之人宜作而新之上既攬威柄親擢不附相者<lb/>
<pb n="KR4d0340_SBCK_141-2b"/>
寄以耳目先用洪公咨夔王公遂明年改元端平復<lb/>
以公及李公宗勉為監察御史然後相之私黨悉去<lb/>
弊事一清端平之盛幾及元祐至今尚論當時之名<lb/>
臺諌公必預焉公擢嘉泰三年進士第自永春尉注<lb/>
寕徳丞改定海縣三石橋酒庫教授梅州知南海縣<lb/>
通判肇慶府知循州未上自市轄遷官告院太常寺<lb/>
簿宗學博士樞宻院編修官初入臺北事動公極諫<lb/>
曰故相當國二十七年於法當敗所以不敗者用兵<lb/>
一事猶能謹重必廹而後動故雖敗而猶存暮年輕<lb/>
信兄子交韃滅金其謬甚矣今更化未数月而遽欲<lb/>
<pb n="KR4d0340_SBCK_141-3a"/>
收古人七年即戎十年生聚教訓百年勝殘去殺之<lb/>
功謬不愈甚乎宜脩㳂江守備増一重藩籬戒三帥<lb/>
常退思郤顧疏夜入詰旦　上袖示大臣三京告㨗<lb/>
公方監太學觧試考官欲以長安復見官軍命題公<lb/>
曰吾方累疏諌止君等乃以一題從臾乎未信宿報<lb/>
三帥返斾矣公懐不自已言輕舉之誤小遂非之誤<lb/>
大今移兩淮糧械於邳徐唐鄧等州猶循危轍冀雪<lb/>
前恥昔斜川之退孔明責已枋頭之辱元温遷怒愈<lb/>
變愈差不可不慮盍移戰力為守謀又論時事曰故<lb/>
相乆病楮幣窮而不變羽書急而不報注擬壅而不<lb/>
<pb n="KR4d0340_SBCK_141-3b"/>
行一旦更張内則委一樞臣倐忽之頃空内府累世<lb/>
金寳百萬之藏而楮錢自若外則八陵之圖甫南馳<lb/>
而三帥之斾巳北指矣矧收召廣進用驟有一月而<lb/>
數遷者前日之病在於緩今日之病在於速矣二年<lb/>
貢舉敕榜有不敢諛恠之語公奏諛為今目大患恠<lb/>
不足慮恐有以直為怪者乞詔主司專黜諛佞又言<lb/>
元祐轉為紹聖尚待八年嘉定變局開禧小人終身<lb/>
屏迹十年之後方見不克終之漸今改絃未再朞巳<lb/>
疑為善之迂用賢之無益臣謂北事違衆而動是賢<lb/>
者之言未用也真某賫志而没是賢者之志未行也<lb/>
<pb n="KR4d0340_SBCK_141-4a"/>
然則将取其不賢者而困之不善者而行之歟自禁<lb/>
旅閧間言人上歎治効不進思舊人末巳公争曰慶<lb/>
厯初盗起東南西兵未觧仁宗之所選任不過杜范<lb/>
韓富有如竦輩起復到念又曰昔王安石變法先結<lb/>
張若水藍元振輩以為腹心及上遣二人視府界所<lb/>
行青苗皆云民便樂之今小人不過用安石故智奈<lb/>
何在其術中乎又言陛下待遇定策之臣不為文宣<lb/>
二帝之少恩足矣今札諭群臣曰朕欲保持汝母捃<lb/>
撫不亦異乎尊崇本生之親一遵英孝二祖之故典<lb/>
足矣今營繕甲第高大寝園不亦異乎官寺窟穴不<lb/>
<pb n="KR4d0340_SBCK_141-4b"/>
室左道出入無間小官鹽賞至煩御封道宫事目上<lb/>
逹天聽此尤異也孟子曰惟大人為能格君心之非<lb/>
獨不䏻如先正對中使焚内批乎或使之回奏曰臣<lb/>
某以為不可乎近臣或薦某人有才者公曰自古小<lb/>
人自持一論自為一黨今能為君子之言締君子之<lb/>
交盖有君子而庇小人者矣在言路二年諌疏盈篋<lb/>
皆力扶世道之命脉切中時賢之膏育余著其大㫖<lb/>
如此其冬除祕書少監三年遷監遂為起居舍人兼<lb/>
直舍人院起居郎中書舍人嘉熙初元除權吏部侍<lb/>
郎遷給事中由御史八遷皆兼史職公雖出臺然歲<lb/>
<pb n="KR4d0340_SBCK_141-5a"/>
中轉對一直前奏事三進已見二其於宫禁言動廟<lb/>
堂除授賢佞去留否泰消長之際指陳愈峻論建深<lb/>
廣韃北歲入㓂公言大臣操舟主病者也若先徬徨<lb/>
動色同舟同室之人将若之何宜凝㝎志慮以應事<lb/>
變時廹禋祀乞邊報非時奏御且引宣和恐妨恭謝<lb/>
事以諷藏事之夕大雷雨公曰陛下本以好賢受諌<lb/>
聞天下近者言官忤旨至形詞色疏多留中易置<lb/>
諌官御史如奕碁此致異之大者丁酉大公歴数時<lb/>
弊尤切扵辛卯之疏在詞掖韓休除節度使致仕公<lb/>
封還曰此日后家一門雙節議者猶謂曷不移此募<lb/>
<pb n="KR4d0340_SBCK_141-5b"/>
戰士以取韃酋之首今休一賔賛之臣爾卑以旄鉞<lb/>
如祖宗舊典何命遂寑閻羙人進封親属加恩者一<lb/>
百餘人公諸侯三邊稍寕然後舉行在瓉闥余天錫<lb/>
召且大用近臣多先通殷勤公駁論曰閩樂土以處<lb/>
天錫足矣召之徒使陛下有私故人之名言者必起<lb/>
而攻之非所以爱天錫也䟽入喬丞相以槧導上意<lb/>
趣書讀公已疾堅執如初越数日卒七月十有一日<lb/>
也年六十七遺表聞自朝議大夫贈通議大夫前碩<lb/>
人林氏知賔州寳儉之女繼荘氏知化州　之女一<lb/>
子南叟承務郎新監泉州市舶務二年十二月朔葬<lb/>
<pb n="KR4d0340_SBCK_141-6a"/>
公扵石室祖塋兩碩人先後祔焉丁氏自固始遷莆<lb/>
曽大父履大父士睦父瑶成贈奉直大夫母葉宜人<lb/>
公字元暉上有六兄皆負俊聲而公尤工聲律傳誦<lb/>
人人骨髓然素清修不以藝掩徳親䘮廬居三年乃<lb/>
歸既中春官臨奉大對聞兄訃慨然馳歸日進身之<lb/>
始詎可為欺雖村兼數人埸屋自課一卷而巳曰吾<lb/>
平生無悖人亦未嘗芸人也既仕薦書皆人求公非<lb/>
公求人方其在韋布燈窓之下米鹽簿書之間固已<lb/>
珪璧元身氷檗細行矣至扵自重不掃光範之門中<lb/>
立不䧟牛李之黨居風憲他人畏之揺手忽及者必<lb/>
<pb n="KR4d0340_SBCK_141-6b"/>
奉白簡以聞任封駁它人當之運筆如飛者必曰臣<lb/>
不敢奉䛇植立之高奮發之勇自其平日之有所不<lb/>
為有所不取者基之也嗟乎彼相之智曽不足以量<lb/>
莆士烏足以量公哉余疇昔厚公宰上之碑盖已心<lb/>
許至是南叟彚奏藁來曰石室之木拱矣銘不可以<lb/>
復需矣銘曰皇初元之觧瑟兮闢久塞之言路掲杲<lb/>
日扵中天兮散氷山之趨附盖枚卜而得公兮廼親<lb/>
拔以自助偉百奏之剴切兮信千齡之㑹遇孰不云<lb/>
　　端平兮視元祐其殆庻幾拊往事而太息兮有<lb/>
余心所未喻考察司空之碑兮倍前代之黨錮質元<lb/>
<pb n="KR4d0340_SBCK_141-7a"/>
城翁之論兮曰全人之有数自嘉熙之建號兮懐向<lb/>
背之異趣中人翕<graphic n="KR1865" url="https://raw.githubusercontent.com/kanripo/KR-Gaiji/master/images/KR1865.png" mimeType="image/png"/>而改化兮賢者亦一來而一去<lb/>
惟公屹其間兮障黄流之犇注前見疎於荆舒兮後<lb/>
未嘗宻扵馬吕人莫不有所主兮臣所圭者君父運<lb/>
方際於風雲兮疾忽罹扵霜露彼浮榮奚足算兮獨<lb/>
令名之不腐余将書道旁之碣乎嗚呼端乎全人丁<lb/>
公之墓<lb/>
　　杜尚書<lb/>
公諱杲字子昕曽大父圯提舉江西常平大父鐸知<lb/>
萬載縣贈大中大夫刑部郎中贈開府儀同三司母<lb/>
<pb n="KR4d0340_SBCK_141-7b"/>
陳宜人贈吉國夫人杜氏本京兆萬年至提舉公始<lb/>
居邵武公少與兄東第来場屋齊名而獨見禮於禮<lb/>
剖以父任待通州海門買納塩場闕潘提舉友文<lb/>
<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>攝建陽尉秤提法行公面責潘曰公奉新書太過<lb/>
八郡騷動矣潘愧謝稍弛其禁陳提刑彭壽<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>攝閩<lb/>
尉甲子死誣乙殺之公騐屍於髮中得砂視甲舍傍<lb/>
有池砂類髮中者鞫問子果溺死乙乃得釋至海門<lb/>
謁塩使豊公有俊曰小官惟冒扵貨者當譴責情可<lb/>
矜力不建者教之可也奈何皆臨之以威乎豊公悚<lb/>
然遂為知已李公珏制置江淮羅致幕下滁受兵檄<lb/>
<pb n="KR4d0340_SBCK_141-8a"/>
公與同幕王好生提偏師徃援甫至民蔽野隔壕哀<lb/>
鳴求入避滁守固拒公啓鑰納之虜圍城數重公登<lb/>
俾中二矢益自奮厲士氣百倍虜技窮去犯齊安李<lb/>
公㑹合援兵幾十萬未至虜觧去兵在道不相統壹<lb/>
且潰亂李公曰非子昕無可行者公求制劄二十道<lb/>
以行先以帥命喝犒擇諸将尤桀黠者出一劄抽回<lb/>
喻時又抽一軍不二曰諸軍悉回無敢譁者李公累<lb/>
奏公援滁功不報公從李公與之終始豐公建西閫<lb/>
辟梁縣胡公摫縂西餉辟鳯臺酒官皆力辤海門秩<lb/>
滿調江山丞畿漕朱公在辟監崇明鎮崇明改隷東<lb/>
<pb n="KR4d0340_SBCK_141-8b"/>
總與岳縂領珂議不合慨然引去岳出文書一卷曰<lb/>
京剡也公曰比而得禽獣雖若邱陵弗為岳怒公曰<lb/>
可劾者文林不可强者杜某岳遂以欠蘆錢劾朝廷<lb/>
察蘆錢無虧二劾皆寑西閫曾公式中辟廬州節推<lb/>
浮公兵變公單騎往戮止渠魁守将争餉金幣公封<lb/>
貯一室将行屬郡丞鄭凖悉返之安豐守告戍将扇<lb/>
揺軍情且為變帥欲討之公曰是激使叛也請與兩<lb/>
卒往呼将諭之曰而果無它可持吾書詣制府将即<lb/>
日行一軍怗然知六安縣新社壇學宫罷元夕燈歲<lb/>
歉諭富家曰吾不損米直若但出糶吾依市直為民<lb/>
<pb n="KR4d0340_SBCK_141-9a"/>
代償三之一全活者衆邑有劇盗二設賞獲之帥方<lb/>
姑息盗竊語曰吾不失在制置帳下公命杖死縣庭<lb/>
而以專殺自効民有嬖其妾者治與二子均分二子<lb/>
謂妾無分法公書其牘云傳曰子從父令律曰違父<lb/>
教令是父之言為令也父令子違不可以訓然妾守<lb/>
志則可常享或去或終當歸二子季提舉衍覧之擊<lb/>
節曰九州三十三縣令之最也知安逺縣考舉及格<lb/>
免班幸改通直郎逆全犯邊季公時已帥廬辟公濠<lb/>
倅上以公久習邊事擢知濠州趙大使善湘謀復盰<lb/>
昭密以訪公公曰賊恃外援當㫁旴泗浮梁以困之<lb/>
<pb n="KR4d0340_SBCK_141-9b"/>
卒用公䇿成功女真數萬厚齎駐榆林阜請降或請<lb/>
誘而圖之公曰殺降不仁奪貨不義納之則有後患<lb/>
諭遣其衆秩滿令奏事端平初元過廬謁全帥子才<lb/>
曰北伐不可止矣公必有以監凝其後者全日以淮<lb/>
西兵守潼闗以淮東兵守黄河公始為之隐憂除主<lb/>
管官告院知安豐軍三帥出師除公淮西運判公曰<lb/>
昔張魏公督師以趙開主計今日諸公無愧于先正<lb/>
趙開之任僕豈其人詔廷紳邊臣各條戰守公封上<lb/>
曰沿淮早蝗不任征役中原赤立無糧可因若虚内<lb/>
事外移南實北腹心之地必有可慮方草奏客曰内<lb/>
<pb n="KR4d0340_SBCK_141-10a"/>
歲當任子不為賢郎地乎公笑不答大使括舟載糧<lb/>
公曰師遵陸而糧用舟緩急必相差池請以夫運大<lb/>
使許之既而劾公調夫煩優沮撓軍事削兩秩罷時<lb/>
在外諫北伐者惟公一人及鋒<graphic n="KR1518" url="https://raw.githubusercontent.com/kanripo/KR-Gaiji/master/images/KR1518.png" mimeType="image/png"/>洛陽退師保境兵<lb/>
釁遂開不可復合人始伏公先見奉崇道祠復元官<lb/>
再知濠州未行改安豐韃謀入㓂公曰此虜常先取<lb/>
一城為家基寨然後深入順昌為豐壽屏蔽而夐在<lb/>
淮北兵寡餫囏使虜得之二州危矣以白制司命幕<lb/>
客沈先庚遷其軍民士庶航錢粟迓之虜果大至我<lb/>
舟已盡泊南岸崔文舉范用吉二叛憤咤以俚語詈<lb/>
<pb n="KR4d0340_SBCK_141-10b"/>
公曰吾欲取此城乃為老賊所先休看它城子矣順<lb/>
昌軍民駐壽陽復運米二萬斛楮七萬餉之衆感悗<lb/>
忘其遷焉又謂兩城相望其間當有小城以接聲援<lb/>
益繕安豐縣城使沈先庚戌之虜未攻不克殺其将<lb/>
塗金朱袍者二人虜去縣圍郡城公使聶斌布重兵<lb/>
守禦趙諒提輕騎攻刼四隅設伏城中晝無人聲虜<lb/>
登高望之莫能測公出其不意開闗鏖撃虜麾其下<lb/>
曰南兵狠速返勿留赤老國王者大掠淮東厚装而<lb/>
歸公曰是可擊也命順昌守樊辛率死士刼虜帳俘<lb/>
獲萬計奪馬四百匹亂屍中有腰木牌書皇弟國王<lb/>
<pb n="KR4d0340_SBCK_141-11a"/>
者虜法貴木牌在金銀牌之右夕刼二寨皆中醜類<lb/>
潰散猶以番書求亾馬五百公六世祖待制公𣏌守<lb/>
慶州元昊求降人孟香報曰償所掠則返孟香夏人<lb/>
不肯償我亦不與孟香北人謂我為憨爾為您公用<lb/>
待制公遺意効北音檄答之云您還鹵掠憨還您憨<lb/>
馬您不還時憨也不還您虜遁去端平丙申冬也明<lb/>
年嘉熙改元公益為備浚舊濠築外郭其冬虜必欲<lb/>
得城掃地而至大設攻具以火炮焚樓櫓公隨壊隨<lb/>
補以八都魯硬軍斫排扠木八都魯公皆死囚使之<lb/>
攻城自贖所破甲以牛革十餘重為之設面簾以障<lb/>
<pb n="KR4d0340_SBCK_141-11b"/>
矢公募善射用小箭專射其目盡殪之虜者填濠為<lb/>
二十七埧分公兵扼埧虜乗東南風縱燎公禱天求<lb/>
助俄而反風雨雪驟至公謂古人多乗風雪破賊而<lb/>
四面圍合乃募猛士奪埧路出兵将士皆奮躍死戦<lb/>
殺紫泥金團龍𫀆者降人云葉國大王也焚虜砲座<lb/>
攻具至明日皆盡先是城閉援師前郤惟地帥吕文<lb/>
徳<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>圍入叶力捍禦庚牌調盱眙守余公玠及趙東<lb/>
夏臯赴援濠倅趙希瀞監夏趙軍公以蠟書約夾攻<lb/>
虜潰至㨗奏至二年春矣君相動色相賀擢軍器監<lb/>
進三秩御杞云朕聞安豐被兵不皇寝食知卿守禦<lb/>
<pb n="KR4d0340_SBCK_141-12a"/>
勞苦指畫有方朕為少寛今援兵已集其賈率諸将<lb/>
掃蕩㓂攘以安淮右賜卿金器諸将各金椀一在城<lb/>
将士及淮東援兵以京㑹三十萬支犒公率三軍拜<lb/>
詔感泣夀春守張可大惎公百計撼揺吳公潛素奇<lb/>
公適在都曺主之力陳檢詳力修始同在圍中至是<lb/>
亦昌言公勲勞扵朝丞相李公宗勉參政徐公榮叟<lb/>
皆有賞未酬勞之語㑹謀西帥咸曰母以易杜某詔<lb/>
以安撫兼廬州推太府卿淮西制置副使兼漕虜使<lb/>
王檝來續和議公曰虜将察罕有言撒花自撒花厮<lb/>
殺自厮殺和可恃耶督帥史嵩之主和怒形辭色虜<lb/>
<pb n="KR4d0340_SBCK_141-12b"/>
縱重堯臣歸督府以擒獲聞公抗章非之諜言虜下<lb/>
令三年毋南牧嵩之信之調八月未動眞不来矣公<lb/>
曰是将欵我其來必速九月察罕果率十七項人馬<lb/>
號八十萬挟叛賊范用吉輩傳城下約先破廬然後<lb/>
造舟巣湖以窺江於壕外築土城周六十餘里穿兩<lb/>
壕攻具皆数倍於犯安豐者公與客登城四郊鐡騎<lb/>
極目無際客股慄公曰吾必破此虜衆欲備金雞嘴<lb/>
公曰宜先舒城門虜果耒攻郤之公欲増一重防托<lb/>
亦於城内為土城虜日夕用攅砲攻打我特串樓為<lb/>
固虜築埧乃高於樓城危甚宿将有涕出者公以油<lb/>
<pb n="KR4d0340_SBCK_141-13a"/>
灌草即惧下燎之頃刻與樓高者皆為煨燼又扵串<lb/>
樓内立雁翅七層俄砲中埧上一酋衆賊扶去日王<lb/>
子也乗勝出戦虜不能支追躡數十里骸觜縦横噐<lb/>
械委臺臣謂劉錡順昌吳玠和尚原之㨗不是過地<lb/>
御札云卿郤敵金城勛勞懋著擢呉部侍郎陛使名<lb/>
漕副賜對衣金帶進三秩有囘囘来降云慮初用女<lb/>
真漢軍不勝用回回又不勝乃用真韃亦折三十餘<lb/>
人初二城圍閉累月内外隔絶傳説萬端謂公必蹈<lb/>
徐禧李稷之禍雖素所親善亦憂其為張睢陽南八<lb/>
矣一旦奏凱全壁出人意表識公者舉杯相慶未識<lb/>
<pb n="KR4d0340_SBCK_141-13b"/>
者亦願為之執鞭虜攻城專恃砲為長技以數百人<lb/>
拽一砲中樓櫓立碎壕渠深者運木石不足驅人填之<lb/>
公始用順昌倅王安䇿作串楼以禦砲其用法栗棗<lb/>
榆槐堅木二三尺圍者列壕岸入土五六尺高丈餘<lb/>
上施横木中設箭窓下繚以羊馬墻凡圍樓方樓一<lb/>
砲即毁惟串樓可支三砲率先造千百間隨虜所攻<lb/>
施之壊則易王安者先在河北城守皆以串樓自全<lb/>
公又以古防城戎器多不應手創智造鵝梨砲三弓<lb/>
弩砲可手用弩可及千歩為平底船載勁卒勦填壕<lb/>
者公著数每先扵虜計畫常周扵事賊技一不得施<lb/>
<pb n="KR4d0340_SBCK_141-14a"/>
二城既㨗扵安豐得虜屍萬七千扵廬得虜屍二萬<lb/>
六千獲虜砲車雲梯弓弩器甲不可計公每上功必<lb/>
曰安豐之役吕文徳聶斌功也廬之役将帥王鑑聶<lb/>
斌參佐黄夢桂趙希瀞功也臣何力焉又終始為王<lb/>
安論串楼功它将校寸勞必旌因公取爵賞者甚衆<lb/>
公勲名日盛人心所向惟嵩之以所遣援兵失期又<lb/>
恥前言不騐至是調曹順聶斌各以五千人斷賊歸<lb/>
路公曰虜回戈則城危矣摘四千人付曹順而留聶<lb/>
斌不遣旦言曹順必敗公事嵩之劾公擁兵自衛以<lb/>
嬰城自守為是以野戰為非公奏云此賊驍㨗衆多<lb/>
<pb n="KR4d0340_SBCK_141-14b"/>
臣實不敢以野戰爲是且言督府近遣祝邦達援廬<lb/>
未戰而潰僅以身免又聚兵援滁僅達宣化往往失<lb/>
伍委械而去淮西精兵有限即野戰不如人意何以<lb/>
收　嵩之令參議官丁仁來調兵公曰督相昔欲和<lb/>
今欲戰何也丁曰和自是上意公曰善則稱君奈何<lb/>
歸過扵上因抗疏乞罷上諭公安職母費朝廷區處<lb/>
曹順者遇虜安豐境内全軍覆没悉如公言三軍累<lb/>
疏請老御札曰卿老成忠實寛朕顧憂宜爲勉留以<lb/>
副注倚臺臣承風旨論公挑釁致㓂公待罪詔書諄<lb/>
諭而止虜将大舉刷前恥廟堂問䇿公曰必破之督<lb/>
<pb n="KR4d0340_SBCK_141-15a"/>
府曰去歲韃敗歸不肯追擊今傾國來謂必破之何<lb/>
也公曰兵家之数不可先傳患賊不來衆非擢所乃<lb/>
練舟師扼淮河遣庻監吕文徳聶斌軍伏精鋭扵要<lb/>
害虜所主遇伏我師二十七㨗大戦于朱臯四塜俘<lb/>
醎無数獲酋妻黄金鎧甲駝馬或問公何以䇿其必<lb/>
敗公曰力守淮河所以汙其道也彼自信陽至此已<lb/>
半月糧盡力憊冝為我禽㨗奏至御扎曰羽書來上<lb/>
謂韃且徧淮右矣朕懐抱不怡慼見顔靣未幾督府<lb/>
以卿牘聞朕且喜且疑吾兵何神耶徐攷㨗奏守堅<lb/>
壁之今行招䧏之䇿用襲擊之師卿可謂差強人意<lb/>
<pb n="KR4d0340_SBCK_141-15b"/>
矣朕臨軒不斍失喜再三嘉歎擢權刑部尚書賜衣<lb/>
帶鞍馬四年以疾已去不允歲饑公告糴江右米<lb/>
銜尾而至淳祐改元乞去愈力擢工部尚書賜鞍馬<lb/>
衣帶仍佩魚公念乆去鄉國扁舟徑歸而嵩之入相<lb/>
知劉晋之于公有憾薦為御史使甘心于公晋之首<lb/>
上流誣詆以真學士奉祠或言虜謀自安南幹腹上<lb/>
𣣔起公師桂嵩之風䑓臣重劾御槧宣諭曰杜某两<lb/>
有守城功若脱兵權便有後祸則朕何以使人二年<lb/>
差知太平州舜至六十七上愈𣣔用命貂璫論晋之<lb/>
擢華文閣學士㳂江制置使知建康府行宫晋守節<lb/>
<pb n="KR4d0340_SBCK_141-16a"/>
制安慶和無為三郡罷楊林堡以其費備歴陽淮民<lb/>
寓沙上者獲以舟師謁程浮公祠緫所即南軒㩁酒<lb/>
公曰此張宣公講學地也陳像設撥田祀焉置貢士<lb/>
庄蠲民租二萬八千石虜哨儀眞東閫不能授詔公<lb/>
勿以秦越為心公朝𬒳㫖午戒噐越宿至今庻與聶<lb/>
斌提兵八千入城虜見公名旗曰此安豊盧州杜制<lb/>
置耶黎明觧去追擊敗之進敷文閣學士以庻知眞<lb/>
州公曰上卑汝邊郡冝勇往綾急吾親提兵援汝勉<lb/>
之三年中使鄧喬年傳宣撫問賜纈羅牙笏金帶香<lb/>
茶四年除邢部尚書不許辤免公念仕三十餘年列<lb/>
<pb n="KR4d0340_SBCK_141-16b"/>
從槖亦七載未得一瞻天表不敢舜内引玉音獎劳<lb/>
云卿累任邊閫宣劳不易公奏四事一曰才難而知<lb/>
兵之才尤難冝素儲不可猝求二曰屯兵劳州兵逸<lb/>
然州兵月廩四倍冝稍𥙷助屯戌兵而存州兵半額<lb/>
别收精鋭属之宻院三曰賞典太嚴四曰去盗當於<lb/>
其微冝選尉寨卒長滿三年能捕獲者與捕授上問<lb/>
淮事又詢邊頭諸将皆以實對因乞放歸山林以全<lb/>
晚節上曰説未到此公乃就職兼詳定勅今一曰以<lb/>
獄讞廟堂始難之卒如公議兼吏部尚書時注授難<lb/>
但公隨資格稍通其礙銓綜為清每坐曹吏部主令<lb/>
<pb n="KR4d0340_SBCK_141-17a"/>
抱牘儳進公曰銓法一定刑辟人命所係命刑部先<lb/>
之梁成大子賂當國求銓試公曰昔沈継祖論朱文<lb/>
公成大亦論真文忠公皆得罪名教者子孫冝廢錮<lb/>
安得仕嵩之遣給使道意公峻拒之御書三堂扁曰<lb/>
安淮曰嘉喜曰教忠命左璫持賜奎墨猶濕榮動一<lb/>
時朝家更化議以公建閫䕶詩將嵩黨胡某猶在朝<lb/>
三䟽論公上不得已進徽猷閣學士奉祠胡後遷宗<lb/>
少徐舍人元杰封還除日曰侍從名臣妾加諭列其<lb/>
為公議所予如此公㱕治小圃日與客按行松菊瀹<lb/>
茗清談曰吾今而後知閑居之樂六年請老詔不允<lb/>
<pb n="KR4d0340_SBCK_141-17b"/>
再䟽進一秩陞寳文閣學士致仕郡憂潦公發私廪<lb/>
具告糴于盱江明年春榖貴公下其直以偈营卒舊<lb/>
有月借郡貧不予貸以私錢今師相鄭公當軸知公<lb/>
忠實柩参吳公潜念公勞舊擢庻守邕且将召公或者<lb/>
危之公亦不欲出矣八年三月得㿃下疾自筮得離<lb/>
之噬嗑其繇曰日昃之離不皷缶而歌則大耋之<lb/>
嗟㓙曰吾不起矣自草遺表豫言以深衣歛母用緇<lb/>
黄公待外甥任明之如子命以遺表㤙奏朌賜金扵<lb/>
内外親戚郡有貢士㽵簿甚公𣣔助私田未果以属<lb/>
二子所貸營卒錢百萬令勿償疾革謂二子曰此曽<lb/>
<pb n="KR4d0340_SBCK_141-18a"/>
元執燭曽子易簀之際其夕薨六月二十七日也卒<lb/>
七十六積官光禄大夫爵揚子縣開國子公昔於舍<lb/>
後手植二梧茂盛将薨之月一自枯一㧞扵風人謂<lb/>
木摧哲萎之騐上方思公前功進龍圖閣學士而公<lb/>
已薨遺表聞上方思贈開府儀同三司賻疋兩三百<lb/>
娶李氏紹興侍郎陵之孫先公三十八歲薨贈渤海<lb/>
郡夫人子二人庻奉直大夫改差知潮州廡奉直大<lb/>
夫江西安撫司幹官女二人長適文林郎崇安尉趙<lb/>
崇林次未行皆已卒孫三人蕃蟠番俱承務郎以其<lb/>
年臘月二十九日葬公扵城東秀野之原公淹貫經<lb/>
<pb n="KR4d0340_SBCK_141-18b"/>
史博記多能孫吳申韓岐扁嚴李之學靡不研究為<lb/>
文𥘉不抒思俄傾成章皆麗宻峻潔無一字陳腐五<lb/>
七言精深四六高簡散語尤古雅善行草急就章有<lb/>
晉宋間人風韵寸𥿄隻字得者寳玩歲晚掃空言語<lb/>
文字專治闗洛諸老之書語其子曰吾扵兵間無悖<lb/>
謀無左畫皆得於四書其臨敵常褁藥偹不測曰萬<lb/>
一嗟跌當以死報君父手握重兵然未嘗妄僇一人<lb/>
雖大敵在前戈甲耀日矢石如雨公意氣愈閑暇無<lb/>
窘遽容武侯麾軍謝傳鎮物無以加也其論和戰屨<lb/>
與權要矛盾嵩之排拫挫抑扵上言者撼揺毁訾扵<lb/>
<pb n="KR4d0340_SBCK_141-19a"/>
下賴上照知孤忠保全勞臣故公得以功名終始初<lb/>
公與余同幕金陵後余爲樞椽數言公於鄭喬兩丞<lb/>
相公遂起廢其立功於二城也余巳斥居田里公歲<lb/>
中必一再遣帳騎至山中侯余安否余問騎曰杜公<lb/>
何爲曰與諸将樂飲議防狄爾余曰視前後三數公<lb/>
孰優曰㓂至公與将帥分畫既定常先登陴諸将繼<lb/>
之既上則不復下寝食矢石之傍猶燕居也㓂去乗<lb/>
陴者皆下公乃下以小人觀之杜公猶優余仲弟守<lb/>
樵亦言安豐迓兵至樵公厚犒而客禮之雖小校卑<lb/>
卒亦拊以恩肩輿止用村夫曰彼皆戰士不可私役<lb/>
<pb n="KR4d0340_SBCK_141-19b"/>
也烏虖公所以能得人之死力能為國家建功立事<lb/>
有以也夫余觀他人寸長微勞必自夸詡公昔與余<lb/>
書叙城守事但言暴客相訪久而不去頗費應酬而<lb/>
巳余問守備答曰向以城守城今以人守城君無憂<lb/>
其言雍容整暇如此非僥倖成事者既葬二子致公<lb/>
遺命屬銘於余且以閩帥趙公希瀞所作行述來趙<lb/>
公與公皆陷重圍同死生患難者所載詳實抑余扵<lb/>
公之薨有感慨焉營平破羗已七十餘衛公渡遼踰<lb/>
八十矣古人事業多在晚歲公雖得謝老謀宿望使<lb/>
之臥䕶猶羆當道虎在山也今其已矣誰為陛下寛<lb/>
<pb n="KR4d0340_SBCK_141-20a"/>
北顧者悲夫公唐相宣献公黄裳之後世系詳見於<lb/>
公顯考之碑不復出也銘曰韃行中原磨牙洊食戰<lb/>
無勍敵攻無堅壁不論書生雖有韓白猝然遇之敗<lb/>
撓奔北近而光滁逺則荆益朝猶金湯暮已瓦礫𨳩<lb/>
闢以來未覩斯賊譬之猰㺄莫與甬力顯允杜公眇<lb/>
然逢掖其守二城危在旦夕鐡騎數重攅砲千百公<lb/>
甚整暇登陴指畫某捍樓櫓某刼寨柵椎牛釃酒輦<lb/>
金輿帛以我忠赤當彼矢石公猶暴露孰敢顧惜虜<lb/>
氣衰力竭公乗其隙忽雷萬鼓四面出擊名王横屍<lb/>
權帝敗續所獲駝馬噐甲山積露布至京朝野動色<lb/>
<pb n="KR4d0340_SBCK_141-20b"/>
然後華人知韃可敵然後異類知憚中國然後邊臣<lb/>
固守疆埸公身逺外公性孤直大使督相巧詆重劾<lb/>
淳祐聖人卓然不惑奎墨昭回曰卿忠實衆方狺吠<lb/>
上獨卯翼晚思識公召以常伯公來何遲公去何函<lb/>
手開綠野清談永日自方喬松人比召畢妖星忽隕<lb/>
壮士驚唶過江百年非無人物畏虜二字膏肓之疾<lb/>
昔在典午僅推琨逖爰及炎紹復有規澤皆以儒帥<lb/>
守固戰克繼者誰歟杜公其匹惜余老矣涸硯燥筆<lb/>
事偉詞卑不究勲徳<lb/>
後村先生大全集卷之一百四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_130-1a"/>
後村先生大全集卷之一百三十<lb/>
　書<lb/>
　　　與㳺丞相<lb/>
某㳟惟端嘉以来上之圖任非一日相之登庸非一<lb/>
人然皆不出長安城致身髙位者惟某官不然始在<lb/>
廷以不合去後得政又以不合去其視荣利如㖒唾<lb/>
然天子固已尊敬而注倚之矣名㝡髙迹㝡近召㝡<lb/>
早来㝡遅公之素心盖如此一旦聖意先定告廷爰<lb/>
立仕者舉笏曰吾軰有宗主矣耕者擊壌曰天之欲<lb/>
平治矣人心不齊天籟自鳴此豈可以聲音笑貌求<lb/>
<pb n="KR4d0340_SBCK_130-1b"/>
者方今急政要務曰君徳曰國本曰朝綱曰邊防它<lb/>
人所不敢言與不能爲者竊意吾相必以身任之某<lb/>
獲罪鄞揆退耕于野有百千億刼不下山之誓且奏<lb/>
記鈞門曰此生索性待公當軸安知今日其言遂驗<lb/>
孟子不寐謝公折屐未足以喻喜也然晚節未路曲<lb/>
荷陶鑄内陞朝序外擢職名就某分劑言之千足萬<lb/>
足今無所欠惟是反哺情切欠一歸爾吾相昔有牽<lb/>
掣今造化在手爲某觧䣃鞍䭾放逐水草使爲太平<lb/>
幸民可<lb/>
某𥘉五日凖省劄奉聖㫖某令赴行在奏事成命驟<lb/>
<pb n="KR4d0340_SBCK_130-2a"/>
盻危衷増悸伏念某素無扳援積困中傷但思空谷<lb/>
之逃不作脩門之梦然且起乆廢而居按㣲寸劳而<lb/>
沗褒遷取𢾗過多乞歸未遂敢圖收召俯及沉淪孤<lb/>
忠荷君相之照知迹煩朝廷之記憶恩私所逮感涕<lb/>
交零某之孤危人所共知某官當國宻勿啓擬不進<lb/>
不休迨兹出命倍費造化某以十年之戀闕當倍道<lb/>
而造朝况明時豈易遭逢而近比不許辭免但當某<lb/>
私計則有未安盖有六十之兒九十母前謂番<lb/>
昜去郷差逺力求祠廩或改閩郡天日在上實聞此<lb/>
言設若貪仕路之尚荣望親闈而愈邈　既　犯天<lb/>
<pb n="KR4d0340_SBCK_130-2b"/>
下之公議亦為名教之罪人輙以丹忱形之公牘欲<lb/>
望鈞慈特賜裁酌或尚可敷陳改卑一麾不惟母子<lb/>
暮年相保亦某官加惠諸生卵翼成就之𥘉心也<lb/>
　　　與范丞相<lb/>
某十二月二十日承本貫興化軍逓至省劄奉聖㫖<lb/>
某除江東提刑聞命震駭莫測其繇因念去歲𬒳論<lb/>
卑祠嘗勒惡札短啓摧謝猥䝉鈞慈親洒荅翰諄復<lb/>
温厚固已黙寓哀窮悼屈之意及兹旋乾轉坤造化<lb/>
在手首䝉啓擬不待歸依㧞諸散地之沉淪付以外<lb/>
臺之雄劇此乃在朝卿監郎官所求而不可得者某<lb/>
<pb n="KR4d0340_SBCK_130-3a"/>
方在廢錮安敢有此梦想仰惟某官啄菢邜翼之恩<lb/>
可謂勤矣某先白家廟次告親闈聚族百口一詞御<lb/>
戴某筋力尚堪驅策向者不惮入廣今江東距閩為<lb/>
鄰部况一閑四載寕不急禄實縁孤危多畏一旦吾<lb/>
相當國復玷太驟深慮㣲蹤又将不安謹具免牘一<lb/>
封歸命化鈞冀寝誤恩敢乞鈞念速賜處分<lb/>
某今月念六日凖省劄奉聖㫖某除将作監驟聞成<lb/>
命載惕危衷伏念某昨閉户而投閑未磨瑕累兹起<lb/>
家而司臬無𥙷涓埃事功謬悠風采消靡飬親有請<lb/>
方頼曲成播𥘉無私忽叨峻擢由郎曹之秩序陞匠<lb/>
<pb n="KR4d0340_SBCK_130-3b"/>
監之班職必王官積累而後遷豈外臣梦想之敢到<lb/>
仰惟某官振淹㧞滯之意超賢越録之恩雖隕㣲生<lb/>
莫酬洪造但某自揣孤危而多畏毎因召用而挻災<lb/>
况新命之過憂慮僉言之未允見具免櫝仰干化釣<lb/>
某前月卄九日因繳逓筒嘗具禀劄退而屬藁擬辭<lb/>
匠監之除忽得邸報聞已改命惕息俟至十二月十<lb/>
一日伏凖省劄某除直華文閣依舊江東提刑某<lb/>
竊惟大匠穹班以侍郎官之乆次先朝奎閣以旌監<lb/>
牧之有劳豈伊名論之卑凢併沐寵光之殊異旁觀<lb/>
歆豔内省兢惶比皆某官記夾袋之儲篤緇衣之好<lb/>
<pb n="KR4d0340_SBCK_130-4a"/>
觧十年未易觧之謗調衆口至難調之言囬白日之<lb/>
照扵覆盆息慈母之疑扵投杼遂令踈逖坐致顯榮<lb/>
永惟吾相此恩之尤深雖盡今生来世而莫報重念<lb/>
某自收朝蹟屡閲歲華前此當軸𢾗公貽書盈篋或<lb/>
便朝之宻薦或廣坐之誦言徒有空談孰為實惠某<lb/>
亦窮而自守不少屈而有求及某官登冠元台兼收<lb/>
多士因鈞問之下及竭鄙情而上訴者恃吾相道廣<lb/>
而無黨偏也心平而無恩怨也恃吾相之追念長公<lb/>
而未忘先人也某官雖愛之深主之力然前後所賜<lb/>
鈞翰未嘗少見幾㣲一旦榻前啓擬中書秉筆超<lb/>
<pb n="KR4d0340_SBCK_130-4b"/>
資越格出人意表如此乃以朝士積日累月而不敢<lb/>
望者度外㧞擢之如此乃排群議而一手挈提之如<lb/>
此身可隕恩不可忘昔王文正公擢士而士不知其<lb/>
言曰恩若已出怨特誰歸誰其継之某官一人而已<lb/>
某𥘉意實以親年髙家山逺凊温既隔梦寐不寕欲<lb/>
辭繡斧之荣復返綵衣之樂冀将見禄換一虗稱以<lb/>
華歸凃以全晚節今為身計者皆遂為親謀者未諧<lb/>
仰戴洪鈞之曲成俯清議之交責望畏翹材而矯首<lb/>
具免牘以陳情敢丐鈞慈特賜處分<lb/>
　　　與范杜二相<lb/>
<pb n="KR4d0340_SBCK_130-5a"/>
某仰惟聖天子一旦躬㰖大權枚卜群公以相印屬<lb/>
之真儒莘渭之舉也制麻一出學士大夫至扵舉笏<lb/>
相賀文富之拜也然今日之事至難今日之相尤難<lb/>
大丞相登庸之初将慰人望必痛革時弊将革時弊<lb/>
必先收人心請試條前日之所以失人心者以備采<lb/>
擇自昔朝廷必長飬士大夫氣節而成就其聲名比<lb/>
年號敢言者著清節者賢而有人望者功名與已相<lb/>
軋者皆為一說以沮之求一罪以加之曰是空言無<lb/>
實也是嘗誤其事也是嘗主某人也甚者　其素履<lb/>
如温公狎妓東坡販塩之類初年有三十餘人之薦<lb/>
<pb n="KR4d0340_SBCK_130-5b"/>
其後取三十餘人者芟夷而藴崇之賢者掃影滅迹<lb/>
更用一種刀筆俗吏聚歛小人或瑣瑣姻婭以振㩀<lb/>
津要布滿郡國一當革也自昔立賢無方比年乃拘<lb/>
鄉貫因悪一失遂悪其類併惡其鄉喜者擢連枌榆<lb/>
憎者錮及州里失惡閩士如吕吉甫軰可也不有蔡<lb/>
君謨陳述古乎惡蜀士如鄧綰軰可也不有范景仁<lb/>
淳夫坡頴兄弟乎二當革也孔明所用皆巴蜀人材<lb/>
國家駐蹕吳㑹旣未能混一西北銓選科舉多得閩<lb/>
浙之士理勢則然今進退人材者曰吾惡福建也典<lb/>
掌文衡者曰吾仰閩浙也昔了翁弹蔡京云重南輕<lb/>
<pb n="KR4d0340_SBCK_130-6a"/>
北分裂有萌况版圖日蹙又扵已蹙之中有所厭薄<lb/>
何其甚不祥耶三當革也分門廷植黨與非盛世事<lb/>
比年以由我而進者為賢由它人而進者為不肖夫<lb/>
了翁非曽子宣所引乎道郷非吕嘉問所薦乎謂鄒<lb/>
陳不受知扵曽吕則不可為謂曽吕之黨尤不可烏<lb/>
得以其始進議其終身四當革也取塩袋錢變經緫<lb/>
制法而守倅壊増斛面刷義倉而田里空括浮塩而<lb/>
盗賊起奪天下利源歸國用房而版曹幾廢先撥利<lb/>
本大失民和此其行事當革也自昔為國必有魁礨<lb/>
骨骾之臣淳化景徳間以王元之楊大年重慶歴以<lb/>
<pb n="KR4d0340_SBCK_130-6b"/>
四誅重熈寕以三舎人重元祐而後以元　了翁諸<lb/>
人重比年居緊官者一則譽真宰之圖回二則賛世<lb/>
臣之把握至扵事　綱常名教之大相視噤齘莫敢<lb/>
發口尚非諸生昌言講官宻啓國無人矣公卿大夫<lb/>
大不敢論議小不敢駮議乃以据摭細㣲爲守法以<lb/>
沮　孤寒爲　公干堂參部者魚貫客邸或飢餓而<lb/>
死狼狽而歸起道凃之怨嗟傷祖宗之仁厚譬如巨<lb/>
室積善起家一旦衰微爲子孫者不思力行好事増<lb/>
廣隂隲而一切反以鍥薄欲家之肥恐無此理此其<lb/>
大意當革也至扵格非去侫之機括修政攘夷之次<lb/>
<pb n="KR4d0340_SBCK_130-7a"/>
序大丞相固以身任而無俟扵人言矣昔人有云千<lb/>
人諾諾不如一士之諤諤自吾相宅揆秉筆之事作<lb/>
王褒之頌獻伹徕之詩者必已堆床盈几然而未必<lb/>
有益扵吾相也某懐昔受知之意與今起廢之恩既<lb/>
自課一啓為天下賀而啓所不能言者又齋沐裁為<lb/>
書少効芹曝之忠<lb/>
　　　與宰執<lb/>
某昨者叨恩入奏常具尺牘少伸摧謝共想已塵電<lb/>
覧某賤迹行至泉州聞有臺劾歸至田里方見弹文<lb/>
罪惡如此宜肆市朝以為世戒而明主寛洪大臣長<lb/>
<pb n="KR4d0340_SBCK_130-7b"/>
厚不忍加誅職以祠廩雖進莫望天顔扵殿陛然退<lb/>
猶躬子職扵庭闈仰繄廟堂委曲全護之徳寸心耿<lb/>
耿寕不知恩伏念某去國六年之乆而又㳺宦萬里<lb/>
之外本為公論所怒止縁某官奬譽過當汲引尤力<lb/>
及兹收召果觸危機某少時雖以章句小技浪竊虚<lb/>
聲年将耳順憂患摧壓耗忘都盡常願耕歸以全晚<lb/>
節大臣欲進擢之見其盛壮時也言者遽攻擊之亦<lb/>
見其盛壮時也向使大臣知其捐書惰學必不仰累<lb/>
生成言者知其倦㳺念歸必不重劳驅逐也凢此皆<lb/>
平日扵踐履上欠功夫文勝質材掩徳之所致反復<lb/>
<pb n="KR4d0340_SBCK_130-8a"/>
循省無所怨尤但當改已徃之過勉方来之善庻幾<lb/>
上不辱殊知下不羞先訓它復何言<lb/>
　　　與髙樞宻<lb/>
某歲首状凖省劄除侍右郎官此皆某官陶鑄啓擬<lb/>
之賜矯首知皈某自度孤危必生悔吝即具免牘力<lb/>
言恐懼瑟縮不敢就列之意俄聞又汙臺評矣尚䝉<lb/>
寛典仍卑舊祠某死罪死罪伏念某莆之鄙人二大<lb/>
父知名隆乾間先君諸父皆擢世科惟某㓜而失學<lb/>
門䕃入仕當世耆舊猶以其故家遺俗多所奨進絜<lb/>
齋侍郎袁公竹隱諫議傅公屡薦于朝不報西山真<lb/>
<pb n="KR4d0340_SBCK_130-8b"/>
公帥閩以議幕招内史洪舎人𥘉除以自代舉盖諸<lb/>
公假借之私而非天下議論之公也立朝之𥘉衆以<lb/>
為喜獨以為憂未乆果逐起廢守袁𢾗月又逐後除<lb/>
廣塩某官以麟史之筆當鳳閣之制推本其家世師<lb/>
友次及其奏對議論王言一出多士盛傳衆以為荣<lb/>
獨以為懼未幾召則逐除郎則又逐訂其所坐别無<lb/>
過犯亦非贓私專云欲作文字而已魚鳥至㣲懲<lb/>
于弓餌某亦人耳端平之劾此罪也嘉熈之劾此罪<lb/>
也淳祜之劾亦此罪也一何冥頑不靈乆而未知悔<lb/>
悟哉况夫朝廷之大科目之廣乃使一米塩俗吏實<lb/>
<pb n="KR4d0340_SBCK_130-9a"/>
受此名豈特某之恥其羞當時辱後世甚矣某弱冠<lb/>
筮仕不欲修書札問專城瑟縮至今猶前志也敢謂<lb/>
大君子髙懐曠度超出古今精筆妙墨俯逮卑晚捧<lb/>
對驚喜如蔡邕之得論衡辨才之獲禊帖而今而後尚<lb/>
書旣無馳驅而拒之某安敢不源源而来乎端平<lb/>
從官皆已秉樞事惟尚書猶以真學士臨大方面向<lb/>
者尚恐當軸未相孚果山旣相道同志合聲應氣求<lb/>
竊意旦夕必間两社矣某宦情薄親年髙去春爲范<lb/>
杜二公好語牽挽一動非所樂也自去春屡告果山<lb/>
力求清漳以便親飬已有陶鑄消息矣聞直翁辭越<lb/>
<pb n="KR4d0340_SBCK_130-9b"/>
亦求此州遂夫指擬臬事書考又踰两月已除陳叔<lb/>
方為代但此距永嘉千餘里独未能至天氣向熱觸<lb/>
熱奔走其何以堪凢人皆有劑量某門䕃入仕内至<lb/>
郎監外至麾節劑量極矣更求毫芒之益是朝沒無<lb/>
已時嗜進無止法也以此立辭入奏不足陳扵尚書<lb/>
之前比聞令嗣知丞不起妙年玉樹脆折上惱慈抱<lb/>
誠何以堪然斯文命脉繫扵元身更望玩老易齊彭<lb/>
殤使之漸逺漸忘可也<lb/>
　　　與鄭邵武<lb/>
疇昔親炙毎聞餘論謂它日必官君端明府之子以<lb/>
<pb n="KR4d0340_SBCK_130-10a"/>
報太監㒺極之恩某與子敬左司聞而歎伏邇年以<lb/>
来此說稍断續莫曉其故豈以君端旣歿而寒盟耶<lb/>
閣下為人磊磊落落决不忍如此意者婦人女子有<lb/>
以動揺之耶或宗族親戚有来破闘者耶軰處大事<lb/>
當断諸心豈可謀扵人閣下之官受扵大監能為此<lb/>
舉止是常情未為卓行萬一不能然則閤下許多英<lb/>
風誼槩晩莭掃地矣當大監奏任閤下時君瑞雖已<lb/>
登科下面猶有三子舎子任弟是托孤扵賢弟矣今<lb/>
大監直下遂無齒仕版者手足之情寕不動心某又<lb/>
憶君瑞在時事叔父如事父今叔父以它人為子孫<lb/>
<pb n="KR4d0340_SBCK_130-10b"/>
而擯大監子孫扵門墻之外某心猶覺不安扵閣下<lb/>
心安乎知此事始末惟子敬與不肖子敬逝矣非不<lb/>
肖誰啓發閣下者傳曰使死者復生生者不愧其言<lb/>
然死者無復生之理生者有見死者之時吾軰壽非<lb/>
金石此事不早定它日閣下何以見大監某何以見<lb/>
君瑞扵地下哉去冬運管顧兄席上曽開其端閣下<lb/>
頗似感寢别後不知又作如何啇量九人奪嫡孫宗<lb/>
無所不施其智巧若不以大義自裁断而囿扵它人<lb/>
智巧之由未有不顛倒錯亂者曷不隱之扵𥘉心未<lb/>
之扵公論乎又聞令嗣新除學士力主君端一房盖<lb/>
<pb n="KR4d0340_SBCK_130-11a"/>
其材雖不足以望嚴君而其徳宜為鄭氏之子矣敢<lb/>
拜手為閣下有子賀惟閣下反復愚言而處分焉此<lb/>
事扵立孫無相妨華屋良田與吾之孫獨以一命與<lb/>
吾兄之孫两得其所矣某言之閣下行之人必曰潜<lb/>
夫景輔之益友也以道義相期有過必規某不能言<lb/>
之閣下不能行之人必曰潜夫景輔之狎友也平時<lb/>
酒食㳺戯相追逐而已如景輔晚節何不斍因書悉<lb/>
吐露之知我罪我席藁以俟<lb/>
　　　荅南雄翁教授<lb/>
僕端平𥘉為郎與真翁侍郎徐公同合相好也南来<lb/>
<pb n="KR4d0340_SBCK_130-11b"/>
得侍郎書誦足下及河源令君之賢侍郎素强直不<lb/>
輕許可不待覿面固已心敬矣便風辱書陳義甚髙<lb/>
委教甚富益歎侍郎取友之端而恨僕納交之不早<lb/>
也人情喜面䛕雖至親骨肉間猶有隱情足下扵僕<lb/>
風馬牛不相及而意氣傾攻倒瑕指疵慨然以訂頑<lb/>
砭愚自任推足下之心將以其美諸身者而淑諸人<lb/>
也僕雖駑怯敢不佩服然足下所以教我是也其所<lb/>
以自處非也自昔聖賢著書立言者多矣曰百世以<lb/>
俟聖人而不惑曰後有子雲必好太玄是當時之人<lb/>
皆不足以知必復有聖有賢者出然後知之知不知<lb/>
<pb n="KR4d0340_SBCK_130-12a"/>
聖賢之書與言自若也今足下之詩幽然以深其文<lb/>
囦然以長而又頗自貴重知者尚寡足下以知者之<lb/>
寡也遂有望當世責事人之意望知者可也又望不<lb/>
知者焉責故交可也又責素昩者焉足下論著如此<lb/>
意其中必有充然自得者而又据科第為師儒末曰<lb/>
不遇何至遽效阮籍之慟唐衢之哭哉嚮使足下徒<lb/>
歩取拜相白衣入翰林其足樂乎否也僕它無以瘉<lb/>
人但遭詩禍以来灰心仕進其復出後非心思巧力<lb/>
所能致也然懲艾益深謹嘿益甚天真益　䘮足下<lb/>
當責其栖栖為　而反譏其皦皦難全乎噫足下所<lb/>
<pb n="KR4d0340_SBCK_130-12b"/>
責乃故我非今我也僕立朝逐于朝𥙷群逐于群起<lb/>
廢乗使者車僅数月爾所得俸賜斤斤然事育之不<lb/>
足何以致珠履而供車魚乎足下引四賢之事以相<lb/>
勉彼皆立名譽建事功扵當世者之所為也僕力不<lb/>
任此故當付議論扵身後爾况黄卷之中皆吾師友<lb/>
四海之内皆吾兄弟僕之學何嘗獨而黨何嘗孤乎<lb/>
聞當撤棘儻肯過訪不惜面啇摧也<lb/>
　　　荅林公掞監塲<lb/>
僕與足下同里閈又與賢冰翁南宫舎人接交㳺聞<lb/>
俊聲下風之日乆矣顧壮老不相謀銳惰不同調常<lb/>
<pb n="KR4d0340_SBCK_130-13a"/>
欲親炙而不敢自去歲至今足下以著易學及詩文<lb/>
教詔之者三以書開暁之者亦三時先親已病僕之<lb/>
方寸已亂曽未一酬荅而大禍至血氣摧傷性靈顛<lb/>
倒十事九忘可以人理責而足下尚復不棄勵以前<lb/>
軰居䘮講學之事誠足下待朋友之厚望朋友之切<lb/>
然僕豈其人哉昔人有云人言當指寕實可面諛僕<lb/>
少時讀書粗了治亂成敗未嘗窮經析理為文字多<lb/>
諧世趨俗而少古意前諸老過聴後聖上誤知猥以<lb/>
文史叨進用及侍邇英力以不通經辭迫扵威命毎<lb/>
一進講面汗心愧然後知學力如弓分寸不可勉强<lb/>
<pb n="KR4d0340_SBCK_130-13b"/>
也足下之所以誨僕者易學也詩文也僕扵易或未<lb/>
能分其句讀豈能賾其精㣲哉理學至伊川𢾗學至<lb/>
漢上亦云至矣考亭已㣲與二家異鶴山又與<lb/>
攷亭異南塘虚齋皆求新義扵諸儒未發之外皆以<lb/>
其說陳之旃厦雖貴爲侍從加以明主稱制臨决而<lb/>
承學之士未之能信然則足下之書縱使南塘虚齋<lb/>
見之明主之力尚恐未能剖鑿一世之聾瞽統　群<lb/>
儒之議論如僕庸瑣何足以賛美其萬一乎諸文惟<lb/>
有韻與無韻之作爲近古偶儷最俗下不　苦求工<lb/>
然不工又不可讀先朝孫明復胡安定俱以經爲人<lb/>
<pb n="KR4d0340_SBCK_130-14a"/>
師曷常有一篇文字行世哉攷亭論<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>公束坡門人甯<lb/>
取呂吉甫而不取秦少㳺其說以為吉甫尤看經書少<lb/>
㳺翰墨而已足下既為易學占得地位髙而又欲求工<lb/>
於文無乃反自狹小自卑陋乎足下又條易學數端<lb/>
俾區別以對若主司筞進士之為者僕聞程氏将殁自<lb/>
言易傳只說得七分足下以程氏之傳為然耶當補其<lb/>
三分之未發者可也以為未然耶當自為一書藏之名山<lb/>
百世以俟聖可也上起鄭康成王輔嗣韓康伯下至鶴山<lb/>
南塘虗齋諸家之說皆當以程氏傳為准可也此事體大<lb/>
他日足下學成書傳僕此膝雖不屈扵他人将為足下<lb/>
<pb n="KR4d0340_SBCK_130-14b"/>
屈矣<lb/>
後村先生大全集卷之一百三十<hi>終</hi>
<pb n="KR4d0340_SBCK_130-15a"/>
</p>
<p>
</p>
  </div>
</body>
</text>
</TEI>
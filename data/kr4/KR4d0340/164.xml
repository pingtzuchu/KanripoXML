<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_164-1a"/>
後村先生大全集卷之一百六十四<lb/>
墓誌銘<lb/>
　　陳處士黄夫人<lb/>
余友陳霆谹叔求余銘其母黄夫人之墓余以耄荒<lb/>
久菁華竭辭谹叔求不怠語益悲歲晚走長鬚遺余<lb/>
書信夕夢偉丈夫責霆曰汝為母乞銘而遺其父孝<lb/>
子固如是耶霆驚悟乃論次二親言行飭長鬚守余<lb/>
門必得銘乃歸君陳氏名龜朋字錫公世為永福人<lb/>
曽大父時升大父宗亮特科終南城尉父泰隐徳不<lb/>
仕君生扵淳熙庚子其曽祖姑嫁倫魁蕭公國梁女<lb/>
<pb n="KR4d0340_SBCK_164-1b"/>
適鄉先生方君寀君舘之于塾帥里之經生學子数<lb/>
百人師焉治礼記改賦與同袍課試不魁則亞惟大<lb/>
比輒遺賢君稍厭科舉經自注疏至諸儒疑難問荅<lb/>
史自左馬班范至凁水治鑑蜀李長編皆手校口誦<lb/>
傍註群疑已見不足則書紙背謹楷如一率雞鳴起<lb/>
丙夜始就枕雖病猶以某冊某卷脱誤某字未塗改<lb/>
為恨疾革語婦曰善視吾子又顔霆曰好讀書我窮<lb/>
坐命非以書故言訖而暝得年四十三嘉定十五年<lb/>
五月某日也君之學雖不見於用然月旦之評以為<lb/>
善人里有忿競君居其間出一言皆失所争而去以<lb/>
<pb n="KR4d0340_SBCK_164-2a"/>
某年月日塟君于某鄉某里某山之原黄夫人亦邑<lb/>
名族事舅尤孝敬夫如賓既寡家貧子幼或云人生<lb/>
頃刻耳何不它求樂處夫人曰吾已婦陳氏矣復何<lb/>
言益杜門自誓夜課免書常燒松明葺蔴苧以待之<lb/>
琅琅成誦乃止稍長則聘名師躬烹炰以為先生饌<lb/>
謂其子曰汝父辛苦如耕未収収必在汝後谹叔擢<lb/>
第㳺宦至改秩夫人澹然不色喜惟聞其南宮奏賦<lb/>
丹山翁公所耴又聞京状破白抑齋陳公所薦為一<lb/>
開顔谹叔注上杭令将上以風聞寑夫人亦無戚容<lb/>
久之今上龍飛或勉谹叔為親求仕母子戀恋不忍<lb/>
<pb n="KR4d0340_SBCK_164-2b"/>
捨咸淳𥘉元夫人年七十有七矣猶䏻穿細針截大<lb/>
胾人以為夀者相夏五感上氣疾小瘉復劇遂以<lb/>
閏月十六日卒二子霆霖霖宣敎郎前四月卒夫人<lb/>
哭霖之哀始衰一女嫁某人早夭其年八月壬午谹<lb/>
叔以夫人合祔于父墓谹叔當以登極慶霈轉陞朝<lb/>
君與夫人皆當封贈而未沾㤙命然君夫婦自立有<lb/>
不可冺没者按古書法仕者稱爵隐者稱逸民處士<lb/>
書君日處士書黄曰夫人盖實錄云嗟夫人之生子<lb/>
患其不賢且才賢且才如谹叔而曽不少遂其顕揚<lb/>
之志豈文章者固天之所甚吝才學者固人之所甚<lb/>
<pb n="KR4d0340_SBCK_164-3a"/>
惎歟然谹叔詩可以賡明良喜起之歌文可以居討<lb/>
論潤色之任庸詎知屈扵暫者不伸扵久齟齬扵前<lb/>
者不遇合扵後歟處士夫人之阡雙誥燎黄萬家守<lb/>
冡行有日矣銘曰　夫人之藏賢子自誌事母日長<lb/>
記載詳偹處士之没子方十歲追述先美如昨日事<lb/>
子厚逺矣谹叔可繼吾銘斯阡以詔來裔<lb/>
　　我軒何君<lb/>
近世為國家立大功名人惟抑齋陳公門下士雜遝<lb/>
其大去為名卿将小者各扳附尺寸致通顕歲晚者<lb/>
内釋鈞樞外觧鈇鉞余嘗訪焉門館蕭然翟廷尉衛<lb/>
<pb n="KR4d0340_SBCK_164-3b"/>
将軍之客皆去其終始留公門下者惟我軒何君君<lb/>
名謙字光叔世為莆人抑齋守莆庙論将付以邊事<lb/>
公求士扵復齋陳公可托死生患難者陳公以君薦<lb/>
遂與同載抑齋為閩招捕使帥江東西以元樞兼湖<lb/>
廣大使晚建鄉閫君無一日相捨凡平冦誅叛竒謀<lb/>
秘計皆預然事主忠持身潔他賓佐部曲或為人窃<lb/>
議惟君自兵若民自士大夫至免童走卒莫得而疵<lb/>
及妄校尉皆貴君絶口不言劳抑齋强君受武爵君<lb/>
與人書疏未嘗署銜抑齋重客如坦翁唐公警齋呉<lb/>
公遂𥘉潘公尤奨重庸齋趙公久軒蔡公争論薦竹<lb/>
<pb n="KR4d0340_SBCK_164-4a"/>
溪林公為書我軒扁帥矩山徐公右心江公欲辟置<lb/>
不果君事継母孝敬疎財而急義性孤介口不言錢<lb/>
惟嗜詩如飴蜜余嘗記其父抑翁之阡及䟦君吟卷<lb/>
評君父子之詩詳矣或誚余多可余曰君論人顕晦<lb/>
余論詩工拙後必有知者君素强健近遺余書趣所<lb/>
作亦齋隧碑未数日聞君不疾而逝咸淳丙寅十一<lb/>
月十一日也得年七十配張氏子一某承節郎淮西<lb/>
憲属先卒二孫志學志壵俱業進士以某年十二月<lb/>
十二日塟于懐安縣八坐鄉稷下里崇福山之原仕<lb/>
至成忠郎監福州作院不書非君志也世系見抑翁<lb/>
<pb n="KR4d0340_SBCK_164-4b"/>
碑銘曰　觀其當炎炎之際觀其處寂寂之際其賢<lb/>
學者之所愧其詩作者不䏻廢<lb/>
　　丁宋傑<lb/>
宋傑名南一莆士多䏻賦而丁氏最盛日伯杞字元<lb/>
有曰伯梅字元作曰伯桂字元暉尤擅名每一篇出<lb/>
萬口膾炙後元暉貴顕為端平御史歴給事中元作<lb/>
早卒元有内舍奏名矣未觧褐而卒即宋傑父也宋<lb/>
傑幼機警誦前漢書日萬字給事竒之曰吾家白眉<lb/>
也年十三有聲鄉校拔寳慶乙酉漕觧端平丙午胄<lb/>
薦乙未南宫中鵠矣属同知舉蔣公重珍以病卒出<lb/>
<pb n="KR4d0340_SBCK_164-5a"/>
監試殿院公王遂代之易以他卷逮癸丑春始奏名<lb/>
别院廷試以累舉㤙陞丙科調福州懐安尉邑人謂<lb/>
宋傑清談書生爾於吏事未必諳鬯而宋傑燭情偽<lb/>
摘姦伏若素官然公族有僦居以婦墮胎誣屋主者<lb/>
宋傑辨為藥胎民有負逋自經者子訟債主宋傑曰<lb/>
汝父縊死矣誰㫁其舌搜其家得舌扵圊某家女<lb/>
奴溺死父訟主家宋傑曰两手有泥沙自溺也两造<lb/>
皆伏然不善事上官以憲劾去監南嶽廟監廣州東<lb/>
莞縣税務經略謝公子强曰司征非所以凂儒者将<lb/>
别有所處宋傑辞去尉卒捕盗盗兄以為辱己捶苐<lb/>
<pb n="KR4d0340_SBCK_164-5b"/>
至死誣失主殺之宋傑辨失主與盗未嘗交手篙師<lb/>
晒衣墮水急下耴之溺死母訟舡主宋傑視尸衣果<lb/>
在乎二訟皆息謝公薦宋傑扵朝㑹以職事忤上幕<lb/>
又以憲劾去貧不䏻出嶺嶠南士人率子弟行束修<lb/>
師事焉漕南谷鄭公恊手書以濓泉山長延致陽巖<lb/>
洪公天錫繼至嘗與宋傑同漕薦檄攝海陽丞州學<lb/>
敎授兼文公　元两公書院山長又餞以詩云向曽預<lb/>
薦君偕我老更䏻勤我愧君郡守㳺公義肅尢嚴冷<lb/>
然待宋傑獨厚潮士方喜得師宋傑以悼亡歸宦意<lb/>
䦨矣宋傑少時謂功名可立致已而同袍子多先登<lb/>
<pb n="KR4d0340_SBCK_164-6a"/>
躐進宋傑胷中浩然者蟠屈無所施稍自放扵酒其<lb/>
文章有氣骨自在𥿄上皆現光惟飲酣耳熱向人舉<lb/>
揚鋪說音節忼慨抑揚蹈厲神色自得不知者以為<lb/>
傲惟余常哀其頓挫而猶幸其老而壮窮而堅也𥘉<lb/>
實齋與給事同臺及典舉失宋傑出院還臺聞宋傑<lb/>
家塾書聲甚若大悔之别頭考官歐陽起鳴得宋傑<lb/>
賦擊莭始擢第然其年五十七矣余觀吾里艾軒囿<lb/>
山两貳卿皆䇿名晚而致身速意乗除之理則然惟<lb/>
宋傑仕十餘年人以材名遇合宋傑以才名困厄不<lb/>
改頭銜而死則有不可觧者然以穷逹論人淺之乎<lb/>
<pb n="KR4d0340_SBCK_164-6b"/>
為丈夫者黄注夢升一主簿耳歐陽公銘其墓反<lb/>
復嗟惜其意氣尚在文章未衰穆修伯長一参軍耳<lb/>
章聖聞其詩名而尹師魯兄弟師其古文然則宋傑<lb/>
之所自立者豈以位卑祿薄而遂泯没㢤宋傑扵所<lb/>
居闢一室方僅如斗扁曰斗軒後有隙地蒔花灌蔬<lb/>
丙寅𥘉度語諸子吾今七十諸父所無可為丁氏破<lb/>
荒死亦何憾俄苦上氣疾預處後事語諸子善持門<lb/>
户娶陳氏以勤儉相君子前卒三子長國老次夀老<lb/>
後弟南英次侑老後弟監舶南叟二女貢士黄仲元<lb/>
林履孫其婿也生以慶元丁已七月二日卒以咸淳<lb/>
<pb n="KR4d0340_SBCK_164-7a"/>
丙寅十一月六日葬以咸淳丁卯正月三十日與陳<lb/>
孺人同穴墓在惟新里樟林傳籥之原宋傑性孤介<lb/>
少所推下余嘗交其二父皆銘其阡宋傑無恙時彚<lb/>
給事諌草将付梓属余序之余病眊未果為宋傑且<lb/>
死命其子來責諾且曰我埋辞併以累此翁余既摭<lb/>
實納銘宋傑壙中又将序諌草以踐前言其世系已<lb/>
見二父誌銘曰　以為難兮或搏扶而直上以為易<lb/>
兮或分寸之莫攀猗宋傑兮彩翠如孔鸞盍冲扵霄<lb/>
漢兮誰鎩其羽翰埋斯人扵黄壌兮巨靈瑟縮而不<lb/>
安吾聞賢有後兮天好還竭末生兮謝宗盛攸或出<lb/>
<pb n="KR4d0340_SBCK_164-7b"/>
兮荀氏蕃嗟嗟宋傑兮雖齎志扵九原有珠樹之競<lb/>
秀兮必丹桂之高搴<lb/>
　　羅晋伯<lb/>
進賢羅氏上世有徳扵里人其後愈蕃而大君名晋<lb/>
字晋伯曽祖俊傑祖諤奕世長者父應積善以耆年<lb/>
授廸功郎母萬氏封孺人君蚤從<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>塘蟾塘二危公<lb/>
稹和蒙堂柴公中守東谷歐陽公鎮學㳺鄉校有䏻<lb/>
賦聲秋賦輒不售廸功年寖高君嘆曰吾親老矣<lb/>
幹蠱非子職乎遂罷舉求志<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>以訓子娱親為楽廸<lb/>
功夫婦命服坐堂上君率子孫莱衣斕班拜舞堂下<lb/>
<pb n="KR4d0340_SBCK_164-8a"/>
即所居東偏萬竹中作楼叢書萬卷耴昌黎詩語扁<lb/>
曰經訓古心江公萬里記之其文高而雅其味深而<lb/>
長稱君薄己厚人昏夜赴急場屋不偶曰以付免曹<lb/>
同時耆舊李公義山雷公宜中皆嘗登臨賦詠𥘉廸<lb/>
功卜居石塘及君子弟既眾内外千指君乃於石塘<lb/>
西南樵峰雲麓石溪各為剏宅一區高深大小一凖<lb/>
石塘凡研圖史必均居鄰從父寳章公必元寳章命<lb/>
君幼子同祖為孫併新寳章公舊宅又扵林壑佳處<lb/>
為對山閣清閟堂躡雲披錦臨清等亭遇好風佳月<lb/>
以两鶴導侍寳章公從族戚賓客為竟日欵宴集必<lb/>
<pb n="KR4d0340_SBCK_164-8b"/>
設棋枰爲楽寳章笑曰晋伯與人無競惟棋力争酒<lb/>
酣倡爲歌詩客属和必喜或詩未成必鼓旗傍譟滿<lb/>
座閧堂四方士來訪者皆倒屣下榻無倦色咸淳丙<lb/>
寅得脾疾菊莭猶觴客竟席越三日語家人無他苦<lb/>
但覺氣息微倦勿以粥薬强我十五日晨興奄然而<lb/>
逝里人哭之慟士友莫不反𬒮相吊享年七十一娶<lb/>
趙氏前卒子男五人一性承信郎前饒州楽平縣酒<lb/>
税一𥘉登仕郎一正登仕郎湖南漕貢進士一理登<lb/>
仕郎江西漕貢進士同祖繼寳章公之子修職郎信<lb/>
州永豊縣主簿一𥘉後公二十日卒一正前二年卒<lb/>
<pb n="KR4d0340_SBCK_164-9a"/>
女三人進士楊榘登仕郎呉璧進士艾道夫其婿也<lb/>
孫男九人囦夫大方大圓木有陽生大信大年徳孫<lb/>
餘未名囦夫陽生並登仕郎女七人進士陳珽将仕<lb/>
郎趙友澄其婿也餘未行曽孫男女一人明年某月<lb/>
某日一性等遵治命塟君于娄山前既塟一性等奉<lb/>
斛峯李公伯玉状君言行問銘扵余昔太史公稱伯<lb/>
夷得孔子而彰顔回附驥尾而顕君以疋士不出閭<lb/>
巷而古心記君之楼千言謂君㨿經守古立于高逺<lb/>
不可凂斛峰状公之行千六百謂君居鄉富者敬其<lb/>
賢貧者飲其惠為惡者有所惮而不敢發又云不矯<lb/>
<pb n="KR4d0340_SBCK_164-9b"/>
亢以為高不詭随以為卑遇事紏結他人搏手無術<lb/>
者君迎刃而觧惜其不少見扵用古心大宗師也斛<lb/>
峰名法從也君可謂䏻自附扵青雲之表矣余曩與<lb/>
寳章公同僚晚銘其阡又銘君賢配趙夫人之藏今<lb/>
復銘君銘曰　昔蔡中郎文字崛竒碑版流傳價重<lb/>
色絲惟扵林宗曰無愧辭豈功名人有醇有疵彼<lb/>
高尚者散髪采薇終身不鼓琴無成虧吾銘晋伯髣<lb/>
髴似之書楼巋然貽厥之基<lb/>
　　李艮翁礼部<lb/>
余免時聞鄉先生李公伯可主課槐軒席下傳業者<lb/>
<pb n="KR4d0340_SBCK_164-10a"/>
常数百人時先君官京師余有子職不得受籙牒然<lb/>
先生得余少作驚異曰後必名家常参選入都賀先<lb/>
君曰公免真英物也先君每舉其言以厲余後十餘<lb/>
年余自江淮閫幕還里先生方需次樵倅與里中諸<lb/>
老尋真率之<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>猥自降屈扳余入社余以名微齒㓜<lb/>
固辞諸老不相捨由此日侍杖履俄而先生微恙仙<lb/>
去余與諸老哭之慟先生名宗之伯可字也昔嘗語<lb/>
余某有子少君七歲其才思亦君流亞但幼多病賴<lb/>
薬椀扶持之爾因呼君出俾與余定交礼部公也𥘉<lb/>
名鋼字汝礪其神氣若王弼何晏之清而骨躰甚扵<lb/>
<pb n="KR4d0340_SBCK_164-10b"/>
彦輔叔寳之羸及聴其緒言宫動啇應若張楽扵洞<lb/>
庭也出其論著玉白花紅如濯錦扵蜀江也每嘆曰<lb/>
他日相遇中原吾當避君三舍乎常相視一笑後余<lb/>
爲樞掾省郎立集英殿下君始改名丑父字艮翁由<lb/>
鄉賦擢乙未第余每爲安晚果山两丞相言公才學<lb/>
非余敢望君雖由此開朝蹟然除目屡下不過留滯<lb/>
學官館職它人往往㨗出騰上君力請外𥙷再入未<lb/>
㡬復引去晚值今太師平章公爰立素竒君才稍遷<lb/>
擢及兼礼部郎官人皆曰大典冊必属君手君請麾<lb/>
不己出使衡湘全邵两守貪虐公方劾治未報以風<lb/>
<pb n="KR4d0340_SBCK_164-11a"/>
聞免官君處之夷然歸葺故居前闢荷蕩為水榭釣<lb/>
川花朝月夕與親朋楽飲若未嘗顕融者意其夀祉<lb/>
朱艾也君臨發湘中時微感末疾既愈矣俄復作昜<lb/>
醫不䏻療遂卒丁卯夏五戊子日也年七十四所居<lb/>
北亭山號亭山翁有文集若干卷君歴官内為刑工<lb/>
架閣太學正博士諸王宫教授太府丞祕書郎著作<lb/>
佐郎著作郎權礼部郎官嘗兼沂景献府教授外樵<lb/>
川户曹臨安府節制司準遣淮浙發運幹官添倅福<lb/>
州建寕府淮閫参議湖南提舉積階至朝請大夫上<lb/>
登寳位當轉元士而不及拜余嘗病世之文人才士<lb/>
<pb n="KR4d0340_SBCK_164-11b"/>
浮華有餘而節守不足時鶴相謀躁進以君為安晚<lb/>
上客又與臺端林公彬之同里介君㳺揚扵二公間<lb/>
君悪其人顕絶之丁客沈翥欲自結扵君誦君私闈<lb/>
發䇿云願北靣君曰吾文豈碩此曹稱佳翥怒丁已<lb/>
蓄憾千峯陳公去國朝無餞者君留江滸越宿而歸<lb/>
丁喻沈嗾言者逐君去南宫對劄首言郡壊扵獻羡<lb/>
邑壊扵貪汙乾淳之際無貧州法守明而貪吏少今<lb/>
州之貧者什六七縣視州又加倍昔人云欲偹契丹<lb/>
西夏當寛河北関中願陛下惜㐮蜀淮漢廣西民力<lb/>
瑣瑣膴仕先朝所無陛下扵所厚者不容薄扵至<lb/>
<pb n="KR4d0340_SBCK_164-12a"/>
公者不容私穹班峻職名藩要郡姻戚皆得以才自<lb/>
見然議者但以為㤙澤侯挾貴臨民安得盡如人意<lb/>
所至以貪暴稱大學一書深言聚歛之失力陳義利<lb/>
之辨陛下之所飲聞奸貪竄殛此事掃除御㽵撥賜<lb/>
民力寛𥙿臣之所願盖不止此末言願陛下以此授<lb/>
之皇太子以身教之以心教之臣聞古無敎太子之<lb/>
官惟師氏居虎門王世子學焉第二劄言士習趍扵<lb/>
競民習踰扵侈今㳺士競扵邊功借𥙷競扵權攝添<lb/>
教正教競扵郡土著㳺學競扵京競之効也景祐之<lb/>
詔自品官第宅器用莫不有制今倡優后飾輿皂玉<lb/>
<pb n="KR4d0340_SBCK_164-12b"/>
食董賢之第綈柱錦檻原氏之阡重門周閣侈之極<lb/>
也競心生則寡亷鮮恥侈心益則踰礼越義碩陛下<lb/>
明法制移風俗自京邑始其立朝言議風止如此𥘉<lb/>
庸齋趙公茂實高自標致尢靳許可惟扵君曰斯人<lb/>
純粹篤實君子人也束澗湯公伯紀有重名每嘆君<lb/>
清修雅澹可敬不獨文字君先世㑹稽人六世祖思<lb/>
同秦隐君　避地温陵徙居莆曽祖徳暉陽江令祖<lb/>
永年贈承事郎父昭武通守也君前配林氏賢而蚤<lb/>
世以其女弟續絃皆封恭人今恭人尤賢而高才拊<lb/>
育免女如己出君讀書外家事不挂口一付中饋曰<lb/>
<pb n="KR4d0340_SBCK_164-13a"/>
吾有賢配始君無卓錐恭人勤生葺家厚倫睦族内<lb/>
外肅然君郭外之田雖薄銖絫俸餘夫婦合謀置<lb/>
膏腴若干斛以贍其宗又輕貲葬君及前恭人于待<lb/>
賢里迎仙爐峰之原臘月庚申日也于濟孫登壬戍<lb/>
第廸功郎六安簿次勤孫任廸功郎安豊尉孫一<lb/>
人将以遺澤奏女四人進士方之巽林公晋柯應采<lb/>
太學生呉澧其婿也恭人奉君柩出里門礼文奢儉<lb/>
得中顔色哭泣盡哀故奉常陳卿煒觀而嘆曰烈丈<lb/>
夫之才有不及也余行天下耴友多矣或前宻後疎<lb/>
㦯始合終離非直交㳺之難殆亦有数存焉若夫自<lb/>
<pb n="KR4d0340_SBCK_164-13b"/>
童至耋和如塤箎合如符節中更艱難險阻生死不<lb/>
相背負若余與亭山竹溪三人者指不多屈余與肅<lb/>
翁先歸君至自湘嘗㑹扵海月堂劇談数夕又㑹于<lb/>
余之樗庵亦数夕其至言精論有可以使石點頭龍<lb/>
出聴者未知鵝湖㑹散之後人間更㡬百年有此楽<lb/>
否嗚呼悲夫竹溪既状君之行余掇耴其大者刻之<lb/>
宰上銘曰　天生才之甚艱兮士或以才而爲累紛<lb/>
瑕瑜之相掩兮羌純粹之難值博者玩物以丧志兮<lb/>
狷者露才而揚己余謂天下之論兮至聖門而止使<lb/>
周公之吝驕兮不足觀矣昔者吾友兮嘗從事扵是<lb/>
<pb n="KR4d0340_SBCK_164-14a"/>
外灰寒而木槁兮内黄中而通理發其毫<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>兮皆伏<lb/>
光<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>而藏組䴡有騷之潔兮無騷之怨有雅之思兮<lb/>
無雅之刺温温之和兮謙謙之志客談彼短兮君掩<lb/>
其耳士有才善兮叩之不置使若人兮早居討論潤<lb/>
色之地中朝典冊兮視先漢夫何媿奈何使之校亥<lb/>
豕之訛兮飽韲塩之味或道以終南之徑兮大風之<lb/>
墜君義不食舒亶之唾兮恥汚劉輿之膩常㧞前而<lb/>
㚄後兮連蹇于外逮景定之再造兮覧揮而至猶忽<lb/>
而來兮倐而逝及太史氏表郎之拜兮若淳熙之<lb/>
持明招吕氏士林方拭目兮觀三麻與九制甫襆𬒳<lb/>
<pb n="KR4d0340_SBCK_164-14b"/>
而直入兮怱覧鏡而自喟謂㧞淹君相之仁兮知足<lb/>
士子之義矧吾友之皆去兮吾何為乎留滞雖萬牛<lb/>
而莫挽兮求一麾而自試衆皆剖符兮君獨攬轡夫<lb/>
何晨歌皇華之詩兮暮入耆英之㑹君已忘鵾鵬變<lb/>
化之大兮寕校夫雞蟲得失之細厭醯甕之蚋襲兮<lb/>
若仙家之蝉蛻昔三友之鼎峙兮今两翁之相對悲<lb/>
夫吾銘悽愴殆有情之痴兮非無從之涕<lb/>
　　呉君謀少卿<lb/>
端平乙未理宗皇帝始親政事攬權綱䇿士乎廷扵<lb/>
萬鵠袍中擢莆田呉君叔告為第一其奏篇以發强<lb/>
<pb n="KR4d0340_SBCK_164-15a"/>
宻察爲說上覧而異之䇿傳都城𥿄貴自縉紳至韋<lb/>
布皆傳誦之余時以樞椽立廷下同列意一徐公竒<lb/>
君丰骨謂余曰小亦侍從僉書威武軍節度判官廳<lb/>
公事郡文學闕帥欲煩君恐不屑就君欣然曰某去<lb/>
場屋幾時而隔絶士子乎後學經指教者多所成就<lb/>
淮西平冦将士辤府犒薄㡬閧僚属莫敢言君白帥<lb/>
宜稍加厚肅然無譁抑齋陳公來謝君不敢當戊戌<lb/>
四月以正字召進校書郎秀嵒李公薦属兼史館校<lb/>
勘己亥兼荘文府教授遷秘書郎輪對首言敵國外<lb/>
患天灾地變乃動心忍性側身修行之機今水合未<lb/>
<pb n="KR4d0340_SBCK_164-15b"/>
來遂交口談清歌之效祼享偶霽己動色籍格天之<lb/>
祥大臣意向回隐朋黨之植根有萌事機牽掣琴瑟<lb/>
之膠絃如故百執事循黙容身者多慷慨許國者少<lb/>
謂心王室不如咐權臣謂遵正道不如赴邪徑督府<lb/>
毁撒藩籬深處堂奥辟置多扵朝列供億竭乎利源<lb/>
帥閫自為矛盾私分壑鄰㓂至閉壘自全㓂退<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>功<lb/>
告㨗此臣所深懼也又言邪封曲徑壓以萬鈞借曰<lb/>
御筆奏篇　閣漫以一字報曰止依室垂磬而尚襲<lb/>
承平之用度家四海而猶事舊邸之繕營今欲捄私<lb/>
與欺之弊亦惟反私而公轉欺而實而已次言流民<lb/>
<pb n="KR4d0340_SBCK_164-16a"/>
和糴二弊其說謂莫善于行方田之䇿莫不善扵下<lb/>
清野之令庚子差考公試遷著作佐郎兼權都官郎<lb/>
官先是徐公杰求便養未報謁告歸舟至桐廬幾溺<lb/>
卧病久告滿無為言者君白廟堂徐先一榜已不當<lb/>
處其右徐遂有著作兵部之召是歲十月以親老丐<lb/>
外知撫州至郡聞文清李公薨拊膺曰淳祐改元殆<lb/>
殆應此矣督客弹冠或勸君宜稍親附君不答其治<lb/>
以正風教扶善良為先歲于綱運外和糴三十六萬<lb/>
斛降祠牒科配君稽簿書覈隐漏以佐糴本郡溪募<lb/>
舟尤難舊碑郡胥部運多失䧟君始造官舟募以貲<lb/>
<pb n="KR4d0340_SBCK_164-16b"/>
為郎者部押其奉公勤職如此後言者反以為罪秋<lb/>
七月丐祠不允十一月除刑部郎𥘉言路嘱某事不<lb/>
答江閫遣牙校督馬芻倨甚君不為動閫大不平中<lb/>
外夾攻寑君新命部使者郡人也頗為辨明猶貶一<lb/>
秩至自臨川奉母夫人八十夀觴親友畢集君喜見<lb/>
顔色曰豈不勝扵攅眉倨案辦和糴督馬草時耶癸<lb/>
卯復元階主管崇禧觀丙午差知袁州丁未召奏事<lb/>
戊申丁陳令人憂庚戌服闋再除刑部主管崇道觀<lb/>
甲寅知漳州丙辰主管冲佑觀丁己知衡州<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>申改<lb/>
常州又改嚴州盖自江右歸食祠者三召者二予郡<lb/>
<pb n="KR4d0340_SBCK_164-17a"/>
者五皆不果行景定辛酉始召除尚右郎官君感泣<lb/>
曰今不扶老一行恐終不望清光入對言天下萬事<lb/>
其本在人主之一心心無两用不一于我則二扵物<lb/>
臣嘗竊窺聖徳每継一大患難則動一大悔悟遇一<lb/>
大變異則發一大儆懼真堯舜用心矣臣不知處安<lb/>
樂無事時和歲豊之時悔心懼心常如患難變異時<lb/>
否向湖廣淮蜀四面皆敵今瀘城歸漣海復山東版<lb/>
圖再入職方矣向霖潦饑饉民粒孔艱今土膏脉動<lb/>
農己下秧麥将新食矣行都之𢡟遷者輻凑輔郡之<lb/>
蕩析者漸復向之憂于敵儆扵水者得無因是而少<lb/>
<pb n="KR4d0340_SBCK_164-17b"/>
怠乎四凶得無量移乎書所謂巧言令色得無有孔<lb/>
任者乎魏證所謂樂身之事得無有切扵心者乎四<lb/>
月兼國史院編修官實錄院檢討官五月差殿試覆<lb/>
考官癸亥元曰除大理少卿累疏丐外三月除直寳<lb/>
閣提舉浙西常平事時塩筴改隷他司或以為病君<lb/>
曰上使吾舍孔桑筦搉之利而修耿夀昌常平之法<lb/>
某敢不奉詔書謹歛散為天子養基本為畿民偹凶<lb/>
荒仕挟權貴求辟舉君曰冗員不可増某人不可舉<lb/>
十一月召奏事免牘再上得請喜甚南歸僕馬蕭然<lb/>
行槖無珍玩竒貨非若世之貴仕者有交阯之珠犀<lb/>
<pb n="KR4d0340_SBCK_164-18a"/>
隴右之語鳥曰南之名花牛李二公之奇石也甲子<lb/>
春祠命甫下復寑亦不再請乙丑哭二女孫哭冡婦<lb/>
又有悼亾之戚送塟歸若感風痰者猶自力作廟堂<lb/>
書乞休致呼諸子嘱家事不少乱属疾僅旬浹終于<lb/>
正寢歲除日也享年七十有三積階至朝請大夫上<lb/>
登極當轉元士不及拜君字君謀有秋畦集若干卷<lb/>
吳氏世居水之南北擢第者十数人仕至二千石者<lb/>
數人少與兄循伯齊名同貢扵鄉事兄如父曽大父<lb/>
翊成忠郎建州都作院大父國寳父元度累贈中散<lb/>
大夫母陳氏封安人贈令人君娶朱氏前三十五年<lb/>
<pb n="KR4d0340_SBCK_164-18b"/>
卒繼張氏前三月卒皆封恭人子男三人起渥丁未<lb/>
進士宣教郎起滬文林郎潮州判官起家當以遺澤<lb/>
奏𥙷女一人適從事郎連州桂陽簿孫强學前卒孫<lb/>
男四人强老在老明老圭老孫女二人長適承奉郎<lb/>
陳君華次未嫁皆早逝以咸淳戊辰閏正月某日合<lb/>
塟于合浦里笏山之原今建安尹漕斛峯侍郎李公<lb/>
狀君之行詳而實李公與君魁亞臚傳知君最深言<lb/>
君治郡捕蝗漕粟汲汲鮮懽秤提令峻君行以寛朝<lb/>
旨黥吏以撼君君曰曩在閩幕某公至今見仇某亦<lb/>
人爾忤都司忤言者又忤丞相介弟不歸何待臞軒<lb/>
<pb n="KR4d0340_SBCK_164-19a"/>
王公𥘉不相知後讀君漕闈發䇿擊節稱賞及垓輩<lb/>
受人嗾使王公斥其名曰何物御史不肖乃爾又言<lb/>
實齋王公衡文省闈以得公為喜鶴山魏公耴<lb/>
　　　末章忠清二字大書扁君堂在先廬之西鶴<lb/>
山實齋二公翰墨存焉任三十年中外僅七考居閑<lb/>
之日果山安晚諸老滄州梅埜諸賢非不憐才知己<lb/>
然除目屡下而中止薦書或藁而未上逮景定清明<lb/>
鄉列畿節将用矣而前畸扵人後厄扵天其言反覆<lb/>
曲折深悲屡嘆皆身歴耳聞而目見者嗚呼可以偹<lb/>
南董氏之紀述矣余與君同里閈君既擢倫魁交逰<lb/>
<pb n="KR4d0340_SBCK_164-19b"/>
甚廣及遭陟屺之難乃以陳夫人埋辞見属余以是<lb/>
知君之扵余厚也諸孤本君遺意以宰上之題為請<lb/>
𥘉意一言君必貴景定<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>申余道建戲意一云公風<lb/>
鍳素高獨君謀至今留滯何也意一曰男子盖棺事<lb/>
定後村安知君謀之不貴其為名公器重如此因記<lb/>
其語以紓余悲銘曰　惟裒然之選兮己尊寵於漢<lb/>
世迨李唐皇宋之設科兮尤重親䇿之士以至尊為<lb/>
座主兮異有司之校藝㦯嘉横浦之忠兮㦯喜于湖<lb/>
之字徒步而拜封兮十年而两制平津不䏻客兮薛<lb/>
宣不敢吏世降俗薄兮與古異醜者妬兮忮者惎加<lb/>
<pb n="KR4d0340_SBCK_164-20a"/>
獬以屠沽之目兮誣軾以賈竪之事昔繅藉爲圭璧<lb/>
兮今捐棄如管蒯㦯見薪于樵斧兮遑恤乎鼎味嗟<lb/>
細徳之儉微兮哀若人之不值尋洛下之真率兮忘<lb/>
澤畔之憔悴雖背違扵時好兮難冺没扵公議乱曰<lb/>
　有義方兮訓子孫有諌草兮留天地遣巫咸兮難<lb/>
招銘有道兮無愧<lb/>
<pb n="KR4d0340_SBCK_164-20b"/>
</p>
<p>
後村先生大全集卷之一百六十四<lb/>
</p>
<p>
</p>
  </div>
</body>
</text>
</TEI>
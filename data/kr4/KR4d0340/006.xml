<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0340_SBCK_006-1a"/>
後村先生大全集卷第六<lb/>
　詩<lb/>
　　　癸水亭觀荷花一首<lb/>
執熱屏人事偃卧慵巾裳過門二三友失喜跣下床<lb/>
鳴騶出華陌聮轡遵野塘崇軒俯萬荷濯濯涵波光<lb/>
都忘瘴海中疑墮玉井傍逺無膏粉氣近有氷雪凉<lb/>
製葉可以衣采的可以甞離騷譜靈草品爾列衆芳<lb/>
似曾識三閭安肯肖六郎詞人更儇薄比詠猶妃嬙<lb/>
曷不觀兹華意色和而荘風吹月露洗豈若冶與倡<lb/>
衆方慕絶艶誰能参㣲香余詩縱枯淡一掃時世粧<lb/>
<pb n="KR4d0340_SBCK_006-1b"/>
　　　棲霞洞<lb/>
徃聞耆老言兹洞深無際闇中或識路塵外别有世<lb/>
幾思絶人事齎粮窮所詣棋終出易迷炬絶入難繼<lb/>
孤亭渺雲端扵焉小休憇憑高眺城闕擾擾如聚蚋<lb/>
盡捐穢滓念遂有飛舉勢山靈娟清逰雨意未極鋭<lb/>
𪷟𪷟濕莎草浥浥凉松桂暝色不可留悵望崖扉閉<lb/>
　　　堯廟<lb/>
帝與天同大天存帝亦存桑麻通絶徼簫鼓出深村<lb/>
水至孤亭合山居列岫尊尚餘土堦意樵牧踐籬藩<lb/>
　　　五月十七日㳺諸洞<lb/>
<pb n="KR4d0340_SBCK_006-2a"/>
来南百慮拙所得惟幽尋矧余玉雪友共此丘壑心<lb/>
江亭俯虚曠穴室窮䆳深是時薄雨收白靄籠青岑<lb/>
棄笻逞野歩却扇開風襟炎方豈必好差逺鞞鼓音<lb/>
且願道海清莫問神州沈徘徊惜景短留滯畏老侵<lb/>
昨逰感鶯哢今至聞蝉吟常恐官事縶佳日妨登臨<lb/>
譬如逃學兒汲汲貪寸隂何因釋膠擾把臂偕入林<lb/>
　　　泛西湖<lb/>
桂湖亦在西豈减穎與杭丹橋抗崇榭渌波浮輕航<lb/>
休沐陪勝踐軒盖何輝煌停橈藕華中一目千紅裳<lb/>
詎知白晝永但覺朱夏凉古洞半蕪廢仙人今在亡<lb/>
<pb n="KR4d0340_SBCK_006-2b"/>
踞石散醉髪吸澗澆吟腸延緑繚溪步詰曲經禪房<lb/>
野鳥啼宻竹高蟬嘒疎楊雖無絲管樂談論諧宫商<lb/>
諸君敏于詩援筆如蜚翔顧予乏華藻山鷄追鸞凰<lb/>
頗能讀古碑所恨侵夕陽明發復擾擾前㳺未可忘<lb/>
　　　題許介之詩草<hi>益公稱其詩</hi>
我留鳶跕外君徃雁廻邊走僕行千里敲門授一編<lb/>
真妍非粉黛至巧謝雕鐫何必周丞相男兒要自傳<lb/>
　　　慈氏閣<hi>氏所建</hi>
閣建五季時丹碧晃曽絫吾行半區中鉅麗莫與比<lb/>
想方營綜時覇心極雄侈但思窮耳目寕論竭膏髓<lb/>
<pb n="KR4d0340_SBCK_006-3a"/>
一朝陵谷變飛電掃僭壘湘波日夜流不洗争篡耻<lb/>
惟存浮屠居願力久未毀夕陽吊陳迹危檻聊徙倚<lb/>
遥憐下界熱高處凉如水若非逼嚴鑰坐待鐘聲起<lb/>
　　　翛然亭<lb/>
每到䦨干畔俳徊暮始還為憐臨水寺盡見隔城山<lb/>
墻繚青苔裏舟藏緑樹間松扉宜歩月只是限重関<lb/>
　　　辰山<lb/>
一峯疊三洞廼似弘景樓下洞初俯入蘚室寒颼颼<lb/>
中洞忽躍出有<graphic n="KR0985" url="https://raw.githubusercontent.com/kanripo/KR-Gaiji/master/images/KR0985.png" mimeType="image/png"/>通玄幽豁然崖谷判萬態誰鐫鎪<lb/>
或如植寳幢或如垂珠旒或如鯤鯨飛或如龍麟㳺<lb/>
<pb n="KR4d0340_SBCK_006-3b"/>
石橋状天台木棧疑蜀州稍憇大士嵓遂經羽人丘<lb/>
力窮至上洞身載雲氣浮未畢水山縁勉為塵世留<lb/>
平生避地心兹焉宜菟裘長斧樵青壁短簑耘緑疇<lb/>
獨恨汲路逺溪澗皆背流㑹當逢異人卓錫成靈湫<lb/>
　　　千山觀<lb/>
西巘林巒擅一城渺然飛觀入青冥于湖數字題村<lb/>
華棟陽朔千山獻畫屏境勝小詩難冩盡天寒薄酒<lb/>
易吹醒獨㳺不恨無人語滿壑松聲可細听<lb/>
　　　曽公嵓<lb/>
廣室内嵌空層峯外巍嵬仰視駭縣石俯踐愁滑苔<lb/>
<pb n="KR4d0340_SBCK_006-4a"/>
古竇風肅肅陰澗泉洄洄飛梁跨其間上可陳尊罍<lb/>
愛凉復畏濕當暑重裘來名嵓者誰歟兄固弟子開<lb/>
憶昔建中初國論幾一廻惜也祖荆舒卒為清議排<lb/>
至今出牧地姓字留蒼崖躊躇增歎慨日入禽聲哀<lb/>
　　　郊行<lb/>
薄有西風意郊行得自娛山晴全體出樹老半身枯<lb/>
林轉亭方見江侵路欲無何妨橋纜斷小艇故堪呼<lb/>
　　　秋日㑹逺華舘呈胡仲威<lb/>
嶺表豈必熱庚伏頻滂沱薄暮辱招要盆李参瓶荷<lb/>
君侯如長松折節交藤蘿竒字識夏鼎古音彈雲和<lb/>
<pb n="KR4d0340_SBCK_006-4b"/>
今日素商至高屋凉意多夜清群籟息已有蛩鳴莎<lb/>
人生不飲酒賢愚同銷磨拍手問湘纍獨醒欲如何<lb/>
謬承青眼顧詎惜蒼顔酡客散我亦歸耿耿看斜河<lb/>
　　　老大<lb/>
老大重登聘士䑓客懐牢落可曽開臨流徃徃看鳶<lb/>
墮入署時時見馬來有約青山何日去無根白髪是<lb/>
誰栽目嫌不帯功名骨只合眠莎與坐苔<lb/>
　　　伏波巖<lb/>
懸壁萬仭餘江流澆其趾仰視不見天森秀㧞地起<lb/>
中洞既深豁旁竇皆竒詭惜哉題識多蒼玉半鑱毀<lb/>
<pb n="KR4d0340_SBCK_006-5a"/>
安得巨靈鑿永削崖谷耻𬗟懐兩伏波徃事可追絶<lb/>
銅柱戌浪泊樓船下湟水時異非一朝地亦去萬里<lb/>
山頭博徳廟今為文淵矣謂予謂弗信君請討諸史<lb/>
　　　詰猫<lb/>
古人養客乏車魚今汝何功客不如飯有溪鱗眠有<lb/>
毯忍教䑕嚙案頭書<lb/>
　　　八挂堂呈葉濳仲<hi>金華丞相之孫</hi>
之子初度曰畏客如避仇朱門禁入謁青山招出㳺<lb/>
置醴泉石間凉意生觥籌風檻絳華馥氷盆丹實浮<lb/>
起誦眉夀篇酌君介千秋煌煌丞相孫少也宜襲侯<lb/>
<pb n="KR4d0340_SBCK_006-5b"/>
黒頭去雲逺白髮来何稠君言權位盛熟若志莭修<lb/>
靜觀鍾鼎族起㓕猶輕漚祝君象韓吕不羡熺與攸<lb/>
　　　挽聶孺人<hi>平樂董令之内</hi>
已病猶蔬素西歸不復疑飛鳬踰嶺逺别鶴返鄉遲<lb/>
箴史傳賢女巾冓付侍姫白頭潘令在應有悼亡詩<lb/>
　　　題胡仲威文藁<lb/>
熟讀執事文恍如入寳山瑰異千萬種一一無可刪<lb/>
瑤草既俯拾珠樹亦仰攀羙玉不知數照映穹壤間<lb/>
大者中主瓚小者堪珮環居然廊廟器胡為委荆菅<lb/>
嗟余頗識寳對之清涕澘擕寘蔀屋内虹氣驚市闤<lb/>
<pb n="KR4d0340_SBCK_006-6a"/>
常恐陽虎輩竊去亡繇還何當變姓名袖出函谷関<lb/>
　　　戴秀嵓<hi>戴秀者兵卒也得道于此</hi>
兹巖視諸峯厥狀尤峥嶸舊為碧蘚封新有朱棧横<lb/>
縻腰尚恐墜束炬方可行外狹中乃寛始闇俄忽明<lb/>
仰視神魄悸俯顧形殻輕遂覧丹爐基㣲聞玉鼔聲<lb/>
源深足力盡路黒雲氣生不辨晝夜分恍疑世代更<lb/>
嘗聞學神仙所得由專精豈吾諸名士羡彼一老兵<lb/>
欣然約同志嗣此將尋盟安知無白鹿絶頂来相迎<lb/>
　　　寄左次韻魏<lb/>
多謝齊安牧交情未闊踈方籌江北事肯寄海南書<lb/>
<pb n="KR4d0340_SBCK_006-6b"/>
開幕交鋒處修城刼火餘别来各添歲筋力近何如<lb/>
　　　二<lb/>
同事征西府聞君已繡衣小侵今視昔大㨗是耶非<lb/>
酋長輿尸返𥚹禆奏凱歸六関天様險莫遣賊能飛<lb/>
　　　中秋湘南樓餞張昭州<lb/>
臺使選良牧詔下帝曰俞高牙植華艦餞者来傾郛<lb/>
明月滿麗譙寒光映尊壺桂人願少留昭人望疾驅<lb/>
一室可為政况廼有國都嶺民曰以耗丁口彊半無<lb/>
洋洋𬗋雲䛇侯其勒座隅道鄉游息處暇日搜榛蕪<lb/>
鄙拙忝投分臨風獨躊躇頗念友離索寕論鬼椰榆<lb/>
<pb n="KR4d0340_SBCK_006-7a"/>
何繇扣鈴閣百榼傾兵厨<hi>郡酒絶佳</hi>
　　　榕溪閣<hi>山谷南遷維舟榕下</hi>
榕聲竹影一溪風遷客曾来繫短篷我與竹君俱晚<lb/>
出兩榕猶及識涪翁<lb/>
　　　哭譚戸錄<lb/>
讀過書皆記非惟善属文有名登進士無命作参軍<lb/>
白髪行秋暑青衫殮瘴雲可憐膏火下虚費一生勤<lb/>
　　　二<lb/>
胷次有千年<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>中乏一錢客来臨旅殯官為顧歸船<lb/>
通徳梳新髻童烏拾舊編傷心鄰巷裏廢宅鎻寒烟<lb/>
<pb n="KR4d0340_SBCK_006-7b"/>
　　　風<lb/>
風於天地間惟桂尤其雄將由岩竅多或是地形穹<lb/>
不知起何處但覺来無窮浮埃晦白晝竒響激半空<lb/>
一怒動旬浹小亦數日中城堞凛欲壓况此半𤱔宫<lb/>
嘗聞古至人御氣猶輕鴻劉季晩可憐擊筑悲沛豐<lb/>
我老斷恐怖眠身等枯篷飄擲付大塊奚必分西東<lb/>
　　　觀射<lb/>
浪箭束如林傍觀笑不禁蠻平無事久卒惰可憂深<lb/>
各自分牛臠何曽貫虱心种侯青澗法能費幾黄金<lb/>
　　　荔支巖<hi>洞内小石如荔支者無數</hi>
<pb n="KR4d0340_SBCK_006-8a"/>
異境閟神竒一罅通深阻呀然張蟾吻光恠腹中貯<lb/>
始来尚覿靣稍進但聆語廽頭失塵世束緼行里所<lb/>
石房容十客石柱徑丈許眠<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>若將吠墜菓疑可咀<lb/>
平生聞化城今見玉樓櫓陟高既趫㨗循狹或傴僂<lb/>
忽逢路窮處淺浪隔洲渚心知仙聖居𣣔到無飛羽<lb/>
向非薪燭力徃返何異瞽重游儻未卜聊向詩中覩<lb/>
　　　再游栖霞洞<lb/>
直路幽隂仄路明玉為墻壁雪為城殷勤報有詩翁<lb/>
到萬一仙人肯出迎<lb/>
　　　佛子巖<lb/>
<pb n="KR4d0340_SBCK_006-8b"/>
環郭洞府多所患在卑濕斯巖獨虚敞他境未易及<lb/>
穹如層屋構廣可百客集開竇送雲出掃壑延月入<lb/>
穴居儻堪謀徑欲老樵汲絶顚尤玲瓏苔磴不計級<lb/>
惜為僧所涴飛棟縁嶪岌佞佛墮癡想明鬼趨陋習<lb/>
遂令登眺者欲徃足若縶何當一燎空盡見萬仭立<lb/>
　　　劉仙巖<lb/>
絶頂来尋煉藥蹤老仙端的是吾宗寄聲月白風清<lb/>
夜定許相期第幾峰<lb/>
　　　龍隱洞<lb/>
先賢評桂山推爾居第一豁然碧瑤戸夾以雙玉璧<lb/>
<pb n="KR4d0340_SBCK_006-9a"/>
中有無底淵黒浪常蕩潏諒當剖判初倍費造化力<lb/>
雷嗔斧山開龍怒裂石出至今絶頂上千丈留尾脊<lb/>
寕論兒女子壯夫股為慄我来欲題名腕弱墨不食<lb/>
摩挱狄李碑文字尚質簡今人未知貴後代始寳惜<lb/>
洑流工駭舟久㳺覺蕭瑟巖屋寛如家廻櫂聊愒息<lb/>
<hi>狄武襄公平蠻碑李師中侍制宋頌在焉</hi>
　　　哭梁運管伋<hi>丞相之子</hi>
憶共㳺山猶昨日奄驚白晝隔存亡宅深外不知何<lb/>
病醫雜人争試一方弔客傷心同瀝酒愛姫收淚各<lb/>
分香淳熈丞相潭潭府今日門庭冷似霜<lb/>
<pb n="KR4d0340_SBCK_006-9b"/>
　　　琴潭<lb/>
山形若覆奩潭面如拭鏡竒哉几案物千古棄荒夐<lb/>
了無扳躋勞坐愜幽埜性泉源黒難窮崖色碧相映<lb/>
闖深畏龍勢窺淺見魚泳可憐風水聲空山誰来聼<lb/>
我欲買兹丘掃迹逃囂競未言葺苑齋先可理漁艇<lb/>
　　　清惠廟<lb/>
來訪古詞宫迢迢過水東一條溪不斷数里竹方通<lb/>
巫拜分餘胙商行禱順風粧樓空百尺半仆夕陽中<lb/>
　　　辰山道人<lb/>
道人何爲者寒暑一布衫髮白具老態口呐稀冗談<lb/>
<pb n="KR4d0340_SBCK_006-10a"/>
我陪小隊来猿鳥窺層嵐道人方掩戸燕坐彌陁龕<lb/>
迎客不下山送客不出庵即之疑槁木靣目寒巉巖<lb/>
贈錢漠然謝有若投諸潭㣲言歳計熟收芋已滿籃<lb/>
斯人来識字豈必曾遍参所立偶自高可儆佞與貪<lb/>
　　　玄山觀<hi>宋之問别墅</hi>
来瞻石像看唐碑一徑蒼松映碧漪聞說宋公曾住<lb/>
此寄聲過客細吟詩<lb/>
　　　榕溪隱者<lb/>
榕溪有隐者幽事在溪曲治地可十𤱔方整如奕局<lb/>
始行入荆扉漸進至苑屋樹之百盆蘭繚以萬竿竹<lb/>
<pb n="KR4d0340_SBCK_006-10b"/>
觧衣憇素隂擁鼻来㣲馥主人聞客來引避若駭鹿<lb/>
却詢守舍兒云已出賣墨壁間見其像條褐巾一幅<lb/>
安知非回仙寄跡混塵俗矢詩慕高風君歸儻肯讀<lb/>
　　　褉亭<hi>南軒所立</hi>
年年春草上亭基父老猶能説左司寂寞當時修禊<lb/>
處一間老屋兩殘碑<lb/>
　　　自用臺字韵一首<lb/>
脱了荷衣事將臺覊留又見嶺梅開詩因癸水辰山<lb/>
作訟自雷州電縣來架上書從人借讀墻邊竹是俸<lb/>
移栽小忩睡起無情味閑聼飢禽啄砌苔<lb/>
<pb n="KR4d0340_SBCK_006-11a"/>
　　　篸帶亭<lb/>
上到青林杪凭䦨盡桂州千峯環野立一水抱城流<lb/>
沙際分漁艇烟中見寺樓不去垂去客更得幾廻㳺<lb/>
　　　程公巖<lb/>
石室外甚狹中廣如毬塲偉哉鉅麗居天造無棟梁<lb/>
嚴冬既深燠盛夏尤虚凉偶至不忍去杖履聊方羊<lb/>
人䏻專此壑何必政事堂先須置禅龕次第營丹房<lb/>
烟霞入几席塵土麾門墻學道縱未得着書亦可藏<lb/>
　　　哭林晉之判官<lb/>
去歲衝寒赴辟時感君騎馬逺追隨一春不得梅花<lb/>
<pb n="KR4d0340_SBCK_006-11b"/>
信萬里空題薤露詩小簡佩壺邀士友大鐺煮粥活<lb/>
流移平生二事尤堪記應有名公與撰碑<lb/>
　　　鵲<lb/>
乆不聞烏鵲朝来噪不休殊鄉無喜事應為買歸舟<lb/>
　　　榕䑓<lb/>
㧞地高崖如鐵色拂天老樹作寒聲他年記宿榕䑓<lb/>
夜便是南歸第一程<lb/>
<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>無金絫貧如故鏡有絲生老奈何一事尚堪誇北<lb/>
客來時詩少去時多<lb/>
　　　嚴関新洞<lb/>
<pb n="KR4d0340_SBCK_006-12a"/>
羽客初尋見因子此葺廬未能平險峻先擬架空虚<lb/>
磴落樵相引山名尉自書看来驛臨道未必有仙居<lb/>
　　　乳洞<lb/>
千峯夢裏尚崔嵬不記青鞋走幾廻天恐錦<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>猶欠<lb/>
闕又添乳洞入詩来<lb/>
　　　發湘源驛寄府公<lb/>
走本山中人感激趨燕臺謬辱弓旌招愧乏謀議陪<lb/>
先生如春風盎然嘘陳荄曉入開玉帳夕話扄鈴齋<lb/>
下榻驚一府撰杖窮千崖豈曰君畜伋實惟予視回<lb/>
歲晚謀北轅凄其難爲懐欲言先菀結既决猶徘徊<lb/>
<pb n="KR4d0340_SBCK_006-12b"/>
是日戒行李送者皆鄒枚兵厨遺珍餉祖席羅寳釵<lb/>
下令許卜夜寕畏街鼔催詰旦枉牙纛山亭陳金罍<lb/>
都人如堵墻謂我何榮哉未聞從事去親致元戎来<lb/>
繾綣談至夜霜月照露苔長跪抱馬足離緒焉能裁<lb/>
麗譙落天杪悵望空倚桅昔人死知已骨朽名不埋<lb/>
公有管樂姿愚非温石才他時儻後凋安敢忘栽培<lb/>
　　　鏵觜<hi>史祿渠至此分水</hi>
世傳靈渠自始皇南引灕江㑹湘楚水山憂赭石畏<lb/>
鞭鑿崖通塹三百里篙師安知有史祿割牲沉幣祀<lb/>
瀆鬼我舟閣淺懐若人要是天下竒男子只今渠廢<lb/>
<pb n="KR4d0340_SBCK_006-13a"/>
無人修嗟乎秦吏未易訾<lb/>
　　　書堂山<hi>栁開守湘讀書處</hi>
子厚文章宗仲塗豈後身不肯作崑体寕來牧湘濵<lb/>
誅茅翠麓顛日與書卷親剗去五季衰挽回六籍醇<lb/>
歐尹相繼出孤唱繇伊人風流喟已逺尚喜棟宇新<lb/>
澗泉既可汲山木亦可薪熟讀壁間藏痛掃毫端塵<lb/>
千峯高叢叢一江碧𥻘𥻘禽魚暨草樹纖悉几案陳<lb/>
朂哉山中友勿厭泉石貧<lb/>
　　　湘中口占<lb/>
少年裘馬事清狂晚看梅花到瘴鄉一任海風吹面<lb/>
<pb n="KR4d0340_SBCK_006-13b"/>
黒免教人謗作何郎<lb/>
　　　二<lb/>
船頭吹火盧仝婢馬後肩書穎士奴安得世間名畫<lb/>
手冩予出嶺泛湘圖<lb/>
　　　三<lb/>
江邉金碧漫層層户口稀疎塔廟增楚俗不知黄靣<lb/>
老家家香火事湘僧<lb/>
　　　四<lb/>
津吏沙邊立指呼放船出鎻要州符書生行李堪抽<lb/>
點薏苡明珠一例無<lb/>
<pb n="KR4d0340_SBCK_006-14a"/>
　　　見方雲臺題壁<lb/>
寄書迢逓夢参差每見留題慰所思不論驛亭僧寺<lb/>
裏有山水處有君詩<lb/>
　　　土馬村<lb/>
村墟薪濕米如金猶記来時臘雪深曽有小詩題歲<lb/>
月店荒無壁可追尋<lb/>
　　　祁陽道中<lb/>
昨過知岑寂重来况雪天人居雞柵裏路在鳥巢邉<lb/>
草市開還閉茅山斷復連瀟江清似鏡悔不問歸船<lb/>
　　　愚溪<lb/>
<pb n="KR4d0340_SBCK_006-14b"/>
草聖木奴安在哉荒榛無處認池臺傷心惟有溪頭<lb/>
月曽識儀曹半靣来<lb/>
　　　二<lb/>
青雲失脚謫零陵十載溪邉意未平溪不預人家國<lb/>
事可能一例受愚名<lb/>
　　　浯溪<lb/>
上置書堂下釣磯漫郎陳迹尚依稀無端一首黄詩<lb/>
在長與江山起是非<lb/>
　　　二<lb/>
形容唐事片言中元子文猶有古風莫管看碑人指<lb/>
<pb n="KR4d0340_SBCK_006-15a"/>
點冩碑人是太師公<lb/>
　　　石皷<lb/>
石皷名天下州庠盡不如古祠猶漢舊石刻半唐餘<lb/>
翠巘供憑几寒江照讀書恨余非楚産来借一房居<lb/>
　　　湖南江西道中<lb/>
獨醒公子去沉湘未識人間有醉鄉酒與離騷難揑<lb/>
合不如痛飲是单方<lb/>
　　　二<lb/>
賈生廢宅草芊芊路出長沙一悵然今日洛陽歸不<lb/>
得招魂今在楚江邉<lb/>
<pb n="KR4d0340_SBCK_006-15b"/>
　　　三<lb/>
少陵阻水詩難繼子厚逰山記絶工斷璧殘圭零落<lb/>
錦新碑無數滿湘中<lb/>
　　　四<lb/>
去年冬至投僧寺今歲陽生宿店家獨夜無人堪晤<lb/>
語青燈相對結寒花<lb/>
　　　五<lb/>
蠻府参軍鬂髮蒼自調欵乃答漁郎從今詩律應超<lb/>
脱新吸瀟湘入肺腸<lb/>
　　　六<lb/>
<pb n="KR4d0340_SBCK_006-16a"/>
丁男放犢草間嬉少婦看蠶不畫眉歲暮家家禾絹<lb/>
熟萍鄉風物似豳詩<lb/>
　　　七<lb/>
每嘲介甫行新法常恨歐公不讀書浩嘆諸劉今已<lb/>
矣路傍喬木日凋疎<lb/>
　　　八<lb/>
茫茫衰草莫雲平斗氣千年不復明惟有多情篷上<lb/>
月相隨客子過豊城<lb/>
　　　九<lb/>
派裏人人有集開境師山谷與誠齋只饒白下騎驢<lb/>
<pb n="KR4d0340_SBCK_006-16b"/>
叟不敢勾牽入社来<lb/>
　　　十<lb/>
上封已失嶽僧期客問丹霞謝不知懶到登山臨水<lb/>
處始驚筋力减来時<lb/>
　　　曉鷄<lb/>
絳幘昂然韻節清不因風雪廢長鳴初聞烟岫猶䘖<lb/>
月久聼山城漸殺更驚起征夫茅店夢喚回老將玉<lb/>
関情年来無復中宵舞自笑功名一念輕<lb/>
　　　哭裘元量司直<lb/>
築室西山下孤標未易親長閑如野鶴偶出似祥麟<lb/>
<pb n="KR4d0340_SBCK_006-17a"/>
屬者陪髦士嗟乎瘞玉人北風吹老淚空滴暮江濵<lb/>
　　　豫章<lb/>
湖光如鏡了無塵照見先生白髪新歳晚騎驢行萬里<lb/>
始知孺子是高人<lb/>
　　　二<lb/>
交逰回首散如烟重過洪州隔世然手種垂楊皆合<lb/>
抱朱顔安得似當年<lb/>
　　　還杜子埜詩卷<lb/>
老眼昏花廢課程小窓久矣斷書聲夜来忽得君詩<lb/>
卷自起挑燈讀到明<lb/>
<pb n="KR4d0340_SBCK_006-17b"/>
　　　訪李公晦山居<lb/>
烏洲在橋北我僕云路迂語僕爾何知彼有高士廬<lb/>
問樵得處所林樾尤扶疎修竹僅萬箇古梅非一株<lb/>
小圃植蔬菓復有沼可漁下馬式籬藩攝袂循庭除<lb/>
不聞鷄犬聲茶烟起庖厨伊人道義富豈比山澤癯<lb/>
蕭然蓬蒿中尚友泗與洙古來連雲第翕赫衆競趨<lb/>
漸臺暨郿塢變㓕纔須臾聖門不朽事廼屬陋巷儒<lb/>
願君長保此是亦顔之徒<lb/>
　　　道傍梅花<lb/>
風吹千片點征裘猶記相逢在嶺頭歲晚建州城外<lb/>
<pb n="KR4d0340_SBCK_006-18a"/>
見向人似欲訴離愁<lb/>
　　　戯書客舍<lb/>
已去光隂挽不廻漸驚老態逼人来决河猶有方堪<lb/>
塞脱髮應無術可栽北戍寳藏惟檄草南逰稇載是<lb/>
詩材客愁何物禁當得聊向旗亭買一杯<lb/>
　　　懐安道中<lb/>
閩溪瘴嶺客程賒曉泊懷安喜近家大屋書旗夷酒<lb/>
米小舟鳴艣競魚蝦溪移驛已臨高岸潮退帆多聚<lb/>
淺沙快着征衫鞭瘦馬要看二十里梅花<lb/>
　　　哭澤孺方先生<lb/>
<pb n="KR4d0340_SBCK_006-18b"/>
弟子成名衆先生獨命窮廣埸雙鬂秃陋巷一瓢空<lb/>
鷄饌為親設牛衣與婦同嗟乎猶嗇夀神理竟難通<lb/>
　　　二<lb/>
方訝書来少殊鄉訃忽聞素幃無祭主破笥散遺文<lb/>
已閉三間屋誰封四尺墳舊曾傳業者南北各離群<lb/>
　　　真隱寺<lb/>
出郭斜陽已在山夜深乘月到江干奴敲小店牢扃<lb/>
户僧借虚堂徑掛单駭浪急回因膽薄逆風小住為<lb/>
心寛投床一枕瀟湘夢無奈霜鐘苦喚殘<lb/>
　　　道傍松一首<lb/>
<pb n="KR4d0340_SBCK_006-19a"/>
入閩多古松夾道踈復宻未曾識兵火既久蔽白雪<lb/>
蠢兹㳺惰民深夜腰斧出斸根取脂肪竊負如鬼疾<lb/>
譬如人刖趾僵什立可必供君一瞬光夭彼千歲質<lb/>
暴殄聖垂誡樵採官著律徼吏嗜雞豚熟視不訶詰<lb/>
登高撫路逵巨幹日蕭瑟哀哉暑行人暍死誰汝恤<lb/>
　　　枕峰寺<lb/>
夜深投寺觧行装一點寒燈照上方老宿問余何處去<lb/>
年年来此借僧床<lb/>
　　　乍歸九首<lb/>
官滿無南物飄然匹馬還惟應詩卷裏偷畫桂州山<lb/>
<pb n="KR4d0340_SBCK_006-19b"/>
　　　二<lb/>
兒童娛膝下母子話燈前却憶江湖上家書動隔年<lb/>
　　　三<lb/>
絶愛墻隂橘花開滿院香鄰人欺不在稍覺北枝傷<lb/>
　　　四<lb/>
北戍邉城下南逰瘴海頭不知天地内何病可逃愁<lb/>
　　　五<lb/>
孚若如天馬軒昂不可覊為貧踈飲客因病出名姫<lb/>
　　六<lb/>
弛擔逢除夕檀欒共擁鑪把如爲客看還得似家無<lb/>
<pb n="KR4d0340_SBCK_006-20a"/>
　　　七<lb/>
架書多散亂信手偶拈開正似前生讀茫然記不来<lb/>
　　　八<lb/>
手種梅無恙蒼苔滿樹皴可憐開較早不待逺歸人<lb/>
　　　九<lb/>
格力窮方進功夫老始知儘教人貶駁喚作嶺南詩<lb/>
　　　題坡公贈鄭介夫詩<lb/>
玉座見圖歎纍纍菜色民如何崔白輩只冩蔡奴真<lb/>
　　　二<lb/>
向来與相國投分自鍾山不入翹材舘甘為老抱関<lb/>
<pb n="KR4d0340_SBCK_006-20b"/>
　　　三<lb/>
下吏語尤硬投荒身轉輕不然玉局老肯喚作先生<lb/>
後村先生大全集卷第六<lb/>
</p>
<p>
</p>
  </div>
</body>
</text>
</TEI>
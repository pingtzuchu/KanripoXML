<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0021_SBCK_009-1a"/>
居易堂集卷之九<lb/>
　論<lb/>
　　封建論上<lb/>
王者之治天下其立大經作大法亦適乎時會而已<lb/>
適乎時會者宜乎民者也作法而宜乎民雖暴君汙<lb/>
吏之所建可以施久逺歷變更而不廢作法而不宜<lb/>
乎民則極賢智之規畫遵先王之陳迹然一舉而措<lb/>
之天下非亂則亡吾葢有見於封建矣封建者唐虞<lb/>
三代聖人之制也郡縣天下者秦皇李斯之事也人<lb/>
君雖至愚然不致慕乎堯舜禹湯文武而慕秦皇者<lb/>
未之有也人臣雖至愚然不致慕乎臯䕫稷契伊尹<lb/>
<pb n="KR4f0021_SBCK_009-1b"/>
周公而致慕乎李斯者未之有也然而聖人之制必<lb/>
不可復而亾秦之法必不可易者何也宜乎民也後<lb/>
世固常封建矣封建而變計者亂封建而不變計者<lb/>
亾無封建之名而有封建之實者篡漢髙懲秦孤立<lb/>
之弊於是衆建諸侯礪山帶河聯城裂地而韓彭首<lb/>
惡七國繼叛天下岌岌卒用主父偃之謀解而更張<lb/>
而漢室始定其後晉以八王相殘卒喪中夏唐以强<lb/>
籓世繼遂禪朱梁嗟乎封建之不可行於後世也如<lb/>
是哉而後世之謀國者不知變通不適時會尼古跡<lb/>
而行之鮮有不敗者矣或曰然則昔人所論封建非<lb/>
聖人意不得已而行之者信乎曰否上古之世民人<lb/>
<pb n="KR4f0021_SBCK_009-2a"/>
衰少而風俗醇厚醇厚則不爭不爭則上可以無阻<lb/>
兵攘地之虞衰少則難伇難伇則下不可以供征輸<lb/>
徭伇之無藝故聖人因時致宜衆建之君大國百里<lb/>
次七十里次五十里環地中而爲之國都君有所教<lb/>
於民朝建令於朝而夕遍乎四境民有所效於君朝<lb/>
發之里閭而夕可附乎國都也則所以愛養休息於<lb/>
民者寧有既哉故取於民者什一而足用民不過三<lb/>
日上下相安如臂使指固聖人視民如傷之道也後<lb/>
世則不然地醜則奪勢敵則軋與之兵則日尋干戈<lb/>
與之民則視同草芥弱之肉强之食以兼幷吞噬於<lb/>
其中不至於滅亾不止也漢晉唐可見矣故後世居<lb/>
<pb n="KR4f0021_SBCK_009-2b"/>
重京師奔走天下雖徭伇之愁苦征戍之流離近者<lb/>
千里逺者常不下萬里而輸將之費或至三十鍾而<lb/>
致一石民力亦敝矣然而審時勢權利害斷不以彼<lb/>
而易此者誠以與民無孑遺亾不旋踵者不可同日<lb/>
而語也故曰後世之不封建以宜民也而三代之封<lb/>
建亦以宜民也若三代而不封建則不宜乎民與後<lb/>
世之封建等雖然非秦之所能爲也時也<lb/>
　　封建論下<lb/>
或曰夫子曰其人存則其政舉其人亾則其政息然<lb/>
則三代聖人而生於今也其必封建乎曰否不然後<lb/>
世之不封建時也聖人不能爲時時之所悖不可立<lb/>
<pb n="KR4f0021_SBCK_009-3a"/>
也三代之治亦因時致宜而革政刑更禮樂矣故周<lb/>
之文不能返而爲忠殷之忠不能返而爲質若聖人<lb/>
生於今而必封建是欲返周之文而爲忠返殷之忠<lb/>
而爲質也有是理哉且封建之廢也三代已見之矣<lb/>
非於秦而然也禹會塗山執玉帛者萬國殷之受命<lb/>
歸者三千焉周之受命歸者八百焉則亦削而衰矣<lb/>
衰者息之機削者廢之漸也至於春秋而六十餘國<lb/>
矣至於戰國而七國矣至於秦而幷爲一矣夫繇萬<lb/>
國而至於三千繇三千而至於八百繇八百而至於<lb/>
六十繇六十而至於七繇七而至於一其勢然也江<lb/>
河日下歸於海而後止此不可以人力爭也今有人<lb/>
<pb n="KR4f0021_SBCK_009-3b"/>
焉曰吾必遏四海之水而復爲溝渠陂堰於天下吾<lb/>
見其畢世而無成功矣非特無成功也必且死亾淪<lb/>
溺魚鱉其人民也後世而復封建何以異於此哉吾<lb/>
故有以知聖人之必不爲也或曰殷之三千周之八<lb/>
百亦止言其歸命之國耳曰否文王三分天下有其<lb/>
二以服事殷至武王受命而紂之惡益稔矣其貫已<lb/>
盈矣則其去殷而歸周者亦益多矣若天下猶萬國<lb/>
則歸之者無十一國猶三千則歸之者不及其半而<lb/>
曰三分有二可乎且以列爵分土之制而絜之於萬<lb/>
國則盡周之天下不足以供周之封爵矣吾是以知<lb/>
其日削且衰也天下有衰而不至於息削而不至於<lb/>
<pb n="KR4f0021_SBCK_009-4a"/>
廢者乎故曰後世之不封建非秦之所能爲也時也<lb/>
　　井田論<lb/>
井田之不可施於今猶塵羮塗飯之不可以飽也不<lb/>
原聖人立法之大意不知古今之異宜舉而施之施<lb/>
之而不當而必求所以濟之則是以塵羮塗飯之不<lb/>
飽而以烏喙療饑也幾何而不殺人哉或曰古聖人<lb/>
體國經野其制詳矣古可作之於前今必可行之於<lb/>
後古法無過豈欺我哉曰古聖人嘗巢居而穴處矣<lb/>
亦將去而宮室夷而城郭以從之耶堯常以天下禪<lb/>
舜舜常以天下禪禹矣今之有天下者亦必無子之<lb/>
授而求其人以禪之耶古聖人之所行而不可行於<lb/>
<pb n="KR4f0021_SBCK_009-4b"/>
今者多矣何獨於井田而不然哉上古生齒不煩户<lb/>
口衰少天下必有土滿之憂故人限之田而取之賦<lb/>
生生之道與日俱增勢也繁衍孶息不可窮已而以<lb/>
有限之田供日增之民而可以不變計乎常以天下<lb/>
之大勢論之天下之田固爲豪右之所兼幷然農民<lb/>
之賃田出租者可計而數也今天下之民去本逐末<lb/>
者常十之四而胥徒戍卒游手無籍浮屠道士以至<lb/>
仕而在朝出而爲吏又十之四農民止十二而已然<lb/>
而身無立錐貧不能賃田者有矣賃田而或數畆或<lb/>
不滿數畆或數十畆所謂數十畆者上農也然稽其<lb/>
寔常父子力作其中則天下之田固少矣若准井田<lb/>
<pb n="KR4f0021_SBCK_009-5a"/>
之制人授百畆即以滄海爲田豈能給哉昔王莽常<lb/>
行井田矣而農民失業涕泣道路四海愁怨天下嗷<lb/>
嗷卒速其斃其後王安石亦放周官之制爲方田之<lb/>
法遂亂天下嗟乎非燕噲子之而學堯舜之揖讓乎<lb/>
　　吳王闔廬論<lb/>
孔子曰泰伯其可謂至德也已矣三以天下讓民無<lb/>
得而稱焉嗚呼泰伯與其弟仲雍黙承太王之志欲<lb/>
讓位季歷故斷髪文身以逃荆蠻期於不違其父之<lb/>
志而已豈期於子孫千祀相繼爲王也哉迨荆蠻義<lb/>
而歸之以開國承家綿綿延延既十九世至春秋僖<lb/>
文之際而吳益大壽夢稱王楚亾大夫申公巫臣教<lb/>
<pb n="KR4f0021_SBCK_009-5b"/>
以乗車戰射于是通會盟於中國壽夢有四子長諸<lb/>
樊次餘祭次餘沫次季札季札賢王壽夢欲立之季<lb/>
札讓不可乃立長子諸樊兄終弟及欲以次必致位<lb/>
季札及餘沬卒季札終讓於是吳人共立餘沫之子<lb/>
僚爲王立十三年而諸樊之子光以吾父四人當傳<lb/>
位季子季子不受光適嗣當立乃令專諸刺殺王僚<lb/>
而自立爲王是爲闔廬當是時用孫武伍胥之謀敗<lb/>
越伐楚取番入郢楚至徒都闔閭爲霸及敗於姑蘇<lb/>
爲越人所傷而死太子夫差立乃報越使爲臣妾復<lb/>
伐齊伐魯爭長於晉而卒爲越所滅嗚呼後之論者<lb/>
謂吳蠻夷伏處自泰伯至壽夢十九世不通中國而<lb/>
<pb n="KR4f0021_SBCK_009-6a"/>
吳晏然自壽夢用巫臣乗車戰射之法後與晉楚兵<lb/>
爭中原以至於亾又謂夫差罷民以成私縱過而翳<lb/>
諫一夕之宿臺榭陂池必成六畜玩好必從夫是以<lb/>
亾二者皆非也夫吳不亾於壽夢不亾於夫差而亾<lb/>
吳者闔閭也何也楚語稱闔廬口不嘉味耳不逸聲<lb/>
目不淫色聞善若驚得士若賞遂以霸吳然其所以<lb/>
得立也乃倍其讓國之義而出於弑奪則小善不足<lb/>
以救大惡而祖宗之澤斬焉盡矣夫國於天地必有<lb/>
與立失所以立喪亾隨之譬如氓庶之家其前人勤<lb/>
勞節儉纎悉積累克有成業而其子孫一旦侈泰無<lb/>
度無不立破其家者葢侈泰未必爲天下之大惡顧<lb/>
<pb n="KR4f0021_SBCK_009-6b"/>
爲人子孫而盡反其前人之所爲未有不爲天之所<lb/>
棄者也况祖宗以三讓天下之至德創業垂統甚光<lb/>
美而其子孫乃忍以篡弑刼奪之禍繼之不亾何待<lb/>
乎故宜其身之不免而其子遂以斬其祚也嗚呼以<lb/>
泰伯之至德先文武而開基綿歷千<graphic n="KR2420" url="https://raw.githubusercontent.com/kanripo/KR-Gaiji/master/images/KR2420.png" mimeType="image/png"/>而卒以子孫<lb/>
之篡弑不祀忽諸悲夫<lb/>
　　范蠡論<lb/>
豪傑之士俯仰身世能斷然有所割然不能使其傑<lb/>
然精悍之氣即銷亾於一割之中故往往有所寄託<lb/>
以豁其雄心阮藉陶潛逃於沉湎彼其於天下豈遽<lb/>
忘於情乎廣武之歎荆軻之詠所謂傑然精悍之氣<lb/>
<pb n="KR4f0021_SBCK_009-7a"/>
略己見之彼其以天下無所於容故寄之於酒范蠡<lb/>
佐勾踐滅强吳雪讐恥盡有江淮之地俾其主稱霸<lb/>
王於天下謀之二十二年而後功成而名遂而遂扁<lb/>
舟去於五湖而隠於陶乃復以財自雄而蘇子論之<lb/>
以爲好貨天下賤士之所爲也嗚呼人之不好貨孰<lb/>
有如蠡者當蠡之辭勾踐而去也勾踐約與分國而<lb/>
有之而彼不難拂衣而去之迨其後積纍數千萬而<lb/>
復能盡散其財顧詆之爲好貨此固蠡之所笑也然<lb/>
而彼區區而爲之者特其傑然精悍之氣無所發舒<lb/>
而一寓之於財耳舅犯從公子重耳亾十九年將返<lb/>
國及河犯以璧授公子曰臣從君廵於天下臣之罪<lb/>
<pb n="KR4f0021_SBCK_009-7b"/>
多矣請從此亾公子投其璧於河與之盟而遂入畱<lb/>
侯子房爲韓報仇佐髙祖定天下及後辭封辟穀曰<lb/>
願棄人間事從赤松子遊而卒未能去嗚呼少伯之<lb/>
功逺過子犯而其成功之難實倍子房而子犯不能<lb/>
决去於前子房不能引退於後而少伯獨何如乎彼<lb/>
其去卿相之位如棄涕唾去韓魏之家如洗塵壒翛<lb/>
然長往而莫知所極　乎渺矣不可幾及矣非千古<lb/>
一士耶嗚呼阮籍陶潛吾尚不能以酒訾之而能以<lb/>
財累蠡乎嗟乎子瞻迨失之矣雖然蘇子亦千古士<lb/>
也彼豈不知蠡者而云然吾以爲子瞻有爲言之也<lb/>
　　俠士論<lb/>
<pb n="KR4f0021_SBCK_009-8a"/>
賢者誠重其死乎曰非然也賢者誠不自重其死乎<lb/>
曰非然也吾死而重於泰山則賢者視死知鴻毛矣<lb/>
吾死而輕於鴻毛則賢者視死如泰山矣曰吾聞俠<lb/>
士輕生然乎否耶曰然諾不侵爲知已死俠士之所<lb/>
積也然其感激一言捐身不惜未嘗不傅於義謀於<lb/>
道以殉於所知而要其所以必死者有三焉謀人軍<lb/>
國置人死地則義不獨生一死也社稷存亾决機俄<lb/>
頃則計不旋踵一死也吾事己立而吾言未酬則示<lb/>
信萬世一死也有此三者則一言爲重七尺爲輕赴<lb/>
湯蹈火斷脰絶吭怡然甘之則其爲死也何嘗不重<lb/>
於泰山哉何也義不獨生則任其死者勸計不旋踵<lb/>
<pb n="KR4f0021_SBCK_009-8b"/>
則决其機者奮示信萬世則厲其防也密吾於古得<lb/>
三人焉曰侯嬴也田光也程嬰也當信陵君竊臥内<lb/>
之兵符矯奪晉鄙軍欲以却秦而存趙誠萬死不顧<lb/>
一生之計也侯生定其䇿舉其人則杖䇿從軍同其<lb/>
生死義也侯生既不能從顧能髙枕牖下身居事外<lb/>
乎使幸而得成其功此五霸之伐也不然則侯生受<lb/>
知之公子及其所知之屠者同時灰滅而魏之社稷<lb/>
隨之當是時成敗未可知而爲之首謀者奮然一死<lb/>
則人心震動正所以謝後死而决成功也此所謂義<lb/>
不獨生者也計不旋踵者也而田光之舉荆軻也不<lb/>
其然乎太史公論光欲自殺以激荆卿亦僅得其一<lb/>
<pb n="KR4f0021_SBCK_009-9a"/>
耳至程嬰之一死也此所謂示信萬世者也何也屠<lb/>
岸賈討靈公之賊盡滅趙氏之族而大索趙氏孤兒<lb/>
趙朔之客程嬰公孫杵臼相與匿之將再索公孫杵<lb/>
臼曰立孤與死孰難嬰曰死易立孤難耳於是杵臼<lb/>
遂死之嬰乃出萬死存其孤是爲趙武武既立復其<lb/>
位乃誅屠岸賈而復趙氏後嬰之功已成矣事已立<lb/>
矣獨死易一言無所驗於世嬰恐天下後世以我爲<lb/>
需忍而適會其成功也以我爲能言而不能行也故<lb/>
事成而卒自殺嗚呼聖逹節次守節若程嬰者可謂<lb/>
能守節矣彼其硜硜一死以揭吾之心跡於萬丗者<lb/>
正所以厲人道之大防於萬世也自其一死而天下<lb/>
<pb n="KR4f0021_SBCK_009-9b"/>
萬世之偷生以誤國負諾而賣友者亦可以少沮矣<lb/>
則其死也雖與日月爭光可也嗚呼三人者可謂俠<lb/>
士矣而嬰尤錚錚哉至如荀息之不食言陳元逹之<lb/>
以尸諫若而人一死不足以洗失身之辱奚論其他<lb/>
乎此誠輕於鴻毛矣若三人者吾雖爲之執鞭所欣<lb/>
慕焉<lb/>
　　刺客論<lb/>
太史公作刺客列傳曰曹沫曰專諸曰豫讓曰聶政<lb/>
曰荆軻凡五人顧此五人者非刺客也特古有刺客<lb/>
之名太史公求其人而不得故以此五人者實之耳<lb/>
然太史公即已言其非刺客矣何也太史公既傳而<lb/>
<pb n="KR4f0021_SBCK_009-10a"/>
論之曰此其義或成或不成夫既曰刺客未有不成<lb/>
者也曰或成或不成者言其非刺客也又終之以魯<lb/>
勾踐之歎曰惜哉其不講於刺劒之術也不講於刺<lb/>
劒之術此言其非刺客也吾略而論之曰豫讓忠臣<lb/>
孝子也聶政荆軻俠士也能委身以殉所知而未能<lb/>
期於必成者也未能期于必成者固不得爲刺客即<lb/>
幸而成矣而委身以殉之使人得而甘心者又豈得<lb/>
爲刺客乎彼刺客者出無入有不可端倪所詣必臻<lb/>
所擊必中又如<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>鳥一擊瞬息滅沒未可以轍跡尋<lb/>
也禆官侈言刺客事疑鬼疑神太過要必有近似者<lb/>
至舉則必成成則必不可得而踪跡者則信史之所<lb/>
<pb n="KR4f0021_SBCK_009-10b"/>
同也子房使東海力士爲博浪之椎碎其副車亦成<lb/>
也以始皇之威力大索天下十日不可得其後如袁<lb/>
盎之被刺來歙之被刺岑彭之被刺如武元衡裴度<lb/>
之被擊從未有獲其賊者也夫排警蹕而擊萬乗無<lb/>
論矣即其人身爲將相擁嚴兵踞禁近侍衞之森嚴<lb/>
刁斗之呵防何如者而彼懷刃而來剚刃而去如刈<lb/>
草木如御風雲不畱聲影豈若入宫塗厠披圖把袖<lb/>
者之多其曲折哉吾故曰五人者非刺客也自史册<lb/>
可考刺客之不成者有二人一則鉏麑之於趙盾一<lb/>
則初刺袁盎者也然此二人者非不能成也特不欲<lb/>
成之耳吾故曰刺客未有不成者也顧刺客多爲利<lb/>
<pb n="KR4f0021_SBCK_009-11a"/>
用其誅擊多未合於道且其人名跡不可得傳太史<lb/>
公以必有關於國家治亂得失者而後可故傳此五<lb/>
人而仍微言其非刺客以明我之非昧於其義也不<lb/>
然則世有報仇之孝子白日刺人於都市又有惡少<lb/>
年以一朝之忿操刀而殺人者俱可名之曰刺客乎<lb/>
嗚呼世之所稱刺客者既不可爲訓而此五人者又<lb/>
未能盡其術而無憾又安得以真刺客之術而必爲<lb/>
豫讓忠臣孝子之舉其庶幾乎嗚呼吾安得而見之<lb/>
　　荆軻論上<lb/>
太史公傳刺客而論之曰此其義或成或不成然其<lb/>
立意較然不欺其志嗚呼豫讓之不成也行之過難<lb/>
<pb n="KR4f0021_SBCK_009-11b"/>
而荆軻之不成也處之過審故其始則備愈多而氣<lb/>
餒其既則機不赴而氣盡皆必敗之道也天下無萬<lb/>
全之事也操必得之劵行康莊之塗而往往蹉跌者<lb/>
機變於瞬息而事乖於俯仰也凡事且然而况於蹈<lb/>
不測之地刺萬乗之主而乃欲萬全而後行吾見其<lb/>
必不全矣荆軻受太子丹之命以刺秦王一則須樊<lb/>
將軍之首再則須督亢之地圖三則須吾友與俱嗚<lb/>
呼又何其持重而周詳也夫豪傑之士而間行擊刺<lb/>
之術如風霆之猝至也完其氣赴其機瞬息相遇而<lb/>
事已决矣若使其風紆徐而披拂其雷殷殷而填填<lb/>
必不能有所震蕩而鋤殛矣今與秦王周旋於殿陛<lb/>
<pb n="KR4f0021_SBCK_009-12a"/>
之間雍容言笑多其往復其氣已鑠其機己逝矣而<lb/>
又何以逞於一擊之間乎公子光之殺王僚也身與<lb/>
之爲周旋而使鱄諸注心於一刺趙襄主之殺代王<lb/>
也身與之爲酬酢而使厨人專精於一擊猝然而來<lb/>
間不容髪故魚炙進而王僚斃熱歠進而代王殞無<lb/>
他完其氣赴其機也今軻之見秦王也其如是乎人<lb/>
有以抗直自命者常欲面數其友之過及見其友言<lb/>
未及吐其友與之握手道故絮及生平於是其言終<lb/>
不發其過終不聞無他挫其機也嗚呼友朋之間一<lb/>
言之遺猶有機焉而况刺萬乗之主乎故氣完而機<lb/>
赴者雖庸奴如厨人可以集事如其不然雖賢如荆<lb/>
<pb n="KR4f0021_SBCK_009-12b"/>
軻徒足以湛其族覆其國而已此魯勾踐之所以歎<lb/>
其不講刺劒之術也雖然豈特不講於刺劒之術而<lb/>
已哉<lb/>
　　荆軻論下<lb/>
侯子曰荆軻英雄而感恩者也徐子曰荆軻非英雄<lb/>
也特俠士耳太子丹之命軻也曰燕小弱數困於兵<lb/>
今計舉國不足以當秦諸侯服秦莫敢合從愚以爲<lb/>
誠得天下之勇士使於秦闚以重利秦王貪其勢必<lb/>
得所願矣誠得刼秦王使悉返諸侯之侵地若曹沫<lb/>
之於齊桓公則大善矣則不可因而刺殺之及軻刺<lb/>
秦王不中斷左股被八創箕踞以罵曰事所以不成<lb/>
<pb n="KR4f0021_SBCK_009-13a"/>
者以欲生刼之必得約契以報太子也嗚呼軻不獨<lb/>
不講於刺劍之術也而又不明夫時勢當齊桓公一<lb/>
霸而爲盟主欲申信義於天下故曹沫得以一劒之<lb/>
任而使悉返魯之侵地然桓公嘗發怒而欲倍其約<lb/>
賴管子之信而後魯三戰之所失一朝而復之今秦<lb/>
之爲秦何如者信陵君曰秦與戎翟同俗有虎狼之<lb/>
心貪戾好利而無信不識禮義德行不顧親戚兄弟<lb/>
若禽獸耳客謂韓王曰秦之欲幷天下也不與古同<lb/>
行雖如伯夷猶將亾之也事之雖如子之事父猶將<lb/>
亾之蘇代曰秦取天下非行義也暴也秦之行暴正<lb/>
告天下必令其言如循環用兵如刺蜚困則使太后<lb/>
<pb n="KR4f0021_SBCK_009-13b"/>
穰侯爲和贏則兼欺舅與母則秦之爲惡天下之人<lb/>
能知天下之人能言之而軻獨以桓公望之始皇而<lb/>
以管子望之不韋李斯之徒斯必敗矣且當時曹沬<lb/>
之所以得志於齊者獨求返其所失故其求易給而<lb/>
其言易酬若沫逞其一時之雄而有好大之心而謂<lb/>
桓公必盡返其所得於他國者則桓公必不能從而<lb/>
管子亦必不能信矣今不特以桓公管子望之始皇<lb/>
之君臣而且以桓公管子之所不能者望之不亦謬<lb/>
哉即果得所欲吾見其匙首一去而六國之侵地不<lb/>
可得而燕之危亾立至王翦李信之軍㧞薊城而擊<lb/>
遼東者無異於軻之被誅也嗚呼不忍帝秦寧蹈東<lb/>
<pb n="KR4f0021_SBCK_009-14a"/>
海而死當時稱義士焉太子丹以不忍召公之苗裔<lb/>
而屈服仇讐之暴秦獨非志士仁人乎顧其所見則<lb/>
嬰兒之謀也而荆軻乃以身狥之吾故曰荆軻非英<lb/>
雄也特俠士耳彼所知者士爲知已者死耳嗚呼惜<lb/>
哉<lb/>
　　師說上<lb/>
世之盛也師道在君及其既衰而師道在下道之盛<lb/>
也以道爲師及其既衰而以經爲師矣書曰亶聰明<lb/>
作元后又曰作之君作之師言聖人首出庶物而踞<lb/>
大君之位以教天下也又曰皇建其有極汝則錫之<lb/>
福使羞其行而邦其昌言大君立教於天下而錫福<lb/>
<pb n="KR4f0021_SBCK_009-14b"/>
於率教者造就其行以善我國家也於是鄉飲大射<lb/>
則於學授鉦飲至則於學以禮樂征伐皆大君教天<lb/>
下之事也教化既行長育人材育材既盛克處在位<lb/>
故其詩曰菁菁者莪在彼中阿又曰芃芃樸棫薪之<lb/>
槱之此大君爲師而教行於天下之效也及周室東<lb/>
而王迹熄學較廢而子衿刺佻逹城闕風俗衰遲爲<lb/>
人君者不能舉其師之職無以爲教於天下而孔子<lb/>
崛起而設教於洙泗之間文行忠信循循善誘天下<lb/>
翕然宗之受業身通者七十有二人於時號爲素王<lb/>
葢言師者王者之事也而以布素尸之此師道之一<lb/>
變也孔子既沒微言絶而大道衰然七十子之徒各<lb/>
<pb n="KR4f0021_SBCK_009-15a"/>
負其道以友教天下子貢居齊子張居陳澹臺子羽<lb/>
居楚子夏居西河而段干木田子方孟子荀卿各師<lb/>
其師各道其道以爲教此又師道之一變也迨秦之<lb/>
季焚書坑儒漢興而六藝殘缺鮮能兼通於時田生<lb/>
言易申培公轅固生韓太傅言詩伏生言尚書髙堂<lb/>
生言禮胡母生董仲舒言春秋儒者各以一經爲師<lb/>
而師道又一變矣嗚呼師不以道而以經非師道之<lb/>
極衰乎所以馬融堂羅妓樂徐遵明懸質絲粟王式<lb/>
貽恥狗曲轅固生來譏馬肝貶師儒之風而爲後世<lb/>
笑也浸淫至於今日而今之爲師者又何如乎以一<lb/>
經爲師又可得乎向之所謂極衰而今又邈然其不<lb/>
<pb n="KR4f0021_SBCK_009-15b"/>
可幾乎爲可悲也余不佞㓜而好學負奇志迨乎成<lb/>
立不汲汲於榮利慨然有志於聖人之道而病未能<lb/>
也然學固不專一家而冀以躬行爲先及遭喪亂閉<lb/>
門隠居四方之問奇請益者一㮣謝去癸卯歳潘生<lb/>
次耕以其所業詩問業於余而余欣然有以教之於<lb/>
是潘生既中心悅而誠服於余余亦爲之師而不疑<lb/>
兩人固相得也平居相與講道論德稱說詩書詠歌<lb/>
先王之風上下古今成敗得失之林天人消息往來<lb/>
之微輿地山川形勝之奇災祥圖緯歷數之異以至<lb/>
前言往行奇節異能之魁偉人妖物祟氣感風移之<lb/>
變態以至幽經怪牒廋詞隱語雜家小說之荒忽事<lb/>
<pb n="KR4f0021_SBCK_009-16a"/>
無所不言言無所不盡推其極致要其指歸抵掌而<lb/>
談流連感激或泣或歌不能自已而簟食屢空不改<lb/>
其樂藜藿不糝歌聲若出金石所謂以躬行先之者<lb/>
然乎否耶嗟乎余於潘生又豈世人之所能知哉潘<lb/>
生從余遊一年余亦命兒子叔然受業於潘生且昌<lb/>
言師道以正告之固願余之於潘生潘生之於叔然<lb/>
共相與以有成也嗚呼今何時乎庠序學校之事不<lb/>
明於國灑掃辟咡弦詩象勺之事不明於家進無所<lb/>
程退無所資而師道絶矣夫天之所廢不可以興亦<lb/>
勉其人力之所可至者耳吾固願爲師者奮乎百世<lb/>
之下起師道屢變之餘廻江河日下之勢毅然以洙<lb/>
<pb n="KR4f0021_SBCK_009-16b"/>
泗爲宗而一反諸道毋徒硜硜爲經生也余與潘生<lb/>
共勉乎哉吾觀潘生其才大其氣靜其志㴱長固將<lb/>
窮天人以爲學故告之如此雖然人之患在好爲人<lb/>
師余與潘生又當共自懼者也<lb/>
　　師說下<lb/>
吾觀於師而後知道之重也無其道天子而不能教<lb/>
一時有其道匹夫而可以教萬世道之所在師之所<lb/>
在也非必升堂而入室也非必親炙而私淑也聞其<lb/>
風範其防者皆是矣當春秋之時弑君三十六亾國<lb/>
五十二日食三十六地震五水災十四以至山陵崩<lb/>
陁雷霆失序星隕晝晦夏霜冬實夫戎翟交侵而亂<lb/>
<pb n="KR4f0021_SBCK_009-17a"/>
賊接踵烝報成風於是天變動於上地變動於下而<lb/>
人道幾滅孔子起而刪詩書定禮樂作春秋然後君<lb/>
君臣臣父父子子天地得以復位日月得以復明萬<lb/>
物得以遂其生上下數千䙫綿延不墜者皆孔子以<lb/>
道爲師有以維持而永久之也夫師者道也道絶則<lb/>
師絶矣自孔子至今盛衰既殊汚隆不一雜亂糾紛<lb/>
湮沉晦塞無時無之而其中瀕絶者亦屢矣火於秦<lb/>
不瀕於絶也黃老於漢不瀕於絶也佛於六朝不瀕<lb/>
於絶也然而瀕絶者必有在也嗚呼今何時乎吾始<lb/>
言師道之變而今言師道之絶不更痛矣乎嗚呼亦<lb/>
危矣然而不終絶也夫人能弘道非道弘人以春秋<lb/>
<pb n="KR4f0021_SBCK_009-17b"/>
之亂人道幾滅而孔子正之綿延至今苟今之人能<lb/>
推明孔子之道師以是傳之弟子弟子以是受之於<lb/>
師則於今乎何有而吾世其有瘳乎夫大聖不再生<lb/>
孔子不可復作苟得聖人之一端亦足以廻人心而<lb/>
風教於天下而師在是矣而今誰其人也雖然事未<lb/>
有剥而不復者故當瀕絶之時天必篤生其人以維<lb/>
繫於一綫亦猶澤中之有火而一陽之生於極隂也<lb/>
今正其時也嗚呼今正其時也而謂今無其人乎<lb/>
　　寒花說<lb/>
仲冬之月羣象閉塞萬木憔悴大地無萌芽之生極<lb/>
目無含榮之秀而余庭前籬壁之間有紅花自開凌<lb/>
<pb n="KR4f0021_SBCK_009-18a"/>
霜吐葩風前獨笑偏反娟媚殆難爲倫或顧而歎曰<lb/>
此花有松栢之後凋蘭蕙之自芳經秋不隕當比小<lb/>
山之招先春而開可入羅浮之夢乃離騷香草曾未<lb/>
擬於江蘺何草木之亦有幸不幸歟余曰否不然物<lb/>
固取於大者逺者非所論於瞬息之觀也昔有匠氏<lb/>
刻木爲人能持鉢乞錢又刻木爲鳬鵠能奮飛百里<lb/>
之外則其巧過公輸矣而不得厠名方技之傳無他<lb/>
小之也亦或有偶然之奇寸節之峻幸垂史册著其<lb/>
名字然而傳之後世知者鮮焉是故一羽之翠不如<lb/>
六翮之純白也一寸之錦不如全機之疋布也况朝<lb/>
榮暮落同於蒸菌則雖凌霜吐葩固不如春花之爛<lb/>
<pb n="KR4f0021_SBCK_009-18b"/>
熳而以儗之歲寒後凋過矣君子亦務其大者逺者<lb/>
而已管子曰崇山之隈奚有於㴱平原之隰奚有於<lb/>
髙知言哉<lb/>
　　貧病說<lb/>
子貢結駟連騎排藜藿以見原憲憲攝敝衣冠見之<lb/>
子貢曰夫子豈病乎原憲曰憲貧也非病也固也然<lb/>
吾以爲貧則未有不病者客曰噫甚矣子之憊也夫<lb/>
子謂君子謀道不謀食又曰食無求飽居無求安今<lb/>
吾子言貧則必病何若是之惡貧也得無悖先師之<lb/>
訓乎且吾子動法前賢彼歌聲出金石而不改其樂<lb/>
者獨何人哉噫甚矣子之憊也徐子曰唯唯否否夫<lb/>
<pb n="KR4f0021_SBCK_009-19a"/>
人生平行不茍合義不取容而一旦緩急盜泉是飲<lb/>
亦病乎客曰然昔平原君朱建義不與辟陽侯交既<lb/>
母死貧不能發喪而卒受其金失身亂人竟以是敗<lb/>
非耶夫人而尚志居貞不縻世爵而饑來驅人隳節<lb/>
干禄亦病乎客曰然昔馬融始不應鄧氏辟命既遭<lb/>
饑困而遂違初志黨附成譏非耶夫人而残身辱親<lb/>
殄先人之緒亦病乎客曰然昔史遷遘李陵之禍徒<lb/>
以家貧財賂不足以自贖故卒從吏議而陷腐刑非<lb/>
耶夫人而湛身覆嗣死輕鴻毛亦病乎客曰然昔王<lb/>
尼以無食而噉車牛牛盡而父子俱餓死非耶之數<lb/>
子者皆抱人傑之譽負天下之才平時抵掌言事忼<lb/>
<pb n="KR4f0021_SBCK_009-19b"/>
慨伸睂其鋒莫圉及事會交困金盡氣索而或死或<lb/>
辱正同腐鼠悲夫悲夫安在其非貧之爲病也乎客<lb/>
曰古人之事則吾既聞之矣今請言子之病徐子曰<lb/>
夫葬親愼終之大事而教子俯育之鉅責追逺則潔<lb/>
蘋蘩於歳序平居則衞軀命以衣食一家之内婦子<lb/>
雍容有禮有則固生人之常道亦中人之所能也苟<lb/>
或悖此病莫大焉而今者天道周星猶遲反壤先人<lb/>
孤櫬藳葬兩楹一病也兒曹年逾象勺而家塾無師<lb/>
恐詩禮箕裘自我墜地二病也歲時伏臘時缺蒸嘗<lb/>
霜露既濡松楸莫展三病也邂逅疾病診療不時衣<lb/>
食不適致不訾之軀幾於橫死四病也兒曹衣不掩<lb/>
<pb n="KR4f0021_SBCK_009-20a"/>
脛蓬頭跣足客至不能揖祀先不能拜故年雖長大<lb/>
而未閑禮則見客而慙不能仰視五病也凡此五病<lb/>
繇於一貧中夜焦心令人次骨奈何未處其地不及<lb/>
身親驗之而輕肆悠悠之口哉至於藜藿不糝而不<lb/>
廢嘯歌簞食屢空而吾樂自在僕雖不敏猶爲庶幾<lb/>
而非所以語於此也嗟乎嗟乎事固未易一二爲俗<lb/>
人言也客無以應默然而退<lb/>
　　宋生名字說<lb/>
宋克昭氏少執經於吾宗子瞻明之門而亦私淑於<lb/>
余者十五餘年矣間嘗請余曰某聞名以制義字以<lb/>
敬名今某之名與字實未有以啓吾志而朂吾行願<lb/>
<pb n="KR4f0021_SBCK_009-20b"/>
先生有以命之余重嘉其請而未有以應之也吳中<lb/>
山多名勝而大樵山介於天平石屋靈巖琴臺之間<lb/>
顧幽靚卓越若不屑吳山之嫵媚而獨古處者宋生<lb/>
樂其泉石之美林麓之䆳流連晨夕讀書其下余於<lb/>
是躍然有以字之曰古人命名與字其義有三一曰<lb/>
取諸人則司馬長卿之名相如袁愍孫之名粲以至<lb/>
顧雍之雍桓温之温皆是也一曰取諸事則袁賀之<lb/>
字元服髙琳之名琳是也一曰取諸地則魯苫越之<lb/>
子名陽州趙岐之字臺卿是也今宋生既讀書大樵<lb/>
之麓而又愛此山之勝因字之曰大樵取諸地也學<lb/>
朱百年之伐樵采箬置諸道頭不與世接胡叟之曳<lb/>
<pb n="KR4f0021_SBCK_009-21a"/>
柴而行客至不輟取諸事也學孫樵之文繼昌黎之<lb/>
正傳學鄭樵之學爲一代儒宗取諸人也字之大樵<lb/>
而三義備矣於是名之曰采采者取也擇也夫人之<lb/>
能坐而進於聖賢之域者皆其善采者也故顏子之<lb/>
擇一善大舜之取於人皆是也茍如是以采於山奚<lb/>
止芝蘭之芳松栢之貞澗泉之潔煙雲之潤皆備於<lb/>
我乎如是以采於古人又奚止百年之隱胡叟之逸<lb/>
可之之文漁仲之學皆備於我乎學猶殖也仰有取<lb/>
而俯有拾進之而靡已則其所詣未可量也噫是其<lb/>
所以爲大樵也歟<lb/>
　　恒軒說<lb/>
<pb n="KR4f0021_SBCK_009-21b"/>
吾友歸子元㳟天下士也性不可一世目中空無人<lb/>
遭亂坎軻不少挫其氣自號曰恒軒徐子問之曰子<lb/>
之自號其有說乎玄㳟曰人而無恒不可以作巫醫<lb/>
又曰得見有恒者斯可矣則是恒者聖人之所㴱有<lb/>
取而復歎息慨慕若庶幾望見之者且吾自經世變<lb/>
吾深悲夫素絲之終染荃蕙之爲茅是皆無恒者也<lb/>
故以爲吾號以自期亦自儆也徐子曰固然然吾有<lb/>
所進矣夫不一於恒以爲恒者聖賢之學也一於恒<lb/>
以爲恒者德之棄也此不可不察也孔子之自敘也<lb/>
自十五志學以至七十之不踰矩其爲道也屢遷而<lb/>
孟子之稱孔子則曰仕止久速無可無不可其亦無<lb/>
<pb n="KR4f0021_SBCK_009-22a"/>
恒甚矣譬如天地物之最恒者也然觀其造化之功<lb/>
則歲月日時推遷變革無一息之停斯無一息之恒<lb/>
矣以是而成其生生不息之真恒聖賢所以日有孜<lb/>
孜時異而月不同而經德立乎其中也夫天地以日<lb/>
新其化爲恒聖賢以日新其德爲恒非不一於恒者<lb/>
乎不然則易之所謂恒其德貞而夫子㐫而洪範直<lb/>
以恒言咎徵矣其可思也夫其亦可懼也夫吾知歸<lb/>
子以不挫之氣成日新之德也<lb/>
　　故給諫東萊姜公埰私謚貞毅先生議<lb/>
行出於已名生於人易名之典俾民興行所以彰往<lb/>
哲詔來兹此誠砥世之大經名教之干城也茍其人<lb/>
<pb n="KR4f0021_SBCK_009-22b"/>
而行合謚法則雖在草莽雖有一節猶所不廢如東<lb/>
漢之季所稱文範先生文德先生玄文先生或逸民<lb/>
獨行之流有其德則舉其謚無不標領史牒炤耀古<lb/>
今而况始則位叅禁近名顯朝廷既則堅臥山林起<lb/>
徵九列面折廷諍則事關君國卷懷遯世則身繫綱<lb/>
常者乎而時異典湮缺焉未舉門人故舊相與哭弔<lb/>
而摭其懿行揭其大節以相與謚之亦猶行古之道<lb/>
也故東萊姜公埰於癸丑歲六月丙午以疾卒於吳<lb/>
門之舎舘逺近聞之莫不悲歎遺民故老尤懷衋傷<lb/>
痛故國之流風悼哲人之斯萎於是起而議曰任天<lb/>
下之大事立天下之大節非貞無以守之非毅無以<lb/>
<pb n="KR4f0021_SBCK_009-23a"/>
成之無往而非然矣公早歳聲華滿天下以進士起<lb/>
家爲令惠政及民有如膏雨當官而行恤民則止不<lb/>
畏强禦不通津要治績既最十年不遷而守身不滓<lb/>
爲淸白吏入爲給諫拾遺禁闥時權奸誤國國事日<lb/>
壞公慨焉有澄淸之志於是譏切時政上書極言無<lb/>
所諱遂觸逆鱗之威遘蜚語之禍禍不測下詔獄治<lb/>
始終鍛鍊三木囊頭身備楚毒而公辭色如一視死<lb/>
知歸上疑刑官有所狥復震怒公復拜杖闕下杖至<lb/>
百迨歸司宼公槖饘不入肌膚不完而復遘太公殉<lb/>
難之變慟絶不欲生時天下無不冤公爭訟公而公<lb/>
無幾微倖心惟自安於纍囚以待天心之悔悟既得<lb/>
<pb n="KR4f0021_SBCK_009-23b"/>
㫖謫戍宣城而國變隨之公聞變慟而仆地既天下<lb/>
亂戍所不可居公以吾罪臣有君命即不能就戍必<lb/>
客處母還鄉邑於是往來儀真吳門之間天下稍定<lb/>
搜訪遺老公㴱避之之死靡二以久不還故里遂得<lb/>
免天下於是敬公之髙節而益服公之㴱見也如是<lb/>
者三十年俯仰如一日一言一動不忘故君疾既篤<lb/>
猶諄諄遺言必塟我宣城使我千秋無違君命其忠<lb/>
誼如此至其家庭孝友敦倫備禮又所衆著者也於<lb/>
是議者曰公篤行於家施於民效於君狥於國生平<lb/>
偉績簡不勝書而要之人之所不能者有三焉葢濡<lb/>
十年而不喪其守瀕九死而不失其黄閱三十載而<lb/>
<pb n="KR4f0021_SBCK_009-24a"/>
不變其操也夫確乎操持而不㧞者貞也卒焉臨蹈<lb/>
而莫奪者毅也以公之聲華久紆墨綬淹跡腴邑而<lb/>
不涴淸白不慕通顯此公守身之貞也而斷然有以<lb/>
成其不滓者非毅乎以公之忠諫黃門北寺傳攷備<lb/>
毒而坐待天心不欲自理此公蒙難之貞也而斷然<lb/>
有以成其不撓者非毅乎以公之位望而違墳墓去<lb/>
親戚隱身避世不遑寧處逾歷歳紀殆三十年爲晉<lb/>
徵士爲宋故相而簡書無聞干旌不及此公完節之<lb/>
貞也而斷然有以成其不屈者非毅乎嗟乎此非蔡<lb/>
邕氏所謂忠兼三義文備三德者乎有一於此猶可<lb/>
以稱於是合而舉之曰貞毅以謚之按之謚法質之<lb/>
<pb n="KR4f0021_SBCK_009-24b"/>
羣議僉曰允矣吾無間焉遂謚爲貞毅先生<lb/>
　　春王正月辯<lb/>
春王正月者周正月也周正月者建子之月也建子<lb/>
月者夏之仲冬月也仲冬不可以爲春正而春正之<lb/>
者葢王之春正月也王者周王也此夫子尊王之特<lb/>
筆而行夏之時之精意見之矣何也三正皆以歳首<lb/>
爲春自然之理也然言正而不悖天時不失物性者<lb/>
惟夏正有之故直言春而無所系者時之正也夏之<lb/>
春也言春而必系之以王者此非時之春而特王之<lb/>
春耳亦明冬之必不可以爲春而周正之必不可以<lb/>
不言春也故曰此夫子尊王之特筆而行夏之時之<lb/>
<pb n="KR4f0021_SBCK_009-25a"/>
精意見之也曰松陵朱氏鶴齡之所謂三正皆可以<lb/>
爲春或亦然乎曰否惟必不可以爲春故系之以王<lb/>
也不然則夫子固周人也以周人而遵周正何不渾<lb/>
然統之以春而必系之以王乎且聖人立人倫之極<lb/>
以教萬世者也苟周正之無悖又何心以行夏之時<lb/>
乎哉曰豳風七月之詩何謂也曰此正夏時也曰然<lb/>
則朱氏所謂豳風歳令出於民間之話言而非朝廷<lb/>
之政令信乎曰否此直當夏之世而言夏之時耳非<lb/>
居今而反古者也又何疑於春王正月哉何也夫周<lb/>
之始以后稷后稷之子不窋即失其官至公劉復修<lb/>
后稷之業始立國於豳而周道興焉此豳風之所繇<lb/>
<pb n="KR4f0021_SBCK_009-25b"/>
詠也自后稷至公劉僅四世耳非夏時而何此孟夫<lb/>
子之所以論其世也今之儒者大率以周正之不能<lb/>
通於豳風便謂春王之或非建子是以聚千古之訟<lb/>
而滋百世之惑也惟確見豳風之直當夏時即可以<lb/>
見春王之必爲周正矣<lb/>
居易堂集卷之九終<lb/>
</p>
<p>
</p>
  </div>
</body>
</text>
</TEI>
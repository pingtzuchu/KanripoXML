<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0021_SBCK_015-1a"/>
居易堂集卷之十五<lb/>
　塔銘<lb/>
　　獅林廣運大師智公塔銘<lb/>
法華經王方便教詔至童子戲聚沙爲　皆成佛道<lb/>
而後世沙門闡士或國王大臣竭帑藏之儲殫生民<lb/>
之力以經營塔廟而斥爲人天小果非無上菩提凡<lb/>
屬有爲皆第二義何也心有所著也彼童子聚沙復<lb/>
何著哉有著則染染則不淨爲力愈勞去佛愈逺矣<lb/>
故有國王大臣沙門闡士竭儲殫力巧取釣奇累歳<lb/>
經年人窮物瘁而事難卒成功未易濟其理然也若<lb/>
眞常不動迥脱根塵則一心所之無不如意葢寶華<lb/>
<pb n="KR4f0021_SBCK_015-1b"/>
莊嚴毘盧樓閣吾心自有不假外求出其故藏以示<lb/>
於世亦何難湧殿飛樓隨地而現琳宫寶所不日而<lb/>
成哉此無他得其無爲而有爲者應之則幻化塵勞<lb/>
皆爲寔際虚空世相盡是眞如此華嚴四種法界而<lb/>
理事無礙乃在第三梵天七種福德而興立佛圖寔<lb/>
居第一也噫亦難言之矣不謂當吾世而復見廣運<lb/>
大師其人也崇禎之末師猶未薙染現居士身來遊<lb/>
吳門以吳門爲佛法淵藪决意棲泊止於城東古獅<lb/>
子林寺獅子林亦名菩提正宗故天如則禪師道塲<lb/>
寺雖廢中有林石陂池之勝而師一心求道盡屏外<lb/>
縁足不窺園目不交睫以披誦如來修多羅藏及毘<lb/>
<pb n="KR4f0021_SBCK_015-2a"/>
尼藏阿毘曇藏始終三年無不週遍淪肌砭骨以寢<lb/>
食周旋於古佛聖僧之中於是而圓融性相黙契眞<lb/>
乗觸處隨心無非佛事矣既而歎曰世風日替象教<lb/>
晚秋非假見聞不足以起正信非耀耳目不足以攝<lb/>
身心吾既精心於藏海不當搆傑閣以奉之乎乃兵<lb/>
燹充斥之後瘡痍未復之秋而師鳩工經始毅然不<lb/>
廻不募檀資不假外護匠心獨運規畫經營而十方<lb/>
皈依四衆信向如鳥投林如川赴海一銖一縷之積<lb/>
一工一藝之良逺邇咸臻無不喜捨用是而寶閣不<lb/>
日成矣未幾而大雄氏之殿復成矣皆以香柏爲梁<lb/>
棟而範銅爲瓦以覆之金碧輝耀概日干雲締構精<lb/>
<pb n="KR4f0021_SBCK_015-2b"/>
堅規制殊特不僅冠於三吳寔五山十刹之所未有<lb/>
也功費萬計成於一人而韋布依然猶未脱白噫不<lb/>
㪅異哉及鉅工方畢而功成不居蕭然退處於寂寞<lb/>
之濱山巔水涯隨意棲宿此尤人之所難求之古德<lb/>
亦所罕見嗟乎吾之所謂無著者不於其成之之不<lb/>
難而去之之甚易見之乎有張居士者同願宣勞而<lb/>
死於其事師悽然傷之且師自戊子歳經始殿閣一<lb/>
時披荆榛闢瓦礫相從於風雨桑土中者甚衆逾渉<lb/>
歳紀後先物故師歎曰此吾一會中人吾適後死吾<lb/>
其可無芘其遺骸乎吾當選勝地爲張居士建塔而<lb/>
以衆從之會崑山顧文康公後人以石刻楞嚴經歸<lb/>
<pb n="KR4f0021_SBCK_015-3a"/>
師師於是創楞嚴壇於吳縣鳳凰山之麓以奉石經<lb/>
而即建塔於壇之旁其莊嚴妙麗亦甲於諸蘭若方<lb/>
以次興構而師厭世矣時乙已歳之七月也師生於<lb/>
萬曆壬子世壽五十四臘僅五然師自有生以後般<lb/>
若外不知有他事故㓜不茹葷血不㛰不宦其所見<lb/>
所聞無非此也少而叅禮諸方遍歷名藍先入閩中<lb/>
上浣山香林和尚道塲隨至滇之鷄足山及入吳大<lb/>
有所爲而遂終於吳焉先是於崇禎庚辰歳皈依三<lb/>
重律師受菩薩戒又十三年而鬀度法名法智廣運<lb/>
其字也師浙之紹興會稽人族姓陳氏名大賢即吳<lb/>
門緇素皈仰而賢士大夫所亟稱之陳居士日新云<lb/>
<pb n="KR4f0021_SBCK_015-3b"/>
張居士吾郡崑山人名士延字仲明同師首事故牽<lb/>
聯得書師律身精嚴與衆誠信而神氣閒澹進退自<lb/>
如每鉅工大伇一身肩之不動聲色而衆力所趨不<lb/>
言而信不約而嚴故其所成就奇偉如此示寂後三<lb/>
年歳戊申其弟子法慧法泰法希等於楞嚴壇左建<lb/>
塔以瘞師之全身而來請銘焉昔佛滅度波羅奈王<lb/>
用七寶造塔藏佛舎利爲作銘記此自西竺之垂範<lb/>
也今師種種功行有合佛制是固身宜入塔而塔宜<lb/>
爲銘銘曰<lb/>
睦州尊宿再乗願輪㓜耽白業夙誦玄文百億字句<lb/>
恒沙微塵字櫛句比心開目明神識涵濡髮膚漸淪<lb/>
<pb n="KR4f0021_SBCK_015-4a"/>
慧燈長炳心薌時薰如是三年觸皆佛事目可得聞<lb/>
身可得視乃感天宫下移人世寶閣弘開琅函斯秘<lb/>
藏教如海不立文字如斯有爲爲第一義神力擲象<lb/>
定見移山視師所構如折枝焉理事無礙圓明現前<lb/>
行滿功成然後薙落如盧行者仰視不怍夏臘無多<lb/>
頓超正覺時節既至灑然西遊偶爾應化如水浮漚<lb/>
何去何來法峙聲流去亦非無來亦非有眞常獨存<lb/>
浩刼曷朽復何一辭以昭厥後乃倣佛制爲窣堵波<lb/>
乃鐫貞珉函舎利羅斯石可爛斯銘不磨<lb/>
　　五牧德慶琚和尚塔銘<lb/>
師名良琚字劭圓靈巖退翁儲和尚嗣也師從三峰<lb/>
<pb n="KR4f0021_SBCK_015-4b"/>
老人薙染隨受具足戒爲大僧鄧尉剖師靈巖退翁<lb/>
皆三峰眞子故師輔佐兩山勲德最盛初掩關鄧尉<lb/>
<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>然一室數年不與世接及一出而熾然建立無廢<lb/>
不舉兩山樓閣莊嚴金碧晶耀儼若兜率天宫下移<lb/>
人世者師之功也既謝諸事與退翁和尚機縁契合<lb/>
如水乳退翁以西來心印付之既受記莂遂出世於<lb/>
毘陵之五牧德慶禪院德慶三峰老人脫白之所也<lb/>
師毅然繼席諸方推重既復謝德慶事歸而往來兩<lb/>
山間或暫憩諸招提隨時久近絕無定跡如是十年<lb/>
人或叩之師輒微笑不應戊申冬示微疾輒坐筍轝<lb/>
遍別其師若友曰吾將逝矣因輿至金山之懷敬菴<lb/>
<pb n="KR4f0021_SBCK_015-5a"/>
語其僧尚珠曰子當嗣我尚珠亦靈巖學人侍退翁<lb/>
最久者也師既以法付囑而病亦增劇退翁特過金<lb/>
山視師病因陞座爲師與尚珠證明授受師危坐榻<lb/>
上伺退翁下座側耳曰願聞法語退翁以語之語既<lb/>
畢師泊然脫去尚珠遂嗣其法時戊申十二月廿五<lb/>
日自師輿至金山止十有三日也嗟乎人生自負其<lb/>
才必欲一用其所有餘及用之既遂氣滿志得而僨<lb/>
於不知止者多矣若順風揚帆於江河方甚酣適而<lb/>
能屹然以止者其必有過人者也當師之興建於兩<lb/>
山也信施塡委如水湧坌集鉅功大伇指顧而成出<lb/>
入金錢皆累以千萬計而師能一旦謝事蕭然絶塵<lb/>
<pb n="KR4f0021_SBCK_015-5b"/>
獨行獨止逾渉十年無立錐之地噫古德髙風何以<lb/>
過之宜其於生死之際灑然如脱敝屣也師生平敦<lb/>
孝友尚節概於五牧善堆山米大師於吳門善秦餘<lb/>
山人與兩人氣誼終身無間往還書問詩偈甚多米<lb/>
大師者故開封太守薛寀而秦餘山人則舊孝廉徐<lb/>
枋皆避世者也師族姓董氏浙之桐鄉人於鄧尉名<lb/>
濟琚嗣法靈巖改今名有五牧德慶語録一卷五牧<lb/>
頌古一卷省墓詩一卷隴雲集一卷行于世銘曰<lb/>
寶華莊嚴徧虚空隨心湧出諸佛刹一一樓閣皆現<lb/>
前如是功德世希有從無入有有亦空從空證入一<lb/>
實境觸處眞如盡呈露森羅萬象皆説法諸佛菩薩<lb/>
<pb n="KR4f0021_SBCK_015-6a"/>
爲證明此是毘盧眞法界師既了此大因縁現在靈<lb/>
山爲授記一彈指頃歸太虚何去何來復何著空中<lb/>
忽現窣堵波全身躍入無壞者如夢如電如是觀究<lb/>
竟吾師常自在<lb/>
　　法林水觀禪師航公塔銘<lb/>
師諱照航字水觀吳郡吳人也族姓郁父名槐母黃<lb/>
氏信善之家故篤生師師㓜而喜淸淨不好塵俗年<lb/>
十九遂决志捨族出家禮一雲山仰天塢之日觀菴<lb/>
體空師得薙染壬戍歳始來居陽山西之法林菴菴<lb/>
濱太湖去金墅鎭僅三里地僻甚屋止三楹逼仄荒<lb/>
陋人所不堪師獨以爲避塵俗謝喧囂無宜於此遂<lb/>
<pb n="KR4f0021_SBCK_015-6b"/>
决意居焉而專心本分事一住六年未甞少有攀縁<lb/>
逺近益信之歳丁卬遂渡海至暜陀之茶山慧濟菴<lb/>
禮示權律師受具足戒爲大儈歸而叅叩諸方卒依<lb/>
天童密雲老和尚有省復還吳居菴中生平爲人無<lb/>
少文餙衣一衲飯一盂人與之言佛法則應言世諦<lb/>
則不應持誦不輟口人初怪之既而綿歷歳紀先後<lb/>
如一日於是人爭信仰焉法林地最僻人跡稀少居<lb/>
民樸野偶相聚則量晴較雨年榖外無他言自師之<lb/>
居菴中晨鐘夕梵精嚴純一人漸販信或㪅具信心<lb/>
來叩問者師輒亹亹與言西方聖人之説日久風馳<lb/>
不特遍其村落四逺數十里間無不宗仰而法林之<lb/>
<pb n="KR4f0021_SBCK_015-7a"/>
佛事益興有迥塵師者名暜淨族姓許氏即土人也<lb/>
亦起田間因皈信師心悅誠服遂棄其家室而從師<lb/>
爲儈初師單丁獨居仰食村落及迥塵至則竭力經<lb/>
營開拓土田葺治屋宇莊嚴像設逺邇協助衆力咸<lb/>
臻雲水往來皆得飽滿於是荒野僻壤蔚然如名藍<lb/>
食指三百以爲常淨公之下則有通瑩通定通慧通<lb/>
惠通徹若而人而通瑩尤賢今乞余文以銘師塔者<lb/>
則通瑩也法林初止十笏之地三楹之屋師亦孑爾<lb/>
單丁歳月無多而森然有成則迥塵淨公之力居多<lb/>
其賢而能繼志孜孜欲大其前人之緒者則通瑩也<lb/>
師十九歳而出家又十一年而住此菴又六年而得<lb/>
<pb n="KR4f0021_SBCK_015-7b"/>
戒又四十五年而辭世世壽七十八僧臘五十九臨<lb/>
終跏趺說偈泊然而逝瞻禮者益增其信心即葬於<lb/>
菴之西爲長洲縣四都彭華鄉師所卜也淨公先師<lb/>
二年示寂亦葬於塔旁皆通瑩所營也通瑩字凌雪<lb/>
於荒歳能襄大事葢不可及云因應其請爲之銘曰<lb/>
大雄設教惟貴一誠惟誠能立衆善之因一切有爲<lb/>
皆從此起玉殿瓊樓天厨甘㫖食息如歸禪悅法喜<lb/>
并誠不立并善不名成性存存豁然天眞還歸本來<lb/>
師復何心師今何在有窣堵波聿有文孫乞言於吾<lb/>
千秋長往吾言不磨<lb/>
　　再生道人塔銘<lb/>
<pb n="KR4f0021_SBCK_015-8a"/>
再生道人者世吳人姓張氏名舜臣即吳中所稱張<lb/>
黙全先生者也晚得浮屠法接濟上之宗少時曾病<lb/>
死浹日而蘇因自稱再生道人及卒而塟𥪡塔其上<lb/>
表得法也道人美風度善談笑耳聾然性機警見人<lb/>
有言以意接之輒無謬若盡力與語則終不聞及與<lb/>
宗門尊宿叅叩往復機鋒捷出無少滯一時禪士俱<lb/>
遜之以故得記莂於某禪師也世業醫至道人而業<lb/>
益大振其用藥療病不循古方不拘常法隨意所及<lb/>
病者輒愈且預决人生死及婦孕之爲男爲女輒驗<lb/>
傾動一時逺近若騖以其得法也家設南面之座每<lb/>
早起道人方袍寛博幅巾拄杖而出則就醫者自門<lb/>
<pb n="KR4f0021_SBCK_015-8b"/>
至堂常滿道人踞坐南面傍設一匡牀惟診脉者侍<lb/>
坐以次診畢則與藥詼諧揮攉給散如飛道人出入<lb/>
公府道裝長揖上坐不少屈有今大吏督撫某者母<lb/>
危病諸醫束手道人一藥而愈某故孝贈遺不訾臨<lb/>
出復令其侍姬以大珠一綴道人冠道人故滑稽即<lb/>
常冠之旁若無人也道人以業大售家擁萬金以數<lb/>
于金置吳中甲第奉母與其弟同居性至孝友於其<lb/>
弟平時極甘㫖而每旦復以所進藥資第一緘不問<lb/>
少多以奉其母其弟多子女長養教訓以及嫁娶以<lb/>
至家常囊篋瑣細饔飱朝夕食指餘百無一非道人<lb/>
任其弟若無預者而道人故一身也初道人有室某<lb/>
<pb n="KR4f0021_SBCK_015-9a"/>
氏無出不得於姑道人知其無罪然恐失母歡道人<lb/>
有友讀書厲行而貧不能娶道人數周其乏至是遂<lb/>
遣其室歸之年六十道益行其門如市道人慨然曰<lb/>
吾當隱矣遂以其業及數千金甲第盡委之於其弟<lb/>
道人孑身惟攜一䜿仗笠蕭然假居寒山僧舎遂以<lb/>
是終焉陳雨泉先生曰吳爲三讓之後而民鮮懿親<lb/>
莫知其然余讀其言而尤悲之以觀於道人何如也<lb/>
是宜銘銘曰<lb/>
道人遺言火浴而灰骨於水家人不忍全身歸土而<lb/>
卵石是壘嗚呼還歸太虚何此何彼其人往矣而聲<lb/>
施甚偉我銘以彰儒行之醇懿而塔以表宗門之魁<lb/>
<pb n="KR4f0021_SBCK_015-9b"/>
磊<lb/>
　　頤浩子山和尚壽塔銘<lb/>
師諱行如字子山自號櫜菴吳郡貞豐里人也其先<lb/>
爲粤人族姓黃母徐有孫氏從母者無子褓抱師爲<lb/>
子而恩勤顧復無異所生少長就學衣食修脯皆仰<lb/>
於針紉師少八歳母病且篤泣語師曰我死若愼勿<lb/>
更我姓遂死師遂稱徐氏痛念母恩同於罔極日夜<lb/>
思所以報惘惘不知所出如是九年值村坊演劇見<lb/>
目犍連事師時年十七慨然曰吾欲報母何讓佛祖<lb/>
遂棄所聘室不婚而逃首至金澤之頤浩寺乞出家<lb/>
不納轉之眞寂寺時聞谷長老適至見師而偉之屬<lb/>
<pb n="KR4f0021_SBCK_015-10a"/>
寺衆曰此小子非常人幸善護視之未幾而師之族<lb/>
物色師且至師復避之報恩時有所謂某和尚者以<lb/>
念佛爲宗以施茶葉爲功行一時稱其神異奔走若<lb/>
狂至以香供㸑不啻史冊所傳豪家之以蠟代薪也<lb/>
其盛如此而師一見夷然不屑長揖而出展轉至堯<lb/>
峰之興福寺禮西脉師服勞受業三年得薙染夾山<lb/>
林臯和尚亦出堯峰還山掃塔見師異之師晨夕咨<lb/>
叩益正信向上事矣時師年甚少而器度不恒有練<lb/>
川胥氏者一見傾心請歳以二十金爲常供師固不<lb/>
肯受辭之不得因復棄而逃之夾山時附夜航腥穢<lb/>
雜遝師三日不霑粒米及還堯峰遂上徑山從若菴<lb/>
<pb n="KR4f0021_SBCK_015-10b"/>
律師受具足戒爲大僧時師年二十二葢己卯歳也<lb/>
及歸復詣夾山叩竹林林命叅話頭忽聞鐘聲有省<lb/>
機鋒捷出不可遏林命師往叅南澗老人南澗門庭<lb/>
孤峻不可攀躋師至澗問話師屢下語不契輒被麾<lb/>
斥師纔出至殿門忽然通身汗下洞徹玄㫖亟入方<lb/>
丈纔揭簾澗以手約住云不是不是師喝云這老漢<lb/>
又來相瞞那從今以後三世諸佛歷代祖師且過一<lb/>
邊於是迅機若神如箭鏃相拄間不容髮自此執事<lb/>
左右凡八載直至記莂歳在戊子師年三十一耳巳<lb/>
丑師辭南澗老人老人以送歸頤浩法語懸記之過<lb/>
泖塔塔主遺師以逹大師一衲畱住三年癸已吳中<lb/>
<pb n="KR4f0021_SBCK_015-11a"/>
檀護欲延師主堯峰師不允而結茆於吳山之畵睂<lb/>
泉泉在石罅中人跡罕到師喜其僻手披荆榛闢砂<lb/>
礫以締數楹復住吳山之廣福寺渡湖登東山訪所<lb/>
謂九寺十三菴者知華嚴爲首寺而廢不可支師㴱<lb/>
傷之華嚴山主劉氏固請師主席三年未許適山中<lb/>
之人有欲尼師者師恐祖庭漸爲豪右所湮遂幡然<lb/>
受請既至而構新殿闢禪堂啓三門創傑閣熾然建<lb/>
立偉績方興而前之尼師者迄不能忍以橫逆加師<lb/>
師曳杖便行無少濡滯一時檀護欲爲師申理師笑<lb/>
而謝之復歸睂泉而頤浩之請至矣師欣然應之杖<lb/>
䇿一至而百廢具舉復僧田葺複殿樹榆夾路繚以<lb/>
<pb n="KR4f0021_SBCK_015-11b"/>
週垣主席纔六年而締構莊嚴信施臻集正未有艾<lb/>
師今年六十餘矣所至翕然皈仰葢繇其一誠所孚<lb/>
無少縁餙也性和易近人不念舊惡而介然之守確<lb/>
不可奪道法倚以爲重云師之在南澗也往省林老<lb/>
人老人諄諄囑累師悉遵之後示寂師爲請南澗至<lb/>
竹林經理其後事龍象蹴蹋食指萬餘時稱鼎盛葢<lb/>
綱維細大皆師一身任之既十週師復辦瓣香重趼<lb/>
五百里以供其墖適蘧夫和尚至師暜說白衆推之<lb/>
繼席竹林無後而有後師之力也其篤於恩故又如<lb/>
此初師圓戒徑山祗樹一夕放大光明有黑白二虎<lb/>
蹲於門又萬金鐘不叩自鳴一時稱爲三瑞吁亦異<lb/>
<pb n="KR4f0021_SBCK_015-12a"/>
矣師既營壽藏於睂泉而乞余言以銘之銘曰<lb/>
藏有塔塔有銘佛遺制也末法浸失其傳等諛墓也<lb/>
舉以似師師所唾也師行同於古佛誦無二也窣爾<lb/>
壽藏芟巵辭碑無字也我銘以貞之一言可以百世<lb/>
也<lb/>
　碑銘<lb/>
　　萬峰聖恩禪寺重建大法堂碑<lb/>
三界導師設教閎勝弘開覺路啟廸羣迷因事隨時<lb/>
方便教詔或熾然建立形歸成壞而攝入如幻三昧<lb/>
以袪妄趨眞其致一也所以憫凡夫之貪著則樹下<lb/>
一宿折昬塗之我慢則尊崇塔廟入不二門理事無<lb/>
<pb n="KR4f0021_SBCK_015-12b"/>
礙此之謂矣而後世耽苦空者不知破衆生之慳而<lb/>
啟愚氓之信嗜有爲者則日逐逐於人天小果而不<lb/>
知爲有漏之因二者交病焉惟古佛再乗願輪而來<lb/>
則眞如世相互攝交融有爲無爲皆第一義故雖經<lb/>
營締構不屬塵勞丹雘塈茨皆成般若而非凡情之<lb/>
所能測也法運晚秋迷情膠結沉淪黑業未有出期<lb/>
苟無以聳觀聽而攝身心則何以袪昬蒙而啟正信<lb/>
故耆闍崛山有重閣講堂之勝蓮華世界侈琳宫寶<lb/>
地之嚴葢繇敬生信繇信生悟此樓閣塔廟之所係<lb/>
於象教者極重也昔周穆王築中天之臺以奉化人<lb/>
漢明帝立精舎於雒城西門以居摩騰吳大帝赤烏<lb/>
<pb n="KR4f0021_SBCK_015-13a"/>
中感舎利之異始大營浮圖以居康居僧會而晉宋<lb/>
之時佛圖即有講堂及逹摩西來直指人心拈花一<lb/>
宗盛唱東土始分創禪院而法堂之立從可知矣自<lb/>
是世奉代嚴歳增月益而叢林巨刹遍滿寰區湧殿<lb/>
飛樓充溢塵界而名山勝地尤無不開法王之席者<lb/>
如吾吳鄧尉山萬峰聖恩禪寺亦其最著者也山距<lb/>
吳城西七十餘里其岡巒層複嶺岫縈紆五湖涵漾<lb/>
其前二堰環帶其後山水交暎泉石含暉草木菁華<lb/>
煙雲明媚而龍翔鳳翥之奇象廻虎踞之蹟爲障爲<lb/>
屏若几若案此固吳山之最㴱而亦最奇者也既逾<lb/>
重巒複嶺廻溪曲澗而豁然天開雄踞湖上左右翊<lb/>
<pb n="KR4f0021_SBCK_015-13b"/>
衛前後承趨氣象非常形勢殊特而聖恩大刹巍然<lb/>
寔踞其中焉寺之經始寔於元季萬峰祖師有蓽路<lb/>
藍蔞之勤開人天龍象之窟地靈人傑再世益隆龍<lb/>
光昭囘奎章赫奕寵錫薦加寺以增重然建立一時<lb/>
規制雖備而歷年三百傾廢爲多故昔之金輝碧明<lb/>
大都涼煙衰草而昔之香林寶所半爲酒坫歌臺今<lb/>
昔廢興爲可感也於是三峰漢老人賁至而再興之<lb/>
而今剖師大和尚繼住而法席愈盛天龍雜遝緇素<lb/>
奔趨海湧雲臻川流坌集於是撤舊㪅新興墜起廢<lb/>
　時像設之妙麗樓閣之崢嶸有若天成有同地湧<lb/>
不特盡還舊觀亦且什伯往蹟入其門者如踐天宫<lb/>
<pb n="KR4f0021_SBCK_015-14a"/>
如遊化城寶華莊嚴毘盧樓閣無以加矣而大法堂<lb/>
之復建則於戊子春焉葢其時諸廢具舉而法堂未<lb/>
立師慨然曰續佛慧命在於敷宣大法而一時會下<lb/>
嘗逾萬指茍椎拂所至而無以大容之則何以展龍<lb/>
象之蹴蹋而聆獅王之哮吼乎乃與上首濟琚庀材<lb/>
鳩工壘基構室而檀施翕集畚鍤填委不日而大厦<lb/>
成矣凡爲巨屋五楹間橫袤百餘尺崇三進五㴱峙<lb/>
宜稱而觚楞騫飛棟宇雄邃層橑蜚栱聯甍櫛甓地<lb/>
據殊勝形稱最髙於是日月經於上楹山河拱其洞<lb/>
户閎敞巨麗寔爲大觀直是兜率現彈指之間不特<lb/>
東林有神運之殿也所以一登斯堂纔據髙座而五<lb/>
<pb n="KR4f0021_SBCK_015-14b"/>
湖淜湃儼若朝宗萬峰環立若爲拱聽將使滴水還<lb/>
源頑石點首又豈止化導法筵之四衆覺悟含識之<lb/>
羣生哉營建之功於斯極矣吾聞尊那經云無盡功<lb/>
德七種而建立精舎寔居第二而福田經則又以興<lb/>
立佛圖僧房爲梵天七種福德之第一何也噫吾知<lb/>
之矣但崇像設僅芘雨風而木石不通其性靈禽魚<lb/>
無駴於鍾皷則雖髙閎廣厦概日干雲窮金碧之妍<lb/>
極侖奐之美而事止有爲寔第二義若獅絃於此而<lb/>
再振毒皷於此而大鳴龍神於此而聽法天魔於此<lb/>
而摧鋒大機大用於此而闡其全爲寔爲權於此而<lb/>
充其際則如虎之負嵎而威獰倍增如龍之得雲而<lb/>
<pb n="KR4f0021_SBCK_015-15a"/>
神通愈大則其有關於明心之大法如來之慧命爲<lb/>
何如哉故雖人天有漏之因即是無上菩提之道矣<lb/>
此福田經之所以稱爲梵天福德之第一而有進於<lb/>
尊那之所云也因合掌稽首而復系之以銘銘曰<lb/>
有一大士說法如雷霆電交飛風濤并來皷盪萬彚<lb/>
聲施九垓震聾起蟄地劃天開遂破隂凝雲漢昭囘<lb/>
神功一寂雷安在哉惟此大士說法如雨或灑稠林<lb/>
或膏瘠土潤徧莖根澤周天宇福蘖慧芽瞬花息蘂<lb/>
會襲珠衣頓森玉麈究竟千言寔無一語所以聽法<lb/>
其衆如林瓊株駢條五樹千尋䕃芘大千蔚蔚森森<lb/>
所以法席其廣如海珊瑚干網珠璣百琲鯤鯨游泳<lb/>
<pb n="KR4f0021_SBCK_015-15b"/>
島嶼塊壘沐日浴月坤函乾宰滄海雖廣函葢容之<lb/>
鄧林雖稠巨野載之詎此大衆雨立風披乃購異材<lb/>
乃集工師豫章層構貞珉銜基虹梁蜺棟雨桷星榱<lb/>
魚鱗萬甓龍首千栭八窗<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏修廊逶迤萬頃爲沼<lb/>
層崖作梯香臺雲矗寶級天躋峰巒扶伏星漢低垂<lb/>
前頫巨浸後倚崇巇暑來西爽寒襲東曦山河萃美<lb/>
風氣罄宜既成斯堂以容法侣人天龍鬼爰萃爰止<lb/>
半偈敷宣四衆歡喜天樂要眇雨花繽紛香煙㳫霧<lb/>
花氣蒸雲道風漸被芳聲暜聞我聞洪名上弘下璧<lb/>
古佛現身如來寶積大定魏山精心慧日再乗願輪<lb/>
寔據此室輔作之者亦大比丘名曰濟琚勤舊無儔<lb/>
<pb n="KR4f0021_SBCK_015-16a"/>
兩山受記五牧重遊囑累吾文以標禪窟譬如有人<lb/>
因指見月我一豪端湧現閎閥永無壞者在此銘碣<lb/>
　　南嶽儲和尚報慈室銘<lb/>
孔子曰吾志在春秋行在孝經天下有其志未立而<lb/>
克成其行者乎司馬氏曰爲人臣子不可以不知春<lb/>
秋吾讀史而時見有其人者性至孝奉養克盡居喪<lb/>
過禮柴毁骨立而一失其身後世之言孝者莫稱焉<lb/>
吾每讀其事而未嘗不爲之流涕也雖然通乎孝經<lb/>
之所以爲孝者數世而一見而通乎春秋之所以爲<lb/>
孝者則非數世而一見者也夫人秉五常以生而性<lb/>
本善又何以孝之難言如是乎吾見古今人營營而<lb/>
<pb n="KR4f0021_SBCK_015-16b"/>
失其道者皆可悲也南嶽禪師儲和尚揚州李氏子<lb/>
早歳出家受記於三峰藏和尚提正法印十坐道塲<lb/>
說法滿天下而今年踰六十矣自邅世變二十餘年<lb/>
余竊見其俯仰身世一言一動若有所㴱隱而不能<lb/>
釋者而身之所至必載其兩尊人木主以行香晨燈<lb/>
夕無異定省甞爲余言其兩尊人之賢而報慈自序<lb/>
曰甲申三月之變尊甫貽書曰吾始祖臯陶爲理官<lb/>
子孫因氏理亦稱李後遂單稱李氏今逆賊犯闕先<lb/>
皇帝死社稷而賊亦李氏吾忍與弑君大惡同姓乎<lb/>
吾子孫當復古姓爲理氏嗟乎此師之所以能盡其<lb/>
孝者乎師年六十餘矣出世四十餘年而明發之不<lb/>
<pb n="KR4f0021_SBCK_015-17a"/>
忘僾乎其若見所謂終身之慕者非耶而師平時所<lb/>
縷舉其先人之德行不可以㪅僕數也而今獨掲此<lb/>
一言以昭示萬世非春秋之志乎師既得其志矣所<lb/>
以能成其行者也佛之生先孔子四百有餘歳其大<lb/>
報恩經所說人子之當孝於父母及人子之所不能<lb/>
報於父母者有非孝經之所能盡也而後世不察以<lb/>
爲孝於親乃聖人之道而不知佛已先言之於四百<lb/>
年之前矣故後之人惟能率聖人之孝者方克荷佛<lb/>
之道者也鐔津明教嵩禪師㴱知之爲著原教篇及<lb/>
孝論甚備有非後儒之所能言者先聖後聖其揆一<lb/>
也而佛與聖人之孝千百世而下惟鐔津爲能言之<lb/>
<pb n="KR4f0021_SBCK_015-17b"/>
而師爲能行之鐔津亦李氏子吁亦異矣雖然鐔津<lb/>
原教之書孝經之行也而師報慈之一言則春秋之<lb/>
志也得春秋之志矣而有不能率孝經之行者乎吾<lb/>
故以爲非數世而一見者也師立塔院於吾吳堯峰<lb/>
之巓而別構室三楹以奉其兩尊人木主顔曰報慈<lb/>
之室而屬余爲之記兩尊人者揚州李孝敏先生諱<lb/>
嘉兆暨靜儀髙孺人也余自悲學聖人而不能報吾<lb/>
親以有愧于師也因揮涕而書之銘曰<lb/>
李氏之先爲虞士師彼猾彼奸大刑以隨惟此大義<lb/>
春秋所資曰惟春秋聖人之志尊攘是司亂賊是懼<lb/>
千載而下斯義隕墜有一長者士師苗裔澟澟綱常<lb/>
<pb n="KR4f0021_SBCK_015-18a"/>
赫赫名義易李爲理一言萬世惟孝與忠誕生大士<lb/>
掲此一言日月昭示昊天夢夢以醒昬醉江河滔滔<lb/>
以作砥柱志既立矣行亦克成世出世間寔惟斯人<lb/>
終身之慕古罕其倫迦文報恩嵩書原教彼千萬言<lb/>
於以教孝大士躬行一言爲報我荷斯道囘向大雄<lb/>
説法忉利寔啟其宗爲行爲志後聖所同北斗告成<lb/>
西狩絶筆二義克兼始盡子職以兹報慈允答罔極<lb/>
巖巖堯峰翼翼廟祏有屋三楹報慈之室爲刻此銘<lb/>
萬世是則<lb/>
　　法林菴逈塵淨公道行碑<lb/>
時將末法像教日衰桑門之徒無異塵俗非役志於<lb/>
<pb n="KR4f0021_SBCK_015-18b"/>
名聞利養則陊入於貢髙我慢求其精修梵行不閒<lb/>
隱微勞苦辛勤以供徒侣沒齒無倦數十年僅若晨<lb/>
昬一縷不私此身外并無缾鉢曠觀斯世寔鮮其人<lb/>
兹法林菴逈塵大師者起自田間來歸法苑奮身衞<lb/>
衆性所安焉盡瘁無辭死而後已栽田博飯供四衆<lb/>
之往來力穡有秋萃三時之勤動酷夏暑雨則受淋<lb/>
漓炙暴之災歳暮氷霜則受慘慄瘒龜之苦起必先<lb/>
衆而起息必後衆而息食必衆之所賸事必衆之所<lb/>
難焦心勞思竭力殫悴以拓常住之業以供荷道之<lb/>
衆初逈公本師之住此菴也屋則一椽人則單丁師<lb/>
既脫白於此以精修而克倡於是徒侶日增佛宇日<lb/>
<pb n="KR4f0021_SBCK_015-19a"/>
葺堂廡庖湢輪奐聿新梵唄鍾魚晨夕互答偶一入<lb/>
室儼然名藍仰師之功食師之德與歳俱永爲時未<lb/>
央乃於己酉之秋忽然示疾而逝衆恐不能表師之<lb/>
徳概且無以志衆之哀思於是秦餘山人徐枋合掌<lb/>
趺坐而説偈言<lb/>
逈塵大闡士法名暜維淨大弘彼願力爲法轉食輪<lb/>
勤身衛四衆力田供三寶㴱畊復易耨胼手更胝足<lb/>
三百又六十無一息安養如是三十年勤動如一日<lb/>
歳歳大有秋香積溢穗穧雲水及常住赴之水歸壑<lb/>
玉粒盛霜　來者皆飽滿衆心生歡喜齊聲彌陀佛<lb/>
聲徹梵天界功德等河沙以此最勝因得成無上道<lb/>
<pb n="KR4f0021_SBCK_015-19b"/>
昔無相居士結跏作伽陀勤修喻治田菩提譬嘉禾<lb/>
持戒爲保衛忍辱爲涵受布施爲糞壅精進爲耘耔<lb/>
智慧爲雨露種之自然生我今說偈言治田即修証<lb/>
堤防峻道範耙梳淨戒體灌溉滋福德收穫爲証果<lb/>
一粒即眞性無滅亦無生我有萬古田常稔而無瘠<lb/>
我與居士說異口寔同吻唱和如螺唄是二還是一<lb/>
逈塵大功德如是復如是而今往西方隻履忽歸去<lb/>
法侶及眷屬涕涙而悲泣我今爲彼言以解衆悲故<lb/>
功德苟及人來去無差別身逝道自存萬刼常不壞<lb/>
　雜文<lb/>
　　書成告家廟文<lb/>
<pb n="KR4f0021_SBCK_015-20a"/>
維年月日孝男枋敢昭告於顯考詹事府協理府事<lb/>
兼翰林院學士勿齋府君曰枋㓜承庭訓長克志學<lb/>
兀兀孜孜罔敢荒怠雖謭劣無中材之姿而義方同<lb/>
聖功之養顧初專帖括罕習成書繼慕兼通旋遘禍<lb/>
亂家哀國恤萃於一身失墜荒迷冤哉酷矣乙酉之<lb/>
禍府君執枋手而泣曰吾固不可不死若即長爲農<lb/>
夫以沒世可以無憾而枋不自揆量誓必從死雖志<lb/>
操不薄而前言不讐然面目靦然而辱親是懼既不<lb/>
忍汶汶以入俗又豈容嘿嘿以苟生遂思託之空言<lb/>
明其風素原本家學稍立綱維於是三虞讀禮之餘<lb/>
小祥卒哭之後陳篋數十伏讀遺書雖才匪三長而<lb/>
<pb n="KR4f0021_SBCK_015-20b"/>
有心史學專精竭志極討窮搜疾病間臨外患時至<lb/>
而素業弗輟修輯罔移踰渉十年二書竣役一曰廿<lb/>
一史文彚所以記言也一曰通鑑紀事類聚所以記<lb/>
事也文彚卷軸浩繁尚稽繕寫紀事經營卒業裝帙<lb/>
已成其爲書人以事分事因類聚凡分爲若干事聚<lb/>
爲若干部共成若干卷人以愚瞽之見竊志妄言部<lb/>
系以敘事系以論凡爲敘若干篇論若干篇小論若<lb/>
千首其間成敗得失之林治亂興亡之數櫛比字句<lb/>
較晰豪釐雖未成一家之言或不無干慮之得因思<lb/>
古人成書邅逢盛世莫不獻之當宁藏之天府而枋<lb/>
生當亂離淪身荒野見天無日兹事未期故雖列之<lb/>
<pb n="KR4f0021_SBCK_015-21a"/>
几筵告之家廟披陳𣢾愫一寫悲哀雖學術荒疏致<lb/>
譏妄作然或褒貶是非規條品目無畔春秋之大義<lb/>
有裨先正之成書則願府君黙啟其聰隂相厥事使<lb/>
枋所有志而未逮者次第得以告成焉則枋雖茍延<lb/>
視息於一時庶幾稍塞釁責於後世矣昔馬遷成書<lb/>
流連於太史之顧命思廉作史慷慨於吏部之遺言<lb/>
夫惟有哀思慘怛之心斯爲述作論著之本事根忠<lb/>
孝夫豈徒然昔賢著書有繇來矣枋雖才愧古人而<lb/>
悲㴱二子偷生自悼乃營是書而歳月推遷遂踰十<lb/>
載音塵愈杳而成業無多撫序增悲摧心欲絶枋不<lb/>
勝哀感之至<lb/>
<pb n="KR4f0021_SBCK_015-21b"/>
　　書故仁壽令殉節顧公逸事<lb/>
明仁壽令顧公諱繩詒字敬承故大司馬少保公諱<lb/>
其志之仲子也崇禎庚午舉鄉薦在解額楊公廷樞<lb/>
榜中南闈座主爲江右姜相國曰廣是科得人最盛<lb/>
一時文章人物幾無遺賢榜首楊公外如張公溥陳<lb/>
公子龍鄭公敷教盛公王贊諸賢皆宿負譽望時論<lb/>
翕然不特人文冠十五國亦二百幾十年所無也一<lb/>
日大會於虎丘諸賢畢集言論丰采各各自得酒酣<lb/>
楊公離席起大聲揚觶而言曰吾兄弟中有能爲方<lb/>
正學楊椒山其人者卒此爵楊公葢自謂衆亦共目<lb/>
之顧公應聲起端拱趨出曰小弟能爲引爵一飲而<lb/>
<pb n="KR4f0021_SBCK_015-22a"/>
盡一坐大驚葢公生平豈弟多智詼諧滑稽嘗一言<lb/>
傾其坐人人皆解頤指之曰此俊物非龍逢比干也<lb/>
今於大會大嚼不讓衆皆疑之未有心許者及崇禎<lb/>
末公官成都之仁壽令獻賊破蜀據會城以公循吏<lb/>
得民心因遣人招公公忼慨指天誓不辱賊即馳馬<lb/>
入學宫長縊而死嗚呼公之言酬矣此甲申七月事<lb/>
也及戊子歳楊公屏跡湖濱之山舎而爲湖漭間起<lb/>
事者所染被執不屈臨刃亦罵不絶口嗚呼成仁取<lb/>
義兩公之言若合劵於十五年之前先後一揆快然<lb/>
無遺憾惟是楊公素有氣節之望者無論若公者詩<lb/>
酒自汚而其自信則又何確也故益不可及云<lb/>
<pb n="KR4f0021_SBCK_015-22b"/>
　　告家廟文<lb/>
維辛酉歳二月乙酉朔越十有八日壬寅孝六世孫<lb/>
男枋同叔沐兄枚兄集兄栐兄栻兄杙姪烱姪煇姪<lb/>
<graphic n="KR1385" url="https://raw.githubusercontent.com/kanripo/KR-Gaiji/master/images/KR1385.png" mimeType="image/png"/>男文止等百拜昭告於顯六世祖考通議大夫都<lb/>
察院右副都御史瓜涇府君顯六世祖妣累封宜人<lb/>
贈淑人朱氏顯髙祖考江西南昌府靖安縣知縣左<lb/>
江府君顯髙祖妣碩人張氏顯曾祖考太學生素菴<lb/>
府君顯曾祖妣碩人沈氏顯祖考勅贈翰林院簡討<lb/>
徵仕郞雲澗府君顯前祖妣勅贈孺人邢氏顯祖妣<lb/>
旌表貞節勅封太孺人朱氏顯考詹事府協理府事<lb/>
少詹事兼翰林院侍讀學士勿齋府君顯妣勅封孺<lb/>
<pb n="KR4f0021_SBCK_015-23a"/>
人吳氏曰徐氏逺有世緒後先暉映史冊天復篤生<lb/>
吾中丞府君振跡於前大尹大叅府君繩武於後而<lb/>
吾勿齋學士府君復身係綱常爭光日月維此家聲<lb/>
史冊所罕而二百年來家乗未立譜系不明則何以<lb/>
昭先烈而裕後昆也枋追維學士府君將草創未遂<lb/>
痛思繼志二十餘年兹者邀請族長親房同集草堂<lb/>
經始其事謹以牲醴用申䖍告孝六世孫男枋臨告<lb/>
曷勝感愴之至<lb/>
　　告亡室張碩人文<lb/>
維碩人平時潔蘋蘩奉祭祀惟謹凡事關祖先宗族<lb/>
靡不竭力傾心而尤督促我創造家譜甞語枋曰吾<lb/>
<pb n="KR4f0021_SBCK_015-23b"/>
大姑二姑家有家譜<hi>松陵吳氏</hi>吾女家有家譜<hi>休寧江氏</hi>至如<lb/>
鄰家某某且有家譜<hi>天平范氏</hi>君家大族胡獨無之此是<lb/>
君之責也君今不爲誰爲之者必藉族長親房三四<lb/>
老成可以共圖然皆年七八十矣君今不爲後必悔<lb/>
之祀先會族之費吾願任之無煩君心嗚呼傷哉碩<lb/>
人此言猶在吾耳而碩人今何往也吾痛念遺言不<lb/>
啻金石故發憤於今春舉行兹於今十八日敦請族<lb/>
長親房齊集草堂經始其事謹薦醴饌以告不勝哀<lb/>
愴之至<lb/>
居易堂集卷之十五終<lb/>
<pb n="KR4f0021_SBCK_015-24a"/>
</p>
<p>
</p>
  </div>
</body>
</text>
</TEI>
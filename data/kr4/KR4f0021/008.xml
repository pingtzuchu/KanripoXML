<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0021_SBCK_008-1a"/>
居易堂集卷之八<lb/>
　記<lb/>
　　吳氏鄧尉山居記<lb/>
鄧尉山居爲余伯舅呉明初先生隱居養母處也呉<lb/>
氏爲呉望族推財讓產世多隱德先生早歳蜚聲庠<lb/>
序晚以詩文自雄而孝友剛方尢爲宗族鄉黨所推<lb/>
重以太夫人不樂棲泊城市故遂家於鄧尉焉其宅<lb/>
傍山臨水南向闢雙扉再進爲祠堂三楹稍左折而<lb/>
東向爲書屋庭植修梧髙枝入雲屋外古樹四合緑<lb/>
陰覆天後三楹爲山堂軒敞髙豁屋如其人堂左爲<lb/>
小樓南向啓北窗則波光燈練搖曳樹杪即西堰也<lb/>
<pb n="KR4f0021_SBCK_008-1b"/>
一覽而虎山堰水歷歷在眼登眺之勝于兹極矣與<lb/>
樓相望復爲樓爲廡太夫人之養堂先生之内寢也<lb/>
伯子長原亦安居焉先生嘗語余曰此地僅有瘠土<lb/>
數畆樵蘇所給不償官逋嵗苦追呼新絲新榖所不<lb/>
能免然吾祖父埋玉於此馬鬛之封在焉吾故獨肩<lb/>
其勞子孫以之不敢委也葢先生於本支爲世嫡故<lb/>
墳墓之所託祠堂之所在先生得居之長原得守之<lb/>
非他子姓所得而有也長原篤行確如克修父業世<lb/>
亂以後年方壯盛即擲去儒冠盡棄經生學樂以隠<lb/>
德世其家披裘抱甕躬耕采藥怡然自得也余既樂<lb/>
親其人而復愛其山居之勝故時時溯從不辭頻數<lb/>
<pb n="KR4f0021_SBCK_008-2a"/>
每一淹畱輙至忘返鄧尉實吳之奥區而渭陽所居<lb/>
復擅一山之絶繇宅之右循籬落而西則爲銅井爲<lb/>
青芝爲真如塢爲玄墓羣山逶迤綿亘數十里層巖<lb/>
複嶂丹崖翠閣掩映無盡有澗水度逺嶺而來細流<lb/>
潺潺周於屋下襟帶衡門<graphic n="KR1672" url="https://raw.githubusercontent.com/kanripo/KR-Gaiji/master/images/KR1672.png" mimeType="image/png"/>成通港小橋斜度平疇<lb/>
秩秩衡從其門田外復有山如屏過橋曲折數里許<lb/>
兩岸皆水田也蒹葭出水蒲叢刺天茭菰菱芡彌衍<lb/>
波面又有水楊數株落落堤間每泛小　往來緑港<lb/>
中盡日沿縁惟聞欵乃絶無人聲既而見桑麻墟里<lb/>
儼然武陵桃源也出港即爲上下堰爲虎山爲光福<lb/>
市人煙聚落與逺山茂樹叅差相雜堰之盡爲銅坑<lb/>
<pb n="KR4f0021_SBCK_008-2b"/>
外即太湖具區也晝則輕帆柔櫓與鳬乙相出沒夜<lb/>
則煙水淪漣與月上下而孤村逺火明滅林外此中<lb/>
㴱趣信幽絶矣山多植梅環山百里皆梅也又饒楊<lb/>
梅桂樹一歲之中春初梅放極目如雪遥望諸山若<lb/>
浮於玉波銀海中僅露峰尖翠微欲動而香氣襲人<lb/>
過於蒸鬱夏秋則楊梅桂花各擅其妙夫棲託好佳<lb/>
而優游卒嵗豈復知此身之在塵世哉昔阮孝緒爲<lb/>
精舎僅以樹環繞戴顒築室聚石引水植林開澗便<lb/>
垂史䇿豈若先生之宅居名山之中山泉花木種種<lb/>
極致乎獨此山墅堪偕其人爲不朽矣余遊覽既審<lb/>
遂爲之圖復作記以系之以志是父是子之所以居<lb/>
<pb n="KR4f0021_SBCK_008-3a"/>
之者如此後之覽余斯文者其亦有以想見其人其<lb/>
地也夫<lb/>
　　芥舟飲酒記<lb/>
天下既亂士多長往而不返者其不得已而身依城<lb/>
闕亦必有所託以自適於形骸之外者也李子文中<lb/>
盛年遭世變即日除經生籍其志决矣而隠不違親<lb/>
浮沉人間顧意有不得輙扁舟獨往不漁不釣容與<lb/>
水裔歌滄浪誦漁父激楚流連意盡然後返有足悲<lb/>
者丁酉春日則拏舟見其友徐子於五湖之濱徐子<lb/>
故隠者死生契濶十有三年矣握手勞苦俯仰今昔<lb/>
泫然濡睫者久之文中乃邀徐子至其舟中則見其<lb/>
<pb n="KR4f0021_SBCK_008-3b"/>
滿載皆金石刻及宋元名人書畵也垂簾撫卷婆娑<lb/>
意得文中即出酒相與痛飲談風月討古今浮白歌<lb/>
呼以酒自雄不復知其遇之窮矣酒酣文中顧徐子<lb/>
曰余將名此爲芥舟可乎徐子曰子固得莊生齊物<lb/>
之指矣天地一拗堂也江河一桮水也則相與羣遊<lb/>
於天地江河之内者又何適而非芥乎子既以舟爲<lb/>
名也余請與子徴舟之事昔人放櫂急流輙讀離騷<lb/>
讀罷則哭志其痛也搴鷁水嬉扣船歌河女而風霆<lb/>
雜至志其貞也通梁水齋盛載皷吹乗潮解纜臨波<lb/>
置酒賞其豪也載酒滿百斛船四時甘脆置兩頭酒<lb/>
減輙復益言其放也以至藏舟於壑則感萬物之變<lb/>
<pb n="KR4f0021_SBCK_008-4a"/>
遷牽船於岸則語逹人之髙致淸談則船呼孝廉漁<lb/>
釣則舟名野人同遊則有登仙之羡放歸則有載愁<lb/>
之稱此皆昔賢之佳話而揚舲者之故寔也而皆不<lb/>
足爲子道也意者其張志和之浮家　宅乎彼固有<lb/>
其髙矣而無桮酒賓從之歡抑陶峴之水仙乎彼固<lb/>
有其樂矣而無書庋茶鐺之供若是舟也固將以襄<lb/>
陽之書畵而兼二子之雅致乎坐客皆稱善樂甚於<lb/>
是舉酒復酌相與攬夜色之蒼茫拊河山之寂寂以<lb/>
足扣船引聲而歌小海之唱而風起水波鴟夷爲之<lb/>
彷彿也歌笑雜<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>飛觴無算尊中之酒不空而鷄已<lb/>
三喔矣<lb/>
<pb n="KR4f0021_SBCK_008-4b"/>
　　病中度嵗記<lb/>
枋猶記憶童時侍先公先夫人度歳歷歷如昨每當<lb/>
除夕晡時先公必呼枋柯易禮服先公率之以祠五<lb/>
祀拜家廟魚菽糕果秩秩也進而少休甫暝集余兄<lb/>
弟及女兄弟於堂上則己燒椽燭如晝焚百和香香<lb/>
氣煙煴襲人衣先公先夫人各盛服而出率余兄弟<lb/>
同入至太夫人閤前拜請至堂中共舉觴焉拜訖然<lb/>
後先公先夫人交拜舉觴以次余兄弟跽而稱觴於<lb/>
先公先夫人膝前以次余兄弟男女六人亦遞相致<lb/>
酒事畢則僮䜿爇洪罏於庭先時備松薪之佳者截<lb/>
而斵之縱橫架之髙與簷等寔以柏香冬青取其香<lb/>
<pb n="KR4f0021_SBCK_008-5a"/>
也此亦榾柮遺意第稍華餙耳爇鑪時火光燭天雜<lb/>
施爆竹煙火火樹銀花頗亦繁費葢先公極貧平時<lb/>
以典質爲事而性不喜庳車羸馬以爲儉且上奉太<lb/>
夫人極養堂之歡故歲時伏臘家庭燕喜尤盛而可<lb/>
述也既而先夫人早世既而太夫人仙逝每遇令節<lb/>
先公必偃仰踟蹰澘然出涕無復曩時之觀故位望<lb/>
雖日隆余兄弟雖日就成立而其爲家庭之樂則大<lb/>
減於昔矣自崇禎十七年甲申三月十九之變先公<lb/>
益屏聲伎出媵侍惟以死爲念故於除夕及弘光元<lb/>
年元旦遂令家人不得賀歳不行拜禮其爲度歳也<lb/>
黯然無光余兄弟痛先公之意不禁欷歔而先公則<lb/>
<pb n="KR4f0021_SBCK_008-5b"/>
己淚浥衣袖矣是年夏閏六月先公即爲汨羅之遊<lb/>
余兄弟痛先人之意每當度歳則僅一拜先人木主<lb/>
家人亦不賀歲兒輩亦不拜謁十有三年未嘗改也<lb/>
然歲事之應盡者不敢有缺二三年來窮愁日甚每<lb/>
歲輙減至於今之歲交缾罄罍恥除夕晡時尚未午<lb/>
飯而又未知次日饔飡之何在也復值余危病息偃<lb/>
在牀百度皆廢以至祠神祀先魚菽不供糕果不薦<lb/>
靑燈熒熒家人相對四壁悄然而子女幼穉但知令<lb/>
節不解人意競來相聒姜豹操井臼通子覓梨栗而<lb/>
衣無襟袖兩手瘒瘃履穿不苴足趾在地每一顧之<lb/>
焦心腐膓况復見其軒渠旋繞跳地作虎子耶今年<lb/>
<pb n="KR4f0021_SBCK_008-6a"/>
米價甚賤爲數十年來所未有窮閻細民無不食精<lb/>
鑿製糕糜而余家則歳除無午飯趙元叔以窮鳥自<lb/>
賦曰不飽暖于當今之豐年韓退之謂冬暖而妻號<lb/>
寒年豐而兒啼饑余殆無媿此二賢矣特通子姜豹<lb/>
之年正余侍先公先夫人及太夫人度歳之年也俯<lb/>
仰今昔不自知其涕之無從矣嗟乎夫何使我至於<lb/>
此極也雖然吾於此而有所進矣昔人謂士君子自<lb/>
處固有生死不難决絶而落寞悲涼之際反惝然不<lb/>
能自持如韓退之貶潮州而述封禪宼萊公居謫所<lb/>
而陳天書也嗟乎余之落寞悲涼已十有三年矣憂<lb/>
患頻仍不遑寧處饑寒頓仆莫必其命其爲落莫悲<lb/>
<pb n="KR4f0021_SBCK_008-6b"/>
涼亦已極矣其亦愼有以自持哉<lb/>
　　再生記<lb/>
丁酉冬十一月初五至初七日祁寒大風而余苦無<lb/>
裩止一舊單縠者又爲鼠所穿其穴如碗平時擁書<lb/>
兀坐而已肌粟毛𥪡時適送一客歸行至曠野間寒<lb/>
風如刀無可逃避初九日遂大發病寒熱交戰雖其<lb/>
勢劇厲然以爲此瘧耳可無他虞也始病數日猶强<lb/>
起支吾及二十日竟伏枕不能起矣廿一日遂絶粒<lb/>
矣瘧每三日一發發如排山倒海然余所苦者非瘧<lb/>
也特苦胸鬲迷悶口中作惡痰滿喉間耳每日惟啜<lb/>
苦茗數十椀餘即湯飲入口必大嘔噦如是者三十<lb/>
<pb n="KR4f0021_SBCK_008-7a"/>
日至十二月廿一日覺胸鬲稍寛醫者云當勉進粥<lb/>
飲遂强啜之然僅能一口而止至廿五日復絶食不<lb/>
罷進矣戊戌新歳病勢益惡瘧雖緩而胸鬲愈飽悶<lb/>
痰益多每仰臥則痰從兩頣流溢而出口間喉間苦<lb/>
惱穢惡不可名狀而痰糊其口不能出一語時又絶<lb/>
食氣息如絲而五十日不如厠余因自念此必後不<lb/>
能下故爾中飽必得滂然一行然後胸鬲必寛飲食<lb/>
可進也鄭三山先生聞之曰噫是何言也以四十日<lb/>
絶食之人尚可以行藥排蕩之乎此萬萬不宜者余<lb/>
謂當服行藥時先製大劑參苓待其一去即以補之<lb/>
當可無恙有庸醫者聞余意欲行欣然從事既大泄<lb/>
<pb n="KR4f0021_SBCK_008-7b"/>
之後而胸次仍不寛彼曰此積食尚未消也復以消<lb/>
導剋伐之藥四劑令服之臨別時云服此四劑後似<lb/>
可服參矣及四劑以次服完而胸鬲飽愈甚庸醫者<lb/>
曰若是則尚不可以服參也當再以四劑消導之時<lb/>
正月初十日也絶食已四十五日矣肌膚消鑠大肉<lb/>
盡去枯瘠如柴被外露骨手足展動須人爲力竟日<lb/>
暝臥畏聞人聲余亦自分必死矣既服初十日一劑<lb/>
則忽然嘔吐藥與痰雜出而嘔吐之苦心肝震蕩百<lb/>
骸俱痛每吐一次則氣絶半日庸醫者目擊之曰今<lb/>
而愈矣寒痰已動也苟頑結胸中則難爲計耳當以<lb/>
次服完餘藥然後加減可也十一以後每服藥必吐<lb/>
<pb n="KR4f0021_SBCK_008-8a"/>
吐必加劇日凡幾次余因止其藥不服十四日而嘔<lb/>
吐止是時則已勺水不能進至十七日午間無端復<lb/>
吐已不服藥四日而所吐猶藥也十八日復吐遂咯<lb/>
咯出血至此萬無生理余於是訣遣家人囑付後事<lb/>
家人婦子惟相對號慟而已無可爲計者一以囊無<lb/>
一錢庾無一粒甑塵釜魚瓶罄罍恥則動皆窒礙一<lb/>
以窮居鄉僻每事須人而城中骨肉手足無一至者<lb/>
余因請老友張蒼睂至榻前屬以後事且語之曰此<lb/>
言當告之家仲以次則伯叔從兄弟及懿親尊長而<lb/>
無如無一人至者故以告之吾友我一瞑之後當依<lb/>
吾言以次好爲之不然余之精爽可畏也張君受誡<lb/>
<pb n="KR4f0021_SBCK_008-8b"/>
未畢慟哭不能仰視余誡令勿哭令我得畢所欲言<lb/>
張君慟不已余遂亦失聲而慟且曰頃我訣別兒曹<lb/>
爲之一哭訣別媍輩爲之一哭因語媍子人於死生<lb/>
之際即爲灑脫然苟漠然無情是豺狼也既訣之後<lb/>
苟復戀戀掩泣垂涕洟是兒女子也所以吾最逹觀<lb/>
而不可無此一慟一慟之後吾更不復與汝曹兒女<lb/>
語矣勿怪我爲無情也吾意至死不復出涕不謂今<lb/>
復爲君失聲也絮語之頃家人復來云萬一有不諱<lb/>
則無棺以殮計將何出而人故必焚其衣以送今止<lb/>
一舊綿衣在身餘別無他衣則奈何余不覺開口而<lb/>
笑曰此後死者之責也意吾死當必有棺第吾眼中<lb/>
<pb n="KR4f0021_SBCK_008-9a"/>
無之耳雖然即無棺庸何傷至於焚衣送死此俗法<lb/>
也昔楊王孫家累千金而尚裸葬而况我乎此正無<lb/>
足悲然吾固有二恨一者先君未曾入土一者余十<lb/>
三年營一書而未曾成帙余縱爲羊祜蔡邕乗願再<lb/>
來而已無及負恨入地萬世不瞑如何至我十三年<lb/>
來杜門守死采薇續命今生則無食死則無棺如此<lb/>
以死亦可以報先朝見我先人而無愧矣葢棺定論<lb/>
此之謂也茍或不死則任重道逺行百里者半九十<lb/>
正未知所稅駕耳張君別去時余已絶食五十五日<lb/>
而是日又復三慟而語言蟬聯大耗神氣下午遂益<lb/>
加沈篤氣綿綴無半絲命在呼吸間矣而鄭三翁先<lb/>
<pb n="KR4f0021_SBCK_008-9b"/>
生至乃正月二十日晡時也先生少休㕔事至余臥<lb/>
榻前褰帷而見其面曰噫何至於此也因復端坐良<lb/>
久先生曰某以俗事逺出故來遲然亦不意子病之<lb/>
至於此今某來願有寸效余張目而頷之時已不能<lb/>
言也頃之先生復曰得無畏人乎得無惡人聲乎時<lb/>
張君在坐促先生診脉先生曰不爭此時刻吾多與<lb/>
之言以察其神觀如何耳又頃之因以手循余身自<lb/>
頂至踵者三焉乃診脉診未竟先生躍然起曰子固<lb/>
不死吾當起之於數日間耳余雖沈篤而聞此言猶<lb/>
能疑之張君者亦未之信曰苟無他虞已爲萬幸亦<lb/>
不期於數日間也先生曰始吾見其面而憂之以爲<lb/>
<pb n="KR4f0021_SBCK_008-10a"/>
有死法及坐定與之言而察其神觀則喜今診其脉<lb/>
則益喜渠雖不言而神觀猶淸至於脉息則命門有<lb/>
根决無他慮吾當起之於數日間耳因自劑藥而自<lb/>
煑之時張君已爲我治具供客屢以趣先生先生曰<lb/>
必當待病者服藥而後吾儕食可下咽也漏下一皷<lb/>
先生手捧藥以人掖余而飲之見其藥不滿五分甘<lb/>
而且淸遂一啜而盡先生曰今夜當安眠明日病必<lb/>
減也先生既往張君所良久而余復吐先是先生之<lb/>
未至也余語家人曰若易醫用補劑而不能受則决<lb/>
無幸矣既而復吐舉家之人惟痛哭待盡張君宅去<lb/>
余家數武家人奔告先生先生大驚黙然良久曰服<lb/>
<pb n="KR4f0021_SBCK_008-10b"/>
吾藥而吐何也因攜燈蹶趣來視余先生曰維不吐<lb/>
乃佳服吾藥而吐何也沉吟頃之舉燈以視所吐則<lb/>
又大喜因呼余家人示之曰所吐者皆痰也既不咯<lb/>
血而余藥不反則己奏功矣他人之藥四日後而尚<lb/>
停胸膈間吾藥未食頃而已遍行經絡自此當日就<lb/>
平復也次日黎明余家人尚未起而先生則己手捧<lb/>
藥而入其分數淸甘如前余又服之是日午餘而覺<lb/>
余之神氣益淸復能言矣又一日而余益向愈種種<lb/>
安適竟復健談張君及坐客無不驚歎下拜曰先生<lb/>
真神人也第三日蚤先生製四劑付余將解維去而<lb/>
余是時遂能啜粥時正月廿三日辰刻也先生於二<lb/>
<pb n="KR4f0021_SBCK_008-11a"/>
十日晡時始到時余正彌畱甫兩日而起坐又一日<lb/>
而思進飲食以八十日沉疴六十日絶食之人而又<lb/>
爲庸醫誤藥至於嘔血垂斃而起之之速如此求之<lb/>
史冊亦罕其倫也當先生未診脉而以手循余身也<lb/>
見余約絮於背薦薪而寢惄然傷之爲之流涕時天<lb/>
氣正寒先生立解所著綿衣以衣我而令余於臥處<lb/>
更益薪焉夫病有六不治苟犯其一己絶生理若余<lb/>
者既已有其三矣所謂衣食不能適形羸不能服藥<lb/>
而庸醫雜進致藏氣不定也有此三端而先生乃以<lb/>
三劑立起之於兩日之間嗟乎茍非身受者亦未敢<lb/>
遽信也因作再生記以識其詳焉<lb/>
<pb n="KR4f0021_SBCK_008-11b"/>
　　箬廬記<lb/>
硯山之陽蘇臺之隂右有香涇左出橫塘山水靡麗<lb/>
吳之奥區中有野屋數椽蕭然環堵則箬廬也趙處<lb/>
士封初居之處士醫學妙天下而心慕朱百年之爲<lb/>
人以其賣箬者賣藥遂以名其廬焉余爲之圖而序<lb/>
之詳矣客進曰賣藥與賣箬同乎曰不同賣箬止以<lb/>
全其髙節耳若處士之賣藥既以髙其節復以邁其<lb/>
德而大其學焉是惡可方也如醫和之論疾蠱越人<lb/>
之還結脉得於未形起於已死使危而復安亡而復<lb/>
存所謂收之斗極而還之司命者功固烈矣而不特<lb/>
此也金匱之藏玉函之書垂世立說以禆終古生生<lb/>
<pb n="KR4f0021_SBCK_008-12a"/>
之德而躋斯人於壽域豈採箬者之所能及乎人有<lb/>
四體五藏天有四時五行人有寤寐呼吸天有分至<lb/>
啓閉人有蒸否隔塞天有嬴縮災變所以月入牽牛<lb/>
則民疫癘月出房南則民夭札心腹之疴則蒙恒之<lb/>
風下上之風則狂恒之雨天人雖殊而陰陽氣數則<lb/>
一也故曰善言人者必本乎天良醫審人事之至精<lb/>
則不出户而窺天不假占驗推測而四時啓閉五行<lb/>
消息災祥度數洞然於胸矣於是而合天人於寸心<lb/>
運造化於指掌此亦非採箬者之所能及也攻邪者<lb/>
力而未除養正者久而靡復故診病而後知邪之易<lb/>
入用藥而後知正之難扶蕙蘭荆棘不同其滋蔓自<lb/>
<pb n="KR4f0021_SBCK_008-12b"/>
然之理也而扶弱必先鋤强閑邪乃所以存正君子<lb/>
小人往來之幾人心道心危微之界盡若是矣易曰<lb/>
開國承家小人勿用魯論曰克己復禮天下歸仁此<lb/>
其意惟良醫爲能知之故良醫克致其道可以治世<lb/>
可以明心此又非採箬之人之所能及矣且處士之<lb/>
醫學日精聲問日逺每旦則户屨常滿乞藥如市而<lb/>
當世一二大人先生及方外鉅公無不與之爲友正<lb/>
如支公與許詢締交宗雷歸東林之社而孔北海忘<lb/>
年於禰衡堯夫布衣齒於耆英之元老當時會稽南<lb/>
山之樵腰鎌而伐箬亦未聞其有此也客曰若是則<lb/>
處士何取於兹也曰固也今以處士之日殖其學以<lb/>
<pb n="KR4f0021_SBCK_008-13a"/>
息乎其廬廬之外則靑山若鄰緑疇盈前林屋相望<lb/>
通渠繞焉近依山市而又僻處不與市接客至則沽<lb/>
酒烹鮮閉門則無市塵人跡入其門則竹木環蔭花<lb/>
藥扶疎廬中則一几一榻左右圖書琴尊間設茗椀<lb/>
不枯客退則撫卷垂簾偃仰獨得向有一童應門以<lb/>
處士之貧棄之而去於是灑掃負戴皆身爲之嘗畱<lb/>
客則身被短褐提壺入市引酌極歡入内則與偕隱<lb/>
之婦身親舂汲昕夕自如意翛然也昔朱百年不應<lb/>
辟命遺去簪<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>入會稽南山以樵箬爲事惟與孔顗<lb/>
友善相對酣飲而採箬則置之道頭意者以處士之<lb/>
學將以通天人之數窮性命之微而又濟人利物如<lb/>
<pb n="KR4f0021_SBCK_008-13b"/>
此其廣而息偃廬中若無一事此則有取於賣箬者<lb/>
乎余因語處士當於廬之中別構一楹顏之曰百年<lb/>
亭益以明景行而且以見處士之老於是廬也處士<lb/>
曰善余不入城市已二十年所矣而亦以乞藥之故<lb/>
身造其廬因以吾之所知及所見者而爲之記<lb/>
　　顧氏松風寢記<lb/>
士君子生當明盛相忘於太平之福即城郭變遷曾<lb/>
不足以經其懷抱茍不幸而更喪亂遇革除即一草<lb/>
一木之微而事關故國莫不動先王弓劒之思焉而<lb/>
况於天書宸翰乎故尺札等於天球隻字珍於大貝<lb/>
雖曰詞翰之良亦時會使然也吾葢㴱有感於顧苓<lb/>
<pb n="KR4f0021_SBCK_008-14a"/>
氏之松風寢也顧氏世著江東自典午渡江家聲軼<lb/>
乎王謝厥後越六代以迄皇明代多偉人若苓之髙<lb/>
祖太僕公某於世宗朝爲諌官建言廷杖以直節顯<lb/>
四傳而至苓而克大厥緒益振家聲當弘光時以明<lb/>
經廷對既膺上第而南都陷弘光帝遜去同舉者或<lb/>
言當再觀變以圖去就苓竟拂衣出重繭而歸且行<lb/>
且哭曰吾不忍以祖父淸白之身事二姓也既得抵<lb/>
里遂隱居虎丘山麓奉烈皇御書松風二字以顏其<lb/>
寢室名之曰松風寢息偃其中不交世事若將終身<lb/>
焉苓之言曰吾寢於斯食於斯而出入瞻仰於斯以<lb/>
無刻不覲吾先皇之耿光也先師不云乎歳寒然後<lb/>
<pb n="KR4f0021_SBCK_008-14b"/>
知松柏之後凋則吾所不違咫尺者庶幾有以自勉<lb/>
而終身無忘乎故君可也徐子盍爲我記之徐枋曰<lb/>
諾昔李應風裁峻整天下楷模人目之如謖謖勁松<lb/>
下風言其非花月穠鮮之所可比也又虎丘廹近城<lb/>
郭故自古之隱居者鮮處焉而何求獨能避世於此<lb/>
以棲遯終斯二者固史冊之所美談也苓今將兼而<lb/>
有之乎非所謂東南之美而隱不違親者耶枋固願<lb/>
苓之峻節如李膺而潛德不遜於何求也若華陽隱<lb/>
居生平最愛松風所居庭院多植松然身爲齊室舊<lb/>
臣而興言符命以邀梁祖其爲松風也愧苓逺矣而<lb/>
枋更有感也宋道君以無道亡國生降沙漠而奎藻<lb/>
<pb n="KR4f0021_SBCK_008-15a"/>
秋風猶博思陵之一慟若吾先皇之殉社稷千古爲<lb/>
烈而遺墨僅得託於野人<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>柱之間嗟乎悲夫此苓<lb/>
之所以昕夕低佪也<lb/>
　　甲寅重九登髙記<lb/>
澗上草堂在天平之陽靈巖之陰雞籠羊腸擁其右<lb/>
笏林岝㠋峙其左連峰疊巘迤邐相屬若環拱我草<lb/>
堂者余於人世寡所嗜好而獨負山水之癖滄桑以<lb/>
後絶跡城市而遐搜幽討山巔水澨惟恐不及自居<lb/>
草堂則息影杜門足不闚户十餘年矣葢諸山之勝<lb/>
無時無日不在吾前其煙鬟嵐翠朝霏夕靄若故出<lb/>
奇爭勝以慰避世之人之岑寂者一澗度重嶺而來<lb/>
<pb n="KR4f0021_SBCK_008-15b"/>
繞衡門而東注平時則潺潺㶁㶁幽鳴不絶時雨既<lb/>
過則迂廻奔放奇絶萬狀一坐草堂軒窗四開而山<lb/>
水之奇已盡得之少文臥遊并不假圖畵矣又何假<lb/>
出户僕僕杖屨爲哉余客馮子鶴仙復時時攜琴過<lb/>
草堂爲我作數弄鶴仙琴學妙天下所謂撫絃動操<lb/>
衆山皆響又不若少文僅託之空言也余向有幽憂<lb/>
之疾甲寅秋少閒余語客曰余足不窺户十餘年矣<lb/>
今幸疾少閒欲一盡登臨之樂以寫我憂何如今日<lb/>
復當重九設有佳客至者吾當與之登髙而劇飲焉<lb/>
客曰善語未畢而馮子鶴仙載酒而至因與佩紫萸<lb/>
泛黄菊持螯引滿飲酒樂甚鶴仙從容請曰先生禁<lb/>
<pb n="KR4f0021_SBCK_008-16a"/>
足之戒近得解嚴乎出草堂數武即諸山環列請破<lb/>
例一爲登髙之會可乎坐客皆笑曰此固先生之心<lb/>
也於是少長數人聯袂而出度小橋越澗而南出喬<lb/>
松之下松皆數百年物復度澗而陟山麓循石磴曲<lb/>
折而登焉此山固靈巖之支山也山皆巨石層磊石<lb/>
皆作翡翠丹砂色山頂平衍可坐千人於是相攜而<lb/>
陟其巔覽雲物之蒼茫來林巒之紫翠余與鶴仙卓<lb/>
立雲際引聲長嘯山鳴谷應風起雲湧而天籟吹我<lb/>
衣裾松濤起於足下矣見者以爲神仙中人也昔人<lb/>
云九日登髙未知起於何代而自漢迄今未改魏文<lb/>
帝云九爲陽數日月竝會俗嘉其名以爲宜於長久<lb/>
<pb n="KR4f0021_SBCK_008-16b"/>
故以登髙宴會余曰不然夫人之登髙送逺即以望<lb/>
其來歸也陽至九而已極况於重九故亦登髙而餞<lb/>
之以期其復也如余者十年不出門户而今乃復攜<lb/>
良朋宴令節登髙於此山也豈偶然哉鶴仙曰昔羊<lb/>
叔子置酒峴山謂從事鄒湛曰自有宇宙便有此山<lb/>
繇來聞人勝士登髙逺望如我與卿者多矣皆湮沒<lb/>
無聞使人悲傷湛曰以公令聞必與此山同傳若湛<lb/>
等乃當如公言耳然湛卒因叔子以傳今某無似然<lb/>
幸得從先生遊願先生記之俾千百世後亦得附先<lb/>
生而與此山同其不朽也余重其意因爲之記而幷<lb/>
爲之圖以遺之<lb/>
<pb n="KR4f0021_SBCK_008-17a"/>
　　鄧尉十景記<lb/>
　　　虎山橋<lb/>
尺遊鄧尉者必繇虎山橋虎山固鄧尉諸山之始也<lb/>
其地四面皆山中<graphic n="KR1672" url="https://raw.githubusercontent.com/kanripo/KR-Gaiji/master/images/KR1672.png" mimeType="image/png"/>二堰以受諸山之水廻環上下<lb/>
約二十餘里有石梁在亂山中雄跨二堰間層巒疊<lb/>
嶂映帶無已而左右巨浸波光極目正如長虹夭矯<lb/>
横亘碧落每一登眺不復知此身之在塵世矣余每<lb/>
謂鄧尉二堰寔不減西子湖以其山水相得也然西<lb/>
湖諸山奇麗處正如子瞻所云淡粧濃抺獨能擬似<lb/>
若鄧尉二堰則如仙真勝流不可方物矣余避世土<lb/>
室足不窺户惟春秋僅一出展先文靖公之墓而獨<lb/>
<pb n="KR4f0021_SBCK_008-17b"/>
以酷愛鄧尉山水之勝不得不破土室之戒一歲中<lb/>
嘗三四過之每至虎山橋輙徘徊不能去也<lb/>
　　　司徒廟<lb/>
司徒廟柏千年物也雄奇偃蹇各極其致有非圖畵<lb/>
之所能盡者殆不減杜少陵所詠孔明祠前栢也零<lb/>
落空山榛蕪滿地昔人祠宇湮沒無聞多矣而此獨<lb/>
以栢樹得傳不亦異乎或曰此漢髙宻侯祠也<lb/>
　　　銅坑<lb/>
過虎山橋爲龜山龜山之麓直接平堤夾岸榆桺皆<lb/>
在下堰中遥望水面有物如螺雜樹蒙之浮廟墩也<lb/>
堰之盡長虹縹緲如綫銅坑橋也外則太湖巨區矣<lb/>
<pb n="KR4f0021_SBCK_008-18a"/>
煙水淪漣山林窅㝠而輕帆出沒直浮天末亦一山<lb/>
之絶<lb/>
　　　銅井<lb/>
鄧尉諸山銅井最勝以其有石有泉也其頂髙出諸<lb/>
山獨有二大樹冠之逺見三十里石磴盤紆拾級而<lb/>
上既陟其巔有巨峰橫偃大如十間屋其髙幾丈嵌<lb/>
空崚嶒作勢奇妙峰下有泉二俱在石罅中石皆靑<lb/>
碧色其質細潤如古銅器而泉㴱如井故名銅井一<lb/>
云泉底有銅故水味嘗澁要不可考也峰側有古廟<lb/>
居二大樹下廟旁精舎三四楹坐臥食息與奇峰相<lb/>
對而烟雲出沒皆在足底真殊境也<lb/>
<pb n="KR4f0021_SBCK_008-18b"/>
　　　石壁<lb/>
鄧尉諸山苦少奇石故石壁雖在僻逺而遊屐之所<lb/>
必到也先自平疇躡山麓而上數折至山之半闢徑<lb/>
如砥夾路皆松杉也上倚巉巖下俯太湖湖水淜湃<lb/>
吞嚙山足風起則谷嘯水湧聲聞甚逺盤山而行二<lb/>
里許將至石壁下又有一峰隔之再轉而入其徑最<lb/>
狹過數武忽有平地周數畆上即石壁也石固遜銅<lb/>
井之靈妙而獨以雄峭作奇嶄嶻如削壁色正黃勢<lb/>
廻抱當不減赤城矣中有精舎遊者至此必止息焉<lb/>
　　　槎山<lb/>
鄧尉看梅名勝處玄墓稱絶餘則馬家山董墳朝元<lb/>
<pb n="KR4f0021_SBCK_008-19a"/>
閣槎山磡上皆其選也然馬家山朝元閣皆有梅花<lb/>
而無太湖山不得水其勢不奇磡上固臨湖然一面<lb/>
取致曠而不㴱惟槎山則三面皆崇山峻嶺復自平<lb/>
田中突起一小山山之麓直入湖中登山瞰湖則逺<lb/>
水兼天一望無際而廻顧三面凡巖壑壁塢籬落叢<lb/>
薄幽㴱窈窕曲折層疊無非梅也春日既麗花光照<lb/>
眼正如玉波雪浪洶湧靑巒碧巘間自與澄湖萬頃<lb/>
爭奇矣<lb/>
　　　七十二峰閣<lb/>
顧文康公墓在潭山之麓七十二峰閣即丙舎也閣<lb/>
旁多長松巨石後有峭壁雄踞閣背山面湖一望而<lb/>
<pb n="KR4f0021_SBCK_008-19b"/>
七十二峰之勝皆在目矣黛睂螺髻縹緲烟波間吾<lb/>
不能爲形容也<lb/>
　　　西灣<lb/>
西灣在玄墓之西太湖至此一曲故名西灣其地爲<lb/>
鄧尉山中最僻處人跡罕到而多隱者依山爲邨山<lb/>
家野店無不朴古山多叢竹彌衍數里亦諸山所無<lb/>
也余喜其地之僻嘗遊息焉地在湖漘每中夜濤聲<lb/>
直薄於枕意即唐張潮所詠之西灣也隔湖即鳯凰<lb/>
山云<lb/>
　　　磡上<lb/>
磡上亦名東灣以與西灣相對也多髙崖㧞起湖中<lb/>
<pb n="KR4f0021_SBCK_008-20a"/>
亦有平沙浮衍波面崖上下皆山家屋宇籬落井井<lb/>
行列屋後皆髙山循山皆梅花數里中無雜樹軒窗<lb/>
乍啓波光如射而蒹葭離披天水俱永直移我情矣<lb/>
　　　玄墓<lb/>
名勝志云吳之山惟玄墓最僻亦最奇面湖險隩丹<lb/>
崖翠壁望之若屏又名鄧尉法華障其前銅坑青芝<lb/>
迤邐其左游龍界其右岡連嶺屬詭狀殊態不可殫<lb/>
述余以爲此固他山之所有也未足盡其勝也若以<lb/>
梅花爲香國廻環百里皆梅與山水相間此天下之<lb/>
山之所無也而尤奇者以漁洋爲屏太湖爲沼左右<lb/>
開障其整如列睂此種氣象茍非開法王座則何物<lb/>
<pb n="KR4f0021_SBCK_008-20b"/>
足以當之勝國末萬峰和尚駐錫於此故玄墓亦名<lb/>
萬峰歷年三百昔之祗林覺路蕪沒於荒榛衰草中<lb/>
不可復問矣烈皇初三峰和尚重居祖席稍稍興復<lb/>
然十不得一也今剖和尚繼之而法席愈盛莊嚴締<lb/>
構二十餘年於是叅差殿閣危樓傑觀遍滿山崖掩<lb/>
映於㴱林茂樹之間炤燿金碧尤爲勝槩考之書記<lb/>
問之故老不特盡復其舊實什伯當時云<lb/>
　　鄧尉畫冊復還記<lb/>
余昔畵鄧尉十景册爲剖翁大師壽寫景命意頗極<lb/>
筆墨之致自謂不讓古人見者亦皆驚歎絶倒舉以<lb/>
似師師展卷快賞手授其侍司命什襲藏之且語余<lb/>
<pb n="KR4f0021_SBCK_008-21a"/>
曰當以永鎭山門也自是此册遂傳播人口凡有好<lb/>
事嗜奇者入山必請而觀之更有未曾遍歷山中名<lb/>
勝者反以此册爲津梁幾於按圖索駿不啻少文臥<lb/>
遊自是此册益爲好事者所重今方丈繼席以前人<lb/>
所傳益珍重藏弆有淮上某者家富收藏素精賞鑒<lb/>
入山問道因請此册欣賞遂攜去作米顚乞帖狡獪<lb/>
請以三十金爲償今方丈及山中耆舊皆不願也時<lb/>
時渡江渉淮以索此册頻歳無間而某堅不肯還至<lb/>
某歳某捐館舊監寺僧復渡江渉淮以索之此册始<lb/>
得復還吳門然時值歲荒常住無以飽衲子而往還<lb/>
之費又不下數金無所出因復以此册質於吾友吳<lb/>
<pb n="KR4f0021_SBCK_008-21b"/>
子吳子欣然如數應之喜相告語余遂於辛酉春夏<lb/>
之交復作一畵册以償吳子而購此册復歸之鄧尉<lb/>
常住焉昔李衞公好奇成癖遺命敕其子孫不得以<lb/>
平泉莊一樹一石與人此固逹人所笑然若子孫固<lb/>
守其前人之所傳則自當爾况法書名畫足爲家世<lb/>
故實者又非樹石之比也吾故益重今方丈及山中<lb/>
耆舊之不欲得多金而必索此册然間關往復如此<lb/>
不易今既復還尤不宜輕以示人恐復爲有力者負<lb/>
之而趨也雖然世出世間一也後賢固守其前人之<lb/>
貽而必欲取之而後快是東坡居士所云天下豈有<lb/>
無父之人哉一聞是而當息其取之之心矣故身與<lb/>
<pb n="KR4f0021_SBCK_008-22a"/>
鬼所不能守者惟此足以守之也余畵册爲丁酉歲<lb/>
時剖翁年六十今歲辛酉余年亦六十復歸此册焉<lb/>
亦奇矣因泚筆記之<lb/>
　　思樂亭記<lb/>
治平寺方丈之左有亭三楹昔我先君文靖公所築<lb/>
也寺故在石湖之濱踞楞伽山麓所謂茶磨嶼者創<lb/>
蕭梁時宋治平間重新之因以名寺豫章大數十圍<lb/>
石井亦數十圍皆千年物也昔時喬木自湖濱交䕃<lb/>
山門卓午無日色盛夏無暑每息其下惟蟬聲在樹<lb/>
濤聲入耳竟日不聞人聲稍迤而西則楞伽山頂浮<lb/>
圖矗雲際東則石梁雄跨如長虹臥波中面石湖波<lb/>
<pb n="KR4f0021_SBCK_008-22b"/>
光際天煙景明滅而風帆漁艇蓼渚蘋洲掩暎無極<lb/>
此最勝也方丈爲吾家香火院先六世祖中丞公與<lb/>
懷上人遊即有詩題贈先君子每春秋祭掃輙過之<lb/>
愛其地幽勝畱連不能去因築亭於此爲避暑避客<lb/>
之地焉先君性恬退逺炎若凂通籍垂二十年而前<lb/>
後立朝不滿七載雖平時里居負公輔望奔走天下<lb/>
大吏數請事然先君皭然不染超然評論之外常置<lb/>
一舟名吳趨<graphic n="KR1994" url="https://raw.githubusercontent.com/kanripo/KR-Gaiji/master/images/KR1994.png" mimeType="image/png"/>靑簾朱檻香茗圖書同載一二故人<lb/>
渡橫塘泛石湖而南居宿亭中客至里第輙謝之以<lb/>
爲常歳必三四過至盛夏時或有客若騖者則先君<lb/>
子未嘗不在此亭也先君晚年知天下事不可爲而<lb/>
<pb n="KR4f0021_SBCK_008-23a"/>
殉國之志素定寺僧常言乙酉歲春夏間同一客至<lb/>
亭促坐移日臨行偃仰久之曰吾得再過此乎季夏<lb/>
果殉節嗚呼悲矣築亭爲崇禎丁丑歳當時軒窓四<lb/>
啓古木幽花雜於砌間閱四十餘年傾圯摧朽幾不<lb/>
可撑支寺僧晟公捐貲重葺今更完好然無復舊觀<lb/>
矣晟公來請余顏之吾聞之禮曰人子之於親也思<lb/>
其所嗜思其所樂極情之所至雖一嚬一笑一飲一<lb/>
食猶不敢忘况平生寄託去來棲止流風遺澤之所<lb/>
在乎敬名之曰思樂亭亦以識余小子之不敢忘吾<lb/>
先君逺炎若凂之心也昔蘇子美築室於郡城之南<lb/>
園名滄浪亭閱數百年幾更變遷既爲僧寮然後人<lb/>
<pb n="KR4f0021_SBCK_008-23b"/>
常於荒煙蔓草中尋其故址復亭以名之昔賢常云<lb/>
士之欲垂名於千載之後不與其澌然而同盡者則<lb/>
有在矣子美文人其遺於世猶如此况大節與日月<lb/>
爭光者乎則庸知千百世之下治平遺蹟不獨賴此<lb/>
亭以永耶嗚呼千百世瞻仰在兹又獨吾子子孫孫<lb/>
無忘文靖之澤也耶<lb/>
居易堂集卷之八終<lb/>
</p>
<p>
</p>
  </div>
</body>
</text>
</TEI>
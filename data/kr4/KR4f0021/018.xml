<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0021_SBCK_018-1a"/>
居易堂集卷十八<lb/>
　今體詩<lb/>
　　晤含光法師<lb/>
支公揮麈地法席據髙岑世界悲陵谷精藍無古今<lb/>
論詩一夜月聽講十年心嗣響真無愧松枝𥪡義㴱<lb/>
　　過宗子瞻明一雲山居<lb/>
避世稱同志隱居真亢宗西山薇蕨在北谷水雲封<lb/>
好客貧無減謀生老更慵多君髙世意越陌喜相從<lb/>
　　去螺菴同姜如須分韻<lb/>
零落寒山路香林帶晚露藤垂翳日蔓菊吐故叢花<lb/>
燈火山窓暗星河石竇斜踟蹰頻感舊中夜幾長嗟<lb/>
<pb n="KR4f0021_SBCK_018-1b"/>
　　二<lb/>
老屋依巖底蓬門接水隈諸天花作雨五夜澗爲雷<lb/>
乞飯舂新榖攢睂憶舊醅流光老我急節序巧相催<lb/>
　　集舅氏吳明初先生鄧尉山齋<lb/>
令節星霜改荒村物色移春溪平野濶山月出林遲<lb/>
夜飲家醅盡風吹鄰笛悲梅花依舊白囘首一淒其<lb/>
　　試夾石泉<lb/>
山根誰劈劃脉脉細泉翻决溜寒濤出淸泠太古存<lb/>
已知同法雨渾欲注芳尊尚有罌瓢在提攜過野園<lb/>
　　喜見季甥<lb/>
空山多寂寞喜爾獨相尋故墅三年别孤舟千里心<lb/>
<pb n="KR4f0021_SBCK_018-2a"/>
煙塵迷海嶠風雨暗商參我亦無家者相看淚不禁<lb/>
　　即事<lb/>
何處欵柴荆空山暑氣清關河遊子意風雨渭陽情<lb/>
宿草悲慈母髙文啓後生三年重到此喜極淚先傾<lb/>
　　風雨中素菴見過竟日<lb/>
風雨枉相存來過澗上村亂雲連客座㴱竹暗柴門<lb/>
笑語書千帙詩篇酒一尊言歸將日暮山路巴黃昏<lb/>
　　憶别季甥有懷<lb/>
會面無多日覊棲我獨愁關河雙别淚風雨一歸舟<lb/>
啼鳥江村暮浮雲海國秋傷心渺天末那復更登樓<lb/>
　　顧爾音招過得閒亭吃楊梅畱飲竟日即事<lb/>
<pb n="KR4f0021_SBCK_018-2b"/>
迎門待遊屐客到具盤餐丹果當窗落靑山入户看<lb/>
桮浮竹葉暖雲度石溪寒幽興晚來劇餘酣坐藥䦨<lb/>
　　梁谿張方來賣藥山中<lb/>
吾聞張處士遯跡到東林白社空王業丹砂出世心<lb/>
風塵全藥裹杖屨愜雲岑一入千峰裏孤踪不可尋<lb/>
　　山居抱病張方來以藥起之復見貽長生酒<lb/>
渇疾經時劇雲林獨臥遊掩扉三徑雨伏枕五湖秋<lb/>
病減黃精熟愁消緑醑浮長房如可教願得更淹畱<lb/>
　　食園茄<lb/>
園蔬生自好微物亦盤飱錦里芋相似靑門瓜共繁<lb/>
嘗新霑夏寔垂露摘秋原遙憶霜風裏根株何處存<lb/>
<pb n="KR4f0021_SBCK_018-3a"/>
　　經月雨濕友人見遺名香喜而有作<lb/>
嘉惠知君意薰爐然自今喜同鷄舌貴寧逐麝香尋<lb/>
一氣消殘暑終朝清此心野人愧荀令也復滿衣襟<lb/>
　　過明初上人華藏菴<lb/>
初公開覺地門徑入雲蘿暑氣香林隔涼風竹院多<lb/>
禪燈晝滿月蓮漏夜舒荷白社招尋遍明朝許更過<lb/>
　　送笻在師越遊三首笻公爲余作澗上草堂賦<lb/>
瓢笠容君老江山未定居行吟過越嶠作賦愛吾廬<lb/>
澗上鶯花寂天涯鴈侣疎君行吾悵望且復寄雙魚<lb/>
　　其二<lb/>
花雨淹遊屐樵風送客舟江山猶故國耆舊盡荒丘<lb/>
<pb n="KR4f0021_SBCK_018-3b"/>
一往滄洲逺千春杜宇愁此行非避地乗興獨相求<lb/>
　　其三<lb/>
茫然爲送别聊復數歸期山館松花落江村榖雨時<lb/>
採茶畱供客待爾共烹葵莫忘春㴱約浮沉歎路岐<lb/>
　　梵林師賦詩見訪索和依韻酬之<lb/>
相逢歎遲暮詩句幸先聞浮渡來髙躅食薇思逸民<lb/>
山林同至性魚鳥共情親夙契敦人外猶能話苦辛<lb/>
　　贈别友人李君<lb/>
愁如春草不須刪把酒寧能一破顔坐對鬢絲徒種<lb/>
種悲看燭淚亦澘澘真人佩綬貽中水中聖風流讓<lb/>
景山燈火寒江共岑寂布帆應怯渡潺湲<lb/>
<pb n="KR4f0021_SBCK_018-4a"/>
　朱致一過山齋依韻答贈<lb/>
五載漂搖笠澤隂偏因歌笑每霑襟遺民獨濺天南<lb/>
淚歸鴈猶傳塞北音目極江湖淪故國意存松石賞<lb/>
鳴琴艱難契濶人間世未許閒情别討尋<lb/>
　　同胡其章給諫鄧尉看梅謁剖老和尚歩韻<lb/>
斷岸懸崖濟上宗却于語黙見針鋒千年津路原無<lb/>
筏萬樹花光何處鐘自有玄言袪五濁寧須神島問<lb/>
三峰澄湖極目無多子入鉢終能馴老龍<lb/>
　　春日寄居僧寮<lb/>
此身漂泊竟如何一歳春光又半過滿地煙蕪寒食<lb/>
近孤村風雨落花多賦詩茅屋添新淚回首溪堂廢<lb/>
<pb n="KR4f0021_SBCK_018-4b"/>
浩歌最是無家成久住蒼茫何處慰蹉跎<lb/>
　　同陳言夏集徐次洲山樓看梅分得絲字<lb/>
故人遙集五湖湄且喜山中共酒巵垂柳岸廻停去<lb/>
楫落花風送罥遊絲五噫髙調誰能和百罰㴱桮未<lb/>
許辭最是登臨重惆悵樓頭新月復如眉<lb/>
　　二<lb/>
終歳幽愁兩鬢絲驚心物候向南枝花間東閣詩成<lb/>
早夢裏羅浮月落遲徐邈嘗矝中聖醉陳遵豈爲尚<lb/>
書期無家我已久如客飲罷蒼茫何所之<lb/>
　　三<lb/>
諸君詩酒重相期光景年年入夢思山色迎人斜炤<lb/>
<pb n="KR4f0021_SBCK_018-5a"/>
裏春風送客落花時次公醒去狂尤劇孺子歸來意<lb/>
獨悲㴱掩柴門且髙臥不堪舉目淚如絲<lb/>
　　五月五日讌樂志堂<lb/>
綺席芳尊同燕喜百年此日黯銷魂酒傾蒲葉知佳<lb/>
節風動橊花憶故園江上齊歌哀郢曲山中猶有武<lb/>
陵源愁看景物判酩酊身世蒼茫那可論<lb/>
　　卜居<lb/>
昔人百萬曾買鄰余何得居清澗濱鄧尉祠前看村<lb/>
社西堰水畔尋漁人三閭大夫獨哀郢魯連先生寧<lb/>
帝秦乾坤澒洞不可住空山聊復容吾身<lb/>
　　西堰<lb/>
<pb n="KR4f0021_SBCK_018-5b"/>
風景百年歸勝地淹畱一向到花源橋連浦港蒹葭<lb/>
水山入田原烟雨村亦有疎鐘來翠靄每看孤月動<lb/>
黃昏此時身世雙愁絶且共漁樵盡酒尊<lb/>
　　所思<lb/>
十年兩鬢霜華催獨客懷人對酒桮東海尚畱一老<lb/>
在南溟不見雙魚來天寒蕭寺共覉旅目斷中原半<lb/>
草萊落日憑髙千里望傷心更復一登臺<lb/>
　　舟行堰中即事<lb/>
囘首春遊今再過江湖秋水又生波蒹葭岸岸風濤<lb/>
濶楊柳枝枝煙雨多樓閣已看銜暮景汀洲何處起<lb/>
漁歌此身直付輕鷗外一棹滄浪奈若何<lb/>
<pb n="KR4f0021_SBCK_018-6a"/>
　　有客<lb/>
有客前從江上來乗風䟦浪去旋廻不隨漁父理煙<lb/>
艇且動星文傍釣臺白水幾時懸日月滄𬈑掲地開<lb/>
風雷秋髙金行氣肅殺掃盡天宇無氛埃<lb/>
　　悵望三首<lb/>
中散平生多懶拙虞卿此日獨窮愁百年身世雙蓬<lb/>
鬢萬里江關一釣舟未有眞人來白水敢言吾道付<lb/>
滄洲乗槎已分無消息又復驚心八月秋<lb/>
　　其二<lb/>
西來山色滿晴空東望重溟霧靄濛碧水天邊低落<lb/>
日白蘋江上動秋風垂綸不爲鱸魚美書帛難慿鴈<lb/>
<pb n="KR4f0021_SBCK_018-6b"/>
羽通人事年年多錯迕誰云吾道已終窮<lb/>
　　其三<lb/>
新秋疎雨晚蕭蕭歳月江河共寂寥悵望天南多戰<lb/>
伐悲歌日暮起漁樵幾年未見參旗舉入曉猶看斗<lb/>
柄招已罷東風乗汐汛那知吳市有吹簫<lb/>
　　塞上二首<lb/>
黃河萬里繞龍沙百二秦關道路賖夜入靑山霜似<lb/>
月寒生白草雪爲花畱連閨怨聞羌笛淒斷邊聲雜<lb/>
暮笳已分瓜時仍絶域男兒歳歳逐輕車<lb/>
　　其二<lb/>
五更乗障戍樓寒月傍關山不忍看刁斗嚴城星漢<lb/>
<pb n="KR4f0021_SBCK_018-7a"/>
墮羽書絶幕角聲殘塞門久斷雲中鴈秦地空孤鏡<lb/>
裏鸞少壯從軍今白首幾時瀚海靖波瀾<lb/>
　　湖中山寺<lb/>
蒼茫獨上泛湖船每到登臨意惘然殿閣秋㴱涼似<lb/>
水山林晝永靜如年僧同蓮社招元亮我愧潮州遇<lb/>
大顛來日山幽攀桂樹又看萸菊藥闌前<lb/>
　　壽周茂蘆六十<lb/>
玉函寶笈著江東碧藕氷桃頌禱中懸榻曾聞徐孺<lb/>
共安車喜與子陵同松筠晚歳淩霜色花藥長春摘<lb/>
露叢誰似鹿門偕隱者君家不愧古人風<lb/>
　　次韻題王氏鄧尉山居<lb/>
<pb n="KR4f0021_SBCK_018-7b"/>
山市喧卑仍避俗草堂安隱寄幽思門前種竹縁苔<lb/>
徑檻外飛花點硯池南垞遊將裴廸共東皐醉與仲<lb/>
長期春來好景知無限萬樹梅花壓短籬<lb/>
　　贈張黙全<lb/>
泉石煙霞引興長知君隨意度年芳祗林長者黃金<lb/>
地藥市壺公白玉堂靈草已能扶善病玄言却喜對<lb/>
淸狂空山寂寂經過少爲探寒梅共采香<lb/>
　　次韻贈笻公<lb/>
濤江一去意翛然作賦名山去復旋瓢笠經行看鴈<lb/>
侶關河寥落有魚箋談天玉麈原無語擲地金聲不<lb/>
離禪今日山靈知俗甚巢由也要買山錢<lb/>
<pb n="KR4f0021_SBCK_018-8a"/>
　　壽家舅氏五十初度<hi>時值中秋</hi>
隱几蕭然秋水篇南山避世種芝田霞觴浮白三辭<lb/>
祝桂樹花黃八月天髯自逸羣垂往䇿睂能徴壽喜<lb/>
齊年鹿門在昔稱耆舊偕隱誰云讓昔賢<lb/>
　　重過治平寺次先中丞公原韻<lb/>
一葉蒼茫泛五湖登臨勝境屬浮圖靑山白社人空<lb/>
老古寺閒房興不孤極目林巒隨杖屨會心煙水暎<lb/>
菰蒲千秋手澤重瞻對丈室居然冠我吳<hi>寺有先六世祖大中丞公所題</hi>
<hi>詩及先學士文靖公所築書屋故云</hi>
　　壽華山蘗翁和尚七十初度四十韻<lb/>
浩刦真乗際千秋象教辰現身知舊德夙世自能仁<lb/>
<pb n="KR4f0021_SBCK_018-8b"/>
蓽露開江漢山靈降甫申家聲長赫奕國歩昔邅迍<lb/>
折檻容明主持鈞憶老臣憂天先已墜覺地豈重淪<lb/>
幸有身心在無忘塵刹尊埋名誰與耦出世復無倫<lb/>
北斗推崇望南星見老人名山華藏界碩果法王身<lb/>
杯渡原來楚蓮邦亦避秦逃禪同釣渭安隱是畊莘<lb/>
舉目山河異揚睂法化新百城通問訊萬象屬陶甄<lb/>
境外安心地豪端轉法輪已知身是幻不與世爲鄰<lb/>
獨立危峰頂周行法海津雨花嘗繞座香草自重茵<lb/>
樓閣層層出巖巒故故神峰顚畱鳥篆松老盡龍鱗<lb/>
翠巘題名遍丹梯寫象眞喬柯風謖謖曲水磵𥻘𥻘<lb/>
講席言詮盡齋厨草木珍苦心霑露蘂直節傲霜筠<lb/>
<pb n="KR4f0021_SBCK_018-9a"/>
雲懶渾歸岫風髙廻絶塵靑蓮爲淨域白社愛遺民<lb/>
耆舊風襟逺師資雅範親小生慚孔李先子辱雷陳<lb/>
降分過從數忘年簡札頻草堂資待遺簞食惠無貧<lb/>
東澗欣遺老西華憫負薪三登情繾綣萬仞壁嶙峋<lb/>
佛藏瞻揮麈天章歎翦鶉金箆時刮眼玉椀共沾巾<lb/>
景物橫今古滄桑近暮辰行行慿楖㯨采采問葵蓴<lb/>
杖倚鳩還拙車安鹿易馴過溪寧獨笑浮笠會從嗔<lb/>
西竺傳優鉢南華說大椿如來無量壽奚止八千春<lb/>
　　贈葛瑞五五十初度兼稱雙壽三十韻<lb/>
勾漏仙源逺綏山道系傳世家瞻斗岱奕葉富丹鉛<lb/>
晉宋光朝著荆吳艶璧聯草堂聞逸老金匱秘鴻篇<lb/>
<pb n="KR4f0021_SBCK_018-9b"/>
玄業君能受丹砂子豈捐貞姿同玉雪雅量謝韋絃<lb/>
典冊髙班馬幽微探易玄棲真欣物外避世得人先<lb/>
元甫辭交辟仙公偶應縁詞華才衮衮經術腹便便<lb/>
寡過知蘧瑗爲儒比服䖍有時歌一鳳空復集三鱣<lb/>
平子愁難減維摩病可痊山叢招隱桂社結逺公蓮<lb/>
龍杖投陂去鶴書赴隴還酒辭金谷飲醉愛竹林眠<lb/>
山簡頻招手洪厓笑拍肩幽居遵澗壑處士動星躔<lb/>
薇蕨山堪擷蓴菰水可搴賃舂鶴市隱採藥鹿門仙<lb/>
偕老詩稱矣刑于德有焉鮑姑塵外侶萊婦室中賢<lb/>
㧞宅玉峰畔移家金澗邊婆娑私歳月吐納共雲煙<lb/>
夙世羅浮客前身香阜禪千山花覆雪萬壑水鳴絃<lb/>
<pb n="KR4f0021_SBCK_018-10a"/>
茅屋賢人聚柴門逸興偏擁書開萬卷學易絶三編<lb/>
巨擘推吾黨靈椿况大年慚余隨仲季賴子得陶甄<lb/>
　　奉贈李侍御灌溪先生五十韻<lb/>
一代龍門峻千秋虎觀尊虞廷觀祖德周史啟仙源<lb/>
自是風流逺應知奕葉蕃天河羅象緯宿海出崑崙<lb/>
國器瑚璉重家聲琬琰存韋平勲繼美卿長德彌敦<lb/>
碧漢髙翔鳳滄𬈑逺化鯤先公推畏友時論屬元昆<lb/>
惠化霑遐甸淸風滿故園素絲終不染朱紱若爲煩<lb/>
去莠炎天肅嘘枯寒谷暄霜威驚破柱風節動臨軒<lb/>
宦寺辭休沐循良賴霽温許身同稷契致養比參騫<lb/>
出處皆爲政升沉總勿諼方期夷國歩誰謂塞天閽<lb/>
<pb n="KR4f0021_SBCK_018-10b"/>
九㝢風塵斥三辰歳月昏廻天矝獨力填海豈重冤<lb/>
盲雨天心泣狂颷海氣吞秉威追細柳長嘯想劉琨<lb/>
既已雙丸墮終愁四澨飜一軍皆化鶴萬里盡啼猿<lb/>
夢鹿應維谷猶龍豈觸藩斯時捐紱冕吾道託丘樊<lb/>
巖築兼磻釣顔坏更段垣爲農自錦里學圃亦靑門<lb/>
蠲忿難慿酒忘憂空樹萱煙雲看變幻華蕚任偏反<lb/>
杜宇終啼血湘筠有淚痕攬茹還掩涕采蕨詎加飱<lb/>
風景新亭異鶯花故國繁木門長謝衛土室竟同袁<lb/>
商調哀金石秦聲聒缶盆杞天悲隕墜漢臘淚潺湲<lb/>
帝醉愁難問陸沉寧可援朔風占夜氣東望起朝暾<lb/>
天上憐窮髪人間愧盡髠吳山思故老湘水弔忠魂<lb/>
<pb n="KR4f0021_SBCK_018-11a"/>
感舊傷鄰笛懷人吹伯塤澘澘沾宿草黯黯泣荒原<lb/>
但聽悲風咽寧聞相杵喧死生情繾綣書問意便蕃<lb/>
愛我來蓬徑忘形臥石根空山嘗枉駕永夜更開樽<lb/>
古道今無匹玄言誰與掄羣鷄容立鶴腐䑕豈棲鵷<lb/>
紫氣瞻神瑞白衣酬國恩架開三萬卷書著五千言<lb/>
舉爵推忠孝傳經重討論孤懷懸日月髙義動乾坤<lb/>
　　奉贈周儀部玉鳬先生五十韻<lb/>
跡隱東岡畔人稱南國贒異才誠不世大雅振當年<lb/>
風調江山助文章日月懸詞塲推哲匠禁苑著先鞭<lb/>
掞藻彤庭麗含香粉署妍雲衢開逸驥天路渺飛鳶<lb/>
萬里風雲合千秋雅頌傳職司叅典禮郎署應星躔<lb/>
<pb n="KR4f0021_SBCK_018-11b"/>
鶴立矝風度鵷行羡璧聯補天瞻鳳德華國賴鴻篇<lb/>
榮問傾前輩名儒自列仙天心方晦塞國歩忽迍邅<lb/>
魏闕煙塵裏周京禾黍邊龍髯悲墮地鵬翼歛垂天<lb/>
白首松筠矢紅顔紱冕捐後凋羣卉暮孑立衆峰巔<lb/>
一室生虚白孤亭自草玄江南哀庾信幕北阻張騫<lb/>
嘗絀智林麈同依慧逺蓮獨醒漁父忌髙臥阿儂先<lb/>
顧曲餘三爵羲書韻一編腹容卿數百掌故禮三千<lb/>
倒薤書寧易晚菘秋正鮮幽棲傷伏臘逸興託林泉<lb/>
雌霓還知賦髙山獨賞絃忘年愧膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>知已正陶甄<lb/>
廿載存孤露三緘屬佩絃穉璆同下榻摛捨敢隨肩<lb/>
喪亂過從數棲遲氣誼偏湖村風漠漠山墅月娟娟<lb/>
<pb n="KR4f0021_SBCK_018-12a"/>
薇蕨分同飽芝蘭每共搴傷時棲硯北懷舊泣尊前<lb/>
墨瀋煙雲出詩歌涕淚漣荆扉支谷口蘭楫㴑江漩<lb/>
八九吞雲夢沿洄憶澗瀍衡陽廻去鴈澧浦擥芳荃<lb/>
投賦湘纍泣傳書社橘牽九歌聲轉咽三户䜟仍然<lb/>
嶺海悲歌入甌閩意緒煎十年悲蜃市一旅付蠻煙<lb/>
道是乗槎去其如犯漢還滄桑同窹寐旦夕異山川<lb/>
寧獨潯陽隱還同鍾阜禪淸風回鶴市麗藻染魚牋<lb/>
掛劒情猶昔亾琴痛未蠲哀榮襄吉壤楚些泣荒阡<lb/>
髙誼空千古關情惠一椽紀羣齊齒遇孔禰早周旋<lb/>
感激形骸盡蒼茫歳月遷明公真碩果避世恰華顛<lb/>
　　懷友<lb/>
<pb n="KR4f0021_SBCK_018-12b"/>
細雨寒江路疎燈獨夜舟故山今寂寞爲訪玉峰秋<lb/>
　　二<lb/>
風雨送君行君行天復晴山村煙樹冷一片夕陽明<lb/>
　　題畵<lb/>
盡日澗潺湲白雲鳥道邊山中成獨往草木亦忘年<lb/>
　　老人騎牛<lb/>
天涯芳草滿平原踏盡芋綿碧浪痕聞說真人函谷<lb/>
去阿誰乞取五千言<lb/>
　　題畵即事<lb/>
流水衡門隱者家石梁山徑逐溪斜仙癯自是甘肥<lb/>
遯盡日松風吹落霞<lb/>
<pb n="KR4f0021_SBCK_018-13a"/>
　　二<lb/>
荷裳芰帶舞衣寛之子循陔學采蘭偕隱時推同介<lb/>
子養親應不愧周磐<lb/>
　　題畵<lb/>
欹樹寒崖空復春橫波天末炤閒身胸中會可吞雲<lb/>
夢安得人間有片塵<lb/>
　　題畫<lb/>
瀑布每穿幽壑出石梁獨跨亂泉行探奇滿目飛寒<lb/>
翠不覺浮雲屐底生<lb/>
　　二<lb/>
千春流水渺無津萬樹桃花好避秦髙臥此中堪白<lb/>
<pb n="KR4f0021_SBCK_018-13b"/>
首不知人世有紅塵<lb/>
　　三<lb/>
山圍空翠撲人來松起寒濤去復廻盡日看山渾不<lb/>
厭茅齋低傍白雲隈<lb/>
　　四<lb/>
髙閣慿空俯碧流西山南浦望中收登樓不盡懷人<lb/>
意猶有孤帆天際頭<lb/>
　　五<lb/>
絶巘嵳峩箭栝通飛泉一綫恰當中閒慿水閣堪遊<lb/>
目更喜淩空臥石虹<lb/>
　　六<lb/>
<pb n="KR4f0021_SBCK_018-14a"/>
翠岫靑林渾寂寂孤村流水故蕭蕭山中風景閒如<lb/>
許盡日無人渡野橋<lb/>
　　七<lb/>
依然緑樹與靑山木落山空風物閒自是經秋露眞<lb/>
骨不將麗景鬭塵寰<lb/>
　　八<lb/>
一水𥻘𥻘隔岸聞重嵐積翠此中分空山鳥道行人<lb/>
斷葉落楓林亂白雲<lb/>
　　題畵卷<lb/>
靑嶂浮空緑樹垂江村初夏晚晴時數聲欵乃千山<lb/>
靜萬頃煙波一釣絲<lb/>
<pb n="KR4f0021_SBCK_018-14b"/>
　　碓菴和尚繼席靈巖詩以贈之<hi>字僧鑒名曉青</hi>
現在靈山豈易逢法幢髙踞碧芙蓉喜看南嶽朱陵<lb/>
後更有參天第一峰<lb/>
　　其二<lb/>
片雲無意傍琴臺彈指聲中法苑開狂象馴龍俱聽<lb/>
法溪聲山色盡西來<lb/>
　　其三<lb/>
支許襟期三十年同懷蘭雪意翛然時聽法語霑沙<lb/>
界何啻仙音落梵天<lb/>
　　贈曇應和尚住古堯峰<hi>名文杲</hi>
超然法象踞髙峰丈室雲生苔徑封不是風標絶塵<lb/>
<pb n="KR4f0021_SBCK_018-15a"/>
<pb n="KR4f0021_SBCK_018-16a"/>
<pb n="KR4f0021_SBCK_018-17a"/>
　　題畵<lb/>
山中樓閣銜空靄水面林巒隔翠微拊景懷人成獨<lb/>
往登山臨水送將歸<lb/>
　　題畵<lb/>
千巖倚天蒼翠㴱逺山浮空逺水隂水村山墅叅差<lb/>
出白雲碧樹相侵尋<lb/>
　其二<lb/>
髙松修竹愛吾廬檻外閒雲自卷舒無限景光來眼<lb/>
底仙山何必逺方輿<lb/>
　　題畵<lb/>
抱琴獨坐水雲間隔岸松風欲入絃不復登樓慿逺<lb/>
<pb n="KR4f0021_SBCK_018-17b"/>
望愁予渺渺屬江天<lb/>
居易堂集卷十八終<lb/>
<pb n="KR4f0021_SBCK_018-18a"/>
</p>
<p>
</p>
  </div>
</body>
</text>
</TEI>
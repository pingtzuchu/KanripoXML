<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0021_SBCK_014-1a"/>
居易堂集卷十之四<lb/>
　誌銘<lb/>
　　處士次其時先生暨元配徐孺人合塟墓誌銘<lb/>
昔六國時齊有賢人時子者以著書顯於世而其後<lb/>
有時農迨唐之季溥㧞興彭城以滅賊功第一官司<lb/>
徒同中書門下平章事太尉中書令爵封鉅鹿郡王<lb/>
開藩於徐至宋而彥復以進士起家顯紹聖崇寧中<lb/>
官吏部尚書而家汴焉餘或在滕陽或居沂密之間<lb/>
無顯者而於吳不知其何別也吾聞明德之後其世<lb/>
必昌而蓄之愈久則發之愈大吾于時氏上下幾千<lb/>
年僅僅一再徴之而今益信之于次其先生矣次其<lb/>
<pb n="KR4f0021_SBCK_014-1b"/>
先生者名琚字子奇亦稱次其故一時稱爲次其先<lb/>
生云先生故吳人其先居婁江之直塘遷於郡者三<lb/>
世矣祖處士君名某字質齋父文學君名際字行所<lb/>
力學爲名儒文行爲一時所宗授業傳經門多顯仕<lb/>
君雖老於諸生而師嚴道尊天爵自貴年八十餘視<lb/>
聽精明吳人推爲耆德長者生三子先生其季也先<lb/>
生幼有成人之度不妄言笑弱冠以文章鳴一時爲<lb/>
諸生即食餼縣官而内行修謹尤善承親歡當文學<lb/>
君壽八十先生年亦四十餘矣而愉愉懌懌承順佐<lb/>
佑色如嬰兒以故得文學君之愛重在兩兄上伯兄<lb/>
早世仲兄衍性濶略不問世事先生爲之綜理中外<lb/>
<pb n="KR4f0021_SBCK_014-2a"/>
維匡調娛細大盡善而兄大適兄暮年而舉一女兩<lb/>
男迨殁而三孤皆穉教養成就一同已子而顧復之<lb/>
勤終身不倦焉即其病也亦以哭弟某之喪遂至不<lb/>
起葢先生孝友大節自其天性而又得賢配徐孺人<lb/>
以爲之助故家日益殖而德業日益聞徐孺人者余<lb/>
同曾祖姊也嫻静婉瘞與先生同德尤孝事尊章閨<lb/>
闥之間相莊相敬白首伉儷四十餘年無一違言甲<lb/>
辰冬十月先生以疾卒孺人一慟幾殞既而時時哭<lb/>
泣遂以病病一年亦卒時乙已十一月也先生饒心<lb/>
計知去取徐孺人又以勤儉佐之故析産五十畆止<lb/>
以縣官廩餼師席修脯積纍滋息不十數年而殖産<lb/>
<pb n="KR4f0021_SBCK_014-2b"/>
十數倍焉所居有曲池古樹修竹名花棋茗圖書簾<lb/>
閣彴广一二名師碩友觴詠過從入其室翛然絶塵<lb/>
不特不知爲城市也生平不爲崖岸嶄嶻之行恬愉<lb/>
溫靜無嚴毅之包言不出口而中有介然者則豪釐<lb/>
不淆尤不爲非義屈國變時羣湖漭間而以義稱者<lb/>
十百數而皆利鹵掠先生弗善也既先生避亂莊居<lb/>
亦爲所刼先生與其豪論義字甚晰委曲折之豪語<lb/>
塞大慚怒脇讋益甚而先生不爲動先生治家頗纎<lb/>
悉至是幾破其家而未嘗槩於中也先生既弱冠食<lb/>
餼縣官計歳積資當以明經授選會國破遂止不就<lb/>
家事悉以委諸子而買山一雲搆一室居焉一身之<lb/>
<pb n="KR4f0021_SBCK_014-3a"/>
外惟一童䜿及琴書一二而已形影蕭然閉閣瞑坐<lb/>
嘗竟日無聲閒亦攜杖巖磵之側獨遊移時不語不<lb/>
笑見者不能測也先生卒時年六十四徐孺人卒年<lb/>
六十五一子亮未國變時爲諸生醇謹能世其家娶<lb/>
殷氏亦士族二女皆嫁爲士人妻孫男五孫女二將<lb/>
以某年月日合葬於先人之兆亮以余有渭陽之戚<lb/>
也而來請銘焉銘曰<lb/>
遙遙厥緒維時之系爍彼晨星光煜於穊又如潛流<lb/>
一發而濞爰有先生聲施克繼上光前烈下裕後昆<lb/>
德明瘞暗身逝聲存茫茫終古銘以永貞<lb/>
　　朱處士繼配周碩人墓誌銘<lb/>
<pb n="KR4f0021_SBCK_014-3b"/>
碩人姓周氏隱君周虚菴名某之女爲處士朱希祖<lb/>
之妻而朱嘉明之母也碩人外家爲學憲沈公玉成<lb/>
而希祖祖諱節繇進士起家官肇慶太守碩人中外<lb/>
著望簪紱之遺積習詩禮㓜有至性知大義爲父母<lb/>
所鍾愛愼于所歸年二十始嫓于希祖年三十七而<lb/>
希祖卒稱未亾人年八十一而以壽考終葢碩人之<lb/>
爲婦者十八年而爲母者四十有四年焉當其爲婦<lb/>
也以中落之家理已廢之業始則支徭賦之煩中則<lb/>
弭訟䦧之阨繼則邅死喪之憂而及其爲母也始則<lb/>
長養于伶仃乳哺中則憂勞于㛰嫁學殖終則保護<lb/>
於喪亂流離嗟乎碩人自歸朱氏俯仰六十二年相<lb/>
<pb n="KR4f0021_SBCK_014-4a"/>
夫而克成其夫教子而克就其子拓恒產復祖業皆<lb/>
于㷀㷀未亾之人而事克有終卒受成福噫亦難矣<lb/>
希祖元配沈氏有一子嘉運碩人撫之過已出終身<lb/>
無間言而碩人父母兄嫂卒俱爲之辦喪葬復撫兄<lb/>
之孤嫁兄之女無非碩人一身之所營而恩禮克盡<lb/>
焉此又丈夫之所難也乙酉之歳吳城被兵碩人家<lb/>
城南日憂不免期畢節園池比屋戮辱者纍纍矣而<lb/>
碩人家獨無恙先是有鄰人王某者與碩人家比屋<lb/>
謀避兵以千錢賃碩人家廡下人多怪之竟免于難<lb/>
及嘉明奉碩人入山王遂力請卜居其廬曰當兵阨<lb/>
時吾曾禱於神求示避兵所宜夢神告以朱母家兵<lb/>
<pb n="KR4f0021_SBCK_014-4b"/>
火不入可避幸而不誣某家之得全寔母有以庇之<lb/>
也嗟乎碩人之德通於神明矣碩人出二子嘉明娶<lb/>
亦周氏嘉時早卒一女適琴川嚴氏孫一苼娶顧氏<lb/>
孫女二皆適士族曾孫五曾孫女一嘉明以碩人卒<lb/>
之歳庚戌冬啓處士之兆合葬於貞山銘曰<lb/>
周本姬姓以國氏汝墳之間系家著越秦及漢典午<lb/>
世江左膏腴冠吳會世德綿邈閱千<graphic n="KR2420" url="https://raw.githubusercontent.com/kanripo/KR-Gaiji/master/images/KR2420.png" mimeType="image/png"/>慶餘邦媛媺<lb/>
徽懿二十言歸遂朱嫓朱亦曺胄髙陽裔沛國丹陽<lb/>
枝葉大鄒魯流風文行備鍾祥垂裕賢孫子承承繼<lb/>
繼有處士處士嘉耦碩人最爲婦爲母振遺緒碩人<lb/>
之徳永無墜篆此銘詩昭後嗣<lb/>
<pb n="KR4f0021_SBCK_014-5a"/>
　　王節婦黃碩人墓誌銘<lb/>
王節婦者王歛卿名用福之妻而王明儒之母也姓<lb/>
黃氏父名守道兩姓之先皆以國初佐命功世食禄<lb/>
蘇州衛爲將軍校尉而節婦父獨好讀書爲諸生節<lb/>
婦生而有異秉五六歳侍其父讀書輙能記誦既長<lb/>
而益渉覽經史博知故事性至孝繞膝承顏曲有恩<lb/>
意父酷愛重之遭父母喪水漿不入口晝夜哭不絶<lb/>
聲蔬食三年疾病不食肉既歸歛卿爲婦則以孝其<lb/>
父母者孝尊章焉與歛卿恩義尤篤而歛卿病有子<lb/>
四歳矣病革顧四歳兒謂節婦曰吾知妻賢能無毁<lb/>
其志苐貧甚如此四歳兒何因睨節婦節婦涕泣固<lb/>
<pb n="KR4f0021_SBCK_014-5b"/>
慰之遂以瞑于是節婦一慟輒絶絶良久乃蘇冢既<lb/>
貧甚又經死喪身外無一存於是家人必爲奪志之<lb/>
議節婦聞之不勝痛哭仆地遂以死自誓而議未止<lb/>
中外切切然節婦覺之哭曰吾夫死時吾與有言矣<lb/>
而今完吾節不能完吾兒奈何抱兒欲俱投池中死<lb/>
將入水而其兄至即投兒地上以屬兄而奮身赴池<lb/>
中兄以死援之而呼告其舅且以其義烈狀遍告其<lb/>
家人而異議始息時節婦年二十八歳也節婦以盛<lb/>
年矢節撫四歳之孤一貧無餘而家人無明於義者<lb/>
絶不能相恤又或凌虐之以故困益甚而節婦非手<lb/>
自營者亦不食也甞絶粒三日餓幾斃於家園採生<lb/>
<pb n="KR4f0021_SBCK_014-6a"/>
桃而食未下咽而詬誶復至節婦僅以所摘者食其<lb/>
兒而已每冬以尺絮覆背遂中寒疾竟以寒疾終焉<lb/>
爲可悲也葢節婦爲所極難日瀕死以全其節以保<lb/>
其孤始終十一年而十一年中以寒疾而病者復七<lb/>
八年焉噫何爲而然耶節婦平生既尚節烈而尤敦<lb/>
學問動以古聖賢自律亦以朂其兒故每臨大節不<lb/>
難捐身以殉之而至於噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>横逆之來則怡然也以<lb/>
故能忍而有成卒以成四歳之孤今者矻矻自持一<lb/>
分不移從明師求賢友讀書學道有稱士林伊誰爲<lb/>
之吁四歳孤者王明儒也嗚呼妻之事夫猶臣之事<lb/>
君也嗚呼國家養士三百年而今食士之報亦可概<lb/>
<pb n="KR4f0021_SBCK_014-6b"/>
見矣即平時髙語氣節謂不難陟西山蹈東海而一<lb/>
當阨困則不能無動焉而以視節婦何如哉嗚呼聞<lb/>
節婦之風亦可以少愧矣而節婦一婦人何以然銘<lb/>
曰<lb/>
趣一義而不貪其生將歷千年而猶生氣善養而無<lb/>
餒于死故身長逝而不死嗚呼聞其風泚顏舉世將<lb/>
母同<lb/>
　　處士獻其胡君墓誌銘<lb/>
君諱琛字獻其姓胡氏系出安定其先自宋紹聖中<lb/>
始家於無錫至君而二十二傳班班見譜牒曾祖諱<lb/>
潛官奉化令祖諱允欽贈户部主事父諱之竑以進<lb/>
<pb n="KR4f0021_SBCK_014-7a"/>
士起家累官中憲大夫山東按察司副使母吳安人<lb/>
而君則其長子也君性恬靜謹約能勞苦終年矻矻<lb/>
無子弟之過且篤志古處不汲汲於勢利憲副甚器<lb/>
之憲副歷中外安人常家居君入則督理家政出則<lb/>
問省治所憲副之所以得盡心於官而無内顧之憂<lb/>
安人之所以獨任伏臘蒸甞嫁女娶婦而巨細悉理<lb/>
勞而不瘁者君之力也君年二十補博士弟子員勤<lb/>
勵學業屢赴京兆試期一得當至乙酉國變年三十<lb/>
一即棄去經生籍當是時憲副吳安人俱在堂君服<lb/>
勞子舎謹謹致孝養志爲樂絶不問人世事閱十二<lb/>
三年憲副及吳安人俱謝世君居喪盡禮宗黨稱之<lb/>
<pb n="KR4f0021_SBCK_014-7b"/>
愼終大事殫心刻骨靡所不盡襄葬既畢而息影杜<lb/>
門嘿嘿自守又十五六年遂以卒卒時年六十矣嗚<lb/>
呼士生於時其才非不及今人而能割絶榮進之路<lb/>
於壯盛之年迄於老死家非後門寒素而痛自刻削<lb/>
節衣揖食以終其身此其人非中有介然不可囘者<lb/>
耶初憲副公官户部榷關九江政成而關稅羡三千<lb/>
金矢不入私槖而又雅不欲奏額外之稅未得所處<lb/>
試以問君君應聲曰何不爲九江窮民代償租逋乎<lb/>
憲副大喜稱善又安定先生文昭公瑗於錫無專祠<lb/>
君建議捐資以率其族而建祠於龍山之陽嗟乎而<lb/>
後知君之節衣損食非徒纎嗇已也君生平不爲介<lb/>
<pb n="KR4f0021_SBCK_014-8a"/>
介之色至其臨死諄諄遺言必乞余一言以爲銘餘<lb/>
無所言者噫可以觀之矣君凡再娶俱先君以卒元<lb/>
配孫氏河東運副衡公公之女大宗伯栢潭公之孫<lb/>
積習詩禮克盡婦道尊章以下交稱其賢及卒而華<lb/>
吏部鳳超先生許爲之銘先生既殉節而吾友馬國<lb/>
博大林寔銘其墓國博亦髙節著當世不輕推與者<lb/>
則其賢可知矣繼配華氏宜春令元初公之女字少<lb/>
君亦嫓前德婉嬺有聞人稱君再得賢婦云君生於<lb/>
萬曆乙卯年六十而卒即於是歳甲寅五月與二孺<lb/>
人合葬於梅里鄉張公橋之新阡君之命也五子宸<lb/>
鉉宸鑑宸鑾宸鎭宸鏡俱娶聘於大族六女俱嫁字<lb/>
<pb n="KR4f0021_SBCK_014-8b"/>
於世胄鉉與鑑孫氏出華氏則生二女焉孫男五安<lb/>
澤安瀾安淑安濂安洛孫女四㓜未字君自㓜至壯<lb/>
克奉親之歡晚年而篤於教養子孫成立中外嶄嶄<lb/>
所謂少爲賢子弟老爲賢父兄者非耶可銘也矣銘<lb/>
曰<lb/>
有嬀之後再別於陳常儒非墨華胄彌振文恭文昭<lb/>
歷漢及宋世緒熾昌今古稱頌况於三吳寔被教澤<lb/>
所以子孫繩繩蟄蟄爰有胡君允稱令人孑孑斯世<lb/>
雅志沉淪六十全歸歸于此土燾後㣧賢無疆福祜<lb/>
　　吳文學徐碩人合塟墓誌銘<lb/>
吾甥榷撰其父若母之狀拜且哭曰吾父不幸悒鬱<lb/>
<pb n="KR4f0021_SBCK_014-9a"/>
以死吾母又以痼疾先六年見背幸先生以吾母同<lb/>
氣之戚哀而誌其墓余亦泣因語榷曰昔而父手而<lb/>
祖御史公行狀以乞余銘吾文未出而又來告而母<lb/>
之喪亦乞余誌其懿行未幾年而又讀而父之狀也<lb/>
而父雖襲累世貴㣧而少倜儻負奇氣議論激發常<lb/>
若有所不平於中者篤學奮志能文章讀書常雞鳴<lb/>
未寢時尚文社友朋聲氣而父常汲汲其間自謂富<lb/>
貴可立致稠人廣坐軒輊流輩酒酣以往或遂笑罵<lb/>
其坐客用不諧於時噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>日聞世變後益鬱鬱不得<lb/>
意晚遘獄訟家破而長子又死吾嘗見其獨坐自語<lb/>
伊鬱久之曰吾不能光益先人之業今乃并淸白之<lb/>
<pb n="KR4f0021_SBCK_014-9b"/>
貽而棄之何至此又忼慨曰丈夫當自奮何所不可<lb/>
致而乃區區概吾懷乃自笑噫爲可哀矣而母俯仰<lb/>
勤瘁淹纏疾阨中猶記丙午歳春過我山居自余二<lb/>
十七歳而母別去是年余四十五歳暌隔十九年乍<lb/>
見幾不識面相對閔黙已而相泣畱余山居幾三月<lb/>
而母謂我曰自我爲吳家婦始終疾病不能相夫子<lb/>
以有成且吾不能如古賢婦使夫子母嬰世事今以<lb/>
齟齬破其家無可言者吾弟知我心耳言已而泣遂<lb/>
別去又一年竟死君姓吳氏名昌文字修之吳江邑<lb/>
諸生御史公煥之叔子也家庭孝友時人不能以怨<lb/>
口掩元配徐碩人先宫詹學士文靖公之次女吾姊<lb/>
<pb n="KR4f0021_SBCK_014-10a"/>
也孝慈備美中外稱之盛年遘病未衰而殞中更坎<lb/>
坷爲人世所鮮有余衰年多感傷展榷撰狀追憶生<lb/>
平泣不能已而亦未能竟敘矣家世詳御史公誌中<lb/>
君年五十有七碩人年四十有八先君六年卒七子<lb/>
長轍次榷俱能文俱邑諸生轍早死榷今以文章擅<lb/>
一時庶幾其後起者耶次援次昶次果幹次揆嫡出<lb/>
次法紹果幹法紹俱爲僧女三人俱適士族銘曰<lb/>
士求不愧怍而阨於謠諑女子以德勝而卒困於病<lb/>
天乎人乎馳於康莊何躓之多庶幾後賢再啓其家<lb/>
　　吳子墓誌銘<lb/>
嗚呼自吳子殁而天下絶援溺之望余不佞無生人<lb/>
<pb n="KR4f0021_SBCK_014-10b"/>
之樂矣吳子天下才也天既篤生吳子而卒使之困<lb/>
阨拂亂東西南北奔走以死事欲集而復壞之時欲<lb/>
就而復沮之卒使之無所成立以死又何酷乎吾故<lb/>
聞吳子之死爲之呼天以哭哭而不能已也將造物<lb/>
者之好惡與人殊耶抑人之所謂忠與孝者固造物<lb/>
者之所不欲成就耶何吳子之萬死一生困阨拂亂<lb/>
而卒之無所成立而死也嗚呼吾知之矣天固有成<lb/>
其事者有成其人者成其事則如豐沛之屠販南陽<lb/>
之故舊附風雲而攀日月圖像耀於丹靑功名垂於<lb/>
竹帛者是也若成其人必困其身而後彰阨其遇而<lb/>
後顯必使之無所成而成無所立而立則吾不知其<lb/>
<pb n="KR4f0021_SBCK_014-11a"/>
所以齟齬而蹙轢之者若何等也故每極人世之艱<lb/>
難盡事會之險阻爲死爲生亦絀亦伸若將成而卒<lb/>
廢若將立而卒隳使千古而下志士仁人讀其事聞<lb/>
其風猶爲之仰首呼天椎心飲泣而不能已已而其<lb/>
心之所欲爲亦足以白於千萬世與日月爭光也嗚<lb/>
呼人生必如是以死必如是死而後其心之得白於<lb/>
天下後世亦可悲矣夫成其事者富貴翕赫成其人<lb/>
者艱貞困阨故困不極則名不彰阨不奇則心不顯<lb/>
故成其事者嘗數年而功成若成其人非畢世不足<lb/>
以張之是天心之所重若視開國承家定策佐命爲<lb/>
尤難焉嗚呼人必如是以死必如是死而僅以白吾<lb/>
<pb n="KR4f0021_SBCK_014-11b"/>
心固爲不幸而吾之心亦遂洞然明白於千萬世與<lb/>
日月爭光則天之殫厚之又何如乎吾故於吳子之<lb/>
殁既痛之而又歎其未始非幸也昔忠臣烈士有嬰<lb/>
孤城經百戰茹草飲血彌年死守曾無蚍蜉之援及<lb/>
城陷身死而援兵集劉越石崎嶇喪亂戮力王室忠<lb/>
感異類而有末波之阨祖士雅志淸中原翦除荆棘<lb/>
將收河雒而有妖星之變此物此志也卒之吳子之<lb/>
生也雖瀕死竄越而窮荒遐澨苟懷忠義之心者靡<lb/>
不奉之以爲宗盟及其死也天下知與不知皆爲流<lb/>
涕而中原義士爲之起墳墓祭伏臘每臨其墓無不<lb/>
哭失聲者嗚呼吳子何以得此於人哉嗚呼吳子亦<lb/>
<pb n="KR4f0021_SBCK_014-12a"/>
可以死矣惟是余不佞入歳而識吳子與吳子爲肺<lb/>
附戚稱兄弟俯仰五十年中同患難幾於駢首幸俱<lb/>
無恙始終交好五十年如一日傷其心悲其遇而痛<lb/>
其志之不遂而卒以死也吾又何以爲心乎吳子美<lb/>
姿貌善接納顧瞻謦吐令人自廢少能急人之困立<lb/>
捐千金無少惜結引豪俊奔走急難若徇嗜慾以故<lb/>
天下翕然宗之趨之若鶩而每當險阨出奇應變無<lb/>
窮者酉戍之際江南初下勢岌岌涿州之子馮<hi>源淮</hi>提<lb/>
督浙西駐鎭嘉興吳子與之遊相善馮某之戚董生<lb/>
者即爲提督部將常詗察民閒亦與吳子交吳子以<lb/>
意厚之甞與抵掌言時事董生感激若以人不我知<lb/>
<pb n="KR4f0021_SBCK_014-12b"/>
者余同年生徐闇公負天下重望初毁家舉義兵敗<lb/>
遂浮海去望益重天下爭慕之至是復浮海而來欲<lb/>
於内地有所建立闇公故全髮魏然漢官威儀也既<lb/>
至無所容吳子密迎之館於家中吳子家顧在城市<lb/>
久之聲籍籍馮某乃遣董生來物色董生至吳子與<lb/>
相見未及有言吳子握其手曰吾有一言惟子可語<lb/>
欲成子忼慨之志董色動吳子曰徐闇公先生在此<lb/>
若欲一見否董驚怛絶倒且驚且喜曰徐先生果在<lb/>
此而吳子肯令我見之乎吳子即笑引之以見闇公<lb/>
董生一見叩首泣下曰聞公名二十年今日始得見<lb/>
然非吳子則吾豈得見公願效死三人即共爲盟誓<lb/>
<pb n="KR4f0021_SBCK_014-13a"/>
相得甚懽乃以訛言復馮某而於提督麾下撥戈船<lb/>
出汛即衞闇公全髪以出復浮海而去初吳子遘吏<lb/>
部公之難資藉於官凡四萬金猶在嘉興之郡庫會<lb/>
世變吳子屬故舊之當事者爲之所四萬金將還歸<lb/>
吳子吳子思有所建立適故鎭臣陳洪範同下江南<lb/>
方用事與吳子有舊窺知吳子意即矢天自言其不<lb/>
得已因以奇䇿語吳子吳子即以四萬金與之洪範<lb/>
故唯唯適薙髮令下吳子遂舎之而去嗚呼吳子痛<lb/>
吏部公之難思有以大雪之凡其所爲于三十年之<lb/>
久出萬死不顧一生欲有所成立於天下而卒奔走<lb/>
以死也吳子諱祖錫字佩逺自號嵇田原任吏部文<lb/>
<pb n="KR4f0021_SBCK_014-13b"/>
選郞諱昌時公之子而爲伯父貴州按察司按察使<lb/>
諱昌期公後原籍吳江吳江吳氏爲海内甲族自按<lb/>
察公始居嘉興吳子爲嘉興邑學生娶徐氏先宫詹<lb/>
學士文靖公長女而余不佞之姊也吳子秊六十二<lb/>
而卒吾姊年三十而卒十年前余已誌其墓五子三<lb/>
女準濩澓濟二女吾姊出灝一女側室　氏出銘曰<lb/>
功成而天下後世見其心昭昭如日星事未立而能<lb/>
使天下後世信其心凜凜乎廻天填海之精誠嗚呼<lb/>
吾見其三十載之心有以大孚於四海而知千古之<lb/>
無以晦其明於以見忠孝之不泯<lb/>
　　吳子元配徐碩人墓誌銘<lb/>
<pb n="KR4f0021_SBCK_014-14a"/>
吳子祖錫元配徐碩人先宫詹翰林學士文靖公長<lb/>
女而不肖枋之長姊也枋兄弟姊妹六人皆先夫人<lb/>
出崇禎壬申不幸而先夫人棄諸兒姊年十四撫率<lb/>
弟妹恩義井井確有母道焉先公愛而尤重之年十<lb/>
六歸吳子吳子故尚書吏部文選郎諱昌時公長子<lb/>
而爲伯父貴州按察司使諱昌期公後兩房富貴赫<lb/>
奕家事塡委待吾姊主内政吾姊一身承順兩翁間<lb/>
寂若無事云既而遘貴州公之喪相吳子執喪盡禮<lb/>
既而遘吏部公之難吳子孑身北奔時禍不測家人<lb/>
一夕數驚兩房中外數千指吾姊一人主之卒以帖<lb/>
然家難未平復遘國變吳子再破其家思有所建立<lb/>
<pb n="KR4f0021_SBCK_014-14b"/>
吾姊怡然盡弛裝服佐之於是世難交作網羅棘棘<lb/>
吳子義不顧家吾姊率家累變姓氏流離轉匿始終<lb/>
禍患者七年而一病遂以不起嗚呼亦可痛矣吾姊<lb/>
殁年三十吳子遂終身不再娶吳子者即海内所稱<lb/>
吳佩逺者也吾姊二女四男準濩澓濟吾姊之避難<lb/>
也澓濟猶在襁褓俱分散卒不復顧顧身撫其㓜姑<lb/>
攜持不離左右㓜姑卒以得成立噫是豈人之所能<lb/>
也枋不幸邅家坎壈姊嘗面誡枋諄諄反復言已泣<lb/>
下枋心常痛之吾姊殁及今二十二年始克銘其墓<lb/>
銘曰<lb/>
孟妃弛裝佐赤幟卒英昌言昭大義義姑棄兒不返<lb/>
<pb n="KR4f0021_SBCK_014-15a"/>
視嗚呼吾姊備厥懿生年三十壽萬<graphic n="KR2420" url="https://raw.githubusercontent.com/kanripo/KR-Gaiji/master/images/KR2420.png" mimeType="image/png"/>
塔銘<lb/>
　　報國大律師茂林祗和尚暨戒幢朂律師同律<lb/>
　　　師三代塔銘<lb/>
般若東漸聖賢應化每於一燈之微而大發其光燄<lb/>
一緒之系而大展其經綸所謂獅子獨行原無伴侣<lb/>
其袪末俗之沉昏而啓羣生之正信豈細故也哉故<lb/>
其始承前緒而既克熾昌以擲象神力巋然獨鎭風<lb/>
雨不動安如泰山使諸方仰望隱若一敵國而風規<lb/>
道範翼子詒孫炤耀寰區垂五十載有如報國大律<lb/>
師茂林和尚及法子戒幢律師朂公法孫律師同公<lb/>
<pb n="KR4f0021_SBCK_014-15b"/>
寔未易遘也茂林和尚諱性祗別號力果茂林其字<lb/>
也湖郡之長興人父沈君母丘氏夢異僧請託宿遂<lb/>
生師師貌端嚴初能言隨誦佛號絶不茹葷數請出<lb/>
家父母弗許及父母辭世師年十七遂出家於邑之<lb/>
彌陀菴師精心課誦勤瘁十年遂奮志一出遍叅諸<lb/>
方首叩雲棲時雲棲法席如海而一見器師入室密<lb/>
示復偕至弁山圓證寺俾力修淨業隨至天台見聞<lb/>
谷大師聞識師於稠人之中繼受具足戒於靈谷古<lb/>
心大和尚及古和尚説戒玄墓命師爲闍黎古和尚<lb/>
於人天衆前躬率大衆命衆羅拜於師座下而後出<lb/>
衣付師其奉重如此時師年三十有八既受衣復詣<lb/>
<pb n="KR4f0021_SBCK_014-16a"/>
江右雲居山閱藏三年學充道尊而陸沉衆中又復<lb/>
十年而聲光不可復掩矣於是吾吳之報國禪寺請<lb/>
師住持時師年四十八爲前丁已歳也一坐道塲遂<lb/>
二十年而躬行寔踐密證潛修不間晦明不踰分寸<lb/>
一銖一縷一勺一粒必與衆同而談經說法標領玄<lb/>
微皆第一義於是人天歡喜逺邇傾心入其門者見<lb/>
金科玉條重規疊矩不約而束不厲而嚴咸謂此即<lb/>
如來再臨優波離稱持戒第一亦無以踰此矣報國<lb/>
歷年頽廢掬爲衰草而師既至則締搆莊嚴若天成<lb/>
地湧而師尤同維摩示疾之心㴱閔衆生之病尤注<lb/>
意於醫藥湯飲又誨人不倦諄複懇勤聞者流涕則<lb/>
<pb n="KR4f0021_SBCK_014-16b"/>
師之生成人也爲何如哉師尊重師傳雖道法如是<lb/>
而猶恐失墜孜孜以後賢繼述爲亟而戒初勗公至<lb/>
矣朂公年已壯室心悅誠服於師故决志棄家遂入<lb/>
報國師一見知爲法器即與薙染師主法嚴苦學者<lb/>
多憚之而獨朂公以得眞師爲幸師既傾心善導佛<lb/>
法世諦條分縷析而公亦以師之心爲心先意黙體<lb/>
水乳融洽不特歩步趨趨也自具六合宿淸三業既<lb/>
隱然有荷擔大法之弘願而復遍歷講席廣叩禪宗<lb/>
始叅金粟博山復久叅三峰老人於鄧尉而慨然仍<lb/>
歸報國師點首曰子之復來眞古人也克振前人之<lb/>
緒非子其誰丙子歳春三月之望師預知西歸將屆<lb/>
<pb n="KR4f0021_SBCK_014-17a"/>
即以儈伽黎及應器呼朂公付囑曰吾受法先師隕<lb/>
越是懼今既得子可無負先仁矣遂以授之先是水<lb/>
部徐公欲捨家園爲淨界以供養師未能如其請及<lb/>
師示寂即奉以爲師塔院而請公主席於是檀施填<lb/>
委殿閣湧現不數年儼然爲吳中巨刹名之曰戒幢<lb/>
禪院緇衲奔凑一同于報國而勗公法嗣同公亦于<lb/>
師主報國時禮勗公出家者也師一見亦即心許之<lb/>
合掌曰智過于師始堪承受此子其庶幾焉即命贊<lb/>
佐其師綱維内外其操行之淸苦戒律之精嚴眞無<lb/>
沗乃祖乃父而勗公時時勘驗其微密處無少㵕漏<lb/>
遂以祖衣付之是爲戒幢之第二代也自師初主報<lb/>
<pb n="KR4f0021_SBCK_014-17b"/>
國以及勗公復住戒幢勗公順寂而同公繼之自前<lb/>
丁已至今癸卯俯仰四十八年滄桑變更亦云多矣<lb/>
即法門異同自相胡越亦未易一二數而獨報國一<lb/>
宗萬人如出一口五十年如同一日自祖而父而孫<lb/>
如同一身噫是豈易言哉是豈易言哉初師將及春<lb/>
而付勗公預于冬間歸脫白之彌陀菴爲講法華爲<lb/>
新佛宇反爲得度師祝髮說戒以酬其初度之恩師<lb/>
之篤於恩故如此故勗公㴱入三峰之奥宗㫖温研<lb/>
有得而還歸報國如長水璿既悟禪宗仍弘本教一<lb/>
時翕然稱勗公不愧古德葢師之篤行有以啓之也<lb/>
師復往徑山掃塔而別聞大師於瓶匋臨行曰君在<lb/>
<pb n="KR4f0021_SBCK_014-18a"/>
靑山住我向白雲歸若來蘇再當一見及示寂既將<lb/>
封龕而萬衆擁泣遂至過期第三日而聞大師果至<lb/>
覿面掩龕云師世壽六十八臘五十一勗公諱海勗<lb/>
字戒初別號侣雲姓張氏海虞名族壽五十六臘二<lb/>
十七同公諱寂同字不二壽六十二臘三十五吳之<lb/>
姚氏子也葢師付法者十幾人得度者數百人而受<lb/>
戒聽法者無算而勗公同公之法嗣俱四人薙度亦<lb/>
皆五十餘人而受戒聽法之多幾埒于師噫亦盛矣<lb/>
哉三塔鼎峙于戒幢而來乞銘者則法裔雲章雯也<lb/>
銘曰<lb/>
緬維前葉律義榛蕪靈谷崛起顚墜是扶身爲一砥<lb/>
<pb n="KR4f0021_SBCK_014-18b"/>
手挽頽波心地根本光瑩琢磨屹然中興天下楷模<lb/>
巍巍一宗孑身荷之嗣法主化枝二扶疎一枝䕃吳<lb/>
古佛再現爲乗願輪秉律持梵繩墨規矩森森燦燦<lb/>
毘尼大法道以人弘<hi>叶</hi>天生大士幻跡吳興追㴑其<lb/>
先平輿沈亭鍾祥餘慶乃誕異人以拯羣溺以燭重<lb/>
昬出塵奮翼翼垂天雲出入應禪廻翔宗教閱修多<lb/>
羅抉探微妙又三十年心光遍炤心印古心梵網重<lb/>
耀一律無餘佛口親詔弘開報國斯稱亢宗徽猷不<lb/>
墜金玉其躬克明師匠靈谷宗風我荷斯道聿求人<lb/>
龍我得眞子以續慧命靑陽苗裔出於弓正既現法<lb/>
身佛光彪炳南詢百城歷叅廣印一扣禪宗再探玄<lb/>
<pb n="KR4f0021_SBCK_014-19a"/>
論仍主毘尼總持法柄我有聞孫出自有嬀稚稱應<lb/>
眞少戀庭闈甫及離塵佛日增輝堅秉木人般若範<lb/>
圍去來翛然三世同歸昔有奈園今爲寶所聿窣堵<lb/>
波彪從律虎鼎峙成　舎利斯妥寶網香幢孫謀祖<lb/>
武浩刼不磨天龍呵護一碣常垂竺墳圖譜我有銘<lb/>
章如虹之吐瞻之仰之於焉終古<lb/>
　　穹窿擴南宏大師塔銘<lb/>
竺乾之法滅妄爲宗而像教衰遲風流日替方袍圓<lb/>
頂之徒伇志於名聞利養無其寔而希有其名不修<lb/>
其業而思踞其位者比比矣其有既遵覺塗洪探法<lb/>
海徽猷不愧師賢一時推爲龍象而退然隱處剷跡<lb/>
<pb n="KR4f0021_SBCK_014-19b"/>
銷光而其聲仍不可掩身愈退而道愈髙足以爲末<lb/>
法鍼砭者當世有一人焉則曰穹窿擴南宏大師也<lb/>
師揚之通州人族姓吳氏父守之母顧法字月華素<lb/>
好善既懷娠夢一僧龎睂皓然入其寢室叱之弗去<lb/>
次日遂誕師師生而嶷重端偉甫六歳即有出塵之<lb/>
思志慕禪悅其所嬉戲皆佛事也父母異之不欲拂<lb/>
其志九歳遂出家于州之西寺爲月洲師弟子寺故<lb/>
以法事應世俗之請吹螺唱唄日紛如也師年雖穉<lb/>
而厠跡其間鬱鬱不得志師慨然曰吾聞如來大法<lb/>
將以明心性出生死顧爾作劇耶吾其行矣時三峰<lb/>
老人主蘇州虞山之三峰法席聲聞遐播師遂决計<lb/>
<pb n="KR4f0021_SBCK_014-20a"/>
渡海徑入三峰時年僅十九耳老人一見師器之遂<lb/>
令侍巾瓶依左右師服勤執事惟謹凡朝夕之所諮<lb/>
叩出入之所見聞砭肌薰心如奉龜鑑如是三年遂<lb/>
有省老人益偉之因與授具足戒爲大僧以師之泛<lb/>
海而南乃字之曰擴南名曰能宏葢懸記其擴宏吾<lb/>
道於南也而師年廿三矣時少室一燈浸微綿綿延<lb/>
延其系如綫老人奮於百世之下誓起濟上之宗而<lb/>
昌大之故凡陶鑄學者不特親證之一室亦必令徧<lb/>
叅海内善知識以廣覺源曰佛法大矣彼此一也但<lb/>
得眞子足起吾宗於是師復徧叅博山雲門金粟諸<lb/>
大老咸得法乳而復歸三峰焉及老人開法安隱立<lb/>
<pb n="KR4f0021_SBCK_014-20b"/>
爲綱維之職繼主北寺淨慈眞如之席師無不贊從<lb/>
者既入萬峰主聖恩師復歷任兩序事遂立爲監院<lb/>
時叢林初復庶事草創任院事者尤爲艱劇師精心<lb/>
鉅力隨事周旋而淬礪道法于塵勞鞅掌之中維持<lb/>
慧命於風雨桑土之際老人歎曰楊岐再來也於是<lb/>
緇素皈仰逺近傾心咸謂萬峰會下之得人可卜其<lb/>
法席之熾昌於無窮矣後大司農宫保張公有譽追<lb/>
頌師曰綱維一衆如石霜之會監院軌範叢林如雲<lb/>
巖之份闍黎諸方皆以爲無諛辭其爲當世耆宿之<lb/>
所推重如此師既於佛法㴱有所契入屢爲老人之<lb/>
所顧念欲以西來心印付之爲記莂者屢矣而師堅<lb/>
<pb n="KR4f0021_SBCK_014-21a"/>
不肻受暨老人示寂遂决計退隱穹窿有皇駕菴㴱<lb/>
居塢中竹樹環匝泉石㴱靚入其中者自知爲仙靈<lb/>
之所窟宅應眞之所遊戲也山故雄峻幽邃師顧而<lb/>
樂之時因了閑上人及檀信李居士之請遂移瓶錫<lb/>
居焉師雖退跡㴱居而道風德範播于叢林人爭延<lb/>
致於是平望之通濟菴復請主席平望爲吳越之衝<lb/>
通濟以飯衆爲事而師之受事適當崇禎庚辛之歳<lb/>
歳大祲道殣蔽野名山大刹不能宿飽而師發廣大<lb/>
願誓濟生死凡緇素來者咸畱宿食不以日限其饑<lb/>
踣于路者則四出徒衆收瘞水陸以千計焉而儲力<lb/>
裕如也既復歸穹窿而學徒日衆草菴數楹無所容<lb/>
<pb n="KR4f0021_SBCK_014-21b"/>
止師顧其弟子曰佛説尊那經甚㴱微妙功德七種<lb/>
而建立精舎寔居第二吾其敢忽諸乎亦惟吾力之<lb/>
視耳于是鳩工經始盡撤其舊而新之而煥然寶所<lb/>
不日而成而緇流相依甞餘干指老叅宿德樂幽耽<lb/>
寂久者甞一二十年餘亦不下數載人尤景師之德<lb/>
量也穹窿故在鄧尉靈巖之間東西相望各十餘里<lb/>
靈巖和尚既住靈巖則過從于菴尤數愛其地幽勝<lb/>
曰此黃龍別業也因㪅其名曰積翠而亦以師之德<lb/>
足配古南公也靈巖道法尊重海内宗仰其于古人<lb/>
猶未俯首而每見師必爲師禮足云乙已之秋師年<lb/>
七十一時名藍大老問訊供養江浙之間奔走香幣<lb/>
<pb n="KR4f0021_SBCK_014-22a"/>
無虚日至冬而示疾罄其瓶鉢散之四衆遺言諄諄<lb/>
以道法厲其後人歡喜而逝時即乙已之十月也其<lb/>
徒遵師命覆仰二缶以奉師之全身閱三年歳戊申<lb/>
即建塔于菴之左坎山以瘞焉師生於萬曆丙申世<lb/>
壽七十儈臘六十二緇素皈依稱弟子者無算薙度<lb/>
弟子一百若干人而指淵某公明初某公若而人則<lb/>
上首也師長八尺餘言貎伉朗風骨髙峻見者望而<lb/>
敬之而其接納後學愛好人倫則慈藹懇惻惟恐或<lb/>
失焉余亂後隱居避世自全師甞招余寄跡其精藍<lb/>
中去住者幾閱月而師不令俗人知每宵旦話言從<lb/>
容寢食察師之潛修密行眞有古德之所少者非人<lb/>
<pb n="KR4f0021_SBCK_014-22b"/>
之所得而知也故其聲光所及迥異等倫而諸方望<lb/>
之亦如泰山北斗不啻隱若一敵國也上首某公某<lb/>
公以師之與余善故爲師來請塔上之銘焉銘曰<lb/>
博綜三乗之奥馳康莊也親入三峰之室憩津梁也<lb/>
不分一燈之燄韜其光也不競一薪之傳峻其防也<lb/>
不踞寶華王座爲衰季之藥王也身心塵刹現景卿<lb/>
之祥也何斥魔外掃彗孛之芒也伊蒲盛饌無嗟來<lb/>
之傷也胔骼瘞霾有澤枯之慶也積翠十笏之地蓮<lb/>
花邦也觀樹三楹之室選佛塲也淨界莊嚴爲寶坊<lb/>
也道風髙峻爲雪牀也琅函寶笈披縹緗也魚梵鯨<lb/>
鐘鳴鏗鏘也松杉重重䜿法幢也風泉㶁㶁駛惠航<lb/>
<pb n="KR4f0021_SBCK_014-23a"/>
也靑山廻合啓玄堂也白雲去來師徜徉也於是而<lb/>
書無字之碑流百世之芳也合無縫之　固千秋之<lb/>
藏也<lb/>
居易堂集卷之十四終<lb/>
<pb n="KR4f0021_SBCK_014-23b"/>
</p>
<p>
</p>
  </div>
</body>
</text>
</TEI>
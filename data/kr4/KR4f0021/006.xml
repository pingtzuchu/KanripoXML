<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0021_SBCK_006-1a"/>
居易堂集卷之六<lb/>
　序<lb/>
　　贈業師鄭士敬先生序<lb/>
儒者闡五經之微言析六藝之眇旨以友教天下啓<lb/>
廸後生其道至尊重也故道在則天下崇其道而尊<lb/>
其經道亾則天下騖其說而違其行苟欲使經學通<lb/>
明而儒術不墜必傅其道以行矣孫寶曰道不可詘<lb/>
身詘何傷夫甘心畎畆之中憔悴江海之上而學士<lb/>
奔湊如登龍門身愈困而益尊境愈阨而益亨夫豈<lb/>
章句訓詁之所爲哉昔戴聖尹敏及徐遵明之徒皆<lb/>
經號專家師說具在而名或罣於吏議或妄託於䜟<lb/>
<pb n="KR4f0021_SBCK_006-1b"/>
書或懸納絲粟而遺譏於影質故雖說經硜硜名爲<lb/>
宿儒而造就實寡何者有儒者之學而無儒者之道<lb/>
也惟通德之門則彬彬多大儒焉殆所謂以身教者<lb/>
乎小子枋年十五即執經從吾師鄭先生遊時崇禎<lb/>
之丙子歲也先文靖公進枋而命之曰吾交滿天下<lb/>
而性命之友指不多屈其散處四方者無論矣近則<lb/>
臯里楊先生西銘張先生及汝師鄭先生而三人焉<lb/>
夫臯里楊先生西銘張先生皆偉人也然吾不命若<lb/>
師之而獨師鄭先生小子亦知之乎西銘弘獎人倫<lb/>
訓納不倦故其徒多美風流臯里矜尚氣節天下已<lb/>
任故其徒多持議論非汝之所及也小子其務窮經<lb/>
<pb n="KR4f0021_SBCK_006-2a"/>
飭行以事乃師枋謹受教時士專帖括爲之師者亦<lb/>
教其弟子以掇取科第耳而吾師獨先經學矻矻窮<lb/>
年究竟同異研晰幽微必使聖賢精意通于學者而<lb/>
後已士習日靡以聲譽相髙而吾師獨尚風素敦内<lb/>
行恂恂不爲虚憍之氣其教諸生也以躬行先之循<lb/>
循善誘辭氣温霽或獨坐一室默不聞聲而諸生畏<lb/>
敬之如神明無不欲自砥礪以赴其師之意者故遊<lb/>
吾師之門多能成立以自表見論者以爲吾師解經<lb/>
不窮則戴次仲沉靜樂道則杜叔和之流也庚辰後<lb/>
先文靖奉使歸里時西銘先生已下世而臯里先生<lb/>
聲氣日廣門庭如市先文靖心竊憂之獨與吾師性<lb/>
<pb n="KR4f0021_SBCK_006-2b"/>
命水乳晨夕無間每憂時念亂商㩁人物則促席竟<lb/>
日相對悄然或欷歔太息良夜乃罷而侍者不能聞<lb/>
其爲何語也乙酉之禍迫脅士大夫便宜授官輒檄<lb/>
令之任同人多改操者而吾師獨陽爲庳疾以跛自<lb/>
廢遂以得免其臨大節如此而生平恥語意氣常守<lb/>
雌節無矜激之色故其立身有恒介然不奪非色取<lb/>
一時者之所可幾也天下初亂士無不以氣節自命<lb/>
翹翹矯矯無所不至而吾師夷然不屑也歳月侵尋<lb/>
意與時移向之翹翹矯矯者亦發蒙振落矣而吾師<lb/>
獨潛隠園巷杜門教授十三年如一日嗟乎今天下<lb/>
而益知吾師矣於是執經受業負笈請字者雲合霧<lb/>
<pb n="KR4f0021_SBCK_006-3a"/>
集踵趾相躡四方著錄者不可勝數其親承教澤辟<lb/>
咡左右亦且數十百人而吾師之所以教之者一如<lb/>
二十年前之所以教枋等者也門人亦盡務實學尚<lb/>
謹飾從容雅歩行於路而皆知爲鄭先生之徒也烈<lb/>
皇時權奸以門戸搆難以西銘門徒太盛標榜太髙<lb/>
見於彈墨羅織周内幾成大獄後臯里亦爲忌者所<lb/>
中幾幾不能免而吾師生徒之盛與西銘臯里等獨<lb/>
超然免于議論今之從學者倍盛當時而聞者景悅<lb/>
惟增慨慕嗟乎小子枋至於今而益知先文靖公所<lb/>
以命枋之意矣夫處黨人之時而不爲䜛邪之所側<lb/>
目居非命之世而不爲異已者所驚疑豈非抱道躬<lb/>
<pb n="KR4f0021_SBCK_006-3b"/>
行可行蠻貊乎故其所成就者率多自立不與時俯<lb/>
仰即小子枋茍存視息而猶頗識去就之分者亦吾<lb/>
師以身教之之所致也初史相國督師淮上吳人盧<lb/>
涇材以諸生慷慨從軍楊州陷盧生卒從相國以死<lb/>
以死節聞天下盧生者亦吾師髙第弟子也吾師之<lb/>
門多聞人而此其尤著者云<lb/>
　　贈兜菴序<lb/>
隠居放言斯特逸民之一節耳非所語於通德也故<lb/>
時當隠遯著括囊之文身處末流有言遜之誡君子<lb/>
愼其樞機以亨時晦言之于身不綦重哉昔人云居<lb/>
非命之世耳目適宜視聽口不可以妄言也余嘗覽<lb/>
<pb n="KR4f0021_SBCK_006-4a"/>
其言而悲之則大易所稱或出或處或默或語豈非<lb/>
出有語之義處爲黙之時乎漢延熹建寧間甘陵汝<lb/>
南聲名題拂身爲處士而裁量執政言非其宜卒成<lb/>
黨禍逮染名賢幾遍天下當時申屠子龍獨以貞黙<lb/>
自守確然免於議論味道樂潛終成髙志人但知愼<lb/>
言所以全身豈知愼言正所以全節也哉夫嶢嶢者<lb/>
易缺皦皦者易汙以言爲怨之府而舉身以殉焉者<lb/>
無論矣苟以言爲身之文將以標榜於天下使天下<lb/>
有能言之目爲可知之具遂來當世之浮慕而旌賁<lb/>
從焉此周顒北山藏用終南之所以遺譏于後世也<lb/>
吾故㴱歎張子今日以兜菴自命之知時而得所處<lb/>
<pb n="KR4f0021_SBCK_006-4b"/>
也張子生長膏腴之地少擅文章之名而其言一似<lb/>
有憂患者嗟乎張子㴱逺矣其自命也以愼言而雜<lb/>
跡方外游于酒人將以酒全其天使賓從相對亦各<lb/>
相忘于無言耳昔南北六季之時多髙蹈之士而文<lb/>
中子獨稱仲長子光爲天隠謂其名彌消其德彌長<lb/>
無往而不適豈非以其能以瘖自名終身不與世交<lb/>
語而欣然引酌優游卒歲乎吾今觀張子所處不獨<lb/>
效子龍之貞黙葢亦有仲長天隠之風焉余愧不能<lb/>
學王無功日以五斗酒與沉醉也<lb/>
　　送去息和尚住夫椒祥符寺序<lb/>
竺乾之法既入中華如海滙百川燈分千燄熾昌盛<lb/>
<pb n="KR4f0021_SBCK_006-5a"/>
大不可思議遂與王者分民而治先師分術而教矣<lb/>
而其中絶世偉人傳佛心印者塗轍不一機用亦殊<lb/>
雖一月可印千江而同歸正如岐路有隠者有顯者<lb/>
有出者有處者荷擔大道隠若敵國彼此無間而其<lb/>
致葢少差矣夫儒者以全道爲重故重其在我每以<lb/>
處優于出而佛法以行道爲亟故利存狥物每以出<lb/>
擾於處所以孔明不取干禄孟氏不義往見而瞿曇<lb/>
設教誓入五濁神僧應化不恥亂朝苟可續慧命濟<lb/>
羣品則舉身以狥之豈同儒者規規然以潔已爲髙<lb/>
哉至千古過量人孤峰絶頂剷跡銷光木石與俱遺<lb/>
世獨立者亦多矣如大梅棲山縳茆燕處龍山無路<lb/>
<pb n="KR4f0021_SBCK_006-5b"/>
移屋㴱居船子獨踪立錐無地雖品詣卓絶風流不<lb/>
墜而以視握麈登壇弘法宣化陶鑄賢聖教育英才<lb/>
天下向風法席如海如臨濟德山洪覺大慧固未可<lb/>
同日語也雖然人但知出之優而未知出之難也夫<lb/>
十室之邑一旅之衆固易戢矣教令既習風俗既一<lb/>
而爲之帥與令者復操生殺賞罸之威柄以整齊之<lb/>
然而違制梗化以覆軍敗官者比比也今五方之人<lb/>
雜然竝處去來無常性情不一而又無生殺賞罸之<lb/>
威柄以整齊之而欲其從風向道更誠與一於軍旅<lb/>
之從其帥民庶之從其令不綦難乎不特此也慧燈<lb/>
若熄而狂花爭艷則續命之難也根塵難冺而懸絲<lb/>
<pb n="KR4f0021_SBCK_006-6a"/>
易絶則衞道之難也肯堂弗問而析薪欲荷則嗣法<lb/>
之難也白法既衰而黑業逾積則導衆之難也荑稗<lb/>
充盈而嘉禾不碩則擇人之難也嗟乎禪者之出豈<lb/>
易言哉去息禪師得法靈巖將數年矣操履尊貴道<lb/>
風逺聞諸方緇素浩然歸重以爲靈巖之克子而天<lb/>
山之聞孫也今將出而住夫椒之祥符寺夫祥符又<lb/>
靈巖昔日之祗陀林也必使當年寶所壁壘一新無<lb/>
沗徽音克明師匠而後無負靈巖付託之重則師之<lb/>
出較難矣而吾㪅爲吾師慶也臨濟必踞鎭州叢席<lb/>
而後建立黄檗宗㫖大慧住徑山後學徒雲集罔羅<lb/>
龍象而道法益尊則師今一出而繼述師傳造就學<lb/>
<pb n="KR4f0021_SBCK_006-6b"/>
者盡在是矣從此而大振宗風葢天葢地其孰能禦<lb/>
諸余與師乃惠連康樂無著天親也師既開法席于<lb/>
名山便當褰裳相就不啻宗雷結社東林而于師之<lb/>
行先質言其難如此顧師之視余正同康樂之愛惠<lb/>
連受其質言契如針芥而余之視師則不能如天親<lb/>
受教無著而即證大乗以此愧師耳<lb/>
　　贈李秋孫序<lb/>
人生百年幸而際明盛遘太平父母俱存兄弟無故<lb/>
則中人之姿稍自勉亦庶幾所謂完人不幸而禍患<lb/>
迫之於前而冤痛慘酷感憤睚眦激之于内即世所<lb/>
稱賢者嘗潰而失其度矣昔人如蘇不韋報仇行權<lb/>
<pb n="KR4f0021_SBCK_006-7a"/>
而王肅之奔拓䟦吾每痛其志而又弔其遇之不幸<lb/>
也李子秋孫年三十矣當國變時不幸爲怨家所乗<lb/>
有家門之禍時李子止年十四歳逃亾竄匿萬死一<lb/>
生僅以得免事已而怨家又搆之以大獄計必殺之<lb/>
以十四歳之孤出入瀕死于獄訟刀筆間又數年而<lb/>
後已以今觀之曾謂此十四歲之孤而足以捍之耶<lb/>
沉淪灰滅乃其分也而李子卒能卓然有以自立非<lb/>
所謂賢者乎余之遭亂也年二十四亦既成立矣然<lb/>
家冤國禍萃於一身搶呼莫聞以死爲幸若李子又<lb/>
何如也庚辛之歳余與李子遇於山中往還過從勞<lb/>
苦告語每風雨晦明憂愁疾痛杯酒朋從酣醉笑呼<lb/>
<pb n="KR4f0021_SBCK_006-7b"/>
兩人未嘗不相向而泣也而李子若有所不得已于<lb/>
世者又以不得已于世若有所重累而思釋者于是<lb/>
棄家入山不攖世事蔬食布衣嘗同在疚居恒採攟<lb/>
自資妻子不免饑寒而不顧也嗟乎賢矣王肅之避<lb/>
家禍而北奔也受國士之遇爲之㪅制度定典禮年<lb/>
甫踰壯宰相封侯爲魏室宗臣誠亦盛矣然以彼其<lb/>
才即無所遇于時庸無所聞於後耶適丁屠酷竄伏<lb/>
以免而彈琴著書詠歌先王之風以老死巖穴所得<lb/>
不㪅多乎嗟乎李子㴱逺矣而吾猶願李子之有以<lb/>
終勉之也<lb/>
　　送磷雪上人行脚序<lb/>
<pb n="KR4f0021_SBCK_006-8a"/>
男子志在四方况出家學道者乎無室家之戀無贏<lb/>
糧之難苟有志於大者遠者則足跡遍天下此其常<lb/>
也昔顯公西入佛土行遊二十餘年玄奘取經天竺<lb/>
周流一百餘國尚矣至如方州之内則慧逺之行化<lb/>
許雒襄漢一行之訪求師資貫休之去吳入蜀無不<lb/>
歷奥區探絶境汲汲皇皇不知老之將至而其人亦<lb/>
遂以不朽以是知逺行之無負於人也龍門年二十<lb/>
而浮江淮溯沅湘渉汶泗周旋齊魯梁楚鄱薛向子<lb/>
平棄家遍遊五嶽宗少文遍歷區内名山凡爲一代<lb/>
偉人著業於不朽之林者皆然而方外道人益可知<lb/>
矣今以數家之墟十人之聚自東阡適西陌無不囁<lb/>
<pb n="KR4f0021_SBCK_006-8b"/>
嚅刺蹙出門復入彼固不知有天地之大道里之逺<lb/>
又何怪莊生不云乎鵬之徙于南溟水擊三千里摶<lb/>
扶搖而上者九萬里蜩與鷽鳩笑之曰我決起而飛<lb/>
搶榆枋時則不至而控於地而已矣奚以之九萬里<lb/>
而南爲人之所志不齊有如是哉磷雪開士所處固<lb/>
僻而英年具辦道之志汲汲逺行將以大其所學此<lb/>
自其天性爲可敬也而人或尼之我故舉玄奘諸大<lb/>
士以壯其行願雪公學鵬之圖南以爲諸大士且亦<lb/>
使人母爲蜩鳩之笑也<lb/>
　　贈新安汪惟晦隱君序<lb/>
洙泗之傳既泯濂洛之學未興而聖人之道綿綿延<lb/>
<pb n="KR4f0021_SBCK_006-9a"/>
延上下千百年未墜于地者寔有所託以長存而不<lb/>
息葢不獨恃六經之空言而恃篤行之君子有以載<lb/>
其道於躬行也自後丗曲學既繁僞儒雜出有侈心<lb/>
性之談而鄙實行爲粗跡有標妙悟之宗而以决防<lb/>
踰閑爲無累馴至四維不張五經掃地而世運隨之<lb/>
可勝悼哉繇茲以談有實行以基之則不言道而道<lb/>
存無實行以基之則言道而道愈亾矣文中子不云<lb/>
乎父母安之兄弟愛之朋友信之施於有政道亦行<lb/>
矣則如萬石君家孝謹聞於郡國長子建老白首貴<lb/>
郎中令而親中裠厠牏身自洗濯雖齊魯諸儒質行<lb/>
自以爲不逮元魯山兄子襁褓喪母無資得乳媪魯<lb/>
<pb n="KR4f0021_SBCK_006-9b"/>
山自乳之後以得成立陽道州妹壻客死道州徒行<lb/>
千里負其喪歸葬而撫寡妹養其孤孤年四十恩義<lb/>
不衰彼固至性烝烝行詣卓絶而又何嘗侈言夫道<lb/>
哉然如文中子之言則聖人之道所以不墜者非於<lb/>
焉是賴乎所謂載道之器者非耶假使有人躬行萬<lb/>
石魯山道州之行而又學濂洛之學則其所以昌明<lb/>
聖道又何如乎余讀新安汪氏庭範紀略又徴信於<lb/>
吾吳一二君子之言而確然識汪徵君惟晦之爲人<lb/>
則誠所謂行萬石魯山道州之行而學濂洛之學者<lb/>
也而吾又有進矣徵君孝義誠篤敦倫植節一同於<lb/>
萬石魯山道州而立數孤撫數寡㪅喪亂值饑荒其<lb/>
<pb n="KR4f0021_SBCK_006-10a"/>
遭際之險阨負荷之艱大真萬倍於古人而皆有以<lb/>
曲成而無遺憾此非獨其至性有以濟之而實其學<lb/>
道有以濟之也嗟乎淳古日逺江湖日下滔滔者幾<lb/>
流於不可知苟使徵君其人者樹立坊表昌明聖學<lb/>
以維持而挽廻之則吾丗其有瘳乎然則身渉末流<lb/>
而負世運之憂者非篤行明道之君子又何以幾焉<lb/>
　　吳子自號瓶菴序<lb/>
吳子雨岑自號瓶菴而自爲之序入山以請曰某葢<lb/>
有意乎謹言惟先生有以教之余覽其說而重歎呉<lb/>
子之孝也記曰一出言而不敢忘父母此物此志也<lb/>
昔周儀部玉鳬稱道吳子不去口謂其少時曾刲股<lb/>
<pb n="KR4f0021_SBCK_006-10b"/>
以愈其親之疾愼終大事傾資竭力而不顧至於今<lb/>
年踰六十嘗冐暑扶病不逺二千餘里以省其祠墓<lb/>
於故鄉拓墓田培松楸葺祠宇美侖奐獨力而成無<lb/>
將伯之助其所捐輸不啻中人之產是豈恒人之所<lb/>
能也此其大端也而觀其居常細微則又誠有一舉<lb/>
足一矢口而不忘者今其言曰某少失學不克有所<lb/>
成立揚名顯親某病未能惟是暮年衰齒日愼一日<lb/>
恐或遺羞所生此心未敢一刻忘也既不能立身以<lb/>
顯吾親或庶幾無失口以玷吾親乎守口如瓶吾之<lb/>
志也且吾聞之滿則覆瓶亦有是焉故聊以自儆云<lb/>
耳嗟乎則是呉子命意於一字而金人之銘欹器之<lb/>
<pb n="KR4f0021_SBCK_006-11a"/>
誡兼有之非敬身之至乎吾故重歎呉子之孝也而<lb/>
吾㪅有進焉士君子立於世而聲名標榜訾物激淸<lb/>
以成橫流之禍其或伏處閭巷而多言取尤直言觸<lb/>
諱以不能免於斯世者固其所矣即或有一言而爲<lb/>
人排難解紛以至存亾而生死人之仰之不啻宜遼<lb/>
之丸聊城之矢而又自冺其迹不居其功㴱藏而逺<lb/>
避若是乎其言之無忤於世而有禆於人也而或者<lb/>
未食排解之德而先致傾動之尤以攖當世之繒繳<lb/>
而莫之避嗟乎人但知莠言之爲患而孰知好言之<lb/>
尤甚乎楊子致歎於口出微乎微乎又何如以黙以<lb/>
容无咎无譽三緘其口優游卒歳者之無一朝之患<lb/>
<pb n="KR4f0021_SBCK_006-11b"/>
而身名俱泰哉或曰瓶菴者平安也一謹乎言而無<lb/>
招尤無觸諱聿懷多福履坦貞吉矣故曰此敬身之<lb/>
至也嗟乎吳子加於人一等矣<lb/>
　　外祖母王太夫人九十伯舅氏吳明初先生七<lb/>
　　十壽序<lb/>
天之遇人也豐其後者必嗇其前人之遇人也落落<lb/>
於貴盛之時者必久要於患難之際者也夫天既與<lb/>
人以晚成之器必錫之以暮節之福其始必荼苦艱<lb/>
辛壹鬰憔悴在富而約處泰而屯是正所以堅完其<lb/>
精神而成就其德器也其人也如金石以磨礪而不<lb/>
朽日月以晦蝕而升恒固天之所以壽也夫人既人<lb/>
<pb n="KR4f0021_SBCK_006-12a"/>
趣于捷者我率其迂人集於菀者我集於枯風雨不<lb/>
輟其音霜雪不渝其色巨卿友而平子可瞑山公在<lb/>
而嵇紹不孤其立於世者甚偉故其得於天者必厚<lb/>
其人也如松栢歳寒而後凋薑桂性老而愈烈又天<lb/>
之所壽也枋故於外祖母王太夫人暨伯舅氏明初<lb/>
先生之壽而㴱有感也甲午歳外祖母登九秩伯舅<lb/>
躋七十慈孝一堂竝臻上壽交游親串無不操詞捧<lb/>
觴陳說景福頌禱盛事而枋以爲此正能知太夫人<lb/>
及先生之壽而不能言太夫人及先生之所以壽也<lb/>
太夫人爲我外王父元配先生嫡長子也初太夫人<lb/>
之嬪於呉家業未豐太夫人善事夫子克佐貧薄雖<lb/>
<pb n="KR4f0021_SBCK_006-12b"/>
夙夜勤瘁而交謫不聞少君出汲德耀舉案椎髻布<lb/>
裙未易舉似此猶人情之所能也其後家日益盛資<lb/>
儲充衍外王父性豪上不爲鄉里曲謹態故身雖布<lb/>
衣而俯視王公甲第開康莊後房曳羅綺東山絲竹<lb/>
西園游宴殆無虚日而太夫人性安儉約獨居教子<lb/>
御布素躬織絍無異貧時雖寒沍手皴而操作不止<lb/>
札札機杼與膝前吚唔呫嗶聲相雜也一家之内豐<lb/>
約既殊甘苦或異而太夫人怡然安之無幾微不得<lb/>
之色此益人情之所難也太夫人時時命先生曰公<lb/>
父文伯之母曰瘠土之民嚮義沃土之民不材今兹<lb/>
勤苦天庸玉汝於成乎彼藉膏腴耽靡麗者固非恒<lb/>
<pb n="KR4f0021_SBCK_006-13a"/>
久之道也若庶幾有所成立則寧拙母巧寧退母競<lb/>
寧眷眷於寒素無汲汲於勢利此吾心也先生天性<lb/>
孝友剛方諒直慷慨好義意有不得則義形於色千<lb/>
萬吾往雖其素所蓄積亦得於太夫人之教爲多矣<lb/>
當先學士鼎盛時至親好友奔走旁午先生雖戚誼<lb/>
肫摰而往還簡略真淡如水也大率歳時伏臘嘉禮<lb/>
宴會歲不過過從十數耳及先學士身殉國難向之<lb/>
奔走旁午者曾不過而問焉而先生於兵火衝斥時<lb/>
馳使命冐不測所以撫唁枋者甚至復賻以兼金數<lb/>
金枋得藉手以爲先人藳葬之具嗟乎人誰能之人<lb/>
誰能之當此之時人懷岌岌自救不暇即家力豐裕<lb/>
<pb n="KR4f0021_SBCK_006-13b"/>
而平時最稱密契者猶或未及况以先生之貧而自<lb/>
處落落者乎枋於是而知先生真古獨行者流也未<lb/>
幾而懿親中之與先學士最密而受先學士恩最㴱<lb/>
者甘心反噬瞋目語難無所不至先生奮不顧身出<lb/>
而捍之排難釋患惟力是視如是十年凡羣邪之所<lb/>
媒孽醜正之所謡諑先生無不爲之解紛焉亦有事<lb/>
可潛弭則枋未及知而宜遼之丸已奏膚功矣故枋<lb/>
雖風雨漂搖而覆巢無取子之禍遭家多難而荓蜂<lb/>
無辛螫之傷皆先生之力也枋因於太夫人說帨之<lb/>
辰跽而進曰世路榮華瞬息衰謝所不必言即以太<lb/>
夫人一家今昔言之俯仰數十年滄桑陵谷亦不知<lb/>
<pb n="KR4f0021_SBCK_006-14a"/>
其幾矣向之口厭甘肥體窮紈綺者今亦有存焉者<lb/>
乎即諸渭陽年少於先生逺甚而零落過半而先生<lb/>
乃以七十老人華髪蒼顏拜舞於期頣之膝下非天<lb/>
之所以單厚者乎今曾玄繩蟄芝玉森如凡從先生<lb/>
後衣綵酌斗者且四世内外幾十人非千古盛事史<lb/>
䇿罕倫者乎福祚隆赫至於如此固非逸居苟安柔<lb/>
質淺器者之所堪負荷也則當年太夫人之備嘗艱<lb/>
阻非金石磨礪日月晦蝕乎今而後而不朽升恒者<lb/>
見矣向者先生之髙誼篤行非松栢薑桂乎今而後<lb/>
而歲寒後凋性老愈烈者見矣夫壽爲五福之首又<lb/>
大德者斯得壽故不有過人之德不能躋過人之年<lb/>
<pb n="KR4f0021_SBCK_006-14b"/>
不有天倫之完節不得臻人世之奇瑞何則遐齡大<lb/>
年固造物者之所不輕卑也今太夫人與先生獨得<lb/>
之非其所積者厚而所植者偉乎先生聞而軒渠曰<lb/>
子年少而能言天人消息之理津津可聽也曷爲我<lb/>
紀之枋因質言以侑觴焉<lb/>
　葉太師母八十壽序<lb/>
平居讀史尚論古人行事每見淑女亮節有國士之<lb/>
風焉未嘗不撫卷而歎也而要其所以垂青編昭彤<lb/>
管者非端操在躬徽美洋溢則造就後人聿成名世<lb/>
者也二者得一已足遺令名於無窮况兼之乎如葉<lb/>
太師母張太夫人則方之古人未易一二數也太夫<lb/>
<pb n="KR4f0021_SBCK_006-15a"/>
人早年婦德婉瘱貞順中外著稱而尤所難者讀書<lb/>
知大義而能玉吾師於成也吾師聖野先生當象勺<lb/>
之年太翁方據臯比講學於外而家日益落太夫人<lb/>
撫先生而慨然曰噫子瞻年稚既弗克從明允以遊<lb/>
學邴原家貧復弗能入鄉塾以從師將奈何太夫人<lb/>
於是自教之機杼之餘說經授書靡間寒暑自㓜學<lb/>
以至成立罔非慈氏之恩勤訓廸也先生年弱冠名<lb/>
滿天下詩壇文坫共推盟主而太夫人獎訓益勤或<lb/>
問其故太夫人曰名隳於既成而業荒於既精者多<lb/>
矣我故爲之兢兢也時先生席珍待聘朱紫如拾方<lb/>
且拜身廊廟黼黻皇猷而天下遂亂太夫人進先生<lb/>
<pb n="KR4f0021_SBCK_006-15b"/>
而命之曰我老矣不幸復睹此亂離今惟以若長侍<lb/>
膝下母子相依爲樂他非我所期也昔介子之母尚<lb/>
與子偕隠况今日哉捧檄之喜吾不爲若願也先生<lb/>
謹奉教太夫人又進先生而命之曰母集于菀母乾<lb/>
沒於榮利我既已言之矣若亦知嶢嶢者易缺而皦<lb/>
皦者易汚乎若其母爲名髙母爲氣矜隠不違親貞<lb/>
不絶俗昔人所尚若其勉之先生謹奉教於是天下<lb/>
之初亂也慕義之士入山惟恐不㴱至見一當世之<lb/>
子無不鑿坏踰垣以爲快先生奉慈幃棲故里無異<lb/>
平時而交遊往還母失親故鄉曲之論或且致疑而<lb/>
荏苒歳月士氣浸消向之蹈海奔林長往不返者今<lb/>
<pb n="KR4f0021_SBCK_006-16a"/>
且上書公車浮沉金馬矣而先生潛隱園巷不簪不<lb/>
帶自若也於是向以先生爲和光者今乃知先生之<lb/>
耿介無不交口歎先生爲不可幾而不知其稟聖善<lb/>
之令謨漸義方於慈訓者素矣先生聞望風流暉映<lb/>
一世奔走天下雖偃居窮巷而問業請益者冠葢相<lb/>
望軒車接軫且内外親婭率多通顯而太夫人三旬<lb/>
九食怡然安之故先生與世相接坦懷無忤而神愫<lb/>
泊如物不爲累客退則閉户著書洗淟用酒以爲歡<lb/>
嗟乎有是母斯有是子非虚語矣夫傳經紗幔本自<lb/>
宣文授書睂山出於賢母此今古所爲讚歎而書史<lb/>
所爲流連也况復明大義負偉節乎枋少從先生遊<lb/>
<pb n="KR4f0021_SBCK_006-16b"/>
頗悉太夫人德概兹值太夫人八十壽將操詞以進<lb/>
復徵懿行於先生先生爲枋言太夫人之所以處亂<lb/>
世者如此因受而書之<lb/>
　　楊隱君曰補六十壽序<lb/>
余㓜從先文靖公於京邸凡賢士大夫以及文人處<lb/>
士之過從者先文靖必命余出見之捧手侍立以受<lb/>
長者之教遂得識曰補楊先生云葢崇禎之庚午歳<lb/>
也時余方九歳從塾師受論語孝經塾師者虞山趙<lb/>
端吾先生趙文毅公之孫也其人古人也與先生善<lb/>
故先生每過學舎必與余師從容欵語道故舊移時<lb/>
乃去以爲常余之識楊先生益稔矣比二年壬申先<lb/>
<pb n="KR4f0021_SBCK_006-17a"/>
生南還居金陵先文靖亦奉太孺人歸里又五年爲<lb/>
丁丑先生自金陵來弔太孺人之喪先文靖復命余<lb/>
出見先生時余年十六已補弟子員矣居無何別去<lb/>
又五年爲壬午先生復自金陵移家還呉先文靖亦<lb/>
休沐里第相見益歡余復從容從先文靖以見先生<lb/>
余已忝登賢書年二十一歳而且有子亦三歲矣夫<lb/>
余年二十一歲而識先生已十三年矣嗟乎俯仰十<lb/>
三年間而時事之變遷已不可復問而詎知不二年<lb/>
而即有甲申之變又一年乙酉而復有南都之變乎<lb/>
自余之初識先生爲烈皇初<graphic n="KR2420" url="https://raw.githubusercontent.com/kanripo/KR-Gaiji/master/images/KR2420.png" mimeType="image/png"/>時稱太平京都輦轂<lb/>
風華文物天下所聚而尤尚風素重儒雅故先生以<lb/>
<pb n="KR4f0021_SBCK_006-17b"/>
隠士居京師聲名籍甚著作一出無不傳寫子山之<lb/>
詞賦藏購陳遵之尺牘薦紳先生及通侯貴戚折節<lb/>
交好扶葢接軫何其盛也不一二十年而北顧蒼茫<lb/>
神州陸沉矣是豈意計之所及哉初先生在都病瀕<lb/>
死殆弗克濟而先文靖爲之營醫藥視湯飲調護甚<lb/>
至病遂以閒弘光時權奸搆黨禍殺戮名賢遂煽蜚<lb/>
語染逮先文靖勢岌岌殆矣親戚交遊畏禍觀望而<lb/>
先生獨䇿蹇至金陵語所知曰天下事可見矣而尚<lb/>
欲殺大賢以快己私耶先生舊居金陵金陵之名公<lb/>
貴人無非先生友者故其言足重而事亦尋已金陵<lb/>
破先文靖死志己決獨操小舠出閶門就先生鄧尉<lb/>
<pb n="KR4f0021_SBCK_006-18a"/>
山居謀死所周旋日夕慷慨流連惟先生是共則先<lb/>
生與先文靖之所以周旋於死生患難之間者爲何<lb/>
如哉先文靖殉節以死余遂括髪亾命望門投止去<lb/>
吳門葢逺矣先生獨偵知其處密寓書以唁余余後<lb/>
爲邏者所得自分必死既展轉以歸遂廬先文靖之<lb/>
墓時弔者絶跡而先生獨炙雞絮酒束生芻以來哭<lb/>
極哀復執余手泣泣良久乃已余既不入城府親故<lb/>
斷絶而先生獨同其長君明逺時時顧余於土室中<lb/>
一日促坐飲酒歡甚時余師趙端吾先生復授兒子<lb/>
經亦在坐二老友絮語生平猥及少年之遊燕私瑣<lb/>
屑靡所不及笑語方酣而先生忽顧壁間詩低徊久<lb/>
<pb n="KR4f0021_SBCK_006-18b"/>
之壁間詩雲間汪希伯先生作以哭先文靖者也汪<lb/>
希伯先生昔與先生同遊京師亦以詩名重公卿間<lb/>
先生俯仰今昔感慨興懷乃以箸擊案自爲歌詩而<lb/>
舉酒屬余曰人生聚散寧可計乎人生今日旦夕莫<lb/>
必其命今日之樂誠難得也遂泣下坐者皆泣終不<lb/>
樂罷去自弘光乙酉至今丁酉又十三年先生壽登<lb/>
六十余年且三十六鬚鬢亦半白矣喪亂侵尋老成<lb/>
凋謝先文靖之殉節亦已十三年而余師趙先生及<lb/>
汪先生者又皆死獨先生在耳夫當烈皇全盛之時<lb/>
固不虞有今日而當申酉之際所謂旦夕莫必其命<lb/>
者又豈謂有今日哉今日者先生以周甲稱慶而余<lb/>
<pb n="KR4f0021_SBCK_006-19a"/>
猶存視息操辭以爲先生壽亦非意計之所及也先<lb/>
生神全德劭其壽靡算從此十年一舉觴而余之操<lb/>
詞以進者意必有異於今乎<lb/>
　　萬峰剖石老和尚六十壽序<lb/>
吾聞道德髙妙者如髙山大川其巖巖峻極固不騫<lb/>
不崩也其汪汪萬頃固澄之不淸淆之不濁也其嶷<lb/>
然孤峙固足以填末俗而砥狂瀾也其無爲自化固<lb/>
足以潤衆生而濟羣品也此即儒者之所謂悠久無<lb/>
息而釋氏之所稱萬刦常住者也其人也固將同金<lb/>
石不朽天壤齊壽矣而可以人世之年歲壽命頌之<lb/>
乎雖然天人之際未有不相符者吾故於聖恩大和<lb/>
<pb n="KR4f0021_SBCK_006-19b"/>
尚剖師之壽而有味其言之也吾師之踞法王座而<lb/>
弘法者閱二十年矣宗風愈振大道益弘奔走天下<lb/>
殆無寧晷每一歲中其來往叅印於吾師會下者不<lb/>
下數千人凡得吾師之片言片偈而沛法雨於火宅<lb/>
炳心燈於昏衢者不知其萬億矣則吾師之開甘露<lb/>
門而暜濟德遍天下譬如湖海涵養萬物而莫能名<lb/>
其德也象教淩夷世當末法無論蚩蚩氓俗沉淪黑<lb/>
業往而不返即方袍圓頂居然衲子然大都寄跡浮<lb/>
屠匿其瑕玷而天下之所稱善知識者又競蓄異流<lb/>
以爲奇貨無不羅爲法嗣升之座端末流披猖一至<lb/>
於此故佛法至今日而稱極盛正極衰也吾師心獨<lb/>
<pb n="KR4f0021_SBCK_006-20a"/>
憫之門墻髙峻鑒別精嚴非其人不傳非其倫不收<lb/>
也其衞道之嚴荷道之重髙型峻範金科玉律有非<lb/>
諸方之所可及者禪者又以語言文字相髙舉世若<lb/>
狂無所底止苟一影掠機鋒拾人牙慧輒復𥿄費木<lb/>
災汗牛充棟然䆒其歸著正如蛙鳴蜩沸靡有窺於<lb/>
半班曾未得其一指師歎曰續佛慧命傳佛心印固<lb/>
自有在安用此喋喋而呫呫夸多鬬靡爲也於是剷<lb/>
其書不傳惟以躬行實履爲諸方表率故屹䜿湖濱<lb/>
隠若敵國海内緇素咸望萬峰片地爲濁世之化城<lb/>
而迷塗之覺海奔凑如騖絡繹如織一見吾師皈禮<lb/>
頂戴畏愛兼抱以爲此古佛再來也如是者二十二<lb/>
<pb n="KR4f0021_SBCK_006-20b"/>
年於兹矣夫此二十二年中天下之禪林法席或毁<lb/>
於兵火或壞於風波或同大慧之嬰難而命如懸絲<lb/>
而吾師法席之盛甲於天下二十二年之久而天下<lb/>
逺近無一間言即極天下抗暴難馴之物不可理蓄<lb/>
者一至吾師之前無不若崩厥角歡喜讚歎而去矣<lb/>
豈非衞道之嚴荷道之重一以躬行實履之所致歟<lb/>
昔人之所爲歎髙山仰止者也夫春秋二百四十年<lb/>
之間文武之道幾墜於地故天篤生尼聖以挽維而<lb/>
振起之意者今竺乾之教似盛而衰亦將有墜地之<lb/>
憂故篤生吾師以挽維而振起之乎余於甲申孟陬<lb/>
從先文靖公入萬峰謁師先文靖命余叩首關前執<lb/>
<pb n="KR4f0021_SBCK_006-21a"/>
弟子禮是時始識師今已十四年矣俯仰十四年世<lb/>
界陵谷一家菀枯懸隔變遷寧異霄壤而吾師之所<lb/>
以勤勤懇懇耳提而面命於枋者固十四年如一日<lb/>
也枋固駑下根器淺劣不能有所自得以傅吾師之<lb/>
弘期然心竊感師之教誨我無已而十四年如一日<lb/>
也丁酉之夏值吾師周甲之慶貧無以爲吾師壽於<lb/>
是畵鄧尉十景復爲文以冠之以稍抒積愫焉客曰<lb/>
吾聞師之壽也天下宰官長者以及都人士女率傾<lb/>
囊倒篋布金輦粟以爲升恒之祝而子獨以區區筆<lb/>
墨爲壽既愧頭目之捐施復異寶瓔之供養子何爲<lb/>
者余曰不然吾師道德髙妙正所謂如髙山大川者<lb/>
<pb n="KR4f0021_SBCK_006-21b"/>
也固將與鄧尉湖山長存天地之間吾故畵五湖二<lb/>
堰之汪洋羣峰列岫之崒<graphic n="KR2029" url="https://raw.githubusercontent.com/kanripo/KR-Gaiji/master/images/KR2029.png" mimeType="image/png"/>皆所以舉似吾師而爲<lb/>
形容亦以長存於天地間也豈可以尋常布金輦粟<lb/>
同日而語乎晉金陵瓦官寺初置朝賢喜施無過十<lb/>
萬而顧愷之獨以畵維摩一軀施滿百萬然則安知<lb/>
余之所爲區區筆墨者不侈於布金輦粟哉吾師固<lb/>
笑而頷之也<lb/>
　　吳母徐太夫人八十壽序<lb/>
遐年大耊天之所靳茍一得之爲人倫瑞故無論士<lb/>
大夫家以及閭巷氓庶其宗族鄉黨率於其人降誕<lb/>
之辰摭其懿美稱觴致辭以頌禱之以娛樂之此亦<lb/>
<pb n="KR4f0021_SBCK_006-22a"/>
古養老之禮也顧人生享上壽于其所閱百年之内<lb/>
俯仰身世而無關於國家治亂之數不足觀感世道<lb/>
之興衰雖有細善又何述焉雖然人生亦渺焉耳以<lb/>
一身之微而必於其所閱百年之内關國家治亂之<lb/>
數而又足觀感夫世道之興衰此薦紳先生猶難之<lb/>
况閨幃之間乎吾故於㓜洪給諌母太夫人八十之<lb/>
壽而重有感也太夫人爲名侍御之女嬪於吳爲贈<lb/>
公孟登先生之元妃而都諫虚臺公之冡婦也生長<lb/>
華胄敦詩說禮積習名教故施於家政動合禮則事<lb/>
尊嫜則孝相夫子則順而教子則慈而能嚴訓備三<lb/>
遷媺齊七誡積之既厚卒能玉三子於成處爲儒宗<lb/>
<pb n="KR4f0021_SBCK_006-22b"/>
出爲國器此誠靑簡之所罕遘而彤管之所未頌者<lb/>
矣而所尤難者㓜洪給諌既成進士司李三衢而太<lb/>
夫人尤兢兢誨諭之不衰故哀矜折獄率多平反三<lb/>
衢稱無冤民得之太夫人慈訓爲多甲申之變南都<lb/>
新建給諫既拾遺瑣闥而其時權奸柄國大興黨禍<lb/>
染逮名賢給諫遂以言事下黃門北寺獄禍且不測<lb/>
知者憂懼而太夫人怡然安之顧語左右曰吾之所<lb/>
以教子正謂有今日也昔雋不疑爲京兆尹每行縣<lb/>
録囚徒還其母輒問不疑有所平反活幾何人母即<lb/>
喜笑爲飲食語言異於他時或無所出母怒爲之不<lb/>
食不疑以此爲漢名臣又范滂罹黨人之禍既詣獄<lb/>
<pb n="KR4f0021_SBCK_006-23a"/>
其母就與之訣從容曰汝今得與李杜齊名死亦何<lb/>
恨既有令名復求壽考可兼得乎史冊至今猶傳頌<lb/>
之自古賢母之所僅有者太夫人既已兼之矣即南<lb/>
都再壞遷革喪亂又十六年矣太夫人奉身儉約感<lb/>
槩大義不以捧檄之喜望其子不以鼎食之養督於<lb/>
家故給諌兄弟亦能以不失身事親十六年如一日<lb/>
此又古今賢母之所少也嗟乎太夫人爲侍御之女<lb/>
都諫之婦在神宗朝正當國家全盛無論矣即其爲<lb/>
雋不疑母平反色喜時猶及見漢廷之治也迨其爲<lb/>
滂母而漢祚已移矣至於今所謂絶不言禄與子偕<lb/>
隠者其時又何如哉故於太夫人之一身俯仰數十<lb/>
<pb n="KR4f0021_SBCK_006-23b"/>
年間而其有關國家治亂之數又足觀感世道之興<lb/>
衰有如此者吾故不辭爲質言之以侑給諫兄弟獻<lb/>
千齡之觴也<lb/>
　　朱師母六十壽序<lb/>
崇禎丁丑歲先文靖公命枋從先師朱夫子遊時即<lb/>
聞師母陶太夫人之賢戊寅而先師攜伯子致一過<lb/>
館舎與枋同學先師家固貧而致一衣履鮮潔雖布<lb/>
素必整好余於時羡致一之有母而自傷失恃言笑<lb/>
之餘未嘗不飲泣也時雖髫年無所知識而已知太<lb/>
夫人之賢聲不爽矣己卯春先師以事畱滯於家不<lb/>
入郡城枋遂負笈執經以從授館師門先師實飲食<lb/>
<pb n="KR4f0021_SBCK_006-24a"/>
教誨之朝斯夕斯凡一湯飲一匕箸無非太夫人之<lb/>
所手調也先生爲一世大儒人倫南國從遊請益者<lb/>
踵趾相躡竟同公超之市而產入束脯都不能給太<lb/>
夫人以十指佐之宅僅數椽紡績機杼操作無停時<lb/>
而室中竟日不聞人聲時余常夜讀書太夫人每令<lb/>
致一兄弟伺余饑飽常膳外必益以果餌酒漿以助<lb/>
其讀書枋感太夫人之視余如子而益羡致一兄弟<lb/>
入受慈母之恩未知何等俯仰感激時時泣下霑襟<lb/>
矣而益稔知太夫人之賢也枋受業先師者五年遂<lb/>
濫登賢書致一亦蜚聲膠序又三年而遘國變先文<lb/>
靖以不辱身殉節止水而先師嬰城固守城破義不<lb/>
<pb n="KR4f0021_SBCK_006-24b"/>
辱亦遂舉身以殉之時爲弘光乙酉枋年二十四致<lb/>
一止年十九耳致一固少余五歳猶未弱冠也時鋒<lb/>
燹之餘百事崩壞而崑邑受禍尤烈太夫人既遭大<lb/>
故失所天而舊業摧毁諸孤林立尚有呱呱懷抱者<lb/>
風雨漂摇茹荼集蓼太夫人以一身肩之支吾中外<lb/>
經理廢墜毁者完之廢者復之亂者理之主伯亞旅<lb/>
田園堂構尋復其故教育政一兄弟以次成立婚嫁<lb/>
以時閨庭肅穆而又不廢致一兄弟遊學之資交遊<lb/>
會集歲時伏臘致酒擊鮮飲食衎衎一如先師之存<lb/>
無改豪髪嗟乎余與致一遘家國之禍同遭君父之<lb/>
變同余年既加長於致一而受先人之遺又數倍於<lb/>
<pb n="KR4f0021_SBCK_006-25a"/>
致一也顧十六年來伶仃轗軻遂已無家矣而致一<lb/>
兄弟獨如昔者豈非徒以有太夫人在乎余每見致<lb/>
一兄弟而自傷鮮民之生不自知其涕之無從也庚<lb/>
子春爲太夫人設帨之辰致一兄弟將稱觴爲壽太<lb/>
夫人不許致一兄弟固請而太夫人固不肯曰乙酉<lb/>
之禍義不圖存若吾在爾父之側亦必從爾父於地<lb/>
下矣邂逅茍全固不期有今日也而忍以未亾人爲<lb/>
娛耶遂泣下致一兄弟遂割意不敢言舉觴而徐枋<lb/>
聞之曰嗟乎吾師母陶太夫人之賢有大過人者三<lb/>
是將與金石齊壽矣而吾其能無一言乎變革之際<lb/>
喪亂頻仍即鼎食之家以破巢毁室一廢而不復頓<lb/>
<pb n="KR4f0021_SBCK_006-25b"/>
者多矣太夫人以㷀㷀[婺-矛+牙]婦從瘡痍荆棘中收拾餘<lb/>
燼不數年而規摹如昔一不可及也一身而任中外<lb/>
之責兼教養之勤此在丈夫猶難之而太夫人外則<lb/>
桑土綢繆内則乳哺紡績而訓修義方敦詩説禮以<lb/>
玉諸子於成二不可及也且古之賢母如截髪丸熊<lb/>
亦既輝耀千古矣然大都欲其子延致名譽或掇取<lb/>
科第耳而大夫人則不然致一以象勺之歲名播詞<lb/>
塲咸望一日而致千里乃既遭國變太夫人即令去<lb/>
經生之籍謝絶當丗隠居以教授故致一年未三十<lb/>
即有處士之目學成行立處乎遺民故老之間若魯<lb/>
之兩生者於是故家子弟閭里俊秀仰象賢爭先師<lb/>
<pb n="KR4f0021_SBCK_006-26a"/>
之一如昔日之師先師也然則太夫人之感概大義<lb/>
自致不朽者又豈往昔賢母之所能望哉此三不可<lb/>
及也今以周甲之慶誼當舉觴而太夫人以大義却<lb/>
之確不可奪非大過人者能如是乎枋既始終慨羡<lb/>
致一兄弟而令能真知太夫人之賢故略言太夫人<lb/>
之與金石齊壽者如此太夫人雖不受觴能無受枋<lb/>
一言之頌乎<lb/>
居易堂集卷之六終<lb/>
<pb n="KR4f0021_SBCK_006-26b"/>
</p>
<p>
</p>
  </div>
</body>
</text>
</TEI>
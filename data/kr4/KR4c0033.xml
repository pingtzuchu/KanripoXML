<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4c0033_SBCK_001-1a"/>
韋刺史詩集卷第一<lb/>
　　　唐江州刺史韋應物著明尚書户部郎華雲校<lb/>
　古賦一首<lb/>
　　冰賦<lb/>
夏六月白日當午火雲四至金石灼爍玄泉潜沸雖深<lb/>
居廣厦珍簟輕箑而亦鬰鬰燠燠不能和平其氣陳王<lb/>
於是登别館散幽情招親友以高㑹尊仲宣爲客卿睹<lb/>
頒冰之適至喜煩暑之暫清王乃誇賔而歌曰含皎皎<lb/>
兮瓊玉姿氣凄凄兮奪天時飮之瑩骨兮何所思可進<lb/>
於賔請客卿爲寡人美而賦之客諾曰美則美矣而大<lb/>
王不識其短夫謂之瓊玉竊名器也氣奪天時干隂陽<lb/>
<pb n="KR4c0033_SBCK_001-1b"/>
也内熱飲之媒其疾也寵一物而三失德且出寒暑而<lb/>
至下薦宗廟而至高僕竊感之而<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>欷安得不爲之而<lb/>
抽毫何積隂之勝純陽兮惟此玄冰居炎天之赫赫兮<lb/>
獨嚴厲乎稜稜其始也月玄冥日北陸天地閉水泉縮<lb/>
動靜一變剛柔反覆壯以烈風積如羣玉由是依廣澶<lb/>
漫憑高崢嶸大寒御節萬動潜形浮彩浩浩仰吞素靈<lb/>
羣山早曙隂壑夜眀古者祭之黑牡其藏以節祓之桃<lb/>
弧其出以潔今眀眀大魏禮物必備實大王尊爼之常<lb/>
品非小民造次之所致若尊卑異等頒命有度碎似墜<lb/>
瓊方如截璐况粉壁雲矗象筵霜布座有麗人皎然俱<lb/>
素雖衆賔之同輝諒爲物之難固其竊名假質以謬一<lb/>
<pb n="KR4c0033_SBCK_001-2a"/>
時之賞也如此若乃對修竹臨方塘俾炎作寒兮反我<lb/>
天常嗟絺綌之失御於三伏兮亦紈扇委篋而内傷其<lb/>
嚴沍之威以干隂陽之候也如此若皎潔的皪與時消<lb/>
釋或沉珠於杯或化璞於液王將甘飲聊以自適豈知<lb/>
乎一寒一温日夜相激久之以生疾兮内外不和而怵<lb/>
惕其翫意而媒疾也如此觀其力足以凄一室利庖厨<lb/>
俾甘肥晚敗醇釀不渝非可調湊理安營魄奈何以誇<lb/>
客陳王於是赩然而慙曰寡人生於深宫懵於服食左<lb/>
右唯燕姬趙女侈服美色㣲客卿之言則何以雪余惑<lb/>
方當命有司而撤冰書盤盂以自式<lb/>
　雜擬二十一首<lb/>
<pb n="KR4c0033_SBCK_001-2b"/>
　　擬古詩十二首<lb/>
辭君遠行邁飮此長恨端巳謂道里遠如何中險艱流<lb/>
水赴大壑孤雲還暮山無情尚有歸行子何獨難驅車<lb/>
背鄕園朔風卷行迹嚴冬霜斷肌日入不遑息憂歡容<lb/>
髮變寒暑人事易中心君詎知冰玉徒貞白<lb/>
黃鳥何關關幽蘭亦靡靡此時深閨婦日照紗窓裏娟<lb/>
娟雙青娥微微啓玉齒自惜桃李年誤身遊俠子無事<lb/>
久離别不知今生死<lb/>
峩峩高山巔浼浼青川流世人不自悟馳謝如驚飍百<lb/>
金非所重厚意良難得㫖酒親與朋芳年樂京國京城<lb/>
繁華地軒蓋凌晨出垂楊十二衢隠映金張室漢宫南<lb/>
<pb n="KR4c0033_SBCK_001-3a"/>
北對飛觀齊白日游泳屬芳時平生自云畢<lb/>
綺樓何氛氲朝日正杲杲四壁含清風丹霞射其牗玉<lb/>
顔上哀囀絶耳非世有但感離恨情不知誰家婦孤雲<lb/>
忽無色邊馬爲廻首曲絶碧天高餘聲散秋草徘徊帷<lb/>
中意獨夜不堪守思逐朔風翔一去千里道<lb/>
嘉樹藹初綠蘼蕪吐幽芳君子不在賞寄之雲路長路<lb/>
長信難越惜此芳時歇孤鳥去不還緘情向天末<lb/>
月滿秋夜長驚烏號北林天河橫未落斗柄當西南寒<lb/>
蛩悲洞房好鳥無遺音商飊一夕至獨宿懷重衾舊交<lb/>
日千里隔我浮與沉人生豈草木寒暑移此心<lb/>
酒星非所酌月桂不爲食虗薄空有名爲君長嘆惜蘭<lb/>
<pb n="KR4c0033_SBCK_001-3b"/>
蕙雖可懐芳香與時息豈如凌霜葉歲暮藹顔色折柔<lb/>
將有贈延意千里客草木知賤微所貴寒不易<lb/>
神州高爽地遐瞰靡不通寒月野無緑寥寥天宇空隂<lb/>
陽不停馭貞脆各有終汾沮何鄙儉考槃何退窮反志<lb/>
解牽跼無爲尚勞躬美人奪南國一笑開芙蓉清鏡理<lb/>
容髮褰簾出深重豔曲呈皓齒舞羅不堪風慊慊情有<lb/>
待贈芳爲我容可嗟青樓月流影君帷中<lb/>
春至林木變洞房夕含清單居誰能裁好鳥對我鳴良<lb/>
人久燕趙新愛移平生别時雙鴛綺畱此千恨情碧草<lb/>
生舊迹緑琴歇芳聲思將魂夢歡反側寐不成擥衣迷<lb/>
所次起望空前庭孤影中自惻不知雙涕零<lb/>
<pb n="KR4c0033_SBCK_001-4a"/>
秋天無留景萬物藏光輝落葉隨風逺愁人獨何依華<lb/>
月屢圓缺君還浩無期如何雲雨絕一去音塵違<lb/>
有客天一方寄我孤桐琴迢迢萬里隔託此傳幽音冰<lb/>
霜中自結龍鳯相與吟絃以眀清直漆以形交深<lb/>
白日淇上沒空閨生遠愁寸心不可限淇水長悠悠芳<lb/>
樹正妍鬰春禽自相求徘徊東西廂孤妾誰與儔年華<lb/>
逐絲涙一落俱不收<lb/>
　　雜體五首<lb/>
沉沉匣中鏡爲此塵垢蝕輝光何所如月在雲中黑南<lb/>
金旣雕錯鞶帯共輝飾空存鑒物名坐使妍媸惑美人<lb/>
竭肝膽思照冰玉色自非磨瑩工日日空歎息<lb/>
<pb n="KR4c0033_SBCK_001-4b"/>
古宅集祅鳥群號枯樹枝黄昏窺人室鬼物相與期居<lb/>
人不安寢搏撃思此時豈無鷹與鸇飽肉不肯飛旣乖<lb/>
逐鳥節空養凌雲姿孤負肉食恩何異城上鴟<lb/>
春羅雙鴛鴦出自寒夜女心精烟霧色指歷千萬緒長<lb/>
安貴豪家妖艶不可數裁此百日功唯將一朝舞舞罷<lb/>
復裁新豈思勞者苦<lb/>
同聲自相應體質不必齊誰知賈人鐸能使大樂諧鏗<lb/>
鏘發宫徴和樂變其哀人神旣昭享鳯鳥亦下來豈非<lb/>
至賤物一奏升天階物情苟有合莫問玉與泥<lb/>
碌碌荆山璞卞和獻君門荆璞非有求和氏非有恩所<lb/>
獻知國寳至公不待言是非吾欲黙此道今豈存<lb/>
<pb n="KR4c0033_SBCK_001-5a"/>
　　與友生野飮效陶體<lb/>
携酒花林下前有千載墳於時不共酌柰此泉下人始<lb/>
自翫芳物行當念徂春聊舒遠世蹤坐望還山雲且遂<lb/>
一歡笑焉知賤與貧<lb/>
　　效何水部二首<lb/>
玉宇含清露香籠散輕煙應當結沉抱難從兹夕眠<lb/>
夕漏起遥怨蟲響亂秋隂反覆相思字中有故人心<lb/>
　　效陶彭澤<lb/>
霜露悴百草時菊獨妍華物性有如此寒暑其柰何掇<lb/>
英泛濁醪日入㑹田家盡醉茅簷下一生豈在多<lb/>
　燕集二十一首<lb/>
<pb n="KR4c0033_SBCK_001-5b"/>
　　大梁亭㑹李四栖梧作<lb/>
梁王昔愛才千古化不泯<hi>平聲</hi>至今蓬池上遠集八方賔<lb/>
車馬平明合城郭滿埃塵逢君一相許豈要平生親入<lb/>
仕三十載如何獨未伸英聲久籍籍臺閣多故人置酒<lb/>
發清彈相與樂佳辰孤亭得長望白日下廣津富貴良<lb/>
可取朅來西入秦秋風旦夕起安得客梁陳<lb/>
　　燕李録事<lb/>
與君十五侍皇闈暁拂爐煙上赤墀花開漢苑經過處<lb/>
雪下驪山沐浴時近臣零落今誰在仙駕飄颻不可期<lb/>
此日相逢思舊日一杯成喜亦成悲<lb/>
　　淮上喜㑹梁川故人<lb/>
<pb n="KR4c0033_SBCK_001-6a"/>
江漢曾爲客相逢毎醉還浮雲一别後流水十年間歡<lb/>
笑情如舊蕭踈鬢巳斑何因不歸去淮上對秋山<lb/>
　　揚州偶㑹前洛陽盧耿主簿<hi>應物頃貳洛陽常有連騎之遊</hi>
楚塞故人稀相逢本不期猶存袖裏字忽恠鬢中絲客<lb/>
舎盈樽酒江行滿篋詩更能連騎出還似洛橋時<lb/>
　　賈常侍林亭燕集<lb/>
高賢侍天階跡顯心獨幽朱軒騖關右池館在東周繚<lb/>
繞接都城氤氲望嵩丘群公盡詞客方駕永日遊朝旦<lb/>
氣候佳逍遥寫煩憂緑林靄巳布華沼澹不流淩露摘<lb/>
幽草<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>煙翫輕舟圓荷旣出水廣厦可淹留放神遺所<lb/>
拘觥罰屢見酬樂燕良未極安知有沉浮醉罷各云散<lb/>
<pb n="KR4c0033_SBCK_001-6b"/>
何當復相求<lb/>
　　月夜㑹徐十一草堂<lb/>
空齋無一事岸幘故人期暫輟觀書夜還題翫月詩遠<lb/>
鐘高枕後清露卷簾時暗覺新秋近殘河欲曙遲<lb/>
　　移疾㑹詩客元生與釋子法朗因貽諸祠曹<lb/>
對此嘉樹林獨有戚戚顔抱瘵知曠職淹旬非樂閒釋<lb/>
子來問訊詩人亦扣關道同意暫遣客散疾徐還園徑<lb/>
自幽靜玄蟬噪其間高窓瞰遠郊暮色起秋山英曹幸<lb/>
休暇悢悢心所攀<lb/>
　　慈恩伽藍清㑹<lb/>
素友俱薄世屢招清景賞鳴鐘悟音聞宿昔心巳徃重<lb/>
<pb n="KR4c0033_SBCK_001-7a"/>
門相洞逹高宇亦遐朗嵐嶺曉城分清隂夏條長氲氛<lb/>
芳臺馥蕭散竹池廣平荷隨波泛廻飈激林響蔬食遵<lb/>
道侣泊懐遺滯想何彼塵昏人區區在天壤<lb/>
　　夜偶詩客操公作<lb/>
塵襟一蕭灑清夜得禪公遠自鶴林寺了知人世空驚<lb/>
禽翻暗葉流水注幽叢多謝非玄度聊將詩興同<lb/>
　　與韓庫部㑹王祠曹宅作<lb/>
閒門䕃堤柳秋渠含夕清微風送荷氣坐客散塵纓守<lb/>
黙共無恡抱冲俱寡營良時頗高㑹琴酌共開情<lb/>
　　晦日處士叔園林燕集<lb/>
遽看蓂葉盡坐闕芳年賞頼此林下期淸風滌煩想始<lb/>
<pb n="KR4c0033_SBCK_001-7b"/>
萌動新煦佳禽發幽響嵐嶺對高齋春流灌蔬壤尊酒<lb/>
遺形迹道言屢開奬幸蒙終夕歡聊用稅歸鞅<lb/>
　　扈亭西陂燕賞<lb/>
杲杲朝陽時悠悠清陂望嘉樹始氤氲春遊方浩蕩况<lb/>
逢文翰侣愛此孤舟漾緑野際遥波横雲分疊嶂公堂<lb/>
日爲倦幽襟自兹曠有酒今滿盈願君盡弘量<lb/>
　　西郊燕集<lb/>
濟濟衆君子高宴及時光群山靄遐矚緑野布熈陽列<lb/>
坐遵曲岸披襟襲蘭芳野庖薦嘉魚激澗泛羽觴衆鳥<lb/>
鳴茂林緑草延高岡盛時易徂謝浩思坐飄颺眷言同<lb/>
心友兹遊安可忘<lb/>
<pb n="KR4c0033_SBCK_001-8a"/>
　　春宵燕萬年吉少府中孚南館<lb/>
始見斗柄廻復兹霜月霽河漢上縱横春城夜迢逓賔<lb/>
筵接時彦樂燕凌芳歲稍愛清觴滿仰歎高文麗欲去<lb/>
返郊扉端爲一歡滯<lb/>
　　滁州園池燕元氏親屬<lb/>
日暮遊清池踈林籠高天餘緑飄霜露夕氣變風烟水<lb/>
門架危閣竹亭列廣筵一展私姻禮屢歎芳尊前感往<lb/>
在兹會傷離屬頽年明晨復云去且願此留連<lb/>
　　郡樓春燕<lb/>
衆樂雜軍鞞高樓邀上客思逐花光亂賞餘山景夕爲<lb/>
郡訪彫瘵守程難損益聊假一杯歡暫忘終日迫<lb/>
<pb n="KR4c0033_SBCK_001-8b"/>
　　南塘泛舟㑹元六昆季<lb/>
端居倦時燠輕舟泛廻塘微風飄襟散横吹繞林長雲<lb/>
澹水容夕雨微荷氣凉一寫悁勤意寧用計華觴<lb/>
　　郡齋雨中與諸文士燕集<lb/>
兵衛森畵㦸宴寢凝清香海上風雨至逍遥池閣凉煩<lb/>
痾近消散嘉賔復滿堂自慙居處崇未覩斯民康理㑹<lb/>
是非遣性逹形迹忘鮮肥屬時禁蔬果幸見甞俯飮一<lb/>
杯酒仰聆金玉章神歡體自輕意欲凌風翔吳中盛文<lb/>
史群彦今汪洋方知大藩地豈曰財賦疆<lb/>
　　　附録奉同郎中使君郡齋雨中宴集之什<lb/>
　　　　州民朝議郎行饒州司士參軍員外置同正<lb/>
<pb n="KR4c0033_SBCK_001-9a"/>
　　　　員顧况<lb/>
　好鳥依嘉樹飛雨灑高城况與數君子列座分兩楹<lb/>
　文雅一何麗林堂含餘清我公未歸朝遊子不待晴<lb/>
　白雲帝鄕逺滄江楓葉鳴拜手欲無言零淚如酒傾<lb/>
　寸心巳摧折别離方骨驚安得凌風翰肅肅賔天京<lb/>
　　軍中冬燕<lb/>
滄海巳云晏皇恩猶念勤式燕徧恒秩柔遠及斯人兹<lb/>
邦實大藩伐皷軍樂陳是時冬服成戎士氣益振虎竹<lb/>
謬朝寄英賢降上賔旋罄周旋禮媿無海陸珍庭中九<lb/>
劒闌堂上歌吹新光景不知晚觥酌豈言頻單醪昔所<lb/>
感大醵况同忻顧謂軍中士仰荅何由申<lb/>
<pb n="KR4c0033_SBCK_001-9b"/>
　　司空主簿琴席<lb/>
煙華方散薄蕙氣猶含露澹景發清琴幽期黙玄悟留<lb/>
連白雪意斷續廽風度掩抑雖巳終忡忡在幽素<lb/>
　　與村老對飲<lb/>
鬢眉雪色猶嗜酒言辭淳朴古人風鄕村年少生離亂<lb/>
見話先朝如夢中<lb/>
韋刺史詩集卷第一<lb/>
</p>
<p>
</p>
  </div>
<div> <lb/>
    <p>
<pb n="KR4c0033_SBCK_002-1a"/>
韋刺史詩集卷第二<lb/>
　　　唐江州刺史韋應物著明尚書户部郎華雲校<lb/>
　寄贈上六十二首<lb/>
　　城中卧疾知閻薛二子屢從邑令飲因以贈之<lb/>
車馬日蕭蕭胡不枉我廬方來從令飮卧病獨何如秋<lb/>
風起漢臯開户望平蕪郎此恡音素焉知中宻踈渇者<lb/>
不思火寒者不求水人生覇旅時去就當如此猶希心<lb/>
異迹眷眷存終始<lb/>
　　聽嘉陵江水聲寄深上人<lb/>
鑿崖泄奔湍稱古神禹跡夜喧山門店獨宿不安席水<lb/>
性自云靜石中本無聲如何兩相激雷轉空山驚貽之<lb/>
<pb n="KR4c0033_SBCK_002-1b"/>
道門舊了此物我情<lb/>
　　高陵書情寄三原盧少府<lb/>
直方難爲進守此微賤班開卷不及顧沉埋案牘間兵<lb/>
凶互相踐徭賦豈得閒促戚下可哀寛政身致患日夕<lb/>
思自退出門望故山君心儻如此擕手相與還<lb/>
　　假中對雨呈縣中僚友<lb/>
卻足甘爲笑閒居夢杜陵殘鶯知夏淺社雨報年登流<lb/>
麥非關忘收書獨不能自然憂曠職緘此謝良朋<lb/>
　　贈蕭河南<lb/>
厭劇辭京縣褒賢待詔書鄼侯方繼業潘令且閒居霽<lb/>
後三川冷秋深萬木踈對琴無一事新興復何如<lb/>
<pb n="KR4c0033_SBCK_002-2a"/>
　　示從子河南尉班<hi>幷序</hi>
永泰中余任洛陽丞以撲抶軍騎時從子河南尉班亦<lb/>
以剛直爲政俱見訟於居守因詩示意府縣好我者豈<lb/>
曠斯文<lb/>
拙直余恒守公方爾所存同占朱鳥尅俱起小人言立<lb/>
政思懸棒謀身類觸籓不能林下去祗戀府廷恩<lb/>
　　趨府候曉呈兩縣僚友<lb/>
趨府不遑安中宵出戸看滿天星尚在近壁燭仍殘立<lb/>
馬頻驚曙垂簾却避寒可憐同宦者應悟下流難<lb/>
　　贈李儋<lb/>
絲桐本異質音響合自然吾觀造化意二物相因緣誤<lb/>
<pb n="KR4c0033_SBCK_002-2b"/>
觸龍鳳嘯靜聞寒夜泉心神自安宅煩慮頓可捐何因<lb/>
知久要絲白漆亦堅<lb/>
　　贈盧嵩<lb/>
百川注東海東海無虗盈泥滓不能濁澄波非益清恬<lb/>
然自安流日照萬里晴雲物不隱象三山共分明柰何<lb/>
疾風怒忽若基柱傾海水雖無心洪濤亦相驚怒號在<lb/>
倐忽誰識變化情<lb/>
　　寄馮著<lb/>
春雷起萌蟄土壌日巳踈胡能遭盛明才俊伏里閭偃<lb/>
仰遂眞性所求唯斗儲披衣出茅屋盥漱臨清渠吾道<lb/>
亦自適退身保玄虗幸無職事牽且覽案上書親友各<lb/>
<pb n="KR4c0033_SBCK_002-3a"/>
馳騖誰當訪弊廬思君在何夕明月照廣除<lb/>
　　早春對雪寄前殿中元侍御<lb/>
掃雪開幽徑端居望故人猶殘臘月酒更值早梅春㡬<lb/>
日東城陌何時曲水濵聞閒且共賞莫待繡衣新<lb/>
　　贈王侍御<lb/>
心同野鶴與塵逺詩似冰壷見底清府縣同趨昨日事<lb/>
升沉不改故人情上陽秋晚蕭蕭雨洛水寒來夜夜聲<lb/>
自歎猶爲折腰吏可憐驄馬路傍行<lb/>
　　將徃江淮寄李十九儋<hi>余自西京至李又發河洛同道不遇</hi>
燕燕東向來文鵷亦西飛如何不相見羽翼有高卑徘<lb/>
徊到河洛華屋未及窺秋風飄我行遠與淮海期廻首<lb/>
<pb n="KR4c0033_SBCK_002-3b"/>
隔烟霧遥遥兩相思陽春自當返短翮欲追隨<lb/>
　　自鞏洛舟行入黃河卽事寄府縣僚友<lb/>
夾水蒼山路向東東南山豁大河通寒樹依微逺天外<lb/>
夕陽明滅亂流中孤村㡬歲臨伊岸一鴈初晴下朔風<lb/>
爲報洛橋遊宦侣扁舟不繫與心同<lb/>
　　寄盧庾<lb/>
悠悠遠離别分此歡會難如何兩相近反使心不安亂<lb/>
髪思一櫛垢衣思一涴<hi>協韵</hi>豈如望友生對酒起長嘆時<lb/>
節異京洛孟冬天未寒廣陵多車馬日夕自遊盤獨我<lb/>
何耿耿非君誰爲歡<lb/>
　　發廣陵留上家兄兼寄上長沙<lb/>
<pb n="KR4c0033_SBCK_002-4a"/>
將違安可懐宿戀復一方家貧無舊業薄宦各飄颺執<lb/>
板身有屬淹時心恐惶拜言不得留聲結淚滿裳漾漾<lb/>
動行舫亭亭遠相望離晨苦須臾獨往道路長蕭條風<lb/>
雨過得此海氣凉感秋意巳違况自結中腸推道固當<lb/>
遣及情豈所忘何時共還歸舉翼鳴春陽<lb/>
　　初發揚子寄元大校書<lb/>
悽悽去親愛泛泛入烟霧歸棹洛陽人殘鐘廣陵樹今<lb/>
朝此爲别何處還相遇世事波上舟沿洄安得住<lb/>
　　淮上卽事寄廣陵親故<lb/>
前舟巳眇渺欲度誰相待秋山起暮鐘楚雨連滄海風<lb/>
波離思遠宿昔容鬂改獨鳥下東南廣陵何處在<lb/>
<pb n="KR4c0033_SBCK_002-4b"/>
　　寄洪州幕府盧二十一侍御<hi>自南昌令拜頃同官洛陽</hi>
忽報南昌令乘驄入郡城同時趨府客此日望塵迎文<lb/>
苑臺中妙氷壷幕下清洛陽相去遠猶使故林榮<lb/>
　　經少林精舎寄都邑親友<lb/>
息駕依松嶺高閣一攀緣前瞻路巳窮旣詣喜更延出<lb/>
巘聽萬籟入林濯幽泉鳴鐘生道心暮鶴空雲烟獨往<lb/>
雖暫適多累終見牽方思結茅地歸息期暮年<lb/>
　　同長源歸南徐寄子西子烈有道<lb/>
東洛何蕭條相思邈遐路䇿駕復誰遊入門無與晤還<lb/>
因送歸客逹此緘中素屢睽心所歡豈得顔如故所歡<lb/>
不可睽嚴霜晨凄凄如彼萬里行孤妾守空閨臨觴一<lb/>
<pb n="KR4c0033_SBCK_002-5a"/>
長嘆素欲何時諧<lb/>
　　雪中聞李儋過門不訪聊以寄贈<lb/>
度門能不訪冒雪屢西東已想人如玉遥憐馬似騘乍<lb/>
迷金谷路稍變上陽宫還比相思意紛紛正滿空<lb/>
　　同德精舍養疾寄河南兵曹東㕔掾<lb/>
逍遥東城隅雙樹寒葱蒨廣庭流華月高閣凝餘霰杜<lb/>
門非養素抱疾阻良讌孰謂無他人思君歲云變官曹<lb/>
亮先忝陳躅慙俊彦豈知晨與夜相代不相見緘書問<lb/>
所知詶藻當芬絢<lb/>
　　同德寺雨後寄元侍御李博士<lb/>
川上風雨來須臾滿城闕岧嶤青蓮界蕭條孤興發前<lb/>
<pb n="KR4c0033_SBCK_002-5b"/>
山遽巳淨隂靄夜來歇喬木生夏凉流雲吐華月嚴城<lb/>
自有限一水非難越相望曙河遠高齋坐超忽<lb/>
　　同德閣期元侍御李博士不至各投贈二首<lb/>
庭樹忽巳暗故人那不來祗應厭煩暑永日坐霜臺<lb/>
官榮多所繋閒居亦愆期高閣猶相望青山欲暮時<lb/>
　　使雲陽寄府曹<lb/>
夙駕祗府命冒炎不遑息百里次雲陽閭閻問漂溺上<lb/>
天屢愆氣胡不均寸澤仰瞻喬樹顚見此洪流跡良苗<lb/>
免湮没蔓草生宿昔頽墉滿故墟返喜將安宅周旋涉<lb/>
塗潦側峭縁溝脉仁賢憂斯民賤子甘所役公堂衆君<lb/>
子言笑思與覿<lb/>
<pb n="KR4c0033_SBCK_002-6a"/>
　　過扶風精舍舊居簡朝宗巨川兄弟<lb/>
佛刹出高樹晨光閭井中年深念陳跡迨此獨忡忡零<lb/>
落逢故老寂寥悲草蟲舊宇多改構幽篁延本叢栖止<lb/>
事如昨芳時去巳空佳人亦擕手再往今不同新文聊<lb/>
感舊想子意無窮<lb/>
　　贈令狐士曹<hi>自八月朔旦同使藍田淹留渉季事先半日而不相待故有戲贈</hi>
秋簷滴滴對牀寢山路迢迢聯騎行到家俱及東籬菊<lb/>
何事先歸半日程<lb/>
　　贈馮著<lb/>
契闊仕兩京念子亦飄蓬方來屬追徃十載事不同歲<lb/>
晏乃云至微褐還未充慘悽遊子情風雪自關東華觴<lb/>
<pb n="KR4c0033_SBCK_002-6b"/>
發懽顔嘉藻播清風始此盈抱恨曠然一夕中善藴豈<lb/>
輕售懷才希國工誰當念素士零落歲華空<lb/>
　　對雨寄韓庫部協<lb/>
颯至池館凉靄然和暁霧蕭條集新荷氛氲散高樹閒<lb/>
居興方澹黙想心巳屢暫出仍濕衣况君東城住<lb/>
　　寄子西<lb/>
夏景巳難度懐賢思方續喬樹落踈隂微風散煩燠傷<lb/>
離枉芳札忻遂見心曲藍上舍巳成田家雨新足託隣<lb/>
素多願殘秩猶見束日夕上高齋但望東原緑<lb/>
　　縣内閒居贈温公<lb/>
滿郭春風嵐巳昏鴉栖散吏掩重門雖居世網常清淨<lb/>
<pb n="KR4c0033_SBCK_002-7a"/>
夜對高僧無一言<lb/>
　　對雪贈徐秀才<lb/>
靡靡寒欲收靄靄隂還結晨起望南端千林散春雪妍<lb/>
光屬瑶階亂緒凌新節無爲掩扉卧獨守袁生轍<lb/>
　　西郊遊宴寄贈邑僚李巽<lb/>
升陽曖春物置酒臨芳席高宴闕英僚衆賔寡歡懌是<lb/>
時尚多壘板築興頽壁覉旅念越疆領徒方祗役如何<lb/>
嘉㑹日當子憂勤夕西郊鬰巳茂春嵐重如積何當返<lb/>
徂雨雜英紛可惜<lb/>
　　對雨贈李主簿高秀才<lb/>
邐迤曙雲薄散漫東風來靑山滿春野微雨灑輕埃吏<lb/>
<pb n="KR4c0033_SBCK_002-7b"/>
局勞佳士賔筵得上才終朝狎文墨髙興共徘徊<lb/>
　　休沐東還胄貴里示端<lb/>
宦遊二十載田野久巳踈休沐遂兹日一來還故墟山<lb/>
明宿雨霽風暖百卉舒泓泓野泉潔熠熠林光初竹木<lb/>
稍摧翳園場亦荒蕪俯驚鬢巳衰周覽昔所娯存沒惻<lb/>
私懐遷變傷里閭欲言少留心中復長簡書世道良自<lb/>
退榮名亦空虗與子終擕手歲晏當來居<lb/>
　　朝請後還邑寄諸友生<lb/>
宰邑分甸服夙駕朝上京是時當暮春休沐集友生抗<lb/>
志青雲表俱踐高世名尊酒且懽樂文翰亦縱横良遊<lb/>
昔所希累讌夜復明晨露含瑶琴夕風殞素英一旦遵<lb/>
<pb n="KR4c0033_SBCK_002-8a"/>
歸路伏軾出京城誰言再念别忽若千里行閉閣寡諠<lb/>
訟端居結幽情况兹晝方永展轉何由平<lb/>
　　灃上西齋寄諸友<hi>七月中善福之西齋作</hi>
絶岸臨西野曠然塵事遥清川下邐迤茅棟上岧嶤翫<lb/>
月愛佳夕望山屬淸朝俯砌視歸翼開衿納遠飊等陶<lb/>
辭小秩效朱方負樵閒遊忽無累心跡隨景超明世重<lb/>
才彦雨露降丹霄群公正雲集獨予欣寂寥<lb/>
　　獨遊西齋寄崔主簿<lb/>
同心忽巳别昨事方成昔幽徑還獨尋緑苔見行跡秋<lb/>
齋正蕭散烟水易昏夕憂來結㡬重非君不可釋<lb/>
　　紫閣東林居士叔緘賜松英丸捧對欣喜蓋非塵<lb/>
<pb n="KR4c0033_SBCK_002-8b"/>
　　　侣之所當服輙獻詩代啓<lb/>
碧澗蒼松五粒稀侵雲采去露沾衣夜啓群仙合靈藥<lb/>
朝思俗侣寄將歸道場齋戒今初服人事葷羶巳覺非<lb/>
一望嵐峯拜還使腰間銅印與心違<lb/>
　　秋集罷還途中作謹獻夀春公黎公<lb/>
束帶自衡門奉命宰王畿君侯枉高鑒舉善掩瑕疵斯<lb/>
民本巳安工拙兩無施何以酬明德歲晏不磷緇時節<lb/>
乃來集欣懐方載馳平明大府開一得拜光輝温如春<lb/>
風至肅若嚴霜威群屬所載瞻而忘倦與飢公堂燕華<lb/>
筵禮罷復言辭將從平明道憩車灃水湄山川降嘉歳<lb/>
草木蒙潤滋孰云還本邑懐戀獨遲遲<lb/>
<pb n="KR4c0033_SBCK_002-9a"/>
　　閒居贈友<lb/>
補吏多下遷罷歸聊自度園廬旣蕪没烟景空澹泊閒<lb/>
居養痾瘵守素甘葵藿顔鬢日衰耗冠帶亦寥落青苔<lb/>
巳生路緑筠始分籜夕氣下遥隂微風動踈薄草玄良<lb/>
見誚杜門無請託非君好事者誰能顧寂寞<lb/>
　　四禪精舍登覽悲舊寄朝宗巨川兄弟<lb/>
蕭散人事憂迢逓古原行春風日巳暄百草亦復生躋<lb/>
閣謁金像攀雲造禪扄新景林際曙雜花川上明徂歲<lb/>
方𬗟邈陳事尚縱横温泉有佳氣馳道指京城擕手思<lb/>
故日山河留恨情存者邈難見去者巳冥冥臨風一長<lb/>
慟誰畏行路驚<lb/>
<pb n="KR4c0033_SBCK_002-9b"/>
　　善福閣對雨寄李儋㓜遐<lb/>
飛閣凌太虚晨躋鬰崢嶸驚飈觸懸檻白雲冒層甍太<lb/>
隂布其地密雨垂八紘仰觀固不測俯視但冥冥感此<lb/>
窮秋氣沉鬰命友生及時䇿高歩覉旅遊帝京聖朝無<lb/>
隱才品物俱昭形國士秉䋲墨何以表堅貞寸心東北<lb/>
馳思與一會幷我車夙巳駕將逐晨風征郊塗住成淹<lb/>
黙黙阻中情<lb/>
　　寺居獨夜寄崔主簿<lb/>
幽人寂不寐木葉紛紛落寒雨暗深更流螢度高閣坐<lb/>
使青燈暁還傷夏衣薄寧知歲方晏離居更蕭索<lb/>
　　九日灃上作寄崔主簿倬二李端繫<lb/>
<pb n="KR4c0033_SBCK_002-10a"/>
凄凄感時節望望臨灃涘翠嶺明華秋高天澄遥滓川<lb/>
寒流愈迅霜交物初委林葉索巳空晨禽迎飈起時菊<lb/>
乃盈泛濁醪自爲美良遊雖可娯殷念在之子人生不<lb/>
自省營欲無終巳孰能同一酌陶然冥斯理<lb/>
　　西郊養疾聞暢校書有新什見贈欠佇不至先寄<lb/>
　　　此詩<lb/>
養病愜清夏郊園敷卉木窻夕含澗凉雨餘愛筠緑披<lb/>
懷始高詠對琴轉幽獨仰子遊群英吐辭如蘭馥還聞<lb/>
枉嘉藻佇望延昏旭唯見草青青閉門灃水曲<lb/>
　　灃上寄㓜遐<lb/>
寂寞到城闕惆悵返柴荆端居無所爲念子遠徂征夏<lb/>
<pb n="KR4c0033_SBCK_002-10b"/>
晝人巳息我懐獨未寧忽從東齋起兀兀㝷澗行骨罣<lb/>
叢榛宻披翫孤花明曠然西南望一極山水情周覽同<lb/>
遊處逾恨阻音形壯圖非旦夕君子勤令名勿復久留<lb/>
燕蹉跎在北京<lb/>
　　善福精舎示諸生<lb/>
湛湛嘉樹隂清露夜景沉悄然群物寂高閣似隂岑方<lb/>
以玄黙處豈爲名跡侵法妙不知歸獨此抱冲襟齋舍<lb/>
無餘物陶器與單衾諸生時列坐共愛風滿林<lb/>
　　晚出灃上贈崔都水<lb/>
臨流一舒嘯望山意轉延隔林分落景餘霞明遠川首<lb/>
起趣東作巳看耘夏田一從民里居歲月再徂遷昧質<lb/>
<pb n="KR4c0033_SBCK_002-11a"/>
得全性世名良自牽行欣擕手歸聊復飮酒眠<lb/>
　　寓居灃上精舎寄于張二舍人<lb/>
萬木藂雲出香閣西連碧澗竹林園高齋獨宿遠山曙<lb/>
微霰下庭寒雀喧道心淡泊對流水生事蕭踈空掩門<lb/>
時憶故交那得見暁排閶闔奉明恩<lb/>
　　開元觀懷舊寄李二韓二裴四兼呈崔郎中嚴家<lb/>
　　　令<lb/>
宿昔清都燕分散各西東車馬行跡在霜雪竹林空方<lb/>
軫故物念誰復一尊同聊披道書暇還此聽松風<lb/>
　　春日郊居寄萬年吉少府中孚三原少府偉夏侯<lb/>
　　　校書審<lb/>
<pb n="KR4c0033_SBCK_002-11b"/>
谷鳥時一囀田園春雨餘光風動林早高䆫照日初獨<lb/>
飮澗中水吟詠老氏書城闕應多事誰憶此閒居<lb/>
　　灃上醉題寄滌武<lb/>
芳園知夕燕西郊巳獨還誰言不同賞俱是醉花間<lb/>
　　西郊期滌武不至書示<lb/>
山高鳴過雨澗樹落殘花非關春不待當由期自賖<lb/>
　　灃上對月寄孔諫議<lb/>
思懐在雲闕泊素守中林出處雖殊跡明月兩知心<lb/>
　　將徃滁城戀新竹簡崔都水示端<lb/>
停車欲去繞藂竹偏愛新筠十數竿莫遣兒童觸瓊粉<lb/>
留待幽人廽日看<lb/>
<pb n="KR4c0033_SBCK_002-12a"/>
　　還闕首途寄精舍親友<lb/>
休沐日云滿冲然將罷官嚴車候門側晨起整朝冠山<lb/>
澤含餘雨川澗注驚湍攬轡遵東路囬首一長歎居人<lb/>
巳不見高閣在林端<lb/>
　　秋夜南宫寄灃上弟及諸生<lb/>
暝色起烟閣沉抱積離憂况兹風雨夜蕭條梧葉秋空<lb/>
宇感凉至頽顔驚歲周日夕遊闕下山水憶同遊<lb/>
　　塗中書情寄灃上兩弟因送二甥却還<lb/>
華簮豈足戀幽林徒自違遥知别後意寂寞掩郊扉囬<lb/>
首昆池上更羡爾同歸<lb/>
　　雪夜下朝呈省中一絕<lb/>
<pb n="KR4c0033_SBCK_002-12b"/>
南望青山滿禁闈暁陪鴛鷺正差池共愛朝來何處雪<lb/>
蓬萊宫裏拂松枝<lb/>
韋刺史詩集卷第二<lb/>
</p>
<p>
</p>
  </div>
<div> <lb/>
    <p>
<pb n="KR4c0033_SBCK_003-1a"/>
韋刺史詩集卷第三<lb/>
　　　唐江州刺史韋應物著明尚書戸部郎華雲校<lb/>
　寄贈下六十二首<lb/>
　　寄柳州韓司戸郎中<lb/>
逹識與昧機智殊跡同靜於焉得擕手屢賞清夜景蕭<lb/>
灑陪高詠從容羡華省一逐風波遷南登桂陽嶺舊里<lb/>
門空掩新遊事皆屏悵望城闕遥幽居時序永春風吹<lb/>
百卉和煦變閭井獨悶終日眠篇書不復省唯當望雨<lb/>
露霑子荒遐境<lb/>
　　寄令狐侍郎<lb/>
三山有瓊樹霜雪色逾新始自風塵交中結綢繆姻西<lb/>
<pb n="KR4c0033_SBCK_003-1b"/>
掖方掌誥南官復司春夕燕華池月朝奉玉階塵衆寳<lb/>
歸和氏吹嘘多俊人群公共然諾聲問邁時倫孤鴻旣<lb/>
高舉燕雀在荆榛翔集且不同豈不欲殷勤一旦遷南<lb/>
郡江湖渺無垠寵辱良未定君子豈緇磷寒暑巳推斥<lb/>
别離生苦辛非將㑹面目書札何由申<lb/>
　　閒居寄端及重陽<lb/>
山明野寺曙鐘微雪滿幽林人跡稀閒居寥落生高興<lb/>
無事風塵獨不歸<lb/>
　　園林晏起寄昭應韓明府盧主簿<lb/>
田家巳耕作井屋起晨烟園林鳴好鳥閒居猶獨眠不<lb/>
覺朝巳晏起來望青天四體一舒散情性亦忻然還復<lb/>
<pb n="KR4c0033_SBCK_003-2a"/>
<graphic n="KR1732" url="https://raw.githubusercontent.com/kanripo/KR-Gaiji/master/images/KR1732.png" mimeType="image/png"/>簷下對酒思數賢束帶理官府簡牘盈目前當念中<lb/>
林賞覽物遍山川上非遇明世庻以道自全<lb/>
　　寄大梁諸友<lb/>
分竹守南譙弭節過梁池雄都衆君子出餞擁河湄燕<lb/>
謔始云洽方舟巳解維一爲風水便但見山川馳昨日<lb/>
次睢陽今夕宿符離雲樹愴重疊烟波念還期相敦在<lb/>
勤事海内方勞師<lb/>
　　新秋夜寄諸弟<lb/>
兩地俱秋夕相望共星河高梧一葉下空齋歸思多方<lb/>
用憂人瘼况自抱微痾無將别來近顔鬢已蹉跎<lb/>
　　郊園聞蟬寄諸弟<lb/>
<pb n="KR4c0033_SBCK_003-2b"/>
去歲郊園别聞蟬在蘭省今歲卧南譙蟬鳴歸路永夕<lb/>
響依山郭餘悲散秋景緘書報此時此心方耿耿<lb/>
　　寄中書劉舍人<lb/>
雲霄路竟别中年跡暫同比翼趨丹陛連騎下南宫佳<lb/>
詠邀清月幽賞滯芳叢迨予一出守與子限西東晨露<lb/>
方愴愴離抱更忡忡忽覩九天詔秉綸歸國工玉座浮<lb/>
香氣秋禁散凉風應向横門度環珮杳玲瓏光輝恨未<lb/>
矚歸思坐難通蒼蒼松桂姿想在一垣中<lb/>
　　郡齋感秋寄諸弟<lb/>
首夏辭舊國窮秋卧滁城方如昨日别忽覺徂歲驚高<lb/>
閣收烟霧池水晚澄清戸牗巳凄爽晨夜感深情昔遊<lb/>
<pb n="KR4c0033_SBCK_003-3a"/>
郎署間是月天氣晴授衣還西郊曉露田中行采菊投<lb/>
酒中昆弟自同傾簮組聊挂壁焉知有世榮一旦居遠<lb/>
郡山川間音形大道庻無累及兹念巳盈<lb/>
　　郡中對雨贈元錫兼簡楊凌<lb/>
宿雨冒空山空城響秋葉沉沉暮色至凄凄凉氣入蕭<lb/>
條林表散的礫荷上集夜霧着衣重新苔侵履濕遇兹<lb/>
端憂日頼與嘉賔接<lb/>
　　冬至夜寄京師諸弟兼懷崔都水<lb/>
理郡無異政所憂在素飡徒令去京國覊旅當歲寒玄<lb/>
月生一氣陽景極南端巳懐時節感更抱别離酸私燕<lb/>
席云罷還齋夜方闌䆳幕沉空宇孤燭照牀單應同兹<lb/>
<pb n="KR4c0033_SBCK_003-3b"/>
夕念寧忘故歲歡川塗恍悠邈涕下一闌干<lb/>
　　元日寄諸弟兼呈崔都水<lb/>
一從守兹郡兩鬢生素髮新正加我年故歲去超忽淮<lb/>
濵異時候了似仲秋月川谷風景温城池草木發高齋<lb/>
屬多暇怊悵臨芳物日月昧還期念君何時歇<lb/>
　　寄職方劉郎中<lb/>
相聞二十載不得展平生一夕南宫遇聊用寫中情端<lb/>
服光朝次群列慕英聲歸來坐粉闈揮筆乃縱横始陪<lb/>
文翰遊歡燕難久并予因謬忝出君爲沉疾嬰别離寒<lb/>
暑過荏苒春草生故園兹日隔新禽池上鳴郡中永無<lb/>
事歸思徒自盈<lb/>
<pb n="KR4c0033_SBCK_003-4a"/>
　　社日寄崔都水及諸弟羣屬<lb/>
山郡多暇日社時放吏歸坐閣獨成悶行塘閱清輝春<lb/>
風動高柳芳園掩夕扉遥思里中會心緒悵微微<lb/>
　　寒食日寄諸弟<lb/>
禁火曖佳辰念離獨傷抱見此野田花心思杜陵道聯<lb/>
騎定何時予今顏巳老<lb/>
　　三月三日寄諸弟兼懷崔都水<lb/>
暮節看巳謝兹晨愈可惜風澹意傷春池寒花歛夕對<lb/>
酒始依依懷人還的的誰當曲水行相思尋舊跡<lb/>
　　贈李儋侍御<lb/>
風光山郡少來看廣陵春殘花猶待客莫問意中人<lb/>
<pb n="KR4c0033_SBCK_003-4b"/>
　　寄楊協律<lb/>
吏散門閣掩鳥鳴山郡中遠念長江别俯覺座隅空舟<lb/>
泊南池雨簟卷北樓風併罷芳樽燕爲愴昨時同<lb/>
　　　附録奉酬滁州寄示　楊凌<lb/>
　淮陽爲郡暇坐惜流芳歇散懐累榭風清暑澄潭月<lb/>
　陪燕辭三楚戒途綿百越非當遠别離雅奏何由發<lb/>
　　郡齋贈王卿<lb/>
無術謬稱簡素飡空自嗟秋齋雨成滯山藥寒始華濩<lb/>
落人皆笑幽獨歲逾賖唯君出塵意賞愛似山家<lb/>
　　簡恒璨<lb/>
室虚多凉氣天高屬秋時空庭夜風雨草木暁離披簡<lb/>
<pb n="KR4c0033_SBCK_003-5a"/>
書日云曠文墨誰復持聊因遇澄靜一與道人期<lb/>
　　閒居寄諸弟<lb/>
秋草生庭白露時故園諸弟益相思盡日高齋無一事<lb/>
芭蕉葉上獨題詩<lb/>
　　登樓寄王卿<lb/>
踏閣攀林恨不同楚雲滄海思無窮數家砧杵秋山下<lb/>
一郡荆榛寒雨中<lb/>
　　寄暢當<hi>聞以子弟𬒳召從軍</hi>
㓂賊起東山英俊方未閒聞君新應募籍籍動京關出<lb/>
身文翰場高步不可攀青𫀆未及解白羽揷腰間昔爲<lb/>
瓊樹姿今有風霜顔秋郊細柳道走馬一夕還丈夫當<lb/>
<pb n="KR4c0033_SBCK_003-5b"/>
爲國破敵如摧山何必事州府坐使鬢毛斑<lb/>
　　贈崔員外<lb/>
一别十年事相逢淮海濵還思洛陽日更話府中人且<lb/>
對清觴滿寜知白髪新怱怱何處去車馬冒風塵<lb/>
　　寄李儋元錫<lb/>
去年花裏逢君别今日花開巳一年世事茫茫難自料<lb/>
春愁黯黯獨成眠身多疾病思田里邑有流亡愧俸錢<lb/>
聞道欲來相問訊西樓望月幾廻圓<lb/>
　　京師叛亂寄諸弟<lb/>
弱冠遭世難二紀猶未平覉離守遠郡虎豹滿西京上<lb/>
懷犬馬戀下有骨肉情歸去在何時流淚忽沾纓憂來<lb/>
<pb n="KR4c0033_SBCK_003-6a"/>
上北樓左右但軍營函谷行人絶淮南春草生鳥鳴野<lb/>
田間思憶故園行何當四海晏甘與齊民耕<lb/>
　　贈琮公<lb/>
山僧一相訪吏案正盈前出處似殊致喧靜兩皆禪暮<lb/>
春華池宴淸夜高齋眠此道本無得寧復有忘筌<lb/>
　　寄諸弟<hi>建中四年十月三日京師兵亂自滁州間道遣使明年興元甲子歳五月九日使還</hi>
<hi>作</hi>
歲暮兵戈亂京國帛書間道訪存亡還信忽從天上落<lb/>
唯知彼此淚千行<lb/>
　　寄恒璨<lb/>
心絶去來縁跡斷人間事獨尋秋草徑夜宿寒山寺今<lb/>
<pb n="KR4c0033_SBCK_003-6b"/>
日郡齋間思問楞伽字<lb/>
　　簡郡中諸生<lb/>
守郡卧秋閣四面盡荒山此時聽夜雨孤燈照窻間藥<lb/>
園日蕪漫書帷長自閒惟當上客至論詩一解顏<lb/>
　　寄全椒山中道士<lb/>
今朝郡齋冷忽念山中客澗底束荆薪歸來煑白石欲<lb/>
持一瓢酒遠慰風雨夕落葉滿空山何處尋行跡<lb/>
　　寄釋子良史酒<lb/>
秋山僧冷病聊寄三五杯應瀉山瓢裏還寄此瓢來<lb/>
　　重寄<lb/>
復寄滿瓢去定見空瓢來若不打瓢破終當費酒材<lb/>
<pb n="KR4c0033_SBCK_003-7a"/>
　　答釋子良史送酒瓢<lb/>
此瓢今巳到山瓢知巳空且飮寒塘水遥將囬也同<lb/>
　　簡陟廵建三甥<hi>盧氏生</hi>
忽羡後生連榻話獨依寒竹一齋空時流歡笑事從别<lb/>
把酒吟詩待爾同<lb/>
　　覽襃子卧病一絶聊以題示<hi>沈氏生全眞</hi>
念子抱沉疾霜露變滁城獨此高窻下自然無世情<lb/>
　　寄璨師<lb/>
林院生夜色西廊上紗燈時憶長松下獨坐一山僧<lb/>
　　寄盧陟<lb/>
柳葉遍寒塘暁霜凝高閣累日此留連别來成寂寞<lb/>
<pb n="KR4c0033_SBCK_003-7b"/>
　　途中寄楊邈裴緒示襃子<hi>永陽縣館中作</hi>
上宰領淮右下國屬星馳霧野騰暁騎霜竿裂凍旗蕭<lb/>
蕭陟連岡莾莾望空陂風截鴈嘹唳雲叅樹參差高齋<lb/>
明月夜中庭松桂姿當暌一酌恨况此兩旬期<lb/>
　　宿永陽寄璨律師<lb/>
遥知郡齋夜凍雪封松竹時有山僧來懸燈獨自宿<lb/>
　　雪行寄襃子<lb/>
淅瀝覆寒騎飄颻暗川容行子郡城暁披雲看杉松<lb/>
　　寄裴處士<lb/>
春風駐遊騎晚景澹山暉一問清泠子獨掩荒園扉草<lb/>
木雨來長里閭人到稀方從廣陵宴花落未言歸<lb/>
<pb n="KR4c0033_SBCK_003-8a"/>
　　偶入西齋院示釋子恒璨<lb/>
僧齋地雖宻忘子跡要賖一來非問訊自是看山花<lb/>
　　示全眞元常<hi>元常趙氏生</hi>
余辭郡符去爾爲外事牽寧知風雪夜復此對牀眠始<lb/>
話南池飮更詠西樓篇無將一㑹易歲月坐推遷<lb/>
　　寄劉尊師<lb/>
世間荏苒縈此身長望碧山到無因白鶴徘徊看不去<lb/>
遥知下有清都人<lb/>
　　寄廬山㯶衣居士<lb/>
兀兀山行無處歸山中猛虎識㯶衣俗客欲尋應不遇<lb/>
雲溪道士見猶稀<lb/>
<pb n="KR4c0033_SBCK_003-8b"/>
　　因省風俗與從姪成緒遊山水中道先歸寄示<lb/>
累宵同燕酌十舎擕征騎始造雙林寂遐搜洞府祕群<lb/>
峯繞盤鬰懸泉仰特異隂壑雲松埋陽崖烟花媚每慮<lb/>
觀省牽中乖遊踐志我尚山水行子歸棲息地一操臨<lb/>
流𬒮上聳干雲轡獨徃倦危途懷冲寡幽致頼爾還都<lb/>
期方將登樓遲<lb/>
　　寒食寄京師諸弟<lb/>
雨中禁火空齋冷江上流鶯獨坐聽把酒看花想諸弟<lb/>
杜陵寒食草青青<lb/>
　　歲日寄京師諸季端武等<lb/>
獻歲抱深惻僑居念歸緣常患親愛離始覺世務牽少<lb/>
<pb n="KR4c0033_SBCK_003-9a"/>
事河陽府晚守淮南壖平生㡬㑹散巳及蹉跎年昨日<lb/>
罷符竹家貧遂留連部曲多巳去車馬不復全閒將酒<lb/>
爲偶黙以道自詮聽松南巖寺見月西澗泉爲政無異<lb/>
術當責豈望遷終理來時裝歸鑿杜陵田<lb/>
　　簡盧陟<lb/>
可憐白雪曲未遇知音人恓惶戎旅下蹉跎淮海濵澗<lb/>
樹含朝雨山鳥哢餘春我有一瓢酒可以慰風塵<lb/>
　　西澗卽事示盧陟<lb/>
寢扉臨碧澗晨起澹忘情空林細雨至圎文遍水生永<lb/>
日無餘事山中伐木聲知子塵喧久暫可散煩纓<lb/>
　　登郡樓寄京師諸季淮南子弟<lb/>
<pb n="KR4c0033_SBCK_003-9b"/>
始罷永陽守復卧潯陽樓懸檻飄寒雨危堞侵江流迨<lb/>
兹聞鴈夜重憶别離秋徒有盈尊酒鎮此百端憂<lb/>
　　寄黃尊師<lb/>
結茅種杏在雲端掃雪焚香宿石壇靈祗不許世人到<lb/>
忽作雷風登嶺難<lb/>
　　寄黃劉二尊師<lb/>
廬山兩道士各在一峯居矯掌白雲表晞髮陽和初淸<lb/>
夜降眞侣焚香滿空虚中有無爲樂自然與世踈道尊<lb/>
不可屈符守豈暇餘高齋遥致敬願示一編書<lb/>
　　秋夜寄丘二十二員外<lb/>
懷君屬秋夜散歩詠凉天山空松子落幽人應未眠<lb/>
<pb n="KR4c0033_SBCK_003-10a"/>
　　　附録奉酬寄示　丘丹<lb/>
　露滴梧葉鳴風秋桂花發中有學仙侣吹簫㺯山月<lb/>
　　贈丘員外<lb/>
高詞棄浮靡貞行表鄕閭未眞南宫拜聊偃東山居大<lb/>
藩本多事日與文章踈毎一覩之子高詠遂起予宵晝<lb/>
方連燕煩恡亦頓祛格言雅誨闕善謔矜數餘久跼思<lb/>
遊曠窮慘遇陽舒虎丘愜登眺吳門悵躊躇方此戀擕<lb/>
手豈云還舊墟告諸吳子弟文學爲何如<lb/>
　　又<lb/>
跡與孤雲遠心將野鶴俱那同石氏子每到府門趨<lb/>
　　　附録奉酬　丘丹<lb/>
<pb n="KR4c0033_SBCK_003-10b"/>
　久作烟霞侣蹔將簮組親還同禇伯玉入館忝州人<lb/>
　　贈李判官<lb/>
良玉定爲寳長材時所希佐幕方巡郡奏命布恩威食<lb/>
𬞞程獨守飮氷節靡違决獄興邦頌高文禀天機賔舘<lb/>
在林表望山啓西扉下有千畒田泱<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>吳土肥始耕已<lb/>
見穫袗絺今授衣政拙勞詳省淹留未得歸雖慙且忻<lb/>
願日夕覩光輝<lb/>
　　寄皎然上人<lb/>
吳興老釋子野雪蓋精廬詩名徒自振道心長晏如想<lb/>
兹棲禪夜見月東峯初鳴鐘驚岩壑焚香滿空虚叨慕<lb/>
端成舊未識豈爲疏願以碧雲思方君怨别餘茂苑文<lb/>
<pb n="KR4c0033_SBCK_003-11a"/>
華地流水古僧居何當一遊詠倚閣吟躊躇<lb/>
　　贈舊識<lb/>
少年遊太學負氣蔑諸生蹉跎三十載今日海隅行<lb/>
　　復理西齋寄丘員外<lb/>
前歲理西齋得與君子同迨兹巳一周悵望臨春風始<lb/>
自踈林竹還復長榛藂端正良難久蕪穢易爲功援斧<lb/>
開衆鬰如師啓群蒙庭宇還清曠煩抱亦舒通海隅雨<lb/>
雪霽春序風景融時物方如故懷賢思無窮<lb/>
　　和張舎人夜直中書寄吏部劉員外<lb/>
西垣草詔罷南宫憶上才月臨蘭殿出凉自鳯池來松<lb/>
桂生丹禁鴛鷺集雲臺託身各有所相望徒徘徊<lb/>
<pb n="KR4c0033_SBCK_003-11b"/>
　　和李二主簿寄淮上綦母三<lb/>
滿城憐傲吏終日賦新詩請<hi>去聲</hi>報淮隂客春帆浪作<hi>音佐</hi>
期<lb/>
　　寄二嚴<hi>士良婺牧士元郴牧</hi>
絲竹久巳懶今日遇君忺打破蜘蛛千道網總爲鶺鴒<lb/>
兩箇嚴<lb/>
韋刺史詩集卷第三<lb/>
</p>
<p>
</p>
  </div>
<div> <lb/>
    <p>
<pb n="KR4c0033_SBCK_004-1a"/>
韋刺史詩集卷第四<lb/>
　　　唐江州刺史韋應物著明尚書戸部郎華雲校<lb/>
　送别六十六首<lb/>
　　李五席送李主簿歸西臺<lb/>
請告嚴程盡西歸道路寒欲陪鷹隼集猶戀鶺鴒單洛<lb/>
邑人全少嵩高雪尚殘滿臺誰不故報我在微官<lb/>
　　送崔押衙相州<hi>頃任内黃令</hi>
禮樂儒家子英豪燕趙風驅雞嘗理邑走馬却從戎白<lb/>
刄千夫闢黄金四海同嫖姚恩顧下諸將指揮中别路<lb/>
憐芳草歸心伴塞鴻鄴城新騎滿魏帝舊臺空望闕應<lb/>
懷戀遭時貴立功萬方如巳靜何處欲輸忠<lb/>
<pb n="KR4c0033_SBCK_004-1b"/>
　　送宣城路録事<lb/>
江上宣城郡孤舟遠到時雲林謝家宅山水敬亭祠綱<lb/>
紀多閒日觀遊得賦詩都門且盡醉此别數年期<lb/>
　　送李十四山人東遊<lb/>
聖朝有遺逸披膽謁至尊豈是貿榮寵誓將救元元權<lb/>
豪非所便書奏寢禁門高歌長安酒忠憤不可吞歘來<lb/>
客河洛日與靜者論濟世翻小事丹砂駐精魂東遊無<lb/>
復繫梁楚多大蕃高論動侯伯踈懷脫塵喧送君都門<lb/>
野飮我林中尊立馬望東道白雲滿梁園踟蹰欲何贈<lb/>
空是平生言<lb/>
　　送李二歸楚州<hi>時李季弟牧楚州被訟赴急</hi>
<pb n="KR4c0033_SBCK_004-2a"/>
情人南楚别復詠在原詩忽此嗟岐路還令泣素絲風<lb/>
波朝夕遠音信徃來遟好去扁舟客靑雲何處期<lb/>
　　送閻宷赴東川辟<lb/>
氷炭俱可懐孰云熱與寒何如結髪友不得擕手歡晨<lb/>
登嚴霜野送子天一端祗承簡書命俯仰豸角冠上陟<lb/>
白雲嶠下冥玄壑湍離群自有託歴險得所安當念反<lb/>
窮巷登朝成慨嘆<lb/>
　　送令狐岫宰恩陽<lb/>
大雪天地閉群山夜來晴居家猶苦寒子有千里行行<lb/>
行安得辭荷此蒲璧榮賢豪爭追攀飮餞出西京尊酒<lb/>
豈不歡暮春自有程離人起視日僕御促前征逶遲歲<lb/>
<pb n="KR4c0033_SBCK_004-2b"/>
巳窮當造巴子城和風被草木江水日夜清從來知善<lb/>
政離别慰友生<lb/>
　　送馮著受李廣州署爲録事<lb/>
鬰鬰楊柳枝蕭蕭征馬悲送君㶚陵㟁紏郡南海湄名<lb/>
在翰墨場群公正追隨如何從此去千里萬里期大海<lb/>
吞東南横嶺隔地維建邦臨日域温燠御四時百國共<lb/>
臻奏珍竒獻京師富豪虞興戎䋲墨不易持州伯荷天<lb/>
寵還當翊丹墀子爲門下生終始豈見遺所願酌貪泉<lb/>
心不爲磷緇上將翫國士下以報渇饑<lb/>
　　送元倉曹歸廣陵<lb/>
官閒得去住告别戀音徽舊國應無業他郷到是歸楚<lb/>
<pb n="KR4c0033_SBCK_004-3a"/>
山明月滿淮甸夜鐘㣲何處孤舟泊遥遥心曲違<lb/>
　　送唐明府赴溧水<hi>三任縣事</hi>
三爲百里宰巳過十餘年秪歎官如舊旋聞邑屢遷魚<lb/>
鹽濵海利薑蔗傍湖田到此安甿俗琴堂又晏然<lb/>
　　喜於廣陵拜覲家兄奉送發還池州<lb/>
青青連枝樹苒苒久别離客遊廣陵中俱到若有期俯<lb/>
仰叙存歿哀腸發酸悲收情且爲歡累日不知饑夙駕<lb/>
多所迫復當還歸池長安三千里歲晏獨何爲南出登<lb/>
閶門驚飈左右吹所别諒非遠要令心不怡<lb/>
　　送張八元秀才擢第徃上都應制<lb/>
决勝文場戰巳酣行應辟命復才堪旅食不辭遊闕下<lb/>
<pb n="KR4c0033_SBCK_004-3b"/>
春衣未換報江南天邊宿鳥生歸思關外晴山滿夕嵐<lb/>
立馬欲從何處别都門楊柳正毿毿<lb/>
　　送張侍御祕書江左覲省<lb/>
莫歎都門路歸無駟馬車繡衣猶在篋芸閣巳觀書沃<lb/>
野收紅稻長江釣白魚晨飡亦可薦名利欲何如<lb/>
　　賦得鼎門送盧耿赴任<lb/>
名因定鼎地門對鑿龍山水北樓臺近城南車馬還稍<lb/>
開芳野靜欲掩暮鐘閒去此無嗟屈前賢尚抱關<lb/>
　　賦得浮雲起離色送鄭述誠<lb/>
遊子欲言去浮雲那得知偏能見行色自是獨傷離晚<lb/>
帶城遥暗秋生峯尚竒還因朔吹斷匹馬與相隨<lb/>
<pb n="KR4c0033_SBCK_004-4a"/>
　　餞雍聿之潞州謁李中丞<lb/>
鬰鬰兩相遇出門草靑青酒酣㧞劒舞慷慨送子行驅<lb/>
馬渉大河日暮懷洛京前登太行路志士亦未平薄遊<lb/>
五府都高歩振英聲主人才且賢重士百金輕絲竹促<lb/>
飛觴夜燕逹晨星娯樂易淹暮諒在執高情<lb/>
　　上東門㑹送李㓜舉南遊徐方<lb/>
離筵旣罷彈尊酒亦巳闌聽我歌一曲南徐在雲端雲<lb/>
端雖云邈行路本非難諸侯皆愛才公子遠結歡濟濟<lb/>
都門宴將去復盤桓令姿何昻昻良馬遠遊冠意氣且<lb/>
爲别由來非所嘆<lb/>
　　送洛陽韓丞東遊<lb/>
<pb n="KR4c0033_SBCK_004-4b"/>
仙鳥何飄飄緑衣翠爲襟顧我差池羽咬咬懐好音徘<lb/>
徊洛陽中遊戯清川潯神交不在結歡愛自中心駕言<lb/>
忽徂征雲路邈且深朝遊尚同啄夕息當異林出餞宿<lb/>
東郊列筵屬城隂舉酒欲爲樂憂懷方沉沉<lb/>
　　送鄭長源<lb/>
少年一相見飛轡河洛間歡遊不知罷中路忽言還泠<lb/>
泠鵾絃哀悄悄冬夜閒丈夫雖耿介遠别多苦顔君行<lb/>
拜高堂速駕難久攀雞鳴儔侶發朔雪滿河關須臾在<lb/>
今夕尊酌且循環<lb/>
　　送李儋<lb/>
别離何從生乃在親愛中反念行路子拂衣自西東日<lb/>
<pb n="KR4c0033_SBCK_004-5a"/>
昃不留宴嚴車出崇墉行遊非所樂端憂道未通春野<lb/>
百卉發淸川思無窮芳時坐離散世事誰可同歸當掩<lb/>
重關黙黙想音容<lb/>
　　賦得暮雨送李胄<lb/>
楚江微雨裏建業暮鐘時漠漠帆來重冥冥鳥去遲海<lb/>
門深不見浦樹遠含滋相送情無限沾襟比散絲<lb/>
　　留别洛京親友<lb/>
握手出都門駕言適京師豈不懷舊廬惆悵與子辭麗<lb/>
日坐高閣清觴燕華池昨遊倐巳過後遇良未知念結<lb/>
路方永歲隂野無暉单車我當前暮雪子獨歸臨流一<lb/>
相望零淚忽沾衣<lb/>
<pb n="KR4c0033_SBCK_004-5b"/>
　　賦得沙際路送從叔象<lb/>
獨樹沙邊人跡稀欲行愁逺暮鐘時野泉㡬處侵應盡<lb/>
不遇山僧知問誰<lb/>
　　送榆次林明府<lb/>
無嗟千里逺亦是宰王畿䇿馬雨中去逢人關外稀邑<lb/>
傳榆石在路遶晉山微别思方蕭索新秋一葉飛<lb/>
　　雜言送黎六郎<hi>夀陽公之子</hi>
氷壷見底未爲清少年如玉有詩名聞話嵩峯多野寺<lb/>
不嫌黄綬向陽城朱門嚴訓朝辭去騎出東郊滿飛絮<lb/>
河南庭下拜府君陽城歸路山氛氲山氛氲長不見釣<lb/>
臺水淥荷巳生少姨廟寒花始遍縣閒吏傲與塵隔移<lb/>
<pb n="KR4c0033_SBCK_004-6a"/>
竹䟽泉常岸幘莫言去作折腰官豈似長安折腰客<lb/>
　　天長寺上方别子西有道<hi>時任京兆府功曹攝高陵宰别田曹盧康戸曹</hi>
<hi>韓質因而有作</hi>
假邑非拙素况乃别伊人聊登釋氏居携手念兹晨高<lb/>
曠出塵表逍遥滌心神青山對芳苑列樹遶通津車馬<lb/>
無時絶行子倦風塵今當遵往路佇立欲何申唯持貞<lb/>
白志以慰心所親<lb/>
　　送黎六郎赴陽翟少府<lb/>
試吏向嵩陽春山躑躅芳腰垂新綬色衣滿舊芸香喬<lb/>
樹别時緑客程關外長秪應傳善政日夕慰高堂<lb/>
　　送别覃孝廉<lb/>
<pb n="KR4c0033_SBCK_004-6b"/>
思親自當去不第未蹉跎家住青山下門前芳草多秭<lb/>
歸通遠徼巫峽注驚波州舉年年事還期復㡬何<lb/>
　　送開封盧少府<lb/>
雄藩車馬地作尉有光輝滿席賔常侍闐街燭夜歸關<lb/>
河征斾遠烟樹夕陽微到處無留滯梁園花欲稀<lb/>
　　送槐廣落第歸揚州<lb/>
下第常稱屈少年心獨輕拜親歸海畔似舅得詩名晚<lb/>
對靑山别遥㝷芳草行還期應不逺寒露濕蕪城<lb/>
　　送汾城王主簿<lb/>
少年初帶印汾上又經過芳草歸時徧情人故郡多禁<lb/>
鐘春雨細宫樹野烟和相望東橋别微風起夕波<lb/>
<pb n="KR4c0033_SBCK_004-7a"/>
　　送渑池崔主簿<lb/>
邑帶洛陽道年年應此行當時匹馬客今日縣人迎暮<lb/>
雨投關郡春風别帝城東西殊不遠朝夕待佳聲<lb/>
　　造顏司議使蜀訪圖書<lb/>
軺駕一封急蜀門千嶺曛詎分江轉字但見路緣雲山<lb/>
館夜聽雨秋猨獨呌群無爲久留滯聖主待遺文<lb/>
　　奉送從兄宰晉陵<lb/>
東郊暮草歇千里夏雲生立馬愁將夕看山獨送行依<lb/>
微吳苑樹迢逓晉陵城慰此斷行别邑人多頌聲<lb/>
　　贈别河南李功曹<hi>宏辭登科拜官</hi>
耿耿抱私戚寥寥獨掩扉臨觴自不飮况與故人違故<lb/>
<pb n="KR4c0033_SBCK_004-7b"/>
人方琢磨瓖朗代所稀憲禮更右職文翰灑天機聿來<lb/>
自東山群彦仰餘輝談笑取高第綰綬卽言歸洛都遊<lb/>
燕地千里及芳菲今朝章臺别楊柳亦依依雲霞未改<lb/>
色山川猶夕暉忽復不相見心思亂霏霏<lb/>
　　送五經趙隨登科授廣德尉<lb/>
眀經有清秩當在石渠中獨往宣城郡高齋謁謝公寒<lb/>
原正蕪漫夕鳥自西東秋日不堪别凄凄多朔風<lb/>
　　宴别㓜遐與君貺兄弟<lb/>
乖闕意方弭安知忽來翔累日重歡宴一旦復離傷置<lb/>
酒慰兹夕秉燭坐華堂契闊未及展晨星出東方征人<lb/>
慘巳辭車馬儼成裝我懷自無歡原野滿春光群水含<lb/>
<pb n="KR4c0033_SBCK_004-8a"/>
時澤野雉鳴朝陽平生有壯志不覺淚霑裳况自守空<lb/>
宇日夕伹彷徨<lb/>
　　送宣州周録事<lb/>
清時重儒士紏郡屬伊人薄遊長安中始得一交親英<lb/>
豪若雲集餞别塞城闉高駕臨長路日夕起風塵方念<lb/>
清宵宴巳度芳林春從兹一分手緬邈吳與秦但覩年<lb/>
運駛安知後㑹因唯當存令德可以解悁勤<lb/>
　　謝櫟陽令歸西郊贈别諸友生<lb/>
結髪事州縣蹉跎在文墨徒有排雲心何由生羽翼幸<lb/>
遭明盛日萬物蒙生植獨此抱微痾頽然謝斯職<hi>大暦十四</hi>
<hi>年六月二十三日自鄠縣制除櫟陽令以疾辭歸善福精舎七月二十日賦此詩</hi>世道方荏苒<lb/>
<pb n="KR4c0033_SBCK_004-8b"/>
郊園思偃息爲歡日巳延君子情未極馳觴忽云晏高<lb/>
論良難測遊步清都宫迎風嘉樹側晨起西郊道原野<lb/>
分黍稷自樂陶唐人服勤在微力佇君列丹陛出處兩<lb/>
爲得<lb/>
　　送端東行<lb/>
世承清白遺躬服古人言從官俱守道歸來共閉門驅<lb/>
車何處去暮雪滿平原<lb/>
　　送姚孫還河中<lb/>
上國旅遊罷故園生事微風塵滿路起行人何處歸留<lb/>
思芳樹飲惜别暮春暉㡬日投關郡河山對掩扉<lb/>
　　始除尚書郎别善福精舍<hi>建中二年四月十九日自前櫟陽令除尚書比</hi>
<pb n="KR4c0033_SBCK_004-9a"/>
<hi>部員外郎</hi>
簡畧非世器委身同草木逍遥精舍居飲酒自爲足累<lb/>
日曾一櫛對書常懶讀社臈㑹高年山川恣遊矚明世<lb/>
方選士中朝懸美禄除書忽到門冠帶便拘束愧忝郎<lb/>
署跡謬蒙君子録俯仰垂華纓飄颻翔輕轂行將親愛<lb/>
别戀此西澗曲遠峯明夕川夏雨生衆緑迅風飄野路<lb/>
廽首不遑宿明晨下烟閣白雲在幽谷<lb/>
　　送常侍御却使西蕃<lb/>
歸奏聖朝行萬里却銜天詔報蕃臣本是諸生守文墨<lb/>
今將匹馬靜烟塵旅宿關河逢暮雨春耕亭鄣識遺民<lb/>
此去多應收故地寜辭沙塞往來頻<lb/>
<pb n="KR4c0033_SBCK_004-9b"/>
　　送郗詹事<lb/>
聖朝列群彦穆穆佐休明君子獨知止懸車守國程忠<lb/>
良信舊德文學播英聲旣獲天爵美况將齒位并書奏<lb/>
蒙省察命駕乃東征皇恩賜印綬歸爲田里榮朝野同<lb/>
稱嘆園綺鬰齊名長衢軒蓋集飮餞出西京時屬春陽<lb/>
節草木巳含英洛川當盛宴斯焉爲逹生<lb/>
　　送蘇評事<lb/>
季弟仕譙都元兄坐蘭省言訪始忻忻念離當耿耿嵯<lb/>
峨夏雲起迢逓山川永登高望去塵紛思終難整<lb/>
　　送李侍御益赴幽州幕<lb/>
二十揮篇翰三十窮典墳辟書五府至名爲四海聞始<lb/>
<pb n="KR4c0033_SBCK_004-10a"/>
從車騎幕今赴嫖姚軍契闊晚相遇草慼遽離群悠悠<lb/>
行子遠眇眇川塗分登高望燕代日夕生夏雲司徒擁<lb/>
精甲誓將除國氛儒生幸持斧可以佐功勲無言羽書<lb/>
急坐闕相思文<lb/>
　　自尚書郎出爲滁州刺史留别朋友兼示諸弟<lb/>
少年不遠仕秉笏東西京中歲守淮郡奉命乃征行素<lb/>
慙省閣姿况忝符竹榮効愚方此始顧私豈獲幷徘徊<lb/>
親交戀愴悢昆友情日暮風雪起我去子還城登塗建<lb/>
隼旟勒駕望承明雲臺煥中天龍闕鬰上征晨興奉早<lb/>
朝玉露霑華纓一朝從此去服<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>理庻氓皇恩儻歲月<lb/>
歸復厠群英<lb/>
<pb n="KR4c0033_SBCK_004-10b"/>
　　送元錫楊凌<lb/>
荒林翳山郭積水成秋晦端居意自違况别親與愛歡<lb/>
筵慊未足離燈悄巳對還當掩郡閣佇君方此㑹<lb/>
　　送楊氏女<lb/>
永日方慼慼出門復悠悠女子今有行大江泝輕舟爾<lb/>
軰况無恃撫念益慈柔㓜爲長所育<hi>㓜女爲楊氏所撫育</hi>兩别泣<lb/>
不休對此結中腸義往難復留自小闕内訓<hi>言早無恃</hi>事姑<lb/>
貽我憂賴兹託令門仁䘏庻無尤貧儉誠所尚資從豈<lb/>
待周孝恭遵婦道容止順其猷别離在今晨見爾當何<lb/>
秋居閒始自遣臨感忽難收歸來視㓜女零淚縁纓流<lb/>
　　送中弟<lb/>
<pb n="KR4c0033_SBCK_004-11a"/>
秋氣入踈戸離人起晨朝山郡多風雨西樓更蕭條嗟<lb/>
予淮海老送子關河遥同來不同去沉憂寧復消<lb/>
　　寄别李儋<lb/>
首戴惠文冠心有决勝籌翩翩四五騎結束向幷州名<lb/>
在相公幕丘山恩未酬妻子不及顧親友安得留夙昔<lb/>
同文翰交分共綢繆忽枉别離札涕涙一交流逺郡臥<lb/>
殘雨凉氣滿西樓想子臨長路時當淮海秋<lb/>
　　送倉部蕭員外院長存<lb/>
襆𬒳蹉跎老江國情人邂逅此相逢不隨鴛鷺朝天去<lb/>
遥想蓬萊臺閣重<lb/>
　　送王校書<lb/>
<pb n="KR4c0033_SBCK_004-11b"/>
同宿高齋換時節共看移石復栽杉送君江浦巳惆悵<lb/>
更上西樓望遠帆<lb/>
　　送丘員外還山<lb/>
長棲白雲表蹔訪高齋宿還辭郡邑諠歸泛松江淥結<lb/>
茅隱蒼嶺伐薪響深谷同是山中人不知往來躅靈芝<lb/>
非庭草遼鶴匪池鶩終當署里門一表高陽族<lb/>
　　　附録奉酬使君送歸山之作　丘丹<lb/>
　側聞郡守至偶乘黃犢出不别桃源人一見經累日<lb/>
　蟬鳴念秋稼蘭酌動離瑟臨水降麾幢野艇纔容膝<lb/>
　參差碧山路月送江㠶疾涉海得驪珠棲梧慙鳯質<lb/>
　媿非鄭公里歸掃蒙籠室<lb/>
<pb n="KR4c0033_SBCK_004-12a"/>
　　重送丘二十二還臨平山居<lb/>
歲中始再覯方來又解携纔留野艇語巳憶故山棲幽<lb/>
澗人夜汲深林鳥長啼還持郡齋酒慰此霜露凄<lb/>
　　　附録奉酬重送歸山　丘丹<lb/>
　賣藥有時至自知往來踈遽辭池上酌新得山中書<lb/>
　歩出芙蓉府歸乘觳觫車猥蒙招隠作豈媿班生廬<lb/>
　　送鄭端公弟移院常州<lb/>
時瞻憲臣重禮爲内兄全公程儻見責私愛信不愆况<lb/>
昔陪朝列今兹俱海壖清觴方對酌天書忽告遷豈徒<lb/>
咫尺地使我心思綿應當自此始歸拜雲臺前<lb/>
　　送房杭州<hi>孺復</hi>
<pb n="KR4c0033_SBCK_004-12b"/>
專城未四十暫謫豈蹉跎風雨吳門夜惻愴别情多<lb/>
　　送陸侍御還越<lb/>
居藩久不樂遇子聊一欣英聲頗籍甚交辟廼時珍繡<lb/>
衣過舊里驄馬輝四鄰敬恭尊郡守牋簡具州民謬忝<lb/>
誠所媿思懷方見申置榻宿清夜加籩燕良辰遵塗還<lb/>
盛府行舫遶長津自有賢方伯得此文翰賔<lb/>
　　聽江笛送陸侍御<hi>同丘員外賦題</hi>
遠聽江上笛臨觴一送君還愁獨宿夜更向郡齋聞<lb/>
　　　附録同賦　丘丹<lb/>
　離尊聞夜笛寥亮入寒城月落車馬散悽惻主人情<lb/>
　　送丘員外歸山居<lb/>
<pb n="KR4c0033_SBCK_004-13a"/>
郡閣始嘉宴青山憶舊居爲君量革履且願住藍輿<lb/>
　　送崔叔清遊越<lb/>
忘兹適越意愛我郡齋幽野情豈好謁詩興一相留遠<lb/>
水帶寒樹閶門望去舟方伯憐文士無爲成滯遊<lb/>
　　送雲陽鄒儒立少府侍奉還京師<lb/>
建中即藩守天寳爲侍臣歴觀兩都士多閱諸侯人鄒<lb/>
生乃後來英俊亦罕倫爲文頗瓌麗禀度自貞醇甲科<lb/>
推令名延閣播芳塵再命趨王畿請告奉慈親一鍾信<lb/>
榮禄可以展歡忻昆弟俱時秀長衢當自伸聊從郡閣<lb/>
暇美此時景新方將極娯宴巳復及離辰省署慙再入<lb/>
江海綿十春今日閶門路握手子歸秦<lb/>
<pb n="KR4c0033_SBCK_004-13b"/>
　　送豆盧䇿秀才<lb/>
歲交冰未泮地卑海氣昏子有京師遊始發吳閶門新<lb/>
黃含遠林微緑生陳根詩人感時節行道當憂煩古來<lb/>
濩落者俱不事田園文如金石韻豈乏知音言方辭郡<lb/>
齋榻巳酌離亭尊無爲倦覉旅一去高飛翻<lb/>
　　送王卿<lb/>
别酌春林啼鳥稀雙旌背日晚風吹却憶囬來花巳盡<lb/>
東郊立馬望城池<lb/>
　　送劉評事<lb/>
聲華滿京洛藻翰發陽春未遂鵷鴻舉尚爲江海賔吳<lb/>
中高宴罷西上一遊秦巳想函關道遊子冒風塵籠禽<lb/>
<pb n="KR4c0033_SBCK_004-14a"/>
羡歸翼遠守懷交親况復歲云暮凛凛冰霜辰旭霽開<lb/>
郡閣寵餞集文人洞庭摘朱實松江獻白鱗丈夫豈恨<lb/>
别一酌且歡忻<lb/>
　　送雷監赴闕庭<lb/>
才大無不備出入爲時須雄藩精理行祕府擢文儒詔<lb/>
書忽巳至焉得久踟蹰方舟趂朝謁觀者盈路衢廣筵<lb/>
列衆賔送爵無停迂攀餞誠愴悢賀榮且歡娯長陪柏<lb/>
梁宴日向丹墀趨時方重右職蹉跎獨海隅<lb/>
　　送秦系赴潤州<lb/>
近作新婚鑷白髯長懐舊卷映藍衫更欲携君虎丘寺<lb/>
不知方伯望征㠶<lb/>
<pb n="KR4c0033_SBCK_004-14b"/>
</p>
<p>
韋刺史詩集卷第四<lb/>
<pb n="KR4c0033_SBCK_004-15a"/>
</p>
<p>
</p>
  </div>
<div> <lb/>
    <p>
<pb n="KR4c0033_SBCK_005-1a"/>
韋刺史詩集卷第五<lb/>
　　　唐江州刺史韋應物著明尚書户部郎華雲校<lb/>
　酬荅五十六首<lb/>
　　期盧嵩枉書稱日暮無馬不赴以詩荅<lb/>
佳期不可失終願枉衡門南陌人猶度西林日未昏庭<lb/>
前空倚杖花裏獨留尊莫道無來駕知君有短轅<lb/>
　　任洛陽丞荅前長安田少府問<lb/>
相逢且對酒相問欲何如數歲猶卑吏家人笑著書吿<lb/>
歸應未得榮宦又知踈日日生春草空令憶舊居<lb/>
　　假中枉盧二十二書亦稱卧疾兼訝李二久不訪<lb/>
　　　問以詩荅書因以戲李二<lb/>
<pb n="KR4c0033_SBCK_005-1b"/>
微官何事勞趨走服藥閒眠飬不才花裏棋盤憎鳥汚<lb/>
枕邉書卷訝風開故人問訊緣同病芳月相思阻一杯<lb/>
應笑王戎成俗物遥持麈尾獨徘徊<lb/>
　　酬盧嵩秋夜見寄五韻<lb/>
喬木生夜凉月華滿前墀去君咫尺地勞君千里思素<lb/>
秉棲遁志况貽招隱詩坐見林木榮願赴滄洲期何能<lb/>
待歲晏携手當此時<hi>盧詩云歲晏以爲期之句</hi>
　　酬鄭户曹驪山感懐<lb/>
蒼山何鬰盤飛閣凌上清先帝昔好道下元朝百靈白<lb/>
雲巳蕭條麋鹿但縱横泉水今尚暖舊林亦青青我念<lb/>
綺襦歲扈從當太平小臣職前驅馳道出㶚亭翻翻日<lb/>
<pb n="KR4c0033_SBCK_005-2a"/>
月旗殷殷鼙皷聲萬馬自騰驤八駿按轡行日出烟嶠<lb/>
緑氛氲麗層甍登臨起遐想沐浴歡聖情朝燕詠無事<lb/>
時豐賀國禎日和絃管音下使萬室聽海内湊朝貢賢<lb/>
愚共歡榮合沓車馬喧西聞長安城事往世如寄感深<lb/>
迹所經申章報蘭藻一望雙涕零<lb/>
　　荅李澣三首<lb/>
孤客逢春暮緘情寄舊遊海隅人使遠書到洛陽秋<lb/>
馬卿猶有壁漁父自無家想子今何處扁舟隱荻花<lb/>
林中觀易罷溪上對鷗閒楚俗饒辭客何人最往還<lb/>
　　酬柳郎中春日歸揚州南郭見别之作<lb/>
廣陵三月花正開花裏逢君醉一廽南北相過殊不遠<lb/>
<pb n="KR4c0033_SBCK_005-2b"/>
暮潮從去早潮來<lb/>
　　酬豆盧倉曹題庫壁見示<lb/>
掾局勞才子新詩動洛川運籌知决勝聚米似論邊宴<lb/>
罷常分騎晨趨又比肩莫嗟年鬢改郎署定推先<lb/>
　　酬李儋<lb/>
開門臨廣陌旭旦車駕喧不見同心友徘徊憂且煩都<lb/>
城二十里居在艮與坤人生所各務乖闊累朝昏湛湛<lb/>
尊中酒青青芳樹園緘情未及發先此枉璵璠邁世超<lb/>
高躅尋流得真源明當策疲馬與子同笑言<lb/>
　　酬元偉過洛陽夜燕<lb/>
三載寄關東所歡皆遠違思懐方耿耿忽得覯容輝親<lb/>
<pb n="KR4c0033_SBCK_005-3a"/>
燕在良夜歡携闢中闈問我猶杜門不能奮高飛明燈<lb/>
照四隅炎炭正可依清觴雖云酌所媿乏珍肥晨裝復<lb/>
當行寥落星巳稀何以慰心曲佇子西還歸<lb/>
　　酬韓質舟行阻凍<lb/>
晨坐枉嘉藻持此慰寢興中獲辛苦奏長河結隂冰皓<lb/>
曜群玉發淒清孤景凝至柔反成堅造化安可恒方舟<lb/>
未得行鑿飮空兢兢苦寒彌時節待泮豈所能何必渉<lb/>
廣川荒衢且升騰殷勤宜中意庻用逹吾朋<lb/>
　　李博士弟以余罷官居同德精舎共有伊陸名山<lb/>
　　　之期久而未去枉詩見問中云宋生昔登覧末<lb/>
　　　云那能顧蓬蓽直寄鄙懐聊以為荅<lb/>
<pb n="KR4c0033_SBCK_005-3b"/>
𥘉夏息衆緣雙林對禪客枉兹芳蘭藻促我幽人策冥<lb/>
搜啓前哲逸句陳往迹髣髴陸渾南迢逓千峯碧從來<lb/>
遲高駕自顧無物役山水心所娯如何更朝夕晨興渉<lb/>
清洛訪子高陽宅莫言往來踈駑馬知阡陌<lb/>
　　寄酬李博士永寜主簿叔㕔見待<lb/>
解鞅先㡬日𣢾曲見新詩定向公堂醉遥憐獨去時葉<lb/>
霑寒雨落鐘度遠山遲晨策巳云整當同林下期<lb/>
　　荅令狐工曹獨孤兵曹聯騎暮歸望山見寄<lb/>
共愛靑山住近南行牽吏役背雙驂枉書獨宿對流水<lb/>
遥羡歸時滿夕嵐<lb/>
　　荅李博士<lb/>
<pb n="KR4c0033_SBCK_005-4a"/>
休沐去人逺高齋出林杪晴山多碧峯顥氣疑秋曉端<lb/>
居喜良友枉使千里路緘書當夏時開緘時巳度簷雛<lb/>
巳颻颺荷露方蕭颯夢遠竹窻幽行稀蘭徑合舊居共<lb/>
南北往來只如昨問君今爲誰曰夕度清洛<lb/>
　　荅劉西曹<hi>時爲京兆功曹</hi>
公館夜云寂微凉群樹秋西曹得時彦華月共淹留長<lb/>
嘯舉清觴志氣誰與儔千齡事雖邈俯念忽巳周篇翰<lb/>
如雲興京洛頗優遊詮文不獨占理妙即同流淺劣見<lb/>
推許恐爲識者尤空慙文璧贈日夕不能酬<lb/>
　　荅貢士黎逢<hi>時任京兆功曹</hi>
茂才方上逹諸生安可希栖神澹物表渙汗布令詞如<lb/>
<pb n="KR4c0033_SBCK_005-4b"/>
彼崑山玉本自有光輝鄙人徒區區稱嘆亦何爲彌月<lb/>
曠不接公門但驅馳蘭章忽有贈持用慰所思不見心<lb/>
尚宻况當相見時<lb/>
　　荅韓庫部<hi>協</hi>
良玉表貞度麗藻頗爲工名列金閨籍心與素士同日<lb/>
晏下朝來車馬自生風清宵有佳興皓月直南宫矯翮<lb/>
方上征顧我邈忡忡豈不願攀舉執事府庭中智乖時<lb/>
亦蹇才大命爲通還當以道推解組守蒿蓬<lb/>
　　荅崔主簿倬<lb/>
朗月分林靄遥管動離聲故驩良巳阻空宇澹無情窈<lb/>
窕雲鴈沒蒼茫河漢横蘭章不可荅冲襟徒自盈<lb/>
<pb n="KR4c0033_SBCK_005-5a"/>
　　荅徐秀才<lb/>
鉛鈍謝貞器時秀猥見稱豈如白玉仙方與紫霞升清<lb/>
詩舞艶雪孤抱瑩玄冰一枝非所貴懐書思武陵<lb/>
　　荅東林道士<lb/>
紫閣西邊第幾峯茅齋夜雪虎行踪遥看黛色知何處<lb/>
欲出山門尋暮鐘<lb/>
　　荅長寜令楊轍<lb/>
皓月升林表公堂滿清輝嘉賔自遠至觴飮夜何其宰<lb/>
邑視京縣歸來無寸資瓌文溢衆寳雅正得吾師廣川<lb/>
含澄瀾芳樹擢華滋短才何足數枉贈媿妍詞歡盻良<lb/>
見屬素懐亦巳披何意雲栖翰不嫌蓬艾卑但恐河漢<lb/>
<pb n="KR4c0033_SBCK_005-5b"/>
没囬車首路岐<lb/>
　　荅馮魯秀才<lb/>
晨坐枉瓊藻知子返中林澹然山景晏泉谷響幽禽髣<lb/>
髴謝塵跡逍遥舒道心顧我腰間綬端爲華髪侵簿書<lb/>
勞應對篇翰曠不尋薄田失鋤耨生苗安可任徒令慙<lb/>
所問想望東山岑<lb/>
　　荅崔主簿問兼簡温上人<lb/>
緣情生衆累晚晤依道流諸境一巳寂了將身世浮閒<lb/>
居澹無味忽復四時周靡靡芳草積稍稍新篁抽即此<lb/>
抱餘素塊然誠寡儔自適一忻意愧蒙君子憂<lb/>
　　清都觀荅㓜遐<lb/>
<pb n="KR4c0033_SBCK_005-6a"/>
逍遥仙家子日夕朝玉皇興高清露沒渇飮瓊華漿解<lb/>
組一來𣢾披衣拂天香粲然顧我笑緑簡發新章泠泠<lb/>
如玉音馥馥若蘭芳浩意坐盈此月華殊未央却念諠<lb/>
譁日何由得清凉踈松抗高殿宻竹隂長廊榮名等糞<lb/>
土携手隨風翔<lb/>
　　善福精舎荅韓司録清都觀會宴見憶<lb/>
弱志厭衆紛抱素寄精廬皦皦仰時彦悶悶<hi>平聲</hi>獨爲愚<lb/>
之子亦辭秩高蹤罷馳驅忽因西飛禽贈我以瓊琚始<lb/>
表仙都集復言歡樂殊人生各有因契闊不獲俱一來<lb/>
田野中日與人事踈水木澄秋景逍遥清賞餘枉駕懷<lb/>
前諾引領豈斯須無爲便高翔邈矣不可迂<lb/>
<pb n="KR4c0033_SBCK_005-6b"/>
　　荅長安丞裴稅<lb/>
出身忝時士於世本無機爰以林壑趣遂成頑鈍姿臨<lb/>
流意巳凄采菊露未晞舉頭見秋山萬事都若遺獨踐<lb/>
幽人蹤邈將親友違髦士佐京邑懐念枉貞詞久雨積<lb/>
幽抱清尊宴良知從容操劇務文翰方見推安能戢羽<lb/>
翼顧此林栖時<lb/>
　　奉酬處士叔見示<lb/>
挂纓守貧賤積雪卧郊園叔父親降趾壷觴携到門高<lb/>
齋樂燕罷清夜道心存即此同䟽氏可以一忘言<lb/>
　　荅庫部韓郎中<lb/>
高士不覉世頗將榮辱齊適委華冕去欲還幽林栖雖<lb/>
<pb n="KR4c0033_SBCK_005-7a"/>
懐承眀戀忻與物累睽逍遥觀運流誰復識端倪而我<lb/>
豈高致偃息平門西愚者世所遺沮溺共耕犂風雪積<lb/>
深夜園田掩荒蹊幸䝉相思札欵曲期見携<lb/>
　　荅暢校書當<lb/>
偶然棄官去投跡在田中日出照茅屋園林養愚蒙雖<lb/>
云無一資尊酌會不空且忻百榖成仰嘆造化功出入<lb/>
與民伍作事靡不同時伐南澗竹夜還澧水東貧蹇自<lb/>
成退豈爲高人蹤覽君金玉篇彩色發我容日日欲爲<lb/>
報方春已徂冬<lb/>
　　荅崔都水<lb/>
深夜竹庭雪孤燈案上書不遇無爲化誰復得閒居<lb/>
<pb n="KR4c0033_SBCK_005-7b"/>
　　酬令狐司録善福精舎見贈<lb/>
野寺望山雪空齋對竹林我以養愚地生君道者心<lb/>
　　灃上精舎荅趙氏外生伉<lb/>
遠跡出塵表寓身雙樹林如何小子伉亦有超世心擔<lb/>
書從我遊携手廣川隂雲開夏郊緑景晏青山沉對榻<lb/>
遇清夜獻詩合雅音所推苟禮數於性道豈深隱拙在<lb/>
冲黙經世昧古今無爲率爾言可以致華簪<lb/>
　　荅趙氏生伉<lb/>
暫與雲林别忽陪鴛鷺翔看山不得去知爾獨相望<lb/>
　　荅端<lb/>
郊原夏雨歇閒院緑隂生職事方無効幽賞獨違情物<lb/>
<pb n="KR4c0033_SBCK_005-8a"/>
色坐如見離抱悵多盈况感夕凉氣聞此亂蟬鳴<lb/>
　　荅史館張學士同柳庻子學士集賢院看花見寄<lb/>
　　　兼呈柳學士<lb/>
班楊秉文史對院自爲憐餘香掩閣去遲日看花頻似<lb/>
雪飄閶闔從風點近臣南宫有芳樹不並禁垣春<lb/>
　　荅王郎中<lb/>
卧閤枉芳藻覽㫖悵秋晨守郡猶覉寓無以慰嘉賔野<lb/>
曠歸雲盡天清暁露新池荷凉巳至窻梧落漸頻風物<lb/>
殊京國邑里但荒榛賦繁屬軍興政拙媿斯人髦士久<lb/>
臺閣中路一漂淪歸當列盛朝豈念卧淮濵<lb/>
　　荅崔都水<lb/>
<pb n="KR4c0033_SBCK_005-8b"/>
亭亭心中人迢迢居秦關常緘素札去適枉華章還憶<lb/>
在灃郊時携手望秋山久嫌官府勞初喜罷秩閒終年<lb/>
不事業寢食長慵頑不知何爲來名籍挂郎間攝衣辭<lb/>
田里華簮耀頽顔卜居又依仁日夕正追攀牧人本無<lb/>
術命至苟復遷離念積歲序歸途眇山川郡齋有佳月<lb/>
園林含清泉同心不在宴尊酒徒盈前覽君陳迹遊詞<lb/>
意俱凄妍忽忽巳終日將酬不能宣甿稅况重疊公門<lb/>
極熬煎責逋甘首免歲晏當歸田勿厭守窮轍慎爲名<lb/>
所牽<lb/>
　　荅王卿送别<lb/>
去馬嘶春草歸人立夕陽元知數日别要使兩情傷<lb/>
<pb n="KR4c0033_SBCK_005-9a"/>
　　荅裴丞說歸京所獻<lb/>
執事頗勤久行去亦傷乖家貧無僮僕吏卒升寢齋衣<lb/>
服藏内篋藥草曝前階誰復知次第濩落且安排還期<lb/>
在歲晏何以慰吾懷<lb/>
　　荅裴處士<lb/>
遺民愛精舎乘犢入青山來署高陽里不遇白衣還禮<lb/>
賢方化俗聞風自欵關况子逸群士栖息蓬蒿間<lb/>
　　荅楊奉禮<lb/>
多病守山郡自得接嘉賔不見三四日曠若十餘旬臨<lb/>
觴獨無味對榻巳生塵一咏舟中作灑雪忽驚新烟波<lb/>
見樓旅景物具昭陳秋塘唯落葉野寺不逢人白事廷<lb/>
<pb n="KR4c0033_SBCK_005-9b"/>
吏簡閒居文墨親高天池閣靜寒菊霜露頻應當整孤<lb/>
棹歸來展殷勤<lb/>
　　荅端<lb/>
坐憶故園人巳老寧知遠郡鴈還來長瞻西北是歸路<lb/>
獨上城樓日㡬廽<lb/>
　　荅僴奴重陽二甥<hi>僴奴趙氏甥伉重陽崔氏甥播</hi>
棄職曾守拙翫幽遂忘喧山澗依磽塉竹樹䕃清源貧<lb/>
居烟火絶歲熟梨棗繁風雨飄茅屋蒿草沒瓜園群屬<lb/>
相歡悅不覺過朝昏有時看禾黍落日上秋原飮酒任<lb/>
眞性揮筆肆狂言一朝忝蘭省三載居遠藩復與諸弟<lb/>
子篇翰毎相敦西園休習射南池對芳尊山藥經雨碧<lb/>
<pb n="KR4c0033_SBCK_005-10a"/>
海榴凌霜翻念爾不同此悵然復一論重陽守故家僴<lb/>
子旅湘沅俱有緘中藻惻惻動離魂不知何日見衣上<lb/>
涙空存<lb/>
　　荅重陽<lb/>
省札陳徃事愴憶數年中一身朝北闕家累守田農望<lb/>
山亦臨水暇日毎來同性情一踈散園林多清風忽復<lb/>
隔淮海夢想在灃東病來經時節起見秋塘空城郭連<lb/>
榛嶺鳥雀噪溝叢坐使驚霜鬢撩亂巳如蓬<lb/>
　　酬劉侍郎使君<lb/>
瓊樹凌霜雪蔥蒨如芳春英賢雖出守本自玉階人宿<lb/>
昔陪郎署出入仰清塵孰云俱列郡比德豈爲隣風雨<lb/>
<pb n="KR4c0033_SBCK_005-10b"/>
飄海氣清凉悅心神重門深夏晝賦詩延衆賔方以歲<lb/>
月舊毎蒙君子親繼作郡齋什遠贈荆山珍高閒庻務<lb/>
理遊眺景物新朋友亦遠集燕酌在佳辰始唱巳慙拙<lb/>
將酬益難伸濡毫意僶俛一用寫悁勤<lb/>
　　　附録顧十二左遷過韋蘇州房杭州韋睦州三<lb/>
　　　　使君皆有郡中燕集詩辭章高麗鄙夫之所<lb/>
　　　　仰慕顧生旣至留連笑語因亦成篇以繼三<lb/>
　　　　君子之風焉　信州刺史劉太眞<lb/>
　寵至乃不驚罪及非無由奔迸歷畏途緬邈赴偏陬<lb/>
　牧此彫弊甿屬當賦歛秋夙興諒無𥙷旬暇焉敢休<lb/>
　前日懷友生獨登城上樓迢迢西北望遠思不可收<lb/>
<pb n="KR4c0033_SBCK_005-11a"/>
　今日車騎來曠然銷人憂晨迎東齋飯晚度南溪遊<lb/>
　以我碧流水泊君清翰舟莫將遷客程不爲勝境留<lb/>
　飛札謝三守斯篇希見酬<lb/>
　　荅令狐侍郎<lb/>
一凶廼一吉一是復一非孰能逃斯理亮在識其微三<lb/>
黜故無愠高賢當庻㡬但以親交戀音容邈難希况惜<lb/>
别離久俱忻藩守歸朝晏方陪厠山川又乖違吳門冒<lb/>
海霧峽路凌連磯同㑹在京國相望涕沾衣明時重英<lb/>
才當復列彤闈白玉雖塵垢拂拭還光輝<lb/>
　　　附録硤州旅舎奉懷蘇州韋郎中<hi>公頻有尺書頗積離鄕之</hi>
<hi>思</hi>令狐峘<lb/>
<pb n="KR4c0033_SBCK_005-11b"/>
　儒服學從政遂爲塵事嬰衘命東復西孰堪異鄕情<lb/>
　懷禄且懷恩策名敢逃名羡彼農畒人白首親友幷<lb/>
　江山入秋氣草木彫晚榮方塘寒露凝旅館凉飈生<lb/>
　懿交守東吳夢想聞頌聲雲水方浩浩離憂何時平<lb/>
　　酬張協律<lb/>
昔人鬻舂地今人復一賢屬余藩守日方君卧病年麗<lb/>
思阻文宴芳蹤闕賔筵經時豈不懐欲徃事屢牽公府<lb/>
適煩倦開緘瑩新篇非將握中寳何以比其妍感兹棲<lb/>
寓詞想復痾瘵纏空宇風霜交幽居情思綿當以貧非<lb/>
病孰云白未玄邑中有其人憔悴即我愆由來牧守重<lb/>
英俊得薦延匪人等鴻毛斯道何由宣遭時無早晚藴<lb/>
<pb n="KR4c0033_SBCK_005-12a"/>
器俟良緣觀文心未衰勿藥疾當痊晨期簡牘罷馳慰<lb/>
子冲然<lb/>
　　荅秦十四校書<lb/>
知掩山扉三十秋魚鬚翠碧棄牀頭莫道謝公方在郡<lb/>
五言今日爲君休<lb/>
　　　附録即事奉呈郎中使君<lb/>
　　　　　東海釣客試秘書省校書郎秦系<lb/>
　久卧雲間巳息機青𫀆忽著狎鷗飛詩興到來無一<lb/>
　事郡中今有謝玄暉<lb/>
　　荅賔<lb/>
斜月纔鍳帷凝霜偏冷枕持情須耿耿故作單牀寢<lb/>
<pb n="KR4c0033_SBCK_005-12b"/>
　　荅鄭騎曹重九日求橘<lb/>
憐君卧病思新橘試摘猶酸亦未黄書後欲題三百顆<lb/>
洞庭須待满林霜<lb/>
　　奉賀聖製重陽日賜宴<lb/>
聖心憂萬國端居在穆清玄功致海晏錫燕表文明恩<lb/>
屬重陽節雨應此時晴寒菊生池苑高樹出宫城捧藻<lb/>
千官處垂戒百王程復覩開元日臣愚獻頌聲<lb/>
　　和吳舎人早春歸沐西亭言志<lb/>
暁漏戒中禁清香肅朝衣一門雙掌誥伯侍仲言歸亭<lb/>
高性情曠職宻交遊稀賦詩樂無事解帶偃南扉陽春<lb/>
美時澤旭霽望山暉幽禽響未轉東原緑猶微名雖列<lb/>
<pb n="KR4c0033_SBCK_005-13a"/>
仙爵心巳遺塵機即事同巖隱聖渥良難違<lb/>
　　奉和張大夫戯示青山郎<lb/>
天生逸世姿竹馬不曾騎覽卷冰將釋援毫露欲垂金<lb/>
貂傳㡬葉玉樹長新枝榮禄何妨早甘羅亦小兒<lb/>
　　荅河南李士巽題香山寺<lb/>
洛都遊宦日少年携手行投杯起芳席總轡振華纓關<lb/>
塞有佳氣巖開伊水清攀林憇佛寺登高望都城蹉跎<lb/>
二十載世務各所營兹賞長在夢故人安得并前歲守<lb/>
九江恩召赴咸京因塗再登歷山河屬晴明寂寞僧侣<lb/>
少蒼茫林木成墻宇或崩剥不見舊題名舊遊况存殁<lb/>
獨此淚交横交横誰與同書壁貽友生今兹守吳郡綿<lb/>
<pb n="KR4c0033_SBCK_005-13b"/>
思方未平子復經陳迹一感我深情逺蒙惻愴篇中有<lb/>
金玉聲反覆終難荅金玉尚爲輕<lb/>
　　荅故人見諭<lb/>
素寡名利心自非周圓器徒以歲月資屢蒙藩條寄時<lb/>
風重書札物情敦貨遺機杼十縑單慵踈百函愧常負<lb/>
交親責且爲一官累况本濩落人歸無置錐地省己巳<lb/>
知非枉書見深致雖欲効區區何由枉其志<lb/>
　　酬閻員外陟<lb/>
寒夜阻良覿叢竹想幽居虎符予己誤金丹子何如燕<lb/>
集觀農暇笙歌聽訟餘雖蒙一言教自愧道情踈<lb/>
　逢遇七首<lb/>
<pb n="KR4c0033_SBCK_005-14a"/>
　　長安遇馮著<lb/>
客從東方來衣上㶚陵雨問客來何爲采山因買斧冥<lb/>
冥花正開颺颺燕新乳昨别今巳春鬢絲生㡬縷<lb/>
　　將發楚州經寳應縣訪李二忽於州館相遇月夜<lb/>
　　　書事因簡李寳應<lb/>
孤舟欲夜發秪爲訪情人此地忽相遇留連意更新停<lb/>
杯嗟别久對月言家貧一問臨卭令如何待上賔<lb/>
　　廣陵遇孟九雲卿<lb/>
雄藩本帝都遊士多俊賢夾河樹鬰鬰華館千里連新<lb/>
知雖满堂中意頗未宣忽逢翰林友歡樂斗酒前高文<lb/>
激頽波四海靡不傳西施且一笑衆女安得妍明月滿<lb/>
<pb n="KR4c0033_SBCK_005-14b"/>
淮海哀鴻逝長天所念京國遠我來君欲還<lb/>
　　淮上遇洛陽李主簿<lb/>
結茅臨古渡卧見長淮流窻裏人將老門前樹巳秋寒<lb/>
山獨過鴈暮雨遠來舟日夕逢歸客那能忘舊遊<lb/>
　　路逢崔元二侍御避馬見招以詩戯贈<lb/>
一臺稱二妙歸路望行塵俱是攀龍客空爲避馬人見<lb/>
招翻跼蹐相問良殷勤日日吟趨府彈冠豈有因<lb/>
　　逢楊開府<lb/>
少事武皇帝無頼恃恩私身作里中横家藏亡命兒朝<lb/>
提樗蒲局暮竊東隣姬司隸不敢捕立在白玉墀驪山<lb/>
風雪夜長楊羽獵時一字都不識飮酒肆頑癡武皇升<lb/>
<pb n="KR4c0033_SBCK_005-15a"/>
仙去憔悴𬒳人欺讀書事巳晚把筆學題詩兩府始收<lb/>
跡南宫謬見推非才果不容出守撫<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>[婺-矛+牙]忽逢楊開府<lb/>
論舊涕俱垂坐客何由識唯有故人知<lb/>
　　休暇日訪王侍御不遇<lb/>
九日驅馳一日閒尋君不遇又空還恠來詩思清人骨<lb/>
門對寒流雪满山<lb/>
　　因省風俗訪道士姪不見題壁<lb/>
去年澗水今亦流去年杏花今又折山人歸來問是誰<lb/>
還是去年行春客<lb/>
韋刺史詩集卷苐五<lb/>
<pb n="KR4c0033_SBCK_005-15b"/>
</p>
<p>
</p>
  </div>
<div> <lb/>
    <p>
<pb n="KR4c0033_SBCK_006-1a"/>
韋刺史詩集卷第六<lb/>
　　　唐江州刺史韋應物著明尚書戸部郎華雲校<lb/>
　懐思十九首<lb/>
　　有所思<lb/>
借問堤上柳靑青爲誰春空遊昨日地不見昨日人繚<lb/>
繞萬家井徃來車馬塵莫道無相識要非心所親<lb/>
　　暮相思<lb/>
朝出自不還暮歸花盡發豈無終曰㑹惜此花間月空<lb/>
館忽相思微鐘坐來歇<lb/>
　　夏夜憶盧嵩<lb/>
靄靄高館暮開軒滌煩襟不知湘雨來瀟灑在幽林炎<lb/>
<pb n="KR4c0033_SBCK_006-1b"/>
月得凉夜芳尊誰與斟故人南北居累月間徽音人生<lb/>
無閒日歡㑹當在今反側候天旦層城苦沉沉<lb/>
　　春思<lb/>
野花如雪繞江城坐見年芳憶帝京閶闔暁開凝碧樹<lb/>
曾陪駌鷺聽流鶯<lb/>
　　春中憶元二<lb/>
雨歇萬井春柔條巳含緑徘徊洛陽陌惆悵杜陵曲遊<lb/>
絲正高下啼鳥還斷續有酒今不同思君瑩如玉<lb/>
　　懷素友子西<lb/>
廣陌並遊騎公堂接華襟方歡遽見别永日獨沉吟階<lb/>
暝流暗駛氣踈露巳侵層城湛深夜片月生幽林徃欵<lb/>
<pb n="KR4c0033_SBCK_006-2a"/>
良未遂來覿曠無音恒當清觴宴思子玉山岑耿耿何<lb/>
以寫宻言空委心<lb/>
　　對韓少尹所贈硯有懷<lb/>
故人謫遐遠留硯寵斯文白水浮香墨清池滿夏雲念<lb/>
離心巳永感物思徒紛未有桂陽使裁書一報君<lb/>
　　月晦憶去年與親友曲水遊讌<lb/>
晦賞念前歲京國結良儔騎出宣平里飮對曲池流今<lb/>
朝隔天末空園傷獨遊雨歇林光變塘緑鳥聲幽彫甿<lb/>
積逋稅華鬢集新秋誰言戀虎符終當還舊丘<lb/>
　　清明日憶諸弟<lb/>
冷食方多病開襟一忻然終令思故郡烟火滿晴川杏<lb/>
<pb n="KR4c0033_SBCK_006-2b"/>
粥猶堪食榆羹巳稍煎唯恨乖親燕坐度此芳年<lb/>
　　池上懷王卿<lb/>
幽居捐世事佳雨散園芳入門靄巳綠水禽鳴春塘重<lb/>
雲始成夕忽霽尚殘陽輕舟因風泛郡閣望蒼蒼私燕<lb/>
阻外好臨歡一停觴兹遊無時盡旭日願相將<lb/>
　　立夏日憶京師諸弟<lb/>
改序念芳辰煩襟倦日永夏木巳成隂公門晝恒靜長<lb/>
風始飄閣疊雲纔吐嶺坐想離居人還當惜徂景<lb/>
　　暁至園中憶諸弟崔都水<lb/>
山郭恒悄悄林月亦姢姢景清神巳澄事簡慮絶牽秋<lb/>
塘徧衰草曉露洗紅蓮不見心所愛兹賞豈爲妍<lb/>
<pb n="KR4c0033_SBCK_006-3a"/>
　　懐琅琊深標二釋子<lb/>
白雲埋大壑隂崖滴夜泉應居西石室月照山蒼然<lb/>
　　雨夜感懷<lb/>
微雨灑高林塵埃自蕭散耿耿心未平沉沉夜方半獨<lb/>
驚長簟冷遽覺愁鬢換誰能當此夕不有盈襟歎<lb/>
　　雲陽館懷谷口<lb/>
清泚階下流云自谷口源念昔白衣士結廬在石門道<lb/>
高杳無累景靜得忘言山夕緑隂滿世移清賞存吏役<lb/>
豈遑暇幽懐復朝昏雲泉非所濯蘿月不可援長徃遂<lb/>
眞性暫遊恨卑喧出身旣事世高躅難等論<lb/>
　　憶灃上幽居<lb/>
<pb n="KR4c0033_SBCK_006-3b"/>
一來當復去猶此厭樊籠况我林栖子朝服坐南宫唯<lb/>
獨問啼鳥還如灃水東<lb/>
　　重九登滁城樓憶前歲九日歸灃上赴崔都水及<lb/>
　　　諸弟燕集悽然懷舊<lb/>
今日重九燕去歲在京師聊廽出省歩一赴郊園期佳<lb/>
節始云邁周辰巳及兹秋山滿清景當賞屬乖離凋散<lb/>
民里闊摧翳衆木衰樓中一長嘯惻愴起凉颸<lb/>
　　始夏南園思舊里<lb/>
夏首雲物變雨餘草木繁池荷初貼水林花巳掃園縈<lb/>
叢蝶尚亂依閣鳥猶喧對此殘芳月憶在漢陵原<lb/>
　　發蒲塘驛沿路見泉谷村墅忽想京師舊居追懷<lb/>
<pb n="KR4c0033_SBCK_006-4a"/>
　　　昔年<lb/>
青山導騎遶春風行斾舒均徭視屬城問疾躬里閭烟<lb/>
水依泉谷川陸散樵漁忽念故園日復憶驪山居荏苒<lb/>
斑鬢及夢寢婚䆠𥘉不覺平生事咄嗟二紀餘存殁闊<lb/>
巳永悲多歡自踈高秩非爲美闌干淚盈𥚑<lb/>
　行旅十首<lb/>
　　經函谷關<lb/>
洪河絶山根單軌出其側萬古爲要樞徃來何時息秦<lb/>
皇旣恃險海内被吞食及嗣同覆顚咽喉莫能塞炎靈<lb/>
詎西駕婁子非經國徒欲扼諸侯不知恢至德聖朝及<lb/>
天寳豺虎起東北下沉戰死魂上結窮冤色古今雖共<lb/>
<pb n="KR4c0033_SBCK_006-4b"/>
守成敗良可識藩屏無俊賢金湯獨何力馳車一登眺<lb/>
感慨中自惻<lb/>
　　經武功舊宅<lb/>
兹邑昔所遊嘉㑹常在目歴載俄二九始徃今來復慼<lb/>
慼居人少茫茫野田緑風雨經舊墟毁垣迷徃躅門臨<lb/>
川流駛樹有覉雌宿多累恒悲徃長年覺時速欲去中<lb/>
復留徘徊結心曲<lb/>
　　徃雲門郊居塗經廽流作<lb/>
兹晨廼休暇適徃田家廬原谷徑塗澁春陽草木敷纔<lb/>
遵板橋曲復此清澗紆崩壑方見射廽流忽巳舒明滅<lb/>
泛孤景杳靄含夕虚無將爲邑志一酌澄波餘<lb/>
<pb n="KR4c0033_SBCK_006-5a"/>
　　乘月過西郊渡<lb/>
遠山含紫氛春野靄云暮值此歸時月留連西澗渡謬<lb/>
當文墨㑹得與群英遇賞逐亂流翻心將清景悟行車<lb/>
儼未轉芳草空盈歩巳舉候亭火猶愛村原樹還當守<lb/>
故扄恨恨乖幽素<lb/>
　　晚歸灃川<lb/>
凌霧朝閶闔落曰返淸川簮組方暫解臨水一翛然昆<lb/>
弟忻來集童稚满眼前適意在無事携手望秋田南嶺<lb/>
横爽氣高林遶遥阡野廬不鋤理翳翳起荒烟名秩斯<lb/>
逾分廉退愧不全巳想平門路晨騎復言旋<lb/>
　　授衣還田里<lb/>
<pb n="KR4c0033_SBCK_006-5b"/>
公門懸甲令澣濯遂其私晨起懐愴恨野田寒露時氣<lb/>
收天地廣風凄草木衰山明始重疊川淺更逶迤烟火<lb/>
生閭里禾黍積東菑終然可樂業時節一來斯<lb/>
　　夕次盱眙縣<lb/>
落㠶逗淮鎮停舫臨孤驛浩浩風起波冥冥日沉夕人<lb/>
歸山郭暗鴈下蘆洲白獨夜憶秦關聽鐘未眠客<lb/>
　　春月觀省屬城始憩東西林精舎<lb/>
因時省風俗布惠迨高年建隼出潯陽整駕遊山川白<lb/>
雲歛晴壑群峯列遥天<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>﨑石門狀杳靄香爐烟榛荒<lb/>
屢罥罣逼側殆覆顛方臻釋氏廬時物屢華妍曇遠昔<lb/>
經始於兹閟幽玄東西竹林寺灌注寒澗泉人事旣云<lb/>
<pb n="KR4c0033_SBCK_006-6a"/>
泯歲月復巳綿殿宇餘丹紺磴閣峭欹懸佳士亦棲息<lb/>
善身絶塵緣今我䝉朝寄教化敷里鄽道妙苟爲得出<lb/>
處理無偏心當同所尚跡豈辭纏牽<lb/>
　　自蒲塘驛廽駕經歴山水<lb/>
館宿風雨滯始晴行蓋轉潯陽山水多草木俱紛衍﨑<lb/>
嶇緣碧澗蒼翠踐苔蘚高樹夾潺湲崩石横隂巘野杏<lb/>
依寒拆餘雲冒嵐淺性愜形豈勞境殊路遺緬憶昔終<lb/>
南下佳遊亦屢展時禽下流暮紛思何由遣<lb/>
　　山行積雨歸途始霽<lb/>
攬轡窮登降隂雨遘二旬但見白雲合不覩巖中春急<lb/>
澗豈易掲峻途良難遵深林猿聲冷沮洳虎跡新始霽<lb/>
<pb n="KR4c0033_SBCK_006-6b"/>
升陽景山水閱清晨雜花積如霧百卉萋巳陳鳴騶屢<lb/>
驤首歸路自忻忻<lb/>
　感歎三十二首<lb/>
　　傷逝<hi>此後歎逝哀傷十九首盡同德精舎舊居傷懷時所作</hi>
染白一爲黑焚木盡成灰念我室中人逝去亦不廽結<lb/>
髪二十載賔敬如始來提携屬時屯契闊憂患災柔素<lb/>
亮爲表禮章夙所該仕公不及私百事委令才一旦入<lb/>
閨門四壁满塵埃斯人旣巳矣觸物但傷摧單居移時<lb/>
節泣涕撫嬰孩知妄謂當遣臨感要難裁夢想忽如睹<lb/>
驚起復徘徊此心良無巳遶屋生蒿萊<lb/>
　　徃富平傷懐<lb/>
<pb n="KR4c0033_SBCK_006-7a"/>
晨起凌嚴霜慟哭臨素帷駕言百里塗惻愴復何爲昨<lb/>
者仕公府屬城常載馳出門無所憂返室亦熈熈今者<lb/>
掩筠扉但聞童稚悲丈夫須出入顧爾内無依衘恨巳<lb/>
酸骨何况苦寒時單車路蕭條廽首長逶遲飄風忽截<lb/>
野嘹唳鴈起飛昔時同徃路獨徃今詎知<lb/>
　　出還<lb/>
昔出喜還家今還獨傷意入室掩無光衘哀寫虗位悽<lb/>
悽動幽幔寂寂驚寒吹㓜女復何知時來庭下戲咨嗟<lb/>
日復老錯莫身如寄家人勸我飡對案空垂淚<lb/>
　　冬夜<lb/>
杳杳日云夕鬰結誰爲開單衾自不暖霜霰巳皚皚晚<lb/>
<pb n="KR4c0033_SBCK_006-7b"/>
歲淪夙志驚鴻感深哀深哀當何爲桃李忽凋摧帷帳<lb/>
徒自設冥寞豈復來平生雖恩重遷去託窮埃抱此女<lb/>
曹恨顧非高世才振衣中夜起河漢尚徘徊<lb/>
　　送終<lb/>
奄忽逾時節日月獲其良蕭蕭車馬悲祖載發中堂生<lb/>
平同此居一旦異存亡斯須亦何益終復委山岡行出<lb/>
國南門南望欎蒼蒼日入乃云造慟哭宿風霜晨遷俯<lb/>
玄廬臨訣但遑遑方當永潜翳仰視白日光俯仰遽終<lb/>
畢封樹巳荒凉獨留不得還欲去結中腸童稚知所失<lb/>
啼號捉我裳即事猶倉卒歲月始難忘<lb/>
　　除日<lb/>
<pb n="KR4c0033_SBCK_006-8a"/>
思懐耿如昨季月巳云暮忽驚年復新獨恨人成故冰<lb/>
池始泮緑梅楥還飘素淑景方轉延朝朝自難度<lb/>
　　對芳樹<lb/>
迢迢芳園樹列映清池曲對此傷人心還如故時緑風<lb/>
條灑餘靄露葉承新旭佳人不再攀下有徃來躅<lb/>
　　月夜<lb/>
皓月流春城華露積芳草坐念綺窓空翻傷清景好清<lb/>
景終若斯傷多人自老<lb/>
　　歎楊花<lb/>
空蒙不自定况值暄風度舊賞逐流年新愁忽盈素纔<lb/>
縈下苑曲稍滿東城路人意有悲歡時芳獨如故<lb/>
<pb n="KR4c0033_SBCK_006-8b"/>
　　過昭國里故第<lb/>
不復見故人一來過故宅物變知景暄心傷覺時寂池<lb/>
荒野筠合庭緑幽草積風散花意謝鳥還山光夕宿昔<lb/>
方同賞詎知今念昔緘室在東廂遺器不忍覿柔翰全<lb/>
分意芳巾尚染澤殘工委筐篋餘素經刀尺收此還我<lb/>
家將還復愁惕永絶携手歡空存舊行迹㝠冥獨無語<lb/>
杳杳將何適唯思今古同時緩傷與戚<lb/>
　　夏日<lb/>
巳謂心苦傷如何日方永無人不晝寢獨坐山中靜悟<lb/>
澹將遣慮學空庻遺境積俗易爲侵愁來復難整<lb/>
　　端居感懐<lb/>
<pb n="KR4c0033_SBCK_006-9a"/>
沉沉積素抱婉婉屬之子永日獨無言忽驚振衣起方<lb/>
如在幃室復悟永終巳稚子傷恩絶盛時若流水暄凉<lb/>
同寡趣朗晦俱無理寂性常喻人滯情今在巳空房欲<lb/>
云暮巢鷰亦來止夏木遽成隂緑苔誰復履感至竟何<lb/>
方幽獨長如此<lb/>
　　悲紈扇<lb/>
非關秋節至詎是恩情改掩嚬人巳無委篋凉空在何<lb/>
言永不發暗使銷光彩<lb/>
　　閒齋對雨<lb/>
幽獨自盈抱隂淡亦連朝空齋對高樹踈雨共蕭條巢<lb/>
鷰翻泥濕蕙花依砌消端居念徃事倐忽苦驚飈<lb/>
<pb n="KR4c0033_SBCK_006-9b"/>
　　林園晚霽<lb/>
雨歇見青山落日照林園山夕烟鳥亂林清風景翻提<lb/>
携唯子弟蕭散在琴言同遊不同意耿耿獨傷魂寂寞<lb/>
鐘巳盡如何還入門<lb/>
　　秋夜二首<lb/>
庭樹轉蕭蕭隂蟲還戚戚獨向高齋眠夜聞寒雨滴微<lb/>
風時動牗殘燈尚留壁惆悵平生懐偏來委今夕<lb/>
霜露巳凄漫星漢復昭囬朔風中夜起驚鴻千里來蕭<lb/>
條凉葉下寂寞清砧哀歲晏仰空宇心事若寒灰<lb/>
　　感夢<lb/>
歳月轉蕪漫形影長寂寥髣髴覯微夢感歎起中宵綿<lb/>
<pb n="KR4c0033_SBCK_006-10a"/>
思靄流月驚魂颯廽飈誰念兹夕永坐令顔鬢彫<lb/>
　　同德精舎舊居傷懷<lb/>
洛京十載别東林訪舊扉山河不可望存殁意多違時<lb/>
遷跡尚在同去獨來歸還見窓中鴿日暮遶庭飛<lb/>
　　悲故交<lb/>
白璧衆求瑕素絲易成汙萬里顚沛還高堂巳長暮積<lb/>
憤方盈抱纒哀忽逾度念子從此終黄泉竟誰訴一爲<lb/>
時事感豈獨平生故唯見荒丘原野草塗朝露<lb/>
　　張彭州前與緱氏馮少府各惠寄一篇多故未荅<lb/>
　　　張巳云殁因追哀叙事兼遠簡馮生<lb/>
君昔掌文翰西垣復石渠朱衣乘白馬輝光照里閭余<lb/>
<pb n="KR4c0033_SBCK_006-10b"/>
時忝南省接燕媿空虚一别守兹郡蹉跎歲再除常懷<lb/>
關河表永日簡牘餘郡中有方塘凉閣對紅蕖金玉蒙<lb/>
遠貺篇詠見吹嘘未荅平生意巳殁九原居秋風吹寢<lb/>
門長慟涕漣如覆視緘中字奄爲昔人書髪鬢巳云白<lb/>
交友日彫踈馮生遠同恨憔悴在田廬<lb/>
　　東林精舎見故殿中鄭侍御題詩追舊書情涕泗<lb/>
　　　橫集因寄呈閻灃州馮少府<lb/>
仲月景氣佳東林一登歷中有故人詩凄凉在高壁精<lb/>
思長懸世音容巳歸寂墨澤傳灑餘磨滅親翰跡平生<lb/>
忽如夢百事皆成昔結騎京華年揮文篋笥積朝廷重<lb/>
英彦時軰分珪璧永謝栢梁陪獨闕金門籍方嬰存殁<lb/>
<pb n="KR4c0033_SBCK_006-11a"/>
感豈暇林泉適雨餘山景寒風散花光夕新知雖滿堂<lb/>
故情誰能覿唯當同時友緘寄空悽慼<lb/>
　　同李二過亡友鄭子故第<hi>李與之故非予所識</hi>
客車名未滅没世恨應長斜月知何照幽林判自芳故<lb/>
人驚逝水寒雀噪空墻不是平生舊遺蹤要可傷<lb/>
　　話舊<hi>亭中對兄姊話蘭陵崇賢懷眞巳來故事泫然而作</hi>
存亡三十載事過悉成空不惜霑衣淚併話一宵中<lb/>
　　至開化里夀春公故宅<lb/>
寧知府中吏故宅一徘徊歴階存徃敬瞻位泣餘哀廢<lb/>
井没荒草隂牗生緑苔門前車馬散非復昔時來<lb/>
　　睢陽感懐<lb/>
<pb n="KR4c0033_SBCK_006-11b"/>
豺虎犯天綱昇平無内備長驅隂山卒畧踐三河地張<lb/>
侯本忠烈濟世有深智堅壁梁宋間遠籌吳楚利窮年<lb/>
方絶輸鄰援皆携貳使者哭其庭救兵終不至重圍雖<lb/>
可越藩翰諒難棄饑喉待危巢懸命中路墜甘從鋒刃<lb/>
斃莫奪堅貞志宿將降賊庭儒生獨全義空城唯白骨<lb/>
同徃無賤貴哀哉豈獨今千載當戯欷<lb/>
　　廣德中洛陽作<lb/>
生長太平日不知太平歡今還洛陽中感此方苦酸飲<lb/>
藥本攻病毒腸翻自殘王師渉河洛玉石俱不完時節<lb/>
屢遷斥山河長鬰盤蕭條孤烟絶日入空城寒蹇劣乏<lb/>
高歩緝遺守微官西懐咸陽道躑躅心不安<lb/>
<pb n="KR4c0033_SBCK_006-12a"/>
　　閶門懷古<lb/>
獨鳥下高樹遥知吳苑園凄凉千古事日暮倚閶門<lb/>
　　感事<lb/>
霜雪皎素絲何意墜墨池青蒼猶可濯黑色不可移女<lb/>
工再三歎委棄當此時歲寒雖無褐機杼誰肯施<lb/>
　　感鏡<lb/>
鑄鏡廣陵市菱花匣中發宿昔嘗許人鏡成人巳沒如<lb/>
冰結圓噐類璧無絲髮形影終不臨清光殊不歇一感<lb/>
平生言松枝挂秋月<lb/>
　　嘆白髪<lb/>
還同一葉落對此孤鏡暁絲縷乍難分楊花復相繞時<lb/>
<pb n="KR4c0033_SBCK_006-12b"/>
</p>
<p>
</p>
  </div>
<div> <lb/>
    <p>
<pb n="KR4c0033_SBCK_007-1a"/>
韋刺史詩集卷第七<lb/>
　　　唐江州刺史韋應物著明尚書戸部郎華雲校<lb/>
　登眺十五首<lb/>
　　登高望洛城作<lb/>
高臺造雲端遐瞰周四垠雄都定鼎地勢據萬國尊河<lb/>
岳出雲雨土圭酌乾坤舟通南越貢城背北邙原帝宅<lb/>
夾清洛丹霞捧朝暾葱蘢瑶臺榭<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱雙闕門十載搆<lb/>
屯難兵戈若雲屯膏腴满榛蕪比屋空毀垣聖主乃東<lb/>
眷俾賢拯元元熈熈居守化泛泛太府恩至損當受益<lb/>
苦寒必生温平明四城開稍見市井喧坐感理亂迹永<lb/>
懷經濟言吾生自不逹空鳥何翩翻天高水流遠日晏<lb/>
<pb n="KR4c0033_SBCK_007-1b"/>
城郭昏徘徊訖旦夕聊用寫憂煩<lb/>
　　同德寺閣集眺<lb/>
芳節欲云晏遊遨樂相從高閣照丹霞飀飀含逺風寂<lb/>
寥氛氲廓超忽神慮空旭日霽皇州岧嶤見兩宫嵩少<lb/>
多秀色羣山莫與崇三川浩東注瀍澗亦來同隂陽降<lb/>
太和宇宙得其中舟車满川陸四國靡不通舊堵今巳<lb/>
葺庻甿亦巳豐周覽思自奮行當遇時邕<lb/>
　　登寳意寺上方舊遊<hi>寺在武功曾居此寺</hi>
翠嶺香臺出半天萬家烟樹满晴川諸僧近住不相識<lb/>
坐聽微鐘記往年<lb/>
　　登樂遊廟作<lb/>
<pb n="KR4c0033_SBCK_007-2a"/>
高原出東城鬰鬱見咸陽上有千載事乃自漢宣皇頽<lb/>
壖久凌遲陳迹翳丘荒春草雖復緑驚風但飄揚周覽<lb/>
京城内雙闕起中央微鐘何處來暮色忽蒼蒼歌吹喧<lb/>
萬井車馬塞康莊昔人豈不爾百世同一傷歸當守冲<lb/>
漠跡寓心自忘<lb/>
　　登西南岡卜居遇雨尋竹浪至灃壖縈帶數里清<lb/>
　　　流茂樹雲物可賞<lb/>
登高創危構林表見川流微雨颯巳至蕭條川氣秋下<lb/>
尋宻竹盡忽曠沙際遊紆直水分野綿延稼盈疇寒花<lb/>
明廢墟樵牧笑榛丘雲水成隂澹竹樹更清幽適自戀<lb/>
佳賞復兹永日留<lb/>
<pb n="KR4c0033_SBCK_007-2b"/>
　　灃上與㓜遐月夜登西岡翫花<lb/>
置酒臨高隅佳人自城闕巳翫滿川花還看满川月花<lb/>
月方浩然賞心何由歇<lb/>
　　臺上遲客<lb/>
高臺一悄望遠樹間朝暉但見東西騎端令心賞違始<lb/>
霽郊園緑暮春啼鳥稀徒然對芳物何能獨醉歸<lb/>
　　登樓<lb/>
兹樓日登眺流歲暗蹉跎坐厭淮南守秋山紅樹多<lb/>
　　善福寺閣<lb/>
殘霞照高閣靑山出逺林晴明一登望蕭灑此幽襟<lb/>
　　樓中月夜<lb/>
<pb n="KR4c0033_SBCK_007-3a"/>
端令倚懸檻長望抱沉憂寧知故園月今夕在兹樓衰<lb/>
蓮送餘馥華露湛新秋坐見蒼林變清輝愴巳收<lb/>
　　寒食後北樓作<lb/>
園林過新節風花亂高閣遥聞擊皷聲蹴踘軍中樂<lb/>
　　西樓<lb/>
高閣一長望故園何日歸烟塵擁函谷秋鴈過來稀<lb/>
　　夜望<lb/>
南樓夜巳寂暗鳥動林間不見城郭事沉沉唯四山<lb/>
　　晚登郡閣<lb/>
悵然高閣望巳掩東城關春風偏送柳夜景欲沉山<lb/>
　　登重玄寺閣<lb/>
<pb n="KR4c0033_SBCK_007-3b"/>
時暇陟雲構晨霽澄景光始見吳都大十里鬰蒼蒼山<lb/>
川表明麗湖海吞大荒合沓臻水陸駢闐㑹四方俗繁<lb/>
節又暄雨順物亦康禽魚各翔泳草木遍芬芳於兹省<lb/>
甿俗一用勸農桑誠知虎符忝但恨歸路長<lb/>
　遊覽五十八首<lb/>
　　觀早朝<lb/>
伐皷通嚴城車馬溢廣躔煌煌列明燭朝服照華鮮金<lb/>
門杳深沉尚聽清漏傳河漢忽巳沒司閽啓晨關丹殿<lb/>
據龍首崔嵬對南山寒生千門裏日照雙闕間禁旅下<lb/>
城列爐香起中天輝輝覩明聖濟濟行<hi>音航</hi>俊賢媿無鴛<lb/>
鷺姿短翮空飛還誰當假毛羽雲路相追攀<lb/>
<pb n="KR4c0033_SBCK_007-4a"/>
　　陪元侍御春遊<lb/>
何處醉春風長安西復東不因俱罷職豈得此時同貰<lb/>
酒宣平里尋芳下苑中往來楊柳陌猶避昔年驄<lb/>
　　遊龍門香山泉<lb/>
山水本自佳遊人巳忘慮碧泉更幽絶賞愛未能去潺<lb/>
湲瀉幽磴繚繞帶嘉樹激轉忽殊流歸泓又同注羽觴<lb/>
自成翫永日亦延趣靈草有時香仙源不知處還當候<lb/>
圓月携手重遊寓<lb/>
　　龍門遊眺<lb/>
鑿山導伊流中斷若天闢都門遥相望佳氣生朝夕素<lb/>
懷出塵意適有携手客精舎繚層阿千龕鱗峭壁縁雲<lb/>
<pb n="KR4c0033_SBCK_007-4b"/>
路猶緬憩澗鐘巳寂花樹發烟華淙流散石脉長嘯招<lb/>
遠風臨潭漱金碧日落望都城人間何役役<lb/>
　　洛都遊寓<lb/>
東風日巳和元化亮無私草木同時植生條有高卑罷<lb/>
官守園廬豈不懐渇饑窮通非所干跼促當何爲佳辰<lb/>
幸可遊親友亦相追朝從華林宴暮返東城期掇英出<lb/>
蘭臯翫月歩川坻軒冕誠可慕所憂在縶維<lb/>
　　再遊龍門懷舊侣<hi>嘗與竇黃州洛陽韓丞渑池李丞密鄭二尉同遊</hi>
兩山鬰相對晨策方上千靄靄眺都城悠悠俯清瀾邈<lb/>
矣二三子兹焉屢遊盤良時忽巳周獨往念前歡好鳥<lb/>
始云至衆芳亦未闌遇物豈殊昔慨傷自有端<lb/>
<pb n="KR4c0033_SBCK_007-5a"/>
　　莊嚴精舎遊集<lb/>
良遊因時暇乃在西南隅緑烟凝層城豐草滿通衢精<lb/>
舎何崇曠煩跼一弘舒架虹施廣䕃構雲眺八區即此<lb/>
塵境遠忽聞幽鳥殊新林泛景光叢緑含露濡永日亮<lb/>
難遂平生少歡娯誰能遽還歸幸與高士俱<lb/>
　　府舎月遊<lb/>
官舎耿深夜佳月喜同遊横河俱半落泛露忽驚秋散<lb/>
彩踈群樹分䂓澄素流心期與浩景蒼蒼殊未收<lb/>
　　任鄠令渼陂遊眺<lb/>
野水灔長塘烟花亂晴日氛氲緑樹多蒼翠千山出遊<lb/>
魚時可見新荷尚未宻屢徃心獨閒恨無理人術<lb/>
<pb n="KR4c0033_SBCK_007-5b"/>
　　西郊遊矚<lb/>
東風散餘沍陂水淡巳緑烟芳何處尋杳靄春山曲新<lb/>
禽㺯暄節晴光泛嘉木一與諸君遊華觴忻見屬<lb/>
　　再遊西郊渡<lb/>
水曲一追遊遊人重懷戀嬋娟昨夜月還向波中見驚<lb/>
禽棲不定流芳寒未徧携手更何時佇看花如霰<lb/>
　　月谿與㓜遐君貺同遊<hi>時二子還城</hi>
岸篠覆廽谿廽谿曲如月沉沉水容緑寂寂流鶯歇淺<lb/>
石方凌亂遊禽時出沒半雨夕陽霏縁源雜花發明晨<lb/>
重來此同心應巳闕<lb/>
　　與㓜遐君貺兄弟同遊白家竹潭<lb/>
<pb n="KR4c0033_SBCK_007-6a"/>
清賞非素期偶遊方自得前登絕嶺險下視深潭黑宻<lb/>
竹巳成暮歸雲殊未極春鳥依谷喧紫蘭含幽色巳將<lb/>
芳景遇復欵平生憶終念一歡别臨風還黙黙<lb/>
　　秋夕西齋與僧神靜遊<lb/>
晨登西齋望不覺至夕曛正當秋夏交原野起烟氛坐<lb/>
聽凉飈舉華月稍披雲漠漠山猶隱灔灔川始分物幽<lb/>
夜更殊境靜興彌臻息機非傲世于時乏嘉聞究空自<lb/>
爲理况與釋子群<lb/>
　　觀田家<lb/>
微雨衆卉新一雷驚蟄始田家㡬日閒耕種從此起丁<lb/>
壯俱在野場圃亦就理歸來景常晏飮犢西澗水饑劬<lb/>
<pb n="KR4c0033_SBCK_007-6b"/>
不自苦膏澤且爲喜倉廪無宿儲徭役猶未巳方慙不<lb/>
耕者禄食出閭里<lb/>
　　園亭覽物<lb/>
積雨時物變夏緑满園新殘花巳落實高笋半成筠守<lb/>
此幽棲地自是忘機人<lb/>
　　觀灃水漲<lb/>
夏雨萬壑湊灃漲暮渾渾草木盈川谷澶漫一平吞槎<lb/>
梗方瀰泛濤沫亦洪翻北來注涇渭所過無安源雲嶺<lb/>
同昏黑觀望悸心魂舟人空歛棹風波正自奔<lb/>
　　陪王卿郎中遊南池<lb/>
鵷鴻俱失侣同爲此地遊露浥荷花氣風散柳園秋烟<lb/>
<pb n="KR4c0033_SBCK_007-7a"/>
草凝衰嶼星漢泛歸流林高𥘉上月塘深未轉舟清言<lb/>
屢往復華尊始獻酬終憶秦川賞端坐起離憂<lb/>
　　南園陪王卿遊矚<lb/>
形跡雖拘檢世事澹無心郡中多山水日夕聽幽禽几<lb/>
閣文墨暇園林春景深雜花芳意散緑池暮色沉君子<lb/>
有高躅相携在幽尋一酌何爲貴可以寫冲襟<lb/>
　　遊西山<lb/>
時事方擾擾幽賞獨悠悠弄泉朝渉澗采石夜歸州揮<lb/>
翰題蒼峭下馬歴嵌丘所愛唯山水到此即淹留<lb/>
　　春遊南亭<lb/>
川明氣巳變巖寒雲尚擁南亭草心緑春塘泉脉動景<lb/>
<pb n="KR4c0033_SBCK_007-7b"/>
煦聽禽響雨餘看柳重逍遥池舘華益媿專城寵<lb/>
　　再遊西山<lb/>
南譙古山郡信是高人居自歎乏弘量終朝親簿書於<lb/>
時忽命駕秋野正蕭踈積逋誠待責㝷山亦有餘測測<lb/>
石泉冷曖曖煙谷虚中有釋門子種藥結茅廬出身厭<lb/>
名利遇境即躊躇守直雖多忤視險方晏如况將塵埃<lb/>
外襟抱從此舒<lb/>
　　遊靈巖寺<lb/>
始入松路永獨忻山寺幽不知臨絕檻乃見西江流吳<lb/>
岫分烟景楚甸散林丘方悟關塞眇重軫故園愁聞鐘<lb/>
戒歸騎憩澗惜良遊地踈泉谷狹春深草木稠兹焉賞<lb/>
<pb n="KR4c0033_SBCK_007-8a"/>
未極清景期杪秋<lb/>
　　與盧陟同遊永定寺北池僧齋<lb/>
密竹行巳遠子規啼更深緑池芳草氣閒齋春樹隂晴<lb/>
蝶飄蘭徑遊蜂遶花心不遇君携手誰復此幽尋<lb/>
　　遊溪<lb/>
野水烟鶴唳楚天雲雨空翫舟清景晚垂釣緑蒲中落<lb/>
花飄旅衣歸流澹清風縁源不可極遠樹但青蔥<lb/>
　　遊開元精舎<lb/>
夏衣始輕體遊歩愛僧居果園新雨後香臺照日𥘉緑<lb/>
隂生晝靜孤花表春餘符竹方爲累形跡一來踈<lb/>
　　襄武館遊眺<lb/>
<pb n="KR4c0033_SBCK_007-8b"/>
州民知禮讓訟簡得遨遊高亭憑古地山川當暮秋是<lb/>
時秔稻熟四望盡平疇仰恩慙政拙念勞喜歲收澹泊<lb/>
風景晏繚繞雲樹幽節往情惻惻天高思悠悠嘉賔幸<lb/>
雲集芳尊始淹留還希習池賞聊以駐鳴騶<lb/>
　　秋景詣琅瑘精舎<lb/>
屢訪塵外跡未窮幽賞情高秋天景遠始見山水清上<lb/>
陟巖殿憩暮看雲壑平蒼茫寒色起迢逓晚鐘鳴意有<lb/>
清夜戀身爲符守嬰悟言緇衣子瀟灑中林行<lb/>
　　同韓郎中閒庭南望秋景<lb/>
朝下抱餘素地高心本閒如何趨府客罷秩見秋山踈<lb/>
樹共寒意遊禽同暮還因君悟清景西望一開顏<lb/>
<pb n="KR4c0033_SBCK_007-9a"/>
　　慈恩精舎南池作<lb/>
清境豈云遠炎氛忽如遺重門布緑隂菡蓞滿廣池石<lb/>
髪散清淺林光動漣漪緣崖摘紫房扣檻集靈龜浥浥<lb/>
餘露氣馥馥幽襟披積喧忻物曠躭玩覺景馳明晨復<lb/>
趨府幽賞當反思<lb/>
　　雨夜宿清都觀<lb/>
靈飈動閶闔微雨灑瑶林復此新秋夜高閣正沉沉曠<lb/>
歲恨殊跡兹夕一披襟洞戸含凉氣網軒構層隂況自<lb/>
展良友芳尊遂盈斟適悟委前妄清言怡道心豈戀腰<lb/>
間綬如彼籠中禽<lb/>
　　善福精舎秋夜遲諸君<lb/>
<pb n="KR4c0033_SBCK_007-9b"/>
廣庭獨閒歩夜色方湛然丹閣巳排雲皓月正高懸繁<lb/>
露降秋節蒼林鬰芊芊仰觀天氣凉高詠古人篇撫巳<lb/>
亮無庸結交頼群賢屬予翹思時方子中夜眠相去隔<lb/>
城闕佳期屢徂遷如何日夕待見月三四圓<lb/>
　　東郊<lb/>
吏舎跼終年出郊曠清曙楊柳散和風靑山澹吾慮依<lb/>
叢適自憩緣澗還復去微雨靄芳原春鳩鳴何處樂幽<lb/>
心屢止遵事跡猶遽終罷期結廬慕陶眞可庻<lb/>
　　秋郊作<lb/>
清露澄境遠旭日照林初一望秋山靜蕭條形跡踈登<lb/>
原忻時稼采菊行故墟方願沮溺耦澹泊守田廬<lb/>
<pb n="KR4c0033_SBCK_007-10a"/>
　　行寛禪師院<lb/>
北望極長廊斜扉掩叢竹亭午一來尋院幽僧亦獨唯<lb/>
聞山鳥啼愛此林下宿<lb/>
　　神靜師院<lb/>
靑苔幽巷徧新林露氣微經聲在深竹高齋獨掩扉憩<lb/>
樹愛嵐嶺聽禽悅朝暉方耽靜中趣自與塵事違<lb/>
　　精舎納凉<lb/>
山景寂巳晦野寺變蒼蒼夕風吹高殿露葉散林光清<lb/>
鐘始戒夜幽禽尚歸翔誰復掩扉卧不詠南軒凉<lb/>
　　藍嶺精舎<lb/>
石壁精舎高排雲聊直上佳遊愜始願忘險得前賞崖<lb/>
<pb n="KR4c0033_SBCK_007-10b"/>
傾景方晦谷轉川如掌緑林含蕭條飛閣起弘敞道人<lb/>
上方至深夜還獨往日落群山隂天秋百泉響所嗟累<lb/>
巳成安得長偃仰<lb/>
　　道晏寺主院<lb/>
北鄰有幽竹潜筠穿我廬往來地旣宻心樂道者居殘<lb/>
花廽往節輕條䕃夏𥘉聞鐘北窓起嘯傲永日餘<lb/>
　　義演法師西齋<lb/>
結茅臨絶岸隔水聞清磬山水曠蕭條登臨散情性稍<lb/>
指縁原騎還尋汲澗徑長嘯倚亭樹悵然川光暝<lb/>
　　澄秀上座院<lb/>
繚繞西南隅鳥聲轉幽靜秀公今不在獨禮高僧影林<lb/>
<pb n="KR4c0033_SBCK_007-11a"/>
下器未收何人適煑茗<lb/>
　　至西峯蘭若受田婦饋<lb/>
攀崖復縁澗遂造幽人居鳥鳴泉谷暖土起萌甲舒聊<lb/>
登石樓憩下玩潭中魚田婦有嘉獻潑撒新歲餘常恠<lb/>
投錢飮事與賢逹踈今我何爲荅鰥寡欲焉如<lb/>
　　曇智禪師院<lb/>
高年不復出門楥衆草生時夏方新雨果藥發餘榮踈<lb/>
澹下林景流暮幽禽情身名兩俱遣獨此野寺行<lb/>
　　起度律師同居東齋院<lb/>
釋子喜相偶幽林俱避喧安居同僧夏清夜諷道言對<lb/>
閣景恒晏歩庭隂始繁逍遥無一事松風入南軒<lb/>
<pb n="KR4c0033_SBCK_007-11b"/>
　　遊琅瑘山寺<lb/>
受命恤人隱兹遊久未遑鳴騶響幽谷前旌耀崇岡青<lb/>
冥臺砌寒緑縟草木香填壑躋花界疊石構雲房經製<lb/>
隨巖轉繚繞豈定方新泉泄隂壁高蘿䕃緑塘攀林一<lb/>
栖止飮水得清凉物類誠可遣疲甿終未忘還歸坐郡<lb/>
閣但見山蒼蒼<lb/>
　　同越琅瑘山<hi>趙氏生辟强</hi>
石門有雪無行跡松壑凝烟滿衆香餘食施庭寒鳥下<lb/>
破衣挂樹老僧亡<lb/>
　　詣西山深師<lb/>
曹溪舊弟子何緣住此山世有征戰事心將流水閒掃<lb/>
<pb n="KR4c0033_SBCK_007-12a"/>
林驅虎出宴坐一林間藩守寧爲重擁騎造雲關<lb/>
　　尋簡寂觀瀑布<lb/>
躡石欹危過急澗攀崖迢逓㺯懸泉猶將虎竹為身累<lb/>
欲付歸人絕世緣<lb/>
　　簡寂觀西澗瀑布下作<lb/>
淙流絕壁散虚烟翠澗深叢際松風起飄來灑塵襟窺<lb/>
蘿玩猿鳥解組傲雲林茶果邀眞侣觴酌洽同心曠歲<lb/>
懐兹賞行春始重尋聊將横吹笛一寫山水音<lb/>
　　遊南齋<lb/>
池上鳴佳禽僧齋日幽寂高林晚露清紅藥無人摘春<lb/>
水不生烟荒岡筠翳石不應朝夕遊良爲蹉跎客<lb/>
<pb n="KR4c0033_SBCK_007-12b"/>
　　南園<lb/>
清露夏天暁荒園野氣通水禽遥泛雪池蓮逈披紅幽<lb/>
林詎知暑環舟似不窮頓灑塵喧意長嘯滿襟風<lb/>
　　西亭<lb/>
亭宇麗朝景簾牗散暄風小山初構石珍樹三然紅弱<lb/>
藤巳扶楥幽蘭欲成叢芳心幸如此佳人時不同<lb/>
　　夏景園廬<lb/>
群木晝隂靜北窓凉風多閒居逾時節夏雲巳嵯峨搴<lb/>
葉愛繁緑緣澗㺯驚波豈爲論夙志對此靑山阿<lb/>
　　夏至避暑北池<lb/>
晝晷巳云極宵漏自此長未及施政教所憂變炎凉公<lb/>
<pb n="KR4c0033_SBCK_007-13a"/>
門日多暇是月農稍忙高居念田里苦熱安可當亭午<lb/>
息群物獨遊愛方塘門閉隂寂寂城高樹蒼蒼緑筠尚<lb/>
含粉圓荷始散芳於焉灑煩抱可以對華觴<lb/>
　　題從姪成緒西林精舎書齋<lb/>
棲身齒多暮息心君獨少慕謝始文精依僧欲觀妙洌<lb/>
泉前階注清池北窓照果藥雜芬敷松筠踈蒨峭屢躋<lb/>
幽人境毎肆芳辰眺採粟玄猿窟擷芝丹林嶠紵衣豈<lb/>
寒禦𬞞食非饑療雖甘巷北單豈塞青紫耀郡有優賢<lb/>
榻朝編貢士詔欲同朱輪載勿憚移文誚<lb/>
　　題鄭弘憲侍御遺愛草堂<lb/>
居士近依僧青山結茅屋踈松映嵐晚春池含苔緑繁<lb/>
<pb n="KR4c0033_SBCK_007-13b"/>
華冒陽嶺新禽響幽谷長嘯攀喬林慕兹高世躅<lb/>
　　同元錫題琅瑘寺<lb/>
適從郡邑喧又兹三伏熱山中清景多石罅寒泉潔花<lb/>
香天界事松竹人間别殿分嵐嶺明磴臨懸壑絕昏旭<lb/>
窮陟降幽顯盡披閱嶔駭風雨區寒知龍蛇穴情虚澹<lb/>
泊生境寂塵妄滅經世豈非道無爲厭車轍<lb/>
　　題鄭拾遺草堂<lb/>
借地結茅棟横竹挂朝衣秋園雨中緑幽居塵事違隂<lb/>
井夕蟲亂高林霜果稀子有白雲意構此想巖扉<lb/>
韋刺史詩集卷第七<lb/>
</p>
<p>
</p>
  </div>
<div> <lb/>
    <p>
<pb n="KR4c0033_SBCK_008-1a"/>
韋刺史詩集卷第八<lb/>
　　　唐江州刺史韋應物著明尚書戸部郎華雲校<lb/>
　雜興八十九首<lb/>
　　詠玉<lb/>
乾坤有精物至寳無文章雕琢爲世器眞性一朝傷<lb/>
　　詠露珠<lb/>
秋荷一滴露清夜墜玄天將來玉盤上不定始知圓<lb/>
　　詠水精<lb/>
映物隨顔色含空無表裏持來向明月的皪愁成水<lb/>
　　詠珊瑚<lb/>
絳樹無花葉非石亦非瓊世人何處得篷萊石上生<lb/>
<pb n="KR4c0033_SBCK_008-1b"/>
　　詠瑠璃<lb/>
有色同寒氷無物隔纎塵象筵看不見堪將對玉人<lb/>
　　詠琥珀<lb/>
曾爲老茯神本是寒松液蚊蚋落其中千年猶可覿<lb/>
　　詠曉<lb/>
軍中始吹角城上河初落深沉猶隱幃晃朗先分閣<lb/>
　　詠夜<lb/>
明從何處去暗從何處來但覺年年老半是此中催<lb/>
　　詠聲<lb/>
萬物自生聽大空恒寂寥還從靜中起却向靜中消<lb/>
　　任洛陽丞請告<lb/>
<pb n="KR4c0033_SBCK_008-2a"/>
方鑿不受圓直木不爲輪揆才各有用反性生苦辛折<lb/>
腰非吾事飮水非吾貧休告卧空館養病絕囂塵遊魚<lb/>
自成族野鳥亦有群家園杜陵下千歲心氛氲天晴嵩<lb/>
山高雪後河洛春喬木猶未芳百草日巳新著書復何<lb/>
爲當去東臯耘<lb/>
　　縣齋<lb/>
仲春時景好草木漸舒榮公門且無事微雨園林清決<lb/>
決水泉動忻忻衆鳥鳴閒齋始延矚東作興庻甿即事<lb/>
玩文墨抱冲披道經於焉日澹泊徒使芳尊盈<lb/>
　　晚出府舎與獨孤兵曹令狐工曹南尋朱雀街歸<lb/>
　　　里第<lb/>
<pb n="KR4c0033_SBCK_008-2b"/>
分曹幸同簡聯騎方愜素還從廣陌歸不覺靑山暮翻<lb/>
翻鳥未沒杳杳鐘猶度㝷草遠無人望山多枉路聊叅<lb/>
世士跡嘗得靜者顧出入雖見牽忘身緣所晤<lb/>
　　休暇東齋<lb/>
由來束帶士請謁無朝暮公暇及私身何能獨閒歩摘<lb/>
葉愛芳在捫竹憐粉汚岸幘掩東齋夏天清暁露懷仙<lb/>
閱眞誥貽友題幽素榮逹頗知踈恬然自成度緑苔日<lb/>
巳满幽寂誰來顧<lb/>
　　夜直省中<lb/>
河漢有秋意南宫生早凉玉漏殊杳杳雲闕夏蒼蒼華<lb/>
燈發新𦦨輕煙浮夕香顧跡知爲忝束帶愧周行<lb/>
<pb n="KR4c0033_SBCK_008-3a"/>
　　郡内間居<lb/>
棲息絕塵侣孱鈍得自怡腰懸竹使符心如廬山緇永<lb/>
日一酣寢起坐兀無思長廊獨看雨衆藥發幽姿今夕<lb/>
巳云罷明晨復如斯何事能爲累寵辱豈要辭<lb/>
　　燕居即事<lb/>
蕭條竹林院風雨叢蘭折幽鳥林上啼靑苔人跡絕燕<lb/>
居日巳永夏木紛成結几閣積群書時來北窓閱<lb/>
　　幽居<lb/>
貴賤雖異等出門皆有營獨無外物牽遂此幽居情微<lb/>
雨夜來過不知春草生青山忽巳曙鳥雀繞舎鳴時與<lb/>
道人偶或隨樵者行自當安蹇劣誰謂薄世榮<lb/>
<pb n="KR4c0033_SBCK_008-3b"/>
　　野居書情<lb/>
世事日可見身名良蹉跎尚瞻白雲嶺聊作負薪歌<lb/>
　　郊居言志<lb/>
負暄衡門下望雲歸遠山但要尊中物餘事豈相關交<lb/>
無是非責且得任踈頑日夕臨清澗逍遥思慮閒出去<lb/>
唯空屋弊簀委窓間何異林棲鳥戀此復來還世榮斯<lb/>
獨巳頽志亦何攀唯當歲豐熟閭里一歡顔<lb/>
　　夏景端居即事<lb/>
北齋有凉氣嘉樹對層城重門永日掩清池夏雲生遇<lb/>
此庭訟簡始聞蟬初鳴逾懷故園愴黙黙以緘情<lb/>
　　始至郡<lb/>
<pb n="KR4c0033_SBCK_008-4a"/>
湓城古雄鎮横江千里池高樹上迢逓峻堞繞欹危井<lb/>
邑煙火晚郊原草樹滋洪流蕩北阯崇嶺鬰南圻斯民<lb/>
本樂生逃逝竟何爲旱歲屬荒歉舊逋積如坻到郡方<lb/>
逾月終朝理亂絲賓朋未及燕簡牘巳云疲昔賢播高<lb/>
風得守媿無施豈待干戈戢且願撫惸[婺-矛+牙]<lb/>
　　郡中西齋<lb/>
似與塵境絕蕭條齋舎秋寒花獨經雨山禽時到州清<lb/>
觴養眞氣玉書示道流豈將符守戀幸以棲心幽<lb/>
　　新理西齋<lb/>
方將甿訟理久翳西齋居草木無行次閒睱一芟除春<lb/>
陽土脉起膏澤發生初養條刋朽枿䕶藥鋤穢蕪稍稍<lb/>
<pb n="KR4c0033_SBCK_008-4b"/>
覺林聳歴歴忻竹踈始見庭宇曠頓令繁抱舒兹焉即<lb/>
可愛何必是吾廬<lb/>
　　暁坐西齋<lb/>
鼕<graphic n="KR1379" url="https://raw.githubusercontent.com/kanripo/KR-Gaiji/master/images/KR1379.png" mimeType="image/png"/>城皷動稍稍林鵶去柳意不勝春巖光巳知曙寢<lb/>
齋有單綈靈藥爲朝茹盥漱忻景清焚香澄神慮公門<lb/>
自常事道心寧異處<lb/>
　　郡齋卧疾絕句<lb/>
香爐宿火滅蘭燈宵影微秋齋獨卧病誰與覆寒衣<lb/>
　　寓居永定精舎<hi>蘇州</hi>
政拙忻罷守閒居初理生家貧何由往夢想在京城野<lb/>
寺霜露月農興覉旅情聊租二頃田方課子弟耕眼暗<lb/>
<pb n="KR4c0033_SBCK_008-5a"/>
文字廢身閒道心精即與人群逺豈謂是非嬰<lb/>
　　永定寺喜辟强夜至<lb/>
子有新歲慶獨此苦寒歸夜叩竹林寺山行雪滿衣深<lb/>
爐正燃火空齋共掩扉還將一尊對無言百事違<lb/>
　　野居<lb/>
結髪屢辭秩立身本踈慢今得罷守歸幸無世欲患棲<lb/>
止且偏僻嬉遊無早晏逐兎上坡岡捕魚縁赤澗高歌<lb/>
意氣在貫酒貧居慣時起北窓扉豈將文墨間<lb/>
　　同襃子秋齋獨宿<lb/>
山月皎如燭風霜時動竹夜半鳥驚棲窓間人獨宿<lb/>
　　餌黄精<lb/>
<pb n="KR4c0033_SBCK_008-5b"/>
靈藥出西山服食採其根九蒸換凢骨經著上世言候<lb/>
火起中夜馨香满南軒齋居感衆靈藥術啓妙門自懷<lb/>
物外心豈與俗士論終期脫印綬永與天壤存<lb/>
　　昭國里第聽元老師彈琴<lb/>
竹林高宇霜露清朱絲玉徽多故情暗識啼烏與别鶴<lb/>
秪緣中有斷腸聲<lb/>
　　野次聽元昌奏横吹<lb/>
立馬蓮塘吹横笛微風動柳生水波北人聽罷淚將落<lb/>
南朝曲中怨更多<lb/>
　　樓中閱清管<lb/>
山陽遺韻在林端横吹驚響廽憑高閣曲怨繞秋城淅<lb/>
<pb n="KR4c0033_SBCK_008-6a"/>
瀝危葉振蕭瑟凉氣生始遇兹管賞巳懷故園情<lb/>
　　寒食<lb/>
晴明寒食好春園百卉開綵䋲拂花去輕毬度閣來長<lb/>
歌送落日緩吹逐殘杯非關無燭罷良爲覉思催<lb/>
　　七夕<lb/>
人世拘形迹别去間山川豈意靈仙偶相望亦彌年夕<lb/>
衣清露濕晨駕秋風前臨歡定不住當爲何所牽<lb/>
　　九日<lb/>
今朝把酒復惆悵憶在杜陵田舎時明年九日知何處<lb/>
世難還家未有期<lb/>
　　秋夜<lb/>
<pb n="KR4c0033_SBCK_008-6b"/>
暗窓凉葉動秋齋寢席單憂人半夜起明月在林端一<lb/>
與清景遇毎憶平生歡如何方惻愴披衣露更寒<lb/>
　　秋夜一絕<lb/>
高閣漸凝露凉葉稍飄闈憶在南宫直夜長鐘漏稀<lb/>
　　滁城對雪<lb/>
晨起滿闈雪憶朝閶闔時玉座分曙早金爐上煙遲飄<lb/>
散雲臺下凌亂桂樹姿厠跡鴛鷺末蹈舞豐年期今朝<lb/>
覆山郡寂寞復何爲<lb/>
　　雪中<lb/>
空堂歲巳晏宻室獨安眠壓篠夜偏積覆閣暁逾妍連<lb/>
山暗古郡驚風散一川此時騎馬出忽憶京華年<lb/>
<pb n="KR4c0033_SBCK_008-7a"/>
　　詠春雪<lb/>
徘徊輕雪意似借艶陽時不悟風花冷翻令梅柳遲<lb/>
　　對春雪<lb/>
蕭屑杉松聲寂寥寒夜慮州貧人吏稀雪满山城曙春<lb/>
塘看幽谷棲禽愁未去開闈正亂流寧辨花枝處<lb/>
　　對殘燈<lb/>
獨照碧窓久欲隨寒燼滅幽人將遽眠解帶翻成結<lb/>
　　對芳尊<lb/>
對芳尊醉來百事何足論遥見靑山始一醒欲着接䍦<lb/>
還復昏<lb/>
　　夜對流螢作<lb/>
<pb n="KR4c0033_SBCK_008-7b"/>
月暗竹亭幽螢光拂席流還思故園夜更度一年秋自<lb/>
愜觀書興何慙秉燭遊府中徒冉冉明發好歸休<lb/>
　　對新篁<lb/>
新緑苞初解嫰氣筍猶香含露漸舒葉抽叢稍自長清<lb/>
晨止亭下獨愛此幽篁<lb/>
　　夏花明<lb/>
夏條緑已宻朱蕚綴明鮮炎炎日正午灼灼火俱燃翻<lb/>
風適自亂照水復成妍歸視窓間字熒煌满眼前<lb/>
　　對萱草<lb/>
何人樹萱草對此郡齋幽本是忘憂物今夕重生憂叢<lb/>
踈露始滴芳餘蝶尚留還思杜陵圃離披風雨秋<lb/>
<pb n="KR4c0033_SBCK_008-8a"/>
　　見紫荆花<lb/>
雜英紛巳積含芳獨暮春還如故園樹忽憶故園人<lb/>
　　翫螢火<lb/>
時節變衰草物色近新秋度月影纔歛繞竹光復流<lb/>
　　對雜花<lb/>
朝紅爭景鮮夕素含露翻妍姿如有意流芳復满園單<lb/>
棲守遠郡永日掩重門不與花爲偶終遣與誰言<lb/>
　　種藥<lb/>
好讀神農書多識藥草名持縑購山客移蒔羅衆英不<lb/>
改幽澗色宛如此地生汲井旣蒙澤挿楥亦扶傾隂穎<lb/>
夕房歛陽條夏花明悅翫從兹始日夕繞庭行州民自<lb/>
<pb n="KR4c0033_SBCK_008-8b"/>
寡訟養閒非政成<lb/>
　　西澗種柳<lb/>
宰邑乖所願僶俛愧昔人聊將休暇日種柳西㵎濵置<lb/>
鍤息微倦臨流睇歸雲封壤自人力生條在陽春成隂<lb/>
豈自取爲茂屬佗辰延詠留嘉賞山水變夕曛<lb/>
　　種瓜<lb/>
率性方鹵莾理生尤自踈今年學種瓜園圃多荒蕪衆<lb/>
草同雨露新苗獨翳如直以春捃迫過時不得鋤田家<lb/>
笑枉費日夕轉空虚信非吾儕事且讀古人書<lb/>
　　喜園中茶生<lb/>
潔性不可汚爲飮滌塵煩此物信靈味本自出山原聊<lb/>
<pb n="KR4c0033_SBCK_008-9a"/>
因理郡餘率爾植荒園喜隨衆草長得與幽人言<lb/>
　　移海榴<lb/>
葉有苦寒色山中霜霰多雖此蒙陽景移根意如何<lb/>
　　郡齋移杉<lb/>
擢幹方數尺幽姿巳蒼然結根西山寺來植郡齋前新<lb/>
含野露氣稍靜高窓眠雖爲賞心遇豈有巖中縁<lb/>
　　花徑<lb/>
山花夾徑幽古甃生苔澁胡牀理事餘玉琴承露濕朝<lb/>
與詩人賞夜携禪客入自是塵外蹤無令吏趨急<lb/>
　　慈恩寺南池秋荷詠<lb/>
對殿含凉氣裁規覆清沼衰紅受露多餘馥依人少蕭<lb/>
<pb n="KR4c0033_SBCK_008-9b"/>
蕭遠塵跡颯颯凌秋暁節謝客來稀廽塘方獨遶<lb/>
　　題桐葉<lb/>
參差剪緑綺蕭灑覆瓊柯憶在灃東寺偏書此葉多<lb/>
　　題石橋<lb/>
遠學臨海嶠横此莓苔石郡齋三四峯如有靈仙跡方<lb/>
愁暮雲滑始照寒池碧自與幽人期逍遥竟朝夕<lb/>
　　池上<lb/>
郡中卧病久池上一來賖榆柳飄枯葉風雨倒横查<lb/>
　　滁州西澗<lb/>
獨憐幽草澗邊生上有黄鸝深樹鳴春潮帶雨晚來急<lb/>
野渡無人舟自横<lb/>
<pb n="KR4c0033_SBCK_008-10a"/>
　　西塞山<lb/>
勢從千里奔直入江中斷嵐横秋塞雄地束驚流滿<lb/>
　　山耕叟<lb/>
蕭蕭垂白髪黙黙詎知情獨放寒林燒多㝷虎跡行暮<lb/>
歸何處宿來此空山耕<lb/>
　　上方僧<lb/>
見月出東山上方高處禪空林無宿火獨夜汲寒泉不<lb/>
下藍溪寺今來三十年<lb/>
　　煙際鐘<lb/>
隱隱起何處迢迢送落暉蒼茫隨思遠蕭散逐煙微秋<lb/>
野寂云晦望山僧獨歸<lb/>
<pb n="KR4c0033_SBCK_008-10b"/>
　　始聞夏蟬<lb/>
徂夏暑未晏蟬鳴景巳曛一聽知何處高樹但侵雲響<lb/>
悲遇衰齒節謝屬離群還憶郊園日獨向澗中聞<lb/>
　　射雉<lb/>
走馬上東岡朝日照野田野田雙雉起翻射斗廽鞭雖<lb/>
無百發中聊取一笑妍羽分繡臆碎頭㢮錦鞘懸方將<lb/>
悅覉旅非關學少年弢弓一長嘯憶在㶚城阡<lb/>
　　夜聞獨鳥啼<lb/>
失侶度山覔投林舎北啼今將獨夜意偏知對影栖<lb/>
　　述園鹿<lb/>
野性本難畜翫習亦逾年麑斑始力直麚角巳蒼然仰<lb/>
<pb n="KR4c0033_SBCK_008-11a"/>
首嚼園柳俯身飮清泉見人若閒暇蹷起忽低鶱兹獸<lb/>
有高貌凢類寧比肩不得遊山澤跼促誠可憐<lb/>
　　聞鴈<lb/>
故園眇何處歸思方悠哉淮南秋雨夜高齋聞鴈來<lb/>
　　子規啼<lb/>
高林滴露夏夜清南山子規啼一聲隣家孀婦抱兒泣<lb/>
我獨展轉何爲情<lb/>
　　始建射侯<lb/>
男子本懸弧有志在四方虎竹忝明命熊侯始張皇賓<lb/>
客時事畢諸將備戎裝星飛的屢破皷譟武更揚曾習<lb/>
鄒魯學亦陪鴛鷺翔一朝願投筆世難激中腸<lb/>
<pb n="KR4c0033_SBCK_008-11b"/>
　　仙人祠<lb/>
蒼岑古仙子清廟閟華容千載去寥廓白雲遺舊蹤歸<lb/>
來㶚陵上猶見最高峯<lb/>
韋刺史詩集卷第八<lb/>
</p>
<p>
</p>
  </div>
<div> <lb/>
    <p>
<pb n="KR4c0033_SBCK_009-1a"/>
韋刺史詩集卷第九<lb/>
　　　唐江州刺史韋應物著明尚書戸部郎華雲校<lb/>
　歌行上二十二首<lb/>
　　長安道<lb/>
漢家宫殿含雲煙兩宫十里相連延晨霞出没㺯丹闕<lb/>
春雨依微自甘泉春雨依微春尚早長安貴遊愛芳草<lb/>
寳馬横來下建章香車却轉避馳道貴遊誰最貴衛霍<lb/>
世難比何能蒙主恩幸遇邉塵起歸來甲第拱皇居朱<lb/>
門峩峩臨九衢中有流蘇合歡之寳帳一百二十鳯凰<lb/>
羅列含明珠下有錦鋪翠被之粲爛博山吐香五雲散<lb/>
麗人綺閣情飄飄頭上鴛鴦雙翠翹仾鬟曵袖廻春雪<lb/>
<pb n="KR4c0033_SBCK_009-1b"/>
聚黛一聲愁碧霄山珍海錯棄藩籬烹犢炰羔如折葵<lb/>
旣請列侯封部曲還將金印授廬兒歡榮若此何所苦<lb/>
但苦白日西南馳<lb/>
　　行路難<hi>一云連環歌</hi>
荆山之白玉兮良工雕琢雙環連月蝕中央鏡心穿故<lb/>
人贈妾初相結恩在環中㝷不絕人情厚薄苦須臾昔<lb/>
似連環今似玦連環可碎不可離如何物在人自移上<lb/>
客勿遽歡聽妾歌路難旁人見環環可憐不知中有長<lb/>
恨端<lb/>
　　横塘行<lb/>
妾家住横塘夫壻郗家郎玉盤的歴矢白魚湘簟玲瓏<lb/>
<pb n="KR4c0033_SBCK_009-2a"/>
透象牀象牀可寢魚可食不知郎意何南北岸上種蓮<lb/>
豈得生池中種槿豈得成丈夫一去花落樹妾獨長夜<lb/>
心未平<lb/>
　　貴遊行<lb/>
漢帝外家子恩澤少封侯垂楊拂白馬曉日上青樓上<lb/>
有顔如玉高情世無儔輕𥚑含碧煙窈窕似雲浮良時<lb/>
無還景促節爲我謳忽聞艶陽曲四坐亦巳柔賓友仰<lb/>
稱歎一生何所求平明擊鐘食入夜樂未休風雨愆歲<lb/>
候兵戈横九州焉知坐上客草草心所憂<lb/>
　　酒肆行<lb/>
豪家沽酒長安陌一旦起樓高百尺碧䟽玲瓏含春風<lb/>
<pb n="KR4c0033_SBCK_009-2b"/>
銀題綵幟邀上客廽瞻丹鳳闕直視樂遊苑四方稱賞<lb/>
名巳高五陵車馬無近遠晴景悠揚三月天桃花飄爼<lb/>
柳垂筵繁絲急管一時合他壚隣肆何寂然主人無厭<lb/>
且專利百斛須吏一壺費初醲後薄爲大偷飮者知名<lb/>
不知味深門潜醖客來稀終歲醇醲味不移長安酒徒<lb/>
空擾擾路傍過去那得知<lb/>
　　相逢行<lb/>
二十登漢朝英聲邁今古適從東方來又欲謁明主猶<lb/>
酣新豐酒尚帶㶚陵雨邂逅兩相逢别來問寒暑寧知<lb/>
白日晚暫向花間語忽聞長樂鐘走馬東西去<lb/>
　　烏引雛<lb/>
<pb n="KR4c0033_SBCK_009-3a"/>
日出照東城春烏鵶鵶雛和鳴雛和鳴羽猶短巢在深<lb/>
林春正寒引飛欲集東城暖群雛離䙕睥睍高舉趐不<lb/>
及墜蓬蒿雄雌來去飛又引音聲下上懼鷹隼引雛烏<lb/>
爾心急急將何如何得比日搜索雀卵噉爾雛<lb/>
　　鳶奪巢<lb/>
野鵲野鵲巢林梢鴟鳶恃力奪鵲巢吞鵲之肝啄鵲腦<lb/>
竊食偷居常自保鳳凰五色百鳥尊知鳶爲害何不言<lb/>
霜鸇野鷂得殘肉同啄羶腥不肯逐可憐百鳥生縱横<lb/>
雖有深林何處宿<lb/>
　　燕㗸泥<lb/>
㗸泥燕聲嘍嘍尾涎涎秋去何所歸春來復相見豈不<lb/>
<pb n="KR4c0033_SBCK_009-3b"/>
解决絕高飛碧雲裏何爲地上㗸泥滓㗸泥雖賤意有<lb/>
營杏梁朝日巢欲成不見百鳥畏人林野宿翻遭網羅<lb/>
爼其肉未若㗸泥入華屋燕㗸泥百鳥之智莫與齊<lb/>
　　鼙皷行<lb/>
淮海生雲暮慘澹廣陵城頭<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>皷暗寒聲坎坎風動邊<lb/>
忽似孤城萬里絕四望無人煙人如虜騎截遼水胡馬<lb/>
不食仰朔天座中亦有燕趙士聞鼙不語客心死何况<lb/>
鰥孤火絶無晨炊獨婦夜泣官有期<lb/>
　　古劒行<lb/>
千年土中兩刃鐡土蝕不入金星滅沉沉青脊鱗甲滿<lb/>
蛟龍無足蛇尾斷忽欲動中有靈豪士得之敵國寳仇<lb/>
<pb n="KR4c0033_SBCK_009-4a"/>
家舉意半夜鳴小皃女子不可近龍蛇變化此中隱夏<lb/>
雲奔走雷闐闐恐成霹靂飛上天<lb/>
　　金谷園歌<lb/>
石氏滅金谷園中水流絕當時豪右爭驕侈錦爲歩障<lb/>
四十里東風吹花雪满川紫氣凝閣朝景妍洛陽陌上<lb/>
人囬首絲竹飄颻入青天晉武平吳恣歡燕餘風靡靡<lb/>
朝廷變嗣世衰微誰肯憂二十四友日日空追遊追遊<lb/>
詎可足共惜年華促禍端一發埋恨長百草無情春自<lb/>
綠<lb/>
　　温泉行<lb/>
出身天寳今年㡬頑鈍如鎚命如𥿄作官不了却來歸<lb/>
<pb n="KR4c0033_SBCK_009-4b"/>
還是杜陵一男子北風慘慘投温泉忽憶先皇遊幸年<lb/>
身騎廐馬引天仗直入華清列御前玉林瑶雪滿寒山<lb/>
上昇玄閣遊絳煙平明羽衛朝萬國車馬合沓溢四廛<lb/>
蒙恩每浴華池水扈獵不蹂渭北田朝廷無事共歡燕<lb/>
美人絲管從九天一朝鑄鼎降龍馭小臣髯絕不得去<lb/>
今來蕭瑟萬井空唯見蒼山起煙霧可憐蹭蹬失風波<lb/>
仰天大呌無柰何弊裘羸馬凍欲死賴遇主人杯酒多<lb/>
　　學仙二首<lb/>
昔有道士求神仙靈眞下試心確然千鈞巨石一髪懸<lb/>
卧之石下十三年存道忘身一試過名奏玉皇乃升天<lb/>
雲氣冉冉漸不見留與弟子但精堅<lb/>
<pb n="KR4c0033_SBCK_009-5a"/>
石上鑿井欲到水惰心一起中路止豈不見古來三人<lb/>
俱弟兄結茅深山讀仙經上有青冥倚天之絕壁下有<lb/>
颼飀萬壑之松聲仙人變化爲白鹿二弟翫之兄誦讀<lb/>
讀多七過可乞言爲子心精得神仙可憐二弟仰天泣<lb/>
一失毫釐千萬年<lb/>
　　廣陵行<lb/>
雄藩鎭楚郊地勢鬰岧嶤雙旌擁萬㦸中有霍嫖姚海<lb/>
雲助兵氣寳貨益軍饒嚴城動寒角晚騎踏霜橋翕習<lb/>
英豪集振奮士卒驍列郡何足數趨拜等卑寮日晏方<lb/>
云罷人逸馬蕭蕭忽如京洛間遊子風塵飄歸來視寳<lb/>
劒功名豈一朝<lb/>
<pb n="KR4c0033_SBCK_009-5b"/>
　　蕚緑華歌<lb/>
有一人兮昇紫霞書名玉牒兮蕚綠華仙容矯矯兮雜<lb/>
瑶珮輕衣重重兮蒙絳紗雲雨愁思兮望淮海皷吹蕭<lb/>
條兮駕龍車世淫濁兮不可降胡不來兮玉斧家<lb/>
　　王母歌<lb/>
衆仙翼神母羽蓋隨雲起上遊玄極杳冥中下看東海<lb/>
一杯水海畔種桃經㡬時千年開花千年子玉顔眇眇<lb/>
何處㝷世上茫茫人自死<lb/>
　　馬明生遇神女歌<lb/>
學仙貴功亦貴精神女變化感馬生石壁千㝷啓雙檢<lb/>
中有玉牀鋪玉簟立之一隅不與言玉體安穩三日眠<lb/>
<pb n="KR4c0033_SBCK_009-6a"/>
馬生一立心轉堅知其丹白蒙哀憐安期先生來起居<lb/>
請示金鐺玉珮天皇書神女呵責不合見仙子謝過手<lb/>
足戰大瓜玄棗冷如冰海上摘來朝霞凝賜仙復坐對<lb/>
食訖頷之使去隨煙升乃言馬生合不死少姑教勑令<lb/>
付爾安期再拜將生出一授素書天地畢<lb/>
　　石皷歌<lb/>
周宣大獵兮岐之陽刻石表功兮煒煌煌石如皷形數<lb/>
止十風雨缺訛苔蘚澁今人濡紙脫其文旣擊旣埽白<lb/>
黑分忽開滿卷不可識驚潜動蟄走云云喘■逶迤相<lb/>
糾錯乃是宣王之臣史籕作一書遺此天地間精意長<lb/>
存世冥寞秦家祖龍還刻石碣石之罘李斯跡世人好<lb/>
<pb n="KR4c0033_SBCK_009-6b"/>
古猶法傳持來比此殊懸隔<lb/>
　　寳觀主白鸜鵒歌<lb/>
鸜鵒鸜鵒衆皆如漆爾獨如玉鸜之鵒之衆皆蓬蒿下<lb/>
爾自三山來<hi>音黎</hi>三山處子下人間綽約不粧冰雪顔仙<lb/>
鳥隨飛來掌上來掌上時拂拭人心鳥意自無猜玉指<lb/>
霜毛本同色有時一去凌蒼蒼朝遊汗漫暮玉堂巫峽<lb/>
雨中飛暫濕杏花林裏過來香日夕依人全羽翼空欲<lb/>
銜環非報德豈不及阿母之家青鳥兒漢宫來往傳消<lb/>
息<lb/>
　　彈棊歌<lb/>
圓天方地局二十四氣子劉生絕藝難對曹客爲歌其<lb/>
<pb n="KR4c0033_SBCK_009-7a"/>
能請從中央起中央轉闘破欲䦨零落勢背誰能彈此<lb/>
中舉一得六七旋風忽散霹靂疾履機乘變安可當置<lb/>
之死地翻取强不見短兵反掌收巳盡唯有猛士守四<lb/>
方四方又何難横擊上縁邊豈如昆明與碣石一箭飛<lb/>
中隔遠天神安志愜動十全滿堂驚視誰得然<lb/>
韋刺史詩集卷第九<lb/>
<pb n="KR4c0033_SBCK_009-7b"/>
</p>
<p>
</p>
  </div>
<div> <lb/>
    <p>
<pb n="KR4c0033_SBCK_010-1a"/>
韋刺史詩集卷第十<lb/>
　　　唐江州刺史韋應物著明尚書戸部郎華雲校<lb/>
　歌行下二十首<lb/>
　　聽鶯曲<lb/>
東方欲曙花㝠㝠啼鶯相喚亦可聽乍去乍來時近遠<lb/>
纔聞南陌又東城忽似上林翻下苑綿綿蠻蠻如有情<lb/>
欲囀不囀意自嬌羗兒㺯笛曲未調前聲後聲不相及<lb/>
秦女學箏指尤澁須臾風暖朝日暾流音變作百鳥喧<lb/>
誰家懶婦驚殘夢何處愁人憶故園伯勞飛過聲跼促<lb/>
戴勝下時桑田綠不及流鶯日日啼花間能使萬家春<lb/>
意閒有時斷續聽不了飛去花枝猶裊裊還棲碧樹鎻<lb/>
<pb n="KR4c0033_SBCK_010-1b"/>
千門春漏方殘一聲曉<lb/>
　　白沙亭逢吳叟歌<lb/>
龍池宫裏上皇時羅衫寳帶香風吹滿朝豪士今巳盡<lb/>
欲話舊遊人不知白沙亭上逢吳叟愛客脫衣且沽酒<lb/>
問之執㦸亦先朝零落艱難却負樵親觀文物蒙雨露<lb/>
見我昔年侍丹霄冬狩春祠無一事歡遊洽宴多頒賜<lb/>
嘗陪夕月竹宫齋毎返温泉灞陵醉星歲再周十二辰<lb/>
爾來不語今爲君盛時忽去良可恨一生坎壈何足云<lb/>
　　送禇校書歸舊山歌<lb/>
握珠不返泉匣玉不歸山明皇重士亦如此忽得禇生<lb/>
何得還方稱羽獵賦未拜蘭臺職漢篋亡書巳暗傳嵩<lb/>
<pb n="KR4c0033_SBCK_010-2a"/>
丘遺簡還能識朝朝待詔青鏁闈中有萬年之樹蓬萊<lb/>
池世人仰望棲此地生獨徘徊意何爲故山可徃薇可<lb/>
採一自人間星歲改藏書壁中苔半侵洗藥泉中月還<lb/>
在春風飮餞㶚陵原莫厭歸來朝市喧不見東方朔避<lb/>
世從容金馬門<lb/>
　　五弦行<lb/>
美人爲我彈五弦塵埃忽靜心悄然古刀幽磬初相觸<lb/>
千珠貫斷落寒玉中曲又不喧徘徊夜長月當軒如伴<lb/>
風流縈艶雪更逐落花飄御園獨鳳寥寥有時隱碧霄<lb/>
來下聽還近燕姬有恨楚客愁言之不盡聲能盡末曲<lb/>
感我情解幽釋結和樂生壯士有仇未得報㧞劒欲去<lb/>
<pb n="KR4c0033_SBCK_010-2b"/>
憤巳平夜寒酒多愁遽明<lb/>
　　驪山行<lb/>
君不見開元至化垂衣裳厭坐明堂朝萬方訪道靈山<lb/>
降聖祖沐浴華池集百祥千乘萬騎被原野雲霞草木<lb/>
相輝光禁仗圍山暁霜切離宫積翠夜漏長玉階寂歴<lb/>
朝無事碧樹萎𬎼寒更芳三清小鳥傳仙語九華眞人<lb/>
奉瓊漿下元昧爽編恒秩登山朝禮玄元室翠華稍隱<lb/>
天半雲丹閣光明海中日羽旗旄節憩瑶臺清絲妙管<lb/>
從空來萬井九衢皆仰望彩雲白鶴方徘徊憑高覽古<lb/>
嗟寰宇造化茫茫思悠哉秦川八水長繚繞漢氏五陵<lb/>
空崔嵬乃言聖祖奉丹經以年爲日億萬齡蒼生感夀<lb/>
<pb n="KR4c0033_SBCK_010-3a"/>
隂陽泰高謝前王出塵外英豪共理天下晏戎夷讋伏<lb/>
兵無戰時豐賦歛未告勞海闊珍竒亦來獻干戈一起<lb/>
文武乖歡娯巳極人事變聖皇弓劒墜幽泉古木蒼山<lb/>
閉宫殿纉承鴻業聖明君威震六合驅妖氛太平遊幸<lb/>
今可待湯泉嵐嶺還氛氲<lb/>
　　漢武帝雜歌三首<lb/>
漢武好神仙黃金作臺與天近王母摘桃海上還感之<lb/>
西過聊問訊欲來不來夜未央殿前青鳥先廽翔綠鬢<lb/>
縈雲裾曵霧雙節飄颻下仙歩白日分明到世間碧空<lb/>
何處來時路玉盤捧桃將獻君踟蹰未去留彩雲海水<lb/>
桑田㡬翻覆中間此桃四五熟可憐穆滿瑶池燕正值<lb/>
<pb n="KR4c0033_SBCK_010-3b"/>
花開不得薦花開子熟安可期邂逅能當漢武時顏如<lb/>
芳華潔如玉心念我皇多嗜欲雖留桃核桃有靈人間<lb/>
糞土種不生由來在道豈在藥徒勞方士海上行掩扇<lb/>
一言相謝去如煙非煙不知處<lb/>
金莖孤峙兮凌紫煙漢宫美人望杳然通天臺上月初<lb/>
出承露盤中珠正圓珠可飮夀可永武皇南面曙欲分<lb/>
從空下來玉杯冷世間綵翠亦作囊八月一日仙人方<lb/>
仙方稱上藥靜者服之常綽約栢梁沉飮自傷神猶聞<lb/>
駐顔七十春乃知甘醲皆是腐腸物獨有淡薄之水能<lb/>
益人千載金盤竟何處當時鑄金恐不固蔓草生來春<lb/>
復秋碧天何言空墜露<lb/>
<pb n="KR4c0033_SBCK_010-4a"/>
漢天子觀風自南國浮舟大江屹不前蛟龍索闘風波<lb/>
黑春秋方壯雄武才彎弧叱浪連山開愕然觀者千萬<lb/>
衆舉麾齊呼一矢中死蛟浮出不復靈舳艫千里江水<lb/>
清皷鼙餘響數日在天吳深入魚鼈驚左有佽飛落霜<lb/>
翮右有孤兒貫犀革何爲臨深親射蛟示威以奪諸侯<lb/>
魄威可畏皇可尊平田校獵書猶陳此日從臣何不言<lb/>
獨有威聲振千古君不見後嗣尊爲武<lb/>
　　㯶櫚蝇拂歌<lb/>
㯶櫚爲拂登君席青蝇掩亂飛四壁文如輕羅散如髪<lb/>
馬尾氂牛不能絜柄出湘江之竹碧玉寒上有纎羅縈<lb/>
縷㝷未絕左揮右灑繁暑清孤松一枝風有聲麗人紈<lb/>
<pb n="KR4c0033_SBCK_010-4b"/>
素可憐色安能點白還爲黑<lb/>
　　信州録事叅軍常曾古鼎歌<lb/>
三年糾一郡獨飮寒泉并江南鑄器多鑄銀罷官無物<lb/>
唯古鼎雕螭刻篆相錯蟠地中歲久青苔寒左對蒼山<lb/>
右流水云有古來葛仙子葛仙埋之何不還耕者鎗然<lb/>
得其間持示世人不知寳勸君錬丹永夀考<lb/>
　　夏冰歌<lb/>
出自玄泉杳杳之深井汲在朱明赫赫之炎辰九天含<lb/>
露未銷鑠閶闔初開賜貴人碎如墜瓊方截璐粉壁生<lb/>
寒象筵布玉壷紈扇亦玲瓏座有麗人色俱素咫尺炎<lb/>
凉變四時出門焦灼君詎知肥羊甘醴心悶悶飮此瑩<lb/>
<pb n="KR4c0033_SBCK_010-5a"/>
然何所思當念䦨干鑿者苦臘月深井汗如雨<lb/>
　　凌霧行<lb/>
秋城海霧重職事凌晨出浩浩合元天溶溶迷朗日纔<lb/>
看含鬢白稍似霑衣密道騎全不分郊樹都如失霏微<lb/>
誤嘘吸膚腠生寒慄歸當飮一杯庻用蠲斯疾<lb/>
　　樂燕行<lb/>
良辰且燕樂樂往不再來趙瑟正高張音響清塵埃一<lb/>
彈和妙謳吹去繞瑶臺艶雪凌空散舞羅起徘徊輝輝<lb/>
發衆顔灼灼歎令才當喧旣無寂中飲亦停杯華燈何<lb/>
遽升馳景忽西頽高節亦云立安能滯不廽<lb/>
　　采玉行<lb/>
<pb n="KR4c0033_SBCK_010-5b"/>
官府徵白丁言采藍谿玉絕嶺夜無家深榛雨中宿獨<lb/>
婦餉糧還哀哀舎南哭<lb/>
　　難言<lb/>
掬土移山望山盡投石填海望海滿持索捕風㡬時得<lb/>
將刀斫水㡬時斷未若不相知中心萬仞何由欵<lb/>
　　易言<lb/>
洪爐熾炭燎一毛大鼎炊湯沃殘雪疾影隨形不覺至<lb/>
千鈞引縷不知絕未若同心言一言和同解千結<lb/>
　　調嘯詞二首<lb/>
胡馬胡馬遠放燕支山下跑沙跑雪獨嘶東望西望路<lb/>
迷路迷路迷迷路邊草無窮日暮<lb/>
<pb n="KR4c0033_SBCK_010-6a"/>
河漢河漢暁挂秋城漫漫愁人起望相思江南塞北别<lb/>
離别離别離離别河漢雖同路絕<lb/>
　　三臺詞二首<lb/>
一年一年老去明日後日花開未報長安平定萬國豈<lb/>
得㗸盃<lb/>
冰泮寒塘始綠雨餘百草皆生朝來門閭無事晚下高<lb/>
齋有情<lb/>
　拾遺八首<lb/>
　　荅暢叅軍<hi>以下四首熈寜丙辰校本添</hi>
秉筆振芳歩少年且吏遊官閒高興生夜直河漢秋念<lb/>
與清賞遇方抱沉疾憂嘉言忽見贈良藥同所瘳高樹<lb/>
<pb n="KR4c0033_SBCK_010-6b"/>
起栖鴉晨鐘满皇州凄清露華動曠朗景氣浮偶䆠心<lb/>
非累處喧道自幽空虚爲世薄子獨意綢繆<lb/>
　　南池宴錢子辛賦得科斗<lb/>
臨池見科斗美爾樂有餘不憂網與鈎幸得免爲魚且<lb/>
願充文字登君尺素書<lb/>
　　詠徐正字畵青蝇<lb/>
誤點能成物迷眞許一時筆端來巳久座上去何遲顧<lb/>
白曾無變聽雞不復疑詎勞才子賞爲入國人詩<lb/>
　　虞獲子鹿<hi>幷序</hi>
虞獲子鹿憫園鹿也遭虞之機張見畜於人不得遂其<lb/>
天性焉<lb/>
<pb n="KR4c0033_SBCK_010-7a"/>
虞獲子鹿畜之城陬園有美草池有清流但見蹷蹷亦<lb/>
聞<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>誰知其思巖谷云遊<lb/>
　　陪王郎中㝷孔徴君<hi>以下三首紹興壬子校本添</hi>
俗吏閒居少同人㑹面難偶隨香署客來訪竹林歡暮<lb/>
館花微落春城雨暫寒甕間聊共酌莫使䆠情闌<lb/>
　　送宫人入道<lb/>
捨寵求仙畏色衰辭天素面立天墀金丹擬駐千年貌<lb/>
寳鏡休勻八字眉公主與收珠翠後君王看戴角冠時<lb/>
從來宫女皆相妬說着瑶臺總淚垂<lb/>
　　和晉陵陸丞早春遊望<hi>此首見杜審言集不錄</hi>
　　九日<hi>乾道辛卯校本添</hi>
<pb n="KR4c0033_SBCK_010-7b"/>
一爲吳郡守不覺菊花開始有故園思且喜衆賓來<lb/>
韋刺史詩集卷第十<lb/>
</p>
<p>
</p>
  </div>
<div> <lb/>
    <p>
<pb n="KR4c0033_SBCK_011-1a"/>
刻韋刺史詩集附録一卷<lb/>
　　宋嘉祐校定韋蘇州集序<lb/>
韋蘇州唐史不載其行事林寳姓纂云周逍遥公夐之<lb/>
後左㒒射扶陽公待價生司門郎中令儀令儀生鑾鑾<lb/>
生應物應物生監察御史河東節度掌書記慶復李肇<lb/>
國史𥙷云爲性高潔鮮食寡欲所居焚香掃地而坐其<lb/>
爲詩馳驟建安巳還各得風韻詳其集中詩天寳時扈<lb/>
從遊幸疑爲三衛永泰中任洛陽丞京兆府功曹大暦<lb/>
十四年自鄠縣令制除櫟陽令以疾辭歸善福精舎建<lb/>
中二年由前資除比部員外郎出爲滁州刺史改刺江<lb/>
州追赴闕改左司郎中貞元初又歴蘇州罷守寓居永<lb/>
<pb n="KR4c0033_SBCK_011-1b"/>
定精舎其後事迹究㝷無所見肇又云開元以後位卑<lb/>
而著名者李北海王江寧李館陶鄭廣文元魯山蕭功<lb/>
曹張長史獨孤常州崔比部梁補闕韋蘇州以集中事<lb/>
及時人所稱考其仕䆠本末得非遂止於蘇邪案白居<lb/>
易蘇州荅劉禹錫詩云敢有文章替左司左司蓋謂應<lb/>
物也官稱亦止此有集十卷而綴叙猥并非舊次矣今<lb/>
取諸本校定仍所部居去其雜厠分十五總類合五百<lb/>
七十一篇題曰韋蘇州集<hi>舊或云古風集别號灃上西齋吟藁者又數卷</hi>可以<lb/>
繕寫嘉祐元年十二月二十二日太原王欽臣記<lb/>
　　紹興蘇州校刻韋集後序<lb/>
權知吳縣事葛蘩等所校讐唐蘇州韋刺史集凢十卷<lb/>
<pb n="KR4c0033_SBCK_011-2a"/>
以相校除定著五百五十九篇皆以辨㭊可繕寫刺史<lb/>
洛陽人姓韋氏名應物正元中以左司郎中出爲蘇州<lb/>
刺史其詳不載於正史不可得而考也其爲文峻潔幽<lb/>
深詞意簡逺指事言情格力閒暇下可以凌顏謝而上<lb/>
可以薄風騷擺去陳言纎濃合度而自成一家想似其<lb/>
爲人也繇正元逮今三百餘年而刺史之文傳於世者<lb/>
寥寥不知其㡬也熈寧九年天子命度支郎中昌黎韓<lb/>
公出知蘇州事公至則芟剔弊蠹敷施德惠而盗遁姦<lb/>
革治若神明朞年而政成方是時天子平交趾定河隍<lb/>
而四方有慶公於閒宴之際視學校講書史以文㑹友<lb/>
賦詩吟詠而樂道前人之休於是得眺文元公家藏韋<lb/>
<pb n="KR4c0033_SBCK_011-2b"/>
氏全集俾寮屬賓佐參校訛謬而終之於蘩始命鏤板<lb/>
將以傳之於後世嘻昌黎公之志可謂遠矣其爲政明<lb/>
白爆燿而不敢忘前人之善其文章清新雅麗而不敢<lb/>
忘前人之法其行巳剛毅明敏而不敢忘前人之行是<lb/>
宜位與才稱而榮象其德者也千里之任其能稱乎後<lb/>
之人誦韋刺史之詩而聞寮屬賓佐之言其能忘昌黎<lb/>
公之德乎謹第目録如上<lb/>
　將仕郎守長洲縣尉兼管勾河塘溝洫王昌虞<lb/>
　將仕郎守陳州司法參軍充州學教授霍漢英<lb/>
　登仕郎前監杭州鹽官縣嵒門蜀山鹽場權知吳縣事葛蘩等校<lb/>
　　書葛蘩校韋集後<lb/>
<pb n="KR4c0033_SBCK_011-3a"/>
右葛蘩校蘇州韋刺史集十卷刺史洛陽人姓韋氏名<lb/>
應物正元中以左司郎中出爲蘇州刺史書目姓名畧<lb/>
見唐書藝文志其詳不載於正史不可得而考也今觀<lb/>
其逢楊開府詩云少事武皇帝無頼恃恩私身作里中<lb/>
横家藏亡命兒朝持樗蒲局暮竊東鄰姬司隸不敢捕<lb/>
立在白玉墀驪山風雪夜長楊羽獵時一字都不識飮<lb/>
酒肆頑癡武皇升仙去憔悴𬒳人欺讀書事巳晚把筆<lb/>
學題詩兩府始收跡南宫謬見推非才果不容出守撫<lb/>
惸[婺-矛+牙]忽逢楊開府論舊涕俱垂坐客何由識唯有故人<lb/>
知又温泉行云出身天寳今年㡬頑鈍如鎚命如紙作<lb/>
官不了却來歸還是杜陵一男子又云身騎廐馬引天<lb/>
<pb n="KR4c0033_SBCK_011-3b"/>
仗直入華清列御前是嘗爲三衛而蹤跡不羈也燕李<lb/>
録事詩云與君十五侍皇闈又京師叛亂寄諸弟云弱<lb/>
冠遭世難二紀猶未平當天寳十五載六月明皇避安<lb/>
禄山之難是年應物年二十至寳應元年建巳月上皇<lb/>
崩則武皇升仙去之時應物年二十七又示從子河南<lb/>
尉班詩序云永泰中予任洛陽丞則應物年二十九及<lb/>
其來吳贈舊識云少年遊太學負氣蔑諸生蹉跎三十<lb/>
載今日海隅行則少甞遊太學蓋武皇升仙後二年入<lb/>
太學遂爲丞也自洛陽丞爲京兆府功曹大暦十四年<lb/>
自鄠縣令制除櫟陽令以疾歸善福精舎建中二年由<lb/>
前資除比部員外郎出爲滁州改刺江州改左司郎中<lb/>
<pb n="KR4c0033_SBCK_011-4a"/>
貞元初又歴蘇州罷守寓居永定精舎以詩考之歴官<lb/>
次序如此廣德中洛陽作云蹇劣乏高歩緝遺守微官<lb/>
廣德二年乃當永泰之元時爲洛陽丞自京師　之<lb/>
後至德乾元上元寳應數年間折節讀書遂入仕而因<lb/>
謂之微官也善福精舎詩注建中二年除比部則應物<lb/>
年四十五建中四年十月三日京師兵亂自滁州間道<lb/>
遣使明年興元甲子歲五月九日使還寄諸弟作詩云<lb/>
歲暮兵戈亂京國帛書間道訪存亡乃德宗幸奉天時<lb/>
應物年四十八自後守九江至爲蘇州刺史計其年五<lb/>
十餘矣以集中事及時人所稱考其仕宦如此得非遂<lb/>
止於蘇耶按白居易蘇州荅劉禹錫詩云敢有文章替<lb/>
<pb n="KR4c0033_SBCK_011-4b"/>
左司左司蓋爲應物也官稱止如此其集中詩寄大梁<lb/>
諸友云分竹守南譙弭節過梁地則是嘗守亳社篇末<lb/>
云相敦在勤事海内方勞師似與興元甲子不遠也又<lb/>
唐小說載與諸公唱和稱韋十九林寳姓纂云周逍遥<lb/>
公夐之後左僕射扶陽公待價生司門郎中令儀令儀<lb/>
生鑾鑾生應物應物生監察御史河東節度掌書記慶<lb/>
復李肇國史補云爲人性高潔鮮食寡欲所居焚香掃<lb/>
地而坐其爲詩馳驟建安巳還各得風韻又云開元以<lb/>
後位卑而著名者李北海王江寧李館陶鄭廣文元魯<lb/>
山蕭功曹張長史獨孤常州崔比部梁補闕韋蘇州其<lb/>
大畧可見如此紹興昭陽作噩仲春望日西谿姚寛令<lb/>
<pb n="KR4c0033_SBCK_011-5a"/>
威書<lb/>
　　乾道書重刋韋集後<lb/>
唐左司郎中韋公正元中爲蘇州刺史天下號日韋蘇<lb/>
州賓儒招隱相與酬唱有詩十卷本朝嘉祐中太原王<lb/>
公爲之集序以紀世系仕宦之由紹興中西谿姚公爲<lb/>
之年譜以定出處前後之次其文名足以傳信於後世<lb/>
矣今丞相觀文魏公出鎮三吳腹心之地開藩之初搜<lb/>
前代賢牧之治效得韋公詩而喜觀之第以工匠雕鋟<lb/>
舛訛旣多板籍寖久磨滅亦甚乃命教官叅校而是正<lb/>
之鏤板以傳不朽觀國甞謂漢尚經術而文章雅正類<lb/>
多有之唐尚詞章而風騷之盛尤稱於時若奏天子游<lb/>
<pb n="KR4c0033_SBCK_011-5b"/>
獵之賦卒章乃歸於三皇五帝之功德者天子說之先<lb/>
賢集唐百家詩録其警篇而杜韓李所不與蓋有微意<lb/>
存焉韋公道德之㫖發於情性警䇿之妙曲終奏雅惟<lb/>
丞相取而表出之其亦鑒㧞斯文一隆正論爲後人標<lb/>
凖之意豈小補哉乾道辛卯左奉議郎充平江府府學<lb/>
教授胡觀國書<lb/>
　　乾道平江校韋集十卷幷拾遺七篇䟦尾<lb/>
韋蘇州詩集十卷幷拾遺七篇丞相觀文魏公守平江<lb/>
命教官所校也自大雅微缺作詩者並驅爭馳其才思<lb/>
風韻固不可一槩惟自優游平易中來天理混融若無<lb/>
意於詩者此體最爲高絕韋蘇州以詩鳴唐其辭清深<lb/>
<pb n="KR4c0033_SBCK_011-6a"/>
閒遠自成一家至歌行益高古近興調非天趣雅澹禀<lb/>
賦自然者不能作此今觀其逢楊開府詩云朝持樗蒲<lb/>
局暮竊東鄰姬一字都不識飮酒肆頑癡武皇升仙去<lb/>
憔悴被人欺讀書事巳晚把筆學題詩乃少年豪縱不<lb/>
羈人耳按蘇州在廣德中巳爲洛陽丞去武皇升仙才<lb/>
歲餘當時作詩尤稱絕唱豈初識字把筆學爲者又廣<lb/>
德中洛陽作云生長太平日不知太平歡又野居云結<lb/>
髪累辭秩則其少年在太平時本自恬靜又漢武帝雜<lb/>
歌力詆神仙畋遊之事又似在天寳間譏諷時政者豈<lb/>
蘇州心知天寳之將亂欲去不能甞爲是穢迹自晦之<lb/>
計與不然亦自岸之過也方蘇州在時其詩未甚貴重<lb/>
<pb n="KR4c0033_SBCK_011-6b"/>
後三十餘年白樂天始愛之東坡先生亦云樂天長慶<lb/>
三千首却愛韋郎五字詩東坡豈薄蘇州者以樂天之<lb/>
文之華麗宜於無愛故也大凢浮靡之詞易說平澹之<lb/>
音難聽理固然耳今丞相觀文公貴本尚古嗜好與衆<lb/>
絕殊顧於此耽翫若所甚好不少置敦禮執斯文者曷<lb/>
敢不敬以承詩之本不一以葛蘩本爲正叅以諸本是<lb/>
正凢三百處而贏又得九日一詩附于卷末若蘇州之<lb/>
名氏與仕與年則有姚君令威之所書在云乾道辛卯<lb/>
左從政郎添差充平江府府學教授崔敦禮書<lb/>
　　皇明弘治題隴州新刻韋集後<lb/>
古詩三百篇孔子删而定之蓋欲人得其性情之正云<lb/>
<pb n="KR4c0033_SBCK_011-7a"/>
爾漢去古未遠當時作者猶有風人遺意魏晉而降世<lb/>
變而詩隨之獨陶元亮天資挺㧞高情逺韻逈出流俗<lb/>
漢魏以來一人而巳唐人以詩鳴者無慮百餘家品格<lb/>
風韻蓋人人殊韋蘇州生其間盡脫陳隋故習能一寄<lb/>
鮮穠於簡淡之中晦翁取焉是又元亮之後一人而巳<lb/>
陜西去書肆最遠陶詩寧夏有刻本學者猶得見之韋<lb/>
集縉紳家鮮有藏者士或終其身不可見侍御史沁水<lb/>
李公好古博雅而工於詩嘗語及此意甚惜之予因出<lb/>
所藏抄本公喜命知隴州事劉玘刻置郡齋以廣其傳<lb/>
嗚呼詩固學者之所不可廢也得是集者幷陶詩讀之<lb/>
而有得焉發爲篇章庻㡬和平冲淡不失古詩人吟咏<lb/>
<pb n="KR4c0033_SBCK_011-7b"/>
性情之意矣若乃雕鎪鍜鍊以爲工呌呼叱咤以爲豪<lb/>
此陶韋之所棄者吾知免夫弘治丙辰夏五月朔陜西<lb/>
按察司提學副使石淙楊一清識<lb/>
　補韋刺史傳　宋沈明遠作喆撰<lb/>
韋應物京兆長安縣人也其家世自宇文周時孝寛以<lb/>
功名爲將相而其兄夐高尚不仕號爲逍遥公夐之孫<lb/>
待價仕隋爲左僕射封扶陽公待價生令儀爲唐司門<lb/>
郎中令儀生鑾鑾生應物少游太學當開元天寳間宿<lb/>
衛仗内親近帷幄行幸畢從頗任俠負氣洎漁陽兵亂<lb/>
後流落失職乃更折節讀書屏居武功之上方復返灃<lb/>
上園廬蕪没貧無以自業客游江淮間所與交結皆一<lb/>
<pb n="KR4c0033_SBCK_011-8a"/>
時名士因從事河陽去爲京兆功曹攝高陵令永泰中<lb/>
遷洛陽丞兩軍騎士倚中貴人勢驕横爲民害應物疾<lb/>
之痛䋲以法被訟弗爲屈棄官養疾同德精舎起爲鄠<lb/>
令大暦十四年除櫟陽令復以疾謝去歸寓西郊擇勝<lb/>
隱於善福祠從諸生學問澹如也建中二年拜尚書比<lb/>
部員外郎明年出爲滁州刺史滁山川清遠山中多隱<lb/>
君子應物風流豈弟與其人覽觀賦詩郡以無事人安<lb/>
樂之四年十月德宗幸奉天應物自郡遣使間道奔問<lb/>
行在所明年興元甲子使還詔嘉其忠終更貧不能歸<lb/>
留居郡之南嵒俄擢江州刺史居二歲召至京師貞元<lb/>
二年由左司郎中補外得蘇州刺史在郡延禮其秀民<lb/>
<pb n="KR4c0033_SBCK_011-8b"/>
撫其惸嫠甚恩久之白居易自中書舎人出守吳門應<lb/>
物罷郡寓於郡之永定佛寺太和中以太僕少卿兼御<lb/>
史中丞爲諸道鹽鐡轉運江淮留後年九十餘矣不知<lb/>
其所終有子曰慶復爲監察御史河東節度掌書記應<lb/>
物性高潔善爲詩氣質閒妙渾然天成初若不用工而<lb/>
近世詩人莫及也白居易甞語元<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>曰韋蘇州歌行才<lb/>
麗之外深得諷諌之意而五言尤爲高遠雅淡自成一<lb/>
家其爲時人推重如此浮屠皎然者頗工近體詩嘗擬<lb/>
應物體格得數解爲贄應物弗善也明日録舊贄以見<lb/>
始被領畧曰人各有能有不能蓋自天分學力有限子<lb/>
而不爲我且失其故步矣但以所詣自名可也皎然心<lb/>
<pb n="KR4c0033_SBCK_011-9a"/>
服焉應物鮮食寡欲所居焚香掃地而坐爲吳門時年<lb/>
巳老矣而詩益造微世亦莫能知之也子沈子曰予讀<lb/>
韋蘇州詩超然簡遠有正始之風所謂朱絲䟽絃一唱<lb/>
三嘆昔應物當開元天寳宿衛仗内爲郎刺史於建中<lb/>
以迄貞元而文宗太和中劉禹錫乃以故官舉之計其<lb/>
年九十餘而猶領轉輸劇職應物何夀而康也然自吳<lb/>
郡以後不復有詩文見於録者豈亡之耶使應物而無<lb/>
死其所爲不當止此以應物爲終於吳郡之後則禹錫<lb/>
之所舉老猶無恙也蓋不可得而考也新唐書文藝傳<lb/>
稱應物有文在人間史逸其傳故不録予旣愛其詩因<lb/>
考次其平生行義官代皆有憑藉始終可槩見如此恨<lb/>
<pb n="KR4c0033_SBCK_011-9b"/>
史官編摩踈陋耳嗟夫應物﨑嶇身閱盛衰之變晚折<lb/>
節學問今其詩徃徃及治道而造理精深士固有悔而<lb/>
能復厄而後竒者如應物而以自表見於後世豈偶然<lb/>
哉<lb/>
　　　劉須溪評語<hi>舊藏須溪批點本有序蠧滅無從校寫遂闕之謹附評語於此</hi>
　韋應物居官自愧閔閔有䘏人之心其詩如深山採<lb/>
　藥飮泉坐石日晏忘歸孟浩然如訪梅問柳徧入幽<lb/>
　寺二人意趣相似然入處不同韋詩潤者如石孟詩<lb/>
　如雪雖淡無彩色不免有輕盈之意德祐初初秋看<lb/>
　二集謹用校點并記之須溪劉辰翁<lb/>
刻韋刺史詩集附録卷終<lb/>
<pb n="KR4c0033_SBCK_011-10a"/>
</p>
<p>
</p>
  </div></body>
</text>\m</TEI>
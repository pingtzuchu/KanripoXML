<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4h0161_WYG_001-1a"/>
　欽定四庫全書<lb/>
御定全唐詩錄卷一<lb/>
　　太宗<lb/>
　　　帝姓李氏諱世民高祖第二子高祖起義兵拜右<lb/>
　　　領大都督封燉煌郡公徙封趙國公高祖受禪拜<lb/>
　　　尚書令右武候大將軍進封秦王海内漸平乃銳<lb/>
　　　意經籍開文學館以待四方之士杜如晦等十有<lb/>
　　　八人為學士與之討論雖受高祖傳位實首開創<lb/>
<pb n="KR4h0161_WYG_001-1b"/>
　　　之主<lb/>
　　　唐詩品云文皇生更隋代蚤事藝文習氣既閑神<lb/>
　　　標復秀故綺發天葩輝揚内藻聲音之本不徒然<lb/>
　　　矣及乎大業成就神氣充揚延攬英賢流徽四座<lb/>
　　　其遊幸諸作宫徵鏗然六朝浮靡之習一變而唐<lb/>
　　　雖綺麗鮮錯而雅道立矣其為一代之祖又何疑<lb/>
　　　焉<lb/>
　　古體詩<lb/>
<pb n="KR4h0161_WYG_001-2a"/>
　　帝京篇<lb/>
秦川雄帝宅函谷壯皇居綺殿千尋起離宫百雉餘連<lb/>
甍遥接漢飛閣迥凌虚雲日隱層闕風煙出綺疏<lb/>
巖廊罷機務崇文聊駐輦玉匣啓龍圖金繩披鳳篆韋<lb/>
編斷仍續縹帙舒還卷對此乃淹留欹案觀墳典<lb/>
移步出詞林停輿欣武宴琱弓寫明月駿馬疑流電驚<lb/>
鴈落虚弦啼猿悲急箭閲賞誠多美於兹乃忘倦<lb/>
鳴笳臨樂館眺聽歡芳節急管韻朱弦清歌凝白雪彩<lb/>
<pb n="KR4h0161_WYG_001-2b"/>
鳳肅來儀𤣥鶴紛成列去兹鄭衞聲雅音方可恱<lb/>
芳辰追逸趣禁苑信多竒橋形通漢上峯勢接雲危烟<lb/>
霞交隱映花鳥自參差何如肆轍跡萬里賞瑶池<lb/>
飛蓋去芳園蘭橈遊翠渚萍間日彩亂荷處香風舉桂<lb/>
楫滿中川弦歌振長嶼豈必汾河曲方為歡宴所<lb/>
落日雙闕昏迴輿九重暮長烟散初碧皎月澄輕素搴<lb/>
幌玩琴書開軒引雲霧斜漢耿層閣清風揺玉樹<lb/>
歡樂難再逢芳辰良可惜玉酒泛雲罍蘭肴陳綺席千<lb/>
<pb n="KR4h0161_WYG_001-3a"/>
鍾合堯禹百獸諧金石得志重寸隂忘懷輕尺璧<lb/>
建章歡賞夕二八盡妖妍羅綺昭陽殿芬芳瑇瑁筵珮<lb/>
移星正動扇掩月初圓無勞上懸圃即此對神仙<lb/>
以兹遊觀極悠然獨長想披卷覽前蹤撫躬尋既往望<lb/>
古茅茨約瞻今蘭殿廣人道惡高危虚心戒盈蕩奉天<lb/>
竭誠敬臨民思惠養納善察忠諫明科慎刑賞六五誠<lb/>
難繼四三非易仰庶待淳化敷方嗣云亭響<lb/>
　　正日臨朝<lb/>
<pb n="KR4h0161_WYG_001-3b"/>
條風開獻節灰律動初陽百蠻奉遐賮萬國朝未央雖<lb/>
無舜禹蹟幸欣天地康車軌同八表書文混四方赫奕<lb/>
儼冠蓋紛綸盛服章羽旄飛馳道鐘鼓震巗廊組練輝<lb/>
霞色霜㦸耀朝光晨宵懐至理終愧撫遐荒<lb/>
　　幸武功慶善宫<lb/>
壽丘惟舊跡酆邑乃前基粤予承累聖懸弧亦在兹弱<lb/>
齡逢運改提劒鬱匡時指麾八荒定懷柔萬國夷梯山<lb/>
咸入欵駕海亦來思單于陪武帳日逐衞文螭端扆朝<lb/>
<pb n="KR4h0161_WYG_001-4a"/>
四岳無為任百司霜節明秋景輕氷結水湄芸黃遍原<lb/>
隰禾頴積京畿共樂還鄉宴歡比大風詩<hi>紀事云貞觀六年九月帝</hi>
<hi>幸慶善宫帝生時故宅也因宴代臣賞賜閭里同漢沛宛帝歡甚賦詩起居郎吕才請平宫商被之管絃命曰</hi>
<hi>功成慶善樂使童子八佾為九功之舞大宴㑹與破陣樂偕奏於庭</hi>
　　經破薛舉戰地<lb/>
昔年懷壯氣提戈初仗節心隨朗日高志與秋霜潔移<lb/>
鋒驚電起轉戰長河決營碎落星沈陣卷橫雲裂一揮<lb/>
氛沴靜再舉鯨鯢滅於兹俯舊原屬目駐華軒沈沙無<lb/>
<pb n="KR4h0161_WYG_001-4b"/>
故迹減竈有殘痕浪霞穿水淨峰霧抱蓮昏世途亟流<lb/>
易人事殊今昔長想眺前蹤撫躬聊自適<lb/>
　　於北平作<lb/>
翠野駐戎軒盧龍轉征斾遥山麗如綺長流縈似帶海<lb/>
氣百重樓巗松千丈蓋兹焉可遊賞何必襄城外<lb/>
　　春日𤣥武門宴羣臣<lb/>
韶光開令序淑氣動芳年駐輦華林側高宴柏梁前紫<lb/>
庭文珮滿丹墀衮紱連九夷簉瑶席五狄列瓊筵娯賓<lb/>
<pb n="KR4h0161_WYG_001-5a"/>
歌湛露廣樂奏鈞天清樽浮綠醑雅曲韻朱絃粤余君<lb/>
萬國還慙撫八埏庶幾保貞固虚已厲求賢<lb/>
　　飲馬長城窟行<lb/>
塞外悲風切交河氷已結瀚海百重波隂山千里雪迥<lb/>
戍危烽火層巒引高節悠悠卷斾旌飲馬出長城寒沙<lb/>
連騎跡朔吹斷邊聲邊塵清玉塞羌笛韻金鉦絶漠干<lb/>
戈戢車徒振原隰都尉反龍堆將軍旋馬邑揚麾氛霧<lb/>
靜紀石功名立荒裔一戎衣靈臺凱歌入<lb/>
<pb n="KR4h0161_WYG_001-5b"/>
　　元日<lb/>
高軒曖春色邃閣媚朝光彤庭飛綵眊翠幌曜明璫恭<lb/>
已臨四極垂衣馭八荒霜㦸列丹陛絲竹韻長廊穆矣<lb/>
薫風茂康哉帝道昌繼文遵後軌循古鑒前王草秀故<lb/>
春色梅豔昔年妝巨川思欲濟終以寄舟航<lb/>
　　初春登樓即目觀作述懷<lb/>
慿軒俯蘭閣眺矚散靈襟綺峯含翠霧照日蕊紅林鏤<lb/>
丹霞鋪岫殘素雪斑岑拂浪隄垂柳嬌花鳥續吟連甍<lb/>
<pb n="KR4h0161_WYG_001-6a"/>
豈一栱衆榦如千尋明非獨材力終藉棟梁深彌懷矜<lb/>
樂志更懼戒盈心愧制勞居逸方規十産金<lb/>
　　初晴落景<lb/>
晩霞聊自怡初晴彌可喜日晃百花色風動千林翠池<lb/>
魚躍不同園鳥聲還異寄言博通者知予物外志<lb/>
　　賦得夏首啓節<lb/>
北闕三春晚南榮九夏初黃鶯哢漸變翠林花落餘瀑<lb/>
流還響谷猿啼自應虚早荷向心卷長楊就影舒此時<lb/>
<pb n="KR4h0161_WYG_001-6b"/>
歡不極調軫坐相於<lb/>
　　度秋<lb/>
夏律昨留灰秋箭今移晷峨嵋岫初出洞庭波漸起桂<lb/>
白發幽巖菊黃開灞涘運流方可歎含毫屬微理<lb/>
　　秋日即事<lb/>
爽氣浮丹闕秋光澹紫宫衣碎荷疎影花明菊㸃叢袍<lb/>
輕低草露蓋側舞松風散岫飄雲葉迷路飛煙鴻砌冷<lb/>
蘭凋佩閨寒樹殞桐别鶴棲琴裏離猿啼峽中落野飛<lb/>
<pb n="KR4h0161_WYG_001-7a"/>
星箭弦虚半月弓芳菲夕霧起暮色滿房櫳<lb/>
　　山閣晩秋<lb/>
山亭秋色滿巖牖凉風度疎蘭尚染烟殘菊猶承露古<lb/>
石衣新苔新巢封古樹歴覽情無極咫尺輪光暮<lb/>
　　秋暮言志<lb/>
朝光浮燒野霜華淨碧空結浪氷初鏡在逕菊方叢約<lb/>
嶺煙深翠分旗霞散紅抽思滋泉側飛想傅巖中已獲<lb/>
千箱慶何以繼薰風<lb/>
<pb n="KR4h0161_WYG_001-7b"/>
　　喜雪<lb/>
碧昏朝合霧丹卷暝韜霞結葉繁雲色凝璚遍雪華光<lb/>
樓皎若粉映幕集疑沙泛柳飛飛絮妝梅片片花照璧<lb/>
臺圓月飄珠箔穿露瑶潔短長階玉藂高下樹映桐珪<lb/>
累白縈峰蓮抱素斷續氣將沈徘徊歲云暮懷珍愧隱<lb/>
德表瑞佇豐年蕊間飛禁苑鶴處舞伊川儻詠幽蘭曲<lb/>
同歡黃竹篇<lb/>
　　秋日斆庾信體<lb/>
<pb n="KR4h0161_WYG_001-8a"/>
嶺銜宵月桂珠穿曉露叢蟬啼覺樹冷螢火不溫風花<lb/>
生圓菊蕋荷盡戲魚通晨浦鳴飛鴈夕渚集棲鴻颯颯<lb/>
高天吹氛澄下熾空<lb/>
　　謁慈恩寺題奘法師房<lb/>
停軒觀福殿遊目眺皇畿法輪含日轉花蓋接雲飛翠<lb/>
烟香綺閣丹霞光寳衣幡蛇遥合彩空外迥分暉蕭然<lb/>
登十地自得㑹三歸<lb/>
　　望送魏徵葬<lb/>
<pb n="KR4h0161_WYG_001-8b"/>
閶闔總金鞍上林移玉輦野郊愴新别河橋非舊餞慘<lb/>
日陜峯沈愁雲隨蓋轉哀笳時斷續悲旌乍舒卷望望<lb/>
情何極浪浪淚空泫無復昔時人芳春共誰遣<lb/>
　近體詩<lb/>
　　過舊宅<lb/>
新豐停翠輦譙邑駐鳴笳園荒一徑斷苔古半階斜前<lb/>
池消舊水昔樹發今花一朝辭此地四海遂為家<lb/>
　　首春<lb/>
<pb n="KR4h0161_WYG_001-9a"/>
寒隨窮律變春逐鳥聲開初風飄帶柳晩雪間花梅碧<lb/>
林青舊竹綠沼翠新苔芝田初鴈去綺樹未鶯來<lb/>
　　月晦<lb/>
晦魄移中律凝暄起麗城罩雲朝蓋上穿露曉珠呈笑<lb/>
樹花分色啼枝鳥合聲披襟歡眺望極目暢春情<lb/>
　　初秋夜坐<lb/>
斜廊連綺閣初月照宵幃塞冷鴻飛疾園秋蟬噪遲露<lb/>
結林疎葉寒輕菊吐滋愁心逢此節長歎獨含悲<lb/>
<pb n="KR4h0161_WYG_001-9b"/>
　　秋日<lb/>
菊散金風起荷疎玉露圓將秋數行雁離夏幾林蟬雲<lb/>
凝愁半嶺霞碎纈高天還似成都望直見峩眉前<lb/>
爽氣澄蘭沼秋風動桂林露凝千片玉菊散一叢金日<lb/>
岫高低影雲空㸃綴隂蓬瀛不可望泉石且娯心<lb/>
　　冬日臨昆明池<lb/>
石鯨分玉溜刼燼隱平沙柳影氷無葉梅心凍有花寒<lb/>
野凝朝霧霜天散夕霞歡情猶未極落景遽西斜<lb/>
<pb n="KR4h0161_WYG_001-10a"/>
　　望雪<lb/>
凍雲宵徧嶺素雪曉凝華入牖千重碎迎風一半斜不<lb/>
妝空散粉無樹獨飄花縈空慙夕照破彩謝晨霞<lb/>
　　守歲<lb/>
暮景斜芳殿年華麗綺宫寒辭去冬雪暖帶入春風階<lb/>
馥舒梅素盤花卷燭紅共歡新故歲迎送一宵中<lb/>
　　除夜<lb/>
歲隂窮暮紀獻節啓新芳冬盡今宵促年開明日長氷<lb/>
<pb n="KR4h0161_WYG_001-10b"/>
消出鏡水梅散入風香對此歡終讌傾壺待曙光<lb/>
　　置酒坐飛閣<lb/>
高軒臨碧渚飛簷迥架空餘花攢鏤檻殘柳散雕櫳岸<lb/>
菊初含蕋園梨始帶紅莫慮崑山暗還共盡杯中<lb/>
　　三層閣上置音聲<lb/>
綺筵移暮景紫閣引宵烟隔棟歌塵合分階舞影連聲<lb/>
流三處管響亂一重絃不似秦樓上吹簫空學仙<lb/>
　　逺山澄碧霧<lb/>
<pb n="KR4h0161_WYG_001-11a"/>
殘雲收翠嶺夕霧結長空帶岫凝全碧障霞隱半紅髣<lb/>
髴分初月飄颻度曉風還因三里處冠蓋逺相通<lb/>
　　賦得含峯雲<lb/>
翠樓含曉霧蓮峯帶晚雲玉葉依巖聚金枝觸石分橫<lb/>
天結陣影逐吹起羅文非復陽臺下空將惑楚君<lb/>
　　詠風<lb/>
蕭條起關塞揺颺下蓬瀛拂林花亂彩響谷鳥分聲披<lb/>
雲羅影散泛水織文生勞歌大風曲威加四海清<lb/>
<pb n="KR4h0161_WYG_001-11b"/>
　　詠雨<lb/>
和風吹綠野梅雨灑芳田新流添舊澗宿霧足朝烟雁<lb/>
濕行無次花霑色更鮮對此欣登歲披襟弄五弦<lb/>
　　詠雪<lb/>
潔野凝晨曜裝墀帶夕暉集條分樹玉拂浪影泉璣色<lb/>
灑妝臺粉花飄綺席衣入扇縈離匣㸃素皎殘機<lb/>
　　賦得花庭霧<lb/>
蘭氣已薰宫新蕋半妝叢色含輕重霧香引去來風拂<lb/>
<pb n="KR4h0161_WYG_001-12a"/>
樹濃舒碧縈花薄蔽紅還當雜行雨髣髴隱遥空<lb/>
　　春池柳<lb/>
年柳變池臺隋堤曲直迴逐浪分隂去迎風帶影來疎<lb/>
黃一鳥哢半翠幾眉開縈雪臨春岸參差間早梅<lb/>
　　芳蘭<lb/>
春暉開紫苑淑景媚蘭塲映庭含淺色凝露泫浮光日<lb/>
麗參差影風傳輕重香㑹須君子折佩裏作芬芳<lb/>
　　詠桃<lb/>
<pb n="KR4h0161_WYG_001-12b"/>
禁苑春暉麗花蹊綺樹粧綴條深淺色㸃露參差光向<lb/>
日分千笑迎風共一香如何仙嶺側獨秀隱遥芳<lb/>
　　賦得櫻桃<lb/>
華林滿芳景洛陽遍陽春朱顔含逺日翠色影長津喬<lb/>
柯囀嬌鳥低枝映美人昔作園中實今為席上珍<lb/>
　　賦得殘菊<lb/>
階蘭凝曙霜岸菊照晨光露濃晞曉笑風勁淺殘香細<lb/>
葉凋輕翠圓花飛碎黃還持今歲色復結後年芳<lb/>
<pb n="KR4h0161_WYG_001-13a"/>
　　詠烏代陳師道<lb/>
凌晨麗城去薄暮上林棲辭枝枝暫起停樹樹還低向<lb/>
日終難托迎風詎肯迷只待纖纖手曲裏作宵啼<lb/>
　　賦得浮橋<lb/>
岸曲非千里橋斜異七星暫低逢輦度還高值浪驚水<lb/>
揺文鷁動纜轉錦花縈逺近隨輪影輕重應人行<lb/>
　　賦簾<lb/>
參差垂玉闕舒卷映蘭宫珠光揺素月竹影亂清風彩<lb/>
<pb n="KR4h0161_WYG_001-13b"/>
散銀鈎上文斜桂户中唯當雜羅綺相與媚房櫳<lb/>
　　過舊宅<lb/>
金輿巡白水玉輦駐新豐紐落藤披架花殘菊破叢葉<lb/>
鋪荒草蔓流竭半池空紉珮蘭凋徑舒圭葉剪桐昔地<lb/>
一蕃内今宅九圍中架海波澄鏡韜戈器反農八表文<lb/>
同軌無勞歌大風<lb/>
　　還陜述懷<lb/>
慨然撫長劍濟世豈邀名星旗紛電舉日羽肅天行徧<lb/>
<pb n="KR4h0161_WYG_001-14a"/>
野屯萬騎臨原駐五營登山麾武節背水縱神兵在昔<lb/>
戎戈動今來宇宙平<lb/>
　　入潼關<lb/>
崤函稱地險襟帶壯兩京霜峰直臨道氷河曲繞城古<lb/>
木參差影寒猿斷續聲冠蓋往來合風塵朝夕驚高談<lb/>
先馬度偽曉預雞鳴棄繻懷逺志封泥負壯情别有真<lb/>
人氣安知名不名<lb/>
　　春日登陜州城樓俯眺原野迴丹碧綴烟霞密翠<lb/>
<pb n="KR4h0161_WYG_001-14b"/>
　　　斑紅芳菲花柳即目川岫聊以命篇<lb/>
碧原開霧隰綺嶺峻霞城烟峯高下翠日浪淺深明斑<lb/>
紅粧蕊樹圓青壓溜荆迹巖勞傅想窺野訪莘情巨川<lb/>
何以濟舟楫佇時英<lb/>
　　出獵<lb/>
楚王雲夢澤漢帝長楊宫豈若因農暇閲武出轘嵩三<lb/>
驅陳鋭卒七萃列材雄寒夜霜氛白平原燒火紅琱戈<lb/>
夏服箭羽騎綠沈弓怖獸潛幽壑驚禽散翠空長烟晦<lb/>
<pb n="KR4h0161_WYG_001-15a"/>
落景灌木振嚴風所為除民瘼非是悦林叢<lb/>
　　宴中山<lb/>
驅馬出遼陽萬里轉旂常對敵六竒舉臨戎八陣張斬<lb/>
鯨澄碧海卷霧掃扶桑昔去蘭縈翠今來桂染芳雲枝<lb/>
浮碎葉氷鏡上朝光回首長安道方懽宴栢梁<lb/>
　　賦秋日懸清光賜房𤣥齡<lb/>
秋露凝高掌朝光上翠微參差麗雙闕照耀滿重闈仙<lb/>
馭隨輪轉靈烏帶影飛臨波無定彩入隙有圓暉還當<lb/>
<pb n="KR4h0161_WYG_001-15b"/>
葵藿志傾葉自相依<lb/>
　　春日望海<lb/>
披襟眺滄海憑軾玩春芳積流橫地紀疏派引天潢仙<lb/>
氣凝三嶺和風扇八荒拂潮雲布色穿浪日舒光照岸<lb/>
花分彩迷雲雁斷行懷卑運深廣持滿守靈長有形非<lb/>
易測無源詎可量洪濤經變野翠島屢成桑之罘思漢<lb/>
帝碣石想秦皇霓裳非本意端拱且圖王<lb/>
　　初夏<lb/>
<pb n="KR4h0161_WYG_001-16a"/>
一朝春夏改隔夜鳥花遷隂陽深淺葉曉夕重輕烟哢<lb/>
鶯猶響殿橫絲正網天珮高蘭影接綬細草紋連碧鱗<lb/>
驚棹側𤣥燕舞簷前何必汾陽處始復有山泉<lb/>
　　謁并州興國寺<lb/>
迴鑾遊福地極目玩芳晨梵鐘交二響法日轉雙輪寶<lb/>
刹遥承露天花近足春未佩蘭猶小無絲柳尚新圓光<lb/>
低月殿碎影亂風筠對此留餘想超然離俗塵<lb/>
　　採芙蓉<lb/>
<pb n="KR4h0161_WYG_001-16b"/>
結伴戲方塘攜手上雕航船移分細浪風散動浮香遊<lb/>
鶯無定曲驚鳬有亂行蓮稀釧聲斷水廣棹歌長棲烏<lb/>
還密樹泛流歸建章<lb/>
　　餞中書侍郎來濟<lb/>
曖曖去塵昏灞岸飛飛輕葢指河梁雲峯衣結千重葉<lb/>
雪岫花開幾樹妝深悲黃鶴孤舟逺獨歎青山别路長<lb/>
聊將分袂沾巾淚還用持添離席觴<lb/>
　　詠燭<lb/>
<pb n="KR4h0161_WYG_001-17a"/>
焰聽風來動花開不待春鎮下千行淚非是為思人<lb/>
九龍蟠焰動四照逐花生即此流高殿堪持代月明<lb/>
　　詠弓<lb/>
上弦明月半激箭流星逺落雁帶書驚啼猿應枝轉<lb/>
　　賦得臨池柳<lb/>
岸曲絲隂聚波移帶影疎還將眉裏翠來就鏡中舒<lb/>
　　賦得臨池竹<lb/>
貞條障曲砌翠葉貫寒霜拂牖分龍影臨池待鳳翔<lb/>
<pb n="KR4h0161_WYG_001-17b"/>
　　賦得弱柳鳴秋蟬<lb/>
散影玉階柳含翠隱鳴蟬微形藏葉裏亂響出風前<lb/>
　　探得李<lb/>
盤根直盈渚交榦橫倚天舒華光四海卷葉䕃三川<hi>按李</hi>
<hi>為國姓故詠及此</hi>
　　詠小山<lb/>
近谷交縈蘂遥峯對出蓮徑細無全磴松小未含烟<lb/>
　　賜房𤣥齡<lb/>
<pb n="KR4h0161_WYG_001-18a"/>
太液仙舟迴西園隱上才未曉征車度雞鳴關早開<lb/>
　　於太原召侍臣賜宴守歲<lb/>
四時運灰琯一夕變冬春送寒餘雪盡迎歲早梅新<lb/>
　　遼東山夜臨秋<lb/>
烟生遥㟁隱月落半崖隂連山驚鳥亂隔岫斷猿吟<lb/>
　高宗<lb/>
　　帝諱治太宗第九子<lb/>
　古體詩<lb/>
<pb n="KR4h0161_WYG_001-18b"/>
　　過溫湯<lb/>
溫渚停仙蹕豐郊駐曉旌路曲迴輪影巖虚傳漏聲暖<lb/>
溜驚湍駛寒空碧霧輕林黃疎葉下野白曙霜明眺聽<lb/>
良無已烟霞斷續生<lb/>
　　九月九日<lb/>
端居臨玉扆初律啓金商鳳闕澄秋色龍闈引夕凉野<lb/>
靜山氣斂林疎風露長砌蘭虧半影巖桂發全香滿葢<lb/>
荷凋翠圓花菊散黃揮鞭爭電烈飛羽亂星光柳空穿<lb/>
<pb n="KR4h0161_WYG_001-19a"/>
石碎弦虚側月張怯猿啼落岫驚雁斷分行科輪低夕<lb/>
景歸斾擁通莊<lb/>
　中宗<lb/>
　　帝諱顯高宗第七子<lb/>
　　紀事云景龍中於修文館置大學士四員學士八<lb/>
　　員直學士十二員象四時八節十二時凡天子饗<lb/>
　　㑹游豫唯宰相直學士得從春幸梨園並渭水祓<lb/>
　　除則賜細柳圏辟惡夏宴蒲萄園賜朱櫻秋登慈<lb/>
<pb n="KR4h0161_WYG_001-19b"/>
　　恩浮圖獻菊花酒稱壽冬幸新豐歴白鹿觀上驪<lb/>
　　山賜浴湯池給香粉蘭澤從行給翔麟馬品官黃<lb/>
　　衣各一帝有所感即賦詩學士皆屬和<lb/>
　近體詩<lb/>
　　九月九日幸臨渭亭登高<hi>并序</hi>
　　　陶潛盈把既浮九醞之歡畢卓持螯須盡一生<lb/>
　　　之興人題四韻同賦五言其最後成罰之引滿<lb/>
九日正乘秋三杯興已周泛桂迎樽滿吹花向酒浮長<lb/>
<pb n="KR4h0161_WYG_001-20a"/>
房萸早熟彭澤菊初收何藉龍沙上方得恣淹留<hi>紀事云時</hi>
<hi>景龍三年是宴也韋安石蘇瓌詩先成于經野盧懐慎最後成罰酒</hi>
　　立春日遊苑迎春<lb/>
神臯福地三秦邑玉臺金闕九仙家寒光猶戀甘泉樹<lb/>
淑景偏臨建始花綵蝶黃鶯未歌舞梅香柳色已矜誇<lb/>
迎春正啓流霞席暫囑曦輪勿遽斜<lb/>
　附聨句詩<lb/>
　　十月誕辰内殿宴羣臣效栢梁體聨句<lb/>
<pb n="KR4h0161_WYG_001-20b"/>
潤色鴻業寄賢才<hi>帝</hi>叨居右弼愧鹽梅<hi>李嶠</hi>運籌帷幄荷<lb/>
時來<hi>宗楚客</hi>職掌圖籍濫蓬萊<hi>劉/憲</hi>兩司謬忝謝鍾裴<hi>崔湜</hi>禮<lb/>
樂銓管効㳙埃<hi>鄭愔</hi>陳師振旅清九垓<hi>趙彦昭</hi>欣承顧問侍<lb/>
天杯<hi>李適</hi>銜恩獻壽栢梁臺<hi>蘇/頲</hi>黃縑青簡奉康哉<hi>盧藏用</hi>鯫<lb/>
生侍從忝王枚<hi>李乂</hi>右掖司言實不才<hi>馬懐素</hi>宗伯秩禮天<lb/>
地開<hi>薛稷</hi>帝歌難續仰昭回<hi>宋之問</hi>微臣捧日變寒灰逺慙<lb/>
班左愧遊陪<hi>上官媫好多紀事云帝謂侍臣曰今天下無事朝野  歡欲與卿等詞人時賦詩</hi>
<hi>宴樂可識朕意不須惜醉此後每遊别殿幸離宫駐驆芳苑鳴笳仙禁或戚里宸筵王門巹席無不畢從</hi>
<pb n="KR4h0161_WYG_001-21a"/>
　　景龍四年正月五日移仗蓬萊宫御大明殿㑹吐<lb/>
　　　蕃騎馬之戲因重為栢梁體聨句<lb/>
大明御㝢臨萬方<hi>帝</hi>顧慙内政翊陶唐<hi>皇后</hi>鸞鳴鳳舞向<lb/>
平陽<hi>長寧公主</hi>秦樓魯館沐恩光<hi>安樂/公主</hi>無心為子輙求郎<hi>太平</hi>
<hi>公主</hi>雄才七歩謝陳王<hi>溫王/重茂</hi>當熊讓輦愧前芳<hi>上官昭容</hi>再司<lb/>
銓筦恩可忘<hi>吏部侍郎崔湜</hi>文江學海思濟航<hi>著作郎鄭愔</hi>萬邦考<lb/>
績臣所詳<hi>考功員外郎武平一</hi>著作不休出中腸<hi>著作郎閻朝隱</hi>權豪屏<lb/>
跡肅嚴霜<hi>御史大夫竇從一</hi>鑄鼎開嶽造明堂<hi>將作大匠宗晉卿</hi>玉醴<lb/>
<pb n="KR4h0161_WYG_001-21b"/>
由來獻壽觴<hi>吐蕃舍人明悉獵文紀事云時上疑竇從一宗晉卿素不屬  未即令續二人固請</hi>
<hi>許之吐蕃舍人明悉獵請令授筆與之悉獵云云上大悦賜與衣服</hi>
　明皇<lb/>
　　帝諱隆基睿宗第三子性英斷多藝尤知音律善<lb/>
　　八分書儀範偉麗有非常之表封楚王韋后謀傾<lb/>
　　宗社率劉幽求等誅之睿宗即位立為太子及即<lb/>
　　位樂善好賢開元中海内富實幾致刑措天寶十<lb/>
　　四年祿山陷京師車駕幸蜀肅宗立追尊太上皇<lb/>
<pb n="KR4h0161_WYG_001-22a"/>
　古體詩<lb/>
　　賜諸州刺史以題座右<lb/>
眷言思共理鑑㝱想維良猗歟此推擇聲績著周行賢<lb/>
能既俟進黎獻實佇康視人當如子愛人亦如傷講學<lb/>
試誦論阡陌勸耕桑虚譽不可飾清知不可忘求名迹<lb/>
易見安貞德自彰訟獄必以情教民貴有常恤惸且存<lb/>
老撫弱復綏強勉哉各祇命知予眷萬方<hi>開元十三年帝自擇廷臣</hi>
<hi>為諸州刺史許景先治虢州源光裕鄭州寇泚宋州鄭溫琦邠州袁仁恭杭州崔志廉襄州李昇期邢州鄭放</hi>
<pb n="KR4h0161_WYG_001-22b"/>
<hi>定州蔣挺湖州裴觀滄州崔誠遂州凡十一人行詔宰相諸王御史以上祖道洛濵盛供具奏太常樂帛舫水</hi>
<hi>嬉賜詩令題座右且給筆紙令自賦焉</hi>
　　初入秦川路逢寒食<lb/>
洛陽芳樹映天津灞㟁垂楊窣地新直為經過行樂處<lb/>
不知虚度兩京春去年餘閏今春早曙色和風著花草<lb/>
可憐寒食與清明光輝併在長安道自從關路入秦川<lb/>
爭道何人不戲鞭公子途中妨蹴踘佳人馬上廢鞦韆<lb/>
渭水長橋今欲渡葱葱漸見新豐樹逺看驪岫入雲霄<lb/>
<pb n="KR4h0161_WYG_001-23a"/>
預想湯池起煙霧煙霧氛氳水殿開暫拂香輪歸去來<lb/>
今歲清明行已晚明年寒食更相陪<lb/>
　近體詩<lb/>
　　經魯祭孔子而嘆之<lb/>
夫子何為者栖栖一代中地猶鄹氏邑宅即魯王宫歎<lb/>
鳳嗟身否傷麟怨道窮今看兩楹奠當與夢時同<lb/>
　　送賀知章歸四明<hi>并序</hi>
　　　天寶三載太子賔客賀知章鑒止足之分抗歸<lb/>
<pb n="KR4h0161_WYG_001-23b"/>
　　　老之疏解組辭榮志期入道朕以其年在遲暮<lb/>
　　　用循挂冠之事俾遂赤松之遊正月五日將歸<lb/>
　　　㑹稽遂餞東路乃命六卿庶尹大夫供帳青門<lb/>
　　　寵行邁也豈惟崇德尚齒亦勵俗勸人無令二<lb/>
　　　疏獨光漢冊乃賦詩贈行<lb/>
遺榮期入道辭老竟抽簪豈不惜賢達其如高尚心寰<lb/>
中得秘要方外散幽襟獨有青門餞羣僚悵别深<lb/>
　　軒遊宫十五夜<lb/>
<pb n="KR4h0161_WYG_001-24a"/>
行邁離秦國巡方赴洛師路逢三五夜春色暗中期關<lb/>
外長河轉宫中淑氣遲歌鐘對明月不減舊遊時<lb/>
　　幸蜀西至劒門<lb/>
劒閣橫雲峻鑾輿出狩迴翠屏千仞合丹嶂五丁開灌<lb/>
木縈旗轉仙雲拂馬來乘時方在德嗟爾勒銘才<lb/>
　　春晚宴兩相及禮官麗正殿學士探得風字<hi>并序</hi>
　　　朕以薄德秖膺厯數正天柱之將傾紉地維之<lb/>
　　　已絶故得承奉宗廟垂拱巖廊居海内之尊處<lb/>
<pb n="KR4h0161_WYG_001-24b"/>
　　　域中之大然後祖述堯典憲章禹績敦睦九族<lb/>
　　　㑹同四海猶恐烝黎未乂徭戍未安禮樂之政<lb/>
　　　虧師儒之道喪乃命使者衣繡服行郡縣因人<lb/>
　　　所利擇其可勞所以便億兆也乃命將士擐介<lb/>
　　　胄冒矢石審山川之向背應歲月之孤虚所以<lb/>
　　　靜邊陲也乃命禮官考制度稽典則序文昭武<lb/>
　　　穆享天地神祇所以申嚴潔也乃命學者繕落<lb/>
　　　簡輯遺編纂魯壁之文章綴秦坑之煨燼所以<lb/>
<pb n="KR4h0161_WYG_001-25a"/>
　　　修文教也故能使流寓返枌榆之業戎狄稱藩<lb/>
　　　屏之臣神祇歆其禋祀庠序闡其經術既家六<lb/>
　　　合時巡兩京函秦則委輸斯逺鼎邑則朝宗所<lb/>
　　　利封畿四塞從來測景之都城闕千門自昔交<lb/>
　　　風之地隂陽代謝日月相推豈可使春色虛捐<lb/>
　　　韶華並歇乃置㫖酒命英賢有文苑之高才有<lb/>
　　　掖垣之良佐舉杯稱慶何樂如之同吟湛露之<lb/>
　　　篇宜振凌雲之藻於時歲在乙丑開元十三年<lb/>
<pb n="KR4h0161_WYG_001-25b"/>
　　　三月二十七日<lb/>
乾道運無窮恒將人代工隂陽調厯象禮樂報𤣥穹介<lb/>
胄清荒外衣冠佐域中言談延國輔詞賦引丈雄野霽<lb/>
伊川綠郊明鞏樹紅冕旒多暇景詩酒㑹春風<lb/>
　　首夏花萼樓觀羣臣宴寧王山亭迴樓下又申之<lb/>
　　　以賞樂賦詩<hi>并序</hi>
　　　萬物莫不氣兆乎上而形視乎下鐵石異品雲<lb/>
　　　蒸並濕草木無心春來咸喜故聖人𢎞道先王<lb/>
<pb n="KR4h0161_WYG_001-26a"/>
　　　法天酒星主獻酬之義需卦陳飲食之象近命<lb/>
　　　羣官欣時樂宴盡九春之麗景匝三旬之暇日<lb/>
　　　暢飲桂山棹歌泌水醇以養德味以平心本將<lb/>
　　　導達陽和助成長育亦朝廷多慶軍國餘閒者<lb/>
　　　也前月之晦細風飄雨繁絃中止列席半醉佳<lb/>
　　　辰易失絶興難追良可惋也今年帶閏節候全<lb/>
　　　晚暑氣猶清芳草未歇申布雅意復敘初筵披<lb/>
　　　樂善之邸坐忘憂之觀東郊跬歩南山在目足<lb/>
<pb n="KR4h0161_WYG_001-26b"/>
　　　以締夏首之新賞補春餘之墜歡朕登覽上宫<lb/>
　　　俯臨長陌暢衆心之怡虞懽歸騎之逶迤鼓之<lb/>
　　　以琴瑟侑之以筐篚衢樽意洽場藿思苗賦我<lb/>
　　　有嘉賔之詩奏君臣相悦之樂踟蹰西日吟翫<lb/>
　　　乘風不知衷情發於翰墨也<lb/>
今年通閏月入夏展春輝樓下風光晚城隅宴賞歸九<lb/>
歌揚政要六舞散朝衣天喜時相合人和事不違禮中<lb/>
推意厚樂處感心微别賞陽臺樂前旬暮雨飛<lb/>
<pb n="KR4h0161_WYG_001-27a"/>
　　同二相已下羣官樂遊園宴<hi>二相謂張説宋璟</hi>
巽日巖廊暇需雲宴樂初萬方朝玉帛千品㑹簪裾地<lb/>
入南山近城分北斗餘池塘垂柳密原隰野花疎帟幕<lb/>
看逾暗歌鐘聽自虚興䦨歸騎轉還奏弼違書<lb/>
　　集賢書院成送張説上集賢學士賜宴得珍字<lb/>
廣學開書院崇儒引席珍集賢招衮職論道命台臣禮<lb/>
樂沿今古文章革舊新獻酬樽俎列賔主位班陳節變<lb/>
雲初夏時移氣尚春所希光史冊千載仰兹晨<lb/>
<pb n="KR4h0161_WYG_001-27b"/>
　　王屋山送道士司馬承禎還天台<lb/>
紫府求賢士清谿祖逸人江湖與城闕異跡且殊倫間<lb/>
有幽棲者居然厭俗塵林泉先得性芝桂欲調神地道<lb/>
踰稽嶺天台接海濵音徽從此間萬古一芳春<hi>景雲元年為太</hi>
<hi>子時作</hi>
　　早度蒲關<lb/>
鐘鼓嚴更曙山河野望通鳴鑾下蒲坂飛斾入秦中地<lb/>
險關逾壯天平鎮尚雄春來津樹合月落戍樓空馬色<lb/>
<pb n="KR4h0161_WYG_001-28a"/>
分朝景雞聲逐曉風所希常道泰非復候繻同<hi>王荆公百家選</hi>
<hi>以此篇為開卷第一</hi>
　　南出雀鼠谷答張説<lb/>
雷出應乾象風行順國人川途猶在晉車馬漸歸秦背<lb/>
陜關山險橫汾鼓吹頻草依陽谷變花待北巖春聞有<lb/>
鵷鸞客清詞雅調新求音思欲報心跡竟難陳<lb/>
　　為趙法師别造精院過院賦詩<hi>并序</hi>
　　　秋九月聽政觀風存乎遊息退朝之後歷西上<lb/>
<pb n="KR4h0161_WYG_001-28b"/>
　　　陽入清虚院則法師所居之地也法師得上𤣥<lb/>
　　　之法養浩然之氣故法此仙家特建真宇紫房<lb/>
　　　對聳綠竹羅生既親重其人毎經過其地以怡<lb/>
　　　神洗雪進德修業何必齋心累月逺在順風因<lb/>
　　　而賦詩用適其意云爾<lb/>
宗師心物外為道運虚舟不戀巖泉賞來從宫禁遊探<lb/>
𤣥知幾歲習靜更宜秋煙樹辨朝色風湍聞夜流坐朝<lb/>
繁聽覽尋勝在清幽欲廣無為化因兹庶可求<lb/>
<pb n="KR4h0161_WYG_001-29a"/>
　　左丞相説右丞相璟太子少傅乾曜同日上官命<lb/>
　　　宴東堂賜詩<lb/>
赤帝收三傑黃軒舉二臣由來丞相重分掌國之鈞我<lb/>
有握中璧雙飛席上珍子房推道要仲子訝風神復輟<lb/>
台衡老將為調䕶人鵷鸞同拜日車騎擁行塵樂聚南<lb/>
宫宴觴連北斗醇俾余成百揆垂拱問彜倫<lb/>
　　早登太行山中言志<lb/>
清蹕度河陽凝笳上太行火龍明鳥道鐵騎繞羊腸白<lb/>
<pb n="KR4h0161_WYG_001-29b"/>
霧埋隂壑丹霞助曉先澗泉含宿凍山木帶餘霜野老<lb/>
茅為屋樵人薜作裳宣風問耆艾敦俗勸耕桑凉德慙<lb/>
先哲徽猷慕昔皇不因今展義何以冒垂堂<lb/>
　　春中興慶宫酺宴<hi>并序</hi>
　　　夫抱器懷才含仁蓄德可以坐而論道者我於<lb/>
　　　是乎闢重門以納之作扞四方折衝萬里可運<lb/>
　　　籌帷幄者我於是乎懸重祿以待之是故外無<lb/>
　　　金革之虞朝有縉紳之盛所以巖廊多暇垂拱<lb/>
<pb n="KR4h0161_WYG_001-30a"/>
　　　無為不言而海外知歸不教而寰中自肅元亨<lb/>
　　　之道其在兹乎况乎天地交而萬物通隂陽和<lb/>
　　　而四時序所寶者粟所貴者賢故以宵旰為懷<lb/>
　　　黎元在念盡力溝洫不知宫室之已卑致敬鬼<lb/>
　　　神不知飲食之斯薄往以仲冬建子南至初陽<lb/>
　　　爰詔司存式陳郊祀挹夷夏之誠請答人神之<lb/>
　　　厚睠煙歸太乙禮備上𤣥足以申昭報之情足<lb/>
　　　以極嚴禋之道然心融萬類歸雷雨之先春慶<lb/>
<pb n="KR4h0161_WYG_001-30b"/>
　　　洽百僚象雲天而高宴歲二月地三秦水汎汎<lb/>
　　　而龍池滿日遲遲而鳳樓曙青門左右軒庭映<lb/>
　　　梅柳之春紫陌東西帟幕動烟霞之色撞鐘伐<lb/>
　　　鼓雲起雪飛歌一聲而酒一杯舞一曲而人一<lb/>
　　　醉詩以言志思吟湛露之篇樂以忘憂慙運臨<lb/>
　　　汾之筆<lb/>
九達長安道三陽别館春還將聽朝暇迴作豫遊晨不<lb/>
戰要荒服無刑禮樂新合酺覃土宇歡宴接羣臣玉斚<lb/>
<pb n="KR4h0161_WYG_001-31a"/>
飛千日瓊筵薦八珍舞衣雲曳影歌扇月開輪伐鼓魚<lb/>
龍雜撞鐘角觝陳曲終酣興晚須有醉歸人<lb/>
　　送張説巡邊<lb/>
端拱復垂裳長懷御逺方股肱申教義戈劒靖要荒命<lb/>
將綏邊服雄圖出廟堂三台入武帳八座起文昌寶胄<lb/>
匡韓主華宗輔漢王茂先慙博物平子謝文章盡節恢<lb/>
時佐輸誠禦寇場三軍臨朔野駟馬即戎行鼓吹威夷<lb/>
狄旌軒溢洛陽雲臺先著美今日更貽芳<lb/>
<pb n="KR4h0161_WYG_001-31b"/>
　　巡省途次上黨舊宫賦<hi>并序</hi>
　　　朕昔在初九佐貳此州未遇扶揺之力空俟海<lb/>
　　　沂之詠洎大横入兆出處斯易一揮寶劒遽履<lb/>
　　　瑶圖承厯數而順謳謡着天衣而御區夏嗟乎<lb/>
　　　向時沈黙駕四馬而朝京師今日逍遥乘六龍<lb/>
　　　而問風俗爰因巡省途次舊居山川宛然人事<lb/>
　　　無間忽其昇華周遊館宇觸目依然雖迹異漢<lb/>
　　　皇而地如豐邑擊筑慷慨酌桂留連空想大風<lb/>
<pb n="KR4h0161_WYG_001-32a"/>
　　　題兹短什<lb/>
三千初擊浪九萬欲摶空天地猶驚否隂陽始遇䝉存<lb/>
貞期歴試佐貳佇昭融多謝時康理良慙實賴功長懐<lb/>
問鼎氣夙負抜山雄不學劉琨舞先歌漢祖風英髦既<lb/>
包括豪傑自牢籠人事一朝異謳歌四海同如何昔朱<lb/>
邸今此作離宫雁沼澄瀾翠猿巗落照紅小山秋桂馥<lb/>
長坂舊蘭叢即是淹留處乘歡樂未窮<lb/>
　德宗<lb/>
<pb n="KR4h0161_WYG_001-32b"/>
　　帝諱适代宗子<lb/>
　　紀事云帝善為詩文毎與學士言詩於浴堂殿夜<lb/>
　　分不寐幸章敬寺詩松院淨苔色竹房深磬聲時<lb/>
　　人傳誦帝晚年詩句臣下莫及毎御製奉和退而<lb/>
　　笑曰排公俗有投石之戲兩頭置標號曰排公以<lb/>
　　中不中為勝負也<lb/>
　　又韋綬以内相感心疾罷還第帝九日作黃菊歌<lb/>
　　顧左右曰安可不示韋綬遣使持往綬遽奉和附<lb/>
<pb n="KR4h0161_WYG_001-33a"/>
　　使進帝曰為文不已豈頤養耶勅曰自今勿復爾<lb/>
　古體詩<lb/>
　　中和節日宴百僚賜詩<lb/>
韶華啓仲序初吉諧良辰肇兹中和節式慶天地春歡<lb/>
酣朝野同生得區宇均雲開灑膏露草疏芳河津歲華<lb/>
方載陽東作方肆勤慙非薫風唱曷用慰吾人<lb/>
　　中和節賜百官讌集因示所懐<lb/>
至化常在宥保和兹息人推誠撫諸夏與物長為春仲<lb/>
<pb n="KR4h0161_WYG_001-33b"/>
月風景暖禁城花柳新芳時協金奏錫燕周羣臣絲竹<lb/>
豈云樂忠賢唯所親庶洽朝野意曠然天下均<lb/>
　　重陽日即事<lb/>
令節曉澄霽四郊烟靄空天清白露潔菊散黃金叢寡<lb/>
德荷天貺順時休百工豈懐歌鐘樂思為君臣同至化<lb/>
在亭育相成資始終未知康衢詠所仰惟年豐<lb/>
　　豐年多慶九日示懷<lb/>
爽氣肅時令早衣聞朔鴻重陽有佳節具物欣年豐皎<lb/>
<pb n="KR4h0161_WYG_001-34a"/>
潔暮潭色芬敷新菊叢芳罇滿衢室繁吹凝烟空㑹合<lb/>
信吾道保和惟爾同推誠至元化天下期為公<lb/>
　　重陽日中外同歡以詩言志因示羣臣<lb/>
爽節在重九物華新雨餘清秋黃葉下菊散金潭初萬<lb/>
寶行就稔百工歡所如歡心暢遐邇殊俗同車書至化<lb/>
自敦睦佳辰宜宴胥鏘鏘間絲竹濟濟羅簪裾此樂匪<lb/>
足耽此誠期永孚<lb/>
　　七月十五日題章敬寺<lb/>
<pb n="KR4h0161_WYG_001-34b"/>
招提邇皇邑複道連重城法筵㑹早秋駕言訪禪扃嘗<lb/>
聞大仙教清淨宗無生七物匪吾寶萬行先求成名相<lb/>
既雙寂繁華奚所榮金風扇微凉逺烟凝翠晶松院靜<lb/>
苔色竹房深磬聲境幽真慮恬道勝外物輕意適本非<lb/>
説含毫空復情<lb/>
　　送徐州張建封還鎮<lb/>
牧守寄所重才賢生為時宣風自淮甸授鉞膺藩維入<lb/>
覲展遐戀臨軒慰來思忠誠在方寸感激陳情詞報國<lb/>
<pb n="KR4h0161_WYG_001-35a"/>
爾所尚恤人予是資歡宴不盡懷車馬當還期穀雨將<lb/>
應候行春猶未遲勿以千里遥而云無已知<hi>貞元後藩帥入朝獨</hi>
<hi>建封獲賜詩</hi>
　　賜宴曲江亭<hi>并序</hi>
　　　朕在位僅將十載實賴忠賢左右克致小康是<lb/>
　　　以擇三令節錫兹宴賞俾大夫卿士得同歡洽<lb/>
　　　也夫共其戚者同其休有其初者貴其終咨爾<lb/>
　　　羣僚順朕不暇樂而能節職思其憂咸若時則<lb/>
<pb n="KR4h0161_WYG_001-35b"/>
　　　庶乎理矣因重陽之㑹聊示所懷<lb/>
早衣對庭燎躬化勤意誠時此萬幾暇適與佳節并曲<lb/>
池潔寒流芳菊舒金英乾坤爽氣澄臺殿秋光清朝野<lb/>
慶年豐高㑹多歡聲永懷無荒誡良士同其情<hi>詔曰卿等重陽</hi>
<hi>㑹宴朕想歡洽欣慰良多情發于中因製詩序令賜卿等一本可中書門下簡定文詞士三五十人應制同用</hi>
<hi>清字明日内于延英門進來宰臣李泌等雖奉詔簡擇難于取舍由是百寮皆和上自考其詩以劉太真及李</hi>
<hi>紓等四人為上等鮑房于邵等四人為次等張濛殷亮等二十三人為下等而李晟馬燧李泌三宰相之詩不</hi>
<hi>加考第</hi>
<pb n="KR4h0161_WYG_001-36a"/>
　近體詩<lb/>
　　九日<lb/>
禁苑秋來爽氣多昆明風動起滄波中流簫鼓誠堪賞<lb/>
詎假橫汾發棹歌<lb/>
　文宗<lb/>
　　帝諱昻憲宗子<lb/>
　　紀事云帝嘗謂左右曰若不甲夜視事乙夜觀書<lb/>
　　則何以為人君耶毎試進士多自出題目及所司<lb/>
<pb n="KR4h0161_WYG_001-36b"/>
　　進所試披覽吟詠終日忘倦常延學士於内庭討<lb/>
　　論經義較量古今令宫女以下侍茶湯飲饌李訓<lb/>
　　講周易時方盛夏遂命取水玉腰帶辟暑犀如意<lb/>
　　以賜訓曰如意足以與卿為談柄也一日延英顧<lb/>
　　問宰臣詩云呦呦鹿鳴食野之苹苹是何草時宰<lb/>
　　相楊珏楊嗣復陳夷行相顧未對珏曰臣按爾雅<lb/>
　　苹是藾蕭上曰朕看毛詩疏葉圓而花白藂生野<lb/>
　　中似非藾蕭又一日問宰臣古詩云輕衫襯跳脱<lb/>
<pb n="KR4h0161_WYG_001-37a"/>
　　跳脱是何物宰臣未對上曰即今之腕釧也真誥<lb/>
　　言安妃有斵粟金跳脱是臂飾<lb/>
　　又常吟杜甫曲江篇云江頭宫殿鎖千門細柳新<lb/>
　　蒲為誰綠乃知天寶以前樓臺之盛鄭注乃命神<lb/>
　　策軍淘曲江昆明二池許公卿立亭館兩軍造紫<lb/>
　　雲樓彩霞亭内出樓額賜之<lb/>
　近體詩<lb/>
　　甘露事後<lb/>
<pb n="KR4h0161_WYG_001-37b"/>
輦路生春草上林花滿枝憑高何限意無復侍臣知<lb/>
　　上元日<lb/>
上元高㑹集羣仙心齋何事欲祈年丹誠儻徹玉帝座<lb/>
且共吾人慶大田<lb/>
蓂生三五葉初齊上元羽客出桃蹊不愛仙家登真訣<lb/>
願䝉四海福黔黎<lb/>
　宣宗<lb/>
　　帝諱忱<lb/>
<pb n="KR4h0161_WYG_001-38a"/>
　　紀事云帝好進士及第毎對朝臣問及第茍有科<lb/>
　　名對者必大喜便問所試詩賦題目并主司姓名<lb/>
　　或佳人物偶不中第必歎惜移時<lb/>
　　又帝製秦邊陲曲其詞云海岳咸通及帝垂拱而<lb/>
　　年號咸通焉庶子裴惲進詩賀聖政有太康字帝<lb/>
　　怒曰太康失邦乃以比我户部韋澳奏云晉平呉<lb/>
　　寇改號太康雖有失邦之言乃見歸美之文曰天<lb/>
　　子大須博覽不然幾錯罪惲<lb/>
<pb n="KR4h0161_WYG_001-38b"/>
　近體詩<lb/>
　　弔白居易<lb/>
綴玉聨珠六十年誰教㝠路作詩仙浮雲不繫名居易<lb/>
造化無為字樂天童子解吟長恨曲胡兒能唱琵琶篇<lb/>
文章已滿行人耳一度思卿一愴然<lb/>
　長孫皇后<lb/>
　　后長安人隋右驍衞將軍晟之女太宗后也毎多<lb/>
　　規諫嘗著女則自為之序<lb/>
<pb n="KR4h0161_WYG_001-39a"/>
　近體詩<lb/>
　　春遊曲<lb/>
上苑桃花朝日明蘭閨豔妾動春情井上新桃偷面色<lb/>
簷邊嫩柳學身輕花中來去看舞蝶樹上長短聽啼鶯<lb/>
林下何須逺借問出衆風流舊有名<lb/>
　徐賢妃<lb/>
　　妃名惠湖州人散騎常侍堅之姑生五月能言四<lb/>
　　歲誦論語毛詩八歲善屬文太宗納為才人遷充<lb/>
<pb n="KR4h0161_WYG_001-39b"/>
　　容時軍旅亟動宫室互興上疏極諫太宗善其言<lb/>
　　優賜甚厚卒贈賢妃<lb/>
　古體詩<lb/>
　　賦得北方有佳人<lb/>
由來稱獨立本自號傾城柳葉眉間發桃花臉上生腕<lb/>
揺金釧響歩轉玉環鳴纖腰宜寶袜紅衫艷織成懸知<lb/>
一顧重别覺舞腰輕<lb/>
　　進太宗詩<lb/>
<pb n="KR4h0161_WYG_001-40a"/>
　朝來臨鏡臺妝罷暫徘徊千金始一笑一召詎能來<lb/>
　　江妃<lb/>
　　　妃興化人九歲能誦二南父竒之故名采蘋明皇<lb/>
　　　大見寵幸尤善屬文自比謝女性喜梅所居悉植<lb/>
　　　梅上因其好戲名梅妃妃有蕭蘭梨園梅花鳳笛<lb/>
　　　玻杯剪刀綺牕八賦㑹太真寵愛日隆遷於上陽<lb/>
　　　東宫帝在花萼樓有使貢珍珠者至命封一斛賜<lb/>
　　　妃不受以詩付使者上覽詩悵然不樂命樂府以<lb/>
<pb n="KR4h0161_WYG_001-40b"/>
　　　新聲度之號一斛珠<lb/>
　　近體詩<lb/>
　　　謝賜珍珠<lb/>
　桂葉雙眉久不描殘粧和淚濕紅綃長門盡日無梳洗<lb/>
　何必珍珠慰寂寥<lb/>
　<lb/>
　<lb/>
御定全唐詩錄卷一<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_002-1a"/>
　欽定四庫全書<lb/>
御定全唐詩錄卷二<lb/>
　　虞世南<lb/>
　　　世南字伯施餘姚人性沈靜寡欲與兄世基同受<lb/>
　　　學於顧野王時人方之二陸為文章婉縟祖述徐<lb/>
　　　陵為秦府參軍貞觀中累遷至祕書監賜爵永興<lb/>
　　　縣子太宗毎稱其有五絶德行忠直博學文詞書<lb/>
　　　翰也既卒帝曰世南於我猶一體也拾遺補闕無<lb/>
<pb n="KR4h0161_WYG_002-1b"/>
　　　日暫忘實當代名臣人倫準的今石渠東觀中無<lb/>
　　　復是人矣諡曰文懿<lb/>
　　古體詩<lb/>
　　　結客少年場行<lb/>
　韓魏多竒節倜儻遺名利共矜然諾情各負縱橫意結<lb/>
　交一言重相期千里至緑沈明月弦金絡浮雲轡吹簫<lb/>
　入呉市擊筑遊燕肆尋源博望侯結客逺相求少年懷<lb/>
　一顧長驅背隴頭燄燄戈霜動耿耿劍虹浮風起龍沙<lb/>
<pb n="KR4h0161_WYG_002-2a"/>
暗木落雁門秋天山冬夏雪交河南北流輕生狥知己<lb/>
非是為身謀<lb/>
　　從軍行<lb/>
塗山烽候驚弭節度龍城冀馬樓蘭將燕犀上谷兵劍<lb/>
寒花不落弓曉月逾明凛凛嚴霜節氷壯黃河絶蔽日<lb/>
卷征蓬浮天散飛雪全兵值月滿精騎乘膠折結髮早<lb/>
驅馳辛苦事旌麾馬凍重關冷輪摧九折危獨有西山<lb/>
將年年屬數竒<lb/>
<pb n="KR4h0161_WYG_002-2b"/>
　　出塞<lb/>
上將三畧逺元戎九命尊緬懷古人節思酬明主恩山<lb/>
西多勇氣塞北有遊魂揚桴上隴坂勒騎下平原誓將<lb/>
絶沙漠悠然去玉門輕齎不遑舍驚策騖戎軒凛凛邊<lb/>
風急蕭蕭征馬煩雪暗天山道氷塞交河源霧鋒黯無<lb/>
色霜旗凍不翻耿介倚長劒日落風塵昬<lb/>
　近體詩<lb/>
　　侍宴應詔得前字<lb/>
<pb n="KR4h0161_WYG_002-3a"/>
芬芳禁林晚容與桂舟前橫空一鳥度照水百花然綠<lb/>
野明斜日青山澹晚烟濫陪終宴賞握管類窺天<lb/>
　　蟬<lb/>
垂緌飲清露流響出疎桐居高聲自逺非是藉秋風<lb/>
　魏徵<lb/>
　　徵字𤣥成鉅鹿人初為隱太子洗馬太宗拜諫議<lb/>
　　大夫封鉅鹿縣男帝嘗引入卧内訪以得失帝嘗<lb/>
　　謂侍臣曰貞觀以前從我平定天下周旋艱險𤣥<lb/>
<pb n="KR4h0161_WYG_002-3b"/>
　　齡之功無所與讓貞觀之後盡心於我獻納忠讜<lb/>
　　安國利民犯顔正諫匡朕之違者唯徵而已古之<lb/>
　　名臣何以加也卒諡文貞<lb/>
　古體詩<lb/>
　　賦西漢<lb/>
受降臨軹道爭長趨鴻門驅傳渭橋上觀兵細柳屯夜<lb/>
宴經柏谷朝遊出杜原終藉叔孫禮方知皇帝尊<hi>本傳云太</hi>
<hi>宗在洛陽宫幸積翠池宴羣臣酒酣各賦一事太宗賦尚書徵賦西漢云云太宗曰魏徵毎言必約我以禮</hi>
<pb n="KR4h0161_WYG_002-4a"/>
　　述懷<lb/>
中原初逐鹿投筆事戎軒縱橫計不就慷慨志猶存杖<lb/>
筞謁天子驅馬出關門請纓繫南粤凴軾下東藩鬱紆<lb/>
陟高岫出沒望平原古木鳴寒鳥空山啼夜猿既傷千<lb/>
里目還驚九折魂豈不憚艱險湥懷國士恩季布無二<lb/>
諾侯嬴重一言人生感意氣功名誰復論<lb/>
　褚亮<lb/>
　　亮字希明錢塘人太宗既平寇亂留意儒學於宫<lb/>
<pb n="KR4h0161_WYG_002-4b"/>
　　城西起文學館亮與杜如晦房𤣥齡薛收姚思廉<lb/>
　　孔頴達虞世南等共十八人並以本官為學士使<lb/>
　　亮為圖贊貞觀中歷散騎常侍封陽翟縣男進嚼<lb/>
　　為侯<lb/>
　近體詩<lb/>
　　和御史韋大夫喜霽之作<lb/>
晴天度旅雁斜影照殘虹野淨餘烟盡山明逺色同沙<lb/>
平寒水落葉脆晚枝空白簡光朝幰彤騶出禁中息駕<lb/>
<pb n="KR4h0161_WYG_002-5a"/>
遊蘭坂雕文折桂叢無因輕羽扇徒自仰仁風<lb/>
　王績<lb/>
　　績字無功絳州人文中子通弟也少與李播吕才<lb/>
　　交善隋末為六合丞非其所好棄官還鄉里嘗躬<lb/>
　　耕東臯著書號東臯子或經過酒肆動經數日往<lb/>
　　往題壁作詩多為好事者諷詠所著有五斗先生<lb/>
　　傳醉鄉記無心子傳預為墓誌<lb/>
　　吕才為王無功集序畧云君河中有渚田十數頃<lb/>
<pb n="KR4h0161_WYG_002-5b"/>
　　又有隱士仲長子光服食養性君遂結廬河渚貞<lb/>
　　觀中京兆杜之倫清河崔善為相繼為刺史皆召<lb/>
　　之君曰奈何坐召君平耶<lb/>
　古體詩<lb/>
　　古意<lb/>
幽人在何所紫巖有仙躅月下橫寶琴此外將安欲材<lb/>
抽嶧山榦徽㸃崑丘玉漆抱蛟龍脣絲纒鳳凰足前彈<lb/>
廣陵罷後以明光續百金買一聲千金傳一曲世無鍾<lb/>
<pb n="KR4h0161_WYG_002-6a"/>
子期誰知心所屬<lb/>
竹生大夏谿蒼蒼富竒質綠葉吟風勁翠莖犯霄密霜<lb/>
霰封其柯鵷鸞食其實寧知軒轅後更有伶倫出刀斧<lb/>
俄見尋根株坐相失裁為十二管吹作雄雌律有用雖<lb/>
自傷無心復招疾不如山上草離離保終吉<lb/>
寶龜尺二寸由來宅深水浮遊五湖内宛轉三江裏何<lb/>
不深復深輕然至溱洧溱洧源流狹春秋不濡軌漁人<lb/>
遞往還網罟相縈藟一朝失運㑹刳腸血流死豐骨輸<lb/>
<pb n="KR4h0161_WYG_002-6b"/>
廟堂鮮腴藉籩簋棄置誰怨尤自我招此否餘靈寄明<lb/>
卜復來欽所履<lb/>
松生北巖下由來人徑絶布葉捎雲煙插根擁巖穴自<lb/>
言生得地獨負凌雲潔何時畏斤斧幾度經霜雪風驚<lb/>
西北枝雹隕東南節不知歲月久稍覺枝榦折藤蘿上<lb/>
下碎枝榦縱橫裂行當糜爛盡坐共灰塵滅寧關匠石<lb/>
顧豈為王孫折盛衰自有時聖賢未嘗屑寄言悠悠者<lb/>
無為嗟大耋<lb/>
<pb n="KR4h0161_WYG_002-7a"/>
桂樹何蒼蒼秋來花更芳自言歲寒性不知露與霜幽<lb/>
人重其德徙植臨前堂連拳八九樹偃蹇二三行枝枝<lb/>
自相糾葉葉還相當去來雙鴻鵠棲息兩鴛鴦榮䕃誠<lb/>
不厚斤斧亦勿傷赤心許君時此意那可忘<lb/>
　　石竹詠<lb/>
萋萋結緑枝奕奕垂朱英常恐零露降不得全其生歎<lb/>
息聊自思此生豈我情昔我未生時誰者令我萌棄置<lb/>
勿重陳委化何足驚<lb/>
<pb n="KR4h0161_WYG_002-7b"/>
　　田家<hi>一作王勃詩</hi>
阮籍生平懶嵇康意氣疎相逢一醉飽獨坐數行書小<lb/>
池聊養鶴閒田且牧豬草生元亮徑花暗子雲居倚牀<lb/>
看婦織登壠課兒鋤迴頭尋仙事併是一空虚<lb/>
平生唯酒樂作性不能無朝朝訪鄉里夜夜遣人酤家<lb/>
貧留客久不暇道精麄抽簾特益炬抜簀更燃爐恒聞<lb/>
飲不足何見有殘壺<lb/>
　　薛記室收過莊見尋率題古意以贈<lb/>
<pb n="KR4h0161_WYG_002-8a"/>
伊昔遭喪亂厯數閏當餘豺狼塞衢路桑梓成丘墟吾<lb/>
及爾皆亡東西各異居爾為背風鳥我為涸轍魚逮承<lb/>
雲雷後欣逢天地初東川聊下釣南畝試揮鋤資税幸<lb/>
不及伏臘常有儲散誕時須酒蕭條懶向書朽木不可<lb/>
雕短翮將焉攄故人有湥契過我蓬蒿廬曵裾出門迎<lb/>
握手登前除相看非舊顔忽若形骸疎追道宿昔事切<lb/>
切心相於憶我少年時攜手遊東渠梅李夾兩岸花枝<lb/>
何扶疎同志亦不多西莊有姚徐嘗愛陶淵明酌醴焚<lb/>
<pb n="KR4h0161_WYG_002-8b"/>
枯魚嘗學公孫𢎞策杖牧羣豬追念甫如昨奄忽成空<lb/>
虚人生詎能幾蹙迫常不舒賴有北山僧教我以真如<lb/>
使我視聽遣自覺塵累祛何事須筌蹄今己得兔魚舊<lb/>
遊儻多暇同此釋紛挐<lb/>
　　春日<lb/>
前旦出園遊林華都未有今朝下堂望池氷開已久雪<lb/>
避南軒梅風催北庭柳遥呼竈前妾却報機中婦年光<lb/>
恰恰來滿甕營春酒<lb/>
<pb n="KR4h0161_WYG_002-9a"/>
　　在京思故園見鄉人問<lb/>
旅泊多年歳老去不知迴忽逢門前客道發故鄉來斂<lb/>
眉俱握手破涕共銜杯殷勤訪朋舊屈曲問童孩衰宗<lb/>
多弟姪若箇賞池臺舊園今在否新樹也應栽柳行疎<lb/>
密布茅齋寛窄裁經移何處竹别種幾株梅渠當無絶<lb/>
水石計總生苔院果誰先熟林花那後開覉心秖欲問<lb/>
為報不須猜行當驅下澤去剪故園萊<lb/>
　近體詩<lb/>
<pb n="KR4h0161_WYG_002-9b"/>
　　野望<lb/>
東臯薄暮望徙倚欲何依樹樹皆秋色山山唯落暉牧<lb/>
人驅犢返獵馬帶禽歸相顧無相識長歌懷采薇<lb/>
　　獨坐<lb/>
問君樽酒外獨坐更何須有客談名理無人索地租三<lb/>
男婚令族五女嫁賢夫百年隨分了未羨陟方壺<lb/>
　　遊仙<lb/>
上月芝蘭徑中巖紫翠房金壺新鍊乳玉釡始煎香六<lb/>
<pb n="KR4h0161_WYG_002-10a"/>
局黃公術三門赤帝方吹沙聊作鳥動石試為羊緱氏<lb/>
還程促瀛洲㑹日長誰知北巖下延首詠霓裳<lb/>
結衣尋野路負杖入山門道士言無宅仙人更有村斜<lb/>
谿橫桂渚小徑入桃源玉牀塵稍冷金爐火尚溫心疑<lb/>
遊北極望似陟西崑逆愁歸舊里蕭條訪子孫<lb/>
　　過酒家<lb/>
有客須教飲無錢可别沽來時長道貰慚愧酒家胡<lb/>
　上官儀<lb/>
<pb n="KR4h0161_WYG_002-10b"/>
　　儀字游韶陜州人家於江都幼為沙門服工文詞<lb/>
　　貞觀初舉進士授𢎞文館直學士遷秘書郎太宗<lb/>
　　雅好屬文毎遣儀視草多令繼和凡有宴集儀嘗<lb/>
　　與焉高宗立進西臺侍郎工於五言詩以綺錯婉<lb/>
　　媚為本儀既貴顯人多傚之謂上官體儀頗恃才<lb/>
　　任勢為當代所嫉許敬宗搆之坐以梁王忠事<lb/>
　　紀事云儀應詔詩中用影娥池學士無解其事者<lb/>
　　令狐德棻召張柬之等十餘人示此詩柬之對曰<lb/>
<pb n="KR4h0161_WYG_002-11a"/>
　　洞㝠記云漢武帝於望鶴臺西起俯月臺臺下穿<lb/>
　　池毎登臺眺月影入池中使宫人乘舟笑弄月影<lb/>
　　因名影娥池德棻歎其博識<lb/>
　古體詩<lb/>
　　早春桂林殿應詔<lb/>
步輦出披香清歌臨太液曉樹流鶯滿春堤芳草積風<lb/>
色翻露文雪華上空碧花蝶來未已山光曖將夕<lb/>
　　奉和潁川公秋夜<lb/>
<pb n="KR4h0161_WYG_002-11b"/>
泬寥空色逺芸黃凄序變涸浦落遵鴻長飇送巢燕千<lb/>
秋流夕景萬籟含宵喚峻雉聆金柝層臺切銀箭<lb/>
　近體詩<lb/>
　　王昭君<lb/>
玉關春色晚金河路幾千琴悲桂條上笛怨柳花前霧<lb/>
掩臨妝月風驚入鬢蟬緘書待迴使淚盡白雲天<lb/>
　　詠雪應詔<lb/>
禁園凝朔氣瑞雪掩晨曦花明棲鳳閣珠散影娥池飄<lb/>
<pb n="KR4h0161_WYG_002-12a"/>
素迎歌上翻光向舞移幸因千里映還繞萬年枝<lb/>
　　奉和山夜臨秋<lb/>
殿帳清炎氣輦道含秋隂凄風移漢筑流水入虞琴雲<lb/>
飛送斷雁月上淨疎林滴瀝露枝響空濛煙壑湥<lb/>
　　入朝洛堤步月<lb/>
脈脉廣川流驅馬歴長洲鵲飛山月曙蟬噪野風秋<hi>古今</hi>
<hi>詩話儀嘗凌晨入朝循洛水堤步月徐轡咏詩云云音韻清亮羣公望之猶神仙焉</hi>
　　春日<lb/>
<pb n="KR4h0161_WYG_002-12b"/>
花輕蝶亂仙人杏葉密鶯啼帝女桑飛雲閣上春應至<lb/>
明月樓中夜未央<lb/>
　劉希夷<lb/>
　　希夷一名庭芝汝州人善為從軍閨情之詩詞調<lb/>
　　哀苦為時所重<lb/>
　　唐新語云孫翌撰正聲集以希夷詩為集中之最<lb/>
　　由是大為時人所稱<lb/>
　古體詩<lb/>
<pb n="KR4h0161_WYG_002-13a"/>
　　將軍行<lb/>
將軍闢轅門耿介當風立諸將欲言事逡巡不敢入劍<lb/>
氣射雲天鼓聲振原隰黃塵塞路起走馬追兵急彎弓<lb/>
從此去飛箭如雨集截圍一百重斬首五千級代馬流<lb/>
血死戎人抱鞍泣古來養甲兵有事常討襲乘我廟堂<lb/>
運坐使干戈戢獻凱歸京師軍容何翕習<lb/>
　　從軍行<lb/>
秋天風颯颯羣胡馬行疾嚴城晝不開伏兵暗相失天<lb/>
<pb n="KR4h0161_WYG_002-13b"/>
子廟堂拜將軍凶門出紛紛晉陽道戎馬幾萬匹軍門<lb/>
壓黃珂兵氣衝白日平生懷仗劍慷慨即投筆南登漢<lb/>
月孤北走代雲密近取韓彭計早知孫呉術丈夫清萬<lb/>
里誰能掃一室<lb/>
　　春女行<lb/>
春女顔如玉怨歌陽春曲巫山春樹紅沅江春草綠自<lb/>
憐妖艷姿妝成獨見時愁心伴楊柳春盡亂如絲目極<lb/>
千餘里悠悠春江水頻想玉關人愁卧金閨裏尚言春<lb/>
<pb n="KR4h0161_WYG_002-14a"/>
花落不知秋風起嬌愛猶未終悲凉從此始憶昔楚王<lb/>
宫玉樓粧粉紅纎腰弄明月長袖舞春風容華委西山<lb/>
光隂不可還桑林没東海富貴今何在寄言桃李容胡<lb/>
為閨閣重但看楚王墓唯有數株松<lb/>
　　孤松篇<lb/>
蠶月桑葉青鶯時柳花白澹豔煙雨姿敷芬陽春陌如<lb/>
何秋風起零落從此始獨有南澗松不歎東流水元隂<lb/>
天地㝠皓雪朝夜零豈不罹寒暑為君留青青青青好<lb/>
<pb n="KR4h0161_WYG_002-14b"/>
顔色落落任孤直羣樹遥相望衆草不敢逼靈龜卜真<lb/>
隱仙鳥宜棲息恥受秦帝封願言唐侯食寒山夜月明<lb/>
山冷氣清清凄兮歸風集吹之作琴聲松子卧仙岑寂<lb/>
聽疑野心清泠有真曲樵採無知音美人何時來幽徑<lb/>
委緑苔吁嗟深澗底棄捐廣厦材<lb/>
　　秋日題汝陽潭壁<lb/>
獨坐秋隂生悲來從所適行見汝陽潭飛蘿䝉水石懸<lb/>
瓢木葉下風吹何歴歴幽人不耐煩振衣步閒寂迴流<lb/>
<pb n="KR4h0161_WYG_002-15a"/>
清見底金沙覆銀礫錯落非一文空朧幾千尺魚鱗可<lb/>
憐紫鴨毛自然碧吟詠秋水篇𣺌然亡損益秋水隨形<lb/>
影清濁混心迹歲暮歸去來東山余宿昔<lb/>
　　采桑<lb/>
楊柳送行人青青西入秦誰家采桑女樓上不勝春盈<lb/>
盈灞水曲歩歩春芳緑紅臉耀明珠絳唇含白玉回首<lb/>
渭橋東遥憐春色同青絲嬌落日緗綺弄春風攜籠長<lb/>
歎息逶遲戀春色看花若有情倚樹疑無力薄暮思悠<lb/>
<pb n="KR4h0161_WYG_002-15b"/>
悠使君南陌頭相逢不相識歸去夢青樓<lb/>
　　謁漢世祖廟<lb/>
舂陵氣初發漸臺首未傳列營百萬衆持國十八年運<lb/>
開朱旗後道合赤符先宛城劍鳴匣昆陽鏑應弦獷獸<lb/>
血塗地巨人聲沸天長驅過北趙短兵出南燕太守迎<lb/>
門外王郎死道邊昇壇九城陌端拱千秋年朝廷方雀<lb/>
躍劍佩幾聨翩至德刑四海神儀翳九泉宗子行舊邑<lb/>
恭聞清廟篇君容穆而聖臣像儼猶賢攢木承危柱疎<lb/>
<pb n="KR4h0161_WYG_002-16a"/>
蘿挂朽椽祠庭巢鳥啄祭器網蟲緣懷古江山在惟新<lb/>
厯數遷空餘今夜月長似舊時懸<lb/>
　　嵩嶽聞笙<lb/>
月出嵩山東月明山益空山人愛清景散髮卧秋風風<lb/>
止夜何清獨夜草蟲鳴仙人不可見乘月近吹笙絳脣<lb/>
吸靈氣玉指調真聲真聲是何曲三山鸞鶴情昔去落<lb/>
塵俗願言聞此曲今來卧嵩岑何幸承幽音神仙樂吾<lb/>
事笙歌銘夙心<lb/>
<pb n="KR4h0161_WYG_002-16b"/>
　　巫山懷古<lb/>
巫山幽隂地神女艷陽年襄王伺容色落日望悠然歸<lb/>
來高唐夜金缸焰青煙頹想卧瑶席夢魂何翩翩揺落<lb/>
殊未已榮華倐徂遷愁思瀟湘浦悲凉雲夢田猿啼秋<lb/>
風夜鴈飛明月天巴歌不可聽聽此益潺湲<lb/>
　　代閨人春日<lb/>
珠簾的曉光玉顔艷春彩林間鳥鳴喚户外花相待花<lb/>
鳥惜芳菲鳥鳴花亂飛人今伴花鳥日暮不能歸池月<lb/>
<pb n="KR4h0161_WYG_002-17a"/>
憐歌扇山雲愛舞衣佳期楊柳陌攜手莫相違<lb/>
　　春日行歌<lb/>
山樹落梅花飛落野人家野人何所有滿甕陽春酒攜<lb/>
酒上春臺行歌伴落梅醉罷卧明月乘夢遊天台<lb/>
　　江南曲<lb/>
暮宿南洲草晨行北岸林日懸滄海濶水隔洞庭㴱煙<lb/>
景無留意風波有異潯歲遊難極目春戲易為心朝夕<lb/>
無榮遇芳菲已滿襟<lb/>
<pb n="KR4h0161_WYG_002-17b"/>
艷唱潮初落江花露未晞春洲驚翡翠朱服弄芳菲畫<lb/>
舫煙中淺青陽日際微錦帆衝浪濕羅袖拂行衣含情<lb/>
罷所採相歎惜流暉<lb/>
君為隴西客妾遇江南春朝遊含靈果夕採弄風蘋果<lb/>
氣時不歇蘋花日自新以此江南物持贈隴西人空盈<lb/>
萬里懷欲贈竟無因<lb/>
皓如楚江月靄若呉岫雲波中自皎鏡山上亦氤氳明<lb/>
月留照妾輕雲持贈君山川各離散光氣乃殊分天涯<lb/>
<pb n="KR4h0161_WYG_002-18a"/>
一為别江北不相聞<lb/>
<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟乘潮去風帆振早凉潮平見楚甸天際望維揚洄<lb/>
泝經千里烟波接兩鄉雲明江嶼出日照海流長此中<lb/>
逢歲晏浦樹落花芳<lb/>
　　擣衣篇<lb/>
秋天瑟瑟夜漫漫夜白風清玉露漙燕山遊子衣裳薄<lb/>
秦地佳人閨閣寒欲向樓中縈楚練還來機上裂齊紈<lb/>
攬紅袖兮愁徙倚盻青砧兮悵盤桓盤桓徙倚夜已久<lb/>
<pb n="KR4h0161_WYG_002-18b"/>
螢火雙飛入簾牖西北風來吹細腰東南月上浮纖手<lb/>
此時秋月可憐明此時秋風别有情君看月下參差影<lb/>
為聽莎間斷續聲絳河轉兮青雲曉飛鳥鳴兮行人少<lb/>
攢眉緝縷思紛紛對影穿針魂悄悄聞道還家未有期<lb/>
誰憐登隴不勝悲夢見形容亦舊日為許裁縫改昔時<lb/>
緘書逺寄交河曲須及明年春草綠莫言衣上有斑斑<lb/>
只為思君淚相續<lb/>
　　公子行<lb/>
<pb n="KR4h0161_WYG_002-19a"/>
天津橋下陽春水天津橋上繁華子馬聲迴合青雲外<lb/>
人影動揺綠波裏緑波蕩漾玉為砂青雲離披錦作霞<lb/>
可憐楊柳傷心樹可憐桃李斷腸花此日遨遊邀美女<lb/>
此時歌舞入娼家娼家美女鬱金香飛去飛來公子傍<lb/>
的的珠簾白日映娥娥玉顔紅粉妝花際徘徊雙蛺蝶<lb/>
池邊顧步兩鴛鴦傾國傾城漢武帝為雲為雨楚襄王<lb/>
古來容光人所羨况復今日遥相見願作輕羅着細腰<lb/>
願為明鏡分嬌面與君相向轉相親與君雙棲共一身<lb/>
<pb n="KR4h0161_WYG_002-19b"/>
願作貞松千歲古誰論芳槿一朝新百年同謝西山日<lb/>
千秋萬古北邙塵<lb/>
　　代悲白頭翁<lb/>
洛陽城東桃李花飛來飛去落誰家幽閨兒女惜顔色<lb/>
坐見落花長歎息今年花落顔色改明年花開復誰在<lb/>
已見松柏摧為薪更聞桑田變成海古人無復洛城東<lb/>
今人還對落花風年年歲歲花相似歲歲年年人不同<lb/>
寄言全盛紅顔子須憐半死白頭翁此翁白頭真可憐<lb/>
<pb n="KR4h0161_WYG_002-20a"/>
伊昔紅顔美少年公子王孫芳樹下清歌妙舞落花前<lb/>
光祿池臺文錦繡將軍樓閣畫神仙一朝卧病無相識<lb/>
三春行樂在誰邊宛轉蛾眉能幾時須臾鶴髮亂如絲<lb/>
但看古來歌舞地惟有黃昏鳥雀悲<hi>唐新語云希夷善琵琶嘗為白頭詠</hi>
<hi>云今年花落顔色改明年花開復誰在既而悔曰我此詩似䜟與石崇白首同所歸何異乃更作云年年歲歲</hi>
<hi>花相似歲歲年年人不同既而嘆曰復似向䜟矣詩成未周歲為姦人所殺或云宋之問害希夷而以白頭翁</hi>
<hi>之篇為已作至今有載此篇在之問集中</hi>
　近體詩<lb/>
<pb n="KR4h0161_WYG_002-20b"/>
　　晩春<lb/>
佳人眠洞房回首見垂楊寒盡鴛鴦被春生玳瑁牀庭<lb/>
隂幕青靄簾影散紅芳寄語同心伴迎春且薄妝<lb/>
　　覽鏡<lb/>
青樓挂明鏡臨照不勝悲白髮今如此人生能幾時秋<lb/>
風下山路明月上春期歎息君恩盡容顔不可思<lb/>
　　故園置酒<lb/>
酒熟人須飲春還鬢已秋願逢千日醉得緩百年憂舊<lb/>
<pb n="KR4h0161_WYG_002-21a"/>
里多青草新知盡白頭風前燈易滅川上月難留卒卒<lb/>
周姬旦栖栖魯孔丘平生能幾日不及且遨遊<lb/>
　　晩憇南陽旅館<lb/>
旅館何年廢征夫此日過途窮人自哭春至鳥還歌行<lb/>
路新知少荒田古逕多池篁覆丹谷墳樹遶清波日照<lb/>
蓬隂轉風微野氣和傷心不可去回首怨如何<lb/>
　喬知之<lb/>
　　知之同州馮翊人有俊才所作篇詠人多諷誦則<lb/>
<pb n="KR4h0161_WYG_002-21b"/>
　　天時累除右補闕遷左司郎中以婢事後為武承<lb/>
　　嗣諷酷吏羅織之<lb/>
　　唐詩品云左司以風騷自命藻思橫陳寄情婉委<lb/>
　　摛琢俊麗如定情篇在漢魏諸子亦當推其閒雅<lb/>
　　緑珠羸駿之作梁陳雖往徑榭更新<lb/>
　古體詩<lb/>
　　長信宫中樹<lb/>
婀娜當軒樹䒠茸倚蘭殿色艷九春時風揺五明扇餘<lb/>
<pb n="KR4h0161_WYG_002-22a"/>
花鳥弄盡新葉蟲書遍零落心自知芳菲君不見<lb/>
　　從軍行<lb/>
南庭結白露北風掃黃葉此時鴻雁來驚鳴催思妾曲<lb/>
房理針線平砧搗文練鴛綺裁易成龍鄉信難見窈窕<lb/>
九重閨寂寞十年啼紗牕白雲宿羅幌月光栖雲月隱<lb/>
微微夜上流黃機玉霜凍珠履金吹薄羅衣漢家已得<lb/>
地君去將何事宛轉結蠶書寂寥無鴈使平生荷恩信<lb/>
本為榮華進况復落紅顔蟬聲催綠鬢<lb/>
<pb n="KR4h0161_WYG_002-22b"/>
　　擬古贈陳子昻<lb/>
惸惸孤形影悄悄獨遊心以此從王事常與子同衾别<lb/>
離三河間征戰二庭深遥天夜雨霜朔鴈晨南翔節物<lb/>
感離居同衾違故鄉南歸日將逺北方尚蓬飄孟秋七<lb/>
月時相送出外郊海風吹凉木邊聲暗梢梢勤役千萬<lb/>
里將隣五十年心事為誰道抽琴坐歌筵一彈再三歎<lb/>
賔御涕潺湲送君竟此曲從兹長絶弦<lb/>
　　定情篇<lb/>
<pb n="KR4h0161_WYG_002-23a"/>
共君結新婚歲寒心未卜相與遊春園各隨情所逐君<lb/>
愛菖蒲花妾感苦寒竹菖花多艷姿寒竹有貞葉此時<lb/>
妾比君君心不如妾簪玉步河堤妖韶援綠荑鳬雁將<lb/>
子遊鶯燕從雙棲君念春光好妾向春光啼君時不得<lb/>
意棄妾還金閨結言本同心悲歡何未齊怨咽前致辭<lb/>
願得申所悲人間丈夫易世路婦難為始知經天月終<lb/>
若流星馳天月相終始流星無定期長信佳麗人失意<lb/>
非蛾眉廬江小吏婦非關織作遲本願長作對今已長<lb/>
<pb n="KR4h0161_WYG_002-23b"/>
相思復有遊宦子結援從梁陳燕居崇三朝去來歷九<lb/>
春誓心妾終始蠶桑奉所親歸願未克從黃金贈路人<lb/>
潔婦懷明義從泛河之津於今千萬年誰當問水濵更<lb/>
憶娼家樓夫壻事封侯去時恩灼灼去罷心悠悠不憐<lb/>
妾歲晏十載隴西頭以兹常惕惕百慮恒盈積由來共<lb/>
結䄜幾人同匪石故歲雕梁燕雙去今來隻今日玉庭<lb/>
梅朝紅暮成碧碧榮始芬敷黃葉已淅瀝何用念芳春<lb/>
芳春有流易何用重歡娯歡娯俄戚戚家本巫山陽歸<lb/>
<pb n="KR4h0161_WYG_002-24a"/>
去路何長敘言情未盡採菉已盈筐桑榆日及景物色<lb/>
盈高岡下有碧流水上有丹桂香桂枝不須折碧流清<lb/>
且潔贈君比芳菲愛惠常不歇贈君比潺湲相思無斷<lb/>
絶妾有秦家鏡寶匣裝珠璣鑑來年二八不記易隂暉<lb/>
妾無光寂寂妾至影依依今日持為贈相識莫相違<lb/>
　　綠珠篇<lb/>
石家金谷重新聲明珠十斛買娉婷此日可憐君自許<lb/>
此時可喜得人情君家閨閣不曾難常將歌舞借人看<lb/>
<pb n="KR4h0161_WYG_002-24b"/>
意氣雄豪非分理驕矜勢力橫相干辭君去君終不忍<lb/>
徒勞掩袂傷鉛粉百年離别在高樓一代紅顔為君盡<lb/>
<hi>知之有婢曰窈娘美麗善歌舞為武承嗣所奪知之怨惜因作綠珠篇以寄情密送與婢婢結詩衣帶投井而</hi>
<hi>死承嗣見詩大恨知之事見知之傳及本事詩</hi>
　　羸駿篇<lb/>
噴玉長鳴西北來自言當代是龍媒萬里鐵關行入貢<lb/>
九重金闕為君開蹀躞朝馳過上苑䟃𧽼㝠走發章臺<lb/>
玉勒金鞍荷裝飾路傍觀者無窮極小山桂樹比權竒<lb/>
<pb n="KR4h0161_WYG_002-25a"/>
上林桃花况顔色忽聞天將出龍沙漢主持將駕鼓車<lb/>
去去山川勞日夜遥遥關塞斷烟霞山川關塞十年征<lb/>
汗血流離赴月營肌膚銷逺道膂力盡長城長城日夕<lb/>
苦風霜中有連年百戰塲揺珂嚙勒金羈盡爭鋒足頓<lb/>
鐵菱傷垂耳罷輕齎棄置在寒谿大宛蒲海北滇壑雋<lb/>
崖西沙平留緩步路逺闇頻嘶從來力盡君須棄何必<lb/>
尋途我已迷歲歲年年奔逺道朝朝暮暮催疲老扣氷<lb/>
晨飲黃河源拂雪夜食天山草楚水澶谿征戰事呉塞<lb/>
<pb n="KR4h0161_WYG_002-25b"/>
烏江辛苦地持來報主不辭勞宿昔立功非重利丹心<lb/>
素節本無求長鳴向君君不留秖應澶漫歸田里萬里<lb/>
低昻任生死君王倘若不見遺白骨黃金猶可市<lb/>
　楊師道<lb/>
　　師道字景猷華隂人清警有才思隋末自洛陽來<lb/>
　　歸尚桂陽公主累轉太常封安德郡公貞觀中拜<lb/>
　　侍中參預朝政退朝必引當時英俊宴集園池文<lb/>
　　㑹之盛一時莫比酣賞之際援筆直書有如宿搆<lb/>
<pb n="KR4h0161_WYG_002-26a"/>
　　太宗毎見其詩必吟諷嗟賞卒諡曰懿<lb/>
　古體詩<lb/>
　　中書寓直詠雨簡褚起居上官學士<lb/>
雲暗蒼龍闕沈沈殊未開窻臨鳳凰沼颯颯雨聲來電<lb/>
影入飛閣風威凌吹臺長簷響奔溜清簟肅浮埃早荷<lb/>
葉稍没新篁枝半摧兹晨悵多緒懷友自難裁况復重<lb/>
城内日暮獨徘徊玉堦良史筆金馬掞天才高甍通散<lb/>
騎複道駕蓬萊思君贈桃李於此冀瓊瓌<lb/>
<pb n="KR4h0161_WYG_002-26b"/>
　近體詩<lb/>
　　初秋夜坐應詔<lb/>
玉琯凉初應金壺夜漸闌滄池流稍潔仙掌露方漙雁<lb/>
聲風處斷樹影月中寒爽氣長空淨高吟覺思寛<lb/>
　　奉和夏日晚景應詔<lb/>
輦路夾垂楊離宫通建章日落橫峯影雲歸起夕凉雕<lb/>
軒動流吹羽葢息迴塘薙草生還綠殘花落尚香青巖<lb/>
類姑射碧澗似汾陽幸屬無為日歡娯方未央<lb/>
<pb n="KR4h0161_WYG_002-27a"/>
　　春朝閒步<lb/>
休沐乘閒豫清晨步北林池塘藉芳草蘭芷襲幽衿霧<lb/>
中分曉日花裏弄春禽野逕香恒滿山階筍屢侵何須<lb/>
命輕葢桃李自成隂<lb/>
　　還山宅<lb/>
暮春還舊嶺徙倚翫年華芳草無行逕空山正落花垂<lb/>
藤掃幽石卧柳礙浮槎鳥散茅檐靜雲披澗户斜依然<lb/>
此泉路猶自昔煙霞<lb/>
<pb n="KR4h0161_WYG_002-27b"/>
　　隴頭水<lb/>
隴頭秋月明隴水帶關城笳添離别曲風送斷腸聲映<lb/>
雪峯猶暗乘氷馬屢驚霧中寒鴈至沙上轉蓬輕天山<lb/>
傳羽檄漢地急徵兵陣開都䕶道劍聚伏波營於兹覺<lb/>
無渡方共濯朝纓<lb/>
　馬周<lb/>
　　周字賔王清河人武德中補博州教授不治事刺<lb/>
　　史達奚恕數咎責之乃遊曹汴為浚儀令崔賢所<lb/>
<pb n="KR4h0161_WYG_002-28a"/>
　　辱遂感激西至長安客常何家太宗召之累遷至<lb/>
　　中書令兼太子右庶子職兼兩宫處事精密甚獲<lb/>
　　時譽尋以本官兼吏部尚書<lb/>
　近體詩<lb/>
　　凌朝浮江旅思<hi>一作韋承慶詩</hi>
太清上初日春水送孤舟山逺疑無樹潮平似不流岸<lb/>
花開且落江鳥没還浮羈望傷千里長歌遣四愁<lb/>
　杜淹<lb/>
<pb n="KR4h0161_WYG_002-28b"/>
　　淹字執禮秦王引為天策府曹參軍賦詩尤工貞<lb/>
　　觀初為御史大夫後檢校吏部尚書預參朝政<lb/>
　近體詩<lb/>
　　詠寒食鬬雞應秦王教<lb/>
寒食東郊道揚鞲競出籠花冠初照日介羽正生風顧<lb/>
敵知心勇先鳴覺氣雄長翹頻掃陣利爪屢通中飛毛<lb/>
遍綠野灑血漬芳藂雖然百戰勝㑹自不論功<hi>唐新語云太宗</hi>
<hi>戡内亂以淹為御史大夫因詠雞以致意焉</hi>
<pb n="KR4h0161_WYG_002-29a"/>
　謝偃<lb/>
　　偃衞縣人本姓直勒氏貞觀中引為𢎞文館直學<lb/>
　　士拜魏府功曹時李百藥工為五言詩偃善作賦<lb/>
　　時人稱為李詩謝賦後出為湘潭令<lb/>
　近體詩<lb/>
　　樂府新歌應教<lb/>
青樓綺閣已含春凝妝艷粉復如神細細輕裾全漏影<lb/>
離離薄扇詎障塵樽中酒色恒宜滿曲裏歌聲不厭新<lb/>
<pb n="KR4h0161_WYG_002-29b"/>
紫燕欲飛先遶棟黃鶯始哢即嬌人撩亂垂絲昏柳陌<lb/>
參差濃葉暗桑津上客莫畏斜光晩自有西園明月輪<lb/>
　李百藥<lb/>
　　百藥字重規定州人隋内史令德林子也七歲解<lb/>
　　屬文陸乂嘗過其父有説徐陵文者云刈瑯琊之<lb/>
　　稻並不識其事百藥進曰傳稱鄅人藉稻注云鄅<lb/>
　　國在瑯琊開陽乂等驚異之貞觀六年召拜中書<lb/>
　　舍人歷太子左庶子宗正卿封安平縣子百藥以<lb/>
<pb n="KR4h0161_WYG_002-30a"/>
　　名臣子才行相繼四海名流莫不宗仰藻思沉鬱<lb/>
　　尤長於五言詩樵童牧䜿並皆吟諷太宗嘗製帝<lb/>
　　京篇命百藥竝作既上詔曰卿何身老而才之壯<lb/>
　　齒宿而意之新乎<lb/>
　古體詩<lb/>
　　少年行<lb/>
少年飛翠葢上路勒金鑣始酌文君酒新吹弄玉簫少<lb/>
年不歡樂何以盡芳朝千金笑裏面一搦掌中腰挂纓<lb/>
<pb n="KR4h0161_WYG_002-30b"/>
豈憚宿落珥不勝嬌寄語少年子無辭歸路遥<lb/>
　　晩渡江津<lb/>
寂寂江山晚蒼蒼原野暮秋氣懷易悲長波淼難泝索<lb/>
索風葉下離離早鴻度丘壑列夕隂葭菼凝寒霧日落<lb/>
亭臯逺獨此懷歸慕<lb/>
　近體詩<lb/>
　　火鳳詞<lb/>
歌聲扇後出妝影鏡中輕未能令掩笑何處欲障聲知<lb/>
<pb n="KR4h0161_WYG_002-31a"/>
音自不惑得念是分明莫見雙嚬斂疑人含笑情<lb/>
佳人靚晩妝清唱動蘭房影出含風扇聲飛照日梁嬌<lb/>
嚬眉際斂逸韻口中香自有橫陳㑹應憐秋夜長<lb/>
　　奉和初春出遊應令<lb/>
鳴笳出望苑飛葢下芝田水光浮落照霞彩淡輕烟柳<lb/>
色迎三月梅花隔二年日斜歸騎動餘興滿山川<lb/>
　　送别<lb/>
眷言一杯酒悽愴起離憂夜花飄露氣暗水急還流雁<lb/>
<pb n="KR4h0161_WYG_002-31b"/>
行遥上月蟲聲迥映秋明日河梁上誰與論仙舟<lb/>
　許敬宗<lb/>
　　敬宗字延族杭州新城人武德初召補秦府學士<lb/>
　　貞觀中封高陽縣男拜太子右庶子檢校中書侍<lb/>
　　郎至龍朔中為右相册拜太子少師多誣搆事<lb/>
　近體詩<lb/>
　　奉和過慈恩寺應制<lb/>
鳳闕隣金地龍旂拂寶臺雲楣將葉並風牖送花來月<lb/>
<pb n="KR4h0161_WYG_002-32a"/>
宫清晩桂虹梁絢早梅梵境留宸矚掞發麗天才<lb/>
　　安德山池宴集<lb/>
戚里歡娯地園林囑望新山庭帶芳杜歌吹叶陽春臺<lb/>
榭疑巫峽荷蕖似洛濵風花縈少女虹梁聚美人宴遊<lb/>
窮至樂談笑畢良辰獨歎高陽晚歸路不知津<lb/>
　李義府<lb/>
　　義府其先瀛洲人後家於永泰貞觀中除太子舍<lb/>
　　人與來濟俱以文翰見知時稱來李永徽中拜中<lb/>
<pb n="KR4h0161_WYG_002-32b"/>
　　書侍郎封廣平縣男與人語必嬉怡微笑而褊忌<lb/>
　　隂賊時人言其笑中有刀又以柔而害物亦謂之<lb/>
　　李貓顯慶中為中書令進封河間郡公後楊行頴<lb/>
　　表言罪狀流巂州史論言義府才思精密所謂猩<lb/>
　　猩能言<lb/>
　近體詩<lb/>
　　詠烏<lb/>
日裏颺朝彩琴中伴夜啼上林如許樹不借一枝棲<hi>紀事</hi>
<pb n="KR4h0161_WYG_002-33a"/>
　<hi>云義府初遇以李大亮劉洎之薦太宗召令咏烏云云帝曰與卿全樹何止一枝</hi>
　　盧藏用<lb/>
　　　藏用字子潛幽州人隱居終南山學辟穀鍊氣之<lb/>
　　　術長安中徵拜左拾遺神龍中為中書舍人景龍<lb/>
　　　中遷黃門侍郎尚書右丞先天中坐附太平公主<lb/>
　　　流嶺表<lb/>
　　　紀事云藏用初隱終南少室二山中時有意當世<lb/>
　　　人目為隨駕處士晚乃狥權利司馬承禎將還山<lb/>
<pb n="KR4h0161_WYG_002-33b"/>
　　　藏用指終南曰此中大有佳處承禎徐曰以僕視<lb/>
　　　之仕宦之捷徑耳<lb/>
　　近體詩<lb/>
　　　奉和立春遊苑迎春應制<lb/>
　天遊龍輦駐城闉上苑遲光晚更新瑶臺半入黃山路<lb/>
　玉檻傍臨元灞津梅香欲待歌前落蘭氣先過酒上春<lb/>
　幸預柏臺稱獻壽願陪千畝及農晨<lb/>
御定全唐詩錄卷二<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_003-1a"/>
　欽定四庫全書<lb/>
御定全唐詩錄卷三<lb/>
　　蘇味道<lb/>
　　　味道趙州欒城人與鄉人李嶠以文辭知名時謂<lb/>
　　　蘇李弱冠舉進士累轉咸陽尉延載中遷鳳閣侍<lb/>
　　　郎證聖元年坐事出為集州刺史俄召拜天官侍<lb/>
　　　郎聖厯初復同鳳閣鸞臺三品前後居相位數載<lb/>
　　　多識臺閣故事但事無决斷人號為蘇模稜坐張<lb/>
<pb n="KR4h0161_WYG_003-1b"/>
　　　易之黨貶郿州有集十五卷行世<lb/>
　　近體詩<lb/>
　　　單于川對雨<lb/>
　崇朝遘行雨薄晩屯密雲縁階起素沬竟水聚圓文河<lb/>
　柳低未舉山花落巳芬清樽久不薦淹留還待君<lb/>
　飛雨欲迎旬浮雲已送春還從濯枝後來應洗兵辰氣<lb/>
　合龍祠外聲過鯨海濱伐邢知有屬巳見静邊塵<lb/>
　　　正月十五夜<lb/>
<pb n="KR4h0161_WYG_003-2a"/>
火樹銀花合星橋鐵鎖開暗塵隨馬去明月逐人來遊<lb/>
伎皆穠李行歌盡落梅金吾不禁夜玉漏莫相催<hi>唐新語云</hi>
<hi>神龍之際京城正月望日盛飾燈火之㑹金吾弛禁貴遊戚屬及下俚工賈無不夜遊車馬軿闐人不得顧王</hi>
<hi>主之家馬上作樂以相誇競文士皆賦詩以紀其事作者數百人唯味道與郭利貞崔液三人為絶唱</hi>
　李嶠<lb/>
　　嶠字巨山趙州贊皇人兒童時夢神人遺之雙筆<lb/>
　　自是漸有學業弱冠舉進士累轉監察御史轉鳳<lb/>
　　閣舍人朝廷每有大手筆皆嶠為之聖厯初遷鸞<lb/>
<pb n="KR4h0161_WYG_003-2b"/>
　　臺侍郎知政事神龍中拜吏部尚書封趙國公景<lb/>
　　龍中以特進守兵部尚書同中書門下三品睿宗<lb/>
　　立出刺懷州致仕卒<lb/>
　　張説評云李嶠崔融薛稷宋之問之文如良金美<lb/>
　　玉無施不可<lb/>
　　紀事云嶠初與王楊接踵中與崔蘇齊名晩諸人<lb/>
　　没獨為文章宿老一時學者取法焉又云嶠有三<lb/>
　　戾性好榮遷憎人陞進好文章憎人才華性貪濁<lb/>
<pb n="KR4h0161_WYG_003-3a"/>
　　憎人受賂在則天時賦金樞詩貶唐之功頌周之<lb/>
　　徳人皆薄之<lb/>
　　皮日休松窓錄云中宗嘗召宰相蘇瓌李嶠之子<lb/>
　　進見時皆童年帝謂曰汝等各以所通書取宜奏<lb/>
　　吾者言之頲應曰木從繩則正后從諫則聖嶠之<lb/>
　　子忘其名亦奏曰斮朝涉之脛剖賢人之心帝曰<lb/>
　　蘇瓌有子李嶠無兒<lb/>
　古體詩<lb/>
<pb n="KR4h0161_WYG_003-3b"/>
　　秋山望月酬李騎曹<lb/>
愁客坐山隈懷抱自悠哉况復髙秋夕明月正徘徊亭<lb/>
亭出迥岫皎皎映層臺色帶銀河滿光含玉露開淡雲<lb/>
籠影度虚暈抱輪迴谷邃凉隂静山空夜響哀寒催數<lb/>
雁過風送一螢來獨軫離居恨遥想故人杯<lb/>
　　早發苦竹館<lb/>
合沓巖嶂深朦朧煙霧曉荒阡下樵客野猿驚山鳥開<lb/>
門聴潺湲入徑尋窈窕棲鼯抱寒木流螢飛暗篠早霞<lb/>
<pb n="KR4h0161_WYG_003-4a"/>
稍霏霏殘月猶皎皎行看逺星稀漸覺遊氛少我行撫<lb/>
軺傳兼得傍林沼貪翫水石奇不知川路渺徒憐野心<lb/>
曠詎惻浮年小方解寵辱情永託累塵表<lb/>
　　汾隂行<lb/>
君不見昔日西京全盛時汾隂后土親祭祠齋宫宿寢<lb/>
設儲供撞鐘鳴鼓樹羽旂漢家五葉才且雄賓筵萬靈<lb/>
服九戎柏梁賦詩髙宴罷詔書法駕幸河東河東太守<lb/>
親掃除奉迎至尊導鑾輿五營夾道列容衛三河縱觀<lb/>
<pb n="KR4h0161_WYG_003-4b"/>
空里閭迴旌駐蹕降靈塲焚香奠醑邀百祥金鼎發色<lb/>
正焜煌靈祇煒燿攄景光埋玉陳牲禮神畢舉麾上馬<lb/>
乘輿出彼汾之曲嘉可遊木蘭為檝桂為舟棹歌㣲吟<lb/>
綵鷁浮簫鼓哀鳴白雲秋歡娯宴洽賜羣后家家復除<lb/>
户牛酒聲明動天樂無有千秋萬嵗南山壽自從天子<lb/>
向秦關玉輦金車不復還珠簾羽扇長寂寞鼎湖龍髯<lb/>
安可攀千齡人事一朝空四海為家此路窮雄豪意氣<lb/>
今何在壇場宫館盡蒿蓬路逢故老長歎息世事迴環<lb/>
<pb n="KR4h0161_WYG_003-5a"/>
不可測昔日青樓對歌舞今日黄埃聚荆棘山川滿目<lb/>
淚沾衣富貴榮華能㡬時不見秖今汾水上唯有年年<lb/>
秋雁飛<hi>明皇傳信記云上將幸蜀登華蕚樓使樓前善水調者登而歌至山川滿目云云上顧侍者曰</hi>
<hi>誰為此日宰相李嶠辭也上曰真才子也不待曲終而去</hi>
　近體詩<lb/>
　　中宗降誕日長寧公主滿月侍宴應制<lb/>
神龍見像日仙鳳養雛年大火乘天正明珠對月圓作<lb/>
新金篋裏歌奏玉筐前今日宜孫慶還㕘祝壽篇<lb/>
<pb n="KR4h0161_WYG_003-5b"/>
　　侍宴長寧公主東莊應制<lb/>
别業臨青甸鳴鸞降紫霄長筵鵷鷺集仙管鳳凰調樹<lb/>
接南山近烟含北渚遥承恩咸巳醉戀賞未還鑣<hi>紀事云長</hi>
<hi>寧公主韋庶人所生下嫁楊慎交造第東都府財㡬竭又取西京髙士廉第左金吾衛廢營合為宅作三重樓</hi>
<hi>築山浚池帝及后數臨幸置酒賦詩嶠等屬和即東莊也</hi>
　　送沙門𢎞景道俊元奘還荆州應制<lb/>
三乘歸淨域萬騎餞通莊就日離亭近彌天别路長荆<lb/>
南旋杖缽渭北限津梁何日紆真果還來入帝鄉<lb/>
<pb n="KR4h0161_WYG_003-6a"/>
　　送李邕<lb/>
落日荒郊外風景正凄凄離人席上起征馬路傍嘶别<lb/>
酒傾壺贈行書掩淚題殷勤御溝水從此各東西<lb/>
　　風<lb/>
落日生蘋末揺揚徧逺林帯花疑鳳舞向竹似龍吟月<lb/>
動臨秋扇松清入夜琴蘭臺宫殿峻還拂楚王襟<lb/>
　　露<lb/>
滴瀝明花苑葳㽔泫竹叢玉垂丹棘上珠湛緑荷中夜<lb/>
<pb n="KR4h0161_WYG_003-6b"/>
警千年鶴朝零七月風願凝仙掌内長奉未央宫<lb/>
　　雪<lb/>
瑞雪驚千里從風下九霄地疑明月夜山似白雲朝逐<lb/>
舞花光動臨歌扇影飄大周天闕路今日海神朝<lb/>
　　道<lb/>
銅駝分鞏洛劍閣抵臨卭紫徼三千里青樓十二重玉<lb/>
關塵似雪金穴馬如龍今日中衢上堯樽更可逢<lb/>
　　江<lb/>
<pb n="KR4h0161_WYG_003-7a"/>
日夕三江望靈潮萬里迴霞津錦浪動月浦練花開湍<lb/>
似黄牛去濤從白馬來英靈巳傑出誰識卿雲才<lb/>
　　樓<lb/>
百尺重城際千尋大道隈漢宫井榦起呉國落星開笛<lb/>
怨緑珠去簫隨弄玉來銷憂聊暇日誰識仲宣才<lb/>
　　琴<lb/>
隱士竹林隈英聲寳匣開風前緑綺弄月下白雲來淮<lb/>
海多為室梁岷舊作臺子期如可聴山水響餘哀<lb/>
<pb n="KR4h0161_WYG_003-7b"/>
　　笛<lb/>
羌笛寫龍聲長吟入夜清關山孤月下來向隴頭鳴逐<lb/>
吹梅花落含春栁色驚行觀向子賦坐憶舊隣情<lb/>
　　舟<lb/>
征棹三江暮連檣萬里迴相烏風際轉畫鷁浪前開羽<lb/>
客乘霞至仙人弄月來何當同傅説特展巨川材<lb/>
　　帷<lb/>
久閉先生户髙褰太守車羅將翡翠合錦逐鳳凰舒明<lb/>
<pb n="KR4h0161_WYG_003-8a"/>
月彈琴夜清風入幌初方知决勝策黄石受兵書<lb/>
　　菱<lb/>
鉅野韶光暮東平春溜通影揺江浦月香引棹歌風日<lb/>
色翻池上潭花發鏡中五湖多賞樂千里望難窮<lb/>
　　桂<lb/>
未值銀宫裏寧移玉殿幽枝生無限月花滿自然秋俠<lb/>
客條為馬仙人葉作舟願君期道術攀折可淹留<lb/>
　　栁<lb/>
<pb n="KR4h0161_WYG_003-8b"/>
楊栁鬱氤氳金堤總翠氛庭前花類雪樓際葉如雲列<lb/>
宿分龍影芳池寫鳳文短簫何以奏攀折為思君<lb/>
　　桃<lb/>
獨有成蹊處穠華發井傍山風凝笑臉朝露泫啼妝隱<lb/>
士顔應改仙人路漸長還欣上林苑千嵗奉君王<lb/>
　　鳳<lb/>
有鳥居丹穴其名曰鳳皇九苞應靈瑞五色成文章屢<lb/>
向秦樓側頻過洛水陽鳴岐今日見阿閣佇來翔<lb/>
<pb n="KR4h0161_WYG_003-9a"/>
　　鶴<lb/>
黄鶴逺聯翩從鸞下紫煙翺翔一萬里來去㡬千年巳<lb/>
憇青田側時遊丹禁前莫言空警露猶冀一聞天<lb/>
　　馬<lb/>
天馬本來東嘶驚御史驄蒼龍遥逐日紫燕迥追風明<lb/>
月來鞍上浮雲落蓋中得隨穆天子何假唐成公<hi>巨山詠物</hi>
<hi>詩至百有二十首取財𢎞富用事精切㣲嫌有堆垜之病止采十七首具生動之趣者</hi>
　　奉和幸韋嗣立山莊侍宴應制<lb/>
<pb n="KR4h0161_WYG_003-9b"/>
南洛師臣契東巗王佐居幽情遺紱冕宸眷屬樵漁制<lb/>
下峒山蹕恩迴灞水輿松門駐旌蓋薜幄引簪裾石磴<lb/>
平黄陸煙樓半紫虚雲霞仙路近琴酒俗塵疎喬木千<lb/>
齡外懸泉百丈餘崖深經鍊藥穴古舊藏書樹宿摶風<lb/>
鳥池潛縱壑魚寧知天子貴尚憶武侯廬<lb/>
　　軍師凱旋自邕州順流舟中<lb/>
鳴鞞入嶂口汛舸歴川湄尚想江陵陣猶疑下瀨師㟁<lb/>
迴帆影疾風逆鼓聲遲萍葉沾蘭槳林花拂桂旗弓鳴<lb/>
<pb n="KR4h0161_WYG_003-10a"/>
蒼隼落劍動白猿悲芳樹吟羌管幽篁入楚詞全軍多<lb/>
勝策無戰在明時寄謝山東妙長纓徒自欺<lb/>
　　人日侍宴大明宫恩賜綵縷人勝應制<lb/>
鳳城景色已含韶人日風光倍覺饒桂吐半輪迎此夜<lb/>
蓂開七葉應今朝魚猜水凍行猶澀鶯喜春熙弄欲嬌<lb/>
愧奉登髙揺彩翰欣逢御氣上丹霄<lb/>
　　奉和初春幸太平公主南莊應制<lb/>
主家山第接雲開天子春遊動地來羽騎㕘差花外轉<lb/>
<pb n="KR4h0161_WYG_003-10b"/>
霓旌揺曳日邊迴還將石溜調琴曲更取峯霞入酒杯<lb/>
鸞輅已辭烏鵲渚簫聲猶繞鳳凰臺<lb/>
　王適<lb/>
　　適幽州人則天時糊名考選與劉憲司馬鍠梁載<lb/>
　　言相次入第二等官至雍州司功㕘軍<lb/>
　古體詩<lb/>
　　古别離<lb/>
昔嵗驚楊栁髙樓悲獨守今年芳樹枝孤棲怨别離珠<lb/>
<pb n="KR4h0161_WYG_003-11a"/>
簾晝不捲羅幔曉長垂苦調琴先覺愁容鏡獨知頻年<lb/>
鴈度無消息罷却鴛文何用織夜還羅帳空有情春着<lb/>
裙腰自無力青軒桃李落紛紛紫庭蘭蕙日氛氲巳能<lb/>
顦顇今如此更復含情一待君<lb/>
　近體詩<lb/>
　　蜀中言懷<lb/>
獨坐年將暮常懷志不通有時須問影無事則書空棄<lb/>
置如天外平生似夢中蓬心猶是客華髮欲成翁跡滯<lb/>
<pb n="KR4h0161_WYG_003-11b"/>
魂逾窘情乖路轉窮别離同夜月愁思隔秋風老少悲<lb/>
顔駟盈虚悟翟公時來不可問何用求童䝉<lb/>
　薛稷<lb/>
　　稷字嗣通蒲州汾隂人舉進士累轉中書舍人與<lb/>
　　從祖兄曜俱以辭學知名同在兩省為時所稱景<lb/>
　　龍中為昭文館學士好古博雅尤工𨽻書睿宗即<lb/>
　　位拜中書侍郎㕘知政事後以翊贊功封晉國公<lb/>
　　除太子少保睿宗嘗召入宫中㕘决庶政恩遇莫<lb/>
<pb n="KR4h0161_WYG_003-12a"/>
　　比<lb/>
　　紀事云稷善書畫畫宗閻立本書師禇河南時稱<lb/>
　　買禇得薛不落節<lb/>
　古體詩<lb/>
　　秋日還京陜西十里作<lb/>
驅車越陜郊北顧臨大河隔河望鄉邑秋風水增波西<lb/>
登咸陽途日暮憂思多傅巖既紆鬱首山亦嵯峨操築<lb/>
無昔老採薇有遺歌客遊節回換人生能㡬何<hi>杜子美云少保</hi>
<pb n="KR4h0161_WYG_003-12b"/>
<hi>有古風得之陜郊篇謂此作也</hi>
　近體詩<lb/>
　　夜宴安樂公主新宅<lb/>
秦樓宴喜月徘徊妓筵銀燭滿庭開坐中香氣排花出<lb/>
扇後歌聲逐酒來<lb/>
　崔液<lb/>
　　液字潤甫定州人湜弟也小字海子湜嘗曰海子<lb/>
　　我家龜龍也工五言官至殿中侍御史坐湜反配<lb/>
<pb n="KR4h0161_WYG_003-13a"/>
　　流逃匿郢州作幽征賦以見意遇赦還<lb/>
　古體詩<lb/>
　　代春閨<lb/>
江南日暖鴻始來栁條初碧葉半開玉關遥遥戍未迴<lb/>
金閨日夕生緑苔寂寂春花烟色暮簷燕雙雙落花度<lb/>
青樓明鏡晝無光紅帳羅衣徒自香妾恨十年長獨守<lb/>
君情萬里在漁陽<lb/>
　近體詩<lb/>
<pb n="KR4h0161_WYG_003-13b"/>
　　上元夜<lb/>
玉漏銅壺且莫催鐵關金鎖徹明開誰家見月能閒坐<lb/>
何處聞燈不看來<lb/>
金勒銀鞍控紫騮玉輪珠幰駕青牛驂驛始散東城曲<lb/>
倐忽還來南陌頭<lb/>
公子王孫意氣驕不論相識也相邀最憐長袖風前弱<lb/>
更賞新弦暗裏調<lb/>
星移漢轉月將㣲露灑烟飄燈漸稀猶惜路傍歌舞處<lb/>
<pb n="KR4h0161_WYG_003-14a"/>
踟蹰相顧不能歸<lb/>
　長孫正隠<lb/>
　　正隠爵里未詳<lb/>
　近體詩<lb/>
　　晦日宴髙氏林亭同用華字<lb/>
晦晩屬煙霞邀遊重嵗華歌鐘雖戚里林藪是山家細<lb/>
雨猶開日深池不漲沙淹留迷處所巖岫㡬重花<lb/>
　　上元夜效小庾體同用春字<hi>并序</hi>
<pb n="KR4h0161_WYG_003-14b"/>
　　　九谷帝畿三川奥域交風均露上分朱鳥之躔<lb/>
　　　泝洛背河下鎖蒼龍之闕多近臣之第宅即瞰<lb/>
　　　銅街有貴戚之樓臺自連金苑美人競出錦障<lb/>
　　　如霞公子交馳雕鞍似月同遊洛浦疑尋税馬<lb/>
　　　之津爭渡河橋似向牽牛之渚實昌年之樂事<lb/>
　　　令節之佳遊者焉<lb/>
薄晚嘯遊人車馬亂驅塵月光三五夜燈熖一重春煙<lb/>
雲迷北闕簫管識南隣洛城終不閉更出小平津<lb/>
<pb n="KR4h0161_WYG_003-15a"/>
　李適<lb/>
　　適字子至萬年人舉進士武后時預修三教珠英<lb/>
　　遷户部員外郎兼修書學士景龍初擢修文館學<lb/>
　　士睿宗時轉工部侍郎<lb/>
　古體詩<lb/>
　　答宋十一崖口五渡見贈<lb/>
聞君訪逺山躋險造幽絶渺然青雲境觀竒彌年月登<lb/>
嶺亦泝谿孤舟事沿越崿嶂傳彩翠崕磴互欹缺石林<lb/>
<pb n="KR4h0161_WYG_003-15b"/>
上攢藂金澗下明滅捫壁窺丹井梯苔瞰乳穴忽枉巖<lb/>
中贈對翫未嘗輟殷勤獨徃事委曲鍊藥説邀余名山<lb/>
期從爾泛海澨嵗晏秉宿心斯言非徒設<lb/>
　近體詩<lb/>
　　遊禁苑幸臨渭亭遇雪應制<lb/>
長樂喜春歸披香愛雪霏花從銀閣度絮繞玉牕飛寫<lb/>
曜銜天藻呈祥拂御衣上林紛可望無處不光輝<lb/>
　　奉和送金城公主應制<lb/>
<pb n="KR4h0161_WYG_003-16a"/>
絳河從逺聘青海赴和親月作臨邊曉花為度隴春主<lb/>
歌悲顧鶴帝策重安人獨有瓊簫去悠悠思錦輪<lb/>
　　人日宴大明宫恩賜綵縷人勝應制<lb/>
朱城待鳳韶年至碧殿疏龍淑氣來寳帳金屏人已帖<lb/>
圖花學鳥勝初裁林香近接宜春苑山翠遥添獻壽杯<lb/>
向夕慿髙風景麗天文垂曜象昭回<lb/>
　　奉和春日幸望春宫應制<lb/>
玉輦金輿天上來花園西望錦屏開輕絲半拂朱門栁<lb/>
<pb n="KR4h0161_WYG_003-16b"/>
細纈全披畫閣梅舞蝶飛行飄御席鶯歌度曲繞仙杯<lb/>
聖詞今日光輝滿漢主秋風莫道才<lb/>
　　奉和立春遊苑迎春<lb/>
金輿翠輦迎嘉節御苑仙宫待獻春淑氣初銜梅色淺<lb/>
條風半拂栁牆新天杯慶壽齊南嶽聖藻光輝動北辰<lb/>
稍覺披香歌吹近龍驂日暮下城闉<lb/>
　　帝幸興慶池戲競渡應制<lb/>
拂霧金輿丹斾轉凌晨黼帳碧池開南山倒影從雲落<lb/>
<pb n="KR4h0161_WYG_003-17a"/>
北澗揺光寫溜迴急槳爭標排荇度輕帆截浦觸荷來<lb/>
横汾宴鎬歡無極歌舞年年聖壽杯<lb/>
　　侍宴安樂公主莊應制<lb/>
平陽金牓鳳凰樓沁水銀河鸚鵡洲綵仗遥臨丹壑裏<lb/>
仙輿暫幸緑亭幽前池錦石蓮花豔後嶺香鑪桂蘂秋<lb/>
貴主稱觴萬年壽還輕漢武濟汾遊<lb/>
　　餞唐永冒赴任東都<hi>自尚書郎為令</hi>
聞道飛鳬向洛陽翩翩矯翮度文昌因聲寄意三花樹<lb/>
<pb n="KR4h0161_WYG_003-17b"/>
少室巖前㡬過香<hi>自注云有田在少室不見十年矣</hi>
　許景先<lb/>
　　景先義興人後徙洛陽舉進士神龍初拜左拾遺<lb/>
　　開元初轉中書舍人掌知制誥張説嘗稱曰許舍<lb/>
　　人之文雖無峻峰激流嶄絶之勢然屬辭豐美得<lb/>
　　中和之氣亦一時之秀後歴虢岐二州入拜吏部<lb/>
　　侍郎<lb/>
　古體詩<lb/>
<pb n="KR4h0161_WYG_003-18a"/>
　　折栁篇<lb/>
春色東來渡灞橋青門垂栁百千條垂栁西連建章路<lb/>
漢家禁苑紛無數縈花始徧合歡枝遊絲半罥相思樹<lb/>
秦樓初日照南隅柔條垂緑映金鋪寳釵新梳<graphic n="KR2052" url="https://raw.githubusercontent.com/kanripo/KR-Gaiji/master/images/KR2052.png" mimeType="image/png"/>髩髻<lb/>
錦帶交垂連理襦自憐栁塞淹戎幕銀燭長啼愁夢著<lb/>
芳樹朝催玉管新春風夜染羅衣薄城頭楊栁已如絲<lb/>
今年花落去年時折芳逺寄相思曲為惜容華難再持<lb/>
　近體詩<lb/>
<pb n="KR4h0161_WYG_003-18b"/>
　　陽春怨<lb/>
紅樹曉鶯啼春風暖翠閨雕籠薫繡被珠履踏金隄芍<lb/>
藥花初吐菖蒲葉正齊藁砧當此日行役向遼西<lb/>
　于季子<lb/>
　　季子咸亨中登進士第<lb/>
　近體詩<lb/>
　　詠漢髙祖<lb/>
百戰方夷項三章且代秦功歸蕭相國氣盡戚夫人<lb/>
<pb n="KR4h0161_WYG_003-19a"/>
　劉允濟<lb/>
　　允濟河南鞏人少孤事母甚謹博學善屬文與王<lb/>
　　勃齊名弱冠舉進士累除著作佐郎撰魯後春秋<lb/>
　　二十卷上之遷左史直𢎞文館垂拱中明堂初成<lb/>
　　奏賦以諷拜著作郎長安中拜鳳閣舍人坐與張<lb/>
　　易之欵狎左授青州長史<lb/>
　近體詩<lb/>
　　怨情<lb/>
<pb n="KR4h0161_WYG_003-19b"/>
玉關芳信㫁蘭閨錦字新愁來不自抑念切巳含嚬虚<lb/>
牖風驚夢空牀月厭人歸期倘可促勿度栁園春<lb/>
　韋承慶<lb/>
　　承慶字延休鄭州陽武人少恭謹事繼母以孝聞<lb/>
　　舉進士補雍王府㕘軍府中文翰悉出其手長壽<lb/>
　　中累遷鳳閣舍人以後三掌天官選事銓授平允<lb/>
　　海内稱之後知政事坐附推張昌宗失實流嶺表<lb/>
　　嵗餘起辰州刺史入為秘書少監封扶陽縣子遷<lb/>
<pb n="KR4h0161_WYG_003-20a"/>
　　黄門侍郎未拜卒<lb/>
　　紀事云韋氏孝友詞學則承慶嗣立邃音樂則萬<lb/>
　　石達禮儀則叔夏史才博識則述時趙冬曦兄弟<lb/>
　　齊名張説曰韋趙兄弟人之杞梓<lb/>
　古體詩<lb/>
　　折楊栁<lb/>
萬里邊城地三春楊栁節葉似鏡中眉花如關外雪征<lb/>
人逺鄉思倡婦髙樓别不忍擲年華含情寄攀折<lb/>
<pb n="KR4h0161_WYG_003-20b"/>
　近體詩<lb/>
　　南行别弟<lb/>
澹澹長江水悠悠逺客情落花相與恨到地一無聲<lb/>
　　江樓<lb/>
獨酌芳春酒登樓巳半曛誰驚一行雁衡㫁過江雲<lb/>
　韋嗣立<lb/>
　　嗣立字延構鄭州陽武人思謙子也少舉進士與<lb/>
　　兄承慶俱以學行齊名長壽中為鳳閣舍人長安<lb/>
<pb n="KR4h0161_WYG_003-21a"/>
　　中為天官侍郎遷鳳閣侍郎知政事神龍中為黄<lb/>
　　門侍郎前後四職兄弟相代又父子三人皆至宰<lb/>
　　相有唐以來莫與為比嘗於驪山構别業中宗親<lb/>
　　徃幸焉因封為逍遥公睿宗立拜中書令為憲司<lb/>
　　所劾左遷岳州别駕遷陳州刺史<lb/>
　　紀事云嗣立庄在驪山鸚鵡谷中宗幸之嗣立獻<lb/>
　　食百轝及木器藤盤等物上封為逍遥公谷為逍<lb/>
　　遥谷原為逍遥原中宗留詩從臣屬和嗣立並鐫<lb/>
<pb n="KR4h0161_WYG_003-21b"/>
　　於石請張説為之序序云嵐氣入野榛烟出谷魚<lb/>
　　潭竹岸松齋藥畹虹泉電射雲木虚吟恍惚疑夢<lb/>
　　間關忘術兹所謂丘壑䕫龍衣冠巢許也<lb/>
　近體詩<lb/>
　　自湯還都經龍門北谿贈張左丞崔禮部崔光禄<lb/>
　　　<hi>并序</hi>
　　　僕自湯還都經龍門北谿莊宿張左丞崔禮部<lb/>
　　　崔光禄並枉垂光顧數公宿敦道義雅尚林壑<lb/>
<pb n="KR4h0161_WYG_003-22a"/>
　　　謂急於幽尋故此命駕遂不知别有勝賞偶然<lb/>
　　　相過寒暄未周神意巳徃雲霞之致蔑而不存<lb/>
　　　逸轡放驅清塵徒企耿歎不巳而贈是詩<lb/>
棲閒有愚谷好事枉朝軒樹接前驅擁巖傳後騎喧褰<lb/>
簾出野院植杖候柴門既拂林下席仍攜池上樽深期<lb/>
契幽賞實謂展歡言末眷誠未易佳遊時更敦俄看嘯<lb/>
儔侣各巳共飛鶱延睇盡朝日長懷通夜魂空聞岸竹<lb/>
動徒見浦花繁多愧春鶯曲相求意獨存<lb/>
<pb n="KR4h0161_WYG_003-22b"/>
　　偶遊龍門北溪忽懷驪山别業因以言志示弟淑<lb/>
　　　奉呈諸大寮<lb/>
幽谷杜陵邊風烟别㡬年偶來伊水曲溪嶂覺依然傍<lb/>
浦憐芳樹尋崕愛緑泉嶺雲隨馬足山鳥向人前地合<lb/>
心俱静言因理自𤣥短才叨重寄尸禄愧妨賢每挹挂<lb/>
冠侣思從初服旋稻粱仍欲報嵗月坐空捐助岳無纎<lb/>
塊輸溟謝末涓還悟北轅失方求南澗田<lb/>
　　酬崔光禄冬日述懷贈答<hi>并序</hi>
<pb n="KR4h0161_WYG_003-23a"/>
　　　光禄崔卿公懷通識濟時良具材器耽圖籍愛<lb/>
　　　林泉不遺琴詠門多長者善與人交僕忝臺閣<lb/>
　　　早經聨事雖幸揖風采而不接殷勤崔公以雅<lb/>
　　　道自居未嘗至偃之室及僕積抱羸疾屢期放<lb/>
　　　退朝廷恩假職以優閒多取急歸林服餌為事<lb/>
　　　門堪羅雀庭見狎鷗崔公則多存訪不避風雨<lb/>
　　　方知向時迹也今晨情也蘭菊春秋自芳竹栢<lb/>
　　　嵗寒無變僕敬之重之故不能忘也嘗談及詞<lb/>
<pb n="KR4h0161_WYG_003-23b"/>
　　　翰頗申掎摭忽枉贈章因以投報云爾<lb/>
亭伯負髙名羽儀稱上京魏珠能燭乘秦璧許連城六<lb/>
月飛將逺三冬學巳精洛陽推賈誼江夏貴黄瓊推演<lb/>
中都術旋㕘河尹聲累遷登御府移拜踐名卿庭聚歌<lb/>
鐘麗門羅棨㦸榮鸚杯飛廣席獸火列前楹散誕林園<lb/>
意殷勤敬愛情無容抱衰疾良宴每招迎契得心逾重<lb/>
言忘道益真相朂忠義節共談詞賦英雕蟲曾靡棄白<lb/>
鳳巳先鳴光接神愈駭音來味不成短歌甘自思鴻藻<lb/>
<pb n="KR4h0161_WYG_003-24a"/>
彌難清東里方希潤西河敢竊明厚誣空見迫喪徳豈<lb/>
無誠端守宫闈地寒煙朝暮平顧才無術淺懷器識憂<lb/>
盈月下對雲闕風前聞夜更昌年雖共偶歡㑹此難并<lb/>
為憐漳浦曲沈痼有劉楨<lb/>
　東方虬<lb/>
　　虬武后時為左史嘗曰百年後可與西門豹作對<lb/>
　近體詩<lb/>
　　昭君怨<lb/>
<pb n="KR4h0161_WYG_003-24b"/>
漢道方全盛朝廷足武臣何須薄命妾辛苦事和親<lb/>
掩淚辭丹鳳銜悲向白龍單于浪驚喜無復舊時容<lb/>
北地無花草春來不似春自然衣帶緩非是為腰身<lb/>
　張柬之<lb/>
　　柬之字孟將襄陽人涉獵經史尤好三禮擢進士<lb/>
　　第為青城丞永昌中以賢良徴試同策千餘人柬<lb/>
　　之為第一拜監察御史長安中歴官至鳳閣侍郎<lb/>
　　知政事首謀誅張易之兄弟中宗即位遷中書令<lb/>
<pb n="KR4h0161_WYG_003-25a"/>
　　　封漢陽郡王表請歸襄陽特授本州刺史尋為武<lb/>
　　　三思所搆貶新州司馬<lb/>
　　近體詩<lb/>
　　　出塞<lb/>
　俠客重恩光驄馬飾金裝瞥聞傳羽檄馳突救邊荒歙<lb/>
　野山川動囂天旌斾揚呉鈎明似月楚劍利如霜電㫁<lb/>
　衝邊塞風飛出洛陽轉戰磨笄谷横行戴斗鄉手擒郅<lb/>
　支長面縳谷蠡王將軍占太白小婦怨流黄騕褭青絲<lb/>
<pb n="KR4h0161_WYG_003-25b"/>
　騎娉婷紅粉糚三春鶯度曲八月雁成行誰堪坐愁思<lb/>
　羅䄂拂空牀<lb/>
　　陳嘉言<lb/>
　　近體詩<lb/>
　　　上元夜效小庾體<lb/>
　今夜可憐春河橋多麗人寳馬金為絡香車玉作輪連<lb/>
　手窺潘掾分頭看洛神重城自不掩出向小平津<lb/>
御定全唐詩錄卷三<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_004-1a"/>
　欽定四庫全書<lb/>
御定全唐詩錄卷四<lb/>
　　王勃<lb/>
　　　勃字子安絳州龍門人文中子通孫也六歲解屬<lb/>
　　　文與兄勔勮才藻相類杜易簡稱之曰此王氏三<lb/>
　　　珠樹也勃年未及冠應舉及第沛王賢聞其名召<lb/>
　　　為沛府修撰戲為檄英王雞文高宗覽之怒曰此<lb/>
　　　是交構之漸岀補虢州參軍父福畤坐勃故左遷<lb/>
<pb n="KR4h0161_WYG_004-1b"/>
　　　交趾令勃往省父渡南海墮水卒初李敬元稱勃<lb/>
　　　與楊炯盧照隣駱賔王必當顯貴裴行儉曰勃等<lb/>
　　　雖有才而浮躁淺露豈享爵祿楊稍沈静應至令<lb/>
　　　長餘得令終為幸果如其言<lb/>
　　　紀事云勃為文先磨墨數升引被覆面而卧忽起<lb/>
　　　書之初不加㸃時謂腹藁<lb/>
　　古體詩<lb/>
　　　山亭夜宴<lb/>
<pb n="KR4h0161_WYG_004-2a"/>
桂宇幽襟積松臺凉夜永森沈野逕寒肅穆巖扉静竹<lb/>
晦南阿色荷翻北潭影清興殊未䦨林端照初景<lb/>
　　詠風<lb/>
肅肅凉風生加我林壑清驅煙尋磵户卷霧出山楹去<lb/>
來固無跡動息如有情日落山水静為君起松聲<lb/>
　　滕王閣<lb/>
滕王高閣臨江渚佩玉鳴鸞罷歌舞畫棟朝飛南浦雲<lb/>
珠簾暮捲西山雨閒雲潭影日悠悠物換星移幾度秋<lb/>
<pb n="KR4h0161_WYG_004-2b"/>
閣中帝子今何在檻外長江空自流<hi>勃父為交趾令勃往省父道出洪都</hi>
<hi>都督閻伯璵宴集滕王閣命之序葢宿命其壻預成將舉屬客必讓而及焉勃適至不辭下華立就末成四韻</hi>
　　秋夜長<lb/>
秋夜長殊未央月明露白澄清光層城綺閣遥相望遥<lb/>
相望川無梁北風受節南鴈翔崇蘭委質時菊芳鳴環<lb/>
曵珮出長廊為君秋夜擣衣裳纎羅對鳯皇丹綺雙鴛<lb/>
鴦調砧亂杵思自傷思自傷征夫萬里戍他鄉鶴闗音<lb/>
信斷龍門道路長君在天一方寒衣徒自香<lb/>
<pb n="KR4h0161_WYG_004-3a"/>
　　採蓮曲<lb/>
採蓮歸緑水芙蓉衣秋風起浪鳬雁飛桂棹蘭橈下長<lb/>
浦羅裙玉腕輕揺櫓葉嶼花潭極望平江謳越吹相思<lb/>
苦相思苦佳期不可駐塞外征夫猶未還江南採蓮今<lb/>
巳暮今巳暮採蓮花渠今那必盡娼家官道城南把桑<lb/>
葉何如江上採蓮花蓮花復蓮花花葉何稠疊葉翠本<lb/>
羞眉花紅強似頰佳人不在兹悵望别離時牽花憐共<lb/>
蒂折藕愛連絲故情無處所新物徒華滋不惜西津交<lb/>
<pb n="KR4h0161_WYG_004-3b"/>
珮解還羞北海雁書遲採蓮歌有節採蓮夜未歇正逄<lb/>
浩蕩江上風又值徘徊江上月徘徊蓮浦夜相逄吳姬<lb/>
越女何丰茸共問寒光千里外征客闗山路幾重<lb/>
　　臨高臺<lb/>
臨髙臺高臺迢遰絶浮埃瑶軒綺構何崔嵬鸞歌鳯吹<lb/>
清且哀俯瞰長安道萋萋御溝草斜對甘泉路蒼蒼茂<lb/>
陵樹髙臺四望同帝鄉佳氣鬰葱葱紫閣丹樓紛照耀<lb/>
璧房錦殿相玲瓏東迷長樂觀西指未央宫赤城映朝<lb/>
<pb n="KR4h0161_WYG_004-4a"/>
日綠樹揺春風旗亭百隊開新市甲第千甍分戚里朱<lb/>
輪翠葢不勝春疊榭層楹相對起復有青樓大道中繡<lb/>
户文窓雕綺櫳錦衾夜不襞羅帷晝未空歌屛朝揜翠<lb/>
妝鏡晩窺紅為君開寶髻蛾眉罷花叢塵間狹路黯將<lb/>
暮雲開月色明如素鴛鴦池上兩兩飛鳯皇樓下雙雙<lb/>
度物色正如此佳期那不顧銀鞍繡轂盛繁華可憐今<lb/>
夜宿娼家娼家少婦不須顰東園桃李片時春君看舊<lb/>
日高臺處柏梁銅雀生黃塵<lb/>
<pb n="KR4h0161_WYG_004-4b"/>
　近體詩<lb/>
　　銅雀妓<lb/>
金鳯隣銅雀漳河望鄴城君王無處所臺榭若平生舞<lb/>
席紛何就歌梁儼未傾西陵松檟冷誰見綺羅情<lb/>
妾本深宫妓層城閉九重君王歡愛盡歌舞為誰容錦<lb/>
衾不復襞羅衣誰再縫高臺西北望流涕向青松<lb/>
　　聖泉宴<hi>幷序</hi>
　　　𤣥武山有聖泉焉浸淫歴數百千年乘巖泌湧<lb/>
<pb n="KR4h0161_WYG_004-5a"/>
　　　接磴分流下瞰長江沙堤石岸咸古人遺跡也<lb/>
　　　兹乃青蘋綠芰紫苔蒼蘚遂使江湖思逺寤寐<lb/>
　　　寄託既而崇巒左岥石壑前縈丹崿萬尋碧潭<lb/>
　　　千頃松風唱響竹露薰空瀟瀟乎人間之難遇<lb/>
　　　也方欲以林壑為天屬琴樽為日用嗟乎古今<lb/>
　　　<hi>闕</hi>　方深川上之悲少長同遊且盡山陰之樂<lb/>
　　　盍題芳什共寫髙情詩得泉字<lb/>
披襟乘石磴列籍俯春泉蘭氣薰山酌松聲韻野弦影<lb/>
<pb n="KR4h0161_WYG_004-5b"/>
飄垂葉外香度落花前興洽林塘晩重巖起夕煙<lb/>
　　散闗晨度<lb/>
闗山凌旦開石路無塵埃白馬高譚去青牛眞氣來重<lb/>
門臨巨壑連棟起崇隈即今揚策度非是棄繻回<lb/>
　　别薛華<lb/>
送送多窮路遑遑獨問津悲凉千里道悽斷百年身心<lb/>
事同漂泊生涯共苦辛無論去與住俱是夢中人<lb/>
　　麻平晩行<lb/>
<pb n="KR4h0161_WYG_004-6a"/>
百年懐土望千里倦遊情高低尋戍道逺近聽泉聲磵<lb/>
葉纔分色山花不辨名羇心何處盡風急暮猨清<lb/>
　　餞韋兵曹<lb/>
征驂臨野次别袂慘江垂川霽浮烟歛山眀落照移鷹<lb/>
風凋晚葉蟬露泣秋枝亭臯分逺望延想間雲涯<lb/>
　　白下驛餞唐少府<lb/>
下驛窮交日昌亭旅食年相知何用早懐抱即依然浦<lb/>
樓低晩照鄉路隔風烟去去如何道長安在日邉<lb/>
<pb n="KR4h0161_WYG_004-6b"/>
　　杜少府之任蜀州<lb/>
城闕輔三秦風煙望五津與君離别意同是宦逰人海<lb/>
内存知已天涯若比隣無為在岐路兒女共霑巾<lb/>
　　仲春郊外<lb/>
東園垂栁徑西堰落花津物色連三月風光絶四隣鳥<lb/>
飛村覺曙魚戲水知春初晴山院裏何處染囂塵<lb/>
　　郊興<lb/>
空園歌獨酌春日賦閒居澤蘭侵小徑河栁覆長渠雨<lb/>
<pb n="KR4h0161_WYG_004-7a"/>
去花光濕風歸葉影疎山人不惜醉唯畏綠樽虗<lb/>
　　春日還郊<lb/>
閒情兼黙語㩦杖赴巖泉草綠縈新帶榆青綴古錢魚<lb/>
牀侵岸水鳥路入山煙還題平子賦花樹滿春田<lb/>
　　三月曲水宴<lb/>
彭澤官初去河陽賦始傳田園歸舊國詩酒間長筵列<lb/>
室窺丹洞分樓瞰紫烟縈迴亘津渡出没控郊鄽鳯琴<lb/>
調上客龍轡儼羣仙松石偏宜古藤蘿不記年重簷交<lb/>
<pb n="KR4h0161_WYG_004-7b"/>
密樹複磴擁危泉抗石晞南嶺乘沙眇北川傅巖來築<lb/>
處磻溪入釣前日斜真趣逺幽思夢凉蟬<lb/>
　　贈李十四<lb/>
小徑偏宜草空庭不厭花平生詩與酒自得會仙家<lb/>
亂竹開三徑飛花滿四隣從來揚子宅别有尚𤣥人<lb/>
　　蜀中九日登𤣥武山旅眺<lb/>
九月九日望鄉臺他席他鄉送客杯人今巳厭南中苦<lb/>
鴻雁那從北地來<lb/>
<pb n="KR4h0161_WYG_004-8a"/>
　楊炯<lb/>
　　炯華隂人幼聰敏善屬文舉神童為𢎞文館學士<lb/>
　　累遷詹事司直則天初坐祖弟神讓事左遷梓州<lb/>
　　司法參軍秩滿授盈川令炯與王勃盧照鄰駱賔<lb/>
　　王以詞賦齊名稱為王楊盧駱炯謂人曰吾愧在<lb/>
　　盧前恥居王後張說曰楊盈川文思如懸河注水<lb/>
　　酌之不竭既優於盧亦不減王耻居王後信然愧<lb/>
　　在盧前謙也<lb/>
<pb n="KR4h0161_WYG_004-8b"/>
　古體詩<lb/>
　　廣谿峽<lb/>
廣谿三峽首曠望兼川陸山路遶羊腸江城鎮魚復喬<lb/>
林百丈偃飛水千尋瀑驚浪迴髙天盤渦轉深谷漢氏<lb/>
昔云季中原争逐鹿天下有英雄襄陽有龍伏常山集<lb/>
軍旅永安興版築池臺忽巳傾邦家遽淪覆庸才若劉<lb/>
禪忠佐為心腹設險猶可存當無賈生哭<lb/>
　　巫峽<lb/>
<pb n="KR4h0161_WYG_004-9a"/>
三峽七百里唯言巫峽長重巖窅不極疊嶂凌蒼蒼絶<lb/>
壁横天險莓苔爛錦章入夜分眀見無風波浪狂忠信<lb/>
吾所蹈泛舟亦何傷可以涉砥柱可以浮吕梁美人今<lb/>
何在靈芝徒有芳山空夜猿嘯征客淚霑裳<lb/>
　　西陵峽<lb/>
絶壁聳萬仞長波射千里盤薄荆之門滔滔南國紀楚<lb/>
都昔全盛髙丘烜望祀秦兵一旦侵夷陵火潛起四維<lb/>
不復設闗塞良難恃洞庭且忽焉孟門終巳矣自古天<lb/>
<pb n="KR4h0161_WYG_004-9b"/>
地闢流為峽中水行旅相贈言風濤無極巳及余踐斯<lb/>
地瓌奇信為美江山若有靈千載伸知已<lb/>
　近體詩<lb/>
　　從軍行<lb/>
烽火照西京心中自不平牙璋辭鳯闕鐵騎繞龍城雪<lb/>
暗凋旗畫風多雜鼓聲寜為百夫長勝作一書生<lb/>
　　劉生<lb/>
卿家本六郡年長入三秦白璧酬知己黄金謝主人劒<lb/>
<pb n="KR4h0161_WYG_004-10a"/>
鋒生赤電馬足起紅塵日暮歌鐘發喧喧動四鄰<lb/>
　　驄馬<lb/>
驄馬鐵連錢長安俠少年帝畿平若水官路直如弦夜<lb/>
玉粧車軸秋金鑄馬鞭風霜但自保窮達任皇天<lb/>
　　出塞<lb/>
塞外欲紛紜雌雄猶未分明堂占氣色華葢辨星文二<lb/>
月河魁將三千太乙軍丈夫皆有志㑹見立功勲<lb/>
　　有所思<lb/>
<pb n="KR4h0161_WYG_004-10b"/>
賤妾留南楚征夫向北燕三秋方一日少别比千年不<lb/>
掩嚬紅縷無論數綠錢相思眀月夜迢遞白雲天<lb/>
　　梅花落<lb/>
窓外一株梅寒花五出開影隨朝日逺香逐便風來泣<lb/>
對銅鈎障愁看玉鏡臺行人斷消息春恨幾徘徊<lb/>
　　送臨津房少府<lb/>
岐路三秋别江津萬里長煙霞駐征葢弦奏促飛觴階<lb/>
樹含斜日池風泛早凉贈言未終竟流涕忽霑裳<lb/>
<pb n="KR4h0161_WYG_004-11a"/>
　　送豐城王少府<lb/>
愁結亂如麻長天照落霞離亭隱喬樹溝水浸平沙左<lb/>
尉才何屈東闗望漸賒行看轉牛斗持此報張華<lb/>
　　遊廢觀<lb/>
青嶂倚丹田荒凉數百年猶知小山桂尚識大羅天藥<lb/>
敗金爐火苔昏玉女泉歲時無壁畫朝夕有階烟花栁<lb/>
三春節江山四望懸悠然出塵網從此狎神仙<lb/>
　　和劉侍郎入隆唐觀<lb/>
<pb n="KR4h0161_WYG_004-11b"/>
福地陰陽合仙都日月開山川臨四險城樹隱三臺伏<lb/>
檻排雲出飛軒遶澗迴參差凌倒影瀟灑軼浮埃百果<lb/>
珠為實羣峯錦作苔懸蘿暗疑霧瀑布響成雷方士燒<lb/>
丹液真人泛玉杯還如問桃水更似得蓬萊漢帝求仙<lb/>
日相如作賦才自然金石奏何必上天台<lb/>
　　和輔先入昊天觀<lb/>
遁甲爰皇里星占太乙宫天門開奕奕佳氣鬰葱葱碧<lb/>
落三乾外黄圖四海中邑居環弱水城闕抵新豐玉檻<lb/>
<pb n="KR4h0161_WYG_004-12a"/>
崑崙側金樞地軸東上真朝北斗元始詠南風漢君祠<lb/>
五帝淮王禮八公道書編竹簡靈液灌梧桐草茂瓊堦<lb/>
綠花繁寶樹紅石樓紛似畫地鏡淼如空桑海年應積<lb/>
桃源路不窮黄軒若有問三月住崆峒<lb/>
　　送劉校書從軍<lb/>
天將下三宫星門召五戎坐謀咨廟畧飛檄佇文雄赤<lb/>
土流星劒烏號明月弓秋隂生蜀道殺氣繞湟中風雨<lb/>
何年别琴尊此日同離亭不可望溝水自西東<lb/>
<pb n="KR4h0161_WYG_004-12b"/>
　　夜送趙縱<lb/>
趙氏連城璧由來天下傳送君還舊府明月滿前川<lb/>
　盧照鄰<lb/>
　　照鄰字昇之范陽人博學善屬文初授鄧王府典<lb/>
　　籖王甚愛之謂人曰此吾之相如也後拜新都尉<lb/>
　　因染風疾去官處太白山中以服餌為事後疾轉<lb/>
　　篤徙居具茨山沈痼攣廢不堪其苦與親友執别<lb/>
　　投潁水卒<lb/>
<pb n="KR4h0161_WYG_004-13a"/>
　　紀事云照鄰居具茨山下自以為高宗尚吏巳獨<lb/>
　　儒武后尚法已獨黄老后封嵩山屢聘賢士巳獨<lb/>
　　廢著五悲以自明<lb/>
　古體詩<lb/>
　　詠史<lb/>
季生昔未達身辱功不成髠鉗為臺𨽻灌園變姓名幸<lb/>
逄滕將軍兼遇曹丘生漢祖廣招納一朝拜公卿百金<lb/>
孰云重一諾良匪輕廷議斬樊噲羣公寂無聲處身孤<lb/>
<pb n="KR4h0161_WYG_004-13b"/>
且直遭時坦而平丈夫當如此唯唯何足榮<lb/>
大漢昔云季小人道遂振玉帛委奄尹斧鑕嬰縉紳邈<lb/>
哉郭先生卷舒得其真雍容謝朝廷談笑奬人倫在晦<lb/>
不絶俗處亂不為親諸侯不得友天子不得臣冲情甄<lb/>
負甑重價折角巾悠悠天下士相送洛橋津誰知仙舟<lb/>
上寂寂無四隣<lb/>
昔有平陵男姓朱名阿游直髮上衝冠壯氣横三秋願<lb/>
得斬馬劍先斷佞臣頭天子玉檻折將軍丹血流捐生<lb/>
<pb n="KR4h0161_WYG_004-14a"/>
不肯拜視死其若休歸來教鄉里童䝉逺相求弟子數<lb/>
百人散在十二州三公不敢吏五鹿何能酬名與日月<lb/>
懸義與天壤儔何必疲執㦸區區在封候偉哉曠達士<lb/>
知命固不憂<lb/>
　　結客少年塲行<lb/>
長安重遊俠洛陽富才雄玉劒浮雲騎金鞭明月弓鬬<lb/>
雞過渭北走馬向闗東孫賔遥見待郛解暗相通不受<lb/>
千金爵誰論萬里功將軍下天上冦騎入雲中烽火夜<lb/>
<pb n="KR4h0161_WYG_004-14b"/>
似月兵氣曉成虹横行狥知巳負羽逺從戎龍旌昬朔<lb/>
霧鳥陣捲胡風追奔瀚海咽戰罷陰山空歸來謝天子<lb/>
何如馬上翁<lb/>
　　早度分水嶺<lb/>
丁年遊蜀道斑鬢向長安徒費周王粟空彈漢吏冠馬<lb/>
蹄穿欲盡貂裘敝轉寒層氷横九折積石凌七盤重谿<lb/>
既下潄峻峯亦上千隴頭聞戌鼓嶺外咽飛湍琴瑟松<lb/>
風急蒼蒼山月團傳語後來者斯路誠獨難<lb/>
<pb n="KR4h0161_WYG_004-15a"/>
　　三月曲水宴<hi>得樽字</hi>
風烟彭澤里山水仲長園由來棄銅墨本自重琴樽髙<lb/>
情邈不嗣雅道今復存有美光時彦養德坐山樊門開<lb/>
芳杜逕室距桃花源公子黄金勒仙人紫氣軒長懐去<lb/>
城市高詠狎蘭蓀連沙飛白鷺孤嶼嘯𤣥猿日影巖前<lb/>
落雲花江上翻興䦨車馬散林塘夕鳥喧<lb/>
　　奉使益州至長安發鍾陽驛<lb/>
躋險方未夷乘春聊騁望落花赴丹谷奔流下青嶂葳<lb/>
<pb n="KR4h0161_WYG_004-15b"/>
㽔曉樹滋滉瀁春江漲平川看釣侣狹逕聞樵唱蝶戲<lb/>
綠苔前鶯歌白雲上耳目多異賞風烟有奇狀峻阻埓<lb/>
長城高標吞巨舫聮翩事羈靮辛苦勞疲恙夕濟幾潺<lb/>
湲晨登每惆悵誰念復芻狗山河獨偏䘮<lb/>
　　於時春也慨然有江湖之思寄贈栁九隴<lb/>
提琴一萬里負書三十年晨攀偃蹇樹暮宿清泠泉翔<lb/>
禽鳴我側旅獸過我前無人且無事獨酌還獨眠遥聞<lb/>
彭澤宰髙弄武城絃形骸寄文墨意氣託神仙我有壺<lb/>
<pb n="KR4h0161_WYG_004-16a"/>
中要題為物外篇將以貽好道道逺莫致㫋相思勞日<lb/>
夜相望阻風烟坐惜春華晩徒令客思懸水去東南地<lb/>
氣凝西北天闗山悲蜀道花鳥憶秦川天子何時問公<lb/>
卿本亦憐自哀還自樂歸藪復歸田海屋銀為棟雲車<lb/>
電作鞭倘遇鸞將鶴誰論貂與蟬萊洲頻度淺桃實幾<lb/>
成圓寄言飛鳬舄歲晏共聮翩<lb/>
　　長安古意<lb/>
長安大道連狹斜青牛白馬七香車玉輦縱横過主第<lb/>
<pb n="KR4h0161_WYG_004-16b"/>
金鞭絡繹向侯家龍銜寳葢承朝日鳯吐流蘇帯晩霞<lb/>
百丈遊絲爭繞樹一羣嬌鳥共啼花啼花戲蝶千門側<lb/>
碧樹銀臺萬種色複道交牕作合歡雙闕連甍垂鳯翼<lb/>
梁家畫閣天中起漢帝金莖雲外直樓前相望不相知<lb/>
陌上相逄詎相識借問吹簫向紫煙曽經學舞度芳年<lb/>
得成比目何辭死願作鴛鴦不羨仙比目鴛鴦真可羨<lb/>
雙去雙來君不見生憎帳額繡孤鸞好取門簾帖雙燕<lb/>
雙燕雙飛繞畫梁羅幃翠被鬰金香片片行雲著蟬鬢<lb/>
<pb n="KR4h0161_WYG_004-17a"/>
纎纎初月上鴉黄鴉黃粉白車中出含嬌含態情非一<lb/>
妖童寳馬鐵連錢娼婦盤龍金屈膝御史府中烏夜啼<lb/>
廷尉門前雀欲棲隱隱朱城臨玉道遥遥翠幰没金堤<lb/>
挾彈飛鷹杜陵北揬丸借客渭橋西俱邀俠客芙蓉劍<lb/>
共宿娼家桃李蹊娼家日暮紫羅裙清歌一囀口氛氳<lb/>
北堂夜夜人如月南陌朝朝騎似雲南陌北堂連北里<lb/>
五劇三條控三市弱栁青槐拂地垂佳氣紅塵暗天起<lb/>
漢代金吾千騎來翡翠屠蘇鸚鵡杯羅襦寶帯為君解<lb/>
<pb n="KR4h0161_WYG_004-17b"/>
燕歌趙舞為君開别有豪華稱將相轉日回天不相讓<lb/>
意氣由來排灌夫專權判不容蕭相專權意氣本豪雄<lb/>
青虬紫燕坐春風自言歌舞長千載自謂驕奢凌五公<lb/>
節物風光不相待桑田碧海須臾改昔時金階白玉堂<lb/>
即今惟見青松在寂寂寥寥揚子居年年歲歲一牀書<lb/>
獨有南山桂花發飛來飛去襲人裾<lb/>
　近體詩<lb/>
　　巫山髙<lb/>
<pb n="KR4h0161_WYG_004-18a"/>
巫山望不極望望下朝氛莫辨啼猿樹徒看神女雲驚<lb/>
濤亂水脈驟雨暗峯文霑裳即此地况復逺思君<lb/>
　　芳樹<lb/>
芳樹本多奇年華復在斯結翠成新幄開紅滿故枝風<lb/>
歸花歴亂日度影參差容色朝朝落思君君不知<lb/>
　　王昭君<lb/>
合殿恩中絶交河使漸稀肝腸隨玉輦形影向金微漢<lb/>
地草應綠胡庭沙正飛願逐三秋鴈年年一度歸<lb/>
<pb n="KR4h0161_WYG_004-18b"/>
　　上之回<lb/>
回中道路險蕭闗烽候多五營屯北地萬乗出西河單<lb/>
于拜玉璽天子按雕戈振旅汾川曲秋風横大歌<lb/>
　　春晩山莊<lb/>
顧步三春晩田園四望通遊絲横惹樹戲蝶亂依叢竹<lb/>
懶偏宜水花狂不待風唯餘詩酒意當了一生中<lb/>
田家無四隣獨坐一園春鶯啼非選樹魚戯不驚綸山<lb/>
水彈琴盡風花酌酒頻年華巳可樂髙興復留人<lb/>
<pb n="KR4h0161_WYG_004-19a"/>
　　元日述懐<lb/>
筮仕無中秩歸耕有外臣人歌小歲酒花舞大唐春草<lb/>
色迷三徑風光動四隣願得長如此年年物候新<lb/>
　　西使兼送孟學士南遊<lb/>
地道巴陵北天山弱水東相看萬餘里共倚一征蓬零<lb/>
雨悲王粲清樽别孔融徘徊聞夜鶴悵望待秋鴻骨肉<lb/>
胡秦外風塵闗塞中唯餘劍鋒在耿耿氣成虹<lb/>
　　送鄭司倉入蜀<lb/>
<pb n="KR4h0161_WYG_004-19b"/>
離人丹水北遊客錦城東别意還無已離憂自不窮隴<lb/>
雲朝結陣江月夜臨空闗塞疲征馬霜氛落早鴻潘年<lb/>
三十外蜀道五千中送君秋水曲酌酒對秋風<lb/>
　　羈卧山中<lb/>
卧壑迷時代行歌任死生紅顔意氣盡白璧故交輕澗<lb/>
户無人跡山窓聽鳥聲春色緣巖上寒光入溜平雪盡<lb/>
松帷暗雲開石路明夜伴饑鼯宿朝隨馴雉行度谿猶<lb/>
憶處尋洞不知名紫書常日閱丹藥幾年成扣鐘鳴天<lb/>
<pb n="KR4h0161_WYG_004-20a"/>
鼓燒香厭地精倘遇浮丘鶴飄颻凌太清<lb/>
　　送幽州陳參軍赴任寄呈鄉曲父老<lb/>
薊北三千里關西二十年馮唐猶在漢樂毅不歸燕人<lb/>
同黄鶴逺鄉共白雲連郭隗池臺處昭王樽酒前故人<lb/>
當巳老舊壑幾成田紅顔如昨日衰鬢似秋天西蜀橋<lb/>
應毁東周石尚全灞池水猶綠榆闗月早圓塞雲初上<lb/>
雁庭樹欲銷蟬送君之舊國揮淚獨澘然<lb/>
　駱賔王<lb/>
<pb n="KR4h0161_WYG_004-20b"/>
　　賔王義烏人少善屬文尤妙於五言詩嘗作帝京<lb/>
　　篇當時以為絶唱然落魄無行好與博徒遊髙宗<lb/>
　　末為長安主簿坐贓左遷臨海丞怏怏失志棄官<lb/>
　　去後與徐敬業舉兵<lb/>
　　紀事云徐敬業舉兵揚州以賔王為府屬代敬業<lb/>
　　為檄武后讀至一坏之土未乾六尺之孤安在矍<lb/>
　　然曰誰為之或以賔王對后曰宰相安得失此人<lb/>
　　敬業敗亡命不知所終中宗時詔求其文得數百<lb/>
<pb n="KR4h0161_WYG_004-21a"/>
　　篇<lb/>
　古體詩<lb/>
　　帝京篇<lb/>
山河千里國城闕九重門不覩皇居壯安知天子尊皇<lb/>
居帝里崤函谷鶉野龍山侯甸服五緯連影集星躔八<lb/>
水分流横地軸秦塞重關一百二漢家離宫三十六桂<lb/>
殿嶔崟對玉樓椒房窈窕連金屋三條九陌麗城隈萬<lb/>
户千門平旦開複道斜通鳷鵲觀交衢直指鳯皇臺劍<lb/>
<pb n="KR4h0161_WYG_004-21b"/>
履南宫入簪纓北闕來聲明冠寰宇文物象昭回鈎陳<lb/>
肅蘭戺璧沼浮槐市銅羽應風迴金莖承露起校文天<lb/>
祿閣習戰昆明水朱邸抗平臺黄扉通戚里平臺戚里<lb/>
帯崇墉炊金饌玉待鳴鐘小堂綺帳三千户大道青樓<lb/>
十二重寳葢雕鞍金絡馬蘭窗繡柱玉盤龍繡柱旋題<lb/>
粉壁暎鏘金鳴玉王侯盛王侯貴人多近臣朝遊北里<lb/>
暮南隣陸賈分金將讌喜陳遵投轄正留賔趙李經過<lb/>
密蕭朱交結親丹鳯朱城白日暮青牛紺幰紅塵度俠<lb/>
<pb n="KR4h0161_WYG_004-22a"/>
客珠彈垂楊道倡婦銀鈎采桑路倡婦桃李自芳菲京<lb/>
華遊俠盛輕肥延年女弟雙飛入羅敷使君千騎歸同<lb/>
心結縷帯連理織成衣春朝桂樽樽百味秋夜蘭燈燈<lb/>
九微翠幌珠簾不獨映清歌寶瑟自相依且論三萬六<lb/>
千是寜知四十九年非古來榮利若浮雲人生倚伏信<lb/>
難分始見田竇相傾奪俄聞衛霍有功勲未厭金陵氣<lb/>
先開石槨文朱門無復張公子灞亭誰畏李將軍相顧<lb/>
百齡皆有待居然萬化咸應改桂枝芳氣已銷亡栢梁<lb/>
<pb n="KR4h0161_WYG_004-22b"/>
髙宴今何在春去春來苦自馳爭名争利徒爾為久留<lb/>
郎署終難遇空掃相門誰見知當時一旦擅豪華自言<lb/>
千載長驕奢倐忽摶風生羽翼須臾失浪委泥沙黄雀<lb/>
徒巢桂青門遂種𤓰黄金銷鑠素絲變一貴一賤交情<lb/>
見紅顔宿昔白頭新脫粟布衣輕故人故人有湮淪新<lb/>
知無意氣灰死韓安國羅傷翟廷尉已矣哉歸去來馬<lb/>
卿辭蜀多文藻揚雄仕漢乏良媒三冬自矜誠足用十<lb/>
年不調幾邅廻汲黯薪逾積孫𢎞閣未開誰惜長沙傅<lb/>
<pb n="KR4h0161_WYG_004-23a"/>
獨負洛陽才<hi>紀事云楊盈川之為文好以古人姓名連用號為㸃鬼簿賔王好以數對如秦地重</hi>
<hi>闗一百二漢家離宫三十六人號為算博士又曰倐忽摶風生羽翼須臾失浪委泥沙賔王後與徐敬業興兵</hi>
<hi>揚州大敗逃死此其䜟也</hi>
　　軍中行路難<hi>同辛常伯作</hi>
君不見玉關塵色暗邊庭銅鞮雜虜寇長城天子按劍<lb/>
徵餘勇將軍受脤事横行七德龍韜開玉帳千重龜壘<lb/>
動金鉦隂山苦霧埋高壘交河孤月照連營連營去去<lb/>
無窮極擁斾遥遥過絶國陣雲朝結晦天山寒沙夕漲<lb/>
<pb n="KR4h0161_WYG_004-23b"/>
迷疎勒龍鱗水上開魚貫馬首山前振鵰翼長驅萬里<lb/>
讋祁連分麾三令武功宣百發烏號遥碎栁七尺龍文<lb/>
迴照蓮春來秋去移灰琯蘭閨栁市芳塵斷雁門迢遞<lb/>
尺書稀鴛被相思雙帯緩行路難行路難誓令氛祲静<lb/>
臯蘭但使封侯龍額貴詎隨中婦鳯樓寒<lb/>
　　疇昔篇<lb/>
少年重英俠弱歲賤衣冠既託寰中賞方承膝下歡遨<lb/>
遊灞水曲風月洛城端且知無玉饌誰肯逐金丸金丸<lb/>
<pb n="KR4h0161_WYG_004-24a"/>
玉饌盛繁華自言輕侮季倫家九陌争馳千里馬三條<lb/>
競騖七香車掩暎飛軒乘落照參差步障引朝霞池中<lb/>
舊水如懸鏡屋裏新妝不讓花意氣風雲倐如昨歳月<lb/>
春秋屢迴薄上苑頻經栁絮飛中園幾見梅花落當時<lb/>
門客今何在疇昔交朋巳疎索莫教憔悴損容儀會得<lb/>
髙秋雲霧廓淹留坐帝鄉無事積炎凉一朝披裋褐六<lb/>
載奉長廊賦文慙昔馬執㦸歎前楊揮戈出武帳荷筆<lb/>
入文昌文昌隱隱皇城裏由來奕奕多才子潘陸詞鋒<lb/>
<pb n="KR4h0161_WYG_004-24b"/>
絡繹飛張曹翰苑縱横起卿相未曾識王侯寜見擬垂<lb/>
釣甘成白首翁負薪何處逢知巳判將運命賦窮通從<lb/>
來奇舛任西東不應永棄同芻狗且復飄颻類轉蓬容<lb/>
鬢年年異春華歲歲同榮親未盡禮狥主欲申功脂車<lb/>
秣馬辭鄉國縈轡西南使卭僰玉壘銅梁不易攀地角<lb/>
天涯渺難測鶯囀蟬吟有悲望鴻來雁度無音息陽關<lb/>
積霧萬里昏劍閣連山千種色蜀路何悠悠岷峯阻且<lb/>
修迴腸隨九折逬淚下雙流寒光千里暮露氣二江秋<lb/>
<pb n="KR4h0161_WYG_004-25a"/>
長途看束馬平水且沈牛華陽舊地標神制石鏡蛾眉<lb/>
真秀麗諸葛才雄已號龍公孫躍馬輕稱帝五丁卓犖<lb/>
多奇力四士英靈富文藝雲氣横開八陣形橋影遥分<lb/>
七星勢川平烟霧開遊戲錦城隈墉髙龜望出水浄雁<lb/>
文迴尋姝入酒肆訪客上琴臺不識金貂重偏惜玉山<lb/>
頽他鄉冉冉消年月帝里沈沈限城闕不見猿聲助客<lb/>
啼惟聞旅思將花發我家迢遞闗山裏關山迢遞不可<lb/>
越故園梅栁尚有餘春來勿使芳菲歇解鞅欲言歸執<lb/>
<pb n="KR4h0161_WYG_004-25b"/>
袂愴多違北梁俱握手南浦共沾衣别情傷去葢離念<lb/>
惜徂輝知音何所託木落雁南飛回來望平陸春來酒<lb/>
應熟相將菌閣卧青溪且用藤盃泛黄菊十年不調為<lb/>
貧賤百日屢遷隨倚伏秖為須求負郭田使我再干州<lb/>
縣祿百年鬰鬰少騰遷萬里遥遥入鏡川吳江沸潮衝<lb/>
白日淮海長波接逺天叢竹凝朝露孤山起暝煙賴有<lb/>
邊城月常伴客旌懸東南美箭稱吳㑹名都隱軫三江<lb/>
外塗山執玉應昌期曲水開襟重文會仙鏑流音鳴鶴<lb/>
<pb n="KR4h0161_WYG_004-26a"/>
嶺寳劍分輝落蛟瀨未看白馬對蘆芻且覺浮雲似車<lb/>
葢江南節序多文酒屢經過共踏春江曲俱唱采菱歌<lb/>
舟移疑入鏡棹舉若乘波風光無限極歸檝礙池荷眺<lb/>
聽烟霞正流盼即從王事歸艫轉芝田花月屢徘徊金<lb/>
谷佳期重遊衍登高北望嗤梁叟憑軾西征想潘掾峯<lb/>
開華岳聳疑蓮水激龍門急如箭人事謝光陰俄遭霜<lb/>
露侵偷存七尺影分没九泉深窮途行泣玉憤路未藏<lb/>
金茹荼空有歎懐橘獨傷心年來歲去成銷鑠懐抱心<lb/>
<pb n="KR4h0161_WYG_004-26b"/>
期漸寥落掛冠裂冕巳辭榮南畝東臯事耕鑿賔階客<lb/>
院常疎散蓬徑柴扉終寂寞自有林泉堪隱棲何必山<lb/>
中事丘壑我住青門外家臨素滻濵遥瞻丹鳯闕斜望<lb/>
黑龍津荒衢通獵騎窮巷抵樵輪時有桃源客來訪竹<lb/>
林人昨夜琴聲奏悲調旭旦含顰不成笑果乘驄馬發<lb/>
囂書復道郎官禀綸誥冶長非罪曾縲絏長孺然灰也<lb/>
經溺髙門有閣不圖封峻筆無聞歛敷妙適離京兆謗<lb/>
還從御史彈炎威資夏景平曲况秋翰畫地終難入書<lb/>
<pb n="KR4h0161_WYG_004-27a"/>
空自不安吹毛未可待揺尾且求飡丈夫坎凛多愁疾<lb/>
契濶迍邅盡今日慎罰寜憑兩造辭嚴科直掛三章律<lb/>
鄒衍銜悲衝燕獄李斯抱怨拘秦桎不應白髮頓成絲<lb/>
直爲黄沙暗如漆紫禁終難叫朱門不易排驚魂聞葉<lb/>
落危魄逐輪埋霜威遥有厲雪枉更無階含寃欲誰道<lb/>
飲氣獨居懷忽聞驛使發關東傳道天波萬里通涸鱗<lb/>
去轍還遊海幽禽釋網便翔空舜澤堯曦方有極讒言<lb/>
巧佞儻無窮誰能跼蹐依三輔會就商山訪四翁<lb/>
<pb n="KR4h0161_WYG_004-27b"/>
　近體詩<lb/>
　　遊靈公觀<lb/>
靈𤣥標勝境神府枕通川玉殿斜連漢金堂迥架煙斷<lb/>
風疎晩竹流水切寒弦别有青門外空懐元圃仙<lb/>
　　陪潤州薛司空丹徒桂明府遊招隱寺<lb/>
共尋招隱寺初識戴顒家還依舊泉壑應改昔雲霞綠<lb/>
竹寒天笋紅蕉臘月花金繩倘留客為繫日光斜<lb/>
　　同辛簿簡仰酬思𤣥上人林泉<lb/>
<pb n="KR4h0161_WYG_004-28a"/>
聞君招隱地髣髴武陵春緝芰知還楚披榛似避秦崩<lb/>
查年祀積幽草歲時新一謝滄浪水安知有逸人<lb/>
俗逺風塵隔春還初服遲林疑中散地人似上皇時芳<lb/>
杜湘君曲幽蘭楚客詞山中有春草長似寄相思<lb/>
　　在兖州餞宋五之問<lb/>
淮沂泗水地梁甫汶陽東别路青驪逺離樽綠蟻空栁<lb/>
寒凋密翠棠晩落疎紅别後相思曲悽斷入琴風<lb/>
　　在獄詠蟬<hi>幷序</hi>
<pb n="KR4h0161_WYG_004-28b"/>
　　　余禁所禁垣西是法㕔事也有古槐數株焉雖<lb/>
　　　生意可知同殷仲文之古樹聽訟斯在即周召<lb/>
　　　伯之甘棠每至夕照低隂秋蟬疎引發聲幽息<lb/>
　　　有切常聞豈人心異於曩時將蟲響悲於前聽<lb/>
　　　嗟乎聲以動容德以象賢故潔其身也禀君子<lb/>
　　　達人之髙行蛻其皮也有仙都羽化之靈姿候<lb/>
　　　時而來順陰陽之數應節為變審藏用之機有<lb/>
　　　目斯開不以道昬而昧其視有翼自薄不以俗<lb/>
<pb n="KR4h0161_WYG_004-29a"/>
　　　厚而易其真吟喬樹之微風韻姿天縱飲高秋<lb/>
　　　之墜露清畏人知僕失路艱虞遭時徽纆不哀<lb/>
　　　傷而自怨未揺落而先衰聞蟪蛄之流聲悞平<lb/>
　　　反之已奏見螗螂之抱影怯危機之未安感而<lb/>
　　　綴詩貽諸知巳庶情沿物應哀弱羽之飄零道<lb/>
　　　寄人知憫餘聲之寂寞非謂文墨取代幽憂云<lb/>
　　　爾<lb/>
西陸蟬聲唱南冠客思侵那堪𤣥鬢影來對白頭吟露<lb/>
<pb n="KR4h0161_WYG_004-29b"/>
重飛難進風多響易沈無人信髙潔誰謂表予心<lb/>
　　樂大夫挽詞<lb/>
可嘆浮生促吁嗟此路難丘陵一起恨言笑幾時歡蕭<lb/>
索郊埏晩荒凉井徑寒誰當門下客獨見有任安<lb/>
蒿里誰家地松門何代丘百年三萬日一别幾千秋返<lb/>
照寒無影窮泉凍不流居然同物化何處欲藏舟<lb/>
一旦先朝菌千秋掩夜臺青烏新兆去白馬故人來草<lb/>
露當春泣松風向暮哀寜知荒壠外弔鶴自徘徊<lb/>
<pb n="KR4h0161_WYG_004-30a"/>
　　棹歌行<lb/>
寫月圖黄罷凌波拾翠通鏡花揺芰日衣麝入荷風葉<lb/>
密舟難蕩蓮疎浦易空鳯媒羞自託鴛翼恨難窮秋帳<lb/>
燈光翠娼樓粉色紅相思無别曲倂在棹歌中<lb/>
　　夕次蒲類津<lb/>
二庭歸望斷萬里客心愁山路猶南屬河源自北流晩<lb/>
風連朔氣新月照邊秋竈火通軍壁烽烟上戍樓龍庭<lb/>
但苦戰燕頷會封侯莫作蘭山下空令漢國羞<lb/>
<pb n="KR4h0161_WYG_004-30b"/>
　　在軍中贈先還知巳<lb/>
蓬轉俱行役𤓰時獨未還魂迷金闕路望斷玉門闗獻<lb/>
凱多慙霍論封幾謝班風塵催白首歲月損容顔落雁<lb/>
低秋塞驚鳬起暝灣胡霜如劍鍔漢月似刀鐶别後邊<lb/>
庭樹相思幾度攀<lb/>
　　浮槎<hi>幷序</hi>
　　　遊目川上觀一浮槎泛泛然若木偶之乘流迷<lb/>
　　　不知其所適也觀其根柢盤屈枝榦扶疎大則<lb/>
<pb n="KR4h0161_WYG_004-31a"/>
　　　有棟梁舟楫之材小則有輪轅榱桷之用非夫<lb/>
　　　禀乾坤之秀氣含宇宙之淳精孰能負凌雲槩<lb/>
　　　日之姿抱積雪封霜之骨向使懐材幽藪藏頴<lb/>
　　　重巖絶望於巖廊之榮遺形於斤斧之患固可<lb/>
　　　垂蔭萬畝懸暎九霄與建木較其短長將大椿<lb/>
　　　齊其年壽者而委根險岸託質畏途上為疾風<lb/>
　　　衝飇所摧殘下為奔浪迅波所激射基由壤括<lb/>
　　　勢以地危豈盛衰之理繫乎時封植之道存乎<lb/>
<pb n="KR4h0161_WYG_004-31b"/>
　　　我一墜泉谷萬里飄淪與波浮沈隨時逝止雖<lb/>
　　　殷仲文嘆生意巳盡孔宣父知朽質難雕然而<lb/>
　　　遇良工逢仙客牛磯可託玉璜之路非遥匠石<lb/>
　　　先談萬乘之器何逺故材之用與不用時也悲<lb/>
　　　夫然知萬物之相感應者亦奚必同聲同氣而<lb/>
　　　巳哉感而賦詩貽諸同疾云爾<lb/>
昔負千尋質高臨九仞峯貞心凌晩桂勁節掩寒松忽<lb/>
值風飇折坐為波浪衝摧殘空有恨擁腫遂無庸渤海<lb/>
<pb n="KR4h0161_WYG_004-32a"/>
三千里泥沙幾萬重似舟飄不定如梗泛何從仙客終<lb/>
難託良工豈易逢徒懐萬乘器誰為一先容<lb/>
　　邊城落日<lb/>
紫塞流沙北黄圖灞水東一朝辭俎豆萬里逐沙蓬候<lb/>
月恒持滿尋源屢鑿空野昬邊氣合烽迥戍烟通膂力<lb/>
風塵倦疆塲歳月窮河流控積石山路逺崆峒壯志凌<lb/>
蒼兕精誠貫白虹君恩如可報龍劍有雌雄<lb/>
　　宿溫城望軍營<lb/>
<pb n="KR4h0161_WYG_004-32b"/>
北地寒膠折邊城夜柝聞兵符闗帝闕天策動將軍塞<lb/>
靜胡笳徹沙明楚練分風旗翻翼影霜劍轉龍文白羽<lb/>
揺如月青山斷若雲烟疎疑卷幔塵滅似銷氛投筆懐<lb/>
班業臨戎想顧勲還應雪漢恥持此報明君<lb/>
　　久戍邊城有懐京邑<lb/>
擾擾風塵地皇皇名利途盈虚一易舛心迹兩難俱弱<lb/>
齡小山志寧期大丈夫九微先賁玉千仞忽彈珠棘寺<lb/>
遊三禮蓬山簉八儒懐鉛慙後進投筆願前驅北走非<lb/>
<pb n="KR4h0161_WYG_004-33a"/>
通趙西之似化胡錦車朝促候刁斗夜傳呼戰士青絲<lb/>
絡將軍黄石符連星入寳劍半月上雕弧拜井開疎勒<lb/>
鳴桴動密須戎機習短蔗袄祲静長榆季月炎初盡邊<lb/>
亭草早枯層陰籠古木窮色變寒蕪海鶴聲嘹唳城烏<lb/>
尾畢逋葭繁秋引色桂滿夕輪虚行役風霜久鄉園夢<lb/>
想孤灞池遥夏國秦海望陽紆沙塞三千里京城十二<lb/>
衢楊溝連鳯闕槐路擬鴻都璧殿規宸象金隄法斗樞<lb/>
雲浮西北葢月照東南隅寳帳垂連理銀床轉轆轤廣<lb/>
<pb n="KR4h0161_WYG_004-33b"/>
筵留上客豐饌引中厨漏緩金徒箭嬌繁玉女壺秋濤<lb/>
飛喻馬春水泛仙艫意氣風雲合言忘道術趍共矜名<lb/>
已泰詎肯沬相濡有志慙雕朽無庸類散樗闗山暫超<lb/>
忽形影歎艱虞結網空知羡圖榮豈自誣忘情同塞馬<lb/>
比德類宛駒隴阪肝腸絶陽闗亭堠迂迷魂驚落雁離<lb/>
恨斷飛鳬春去榮華盡年來歳月無邉愁傷郢調鄉思<lb/>
繞吳歈河氣通中國山途限外區相思若可寄氷泮有<lb/>
銜蘆<lb/>
<pb n="KR4h0161_WYG_004-34a"/>
　　　於易水送人<lb/>
　此地别燕丹壯髪上衝冠昔時人已没今日水猶寒<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_004-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩錄卷四<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_005-1a"/>
　欽定四庫全書<lb/>
御定全唐詩錄卷五<lb/>
　　陳子昻<lb/>
　　　子昻字伯玉射洪人家世豪富子昻獨苦節讀書<lb/>
　　　金華山善屬文舉進士拜麟臺正字轉右拾遺數<lb/>
　　　上疏陳事詞皆典美武攸宜統軍北討契丹以子<lb/>
　　　昻為管記聖厯初解官歸為縣令段簡因事收繫<lb/>
　　　憂憤卒子昻褊躁無威儀然文詞宏麗當時重之<lb/>
<pb n="KR4h0161_WYG_005-1b"/>
　　　紀事云子昻與趙貞固盧藏用杜審言宋之問畢<lb/>
　　　隆澤郭襲徽司馬承禎釋懐一陸餘慶號方外十<lb/>
　　　友<lb/>
　　　盧黄門云陳拾遺横制頹波天下質文翕然一變<lb/>
　　　獨異記云子昻初入京不為人知有賣胡琴者價<lb/>
　　　百萬子昻突出謂左右曰輦千緡市之衆驚問答<lb/>
　　　曰余善此樂皆曰可得聞乎曰明日可集宣陽里<lb/>
　　　如期皆往則酒肴畢具捧琴語曰蜀人陳子昻有<lb/>
<pb n="KR4h0161_WYG_005-2a"/>
　　文百軸不為人知此樂賤工之役豈宜留心舉而<lb/>
　　碎之以其文百軸徧贈㑹者一日之内聲華溢都<lb/>
　　朱晦庵曰予讀陳子昻感遇詩愛其詞㫖幽邃音<lb/>
　　節豪宕非當世詞人所及如丹砂空青金膏水碧<lb/>
　　雖近乏世用而實物外難得自然之奇寶然亦恨<lb/>
　　其不精於理而自託於仙佛之間以為高也<lb/>
　　劉後村曰唐初王楊沈宋擅名然不脫齊梁之體<lb/>
　　獨陳拾遺首倡高雅冲澹之音一掃六代之纖弱<lb/>
<pb n="KR4h0161_WYG_005-2b"/>
　　超於黄初建安矣太白韋柳繼出皆自子昻發之<lb/>
　　及觀感遇詩數篇皆蟬脫翰墨畦逕讀之使人有<lb/>
　　眼空四海神遊八極之興也<lb/>
　　僧皎然云子昻感遇三十首出自阮公詠懷詠懷<lb/>
　　之作難以為儔<lb/>
　　高棅云唐興文章承陳隋之弊子昻始變雅正夐<lb/>
　　然獨立超邁時髦初為感遇詩王適見之曰是必<lb/>
　　為海内文宗噫公之高才倜儻樂交好施學不為<lb/>
<pb n="KR4h0161_WYG_005-3a"/>
　　儒務求真適文不按古佇興而成觀其音響冲和<lb/>
　　詞㫖幽邃渾渾然有平大之意若公輸氏當巧而<lb/>
　　不用者也故能掩王盧之靡韻抑沈宋之新聲繼<lb/>
　　往開來中流砥柱上遏貞觀之微波下决開元之<lb/>
　　正𣲖嗚呼盛哉<lb/>
　古體詩<lb/>
　　感遇詩<lb/>
微月生西海幽陽始代昇圓光正東滿隂魄巳朝凝太<lb/>
<pb n="KR4h0161_WYG_005-3b"/>
極生天地三元更廢興至精諒斯在三五誰能徴<hi>三五出火</hi>
<hi>記至道不逺三五必返</hi>
蘭若生春夏芊蔚何青青幽獨空林色朱㽔冐紫莖遲<lb/>
遲白日晩嫋嫋秋風生歲華盡揺落芳意竟何成<lb/>
樂羊為魏將食子殉軍功骨肉且相薄他人安得忠吾<lb/>
聞中山相乃屬放麑翁孤獸猶不忍况以奉君終<lb/>
市人矜巧智於道重童䝉傾奪相夸侈不知身所終曷<lb/>
見𤣥真子觀世玉壺中窅然遺天地乘化入無窮<lb/>
<pb n="KR4h0161_WYG_005-4a"/>
吾觀龍變化乃知至陽精石林何㝠密幽洞無留行古<lb/>
之得仙道信與元化并𤣥感非象識誰能測淪㝠世人<lb/>
拘目見酣酒笑丹經崑崙有瑶樹安得采其英<lb/>
白日每不歸青陽時暮矣茫茫吾何思林卧觀無始衆<lb/>
芳委時晦鶗鴂悲鳴耳鴻荒古已頽誰識巢居子<lb/>
吾觀崑崙化日月淪洞㝠精魄相交㑹天壤以羅生仲<lb/>
尼推太極老聃貴窈㝠西方金仙子崇議乃無明空色<lb/>
皆寂滅緣業定何成名教信紛藉死生俱未停<lb/>
<pb n="KR4h0161_WYG_005-4b"/>
聖人秘元命懼世亂其真如何嵩公輩詼譎誤時人先<lb/>
天誠為美階亂禍誰因長城備邊寇嬴禍發其親赤精<lb/>
既迷漢子年何救秦去去桃李花多言死如麻<lb/>
深居觀羣動悱然爭朶頤讒說相啖食利害紛㘈㘈便<lb/>
便夸毗子榮耀更相持務光讓天下商賈競刀錐巳矣<lb/>
行采芝萬世同一時<lb/>
吾愛鬼谷子青谿無垢氛囊括經世道遺身在白雲七<lb/>
雄方龍鬭天下亂無君浮榮不足貴遵養晦時文舒可<lb/>
<pb n="KR4h0161_WYG_005-5a"/>
彌宇宙卷之不盈分豈徒山木壽空與麋鹿羣<lb/>
呦呦南山鹿罹罟以媒和招揺青桂樹幽蠧亦成科世<lb/>
情甘迎習榮耀紛如何怨憎未相復親愛生禍羅瑶臺<lb/>
傾巧笑玉杯殞雙蛾誰見枯城蘖青青成斧柯<lb/>
林居病時久水木澹孤清閒卧觀物化悠悠念無生青<lb/>
春始萌達朱火巳滿盈徂落方自此感嘆何時平<lb/>
臨岐泣世道天命良悠悠昔日殷王子玉馬遂朝周寶<lb/>
鼎淪伊榖瑶臺成古丘西山傷遺老東陵有故侯<lb/>
<pb n="KR4h0161_WYG_005-5b"/>
貴人難得意賞愛在須臾莫以心如玉探他明月珠昔<lb/>
稱夭桃子今為舂市徒鴟鴞悲東國麋鹿泣姑蘇誰見<lb/>
鴟夷子扁舟去五湖<lb/>
聖人去已久公道緬良難蚩蚩夸毗子堯禹以為謾驕<lb/>
榮貴工巧勢利遞相干燕王尊樂毅分國願同歡魯連<lb/>
讓齊爵遺組去邯鄲伊人信往矣感激為誰歎<lb/>
幽居觀大運悠悠念羣生終古代興没豪聖莫能争三<lb/>
季淪周赧七雄滅秦嬴復聞赤精子提劍入咸京炎光<lb/>
<pb n="KR4h0161_WYG_005-6a"/>
既無象晉虜復縱横堯禹道已昧昏虐勢方行豈無當<lb/>
世雄天道與胡兵咄咄安可言時醉而未醒仲尼溺東<lb/>
魯伯陽遁西溟大運自古來旅人胡歎哉<lb/>
逶迤勢巳久骨鯁道斯窮豈無感激者時俗頽此風灌<lb/>
園何其鄙皎皎於陵中世道不相容嗟嗟張長公<lb/>
聖人不利巳憂濟在元元黄屋非堯意瑶臺安可論吾<lb/>
聞西方化清净道彌敦奈何窮金玉雕刻以為尊雲構<lb/>
山林盡瑶圖珠翠煩鬼工尚未可人力安能存夸愚適<lb/>
<pb n="KR4h0161_WYG_005-6b"/>
增累矜智道逾昏<lb/>
𤣥天幽且黙羣議曷嗤嗤聖人教猶在世運久陵夷一<lb/>
繩將何繫憂醉不能持去去行采芝勿為塵所欺<lb/>
蜻蛉遊天地與世本無患飛飛未能止黄雀來相干穰<lb/>
侯富秦寵金石比交歡出入咸陽裏諸侯莫敢言寜知<lb/>
山東客激怒秦王肝布衣取丞相千載為辛酸<lb/>
微霜知歲宴斧柯始青青况乃金天夕浩露霑羣英登<lb/>
山望宇宙白日已西暝雲海方蕩潏孤鱗安得寜<lb/>
<pb n="KR4h0161_WYG_005-7a"/>
翡翠巢南海雄雌珠樹林何知美人意驕愛比黄金殺<lb/>
身炎洲裏委羽玉堂隂旖旎光首飾葳㽔爛錦衾豈不<lb/>
在遐逺虞羅忽見尋多材信為累歎息此珍禽<lb/>
挈瓶者誰子姣服當青春三五明月滿盈盈不自珍髙<lb/>
堂委金玉微縷懸千鈞如何負公鼎被敓笑時人<lb/>
𤣥蟬號白露兹歲巳蹉跎羣物從大化孤英將奈何瑶<lb/>
臺有青鳥逺食玉山禾崑崙見𤣥鳯豈復虞雲羅<lb/>
朝發宜都渚浩然思故鄉故鄉不可見路隔巫山陽巫<lb/>
<pb n="KR4h0161_WYG_005-7b"/>
山綵雲没高丘正微茫佇立望已久涕落沾衣裳豈兹<lb/>
越鄉感憶昔楚襄王朝雲無處所荆國亦淪亡<lb/>
昔日章華宴荆王樂荒淫霓旌翠羽葢射兕雲夢林朅<lb/>
來高唐觀悵望雲陽岑雄圖今何在黄雀空哀吟<lb/>
丁亥歲云暮西山事甲兵贏糧匝卭道荷㦸争羌城嚴<lb/>
冬隂風勁窮岫泄雲生昏曀無晝夜羽檄復相驚拳跼<lb/>
競萬仞崩危走九㝠籍籍峯壑裏哀哀氷雪行聖人御<lb/>
宇宙聞道泰階平肉食謀何失藜藿緬縱横<lb/>
<pb n="KR4h0161_WYG_005-8a"/>
可憐瑶臺樹灼灼美人姿碧華映朱實攀折青春時豈<lb/>
不盛光寵榮君白玉墀但恨紅芳歇凋傷感所思<lb/>
朅來豪遊子勢利禍之門如何蘭膏歎感激自生寃衆<lb/>
趨明所避時棄道猶存雲淵既巳失羅網與誰論箕山<lb/>
有高節湘水有清源唯應白鷗鳥可為洗心言<lb/>
索居猶幾日炎夏忽然衰陽彩皆隂翳親友盡暌違登<lb/>
山望不見涕泣久漣洏宿昔感顔色若與白雲期世中<lb/>
驕豪子驅逐正蚩蚩蜀山與楚水㩦手在何時<lb/>
<pb n="KR4h0161_WYG_005-8b"/>
金鼎合神丹世人將見欺飛飛騎羊子胡乃在峨眉變<lb/>
化固非類芳菲能幾時疲疴苦淪世憂悔日侵淄眷然<lb/>
顧幽褐白雲空涕洟<lb/>
朔風吹海樹蕭條邊巳秋亭上誰家子哀哀明月樓自<lb/>
言幽燕客結髪事逺遊赤丸殺公吏白刃報私讐避讎<lb/>
至海上被役此邊州故鄉三千里遼水復悠悠每憤胡<lb/>
兵入常為漢國羞何知七十戰白首未封侯<lb/>
本為貴公子平生實愛才感時思報國㧞劍起蒿萊西<lb/>
<pb n="KR4h0161_WYG_005-9a"/>
馳丁零塞北上單于臺登山見千里懐古心悠哉誰言<lb/>
未㤀禍磨滅成塵埃<lb/>
浩然坐何慕吾蜀有蛾眉念與楚狂子悠悠白雲期時<lb/>
哉悲不會涕泣久漣洏夢登綏山穴南采巫山芝探元<lb/>
觀羣化遺世從雲螭婉孌時永矣感悟不見之<lb/>
仲尼探元化幽鴻順陽和大運自盈縮春秋遞來過盲<lb/>
飈忽號怒萬物相紛劘溟海皆震蕩孤鳯其如何<lb/>
　　觀荆玉篇<hi>幷序</hi>
<pb n="KR4h0161_WYG_005-9b"/>
　　　丙戍歲余從左補闕喬公北征夏四月軍幕次<lb/>
　　　於張掖河河洲草木無他異者唯有仙人杖往<lb/>
　　　往叢生幽朔地寒與中國稍異予家世好服食<lb/>
　　　昔常餌之及此役也而息意兹味或有薦嘉蔬<lb/>
　　　者此物存焉囅爾而笑曰始者與此君别不圖<lb/>
　　　至是而見之豈非神明嘉惠將欲扶吾壽也因<lb/>
　　　為喬公昌言其能時東萊王仲烈亦同旅舍聞<lb/>
　　　而大喜甘心食之巳旬有五日矣適有行人自<lb/>
<pb n="KR4h0161_WYG_005-10a"/>
　　　謂能知藥者謂喬公曰此白棘也公何謬哉仲<lb/>
　　　烈愕然而疑亦曰吾怪其味甘今果如此喬公<lb/>
　　　信是言廼譏予作采玉篇謂宋人不識玉而寶<lb/>
　　　珉石也予心知必是猶以獨見之故被奪於衆<lb/>
　　　人廼喟然而嘆曰嗟乎人之大明者目也心之<lb/>
　　　至信者口也夫目照五色口分五味𤣥黄甘苦<lb/>
　　　亦可斷而不惑矣而路傍一議二子增疑况君<lb/>
　　　臣之際朋友之間乎自是而觀則萬物之情可<lb/>
<pb n="KR4h0161_WYG_005-10b"/>
　　　見也感采玉詠而作觀玉篇以答之幷示仲烈<lb/>
　　　譏其失真也<lb/>
鴟夷雙白玉此玉有緇磷懸之千金價舉世莫知真丹<lb/>
青非異色輕重有殊倫勿信玉工言徒悲荆國人<lb/>
　　鴛鴦篇<lb/>
飛飛鴛鴦鳥舉翼相蔽虧俱來綠潭裏共向白雲涯音<lb/>
容相眷戀羽翮兩逶迤蘋萍戲春渚霜霰遶寒池浦沙<lb/>
連岸净汀樹拂潭垂年年此遊翫歲歳來追隨鳯皇起<lb/>
<pb n="KR4h0161_WYG_005-11a"/>
丹穴獨向梧桐枝鴻雁來紫塞空憶稻粱肥烏啼倦依<lb/>
託鶴鳴傷别離豈若此雙禽飛翻不異林刷尾青江浦<lb/>
交頸紫山岑文章負奇色和鳴多好音聞有鴛鴦綺復<lb/>
有鴛鴦衾持為美人贈朂此故交心<lb/>
　　與東方左史虬修竹篇<hi>并書</hi>
　　　東方公足下文章道弊五百年矣漢魏風骨晉<lb/>
　　　宋莫傳然而文獻有可徴者僕嘗暇時觀齊梁<lb/>
　　　間詩彩麗競繁而興寄都絶每以永歎思古人<lb/>
<pb n="KR4h0161_WYG_005-11b"/>
　　　常恐邐逶頽靡風雅不作以耿耿也一昨於解<lb/>
　　　三處見明公詠孤桐篇骨氣端翔音情頓挫光<lb/>
　　　英朗練有金石聲遂用洗心飾視發揮幽鬰不<lb/>
　　　圖正始之音復覩於茲可使建安作者相視而<lb/>
　　　笑解君云張茂先何敬祖東方生與其比肩僕<lb/>
　　　亦以為知言也故感歎雅製作修竹詩一首當<lb/>
　　　有知音以傳示之<lb/>
龍種生南嶽孤翠鬰亭亭峰嶺上崇崒烟雨下微冥夜<lb/>
<pb n="KR4h0161_WYG_005-12a"/>
聞鼯䑕叫晝聒泉壑聲春風正淡蕩白露已清泠哀響<lb/>
激金奏密色滋玉英歲寒霜雪苦含彩獨青青豈不厭<lb/>
凝冽羞比春木榮春木有榮歇此節無凋零始願與金<lb/>
石終古保堅貞不意伶倫子吹之學鳯鳴遂偶雲和瑟<lb/>
張樂奏天庭妙曲方千變簫韶亦九成信䝉雕斵美常<lb/>
願事仙靈驅馳翠虬駕伊鬰紫鸞笙結交嬴臺女吟弄<lb/>
昇天行㩦手登白日逺遊戲赤城低昻𤣥鶴舞斷續彩<lb/>
雲生水隨衆仙逝三山逰玉京<lb/>
<pb n="KR4h0161_WYG_005-12b"/>
　　薊丘覽古贈盧居士藏用<hi>幷序</hi>
　　　丁酉歳吾北征出自薊門歴觀燕之舊都其城<lb/>
　　　池霸業迹已蕪昧矣乃慨然仰嘆憶昔樂生鄒<lb/>
　　　子羣賢之逰盛矣因登薊丘作詩以志之寄終<lb/>
　　　南盧居士亦有軒轅之遺跡也<lb/>
北登薊丘望求古軒轅臺應龍巳不見牧馬空黄埃尚<lb/>
想廣成子遺跡白雲隈<hi>軒轅臺</hi>
南登碣石坂遥望黄金臺丘陵盡喬木昭王安在哉霸<lb/>
<pb n="KR4h0161_WYG_005-13a"/>
圖悵已矣驅馬復歸來<hi>燕昭王</hi>
王道巳淪昧戰國競貪兵樂生何感激仗義下齊城雄<lb/>
圖竟中天遺歎寄阿衡<hi>樂生</hi>
秦王日無道太子怨亦深一聞田光義匕首贈千金其<lb/>
事雖不立千載為傷心<hi>燕太子</hi>
自古皆有死狥義良獨稀奈何燕太子尚使田生疑伏<lb/>
劍誠已矣感我涕沾衣<hi>田光先生</hi>
　　西還至散關答喬補闕知之<lb/>
<pb n="KR4h0161_WYG_005-13b"/>
葳蕤蒼梧鳯嘹唳白露蟬羽翰本非匹結交何獨全昔<lb/>
君事胡馬余得奉戎㫋攜手向沙塞闗河緬幽燕芳歲<lb/>
幾陽止白日屢徂遷功業雲臺薄平生玉佩捐歎此南<lb/>
歸日猶聞北戍邊代水不可涉巴江亦潺湲攬衣度函<lb/>
谷銜涕望秦川蜀門自兹始雲山方浩然<lb/>
　　酬暉上人秋夜山亭有贈<lb/>
皎皎白林秋微㣲翠山静禪居感物變獨坐開軒屏風<lb/>
泉夜聲雜月露宵光冷多謝忘機人塵憂未能整<lb/>
<pb n="KR4h0161_WYG_005-14a"/>
　　酬暉上人夏日林泉<lb/>
聞道白雲居窈窕青蓮宇巗泉萬丈流樹石千年古林<lb/>
卧對軒牕山隂滿庭户方釋塵事勞從君襲蘭杜<lb/>
　　登薊丘樓送賈兵曹入都<lb/>
東山宿昔意北征非我心孤負平生願感涕下沾襟暮<lb/>
登薊樓上永望燕山岑遼海方漫漫胡沙飛且深峩眉<lb/>
杳如夢仙子曷由尋擊劒起歎息白日忽西沈聞君洛<lb/>
陽使因子寄南音<lb/>
<pb n="KR4h0161_WYG_005-14b"/>
　　秋園卧病呈暉上人<lb/>
幽寂曠日遥林園轉清密疲疴澹無豫獨坐汎瑶瑟懐<lb/>
挾萬古情憂虞百年疾綿綿多滯念忽忽每如失緬想<lb/>
赤松遊高尋白雲逸榮吝始都䘮幽人遂貞吉圖書紛<lb/>
滿牀山木藹盈室宿昔心所尚平生自兹畢願言誰見<lb/>
知梵筵有同術八月高秋晚凉風正蕭瑟<lb/>
　　登幽州臺歌<lb/>
前不見古人後不見來者念天地之悠悠獨愴然而涕<lb/>
<pb n="KR4h0161_WYG_005-15a"/>
下<lb/>
　近體詩<lb/>
　　度荆門望楚<lb/>
遥遥去巫峽望望下章臺巴國山川盡荆門煙霧開城<lb/>
分蒼野外樹斷白雲隈今日狂歌客誰知入楚來<lb/>
　　晩次樂鄉縣<lb/>
故鄉杳無際日暮且孤征川原迷舊國道路入邊城野<lb/>
戍荒煙斷深山古木平如何此時恨噭噭夜猿鳴<lb/>
<pb n="KR4h0161_WYG_005-15b"/>
　　送客<lb/>
故人洞庭去楊栁春風生相送河洲晩蒼茫別思盈白<lb/>
蘋巳堪把綠芷復含榮江南多桂樹歸客贈生平<lb/>
　　春夜別友人<lb/>
銀燭吐青煙金樽對綺筵離堂思琴瑟别路遶山川明<lb/>
月隱髙樹長河没曉天悠悠洛陽道此會在何年<lb/>
　　送東萊王學士無競<lb/>
寳劒千金買平生未許人懐君萬里别持贈結交親孤<lb/>
<pb n="KR4h0161_WYG_005-16a"/>
松宜晩歲衆木愛芳春巳矣將何道無令白首新<lb/>
　　送著作佐郎崔融等從梁王東征<lb/>
金天方肅殺白露始專征王師非樂戰之子慎佳兵海<lb/>
氣侵南部邊風掃北平莫賣盧龍塞歸邀麟閣名<lb/>
　　春晦餞陶七於江南同用風字<lb/>
黄鶴煙雲去青江琴酒同離帆方楚越溝水復西東芙<lb/>
蓉生夏浦楊栁送春風明日相思處應對菊花叢<lb/>
　　喜遇冀侍御珪崔司議泰之二使<hi>幷序</hi>
<pb n="KR4h0161_WYG_005-16b"/>
　　　余獨坐一隅孤憤五蠧雖身在江海而心馳魏<lb/>
　　　闕歳時仲春幽卧未起忽聞二星入井四牡臨<lb/>
　　　亭邀使者之車乃故人之駕隱几一笑把臂入<lb/>
　　　林既聞朝廷之樂復此琴樽之事山林幽寂鐘<lb/>
　　　鼎舊遊語黙譚詠今復一得况北堂夜永西軒<lb/>
　　　月微巴山有望别之嗟洛陽無寄載之客江關<lb/>
　　　離會三千餘里名位寵辱一百年中歡娯如何<lb/>
　　　日月其邁不為目前之賞以增别後之思蟋蟀<lb/>
<pb n="KR4h0161_WYG_005-17a"/>
　　　殺人夫子何嘆<lb/>
謝病南山下幽卧不知春使星入東井云是故交親惠<lb/>
風吹寶瑟微月憶清真憑軒一留醉江海寄情人<lb/>
　　月夜有懐<lb/>
美人挾趙瑟微月在西軒寂寞夜何久殷勤玉指繁清<lb/>
光委衾枕遥思屬湘沅空簾隔星漢猶夢感精魂<lb/>
　　春日登金華觀<lb/>
白玉仙臺古丹丘别望遥山川亂雲日樓榭入煙霄鶴<lb/>
<pb n="KR4h0161_WYG_005-17b"/>
舞千年樹虹飛百尺橋還疑赤松子天路坐相邀<lb/>
　　白帝城懐古<lb/>
日落滄江晩停橈問土風城臨巴子國臺没漢王宫荒<lb/>
服仍周甸深山尚禹功巖懸青壁斷地險碧流通古木<lb/>
生雲際孤帆出霧中川途去無限客思坐何窮<lb/>
　　峴山懐古<lb/>
秣馬臨荒甸登髙覽舊都猶悲墮淚碣尚想卧龍圖城<lb/>
邑遥分楚山川半入吳丘陵徒自出賢聖幾凋枯野樹<lb/>
<pb n="KR4h0161_WYG_005-18a"/>
蒼煙斷津樓晩氣孤誰知萬里客懷古正踟蹰<lb/>
　　宿讓河驛浦<lb/>
沿流辭北渚結䌫宿南州合岸昏初夕迴塘暗不流卧<lb/>
聞塞鴻斷坐聽峽猿愁沙浦明如月汀葭晦若秋不及<lb/>
能鳴雁徒思海上鷗天河殊未曉滄海信悠悠<lb/>
　　和陸明府贈將軍重出塞<lb/>
忽聞天上將關塞重横行始返樓蘭國還向朔方城黄<lb/>
金裝戰馬白羽集神兵星月開天陣山川列地營晩風<lb/>
<pb n="KR4h0161_WYG_005-18b"/>
吹畫角春色耀飛旌寜知班定逺猶是一書生<lb/>
　　秋日遇荆州府崔兵曹使宴<hi>并序</hi>
　　　若夫尊卑位隔榮賤途分使卿士大夫倚軒裳<lb/>
　　　而傲物山棲木食負林壑而驕人未有能屈富<lb/>
　　　貴於沈冥雜薜蘿於簪笏天人坐契相從雲霧<lb/>
　　　之遊風雨不疲髙縱琴樽之賞崔兵曹紫庭公<lb/>
　　　冑青雲貴人以鐘鼎不足以致奇才烟霞可以<lb/>
　　　交名士皇華昭國懐鳯綍而髙尋白桂追遊邀<lb/>
<pb n="KR4h0161_WYG_005-19a"/>
　　　兎罝而下顧大矣哉生平未識一見而交道遂<lb/>
　　　存此日披懐千載之風期坐合支道林之雅論<lb/>
　　　妙理沈微崔子玉之雄才斯文未䘮屬乎金龍<lb/>
　　　掌氣石鴈驚秋天泬寥而烟日無光野寂寞而<lb/>
　　　山川變色芸其黃矣悲白露於蒼葭木葉落兮<lb/>
　　　慘紅霜於綠野爾其高興洽芳酒䦨頓羲和而<lb/>
　　　不留顧華堂而欲晩長歌何託思傳稽古之文<lb/>
　　　爰命小人率記當時之事人探一字六韻成篇<lb/>
<pb n="KR4h0161_WYG_005-19b"/>
輶軒鳯凰使林藪鶡鷄冠江湖一相許雲霧坐交歡興<lb/>
盡崔亭伯言㤀釋道安林光稍欲暮歲物已將闌古樹<lb/>
蒼烟斷虗庭白露寒瑶琴山水曲今日為君彈<lb/>
　　入東陽峽與李明府舟前後不相及<lb/>
東巖初解纜南浦遂離羣出没同洲島沿洄異渚濆風<lb/>
煙猶可望歌笑浩難聞路轉青山合峯迴白日曛奔濤<lb/>
上漫漫積水下沄沄倐忽猶疑及差池復兩分離離間<lb/>
逺樹藹藹没遥氛地上巴陵道星連牛斗文孤狖啼寒<lb/>
<pb n="KR4h0161_WYG_005-20a"/>
月哀鴻叫斷雲仙舟不可見揺思坐氛氲<lb/>
　　南山家園林木交映盛夏五月幽然清凉獨坐思<lb/>
　　　逺率成十韻<lb/>
寂寥守窮巷幽獨卧空林松竹生虚白階庭横古今鬰<lb/>
蒸炎夏晩凉宇閟清隂軒窓交紫靄簷户對蒼岑鳯藴<lb/>
仙人籙鸞歌素女琴㤀機委人代閉牖察天心蛺蝶憐<lb/>
紅藥蜻蜓愛碧潯坐觀萬象化方見百年侵擾擾將何<lb/>
息青青長苦吟願隨白雲駕龍鶴相招尋<lb/>
<pb n="KR4h0161_WYG_005-20b"/>
　杜審言<lb/>
　　審言字必簡襄陽人舉進士為隰城尉雅善五言<lb/>
　　詩工書翰恃才謇傲為世所嫉嘗謂人曰吾文章<lb/>
　　合得屈宋作衙官吾書跡合得王羲之北面則天<lb/>
　　召見累遷膳部貟外郎神龍初坐通張易之兄弟<lb/>
　　流峯州入為修文館學士卒與李嶠崔融蘇味道<lb/>
　　為文學四友<lb/>
　　紀事云審言初貶吉州司户與同僚不叶司馬周<lb/>
<pb n="KR4h0161_WYG_005-21a"/>
　　季重司户郭若訥誣以罪繫獄審言子并年十三<lb/>
　　因季重酒酣懐刃刺之季重臨死曰吾不識審言<lb/>
　　有孝子若訥誤我亦焉避害審言因此免官還東<lb/>
　　都則天召將用之問曰卿喜否審言舞蹈謝恩因<lb/>
　　作歡喜詩授著作郎神龍初坐通張易之流峯州<lb/>
　　入為修文館學士卒將死謂宋之問武平一曰吾<lb/>
　　在久壓公等今且死因大慰但恨不見替人云李<lb/>
　　嶠等請加命時武平一為表云審言譽鬰中朝文<lb/>
<pb n="KR4h0161_WYG_005-21b"/>
　　高前列是以升榮粉署擢秀蘭臺往以微瑕久從<lb/>
　　逺謫陛下膺圖玉扆下制金門收賈誼於長沙返<lb/>
　　蔡邕於左挍審言獲登文館預奉屬車未獻長卿<lb/>
　　之辭遽啓元瑜之悼臣等積薪增愧焚芝盈感伏<lb/>
　　乞恩加朱紱寵及幽泉假飭終之儀舉哀榮之典<lb/>
　　庶弊帷莫棄墜履無遺乃贈著作郎制曰漢覃恩<lb/>
　　祐方慶於同時漳浦沉痾忽歸於厚夜蒿里修文<lb/>
　　之地永閟音徽蓬山著作之曹宜加寵數<lb/>
<pb n="KR4h0161_WYG_005-22a"/>
　近體詩<lb/>
　　　萊三殿侍宴奉敕詠終南山應制<lb/>
北斗掛城邊南山倚殿前雲標金闕迥樹杪玉堂懸半<lb/>
嶺通佳氣中峯繞瑞烟小臣持獻壽長此戴堯天<lb/>
　　宿羽亭侍宴應制<lb/>
步輦千門出離宫二月開風光新栁報宴賞落花催碧<lb/>
水揺空閣青山繞吹臺聖情留晩興歌管送餘杯<lb/>
　　賦得妾薄命<lb/>
<pb n="KR4h0161_WYG_005-22b"/>
草綠長門掩苔青永巷幽寵移新愛奪淚落故情留啼<lb/>
鳥驚殘夢飛花攪獨愁自憐春色罷團扇復迎秋<lb/>
　　和韋承慶過義陽公主山池<lb/>
逕轉危峯逼橋迴缺岸妨玉泉移酒味石髓換稉香綰<lb/>
霧青絲弱牽風紫蔓長猶言宴樂少别向後池塘<lb/>
㩦琴遶碧沙揺筆弄青霞杜若幽庭草芙蓉曲沼花宴<lb/>
遊成野客形勝得山家往往留仙步登攀日易斜<lb/>
攢石當軒倚懸泉度牖飛鹿麛銜妓席鶴子曳童衣園<lb/>
<pb n="KR4h0161_WYG_005-23a"/>
果嘗難遍池蓮摘未稀卷簾唯待月應在醉中歸<lb/>
賞翫奇他日高深愛此時地分八水背峰作九山疑池<lb/>
静魚偏逸人閒鳥欲欺青谿留别興更與白雲期<lb/>
　　和晉陵陸丞早春遊望<lb/>
獨有宦逰人偏驚物候新雲霞出海曙梅栁渡江春淑<lb/>
氣催黄鳥晴光照綠蘋忽聞歌古調歸思欲霑巾<lb/>
　　秋夜宴臨津鄭明府宅<lb/>
行止皆無地招尋獨有君酒中堪累月身外即浮雲露<lb/>
<pb n="KR4h0161_WYG_005-23b"/>
白宵鐘徹風清曉漏聞坐㩦餘興往還似未離羣<lb/>
　　和康五庭芝望月有懷<lb/>
明月高秋迥愁人獨夜看暫將弓並曲飜與扇俱團露<lb/>
濯清輝苦風飄素影寒羅衣一此鍳頓使别離難<lb/>
　　旅寓安南<lb/>
交趾殊風候寒遲暖復催仲冬山果熟正月野花開積<lb/>
雨生昏霧輕霜下震雷故鄉踰萬里客思倍從來<lb/>
　　都尉山亭<lb/>
<pb n="KR4h0161_WYG_005-24a"/>
紫藤縈葛藟綠刺罥薔薇下釣看魚躍探巢畏鳥飛葉<lb/>
踈荷已晩枝亞果新肥勝迹都無限只應伴月歸<lb/>
　　夏日過鄭七山齋<lb/>
共有樽中好言尋谷口來薜蘿山逕入荷芰水亭開日<lb/>
氣含殘雨雲隂送晩雷洛陽鐘鼔至車馬繫遲回<lb/>
　　送崔融<lb/>
君王行出將書記逺從征祖帳連河闕軍麾動洛城旌<lb/>
㫋朝朔氣笳吹夜邊聲坐覺烟塵掃秋風古北平<lb/>
<pb n="KR4h0161_WYG_005-24b"/>
　　扈從出長安應制<lb/>
分野都畿列時乘六御均京師舊西幸洛道此東廵文<lb/>
物驅三統聲明走百神龍旗縈漏夕鳯輦拂鈎陳撫迹<lb/>
地靈古游情皇鑒新山追㪚馬日水憶釣魚人禹食傳<lb/>
中使堯樽遍下臣省方稱國阜問道識風淳歲晩天行<lb/>
吉年豐景從親歡娛包歴代宇宙忽疑春<lb/>
　　春日江津遊望<lb/>
旅客揺邊思春江弄晩晴烟銷垂栁弱霧捲落花輕飛<lb/>
<pb n="KR4h0161_WYG_005-25a"/>
棹乘空下囘流向日平鳥啼移幾處蝶舞亂相迎忽歎<lb/>
人皆濁隄防水至清谷王常不讓深可戒中盈<lb/>
　　度石門山<lb/>
石門千仞斷迸水落遥空道束懸崖半橋欹絶澗中仰<lb/>
攀人屢息直下騎纔通泥擁奔虵徑雲埋伏獸叢星躔<lb/>
牛斗北地脉象牙東開塞隨行變高深觸望同江聲連<lb/>
驟雨日氣抱殘虹未改朱明律先含白露風堅貞深不<lb/>
憚險澀諒難窮有異登臨賞徒為造化功<lb/>
<pb n="KR4h0161_WYG_005-25b"/>
　　贈蘇味道<lb/>
北地寒應苦南庭戍未歸邊聲亂羌笛朔氣卷戎衣雨<lb/>
雪關山暗風霜草木稀胡兵戰欲盡漢卒尚重圍雲净<lb/>
妖星落秋深塞馬肥據鞍雄劒動揺筆羽書飛輿駕還<lb/>
京邑朋游滿帝畿方期來獻凱歌舞共春輝<lb/>
　　和李大夫嗣真奉使存撫河東<lb/>
六位乾坤動三微厯數遷謳歌移火德圖䜟在金天子<lb/>
月開階統房星受命年禎符龍馬出寶籙鳯皇傳地即<lb/>
<pb n="KR4h0161_WYG_005-26a"/>
交風雨都仍卜澗瀍明堂唯御極清廟乃尊先不宰神<lb/>
功運無為大象懸八荒平物土四海接人煙巳屬羣生<lb/>
泰猶言至道偏璽書傍問俗旌節近推賢秩比司空位<lb/>
官臨御史員推詞執刀筆直諫罷樓船國有大臣器朝<lb/>
加小會筵將行備禮樂送別仰神仙城闕周京轉關河<lb/>
陜服連稍觀汾水曲俄指絳臺前姑射聊長望平陽遂<lb/>
宛然舜耕餘草木禹鑿舊山川昔出諸侯上無何霸業<lb/>
全中軍歸戰敵外府絶兵權隱隱帝鄉逺瞻瞻肅命䖍<lb/>
<pb n="KR4h0161_WYG_005-26b"/>
西河偃風俗東壁掛星躔井邑枌榆社陵園松栢田榮<lb/>
光晴掩代佳氣曉侵燕雨霈鴻私滌風行睿㫖宣<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>嫠<lb/>
訪疾苦屠釣採貞堅人樂逢刑措時康恰賞延賜踰秦<lb/>
氏級恩倍漢家錢擁傳咸翹首稱觴競比肩拜迎彌道<lb/>
路舞詠溢郊鄽殺氣西衡白窮陰北暝𤣥飛霜遥渡海<lb/>
殘月迥臨邊緬邈朝廷問周流朔塞旋興來探馬策俊<lb/>
發抱龍泉學總八千卷文傾三百篇澄清得使者作頌<lb/>
有人焉莫以崇班閡而云勝託捐偉才何磊落陋質幾<lb/>
<pb n="KR4h0161_WYG_005-27a"/>
翩翾江海寜為讓巴渝轉自牽一聞歌聖道助曲荷陶<lb/>
甄<lb/>
　　守歲侍宴應制<lb/>
季冬除夜接新年帝子王孫捧御筵宫闕星河低拂樹<lb/>
殿庭燈燭上薰天彈絃奏節梅風入對局探鈎柏酒傳<lb/>
欲向正元歌萬壽暫留歡賞寄春前<lb/>
　　大酺<lb/>
毘陵震澤九州通士女歡娛萬國同伐鼓撞鐘驚海上<lb/>
<pb n="KR4h0161_WYG_005-27b"/>
新妝袨服照江東梅花落處疑殘雪栁葉開時任好風<lb/>
火德雲官逄道泰天長地久屬年豐<lb/>
　　春日京中有懐<lb/>
今年遊寓獨遊秦愁思看春不當春上林苑裏花徒發<lb/>
細栁營前葉漫新公子南橋應盡興將軍西第幾畱賔<lb/>
寄語洛城風日道明年春色倍還人<lb/>
　　贈蘇綰書記<lb/>
知君書記本翩翩為許從戎赴朔邉紅粉樓中應計日<lb/>
<pb n="KR4h0161_WYG_005-28a"/>
　燕攴山下莫經年<lb/>
　　　渡湘江<lb/>
　遲日園林悲昔遊今春花鳥作邊愁獨憐京國人南竄<lb/>
　不似湘江水北流<lb/>
　　　戲贈趙使君美人<lb/>
　紅粉青娥映楚雲桃花馬上石榴裙羅敷獨向東方去<lb/>
　漫學他家作使君<lb/>
　<lb/>
<pb n="KR4h0161_WYG_005-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩錄卷五<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_006-1a"/>
　欽定四庫全書<lb/>
御定全唐詩錄卷六<lb/>
　　沈佺期<lb/>
　　　佺期字雲鄉相州内黄人擢進士第長安中累遷<lb/>
　　　通事舍人預修三教珠英再轉考功員外郎坐贓<lb/>
　　　配流嶺表神龍中授起居郎加修文館直學士後<lb/>
　　　歴中書舍人太子詹事<lb/>
　　　新唐書云建安後訖江左詩律屢變至沈約庾信<lb/>
<pb n="KR4h0161_WYG_006-1b"/>
　　　以音韻相婉附屬對精密及宋之問沈佺期尤加<lb/>
　　　靡麗回忌聲病約句準篇如錦繡成文學者宗之<lb/>
　　　號為沈宋語曰蘇李居前沈宋比肩<lb/>
　　　紀事云張燕公說嘗謂佺期曰沈三兄詩須還他<lb/>
　　　第一嘗侍宴為弄詞恱帝其詞云廻波爾時佺期<lb/>
　　　流向嶺外生歸身名巳䝉齒錄袍笏未復牙緋帝<lb/>
　　　恱因賜牙緋<lb/>
　　古體詩<lb/>
<pb n="KR4h0161_WYG_006-2a"/>
　　芳樹<lb/>
何地早芳菲宛在長門殿夭桃色若綬穠李光如練啼<lb/>
鳥弄花踈逰蜂飲香遍歎息春風起飄零君不見<lb/>
　　長安道<lb/>
秦地平如掌層城入雲漢樓閣九衢春車馬千門旦綠<lb/>
槐開復合紅塵聚還散日晩鬭雞還經過狹斜看<lb/>
　　臨高臺<lb/>
高臺臨廣陌車馬紛相續回首思舊鄉雲山亂心曲逺<lb/>
<pb n="KR4h0161_WYG_006-2b"/>
望河流緩周看原野綠向夕林鳥還憂來飛景促<lb/>
　　古别離<lb/>
白水東悠悠中有西行舟舟行有返櫂水去無還流奈<lb/>
何生别者戚戚懐逺遊逺逰誰當惜所悲㑹難收自君<lb/>
閴芳躧青陽四五遒皓月掩蘭室光風虚蕙樓相思無<lb/>
明晦長歎累春秋離居久遲暮高駕何淹留<lb/>
　　和杜麟臺元志春情<lb/>
嘉樹滿中園氛氳羅秀色不見仙山雲倚琴空太息沈<lb/>
<pb n="KR4h0161_WYG_006-3a"/>
思若在夢緘怨似無憶青春坐南移白日忽西匿蛾眉<lb/>
返青鏡閨中不相識<lb/>
　　送喬隨州偘<lb/>
結友三十載同遊一萬里情為契濶生心由别離死拜<lb/>
恩前後人從宦差池起今爾歸漢東明珠報知己<lb/>
　　自樂昌郡泝流至白石嶺下行入郴州<lb/>
兹山界夷夏天險横寥廓太史漏登探文命限開鑿北<lb/>
流自南瀉羣峯迴衆壑馳波如電騰激石似雷落崖留<lb/>
<pb n="KR4h0161_WYG_006-3b"/>
盤古樹澗蓄神農藥乳竇何淋漓苔蘚更彩錯姢娟潭<lb/>
裏虹渺渺灘邊鶴歲杪應流火天高雲霧薄金風吹綠<lb/>
梢玉露洗紅籜泝舟始興廨登踐桂陽郭匍匐緣修坂<lb/>
穹窿曳長䋏礙林阻往來過堰每前却救艱不遑飯畢<lb/>
昏無暇泊濯谿寧足懼磴道誰云惡我行湍險多山水<lb/>
皆不若安能獨見聞書此貽京洛<lb/>
　　過蜀龍門<lb/>
龍門非禹鑿詭怪乃天功西南出巴峽不與衆山同長<lb/>
<pb n="KR4h0161_WYG_006-4a"/>
竇亘五里宛轉復嵌空伏湍喣潛石瀑水生輪風流水<lb/>
無晝夜噴薄龍門中潭河勢不測藻葩垂彩虹我行當<lb/>
季月煙景共春融江關勤亦甚巘崿意難窮誓將息機<lb/>
事煉藥此山東<lb/>
　　初達驩州<lb/>
流子一十八命予偏不偶配逺天遂窮到遲日最後水<lb/>
行儋耳國陸行雕題藪魂魄游鬼門骸骨遺鯨口夜則<lb/>
忍饑卧朝則抱病走搔首向南荒拭淚看北斗何年赦<lb/>
<pb n="KR4h0161_WYG_006-4b"/>
書來重飲洛陽酒<lb/>
　　古歌<lb/>
落葉流風向玉臺夜寒秋思洞房閒水晶簾外金波下<lb/>
雲母窓前銀漢迴玉階隂隂苔蘚色君王履綦難再得<lb/>
璇閨窈窕秋夜長繡户徘徊明月光燕姬綵帳芙蓉色<lb/>
秦女金爐蘭麝香北斗七星横夜半清歌一曲斷君腸<lb/>
　　七夕曝衣篇<lb/>
君不見昔日宜春太液邊披香畫閣與天連燈火灼爍<lb/>
<pb n="KR4h0161_WYG_006-5a"/>
九微暎香氣氛氳百和然此夜星繁河正白人傳織女<lb/>
牽牛客宫中擾擾曝衣樓天上娥娥紅粉席曝衣何許<lb/>
曛半黃宫中綵女提玉箱珠履奔騰上蘭砌金閨宛轉<lb/>
出梅梁絳河裏碧煙上雙花伏免畫屏風四子盤龍擎<lb/>
斗帳舒羅散縠雲霧開綴玉垂珠星漢迴朝霞散彩羞<lb/>
衣架晩月分光劣鏡臺上有仙人長命綹中看玉女迎<lb/>
歡繡瑇瑁筵中別作春珊瑚窓裏翻成晝椒房金屋寵<lb/>
新流意氣驕奢不自由漢文宜惜露臺費晉武須焚前<lb/>
<pb n="KR4h0161_WYG_006-5b"/>
殿裘<lb/>
　　入少密谿<lb/>
雲峯苔壁遶谿斜江路香風夾岸花樹密不言通鳥道<lb/>
雞鳴始覺有人家人家更在深巖口澗水周流宅前後<lb/>
遊魚瞥瞥雙釣童伐木丁丁一樵叟自言避喧非避秦<lb/>
薜衣耕鑿帝堯人相留且待雞黍熟夕卧深山蘿月春<lb/>
　近體詩<lb/>
　　晦日滻水應制<lb/>
<pb n="KR4h0161_WYG_006-6a"/>
素滻接宸居青門盛祓除摘蘭喧鳯野浮棗溢龍渠苑<lb/>
蝶飛殊嬾宫鶯囀不踈星移天上入歌舞向儲胥<lb/>
　　三日梨園侍宴<lb/>
九重馳道出三已禊堂開畫鷁中流動青龍上苑來野<lb/>
花飄御座河栁拂天杯日晩迎祥處笙鏞下帝臺<lb/>
　　九日臨渭亭侍宴應制<hi>得長字</hi>
御氣幸金方憑高薦羽觴魏文頒菊蘂漢武賜萸囊秋<lb/>
變銅池色晴添銀樹光年年重九慶日月奉天長<lb/>
<pb n="KR4h0161_WYG_006-6b"/>
　　仙萼亭初成侍宴應制<lb/>
山中氣色和宸賞第中過輦路披仙掌帷宫拂帝蘿泉<lb/>
臨香澗落峯入翠雲多無異登懸圃東南望白河<lb/>
　　送金城公主適西蕃應制<lb/>
金牓扶丹掖銀河屬紫閽那堪將鳯女還以嫁烏孫玉<lb/>
就歌中怨珠辭掌上恩西戎非我匹明主至公存<lb/>
　　幸白鹿觀應制<lb/>
紫鳯真人府斑龍太上家天流芝葢下山轉桂旗斜聖<lb/>
<pb n="KR4h0161_WYG_006-7a"/>
藻垂寒露仙杯落晩霞唯應問王母桃作幾時花<lb/>
　　巫山髙<lb/>
巫山峯十二合㳫隱昭回俯眺琵琶峽平看雲雨臺古<lb/>
槎天外倚瀑水日邊來何忍猿啼夜荆王枕席開<lb/>
神女向高唐巫山下夕陽裵徊作行雨婉孌逐荆王電<lb/>
影江前落雷聲峽外長霽雲無處所臺館曉蒼蒼<lb/>
　　折楊栁<lb/>
玉牕朝日暎羅帳春風吹拭淚攀楊栁長條踠地垂白<lb/>
<pb n="KR4h0161_WYG_006-7b"/>
花飛歴亂黄鳥度參差妾自肝腸斷傍人那得知<lb/>
　　雜詩<lb/>
鐵馬三軍去金閨二月還邊愁離上國春夢失陽關池<lb/>
水瑠璃淨園花玳瑁斑歲華空自擲愁怨不勝顔<lb/>
落葉驚秋婦高砧促暝機蜘蛛尋月度螢火傍人飛清<lb/>
鏡紅埃入孤燈綠焰微怨啼能至曉獨自嬾縫衣<lb/>
妾家臨渭北春夢著遼西何苦朝鮮郡年年事鼓鼙燕<lb/>
來紅壁語鶯向綠窻啼為許長相憶䦨干玉筯齊<lb/>
<pb n="KR4h0161_WYG_006-8a"/>
聞道黄龍戍頻年不解兵可憐閨裏月長在漢家營少<lb/>
婦今春意良人昨夜情誰人將旗鼓一為取龍城<lb/>
　　剪綵<lb/>
宫女憐芳樹裁花競早榮寒依刀尺盡春向綺羅生弱<lb/>
蔕盤絲發香㽔結素成纖枝幸不棄長就玉階傾<lb/>
　　樂城白鶴寺<lb/>
碧海開龍藏青雲起鴈堂潮聲迎法鼓雨氣濕天香樹<lb/>
接前山暗谿承瀑水凉無言謫居逺清浄得空王<lb/>
<pb n="KR4h0161_WYG_006-8b"/>
　　遊少林寺<lb/>
長歌遊寶地徙倚對珠林雁塔風霜古龍池歲月深紺<lb/>
園澄夕霽碧殿下秋陰歸路煙霞晩山蟬處處吟<lb/>
　　嶽館<lb/>
洞壑仙人館孤峯玉女臺空濛朝氣合窈窕夕陽開流<lb/>
澗含輕雨虚巖應薄雷正逄鸞與鶴歌舞出天來<lb/>
　　早發平昌島<lb/>
解䌫春風後鳴榔曉漲前陽烏出海樹雲雁下江煙積<lb/>
<pb n="KR4h0161_WYG_006-9a"/>
氣衝長島浮光溢大川不能懐魏闕心賞獨泠然<lb/>
　　夜宿七盤嶺<lb/>
獨遊千里外高卧七盤西山月臨床近天河入户低芳<lb/>
春平仲綠清夜子規啼浮客空留聽襃城聞曙雞<lb/>
　　十三四時嘗從巫峽過他日偶然有思<lb/>
小度巫山峽荆南春欲分使君灘上草神女廟前雲樹<lb/>
悉江中見猿多天外聞别來如夢裏一想一氛氳<lb/>
　　初達驩州<lb/>
<pb n="KR4h0161_WYG_006-9b"/>
自昔聞銅柱行來向一年不知林邑地猶隔道明天雨<lb/>
露何時及京華若個邊思君無限淚堪作日南泉<lb/>
　　驩州風土不作寒食<lb/>
嶺外無寒食春來不見餳洛中新甲子何日是清明花<lb/>
栁爭朝發軒車滿路迎帝鄉遥可念腸斷報親情<lb/>
　　白蓮花亭侍宴應制<lb/>
九日陪天仗三秋幸禁林霜威變綠樹雲氣落青岑水<lb/>
殿黄花合山亭絳葉深朱旗夾小徑寶馬駐清潯苑吏<lb/>
<pb n="KR4h0161_WYG_006-10a"/>
收寒果饔人膳野禽承歡不覺暝遥響素秋砧<lb/>
　　仙萼池亭侍宴應制<lb/>
步輦尋丹嶂行宫在翠㣲川長看鳥滅谷轉聽猿稀天<lb/>
磴扶階迥雲泉透户飛閒花開石竹幽葉吐薔薇徑狹<lb/>
難留騎亭寒欲進衣白龜來獻壽仙吹返彤闈<lb/>
　　奉和晦日駕幸昆明池應制<lb/>
法駕乗春轉神池象漢迴雙星移舊石孤月隱殘灰戰<lb/>
鷁逢時去恩魚望幸來岸花緹騎遶堤栁幔城開思逸<lb/>
<pb n="KR4h0161_WYG_006-10b"/>
横汾唱歡流宴鎬杯㣲臣雕朽質羞覩豫章材<lb/>
　　奉和聖製幸禮部尚書竇希玠宅<lb/>
北闕垂旒暇南宫聽禮迴天臨翔鳯轉恩向躍龍開蘭<lb/>
氣承仙帳榴花引御杯水從金穴吐雲是玉衣來池影<lb/>
揺歌席林香散舞臺不知行漏晩清蹕尚徘徊<lb/>
　　酬蘇員外味道夏晩寓直省中見贈<lb/>
並命登仙閣分曹直禮闈大官供宿膳侍史䕶朝衣卷<lb/>
慢天河入開窗月露㣲小池殘暑退高樹早凉歸冠劒<lb/>
<pb n="KR4h0161_WYG_006-11a"/>
無時釋軒車待漏飛明朝題漢柱三署有光輝<lb/>
　　和韋舍人早朝<lb/>
閶闔連雲起巖廊拂霧開玉珂龍影度珠履雁行來長<lb/>
樂宵鐘盡明光曉奏催一經推舊德五字擢英才儼若<lb/>
神仙去紛從霄漢迴千春奉休歴分禁喜趨陪<lb/>
　　夜遊<lb/>
今夕重門啓遊春得夜芳月華連晝色燈影雜星光南<lb/>
陌青絲騎東隣紅粉妝管絃遥辨曲羅綺暗聞香人擁<lb/>
<pb n="KR4h0161_WYG_006-11b"/>
行歌路車攢鬬舞場經過猶未巳鐘鼓出長楊<lb/>
　　入鬼門關<lb/>
昔傳瘴江路今到鬼門關土地無人老流移幾客還自<lb/>
從别京洛頽鬢與衰顔夕宿含沙裏晨行岡路間馬危<lb/>
千仞谷舟險萬重灣問我投何地西南盡百蠻<lb/>
　　哭蘇眉州崔司業二公<hi>并序</hi>
　　　同時郎裴懐古者作牧潭府神龍三年秋八月<lb/>
　　　佺期承恩北歸途中覯止訪及故舊知眉州蘇<lb/>
<pb n="KR4h0161_WYG_006-12a"/>
　　　使君味道國子崔司業融馳旋間相次而逝蘇<lb/>
　　　往任鳯閣侍郎佺期沗通事舍人崔重為鳯閣<lb/>
　　　舍人佺期又遷給事並啣疇昔之眷俱荷提奬<lb/>
　　　之恩前年負譴南荒二公先移官守迨此凶問<lb/>
　　　情理何堪所歎遽竄有期行邁在逺哀不展舊<lb/>
　　　禮不申卑流慟斯文冀通幽路<lb/>
渙汗天中發伶俜海外旋長沙遇太守問舊幾人全國<lb/>
寶亡雙傑天才䘮兩賢大名齊弱歲髙德並中年風鑑<lb/>
<pb n="KR4h0161_WYG_006-12b"/>
王夷甫文章謝惠連相看尚𤣥鬢相次入黄泉流放蠻<lb/>
陬濶鄉關帝里偏親朋雲霧擁生死歲時傳崔昔揮宸<lb/>
翰蘇嘗濟巨川絳衣陪下列黄閣謬差肩及此俱冥昧<lb/>
云誰叙播遷隼輿懐舊轍鱣館想虚筵家愛方休杵皇<lb/>
慈更撤縣銘旌西蜀路騎吹北邙田隴樹應秋矣江帆<lb/>
故杳然罷琴明月夜留劍白雲天涕泗湘潭水凄凉衡<lb/>
嶠煙古來修短分神理竟難筌<lb/>
　　奉和立春遊苑迎春<lb/>
<pb n="KR4h0161_WYG_006-13a"/>
東郊暫轉迎春仗上苑初飛行慶杯風射蛟氷千片斷<lb/>
氣衝魚鑰九關開林中覓草纔生蕙殿裏爭花併是梅<lb/>
歌吹銜恩歸路晚棲烏半下鳯城來<lb/>
　　人日重宴大明宫賜綵縷人勝應制<lb/>
拂旦鷄鳴仙衛陳憑高龍首帝城春千官黼帳杯前壽<lb/>
百福香奩勝裏人山鳥初來猶怯囀林花未發巳偷新<lb/>
天文正應韶光轉設報懸知用此辰<lb/>
　　奉和春初幸太平公主南莊應制<lb/>
<pb n="KR4h0161_WYG_006-13b"/>
主家山第早春歸御輦春遊繞翠微買地鋪金曾作埒<lb/>
尋河取石舊支機雲間樹色千花滿竹裏泉聲百道飛<lb/>
自有神仙鳴鳯曲併將歌舞報恩暉<lb/>
　　奉和春日幸望春宫應制<lb/>
芳郊綠野散春晴複道離宫煙霧生楊栁千條花欲綻<lb/>
葡萄百丈蔓初縈林香酒氣元相入鳥囀歌聲各自成<lb/>
定是風光牽宿醉來晨復得幸昆明<lb/>
　　侍宴安樂公主新宅應制<lb/>
<pb n="KR4h0161_WYG_006-14a"/>
皇家貴主好神仙别業初開雲漢邊山出盡如鳴鳯嶺<lb/>
池成不讓飲龍川妝樓翠愰教春住舞閣金鋪借日懸<lb/>
敬從乗輿來此地稱觴獻壽樂鈞天<lb/>
　　龍池篇<lb/>
龍池躍龍龍巳飛龍德先天天不違池開天漢分黄道<lb/>
龍向天門入紫微邸第樓臺多氣色君王鳬雁有光輝<lb/>
為報寰中百川水來朝此地莫東歸<lb/>
　　興慶池侍宴應制<lb/>
<pb n="KR4h0161_WYG_006-14b"/>
碧水澄潭暎逺空紫雲香駕御微風漢家城闕疑天上<lb/>
秦地山川似鏡中向浦迴舟萍巳綠分林蔽殿槿初紅<lb/>
古來徒羡横汾賞今日宸逰聖藻雄<lb/>
　　從幸香山寺應制<lb/>
南山奕奕通丹禁北闕峩峩連翠雲嶺上樓臺千地起<lb/>
城中鐘鼔四天聞㫋檀曉閣金輿度鸚鵡晴林采眊分<lb/>
願以醍醐參聖酒還將祇苑當秋汾<lb/>
　　紅樓院應制<lb/>
<pb n="KR4h0161_WYG_006-15a"/>
紅樓疑見白毫光寺逼宸居福盛唐支遁愛山情漫切<lb/>
曇摩泛海路空長經聲夜息聞天語鑪氣晨飄接御香<lb/>
誰謂此中難可到自憐深院得迴翔<lb/>
　　再入道塲紀事應制<lb/>
南方歸去再生天内殿今年異昔年見闢乾坤新定位<lb/>
看題日月更高懸行隨香輦登仙路坐近鑪煙講法筵<lb/>
自喜恩深陪侍從兩朝長在聖人前<lb/>
　　嵩山石淙侍宴應制<lb/>
<pb n="KR4h0161_WYG_006-15b"/>
金輿旦下綠雲衢綵殿晴臨碧澗隅谿水泠泠逐行漏<lb/>
山煙片片引香爐仙人六膳調神鼎玉女三漿捧帝壺<lb/>
自惜汾陽紆道駕無如太室覧真圖<lb/>
　　古意呈補闕喬知之<lb/>
盧家少婦鬰金堂海燕雙棲玳瑁梁九月寒砧催木葉<lb/>
十年征戍憶遼陽白狼河北音書斷丹鳯城南秋夜長<lb/>
誰為含愁獨不見更教明月照流黄<lb/>
　　遥同杜員外審言過嶺<lb/>
<pb n="KR4h0161_WYG_006-16a"/>
天長地濶嶺頭分去國離家見白雲洛浦風光何所似<lb/>
崇山瘴癘不堪聞南浮漲海人何處北望衡陽雁幾羣<lb/>
兩地江山萬餘里何時重謁聖明君<lb/>
　　夜宴安樂公主宅<lb/>
濯龍門外主家親鳴鳯樓中天上人自有金杯迎甲夜<lb/>
還將綺席代陽春<lb/>
　　苑中遇雪應制<lb/>
北闕彤雲掩曙霞東風吹雪舞山家瓊章定少千人和<lb/>
<pb n="KR4h0161_WYG_006-16b"/>
銀樹長芳六出花<lb/>
　宋之問<lb/>
　　之問字延清虢州𢎞農人弱冠知名尤善五言詩<lb/>
　　初徴令與楊炯分直内教俄授雒州參軍累轉尚<lb/>
　　方監丞預修三教珠英嘗扈從遊宴坐附張易之<lb/>
　　左遷瀧州參軍未幾逃還匿於雒陽人張仲之家<lb/>
　　仲之與駙馬都尉王同皎等謀殺武三思之問令<lb/>
　　兄子發其事以自購及同皎等獲罪起為鴻臚主<lb/>
<pb n="KR4h0161_WYG_006-17a"/>
　　簿由是深為義士所譏景龍中再轉考功員外郎<lb/>
　　時中宗增置修文館學士之問與薛稷杜審言等<lb/>
　　首膺其選尋轉越州長史睿宗即位以之問附張<lb/>
　　易之武三思配徙欽州先天中賜死於徙所友人<lb/>
　　武平一纂集其詩<lb/>
　　僧皎然云沈宋為有唐律之龜鑑情多興逺語麗<lb/>
　　為多真射鵰手使曹劉降格為之吾未知其孰勝<lb/>
　古體詩<lb/>
<pb n="KR4h0161_WYG_006-17b"/>
　　初到陸渾山莊<lb/>
授衣感窮節策馬凌伊關歸齊逸人趣日覺秋琴閒寒<lb/>
露衰北阜夕陽破東山浩歌步榛樾棲鳥隨我還<lb/>
　　夜飲東亭<lb/>
春泉鳴大壑皓月吐層岑岑壑景色佳慰我逺遊心暗<lb/>
芳足幽氣驚棲多衆音髙興南山曲長謡横素琴<lb/>
　　送趙六貞固<lb/>
目斷南浦雲心醉東郊栁怨别此何時青芳來巳久與<lb/>
<pb n="KR4h0161_WYG_006-18a"/>
君共時物盡此盈樽酒始願今不從春風戀㩦手<lb/>
　　題張老松樹<lb/>
歲晚東巖下周顧何悽惻日落西山陰衆草起寒色中<lb/>
有喬松樹使我長嘆息百尺無寸枝一生自孤直<lb/>
　　别之望後獨宿藍田山莊<lb/>
鶺鴒有舊曲調苦不成歌自嘆兄弟少常嗟離别多爾<lb/>
尋北京路予卧南山阿泉晚更幽咽雲秋尚嵳峩藥欄<lb/>
聽蟬噪書幌見禽過愁至願甘寢其如鄉夢何<lb/>
<pb n="KR4h0161_WYG_006-18b"/>
　　浣紗篇贈陸上人<lb/>
越女顔如花越王聞浣紗國微不自寵獻作吳王娃山<lb/>
藪半潛匿苧蘿更䝉遮一行霸勾踐再笑傾夫差艷色<lb/>
奪人目斆嚬亦相誇一朝還舊都靚妝尋若耶鳥驚入<lb/>
松網魚畏沉荷花始覺冶容妄方悟羣心邪欽子秉幽<lb/>
意世人共稱嗟願言托君懐倘類蓬生麻家住雷門曲<lb/>
高閣凌飛霞淋漓翠羽帳旖旎綵雲車春風艷楚舞秋<lb/>
月纒胡笳自昔專嬌愛襲玩唯矜奢達本知空寂棄彼<lb/>
<pb n="KR4h0161_WYG_006-19a"/>
猶泥沙永割偏執性自長薰修芽㩦妾不障道來止妾<lb/>
西家<lb/>
　　雨從箕山來<lb/>
雨從箕山來倐與飄風度晴明西峯日綠縟南谿樹此<lb/>
時客精廬幸䝉真僧顧深入清淨理妙斷往來趣意得<lb/>
兩契如言盡共忘喻觀花寂不動聞鳥懸可悟向夕聞<lb/>
天香掩留不能去<lb/>
　　初至崖口<lb/>
<pb n="KR4h0161_WYG_006-19b"/>
崖口衆山斷嶔崟聳天壁氣衝落日紅影入春潭碧錦<lb/>
繢織苔蘚丹青畫松石水禽泛容與巖花飛的皪微路<lb/>
從此深我來恨于役惆悵情未巳羣峰暗將夕<lb/>
　　自湘源至潭州衡山縣<lb/>
浮湘沿迅湍逗浦凝逺盼漸見江勢濶行嗟水流漫赤<lb/>
岸雜雲霞綠竹緣谿澗向背羣山轉應接良景晏㳫障<lb/>
連夜猿平沙覆陽雁紛吾望闕容歸橈速已慣中道方<lb/>
泝洄遲念自兹撰賴欣衡陽美持以蠲憂患<lb/>
<pb n="KR4h0161_WYG_006-20a"/>
　　入崖口五渡寄李適<lb/>
抱琴登絶壑伐木泝清川路極意謂盡勢迴趣轉綿人<lb/>
逺草木秀山深雲景鮮余負海嶠情自昔微尚然彌曠<lb/>
十餘載今來宛仍前未窺仙源極獨進野人船時攀乳<lb/>
竇憇屢薄天牕眠夜絃響松月朝楫弄苔泉因㝠象外<lb/>
理永謝區中緣碧潭可遺老丹砂堪學仙莫使馳光暮<lb/>
空令歸鶴憐<lb/>
　　景龍三年春祠海<lb/>
<pb n="KR4h0161_WYG_006-20b"/>
肅事祠春溟宵齋洗䝉慮雞鳴見日出鷺下驚濤騖地<lb/>
濶八荒近天迥百川澍筵端接空曲目外惟雰霧暖氣<lb/>
物象來周遊晦明互致牲非元享禋滌期靈煦的的波<lb/>
際禽沄沄島間樹安期今何在方丈蔑尋路仙事與世<lb/>
隔冥搜徒巳屢四明背羣山遺老莫辨處撫中良自慨<lb/>
弱齡添恩遇三入文史林兩拜神仙署雖歎出闗逺始<lb/>
知臨海趣賞來空自多理勝孰能喻留楫竟何待徙倚<lb/>
忽云暮<lb/>
<pb n="KR4h0161_WYG_006-21a"/>
　　溫泉莊卧病寄楊七炯<lb/>
多病卧兹嶺寥寥倦幽獨頼有嵩丘山髙枕長在目兹<lb/>
山棲靈異朝夕翳雲族是日濛雨晴返景入巖谷羃羃<lb/>
澗畔草青青山下木此意方無窮環顧悵林麓伊洛何<lb/>
悠漫川原信重複夏餘鳥獸蕃秋末禾黍熟秉願守樊<lb/>
圃歸閒欣藝牧惜無載酒人徒把凉泉掬<lb/>
　　敬答田徵君<lb/>
家臨清谿水谿水繞盤石綠蘿四靣垂裊裊百餘尺風<lb/>
<pb n="KR4h0161_WYG_006-21b"/>
泉度絲管苔蘚鋪茵席傳聞潁陽人霞外潄靈液忽枉<lb/>
巖中翰吟望朝復夕何當遂逺遊物色候逋客<lb/>
　　宿雲門寺<lb/>
雲門若邪裏泛鷁路纔通夤緣綠篠㟁遂得青蓮宫天<lb/>
香衆壑滿夜梵前山空漾漾潭際月飀飀杉上風兹焉<lb/>
多嘉遯數子今莫同鳯歸慨處士鹿化聞仙公樵路鄭<lb/>
州北舉井阿巖東永夜豈云寐曙華忽葱蘢谷鳥囀尚<lb/>
澀源桃驚未紅再來期春暮當造林端窮庶幾蹤謝客<lb/>
<pb n="KR4h0161_WYG_006-22a"/>
開山投剡中<lb/>
　　遊陸渾南山自歇馬嶺到楓香林以詩代書答李<lb/>
　　　舍人適<lb/>
晨登歇馬嶺遥望伏牛山孤出羣峰首熊羆元氣間太<lb/>
和亦崔嵬石扇横閃倐細岑互攢倚浮巘競奔蹙白雲<lb/>
遥入懐青靄近可掬徒尋靈異跡周顧愜心目晨拂鳥<lb/>
路行暮投人煙宿稉稻逺彌秀栗芋秋新熟石髓非一<lb/>
巖藥苖乃萬族間闗踏雲雨繚繞緣水木西見商山芝<lb/>
<pb n="KR4h0161_WYG_006-22b"/>
南到楚鄉竹楚竹幽且深半雜楓香林浩歌清潭曲寄<lb/>
爾桃源心<lb/>
　　下桂江縣黎壁<lb/>
放溜覿前溆連山分上干江回雲壁轉天小霧峯攢吼<lb/>
沫跳急浪合流環峻灘欹雜出漩劃繚繞避渦盤舟子<lb/>
怯桂水最云斯路難吾生抱忠信吟嘯自安閒旦别巳<lb/>
千歲夜愁勞萬端企予見夜月委曲破林巒潭曠竹烟<lb/>
盡洲香橘露團豈傲夙所好對之與俱歡思君罷琴酌<lb/>
<pb n="KR4h0161_WYG_006-23a"/>
泣此夜漫漫<lb/>
　　至端州驛見杜五審言沈三佺期閻五朝隱王二<lb/>
　　　無競題壁慨然成詠<lb/>
逐臣北地承嚴譴謂到南中每相見豈意南中岐路多<lb/>
千山萬水分鄉縣雲揺雨散各翻飛海濶天長音信稀<lb/>
處處山川同瘴癘自憐能得幾人歸<lb/>
　　明河篇<lb/>
八月凉風天氣晶萬里無雲河漢明昏見南樓清且淺<lb/>
<pb n="KR4h0161_WYG_006-23b"/>
曉落西山縱復横洛陽城闕天中起長河夜夜千門裏<lb/>
複道連甍共蔽虧畫堂瓊户特相宜雲母帳前初汎濫<lb/>
水精簾外轉逶迤倬彼昭回如練白復出東城接南陌<lb/>
南陌征人去不歸誰家今夜擣寒衣鴛鴦機上疏螢度<lb/>
烏鵲橋邉一雁飛雁飛螢度愁難歇坐見明河漸微没<lb/>
巳能舒卷任浮雲不惜光輝讓流月明河可望不可親<lb/>
願得乗槎一問津更將織女支機石還訪成都賣卜人<lb/>
<hi>武后時之問求為北門學士不許乃作此篇以見意后見之謂崔融曰非不知之問有奇才但恨有口過耳注</hi>
<pb n="KR4h0161_WYG_006-24a"/>
<hi>口過謂口臭也</hi>
　　龍門應制<lb/>
宿雨霽氛埃流雲度城闕河堤栁新翠苑樹花先發洛<lb/>
陽花栁此時濃山水樓臺暎幾重羣公拂霧朝翔鳯天<lb/>
子乗春幸鑿龍鑿龍近出王城外羽從琳瑯擁軒葢雲<lb/>
蹕纔臨御水橋天衣巳入香山㑹山壁嶄巖斷復連清<lb/>
流澄澈俯伊川雁塔遥遥綠波上星龕奕奕翠微邊層<lb/>
巒舊長千尋木逺壑初飛萬丈泉綵仗紅旌遶香閣下<lb/>
<pb n="KR4h0161_WYG_006-24b"/>
輦登高望河洛東城宫闕擬昭回南陌溝塍殊綺錯林<lb/>
下天香七寶臺山中春酒萬年杯微風一起祥花落仙<lb/>
樂初鳴瑞鳥來鳥來花落紛無已稱觴獻壽香霞裏歌<lb/>
舞淹留景欲斜石闗猶駐五雲車鳥旗翼翼留芳草龍<lb/>
騎駸駸映晚花千乗萬騎鑾輿出水静山空嚴警蹕郊<lb/>
外喧喧引看人傾都南望屬車塵囂聲引颺聞黄道王<lb/>
氣周迴入紫宸先王定鼎山河固寳命乗周萬物新吾<lb/>
君不事瑶池樂時雨來觀農扈春<hi>武后逰龍門命羣官賦詩先成者賜以錦</hi>
<pb n="KR4h0161_WYG_006-25a"/>
<hi>桅左史東方虬詩成拜賜坐未安之問詩成文理兼美左右稱善乃就奪錦袍衣之</hi>
　　放白鷴篇<lb/>
故人贈我綠綺琴兼致白鷴鳥琴是嶧山桐鳥出吳谿<lb/>
中我心松石清霞裏弄此幽弦不能巳我心河海白雲<lb/>
垂憐此珍禽空自知著書晩下麒麟閣幼稚驕癡候門<lb/>
樂乃言物性不可違白鷴愁慕刷毛衣玉徽閉匣留為<lb/>
念六翮開籠任爾飛<lb/>
　　下山歌<lb/>
<pb n="KR4h0161_WYG_006-25b"/>
下嵩山兮多所思㩦佳人兮步遲遲松間明月長如此<lb/>
君再遊兮復何時<lb/>
　近體詩<lb/>
　　奉和立春日侍宴内出剪綵花應制<lb/>
金閣妝仙杏瓊筵弄綺梅人間都未識天上忽先開蝶<lb/>
繞香絲住蜂憐艶粉迴今年春色早應為剪刀催<lb/>
　　春日芙蓉園侍宴應制<lb/>
芙蓉秦地沼盧橘漢家園谷轉斜盤徑川迴曲抱原風<lb/>
<pb n="KR4h0161_WYG_006-26a"/>
來花自舞春入鳥能言侍宴瑶池夕歸途騎吹繁<lb/>
　　扈從登封途中作<lb/>
帳殿鬰崔嵬仙遊實壯哉曉雲連幕捲夜火雜星回谷<lb/>
暗千旗出山鳴萬乗來扈從良可賦終乏掞天才<lb/>
　　壽陽王花燭圖<hi>一作沈佺期詩</hi>
仙媛乘龍日天孫捧雁來可憐桃李樹更繞鳯凰臺燭<lb/>
照香車入花臨寶扇開莫令銀箭曉為盡合歡杯<lb/>
　　登總持寺閣<lb/>
<pb n="KR4h0161_WYG_006-26b"/>
梵宇出三天登臨望八川開襟俯城闕揮手拂雲烟函<lb/>
谷青山外昆池落日邊東京楊栁陌少别巳經年<lb/>
　　江南曲<lb/>
妾住越城南離居不自堪採花驚曙鳥摘葉餧春蠶懶<lb/>
結茱萸帯愁安玳瑁簪待君消瘦盡日暮碧江潭<lb/>
　　陸渾山莊<lb/>
歸來物外情負杖閱巖耕源水看花入幽林採藥行野<lb/>
人相問姓山鳥自呼名去去獨吾樂無能愧此生<lb/>
<pb n="KR4h0161_WYG_006-27a"/>
　　江亭晚望<lb/>
浩渺浸雲根煙嵐出逺村鳥歸沙有跡帆過浪無痕望<lb/>
水知柔性看山欲斷魂縱情猶未已迴馬欲黄昏<lb/>
　　使往天平軍馬約與陳子昻新鄉為期及還而不<lb/>
　　　相遇<lb/>
入衛期之子吁嗟不少留情人去何處淇水日悠悠恒<lb/>
碣青雲斷衡漳白露秋知君心許國不是愛封侯<lb/>
　　送杜審言<lb/>
<pb n="KR4h0161_WYG_006-27b"/>
卧病人事絶聞君萬里行河橋不相送江樹逺含情别<lb/>
路追孫楚維舟弔屈平可惜龍泉劍流落在豐城<lb/>
　　留别之望舍弟<lb/>
同氣有三人分飛在此晨西馳巴嶺徼東去洛陽濵强<lb/>
飲離前酒終傷别後神誰憐散花蕚獨赴日南春<lb/>
　　漢江宴别<lb/>
漢廣不分天舟移杳若仙秋虹映晩日江鶴弄晴烟積<lb/>
水浮冠葢遥風逐管絃嬉遊不可極留恨此山川<lb/>
<pb n="KR4h0161_WYG_006-28a"/>
　　過蠻洞<lb/>
越嶺千重合蠻谿十里斜竹迷樵子徑萍匝釣人家林<lb/>
暗交楓葉園香覆橘花誰憐在荒外孤賞足雲霞<lb/>
　　泛鏡湖南谿<lb/>
乗興入幽棲舟行日向低巖花候冬發谷鳥作春啼㳫<lb/>
嶂開天小叢篁夾路迷猶聞可憐處更在若邪谿<lb/>
　　途中寒食<lb/>
馬上逢寒食愁中屬暮春可憐江浦望不見洛橋人北<lb/>
<pb n="KR4h0161_WYG_006-28b"/>
極懐明主南溟作逐臣故園斷腸處日夜栁條新<lb/>
　　宿清逺峽山寺<lb/>
香岫懸金刹飛泉界石門空山惟習静中夜寂無喧說<lb/>
法初聞鳥看心欲定猿寥寥隔塵市何異武陵源<lb/>
　　題大庾嶺北驛<lb/>
陽月南飛雁傳聞至此迴我行殊未巳何日復歸來江<lb/>
静潮初落林昏瘴不開明朝望鄉處應見隴頭梅<lb/>
　　度大庾嶺<lb/>
<pb n="KR4h0161_WYG_006-29a"/>
度嶺方辭國停軺一望家魂隨南翥鳥淚盡北枝花山<lb/>
雨初含霽江雲欲變霞但令歸有日不敢恨長沙<lb/>
　　奉和晦日幸昆明池應制<lb/>
春豫靈池㑹滄波帳殿開舟凌石鯨度槎拂斗牛迴節<lb/>
晦蓂全落春遲栁暗催象溟看浴景燒刼辨沈灰鎬飲<lb/>
周文樂汾歌漢武才不愁明月盡自有夜珠來<hi>紀事云中宗正</hi>
<hi>月晦日幸昆明池賦詩羣臣應制百餘篇帳殿前結綵樓命上官昭容選一首為新翻御製曲從臣<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>集其下</hi>
<hi>須臾紙落如飛惟沈宋二詩不下又移時一紙飛墜乃沈詩也及間其評曰二詩工力<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>敵沈詩落句云微臣</hi>
<pb n="KR4h0161_WYG_006-29b"/>
<hi>雕朽質羞覩豫章材葢詞氣巳竭宋詩云不愁明月盡自有夜珠來猶陡健騫舉沈乃伏不敢復争</hi>
　　奉和幸三會寺應制<hi>傳是蒼頡造書臺</hi>
六飛迴玉輦雙樹謁金仙瑞鳥呈書字神龍吐浴泉淨<lb/>
心遥證果睿想獨超禪塔湧香花地山圍日月天梵音<lb/>
迎漏徹空樂倚雲懸今日登仁壽長看法鏡圓<lb/>
　　奉和幸長安故城未央宫應制<lb/>
漢王未息戰蕭相乃營宫壯麗一朝盡威靈千載空皇<lb/>
明悵前跡置酒宴羣公寒輕綵仗外春發幔城中樂思<lb/>
<pb n="KR4h0161_WYG_006-30a"/>
迴斜日歌詞繼大風今朝天子貴不假叔孫通<lb/>
　　春日鄭協律山亭陪宴餞鄭卿<hi>同用樓字</hi>
潘園枕郊郭愛客坐相求尊酒東城外驂騑南陌頭池<lb/>
平分洛水林缺見嵩丘暗竹侵山徑垂楊拂妓樓彩雲<lb/>
歌處斷遲日舞前留此地何年别蘭房空自幽<lb/>
　　和姚給事寓直之作<lb/>
清論滿朝陽高才拜夕郎還從避馬路來接珥貂行寵<lb/>
就黄扉日威回白簡霜柏臺遷鳥茂蘭署得人芳禁静<lb/>
<pb n="KR4h0161_WYG_006-30b"/>
鐘初徹更踈漏漸長曉河低武庫流火度文昌寓直恩<lb/>
徽重乗秋藻翰揚暗投空欲報下調不成章<lb/>
　　使過襄陽登鳯林寺閣<lb/>
香閣臨清漢丹梯隱翠微林篁天際密人世谷中違苔<lb/>
石銜仙洞蓮舟泊釣磯山雲浮棟起江雨入庭飛信美<lb/>
雖南國嚴程限北歸幽尋不可再留步惜芳菲<lb/>
　　下桂江龍目灘<lb/>
停午出灘險輕舟容易前峯攢入雲樹崖噴落江泉巨<lb/>
<pb n="KR4h0161_WYG_006-31a"/>
石潛山怪深篁隱洞仙鳥遊谿寂寂猿嘯嶺姢娟揮袂<lb/>
日凡幾我行途已千暝投蒼梧郡愁枕白雲眠<lb/>
　　登越王臺<lb/>
江上越王臺登高望幾回南暝天外合北户日邊開地<lb/>
濕煙常起山晴雨半來冬花採盧橘夏果摘楊梅跡類<lb/>
虞翻枉人非賈誼才歸心不可見白髮重相催<lb/>
　　早發始興江口至虚氏村作<lb/>
候曉踰閩嶠乘春望越臺宿雲鵬際落殘月蚌中開薜<lb/>
<pb n="KR4h0161_WYG_006-31b"/>
荔揺青氣桄榔翳碧苔桂香多露浥石響細泉回抱葉<lb/>
𤣥猿嘯啣花翡翠來南中雖可恱北思日悠哉鬒髪俄<lb/>
成素丹心巳作灰何當首歸路行剪故園萊<lb/>
　　發藤州<lb/>
朝夕苦遄征孤鴻長自驚泛舟依鴈渚投館聽猿鳴石<lb/>
髪緣谿蔓林衣掃地輕雲峯刻不似苔蘚畫難成露裛<lb/>
千花氣泉和萬籟聲攀幽紅處歇躋險綠中行戀切芝<lb/>
蘭砌悲纒松柏塋丹心江北死白髮嶺南生魑魅天邊<lb/>
<pb n="KR4h0161_WYG_006-32a"/>
國窮愁海上城勞歌意無限今日為誰明<lb/>
　　夜渡吳松江懐古<lb/>
宿帆震澤口曉渡松江濆櫂發魚龍氣舟衝鴻雁羣寒<lb/>
潮頓覺滿暗浦稍將分氣出海生日光清湖起雲水鄉<lb/>
盡天衛嘆息為吳君謀士伏劍死至今悲所聞<lb/>
　　遊禹穴迴出若邪<lb/>
禹穴今朝到邪溪此路通著書聞太史鍊藥有仙翁鶴<lb/>
往籠猶掛龍飛劍巳空石帆揺海上天鏡落湖中水底<lb/>
<pb n="KR4h0161_WYG_006-32b"/>
寒雲白山邉墜葉紅歸舟何慮晩日暮使樵風<lb/>
　　靈隱寺<lb/>
鷲嶺鬰苕蕘龍宫鎖寂寥樓觀滄海日門對浙江潮桂<lb/>
子月中落天香雲外飄捫蘿登塔逺刳木取泉遥霜薄<lb/>
花更發氷輕葉互凋夙齡尚遐異搜對滌煩囂待入天<lb/>
台路看余度石橋<hi>紀事云之問貶黜放還至江南遊靈隱寺夜月拯明長廊行吟曰鷲嶺鬰</hi>
<hi>苕蕘龍宫鎖寂寥久不能續有老僧㸃長明燈問曰少年夜久不寐何耶之問曰偶欲題此寺而興思不屬即</hi>
<hi>曰何不云樓觀滄海日門對浙江潮之問愕然訝其遒麗遲明更訪之則不復見寺僧有知者曰此駱賔王</hi>
<pb n="KR4h0161_WYG_006-33a"/>
　　早發韶州<lb/>
炎徼行應盡迴瞻鄉路遥珠崖天外郡銅柱海南標日<lb/>
夜清明少春冬霧雨饒身經大火熱顔入瘴江消觸影<lb/>
含沙怒逢人女草揺露濃看莽溼風颶覺船飄直禦魑<lb/>
將魅寜論䲭與鴞虞翻思報國許靖願歸朝綠樹秦京<lb/>
道青雲洛水橋故園長在目魂去不須招<lb/>
　　早入清逺峽<lb/>
傳聞峽山好旭日棹前圻雨色揺丹嶂泉聲聒翠微兩<lb/>
<pb n="KR4h0161_WYG_006-33b"/>
巖天作帯萬壑樹披衣秋菊迎霜序春藤礙日暉翳潭<lb/>
花似織緣嶺竹成圍寂歴環沙浦葱蘢轉石磯露餘江<lb/>
未熱風落瘴初稀猿飲排虗上禽驚掠水飛榜童夷唱<lb/>
合樵女越吟歸良候斯為美邊愁自有違誰言望鄉國<lb/>
流涕失芳菲<lb/>
　　發端州初入西江<lb/>
問我將何去清晨泝越谿翠微懸宿雨丹壑飲晴霓樹<lb/>
影梢雲密藤陰覆水低潮回出浦駛洲轉望鄉迷人意<lb/>
<pb n="KR4h0161_WYG_006-34a"/>
長懐北江行日向西破顔看鵲喜拭淚聽猿啼骨肉初<lb/>
分愛親朋忽解㩦路遥魂欲斷身辱理能齊疇昔三山<lb/>
意於兹萬緒暌金陵有仙館即事訪丹梯<lb/>
　　奉和春初幸太平公主南莊應制<lb/>
青門路接鳯凰臺素滻宸逰龍騎來澗草自迎香輦合<lb/>
巖花應待御筵開文移北斗成天象酒近南山作壽杯<lb/>
此日侍臣將石去共歡明主賜金迴<lb/>
　　嵩山石淙侍宴應制<hi>得幽字</hi>
<pb n="KR4h0161_WYG_006-34b"/>
離宫秘苑勝瀛洲别有仙人洞壑幽巖邊樹色含風冷<lb/>
石上泉聲帯雨秋鳥向歌筵來度曲雲依帳殿結為樓<lb/>
微臣昔忝方明御今日還陪八駿遊<lb/>
　　和趙員外桂陽橋遇佳人<lb/>
江雨朝飛浥細塵陽橋花栁不勝春金鞍白馬來從趙<lb/>
玉面紅粧本姓秦妒女猶憐鏡中髮侍兒堪感路傍人<lb/>
蕩舟為樂非吾事自嘆空閨夢寐頻<lb/>
　　渡漢江<lb/>
<pb n="KR4h0161_WYG_006-35a"/>
　嶺外音書斷經冬復歴春近鄉情更怯不敢問來人<lb/>
　　　嵩山夜還<lb/>
　家住嵩山下好采舊山薇自省遊泉石何曾不夜歸<lb/>
　　　苑中遇雪應制<lb/>
　紫禁仙輿詰旦來青旂遥倚望春臺不知庭霰今朝落<lb/>
　疑是林花昨夜開<lb/>
　　　送司馬道士遊天台<lb/>
　羽客笙歌此地違離筵數處白雲飛蓬萊闕下長相憶<lb/>
<pb n="KR4h0161_WYG_006-35b"/>
　桐柏山頭去不歸<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩錄卷六<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_007-1a"/>
　欽定四庫全書<lb/>
御定全唐詩錄卷七<lb/>
　　李元紘<lb/>
　　　元紘字大綱先居滑州占籍萬年本姓丙氏髙祖<lb/>
　　　義旗入闗元紘曽祖粲率衆歸附賜姓李氏元紘<lb/>
　　　性謹厚拜中書侍郎貴為國相家無儲積雖季文<lb/>
　　　子之徳何以加也卒諡文忠<lb/>
　　近體詩<lb/>
<pb n="KR4h0161_WYG_007-1b"/>
　　　綠墀怨<lb/>
　征馬噪金珂嫖姚向北河綠苔行跡少紅粉淚痕多寶<lb/>
　幄粘花絮銀箏覆網羅别君如昨日青海雁頻過<lb/>
　　　相思怨<lb/>
　望月思氛氲朱衾嬾更薰春生翡翠帳花㸃石榴裙燕<lb/>
　語時驚妾鶯啼轉憶君交河一萬里仍隔數重雲<lb/>
　　徐安貞<lb/>
　　　安貞初名楚璧信安龍丘人尤善五言應制舉一<lb/>
<pb n="KR4h0161_WYG_007-2a"/>
　　嵗三擢甲科歴中書舍人集賢院學士上每屬文<lb/>
　　多命視草累遷中書侍郎<lb/>
　近體詩<lb/>
　　從駕温泉宫<lb/>
神女調温液年年待聖人試開臨水殿來洗屬車塵㬉<lb/>
氣隨明主恩波浹近臣靈威自無極從此獻千春<lb/>
　　書殿侍宴<lb/>
校文常近日賜宴忽昇天酒正傳杯至饔人捧案前玉<lb/>
<pb n="KR4h0161_WYG_007-2b"/>
堦鳴溜水清閣引歸煙共惜芸香暮春風度幾年<lb/>
　　送王判官<lb/>
明月開三峽花源出五溪城池青壁裏煙火綠林西不<lb/>
畏王程促惟愁仙路迷巴東下歸棹莫待夜猿啼<lb/>
　　送吕向補闕西岳勒碑<lb/>
聖作西山頌君其出使年勒碑懸日月驅傳接雲烟寒<lb/>
盡函闗路春歸洛水邊别離能幾許朝暮玉墀前<lb/>
　　送丹陽採訪<lb/>
<pb n="KR4h0161_WYG_007-3a"/>
郡縣分南國皇華出聖朝為憐鄉棹近不道使車遥舊<lb/>
俗吳三讓遺風漢六條願言除疾苦天子聴謳謡<lb/>
　　奉和聖製畣二相出雀鼠谷<lb/>
兩臣初入夢二月扈巡邊澗北寒猶在山南春半傳頌<lb/>
聲先奉御辰象復回天雲日明千里旌旗照一川柳陰<lb/>
低輦路草色變新田還望汾陽近宸遊自窅然<lb/>
　　聞隣家理箏<lb/>
北斗橫天夜欲闌愁人倚月思無端忽聞畫閣秦箏逸<lb/>
<pb n="KR4h0161_WYG_007-3b"/>
知是隣家趙女彈曲成虚憶青蛾歛調急遥憐玉指寒<lb/>
銀鎖重闗聴未闢不如眠去夢中看<lb/>
　齊澣<lb/>
　　澣字洗心定州人少以詞學稱弱冠登第景雲中<lb/>
　　為監察御史歴官至吏部侍郎以事貶良徳丞累<lb/>
　　遷潤州刺史江南採訪後為平陽太守<lb/>
　古體詩<lb/>
　　長門怨<lb/>
<pb n="KR4h0161_WYG_007-4a"/>
㷀㷀孤思逼寂寂長門夜妾妒亦知非君恩那不借㩦<lb/>
琴就玉階調悲聲未諧將心託明月流影入君懐<lb/>
　常理<lb/>
　　理爵里未詳<lb/>
　近體詩<lb/>
　　古别離<lb/>
君御狐白裘妾居緗綺幬粟鈿金夾膝花錯玉搔頭離<lb/>
别生庭草征衣斷戍樓蠨蛸網清曙菡蓞落紅秋小膽<lb/>
<pb n="KR4h0161_WYG_007-4b"/>
空房怯長眉滿鏡愁為傳兒女意不用逺封侯<lb/>
　邢象玉<lb/>
　　象玉爵里未詳<lb/>
　古體詩<lb/>
　　古意<lb/>
家中酒新熟園裏葉初榮佇杯欲取醉悒然思友生忽<lb/>
聞有奇客何姓復何名嗜酒陶彭澤能琴阮步兵何須<lb/>
問寒暑徑共坐山亭舉袂袪啼鳥揚巾掃落英心神無<lb/>
<pb n="KR4h0161_WYG_007-5a"/>
俗累歌詠有新聲新聲是何曲滄浪之水清<lb/>
　徐彦伯<lb/>
　　彦伯名洪以字行兖州人少以文章擅名對䇿擢<lb/>
　　第累轉蒲州司兵參軍時司户韋暠善判事司士<lb/>
　　李亘工於筆札彦伯文辭雅美時謂河東三絶神<lb/>
　　龍中預修武后實録封髙平縣子景雲中遷散騎<lb/>
　　常侍太子賔客昭文館學士<lb/>
　　紀事云彦伯為文多變易求新以鳳閣為鷃閣龍<lb/>
<pb n="KR4h0161_WYG_007-5b"/>
　　門為虬户金谷為銑谿玉山為瓊岳竹馬為篠驂<lb/>
　　月兎為魄兎後進效之謂之徐澀體<lb/>
　古體詩<lb/>
　　擬古<lb/>
遥裔烟嶼鴻雙影旦夕同交翰倚沙月和鳴弄江風茝<lb/>
若茂芳序君子從逺戎雲生陰海没花落春潭空紅淚<lb/>
掩促柱錦食羅薰籠自傷瓊草綠詎惜鉛粉紅裂帛附<lb/>
雙燕為予向遼東<lb/>
<pb n="KR4h0161_WYG_007-6a"/>
讀書三十載馳鶩周六經儒衣干時主忠策獻闕庭一<lb/>
朝奉休眄從容厠羣英束身趨建章秉筆坐承明廨署<lb/>
相填噎僚吏紛縱橫五日休澣時屠蘇繞玉屏橘花覆<lb/>
北沼桂樹交西榮樹棲兩鴛鴦含春向我鳴皎潔綺羅<lb/>
豔便娟絲管清擾擾天地間出處各有情何必巖石下<lb/>
枯槁閒此生<lb/>
頽光無淹晷逝水有迅流緑苔紛易歇紅顔不再求歌<lb/>
笑當及春無令壯志秋弱年仕闗輔簃門豁御溝敷愉<lb/>
<pb n="KR4h0161_WYG_007-6b"/>
東城際婉孌南陌頭荷花嬌緑水楊葉煖青樓中有綺<lb/>
羅人可憐名莫愁畫屏繞金膝珠簾懸玉鈎纎指調寶<lb/>
琴泠泠哀且柔贈君鴛鴦帶因以鷫鸘裘窗曉吟日坐<lb/>
閨夕秉燭遊無作北門客咄咄懐百憂<lb/>
　　採蓮曲<lb/>
妾家越水邊揺艇入江烟既見同心侣復采同心蓮折<lb/>
藕絲能脆開花葉正圓春歌弄明月歸棹落花前<lb/>
　　芳樹<lb/>
<pb n="KR4h0161_WYG_007-7a"/>
玉花珍簟上金縷畫屏開曉月憐箏柱春風憶鏡臺箏<lb/>
柱春風吹曉月芳樹落花朝暝歇藁砧刀頭未有期攀<lb/>
條拭淚坐相思<lb/>
　近體詩<lb/>
　　孤燭嘆<lb/>
切切夜閨冷微微孤燭然玉盤紅淚滴金燼彩光圓㬉<lb/>
手縫輕素嚬蛾續斷絃相思咽不語回向錦屏眠<lb/>
　　春閨<lb/>
<pb n="KR4h0161_WYG_007-7b"/>
戍客戍清波幽閨幽思多暗梁聞語燕夜燭見飛蛾寶<lb/>
鴨藏脂粉金屏綴綺羅裁衣卷紋素織錦度鳴梭有使<lb/>
通西極緘書寄北河年光只恐盡征戰莫蹉跎<lb/>
　郭元振<lb/>
　　元振名振以字行魏州人舉進士授通泉尉累遷<lb/>
　　涼州都督拓州境一千五百開置屯田盡水陸之<lb/>
　　利在涼五年夷夏畏慕睿宗即位徵拜吏兵二部<lb/>
　　尚書同中書門下三品以功封代國公明皇講武<lb/>
<pb n="KR4h0161_WYG_007-8a"/>
　　驪山坐於纛下流新州<lb/>
　　紀事云元振尉通泉任俠使氣撥去小節武后知<lb/>
　　其所為召欲詰之既與語奇之索所為文章上寶<lb/>
　　劒篇后覽嘉歎示學士李嶠等<lb/>
　古體詩<lb/>
　　春江曲<lb/>
江水春沈沈上有雙竹林竹葉壊水色郎亦壊人心<lb/>
　　王昭君<lb/>
<pb n="KR4h0161_WYG_007-8b"/>
自嫁單于國長銜漢掖悲容顔日憔悴有甚畫圖時<lb/>
厭踐氷霜域嗟為邊塞人思從漠南獵一見漢家塵<lb/>
聞有南河信傳言殺畫師始知君念重更肯惜蛾眉<lb/>
　　子夜四時歌<lb/>
　　　春歌<lb/>
陌頭楊柳枝已被春風吹妾心正斷絶君懐那得知<lb/>
青樓含日光緑池起風色贈子同心花殷勤此何極<lb/>
　　　秋歌<lb/>
<pb n="KR4h0161_WYG_007-9a"/>
邀歡空佇立望美頻迴顧何時復採菱江中密相遇<lb/>
辟惡茱萸囊延年菊花酒與子結綢繆丹心此何有<lb/>
　　　冬歌<lb/>
北極嚴氣昇南至温風謝調絲競短歌拂枕憐長夜<lb/>
帷横雙翡翠被卷兩鴛鴦婉態不自得宛轉君王牀<lb/>
　　寶劒篇<lb/>
君不見昆吾鐵冶飛炎煙紅光紫氣俱赫然良工鍛鍊<lb/>
凡幾年鑄得寶劒名龍泉龍泉顔色如霜雪良工咨嗟<lb/>
<pb n="KR4h0161_WYG_007-9b"/>
歎奇絶疏璃玉匣吐蓮花錯縷金環映明月正逢天下<lb/>
無風塵幸得周防君子身精光黯黯青蛇色文章片片<lb/>
緑龜鱗非直結交游俠子亦曽親近英雄人何言中路<lb/>
遭棄捐零落漂淪古獄邊雖復塵埋無所用猶能夜夜<lb/>
氣衝天<lb/>
　近體詩<lb/>
　　塞上<lb/>
塞外虜塵飛頻年出武威死生隨玉劒辛苦向金微久<lb/>
<pb n="KR4h0161_WYG_007-10a"/>
戍人將老長征馬不肥仍聞酒泉郡已合數重圍<hi>久戍人將</hi>
<hi>老長征馬不肥元振警句也元振嘗山居夜有人面如盤出燈下元振以此詩題其頰遂滅明日出行巨木上</hi>
<hi>有白耳此句在焉</hi>
　劉禕之<lb/>
　　禕之字希美晉陵人少與孟利貞高智周郭正一<lb/>
　　俱以文藻知名號為劉孟髙郭上元中與元萬頃<lb/>
　　等偕召入禁中論次新書髙宗又密令參决時政<lb/>
　　以分宰相之權時謂北門學士武后時為鳳閣侍<lb/>
<pb n="KR4h0161_WYG_007-10b"/>
　　郎<lb/>
　近體詩<lb/>
　　九成宫秋初應詔<lb/>
帝圃疏金闕仙臺駐玉鑾野分明鸑岫路接寶雞壇林<lb/>
樹千霜積仙宫四序寒蟬急知秋早鶯疎覺夏䦨怡神<lb/>
紫氣外凝睇白雲端舜海詞波發空驚遊聖難<lb/>
　鄭愔<lb/>
　　愔字文靖滄州人年十七進士擢第來俊臣羅織<lb/>
<pb n="KR4h0161_WYG_007-11a"/>
　　文狀皆愔草定張易之兄弟薦為殿中侍御史易<lb/>
　　之敗貶宣州司户<lb/>
　近體詩<lb/>
　　塞外<lb/>
塞外蕭條望征人此路賖邊聲亂朔馬秋色引胡笳遥<lb/>
嶂侵歸日長城帶晩霞斷蓬飛古戍連雁聚寒沙海暗<lb/>
雲無葉山春雪作花丈夫期報主萬里獨辭家<lb/>
荒壘三秋夕窮郊萬里平海陰凝獨樹日氣下連營戎<lb/>
<pb n="KR4h0161_WYG_007-11b"/>
斾霜旋重邊裘夜更輕將軍猶轉戰都尉不成名折柳<lb/>
悲春曲吹笳斷夜聲明年漢使返須築受降城<lb/>
　馬懐素<lb/>
　　懐素字惟臣潤州人寓居江都師事李善博覽經<lb/>
　　史善屬文舉進士長安中為監察御史守法不阿<lb/>
　　李迥秀恃勢納賄懐素劾罷之累拜中書舍人開<lb/>
　　元初為户部侍郎封常山縣公三遷秘書監兼昭<lb/>
　　文館學士湥為明皇所禮卒諡曰文<lb/>
<pb n="KR4h0161_WYG_007-12a"/>
　近體詩<lb/>
　　奉和人日讌大明宫恩賜綵縷人勝應制<lb/>
萬宇千門平旦開天容辰象列昭回三陽候節金為勝<lb/>
百福迎祥玉作杯就暖風光偏着柳辭寒雪影半藏梅<lb/>
何幸得參詞賦職自憐終乏馬卿才<lb/>
　　奉和幸安樂公主山莊應制<lb/>
主家臺沼勝平陽帝幸歡娛樂未央掩映琱窗交極浦<lb/>
參差繡户繞迴塘泉聲百處傳歌曲樹影千重對舞行<lb/>
<pb n="KR4h0161_WYG_007-12b"/>
聖酒一霑何以報唯欣頌徳奉時康<lb/>
　趙冬曦<lb/>
　　冬曦定州鼓城人擢第拜左拾遺神龍初上言古<lb/>
　　律條目千餘開元初為監察御史坐事流岳州還<lb/>
　　知史館歴官國子祭酒性放達不屑世事兄弟皆<lb/>
　　顯官張說云韋趙兄弟人之杞梓<lb/>
　古體詩<lb/>
　　奉和張燕公早霽南樓<lb/>
<pb n="KR4h0161_WYG_007-13a"/>
方曙躋南樓凭軒肆遐矚物華蕩暄氣春景媚晴旭川<lb/>
霽湘山孤林芳楚郊縟列巖重疊翠逺岸逶迤緑風帆<lb/>
摩天垠魚艇散灣曲鴻歸鶴舞送猿叫鶯聲續羣動皆<lb/>
熙熙噫予獨羈束常欽才子意忌鵩傷踡跼雅尚騷人<lb/>
文懐沙何迫促未知二賢意去矣從所欲<lb/>
　近體詩<lb/>
　　和尹<graphic n="KR1026" url="https://raw.githubusercontent.com/kanripo/KR-Gaiji/master/images/KR1026.png" mimeType="image/png"/>秋夜遊㴩湖<lb/>
政理常多暇方舟此泝洄吹笙虚洞答舉楫便風催山<lb/>
<pb n="KR4h0161_WYG_007-13b"/>
暗雲猶辨潭幽月稍來清谿無數曲未盡莫先迴<lb/>
烟靄夕微䝉幽灣賞未窮艤舟待初月褰幌招逺風鶴<lb/>
聲聒前浦漁火明暗叢東山雲壑意不謂爾來同<lb/>
　　陪燕公遊㴩湖上寺<lb/>
江外多山水招要步馬來琴將天籟合酒共鳥歌催巖<lb/>
坐攀紅藥谿行愛緑苔所懐非此地遊望亦徘徊<lb/>
　　奉答燕公<lb/>
語别意淒淒零陵湘水西佳人金谷返愛子洞庭迷舊<lb/>
<pb n="KR4h0161_WYG_007-14a"/>
館逢花發他山值鳥啼江天千里望誰見緑蘋齊<lb/>
　　奉和聖製同二相以下羣官樂遊園宴<lb/>
爽塏三秦地芳華二月初酺承奠璧罷宴是合錢餘柳<lb/>
翠垂堪結桃紅卷欲舒從容會鵷鷺延曼戲龍魚喜氣<lb/>
流雲物歡聲浹里閭聖恩將報厚請述記言書<lb/>
　盧從愿<lb/>
　　從愿字子龔相州人弱冠舉明經授夏縣尉遷監<lb/>
　　察御史睿宗朝拜吏部侍郎髙宗時裴行儉馬戴<lb/>
<pb n="KR4h0161_WYG_007-14b"/>
　　為吏部稱職及是從愿與李朝隠同時典選亦有<lb/>
　　美譽時人稱曰前有馬裴後有盧李開元中遷中<lb/>
　　書侍郎後拜吏部尚書諡曰文<lb/>
　近體詩<lb/>
　　奉和聖製送張說巡邊<lb/>
上將發文昌中軍静朔方占星引旌節擇日拜壇場禮<lb/>
樂臨軒送威聲出塞揚安邊俟帷幄制勝在巖廊作鼓<lb/>
將軍氣投醪壯士觴戒途遵六月離贈動三光槐路清<lb/>
<pb n="KR4h0161_WYG_007-15a"/>
梅暑蘅皋起麥涼持文仰雄伯耀武震遐荒袵席知無<lb/>
戰兵戈示不忘佇聞歌枤杜凱入繫名王<lb/>
　盧鴻<hi>舊唐書作盧鴻一</hi>
　　鴻字顥然其先范陽人徙洛陽博學善篆籀廬嵩<lb/>
　　山開元初徵至東都謁見不拜宰相遣問狀答曰<lb/>
　　禮者忠信之薄臣敢以忠信見召升内殿拜諫議<lb/>
　　大夫固辭詔許還山嵗給米絹又賜隠居服官營<lb/>
　　草堂恩禮殊渥<lb/>
<pb n="KR4h0161_WYG_007-15b"/>
　古體詩<lb/>
　　嵩山十志<hi>并序</hi>
　　　草堂<lb/>
　　　草堂者葢因自然之谿阜前當墉洫資人力之<lb/>
　　　締構後加茅茨將以避燥濕成棟宇之用昭簡<lb/>
　　　易叶乾坤之徳道可容膝休閒谷神同道此其<lb/>
　　　所貴也及靡者居之則妄為剪飾失天理矣<lb/>
山為宅兮草為堂芝蘭兮葯房羅蘼蕪兮拍薜荔荃壁<lb/>
<pb n="KR4h0161_WYG_007-16a"/>
兮蘭砌蘼蕪薜荔兮成草堂陰陰邃兮馥馥香中有人<lb/>
兮信宜常讀金書兮飲玉漿童顔幽操兮不易長<lb/>
　　　倒景臺<lb/>
　　　倒景臺者葢太室南麓天門右崖傑峰如臺氣<lb/>
　　　凌倒景登路有三處可憇或曰三休臺可以邀<lb/>
　　　馭風之客會絶塵之子超逸真盪遐襟此其所<lb/>
　　　絶也及世人登焉則魂散神越目極心傷矣<lb/>
天門豁兮僊臺聳傑屹崪兮零澒湧窮三休兮曠一觀<lb/>
<pb n="KR4h0161_WYG_007-16b"/>
忽若登崑崙兮中期汗漫仙聳天開兮倒景臺鯊顥氣<lb/>
兮軼囂埃皎皎之子兮自獨立雲可朋兮赮可吸曾何<lb/>
榮辱之所及<lb/>
　　　樾館<lb/>
　　　樾館者葢即林取材基巔柘架茅茨居不期逸<lb/>
　　　為不至勞清談娛賓斯為尚矣及盪者鄙其隘<lb/>
　　　閴茍事宏湎乖其實矣<lb/>
紫巖隈兮青磎側雲松煙蔦兮千古色芳靃蘼兮蔭䝉<lb/>
<pb n="KR4h0161_WYG_007-17a"/>
蘢幽人搆館兮在其中靃蘼䝉蘢兮開樾館卧風霄兮<lb/>
坐赭旦粤有賓兮時戾止樵蘇不爨兮清談已水嵗終<lb/>
朝兮常若此<lb/>
　　　枕烟庭<lb/>
　　　枕烟庭者葢特峰秀起意若枕烟祕庭凝虚窅<lb/>
　　　若仙會即楊雄所謂爰靜神游之庭是也可以<lb/>
　　　超絶紛世永潔精神矣及機士登焉則寥閴戃<lb/>
　　　恍愁懐情累矣<lb/>
<pb n="KR4h0161_WYG_007-17b"/>
臨泱漭兮背青熒吐雲烟兮合窅㝠怳歘翕兮㳫幽靄<lb/>
意縹緲兮羣仙會窅冥仙會兮枕煙庭竦魂形兮凝視<lb/>
聽聞夫至誠必感兮祈此巔契顥氣飬丹田終彷像兮<lb/>
覯靈仙<lb/>
　　　雲錦淙<lb/>
　　　雲錦淙者葢激溜衝攢傾石叢倚鳴湍疊濯噴<lb/>
　　　若雷風詭輝分麗煥若雲錦可以瑩發靈矚幽<lb/>
　　　翫忘歸及匪士觀之則反曰寒泉傷玉趾矣<lb/>
<pb n="KR4h0161_WYG_007-18a"/>
水攢衝兮石叢聳煥雲錦兮噴洶湧苔駮犖兮草夤縁<lb/>
芳羃羃兮瀨濺濺石攢叢兮雲錦淙波連珠兮文㳫峰<lb/>
有潔冥者媚此幽潄靈液兮樂天休實獲我心兮夫何<lb/>
求<lb/>
　　　期仙磴<lb/>
　　　期仙磴者葢危磴穹窿迥接雲路靈仙髣髴若<lb/>
　　　可期及儒者毁所不見則黜之葢疑氷之談信<lb/>
　　　矣<lb/>
<pb n="KR4h0161_WYG_007-18b"/>
霏微陰壑兮氣騰虹迤邐危磴兮上凌空青霞杪兮紫<lb/>
雲垂鸞歌鳳舞兮吹參差鸞歌鳳舞兮期仙磴鴻駕迎<lb/>
兮瑶華贈山中人兮好神仙想像聞此兮欲升烟鑄月<lb/>
煉液兮竚還年<lb/>
　　　滌煩磯<lb/>
　　　滌煩磯者葢窮谷峻崖發地盤石飛流攢激積<lb/>
　　　潄成渠澡性滌頻迥有幽致可為智者說難為<lb/>
　　　俗人言<lb/>
<pb n="KR4h0161_WYG_007-19a"/>
靈磯盤礴兮溜奔錯潄泠風兮鎮冥壑研苔滋兮泉珠<lb/>
潔一飲一憇兮氣想滅磷漣清淬兮滌煩磯靈仙境兮<lb/>
仁智歸中有琴兮徽以玉峩峩湯湯兮彈此曲寄聲知<lb/>
音兮同所欲<lb/>
　　　羃翠庭<lb/>
　　　羃翠庭者葢崖巘積陰林蘿杳翠其上緜羃其<lb/>
　　　下湥湛可以王神可以冥道矣及喧者遊之則<lb/>
　　　酣謔永日汩清薄厚<lb/>
<pb n="KR4h0161_WYG_007-19b"/>
青崖陰兮月磵曲重幽疊邃兮隠淪躅草拊綿羃兮翠<lb/>
䝉蘢當其無兮庭在中當無有用兮羃翠庭神可谷兮<lb/>
道可冥有幽人兮張素琴白玉徽兮緑水陰徳之愔兮<lb/>
澹多心<lb/>
　　　洞𤣥室<lb/>
　　　洞𤣥室者葢因巖作室即理談𤣥室返自然𤣥<lb/>
　　　斯洞矣及邪者居之則假容竊吹妄作虛誕竟<lb/>
　　　以盗言<lb/>
<pb n="KR4h0161_WYG_007-20a"/>
　嵐氣肅兮巖翠冥空陰虚兮户芳迎披蕙帳兮促蘿筵<lb/>
　談空空兮覈𤣥元蕙帳蘿筵兮洞𤣥室祕而幽兮真可<lb/>
　言返自然兮道可冥繹妙思兮草𤣥經結幽門兮在黄<lb/>
　庭<lb/>
　　　　金碧潭<lb/>
　　　　金碧潭者葢水潔石鮮光涵金碧嵓葩林蔦有<lb/>
　　　　助芳陰鑒空洞虚道斯勝矣而世生纒乎利害<lb/>
　　　　則未暇遊之<lb/>
<pb n="KR4h0161_WYG_007-20b"/>
　水碧色兮石金光灧熠熠兮濙湟湟泉葩映兮煙蔦臨<lb/>
　紅灼灼兮翠陰陰翠相鮮兮金碧潭霜天洞兮烟景涵<lb/>
　有幽人兮好㝠絶炳其煥兮凝其潔悠悠千古兮長不<lb/>
　滅<lb/>
　<lb/>
　<lb/>
　<lb/>
御定全唐詩録卷七<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_008-1a"/>
　欽定四庫全書<lb/>
御定全唐詩録卷八<lb/>
　　張說<lb/>
　　　說字道濟洛陽人弱冠應詔舉累轉右補闕預脩<lb/>
　　　三教珠英擢鳳閣舍人忤㫖流欽州中宗即位召<lb/>
　　　拜兵部員外郎累拜兵部侍郎𢎞文館學士景雲<lb/>
　　　中遷中書侍郎知政事進中書令封燕國公為姚<lb/>
　　　崇所搆岀刺相州坐事左轉岳州開元中拜兵部<lb/>
<pb n="KR4h0161_WYG_008-1b"/>
　　　尚書仍知政事又敇為朔方軍節度大使往巡五<lb/>
　　　城後為集賢院學士尚書左丞相卒諡文貞說為<lb/>
　　　文屬思精壯長於碑誌謫岳州後詩益悽惋謂得<lb/>
　　　江山助云<lb/>
　　　天寶遺事云張說母夢玉燕自東南飛來投入懐<lb/>
　　　中而有孕生說果為宰相其至貴之祥也<lb/>
　　　紀事云明皇封太山迴過金橋御路縈轉一望旌<lb/>
　　　纛綿數十里上曰張說言我勒兵三十萬旌旗經<lb/>
<pb n="KR4h0161_WYG_008-2a"/>
　　五百里陜右上黨至於太原真才子也召吳道子<lb/>
　　韋無忝陳閎同製金橋圖<lb/>
　古體詩<lb/>
　　送王光庭<lb/>
同居洛陽陌經日嬾相求及爾江湖去念别悵悠悠楚<lb/>
雲眇羇翼海月倦行舟愛而不可見徒嗟芳嵗流<lb/>
　　寄姚司馬<lb/>
共君春種𤓰本期清夏暑𤓰成人已去失望將誰語裛<lb/>
<pb n="KR4h0161_WYG_008-2b"/>
露摘香園感味懷心許偶逢西風便因之寄鄂渚<lb/>
　　代書答姜七崔九<lb/>
婀娜金閨樹離披野田草雖殊兩地榮幸共三春好花<lb/>
殊鳥飛處葉鏤蟲行道真心獨感人惆悵令人老<lb/>
　　江路憶郡<lb/>
霿歛江早明星翻漢將没卧聞峽猿響起視榜人發倚<lb/>
棹攀岸篠憑船弄波月水宿厭洲渚晨光屢揮忽林澤<lb/>
來不窮烟波去無歇結思笙竽里揺情遊俠窟年貌不<lb/>
<pb n="KR4h0161_WYG_008-3a"/>
暫留歡愉及𤣥髪雲濤戀山海禽馬懐燕越自非行役<lb/>
人安知慕城闕<lb/>
　　岳州作<lb/>
夜夢雲闕間從容簪履列朝遊洞庭上緬望京華絶潦<lb/>
收江未清火退山更熱重欷視欲醉懵滿氣如噎器㽜<lb/>
魚鼈腥衣㸃蚊䖟血髪白思益壯心𤣥用彌拙冠劍日<lb/>
苔蘚琴書坐廢撤唯有報恩字刻意長不滅<lb/>
　　遊洞庭湖湘<lb/>
<pb n="KR4h0161_WYG_008-3b"/>
緬邈洞庭岫葱䝉水霿色宛在太湖中可望不可即剖<lb/>
竹守窮渚開門對奇域城池自縶籠纓綬為徽纆靡日<lb/>
不思往經時始願克飛棹越溟波維舟恣攀陟䆗窱入<lb/>
雲步﨑嶇倚松息巖壇有鶴過壁字無人識滴石香乳<lb/>
溜垂崖靈草植玩幽輕霧阻討異忘曛逼寒沙際水平<lb/>
霜樹籠煙直空宫聞莫覩地道窺難測此處學金丹何<lb/>
人生羽翼誰傳九光要幾拜三仙職紫氣徒想像清潭<lb/>
長眇黙霓裳若有來覯我雲峰側<lb/>
<pb n="KR4h0161_WYG_008-4a"/>
　　早霽南樓<lb/>
山水佳新霽南樓翫初旭夜來枝半紅雨後洲全緑四<lb/>
運相終始萬形紛代續適臨青草湖再變黄鶯曲地穴<lb/>
穿東武江流下西蜀歌聞枉渚邅舞見長沙促心阻意<lb/>
徒馳神和生自足白髪悲上春知常謝先欲<lb/>
　　石門墨山二山相連有禪堂道觀天下絶境<lb/>
囷輪江上山近在華容縣常涉巴丘首天晴遥可見佳<lb/>
遊屢前諾芳月愆幽春及此符守移歡言臨道便既㩦<lb/>
<pb n="KR4h0161_WYG_008-4b"/>
賞心客復有送行掾竹徑入陰窅松崖上空蒨草共林<lb/>
一色雲與峰萬變探窺石門斷縁越沙澗轉兩山勢爭<lb/>
雄峰巘相顧盼藥妙靈仙寶境華巖壑選清都西淵絶<lb/>
金地東敞宴池果接園畦風煙邇臺殿髙尋去石頂曠<lb/>
覽天宇遍千山紛滿目百川豁對面騎來雲氣迎人去<lb/>
鳥聲戀長揖桃源士舉世同企羡<lb/>
　　五君詠<lb/>
　　　魏齊公元忠<lb/>
<pb n="KR4h0161_WYG_008-5a"/>
齊公生人表逈天聞鶴唳清論早揣摩𤣥心晚超詣入<lb/>
相廟廊靜出軍沙漠霽見湥吕禄憂舉後陳平計甘心<lb/>
除君惡足以報先帝<lb/>
　　　蘇許公瓌<lb/>
許公信國楨克美具瞻情百事資朝問三章廣世程處<lb/>
髙心不有臨節自為名朱户傳新㦸青松拱舊塋淒涼<lb/>
丞相府餘慶在元成<hi>王泠然為蘇頲上說書云相公五君詠云淒涼丞相府餘慶在元成</hi>
<hi>蘇公一聞此詩移公于荆府積漸至相今蘇屈居益部公坐廟堂投木報瓊義將安在  泠然書又曰相公岳</hi>
<pb n="KR4h0161_WYG_008-5b"/>
<hi>陽送别詩曰譙念三千里江潭一老翁今日忘往日之棲遲貪暮年之富貴乎</hi>
　　　李趙公嶠<lb/>
李公實神敏才華乃天授睦親何用心處貴不忘舊故<lb/>
事遵臺閣新詩冠宇宙在人忠所奉惡我誠將宥南浦<lb/>
去莫歸嗟嗟蔑孫秀<lb/>
　　　郭代公元振<lb/>
代公舉鵬翼懸飛摩海霧志康天地屯適與雲雷遇興<lb/>
䘮一言決安危萬心注大勲書王府舛命淪江路勢傾<lb/>
<pb n="KR4h0161_WYG_008-6a"/>
北夏門哀靡東平樹<lb/>
　　　趙耿公彦昭<lb/>
耿公山嶽秀才傑心亦妙鷙鳥峻標立哀玉扣清調協<lb/>
贊休明啓恩華日月照何意瑶臺雲風吹落江徼湘流<lb/>
下潯陽灑淚一投弔<hi>紀事云說謫岳州嘗鬱鬱不樂時宰以說機辨才畧互相排擯蘇頲</hi>
<hi>方大用說與其父瓌善說因為五君詠以貽頲誡其使曰當候忌日近暮送之是日近暮弔客至多說先公寮</hi>
<hi>舊頲覽詩鳴咽流涕翼日對上大陳說忠正謇諤人望所屬不宜淪滯遐方上因降璽書勞問俄遷荆州長史</hi>
<hi>因加甄叙</hi>
<pb n="KR4h0161_WYG_008-6b"/>
　　山夜聞鐘<lb/>
夜卧聞夜鐘夜靜山更響霜風吹寒月䆗窱虚中上前<lb/>
聲既舂容後聲復晃盪聴之如可見尋之定無像信知<lb/>
本際空徒掛生滅想<lb/>
　　冬日見牧牛人擔青草歸<lb/>
塞上綿應折江南草可結欲持梅嶺花逺競榆闗雪日<lb/>
月無他照山川何頓别茍齊兩地心天問將安說<lb/>
　　雜詩<lb/>
<pb n="KR4h0161_WYG_008-7a"/>
抱薰心恒焦舉斾心恒揺天長地自久歡樂能幾朝君<lb/>
看西陵樹歌舞為誰嬌<lb/>
　　離㑹曲<lb/>
何處送客洛橋頭洛水汎汎中行舟可憐河樹葉萎㽔<lb/>
闗闗河鳥聲相思街鼓喧喧日將夕去棹歸軒兩相迫<lb/>
何人送客故人情故人今夜何處客<lb/>
　　鄴都引<lb/>
君不見曹公草創爭天禄羣雄睚眦相馳逐晝㩦壯士<lb/>
<pb n="KR4h0161_WYG_008-7b"/>
破堅陣夜接詞人賦華屋都邑繚繞西山陽桑榆汗漫<lb/>
漳河曲城郭為墟人代改但見西園明月在鄴傍髙塚<lb/>
多貴臣蛾眉<graphic n="KR1863" url="https://raw.githubusercontent.com/kanripo/KR-Gaiji/master/images/KR1863.png" mimeType="image/png"/>睩共灰塵試上銅臺歌舞處唯有秋風<lb/>
愁殺人<lb/>
　　城南亭作<lb/>
珂馬朝歸連萬石矟門洞啓親迎客北堂珍重琥珀酒<lb/>
庭前列肆茱茰席長袖遲廻意緒多清商緩轉目騰波<lb/>
舊傳比翼侯家舞新出將雛主第歌漢家絳灌餘兵氣<lb/>
<pb n="KR4h0161_WYG_008-8a"/>
晉代浮虚安足貴正逢天下金鏡清偏加日飲醇醪意<lb/>
誰復遨遊不復歸閒庭莫畏不芳菲會待城南春色至<lb/>
竟將花柳拂羅衣<lb/>
　近體詩<lb/>
　　奉和聖製登驪山矚眺應制<lb/>
寒山上半空臨眺盡寰中是日巡遊處晴光逺近同川<lb/>
明分渭氷樹暗辨新豐巖壑清音暮天歌起大風<lb/>
　　奉和聖製幸白鹿觀應制<lb/>
<pb n="KR4h0161_WYG_008-8b"/>
洞府寒山曲天遊日旰迴披雲看石鏡拂雪上金臺竹<lb/>
徑龍驂下松庭鶴轡來雙童還獻藥五色耀仙材<lb/>
　　奉和聖製過寧王宅應制<lb/>
進酒忘憂觀簫韶喜降臨帝堯敦族禮王季友兄心竹<lb/>
院龍鳴笛梧宫鳳遶林大風將小雅一字重千金<lb/>
　　恩制賜食於麗正殿書院宴賦得林字<lb/>
東壁圖書府西園翰墨林誦詩聞國政講易見天心位<lb/>
竊和羮重恩叨醉酒深緩歌春興曲情竭為知音<lb/>
<pb n="KR4h0161_WYG_008-9a"/>
　　東都酺宴<hi>并序</hi>
　　　先天元祀孟冬十月東都留守韋公夤奉聖朝<lb/>
　　　述宣嘉㫖乃合洛京之五省招河伊之二縣將<lb/>
　　　吏咸集佩章有序鏘鏘濟濟侃侃誾誾供張於<lb/>
　　　興教之門式酺宴也原夫樂生於心非因結風<lb/>
　　　之奏和達於氣無待陽春之節葢澤之所及也<lb/>
　　　湥則情之所感者逺國家天地一統君臣百年<lb/>
　　　朝榮舊徳之序賴賴先疇之業元化漸漬洪恩<lb/>
<pb n="KR4h0161_WYG_008-9b"/>
　　　既久太上功徳不宰夏后命子之初皇帝孝理<lb/>
　　　無為漢祖事親之日生堯舜於天屬見文武於<lb/>
　　　同時前古未逢斯人何幸是日六樂振作萬舞<lb/>
　　　苒弱鳥獸徘徊士女踴躍則知衆庶觀徳之所<lb/>
　　　樂也㫖酒絡繹大庖燔炙芳溢風烟醉流阡陌<lb/>
　　　又知衣冠之所適也由近而視逺萬國之慶皆<lb/>
　　　然自明而察幽三靈之欣不接若夫吟詠徳澤<lb/>
　　　播越人聲斯固雅頌之餘波政教之遺美凡我<lb/>
<pb n="KR4h0161_WYG_008-10a"/>
　　　詞客安敢闕如賦詩展事垂列於後<lb/>
重華昇寶厯軒帝眇閒居政成天子孝俗返上皇初忘<lb/>
味因觀樂歡心寄合酺自憐疲馬意戀戀主恩餘<lb/>
曉月調金闕朝暾對玉盤爭馳羣鳥散鬭伎百花團遇<lb/>
聖人知幸承恩物自歡洛橋將舉燭醉舞拂歸鞍<lb/>
愷宴惟今席餘歡殊未窮入雲歌嫋嫋向日伎叢叢駛<lb/>
管催酣興留闗待曲終長安若為樂應與萬方同<lb/>
　　道家三首奉敇撰<lb/>
<pb n="KR4h0161_WYG_008-10b"/>
金壇啓曙闈真氣肅微微落月銜仙竇初霞拂羽衣香<lb/>
隨龍節下雲逐鳳簫飛暫往蓬萊戲千年始一歸<lb/>
窈窕流精觀深沈紫翠庭金奩調上藥寶案讀仙經作<lb/>
賦看神雨乗槎辨客星秖應謝人俗輕舉託雲軿<lb/>
道紀開中籙真官表上清焚香三鳥至鍊藥九仙成天<lb/>
上靈書下空中妙伎迎迎來出烟霧渺渺戲蓬瀛<lb/>
　　幽州夜飲<lb/>
涼風吹夜雨蕭瑟動寒林正有髙堂宴能忘遲暮心軍<lb/>
<pb n="KR4h0161_WYG_008-11a"/>
中宜劒舞寒上重笳音不作邊城將誰知恩遇湥<lb/>
　　岳州别子均<lb/>
離筵非讌喜别酒正銷魂念汝猶童孺嗟予隔逺藩津<lb/>
亭㧞心草江路斷腸猿他日將何見愁來獨倚門<lb/>
　　南中别蔣五岑向青州<lb/>
老親依北海賤子棄南荒有淚皆成血無聲不斷腸此<lb/>
中逢故友彼地送還鄉願作楓林葉隨君度洛陽<lb/>
　　嶺南送使<lb/>
<pb n="KR4h0161_WYG_008-11b"/>
秋鴈逢春返流人何日歸將余去國淚灑子入鄉衣饑<lb/>
狖啼相聚悲猿喘更飛南中不可問書此示京畿<lb/>
　　盧巴驛聞張御史張判官欲到不得待留贈之<lb/>
旅竄南方逺傳聞北使來舊庭知玉樹合浦識珠胎白<lb/>
髪因愁改丹誠託夢迴皇恩若再造為憶不然灰<lb/>
　　南中贈髙六戩<lb/>
北極辭明代南溟宅放臣丹誠由義盡白髪帶愁新鳥<lb/>
墜炎洲氣花飛洛水春平生歌舞席誰憶不歸人<lb/>
<pb n="KR4h0161_WYG_008-12a"/>
　　和魏僕射還鄉<lb/>
富貴還鄉國光輝滿舊林秋風樹不靜君子歎何深故<lb/>
老空懸劍鄰交日散金衆芳揺落盡獨有嵗寒心<lb/>
　　湥渡驛<lb/>
旅宿青山夜荒庭白露秋洞房懸月影髙枕聴江流猿<lb/>
響寒巖樹螢飛古驛樓他鄉對揺落併覺起離憂<lb/>
　　還至端州驛前與髙六别處<lb/>
舊館分江日悽然望落暉相逢傳旅食臨别換征衣昔<lb/>
<pb n="KR4h0161_WYG_008-12b"/>
記山川是今傷人代非往來皆此路生死不同歸<lb/>
　　相州北亭<lb/>
人務南亭少風煙北院多山花迷徑路池水拂藤蘿萍<lb/>
散魚時躍林幽鳥任歌悠然白雲意乘興抱琴過<lb/>
　　岳州守嵗<lb/>
除夜清樽滿寒庭燎火多舞衣連臂拂醉坐合聲歌至<lb/>
樂都忘我㝠心自委和今年只如此來嵗知如何<lb/>
　　岳州山城<lb/>
<pb n="KR4h0161_WYG_008-13a"/>
山城豐日暇閉户見天心東曠迎朝色西樓引夕陰觀<lb/>
書千載近學靜二毛深忽有南風至吹君堂上琴<lb/>
　　扈從幸韋嗣立山莊應制<hi>并序</hi>
　　　嵐氣入野榛烟出谷魚潭竹岸松齋藥畹虹泉<lb/>
　　　電射雲木虚吟恍惚疑夢間闗忘術兹所謂丘<lb/>
　　　壑䕫龍衣冠巢許也<lb/>
寒灰飛玉琯湯井駐金輿既得方明相還尋大隗居懸<lb/>
泉珠貫下列帳錦屏舒騎逺林逾宻笳繁谷自虚門旗<lb/>
<pb n="KR4h0161_WYG_008-13b"/>
塹複磴殿幕褁通渠舞鳳迎公主雕龍賦媫妤地幽天<lb/>
賞洽酒樂御筵初菲才叨侍從連藻愧應徐<hi>紀事云嗣立莊在驪</hi>
<hi>山鸚鵡谷中宗幸之嗣立獻食百轝及木器藤盤等物上封為逍遥公名其所居為清虚原幽棲谷中宗留詩</hi>
<hi>從臣屬和嗣立並鐫于石請張說為序薛稷書之先一日太平公主上官昭容題詩數首故燕公詩云舞鳯迎</hi>
<hi>公主雕龍賦媫妤</hi>
　　清明日詔宴寜王山池賦得飛字<lb/>
今日清明宴佳境惜芳菲揺揚花雜下嬌囀鶯亂飛緑<lb/>
渚傳歌榜紅橋度舞旗和風偏應律細雨不霑衣承恩<lb/>
<pb n="KR4h0161_WYG_008-14a"/>
如改火春去春來歸<lb/>
　　三相同日拜官奉和御製<lb/>
大塊鎔羣品經生偶聖時猥承三事命虚忝百僚師右<lb/>
揆謀華碩前星傅重資連騫求舊禮濫㸃樂賢詩賜釡<lb/>
同榮拜摐金宴宰司菊花吹御酒蘭葉捧天詞寶厯休<lb/>
明盛頽年晷漏衰少留青史筆未便赤松期<lb/>
　　恩賜宴樂遊園<lb/>
漢苑佳遊地軒庭近侍臣共持榮幸日來賞艶陽春饌<lb/>
<pb n="KR4h0161_WYG_008-14b"/>
玉頒王篚摐金下帝鈞池臺草色徧宫觀柳條新花綬<lb/>
光連榻朱顔暢飲醇聖朝多樂事天意每隨人<lb/>
　　春晩侍宴麗正殿探得開字<lb/>
聖政惟稽古賔門引上才坊因購書立殿為集賢開髦<lb/>
彦星辰下仙章日月迴字如龍負出韻是鳳銜來庭柳<lb/>
餘春駐宫櫻早夏催喜承芸閣宴幸奉柏梁杯<lb/>
　　奉和聖製渡蒲闗應制<lb/>
蒲坂横臨晉華芝曉望秦闗城雄地險橋路扼天津樓<lb/>
<pb n="KR4h0161_WYG_008-15a"/>
暎行宫日隄含鞏樹春黄雲隨寶鼎紫氣逐真人東詠<lb/>
唐虞跡西觀周漢塵山河非國寶明主愛忠臣<lb/>
　　奉和聖製途中經華嶽應制<lb/>
西嶽鎮皇京中峰入太清玉鑾重嶺應緹騎薄雲迎霽<lb/>
日懸髙掌寒空類削成軒遊會神處漢幸望仙情舊廟<lb/>
青林古新碑緑字生羣臣願封岱還駕勒鴻名<lb/>
　　三月二十日詔宴樂游園賦得風字<lb/>
樂游形勝地表裏望郊宫北闕連天頂南山對掌中皇<lb/>
<pb n="KR4h0161_WYG_008-15b"/>
恩貸芳月旬宴美成功魚戲芙蓉水鶯啼楊柳風春光<lb/>
看欲暮天澤戀無窮長袖招斜日留光待曲終<lb/>
　　奉和聖製暇日與兄弟同遊興慶宫作應制<lb/>
漢武横汾日周王宴鎬年何如造區夏復此睦親賢巢<lb/>
鳳新成閣飛龍舊躍泉棣華歌尚在桐葉戲仍傳禁籞<lb/>
氛埃隔平臺景物連聖慈良有裕王道固無偏問俗兆<lb/>
人阜觀風五教宣獻圖開益地張樂奏鈞天侍酒衢樽<lb/>
滿詢芻諫鼓懸永言形友愛萬國共周旋<lb/>
<pb n="KR4h0161_WYG_008-16a"/>
　　扈從南出雀鼠谷<lb/>
豫動二靈贊時巡四海威硤闗凌曙出平路半春歸霍<lb/>
鎮迎雲䍐汾河送羽旗山南柳半密谷北草全稀遲日<lb/>
移華葢和風入祫衣上林千里近應見百花飛<lb/>
　　將赴朔方軍應制<lb/>
禮樂逢明主韜鈐用老臣恭憑神武策逺御鬼方人供<lb/>
帳榮恩餞山川喜詔巡天文日月麗朝賦管絃新幼志<lb/>
傳三畧衰材謝六鈞膽猶忠作伴心故道為隣漢保河<lb/>
<pb n="KR4h0161_WYG_008-16b"/>
南地胡清塞北塵連年大軍後不日小康辰劍舞輕離<lb/>
别歌酣忘苦辛從來思博望許國不謀身<lb/>
　　酬崔光禄冬日述懐贈答<hi>并序</hi>
　　　太極殿衆君子分司洛城自春涉秋日有遊討<lb/>
　　　既而韋公出守兹樂便廢頃因公讌方接詠言<lb/>
　　　崔光禄述志論文首貽雅唱諸公嘉徳叙事咸<lb/>
　　　有報章若夫盛時榮位華景勝㑹此四者古難<lb/>
　　　一遇而我輩比實兼之至於精言探道妙識發<lb/>
<pb n="KR4h0161_WYG_008-17a"/>
　　　義戲謔而逢䂓戒指諷而見師表益過三友豈<lb/>
　　　易得乎謂膏澤傍潤芝蘭久襲韋公近之矣以<lb/>
　　　文會友以友輔仁崔公近之矣其餘尋聲響答<lb/>
　　　望形影赴故亦浚碧池之漣漪增瑶林之沃若<lb/>
　　　是用綴集勒成一巻永存几閣之翫無忘歡好<lb/>
　　　之時焉<lb/>
徐陳嘗並作枚馬亦同時各負當朝譽俱承明主私夫<lb/>
君邁前侣觀國騁奇姿山似鳴威鳳泉如出寶龜才雄<lb/>
<pb n="KR4h0161_WYG_008-17b"/>
子雲筆學廣仲舒帷紫綬拂三寺朱門臨九逵昔我含<lb/>
香日聨爾縉雲司朝㩦蘭省步夕退竹林期中路一分<lb/>
手數載來何遲求友還相得羣英復在兹留臺少人務<lb/>
方駕遞尋追涉玩懐同賞霑芳憶共持迎賔南澗飲載<lb/>
妓東城嬉春郊緑畝秀秋澗白雲滋名畫披人物良書<lb/>
討滯疑興來光不惜歡往迹如遺嵗晏罷行樂層城間<lb/>
所思夜魂燈處厭朝髪鏡前衰忽枉崔駰什兼流韋孟<lb/>
詞曲髙彌寡和主善代為師齋戒觀華玉㽜連歎色絲<lb/>
<pb n="KR4h0161_WYG_008-18a"/>
終慙起予者何足與言詩<lb/>
　　岳州别梁六入朝<lb/>
逺蒞長沙渚欣逢賈誼才江山疲應接風日復晴開江<lb/>
樹雲間斷湘山水上來近洲朝鷺集古戍夜猿哀岸柳<lb/>
含蒼靄河蒲秀紫臺月餘偏地賞心盡故人杯自我違<lb/>
京洛嗟君此泝洄容華因别老交舊與年頽夢見長安<lb/>
陌朝宗實盛哉<lb/>
　　對酒行巴陵作<lb/>
<pb n="KR4h0161_WYG_008-18b"/>
留侯封萬户園令壽千金本為成王業初由賦上林繁<lb/>
榮安足恃霜露遞相尋鳥哭楚山外猿啼湘水陰夢中<lb/>
城闕近天畔海雲深空對忘憂酒離憂不去心<lb/>
　　岳州宴姚紹之<hi>并序</hi>
　　　姚司馬往在柏臺每欽骨鯁及兹荒服偶得官<lb/>
　　　聨復有令弟美尹芬芳襲予山寺外廬幽湥形<lb/>
　　　勝童冠是集歡言賦詩<lb/>
杞梓滯江濵光華向日新難兄金作友媚子玉為人山<lb/>
<pb n="KR4h0161_WYG_008-19a"/>
水含秋興池亭借善鄰簷松風送靜院竹鳥來馴翠斚<lb/>
吹黄菊琱盤鱠紫鱗緩歌將醉舞為拂繡衣塵<lb/>
　　遊洞庭湖<lb/>
平湖曉望分仙嶠氣氛氲鼓枻乘清渚尋峰弄白雲江<lb/>
寒天一色日靜水重紋樹坐㕘猿嘯沙行入鷺羣縁源<lb/>
斑篠密罥徑緑蘿紛洞穴傳虚應楓林覺自薰雙童有<lb/>
靈藥願取獻明君<lb/>
　　岳州夜坐<lb/>
<pb n="KR4h0161_WYG_008-19b"/>
炎洲苦三伏永日卧孤城賴此閒庭夜蕭條夜月明獨<lb/>
歌還太息幽感見餘聲江近鶴時叫山深猿屢鳴息心<lb/>
觀有欲棄知返無名五十知天命吾其達此生<lb/>
　　别㴩湖<lb/>
念别㴩湖去浮舟更一臨千峰出浪險萬木抱烟深南<lb/>
郡延恩渥東山戀宿心露花香欲醉時鳥囀餘音涉趣<lb/>
皆留賞無奇不遍尋莫言山水間幽意在鳴琴<lb/>
　　奉和聖製春日幸望春宫應制<lb/>
<pb n="KR4h0161_WYG_008-20a"/>
別館芳菲上苑東飛花澹蕩御筵紅城臨渭水天河靜<lb/>
闕對南山雨露通繞殿流鶯凡幾樹當蹊亂蝶許多業<lb/>
春園既醉心和樂共識皇恩造化同<lb/>
　　舞馬千秋萬嵗樂府詞<lb/>
金天誕聖千秋節玉醴還分萬壽觴試聽紫騮歌樂府<lb/>
何如騄驥舞華岡連騫勢出魚龍變躞蹀驕生鳥獸行<lb/>
嵗嵗相傳指樹日翩翩來伴慶雲翔<lb/>
逺聽明君愛逸才玉鞭金翅引龍媒不因兹白人間有<lb/>
<pb n="KR4h0161_WYG_008-20b"/>
定是飛黄天上來影弄日華相照耀噴含雲色且徘徊<lb/>
莫言闕下桃花舞别有河中蘭葉開<lb/>
　　㴩湖山寺<lb/>
空山寂歴道心生虚谷迢遥野鳥聲禪室從來塵外賞<lb/>
香臺豈是世中情雲間東嶺千尋出樹裏南湖一片明<lb/>
若使巢由知此意不將蘿薜易簪纓<lb/>
　　幽州新嵗作<lb/>
去嵗荆南梅似雪今春薊北雪如梅共知人事何常定<lb/>
<pb n="KR4h0161_WYG_008-21a"/>
且喜年華去復來邊鎮戍歌連夜動京城燎火徹明開<lb/>
遥遥西向長安日願上南山壽一杯<lb/>
　　醉中作<lb/>
醉後方知樂彌勝未醉時動容皆是舞出語總成詩<lb/>
　　奉和三日祓禊渭濵應制<lb/>
青郊上已艷陽年紫禁皇遊祓渭川幸得歡娛承湛露<lb/>
心同草樹樂春天<lb/>
　　十五日夜御前口號踏歌詞<lb/>
<pb n="KR4h0161_WYG_008-21b"/>
花蕚樓前雨露新長安城裏太平人龍銜火樹千重艶<lb/>
雞踏蓮花萬嵗春<lb/>
帝宫三五戲春臺行雨流風莫妒來西域燈輪千影合<lb/>
東華金闕萬重開<lb/>
　蘇頲<lb/>
　　頲字廷碩武功人幼敏悟一覽千言舉進士累遷<lb/>
　　監察御史神龍中拜中書舍人父瓌同中書門下<lb/>
　　三品父子同掌樞密時以為榮開元中遷紫微侍<lb/>
<pb n="KR4h0161_WYG_008-22a"/>
　　郎與宋璟同知政事後知益州大都督府長史事<lb/>
　　卒諡曰文憲頲襲封許國公時稱小許公又與燕<lb/>
　　國公張說稱望畧同時號燕許<lb/>
　　紀事云瓌初未知頲一日有客詣瓌候於客次頲<lb/>
　　擁篲庭廡間遺落一文字客取視之乃詠崑崙奴<lb/>
　　詩云指如十挺墨耳似兩張匙異之良久瓌出與<lb/>
　　客淹留言詠以其詩問瓌何人豈非是宗庶之孽<lb/>
　　也瓌備言其事客驚訝之請瓌加禮收舉必蘇氏<lb/>
<pb n="KR4h0161_WYG_008-22b"/>
　　之令子也瓌稍稍親之有人獻兎懸於廊廡瓌召<lb/>
　　令詠之曰兎子死蘭彈將來挂竹竿試將明鏡照<lb/>
　　無異月中看瓌覽詩異之由是學問日新文章葢<lb/>
　　代及帝平内難日夕制詔絡繹無非頲之所作<lb/>
　　韋嗣立拜中書令瓌署官誥頲為之詞薛稷書時<lb/>
　　謂三絶<lb/>
　　東明觀道士周彦雲欲為其師立碑謂瓌曰成某<lb/>
　　志不過煩相君諸子五郎文<hi>頲也</hi>六郎書<hi>詵善八分</hi>七郎<lb/>
<pb n="KR4h0161_WYG_008-23a"/>
　　致石瓌大笑口不言而心服其公<lb/>
　　長安盛春遊頲製詩云飛埃結紅霧遊葢飄青雲<lb/>
　　明皇嘉賞以御花親揷其巾上當時榮之<lb/>
　古體詩<lb/>
　　和杜主簿春日有所思<lb/>
朝上髙樓上俯見洛陽陌揺蕩吹花風落英紛已積美<lb/>
人不共此芳好空所惜攬鏡塵網滋當窻苔蘚碧緬懐<lb/>
在雲漢良願暌枕席翻似無見時如何久為客<lb/>
<pb n="KR4h0161_WYG_008-23b"/>
　近體詩<lb/>
　　春日芙蓉園侍宴應制<lb/>
御道紅旗出芳園翠輦遊繞花開水殿架竹起山樓荷<lb/>
芰輕薰幄魚龍出負舟寧如穆天子空賦白雲秋<lb/>
　　奉和九日幸臨渭亭登髙應制<hi>得時字</hi>
嘉會宜長日髙筵順動時曉光雲外洗晴色雨餘滋降<lb/>
鶴因韶徳吹花入御詞願陪陽數節億萬九秋期<hi>紀事作并</hi>
<hi>數登髙日延齡命賞時宸遊天上轉秋物雨來滋降鶴承仙馭吹花入睿詞㣲臣復何幸長得奉恩私語多不</hi>
<pb n="KR4h0161_WYG_008-24a"/>
<hi>同今並載之</hi>
　　奉和聖製登驪山髙頂寓目應制<lb/>
仙蹕御層氛髙髙積翠分巖聲中谷應天語半空聞豐<lb/>
樹連黄葉函闗入紫雲聖圖恢㝢縣歌賦小横汾<lb/>
　　遊禁苑幸臨渭亭遇雪應制<lb/>
平明敞帝居霰雪下凌虚寫月含珠綴從風薄綺疏年<lb/>
驚花絮蚤春應管絃初已屬雲天外欣承霈澤餘<lb/>
　　春晚送瑕丘田少府還任因寄洛中鏡上人<lb/>
<pb n="KR4h0161_WYG_008-24b"/>
聞道還沂上因聲寄洛濱別時花欲盡歸處酒應春聚<lb/>
散同行客悲歡屬故人少年追樂地遥贈一霑巾<lb/>
　　興州出行<lb/>
危途曉未分驅馬傍江濆滴滴泫花露微微出岫雲松<lb/>
梢半吐月蘿翳漸移曛旅客腸應斷吟猿更使聞<lb/>
　　邊秋薄暮<lb/>
海外秋鷹擊霜前旅鴈歸邊風思鞞鼓落日慘旌麾浦<lb/>
暗漁舟入川長獵騎稀客悲逢薄暮况乃事戎機<lb/>
<pb n="KR4h0161_WYG_008-25a"/>
　　經三泉路作<lb/>
三月松作花春行日漸賒竹妨山鳥路藤蔓野人家透<lb/>
石飛梁下尋雲絶磴斜此中誰與樂揮涕語年華<lb/>
　　奉和聖製幸禮部尚書竇希玠宅應制<lb/>
尚書列侯第外戚近臣家飛棟臨青綺迴輿轉翠華日<lb/>
交當户樹泉漾滿池花圓頂圖嵩石方流擁魏沙豫遊<lb/>
今聽履侍從昔鳴笳自有天文降無勞訪海槎<lb/>
　　奉和聖製答張說出雀䑕谷<lb/>
<pb n="KR4h0161_WYG_008-25b"/>
雨施巡方罷雲從訓俗迴密途汾水衞清蹕晉郊陪寒<lb/>
著山邊盡春當日下來御祠𤣥鳥應仙仗緑楊開作頌<lb/>
音傳雅觀文色動台更知西向樂宸藻協鹽梅<hi>頲詩盡是中宗</hi>
<hi>時作惟此一篇明皇時作</hi>
　　恩制尚書省寮宴昆明池<hi>同用堯字</hi>
露渥灑雲霄天官次斗杓昆明四十里空水極晴朝雁<lb/>
似銜紅葉鯨疑噴海潮翠山來徹底白日去迴標泳廣<lb/>
漁杈溢浮湥妓舫揺飽恩皆醉止合舞共歌堯<lb/>
<pb n="KR4h0161_WYG_008-26a"/>
　　奉和聖製幸望春宫送朔方大總管張仁亶<lb/>
北風吹早雁日夕渡河飛氣冷膠應折霜明草正腓老<lb/>
臣帷幄算元宰廟堂機餞飲迴仙蹕臨戎解御衣軍裝<lb/>
乘曉發師律候春歸方佇勲庸盛天詞降紫微<lb/>
　　同餞陽將軍兼源州都督御史中丞<lb/>
右地接龜沙中朝任虎牙然明方改俗去病不為家將<lb/>
禮登壇盛軍容出塞華朔風揺漢鼔邊馬思胡笳旗合<lb/>
無邀正冠危有觸邪當看勞還日及此御溝花<lb/>
<pb n="KR4h0161_WYG_008-26b"/>
　　先是新昌小園期京兆尹一訪兼郎官數子自頃<lb/>
　　　沈疴年復一年兹願不果率然成章<lb/>
獨好中林隠先期上月春閒花傍户落喧鳥逼簷馴寂<lb/>
寞東陂叟傳呼北里人在山琴易調開甕酒歸醇佇望<lb/>
應三接彌留忽幾旬不疑丹火變空負緑條新鬭蟻聞<lb/>
常日歌龍值此辰其如衆君子嘉會阻清塵<lb/>
　　奉和初春幸太平公主南莊應制<lb/>
主第山門起灞川宸遊風景入初年鳳凰樓下交天仗<lb/>
<pb n="KR4h0161_WYG_008-27a"/>
鳥鵲橋頭敞御筵往往花間逢綵石時時竹裏見紅泉<lb/>
今朝扈蹕平陽館不羡乗槎雲漢邊<lb/>
　　奉和春日幸望春宫應制<lb/>
東望望春春可憐更逢晴日柳含烟宫中下見南山盡<lb/>
城上平臨北斗懸細草偏承迴輦處飛花故落舞觴前<lb/>
宸遊對此歡無極鳥哢聲聲入管絃<lb/>
　　人日重宴大明宫恩賜綵縷人勝應制<lb/>
疏龍磴道切昭回建鳳旗門繞帝臺七葉仙蓂依月吐<lb/>
<pb n="KR4h0161_WYG_008-27b"/>
千株御柳拂烟開初年競帖宜春勝長命先浮獻壽杯<lb/>
是日皇靈知竊幸羣心就捧大明來<lb/>
　　侍宴安樂公主山莊應制<lb/>
駸駸羽騎歴城池帝女樓臺向晩披霧灑旌旗雲外出<lb/>
風迴巖岫雨中移當軒半落天河水繞逕全低月樹枝<lb/>
簫鼔宸遊陪宴日和鳴雙鳳喜來儀<lb/>
　　興慶池侍宴應制<lb/>
降鶴池前迴步輦棲鸞樹杪出行宫山光積翠遥疑逼<lb/>
<pb n="KR4h0161_WYG_008-28a"/>
　水態含青近若空直視天河垂象外俯窺京室畫圖中<lb/>
　皇歡未使恩波極日暮樓船更起風<lb/>
　　　扈從鄠杜間奉呈刑部尚書舅崔黄門馬常侍<lb/>
　翠輦紅旗出帝京長楊鄠杜昔知名雲山一一看皆美<lb/>
　竹樹蕭蕭畫不成羽騎將過持袂拂香車欲度捲簾行<lb/>
　漢家曾草巡遊賦何似今來應聖明<lb/>
　　　春晩紫微省直寄内<lb/>
　直省清華接建章向來無事日猶長花間燕子棲鳷鵲<lb/>
<pb n="KR4h0161_WYG_008-28b"/>
　竹下鵷雛繞鳳凰内史通宵承紫誥中人落晩愛紅妝<lb/>
　别離不慣無窮憶莫誤卿卿學太常<lb/>
　　　寒食宴于中舍别駕兄弟宅<lb/>
　子推山上歌龍罷定國門前結駟來始覩元昆鏘玉至<lb/>
　旋聞季子佩刀迴晴花處處因風起御柳條條向日開<lb/>
　自有長筵歡不極還將綵服詠南陔<lb/>
　<lb/>
御定全唐詩録卷八<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_009-1a"/>
　欽定四庫全書<lb/>
御定全唐詩錄巻九<lb/>
　　張九齡<lb/>
　　　九齡字子壽韶州曲江人幼聰敏善屬文登進士<lb/>
　　　第拜校書郎明皇在東宫舉天下文藻之士親加<lb/>
　　　策問九齡對筞髙第開元中遷中書舍人後出為<lb/>
　　　洪州都督徙桂州充嶺南按察使召入累遷中書<lb/>
　　　令知政事密有陳奏多見納用宰執毎薦引公卿<lb/>
<pb n="KR4h0161_WYG_009-1b"/>
　　　上必問風度得如九齡否坐引周子諒左遷荆州<lb/>
　　　大都督府長史請歸拜墓卒諡文獻九齡為中書<lb/>
　　　令時天長節百寮上壽多獻珍異唯九齡進金鏡<lb/>
　　　錄五卷言前古興廢之道上賞異之<lb/>
　　　張說評云九齡之文如輕縑素練實濟時用微窘<lb/>
　　　邊幅<lb/>
　　古體詩<lb/>
　　　登郡城南樓<lb/>
<pb n="KR4h0161_WYG_009-2a"/>
閉閣幸無事登樓聊永日雲霞千里開洲渚萬形出澹<lb/>
澹澄江漫飛飛度鳥疾邑人半艫艦津樹多楓橘感别<lb/>
時已屢憑眺情非一逺懐不我同孤興與誰悉平生本<lb/>
單緒邂逅承優秩謬忝為邦寄多慙理人術駑鉛雖自<lb/>
勉倉廩素非實陳力儻無効謝病從芝术<lb/>
　　嵗初巡屬縣登髙安南樓言懐<lb/>
山城本孤峻憑髙結層軒江氣偏宜早林英粲巳繁餘<lb/>
滋含宿霽衆妍在朝暾拂衣釋簿領伏檻遺紛喧湥俯<lb/>
<pb n="KR4h0161_WYG_009-2b"/>
東谿澳逺延南山樊歸雲納前嶺去鳥投遥村目盡有<lb/>
餘意心惻不可諼朅來彭蠡澤載經敷淺原春及但生<lb/>
思時哉無與言不才叨過舉唯力酬明恩美化猶寂蔑<lb/>
迅節徒飛奔雖無成立効庶以去思論行復狥孤迹亦<lb/>
云吾道存<lb/>
　　秋晩登樓望南江入始興郡路<lb/>
潦收沙衍出霜降天宇晶伏檻一長眺津途多逺情思<lb/>
來江山外望盡烟雲生滔滔不自辯役役且何成我來<lb/>
<pb n="KR4h0161_WYG_009-3a"/>
颯衰鬢孰云飄華纓櫪馬苦踡跼籠禽念遐征嵗陰向<lb/>
晼晚日夕空屏營物生貴得性身累由近名内顧覺今<lb/>
是追歎何時平<lb/>
　　郡舍南有園畦雜樹聊以永日<lb/>
為郡久無補越鄉空復湥茍能秉素節安用叨華簪却<lb/>
步園畦裏追吾野逸心形骸拘俗吏光景賴閒林内訟<lb/>
誠知止外言猶匪忱成蹊謝李逕衞足感葵陰榮達豈<lb/>
不偉孤生非所任江城何寂歴秋樹亦蕭森下有北流<lb/>
<pb n="KR4h0161_WYG_009-3b"/>
水上有南飛禽我願從歸翼無然坐自沈<lb/>
　　臨泛東湖<hi>時任洪州</hi>
郡庭日休暇湖曲邀勝踐樂職在中和靈心挹上善乘<lb/>
流坐清曠舉目眺悠緬林與西山重雲因北風巻晶明<lb/>
畫不逮陰影鏡無辨晩秀復芬敷秋光更遥衍萬族紛<lb/>
可佳一遊豈能展羇孤忝邦牧顧已非時選梁公世不<lb/>
容長孺心亦褊永念出籠縶常思退疲蹇嵗徂風露嚴<lb/>
日恐蘭苕剪佳辰不可得良會何其鮮罷興還江城閉<lb/>
<pb n="KR4h0161_WYG_009-4a"/>
關聊自遣<lb/>
　　始興南山下有林泉嘗卜居焉荆州卧病有懐此<lb/>
　　　地<lb/>
出處各有在何者為陸沉幸無迫賤事聊可祛迷襟世<lb/>
路少夷坦孟門未嶇嶔多慙入火術常惕履氷心一跌<lb/>
不自保萬全焉可尋行行念歸路渺渺惜光陰浮生如<lb/>
過隙先達已吾箴敢忘丘山施亦云年病侵力衰在所<lb/>
養時謝良不任但憶舊棲息願言遂窺臨雲間日孤秀<lb/>
<pb n="KR4h0161_WYG_009-4b"/>
山下面清深蘿蔦自為幄風泉何必琴歸此老吾老還<lb/>
當日千金<lb/>
　　晨坐齋中偶而成詠<lb/>
寒露潔秋空遥山紛在矚孤頂乍修聳微雲復相續人<lb/>
兹賞地偏鳥亦愛林旭結念憑幽逺撫躬曷羇束仰霄<lb/>
謝逸翰臨路嗟疲足徂嵗方暌㩦歸心亟躑躅休閒倘<lb/>
有素豈負南山曲<lb/>
　　龍門旬宴得月字韻<lb/>
<pb n="KR4h0161_WYG_009-5a"/>
恩華逐芳嵗形勝兼韶月中席傍魚潭前山倚龍闕花<lb/>
迎妙妓至鳥避仙舟發宴賞良在兹再來情不歇<lb/>
　　雜詩<lb/>
孤桐亦胡為百尺傍無枝疎陰不自覆脩榦欲何施髙<lb/>
岡地復迥弱植風屢吹凡鳥已相噪鳳凰安得知<lb/>
良辰不可遇心賞更蹉跎終日塊然坐有時勞者歌庭<lb/>
前攬芳蕙江上託微波路逺無能達憂情空復多<lb/>
　　感遇<lb/>
<pb n="KR4h0161_WYG_009-5b"/>
蘭葉春葳蕤桂華秋皎潔欣欣似生意自爾為佳節誰<lb/>
知林棲者聞風坐相恱草木本無心何求美人折<lb/>
幽林歸獨卧滯慮洗孤清持此謝髙鳥因之傳逺情日<lb/>
夕懐空意人誰感至精飛沉理自隔何所慰吾誠<lb/>
魚游樂深池鳥棲欲髙枝嗟爾蜉蝣羽薨薨亦何為有<lb/>
生豈不化所感奚若斯神理日微滅吾心安得知浩歎<lb/>
楊朱子徒然泣路岐<lb/>
孤鴻海上來池潢不敢顧側見雙翠鳥巢在三珠樹矯<lb/>
<pb n="KR4h0161_WYG_009-6a"/>
矯珍木巔得無金丸懼美服患人指髙明逼神惡今我<lb/>
遊㝠㝠弋者何所慕<lb/>
吳越數千里夢寐今夕見形骸非我親衾枕即鄉縣化<lb/>
蝶猶不識川魚安可羡海上有仙山歸期覺神變<lb/>
西日下山隠北風乘夕流燕雀感昏旦簷檻呼匹儔鴻<lb/>
鵠雖自逺哀音非所求貴人棄疵賤下士嘗殷憂衆情<lb/>
累外物恕已忘内修感歎長如此使我心悠悠<lb/>
江南有丹橘經冬猶緑林豈伊地氣暖自有嵗寒心可<lb/>
<pb n="KR4h0161_WYG_009-6b"/>
以薦嘉客奈何阻重湥運命惟所遇循環不可尋徒言<lb/>
樹桃李此木豈無陰<lb/>
永日徒離憂臨風懐蹇修美人何處所孤客空悠悠青<lb/>
鳥跂不至朱鱉誰云浮夜分起躑躅時逝曷淹留<lb/>
抱影唫中夜誰聞此數息美人適異方庭樹含幽色白<lb/>
雲愁不見滄海飛無翼鳳凰一朝來竹花斯可食<lb/>
漢上有游女求思安可得袖中一札書欲寄雙飛翼冥<lb/>
㝠獨不見耿耿徒緘憶紫蘭秀空蹊皓露奪幽色馨香<lb/>
<pb n="KR4h0161_WYG_009-7a"/>
嵗欲晩感嘆情何極白雲在南山日暮長太息<lb/>
我有異鄉憶宛在雲溶溶憑此目不覯要之心所鍾但<lb/>
欲附髙鳥安敢攀飛龍至精無感遇悲惋填心胸歸來<lb/>
扣寂寞人願天豈從<lb/>
閉門賾羣化憑林結所思嘯嘆此寒木疇昔廼芳㽔朝<lb/>
陽鳳安在日暮蟬獨悲浩思極中夜深嗟欲待誰所懐<lb/>
誠已矣既往不可追鼎食非吾事雲仙嘗我期胡越方<lb/>
杳杳車馬何遲遲天壤一何異幽嘿卧簾帷<lb/>
<pb n="KR4h0161_WYG_009-7b"/>
　　入廬山仰望瀑布水<lb/>
絶頂有懸泉喧喧出煙杪不知幾時嵗但見無昬曉閃<lb/>
閃青崖落鮮鮮白日皎灑流溼行雲濺沫驚飛鳥雷吼<lb/>
何噴薄箭馳入窈窕昔聞山下䝉今乃林巒表物情有<lb/>
詭激坤元曷紛矯黙然置此去變化誰能了<lb/>
　　出為豫章郡途次廬山東巖下<lb/>
兹山鎮何所乃在澄湖陰下有蛟螭伏上與虹蜺尋靈<lb/>
仙未始曠窟宅何其湥雙闕出雲峙三宫入煙沈攀崖<lb/>
<pb n="KR4h0161_WYG_009-8a"/>
猶昔境種杏非舊林想像終古跡惆悵獨往心紛吾嬰<lb/>
世網數載忝朝簪孤根自靡託量力况不任多謝周身<lb/>
防常恐横議侵豈匪鵷鴻列惕如泉壑臨迨兹刺江郡<lb/>
來此滌塵襟有趣逢樵客忘懐狎野禽棲閒義未果用<lb/>
拙歡在今願言答休命歸事丘中琹<lb/>
　　冬中至玉泉山寺屬窮陰氷閉崖谷無色及仲春<lb/>
　　　行縣復往焉故有此作<lb/>
靈境信幽絶芳時重暄妍再來及兹勝一遇非無縁萬<lb/>
<pb n="KR4h0161_WYG_009-8b"/>
木柔可結千花敷欲然松間鳴好鳥竹下流清泉石壁<lb/>
開精舍金光照法筵真空本自寂假有聊相宣復此灰<lb/>
心者仍追巢頂禪簡書雖有畏身世亦相捐<lb/>
　　在郡秋懐<lb/>
秋風入前林蕭瑟鳴髙枝寂寞遊子思寤歎何人知宦<lb/>
成名不立志存嵗已馳五十而無聞古人湥所疵平生<lb/>
去外飾直道如不羈未得操割効忽復寒暑移物情自<lb/>
古然身退毁亦隨悠悠滄海渚望望白雲涯露下霜且<lb/>
<pb n="KR4h0161_WYG_009-9a"/>
降澤中草離披蘭艾若不分安用馨香為<lb/>
庭蕪生白露嵗候感遐心䇿蹇慙逺途巢枝思故林小<lb/>
人恐致冦終日如臨深魚鳥好自逸池籠安所欽挂冠<lb/>
東都門採蕨南山岑議道誠愧昔覽分還愜今憮然憂<lb/>
成老空爾白頭吟<lb/>
　近體詩<lb/>
　　折楊柳<lb/>
纎纎折楊柳持此寄情人一枝何足貴憐是故園春遲<lb/>
<pb n="KR4h0161_WYG_009-9b"/>
景那能久芳菲不及新更愁征戍客容鬢老邊塵<lb/>
　　答陳拾遺贈竹簪<lb/>
與君嘗此志因物復知心遺我鍾龍節非無玳瑁簪幽<lb/>
素宜相重雕華豈所任為君安首飾懐此代兼金<lb/>
　　晨出郡舍林下<lb/>
晨興步北林蕭散一開襟復見林上月娟娟猶未沈片<lb/>
雲自孤逺叢篠亦清深無事由來貴方知物外心<lb/>
　　園中時蔬盡皆鋤理唯秋蘭數本委而不顧彼雖<lb/>
<pb n="KR4h0161_WYG_009-10a"/>
　　　一物有足悲者遂賦二章<lb/>
場藿巳成嵗園葵亦向陽蘭時獨不偶露節漸無芳㫖<lb/>
異菁為蓄甘非蔗有漿人多利一飽誰復惜馨香<lb/>
幸得不鋤去孤苗守舊根無心羡㫖蓄豈欲近名園遇<lb/>
賞寜充佩為生莫礙門幽林芳意在非是為人論<lb/>
　　送韋城李少府<lb/>
送客南昌尉離亭西候春野花看欲盡林鳥聽猶新别<lb/>
酒青門路歸軒白馬津相知無逺近萬里尚為隣<lb/>
<pb n="KR4h0161_WYG_009-10b"/>
　　自湘水南行<lb/>
落日催行舫逶迤洲渚間雖云有物役乗此更休閒暝<lb/>
色生前浦清暉發近山中流澹容與唯愛鳥飛還<lb/>
　　初入湘中有喜<lb/>
征鞍窮郢路歸棹入湘流望鳥惟貪疾聞猿亦罷愁兩<lb/>
邊楓作岸數處橘為洲郤記從來意翻疑夢裏遊<lb/>
　　耒陽谿夜行<lb/>
乘夕棹歸舟縁源路轉幽月眀香嶺樹風静聽谿流嵐<lb/>
<pb n="KR4h0161_WYG_009-11a"/>
氣船間入霜華衣上浮猿聲雖此夜不是别家愁<lb/>
　　湞陽峽<lb/>
行舟傍越岑窈窕越溪深水闇先秋冷山晴當晝陰重<lb/>
林間五色對壁聳千尋惜此生遐逺誰知造化心<lb/>
　　望月懐逺<lb/>
海上生眀月天涯共此時情人怨遙夜竟夕起相思滅<lb/>
燭憐光滿披衣覺露滋不堪盈手贈還寢夢佳期<lb/>
　　秋夕望月<lb/>
<pb n="KR4h0161_WYG_009-11b"/>
清迥江城月流光萬里同所思如夢裏相望在庭中皎<lb/>
潔青苔露蕭條黄葉風含情不得語頻使桂花空<lb/>
　　詠燕<lb/>
海燕何微眇乘春亦蹔來豈知泥滓濺祇見玉堂開繡<lb/>
户時雙入華軒日幾迴無心與物競鷹隼莫相猜<hi>記事云九</hi>
<hi>齡為相與李林甫方同列陰欲中傷之屢陳九齡頗懐誹謗于時方秋帝命髙力士持白團扇以賜將寄意焉</hi>
<hi>九齡惶恐因作賦以獻又為燕詩以貽林甫云云林甫覽之知其必退恚怒少解</hi>
　　庭梅詠<lb/>
<pb n="KR4h0161_WYG_009-12a"/>
芳意何能早孤榮亦自危更憐花蔕弱不受嵗寒移朝<lb/>
雪那相妬陰風已屢吹馨香雖尚爾飄蕩復誰知<lb/>
　　奉和聖製早渡蒲津關<lb/>
魏武中流處軒皇問道迴長堤春樹發髙掌曙雲開龍<lb/>
負王舟渡人占仙氣來河津會日月天仗役風雷東顧<lb/>
重關盡西馳萬國陪還聞股肱郡元首詠康哉<lb/>
　　奉和聖製送尚書燕國公赴朔方<lb/>
宗臣事有征廟算在休兵天與三台座人當萬里城朔<lb/>
<pb n="KR4h0161_WYG_009-12b"/>
南方偃革河右蹔揚旌寵錫從仙禁光華出漢京山川<lb/>
勤逺畧原隰軫皇情為奏薫琴唱仍題寶劍名聞風六<lb/>
郡伏計日五戎平山甫歸應疾留侯功復成歌鐘旋可<lb/>
望袵席豈難行四牡何時入吾君憶履聲<lb/>
　　奉和聖製早登太行山率爾言志<lb/>
孟月攝提貞乘時我后征晨嚴九折度暮戒六軍行日<lb/>
御馳中道風師巻太清戈鋋林表出組練雪間明動植<lb/>
希皇豫髙湥奉睿情陪遊七聖列望幸百神迎氣色煙<lb/>
<pb n="KR4h0161_WYG_009-13a"/>
猶喜恩光草尚榮之罘稱萬嵗今此復同聲<lb/>
　　奉和吏部崔尚書雨後大明朝堂望南山<lb/>
迢遞終南頂朝朝閶闔前朅來青綺外髙在翠微先雙<lb/>
鳳褰為闕羣龍儼若仙還知到𤣥圃更是謁甘泉夜雨<lb/>
塵初滅秋空月正懸詭容紛入望霽色宛成妍東極華<lb/>
陰踐西彌嶓冡連奔峰出嶺外瀑水落雲邊漢帝宫將<lb/>
苑商君陌與阡林華鋪近甸烟靄遶晴川既庶仁斯及<lb/>
分憂政已宣山公啓事罷吉甫頌聲傳濟濟金門步洋<lb/>
<pb n="KR4h0161_WYG_009-13b"/>
洋玉樹篇徒歌雖有屬清越豈同年<lb/>
　　和許給事中直夜簡諸公<lb/>
未央鐘漏晩仙宇靄沈沈武衞千廬合嚴扃萬户湥左<lb/>
掖知天近南窻見月臨樹揺金掌露庭徙玉樓陰他日<lb/>
聞更直中宵屬所欽聲華大國寶夙夜近臣心逸興乘<lb/>
髙閣雄飛在禁林寧思竊抃者情發為知音<lb/>
　　髙齋閒望言懐<lb/>
髙齋復晴景延眺屬清秋風物動歸思煙林生逺愁紛<lb/>
<pb n="KR4h0161_WYG_009-14a"/>
吾自窮海薄宦此中州取路無髙足隨波適下流嵗華<lb/>
空冉冉心曲且悠悠坐惜芳時晏胡然久滯留<lb/>
　　郡内閒齋<lb/>
郡閣書常掩庭蕪日復滋簷風落鳥毳窻葉掛蟲絲拙<lb/>
病宦情少羇閒秋氣悲理人無異績為郡但經時唯有<lb/>
江湖意沈㝠空在兹<lb/>
　　西江夜行<lb/>
遥夜人何在澄潭月裏行悠悠天宇曠切切故鄉情外<lb/>
<pb n="KR4h0161_WYG_009-14b"/>
物寂無擾中流澹自清念歸林葉換愁坐露華生猶有<lb/>
汀洲鶴宵分乍一鳴<lb/>
　　自始興谿夜上赴嶺<lb/>
嘗蓄名山意兹為世網牽征途屢及此初服已非然日<lb/>
落青巖際谿行緑篠邊去舟乘月後歸鳥息人前數曲<lb/>
迷幽嶂連圻觸闇泉湥林風緒結遥夜客情懸非梗胡<lb/>
為泛無膏亦自煎不知于役者相樂在何年<lb/>
　　郡中每晨興輙見羣鶴東飛至暮又行列而返哢<lb/>
<pb n="KR4h0161_WYG_009-15a"/>
　　　唳雲路甚和樂焉予愧獨處江城常目送此意<lb/>
　　　有所羡遂賦以詩<lb/>
雲間有數鶴撫翼意無違曉日東田去烟霄北渚歸歡<lb/>
呼良自適羅列好相依逺集長江靜髙翔衆鳥稀豈煩<lb/>
仙子馭何畏野人機却念乘軒者拘留不得飛<lb/>
　　奉和聖製早發三鄉山行<lb/>
羽衞森森西向秦山川歴歴在清晨晴雲稍卷寒巖樹<lb/>
宿雨能銷御路塵聖徳由來合天道靈符即此應時巡<lb/>
<pb n="KR4h0161_WYG_009-15b"/>
遺賢一一皆羈致猶欲髙深訪隠淪<lb/>
　　答太常靳博士見贈一絶<lb/>
上苑春先入中園花盡開唯餘幽徑草尚待日光催<lb/>
　　賦得自君之出矣<lb/>
自君之出矣不復理殘機思君如滿月夜夜減清輝<lb/>
　　照鏡見白髪聨句<lb/>
宿昔青雲志蹉跎白髪年誰知明鏡裏形影自相憐<lb/>
　孫逖<lb/>
<pb n="KR4h0161_WYG_009-16a"/>
　　逖博州武水人文思敏速崔日用定為忘年交應<lb/>
　　舉授山陰尉累轉黄門侍郎李暠出鎮太原辟為<lb/>
　　從事後入為集賢修撰拜中書舍人掌誥八年制<lb/>
　　勅所出為時歎服以疾求散秩改左庶子轉詹事<lb/>
　　終刑部侍郎諡曰文<lb/>
　　紀事云顔魯公序其文曰逖年十五崔公日用試<lb/>
　　土火爐賦援翰立成甫冠三擅甲科吏侍王丘試<lb/>
　　竹簾賦降階約拜待以殊禮其典誥也宰相張九<lb/>
<pb n="KR4h0161_WYG_009-16b"/>
　　齡掎摭疵瑕沈吟久之不能易一字公除庶子苑<lb/>
　　咸草詔曰西掖掌綸朝推無對張說命二子施伯<lb/>
　　仲之禮江夏李邕自陳州入計繕録其集詣公託<lb/>
　　知已之分可謂人文之宗師國風之哲匠也<lb/>
　古體詩<lb/>
　　夜宿浙江<lb/>
扁舟夜入江潭泊露白風髙氣蕭索富春渚上潮未還<lb/>
天姥岑邊月初落煙水茫茫多苦辛更聞江上赴人吟<lb/>
<pb n="KR4h0161_WYG_009-17a"/>
洛陽城闕何時見西北浮雲朝暝湥<lb/>
　　春日留别<lb/>
春路逶迤花柳前孤舟晚泊就人煙東山白雲不可見<lb/>
西陵江月夜娟娟春江夜盡潮聲度征帆遥從此中去<lb/>
越國山川看漸無可憐愁思江南樹<lb/>
　近體詩<lb/>
　　正月十五日夜應制<hi>一作沈佺期詩</hi>
洛城三五夜天子萬年春綵仗移雙闕瓊筵會九賓舞<lb/>
<pb n="KR4h0161_WYG_009-17b"/>
成蒼頡字燈作法王輪不覺東方日遥埀御藻新<lb/>
　　奉和崔司馬遊雲門寺<lb/>
繫馬清谿樹禪門春氣濃香臺花下出講坐竹間逢覺<lb/>
路山童引經行谷鳥從更言窮寂滅迴策上南峰<lb/>
　　宿雲門寺閣<lb/>
香閣東山下烟花象外幽懸燈千嶂夕卷幔五湖秋畫<lb/>
壁餘鴻雁紗窻宿斗牛更疑天路近夢與白雲遊<lb/>
　　楊子江樓<lb/>
<pb n="KR4h0161_WYG_009-18a"/>
楊子何年邑雄圖何楚闗江連二妃渚雲近八公山驛<lb/>
道青楓外人煙緑嶼間晩來潮正滿數處落帆還<lb/>
　　送張環攝御史監南選<lb/>
漢使得張綱威名攝逺方恩霑柱下史榮比選曹郎江<lb/>
帶黔中濶山連峽水長莫愁炎暑地秋至有嚴霜<lb/>
　　張丞相燕公挽歌詞<lb/>
海内文章伯朝端禮樂英一言興寶運三入濟羣生命<lb/>
與才相偶年將位不并台星忽已坼流慟軫皇情<lb/>
<pb n="KR4h0161_WYG_009-18b"/>
甲第三重㦸髙門四列侯已成冠葢里更有鳳凰樓人<lb/>
世方為樂生涯遽若休空餘掌綸地傳慶百千秋<lb/>
　　淮陰夜宿<lb/>
水國南無畔扁舟北未期鄉情淮上失歸夢郢中疑木<lb/>
落知寒近山長見日遲客行心緒亂不及洛陽時<lb/>
永夕卧烟塘蕭條天一方秋風淮水落寒夜楚歌長宿<lb/>
莽非中土鱸魚豈我鄉孤舟行已倦南越尚茫茫<lb/>
　　和常州崔使君詠後庭梅<lb/>
<pb n="KR4h0161_WYG_009-19a"/>
聞唱梅花落江南春意深更傳千里外來入越人吟弱<lb/>
榦紅妝倚繁香翠羽尋庭中自公日歌舞向芳陰<lb/>
梅院重門掩遥遥歌吹邊庭深人不見春至曲能傳花<lb/>
落彈棊處香來薦枕前使君停五馬行樂此中偏<lb/>
　　送新羅法師還國<lb/>
異域今無外髙僧代所稀苦心歸寂滅宴坐得精微持<lb/>
鉢何年至傳燈是日歸上卿揮别藻中禁下禪衣海濶<lb/>
杯還度雲遥錫更飛此行迷處所何以慰䖍祈<lb/>
<pb n="KR4h0161_WYG_009-19b"/>
　　和左司張貟外自洛使入京中路先赴長安逢立<lb/>
　　　春日贈韋侍御等諸公<lb/>
忽覩雲間數雁迴更逢山上一花開河邊淑氣迎芳草<lb/>
林下輕風待落梅秋憲府中髙唱入春卿署裏和歌來<lb/>
共言東閣招賢地自有西征作賦才<lb/>
　　同洛陽李少府觀永樂公主入蕃<lb/>
邊地鶯花少年來未覺新美人天上落龍塞始應春<lb/>
　王翰<lb/>
<pb n="KR4h0161_WYG_009-20a"/>
　　翰字子羽晉陽人少豪邁恃才及進士第然喜蒱<lb/>
　　酒張嘉貞張說為本州長史厚遇之舉直言極諫<lb/>
　　調昌樂尉後為駕部貟外郎坐事貶道州司馬<lb/>
　　張說評云王翰之文如瓊杯玉斚雖爛然可珍而<lb/>
　　多有玷闕<lb/>
　古體詩<lb/>
　　贈唐祖二子<lb/>
鴻飛遵枉渚鹿鳴思故羣物情尚勞愛况乃予别君别<lb/>
<pb n="KR4h0161_WYG_009-20b"/>
時花始發别後蘭再薰瑶觴滋白露寶瑟凝凉氛裴徊<lb/>
北林月悵望南山雲雲月渺千里音徽不可聞<lb/>
　　古蛾眉怨<lb/>
君不見宜春苑中九華殿飛閣連連直如髪白日全含<lb/>
朱鳥牕流雲半入蒼龍闕宫中綵女夜無事學鳳吹簫<lb/>
弄清越珠簾北卷待凉風繡户南開向明月忽聞天子<lb/>
憶蛾眉寶鳳銜花揲兩螭傳聲走馬開金屋夾路鳴環<lb/>
上玉墀長樂彤庭宴華寢三千美人曳花錦燈前含笑<lb/>
<pb n="KR4h0161_WYG_009-21a"/>
更羅衣悵裏承恩薦瑶枕不意君心半路迴求仙别作<lb/>
望仙臺琳琅禁闥遥相憶紫翠巖房晝不開欲向人間<lb/>
種桃實先從海底覓蓬萊蓬萊可求不可上孤舟縹緲<lb/>
知何往黄金作盤銅作莖青天白露掌中擎王母嫣然<lb/>
感君意雲車羽斾欲相迎飛亷觀前空怨慕少君何事<lb/>
辜相誤一朝埋没茂陵田賤妾蛾眉不重顧宫車晩出<lb/>
向南山仙衞逶迤去不還朝晡泣對麒麟樹樹下蒼苔<lb/>
日漸斑人生百年夜將半對酒長歌莫長歎情知白日<lb/>
<pb n="KR4h0161_WYG_009-21b"/>
不可私一死一生何足算<lb/>
　近體詩<lb/>
　　子夜春歌<lb/>
春氣滿林香春遊不可忘落花吹欲盡埀柳折還長桑<lb/>
女淮南曲金鞍塞北裝行行小垂手日暮渭川陽<lb/>
　　奉和聖製送張尚書巡邊<lb/>
紫綬尚書印朱軿丞相車登朝身許國出閫將辭家不<lb/>
憚炎蒸苦親嘗走集賖選徒軍有政誓卒爾無譁帝樂<lb/>
<pb n="KR4h0161_WYG_009-22a"/>
風初起王城日半斜寵行流聖作寅餞照台華騎歴河<lb/>
南樹旌揺塞北沙榮懐應盡服嚴殺已先加業峻靈祇<lb/>
保功成道路嗟寧如鑿空使逺致石榴花<lb/>
　　涼州詞<lb/>
葡萄美酒夜光杯欲飲琵琶馬上催醉卧沙場君莫笑<lb/>
古來征戰幾人回<lb/>
　　春日思歸<lb/>
楊柳青青杏發花年光誤客轉思家不知湖上菱歌女<lb/>
<pb n="KR4h0161_WYG_009-22b"/>
幾箇春舟在若耶<lb/>
　李乂<lb/>
　　乂趙州房子人舉進士景龍中累遷中書舍人景<lb/>
　　雲初遷吏部侍郎尋轉黄門侍郎開元初為紫微<lb/>
　　侍郎俄拜刑部尚書又本名尚真少與兄尚一尚<lb/>
　　貞俱以文章見稱後兄弟同為一集號曰李氏華<lb/>
　　蕚集<lb/>
　　紀事云與蘇頲對掌綸誥明皇曰前有味道嶠朕<lb/>
<pb n="KR4h0161_WYG_009-23a"/>
　　今有頲又皆號蘇李<lb/>
　近體詩<lb/>
　　春日侍宴芙蓉園應制<lb/>
水殿臨丹籞山樓繞翠微昔遊人託乘今幸帝垂衣澗<lb/>
篠縁峰合巖花逗浦飛朝來江曲地無處不光輝<lb/>
　　奉和登驪山髙頂寓目應制<lb/>
崖巘萬尋懸居髙敞御筵行戈疑駐日步輦若登天城<lb/>
闕霧中近闕河雲外連謬陪登岱駕欣奉濟汾篇<lb/>
<pb n="KR4h0161_WYG_009-23b"/>
　　奉和九日侍宴應制<lb/>
望幸紆千乘登髙自九重臺疑臨戲馬殿似接疏龍捧<lb/>
篋萸香遍稱觴菊氣濃更看仙鶴舞來此慶時雍<lb/>
　　次蘇州<lb/>
洛渚問吳潮吳門想洛橋夕煙楊柳岸春水木蘭橈城<lb/>
邑南樓近星辰北斗遥無因生羽翼輕舉託還飈<lb/>
　　陪幸韋嗣立莊<lb/>
樞掖調梅暇林園種槿初入朝榮劍履退食偶琴書地<lb/>
<pb n="KR4h0161_WYG_009-24a"/>
隠東巖室天迴北斗車旌門臨䆗窱輦道屬扶疎雲䍐<lb/>
明丹谷霜笳徹紫虚水疑投石處溪似釣璜餘帝澤頒<lb/>
巵酒人歡頌里閭一承黄竹詠長奉白茆居<lb/>
　　奉和春日幸望春宫應制<lb/>
東城結宇瞰千尋北闕迴輿具四臨麗日祥煙承䍐罼<lb/>
輕荑弱草藉衣簪秦商重㳫雲巖近河渭縈紆霧壑深<lb/>
謬接鵷鴻陪賞樂還欣魚鳥遂飛沈<lb/>
　樓頴<lb/>
<pb n="KR4h0161_WYG_009-24b"/>
　　頴天寶中進士作國秀集序<lb/>
　古體詩<lb/>
　　伊水門<lb/>
朝涉伊水門伊水入門流愜心乃成興澹然泛孤舟霏<lb/>
微傍青靄容與隨白鷗竹陰交前浦柳花媚中洲日落<lb/>
陰雲生彌覺兹路幽聊以恣所適此外知何求<lb/>
　近體詩<lb/>
　　東郊納凉憶左威衞李録事收昆季太原崔㕘軍<lb/>
<pb n="KR4h0161_WYG_009-25a"/>
　　　　三首<hi>并序</hi>
　　　　僕三伏於通化門東北數里避暑之地地即故<lb/>
　　　　倅天官顧公之舊林今貳宰君李公之别業右<lb/>
　　　　抵禁籞斜界沁園空水相輝步虹橋而下視竹<lb/>
　　　　木交映弄仙棹而傍窺足滌煩襟可陶蒸暑獨<lb/>
　　　　往成興恨不與數公共之率然有作因以見意<lb/>
　水竹誰家宅幽庭向宛門今知季倫沼舊是辟疆園饑<lb/>
　鷺窺魚靜鳴鴉帶子喧興成秖自適欲白反忘言<lb/>
<pb n="KR4h0161_WYG_009-25b"/>
　納涼每選地近得青門東林與繚垣接池將沁水通枝<lb/>
　交帝女樹橋映美人虹想是忘機者悠悠在興中<lb/>
　林間求適意池上得清飈稍稍斜回檝時時一度橋水<lb/>
　光壁際動山影浪中揺不見李元禮神仙何處要<lb/>
　　　西施石<lb/>
　西施昔日浣紗津石上青苔思殺人一去姑蘇不復返<lb/>
　岸傍桃李為誰春<lb/>
御定全唐詩録巻九<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_010-1a"/>
　欽定四庫全書<lb/>
御定全唐詩錄卷十<lb/>
　　張敬忠<lb/>
　　　張仁愿在朔方奏用御史張敬忠等分總軍事累<lb/>
　　　遷吏部郎中開元中拜平盧節度使<lb/>
　　近體詩<lb/>
　　　邊詞<lb/>
　五原春色舊來遲二月垂楊未挂絲即今河畔氷開日<lb/>
<pb n="KR4h0161_WYG_010-1b"/>
　正是長安花落時<lb/>
　　姚崇<lb/>
　　　崇本名元崇字元之陜州硤石人應下筆成章舉<lb/>
　　　累遷夏官中郎武后奇其才超遷夏官侍郎知政<lb/>
　　　事俄遷鳳閣侍郎春官尚書睿宗時為中書令先<lb/>
　　　天中代郭元振為兵部尚書同中書門下三品復<lb/>
　　　遷紫微令開元中封梁國公諡文獻<lb/>
　　近體詩<lb/>
<pb n="KR4h0161_WYG_010-2a"/>
　　夜渡江<lb/>
夜渚帶浮烟蒼茫晦逺天舟輕不覺動䌫急始知牽聽<lb/>
草遥尋岸聞香暗識蓮唯看孤帆影常恐客心懸<lb/>
　李邕<lb/>
　　邕字太和江都人善子也長安初拜左拾遺開元<lb/>
　　中為左臺侍御史累遭貶謫以討賊功歴括淄滑<lb/>
　　三州刺史素有聲稱上計京師後進不識阡陌聚<lb/>
　　觀以為古人天寶中為北海太守李林甫忌之以<lb/>
<pb n="KR4h0161_WYG_010-2b"/>
　　柳勣事遣御史就郡杖殺之初邕擅才名尤長碑<lb/>
　　頌雖貶職在外中朝衣冠及天下寺觀多齎金帛<lb/>
　　往求其文凡數百篇受餽遺至鉅萬焉<lb/>
　　盧藏用嘗謂邕如干將鏌鎁難與爭鋒但虞傷缺<lb/>
　　耳卒如其言<lb/>
　近體詩<lb/>
　　奉和初春幸太平公主南莊應制<lb/>
傳聞銀漢石支機復見金輿出紫微織女橋邊烏鵲起<lb/>
<pb n="KR4h0161_WYG_010-3a"/>
仙人樓上鳳凰飛流風入座飄歌扇瀑水侵堦濺舞衣<lb/>
今日還同犯牛斗乘槎共逐海潮歸<lb/>
　李景伯<lb/>
　　景伯邢州人懐逺子也景龍中為給事中遷諫議<lb/>
　　大夫景雲中累遷散騎常侍<lb/>
　近體詩<lb/>
　　回波辭<lb/>
回波爾時酒巵微臣職在箴䂓侍讌既過三爵喧譁竊<lb/>
<pb n="KR4h0161_WYG_010-3b"/>
恐非儀<hi>中宗嘗宴侍臣及朝集使酒酣各令為回波辭衆皆為諂佞語及自要榮位次至景伯云云蕭</hi>
<hi>至忠稱之曰此直諫臣也</hi>
　賈曽<lb/>
　　曽洛陽人少知名景雲中為吏部員外郎開元初<lb/>
　　拜中書舍人與蘇晉同掌制誥皆以詞學見知時<lb/>
　　稱蘇賈遷禮部侍郎<lb/>
　近體詩<lb/>
　　奉和春日出苑矚目應令<hi>時為太子舍人使在東都作</hi>
<pb n="KR4h0161_WYG_010-4a"/>
銅龍曉闢問安迴金輅春遊博望開渭水晴光揺草樹<lb/>
終南佳氣入樓臺招賢已從商山老托乘還徵鄴下才<lb/>
臣在東周獨留滯忻逢睿藻日邊來<lb/>
　袁恕已<lb/>
　　恕已滄州東光人長安中歴遷司刑少卿預誅張<lb/>
　　易之兄弟拜中書令封南陽郡王後貶環州<lb/>
　近體詩<lb/>
　　詠屏風<lb/>
<pb n="KR4h0161_WYG_010-4b"/>
綺閣雲霞滿芳林草樹新鳥驚疑欲曙花笑不闗春山<lb/>
對彈琴客谿流垂釣人請看車馬客行處有風塵<lb/>
　張旭<lb/>
　　旭蘇州人善書嗜酒毎大醉呼叫狂走乃下筆或<lb/>
　　以頭濡墨而書既醒自視以為神世呼張顛初仕<lb/>
　　常熟尉有老人陳牒求判宿昔又來旭責之老人<lb/>
　　曰觀公筆竒妙欲以藏家爾旭自言始見公主擔<lb/>
　　夫爭道又聞鼔吹而得筆法意觀倡公孫舞劍器<lb/>
<pb n="KR4h0161_WYG_010-5a"/>
　　得其神<lb/>
　近體詩<lb/>
　　桃花谿<lb/>
隠隠飛橋隔野煙石磯西畔問漁船桃花盡日隨流水<lb/>
洞在清谿何處邊<lb/>
　　一日書<lb/>
春草青青萬里餘邊城落日見離居情知海上三年别<lb/>
不寄雲間一紙書<lb/>
<pb n="KR4h0161_WYG_010-5b"/>
　　山行留客<lb/>
山光物態弄春暉莫為輕陰便擬歸縱使晴明無雨色<lb/>
入雲湥處亦沾衣<lb/>
　賀知章<lb/>
　　知章字季真越州永興人證聖初擢進士累遷太<lb/>
　　常博士開元初遷禮部侍郎兼集賢院學士後授<lb/>
　　秘書監晩節誕放自號四明狂客及秘書外監天<lb/>
　　寶初病夢遊帝居數日寤乃請為道士以宅為千<lb/>
<pb n="KR4h0161_WYG_010-6a"/>
　　秋觀求周宫湖數頃為放生池有詔賜鏡湖剡川<lb/>
　　一曲擢其子僧子為會稽郡司馬賜緋魚使侍養<lb/>
　　詔令供帳東門百寮祖餞御製送詩并序云天寶<lb/>
　　三年太子賔客賀知章鑒止足之分抗歸老之疏<lb/>
　　解組辭榮志期入道朕以其年在遲暮用循挂冠<lb/>
　　之事俾遂赤松之遊正月五日將歸會稽遂餞東<lb/>
　　路乃命六卿庶尹大夫供帳青門寵行邁也豈惟<lb/>
　　崇徳尚齒抑亦勵俗勸人無令二疏獨光漢冊乃<lb/>
<pb n="KR4h0161_WYG_010-6b"/>
　　賦詩贈行<lb/>
　近體詩<lb/>
　　送人之軍中<lb/>
常經絶脈塞復見斷腸流送子成今别令人起昔愁隴<lb/>
雲晴半雨邊草夏先秋萬里長城寄無貽漢國憂<lb/>
　　題袁氏别業<lb/>
主人不相識偶坐為林泉莫漫愁沽酒囊中自有錢<lb/>
　　詠柳<lb/>
<pb n="KR4h0161_WYG_010-7a"/>
碧玉妝成一樹髙萬條垂下緑絲縧不知細葉誰裁出<lb/>
二月春風似剪刀<lb/>
　　回鄉偶書<lb/>
少小離鄉老大回鄉音無改鬢毛衰兒童相見不相識<lb/>
笑問客從何處來<lb/>
離别家鄉嵗月多近來人事半銷磨唯有門前鏡湖水<lb/>
春風不改舊時波<lb/>
　張諤<lb/>
<pb n="KR4h0161_WYG_010-7b"/>
　　諤登景龍進士第岐王範好儒士與閻朝隠劉廷<lb/>
　　琦鄭繇等飲酒賦詩駙馬都尉裴虚已善䜟緯坐<lb/>
　　私與範遊徙嶺南廷琦貶雅州司户諤山茌丞然<lb/>
　　明皇於範無間也<lb/>
　古體詩<lb/>
　　百子池<lb/>
舊聞百子漢家池漢家渌水今逶迤宫女厭鏡笑窺池<lb/>
身前影後不相見無數容華空自知<lb/>
<pb n="KR4h0161_WYG_010-8a"/>
　近體詩<lb/>
　　東封山下宴羣臣<lb/>
萬里扈封巒羣公遇此歡幔城連夜靜霜仗滿空寒輦<lb/>
路宵煙合旌門曉月殘明朝陪聖主山下禮圓壇<lb/>
　　岐王山亭<lb/>
王家傍緑池春色正相宜豈有樓臺好兼看草樹奇石<lb/>
榴天上葉椰子日南枝出入千門裏年年樂未移<lb/>
　　三日岐王宅<lb/>
<pb n="KR4h0161_WYG_010-8b"/>
玉女貴妃生嫛婗始發聲金盆浴未了綳子繡初成翡<lb/>
翠雕芳褥真珠帖小纓何時學健步鬭取落花輕<lb/>
　　滿月<lb/>
社金流茂祉庭玉表奇才竹似因談植蘭疑入夢栽烏<lb/>
將入子去鳳逐九雛來今夜明珠色當隨滿月開<lb/>
　　岐王席上詠美人<lb/>
半額畫雙蛾盈盈燭下歌玉杯寒意少金屋夜情多香<lb/>
豔王分帖裙嬌敇賜羅平陽莫相妒喚出不如佗<lb/>
<pb n="KR4h0161_WYG_010-9a"/>
　　九日<lb/>
秋天林下不知春一種佳遊事也均絳葉從朝飛着夜<lb/>
黄花開日未成旬將横陌樹頻驚馬半醉歸途數問人<lb/>
城逺登髙併九日茱萸凡作幾年新<lb/>
　　延平門髙齋亭子應岐王教<lb/>
花源藥嶼鳳城西翠幙紗窓鶯亂啼昨夜葡萄初上架<lb/>
今朝楊柳半垂堤片片仙雲來渡水雙雙燕子共銜泥<lb/>
請語東風催後騎併將歌舞向前谿<lb/>
<pb n="KR4h0161_WYG_010-9b"/>
　　九日宴<lb/>
秋葉風吹黄颯颯晴雲日照白鱗鱗歸來得問茱萸女<lb/>
今日登髙醉幾人<lb/>
　武平一<lb/>
　　平一名甄以字行河南人博學通春秋工文辭武<lb/>
　　后時畏禍隠嵩山修浮屠法屢詔不應中宗立迫<lb/>
　　召為修文館學士雖宴豫嘗因詩頌規戒開元後<lb/>
　　貶蘇州參軍徙金壇令既謫名亦不衰<lb/>
<pb n="KR4h0161_WYG_010-10a"/>
　古體詩<lb/>
　　駕幸温泉<lb/>
秦王登碣石周后襲崑崙何必在遐逺方稱萬㝢尊我<lb/>
皇順時豫星駕動軒轅雄㦸交馳道清笳度國門迴輿<lb/>
長樂觀校獵上林園行漏移三象連營總八屯旌揺鸚<lb/>
鵡谷騎轉鳳凰原絶壁蒼苔古靈泉碧溜温參差開水<lb/>
殿䆗窱敞巖垣豐邑蹤猶在驪宫跡尚存煙松銜翠幄<lb/>
雪逕遶花源侍從推元草文章召武賁深仁浹夷夏洪<lb/>
<pb n="KR4h0161_WYG_010-10b"/>
造溢乾坤謬忝王枚列多慙雨露恩<lb/>
　近體詩<lb/>
　　駕宴安樂公主新宅應制<lb/>
紫漢秦樓敞黄山魯館開簪裾分上席歌舞列平臺馬<lb/>
既如龍至人疑學鳳來幸欣聨棣蕚何以接鄒枚<lb/>
　　興慶池侍宴應制<lb/>
鑾輿羽駕直城隈帳殿旌門此地開皎潔靈潭圖日月<lb/>
參差畫舸結樓臺波揺岸影隨橈轉風送荷香入酒來<lb/>
<pb n="KR4h0161_WYG_010-11a"/>
願奉聖情歡不極長遊雲漢幾昭回<lb/>
　　奉和立春内出綵花樹應制<lb/>
鑾輅青旗下帝臺東郊上苑望春來黄鶯未解林間囀<lb/>
紅蘂先從殿裏開畫閣條風初變柳銀塘曲水半含苔<lb/>
欣逢睿藻光韶律更促霞觴畏景催<hi>紀事云是日中宗手批云平一年雖</hi>
<hi>最少文甚警新恱紅蘂之先開訝黄鸝之未囀循環吟咀賞歎兼懐今更賜花一枝以彰其美所賜學士花並</hi>
<hi>令揷在頭上後所賜者平一左右交插</hi>
　閻朝隠<lb/>
<pb n="KR4h0161_WYG_010-11b"/>
　　朝隠字友倩趙州人少與弟仙舟俱知名文章雖<lb/>
　　無風雅之體善搆奇為時所賞累遷給事中預修<lb/>
　　三教珠英張易之等篇什多是朝隠潛代為之聖<lb/>
　　厯中轉麟臺少監易之伏誅徙嶺外尋召還先天<lb/>
　　中復為秘書少監坐事貶通州别駕<lb/>
　　張說評云朝隠之文如麗服靚妝燕歌趙舞觀者<lb/>
　　忘疲若類之風雅則罪人矣<lb/>
　古體詩<lb/>
<pb n="KR4h0161_WYG_010-12a"/>
　　采蓮女<lb/>
采蓮女采蓮舟春日春江碧水流蓮衣承玉釧蓮刺罥<lb/>
銀鈎薄暮歛容歌一曲氛氲香氣滿汀洲<lb/>
　近體詩<lb/>
　　三日曲水侍宴應制<lb/>
三月重三日千春續萬春聖澤如東海天文似北辰荷<lb/>
葉珠盤淨蓮花寶葢新陛下制萬國臣作水心人<lb/>
　盧僎<lb/>
<pb n="KR4h0161_WYG_010-12b"/>
　　僎中宗時人從愿之從父韓思復故吏也自聞喜<lb/>
　　尉入為學士終吏部員外郎<lb/>
　古體詩<lb/>
　　十月梅花書贈<lb/>
君不見巴鄉氣候與華别年年十月梅花發上苑今應<lb/>
雪作花寧知此地花為雪自從遷播落黔巴三見江上<lb/>
開新花故園風花虚洛汭窮峽凝雲度嵗華花情縱似<lb/>
河陽好客心倍傷邊候早春候颯驚樓上梅霜威未落<lb/>
<pb n="KR4h0161_WYG_010-13a"/>
江潭草江水侵天去不還樓花覆簾空坐攀一向花前<lb/>
看白髪幾回夢裏憶紅顔紅顔白髪雲泥改何異桑田<lb/>
移碧海郤想華年故國時唯餘一片空心在空心弔影<lb/>
向誰陳雲臺仙閣舊遊人儻知巴樹連冬發應憐南國<lb/>
氣長春<lb/>
　近體詩<lb/>
　　嵗晩還京臺望城闕成口别先贈交親<lb/>
紫陌開行樹朱城出晩霞猶憐慣去國疑是夢還家風<lb/>
<pb n="KR4h0161_WYG_010-13b"/>
弱知催柳林青覺待花交親望歸騎幾處擁年華<lb/>
　　上幸皇太子新院應制<lb/>
佳氣曉䓤䓤乾行入震宫前星迎北極少海被南風視<lb/>
膳銅樓下吹笙玉座中訓湥家以正義舉俗為公父子<lb/>
成釗合君臣禹啓同仰天歌聖道猶愧乏雕蟲<lb/>
　　奉和李令扈從温泉宫賜遊驪山韋侍郎别業<lb/>
風后軒皇佐雲鋒謝客居承恩來翠嶺締賞出丹除飛<lb/>
葢松溪寂清笳玉洞虚窺巖詳霧豹過水畧泉魚鄉入<lb/>
<pb n="KR4h0161_WYG_010-14a"/>
無何有時還上古初伊皋羞過狹魏邴服麤疎白雪縁<lb/>
情降青霞落卷舒多慙郎署在輙繼國風餘<lb/>
　　南樓望<lb/>
去國三巴逺登樓萬里春傷心江上客不是故鄉人<lb/>
　韋元旦<lb/>
　　元旦京兆萬年人擢進士補東阿尉遷左臺御史<lb/>
　　與張易之通姻屬易之敗貶感義尉妻韋后弟憑<lb/>
　　以復進為主客員外郎遷中書舍人<lb/>
<pb n="KR4h0161_WYG_010-14b"/>
　近體詩<lb/>
　　奉和立春遊苑迎春應制<lb/>
灞涘長安恒近日殷正臘月早迎新池魚戲葉仍含凍<lb/>
宫女裁花已作春向苑雲疑承翠幄入林風若起青蘋<lb/>
年年斗柄東無限願挹瓊觴壽北辰<lb/>
　　興慶池侍宴應制<lb/>
滄池漭沆帝城邊殊勝昆明鑿漢年夾岸旌旗疏輦道<lb/>
中流簫鼓振樓船雲峰四起迎宸幄水樹千重入御筵<lb/>
<pb n="KR4h0161_WYG_010-15a"/>
宴樂已深魚藻詠承恩更欲奏甘泉<lb/>
　　安樂公主山庄<lb/>
銀河南渚帝城隅帝輦平明出九衢刻鳳蟠螭凌桂邸<lb/>
穿池壘石寫蓬壺瓊簫暫下鈞天樂綺綴長懸明月珠<lb/>
仙牓承恩爭既醉方知朝野更歡娛<lb/>
　徐堅<lb/>
　　堅字元固湖州長城人少好學性寛厚聖厯中為<lb/>
　　東都留守判官預修三教珠英諸人俱依堅規制<lb/>
<pb n="KR4h0161_WYG_010-15b"/>
　　書成遷司封員外郎睿宗時拜黄門侍郎開元中<lb/>
　　為集賢院學士累封東海郡公堅多前後修撰格<lb/>
　　式氏族及國史等凡七入書府時論美之<lb/>
　　春明退朝錄云堅為集賢院學士討集故事兼前<lb/>
　　世文詞撰初學記<lb/>
　古體詩<lb/>
　　棹歌行<lb/>
棹女飾銀鈎新妝下翠樓霜絲青桂檝蘭栧紫霞舟水<lb/>
<pb n="KR4h0161_WYG_010-16a"/>
落金陵曙風起洞庭秋扣舷過曲浦飛帆越回流影入<lb/>
桃花浪香飄杜若洲洲長殊未返蕭散雲霞晩日下大<lb/>
江平煙生歸岸逺岸逺聞潮波爭途遊戲多因聲趙津<lb/>
女來聴采菱歌<lb/>
　韋述<lb/>
　　述京兆萬年人家儲書二千卷兒時誦憶畧遍舉<lb/>
　　進士時宋之問曰童子何業述曰性嗜書所撰唐<lb/>
　　春秋三十篇恨未畢它唯命之問曰本求茂才乃<lb/>
<pb n="KR4h0161_WYG_010-16b"/>
　　得遷固遂上第述在史職二十年累有脩撰蕭頴<lb/>
　　士以為譙周陳壽之流<lb/>
　古體詩<lb/>
　　晩度伊水<lb/>
悠悠渉伊水伊水清見石是時春向深兩岸草如積迢<lb/>
遞望洲嶼逶迤亘津陌新樹落疎紅遥原上深碧回瞻<lb/>
洛陽苑遽有長山隔烟霧猶辨家風塵已為客登陟多<lb/>
異趣往來見行役雲起早已昏鳥飛日將夕光陰逝不<lb/>
<pb n="KR4h0161_WYG_010-17a"/>
借超然暮疇昔逺遊亦何為歸來存竹帛<lb/>
　宋璟<lb/>
　　璟邢州南和人其先自廣平徙焉少耿介有大節<lb/>
　　弱冠舉進士累轉鳳閣舍人當官正色則天甚重<lb/>
　　之睿宗朝遷吏部尚書同中書門下三品開元中<lb/>
　　拜侍中累封廣平郡公後遷尚書右丞相與張說<lb/>
　　源乾曜同日拜官皮日休桃花賦序云余嘗慕宋<lb/>
　　廣平之為相正姿勁質剛態毅狀疑其鐵石心腸<lb/>
<pb n="KR4h0161_WYG_010-17b"/>
　　不能吐婉媚辭然覩其文而有梅花賦清便富艶<lb/>
　　得南朝徐庾之體<lb/>
　近體詩<lb/>
　　蒲津迎駕<lb/>
回鑾下蒲坂飛飾指秦京雒上黄雲送關中紫氣迎霞<lb/>
朝看馬色月曉聴雞鳴防拒連山險長橋壓水平省方<lb/>
知化洽察俗覺時清天下長無事空餘襟帶名<lb/>
　　奉和御製璟與張說源乾曜同日上官命宴都堂<lb/>
<pb n="KR4h0161_WYG_010-18a"/>
　　　賜詩應制<lb/>
丞相邦之重非賢諒不居老臣慵且憊何徳以當諸厚<lb/>
秩先為忝崇班復此除太常陳禮樂中掖降簪裾聖酒<lb/>
山河潤仙文象緯舒冐恩懐寵錫陳力省空虚郭隗慙<lb/>
無駿馮驩愧有魚不知周勃者榮幸定何如<hi>按本傳開元十七年</hi>
<hi>璟為尚書右丞相張說為左丞相源乾曜為太子少傅同日拜有詔大官設饌太常奏樂㑹百官尚書省東堂</hi>
<hi>帝賦三傑詩自冩以賜</hi>
　王灣<lb/>
<pb n="KR4h0161_WYG_010-18b"/>
　　灣洛陽人登先天進士第開元初為榮陽主簿後<lb/>
　　為洛陽尉<lb/>
　　殷璠云灣詞翰早著為天下所稱最者不過一二<lb/>
　　遊吳中江南意云海日生殘夜江春入舊年詩人<lb/>
　　以來少有此句張燕公手題政事堂毎示能文令<lb/>
　　為楷式又擣衣篇云月華照杵空隨妾風響傳砧<lb/>
　　不到君所有衆制咸類若斯<lb/>
　古體詩<lb/>
<pb n="KR4h0161_WYG_010-19a"/>
　　奉和登終南山<lb/>
常愛南山遊因而盡原隰數朝至林嶺百仞登嵬岌石<lb/>
壯馬徑窮苔色步縁入物奇春狀改氣逺天香集虚洞<lb/>
策杖鳴低雲拂衣濕倚巖見廬舍入户欣拜揖問性矜<lb/>
勤勞示心教澄習玉英時供飯芝草為余拾境絶人不<lb/>
行潭深鳥空立一乗從此授九轉兼是給辭處若輕飛<lb/>
憇來唯吐吸開襟超已勝迴路倐而及烟色松上深水<lb/>
流山下急漸平逢車騎向晩睨城邑峰在野趣繁塵飄<lb/>
<pb n="KR4h0161_WYG_010-19b"/>
宦情澁辛苦久為吏榮進何妄執日暮懐此山悠然賦<lb/>
斯什<lb/>
　近體詩<lb/>
　　次北固山下<lb/>
客路青山外行舟緑水前潮平兩岸濶風正一帆懸海<lb/>
日生殘夜江春入舊年鄉書何處達歸雁洛陽邊<lb/>
　　觀搊箏<hi>一作祖詠詩</hi>
虚室有秦箏箏新月復清絃多弄委曲柱促語分明曉<lb/>
<pb n="KR4h0161_WYG_010-20a"/>
怨凝繁手春嬌入曼聲近來唯此樂傳得美人情<lb/>
　王泠然<lb/>
　　泠然舉進士開元初王丘為吏部典選奬用皆一<lb/>
　　時茂秀見王丘傳<lb/>
　近體詩<lb/>
　　淮南寄舍弟<lb/>
㫺余從不調經嵗旅淮源念爾長相失何時返故園寄<lb/>
書迷處所分袂隔涼温逺道俱為客他鄉共在原歸情<lb/>
<pb n="KR4h0161_WYG_010-20b"/>
春伴雁愁泣夜隨猿愧見髙堂上朝朝獨倚門<lb/>
　萬齊融<lb/>
　　齊融越州人與賀朝包融于休烈齊名終崑山令<lb/>
　古體詩<lb/>
　　三日緑潭篇<lb/>
春潭滉漾接隋宫宫闕連延潭水東蘋苔嫩色含波緑<lb/>
桃李新花照底紅垂菱布藻如妝鏡麗日晴天相照映<lb/>
素影沈沈對蝶飛金沙礫礫窺魚泳佳人祓禊賞韶年<lb/>
<pb n="KR4h0161_WYG_010-21a"/>
傾國傾城併可憐拾翠總來芳樹下踏青爭遶緑潭邊<lb/>
公子王孫恣游翫沙陽水曲情無厭禽浮似挹羽觴杯<lb/>
鱗躍疑投水心劍金鞭玉勒騁輕肥落絮紅塵擁路飛<lb/>
緑水殘霞催席散畫樓初月待人歸<lb/>
　近體詩<lb/>
　　贈别江<hi>闕字</hi>
東南飛烏處言是故鄉天江上風花晩君行定幾千計<lb/>
程頻破月數别屢開年明嵗潯陽水相思寄采蓮<lb/>
<pb n="KR4h0161_WYG_010-21b"/>
　李憕<lb/>
　　憕太原人以明經舉開元中為監察御史給事中<lb/>
　　天寶中轉光禄卿東京留守遷禮部尚書遇禄山<lb/>
　　害諡忠懿<lb/>
　近體詩<lb/>
　　奉和聖製從蓬萊向興慶閣道中留春雨中春望<lb/>
　　　之作應制<lb/>
别館春還淑氣催三宫路轉鳳凰臺雲飛北闕輕陰散<lb/>
<pb n="KR4h0161_WYG_010-22a"/>
雨歇南山積翠來御柳遥隨天仗發林花不待曉風開<lb/>
已知聖澤深無限更喜年芳入睿才<lb/>
　崔湜<lb/>
　　湜字澄瀾定州人少以文辭知名舉進士累轉左<lb/>
　　補闕預修三教珠英神龍初轉考功員外郎武三<lb/>
　　思遷兵部侍郎又附託上官昭容轉中書侍郎平<lb/>
　　章事典選失序為李尚隠所劾左轉江州司馬授<lb/>
　　襄陽刺史韋庶人臨朝復為中書侍郎同門下三<lb/>
<pb n="KR4h0161_WYG_010-22b"/>
　　品先天中拜中書令蕭至忠誅湜流嶺外後知湜<lb/>
　　本謀賜死荆州<lb/>
　古體詩<lb/>
　　大漠行<lb/>
單于犯薊堧驃騎畧蕭邊南山木葉飛下地北海蓬根<lb/>
亂上天科斗連營太原道魚麗合陣武威川三軍遥倚<lb/>
㐲萬里相馳逐旌斾悠悠靜瀚源鼙鼓喧喧動盧谷窮<lb/>
徼出幽陵吁嗟倦寢興馬蹄凍溜石胡毳煖生氷雲沙<lb/>
<pb n="KR4h0161_WYG_010-23a"/>
泱漭天光閉河塞陰沉海色凝崆峒異國誰能託蕭索<lb/>
邊心常不樂近見行人畏白龍遥聞公主愁黄鶴陽春<lb/>
半岐路間瑶臺苑玉門闗百花芳樹紅將歇二月蘭皋<lb/>
緑未還陣雲不散魚龍水雨雪猶飛鴻雁山山障連綿<lb/>
不可極路逺辛勤夢顔色北堂萱草不寄來東園桃李<lb/>
長相憶漢將紛紜攻戰盈胡冦蕭條幽朔寧韓君拜節<lb/>
偏知逺鄭吉驅旌坐見迎火絶煙沉右西極谷靜山空<lb/>
左北平但使將軍能百戰不須天子築長城<lb/>
<pb n="KR4h0161_WYG_010-23b"/>
　近體詩<lb/>
　　奉和御製白鹿觀<hi>一作鄭愔詩</hi>
御旗探紫籙仙仗闢丹丘捧藥芝童下焚香桂女留鸞<lb/>
歌無嵗月鶴語記春秋臣朔何其幸常陪漢武遊<lb/>
　　幸梨園亭觀打毬應制<lb/>
年光陌上發香輦禁中遊草緑鴛鴦殿花明翡翠樓寶<lb/>
杯承露酌仙管雜風流今日陪歡豫皇恩不可酬<lb/>
　　折楊柳<lb/>
<pb n="KR4h0161_WYG_010-24a"/>
二月風光半三邊戍不還年華妾自惜楊柳為君攀落<lb/>
絮縈衫袖垂條拂髻鬟那堪音信斷流涕望陽闗<lb/>
　　媫妤怨<lb/>
不分君恩斷新妝視鏡中容華尚春日嬌愛已秋風枕<lb/>
席臨窻曉帷屏向月空年年後庭樹榮落在深宫<lb/>
　　酬杜麟臺春恩<lb/>
春還上林苑花滿洛陽城鴛衾夜凝思龍鏡曉含情憶<lb/>
夢殘燈落離魂暗馬驚可憐朝與暮樓上獨盈盈<hi>紀事云湜</hi>
<pb n="KR4h0161_WYG_010-24b"/>
<hi>執政時年三十八嘗暮出端門下天津馬上賦詩云春還上林苑花滿洛陽城張說見之嘆曰文與位固可致</hi>
<hi>其年不可及也</hi>
　　襄城即事<lb/>
子牟懐魏闕元凱滯襄城冠葢仍為里池臺尚識名山<lb/>
光晴後緑江色晩來清借問東流水何時到玉京<lb/>
　　襄陽作<lb/>
廟堂初解印郡邸忽腰章按節巡河右鳴騶入漢陽城<lb/>
臨南峴出樹繞北津長好學風猶扇誇才俗未亡江山<lb/>
<pb n="KR4h0161_WYG_010-25a"/>
　距七澤煙雨接三湘蛟浦菱荷淨漁舟橘柚香醉中求<lb/>
　習氏夢裏憶襄王宅壊仍思鳳碑存更憶羊下車慙政<lb/>
　美閉閣幸時康多謝征南術于今尚不忘<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_010-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻十<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_011-1a"/>
　欽定四庫全書<lb/>
御定全唐詩録卷十一<lb/>
　　孟浩然<lb/>
　　　浩然以字行襄陽人隠鹿門山四十遊京師嘗於<lb/>
　　　太學賦詩一座嘆服張九齡為荆州辟置於府開<lb/>
　　　元末王維過郢州畫浩然像於刺史亭因曰浩然<lb/>
　　　亭鄭諴更署曰孟亭<lb/>
　　　紀事云浩然嘗閒游祕省秋月新霽諸英聨詩次<lb/>
<pb n="KR4h0161_WYG_011-1b"/>
　　　當浩然句曰微雲淡河漢疎雨滴梧桐舉座嘆其<lb/>
　　　清絶咸以之閣筆不復為綴<lb/>
　　　皮日休孟亭記云明皇世章句之風大得建安體<lb/>
　　　論者推李翰林杜工部為尤介其間能不愧者惟<lb/>
　　　吾鄉之孟先生也先生之作遇景入詠不鈎奇抉<lb/>
　　　異令齷齪束人口者涵涵然有干霄之興若公輸<lb/>
　　　氏當巧而不用者也北齊美蕭慤芙蓉露下落楊<lb/>
　　　柳月中疎先生則有微雲淡河漢疎雨滴梧桐樂<lb/>
<pb n="KR4h0161_WYG_011-2a"/>
　　府美王融日霽沙嶼明風動甘泉濁先生則有氣<lb/>
　　蒸雲夢澤波撼岳陽城謝朓之詩句精者露溼寒<lb/>
　　塘草月映清淮流先生則有荷風送香氣竹露滴<lb/>
　　清響此與古人爭勝於毫釐也<lb/>
　　王士源序畧曰浩然骨貌清峻風神散朗學不為<lb/>
　　儒務掇菁藻文不按古匠心獨妙五言詩天下稱<lb/>
　　其獨步又曰文不為仕佇興而作故遲行不為飾<lb/>
　　動求真適故誕遊不為利期以放情故貧<lb/>
<pb n="KR4h0161_WYG_011-2b"/>
　　殷璠曰余嘗謂禰衡不遇趙壹無禄其過在人也<lb/>
　　及觀襄陽孟浩然磬折謙退才名日髙天下籍甚<lb/>
　　竟淪落明代終於布衣悲夫浩然詩文彩丰茸經<lb/>
　　緯綿密半遵雅調全削凡體至如衆山遥對酒孤<lb/>
　　島共題詩無論興象兼復故實又氣蒸雲夢澤波<lb/>
　　撼岳陽城亦為髙唱也<lb/>
　　嚴滄浪曰浩然詩諷詠之久有金石宫商之聲<lb/>
　古體詩<lb/>
<pb n="KR4h0161_WYG_011-3a"/>
　　登江中孤嶼贈白雲先生王迥<lb/>
悠悠清江水水落沙嶼出迴潭石下湥緑篠岸傍密鮫<lb/>
人潛不見漁父歌自逸憶與君别時泛舟如昨日夕陽<lb/>
開返照中坐興非一南望鹿門山歸來恨如失<lb/>
　　秋登蘭山寄張五<lb/>
北山白雲裏隠者自怡恱相望試登髙心飛逐鳥滅愁<lb/>
因薄暮起興是清境發時見歸村人沙行渡頭歇天邊<lb/>
樹若薺江畔舟如月何當載酒來共醉重陽節<lb/>
<pb n="KR4h0161_WYG_011-3b"/>
　　大堤行寄萬七<lb/>
大堤行樂處車馬相馳突嵗嵗春草生踏青二三月王<lb/>
孫挾珠彈遊女矜羅襪㩦手今莫同江花為誰發<lb/>
　　夏日南亭懐辛大<lb/>
山光忽西落池月漸東上散髪乘夕涼開軒卧閒敞荷<lb/>
風送香氣竹露滴清響欲取鳴琴彈恨無知音賞感此<lb/>
懐故人中宵勞夢想<lb/>
　　秋宵月下有懐<lb/>
<pb n="KR4h0161_WYG_011-4a"/>
秋空明月懸光彩露霑濕驚鵲棲未定飛螢捲簾入庭<lb/>
槐寒影疎鄰杵夜聲急佳期曠何許望望空佇立<lb/>
　　送從弟邕下第後尋會稽<lb/>
疾風吹征帆倐爾向空没千里在俄頃三江坐超忽向<lb/>
來共歡娛日夕成楚越落羽更分飛誰能不驚骨<lb/>
　　尋香山湛上人<lb/>
朝遊訪名山山逺在空翠氛氲亘百里日入行始至杖<lb/>
筞尋故人解鞍暫停騎石門殊豁險篁逕轉深邃法侣<lb/>
<pb n="KR4h0161_WYG_011-4b"/>
欣相逢清談曉不寐平生慕真隠累日求奇異野老朝<lb/>
入田山僧暮歸寺松泉多逸響苔壁饒古意谷口聞鐘<lb/>
聲林端識香氣願言投此山身世永相棄<lb/>
　　宿天台桐栢觀<lb/>
海行信風帆夕宿逗雲島緬尋滄洲趣近愛赤城好捫<lb/>
蘿亦踐苔輟棹恣探討息陰憇桐栢采秀弄芝草鶴唳<lb/>
清露垂鷄鳴信潮早願言解纓紱從此無煩惱髙步凌<lb/>
四明元蹤得三老紛吾逺遊意學彼長生道日夕望三<lb/>
<pb n="KR4h0161_WYG_011-5a"/>
山雲濤空浩浩<lb/>
　　題終南翠微寺空上人房<lb/>
翠微終南裏雨後宜返照閉關久沈㝠杖策一登眺遂<lb/>
造幽人室始知静者妙儒道雖異門雲林頗同調兩心<lb/>
相喜得畢景共談笑暝還髙窻眠時見逺山燒緬懐赤<lb/>
城標更憶臨海嶠風泉有清聴何必蘇門嘯<lb/>
　　初春漢中漾舟<lb/>
羊公峴山下神女漢皋曲雪罷氷復開春潭千丈緑輕<lb/>
<pb n="KR4h0161_WYG_011-5b"/>
舟恣來往探翫無厭足波影揺妓釵沙光逐人目傾杯<lb/>
魚鳥醉聨句鶯花續良會難再逢日入須秉燭<lb/>
　　宿業師山房待丁公不至<lb/>
夕陽度西嶺羣壑倐已暝松月生夜涼風泉滿清聴樵<lb/>
人歸欲盡煙鳥棲初定之子期宿來孤琴候蘿逕<lb/>
　　耶溪泛舟<lb/>
落景餘清輝輕撓弄谿渚澄明愛水物臨泛何容與白<lb/>
首垂釣翁新妝浣紗女相看似相識脈脉不得語<lb/>
<pb n="KR4h0161_WYG_011-6a"/>
　　登鹿門山懐古<lb/>
清曉因興來乘流越江峴沙禽近方職浦樹遥莫辨漸<lb/>
至鹿門山山明翠徹淺巖潭多屈曲舟檝屢迴轉昔聞<lb/>
龎徳公采藥遂不返金澗餌芝术石牀卧苔蘚紛吾感<lb/>
耆舊結䌫事攀踐隠迹今尚存髙風邈已逺白雲何時<lb/>
去丹桂空偃蹇探討意未窮迴艇夕陽晩<lb/>
　　疾愈過龍泉寺精舍呈易業二公<lb/>
停午聞山鐘起行散愁疾尋林采芝去谷轉松翠密傍<lb/>
<pb n="KR4h0161_WYG_011-6b"/>
見精舍開長廊飯僧畢石渠流雪水金子耀霜橘竹房<lb/>
思舊遊過憇終永日入洞窺石髓傍崖采蜂蜜日暮辭<lb/>
逺公虎谿相送出<lb/>
　　萬山潭作<lb/>
垂釣坐盤石水清心亦閒魚行潭樹下猿挂島藤間游<lb/>
女昔解佩傳聞於此山求之不可得沿月棹歌還<lb/>
　　白雲先生王迥見訪<lb/>
閒歸日無事雲卧晝不起有客欵柴扉自云巢居子居<lb/>
<pb n="KR4h0161_WYG_011-7a"/>
閒好芝术采藥來城市家在鹿門山常遊澗澤水手持<lb/>
白羽扇脚步青芒履聞道鶴書徵臨流還洗耳<lb/>
　　采樵作<lb/>
采樵入深山山湥樹重疊橋崩卧槎擁路險埀藤接日<lb/>
落伴將稀山風拂蘿衣長歌負輕策平望野煙歸<lb/>
　　早發漁浦潭<lb/>
東旭早光芒渚禽已驚䀨卧聞漁浦口橈聲暗相撥日<lb/>
出氣象分始知江湖濶美人常晏起照影弄流沫飲水<lb/>
<pb n="KR4h0161_WYG_011-7b"/>
畏驚猿祭魚時見獺舟行自無悶况值晴景豁<lb/>
　　經七里灘<lb/>
予奉垂堂誡千金非所輕為多山水樂頗作泛舟行五<lb/>
嶽追尚子三湘弔屈平湖經洞庭濶江入新安清復聞<lb/>
嚴陵瀨乃在兹湍路疊嶂數百里沿洄非一趣彩翠相<lb/>
氛氲别流亂奔注釣磯平可坐苔磴滑難步猨飲石下<lb/>
潭鳥還日邊樹觀奇恨來晩倚棹惜將暮揮手弄潺湲<lb/>
從兹洗塵慮<lb/>
<pb n="KR4h0161_WYG_011-8a"/>
　　南歸阻雪<lb/>
我行滯宛許日夕望京豫曠野莽茫茫鄉山在何處孤<lb/>
煙村際起歸雁天邊去積雪覆平皋饑鷹捉寒兎少年<lb/>
弄文墨屬意在章句十上恥還家徘徊守歸路<lb/>
　　聴鄭五愔彈琴<lb/>
阮籍推名飲清風滿竹林半酣下衫袖拂拭龍唇琴一<lb/>
杯彈一曲不覺夕陽沈予意在山水聞之諧夙心<lb/>
　　送王七尉松滋得陽臺雲<lb/>
<pb n="KR4h0161_WYG_011-8b"/>
君不見巫山神女作行雲霏紅沓翠曉氛氲嬋娟流入<lb/>
楚王夢倐忽還隨零雨分空中飛去復飛來朝朝暮暮<lb/>
下陽臺愁君此去為仙尉便逐行雲去不迴<lb/>
　　夜歸鹿門歌<lb/>
山寺鳴鐘晝巳昏漁梁渡頭爭渡喧人隨沙路向江村<lb/>
余亦乘舟歸鹿門鹿門月照開烟樹忽到龎公棲隠處<lb/>
巖扉松徑長寥寥惟有幽人夜來去<lb/>
　近體詩<lb/>
<pb n="KR4h0161_WYG_011-9a"/>
　　望洞庭湖贈張丞相<lb/>
八月湖水平涵虚混太清氣蒸雲夢澤波撼岳陽城欲<lb/>
濟無舟檝端居恥聖明坐觀垂釣者空有羡魚情<lb/>
　　秦中感秋寄逺上人<lb/>
一丘常欲卧三徑苦無資北土非吾願東林懐我師黄<lb/>
金然桂盡壯志逐年衰日夕涼風至聞蟬但益悲<lb/>
　　宿永嘉江寄山陰崔少府國輔<lb/>
我行窮水國君使入京華相去日千里孤帆天一涯卧<lb/>
<pb n="KR4h0161_WYG_011-9b"/>
聞海潮至起視江月斜借問同舟客何時到永嘉<lb/>
　　上已洛中寄王九迥<lb/>
卜洛成周地浮杯上巳筵鬭鷄寒食下走馬射堂前垂<lb/>
柳金堤合平沙翠幙連不知王逸少何處會羣賢<lb/>
　　夜泊廬江聞故人在東寺以詩寄之<lb/>
江路經廬阜松門入虎谿聞君尋寂樂清夜宿招提石<lb/>
鏡山精怯禪枝怖鴿棲一燈如悟道為照客心迷<lb/>
　　宿桐廬江寄廣陵舊遊<lb/>
<pb n="KR4h0161_WYG_011-10a"/>
山暝聴猿愁滄江急夜流風鳴兩岸葉月照一孤舟建<lb/>
徳非吾土維揚憶舊遊還將兩行淚遥寄海西頭<lb/>
　　澗南即事貽皎上人<lb/>
弊廬在郭外素産惟田園左右林野曠不聞朝市喧釣<lb/>
竿垂北澗樵唱入南軒書取幽棲事將尋靜者論<lb/>
　　九日懐襄陽<lb/>
去國已如昨倐然經杪秋峴山不可見風景令人愁誰<lb/>
采籬下菊應閒池上樓宜城多美酒歸與葛疆遊<lb/>
<pb n="KR4h0161_WYG_011-10b"/>
　　初出關旅亭夜坐懐王大校書<lb/>
向夕槐煙起葱蘢池館曛客中無偶坐闗外惜離羣燭<lb/>
至螢光滅荷枯雨滴聞永懐芸閣友寂寞滯楊雲<lb/>
　　早寒江上有懐<lb/>
木落鴈南渡北風江上寒我家襄水上遥隔楚雲端鄉<lb/>
淚客中盡孤帆天際看迷津欲有問平海夕漫漫<lb/>
　　閒園懐蘇子<lb/>
林園雖少事幽獨自多違向夕開簾坐庭陰落景微鳥<lb/>
<pb n="KR4h0161_WYG_011-11a"/>
過煙樹宿螢傍水軒飛感念同懐子京華去不歸<lb/>
　　留别王侍御維<lb/>
寂寂竟何待朝朝空自歸欲尋芳草去惜與故人違當<lb/>
路誰相假知音世所稀祗應守索莫還掩故園扉<lb/>
　　東京留别諸公<lb/>
吾道昧所適驅車還向東主人開舊館留客醉新豐樹<lb/>
繞温泉緑塵遮晩日紅拂衣從此去髙步躡華嵩<lb/>
　　廣陵别薛八<lb/>
<pb n="KR4h0161_WYG_011-11b"/>
士有不得志栖栖吳楚間廣陵相遇罷彭蠡泛舟還檣<lb/>
出江中樹波連海上山風帆明日逺何處更追攀<lb/>
　　宴榮二山池<lb/>
甲第開金穴榮期樂自多櫪嘶支遁馬池養右軍鵞竹<lb/>
引㩦琴入花邀載酒過山公來取醉時唱接䍦歌<lb/>
　　夏日與崔二十一同集衞明府宅<lb/>
言避一時暑池亭五月開喜逢金馬客同飲玉人杯舞<lb/>
鶴乘軒至遊魚擁釣來座中殊未起簫管莫相催<lb/>
<pb n="KR4h0161_WYG_011-12a"/>
　　清明日宴梅道士房<lb/>
林卧愁春盡開軒覽物華忽逢青鳥使邀我赤松家金<lb/>
竈初開火仙桃正落花童顔若何駐何惜醉流霞<lb/>
　　與諸子登峴山作<lb/>
人事有代謝往來成古今江山留勝跡我輩復登臨水<lb/>
落魚梁淺天寒夢澤深羊公碑字在讀罷淚沾襟<lb/>
　　尋天台山<lb/>
吾友太乙子餐霞卧赤城欲尋華頂去不憚惡谿名歇<lb/>
<pb n="KR4h0161_WYG_011-12b"/>
馬憑雲宿揚帆截海行髙髙翠微裏遥見石梁横<lb/>
　　武陵泛舟<lb/>
武陵川路狹前棹入花林莫測幽源裏仙家信幾深水<lb/>
迴青嶂合雲度緑谿陰坐聴閒猿嘯彌清塵外心<lb/>
　　夏日浮舟過陳大水亭<lb/>
水亭涼氣多閒棹晩來過澗影見松竹潭香聞芰荷野<lb/>
童扶醉舞山鳥助酣歌幽賞未云徧煙花奈夕何<lb/>
　　秋日陪李侍御渡松滋江<lb/>
<pb n="KR4h0161_WYG_011-13a"/>
南紀西江濶皇華御史雄截流寧假楫挂席自生風僚<lb/>
寀爭攀鷁魚龍亦避驄坐聽白雪唱翻入棹歌中<lb/>
　　梅道士水亭<lb/>
傲吏非凡吏名流即道流隠居不可見髙論莫能酬水<lb/>
接仙源近山藏鬼谷幽再來迷處所花下問漁舟<lb/>
　　遊景空寺蘭若<lb/>
龍象經行處山腰度石闗屢迷青嶂合時愛緑蘿閒宴<lb/>
息花林下髙談竹嶼間寥寥隔塵事疑是入鷄山<lb/>
<pb n="KR4h0161_WYG_011-13b"/>
　　陪李侍御訪聰上人禪居<lb/>
欣逢柏臺友共謁聰公禪石室無人到繩床見虎眠陰<lb/>
崖常抱雪枯澗為生泉出處雖云異同歡在法筵<lb/>
　　遊精思觀迴王白雲在後<lb/>
出谷未停午至家日已曛迴瞻山下路但見牛羊羣樵<lb/>
子暗相失草蟲寒不聞衡門猶未掩佇立望夫君<lb/>
　　宿立公房<lb/>
支遁初求道湥公笑買山何時石巖趣自入户庭間苔<lb/>
<pb n="KR4h0161_WYG_011-14a"/>
澗春泉滿蘿軒夜月閒能令許元度吟卧不知還<lb/>
　　尋梅道士<lb/>
彭澤先生柳山陰道士鵞我來從此好停策夏雲多重<lb/>
以觀魚樂因之鼓枻歌崔徐迹未朽千載揖清波<lb/>
　　題大禹寺義公房<lb/>
義公習禪處結構依空林户外一峰秀堦前衆壑深夕<lb/>
陽連雨足空翠落庭陰看取蓮花淨應知不染心<lb/>
　　題融公蘭若<lb/>
<pb n="KR4h0161_WYG_011-14b"/>
精舍買金開流泉遶砌迴芰荷薰講席松柏映香臺法<lb/>
雨晴飛去天花晝下來談𤣥殊未已歸騎夕陽催<lb/>
　　題景空寺故融公蘭若<lb/>
池上青蓮宇林間白馬泉故人成異物過客獨澘然既<lb/>
禮新松塔還尋舊石筵平生竹如意猶挂草堂前<lb/>
　　題張野人園廬<lb/>
與君園廬並微尚頗亦同耕釣方自逸壺觴趣不空門<lb/>
無俗士駕人有上皇風何處先賢傳惟稱龎徳公<lb/>
<pb n="KR4h0161_WYG_011-15a"/>
　　尋張五迴夜園作<lb/>
聞就龎公隠移居近洞湖興來林是竹歸卧谷名愚挂<lb/>
席樵風便開軒琴月孤嵗寒何用賞霜露故園蕪<lb/>
　　裴司士員司户見尋<lb/>
府僚能枉駕家醖復新開落日池上酌清風松下來厨<lb/>
人具鷄黍稚子摘楊梅誰道山公醉猶能騎馬回<lb/>
　　春中喜王九相尋<lb/>
二月湖水清家家春鳥鳴林花掃更落徑草踏還生酒<lb/>
<pb n="KR4h0161_WYG_011-15b"/>
伴來相命開樽共解醒當杯已入手歌妓莫停聲<lb/>
　　過故人莊<lb/>
故人具鷄黍邀我至田家緑樹村邊合青山郭外斜開<lb/>
軒面場圃把酒話桑麻待到重陽日還來就菊花<lb/>
　　嵗暮歸南山<lb/>
北闕休上書南山歸敝廬不才明主棄多病故人疎白<lb/>
髪催年老青陽逼嵗除永懐愁不寐松月夜窻虚<hi>本傳云王</hi>
<hi>維邀浩然入内署俄而明皇至浩然匿牀下維取實對帝喜曰朕聞其人而不見也詔使出帝問其詩浩然再</hi>
<pb n="KR4h0161_WYG_011-16a"/>
<hi>拜自誦此詩至不才明主棄之句帝曰卿不求仕而朕未嘗棄卿奈何誣我因放還</hi>
　　舟中曉望<lb/>
挂席東南望青山水國遥舳艫爭利涉來往接風潮問<lb/>
我今何去天台訪石橋坐看霞色晩疑是赤城標<lb/>
　　途中遇晴<lb/>
已失巴陵雨猶逢蜀坂泥天開斜景遍山出晩雲低餘<lb/>
溼猶霑草殘流尚入谿今宵有明月鄉思逺悽悽<lb/>
　　夜渡湘水<lb/>
<pb n="KR4h0161_WYG_011-16b"/>
客舟貪利涉闇裏渡湘川露氣聞芳杜歌聲識采蓮㮄<lb/>
人投岸火漁子宿潭烟行侣時相問潯陽何處邊<lb/>
　　赴京途中遇雪<lb/>
迢遞秦京道蒼茫嵗暮天窮陰連晦朔積雪滿山川落<lb/>
鴈迷沙渚饑烏集野田客愁空佇立不見有人烟<lb/>
　　春怨<lb/>
佳人能畫眉妝罷出簾幃照水空自愛折花將遺誰春<lb/>
情多艶逸春意倍相思愁心極楊柳一動亂如絲<lb/>
<pb n="KR4h0161_WYG_011-17a"/>
　　永嘉上浦館逢張八子容<lb/>
逆旅相逢處江邨日暮時衆山遥對酒孤嶼共題詩廨<lb/>
宇鄰蛟室人烟接島夷鄉園萬餘里失路一相悲<lb/>
　　宿武陽即事<lb/>
川暗夕陽盡孤舟泊岸初嶺猿相叫嘯潭嶂似空虚就<lb/>
枕滅明燭扣舷聞夜漁雞鳴問何處人物是秦餘<lb/>
　　渡揚子江<lb/>
桂檝中流望京江兩畔明林開揚子驛山出潤州城海<lb/>
<pb n="KR4h0161_WYG_011-17b"/>
盡邊陰靜江寒朔吹生更聞楓葉下淅瀝度秋聲<lb/>
　　賦得盈盈樓上女<lb/>
夫壻久别離青樓空望歸妝成捲簾坐愁思嬾縫衣燕<lb/>
子家家入楊花處處飛空牀難獨守誰為報金徽<lb/>
　　陪張丞相自松滋江東泊渚宫<lb/>
放溜下松滋登舟命檝師詎忘經濟日不憚沍寒時洗<lb/>
幘豈獨古濯纓良在兹政成人自理機息鳥無疑雲物<lb/>
凝孤嶼江山辨四維晩來風稍急冬至日行遲獵響驚<lb/>
<pb n="KR4h0161_WYG_011-18a"/>
雲夢漁歌激楚辭渚宫何處是川暝欲何之<lb/>
　　峴山送張去非遊巴東<lb/>
峴山南郭外送别每登臨沙岸江村近松門山寺㴱一<lb/>
言予有贈三峽爾將尋祖席宜城酒征途雲夢林蹉跎<lb/>
遊子意眷戀故人心去矣勿淹滯巴東猿夜吟<lb/>
　　宴崔明府宅夜觀妓<lb/>
畫堂觀妙妓長夜正留賔燭吐蓮花豔妝成桃李春髻<lb/>
鬟低舞席衫袖掩歌脣汗濕偏宜粉羅輕豈着身調移<lb/>
<pb n="KR4h0161_WYG_011-18b"/>
箏柱促歡會酒杯頻倘使曹王見應嫌洛浦神<lb/>
　　盧明府九日峴山宴袁使君張郎中崔員外<lb/>
宇宙誰開闢江山此鬱盤登臨今古用風俗嵗時觀地<lb/>
理荆州分天涯楚塞寛百城今刺史華省舊郎官共美<lb/>
重陽節俱懐落帽歡酒邀彭澤載琴輟武城彈獻壽先<lb/>
浮菊尋幽或藉蘭烟虹鋪藻翰松竹挂衣冠叔子神如<lb/>
在山公興欲闌傳聞騎馬醉還向習池看<lb/>
　　陪盧明府泛舟迴作<lb/>
<pb n="KR4h0161_WYG_011-19a"/>
百里行春返清流逸興多鷁舟隨雁泊江火共星羅已<lb/>
救田家旱仍醫俗化訛文章推後輩風雅激頽波髙岸<lb/>
迷陵谷新聲滿棹歌猶憐不才子白首未登科<lb/>
　　冬至後過吳張二子檀谿别業<lb/>
卜築因自然檀谿更不穿園廬二友接水竹數家連直<lb/>
與南山對非關選地偏草堂時偃曝蘭枻日周旋外事<lb/>
情都逺中流性所便閒垂太公釣興發子猷船余亦幽<lb/>
棲者經過竊慕焉梅花殘臘月柳色半春天鳥泊隨陽<lb/>
<pb n="KR4h0161_WYG_011-19b"/>
雁魚藏縮項鯿停杯問山簡何似習池邊<lb/>
　　來闍黎新亭作<lb/>
八解禪林秀三明給苑才地偏香界逺心淨水亭開傍<lb/>
險山查立尋幽石逕迴瑞花長自下靈藥豈須栽碧網<lb/>
交紅樹清泉盡緑苔戲魚聞法聚閒鳥誦經來棄象𤣥<lb/>
應悟忘言理必該靜中何所得吟詠亦徒哉<lb/>
　　西山尋辛諤<lb/>
漾舟尋水便因訪故人居落日清川裏誰言獨羡魚石<lb/>
<pb n="KR4h0161_WYG_011-20a"/>
潭窺洞徹沙岸歴紆徐竹嶼見埀釣茅齋聞讀書款言<lb/>
忘景夕清興屬涼初囘也一瓢飲賢哉常晏如<lb/>
　　行出東山望漢川<lb/>
異縣非吾土連山盡緑篁平田出郭少盤坂入雲長萬<lb/>
壑歸於漢千峰劃彼蒼猿聲亂楚峽人語帶巴鄉石上<lb/>
攢椒樹藤間綴蜜房雪餘春未暖嵐解晝初陽征馬疲<lb/>
登頓歸帆愛渺茫坐欣沿溜下信宿見維桑<lb/>
　　登安陽城樓<lb/>
<pb n="KR4h0161_WYG_011-20b"/>
縣城南面漢江流江漲開成南雍州才子乘春來騁望<lb/>
羣公暇日坐銷憂樓臺晩映青山郭羅綺晴驕緑水洲<lb/>
向夕波揺明月動更疑神女弄珠遊<lb/>
　　春情<lb/>
青樓曉日珠簾映紅粉春妝寶鏡催已厭交歡憐枕席<lb/>
相逢遊戲繞池臺坐時衣帶縈纎草行即裾裾掃落梅<lb/>
更道明朝不當作相期共鬬管絃來<lb/>
　　送朱大入秦<lb/>
<pb n="KR4h0161_WYG_011-21a"/>
遊人五陵去寶劍直千金分手脫相贈平生一片心<lb/>
　　春曉<lb/>
春眠不覺曉處處聞啼鳥夜來風雨聲花落知多少<lb/>
　　同儲十二洛陽道中作<lb/>
珠彈繁華子金羈遊俠人酒酣白日暮走馬入紅塵<lb/>
　　峴山作<lb/>
石潭傍隈隩沙榜曉夤縁試埀竹竿釣果得查頭鯿<lb/>
　　宿建徳江<lb/>
<pb n="KR4h0161_WYG_011-21b"/>
移舟泊烟渚日暮客愁新野曠天低樹江清月近人<lb/>
　　渡浙江問舟中人<lb/>
潮落江平未有風扁舟共濟與君同時時引領望天末<lb/>
何處青山是越中<lb/>
　崔顥<lb/>
　　顥卞州人開元十一年進士有俊才無士行好蒱<lb/>
　　博飲酒及遊京師娶妻擇有貌者稍不愜意即去<lb/>
　　之前後數四累官司勲員外郎<lb/>
<pb n="KR4h0161_WYG_011-22a"/>
　　殷璠云顥少年為詩屬意浮豔名陷輕薄晩節忽<lb/>
　　變常調風骨凜然一窺塞垣說盡戎旅可與鮑照<lb/>
　　並駕也<lb/>
　古體詩<lb/>
　　古遊俠呈軍中諸將<lb/>
少年負膽氣好勇復知機仗劒出門去孤城逢合圍殺<lb/>
人遼水土走馬漁陽歸錯落金鏁甲䝉茸貂䑕衣還家<lb/>
行且獵弓矢速如飛地迥鷹犬疾草深狐兎肥腰間帶<lb/>
<pb n="KR4h0161_WYG_011-22b"/>
兩綬轉盼生光輝顧謂今日戰何如隨建威<lb/>
　　贈輕車<lb/>
悠悠逺行歸經春涉長道幽冀桑始青洛陽蠶欲老憶<lb/>
昨戎馬地别時心草草烽火從北來邊城閉常早平生<lb/>
少相遇未得展懐抱今日杯酒間見君交情好<lb/>
　　贈王威古<lb/>
三十羽林將出身常事邊春風吹淺草獵騎何翩翩插<lb/>
羽兩相顧鳴弓新上弦射麋入㴱谷飲馬投荒泉馬上<lb/>
<pb n="KR4h0161_WYG_011-23a"/>
共傾酒野中聊割鮮相看未及飲雜虜冦幽燕烽火去<lb/>
不息陰山髙際天長驅救東北戰解城亦全報國行赴<lb/>
難古來皆共然<lb/>
　　入若耶谿<lb/>
輕舟去何疾已到雲林境起坐雲鳥間動揺山水影巖<lb/>
中響自答谿裏言彌靜事事令人幽停橈向餘景<lb/>
　　雜詩<lb/>
可憐青銅鏡掛在白玉堂玉堂有美女嬌弄明月光羅<lb/>
<pb n="KR4h0161_WYG_011-23b"/>
袖拂金鵲綵屏點紅妝妝罷含情坐春風桃李香<lb/>
　　遊天竺寺<lb/>
晨登天竺山山殿朝陽曉厓泉爭噴薄江岫相縈繞直<lb/>
上孤頂髙平看衆峰小南州十二月地暖氷雪少青翠<lb/>
滿寒山藤蘿覆冬沼花龕瀑布側青壁石林杪鳴鐘集<lb/>
人天施飯聚猿鳥洗意歸清淨澄心悟空了始知世上<lb/>
人萬物一何擾<lb/>
　　結定襄郡獄效陶體<lb/>
<pb n="KR4h0161_WYG_011-24a"/>
我在河東時使往定襄里定襄諸小兒爭訟紛城市長<lb/>
老莫敢言太守不能理謗書盈几案文墨相填委牽引<lb/>
肆中翁追呼田家子我來折此獄師聽辨疑似小大必<lb/>
以情未嘗施鞭箠是時三月暮遍野農桑起里巷鳴春<lb/>
鳩田園引流水此鄉多雜俗戎夏殊音㫖顧問邊塞人<lb/>
勞情曷云已<lb/>
　　行路難<lb/>
君不見建章宫中金明枝萬萬長條拂地垂二月三月<lb/>
<pb n="KR4h0161_WYG_011-24b"/>
花如霰九重幽深君不見豔彩朝含四寶宫香風旦入<lb/>
朝雲殿漢家宫女春未䦨愛此芳香朝暮看看來看去<lb/>
心不忘攀折將安鏡臺上雙雙素手剪不成兩兩紅妝<lb/>
笑相向建章昨夜起春風一花飛落長信宫長信麗人<lb/>
見花泣憶此珍樹何嗟及我昔初在昭陽時朝攀暮折<lb/>
登玉墀只言嵗嵗長相對不悟今朝遥相思<lb/>
　　孟門行<lb/>
黄雀銜黄花翩翩傍簷隙本擬報君恩如何反彈射金<lb/>
<pb n="KR4h0161_WYG_011-25a"/>
罍美酒滿座春平原愛才多衆賔滿堂盡是忠義士何<lb/>
意得有讒諛人諛言反覆那可道能令君心不自保北<lb/>
園新栽桃李枝根株未固何轉移成陰結實君自取若<lb/>
問傍人那得知<lb/>
　　渭城少年行<lb/>
洛陽三月梨花飛秦地行人春憶歸揚鞭走馬城南陌<lb/>
朝逢驛使秦川客驛使前日發章臺傳道長安春早來<lb/>
棠梨宫中燕初至葡萄館裏花正開念此使人歸更早<lb/>
<pb n="KR4h0161_WYG_011-25b"/>
三月便達長安道長安道上春可憐揺風蕩日曲江邊<lb/>
萬户樓臺臨渭水五陵花柳滿秦川秦川寒食盛繁華<lb/>
遊子春來不見家鬬雞下社塵初合走馬章臺日半斜<lb/>
章臺帝城稱貴里青樓日晩歌鐘起貴里豪家白馬驕<lb/>
五陵年少不相饒雙雙挾彈來金市兩兩鳴鞭上渭橋<lb/>
渭城橋頭酒新熟金鞍白馬誰家宿可憐錦瑟箏琵琶<lb/>
玉壺清酒就倡家小婦春來不解羞嬌歌一曲楊柳花<lb/>
　　盧姬篇<lb/>
<pb n="KR4h0161_WYG_011-26a"/>
盧姬少小魏王家緑髩紅脣桃李花魏王綺樓十二重<lb/>
水晶簾箔繡芙蓉白玉欄杆金作柱樓上朝朝學歌舞<lb/>
前堂後堂羅袖人南窻北窻花發春翠幌珠簾鬭絲管<lb/>
一彈一奏雲欲斷君王日晩下朝歸鳴環佩玉生光輝<lb/>
人生今日得嬌貴誰道盧姬身細微<lb/>
　　江畔老人愁<lb/>
江南年少十八九乘舟欲渡青谿口青谿口邊一老翁<lb/>
鬢眉皓白已衰朽自言家代仕梁陳垂朱拖紫三十人<lb/>
<pb n="KR4h0161_WYG_011-26b"/>
兩朝出將復入相五世疊鼔埀朱輪父兄三葉皆尚主<lb/>
子女四代為妃嬪南山賜田接御苑北宫甲第連紫宸<lb/>
直言榮華未休歇不覺山崩海將竭兵戈亂入建康城<lb/>
煙火連燒未央闕衣冠士子陷鋒刃良將名臣盡埋没<lb/>
山川改易失市朝衢路縱横填白骨老人此時尚少年<lb/>
脫身走得投海邊罷兵嵗餘未敢出去鄉三載方來旋<lb/>
蓬蒿忘却五城宅草木不識青谿田雖然得歸到鄉土<lb/>
零丁貧賤長辛苦采樵屢入歴陽山刈稻常過新林浦<lb/>
<pb n="KR4h0161_WYG_011-27a"/>
少年欲知老人嵗豈知今年一百五君今少壯我巳衰<lb/>
我㫺少年君不睹人生貴賤各有時莫見羸老相輕欺<lb/>
感君相問為君說說罷不覺令人悲<lb/>
　　長安道<hi>一作霍將軍</hi>
長安甲第髙入雲誰家居住霍將軍日晩朝迴擁賔從<lb/>
路傍揖拜何紛紛莫言炙手手可熱須臾火盡灰亦滅<lb/>
莫言貧賤即可欺人生富貴自有時一朝天子賜顔色<lb/>
世上悠悠應始知<lb/>
<pb n="KR4h0161_WYG_011-27b"/>
　　川上女<lb/>
川上女晩妝鮮日落青渚試輕檝汀長花滿正迴船暮<lb/>
來浪起風轉𦂳自言此去横塘近緑江無伴夜獨行獨<lb/>
行心緒愁無盡<lb/>
　　雁門胡人歌<lb/>
髙山代郡東接燕雁門胡人家近邊解放胡鷹逐塞鳥<lb/>
能將代馬獵秋田山頭野火寒多燒雨裏孤峰濕作煙<lb/>
聞道遼西無鬭戰時時醉向酒家眠<lb/>
<pb n="KR4h0161_WYG_011-28a"/>
　　代閨人答輕薄少年<lb/>
妾家近隔鳯皇池粉壁紗牕楊柳垂本期漢代金吾壻<lb/>
誤嫁長安遊俠兒兒家夫壻多輕薄借客探丸重然諾<lb/>
平明挾彈入新豐日晩揮鞕出長樂青絲白馬冶遊園<lb/>
能使行人駐馬看自矜陌上繁華盛不念閨中花鳥䦨<lb/>
花間陌上春將晚走馬鬭雞猶未返三時出望無消息<lb/>
一去那知行近逺桃李花開覆井欄朱樓落日捲簾看<lb/>
愁來欲奏相思曲抱得秦箏不忍彈<lb/>
<pb n="KR4h0161_WYG_011-28b"/>
　　七夕<lb/>
長安城中月如練家家此夜持針線仙裙玉珮空自知<lb/>
天上人間不相見長信㴱陰夜轉幽瑶堦金閣數螢流<lb/>
班姬此夕愁無限河漢三㪅看斗牛<lb/>
　近體詩<lb/>
　　長門怨<lb/>
君王寵初歇棄妾長門宫紫殿青苔滿髙樓明月空夜<lb/>
愁生枕席春意罷簾櫳泣盡無人問容華落鏡中<lb/>
<pb n="KR4h0161_WYG_011-29a"/>
　　王家少婦<lb/>
十五嫁王昌盈盈入畫堂自矜年最少復倚壻為郎舞<lb/>
愛前谿緑歌憐子夜長閒來鬭百草度日不成妝<hi>紀事云李</hi>
<hi>邕聞顥名虚舍待之顥至獻詩首章云十五嫁王昌邕叱曰小兒無禮不與接而去</hi>
　　岐王席觀妓<lb/>
二月春來半宫中日漸長柳垂金屋暖花發玉樓香拂<lb/>
匣先臨鏡調笙更炙簧還將歌舞態只擬奉君王<lb/>
　　上已<lb/>
<pb n="KR4h0161_WYG_011-29b"/>
已日帝城春傾都祓禊晨停車須傍水奏樂要驚塵弱<lb/>
柳障行騎浮橋擁看人猶言日尚蚤更向九龍津<lb/>
　　贈涼州張都督<lb/>
聞君為漢將敵騎罷南侵出塞清沙漠還家拜羽林風<lb/>
霜臣節苦嵗月主恩深為語西河使知余報國心<lb/>
　　題潼闗樓<lb/>
客行逢雨霽歇馬上津樓山勢雄三輔闗門扼九州川<lb/>
從陜路去河遶華陰流向晩登臨處風煙萬里愁<lb/>
<pb n="KR4h0161_WYG_011-30a"/>
　　題沈隠侯八詠樓<lb/>
梁日東陽守為樓望越中緑窻明月在青史古人空江<lb/>
靜聞山狖川長數塞鴻登臨白雲晩流恨此遺風<lb/>
　　晩入汴水<lb/>
昨晩南行楚今朝北泝河客愁能幾日鄉路漸無多晴<lb/>
景揺津樹春風起棹歌長淮亦已盡寧復畏潮波<lb/>
　　發錦沙村<lb/>
北上途未半南行嵗已䦨孤舟下建徳江水入新安海<lb/>
<pb n="KR4h0161_WYG_011-30b"/>
近山常雨谿深地早寒行行泊不可須及子陵灘<lb/>
　　送單于裴都䕶赴西河<lb/>
征馬出翩翩城秋月正圓單于莫近塞都䕶欲臨邊漢<lb/>
驛通煙火胡沙泛井泉功成須獻㨗未必去經年<lb/>
　　相逢行<lb/>
妾年初二八家住洛橋頭玉户臨馳道朱門近御溝使<lb/>
君何暇問夫壻大長秋女弟新承寵諸兄近拜侯春生<lb/>
百子殿花發五城樓出入千門裏年年樂未休<lb/>
<pb n="KR4h0161_WYG_011-31a"/>
　　舟行入剡<lb/>
鳴棹下東陽囘舟入剡鄉青山行不盡緑水去何長地<lb/>
氣秋仍溼江風晩漸涼山梅猶作雨谿橘未知霜謝客<lb/>
文逾盛林公未可忘多慙越中好流恨閱時芳<lb/>
　　遼西作<lb/>
燕郊芳嵗晩殘雪凍邊城四月青草合遼陽春水生胡<lb/>
人正牧馬漢將日徵兵露重寶刀濕沙虚金鼔鳴寒衣<lb/>
著已盡春服與誰成寄語洛陽使為傳邊塞情<lb/>
<pb n="KR4h0161_WYG_011-31b"/>
　　黄鶴樓<lb/>
昔人已乘白雲去此地空餘黄鶴樓黄鶴一去不復返<lb/>
白雲千載空悠悠晴川歴歴漢陽樹芳草萋萋鸚鵡洲<lb/>
日暮鄉關何處是烟波江上使人愁<hi>劉須溪云古人服善李太白登黄鶴</hi>
<hi>樓有眼前有景道不得崔顥題詩在上頭之句至金陵乃作鳳皇臺詩以擬之</hi>
　　行經華陰<lb/>
岧嶤太華俯咸京天外三峰削不成武帝祠前雲欲散<lb/>
仙人掌上雨初晴河山北枕秦闗險驛樹西連漢畤平<lb/>
<pb n="KR4h0161_WYG_011-32a"/>
借問路傍名利客無如此處學長生<lb/>
　　長千曲<lb/>
君家何處住妾住在横塘停船暫借問或恐是同鄉<lb/>
家臨九江水來去九江側同是長干人生小不相識<lb/>
下渚多風浪蓮舟漸覺稀那能不相待獨自逆潮歸<lb/>
三江潮水急五湖風浪涌由來花性輕莫畏蓮舟重<lb/>
　<lb/>
　<lb/>
<pb n="KR4h0161_WYG_011-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻十一<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_012-1a"/>
　欽定四庫全書<lb/>
御定全唐詩錄卷十二<lb/>
　　獨孤及<lb/>
　　　及字至之洛陽人為兒時讀孝經父試之曰兒志<lb/>
　　　何語對曰立身行道揚名於後世宗黨奇之天寳<lb/>
　　　中以有道舉髙第補華隂尉歴官左拾遺禮部員<lb/>
　　　外濠舒二州刺史以治課加司封郎中賜金紫徙<lb/>
　　　常州諡曰憲<lb/>
<pb n="KR4h0161_WYG_012-1b"/>
　　　崔祐甫曰常州之文立憲誡世襃賢遏惡為用故<lb/>
　　　議論最長其或列於碑頌流於詠歌峻如嵩華盛<lb/>
　　　於江河<lb/>
　　古體詩<lb/>
　　　海上寄蕭立<lb/>
　朔風剪塞草寒路日夜結行行到瀛壖歸思生暮節驛<lb/>
　樓見萬里延首望遼碣逺海入大荒平蕪際窮髮舊國<lb/>
　在夢想故人胡且越契濶阻風期荏苒成雨别海西望<lb/>
<pb n="KR4h0161_WYG_012-2a"/>
京口兩地各天末索居動經秋再笑知曷月日南望中<lb/>
盡唯見飛鳥滅音塵未易得何由慰饑渇<lb/>
　　三月三日自京到華隂水亭獨酌寄裴六薛八<lb/>
祇役匪遑息經時客三秦還家問節候知到上巳辰山<lb/>
縣何所有髙城閉青春和風不吾欺桃杏滿四隣舊友<lb/>
適逺别誰當接歡欣呼兒命長瓢獨酌湘呉醇一酌一<lb/>
朗詠既酣意亦申言筌蹔兩忘霞月祇相新裴子塵表<lb/>
物薛侯席上珍寄書二傲吏何日同車茵詎肯使空名<lb/>
<pb n="KR4h0161_WYG_012-2b"/>
終然羈此身他年解桎梏長作海上人<lb/>
　　客舍月下對酒醉後寄畢四曜<lb/>
鄉路風雪深生事憂患迫天長波瀾廣髙舉無六翮獨<lb/>
立寒夜移幽境思彌積霜月照膽淨銀河入簷白沽酒<lb/>
聊自勞開樽坐簷隙主人奏絲桐能使髙興劇清機暫<lb/>
無累獻酢更絡繹慷慨葛天歌愔愔廣陵陌既醉萬事<lb/>
遺耳熱心亦適視身兀如泥瞪目傲今昔故人間城闕<lb/>
音信兩脈脉别時前盟在寸景莫自擲心與白日鬭十<lb/>
<pb n="KR4h0161_WYG_012-3a"/>
無一滿百寓形薪火内甘作天地客與物無親疎斗酒<lb/>
勝竹帛何必用自苦將貽古賢責<lb/>
　　下弋陽江舟中代書寄裴侍御<lb/>
故鄉隔西日去水連長天前路知㡬許但指天南邊愴<lb/>
恨極浦外隠映青山連東風滿帆來五兩如弓絃遥羡<lb/>
繡衣客冏然馬首先得餐武昌魚不顧潯陽田屈指數<lb/>
别日忽乎成兩年百花巳滿眼春草漸碧鮮豈是離居<lb/>
時奈何于役牽洞庭有深涉曷日期歸旋且作異鄉料<lb/>
<pb n="KR4h0161_WYG_012-3b"/>
詎知攜手縁離憂未易銷莫道樽酒賢<lb/>
　　賈員外處見中書賈舍人巴陵詩集覽之懷舊代<lb/>
　　　書寄贈<lb/>
海岸望青瑣雲長天漫漫十年不一展知有關山難適<lb/>
逢阮始平立馬問長安取公詠懷詩示我江海瀾暫若<lb/>
窺武庫森然矛㦸寒眼眀遺頭風心悦忘朝餐大駕今<lb/>
返正熊羆扈鳴鑾公遊鳳凰沼獻可在筆端繫越有長<lb/>
纓封關祇一丸冏然翔寥廓仰望慚羽翰嘉㑹不我與<lb/>
<pb n="KR4h0161_WYG_012-4a"/>
相思嵗云殫唯當袖佳句持比青琅玕<lb/>
　　夏日詶于逖畢曜問病見贈<lb/>
救物智所昧學仙願未從行藏兩乖角蹭蹬風波中薄<lb/>
宦恥降志卧疴非養䝉閉關涉兩旬覉思浩無窮鸑鷟<lb/>
何處來雙舞下碧空離别隔雲雨恵然此相逢把手賀<lb/>
疾間舉杯欣酒濃新詩見久要清論激深衷髙館舒夜<lb/>
簟開門延㣲風火雲赫嵯峨日暮千萬峯遥指故山笑<lb/>
相看撫號鐘聲和由心清事感知氣同出處未易料且<lb/>
<pb n="KR4h0161_WYG_012-4b"/>
歌緩愁容願君崇明徳嵗暮如青松<lb/>
　　觀海<lb/>
北登渤澥島迴首秦東門誰尸造物功鑿此天池源澒<lb/>
洞吞百谷周流無四垠廓然混茫際望見天地根白日<lb/>
自中吐扶桑如可捫超遥蓬萊峰想像金臺存秦帝昔<lb/>
經此登臨冀飛翻揚旌百神㑹望日羣山奔徐福竟何<lb/>
成羡門徒空言唯見石橋足千年潮水痕<lb/>
　　初晴抱琴登馬退山對酒望逺醉後作<lb/>
<pb n="KR4h0161_WYG_012-5a"/>
年長心易感况為憂患纒壯圖迫世故行止兩茫然王<lb/>
旅方伐叛虎臣皆被堅魯人著儒服甘就南山田挈榼<lb/>
上髙磴超遥望平川滄江大如綖隠映入逺天荒服何<lb/>
所有山花雪中燃寒泉得日景吐霤鳴湔湔舉酒勸白<lb/>
雲唱歌慰頽年㣲風度竹來韻我號鐘絃一彈一引滿<lb/>
耳熱知心宣曲終余亦酣起舞山水前人生㡬何時大<lb/>
半百憂煎今日覉愁破始知濁酒賢<lb/>
　　題思禪寺上方<lb/>
<pb n="KR4h0161_WYG_012-5b"/>
谿口聞法鼓停橈登翠屏攀雲到金界合掌開禪扃鬱<lb/>
嵂衆山抱空濛花雨零老僧指香樓云是不死庭眇眇<lb/>
於越路茫茫春草青逺山噴百谷繚繞馳東溟目極道<lb/>
何在境照心亦冥騞然諸根空破結如破瓶下視三界<lb/>
狹但聞五濁腥山中有良藥吾欲隳天形<lb/>
　　寒夜谿行舟中作<lb/>
日沈諸山昏寂歴羣動宿孤舟獨不繫風水夜相逐雲<lb/>
歸恒星白霜下天地肅月輪大如盤金波入空谷魏闕<lb/>
<pb n="KR4h0161_WYG_012-6a"/>
萬里道覉念千慮束倦飛思故巢敢望梧與竹沈吟登<lb/>
樓賦中夜起三復憂來無良方歸候春酒熟<lb/>
　　和贈逺<lb/>
憶得去年春風至中庭桃李映瑣牕美人挾瑟對芳樹<lb/>
玉顔亭亭與花雙今年新花如舊時去年美人不在兹<lb/>
借問離居恨深淺秖應獨有庭花知<lb/>
　近體詩<lb/>
　　九月九日李蘇州東樓宴<lb/>
<pb n="KR4h0161_WYG_012-6b"/>
是菊花開日當君乘興秋風前孟嘉帽月下庾公樓酒<lb/>
解留征客歌能破别愁醉歸無以贈秖奉萬年酬<lb/>
　　蕭文學山池宴集<lb/>
檀欒千畝緑知是辟疆園逺岫當庭户諸花覆水源主<lb/>
人邀盡醉林鳥助狂言莫問愁多少今皆付酒樽<lb/>
　　與韓侍御同尋李七舍人不遇題壁留贈<lb/>
三逕何寂寂主人山上山亭空簷月在水落釣磯閒藥<lb/>
院鷄犬静酒壚苔蘚斑知君少機事當待暮雲還<lb/>
<pb n="KR4h0161_WYG_012-7a"/>
　　同皇甫侍御齋中春望見示之作<lb/>
望逺思歸心易傷况將衰髩偶年光時攀芳樹愁花盡<lb/>
晝掩髙齋厭日長甘比流波辭舊浦忍看新草遍横塘<lb/>
因君贈我江楓詠春思於今未易量<lb/>
　　垂花塢醉後戲題<hi>賦得俱字韻并序</hi>
　　　莊周臺南十許步有丘一成上有樛藤垂花而<lb/>
　　　蔓草荒之且隔大溝路不可陟道士張太和伐<lb/>
　　　薪為堰封土以壅澮余亦命薙氏治蕪穢而剗<lb/>
<pb n="KR4h0161_WYG_012-7b"/>
　　　宿莽遂闢為登賦之位位廣二席席間足以函<lb/>
　　　尊酒二簋三月戊子及羣英由堰而升焉諸花<lb/>
　　　倒垂下拂杯案紫葩䙰褷如釵如旒衆君子瞻<lb/>
　　　弄之不足故秉燭進酒以繼落日欲稱醉而不<lb/>
　　　能也因命其地曰垂花塢堰曰縁花堰亦飾之<lb/>
　　　以詩云<lb/>
紫蔓青條拂酒壺落花時與竹風俱歸時自負花前醉<lb/>
笑向鯈魚問樂無<lb/>
<pb n="KR4h0161_WYG_012-8a"/>
　崔國輔<lb/>
　　國輔呉郡人明皇時應縣令舉授許昌令累遷集<lb/>
　　賢直學士禮部員外郎後坐王鉷近親貶晉陵郡<lb/>
　　司馬<lb/>
　　殷璠云國輔詩婉孌清楚深宜諷詠樂府數章古<lb/>
　　人不及也<lb/>
　古體詩<lb/>
　　雜詩<lb/>
<pb n="KR4h0161_WYG_012-8b"/>
逢著平樂兒論交鞍馬前與酤一斗酒恰用十千錢後<lb/>
余在關内作事多迍邅何肯相救援徒聞寳劒篇<lb/>
　　古意<lb/>
紅荷楚水曲彪炳爍晨霞未得兩回摘秋風吹却花時<lb/>
芳不待妾玉珮無處誇悔不盛年時嫁與青樓家<lb/>
　　石頭瀨作<lb/>
悵矣秋風時余臨石頭瀨因髙見超逺盡此數州内羽<lb/>
山一㸃青海岸雜光碎離離樹木少漭漭波潮大日暮<lb/>
<pb n="KR4h0161_WYG_012-9a"/>
千里帆南飛落天外須臾遂入夜楚色有㣲靄尋逺跡<lb/>
已窮遺榮事多昧一身猶未理安得濟時代且泛朝夕<lb/>
潮荷衣蕙為帯<lb/>
　　漂母岸<lb/>
泗水入淮處南邊古岸存秦時有漂母於此飯王孫王<lb/>
孫初未遇寄食何足論後為楚王來誓欲答母恩事迹<lb/>
遺在此空傷千載魂茫茫水中渚上有一孤墩遥望不<lb/>
可到蒼蒼煙樹昏㡬年崩塚色每日落潮痕古地多陻<lb/>
<pb n="KR4h0161_WYG_012-9b"/>
圯時哉不敢言向夕淚沾裳只宿蘆洲村<lb/>
　　杭州北郭戴氏荷池送侯愉<lb/>
秋近萬物肅况當臨水時折花贈歸客離緒斷荷絲誰<lb/>
謂江國永故人感在兹道存過北郭情極望東菑喬木<lb/>
故園意鳴蟬窮巷悲扁舟竟何待中路每遲遲<lb/>
　　怨詞<lb/>
妾有羅衣裳秦王在時作為舞春風多秋來不堪著<lb/>
樓前桃李疎池上芙蓉落織錦猶未成蛩聲入羅幕<lb/>
<pb n="KR4h0161_WYG_012-10a"/>
　　魏宫詞<lb/>
朝日照紅妝擬上銅雀臺畫眉猶未竟魏帝使人催<lb/>
　　長信草<lb/>
長信宫中草年年愁處生故侵珠履跡不使玉階行<lb/>
　　長樂少年行<lb/>
遺却珊瑚鞭白馬驕不行章臺折楊柳春日路傍情<lb/>
　　湖南曲<lb/>
湖南送君去湖北送君歸湖裏鴛鴦鳥雙雙他自飛<lb/>
<pb n="KR4h0161_WYG_012-10b"/>
　　采蓮曲<lb/>
玉溆花爭發金塘水亂流相逢畏相失並看采蓮舟<lb/>
　　子夜冬歌<lb/>
寂寥抱冬心裁羅又褧褧夜久頻挑燈霜寒剪刀冷<lb/>
　　麗人曲<lb/>
紅顔稱絶代欲並真無侣獨有鏡中人由來自相許<lb/>
　　古意<lb/>
淨掃黄金階飛霜厚如雪下簾彈箜篌不忍見秋月<lb/>
<pb n="KR4h0161_WYG_012-11a"/>
　　對酒吟<lb/>
行行日將夕荒村古塚無人跡䝉籠荆棘一鳥吟屢勸<lb/>
提壺沽酒喫古人不達酒不足遺恨精靈傳此曲寄言<lb/>
世上諸少年平生且盡杯中醁<lb/>
　近體詩<lb/>
　　香風詞<hi>一作白紵辭</hi>
洛陽梨花落如霰河陽桃葉生復齊坐惜玉樓春欲盡<lb/>
紅綿粉絮裛妝啼<lb/>
<pb n="KR4h0161_WYG_012-11b"/>
　　九日<lb/>
江邊楓落菊花黄少長登髙一望鄉九日陶家雖載酒<lb/>
三年楚客已沾裳<lb/>
　綦毋潛<lb/>
　　潛字季通荆南人開元十四年舉進士由宜夀尉<lb/>
　　入為集賢待制遷右拾遺終著作郎<lb/>
　　殷璠云拾遺詩舉體清秀蕭蕭跨俗桑門之役于<lb/>
　　已獨能至如松覆山殿冷不可多得又如鐘聲和<lb/>
<pb n="KR4h0161_WYG_012-12a"/>
　　白雲歴代未有借使若人加氣質減雕飾則髙視<lb/>
　　三百年外也<lb/>
　古體詩<lb/>
　　春泛若耶谿<lb/>
幽意無斷絶此去隨所偶晩風吹行舟花落入谿口際<lb/>
夜轉西壑隔山望南斗潭煙飛溶溶林月低向後生事<lb/>
且瀰漫願為持竿叟<lb/>
　　題鶴林寺<lb/>
<pb n="KR4h0161_WYG_012-12b"/>
道林隠形勝向背臨層霄松覆山殿冷花藏谿路遥珊<lb/>
珊寳幡挂焰焰明燈燒遲日半空谷春風連上潮少慿<lb/>
水木興暫令身心調願謝攜手客兹山禪誦饒<lb/>
　近體詩<lb/>
　　題靈隠寺山頂禪院<lb/>
招提此山頂下界不相聞塔影挂清漢鐘聲和白雲觀<lb/>
空静室掩行道衆香焚且駐西來駕人天日未曛<lb/>
　　若耶溪逢孔九<lb/>
<pb n="KR4h0161_WYG_012-13a"/>
相逢此溪曲勝託在烟霞潭影竹間動巖隂簷外斜人<lb/>
言上皇代犬吠武陵家借問淹留日春風滿若耶<lb/>
　　宿龍興寺<lb/>
香刹夜忘歸松清古殿扉燈明方丈室珠繫比丘衣白<lb/>
月傳心静青蓮喻法㣲天花落不盡處處鳥銜飛<lb/>
　　送儲十二還莊城<lb/>
西坂何繚繞青林問子家天寒噪野雀日晩度城鴉寂<lb/>
歴道傍樹曈曨原上霞兹情不可説長恨隠淪賒<lb/>
<pb n="KR4h0161_WYG_012-13b"/>
　薛據<lb/>
　　據河中寳鼎人開元天寳間據與弟播揔相繼登<lb/>
　　科終禮部侍郎一云荆南人官至太子司議郎<lb/>
　　殷璠云據為人骨鯁有氣魄其文亦爾自傷不早<lb/>
　　達因著古興詩云投珠恐見疑擬玉但垂泣道在<lb/>
　　君不舉功成歎何及怨憤頗深至如寒風吹長林<lb/>
　　白日原上没又孟冬時短晷日盡西南天可謂曠<lb/>
　　代之佳句<lb/>
<pb n="KR4h0161_WYG_012-14a"/>
　　紀事云省署開文苑滄浪學釣翁據之詩也子美<lb/>
　　懷據詩乃云獨當省署開文苑兼泛滄浪學釣翁<lb/>
　古體詩<lb/>
　　古興<lb/>
日中望雙闕軒蓋揚飛塵鳴珮初罷朝自言皆近臣光<lb/>
華滿道路意氣安可親歸來宴髙堂廣筵羅八珍僕妾<lb/>
盡綺紈歌舞夜達晨四時固相代誰能久要津巳看覆<lb/>
前車未見易後輪丈夫須兼濟豈能樂一身君今皆得<lb/>
<pb n="KR4h0161_WYG_012-14b"/>
志肯顧憔悴人<lb/>
　　西陵口觀海<lb/>
長江漫湯湯近海勢彌廣在昔胚渾凝融為百川泱地<lb/>
形失端倪天色潛滉瀁東南際萬里極目逺無象山影<lb/>
乍浮沈潮波忽來徃孤帆或不見棹歌猶想像日暮長<lb/>
風起客心空振蕩浦口霞未收潭心月初上林嶼㡬邅<lb/>
迴亭臯時偃仰嵗晏訪蓬瀛真遊非外奬<lb/>
　　出青門徃南山下别業<lb/>
<pb n="KR4h0161_WYG_012-15a"/>
舊居在南山夙駕自伊闕榛莽相蔽虧去爾漸超忽散<lb/>
漫餘雪晴蒼茫季冬月寒風吹長林白日原上没懷抱<lb/>
曠莫伸相知阻胡越弱年好棲隠鍊藥在巖窟及此離<lb/>
垢氛興來亦因物末路期赤松斯言庶不伐<lb/>
　　懷哉行<lb/>
明時無廢人廣厦無棄材良工不我顧有用寧自媒懷<lb/>
筞望君門嵗晏空遲迴秦城多車馬日夕飛塵埃伐皷<lb/>
千門啟鳴珂雙闕來我聞雷雨施天澤罔不該何意斯<lb/>
<pb n="KR4h0161_WYG_012-15b"/>
人徒棄之如死灰主好臣必効時禁權不開俗流實驕<lb/>
矜得志輕草萊文王賴多士漢帝資羣才一言並拜相<lb/>
片善咸居臺夫君何不遇為泣黄金臺<lb/>
　　登秦望山<lb/>
南登秦望山目極大海空朝陽半蕩漾晃朗天水紅谿<lb/>
壑争噴薄江湖遞交通而多漁商客不悟嵗月窮振緡<lb/>
迎早潮弭棹候長風予本萍泛者乘流任西東茫茫天<lb/>
際帆棲泊何時同將尋㑹稽迹從此訪任公<lb/>
<pb n="KR4h0161_WYG_012-16a"/>
　　初去郡齋書懷<lb/>
肅徒辭汝潁懷古獨悽然尚想文王化猶思巢父賢時<lb/>
移多讒巧大道竟誰傳况是疾風起悠悠旌斾懸征鳥<lb/>
無返翼歸流不停川已經霜雪下乃驗松栢堅回首望<lb/>
城邑迢迢間雲烟志士不傷物小人皆自妍感時惟責<lb/>
巳在道非怨天從此適樂土東歸知㡬年<lb/>
　　泊震澤口<lb/>
日落草木隂舟徒泊江汜蒼茫萬象開合沓聞風水洄<lb/>
<pb n="KR4h0161_WYG_012-16b"/>
沿值漁翁䆗窱逢樵子雲開天宇静月明照萬里早雁<lb/>
湖上飛晨鐘海邊起獨坐嗟逺遊登岸望孤洲零落星<lb/>
欲盡朣朧氣漸收行藏空自秉智識仍未周伍胥既伏<lb/>
劒范蠡亦乘流歌竟鼓楫去三江多客愁<lb/>
　近體詩<lb/>
　　早發上東門<hi>一作落第後口號</hi>
十五能文西入秦三十無家作路人時命不將明主合<lb/>
布衣空惹洛陽塵<lb/>
<pb n="KR4h0161_WYG_012-17a"/>
　丘為<lb/>
　　為嘉興人事繼母孝常有靈芝生堂下累官太子<lb/>
　　右庶子時年八十餘而母無恙給俸禄之半及居<lb/>
　　憂觀察使韓滉以致仕官給禄所以恵養老臣不<lb/>
　　可在喪為異唯罷春秋羊酒初還鄉縣令謁之為<lb/>
　　候門磬折令坐乃拜經縣署降馬而趨年九十六<lb/>
　古體詩<lb/>
　　尋西山隠者不遇<lb/>
<pb n="KR4h0161_WYG_012-17b"/>
絶頂一茅茨直下三十里扣關無僮僕窺室唯案几若<lb/>
非巾柴車應是釣秋水差池不相見黽勉空仰止草色<lb/>
新雨中松聲晩窗裏及兹契幽絶自足蕩心耳雖無賓<lb/>
主意頗得清淨理興盡方下山何必待之子<lb/>
　　泛若耶溪<lb/>
結廬若耶裏左右若耶水無日不釣魚有時向城市谿<lb/>
中水流急渡口水流寛每得樵風便徃來殊不難一川<lb/>
草長緑四時那得辨裋褐衣妻兒餘糧及雞犬日暮鳥<lb/>
<pb n="KR4h0161_WYG_012-18a"/>
雀稀稚子呼牛歸住處無隣里柴門獨掩扉<lb/>
　　湖中寄王侍御<lb/>
日日湖水上好登湖上樓終年不向郭過午始梳頭嘗<lb/>
自愛杯酒得無相獻酬小童能膾鯉少妾事蓮舟每有<lb/>
南浦信仍期後月遊方春轉揺蕩孤興時淹留驄馬真<lb/>
傲吏翛然無所求晨趨玉階下心許滄江流少别如昨<lb/>
日何言經數秋應知方外事獨徃非悠悠<lb/>
　　題農夫廬舍<lb/>
<pb n="KR4h0161_WYG_012-18b"/>
東風何時至已緑湖上山湖上春既早田家日不閒溝<lb/>
堘流水處耒耜平蕪間薄暮飯牛罷歸來還閉關<lb/>
　近體詩<lb/>
　　尋廬山崔徴君<lb/>
日髙雞犬静門掩向寒塘夜竹深茅宇秋亭冷石牀住<lb/>
山年已逺服藥壽偏長虚棄浮生者相逢益自傷<lb/>
　　登潤州城<lb/>
天末江城晚登臨客望迷春潮平島嶼殘雨隔虹蜺鳥<lb/>
<pb n="KR4h0161_WYG_012-19a"/>
與孤帆逺煙和獨樹低鄉山何處是目斷廣陵西<lb/>
　　左掖梨花<lb/>
冷艷全欺雪餘香乍入衣春風且莫定吹向玉階飛<lb/>
　祖詠<lb/>
　　詠洛陽人開元十二年進士張説在并州引為駕<lb/>
　　部員外郎<lb/>
　　殷璠云詠詩剪刻省浄用思尤苦氣雖不髙調頗<lb/>
　　凌俗至如霽日園林好清明煙火新亦可稱為才<lb/>
<pb n="KR4h0161_WYG_012-19b"/>
　　子也<lb/>
　古體詩<lb/>
　　田家即事<lb/>
舊居東臯上左右俯荒村樵路前傍嶺田家遥對門歡<lb/>
娯始披拂愜意在郊原餘霽蕩川霧新秋仍晝昏攀條<lb/>
憩林麓引水開泉源稼穡豈云倦桑麻今正繁方求静<lb/>
者賞偶與潛夫論雞黍何必具吾心知道尊<lb/>
　　夕次圃田店<lb/>
<pb n="KR4h0161_WYG_012-20a"/>
前路入鄭郊尚經百餘里馬煩時欲歇客歸程未已落<lb/>
日桑柘隂遥村煙火起西還不遑宿中夜渡涇水<lb/>
　近體詩<lb/>
　　答王維留宿<lb/>
四年不相見相見復何為握手言未畢却令傷别離升<lb/>
堂還駐馬酌醴便呼兒語黙自相對安用旁人知<lb/>
　　陸渾水亭<lb/>
晝眺伊川曲巖間霽色明淺沙平有路流水漫無聲浴<lb/>
<pb n="KR4h0161_WYG_012-20b"/>
鳥沿波聚潛魚觸釣驚更憐春岸緑幽意滿前楹<lb/>
　　贈苗發員外<lb/>
宿雨朝來歇空山天氣清盤雲雙鶴下隔水一蟬鳴古<lb/>
道黄花落平蕪赤燒生茂陵雖有病猶得伴君行<lb/>
　　泗上馮使君南樓作<lb/>
井邑連淮泗南樓向晚過望灘沙鷺起尋㟁浴童歌近<lb/>
海雲偏出兼秋雨更多明晨擬回棹鄉思恨風波<lb/>
　　蘇氏别業<lb/>
<pb n="KR4h0161_WYG_012-21a"/>
别業居幽處到來生隠心南山當户牖灃水映園林屋<lb/>
覆經冬雪庭昏未夕隂寥寥人境外閒坐聽春禽<lb/>
　　宿陳留李少府揆㕔<lb/>
相知有叔卿訟簡夜彌清旅泊倦愁卧堂空聞曙更風<lb/>
簾揺燭影秋雨帯蟲聲歸思那堪説悠悠限洛城<lb/>
　　題韓少府水亭<lb/>
梅福幽棲處佳期不忘還鳥啼當户竹花繞傍池山水<lb/>
氣侵堦冷松隂覆座閒寧知武陵趣宛在市朝間<lb/>
<pb n="KR4h0161_WYG_012-21b"/>
　　題逺公經臺<lb/>
蘭若無人到真僧出復稀苔侵行道席雲濕坐禪衣澗<lb/>
䑕縁香案山蟬噪竹扉世間長不見寧止暫忘歸<lb/>
　　中峰居喜見苗發<lb/>
自得中峰住深林亦閉關經秋無客到入夜有僧還暗<lb/>
澗泉聲小荒岡樹影閒髙窗不可望星月滿空山<lb/>
　　江南旅情<lb/>
楚山不可極歸路但蕭條海色晴看雨江聲夜聽潮劒<lb/>
<pb n="KR4h0161_WYG_012-22a"/>
留南斗近書寄北風遥為報空潭橘無媒贈洛橋<lb/>
　　泊揚子津<lb/>
纔入維揚郡鄉關此路遥林藏初過雨風退欲歸潮江<lb/>
火明沙岸雲帆礙浦橋客衣今日薄寒氣近來饒<lb/>
　　晚泊金陵水亭<lb/>
江亭當廢國秋景倍蕭騷夕照明殘壘寒潮漲古壕就<lb/>
田看鶴大隔水見僧髙無限前朝事醒吟易覺勞<lb/>
　　清明宴司勲劉郎中别業<lb/>
<pb n="KR4h0161_WYG_012-22b"/>
田家復近臣行樂不違親霽日園林好清明煙火新以<lb/>
文長㑹友唯徳自成鄰池照牕隂晩杯香藥味春簷前<lb/>
花覆地竹外鳥窺人何必桃源裏深居作隠淪<lb/>
　　望薊門<lb/>
燕臺一望客心驚簫鼓喧喧漢將營萬里寒光生積雪<lb/>
三邊曙色動危旌沙塲烽火連胡月海畔雲山擁薊城<lb/>
少小雖非投筆吏論功還欲請長纓<lb/>
　　終南望餘雪<lb/>
<pb n="KR4h0161_WYG_012-23a"/>
終南隂嶺秀積雪浮雲端林表明霽色城中増暮寒<hi>紀事</hi>
<hi>云有司嘗以此題試詠詠賦四句即納于有司或詰之詠曰意盡</hi>
　張子容<lb/>
　　子容先天二年進士為樂城尉與孟浩然友善<lb/>
　古體詩<lb/>
　　春江花月夜<lb/>
林花發岸口氣色動江新此夜江中月流光花上春分<lb/>
明石潭裏宜照浣紗人<lb/>
<pb n="KR4h0161_WYG_012-23b"/>
交甫憐瑶珮仙妃難重期沈沈緑江晚惆悵碧雲姿初<lb/>
逢花上月言是弄珠時<lb/>
　近體詩<lb/>
　　泛永嘉江日暮迴舟<lb/>
無雲天欲暮輕鷁大江清歸路烟中逺迴舟月上行傍<lb/>
潭窺竹暗出嶼見沙明更值㣲風起乘流絲管聲<lb/>
　　永嘉即事寄贛縣袁少府瓘<lb/>
山繞樓臺出溪通里閈斜曽為謝客郡多有逐臣家海<lb/>
<pb n="KR4h0161_WYG_012-24a"/>
氣朝成雨江天晩作霞題書報賈誼卑濕似長沙<lb/>
　　貶樂城尉日作<lb/>
竄謫邊窮海川原近惡谿有時聞虎嘯無夜不猿啼地<lb/>
暖花長發巖髙日易低故鄉可憶處遥指斗牛西<lb/>
　　除夜樂城逢孟浩然<lb/>
逺客襄陽郡來過海岸家樽開栢葉酒燈發九枝花妙<lb/>
曲逢盧女髙才得孟嘉東山行樂意非是競繁華<lb/>
　　送孟浩然歸襄陽<lb/>
<pb n="KR4h0161_WYG_012-24b"/>
東越相逢地西亭送别津風濤看解纜雲海去愁人鄉<lb/>
在桃林岸山連楓樹春因懐故園意歸與孟家隣<lb/>
　　九日陪潤州邵使君登北固山<lb/>
五馬向西椒重陽坐麗譙徐州帯緑水楚國在青霄張<lb/>
幕連江樹開筵接海潮凌雲詞客語迴雪舞人嬌梅福<lb/>
慙仙吏羊公賞下僚新豐酒舊美况是菊花朝<lb/>
　崔宗之<lb/>
　　宗之名成輔以字行齊國公日用之子少襲父爵<lb/>
<pb n="KR4h0161_WYG_012-25a"/>
　　好學寛博有風舉韓朝宗薦之於朝開元中歴左<lb/>
　　司郎中侍御史後謫金陵與李白詩酒倡和<lb/>
　古體詩<lb/>
　　贈李十二白<lb/>
凉風八九月白露滿空庭耿耿意不暢捎捎風葉聲思<lb/>
見雄俊士共話今古情李侯忽來儀把袂苦不早清論<lb/>
既抵掌𤣥談多絶倒分明楚漢事歴歴王霸道擔囊無<lb/>
俗物訪古千里餘袖有匕首劒懷中茂陵書雙眸光照<lb/>
<pb n="KR4h0161_WYG_012-25b"/>
人詞賦凌子虚酌酒絃素琴霜氣正凝潔平生心中事<lb/>
今日為君説我家有别業寄在嵩之陽明月出髙岑清<lb/>
溪澄素光雲散牕户静風吹松桂香子若同斯遊千載<lb/>
不相忘<lb/>
　盧象<lb/>
　　象字緯卿汶水人劉夢得紀其文云公始以章句<lb/>
　　振起於開元中與王維崔顥比肩驤首鼓行於時<lb/>
　　妍詞一發樂府傳貴由前進士補祕書郎轉右衛<lb/>
<pb n="KR4h0161_WYG_012-26a"/>
　　倉曹掾丞相曲江公方執文衡揣摩後進得公深<lb/>
　　器之擢為左補闕河南府司録司勲員外郎名盛<lb/>
　　氣髙少所卑下為飛語所中左遷齊邠鄭三郡司<lb/>
　　馬入為膳部員外郎大盗起幽陵入洛師執公脅<lb/>
　　之從謫果州長史又貶永州司户移進長史詔拜<lb/>
　　主客員外郎道病留武昌遂不起<lb/>
　　殷璠云象雅而平素有大體得國士之風曩在挍<lb/>
　　書名光祕閣如靈越山多秀新安江甚清盡東南<lb/>
<pb n="KR4h0161_WYG_012-26b"/>
　　之數郡也<lb/>
　古體詩<lb/>
　　題叔徴君東谿草堂<lb/>
開山十餘里青壁森相倚欲識堯時天東谿白雲是雷<lb/>
聲轉幽壑雲氣杳流水澗影生蟲蛇巖端翳檉梓大道<lb/>
終不易君恩曷能已鶴羡無老時龜言攝生理浮年笑<lb/>
六甲元化潛一指未暇掃雲梯空慚阮家子<lb/>
今朝共遊者得性閒未歸已到仙人家莫驚鷗鳥飛水<lb/>
<pb n="KR4h0161_WYG_012-27a"/>
深嚴子釣松挂巢父衣雲氣轉幽寂谿流無是非名理<lb/>
未足羡腥臊詎所希自惟負貞意何嵗當食薇<lb/>
　　八月十五日象自江東止田園移莊慶㑹未㡬歸<lb/>
　　　汶上小弟幼妹尤悲其别兼賦是詩<lb/>
謝病始告歸依然入桑梓家人皆佇立相候衡門裏儔<lb/>
類皆長年成人舊童子上堂家慶畢願與姻親邇論舊<lb/>
或餘悲思存且相喜田園轉蕪没但有寒泉水衰柳日<lb/>
蕭條秋光清邑里入門乍如客休騎非便止中飲顧王<lb/>
<pb n="KR4h0161_WYG_012-27b"/>
程離憂從此始<lb/>
兩妹日長成雙鬟皆及人已能持寳瑟自解掩羅巾念<lb/>
昔别時小未知疎與親今來識離恨掩淚方殷勤<lb/>
小弟更孩幼歸來不相識同居雖漸慣見人猶黙黙宛<lb/>
作越人言殊鄉甘水食别此最為難淚盡有餘憶<lb/>
　　歎白髮<lb/>
我年一何長鬢髪日已白俯仰天地間能為㡬時客惆<lb/>
悵故山雲徘徊空日夕何事與時人東城復南陌<lb/>
<pb n="KR4h0161_WYG_012-28a"/>
　　鄉試後自鞏還田家因謝隣友見過之作<lb/>
雞鳴出東邑馬倦登南巒落日見桑柘翳然丘中寒鄰<lb/>
家多舊識投暝來相看且問春税苦兼陳行路難園塲<lb/>
近隂壑草木易凋殘峯晴雪猶積澗深氷已團浮名知<lb/>
何用嵗晏不成歡置酒共君飲當歌聊自寛<lb/>
　近體詩<lb/>
　　贈劉藍田<lb/>
籬中犬迎吠出屋候柴扉嵗晏輸井税山村人暮歸晚<lb/>
<pb n="KR4h0161_WYG_012-28b"/>
田始家食餘布成我衣對此能無事勞君問是非<lb/>
　　和徐侍郎叢篠詠<hi>一作蔣涣詩</hi>
中禁夕沈沈幽篁别作林色連雞樹近影落鳳池深為<lb/>
重凌霜節能虚應物心年年承雨露長對紫庭隂<lb/>
　　雜詩<lb/>
家居五原上征戰是平生獨負山西勇誰當塞下名死<lb/>
生遼海戰雨雪薊門行諸將封侯盡論功獨不成<lb/>
君家御溝上垂柳夾朱門列鼎㑹中貴鳴珂朝至尊死<lb/>
<pb n="KR4h0161_WYG_012-29a"/>
生在片議窮達由一言須識苦寒士莫矜狐白温<lb/>
　　贈廣川馬先生<lb/>
經書滿腹中吾識廣川翁年老甘無位家貧懶發䝉人<lb/>
歸洙泗學歌盛舞雩風顧接諸生禮三年事馬融<lb/>
　　峽中作<lb/>
髙唐㡬百里樹色接陽臺晩見江山霽宵聞風雨來雲<lb/>
從三峽起天向數峯開靈境信難見輕舟那可回<lb/>
　　竹里館<lb/>
<pb n="KR4h0161_WYG_012-29b"/>
江南氷不閉山澤氣潛通臘月聞山鳥寒崖見蟄蟲柳<lb/>
林春半合荻笋亂無叢回首金陵岸依依向北風<lb/>
　　永城使風<lb/>
長風起秋色細雨含落暉夕鳥向林去晚帆相逐飛蟲<lb/>
聲出亂草水氣薄行衣一别故鄉道悠悠今始歸<lb/>
　　送綦毋潛<lb/>
夫君不得意本自滄海來髙足未云騁虚舟空復迴淮<lb/>
南楓葉落灞岸桃花開出處暫為耳沈浮安繫哉如何<lb/>
<pb n="KR4h0161_WYG_012-30a"/>
天覆物還遣世遺才欲識秦將漢嘗聞王與裴離筵對<lb/>
寒食别雨乘春雷㑹有徵書到荷衣莫漫裁<lb/>
　　送祖詠<lb/>
田家宜伏臘嵗晏子言歸石路雪初下荒村雞共飛東<lb/>
原多煙火北澗隠寒暉滿酌野人酒倦聞隣女機胡為<lb/>
困樵採㡬日罷朝衣<lb/>
　　贈張均員外<lb/>
公門世業昌才子冠裴王出自平津邸還為吏部郎神<lb/>
<pb n="KR4h0161_WYG_012-30b"/>
仙餘氣色列宿動輝光夜直南宫静朝趨北禁長時人<lb/>
窺水鏡明主賜衣裳翰苑飛鸚鵡天池待鳳凰承歡疇<lb/>
日顧未記後時傷去去圖南逺㣲才幸不忘<lb/>
　　宴别趙都䕶<lb/>
結髮候旌麾元戎復在斯門開都䕶府兵動羽林兒黠<lb/>
寇多翻覆謀臣有别離智同天所授恩共日相隨漢使<lb/>
開賓幕胡笳送酒巵風霜迎馬首雨雪事魚麗上策應<lb/>
無戰深情屬載馳不應行萬里明主寄安危<lb/>
<pb n="KR4h0161_WYG_012-31a"/>
　　　同王維過崔處士林亭<lb/>
　映竹時聞轉轆轤當窗只見網蜘蛛主人非病常髙卧<lb/>
　環堵䝉籠一老儒<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_012-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録卷十二<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_013-1a"/>
　欽定四庫全書<lb/>
御定全唐詩錄卷十三<lb/>
　　王維<lb/>
　　　維字摩詰太原人父徙家於蒲遂為河東人開元<lb/>
　　　九年擢進士第一與弟縉齊名天寶中歴官給事<lb/>
　　　中祿山陷兩都為賊所得服藥佯瘖賊平定罪以<lb/>
　　　凝碧池詩聞於行在特宥之官至尚書右丞尤長<lb/>
　　　五言詩書畵特臻其妙兄弟俱好奉佛維工草𨽻<lb/>
<pb n="KR4h0161_WYG_013-1b"/>
　　　善畵豪英貴人虚左以迎寧薛諸王待若師友畵<lb/>
　　　思入神至山水平逺雲勢石色繪工以為天機所<lb/>
　　　到學者不及也客有以按樂圗示者無題識維徐<lb/>
　　　曰此霓裳第三叠最初拍也客未然引工按曲乃<lb/>
　　　信<lb/>
　　　集異記云維年未弱冠文章得名性閑音律岐王<lb/>
　　　使為伶人賫琵琶引至公主第令獨奏新曲號鬰<lb/>
　　　輪袍公主大奇之維出獻懷中詩公主驚駭曰皆<lb/>
<pb n="KR4h0161_WYG_013-2a"/>
　　我素所誦習常謂古人佳作乃子為之乎因命更<lb/>
　　衣升之客右召試官至第遣宫婢傳教作解頭登<lb/>
　　第<lb/>
　　紀事云寶應中代宗語王縉曰朕嘗於諸王座聞<lb/>
　　維樂章今傳幾何遣中人往取縉裒集數百篇上<lb/>
　　之表云臣兄文詞立身行之餘力當官堅正秉操<lb/>
　　孤直縱居要劇不㤀清淨實見時輩許以髙流至<lb/>
　　於晚年彌加進道端坐虚室念兹無生乘興為文<lb/>
<pb n="KR4h0161_WYG_013-2b"/>
　　未嘗廢業詔答云卿之伯氏天下文宗位歴先朝<lb/>
　　名髙希代抗行周雅長揖楚辭調六氣於終篇正<lb/>
　　五音於逸韻泉飛藻思雲散襟情詩家者流時論<lb/>
　　歸美誦於人口久鬰文房謌以國風宜登樂府眎<lb/>
　　朝之後乙夜將觀石室所藏歿而不朽栢梁之㑹<lb/>
　　今也則亡乃眷棣華克成編錄聲猷益茂歎息良<lb/>
　　深<lb/>
　　殷璠云維詩詞秀調雅意新理愜在泉成珠着壁<lb/>
<pb n="KR4h0161_WYG_013-3a"/>
　　成繪一句一字皆出常境<lb/>
　　蘇子瞻云味摩詰之詩詩中有畵觀摩詰之畵畵<lb/>
　　中有詩<lb/>
　古體詩<lb/>
　　早春行<lb/>
紫梅發初遍黄鳥歌猶澀誰家折楊女弄春如不及愛<lb/>
水看妝坐羞人映花立香畏風吹散衣愁露沾濕玉閨<lb/>
青門裏日落香車入游衍益相思含啼向綵帷憶君長<lb/>
<pb n="KR4h0161_WYG_013-3b"/>
入夢歸晚更生疑不及紅簷燕雙棲綠草時<lb/>
　　贈祖三詠<hi>濟州官舍作</hi>
蠨蛸挂虛牖蟋蟀鳴前除歲晏凉風至君子復何如髙<lb/>
館閴無人離居不可道閑門寂已閉落日照秋草雖有<lb/>
近音信千里阻河關中復客汝潁去年歸舊山結交二<lb/>
十載不得一日展貧病子既深契濶余不淺仲秋雖未<lb/>
歸暮秋以為期良㑹詎幾日終日長相思<lb/>
　　戲贈張五弟諲<hi>時在常樂東園走筆成</hi>
<pb n="KR4h0161_WYG_013-4a"/>
吾弟東山時心尚一何逺日髙猶自卧鐘動始能飯領<lb/>
上髮未梳牀頭書不卷清川興悠悠空林對偃蹇青苔<lb/>
石上淨細草松下軟牕外鳥聲閒階前虎心善徒然萬<lb/>
象多澹爾太虛緬一知與物平自顧為人淺對君忽自<lb/>
得浮念不煩遣<lb/>
張弟五車書讀書仍隱居染翰過草聖賦詩輕子虚閉<lb/>
門二室下隱居十年餘宛是野人野時從漁父漁秋風<lb/>
自蕭索五桺髙且疎望此去人世渡水向吾廬歲晏同<lb/>
<pb n="KR4h0161_WYG_013-4b"/>
㩦手只應君與予<lb/>
　　贈裴十迪<lb/>
風景日夕佳與君賦新詩澹然望逺空如意方支頤春<lb/>
風動百草蘭蕙生我籬曖曖日暖閨田家來致詞欣欣<lb/>
春還臯淡淡水生陂桃李雖未開荑蕚滿芳枝請君理<lb/>
還筞敢告將農時<lb/>
　　奉寄韋太守陟<lb/>
荒城自蕭索萬里山河空天髙秋日逈嘹唳聞歸鴻寒<lb/>
<pb n="KR4h0161_WYG_013-5a"/>
塘映衰草髙館落疎桐臨此歲方晏顧景詠悲翁故人<lb/>
不可見寂寞平陵東<lb/>
　　和使君五郎西樓望逺思歸<lb/>
髙樓望所思目極情未畢枕上見千里牕中窺萬室悠<lb/>
悠長路人曖曖逺郊日惆悵極浦外迢遞孤烟出能賦<lb/>
屬上才思歸同下秩故鄉不可見雲水空如一<lb/>
　　酬黎居士浙江作<hi>曇壁上人院走筆成</hi>
儂家真箇去公定隨儂否着處是蓮花無心變楊柳松<lb/>
<pb n="KR4h0161_WYG_013-5b"/>
龕藏藥裹石脣安茶臼氣味當共知那能不㩦手<lb/>
　　送宇文太守赴宣城<lb/>
寥落雲外山迢遞舟中賞鐃吹發西江秋空多清響地<lb/>
逈古城蕪月眀寒潮廣時賽敬亭神復解罟師網何處<lb/>
寄相思南風吹五兩<lb/>
　　送綦母潛落第還郷<lb/>
聖代無隱者英靈盡來歸遂令東山客不得顧采薇既<lb/>
至君門逺孰云吾道非江淮度寒食京洛縫春衣置酒<lb/>
<pb n="KR4h0161_WYG_013-6a"/>
臨長道同心與我違行當浮桂棹未幾拂荆扉逺樹帶<lb/>
行客孤城當落暉吾謀適不用勿謂知音稀<lb/>
　　送别<lb/>
下馬飲君酒問君何所之君言不得意歸卧南山陲但<lb/>
去莫復問白雲無盡時<lb/>
　　齊州送祖三<lb/>
相逢方一笑相送還成泣祖帳已傷離荒城復愁入天<lb/>
寒逺山淨日暮長河急解䌫君已遥望君猶佇立<lb/>
<pb n="KR4h0161_WYG_013-6b"/>
　　觀别者<lb/>
青青楊柳陌陌上别離人愛子遊燕趙髙堂有老親不<lb/>
行無可養行去百憂新切切委兄弟依依向四隣都門<lb/>
帳飲異從此謝親賓揮涕逐前侣含悽動征輪車徒望<lb/>
不見時見起行塵吾亦辭家久看之淚滿巾<lb/>
　　别弟縉後登青龍寺望藍田山<lb/>
陌上新别離蒼茫四郊晦登髙不見君故人復雲外逺<lb/>
樹蔽行人長天隱秋塞心悲宦遊子何處飛征蓋<lb/>
<pb n="KR4h0161_WYG_013-7a"/>
　　冬日遊覽<lb/>
步出城東門試騁千里目青山横蒼林赤日團平陸渭<lb/>
北走邯鄲關東出函谷秦地萬方㑹來朝九州牧雞鳴<lb/>
咸陽中冠蓋相追逐丞相過列侯羣公餞光祿相如方<lb/>
老病獨歸茂陵宿<lb/>
　　藍田山石門精舍<lb/>
落日山水好漾舟信歸風探奇不覺逺因以緣源窮遥<lb/>
愛雲木秀初疑路不同安知清流轉偶與前山通捨舟<lb/>
<pb n="KR4h0161_WYG_013-7b"/>
理輕策果然愜所適老僧四五人逍遥蔭松柏朝梵林<lb/>
未曙夜禪山更寂道心及牧童世事問樵客暝宿長林<lb/>
下焚香卧瑶席澗芳襲人衣山月映石壁再尋畏迷誤<lb/>
眀發更登歴笑謝桃源人花紅復來覿<lb/>
　　青谿<lb/>
言入黄花川每逐清谿水隨山將萬轉趣途無百里聲<lb/>
喧亂石中色靜深松裏漾漾汎菱荇澄澄映葭葦我心<lb/>
素已閒清川澹如此請留盤石上垂釣將已矣<lb/>
<pb n="KR4h0161_WYG_013-8a"/>
　　崔濮陽兄季重前山興<hi>山西去亦對維門</hi>
秋色有佳興况君池上閒悠悠西林下自識門前山千<lb/>
里横黛色數峯出雲間嵯峨對秦國合㳫藏荆關殘雨<lb/>
斜日照夕嵐飛鳥還故人今尚爾歎息此頽顔<lb/>
　　渭川田家<lb/>
斜光照墟落窮巷牛羊歸野老念牧童倚杖候荆扉雉<lb/>
雊麥苗秀蠶眠桑葉稀田夫荷鋤至相見語依依即此<lb/>
羡閒逸悵然吟式微<lb/>
<pb n="KR4h0161_WYG_013-8b"/>
　　春中田園作<lb/>
屋上春鳩鳴村邉杏花白持斧伐逺揚荷鋤覘泉脉歸<lb/>
燕識故巢舊人看新厯臨觴忽不御惆悵逺行客<lb/>
　　過李楫宅<lb/>
閒門秋草色終日無車馬客來深菴中犬吠寒林下散<lb/>
髮時未簪道書行尚把與我同心人樂道安貧者一罷<lb/>
宜城酌還歸洛陽社<lb/>
　　飯覆釡山僧<lb/>
<pb n="KR4h0161_WYG_013-9a"/>
晚知清淨理日與人羣疎將候逺山僧先期掃敝廬果<lb/>
從雲峰裏顧我蓬蒿居藉草飯松屑焚香看道書然燈<lb/>
晝欲盡鳴磬夜方初一悟寂為樂此生閒有餘思歸何<lb/>
必深身世猶空虚<lb/>
　　𤓰園詩<hi>并序</hi>
　　　維𤓰園髙齋俯視南山形勝二三時輩同賦是<lb/>
　　　詩兼命詞英數公同用園字為韻韻任多少時<lb/>
　　　太子司議郎薛璩發此題遂同諸公云<lb/>
<pb n="KR4h0161_WYG_013-9b"/>
余適欲鋤𤓰倚鋤聽叩門鳴騶導驄馬常從夾朱軒窮<lb/>
巷正傳呼故人儻相存㩦手追凉風放心望乾坤藹藹<lb/>
帝王州宫觀一何繁林端出綺道殿頂揺華幡素懷在<lb/>
青山若値白雲屯迴風城西雨返景原上村前酌盈樽<lb/>
酒往往聞清言黄鸝囀深木朱槿照中園猶羡松下客<lb/>
石上聞清猿<lb/>
　　自大散以往深林密竹磴道盤曲四五十里至黄<lb/>
　　　牛嶺見黄花川<lb/>
<pb n="KR4h0161_WYG_013-10a"/>
危徑幾萬轉數里將三休廻環見徒侣隱映隔林丘颯<lb/>
颯松上雨潺潺石中流靜言深谿裏長嘯髙山頭望見<lb/>
南山陽白露靄悠悠青臯麗已淨綠樹鬰如浮曾是厭<lb/>
䝉密曠然銷人憂<lb/>
　　宿鄭州<lb/>
朝與周人辭暮投鄭人宿他鄉絶儔侣孤客親僮僕宛<lb/>
洛望不見秋霖晦平陸田父草際歸村童雨中牧主人<lb/>
東臯上時稼遶茅屋蟲思機杼悲雀喧禾黍熟明當渡<lb/>
<pb n="KR4h0161_WYG_013-10b"/>
京水昨晚猶金谷此去欲何言窮邉狥微祿<lb/>
　　苦熱<lb/>
赤日滿天地火雲成山嶽草木盡焦卷川澤皆竭涸輕<lb/>
紈覺衣重密樹苦陰薄莞簟不可近絺綌再三濯思出<lb/>
宇宙外曠然在寥廓長風萬里來江海蕩煩濁却顧身<lb/>
為患始知心未覺忽入甘露門宛然清凉樂<lb/>
　　納凉<lb/>
喬木萬餘株清流貫其中前臨大川口豁達來長風漣<lb/>
<pb n="KR4h0161_WYG_013-11a"/>
漪涵白沙素鮪如遊空偃卧盤石上翻濤沃微躬潄流<lb/>
復濯足前對釣魚翁貪餌凡幾許徒思蓮葉東<lb/>
　　西施詠<lb/>
艷色天下重西施寧久微朝為越谿女暮作吳宫妃賤<lb/>
日豈殊衆貴來方悟稀邀人傅香粉不自着羅衣君寵<lb/>
益驕態君憐無是非當時浣紗伴莫得同車歸持謝隣<lb/>
家子效顰安可希<lb/>
　　羽林騎閨人<lb/>
<pb n="KR4h0161_WYG_013-11b"/>
秋月臨髙城城中管絃思離人堂上愁稚子堦前戲出<lb/>
門復映户望望青絲騎行人過欲盡狂夫終不至左右<lb/>
寂無言相看共垂淚<lb/>
　　偶然作<lb/>
楚國有狂夫茫然無心想散髮不冠帶行歌南陌上孔<lb/>
丘與之言仁義莫能奬未常肻問天何事須擊壤復笑<lb/>
采薇人胡為乃長往<lb/>
田舍有老翁垂白衡門裏有時農事閒斗酒呼隣里喧<lb/>
<pb n="KR4h0161_WYG_013-12a"/>
聒茅簷下或坐或復起裋褐不為薄園葵固足美動則<lb/>
長子孫不曾向城市五帝與三王古來稱君子干戈將<lb/>
揖讓畢竟何者是得意茍為樂野田安足鄙且當放懷<lb/>
去行行沒餘齒<lb/>
日夕見太行沈吟未能去問君何以然世網嬰我故小<lb/>
妺日成長兄弟未有娶家貧祿既薄儲蓄非有素幾廻<lb/>
欲奮飛路蹰復相顧孫登長嘯臺松竹有遺處相去詎<lb/>
幾許故人在中路愛染日已薄禪寂日已固忽乎吾將<lb/>
<pb n="KR4h0161_WYG_013-12b"/>
行寧俟歲云暮<lb/>
陶潛任天真其性頗躭酒自從棄官來家貧不能有九<lb/>
月九日時菊花空滿手中心竊自思儻有人送否白衣<lb/>
㩦壺觴果來遺老叟且喜得斟酌安問升與斗奮衣野<lb/>
田中今日嗟無負兀傲迷東西蓑笠不能守傾倒强行<lb/>
行酣謌歸五柳生事不曾問肯媿家中婦<lb/>
趙女彈箜篌復能邯鄲舞夫壻輕薄兒鬭雞事齊主黄<lb/>
金買歌笑用錢不復數許史相經過髙門盈四牡客舍<lb/>
<pb n="KR4h0161_WYG_013-13a"/>
有儒生昻藏出鄒魯讀書三十年腰下無尺組被服聖<lb/>
人教一生自窮苦<lb/>
老來懶賦詩惟有老相隨宿世謬詞客前身應畵師不<lb/>
能捨餘習偶被時人知名字本皆是此心還不知<lb/>
　　嘆殷遥<lb/>
人生能幾何畢竟歸無形念君等為死萬事傷人情慈<lb/>
母未及葬一女纔十齡泱漭寒郊外蕭條聞哭聲浮雲<lb/>
為蒼茫飛鳥不能鳴行人何寂寞白日自凄清憶昔君<lb/>
<pb n="KR4h0161_WYG_013-13b"/>
在時問我學無生勸君苦不早令君無所成故人各有<lb/>
贈又不及生平負爾非一途慟哭返柴荆<lb/>
　　夷門歌<lb/>
七雄雄雌猶未分攻城殺將何紛紛秦兵益圍邯鄲急<lb/>
魏王不救平原君公子為嬴停駟馬執轡愈恭意愈下<lb/>
亥為屠肆鼓刀人嬴乃夷門抱關者非但慷慨獻奇謀<lb/>
意氣兼將身命酬向風刎頸送公子七十老翁何所求<lb/>
　　隴頭吟<lb/>
<pb n="KR4h0161_WYG_013-14a"/>
長城少年遊俠客夜上戍樓㸔太白隴頭明月迥臨關<lb/>
隴上行人夜吹笛關西老將不勝愁駐馬聽之雙淚流<lb/>
身經大小百餘戰麾下偏禆萬户侯蘇武纔為典屬國<lb/>
節旄空盡海西頭<lb/>
　　老將行<lb/>
少年十五二十時步行奪取邉馬騎射殺山中白額虎<lb/>
肯數鄴下黄鬚兒一身轉戰三千里一劍曾當百萬師<lb/>
漢兵奮迅如霹靂虜騎奔騰畏蒺藜衞青不敗由天幸<lb/>
<pb n="KR4h0161_WYG_013-14b"/>
李廣無功緣數奇自從棄置便衰朽世事蹉跎成白首<lb/>
昔時飛箭無全目今日垂楊生左肘路傍時賣故侯𤓰<lb/>
門前學種先生柳蒼茫古木連窮巷遼落寒山對虚牖<lb/>
誓令疏勒出飛泉不似潁川空使酒賀蘭山下陣如雲<lb/>
羽檄交馳日夕聞節使三河募年少詔書五道出將軍<lb/>
試拂鐵衣如雪色聊持寶劍動星文願得燕弓射天將<lb/>
恥令越甲鳴吾君莫嫌舊日雲中守猶堪一戰立功勲<lb/>
　　燕支山<lb/>
<pb n="KR4h0161_WYG_013-15a"/>
漢家天將才且雄時來謁帝明光宫萬乘親推雙闕下<lb/>
千官出餞五陵東誓辭甲第金門裏身作長城玉塞中<lb/>
衞霍纔堪一騎將朝廷不數貳師功趙魏燕韓多勁卒<lb/>
關西俠少何咆勃報讐只是聞嘗膽飲酒不曾妨刮骨<lb/>
畵㦸雕戈白日寒連旗大斾黄塵沒疊鼓遥翻瀚海波<lb/>
鳴笳亂動天山月麒麟錦帶佩吳鈎颯㳫青驪躍紫騮<lb/>
拔劒已斷天驕臂歸鞍共飲月支頭漢兵大呼一當百<lb/>
敵騎相㸔哭且愁教戰雖令赴湯火終知上將先伐謀<lb/>
<pb n="KR4h0161_WYG_013-15b"/>
　　桃源行<lb/>
漁舟逐水愛山春兩岸桃花夾去津坐㸔紅樹不知逺<lb/>
行盡青谿不見人山口潛行始隈隩山開曠望旋平陸<lb/>
遥㸔一處攢雲樹近入千家散花竹樵客初傳漢姓名<lb/>
居人未改秦衣服居人共住武陵源還從物外起田園<lb/>
月眀松下房櫳靜日出雲中雞犬喧驚聞俗客爭來集<lb/>
競引還家問都邑平眀閭巷掃花開薄暮漁樵乘水入<lb/>
初因避地去人間及至成仙遂不還峽裏誰知有人事<lb/>
<pb n="KR4h0161_WYG_013-16a"/>
世中遥望空雲山不疑靈境難聞見塵心未盡思鄉縣<lb/>
出洞無論隔山水辭家終擬長游衍自謂經過舊不迷<lb/>
安知峯壑今來變當時只記入山深青谿幾曲到雲林<lb/>
春來遍是桃花水不辨仙源何處尋<lb/>
　　洛陽女兒行<lb/>
洛陽女兒對門居纔可容顔十五餘良人玉勒乘驄馬<lb/>
侍女金盤膾鯉魚畵閣朱樓盡相望紅桃綠桺垂簷向<lb/>
羅帷送上七香車寶扇迎歸九華帳狂夫富貴在青春<lb/>
<pb n="KR4h0161_WYG_013-16b"/>
意氣驕奢劇季倫自憐碧玉親教舞不惜珊瑚持與人<lb/>
春窗曙滅九微火九微片片飛花璅戲罷曾無理曲時<lb/>
妝成秪是薰香坐城中相識盡繁華日夜經過趙李家<lb/>
誰憐越女顔如玉貧賤江頭自浣紗<lb/>
　　同崔傅答賢弟<lb/>
洛陽才子姑蘇客桂苑殊非故鄉陌九江楓樹幾囘青<lb/>
一片揚州五湖白揚州時有下江兵蘭陵鎮前吹笛聲<lb/>
夜火人歸富春郭秋風鶴唳石頭城周郎陸弟為儔侣<lb/>
<pb n="KR4h0161_WYG_013-17a"/>
對舞前谿歌白紵曲几書留小史家草堂棊賭山陰墅<lb/>
衣冠若話外臺臣先數夫君席上珍更聞臺閣求三語<lb/>
遥想風流第一人<lb/>
　　故人張諲工詩善易卜兼能丹青草𨽻頃以詩見<lb/>
　　　贈聊復酬之<lb/>
不逐城東遊俠兒隱囊紗帽坐彈棊蜀中夫子時聞卦<lb/>
洛下書生解詠詩藥欄花逕衡門裏時復據梧聊隱几<lb/>
屛風誤㸃惑孫郎團扇草書輕内史故園髙枕度三春<lb/>
<pb n="KR4h0161_WYG_013-17b"/>
永日垂帷絶四隣自想蔡邕今已老更將書籍與何人<lb/>
　　送崔五太守<lb/>
長安廐吏來到門朱文露網動行軒黃花縣西九折坂<lb/>
玉樹宫南五丈原襃斜谷中不容幰惟有白雲當露冕<lb/>
子午山裏杜䳌啼嘉陵水頭行客飯劍門忽斷蜀川開<lb/>
萬井雙流滿眼來霧中逺樹刀州出天際澄江巴字廻<lb/>
使君年紀三十餘少年白晳專城居欲持畵省郎官筆<lb/>
廻與臨卭父老書<lb/>
<pb n="KR4h0161_WYG_013-18a"/>
　　寒食城東即事<lb/>
清谿一道穿桃李演漾綠蒲涵白芷谿上人家凡幾家<lb/>
落花半落東流水蹴踘屢過飛鳥上鞦韆競出垂楊裏<lb/>
少年分日作遨遊不用清眀兼上已<lb/>
　　黄雀癡<lb/>
黄雀癡黄雀癡謂言青鷇是我兒一一口銜食養得成<lb/>
毛衣到大啁啾解游颺各自東西南北飛薄暮空巢上<lb/>
覉雌獨自歸鳳凰九雛亦如此慎莫愁思顦顇捐容輝<lb/>
<pb n="KR4h0161_WYG_013-18b"/>
　　答張五弟<lb/>
終南有茅屋前對終南山終年無客常閉關終日無心<lb/>
長自閒不妨飲酒復垂釣君但能來相往還<lb/>
　　送友人歸山歌<lb/>
山寂寂兮無人又蒼蒼兮多木羣龍兮滿朝君何為兮<lb/>
空谷文寡和兮思深道難知兮行獨恱石上兮流泉與<lb/>
松間兮草屋入雲中兮養雞上山頭兮抱犢神與棗兮<lb/>
如𤓰虎賣杏兮收穀愧不才兮妨賢嫌既老兮貪祿誓<lb/>
<pb n="KR4h0161_WYG_013-19a"/>
解印兮相從何詹尹兮可卜<lb/>
山中人兮欲歸雲㝠㝠兮雨霏霏水驚波兮翠菅靡白<lb/>
鷺忽兮翻飛君不可兮褰衣山萬重兮一雲混天地兮<lb/>
不分樹晻曖兮氛氲猿不見兮空聞忽山西兮夕陽見<lb/>
東臯兮逺村平蕪綠兮千里眇惆悵兮思君<lb/>
　　魚山神女祠歌<lb/>
　　　迎神曲<lb/>
坎坎擊鼔魚山之下吹洞簫望極浦女巫進紛屢舞陳<lb/>
<pb n="KR4h0161_WYG_013-19b"/>
瑶席湛清醑風淒淒兮夜雨神之來兮不來使我心兮<lb/>
苦復苦<lb/>
　　　送神曲<lb/>
紛進拜兮堂前目眷眷兮瓊筵來不語兮意不傳作暮<lb/>
雨兮愁空山悲急管思繁絃靈之駕兮儼欲旋倐雲收<lb/>
兮雨歇山青青兮水潺潺<lb/>
　近體詩<lb/>
　　從岐王過楊氏别業應教<lb/>
<pb n="KR4h0161_WYG_013-20a"/>
楊子談經處淮王載酒過興闌啼鳥換坐久落花多逕<lb/>
轉廻銀燭林開散玉珂嚴城時未啓前路擁笙歌<lb/>
　　早朝<lb/>
柳暗百花眀春深五鳳城城烏睥晲曉宫井轆轤聲方<lb/>
朔金門侍班姬玉輦迎仍聞遣方士東海訪蓬瀛<lb/>
　　同崔員外秋宵寓直<lb/>
建禮髙秋夜承眀候曉過九門寒漏徹萬井曙鐘多月<lb/>
迥藏珠斗雲消出絳河更慙衰朽質南陌共鳴珂<lb/>
<pb n="KR4h0161_WYG_013-20b"/>
　　輞川閒居贈裴秀才迪<lb/>
寒山轉蒼翠秋水日潺湲倚杖柴門外臨風聽暮蟬渡<lb/>
頭餘落日墟里上孤烟復値接輿醉狂歌五柳前<lb/>
　　寄荆州張丞相<lb/>
所思竟何在悵望深荆門舉世無相識終身思舊恩方<lb/>
將與農圃藝植老丘園目盡南無鴈何由寄一言<lb/>
　　和尹諫議史館山池<lb/>
雲館接天居霓裳侍玉除春池百子外芳樹萬年餘洞<lb/>
<pb n="KR4h0161_WYG_013-21a"/>
有仙人籙山藏太史書君恩深漢帝且莫上空虛<lb/>
　　奉和楊駙馬六郎秋夜即事<lb/>
髙樓月似霜秋夜鬰金堂對坐彈盧女同㸔舞鳳凰少<lb/>
兒多送酒小玉更焚香結束平陽騎明朝入建章<lb/>
　　酬虞部蘇員外過藍田别業不見留之作<lb/>
貧居依谷口喬木帶荒村石路枉迴駕山家誰候門漁<lb/>
舟膠凍浦獵火燒寒原唯有白雲外疎鐘聞夜猿<lb/>
　　酬張少府<lb/>
<pb n="KR4h0161_WYG_013-21b"/>
晩年唯好靜萬事不闗心自顧無長策空知返舊林松<lb/>
風吹解帶山月照彈琴君問窮通理漁歌入浦深<lb/>
　　送丘為落第歸江東<lb/>
憐君不得意况復柳條春為客黄金盡還家白髮新五<lb/>
湖三畝宅萬里一歸人知爾不能薦羞稱獻納臣<lb/>
　　送岐州源長史歸<hi>同在崔常侍幕中時常侍已故</hi>
握手一相送心悲安可論秋風正蕭索客散孟嘗門故<lb/>
驛通槐里長亭下槿原征西舊旌節從此向河源<lb/>
<pb n="KR4h0161_WYG_013-22a"/>
　　送張道士歸山<lb/>
先生何處去王屋訪毛君别婦留丹訣驅雞入白雲人<lb/>
間苦難住天上復離羣當作遼城鶴仙歌使爾聞<lb/>
　　送平澹然判官<lb/>
不識陽闗路新從定逺侯黄雲斷春色畵角起邉愁瀚<lb/>
海經年到交河出塞流須令外國使知飲月氏頭<lb/>
　　送劉司直赴安西<lb/>
絶域陽關道胡沙與塞塵三春時有雁萬里少行人苜<lb/>
<pb n="KR4h0161_WYG_013-22b"/>
蓿隨天馬蒲萄逐漢臣當令外國懼不敢覓和親<lb/>
　　送梓州李使君<lb/>
萬壑樹參天千山響杜䳌山中一夜雨樹杪百重泉漢<lb/>
女輸橦布巴人訟芋田文翁翻教授不敢倚先賢<lb/>
　　送張五諲歸宣城<lb/>
五湖千萬里况復五湖西漁浦南陵郭人家春穀谿欲<lb/>
歸江淼淼未到草萋萋憶想蘭陵鎮可宜猿更啼<lb/>
　　送楊長史赴果州<lb/>
<pb n="KR4h0161_WYG_013-23a"/>
襃斜不客幰之子去何之鳥道一千里猿聲十二時官<lb/>
橋祭酒客山木女郎祠别後同眀月君應聽子規<lb/>
　　送邢桂州<lb/>
鐃吹喧京口風波下洞庭赭圻將赤岸擊汰復揚舲日<lb/>
落江湖白潮來天地青明珠歸合浦應逐使臣星<lb/>
　　送孟六歸㐮陽<lb/>
杜門不復出久與世情疎以此為長策勸君歸舊廬醉<lb/>
歌田舍酒笑讀古人書好是一生事無勞獻子虛<lb/>
<pb n="KR4h0161_WYG_013-23b"/>
　　初出濟州别城中故人<lb/>
微官易得罪謫去濟川陰執政方持法明君無此心閭<lb/>
閻河潤上井邑海雲深縱有歸來日各愁年鬢侵<lb/>
　　登裴秀才迪小臺<lb/>
端居不出户滿目望雲山落日鳥邉下秋原人外閒遥<lb/>
知逺林際不見此簷間好客多乘月應門莫上闗<lb/>
　　遊李山人所居因題屋壁<lb/>
人事皆如夢狂來或自歌問年松樹老有地竹林多樂<lb/>
<pb n="KR4h0161_WYG_013-24a"/>
倩韓康賣門容尚子過翻嫌枕席上無那白雲何<lb/>
　　過崔駙馬山池<lb/>
畵樓吹笛妓金椀酒家胡錦石稱貞女青松學大夫脫<lb/>
貂貰桂醑射雁與山廚聞道髙陽㑹愚公谷正愚<lb/>
　　成文學<lb/>
寶劍千金裝登君白玉堂身為平原客家有邯鄲娼使<lb/>
氣公卿坐論心遊俠塲中年不得意謝病客遊梁<lb/>
　　過福禪師蘭若<lb/>
<pb n="KR4h0161_WYG_013-24b"/>
巖壑轉微逕雲林隱法堂羽人飛奏樂天女跪焚香竹<lb/>
外峯偏曙藤陰水更凉欲知禪坐久行路長春芳<lb/>
　　過香積寺<lb/>
不知香積寺數里入雲峯古木無人逕深山何處鐘泉<lb/>
聲咽危石日色冷青松薄暮空潭曲安禪制毒龍<lb/>
　　登辨覺寺<lb/>
竹徑從初地蓮峯出化城窗中三楚盡林上九江平嫩<lb/>
草承趺坐長松響梵聲空居法雲外觀世得無生<lb/>
<pb n="KR4h0161_WYG_013-25a"/>
　　晩春嚴少尹與諸公見過<lb/>
松菊荒三徑圗書共五車烹葵邀上客㸔竹到貧家鵲<lb/>
乳先春草鶯啼過落花自憐黄髮暮一倍惜年華<lb/>
　　山居秋暝<lb/>
空山新雨後天氣晩來秋明月松間照清泉石上流竹<lb/>
喧歸浣女蓮動下漁舟隨意春芳歇王孫自可留<lb/>
　　終南别業<lb/>
中歲頗好道晩家南山陲興來每獨往勝事空自知行<lb/>
<pb n="KR4h0161_WYG_013-25b"/>
到水窮處坐㸔雲起時偶然值林叟談笑無還期<lb/>
　　歸嵩山作<lb/>
清川帶長薄車馬去閒閒流水如有意暮禽相與還荒<lb/>
城臨古渡落日滿秋山迢遞嵩髙下歸來且閉關<lb/>
　　歸輞川作<lb/>
谷口疎鐘動漁樵稍欲稀悠然逺山暮獨向白雲歸菱<lb/>
蔓弱難定楊花輕易飛東臯春草色惆悵掩柴扉<lb/>
　　山居即事<lb/>
<pb n="KR4h0161_WYG_013-26a"/>
寂寞掩柴扉蒼茫對落暉鶴巢松樹遍人訪蓽門稀綠<lb/>
竹含新粉紅蓮落故衣渡頭烟火起處處采菱歸<lb/>
　　終南山<lb/>
太乙近天都連山到海隅白雲迴望合青藹入㸔無分<lb/>
野中峰變陰晴衆壑殊欲投人處宿隔水問樵夫<lb/>
　　輞川閒居<lb/>
一從歸白社不復到青門時倚檐前樹逺㸔原上村青<lb/>
菰臨水映白鳥向山翻寂寞於陵子桔橰方灌園<lb/>
<pb n="KR4h0161_WYG_013-26b"/>
　　凉州郊外遊望<lb/>
野老纔三户邉邨少四隣婆娑依里社簫鼓賽田神灑<lb/>
酒澆芻狗焚香拜木人女巫紛屢舞羅襪自生塵<lb/>
　　觀獵<lb/>
風勁角弓鳴將軍獵渭城草枯鷹眼疾雪盡馬蹄輕忽<lb/>
過新豐市還歸細柳營迴㸔射鵰處千里暮雲平<lb/>
　　漢江臨汎<lb/>
楚塞三湘接荆門九𣲖通江流天地外山色有無中郡<lb/>
<pb n="KR4h0161_WYG_013-27a"/>
邑浮前浦波瀾動逺空襄陽好風日留與醉山翁<lb/>
　　汎前陂<lb/>
秋空自明迥况復逺人間暢以沙際鶴兼之雲外山澄<lb/>
波澹將夕清月皓方閒此夜任孤棹夷猶殊未還<lb/>
　　使至塞上<lb/>
單車欲問邊屬國過居延征蓬出漢塞歸雁入胡天大<lb/>
漠孤煙直長河落日圎蕭闗逢候吏都䕶在燕然<lb/>
　　戲題示蕭氏甥<lb/>
<pb n="KR4h0161_WYG_013-27b"/>
憐爾解臨池渠爺未學詩老夫何足似敝宅倘因之蘆<lb/>
笋穿荷葉菱花罥雁兒郗公不易勝莫著外家欺<lb/>
　　春閨<lb/>
新妝可憐色落日卷簾帷鑪氣清珍簞墻陰上玉墀春<lb/>
蟲飛網户暮雀隱花枝向晩多愁思閒窓桃李時<lb/>
　　秋夜獨坐<lb/>
獨坐悲雙鬢空堂欲二更雨中山果落燈下草蟲鳴白<lb/>
髮終難變黄金不可成欲知除老病惟有學無生<lb/>
<pb n="KR4h0161_WYG_013-28a"/>
　　奉和聖製上已於望春亭觀禊飲應制<lb/>
長樂青門外宜春小苑東樓開萬井上輦過百花中畵<lb/>
鷁移仙仗金貂列上公清謌邀落日妙舞向春風渭水<lb/>
眀秦甸黄山入漢宫君王來祓禊灞滻亦朝宗<lb/>
　　奉和聖製暮春送朝集使歸郡應制<lb/>
萬國仰宗周衣冠拜冕旒玉乘迎大客金節送諸侯祖<lb/>
席傾三省褰帷向九州楊花飛上路槐色蔭通溝來預<lb/>
鈞天樂歸分漢主憂宸章類河漢垂象滿中州<lb/>
<pb n="KR4h0161_WYG_013-28b"/>
　　奉和聖製重陽節宰臣及羣官上壽應制<lb/>
四海方無事三秋大有年百生逢此日萬壽願齊天芍<lb/>
藥和金鼎茱萸插玳筵玉堂開右个天樂動宫懸御柳<lb/>
疎秋景城鴉拂曙烟無窮菊花節長奉柏梁篇<lb/>
　　奉和聖製十五夜然燈繼以酺宴應制<lb/>
上路笙歌滿春城刻漏長遊人多晝日明月讓燈光魚<lb/>
鑰通翔鳳龍輿出建章九衢陳廣樂百福透名香仙伎<lb/>
來金殿都人遶玉堂定應偷妙舞從此學新妝奉引迎<lb/>
<pb n="KR4h0161_WYG_013-29a"/>
三事司儀列萬方願將天地壽同以獻君王<lb/>
　　奉和聖製幸玉真公主山莊因題石壁十韻之作<lb/>
　　　應制<lb/>
碧落風烟外瑶臺道路賖如何連帝苑别自有仙家比<lb/>
地廻鸞駕緣谿轉翠華洞中開日月牕裏發雲霞庭養<lb/>
冲天鶴溪流上漢查種田生白玉泥竈化丹砂谷靜泉<lb/>
逾響山深日易斜御羮和石髓香飯進胡麻大道今無<lb/>
外長生詎有涯還瞻九霄上來往五雲車<lb/>
<pb n="KR4h0161_WYG_013-29b"/>
　　和僕射晉公扈從溫湯<lb/>
天子幸新豐旌旗渭水東寒山天仗外溫谷幔城中奠<lb/>
玉羣仙座焚香太乙宫出遊逢牧馬罷獵見非熊上宰<lb/>
無為化明時太古同靈芝三秀紫陳粟萬箱紅王禮尊<lb/>
儒教天兵小戰功謀猷歸哲匠詞賦屬文宗司諫方無<lb/>
闕陳詩且未工長吟吉甫頌朝夕仰清風<lb/>
　　贈東嶽焦鍊師<lb/>
先生千載餘五嶽遍曾居遥識齊侯鼎新過王母廬不<lb/>
<pb n="KR4h0161_WYG_013-30a"/>
能師孔墨何事問長沮玉管時來鳳銅盤即釣魚竦身<lb/>
空裏語眀目夜中書自有還丹術時論太素初頻䝉露<lb/>
版詔時降軟輪車山靜泉逾響松髙枝轉疎搘頤問樵<lb/>
客世上復何如<lb/>
　　送秘書晁監還日本國<hi>并序</hi>
　　　舜覲羣后有苖不格禹㑹諸侯防風後至動干<lb/>
　　　戚之舞興斧鉞之誅乃貢九牧之金始頒五瑞<lb/>
　　　之玉我開元天地大寶聖文神武應道皇帝大<lb/>
<pb n="KR4h0161_WYG_013-30b"/>
　　　道之行先天布化乾元廣運涵育無垠若華為<lb/>
　　　東道之標戴勝為西門之候豈甘心於笻杖非<lb/>
　　　徵貢於<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>茅亦由呼韓來朝舍於蒲萄之館卑<lb/>
　　　彌遣使報以蛟龍之錦犧牲玉帛以將厚意服<lb/>
　　　食器用不寶逺物百神受職五老告期况乎戴<lb/>
　　　髮含齒得不稽顙屈膝海東國日本為大服聖<lb/>
　　　人之訓有君子之風正朔本乎夏時衣裳同乎<lb/>
　　　漢制歴歲方達繼舊好於行人滔天無涯貢方<lb/>
<pb n="KR4h0161_WYG_013-31a"/>
　　　物於天子同儀加等位在王侯之先掌次改觀<lb/>
　　　不居蠻夷之邸我無爾詐爾無我虞彼以好來<lb/>
　　　廢闗弛禁上敷文教虚至實歸故人民雜裾往<lb/>
　　　來如市晁司馬結髮遊聖負笈辭親問禮於老<lb/>
　　　耼學詩於子夏魯借車馬孔丘遂適於宗周鄭<lb/>
　　　獻縞衣季札始通於上國名成太學官至客卿<lb/>
　　　必齊之姜不歸娶於髙國在楚猶晉亦何獨於<lb/>
　　　由余遊宦三年願以君羮遺母不居一國欲其<lb/>
<pb n="KR4h0161_WYG_013-31b"/>
　　　晝錦還鄉莊舄既顯而思歸闗公報恩而終去<lb/>
　　　於是稽首北闕裹足東轅篋命賜之衣懷敬問<lb/>
　　　之詔金簡玉字傳道經於絶域之人方鼎彞尊<lb/>
　　　致分器於異姓之國琅琊臺上廻望龍門碣石<lb/>
　　　館前夐然鳥逝鯨魚噴浪則萬里倒廻鷁首乘<lb/>
　　　雲則八風郤走扶桑若薺鬰島如萍沃白日而<lb/>
　　　簸三山浮蒼天而吞九域黃雀之風動地黑蜃<lb/>
　　　之氣成雲淼不知其所之何相思之可寄嘻去<lb/>
<pb n="KR4h0161_WYG_013-32a"/>
　　　帝鄉之故舊謁本朝之君臣詠七子之詩佩兩<lb/>
　　　國之印恢我王度諭彼蕃臣三寸猶在樂毅辭<lb/>
　　　燕而未老十年在外信陵歸魏而逾尊子其行<lb/>
　　　乎余贈言者<lb/>
積水不可極安知滄海東九州何處逺萬里若乘空向<lb/>
國惟㸔日歸帆但信風鰲身映天黑魚眼射波紅鄉樹<lb/>
扶桑外主人孤島中别離方異域音信若為通<lb/>
　　送李太守赴上洛<lb/>
<pb n="KR4h0161_WYG_013-32b"/>
商山包楚鄧積翠藹沈沈驛路飛泉灑開門落照深野<lb/>
花開古戍行客響空林板屋春多雨山城晝欲陰丹泉<lb/>
通虢畧白羽抵荆岑若見西山爽應知黄綺心<lb/>
　　春過賀遂貟外藥園<lb/>
前年槿籬故新作藥欄成香草為君子名花是長卿水<lb/>
穿盤石透藤繫古松生畵畏開廚走來䝉倒屣迎蔗漿<lb/>
菰米飯蒟醬露葵羮頗識灌園意於陵不自輕<hi>臣按庾肩吾古</hi>
<hi>跡啟有廚畵猶飛句篇中畵畏開廚走想本於此</hi>
<pb n="KR4h0161_WYG_013-33a"/>
　　遊化感寺<lb/>
翡翠香烟合琉璃寶地平龍宫連棟宇虎穴傍檐楹谷<lb/>
靜惟松響山深無烏聲瓊峯當户折金澗透林鳴郢路<lb/>
雲端迥秦川雨外晴鴈王銜果獻鹿女踏花行抖擻辭<lb/>
貧里歸依宿化城繞籬生野蕨空館發山櫻香飯青菰<lb/>
米嘉蔬綠笋莖誓陪清梵末端坐學無生<lb/>
　　遊悟真寺<lb/>
聞道黄金地仍開白玉田擲山移巨石呪嶺出飛泉猛<lb/>
<pb n="KR4h0161_WYG_013-33b"/>
虎同三逕愁猿學四禪買香然緑桂乞火踏紅蓮草色<lb/>
揺霞上松聲汎月邊山河窮百二世界接三千梵宇聊<lb/>
憑視王城遂渺然灞陵纔出樹渭水欲連天逺縣分諸<lb/>
郭孤村起白煙望雲思聖主披霧隱羣賢薄宦慚尸素<lb/>
終身擬尚𤣥誰知草菴客曽和栢梁篇<lb/>
　　曉行巴峽<lb/>
際曉投巴峽餘春憶帝京晴江一女浣朝日衆雞鳴水<lb/>
國舟中市山橋樹杪行登髙萬井出眺迥二流明人作<lb/>
<pb n="KR4h0161_WYG_013-34a"/>
殊方語鶯為故國聲賴多山水趣稍解别離情<lb/>
　　田家<lb/>
舊穀行將盡良苗未可希老年方愛粥卒歲且無衣雀<lb/>
乳青苔井雞鳴白板扉柴車駕羸牸草屩牧豪豨夕雨<lb/>
紅榴拆新秋綠芋肥餉田桑下憇旁舍草中歸住處名<lb/>
愚谷何煩問是非<lb/>
　　奉和聖製從蓬萊向興慶閣道中留春雨中春望<lb/>
　　　之作應制<lb/>
<pb n="KR4h0161_WYG_013-34b"/>
渭水自縈秦塞曲黃山舊遶漢宫斜鑾輿迥出千門柳<lb/>
閣道迴㸔上苑花雲裏帝城雙鳳闕雨中春樹萬人家<lb/>
為乘陽氣行時令不是宸遊翫物華<lb/>
　　大同殿柱産玉芝龍池上有慶雲神光照殿百官<lb/>
　　　共覩聖恩便賜宴樂敢書即事<lb/>
欲笑周文歌宴鎬遥輕漢武樂横汾豈如玉殿生三秀<lb/>
詎有銅池出五雲陌上堯樽傾北斗樓前舜樂動南薰<lb/>
共歡天意同人意萬歲千秋奉聖君<lb/>
<pb n="KR4h0161_WYG_013-35a"/>
　　勅賜百官櫻桃<lb/>
芙蓉闕下㑹千官紫禁朱櫻出上闌纔是寢園春薦後<lb/>
非闗御苑鳥銜殘歸鞍競帶青絲籠中使頻傾赤玉盤<lb/>
飽食不須愁内熱大官還有蔗漿寒<lb/>
　　勅借岐王九成宫避暑應教<lb/>
帝子逺辭丹鳳闕天書遥借翠微宫隔窓雲霧生衣上<lb/>
巻幔山泉入鏡中林下水聲喧語笑巖間樹色隠房櫳<lb/>
仙家未必能勝此何事吹笙向碧空<lb/>
<pb n="KR4h0161_WYG_013-35b"/>
　　和賈舍人早朝大眀宫之作<lb/>
絳幘雞人報曉籌尚衣方進翠雲裘九天閶闔開宫殿<lb/>
萬國衣冠拜冕旒日色纔臨仙掌動香煙欲傍衮龍浮<lb/>
朝罷須裁五色詔珮聲歸向鳳池頭<lb/>
　　和太常韋主簿五郎溫湯寓日之作<lb/>
漢主離宫接露臺秦川一半夕陽開青山盡是朱旗繞<lb/>
碧澗翻從玉殿來新豐樹裏行人度小苑城邉獵騎廻<lb/>
聞道甘泉能獻賦懸知獨有子雲才<lb/>
<pb n="KR4h0161_WYG_013-36a"/>
　　酬郭給事<lb/>
洞門髙閣靄餘輝桃李陰陰柳絮飛禁裏疎鐘官舍晩<lb/>
省中啼鳥吏人稀晨揺玉珮趨金殿夕奉天書拜瑣闈<lb/>
强欲從君無那老將因卧病解朝衣<lb/>
　　出塞作<lb/>
居延城外獵天驕白草連山野火燒暮雲空磧時驅馬<lb/>
秋日平原好射鵰䕶羌校尉朝乘障破虜將軍夜渡遼<lb/>
玉靶角弓珠勒馬漢家將賜霍嫖姚<lb/>
<pb n="KR4h0161_WYG_013-36b"/>
　　送楊少府貶郴州<lb/>
明到衡山與洞庭若為秋月聽猿聲愁㸔北渚三湘逺<lb/>
惡說南風五兩輕青草瘴時過夏口白頭浪裏出湓城<lb/>
長沙不久留才子賈誼何須弔屈平<lb/>
　　過乘如禪師蕭居士嵩丘蘭若<lb/>
無着天親弟與兄嵩丘蘭若一峯晴食隨鳴磬巢烏下<lb/>
行踏空林落葉聲迸水定侵香案溼雨花應共石牀平<lb/>
深洞長松何所有儼然天竺古先生<lb/>
<pb n="KR4h0161_WYG_013-37a"/>
　　春日與裴迪過新昌里訪吕逸人不遇<lb/>
桃源一向絶風塵栁市南頭訪隱淪到門不敢題凡鳥<lb/>
㸔竹何須間主人城外青山如屋裏東家流水入西隣<lb/>
閉户著書多歲月種松皆作老龍鱗<lb/>
　　酌酒與裴迪<lb/>
酌酒與君君自寛人情翻覆似波瀾白首相知猶按劍<lb/>
朱門先達笑彈冠草色全經細雨濕花枝欲動春風寒<lb/>
世事浮雲何足問不如髙卧且加餐<lb/>
<pb n="KR4h0161_WYG_013-37b"/>
　　早秋山中作<lb/>
無才不敢累眀時思向東谿守故籬豈厭尚平婚嫁早<lb/>
却嫌陶令去官遲草間蛩響臨秋急山裏蟬聲薄暮悲<lb/>
寂寞柴門人不到空林獨與白雲期<lb/>
　　積雨輞川莊作<lb/>
積雨空林烟火遲蒸藜炊黍餉東菑漠漠水田飛白鷺<lb/>
陰陰夏木囀黃鸝山中習靜觀朝槿松下清齋折露葵<lb/>
野老與人爭席罷海鷗何事更相疑<lb/>
<pb n="KR4h0161_WYG_013-38a"/>
　　息夫人<lb/>
莫以今時寵能忘舊日恩㸔花滿眼淚不共楚王言<hi>本事</hi>
<hi>云寧王曼宅左有賣餅者妻纎白眀媚王一見屬目厚遺其夫娶之寵惜逾等歲餘因問曰汝復憶餅師否黙</hi>
<hi>然不對王命餅師使見之其妻注視雙淚垂頰若不勝情時王座客十餘人皆當時文士無不悽異王命賦詩</hi>
<hi>維詩先成云云座客無敢繼者王乃歸餅師妻以終其志</hi>
　　班媫妤<lb/>
宫殿生秋草君王恩幸疎那堪聞鳳吹門外度金輿<lb/>
　　輞川集二十首<hi>并序</hi>　<hi>錄八首</hi>
<pb n="KR4h0161_WYG_013-38b"/>
　　　余别業在輞川山谷其遊止有孟城㘭華子岡<lb/>
　　　文杏館斤竹嶺鹿柴<hi>士邁切韻㑹云山居以木柵作砦或作柴</hi>木蘭<lb/>
　　　柴茱萸沜<hi>普半切義與泮通</hi>宫槐陌臨湖亭南垞欹湖<lb/>
　　　栁浪欒家瀨金屑泉白石灘北垞竹里館辛夷<lb/>
　　　塢漆園椒園等與裴迪閒暇各賦絶句云爾<lb/>
　　　華子岡<lb/>
飛鳥去不窮連山復秋色上下華子岡惆悵情何極<lb/>
　　　文杏館<lb/>
<pb n="KR4h0161_WYG_013-39a"/>
文杏裁為梁香茅結為宇不知棟裏雲去作人間雨<lb/>
　　　鹿柴<lb/>
空山不見人但聞人語響返景入深林復照青苔上<lb/>
　　　柳浪<lb/>
分行接綺樹倒影入清漪不學御溝上春風傷别離<lb/>
　　　白石灘<lb/>
清淺白石灘綠蒲向堪把家住水東西浣紗眀月下<lb/>
　　　竹里館<lb/>
<pb n="KR4h0161_WYG_013-39b"/>
獨坐幽篁裏彈琴復長嘯深林人不知眀月來相照<lb/>
　　　辛夷塢<lb/>
木末芙容花山中發紅蕚澗户寂無人紛紛開且落<lb/>
　　　漆園<lb/>
古人非傲吏自闕經世務偶寄一微官婆娑數株樹<lb/>
　　答裴迪輞口遇雨憶終南山之作<lb/>
淼淼寒流廣蒼蒼秋雨晦君問終南山心知白雲外<lb/>
　　山中寄諸弟妺<lb/>
<pb n="KR4h0161_WYG_013-40a"/>
山中多法侣禪誦自為羣城郭遥相望惟應見白雲<lb/>
　　扶南曲<hi>一作班婕妤</hi>
恠來妝閣閉朝下不相迎總在春園裏花間笑語聲<lb/>
　　送别<lb/>
山中相送罷日暮掩柴扉春草年年緑王孫歸不歸<lb/>
　　臨髙臺送黎拾遺<lb/>
相送臨髙臺川原杳何極日暮飛鳥還行人去不息<lb/>
　　崔九弟欲往南山馬上口號與别<lb/>
<pb n="KR4h0161_WYG_013-40b"/>
城隅一分手幾日還相見山中有桂花莫待花如霰<lb/>
　　雜詩<lb/>
家住孟津河門對孟津口常有江南船寄書家中否<lb/>
君自故鄉來應知故鄉事來日綺窗前寒梅着花未<lb/>
已見寒梅發復聞啼鳥聲心心視春草畏向堦前生<lb/>
　　相思<lb/>
紅豆生南國秋來發故枝願君多采擷此物最相思<hi>紀事</hi>
<hi>云祿山之亂李龜年奔於江潭曾於湘中採訪使筵上唱此詞又清風明月苦相思蕩子從戎十載餘征人去</hi>
<pb n="KR4h0161_WYG_013-41a"/>
<hi>日殷勤囑歸雁來時數附書皆維所製而梨園唱焉</hi>
　　闕題<lb/>
荆谿白石出天寒紅葉稀山路元無雨空翠溼人衣<lb/>
　　田園<lb/>
采菱渡頭風急策杖林西日斜杏樹壇邉漁父桃花源<lb/>
裏人家<lb/>
萋萋春草秋緑落落長松夏寒牛羊自歸村巷童稚不<lb/>
識衣冠<lb/>
<pb n="KR4h0161_WYG_013-41b"/>
山下孤煙逺村天邉獨樹高原一瓢顔囘陋巷五栁先<lb/>
生對門<lb/>
桃紅復含宿雨柳綠更帶朝烟花落家僮未掃鳥啼山<lb/>
客猶眠<lb/>
酌酒㑹臨泉水抱琴好倚長松南園露葵朝折東谷黄<lb/>
粱夜舂<lb/>
　　少年行<lb/>
新豐美酒斗十千咸陽遊俠多少年相逢意氣為君飲<lb/>
<pb n="KR4h0161_WYG_013-42a"/>
繫馬髙樓垂栁邉<lb/>
出身仕漢羽林郎初隨驃騎戰漁陽孰知不向邉庭苦<lb/>
縱死猶聞俠骨香<lb/>
　　九月九日憶山東兄弟<hi>時年十七</hi>
獨在異鄉為異客每逢佳節倍思親遥知兄弟登髙處<lb/>
遍插茱萸少一人<lb/>
　　送元二使安西<lb/>
渭城朝雨裛輕塵客舍青青柳色新勸君更盡一杯酒<lb/>
<pb n="KR4h0161_WYG_013-42b"/>
西出陽闗無故人<lb/>
　　送沈子歸江東<lb/>
楊柳渡頭行客稀罟師盪漿向臨圻唯有相思似春色<lb/>
江南江北送春歸<lb/>
　　與盧員外象過崔處士興宗林亭<lb/>
綠樹重陰蓋四隣青苔日厚自無塵科頭箕踞長松下<lb/>
白眼㸔他世上人<lb/>
　　寒食汜上作<lb/>
<pb n="KR4h0161_WYG_013-43a"/>
廣武城邉逢暮春汶陽歸客淚沾巾落花寂寂啼山鳥<lb/>
楊柳青青渡水人<lb/>
　　戲題輞川别業<lb/>
柳條拂地不須折松樹披雲從更長藤花欲暗藏猱子<lb/>
柏葉初齊養麝香<lb/>
　　菩提寺禁裴迪來相㸔說逆賊等凝碧池上作音<lb/>
　　　樂供奉人等舉聲便一時淚下私成口號誦示<lb/>
　　　裴迪<lb/>
<pb n="KR4h0161_WYG_013-43b"/>
萬户傷心生野烟百官何日更朝天秋槐葉落空宫裏<lb/>
凝碧池頭奏管絃<hi>紀事云祿山大㑹凝碧池梨園子弟欷歔泣下樂工雷海青擲樂器西向</hi>
<hi>大慟賊支解于試馬殿維時拘于菩提寺有詩云云後聞行在賊平皆下獄獨維得免</hi>
　　劇嘲史寰<lb/>
清風細雨溼梅花驟馬先過碧玉家正値楚王宫裏至<lb/>
門前初下七香車<lb/>
　王縉<lb/>
　　縉字夏卿太原祁人後客河中少與兄維早以文<lb/>
<pb n="KR4h0161_WYG_013-44a"/>
　　　翰著名連應草澤文辭清麗舉累授侍御史祿山<lb/>
　　　亂為太原少尹功効謀畧衆所推先加憲部侍郎<lb/>
　　　歴工部侍郎散騎常侍廣德中拜黄門侍郎同平<lb/>
　　　章事後以元載得罪坐貶括州刺史大厯中除太<lb/>
　　　子賓客留司東都<lb/>
　　近體詩<lb/>
　　　送孫秀才<lb/>
　帝城風日好况復建平家玉枕雙紋簟金盤五色𤓰山<lb/>
<pb n="KR4h0161_WYG_013-44b"/>
　中無魯酒山下飯胡麻莫厭田家苦歸期逺復賖<lb/>
　　　九日作<lb/>
　莫將邊地比京都八月嚴霜草已枯今日登髙樽酒裏<lb/>
　不知能有菊花無<lb/>
　<lb/>
　<lb/>
　<lb/>
御定全唐詩錄卷十三<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_014-1a"/>
　欽定四庫全書<lb/>
御定全唐詩錄卷十四<lb/>
　　岑參<lb/>
　　　參南陽人文本之後天寶中進士歴安西闗西節<lb/>
　　　度判官試大理評事攝監察御史杜甫薦之轉左<lb/>
　　　補闕起居郎累遷侍御史出為嘉州刺史<lb/>
　　　杜子美嘗薦參於朝表云參識度清逺議論雅正<lb/>
　　　佳名早上時輩所仰又詩云岑參多新詩性亦嗜<lb/>
<pb n="KR4h0161_WYG_014-1b"/>
　　　醇醪又云髙岑殊緩步謝鮑得同行蓋岑與子美<lb/>
　　　非薄交也其詩實為少陵所稱許<lb/>
　　　京兆杜確序畧云南陽岑公早歲孤貧能自砥礪<lb/>
　　　徧覽史籍尤工綴文屬辭尚清用志尚切其有所<lb/>
　　　得多入佳境迥拔孤秀出於常情毎一篇絶筆則<lb/>
　　　人人傳寫雖閭里士庶戎夷蠻貊莫不吟習焉後<lb/>
　　　之詞人有所觀覽亦猶聆廣樂者識清商之音遊<lb/>
　　　名山者仰翠微之色足以瑩徹心府發揮髙致<lb/>
<pb n="KR4h0161_WYG_014-2a"/>
　　殷璠云參詩語奇體俊意亦造奇至如長風吹白<lb/>
　　茅野火燒枯桑可謂逸才又山風吹空林颯颯如<lb/>
　　有人宜稱幽致也<lb/>
　古體詩<lb/>
　　初過隴山途中呈宇文判官<lb/>
一驛過一驛驛騎如星流平眀發咸陽暮及隴山頭隴<lb/>
水不可聽嗚咽令人愁沙塵撲馬汗霧露凝貂裘西來<lb/>
誰家子自道新封侯前月發安西路上無停留都䕶猶<lb/>
<pb n="KR4h0161_WYG_014-2b"/>
未到來時在西州十日過沙磧終朝風不休馬走碎石<lb/>
中四蹄皆血流萬里奉王事一身無所求也知塞垣苦<lb/>
豈為妻子謀山口月欲出先照闗城樓谿流與松風靜<lb/>
夜相颼飀别家賴歸夢山塞多離憂與子且㩦手不愁<lb/>
前路脩<lb/>
　　秋夜宿仙遊寺南凉堂呈謙道人<lb/>
太乙連太白兩山知幾重路盤石門窄匹馬行才通日<lb/>
西到山寺林下逄支公昨夜山北時星星聞此鐘秦女<lb/>
<pb n="KR4h0161_WYG_014-3a"/>
去已久仙臺在中峰簫聲不可聞此地留遺蹤石潭積<lb/>
黛色每歲投金龍亂流爭迅湍噴薄如雷風夜來聞清<lb/>
磬月出蒼山空空山滿清光水樹相玲瓏廻廊映密竹<lb/>
秋殿隱深松燈影落前谿夜宿水聲中愛兹林巒好結<lb/>
宇向谿東相識唯山僧鄰家一釣翁林晚栗初拆枝寒<lb/>
梨已紅物幽興易愜事勝趣彌濃願謝區中縁永依金<lb/>
人宫寄報乘輦客簪裾爾何容<lb/>
　　宿太白東谿李老舍即事寄弟姪<lb/>
<pb n="KR4h0161_WYG_014-3b"/>
渭上秋雨過北風何騷騷天晴諸山出太白峯最髙主<lb/>
人東谿老兩耳生長毫逺近知百歲子孫皆二毛中庭<lb/>
井欄上一架獼猴桃石泉飯香稉酒甕開新糟愛兹田<lb/>
中趣始悟世上勞我行有勝事書此寄爾曹<lb/>
　　終南雲際精舍尋法澄上人不遇歸髙冠東潭石<lb/>
　　　淙望秦嶺微雨作貽友人<lb/>
昨夜雲際宿旦從西峯回不見林中僧微雨潭上來諸<lb/>
峯皆青翠秦嶺獨不開石鼓有時鳴秦王安在哉東南<lb/>
<pb n="KR4h0161_WYG_014-4a"/>
雲開處突兀獼猴臺崖口懸瀑流半空白皚皚噴壁四<lb/>
時雨傍村終日雷北瞻長安道日夕生塵埃若訪張仲<lb/>
蔚衡門滿蒿萊<lb/>
　　至大梁却寄匡城主人<lb/>
一從棄魚釣十載干明王無由謁天階却欲歸滄浪仲<lb/>
秋至東郡遂見天雨霜昨日夢故山蕙草色已黄平明<lb/>
辭鐵丘薄暮遊大梁仲秋蕭條景拔刺飛鵞鶬四郊陰<lb/>
氣閉萬里無皛光長風吹白茅野火燒枯桑故人南燕<lb/>
<pb n="KR4h0161_WYG_014-4b"/>
吏籍籍名更香聊以玉壺贈置之君子堂<lb/>
　　武威送劉單判官赴安西行營便呈髙開府<lb/>
熱海亘鐵門火山赫金方白草磨天涯胡沙莽茫茫夫<lb/>
子佐戎幕其鋒利如霜中歲學兵符不能守文章功業<lb/>
須及時立身有行藏男兒感忠義萬里忘越鄉孟夏邉<lb/>
候遲胡國草木長馬疾過飛鳥天窮超夕陽都䕶新出<lb/>
師五月發軍裝甲兵二百萬錯落黄金光揚旗拂崑崙<lb/>
伐鼔震蒲昌太白引官軍天威臨大荒西望雲似蛇戎<lb/>
<pb n="KR4h0161_WYG_014-5a"/>
夷知䘮亡渾驅大宛馬繫取樓蘭王曾到交河城風土<lb/>
斷人腸寒驛逺如㸃邉烽互相望赤亭多飃風鼓怒不<lb/>
可當有時無人行沙石亂飄揚夜靜天蕭條鬼哭夾道<lb/>
傍地上多髑髏皆是古戰塲置酒髙館夕邉城月蒼蒼<lb/>
軍中宰肥牛堂上羅羽觴紅淚金燭盤嬌歌豔新妝望<lb/>
君仰青冥短翮難可翔蒼然西郊道握手何慨慷<lb/>
　　送王大昌齡赴江寧<lb/>
對酒寂不語悵然悲送君眀時未得用白首徒攻文澤<lb/>
<pb n="KR4h0161_WYG_014-5b"/>
國從一官滄波幾千里羣公滿天闗獨去過淮水舊家<lb/>
富春渚嘗憶卧江樓自聞君欲行頻望南徐州窮巷獨<lb/>
閉門寒燈靜深屋北風吹微雪抱被肻同宿君行到京<lb/>
口正是桃花時舟中饒孤興湖上多新詩潛虬且深蟠<lb/>
黄鵠舉未晚惜君青雲器努力加餐飯<lb/>
　　送祁樂歸河東<lb/>
祁樂後來秀挺身出河東往年詣驪山獻賦温泉宫天<lb/>
子不召見揮鞭遂從戎前月還長安囊中金巳空有時<lb/>
<pb n="KR4h0161_WYG_014-6a"/>
忽乘興畵出江上峯狀頭蒼梧雲簾下天台松忽如髙<lb/>
堂上颯颯生清風五月火雪屯氣燒天地紅鳥且不敢<lb/>
飛子行如轉蓬少華與首陽隔河勢爭雄新月河上出<lb/>
清光滿闗中置酒灞亭别髙歌披心胷君到故山時為<lb/>
謝五老翁<lb/>
　　北亭貽宗學士道别<lb/>
萬事不可料歎君在軍中讀書破萬卷何事來從戎曾<lb/>
逐李輕車西征出太䝉荷戈月窟外擐甲崑崙東兩度<lb/>
<pb n="KR4h0161_WYG_014-6b"/>
皆破敵朝廷輕戰功十年秪一命萬里如飄蓬容鬢老<lb/>
邊塵衣裘脆邉風忽來輪臺下相見披心胸飲酒對春<lb/>
草彈棊聞夜鐘今且還龜兹臂上懸角弓平沙向旅館<lb/>
匹馬隨飛鴻孤城倚大磧海氣迎邊空四月猶自寒天<lb/>
山雪濛濛君有賢主將何謂泣途窮時來整六翮一舉<lb/>
凌蒼穹<lb/>
　　虢州郡齋南池幽興因與閻二侍御道别<lb/>
池色淨天碧水凉雨凄凄快風從東南荷葉翻向西性<lb/>
<pb n="KR4h0161_WYG_014-7a"/>
本愛魚鳥未能返巖谿中歲狥微官遂令心賞暌及兹<lb/>
佐山郡不異尋幽棲小吏趨竹徑訟庭侵藥畦邊塵暗<lb/>
河洛二陜震鼓鼙故人佐戎軒逸翮凌雲霓行軍在函<lb/>
谷兩度聞鶯啼相看紅旗下飲酒白日低聞君欲朝天<lb/>
駟馬臨道嘶仰望浮與沈忽如雲與泥夜眠驛樓月曉<lb/>
發關城雞惆悵西郊暮鄉書對君題<lb/>
　　送李翥遊江外<lb/>
相識應十載見君只一官家貧禄尚薄霜降衣仍單惆<lb/>
<pb n="KR4h0161_WYG_014-7b"/>
悵秋草死蕭條芳歲闌且尋滄洲路遥指吳雲端匹馬<lb/>
關塞逺孤舟江海寛夜眠楚煙濕曉飯湖山寒砧淨紅<lb/>
鱠落袖香朱橘團帆前見禹廟枕底聞嚴灘便獲賞心<lb/>
趣豈歌行路難青門須醉别少為解征鞍<lb/>
　　送顔平原<hi>并序</hi>
　　　十二年春有詔補尚書十數公為郡守上親賦<lb/>
　　　詩觴羣公宴於蓬萊前殿仍贈以繒帛寵餞加<lb/>
　　　等參美顔公是行為寵别章句<lb/>
<pb n="KR4h0161_WYG_014-8a"/>
天子念黎庶詔書換諸侯仙郎授剖符華省輟分憂置<lb/>
酒㑹前殿賜錢若山丘天章降三光聖澤該九州吾兄<lb/>
鎮河朔拜命宣皇猷駟馬辭國門一星東北流夏雲照<lb/>
銀印暑雨隨行輈赤筆仍在篋鑪香惹衣裘此地隣東<lb/>
溟孤城弔滄洲海風掣金㦸導吏呼鳴騶郊原北連燕<lb/>
剽刼風未休魚鹽隘里巷桑柘盈田疇為郡豈淹旬政<lb/>
成應未秋易俗去猛虎化人似馴鷗蒼生已望君黄霸<lb/>
寧久留<lb/>
<pb n="KR4h0161_WYG_014-8b"/>
　　灃頭送蔣侯<lb/>
君住灃水北我家灃水西兩村辨喬木五里聞鳴雞飲<lb/>
酒谿雨過彈棊山月低徒聞蔣生徑爾去誰相㩦<lb/>
　　登嘉州凌雲寺作<lb/>
寺出飛鳥外青峰戴朱樓摶壁躋半空喜得登上頭始<lb/>
知宇宙濶下看二江流天晴見峨眉如向波上浮迥曠<lb/>
烟景豁陰森棕柟稠願割區中縁永從塵外遊迴風吹<lb/>
虎穴片雨當龍湫僧房雲濛濛夏月寒颼颼廻合俯近<lb/>
<pb n="KR4h0161_WYG_014-9a"/>
郭寥落見逺舟勝㮣無端倪天宫可淹留一官詎足道<lb/>
欲去令人愁<lb/>
　　與髙適薛據登慈恩寺浮圖<lb/>
塔勢如湧出孤髙聳天宫登臨出世界磴道盤虚空突<lb/>
兀壓神州崢嶸如鬼工四角礙白日七層摩蒼穹下窺<lb/>
指髙鳥俯聽聞驚風蓮山若波濤奔湊似朝東青槐夾<lb/>
馳道宫館何玲瓏秋色從西來蒼然滿闗中五陵北原<lb/>
上萬古青濛濛淨理了可悟勝因夙所宗誓將挂冠去<lb/>
<pb n="KR4h0161_WYG_014-9b"/>
覺道資無窮<hi>唐人倡和之詞多是感激各臻其妙如早朝大明宫杜甫云旌旗日暖龍蛇動宫殿</hi>
<hi>風微燕雀髙王維云九天閶闔開宫殿萬國衣冠拜冕旒岑參云花迎劍佩星初落栁拂旌旗露未乾登慈思</hi>
<hi>寺塔詩杜詩云髙標跨蒼穹烈風無時休俯視但一氣焉能辨皇州髙適云秋風昨夜至秦塞多清曠千里何</hi>
<hi>茫茫五陵鬰相望岑參云秋色從西來蒼然滿闗中五陵北原上萬古青濛濛此類甚多是皆雄渾悲壯足以</hi>
<hi>凌跨百代</hi>
　　出關經華嶽寺訪法華雲公<lb/>
野寺聊解鞍偶見法華僧開門對西嶽石壁青稜層竹<lb/>
徑厚蒼苔松門盤紫藤長廊列古畵髙殿懸孤燈五月<lb/>
<pb n="KR4h0161_WYG_014-10a"/>
山雨熱三峯火雲蒸側聞樵人言深谷猶積氷久願尋<lb/>
此山至今嗟未能謫官忽東走王程苦相仍欲去戀雙<lb/>
樹何由窮一乘月輪吐山郭夜色空清澄<lb/>
　　春半與羣公同遊元處士别業<lb/>
郭南處士宅門外羅羣峯勝槩忽相引春華今正濃山<lb/>
㕑竹裏爨野碓藤間舂對酒雲數片捲簾花萬重巖泉<lb/>
嗟到晩州縣欲歸慵草色帶朝雨灘聲兼夜鐘愛兹清<lb/>
俗慮何事老塵容况有林下約轉懷方外蹤<lb/>
<pb n="KR4h0161_WYG_014-10b"/>
　　終南山雙峯草堂作<lb/>
歛跡歸山田息心謝時輩晝還草堂卧但與雙峯對興<lb/>
來恣佳遊事愜符勝槩著書髙牕下日夕見城内曩為<lb/>
世人誤遂負平生愛久與林壑辭及來松杉大偶兹精<lb/>
廬近數預名僧㑹有時逐樵漁盡日不冠帶崖口上新<lb/>
月石門破蒼靄色向羣木深光揺一潭碎緬懷鄭生谷<lb/>
頗憶嚴子瀨勝事猶可追斯人邈千載<lb/>
　　緱山西峯草堂作<lb/>
<pb n="KR4h0161_WYG_014-11a"/>
結廬對中嶽青翠常在門遂耽水木興盡作漁樵言頃<lb/>
來闕章句但欲閑心魂日色隱空谷蟬聲喧暮村曩聞<lb/>
道士語偶見清淨源隱几閱吹葉乘秋眺歸根獨遊念<lb/>
求仲開徑招王孫片雨下南澗孤峯出東原棲遲慮益<lb/>
澹脱畧道彌敦野靄晴拂枕客帆遥入軒尚平今何在<lb/>
此意誰與論佇立雲去盡蒼蒼月開園<lb/>
　　尋鞏縣南李處士別業<lb/>
先生近南郭茅屋臨東川桑葉隱村户蘆花映釣船有<lb/>
<pb n="KR4h0161_WYG_014-11b"/>
時著書暇盡日窗中眠且喜閭井近灌田同一泉<lb/>
　　自潘陵尖還少室居止秋夕憑眺<lb/>
草堂近少室夜靜聞風松月出潘陵尖照見十六峯九<lb/>
月山葉赤谿雲淡秋容火㸃伊陽村烟深嵩角鐘尚子<lb/>
不可見蔣生難再逢勝愜只自知佳趣為誰濃昨詣山<lb/>
僧期上到天壇東向下望雷雨雲間見囘龍夕與人羣<lb/>
疎轉愛丘壑中心澹水木㑹興幽魚鳥通稀微了自釋<lb/>
出處乃不同况本無宦情誓將依道風<lb/>
<pb n="KR4h0161_WYG_014-12a"/>
　　南池夜宿思王屋青蘿舊齋<lb/>
池上卧煩暑不櫛復不巾有時清風來自謂羲皇人天<lb/>
晴雲歸盡雨洗月色新公事常不閒道書日生塵早年<lb/>
家王屋五别青蘿春安得還舊山東溪垂釣綸<lb/>
　　過王判官西津所居<lb/>
勝迹不在逺愛君池館幽素懷巗中諾宛得塵外遊何<lb/>
必到青谿忽來見滄洲潛移岷山石暗引巴江流樹密<lb/>
晝先夜竹深夏已秋沙鳥上筆牀谿花篲簾鈎夫子賤<lb/>
<pb n="KR4h0161_WYG_014-12b"/>
簪冕注心向林丘落日出公堂垂綸乘釣舟賦詩憶楚<lb/>
老載酒隨江鷗翛然一傲吏獨在西津頭<lb/>
　　因假歸白閣西草堂<lb/>
雷聲傍太白雨在八九峯東望白閣雲半入紫閣松勝<lb/>
㮣紛滿目衡門趣彌濃幸有數畝田得延二仲蹤早聞<lb/>
達士語偶與心相通誤狥一微官還山愧塵容釣竿不<lb/>
復把野碓無人舂惆悵飛鳥盡南谿聞夜鐘<lb/>
　　楚夕旅泊古興<lb/>
<pb n="KR4h0161_WYG_014-13a"/>
獨鶴唳江月孤帆凌楚雲秋風冷蕭瑟蘆荻花紛紛忽<lb/>
思湘川老欲訪雲中君麒麟息悲鳴愁見豺虎羣<lb/>
　　下外江舟懷終南舊居<lb/>
杉冷曉猿悲楚客心欲絶孤舟巴山雨萬里陽臺月水<lb/>
宿已淹時蘆花白如雪顔容老難赬把鏡悲鬢髮早年<lb/>
好金丹方士傳口訣敝廬終南下久與真侣别道書誰<lb/>
更開藥竈烟遂滅頃來厭塵網安得有仙骨巖壑歸去<lb/>
來公卿是何物<lb/>
<pb n="KR4h0161_WYG_014-13b"/>
　　暮秋山行<lb/>
疲馬卧長坂夕陽下通津山風吹空林颯颯如有人蒼<lb/>
旻霽凉雨石路無飛塵千念集暮節萬籟悲蕭晨鶗鴂<lb/>
昨夜鳴蕙草色已陳况在逺行客自然多苦辛<lb/>
　　江上阻風雨<lb/>
江上風欲來泊舟未能發氣昬雨已過突兀山復出積<lb/>
浪成髙丘盤渦為嵌窟雲低岸花掩水漲灘草没老樹<lb/>
虵蛻皮崩崖龍退骨平生抱忠信艱險殊可忽<lb/>
<pb n="KR4h0161_WYG_014-14a"/>
　　東歸發犍為至泥溪舟中作<lb/>
前日解侯印泛舟歸山東平旦發犍為逍遥信廻風七<lb/>
月江水大滄波漲秋空復有峩眉僧誦經在舟中夜泊<lb/>
防虎豹朝行逼魚龍一道鳴迅湍兩邉走連峯猿拂岸<lb/>
花落鳥啼簷樹重烟靄吳楚連泝沿湖海通憶昨在西<lb/>
掖復曾入南宫日出朝聖人端笏陪羣公不意今棄置<lb/>
何由豁心胸吾當海上去且學乘桴翁<lb/>
　　秋夕聽羅山人彈三峽流泉<lb/>
<pb n="KR4h0161_WYG_014-14b"/>
皤皤岷山老抱琴鬢蒼然衫袖拂玉徽為彈三峽泉此<lb/>
曲彈未半髙堂如空山石林何颼飀忽在牕户間繞指<lb/>
弄嗚咽青絲激潺湲演漾怨楚雲虚徐韻秋煙疑兼陽<lb/>
臺雨似雜巫山猿幽引鬼神聽淨令耳目便楚客腸欲<lb/>
斷湘妃淚斑斑誰裁青桐枝絙以朱絲絃能含古人曲<lb/>
遞與今人傳知音難再逢惜君方老年曲終月已落惆<lb/>
悵東齋眠<lb/>
　　白雪歌送武判官歸京<lb/>
<pb n="KR4h0161_WYG_014-15a"/>
北風捲地白草折胡天八月即飛雪忽如一夜春風來<lb/>
千樹萬樹梨花開散入珠簾濕羅幕狐裘不暖錦衾薄<lb/>
將軍角弓不得控都䕶鐵衣冷難着瀚海闌干百丈氷<lb/>
愁雲慘淡萬里凝中軍置酒飲歸客胡琴琵琶與羌笛<lb/>
紛紛暮雪下轅門風掣紅旗凍不翻輪臺東門送君去<lb/>
去時雪滿天山路山迴路轉不見君雪上空留馬行處<lb/>
　　熱海行送崔侍御還京<lb/>
側聞陰山胡兒語西頭熱海水如煑海上衆鳥不敢飛<lb/>
<pb n="KR4h0161_WYG_014-15b"/>
中有鯉魚長且肥岸傍青草常不歇空中白雪遥旋滅<lb/>
蒸沙爍石然胡雲沸浪炎波煎漢月陰火潛燒天地鑪<lb/>
何事偏烘西一隅勢呑月窟侵太白氣連赤坂通單于<lb/>
送君一醉天山郭正見夕陽海邊落柏臺霜威寒逼人<lb/>
熱海炎氛為之薄<hi>髙昌王文泰曰唐去我七千里沙磧居其二千里寒風如刀熱風如燒意</hi>
<hi>即其地</hi>
　　輪臺歌奉送封大夫出師西征<lb/>
輪臺城頭夜吹角輪臺城北旄頭落羽書昨夜過渠黎<lb/>
<pb n="KR4h0161_WYG_014-16a"/>
單于已在金山西戍樓西望烟塵黒漢兵屯在輪臺北<lb/>
上將擁旄西出征平明吹笛大軍行四邊伐鼔雪海湧<lb/>
三軍大呼陰山動朔塞兵氣連雲屯戰塲白骨纒草根<lb/>
劍河風急雲片濶沙塲石凍馬蹄脫亞相勤王甘苦辛<lb/>
誓將報主靜邊塵古來青史誰不見今見功名勝古人<lb/>
　　天山雪歌送蕭治歸京<lb/>
天山雪雲常不開千峯萬嶺雪崔嵬北風夜捲赤亭口<lb/>
一夜天山雪更厚能兼漢月照銀山復逐胡風過鐵闗<lb/>
<pb n="KR4h0161_WYG_014-16b"/>
交河城邉飛鳥絶輪臺路上馬蹄滑晻靄寒氛萬里凝<lb/>
䦨干陰崖千丈氷將軍狐裘卧不暖都䕶寶刀凍欲斷<lb/>
正是天山雪下時送君走馬歸京師雪中何以贈君别<lb/>
惟有青青松樹枝<lb/>
　　青門歌送東臺張判官<lb/>
青門金鎖平旦開城頭日出使車囘青門桺枝正堪折<lb/>
路傍一日㡬人别東出青門路不窮驛樓官樹灞陵東<lb/>
花撲征衣看似繡雲隨去馬色疑驄胡姬酒壚日未午<lb/>
<pb n="KR4h0161_WYG_014-17a"/>
絲繩玉缸酒如乳灞頭落花没馬蹄昨夜微雨花成泥<lb/>
黄鸝翅溼飛轉低闗東尺書醉嬾題須臾望君不可見<lb/>
揚鞭飛鞚疾於箭借問使乎何時來莫作東飛伯勞西<lb/>
飛燕<lb/>
　　梁園歌送河南王說判官<lb/>
君不見梁孝王修竹園頽墻隱轔勢仍存嬌娥曼臉成<lb/>
草蔓羅帷珠簾空竹根大梁一旦人代改秋月春風不<lb/>
相待池中幾度雁新來洲上千年鶴應在梁園二月梨<lb/>
<pb n="KR4h0161_WYG_014-17b"/>
花飛却似梁王雪下時當時置酒延枚叟肻料平臺狐<lb/>
兎走萬事翻覆如浮雲昔人空在今人口單父古來稱<lb/>
宓生秖今為政有吾兄輶軒若過梁園道應傍琴臺聞<lb/>
政聲<lb/>
　　走馬川行奉送出師西征<lb/>
君不見走馬川行雪海邊平沙莽莽黄入天輪臺九月<lb/>
風夜吼一川碎石大如斗隨風滿地石亂走匈奴草黄<lb/>
馬正肥金山西見煙塵飛漢家大將西出師將軍金甲<lb/>
<pb n="KR4h0161_WYG_014-18a"/>
夜不脫半夜軍行戈相撥風頭如刀面如割馬毛帶雪<lb/>
汗氣蒸五花連錢旋作氷幕中草檄硯水凝敵騎聞之<lb/>
應膽懾料知短兵不敢接車師西門佇獻㨗<lb/>
　　函谷關歌送劉評事使關西<lb/>
君不見函谷關崩城毁壁至今在樹根草蔓遮古道空<lb/>
谷千年長不改寂莫無人空舊山聖朝無外不須關白<lb/>
馬公孫何處去青牛老人更不還蒼苔白骨空滿地月<lb/>
與古時長相似野花不省見行人山鳥何曾識關吏故<lb/>
<pb n="KR4h0161_WYG_014-18b"/>
人方乘使者車知吾郭丹却不如請君時憶關外客行<lb/>
到闗西多致書<lb/>
　　胡笳歌送顔真卿使赴河隴<lb/>
君不聞胡笳聲最悲紫髯綠眼胡人吹吹之一曲猶未<lb/>
了愁殺樓蘭征戍兒凉秋八月蕭闗道北風吹斷天山<lb/>
草崑崙山南月欲斜胡人向月吹胡笳胡笳怨兮將送<lb/>
君秦山遥望隴山雲邊城夜夜多愁夢向月胡笳誰喜<lb/>
聞<lb/>
<pb n="KR4h0161_WYG_014-19a"/>
　　秦箏歌送外甥蕭正歸京<lb/>
汝不聞秦箏聲最苦五色纒絃十三柱怨調慢聲如欲<lb/>
語一曲未終日移午紅亭水木不知暑忽彈黄鍾和白<lb/>
紵清風颯來雲不去聞之酒醒淚如雨汝歸秦兮彈秦<lb/>
聲秦聲悲兮聊送汝<lb/>
　　與獨孤漸道别長句兼呈嚴八侍御<lb/>
輪臺客舍春草滿潁陽歸客腸堪斷窮荒絶漠鳥不飛<lb/>
萬磧千山夢猶嬾憐君白面一書生讀書千巻未成名<lb/>
<pb n="KR4h0161_WYG_014-19b"/>
五侯貴門脚不到數畝山田身自耕興來浪跡無逺近<lb/>
及至辭家憶鄉信無事垂鞭信馬頭西南幾欲窮天盡<lb/>
奉使三年獨未歸邊頭詞客舊來稀借問君來得幾日<lb/>
到家不覺換春衣髙齋清晝卷羅幕紗帽接䍦慵不着<lb/>
中酒朝眠日色髙彈棊夜半燈花落氷片髙堆金錯盤<lb/>
滿堂凜凜五月寒桂林蒲萄新吐蔓武城㓨蜜未可餐<lb/>
軍中置酒夜撾鼓錦筵紅燭月未午花門將軍善胡歌<lb/>
葉河蕃王能漢語知爾園林壓渭濱夫人堂上泣羅裙<lb/>
<pb n="KR4h0161_WYG_014-20a"/>
魚龍川北盤谿雨鳥䑕山西洮水雲臺中嚴公於我厚<lb/>
别後新詩滿人口自憐棄置天西頭因君為問相思否<lb/>
　　送費子歸武昌<lb/>
漢陽歸客悲秋草旅舍葉飛愁不掃秋來倍憶武昌魚<lb/>
夢着只在巴陵道曾隨上將過祈連離家十年恒在邉<lb/>
劍鋒可惜虚用盡馬蹄無事今已穿知君開館常愛客<lb/>
摴蒱百金毎一擲平生有錢將與人江上故園空四壁<lb/>
吾觀費子毛骨奇廣眉大口仍赤髭看君失路尚如此<lb/>
<pb n="KR4h0161_WYG_014-20b"/>
人生貴賤那得知髙秋八月歸南楚東門一壺聊出祖<lb/>
路指鳳凰山北雲衣沾鸚鵡洲邊雨勿歎蹉跎白髮新<lb/>
應須守道勿羞貧男兒何必戀妻子莫向江村老却人<lb/>
　　凉州館中與諸判官夜集<lb/>
彎彎月出掛城頭城頭月出照凉州凉州七里十萬家<lb/>
胡人半解彈琵琶琵琶一曲腸堪斷風蕭蕭兮夜漫漫<lb/>
河西幕中多故人故人别來三五春花門樓前見秋草<lb/>
豈能貧賤相看老一生大笑能幾迴斗酒相逢須醉倒<lb/>
<pb n="KR4h0161_WYG_014-21a"/>
　　醉題匡城周少府㕔壁<lb/>
婦姑城南風雨秋婦姑城中人獨愁愁雲遮却望鄉處<lb/>
數日不上西南樓故人薄暮公事閒玉壺美酒琥珀殷<lb/>
潁陽秋草今黄盡醉臥君家猶未還<lb/>
　　燉煌太守後庭歌<lb/>
燉煙太守才且賢郡中無事髙枕眠太守到來山出泉<lb/>
黄砂磧裏人種田燉煌耆舊鬢皓然願留太守更五年<lb/>
城頭月出星滿天曲房置酒張錦筵美人紅妝色正鮮<lb/>
<pb n="KR4h0161_WYG_014-21b"/>
側垂髙髻插金鈿醉坐藏鈎紅燭前不知鈎在若箇邉<lb/>
為君手把珊瑚鞭射得半叚黄金錢此中樂事亦已偏<lb/>
　　喜韓樽相過<lb/>
三月灞陵春已老故人相逢耐醉倒甕頭春酒黄花脂<lb/>
祿米只充沽酒資長安城中足年少獨共韓侯開口笑<lb/>
桃花㸃地紅斑斑有酒留君且莫還與君兄弟日㩦手<lb/>
世上虚名好是閒<lb/>
　　太白胡僧歌<hi>并序</hi>
<pb n="KR4h0161_WYG_014-22a"/>
　　　太白中峯絶頂有胡僧不知幾百歲眉長數寸<lb/>
　　　身不製繒帛衣以草葉恒持楞伽經雲壁迥絶<lb/>
　　　人迹罕到嘗東峰有鬬虎弱者將死僧杖而解<lb/>
　　　之西湫有毒龍久而為患僧器而貯之商山趙<lb/>
　　　叟前年采茯苓深入太白偶値此僧訪我而說<lb/>
　　　予恒有獨往之意聞而恱之乃為歌曰<lb/>
聞有胡僧在太白蘭若去天三百尺一持楞伽入中峰<lb/>
世人難見但聞鐘窗邉錫杖解兩虎牀下鉢盂藏一龍<lb/>
<pb n="KR4h0161_WYG_014-22b"/>
草衣不針復不線兩耳垂肩眉覆面此僧年幾那得知<lb/>
手種青松今十圍心將流水同清淨身與浮雲無是非<lb/>
商山老人已曾識願一見之何由得山中有僧人不知<lb/>
城裏看山空黛色<lb/>
　　衞節度赤驃馬歌<lb/>
君家赤驃畵不得一團旋風桃花色紅纓紫鞚珊瑚鞭<lb/>
玉鞍錦韀黄金勤請君鞲出看君騎尾長窣地如紅絲<lb/>
自矜諸馬皆不及却憶百金新買時香街紫陌鳳城内<lb/>
<pb n="KR4h0161_WYG_014-23a"/>
滿城見者誰不愛揚鞭驟急白汗流弄影行驕碧蹄碎<lb/>
紫髯胡雛金剪刀平眀剪出三<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>髙櫪上看時獨意氣<lb/>
衆中牽出偏雄豪騎將獵向南山口城南狐兎不復有<lb/>
草頭一㸃疾如飛却使蒼鷹翻向後憶昨看君朝未央<lb/>
鳴珂擁蓋滿路香始知邊將真富貴可憐人馬相輝光<lb/>
男兒稱意得如此駿馬長鳴北風起待君東去掃邊塵<lb/>
為君一日行千里<lb/>
　　田使君美人舞如蓮花北鋋歌<hi>此曲本出北同城</hi>
<pb n="KR4h0161_WYG_014-23b"/>
美人舞如蓮花旋世人有眼應未見髙堂滿地鋪氍毺<lb/>
試舞一曲天下無此曲胡人傳入漢諸客見之驚且歎<lb/>
慢臉嬌娥纎復穠輕羅金縷花葱蘢回裾轉袖若飛雪<lb/>
左鋋右鋋生旋風琵琶横笛和未匝花門山頭黄雲合<lb/>
忽作出塞入塞聲白草胡沙寒颯颯翻身入破如有神<lb/>
前見後見回回新始知諸曲不可比采蓮落梅徒聒耳<lb/>
世人學舞秖是舞姿態豈能得如此<lb/>
　　裴將軍宅蘆管歌<lb/>
<pb n="KR4h0161_WYG_014-24a"/>
遼東九月蘆葉斷遼東小兒采蘆管可憐新管清且悲<lb/>
一曲風飄海頭滿海樹蕭索天雨霜管聲寥亮月蒼蒼<lb/>
白狼河北堪愁恨𤣥莵城南皆斷腸遼東將軍長安宅<lb/>
美人蘆管㑹佳客弄調啾颼勝洞簫發聲窈窕欺横笛<lb/>
夜半髙堂客未回秪將蘆管送君杯巧能陌上驚楊桺<lb/>
復向園中誤落梅諸客愛之聽未足髙捲珠簾列紅燭<lb/>
將軍醉舞不肯休更使美人吹一曲<lb/>
　　韋貟外家花樹歌<lb/>
<pb n="KR4h0161_WYG_014-24b"/>
今年花似去年好去年人到今年老始知人老不如花<lb/>
可惜落花君莫掃君家兄弟不可當列卿御史尚書郎<lb/>
朝回花底恒㑹客花撲玉缸春酒香<lb/>
　　范公叢竹歌<hi>并序</hi>
　　　職方郎中兼侍御史范公乃於陜西使院内種<lb/>
　　　竹新製叢竹詩以見示美范公之清致雅操遂<lb/>
　　　為歌以和之<lb/>
世人見竹不解愛知君種竹府庭内此君託根幸得地<lb/>
<pb n="KR4h0161_WYG_014-25a"/>
種來幾時聞已大盛暑翛翛叢色寒閒宵槭槭葉聲乾<lb/>
能清案牘簾下見宜對琴書牕外看為君成陰將蔽日<lb/>
迸笋穿堦踏還出守節偏凌御史霜虚心願比郎官筆<lb/>
君莫愛南山松樹枝竹色四時也不移寒天草木黄落<lb/>
盡猶自青青君始知<lb/>
　　玉門關蓋將軍歌<lb/>
蓋將軍真丈夫行年三十執金吾身長七尺頗有鬚玉<lb/>
門關城迥且孤黃沙萬里白草枯南隣犬戎北接胡將<lb/>
<pb n="KR4h0161_WYG_014-25b"/>
軍到來備不虞五千甲兵膽力麄軍中無事但歡娛暖<lb/>
屋繡簾紅地爐織成壁衣花氍毺燈前侍婢㵼玉壺金<lb/>
鐺亂㸃野酡酥紫紱金章左右趨問着只是蒼頭奴美<lb/>
人一雙閒且都朱唇翠眉映眀矑清歌一曲世所無今<lb/>
日喜聞鳳將雛可憐絶勝秦羅敷使君五馬漫踟蹰野<lb/>
草繡窠紫羅襦紅牙縷馬對摴蒱玉盤纎手撒作盧衆<lb/>
中誇道不曾輸櫪上昻昻皆駿駒桃花叱撥價最殊騎<lb/>
將獵向城南隅臘日射殺千年狐我來塞外按邉儲為<lb/>
<pb n="KR4h0161_WYG_014-26a"/>
君取醉酒剩沽醉爭酒盞相喧呼忽憶咸陽舊酒徒<lb/>
　　送魏升卿擢第歸東都因懷魏校書陸渾喬潭<lb/>
井上桐葉雨灞亭巻秋風故人適戰勝匹馬歸山東問<lb/>
君今年三十幾能使香名滿人耳君不見三峯直上五<lb/>
千仞見君文章亦如此如君兄弟天下稀雄辭健筆皆<lb/>
若飛將軍金印嚲紫綬御史鐵冠重繡衣喬生作尉别<lb/>
來久因君為問平安否魏侯校理復何如前日人來不<lb/>
得書陸渾山下佳可賞蓬閣閒時日應往自料青雲未<lb/>
<pb n="KR4h0161_WYG_014-26b"/>
有期誰知白髮偏能長壚頭青絲白玉瓶别時相顧酒<lb/>
如傾揺鞭舉袂忽不見千樹萬樹空蟬鳴<lb/>
　　偃師東與韓樽同詣景雲暉上人即事<lb/>
山隂老僧解楞伽潁陽歸客逺相過烟深草濕昨夜雨<lb/>
雨後秋風渡漕河空山終日塵事少平郊逺見行人小<lb/>
尚書磧上黃昏鐘别駕渡頭一歸鳥<lb/>
　　西亭子送李司馬<lb/>
髙髙亭子郡城西直上千尺與雲齊盤崖縁壁試攀躋<lb/>
<pb n="KR4h0161_WYG_014-27a"/>
羣山向下飛鳥低使君五馬天半嘶絲繩玉壺為君提<lb/>
坐來一望無端倪紅花綠柳鶯亂啼千家萬井連廻谿<lb/>
酒行未醉聞暮雞㸃筆操紙為君題為君題惜解㩦草<lb/>
萋萋沒馬蹄<lb/>
　　漁父<lb/>
扁舟滄浪叟心與滄浪清不自道鄉里無人知姓名朝<lb/>
從灘上飯暮向蘆中宿歌竟還復歌手持一竿竹竿頭<lb/>
釣絲長丈餘鼓栧乘流無定居世人那得識深意此翁<lb/>
<pb n="KR4h0161_WYG_014-27b"/>
取適非取魚<lb/>
　　登古鄴城<lb/>
下馬登鄴城城空復何見東風吹野火暮入飛雲殿城<lb/>
隅南對望陵臺漳水東流不復囘武帝宫中人去盡年<lb/>
年春色為誰來<lb/>
　　邯鄲客舍歌<lb/>
客從長安來驅馬邯鄲道傷心叢臺下一帶生蔓草客<lb/>
舍門臨漳水邉垂楊下繫釣魚船邯鄲女兒夜沽酒對<lb/>
<pb n="KR4h0161_WYG_014-28a"/>
客挑燈誇數錢酩酊醉時日正午一曲狂歌壚上眠<lb/>
　　戎葵花歌<hi>戎一作蜀</hi>
昨日一花開今日一花開今日花正好昨日花已老人<lb/>
生不得長少年莫惜牀頭沽酒錢請君有錢向酒家君<lb/>
不見戎葵花<lb/>
　近體詩<lb/>
　　寄左省杜拾遺<lb/>
聨步趨丹陛分曹限紫微曉隨天仗入暮惹御香歸白<lb/>
<pb n="KR4h0161_WYG_014-28b"/>
髮悲花落青雲羡鳥飛聖朝無闕事自覺諫書稀<lb/>
　　丘中春卧寄王子<lb/>
田中開白室林下閉𤣥闗巻跡人方處無心雲自閒竹<lb/>
深喧暮鳥花缺露春山勝事那能說王孫去未還<lb/>
　　漢川山行呈成少尹<lb/>
西蜀方㩦手南宫憶比肩平生猶不淺羇旅轉相憐山<lb/>
店雲迎客江村犬吠船秋來取一醉須待月光眠<lb/>
　　江行夜宿龍吼灘臨眺思峩眉隱者兼寄幕中諸<lb/>
<pb n="KR4h0161_WYG_014-29a"/>
　　　公<lb/>
官舍臨江口灘聲已慣聞水煙晴吐月山火夜燒雲且<lb/>
欲尋方士無心戀使君異鄉何可住况復久離羣<lb/>
　　敬酬李判官使院即事見呈<lb/>
公府日無事吾徒只是閒草根侵桂礎苔色上門闗飲<lb/>
硯時見鳥卷簾晴對山新詩吟未足昨夜夢東還<lb/>
　　酬崔十三侍御登玉壘山思故園見寄<lb/>
玉壘天晴望諸峯盡覺低故園江樹北斜日嶺雲西曠<lb/>
<pb n="KR4h0161_WYG_014-29b"/>
野看人小長空共鳥齊髙山徒仰止不得日攀躋<lb/>
　　崔駙馬山池重送宇文眀府<hi>得苖字</hi>
竹裏過紅橋花間藉綠苖池凉醒别酒山翠拂行鑣鳳<lb/>
去妝樓閉鳬飛葉縣遥不逢秦女在何處聽吹簫<lb/>
　　滻水東店送唐子歸嵩陽<lb/>
野店臨官路重城壓御隄山開灞水北雨過杜陵西歸<lb/>
夢秋能作鄉書醉嬾題橋囘忽不見征馬尚聞嘶<lb/>
　　送杜佐下第歸陸渾别業<lb/>
<pb n="KR4h0161_WYG_014-30a"/>
正月今欲半陸渾花未開出關見青草春色正東來夫<lb/>
子且歸去明時方愛才還須及秋賦莫即隱蒿萊<lb/>
　　送張郎中赴隴右覲省卿公<hi>時張卿公亦充節度留後</hi>
中郎鳳一毛世上獨賢豪弱冠已銀印出身唯寶刀還<lb/>
家卿月迥度隴將星髙幕下多相識邊書醉嬾操<lb/>
　　送鄭少府赴滏陽<lb/>
子真河朔尉邑里帶清漳春草迎袍色晴花拂綬香青<lb/>
山入官舍黄鳥度宫墻若到銅臺上應憐魏寢荒<lb/>
<pb n="KR4h0161_WYG_014-30b"/>
　　還髙冠潭口留别舍弟<lb/>
昨日山有信秖今耕種時遥傳杜陵叟怪我還山遲獨<lb/>
向潭上酌無人林下棊東谿憶汝處閒卧對鸕鷀<lb/>
　　送張子尉南海<lb/>
不擇南州尉髙堂有老親樓臺重蜃氣邑里雜鮫人海<lb/>
暗三山雨花明五嶺春此鄉多寶玉慎莫厭清貧<lb/>
　　送張都尉東歸<lb/>
白羽綠弓弦年年只在邊還家劍鋒盡出塞馬蹄穿逐<lb/>
<pb n="KR4h0161_WYG_014-31a"/>
虜西踰海平胡北到天封侯應不逺燕頷豈徒然<lb/>
　　趙少尹南亭送鄭侍御歸東臺<lb/>
紅亭酒甕香白面繡衣郎砌冷蟲喧座簾疎雨到床鐘<lb/>
催離興急絃逐醉歌長關樹應先落隨君滿路霜<lb/>
　　奉送李太保兼御史大夫充渭北節度使<hi>即太尉光弼弟</hi>
詔出未央宫登壇近總戎上公周太保副相漢司空弓<lb/>
抱闗西月旗翻渭北風弟兄皆許國天地荷成功<lb/>
　　虢州送天平何丞入京市馬<lb/>
<pb n="KR4h0161_WYG_014-31b"/>
關樹晚蒼蒼長安近夕陽囘風醒别酒細雨濕行裝習<lb/>
戰邊塵黒防秋塞草黄知君市駿馬不是學燕王<lb/>
　　送懷州吳别駕<lb/>
灞上柳枝黃壚頭酒正香春流飲去馬暮雨溼行裝驛<lb/>
路通函谷州城接太行覃懷人總喜别駕得王祥<lb/>
　　送楊子<lb/>
斗酒渭城邊壚頭耐醉眠梨花千樹雪楊葉萬條烟惜<lb/>
别添壺酒臨岐贈馬鞭看君潁上去新月到家圎<lb/>
<pb n="KR4h0161_WYG_014-32a"/>
　　送人到安西<lb/>
上馬帶胡鈎翩翩隴度頭小來思報國不是愛封侯萬<lb/>
里鄉為夢三邊月作愁早須清黠虜無事莫經秋<lb/>
　　發臨洮將赴北庭留别<lb/>
聞說輪臺路連年見雪飛春風曾不到漢使亦應稀白<lb/>
草通疎勒青山過武威勤王敢道逺私向夢中歸<lb/>
　　與鮮于庶子泛漢江<lb/>
急管更須吹杯行莫遣遲酒光紅琥珀江色碧琉璃日<lb/>
<pb n="KR4h0161_WYG_014-32b"/>
影浮歸棹蘆花罥釣絲山公醉不醉問取葛疆知<lb/>
　　登總持閣<lb/>
髙閣逼諸天登臨近日邊晴開萬井樹愁看五陵烟檻<lb/>
外低秦嶺窓中小渭川早知清淨理常願奉金仙<lb/>
　　宿岐州北郭嚴給事别業<lb/>
郭外山色暝主人林館秋疎鐘入卧内片月到牀頭遥<lb/>
夜惜已半清言殊未休君雖在青瑣心不忘滄洲<lb/>
　　晚過盤石寺禮鄭和尚<lb/>
<pb n="KR4h0161_WYG_014-33a"/>
暫詣髙僧話來尋野寺孤岸花藏水碓谿水映風爐頂<lb/>
上巢新鵲衣中帶舊珠談禪未得去輟棹且踟蹰<lb/>
　　虢州卧疾喜劉判官相過水亭<lb/>
卧疾嘗晏起朝來頭未梳見君勝服藥清話病能除低<lb/>
柳供繫馬小池堪釣魚觀棊不覺暝月出水亭初<lb/>
　　武威春暮聞宇文判官西使還已到晉昌<lb/>
片雨過城頭黃鸝上戍樓塞花飄客淚邊柳挂鄉愁白<lb/>
髮悲明鏡青春換敝裘君從萬里使聞已到𤓰州<lb/>
<pb n="KR4h0161_WYG_014-33b"/>
　　初授官題髙冠草堂<lb/>
三十始一命宦情多欲闌自憐無舊業不敢耻微官澗<lb/>
水吞樵路山花醉藥欄秖縁五斗米辜負一漁竿<lb/>
　　過酒泉憶杜陵别業<lb/>
昨夜宿祈連今朝過酒泉黄沙西際海白草北連天愁<lb/>
裏難消日歸期尚隔年陽關萬里夢知處杜陵田<lb/>
　　首秋輪臺<lb/>
異域陰山外孤城雪海邊秋來唯有雁夏盡不聞蟬雨<lb/>
<pb n="KR4h0161_WYG_014-34a"/>
拂氊墻濕風揺毳幕羶輪臺萬里地無事歴三年<lb/>
　　北庭作<lb/>
雁塞通鹽澤龍堆接醋溝孤城天北畔絶域海西頭秋<lb/>
雪春仍下朝風夜不休可知年四十猶自未封侯<lb/>
　　晩發五渡<lb/>
客厭巴南地鄉鄰劍北天江村片雨外野寺夕陽邉芋<lb/>
葉藏山徑蘆花雜渚田舟行未可住乘月且須牽<lb/>
　　巴南舟中夜書事<lb/>
<pb n="KR4h0161_WYG_014-34b"/>
渡口欲黃昏歸人爭渡喧近鐘清野寺逺火㸃江村見<lb/>
雁思鄉信聞猿積淚痕孤舟萬里外秋月不堪論<lb/>
　　送盧郎中除杭州赴任<lb/>
罷起郎官草初分刺史符海雲迎過楚江月引歸吳城<lb/>
底濤聲震樓端蜃氣孤千家窺驛舫五馬飲春湖栁色<lb/>
供詩用鶯聲送酒須知君望鄉處枉道上姑蘇<lb/>
　　六月三十日水亭送華陰王少府還縣<lb/>
亭晩人將别池凉酒未酣闗門勞夕夢仙掌引歸驂荷<lb/>
<pb n="KR4h0161_WYG_014-35a"/>
葉藏漁艇藤花罥客簪殘雲收夏暑新雨帶秋嵐失路<lb/>
情無適離懷思不堪賴兹庭户裏别有小江潭<lb/>
　　送郭僕射節制劍南<lb/>
鐵馬擐紅纓幡旗出禁城眀王親授鉞丞相欲專征玉<lb/>
饌天㕑送金杯御酒傾劒門乘嶮過閣道踏空行山鳥<lb/>
驚吹笛江猿看洗兵曉雲隨去陣夜月逐行營南仲今<lb/>
時往西戎計日平將心感知已萬里寄懸旌<lb/>
　　早秋與諸子登虢州西亭觀眺<lb/>
<pb n="KR4h0161_WYG_014-35b"/>
亭高出鳥外客到與雲齊樹㸃千家小天圍萬嶺低殘<lb/>
虹挂陜北急雨過關西酒榼縁青壁𤓰田傍綠谿微官<lb/>
何足道愛客且相㩦唯有鄉園處依依望不迷<lb/>
　　奉和中書舍人賈至早朝大眀宫<lb/>
雞鳴紫陌曙光寒鶯囀皇州春色闌金闕曉鐘開萬户<lb/>
玉階仙仗擁千官花迎劍珮星初落柳拂旌旗露未乾<lb/>
獨有鳳凰池上客陽春一曲和皆難<lb/>
　　和祠部王員外雪後早朝即事<lb/>
<pb n="KR4h0161_WYG_014-36a"/>
長安雪後似春歸積素凝華連曙暉色借玉珂迷曉騎<lb/>
光添銀燭晃朝衣西山落月臨天仗北闕晴雲捧禁闈<lb/>
聞道仙郎歌白雪由來此曲和人稀<lb/>
　　奉和杜相公發益昌<lb/>
相國臨戎别帝京擁麾持節逺横行朝登劍閣雲隨馬<lb/>
夜渡巴江雨洗兵山花萬朶迎征蓋川柳千條拂去旌<lb/>
暫到蜀城應計日須知眀主待持衡<lb/>
　　秋夕讀書幽興獻兵部李侍郎<lb/>
<pb n="KR4h0161_WYG_014-36b"/>
年紀蹉跎四十强自憐頭白始為郎雨滋苔蘚侵堦綠<lb/>
秋颯梧桐覆井黄驚蟬也解求髙樹旅雁還應厭後行<lb/>
覽巻試穿隣舍壁眀燈何惜借餘光<lb/>
　　使君席夜送嚴河南赴長水<lb/>
嬌歌急管雜青絲銀燭金杯映翠眉使君地主能相送<lb/>
河尹天眀坐莫辭春城月出人皆醉野戍花深馬去遲<lb/>
寄聲報爾山翁道今日河南勝昔時<lb/>
　　暮春虢州東亭送李司馬歸扶風别廬<lb/>
<pb n="KR4h0161_WYG_014-37a"/>
柳嚲鶯嬌花復殷紅亭綠酒送君還到來函谷愁中月<lb/>
歸去磻谿夢裏山簾前春色應須惜世上浮名好是閒<lb/>
西望鄉關腸欲斷對君衫袖淚痕斑<lb/>
　　西掖省即事<lb/>
西掖重雲開曙暉北山疎雨㸃朝衣千門柳色連青瑣<lb/>
三殿花香入紫微平明端笏陪鵷列薄暮垂鞭信馬歸<lb/>
官拙自悲頭白盡不如巖下掩荆扉<lb/>
　　首春渭西郊行呈藍田張二主簿<lb/>
<pb n="KR4h0161_WYG_014-37b"/>
迴風度雨渭城西細草新花踏作泥秦女峯頭雪未盡<lb/>
胡公陂上日初低愁窺白髮羞微祿悔别青山憶舊谿<lb/>
聞道輞川多勝事玉壺春酒正堪㩦<lb/>
　　赴嘉州過城固縣尋永安超禪師房<lb/>
滿寺枇杷冬着花老僧相見具袈裟漢王城北雪初霽<lb/>
韓信臺西日欲斜門外不須催五馬林中且聽演三車<lb/>
豈料巴川多勝事為君書此報京華<lb/>
　　行軍九日思長安故園<hi>時未收長安</hi>
<pb n="KR4h0161_WYG_014-38a"/>
强欲登高去無人送酒來遥憐故園菊應傍戰塲開<lb/>
　　獻封大夫破播仙凱歌<lb/>
漢將承恩西破戎捷書先奏未央宫天子預開麟閣待<lb/>
秖今誰數貳師功<lb/>
官軍西出過樓蘭營幕傍臨月窟寒蒲海曉霜凝馬尾<lb/>
葱山夜雪撲旌竿<lb/>
鳴笳疊鼓擁回軍破敵平蕃昔未聞大夫鵲印揺邉月<lb/>
天將龍旗掣海雲<lb/>
<pb n="KR4h0161_WYG_014-38b"/>
日落轅門鼔角鳴千羣面縳出蕃城洗兵魚海雲迎陣<lb/>
秣馬龍堆月照營<lb/>
　　題苜蓿峯寄家人<lb/>
苜蓿峯邊逢立春萌蘆河上淚沾巾閨中只是空相憶<lb/>
不見沙場愁殺人<lb/>
　　玉關寄長安李主簿<lb/>
東去長安萬里餘故人何惜一行書玉關西望堪腸斷<lb/>
况復眀朝是歲除<lb/>
<pb n="KR4h0161_WYG_014-39a"/>
　　武威送劉判官赴磧西行軍<lb/>
火山五月行人少看君馬去疾如鳥都䕶行營太白西<lb/>
角聲一動胡天曉<lb/>
　　虢州後亭送李判官使赴晉絳<hi>得秋字</hi>
西原驛路挂城頭客散紅亭雨未收君去試看汾水上<lb/>
白雲猶似漢時秋<lb/>
　　奉送賈侍御使江外<lb/>
新騎驄馬復承恩使出金陵過海門荆南渭北難相見<lb/>
<pb n="KR4h0161_WYG_014-39b"/>
莫惜衫襟着酒痕<lb/>
　　送崔子還京<lb/>
匹馬西從天外歸揚鞭只共鳥爭飛送君九月交河北<lb/>
雪裏題詩淚滿衣<lb/>
　　酒泉太守席上醉後作<lb/>
酒泉太守能劒舞髙堂置酒夜擊鼓胡笳一曲斷人腸<lb/>
座上相看淚如雨<lb/>
　　山房春事<lb/>
<pb n="KR4h0161_WYG_014-40a"/>
梁園日暮亂飛鴉極目蕭條三兩家庭樹不知人去盡<lb/>
春來還發舊時花<lb/>
　　逢入京使<lb/>
故園東望路漫漫雙袖龍鍾淚不乾馬上相逢無紙筆<lb/>
憑君傳語報平安<lb/>
　　磧中作<lb/>
走馬西來欲到天辭家見月兩回圓今夜不知何處宿<lb/>
平沙萬里絶人烟<lb/>
<pb n="KR4h0161_WYG_014-40b"/>
　　赴北庭度隴思家<lb/>
西向輪臺萬里餘也知鄉信日應疎隴山鸚鵡能言語<lb/>
為報家人數寄書<lb/>
　　趙將軍歌<lb/>
九月天山風似刀城頭獵馬縮寒毛將軍縱博場場勝<lb/>
賭得單于貂䑕袍<lb/>
　　春夢<lb/>
洞房昨夜春風起遥憶美人湘江水枕上片時春夢中<lb/>
<pb n="KR4h0161_WYG_014-41a"/>
　行盡江南數千里<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_014-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩錄巻十四<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_015-1a"/>
　欽定四庫全書<lb/>
御定全唐詩錄卷十五<lb/>
　　髙適<lb/>
　　　適字達夫滄州蓚人少濩落不事生産年過五十<lb/>
　　　始留意詩什每吟一篇已為好事者稱誦舉有道<lb/>
　　　科授封丘尉哥舒翰表為左驍騎兵曹掌書記祿<lb/>
　　　山亂拜監察御史及翰兵敗奔赴行在遷侍御史<lb/>
　　　歴遷至劒南西川節度使代宗時為刑部侍郎轉<lb/>
<pb n="KR4h0161_WYG_015-1b"/>
　　　散騎常侍封渤海縣侯卒諡曰忠適喜言王霸大<lb/>
　　　畧務功名尚節義逢時多難以安危為已任有唐<lb/>
　　　以來詩人之達者唯適而已<lb/>
　　　殷璠云常侍性拓落不拘小節恥預常科隱迹博<lb/>
　　　徒才名自逺然適詩多胸臆語兼有氣骨故朝野<lb/>
　　　通賞其文至如燕歌行等篇甚多奇句且余所最<lb/>
　　　深愛者未知肝膽向誰是令人却憶平原君吟諷<lb/>
　　　不厭矣<lb/>
<pb n="KR4h0161_WYG_015-2a"/>
　古體詩<lb/>
　　寄孟五少府<lb/>
秋氣落窮巷離憂兼暮蟬後時已如此髙興亦徒然知<lb/>
君念淹泊憶我屢周旋征路見來鴈歸人悲逺天平生<lb/>
感千里相望在貞堅<lb/>
　　酬岑二十主簿秋夜見贈之作<lb/>
舍下蛩亂鳴居然自蕭索緬懷髙秋興忽枉清夜作感<lb/>
物我心勞凉風驚二毛池空菡蓞死月出梧桐髙如何<lb/>
<pb n="KR4h0161_WYG_015-2b"/>
異鄉縣復得交才彦汩没嗟後時蹉跎恥相見箕山别<lb/>
來久魏闕誰不戀獨有江海心悠悠未嘗倦<lb/>
　　別王徹<lb/>
歸客自南楚悵然思北臨蕭條秋風暮迴首江淮深留<lb/>
君終日歡或為梁甫吟時輩想鵬舉他人嗟陸沈載酒<lb/>
登平臺贈君千里心浮雲暗長路落日有歸禽離別未<lb/>
足悲辛勤當自任吾知十年後季子多黄金<lb/>
　　送韓九<lb/>
<pb n="KR4h0161_WYG_015-3a"/>
惆悵别離日徘徊岐路前歸人望獨樹匹馬隨秋蟬常<lb/>
與天下士許君兄弟賢良時正可用行矣莫徒然<lb/>
　　宋中遇林慮楊十七山人因而有别<lb/>
昔余涉漳水驅車行鄴西遥見林慮山蒼蒼戞天倪邂<lb/>
逅逢爾曹説君彼巖棲蘿徑垂野蔓石房倚雲梯秋韭<lb/>
何青青藥苖數百畦栗林隘谷口栝樹森迴谿耕耘有<lb/>
山田紡績有山妻人生茍如此何必組與珪誰謂逺相<lb/>
訪曩情殊不迷簷前舉醇醪竈下烹隻雞朔風忽振蕩<lb/>
<pb n="KR4h0161_WYG_015-3b"/>
昨夜寒螿啼遊子益思歸罷琴傷解㩦出門盡原野白<lb/>
日黯已低始驚道路難終念言笑暌因聲謝岑壑歲暮<lb/>
一攀躋<lb/>
　　同諸公登慈恩寺浮圖<lb/>
香界冺羣有浮圖豈諸相登臨駭孤髙披拂欣大壯言<lb/>
是羽翼生迥出虚空上頓疑身世别乃覺形神王宫闕<lb/>
皆户前山河盡簷向秋風昨夜至秦塞多清曠千里何<lb/>
蒼蒼五陵鬱相望盛時慙阮步末宦知周防輸效獨無<lb/>
<pb n="KR4h0161_WYG_015-4a"/>
因斯焉可遊放<lb/>
　　登廣陵棲靈寺塔<lb/>
淮南富登臨兹塔信奇最直上造雲族憑虛納天籟迥<lb/>
然碧海西獨立飛鳥外始知髙興盡適與賞心㑹連山<lb/>
黯呉門喬木吞楚塞城池滿牕下物象歸掌内逺思駐<lb/>
江帆暮情結春靄軒車疑蠢動造化資大塊何必了無<lb/>
身然後知所退<lb/>
　　同韓四薛三東亭翫月<lb/>
<pb n="KR4h0161_WYG_015-4b"/>
逺遊悵不樂兹賞吾道存欵曲故人意辛勤清夜言東<lb/>
亭何寥寥佳境無朝昏堦墀近洲渚户牖當郊原矧乃<lb/>
窮周旋游時怡討論樹陰蕩瑶瑟月氣延清樽明河帶<lb/>
飛鴈野火連荒村對此更愁予悠哉懷故園<lb/>
　　宓公琴臺詩<hi>小序</hi>
　　　甲申歲適登子賤琴臺賦詩三首首章懷宓公<lb/>
　　　之德千祀不朽次章美太守李公能嗣子賤之<lb/>
　　　政再造琴臺末章多邑宰崔公能思子賤之政<lb/>
<pb n="KR4h0161_WYG_015-5a"/>
宓子昔為政鳴琴登此臺琴和人亦閒千載稱其才臨<lb/>
眺忽悽愴人琴安在哉悠悠此天壤唯有頌聲來<lb/>
邦伯感遺事慨然建琴堂乃知靜者心千載猶相望入<lb/>
室想其人出門何茫茫唯見白雲合東鄰鄒魯鄉<lb/>
皤皤邑中老自誇邑中理何必升君堂然後知君美開<lb/>
門無犬吠早臥常晏起昔人不忍欺今我還復爾<lb/>
　　李雲南征蠻詩<hi>并序</hi>
　　　天寶十一載有詔伐西南夷右相楊公兼節制<lb/>
<pb n="KR4h0161_WYG_015-5b"/>
　　　之寄乃奏前雲南太守李宓涉海自交趾擊之<lb/>
　　　道路險艱往復數萬里蓋百王所未通也十二<lb/>
　　　載四月至於長安君子是以知廟堂使能而李<lb/>
　　　公効節適忝斯人之舊因賦是詩<lb/>
聖人赫斯怒詔伐西南戎肅穆廟堂上深沈節制雄遂<lb/>
令感激士得建非常功料死不料敵顧恩寧顧終鼓行<lb/>
天海外轉戰蠻夷中梯巘近髙鳥穿林經毒蟲鬼門無<lb/>
歸客北户多南風蜂蠆隔萬里雲雷隨九攻長驅大浪<lb/>
<pb n="KR4h0161_WYG_015-6a"/>
破急擊羣山空餉道忽已逺懸軍垂欲窮精誠動白日<lb/>
憤薄連蒼穹野食掘田䑕晡餐兼僰僮收兵列亭堠拓<lb/>
地彌西東臨事恥茍免履危能飭躬將星獨照耀邊色<lb/>
何溟濛瀘水夜可涉交州今始通歸來長安道召見甘<lb/>
泉宫亷藺若未死孫吳知暗同相逢論意氣慷慨謝深<lb/>
𠂻<lb/>
　　宋申<lb/>
梁王昔全盛賓客復多才悠悠一千年陳跡唯高臺寂<lb/>
<pb n="KR4h0161_WYG_015-6b"/>
寞向秋草悲風千里來<lb/>
朝臨孟諸上忽見芒碭間赤帝終已矣白雲長不還時<lb/>
清更何有禾黍徧空山<lb/>
梁苑白日暮梁山秋草時君王不可見修竹令人悲九<lb/>
月桑葉盡寒風鳴樹枝<lb/>
登髙臨舊國懷古對窮秋落日鴻雁度寒城砧杵愁昔<lb/>
賢不復有行矣莫淹留<lb/>
逍遥漆園吏㝠没不知年世事浮雲外閒居大道邊古<lb/>
<pb n="KR4h0161_WYG_015-7a"/>
來同一馬今我亦忘筌<lb/>
　　自淇涉黄河途中作<lb/>
川上常極目世情今已閒去帆帯落日征路隨長山親<lb/>
友若雲霄可望不可攀於兹任所愜浩蕩風波間<lb/>
清晨泛中流羽族滿汀渚黃鵠何處來昂藏寡儔侣飛<lb/>
鳴無人見飲啄豈得所雲漢爾固知胡為不輕舉<lb/>
野人頭盡白與我忽相訪手持青竹竿日暮淇水上雖<lb/>
老美容色雖貧亦閒放釣魚三十年中心無所向<lb/>
<pb n="KR4h0161_WYG_015-7b"/>
南登滑臺上却望河淇間竹樹夾流水孤城對逺山念<lb/>
兹川路濶羡爾沙鷗閒長想别離處猶無音信還<lb/>
東入黄河水茫茫汎紆直北望太行山峩峨半天色山<lb/>
河相映帶深淺未可測自昔有賢才相逢不相識<lb/>
秋日登滑臺臺高秋已暮獨行既未愜懐土悵無趣晉<lb/>
宋何蕭條羌胡散馳騖當時無戰畧此地即邉戍兵革<lb/>
徒自勤山河孰云固乘閒喜臨眺感物傷遊寓惆悵落<lb/>
日前飄颻逺帆處北風吹萬里南鴈不知數歸意方浩<lb/>
<pb n="KR4h0161_WYG_015-8a"/>
然雲沙更廻互<lb/>
朝從北岸來泊船南河滸試共野人言深覺農夫苦去<lb/>
秋雖薄熟今夏猶未雨耕耘日勤勞租稅兼㵼鹵園蔬<lb/>
空寥落産業不足數尚有獻芹心無因見明主<lb/>
我行倦風湍輟棹將問津空傳歌瓠子感慨獨愁人孟<lb/>
夏桑葉肥穠隂夾長津蠶農有時節田野無閒人臨水<lb/>
狎漁樵望山懷隱淪誰能去京洛顦顇對風塵<lb/>
朝景入平川川長復垂柳遥看魏公墓突兀前山後憶<lb/>
<pb n="KR4h0161_WYG_015-8b"/>
昔大業時羣雄角奔走伊人何電邁獨立風塵首傳檄<lb/>
舉敖倉擁兵屯洛口連營一百萬六合如可有方項終<lb/>
比肩亂隋將假手力爭固難恃驕戰曷能久若使學蕭<lb/>
曹功名當不朽<lb/>
皤皤河濵叟相遇似有恥輟榜聊問之答言盡終始一<lb/>
生雖貧賤九十年未死且喜對兒孫彌慙逺城市結廬<lb/>
黃河曲垂釣長河裏漫漫望雲沙蕭條聽風水所思强<lb/>
飯食永願在鄉里萬事吾不知其心只如此<lb/>
<pb n="KR4h0161_WYG_015-9a"/>
　　登隴<lb/>
隴頭逺行客隴上分流水流水無盡期行人未云已淺<lb/>
才登一命孤劍通萬里豈不思故鄉從來感知巳<lb/>
　　哭單父梁九少府<lb/>
開篋淚沾臆見君前日書夜臺今寂寞猶是子雲居疇<lb/>
昔貪靈奇登臨賦山水同舟南浦下望月西江裏契濶<lb/>
多别離綢繆到生死九原即何處萬事皆如此晉山徒<lb/>
嵯峨斯人已㝠㝠常時祿且薄歿後家復貧妻子在逺<lb/>
<pb n="KR4h0161_WYG_015-9b"/>
道弟兄無一人十上多苦辛一官常自哂青雲將可致<lb/>
白日忽先盡唯有身後名空留無逺近<lb/>
　　行路難<lb/>
長安少年不少錢能騎駿馬鳴金鞭五侯相逢大道邉<lb/>
美人絃管爭流連黃金如斗不敢惜片言如山莫棄捐<lb/>
安知顦顇讀書者暮宿靈臺私自憐<lb/>
君不見富家翁舊時貧賤誰比數一朝金多結豪貴百<lb/>
事勝人健如虎子孫成行滿眼前妻能管絃妾歌舞自<lb/>
<pb n="KR4h0161_WYG_015-10a"/>
矜一身忽如此却笑傍人獨愁苦東鄰少年安所如席<lb/>
門窮巷出無車有才不肯學干謁何用年年空讀書<lb/>
　　古大梁行<lb/>
古城莽蒼饒荆榛驅馬荒城愁殺人魏王宫觀盡禾黍<lb/>
信陵賓客隨灰塵憶昨雄都舊朝市軒車照耀歌鐘起<lb/>
軍容帶甲三十萬國步連營一千里全盛須㬰那可論<lb/>
髙臺曲池無復存遺墟但有狐狸迹古地空餘草木根<lb/>
暮天揺落傷懷抱撫劍悲歌對秋草俠客猶傳朱亥名<lb/>
<pb n="KR4h0161_WYG_015-10b"/>
行人尚識夷門道白璧黃金萬户侯寶刀駿馬填山丘<lb/>
年代凄凉不可問往來唯見水東流<lb/>
　　邯鄲少年行<lb/>
邯鄲城南游俠子自矜生長邯鄲裏千場縱博家仍富<lb/>
幾處報讐身不死宅中歌笑日紛紛門外車馬常如雲<lb/>
未知肝膽向誰是令人却憶平原君君不見今人交態<lb/>
薄黄金用盡還疎索以兹感歎辭舊遊更於時事無所<lb/>
求且與少年飲美酒徃來射獵西山頭<lb/>
<pb n="KR4h0161_WYG_015-11a"/>
　　燕歌行<hi>并序</hi>
　　　開元二十六年客有從御史大夫張公出塞而<lb/>
　　　還者作燕歌行以示適感征戍之事因而和焉<lb/>
漢家烟塵在東北漢將辭家破殘賊男兒本自重横行<lb/>
天子非常賜顔色摐金伐鼓下榆闗旌斾逶迤碣石間<lb/>
校尉羽書飛瀚海單于獵火照狼山山川蕭條極邉土<lb/>
鐵騎憑陵雜風雨戰士軍前半死生美人帳下猶歌舞<lb/>
大漠窮秋塞草腓孤城落日鬬兵稀身當恩遇常輕敵<lb/>
<pb n="KR4h0161_WYG_015-11b"/>
力盡闗山未解圍鐵衣逺戍辛勤久玉筯應啼别離後<lb/>
少婦城南欲斷腸征人薊北空囘首邊庭飄颻那可度<lb/>
絶域蒼茫無所有殺氣三時作陣雲寒聲一夜傳刁斗<lb/>
相看白刃雪紛紛死節從來豈顧勲君不見沙場征戰<lb/>
苦至今猶憶李將軍<lb/>
　　人日寄杜二拾遺<lb/>
人日題詩寄草堂遥憐故人思故鄉柳條弄色不忍見<lb/>
梅花滿枝空斷腸身在逺藩無所預心懷百憂復千慮<lb/>
<pb n="KR4h0161_WYG_015-12a"/>
今年人日空相憶明年人日知何處一卧東山三十春<lb/>
豈知書劍老風塵龍鍾還忝二千石愧爾東西南北人<lb/>
　　九日酬顔少府<lb/>
簷前白日應可惜籬下黄花為誰有行子迎霜未授衣<lb/>
主人得錢始沽酒蘇秦顦顇人多厭蔡澤棲遲世看醜<lb/>
縱使登髙只斷腸不如獨坐空搔首<lb/>
　　送别<lb/>
昨夜離心正鬰陶三更白露西風髙螢飛木落何淅瀝<lb/>
<pb n="KR4h0161_WYG_015-12b"/>
此時夢見西歸客曙鐘寥亮三四聲東鄰嘶馬使人驚<lb/>
攬衣出户一相送唯見歸雲縱復横<lb/>
　　送渾將軍出塞<lb/>
將軍族貴兵且强漢家已是渾邪王子孫相承在朝野<lb/>
至今部曲燕支下控弦盡用陰山兒登陣長騎大宛馬<lb/>
銀鞍玉勒繡蝥弧每逐嫖姚破骨都李廣從來先將士<lb/>
衞青未肯學孫吳傳有沙場千萬騎昨日邊庭羽書至<lb/>
城頭畵角三四聲匣裏寶刀晝夜鳴意氣能甘萬里去<lb/>
<pb n="KR4h0161_WYG_015-13a"/>
辛勤動作一年行黃雲白草無前後朝建旌旄夕刁斗<lb/>
塞下應多俠少年闗西不見春楊柳從軍借問所從誰<lb/>
擊劍酣歌當此時逺别無輕繞朝策平戎早寄仲宣詩<lb/>
　　封丘作<lb/>
我本漁樵孟諸野一生自是悠悠者乍可狂歌草澤中<lb/>
寧堪作吏風塵下秖言小邑無所為公門百事皆有期<lb/>
拜迎官長心欲碎鞭撻黎庶令人悲歸來向家問妻子<lb/>
舉家盡笑今如此生事應須南畝田世情付與東流水<lb/>
<pb n="KR4h0161_WYG_015-13b"/>
夢想舊山安在哉為銜君命日遲迴乃知梅福徒為爾<lb/>
轉憶陶潛歸去來<lb/>
　　别韋參軍<lb/>
二十解書劍西遊長安城舉頭望君門屈指取公卿國<lb/>
風冲融邁三五朝廷歡樂彌寰宇白璧皆言賜近臣布<lb/>
衣不得干明主歸來洛陽無負郭東過梁宋非吾土兎<lb/>
苑為農歲不登鴈池垂釣心長苦世人向我同衆人惟<lb/>
君於我最相親且喜百年有交態未嘗一日辭家貧彈<lb/>
<pb n="KR4h0161_WYG_015-14a"/>
棊擊筑白日晚縱酒髙歌楊柳春歡娛未盡分散去使<lb/>
我惆悵驚心神丈夫不作兒女别臨岐涕淚沾衣巾<lb/>
　　送田少府貶蒼梧<lb/>
沈吟對遷客惆悵西南天昔為一官未得意今向萬里<lb/>
令人憐念兹斗酒成暌間停舟歎君日將晏逺樹應憐<lb/>
北地春行人却羡南歸雁丈夫窮達未可知看君不合<lb/>
長數奇江山到處堪乘興楊栁青青那足悲<lb/>
　　賦得還山吟送沈四山人<lb/>
<pb n="KR4h0161_WYG_015-14b"/>
還山吟天髙日暮寒山深送君還山識君心人生老大<lb/>
須恣意看君解作一生事山間偃仰無不至石泉淙淙<lb/>
若風雨桂花松子常滿地賣藥囊中應有錢還山服藥<lb/>
又長年白雲勸盡杯中物明月相隨何處眠眼時憶問<lb/>
醒時事夢魂可以相周旋<lb/>
　近體詩<lb/>
　　醉後贈張九旭<lb/>
世上謾相識此翁殊不然興來書自聖醉後語尤顛白<lb/>
<pb n="KR4h0161_WYG_015-15a"/>
髮老閒事青雲在目前牀頭一壺酒能更幾囘眠<lb/>
　　途中寄徐錄事<hi>比以王書見贈</hi>
落日風雨至秋天鴻雁初離憂不堪比旅館復何如君<lb/>
又幾時去我知音信疎空多篋中贈長見右軍書<lb/>
　　别馮判官<lb/>
碣石遼西地漁陽薊北天闗山唯一道雨雪盡三邉才<lb/>
子方為客將軍正渴賢遥知幕府下書記日翩翩<lb/>
　　送劉評事充朔方判官賦得征馬嘶<lb/>
<pb n="KR4h0161_WYG_015-15b"/>
征馬向邊州蕭蕭嘶不休思深應帶别聲斷為兼秋岐<lb/>
路風將逺闗山月共愁贈君從此去何日大刀頭<lb/>
　　送鄭侍御謫閩中<lb/>
謫去君無恨閩中我舊過大都秋雁少只是夜猿多東<lb/>
路雲山合南天瘴癘和自當逢雨露行矣慎風波<lb/>
　　送李侍御赴安西<lb/>
行子對飛蓬金鞭指鐵驄功名萬里外心事一杯中鹵<lb/>
障燕支北秦城太白東離魂莫惆悵看取寶刀雄<lb/>
<pb n="KR4h0161_WYG_015-16a"/>
　　使青夷軍入居庸<lb/>
匹馬行將久征途去轉難不知邊地别秖訝客衣單谿<lb/>
冷泉聲苦山空木葉乾莫言闗塞極雲雪尚漫漫<lb/>
　　信安王幕府詩<hi>并序</hi>
　　　開元二十年國家有事林胡詔禮部尚書信安<lb/>
　　　王總戎大舉時考功郎中王公司勲郎中劉公<lb/>
　　　主客郎中魏公侍御史李公監察御史崔公咸<lb/>
　　　在幕府詩以頌美數公見於詞凡三十韻<lb/>
<pb n="KR4h0161_WYG_015-16b"/>
雲紀軒皇代星髙太白年廟堂咨上策幕府制中權磐<lb/>
石藩維固昇壇禮樂先國章榮印綬公服貴貂蟬樂善<lb/>
旌深徳輸忠格上𤣥剪桐光寵錫題劍美貞堅聖祚雄<lb/>
圖廣師貞武德䖍雷霆七校發旌斾五營連華省徵羣<lb/>
乂霜臺舉二賢豈伊公望逺曾是茂才遷並秉韜鈐術<lb/>
兼該翰墨筵帝思麟閣像臣獻柏梁篇振玉登遼甸摐<lb/>
金歴薊壖度河飛羽檄横海泛樓船北伐聲逾邁東征<lb/>
務以専講戎喧涿野料敵靜居延軍勢持三畧兵戎自<lb/>
<pb n="KR4h0161_WYG_015-17a"/>
九天朝瞻授鉞去時聽偃戈旋大漠風沙裏長城雨雪<lb/>
邉雲端臨碣石波際隱朝鮮夜壁衝髙斗寒空駐綵㫋<lb/>
倚弓元莵月飲馬白狼川庶物隨交泰蒼生解倒懸四<lb/>
郊增氣象萬里絶風煙闗塞鴻勲著京華甲第全落梅<lb/>
横吹後春色凱歌前直道常兼濟微才獨棄捐曳裾誠<lb/>
已矣投筆尚悽然作賦同元淑能詩匪仲宣雲霄不可<lb/>
望空欲仰神仙<lb/>
　　送柴司户充劉卿判官之嶺外<lb/>
<pb n="KR4h0161_WYG_015-17b"/>
嶺外資雄鎮朝端寵節旄月卿臨幕府星使出詞曹海<lb/>
對羊城濶山連象郡髙風霜驅瘴癘忠信涉波濤别恨<lb/>
隨流水交情脫寶刀有才無不適行矣莫徒勞<lb/>
　　陪竇侍御泛靈雲池<lb/>
白露時先降清川思不窮江湖仍塞上舟楫在軍中舞<lb/>
換臨津樹歌饒向晚風夕陽連積水邉色滿秋空乘興<lb/>
宜投轄邀歡莫避驄誰憐持弱羽猶欲伴鵷鴻<lb/>
　　陪竇侍御靈雲南亭宴詩<hi>幷序</hi>
<pb n="KR4h0161_WYG_015-18a"/>
　　　凉州近塞髙下其池亭蓋以耀蕃落也幕府董<lb/>
　　　帥雄勇徑踐戎庭自陽闗而西猶枕席矣軍中<lb/>
　　　無事君子飲食宴樂宜哉白簡在邉清秋多興<lb/>
　　　况水具舟檝山兼亭臺始臨泛而寫煩俄登陟<lb/>
　　　以寄傲絲桐徐奏林木更爽觴葡萄以遞歡指<lb/>
　　　蘭茝而可掇胡天一望雲物蒼然雨蕭蕭而牧<lb/>
　　　馬聲斷風嫋嫋而邉歌幾處又足悲矣員外李<lb/>
　　　公曰七日者何牛女之夕也夫賢者何得謹其<lb/>
<pb n="KR4h0161_WYG_015-18b"/>
　　　時請賦南亭詩列之於後<lb/>
人幽宜眺聽目極喜亭臺風景知愁在闗山憶夢迴秖<lb/>
言殊語黙何意忝遊陪連唱波瀾動冥搜物象開新秋<lb/>
歸逺樹殘雨擁輕雷簷外長天盡樽前獨鳥來常吟塞<lb/>
下曲多謝幕中才河漢徒相望嘉期安在哉<lb/>
　　東平别前衛縣李宷少府<lb/>
黄鳥翩翩楊柳垂春風送客使人悲怨别自驚千里外<lb/>
論交却憶十年時雲開汶水孤㠶逺路遶梁山匹馬遲<lb/>
<pb n="KR4h0161_WYG_015-19a"/>
此地從來可乘興留君不住益凄其<lb/>
　　夜别韋司士<hi>得城字</hi>
髙館張燈酒復清夜鐘殘月鴈歸聲只言啼鳥堪求侣<lb/>
無那春風欲送行黃河曲裏沙為岸白馬津邊柳向城<lb/>
莫怨他鄉暫離别知君到處有逢迎<lb/>
　　送李少府貶峽中王少府貶長沙<lb/>
嗟君此别意何如駐馬銜杯問謫居巫峽啼猿數行淚<lb/>
衡陽歸雁幾封書青楓江上秋天逺白帝城邊古木疎<lb/>
<pb n="KR4h0161_WYG_015-19b"/>
聖代即今多雨露暫時分手莫躊躇<lb/>
　　重陽<lb/>
節物驚心兩鬢華東籬空繞未開花百年將半仕三已<lb/>
五畝就荒天一涯豈有白衣來剝啄一從烏帽自欹斜<lb/>
真成獨坐空搔首門柳蕭蕭噪暮鴉<lb/>
　　田家春望<lb/>
出門何所見春色滿平蕪可歎無知已髙陽一酒徒<lb/>
　　九曲詞<lb/>
<pb n="KR4h0161_WYG_015-20a"/>
鐵騎横行鐵嶺頭西看邏逤取封侯青海只今將飲馬<lb/>
黄河不用更防秋<lb/>
　　營州歌<lb/>
營州少年厭原野狐裘䝉茸獵城下魯酒千鍾不醉人<lb/>
胡兒十歲能騎馬<lb/>
　　塞上聽吹笛<lb/>
雪淨胡天牧馬還月明羌笛戍樓間借問梅花何處落<lb/>
風吹一夜滿闗山<lb/>
<pb n="KR4h0161_WYG_015-20b"/>
　　别董大<lb/>
十里黄雲白日曛北風吹鴈雪紛紛莫愁前路無知已<lb/>
天下誰人不識君<lb/>
　　聽張立本女吟<lb/>
危冠廣袖楚宫妝獨步閒庭逐夜凉自把玉釵敲砌竹<lb/>
清歌一曲月如霜<lb/>
　　除夜<lb/>
旅館寒燈獨不眠客心何事轉悽然故鄉今夜思千里<lb/>
<pb n="KR4h0161_WYG_015-21a"/>
愁鬢明朝又一年<lb/>
　李頎<lb/>
　　頎東川人開元十三年賈季鄰榜進士調新鄉尉<lb/>
　　殷璠云頎詩發調既新修詞亦秀雜歌尤善𤣥理<lb/>
　　最長惜其偉才只到黄綬故論其家數往往髙於<lb/>
　　衆作<lb/>
　古體詩<lb/>
　　漁父歌<lb/>
<pb n="KR4h0161_WYG_015-21b"/>
白首何老人蓑笠蔽其身避世常不仕釣魚清江濱浦<lb/>
沙明濯足山月靜垂綸寓宿湍與瀬行歌秋復春持竿<lb/>
湘岸竹爇火蘆洲薪緑水飯香稻青荷包紫鱗於中還<lb/>
自樂所欲全吾真而笑獨醒者臨流多苦辛<lb/>
　　東京寄萬楚<lb/>
濩落久無用隱身甘采薇仍聞薄宦者還事田家衣潁<lb/>
水日夜流故人相見稀春山不可望黄鳥東南飛濯足<lb/>
豈長往一樽聊可依了然潭上月適我胸中機在昔同<lb/>
<pb n="KR4h0161_WYG_015-22a"/>
門友如今出處非優游白虎殿偃息青瑣闈且有薦君<lb/>
表當看㩦手歸寄書不待面蘭茝空芳菲<lb/>
　　寄焦鍊師<lb/>
得道凡百歲燒丹惟一身悠悠孤峯頂日見三花春白<lb/>
鶴翠微裏黃精幽澗濱始知世上客不及山中人仙境<lb/>
若在夢朝雲如可親何由覩顔色揮手謝風塵<lb/>
　　贈張旭<lb/>
張公性嗜酒豁達無所營皓首窮草𨽻時稱太湖精露<lb/>
<pb n="KR4h0161_WYG_015-22b"/>
頂據胡牀長叫三五聲興來灑素壁揮筆如流星下舍<lb/>
風蕭條寒草滿户庭問家何所有生事猶浮萍左手持<lb/>
蟹螯右手執丹經瞪目視霄漢不知醉與醒諸賓且方<lb/>
坐旭日臨東城荷葉裹江魚白甌貯香秔微祿心不屑<lb/>
放神於八紘時人不識者即是安期生<lb/>
　　登首陽山謁夷齊廟<lb/>
古人已不見喬木竟誰過寂莫首陽山白雲空復多蒼<lb/>
苔歸地骨皓首采薇歌畢命無怨色成仁其若何我來<lb/>
<pb n="KR4h0161_WYG_015-23a"/>
入遺廟時候微清和落日弔山鬼回風吹女蘿石門正<lb/>
西豁引領望黄河千里一飛鳥孤光東逝波驅車層城<lb/>
路惆悵此巗阿<lb/>
　　謁張果先生<lb/>
先生谷神者甲子焉能計自說軒轅師於今幾千歲寓<lb/>
遊城郭裏浪跡希夷際應物雲無心逢時舟不繫餐霞<lb/>
斷火粒野服兼荷製白雪淨肌膚青松養身世韜精殊<lb/>
豹隱鍊骨同蟬蛻忽去不知誰偶來寧有契二儀齊壽<lb/>
<pb n="KR4h0161_WYG_015-23b"/>
考六合隨休憇彭耼猶嬰孩松期且微細嘗聞穆天子<lb/>
更憶漢皇帝親屈萬乘尊將窮四海裔車徒徧草木錦<lb/>
帛招談說八駿空往還三山轉虧蔽吾君感至德元老<lb/>
欣來詣受籙金殿開清齋玉堂閉笙歌迎拜首羽帳崇<lb/>
嚴衞禁柳垂香鑪宫花拂仙袂祈年寶祚廣致福蒼生<lb/>
惠何必待龍髯鼎成方取濟<lb/>
　　光上座廊下衆山五韻<lb/>
名嶽在廡下吾師居一牀每聞楞伽經只對清翠光百<lb/>
<pb n="KR4h0161_WYG_015-24a"/>
谷聚雪色莓苔侵屋梁氣盤古壁轉勢引幽堦長願遊<lb/>
薜葉下日見金鑪香<lb/>
　　宋少府東谿泛舟<lb/>
登岸還入舟水禽驚笑語晚葉低衆色濕雲帶殘暑落<lb/>
日乘醉歸谿流復幾許<lb/>
　　與諸公遊濟讀泛舟<lb/>
濟水出王屋其源來不窮洑泉數眼沸平地流清通皇<lb/>
帝崇祀典詔書視三公分官禱靈廟奠璧沈河宫神應<lb/>
<pb n="KR4h0161_WYG_015-24b"/>
毎如答松篁氣葱蘢蒼螭送飛雨赤鯉噴廻風灑酒布<lb/>
瑶席吹簫下玉童元冥掌陰事祝史告年豐百谷趨潭<lb/>
底三光懸鏡中淺深露沙石蘋藻生虚空晚景臨汎美<lb/>
亭臯輕靄紅晴山傍舟檝白鷺驚絲桐我本家潁北開<lb/>
門見維嵩焉知松峯外又有天壇東左手正接䍦浩歌<lb/>
眄青穹夷猶傲清吏偃仰狎漁翁對此川上閒非君誰<lb/>
與同霜凝逺村渚月淨蒹葭叢兹境信難遇為歡殊未<lb/>
終淹留悵言别煙嶼夕微濛<lb/>
<pb n="KR4h0161_WYG_015-25a"/>
　　贈别髙三十五<lb/>
五十無産業心輕百萬資屠沽亦與羣不問君是誰飲<lb/>
酒復垂釣狂歌兼詠詩焉知漢髙士莫識越鴟夷寄跡<lb/>
棲霞山蓬頭睢水湄忽然辟命下衆謂趨丹墀沐浴著<lb/>
賜衣西來馬行遲能令相府重且有函闗期僶俛從寸<lb/>
祿舊遊梁宋時皤皤邑中叟相候鬢如絲官舍栁林靜<lb/>
河梁杏葉滋摘芳雲景晏把手秋蟬悲小縣情未愜折<lb/>
腰君莫辭吾觀主人意不久召京師<lb/>
<pb n="KR4h0161_WYG_015-25b"/>
　　送馬錄事赴永陽<lb/>
子為郡從事主印清淮邉談笑一州裏從容羣吏先手<lb/>
持三尺令遣决如流泉太守既相許諸公誰不然孤城<lb/>
連海樹萬室帶山烟春日谿湖淨芳洲葭菼連炊秔蟹<lb/>
螯熟下筯鱸魚鮮野鶴宿簷際楚雲飛面前聽歌送離<lb/>
曲且駐木蘭船贈爾八行字當聞佳政傳<lb/>
　　臨别送張諲入蜀<lb/>
出門便為客惘然悲徒御四海維一身茫茫欲何去經<lb/>
<pb n="KR4h0161_WYG_015-26a"/>
山復歴水百恨將千慮劍閣望梁州是君斷腸處孤雲<lb/>
傷客心落日感君深夢裏蒹葭渚天邉橘柚林蜀江流<lb/>
不測蜀路險難尋木有相思號猿多愁苦音莫向禺山<lb/>
隱禺山地非近故鄉可歸來眼見芳菲盡<lb/>
　　不調歸東川别業<lb/>
寸祿言可取託身將見遺慙無匹夫志悔與名山辭紱<lb/>
冕謝知已林園多後時葛巾方濯足蔬食但垂帷十室<lb/>
對河岸漁樵秪在兹青郊香杜若白水映茅茨晝景徹<lb/>
<pb n="KR4h0161_WYG_015-26b"/>
雲樹夕陰澄古逵渚花獨開晚田鶴靜飛遲且復樂生<lb/>
事前賢為我歸清歌聊鼔楫永日望佳期<lb/>
　　晚歸東園<lb/>
出郭喜見山東行亦未逺夕陽帶歸路靄靄秋稼晚樵<lb/>
者乘霽歸野夫及星飯請謝朱輪客垂竿不復返<lb/>
　　裴尹東谿别業<lb/>
公才廊廟器官亞河南守別墅臨都門驚湍激前後舊<lb/>
交與羣從十日一㩦手幅巾望寒山長嘯對髙栁清歡<lb/>
<pb n="KR4h0161_WYG_015-27a"/>
信可尚散吏亦何有岸雪青城陰水光逺林首閒觀野<lb/>
人筏或飲川上酒幽雲澹徘徊白鷺飛左右庭竹垂卧<lb/>
内村煙隔南阜始知物外情簪紱同芻狗<lb/>
　　無盡上人東林禪居<lb/>
草堂毎多暇時謁山僧門所對但羣木終朝無一言我<lb/>
心愛流水此地臨清源含吐山上日蔽虧松外村孤峯<lb/>
隔身世百衲老寒暄禪户積朝雪花龕來暮猿顧余守<lb/>
耕稼十載隱田園蘿篠慰舂汲巖潭恣討論洩雲豈知<lb/>
<pb n="KR4h0161_WYG_015-27b"/>
限至道莫探𤣥且願啓闗鎖於焉微尚存<lb/>
　　題綦毋校書所居<lb/>
常稱挂冠吏昨日歸滄洲行客暮帆逺主人庭樹秋豈<lb/>
伊問天命但欲為山遊萬物我何有白雲空自幽蕭條<lb/>
江海上日夕見丹丘生事非漁釣賞心隨去留惜哉曠<lb/>
微月欲濟無輕舟倐忽令人老相思河水流<lb/>
　　題盧道士房<lb/>
秋砧響落木共坐茅君家惟見兩童子林前汲井華空<lb/>
<pb n="KR4h0161_WYG_015-28a"/>
壇靜白日神鼎飛丹砂塵尾拂霜草金鈴揺霽霞上章<lb/>
人世隔看奕桐陰斜稽首問仙要黃精堪餌花<lb/>
　　古從軍行<lb/>
白日登山望烽火黄昏飲馬傍交河行人刁斗風沙暗<lb/>
公主琵琶幽怨多野雲萬里無城郭雨雪紛紛連大漠<lb/>
胡鴈哀鳴夜夜飛胡兒眼淚雙雙落聞道玉門猶被遮<lb/>
應將性命逐輕車年年戰骨埋荒外空見蒲桃入漢家<lb/>
　　古行路難<lb/>
<pb n="KR4h0161_WYG_015-28b"/>
漢家名臣楊德祖四代五公享茅土父子兄弟綰銀黃<lb/>
躍馬鳴珂朝建章火浣單衣繡方領茱萸錦帶玉盤囊<lb/>
賓客塡街復滿座片言出口生輝光世人逐勢爭奔走<lb/>
瀝膽隳肝惟恐後當時一顧登青雲自謂生死長隨君<lb/>
一朝謝病還鄉里窮巷蒼苔絶知巳秋風落葉閉重門<lb/>
昨日論交竟誰是薄俗嗟嗟難重陳深山麋鹿可為隣<lb/>
魯連所以蹈東海古往今來稱達人<lb/>
　　緩歌行<lb/>
<pb n="KR4h0161_WYG_015-29a"/>
小來託身攀貴遊輕財破産無所憂暮擬經過石渠署<lb/>
朝將出入銅龍樓結交杜陵輕薄子謂言可生復可死<lb/>
一沈一浮㑹有時棄我翻然如脫屣男兒立身須自强<lb/>
十年閉户潁水陽業就功成見明主擊鐘鼎食坐華堂<lb/>
二八蛾眉梳墮馬美酒清歌曲房下文昌宫中賜錦衣<lb/>
長安陌上退朝歸五陵賓從莫敢視三省官僚揖者稀<lb/>
早知今日讀書是悔作從前任俠非<lb/>
　　琴歌<lb/>
<pb n="KR4h0161_WYG_015-29b"/>
主人有酒歡今夕請奏鳴琴廣陵客月照城頭烏半飛<lb/>
霜凄萬樹風入衣銅鑪華燭燭增輝初彈淥水後楚妃<lb/>
一聲已動物皆靜四座無言星欲稀清淮奉使千餘里<lb/>
敢告雲山從此始<lb/>
　　放歌行答從弟墨卿<lb/>
小來好文耻學武世上功名不解取雖沾寸祿已後時<lb/>
徒欲出身事明主柏梁賦詩不及宴長楸走馬誰相數<lb/>
歛迹俛眉心自甘髙歌擊節聲半苦由是蹉跎一老夫<lb/>
<pb n="KR4h0161_WYG_015-30a"/>
養雞牧豕城東隅空歌漢代蕭相國肯事霍家馮子都<lb/>
徒爾當年聲籍籍濫作詞林兩京客故人斗酒安陵橋<lb/>
黄鳥春風洛陽陌吾家令弟才不羈五言破的人共推<lb/>
興來逸氣如濤湧千里長江歸海時别離短景何蕭索<lb/>
佳句相思能間作舉頭遥望魯陽山木葉紛紛向人落<lb/>
　　王母歌<lb/>
武皇齋戒承華殿端拱須臾王母見霓旌照耀麒麟車<lb/>
羽蓋淋漓孔雀扇手指交梨遣帝食可以長生臨㝢縣<lb/>
<pb n="KR4h0161_WYG_015-30b"/>
頭上復戴九星冠總領玉童坐南面欲聞要言今告汝<lb/>
帝乃焚香請此語若能鍊魄去三尸後當見我天皇所<lb/>
顧謂侍女董雙成酒闌可奏雲和笙紅霞白日儼不動<lb/>
七龍五鳳紛相迎惜哉志驕神不恱歎息馬蹄與車轍<lb/>
複道歌鐘杳將暮深宫桃李飛成雪為看青玉五枝燈<lb/>
蟠螭吐火光欲絶<lb/>
　　鮫人歌<lb/>
鮫人潛織水底居側身上下隨游魚輕綃文綵不可識<lb/>
<pb n="KR4h0161_WYG_015-31a"/>
夜夜澄波連月色有時寄宿來城市海島青冥無極巳<lb/>
泣珠報恩君莫辭今年相見明年期始知萬族無不有<lb/>
百尺深泉架户牖鳥没空山誰復望一望雲濤堪白首<lb/>
　　欲之新鄉答崔顥綦母潛<lb/>
數年作吏家屢空誰道黑頭成老翁男兒在世無産業<lb/>
行子出門如轉蓬吾屬交歡此何夕南家擣衣動歸客<lb/>
銅鑪將炙相歡飲星宿縱横露華白寒風捲葉渡滹沱<lb/>
飛雪布地悲峨峨孤城日落見棲鳥馬上時聞漁者歌<lb/>
<pb n="KR4h0161_WYG_015-31b"/>
眀朝東路把君手臘日辭君期歲首自知寂莫無去思<lb/>
敢望縣人致牛酒<lb/>
　　送康洽入京進樂府歌<lb/>
識子十年何不遇只愛歡遊兩京路朝吟左氏嬌女篇<lb/>
夜誦相如美人賦長安春物舊相宜小苑蒲萄花滿枝<lb/>
柳色偏濃九華殿鶯聲醉殺五陵兒曳裾此日從何所<lb/>
中貴由來盡相許白裌春衫仙吏贈烏皮隱几臺郎與<lb/>
新詩樂府唱堪愁御妓應傳鳷鵲樓西上雖因長公主<lb/>
<pb n="KR4h0161_WYG_015-32a"/>
終須一見曲陵侯<lb/>
　　送劉十<lb/>
三十不官亦不娶時人焉識道髙下房中唯有老氏經<lb/>
櫪上空餘少游馬往來嵩華與函秦放歌一曲前山春<lb/>
西林獨鶴引閒步南澗飛泉清角巾前年上書不得意<lb/>
歸卧東窓兀然醉諸兄相繼掌青史第五之名齊驃騎<lb/>
烹葵摘果告我行落日夏雲縱復横聞道謝安掩口笑<lb/>
知君不免為蒼生<lb/>
<pb n="KR4h0161_WYG_015-32b"/>
　　别梁鍠<lb/>
梁生倜儻心不羈途窮氣蓋長安兒回頭轉眄似鵰鶚<lb/>
有志飛鳴人豈知雖云四十無祿位曾與大軍掌書記<lb/>
抗辭請刃誅部曲作色論兵犯二帥一言不合龍額侯<lb/>
擊劍拂衣從此棄朝朝飲酒黄公壚脫帽露頂爭叫呼<lb/>
庭中犢鼻昔嘗挂懷裏琅玕今在無時人見子多落魄<lb/>
共笑狂謌非逺圖忽然遣躍紫騮馬還是昂藏一丈夫<lb/>
洛陽城頭曉霜白層氷峩峩滿川澤但聞行路吟新詩<lb/>
<pb n="KR4h0161_WYG_015-33a"/>
不歎舉家無擔石莫言貧賤長可欺覆簣成山當有時<lb/>
莫言富貴長可託木槿朝看暮還落不見古時塞上翁<lb/>
倚伏由來任天作去去滄波勿復陳五湖三江愁殺人<lb/>
　　少室雪晴送王寧<lb/>
少室衆峯幾峯别一峯晴見一峯雪隔城半山連青松<lb/>
素色峨峨千萬重過景斜臨不可道白雲欲盡難為容<lb/>
行人與我翫幽境北風切切吹衣冷惜别浮橋駐馬時<lb/>
舉頭試望南山嶺<lb/>
<pb n="KR4h0161_WYG_015-33b"/>
　　送陳章甫<lb/>
四月南風大麥黃棗花未落桐隂長青山朝别暮還見<lb/>
嘶馬出門思舊鄉陳侯立身何坦蕩虬鬚虎眉仍大顙<lb/>
腹中貯書一萬卷不肻低頭在草莽東門酤酒飲我曹<lb/>
心輕萬事如鴻毛醉卧不知白日暮有時空望孤雲髙<lb/>
長河浪頭連天黒津吏停舟渡不得鄭國遊人未及家<lb/>
洛陽行子空歎息聞道故林相識多罷官昨日今如何<lb/>
　　愛敬寺古藤歌<lb/>
<pb n="KR4h0161_WYG_015-34a"/>
古藤池水盤樹根左攫右挐龍虎蹲橫空直上相陵突<lb/>
丰茸離纚若無骨風雷霹靂連黑枝人言其下藏妖魑<lb/>
空庭落葉作開合十月苦寒常倒垂憶昨花飛滿空殿<lb/>
密葉吹香飯僧遍南階雙桐一百尺相與年年老霜霰<lb/>
　　崔五六圖屏風各賦一物得烏孫佩刀<lb/>
烏孫腰間佩兩刀刃可吹毛錦為帶握中枕宿穹廬室<lb/>
馬上割飛蠮螉塞執之魍魎誰能前氣凜清風沙漠邊<lb/>
磨用陰山一片玉洗將胡地獨流泉主人屏風寫奇狀<lb/>
<pb n="KR4h0161_WYG_015-34b"/>
鐵鞘金鐶儼相向回頭瞪目時一看使予心在江湖上<lb/>
　　古意<lb/>
男兒事長征少小幽燕客賭勝馬蹄下由來輕七尺殺<lb/>
人莫敢前鬚如蝟毛磔黃雲隴底白雪飛未得報恩不<lb/>
能歸遼東小婦年十五慣彈琵琶解歌舞今為羌笛出<lb/>
塞聲使我三軍淚如雨<lb/>
　　鄭櫻桃歌<lb/>
石季龍僭天祿擅雄豪美人姓鄭名櫻桃櫻桃美顔香<lb/>
<pb n="KR4h0161_WYG_015-35a"/>
且澤娥娥侍寢專宫掖後庭巻衣三萬人翠眉清鏡不<lb/>
得親宫軍女騎一千匹繁花照耀漳河春織成花映紅<lb/>
綸巾紅旗掣曵鹵簿新鳴鼙走馬接飛鳥銅䭾瑟瑟隨<lb/>
去塵鳳陽重門如意館百尺金梯倚銀漢自言富貴不<lb/>
可量女為公主男為王赤花雙簟珊瑚牀盤龍斗帳琥<lb/>
珀光淫昏偽位神所惡滅石者陵終不悟鄴城蒼蒼白<lb/>
露微世事翻覆黄雲飛<lb/>
　　送劉昱<lb/>
<pb n="KR4h0161_WYG_015-35b"/>
八月寒葦花秋江浪頭白北風吹五兩誰是潯陽客鸕<lb/>
鷀山頭微雨晴揚州郭裏暮潮生行人夜宿金陵渚試<lb/>
聽沙邊有雁聲<lb/>
　　聽董大彈胡笳聲兼寄語弄房給事<lb/>
蔡女昔造胡笳聲一彈一十有八拍胡人落淚沾邊草<lb/>
漢使斷腸對歸客古戍蒼蒼烽火寒大荒沈沈飛雪白<lb/>
先拂商絃後角羽四郊秋葉驚摵摵董夫子通神眀深<lb/>
松竊聽來妖精言遲更速皆應手將往復旋如有情空<lb/>
<pb n="KR4h0161_WYG_015-36a"/>
山百鳥散還合萬里浮雲隂且晴嘶酸雛鴈失羣夜斷<lb/>
絶胡兒戀母聲川為靜其波鳥亦罷其鳴烏孫部落家<lb/>
鄉逺邏逤沙塵哀怨生幽音變調忽飄灑長風吹林雨<lb/>
墮瓦迸泉颯颯飛木末野鹿呦呦走堂下長安城連東<lb/>
掖垣鳳凰池對青瑣門髙才脫畧名與利日夕望君抱<lb/>
琴至<lb/>
　近體詩<lb/>
　　寄鏡湖朱處士<lb/>
<pb n="KR4h0161_WYG_015-36b"/>
澄霽晚流濶微風吹緑蘋鱗鱗逺峯見淡淡平湖春芳<lb/>
草日堪把白雲心所親何時可為樂夢裏東山人<lb/>
　　送人尉閩中<lb/>
可歎芳菲日分為萬里情閶門折垂柳御苑聽殘鶯海<lb/>
戍通閩邑江㠶過楚城客心君莫問春草是王程<lb/>
　　送盧逸人<lb/>
洛陽為此别㩦手更何時不復人間見秖應海上期清<lb/>
谿入雲木白首卧茅茨共惜盧敖去天邉望所思<lb/>
<pb n="KR4h0161_WYG_015-37a"/>
　　望秦川<lb/>
秦川朝望迥日出正東峰逺近山河淨逶迤城闕重秋<lb/>
聲萬户竹寒色五陵松客有歸歟歎悽其霜露濃<lb/>
　　晚歸故園<lb/>
荆扉帶郊郭稼穡滿東菑倚杖寒山暮鳴梭秋葉時回<lb/>
雲覆陰谷返景照霜梨澹泊真吾事清風别自兹<lb/>
　　宿香山寺石樓<lb/>
夜宿翠微半髙樓聞暗泉漁舟帶逺火山磬發孤煙衣<lb/>
<pb n="KR4h0161_WYG_015-37b"/>
拂雲松外門清河漢邊峯巒低枕席世界接人天靄靄<lb/>
花出霧輝輝星映川東林曙鶯滿惆悵欲言旋<lb/>
　　聖善閣送裴廸入京<lb/>
雲華滿髙閣苔色上鈎欄藥草空堦靜梧桐返照寒清<lb/>
吟可愈疾㩦手暫同歡墜葉和金磬饑烏鳴露盤伊流<lb/>
惜東别灞水向西看舊託含香署雲霄何足難<lb/>
　　送喬琳<lb/>
草緑小平津花開伊水濵今君不得意孤負帝鄉春口<lb/>
<pb n="KR4h0161_WYG_015-38a"/>
不言金帛心常任屈伸阮公能飲酒陶令肯羞貧陽羨<lb/>
風流地滄江遊寓人菱歌五湖逺桂樹八公隣青鳥迎<lb/>
孤棹白雲隨一身潮隨秣陵上月映石頭新未可逃名<lb/>
利應須在縉紳汀洲芳杜色勸爾暫垂綸<lb/>
　　寄司勲盧貟外<lb/>
流澌臘月下河陽草色新年發建章秦地立春傳太史<lb/>
漢宫題柱憶仙郎歸鴻欲度千門雪侍女新添五夜香<lb/>
早晚薦雄文似者故人今已賦長楊<lb/>
<pb n="KR4h0161_WYG_015-38b"/>
　　寄綦毋三<lb/>
新加大邑綬仍黃近與單車去洛陽顧眄一過丞相府<lb/>
風流三接令公香南川稉稻花侵縣西嶺雲霞色滿堂<lb/>
共道進賢䝉上賞看君幾歲作臺郎<lb/>
　　送魏萬之京<lb/>
朝聞遊子唱離歌昨夜微霜初渡河鴻雁不堪愁裏聽<lb/>
雲山况是客中過闗城樹色催寒近御苑砧聲向晚多<lb/>
莫見長安行樂處空令歲月易蹉跎<lb/>
<pb n="KR4h0161_WYG_015-39a"/>
　　送李回<lb/>
知君官屬大司農詔幸驪山職事雄歲發金錢供御府<lb/>
晝看仙液注離宫千巖曙雪旌門上十月寒花輦路中<lb/>
不覩聲名與文物自傷流滯去闗東<lb/>
　　宿瑩公禪房聞梵<lb/>
花宫仙梵逺微微月隱髙城鐘漏稀夜動霜林驚落葉<lb/>
曉聞天籟發清機蕭條已入寒空靜颯㳫仍隨秋雨飛<lb/>
始覺浮生無住着頓令心地欲皈依<lb/>
<pb n="KR4h0161_WYG_015-39b"/>
　　題璿公山池<lb/>
逺公遯跡廬山岑開士幽居祇樹林片石孤峯窺色相<lb/>
清池白月照禪心指揮如意天花落坐卧閒房春草深<lb/>
此外俗塵俱不染惟餘元度得相尋<lb/>
　　題盧五舊居<lb/>
物在人亡無見期閒庭繫馬不勝悲窓前綠竹生空地<lb/>
門外青山如舊時悵望秋天鳴墜葉巑岏枯栁宿寒鴟<lb/>
憶君淚落東流水歲歲花開知是誰<lb/>
<pb n="KR4h0161_WYG_015-40a"/>
　　寄韓鵬<lb/>
為政心閒物自閒朝看飛鳥暮飛還寄書河上神明宰<lb/>
羨爾城頭姑射山<lb/>
　　白花原<hi>一作王昌齡出塞行</hi>
白花原頭望京師黄河水流無已時窮秋曠野行人絶<lb/>
馬首東來知是誰<lb/>
　　野老曝背<lb/>
百歲老翁不種田惟知曝背樂殘年有時捫蝨獨搔首<lb/>
<pb n="KR4h0161_WYG_015-40b"/>
目送歸鴻籬下眠<lb/>
　裴迪<lb/>
　　迪初與王維崔興宗俱居終南天寶後為蜀州刺<lb/>
　　史<lb/>
　近體詩<lb/>
　　春日與王右丞過新昌里訪吕逸人不遇<lb/>
恨不逢君出荷蓑青松白屋更無他陶令五男曾不有<lb/>
蔣生三徑枉相過芙容曲沼春流滿薜荔成帷晚靄多<lb/>
<pb n="KR4h0161_WYG_015-41a"/>
聞説桃源好迷客不如髙卧眄庭柯<lb/>
　　孟城坳<lb/>
結廬古城下時登古城上古城非疇昔今人自來往<lb/>
　　華子岡<lb/>
落日松風起還家草露晞雲光侵履跡山翠拂人衣<lb/>
　　宫槐陌<lb/>
門前宫槐陌是向欹湖道秋來山雨多葉落無人掃<lb/>
　陶翰<lb/>
<pb n="KR4h0161_WYG_015-41b"/>
　　翰潤州人開元中為禮部員外以氷壺賦得名<lb/>
　　殷璠云歴代詞人詩筆雙美者鮮矣今陶生實為<lb/>
　　兼之既多興象復備風骨三百年以前方可論其<lb/>
　　體裁<lb/>
　古體詩<lb/>
　　古塞下曲<lb/>
進軍飛狐北窮冦勢將變日落沙塵昏背河更一戰騂<lb/>
馬黄金勒琱弓白羽箭射殺左賢王歸奏未央殿欲言<lb/>
<pb n="KR4h0161_WYG_015-42a"/>
塞下事天子不召見東出咸陽門哀哀淚如霰<lb/>
　　燕歌行<lb/>
請君留楚調聽我吟燕歌家在遼水頭邊風意氣多出<lb/>
身為漢將正值戎未和雪中凌天山氷上度交河大小<lb/>
百餘戰封侯竟蹉跎歸來灞陵下故舊無相過雄劍委<lb/>
塵匣空門唯雀羅玉篸還趙姝瑶琴付齊娥昔日不為<lb/>
樂時哉今奈何<lb/>
　　宿天竺寺<lb/>
<pb n="KR4h0161_WYG_015-42b"/>
松栢亂巖口山西微徑通天開一峯見宫闕生虚空正<lb/>
殿倚霞壁千樓標石叢夜來猿鳥靜鐘梵寒雲中峰翠<lb/>
映湖月泉聲亂谿風心超諸境外了與懸解同眀發唯<lb/>
改視朝日長崖東湖色濃蕩漾海光漸曈曚葛仙迹尚<lb/>
在許氏道猶崇獨往古來事幽懷期二公<lb/>
　　出蕭闗懷古<lb/>
驅馬擊長劍行役至蕭闗悠悠五原上永眺闗河前北<lb/>
兵三十萬此中常控弦秦城亘宇宙漢帝理旌旃刁斗<lb/>
<pb n="KR4h0161_WYG_015-43a"/>
鳴不息羽書日夜傳五軍計莫就三策議空全大漠横<lb/>
萬里蕭條絶人煙孤城當瀚海落日照祈連愴矣苦寒<lb/>
奏懷哉式微篇更蜚秦樓月夜夜出胡天<lb/>
　　南楚懷古<lb/>
南國久蕪漫我來空鬰陶君看章華宫處處生黄蒿但<lb/>
見陵與谷豈知賢與豪精魂托古木寶玉捐江臯倚棹<lb/>
下晴景迴舟隨晚濤碧雲暮寥落湖上秋天髙往事那<lb/>
堪問此心徒自勞獨餘湘水上千載聞離騷<lb/>
<pb n="KR4h0161_WYG_015-43b"/>
　　贈房侍御<hi>時房公在新安</hi>
志人固不羈與道常周旋進則天下仰已之能晏然褐<lb/>
衣東府召執簡南臺先雄義每特立犯顔豈圖全謫居<lb/>
東南逺逸氣吟芳荃適㑹寥廓趣清波更夤縁扁舟入<lb/>
五湖發䌫洞庭前浩蕩臨海曲超遥濟江壖徵奇忽忘<lb/>
反遇興將彌年乃悟范生智足眀漁父賢郡臨新安渚<lb/>
佳賞此城偏日夕對層岫雲霞映晴川閒居變秋色偃<lb/>
卧含貞堅倚伏自相待行藏互推遷君其振羽翮歲晏<lb/>
<pb n="KR4h0161_WYG_015-44a"/>
將冲天<lb/>
　　望太華贈盧司倉<lb/>
作吏至西華乃觀三峯壯削成元氣中傑出天河上如<lb/>
有飛動色不知青冥狀巨靈安在哉厥跡猶可望方此<lb/>
歎行旅末由飾仙裝葱蘢記星壇明滅數雲嶂良友垂<lb/>
真契宿心所微尚敢投歸山吟霞徑一相訪<lb/>
　　乘潮至漁浦<lb/>
艤棹乘早潮潮來如風雨嶂髙忽已届峰暗莫及覩崩<lb/>
<pb n="KR4h0161_WYG_015-44b"/>
騰心為失浩蕩目無主風停浪始開漾漾入漁浦雲景<lb/>
共澄霽江山相含吐偉哉造化工此事已終古流沫誠<lb/>
足誡商歌調易苦頗因忠信全客念猶栩栩<lb/>
　　早過臨淮<lb/>
夜泊三渚風晨過臨淮島潮中海氣白城上楚雲早鱗<lb/>
鱗漁浦帆漭漭蘆洲草川路日浩蕩惄焉心如擣且言<lb/>
任倚伏何暇念枯槁范子名屢移蘧公志常保古人去<lb/>
已久此理今難道<lb/>
<pb n="KR4h0161_WYG_015-45a"/>
　　　贈鄭員外<lb/>
　驄馬拂繡裳按兵遼水陽西分雁門騎北逐樓煩王聞<lb/>
　道五軍集相邀百戰場風沙暗天起虜陣森已行儒服<lb/>
　揖諸將雄謀呑八荒金門來見謁朱紱生輝光數載侍<lb/>
　御史稍遷尚書郎人生志氣立所貴功業昌何必守章<lb/>
　句終年事蒼黄同時獻賦客尚在東陵傍<lb/>
　　近體詩<lb/>
　　　新安江林<lb/>
<pb n="KR4h0161_WYG_015-45b"/>
　江源南去永野飯暫維梢古戍懸漁網空林露鳥巢雪<lb/>
　晴山脊見沙淺浪痕交自笑無謀者逢人作解嘲<lb/>
　　　柳陌聽早鶯<lb/>
　忽來枝上囀還似谷中聲乍使香閨靜偏傷逺客情間<lb/>
　闗難辨處斷續若頻驚玉勒留將久青樓夢不成千門<lb/>
　候曉發萬井報春生徒有知音賞慙非臯鶴鳴<lb/>
　<lb/>
御定全唐詩錄巻十五<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_016-1a"/>
　欽定四庫全書<lb/>
御定全唐詩録卷十六<lb/>
　　王昌齡<lb/>
　　　昌齡字少伯江寧人第進士補秘書郎又中宏詞<lb/>
　　　科遷氾水尉不䕶細行貶龍標尉其詩緒宻而思<lb/>
　　　清時謂王江寧云<lb/>
　　　殷璠云元嘉以還四百年内曹劉陸謝風骨頓盡<lb/>
　　　頃有太原王昌齡魯國儲光羲克嗣厥迹且兩賢<lb/>
<pb n="KR4h0161_WYG_016-1b"/>
　　　氣同體别而王稍聲峻余嘗覩王公長平伏寃又<lb/>
　　　弔枳道賦仁有餘也奈何晚節不矜細行謗議沸<lb/>
　　　騰垂歴遐荒使知音者歎息<lb/>
　　古體詩<lb/>
　　　古意<lb/>
　桃花四面發桃葉一枝開欲暮黄鸝囀傷心玉鏡臺清<lb/>
　箏向明月半夜春風來<lb/>
　　　塞下曲<lb/>
<pb n="KR4h0161_WYG_016-2a"/>
蟬鳴空桑林八月蕭闗道出塞入塞寒處處黄蘆草從<lb/>
來幽并客皆共塵沙老莫學遊俠兒矜誇紫騮好<lb/>
飲馬渡秋水水寒風似刀平沙日未没黯黯見臨洮昔<lb/>
日長城戰咸言意氣髙黄塵是今古白骨亂蓬蒿<lb/>
　　從軍行<lb/>
向夕臨大荒朔風軫歸慮平沙萬里餘飛鳥宿何處朔<lb/>
騎獵長原翩翩傍河去邊聲搖白草海氣生黄霧百戰<lb/>
苦風塵十年履霜露雖投定逺筆未坐將軍樹早知行<lb/>
<pb n="KR4h0161_WYG_016-2b"/>
路難悔不理章句<lb/>
　　放歌行<lb/>
南渡洛陽津西望十二樓明堂坐天子月朔朝諸侯清<lb/>
樂動千門皇風被九州慶雲從東來泱漭抱日流昇平<lb/>
貴論道文墨將何求有詔徵草澤微誠將獻謀冠冕如<lb/>
星羅拜揖曹與周望塵非吾事入賦且遲留幸蒙國士<lb/>
識因脱負薪裘今日放歌行以慰梁甫愁但營數斗禄<lb/>
奉養每豐羞願得金膏遂飛雲亦可儔<lb/>
<pb n="KR4h0161_WYG_016-3a"/>
　　越女<lb/>
越女作桂舟還將桂為楫湖上水渺漫清江不可涉摘<lb/>
取芙蓉花莫摘芙蓉葉將歸問夫壻顔色何如妾<lb/>
　　鄭縣宿陶太公館中贈馮六元二<lb/>
儒有輕王侯脱略當世務本家藍田下非為漁弋故無<lb/>
何困躬耕且欲馳永路幽居與君近出谷同所騖昨日<lb/>
辭石門五年變秋露雲龍未相感干謁亦已屢子為黄<lb/>
綬羈余忝蓬山顧京門望西嶽百里見郊樹飛雨祠上<lb/>
<pb n="KR4h0161_WYG_016-3b"/>
來靄然闗中暮驅車鄭城宿秉燭論往素山月出華陰<lb/>
開此河渚霧清光比故人豁達展心晤馮公尚戢翼元<lb/>
子仍跼步拂衣易為髙淪跡難有趣張范善終始吾等<lb/>
豈不慕罷酒當涼風屈伸備𡨕數<lb/>
　　聽彈風入松闋贈楊補闕<lb/>
商風入我絃夜竹深有露絃悲與林寂清景不可度寥<lb/>
落幽居心颼飀青松樹松風吹草白谿水寒日暮聲意<lb/>
去復還九變待一顧空山多雨雪獨立君始悟<lb/>
<pb n="KR4h0161_WYG_016-4a"/>
　　緱氏尉沈興宗置酒南谿留贈<lb/>
林色與谿古深篁引幽翠山樽在漁舟棹月情巳醉始<lb/>
窮清源口壑絶人境異春泉滴空崖萌草拆陰地久之<lb/>
風榛寂逺聞樵聲至海鴈時獨飛永然滄洲意古時青<lb/>
𡨕客滅跡淪一尉吾子躊躇心豈其紛埃事緱峯信所<lb/>
尅濟北餘乃遂齊物意已㑹息肩理猶未卷舒形性表<lb/>
脱略賢哲議仲月期角巾飯僧嵩陽寺<lb/>
　　同從弟銷南齋翫月憶山陰崔少府<lb/>
<pb n="KR4h0161_WYG_016-4b"/>
高卧南齋時開帷月初吐清輝淡水木演漾在忩户苒<lb/>
苒㡬盈虚澄澄變今古美人清江畔是夜越吟苦千里<lb/>
其如何㣲風吹蘭杜<lb/>
　　代扶風主人答<lb/>
殺氣凝不流風悲日彩寒浮埃起四逺遊子彌不歡依<lb/>
然宿扶風沽酒聊自寛寸心亦未理長鋏誰能彈主人<lb/>
就我飲對我還慨歎便泣數行淚因歌行路難十五役<lb/>
邊地三囘討樓蘭連年不解甲積日無所餐將軍降匈<lb/>
<pb n="KR4h0161_WYG_016-5a"/>
奴國使没桑乾去時三十萬獨自還長安不信沙塲苦<lb/>
君看刀箭瘢鄉親悉零落冢墓亦摧殘仰攀青松枝慟<lb/>
絶傷心肝禽獸悲不去路傍誰忍看幸逢休明代寰字<lb/>
靜波瀾老馬思伏櫪長鳴力已殫少年與運㑹何事發<lb/>
悲端天子初封禪賢良刷羽翰三邊悉如此否泰亦須<lb/>
觀<lb/>
　　東京府縣諸公與綦母潛李頎相送至白馬寺宿<lb/>
鞍馬上東門徘徊入孤舟賢豪相追送即棹千里流赤<lb/>
<pb n="KR4h0161_WYG_016-5b"/>
岸落日在空波微煙收薄宦忘機括醉來即淹留月明<lb/>
見古寺林外登髙樓南風開長廊夏夜如涼秋江月照<lb/>
吳縣西歸夢中遊<lb/>
　　秋興<lb/>
日暮西北堂涼風洗修木著書在南忩門館常肅肅苔<lb/>
草延古意視聽轉幽獨或問余所營刈黍就寒谷<lb/>
　　齋心<lb/>
女蘿覆石壁谿水幽朦朧紫葛蔓黄花娟娟寒露中朝<lb/>
<pb n="KR4h0161_WYG_016-6a"/>
飲花上露夜卧松下風雲英化為水光采與我同日月<lb/>
蕩精魄寥寥天府空<lb/>
　　獨遊<lb/>
林卧情每閒獨遊景常晏時從灞陵下垂釣徃南澗手<lb/>
攜雙鯉魚目送千里鴈悟彼飛有適知此罹憂患放之<lb/>
清泠泉因得省疎慢永懷青岑客迴首白雲間神超物<lb/>
無違豈繫名與宦<lb/>
　　就道士問周易㕘同契<lb/>
<pb n="KR4h0161_WYG_016-6b"/>
仙人騎白鹿髮短耳何長時余采菖蒲忽見嵩之陽稽<lb/>
首求丹經乃出懷中方披讀了不悟歸家問嵇康嗟余<lb/>
無道骨發我入太行<lb/>
　　趙十四兄見尋<lb/>
客來舒長簟開閣延清風但有無絃琴共君盡尊中晚<lb/>
來常讀易頃者欲還嵩世事何須道黄精且養蒙嵇康<lb/>
殊寡識張翰獨知終忽憶鱸魚鱠扁舟往江東<lb/>
　　江上聞笛<lb/>
<pb n="KR4h0161_WYG_016-7a"/>
横笛怨江月扁舟何處尋聲長楚山外曲遶胡闗深相<lb/>
去萬餘里遙傳此夜心寥寥浦溆寒響盡惟幽林不知<lb/>
誰家子復奏邯鄲音水客皆擁棹空霜遂盈襟羸馬望<lb/>
北走遷人悲越吟何當邊草白旌節隴城陰<lb/>
　　觀江淮名勝圖<lb/>
刻意吟雲山尤知隱淪妙逺公何為者再詣臨海嶠而<lb/>
我高其風披圖得遺照援毫無逃境遂展千里眺淡掃<lb/>
荆門煙明標赤城燒青葱林間嶺隱見淮海徼但指香<lb/>
<pb n="KR4h0161_WYG_016-7b"/>
爐頂無聞白猿嘯沙門既云滅獨往豈殊調感對懷拂<lb/>
衣胡寧事漁釣安期始遺舄千古謝榮耀投跡庶可齊<lb/>
滄浪有孤棹<hi>按河嶽英靈集㣲有異同今從本集</hi>
　　灞上閒居<lb/>
鴻都有歸客偃卧滋陽村軒冕無枉顧清川照我門空<lb/>
林網夕陽寒鳥赴荒園廓落時得意懷哉莫與言庭前<lb/>
有孤鶴欲啄常翩翻為我銜素書弔彼顔與原二君既<lb/>
不朽所以慰其魂<lb/>
<pb n="KR4h0161_WYG_016-8a"/>
　　過華陰<lb/>
雲起太華山雲山互明滅東峰始含景了了見松雪羇<lb/>
人感幽棲窅映轉竒絶欣然忘所疲永望吟不輟信宿<lb/>
百餘里出闗玩新月何意昨來心遇物遂遷别人生屢<lb/>
如此何以肆愉悦<lb/>
　　小敷谷龍潭祠作<lb/>
崖谷歕疾流地中有雷集百泉勢相蕩巨石皆却立跳<lb/>
波沸崢嶸深處不可挹昏為蛟龍怒清見雲雨入靈怪<lb/>
<pb n="KR4h0161_WYG_016-8b"/>
崇偏祠廢興自茲邑沈淫頃多昧簷宇遂不葺吾聞被<lb/>
明典盛徳惟世及生人載山川血食報原隰豈伊駭㣲<lb/>
險將以循甿揖奔飛振吕梁忠信亦我習波流浸已廣<lb/>
悔吝在所汲溪水有清源褰裳靡沾溼<lb/>
　　途中作<lb/>
遊人愁歳晏早起遵王畿墜葉吹未曉疎林月㣲㣲驚<lb/>
禽棲不定寒獸相因依歎此霜露下復聞鴻鴈飛𣺌然<lb/>
江南意惜與中途違羇旅悲壯髪别離念征衣永圖豈<lb/>
<pb n="KR4h0161_WYG_016-9a"/>
勞止明節期斫歸寧厭楚山曲無人長掩扉<lb/>
　　山行入涇州<lb/>
倦此山路長停驂問賔御林巒信囘惑白日落何處徙<lb/>
倚望長風滔滔引歸慮㣲雨隨雲收濛濛傍山去西臨<lb/>
有邊邑北走盡亭戍涇水横白煙州城隱寒樹所嗟異<lb/>
風俗巳自少情趣豈伊戀懷土解物且欣遇<lb/>
　　出郴山口至壘石灣野人室中寄張十一<lb/>
櫧柟無冬春柯葉連峰稠陰壁下蒼黒煙含清江樓景<lb/>
<pb n="KR4h0161_WYG_016-9b"/>
開獨㳂曳響答隨興酬旦夕望吾友如何迅孤舟疊沙<lb/>
積為岡崩剥雨露幽石脉盡横亘潛潭何時流既見萬<lb/>
古色頗盡一物由水與世人逺氣還草木收盈縮理無<lb/>
餘今往何必憂郴土羣山高耆老如中州孰云議外降<lb/>
豈是娛宦遊陰火昔所服丹砂將爾謀昨臨蘓躭井復<lb/>
向衡陽求同疚求相依脱身當有籌數月仍離居風湍<lb/>
成阻修野人善竹器童子能溪謳寒月波蕩漾羇鴻去<lb/>
悠悠<lb/>
<pb n="KR4h0161_WYG_016-10a"/>
　　初曰<lb/>
初日淨金閨先照牀前暖斜光入羅幕稍稍親絲管雲<lb/>
髪不能梳楊花更吹滿<lb/>
　　烏栖曲<lb/>
白馬逐朱車黄昏入狹邪栁樹烏爭宿爭枝未得飛上<lb/>
屋東房少婦壻從軍每聽烏啼知夜分<lb/>
　　城傍曲<lb/>
秋風鳴桑條草白狐兔驕邯鄲飲來酒未消城北原平<lb/>
<pb n="KR4h0161_WYG_016-10b"/>
掣皁鵰射殺空營兩騰虎迴身却月佩弓弰<lb/>
　　行路難<lb/>
雙絲作綆繫銀瓶百尺寒泉轆轤上懸絲一絶不可望<lb/>
似妾傾心在君掌人生意氣好遷捐只重狂花不重賢<lb/>
宴罷調筝奏離鶴迴嬌轉盼泣君前君不見眼前事豈<lb/>
保須㬰心勿異西山日下雨足稀側有浮雲無所寄但<lb/>
願莫忘前者言剉骨黄塵亦無愧行路難勸君酒莫辭<lb/>
煩美酒千鍾猶可盡心中片愧何可論一聞漢主思故<lb/>
<pb n="KR4h0161_WYG_016-11a"/>
劍使妾常嗟萬古魂<lb/>
　近體詩<lb/>
　　胡笳曲<lb/>
城南虜巳合一夜㡬重圍自有金笳引能霑出塞衣聽<lb/>
臨闗月苦清入海風㣲三奏髙樓曉胡人掩涕歸<lb/>
　　潞府客亭寄崔鳯童<lb/>
蕭條郡城閉旅館空寒煙秋月對愁客山鐘搖暮天新<lb/>
知偶相訪斗酒情依然一宿阻長㑹清風徒滿川<lb/>
<pb n="KR4h0161_WYG_016-11b"/>
　　和振上人秋夜懷士㑹<lb/>
白露傷草木山風吹夜寒遙林夢親友高興發雲端郭<lb/>
外秋聲急城邊月色殘瑤琴多逺思更為客中彈<lb/>
　　謁焦鍊師<lb/>
中峯青苔壁一㸃雲生時豈意石堂裏得逢焦鍊師爐<lb/>
香淨棐案松影閒瑤墀拜受長年藥翩翻西海期<lb/>
　　宿京江口期劉眘虚不至<lb/>
霜天起長望殘月生海門風靜夜潮滿城高寒氣昏故<lb/>
<pb n="KR4h0161_WYG_016-12a"/>
人何寂寞久已乖清言明發不能寐徒盈江上樽<lb/>
　　東谿玩月<hi>一作王維詩</hi>
月從斷山口遙吐柴門端萬木紛空霽流陰中夜攅光<lb/>
連虚象白氣與風露寒谷靜秋泉響巖深青靄殘澄清<lb/>
入幽夢破影抱空巒恍惚琴忩裏松谿曉思難<lb/>
　　萬嵗樓<lb/>
江上巍巍萬嵗樓不知經歴㡬千秋年年喜見山長在<lb/>
日日悲看水獨流猿狖何曾離暮嶺鸕鷀空自泛寒洲<lb/>
<pb n="KR4h0161_WYG_016-12b"/>
誰堪登望雲煙裏向晚茫茫發旅愁<lb/>
　　荅武陵田太守<lb/>
仗劍行千里㣲軀敢一言曽為大梁客不負信陵恩<lb/>
　　題灞池<lb/>
腰鎌欲何之東園刈秋韭世事不復論悲歌和樵叟<lb/>
開門望長川薄暮見漁者借問白頭翁垂綸㡬年也<lb/>
　　題僧房<lb/>
棕櫚花滿院苔蘚入閒房彼此名言絶空中聞異香<lb/>
<pb n="KR4h0161_WYG_016-13a"/>
　　從軍行<lb/>
烽火城西百尺樓黄昏獨上海風秋更吹羌笛闗山月<lb/>
無那金閨萬里愁<lb/>
琵琶起舞換新聲總是闗山離别情撩亂邊愁聽不盡<lb/>
高高秋月照長城<lb/>
闗城榆葉早疎黄日暮雲沙古戰場表請囘軍掩塵骨<lb/>
莫教兵士哭龍荒<lb/>
青海長雲暗雪山孤城遙望玉門闗黄沙百戰穿金甲<lb/>
<pb n="KR4h0161_WYG_016-13b"/>
不破樓蘭終不還<lb/>
大漠風塵日色昏紅旗半捲出轅門前軍夜戰洮河北<lb/>
巳報生擒吐谷渾<lb/>
玉門山嶂㡬千重山北山南總是烽人依逺戍須看火<lb/>
馬踏深山不見蹤<lb/>
　　出塞<lb/>
秦時明月漢時闗萬里長征人未還但使龍城飛將在<lb/>
不教胡馬度陰山<lb/>
<pb n="KR4h0161_WYG_016-14a"/>
騮馬新跨白玉鞍戰罷沙塲月色寒城頭鐡鼓聲猶振<lb/>
匣裏金刀血未乾<lb/>
　　采蓮曲<lb/>
吳姬越艷楚王妃爭弄蓮舟水濕衣來時浦口花迎入<lb/>
采罷江頭月送歸<lb/>
荷葉羅裙一色裁芙蓉向臉兩邊開亂入池中看不見<lb/>
聞歌始覺有人來<lb/>
　　春宫曲<lb/>
<pb n="KR4h0161_WYG_016-14b"/>
昨夜風開露井桃未央前殿月輪高平陽歌舞新承寵<lb/>
簾外春寒賜錦袍<lb/>
　　西宫春怨<lb/>
西宫夜靜百花香欲捲珠簾春恨長斜抱雲和深見月<lb/>
朦朧樹色隱昭陽<lb/>
　　西宫秋怨<lb/>
芙蓉不及美人妝水殿風來珠翠香誰分含啼掩秋扇<lb/>
空懸明月待君王<lb/>
<pb n="KR4h0161_WYG_016-15a"/>
　　長信秋詞<lb/>
金井梧桐秋葉黄珠簾不捲夜來霜熏籠玉枕無顔色<lb/>
卧聽南宫清漏長<lb/>
奉帚平明金殿開且將團扇暫徘徊玉顔不及寒鴉色<lb/>
猶帶昭陽日影來<lb/>
眞成薄命久尋思夢見君王覺後疑火照西宫知夜飲<lb/>
分明複道奉恩時<lb/>
　　青樓曲<lb/>
<pb n="KR4h0161_WYG_016-15b"/>
白馬金鞍從武皇旌旗十萬宿長楊樓頭小婦鳴箏坐<lb/>
遙見飛塵入建章<lb/>
馳道楊花滿御溝紅妝縵綰上青樓金章紫綬千餘騎<lb/>
夫壻朝回初拜侯<lb/>
　　青樓怨<lb/>
香幃風動花入樓高調鳴箏緩夜愁腸斷闗山不解説<lb/>
依依殘月下簾鈎<lb/>
　　浣沙女<lb/>
<pb n="KR4h0161_WYG_016-16a"/>
錢塘江畔是誰家江上女兒全勝花吳王在時不得出<lb/>
今日公然來浣沙<lb/>
　　閨怨<lb/>
閨中少婦不知愁春日凝妝上翠樓忽見陌頭楊栁色<lb/>
悔教夫壻覓封侯<lb/>
　　河上歌<lb/>
河上老人坐古槎合丹只用青蓮花至今八十如四十<lb/>
口道滄溟是我家<lb/>
<pb n="KR4h0161_WYG_016-16b"/>
　　蕭駙馬宅花燭<lb/>
青鸞飛入合歡宫紫鳯銜花出禁中可憐今夜千門裏<lb/>
銀漢星槎一道通<lb/>
　　觀獵<lb/>
角鷹初下秋草稀鐡驄抛鞚去如飛少年獵得平原兔<lb/>
馬後横捎意氣歸<lb/>
　　寄穆侍御出幽州<lb/>
一從恩譴度瀟湘塞北江南萬里長莫道薊門書信少<lb/>
<pb n="KR4h0161_WYG_016-17a"/>
雁飛猶得到衡陽<lb/>
　　李四倉曹宅夜飲<lb/>
霜天留後故情歡銀燭金爐夜不寒欲問吳江别來意<lb/>
青山明月夢中看<lb/>
　　龍標野宴<lb/>
沅谿夏晚足涼風春酒相攜就竹叢莫道絃歌愁逺謫<lb/>
青山明月不曽空<lb/>
　　聽流人水調子<lb/>
<pb n="KR4h0161_WYG_016-17b"/>
孤舟㣲月對楓林分付鳴筝與客心嶺色千重萬重雨<lb/>
斷絃收與淚痕深<lb/>
　　梁苑<lb/>
梁園秋竹古時煙城外風悲欲暮天萬乗旌旗何處在<lb/>
平臺賓客有誰憐<lb/>
　　武陵龍興觀黄道士房問易因題<lb/>
齋心問易太陽宫八卦眞形一氣中仙老言餘鶴飛去<lb/>
玉清壇上雨濛濛<lb/>
<pb n="KR4h0161_WYG_016-18a"/>
　　題朱鍊師山房<lb/>
叩齒焚香出世塵齋壇鳴磬步虚人百花仙醖能留客<lb/>
一飯胡麻度㡬春<lb/>
　　送魏二<lb/>
醉別江樓橘柚香江風引雨入船涼憶君遙在瀟湘月<lb/>
愁聽清猿夢裏長<lb/>
　　别李浦之京<lb/>
故園今在灞陵西江畔逢君醉不迷小弟鄰莊尚漁獵<lb/>
<pb n="KR4h0161_WYG_016-18b"/>
一封書寄數行啼<lb/>
　　送狄宗亨<lb/>
秋在水清山暮蟬洛陽樹色鳴皋煙送君歸去愁不盡<lb/>
又惜空度涼風天<lb/>
　　送薛大赴安陸<lb/>
津頭雲雨暗湘山遷客離憂楚地顔遙送扁舟安陸郡<lb/>
天邊何處穆陵闗<lb/>
　　芙蓉樓送辛漸<lb/>
<pb n="KR4h0161_WYG_016-19a"/>
寒雨連江夜入吳平明送客楚山孤洛陽親友如相問<lb/>
一片氷心在玉壺<lb/>
　　重别李評事<lb/>
莫道秋江離别難舟船明日是長安吳姫緩舞留君醉<lb/>
隨意青楓白露寒<lb/>
　　盧谿主人<lb/>
武陵溪口駐扁舟谿水隨君向北流行到荆門上三峽<lb/>
莫將孤月對猿愁<lb/>
<pb n="KR4h0161_WYG_016-19b"/>
　　送柴侍御<lb/>
沅水通波接武岡送君不覺有離傷青山一道同雲雨<lb/>
明月何曾是兩鄉<lb/>
　常建<lb/>
　　建開元十五年進士大厯中為盱眙尉<lb/>
　　殷璠云高才而無貴位誠哉是言曩劉楨止於文<lb/>
　　學左思終於記室鮑昭卒於㕘軍今常建亦淪於<lb/>
　　一尉悲夫建詩似初發通莊却尋野徑百里之外<lb/>
<pb n="KR4h0161_WYG_016-20a"/>
　　方歸大道所以其旨逺其興僻佳句輒來惟論意<lb/>
　　表至如松際露㣲月清光猶為君又山光悦鳥性<lb/>
　　潭影空人心此數十句並可稱為警䇿一篇盡善<lb/>
　　者戰餘落日黄軍敗鼓聲死今與山鬼鄰殘兵哭<lb/>
　　遼水思既邈古詞又警絶潘岳雖云能叙悲怨未<lb/>
　　見如此章句也<lb/>
　　劉須溪云常建詩情景沈𡨕不類著色<lb/>
　古體詩<lb/>
<pb n="KR4h0161_WYG_016-20b"/>
　　春詞<lb/>
菀菀黄栁絲濛濛雜花垂日高紅妝卧倚對春光遲寧<lb/>
知傍淇水騕褭黄金羈<lb/>
翳翳陌上桑南枝交北堂美人金梯出素手自提筐非<lb/>
但為蠶饑盈盈嬌路傍<lb/>
　　塞上曲<lb/>
翩翩雲中使來問太原卒百戰苦不歸刀頭怨明月塞<lb/>
雲隨陣落寒日傍城没城下有寡妻哀哀哭枮骨<lb/>
<pb n="KR4h0161_WYG_016-21a"/>
　　古意<lb/>
牧馬古道傍道傍多古墓蕭條愁殺人蟬鳴白楊樹回<lb/>
頭望京邑合沓生塵霧富貴安可常歸來保貞素<lb/>
明月照髙閣綵女褰羅幕歌舞臨碧雲簫聲沸珠箔青<lb/>
鸞臨南海天上雙白鶴萬里齊翼飛意求君門樂玉霄<lb/>
九重閉金鎖夜不開兩翅自無力愁鳴雲外來態深人<lb/>
空貴勢屈無良媒俛仰顧中禁東飛白玉臺<lb/>
楚王竟何去獨自留巫山偏使世人見迢迢江漢間駐<lb/>
<pb n="KR4h0161_WYG_016-21b"/>
舟春谿裏皆願拜靈顔寤寐見神女金沙鳴珮環閒艷<lb/>
絶世姿令人氣力㣲含笑竟不語化作朝雲飛<lb/>
　　白龍窟泛舟寄天台學道者<lb/>
夕映翠山深餘暉在龍窟扁舟滄浪意淡淡花影没西<lb/>
浮入天色南望對雲闕因憶莓苔峯初陽濯𤣥髮泉蘿<lb/>
兩幽映松鶴間清越碧海瑩子神玉膏澤人骨忽然為<lb/>
枯木㣲興遂如兀應寂中有天明心外無物環迴從所<lb/>
汎夜静猶不歇澹然意無限身與波上月<lb/>
<pb n="KR4h0161_WYG_016-22a"/>
　　送楚十少府<lb/>
㣲風吹霜氣寒影流前除落日未能别蕭蕭林木虚愁<lb/>
煙閉千里仙尉其何如因送别鶴操贈之雙鯉魚鯉魚<lb/>
在金盤别鶴哀有餘心事則如此請君開素書<lb/>
　　江上琴興<lb/>
江上調玉琴一絃清一心泠泠七絃遍萬木澄幽隂能<lb/>
使江月白又令江水深始知枯桐枝可以徽黄金<lb/>
　　湖中晩霽<lb/>
<pb n="KR4h0161_WYG_016-22b"/>
湖廣舟自輕江天欲澄霽是時清楚望氣色猶霾曀踟<lb/>
蹰金霞白波上日初麗烟虹落鏡中樹木生天際杳杳<lb/>
涯欲辨蒙蒙雪復閉言乗星漢明又覩寰瀛勢㣲興從<lb/>
此愜悠然不知嵗試歌滄浪清遂覺乾坤細豈念客衣<lb/>
薄將期永投袂遲迴漁父間一雁聲嘹唳<lb/>
　　白湖寺後谿宿雲門<lb/>
落日山水清亂流鳴淙淙舊蒲雨抽節新花水對忩谿<lb/>
中日已没歸鳥多為雙杉松引直路出谷臨前湖洲渚<lb/>
<pb n="KR4h0161_WYG_016-23a"/>
晩色靜又觀花與蒲入溪復登嶺草淺寒流速圓月明<lb/>
高峯春山因獨宿松陰澄初夜曙色分逺目日出城南<lb/>
隅青青媚川陸亂花覆東郭碧氣銷長林四郊一清影<lb/>
千里歸寸心前瞻王程促却戀雲門深畢景有餘興到<lb/>
家彈玉琴<lb/>
　　閒齋卧雨行藥至山館稍次湖亭<lb/>
旬時結陰霖簾外初白日齋目清病容心魂畏虚室閒<lb/>
梅照前户明鏡悲舊質同袍四五人何不來問疾<lb/>
<pb n="KR4h0161_WYG_016-23b"/>
行藥至石壁東風變萌芽主人山門綠小隱湖中花時<lb/>
物堪獨往春帆宜别家辭君向滄海爛漫從天涯<lb/>
　　仙谷遇毛女意知是秦宫人<lb/>
谿口水石淺泠泠明藥叢入谿雙峯峻松栝疎幽風垂<lb/>
嶺枝嫋嫋翳泉花濛濛夤縁霽人目路盡心彌通盤石<lb/>
横陽崖前臨殊未窮回潭清雲影瀰漫長天空水邊一<lb/>
神女千嵗為玉童羽毛經漢代珠翠逃秦宫目覿神已<lb/>
寓鶴飛言未終祈君青雲祕願謁黄仙翁常以耕玉田<lb/>
<pb n="KR4h0161_WYG_016-24a"/>
龍鳴西頂中金梯與天接㡬日來相逢<lb/>
　　夢太白西峯<lb/>
夢寐升九崖杳靄逢𤣥君遺我太白峯寥寥辭垢氛結<lb/>
宇在星漢宴林閉氤氲檐楹覆餘翠巾舄生片雲時往<lb/>
谿谷間孤亭晝仍曛松峯引天影石瀨清霞文恬目緩<lb/>
舟趣霽心投鳥羣春風又搖櫂潭島花紛紛<lb/>
　　鄂渚招王昌齡張僨<lb/>
刈蘆曠野中沙上飛黄雲天晦無精光茫茫悲逺君楚<lb/>
<pb n="KR4h0161_WYG_016-24b"/>
山隔湘水湖畔落日曛春雁又北飛音書固難聞謫居<lb/>
未為歎讒枉何由分午日逐蛟龍宜為吊寃文翻覆古<lb/>
共然名宦安足云貧士任枯槁捕魚清江濆有時荷鋤<lb/>
犂曠野自耕耘不然春山隱谿澗何氤氲山鹿自有場<lb/>
賢達亦顧羣二賢歸去來世上徒紛紛<lb/>
　　晦日馬鐙曲稍次中流作<lb/>
夜寒宿蘆葦曉色明西林初日在川上便澄游子心晴<lb/>
天無纎翳郊野浮春陰波靜隨釣魚舟小綠水深出浦<lb/>
<pb n="KR4h0161_WYG_016-25a"/>
見千里曠然諧逺尋扣船應漁父同唱滄浪吟<lb/>
　　宿五度谿仙人得道處<lb/>
五度谿上花生根依兩崖二月尋片雲願宿秦人家上<lb/>
見懸崖崩下見白水湍仙人彈碁處石上青蘿盤無處<lb/>
求玉童翳翳唯林巒前谿遇新月聊取玉琴彈<lb/>
　　西山<lb/>
一身為輕舟落日西山際常隨去帆影逺接長天勢物<lb/>
象歸餘清林巒分夕麗亭亭碧流暗日入孤霞繼渚日<lb/>
<pb n="KR4h0161_WYG_016-25b"/>
逺陰映湖雲尚明霽林昏楚色來岸逺荆門閉至夜轉<lb/>
清迥蕭蕭北風厲沙邊雁鷺泊宿處蒹葭蔽圓月逗前<lb/>
浦孤琴又搖曳泠然夜遂深白露沾人袂<lb/>
　　第三峯<lb/>
西山第三頂茅宇依雙松杳杳欲至天雲梯昇㡬重瑩<lb/>
魄澄玉虚以求鸞鶴蹤逶迤非天人執節乗赤龍旁映<lb/>
白日光縹緲輕霞容孤輝上煙霧餘影明心胷願與黄<lb/>
麒麟欲飛而莫從因寂清萬象輕雲自中峯山暝學棲<lb/>
<pb n="KR4h0161_WYG_016-26a"/>
鳥月來隨暗蛬尋空靜餘響嫋嫋雲谿鐘<lb/>
　　張天師草堂<lb/>
靈谿宴清宇傍倚枯松根花藥繞方丈瀑泉飛至門四<lb/>
氣閉炎熱兩崖改明昏夜深月暫皎亭午朝始暾信是<lb/>
天人居幽幽寂無喧萬壑應鳴磬諸峯接一魂遂登仙<lb/>
子谷因醉田中樽時節開玉書窅映飛天言心化便無<lb/>
影目精焉累煩忽而舉霄漢寥落空南軒<lb/>
　　漁浦<lb/>
<pb n="KR4h0161_WYG_016-26b"/>
春至百草緑陂澤聞鶬鶊别家投釣翁今世滄浪情漚<lb/>
紵為緼袍折麻為長纓榮譽失本眞怪人浮此生碧水<lb/>
月自濶安流淨而平扁舟與天際獨往誰能名<lb/>
　　空靈山應田叟<lb/>
湖南無村落山舎多黄茅淳朴如太古其人居鳥巢牧<lb/>
童唱巴歌野老亦獻嘲泊舟問谿口言語皆啞咬土俗<lb/>
不尚農豈暇論肥磽莫傜射禽獸浮客烹魚鮫余亦罘<lb/>
罝人獲麋今尚苞敬君中國來願以充其庖日入聞虎<lb/>
<pb n="KR4h0161_WYG_016-27a"/>
鬬空山滿咆哮懷人雖共安異域終難交白水可洗心<lb/>
采薇可為肴拽策背落日江風鳴梢梢<lb/>
　　張山人彈琴<lb/>
君去芳草緑西峰彈玉琴豈惟丘中賞兼得清煩襟朝<lb/>
從山口還出嶺聞清音了然雲霞氣照見天地心𤣥鶴<lb/>
下澄空翩翩舞松林改絃扣商聲又聽飛龍吟稍覺此<lb/>
身妄漸知仙事深其將鍊金鼎永以投吾簪<lb/>
　　高樓夜彈箏<lb/>
<pb n="KR4h0161_WYG_016-27b"/>
高樓百餘尺直上江水平明月照人苦開簾彈玉箏山<lb/>
髙猿狖急天靜鴻雁鳴曲度猶未終東峰霞半生<lb/>
　　昭君墓<lb/>
漢宫豈不死異域傷獨没萬里䭾黄金蛾眉為枯骨廻<lb/>
車夜出塞立馬皆不發共恨丹青人墳上哭明月<lb/>
　　王將軍墓<lb/>
嫖姚北伐時深入强千里戰餘落日黄軍敗鼓聲死嘗<lb/>
聞漢飛將可奪單于壘今與山鬼鄰殘兵哭遼水<lb/>
<pb n="KR4h0161_WYG_016-28a"/>
　　張公子行<lb/>
日出乗釣舟嫋嫋持釣竿涉淇傍荷花驄馬閑金鞍俠<lb/>
客白雲中腰間懸轆轤出門事嫖姚為君西擊胡胡兵<lb/>
漢騎相馳逐轉戰孤軍海西曲百尺旌竿沈墨雲邊笳<lb/>
落日不堪聞<lb/>
　　古意<lb/>
井底玉氷洞地明琥珀轆轤青絲索仙人騎鳯披彩霞<lb/>
挽上銀瓶照天閣黄金作身雙飛龍口銜明月噴芙蓉<lb/>
<pb n="KR4h0161_WYG_016-28b"/>
一時渡海望不見曉上青樓十二重<lb/>
　　古興<lb/>
轆轤井上雙梧桐飛鳥銜花日將没深閨女兒莫愁年<lb/>
玉指泠泠怨金碧石榴裠裾蛺蝶飛見人不語顰蛾眉<lb/>
青絲素絲紅緑絲織成錦衾當為誰<lb/>
　近體詩<lb/>
　　送陸擢<lb/>
聖代多才俊陸生何考槃南山高松樹不合空摧殘九<lb/>
<pb n="KR4h0161_WYG_016-29a"/>
月湖上别北風秋雨寒殷勤歎孤鳯早食金琅玕<lb/>
　　送李十一尉臨谿<lb/>
泠泠花下琴君唱渡江吟天際一帆影預懸離别心以<lb/>
言神仙尉因致瑤華音回軫撫商調越谿澄碧林<lb/>
　　宿王昌齡隱居<lb/>
清谿深不測隱處惟孤雲松際露㣲月清光猶為君茅<lb/>
亭宿花影藥院滋苔紋余亦謝時去西山鸞鶴羣<lb/>
　　題破山寺後院<lb/>
<pb n="KR4h0161_WYG_016-29b"/>
清晨入古寺初日照高林竹徑通幽處禪房花木深山<lb/>
光悦鳥性潭影空人心萬籟此俱寂但餘鐘磬音<hi>歐陽永叔</hi>
<hi>云吾嘗愛建竹逕通幽處禪房花木深欲效其語作一聮久不可得始知造意者為難工也來青州得一山齋</hi>
<hi>不意平生想見而不能道以言者乃為已有於是益欲希其髣髴竟爾莫獲一言</hi>
　　江行<lb/>
平湖四無際此夜泛孤舟明月異方意吳歌令客愁鄉<lb/>
園碧雲外兄弟渌江頭萬里無歸信傷心看斗牛<lb/>
　　塞下曲<lb/>
<pb n="KR4h0161_WYG_016-30a"/>
玉帛朝回望帝鄉烏孫歸去不稱王天涯靜處無征戰<lb/>
兵氣銷為日月光<lb/>
北海陰風動地來明君祠上望龍堆髑髏皆是長城卒<lb/>
日暮沙場飛作灰<lb/>
　　送宇文六<lb/>
花映垂楊漢水清㣲風林裏一枝輕即今江北還如此<lb/>
愁殺江南離别情<lb/>
　　三日尋李九莊<lb/>
<pb n="KR4h0161_WYG_016-30b"/>
雨歇楊林東渡頭永和三月盪輕舟故人家在桃花岸<lb/>
直到門前谿水流<lb/>
　崔曙<lb/>
　　曙宋州人開元二十六年登進士第以試明堂火<lb/>
　　珠詩得名<lb/>
　　殷璠云曙詩多歎辭要妙情意悲涼送别登樓俱<lb/>
　　堪淚下<lb/>
　古體詩<lb/>
<pb n="KR4h0161_WYG_016-31a"/>
　　山下晩晴<lb/>
寥寥逺天淨谿路何空濛斜光照疎雨秋氣生白虹雲<lb/>
盡山色暝蕭條西北風故林歸宿處一葉下梧桐<lb/>
　　潁陽東谿懷古<lb/>
靈谿氛霧歇皎鏡清心顔空色不映水秋聲多在山世<lb/>
人久疎曠萬物皆自閒白鷺寒更浴孤雲晴未還昔時<lb/>
讓王者此地閉𤣥闗無以躡高步凄涼岑壑間<lb/>
　　早發交崖山還太室作<lb/>
<pb n="KR4h0161_WYG_016-31b"/>
東林氣㣲白寒鳥忽髙翔吾亦自兹去北山歸草堂仲<lb/>
冬正三五日月遙相望肅肅過潁上曨曨辨少陽川氷<lb/>
生積雪野火出枯桑獨徃路難盡窮陰人易傷傷此無<lb/>
衣客如何蒙雨霜<lb/>
　　嵩山尋馮鍊師不遇<lb/>
青溪訪道凌煙曙王子仙成巳飛去更值空山雷雨時<lb/>
雲林薄暮歸何處<lb/>
　近體詩<lb/>
<pb n="KR4h0161_WYG_016-32a"/>
　　奉試明堂火珠<lb/>
　正位開重屋凌空出火珠夜來雙月滿曙後一星孤天<lb/>
　淨光難滅雲生望欲無遙知太平代國寶在名都<hi>曙以是詩</hi>
　<hi>得名明年卒惟一女名星星始悟其䜟也</hi>
　　　緱山廟<lb/>
　遺廟宿陰隂孤峯映緑林步隨仙路逺意入道門深澗<lb/>
　水流年月山雲變古今祗聞風竹裏猶有鳯笙音<lb/>
　　　途中晩發<lb/>
<pb n="KR4h0161_WYG_016-32b"/>
　晩霽長風裏勞歌赴逺期雲輕歸海疾月滿下山遲旅<lb/>
　望因高盡鄉心遇物悲故林遙不見况在落花時<lb/>
　　　九日登望仙臺仍呈劉明府容<lb/>
　漢文皇帝有高臺此日登臨曙色開三晉雲山皆北向<lb/>
　二陵風雨自東來闗門令尹誰能識河上仙人去不回<lb/>
　且欲近尋彭澤宰陶然共醉菊花杯<lb/>
　<lb/>
御定全唐詩録卷十六<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_017-1a"/>
　欽定四庫全書<lb/>
御定全唐詩録卷十七<lb/>
　　儲光羲<lb/>
　　　光羲兖州人登開元進士第又詔中書試文章歴<lb/>
　　　監察御史禄山反受偽署賊平貶死<lb/>
　　　顧况序云儲公進士高第與崔國輔員外綦母潛<lb/>
　　　著作同時其明年擢侍御史常建少府王龍標昌<lb/>
　　　齡皆當時之秀而侍御聲價隱隱轥轢諸子其文<lb/>
<pb n="KR4h0161_WYG_017-1b"/>
　　　篇賦論七十卷雖無雲雷之㑹而意氣相感扶危<lb/>
　　　急病有賢達之風失身賊廷竟陷危邦士生不融<lb/>
　　　何以言命然窺其鴻黄窈邃之氣金石管磬之聲<lb/>
　　　如登瑤臺而進玉府靈篇邃宇景物寥映緑流翠<lb/>
　　草嘉禾瑞鳥不足稱珍<lb/>
　　　殷璠云儲公詩格高調逸趣逺情深削盡常言挾<lb/>
　　風騷之迹得浩然之氣<lb/>
　　　欒城遺言云儲公高處似陶淵明平處似王摩詰<lb/>
<pb n="KR4h0161_WYG_017-2a"/>
　古體詩<lb/>
　　野田黄雀行<lb/>
嘖嘖野田雀不知軀體㣲閒穿深叢裏爭食復爭飛窮<lb/>
老一穨舎棗多桑樹稀無棗猶可食無桑何以衣蕭條<lb/>
空倉暮相引時來歸斜路豈不捷渚田豈不肥水長路<lb/>
且壞惻惻與心違<lb/>
　　樵父詞<lb/>
山北饒朽木山南多枯枝枯枝作采薪爨室私自知詰<lb/>
<pb n="KR4h0161_WYG_017-2b"/>
朝礪斧尋視暮行歌歸先雪隱薜蘿迎暄卧茅茨清澗<lb/>
日濯足喬林時曝衣終年登險阻不復憂安危蕩漾與<lb/>
神遊莫知是與非<lb/>
　　漁父詞<lb/>
澤魚好鳴水谿魚好上流漁梁不得意下渚潛垂鈎亂<lb/>
荇時礙楫新蘆復隱舟靜言念終始安坐看沈浮素髪<lb/>
隨風揚逺心與雲遊逆浪還極浦信潮下滄洲非為狥<lb/>
行役所樂在行休<lb/>
<pb n="KR4h0161_WYG_017-3a"/>
　　牧童詞<lb/>
不言牧田逺不道牧陂深所念牛馴擾不亂牧童心圓<lb/>
笠覆我首長蓑披我襟方將憂暑雨亦以懼寒陰大牛<lb/>
隱層坂小牛穿近林同類相鼓舞觸物成謳吟取樂須<lb/>
㬰間寧問聲與音<lb/>
　　采蓮詞<lb/>
淺渚荇花繁深潭茭葉疎獨往方自得恥邀淇上姝廣<lb/>
江無術阡大澤絶方隅浪中海童語流下鮫人居春荻<lb/>
<pb n="KR4h0161_WYG_017-3b"/>
時隱舟新萍復滿湖采采乗日養不思賢與愚<lb/>
　　采菱詞<lb/>
濁水菱葉肥清水菱葉鮮義不遊濁水志士多苦言潮<lb/>
没具區數潦深雲夢田朝隨北風去暮逐南風旋浦口<lb/>
多漁家相與邀我船飯稻以終日羮蓴將永年方冬水<lb/>
物窮又欲休山樊盡室相隨從所貴無憂患<lb/>
　　射雉詞<lb/>
曝暄理新翳迎春射鳴雉原田遙一色臯陸曠千里遙<lb/>
<pb n="KR4h0161_WYG_017-4a"/>
聞咿喔聲時見雙飛起羃䍥疎蒿下毰毸深麥裏顧敵<lb/>
乃忘生爭雄方決死仁心貴勇義豈復能傷此超遙下<lb/>
故墟迢遞回高畤大夫昔何苦取笑歡妻子<lb/>
　　猛虎詞<lb/>
寒亦不憂雪飢亦不食人人肉豈不甘所惡傷明神太<lb/>
室為我宅孟門為我鄰百獸為我膳五龍為我賔䝉馬<lb/>
一何威浮江一以仁彩章耀朝日爪牙雄武臣高雲逐<lb/>
氣浮厚地隨聲震君能賈餘勇日夕長相親<lb/>
<pb n="KR4h0161_WYG_017-4b"/>
　　雜詩<lb/>
混沌本無象末路多是非達士志寥廓所在能忘機耕<lb/>
鑿時未至還山聊采薇虎豹對我蹲鸑鷟傍我飛仙人<lb/>
空中來謂我勿復歸格澤為君駕雲霓為君衣西遊崑<lb/>
崙墟可以世人違<lb/>
秋氣肅天地太行高崔嵬猨狖清夜吟其聲一何哀寂<lb/>
寥掩圭蓽夢寐遊蓬萊琪樹逺亭亭玉堂雲中開洪崖<lb/>
吹簫管玉女飄颻來雨師既先後道路無纎埃鄙哉楚<lb/>
<pb n="KR4h0161_WYG_017-5a"/>
襄王獨如雲陽臺<lb/>
　　效古<lb/>
晨登涼風臺暮走邯鄲道曜靈何赫烈四野無青草大<lb/>
軍北集燕天子西居鎬婦人役州縣丁男事征討老幼<lb/>
相别離哭泣無昏早稼穡既殄絶川澤復枯槁曠哉逺<lb/>
此憂𡨕冥商山皓<lb/>
東風吹大河河水如倒流河洲塵沙起有若黄雲浮赬<lb/>
霞燒廣澤洪曜赫高丘野老泣相語無地可蔭休翰林<lb/>
<pb n="KR4h0161_WYG_017-5b"/>
有客卿獨負蒼生憂中夜起躑躅思欲獻厥謀君門峻且<lb/>
深踠足空夷猶<lb/>
　　酬綦母校書夢遊耶溪見贈之作<lb/>
校文在仙掖每有滄洲心況以北忩下夢遊清溪隂春<lb/>
看湖口漫夜入迴塘深往往纜垂葛出舟望前林山人<lb/>
松下飯釣客蘆中吟小隱何足貴長年固可尋還車首<lb/>
東道惠言若黄金以我采薇意傳之天姥岑<lb/>
　　使過彈箏峽作<lb/>
<pb n="KR4h0161_WYG_017-6a"/>
烏雀知天雪羣飛復羣鳴原田無遺粟日暮滿空城達<lb/>
士憂世務鄙夫念王程晨過彈箏峽馬足凌兢行雙壁<lb/>
隱靈曜莫能知晦明皚皚堅氷白漫漫陰雲平始信古<lb/>
人言苦節不可貞<lb/>
　　述華清宫<hi>天寶六載冬十月皇帝如驪山温泉宫名其宫曰華清</hi>
上在蓬萊宫莫若居華清朝朝禮𤣥閣日日聞體輕大<lb/>
聖不私已精禋為羣氓<lb/>
上出蓬萊時六龍儼齊首長道舒羽儀彤雲映前後天<lb/>
<pb n="KR4h0161_WYG_017-6b"/>
聲殷宇宙眞氣到林藪<lb/>
昔在軒轅朝五城十二樓今我神泉宫獨在驪山陬羣<lb/>
芳趣順動百辟隨天遊<lb/>
正月開陽和通門緝元化穆穆睟容歸豈為明燈夜髙<lb/>
山大風起肅肅隨龍駕<lb/>
上林神君宫此地即明庭山開鴻濛色天轉招搖星三<lb/>
雪報大有孰謂非我靈<lb/>
　　池邊鶴<lb/>
<pb n="KR4h0161_WYG_017-7a"/>
舞鶴傍池邊水清毛羽鮮立如依岸雪飛似向池泉江<lb/>
海雖言曠無如君子前<lb/>
　　釣魚灣<lb/>
垂釣緑灣春春深杏花亂潭清疑水淺荷動知魚散日<lb/>
暮待情人維舟緑楊岸<lb/>
　　題太𤣥觀<lb/>
門外車馬喧門裏宫殿清行即翳若木坐即吹玉笙所<lb/>
喧既非我眞道其冥冥<lb/>
<pb n="KR4h0161_WYG_017-7b"/>
　　喫茗粥作<lb/>
當晝暑氣盛鳥雀靜不飛念君髙梧陰復解山中衣數<lb/>
片逺雲度曾不蔽炎暉淹留膳茶粥共我飯蕨薇敝廬<lb/>
既不逺日暮徐徐歸<lb/>
　　泛茅山東谿<lb/>
清晨登仙峯峯逺行未極江海霽初景草木含新色而<lb/>
我任天和此時聊動息望鄉白雲裏發棹清谿側松栢<lb/>
生深山無心自貞直<lb/>
<pb n="KR4h0161_WYG_017-8a"/>
　　過新豐道中<hi>二十八年有詔種果</hi>
西下長樂坂東入新豐道雨多車馬稀道上生秋草太<lb/>
陰蔽皋陸莫知晚與早雷雨杳冥冥川谷漫浩浩詔書<lb/>
植嘉木衆言桃李好自愧無此容歸從漢陰老<lb/>
　　泊舟貽潘少府<hi>時潘在後浦</hi>
行子苦風潮維舟未能發宵分巻前幔卧視清秋月四<lb/>
澤葭葦深中洲煙火絶蒼蒼水霧起落落疎星没所遇<lb/>
盡漁商與言多楚越其如念極浦又以思明哲常若千<lb/>
<pb n="KR4h0161_WYG_017-8b"/>
里餘況之異鄉別<lb/>
　　仲夏入園中東陂<lb/>
方塘深且廣伊昔俯吾廬環岸垂緑栁盈潭發紅蕖上<lb/>
延北原秀下屬幽人居暑雨若混沌晴明如空虚此鄉<lb/>
多隱逸水陸見樵漁廢賞亦何貴為歡良易攄且言重<lb/>
觀國當此賦歸歟<lb/>
　　終南幽居獻蘓侍郎<hi>時拜太祝未上</hi>
暮春天氣和登嶺望層城朝日懸清景巍峩宫殿明聖<lb/>
<pb n="KR4h0161_WYG_017-9a"/>
君常臨朝達士復懸衡道近無良足歸來卧山楹靈堦<lb/>
曝仙書深室鍊金英春巖松栢秀晨路鵾雞鳴羽化既<lb/>
有言無然悲不成<lb/>
中嵗尚㣲道始知將谷神抗䇿還南山水木自相親深<lb/>
林門一道青嶂成四鄰平明去採薇日入行刈薪雲歸<lb/>
萬壑暗雪罷千巖春始看𤣥鳥來已見瑤華新寄言搴<lb/>
芳者無乃後時人<lb/>
卜築青巖裏雲蘿四垂陰虚室若無人喬木自成林時<lb/>
<pb n="KR4h0161_WYG_017-9b"/>
有清風至側聞樵采音鳯凰鳴高岡望望隔層岑既言<lb/>
山路逺復道谿谷深偓佺空中遊虬龍水間吟何當見<lb/>
輕翼為我達逺心<lb/>
　　田家即事<lb/>
蒲葉日已長荇花日已滋老農要看此貴不違天時迎<lb/>
晨起飯牛雙駕耕東菑蚯蚓土中出田烏隨我飛羣合<lb/>
亂啄噪嗷嗷如道饑我心多惻隱顧此兩傷悲撥食與<lb/>
田烏日暮空筐歸親戚更相誚我心終不移<lb/>
<pb n="KR4h0161_WYG_017-10a"/>
　　同王十三維偶然作<lb/>
仲夏日中時草木看欲焦田家惜功力把鋤來東皋顧<lb/>
望浮雲陰往往誤傷苗歸來悲困極兄嫂共相饒無錢<lb/>
可沽酒何以解劬勞夜深星漢明庭宇虚寥寥高栁三<lb/>
五株可以獨逍遙<lb/>
北山種松栢南山種蒺藜出入雖同趣所尚各有宜孔<lb/>
丘貴仁義老氏好無為我心若虚空此道將安施暫過<lb/>
伊闕間晼晩三伏時高閣入雲中芙蓉滿清池要自非<lb/>
<pb n="KR4h0161_WYG_017-10b"/>
我室還望南山陲<lb/>
野老本貧賤冒雨鋤瓜田一畦未及終樹下髙枕眠荷<lb/>
蓧者誰子皤皤來息肩不復問鄉墟相見但依然腹中<lb/>
無一物髙話羲皇年落日臨層隅逍遙望晴川使婦提<lb/>
蠶筐呼兒榜漁船悠悠泛緑水去摘浦中蓮蓮花艷且<lb/>
美使我不能還<lb/>
浮雲在空虚隨風復巻舒我心方處順動作何憂虞但<lb/>
言嬰世網不復得閒居迢遞别東國超遙來西都見人<lb/>
<pb n="KR4h0161_WYG_017-11a"/>
乃恭敬曾不問賢愚雖若不能言中心亦難誣故鄉滿<lb/>
親戚道逺情日疎偶欲陳此意復無南飛鳬<lb/>
黃河流向東弱水流向西趨舎各有異造化安能齊妾<lb/>
本邯鄲女生長在叢臺<hi>叶</hi>既聞容見寵復想元為妻刻<lb/>
畫尚風流幸㑹君招攜逶迤歌舞座婉戀芙蓉閨日月<lb/>
方向除恩愛忽焉暌棄置誰復道但悲生不諧羨彼匹<lb/>
婦意偕老常同棲<lb/>
日暮登春山山鮮雲復輕逺近看春色踟蹰新月明仙<lb/>
<pb n="KR4h0161_WYG_017-11b"/>
人浮丘公對月時吹笙丹鳥飛熠熠蒼蠅亂營營羣動<lb/>
汩我眞訛言傷我情安得如子晉與之遊太清<lb/>
空山暮雨來衆鳥竟棲息斯須照夕陽雙雙復撫翼我<lb/>
念天時好東田有稼穡浮雲蔽川原新流集溝洫徘徊<lb/>
顧衡宇僮僕邀我食卧覽牀頭書睡看機中織想見明<lb/>
膏煎中夜起唧唧<lb/>
　　田家雜興<lb/>
春至鶬鶊鳴薄言向田墅不能自力作黽勉娶鄰女既<lb/>
<pb n="KR4h0161_WYG_017-12a"/>
念生子孫方思廣園圃閒時相顧笑喜悦好禾黍夜夜<lb/>
登嘯臺南望洞庭渚百草被霜露秋山響砧杵却羨故<lb/>
年時中情無所取<lb/>
衆人恥貧賤相與尚膏腴我情既浩蕩所樂在畋漁山<lb/>
澤時晦暝歸家暫閒居滿園植葵藿繞屋樹桑榆禽雀<lb/>
知我閒翔集依我廬所願在優游州縣莫相呼日與南<lb/>
山老兀然傾一壺<lb/>
逍遙阡陌上逺近無相識落日照秋山千巖同一色網<lb/>
<pb n="KR4h0161_WYG_017-12b"/>
罟繞深莽鷹鸇始輕翼獵馬既如風奔獸莫敢息駐旗<lb/>
滄海畔犒士吳宫側楚國有夫人性情本貞直鮮禽徒<lb/>
自致終嵗竟不食<lb/>
田家趣隴畆當晝掩虚闗鄰里無煙火兒童共幽閒桔<lb/>
橰懸空圃雞犬滿桑間須㬰農事隙採藥遊名山但願<lb/>
所采多不言路險艱人生如蜉蝣一往不可攀君看西<lb/>
王母千嵗美容顔<lb/>
貧士養情性不復知憂樂去年行賣畚留滯南陽郭秋<lb/>
<pb n="KR4h0161_WYG_017-13a"/>
至黍苗黄無人可刈穫孺子朝來飯把竿逐鳥雀忽見<lb/>
梁將軍乗車出宛洛意氣軼道路光輝滿墟落安知負<lb/>
薪者咥咥笑輕薄<lb/>
楚山有高士梁國有遺老築室既相鄰同田復同道糗<lb/>
糒常共飯兒孫每更抱忘此耕耨勞愧彼風雨好蟪蛄<lb/>
鳴空澤鶗鴂傷秋草日夕寒風來衣裳苦不早<lb/>
梧桐蔭我門薜荔網我屋超超兩夫婦朝出暮還宿稼<lb/>
穡既自種牛羊還自牧日旰嬾耕鋤登髙望川陸空山<lb/>
<pb n="KR4h0161_WYG_017-13b"/>
足禽獸墟落多喬木白馬誰家兒聮翩相馳逐<lb/>
種桑百餘樹種黍三十畆衣食既有餘時時㑹親友夏<lb/>
來菰米飯秋至菊花酒孺人喜<hi>一作善</hi>逢迎稚子解趨走<lb/>
日暮閒園裏團團蔭榆栁酩酊乗夜歸涼風吹户牖清<lb/>
淺望河漢低昂看北斗數罋猶未開明朝能飲否<lb/>
　　題辨覺精舎<lb/>
朝隨秋雲陰乃至青松林花閣空中逺方池巖下深竹<lb/>
風亂天語谿響成龍吟試問眞君子遊山非世心<lb/>
<pb n="KR4h0161_WYG_017-14a"/>
　　行次田家澳梁作<lb/>
田家俯長道邀我避炎氛當暑日方晝髙天無片雲桑<lb/>
間禾黍氣栁下牛羊羣野雀棲空屋晨風不復聞前登<lb/>
澳梁坂極望温泉分逆旅方三舎西山猶未曛<lb/>
　　秋次灞亭寄申大<lb/>
橘柚植寒陵芙蓉蔕修坂無言不得意得意何由展況<lb/>
我行且徒而君往猶蹇既傷人事近復言天道逺薄暮<lb/>
入空亭中夜不能飯南聽鴻雁盡西見招搖轉千門漢<lb/>
<pb n="KR4h0161_WYG_017-14b"/>
主宫百里周王苑杲杲初景出油油鮮雲卷㑹朝幸嵗<lb/>
正校獵從秋獮念君久京國雙涕如露泫無人薦子雲<lb/>
太息竟誰辨<lb/>
　　晩霽中園喜赦作<lb/>
五月黄梅時陰氣蔽逺邇煙雲連晦朔菰菜生鄰里落<lb/>
日燒霞明農夫知雨止㡬悲袵席濕長歎垣牆毁曭朗<lb/>
天宇開家族躍以喜渙汗發大號坤元更資始散衣出<lb/>
中園小徑尚滑履池光搖萬象倐忽滅復起嘉樹如我<lb/>
<pb n="KR4h0161_WYG_017-15a"/>
心欣欣豈云已<lb/>
　　夏日尋藍田唐丞登髙宴集<lb/>
東望春明門駕言聊出遊南行小徑盡緑竹臨清流君<lb/>
出罷六安居此澹忘憂園林與城市閭井隨人幽披顔<lb/>
闢衡闈置酒登崇丘山河臨咫尺宇宙窮寸眸是時春<lb/>
載陽佳氣滿皇州宫殿碧雲裏鴛鴦初命儔良辰方在<lb/>
兹志士安得休成名茍有地何必東陵侯<lb/>
　　同諸公登慈恩寺塔<lb/>
<pb n="KR4h0161_WYG_017-15b"/>
金祠起眞宇直上青雲垂地靜我亦閒登之清秋時蒼<lb/>
蕪宜春苑片碧昆明池誰道天漢髙逍遙方在兹虚形<lb/>
賔太極攜手行翠㣲雷雨傍杳冥鬼神中躨跜靈變在<lb/>
倐忽莫能窮天涯冠上閶闔開履下鴻雁飛宫室低邐<lb/>
迤羣山小參差俯仰宇宙空庶隨了義歸崱屴非大厦<lb/>
久居亦以危<lb/>
　　同諸公秋霽曲江俯見南山<lb/>
天靜終南髙俯映江水明有若蓬萊下淺深見澄瀛羣<lb/>
<pb n="KR4h0161_WYG_017-16a"/>
峯懸中流石壁如瑤瓊魚龍隱蒼翠鳥獸遊清泠菰蒲<lb/>
林下秋薜荔波中輕山戛浴蘭沚水若居雲屏嵐氣浮<lb/>
渚宫孤光隨曜靈陰陰豫章館宛宛百花亭大君及羣<lb/>
臣宴樂方嚶鳴吾黨二三子蕭晨怡性情逍遙滄洲時<lb/>
乃在長安城<lb/>
　　貽劉髙士别<lb/>
夙駕出東城城傍早霞散初日照龍闕峩峩在天半壯<lb/>
哉麗百常美矣崇兩觀俯視趨朝客簪珮何璀璨而我<lb/>
<pb n="KR4h0161_WYG_017-16b"/>
送將歸徘徊灞陵岸北雲去吳越南雁離江漢伊昔蹈<lb/>
丘園翩翩理文翰髙談閔仲叔逸氣劉公幹每言竹栢<lb/>
貞常輕朝市玩山晝猿狖靜谿曛魚鳥亂寧止卧崆峒<lb/>
直云期汗漫聖君既理歴族士咸炳煥矯首來天地振<lb/>
羽泛漪瀾元淑命不達伯鸞吟可歎東去姑蘓臺乃過<lb/>
陟陽館舎轡函闗道浮舟滄海畔耳目曠暄涼懷抱盈<lb/>
悲惋沈沈青嵗晚靄靄秋雲換自言永遯棲無復從羈<lb/>
絆揮手謝知已知已莫能讃<lb/>
<pb n="KR4h0161_WYG_017-17a"/>
　　山中貽崔六琪華<lb/>
恍惚登髙嶺徘徊看落日遙想仲長園如親幼安室春<lb/>
渚菖蒲登山中播穀鳴相思不道逺太息未知情意君<lb/>
來此地時復疎林薄中夜掃衡門迎晨閉菌閣屣履清<lb/>
池上家僮奉信歸憂隨落花散目送歸雲飛故交在天<lb/>
末新知復千里無人蹔往來獨作中林士<lb/>
　　鞏城南河作寄徐三景暉<lb/>
初年雨候遲鞏洛河流小搖搖芳草岸屢見春山曉清<lb/>
<pb n="KR4h0161_WYG_017-17b"/>
露洗雲林輕波戲魚鳥唯言故人逺不念鄉川眇舟檝<lb/>
去縈迴湍溆行奔峭寄書千里路莫道南鴻少<lb/>
　　華陰作貽祖三詠<lb/>
朝行敷水上暮出華山東髙館宿初靜長亭秋轉空日<lb/>
餘久淪汩重此聞霜風淅瀝入谿樹颼飀驚夕鴻悽然<lb/>
望伊洛如見息陽宫舊識無髙位新知盡固窮夫君獨<lb/>
輕舉逺近善文雄豈念千里駕﨑嶇秦塞中<lb/>
　　閒居<lb/>
<pb n="KR4h0161_WYG_017-18a"/>
薄遊何所愧所愧在閒居親故不來往中園時讀書步<lb/>
櫩滴餘雪春塘抽新蒲梧桐漸覆井時鳥自相呼悠然<lb/>
念故鄉乃在天一隅安得如浮雲來往方須㬰<lb/>
　　同王十三維哭殷遙<lb/>
生理無不盡念君在中年遊道雖未深舉世莫能賢筮<lb/>
仕苦貧賤為客少田園膏腴不可求乃在許西偏四鄰<lb/>
盡桑柘咫步開牆垣内艱未及虞形影隨化遷茅茨俯<lb/>
苫蓋雙殯兩楹間時聞孤女號迥出陌與阡慈烏亂飛<lb/>
<pb n="KR4h0161_WYG_017-18b"/>
鳴猛獸亦以跧故人王夫子靜念無生篇哀樂久已絶<lb/>
聞之將泫然太陽蔽空虚雨雪浮蒼山迢遞親靈櫬顧<lb/>
予悲絶絃處順與安時至此乃空言<lb/>
　　新豐主人<lb/>
新豐主人新酒熟舊客還歸舊堂宿滿酌香含北砌花<lb/>
盈樽色泛南軒竹雲散天髙秋月明東家少婦解秦箏<lb/>
醉來忘却巴陵道夢中疑是洛陽城<lb/>
　　薔薇篇<lb/>
<pb n="KR4h0161_WYG_017-19a"/>
裊裊長數尋青青不作林一莖獨秀當庭心數枝分作<lb/>
滿庭陰春日遲遲將欲半庭影離離正堪玩枝上嬌鶯<lb/>
不畏人葉底飛蛾自相亂秦家女兒愛芳菲畫眉相喚<lb/>
采葳蕤髙處紅鬚欲就手低邊緑刺已牽衣蒲葡架上<lb/>
朝光滿楊栁園中冥鳥飛連袂踏歌從此去風吹香氣<lb/>
逐人歸<lb/>
　近體詩<lb/>
　　臨江亭五咏<hi>并序</hi>
<pb n="KR4h0161_WYG_017-19b"/>
　　　建業為都舊矣晉主來此而禮物盡備雖云在<lb/>
　　　徳亦云在險京口其地也嗚呼有邦國者有廢<lb/>
　　　興焉自晉及陳五世遞嬗以今懷古五篇為咏<lb/>
　　　臨江亭得其勝槩寄以興言雖未及乎辯士亦<lb/>
　　　其志也<lb/>
晉家南作帝京鎭北為闗江水中分地城樓下帶山金<lb/>
陵事已往青蓋理無還落日空亭上愁看龍尾灣<lb/>
山横小苑前路盡大江邊此地興王業無如宋主賢潮<lb/>
<pb n="KR4h0161_WYG_017-20a"/>
生建業水風散廣陵煙直望清波裏祗言别有天<lb/>
城頭落暮暉城外搗秋衣江水青雲挹蘆花白雪飛南<lb/>
州王氣疾東國海風㣲借問商歌客年年何處歸<lb/>
古木嘯寒禽層城帶夕陰梁園多緑樹楚國盡楓林山<lb/>
際空為險江流長自深平生何以恨天地本無心<lb/>
京山千里過孤憤望中來江勢將天合城門向水開落<lb/>
霞明楚岸夕露濕吳臺去去無相識陳皇安在哉<lb/>
　　泊江潭貽馬校書<lb/>
<pb n="KR4h0161_WYG_017-20b"/>
明月掛青天遙遙如目前故人遊畫閣却望似雲邊水<lb/>
宿依漁父歌聲和采蓮采蓮江上曲今夕為君傳<lb/>
　　夜觀妓<lb/>
白雪宜新舞清宵召楚妃嬌童攜錦薦侍女整羅衣花<lb/>
映垂鬟轉香迎步履飛徐徐斂長袖雙燭送將歸<lb/>
　　官莊池觀競渡<lb/>
落日吹簫管清池發棹歌船爭先後渡岸激去來波水<lb/>
葉藏魚鳥林花間綺羅踟蹰仙女去猶似望天河<lb/>
<pb n="KR4h0161_WYG_017-21a"/>
　　霽後貽馬十二巽<lb/>
髙天風雨散清氣在園林況我夜初靜當軒鳴緑琴雲<lb/>
開北堂月庭滿南山陰不見長裾者空歌遊子唫<lb/>
　　題山中流泉<lb/>
山中有流水借問不知名映地為天色飛空作雨聲轉<lb/>
來深澗滿分出小池平恬澹無人見年年長自清<lb/>
　　題陸山人樓<lb/>
暮聲雜初雁夜色涵早秋獨見海中月照君池上樓山<lb/>
<pb n="KR4h0161_WYG_017-21b"/>
雲拂髙棟天漢入雲流不惜朝光滿其如千里遊<lb/>
　　漢陽即事<lb/>
楚國千里逺孰知方寸違春遊歡有客夕寢賦無衣江<lb/>
水帶氷緑桃花隨雨飛九歌有深意捐珮乃言歸<lb/>
　　寒夜江口泊舟<lb/>
寒潮信未起出浦纜孤舟一夜苦風浪自然增旅愁吳<lb/>
山遲海月楚火照江流欲有知音者異鄉誰可求<lb/>
　　苑外至龍興院作<lb/>
<pb n="KR4h0161_WYG_017-22a"/>
朝遊天苑外忽見法筵開山勢當空出雲陰滿地來疎<lb/>
鐘清月殿幽梵靜花臺日暮香林下飄飄仙步迴<lb/>
　　隴頭水送别<lb/>
相送隴山頭東西隴水流從來心膽盛今日為君愁暗<lb/>
雪迷征路寒雲隱戍樓唯餘旌斾影相逐去悠悠<lb/>
　　洛橋送别<lb/>
河橋送客舟河水正安流逺見輕橈動遙憐故國遊海<lb/>
禽逢早雁江水值新秋一聽南津曲分明散别愁<lb/>
<pb n="KR4h0161_WYG_017-22b"/>
　　洛潭送人覲省<lb/>
清洛帶芝田東流入大川舟輕水復急别望杳如仙細<lb/>
草生春岸明霞散早天送君唯一曲當是白華篇<lb/>
　　張谷田舎<lb/>
縣官清且儉深谷有人家一徑入寒竹小橋穿野花碓<lb/>
喧春澗滿梯倚緑桑斜自説年來稔前村酒可賒<lb/>
　　藍上芳茨期王維補闕<hi>見王維集</hi>
山中人不見雲去夕陽過淺瀨寒魚少叢蘭秋蝶多老<lb/>
<pb n="KR4h0161_WYG_017-23a"/>
年疎世事幽性樂天和酒熟思才子谿頭望玉珂<lb/>
　　田家即事<lb/>
桑柘悠悠水蘸堤晩風晴景不妨犁髙機猶織卧蠶子<lb/>
下坂饑逢餉饁妻杏色滿林羊酪熟麥涼浮壠雉媒低<lb/>
生時樂死皆由命事在旻天迥不迷<lb/>
　　長安道<lb/>
鳴鞭過酒肆袨服遊倡門百萬一時盡含情無片言<lb/>
西行一千里暝色生寒樹暗聞歌吹聲知是長安路<lb/>
<pb n="KR4h0161_WYG_017-23b"/>
　　洛陽道獻吕四郎中<lb/>
洛水春氷開洛城春樹緑朝看大道上落花亂馬足<lb/>
春風二月時道傍栁堪把上枝覆官閣下枝拂車馬<lb/>
洛水照千門千門碧空裏少年不得志走馬遊新市<lb/>
　　江南曲<lb/>
緑江深見底髙浪直翻空慣是湖邊住舟輕不畏風<lb/>
逐流牽荇葉縁岸摘蘆苗為惜鴛鴦鳥輕輕動畫橈<lb/>
日暮長江裏相邀歸渡頭落花如有意來去逐船流<lb/>
<pb n="KR4h0161_WYG_017-24a"/>
隔江看樹色沿月聽歌聲不是長干住那從此路行<lb/>
　　同武平一員外遊湖<lb/>
竹吹留歌扇蓮香入舞衣前溪多曲溆乗興莫先歸<lb/>
　　明妃曲<lb/>
日暮驚沙亂雪飛傍人相勸易羅衣强來前殿看歌舞<lb/>
共待單于夜獵歸<lb/>
　　同武平一員外遊湖<lb/>
青林碧嶼暗相期緩楫揮觥欲賦詩借問髙歌凡㡬轉<lb/>
<pb n="KR4h0161_WYG_017-24b"/>
河低月落五更時<lb/>
朝來仙閣聽絃歌暝入花亭見綺羅池邊命酒憐風月<lb/>
浦口迴船惜芰荷<lb/>
朦朧竹影蔽巖扉淡蕩荷風飄舞衣舟尋緑水宵將半<lb/>
月隱青林人未歸<lb/>
花潭竹嶼傍幽溪畫楫浮空入夜谿芰荷覆水船難進<lb/>
歌舞留人月易低<lb/>
　　寄孫山人<lb/>
<pb n="KR4h0161_WYG_017-25a"/>
新林二月孤舟還水滿清江花滿山借問故園隱君子<lb/>
時時來往在人間<lb/>
　嚴武<lb/>
　　武字季鷹華州人中書侍郎挺之之子神氣儁朗<lb/>
　　敏於見聞弱冠哥舒翰奏充判官遷侍御史至徳<lb/>
　　中累為劍南東川節度成都尹兼御史大夫尋遷<lb/>
　　黄門侍郎復拜成都尹劍南節度等使廣徳中破<lb/>
　　吐蕃改檢校吏部尚書封鄭國公<lb/>
<pb n="KR4h0161_WYG_017-25b"/>
　　紀事云武年二十二為給事黄門郎明年擁旄西<lb/>
　　蜀杜甫乗醉言不謂嚴挺之乃有此子也武恚目<lb/>
　　久之曰杜審言孫子擬捋虎鬚合坐皆笑以彌縫<lb/>
　　之房太尉琯㣲有所忤憂怖成疾李太白作蜀道<lb/>
　　難為房杜危之也<lb/>
　古體詩<lb/>
　　題巴州光禄寺楠木<lb/>
楚江長流對楚寺楠木幽生赤崕背臨谿插石盤老根<lb/>
<pb n="KR4h0161_WYG_017-26a"/>
苔色青蒼山雨痕髙枝閙葉鳥不度半掩白雲朝與暮<lb/>
香殿蕭條轉宻隂花龕滴瀝垂清露聞道偏多越水頭<lb/>
煙生霽歛使人愁月明忽憶湘川夜猿叫還思鄂渚秋<lb/>
看君幽靄㡬千丈寂寞窮山今遇賞亦知鐘梵報黄昏<lb/>
猶卧禪牀戀竒響<lb/>
　近體詩<lb/>
　　酬别杜二<lb/>
獨逢堯典日再覩漢官時未效風霜勁空慙雨露私夜<lb/>
<pb n="KR4h0161_WYG_017-26b"/>
鐘清萬户曙漏拂千旗並向殊庭謁俱承别館追斗城<lb/>
憐舊路鍋水惜歸期峯樹還相伴江雲更對垂試迴滄<lb/>
海棹莫妬敬亭詩秪是書應寄無忘酒共持但令心事<lb/>
在未肯鬢毛衰最悵巴山裏清猿醒夢思<lb/>
　　寄題杜拾遺錦江野亭<lb/>
漫向江頭把釣竿懶眠沙草愛風湍莫倚善題鸚鵡賦<lb/>
何須不著鵕䴊冠腹中書籍幽時曬肘後醫方靜處看<lb/>
興發㑹能馳駿馬應須直到使君灘<lb/>
<pb n="KR4h0161_WYG_017-27a"/>
　　巴嶺答杜二見憶<lb/>
卧向巴山落月時兩鄉千里夢相思可但步兵偏愛酒<lb/>
也知光禄最能詩江頭赤葉楓愁客籬外黄花菊對誰<lb/>
跂馬望君非一度冷猿秋雁不勝悲<lb/>
　　軍城早秋<lb/>
昨夜秋風入漢闗朔雲邊月滿西山更催飛將追逃虜<lb/>
莫遣沙場匹馬還<lb/>
　鄭䖍<lb/>
<pb n="KR4h0161_WYG_017-27b"/>
　　䖍鄭州滎陽人天寶初為協律郎或告其私撰國<lb/>
　　史坐謫十年還京以不事事更為置廣文館以䖍<lb/>
　　為博士自冩其詩畫以獻帝署曰鄭䖍三絶後貶<lb/>
　　台州司户㕘軍<lb/>
　近體詩<lb/>
　　閨情<lb/>
銀鑰開香閣金臺㸃夜燈長征君自慣獨卧妾何曾<lb/>
　崔成甫<lb/>
<pb n="KR4h0161_WYG_017-28a"/>
　　成甫開元末為陜縣尉李白澤畔吟序云澤畔吟<lb/>
　　者逐臣崔公所作云代業文宗早茂才秀起家校<lb/>
　　書蓬山再尉闗輔中佐於憲車因貶湘陰流離沅<lb/>
　　湘摧悴草莽忠憤義烈形於清辭其怨者之流乎<lb/>
　近體詩<lb/>
　　贈李十二白<lb/>
我是瀟湘放逐臣君辭明主漢江濵天外常求太白老<lb/>
金陵捉得酒仙人<lb/>
<pb n="KR4h0161_WYG_017-28b"/>
　奚賈<lb/>
　　賈常建同時人<lb/>
　近體詩<lb/>
　　尋許山人亭子<lb/>
桃源若逺近漁子棹輕舟川路行難盡人家到漸幽山<lb/>
禽拂席起溪水入庭流名是何年隱如今成白頭<lb/>
　李康成<lb/>
　　康成天寶中與李杜同時撰玉臺後集<lb/>
<pb n="KR4h0161_WYG_017-29a"/>
　　古體詩<lb/>
　　　采蓮曲<lb/>
　采蓮去月没春江曙翠鈿紅袖水中央青荷蓮子雜衣<lb/>
　香雲起風生歸路長歸路長那得久各迴船兩搖手<lb/>
　　　自君之出矣<lb/>
　自君之出矣絃吹絶無聲思君如百草撩亂逐春生<lb/>
　<lb/>
　<lb/>
<pb n="KR4h0161_WYG_017-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻十七<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_018-1a"/>
　欽定四庫全書<lb/>
御定全唐詩録巻十八<lb/>
　　元結<lb/>
　　　結字次山瀼州人少不羈年十七折節向學事元<lb/>
　　　徳秀天寶十二載舉進士禮部侍郎陽浚見其文<lb/>
　　　曰一第慁子耳有司得子是賴果擢上第後舉制<lb/>
　　　科國子司業蘇源明薦結於肅宗上時議三篇帝<lb/>
　　　悦擢右金吾兵曹參軍攝監察御史為山南西道<lb/>
<pb n="KR4h0161_WYG_018-1b"/>
　　　節度參謀以討賊功遷監察御史裏行進水部郎<lb/>
　　　佐荆南節度使吕諲又㕘山南東道來瑱府瑱誅<lb/>
　　　攝領府事代宗立固辭丐侍親樊上授著作郎拜<lb/>
　　　道州刺史流亡歸者萬餘進容管經略使民樂其<lb/>
　　　教立石頌徳嘗著元子十篇故以元子為稱兵亂<lb/>
　　　入猗玕洞稱猗玕子後家瀼濵稱浪士及有官人<lb/>
　　　以為浪者亦漫為官乎呼為漫郎樊上漁者相戯<lb/>
　　　更為聱叟又稱漫叟所著有文編李商隱為之序<lb/>
<pb n="KR4h0161_WYG_018-2a"/>
　　歸來子云結性耿介有憂道憫俗之意天寶之亂<lb/>
　　或仕或隱自謂與世聱牙故其見於文字者亦沖<lb/>
　　澹而隱約譬古鐘磬不諧於里耳而詞義㣲妙翫<lb/>
　　之翛然若有塵外之趣<lb/>
　古體詩<lb/>
　　補樂歌<lb/>
　　　網罟　網罟伏羲氏之樂歌也其義蓋稱伏羲<lb/>
　　　能易人取禽獸之勞凡二章章四句<lb/>
<pb n="KR4h0161_WYG_018-2b"/>
吾人苦兮水深深網罟設兮水不深<lb/>
吾人苦兮山幽幽網罟設兮山不幽<hi>鍾惺云老莊著書深㫖尋常拈出</hi>
　　系樂府<lb/>
　　　天寶辛未中元子將前世嘗可稱歎者為詩十<lb/>
　　　二篇<hi>録八篇</hi>為引其義名之縂命曰系樂府古人<lb/>
　　　詠歌不盡其情聲者化金石以盡之其歡怨甚<lb/>
　　　耶戯<hi>音呼</hi>盡歡怨之聲者可以上感於上下化於<lb/>
　　　下故元子系之<lb/>
<pb n="KR4h0161_WYG_018-3a"/>
　　　思太古<lb/>
東南三千里沅湘為太湖湖上山谷深有人多似愚嬰<lb/>
孩寄樹顚就水捕鷠<hi>於都反</hi>鱸所歡同鳥獸身意復何拘<lb/>
吾行遍九州此風皆已無吁嗟聖賢教不覺久踟蹰<lb/>
　　　賤士吟<lb/>
南風發天和和氣天下流能使萬物榮不能變羈愁為<lb/>
愁亦何爾自請説此由諂競實多路茍邪皆共求嘗聞<lb/>
古君子指以為深羞正方終莫可江海有滄洲<lb/>
<pb n="KR4h0161_WYG_018-3b"/>
　　　欸乃曲<lb/>
誰能聽欸乃欸乃感人情不恨湘波深不怨湘水清所<lb/>
嗟豈敢道空羨江月明昔聞扣斷舟引釣歌此聲始歌<lb/>
悲風起歌竟愁雲生遺曲今何在逸為漁父行<lb/>
　　　貧婦詞<lb/>
誰知苦貧夫家有愁怨妻請君聽其詞能不為酸悽所<lb/>
憐抱中兒不如山下麑空念庭前地化為人吏蹊出門<lb/>
望山澤回頭心復迷何時見府主長跪向之啼<lb/>
<pb n="KR4h0161_WYG_018-4a"/>
　　　去鄉悲<lb/>
踟蹰古塞闗悲歌為誰長日行見孤老羸弱相提將聞<lb/>
其呼怨聲聞聲問其方乃言無患苦豈棄父母鄉非不<lb/>
見其心仁惠誠所望念之何可説獨立為悽傷<lb/>
　　　夀翁興<lb/>
借問多夀翁何方自修育惟云順所然忘情學草木始<lb/>
知世上術勞苦化金玉不見充所求空聞恣躭欲清和<lb/>
存王母潛濩無亂黷誰正好長生此言堪佩服<lb/>
<pb n="KR4h0161_WYG_018-4b"/>
　　　農臣怨<lb/>
農臣何所怨乃欲干人主不識天地心徒然怨風雨將<lb/>
論草木患欲説昆蟲苦巡迴宫闕傍其意無由吐一朝<lb/>
哭都市淚盡歸田畆謠頌若採之此言當可取<lb/>
　　　下客謠<lb/>
下客無黄金豈思主人憐客言勝黄金主人然不然珠<lb/>
玉成彩翠綺羅如嬋娟終恐見斯好有時去君前豈知<lb/>
保忠信長使令徳全風聲與時茂歌頌萬千年<lb/>
<pb n="KR4h0161_WYG_018-5a"/>
　　與瀼溪鄰里<hi>有序</hi>
　　　乾元元年元子將家自全於瀼溪上元二年領<lb/>
　　　荆南之兵鎭於九江方在軍旅與瀼溪鄰里不<lb/>
　　　得如往時相見遊又知瀼溪之人日轉窮困故<lb/>
　　　作詩與之<lb/>
昔年苦逆亂舉族來南奔日行㡬十里愛君此山村峯<lb/>
谷呀回映誰家無泉源修竹多夾路扁舟皆到門瀼溪<lb/>
中曲濵其陽有閒園鄰里昔贈我許之及子孫我嘗有<lb/>
<pb n="KR4h0161_WYG_018-5b"/>
匱乏鄰里能相分我嘗有不安鄰里能相存斯人轉貧<lb/>
弱力役非無寃終以瀼濵訟無令天下論<lb/>
　　喻瀼溪鄉舊遊<lb/>
昔年在瀼濵瀼人皆忘情今來游瀼鄉瀼人見我驚我<lb/>
心與瀼人豈有辱與榮瀼人異其心應為我冠纓昔賢<lb/>
惡如此所以辭公卿貧窮老鄉里自休還力耕況曾經<lb/>
逆亂日厭聞戰爭尤愛一溪水而能存讓名終當來其<lb/>
濵飲啄全此生<lb/>
<pb n="KR4h0161_WYG_018-6a"/>
　　忝官引<lb/>
天下昔無事僻居養愚鈍山野性所安熙然自全順忽<lb/>
逢暴兵起閭巷見軍陣將家瀛海濵自棄同芻糞往在<lb/>
乾元初聖人啟休運公車詣魏闕天子垂清問敢誦王<lb/>
者箴亦獻當時論朝廷愛方直明主嘉忠信屢授不次<lb/>
官曾與專征印兵家未曾學榮利非所狥偶得兇醜降<lb/>
功勞愧分寸爾來將四嵗慙恥言可盡請取寃者辭為<lb/>
吾忝官引寃亂何者苦萬邑餘灰燼寃辭何者悲生人<lb/>
<pb n="KR4h0161_WYG_018-6b"/>
盡鋒刃寃辭何者甚力役遇勞困寃辭何者深孤弱亦<lb/>
哀恨無謀救寃者禄位安可近而可愛軒裳其心又干<lb/>
進此言非作戒此言敢貽訓實欲辭無能歸耕守吾分<lb/>
　　樊上漫作<lb/>
漫家郎亭下復在樊水邊去郭五六里扁舟到門前山<lb/>
竹遶茅舎庭中有寒泉西邊雙石峯引望堪忘年四鄰<lb/>
皆漁父近渚多閒田且欲學耕釣於斯求老焉<lb/>
　　酬孟武昌苦雪<lb/>
<pb n="KR4h0161_WYG_018-7a"/>
積雪閉山路有人到庭前云是孟武昌令獻苦雪篇長<lb/>
吟未及終不覺為悽然古之賢達者與世竟何異不能<lb/>
救時患諷諭以全意知公惜春物豈非愛時和知公苦<lb/>
隂雪傷彼災患多姦兇正驅馳不合問君子林鶯與野<lb/>
獸無乃怨於此兵興向九嵗稼穡誰能憂何時不發卒<lb/>
何日不殺牛耕者日已少耕牛日已稀皇天復何忍更<lb/>
人恐斃之自經危亂來觸物堪傷歎見君問我意只益<lb/>
胷中亂山禽饑不飛山木凍皆折懸泉化為氷寒水近<lb/>
<pb n="KR4h0161_WYG_018-7b"/>
不熱出門望天地天地皆昏昏時見雙峰下雪中生白<lb/>
雲<lb/>
　　喻舊部曲<lb/>
漫遊樊水陰忽見舊部曲尚言軍中好猶望有所屬故<lb/>
令爭者心至死終不足與之一杯酒喻使燒戎服兵興<lb/>
向十年所見堪歎哭相逢是遺人當合識榮辱勸汝學<lb/>
全生隨我畬退谷<lb/>
　　雪中懷孟武昌<lb/>
<pb n="KR4h0161_WYG_018-8a"/>
冬來三度雪農者歡嵗稔我麥根巳濡各得在倉廩天<lb/>
寒未能起孺子驚人寢云有山客來籃中見冬蕈燒柴<lb/>
為温酒煮鱖為作瀋客亦愛杯樽思君共杯飲所嗟山<lb/>
路閒時節寒又甚不能苦相邀興盡還就枕<lb/>
　　招孟武昌<hi>并序</hi>
　　　漫叟作退谷銘指曰干進之客不得遊之作杯<lb/>
　　　湖銘指曰為人厭者勿泛杯湖孟士源嘗黜官<lb/>
　　　無情干進在武昌不為人厭可遊退谷可泛杯<lb/>
<pb n="KR4h0161_WYG_018-8b"/>
　　　湖故作詩招之<lb/>
風霜枯萬物退谷如春時窮冬涸江海杯湖澄清漪湖<lb/>
盡到谷口單船近堦墀湖中更何好坐見大江水欹石<lb/>
為水涯半山在湖裏谷口更何好絶壑流寒泉松桂蔭<lb/>
茅舎白雲生坐邊武昌不干進武昌人不厭退谷正可<lb/>
遊杯湖任來泛湖上有水鳥見人不飛鳴谷中有山獸<lb/>
往往隨人行莫將車馬來令我鳥獸驚<lb/>
　　登殊亭作<lb/>
<pb n="KR4h0161_WYG_018-9a"/>
時節方大暑試來登殊亭憑軒未及息忽若秋氣生主<lb/>
人既多閒有酒共我傾坐中不相異豈限醉與醒漫歌<lb/>
無人聽浪語無人驚時復一回望心目出四溟誰能守<lb/>
纓佩日與災患并請君誦此意令彼惑者聽<lb/>
　　漫酬賈沔州<hi>有序</hi>
　　　賈徳方與漫叟者懼漫叟不能甘窮獨懼漫叟<lb/>
　　　又須為官故作詩相喻其指曰勸爾莫作官作<lb/>
　　　官不益身因徳方之意遂漫酬之<lb/>
<pb n="KR4h0161_WYG_018-9b"/>
往年壯心在嘗欲濟時難奉詔舉州兵令得誅暴叛上<lb/>
將屢顚覆偏師常救亂未曾弛戈甲終日領簿案出入<lb/>
四五年憂勤忘昏旦無謀靜兇醜自覺愚且愞豈欲皁<lb/>
櫪中爭食麧與藖<hi>麧糠中可食者下没反牛馬食餘草節曰藖下諌反</hi>去年辭職<lb/>
事所懼貽憂患天子許安親官又得閒散自家樊水上<lb/>
性情尤荒慢雲山與水木似不憎吾漫以兹忘時世日<lb/>
益無畏憚漫醉人不嗔漫眠人不喚漫遊無逺近漫樂無<lb/>
早晏漫中漫亦忘名利誰能筭聞君勸我意為君一長<lb/>
<pb n="KR4h0161_WYG_018-10a"/>
歎人誰年八十我巳過其半家中孤弱子長子未及冠<lb/>
且為兒童主種藥老溪澗<lb/>
　　舂陵行<hi>有序</hi>
　　　癸夘嵗漫叟授道州刺史道州舊數萬餘户經<lb/>
　　　賊以來不滿四千大半不勝賦税到官未五十<lb/>
　　　日承諸使徵求符牒二百餘封皆曰失其限者<lb/>
　　　罪至貶削於戲若悉應其命則州縣破亂刺史<lb/>
　　　欲焉逃罪若不應命又即獲罪戾必不免也吾<lb/>
<pb n="KR4h0161_WYG_018-10b"/>
　　　將守官靜以安人待罪而已此州是舂陵故地<lb/>
　　　故作舂陵行以達下情<lb/>
軍國多所須切責在有司有司臨郡縣刑法競欲施供<lb/>
給豈不憂徵斂又可悲州小經亂後遺人實困疲大鄉<lb/>
無十家大族命單羸朝飡是草根暮食求木皮出言氣<lb/>
欲絶意速行步遲追呼尚不忍況乃鞭扑之郵亭傳急<lb/>
符往來跡相追更無寛大恩但有迫促期欲令鬻兒女<lb/>
言發恐亂隨悉使索其家而又無生資聽彼道路言怨<lb/>
<pb n="KR4h0161_WYG_018-11a"/>
傷誰復知去冬山賊來殺奪㡬無遺所願見王官撫養<lb/>
以惠慈奈何重驅逐不使存活為安人天子命符節我<lb/>
所持州縣忽亂荒得罪復是誰逋緩違詔令蒙責固所<lb/>
宜前賢重守分惡以禍福移亦云貴守官不愛能適時<lb/>
顧惟孱弱者正直當不虧何人采國風吾欲獻此辭<lb/>
　　賊退示官吏<hi>有序</hi>
　　　癸夘嵗西原賊入道州焚燒殺掠㡬盡而去明<lb/>
　　　年賊又攻永州破邵不犯此州邊鄙而退豈力<lb/>
<pb n="KR4h0161_WYG_018-11b"/>
　　　能制敵歟蓋蒙其傷憐而已諸使何為忍苦徵<lb/>
　　　斂故作詩一篇以示官吏<lb/>
昔嵗逢太平山林二十年泉源在庭户洞壑當門前井<lb/>
税有常期日晏猶得眠忽然遭世變數嵗親戎旃今來<lb/>
典斯郡山夷又紛然城小賊不屠人貧傷可憐是以陷<lb/>
鄰境此州獨見全使臣將王命豈不如賊焉今彼徵歛<lb/>
者迫之如火煎誰能絶人命以作時世賢思欲委符節<lb/>
引竿自刺船將家就魚麥歸老江海邊<lb/>
<pb n="KR4h0161_WYG_018-12a"/>
　　遊潓泉示泉上學者<lb/>
顧吾漫浪久不欲有此拘每到潓泉上情性可安舒草<lb/>
堂在山曲澄瀾涵堦除松竹䕃幽徑清源湧坐隅築塘<lb/>
列圃畦引流灌時蔬復在郊郭外正堪靜者居愜心則<lb/>
自適喜尚人或殊此中若可安不佩銅虎符<lb/>
　　石魚湖上作<hi>有序</hi>
　　　潓泉南上有獨石在水中狀如遊魚魚凹處修<lb/>
　　　之可以䝻<hi>舉魚反</hi>酒水涯四匝多欹石相連石上<lb/>
<pb n="KR4h0161_WYG_018-12b"/>
　　　堪人坐水能浮小舫載酒又能繞石魚洄流乃<lb/>
　　　命湖曰石魚湖鐫銘于湖上顯示來者又作詩<lb/>
　　　以歌之<lb/>
吾愛石魚湖石魚在湖裏魚背有酒樽繞魚是湖水兒<lb/>
童作小舫載酒勝一杯座中令酒舫空去復滿來湖㟁<lb/>
多欹石石下流寒泉醉中一盥潄快意無比焉金玊吾<lb/>
不須軒冕吾不愛且欲坐湖畔石魚長相對<lb/>
　　宴湖上亭作<lb/>
<pb n="KR4h0161_WYG_018-13a"/>
廣亭蓋小湖湖亭實清曠軒忩幽水石怪異尤難狀石<lb/>
樽能寒酒寒水宜初漲岸曲坐客稀杯浮上搖漾逺風<lb/>
入簾幕淅瀝吹酒舫欲去未回時飄飄正堪望酣興思<lb/>
共醉促酒更相向舫去若驚鳬溶瀛滿湖浪朝來暮忘<lb/>
返暮歸獨惆悵誰肯愛林泉從吾老湖上<lb/>
　　引東泉作<lb/>
東泉人未知在我左山東引之傍山來垂流落庭中宿<lb/>
霧含朝光掩映如殘虹有時散成雨飄灑隨清風衆源<lb/>
<pb n="KR4h0161_WYG_018-13b"/>
發淵竇殊怪皆不同此流又髙懸<graphic n="KR2166" url="https://raw.githubusercontent.com/kanripo/KR-Gaiji/master/images/KR2166.png" mimeType="image/png"/>
                    <graphic n="KR2166" url="https://raw.githubusercontent.com/kanripo/KR-Gaiji/master/images/KR2166.png" mimeType="image/png"/>
                    <hi>孚袁反</hi>在長空山<lb/>
林何處無兹地不可逢吾欲解纓佩便為泉上翁<lb/>
　　登白雲亭<lb/>
出門上南山喜逐松逕行窮髙欲極逺始到白雲亭長<lb/>
山繞井邑登望宜新晴洲渚曲湘水縈迴隨郡城九疑<lb/>
千萬峰嵺嵺天外青煙雲無逺近皆傍林嶺生俯視松<lb/>
竹間石水何幽清涵映滿軒户娟娟如鏡明何人病惽<lb/>
濃積醉且未醒與我一登臨為君安性情<lb/>
<pb n="KR4h0161_WYG_018-14a"/>
　　潓陽亭作<hi>有序</hi>
　　　初得潓泉則為亭於泉上因開簷霤又得石渠<lb/>
　　　泉渠相宜亭更加好以亭在泉北故命之曰潓<lb/>
　　　陽亭<lb/>
問吾常讌息泉上何處好獨有潓陽亭令人可終老前<lb/>
軒臨潓泉憑几潄清流外物自相擾淵淵還復休有時<lb/>
出東户更欲簷下坐非我意不行石渠能留我峯石若<lb/>
鱗次欹垂復旋迴為我引潓泉泠泠簷下來天寒冝泉<lb/>
<pb n="KR4h0161_WYG_018-14b"/>
温泉寒宜大暑誰到潓陽亭其心肯思去<lb/>
　　夜讌石魚湖作<lb/>
風霜雖慘然出遊熙天正<hi>平聲</hi>登臨日暮歸置酒湖上亭<lb/>
髙燭照泉深光華溢軒楹如見海底日曈曈始欲生夜<lb/>
寒閉忩户石溜何清泠若在深洞中半崖聞水聲醉人<lb/>
疑舫影呼指遞相驚何故有雙魚隨吾酒舫行醉昏能<lb/>
誕語勸醉莫忘情坐無拘忌人勿限醉與醒<lb/>
　　招陶别駕家陽華作<lb/>
<pb n="KR4h0161_WYG_018-15a"/>
海内厭兵革騷騷十二年陽華洞中人似不知亂焉誰<lb/>
能家此地終老可自全草堂背巖洞㡬峯軒户前清渠<lb/>
匝庭堂出門仍灌田半崖盤石徑髙亭臨極顚引望見<lb/>
何處逶迤隴北川杉松㡬萬株蒼蒼滿前山巖髙曖華<lb/>
陽飛溜何潺潺洞深迷逺近但覺多洄淵晝遊興未盡<lb/>
日暮不欲眠探燭飲洞中醉昏潄寒泉始知天下心耽<lb/>
愛各有偏陶家世高逸公忍不獨然無或畢婚嫁竟為<lb/>
俗務牽<lb/>
<pb n="KR4h0161_WYG_018-15b"/>
　　劉侍御月夜讌㑹<hi>有序</hi>
　　　兵興已來十一年矣獲與同志歡醉達旦詠歌<lb/>
　　　取適無一二焉乙已嵗彭城劉靈源在衡陽逢<lb/>
　　　故人或有在者日昔相㑹第歡逺遊始與諸公<lb/>
　　　待月而笑語竟與諸公愛月而歡醉詠歌夜久<lb/>
　　　賦詩言懷於戲文章道喪蓋久矣時之作者煩<lb/>
　　　雜過多歌兒舞女且相喜愛系之風雅誰道是<lb/>
　　　耶諸公常欲變俗之淫靡為後生之規範今夕<lb/>
<pb n="KR4h0161_WYG_018-16a"/>
　　　豈不能道達情性成一時之美乎<lb/>
我從蒼梧來將耕舊山田踟蹰為故人且復停歸船日<lb/>
夕得相從轉覺和樂全愚愛涼風來明月正滿天河漢<lb/>
望不見㡬星猶粲然中夜興欲酣改坐臨清川未醉恐<lb/>
天旦更欲促繁絃歡娛不可逢請君莫言旋<lb/>
　　别孟校書<hi>有序</hi>
　　　平昌孟雲卿與元次山同州里以辭學相友㡬<lb/>
　　　二十年次山今罷守舂陵雲卿始典校芸閣於<lb/>
<pb n="KR4h0161_WYG_018-16b"/>
　　　戯材業次山不如雲卿辭賦次山不如雲卿通<lb/>
　　　和次山不如雲卿在次山又詡然求進者也誰<lb/>
　　　言時命吾欲聽之次山今且未老雲卿少次山<lb/>
　　　六七嵗雲卿聲名滿天下知已在朝廷及次山<lb/>
　　　之年雲卿何事不可至勿隨長風乗興蹈海勿<lb/>
　　　愛羅浮往而不歸南海幕府有樂安任鴻與次<lb/>
　　　山最舊請任公為次山一白府主趣資裝雲卿<lb/>
　　　使北歸慎勿令徘徊海上諸公第作歌送之<lb/>
<pb n="KR4h0161_WYG_018-17a"/>
吾聞近南海乃是魑魅鄉忽見孟夫子歡然遊此方忽<lb/>
喜海風來海帆又欲張漂漂隨所去不念歸路長君有<lb/>
失母兒愛之似阿陽始解隨人行不欲離君傍相勸早<lb/>
旋歸此言愼勿忘<lb/>
　　别何員外<lb/>
誰能守清躅誰能嗣世儒吾見何君饒為人有是夫黜<lb/>
官二十年未曾暫﨑嶇終不病貧賤寥寥無所拘忽然<lb/>
逢知已數月領官符猶是尚書郎收賦來江湖人皆悉<lb/>
<pb n="KR4h0161_WYG_018-17b"/>
蒼生隨意極所須比盜無兵甲似偷又不如公能獨寛<lb/>
大使之力自輸吾欲探時謠為公伏奏書但恐抵忌諱<lb/>
未知肯聽無不然且相送醉歡於坐隅<lb/>
　　窊樽詩<hi>在道州</hi>
巉巉小山石數峰對窊亭窊石堪為樽狀類不可名巡<lb/>
回數尺間如見小蓬瀛樽中酒初漲始有島嶼生豈無<lb/>
日觀峰直下臨滄溟愛之不覺醉醉卧還自醒醒醉在<lb/>
樽畔始為吾性情若以形勝論坐隅臨郡城平湖近堦<lb/>
<pb n="KR4h0161_WYG_018-18a"/>
砌逺山復青青異木㡬十株枝條冒簷楹盤根滿石上<lb/>
皆作龍蛇形酒堂貯釀器户牖皆罌缾此樽可常滿誰<lb/>
是陶淵明<lb/>
　　登九疑第二峯<lb/>
九疑第二峰其上有仙壇杉松映飛泉蒼蒼在雲端何<lb/>
人居此處云是魯女冠不知㡬百嵗讌坐餌金丹相傳<lb/>
羽化時雲鶴滿峰巒婦中有髙人相望空長歎<lb/>
　　宿洄溪翁宅<lb/>
<pb n="KR4h0161_WYG_018-18b"/>
長松萬枝遶茅舎怪石寒泉近簷下老翁八十猶能行<lb/>
將領兒孫行拾稼吾羨老翁居處幽吾愛老翁無所求<lb/>
時俗是非何足道得似老翁吾即休<lb/>
　　石魚湖上醉歌<hi>有序</hi>
　　　漫叟以公田米釀酒因休暇則載酒於湖上時<lb/>
　　　取一醉歡醉中據湖岸引臂向魚取酒使舫載<lb/>
　　　之徧飲坐者意疑倚巴丘酌於君山之上諸子<lb/>
　　　環洞庭而坐酒舫泛泛然觸波濤而往來者乃<lb/>
<pb n="KR4h0161_WYG_018-19a"/>
　　　作歌以長之<lb/>
石魚湖似洞庭夏水欲滿君山青山為樽水為沼酒徒<lb/>
歴歴坐洲島長風連日作大浪不能廢人運酒舫我持<lb/>
長瓢坐巴丘酌飲四座以散愁<lb/>
　　宿無為觀<lb/>
九疑山深㡬千里峰谷﨑嶇人不到山中舊有仙姥家<lb/>
十里飛泉遶丹竈如今道士三四人茹芝鍊玉學輕身<lb/>
霓裳羽蓋傍臨壑飄飄似欲來雲鶴<lb/>
<pb n="KR4h0161_WYG_018-19b"/>
　　無為洞口作<lb/>
無為洞口春水滿無為洞傍春雲白愛此踟蹰不能去<lb/>
令人悔作衣冠客洞旁山僧皆學禪無求無欲亦忘年<lb/>
欲問其心不能問我到此中得無悶<lb/>
　　説洄溪招退者<hi>在州南江華縣</hi>
長松亭亭滿四山山間乳竇流清泉洄溪正在此山裏<lb/>
乳水松膏常灌田松膏乳水田肥良稻苗如蒲米粒長<lb/>
麋色如珈玉液酒酒熟猶聞松節香溪邊老翁年㡬許<lb/>
<pb n="KR4h0161_WYG_018-20a"/>
長男頭白孫嫁女問言只食松田米無藥無方向人語<lb/>
浯溪石下多泉源盛暑大寒冬大温屠蘓宜在水中石<lb/>
洄溪一曲自當門吾今欲作洄溪翁誰能住我舎西東<lb/>
勿憚山深與地僻羅浮尚有葛仙翁<lb/>
　　宿丹崖翁宅<lb/>
扁舟欲到瀧口湍春水湍瀧上水難投竿來泊丹崖下<lb/>
得與崕翁盡一歡丹崖之亭當石顚破竹半山引寒泉<lb/>
泉流掩映在木杪有若白鳥飛林間往往隨風作霧雨<lb/>
<pb n="KR4h0161_WYG_018-20b"/>
濕人巾履滿庭前丹崖翁愛丹崕棄官㡬年崕下家兒<lb/>
孫棹船抱酒甕醉裏長歌揮釣車吾將求退與翁遊學<lb/>
翁歌醉在魚舟官吏隨人往未得却望丹崕慙復羞<lb/>
　近體詩<lb/>
　　橘井<lb/>
靈橘無根井有泉世間如夢又千年鄉園不見重歸鶴<lb/>
姓字今為第㡬仙風冷露壇人悄悄地閒荒徑草綿綿<lb/>
如何躡得蘓君跡白日霓旌擁上天<lb/>
<pb n="KR4h0161_WYG_018-21a"/>
　　欸乃曲<hi>有序</hi>
　　　大厯丁未中漫叟以軍事詣都使還州逢春水<lb/>
　　　舟行不進作欸乃五首<hi>録四首</hi>舟子唱之蓋欲取<lb/>
　　　適於道路耳詞曰<lb/>
湘江二月春水平滿月和風宜夜行唱橈欲過平陽戍<lb/>
守吏相呼問姓名<lb/>
千里楓林煙雨深無朝無暮有猿吟停橈靜聽曲中意<lb/>
好是雲山韶濩音<lb/>
<pb n="KR4h0161_WYG_018-21b"/>
零陵郡北湘水東浯溪形勝滿湘中溪口石顚堪自逸<lb/>
誰能相伴作漁翁<lb/>
下瀧船似入深淵上瀧船似欲昇天瀧南始到九疑郡<lb/>
應絶髙人乗興船<lb/>
　元季川<lb/>
　　季川名融以字行次山之弟次山作處規云季川<lb/>
　　曰兟復不言兟有意乎<hi>兟兄之别稱義載爾雅字通云兟乃㒭字之訛</hi>
　古體詩<lb/>
<pb n="KR4h0161_WYG_018-22a"/>
　　泉上雨後作<lb/>
風雨蕩繁暑雷息佳霽初衆峰帶雲色清氣入我廬䬃<lb/>
䬃涼颷來臨窺愜所圖緑蘿長新蔓褭褭垂坐隅流水<lb/>
復簷下丹砂發清渠養葛為我衣種芋為我蔬誰是畹<lb/>
與畦彌漫連野蕪<lb/>
　　山中曉興<lb/>
河漢降𤣥霜昨來節物殊媿無神仙姿豈有陰陽俱靈<lb/>
鳥望不見慨然悲髙梧華葉隨風揚珍條雜榛蕪為君<lb/>
<pb n="KR4h0161_WYG_018-22b"/>
寒谷吟歎息知何如<lb/>
　劉眘虚<lb/>
　　眘虚江東人為夏縣令與賀知章包融張旭號吳<lb/>
　　中四士<lb/>
　　明皇雜録云天寶中劉眘虚輩雖有文章盛名流<lb/>
　　落不偶<lb/>
　　殷璠云眘虚詩情幽興逺思苦語竒忽有所得便<lb/>
　　驚衆聽頃東南髙唱者數人然聲律婉態無出其<lb/>
<pb n="KR4h0161_WYG_018-23a"/>
　　右唯氣骨不逮諸公自永明巳還可傑立江表惜<lb/>
　　其不永天年隕碎國寶<lb/>
　　鍾惺酷愛其詩林茂之作小册全録之題其後云<lb/>
　　陶公坐髙秋俗士不敢入不受人去取孤意先自<lb/>
　　立<lb/>
　古體詩<lb/>
　　江南曲<lb/>
美人何蕩瀁湖上風日長玉手欲有贈徘徊雙明璫歌<lb/>
<pb n="KR4h0161_WYG_018-23b"/>
聲隨緑水怨色起青陽日暮還家望雲波横洞房<lb/>
　　暮秋揚子江寄孟浩然<lb/>
木葉紛紛下東南日煙霜林山相曉暮天海空青蒼暝<lb/>
色況復久秋聲亦何長孤舟兼㣲月獨夜仍越鄉寒笛<lb/>
對京口故人在襄陽詠思勞今夕江漢遙相望<lb/>
　　潯陽陶氏别業<lb/>
陶家習先隱種栁長江邊朝夕潯陽郭白衣來㡬年霽<lb/>
雲明孤嶺秋水澄寒天物象自清曠野情何聮綿蕭蕭<lb/>
<pb n="KR4h0161_WYG_018-24a"/>
丘中賞明宰非徒然願守黍稷税歸耕東山田<lb/>
　　登廬山峯頂寺<lb/>
孤峰臨萬象秋氣何髙清天際南郡出林端西江明山<lb/>
門二緇叟振錫聞幽聲心照有無界業懸前後生雖知<lb/>
眞機静尚與愛網并方首金門路未遑參道情<lb/>
　　尋東谿還湖中作<lb/>
出山更回首日暮清谿深東嶺新别處數猿呌空林昔<lb/>
遊有初迹此路還獨尋幽興方在往歸懷復為今雲峯<lb/>
<pb n="KR4h0161_WYG_018-24b"/>
勞前意湖水成逺心望望已超越坐鳴舟中琴<lb/>
　　送韓平兼寄郭㣲<lb/>
上客夜相過小童能酤酒即為臨水處正值歸雁後前<lb/>
路望鄉山近家見門栁到時春未暮風景自應有余憶<lb/>
東州人經年别來久殷勤為傳語日夕念攜手兼問前<lb/>
寄書書中復達否<lb/>
　　寄閻防<hi>防時在終南豐徳寺讀書</hi>
青冥南山口君與緇錫鄰深路入古寺亂花隨暮春紛<lb/>
<pb n="KR4h0161_WYG_018-25a"/>
紛對寂寞往往落衣巾松色空照水經聲時有人晩心<lb/>
復南望山逺情獨親應以修往業亦惟立此身深林度<lb/>
空夜煙月資清眞莫歎文明日彌年徒隱淪<lb/>
　　越中問海客<lb/>
風雨滄洲暮一帆今始歸自云發南海萬里速如飛初<lb/>
謂落何處永將無所依𡨕茫漸西見山色越中㣲誰念<lb/>
去時逺人經此路稀泊舟悲且泣使我亦霑衣浮海焉<lb/>
用説憶鄉難久違縱為魯連子山路有柴扉<lb/>
<pb n="KR4h0161_WYG_018-25b"/>
　　海上詩送薛文學歸海東<lb/>
何處歸且逺送君東悠悠滄溟千萬里日夜一孤舟曠<lb/>
望絶國所㣲茫天際愁有時近仙境不定若夢遊或見<lb/>
青色古孤山百里秋前心方杳眇後路勞夷猶離别惜<lb/>
吾道風波敬皇休春浮花氣逺思逐海水流日暮驪歌<lb/>
後永懷空滄洲<lb/>
　近體詩<lb/>
　　九日送人<lb/>
<pb n="KR4h0161_WYG_018-26a"/>
海上正搖落客中還别離同舟去未已逺送新相知流<lb/>
水意何極滿樽徒爾為從來菊花節早巳醉東籬<lb/>
　　闕題<lb/>
道由白雲盡春與青谿長時有落花至逺隨流水香閒<lb/>
門向山路深栁讀書堂幽映每白日清輝照衣裳<lb/>
　　寄江滔求孟六遺文<lb/>
南望襄陽路思君情轉親偏知漢水廣應與孟家鄰在<lb/>
日貪為善昨來聞更貧相如有遺草一為問家人<lb/>
<pb n="KR4h0161_WYG_018-26b"/>
　　積雪為小山<lb/>
飛雪伴春還春庭曉自閒虚心應任道遇賞遂成山峰<lb/>
小形全秀巖虚勢莫攀以幽能皎潔謂近可循環孤影<lb/>
臨氷鏡寒光對玉顔不隨遲日盡留顧嵗華間<hi>以幽能皎潔謂</hi>
<hi>近可循環此劉君自評其詩也</hi>
　萬楚<lb/>
　　楚登開元進士第<lb/>
　近體詩<lb/>
<pb n="KR4h0161_WYG_018-27a"/>
　　五日觀妓<lb/>
西施漫道浣春紗碧玉今時鬭麗華眉黛奪將萱草色<lb/>
紅裙妬殺石榴花新歌一曲令人艷醉舞雙眸斂鬢斜<lb/>
誰道五絲能續命却令今日死君家<lb/>
　　題情人藥欄<lb/>
斂眉語芳草何許太無情正見離人别春心相向生<lb/>
　　河上逢落花<lb/>
河上浮落花花流東不息應見浣紗人為道長相憶<lb/>
<pb n="KR4h0161_WYG_018-27b"/>
　王之渙<hi>集異記作渙之</hi>
　　之渙并州人與兄之咸之賁皆有文名與王昌齡<lb/>
　　崔國輔聮唱迭和名動一時<lb/>
　近體詩<lb/>
　　登鸛鵲樓<lb/>
白日依山盡黄河入海流欲窮千里目更上一重樓<lb/>
　　送别<lb/>
楊栁東門樹青青夾御河近來攀折苦應為别離多<lb/>
<pb n="KR4h0161_WYG_018-28a"/>
　　涼州詞<lb/>
黄河逺上白雲間一片孤城萬仞山羌笛何須怨楊栁<lb/>
春光不度玉門闗<hi>集異記云開元中渙之與王昌齡髙適齊名共詣旗亭貰酒小飲有梨園</hi>
<hi>伶官十數人㑹讌三人因避席偎映擁爐以觀焉俄有妙妓四輩奏樂皆當時名部昌齡等私相約曰我輩各</hi>
<hi>擅詩名每不自定甲乙今者可以宻觀諸伶所謳若詩入歌詞之多者為優初謳昌齡詩次謳適詩又次復謳</hi>
<hi>昌齡詩渙之自以得名巳久因指諸妓中最佳者曰待此子所唱如非我詩即終身不敢與子爭衡次至雙鬟</hi>
<hi>發聲果謳黄河云云因大諧笑諸伶詣問因語其事乃競拜乞就筵席三人從之飲醉竟日</hi>
　　九日送别<lb/>
<pb n="KR4h0161_WYG_018-28b"/>
薊庭蕭瑟故人稀何處登髙且送歸今日暫同芳菊酒<lb/>
明朝應作斷蓬飛<lb/>
　王諲<lb/>
　　諲登開元進士第官右補闕<lb/>
　古體詩<lb/>
　　夜坐看搊箏<lb/>
調箏夜坐燈光裏却挂羅帷露<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>指朱絃一一聲不同<lb/>
玉柱連連影相似不知何處學新聲曲曲彈來未覩名<lb/>
<pb n="KR4h0161_WYG_018-29a"/>
應是石家金谷裏流傳未滿洛陽城<lb/>
　近體詩<lb/>
　　長信怨<lb/>
飛燕倚身輕爭人巧笑名生君棄妾意増妾怨君情日<lb/>
落昭陽壁秋來長信城寥寥金殿裏歌吹夜無聲<lb/>
　　閨情<lb/>
日暮裁縫歇深嫌氣力㣲纔能收篋笥懶起下簾帷怨<lb/>
坐空然燭愁眠不解衣昨來頻夢見夫壻莫應知<lb/>
<pb n="KR4h0161_WYG_018-29b"/>
　蕭穎士<lb/>
　　穎士字茂挺與李華齊名號蕭李開元中登進士<lb/>
　　第補秘書正字聰警絶倫嘗讀路側古碑一閲即<lb/>
　　能成誦名播天下新羅使入朝言國人願得蕭夫<lb/>
　　子為師其名動華夷如此終以誕傲褊忿困躓而<lb/>
　　卒門人私諡文元先生<lb/>
　　穎士以推奬後進為任如李陽李幼皇甫冉陸渭<lb/>
　　等數十人由奬目皆為名士天下推知人稱蕭功<lb/>
<pb n="KR4h0161_WYG_018-30a"/>
　　曹嘗兄事元徳秀而友殷寅顔眞卿栁芳陸據李<lb/>
　　華邵軫趙驊時人語曰殷顔栁陸李蕭邵趙以能<lb/>
　　全其交也<lb/>
　古體詩<lb/>
　　江有楓一篇十一章<hi>有序</hi>
　　　江有楓思陸鄭二友吳㑹舊遊且疾讒也臣宦<lb/>
　　　於尹府以直方不偶見逼讒佞惟古之賢者有<lb/>
　　　避色避言之義矯然去之二室之間有槭樹焉<lb/>
<pb n="KR4h0161_WYG_018-30b"/>
　　　與江南楓形胥類憩於其下而作是詩以貽夫<lb/>
　　　二三子焉<lb/>
江有楓其葉蒙蒙我友自東于以遊從<lb/>
山有槭其葉漠漠我友徂北于以休息<lb/>
想彼槭矣亦類其楓矧伊懷人而忘其東<lb/>
東可遊矣㑹之丘矣于山于水于廟于寺于亭于里君<lb/>
子遊焉于以宴喜其樂亹亹<lb/>
粤東可居彼吳之墟有田有庭有朋有書有蓴有魚君<lb/>
<pb n="KR4h0161_WYG_018-31a"/>
子居焉惟以宴醑其樂徐徐<lb/>
我朋在矣彼陸之子如松如杞淑問不已<lb/>
我友于征彼鄭之子如琇如英徳音孔明<lb/>
我思震澤菱芡幕幕寤寐如覿<lb/>
我思剡谿杉篠萋萋寤寐無迷<lb/>
有鳥有鳥粤鷗與鷺浮湍戯渚皓然潔素忘其猜妬彼<lb/>
何人斯曾足傷懼<lb/>
此懼惟何懼寘于羅彼驕者子讒言孔多我聞先師體<lb/>
<pb n="KR4h0161_WYG_018-31b"/>
命委和公伯之愬則如予何悵然山河惟以嘯歌其憂<lb/>
也哉<lb/>
　　重陽陪元魯山登北城贈别<hi>時元有挂冠之意</hi>
山縣遶古堞悠悠快登望兩餘秋天髙目盡無隱狀綿<lb/>
連滍川迥杳渺鴉路深彭澤興不淺臨風動歸心賴兹<lb/>
琴堂暇傲睨傾菊酒人知嵗已登從政復何有逺山十<lb/>
里碧一道銜長雲青霞半落日混合疑晴曛漸聞驚栖<lb/>
羽坐歎清夜月中歡愴有違行子念明發僅能冺寵辱<lb/>
<pb n="KR4h0161_WYG_018-32a"/>
未免傷別離江湖不可忘風雨勞相思明時當盛才短<lb/>
伎安所設何日謝百里從君漢之澨<lb/>
　　蒙山作<lb/>
東蒙鎮海沂合沓餘百里清秋淨氛靄崖崿隱天起于<lb/>
役勞往還息徒暫攀騎將窮絶迹處偶得冥心理雲氣<lb/>
雜虹霓松聲亂風水㣲明緑林際杳窱丹洞裏仙鳥時<lb/>
可聞羽人邈難視此焉多深邃賢達昔所秘子尚捐俗<lb/>
紛季隨躡遐軌藴眞道彌曠懷古情未巳白鹿凡㡬遊<lb/>
<pb n="KR4h0161_WYG_018-32b"/>
黄精復奚似顧予尚牽纒家業重書史少學務從師壯<lb/>
年貴趨仕方馳桂林譽未暇桃源美嵗暮期再尋幽哉<lb/>
羨門子<lb/>
　　越江秋曙<lb/>
扁舟東路逺曉月下江濆瀲灧信潮上蒼茫孤嶼分林<lb/>
聲寒動葉水氣曙連雲暾日浪中出榜歌天際聞伯鸞<lb/>
常去國安道惜離羣延首剡谿近詠言懷數君<lb/>
　　山莊月夜作<lb/>
<pb n="KR4h0161_WYG_018-33a"/>
獻書嗟棄置疲拙歸田園且事計然䇿將符公冶言桑<lb/>
榆清暮景雞犬應遙村蠶罷里閭晏麥秋田野喧澗聲<lb/>
連枕簟峰勢入堦軒未奏東山伎先傾北海樽隴瓜香<lb/>
早熟庭果落初繁更愜野人意農談朝竟昏<lb/>
　李華<lb/>
　　華字遐叔趙郡人舉開元二十三年進士天寶二<lb/>
　　年博學宏詞皆為科首天寶十一年拜監察御史<lb/>
　　除右補闕禄山亂輦母而逃為盜所得二京復坐<lb/>
<pb n="KR4h0161_WYG_018-33b"/>
　　謫杭州司功參軍召加司封員外郎將以司言處<lb/>
　　之華曰焉有隳節辱志者可以荷君之寵乎移病<lb/>
　　請告李峴領選江南表為從事以風痺廢居楚嘗<lb/>
　　為元徳秀墓碑顔眞卿書李陽氷篆額時號三絶<lb/>
　古體詩<lb/>
　　詠史<lb/>
昻藏獬豸獸出自太平年亂代乃潛伏縱人為禍愆嘗<lb/>
聞斷馬劍每壯朱雲賢身死名不滅寒風吹墓田精靈<lb/>
<pb n="KR4h0161_WYG_018-34a"/>
如有在幽憤滿松煙<lb/>
漢皇修雅樂乗輿臨太學三老與五更天王親割牲一<lb/>
人調風俗萬國和且平單于驟欵塞武庫欲銷兵文物<lb/>
此朝盛君臣何穆清至今壝壇下如有簫韶聲<lb/>
文侯耽鄭衛一聽一忘餐白雪燕姬舞朱絃趙女彈淫<lb/>
聲流不返慆蕩日無端獻嵗受朝時鳴鐘讌百官兩牀<lb/>
陳管磬九奏殊未闌對此惟恐卧更能整衣冠<lb/>
沂水春可涉泮宫映楊葉麗色異人間珊珊搖珮環展<lb/>
<pb n="KR4h0161_WYG_018-34b"/>
禽恒獨處深巷生禾黍城上飛海雲城中暗春雨適來<lb/>
鳴珮者復是誰家女泥沾珠綴履雨濕翠毛簪電影開<lb/>
蓮臉雷聲飛蕙心自言沂水曲采萍兼采緑歸逕雖可<lb/>
尋天陰光景促憐君貞且獨願許君家宿徒勞惜衾枕<lb/>
子不顧雙娥艷質誠可重淫風如禮何<lb/>
　　寄趙七侍御<hi>有序</hi>
　　　自餘干谿行經弋陽至上饒山川幽麗思與雲<lb/>
　　　卿同遊邈不可得因叙疇年之素寄懷於篇云<lb/>
<pb n="KR4h0161_WYG_018-35a"/>
搖槳曙江流江清山復重心愜賞未足川迴失前峰淩<lb/>
灘出極浦曠若天池通君陽青嵯峨開拆混元中九潭<lb/>
魚龍窟仙成羽人宫陰奥潛鬼物精光動煙空𤣥猿啼<lb/>
深蘢白鳥戯葱蒙飛湍鳴金石激溜鼓雷風雨濯萬木<lb/>
鮮霞照千山濃草閒長餘緑花靜落幽紅渚煙見晨釣<lb/>
山月聞夜舂覆谿窈窕波涵石淘溶溶丹丘忽聚散素<lb/>
壁相奔衝白日破昏靄靈山出其東勢排昊蒼上氣壓<lb/>
吳越雄迴頭望雲卿此恨發吾衷昔日蕭邵遊四人纔<lb/>
<pb n="KR4h0161_WYG_018-35b"/>
成童屬詞慕孔門入仕希上公緯卿陷非罪折我昆吾<lb/>
鋒茂挺獨先覺拔身渡京虹斯人謝明代百代墜鵷鴻<lb/>
世故墜横流與君哀路窮相顧無死節蒙恩逐殊封天<lb/>
波洗其瑕朱衣備朝容一别凡十年豈期復相從餘生<lb/>
得攜手遺此兩孱翁羣遷失鶯羽後凋惜長松衰旅難<lb/>
重别悽悽滿心胷遇勝悲獨遊貪竒悵孤逢禽尚彼何<lb/>
人胡為束樊籠吾師度門教投弁躡遐蹤<lb/>
　　仙遊寺<hi>有龍潭穴弄玉祠</hi>
<pb n="KR4h0161_WYG_018-36a"/>
捨事入樵逕雲木深谷口萬壑移晦明千峰轉前後嶷<lb/>
然龍潭上石勢若奔走開拆秋天光崩騰夏雷吼靈谿<lb/>
自茲去紆直互紛糾聽聲靜復喧望色無更有𡨕𡨕翠<lb/>
㣲下髙殿映杉栁滴滴洞穴中懸泉響相扣昔時秦王<lb/>
女羽化年代久日暮松風來簫聲生左右早窺神仙籙<lb/>
願結芝术友安得羨門方青囊繫吾肘<lb/>
　　春遊吟<lb/>
初春遍芳甸千里藹盈矚美人摘新英步步翫春緑所<lb/>
<pb n="KR4h0161_WYG_018-36b"/>
思杳何處宛在吳江曲可憐不得共芳菲日暮歸來淚<lb/>
滿衣<lb/>
　近體詩<lb/>
　　長門怨<lb/>
弱栁鴛鴦薦啼妝翡翠衾鴉鳴秋殿曉人靜禁門深每<lb/>
憶椒房寵那堪永巷陰自驚羅帶緩非復舊來心<lb/>
　　奉使朔方贈郭都䕶<lb/>
絶塞臨光禄孤營佐貳師鐡衣三月冷金鼓朔風悲都<lb/>
<pb n="KR4h0161_WYG_018-37a"/>
䕶徵兵日將軍破鹵時揚鞭玉闗道回首望旌旗<lb/>
　　春行寄興<lb/>
宜陽城下草萋萋澗水東流復向西芳樹無人花自落<lb/>
春山一路鳥空啼<lb/>
　于逖<lb/>
　　逖天寶間詩人獨孤及李白皆有詩贈之<lb/>
　古體詩<lb/>
　　野外作<lb/>
<pb n="KR4h0161_WYG_018-37b"/>
老病無樂事嵗秋悲更長窮郊日蕭索生意已蒼黄小<lb/>
弟髮亦白兩男俱不强有才且未達況我非賢良幸以<lb/>
朽鈍姿野外老風霜寒鵶噪晩景喬木思故鄉魏人宅<lb/>
蓬池結網佇鱣魴水清魚不來嵗暮空彷徨<lb/>
　　憶舎弟<lb/>
衰門少兄弟兄弟唯兩人饑寒各流浪感念傷我神夏<lb/>
期秋未來安知無他因不怨别天長但願見爾身茫茫<lb/>
天地間萬類各有親安知汝與我乖隔同胡秦何時對<lb/>
<pb n="KR4h0161_WYG_018-38a"/>
形影憤懣當共陳<lb/>
　張彪<lb/>
　　彪蓋潁洛間靜者天寶末將母避亂杜子美嘗以<lb/>
　　詩寄張十二山人彪云<lb/>
　古體詩<lb/>
　　古别離<lb/>
别離無逺近事歡情亦悲不聞車輪聲後㑹將何時去<lb/>
日忘寄書來日乖前期縱知明當返一息千萬思<lb/>
<pb n="KR4h0161_WYG_018-38b"/>
　趙徵明<lb/>
　　徵明詩見篋中集<lb/>
　古體詩<lb/>
　　回軍跛者<lb/>
既老又不全始得離邊城一枝假枯木步步向南行去<lb/>
時日一百來時月一程常恐道路傍掩棄狐兔塋所願<lb/>
死鄉里到日不願生聞此哀怨詞念念不忍聽惜無異<lb/>
人術倐忽具爾形<lb/>
<pb n="KR4h0161_WYG_018-39a"/>
　　思歸<lb/>
為别未㡬日去日如三秋猶疑望可見日日上髙樓惟<lb/>
見分手處白蘋滿芳洲寸心寧死别不忍生離憂<lb/>
　賀蘭進明<lb/>
　　進明開元十六年進士禄山亂以御史大夫為節<lb/>
　　度守臨淮張巡乞師不應至徳中為南海太守嶺<lb/>
　　南節度使終員外郎<lb/>
　　殷璠云員外所著述百餘篇頗究天人之際又有<lb/>
<pb n="KR4h0161_WYG_018-39b"/>
　　古詩八十首大體符於阮公行路難五首並多新<lb/>
　　興<lb/>
　古體詩<lb/>
　　行路難<lb/>
君不見巗下井百尺不及泉君不見山上苗數寸凌雲<lb/>
煙人生相命亦如此何苦太息自憂煎但願親友長含<lb/>
笑相逢莫乏杖頭錢寒夜邀歡須秉燭豈不長思花栁<lb/>
年<lb/>
<pb n="KR4h0161_WYG_018-40a"/>
君不見門前栁榮耀暫時蕭索久君不見陌上花狂風<lb/>
吹去落誰家鄰家思婦見之歎蓬首不梳心歴亂盛年<lb/>
夫婿長别離嵗莫相逢色凋換<lb/>
君不見芳樹枝春花落盡蜂不窺君不見梁上泥秋風<lb/>
始髙燕不棲蕩子從軍事征戰蛾眉嬋娟守空閨獨宿<lb/>
自然堪下淚况復時聞烏夜啼<lb/>
君不見雲中月暫盈還復缺君不見林下風聲逺意難<lb/>
窮親故平生或聚散歡娛未盡樽酒空歎息青青陵上<lb/>
<pb n="KR4h0161_WYG_018-40b"/>
栢嵗寒能有㡬人同<lb/>
君不見東流水一去無窮巳君不見西郊雲日夕空氛<lb/>
氲羣雁徘徊不能去一雁驚鳴復失羣人生結交在終<lb/>
始莫以升沈中路分<lb/>
　李嶷<lb/>
　　嶷詩鮮潔有規矩其少年三首詞雖不多翩翩然<lb/>
　　俠氣在目也<lb/>
　古體詩<lb/>
<pb n="KR4h0161_WYG_018-41a"/>
　　淮南秋夜呈周偘<hi>與侃同</hi>
天淨河漢髙夜閒砧杵發清秋忽如此離恨應難歇風<lb/>
亂池上萍露光竹間月與君共遊處勿作他鄉别<lb/>
　近體詩<lb/>
　　林園秋夜作<lb/>
林卧避殘暑白雲長在天賞心既如此對酒非徒然月<lb/>
色偏秋露竹聲兼夜泉涼風懷袖裏茲意與誰傳<lb/>
　　少年行<lb/>
<pb n="KR4h0161_WYG_018-41b"/>
十八羽林郎戎衣侍漢王臂鷹金殿側挾彈玉輿傍馳<lb/>
道春風起陪遊出建章<lb/>
侍獵長楊下承恩更射飛塵生馬影滅箭落雁行稀薄<lb/>
暮隨天仗聮翩入瑣闈<lb/>
玊劍膝邊横金杯馬上傾朝遊茂陵道夜宿鳯凰城豪<lb/>
吏多猜忌毋勞問姓名<lb/>
　芮挺章<lb/>
　　挺章天寶進士常依祕書監陳公國子司業蘓公<lb/>
<pb n="KR4h0161_WYG_018-42a"/>
　　　編國秀集三巻<lb/>
　　近體詩<lb/>
　　　江南弄<lb/>
　春江可憐事最在美人家鸚鵡能言鳥芙蓉巧笑花地<lb/>
　銜金作埒水抱玉為沙薄晚青絲騎長鞭赴狹斜<lb/>
　　　少年行<lb/>
　任氣稱張放銜恩在少年玉堦朝就日金屋夜昇天軒<lb/>
　騎青雲際笙歌緑水邊建章明月好留醉伴風煙<lb/>
<pb n="KR4h0161_WYG_018-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻十八<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_019-1a"/>
　欽定四庫全書<lb/>
御定全唐詩録卷十九<lb/>
　　王季友<lb/>
　　　季友河南人按豫章圖經云酆城人家貧賣履博<lb/>
　　　極羣書李勉引為賔客甚敬之善為詩杜甫詩云<lb/>
　　　酆城客子王季友是也<lb/>
　　　殷璠云季友詩愛竒務險逺出常情之外然而白<lb/>
　　　首裋褐良可悲夫<lb/>
<pb n="KR4h0161_WYG_019-1b"/>
　　古體詩<lb/>
　　　雜詩<lb/>
　采山仍采隱在山不在深持斧事逺遊固悲匠者心翳<lb/>
　翳青桐枝樵爨日所侵撨聲出巗壑四聽無知音豈為<lb/>
　鼎下薪當復堂上琴鳯鳥久不棲且與枳棘林<lb/>
　　　滑中贈崔髙士瓘<lb/>
　夫子保藥命外身得无咎日月不能老化腸為筋否十<lb/>
　年前見君甲子過我夀于何今相逢華髮在我後近而<lb/>
<pb n="KR4h0161_WYG_019-2a"/>
知其逺少見今白首遙信蓬萊宫不死世世有元石采<lb/>
盈擔神方秘其肘問家惟指雲愛氣常言酒攝生固如<lb/>
此履道當不朽未能太元同願與天地久實腹以芝术<lb/>
賤體仍芻狗自勉將勉余良藥在苦口<lb/>
　　寄韋子春秘書<lb/>
出山秘芸署山木已再春食我山中藥不憶山中人山<lb/>
中誰余宻白髮日相親雀鼠晝夜無知我厨廩貧有情<lb/>
盡捐棄土石為周身依依舎北松不厭我南鄰夫子質<lb/>
<pb n="KR4h0161_WYG_019-2b"/>
千尋天澤枝葉新余以不材夀非智免斧斤<lb/>
　　還山留别長安知已<lb/>
出山不見家還山見家在山門是門前此去長樵採青<lb/>
谿誰招隱白髮自相待惟餘澗底松依依色不改<lb/>
　　代賀若令譽贈沈千運<lb/>
相逢問姓名亦存别時無子今有孫山上雙松長不改<lb/>
百家唯有三家村村南村西車馬道一宿通舟水浩浩<lb/>
澗中磊磊十里石河上淤泥種桑麥平坡冢墓皆我親<lb/>
<pb n="KR4h0161_WYG_019-3a"/>
滿田主人是舊客舉聲酸鼻問同年十人七人歸下泉<lb/>
分手如何更此地回頭不語淚澘然<lb/>
　　酬李十六岐<lb/>
鍊丹文武火未成賣藥販履俱逃名出谷迷行洛陽道<lb/>
乗流醉卧滑臺城城下故人久離怨一歡適我兩家願<lb/>
朝飲杖懸沽酒錢暮餐嚢有松花飯于何車馬日憧憧<lb/>
李膺門館爭登龍千賔揖對若流水五經發難如叩鐘<lb/>
下筆新詩行滿壁立談古人坐在席問我草堂有卧雲<lb/>
<pb n="KR4h0161_WYG_019-3b"/>
知我山儲無儋石自耕自刈食為天如鹿如麋飲野泉<lb/>
亦知世上公卿貴且養丘中草木年<lb/>
　　宿東谿李十五山亭<lb/>
上山下山入山谷谿中落日留我宿松石依依當主人<lb/>
主人不在意亦足名花出地兩重階絶頂平天一小齋<lb/>
本意由來是山水何用相逢語舊懷<lb/>
　　觀于舎人壁畫山水<lb/>
野人宿在人家少朝見此山謂山曉半壁仍棲嶺上雲<lb/>
<pb n="KR4h0161_WYG_019-4a"/>
開簾欲放湖中鳥獨坐長松是阿誰再三招手起來遲<lb/>
于公大笑向予説小弟丹青能爾為<lb/>
　張志和<lb/>
　　志和字子同婺州人始名龜齡母夢楓生腹上而<lb/>
　　産擢明經肅宗命待詔翰林因賜今名後坐貶不<lb/>
　　復仕居江湖自稱煙波釣徒著𤣥眞子亦以自號<lb/>
　　時謂嚴光之比<lb/>
　古體詩<lb/>
<pb n="KR4h0161_WYG_019-4b"/>
　　漁父歌<lb/>
西塞山前白鷺飛桃花流水鱖魚肥青篛笠緑蓑衣斜<lb/>
風細雨不須歸<lb/>
釣臺漁父褐為裘兩兩三三舴艋舟能縱棹慣乗流長<lb/>
江白浪不曾憂<lb/>
霅谿灣裏釣漁翁舴艋為家西復東江上雪浦邊風笑<lb/>
著荷衣不歎窮<lb/>
松江蟹舎主人歡菰飯蒓羮亦共餐楓葉落荻花乾醉<lb/>
<pb n="KR4h0161_WYG_019-5a"/>
宿漁舟不覺寒<lb/>
青草湖中月正圓巴陵漁父棹歌連釣車子橛頭船樂<lb/>
在風波不用仙<lb/>
　近體詩<lb/>
　　漁父<lb/>
八月九月蘆花飛南谿老人垂釣歸秋山入簾翠滴滴<lb/>
野艇倚檻雲依依却把漁竿尋小逕閒梳鶴髮對斜暉<lb/>
翻嫌四皓曾多事出為儲皇定是非<lb/>
<pb n="KR4h0161_WYG_019-5b"/>
　沈千運<lb/>
　　千運吳興人元結篋中集序云風雅不作㡬及千<lb/>
　　年近世作者更相沿襲拘限聲病喜尚形似且以<lb/>
　　流易為辭不知喪於雅正吳興沈千運獨挺於流<lb/>
　　俗之中强攘於已溺之後窮老不惑五十餘年凡<lb/>
　　所為文皆與時異故朋友後生稍見師效能似類<lb/>
　　者有五六人於戯自沈公及二三子皆以正直而<lb/>
　　無禄位皆以忠信而久貧賤皆以仁讓而至喪亡<lb/>
<pb n="KR4h0161_WYG_019-6a"/>
　　兵興于今六嵗已長逝者遺文散失方阻絶者不<lb/>
　　見近作故編於篋中者凡二十四首云<lb/>
　古體詩<lb/>
　　贈史修文<lb/>
故人阻千里㑹面非前期握手於此地當歡反成悲念<lb/>
離宛猶昨俄已二十朞疇昔皆少年别來鬢如絲不道<lb/>
舊姓名相逢知是誰曩遊盡騫翥與君仍布衣豈曰無<lb/>
其才命理應有時别路漸欲少不覺生涕洟<lb/>
<pb n="KR4h0161_WYG_019-6b"/>
　　汝墳示弟妹<lb/>
今日天氣暖東風杏花坼筋力久不如却羨澗中石神<lb/>
仙杳難信中夀稀滿百近世多夭傷喜見鬢髮白杖藜<lb/>
竹樹間宛見舊行跡豈知林園主却是林園客兄弟所<lb/>
存半空為亡者惜𡨕𡨕無再期哀哀望松栢骨肉能㡬<lb/>
人年大自疎隔性情誰免此與我不相易唯念得爾輩<lb/>
相看慰朝夕平生兹巳矣此外盡非適<lb/>
　　濮中言懷<lb/>
<pb n="KR4h0161_WYG_019-7a"/>
聖朝優賢良草澤無遺匿人生各有命在余胡不淑一<lb/>
生但區區五十無寸禄衰退當棄捐貧賤招毁讟栖栖<lb/>
去久世屯躓日窮迫不如守田園嵗晏望豐熟壯年失<lb/>
宜盡老大無筋力始愴前計非將貽後生福童兒新學<lb/>
稼少女未能織顧此煩知已終日求衣食<lb/>
　　山中作<lb/>
棲隱别無事所願離風塵不辭城邑遊禮樂拘束人邇<lb/>
來歸山林庶事皆吾身何者為形骸誰是智與仁寂莫<lb/>
<pb n="KR4h0161_WYG_019-7b"/>
了閑事而後知天眞咳唾矜榮華迂俯相屈伸何如巢<lb/>
與由天子不得臣<lb/>
　　古歌<lb/>
北邙不種田但種松與栢松栢未生處留待市朝客<lb/>
　孟雲卿<lb/>
　　雲卿平昌人第進士為校書郎與杜甫元結最善<lb/>
　　按元結送孟校書往南海書序云雲卿與次山同<lb/>
　　里以辭學相友善<lb/>
<pb n="KR4h0161_WYG_019-8a"/>
　　袁郊甘澤謠云陶峴開元中與樊口進士雲卿奏<lb/>
　　清商曲於江湖號水仙是雲卿為武昌人<lb/>
　　髙仲武云孟君詩祖述沈千運賊中十首又漁獵<lb/>
　　陳拾遺詞氣傷苦怨者之流<lb/>
　古體詩<lb/>
　　古别離<lb/>
朝日上髙臺離人怨秋草但見萬里天不見萬里道君<lb/>
行本迢逺苦樂良難保宿昔夢同衾憂心常傾倒含酸<lb/>
<pb n="KR4h0161_WYG_019-8b"/>
欲誰訴展轉傷懷抱結髪年已遲征行去何早寒暄有<lb/>
時謝憔悴難再好人皆算年夀死者何曾老少壯無見<lb/>
期水深風浩浩<lb/>
　　今别離<lb/>
結髮生别離相思復相保如何日已久五變中庭草𣺌<lb/>
𣺌大海途悠悠吳江島但恐不出門出門無逺道逺道<lb/>
行既難家貧衣復單嚴風吹積雪晨起鼻何酸人生各<lb/>
有志豈不懷所安分明天上日生死願同歡<lb/>
<pb n="KR4h0161_WYG_019-9a"/>
　　鄴城懷古<lb/>
朝發淇水南將尋北燕路魏家舊城闕寥落無人住伊<lb/>
昔天地屯曹公獨中據羣臣將北面白日忽西暮三臺<lb/>
竟寂莫萬事良難固雄豪安在哉衰草沾霜露崔巍長<lb/>
河北尚見應劉墓古樹藏龍蛇荒茅伏狐兔永懷故池<lb/>
館數子連章句逸興驅山河雄詞變雲霧我行覩遺跡<lb/>
精爽如可遇斗酒將酹君悲風白楊樹<lb/>
　　傷懷贈故人<lb/>
<pb n="KR4h0161_WYG_019-9b"/>
稍稍晨鳥翔淅淅草上霜人生早罹苦夀命恐不長二<lb/>
十學已成三十名不彰豈無同門友貴賤易中腸驅馬<lb/>
行萬里悠悠過帝鄉幸因絃歌末得上君子堂衆樂互<lb/>
喧奏獨子備笙簧坐中無知音安得神揚揚願因髙風<lb/>
起上感白日光<lb/>
　　傷情<lb/>
為長心易憂早孤意常傷出門先躊躇入户亦彷徨此<lb/>
生亦何苦前事安可忘兄弟先我没孤幼盈我旁舊居<lb/>
<pb n="KR4h0161_WYG_019-10a"/>
近東南河水新為梁松栢今在兹安忍思故鄉四時與<lb/>
日月萬物各有常秋風已一起草木無不霜行行當自<lb/>
勉不忍再思量<lb/>
　　汴河阻風<lb/>
清晨自梁宋挂席之楚荆出浦風漸惡傍灘舟欲横大<lb/>
河噴東注羣動皆窅𡨕白霧魚龍氣黒雲牛馬形蒼茫<lb/>
迷所適安危懼暫寧信此天地内孰為身命輕丈夫茍<lb/>
未達所向須存誠前路捨舟去東南仍曉晴<lb/>
<pb n="KR4h0161_WYG_019-10b"/>
　近體詩<lb/>
　　寒食<lb/>
二月江南花滿枝他鄉寒食逺堪悲貧居往往無煙火<lb/>
不獨明朝為子推<lb/>
　張謂<lb/>
　　謂字正言河南人登天寶二年進士第奉使長沙<lb/>
　　嘗作長沙風土記大厯中為禮部侍郎典貢舉<lb/>
　　殷璠云謂代北州老翁答及湖中對酒行並在物<lb/>
<pb n="KR4h0161_WYG_019-11a"/>
　　情之外衆人未曾説耳亦何必歴遐逺探古迹然<lb/>
　　後始為𡨕搜<lb/>
　古體詩<lb/>
　　讀後漢逸人傳<lb/>
子陵没巳久讀史思其賢誰謂潁陽人千秋如比肩嘗<lb/>
聞漢皇帝曾是曠周旋名位茍無心對君猶可眠東過<lb/>
富春渚樂此佳山川夜卧松下月朝看江上煙釣時如<lb/>
有待釣罷應忘筌生事在林壑悠悠經暮年于今七里<lb/>
<pb n="KR4h0161_WYG_019-11b"/>
瀨遺迹尚依然髙臺竟寂莫流水空潺湲<lb/>
龎公南郡人家在襄陽里何處偏來徃襄陽東陂是誓<lb/>
將業田種終得保妻子何言二千石乃欲勸吾仕鸛鵲<lb/>
巢茂林黿鼉穴深水萬物從所從吾心亦如此不見鹿<lb/>
門山朝朝白雲起采藥復采樵優游終暮齒<lb/>
　　代北州老翁答<lb/>
負薪老翁住北州北望鄉闗生客愁自言老翁有三子<lb/>
兩人已向黄沙死如今小兒新長成明年聞道又徵兵<lb/>
<pb n="KR4h0161_WYG_019-12a"/>
定知此别必零落不及相隨同死生盡將田園借鄰伍<lb/>
且復伶俜去鄉土在生本求多子孫及有誰知更辛苦<lb/>
近傳天子尊武臣强兵直欲靜邊塵安邊自合有長䇿<lb/>
何必流離中國人<lb/>
　　湖上對酒行<lb/>
夜坐不厭湖上月晝行不厭湖上山眼前一樽又長滿<lb/>
心中萬事如等閑主人有黍百餘石濁醪數斗應不惜<lb/>
即今相對不盡歡别後相思又何益茱萸灣頭歸路賒<lb/>
<pb n="KR4h0161_WYG_019-12b"/>
願君且宿黄公家風光若此人不醉參差辜負東園花<lb/>
　　贈喬琳<hi>一作劉眘虚詩</hi>
去年上䇿不見收今年寄食仍淹留羨君有酒能便醉<lb/>
羨君無錢能不憂如今五侯不愛客羨君不問五侯宅<lb/>
如今七貴方自尊羨君不過七貴門丈夫㑹應有知已<lb/>
世上悠悠何足論<lb/>
　近體詩<lb/>
　　送裴侍御歸上都<lb/>
<pb n="KR4h0161_WYG_019-13a"/>
楚地勞行役秦城罷鼓鼙舟移洞庭岸路出武陵谿江<lb/>
月隨人影山花趂馬蹄離魂將别夢先已到闗西<lb/>
　　道林寺送莫侍御<lb/>
何處堪留客香林隔翠㣲薜蘿通驛騎山竹挂朝衣霜<lb/>
引臺烏集風驚塔雁飛飲茶勝飲酒聊以送將歸<lb/>
　　别睢陽故人<lb/>
少小客遊梁依然似故鄉城池經戰陣人物恨存亡夏<lb/>
雨桑條緑秋風麥穗黄有書無寄處相送一沾裳<lb/>
<pb n="KR4h0161_WYG_019-13b"/>
　　郡南亭子宴<lb/>
亭子春城外朱門向緑林栁枝經雨重松色帶煙深漉<lb/>
酒迎仙客穿池集水禽白雲常在眼聊足慰人心<lb/>
　　夜同宴用人字<lb/>
北斗回新嵗東園值早春竹風能醒酒花月解留人邑<lb/>
宰陶元亮山家鄭子眞平生頗同道相見日相親<lb/>
　　過從弟制疑官竹齋<lb/>
羨爾方為吏衡門獨宴如野猿偷紙筆山鳥汚圖書竹<lb/>
<pb n="KR4h0161_WYG_019-14a"/>
裏藏公事花間隱使車不妨垂釣坐時鱠小江魚<lb/>
　　同王徵君湘中有懷<lb/>
八月洞庭秋瀟湘水北流還家萬里夢為客五更愁不<lb/>
用開書帙偏宜上酒樓故人京洛滿何日復同遊<lb/>
　　同諸公遊雲公禪寺<lb/>
共許尋雞足誰能惜馬蹄長空淨雲雨斜日半虹霓簷<lb/>
下千峰轉忩前萬木低看花尋徑逺聽鳥入林迷地與<lb/>
喧卑隔人將物我齊不知樵客意何事武陵谿<lb/>
<pb n="KR4h0161_WYG_019-14b"/>
　　别韋郎中<lb/>
星軺計日赴岷峨雲樹連天阻笑歌南入洞庭隨雁去<lb/>
西過巫峽聽猿多崢嶸洲上飛黄蝶灧澦堆邊起白波<lb/>
不醉郎中桑落酒教人無奈别離何<lb/>
　　杜侍御送貢物戯贈<lb/>
銅柱朱崖道路難伏波横海舊登壇越人自貢珊瑚樹<lb/>
漢使何勞獬豸冠疲馬山中愁日晚孤舟江上畏春寒<lb/>
由來此貨稱難得多恐君王不忍看<lb/>
<pb n="KR4h0161_WYG_019-15a"/>
　　春園家宴<lb/>
南園春色正相宜大婦同行小婦隨竹裏登樓人不見<lb/>
花間覓路鳥先知櫻桃解結垂簷子楊栁能低入户枝<lb/>
山簡醉來歌一曲參差笑殺郢中兒<lb/>
　　西亭子言懷<lb/>
數叢芳草在堂陰㡬處閒花映竹林攀樹𤣥猿呼郡吏<lb/>
傍谿白鳥應家禽青山看景知髙下流水聞聲覺淺深<lb/>
官屬不令拘禮數時時緩步一相尋<lb/>
<pb n="KR4h0161_WYG_019-15b"/>
　　送盧舉使河源<lb/>
故人行役向邊州匹馬今朝不少留長路闗山何日盡<lb/>
滿堂絲竹為君愁<lb/>
　　題長安主人壁<lb/>
世人結交須黄金黄金不多交不深縱令然諾暫相許<lb/>
終是悠悠行路心<lb/>
　　早梅<lb/>
一樹寒梅白玉條迥臨村路傍谿橋不知近水花先發<lb/>
<pb n="KR4h0161_WYG_019-16a"/>
疑是經春雪未消<lb/>
　張巡<lb/>
　　巡鄧州南陽人與兄曉皆以文行知名舉進士天<lb/>
　　寶中授清河令有能名調眞源令禄山反與睢陽<lb/>
　　太守許逺嬰城自守經年乏食忠義不衰城陷遇<lb/>
　　害<lb/>
　近體詩<lb/>
　　聞笛<lb/>
<pb n="KR4h0161_WYG_019-16b"/>
岧嶤試一臨虜騎附城陰不辨風塵色安知天地心營<lb/>
開邊月近戰苦陣雲深旦夕更樓上遙聞横笛音<lb/>
　　守睢陽作<lb/>
接戰春來苦孤城日漸危合圍侔月暈分守若魚麗屢<lb/>
厭黄塵起時將白羽揮裹瘡猶出陣飲血更登陴忠信<lb/>
應難敵堅貞諒不移無人報天子心計欲何施<lb/>
　顔眞卿<lb/>
　　眞卿字清臣瑯琊人少勤學業有詞藻尤工書開<lb/>
<pb n="KR4h0161_WYG_019-17a"/>
　　元中舉進士事親以孝聞累遷侍御史武部員外<lb/>
　　不附楊國忠出為平原太守禄山反河朔盡陷平<lb/>
　　原獨守肅宗幸靈武授工部尚書至徳初朝于鳯<lb/>
　　翔授憲部尚書累進封魯郡公以忤宰相意出刺<lb/>
　　撫州湖州元載伏誅拜刑部尚書改太子太師李<lb/>
　　希烈反盧杞奏遣眞卿往諭之不屈遇害<lb/>
　古體詩<lb/>
　　題杼山癸亭得暮字<hi>亭陸鴻漸所創</hi>
<pb n="KR4h0161_WYG_019-17b"/>
杼山多幽絶勝事盈跬步前者雖登攀淹留恨晨暮及<lb/>
兹紆勝引曾是美無度歘搆三癸亭實惟陸生故髙賢<lb/>
能剏物疏鑿皆有趣不越方丈間居然雲霄遇巍峩倚<lb/>
修岫曠望臨古渡左右苔石攅低昻桂枝蠧山僧狎猿<lb/>
狖巢鳥來枳椇俯視何楷臺傍瞻戴顒路遲迴未能下<lb/>
夕照明村樹<lb/>
　　謝陸處士杼山折青桂花見寄之什<lb/>
羣子遊杼山山寒桂花白緑荑含素萼采折自逋客忽<lb/>
<pb n="KR4h0161_WYG_019-18a"/>
枉巖中詩芳香潤金石全髙南越蠧豈謝東堂䇿㑹愜<lb/>
名山期從君恣幽覿<lb/>
　　贈裴將軍<lb/>
大君制六合猛將清九垓戰馬若龍虎騰凌何壯哉將<lb/>
軍臨八荒烜赫耀英材劍舞若游電隨風縈且迴登髙<lb/>
望天山白雲正崔巍入陣破强㓂威名雄震雷一射百<lb/>
馬倒再射萬夫開匈奴不敢敵相呼歸去來功成報天<lb/>
子可以畫麟臺<lb/>
<pb n="KR4h0161_WYG_019-18b"/>
　近體詩<lb/>
　　登平望橋下作<lb/>
登橋試長望望極與天平際海蒹葭色終朝鳬雁聲近<lb/>
山猶髣髴逺水忽㣲明更覽諸公作知髙題柱名<lb/>
　　刻清逺道士詩因而繼作<lb/>
不到東山寺于今五十春朅來從舊賞林壑宛相親吳<lb/>
子多藏日秦王厭勝辰劍池穿萬仞盤石坐千人金氣<lb/>
騰為虎琴臺化若神登壇仰生一捨宅歎珣珉中嶺分<lb/>
<pb n="KR4h0161_WYG_019-19a"/>
雙樹迥巒絶四鄰窺臨江海接崇飾四時新客有神仙<lb/>
者于茲雅麗陳名髙清逺峽文聚斗牛津跡異心寧間<lb/>
聲同質豈均悠然千載後知我揖光塵<lb/>
　任華<lb/>
　　華爵里未詳按摭言華與庾中丞書云華本野人<lb/>
　　嘗思漁釣尋常杖䇿歸乎舊山非有機心致斯扣<lb/>
　　擊是必狂狷之流也<lb/>
　　松石軒詩評云任華之作如疾雷轥空長風蹴浪<lb/>
<pb n="KR4h0161_WYG_019-19b"/>
　　飛電沓影重雲滿盈倐開倐闔一朗一晦凜耳疊<lb/>
　　目吁可怪也<lb/>
　古體詩<lb/>
　　寄李白<lb/>
古來文章有奔逸氣聳髙格清人心神驚人魂魄我聞<lb/>
當今有李白大獵賦鴻猷文嗤長卿笑子雲班張所作<lb/>
瑣細不入眼未知卿雲得在嗤笑限登廬山觀瀑布海<lb/>
風吹不斷江月照還明余愛此兩句登天台望渤海雲<lb/>
<pb n="KR4h0161_WYG_019-20a"/>
垂大鵬飛山壓巨鼇背斯言亦好在至于他作多不拘<lb/>
常律振擺超騰既俊且逸或醉中操紙或興來走筆手<lb/>
下忽然片雲飛眼前劃見孤峰出而我有時白日忽欲<lb/>
睡睡覺歘然起攘臂任生知有君君也知有任生未中<lb/>
間聞道在長安及余戾止君已江東訪元丹邂逅不得<lb/>
見君面每常把酒向東望良久見説往年在翰林胷中<lb/>
矛㦸何森森新詩傳在宫人口佳句不離明主心身騎<lb/>
天馬多意氣目送飛鴻對豪貴承恩召入凡㡬迴待詔<lb/>
<pb n="KR4h0161_WYG_019-20b"/>
歸來仍半醉權臣妬盛名羣犬多吠聲有勅放君却歸<lb/>
隱淪處髙歌大笑出闗去且向東山為外臣諸侯交迓<lb/>
馳朱輪白璧一雙買交者黄金百鎰相知人平生傲岸<lb/>
其志不可測數十年為客未嘗一日低顔色八詠樓中<lb/>
坦腹眠五侯門下無心憶繁花越臺上細栁吳宫側緑<lb/>
水青山知有君白雲明月偏相識養髙兼養閒可望不<lb/>
可攀莊周萬物外范蠡五湖間人傳訪道滄海上丁令<lb/>
王喬每還往蓬萊經是曾到來方丈豈唯方一丈伊余<lb/>
<pb n="KR4h0161_WYG_019-21a"/>
每欲乗興逺相尋江湖擁隔勞寸心今朝忽遇東飛翼<lb/>
寄此一章表胷臆儻能報我一片言但訪任華有人識<lb/>
　　寄杜拾遺<lb/>
杜拾遺名甫第二才甚竒任生與君别來已多時何嘗<lb/>
一日不相思杜拾遺知不知昨日有人誦得數篇黄絹<lb/>
詞吾怪異竒特借問果然稱是杜二之所為勢攫虎豹<lb/>
氣騰蛟螭滄海無風似鼓蕩華嶽平地欲奔馳曹劉俯<lb/>
仰慙大敵沈謝逡巡稱小兒昔在帝城中盛名君一個<lb/>
<pb n="KR4h0161_WYG_019-21b"/>
諸人見所作無不心膽破郎官叢裏作狂歌丞相閣中<lb/>
常醉卧前年皇帝歸長安承恩濶步青雲端積翠扈遊<lb/>
花匼匝披香寓直月團欒英才特達承天睠公卿無不<lb/>
相欽羨只縁汲黯好直言遂使安仁却為掾如今避地<lb/>
錦城隅幕下英寮每日相隨提玉壺半醉起舞捋髭鬚<lb/>
乍低乍昻傍若無古人制禮但為防俗士豈得為君設<lb/>
之乎而我不飛不鳴亦何以只待朝廷有知己已曾讀<lb/>
却無限書拙詩一句兩句在人耳如今看之緫無益又<lb/>
<pb n="KR4h0161_WYG_019-22a"/>
不能﨑嶇傍朝市且當事耕稼豈得便徒爾南陽葛亮<lb/>
為友朋東山謝安作鄰里閒常把琴弄悶即攜樽起鶯<lb/>
啼二月三月時花發千山萬山裏此時幽曠無人知火<lb/>
急將書憑驛使為報杜拾遺<lb/>
　　懷素上人草書歌<lb/>
吾嘗好竒古來草聖無不知豈不知右軍與獻之雖有<lb/>
壯麗之骨恨無狂逸之姿中間張長史獨放蕩而不羈<lb/>
以顚為名傾蕩于當時張老顚殊不顚于懷素懷素顚<lb/>
<pb n="KR4h0161_WYG_019-22b"/>
乃是顚人謂爾從江南來我謂爾從天上來負顚狂之<lb/>
墨妙有墨狂之逸才狂僧前日動京華朝騎王公大人<lb/>
馬暮宿王公大人家誰不造素屏誰不塗粉壁粉壁搖<lb/>
晴光素屏凝曉霜待君揮灑兮不可弭忘駿馬迎來坐<lb/>
堂中金盆盛酒竹葉香十盃五盃不解意百盃已後始<lb/>
顚狂一顚一狂多意氣大叫一聲起攘臂揮毫倐忽千<lb/>
萬字有時一字兩字長丈二翕若長鯨撥刺動海島歘<lb/>
若長蛇戍律透深草回環繚繞相拘連千變萬化在眼<lb/>
<pb n="KR4h0161_WYG_019-23a"/>
前飄風驟雨相擊射速禄颯拉動簷隙擲華山巨石以<lb/>
為㸃掣衡山陣雲以為畫興不盡勢轉雄恐天低而地<lb/>
窄更有何處最可憐褭褭枯藤萬丈懸萬丈懸拂秋水<lb/>
映秋天或如絲或如髮風吹欲絶又不絶鋒芒利如歐<lb/>
冶劍勁直渾是并州鐵時復枯燥何䙰褷忽覺陰山突<lb/>
兀横翠㣲中有枯松錯落一萬丈倒挂絶壁蹙枯枝千<lb/>
魑魅兮萬魍魎欲出不可何閃屍又瀚海日暮愁陰濃<lb/>
忽然躍出千黒龍夭矯偃蹇入乎蒼穹飛沙走石滿穹<lb/>
<pb n="KR4h0161_WYG_019-23b"/>
塞萬里颼颼西北風狂僧有絶藝非數仞髙牆不足以<lb/>
逞其筆勢或逢花箋與絹素凝神執筆守恒度别來筋<lb/>
骨多情趣霏霏㣲㣲㸃長露三秋月照丹鳯樓二月花<lb/>
開上林樹終恐絆騏驥之足不得展千里之步狂僧狂<lb/>
僧爾雖有絶藝猶當假良媒不因禮部張公將爾來如<lb/>
何得聲名一旦喧九垓<lb/>
　張若虚<lb/>
　　若虚開元初人與賀知章張旭號吳中四士<lb/>
<pb n="KR4h0161_WYG_019-24a"/>
　古體詩<lb/>
　　春江花月夜<lb/>
春江潮水連海平海上明月共潮生灔灔隨波千萬里<lb/>
何處春江無月明江流宛轉遶芳甸月照花林皆似霰<lb/>
空裏流霜不覺飛汀上白沙看不見江天一色無纎塵<lb/>
皎皎空中孤月輪江畔何人初見月江月何年初照人<lb/>
人生代代無窮已江月年年秖相似不知江月待何人<lb/>
但見長江送流水白雲一片去悠悠青楓浦上不勝愁<lb/>
<pb n="KR4h0161_WYG_019-24b"/>
誰家今夜扁舟子何處相思明月樓可憐樓上月徘徊<lb/>
應照離人妝鏡臺玉户簾中卷不去𢷬衣砧上拂還來<lb/>
此時相望不相聞願逐月華流照君鴻雁長飛光不度<lb/>
魚龍潛躍水成文昨夜閒潭夢落花可憐春半不還家<lb/>
江水流春去欲盡江潭落月復西斜斜月沈沈藏海霧<lb/>
碣石瀟湘無限路不知乗月㡬人歸落月搖晴滿江樹<lb/>
　近體詩<lb/>
　　代荅閨夢還<lb/>
<pb n="KR4h0161_WYG_019-25a"/>
闗塞年華早樓臺別望違試衫著暖氣開鏡覓春暉燕<lb/>
入窺羅幕蜂來上畫衣情催桃李豔心寄管絃飛妝洗<lb/>
朝相待風花暝不歸夢魂何處入寂寂掩重扉<lb/>
　李適之<lb/>
　　適之一名昌恒山王承乾之孫神龍初拜左衛郎<lb/>
　　開元中歴官至刑部尚書雅好賔客飲酒一斗不<lb/>
　　亂天寶中為左相累封清和縣公與李林甫不叶<lb/>
　　為其陰中罷知政事貶宜春太守<lb/>
<pb n="KR4h0161_WYG_019-25b"/>
　近體詩<lb/>
　　罷相作<lb/>
避賢初罷相樂聖且銜杯借問門前客今朝幾個來<lb/>
　蔣冽<lb/>
　　冽義興人進士及第歴禮吏户三部侍郎尚書左<lb/>
　　丞見髙智周傳<lb/>
　近體詩<lb/>
　　南谿别業<lb/>
<pb n="KR4h0161_WYG_019-26a"/>
結宇依青嶂開軒對緑疇樹交花兩色谿合水同流竹<lb/>
徑春來掃蘭樽夜不收逍遙自得意鼓腹醉中遊<lb/>
　金昌緒<lb/>
　　昌緒餘杭人<lb/>
　近體詩<lb/>
　　春怨<lb/>
打卻黄鶯兒莫教枝上啼啼時驚妾夢不得到遼西<lb/>
　殷遙<lb/>
<pb n="KR4h0161_WYG_019-26b"/>
　　遙句容人天寶間終於忠王府倉曹參軍<lb/>
　　殷璠云遙詩閒雅善用聲律<lb/>
　近體詩<lb/>
　　山行<lb/>
寂歴青山曉山行趣不稀野花成子落江燕引雛飛暗<lb/>
草薫苔徑晴楊掃石磯俗人猶詣此余亦轉忘歸<lb/>
　陶峴<lb/>
　　峴淵明之後開元末家崑山豐田疇<lb/>
<pb n="KR4h0161_WYG_019-27a"/>
　近體詩<lb/>
　　西塞山下迴舟作<lb/>
匡廬舊業是誰主吳越新居安此生白髮數莖歸未得<lb/>
青山一望計還成鴉翻楓葉夕陽動鷺立蘆花秋水明<lb/>
從此舎舟何所詣酒旗歌扇正相迎<hi>紀事云峴泛遊江湖自製三舟與孟</hi>
<hi>彦深孟雲卿焦燧共載吳越之士號為水仙省親南海獲崑崙奴名摩訶善遊水至西塞山下泊舟吉祥佛舎</hi>
<hi>見江水深黒謂必有怪物投劍命摩訶下取久之支體磔製浮于水上峴流涕迴棹賦詩自叙不復遊江湖矣</hi>
　韋建<lb/>
<pb n="KR4h0161_WYG_019-27b"/>
　　建嘗與蕭穎士遊見穎士傳<lb/>
　近體詩<lb/>
　　泊舟盱眙<lb/>
泊舟淮水次霜降夕流清夜久潮侵岸天寒月近城平<lb/>
沙依雁宿候館聽雞鳴鄉國雲霄外誰堪羇旅情<lb/>
　吳筠<lb/>
　　筠字眞節魯中儒士也舉進士不第依潘師正為<lb/>
　　道士善著述明皇聞其名遣使徵至待詔翰林髙<lb/>
<pb n="KR4h0161_WYG_019-28a"/>
　　力士素奉釋短筠于上前乃堅求還山東遊㑹稽<lb/>
　　往來天台剡中與李白孔巢父詩篇酬和終于越<lb/>
　　中弟子私諡宗𤣥先生所著文賦深詆釋氏為通<lb/>
　　人所譏然文彩煥發每製一篇人皆傳冩<lb/>
　近體詩<lb/>
　　步虚詞<lb/>
紫府與𤣥洲誰來物外遊無煩騎白鹿不用駕青牛金<lb/>
化顔應駐雲飛鬢不秋仍聞碧海上更用玉為樓<lb/>
<pb n="KR4h0161_WYG_019-28b"/>
玉樹雜金花天河織女家月邊丹鳯舄風送紫鸞車霧<lb/>
縠籠綃帶雲屏列錦霞瑤臺千萬里不覺往來賖<lb/>
　賈至<lb/>
　　至字幼鄰洛陽人曾之子擢明經第為單父尉明<lb/>
　　皇幸蜀拜起居舎人知制誥撰肅宗册文帝曰昔<lb/>
　　先天誥命乃父為之今又爾為之兩朝盛典出卿<lb/>
　　家父子手可謂繼美累封信都縣伯以右散騎常<lb/>
　　侍卒諡曰文<lb/>
<pb n="KR4h0161_WYG_019-29a"/>
　古體詩<lb/>
　　送耿副使歸長沙<lb/>
畫舸欲南歸江亭且留宴日暮湖上雲蕭蕭若流霰昨<lb/>
夜相知者明發不可見惆悵西北風髙帆為誰扇<lb/>
　　寓言<lb/>
凜凜秋閨夕綺羅早知寒玉砧調鳴杵始𢷬機中紈憶<lb/>
昨别離日桐花覆井欄今來思君時白露盈堦漙聞有<lb/>
闗河信欲寄雙王盤玉以委貞心盤以薦嘉餐嗟君在<lb/>
<pb n="KR4h0161_WYG_019-29b"/>
萬里使妾衣帶寛<lb/>
　　巴陵寄李二户部張十四禮部<hi>時貶岳州司馬</hi>
江南春草初羃羃愁殺江南獨愁客秦中楊栁也應新<lb/>
轉憶秦中相憶人萬里鶯花不相見登髙一望淚沾巾<lb/>
　近體詩<lb/>
　　侍宴曲<lb/>
雲陛褰珠扆天墀覆緑楊隔簾妝隱映向席舞低昻鳴<lb/>
佩長廊靜開氷廣殿涼歡餘劍履散同輦入昭陽<lb/>
<pb n="KR4h0161_WYG_019-30a"/>
　　岳陽樓宴王員外貶長沙<lb/>
極浦三春草髙樓萬里心楚山晴靄碧湘水暮流深忽<lb/>
與朝中舊同為澤畔吟停杯試北望還欲淚沾巾<lb/>
　　詠馮昭儀當熊<lb/>
白羽挿雕弓蜺旌動朔風平明出金屋扈輦上林中逐<lb/>
獸長廊靜呼鷹御苑空王孫莫諫獵賤妾解當熊<lb/>
　　早朝大明宫呈兩省寮友<lb/>
銀燭朝天紫陌長禁城春色曉蒼蒼千條弱栁垂青瑣<lb/>
<pb n="KR4h0161_WYG_019-30b"/>
百囀流鶯繞建章劍珮聲隨玉墀步衣冠身惹御爐香<lb/>
共沐恩波鳯池上朝朝染翰侍君王<lb/>
　　白馬<lb/>
白馬紫連乾嘶鳴丹闕前聞珂自蹀躞不要下金鞭<lb/>
　　贈薛瑤英<lb/>
舞却銖衣重笑疑桃臉開方知漢成帝虚築避風臺<lb/>
　　春思<lb/>
草色青青栁色黄桃花歴亂李花香東風不為吹愁去<lb/>
<pb n="KR4h0161_WYG_019-31a"/>
　春日偏能惹恨長<lb/>
　紅粉當壚弱栁垂金花臘酒解酴醿笙歌日暮能留客<lb/>
　醉殺長安輕薄兒<lb/>
　　　送李侍郎赴常州<lb/>
　雪晴雲散北風寒楚水吳山道路難今日送君須盡醉<lb/>
　明朝相憶路漫漫<lb/>
　　　岳陽樓重宴别王八員外貶長沙<lb/>
　江路東連千里潮青雲北望紫㣲遙莫道巴陵湖水濶<lb/>
<pb n="KR4h0161_WYG_019-31b"/>
　長沙南畔更蕭條<lb/>
　　　初至巴陵與李十二白裴九同泛洞庭湖<lb/>
　楓岸紛紛落葉多洞庭秋色晚來波乗興輕舟無近逺<lb/>
　白雲明月弔湘娥<lb/>
　　　西亭春望<lb/>
　日長風暖栁青青北雁歸飛入窅𡨕岳陽城上聞吹笛<lb/>
　能使春心滿洞庭<lb/>
御定全唐詩録卷十九<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_020-1a"/>
　欽定四庫全書<lb/>
御定全唐詩錄卷二十<lb/>
　　李白<lb/>
　　　白字太白興聖皇帝九世孫其先隋末以罪徙西<lb/>
　　　域神龍初遁還客巴西白之生母夢長庚星因以<lb/>
　　　命之十歳通詩書旣長隱岷山州舉有道不應蘇<lb/>
　　　頲爲益州長史見白異之曰是子天才奇特少益<lb/>
　　　以學可比相如然喜縱橫術擊劒爲任俠輕財重<lb/>
<pb n="KR4h0161_WYG_020-1b"/>
　　　施更客任城與孔巢父韓凖裴政張叔眀陶沔居<lb/>
　　　徂徠山日沈飲號竹溪六逸天寶初南入會稽與<lb/>
　　　吳筠善筠被召故白亦至長安往見賀知章知章<lb/>
　　　見其文歎曰子謫仙人也言於眀皇召見金鑾殿<lb/>
　　　論當世事奏頌一篇帝賜食親爲調羮有詔供奉<lb/>
　　　翰林白猶與飲徒醉於市帝坐沉香亭子意有所<lb/>
　　　感欲得白爲樂章召入而白已醉左右以水頮面<lb/>
　　　稍解援筆成文婉麗精切無留思帝愛其才數宴<lb/>
<pb n="KR4h0161_WYG_020-2a"/>
　　見白嘗侍帝醉使髙力士脫鞾力士素愧耻之摘<lb/>
　　其詩以激楊貴妃帝欲官白妃輒阻止白自知不<lb/>
　　爲親近所容益驁放不自脩與賀知章李適之汝<lb/>
　　陽王璡崔宗之蘇晉張旭焦遂爲酒中八仙人懇<lb/>
　　求還山帝賜金放還白浮遊四方嘗乗舟與崔宗<lb/>
　　之自采石至金陵著宫錦袍坐舟中㫄若無人安<lb/>
　　祿山反轉側宿松匡廬間永王璘辟爲府僚佐璘<lb/>
　　起兵逃回彭澤璘敗當誅初白遊幷州見郭子儀<lb/>
<pb n="KR4h0161_WYG_020-2b"/>
　　奇之子儀嘗犯法白爲救免至是子儀請解官以<lb/>
　　贖有詔長流夜郎會赦還尋陽坐事下獄時宋若<lb/>
　　思將吳兵三千赴河南道尋陽釋囚辟爲參謀未<lb/>
　　幾辭職李陽氷爲當塗令白依之代宗立以左拾<lb/>
　　遺召而白已卒年六十餘白晚好黃老度牛渚磯<lb/>
　　至姑孰恱謝家青山欲終焉及卒葬東麓元和末<lb/>
　　宣歙觀察使范傳正祭其塜禁樵採訪後裔惟二<lb/>
　　孫女嫁爲民妻進止仍有風範因泣曰先祖志在<lb/>
<pb n="KR4h0161_WYG_020-3a"/>
　　青山頃葬東麓非本意傳正爲改葬立二碑焉<lb/>
　　南部新書云李白山東人父爲任城尉因家焉稱<lb/>
　　蜀人非也今任城令㕔有白之祠尚存唐范傳正<lb/>
　　誌其墓曰白涼武昭王九世孫昭王隴西人隋末<lb/>
　　子孫以罪徙西域神龍時白父客自西域逃居緜<lb/>
　　之巴西而白生焉唐魏顆李陽氷序其文劉全白<lb/>
　　撰其墓碣皆曰廣漢人故論白者㦯曰隴西㦯曰<lb/>
　　山東㦯曰蜀陽氷云李翰林浪跡縱酒以自昏穢<lb/>
<pb n="KR4h0161_WYG_020-3b"/>
　　咏歎之際屢稱山東李白亦云以張垍讒逐遊海<lb/>
　　岱間子美所謂汝與山東李白好蓋白自號也<lb/>
　　天寶遺事云李白於便殿對眀皇撰詔誥時十月<lb/>
　　大寒筆凍莫能書字帝勅宫嬪數人侍於李白左<lb/>
　　右令各執牙筆呵之遂取而書其詔其受聖眷如<lb/>
　　此<lb/>
　古體詩<lb/>
　　善哉行<lb/>
<pb n="KR4h0161_WYG_020-4a"/>
來日一身㩦糧負薪道長食盡苦口焦唇今日醉飽樂<lb/>
過千春仙人相存誘我逺學海凌三山陸憇五嶽乗龍<lb/>
天飛目瞻兩角授以神藥金丹滿握蟪蛄䝉恩深媿短<lb/>
促思塡東海強銜一木道重天地軒師廣成蟬翼九五<lb/>
以求長生下士大笑如蒼蠅聲<lb/>
　　古風<lb/>
大雅久不作吾衰竟誰陳王風委蔓草戰國多荆榛龍<lb/>
虎相啖食兵戈逮狂秦正聲何微茫哀怨起騷人揚馬<lb/>
<pb n="KR4h0161_WYG_020-4b"/>
激頽波開流蕩無垠廢興雖萬變憲章亦已淪自從建<lb/>
安來綺麗不足珍聖代復元古垂衣貴清眞羣才屬休<lb/>
眀乗運共躍鱗文質相炳煥衆星羅秋旻我志在刪述<lb/>
垂輝映千春希聖如有立絶筆於獲麟<lb/>
蟾蜍薄太清蝕此瑶臺月圎光虧中天金魄遂淪没螮<lb/>
蝀入紫微大眀夷朝暉浮雲隔兩曜萬象昏隂霏蕭蕭<lb/>
長門宫昔是今已非桂蠧花不實天霜下嚴威沈歎終<lb/>
永夕感我涕沾衣<hi>開元十二年七月廢皇后王氏故有此作</hi>
<pb n="KR4h0161_WYG_020-5a"/>
秦皇掃六合虎視何雄哉揮劒决浮雲諸侯盡西來明<lb/>
斷自天啓大畧駕羣才收兵鑄金人函谷正東開銘功<lb/>
會稽嶺騁望琅邪臺刑徒七十萬起土驪山隈尚採不<lb/>
死藥茫然使心哀連弩射海魚長鯨正崔嵬額鼻象五<lb/>
嶽揚波噴雲雷鬐鬛蔽青天何由覩蓬萊徐市載秦女<lb/>
樓船幾時迴但見三泉下金棺葬寒灰<lb/>
鳳飛九千仞五章備綵珍銜書且虛歸空入周與秦橫<lb/>
絶歷四海所居未得鄰吾營紫河車千載落風塵藥物<lb/>
<pb n="KR4h0161_WYG_020-5b"/>
祕海嶽採鉛青溪濱時登大樓山舉首望仙眞羽駕滅<lb/>
去影飇車絶迴輪尚恐丹液遲志願不及申徒霜鏡中<lb/>
髮羞彼鶴上人桃李何處開此花非我春唯應清都境<lb/>
長與韓衆親<lb/>
太白何蒼蒼星辰上森列去天三百里邈爾與世絶中<lb/>
有綠髮翁披雲卧松雪不笑亦不語冥棲在巖穴我來<lb/>
逢眞人長跪問寶訣粲然忽自哂授以鍊藥說銘骨傳<lb/>
其語竦身已電滅仰望不可及蒼然五情熱吾將營丹<lb/>
<pb n="KR4h0161_WYG_020-6a"/>
砂永與世人別<lb/>
代馬不思越越禽不戀燕情性有所習土風固其然昔<lb/>
別雁門關今戍龍庭前驚沙亂海日飛雪迷遥天蟣蝨<lb/>
生虎鶡心魂逐旌旃苦戰功不賞忠誠難可宣誰憐李<lb/>
飛將白首没三邊<lb/>
客有鶴上仙飛飛凌太清揚言碧雲裏自道安期名兩<lb/>
兩白玉童雙吹紫鸞笙去影忽不見迴風送天聲舉首<lb/>
逺望之飄然若流星願餐金光草壽與天齊傾<lb/>
<pb n="KR4h0161_WYG_020-6b"/>
咸陽二三月宫柳黃金枝綠幘誰家子賣珠輕薄兒日<lb/>
莫醉酒歸白馬驕且馳意氣人所仰冶遊方及時子雲<lb/>
不曉事晩獻長楊辭賦達身巳老草𤣥鬢若絲投閣良<lb/>
可歎但爲此輩嗤<lb/>
莊周夢蝴蝶蝴蝶爲莊周一體更變易萬事良悠悠乃<lb/>
知蓬萊水復作清淺流青門種𤓰人舊日東陵侯富貴<lb/>
固如此營營何所求<lb/>
齊有倜儻生魯連特髙妙眀月出海厎一朝開光耀却<lb/>
<pb n="KR4h0161_WYG_020-7a"/>
秦振英聲後世仰末照意輕千金贈顧向平原笑吾亦<lb/>
澹蕩人拂衣可同調<lb/>
黃河走東溟白日落西海逝川與流光飄忽不相待春<lb/>
容捨我去秋髮巳衰改人生非寒松年貌豈長在吾當<lb/>
乗雲螭吸景駐光彩<lb/>
松栢本孤直難爲桃李顔昭昭嚴子陵垂釣滄波間身<lb/>
將客星隱心與浮雲閒長揖萬乗君還歸富春山清風<lb/>
灑六合邈然不可攀使我長歎息冥棲巖石間<lb/>
<pb n="KR4h0161_WYG_020-7b"/>
君平旣棄世世亦棄君平觀變窮太易探元化羣生寂<lb/>
寞綴道論空簾閉幽情騶虞不虛來鸑鷟有時鳴安知<lb/>
天漢上白日懸髙名海客去巳久誰人測沈冥<lb/>
邊關饒風沙蕭索竟終古木落秋草黃登髙望塞虜荒<lb/>
城空大漠邊邑無遺堵白骨橫千霜嵯峨蔽榛莽借問<lb/>
誰陵虐天驕毒威武赫怒我聖皇勞師事鞞鼓陽和變<lb/>
殺氣發卒騷中土三十六萬人哀哀淚如雨且悲就行<lb/>
役安得營農圃不見征戍兒豈知關山苦李牧今不在<lb/>
<pb n="KR4h0161_WYG_020-8a"/>
邊人飼豺虎<lb/>
燕昭延郭隗遂築黃金臺劇辛方趙至鄒衍復齊來奈<lb/>
何青雲士棄我如塵埃珠玉買歌笑糟糠飬賢才方知<lb/>
黃鶴舉千里獨徘徊<lb/>
寶劒雙蛟龍雪花照芙蓉精光射天地雷騰不可衝一<lb/>
去別金匣飛沈失相從風胡去已久所以潛其鋒吳水<lb/>
㴱萬丈楚山邈千重雌雄終不隔神物會當逢<lb/>
天津三月時千門桃與李朝爲斷腸花莫逐東流水前<lb/>
<pb n="KR4h0161_WYG_020-8b"/>
水復後水古今相續流新人非舊人年年橋上遊雞鳴<lb/>
海色動謁帝羅公侯月落西上陽餘輝半城樓衣冠照<lb/>
雲日朝下散皇州鞍馬如飛龍黃金絡馬頭行人皆辟<lb/>
易志氣橫嵩丘入門上髙堂列鼎錯珍羞香風引趙舞<lb/>
清管隨齊謳七十紫鴛鴦雙雙戲庭幽行樂爭晝夜自<lb/>
言度千秋功成身不退自古多愆尤黃犬空嘆息綠珠<lb/>
成釁讎何如鴟夷子散髮棹扁舟<lb/>
泣與親友別欲語再三咽朂君青松心努力保霜雪世<lb/>
<pb n="KR4h0161_WYG_020-9a"/>
路多險艱白日欺紅顔分手各千里去去何時還<lb/>
在世復幾時倐如飄風度空聞紫金經白首愁相誤撫<lb/>
已忽自笑沈吟爲誰故名利徒煎熬安得閒余步終留<lb/>
赤玉舄東上蓬山路秦帝如我求蒼蒼但煙霧<lb/>
郢客吟白雪遺響飛青天徒勞歌此曲舉世誰爲傳試<lb/>
爲巴人唱和者乃數千吞聲何足道歎息空悽然<lb/>
秦水別隴首幽咽多悲聲胡馬顧朔雪躞蹀長嘶鳴感<lb/>
物動我心緬然含歸情昔視秋蛾飛今見春蠶生嫋嫋<lb/>
<pb n="KR4h0161_WYG_020-9b"/>
桑柘葉萋萋柳垂榮急節謝流水羇心揺懸旌揮涕且<lb/>
復去惻愴何時平<lb/>
秋露如白玉團團下庭綠我行忽見之寒早悲嵗促人<lb/>
生鳥過目胡乃自結束景公一何愚牛山淚相續物苦<lb/>
不知足得隴又望蜀人心若波瀾世路有屈曲三萬六<lb/>
千日夜夜當秉燭<lb/>
世道日交䘮澆風散淳源不采芳桂枝反棲惡木根所<lb/>
以桃李樹吐花竟不言大運有興没羣動爭飛奔歸來<lb/>
<pb n="KR4h0161_WYG_020-10a"/>
廣成子去入無窮門<lb/>
碧荷生幽泉朝日艶且鮮秋花冐綠水密葉羅青煙秀<lb/>
色空絶世馨香誰爲傳坐看飛霜滿凋此紅芳年結根<lb/>
未得所願託華池邊<lb/>
燕趙有秀色綺樓青雲端眉目艶皎月一笑傾城歡常<lb/>
恐碧草晩坐泣秋風寒纎手怨玉琴清晨起長歎焉得<lb/>
偶君子共乗雙飛鸞<lb/>
容顔若飛電時景如飄風草綠霜巳白日西月復東華<lb/>
<pb n="KR4h0161_WYG_020-10b"/>
鬢不耐秋颯然成衰蓬古來賢聖人一一誰成功君千<lb/>
變猿鶴小人爲沙蟲不及廣成子乗雲駕輕鴻<lb/>
三季分戰國七雄成亂麻王風何怨怒世道終紛拏至<lb/>
人洞𤣥象髙舉凌紫霞仲尼欲浮海吾祖之流沙聖賢<lb/>
共淪没臨岐胡咄嗟<lb/>
𤣥風變太古道䘮無時還擾擾季葉人雞鳴趨四關但<lb/>
識金馬門誰知蓬萊山白首死羅綺笑歌無時閒綠酒<lb/>
哂丹液青娥凋素顔大儒揮金槌琢之詩禮間蒼蒼三<lb/>
<pb n="KR4h0161_WYG_020-11a"/>
珠樹冥目焉能攀<lb/>
羽檄如流星虎符合專城喧呼救邊急羣鳥皆夜鳴白<lb/>
日曜紫微三公運權衡天地皆得一澹然四海清借問<lb/>
何以爲荅言楚徴兵渡瀘及五月將赴雲南征怯卒非<lb/>
戰士炎方難逺行長號別嚴親日月慘光晶泣盡繼以<lb/>
血心摧兩無聲困獸當猛虎窮魚餌奔鯨千去不一迴<lb/>
投軀豈全生如何舞干戚一使有苗平<hi>天寶九載南詔陷雲南楊國忠</hi>
<hi>使鮮于仲通將兵討之大敗士卒死者六萬人白詩爲此而作</hi>
<pb n="KR4h0161_WYG_020-11b"/>
燕臣昔慟哭五月飛秋霜庶女號蒼天震風擊齊堂精<lb/>
誠有所感造化爲悲傷而我竟何辜逺身金殿傍浮雲<lb/>
蔽紫闥白日難迴光羣沙穢眀珠衆草凌孤芳古來共<lb/>
歎息流淚空沾裳<lb/>
孤蘭生幽園衆草共蕪没雖照陽春暉復悲髙秋月飛<lb/>
霜早淅瀝綠艶恐休歇若無清風吹香氣爲誰發<lb/>
登髙望四海天地何漫漫霜被羣物秋風飄大荒寒榮<lb/>
華東流水萬事皆波瀾白日掩徂暉浮雲無定端梧桐<lb/>
<pb n="KR4h0161_WYG_020-12a"/>
巢燕雀枳棘棲鵷鸞且復歸去來劒歌行路難<lb/>
鳳饑不啄粟所食唯琅玕焉能與羣雞蹙促爭一餐朝<lb/>
鳴崑丘樹夕飲砥柱湍歸飛海路逺獨宿天霜寒幸遇<lb/>
王子晉結交青雲端懷恩未得報感別空長嘆<lb/>
朝弄紫泥海夕披丹霞裳揮手折若木拂此西日光雲<lb/>
卧遊八極玉顔已千霜飄飄入無倪稽首祈上皇呼我<lb/>
遊太素玉杯賜瓊漿一餐歴萬歳何用還故鄉永隨長<lb/>
風去天外恣飄揚<lb/>
<pb n="KR4h0161_WYG_020-12b"/>
桃花開東園含笑誇白日偶䝉春風榮生此艶陽質豈<lb/>
無佳人色但恐花不實宛轉龍火飛零落早相失詎知<lb/>
南山松獨立自蕭飋<lb/>
美人出南國灼灼芙蓉姿皓齒終不發芳心空自持由<lb/>
來紫宫女共妬青蛾眉歸去瀟湘沚沈吟何足悲<lb/>
青春流驚湍朱明驟迴薄不忍看秋蓬飄揚竟何託光<lb/>
風滅蘭蕙白露灑葵藿美人不我期草木日零落<lb/>
倚劒登髙臺悠悠送春目蒼榛蔽層丘瓊草隱㴱谷鳳<lb/>
<pb n="KR4h0161_WYG_020-13a"/>
凰鳴西海欲集無珍木鸒斯得所居蒿下盈萬族晉風<lb/>
日已頽窮途方慟哭<lb/>
越客採明珠提㩦出南隅清輝照海月美價傾鴻都獻<lb/>
君君按劒懷寶空長吁魚目復相哂寸心増煩紆<lb/>
惻惻泣路岐哀哀悲素絲路岐有南北素絲易變移萬<lb/>
事固如此人生無定期田竇相傾奪賓客互盈虧世途<lb/>
多翻覆交道方嶮巇斗酒強然諾寸心終自疑張陳竟<lb/>
火滅蕭朱亦星離衆鳥集榮柯窮魚守枯池嗟嗟失懽<lb/>
<pb n="KR4h0161_WYG_020-13b"/>
客勤問何所規<lb/>
　　擬古<lb/>
青天何歷歷明星如白石黃姑與織女相去不盈尺銀<lb/>
河無鵲橋非時將安適閨人理紈素遊子悲行役瓶氷<lb/>
知冬寒霜露欺逺客客似秋葉飛飄颻不言歸別後羅<lb/>
帶長愁寛去時衣乗月託宵夢因之寄金徽<lb/>
髙樓入青天下有白玉堂明月看欲墮當窗懸清光遥<lb/>
夜一美人羅衣沾秋霜含情弄柔瑟彈作陌上桑絃聲<lb/>
<pb n="KR4h0161_WYG_020-14a"/>
何激烈風卷遶飛梁行人皆躑躅棲鳥去迴翔但寫妾<lb/>
意苦莫辭此曲傷願逢同心者飛作紫鴛鴦<lb/>
長繩難繫日自古共悲辛黃金髙北斗不惜買陽春石<lb/>
火無留光還如世中人即事巳如夢後來我誰身提壺<lb/>
莫辭貧取酒會四鄰仙人殊恍惚未若醉中眞<lb/>
清都綠玉樹灼爍瑶臺春攀花弄秀色逺贈天仙人香<lb/>
風送紫蕋直到扶桑津取掇世上艶所貴心之珍相思<lb/>
傳一笑聊欲示情親<lb/>
<pb n="KR4h0161_WYG_020-14b"/>
今日風日好眀日恐不如春風笑於人何乃愁自居吹<lb/>
簫舞彩鳳酌醴鱠神魚千金買一醉取樂不求餘達士<lb/>
遺天地東門有二䟽愚夫同瓦石有才知卷舒無事坐<lb/>
悲苦塊然涸轍鮒<lb/>
運速天地閉朔風結飛霜百草死冬月六龍頽西荒太<lb/>
白出東方彗星揚精光鴛鴦非越鳥何爲眷南翔惟昔<lb/>
鷹將犬今爲侯與王得水成蛟龍爭池奪鳳凰北斗不<lb/>
酌酒南箕空簸揚<lb/>
<pb n="KR4h0161_WYG_020-15a"/>
世路今太行迴車竟何託萬族皆凋枯遂無少可樂曠<lb/>
野多白骨幽魂共銷鑠榮貴當及時春華宜照灼人非<lb/>
崑山玉安得長璀錯身没豈不朽榮名在麟閣<lb/>
月色不可掃客愁不可道玉露生秋衣流螢飛百草日<lb/>
月終銷毁天地同枯槁蟪蛄啼青松安見此樹老金丹<lb/>
寧誤俗昧者難精討爾非千歳翁多恨去世早飲酒入<lb/>
玉壺藏身以爲寶<lb/>
生者爲過客死者爲歸人天地一逆旅同悲萬古塵月<lb/>
<pb n="KR4h0161_WYG_020-15b"/>
兔空擣藥扶桑已成薪白骨寂無言青松豈知春前後<lb/>
更嘆息浮榮何足珍<lb/>
仙人騎綵鳳昨下閬風岑海水三清淺桃源一見尋遺<lb/>
我綠玉杯兼之紫瓊琴杯以傾美酒琴以閒素心二物<lb/>
非世有何論珠與金琴彈松裏風杯勸天上月風月長<lb/>
相知世人何倐忽<lb/>
涉江弄秋水愛此荷花鮮攀荷弄其珠蕩漾不成圎佳<lb/>
期綵雲重欲贈隔逺天相思無由見悵望涼風前<lb/>
<pb n="KR4h0161_WYG_020-16a"/>
去去復去去辭君還憶君漢水旣殊流楚山亦此分人<lb/>
生難稱意豈得長爲羣越燕喜海日燕鴻思朔雲別久<lb/>
容華晩琅玕不能飯日落知天昏夢長覺道逺望夫登<lb/>
髙山化石竟不返<lb/>
　　關山月<lb/>
明月出天山蒼茫雲海間長風幾萬里吹度玉門關漢<lb/>
下白登道胡窺青海灣由來征戰地不見有人還戍客<lb/>
望邊邑思歸多苦顔髙樓當此夜歎息未應閒<lb/>
<pb n="KR4h0161_WYG_020-16b"/>
　　俠客行<lb/>
趙客縵胡纓吳鈎霜雪眀銀鞍照白馬颯沓如流星十<lb/>
步殺一人千里不留行事了拂衣去深藏身與名閒過<lb/>
信陵飲脫劒膝前橫將炙啖朱亥持觴勸侯嬴三杯吐<lb/>
然諾五嶽倒爲輕眼花耳熱後意氣素霓生救趙揮金<lb/>
槌邯鄲先震驚千秋二壯士烜赫大梁城縱死俠骨香<lb/>
不慙世上英誰能書閣下白首太𤣥經<lb/>
　　長干行<lb/>
<pb n="KR4h0161_WYG_020-17a"/>
妾髮初覆額折花門前劇郎騎竹馬來遶牀弄青梅同<lb/>
居長干里兩小無嫌猜十四爲君婦羞顔未嘗開低頭<lb/>
向暗壁千喚不一迴十五始展眉願同塵與灰常存抱<lb/>
柱信豈上望夫臺十六君逺行瞿塘灔澦堆五月不可<lb/>
觸猿聲天外哀門前遲行跡一一生綠苔苔深不能掃<lb/>
落業秋風早八月蝴蝶來雙飛西園草感此傷妾心坐<lb/>
愁紅顔老早晩下三巴預將書報家相迎不道逺直至<lb/>
長風沙<lb/>
<pb n="KR4h0161_WYG_020-17b"/>
憶妾深閨裏煙塵不曾識嫁與長干人沙頭候風色五<lb/>
月南風興思君下巴陵八月西風起想君發揚子去來<lb/>
悲如何見少離別多湘潭幾日到妾夢越風波昨夜狂<lb/>
風度吹折江頭樹淼淼暗無邊行人在何處好乗浮雲<lb/>
驄佳期蘭渚東鴛鴦綠蒲上翡翠錦屏中自憐十五餘<lb/>
顔色桃花紅那作商人婦愁水復愁風<lb/>
　　古朗月行<lb/>
小時不識月呼作白玉盤又疑瑶臺鏡飛上青雲端仙<lb/>
<pb n="KR4h0161_WYG_020-18a"/>
人垂兩足桂樹作團團白兔擣藥成問言誰與餐蟾蜍<lb/>
蝕圎影大眀夜已殘羿昔落九烏天人清且安隂精此<lb/>
淪惑去去不足觀憂來其如何悽愴摧心肝<lb/>
　　獨不見<lb/>
白馬誰家子黃龍邊塞兒天山三丈雪豈是逺行時春<lb/>
蕙忽秋草莎雞鳴西池風摧寒㯶響月入霜閨悲憶與<lb/>
君別年種桃齊蛾眉桃今百餘尺花落成枯枝終然獨<lb/>
不見流淚空自知<lb/>
<pb n="KR4h0161_WYG_020-18b"/>
　　妾薄命<lb/>
漢帝寵阿嬌貯之黃金屋咳唾落九天隨風生珠玉寵<lb/>
極愛還歇妬深情却疎長門一步地不肯暫迴車雨落<lb/>
不上天水覆難再收君情與妾意各自東西流昔日芙<lb/>
蓉花今成斷根草以色事他人能得幾時好<lb/>
　　黃葛篇<lb/>
黃葛生洛溪黃花自綿羃青煙蔓長條繚繞幾百尺閨<lb/>
人費素手採緝作絺綌縫爲絶國衣逺寄日南客蒼梧<lb/>
<pb n="KR4h0161_WYG_020-19a"/>
大火落暑服莫輕擲此物雖過時是妾手中跡<lb/>
　　白馬篇<lb/>
龍馬花雪毛金鞍五陵豪秋霜切玉劒落日眀珠袍鬭<lb/>
雞事萬乗軒蓋一何髙弓摧南山虎手接太行猱酒後<lb/>
競風采三杯弄寶刀殺人如剪草劇孟同遊遨發憤去<lb/>
函谷從軍向臨洮叱咤萬戰塲匈奴盡奔逃歸來使酒<lb/>
氣未肻拜蕭曹羞入原憲室荒徑隱蓬蒿<lb/>
　　大堤曲<lb/>
<pb n="KR4h0161_WYG_020-19b"/>
漢水橫襄陽花開大堤暖佳期大隄下淚向南雲滿春<lb/>
風復無情吹我夣魂散不見眼中人天長音信斷<lb/>
　　東武吟<lb/>
好古笑流俗素聞賢達風方希佐眀主長揖辭成功白<lb/>
日在髙天迴光燭微躬恭承鳳凰詔歘起雲蘿中清切<lb/>
紫霄迴優㳺丹禁通君王賜顔色聲價凌煙虹乗輿擁<lb/>
翠蓋扈從金城東寶馬麗絶景錦衣入新豐依巖望松<lb/>
雪對酒鳴絲桐因學揚子雲獻賦甘泉宫天書美片善<lb/>
<pb n="KR4h0161_WYG_020-20a"/>
清芬播無窮一朝去金馬飄落成飛蓬賓客日疎散玉<lb/>
樽亦已空才力猶可倚不慙世上雄閒作東武吟曲盡<lb/>
情未終書此謝知巳吾尋黄綺翁<lb/>
　　邯鄲才人嫁爲厮養卒婦<lb/>
妾本叢臺女揚蛾入丹闕自倚顔如花寧知有凋歇一<lb/>
辭玉階下去若朝雲没每憶邯鄲城深宫夢秋月君王<lb/>
不可見惆悵至眀發<lb/>
　　短歌行<lb/>
<pb n="KR4h0161_WYG_020-20b"/>
白日何短短百年苦易滿蒼穹浩茫茫萬劫太極長麻<lb/>
姑垂兩鬢一半巳成霜天公見玉女大笑億千場吾欲<lb/>
攬六龍迴車掛扶桑北斗酌美酒勸龍各一觴富貴非<lb/>
所願與人駐顔光<lb/>
　　相逢行<lb/>
朝騎五花馬謁帝出銀臺秀色誰家子雲車珠箔開金<lb/>
鞭遥指㸃玉勒近遲回夾轂相借問疑從天上來蹙入<lb/>
青綺門當歌共銜杯銜杯映歌扇似月雲中見相見不<lb/>
<pb n="KR4h0161_WYG_020-21a"/>
得親不如不相見相見情巳深未語可知心胡爲守空<lb/>
閨孤眠愁錦衾錦衾與羅幃纒綿㑹有時春風正澹蕩<lb/>
暮雨來何遲願因三青鳥更報長相思光景不待人須<lb/>
㬰髮成絲當年失行樂老去徒傷悲持此道密意母令<lb/>
曠佳期<lb/>
　　沐浴子<lb/>
沐芳莫彈冠浴蘭莫振衣處世忌太潔至人貴藏輝滄<lb/>
浪有釣叟吾與爾同歸<lb/>
<pb n="KR4h0161_WYG_020-21b"/>
　　春思<lb/>
燕草如碧絲秦桑低綠枝當君懷歸日是妾斷腸時春<lb/>
風不相識何事入羅幃<lb/>
　　子夜吳歌<lb/>
秦地羅敷女採桑綠水邊素手青條上紅妝白日鮮蠶<lb/>
饑妾欲去五馬莫留連<lb/>
鏡湖三百里菡萏發荷花五月西施採人看隘若耶回<lb/>
舟不待月歸去越王家<lb/>
<pb n="KR4h0161_WYG_020-22a"/>
長安一片月萬尸擣衣聲秋風吹不盡總是玉關情何<lb/>
日平戎虜良人罷逺征<lb/>
眀朝驛使發一夜絮征袍素手抽針冷那堪把剪刀裁<lb/>
縫寄逺道幾日到臨洮<lb/>
　　對酒行<lb/>
松子棲金華安期入蓬海此人古之仙羽化竟何在浮<lb/>
生速流電倐忽變光彩天地無彫換容顔有遷改對酒<lb/>
不肻飲含情欲誰待<lb/>
<pb n="KR4h0161_WYG_020-22b"/>
　　秋浦歌<lb/>
秋浦長似秋蕭條使人愁客愁不可度行上東大樓正<lb/>
西望長安下見江水流寄言向江水汝意憶儂不遥傳<lb/>
一掬淚爲我達揚州<lb/>
千千石楠樹萬萬女貞林山山白鷺滿澗澗白猿吟君<lb/>
莫向秋浦猿聲碎客心<lb/>
　　清溪行<lb/>
清溪清我心水色異諸水借問新安江見厎何如此人<lb/>
<pb n="KR4h0161_WYG_020-23a"/>
行眀鏡中鳥度屏風裏向晩猩猩啼空悲逺遊子<lb/>
　　秋日鍊藥院鑷白髮贈元六兄林宗<lb/>
木落識歳秋瓶氷知天寒桂枝日巳綠拂雪凌雲端弱<lb/>
齡接光景矯翼攀鴻鸞投分三十載榮枯同所歡長吁<lb/>
望青雲鑷白坐相看秋顔入曉鏡壯髮凋危冠窮與鮑<lb/>
生賈饑從漂母飡時來極天人道在豈吟嘆樂毅方適<lb/>
趙蘇秦初說韓卷舒固在我何事空摧殘<lb/>
　　書情贈蔡舍人雄<lb/>
<pb n="KR4h0161_WYG_020-23b"/>
嘗髙謝太傅㩦妓東山門楚舞醉碧雲吳歌斷清猿暫<lb/>
因蒼生起談笑安黎元余亦愛此人丹霄冀飛翻遭逢<lb/>
聖眀主敢進興亡言白璧竟何辜青蠅遂成寃一朝去<lb/>
京國十載客梁園猛犬吠九關殺人憤精魂皇穹雪寃<lb/>
枉白日開昏氛泰階得夔龍桃李滿中原倒海索眀月<lb/>
凌山採芳蓀愧無橫草功虛負雨露恩跡謝雲臺閣心<lb/>
隨天馬轅夫子王佐才而今復誰論層飇振六翮不日<lb/>
思騰騫我縱五湖棹煙濤恣崩奔夣釣子陵湍英風緬<lb/>
<pb n="KR4h0161_WYG_020-24a"/>
猶存彼希客星隱弱植不足援千里一回首萬里一長<lb/>
歌黄鶴不復來清風愁奈何舟浮瀟湘月山倒洞庭波<lb/>
投汨笑古人臨濠得天和閒時田畆中搔背牧雞鵝別<lb/>
離解相訪應在武陵多<lb/>
　　叙舊贈江陽宰陸調<lb/>
太伯讓天下仲雍揚波濤清風蕩萬古跡與星辰髙開<lb/>
呉食東溟陸氏世英髦多君秉古節嶽立冠人曹風流<lb/>
少年時京洛事遊遨腰間延陵劒玉帶眀珠袍我昔鬭<lb/>
<pb n="KR4h0161_WYG_020-24b"/>
雞徒連延五陵豪邀遮相組織呵嚇來煎熬君開萬人<lb/>
叢鞍馬皆辟易告急清憲臺脫余北門厄間宰江陽邑<lb/>
剪棘樹蘭芳城門何肅穆五月輝秋霜好鳥集珍木髙<lb/>
才列華堂侍從府中歸絲管儼成行但苦隔逺道無由<lb/>
共銜觴江北荷花開江南楊梅熟正好飲酒時懷賢在<lb/>
心目掛席拾海月乗風下長川多沽新豐醁滿載剡溪<lb/>
船中途不遇人直到爾門前大笑同一醉取樂平生年<lb/>
　　贈武十七諤<hi>幷序</hi>
<pb n="KR4h0161_WYG_020-25a"/>
　　　門人武諤深於義者也質木沈悍慕要離之風<lb/>
　　　潛釣川海不數數於世間事聞中原作難西來<lb/>
　　　訪余余愛子伯禽在魯許將冐兵烽以致之酒<lb/>
　　　酣感激援筆而贈<lb/>
馬如一匹練眀日過吳門乃是要離客西來欲報恩笑<lb/>
開燕匕首拂拭竟無言狄犬吠清洛天津成塞垣愛子<lb/>
隔東魯空悲斷腸猿林回棄白璧千里阻同奔君爲我<lb/>
致之輕齎涉淮源精誠合天道不愧逺遊魂<lb/>
<pb n="KR4h0161_WYG_020-25b"/>
　　經亂離後天恩流夜郎憶舊遊書懷贈江夏韋太<lb/>
　　　守良宰<lb/>
天上白玉京十二樓五城仙人撫我頂結髮受長生誤<lb/>
逐世間樂頗窮理亂情九十六聖君浮雲掛空名天地<lb/>
賭一擲未能忘戰爭試涉覇王畧將期軒冕榮時命乃<lb/>
大謬棄之海上行學劒翻自哂爲文竟何成劒非萬人<lb/>
敵文竊四海聲兒戲不足道五噫出西京臨當欲去時<lb/>
慷慨淚沾纓嘆君倜儻才標舉冠羣英開筵引祖帳慰<lb/>
<pb n="KR4h0161_WYG_020-26a"/>
此逺徂征鞍馬若浮雲送余驃騎亭歌鐘不盡意白日<lb/>
落昆眀十月到幽州戈鋋若羅星君王棄北海掃地借<lb/>
長鯨呼吸走百川燕然可摧傾心知不得語却欲棲蓬<lb/>
瀛彎弧懼天狼挾矢不敢張攬涕黃金臺呼天哭昭王<lb/>
無人貴駿骨騄耳空騰驤樂毅儻再生於今亦奔亡蹉<lb/>
跎不得意驅馬還貴鄉逢君聽絃歌肅穆坐華堂百里<lb/>
獨太古陶然卧羲皇徴樂昌樂館開筵列壺觴賢豪間<lb/>
青娥對燭儼成行醉舞紛綺席清歌遶飛梁歡娛未終<lb/>
<pb n="KR4h0161_WYG_020-26b"/>
朝秩滿歸咸陽祖道擁萬人供帳遥相望一別隔千里<lb/>
榮枯異炎涼炎涼幾度改九土中橫潰漢甲連燕兵沙<lb/>
塵暗雲海草木揺殺氣星辰無光彩白骨成丘山蒼生<lb/>
竟何罪幽關壯帝居國命懸哥舒長㦸三十萬開門納<lb/>
兇渠公卿如犬羊忠讜醢與菹二聖出遊豫兩京遂丘<lb/>
墟帝子許專征秉旄控強楚節制非桓文軍師擁熊虎<lb/>
人心失去就賊勢騰風雨惟君固房陵誠節冠終古僕<lb/>
卧香爐頂飡霞潄瑶泉門開九江轉枕下五湖連半夜<lb/>
<pb n="KR4h0161_WYG_020-27a"/>
水軍來尋陽滿旌旃空名適自誤迫脅上樓船徒賜五<lb/>
百金棄之若浮煙辭官不受賞翻謫夜郎天夜郎萬里<lb/>
道西上令人老掃蕩六合清仍爲負霜草日月無偏照<lb/>
何由訴蒼昊良牧稱神眀深仁恤交道一忝青雲客三<lb/>
登黄鶴樓顧慙禰處士虛對鸚鵡洲樊山覇氣盡寥落<lb/>
天地秋江帶峨眉雪川橫三峽流萬舸此中來連帆過<lb/>
揚州送此萬里目曠然散我愁紗窗倚天開水樹綠如<lb/>
髮窺日畏銜山促酒喜見月呉娃與越艶窈窕誇鉛紅<lb/>
<pb n="KR4h0161_WYG_020-27b"/>
呼來上雲梯含笑出簾櫳對客小垂手羅衣舞春風賓<lb/>
跪請休息主人情未極覽君荆山作江鮑堪動色秋水<lb/>
出芙蓉天然去雕餙逸興橫素襟無時不招尋朱門擁<lb/>
虎士列㦸何森森剪鑿竹石開榮流漲清深登臺坐水<lb/>
閣吐論多英音片辭貴白璧一諾輕黃金謂我不愧君<lb/>
青鳥眀丹心五色雲間鵲飛鳴天上來傳聞赦書至却<lb/>
放夜郎迴暖氣變寒谷炎煙生死灰君登鳳池去忽棄<lb/>
賈生才桀犬尚吠堯匈奴笑千秋中夜四五嘆常爲大<lb/>
<pb n="KR4h0161_WYG_020-28a"/>
國憂旌斾夾兩山黃河當中流連雞不得進飲馬空夷<lb/>
猶安得羿善射一箭落旄頭<lb/>
　　贈盧司戸<lb/>
秋色無逺近出門盡寒山白雲遥相識待我蒼梧間借<lb/>
問盧躭鶴西飛幾歳還<lb/>
　　贈別舍人弟臺卿之江南<lb/>
去國客行逺還山秋夢長梧桐落金井一葉飛銀牀覺<lb/>
罷攬眀鏡鬢毛䬃巳霜良圗委蔓草古貌成枯桑欲道<lb/>
<pb n="KR4h0161_WYG_020-28b"/>
心下事時人疑夜光因爲洞庭葉飄落之瀟湘令弟經<lb/>
濟士謫居我何傷潛虯隱尺水著論談興亡客遇王子<lb/>
喬口傳不死方入洞過天地登眞朝玉皇吾將撫爾背<lb/>
揮手遂翺翔<lb/>
　　贈宣城宇文太守兼呈崔侍御<lb/>
白若白鷺鮮清如清唳蟬受氣有本性不爲外物遷飲<lb/>
水箕山上食雪首陽巔迴車避朝歌掩口去盜泉岧嶤<lb/>
廣成子倜儻魯仲連卓絶二公外丹心無間然昔攀六<lb/>
<pb n="KR4h0161_WYG_020-29a"/>
龍飛今作百鍊鉛懷恩欲報主投佩向北燕彎弓綠弦<lb/>
開滿月不憚堅閒騎駿馬獵一射兩虎穿回旋若流光<lb/>
轉背落雙鳶胡虜三嘆息兼知五兵權鎗鎗突雲將却<lb/>
掩我之妍多逢勦絶兒生著祖生鞭據鞍空矍鑠壯志<lb/>
竟誰宣蹉跎復來歸憂恨坐相煎無風難破浪失計長<lb/>
江邊危苦惜頽光金波忽三圎時遊敬亭上閒聽松風<lb/>
眠㦯弄宛溪月虛舟信洄沿顔公二十萬盡付酒家錢<lb/>
興發每取之聊向醉中仙過此無一事靜談秋水篇君<lb/>
<pb n="KR4h0161_WYG_020-29b"/>
從九卿來水國有豐年魚鹽滿市井布帛如雲煙下馬<lb/>
不作威氷壺照清川霜眉邑中叟皆美太守賢時時慰<lb/>
風俗往往出東田竹馬數小兒拜迎白鹿前含笑問使<lb/>
君日晩可迴旋遂歸池上酌掩抑清風絃曽標橫浮雲<lb/>
下撫謝朓肩樓髙碧海出樹古青蘿懸光祿紫霞杯伊<lb/>
昔忝相傳良圗掃沙漠別夢繞旌旃富貴日成疎願言<lb/>
杳無緣登龍有直道倚玉阻芳筵敢獻繞朝策思同郭<lb/>
㤗船何言一水淺似隔九重天崔生何傲岸縱酒復談<lb/>
<pb n="KR4h0161_WYG_020-30a"/>
𤣥身爲名公子英才苦迍邅鳴鳳托髙梧凌風何翩翩<lb/>
安知慕羣客彈劒拂秋蓮<lb/>
　　自梁園至敬亭山見會公談陵陽山水兼期同遊<lb/>
　　　因有此贈<lb/>
我隨秋風來瑶草恐衰歇中途寡名山安得弄雲月渡<lb/>
江如昨日黃葉向人飛敬亭愜素尚弭棹流清輝氷谷<lb/>
眀且秀陵巒抱江城粲粲吳與史衣冠耀天京水國饒<lb/>
英奇潛光卧幽草會公眞名僧所在即爲寶開堂振白<lb/>
<pb n="KR4h0161_WYG_020-30b"/>
拂髙論橫青雲雪山掃粉壁墨客多新文爲余話幽棲<lb/>
且述陵陽美天開白龍潭月映清秋水黃山望石柱突<lb/>
兀誰開張黃鶴久不來子安在蒼茫東南焉可窮山鳥<lb/>
飛絶處稠疊千萬峯相連入雲去聞此期振筞歸來空<lb/>
閉關相思如眀月可望不可攀何當移白足早晩凌蒼<lb/>
山且寄一書札令予解愁顔<lb/>
　　贈閭丘䖏士<lb/>
賢人有素業乃在沙塘陂竹影掃秋月荷花落古池閒<lb/>
<pb n="KR4h0161_WYG_020-31a"/>
讀山海經散帙卧遥帷且耽田家樂遂曠林中期野酌<lb/>
勸芳酒園蔬烹露葵如能樹桃李爲我結茅茨<lb/>
　　經亂後將避地剡中留贈崔宣城<lb/>
雙鵞飛洛陽五馬渡江徼何意上東門胡雛更長嘯中<lb/>
原走豺虎烈火及宗廟太白晝經天頽陽掩餘照名城<lb/>
皆蕩覆世路成奔峭四海望長安嚬睂寡西笑蒼生疑<lb/>
落葉白骨空相吊連兵似雪山破敵誰能料我垂北溟<lb/>
翼且學南山豹崔子賢主人歡娛每相召胡床紫玉笛<lb/>
<pb n="KR4h0161_WYG_020-31b"/>
却坐青雲叫楊花滿州城置酒同臨眺忽思剡溪去水<lb/>
石逺清妙雪晝天地眀風開湖山貌悶爲洛生詠醉發<lb/>
吳越調赤霞動金光日足森海嶠獨散萬古意閒垂一<lb/>
溪釣猿近天上啼人移月邊棹無以墨綬苦來求丹砂<lb/>
要華髮長折腰將貽陶公誚<lb/>
　　安陸白兆山桃花嵒寄劉侍御綰<lb/>
雲卧三十年好閒復愛仙蓬壺雖冥絶鸞鶴心悠然歸<lb/>
來桃花嵒得憇雲窗眠對嶺人共語飲潭猿相連時昇<lb/>
<pb n="KR4h0161_WYG_020-32a"/>
翠微上邈若羅浮巔兩岑抱東壑一嶂橫西天樹雜日<lb/>
易隱崖傾月難圎芳草換野色飛蘿揺春煙入逺搆石<lb/>
室選幽開山田獨此林下意杳無區中緣永辭霜臺客<lb/>
千載方來旋<lb/>
　　望終南山寄紫閣隱者<lb/>
出門見南山引領意無限秀色難爲名蒼翠日在眼有<lb/>
時白雲起天際自舒卷心中與之然託興每不淺何當<lb/>
造幽人滅跡棲絶巘<lb/>
<pb n="KR4h0161_WYG_020-32b"/>
　　夕霽杜陵登樓寄韋繇<lb/>
浮陽滅霽景萬物生秋容登樓送逺目伏檻觀羣峯原<lb/>
野曠超緬關河紛雜重清輝映竹日翠色眀雲松蹈海<lb/>
寄遐想還山迷舊蹤徒然迫晩暮未果諧心胷結桂空<lb/>
佇立折麻恨莫從思君達永夜長樂聞疎鐘<lb/>
　　秋夜宿龍門香山寺奉寄王方城十七丈奉國營<lb/>
　　　上人從弟幼成令問<lb/>
朝發汝海東莫棲龍門中水寒夕波急木落秋山空望<lb/>
<pb n="KR4h0161_WYG_020-33a"/>
　極九霄迥賞幽萬壑通目皓沙上月心清松下風玉斗<lb/>
　橫網戸銀河耿花宫興在趣方逸歡餘情未終鳳駕憶<lb/>
　王子虎溪懷逺公桂枝坐銷歇棣華不復同流恨寄伊<lb/>
　水盈盈焉可窮<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_020-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩錄卷二十<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_021-1a"/>
　欽定四庫全書<lb/>
御定全唐詩錄卷二十一<lb/>
　　李白<hi>二</hi>
　　古體詩<hi>二</hi>
　　　聞丹丘子於城北營石門幽居中有髙鳳遺跡僕<lb/>
　　　　離羣逺懷亦有棲遁之志因叙舊以寄之<lb/>
　春華滄江月秋色碧海雲離居盈寒暑對此長思君思<lb/>
　君楚水南望君淮山北夢魂雖飛來會面不可得疇昔<lb/>
<pb n="KR4h0161_WYG_021-1b"/>
　在嵩陽同衾卧羲皇綠蘿笑簪紱丹壑賤巖廊晚途各<lb/>
　分析乗興任所適僕在雁門關君爲峨睂客心懸萬里<lb/>
　外影滯兩鄉隔長劒復歸來相逢洛陽陌陌上何喧喧<lb/>
　都令心意煩迷津覺路失託勢隨風翻以兹謝朝列長<lb/>
　嘯歸故園故園恣閒逸求古散縹帙久欲尋名山婚娶<lb/>
　殊未畢人生信多故世事豈惟一念此憂如焚悵然若<lb/>
　有失聞君卧石門宿昔契彌敦方從桂樹隱不羨桃花<lb/>
　源髙風起遐曠幽人跡復存松風清瑶瑟溪月湛芳樽<lb/>
<pb n="KR4h0161_WYG_021-2a"/>
安居偶佳賞丹心期此論<lb/>
　　月夜江行寄崔貟外宗之<lb/>
飄飄江風起蕭颯海樹秋登艫美清夜挂席移輕舟月<lb/>
隨碧山轉水合青天流杳如星河上但覺雲林幽歸路<lb/>
方浩浩徂川去悠悠徒悲蕙草歇復聽菱歌愁岸曲迷<lb/>
後浦沙眀瞰前洲懷君不可見望逺増離憂<lb/>
　　宿白鷺洲寄楊江寧<lb/>
朝別朱雀門暮棲白鷺洲波光揺海月星影入城樓望<lb/>
<pb n="KR4h0161_WYG_021-2b"/>
美金陵宰如思瓊樹憂徒令魂入夢翻覺夜成秋綠水<lb/>
解人意爲余西北流因聲玉琴裏蕩漾寄君愁<lb/>
　　寄東魯二稚子<lb/>
吳地桑葉綠吳蠶已三眠我家寄東魯誰種龜隂田春<lb/>
事已不及江行復茫然南風吹歸心飛墮酒樓前樓東<lb/>
一株桃枝葉拂青煙此樹我所種別來向三年桃今與<lb/>
樓齊我行尚未旋嬌女字平陽折花倚桃邊折花不見<lb/>
我淚下如流泉小兒名伯禽與姊亦齊肩雙行桃樹下<lb/>
<pb n="KR4h0161_WYG_021-3a"/>
撫背復誰憐念此失次第肝腸日憂煎裂素寫逺意因<lb/>
之汶陽川<lb/>
　　獨酌清溪江石上寄權昭夷<lb/>
我㩦一樽酒獨上江祖石自從天地開更長幾千尺舉<lb/>
杯向天笑天迴日西照永願坐此石長垂嚴陵釣寄謝<lb/>
山中人可與爾同調<lb/>
　　下尋陽城汎彭蠡寄黃判官<lb/>
浪動灌嬰井尋陽江上風開帆入天鏡直向彭湖東落<lb/>
<pb n="KR4h0161_WYG_021-3b"/>
景轉疎雨晴雲散逺空名山發佳興清賞亦何窮石鏡<lb/>
挂遥月香爐滅彩虹相思俱對此舉目與君同<lb/>
　　江上寄元六林宗<lb/>
霜落江始寒楓葉綠未脫客行悲清秋永路苦不達滄<lb/>
波眇川汜白日隱天末停棹依林巒驚猿相叫聒夜分<lb/>
河漢轉起視溟漲闊涼風何蕭蕭流水鳴活活浦沙淨<lb/>
如洗海月眀可掇蘭交空懷思瓊樹詎解渴勗哉滄洲<lb/>
心歳晩庶不奪幽賞頗自得興逺與誰豁<lb/>
<pb n="KR4h0161_WYG_021-4a"/>
　　宣州九日聞崔四侍御與宇文太守遊敬亭余時<lb/>
　　　登響山不同此賞醉後寄崔侍御<lb/>
九日茱萸熟插鬢傷早白登髙望山海滿目悲古昔逺<lb/>
訪投沙人因爲逃名客故交竟誰在獨有崔亭伯重陽<lb/>
不相知載酒任所適手持一枝菊調笑二千石日莫岸<lb/>
幘歸傳呼隘阡陌彤襜雙白鹿賓從何輝赫夫子在其<lb/>
間遂成雲霄隔良辰與美景兩地方虛擲晩從南峯歸<lb/>
蘿月下水壁却登郡樓望松色寒轉碧咫尺不可親棄<lb/>
<pb n="KR4h0161_WYG_021-4b"/>
我如遺舄<lb/>
　　遊敬亭寄崔侍御<lb/>
我家敬亭下輒繼謝公作相去數百年風期宛如昨登<lb/>
髙素秋月下望青山郭俯視鴛鷺羣飲啄自鳴躍夫子<lb/>
雖蹭蹬瑶臺雪中鶴獨立窺浮雲其心在寥廓時來顧<lb/>
我笑一飯葵與藿世路如秋風相逢盡蕭索腰間玉具<lb/>
劒意許無遺諾壯士不可輕相期在雲閣<lb/>
　　自金陵泝流過白璧山玩月達天門寄句容王主<lb/>
<pb n="KR4h0161_WYG_021-5a"/>
　　　簿<lb/>
滄江泝流歸白璧見秋月秋月照白璧皓如山隂雪幽<lb/>
人停宵征賈客忘早發進帆天門山回首牛渚没川長<lb/>
信風來日出宿霧歇故人在咫尺新賞成胡越寄君青<lb/>
蘭花惠好庶不絶<lb/>
　　秋日魯郡堯祠亭上宴別杜補闕范侍御<lb/>
我覺秋興逸誰云秋興悲山將落日去水與晴空宜魯<lb/>
酒白玉壺送行駐金羈欹鞍憇古木解帶挂橫枝歌鼓<lb/>
<pb n="KR4h0161_WYG_021-5b"/>
川上亭曲度神飇吹雲歸碧海夕雁没青天時相失各<lb/>
萬里茫然空爾思<lb/>
　　留別曹南羣官之江南<lb/>
我昔釣白龍放龍溪水傍道成本欲去揮手凌蒼蒼時<lb/>
來不關人談笑遊軒皇獻納少成事歸休辭建章十年<lb/>
罷西笑覽鏡如秋霜閉劒琉璃匣鍊丹紫翠房身佩豁<lb/>
落圗腰垂虎盤囊仙人駕綵鳳志在窮遐荒戀子四五<lb/>
人徘徊未翱翔東流送白日驟歌蘭蕙芳仙宫兩無從<lb/>
<pb n="KR4h0161_WYG_021-6a"/>
人間久摧藏范蠡說勾踐屈平去懷王飄颻紫霞心流<lb/>
浪憶江鄉愁爲萬里別復此一銜觴淮水帝王州金陵<lb/>
繞丹陽樓臺照海色衣馬揺川光及此北望君相思淚<lb/>
成行朝雲落夢渚瑶草空髙堂帝子隔洞庭青楓滿瀟<lb/>
湘懷君路綿邈覽古情淒涼登岳眺百川杳然萬恨長<lb/>
却戀峨眉去弄景偶騎羊<lb/>
　　留別西河劉少府<lb/>
秋髮已種種所爲竟無成閒傾魯壺酒笑對劉公榮謂<lb/>
<pb n="KR4h0161_WYG_021-6b"/>
我是方朔人間落嵗星白衣千萬乗何事去天庭君亦<lb/>
不得意髙歌羨鴻㝠世人若醯雞安可識梅生雖爲刀<lb/>
筆吏緬懷在赤城余亦如流萍隨波樂休眀自有兩少<lb/>
妾雙騎駿馬行東山春酒綠歸隱謝浮名<lb/>
　　留別賈舍人至<lb/>
大梁白雲起飄颻來南洲徘徊蒼梧野十見羅浮秋鼇<lb/>
挾山海傾四溟揚洪流意欲托孤鳳從之摩天遊鳳苦<lb/>
道路難翱翔還崑丘不肯銜我去哀鳴慙不留逺客謝<lb/>
<pb n="KR4h0161_WYG_021-7a"/>
主人眀珠難暗投拂拭倚天劒西登岳陽樓長嘯萬里<lb/>
風掃清胷中憂誰念劉越石化爲繞指柔<lb/>
秋風吹胡霜凋此簷下芳折芳怨歳晚離別悽以傷謬<lb/>
攀青瑣賢延我於此堂君爲長沙客我獨之夜郎勸此<lb/>
一杯酒豈惟道路長剖珠兩分贈寸心貴不忘何必兒<lb/>
女仁相看淚成行<lb/>
　　贈別王山人歸布山<lb/>
王子析道論微言破秋毫還歸布山隱興入天雲髙爾<lb/>
<pb n="KR4h0161_WYG_021-7b"/>
去安可遲瑶草恐衰歇我心亦懷歸屢夢松上月傲然<lb/>
遂獨往長嘯開巖扉林壑久已蕪石道生薔薇願言弄<lb/>
笙鶴歳晩來相依<lb/>
　　送王屋山人魏萬還王屋<hi>幷序</hi>
　　　王屋山人魏萬云自嵩宋沿吳相訪數千里不<lb/>
　　　遇乗興遊台越經永嘉觀謝公石門後於廣陵<lb/>
　　　相見美其愛文好古浪跡方外因述其行而贈<lb/>
　　　是詩<lb/>
<pb n="KR4h0161_WYG_021-8a"/>
仙人東方生浩蕩弄雲海沛然乗天遊獨往失所在魏<lb/>
侯繼大名本家聊攝城卷舒入元化跡與古賢幷十三<lb/>
弄文史揮筆如振綺辯折田巴生心齊魯連子西涉清<lb/>
洛源頗驚人世喧采秀卧王屋因窺洞天門朅來遊嵩<lb/>
峯羽客何雙雙朝㩦月光子莫宿玉女窗鬼谷上窈窕<lb/>
龍潭下奔潨東浮汴河水訪我三千里逸興滿吳雲飄<lb/>
颻淛江汜揮手杭越間樟亭望潮還濤捲海門石雲横<lb/>
天際山白馬走素車雷奔駭心顔遥聞會稽美且度耶<lb/>
<pb n="KR4h0161_WYG_021-8b"/>
溪水萬壑與千巖崢嶸鏡湖裏秀色不可名清輝滿江<lb/>
城人遊月邊去舟在空中行此中久延佇入剡尋王許<lb/>
笑讀曹娥碑沈吟黃絹語天台連四眀日入向國清五<lb/>
峯轉月色百里行松聲靈溪恣沿越華頂殊超忽石梁<lb/>
橫青天側足履半月眷然思永嘉不憚海路賖掛席歷<lb/>
海嶠迴瞻赤城霞赤城漸微没孤嶼前嶢兀水續萬古<lb/>
流亭空千霜月縉雲川谷難石門最可觀瀑布挂北斗<lb/>
莫窮此水端噴壁灑素雪空濛生晝寒却尋惡溪去寧<lb/>
<pb n="KR4h0161_WYG_021-9a"/>
懼惡溪惡咆哮七十灘水石相噴薄路創李北海巖開<lb/>
謝康樂松風和猿聲捜索連洞壑徑出梅花橋雙溪納<lb/>
歸潮落帆金華岸赤松若可招沈約八詠樓城西孤岧<lb/>
嶤岧嶤四荒外曠望羣川會雲卷天地開波連浙西大<lb/>
亂流新安口北指嚴光瀨釣臺碧雲中邈與蒼嶺對稍<lb/>
稍來吳都徘徊上姑蘇煙綿横九疑漭蕩見五湖目極<lb/>
心更逺悲歌但長吁迴橈楚江濱揮䇿揚子津身著日<lb/>
本裘昂藏出風塵五月造我語知非佁儗人相逢樂無<lb/>
<pb n="KR4h0161_WYG_021-9b"/>
限水石日在眼徒干五諸侯不致百金産吾友揚子雲<lb/>
絃歌播清芬雖爲江寧宰好與山公羣乗興但一行且<lb/>
知我愛君君來幾何時仙臺應有期東窗綠玉樹定長<lb/>
三五枝至今天壇人當笑爾歸遲我苦惜逺別茫然使<lb/>
心悲黃河若不斷白首長相思<lb/>
　　送楊山人歸天台<lb/>
客有思天台東行路超忽濤落浙江秋沙眀浦陽月今<lb/>
遊方厭楚昨夢先歸越且盡秉燭歡無辭凌晨發我家<lb/>
<pb n="KR4h0161_WYG_021-10a"/>
小阮賢剖竹赤城邊詩人多見重官燭未曽然興引登<lb/>
山屐情催泛海船石橋如可度㩦手弄雲煙<lb/>
　　送温處士歸黃山白鵞峯舊居<lb/>
黃山四千仞三十二蓮峯丹崖夾石柱菡萏金芙容伊<lb/>
昔昇絶頂下窺天目松仙人鍊玉䖏羽化留餘蹤亦聞<lb/>
温伯雪獨往今相逢採秀辭五嶽攀巖歷萬重歸休白<lb/>
鵞嶺渴飲丹砂井鳳吹我時來雲車爾當整去去陵陽<lb/>
東行行芳桂叢迴溪十六度碧嶂盡晴空他日還相訪<lb/>
<pb n="KR4h0161_WYG_021-10b"/>
乗橋躡綵虹<lb/>
　　送韓凖裴政孔巢父還山<lb/>
獵客張兎罝不能挂龍虎所以青雲人髙歌在巖戸韓<lb/>
生信英彦裴子含清眞孔侯復秀出俱與雲霞親峻節<lb/>
凌逺松同衾卧盤石斧氷潄寒泉三子同二屐時時或<lb/>
乗興往往雲無心出山揖牧伯長嘯輕衣簪昨宵夢裏<lb/>
還云弄竹溪月今晨魯東門悵飲與君别雪崖滑去馬<lb/>
蘿徑迷歸人相思若煙草歷亂無冬春<lb/>
<pb n="KR4h0161_WYG_021-11a"/>
　　金鄉送韋八之西京<lb/>
客自長安來還歸長安去狂風吹我心西掛咸陽樹此<lb/>
情不可道此別何時遇望望不見君連山起煙霧<lb/>
　　送魯郡劉長史遷𢎞農長史<lb/>
魯國一杯水難容橫海鱗仲尼且不敬况乃尋常人白<lb/>
玉換斗粟黃金買尺薪閉門木葉下始覺秋非春聞君<lb/>
向西遷地即鼎湖鄰寶鏡匣蒼蘚丹經埋素塵軒后上<lb/>
天時攀龍遺小臣及此留惠愛庶幾風化淳魯縞如白<lb/>
<pb n="KR4h0161_WYG_021-11b"/>
煙五縑不成束臨行贈貧交一尺重山嶽相國齊晏子<lb/>
贈行不及言託隂當樹李忘憂當樹萱他日見張祿綈<lb/>
袍懷舊恩<lb/>
　　送裴十八圗南歸嵩山<lb/>
何處可爲別長安青綺門胡姬招素手延客醉金樽臨<lb/>
當上馬時我獨與君言風吹芳蘭折日没鳥雀喧舉手<lb/>
指飛鴻此情難具論同歸無早晩潁水有清源<lb/>
君思潁水綠忽復歸嵩岑歸時莫洗耳爲我洗其心洗<lb/>
<pb n="KR4h0161_WYG_021-12a"/>
心得眞情洗耳徒買名謝公終一起相與濟蒼生<lb/>
　　送楊山人歸嵩山<lb/>
我有萬古宅嵩陽玉女峯長留一片月挂在東溪松爾<lb/>
去掇仙草菖蒲花紫茸歳晩㦯相訪青天騎白龍<lb/>
　　涇川送族弟錞<lb/>
涇川三百里若耶羞見之錦石照碧山兩邊白鷺鷥佳<lb/>
境千萬曲客行無歇時上有琴髙水下有陵陽祠仙人<lb/>
不見我眀月空相知問我何事來盧敖結幽期蓬山振<lb/>
<pb n="KR4h0161_WYG_021-12b"/>
雄筆繡服揮清詞江湖發秀色草木含榮滋置酒送惠<lb/>
連吾家稱白睂愧無海嶠作敢闕河梁詩見爾復幾朝<lb/>
俄然告將離中流漾彩鷁列岸叢金羈歎息蒼梧鳳分<lb/>
棲瓊樹枝清晨各飛去飄落天南垂望極落日盡秋深<lb/>
暝猿悲寄情與流水但有長相思<lb/>
　　送崔氏昆季之金陵<lb/>
放歌倚東樓行子期曉發秋風渡江來吹落山上月主<lb/>
人出美酒滅燭延清光二崔向金陵安得不盡觴水客<lb/>
<pb n="KR4h0161_WYG_021-13a"/>
弄歸棹雲帆卷輕霜扁舟敬亭下五兩先飄揚峽石入<lb/>
水花碧流日更長思君無歳月西笑阻河梁<lb/>
　　登黄山凌歊臺送族弟溧陽尉濟充泛舟赴華隂<lb/>
鸞乃鳳之族翱翔紫雲霓文章輝五色雙在瓊樹棲一<lb/>
朝各飛去鳳與鸞俱啼炎赫五月中朱曦爍河堤爾從<lb/>
泛舟役使我心魂悽秦地無草木南雲喧鼔鼙君王減<lb/>
玉膳早起思鳴雞漕引救關輔疲人免塗泥宰相作霖<lb/>
雨農夫得耕犂靜者伏草間羣才滿金閨空手無壯士<lb/>
<pb n="KR4h0161_WYG_021-13b"/>
窮居使人低送君登黄山長嘯倚天梯小舟若鳬雁大<lb/>
舟若鯨鯢開帆散長風舒卷與雲齊日入牛渚晦蒼然<lb/>
夕煙迷相思在何許杳在洛陽西<lb/>
　　酬崔五郎中<lb/>
朔雲橫髙天萬里起秋色壯士心飛揚落日空嘆息長<lb/>
嘯出原野凛然寒風生幸遭聖眀時功業猶未成奈何<lb/>
懷良圖鬱悒獨愁坐杖筞尋英豪立談乃知我崔公生<lb/>
民秀緬邈青雲姿制作參造化託諷含神祗海嶽尚可<lb/>
<pb n="KR4h0161_WYG_021-14a"/>
傾吐諾終不移是時霜飇寒逸興臨華池起舞拂長劒<lb/>
四座皆揚睂因得窮歡情贈我以新詩又結汗漫期九<lb/>
垓逺相待舉身憇蓬壺濯足弄滄海從此凌倒景一去<lb/>
無時還朝遊眀光宫莫入閶闔關但得長把袂何必嵩<lb/>
丘山<lb/>
　　以詩代書荅元丹丘<lb/>
青鳥海上來今朝發何䖏口銜雲錦字與我忽飛去鳥<lb/>
去凌紫煙書留綺窗前開緘方一笑乃是故人傳故人<lb/>
<pb n="KR4h0161_WYG_021-14b"/>
㴱相勗憶我勞心曲離居在咸陽三見秦草綠置書雙<lb/>
袂間引領不暫閒長望杳難見浮雲横逺山<lb/>
　　翫月金陵城西孫楚酒樓達曙歌吹日晩乗醉著<lb/>
　　　紫綺裘烏紗巾與酒客數人棹歌秦淮往石頭<lb/>
　　　訪崔四侍御<lb/>
昨翫西城月青天垂玉鈎朝沽金陵酒歌吹孫楚樓忽<lb/>
憶繡衣人乗船往石頭草裹烏紗巾倒披紫綺裘兩岸<lb/>
拍手笑疑是王子猷酒客十數公崩騰醉中流謔浪棹<lb/>
<pb n="KR4h0161_WYG_021-15a"/>
海客喧呼傲陽侯半道逢吳姬卷簾出揶揄我憶君到<lb/>
此不知狂與羞一月一見君三杯便迴橈捨舟共連袂<lb/>
行上南渡橋興發歌淥水秦客爲之揺雞鳴復相招清<lb/>
宴逸雲霄贈我數百字字字凌風飇繫之衣裘上相憶<lb/>
每長謡<lb/>
　　荅族姪僧中孚贈玉泉仙人掌茶<hi>幷序</hi>
　　　余聞荆州玉泉寺近清溪諸山山洞往往有乳<lb/>
　　　窟窟中多玉泉交流中有白蝙蝠大如鴉按仙<lb/>
<pb n="KR4h0161_WYG_021-15b"/>
　　　經蝙蝠一名仙䑕千歳之後體白如雪棲則倒<lb/>
　　　懸蓋飲乳水而長生也其水邊䖏䖏有茗草羅<lb/>
　　　生枝葉如碧玉唯玉泉眞公常采而飲之年八<lb/>
　　　十餘歳顔色如桃花而此茗清香滑熟異於他<lb/>
　　　者所以能還童振枯扶人壽也余遊金陵見宗<lb/>
　　　僧中孚示余茶數十片拳然重疊其狀如手號<lb/>
　　　爲仙人掌茶蓋新出於玉泉之山曠古未覿因<lb/>
　　　持之見遺兼贈詩要余荅之遂有此作後之髙<lb/>
<pb n="KR4h0161_WYG_021-16a"/>
　　　僧大隱知仙人掌茶發乎中孚禪手及青蓮居<lb/>
　　　士李白也<lb/>
常聞玉泉山山洞多乳窟仙䑕如白鴉倒懸清溪月茗<lb/>
生此中石玉泉流不歇根柯灑芳津採服潤肌骨叢老<lb/>
卷綠葉枝枝相接連曝成仙人掌似拍洪崖肩舉世未<lb/>
見之其名定誰傳宗英乃禪伯投贈有佳篇清鏡燭無<lb/>
鹽顧慙西子妍朝坐有餘興長吟播諸天<lb/>
　　尋魯城北范居士失道落蒼耳中見范置酒摘蒼<lb/>
<pb n="KR4h0161_WYG_021-16b"/>
　　　耳作<lb/>
雁度秋色逺日靜無雲時客心不自得浩漫將何之忽<lb/>
憶范野人閒園飬幽姿茫然起逸興但恐行來遲城壕<lb/>
失徃路馬首迷荒陂不惜翠雲裘遂爲蒼耳欺入門且<lb/>
一笑把臂君爲誰酒客愛秋蔬山盤薦霜梨他筵不下<lb/>
筯此席忘朝饑酸棗垂北郭寒𤓰蔓東籬還傾四五酌<lb/>
自詠猛虎詞近作十日歡逺爲千載期風流自簸蕩謔<lb/>
浪偏相宜酣來上馬去却笑髙陽池<lb/>
<pb n="KR4h0161_WYG_021-17a"/>
　　遊泰山<lb/>
四月上泰山石屏御道開六龍過萬壑澗谷隨縈迴馬<lb/>
跡遶碧峯於今滿青苔飛流灑絶巘水急松聲哀北眺<lb/>
㟧嶂奇傾崖向東摧洞門閉石扇地厎興雲雷登髙望<lb/>
蓬瀛想象金銀臺天門一長嘯萬里清風來玉女四五<lb/>
人飄颻下九垓含笑引素手遺我流霞杯稽首再拜之<lb/>
自愧非仙才曠然小宇宙棄世何悠哉<lb/>
清曉騎白鹿直下天門山山際逢羽人方瞳好容顔捫<lb/>
<pb n="KR4h0161_WYG_021-17b"/>
蘿欲就語却掩青雲關遺我鳥跡書飄然落巖間其字<lb/>
乃上古讀之了不閑感此三嘆息從師方未還<lb/>
平眀登日觀舉手開雲關精神四飛揚如出天地間黄<lb/>
河從西來窈窕入逺山憑崖攬八極目盡長空閒偶然<lb/>
値青童綠髪雙雲鬟笑我晩學仙蹉跎凋朱顔躊躇忽<lb/>
不見浩蕩難追攀<lb/>
清齋三十日裂素寫道經吟誦有所得衆神衛我形雲<lb/>
行信長風颯若羽翼生攀崖上日觀伏檻窺東溟海色<lb/>
<pb n="KR4h0161_WYG_021-18a"/>
動逺山天雞已先鳴銀臺出倒景白浪翻長鯨安得不<lb/>
死藥髙飛向蓬瀛<lb/>
日觀東北傾兩崖夾雙石海水落眼前天光遥空碧千<lb/>
峯爭攅聚萬壑絶凌歷緬彼鶴上仙去無雲中跡長松<lb/>
入霄漢逺望不盈尺山花異人間五月雪中白終當遇<lb/>
安期於此煉玉液<lb/>
朝飲王母池暝投天門關獨抱綠綺琴夜行青山間山<lb/>
明月露白夜靜松風歇仙人遊碧峯䖏䖏笙歌發寂靜<lb/>
<pb n="KR4h0161_WYG_021-18b"/>
娛清暉玉眞連翠微想像鸞鳳舞飄颻龍虎衣捫天摘<lb/>
匏𤓰恍惚不憶歸舉手弄清淺誤攀織女機明晨坐相<lb/>
失但見五雲飛<lb/>
　　同友人舟行<lb/>
楚臣傷江楓謝客拾海月懷沙去瀟湘挂席泛溟渤蹇<lb/>
予訪前跡獨往造窮髮古人不可攀去若浮雲没願言<lb/>
弄倒景從此鍊眞骨華頂窺絶溟蓬壺望超忽不知青<lb/>
春度但怪綠芳歇空持釣鼇心從此謝魏闕<lb/>
<pb n="KR4h0161_WYG_021-19a"/>
　　下終南山過斛斯山人宿置酒<lb/>
莫從碧山下山月隨人歸却顧所來徑蒼蒼横翠微相<lb/>
㩦及田家童稚開荆扉綠竹入幽徑青蘿拂行衣歡言<lb/>
得所憇美酒聊共揮長歌吟松風曲盡河星稀我醉君<lb/>
復樂陶然共忘機<lb/>
　　春陪商州裴使君遊石娥溪<lb/>
裴公有仙標拔俗數千丈澹蕩滄洲雲飄颻紫霞想剖<lb/>
竹商洛間政成心巳閒蕭條出世表冥寂閉𤣥關我來<lb/>
<pb n="KR4h0161_WYG_021-19b"/>
屬芳節解榻時相恱搴帷對雲峯揚袂指松雪暫出東<lb/>
城邊遂遊西巖前横天聳翠壁噴壑鳴紅泉尋幽殊未<lb/>
歇愛此春光發溪㫄饒名花石上有好月命駕歸去來<lb/>
露華生翠苔淹留惜將晩復聽清猿哀清猿斷人腸遊<lb/>
子思故鄉眀發首東路此歡焉可忘<lb/>
　　金陵鳳凰臺置酒<lb/>
置酒延落景金陵鳳凰臺長波寫萬古心與雲俱開借<lb/>
問往昔時鳳凰爲誰來鳳凰去已久正當今日迴眀君<lb/>
<pb n="KR4h0161_WYG_021-20a"/>
越羲軒天老坐三台豪士無所用彈絲醉金罍東風吹<lb/>
山花安可不盡杯六帝没幽草㴱宫冥綠苔置酒勿復<lb/>
道歌鐘但相催<lb/>
　　與周剛清溪玉鏡潭宴別<lb/>
康樂上官去永嘉遊石門江亭有孤嶼千載跡猶存我<lb/>
來憇秋浦三入桃陂源千峯照積雪萬壑盡啼猿興與<lb/>
謝公合文因周子論掃崖去落葉席月開清樽溪當大<lb/>
樓南溪水正南奔迴作玉鏡潭澄眀洗心魂此中得佳<lb/>
<pb n="KR4h0161_WYG_021-20b"/>
境可以絶嚻喧清夜方歸來酣歌出平原別後經此地<lb/>
爲余謝蘭蓀<lb/>
　　泛沔州城南郎官湖<hi>幷序</hi>
　　　乾元歳秋八月白遷於夜郎遇故人尚書郎張<lb/>
　　　謂出使夏口沔州牧杜公漢陽宰王公觴於江<lb/>
　　　城之南湖樂天下之再平也方夜水月如練清<lb/>
　　　光可掇張公殊有勝槩四望超然乃顧白曰此<lb/>
　　　湖古來賢豪遊者非一而枉踐佳景寂寥無聞<lb/>
<pb n="KR4h0161_WYG_021-21a"/>
　　　夫子可爲我標之嘉名以傳不朽白因舉酒酹<lb/>
　　　水號之曰郎官湖亦猶鄭圃之有僕射陂也席<lb/>
　　　上文士輔翼岑靜以爲知言乃命賦詩紀事刻<lb/>
　　　石湖側將與大別山共相磨滅焉<lb/>
張公多逸興共泛沔城隅當時秋月好不減武昌都四<lb/>
座醉清光爲歡古來無郎官愛此水因號郎官湖風流<lb/>
若未減名與此山俱<lb/>
　　天台曉望<lb/>
<pb n="KR4h0161_WYG_021-21b"/>
天台鄰四眀華頂髙百越門標赤城霞樓棲滄島月憑<lb/>
髙登逺覽直下見溟渤雲垂大鵬翻波動巨鼇没風潮<lb/>
爭洶湧神怪何翕忽觀奇跡無倪好道心不歇攀條摘<lb/>
朱實服藥鍊金骨安得生羽毛千春卧蓬闕<lb/>
　　登太白峯<lb/>
西上太白峯夕陽窮登攀太白與我語爲我開天關願<lb/>
乗泠風去直出浮雲間舉手可近月前行若無山一別<lb/>
武功去何時復見還<lb/>
<pb n="KR4h0161_WYG_021-22a"/>
　　登瓦官閣<lb/>
晨登瓦官閣極眺金陵城鍾山對北戸淮水入南榮漫<lb/>
漫雨花落嘈嘈天樂鳴兩廊振法鼓四角吟風箏杳出<lb/>
霄漢上仰攀日月行山空霸氣滅地古寒隂生寥廓雲<lb/>
海晩蒼茫宫觀平門餘閶闔字樓識鳳凰名雷作百山<lb/>
動神扶萬栱傾靈光何足貴長此鎭吳京<lb/>
　　登梅崗望金陵贈族姪髙座寺僧中孚<lb/>
鍾山抱金陵霸氣昔騰發天開帝王居海色照宫闕羣<lb/>
<pb n="KR4h0161_WYG_021-22b"/>
峯如逐鹿奔走相馳突江水九道來雲端遥眀没時遷<lb/>
大運去龍虎勢休歇我來屬天清登覽窮楚越吾宗挺<lb/>
禪伯特秀鸞鳳骨衆星羅青天眀者獨有月冥居順生<lb/>
理草木不剪伐煙窗引薔薇石壁老野蕨吳風謝安屐<lb/>
白足傲履襪幾宿一下山蕭然忘干謁談經演金偈降<lb/>
鶴舞海雪時聞天香來了與世事絶佳遊不可得春風<lb/>
惜逺別賦詩留巖屏千載庶不滅<lb/>
　　望廬山瀑布水<lb/>
<pb n="KR4h0161_WYG_021-23a"/>
西登香爐峯南見瀑布水挂流三百丈噴壑數十里歘<lb/>
如飛電來隱若白虹起初驚河漢落半灑雲天裏仰觀<lb/>
勢轉雄壯哉造化功海風吹不斷江月照還空空中亂<lb/>
潨射左右洗青壁飛珠散輕霞流沫沸穹石而我樂名<lb/>
山對之心益閒無論漱瓊液且得洗塵顔仍諧宿所好<lb/>
永願辭人間<lb/>
　　秋登巴陵望洞庭<lb/>
清晨登巴陵周覽無不極眀湖映天光徹厎見秋色秋<lb/>
<pb n="KR4h0161_WYG_021-23b"/>
色何蒼然際海俱澄鮮山青滅逺樹水綠無寒煙來帆<lb/>
出江中去鳥向日邊風清長沙浦山空雲夢田瞻光惜<lb/>
頽髮閱水悲徂年北渚旣蕩漾東流自潺湲郢人唱白<lb/>
雪越女歌採蓮聽此更腸斷憑厓淚如泉<lb/>
　　荆門浮舟望蜀江<lb/>
春水月峽來浮舟望安極正是桃花流依然錦江色江<lb/>
色綠且眀茫茫與天平逶迤巴山盡揺曳楚雲行雪照<lb/>
聚沙雁花飛出谷鶯芳洲却已轉碧樹森森迎流目浦<lb/>
<pb n="KR4h0161_WYG_021-24a"/>
煙夕揚帆海月生江陵識遥火應到渚宫城<lb/>
　　三峽<lb/>
巫山夾青天巴水流若兹巴水忽可盡青天無到時三<lb/>
朝上黃牛三莫行太遲三朝又三莫不覺鬢成絲<lb/>
　　自巴東舟行經瞿塘峽登巫山最髙峯晚還題壁<lb/>
江行幾千里海月十五圎始經瞿塘峽遂步巫山巓巫<lb/>
山髙不窮巴國盡所歷日邊攀垂蘿霞外倚穹石飛步<lb/>
凌絶頂極目無纎煙却顧失丹壑仰觀臨青天青天若<lb/>
<pb n="KR4h0161_WYG_021-24b"/>
可捫銀漢去安在望雲知蒼梧記水辨瀛海周遊孤光<lb/>
晩歷覽幽意多積雪照空谷悲風鳴森柯歸途行欲曛<lb/>
佳趣尚未歇江寒早啼猿松暝已吐月月色何悠悠清<lb/>
猿響啾啾辭山不忍聽揮䇿還孤舟<lb/>
　　江行寄逺<lb/>
刳木出吳楚危槎百餘尺疾風吹片帆日莫千里隔別<lb/>
時酒猶在已為異鄉客思君不可得愁見江水碧<lb/>
　　上元夫人<lb/>
<pb n="KR4h0161_WYG_021-25a"/>
上元誰夫人偏得王母嬌嵯峨三角髻餘髪散垂腰裘<lb/>
披青毛錦身著赤霜袍手提嬴女兒閒與鳳吹簫眉語<lb/>
兩自笑忽然隨風飄<lb/>
　　過四皓墓<lb/>
我行至商洛幽獨訪神仙園綺復安在雲蘿尚宛然荒<lb/>
涼千古跡蕪没四墳連伊昔鍊金鼎何年閉玉泉隴寒<lb/>
惟有月松古漸無煙木魅風號去山精雨嘯旋紫芝髙<lb/>
詠罷青史舊名傳今日併如此哀哉信可憐<lb/>
<pb n="KR4h0161_WYG_021-25b"/>
　　蘇武<lb/>
蘇武在匈奴十年持漢節白雁上林飛空傳一書札牧<lb/>
羊邊地苦落日歸心絶渇飲月窟水饑餐天上雪東還<lb/>
沙塞逺北愴河梁別泣把李陵衣相看泣成血<lb/>
　　經下邳圯橋懷張子房<lb/>
子房未虎嘯破産不爲家滄海得壯士椎秦博浪沙報<lb/>
韓雖不成天地皆振動潛匿遊下邳豈曰非智勇我來<lb/>
圯橋上懷古欽英風唯見碧流水曾無黄石公嘆息此<lb/>
<pb n="KR4h0161_WYG_021-26a"/>
人去蕭條徐泗空<lb/>
　　望鸚鵡洲懷禰衡<lb/>
魏帝營八極蟻視一禰衡黃祖斗筲人殺之受惡名吳<lb/>
江賦鸚鵡落筆超羣英鏘鏘振金玉句句欲飛鳴鷙鶚<lb/>
啄孤鳳千春傷我情五嶽起方寸隱然詎可平才髙竟<lb/>
何施寡識冐天刑至今芳洲上蘭蕙不忍生<lb/>
　　姑孰十詠<lb/>
　　　姑孰溪<lb/>
<pb n="KR4h0161_WYG_021-26b"/>
愛此溪水閒乗流興無極漾楫怕鷗驚垂竿待魚食波<lb/>
翻曉雲影岸疊春山色何䖏浣紗人紅顔未相識<lb/>
　　　丹陽湖<lb/>
湖與元氣連風波浩難止天外賈客歸雲間片帆起龜<lb/>
遊蓮葉上鳥宿蘆花裏少女棹歸舟歌聲逐流水<lb/>
　　　謝公宅<lb/>
青山日將暝寂寞謝公宅竹裏無人聲池中虛月白荒<lb/>
庭衰草徧廢井蒼苔積唯有清風閒時時起泉石<lb/>
<pb n="KR4h0161_WYG_021-27a"/>
　　　凌歊臺<lb/>
曠望登古臺臺髙極人目疊嶂列逺空雜花間平陸閒<lb/>
雲入窗牖野翠生松竹欲覽碑上文苔侵豈堪讀<lb/>
　　　桓公井<lb/>
桓公名已古廢井曾未竭石甃冷蒼苔寒泉湛孤月秋<lb/>
來桐暫落春至桃還發路逺人罕窺誰能見清潔<lb/>
　　　慈姥竹<lb/>
野竹攅石生含煙映江島翠色落波深虛聲帶寒早龍<lb/>
<pb n="KR4h0161_WYG_021-27b"/>
吟曽未聽鳳曲吹應好不學蒲柳凋貞心常自保<lb/>
　　　望夫山<lb/>
顒望臨碧空怨情感離別江草不知愁巖花但爭發雲<lb/>
山萬重隔音信千里絶春去秋復來相思幾時歇<lb/>
　　　牛渚磯<lb/>
絶壁臨巨川連峯勢相向亂石流洑間迴波自成浪但<lb/>
驚羣木秀莫測精靈狀更聽猿夜啼憂心醉江上<lb/>
　　　靈墟山<lb/>
<pb n="KR4h0161_WYG_021-28a"/>
丁令辭世人拂衣向仙路伏錬九丹成方遂五雲去松<lb/>
蘿蔽幽洞桃杏深隱䖏不知曾化鶴遼海歸幾度<lb/>
　　　天門山<lb/>
迥出江山上雙峯自相對岸映松色寒石分浪花碎參<lb/>
差逺天際縹緲晴霞外落日舟去遥迴首沈青靄<lb/>
　　尋髙鳳石門山中元丹丘<lb/>
尋幽無前期乗興不覺逺蒼崖渺難涉白日忽欲晩未<lb/>
窮三四山已歷千萬轉寂寂聞猿愁行行見雲收髙松<lb/>
<pb n="KR4h0161_WYG_021-28b"/>
來好月空谷宜清秋溪深古雪在石斷寒泉流峯巒秀<lb/>
中天登眺不可盡丹丘遥相呼顧我忽而哂遂造窮谷<lb/>
間始知靜者閒留歡達永夜清曉方言還<lb/>
　　月下獨酌<lb/>
花下一壺酒獨酌無相親舉杯邀眀月對影成三人月<lb/>
旣不解飲影徒隨我身暫伴月將影行樂須及春我歌<lb/>
月徘徊我舞影凌亂醒時同交歡醉後各分散永結無<lb/>
情遊相期邈雲漢<lb/>
<pb n="KR4h0161_WYG_021-29a"/>
天若不愛酒酒星不在天地若不愛酒地應無酒泉天<lb/>
地旣愛酒愛酒不愧天已聞清比聖復道濁如賢賢聖<lb/>
旣已飲何必求神仙三杯通大道一斗合自然但得酒<lb/>
中趣勿爲醒者傳<lb/>
三月咸陽城千花晝如錦誰能春獨愁對此徑須飲窮<lb/>
通與脩短造化夙所禀一樽齊死生萬事固難審醉後<lb/>
失天地兀然就孤枕不知有吾身此樂最爲甚<lb/>
　　尋山僧不遇作<lb/>
<pb n="KR4h0161_WYG_021-29b"/>
石徑入丹壑松門閉青苔閒階有鳥跡禪室無人開窺<lb/>
窗見白拂挂壁生塵埃使我空嘆息欲去仍徘徊香雲<lb/>
徧山起花雨從天來已有空樂好况聞清猿哀了然絶<lb/>
世事此地方悠哉<lb/>
　　待酒不至<lb/>
玉壺繫青絲沽酒來何遲山花向我笑正好銜杯時晩<lb/>
酌東窗下流鶯復在兹春風與醉客今日乃相宜<lb/>
　　獨酌<lb/>
<pb n="KR4h0161_WYG_021-30a"/>
春草如有意羅生玉堂隂東風吹愁來白髮坐相侵獨<lb/>
酌勸孤影閒歌面芳林長松爾何知蕭瑟爲誰吟手舞<lb/>
石上月膝横花間琴過此一壺外悠悠非我心<lb/>
　　春日獨酌<lb/>
我有紫霞想緬懷滄洲間思對一壺酒澹然萬事閒横<lb/>
琴倚髙松把酒望逺山長空去鳥没落日孤雲還但恐<lb/>
光景晚宿昔成秋顔<lb/>
　　金陵江上遇蓬池隱者<lb/>
<pb n="KR4h0161_WYG_021-30b"/>
心愛名山遊身隨名山逺羅浮麻姑臺此去或未返遇<lb/>
君蓬池隱就我石上飯空言不成歡強笑惜日晩綠水<lb/>
向雁門黃雲蔽龍山嘆息兩客鳥徘徊吳越間一語一<lb/>
執手留連夜相久解我紫綺裘且換金陵酒酒來笑復<lb/>
歌興酣樂事多水影弄月色清光奈愁何眀晨挂帆席<lb/>
離恨滿滄波<lb/>
　　日夕山中忽然有懷<lb/>
久卧青山雲遂爲青山客山深雲更好賞弄終日夕月<lb/>
<pb n="KR4h0161_WYG_021-31a"/>
銜樓間峯泉漱階下石素心自此得眞趣非外惜鼯啼<lb/>
桂方秋風滅籟歸寂緬思洪崖術欲往滄海隔雲車來<lb/>
何遲撫已空嘆息<lb/>
　　春日醉起言志<lb/>
䖏世若大夢胡爲勞其生所以終日醉頽然卧前楹覺<lb/>
來盼庭前一鳥花間鳴借問此何時春風語流鶯感之<lb/>
欲嘆息對酒還自傾浩歌待眀月曲盡已忘情<lb/>
　　對酒<lb/>
<pb n="KR4h0161_WYG_021-31b"/>
勸君莫拒杯春風笑人來桃李如舊識傾花向我開流<lb/>
鶯啼碧樹眀月窺金罍昨日朱顔子今日白髮催棘生<lb/>
石虎殿鹿走姑蘇臺自古帝王宅城闕閉黃埃君若不<lb/>
飲酒昔人安在哉<lb/>
　　嘲王歴陽不肯飲酒<lb/>
地白風色寒雪花大如手笑殺陶淵眀不飲杯中酒浪<lb/>
撫一張琴虛栽五株柳空負頭上巾吾於爾何有<lb/>
　　秋夕旅懷<lb/>
<pb n="KR4h0161_WYG_021-32a"/>
涼風度秋海吹我鄉思飛連山去無際流水何時歸目<lb/>
極浮雲色心斷眀月暉芳草歇柔艷白露催寒衣夢長<lb/>
銀漢落覺罷天星稀含悲想舊國泣下誰能揮<lb/>
　　感遇<lb/>
吾愛王子晉得道伊洛濵金骨旣不毁玉顔長自春可<lb/>
憐浮丘公猗靡與情親舉首白日間分眀謝時人二仙<lb/>
去已逺夢想空慇懃<lb/>
可嘆東籬菊莖疎葉且微雖言異蘭蕙亦自有芳菲未<lb/>
<pb n="KR4h0161_WYG_021-32b"/>
泛盈樽酒徒沾清露輝當榮君不採飄落欲何依<lb/>
昔余聞姮娥竊藥駐雲髮不自嬌玉顔方希錬金骨飛<lb/>
去身莫返含笑坐眀月紫宫誇蛾睂隨手會凋歇<lb/>
宋玉事楚王立身本髙潔巫山賦彩雲郢路歌白雪舉<lb/>
國莫能和巴人皆卷舌一感登徒言恩情遂中絶<lb/>
　　尋陽紫極宫感秋作<lb/>
何䖏聞秋聲翛翛北窗竹迴薄萬古心攬之不盈掬靜<lb/>
坐觀衆妙浩然媚幽獨白雲南山來就我簷下宿嬾從<lb/>
<pb n="KR4h0161_WYG_021-33a"/>
唐生决羞訪季主卜四十九年非一往不可復野情轉<lb/>
蕭散世道有翻覆陶令歸去來田家酒應熟<lb/>
　　江上秋懷<lb/>
餐霞卧舊壑散髮謝逺遊山蟬號枯桑始復知天秋朔<lb/>
雁別海裔越燕辭江樓颯颯風卷沙茫茫霧縈洲黃雲<lb/>
結莫色白水揚寒流惻愴心自悲潺湲淚難收蘅蘭方<lb/>
蕭瑟長嘆令人愁<lb/>
　　秋夕書懷<lb/>
<pb n="KR4h0161_WYG_021-33b"/>
北風吹海雁南渡落寒聲感此瀟湘客凄其流浪情海<lb/>
懷結滄洲霞想遊赤城始探蓬壺事旋覺天地輕澹然<lb/>
吟髙秋閒卧瞻太清蘿月掩空幕松霜皓前楹滅見息<lb/>
羣動獵微窮至精桃花有源水可以保吾生<lb/>
　　題嵩山逸人元丹丘山居<hi>幷序</hi>
　　　白久在廬霍元公近遊嵩山故交深情出䖏無<lb/>
　　　間嵒信頻及許爲主人欣然適會本意當冀長<lb/>
　　　往不返欲便舉家就之兼書共遊因有此贈<lb/>
<pb n="KR4h0161_WYG_021-34a"/>
家本紫雲山道風未淪落沈懷丹丘志冲賞歸寂寞朅<lb/>
來遊閩荒捫涉窮禹鑿夤緣泛潮海偃蹇涉廬霍憑雷<lb/>
躡天窗弄影憇霞閣且欣登眺美頗愜隱淪諾三山曠<lb/>
幽期四岳聊所託故人契嵩潁髙義炳丹雘滅跡遺紛<lb/>
嚻終言本峯壑自矜林湍好不羨朝市樂偶與眞意幷<lb/>
頓覺世情薄爾能折芳桂吾亦採蘭若拙妻好乗鸞嬌<lb/>
女愛飛鶴提㩦訪神仙從此鍊金藥<lb/>
　　嘲魯儒<lb/>
<pb n="KR4h0161_WYG_021-34b"/>
魯叟談五經白髮死章句問以經濟䇿茫如墜煙霧足<lb/>
著逺遊履首戴方山巾緩步從直道未行先起塵秦家<lb/>
丞相府不重褒衣人君非叔孫通與我本殊倫時事且<lb/>
未達歸耕汶水濱<lb/>
　　寄逺<lb/>
青樓何所在乃在碧雲中寶鏡掛秋水羅衣輕春風新<lb/>
粧坐落日悵望金屏空念此送短書願因雙飛鴻<lb/>
本作一行書慇懃道相憶一行復一行滿紙情何極瑶<lb/>
<pb n="KR4h0161_WYG_021-35a"/>
臺有黃鶴爲報青樓人朱顔凋落盡白髮一何新自知<lb/>
未應還離居經三春桃李今若爲當窗發光彩莫使香<lb/>
風飄留與紅芳待<lb/>
玉筯落春鏡坐愁湖陽水聞與隂麗華風煙接鄰里青<lb/>
春已復過白日忽相催但恐荷花晩令人意已摧相思<lb/>
不惜夢日夜向陽臺<lb/>
逺憶巫山陽花眀淥江暖躊躇未得往淚向南雲滿春<lb/>
風復無情吹我夢魂斷不見眼中人天長音信短<lb/>
<pb n="KR4h0161_WYG_021-35b"/>
妾在舂陵東君居漢江島一日望花光往來成白道一<lb/>
爲雲雨別此地生秋草秋草秋蛾飛相思愁落暉何由<lb/>
一相見滅燭解羅衣<lb/>
魯縞如玉霜筆題月氏書寄書白鸚鵡西海慰離居行<lb/>
數雖不多字字有委曲天末如見之開緘淚相續淚盡<lb/>
恨轉深千里同此心相思千萬里一書直千金<lb/>
　　代贈逺<lb/>
妾本洛陽人狂夫幽燕客渴飲易水波由來多感激胡<lb/>
<pb n="KR4h0161_WYG_021-36a"/>
馬西北馳香騣揺綠絲鳴鞭從此去逐冦蕩邊陲昔去<lb/>
有好言不言久離別燕支多美女走馬輕風雪見此不<lb/>
記人恩情雲雨絶啼流玉筯盡坐恨金閨切織錦作短<lb/>
書腸隨回紋結相思欲有寄恐君不見察焚之揚其灰<lb/>
手跡自此滅<lb/>
　　秋浦寄内<lb/>
我今尋陽去辭家千里餘結荷愁水宿却寄大雷書雖<lb/>
不同辛苦愴離各自居我自入秋浦三年北信疎紅顔<lb/>
<pb n="KR4h0161_WYG_021-36b"/>
愁落盡白髮不能除有客自梁苑手㩦五色魚開魚得<lb/>
錦字歸問我何如江山雖道阻意合不爲殊<lb/>
　　自代内贈<lb/>
寶刀截流水無有斷絶時妾意逐君行纒綿亦如之別<lb/>
來門前草秋卷春轉碧掃盡更還生萋萋滿行跡鳴鳳<lb/>
始相得雄驚雌各飛遊雲落何山一往不見歸估客發<lb/>
大樓知君在秋浦梁苑空錦衾陽臺夢行雨妾家三作<lb/>
相失勢去西秦猶存舊歌管凄清聞四隣曲度入紫雲<lb/>
<pb n="KR4h0161_WYG_021-37a"/>
啼無眼中人妾似井底桃開花向誰笑君如天上月不<lb/>
肯一迴照窺鏡不自識別多憔悴深安得秦吉了爲人<lb/>
道寸心<lb/>
　　秋浦感主人歸燕寄内<lb/>
霜凋楚關木始知殺氣嚴寥寥金天廓婉婉綠紅潛胡<lb/>
燕別主人雙雙語前簷三飛四迴顧欲去復相瞻豈不<lb/>
戀華屋終然謝珠簾我不及此鳥逺行歳已淹寄書道<lb/>
中歎淚下不能緘<lb/>
<pb n="KR4h0161_WYG_021-37b"/>
　　感興<lb/>
十五遊神仙仙遊未曽歇吹笙吟松風汎瑟窺海月西<lb/>
山玉童子使我鍊金骨欲逐黃鶴飛相呼向蓬闕<lb/>
西國有美女結樓青雲端蛾眉艶曉月一笑傾城歡髙<lb/>
節不可奪炯心如凝丹常恐彩色晩不爲人所觀安得<lb/>
配君子共乗雙飛鸞<lb/>
朅來荆山客誰爲珉玉分良寶絶見棄虛持三獻君直<lb/>
木忌先伐芬蘭哀自焚盈滿天所損沈溟道所羣東海<lb/>
<pb n="KR4h0161_WYG_021-38a"/>
　有碧水西山多白雲魯連及夷齊可以躡青芬<lb/>
　　　寓言<lb/>
　揺裔雙綵鳳婉孌三青禽往還瑶臺裏鳴舞玉山岑以<lb/>
　歡秦娥意復得王母心區區精衛鳥銜木空哀吟<lb/>
　長安春色歸先入青門道綠楊不自持清風欲傾倒海<lb/>
　燕還秦宫雙飛入簾櫳相思不相見托夢遼城東<lb/>
　　　送王昌齡<lb/>
　漕水東去逺送君多莫情淹留野寺出向背孤山眀前<lb/>
<pb n="KR4h0161_WYG_021-38b"/>
　望數千里中無蒲稗生夕陽滿舟檝但愛微波清舉杯<lb/>
　林月上解衣沙鳥鳴夜來蓮花界夢裏金陵城歎息此<lb/>
　離別悠悠江海行<lb/>
　<lb/>
　<lb/>
　<lb/>
　<lb/>
御定全唐詩錄卷二十一<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_022-1a"/>
　欽定四庫全書<lb/>
御定全唐詩錄卷二十二<lb/>
　　李白<hi>三</hi>
　　古體詩<hi>三</hi>
　　　蜀道難<lb/>
　噫吁嚱危乎髙哉蜀道之難難於上青天蠶叢及魚鳬<lb/>
　開國何茫然爾來四萬八千歳不與秦塞通人烟西當<lb/>
　太白有鳥道可以横絶峨睂巓地崩山摧壯士死然後<lb/>
<pb n="KR4h0161_WYG_022-1b"/>
　天梯石棧相鈎連上有六龍回日之髙標下有衝波逆<lb/>
　折之迴川黃鶴之飛尚不得過猿猱欲度愁攀援青泥<lb/>
　何盤盤百步九折縈巖巒捫參歷井仰脅息以手撫膺<lb/>
　坐長嘆問君西遊何時還畏途巉巗不可攀但見悲烏<lb/>
　號古木雄飛雌從繞林間又聞子規啼夜月愁空山蜀<lb/>
　道之難難於上青天使人聽此凋朱顔連峯去天不盈<lb/>
　尺枯松倒挂倚絶壁飛湍瀑流爭喧豗砯厓轉石萬壑<lb/>
　雷其險也若此嗟爾逺道之人胡爲乎來哉劒閣崢嶸<lb/>
<pb n="KR4h0161_WYG_022-2a"/>
而崔巍一夫當關萬夫莫開所守㦯匪親化爲狼與豺<lb/>
朝避猛虎夕避長蛇磨牙吮血殺人如麻錦城雖云樂<lb/>
不如早還家蜀道之難難於上青天側身西望長咨嗟<lb/>
<hi>嚴武傳云武爲劒南節度使房琯以故相爲部内刺史武慢倨不爲禮最厚杜甫然欲殺甫數矣李白作蜀道</hi>
<hi>難爲房杜危之也韋臯傳云天寶時李白爲蜀道難以斥嚴武陸暢更爲蜀道易以美韋臯㦯曰太白蜀道難</hi>
<hi>譏章仇兼瓊蕭士贇注曰太白深知眀皇幸蜀之非故作是詩以達意  按太平廣記云太白初自蜀至京師</hi>
<hi>賀知章聞其名訪之旣奇其姿又請所爲文白出蜀道難示之讀未竟稱嘆數四號爲謫仙人觀此蜀道難作</hi>
<hi>於眀皇幸蜀之前亦非嚴武節度劒南之日前諸說俱不足據</hi>
<pb n="KR4h0161_WYG_022-2b"/>
　　梁父吟<lb/>
長嘯梁父吟何時見陽春君不見朝歌屠叟辭棘津八<lb/>
十西來釣渭濱寧羞白髮照綠水逢時吐氣思經綸廣<lb/>
張三千六百釣風期暗與文王親大賢虎變愚不測當<lb/>
年頗似尋常人又不見髙陽酒徒起草中長揖山東隆<lb/>
凖公一聞游說騁雄辯兩女輟洗來趨風東下齊城七<lb/>
十二指揮楚漢如旋蓬狂客落魄尚如此何况壯士當<lb/>
羣雄我欲攀龍見眀主雷公砰訇震天鼔帝傍投壺多<lb/>
<pb n="KR4h0161_WYG_022-3a"/>
玉女三時大笑生電光倐爍晦冥起風雨閶闔九門不<lb/>
可通以額扣關閽者怒白日不照吾精誠杞國無事憂<lb/>
天傾猰㺄磨可競人肉騶虞不折生草莖手接飛猱搏<lb/>
彫虎側足焦原未言苦智者可卷愚者豪世人見我輕<lb/>
鴻毛力排南山三壯士齊相殺之費二桃吳楚弄兵無<lb/>
劇孟亞夫咍爾爲徒勞梁父吟梁父吟聲正悲張公兩<lb/>
龍劒神物合有時風雲感會起屠釣大人<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>屼當安之<lb/>
　　將進酒<lb/>
<pb n="KR4h0161_WYG_022-3b"/>
君不見黃河之水天上來奔流倒海不復回君不見髙<lb/>
堂眀鏡悲白髮朝如青絲暮成雪人生得意須盡歡莫<lb/>
使金樽空對月天生我材必有用千金散盡還復來烹<lb/>
羊宰牛且爲樂會須一飲三百杯岑夫子丹丘生將進<lb/>
酒君莫停與君歌一曲請君爲我傾耳聽鐘鼎玉帛豈<lb/>
足貴但願長醉不願醒古來賢聖皆寂寞惟有飲者留<lb/>
其名陳王昔時宴平樂斗酒十千恣讙謔主人何爲言<lb/>
少錢徑須沽取對君酌五花馬千金裘呼兒將出換美<lb/>
<pb n="KR4h0161_WYG_022-4a"/>
酒與爾同銷萬古愁<lb/>
　　行路難<lb/>
金樽清酒斗十千玉盤珍羞直萬錢停杯投筯不能食<lb/>
㧞劒四顧心茫然欲渡黃河氷塞川將登太行雪暗天<lb/>
閒來垂釣坐谿上忽復乗舟夢日邊行路難行路難多<lb/>
岐路今安在長風破浪會有時直挂雲帆濟滄海<lb/>
　　長相思<lb/>
長相思在長安絡緯秋啼金井䦨微霜凄凄簟色寒孤<lb/>
<pb n="KR4h0161_WYG_022-4b"/>
燈不眀思欲絶卷帷望月空長嘆美人如花隔雲端上<lb/>
有青冥之髙天下有淥水之波瀾天長路逺魂飛苦夢<lb/>
行不到關山難長相思摧心肝<lb/>
日色已盡花含煙月眀欲素愁不眠趙瑟初停鳳凰柱<lb/>
蜀琴欲奏鴛鴦絃此曲有意無人傳願隨春風寄燕然<lb/>
憶君迢迢隔青天昔時横波目今爲流淚泉不信妾腸<lb/>
斷歸來看取眀鏡前<lb/>
　　春日行<lb/>
<pb n="KR4h0161_WYG_022-5a"/>
㴱宫髙樓入紫清金作蛟龍盤繡楹佳人當窗弄白日<lb/>
絃將手語彈鳴箏春風吹落君王耳此曲乃是昇天行<lb/>
因出天池汎蓬瀛樓船蹙沓波浪驚三千雙蛾獻歌笑<lb/>
撾鐘考鼔宫殿傾萬姓聚舞歌太平我無爲人自寧三<lb/>
十六帝欲相迎仙人飄翩下雲軿帝不去留鎬京安能<lb/>
爲軒轅獨往入窅冥小臣拜獻南山壽陛下萬古垂鴻<lb/>
名<lb/>
　　前有一樽酒行<lb/>
<pb n="KR4h0161_WYG_022-5b"/>
春風東來忽相過金樽綠酒生微波落花紛紛稍覺多<lb/>
美人欲醉朱顔酡青軒桃李能幾何流光欺人忽蹉跎<lb/>
君起舞日西夕當年意氣不肯平白髮如絲竟何益<lb/>
　　夜坐吟<lb/>
冬夜夜寒覺夜長沈吟久坐坐北堂氷合井泉月入閨<lb/>
金缸青凝照悲啼金缸滅啼轉多掩妾淚聽君歌歌有<lb/>
聲妾有情情聲合兩無違一語不入意從君萬曲梁塵<lb/>
飛<lb/>
<pb n="KR4h0161_WYG_022-6a"/>
　　獨漉篇<lb/>
獨漉水中泥水濁不見月不見月尚可水㴱行人没越<lb/>
鳥從南來胡雁亦北度我欲彎弓向天射惜其中道失<lb/>
歸路落葉別樹飄零隨風客無所托悲與此同羅幃舒<lb/>
巻似有人開眀月直入無心可猜雄劒挂壁時時龍鳴<lb/>
不斷犀象繡澀苔生國恥未雪何由成名神鷹夢澤不<lb/>
顧䲭鳶爲君一擊鵬摶九天<lb/>
　　陽春歌<lb/>
<pb n="KR4h0161_WYG_022-6b"/>
長安白日照春空綠楊結煙垂褭風披香殿前花始紅<lb/>
流芳發色繡戸中繡戸中相經過飛燕皇后輕身舞紫<lb/>
宫夫人絶世歌聖君三萬六千日歳歳年年奈樂何<lb/>
　　楊叛兒<lb/>
君歌楊叛兒妾勸新豐酒何許最關人烏啼白門柳烏<lb/>
啼隱楊花君醉留妾家博山爐中沉香火雙煙一氣凌<lb/>
紫霞<lb/>
　　幽澗泉<lb/>
<pb n="KR4h0161_WYG_022-7a"/>
拂彼白石彈我素琴幽澗愀兮流泉㴱善手眀徽髙張<lb/>
清心寂歷似千古松颼飀兮萬尋中見愁猿吊影而危<lb/>
䖏兮叫秋木而長吟客有哀時失職而聽者淚淋浪以<lb/>
霑襟乃緝商綴羽潺湲成音吾但寫聲發情於妙指殊<lb/>
不知此曲之古今幽澗泉鳴㴱林<lb/>
　　王昭君<lb/>
漢家秦地月流影照眀妃一上玉關道天涯去不歸漢<lb/>
月還從東海出眀妃西嫁無來日燕支長寒雪作花蛾<lb/>
<pb n="KR4h0161_WYG_022-7b"/>
睂憔悴没胡沙生乏黃金枉圗畫死留青塜使人嗟<lb/>
　　中山孺子妾歌<lb/>
中山孺子妾特以色見珍雖然不如延年妹亦是當時<lb/>
絶世人桃李出㴱井花艶驚上春一貴復一賤關天豈<lb/>
由身芙容老秋霜團扇羞網塵戚姬髠髮入舂市萬古<lb/>
共悲辛<lb/>
　　久別離<lb/>
別來幾春未還家玉窗五見櫻桃花况有錦字書開緘<lb/>
<pb n="KR4h0161_WYG_022-8a"/>
使人嗟至此腸斷彼心絶雲鬟霧鬢罷梳結愁如回飇<lb/>
亂白雪去年寄書報陽臺今年寄書重相催東風兮東<lb/>
風爲我吹行雲使西來待來竟不來落花寂寂委青苔<lb/>
　　白頭吟<lb/>
錦水東北流波蕩雙鴛鴦雄巢漢宫樹雌弄秦草芳寧<lb/>
同萬死碎綺翼不忍雲間兩分張此時阿嬌正嬌妬獨<lb/>
坐長門愁日莫但願君恩顧妾㴱豈惜黃金買詞賦相<lb/>
如作賦得黃金丈夫好新多異心一朝將聘茂陵女文<lb/>
<pb n="KR4h0161_WYG_022-8b"/>
君因贈白頭吟東流不作西歸水落花辭條羞故林兔<lb/>
絲固無情隨風任傾倒誰使女蘿枝而來強縈抱兩草<lb/>
猶一心人心不如草莫捲龍鬚席從他生網絲且留琥<lb/>
珀枕㦯有夢來時覆水再收豈滿杯棄妾已去難重回<lb/>
古來得意不相負祇今惟見青陵臺<lb/>
　　採蓮曲<lb/>
若耶溪傍採蓮女笑隔荷花共人語日照新妝水底眀<lb/>
風飄香袂空中舉岸上誰家遊冶郎三三五五映垂楊<lb/>
<pb n="KR4h0161_WYG_022-9a"/>
紫騮嘶入落花去見此踟蹰空斷腸<lb/>
　　白紵辭<lb/>
揚清歌發皓齒北方佳人東鄰子且吟白紵停綠水長<lb/>
褏拂面爲君起寒雲夜捲霜海空胡風吹天飄塞鴻玉<lb/>
顔滿堂樂未終館娃日落歌吹濛<lb/>
月寒天清夜沈沈美人一笑千黃金垂羅舞縠揚哀音<lb/>
郢中白雪且莫吟子夜吳歌動君心動君心冀君賞願<lb/>
作天池雙鴛鴦一朝飛去青雲上<lb/>
<pb n="KR4h0161_WYG_022-9b"/>
吳刀剪綵縫舞衣眀妝麗服奪春暉揚眉轉褏若雪飛<lb/>
傾城獨立世所稀激楚結風醉忘歸髙堂月落燭已微<lb/>
玉釵掛纓君莫違<lb/>
　　擣衣篇<lb/>
閨裏佳人年十餘嚬蛾對影恨離居忽逢江上春歸燕<lb/>
銜得雲中尺素書玉手開緘長嘆息狂夫猶戍交河北<lb/>
萬里交河水北流願爲雙燕泛中洲君邊雲擁青絲騎<lb/>
妾䖏苔生紅粉樓樓上春風日將歇誰能攬鏡看愁髮<lb/>
<pb n="KR4h0161_WYG_022-10a"/>
曉吹弦管隨落花夜擣戎衣向眀月眀月髙髙刻漏長<lb/>
眞珠簾箔掩蘭堂横垂寶幄同心結半拂瓊筵蘇合香<lb/>
瓊筵寶幄連枝錦燈燭熒熒照孤寢有便憑將金剪刀<lb/>
爲君留下相思枕摘盡庭蘭不見君紅巾拭淚生氤氲<lb/>
眀年若更征邊塞願作陽臺一叚雲<lb/>
　　襄陽歌<lb/>
落日欲没峴山西倒著接䍦花下迷襄陽小兒齊拍手<lb/>
攔街爭唱白銅鞮傍人借問笑何事笑殺山翁醉似泥<lb/>
<pb n="KR4h0161_WYG_022-10b"/>
鸕鷀杓鸚鵡杯百年三萬六千日一日須傾三百杯遥<lb/>
看漢水鴨頭綠恰似蒲萄初醱醅此江若變作春酒壘<lb/>
麴便築糟丘臺千金駿馬換小妾笑坐雕鞍歌落梅車<lb/>
傍側掛一壺酒鳳笙龍管行相催咸陽市上嘆黃犬何<lb/>
如月下傾金罍君不見晉朝羊公一片石龜頭剝落生<lb/>
莓苔淚亦不能爲之墮心亦不能爲之哀清風眀月不<lb/>
用一錢買玉山自倒非人推舒州杓力士鐺李白與爾<lb/>
同死生襄王雲雨今安在江水東流猿夜聲<lb/>
<pb n="KR4h0161_WYG_022-11a"/>
　　江上吟<lb/>
木蘭之枻沙棠舟玉簫金管坐兩頭美酒樽中置千斛<lb/>
載妓隨波任去留仙人有待乗黃鶴海客無心隨白鷗<lb/>
屈平詞賦懸日月楚王臺榭空山丘興酣落筆揺五嶽<lb/>
詩成笑傲凌滄洲功名富貴若長在漢水亦應西北流<lb/>
　　侍從宜春苑奉詔賦龍池柳色初青聽新鶯百囀<lb/>
　　　歌<lb/>
東風已綠瀛洲草紫殿紅樓覺春好池南柳色半青青<lb/>
<pb n="KR4h0161_WYG_022-11b"/>
縈煙裊娜拂綺城垂絲百尺挂雕楹上有好鳥相和鳴<lb/>
間關早得春風情春風卷入碧雲去千門萬戸皆春聲<lb/>
是時君王在鎬京五雲垂暉耀紫清仗出金宫隨日轉<lb/>
天迴玉輦繞花行始向蓬萊看舞鶴還過茝若聽新鶯<lb/>
新鶯飛繞上林苑願入簫韶雜鳳笙<lb/>
　　玉壺吟<lb/>
烈士擊玉壺壯心惜暮年三杯拂劒舞秋月忽然髙詠<lb/>
涕泗漣鳳凰初下紫泥詔謁帝稱觴登御筵揄揚九重<lb/>
<pb n="KR4h0161_WYG_022-12a"/>
萬乗主謔浪赤墀青瑣賢朝天數換飛龍馬敕賜珊瑚<lb/>
白玉鞭世人不識東方朔大隱金門是謫仙西施宜笑<lb/>
復宜嚬醜女效之徒累身君王雖愛蛾睂好無奈宫中<lb/>
妬殺人<lb/>
　　西嶽雲臺歌送丹丘子<lb/>
西嶽崢嶸何壯哉黃河如絲天際來黃河萬里觸山動<lb/>
盤渦轂轉秦地雷榮光休氣紛五綵千年一清聖人在<lb/>
巨靈咆哮擘兩山洪波噴箭射東海三峯却立如欲摧<lb/>
<pb n="KR4h0161_WYG_022-12b"/>
翠厓丹谷髙掌開白帝金精運元氣石作蓮花雲作臺<lb/>
雲臺閣道連窈冥中有不死丹丘生眀星玉女備灑掃<lb/>
麻姑搔背指爪輕我皇手把天地戸丹丘談天與天語<lb/>
九重出入生光輝東來蓬萊復西歸玉漿儻惠故人飲<lb/>
騎二茅龍上天飛<lb/>
　　扶風豪士歌<lb/>
洛陽三月飛胡沙洛陽城中人怨嗟天津流水波赤血<lb/>
白骨相撐如亂麻我亦東奔向吳國浮雲四塞道路賖<lb/>
<pb n="KR4h0161_WYG_022-13a"/>
東方日出啼早鵶城門人開掃落花梧桐楊柳拂金井<lb/>
來醉扶風豪士家扶風豪士天下奇意氣相傾山可移<lb/>
作人不倚將軍勢飲酒豈顧尚書期雕盤綺食會衆客<lb/>
吳歌趙舞香風吹原嘗春陵六國時開心冩意君所知<lb/>
堂中各有三千客眀日報恩知是誰撫長劒一揚睂清<lb/>
水白石何離離脫吾㡌向君笑飲君酒爲君吟張良未<lb/>
逐赤松去橋邊黃石知我心<lb/>
　　梁園吟<lb/>
<pb n="KR4h0161_WYG_022-13b"/>
我浮黃河去京闕挂席欲進波連山天長水濶厭逺涉<lb/>
訪古始及平臺間平臺爲客憂思多對酒遂作梁園歌<lb/>
却憶蓬池阮公詠因吟淥水揚洪波洪波浩蕩迷舊國<lb/>
路逺西歸安可得人生達命豈暇愁且飲美酒登髙樓<lb/>
平頭奴子揺大扇五月不熱疑清秋玉盤楊梅爲君設<lb/>
吳鹽如花皎白雪持鹽把酒但飲之莫學夷齊事髙潔<lb/>
昔人豪貴信陵君今人耕種信陵墳荒城虛照碧山月<lb/>
古木盡入蒼梧雲梁王宫闕今安在枚馬先歸不相待<lb/>
<pb n="KR4h0161_WYG_022-14a"/>
舞影歌聲散綠池空餘汴水東流海沈吟此事淚滿衣<lb/>
黃金買醉未能歸連呼五白行六博分曹賭酒酣馳輝<lb/>
歌且謡意方逺東山髙卧時起來欲濟蒼生未應晩<lb/>
　　鳴臯歌送岑徴君<lb/>
若有人兮思鳴臯阻積雪兮心煩勞洪河凌競不可以<lb/>
徑度氷龍鱗兮難容舠邈仙山之峻極兮聞天籟之嘈<lb/>
嘈霜厓縞皓以合沓兮若長風扇海湧滄溟之波濤𤣥<lb/>
猿綠羆舔舕崟岌咆柯振石駭膽慄魄羣呼而相號峯<lb/>
<pb n="KR4h0161_WYG_022-14b"/>
崢嶸以路絶挂星辰於巖㟼送君之歸兮動鳴臯之新<lb/>
作交鼓吹兮彈絲觴清泠之池閣君不行兮何待若反<lb/>
顧之黃鶴掃梁園之羣英振大雅於東洛巾征軒兮歷<lb/>
阻折尋幽居兮越巘㟧盤白石兮坐素月琴松風兮寂<lb/>
萬壑望不見兮心氛氲蘿冥冥兮霰紛紛水橫洞以下<lb/>
淥波小聲而上聞虎嘯谷而生風龍藏溪而吐雲寡鶴<lb/>
清唳饑鼯嚬呻塊獨䖏此幽黙兮愀空山而愁人雞聚<lb/>
族以爭食鳳孤飛而無隣蝘蜓嘲龍魚目混珍嫫母衣<lb/>
<pb n="KR4h0161_WYG_022-15a"/>
錦西施負薪若使巢由桎梏於軒冕兮亦奚異乎夔龍<lb/>
䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>於風塵哭何苦而救楚笑何誇而却秦吾誠不能<lb/>
學二子沽名矯節以耀世兮固將棄天地而遺身白鷗<lb/>
兮飛來長與君兮相親<lb/>
　　橫江詞<lb/>
人言橫江好儂道橫江惡一風三日吹倒山白浪髙於<lb/>
瓦官閣<lb/>
　　金陵城西樓月下吟<lb/>
<pb n="KR4h0161_WYG_022-15b"/>
金陵夜寂涼風發獨上髙樓望吳越白雲映水揺空城<lb/>
白露垂珠滴秋月月下沈吟久不歸古來相接眼中稀<lb/>
解道澄江淨如練令人長憶謝𤣥暉<lb/>
　　白雲歌送劉十六歸山<lb/>
楚山秦山多白雲白雲䖏䖏長隨君君今還入楚山裏<lb/>
雲亦隨君渡湘水水上女蘿衣白雲早卧早行君早起<lb/>
　　懷仙歌<lb/>
一鶴東飛過滄海放心散漫知何在仙人浩歌望我來<lb/>
<pb n="KR4h0161_WYG_022-16a"/>
應攀玉樹長相待堯舜之事不足驚自餘嚻嚻直可輕<lb/>
巨鼇莫戴三山去我欲蓬萊頂上行<lb/>
　　酬殷眀佐見贈五雲裘歌<lb/>
我吟謝朓詩上語朔風颯颯吹飛雨謝朓巳没青山空<lb/>
後來繼之有殷公粉圗珍裘五雲色奕如晴天散彩虹<lb/>
文章彪炳光陸離應是素蛾玉女之所爲輕如松花落<lb/>
金粉濃似苔錦含碧滋逺山積翠橫海島殘霞飛丹映<lb/>
江草凝毫採掇花露容幾年功成奪天造故人贈我我<lb/>
<pb n="KR4h0161_WYG_022-16b"/>
不違著令山水含清暉頓驚謝康樂詩興生我衣襟前<lb/>
林壑歛暝色褏上雲霞收夕霏羣仙長嘆驚此物千厓<lb/>
萬嶺相縈鬱身騎白鹿行飄颻手翳紫芝笑披拂相如<lb/>
不足誇鷫鸘王恭鶴氅安可方瑶臺雪花數千㸃片片<lb/>
吹落春風香爲君持此凌蒼蒼上朝三十六玉皇下窺<lb/>
夫子不可及矯首相思空斷腸<lb/>
　　贈裴十四<lb/>
朝見裴叔則朗如行玉山黃河落天走東海萬里寫入<lb/>
<pb n="KR4h0161_WYG_022-17a"/>
胷懷間身騎白黿不敢度金髙南山買君顧徘徊六合<lb/>
無相知飄若浮雲且西去<lb/>
　　醉後贈從甥髙鎭<lb/>
馬上相逢揖馬鞭客中相見客中憐欲邀擊筑悲歌飲<lb/>
正値傾家無酒錢江東風光不借人枉殺落花空自春<lb/>
黃金逐手快意盡昨日破産今朝貧丈夫何事空嘯傲<lb/>
不如燒却頭上巾君爲進士不得進我被秋霜生旅鬢<lb/>
時清不及英豪人三尺童兒重亷藺匣中盤劒裝䱜魚<lb/>
<pb n="KR4h0161_WYG_022-17b"/>
閒在腰間未用渠且將換酒與君醉醉歸託宿吳專諸<lb/>
　　贈漢陽輔錄事<lb/>
鸚鵡洲橫漢陽渡水引寒煙没江樹南浦登樓不見君<lb/>
君今罷官在何䖏漢口雙魚白錦鱗令傳尺素報情人<lb/>
其中字數何多少祇是相思秋復春<lb/>
　　江夏贈韋南陵氷<lb/>
胡驕馬驚沙塵起胡兵飲馬天津水君爲張掖近酒泉<lb/>
我竄三巴九千里天地再新法令寛夜郎遷客帶霜寒<lb/>
<pb n="KR4h0161_WYG_022-18a"/>
西憶故人不可見東風吹夢到長安寧期此地忽相遇<lb/>
驚喜茫如墮煙霧玉簫金管喧四筵苦心不得申長句<lb/>
昨日繡衣傾綠樽病如桃李竟何言昔騎天子大宛馬<lb/>
今乗欵叚諸侯門賴遇南平豁方寸復兼夫子持清論<lb/>
有似山開萬里雲四望青天解人悶人悶還心悶苦辛<lb/>
長苦辛愁來飲酒二千石寒灰重暖生陽春山公醉後<lb/>
能騎馬別是風流賢主人頭陀雲月多僧氣山水何曾<lb/>
稱人意不然鳴笳按鼓戲滄流呼取江南女兒歌棹謳<lb/>
<pb n="KR4h0161_WYG_022-18b"/>
我且爲君搥碎黃鶴樓君亦爲吾倒却鸚鵡洲赤壁爭<lb/>
雄如夢裏且須歌舞寛離憂<lb/>
　　對雪醉後贈王歷陽<lb/>
有身莫犯飛龍鱗有手莫辮猛虎鬚君看昔日汝南市<lb/>
白頭仙人隱玉壺子猷聞風動窗竹相邀共醉杯中綠<lb/>
歷陽何異山隂時白雪飛花亂人目君家有酒我何愁<lb/>
客多樂酣秉燭遊謝尚自能鸜鵒舞相如免脫鷫鸘裘<lb/>
清晨鼓棹過江去千里相思眀月樓<lb/>
<pb n="KR4h0161_WYG_022-19a"/>
　　春日獨坐寄鄭眀府<lb/>
燕麥青青遊子悲河堤弱柳鬱金枝長條一拂春風起<lb/>
盡日飄揚無定時我在河南別離久那堪坐此對窗牖<lb/>
情人道來竟不來何人共醉新豐酒<lb/>
　　寄王屋山人孟大融<lb/>
我昔東海上勞山餐紫霞親見安期公食棗大如𤓰中<lb/>
年謁漢主不愜還歸家朱顔謝春暉白髮見生涯所期<lb/>
就金液飛步登雲車願隨夫子天壇上閒與仙人掃落<lb/>
<pb n="KR4h0161_WYG_022-19b"/>
花<lb/>
　　憶舊遊寄譙郡元參軍<lb/>
憶昔洛陽董糟丘爲余天津橋南造酒樓黃金白璧買<lb/>
歌笑一醉累月輕王侯海内賢豪青雲客就中與君心<lb/>
莫逆迴山轉海不作難傾情倒意無所惜我向淮南攀<lb/>
桂枝君留洛北愁夢思不忍別還相隨相隨迢迢訪仙<lb/>
城三十六曲水迴縈一溪初入千花眀萬壑度盡松風<lb/>
聲銀鞍金絡倒平地漢東太守來相迎紫陽之眞人邀<lb/>
<pb n="KR4h0161_WYG_022-20a"/>
我吹玉笙餐霞樓上動仙樂嘈然宛似鸞鳳鳴褏長管<lb/>
催欲輕舉漢中太守醉起舞手持錦袍覆我身我醉橫<lb/>
眠枕其股當筵意氣凌九霄星離雨散不終朝分飛楚<lb/>
關山水遥余旣還山尋故巢君亦歸家渡渭橋君家嚴<lb/>
君勇貔虎作尹并州遏戎虜五月相呼度太行摧輪不<lb/>
道羊腸苦行來北涼歳月㴱感君貴義輕黃金瓊杯綺<lb/>
食青玉案使我醉飽無歸心時時出向城西曲晉祠流<lb/>
水如碧玉浮舟弄水簫鼓鳴微波龍鱗莎草綠興來㩦<lb/>
<pb n="KR4h0161_WYG_022-20b"/>
妓恣經過其若楊花似雪何紅妝欲醉宜斜日百尺清<lb/>
潭寫翠娥翠娥嬋姢初月輝美人更唱舞羅衣清風吹<lb/>
歌入空去歌曲自繞行雲飛此時行樂難再遇西遊因<lb/>
獻長楊賦北闕青雲不可期東山白首還歸去渭橋南<lb/>
頭一遇君鄼臺之北又離羣問余別恨知多少落花春<lb/>
暮爭紛紛言亦不可盡情亦不可極呼兒長跪緘此辭<lb/>
寄君千里遥相憶<lb/>
　　廬山謡寄盧侍御虛舟<lb/>
<pb n="KR4h0161_WYG_022-21a"/>
我本楚狂人鳳歌笑孔丘手持綠玉杖朝別黃鶴樓五<lb/>
嶽尋仙不辭逺一生好入名山遊廬山秀出南斗傍屏<lb/>
風九疊雲錦張影落眀湖青黛光金闕前開二峯長銀<lb/>
河倒挂三石梁香爐瀑布遥相望迴崖沓嶂凌蒼蒼翠<lb/>
影紅霞映朝日鳥飛不到吳天長登髙壯觀天地間大<lb/>
江茫茫去不還黃雲萬里動風色白波九道流雪山好<lb/>
爲廬山謡興因廬山發閒窺石鏡清我心謝公行䖏蒼<lb/>
苔没早服還丹無世情琴心三疊道初成遥見仙人綵<lb/>
<pb n="KR4h0161_WYG_022-21b"/>
雲裏手把芙容朝玉京先期汗漫九垓上願接盧敖遊<lb/>
太清<lb/>
　　自漢陽病酒歸寄王明府<lb/>
去歳左遷夜郎道琉璃硯水長枯槁今歳敕放巫山陽<lb/>
蛟龍筆翰生輝光聖主還聽子虛賦相如却與論文章<lb/>
願掃鸚鵡洲與君醉百場嘯起白雲飛七澤歌吟淥水<lb/>
動三湘莫惜連船沽美酒千金一擲買春芳<lb/>
　　早春寄王漢陽<lb/>
<pb n="KR4h0161_WYG_022-22a"/>
聞道春還未相識走傍寒梅訪消息昨夜東風入武陽<lb/>
陌頭楊柳黃金色碧水浩浩雲茫茫美人不來空斷腸<lb/>
預拂青山一片石與君連日醉壺觴<lb/>
　　夢遊天姥吟留別<lb/>
海客談瀛洲煙濤微茫信難求越人語天姥雲霓眀滅<lb/>
㦯可覩天姥連天向天橫勢拔五嶽掩赤城天台四萬<lb/>
八千丈對此欲倒東南傾我欲因之夢呉越一夜飛度<lb/>
鏡湖月湖月照我影送我至剡溪謝公宿䖏今尚在淥<lb/>
<pb n="KR4h0161_WYG_022-22b"/>
水蕩漾清猿啼脚着謝公屐身登青雲梯半壁見海日<lb/>
空中聞天雞千巖萬轉路不定迷花倚石忽已暝熊咆<lb/>
龍吟殷巖泉慄㴱林兮驚層巓雲青青兮欲雨水澹澹<lb/>
兮生煙列缺霹靂丘巒崩摧洞天石扉訇然中開青冥<lb/>
浩蕩不見厎日月照耀金銀臺霓爲衣兮風爲馬雲中<lb/>
君兮紛紛而來下虎鼔瑟兮鸞回車仙之人兮列如麻<lb/>
忽魂悸以魄動怳驚起而長嗟惟覺時之枕席失向來<lb/>
之煙霞世間行樂亦如此古來萬事東流水別君去兮<lb/>
<pb n="KR4h0161_WYG_022-23a"/>
何時還且放白鹿青崖間須行即騎訪名山安能摧眉<lb/>
折腰事權貴使我不得開心顔<lb/>
　　金陵酒肆留別<lb/>
風吹柳花滿店香吳姬壓酒勸客嘗金陵子弟來相送<lb/>
欲行不行各盡觴請君試問東流水別意與之誰短長<lb/>
　　南陵別兒童入京<lb/>
白酒新熟山中歸黃雞啄黍秋正肥呼童烹雞酌白酒<lb/>
兒女嬉笑牽人衣髙歌取醉欲自慰起舞落日爭光輝<lb/>
<pb n="KR4h0161_WYG_022-23b"/>
游說萬乗苦不早著鞭跨馬涉逺道會稽愚婦輕買臣<lb/>
余亦辭家西入秦仰天大笑出門去我輩豈是蓬蒿人<lb/>
　　魯郡堯祠送竇眀府薄華還西京<hi>時久病初起作</hi>
朝筞犂眉騧舉鞭力不堪強扶愁疾向何䖏角巾微服<lb/>
堯祠南長楊掃地不見日石門噴作金沙潭笑誇故人<lb/>
指絶境山光水色青於藍廟中往往來擊鼓堯本無心<lb/>
爾何苦門前長跪雙石人有女如花日歌舞銀鞍繡轂<lb/>
徃復迴簸林蹶石鳴風雷逺煙空翠時眀滅白鷗歷亂<lb/>
<pb n="KR4h0161_WYG_022-24a"/>
長飛雪紅泥亭子赤䦨干碧流環轉青錦湍㴱沈百丈<lb/>
洞海厎那知不有蛟龍蟠君不見綠珠潭水流東海綠<lb/>
珠紅粉沈光彩綠珠樓下花滿園今日曾無一枝在昨<lb/>
夜秋聲閶闔來洞庭木落騷人哀遂將三五少年輩登<lb/>
髙逺望形神開生前一笑輕九鼎魏武何悲銅雀臺我<lb/>
歌白雲倚窗牖爾聞其聲但揮手長風吹月度海來遥<lb/>
勸仙人一杯酒酒中樂酣宵向分舉觴酹堯堯可聞何<lb/>
不令臯陶擁篲橫八極直上青天揮浮雲髙陽小飲眞<lb/>
<pb n="KR4h0161_WYG_022-24b"/>
瑣瑣山公酩酊何如我竹林七子去道賖蘭亭雄筆安<lb/>
足誇堯祠笑殺五湖水至今憔悴空荷花爾向西秦我<lb/>
東越暫向瀛洲訪金闕藍田太白若可期爲余掃灑石<lb/>
上月<lb/>
　　單父東樓秋夜送族弟沈之秦<lb/>
爾從咸陽來問我何勞苦沐猴而冠不足言身騎土牛<lb/>
滯東魯沈弟欲行凝弟留孤飛一雁秦雲秋坐來黃葉<lb/>
落四五北斗已挂西城樓絲桐感人絃亦絶滿堂送君<lb/>
<pb n="KR4h0161_WYG_022-25a"/>
皆惜別卷簾見月清興來疑是山隂夜中雪眀日斗酒<lb/>
別惆悵清路塵遥望長安日不見長安人長安宫闕九<lb/>
天上此地曽經爲近臣一朝復一朝髮白心不改屈原<lb/>
憔悴滯江潭亭伯流離放遼海折翮翻飛隨轉蓬聞弦<lb/>
虛墜下霜空聖朝久棄青雲士他日誰憐張長公<lb/>
　　送羽林陶將軍<lb/>
將軍出使擁樓船江上旌旗拂紫煙萬里橫戈探虎穴<lb/>
三杯拔劒舞龍泉莫道詞人無膽氣臨行將贈繞朝鞭<lb/>
<pb n="KR4h0161_WYG_022-25b"/>
　　同王昌齡送族弟襄歸桂陽<lb/>
爾家何在瀟湘川青莎白石長江邊昨夢江花照江國<lb/>
幾枝正發東窗前覺來欲往心悠然魂隨越鳥飛南天<lb/>
秦雲連山海相接桂水橫煙不可涉送君此去令人愁<lb/>
風帆茫茫隔河洲春潭瓊草綠可折西寄長安眀月樓<lb/>
　　送蕭三十一之魯中兼問稚子伯禽<lb/>
六月南風吹白沙吳牛喘月氣成霞水國鬱蒸不可䖏<lb/>
時炎道逺無行車夫子如何涉江路雲帆嫋嫋金陵去<lb/>
<pb n="KR4h0161_WYG_022-26a"/>
髙堂倚門望伯魚魯中正是趨庭䖏我家寄在沙丘傍<lb/>
三年不歸空斷腸君行旣識伯禽子應駕小車騎白羊<lb/>
　　宣州謝朓樓餞別校書叔雲<lb/>
棄我去者昨日之日不可留亂我心者今日之日多煩<lb/>
憂長風萬里送秋雁對此可以酣髙樓蓬萊文章建安<lb/>
骨中間小謝又清發俱懷逸興壯思飛欲上青天覽日<lb/>
月抽刀斷水水更流舉杯銷愁愁復愁人生在世不稱<lb/>
意眀朝散髮弄扁舟<lb/>
<pb n="KR4h0161_WYG_022-26b"/>
　　酬中都吏㩦斗酒雙魚於逆旅見贈<lb/>
魯酒若琥珀汶魚紫錦鱗山東豪吏有俊氣手㩦此物<lb/>
贈逺人意氣相傾兩相顧斗酒雙魚表情素雙鰓呀呷<lb/>
鬐鬛張潑剌銀盤欲飛去呼兒拂机霜刃揮紅腮花落<lb/>
白雪霏爲君下筯一餐飽醉著金鞍上馬歸<lb/>
　　醉後荅丁十八以詩譏余搥碎黃鶴樓<lb/>
黄鶴髙樓已搥碎黃鶴仙人無所依黃鶴上天訴玉帝<lb/>
却放黃鶴江南歸神眀太守再雕飾新圗粉壁還芳菲<lb/>
<pb n="KR4h0161_WYG_022-27a"/>
一州笑我爲狂客少年徃往來相譏君平簾下誰家子<lb/>
云是遼東丁令威作詩調我驚逸興白雲遶筆窗前飛<lb/>
待取眀朝酒醒罷與君爛漫尋春暉<lb/>
　　㩦妓登梁王棲霞山孟氏桃園中<lb/>
碧草已滿地柳與梅爭春謝公自有東山妓金屏笑坐<lb/>
如花人今日非昨日眀日還復來白髮對綠酒強歌心<lb/>
已摧君不見梁王池上月昔照梁王樽酒中梁王已去<lb/>
眀月在黃鸝愁醉啼春風分眀感激眼前事莫惜醉卧<lb/>
<pb n="KR4h0161_WYG_022-27b"/>
桃園東<lb/>
　　把酒問月<lb/>
青天有月來幾時我今停杯一問之人攀眀月不可得<lb/>
月行却與人相隨皎如飛鏡臨丹闕綠煙滅盡清暉發<lb/>
但見宵從海上來寧知曉向雲間没白兔擣藥秋復春<lb/>
嫦娥孤棲與誰鄰今人不見古時月今月曾經照古人<lb/>
古人今人若流水共看眀月皆如此唯願當歌對酒時<lb/>
月光長照金樽裏<lb/>
<pb n="KR4h0161_WYG_022-28a"/>
　　三五七言<lb/>
秋風清秋月眀落葉聚還散寒鴉棲復驚相思相見知<lb/>
何日此時此夜難爲情<lb/>
　　寄逺<lb/>
憶昨東園桃李紅碧枝與君此時初別離金瓶落井無<lb/>
消息令人行嘆復坐思坐思行嘆成楚越春風玉顔畏<lb/>
銷歇碧窗紛紛下落花青樓寂寂空眀月兩不見但相<lb/>
思空留錦字表心素至今緘愁不忍窺<lb/>
<pb n="KR4h0161_WYG_022-28b"/>
美人在時花滿堂美人去後餘空牀牀中繡被卷不寢<lb/>
至今三載聞餘香香亦竟不滅人亦竟不來相思黃葉<lb/>
落白露濕青苔<lb/>
愛君芙容嬋姢之艶色若可飡兮難再得憐君氷玉清<lb/>
迥之眀心情不極兮意已深朝共琅玕之綺食夜同鴛<lb/>
鴦之錦衾恩情婉孌忽爲別使人莫錯亂愁心亂愁心<lb/>
涕如雪寒燈厭夢魂欲絶覺來相思生白髮盈盈漢水<lb/>
若可越可惜凌波步羅襪美人美人兮歸去來莫作朝<lb/>
<pb n="KR4h0161_WYG_022-29a"/>
　雲暮雨兮飛陽臺<lb/>
　　　對酒<lb/>
　蒲萄酒金叵羅吳姬十五細馬䭾青黛畫眉紅錦靴道<lb/>
　字不正嬌唱歌玳瑁筵中懷裏醉芙容帳裏奈君何<lb/>
　　　怨情<lb/>
　新人如花雖可寵故人如玉由來重花性飄揚不自持<lb/>
　玉心皎潔終不移故人昔新今尚故還見新人有故時<lb/>
　請看陳后黃金屋寂寂珠簾生網絲<lb/>
<pb n="KR4h0161_WYG_022-29b"/>
　　　思邊<lb/>
　去年何時君別妾南園綠草飛蝴蝶今歳何時妾憶君<lb/>
　西山白雪暗秦雲玉關去此三千里欲寄音書那可聞<lb/>
　　　示金陵子<lb/>
　金陵城東誰家子竊聽琴聲碧窗裏落花一片天上來<lb/>
　隨人直渡西江水楚歌吳語嬌不成似能未能最有情<lb/>
　謝公正要東山妓㩦手林泉䖏䖏行<lb/>
御定全唐詩錄卷二十二<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_023-1a"/>
　欽定四庫全書<lb/>
御定全唐詩錄卷二十三<lb/>
　　李白<hi>四</hi>
　　近體詩<hi>四</hi>
　　　塞下曲<lb/>
　五月天山雪無花秖有寒笛中聞折柳春色未曽看曉<lb/>
　戰隨金鼓宵眠抱玉鞍願將腰下劒直爲斬樓蘭<lb/>
　駿馬似風飇鳴鞭出渭橋彎弓辭漢月插羽破天驕陣<lb/>
<pb n="KR4h0161_WYG_023-1b"/>
　解星芒盡營空海霧消功成畵麟閣獨有霍嫖姚<lb/>
　塞虜乗秋下天兵出漢家將軍分虎竹戰士卧龍沙邊<lb/>
　月隨弓影胡霜拂劒花玉關殊未入少婦莫長嗟<lb/>
　　　宫中行樂詞<lb/>
　小小生金屋盈盈在紫微山花插寶髻石竹繡羅衣每<lb/>
　出㴱宫裏常隨步輦歸只愁歌舞散化作綵雲飛<lb/>
　柳色黃金嫰棃花白雪香玉樓巢翡翠金殿鎖鴛鴦選<lb/>
　妓隨雕輦徴歌出洞房宫中誰第一飛燕在昭陽<lb/>
<pb n="KR4h0161_WYG_023-2a"/>
盧橘爲秦樹蒲萄出漢宫煙花宜落日絲管醉春風笛<lb/>
奏龍吟水簫鳴鳳下空君王多樂事還與萬方同<lb/>
玉樹春歸日金宫樂事多後庭朝未入輕輦夜相過笑<lb/>
出花間語嬌來竹下歌莫敎眀月去留著醉嫦娥<lb/>
繡戸香風暖紗窗曙色新宫花爭笑日池草暗生春綠<lb/>
樹聞歌鳥青樓見舞人昭陽桃李月羅綺自相親<lb/>
今日眀光裏還須結伴遊春風開紫殿天樂下珠樓艶<lb/>
舞全知巧嬌歌半欲羞更憐花月夜宫女笑藏鈎<lb/>
<pb n="KR4h0161_WYG_023-2b"/>
寒雪梅中盡春風柳上歸宫鶯嬌欲醉簷燕語還飛遲<lb/>
日眀歌席新花艶舞衣晚來移綵仗行樂泥光輝<lb/>
水綠南薰殿花紅北闕樓鶯歌聞太液鳳吹繞瀛洲素<lb/>
女鳴珠珮天人弄綵毬今朝風日好宜入未央遊<lb/>
　　秋思<lb/>
燕支黃葉落妾望自登臺海上碧雲斷單于秋色來胡<lb/>
兵沙塞合漢使玉關回征客無歸日空悲蕙草摧<lb/>
　　秋浦歌<lb/>
<pb n="KR4h0161_WYG_023-3a"/>
秋浦猿夜愁黃山堪白頭清溪非隴水翻作斷腸流欲<lb/>
去不得去薄遊成久遊何年是歸日雨涙下孤舟<lb/>
　　紫騮馬<lb/>
紫騮行且嘶雙翻碧玉蹄臨流不肯渡似惜錦障泥白<lb/>
雪關山逺黃雲海戍迷揮鞭萬里去安得念春閨<lb/>
　　贈孟浩然<lb/>
吾愛孟夫子風流天下聞紅顔棄軒冕白首卧松雲醉<lb/>
月頻中聖迷花不事君髙山安可仰徒此揖清芬<lb/>
<pb n="KR4h0161_WYG_023-3b"/>
　　見京兆韋參軍量栘東陽<lb/>
聞說金華渡東連五百灘全勝若耶好莫道此行難猿<lb/>
嘯千谿合松風五月寒他年一㩦手揺艇入新安<lb/>
　　口號贈楊徴君鴻<lb/>
陶令辭彭澤梁鴻入會稽我尋髙士傳君與古人齊雲<lb/>
卧留丹壑天書降紫泥不知楊伯起早晩向關西<lb/>
　　贈崔秋浦<lb/>
吾愛崔秋浦宛然陶令風門前五楊柳井上二梧桐山<lb/>
<pb n="KR4h0161_WYG_023-4a"/>
鳥下㕔事簷花落酒中懐君未忍去惆悵意無窮<lb/>
崔令學陶令北窗常晝眠抱琴時弄月取意任無絃見<lb/>
客但傾酒爲官不愛錢東臯春事起種黍早歸田<lb/>
河陽花作縣秋浦玉爲人地逐名賢好風隨惠化春水<lb/>
從天漢落山逼畫屏新應念金門客投沙吊楚臣<lb/>
　　望九華贈青陽韋仲堪<lb/>
昔在九江上遥觀九華峯天河掛綠水秀出九芙蓉我<lb/>
欲一揮手誰人可相從君爲東道主於此卧雲松<lb/>
<pb n="KR4h0161_WYG_023-4b"/>
　　沙丘城下寄杜甫<lb/>
我來竟何事髙卧沙丘城城邊有古樹日夕連秋聲魯<lb/>
酒不可醉齊歌空復情思君若汶水浩蕩寄南征<lb/>
　　寄當塗趙少府炎<lb/>
晚登髙樓望木落雙江清寒山饒積翠秀色連州城目<lb/>
送楚雲盡心悲胡雁聲相思不可見迴首故人情<lb/>
　　寄王漢陽<lb/>
南湖秋月白王宰夜相邀錦帳郎官醉羅衣舞女嬌笛<lb/>
<pb n="KR4h0161_WYG_023-5a"/>
聲喧沔鄂歌曲上雲霄別後空愁我相思一水遥<lb/>
　　望漢陽柳色寄王宰<lb/>
漢陽江上柳望客引東枝樹樹花如雪紛紛亂若絲春<lb/>
風傳我意草木別前知寄謝弦歌宰西來定未遲<lb/>
　　寄從弟宣州長史昭<lb/>
爾佐宣州郡守官清且閒常誇雲月好邀我敬亭山五<lb/>
落洞庭葉三江遊未還相思不可見歎息損朱顔<lb/>
　　三山望金陵寄殷淑<lb/>
<pb n="KR4h0161_WYG_023-5b"/>
三山懷謝朓水澹望長安蕪没河陽縣秋江正北看盧<lb/>
龍霜氣冷鳷鵲月光寒耿耿憶瓊樹天涯寄一歡<lb/>
　　廣陵贈別<lb/>
金瓶沽美酒數里送君還繫馬垂楊下銜杯大道間天<lb/>
邊看淥水海上見青山興罷各分袂何須別醉顔<lb/>
　　別儲邕之剡中<lb/>
借問剡中道東南指越鄉舟從廣陵去水入會稽長竹<lb/>
色溪下綠荷花鏡裏香辭君向天姥拂石卧秋霜<lb/>
<pb n="KR4h0161_WYG_023-6a"/>
　　留別龔䖏士<lb/>
龔子棲閒地都無人世喧柳㴱陶令宅竹暗辟疆園我<lb/>
去黃牛峽遥愁白帝猿贈君卷葹草心斷竟何言<lb/>
　　渡荆門送別<lb/>
渡逺荆門外來從楚國遊山隨平野盡江入大荒流月<lb/>
下飛天鏡雲生結海樓仍憐故鄉水萬里送行舟<lb/>
　　江夏別宋之悌<lb/>
楚水清若空遥將碧海通人分千里外興在一杯中谷<lb/>
<pb n="KR4h0161_WYG_023-6b"/>
鳥吟晴日江猿嘯晩風平生不下淚於此泣無窮<lb/>
　　南陽送客<lb/>
斗酒勿爲薄寸心貴不忘坐惜故人去偏令遊子傷離<lb/>
顔怨芳草春思結垂楊揮手再三別臨岐空斷腸<lb/>
　　送張舍人之江東<lb/>
張翰江東去正値秋風時天清一雁逺海濶孤帆遲白<lb/>
日行欲暮滄波杳難期吳洲如見月千里幸相思<lb/>
　　魯郡東石門送杜二甫<lb/>
<pb n="KR4h0161_WYG_023-7a"/>
醉別復幾日登臨徧池臺何時石門路重有金樽開秋<lb/>
波落泗水海色眀徂徠飛蓬各自逺且盡手中杯<lb/>
　　送殷淑<lb/>
白鷺洲前月天眀送客迴青龍山後日早出海雲來流<lb/>
水無情去征帆逐吹開相看不忍別更進手中杯<lb/>
　　送友人<lb/>
青山橫北郭白水遶東城此地一爲別孤蓬萬里征浮<lb/>
雲遊子意落日故人情揮手自兹去蕭蕭班馬鳴<lb/>
<pb n="KR4h0161_WYG_023-7b"/>
　　送別<lb/>
斗酒渭城邊壚頭醉不眠梨花千樹雪楊柳萬條煙惜<lb/>
別傾壺醑臨分贈馬鞭看君潁上去新月到應圎<lb/>
　　送友人入蜀<lb/>
見說蠶叢路崎嶇不易行山從人面起雲傍馬頭生芳<lb/>
樹籠秦棧春流遶蜀城升沈應已定不必問君平<lb/>
　　送趙雲卿<lb/>
白玉一杯酒綠楊三月時春風餘幾日兩鬢各成絲秉<lb/>
<pb n="KR4h0161_WYG_023-8a"/>
燭唯須飲投竿也未遲如逢渭川獵猶可帝王師<lb/>
　　江夏送張丞<lb/>
欲別心不忍臨行情更親酒傾無限月客醉幾重春藉<lb/>
草依流水攀花贈逺人送君從此去迴首泣迷津<lb/>
　　侍從遊宿温泉宫作<lb/>
羽林十二將羅列應星文霜仗懸秋月霓旌卷夜雲嚴<lb/>
更千戸肅清樂九天聞日出瞻佳氣葱葱繞聖君<lb/>
　　春日遊羅敷潭<lb/>
<pb n="KR4h0161_WYG_023-8b"/>
行歌入谷口路盡無人躋攀崖度絶壑弄水尋迴溪雲<lb/>
從石上起客到花間迷淹留未盡興日落羣峯西<lb/>
　　遊秋浦白笴陂<lb/>
何䖏夜行好月明白笴陂山光揺積雪猿影挂寒枝但<lb/>
恐佳景晚小令歸棹移人來有清興及此又相思<lb/>
白笴夜長嘯爽然溪谷寒魚龍動陂水䖏䖏生波瀾天<lb/>
借一眀月飛來碧雲端故鄉不可見腸斷正西看<lb/>
　　登新平樓<lb/>
<pb n="KR4h0161_WYG_023-9a"/>
去國登兹樓懷歸傷暮秋天長落日逺水淨寒波流秦<lb/>
雲起嶺樹胡雁飛沙洲蒼蒼幾萬里目極令人愁<lb/>
　　與夏十二登岳陽樓<lb/>
樓觀岳陽盡川迥洞庭開雁引愁心去山銜好月來雲<lb/>
間連下榻天上接行杯醉後涼風起吹人舞褏迴<lb/>
　　與賈至舍人於龍興寺剪落梧桐枝望㴩湖<lb/>
剪落青梧枝㴩湖坐可窺雨洗秋山淨林光澹碧滋水<lb/>
閒眀鏡轉雲繞畫屏移千古風流事名賢共此時<lb/>
<pb n="KR4h0161_WYG_023-9b"/>
　　挂席江山待月有懷<lb/>
待月月未出望江江自流倐忽城西郭青天懸玉鈎素<lb/>
華雖可攬清景不同遊耿耿金波裏空瞻鳷鵲樓<lb/>
　　秋登宣城謝朓北樓<lb/>
江城如畫裏山曉望晴空兩水夾眀鏡雙橋落彩虹人<lb/>
煙寒橘柚秋色老梧桐誰念北樓上臨風懷謝公<lb/>
　　過崔八丈水亭<lb/>
髙閣橫秀氣清幽併在君簷飛宛溪水窗落敬亭雲猨<lb/>
<pb n="KR4h0161_WYG_023-10a"/>
嘯風中斷漁歌月裏聞閒隨白鷗去沙上自爲羣<lb/>
　　太原早秋<lb/>
歳落衆芳歇時當大火流霜威出塞早雲色渡河秋夢<lb/>
繞邊城月心飛故國樓思歸若汾水無日不悠悠<lb/>
　　宿五松山下荀媪家<lb/>
我宿五松下寂寥無所歡田家秋作苦鄰女夜舂寒跪<lb/>
進彫胡飯月光眀素盤令人慙漂母三謝不能餐<lb/>
　　金陵<lb/>
<pb n="KR4h0161_WYG_023-10b"/>
晉家南渡日此地舊長安地即帝王宅山爲龍虎盤金<lb/>
陵空壯觀天塹淨波瀾醉客回橈去吳歌且自歡<lb/>
地擁金陵勢城迴江水流當時百萬戸夾道起朱樓故<lb/>
國生春草王宫没古丘空餘後湖月波上對江州<lb/>
六代興亡國三杯爲爾歌苑方秦地少山似洛陽多古<lb/>
殿吳花草㴱宫晉綺羅併隨人事滅東逝與滄波<lb/>
　　陪宋中丞武昌夜飲懷古<lb/>
清景南樓夜風流在武昌庾公愛秋月乗興坐胡床龍<lb/>
<pb n="KR4h0161_WYG_023-11a"/>
笛吟寒水天河落曉霜我心還不淺懷古醉餘觴<lb/>
　　宿巫山下<lb/>
昨夜巫山下猿聲夢裏長桃花飛綠水三月下瞿塘雨<lb/>
色風吹去南行拂楚王髙丘懷宋玉訪古一霑裳<lb/>
　　謝公亭<lb/>
謝公離別䖏風景每生愁客散青天月山空碧水流池<lb/>
花春映日窗竹夜鳴秋今古一相接長歌懷舊遊<lb/>
　　夜泊牛渚懷古<lb/>
<pb n="KR4h0161_WYG_023-11b"/>
牛渚西江夜青天無片雲登舟望秋月空憶謝將軍余<lb/>
亦能髙詠斯人不可聞眀朝挂帆席楓葉落紛紛<lb/>
　　尋雍尊師隱居<lb/>
羣峭碧摩天逍遥不記年撥雲尋古道倚樹聽流泉花<lb/>
暖青牛卧松髙白鶴眠語來江色暮獨自下寒煙<lb/>
　　訪戴天山道士不遇<lb/>
犬吠水聲中桃花帶雨濃樹㴱時見鹿溪午不聞鐘野<lb/>
竹分青靄飛泉挂碧峯無人知所去愁倚兩三松<lb/>
<pb n="KR4h0161_WYG_023-12a"/>
　　對酒憶賀監<hi>幷序</hi>
　　　太子賓客賀公於長安紫極宫一見余呼余爲<lb/>
　　　謫仙人因解金龜換酒爲樂悵然有懷而作是<lb/>
　　　詩<lb/>
四眀有狂客風流賀季眞長安一相見呼我謫仙人昔<lb/>
好杯中物翻爲松下塵金龜換酒䖏却憶淚沾巾<lb/>
　　聽蜀僧濬彈琴<lb/>
蜀僧抱綠綺西下峨睂峯爲我一揮手如聽萬壑松客<lb/>
<pb n="KR4h0161_WYG_023-12b"/>
心洗流水餘響入霜鐘不覺碧山暮秋雲暗幾重<lb/>
　　見野草中有曰白頭翁者<lb/>
醉入田家去行歌荒野中如何青草裏亦有白頭翁折<lb/>
取對眀鏡宛將衰鬢同微芳似相誚留恨向東風<lb/>
　　題宛溪館<lb/>
吾憐宛溪好百尺照心眀可謝新安水千尋見底清白<lb/>
沙留月色綠竹助秋聲却笑嚴湍上於今獨擅名<lb/>
　　觀胡人吠笛<lb/>
<pb n="KR4h0161_WYG_023-13a"/>
胡人吹玉笛一半是秦聲十月吳山曉梅花落敬亭愁<lb/>
聞出塞曲淚滿逐臣纓却望長安道空懷戀主情<lb/>
　　春日歸山寄孟六浩然<lb/>
朱紱遺塵境青山謁梵筵金繩開覺路寶筏度迷川嶺<lb/>
樹攅飛栱巖花覆谷泉塔形標海月樓勢出江煙香氣<lb/>
三天下鐘聲萬壑連荷秋珠已滿松密蓋初圎鳥聚疑<lb/>
聞法龍叅若䕶禪愧非流水韻叨入伯牙絃<lb/>
　　宣州九日聞崔四侍御與宇文太守遊敬亭余時<lb/>
<pb n="KR4h0161_WYG_023-13b"/>
　　　登響山不同此賞醉後寄崔侍御<lb/>
九卿天上落五馬道傍來列㦸朱門曉褰帷碧嶂開登<lb/>
髙望逺海召客得英才紫綬歡情洽黃花逸興催山從<lb/>
圗上見谿即鏡中迴遥羡重陽作應過戲馬臺<lb/>
　　送友人尋越中山水<lb/>
聞道稽山去偏宜謝客才千巖泉灑落萬壑樹縈迴東<lb/>
海橫秦望西陵繞越臺湖清霜鏡曉濤白雪山來八月<lb/>
枚乗筆三吳張翰杯此中多逸興早晩向天台<lb/>
<pb n="KR4h0161_WYG_023-14a"/>
　　送儲邕之武昌<lb/>
黃鶴髙樓月長江萬里情春風三十度空憶武昌城送<lb/>
爾難爲別衘杯惜未傾湖連張樂地山逐泛舟行諾謂<lb/>
楚人重詩傳謝朓清滄浪吾有曲寄入棹歌聲<lb/>
　　贈郭將軍<lb/>
將軍豪蕩有英威昔掌銀臺䕶紫微平眀拂劒朝天去<lb/>
薄暮垂鞭醉酒歸愛子臨風吹玉笛美人騰月舞羅衣<lb/>
疇昔雄豪如夢裏相逢且欲醉春暉<lb/>
<pb n="KR4h0161_WYG_023-14b"/>
　　寄崔侍御<lb/>
宛溪霜夜聽猿愁去國長爲不繫舟獨憐一雁飛南海<lb/>
却羡雙谿解北流髙人屢解陳蕃榻過客難登謝朓樓<lb/>
此䖏別離同落葉朝朝分散敬亭秋<lb/>
　　別中都眀府兄<lb/>
吾兄詩酒繼陶君試宰中都天下聞東樓喜奉連枝會<lb/>
南陌愁爲落葉分城隅綠水眀秋日海上青山隔暮雲<lb/>
取醉不辭留夜月雁行中斷惜離羣<lb/>
<pb n="KR4h0161_WYG_023-15a"/>
　　送賀監歸四眀應制<lb/>
久辭榮祿遂初衣曾向長生說息機眞訣自從茅氏得<lb/>
恩波應阻洞庭歸瑶臺含霧星辰滿仙嶠浮空島嶼微<lb/>
借問欲棲珠樹鶴何年却向帝城飛<lb/>
　　登金陵鳳凰臺<lb/>
鳳凰臺上鳳凰遊鳳去臺空江自流吳宫花草埋幽徑<lb/>
晉代衣冠成古丘三山半落青天外二水中分白鷺洲<lb/>
總爲浮雲能蔽日長安不見使人愁<lb/>
<pb n="KR4h0161_WYG_023-15b"/>
　　鸚鵡洲<lb/>
鸚鵡來過吳江水江上洲傳鸚鵡名鸚鵡西飛隴山去<lb/>
芳洲之樹何青青煙開蘭葉香風暖岸夾桃花錦浪生<lb/>
遷客此時徒極目長洲孤月向誰眀<lb/>
　　題東谿公幽居<lb/>
杜陵賢人清且亷東谿卜築歳將淹宅近青山同謝朓<lb/>
門垂碧柳似陶潛好鳥迎春歌後院飛花送酒舞前筵<lb/>
客到但知留一醉盤中祇有水晶鹽<lb/>
<pb n="KR4h0161_WYG_023-16a"/>
　　王昭君<lb/>
昭君拂玉鞍上馬啼紅頰今日漢宫人眀朝胡地妾<lb/>
　　相逢行<lb/>
相逢紅塵内髙揖黃金鞭萬戸垂楊裏君家阿那邊<lb/>
　　玉階怨<lb/>
玉階生白露夜久侵羅襪却下水晶簾玲瓏望秋月<lb/>
　　靜夜思<lb/>
牀前看月光疑是地上霜舉頭望山月低頭思故鄉<lb/>
<pb n="KR4h0161_WYG_023-16b"/>
　　綠水曲<lb/>
綠水眀秋月南湖採白蘋荷花嬌欲語愁殺蕩舟人<lb/>
　　秋浦歌<lb/>
秋浦錦駝鳥人間天上稀山雞羞淥水不敢照毛衣<lb/>
兩鬢入秋浦一朝颯已衰猿聲催白髮長短盡成絲<lb/>
秋浦多白猿超騰若飛雪牽引條上兒飲弄水中月<lb/>
愁作秋浦客強看秋浦花山川如剡縣風日似長沙<lb/>
醉上山公馬寒歌寗戚牛空吟白石爛淚滿黑貂裘<lb/>
<pb n="KR4h0161_WYG_023-17a"/>
秋浦千重嶺水車嶺最奇天傾欲墮石水拂寄生枝<lb/>
江祖一片石青天掃畫屏題詩留萬古綠字錦苔生<lb/>
邏人橫鳥道江祖出魚梁水急客舟疾山花拂面香<lb/>
水如一匹練此地即平天耐可乗眀月看花上酒船<lb/>
淥水淨素月月眀白鷺飛郎聽采菱女一道夜歌歸<lb/>
白髮三千丈緣愁似箇長不知眀鏡裏何䖏得秋霜<lb/>
秋浦田舍翁采魚水中宿妻子張白鷴結罝映㴱竹<lb/>
桃波一步地了了語聲聞闇與山僧別低頭禮白雲<lb/>
<pb n="KR4h0161_WYG_023-17b"/>
　　陪侍郎叔遊洞庭醉後<lb/>
剗却君山好平鋪湖水流巴陵無限酒醉殺洞庭秋<lb/>
　　九日龍山飲<lb/>
九日龍山飲黃花笑逐臣醉看風落㡌舞愛月留人<lb/>
　　獨坐敬亭山<lb/>
衆鳥髙飛盡孤雲獨去閒相看兩不厭只有敬亭山<lb/>
　　憶東山<lb/>
不向東山久薔薇幾度花白雲還自散眀月落誰家<lb/>
<pb n="KR4h0161_WYG_023-18a"/>
　　重憶<lb/>
欲向江東去定將誰舉杯稽山無賀老却棹酒船回<lb/>
　　勞勞亭<lb/>
天下傷心䖏勞勞送客亭春風知別苦不遣柳條青<lb/>
　　自遣<lb/>
對酒不覺暝落花盈我衣醉起步谿月鳥還人亦稀<lb/>
　　怨情<lb/>
美人捲珠簾㴱坐顰娥睂但覺淚痕濕不知心恨誰<lb/>
<pb n="KR4h0161_WYG_023-18b"/>
　　贈内<lb/>
三百六十日日日醉如泥雖爲李白婦何異太常妻<lb/>
　　越女詞<lb/>
長干吳兒女睂目艶星月屐上足如霜不著鴉頭襪<lb/>
吳兒多白皙好爲蕩舟劇賣眼擲春心折花調行客<lb/>
耶溪採蓮女見客棹歌迴笑入荷花去佯羞不出來<lb/>
東陽素足女會稽素舸郎相看月未墮白地斷肝腸<lb/>
鏡湖水如月耶溪女如雪新妝蕩新波光景兩奇絶<lb/>
<pb n="KR4h0161_WYG_023-19a"/>
　　浣沙石上女<lb/>
玉面耶溪女青蛾紅粉妝一雙金齒屐兩足白如霜<lb/>
　　清平調詞<lb/>
雲想衣裳花想容春風拂檻露華濃若非羣玉山頭見<lb/>
會向瑶臺月下逢<lb/>
一枝濃艶露凝香雲雨巫山枉斷腸借問漢宫誰得似<lb/>
可憐飛燕倚新妝<lb/>
名花傾國兩相歡長得君王帶笑看解釋春風無限恨<lb/>
<pb n="KR4h0161_WYG_023-19b"/>
沉香亭北倚欄干<lb/>
　　少年行<lb/>
五陵年少金市東銀鞍白馬度春風落花踏盡遊何䖏<lb/>
笑入胡姬酒肆中<lb/>
　　橫江詞<lb/>
海潮南去過尋陽牛渚由來險馬當橫江欲渡風波惡<lb/>
一水牽愁萬里長<lb/>
橫江西望阻西秦漢水東連楊子津白浪如山那可渡<lb/>
<pb n="KR4h0161_WYG_023-20a"/>
狂風愁殺峭㠶人<lb/>
海神來過惡風迴浪打天門石壁開浙江八月何如此<lb/>
濤似連山噴雪來<lb/>
橫江館前津吏迎向余東指海雲生郎今欲渡緣何事<lb/>
如此風波不可行<lb/>
月暈天風霧不開海鯨東蹙百川迴驚波一起三山動<lb/>
公無渡河歸去來<lb/>
　　永王東廵歌<lb/>
<pb n="KR4h0161_WYG_023-20b"/>
永王正月東出師天子遥分龍虎旗樓船一舉風波靜<lb/>
江漢翻爲雁鶩池<lb/>
三川北㓂亂如麻四海南奔似永嘉但用東山謝安石<lb/>
爲君談笑靜胡沙<lb/>
龍蟠虎踞帝王州帝子金陵訪古丘春風試暖昭陽殿<lb/>
眀月還過鳷鵲樓<lb/>
帝寵賢王入楚關掃清江漢始應還初從雲夢開朱邸<lb/>
更取金陵作小山<lb/>
<pb n="KR4h0161_WYG_023-21a"/>
　　上皇西廵南京歌<lb/>
邊城輕拂建章臺聖主西巡蜀道來劒壁門髙五千尺<lb/>
石爲樓閣九天開<lb/>
九天開出一成都萬戸千門入畫圗草樹雲山如錦繡<lb/>
秦川得及此間無<lb/>
華陽春樹號新豐行入新都若舊宫柳色未饒秦地綠<lb/>
花光不減上陽紅<lb/>
誰道君王行路難六龍西幸萬人歡地轉錦江成渭水<lb/>
<pb n="KR4h0161_WYG_023-21b"/>
天迴玉壘作長安<lb/>
萬國同風共一時錦江何謝曲江池石鏡更名天上月<lb/>
後宫親得照蛾眉<lb/>
濯錦清江萬里流雲帆龍舸下揚州北地雖誇上林苑<lb/>
南京還有散花樓<lb/>
秦開蜀道置金牛漢水元通星漢流天子一行遺聖跡<lb/>
錦城長作帝王州<lb/>
水綠天青不起塵風光和暖勝三秦萬國煙花隨玉輦<lb/>
<pb n="KR4h0161_WYG_023-22a"/>
西來添作錦江春<lb/>
劒閣重關蜀北門上皇歸馬若雲屯少帝長安開紫極<lb/>
雙懸日月照乾坤<lb/>
　　峨眉山月歌<lb/>
峨眉山月半輪秋影入平羌江水流夜發清溪向三峽<lb/>
思君不見下渝州<lb/>
　　贈汪倫<lb/>
李白乗舟將欲行忽聞岸上踏歌聲桃花潭水㴱千尺<lb/>
<pb n="KR4h0161_WYG_023-22b"/>
不及汪倫送我情<lb/>
　　聞王昌齡左遷龍標遥有此寄<lb/>
楊花落盡子規啼聞道龍標過五溪我寄愁心與眀月<lb/>
隨風直到夜郎西<lb/>
　　送賀賓客歸越<lb/>
鏡湖流水漾清波狂客歸舟逸興多山隂道士如相見<lb/>
應寫黃庭換白鵞<lb/>
　　黃鶴樓送孟浩然之廣陵<lb/>
<pb n="KR4h0161_WYG_023-23a"/>
故人西辭黃鶴樓煙花三月下揚州孤帆逺影碧空盡<lb/>
唯見長江天際流<lb/>
　　山中問荅<lb/>
問余何事棲碧山笑而不荅心自閒桃花流水杳然去<lb/>
別有天地非人間<lb/>
　　荅湖州迦葉司馬問白是何人<lb/>
青蓮居士謫仙人酒肆藏名三十春湖州司馬何須問<lb/>
金粟如來是後身<lb/>
<pb n="KR4h0161_WYG_023-23b"/>
　　陪族叔刑部侍郎奕及中書賈舍人至遊洞庭<lb/>
洞庭西望楚江分水盡南天不見雲日落長沙秋色逺<lb/>
不知何䖏吊湘君<lb/>
南湖秋水夜無煙耐可乗流直上天且就洞庭賖月色<lb/>
將船買酒白雲邊<lb/>
洞庭湖西秋月輝瀟湘江北早鴻飛醉客滿船歌白紵<lb/>
不知霜露入人衣<lb/>
帝子瀟湘去不還空餘秋草洞庭間淡掃眀湖開玉鏡<lb/>
<pb n="KR4h0161_WYG_023-24a"/>
丹青畫出是君山<lb/>
　　望廬山瀑布水<lb/>
日照香爐生紫煙遥看瀑布挂前川飛流直下三千尺<lb/>
疑是銀河落九天<lb/>
　　登廬山五老峯<lb/>
廬山東南五老峯青天削出金芙容九江秀色可攬結<lb/>
吾將此地巢雲松<lb/>
　　望天門山<lb/>
<pb n="KR4h0161_WYG_023-24b"/>
天門中斷楚江開碧水東流至北迴兩岸青山相對出<lb/>
孤㠶一片日邊來<lb/>
　　客中行<lb/>
蘭陵美酒鬱金香玉椀盛來琥珀光但使主人能醉客<lb/>
不知何䖏是他鄉<lb/>
　　早發白帝城<lb/>
朝辭白帝彩雲間千里江陵一日還兩岸猿聲啼不盡<lb/>
輕舟已過萬重山<lb/>
<pb n="KR4h0161_WYG_023-25a"/>
　　秋下荆門<lb/>
霜落荆門江樹空布帆無恙挂秋風此行不爲鱸魚膾<lb/>
自愛名山入剡中<lb/>
　　蘇臺覽古<lb/>
舊苑荒臺楊柳新菱歌清唱不勝春只今唯有西江月<lb/>
曽照吳王宫裏人<lb/>
　　越中覽古<lb/>
越王句踐破吳歸義士還家盡錦衣宫女如花滿春殿<lb/>
<pb n="KR4h0161_WYG_023-25b"/>
只今唯有鷓鴣飛<lb/>
　　山中與幽人對酌<lb/>
兩人對酌山花開一杯一杯復一杯我醉欲眠卿且去<lb/>
眀朝有意抱琴來<lb/>
　　與史郎中欽聽黃鶴樓上吹笛<lb/>
一爲遷客去長沙西望長安不見家黃鶴樓中吹玉笛<lb/>
江城五月落梅花<lb/>
　　軍行<lb/>
<pb n="KR4h0161_WYG_023-26a"/>
騮馬新跨白玉鞍戰罷沙場月色寒城頭鐵鼓聲猶震<lb/>
匣裏金刀血未乾<lb/>
　　從軍行<lb/>
百戰沙場碎鐵衣城南已合數重圍突營射殺呼延將<lb/>
獨領殘兵千騎歸<lb/>
　　春夜洛城聞笛<lb/>
誰家玉笛暗飛聲散入春風滿洛城此夜曲中聞折柳<lb/>
何人不起故園情<lb/>
<pb n="KR4h0161_WYG_023-26b"/>
　　宣城見杜䳌花<lb/>
蜀國曽聞子規鳥宣城還見杜䳌花一呌一迴腸一斷<lb/>
三春三月憶三巴<lb/>
　　長門怨<lb/>
天迴北斗挂西樓金屋無人螢火流月光欲到長門殿<lb/>
別作㴱宫一叚愁<lb/>
桂殿長愁不記春黃金四屋起秋塵夜懸眀鏡青天上<lb/>
獨照長門宫裏人<lb/>
<pb n="KR4h0161_WYG_023-27a"/>
　　　春怨<lb/>
　白馬金羈遼海東羅幃繡被卧春風落月低軒窺燭盡<lb/>
　飛花入戸笑牀空<lb/>
　　　陌上贈美人<lb/>
　駿馬嬌行踏落花垂鞭直拂五雲車美人一笑褰珠箔<lb/>
　遥指紅樓是妾家<lb/>
　　　口號吳王美人半醉<lb/>
　風動荷花水殿香姑蘇臺上見吳王西施醉舞嬌無力<lb/>
<pb n="KR4h0161_WYG_023-27b"/>
　笑倚東窗白玉牀<lb/>
　　　贈叚七娘<lb/>
　羅襪浚波生網塵那能得計訪情親千杯綠酒何辭醉<lb/>
　一面紅妝惱殺人<lb/>
　<lb/>
　<lb/>
　<lb/>
御定全唐詩錄卷二十三<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_024-1a"/>
　欽定四庫全書<lb/>
御定全唐詩錄巻二十四<lb/>
　　杜甫<lb/>
　　　甫字子美本襄陽人後徙河南鞏縣天寳初應進<lb/>
　　　士不第天寶末獻三大禮賦明皇奇之召試文章<lb/>
　　　授京兆府兵曹㕘軍十五載祿山陷京師肅宗徴<lb/>
　　　兵靈武甫自京師宵遁赴河西謁肅宗於彭原郡<lb/>
　　　拜右拾遺房琯布衣時與甫善時琯為宰相請自<lb/>
<pb n="KR4h0161_WYG_024-1b"/>
　　　率師討賊帝許之其年十月琯兵敗於陳濤斜明<lb/>
　　　年春琯罷相甫上疏言琯有才不宜罷免肅宗怒<lb/>
　　　貶琯為刺史出甫為華州司功㕘軍時關畿亂離<lb/>
　　　榖食踊貴甫寓居成州同谷縣自負薪採梠兒女<lb/>
　　　餓殍者數人久之召補京兆府功曹上元二年冬<lb/>
　　　黃門侍郎鄭國公嚴武鎮成都奏為節度叅謀檢<lb/>
　　　校尚書工部員外郎賜緋魚袋武與甫世舊待遇<lb/>
　　　甚隆甫性褊躁無器度恃恩放恣嘗憑醉登武之<lb/>
<pb n="KR4h0161_WYG_024-2a"/>
　　牀瞪視武曰嚴挺之乃有此兒武雖急暴不以為<lb/>
　　忤甫於成都浣花里種竹植樹結廬枕江縱酒嘯<lb/>
　　咏與田夫野老相狎蕩無拘檢嚴武過之有時不<lb/>
　　冠其傲誕如此永泰元年夏武卒甫無所依及郭<lb/>
　　英乂代武鎮成都英乂武人麤暴無能刺謁乃遊<lb/>
　　東蜀依髙適既至而適卒是嵗崔寧殺英乂楊子<lb/>
　　琳攻西川蜀中大亂甫以其家避亂荆楚扁舟下<lb/>
　　峡未維舟而江陵亂乃溯沿湘流遊衡山寓居耒<lb/>
<pb n="KR4h0161_WYG_024-2b"/>
　　陽甫嘗遊嶽廟為暴水所阻旬日不得食耒陽聶<lb/>
　　令知之自棹舟迎甫而還永泰二年啗牛肉白酒<lb/>
　　一夕而卒於耒陽時年五十九子宗武流落湖湘<lb/>
　　而卒元和中宗武子嗣業自耒陽遷甫之柩歸葬<lb/>
　　於偃師縣西北首陽山之前天寶末詩人甫與李<lb/>
　　白齊名而白自負文格放達譏甫齷齪而有飯顆<lb/>
　　山頭之嘲誚元和中詞人元稹論李杜之優劣曰<lb/>
　　唐興官學大振歴世之文能者互出而又沈宋之<lb/>
<pb n="KR4h0161_WYG_024-3a"/>
　　流研練精切穏順聲勢謂之為律詩由是而後文<lb/>
　　變之體極焉然而莫不好古者遺近務華者去實<lb/>
　　效齊梁則不迨於魏晉工樂府則力屈於五言律<lb/>
　　切則骨格不存閑暇則纖濃莫備至於子美盖所<lb/>
　　謂上薄風騷下該沈宋言奪蘇李氣吞曹劉掩顔<lb/>
　　謝之孤髙雜徐庾之流麗盡得古今之體勢而兼<lb/>
　　人之所獨專矣是時山東人李白亦以奇文取稱<lb/>
　　時人謂之李杜予觀其壯浪縱恣擺去拘束摸寫<lb/>
<pb n="KR4h0161_WYG_024-3b"/>
　　物象及樂府歌詩誠亦差肩於子美矣至若鋪陳<lb/>
　　終始排比聲韻大或千言次猶數百詞氣豪邁而<lb/>
　　風調清深屬對律切而脱棄凡近則李尚不能歴<lb/>
　　其藩翰况堂奧乎自後屬文者以稹論為是<lb/>
　　新書云甫曠放不自檢好論天下大事髙而不切<lb/>
　　少與李白齊名時號李杜嘗從白及髙適過汴州<lb/>
　　酒酣登吹䑓慷慨懷古人莫測也數嘗冦亂挺節<lb/>
　　無所汚為歌詩傷時撓弱情不忘君人憐其忠云<lb/>
<pb n="KR4h0161_WYG_024-4a"/>
　　詩話云有病瘧者子美曰吾詩可以療之病者云<lb/>
　　何曰夜䦨更秉燭相對如夢寐其人誦之瘧猶是<lb/>
　　杜曰更誦吾詩云子璋髑髏血糢糊手提擲還崔<lb/>
　　大夫其人誦之果愈<lb/>
　　劉禹錫嘉話曰為詩用僻字須有来處常訝杜員<lb/>
　　外巨顙拆老拳疑老拳無據及覽石勒傳卿旣遭<lb/>
　　孤老拳孤亦飽卿毒手豈虚言哉後輩業詩即須<lb/>
　　有據不可率爾道也<lb/>
<pb n="KR4h0161_WYG_024-4b"/>
　　古今詩話曰章聖問侍臣唐時酒每斗價㡬何丁<lb/>
　　晉公奏曰唐時酒每斗三百文舉杜詩以證章聖<lb/>
　　大喜曰杜甫詩自可為一代之史也<lb/>
　　蘇東坡曰子美自許稷與契人未必許也然其詩<lb/>
　　云舜舉十六相身尊道更髙秦時用商鞅法令如<lb/>
　　牛毛自是稷契輩人口中語也又云知名未足稱<lb/>
　　局促商山芝又云王侯與螻蟻同盡随丘墟願聞<lb/>
　　第一義回向心地初乃知子美詩外尚有事在也<lb/>
<pb n="KR4h0161_WYG_024-5a"/>
　　石林葉夢得詩話曰詩語固忌用巧太過然緣情<lb/>
　　體物自有天然工巧而不見其刻削之痕老杜細<lb/>
　　雨魚兒出微風燕子斜此十字殆無一字虚設細<lb/>
　　雨著水面為漚魚常上浮而淰若大雨則伏而不<lb/>
　　出燕體輕弱風猛則不能勝惟微風乃受以為勢<lb/>
　　故又有輕燕受風斜之句至若穿花蛺蝶深深見<lb/>
　　㸃水蜻蜓欵欵飛深深字若無穿字欵欵字若無<lb/>
　　㸃字皆無以見其精微如此然讀之渾然全似未<lb/>
<pb n="KR4h0161_WYG_024-5b"/>
　　甞用力此所以不礙其氣格超勝唐末諸子為之<lb/>
　　便當入魚躍練江抛玉尺鶯穿柳絲織金梭體矣<lb/>
　　詩人以一字為工世固知之惟老杜變化開闔出<lb/>
　　奇無窮殆不可以形迹捕詰如江山有巴蜀棟宇<lb/>
　　自齊梁則其逺近數千里上下數百年只在有與<lb/>
　　自兩字間而吐吞山水之氣俯仰古今之懷皆見<lb/>
　　於言外此工妙至到人力不可及也<lb/>
　　孫僅叙曰洎夫子之為也剔陳梁亂齊宋抉晉魏<lb/>
<pb n="KR4h0161_WYG_024-6a"/>
　　瀦其淫波遏其煩聲與周楚西漢相準的其夐邈<lb/>
　　髙聳則若鑿太虚而噭萬籟其馳驟怪駭則若仗<lb/>
　　天策而騎箕尾其首截峻整則若儼鈎陳而界雲<lb/>
　　漢樞機日月開闔雷電昂昂然神其謀挺其勇握<lb/>
　　其正以髙視天壤趨入作者之域所謂真粹氣中<lb/>
　　人也公之詩支而為六家孟郊得其氣焰張籍得<lb/>
　　其簡麗姚合得其清雅賈島得其奇僻杜牧薛能<lb/>
　　得其豪健陸龜䝉得其贍博皆出公之奇偏爾尚<lb/>
<pb n="KR4h0161_WYG_024-6b"/>
　　軒軒然自號一家爀世恒俗後人師儗不暇矧合<lb/>
　　之乎風騷而下唐而上一人而已<lb/>
　古體詩<lb/>
　　奉贈韋左丞丈二十二韻<lb/>
紈袴不餓死儒冠多誤身丈人試靜聴賤子請具陳甫<lb/>
昔少年日早充觀國賓讀書破萬巻下筆如有神賦料<lb/>
揚雄敵詩看子建親李邕求識面王翰願卜鄰自謂頗<lb/>
挺出立登要路津致君堯舜上再使風俗淳此意竟蕭<lb/>
<pb n="KR4h0161_WYG_024-7a"/>
條行歌非隠淪騎驢三十載旅食京華春朝扣富兒門<lb/>
暮随肥馬塵殘杯與冷炙到處潛悲辛主上頃見徴歘<lb/>
然欲求伸青冥却垂翅蹭蹬無縱鱗甚愧丈人厚甚知<lb/>
丈人真每於百寮上猥誦佳句新竊效貢公喜難甘原<lb/>
憲貧焉能心怏怏祗是走踆踆今欲東入海即將西去<lb/>
秦尚憐終南山回首清渭濱常擬報一飯况懷辭大臣<lb/>
白鷗沒浩蕩萬里誰能馴<lb/>
　　送髙三十五書記<lb/>
<pb n="KR4h0161_WYG_024-7b"/>
崆峒小麥熟且願休王師請公問主將焉用窮荒為饑<lb/>
鷹未飽肉側翅隨人飛髙生跨鞍馬有似幽幷兒脱身<lb/>
簿尉中始與捶楚辭借問今何官觸熱向武威答云一<lb/>
書記所媿國士知人實不易知更須慎其儀十年出幕<lb/>
府自可持旌麾此行旣特達足以慰所思男兒功名遂<lb/>
亦在老大時常恨結歡淺各在天一涯又如參與商慘<lb/>
慘中腸悲驚風吹鴻鵠不得相追隨黃塵翳沙漠念子<lb/>
何當歸邊城有餘力早寄從軍詩<lb/>
<pb n="KR4h0161_WYG_024-8a"/>
　　贈李白<lb/>
二年客東都所歴厭機巧野人對羶腥蔬食常不飽豈<lb/>
無青精飯使我顔色好苦乏大藥資山林跡如掃李侯<lb/>
金閨彦脱身事幽討亦有梁宋遊方期拾瑶草<lb/>
　　遊龍門奉先寺<lb/>
已從招提遊更宿招提境陰壑生虚籟月林散清影天<lb/>
闕象緯逼雲卧衣裳冷欲覺聞晨鐘令人發深省<lb/>
　　望嶽<lb/>
<pb n="KR4h0161_WYG_024-8b"/>
岱宗夫如何齊魯青未了造化鍾神秀陰陽割昏曉盪<lb/>
胷生曾雲决眥入歸鳥㑹當凌絶頂一覽衆山小<lb/>
　　贈衛八處士<lb/>
人生不相見動如參與商今夕復何夕共此燈燭光少<lb/>
壯能㡬時鬢髮各已蒼訪舊半為鬼驚呼熱中腸焉知<lb/>
二十載重上君子堂昔别君未婚兒女忽成行怡然敬<lb/>
父執問我来何方問答乃未已兒女羅酒漿夜雨剪春<lb/>
韭新炊間黄粱主稱㑹面難一舉累十觴十觴亦不醉<lb/>
<pb n="KR4h0161_WYG_024-9a"/>
感子故意長明日隔山岳世事兩茫茫<lb/>
　　同諸公登慈恩寺塔<lb/>
髙標跨蒼穹烈風無時休自非曠士懷登兹翻百憂方<lb/>
知象教力足可追冥搜仰穿龍虵窟始出枝撐幽七星<lb/>
在北戸河漢聲西流羲和鞭白日少昊行清秋秦山忽<lb/>
破碎涇渭不可求俯視但一氣焉能辨皇州迴首叫虞<lb/>
舜蒼梧雲正愁惜哉瑶池飲日晏崑崙丘黄鵠去不息<lb/>
哀鳴何所投君看隨陽雁各有稻粱謀<lb/>
<pb n="KR4h0161_WYG_024-9b"/>
　　示從孫濟<lb/>
平明跨驢出未知適誰門權門多噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>且復尋諸孫諸<lb/>
孫貧無事宅舍如荒村堂前自生竹堂後自生萱萱草<lb/>
秋已死竹枝霜不繁淘米少汲水汲多井水渾刈葵莫<lb/>
放手放手傷葵根阿翁懶惰久覺兒行步奔所来為宗<lb/>
族亦不為盤飱小人利口實薄俗難可論勿受外嫌猜<lb/>
同姓古所敦<lb/>
　　九日寄岑參<lb/>
<pb n="KR4h0161_WYG_024-10a"/>
出門復入門兩脚但如舊所向泥活活思君令人瘦沈<lb/>
吟坐西軒飲食錯昏晝寸步曲江頭難為一相就吁嗟<lb/>
乎蒼生稼穡不可救安得誅雲師疇能補天漏大明韜<lb/>
日月曠野號禽獸君子強逶迤小人困馳驟維南有崇<lb/>
山恐與川浸溜是節東籬菊紛披為誰秀岑生多新詩<lb/>
性亦嗜醇酎采采黄金花何由滿衣褏<lb/>
　　渼陂西南臺<lb/>
髙臺面蒼陂六月風日冷蕪葭離披去天水相與永懷<lb/>
<pb n="KR4h0161_WYG_024-10b"/>
新目似擊接要心已領仿像識鮫人空濛辨魚艇錯磨<lb/>
終南翠顛倒白閣影崷崒増光輝乗陵惜俄頃勞生愧<lb/>
嚴鄭外物慕張邴世復輕驊騮吾甘雜鼃黽知歸俗可<lb/>
忽取適事莫並身退豈待官老来苦便靜况資菱芡足<lb/>
庶結茅茨迥從此具扁舟彌年逐清景<lb/>
　　戲簡鄭廣文䖍兼呈蘇司業源明<lb/>
廣文到官舎繫馬堂階下醉則騎馬歸頗遭官長罵才<lb/>
名四十年坐客寒無氈賴有蘇司業時時與酒錢<lb/>
<pb n="KR4h0161_WYG_024-11a"/>
　　夏日李公見訪<hi>李時為太子家令</hi>
逺林暑氣薄公子過我遊貧居類村塢僻近城南樓㫄<lb/>
舎頗淳朴所願亦易求隔屋喚西家借問有酒不牆頭<lb/>
過濁醪展席俯長流清風左右至客意已驚秋巢多衆<lb/>
鳥鬬葉宻鳴蟬稠苦遭此物聒孰謂吾廬幽水花晩色<lb/>
靜庶足充淹留預恐樽中盡更起為君謀<lb/>
　　奉同郭給事湯東靈湫作<lb/>
東山氣鴻濛宫殿居上頭君来必十月樹羽臨九州陰<lb/>
<pb n="KR4h0161_WYG_024-11b"/>
火煮玉泉噴薄漲巖幽有時浴赤日光抱空中樓閬風<lb/>
入轍跡曠原延㝠搜沸天萬乗動觀水百丈湫幽靈斯<lb/>
可佳王命官屬休初聞龍用壯擘石摧林丘中夜窟宅<lb/>
改移因風雨秋倒懸瑶池影屈注蒼江流味如甘露漿<lb/>
揮弄滑且柔翠旗淡偃蹇雲車紛少留簫鼓蕩四溟異<lb/>
香泱漭浮鮫人獻微綃曾祝沈豪牛百祥奔盛明古先<lb/>
莫能儔坡陁金蝦蟆出見盖有由至尊顧之笑王母不<lb/>
肯收復歸虚無底化作長黄虬飄飄青瑣郎文彩珊瑚<lb/>
<pb n="KR4h0161_WYG_024-12a"/>
鈎浩歌淥水曲清絶聴者愁<hi>箋注援酉陽雜俎所載月光屬林尋化金背蝦蟆事</hi>
<hi>以為月者陰精后妃之象托喻貴妃之暱祿山</hi>
　　自京赴奉先縣詠懷五百字<lb/>
杜陵有布衣老大意轉拙許身一何愚竊比稷與契居<lb/>
然成濩落白首甘契闊蓋棺事則已此志常覬豁窮年<lb/>
憂黎元歎息腸内熱取笑同學翁浩歌彌激烈非無江<lb/>
海志蕭灑送日月生逢堯舜君不忍便永訣當今廊廟<lb/>
具構厦豈云缺葵藿傾太陽物性固莫奪顧惟螻螘輩<lb/>
<pb n="KR4h0161_WYG_024-12b"/>
但自求其穴胡為慕大鯨輒擬偃溟渤以兹悟生理獨<lb/>
恥事干謁兀兀遂至今忍為塵埃沒終愧巢與由未能<lb/>
易其節沈飲聊自適放歌頗愁絶嵗暮百草零疾風髙<lb/>
岡裂天衢陰崢嶸客子中夜發霜嚴衣帶斷指直不得<lb/>
結凌晨過驪山御榻在嵽嵲蚩尤塞寒空蹴踏崖谷滑<lb/>
瑶池氣鬱律羽林相摩戛君臣留懽娱樂動殷樛嶱賜<lb/>
浴皆長纓與宴非短褐彤廷所分帛本自寒女出鞭撻<lb/>
其夫家聚斂貢城闕聖人筐篚恩實欲邦國活臣如忽<lb/>
<pb n="KR4h0161_WYG_024-13a"/>
至理君豈棄此物多士盈朝廷仁者宜戰慄况聞内金<lb/>
盤盡在衛霍室中堂舞神仙煙霧散玉質煖客貂䑕裘<lb/>
悲管逐清瑟勸客駞蹄羮霜橙壓香橘朱門酒肉臭路<lb/>
有凍死骨榮枯咫尺異惆悵難再述北轅就涇渭官渡<lb/>
又改轍羣氷從西下極目髙崪兀疑是崆峒来恐觸天<lb/>
柱折河梁幸未坼枝橕聲窸窣行旅相攀援川廣不可<lb/>
越老妻寄異縣十口隔風雪誰能久不顧庶往共饑渴<lb/>
入門聞號咷幼子饑巳卒吾寧捨一哀里巷亦嗚咽所<lb/>
<pb n="KR4h0161_WYG_024-13b"/>
愧為人父無食致夭折豈知秋禾登貧窶有倉卒生常<lb/>
免租税名不𨽻征伐撫跡猶酸辛平人固騷屑黙思失<lb/>
業徒因念逺戍卒憂端齊終南澒洞不可掇<lb/>
　　白水縣崔少府十九翁髙齋三十韻<lb/>
客從南縣來浩蕩無與適旅食白日長况當朱炎赫髙<lb/>
齋坐林杪信宿游衍閴清晨陪躋攀傲睨俯峭壁崇岡<lb/>
相枕帶曠野懷咫尺始知賢主人贈此遣愁寂危堦根<lb/>
青冥曾氷生淅瀝上有無心雲下有欲落石泉聲聞復<lb/>
<pb n="KR4h0161_WYG_024-14a"/>
急動靜隨所擊鳥呼藏其身有似懼彈射吏隠適情性<lb/>
兹焉其窟宅白水見舅氏諸翁乃仙伯杖藜長松隂作<lb/>
尉窮谷僻為我炊雕胡逍遥展良覿坐久風頗愁晚来<lb/>
山更碧相對十丈蛟歘翻盤渦坼何得空裏雷殷殷尋<lb/>
地脉煙氛藹<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒魍魎森慘戚崑崙崆峒顛迴首如不<lb/>
隔前軒頽反照巉絶華岳赤兵氣漲林巒川光雜鋒鏑<lb/>
知是相公軍鐵馬雲霧積玉觴淡無味羌羯豈強敵長<lb/>
歌激屋梁淚下流衽席人生半哀樂天池有順逆慨彼<lb/>
<pb n="KR4h0161_WYG_024-14b"/>
萬國夫休明備征狄猛將紛填委廟謀蓄長策東郊何<lb/>
時開帶甲且未釋欲告清宴罷難拒幽明迫三歎酒食<lb/>
旁何由似平昔<lb/>
　　大雲寺賛公房<lb/>
心在水精域衣霑春雨時洞門盡徐步深院果幽期到<lb/>
扉開復閉撞鐘齋及兹醍醐長發性飲食過扶衰把臂<lb/>
有多日開懷無愧辭黄鸝度結搆紫鴿下罘罳愚意㑹<lb/>
所適花邊行自遲湯休起我病微笑索題詩<lb/>
<pb n="KR4h0161_WYG_024-15a"/>
細軟青絲履光明白㲲巾深藏供老宿取用及吾身自<lb/>
顧轉無趣交情何尚新道林才不世惠逺徳過人雨瀉<lb/>
暮簷竹風吹青井芹天陰對圗畫最覺潤龍鱗<lb/>
燈影照無睡心清聞妙香夜深殿突兀風動金鋃鐺天<lb/>
黑閉春院地清棲暗芳玉繩迴斷絶鐵鳳森翺翔梵放<lb/>
時出寺鐘殘仍殷牀明朝在沃野苦見塵沙黄<lb/>
童兒汲井華慣㨗瓶上手霑灑不濡地掃除似無箒明<lb/>
霞爛複閣霽霧搴髙牖側塞被徑花飄颻委墀柳艱難<lb/>
<pb n="KR4h0161_WYG_024-15b"/>
世事迫隠遁佳期後晤語契深心那能總鉗口奉辭還<lb/>
杖策暫别終回首泱泱泥汚人听听國多狗既未免羈<lb/>
絆時来憇奔走近公如白雪執熱煩何有<lb/>
　　晦日尋崔戢李封<lb/>
朝光入甕牖尸寝驚弊裘起行視天宇春氣漸和柔興<lb/>
来不暇嬾今晨梳我頭出門無所待徒步覺自由杖藜<lb/>
復恣意免值公與侯晚定崔李交㑹心真罕儔每過得<lb/>
酒傾二宅可淹留喜結仁里懽况因令節求李生園欲<lb/>
<pb n="KR4h0161_WYG_024-16a"/>
荒舊竹頗修修引客看掃除隨時成獻酬崔侯初筵色<lb/>
已畏空尊愁未知天下士至性有此不草芽既青出蜂<lb/>
聲亦煖遊思見農器陳何當甲兵休上古葛天民不貽<lb/>
黄屋憂至今阮籍等熟醉為身謀威鳳髙其翔長鯨吞<lb/>
九州地軸為之翻百川皆亂流當歌欲一放淚下恐莫<lb/>
收濁醪有妙理庶用慰沈浮<lb/>
　　雨過蘇端<hi>端置酒</hi>
雞鳴風雨交久旱雲亦好杖藜入春泥無食起我早諸<lb/>
<pb n="KR4h0161_WYG_024-16b"/>
家憶所歴一飯跡便掃蘇侯得數過懽喜每傾倒也復<lb/>
可憐人呼兒具梨棗濁醪必在眼盡醉攄懐抱紅稠屋<lb/>
角花碧委牆隅草親賓縱談謔喧鬧慰衰老况䝉霈澤<lb/>
垂糧粒或自保妻孥隔軍壘撥棄不擬道<lb/>
　　喜晴<lb/>
皇天久不雨既雨晴亦佳出郭眺西郊肅肅春増華青<lb/>
熒陵陂麥窈窕桃李花春夏各有實我饑豈無涯干戈<lb/>
雖橫放慘澹鬬龍蛇甘澤不猶愈且耕今未賒丈夫則<lb/>
<pb n="KR4h0161_WYG_024-17a"/>
帶甲婦女終在家力難及黍稷得種菜與麻千載商山<lb/>
芝往者東門𤓰其人骨已朽此道誰疵瑕英賢遇轗軻<lb/>
逺引蟠泥沙顧慙昧所適廻首白日斜漢陰有鹿門滄<lb/>
海有靈查焉能學衆口咄咄空咨嗟<lb/>
　　送率府程錄事還鄉<hi>程攜酒饌相就取别</hi>
鄙夫行衰謝抱病昏妄集常時往還人記一不識十程<lb/>
侯晩相遇與語才傑立薫然耳目開頗覺聰明入千載<lb/>
得鮑叔末契有所及意鍾老柏青義動脩蛇蟄若人可<lb/>
<pb n="KR4h0161_WYG_024-17b"/>
數見慰我垂白泣告别無淹晷百憂復相襲内愧突不<lb/>
黔庶羞以賙給素絲挈長魚碧酒随玉粒途窮見交態<lb/>
世梗悲路澁東風吹春氷泱莽后土濕念君惜羽翮既<lb/>
飽更思戢莫作翻雲鶻聞呼向禽急<lb/>
　　述懷一首<hi>此已下自賊中竄歸鳳翔作</hi>
去年潼闗破妻子隔絶久今夏草木長脱身得西走麻<lb/>
鞋見天子衣袖露兩肘朝廷慜生還親故傷老醜涕淚<lb/>
授拾遺流離主恩厚柴門雖得去未忍即開口寄書問<lb/>
<pb n="KR4h0161_WYG_024-18a"/>
三川不知家在否比聞同罹禍殺戮到雞狗山中漏茅<lb/>
屋誰復依戸牖摧頽蒼松根地冷骨未朽幾人全性命<lb/>
盡室豈相偶嶔岑猛虎場鬱結迴我首自寄一封書今<lb/>
已十月後反畏消息来寸心亦何有漢運初中興生平<lb/>
老躭酒沈思歡㑹處恐作窮獨叟<lb/>
　　送樊二十三侍御赴漢中判官<lb/>
威弧不能弦自爾無寧嵗川谷血橫流豺狼沸相噬天<lb/>
子從北来長驅振凋敝頓兵岐梁下却跨沙漠裔二京<lb/>
<pb n="KR4h0161_WYG_024-18b"/>
陷未收四極我得制蕭索漢水清緬通淮湖税使者紛<lb/>
星散王綱尚旒綴南伯從事賢君行立談際坐知七曜<lb/>
厯手畫三軍勢氷雪淨聰明雷霆走精鋭幕府輟諫官<lb/>
朝廷無此例至尊方旰食仗爾布嘉惠補闕暮徵入柱<lb/>
史晨征憇正當艱難時實藉長久計迴風吹獨樹白日<lb/>
照執袂慟哭蒼煙根山門萬重閉居人莽牢落遊子方<lb/>
迢逓徘徊悲生離局促老一世陶唐歌遺民後漢更列<lb/>
帝恨無匡復姿聊欲從此逝<lb/>
<pb n="KR4h0161_WYG_024-19a"/>
　　送從弟亞赴安西判官<lb/>
南風作秋聲殺氣薄炎熾盛夏鷹隼擊時危異人至令<lb/>
弟草中来蒼然請論事詔書引上殿奮舌動天意兵法<lb/>
五十家爾腹為箧笥應對如轉丸疏通畧文字經綸皆<lb/>
新語足以正神器宗廟尚為灰君臣俱下淚崆峒地無<lb/>
軸青海天軒輊西極最瘡痍連山暗烽燧帝曰大布衣<lb/>
藉卿佐元帥坐看清流沙所以子奉使歸當再前席適<lb/>
逺非歴試須存武威郡為畫長久利孤峯石戴驛快馬<lb/>
<pb n="KR4h0161_WYG_024-19b"/>
金纒轡黄羊飫不羶蘆酒多還醉踴躍常人情慘澹苦<lb/>
士志安邊敵何有反正計始遂吾聞駕鼓車不合用騏<lb/>
驥龍吟迴其頭夾輔待所致<lb/>
　　送韋十六評事充同谷郡防禦判官<lb/>
昔沒賊中時潛與子同遊今歸行在所王事有去留偪<lb/>
側兵馬閒主憂急良籌子雖軀幹小老氣横九州挺身<lb/>
艱難際張目視冦讎朝廷壯其節奉詔令參謀鑾輿駐<lb/>
鳳翔同谷為咽喉西抱弱水道南鎮枹罕陬此邦承平<lb/>
<pb n="KR4h0161_WYG_024-20a"/>
日剽刼吏所羞况乃冦未滅控帶莽悠悠府中韋使君<lb/>
道足示懷柔令姪才俊茂二美又何求受詞太白脚走<lb/>
馬仇池頭古色沙土裂積陰雪雲稠羌父豪猪鞾羌兒<lb/>
青兕裘吹角向月窟蒼山旌斾愁鳥驚出死樹龍怒拔<lb/>
老湫古来無人境今代橫戈矛傷哉文儒士憤激馳林<lb/>
丘中原正格鬬後㑹無緣由百年賦命定豈料沈與浮<lb/>
且復戀良友握手步道周論兵逺壑淨亦可縱𡨕搜題<lb/>
詩得秀句札翰時相投<lb/>
<pb n="KR4h0161_WYG_024-20b"/>
　　塞蘆子<lb/>
五城何迢迢迢迢隔河水邊兵盡東征城内空荆杞思<lb/>
明割懐衛秀巖西未巳迴畧大荒来崤函盖虚爾延州<lb/>
秦北戸關防猶可倚焉得一萬人疾驅塞蘆子岐有薛<lb/>
大夫㫄制山賦起近聞昆戎徒為退三百里蘆闗扼兩<lb/>
冦深意實在此誰能叫帝閽冦行速如鬼<lb/>
　　彭衙行<lb/>
憶昔避賊初北走經險艱夜深彭衙道月照白水山盡<lb/>
<pb n="KR4h0161_WYG_024-21a"/>
室久徒步逢人多厚顔參差谷鳥吟不見遊子還癡女<lb/>
饑咬我啼畏虎狼聞懐中掩其口反側聲愈嗔小兒強<lb/>
解事故索苦李餐一旬半雷雨泥濘相牽攀既無禦雨<lb/>
備徑滑衣又寒有時經契濶竟日數里間野果充糇糧<lb/>
卑枝成屋椽早行石上水暮宿天邊煙少留周家窪欲<lb/>
出蘆子關故人有孫宰髙義薄層雲延客已曛黑張燈<lb/>
啟重門煖湯濯我足剪紙招我魂從此出妻孥相視涕<lb/>
闌干衆雛爛熳睡喚起沾盤飱誓將與夫子永結為弟<lb/>
<pb n="KR4h0161_WYG_024-21b"/>
昆遂空所坐堂安居奉我懽誰肯艱難際豁達露心肝<lb/>
别來嵗月周羌羯仍搆患何當有翅翎飛去墮爾前<lb/>
　　北征<hi>歸至鳳翔墨制放往鄜州作</hi>
皇帝二載秋閏八月初吉杜子將北征蒼茫問家室維<lb/>
時遭艱虞朝野少暇日顧慙恩私被詔許歸蓬蓽拜辭<lb/>
詣闕下怵惕久未出雖乏諫諍姿恐君有遺失君誠中<lb/>
興主經緯固宻勿東胡反未已臣甫憤所切揮涕戀行<lb/>
在道途猶恍惚乾坤含瘡痍憂虞何時畢靡靡踰阡陌<lb/>
<pb n="KR4h0161_WYG_024-22a"/>
人煙眇蕭瑟所遇多被傷呻吟更流血迴首鳳翔縣旌<lb/>
旗晩眀滅前登寒山重屢得飲馬窟邠郊入地底涇水<lb/>
中蕩潏猛虎立我前蒼崖吼時裂菊垂今秋花石戴古<lb/>
車轍青雲動髙興幽事亦可悦山果多瑣細羅生雜橡<lb/>
栗或紅如丹砂或黒如㸃漆雨露之所濡甘苦齊結實<lb/>
緬思桃源内益歎身世拙坡陀望鄜畤巖谷互出沒我<lb/>
行已水濱我僕猶木末䲭鳥鳴黄桑野䑕拱亂穴夜深<lb/>
經戰場寒月照白骨潼闗百萬師往者散何卒遂令半<lb/>
<pb n="KR4h0161_WYG_024-22b"/>
秦民殘害為異物况我墮塞塵及歸盡華髮經年至茒<lb/>
屋妻子衣百結慟哭松聲迴悲泉共幽咽平生所嬌兒<lb/>
顔色白勝雪見耶背面啼垢膩脚不襪床前兩小女補<lb/>
綻才過膝海圗拆波濤舊繡移曲折天吴及紫鳳顛倒<lb/>
在短褐老夫情懐惡嘔泄卧數日那無囊中帛救汝寒<lb/>
凛慄粉黛亦解苞衾裯稍羅列瘦妻面復光癡女頭自<lb/>
櫛學母無不為曉妝随手抹移時施朱鉛狼藉畫眉濶<lb/>
生還對童稚似欲忘飢渴問事競挽鬚誰能即嗔喝翻<lb/>
<pb n="KR4h0161_WYG_024-23a"/>
思在賊愁甘受雜亂聒新歸且慰意生理焉能說至尊<lb/>
尚䝉塵幾日休練卒仰觀天色改坐覺妖氣豁陰風西<lb/>
北來慘澹隨回鶻其王願助順其俗善馳突送兵五千<lb/>
人騎馬一萬匹此輩少為貴四方服勇决所用皆鷹騰<lb/>
破敵過箭疾聖心頗虚佇時議氣欲奪伊洛指掌收西<lb/>
京不足拔官軍請深入蓄銳何俱發此舉開青徐旋瞻<lb/>
畧恒碣昊天積霜露正氣有肅殺禍轉亡胡嵗勢成擒<lb/>
胡月胡命其能久皇綱未宜絶憶昨狼狽初事與古先<lb/>
<pb n="KR4h0161_WYG_024-23b"/>
别姦臣竟葅醢同惡隨蕩析不聞夏殷衰中自誅褒妲<lb/>
周漢獲再興宣光果明哲桓桓陳將軍仗鉞奮忠烈微<lb/>
爾人盡非於今國猶活凄凉大同殿寂寞白獸闥都人<lb/>
望翠華佳氣向金闕園陵固有神掃灑數不缺煌煌太<lb/>
宗業樹立甚宏達<hi>范梈曰孫莘老嘗謂老杜北征詩勝退之南山詩王平甫以為南山勝北</hi>
<hi>征終不能相服時山谷尚少乃曰若論工巧則北征不及南山若書一代之事與國風雅頌相為表裏則北征</hi>
<hi>不可無而南山雖不作未害也二公之論遂定</hi>
　　玉華宫<lb/>
<pb n="KR4h0161_WYG_024-24a"/>
溪迴松風長蒼䑕竄古瓦不知何王殿遺搆絶壁下陰<lb/>
房鬼火青壞道哀湍瀉萬籟真笙竽秋色正瀟灑美人<lb/>
為黄土况乃粉黛假當時侍金輿故物獨石馬憂來藉<lb/>
草坐浩歌涙盈把冉冉征途間誰是長年者<lb/>
　　九成宫<lb/>
蒼山入百里崖斷如杵臼層宫憑風迴岌嶪土囊口立<lb/>
神扶棟梁鑿翠開戸牖其陽産靈芝其陰宿牛斗紛披<lb/>
長松倒揭<graphic n="KR2248" url="https://raw.githubusercontent.com/kanripo/KR-Gaiji/master/images/KR2248.png" mimeType="image/png"/>怪石走哀猿啼一聲客淚迸林藪荒哉隋<lb/>
<pb n="KR4h0161_WYG_024-24b"/>
家帝製此今頽朽向使國不亡焉為巨唐有雖無新増<lb/>
修尚置官居守巡非瑶水逺跡是雕牆後我行屬時危<lb/>
仰望嗟歎久天王守太白駐馬更搔首<lb/>
　　羌村<lb/>
崢嶸赤雲西日脚下平地柴門鳥雀噪歸客千里至妻<lb/>
孥怪我在驚定還拭淚世亂遭飄蕩生還偶然遂鄰人<lb/>
滿牆頭感歎亦歔欷夜闌更秉燭相對如夢寐<lb/>
晩嵗迫偷生還家少歡趣嬌兒不離膝畏我復却去憶<lb/>
<pb n="KR4h0161_WYG_024-25a"/>
昔好追凉故遶池邊樹蕭蕭北風勁撫事煎百慮賴知<lb/>
禾黍收已覺糟牀注如今足斟酌且用慰遲暮<lb/>
羣雞正亂叫客至雞鬭爭驅雞上樹木始聞扣柴荆父<lb/>
老四五人問我久逺行手中各有攜傾榼濁復清苦辭<lb/>
酒味薄黍地無人耕兵革既未息兒童盡東征請為父<lb/>
老歌艱難愧深情歌罷仰天歎四座淚縦横<lb/>
　　留花門<lb/>
北門天驕子飽肉氣勇決髙秋馬肥健挟矢射漢月自<lb/>
<pb n="KR4h0161_WYG_024-25b"/>
古以為患詩人厭薄伐脩徳使其來羈縻固不絶胡為<lb/>
傾國至出入暗金闕中原有驅除隐忍用此物公主歌<lb/>
黄鵠君王指白日連雲屯左輔百里見積雪長㦸鳥休<lb/>
飛哀笳曙幽咽田家最恐懼麥倒桑枝折沙苑臨清渭<lb/>
泉香草豐潔渡河不用船千騎常撇烈胡塵踰太行雜<lb/>
種抵京室花門既須留原野轉蕭瑟<lb/>
　　義鶻<lb/>
陰崖有蒼鷹養子黑柏顛白虵登其巢吞噬恣朝餐雄<lb/>
<pb n="KR4h0161_WYG_024-26a"/>
飛逺求食雌者鳴辛酸力强不可制黄口無半存其父<lb/>
從西歸翻身入長煙斯須領健鶻痛憤寄所宣斗上捩<lb/>
孤影噭哮来九天修鱗脫逺枝巨顙拆老拳髙空得蹭<lb/>
蹬短草辭蜿蜒折尾能一掉飽腸已皆穿生雖滅衆雛<lb/>
死亦垂千年物情有報復快意貴目前兹實鷙鳥最急<lb/>
難心炯然功成失所往用捨何其賢近經潏水湄此事<lb/>
樵夫傳飄蕭覺素髪凛欲衝儒冠人生許與分只在顧<lb/>
盼間聊為義鶻行用激壯士肝<lb/>
<pb n="KR4h0161_WYG_024-26b"/>
　　畫鶻行<lb/>
髙堂見生鶻颯爽動秋骨初驚無拘攣何得立突兀乃<lb/>
知畫師妙功刮造化窟寫作神俊姿充君眼中物烏鵲<lb/>
滿樛枝軒然恐其出側腦看青霄寧為衆禽沒長翮如<lb/>
刀劒人寰可超越乾坤空崢嶸粉墨且蕭瑟緬思雲沙<lb/>
際自有煙霧質吾今意何傷顧步獨紆鬱<lb/>
　　新安吏<hi>收京後作雖收兩京賊猶充斥</hi>
客行新安道喧呼聞㸃兵借問新安吏縣小更無丁府<lb/>
<pb n="KR4h0161_WYG_024-27a"/>
帖昨夜下次選中男行中男絶短小何以守王城肥男<lb/>
有母送痩男獨伶俜白水暮東流青山猶哭聲莫自使<lb/>
眼枯收汝淚縱横眼枯即見骨天地終無情我軍取相<lb/>
州日夕望其平豈意賊難料歸軍星散營就糧近故壘<lb/>
練卒依舊京掘壕不到水牧馬役亦輕况乃王師順撫<lb/>
養甚分明送行勿泣血僕射如父兄<hi>箋曰汾陽初敗於潏水詣闕請貶降</hi>
<hi>為左僕射已而加司徒進中書令此復稱僕射者本相州之潰舉其初貶之官亦春秋之書法也洗兵馬則目</hi>
<hi>之曰郭相道諸詩皆乾元二年自華之東郡時  途所經次感事而作也</hi>
<pb n="KR4h0161_WYG_024-27b"/>
　　潼闗吏<lb/>
士卒何草草築城潼闗道大城鐵不如小城萬丈餘借<lb/>
問潼關吏修關還備胡要我下馬行為我指山隅連雲<lb/>
列戰格飛鳥不能踰敵来但自守豈復憂西都丈人視<lb/>
要處窄狹容單車艱難奮長㦸萬古用一夫哀哉桃林<lb/>
戰百萬化為魚請囑防關將慎勿學哥舒<hi>箋曰初哥舒翰請堅守潼</hi>
<hi>闗郭子儀李光弼亦謂潼闗大軍唯應固守不可輕出𤣥宗信國忠之言遣中使趣之項背相望翰不得已撫</hi>
<hi>膺慟哭引兵出闗然則潼闗之失守豈翰之罪哉公詩曰慎勿學哥舒其意盖歸責於趣戰者也</hi>
<pb n="KR4h0161_WYG_024-28a"/>
　　石壕吏<lb/>
暮投石壕村有吏夜捉人老翁踰牆走老婦出門看吏<lb/>
呼一何怒婦啼一何苦聴婦前致詞三男鄴城戍一男<lb/>
附書至二男新戰死存者且偷生死者長巳矣室中更<lb/>
無人唯有乳下孫有孫母未去出入無完裙老嫗力雖<lb/>
衰請從吏夜歸急應河陽役猶得備晨炊夜久語聲絶<lb/>
如聞泣幽咽天明登前途獨與老翁别<lb/>
　　新婚别<lb/>
<pb n="KR4h0161_WYG_024-28b"/>
兔絲附蓬麻引蔓故不長嫁女與征夫不如棄路㫄結<lb/>
髮為妻子席不煖君牀暮婚晨告别無乃太匆忙君行<lb/>
雖不逺守邊赴河陽妾身未分明何以拜姑嫜父母養<lb/>
我時日夜令我藏生女有所歸雞狗亦得將君今往死<lb/>
地沈痛迫中腸誓欲隨君去形勢反蒼黄勿為新婚念<lb/>
努力事戎行婦人在軍中兵氣恐不揚自嗟貧家女久<lb/>
致羅襦裳羅襦不復施對君洗紅妝仰視百鳥飛大小<lb/>
必雙翔人事多錯迕與君永相望<lb/>
<pb n="KR4h0161_WYG_024-29a"/>
　　垂老别<lb/>
四郊未寧靜垂老不得安子孫陣亡盡焉用身獨完投<lb/>
杖出門去同行為辛酸幸有牙齒存所悲骨髓乾男兒<lb/>
旣介胄長揖别上官老妻卧路啼嵗暮衣裳單孰知是<lb/>
死别且復傷其寒此去必不歸還聞勸加餐土門壁甚<lb/>
堅杏園度亦難勢異鄴城下縱死時猶寛人生有離合<lb/>
豈擇衰老端憶昔少壯日遲迴竟長歎萬國盡征戍烽<lb/>
火被岡巒積屍草木腥流血川原丹何鄉為樂土安敢<lb/>
<pb n="KR4h0161_WYG_024-29b"/>
尚盤桓棄絶蓬室居塌然摧肺肝<lb/>
　　無家别<lb/>
寂寞天寶後園廬但蒿藜我里百餘家世亂各東西存<lb/>
者無消息死者爲塵泥賤子因陣敗歸来尋舊蹊久行<lb/>
見空巷日瘦氣慘悽但對狐與狸竪毛怒我啼四鄰何<lb/>
所有一二老寡妻宿鳥戀本枝安辭且窮棲方春獨荷<lb/>
鋤日暮還灌畦縣吏知我至召令習鼓鞞雖從本州役<lb/>
内顧無所攜近行止一身逺去終轉迷家鄉既盪盡逺<lb/>
<pb n="KR4h0161_WYG_024-30a"/>
近理亦齊永痛長病母五年委溝谿生我不得力終身<lb/>
兩酸嘶人生無家别何以為蒸黎<lb/>
　　夏日歎<lb/>
夏日出東北陵天經中街朱光徹厚地鬱蒸何由開上<lb/>
蒼久無雷無乃號令乖雨降不濡物良田起黄埃飛鳥<lb/>
苦熱死池魚涸其泥萬人尚流冗舉目唯蒿萊至今大<lb/>
河北化為虎與豺浩蕩想幽薊王師安在哉對食不能<lb/>
餐我心殊未諧眇然貞觀初難與數子偕<lb/>
<pb n="KR4h0161_WYG_024-30b"/>
　　夏夜歎<lb/>
永日不可暮炎蒸毒我腸安得萬里風飄颻吹我裳昊<lb/>
天出華月茂林延疎光仲夏苦夜短開軒納微涼虚明<lb/>
見纖毫羽蟲亦飛揚物情無巨細自適固其常念彼荷<lb/>
戈士窮年守邊疆何由一洗濯執熱互相望竟夕擊刁<lb/>
斗喧聲連萬方青紫雖被體不如早還鄉北城悲笳發<lb/>
鸛鶴號且翔况復煩促倦激烈思時康<lb/>
　　立秋後題<lb/>
<pb n="KR4h0161_WYG_024-31a"/>
　日月不相饒節序昨夜隔元蟬無停號秋燕已如客平<lb/>
　生獨往願惆悵年半百罷官亦由人何事拘形役<lb/>
　　　貽阮隠居<lb/>
　陳留風俗衰人物世不數塞上見阮生迥繼先父祖貧<lb/>
　知靜者性自益毛髪古車馬入鄰家蓬蒿翳環堵清詩<lb/>
　近道要識子用心苦尋我草逕微褰裳踏寒雨更議居<lb/>
　逺村避喧甘猛虎足明箕潁客榮貴如糞土<lb/>
　<lb/>
<pb n="KR4h0161_WYG_024-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩錄巻二十四<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_025-1a"/>
　欽定四庫全書<lb/>
御定全唐詩錄巻二十五<lb/>
　　杜甫<hi>二</hi>
　　古體詩<hi>二</hi>
　　　佳人<lb/>
　絶代有佳人幽居在空谷自云良家子零落依草木闗<lb/>
　中昔䘮敗兄弟遭殺戮官髙何足論不得收骨肉世情<lb/>
　惡衰歇萬事隨轉燭夫壻輕薄兒新人已如玉合婚尚<lb/>
<pb n="KR4h0161_WYG_025-1b"/>
　知時鴛鴦不獨宿但見新人笑那聞舊人哭在山泉水<lb/>
　清出山泉水濁侍婢賣珠迴牽蘿補茅屋摘花不插髪<lb/>
　采柏動盈掬天寒翠袖薄日暮倚脩竹<lb/>
　　　昔遊<lb/>
　昔謁華盖君深求洞宫脚玉棺已上天白日亦寂寞暮<lb/>
　昇艮岑頂巾几猶未却弟子四五人入来淚俱落余時<lb/>
　遊名山發軔在逺壑良覿違夙願含凄向寥廓林昏罷<lb/>
　幽磬竟夜伏石閣王喬下天壇微月映皓鶴晨溪嚮虚<lb/>
<pb n="KR4h0161_WYG_025-2a"/>
駃歸徑行已昨豈辭青鞋胝悵望金匕藥東䝉赴舊隠<lb/>
尚憶同志樂伏事董先生於今獨蕭索胡為客關塞道<lb/>
意久衰薄妻子亦何人丹砂負前諾雖悲鬒髪變未憂<lb/>
筋力弱扶藜望清秋有興入廬霍<lb/>
　　西枝村尋置草堂地夜宿賛公土室<lb/>
出郭眄細岑披榛得微路溪行一流水曲折方屢渡賛<lb/>
公湯休徒好靜心迹素昨枉霞上作盛論巖中趣怡然<lb/>
共攜手恣意同逺步捫蘿澁先登陟巘眩反顧要求陽<lb/>
<pb n="KR4h0161_WYG_025-2b"/>
岡煖苦陟陰嶺沍惆悵老大藤沈吟屈蟠樹卜居意未<lb/>
展杖筞迴且暮層巔餘落日草蔓已多露<lb/>
天寒鳥已歸月出人更靜土室延白光松門耿疎影躋<lb/>
攀倦日短語樂寄夜永明燃林中薪暗汲石底井大師<lb/>
京國舊徳業天機秉從來支許遊興趣江湖迥數奇謫<lb/>
關塞道廣存箕潁何知戎馬間忽接塵事屛幽尋豈一<lb/>
路逺色有諸嶺晨光稍曚曨更越西南頂<lb/>
　　寄賛上人<lb/>
<pb n="KR4h0161_WYG_025-3a"/>
一昨陪錫杖卜隣南山幽年侵腰脚衰未便隂崖秋重<lb/>
岡北面起竟日陽光留茅屋買兼土斯焉心所求近聞<lb/>
西枝西有谷杉桼稠亭午頗和暖石田又足収當期塞<lb/>
雨乾宿昔齒疾瘳徘徊虎穴上面勢龍泓頭柴荆具茶<lb/>
茗逕路通林丘與子成二老来往亦風流<lb/>
　　夢李白<lb/>
死别已吞聲生别常惻惻江南瘴癘地逐客無消息故<lb/>
人入我夢明我長相憶恐非平生魂路逺不可測魂來<lb/>
<pb n="KR4h0161_WYG_025-3b"/>
楓葉青魂返關塞黒君今在羅網何以有羽翼落月滿<lb/>
屋梁猶疑照顔色水深波浪濶無使蛟龍得<lb/>
浮雲終日行遊子久不至三夜頻夢君情親見君意告<lb/>
歸常局促苦道来不易江湖多風波舟楫恐失墜出門<lb/>
搔白首苦負生平志冠盖滿京華斯人獨憔悴孰云網<lb/>
恢恢將老身反累千秋萬嵗名寂寞身後事<lb/>
　　有懐台州鄭十八司戸<lb/>
天台隔三江風浪無晨暮鄭公縱得歸老病不識路昔<lb/>
<pb n="KR4h0161_WYG_025-4a"/>
如水上鷗今如罝中兔性命由他人悲辛但狂顧山鬼<lb/>
獨一脚蝮虵長如樹呼號傍孤城嵗月誰與度從来禦<lb/>
魑魅多為才名悮夫子嵇阮流更被時俗惡海隅微小<lb/>
吏眼暗髪垂素黄帽映青袍非供折腰具平生一杯酒<lb/>
見我故人遇相望無所成乾坤莽迴互<lb/>
　　遣興<lb/>
蟄龍三冬卧老鶴萬里心昔時賢俊人未遇猶視今嵇<lb/>
康不得死孔明有知音又如壠厎松用捨在所尋大哉<lb/>
<pb n="KR4h0161_WYG_025-4b"/>
霜雪幹嵗久爲枯林<lb/>
昔者龎徳公未曾入州府襄陽耆舊間處士節獨苦豈<lb/>
無濟時策終竟畏羅罟林茂鳥有歸水深魚知聚舉家<lb/>
依鹿門劉表焉得取<lb/>
　　遣興<lb/>
朔風飄胡雁慘澹帶砂礫長林何蕭蕭秋草萋更碧北<lb/>
里富薫天髙樓夜吹笛焉知南隣客九月猶絺綌<lb/>
長陵鋭頭兒出獵待明發騂弓金爪鏑白馬蹴微雪未<lb/>
<pb n="KR4h0161_WYG_025-5a"/>
知所馳逐但見暮光滅歸來懸兩狼門戸有旌節<lb/>
漆有用而割膏以明自煎蘭摧白露下桂折秋風前府<lb/>
中羅舊尹沙道尚依然赫赫蕭京兆今爲時所憐<lb/>
猛虎憑其威往往遭急縛雷吼徒咆哮枝橕已在脚忽<lb/>
看皮寢處無復睛閃爍人有甚於斯足以勸元惡<lb/>
　　遣興<lb/>
天用莫如龍有時繫扶桑頓轡海徒涌神人身更長性<lb/>
命茍不存英雄徒自強吞聲勿復道真宰意茫茫<lb/>
<pb n="KR4h0161_WYG_025-5b"/>
地用莫如馬無良復誰記此日千里鳴追風可君意君<lb/>
看渥洼種態與駑駘異不雜蹄齧間逍遥有能事<lb/>
陶潛避俗翁未必能達道觀其著詩集頗亦恨枯槁達<lb/>
生豈自足黙識盖不早有子賢與愚何其掛懐抱<lb/>
賀公雅吳語在位常清狂上疏乞骸骨黄冠歸故鄉爽<lb/>
氣不可致斯人今則亡山陰一茅宇江海日凄凉<lb/>
吾憐孟浩然裋褐即長夜賦詩何必多往往凌鮑謝清<lb/>
江空舊魚春雨餘甘蔗每望東南雲令人幾悲吒<lb/>
<pb n="KR4h0161_WYG_025-6a"/>
　　前出塞<lb/>
戚戚去故里悠悠赴交河公家有程期亡命嬰禍羅君<lb/>
已富土境開邊一何多棄絶父母恩吞聲行負戈<lb/>
出門日已逺不受徒旅欺骨肉恩豈斷男兒死無時走<lb/>
馬脱轡頭手中挑青絲㨗下萬仭岡俯身試搴旗<lb/>
磨刀嗚咽水水赤刃傷手欲輕斷腸聲心緒亂已久丈<lb/>
夫誓許國憤惋復何有功名圗麒麟戰骨當速朽<lb/>
送徒既有長逺戍亦有身生死向前去不勞吏怒嗔路<lb/>
<pb n="KR4h0161_WYG_025-6b"/>
逢相識人附書與六親哀哉兩決絶不復同苦辛<lb/>
迢迢萬餘里領我赴三軍軍中異苦樂主將寧盡聞隔<lb/>
河見敵騎倐忽數百羣我始爲奴僕幾時樹功勲<lb/>
挽弓當挽强用箭當用長射人先射馬擒賊先擒王殺<lb/>
人亦有限列國自有疆茍能制侵陵豈在多殺傷<lb/>
驅馬天雨雪軍行入髙山逕危抱寒石指落層氷間已<lb/>
去漢月逺何時築城還浮雲暮南征可望不可攀<lb/>
單于冦我壘百里風塵昏雄劍四五動彼軍爲我奔擄<lb/>
<pb n="KR4h0161_WYG_025-7a"/>
其名王歸繫頸授轅門潛身備行列一勝何足論<lb/>
從軍十年餘能無分寸功衆人貴茍得欲語羞雷同中<lb/>
原有鬬爭况在狄與戎丈夫四方志安可辭固窮<hi>箋曰前出</hi>
<hi>塞爲徴秦隴之兵赴交河而作後出塞為徴東都之兵赴薊門而作也前則主上好武窮兵開邊故以從征苦</hi>
<hi>樂之辭言之後則祿山逆莭既萌幽燕騷動而人主不悟卒有陷沒之禍假征戍者之辭以譏切之也</hi>
　　後出塞<lb/>
男兒生世間及壯當封侯戰伐有功業焉能守舊丘召<lb/>
募赴薊門軍動不可留千金買馬鞭百金裝刀頭閭里<lb/>
<pb n="KR4h0161_WYG_025-7b"/>
送我行親戚擁道周斑白居上列酒酣進庶羞少年别<lb/>
有贈含笑看吴鈎<lb/>
朝進東門營暮上河陽橋落日照大旗馬鳴風蕭蕭平<lb/>
沙列萬幕部伍各見招中天懸明月令嚴夜寂寥悲笳<lb/>
數聲動壯士慘不驕借問大將誰恐是霍嫖姚<lb/>
古人重守邊今人重髙勲豈知英雄主出師亘長雲六<lb/>
合已一家四夷且孤軍遂使貔虎士奮身勇所聞拔劍<lb/>
擊大荒日收胡馬羣誓開𤣥冥北持以奉吾君<lb/>
<pb n="KR4h0161_WYG_025-8a"/>
獻凱日繼踵兩蕃靜無虞漁陽豪俠地擊鼓吹笙竽雲<lb/>
帆轉遼海粳稻来東吴越羅與楚練照耀輿臺軀主將<lb/>
位益崇氣驕凌上都邊人不敢議議者死路衢<lb/>
我本良家子出師亦多門將驕益愁思身貴不足論躍<lb/>
馬二十年恐辜明主恩坐見幽州騎長驅河洛昏中夜<lb/>
間道歸故里但空村惡名幸脫免窮老無兒孫<lb/>
　　别賛上人<lb/>
百川日東流客去亦不息我生苦飄蕩何時有終極賛<lb/>
<pb n="KR4h0161_WYG_025-8b"/>
公釋門老放逐来上國還為世塵嬰頗帶顦顇色楊枝<lb/>
晨在手豆子雨已熟是身如浮雲安可限南北異縣逢<lb/>
舊友初忻寫胸臆天長關塞寒嵗暮饑凍逼野風吹征<lb/>
衣欲别向曛黑馬嘶思故櫪歸鳥盡斂翼古來聚散地<lb/>
宿昔長荆棘相看俱衰年出處各努力<lb/>
　　萬丈潭<hi>同谷縣作</hi>
青溪合冥寞神物有顯晦龍依積水蟠窟壓萬丈内跼<lb/>
步凌垠堮側身下煙靄前臨洪濤寛却立蒼石大山危<lb/>
<pb n="KR4h0161_WYG_025-9a"/>
一徑盡崖絶兩壁對削成根虚無倒影垂澹瀩黑如灣<lb/>
澴厎清見光炯碎孤雲倒來深飛鳥不在外髙蘿成帷<lb/>
幄寒木累旌斾逺川曲通流嵌竇潛洩瀨造幽無人境<lb/>
發興自我輩告歸遺恨多將老斯遊最閉藏脩鱗蟄出<lb/>
入巨石礙何事暑天過快意風雨㑹<lb/>
　　發秦州<hi>乾元二年自秦州赴同谷縣紀行十二首</hi>
我衰更懶拙生事不自謀無食問樂土無衣思南州漢<lb/>
源十月交天氣涼如秋草木未黃落况聞山水幽栗亭<lb/>
<pb n="KR4h0161_WYG_025-9b"/>
名更佳下有良田疇充腸多薯蕷崖蜜亦易求密竹復<lb/>
冬筍清池可方舟雖傷旅寓逺庶遂平生遊此邦俯要<lb/>
衝實恐人事稠應接非本性登臨未銷憂谿谷無異石<lb/>
塞田始微收豈復慰老夫惘然難久留日色隠孤戍烏<lb/>
啼滿城頭中宵驅車去飲馬寒塘流磊落星月髙蒼茫<lb/>
雲霧浮大哉乾坤内吾道長悠悠<lb/>
　　赤谷<lb/>
天寒霜雪繁遊子有所之豈但嵗月暮重来未有期晨<lb/>
<pb n="KR4h0161_WYG_025-10a"/>
發赤谷亭險艱方自兹亂石無改轍我車已載脂山深<lb/>
苦多風落日童稚饑悄然村墟迥煙火何由追貧病轉<lb/>
零落故鄉不可思常恐道路死永為髙人嗤<lb/>
　　鐵堂峽<lb/>
山風吹遊子縹緲乘險絶硤形藏堂隍壁色立積鐵徑<lb/>
摩穹蒼蟠石與厚地裂修纖無垠竹嵌空太始雪威遲<lb/>
哀壑底徒旅慘不悅水寒長氷横我馬骨正折生涯抵<lb/>
弧矢盜賊殊未滅飄蓬踰三年迴首肝肺熱<lb/>
<pb n="KR4h0161_WYG_025-10b"/>
　　鹽井<lb/>
鹵中草木白青者官鹽煙官作既有程煮鹽煙在川汲<lb/>
井嵗榾榾出車日連連自公斗三百轉致斛六千君子<lb/>
慎止足小人苦喧闐我何良歎嗟物理固自然<lb/>
　　寒硤<lb/>
行邁日悄悄山谷勢多端雲門轉絶岸積阻霾天寒寒<lb/>
硤不可度我實衣裳單况當仲冬交泝沿増波瀾野人<lb/>
尋煙語行子傍水餐此生免荷殳未敢辭路難<lb/>
<pb n="KR4h0161_WYG_025-11a"/>
　　法鏡寺<lb/>
身危適他州勉強終勞苦神傷山行深愁破崖寺古嬋<lb/>
姢碧鮮淨蕭摵寒籜聚回回山根水冉冉松上雨洩雲<lb/>
䝉清晨初日翳復吐朱甍半光炯戸牖粲可數拄策忘<lb/>
前期出蘿已亭午㝠冥子規叫微徑不復取<lb/>
　　青陽峽<lb/>
塞外苦厭山南行道彌惡岡巒相經亘雲水氣參錯林<lb/>
迥硤角來天窄壁面削磎西五里石奮怒向我落仰看<lb/>
<pb n="KR4h0161_WYG_025-11b"/>
日車側俯恐坤軸弱魑魅嘯有風霜霰浩漠漠昨憶踰<lb/>
隴坂髙秋視吳岳東笑蓮華卑北知崆峒薄超然侔壯<lb/>
觀已謂殷寥廓突兀猶趁人及兹歎冥寞<lb/>
　　龍門鎮<lb/>
細泉兼輕氷沮洳棧道濕不辭辛苦行迫此短景急石<lb/>
門雪雲隘古鎮峯巒集旌竿暮慘澹風水白刃澁胡馬<lb/>
屯成臯防虞此何及嗟爾逺戍人山寒夜中泣<lb/>
　　石龕<lb/>
<pb n="KR4h0161_WYG_025-12a"/>
熊羆咆我東虎豹號我西我後鬼長嘯我前狨又啼天<lb/>
寒昬無日山逺道路迷驅車石龕下仲冬見虹蜺伐竹<lb/>
者誰子悲歌上雲梯爲官採美箭五嵗供梁齊苦云直<lb/>
簳盡無以充提攜奈何漁陽騎颯颯驚蒸黎<lb/>
　　積草嶺<lb/>
連峯積長陰白日逓隠見颼颼林響交慘慘石狀變山<lb/>
分積草嶺路異明水縣旅泊吾道窮衰年嵗時倦卜居<lb/>
尚百里休駕投諸彦邑有佳主人情如已㑹面来書語<lb/>
<pb n="KR4h0161_WYG_025-12b"/>
絶妙逺客驚深眷食蕨不願餘茅茨眼中見<lb/>
　　泥功山<lb/>
朝行青泥上暮在青泥中泥濘非一時版築勞人功不<lb/>
畏道途永乃將汩沒同白馬為鐵驪小兒成老翁哀猿<lb/>
透却墜死鹿力所窮寄語北來人後來莫匆匆<lb/>
　　鳳凰臺<lb/>
亭亭鳳凰臺北對西康州西伯今寂寞鳳聲亦悠悠山<lb/>
峻路絶蹤石林氣髙浮安得萬丈梯為君上上頭恐有<lb/>
<pb n="KR4h0161_WYG_025-13a"/>
無母雛飢寒日啾啾我能剖心出飲啄慰孤愁心以當<lb/>
竹實炯然無外求血以當醴泉豈徒比清流所重王者<lb/>
瑞敢辭微命休坐看綵翮長舉意八極周自天銜瑞圗<lb/>
飛下十二樓圖以奉至尊鳳以垂鴻猷再光中興業一<lb/>
洗蒼生憂深衷正為此羣盜何淹留<lb/>
　　發同谷縣<hi>乾元二年十二月一日自隴右赴劒南紀行</hi>
賢有不黔突聖有不煖席况我飢愚人焉能尚安宅始<lb/>
來兹山中休駕喜地僻奈何迫物累一嵗四行役忡忡<lb/>
<pb n="KR4h0161_WYG_025-13b"/>
去絶境杳杳更逺適停驂龍潭雲迴首白崖石臨歧别<lb/>
數子握手淚再滴交情無舊深窮老多慘慼平生懶拙<lb/>
意偶值棲遁跡去住與願違仰慙林間翮<lb/>
　　木皮嶺<lb/>
首路栗亭西尚想鳳皇村季冬攜童稚辛苦赴蜀門南<lb/>
登木皮嶺艱險不易論汗流被我體祈寒為之暄逺岫<lb/>
爭輔佐千巖自崩奔始知五岳外别有他山尊仰干塞<lb/>
大眀俯入裂厚坤再聞虎豹鬬屢跼風水昏髙有廢閣<lb/>
<pb n="KR4h0161_WYG_025-14a"/>
道摧折如短轅下有冬青林石上走長根西崖特秀發<lb/>
煥若靈芝繁潤聚金碧氣清無沙土痕憶觀崑崙圗目<lb/>
擊𤣥圃存對此欲何適黙傷垂老魂<lb/>
　　白沙渡<lb/>
畏途隨長江渡口下絶岸差池上舟楫杳窕入雲漢天<lb/>
寒荒野外日暮中流半我馬向北嘶山猿飲相喚水清<lb/>
石礧礧沙白灘漫漫迥然洗愁辛多病一疎散髙壁抵<lb/>
嶔崟洪濤越凌亂臨風獨迴首攬轡復三歎<lb/>
<pb n="KR4h0161_WYG_025-14b"/>
　　水㑹渡<lb/>
山行有常程中夜尚未安微月沒已久崖傾路何難大<lb/>
江動我前洶若溟渤寛篙師暗理楫歌笑輕波瀾霜濃<lb/>
木石滑風急手足寒入舟已千憂陟巘仍萬盤迴眺積<lb/>
水外始知衆星乾逺遊令人瘦衰疾慙加餐<lb/>
　　飛仙閣<lb/>
土門山行窄微徑緣秋毫棧雲闌干峻梯石結構牢萬<lb/>
壑欹疎林積陰帶奔濤寒日外淡泊長風中怒號歇鞍<lb/>
<pb n="KR4h0161_WYG_025-15a"/>
在地底始覺所歴髙往來雜坐卧人馬同疲勞浮生有<lb/>
定分飢飽豈可逃歎息謂妻子我何隨汝曹<lb/>
　　五盤<lb/>
五盤雖云險山色佳有餘仰凌棧道細俯映江木疎地<lb/>
僻無網罟水清反多魚好鳥不妄飛野人半巢居喜見<lb/>
淳朴俗坦然心神舒東郊尚格鬬巨猾何時除故鄉有<lb/>
弟妹流落隨丘墟成都萬事好豈若歸吾廬<lb/>
　　龍門閣<lb/>
<pb n="KR4h0161_WYG_025-15b"/>
清江下龍門絶壁無尺土長風駕髙浪浩浩自太古危<lb/>
途中縈盤仰望垂綫縷滑石欹誰鑿浮梁裊相拄目眩<lb/>
隕雜花頭風吹過雨百年不敢料一墜那得取飽聞經<lb/>
瞿塘足見度大庾終身歴艱險恐懼從此數<lb/>
　　石櫃閣<lb/>
季冬日已長山晩半天赤蜀道多早花江間饒奇石石<lb/>
櫃曾波上臨虚蕩髙壁清暉回羣鷗暝色帶逺客羇棲<lb/>
負幽意感歎向絶跡信甘孱懦嬰不獨凍餒迫優游謝<lb/>
<pb n="KR4h0161_WYG_025-16a"/>
康樂放浪陶彭澤吾衰未自安謝爾性所適<lb/>
　　桔栢渡<lb/>
青冥寒江渡駕竹為長橋竿濕煙漠漠江永風蕭蕭連<lb/>
笮動嫋娜征衣颯飄颻急流鴇鷁散絶岸黿鼉驕西轅<lb/>
自兹異東逝不可要髙通荆門路濶㑹滄海潮孤光隠<lb/>
顧眄遊子悵寂寥無以洗心胸前登但山椒<lb/>
　　劒門<lb/>
惟天有設險劒門天下壯連山抱西南石角皆北向兩<lb/>
<pb n="KR4h0161_WYG_025-16b"/>
崖崇墉倚刻畫城郭狀一夫怒臨闗百萬未可傍珠玉<lb/>
走中原岷峨氣悽愴三皇五帝前雞犬各相放後王尚<lb/>
柔逺職貢道已䘮至今英雄人髙視見覇王并吞與割<lb/>
據極力不相讓吾將罪真宰意欲鏟疊嶂恐此復偶然<lb/>
臨風黙惆悵<lb/>
　　鹿頭山<lb/>
鹿頭何亭亭是日慰飢渴連山西南斷俯見千里豁遊<lb/>
子出京華劒門不可越及兹險阻盡始喜原野濶殊方<lb/>
<pb n="KR4h0161_WYG_025-17a"/>
昔三分覇氣曾間發天下今一家雲端失雙闕悠然想<lb/>
揚馬繼起名硉兀有文令人傷何處埋爾骨紆餘脂膏<lb/>
地慘澹豪俠窟仗鉞非老臣宣風豈専達冀公柱石姿<lb/>
論道邦國活斯人亦何幸公鎮踰嵗月<hi>箋曰僕射裴冀公冕</hi>
　　成都府<lb/>
翳翳桑榆日照我征衣裳我行山川異忽在天一方但<lb/>
逢新人民未卜見故鄉大江東流去遊子去日長曽城<lb/>
填華屋季冬樹木蒼喧然名都㑹吹簫間笙簧信美無<lb/>
<pb n="KR4h0161_WYG_025-17b"/>
與適側身望川梁鳥雀夜各歸中原杳茫茫初月出不<lb/>
髙衆星尚爭光自古有羇旅我何苦哀傷<lb/>
　　贈蜀僧閭丘師兄<hi>太常博士均之孫</hi>
大師銅梁秀籍籍名家孫嗚呼先博士炳靈精氣奔惟<lb/>
昔武皇后臨軒御乾坤多士盡儒冠墨客藹雲屯當時<lb/>
上紫殿不獨卿相尊世傳閭丘筆峻絶踰崑崙鳳藏丹<lb/>
霄暮龍去白水渾青熒雪嶺東碑碣舊製存斯文散都<lb/>
邑髙價越璵璠晩看作者意妙絶與誰論吾祖詩冠古<lb/>
<pb n="KR4h0161_WYG_025-18a"/>
同年䝉主恩豫章夾日月嵗久空深根小子思疎濶豈<lb/>
能達詞門窮愁一揮淚相遇即諸昆我住錦官城兄居<lb/>
祇樹園地近慰旅愁往來當丘樊天涯歇滯雨粳稻卧<lb/>
不翻漂然薄遊倦始與道侣敦景晏步脩廊而無車馬<lb/>
喧夜䦨接軟語落月如金盆漠漠世界黑驅驅爭奪繁<lb/>
惟有摩尼珠可照濁水源<lb/>
　　泛溪<lb/>
落景下髙堂進舟泛迴溪誰家築居小未盡喬木西逺<lb/>
<pb n="KR4h0161_WYG_025-18b"/>
郊信荒僻秋色有餘凄練練峯上雪纖纖雲表霓童戲<lb/>
左右岸罟弋畢提攜翻倒芰荷亂指揮逕路迷得魚已<lb/>
割鱗採藕不洗泥人情逐鮮美物賤事已暌吾村靄暝<lb/>
姿異舎雞亦棲蕭條欲何適出處庶可齊衣上見新月<lb/>
霜中登故畦濁醪自初熟東城多鼔鼙<lb/>
　　病柏<lb/>
有柏生崇岡童童狀車盖偃蹙龍虎姿主當風雲㑹神<lb/>
明依正直故老多再拜豈知千年根中路顔色壞出非<lb/>
<pb n="KR4h0161_WYG_025-19a"/>
不得地蟠據亦髙大嵗寒忽無憑日夜柯葉改丹鳳領<lb/>
九雛哀鳴翔其外鴟鴞志意滿養子穿穴内客從何鄉<lb/>
来佇立久吁怪靜求元精理浩蕩難倚賴<lb/>
　　病橘<lb/>
羣橘少生意雖多亦奚為惜哉結實小酸澁如棠梨剖<lb/>
之盡蠧蟲采掇爽其宜紛然不適口豈止存其皮蕭蕭<lb/>
半死葉未忍别故枝𤣥冬霜雪積况乃迴風吹嘗聞蓬<lb/>
萊殿羅列瀟湘姿此物嵗不稔玉食失光輝冦盜尚憑<lb/>
<pb n="KR4h0161_WYG_025-19b"/>
陵當君減膳時汝病是天意吾敢罪有司憶昔南海使<lb/>
奔騰獻荔支百馬死山谷到今耆舊悲<lb/>
　　枯㯶<lb/>
蜀門多㯶櫚髙者十八九其皮割剝甚雖衆亦易朽徙<lb/>
布如雲葉青黄嵗寒後交横集斧斤凋䘮先蒲栁傷時<lb/>
苦軍乏一物官盡取嗟爾江漢人生成復何有有同枯<lb/>
㯶木使我沈歎久死者即已休生者何自守啾啾黃雀<lb/>
啅側見寒蓬走念爾形影乾摧殘沒藜莠<lb/>
<pb n="KR4h0161_WYG_025-20a"/>
　　枯柟<lb/>
楩柟枯崢嶸鄉黨皆莫記不知幾百嵗慘慘無生意上<lb/>
枝摩皇天下根蟠厚地巨圍雷霆坼萬孔蟲蟻萃凍雨<lb/>
落流膠衝風奪佳氣白鵠遂不来天雞為愁思猶含棟<lb/>
樑具無復霄漢志良工古昔少識者出涕淚種榆水中<lb/>
央成長何容易截承金露盤裊裊不自畏<lb/>
　　戲贈友<lb/>
元年建巳月郎有焦校書自誇足膂力能騎生馬駒一<lb/>
<pb n="KR4h0161_WYG_025-20b"/>
朝被馬踏脣裂板齒無壯心不肯已欲得東擒胡<lb/>
元年建巳月官有王司直馬驚折左臂骨折面如墨駑<lb/>
駘漫深泥何不避雨色勸君休歎恨未必不為福<hi>箋曰是月</hi>
<hi>代宗改元復以建已月為四月詩云元年建巳月記其初也</hi>
　　遭田父泥飲美嚴中丞<lb/>
步屧隨春風村村自花栁田翁逼社日邀我嘗春酒酒<lb/>
酣誇新尹畜眼未見有迴頭指大男渠是弓弩手名在<lb/>
飛騎籍長畨嵗時久前日放營農辛苦救衰朽差科死<lb/>
<pb n="KR4h0161_WYG_025-21a"/>
則已誓不舉家走今年大作社拾遺能住否叫婦開大<lb/>
瓶盆中為吾取感此氣揚揚須知風化首語多雖雜亂<lb/>
說尹終在口朝来偶然出自卯將及酉久客惜人情如<lb/>
何拒鄰叟髙聲索果栗欲起時被肘指揮過無禮未覺<lb/>
村野醜月出遮我留仍嗔問升斗<lb/>
　　冬到金華山觀因得故拾遺陳公學堂遺跡<lb/>
涪右衆山内金華紫崔嵬上有蔚藍天垂光抱瓊臺繫<lb/>
舟接絶壁杖策窮縈回四顧俯層巔淡然川谷開雪嶺<lb/>
<pb n="KR4h0161_WYG_025-21b"/>
日色死霜鴻有餘哀焚香玉女跪霧裏仙人来陳公讀<lb/>
書堂石柱仄青苔悲風為我起激烈傷雄才<lb/>
　　謁文公上方<lb/>
野寺隠喬木山僧髙下居石門日色異絳氣横扶疎窈<lb/>
窕入風磴長蘿紛卷舒庭前猛虎卧遂得文公廬俯視<lb/>
萬家邑煙塵對階除吾師雨花外不下十年餘長者自<lb/>
布金禪龕只晏如大珠脫玷翳白月當空虚甫也南北<lb/>
人蕪蔓少耘鋤久遭詩酒汚何事忝簪裾王侯與螻蟻<lb/>
<pb n="KR4h0161_WYG_025-22a"/>
同盡隨丘墟願聞第一義迴向心地初金箆刮眼膜價<lb/>
重百車渠無生有汲引兹理儻吹嘘<lb/>
　　奉贈射洪李四丈<lb/>
丈人屋上烏人好烏亦好人生意氣豁不在相逢早南<lb/>
京亂初定所向色枯槁遊子無根株茅齋付秋草東征<lb/>
下月峽挂席窮海島萬里須十金妻孥未相保蒼茫風<lb/>
塵際蹭蹬騏驎老志士懷感傷心胸已傾倒<lb/>
　　早發射洪縣南途中作<lb/>
<pb n="KR4h0161_WYG_025-22b"/>
將老憂貧窶筋力豈能及征途乃侵星得使諸病入鄙<lb/>
人寡道氣在困無獨立俶裝逐徒旅達曙凌險澁寒日<lb/>
出霧遲清江轉山急僕夫行不進駑馬若維縶汀洲稍<lb/>
疎散風景開怏悒空慰所尚懷終非曩遊集衰顔偶一<lb/>
破勝事難屢挹茫然阮籍途更灑楊朱泣<lb/>
　　通泉驛南去通泉縣十五里山水作<lb/>
溪行衣自濕亭午氣始散冬温蚊蚋集人逺鳬鴨亂登<lb/>
頓生曾陰欹傾出髙岸驛樓衰栁側縣郭輕煙畔一川<lb/>
<pb n="KR4h0161_WYG_025-23a"/>
何綺麗盡目窮壯觀山色逺寂寞江光夕滋漫傷時愧<lb/>
孔父去國同王粲我生苦飄零所歴有嗟歎<lb/>
　　觀薛稷少保書畫壁<lb/>
少保有古風得之陜郊篇惜哉功名忤但見書畫傳我<lb/>
游梓州東遺跡涪江邊畫藏青蓮界書入金牓懸仰看<lb/>
垂露姿不崩亦不騫鬱鬱三大字蛟龍岌相纒又揮西<lb/>
方變發地扶屋椽慘淡壁飛動到今色未填此行叠壯<lb/>
觀郭薛俱才賢不知百載後誰復来通泉<lb/>
<pb n="KR4h0161_WYG_025-23b"/>
　　通泉縣署屋壁後薛少保畫鶴<lb/>
薛公十一鶴皆寫青田真畫色久欲盡蒼然猶出塵低<lb/>
昂各有意磊落如長人佳此志氣逺豈惟粉墨新萬里<lb/>
不以力羣遊森㑹神威遲白鳳態非是倉鶊鄰髙堂未<lb/>
傾覆常得慰嘉賓曝露牆壁外終嗟風雨頻赤霄有真<lb/>
骨恥飲洿池津㝠冥任所往脱畧誰能馴<lb/>
　　將適吴楚留别章使君留後兼幕府諸公得柳字<lb/>
我來入蜀門嵗月亦巳久豈惟長兒童自覺成老醜常<lb/>
<pb n="KR4h0161_WYG_025-24a"/>
恐性坦率失身爲杯酒近辭痛飲徒折節萬夫後昔如<lb/>
縱壑魚今如䘮家狗旣無遊方戀行止復何有相逢半<lb/>
新故取别隨薄厚不意青草湖扁舟落吾手眷眷章梓<lb/>
州開筵俯髙柳樓前出騎馬帳下羅賔友健兒簸紅旗<lb/>
此樂或難朽日車隠崑崙鳥雀噪戸牖波濤未足畏三<lb/>
峽徒雷吼所憂盜賊多重見衣冠走中原消息斷黄屋<lb/>
今安否終作適荆蠻安排用莊叟随雲拜東皇挂席上<lb/>
南斗有使即寄書無使長迴首<lb/>
<pb n="KR4h0161_WYG_025-24b"/>
　　山寺<lb/>
野寺根石壁諸龕遍崔嵬前佛不復辨百身一莓苔雖<lb/>
有古殿存世尊亦塵埃如聞龍象泣足令信者哀使君<lb/>
騎紫馬捧擁從西來樹羽靜千里臨江久徘徊山僧衣<lb/>
藍縷告訴棟梁摧公為顧賔徒咄嗟檀施開吾知多羅<lb/>
樹却倚蓮花臺諸天必歡喜鬼物無嫌猜以兹撫士卒<lb/>
孰曰非周才窮子失淨處髙人憂禍胎嵗晏風破肉荒<lb/>
林寒可迴思量入道苦自哂同嬰孩<lb/>
<pb n="KR4h0161_WYG_025-25a"/>
　　寄題江外草堂<hi>梓州作寄成都故居</hi>
我生性放誕雅欲逃自然嗜酒愛風竹卜居必林泉遭<lb/>
亂到蜀江卧疴遣所便誅茅初一畆廣地方連延經營<lb/>
上元始斷手寳應年敢謀土木麗自覺面勢堅臺亭隨<lb/>
髙下敞豁當清川惟有㑹心侣數能同釣船干戈未偃<lb/>
息安得酣歌眠蛟龍無定窟黄鵠摩蒼天古來達士志<lb/>
寧受外物牽顧惟魯鈍姿豈識悔吝先偶攜老妻去慘<lb/>
澹凌風煙事跡無固必幽貞媿雙全尚念四小松蔓草<lb/>
<pb n="KR4h0161_WYG_025-25b"/>
易拘纒霜骨不甚長永為鄰里憐<lb/>
　　南池<lb/>
崢嶸巴閬間所向盡山谷安知有蒼池萬頃浸坤軸呀<lb/>
然閬城南枕帶巴江腹芰荷入異縣粳稻共比屋皇天<lb/>
不無意美利戒止足髙田失西成此物頗豐熟清源多<lb/>
衆魚逺岸富喬木獨嘆楓香林春時好顔色南有漢王<lb/>
祠終朝走巫祝歌舞散靈衣荒哉舊風俗髙皇亦明王<lb/>
魂魄猶正直不應空陂上縹緲親酒食淫祀自古昔非<lb/>
<pb n="KR4h0161_WYG_025-26a"/>
唯一川瀆干戈浩茫茫地僻傷極目平生江海興遭亂<lb/>
身局促駐馬問漁舟躊躇慰羈束<lb/>
　　别唐十五誡因寄禮部賈侍郎<lb/>
九載一相逢百年能幾何復為萬里别送子山之阿白<lb/>
鶴乆同林潛魚本同河未知棲集期衰老強髙歌歌罷<lb/>
兩悽惻六龍忽蹉跎相視髪皓白况難駐羲和胡星墜<lb/>
燕地漢將仍横戈蕭條四海内人少豺虎多少人慎莫<lb/>
投多虎信所過飢有易子食獸猶畏虞羅子負經濟才<lb/>
<pb n="KR4h0161_WYG_025-26b"/>
天門鬱嵯峨飄颻適東周来往若崩波南宫吾故人白<lb/>
馬金盤陁雄筆映千古見賢心靡他念子善師事嵗寒<lb/>
守舊柯為吾謝賈公病肺卧江沱<lb/>
　　草堂<lb/>
昔我去草堂蠻夷塞成都今我歸草堂成都適無虞請<lb/>
陳初亂時反覆乃須㬰大將赴朝廷羣小起異圗中宵<lb/>
斬白馬盟歃氣已麤西取邛南兵北斷劒閣隅布衣數<lb/>
十人亦擁專城居其勢不兩大始聞蕃漢殊西卒却倒<lb/>
<pb n="KR4h0161_WYG_025-27a"/>
戈賊臣互相誅焉知肘腋禍自及梟獍徒義士皆痛憤<lb/>
紀綱亂相踰一國實三公萬人欲為魚唱和作威福孰<lb/>
肯辨無辜眼前列杻械背後吹笙竽談笑行殺戮濺血<lb/>
滿長衢到今用鉞地風雨聞號呼鬼妾與鬼馬色悲充<lb/>
爾娱國家法令在此又足驚吁賤子且奔走三年望東<lb/>
吳弧矢暗江海難為遊五湖不忍竟舎此復來薙榛蕪<lb/>
入門四松在步屧萬竹疎舊犬喜我歸低徊入衣裾鄰<lb/>
舍喜我歸沽酒攜葫蘆大官喜我来遣騎問所須城郭<lb/>
<pb n="KR4h0161_WYG_025-27b"/>
喜我來賓客隘村墟天下尚未寧健兒勝腐儒飄颻風<lb/>
塵際何地置老夫於時見疣贅骨髓幸未枯飲啄媿殘<lb/>
生食薇不敢餘<hi>寳應元年四月嚴武入朝七月劒南西川節度徐知道反八月伏誅公攜家避</hi>
<hi>亂梓州廣徳二年武鎮劍南公還成都草堂此詩云大將赴朝廷羣小起異圗謂武入朝而知道反也北斷劍</hi>
<hi>閣隅謂知道以兵守要害武不得出也賊臣互相誅謂知道為其下李忠厚所殺也</hi>
　　四松<lb/>
四松初移時大抵三尺強别来忽三載離立如人長㑹<lb/>
看根不拔莫計枝凋傷幽色幸秀發疎柯亦昻藏所插<lb/>
<pb n="KR4h0161_WYG_025-28a"/>
小藩籬本亦有隄防終然掁撥損得恡千葉黃敢為故<lb/>
林主黎庶猶未康避賊今始歸春草滿空堂覽物嘆衰<lb/>
謝及兹慰凄凉清風為我起灑面若微霜足以送老姿<lb/>
聊待偃蓋張我生無根帶配爾亦茫茫有情且賦詩事<lb/>
跡可兩忘勿矜千載後慘澹蟠穹蒼<lb/>
　　水檻<lb/>
蒼江多風飇雲雨晝夜飛茅軒駕巨浪馬得不低垂遊<lb/>
子久在外門户無人持髙岸尚如谷何傷浮柱欹扶顛<lb/>
<pb n="KR4h0161_WYG_025-28b"/>
有勸誡恐貽識者嗤旣殊大厦傾可以一木支臨川視<lb/>
萬里何必欄檻為人生感故物慷慨有餘悲<lb/>
　　破船<lb/>
平生江海心宿昔具扁舟豈惟青溪上日傍柴門遊蒼<lb/>
皇避亂兵緬邈懷舊丘鄰人亦已非野竹獨脩脩船舷<lb/>
不重扣埋没已經秋仰看西飛翼下愧東逝流故者或<lb/>
可掘新者亦易求所悲數奔竄白屋難久留<lb/>
　　營屋<lb/>
<pb n="KR4h0161_WYG_025-29a"/>
我有陰江竹能令朱夏寒陰通積水内髙入浮雲端甚<lb/>
疑鬼物憑不顧剪伐殘東偏若面勢戸牖永可安愛惜<lb/>
已六載兹晨去千竿蕭蕭見白日洶洶開奔湍度堂匪<lb/>
華麗養拙異考槃草茅雖薙葺衰疾方少寛洗然順<lb/>
所適此足代加餐寂無斤斧響庶遂憇息歡<lb/>
　　除草<lb/>
草有害於人曾何生阻脩其毒甚蜂蠆其多彌道周清<lb/>
晨步前林江色未散憂芒刺在我眼焉能待髙秋霜露<lb/>
<pb n="KR4h0161_WYG_025-29b"/>
一霑凝蕙葉亦難留荷鋤先童稚日入仍討求轉致水<lb/>
中央豈無雙釣舟頑根易滋蔓敢使依舊丘自兹藩籬<lb/>
曠更覺松竹幽芟夷不可闕疾惡信如讐<lb/>
　　太子張舍人遺織成褥段<lb/>
客從西北来遺我翠織成開緘風濤湧中有掉尾鯨逶<lb/>
迤羅水族瑣細不足名客云充君褥承君終宴榮空堂<lb/>
魑魅走髙枕形神清領客珍重意顧我非公卿留之懼<lb/>
不祥施之混柴荆服餙定尊卑大哉萬古程今我一賤<lb/>
<pb n="KR4h0161_WYG_025-30a"/>
老裋褐更無營煌煌珠宫物寢處禍所嬰歎息當路子<lb/>
干戈尚縱橫掌握有權柄衣馬自肥輕李鼎死岐陽實<lb/>
以驕貴盈来瑱賜自盡氣豪直阻兵皆聞黃金多坐見<lb/>
悔吝生奈何田舍翁受此厚貺情錦鯨巻還客始覺心<lb/>
和平振我麤席塵愧客茹藜羮<hi>箋曰史稱嚴武累年在蜀肆志逞欲恣行猛政</hi>
<hi>窮極奢靡賞賜無度公在武幕下此詩特借以諷諭朋友責善之道也不然辭一織成之遺而侈談殺身自盡</hi>
<hi>之禍不疾而呻豈詩人之意乎草堂詩箋次於廣徳二年在嚴鄭公幕中之作從之</hi>
　　杜鵑<hi>居雲安及夔州作</hi>
<pb n="KR4h0161_WYG_025-30b"/>
西川有杜鵑東川無杜䳌涪萬無杜䳌雲安有杜䳌我<lb/>
昔遊錦城結廬錦水邊有竹一頃餘喬木上參天杜䳌<lb/>
暮春至哀哀叫其間我見常再拜重是古帝魂生子百<lb/>
鳥巢百鳥不敢嗔仍為餧其子禮若奉至尊鴻雁及羔<lb/>
羊有禮太古前行飛與跪乳識序又知恩聖賢古法則<lb/>
付與後世傳君看禽鳥情猶解事杜䳌今忽暮春間值<lb/>
我病經年身病不能拜淚下如迸泉<lb/>
　　客居<lb/>
<pb n="KR4h0161_WYG_025-31a"/>
客居所居堂前江後山根下塹萬尋岸蒼濤鬱飛翻葱<lb/>
青衆木梢邪豎雜石痕子規晝夜啼壯士斂精魂峽開<lb/>
四千里水合數百源人虎相半居相傷終兩存蜀麻久<lb/>
不来吳鹽擁荆門西南失大將商旅自星奔今又降元<lb/>
戎已聞動行軒舟子候利涉亦憑節制尊我在路中央<lb/>
生理不得論卧愁病脚廢徐步視小園短畦帶碧草悵<lb/>
望思王孫鳳随其皇去籬雀暮喧繁覽物想故國十年<lb/>
别荒村日暮歸幾翼北林空自昏安得覆八溟為君洗<lb/>
<pb n="KR4h0161_WYG_025-31b"/>
乾坤稷契易為力犬戎何足吞儒生老無成臣子憂四<lb/>
番箧中有舊筆情至時復援<lb/>
　　客堂<lb/>
憶昨離少城而今異楚蜀舍舟復深山窅窕一林麓棲<lb/>
泊雲安縣消中内相毒舊疾甘載来衰年得無足死為<lb/>
殊方鬼頭白免短促老馬終望雲南雁意在北别家長<lb/>
兒女欲起慚筋力客堂叙節改具物對羈束石暄蕨芽<lb/>
紫渚秀蘆筍綠巴鸎紛未稀徼麥早向熟悠悠日動江<lb/>
<pb n="KR4h0161_WYG_025-32a"/>
　漠漠春辭木臺郎選才俊自顧亦已極前輩聲名人埋<lb/>
　没何所得居然綰章紱受性本幽獨平生憇息地必種<lb/>
　數竿竹事業只濁醪營葺但草屋上公有記者累奏資<lb/>
　薄祿主憂豈濟時身逺彌曠職循文廟算正獻可天衢<lb/>
　直尚想趨朝廷毫髪裨社稷形骸今若是進退委行色<lb/>
　<lb/>
　<lb/>
　<lb/>
<pb n="KR4h0161_WYG_025-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩錄巻二十五<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_026-1a"/>
　欽定四庫全書<lb/>
御定全唐詩錄巻二十六<lb/>
　　杜甫<hi>三</hi>
　　古體詩<hi>三</hi>
　　　水閣朝霽奉簡嚴雲安<lb/>
　東城抱春岑江閣鄰石面崔嵬晨雲白朝旭射芳甸雨<lb/>
　檻卧花叢風床展書巻鈎簾宿鷺起丸藥流鸎囀呼婢<lb/>
　取酒壺續兒誦文選晩交嚴明府矧此數相見<lb/>
<pb n="KR4h0161_WYG_026-1b"/>
　　　三韻三篇<hi>選一首</hi>
　髙馬勿捶面長魚無損鱗辱馬馬毛焦困魚魚有神君<lb/>
　看磊落士不肯易其身<lb/>
　　　貽華陽柳少府<lb/>
　繫馬喬木間問人野寺門栁侯披衣笑見我顔色温並<lb/>
　坐石下堂俛視大江奔火雲洗月露絶壁上朝暾自非<lb/>
　曉相訪觸熱生病根南方六七月出入異中原老少多<lb/>
　暍死汗踰水漿翻俊才得之子筋力不辭煩指揮當世<lb/>
<pb n="KR4h0161_WYG_026-2a"/>
事語及戎馬存涕淚濺我裳悲氣排帝閽鬱陶抱長策<lb/>
義仗知者論吾衰卧江漢但媿識璵璠文章一小技於<lb/>
道未為尊起予幸斑白因是託子孫俱客古信州結廬<lb/>
依毁垣相去四五里徑微山葉繁時危挹佳士况免軍<lb/>
旅喧醉從趙女舞歌鼓秦人盆子壯顧我傷我驩兼淚<lb/>
痕餘生如過鳥故里今空村<lb/>
　　殿中楊監見示張旭草書圖<lb/>
斯人已云亡草聖秘難得及兹煩見示滿目一凄惻悲<lb/>
<pb n="KR4h0161_WYG_026-2b"/>
風生微綃萬里起古色鏘鏘鳴玉動落落羣松直連山<lb/>
蟠其間溟漲與筆力有練實先書臨池真盡墨俊拔為<lb/>
之主暮年思轉極未知張王後誰並百代則嗚呼東吳<lb/>
精逸氣感清識楊公拂篋笥舒卷忘寢食念昔揮毫端<lb/>
不獨觀酒徳<lb/>
　　課伐木<hi>幷序</hi>
　　　課𨽻人伯夷辛秀信行等入谷斬陰木人日四<lb/>
　　　根止維條伊枚正直挺然晨征暮返委積庭内<lb/>
<pb n="KR4h0161_WYG_026-3a"/>
　　　我有藩籬是缺是補載伐篠簜伊仗支持則旅<lb/>
　　　次于<hi>一本無于字</hi>小安山有虎知禁若恃爪牙之利<lb/>
　　　必昏黑樘突夔人屋壁列樹白萄鏝為牆實以<lb/>
　　　竹示式遏為與虎近混淪乎無良賓客憂害馬<lb/>
　　　之徒茍活為幸可嘿息已作詩示宗武誦<lb/>
長夏無所為客居課奴僕清晨飯其腹持斧入白谷青<lb/>
冥曾巔後十里斬陰木人肩四根已亭午下山麓尚聞<lb/>
丁丁聲功課日各足蒼皮成委積素節相照燭藉汝跨<lb/>
<pb n="KR4h0161_WYG_026-3b"/>
小籬當仗苦虚竹空荒咆熊羆乳獸待人肉不示知禁<lb/>
情豈惟干戈哭城中賢府主處貴如白屋蕭蕭理體淨<lb/>
蜂蠆不敢毒虎穴連里閭隄防舊風俗泊舟滄江岸久<lb/>
客慎所觸舎西崖嶠壯雷雨蔚含蓄牆宇資屢修衰年<lb/>
怯幽獨爾曹輕執熱為我忍煩促秋光近青岑季月當<lb/>
泛菊報之以微寒共給酒一斛<lb/>
　　園人送𤓰<lb/>
江間雖炎瘴𤓰熟亦不早栢公鎮夔國滯務兹一掃食<lb/>
<pb n="KR4h0161_WYG_026-4a"/>
新先戰士共少及溪老傾筐蒲鴿青滿眼顔色好竹竿<lb/>
接嵌竇引注来鳥道沈浮亂氷玉愛惜如芝草落刃嚼<lb/>
氷霜開懷慰枯槁許以秋蔕除仍看小童抱東陵跡蕪<lb/>
絶楚漢休征討園人非故侯種此何草草<lb/>
　　信行逺修水筒<lb/>
汝性不茹葷清靜僕夫内秉心識本源於事少滯礙雲<lb/>
端水筒坼林表山石碎觸熱藉子脩通流與厨㑹往來<lb/>
四十里荒險崖谷大日曛驚未餐貌赤媿相對浮𤓰供<lb/>
<pb n="KR4h0161_WYG_026-4b"/>
老病裂餅嘗所愛於斯答恭謹足以殊殿最詎要方士<lb/>
符何假將軍盖<hi>一作佩</hi>行諸直如筆用意崎嶇外<hi>髙麗刻草堂詩</hi>
<hi>作佩注引李貳師拔刀刺山而泉飛佩字較盖字為穩宜從之</hi>
　　槐葉冷淘<lb/>
青青髙槐葉采掇付中厨新麫來近市汁滓宛相俱入<lb/>
鼎資過熟加餐愁欲無碧鮮俱照筯香飯兼苞蘆經齒<lb/>
冷於雪勸人投比珠願隨金騕褭走置錦屠蘇路逺思<lb/>
恐泥興深終不渝獻芹則小小薦藻明區區萬里露寒<lb/>
<pb n="KR4h0161_WYG_026-5a"/>
殿開氷清玉壺君王納凉晚此味亦時須<lb/>
　　行官張望補稻畦水歸<lb/>
東屯大江北百頃平若案六月青稻多千畦碧泉亂插<lb/>
秧適云已引溜加溉灌更僕往方塘決渠當斷岸公私<lb/>
各地著浸潤無天旱主守問家臣分明見溪畔芊芊炯<lb/>
翠羽剡剡生銀漢鷗鳥鏡裏來闗山雪邊看秋菰成黑<lb/>
米精鑿傳白粲玉粒足晨炊紅鮮任霞散終然添旅食<lb/>
作苦期壯觀遺穂及衆多我倉戒滋蔓<lb/>
<pb n="KR4h0161_WYG_026-5b"/>
　　催宗文樹雞柵<lb/>
吾衰怯行邁旅次展崩迫愈風傳烏雞秋卵方漫喫自<lb/>
春生成者隨母向百翮驅趁制不禁喧呼山腰宅課奴<lb/>
殺青竹終日憎赤幘踏藉盤案翻塞蹊使之隔牆東有<lb/>
隙地可以樹髙柵避熱時來歸問兒所爲跡織籠曹其<lb/>
内令人不得擲稀間可突過觜爪還汚席我寛螻蟻遭<lb/>
彼免狐貉厄應宜各長幼自此均勍敵籠柵念有修近<lb/>
身見損益明明領處分一一當剖析不昧風雨晨亂離<lb/>
<pb n="KR4h0161_WYG_026-6a"/>
減憂慼其流則凡鳥其氣心匪石倚賴窮嵗晏撥煩去<lb/>
氷釋未似尸鄉翁拘留蓋阡陌<lb/>
　　園官送菜<hi>并序</hi>
　　　園官送菜把本數日闕矧苦苣馬齒掩乎嘉蔬<lb/>
　　　傷小人妬害君子菜不足道也比而作詩<lb/>
清晨䝉菜把常荷地主恩守者愆實數略有其名存苦<lb/>
苣刺如針馬齒葉亦繁青青嘉蔬色埋沒在中園園吏<lb/>
未足怪世事固堪論嗚呼戰伐久荆棘暗長原乃知苦<lb/>
<pb n="KR4h0161_WYG_026-6b"/>
苣輩傾奪蕙草根小人塞道路為態何喧喧又如馬齒<lb/>
盛氣擁葵荏昏㸃染不易虞絲麻雜羅紈一經器物内<lb/>
永挂麤刺痕志士採紫芝放歌避戎軒畦丁負籠至感<lb/>
動百慮端<lb/>
　　驅竪子摘蒼耳<lb/>
江上秋已分林中瘴猶劇畦丁告勞苦無以供日夕蓬<lb/>
莠獨不焦野蔬暗泉石巻耳况療風童兒且時摘侵星<lb/>
驅之去爛漫任逺適放筐亭午際洗剝相䝉羃登牀半<lb/>
<pb n="KR4h0161_WYG_026-7a"/>
生熟下筯還小益加㸃𤓰薤間依稀橘奴跡亂世誅求<lb/>
急黎民糠籺窄飽食復何心荒哉膏粱客富家厨肉臭<lb/>
戰地骸骨白寄語惡少年黄金且休擲<lb/>
　　雨<lb/>
峽雲行清曉煙霧相徘徊風吹蒼江樹雨灑石壁來凄<lb/>
凄生餘寒殷殷兼出雷白谷變氣候朱炎安在哉髙鳥<lb/>
濕不下居人門未開楚宫久已滅幽珮爲誰哀侍臣書<lb/>
王夢賦有冠古才冥冥翠龍駕多自巫山臺<lb/>
<pb n="KR4h0161_WYG_026-7b"/>
　　又上後園山脚<lb/>
昔我遊山東憶戲東嶽陽窮秋立日觀矯首望八荒朱<lb/>
崖著毫髮碧海吹衣裳蓐收困用事𤣥冥蔚强梁逝水<lb/>
自朝宗鎮名各其方平原獨憔悴農力廢耕桑非關風<lb/>
露凋曽是戍役傷於時國用富足以守邊疆朝廷任猛<lb/>
將逺奪戎馬場到今事反覆故老淚萬行龜䝉不復見<lb/>
况乃懷舊鄉肺萎屬久戰骨出熱中腸憂來杖匣劍更<lb/>
上林北岡瘴毒猿鳥落峽乾南日黄秋風亦已起江漢<lb/>
<pb n="KR4h0161_WYG_026-8a"/>
始如湯登髙欲有往蕩析川無梁哀彼逺征人去家死<lb/>
路㫄不及祖父塋纍纍塜相當<lb/>
　　雨<lb/>
空山中宵陰微冷先枕席迴風起清曙萬象凄已碧落<lb/>
落出岫雲渾渾倚天石日假何道行雨含長江白連檣<lb/>
荆州船有士荷矛㦸南防草鎮慘霑濕赴逺役羣盜下<lb/>
辟山總戎備强敵水深雲光廓鳴櫓各有適漁艇息悠<lb/>
悠夷歌負樵客留滯一老翁書時記朝夕<lb/>
<pb n="KR4h0161_WYG_026-8b"/>
　　甘林<lb/>
捨舟越西岡入林解我衣青芻適馬性好鳥知人歸晨<lb/>
光映逺岫夕露見日晞遲暮少寢食清曠喜荆扉經過<lb/>
倦俗態在野無所違試問甘藜藿未肯羨輕肥喧靜不<lb/>
同科出處各天機勿矜朱門是陋此白屋非明朝步鄰<lb/>
里長老可以依時危賦斂數脱粟為爾揮相攜行荳田<lb/>
秋花靄菲菲子實不得喫貨市送王畿盡添軍旅用迫<lb/>
此公家威主人長跪問戎馬何時稀我衰易悲傷屈指<lb/>
<pb n="KR4h0161_WYG_026-9a"/>
數賊圍勸其死王命慎莫逺奮飛<lb/>
　　種萵苣<hi>并序</hi>
　　　旣雨已秋堂下理小畦隔種一兩席許萵苣向<lb/>
　　　二旬矣而苣不甲坼伊人莧青青傷時君子或<lb/>
　　　晩得微祿轗軻不進因作此詩<lb/>
陰陽一錯亂驕蹇不復理枯旱於其中炎方慘如燬植<lb/>
物半蹉跎嘉生將已矣雲雷歘奔命師伯集所使指麾<lb/>
赤白日澒洞青光起雨聲先已風散足盡西靡山泉落<lb/>
<pb n="KR4h0161_WYG_026-9b"/>
滄江霹靂猶在耳終朝紆颯沓信宿罷瀟灑堂下可以<lb/>
畦呼童對經始苣兮蔬之常隨事蓺其子破塊數席間<lb/>
荷鋤功易止兩旬不甲坼空惜埋泥滓野莧迷汝來宗<lb/>
生實於此此輩豈無秋亦䝉寒露委翻然出地速滋蔓<lb/>
戸庭毁因知邪干正掩抑至沒齒賢良雖得祿守道不<lb/>
封已擁塞敗芝蘭衆多盛荆杞中園陷蕭艾老圃永為<lb/>
恥登於白玉盤藉以如霞綺莧也無所施胡顔入筐篚<lb/>
　　暇日小園散病將種秋菜督勒耕牛兼書觸目<lb/>
<pb n="KR4h0161_WYG_026-10a"/>
不愛入州府畏人嫌我真及乎歸茅宇㫄舍未曾嗔老<lb/>
病忌拘束應接䘮精神江村意自放林木心所欣秋耕<lb/>
屬地濕山雨近甚匀冬菁飯之半牛力晚來新深耕種<lb/>
數畆未甚後四隣嘉蔬既不一名數頗具陳荆巫非苦<lb/>
寒採擷接青春飛来兩白鶴暮啄泥中芹雄者左翮埀<lb/>
損傷已露筋一歩再流血尚驚矰繳勤三步六號叫志<lb/>
屈悲哀頻鸞凰不相待側頸訴髙旻枚藜俯沙渚為汝<lb/>
鼻酸辛<lb/>
<pb n="KR4h0161_WYG_026-10b"/>
　　八哀詩<hi>幷序</hi>
　　　傷時盜賊未息興起王公李公歎舊懷賢終於<lb/>
　　　張相國八公前後存沒遂不詮次焉<lb/>
　　　贈司空王公思禮<hi>髙麗人</hi>
司空出東夷童稚刷勁翮追隨燕薊兒頴鋭物不隔服<lb/>
事哥舒翰意無流沙磧未甚拔行間犬戎大充斥短小<lb/>
精悍姿屹然强冦敵貫穿百萬衆出入由咫尺馬鞍懸<lb/>
將首甲外控鳴鏑洗劍青海水刻銘天山石九曲非外<lb/>
<pb n="KR4h0161_WYG_026-11a"/>
蕃其王轉深壁飛兔不近駕鷙鳥資逺擊曉達兵家流<lb/>
飽聞春秋癖胷襟日沈靜肅肅自有適潼關初潰散萬<lb/>
乗猶辟易偏裨無所施元帥見手格太子入朔方至尊<lb/>
狩梁益胡馬纒伊洛中原氣甚逆肅宗登寳位塞望勢<lb/>
敦迫公時徒步至請罪將厚責際會清河公間道傳玉<lb/>
冊<hi>清河公房琯也時自蜀奉太上皇冊命至諫上以為可收後効遂釋之</hi>天王拜跪畢讜<lb/>
議果氷釋翠華卷飛雪熊虎亘阡陌屯兵鳳凰山帳殿<lb/>
涇渭闢金城賊咽喉詔鎮雄所搤禁暴清無雙爽氣春<lb/>
<pb n="KR4h0161_WYG_026-11b"/>
淅瀝巷有從公歌野多青青麥及夫哭廟後復領太原<lb/>
役恐懼祿位髙悵望王土窄不得見清時嗚呼就窀穸<lb/>
永繫五湖舟悲甚田橫客千秋汾晉間事與雲水白昔<lb/>
觀文苑傳豈述㢘藺績嗟嗟鄧大夫士卒終倒㦸<hi>鄧景山為</hi>
<hi>太原尹為軍衆所殺</hi>
　　　故司徒李公光弼<lb/>
司徒天寶末北收晉陽甲獷騎攻吾城愁寂意不惬人<lb/>
安若泰山薊北斷右脅朔方氣乃蘇黎首見帝業二宫<lb/>
<pb n="KR4h0161_WYG_026-12a"/>
泣西郊九廟起頹壓未散河陽卒思明偽臣妾復自碣<lb/>
石来火焚乾坤獵髙視笑祿山公又大獻㨗異王冊崇<lb/>
勲小敵信所怯擁兵鎮河汴千里初妥帖青蠅紛營營<lb/>
風雨秋一葉内省未入朝死淚終映睫大屋去髙棟長<lb/>
城掃遺堞平生白羽扇零落蛟龍匣雅望與英姿惻愴<lb/>
槐里接三軍晦光彩烈士痛稠叠直筆在史臣將来洗<lb/>
箱箧吾思哭孤冢南紀阻歸楫扶顛永蕭條未濟失利<lb/>
涉疲薾竟何人灑涕巴東峽<lb/>
<pb n="KR4h0161_WYG_026-12b"/>
　　　贈左僕射鄭國公嚴公武<lb/>
鄭公瑚璉器華岳金天晶昔在童子日已聞老成名嶷<lb/>
然大賢後復見秀骨清開口取將相小心事友生閱書<lb/>
百紙盡落筆四座驚歴職匪父任嫉邪常力爭漢儀尚<lb/>
整肅賊騎忽縱橫飛傳自河隴逢人問公卿不知萬乗<lb/>
出雪涕風悲鳴受詞劒閣道謁帝蕭關城寂寞雲臺仗<lb/>
飄颻沙塞旌江山少使者笳鼔凝皇情壯士血相視忠<lb/>
臣氣不平密論貞觀體揮發岐陽征感激動四極聨翩<lb/>
<pb n="KR4h0161_WYG_026-13a"/>
收二京西郊牛酒再原廟丹青明匡汲俄寵辱衛霍竟<lb/>
哀榮四登㑹府地三掌華陽兵京兆空栁色尚書無履<lb/>
聲羣烏自朝夕白馬休橫行諸葛蜀人愛文翁儒化成<lb/>
公来雪山重公去雪山輕記室得何遜韜鈐延子荆四<lb/>
郊失壁壘虚館開逢迎堂上指圗畫軍中吹玉笙豈無<lb/>
成都酒憂國只細傾時觀錦水釣問俗終相并意待犬<lb/>
戎滅人藏紅粟盈以兹報主願庶或裨世程炯炯一心<lb/>
在沈沈二竪嬰顔回竟短折賈誼徒忠貞飛旐出江漢<lb/>
<pb n="KR4h0161_WYG_026-13b"/>
孤舟轉荆衡虚無馬融笛悵望龍驤塋空餘老賓客身<lb/>
上愧簪纓<lb/>
　　　贈太子太師汝陽郡王璡<lb/>
汝陽讓帝子眉宇真天人虬鬚似太宗色映塞外春往<lb/>
者開元中主恩視遇頻出入獨非時禮異見羣臣愛其<lb/>
謹潔極倍此骨肉親從容聴朝後或在風雪晨忽思格<lb/>
猛獸苑囿騰清塵羽旗動若一萬馬肅駪駪詔王来射<lb/>
雁拜命已挺身箭出飛鞚内上又回翠麟翻然紫塞翮<lb/>
<pb n="KR4h0161_WYG_026-14a"/>
下拂明月輪胡人雖獲多天笑不為新王每中一物手<lb/>
自與金銀袖中諫獵書扣馬久上陳竟無銜橜虞聖聰<lb/>
矧多仁官免供給費水有在藻鱗匪唯帝老大皆是王<lb/>
忠勤晩年務置醴門引申白賓道大容無能永懐侍芳<lb/>
茵好學尚貞烈義形必霑巾揮翰綺繡揚篇什若有神<lb/>
川廣不可泝墓久狐兔鄰宛彼漢中郡<hi>王弟漢中王瑀</hi>文雅見<lb/>
天倫何以開我悲泛舟俱逺津温温昔風味少壯巳書<lb/>
紳舊遊易磨滅衰謝増酸辛<lb/>
<pb n="KR4h0161_WYG_026-14b"/>
　　　贈秘書監江夏李公邕<lb/>
長嘯宇宙間髙才日陵替古人不可見前輩復誰繼憶<lb/>
昔李公存詞林有根柢聲華當健筆灑落富清製風流<lb/>
散金石追琢山岳鋭情窮造化理學貫天人際干謁走<lb/>
其門碑版照四裔各滿深望還森然起凡例蕭蕭白楊<lb/>
路洞徹寶珠惠龍宫塔廟湧浩劫浮雲衛宗儒俎豆事<lb/>
故吏去思計眄睞已皆虚跋涉曽不泥向来映當時豈<lb/>
獨勸後世豐屋珊瑚鈎騏驎織成罽紫騮随劍几義取<lb/>
<pb n="KR4h0161_WYG_026-15a"/>
無虚嵗分宅脱驂間感激懐未濟衆歸賙給美擺落多<lb/>
藏穢獨步四十年風聴九臯唳嗚呼江夏姿竟掩宣尼<lb/>
袂往者武后朝引用多寵嬖否臧太常議面折二張勢<lb/>
衰俗凛生風排蕩秋旻霽忠貞負寃恨宫闕深旒綴放<lb/>
逐早聨翩低垂困炎厲日斜鵩鳥入魂斷蒼梧帝榮枯<lb/>
走不暇星駕無安税幾分漢廷竹夙擁文侯篲終悲洛<lb/>
陽獄事近小臣斃禍階初負謗易力何深嚌伊昔臨淄<lb/>
亭酒酣托末契重叙東都别朝陰改軒砌論文到崔蘇<lb/>
<pb n="KR4h0161_WYG_026-15b"/>
指盡流水逝近伏盈川雄未甘特進麗是非張相國相<lb/>
扼一危脆爭名古豈然鍵捷歘不閉例及吾家詩曠懷<lb/>
掃氛翳慷慨嗣真作咨嗟玉山桂鍾律儼髙懸鯤鯨噴<lb/>
迢逓坡陁青州血蕪沒汶陽瘞哀贈竟蕭條恩波延揭<lb/>
厲子孫存如綫舊客舟凝滯君臣尚論兵將帥接燕薊<lb/>
朗咏六公篇憂来豁䝉蔽<lb/>
　　　故秘書少監武功蘇公源明<lb/>
武功少也孤徒步客徐兖讀書東岳中十載考墳典時<lb/>
<pb n="KR4h0161_WYG_026-16a"/>
下莱蕪郭忍饑浮雲巘負米晚為身每食臉必泫夜字<lb/>
照爇薪垢衣生碧蘚庶以勤苦志報兹劬勞願學蔚醇<lb/>
儒姿文包舊史善灑落辭幽人歸来潛京輦射君東堂<lb/>
䇿宗匠集精選制可題未乾乙科已大闡文章日自負<lb/>
吏祿亦累踐晨趨閶闔内足踏宿昔趼一麾出守還黄<lb/>
屋朔風巻不暇陪八駿鹵庭悲所遣平生滿樽酒斷此<lb/>
朋知展憂憤病二秋有恨石可轉肅宗復社稷得無逆<lb/>
順辨范奕顧其兒李斯憶黄犬秘書茂松色屢扈祠壇<lb/>
<pb n="KR4h0161_WYG_026-16b"/>
墠前後百巻文枕藉皆禁臠篆刻揚雄流溟漲本末淺<lb/>
青熒芙蓉劒犀兕豈獨剸反為後輩䙝予實苦懷緬煌<lb/>
煌齋房芝事絶萬手搴垂之俟來者正始徴勸勉不要<lb/>
懸黃金胡為投乳贙結交三十載吾與誰游衍滎陽復<lb/>
冥寞罪罟已横罥嗚呼子逝日始泰則終蹇長安米萬<lb/>
錢凋䘮盡餘喘戰伐何當解歸帆阻清沔尚纒漳水疾<lb/>
永負蒿里餞<lb/>
　　　故著作郎貶台州司戸滎陽鄭公䖍<lb/>
<pb n="KR4h0161_WYG_026-17a"/>
鶢鶋至魯門不識鐘鼓饗孔翠望赤霄愁思雕籠養滎<lb/>
陽冠衆儒早聞名公賞地崇士大夫况乃氣精爽<hi>往者公在</hi>
<hi>疾蘇許公頲位尊望重素未相識早愛才名躬自哀問後結忘年之契逺邇嘉之</hi>天然生知姿<lb/>
學立游夏上神農極闕漏黃石愧師長藥纂西極名兵<lb/>
流指諸掌<hi>公著薈蕞等諸書之外又有胡本草七巻</hi>貫穿無遺恨薈蕞何技<lb/>
癢圭臬星經奥蟲篆丹青廣子雲窺未遍方朔諧太枉<lb/>
神翰顧不一體變鍾兼兩文傳天下口大字猶在牓昔<lb/>
獻書畫圗新詩亦俱往滄洲動玉陛宣鶴誤一響三絶<lb/>
<pb n="KR4h0161_WYG_026-17b"/>
自御題四方尤所仰嗜酒益疎放彈琴視天壤形骸實<lb/>
土木親近唯几杖未曾寄官曹突兀倚書幌晩就芸香<lb/>
閣邊塵昏坱莽反覆歸聖朝㸃染無滌盪老䝉台州掾<lb/>
泛泛淛江槳履穿四明雪饑拾楢溪橡空聞紫芝歌不<lb/>
見杏壇丈天長眺東南秋色餘魍魎别離慘至今斑白<lb/>
徒懷曩春深㤗山秀葉墜清渭朗劇談王侯門野税林<lb/>
下鞅操紙終夕酣時物集遐想詞塲竟疎闊平昔濫吹<lb/>
奬百年見存没牢落吾安放蕭條阮咸在出處同世網<lb/>
<pb n="KR4h0161_WYG_026-18a"/>
他日訪江樓含悽述飄蕩<hi>著作與今秘書監鄭君審篇翰齊價謫江陵故有阮咸江</hi>
<hi>樓之句</hi>
　　　故右僕射相國張公九齡<lb/>
相國生南紀金璞無留礦仙鶴下人間獨立霜毛整矯<lb/>
然江海思復與雲路永寂寞想土階未遑等箕潁上君<lb/>
白玉堂倚君金華省碣石嵗崢嶸天地日蛙黽退食吟<lb/>
大庭何心記榛梗骨驚畏曩哲鬒變負人境雖䝉換蟬<lb/>
冠右地恧多幸敢忘二疏歸痛迫蘇躭井紫綬映暮年<lb/>
<pb n="KR4h0161_WYG_026-18b"/>
荆州謝所領庾公興不淺黃霸鎮每靜賔客引調同諷<lb/>
詠在務屏詩罷地有餘篇終語清省一陽發陰管淑氣<lb/>
含公鼎乃知君子心用才文章境散帙起翠螭倚薄巫<lb/>
廬並綺麗元暉擁牋誄任昉騁自我一家則未缺隻字<lb/>
警千秋滄海南名繫朱鳥影歸老守故林戀闕悄延頸<lb/>
波濤良史筆蕪絶大庾嶺向時禮數隔制作難上請再<lb/>
讀徐孺碑猶思理煙艇<lb/>
　　寫懷<lb/>
<pb n="KR4h0161_WYG_026-19a"/>
勞生共乾坤何處異風俗冉冉自趨競行行見羈束無<lb/>
貴賤不悲無富貧亦足萬古一骸骨鄰家遞歌哭鄙夫<lb/>
到巫峽三嵗如轉燭全命甘留滯忘情任榮辱朝班及<lb/>
暮齒日給還脫粟編蓬石城東採藥山北谷用心霜雪<lb/>
間不必條蔓綠非闗故安排曾是順幽獨達士如弦直<lb/>
小人似鈎曲曲直我不知負暄候樵牧<lb/>
夜深坐南軒明月照我膝驚風翻河漢梁棟已出日羣<lb/>
生各一宿飛動自儔匹吾亦驅其兒營營為私實天寒<lb/>
<pb n="KR4h0161_WYG_026-19b"/>
行旅稀嵗暮日月疾榮名忽中人世亂如蟣虱古者三<lb/>
皇前滿腹志願畢胡為有結繩陷此膠與漆禍首燧人<lb/>
氏厲階董狐筆君看燈燭張轉使飛蛾密放神八極外<lb/>
俯仰俱蕭瑟終契如往還得匪合仙術<lb/>
　　昔逰<lb/>
昔者與髙李<hi>適白</hi>晩登單父臺寒蕪際碣石萬里風雲来<lb/>
桑柘葉如雨飛藿去徘徊清霜大澤凍禽獸有餘哀是<lb/>
時倉廪實洞達寰區開猛士思滅胡將帥望三台君王<lb/>
<pb n="KR4h0161_WYG_026-20a"/>
無所惜駕馭英雄材幽燕盛用武供給亦勞哉吳門轉<lb/>
粟帛泛海陵蓬萊肉食三十萬獵射起黃埃隔河憶長<lb/>
眺青嵗已摧頽不及少年日無復故人盃賦詩獨流涕<lb/>
亂世想賢才有能市駿骨莫恨少龍媒商山議得失蜀<lb/>
主脱嫌猜吕尚封國邑傅説已鹽梅景晏楚山深水鶴<lb/>
去低回龎公任本性攜子卧蒼苔<lb/>
　　壯遊<lb/>
往昔十四五出遊翰墨場斯文崔魏徒<hi>崔鄭州尚魏豫州啟心</hi>以<lb/>
<pb n="KR4h0161_WYG_026-20b"/>
我似班揚七齡思即壯開口詠鳳凰九齡書大字有作<lb/>
成一囊性豪業嗜酒嫉惡懷剛腸脱略小時輩結交皆<lb/>
老蒼飲酣視八極俗物都茫茫東下姑蘇臺已具浮海<lb/>
航到今有遺恨不得窮扶桑王謝風流逺闔廬丘墓荒<lb/>
劒池石壁仄長洲荷芰香嵯峨閶門北清廟映迴塘每<lb/>
趨吴太伯撫事淚浪浪枕戈憶勾踐渡浙想秦皇蒸魚<lb/>
聞匕首除道哂要章越女天下白鑑湖五月凉剡溪藴<lb/>
秀異欲罷不能忘歸帆拂天姥中嵗貢舊鄉氣劘屈賈<lb/>
<pb n="KR4h0161_WYG_026-21a"/>
壘目短曹劉牆忤下考功第獨辭京尹堂放蕩齊趙間<lb/>
裘馬頗清狂春歌叢臺上冬獵青丘㫄呼鷹皁櫪林逐<lb/>
獸雲雪岡射飛曾縱鞚引臂落<graphic n="KR1175" url="https://raw.githubusercontent.com/kanripo/KR-Gaiji/master/images/KR1175.png" mimeType="image/png"/>鶬蘇侯據鞍喜<hi>監門胄曺</hi>
<hi>蘇預</hi>忽如攜葛疆快意八九年西歸到咸陽許與必詞伯<lb/>
賞遊實賢王曳裾置醴地奏賦入明光天子廢食召羣<lb/>
公㑹軒裳脱身無所愛痛飲信行藏黑貂不免弊斑鬢<lb/>
兀稱觴杜曲晚耆舊四郊多白楊坐深鄉黨敬日覺死<lb/>
生忙朱門任傾奪赤族迭罹殃國馬竭粟豆官雞輸稻<lb/>
<pb n="KR4h0161_WYG_026-21b"/>
粱舉隅見煩費引古惜興亡河朔風塵起岷山行幸長<lb/>
兩宫各警蹕萬里遥相望崆峒殺氣黑少海旌旗黃禹<lb/>
功亦命子涿鹿親戎行翠華擁吳岳螭虎噉豺狼爪牙<lb/>
一不中戎兵更陸梁大軍載草草凋瘵滿膏肓備貟竊<lb/>
補衮憂憤心飛揚上感九廟焚下憫萬民瘡斯時伏青<lb/>
蒲廷爭守御床君辱敢愛死赫怒幸無傷聖哲體仁恕<lb/>
宇縣復小康哭廟灰燼中鼻酸朝未央小臣議論絶老<lb/>
病客殊方鬱鬱苦不展羽翮困低昂秋風動哀壑碧蕙<lb/>
<pb n="KR4h0161_WYG_026-22a"/>
捐微芳之推避賞從漁父濯滄浪榮華敵勲業嵗暮有<lb/>
嚴霜吾觀鴟夷子才格出尋常羣凶逆未定側佇英俊<lb/>
翔<lb/>
　　遣懐<lb/>
昔我遊宋中惟梁孝王都名今陳留亞劇則貝魏俱邑<lb/>
中九萬家髙棟照通衢舟車半天下主客多歡娱白刃<lb/>
讐不義黃金傾有無殺人紅塵裏報答在斯須憶與髙<lb/>
李輩<hi>適白</hi>論交入酒壚兩公壯藻思得我色敷腴氣酣登<lb/>
<pb n="KR4h0161_WYG_026-22b"/>
吹臺懷古視平蕪芒碭雲一去雁鶩空相呼先帝正好<lb/>
武寰海未凋枯猛將收西域長㦸破林胡百萬攻一城<lb/>
獻捷不云輸組練棄如泥尺土負百夫拓境功未已元<lb/>
和辭大爐亂離朋友盡合沓嵗月徂吾衰將焉托存沒<lb/>
再嗚呼蕭條益堪愧獨在天一隅乗黃已去矣凡馬徒<lb/>
區區不復見顔鮑繫舟卧荆巫臨飱吐更食常恐違撫<lb/>
孤<lb/>
　　同元使君舂陵行<hi>并序</hi>
<pb n="KR4h0161_WYG_026-23a"/>
　　　覽道州元使君結舂陵行兼賊退後示官吏作<lb/>
　　　二首志之曰當天子分憂之地效漢官良吏之<lb/>
　　　目今盜賊未息知民疾苦得結輩十數公落落<lb/>
　　　然參錯天下為邦伯萬物吐氣天下少安可得<lb/>
　　　矣不意復見比興體制微婉頓挫之詞感而有<lb/>
　　　詩增諸巻軸簡知我者不必寄元<lb/>
遭亂髮盡白轉衰病相嬰沈綿盜賊際狼狽江漢行歎<lb/>
時藥力薄為客羸瘵成吾人詩家秀博采世上名粲粲<lb/>
<pb n="KR4h0161_WYG_026-23b"/>
元道州前聖畏後生觀乎舂陵作歘見俊哲情復覽賊<lb/>
退篇結也實國楨賈誼昔流慟匡衡常引經道州憂黎<lb/>
庶詞氣浩縱横兩章對秋月一字偕華星致君唐虞際<lb/>
純樸憶大庭何時降璽書用爾為丹青獄訟永衰息豈<lb/>
惟偃甲兵悽惻念誅求薄斂近休明乃知正人意不茍<lb/>
飛長纓涼飇振南岳之子寵若驚色阻金印大興含滄<lb/>
浪清我多長卿病日夕思朝廷肺枯渴太甚漂泊公孫<lb/>
城呼兒具紙筆隠几臨軒楹作詩呻吟内墨淡字欹傾<lb/>
<pb n="KR4h0161_WYG_026-24a"/>
感彼危苦詞庶幾知者聴<lb/>
　　聴楊氏歌<lb/>
佳人絶代歌獨立發皓齒滿堂慘不樂響下清虛裏江<lb/>
城帶素月况乃清夜起老夫悲暮年壯士淚如水玉盃<lb/>
久寂寞金管迷宫徴勿云聴者疲愚智心盡死古來傑<lb/>
出士豈待一知已吾聞昔秦青傾側天下耳<lb/>
　　别李義<lb/>
神堯十八子十七王其門道國洎舒國督唯親弟昆中<lb/>
<pb n="KR4h0161_WYG_026-24b"/>
外貴賤殊余亦忝諸孫丈人嗣三葉之子白玉温道國<lb/>
繼徳業請從丈人論丈人領宗卿肅穆古制敦先朝納<lb/>
諫諍直氣横乾坤子建文筆壯河間經術存爾克富詩<lb/>
禮骨清慮不喧洗然遇知已談論淮湖奔憶昔初見時<lb/>
小襦繡芳蓀長成忽會面慰我久疾魂三峽春冬交江<lb/>
山雲霧昏正宜且聚集恨此當離樽莫怪執盃遲我衰<lb/>
涕唾煩重問子何之西上岷江源願子少干謁蜀都足<lb/>
戎軒誤失將帥意不如親故恩少年早歸來梅花已飛<lb/>
<pb n="KR4h0161_WYG_026-25a"/>
翻努力慎風水豈惟數盤飱猛虎卧在岸蛟螭出無痕<lb/>
王子自愛惜老夫困石根生别古所嗟發聲為爾吞<lb/>
　　宿青溪驛奉懐張貟外十五兄之緒<lb/>
漾舟千山内日入泊枉渚我生本飄飄今復在何許石<lb/>
根青楓林猿鳥聚儔侣月明游子靜畏虎不得語中夜<lb/>
懐友朋乾坤此深阻浩蕩前後閒佳期付荆楚<lb/>
　　送重表姪王砅評事使南海<lb/>
我之曾祖姑爾之髙祖母爾祖未顯時歸為尚書婦隋<lb/>
<pb n="KR4h0161_WYG_026-25b"/>
朝大業末房杜俱交友長者來在門荒年自餬口家貧<lb/>
無供給客位但箕箒俄頃羞頗珍寂寥人散後入怪鬢<lb/>
髮空吁嗟為之久自陳剪髻鬟鬻市充盃酒上云天下<lb/>
亂宜與英俊厚向竊窺數公經綸亦俱有次問最少年<lb/>
虬髯十八九子等成大名皆因此人手下云風雲合龍<lb/>
虎一吟吼願展丈夫雄得辭兒女醜秦王時在座真氣<lb/>
驚戸牖及乎貞觀初尚書踐台斗夫人常肩輿上殿稱<lb/>
萬夀六宫師柔順法則化妃后至尊均嫂叔盛事垂不<lb/>
<pb n="KR4h0161_WYG_026-26a"/>
朽鳳雛無凡毛五色非爾曺往者冦作逆乾坤沸嗷嗷<lb/>
吾客左馮翊爾家同遁逃爭奪至徒步塊獨委蓬蒿逗<lb/>
留熱爾腸十里却呼號自下所騎馬右持腰間刀左牽<lb/>
紫遊韁飛走使我髙茍活到今日寸心銘佩牢亂離又<lb/>
聚散宿昔恨滔滔水花笑白首春草随青袍廷評近要<lb/>
津節制收英髦北驅漢陽傳南泛上瀧舠家聲肯墜地<lb/>
利器當秋毫番禺親賢領籌運神功操大夫出盧宋寶<lb/>
貝休脂膏洞主降接武海冦舶千艘我欲就丹砂跋涉<lb/>
<pb n="KR4h0161_WYG_026-26b"/>
覺身勞安能陷糞土有志乗鯨鼇或驂鸞騰天聊作鶴<lb/>
鳴臯<lb/>
　　送顧八分文學適洪吉州<lb/>
中郎石經後八分盖憔悴顧侯運鑪錘筆力破餘地昔<lb/>
在開元中韓蔡同贔屭𤣥宗妙其書是以數子至御札<lb/>
早流傳揄揚非造次三人並入直恩澤各不二顧於韓<lb/>
蔡内辨眼工小字分日示諸王鈎深法更秘文學與我<lb/>
遊蕭疎外聲利追随二十載浩蕩長安醉髙歌卿相宅<lb/>
<pb n="KR4h0161_WYG_026-27a"/>
文翰飛省寺視我揚馬間白首不相棄驊騮入窮巷必<lb/>
脱黃金轡一論朋友難遲暮敢失墜古來事反覆相見<lb/>
横涕泗嚮者玉珂人誰是青雲器才盡傷形體病渴汙<lb/>
官位故舊獨依然時危話顛躓我甘多病老子負憂世<lb/>
志胡為困衣食顔色少稱遂逺作辛苦行順從衆多意<lb/>
舟檝無根蔕蛟鼉好為祟况兼水賊繁特戒風飇駛崩<lb/>
騰戎馬際往往殺長吏子干東諸侯勸勉防縱恣邦以<lb/>
民為本魚饑費香餌請哀瘡痍深告訴皇華使使臣精<lb/>
<pb n="KR4h0161_WYG_026-27b"/>
所擇進徳知歴試惻隠誅求情固應賢愚異列士惡茍<lb/>
得俊傑思自致贈子猛虎行出郊載酸鼻<lb/>
　　上水遣懐<lb/>
我衰太平時身病戎馬後蹭蹬多拙為安得不皓首驅<lb/>
馳四海内童稚日餬口但遇新少年少逢舊親友低顔<lb/>
下邑地故人知善誘後生血氣豪舉動見老醜窮迫挫<lb/>
曩懷常如中風走一紀出西蜀於今向南斗孤舟亂春<lb/>
華暮齒依蒲栁冥冥九疑葬聖者骨亦朽蹉跎陶唐人<lb/>
<pb n="KR4h0161_WYG_026-28a"/>
鞭撻日月久中間屈賈輩讒毁竟自取鬱沒二悲魂蕭<lb/>
條猶在否<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒清湘石逆行雜林藪篙工密逞巧氣若<lb/>
酣盃酒歌謳互激逺回斡明受授善知應觸類各藉頴<lb/>
脱手古來經濟才何事獨罕有蒼蒼衆色晩熊挂𤣥蛇<lb/>
吼黃羆在樹顛正為羣虎守羸骸將何適履險顔益厚<lb/>
庶與達者論吞聲混瑕垢<lb/>
　　遣遇<lb/>
磬折辭主人開帆駕洪濤春水滿南國朱崖雲日髙舟<lb/>
<pb n="KR4h0161_WYG_026-28b"/>
子廢寝食飄風爭所操我行匪利涉謝爾從者勞石間<lb/>
采蕨女鬻菜輸官曹丈夫死百役暮返空村號聞見事<lb/>
畧同刻剝及錐刀貴人豈不仁視汝如莠蒿索錢多門<lb/>
戸䘮亂紛嗷嗷奈何黠吏徒漁奪成逋逃自喜遂生理<lb/>
花時甘緼袍<lb/>
　　解憂<lb/>
減米散同舟路難思共濟向來雲濤盤衆力亦不細呀<lb/>
坑瞥眼過飛櫓本無蔕得失瞬息間致逺宜恐泥百慮<lb/>
<pb n="KR4h0161_WYG_026-29a"/>
視安危分明曩賢計兹理庶可廣拳拳期勿替<lb/>
　　宿鑿石浦<lb/>
早宿賓從勞仲春江山麗飄風過無時舟檝敢不繫回<lb/>
塘澹暮色日沒衆星嘒闕月殊未生青燈死分翳窮途<lb/>
多俊異亂世少恩惠鄙夫亦放蕩草草頻卒嵗斯文憂<lb/>
患餘聖哲埀彖繫<lb/>
　　過津口<lb/>
南岳自兹近湘流東逝深和風引桂楫春日漲雲岑回<lb/>
<pb n="KR4h0161_WYG_026-29b"/>
首過津口而多楓樹林白魚困密網黄鳥喧嘉音物微<lb/>
限通塞惻隠仁者心瓮餘不盡酒膝有無聲琴聖賢兩<lb/>
寂寞眇眇獨開襟<lb/>
　　次空靈岸<lb/>
沄沄逆素浪落落展清眺幸有舟檝遲得盡所歴妙空<lb/>
靈霞石峻楓栝隠奔峭青春猶無私白日亦偏照可使<lb/>
營吾居終焉託長嘯毒瘴未足憂兵戈滿邊徼嚮者留<lb/>
遺恨恥為達人誚迴帆覬賞延佳處領其要<lb/>
<pb n="KR4h0161_WYG_026-30a"/>
　　宿花石戍<lb/>
午辭空靈岑夕得花石戍岸疏開闢水木雜今古樹地<lb/>
蒸南風盛春熱西日暮四序本平分氣候何迴互茫茫<lb/>
天造間理亂豈恒數繫舟盤藤輪策杖古樵路罷人不<lb/>
在村野圃泉自注柴扉雖蕪沒農器尚牢固山東殘逆<lb/>
氣吳楚守王度誰能扣君門下令減征賦<lb/>
　　早發<lb/>
有求常百慮斯文亦吾病以兹朋故多窮老驅馳併早<lb/>
<pb n="KR4h0161_WYG_026-30b"/>
行篙師怠席掛風不正昔人戒垂堂今則奚奔命濤翻<lb/>
黑蛟躍日出黃霧映煩促瘴豈侵頹倚睡未醒僕夫問<lb/>
盥櫛暮顔靦青鏡随意簪葛巾仰慚林花盛側聞夜來<lb/>
冦幸喜囊中淨艱危作逺客干請傷直性薇蕨餓首陽<lb/>
粟馬資歴聘賤子欲適從疑悮此二柄<lb/>
　　次晩洲<lb/>
參錯雲石稠坡陁風濤壯晚洲適知名秀色固異狀棹<lb/>
經垂猿把身在度鳥上擺浪散帙妨危沙折花當羇離<lb/>
<pb n="KR4h0161_WYG_026-31a"/>
暫愉悅羸老反惆悵中原未解兵吾得終疎放<lb/>
　　望嶽<lb/>
南嶽配朱鳥秩禮自百王歘吸領地靈鴻洞半炎方邦<lb/>
家用祀典在徳非馨香巡守何寂寥有虞今則亡洎吾<lb/>
隘世網行邁越瀟湘渴日絶壁出漾舟清光㫄祝融五<lb/>
峯尊峯峯次低昂紫盖獨不朝爭長嶪相望恭聞魏夫<lb/>
人羣仙夾翺翔有時五峰氣散風如飛霜牽迫限脩途<lb/>
未暇杖崇岡歸來覬命駕沐浴休玉堂三歎問府主曷<lb/>
<pb n="KR4h0161_WYG_026-31b"/>
以賛我皇牲璧忍衰俗神其思降祥<lb/>
　　蘇大侍御訪江浦賦八韻紀異<hi>并序</hi>
　　　蘇大侍御渙靜者也旅於江側乃是不交州府<lb/>
　　　之客人事都絶久矣肩輿江浦忽訪老夫舟檝<lb/>
　　　而已茶酒内余請誦近詩肯吟數首才力素壯<lb/>
　　　詞句動人接對明日憶其湧思雷出書箧几杖<lb/>
　　　之外殷殷留金石聲賦八韻記異亦見老夫傾<lb/>
　　　倒於蘇至矣<lb/>
<pb n="KR4h0161_WYG_026-32a"/>
　龎公不浪出蘇氏今有之再聞誦新作突過黄初詩乾<lb/>
　坤㡬反覆揚馬宜同時今晨清鏡中勝食齋房芝余髮<lb/>
　喜却變白間生黑絲昨夜舟火滅湘娥簾外悲百靈未<lb/>
　敢散風破寒江遲<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_026-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩錄巻二十六<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_027-1a"/>
　欽定四庫全書<lb/>
御定全唐詩錄巻二十七<lb/>
　　杜甫<hi>四</hi>
　　古體詩<hi>四</hi>
　　　𤣥都壇歌寄元逸人<lb/>
　故人昔隠東䝉峰已佩含景蒼精龍故人今居子午谷<lb/>
　獨在陰崖結茅屋屋前太古𤣥都壇青石漠漠常風寒<lb/>
　子規夜啼山竹裂王母晝下雲旗翻知君此計成長往<lb/>
<pb n="KR4h0161_WYG_027-1b"/>
　芝草琅玕日應長鐵鏁髙埀不可攀致身福地何蕭爽<lb/>
　<hi>十洲記鍾山在北海地隔弱水之北自生玉芝及神草方丈洲仙家數十萬耕田種芝草課計頃畆如種稻狀</hi>
　　　今夕行<lb/>
　今夕何夕嵗云徂更長燭明不可孤咸陽客舍一事無<lb/>
　相與博塞為歡娱馮陵大叫呼五白袒跣不肯成梟盧<lb/>
　英雄有時亦如此邂逅豈即非良圗君莫笑劉毅從来<lb/>
　布衣願家無儋石輸百萬<lb/>
　　　貧交行<lb/>
<pb n="KR4h0161_WYG_027-2a"/>
翻手作雲覆手雨紛紛輕薄何須數君不見管鮑貧時<lb/>
交此道今人棄如土<lb/>
　　兵車行<lb/>
車轔轔馬蕭蕭行人弓箭各在腰耶孃妻子走相送塵<lb/>
埃不見咸陽橋牽衣頓足攔道哭哭聲直上干雲霄道<lb/>
傍過者問行人行人但云㸃行頻或從十五北防河便<lb/>
至四十西營田去時里正與裹頭歸来頭白還戍邊邊<lb/>
亭流血成海水武皇開邊意未已君不聞漢家山東二<lb/>
<pb n="KR4h0161_WYG_027-2b"/>
百州千村萬落生荆杞縱有健婦把鋤犁禾生隴畆無<lb/>
東西况復秦兵耐苦戰被驅不異犬與雞長者雖有問<lb/>
役夫敢申恨且如今年冬未休闗西卒縣官急索租租<lb/>
稅從何出信知生男惡反是生女好生女猶得嫁比隣<lb/>
生男埋沒随百草君不見青海頭古来白骨無人收新<lb/>
鬼煩寃舊鬼哭天陰雨濕聲啾啾<hi>箋曰天寳十載鮮于仲通討南詔蠻士卒</hi>
<hi>死者六萬楊國忠掩其敗狀反以捷聞制大募兩京及河南北兵以擊南詔人聞雲南瘴癘士卒未戰而死者</hi>
<hi>十八九莫肻應募國忠遣御史分道捕人連枷送軍所於是行者愁怨父母妻子送之所在哭聲震野此詩序</hi>
<pb n="KR4h0161_WYG_027-3a"/>
<hi>南征之苦設為役夫問答之詞君不聞已下言征戍之苦海内驛騷不獨南征一役為然故曰役夫敢申恨也</hi>
<hi>且如以下言土著之民亦不堪賦役不獨征人也君不見以下舉青海之故以明征南之必不返也不言南詔</hi>
<hi>而言山東言闗西言隴右其詞哀怨而不迫如此曰君不聞君不見有詩人呼祈父之意焉是時國忠方貴盛</hi>
<hi>未敢斥言之雜舉河隴之事錯牙其詞若不為南詔而發者此作者之深意也</hi>
　　髙都䕶騘馬行<lb/>
安西都䕶胡青騘聲價歘然来向東此馬臨陣久無敵<lb/>
與人一心成大功功成惠養随所致飄飄逺自流沙至<lb/>
雄姿未受伏櫪恩猛氣猶思戰場利腕促蹄髙如踣鐵<lb/>
<pb n="KR4h0161_WYG_027-3b"/>
交河幾蹴曾氷裂五花散作雲滿身萬里方看汗流血<lb/>
長安壯兒不敢騎走過掣電傾城知青絲絡頭爲君老<lb/>
何由却出横門道<lb/>
　　天育驃騎歌<lb/>
吾聞天子之馬走千里今之畫圖無乃是是何意熊雄<lb/>
且傑<g n="騣-凶+_鬯-匕">]□</g>尾蕭梢朔風起毛為綠縹兩耳黄眼有紫焰雙<lb/>
瞳方矯矯龍性合變化卓立天骨森開張伊昔太僕張<lb/>
景順監牧攻駒閱清峻遂令大奴字天育别養驥子憐<lb/>
<pb n="KR4h0161_WYG_027-4a"/>
神俊當時四十萬匹馬張公歎其材盡下故獨寫真傳<lb/>
世人見之座右久更新年多物化空形影嗚呼健步無<lb/>
由騁如今豈無騕褭與驊騮時無王良伯樂死即休<hi>張彦</hi>
<hi>逺古名畫記明皇好大馬御廐至四十萬遂有沛艾大馬命王毛仲為監牧使西域大宛時有来獻詔於此地</hi>
<hi>置羣牧筋骨行步久而方全調習之能逸異並至骨力追風毛彩照地不可名狀號木槽馬聖人舒身安神如</hi>
<hi>據床榻是知異於古馬也</hi>
　　白絲行<lb/>
繰絲須長不須白越羅蜀錦金粟尺象床玉手亂殷紅<lb/>
<pb n="KR4h0161_WYG_027-4b"/>
萬草千花動凝碧已悲素質隨時染裂下鳴機色相射<lb/>
美人細意熨貼平裁縫滅盡針線跡春天衣着爲君舞<lb/>
蛺蜨飛来黄鸝語落絮遊絲亦有情隨風照日宜輕舉<lb/>
香汗輕塵汚顔色開新合故置何許君不見才士汲引<lb/>
難恐懼棄捐忍羇旅<lb/>
　　秋雨歎<lb/>
雨中百草秋爛死階下決明顔色鮮著葉滿枝翠羽盖<lb/>
開花無數黄金錢涼風蕭蕭吹汝急恐汝後時難獨立<lb/>
<pb n="KR4h0161_WYG_027-5a"/>
堂上書生空白頭臨風三嗅馨香泣<lb/>
闌風伏雨秋紛紛四海八荒同一雲去馬來牛不復辨<lb/>
濁涇清渭何當分禾頭生耳黍穗黑農夫田婦無消息<lb/>
城中㪷米換衾稠相許寧論兩相直<lb/>
長安布衣誰比數反鏁衡門守環堵老夫不出長蓬蒿<lb/>
稚子無憂走風雨雨聲颼颼催早寒胡鴈翅濕髙飛難<lb/>
秋来未曾見白日泥汚后土何時乾<lb/>
　　歎庭前甘菊花<lb/>
<pb n="KR4h0161_WYG_027-5b"/>
庭前甘菊移時晩青蕊重陽不堪摘明日蕭條醉盡醒<lb/>
殘花爛漫開何益籬邊野外多衆芳采擷細瑣升中堂<lb/>
念兹空長大枝葉結根失所纒風霜<lb/>
　　醉時歌<hi>贈廣文館博士鄭䖍</hi>
諸公衮衮登臺省廣文先生官獨冷甲第紛紛厭粱肉<lb/>
廣文先生飯不足先生有道出羲皇先生有才過屈宋<lb/>
徳尊一代常坎軻名垂萬古知何用杜陵野客人更嗤<lb/>
被褐短窄鬢如絲日糴太倉五升米時赴鄭老同襟期<lb/>
<pb n="KR4h0161_WYG_027-6a"/>
得錢即相覔沽酒不復疑忘形到爾汝痛飲真吾師清<lb/>
夜沈沈動春酌燈前細雨簷花落但覺髙歌有鬼神焉<lb/>
知餓死填溝壑相如逸才親滌器子雲識字終投閣先<lb/>
生早賦歸去来石田茅屋荒蒼苔儒術於我何有哉孔<lb/>
丘盜跖俱塵埃不須聞此意慘愴生前相遇且銜盃<lb/>
　　醉歌行<hi>别從姪勤落第歸</hi>
陸機二十作文賦汝更小年能綴文總角草書又神速<lb/>
世上兒子徒紛紛驊騮作駒已汗血鷙鳥舉翮連青雲<lb/>
<pb n="KR4h0161_WYG_027-6b"/>
詞源倒流三峽水筆陣獨掃千人軍只今年纔十六七<lb/>
射䇿君門期第一舊穿楊葉真自知暫蹶霜蹄未為失<lb/>
偶然擢秀非難取㑹是排風有毛質汝身已見唾成珠<lb/>
汝伯何由髮如漆春光淡沲<hi>草堂本作潭沲沲徒可切</hi>秦東亭渚蒲<lb/>
芽白水荇青風吹客衣日杲杲樹攪離思花㝠㝠酒盡<lb/>
沙頭雙玉瓶衆賓皆醉我獨醒乃知貧賤别更苦吞聲<lb/>
躑躅涕淚零<lb/>
　　送孔巢父謝病歸遊江東兼呈李白<lb/>
<pb n="KR4h0161_WYG_027-7a"/>
巢父掉頭不肻住東將入海隨煙霧詩卷長留天地間<lb/>
釣竿欲拂珊瑚樹深山大澤龍蛇逺春寒野陰風景暮<lb/>
蓬萊織女迴雲車指㸃虗無是征路自是君身有仙骨<lb/>
世人那得知其故惜君只欲苦死留富貴何如草頭露<lb/>
蔡侯靜者意有餘清夜置酒臨前除罷琴惆悵月照席<lb/>
幾嵗寄我空中書南尋禹穴見李白道甫問信今何如<lb/>
　　飲中八仙歌<lb/>
知章騎馬似乗船眼花落井水底眠汝陽三斗始朝天<lb/>
<pb n="KR4h0161_WYG_027-7b"/>
道逢麴車口流涎恨不移封向酒泉左相日興費萬錢<lb/>
飲如長鯨吸百川銜盃樂聖稱避賢宗之蕭灑美少年<lb/>
舉觴白眼望青天皎如玉樹臨風前蘇晉長齋繡佛前<lb/>
醉中往往愛逃禪李白一斗詩百篇長安市上酒家眠<lb/>
天子呼来不上船自稱臣是酒中仙張旭三盃草聖傳<lb/>
脫帽露頂王公前揮毫落紙如雲煙焦遂五斗方卓然<lb/>
髙談雄辯驚四筵<lb/>
　　曲江<lb/>
<pb n="KR4h0161_WYG_027-8a"/>
自斷此生休問天杜曲幸有桑麻田故將移住南山邊<lb/>
短衣匹馬隨李廣看射猛虎終殘年<lb/>
　　麗人行<lb/>
三月三日天氣新長安水邊多麗人態濃意逺淑且真<lb/>
肌理細膩骨肉匀繡羅衣裳照暮春蹙金孔雀銀麒麟<lb/>
頭上何所有翠微㔩葉垂鬢脣背後何所見珠壓腰衱<lb/>
穩稱身就中雲幕椒房親賜名大國虢與秦紫駞之峯<lb/>
出翠釡水精之盤行素鱗犀筯厭飫久未下鸞刀縷切<lb/>
<pb n="KR4h0161_WYG_027-8b"/>
空紛綸黃門飛鞚不動塵御厨絡繹送八珍簫鼓哀吟<lb/>
感鬼神賓從雜遝實要津後来鞍馬何逡巡當軒下馬<lb/>
入錦茵楊花雪落覆白蘋青鳥飛去銜紅巾炙手可熱<lb/>
勢絶倫慎莫近前丞相嗔<lb/>
　　樂遊園歌<hi>晦日賀蘭楊長史筵醉中作</hi>
樂遊古園崒森爽煙緜碧草萋萋長公子華筵勢最髙<lb/>
秦川對酒平如掌長生木瓢示真率更調鞍馬狂歡賞<lb/>
青春波浪芙蓉園白日雷霆夾城仗閶闔晴開詄蕩蕩<lb/>
<pb n="KR4h0161_WYG_027-9a"/>
曲江翠幕排銀牓拂水低徊舞袖翻緣雲清切歌聲上<lb/>
却憶年年人醉時只今未醉已先悲數莖白髮那抛得<lb/>
百罰深盃亦不辭聖朝亦知賤士醜一物自荷皇天慈<lb/>
此身飲罷無歸處獨立蒼茫自詠詩<lb/>
　　渼陂行<lb/>
岑參兄弟皆好奇攜我逺来遊渼陂天地黤慘忽異色<lb/>
波濤萬頃堆琉璃琉璃漫汗泛舟入事殊興極憂思集<lb/>
鼉作鯨吞不復知惡風白浪何嗟及主人錦帆相為開<lb/>
<pb n="KR4h0161_WYG_027-9b"/>
舟子喜甚無氛埃鳬鷖散亂棹謳發絲管啁啾空翠來<lb/>
沈竿續蔓深莫測菱葉荷花靜如拭宛在中流渤澥清<lb/>
下歸無極終南黑半陂以南純浸山動影褭窕冲融間<lb/>
船舷暝戛雲際寺水面月出藍田關此時驪龍亦吐珠<lb/>
馮夷擊鼓羣龍趨湘妃漢女出歌舞金支翠旗光有無<lb/>
咫尺但愁雷雨至蒼茫不曉神靈意少壯幾時奈老何<lb/>
向來哀樂何其多<lb/>
　　沙苑行<lb/>
<pb n="KR4h0161_WYG_027-10a"/>
君不見左輔白沙如白水繚以周牆百餘里龍媒昔是<lb/>
渥洼生汗血今稱獻於此苑中騋牝三千匹豐草青青<lb/>
寒不死食之豪健西域無每嵗攻駒冠邊鄙王有虎臣<lb/>
司苑門入門天廐皆雲屯驌驦一骨獨當御春秋二時<lb/>
歸至尊至尊内外馬盈億伏櫪在坰空大存逸羣絶足<lb/>
信殊傑倜儻權奇難具論纍纍塠阜藏奔突往往坡陁<lb/>
縱超越角壯翻同麋鹿遊浮深簸蕩黿鼉窟泉出巨魚<lb/>
長比人丹砂作尾黄金鱗豈知異物同精氣雖未成龍<lb/>
<pb n="KR4h0161_WYG_027-10b"/>
亦有神<lb/>
　　騘馬行<hi>太常梁卿勅賜馬也李鄧公愛而有之命甫製詩</hi>
鄧公馬癖人共知初得花騘大宛種夙昔傳聞思一見<lb/>
牽来左右神皆竦雄姿逸態何崷崪顧影驕嘶自矜寵<lb/>
隅目青熒夾鏡懸肉騣碨礧連錢動朝來少試華軒下<lb/>
未覺千金滿髙價赤汗微生白雪毛銀鞍却覆香羅帕<lb/>
卿家舊賜公取之天廐真龍此其亞晝洗須騰涇渭深<lb/>
晨趨可刷幽并夜吾聞良驥老始成此馬數年人更驚<lb/>
<pb n="KR4h0161_WYG_027-11a"/>
豈有四蹄疾於鳥不與八駿俱先鳴時俗造次那得致<lb/>
雲霧晦𡨕方降精近聞下詔喧都邑肻使騏驎地上行<lb/>
　　奉先劉少府新畫山水障歌<lb/>
堂上不合生楓樹怪底江山起煙霧聞君掃却赤縣圗<lb/>
乗興遣畫滄洲趣畫師亦無數好手不可遇對此融心<lb/>
神知君重毫素豈但祁岳與鄭䖍筆迹逺過楊契丹得<lb/>
非𤣥圃裂無乃瀟湘翻悄然坐我天姥下耳邊已似聞<lb/>
清猿反思前夜風雨急乃是蒲城鬼神入元氣淋漓障<lb/>
<pb n="KR4h0161_WYG_027-11b"/>
猶濕真宰上訴天應泣野亭春還雜花逺漁翁暝踏孤<lb/>
舟立滄浪水深青溟濶欹岸側島秋毫末不見湘妃鼓<lb/>
瑟時至今斑竹臨江活劉侯天機精愛畫入骨髓自有<lb/>
兩兒郎揮灑亦莫比大兒聰明到能添老樹巔崖裏小<lb/>
兒心孔開貌得山僧及童子若耶溪雲門寺吾獨胡爲<lb/>
在泥滓青鞵布襪從此始<lb/>
　　悲陳陶<lb/>
孟冬十郡良家子血作陳陶澤中水野曠天清無戰聲<lb/>
<pb n="KR4h0161_WYG_027-12a"/>
四萬義軍同日死羣胡歸来血洗箭仍唱胡歌飲都市<lb/>
都人迴面向北啼日夜更望官軍至<lb/>
　　悲青坂<lb/>
我軍青坂在東門天寒飲馬太白窟黄頭奚兒日向西<lb/>
數騎彎弓敢馳突山雪河氷野蕭飋青是烽煙白人骨<lb/>
焉得附書與我軍忍待明年莫倉卒<lb/>
　　哀江頭<lb/>
少陵野老吞聲哭春日潛行曲江曲江頭宫殿鎖千門<lb/>
<pb n="KR4h0161_WYG_027-12b"/>
細柳新蒲爲誰綠憶昔霓旌下南苑苑中萬物生顔色<lb/>
昭陽殿裏第一人同輦隨君侍君側輦前才人帶弓箭<lb/>
白馬嚼齧黄金勒翻身向天仰射雲一箭正墜雙飛翼<lb/>
明眸皓齒今何在血汚遊魂歸不得清渭東流劒閣深<lb/>
去住彼此無消息人生有情淚沾臆江水江花豈終極<lb/>
黄昏鐵騎塵滿城欲往城南忘南北<lb/>
　　哀王孫<lb/>
長安城頭頭白烏夜飛延秋門上呼又向人家啄大屋<lb/>
<pb n="KR4h0161_WYG_027-13a"/>
屋底達官走避胡金鞭斷折九馬死骨肉不待同馳驅<lb/>
腰下寳玦青珊瑚可憐王孫泣路隅問之不肻道姓名<lb/>
但道困苦乞為奴已經百日竄荆棘身上無有完肌膚<lb/>
髙帝子孫盡隆準龍種自與常人殊豺狼在邑龍在野<lb/>
王孫善保千金軀不敢長語臨交衢且為王孫立斯須<lb/>
昨夜東風吹血腥東来槖駞滿舊都朔方健兒好身手<lb/>
昔何勇鋭今何愚竊聞天子已傳位聖徳北服南單于<lb/>
花門𠢐面請雪恥慎勿出口他人狙哀哉王孫慎勿疎<lb/>
<pb n="KR4h0161_WYG_027-13b"/>
五陵佳氣無時無<lb/>
　　蘇端薛復筵簡薛華醉歌<lb/>
文章有神交有道端復得之名譽早愛客滿堂盡豪翰<lb/>
開筵上日思芳草安得健步移逺梅亂挿繁花向晴昊<lb/>
千里猶殘舊氷雪百壺且試開懷抱垂老惡聞戰鼓悲<lb/>
急觴為緩憂心𢷬少年努力縱談笑看我形容已枯槁<lb/>
坐中薛華善醉歌歌辭自作風格老近来海内為長句<lb/>
汝與山東李白好何劉沈謝力未工才兼鮑昭愁絶倒<lb/>
<pb n="KR4h0161_WYG_027-14a"/>
諸生頗盡新知樂萬事終傷不自保氣酣日落西風來<lb/>
願吹野水添金盃如澠之酒常快意亦知窮愁安在哉<lb/>
忽憶雨時秋井塌古人白骨生青苔如何不飲令心哀<lb/>
　　偪仄行贈畢曜<lb/>
偪仄何偪仄我居巷南子巷北可恨隣里間十日不一<lb/>
見顔色自從官馬送還官行路難行澁如棘我貧無乗<lb/>
非無足昔者相過今不得實不是愛微軀又非關足無<lb/>
力徒歩翻愁官長怒此心炯炯君應識曉來急雨春風<lb/>
<pb n="KR4h0161_WYG_027-14b"/>
顛睡美不聞鐘鼓傳東家蹇驢許借我泥滑不敢騎朝<lb/>
天已令請急㑹通籍男兒性命絶可憐焉能終日心拳<lb/>
拳憶君誦詩神凛然辛夷始花亦已落况我與子非壯<lb/>
年街頭酒價常苦貴方外酒徒稀醉眠速宜相就飲一<lb/>
斗恰有三百青銅錢<lb/>
　　洗兵馬<lb/>
中興諸將收山東捷書夜報清晝同河廣傳聞一葦過<lb/>
冠危命在破竹中秖殘鄴城不日得獨任朔方無限功<lb/>
<pb n="KR4h0161_WYG_027-15a"/>
京師皆騎汗血馬回紇餵肉蒲萄宫已喜皇威清海岱<lb/>
常思仙仗過崆峒三年笛裏闗山月萬國兵前草木風<lb/>
成王功大心轉小郭相謀深古來少司徒清鑒懸明鏡<lb/>
尚書氣與秋天杳二三豪俊為時出整頓乾坤濟時了<lb/>
東走無復憶鱸魚南飛覺有安巢鳥青春復隨冠冕入<lb/>
紫禁正耐煙花繞鶴禁通宵鳳輦備雞鳴問寢龍樓曉<lb/>
攀龍附鳳勢莫當天下盡化爲侯王汝等豈知䝉帝力<lb/>
時來不得誇身强關中既留蕭丞相幕下復用張子房<lb/>
<pb n="KR4h0161_WYG_027-15b"/>
張公一生江海客身長九尺鬚眉蒼徴起適遇風雲㑹<lb/>
扶顛始知籌筞良青袍白馬更何有後漢今周喜再昌<lb/>
寸地尺天皆入貢奇祥異瑞爭来送不知何國致白環<lb/>
復道諸山得銀甕隠士休歌紫芝曲詞人解撰河清頌<lb/>
田家望望惜雨乾布穀處處催春種淇上健兒歸莫嬾<lb/>
城南思婦愁多夢安得壯士挽天河淨洗甲兵長不用<lb/>
<hi>按箋曰洗兵馬刺肅宗也此言殊不然盖此詩係恢復而作此時肅宗未見失子道安得探其後事而預為譏</hi>
<hi>刺之語乎</hi>
<pb n="KR4h0161_WYG_027-16a"/>
　　病後遇王倚飲贈歌<lb/>
麟角鳳觜世莫識煎膠續弦奇自見尚看王生抱此懐<lb/>
在於甫也何由羨且遇王生慰疇昔素知賤子甘貧賤<lb/>
酷見凍餒不足恥多病沈年苦無健王生怪我顔色惡<lb/>
答云伏枕艱難徧瘧癘三秋孰可忍寒熱百日相交戰<lb/>
頭白眼暗坐有胝肉黃皮皺命如綫惟生哀我未平復<lb/>
爲我力致美肴饍遣人向市賖香粳喚婦出房親自饌<lb/>
長安冬葅酸且綠金城土酥靜如練兼求畜豕且割鮮<lb/>
<pb n="KR4h0161_WYG_027-16b"/>
密沽斗酒諧終宴故人情義晩誰似令我手脚輕欲旋<lb/>
老馬爲駒信不虗當時得意况深眷但使殘年飽喫飯<lb/>
只願無事常相見<lb/>
　　湖城東遇孟雲卿復歸劉顥宅宿宴飲散因爲醉<lb/>
　　　歌<lb/>
疾風吹塵暗河縣行子隔手不相見湖城城南一開眼<lb/>
駐馬偶識雲卿面向非劉顥為地主嬾迴鞭轡成髙宴<lb/>
劉侯歎我攜客来置酒張燈促華饌且將欵曲終今夕<lb/>
<pb n="KR4h0161_WYG_027-17a"/>
休語艱難尚酣戰照室紅爐促曙光縈窗素月垂文練<lb/>
天開地裂長安陌寒盡春生洛陽殿豈知驅車復同軌<lb/>
可惜刻漏隨更箭人生㑹合不可常庭樹雞鳴淚如綫<lb/>
　　閿鄉姜七少府設鱠戲贈長歌<lb/>
姜侯設鱠當嚴冬昨日今日皆天風河凍未漁不易得<lb/>
鑿氷恐侵河伯宫饔人受魚鮫人手洗魚磨刀魚眼紅<lb/>
無聲細下飛碎雪有骨已刴觜春葱偏勸腹腴愧年少<lb/>
軟炊香飯緣老翁落碪何曾白紙濕放筯未覺金盤空<lb/>
<pb n="KR4h0161_WYG_027-17b"/>
新歡便飽姜侯徳清觴異味情屢極東歸貪路自覺難<lb/>
欲别上馬身無力可憐爲人好心事於我見子真顔色<lb/>
不恨我衰子貴時悵望且爲今相憶<lb/>
　　瘦馬行<lb/>
東郊瘦馬使我傷骨骼硉兀如堵墻絆之欲動轉欹側<lb/>
此豈有意仍騰驤細看六印帶官字衆道三軍遺路㫄<lb/>
皮乾剝落雜泥滓毛暗蕭條連雪霜去嵗奔波逐餘冦<lb/>
驊騮不慣不得將士卒多騎内廐馬惆悵恐是病乗黄<lb/>
<pb n="KR4h0161_WYG_027-18a"/>
當時歴塊誤一蹶委棄非汝能周防見人慘澹若哀訴<lb/>
失主錯莫無晶光天寒逺放雁爲伴日暮不收烏啄瘡<lb/>
誰家且養願終惠更試明年春草長<lb/>
　　乾元中寓居同谷縣作歌七首<lb/>
有客有客字子美白頭亂髮垂過耳嵗拾橡栗隨狙公<lb/>
天寒日暮山谷裏中原無書歸不得手脚凍皴皮肉死<lb/>
嗚呼一歌兮歌已哀悲風爲我從天來<lb/>
長鑱長鑱白木柄我生託子以為命黃精無苗山雪盛<lb/>
<pb n="KR4h0161_WYG_027-18b"/>
短衣數挽不掩脛此時與子空歸來男呻女吟四壁靜<lb/>
嗚呼二歌兮歌始放鄰里為我色惆悵<lb/>
有弟有弟在逺方三人各瘦何人强生别展轉不相見<lb/>
沙塵暗天道路長東飛鴐鵞後鶖鶬安得送我置汝㫄<lb/>
嗚呼三歌兮歌三發汝歸何處收兄骨<lb/>
有妹有妹在鍾離良人早歿諸孤癡長淮浪髙蛟龍怒<lb/>
十年不見來何時扁舟欲往箭滿眼杳杳南國多旌旗<lb/>
嗚呼四歌兮歌四奏林猿爲我啼清晝<lb/>
<pb n="KR4h0161_WYG_027-19a"/>
四山多風溪水急寒雨颯颯枯樹濕黄蒿古城雲不開<lb/>
白狐跳梁黄狐立我生何為在窮谷中夜起坐萬感集<lb/>
嗚呼五歌兮歌正長魂招不来歸故鄉<lb/>
南有龍兮在山湫古木巃嵸枝相樛木葉黃落龍正蟄<lb/>
蝮虵東來水上遊我行怪此安敢出拔劍欲斬且復休<lb/>
嗚呼六歌兮歌思遲溪壑為我迴春姿<lb/>
男兒生不成名身已老三年饑走荒山道長安卿相多<lb/>
少年富貴應須致身早山中儒生舊相識但話宿昔傷<lb/>
<pb n="KR4h0161_WYG_027-19b"/>
懷抱嗚呼七歌兮悄終曲仰視皇天白日速<lb/>
　　石笋行<lb/>
君不見益州城西門陌上石笋雙髙蹲古來相傳是海<lb/>
眼苔蘚蝕盡波濤痕雨多往往得瑟瑟此事恍惚難明<lb/>
論恐是昔時卿相墓立石為表今仍存惜哉俗態好䝉<lb/>
蔽亦如小臣媚至尊政化錯迕失大體坐看傾危受厚<lb/>
恩嗟爾石笋擅虗名後來未識猶駿奔安得壯士擲天<lb/>
外使人不疑見本根<lb/>
<pb n="KR4h0161_WYG_027-20a"/>
　　石犀行<lb/>
君不見秦時蜀太守刻石立作三犀牛自古雖有厭勝<lb/>
法天生江水向東流蜀人矜誇一千載泛溢不近張儀<lb/>
樓今年灌口損戸口此事或恐為神羞終藉隄防出衆<lb/>
力髙擁木石當清秋先王作法皆正道詭怪何得參人<lb/>
謀嗟爾三犀不經濟缺訛只與長川逝但見元氣常調<lb/>
和自免洪濤恣凋瘵安得壯士提天綱再平水土犀奔<lb/>
茫<lb/>
<pb n="KR4h0161_WYG_027-20b"/>
　　杜䳌行<lb/>
君不見昔日蜀天子化作杜䳌似老烏寄巢生子不自<lb/>
啄羣鳥至今與哺雛雖同君臣有舊禮骨肉滿眼身羇<lb/>
孤業工竄伏深樹裏四月五月偏號呼其聲哀痛口流<lb/>
血所訴何事常區區爾豈摧殘始發憤羞帶羽翮傷形<lb/>
愚蒼天變化誰料得萬事反覆何所無萬事反覆何所<lb/>
無豈憶當殿羣臣趨<lb/>
　　題壁畫馬歌<lb/>
<pb n="KR4h0161_WYG_027-21a"/>
韋侯别我有所適知我憐君畫無敵戲拈秃筆掃驊騮<lb/>
歘見騏驎出東壁一匹齕草一匹嘶坐看千里當霜蹄<lb/>
時危安得真致此與人同生亦同死<lb/>
　　戲題畫山水圖歌<lb/>
十日畫一水五日畫一石能事不受相促迫王宰始肯<lb/>
留真跡壯哉崑崙方壺圗挂君髙堂之素壁巴陵洞庭<lb/>
日本東赤岸水與銀河通中有雲氣随飛龍舟人漁子<lb/>
入浦溆山木盡亞洪濤風尤工逺勢古莫比咫尺應須<lb/>
<pb n="KR4h0161_WYG_027-21b"/>
論萬里焉得并州快剪刀剪取吴松半江水<lb/>
　　題李尊師松樹障子歌<lb/>
老夫清晨梳白頭𤣥都道士來相訪握髮呼兒延入戸<lb/>
手提新畫青松障障子松林靜杳㝠憑軒忽若無丹青<lb/>
陰崖却承霜雪幹偃盖反走虬龍形老夫平生好奇古<lb/>
對此興與精靈聚已知仙客意相親更覺良工心獨苦<lb/>
松下丈人巾屨同偶坐似是商山翁悵望聊歌紫芝曲<lb/>
時危慘澹來悲風<lb/>
<pb n="KR4h0161_WYG_027-22a"/>
　　戲爲雙松圗歌<lb/>
天下幾人畫古松畢宏已老韋偃少絶筆長風起纖末<lb/>
滿堂動色嗟神妙兩株慘裂苔蘚皮屈鐵交錯迴髙枝<lb/>
白摧朽骨龍虎死黑入太陰雷雨垂松根胡僧憩寂寞<lb/>
龎眉皓首無住著偏袒右肩露雙脚葉裏松子僧前落<lb/>
韋侯韋侯數相見我有一疋好東絹重之不減錦繡段<lb/>
已令拂拭光凌亂請公放筆爲直幹<lb/>
　　投簡成華兩縣諸子<lb/>
<pb n="KR4h0161_WYG_027-22b"/>
赤縣官曹擁材傑軟裘快馬當氷雪長安苦寒誰獨悲<lb/>
杜陵野老骨欲折南山豆苗早荒穢青門𤓰地新凍裂<lb/>
鄉里兒童項領成朝廷故舊禮數絶自然棄擲與時異<lb/>
況乃疎頑臨事拙饑卧動即向一旬弊裘何啻聨百結<lb/>
君不見空墻日色晚此老無聲淚垂血<lb/>
　　百憂集行<lb/>
憶年十五心尚孩健如黃犢走復來庭前八月梨棗熟<lb/>
一日上樹能千迴即今倐忽已五十坐卧只多少行立<lb/>
<pb n="KR4h0161_WYG_027-23a"/>
強將笑語供主人悲見生涯百憂集入門依舊四壁空<lb/>
老妻覩我顔色同癡兒未知父子禮叫怒索飯啼門東<lb/>
<hi>漫叟詩話庖厨之門在東故曰啼門東</hi>
　　戲作花卿歌<lb/>
成都猛將有花卿學語小兒知姓名用如快鶻風火生<lb/>
見賊唯多身始輕綿州副使著柘黃我卿掃除即日平<lb/>
子章髑髏血糢糊手提擲還崔大夫李侯重有此節度<lb/>
人道我卿絶世無旣稱絶世無天子何不喚取守京都<lb/>
<pb n="KR4h0161_WYG_027-23b"/>
　　入奏行<lb/>
竇侍御驥之子鳳之雛年未三十忠義俱骨鯁絶代無<lb/>
炯如一段清氷出萬壑置在迎風寒露之玉壺蔗漿歸<lb/>
厨金盌凍洗滌煩熱足以寧君軀政用疎通合典則戚<lb/>
聨豪貴躭文儒兵革未息人未蘇天子亦念西南隅吐<lb/>
蕃憑陵氣頗麤竇氏檢察應時須運糧繩橋壯士喜斬<lb/>
木火井窮猿呼八州刺史思一戰三城守邊却可圗此<lb/>
行入奏計未小密奉聖㫖恩宜殊繡衣春當霄漢立綵<lb/>
<pb n="KR4h0161_WYG_027-24a"/>
服日向庭幃趨省郎京尹必俯拾江花未落還成都江<lb/>
花未落還成都肯訪浣花老翁無為君酤酒滿眼酤與<lb/>
奴白飯馬青芻<lb/>
　　柟樹為風雨所拔歎<lb/>
倚江柟樹草堂前故老相傳二百年誅茅卜居總為此<lb/>
五月髣髴聞寒蟬東南飄風動地至江翻石走流雲氣<lb/>
幹排雷雨猶力爭根斷泉源豈天意滄波老樹性所愛<lb/>
浦上童童一青盖野客頻留懼雪霜行人不過聴竽籟<lb/>
<pb n="KR4h0161_WYG_027-24b"/>
虎倒龍顛委榛棘淚痕血㸃垂胸臆我有新詩何處吟<lb/>
草堂自此無顔色<lb/>
　　茅屋為秋風所破歌<lb/>
八月秋髙風怒號巻我屋上三重茅茅飛度江灑江郊<lb/>
髙者掛罥長林梢下者飄轉沉塘㘭南村羣童欺我老<lb/>
無力忍能對面為盜賊公然抱茅入竹去脣焦口燥呼<lb/>
不得歸來倚杖自嘆息俄頃風定雲墨色秋天漠漠向<lb/>
昏黑布衾多年冷似鐵驕兒惡卧踏裏裂床床屋漏無<lb/>
<pb n="KR4h0161_WYG_027-25a"/>
乾處雨脚如麻未斷絶自經䘮亂少睡眠長夜沾濕何<lb/>
由徹安得廣厦千萬間大庇天下寒士俱歡顔風雨不<lb/>
動安如山嗚呼何時眼前突兀見此屋吾廬獨破受凍<lb/>
死亦足<lb/>
　　天邊行<lb/>
天邊老人歸未得日暮東臨大江哭隴右河源不種田<lb/>
胡騎羌兵入巴蜀洪濤滔天風拔木前飛秃鶖後鴻鵠<lb/>
九度附書向洛陽十年骨肉無消息<lb/>
<pb n="KR4h0161_WYG_027-25b"/>
　　大麥行<lb/>
大麥乾枯小麥黄婦女行泣夫走蔵東至集壁西梁洋<lb/>
問誰腰鎌胡與羌豈無蜀兵三千人部領辛苦江山長<lb/>
安得如鳥有羽翅託身白雲還故鄉<lb/>
　　觀打魚歌<lb/>
綿州江水之東津魴魚鱍鱍色勝銀漁人漾舟沈大網<lb/>
截江一擁數百鱗衆魚常才盡却棄赤鯉騰出如有神<lb/>
潛龍無聲老蛟怒迴風颯颯吹沙塵饔子左右揮霜刀<lb/>
<pb n="KR4h0161_WYG_027-26a"/>
鱠飛金盤白雪髙徐州秃尾不足憶漢陰槎頭逺遁逃<lb/>
魴魚肥美知第一既飽歡娱亦蕭瑟君不見朝來割素<lb/>
鬐咫尺波濤永相失<lb/>
　　又觀打魚<lb/>
蒼江漁子清晨集設網提綱萬魚急能者操舟疾若風<lb/>
撐突波濤挺叉入小魚脱漏不可紀半死半生猶戢戢<lb/>
大魚傷損皆垂頭屈强泥沙有時立東津觀魚已再來<lb/>
主人罷鱠還傾盃日暮蛟龍改窟穴山根鱣鮪隨雲雷<lb/>
<pb n="KR4h0161_WYG_027-26b"/>
干戈兵革鬭未止鳳凰麒麟安在哉吾徒胡為縱此樂<lb/>
暴殄天物聖所哀<lb/>
　　越王樓歌<lb/>
綿州州府何磊落顯慶年中越王作孤城西北起髙樓<lb/>
碧瓦朱甍照城郭樓下長江百丈清山頭落日半輪明<lb/>
君王舊跡今人賞轉見千秋萬古情<lb/>
　　相從歌贈嚴二别駕<lb/>
我行入東川十步一迴首成都亂罷氣蕭颯浣花草堂<lb/>
<pb n="KR4h0161_WYG_027-27a"/>
　亦何有梓中豪傑大者誰本州從事知名久把臂開樽<lb/>
　飲我酒酒酣擊劒蛟龍吼烏帽拂塵青螺粟紫衣將炙<lb/>
　緋衣走銅盤燒蠟光吐日夜如何其初促膝黄昏始扣<lb/>
　主人門誰謂俄頃膠在漆萬事盡付形骸外百年未見<lb/>
　歡娱畢神傾意豁真佳士久客多憂今愈疾髙視乾坤<lb/>
　又可愁一軀交態同悠悠埀老遇君未恨晩似君須向<lb/>
　古人求<lb/>
　　　光禄坂行<lb/>
<pb n="KR4h0161_WYG_027-27b"/>
　山行落日下絶壁西望千山萬山赤樹枝有鳥亂鳴時<lb/>
　暝色無人獨歸客馬驚不憂深谷墜草動只怕長弓射<lb/>
　安得更似開元中道路即今多擁隔<lb/>
　<lb/>
　<lb/>
　<lb/>
　<lb/>
御定全唐詩錄巻二十七<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_028-1a"/>
　欽定四庫全書<lb/>
御定全唐詩錄巻二十八<lb/>
　　杜甫<hi>五</hi>
　　古體詩<hi>五</hi>
　　　陪王侍御同登東山最髙頂宴姚通泉晩攜酒泛<lb/>
　　　　江<lb/>
　姚公美政誰與儔不減昔時陳太丘邑中上客有柱史<lb/>
　多暇日陪驄馬遊東山髙頂羅珍羞下顧城郭銷我憂<lb/>
<pb n="KR4h0161_WYG_028-1b"/>
　清江白日落欲盡復攜美人登綵舟笛聲憤怨哀中流<lb/>
　妙舞逶迤夜未休燈前往往大魚出聴曲低昂如有求<lb/>
　三更風起寒浪湧取樂喧呼覺船重滿空星河光破碎<lb/>
　四座賓客色不動請公臨深莫相違迴船罷酒上馬歸<lb/>
　人生歡㑹豈有極無使霜露霑人衣<lb/>
　　　春日戯題惱郝使君兄<lb/>
　使君意氣凌青霄憶昨歡娱常見招細馬時鳴金騕褭<lb/>
　佳人屢出董嬌嬈東流江水西飛燕可惜春光不相見<lb/>
<pb n="KR4h0161_WYG_028-2a"/>
願攜王趙兩紅顔再騁肌膚如素練通泉百里近梓州<lb/>
請公一来開我愁舞處重看花滿面尊前還有錦纒頭<lb/>
　　短歌行<hi>贈王郎司直</hi>
王郎酒酣拔劒斫地歌莫哀我能拔爾抑塞磊落之奇<lb/>
才豫章翻風白日動鯨魚跋浪滄溟開且脱佩劒休徘<lb/>
徊西得諸侯棹錦水欲向何門趿珠履仲宣樓頭春色<lb/>
深青眼髙歌望吾子眼中之人吾老矣<hi>贈友詩官有王司直即其人也</hi>
　　桃竹杖引<hi>贈章留後</hi>
<pb n="KR4h0161_WYG_028-2b"/>
江心蟠石生桃竹蒼波噴浸尺度足斬根削皮如紫玉<lb/>
江妃水仙惜不得梓潼使君開一束滿堂賓客皆歎息<lb/>
憐我老病贈兩莖出入爪甲鏗有聲老夫復欲東南征<lb/>
乗濤鼓枻白帝城路幽必為鬼神奪拔劒或與蛟龍爭<lb/>
重為告曰杖兮杖兮爾之生也甚正直慎勿見水踴躍<lb/>
學變化為龍使我不得爾之扶持滅跡於君山湖上之<lb/>
青峰噫風塵澒洞兮豺虎咬人忽失雙杖兮吾將曷從<lb/>
<hi>蜀都賦靈夀桃枝注曰桃枝竹屬也出墊江縣可以為杖</hi>
<pb n="KR4h0161_WYG_028-3a"/>
　　韋諷錄事宅觀曹將軍畫馬圗<lb/>
國初已来畫鞍馬神妙獨數江都王將軍得名三十載<lb/>
人間又見真乗黄曾貌先帝照夜白龍池十日飛霹靂<lb/>
内府殷紅馬腦盌媫妤傳詔才人索盌賜將軍拜舞歸<lb/>
輕紈細綺相追飛貴戚權門得筆跡始覺屏障生光輝<lb/>
昔日太宗拳毛騧近時郭家師子花今之新圗有二馬<lb/>
復令識者久歎嗟此皆騎戰一敵萬縞素漠漠開風沙<lb/>
其餘七匹亦殊絶迥若寒空動煙雪霜蹄蹴踏長楸間<lb/>
<pb n="KR4h0161_WYG_028-3b"/>
馬官厮養森成列可憐九馬爭神駿顧視清髙氣深穩<lb/>
借問苦心愛者誰後有韋諷前支遁憶昔巡幸新豐宫<lb/>
翠華拂天来向東騰驤磊落三萬匹皆與此圖筋骨同<lb/>
自從獻寶朝河宗無復射蛟江水中君不見金粟堆前<lb/>
松栢裏龍媒去盡鳥呼風<lb/>
　　丹青引<hi>贈曹將軍霸</hi>
將軍魏武之子孫於今為庶為清門英雄割據雖已矣<lb/>
文彩風流今尚存學書初學衛夫人但恨無過王右軍<lb/>
<pb n="KR4h0161_WYG_028-4a"/>
丹青不知老將至富貴於我如浮雲開元之中常引見<lb/>
承恩數上南薰殿凌煙功臣少顔色將軍下筆開生面<lb/>
良相頭上進賢冠猛將腰間大羽箭褒公鄂公毛髮動<lb/>
英姿颯爽来酣戰先帝天馬玉花驄畫工如山貌不同<lb/>
是日牽来赤墀下迥立閶闔生長風詔謂將軍拂絹素<lb/>
意匠慘淡經營中斯須九重真龍出一洗萬古凡馬空<lb/>
玉花却在御榻上榻上庭前屹相向至尊含笑催賜金<lb/>
圉人太僕皆惆悵弟子韓幹早入室亦能畫馬窮殊相<lb/>
<pb n="KR4h0161_WYG_028-4b"/>
幹惟畫肉不畫骨忍使驊騮氣凋䘮將軍畫善蓋有神<lb/>
必逢佳士亦寫真即今飄泊干戈際屢貌尋常行路人<lb/>
途窮反遭俗眼白世上未有如公貧但看古来盛名下<lb/>
終日坎壈纒其身<lb/>
　　憶昔<lb/>
憶昔開元全盛日小邑猶藏萬家室稻米流脂粟米白<lb/>
公私倉廪俱豐實九州道路無豺虎逺行不勞吉日出<lb/>
齊紈魯縞車班班男耕女桑不相失宫中聖人奏雲門<lb/>
<pb n="KR4h0161_WYG_028-5a"/>
天下朋友皆膠漆百餘年間未災變叔孫禮樂蕭何律<lb/>
豈聞一絹直萬錢有田種穀今流血洛陽宫殿燒焚盡<lb/>
宗廟新除狐兔穴傷心不忍問耆舊復恐初從亂離説<lb/>
小臣魯鈍無所能朝廷記識䝉祿秩周宣中興望我皇<lb/>
灑血江漢身衰疾<lb/>
　　冬狩行<hi>時梓州刺史章彛兼侍御史留後東川</hi>
君不見東川節度兵馬雄校獵亦似觀成功夜發猛士<lb/>
三千人清晨合圍步驟同禽獸已斃十七八殺聲落日<lb/>
<pb n="KR4h0161_WYG_028-5b"/>
迴蒼穹幕前生致九青兕馲駝<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>峞垂元熊東西南北<lb/>
百里間髣髴蹴踏寒山空有鳥名鸜鵒力不能髙飛逐<lb/>
走蓬肉味不足登鼎俎何爲見羈虞羅中春蒐冬狩候<lb/>
得同使君五馬一馬驄况今攝行大將權號令頗有前<lb/>
賢風飄然時危一老翁十年厭見旌旗紅喜君士卒甚<lb/>
整肅為我迴轡擒西戎草中狐兔盡何益天子不在咸<lb/>
陽宫朝廷雖無幽王禍得不哀痛塵再䝉嗚呼得不哀<lb/>
痛塵再䝉<lb/>
<pb n="KR4h0161_WYG_028-6a"/>
　　閬山歌<lb/>
閬州城東靈山白閬州城北玉臺碧松浮欲盡不盡雲<lb/>
江動將崩未崩石那知根無鬼神㑹已覺氣與嵩華敵<lb/>
中原格鬬且未歸應結茅齋看青壁<lb/>
　　閬水歌<lb/>
嘉陵江色何所似石黛碧玉相因依正憐日破浪花出<lb/>
更復春從沙際歸巴童蕩槳欹側過水雞銜魚来去飛<lb/>
閬中勝事可腸斷閬州城南天下稀<lb/>
<pb n="KR4h0161_WYG_028-6b"/>
　　莫相疑行<lb/>
男兒生無所成頭皓白牙齒欲落真可惜憶獻三賦蓬<lb/>
萊宫自怪一日聲輝赫集賢學士如堵牆觀我落筆中<lb/>
書堂往時文彩動人主此日饑寒趨路㫄晩將末契託<lb/>
年少當面輸心背面笑寄謝悠悠世上兒不爭好惡莫<lb/>
相疑<lb/>
　　蠶穀行<lb/>
天下郡國向萬城無有一城無甲兵焉得鑄甲作農器<lb/>
<pb n="KR4h0161_WYG_028-7a"/>
一寸荒田牛得耕牛盡耕蠶亦成不勞烈士淚滂沱男<lb/>
穀女絲行復歌<lb/>
　　折檻行<lb/>
嗚呼房魏不復見秦王學士時難羨青衿胄子困泥塗<lb/>
白馬將軍若雷電千載少似朱雲人至今折檻空嶙峋<lb/>
婁公不語宋公語尚憶先皇容直臣<lb/>
　　古栢行<lb/>
孔明廟前有老栢柯如青銅根如石霜皮溜雨四十圍<lb/>
<pb n="KR4h0161_WYG_028-7b"/>
黛色參天二千尺君臣已與時際㑹樹木猶為人愛惜<lb/>
雲来氣接巫峡長月出寒通雪山白憶昨路遶錦亭東<lb/>
先主武侯同閟宫崔嵬枝榦郊原古窈窕丹青戸牖空<lb/>
落落盤踞雖得地冥冥孤髙多烈風扶持自是神明力<lb/>
正直原因造化功大厦如傾要梁棟萬牛迴首丘山重<lb/>
不露文章世已驚未辭剪伐誰能送苦心豈免容螻蟻<lb/>
香葉終經宿鸞鳳志士幽人莫怨嗟古來材大難為用<lb/>
　　縛雞行<lb/>
<pb n="KR4h0161_WYG_028-8a"/>
小奴縛雞向市賣雞被縛急相喧爭家中厭雞食蟲蟻<lb/>
不知雞賣還遭烹蟲雞於人何厚薄吾叱奴人解其縛<lb/>
雞蟲得失無了時注目寒江倚山閣<lb/>
　　負薪行<lb/>
夔州處女髮半華四十五十無夫家更遭䘮亂嫁不售<lb/>
一生抱恨堪咨嗟土風坐男使女立應當門戸女出入<lb/>
十猶八九負薪歸賣薪得錢應供給至老雙鬟只垂頸<lb/>
野花山葉銀釵並筋力登危集市門死生射利兼鹽井<lb/>
<pb n="KR4h0161_WYG_028-8b"/>
面妝首飾雜啼痕地褊衣寒困石根若道巫山女麤醜<lb/>
何得此有昭君村<lb/>
　　最能行<lb/>
峡中丈夫絶輕死少在公門多在水富豪有錢駕大舸<lb/>
貧窮取給行艓子小兒學問止論語大兒結束随商旅<lb/>
欹帆側柂入波濤撇漩捎濆無險阻朝發白帝暮江陵<lb/>
頃来目擊信有徵瞿塘漫天虎鬚怒歸州長年行最能<lb/>
此鄉之人氣量窄悮競南風疎北客若道土無英俊才<lb/>
<pb n="KR4h0161_WYG_028-9a"/>
何得山有屈原宅<lb/>
　　可歎<lb/>
天上浮雲如白衣斯須改變如蒼狗古往今來共一時<lb/>
人生萬事無不有近者抉眼去其夫河東女兒身姓柳<lb/>
丈夫正色動引經酆城客子王季友羣書萬巻常暗誦<lb/>
孝經一通看在手貧窮老瘦家賣屐好事就之為㩦酒<lb/>
豫章太守髙帝孫引為賔客敬頗久聞道三年未曾語<lb/>
小心恐懼閉其口太守得之更不疑人生反覆看亦醜<lb/>
<pb n="KR4h0161_WYG_028-9b"/>
明月無瑕豈容易紫氣鬱鬱猶衝斗時危可仗真豪俊<lb/>
二人得置君側否太守頃者領山南邦人思之比父母<lb/>
王生早曾拜顔色髙山之外皆培塿用為羲和天為成<lb/>
用平水土地為厚王也論道阻江湖李也丞疑曠前後<lb/>
死為星辰終不滅致君堯舜焉肯朽吾輩碌碌飽飯行<lb/>
風后力牧長迴首<lb/>
　　觀公孫大娘弟子舞劒器行<hi>并序</hi>
　　　大厯二年十月十九日夔府别駕元持宅見臨<lb/>
<pb n="KR4h0161_WYG_028-10a"/>
　　　潁李十二娘舞劒器壯其蔚跂問其所師曰余<lb/>
　　　公孫大娘弟子也開元三載余尚童穉記於郾<lb/>
　　　城觀公孫氏舞劒器渾脱瀏灕頓挫獨出冠時<lb/>
　　　自髙頭宜春梨園二伎坊内人洎外供奉曉是<lb/>
　　　舞者聖文神武皇帝初公孫一人而已玉貌錦<lb/>
　　　衣况余白首今兹弟子亦匪盛顔既辨其由来<lb/>
　　　知波瀾莫二撫事慷慨聊為劒器行往者吴人<lb/>
　　　張旭善草書書帖數常於鄴縣見公孫大娘舞<lb/>
<pb n="KR4h0161_WYG_028-10b"/>
　　　西河劒器自此草書長進豪蕩感激即公孫可<lb/>
　　　知矣<lb/>
昔有佳人公孫氏一舞劒器動四方觀者如山色沮䘮<lb/>
天地為之久低昂㸌如羿射九日落矯如羣帝驂龍翔<lb/>
来如雷霆收震怒罷如江海凝清光絳唇珠衷兩寂寞<lb/>
晚有弟子傳芬芳臨潁美人在白帝妙舞此曲神揚揚<lb/>
與余問答旣有以感時撫事增惋傷先帝侍女八千人<lb/>
公孫劒器初第一五十年間似反掌風塵傾動昏王室<lb/>
<pb n="KR4h0161_WYG_028-11a"/>
梨園子弟散如煙女樂餘姿映寒日金粟堆南木已拱<lb/>
瞿唐石城草蕭瑟玳筵急管曲復終樂極哀来月東出<lb/>
老夫不知其所往足繭荒山轉愁疾<lb/>
　　李潮八分小篆歌<lb/>
蒼頡鳥跡既茫昧字體變化如浮雲陳倉石鼓又已訛<lb/>
大小二篆生八分秦有李斯漢蔡邕中間作者寂不聞<lb/>
嶧山之碑野火焚棗木傳刻肥失真苦縣光和尚骨立<lb/>
書貴痩硬方通神惜哉李蔡不復得吾甥李潮下筆親<lb/>
<pb n="KR4h0161_WYG_028-11b"/>
尚書韓擇木騎曹蔡有鄰開元已來數八分潮也奄有<lb/>
二子成三人况潮小篆逼秦相快劒長㦸森相向八分<lb/>
一字直百金蛟龍盤拏肉屈强吴郡張顛誇草書草書<lb/>
非古空雄壯豈如吾甥不流宕丞相中郎丈人行巴東<lb/>
逢李潮逾月求我歌我今衰老才力薄潮乎潮乎奈汝<lb/>
何<lb/>
　　荆南兵馬使太常卿趙公大食刀歌<lb/>
太常樓船聲嗷嘈問兵刮冦趨下牢牧出令奔飛百艘<lb/>
<pb n="KR4h0161_WYG_028-12a"/>
猛蛟突獸紛騰逃白帝寒城駐錦袍元冬示我胡國刀<lb/>
壯士短衣頭虎毛憑軒拔鞘天為髙翻風轉日木怒號<lb/>
氷翼雪淡傷哀猱鐫錯碧甖鸊鵜膏鋩鍔已瑩虚秋濤<lb/>
鬼物撇捩辭坑壕蒼水使者捫赤絛龍伯國人罷釣鼇<lb/>
芮公迴首顔色勞分閫救世用賢豪趙公玉立髙歌起<lb/>
攬環結佩相終始萬嵗持之䕶天子得君亂絲與君理<lb/>
蜀江如線如針水荆岑彈丸心未已賊臣惡子休干紀<lb/>
魑魅魍魎徒為耳妖腰亂領敢欣喜用之不髙亦不庫<lb/>
<pb n="KR4h0161_WYG_028-12b"/>
不似長劒須天倚吁嗟光祿英雄弭大食寶刀聊可比<lb/>
丹青宛轉麒麟裏光芒六合無泥滓<lb/>
　　王兵馬使二角鷹<lb/>
悲臺蕭颯石巃嵸哀壑杈枒浩呼洶中有萬里之長江<lb/>
迴風滔日孤光動角鷹翻倒壯士臂將軍玉帳軒翠氣<lb/>
二鷹猛腦徐絛穟目如愁胡視天地杉雞竹兔不自惜<lb/>
溪虎野羊俱辟易鞲上鋒稜十二翮將軍勇鋭與之敵<lb/>
將軍樹勲起安西崑崙虞泉入馬蹄白羽曾肉三狻猊<lb/>
<pb n="KR4h0161_WYG_028-13a"/>
敢決豈不與之齊荆南芮公得將軍亦如角鷹下翔雲<lb/>
惡鳥飛飛啄金屋安得爾輩開其羣驅出六合梟鸞分<lb/>
　　狄明府<lb/>
梁公曾孫我姨弟不見十年官濟濟大賢之後竟陵遲<lb/>
浩蕩古今同一體比看叔伯四十人有才無命百寮底<lb/>
今者兄弟一百人幾人卓絶秉周禮在汝更用文章為<lb/>
長兄白睂復天啓汝門請從曾翁説太后當朝多巧詆<lb/>
狄公執政在末年濁河終不汚清濟國嗣初將付諸武<lb/>
<pb n="KR4h0161_WYG_028-13b"/>
公獨廷諍守丹陛禁中決冊請房陵前朝長老皆流涕<lb/>
太宗社稷一朝正漢官威儀重昭洗時危始識不世才<lb/>
誰謂荼苦甘如薺汝曹又宜列土食身使門戸多旌棨<lb/>
胡為漂泊岷漢間干謁王侯頗歴抵况乃山髙水有波<lb/>
秋風蕭蕭露泥泥虎之饑下巉嵒蛟之横出清泚早歸<lb/>
来黃土泥衣眼易眯<lb/>
　　秋風<lb/>
秋風淅淅吹我衣東流之外西日微天清小城擣練急<lb/>
<pb n="KR4h0161_WYG_028-14a"/>
石古細路行人稀不知明月為誰好早晩孤帆他夜歸<lb/>
㑹將白髮倚庭樹故園池臺今是非<lb/>
　　久雨期王將軍不至<lb/>
天雨蕭蕭滯茅屋空山無以慰幽獨鋭頭將軍来何遲<lb/>
令我心中苦不足數看黄霧亂𤣥雲時聴嚴風折喬木<lb/>
泉源泠泠雜猿狖泥濘漠漠饑鴻鵠嵗暮窮陰耿未已<lb/>
人生㑹面難再得憶爾腰下鐵絲箭射殺林中雪色鹿<lb/>
前者坐皮因問毛知子歴險人馬勞異獸如飛星宿落<lb/>
<pb n="KR4h0161_WYG_028-14b"/>
應弦不礙蒼山髙安得突騎只五千崒然睂骨皆爾曹<lb/>
走平亂世相催促一豁明主正鬱陶憶昔范增碎玉斗<lb/>
未使吳兵着白袍昏昏閶闔閉氛祲十月荆南雷怒號<lb/>
　　别李秘書始興寺所居<lb/>
不見秘書心若失及見秘書失心疾安爲動主理信然<lb/>
我獨覺子神充實重聞西方止觀經老身古寺風泠泠<lb/>
妻兒待米且歸去他日杖藜来細聴<lb/>
　　錦樹行<lb/>
<pb n="KR4h0161_WYG_028-15a"/>
今日苦短昨日休嵗云暮矣增離憂霜凋碧樹作錦樹<lb/>
萬壑東逝無停留荒戍之城石色古東郭老人住青丘<lb/>
飛書白帝營斗粟琴瑟几杖柴門幽青草萋萋盡枯死<lb/>
天馬跂足随氂牛自古聖賢多薄命姦雄惡少皆封侯<lb/>
故國三年一消息終南渭水寒悠悠五陵豪貴反顛倒<lb/>
鄉里小兒狐白裘生男堕地要膂力一生富貴傾邦國<lb/>
莫愁父母少黄金天下風塵兒亦得<lb/>
　　赤霄行<lb/>
<pb n="KR4h0161_WYG_028-15b"/>
孔雀未知牛有角渴飲寒泉逢觝觸赤霄𤣥圃須往来<lb/>
翠尾金花不辭辱江中淘河嚇飛燕銜泥却落羞華屋<lb/>
皇孫猶曾蓮勺困衛莊見貶傷其足老翁慎莫怪少年<lb/>
葛亮貴和書有篇丈夫垂名動萬年記憶細故非髙賢<lb/>
　　復陰<lb/>
方冬合沓𤣥陰塞昨日晚晴今日黑萬里飛蓬映天過<lb/>
孤城樹羽揚風直江濤簸岸黄沙走雲雪埋山蒼兕吼<lb/>
君不見夔子之國杜陵翁牙齒半落左耳聾<lb/>
<pb n="KR4h0161_WYG_028-16a"/>
　　夜歸<lb/>
夜半歸来衝虎過山黑家中已眠卧傍見北斗向江低<lb/>
仰看明星當空大庭前把燭嗔<hi>一作喚</hi>兩炬峡口驚猿聞<lb/>
一箇白頭老罷舞復歌杖藜不睡誰能那<hi>顧况集閩俗呼子為囝父</hi>
<hi>為郎罷此云老罷亦戲用閩俗語也</hi>
　　醉為馬墜諸公攜酒相看<lb/>
甫也諸侯老賓客罷酒酣歌拓金㦸騎馬忽憶少年時<lb/>
散蹄迸落瞿塘石白帝城門水雲外低身直下八千尺<lb/>
<pb n="KR4h0161_WYG_028-16b"/>
粉堞電轉紫遊韁東得平岡出天壁江村野堂爭入眼<lb/>
埀鞭嚲鞚凌紫陌向来皓首驚萬人自倚紅顔能騎射<lb/>
安知決臆追風足朱汗驂驔猶噴玉不虞一蹶終損傷<lb/>
人生快意多所辱職當憂戚伏衾枕况乃遲暮加煩促<lb/>
朋知來問腆我顔杖藜强起依僮僕語盡還成開口笑<lb/>
提攜别掃清谿曲酒肉如山又一時初筵哀絲動豪竹<lb/>
共指西日不相貸喧呼且覆盃中渌何必走馬来為問<lb/>
君不見嵇康養生遭殺戮<lb/>
<pb n="KR4h0161_WYG_028-17a"/>
　　君不見簡蘇徯<lb/>
君不見道邊廢棄池君不見前者摧折桐百年死樹中<lb/>
琴瑟一斛舊水藏蛟龍丈夫蓋棺事始定君今幸未成<lb/>
老翁何恨憔悴在山中湥山窮谷不可處霹靂魍魎兼<lb/>
狂風<lb/>
　　憶昔行<lb/>
憶昔北尋小有洞洪河怒濤過輕舸辛勤不見華蓋君<lb/>
艮岑青輝慘么麽千崖無人萬壑靜三步回頭五步坐<lb/>
<pb n="KR4h0161_WYG_028-17b"/>
秋山眼冷魂未歸仙賞心違淚交墮弟子誰依白茅室<lb/>
盧老獨啟青銅鎖巾拂香餘搗藥塵階除灰死燒丹火<lb/>
𤣥圃滄洲莽空濶金節羽衣飄婀娜落日初霞閃餘映<lb/>
倐忽東西無不可松風磵水聲合時青兕黄熊啼向我<lb/>
徒然咨嗟撫遺迹至今夢想仍猶左秘訣隠文須内敎<lb/>
晩嵗何功使願果更討衡陽董鍊師南浮早鼓瀟湘柂<lb/>
　　魏將軍歌<lb/>
將軍昔着從事衫鐵馬馳突重兩銜被堅執銳略西極<lb/>
<pb n="KR4h0161_WYG_028-18a"/>
崑崙月窟東嶄巖君門羽林萬猛士惡若哮虎子所監<lb/>
五年起家列霜㦸一日過海收風帆平生流輩徒蠢蠢<lb/>
長安少年氣欲盡魏侯骨聳精爽𦂳華嶽峰尖見秋隼<lb/>
星纒寶校金盤陁夜騎天駟超天河欃槍熒惑不敢動<lb/>
翠蕤雲旓相蕩摩吾為子起歌都䕶酒䦨插劒肝膽露<lb/>
鈎陳蒼蒼風𤣥武萬嵗千秋奉明主臨江節士安足數<lb/>
<hi>荆溪吴子良曰崑崙月窟在西南云東者謂將軍略地至西方之極而崑崙月窟反在東也</hi>
　　朱鳳行<lb/>
<pb n="KR4h0161_WYG_028-18b"/>
君不見瀟湘之山衡山髙山巓朱鳳聲嗷嗷側身長顧<lb/>
求其曹翅埀口噤心甚勞下愍百鳥在羅網黄雀最小<lb/>
猶難逃願分竹實及螻蟻盡使鴟梟相怒號<lb/>
　　醉歌行贈公安顔少府請顧八題壁<lb/>
神仙中人不易得顔氏之子才孤標天馬長鳴待駕馭<lb/>
秋鷹整翮當雲霄君不見東吴顧文學君不見西漢杜<lb/>
陵老詩家筆勢君不嫌詞翰升堂為君掃是日霜風凍<lb/>
七澤烏蠻落照銜赤壁酒酣耳熱忘頭白感君意氣無<lb/>
<pb n="KR4h0161_WYG_028-19a"/>
所惜一為歌行歌主客<lb/>
　　夜聞觱篥<lb/>
夜聞觱篥滄江上衰年側耳情所嚮鄰舟一聴多感傷<lb/>
塞曲三更歘悲壯積雪飛霜此夜寒孤燈急管復風湍<lb/>
君知天地干戈滿不見江湖行路難<lb/>
　　發劉郎浦<lb/>
挂帆早發劉郎浦疾風颯颯昏亭午舟中無日不沙塵<lb/>
岸上空村盡豺虎十日北風風未迴客行嵗晩晩相催<lb/>
<pb n="KR4h0161_WYG_028-19b"/>
白頭厭伴漁人宿黄帽青鞋歸去來<lb/>
　　風雨看舟前落花戯為新句<lb/>
江上人家桃樹枝春寒細雨出疎籬影遭碧水潛勾引<lb/>
風妬紅花却倒吹吹花困癲傍舟楫水光風力俱相怯<lb/>
赤憎輕薄遮入懷珍重分明不来接濕久飛遲半欲髙<lb/>
縈沙惹草細於毛蜜蜂蝴蝶生情性偷眼蜻蜓避百勞<lb/>
　　岳麓山道林二寺行<lb/>
玉泉之南麓山殊道林林壑爭盤紆寺門髙開洞庭野<lb/>
<pb n="KR4h0161_WYG_028-20a"/>
殿脚插入赤沙湖五月寒風冷佛骨六時天樂朝香爐<lb/>
地靈步步雪山草僧寶人人滄海珠塔刧宫牆壯麗敵<lb/>
香厨松道清涼俱蓮花交響共命鳥金㮄雙迴三足烏<lb/>
方丈涉海費時節𤣥圃尋河知有無暮年且喜經行近<lb/>
春日兼䝉暄暖扶飄然斑白身奚適傍此烟霞茅可誅<lb/>
桃源人家易制度橘洲田土仍膏腴潭府邑中甚淳古<lb/>
太守庭内不喧呼昔遭衰世皆晦迹今幸樂國養微軀<lb/>
依止老宿亦未晚富貴功名焉足圗久為野客尋幽慣<lb/>
<pb n="KR4h0161_WYG_028-20b"/>
細學周顒免興孤一重一掩吾肺腑山鳥山花吾友于<lb/>
宋公放逐曾題壁物色分留與老夫<lb/>
　　暮秋枉裴道州手札率爾遣興寄近呈蘇渙侍御<lb/>
乆客多枉友朋書素書一月凡一束虚名但䝉寒温問<lb/>
泛愛不救溝壑辱齒落未是無心人舌存恥作窮途哭<lb/>
道州手札適復至紙長要自三過讀盈把那須滄海珠<lb/>
入懐本倚崑山玉撥棄潭州百斛酒蕪沒瀟岸千株菊<lb/>
使我晝立煩兒孫令我夜坐費燈燭憶子初尉永嘉去<lb/>
<pb n="KR4h0161_WYG_028-21a"/>
紅顔白面花映肉軍符侯印取豈遲紫燕綠耳行甚速<lb/>
聖朝尚飛戰鬬塵濟世宜引英俊人黎元愁痛㑹蘇息<lb/>
夷狄跋扈徒逡巡授鉞築壇聞意㫖頽綱漏網期彌綸<lb/>
郭欽上書見大計劉毅答詔驚羣臣他日更僕語不淺<lb/>
明公論兵氣益振傾壺簫管黑白髮儛劒霜雪吹青春<lb/>
宴筵曾語蘓季子後來傑出雲孫比茅齋定王城郭門<lb/>
藥物楚老漁商市市北肩輿每聨袂郭南抱甕亦隠几<lb/>
無數將軍西第成早作丞相東山起鳥雀苦肥秋粟菽<lb/>
<pb n="KR4h0161_WYG_028-21b"/>
蛟龍欲蟄寒沙水天下鼓角何時休陣前部曲終日死<lb/>
附書與裴因示蘇此生巳媿須人扶致君堯舜付公等<lb/>
早據要路思捐軀<lb/>
　　嵗晏行<lb/>
嵗云暮矣多北風瀟湘洞庭白雪中漁父天寒網罟凍<lb/>
莫徭射雁鳴桑弓去年米貴闕軍食今年米賤大傷農<lb/>
髙馬達官厭酒肉此輩杼軸茅茨空楚人重魚不重鳥<lb/>
汝休枉殺南飛鴻况聞處處鬻男女割慈忍愛還租庸<lb/>
<pb n="KR4h0161_WYG_028-22a"/>
往日用錢捉私鑄今許鉛錫和青銅刻泥為之最易得<lb/>
好惡不合長相䝉萬國城頭吹畫角此曲哀怨何時終<lb/>
　　追酬故髙蜀州人日見寄<hi>并序</hi>
　　　開文書帙中檢所遺忘因得故髙常侍適往居<lb/>
　　　在成都時髙任蜀州刺史人日相憶見寄詩淚<lb/>
　　　灑行間讀終篇末自枉詩又十餘年莫記存歿<lb/>
　　　又六七年矣老病懐舊生意可知今海内忘形<lb/>
　　　故人獨漢中王瑀與昭州敬使君超先在愛而<lb/>
<pb n="KR4h0161_WYG_028-22b"/>
　　　不見情見乎辭大厯五年正月二十一日却追<lb/>
　　　酬髙公此作因寄王及敬弟<lb/>
自䝉蜀州人日作不意清詩久零落今晨散帙眼忽開<lb/>
迸淚幽吟事如昨嗚呼壯士多慷慨合沓髙名動寥廓<lb/>
歎我悽悽求友篇感時鬱鬱匡君略錦里春光空爛漫<lb/>
瑶墀侍臣已冥寞瀟湘水國傍鼋鼉鄠杜秋天失鵰鶚<lb/>
東西南北更誰論白首扁舟病獨存遥拱北辰纒冦盜<lb/>
欲傾東海洗乾坤邊塞西蕃最充斥衣冠南渡多崩奔<lb/>
<pb n="KR4h0161_WYG_028-23a"/>
　鼓瑟至今悲帝子曳裾何處覔王門文章曹植波瀾濶<lb/>
　服食劉安徳業尊長笛誰能亂愁思昭州詞翰與招魂<lb/>
　　　狂歌行贈四兄<lb/>
　與兄行年校一嵗賢者是兄愚者弟兄將富貴等浮雲<lb/>
　弟切功名好權勢長安秋雨十日泥我曹鞴馬聴晨雞<lb/>
　公卿朱門未開鎖我曹已到肩相齊吾兄睡穏方舒膝<lb/>
　不襪不巾踏曉日男啼女哭莫我知身上須繒腹中實<lb/>
　今年思我来嘉州嘉州酒重花繞樓樓頭喫酒樓下卧<lb/>
<pb n="KR4h0161_WYG_028-23b"/>
　長歌短詠還相酬四時八節還拘禮女拜弟妻男拜弟<lb/>
　幅巾鞶帯不挂身頭脂足垢何曾洗吾兄吾兄巢許倫<lb/>
　一生喜怒長任真日斜枕肘寢已熟啾啾唧唧為何人<lb/>
　<lb/>
　<lb/>
　<lb/>
　<lb/>
御定全唐詩錄巻二十八<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_029-1a"/>
　欽定四庫全書<lb/>
御定全唐詩錄巻二十九<lb/>
　　杜甫<hi>六</hi>
　　近體詩<lb/>
　　　重題鄭氏東亭<lb/>
　華亭入翠微秋日亂清暉崩石欹山樹清漣曳水衣紫<lb/>
　鱗衝岸躍蒼隼䕶巢歸向晩尋征路殘雲傍馬飛<lb/>
　　　天寳初南曹小司冦舅於我太夫人堂下累土為<lb/>
<pb n="KR4h0161_WYG_029-1b"/>
　　　　山一匱盈尺以代彼朽木承諸焚香瓷甌甌甚<lb/>
　　　　安矣旁植慈竹盖兹數峯嶔岑嬋娟宛有塵外<lb/>
　　　　數致乃不知興之所至而作是詩<lb/>
　一匱功盈尺三峯意出羣望中疑在野幽處欲生雲慈<lb/>
　竹春隂覆香爐曉勢分惟南將獻夀佳氣日氛氲<lb/>
　　　與任城許主簿遊南池<lb/>
　秋水通溝洫城隅進小船晩涼看洗馬森木亂鳴蟬菱<lb/>
　熟經時雨蒲荒八月天晨朝降白露遥憶舊青氊<lb/>
<pb n="KR4h0161_WYG_029-2a"/>
　　登兖州城樓<lb/>
東郡趨庭日南樓縱目初浮雲連海岱平野入青徐孤<lb/>
嶂秦碑在荒城魯殿餘從來多古意臨眺獨躊蹰<lb/>
　　對雨書懷走邀許十一簿公<lb/>
東岳雲峰起溶溶滿太虛震雷翻幕燕驟雨落河魚座<lb/>
對賢人酒門聽長者車相邀愧泥濘騎馬到堦除<lb/>
　　已上人茅齋<lb/>
已公茅屋下可以賦新詩枕簟入林僻茶𤓰留客遲江<lb/>
<pb n="KR4h0161_WYG_029-2b"/>
蓮揺白羽天棘蔓青絲空忝許詢輩難酬支遁詞<lb/>
　　房兵曹胡馬詩<lb/>
胡馬大宛名鋒稜痩骨成竹批雙耳峻風入四蹄輕所<lb/>
向無空濶真堪托死生驍騰有如此萬里可横行<lb/>
　　過宋員外之問舊莊<lb/>
宋公舊池館零落守陽阿枉道祇從入吟詩許更過淹<lb/>
留問耆老寂寞向山河更識將軍樹悲風日暮多<lb/>
　　夜宴左氏莊<lb/>
<pb n="KR4h0161_WYG_029-3a"/>
風林纎月落衣露淨琴張暗水流花徑春星帯草堂檢<lb/>
書燒燭短看劍引盃長詩罷聞吳詠扁舟意不忘<lb/>
　　春日憶李白<lb/>
白也詩無敵飄然思不羣清新庾開府俊逸鮑參軍渭<lb/>
北春天樹江東日暮雲何時一樽酒重與細論文<lb/>
　　送裴二虬作尉永嘉<lb/>
孤嶼亭何處天涯水氣中故人官就此絶境興誰同隠<lb/>
吏逢梅福遊山憶謝公扁舟吾已就把釣待秋風<lb/>
<pb n="KR4h0161_WYG_029-3b"/>
　　陪鄭廣文遊何將軍山林<lb/>
不識南塘路今知第五橋名園依緑水野竹上青霄谷<lb/>
口舊相得濠梁同見招平生為幽興未惜馬蹄遥<lb/>
百頃風潭上千章夏木清卑枝低結子接葉暗巢鶯鮮<lb/>
鯽銀絲鱠香芹碧澗羮翻疑柂樓底晚飯越中行<lb/>
萬里戎王子何年别月支異花開絶域滋蔓匝清池漢<lb/>
使徒空到神農竟不知露翻兼雨打開拆日離披<lb/>
旁舎連髙竹疎籬帶晚花碾渦深没馬藤蔓曲藏虵詞<lb/>
<pb n="KR4h0161_WYG_029-4a"/>
賦工無益山林跡未賖盡捻書籍賣來問爾東家<lb/>
剰水滄江破殘山碣石開緑垂風折笋紅綻兩肥梅銀<lb/>
甲彈箏用金魚換酒來興移無灑掃隨意坐莓苔<lb/>
風磴吹隂雪雲門吼瀑泉酒醒思卧簟衣冷欲裝綿野<lb/>
老來看客河魚不取錢只疑淳朴處自有一山川<lb/>
棘樹寒雲色茵蔯春藕香脆添生菜美隂益食單涼野<lb/>
鶴清晨出山精白日藏石林蟠水府百里獨蒼蒼<lb/>
憶過楊栁渚走馬定昆池醉把青荷葉狂遺白接䍦刺<lb/>
<pb n="KR4h0161_WYG_029-4b"/>
船思郢客解水乞呉兒坐對秦山晩江湖興頗隨<lb/>
牀上書連屋堦前樹拂雲將軍不好武稚子緫能文醒<lb/>
酒微風入聽詩靜夜分絺衣挂蘿薜涼月白紛紛<lb/>
幽意忽不愜歸期無奈何出門流水住迴首白雲多自<lb/>
笑燈前舞誰憐醉後歌秖應與朋好風雨亦來過<lb/>
　　重過何氏<lb/>
問訊東橋竹將軍有報書倒衣還命駕髙枕乃吾廬花<lb/>
妥鶯捎蝶溪喧獺趂魚重來休沐地真作野人居<lb/>
<pb n="KR4h0161_WYG_029-5a"/>
山雨樽仍在沙沉榻未移犬迎曽宿客鴉䕶落巢兒雲<lb/>
薄翠微寺天清黄子陂向來幽興極歩屣過東籬<lb/>
落日平臺上春風啜茗時石欄斜㸃筆桐葉坐題詩翡<lb/>
翠鳴衣桁蜻蜓立釣絲自今幽興熟來往亦無期<lb/>
頗怪朝叅懶應躭野趣長雨抛金鎖甲苔卧緑沈槍手<lb/>
自移蒲栁家纔足稻粱看君用幽意白日到羲皇<lb/>
到此應常宿相留可判年蹉跎暮容色悵望好林泉何<lb/>
日霑微禄歸山買薄田斯遊恐不遂把酒意茫然<lb/>
<pb n="KR4h0161_WYG_029-5b"/>
　　冬日有懷李白<lb/>
寂寞書齋裏終朝獨爾思更尋嘉樹傳不忘角弓詩裋<lb/>
褐風霜入還丹日月遲未因乗興去空有鹿門期<lb/>
　　杜位宅守歳<lb/>
守歲阿戎家椒盤已頌花盍簪喧櫪馬列炬散林鴉四<lb/>
十眀朝過飛騰暮景斜誰能更拘束爛醉是生涯<lb/>
　　與鄠縣源大少府宴渼陂<lb/>
應為西陂好金錢罄一餐飯抄雲子白𤓰嚼水精寒無<lb/>
<pb n="KR4h0161_WYG_029-6a"/>
計迴船下空愁避酒難主人情爛漫持荅翠琅玕<lb/>
　　崔駙馬山亭宴集<lb/>
蕭史幽棲地林間踏鳯毛洑流何處入亂石閉門髙客<lb/>
醉揮金椀詩成得繡袍清秋多宴㑹終日困香醪<lb/>
　　九日楊奉先㑹白水崔明府<lb/>
今日潘懷縣同時陸浚儀坐開桑落酒來把菊花枝天<lb/>
宇清霜淨公堂宿霧披晚酣留客舞鳬舄共差池<lb/>
　　送張二十參軍赴蜀州因呈楊五侍御<lb/>
<pb n="KR4h0161_WYG_029-6b"/>
好去張公子通家别恨添兩行秦樹直萬㸃蜀山尖御<lb/>
史新騘馬叅軍舊紫髯皇華吾善處於汝定無嫌<lb/>
　　陪諸貴公子丈八溝㩦妓納涼晩際遇雨<lb/>
落日放船好輕風生浪遲竹深留客處荷淨納涼時公<lb/>
子調氷水佳人雪藕絲片雲頭上黒應是雨催詩<lb/>
雨來霑席上風急打船頭越女紅裠濕燕姬翠黛愁纜<lb/>
侵堤栁繫幔巻浪花浮歸路翻蕭颯陂塘五月秋<lb/>
　　贈髙式顔<lb/>
<pb n="KR4h0161_WYG_029-7a"/>
昔别是何處相逢皆老夫故人還寂寞削跡共艱虞自<lb/>
失論文友空知賣酒壚平生飛動意見爾不能無<lb/>
　　故武衛將軍挽歌<lb/>
嚴警當寒夜前軍落大星壯夫思感决哀詔惜精靈王<lb/>
者今無戰書生已勒銘封侯意疎濶編簡為誰青<lb/>
舞劍過人絶鳴弓射獸能銛鋒行愜順猛噬失蹻騰赤<lb/>
羽千夫膳黄河十月氷横行沙漠外神速至今稱<lb/>
哀挽青門去新阡絳水遥路人紛雨泣天意颯風飈部<lb/>
<pb n="KR4h0161_WYG_029-7b"/>
曲精仍銳匈奴氣不驕無由覩雄略大樹日蕭蕭<lb/>
　　官定後戲贈<lb/>
不作河西尉凄涼為折腰老夫怕趨走率府且逍遥耽<lb/>
酒須微禄狂歌託聖朝故山歸興盡廻首向風飈<lb/>
　　對雪<lb/>
戰哭多新鬼愁吟獨老翁亂雲低薄暮急雪舞廻風瓢<lb/>
棄樽無緑爐存火似紅數州消息斷愁坐正書空<lb/>
　　月夜<lb/>
<pb n="KR4h0161_WYG_029-8a"/>
今夜鄜州月閨中只獨看遥憐小兒女未解憶長安香<lb/>
霧雲鬟濕清輝玉臂寒何時倚虛幌雙照淚痕乾<lb/>
　　元日寄韋氏妹<lb/>
近聞韋氏妹迎在漢鍾離郎伯殊方鎮京華舊國移春<lb/>
城迴北斗郢樹發南枝不見朝正使啼痕滿面垂<lb/>
　　春望<lb/>
國破山河在城春草木深感時花濺涙恨别鳥驚心烽<lb/>
火連三月家書抵萬金白頭搔更短渾欲不勝簪<lb/>
<pb n="KR4h0161_WYG_029-8b"/>
　　憶幼子<lb/>
驥子春猶隔鶯歌煖正繁别離驚節換聰慧與誰論澗<lb/>
水空山道柴門老樹村憶渠愁只睡炙背俯晴軒<lb/>
　　喜逹行在所<lb/>
西憶岐陽信無人遂却迴眼穿當落日心死著寒灰霧<lb/>
樹行相引蓮峰望忽開所親驚老痩辛苦賊中來<lb/>
愁思胡笳夕凄凉漢苑春生還今日事間道暫時人司<lb/>
𨽻章初覩南陽氣已新喜心翻倒極嗚咽淚霑巾<lb/>
<pb n="KR4h0161_WYG_029-9a"/>
死去憑誰報歸來始自憐猶瞻太白雪喜遇武功天影<lb/>
靜千官裏心蘇七校前今朝漢社稷新數中興年<lb/>
　　月<lb/>
天上秋期近人間月影清入河蟾不沒擣藥兎長生只<lb/>
益丹心苦能添白髪明干戈知滿地休照國西營<lb/>
　　留别賈嚴二閣老兩院補闕<lb/>
田園須蹔往戎馬惜離羣去逺留詩别愁多任酒醺一<lb/>
秋常苦雨今日始無雲山路時吹角那堪處處聞<lb/>
<pb n="KR4h0161_WYG_029-9b"/>
　　晩行口號<lb/>
三川不可到歸路晩山稠落雁浮寒水飢烏集戍樓市<lb/>
朝今日異喪亂幾時休逺媿梁江緫還家尚黒頭<lb/>
　　獨酌成詩<lb/>
燈花何太喜酒緑正相親醉裏從為客詩成覺有神兵<lb/>
戈猶在眼儒術豈謀身苦被微官縛低頭媿野人<lb/>
　　收京<lb/>
仙仗離丹極妖星照玉除須為下殿走不可好樓居暫<lb/>
<pb n="KR4h0161_WYG_029-10a"/>
屈汾陽駕聊飛燕將書依然七廟略更與萬方初<lb/>
生意甘衰白天涯正寂寥忽聞哀痛詔又下聖明朝羽<lb/>
翼懐商老文思憶帝堯叨逢罪已日霑灑望青霄<lb/>
汗馬收宫闕春城鏟賊壕賞應歌杕杜歸及薦櫻桃雜<lb/>
鹵横戈數功臣甲第髙萬方頻送喜無乃聖躬勞<lb/>
　　春宿左省<lb/>
花隠掖垣暮啾啾棲鳥過星臨萬户動月傍九霄多不<lb/>
寢聽金鑰因風想玉珂明朝有封事數問夜如何<lb/>
<pb n="KR4h0161_WYG_029-10b"/>
　　送翰林張司馬南海勒碑<lb/>
冠冕通南極文章落上台詔從三殿去碑到百蠻開野<lb/>
館濃花發春帆細雨來不知滄海上天遣幾時迴<lb/>
　　晚出左掖<lb/>
晝刻傳呼淺春旗簇仗齊退朝花底散歸院栁邊迷樓<lb/>
雪融城濕宫雲去殿低避人焚諫草騎馬欲雞棲<lb/>
　　送賈閣老出汝州<lb/>
西掖梧桐樹空留一院隂艱難歸故里去住損春心宫<lb/>
<pb n="KR4h0161_WYG_029-11a"/>
殿青門隔雲山紫邏深人生五馬貴莫受二毛侵<lb/>
　　端午日賜衣<lb/>
宫衣亦有名端午被恩榮細葛含風軟香羅叠雪輕自<lb/>
天題處濕當暑著來清意内稱長短終身荷聖情<lb/>
　　贈畢四<lb/>
才大今詩伯家貧苦宦卑飢寒奴僕賤顔狀老翁為同<lb/>
調嗟誰惜論文笑自知流傳江鮑體相顧免無兒<lb/>
　　奉贈王中允<hi>維</hi>
<pb n="KR4h0161_WYG_029-11b"/>
中允聲名久如今契濶深共傳收庾信不比得陳琳一<lb/>
病縁明主三年獨此心窮愁應有作試誦白頭吟<lb/>
　　奉陪鄭駙馬韋曲<lb/>
韋曲花無頼家家惱殺人緑樽雖盡日白髪好禁春石<lb/>
角鈎衣破藤枝刺眼新何時占叢竹頭戴小烏巾<lb/>
野寺垂楊裏春畦亂水間美花多映竹好鳥不歸山城<lb/>
郭終何事風塵豈駐顔誰能共公子薄暮欲俱還<lb/>
　　至徳二載甫自京金光門出間道歸鳯翔乾元初<lb/>
<pb n="KR4h0161_WYG_029-12a"/>
　　　從左拾遺移華州掾與親故别因出此門有悲<lb/>
　　　往事<lb/>
此道昔歸順西郊賊正繁至今殘破膽應有未招魂近<lb/>
侍歸京邑移官逺至尊無才日衰老駐馬望千門<lb/>
　　寄髙三十五詹事<lb/>
安穏髙詹事兵戈久索居時來如宦逹歲晚莫情疎天<lb/>
上多鴻雁池中足鯉魚相看過半百不寄一行書<lb/>
　　路逢襄陽楊少府入城戱呈楊貟外綰<hi>甫赴華州日許寄貟</hi>
<pb n="KR4h0161_WYG_029-12b"/>
　　<hi>外茯苓</hi>
寄語楊貟外山寒少茯苓歸來稍暄暖當為斸青冥翻<lb/>
動神仙窟封題鳥獸形兼將老藤杖扶汝醉初醒<lb/>
　　得弟消息<lb/>
近有平隂信遥憐舍弟存側身千里道寄食一家村烽<lb/>
舉新酣戰啼垂舊血痕不知臨老日招得㡬人魂<lb/>
汝懦歸無計吾衰徃未期浪傳烏鵲喜深負鶺鴒詩生<lb/>
理何顔面憂端且歲時兩京三十口雖在命如絲<lb/>
<pb n="KR4h0161_WYG_029-13a"/>
　　得舍弟消息<lb/>
亂後誰歸得他鄉勝故鄉直為心厄苦久念與存亡汝<lb/>
書猶在壁汝妾已辭房舊犬知愁恨垂頭傍我牀<lb/>
　　秦州雜詩<lb/>
滿目悲生事因人作逺遊遲迴度隴怯浩蕩及闗愁水<lb/>
落魚龍夜山空鳥䑕秋西征問烽火心折此淹留<lb/>
秦州山北寺勝跡隗囂宫苔蘚山門古丹青野殿空月<lb/>
明垂葉露雲逐度溪風清渭無情極愁時獨向東<lb/>
<pb n="KR4h0161_WYG_029-13b"/>
州圖領同谷驛道出流沙降虜兼千帳居人有萬家馬<lb/>
驕珠汗落胡舞白蹄斜年少臨洮子西來亦自誇<lb/>
鼓角縁邊郡川原欲夜時秋聽殷地發風散入雲悲抱<lb/>
葉寒蟬靜歸山獨鳥遲萬方聲一概吾道竟何之<lb/>
南使宜天馬由來萬匹强浮雲連陣没秋草徧山長聞<lb/>
說真龍種仍殘老驌驦哀鳴思戰鬬迥立向蒼蒼<lb/>
城上胡笳奏山邊漢節歸防河赴滄海奉詔發金微士<lb/>
苦形骸黒旌疎鳥獸稀那聞往來戍恨解鄴城圍<lb/>
<pb n="KR4h0161_WYG_029-14a"/>
莽莽萬重山孤城山谷間無風雲出塞不夜月臨闗屬<lb/>
國歸何晩樓蘭斬未還煙塵獨長望衰颯正摧顔<lb/>
聞道尋源使從天此路迴牽牛去㡬許宛馬至今來一<lb/>
望幽燕隔何時郡國開東征健兒盡羌笛暮吹哀<lb/>
今日明人眼臨池好驛亭叢篁低地碧髙栁半天青稠<lb/>
疊多幽事喧呼閲使星老夫如有此不異在郊坰<lb/>
雲氣接崑崙涔涔塞雨繁羌童看渭水使客向河源煙<lb/>
火軍中幕牛羊嶺上村所居秋草淨正閉小蓬門<lb/>
<pb n="KR4h0161_WYG_029-14b"/>
蕭蕭古塞冷漠漠秋雲低黄鵠翅垂雨蒼鷹飢啄泥薊<lb/>
門誰自北漢將獨征西不意書生耳臨衰厭鼓鞞<lb/>
山頭南郭寺水號北流泉老樹空庭得清渠一邑傳秋<lb/>
花危石底晩景卧鐘邊俛仰悲身世溪風為颯然<lb/>
傳道東柯谷深藏數十家對門藤蓋瓦映竹水穿沙痩<lb/>
地飜宜粟陽坡可種𤓰船人近相報但恐失桃花<lb/>
萬古仇池穴潛通小有天神魚人不見福地語真傳近<lb/>
接西南境長懷十九泉何時一茅屋送老白雲邊<lb/>
<pb n="KR4h0161_WYG_029-15a"/>
未暇泛滄海悠悠兵馬間塞門風落木客舎雨連山阮<lb/>
籍行多興龎公隱不還東柯遂疎懶休鑷鬢毛斑<lb/>
東柯好崖谷不與衆峰羣落日邀雙鳥晴天巻片雲野<lb/>
人矜險絶水竹㑹平分採藥吾將老兒童未遣聞<lb/>
邊秋隂易久不復辨晨光簷雨亂淋幔山雲低度牆鸕<lb/>
鷀窺淺井蚯蚓上深堂車馬何蕭索門前百草長<lb/>
地僻秋將盡山髙客未歸塞雲多斷續邊日少光輝警<lb/>
急烽常報傳聞檄屢飛西戎外甥國何得迕天威<lb/>
<pb n="KR4h0161_WYG_029-15b"/>
鳯林戈未息魚海路常難候火雲烽峻懸軍幕井乾風<lb/>
連西極動月過北庭寒故老思飛將何時議築壇<lb/>
唐堯真自聖野老復何知曬藥能無婦應門幸有兒藏<lb/>
書聞禹穴讀記憶仇池為報鴛行舊鷦鷯在一枝<lb/>
　　月夜憶舍弟<lb/>
戍鼓斷人行秋邊一雁聲露從今夜白月是故鄉明有<lb/>
弟皆分散無家問死生寄書長不逹况乃未休兵<lb/>
　　宿賛公房<lb/>
<pb n="KR4h0161_WYG_029-16a"/>
杖錫何來此秋風已颯然雨荒深院菊霜倒半池蓮放<lb/>
逐寧違性虗空不離禪相逢成夜宿隴月向人圎<lb/>
　　東樓<lb/>
萬里流沙道西征過此門但添新戰骨不返舊征魂樓<lb/>
角凌風迥城隂帶水昏傳聲看驛使送節向河源<lb/>
　　雨晴<lb/>
天水秋雲薄從西萬里風今朝好晴景久雨不妨農塞<lb/>
栁行疎翠山梨結小紅胡笳樓上發一雁入髙空<lb/>
<pb n="KR4h0161_WYG_029-16b"/>
　　寓目<lb/>
一縣蒲萄熟秋山苜蓿多闗雲常帶雨塞水不成河羌<lb/>
女輕烽燧胡兒制駱駝自傷遲暮眼喪亂飽經過<lb/>
　　山寺<lb/>
野寺殘僧少山園細路髙麝香眠石竹鸚鵡啄金桃亂<lb/>
石通人過懸崖置屋牢上方重閣晚百里見秋毫<lb/>
　　即事<lb/>
聞道花門破和親事却非人憐漢公主生得渡河歸秋<lb/>
<pb n="KR4h0161_WYG_029-17a"/>
思抛雲髻腰支賸寳衣羣凶猶索戰迴首意多違<lb/>
　　遣懷<lb/>
愁眼看霜露寒城菊自花天風隨斷柳客淚墮清笳水<lb/>
淨樓隂直山昏塞日斜夜來歸鳥盡啼殺後棲鴉<lb/>
　　天河<lb/>
常時任顯晦秋至輒分明縱被微雲掩終能永夜清含<lb/>
星動雙闕伴月落邊城牛女年年渡何曽風浪生<lb/>
　　初月<lb/>
<pb n="KR4h0161_WYG_029-17b"/>
光細弦豈上影斜輪未安微升古塞外已隱暮雲端河<lb/>
漢不改色關山空自寒庭前有白露暗滿菊花團<lb/>
　　歸燕<lb/>
不獨避霜雪其如儔侣稀四時無失序八月自知歸春<lb/>
色豈相訪衆雛還識機故巢儻未毁㑹傍主人飛<lb/>
　　𢷬衣<lb/>
亦知戍不返秋至拭清砧已近苦寒月況經長别心寧<lb/>
辭搗熨倦一寄塞垣深用盡閨中力君聼空外音<lb/>
<pb n="KR4h0161_WYG_029-18a"/>
　　促織<lb/>
促織甚微細哀音何動人草根吟不穩牀下夜相親久<lb/>
客得無淚放妻難及晨悲絲與急管感激異天真<lb/>
　　螢火<lb/>
幸因腐草出敢近太陽飛未足臨書巻時能㸃客衣隨<lb/>
風隔幔小帶雨傍林微十月清霜重飄零何處歸<lb/>
　　蒹葭<lb/>
摧折不自守秋風吹若何暫時花戴雪幾處葉沉波體<lb/>
<pb n="KR4h0161_WYG_029-18b"/>
弱春苖早叢長夜露多江湖後揺落亦恐歲蹉跎<lb/>
　　苦竹<lb/>
青㝠亦自守軟弱强扶持味苦夏蟲避叢卑春鳥疑軒<lb/>
墀曽不重剪伐欲無辭幸近幽人屋霜根結在兹<lb/>
　　除架<lb/>
束薪已零落瓠葉轉蕭疎幸結白花了寧辭青蔓除秋<lb/>
蟲聲不去暮雀意何如寒事今牢落人生亦有初<lb/>
　　廢畦<lb/>
<pb n="KR4h0161_WYG_029-19a"/>
秋蔬擁霜露豈敢惜凋殘暮景數枝葉天風吹汝寒緑<lb/>
沾泥滓盡香與歲時䦨生意春如昨悲君白玉盤<lb/>
　　夕烽<lb/>
夕烽來不近每日報平安塞上傳光小雲邊落㸃殘照<lb/>
秦通警急過隴自艱難聞道蓬萊殿千門立馬看<lb/>
　　送逺<lb/>
帶甲滿天地胡為君逺行親朋盡一哭鞍馬去孤城草<lb/>
木歲月晚闗河霜雪清别離巳昨日因見古人情<lb/>
<pb n="KR4h0161_WYG_029-19b"/>
　　天末懷李白<lb/>
涼風起天末君子意如何鴻雁幾時到江湖秋水多文<lb/>
章憎命逹魑魅喜人過應共寃魂語投時贈汨羅<lb/>
　　空囊<lb/>
翠栢苦猶食晨霞髙可餐世人共鹵莽吾道屬艱難不<lb/>
爨井晨凍無衣牀夜寒囊空恐羞澁留得一錢看<lb/>
　　病馬<lb/>
乗爾亦已久天寒闗塞深塵中老盡力歲晩病傷心毛<lb/>
<pb n="KR4h0161_WYG_029-20a"/>
骨豈殊衆馴良猶至今物微意不淺感動一沉吟<lb/>
　　蕃劍<lb/>
致此自僻逺又非珠玉裝如何有竒怪每夜吐光芒虎<lb/>
氣必騰趠龍身寧久藏風塵苦未息持汝奉明王<lb/>
　　觀安西兵過赴闗中待命<lb/>
四鎮富精銳摧鋒皆絶倫還聞獻士卒足以靜風塵老<lb/>
馬夜知道蒼鷹饑著人臨危經久戰用急始如神<lb/>
竒兵不在衆萬馬救中原談笑無河北心肝奉至尊孤<lb/>
<pb n="KR4h0161_WYG_029-20b"/>
雲隨殺氣飛鳥避轅門竟日留歡樂城池未覺喧<lb/>
　　野望<lb/>
清秋望不極迢遞起層隂逺水兼天淨孤城隠霧深葉<lb/>
稀風更落山迥日初沉獨鶴歸何晚昏鴉已滿林<lb/>
　　示姪佐<lb/>
多病秋風落君來慰眼前自聞茅屋趣只想竹林眠滿<lb/>
谷山雲起侵籬澗水懸嗣宗諸子姪早覺仲容賢<lb/>
　　佐還山後寄<lb/>
<pb n="KR4h0161_WYG_029-21a"/>
山晚浮雲合歸時恐路迷澗寒人欲到村黒鳥應棲野<lb/>
客茅茨小田家樹木低舊諳疎懶叔須汝故相擕<lb/>
白露黄粱熟分張素有期巳應舂得細頗覺寄來遲味<lb/>
豈同金菊香宜配緑葵老人他日愛正想滑流匙<lb/>
㡬道泉澆圃交横落慢坡葳㽔秋葉少隠映野雲多隔<lb/>
沼連香芰通林帶女蘿甚聞霜薤白重恵意如何<lb/>
　　秋日阮隠居致薤三十束<lb/>
隠者柴門内畦蔬繞舍秋盈筐承露薤不待致書求束<lb/>
<pb n="KR4h0161_WYG_029-21b"/>
比青蒭色圎齊玉筯頭衰年闗鬲冷味煖併無憂<lb/>
　　為農<lb/>
錦里煙塵外江村八九家圎荷浮小葉細麥落輕花卜<lb/>
宅從兹老為農去國賒逺慚勾漏令不得問丹砂<lb/>
　　賔至<lb/>
患氣輕時久臨江卜宅新喧卑方避俗疎快頗宜人有<lb/>
客過茅宇呼兒正葛巾自鋤稀菜甲小摘為情親<lb/>
　　田舍<lb/>
<pb n="KR4h0161_WYG_029-22a"/>
田舍清江曲柴門古道旁草深迷市井地僻懶衣裳攑<lb/>
柳枝枝弱枇杷樹樹香鸕鷀西日照曬翅滿魚梁<lb/>
　　西郊<lb/>
時出碧雞坊西郊向草堂市橋官栁細江路野梅香傍<lb/>
架齊書帙看題減藥囊無人覺來徃疎懶意何長<lb/>
　　遣興<lb/>
干戈猶未定弟妺各何之拭淚霑襟血梳頭滿面絲地<lb/>
卑荒野大天逺暮江遲衰疾那能久應無見汝時<lb/>
<pb n="KR4h0161_WYG_029-22b"/>
　　出郭<lb/>
霜露晚凄凄髙天逐望低逺煙鹽井上斜景雪峯西故<lb/>
國猶兵馬他鄉亦鼓鼙江城今夜客還與舊烏啼<lb/>
　　過南鄰朱山人水亭<lb/>
相近竹參差相過人不知幽花欹滿樹小水細通池歸<lb/>
客村非逺殘樽席更移看君多道氣從此數追随<lb/>
　　和裴廸登新津寺寄王侍郎<lb/>
何限倚山木吟詩秋葉黄蟬聲集古寺鳥影度寒塘風<lb/>
<pb n="KR4h0161_WYG_029-23a"/>
物悲遊子登臨憶侍郎老夫貪佛日隨意宿僧房<lb/>
　　歲暮<lb/>
歲暮逺為客邊隅還用兵煙塵犯雪嶺鼓角動江城天<lb/>
地日流血朝廷誰請纓濟時敢愛死寂寞壯心驚<lb/>
　　奉詶李都督表丈早春作<lb/>
力疾坐清曉來時悲早春轉添愁伴客更覺老隨人紅<lb/>
入桃花嫩青歸栁葉新望鄉應未已四海尚風塵<lb/>
　　遣意<lb/>
<pb n="KR4h0161_WYG_029-23b"/>
囀枝黄鳥近泛渚白鷗輕一徑野花落孤村春水生衰<lb/>
年催釀黍細雨更移橙漸喜交遊絶幽居不用名<lb/>
簷影微微落津流脉脉斜野船明細火宿雁聚圓沙雲<lb/>
掩初弦月香傳小樹花鄰人有美酒稚子夜能賒<lb/>
　　漫成<lb/>
野日荒荒白春流泯泯清渚蒲隨地有村逕逐門成只<lb/>
作披衣慣常從漉酒生眼邊無俗物多病也身輕<lb/>
江皋已仲春花下復清晨仰面貪看鳥回頭錯應人讀<lb/>
<pb n="KR4h0161_WYG_029-24a"/>
書難字過對酒滿壺頻近識峨眉老知予懶是真<lb/>
　　春夜喜雨<lb/>
好雨知時節當春乃發生隨風潛入夜潤物細無聲野<lb/>
徑雲俱黒江船火獨明曉看紅濕處花重錦官城<lb/>
　　春水<lb/>
三月桃花浪江流復舊痕朝來沒沙尾碧色動柴門接<lb/>
縷垂芳餌連筒灌小園已添無數鳥爭浴故相喧<lb/>
　　江亭<lb/>
<pb n="KR4h0161_WYG_029-24b"/>
坦腹江亭暖長吟野望時水流心不競雲在意俱遲寂<lb/>
寂春將晚欣欣物自私故林歸未得排悶强裁詩<lb/>
　　村夜<lb/>
蕭蕭風色暮江頭人不行村舂雨外急鄰火夜深明胡<lb/>
羯何多難漁樵寄此生中原有兄弟萬里正含情<lb/>
　　早起<lb/>
春來常早起幽事頗相闗帖石防隤岸開林出逺山一<lb/>
丘藏曲折緩歩有躋攀童僕來城市瓶中得酒還<lb/>
<pb n="KR4h0161_WYG_029-25a"/>
　　落日<lb/>
落日在簾鈎溪邊春事幽芳菲縁岸圃樵爨倚灘舟啅<lb/>
雀爭枝墜飛蟲滿院遊濁醪誰造汝一酌散千憂<lb/>
　　徐步<lb/>
整履步青蕪荒庭日欲晡芹泥隨燕觜花蘂上蜂鬚把<lb/>
酒從衣濕吟詩信杖扶敢論才見忌實有醉如愚<lb/>
　　寒食<lb/>
寒食江村路風花髙下飛汀煙輕冉冉竹日淨暉暉田<lb/>
<pb n="KR4h0161_WYG_029-25b"/>
父要皆去鄰家問不違地偏相識盡雞犬亦忘歸<lb/>
　　琴臺<lb/>
茂陵多病後尚愛卓文君酒肆人間世琴臺日暮雲野<lb/>
花留寳靨蔓草見羅裠歸鳯求凰意寥寥不復聞<lb/>
　　聞斛斯六官未歸<lb/>
故人南郡去去索作碑錢本賣文為活翻令室倒懸荆<lb/>
扉深蔓草土銼冷疎烟老罷休無賴歸來省醉眠<lb/>
　　遊修覺寺<lb/>
<pb n="KR4h0161_WYG_029-26a"/>
野寺江天豁山扉花竹幽詩應有神助吾得及春遊徑<lb/>
石相縈帶川雲自去留禪枝宿衆鳥漂轉暮歸愁<lb/>
　　後遊<lb/>
寺憶新遊處橋憐再渡時江山如有待花栁更無私野<lb/>
潤煙光薄沙暄日色遲客愁全為減捨此復何之<lb/>
　　晚晴<lb/>
村晚驚風度庭幽過雨霑夕陽薫細草江色映疎簾書<lb/>
亂誰能帙盃乾可自添時聞有餘論未怪老夫潛<lb/>
<pb n="KR4h0161_WYG_029-26b"/>
　　朝雨<lb/>
涼氣晚蕭蕭江雲亂眼飄風鴛藏近渚雨燕集深條黄<lb/>
綺終辭漢巢由不見堯草堂樽酒在幸得過清朝<lb/>
　　野望因過常少仙<lb/>
野橋齊度馬秋望轉悠哉竹覆青城合江從灌口來入<lb/>
村樵徑引嘗果栗皺開落盡髙天日幽人未遣迴<lb/>
　　奉簡髙三十五使君<lb/>
當代論才子如公復㡬人驊騮開道路鷹隼出風塵行<lb/>
<pb n="KR4h0161_WYG_029-27a"/>
色秋將晚交情老更親天涯喜相見披豁對吾真<lb/>
　　酬髙使君相贈<lb/>
古寺僧牢落空房客寓居故人供禄米鄰舍與園蔬䨇<lb/>
樹容聽法三車肯載書草𤣥吾豈敢賦或似相如<lb/>
　　草堂即事<lb/>
荒村建子月獨樹老夫家霧裏江船度風前逕竹斜寒<lb/>
魚依密藻宿鷺起圎沙蜀酒禁愁得無錢何處賒<lb/>
　　范二貟外邈吳十侍御郁特枉駕闕展待聊寄此<lb/>
<pb n="KR4h0161_WYG_029-27b"/>
暫往比鄰去空問二妙歸幽棲誠簡略衰白已光輝野<lb/>
外貧家逺村中好客稀論文或不媿肯重欵柴扉<lb/>
　　觀李固請司馬弟山水圖<lb/>
方丈渾連水天台總映雲人間長見畵老去恨空聞范<lb/>
蠡舟偏小王喬鶴不羣此生隨萬物何路出塵氛<lb/>
髙浪垂飜屋崩崖欲壓牀野橋分子細沙岸繞微茫紅<lb/>
浸珊瑚短青懸薜荔長浮查並坐得仙老暫相將<lb/>
　　贈别何邕<lb/>
<pb n="KR4h0161_WYG_029-28a"/>
生死論交地何由見一人悲君隨燕雀薄宦走風塵綿<lb/>
谷元通漢沱江不向秦五陵花滿眼傳語故鄉春<lb/>
　　贈别鄭鍊赴襄陽<lb/>
戎馬交馳際柴門老病身把君詩過日念此别驚神地<lb/>
濶峨眉晚天髙峴首春為於耆舊内試覓姓龎人<lb/>
　　送叚功曹歸廣州<lb/>
南海春天外功曹幾月程峽雲籠樹小湖日落船明交<lb/>
趾丹沙重韶州白葛輕幸君因估客時寄錦官城<lb/>
<pb n="KR4h0161_WYG_029-28b"/>
　　畏人<lb/>
早花隨處發春鳥異方啼萬里清江上三年落日低畏<lb/>
人成小築褊性合幽棲門逕從榛草無心走馬蹄<lb/>
　　逺遊<lb/>
賤子何人記迷方著處家竹風連野色江沫擁春沙種<lb/>
藥扶衰病吟詩解歎嗟似聞胡騎走失喜問京華<lb/>
　　水檻遣心<lb/>
去郭軒楹敞無村眺望賒澄江平少岸幽樹晚多花細<lb/>
<pb n="KR4h0161_WYG_029-29a"/>
雨魚兒出微風燕子斜城中十萬户此地兩三家<lb/>
蜀天常夜雨江檻已朝晴葉潤林塘密衣乾枕席清不<lb/>
堪秖老病何得尚浮名淺把㳙㳙酒深憑送此生<lb/>
　　屏跡<lb/>
用拙存吾道幽居近物情桑麻深雨露燕雀半生成村<lb/>
鼓時時急漁舟箇箇輕杖藜從白首心跡喜雙清<lb/>
晚起家何事無營地轉幽竹光團野色舍影漾江流失<lb/>
學從兒懶長貧任婦愁百年渾得醉一月不梳頭<lb/>
<pb n="KR4h0161_WYG_029-29b"/>
　　九日登梓州城<lb/>
伊昔黄花酒如今白髪翁追歡筋力異望逺歲時同弟<lb/>
妺悲歌裏朝廷醉眼中兵戈與闗塞此日意無窮<lb/>
　　九日奉寄嚴大夫<lb/>
九日應愁思經時冐險艱不眠持漢節何路出巴山小<lb/>
驛香醪嫩重巖細菊斑遥知簇鞍馬迴首白雲間<hi>寶應元年</hi>
<hi>四月代宗即位召武入朝是年徐知道反武阻兵九月尚未出巴</hi>
　　懷舊<lb/>
<pb n="KR4h0161_WYG_029-30a"/>
　地下蘇司業情親獨有君那因喪亂後便有死生分老<lb/>
　罷知明鏡悲來望白雲自從失詞伯不復更論文<lb/>
　　　所思<hi>得台州鄭司户䖍消息</hi>
　鄭老身仍竄台州信始傳為農山澗曲卧病海雲邊世<lb/>
　已疎儒素人猶乞酒錢徒勞望牛斗無計斸龍泉<lb/>
　　　不見<hi>近無李白消息</hi>
　不見李生久佯狂真可哀世人皆欲殺吾意獨憐才敏<lb/>
　捷詩千首飄零酒一杯匡山讀書處頭白好歸來<lb/>
<pb n="KR4h0161_WYG_029-30b"/>
　　　陪李金吾花下飲<lb/>
　勝地初相引徐行得自娛見輕吹鳥毳隨意數花鬚細<lb/>
　草稱偏坐香醪懶再沽醉歸應犯夜可怕李金吾<lb/>
　<lb/>
　<lb/>
　<lb/>
　<lb/>
御定全唐詩録巻二十九<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_030-1a"/>
　欽定四庫全書<lb/>
御定全唐詩録巻三十<lb/>
　　杜甫<hi>七</hi>
　　近體詩<hi>二</hi>
　　　題𤣥武禪師屋壁<lb/>
　何年顧虎頭滿壁畵瀛洲赤日石林氣青天江海流錫<lb/>
　飛常近鶴杯度不驚鷗似得廬山路真隨恵逺遊<lb/>
　　　客夜<lb/>
<pb n="KR4h0161_WYG_030-1b"/>
　客睡何曽著秋天不肯明巻簾殘月影髙枕逺江聲計<lb/>
　拙無衣食途窮仗友生老妻書數紙應悉未歸情<lb/>
　　　客亭<lb/>
　秋忩猶曙色落木更天風日出寒山外江流宿霧中聖<lb/>
　朝無棄物老病已成翁多少殘生事飄零似轉蓬<lb/>
　　　涪江泛舟送韋班歸京<lb/>
　追餞同舟日傷春一水間飄零為客久衰老羡君還花<lb/>
　逺重重樹雲輕處處山天涯故人少更益鬢毛斑<lb/>
<pb n="KR4h0161_WYG_030-2a"/>
　　春日梓州登樓<lb/>
行路難如此登樓望欲迷身無却少壯跡有但羇棲江<lb/>
水流城郭春風入鼓鞞雙雙新燕子依舊已銜泥<lb/>
　　郪城西原送李判官兄武判官弟赴成都詩<lb/>
憑髙送所親久坐惜芳辰逺水非無浪他山自有春野<lb/>
花隨處發官栁著行新天際傷愁别離筵何太頻<lb/>
　　泛江送魏十八倉曹還京因寄岑中允參范郎中<lb/>
　　　季明<lb/>
<pb n="KR4h0161_WYG_030-2b"/>
遲日深江水輕舟送别筵帝鄉愁緒外春色淚痕邊見<lb/>
酒須相憶將詩莫浪傳若逢岑與范為報各衰年<lb/>
　　泛江送客<lb/>
二月頻送客東津江欲平煙花山際重舟楫浪前輕淚<lb/>
逐勸盃下愁連吹笛生離筵不隔日那得易為情<lb/>
　　上牛頭寺<lb/>
青山意不盡衮衮上牛頭無復能拘礙真成浪出遊花<lb/>
濃春寺靜竹細野池幽何處鶯啼切移時獨未休<lb/>
<pb n="KR4h0161_WYG_030-3a"/>
　　望牛頭寺<lb/>
牛頭見鶴林梯逕繞幽深春色浮山外天河宿殿隂傳<lb/>
燈無白日布地有黄金休作狂歌老迴看不住心<lb/>
　　上兜率寺<lb/>
兜率知名寺真如㑹法堂江山有巴蜀棟宇自齊梁庾<lb/>
信哀雖久何顒好不忘白牛車逺近且欲上慈航<lb/>
　　望兜率寺<lb/>
樹密當山徑江深隔寺門霏霏雲氣重閃閃浪花翻不<lb/>
<pb n="KR4h0161_WYG_030-3b"/>
復知天大空餘見佛尊時應清盥罷隨喜給孤園<lb/>
　　數陪李梓州泛江有女樂在諸舫戱為艶曲二首<lb/>
　　　贈李<lb/>
上客迴空騎佳人滿近船江清歌扇底野曠舞衣前玉<lb/>
袖凌風並金壺隠浪偏競將明媚色偷眼艶陽天<lb/>
白日移歌袖清霄近笛牀翠眉縈度曲雲鬢儼分行立<lb/>
馬千山暮迴舟一水香使君自有婦莫學野鴛鴦<lb/>
　　登牛頭山亭子<lb/>
<pb n="KR4h0161_WYG_030-4a"/>
路出雙林外亭窺萬井中江城孤照日山谷逺含風兵<lb/>
革身將老闗河信不通猶殘數行淚忍對百花叢<lb/>
　　陪李梓州王閬州蘇遂州李果州四使君登恵義<lb/>
　　　寺<lb/>
春日無人境虛空不住天鶯花隨世界樓閣寄山巔遲<lb/>
暮身何得登臨意惘然誰能解金印瀟灑共安禪<lb/>
　　江亭送眉州辛别駕昇之<lb/>
栁影含雲幕江波近酒壺異方驚㑹面終宴惜征途沙<lb/>
<pb n="KR4h0161_WYG_030-4b"/>
晚低風蝶天晴喜浴鳬别離傷老大意緒日荒蕪<lb/>
　　戯題寄上漢中王<lb/>
西漢親王子成都老客星百年雙白鬢一别五秋螢忍<lb/>
斷盃中物秖看座右銘不能隨皁蓋自醉逐浮萍<lb/>
　　倦夜<lb/>
竹涼侵卧内野月滿庭隅重露成㳙滴稀星乍有無暗<lb/>
飛螢自照水宿鳥相呼萬事干戈裏空悲清夜徂<lb/>
　　悲秋<lb/>
<pb n="KR4h0161_WYG_030-5a"/>
涼風動萬里羣盜尚縱横家逺傳書日秋來為客情愁<lb/>
窺髙鳥過老逐衆人行始欲投三峽何由見兩京<lb/>
　　對雨<lb/>
莽莽天涯雨江邊獨立時不愁巴道路恐濕漢旌旗雪<lb/>
嶺防秋急繩橋戰勝遲西戎甥舅禮未敢背恩私<lb/>
　　王命<lb/>
漢北豺狼滿巴西道路難血埋諸將甲骨斷使臣鞍牢<lb/>
落新燒棧蒼茫舊築壇深懐喻蜀意慟哭望王官<lb/>
<pb n="KR4h0161_WYG_030-5b"/>
　　有感<lb/>
將帥䝉恩澤兵戈有歲年至今勞聖主何以報皇天白<lb/>
骨新交戰雲臺舊拓邊乗槎斷消息無處覓張騫<lb/>
幽薊餘虵豕乾坤尚虎狼諸侯春不貢使者日相望慎<lb/>
勿吞青海無勞問越裳大君先息戰歸馬華山陽<lb/>
洛下舟車入天中貢賦均日聞紅粟腐寒待翠華春莫<lb/>
取金湯固長令宇宙新不過行儉徳盜賊本王臣<lb/>
丹桂風霜急青梧日夜凋由來強幹地未有不臣朝受<lb/>
<pb n="KR4h0161_WYG_030-6a"/>
鉞親賢往卑宫制詔遥終依古封建豈獨聽簫詔<lb/>
盜滅人還亂兵殘將自疑登壇名絶假報主爾何遲領<lb/>
郡輒無色之官皆有詞願聞哀痛詔端拱問瘡痍<lb/>
　　送元二適江左<lb/>
亂後今相見秋深復逺行風塵為客日江海送君情晉<lb/>
室丹陽尹公孫白帝城經過自愛惜取次莫論兵<lb/>
　　章梓州水亭<hi>時漢中王兼道士席謙在㑹同用荷字韵</hi>
城晚通雲霧亭深到芰荷吏人橋外少秋水席邊多近<lb/>
<pb n="KR4h0161_WYG_030-6b"/>
屬淮王至髙門薊子過荆州愛山簡吾醉亦長歌<lb/>
　　翫月呈漢中王<lb/>
夜深露氣清江月滿江城浮客轉危坐歸舟應獨行闗<lb/>
山同一照烏雀自多驚欲得淮王術風吹暈已生<lb/>
　　遣憤<lb/>
聞道花門將論功未盡歸自從收帝里誰復總戎機蜂<lb/>
蠆終懷毒雷霆可振威莫令鞭血地再濕漢臣衣<lb/>
　　薄暮<lb/>
<pb n="KR4h0161_WYG_030-7a"/>
江水長流地山雲薄暮時寒花隠亂草宿鳥擇深枝舊<lb/>
國見何日髙秋心苦悲人生不再好鬢髪白成絲<lb/>
　　西山<lb/>
彞界荒山頂蕃州積雪邊築城依白帝轉粟上青天蜀<lb/>
將分旗鼓羌兵助井泉西南背和好殺氣日相纒<lb/>
辛苦三城戍長防萬里秋煙塵侵火井雨雪閉松州風<lb/>
動將軍幕天寒使者裘漫山賊營壘迴首得無憂<lb/>
子弟猶深入關城未解圍蠶崖鐡馬痩灌口米船稀辯<lb/>
<pb n="KR4h0161_WYG_030-7b"/>
士安邊䇿元戎决勝威今朝烏鵲喜欲報凱歌歸<lb/>
　　薄遊<lb/>
淅淅風生砌團團日隠牆遥空秋雁滅半嶺暮雲長病<lb/>
葉多先墜寒花只暫香巴城添淚眼今夜復清光<lb/>
　　舍弟占歸草堂檢校聊示此詩<lb/>
久客應吾道相隨獨爾來孰知江路近頻為草堂迴鵞<lb/>
鴨宜長數柴荆莫浪開東林竹影薄臘月更須栽<lb/>
　　放船<lb/>
<pb n="KR4h0161_WYG_030-8a"/>
送客蒼溪縣山寒雨不開直愁騎馬滑故作泛舟迴青<lb/>
惜峯巒過黄知橘柚來江流大自在坐穩興悠哉<lb/>
　　陪王使君晦日泛江就黄家亭子<lb/>
山豁何時斷江平不肯流稍知花改岸始驗鳥隨舟結<lb/>
束多紅粉歡娛恨白頭非君愛人客晦日更添愁<lb/>
有逕金沙軟無人碧草芳野畦連蛺蝶江檻俯鴛鴦日<lb/>
晩煙花亂風生錦繡香不須吹急管衰老易悲傷<lb/>
　　南征<lb/>
<pb n="KR4h0161_WYG_030-8b"/>
春岸桃花水雲帆楓樹林偷生長避地適逺更霑襟老<lb/>
病南征日君恩北望心百年歌自苦未見有知音<lb/>
　　春逺<lb/>
肅肅花絮晩菲菲紅素輕日長唯鳥雀春逺獨柴荆數<lb/>
有闗中亂何曽劍外清故鄉歸不得地入亞夫營<lb/>
　　暮寒<lb/>
霧隠平郊樹風含廣岸波沉沉春色靜慘慘暮寒多戍<lb/>
鼓猶長擊林鶯遂不歌忽思髙宴㑹朱袖拂雲和<lb/>
<pb n="KR4h0161_WYG_030-9a"/>
　　百舌<lb/>
百舌來何處重重秖報春知音兼衆語整翮豈多身花<lb/>
密藏難見枝髙聽轉新過時如發口君側有讒人<lb/>
　　游子<lb/>
巴蜀愁誰語吳門興杳然九江春草外三峽暮帆前厭<lb/>
就成都卜休為吏部眠蓬萊如可到衰白問羣仙<lb/>
　　滕王亭子<lb/>
寂寞春山路君王不復行古牆猶竹色虛閣自松聲鳥<lb/>
<pb n="KR4h0161_WYG_030-9b"/>
雀荒村暮雲霞過客情尚思歌吹入千騎把霓旌<lb/>
　　玉臺觀<lb/>
浩劫因王造平臺訪古遊綵雲蕭史駐文字魯恭留宫<lb/>
闕通羣帝乾坤到十洲人傳有笙鶴時過此山頭<lb/>
　　送韋郎司直歸成都<lb/>
竄身來蜀地同病得韋郎天下干戈滿江邊歲月長别<lb/>
筵花欲暮春日鬢俱蒼為問南溪竹抽梢合過牆<lb/>
　　别房太尉墓<lb/>
<pb n="KR4h0161_WYG_030-10a"/>
他鄉復行役駐馬别孤墳近淚無乾土低空有斷雲對<lb/>
碁陪謝傳把劍覓徐君唯見林花落鶯啼送客聞<lb/>
　　自閬州領妻子却赴蜀山行<lb/>
汩汩避羣盜悠悠經十年不成向南國復作遊西川物<lb/>
役水虛照魂傷山寂然我生無倚著盡室畏途邊<lb/>
長林偃風色迴復意猶迷衫裛翠微潤馬銜青草嘶棧<lb/>
懸斜避石橋斷却尋溪何日干戈盡飄飄愧老妻<lb/>
行色逓隠見人煙時有無僕夫穿竹語稚子入雲呼轉<lb/>
<pb n="KR4h0161_WYG_030-10b"/>
石驚魑魅抨弓落狖鼯真供一笑樂似欲慰窮途<lb/>
　　山館<lb/>
南國晝多霧北風天正寒路危行木杪身逺宿雲端山<lb/>
鬼吹燈滅㕑人語夜闌雞鳴問前館世亂敢求安<lb/>
　　倚杖<lb/>
看花雖郭内倚杖即溪邊山縣早休市江橋春聚船狎<lb/>
鷗輕白浪歸雁喜青天物色兼生意凄涼憶去年<lb/>
　　舟前小鵞兒<lb/>
<pb n="KR4h0161_WYG_030-11a"/>
鵞兒黄似酒對酒愛新鵝引頸嗔船逼無行亂眼多翅<lb/>
開遭宿雨力小困滄波客散層城暮狐狸奈若何<lb/>
　　歸來<lb/>
客裏有所過歸來知路難開門野䑕走散帙壁魚乾洗<lb/>
杓開新醖低頭拭小盤憑誰給麴糵細酌老江干<lb/>
　　過故斛斯校書莊<lb/>
此老已云殁鄰人歎未休竟無宣室召徒有茂陵求妻<lb/>
子寄他食園林非昔遊空堂繐帷在淅淅野風秋<lb/>
<pb n="KR4h0161_WYG_030-11b"/>
燕入非傍舍鷗歸秖故池斷橋無復板卧栁自生枝遂<lb/>
有山陽作多慙鮑叔知素交零落盡白首淚雙垂<lb/>
　　送舍弟頴赴齊州<lb/>
岷嶺南蠻北徐闗東海西此行何日到送汝萬行啼絶<lb/>
域惟髙枕清風獨杖藜危時暫相見衰白意都迷<lb/>
風塵暗不開汝去㡬時來兄弟分離苦形容老病催江<lb/>
通一柱觀日落望鄉臺客意長東北齊州安在哉<lb/>
諸姑今海畔兩弟亦山東去傍干戈覓來看道路通短<lb/>
<pb n="KR4h0161_WYG_030-12a"/>
衣防戰地匹馬逐秋風莫作俱流落長瞻碣石鴻<lb/>
　　嚴鄭公宅同咏竹<lb/>
緑竹半含籜新梢纔出牆色侵書帙晩隂過酒樽涼雨<lb/>
洗姢姢淨風吹細細香但令無剪伐㑹見拂雲長<lb/>
　　正月三日歸溪上有作簡院内諸公<lb/>
野外堂依竹籬邊水向城蟻浮仍臘味鷗泛已春聲藥<lb/>
許鄰人斸書從稚子擎白頭趨幕府深覺負平生<lb/>
　　春日江村<lb/>
<pb n="KR4h0161_WYG_030-12b"/>
農務村村急春流岸岸深乾坤萬里眼時序百年心茅<lb/>
屋還堪賦桃源自可尋艱難賤生理飄泊到如今<lb/>
種竹交加翠栽桃爛漫紅經心石鏡月到面雪山風赤<lb/>
管隨王命銀章付老翁豈知牙齒落名玷薦賢中<lb/>
　　哭嚴僕射歸櫬<lb/>
素幔隨流水歸舟返舊京老親如宿昔部曲異平生風<lb/>
送蛟龍匣天長驃騎營一哀三峽暮遺後見君情<lb/>
　　宴戎州楊使君東樓<lb/>
<pb n="KR4h0161_WYG_030-13a"/>
勝絶驚身老情忘發興竒座從歌妓密樂任主人為重<lb/>
碧拈春酒輕紅擘荔枝樓髙欲愁思横笛未休吹<lb/>
　　渝州候嚴六侍御不到先下峽<lb/>
聞道乗騘發沙邊待至今不知雲雨散虛費短長吟山<lb/>
帶烏蠻闊江連白帝深船經一柱觀留眼共登臨<lb/>
　　禹廟<lb/>
禹廟空山裏秋風落日斜荒庭垂橘柚古屋畵龍虵雲<lb/>
氣生虛壁江聲走白沙早知乗四載疏鑿控三巴<lb/>
<pb n="KR4h0161_WYG_030-13b"/>
　　題忠州龍興寺所居院壁<lb/>
忠州三峽内井邑聚雲根小市常爭米孤城早閉門空<lb/>
看過客淚莫覓主人恩淹泊仍愁虎深居賴獨園<lb/>
　　旅夜書懷<lb/>
細草微風岸危檣獨夜舟星垂平野闊月湧大江流名<lb/>
豈文章著官應老病休飄飄何所似天地一沙鷗<lb/>
　　懷錦水居止<lb/>
軍旅西征僻風塵戰伐多猶聞蜀父老不忘舜謳歌天<lb/>
<pb n="KR4h0161_WYG_030-14a"/>
險終難立柴門豈重過朝朝巫峽水逺逗錦江波<lb/>
萬里橋南宅百花潭北莊層軒皆面水老樹飽經霜雪<lb/>
嶺界天白錦城曛日黄惜哉形勝地回首一茫茫<lb/>
　　老病<lb/>
老病巫山裏稽留楚客中藥殘他日裹花發去年叢夜<lb/>
足霑沙雨春多逆水風合分雙賜筆猶作一飄蓬<lb/>
　　南楚<lb/>
南楚青春異暄寒早早分無名江上草隨意嶺頭雲正<lb/>
<pb n="KR4h0161_WYG_030-14b"/>
月蜂相見非時鳥共聞杖藜妨躍馬不是故離羣<lb/>
　　移居夔州郭<lb/>
伏枕雲安縣遷居白帝城春知催栁别江與放船清農<lb/>
事聞人說山光見鳥情禹功饒斷石且就土微平<lb/>
　　船下䕫州郭宿雨濕不得上岸别王十二判官<lb/>
依沙宿舸船石瀬月姢姢風起春燈亂江鳴夜雨懸晨<lb/>
鐘雲外濕勝地石堂煙柔櫓輕鷗外含悽覺汝賢<lb/>
　　宿江邊閣<lb/>
<pb n="KR4h0161_WYG_030-15a"/>
暝色延山逕髙齋次水門薄雲巖際宿孤月浪中飜鸛<lb/>
鶴追飛靜豺狼得食喧不眠憂戰伐無力正乾坤<lb/>
　　不離西閣<lb/>
江栁非時發江花冷色頻地偏應有瘴臘近已含春失<lb/>
學從愚子無家住老身不知西閣意肯别定留人<lb/>
　　西閣夜<lb/>
恍惚寒山暮逶迤白霧昏山虛風落石樓靜月侵門擊<lb/>
柝可憐子無衣何處村時危闗百慮盜賊爾猶存<lb/>
<pb n="KR4h0161_WYG_030-15b"/>
　　入宅<lb/>
亂後居難定春歸客未還水生魚復浦雲暖麝香山半<lb/>
頂梳頭白過眉拄杖斑相看多使者一一問函闗<lb/>
　　暮春題瀼西新賃草屋<lb/>
久嗟三峽客再與暮春期百舌欲無語繁花能㡬時谷<lb/>
虛雲氣薄波亂日華遲戰伐何由定哀傷不在兹<lb/>
此邦千樹橘不見比封君養拙干戈際全生麋鹿羣畏<lb/>
人江北草旅食瀼西雲萬里巴渝曲三年實飽聞<lb/>
<pb n="KR4h0161_WYG_030-16a"/>
綵雲隂復白錦樹曉來青身世雙蓬鬢乾坤一草亭哀<lb/>
歌時自短醉舞為誰醒細雨荷鋤立江猿吟翠屏<lb/>
　　秋野<lb/>
秋野日疏蕪寒江動碧虛繫舟蠻井絡卜宅楚村墟棗<lb/>
熟從人打葵荒欲自鋤盤飱老夫食分減及溪魚<lb/>
易識浮生理難教一物違水深魚極樂林茂鳥知歸吾<lb/>
老甘貧病榮華有是非秋風吹几杖不厭此山薇<lb/>
禮樂攻吾短山林引興長掉頭紗㡌仄曝背竹書光風<lb/>
<pb n="KR4h0161_WYG_030-16b"/>
落收松子天寒割蜜房稀疎小紅翠駐屐近微香<lb/>
逺岸秋沙白連山晚照紅潛鱗輸駭浪歸翼㑹髙風砧<lb/>
響家家發樵聲箇箇同飛霜任青女賜被隔南宫<lb/>
身許麒麟畫年衰鴛鷺群大江秋易盛空峽夜多聞逕<lb/>
隠千重石帆留一片雲兒童解蠻語不必作參軍<lb/>
　　溪上<lb/>
峽内淹留客溪邊四五家古苔生窄地秋竹隠疎花塞<lb/>
俗人無井山田飯有沙西江使船至時復問京華<lb/>
<pb n="KR4h0161_WYG_030-17a"/>
　　課小豎鉏斫舍北果林枝蔓荒穢淨訖移牀<lb/>
病枕依茅棟荒鉏淨果林背堂資僻逺在野興清深山<lb/>
雉防求敵江猿應獨吟洩雲髙不去隱几亦無心<lb/>
衆壑生寒早長林巻霧齊青蟲懸就日朱果落封泥薄<lb/>
俗防人面全身學馬蹄吟詩坐迴首隨意葛巾低<lb/>
籬弱門何向沙虛岸只摧日斜魚更食客散鳥還來寒<lb/>
水光難定秋山響易哀天涯稍曛黒倚杖更徘徊<lb/>
　　東屯北崦<lb/>
<pb n="KR4h0161_WYG_030-17b"/>
盜賊浮生困誅求異俗貧空村唯見鳥落日未逢人步<lb/>
壑風吹面看松露滴身逺山迴白首戰地有黄塵<lb/>
　　刈稻了咏懐<lb/>
稻穫空雲水川平對石門寒風疎落木旭日散雞豚野<lb/>
哭初聞戰樵歌稍出村無家問消息作客信乾坤<lb/>
　　白帝城樓<lb/>
江度寒山閣城髙絶塞樓翠屏宜晚對白谷㑹深遊急<lb/>
急能鳴雁輕輕不下鷗彝陵春色起漸擬放扁舟<lb/>
<pb n="KR4h0161_WYG_030-18a"/>
　　峽隘<lb/>
聞說江陵府雲沙靜眇然白魚如切玉朱橘不論錢水<lb/>
有逺湖樹人今何處船青山各在眼却望峽中天<lb/>
　　峽口<lb/>
時清闗失險世亂㦸如林去矣英雄事荒哉割據心蘆<lb/>
花留客晚楓樹坐猿深疲苶煩親故諸侯數賜金<lb/>
　　瞿塘兩崖<lb/>
三峽傳何處雙崖壯此門入天猶石色穿水忽雲根猱<lb/>
<pb n="KR4h0161_WYG_030-18b"/>
玃䰅髯古蛟龍窟宅尊羲和冬馭近愁畏日車翻<lb/>
　　洞房<lb/>
洞房環珮冷玉殿起秋風秦地應新月龍池滿舊宫繫<lb/>
舟今夜逺清漏往時同萬里黄山北園陵白露中<lb/>
　　宿昔<lb/>
宿昔青門裏蓬萊仗數移花嬌迎雜樹龍喜出平池落<lb/>
日留王母微風倚少兒宫中行樂秘少有外人知<lb/>
　　鬬雞<lb/>
<pb n="KR4h0161_WYG_030-19a"/>
鬬雞初賜錦舞馬既登牀簾下宫人出樓前御栁長仙<lb/>
遊終一閟女樂久無香寂寞驪山道清秋草木黄<lb/>
　　鸚鵡<lb/>
鸚鵡含愁思聰明憶别離翠衿渾短盡紅觜漫多知未<lb/>
有開籠日空殘舊宿枝世人憐復損何用羽毛竒<lb/>
　　歴歴<lb/>
歴歴開元事分明在眼前無端盜賊起忽已歲時遷巫<lb/>
峽西江外秦城北斗邊為郎從白首卧病數秋天<lb/>
<pb n="KR4h0161_WYG_030-19b"/>
　　驪山<lb/>
驪山絶望幸花蕚罷登臨地下無朝燭人間有賜金鼎<lb/>
湖龍去逺銀海雁飛深萬歲蓬萊日長懸舊羽林<lb/>
　　草閣<lb/>
草閣臨無地柴扉永不闗魚龍廻夜水星月動秋山久<lb/>
露晴初濕髙雲薄未還汎舟慚小婦飄泊損紅顔<lb/>
　　江月<lb/>
江月光於水髙樓思殺人天邊長作客老去一霑巾玉<lb/>
<pb n="KR4h0161_WYG_030-20a"/>
露團清影銀河没半輪誰家挑錦字滅燭翠眉顰<lb/>
　　江上<lb/>
江上日多雨蕭蕭荆楚秋髙風下木葉永夜攬貂裘勲<lb/>
業頻看鏡行藏獨倚樓時危思報主衰謝不能休<lb/>
　　中夜<lb/>
中夜江山靜危樓望北辰長為萬里客有媿百年身故<lb/>
國風雲氣髙堂戰伐塵胡鶵負恩澤嗟爾太平人<lb/>
　　江漢<lb/>
<pb n="KR4h0161_WYG_030-20b"/>
江漢思歸客乾坤一腐儒片雲天共逺永夜月同孤落<lb/>
日心猶壯秋風病欲蘇古來存老馬不必取長途<lb/>
　　吾宗<lb/>
吾宗老孫子質樸古人風耕鑿安時論衣冠與世同在<lb/>
家常早起憂國願年豐語及君臣際經書滿腹中<lb/>
　　中宵<lb/>
西閣百尋餘中宵步綺疏飛星過水白落月動沙虛擇<lb/>
木知幽鳥潛波想巨魚親朋滿天地兵甲少來書<lb/>
<pb n="KR4h0161_WYG_030-21a"/>
　　秋清<lb/>
髙秋蘇肺氣白髪自能梳藥餌憎加減門庭悶掃除杖<lb/>
藜還客拜愛竹遣兒書十月江平穩輕舟進所如<lb/>
　　耳聾<lb/>
生年鶡冠子歎世鹿皮翁眼復幾時暗耳從前月聾猿<lb/>
鳴秋淚缺雀噪晚愁空黄落驚山樹呼兒問朔風<lb/>
　　獨坐<lb/>
竟日雨冥冥雙崖洗更青水花寒落岸山鳥暮過庭暖<lb/>
<pb n="KR4h0161_WYG_030-21b"/>
老須燕玉充饑憶楚萍胡笳在樓上哀怨不堪聽<lb/>
白狗斜臨北黄牛更在東峽雲常照夜江月㑹兼風曬<lb/>
藥安垂老應門試小童亦知行不逮苦恨耳多聾<lb/>
　　晴<lb/>
久雨巫山暗新晴錦繡文碧知湖外草紅見海東雲竟<lb/>
日鶯相和摩霄鶴數羣野花乾更落風處急紛紛<lb/>
　　月<lb/>
斷續巫山雨天河此夜新若無青嶂月愁殺白頭人魍<lb/>
<pb n="KR4h0161_WYG_030-22a"/>
魎移深樹蝦蟆動半輪故園當北斗直指照西秦<lb/>
併照巫山出新窺楚水清羇棲愁裏見二十四迴明必<lb/>
驗升沉體如知進退情不違銀漢落亦伴玉繩横<lb/>
萬里瞿塘峽春來六上絃時時開暗室故故滿青天爽<lb/>
合風襟靜髙當淚臉懸南飛有烏鵲夜久落江邊<lb/>
　　夜雨<lb/>
小雨夜復密廻風吹早秋野涼侵閉户江滿帶行舟通<lb/>
籍恨多病為郎沗薄遊天寒出巫峽醉别仲宣樓<lb/>
<pb n="KR4h0161_WYG_030-22b"/>
　　日暮<lb/>
牛羊下來久各已閉柴門風月自清夜江山非故園石<lb/>
泉流暗壁草露滴秋根頭白燈明裏何須花燼繁<lb/>
　　十七夜對月<lb/>
秋月仍圎夜江村獨老身捲簾還照客倚杖更隨人光<lb/>
射潛虬動明飜宿鳥頻茅齋依橘柚清切露華新<lb/>
　　月<lb/>
四更山吐月殘夜水明樓塵匣元開鏡風簾自上鈎兎<lb/>
<pb n="KR4h0161_WYG_030-23a"/>
應疑鶴髪蟾亦戀貂裘斟酌姮娥寡天寒奈九秋<lb/>
　　雨<lb/>
微雨不滑道斷雲疎復行紫崖奔處黒白鳥去邊明秋<lb/>
日新霑影寒江舊落聲柴門臨野碓半濕搗香秔<lb/>
楚雨石苔滋京華消息遲山寒青兕叫江晚白鷗饑神<lb/>
女花鈿落蛟人織杼悲繁憂不自整終日灑如絲<lb/>
　　夜<lb/>
絶岸風威動寒房燭影微嶺猿霜外宿江鳥夜深飛獨<lb/>
<pb n="KR4h0161_WYG_030-23b"/>
坐親雄劍哀歌歎短衣煙塵繞閶闔白首壯心違<lb/>
　　曉望<lb/>
白帝更聲盡陽臺曙色分髙峰寒上日疊嶺宿霾雲地<lb/>
坼江帆隠天清木葉聞荆扉對麋鹿應共爾為羣<lb/>
　　熟食日示宗文宗武<lb/>
消渇游江漢羇棲尚甲兵㡬年逢熟食萬里逼清明松<lb/>
栢卭山路風花白帝城汝曹催我老迴首淚縱横<lb/>
　　又示兩兒<lb/>
<pb n="KR4h0161_WYG_030-24a"/>
令節成吾老他時見汝心浮生看物變為恨與年深長<lb/>
葛書難得江州涕不禁團圎思弟妺行坐白頭吟<lb/>
　　九日<lb/>
舊日重陽日傳盃不放盃即今蓬鬢改但愧菊花開北<lb/>
闕心長戀西江首獨迴茱茰賜朝士難得一枝來<lb/>
舊與蘇司業兼隨鄭廣文采花香泛泛坐客醉紛紛野<lb/>
樹欹還倚秋砧醒却聞歡娯兩冥莫西北有孤雲<lb/>
　　憶鄭南玭<lb/>
<pb n="KR4h0161_WYG_030-24b"/>
鄭南伏毒寺瀟灑到江心石影銜珠閣泉聲帶玉琴風<lb/>
杉曾曙倚雲嶠憶春臨萬里滄浪外龍蛇只自深<lb/>
　　悶<lb/>
瘴癘浮三蜀風雲暗百蠻巻簾唯白水隱几亦青山猿<lb/>
捷長難見鷗輕故不還無錢從滯客有鏡巧催顔<lb/>
　　戱作俳諧體遣悶<lb/>
異俗吁可怪斯人難並居家家養烏鬼頓頓食黄魚舊<lb/>
識能為態新知已暗疎治生且耕鑿只有不闗渠<lb/>
<pb n="KR4h0161_WYG_030-25a"/>
　　得舍弟觀書自中都已逹江陵今兹暮春月末行<lb/>
　　　李合到䕫州悲喜相兼團圓可待賦詩即事情<lb/>
　　　見乎詞<lb/>
爾到江陵府何時到峽州亂離生有别聚集病應瘳颯<lb/>
颯開啼眼朝朝上水樓老身須付託白骨更何憂<lb/>
　　喜觀即到復題短篇<lb/>
巫峽千山暗終南萬里春病中吾見弟書到汝為人意<lb/>
荅兒童問來經戰伐新泊船悲喜後欵欵話歸秦<lb/>
<pb n="KR4h0161_WYG_030-25b"/>
　　舍弟觀歸藍田迎新婦送示兩篇<lb/>
汝去迎妻子髙秋念却迴即今螢已亂好與雁同來東<lb/>
望西江永南遊北户開卜居期靜處㑹有故人杯<lb/>
楚塞難為路藍田莫滯留衣裳判白露鞍馬信清秋滿<lb/>
峽重江水開帆八月舟此時同一醉應在仲宣樓<lb/>
　　第五弟豐獨在江左近三四載寂無消息覓使寄<lb/>
　　　此<lb/>
亂後嗟吾在羇棲見汝難草黄騏驥病沙晚鶺鴒寒楚<lb/>
<pb n="KR4h0161_WYG_030-26a"/>
設闗城險呉吞水府寛十年朝夕淚衣袖不曾乾<lb/>
聞汝依山寺杭州定越州風塵淹别日江漢失清秋影<lb/>
著啼猿樹魂飄結蜃樓明年下春水東盡白雲求<lb/>
　　季秋蘇五弟纓江樓夜宴崔十三評事韋少府姪<lb/>
峽險江驚急樓髙月迥明一時今夕㑹萬里故鄉情星<lb/>
落黄姑渚秋辭白帝城老人因酒病堅坐看君傾<lb/>
對月那無酒登樓況有江聼歌驚白鬢笑舞拓秋忩尊<lb/>
蟻添相續沙鷗並一雙盡憐君醉倒更覺片心降<lb/>
<pb n="KR4h0161_WYG_030-26b"/>
　　九月一日過孟十二倉曹十四主簿兄弟<lb/>
藜杖侵寒露蓬門啟曙煙力稀經樹歇老困撥書眠秋<lb/>
覺追隨盡來因孝友偏清談見滋味爾輩可忘年<lb/>
　　過客相尋<lb/>
窮老真無事江山已定居地幽忘盥櫛客至罷琴書挂<lb/>
壁移筐果呼兒問煮魚時聞繫舟楫及此問吾廬<lb/>
　　題栢大兄弟山居屋壁<lb/>
叔父朱門貴郎君玉樹髙山居精典籍文雅涉風騷江<lb/>
<pb n="KR4h0161_WYG_030-27a"/>
漢終吾老雲林得爾曹哀絃繞白雪未與俗人操<lb/>
野屋流寒水山籬帶薄雲靜應連虎穴喧已去人羣筆<lb/>
架霑忩雨書籖映隙曛蕭蕭千里足箇箇五花文<lb/>
　　秋日寄題鄭監湖上亭<lb/>
新作湖邊宅還聞賔客過自須開竹逕誰道避雲蘿官<lb/>
序潘生拙才名賈傅多捨舟應卜地鄰接意如何<lb/>
蹔阻蓬萊閣終為江海人揮金應物理拖玉豈吾身羮<lb/>
煮秋蓴滑盃迎露菊新賦詩分氣象佳句莫頻頻<lb/>
<pb n="KR4h0161_WYG_030-27b"/>
　　謁真諦寺禪師<lb/>
蘭若山髙處煙霞嶂㡬重凍泉依細石晴雪落長松問<lb/>
法看詩妄觀身向酒慵未能割妻子卜宅近前峰<lb/>
　　孤雁<lb/>
孤雁不飲啄飛鳴聲念羣誰憐一片影相失萬重雲望<lb/>
盡似猶見哀多如更聞野鵶無意緒鳴噪自紛紛<lb/>
　　白小<lb/>
白小羣分命天然二寸魚細微霑水族風俗當園蔬入<lb/>
<pb n="KR4h0161_WYG_030-28a"/>
肆銀花亂傾箱雪片虚生成猶拾卵盡取義何如<lb/>
　　麂<lb/>
永與清溪别䝉將玉饌俱無才逐仙隠不敢恨庖㕑亂<lb/>
世輕全物微聲及禍樞衣冠兼盜賊饕餮用斯須<lb/>
　　人日<lb/>
元日到人日未有不隂時氷雪鶯難至春寒花較遲雲<lb/>
隨白水落風振紫山悲蓬鬢稀疎久無勞比素絲<lb/>
　　江梅<lb/>
<pb n="KR4h0161_WYG_030-28b"/>
梅蘂臘前破梅花年後多絶知春意好最奈客愁何雪<lb/>
樹元同色江風亦自波故園不可見巫岫鬰嵯峨<lb/>
　　春夜峽州田侍御長史津亭留宴<lb/>
北斗三更席西江萬里船杖藜登水榭揮翰宿春天白<lb/>
髪煩多酒明星惜此筵始知雲雨峽忽盡下牢邊<lb/>
　　泊松滋江亭<lb/>
紗㡌隨鷗鳥扁舟繫此亭江湖深更白松竹逺微青一<lb/>
柱全應近髙唐莫再經今宵南極外甘作老人星<lb/>
<pb n="KR4h0161_WYG_030-29a"/>
　　上已日徐司録林園宴集<lb/>
鬢毛垂領白花蘂亞枝紅欹倒衰年廢招尋令節同薄<lb/>
衣臨積水吹面受和風有喜留攀桂無勞問轉蓬<lb/>
　　夏日楊長寧宅送崔侍御常正字入京<lb/>
醉酒楊雄宅升堂子賤琴不堪垂老鬢還對欲分襟天<lb/>
地西江逺星辰北斗深烏臺俯麟閣長夏白頭吟<lb/>
　　官亭夕坐戱簡顔十少府<lb/>
南國調寒杵西江浸日車客愁連蟋蟀亭古帶蒹葭不<lb/>
<pb n="KR4h0161_WYG_030-29b"/>
返青絲鞚虚燒夜燭花老翁須地主細細酌流霞<lb/>
　　公安縣懷古<lb/>
野曠吕䝉營江深劉備城寒天催日短風浪與雲平灑<lb/>
落君臣契飛騰戰伐名維舟倚前浦長嘯一含情<lb/>
　　公安送李二十九弟晉肅入蜀余下沔鄂<lb/>
正解柴桑纜仍看蜀道行檣烏相背發塞雁一行鳴南<lb/>
紀連銅柱西江接錦城憑將百錢卜飄泊問君平<lb/>
　　宴王使君宅<lb/>
<pb n="KR4h0161_WYG_030-30a"/>
汎愛容霜髪留歡上夜闗自吟詩送老相勸酒開顔戎<lb/>
馬今何地鄉園獨舊山江湖墮清月酩酊任扶還<lb/>
　　登岳陽樓<lb/>
昔聞洞庭水今上岳陽樓呉楚東南坼乾坤日夜浮親<lb/>
朋無一字老病有孤舟戎馬闗山北憑軒涕泗流<lb/>
　　宿白沙驛<lb/>
水宿仍餘照人煙復此亭驛邊沙舊白湖外草新青萬<lb/>
象皆春氣孤槎自客星隨波無限月的的近南溟<lb/>
<pb n="KR4h0161_WYG_030-30b"/>
　　祠南夕望<lb/>
百丈牽江色孤舟泛日斜興來猶杖屨目斷更雲沙山<lb/>
鬼迷春竹湘娥倚暮花湖南清絶地萬古一長嗟<lb/>
　　野望<lb/>
納納乾坤大行行郡國遥雲山兼五嶺風壤帶三苖野<lb/>
樹侵江濶春蒲長雪消扁舟空老去無補聖明朝<lb/>
　　暮秋將歸秦留别湖南幕府親友<lb/>
水濶蒼梧野天髙白帝秋途窮那免哭身老不禁愁大<lb/>
<pb n="KR4h0161_WYG_030-31a"/>
府才能㑹諸公徳業優北歸衝雨雪誰憫弊貂裘<lb/>
　　舟中夜雪有懷盧十四侍御弟<lb/>
朔風吹桂水朔雪夜紛紛暗度南樓月寒深北渚雲燭<lb/>
斜初近見舟重竟無聞不識山隂道聽雞更憶君<lb/>
　　對雪<lb/>
北雪犯長沙胡雲冷萬家隨風且間葉帶雨不成花金<lb/>
錯囊從罄銀壺酒易賒無人竭浮蟻有待至昏鴉<lb/>
　　樓上<lb/>
<pb n="KR4h0161_WYG_030-31b"/>
天地空搔首頻抽白玉簪皇輿三極北身事五湖南戀<lb/>
闕勞肝肺論材媿杞柟亂離難自救終是老湘潭<lb/>
　　發潭州<lb/>
夜醉長沙酒曉行湘水春岸花飛送客檣燕語留人賈<lb/>
傅才未有褚公書絶倫髙名前後事迴首一傷神<lb/>
　　衡州送李大夫七丈勉赴廣州<lb/>
斧鉞下青冥樓船過洞庭北風隨爽氣南斗避文星日<lb/>
月籠中鳥乾坤水上萍王孫丈人行垂老見飄零<lb/>
<pb n="KR4h0161_WYG_030-32a"/>
　　舟泛洞庭<lb/>
蛟室圍青草龍堆擁白沙䕶江盤古木迎櫂舞神鵶破<lb/>
浪南風正收颿畏日斜雲山千萬疊底處上仙槎<lb/>
　　李鹽䥫<lb/>
落葉春風起髙城煙霧開雜花分户映嬌燕入簷回一<lb/>
見能傾座虚懐只愛才鹽官雖絆驥名是漢庭來<lb/>
　　巴西驛亭觀江漲呈竇使君<lb/>
向晚波微緑連空岸脚青日兼春有暮愁與醉無醒漂<lb/>
<pb n="KR4h0161_WYG_030-32b"/>
泊猶杯酒躊躇此驛亭相看萬里外同是一浮萍<lb/>
　　巴西聞收宫闕送班司馬入京<lb/>
聞道收宗廟鳴鑾自陜歸傾都看黄屋正殿引朱衣劍<lb/>
外春天逺巴西勑使稀念君經世亂匹馬向王畿<lb/>
　　去蜀<lb/>
五載客蜀郡一年居梓州如何闗塞阻轉作瀟湘遊世<lb/>
事已黄髪殘生隨白鷗安危大臣在不必淚長流<lb/>
　　放船<lb/>
<pb n="KR4h0161_WYG_030-33a"/>
　收帆下急水巻幔逐回灘江市戎戎暗山雲淰淰寒村<lb/>
　荒無徑入獨鳥怪人看已泊城樓底何曾夜色䦨<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_030-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻三十<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_031-1a"/>
　欽定四庫全書<lb/>
御定全唐詩録巻三十一<lb/>
　　杜甫<hi>八</hi>
　　近體詩<hi>三</hi>
　　　冬日洛城北謁𤣥元皇帝廟<lb/>
　配極𤣥都閟憑虛禁禦長守祧嚴具禮掌節鎮非常碧<lb/>
　瓦初寒外金莖一氣旁山河扶繡户日月近雕梁仙李<lb/>
　盤根大猗蘭奕葉光世家遺舊史道徳付今王畵手看<lb/>
<pb n="KR4h0161_WYG_031-1b"/>
　前輩吳生逺擅塲森羅移地軸妙絶動宫牆五聖聨龍<lb/>
　衮千官列雁行冕旒俱秀發旌斾盡飛揚翠栢深留景<lb/>
　紅梨迥得霜風箏吹玉柱露井凍銀牀身退卑周室經<lb/>
　傳拱漢皇谷神如不死養拙更何鄉<lb/>
　　　投贈哥舒開府二十韻<lb/>
　今代麒麟閣何人第一功君王自神武駕馭必英雄開<lb/>
　府當朝傑論兵邁古風先鋒百勝在略地兩隅空青海<lb/>
　無傳箭天山早挂弓亷頗仍走敵魏絳已和戎每惜河<lb/>
<pb n="KR4h0161_WYG_031-2a"/>
湟棄新兼節制通智謀垂睿想出入冠諸公日月低秦<lb/>
樹乾坤繞漢宫胡人愁逐北宛馬又從東受命邊沙逺<lb/>
歸來御席同軒墀曽寵鶴畋獵舊非熊茅土加名數山<lb/>
河誓始終䇿行遺戰伐契合動昭融勲業青冥上交親<lb/>
氣槩中未為朱履客已見白頭翁壯節初題柱生涯獨<lb/>
轉蓬㡬年春草歇今日暮途窮軍事留孫楚行間識吕<lb/>
䝉防身一長劍將欲倚崆峒<lb/>
　　上韋左相二十韻<lb/>
<pb n="KR4h0161_WYG_031-2b"/>
鳯厯軒轅紀龍飛四十春八荒開夀域一氣轉洪鈞霖<lb/>
雨思賢佐丹青憶老臣應圖求駿馬驚代得麒麟沙汰<lb/>
江河濁調和鼎鼐新韋賢初相漢范叔已歸秦盛業今<lb/>
如此傳經固絶倫豫樟深出地滄海闊無津北斗司喉<lb/>
舌東方領搢紳持衡留藻鑑聽履上星辰獨歩才超古<lb/>
餘波徳照鄰聰明過管輅尺牘倒陳遵豈是池中物由<lb/>
來席上珍廟堂知至理風俗盡還淳才傑俱登用愚䝉<lb/>
但隠淪長卿多病久子夏索居頻回首驅流俗生涯似<lb/>
<pb n="KR4h0161_WYG_031-3a"/>
衆人巫咸不可問鄒魯莫容身感激時將晚蒼茫興有<lb/>
神為公歌此曲涕淚在衣巾<lb/>
　　奉贈太常張卿垍二十韻<lb/>
方丈三韓外崑崙萬國西建標天地濶詣絶古今迷氣<lb/>
得神仙迥恩承雨露低相門清議衆儒術大名齊軒冕<lb/>
羅天闕琳瑯識介珪伶官詩必誦䕫樂典猶稽健筆凌<lb/>
鸚鵡銛鋒瑩鸊鵜友于皆挺㧞公望各端倪通籍踰青<lb/>
瑣亨衢照紫泥靈虬傳夕箭歸馬散霜蹄能事聞重譯<lb/>
<pb n="KR4h0161_WYG_031-3b"/>
嘉謩及逺黎弼諧方一展班序更何躋適越空顛躓遊<lb/>
梁竟慘悽謬知終畵虎微分是醯雞萍泛無休日桃隂<lb/>
想舊蹊吹噓人所羡騰躍事仍暌碧海真難涉青雲不<lb/>
可梯顧深慙鍜鍊才小辱提擕檻束哀猿叫枝驚夜鵲<lb/>
棲㡬時陪羽獵應指釣璜溪<lb/>
　　敬贈鄭諌議十韻<lb/>
諫官非不逹詩義早知名破的由來事先鋒孰敢爭思<lb/>
飄雲物外律中鬼神驚毫髪無遺恨波瀾獨老成野人<lb/>
<pb n="KR4h0161_WYG_031-4a"/>
寧得所天意薄浮生多病休儒服冥捜信客旌築居仙<lb/>
縹緲旅食歲崢嶸使者求顔闔諸公厭禰衡將期一諾<lb/>
重歘使寸心傾君見途窮哭宜憂阮步兵<lb/>
　　奉贈鮮于京兆二十韻<lb/>
王國稱多士賢良復㡬人異才應間出爽氣必殊倫始<lb/>
見張京兆宜居漢近臣驊騮開道路雕鶚離風塵侯伯<lb/>
知何等文章實致身奮飛超等級容易失沉淪脫略磻<lb/>
溪釣操持郢匠斤雲霄今已逼台衮更誰親鳯穴雛皆<lb/>
<pb n="KR4h0161_WYG_031-4b"/>
好龍門客又新義聲紛感激敗績自逡廵途逺欲何向<lb/>
天髙難重陳學詩猶孺子鄉賦念嘉賔不得同晁錯呼<lb/>
嗟後郄詵計疎疑翰墨時過憶松筠獻納紆皇眷中間<lb/>
謁紫宸且隨諸彦集方覬薄才伸破膽遭前政隂謀獨<lb/>
秉鈞微生霑忌刻萬事益酸辛交合丹青地恩傾雨露<lb/>
辰有儒愁餓死早晚報平津<lb/>
　　贈特進汝陽王二十韻<lb/>
特進羣公表天人夙徳升霜蹄千里駿風翮九霄鵬服<lb/>
<pb n="KR4h0161_WYG_031-5a"/>
禮求毫髪惟忠忘寢興聖情常有眷朝退若無憑仙醴<lb/>
來浮蟻竒毛或賜鷹清闗塵不雜中使日相乘晚節嬉<lb/>
遊簡平居孝義稱自多親棣蕚誰敢問山陵學業醇儒<lb/>
富辭華哲匠能筆飛鸞聳立章罷鳯騫騰精理通談笑<lb/>
忘形向友朋寸長堪繾綣一諾豈驕矜已忝歸曹植何<lb/>
知對李膺招要恩屢至崇重力難勝披霧初歡夕髙秋<lb/>
爽氣澄樽罍臨極浦鳬雁宿張燈花月窮㳺宴炎天避<lb/>
鬰蒸硯寒金井水簷動玉壺氷瓢飲唯三逕巖棲在百<lb/>
<pb n="KR4h0161_WYG_031-5b"/>
層且持蠡測海況挹酒如澠鴻寳寧全秘丹梯庶可凌<lb/>
淮王門有客終不媿孫登<lb/>
　　奉寄河南韋尹丈人<lb/>
有客傳河尹逢人問孔融青囊仍隠逸章甫尚西東鼎<lb/>
食分門户詞塲繼國風尊榮瞻地絶疎放憶途窮濁酒<lb/>
尋陶令丹砂訪葛洪江湖漂裋褐霜雪滿飛蓬牢落乾<lb/>
坤大周流道術空謬慙知薊子真怯笑揚雄盤錯神明<lb/>
懼謳歌徳義豐尸鄉餘土室誰話喌雞翁<lb/>
<pb n="KR4h0161_WYG_031-6a"/>
　　與李十二白同尋范十隠居<lb/>
李侯有佳句往往似隂鏗余亦東䝉客憐君如弟兄醉<lb/>
眠秋共被擕手日同行更想幽期處還尋北郭生入門<lb/>
髙興發侍立小童清落景聞寒杵屯雲對古城向來吟<lb/>
橘頌誰欲討蓴羮不願論簪笏悠悠滄海情<lb/>
　　臨邑舍弟書至苦雨黄河泛溢隄防之患簿領所<lb/>
　　　憂因寄此詩用寛其意<lb/>
二儀積風雨百谷漏波濤聞道洪河坼遥連滄海髙職<lb/>
<pb n="KR4h0161_WYG_031-6b"/>
思憂悄悄郡國訴嗷嗷舍弟卑棲邑防川領簿曹尺書<lb/>
前日至版築不時操難假黿鼉力空瞻烏鵲毛燕南吹<lb/>
畎畆濟上没蓬蒿螺蚌滿近郭蛟螭乗九皋徐闗深水<lb/>
府碣石小秋毫白屋留孤樹青天失萬艘吾衰同泛梗<lb/>
利涉想蟠桃倚賴天涯釣猶能掣巨鼇<lb/>
　　送蔡希曽都尉還隴右因寄髙三十五書記<lb/>
蔡子勇成癖彎弓西射胡健兒寧鬬死壯士恥為儒官<lb/>
是先鋒得材縁挑戰須身輕一鳥過槍急萬人呼雲幕<lb/>
<pb n="KR4h0161_WYG_031-7a"/>
隨開府春城赴上都馬頭金匼匝駞背錦模糊咫尺雪<lb/>
山路歸飛青海隅上公猶寵錫突將且前驅漢使黄河<lb/>
逺涼州白麥枯因君問消息好在阮元瑜<lb/>
　　贈翰林張四學士垍<lb/>
翰林逼華蓋鯨力破滄溟天上張公子宫中漢客星賦<lb/>
詩拾翠殿佐酒望雲亭紫誥仍兼綰黄麻似六經内分<lb/>
金帶赤恩與荔枝青無復隨髙鳯空餘泣聚螢此生任<lb/>
春草垂老獨漂萍儻憶山陽㑹悲歌在一聽<lb/>
<pb n="KR4h0161_WYG_031-7b"/>
　　遣興<lb/>
驥子好男兒前年學語時問知人客姓誦得老夫詩世<lb/>
亂憐渠小家貧仰母慈鹿門㩦不遂雁足繫難期天地<lb/>
軍麾滿山河戰角悲儻歸免相失見日敢辭遲<lb/>
　　得家書<lb/>
去憑遊客寄來為附家書今日知消息他鄉且舊居熊<lb/>
兒幸無恙驥子最憐渠臨老羇孤極傷時㑹合疎二毛<lb/>
趨帳殿一命侍鸞輿北闕妖氛滿西郊白露初凉風新<lb/>
<pb n="KR4h0161_WYG_031-8a"/>
過雁秋雨欲生魚農事空山裏眷言終荷鋤<lb/>
　　奉送郭中丞兼太僕卿充隴右節度使三十韻<lb/>
詔發西山將秋屯隴右兵凄涼餘部曲燀赫舊家聲雕<lb/>
鶚乗時去驊騮顧主鳴艱難須上䇿容易即前程斜日<lb/>
當軒蓋髙風巻斾旌松悲天水冷沙亂雪山清和虜猶<lb/>
懷恵防邊不敢驚古來於異域鎮靜示専征燕薊奔封<lb/>
豕周秦觸駭鯨中原何慘黷餘孽尚縱横箭入昭陽殿<lb/>
笳吟細柳營内人紅褏泣王子白衣行宸極祅星動園<lb/>
<pb n="KR4h0161_WYG_031-8b"/>
陵殺氣平空餘金椀出無復繐帷輕毁廟天飛雨焚宫<lb/>
火徹明罘罳朝共落棆桷夜同傾三月師逾整羣兇勢<lb/>
就烹瘡痍親接戰勇决冠垂成妙譽期元宰殊恩且列<lb/>
卿㡬時迴節鉞戮力掃欃槍圭竇三千士雲梯七十城<lb/>
恥非齊說客秖似魯諸生通籍微班忝周行獨坐榮隨<lb/>
肩趨漏刻短髪寄簪纓徑欲依劉表還疑厭禰衡漸衰<lb/>
那此别忍淚獨含情廢邑狐狸語空村虎豹爭人頻墜<lb/>
塗炭公豈忘精誠元帥調新律前軍壓舊京安邊仍扈<lb/>
<pb n="KR4h0161_WYG_031-9a"/>
從莫作後功名<lb/>
　　送楊六判官使西蕃<lb/>
送逺秋風落西征海氣寒帝京氛祲滿人世别離難絶<lb/>
域遥懷怒和親願結歡勑書憐賛普兵甲望長安宣命<lb/>
前程急惟良待士寛子雲清自守今日起為官垂淚方<lb/>
投筆傷時即據鞍儒衣山鳥怪漢節野童看邊酒排金<lb/>
盞夷歌捧玉盤草肥蕃馬健雪重拂廬乾慎爾參籌畫<lb/>
從兹正羽翰歸來權可取九萬一朝摶<lb/>
<pb n="KR4h0161_WYG_031-9b"/>
　　行次昭陵<lb/>
舊俗疲庸主羣雄問獨夫䜟歸龍鳯質威定虎狼都天<lb/>
屬尊堯典神功協禹謨風雲隨絶足日月繼髙衢文物<lb/>
多師古朝廷半老儒直詞寧戮辱賢路不﨑嶇往者災<lb/>
猶降蒼生喘未蘇指麾安率土盪滌撫洪鑪壯士悲陵<lb/>
邑幽人拜鼎湖玉衣晨自舉鐡馬汗常趨松栢瞻虛殿<lb/>
塵沙立暝途寂寥開國日流恨滿山隅<lb/>
　　重經昭陵<lb/>
<pb n="KR4h0161_WYG_031-10a"/>
草昩英雄起謳歌厯數歸風塵三尺劍社稷一戎衣翼<lb/>
亮貞文徳丕承戢武威聖圖天廣大宗祀日光輝陵寢<lb/>
盤空曲熊羆守翠微再窺松栢路逺見五雲飛<lb/>
　　喜聞官軍已臨賊冦二十韻<lb/>
胡騎潛京縣官軍擁賊壕鼎魚猶假息穴蟻欲何逃帳<lb/>
殿羅𤣥冕轅門照白袍秦山當警蹕漢苑入旌旄路失<lb/>
羊腸險雲横雉尾髙五原空壁壘八水散風濤今日㸔<lb/>
天意遊魂貸爾曹乞降那更得尚詐莫徒勞元帥歸龍<lb/>
<pb n="KR4h0161_WYG_031-10b"/>
種司空握豹韜前軍蘇武節左將吕䖍刀兵氣回飛鳥<lb/>
威聲没巨鼇戈鋋開雪色弓矢尚秋毫天步艱方盡時<lb/>
和運更遭誰云遺毒螫已是沃腥臊睿想丹墀近神行<lb/>
羽衛牢花門騰絶漠拓羯渡臨洮此輩感恩至羸俘何<lb/>
足操鋒先衣染血騎突劍吹毛喜覺都城動悲憐子女<lb/>
號家家賣釵釧只待獻春醪<lb/>
　　鄭駙馬池臺喜遇鄭廣文同飲<lb/>
不謂生戎馬何知共酒盃然臍郿塢敗握節漢臣回白<lb/>
<pb n="KR4h0161_WYG_031-11a"/>
髪千莖雪丹心一寸灰别離經死地披寫忽登臺重對<lb/>
秦簫發俱過阮宅來留連春夜舞淚落強徘徊<lb/>
　　送許八拾遺歸江寧覲省甫昔時常客遊此縣於<lb/>
　　　許生處乞瓦棺寺維摩圖像志諸篇末<lb/>
詔許辭中禁慈顔赴北堂聖朝新孝理祖席倍輝光内<lb/>
帛驚偏重宫衣著更香淮隂清夜驛京口渡江航春隔<lb/>
雞人晝秋期燕子凉賜書誇父老壽酒樂城隍看畵曽<lb/>
饑渇追蹤恨淼茫虎頭金粟影神妙獨難忘<lb/>
<pb n="KR4h0161_WYG_031-11b"/>
　　寄彭州髙三十五使君適虢州岑二十七長史參<lb/>
　　　三十韻<lb/>
故人何寂寞今我獨凄涼老去才難盡秋來興甚長物<lb/>
情尤可見辭客未能忘海内知名士雲端各異方髙岑<lb/>
殊緩步沈鮑得同行意愜關飛動篇終接混茫舉天悲<lb/>
富駱近代惜盧王似爾官仍貴前賢命可傷諸侯非棄<lb/>
擲半刺已翺翔詩好㡬時見書成無信將男兒行處是<lb/>
客子鬭身强羇旅推賢聖沉綿抵咎殃三年猶瘧疾一<lb/>
<pb n="KR4h0161_WYG_031-12a"/>
鬼不銷亡隔日捜脂髓増寒抱雪霜徒然潛隙地有靦<lb/>
屢鮮妝何太龍鍾極于今出處妨無錢居帝里盡室在<lb/>
邊疆劉表雖遺恨龎公至死藏心微傍魚鳥肉痩怯豺<lb/>
狼隴草蕭蕭白洮雲片片黄彭門劍閣外虢略鼎湖旁<lb/>
荆玉簪頭冷巴牋染翰光烏麻蒸續曬丹橘露應嘗豈<lb/>
異神仙宅俱兼山水鄉竹齋燒藥竈花嶼讀書牀更得<lb/>
清新否遥知對屬忙舊官寧改漢淳俗本歸唐濟世宜<lb/>
公等安貧亦士常蚩尤終戮辱羌羯漫猖狂㑹待祅氛<lb/>
<pb n="KR4h0161_WYG_031-12b"/>
靜論文暫裹糧<lb/>
　　寄岳州賈司馬六丈巴州嚴八使君兩閣老五十<lb/>
　　　韻<lb/>
衡岳啼猿裏巴州鳥道邊故人俱不利謫宦兩悠然開<lb/>
闢乾坤正榮枯雨露偏長沙才子逺釣瀨客星懸憶昨<lb/>
趨行殿殷憂捧御筵討胡愁李廣奉使待張騫無復雲<lb/>
臺仗虛修水戰船蒼茫城七十流落劍三千畵角吹秦<lb/>
晉旄頭俯澗瀍小儒輕董卓有識笑苻堅浪作禽填海<lb/>
<pb n="KR4h0161_WYG_031-13a"/>
那將血射天萬方思助順一鼓氣無前隂散陳倉北晴<lb/>
熏太白巔亂麻屍積衛破竹勢臨燕法駕還雙闕王師<lb/>
下八川此時霑奉引佳氣拂周旋貔虎開金甲麒麟受<lb/>
玉鞭侍臣諳入仗廐馬解登仙花動朱樓雪城凝碧樹<lb/>
煙衣冠心慘愴故老淚潺湲哭廟悲風急朝正霽景鮮<lb/>
月分梁漢米春得水衡錢内蘂繁于纈宫莎軟勝綿恩<lb/>
榮同拜手出入最隨肩晩著華堂醉寒重繡被眠轡齊<lb/>
兼秉燭書枉滿懷牋每覺昇元輔深期列大賢秉鈞方<lb/>
<pb n="KR4h0161_WYG_031-13b"/>
咫尺鎩翮再聨翩禁掖朋從改微班性命全青蒲甘受<lb/>
戮白髪竟誰憐弟子貧原憲諸生老伏䖍師資謙未逹<lb/>
鄉黨敬何先舊好腸堪斷新愁眼欲穿翠乾危棧竹紅<lb/>
膩小湖蓮賈筆論孤憤嚴詩賦幾篇定知深意苦莫使<lb/>
衆人傳貝錦無停織朱絲有斷絃浦鷗防碎首霜鶻不<lb/>
空拳地僻昏炎瘴山稠隘石泉且將碁度日應用酒為<lb/>
年典郡終微眇治中實棄捐安排求傲吏比興展歸田<lb/>
去去才難得蒼蒼理又𤣥古人稱逝矣吾道卜終焉隴<lb/>
<pb n="KR4h0161_WYG_031-14a"/>
外翻投跡漁陽復控弦笑為妻子累甘與歲時遷親故<lb/>
行稀少兵戈動接聮他鄉饒夢寐失侣自迍邅多病加<lb/>
淹泊長吟阻靜便如公盡雄俊志在必騰騫<lb/>
　　寄李十二白二十韻<lb/>
昔年有狂客號爾謫仙人筆落驚風雨詩成泣鬼神聲<lb/>
名從此大汩没一朝伸文彩承殊渥流傳必絶倫龍舟<lb/>
移棹晩獸錦奪袍新白日來深殿青雲滿後塵乞歸優<lb/>
詔許遇我宿心親未負幽棲志兼全寵辱身劇談憐野<lb/>
<pb n="KR4h0161_WYG_031-14b"/>
逸嗜酒見天真醉舞梁園夜行歌泗水春才髙心不展<lb/>
道屈善無鄰處士禰衡俊諸生原憲貧稻梁求未足薏<lb/>
苡謗何頻五嶺炎蒸地三危放逐臣幾年遭鵩鳥獨泣<lb/>
向麒麟蘇武先還漢黄公豈事秦楚筵辭醴日梁獄上<lb/>
書辰已用當時法誰將此義陳老吟秋月下病起暮江<lb/>
濵莫怪恩波隔乗槎與問津<lb/>
　　奉和嚴中丞西城晩眺十韻<lb/>
汲黯匡君切亷頗出將頻直詞才不世雄略動如神政<lb/>
<pb n="KR4h0161_WYG_031-15a"/>
簡移風速詩清立意新層城臨暇景絶域望餘春旗尾<lb/>
蛟龍㑹樓頭燕雀馴地平江動蜀天闊樹浮秦帝念深<lb/>
分閫軍須逺筭緡花羅封蛺蝶瑞錦送麒麟辭第輸髙<lb/>
義觀圖憶古人征南多興緒事業闇相親<lb/>
　　傷春<lb/>
天下兵雖滿春光日自濃西京疲百戰北闕任羣兇關<lb/>
塞三千里煙花一萬重䝉塵清露急御宿且誰供殷復<lb/>
前王道周遷舊國容蓬萊足雲氣應合總從龍<lb/>
<pb n="KR4h0161_WYG_031-15b"/>
鶯入新年語花開滿故枝天青風捲幔草碧水通池牢<lb/>
落官軍速蕭條萬事危鬢毛元自白淚㸃向來垂不是<lb/>
無兄弟其如有别離巴山春色静北望轉逶迤<lb/>
日月還相鬬星辰屢合圍不成誅執法焉得變危機大<lb/>
角纒兵氣鈎陳出帝畿煙塵昏御道耆舊把天衣行在<lb/>
諸軍闕來朝大將稀賢多隠屠釣王肯載同歸<lb/>
　　王閬州筵奉酬十一舅惜别之作<lb/>
萬壑樹聲滿千崖秋氣髙浮舟出郡郭别酒寄江濤良<lb/>
<pb n="KR4h0161_WYG_031-16a"/>
㑹不復久此生何太勞窮愁但有骨羣盜尚如毛吾舅<lb/>
惜分手使君寒贈袍沙頭暮黄鵠失侣自哀號<lb/>
　　春歸<lb/>
苔逕臨江竹茅簷覆地花别來頻甲子歸到又春華倚<lb/>
杖看孤石傾壺就淺沙逺鷗浮水静輕燕受風斜世路<lb/>
雖多梗吾生亦有涯此身醒復醉乗興即為家<lb/>
　　寄李十四貟外布十二韻<hi>新除司議郎兼萬州别駕雖尚伏枕已聞理裝</hi>
名叅漢望苑職述景題輿巫峽將之郡荆門好附書逺<lb/>
<pb n="KR4h0161_WYG_031-16b"/>
行無自苦内熱比何如正是炎天闊那堪野館疎黄牛<lb/>
平駕浪畵鷁上凌虛試待盤渦歇方期解纜初悶能過<lb/>
小徑自為摘嘉蔬渚栁元幽僻村花不掃除宿隂繁素<lb/>
柰過雨亂紅蕖寂寂夏先晩泠泠風有餘江清心可瑩<lb/>
竹冷髪堪梳直作移巾几秋帆發敝廬<lb/>
　　遣悶奉呈嚴公二十韻<lb/>
白水魚竿客清秋鶴髪翁胡為來幕下秖合在舟中黄<lb/>
巻真如律青袍也自公老妻憂坐痺幼女問頭風平地<lb/>
<pb n="KR4h0161_WYG_031-17a"/>
専欹倒分曹失異同禮甘衰力就義忝上官通疇昔論<lb/>
詩早光輝仗鉞雄寛容存性拙剪拂念途窮露裛思藤<lb/>
架煙霏想桂叢信然龜觸網直作鳥窺籠西嶺紆村北<lb/>
南江遶舍東竹皮寒舊翠椒實雨新紅浪簸船應拆杯<lb/>
乾甕即空籓籬生野徑斤斧任樵童束縛酬知已蹉跎<lb/>
効小忠周防期稍稍太簡遂怱怱曉入朱扉啟昏歸畵<lb/>
角終不成尋别業未敢息微躬烏鵲愁銀漢駑駘怕錦<lb/>
幪㑹希全物色時放倚梧桐<lb/>
<pb n="KR4h0161_WYG_031-17b"/>
　　奉觀嚴鄭公㕔事岷山沲江畵圖十韻<lb/>
沲水流中座岷山到北堂白波吹粉壁青嶂挿雕梁直<lb/>
訝杉松冷兼疑菱荇香雪雲虛㸃綴沙草得微茫嶺雁<lb/>
隨毫末川蜺飲練光霏紅洲蘂亂拂黛石蘿長暗谷非<lb/>
闗雨丹楓不為霜秋成𤣥圃外景物洞庭旁繪事功殊<lb/>
絶幽襟興激昻從來謝太傅丘壑道難忘<lb/>
　　東屯月夜<lb/>
抱疾漂萍老防邊舊榖屯春農親異俗歲月在衡門青<lb/>
<pb n="KR4h0161_WYG_031-18a"/>
女霜楓重黄牛峽水喧泥留虎鬬跡月挂客愁村喬木<lb/>
澄稀影輕雲倚細根數驚聞雀噪暫睡想猿蹲日轉東<lb/>
方白風來北斗昏天寒不成寐無夢寄歸魂<lb/>
　　上白帝城<lb/>
江城含變態一上一回新天欲今朝雨山歸萬古春英<lb/>
雄餘事業衰邁久風塵取醉他鄉客相逢故國人兵戈<lb/>
猶擁蜀賦斂強輸秦不是煩形勝深慙畏損神<lb/>
　　謁先主廟<lb/>
<pb n="KR4h0161_WYG_031-18b"/>
慘澹風雲㑹乗時各有人力侔分社稷志屈偃經綸復<lb/>
漢留長策中原仗老臣雜耕心未已歐血事酸辛覇氣<lb/>
西南歇雄圖厯數屯錦江原過楚劍閣復通秦舊俗存<lb/>
祠廟空山泣鬼神虛簷交鳥道枯木半龍鱗竹送清溪<lb/>
月苔移玉座春閭閻兒女換歌舞歲時新絶域歸舟逺<lb/>
荒城繫馬頻如何對揺落况乃久風塵孰與闗張並功<lb/>
臨耿鄧親應天才不小得士契無鄰遲暮堪帷幄飄零<lb/>
且釣緡向來憂國淚寂寞洒衣巾<lb/>
<pb n="KR4h0161_WYG_031-19a"/>
　　諸葛廟<lb/>
久遊巴子國屢入武侯祠竹日斜虛寢溪風滿薄帷君<lb/>
臣當共濟賢聖亦同時翊戴歸先主并吞更出師蟲虵<lb/>
穿畵壁巫覡醉蛛絲欻憶吟梁父躬耕也未遲<lb/>
　　偶題<lb/>
文章千古事得失寸心知作者皆殊列名聲豈浪垂騷<lb/>
人嗟不見漢道盛於斯前輩飛騰入餘波綺麗為後賢<lb/>
兼舊列厯代各清規法自儒家有心從弱歲疲永懷江<lb/>
<pb n="KR4h0161_WYG_031-19b"/>
左逸多謝鄴中竒騄驥皆良馬騏驎帶好兒車輪徒已<lb/>
斲堂構惜仍虧漫作潛夫論虛傳幼婦碑緣情慰漂蕩<lb/>
抱疾屢遷移經濟慚長䇿飛棲假一枝塵沙傍蜂蠆江<lb/>
峽繞蛟螭蕭瑟唐虞逺聮翩楚漢危聖朝兼盜賊異俗<lb/>
更喧卑鬰鬰星辰劍蒼蒼雲雨池兩都開幕府萬㝢挿<lb/>
軍麾南海殘銅柱東風避月支音書恨烏鵲號怒怪熊<lb/>
羆稼穡分詩興柴荆學土宜故山迷白閣秋水隠黄陂<lb/>
不敢要佳句愁來賦别離<lb/>
<pb n="KR4h0161_WYG_031-20a"/>
　　秋日䕫府詠懷奉寄鄭監審李賔客之芳一百韻<lb/>
絶塞烏蠻北孤城白帝邊飄零仍百里消渇已三年雄<lb/>
劍鳴開匣羣書滿繫船亂離心不展衰謝日蕭然筋力<lb/>
妻孥問菁華歲月遷登臨多物色陶冶賴詩篇峽束滄<lb/>
江起巖排石樹圓拂雲霾楚氣朝海蹴吳天煮井為鹽<lb/>
速燒畬度地偏有時驚疊嶂何處覓平川鸂鶒䨇䨇舞<lb/>
獼猴壘壘懸碧蘿長似帶錦石小如錢春草何曽歇寒<lb/>
花亦可憐獵人吹戍火野店引山泉喚起搔頭急扶行<lb/>
<pb n="KR4h0161_WYG_031-20b"/>
㡬屐穿兩京猶薄産四海絶隨肩幕府初交辟郎官幸<lb/>
備貟𤓰時猶旅寓萍泛苦夤縁藥餌虛狼籍秋風灑靜<lb/>
便開襟驅瘴癘明目掃雲煙髙宴諸侯禮佳人上客前<lb/>
哀箏傷老大華屋艶神仙南内開元曲常時弟子傳法<lb/>
歌聲變轉滿座涕潺湲<hi>都督栢中丞筵聞梨園弟子李仙奴歌</hi>弔影䕫州<lb/>
僻回腸杜曲煎即今龍廐水莫帶犬戎羶耿賈扶王室<lb/>
蕭曹拱御筵乘威滅蜂蠆戮力効鷹鸇舊物森猶在<lb/>
凶徒惡未悛國須行戰伐人憶止戈鋋奴僕何知禮恩<lb/>
<pb n="KR4h0161_WYG_031-21a"/>
榮錯與權胡星一彗孛黔首遂拘攣哀痛絲綸切煩苛<lb/>
法令蠲業成陳始王兆喜出于畋宫禁經綸密台階翊<lb/>
戴全熊羆載吕望鴻雁美周宣側聽中興主長吟不世<lb/>
賢音徽一柱數道里下牢千<hi>鄭在江陵李在夷陵</hi>鄭李光時論文<lb/>
章並我先隂何尚清省沈宋歘聮翩律比崑崙竹音知燥<lb/>
濕絃風流俱善價愜當久忘筌置驛常如此登龍蓋有<lb/>
焉雖云隔禮數不敢墜周旋髙視收人表虛心味道𤣥<lb/>
馬來皆汗血鶴唳必青田羽翼商山起蓬萊漢閣連管<lb/>
<pb n="KR4h0161_WYG_031-21b"/>
寧紗㡌淨江令錦袍鮮東郡時題壁南湖日扣舷逺遊<lb/>
凌絶境佳句染華牋每欲孤飛去徒為百慮牽生涯已<lb/>
寥落國步尚迍邅衾枕成蕪没池塘作棄捐<hi>平生多病卜築遣懐</hi>
别離憂怛怛伏臘涕漣漣露菊斑酆鎬秋蔬影澗瀍共<lb/>
誰論昔事幾處有新阡富貴空回首喧爭懶著鞭兵戈<lb/>
塵漠漠江漢月姢姢局促㸔秋燕蕭疎聽晚蟬雕蟲䝉<lb/>
記憶烹鯉問沉綿卜羡君平杖偷存子敬氈囊空把釵<lb/>
釧米盡坼花鈿甘子隂凉葉茅齋八九椽陣圖沙北岸<lb/>
<pb n="KR4h0161_WYG_031-22a"/>
市暨瀼西巔<hi>市暨音既峽人目市井處曰市暨八陣圖市暨䕫人語也江水横通山谷處方人謂</hi>
<hi>之瀼</hi>羈絆心常折棲遲病即痊紫收岷嶺芋白種陸池蓮<lb/>
色好梨勝頰穰多栗過拳勅㕑唯一味求飽或三鱣兒<lb/>
去看魚笱人來坐馬韉<hi>一云俗異鄰蛟室朋來坐馬韉</hi>縛柴門窄窄通<lb/>
竹溜㳙㳙塹抵公畦稜<hi>京師農人指田逺近多云幾稜稜音去聲</hi>村依野廟<lb/>
壖缺籬將棘拒倒石賴藤纒借問頻朝謁何如穩醉眠<lb/>
誰云行不逮自覺坐能堅霧雨銀章澀馨香粉署妍紫<lb/>
鸞無近逺黄雀任翩翾困學違從衆明公各勉旃聲華<lb/>
<pb n="KR4h0161_WYG_031-22b"/>
夾宸極早晚到星躔懇諫留匡鼎諸儒引服䖍不過輸<lb/>
鯾直㑹是正陶甄宵旰憂虞軫黎元疾苦駢雲臺終日<lb/>
畵青簡為誰編行路難何有招尋興已専由來具飛檝<lb/>
蹔擬控鳴弦身許雙峰寺門求七祖禪落帆追宿昔衣<lb/>
褐向真詮安石名髙晉昭王客赴燕途中非阮籍查上<lb/>
似張騫披拂雲寧在淹留景不延風期終破浪水怪莫<lb/>
飛涎他日辭神女傷春怯杜䳌淡交隨聚散澤國遶迴<lb/>
旋本自依迦葉何曽籍偓佺鑪峰生轉昐橘井尚髙褰<lb/>
<pb n="KR4h0161_WYG_031-23a"/>
東走窮歸鶴南征盡跕鳶晚聞多妙教卒踐塞前愆顧<lb/>
凱丹青列頭陁琬琰鐫衆香深黯黯幾地肅芊芊勇猛<lb/>
為心極清羸任體孱金箆空刮眼鏡象未離銓<lb/>
　　傷秋<lb/>
林僻來人少山長去鳥微髙秋收畵扇久客掩荆扉懶<lb/>
慢頭時櫛艱難帶減圍將軍猶汗馬天子尚戎衣白蔣<lb/>
風飈脆殷檉曉夜稀何年減豺虎似有故園歸<lb/>
　　宗武生日<lb/>
<pb n="KR4h0161_WYG_031-23b"/>
小子何時見髙秋此日生自從都邑語已伴老夫名詩<lb/>
是吾家事人傳世上情熟精文選理休覓綵衣輕凋瘵<lb/>
筵初秩欹斜坐不成流霞分片片㳙滴就徐傾<lb/>
　　又示宗武<lb/>
覓句新知律攤書解滿牀試吟青玉案莫羡紫羅囊假<lb/>
日從時飲明年共我長應須飽經術已似愛文章十五<lb/>
男兒志三千弟子行曽參與游夏逹者得升堂<lb/>
　　九日<lb/>
<pb n="KR4h0161_WYG_031-24a"/>
故里樊川菊登髙素滻源他時一笑後今日㡬人存巫<lb/>
峽蟠江路終南對國門繫舟身萬里伏枕淚雙痕為客<lb/>
裁烏㡌從兒具緑尊佳辰對羣盜愁絶更誰論<lb/>
　　寄韋有夏郎中<lb/>
省郎憂病士書信有柴胡飲子頻通汗懷君想報珠親<lb/>
知天畔少藥味峽中無歸楫生衣卧春鷗洗翅呼猶聞<lb/>
上急水早作取平途萬里皇華使為僚記腐儒<lb/>
　　太歳日<lb/>
<pb n="KR4h0161_WYG_031-24b"/>
楚岸行將老巫山坐復春病多猶是客謀拙竟何人閶<lb/>
闔開黄道衣冠拜紫宸榮光懸日月賜與出金銀愁寂<lb/>
鴛行斷參差虎穴鄰西江元下蜀北斗故臨秦散地逾<lb/>
髙枕生涯脫要津天邊梅栁樹相見㡬迴新<lb/>
　　元日示宗武<lb/>
汝啼吾手戰吾笑汝身長處處逢正月迢迢滯逺方飄<lb/>
零還栢酒衰病只藜牀訓喻青衿子名慚白首郎賦詩<lb/>
猶落筆獻夀更稱觴不見江東弟髙歌淚數行<lb/>
<pb n="KR4h0161_WYG_031-25a"/>
　　大歴三年春白帝城放船出瞿唐峽久居䕫府將<lb/>
　　　適江陵漂泊有詩凡四十韻<lb/>
老向巴人裏今辭楚塞隅入舟飜不樂解䌫獨長吁窄<lb/>
轉深啼狖虚隨亂浴鳬石苔凌几杖空翠撲肌膚疊壁<lb/>
排霜劍奔泉濺水珠杳冥藤上下濃淡樹榮枯神女峯<lb/>
姢妙昭君宅有無曲留明怨惜夢盡失歡娯擺闔盤渦<lb/>
沸欹斜激浪輸風雷纒地脉氷雪耀天衢鹿角真趨險<lb/>
狼頭如跋胡惡灘寧變色髙卧負微軀書史全傾撓裝<lb/>
<pb n="KR4h0161_WYG_031-25b"/>
囊半壓濡生涯臨臬兀死地脫斯須不有平川决焉知<lb/>
衆壑趨乾坤霾漲海雨露洗春蕪鷗鳥牽絲颺驪龍濯<lb/>
錦紆落霞沉緑綺殘月壞金樞泥笋苞初荻沙茸出小<lb/>
蒲雁兒爭水馬燕子逐檣烏絶島容煙霧環洲納曉晡<lb/>
前聞辨陶牧轉盼拂宜都縣郭南畿好津亭北望孤勞<lb/>
心依憇息朗詠劃昭蘇意遣樂還笑衰迷賢與愚飄蕭<lb/>
將素髪汩没聽洪鑪丘壑曾忘返文章敢自誣此生遭<lb/>
聖代誰分哭窮途卧疾淹為客䝉恩早厠儒廷爭酬造<lb/>
<pb n="KR4h0161_WYG_031-26a"/>
化樸直乞江湖灔澦險相廹滄浪深可逾浮名尋已已<lb/>
懶計却區區喜近天皇寺先披古畵圖應經帝子渚同<lb/>
泣舜蒼梧朝士兼戎服君王按湛盧旄頭初俶擾鶉首<lb/>
麗泥塗甲卒身雖貴書生道固殊出塵皆野鶴歴塊匪<lb/>
轅駒伊吕終難降韓彭不易呼五雲髙太甲六月曠摶<lb/>
扶回首黎元病爭權將帥誅山林託疲<graphic n="KR1727" url="https://raw.githubusercontent.com/kanripo/KR-Gaiji/master/images/KR1727.png" mimeType="image/png"/>未必免﨑嶇<lb/>
　　行次古城店汎江作不揆鄙拙奉呈江陵幕府諸<lb/>
　　　公<lb/>
<pb n="KR4h0161_WYG_031-26b"/>
老年當道路遲日復山川白屋花開裏孤城麥秀邊濟<lb/>
江元自闊下水不勞牽風蝶勤依槳春鷗懶避船王門<lb/>
髙徳業幕府盛才賢行色兼多病蒼茫汎愛前<lb/>
　　江陵望幸<lb/>
雄都元壯麗望幸歘威神地利西通蜀天文北照秦風<lb/>
煙含越鳥舟楫控呉人未枉周王駕終期漢武廵甲兵<lb/>
分聖㫖居守付宗臣早發雲臺仗恩波起涸鱗<lb/>
　　舟出江陵南浦奉寄鄭少尹<lb/>
<pb n="KR4h0161_WYG_031-27a"/>
　更欲投何處飄然去此都形骸元土木舟檝復江湖社<lb/>
　稷纒妖氣干戈送老儒百年同棄物萬國盡窮途雨洗<lb/>
　平沙静天銜闊岸紆鳴螿隨泛梗别燕起秋菰棲託難<lb/>
　髙卧飢寒迫向隅寂寥相喣沫浩蕩報恩珠溟漲鯨波<lb/>
　動衡陽雁影徂南征問懸榻東逝想乗桴濫竊商歌聽<lb/>
　時憂卞泣誅經過憶鄭驛斟酌旅情孤<lb/>
　　　陪鄭公秋晚北池臨眺<lb/>
　北池雲水闊華館闢秋風獨鶴元依渚衰荷且映空采<lb/>
<pb n="KR4h0161_WYG_031-27b"/>
　菱寒刺上踏藕野泥中素檝分曹往金盤小徑通萋萋<lb/>
　露草碧片片晩旗紅盃酒霑津吏衣裳與釣翁異方初<lb/>
　艶菊故里亦髙桐揺落闗山思淹留戰伐功嚴城殊未<lb/>
　掩清宴已知終何補參卿事歡娯到薄躬<lb/>
　<lb/>
　<lb/>
　<lb/>
御定全唐詩録巻三十一<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_032-1a"/>
　欽定四庫全書<lb/>
御定全唐詩録卷三十二<lb/>
　　杜甫<hi>九</hi>
　　近體詩<hi>四</hi>
　　　鄭駙馬宅宴洞中<lb/>
　主家隂洞細煙霧留客夏簟清琅玕春酒盃濃琥珀薄<lb/>
　氷漿椀碧瑪瑙寒悞疑茅堂過江麓已入風磴霾雲端<lb/>
　自是秦樓壓鄭谷時聞雜佩聲珊珊<lb/>
<pb n="KR4h0161_WYG_032-1b"/>
　　　題張氏隠居<lb/>
　春山無伴獨相求伐木丁丁山更幽澗道餘寒厯氷雪<lb/>
　石門斜日到林丘不貪夜識金銀氣逺害朝看麋鹿遊<lb/>
　乗興杳然迷出處對君疑是泛虛舟<lb/>
　　　城西陂泛舟<lb/>
　青蛾皓齒在樓船横笛短簫悲逺天春風自信牙檣動<lb/>
　遲日徐看錦纜牽魚吹細浪揺歌扇燕蹴飛花落舞筵<lb/>
　不有小舟能盪槳百壺那送酒如泉<lb/>
<pb n="KR4h0161_WYG_032-2a"/>
　　贈田九判官<lb/>
崆峒使節上青霄河隴降王欵聖朝宛馬總肥春苜蓿<lb/>
將軍只數漢嫖姚陳留阮瑀誰爭長京兆田郎早見招<lb/>
麾下賴君才並入獨能無意向漁樵<lb/>
　　贈獻納使起居田舍人<lb/>
獻納司存雨露邊地分清切任才賢舍人退食收封事<lb/>
宫女開函近御筵曉漏追飛青瑣闥晴忩㸃檢白雲篇<lb/>
揚雄更有河東賦唯待吹嘘送上天<lb/>
<pb n="KR4h0161_WYG_032-2b"/>
　　九日藍田崔氏莊<lb/>
老去悲秋强自寛興來今日盡君歡羞將短髪還吹㡌<lb/>
笑倩傍人為正冠藍水逺從千澗落玉山髙並兩峯寒<lb/>
明年此㑹知誰健醉把茱茰子細㸔<lb/>
　　崔氏東山草堂<lb/>
愛汝玉山草堂靜髙秋爽氣相鮮新有時自發鐘磬響<lb/>
落日更見漁樵人盤剝白鴉谷口栗飯煮青泥坊底芹<lb/>
何為西莊王給事柴門空閉鏁松筠<lb/>
<pb n="KR4h0161_WYG_032-3a"/>
　　臘日<lb/>
臘日常年暖尚遥今年臘日凍全消侵陵雪色還萱草<lb/>
漏洩春光有栁條縱酒欲謀良夜醉還家初散紫宸朝<lb/>
口脂面藥隨恩澤翠管銀罌下九霄<lb/>
　　紫宸殿退朝口號<lb/>
户外昭容紫袖垂雙曕御座引朝儀香飄合殿春風轉<lb/>
花覆千官淑景移晝漏稀聞髙閣報天顔有喜近臣知<lb/>
宫中每出歸東省㑹送䕫龍集鳯池<lb/>
<pb n="KR4h0161_WYG_032-3b"/>
　　曲江<lb/>
一片花飛減却春風飄萬㸃正愁人且看欲盡花經眼<lb/>
莫厭傷多酒入唇江上小堂巢翡翠苑邊髙塜卧麒麟<lb/>
細推物理須行樂何用浮名絆此身<lb/>
朝回日日典春衣毎日江頭盡醉歸酒債尋常行處有<lb/>
人生七十古來稀穿花蛺蝶深深見㸃水蜻蜓欵欵飛<lb/>
傳語風光共流轉暫時相賞莫相違<lb/>
　　曲江對酒<lb/>
<pb n="KR4h0161_WYG_032-4a"/>
苑外江頭坐不歸水精春殿轉霏微桃花細逐楊花落<lb/>
黄鳥時兼白鳥飛縱飲久拚人共棄懶朝真與世相違<lb/>
吏情更覺滄洲逺老大悲傷未拂衣<lb/>
　　曲江對雨<lb/>
城上春雲覆苑牆江亭晚色靜年芳林花著雨臙脂落<lb/>
水荇牽風翠帯長龍武新軍深駐輦芙蓉别殿漫焚香<lb/>
何時詔此金錢㑹暫醉佳人錦瑟旁<lb/>
　　奉和賈至舍人早朝大明宫<lb/>
<pb n="KR4h0161_WYG_032-4b"/>
五夜漏聲催曉箭九重春色醉仙桃旌旗日煖龍蛇動<lb/>
宫殿風微燕雀髙朝罷香煙擕滿袖詩成珠玉在揮毫<lb/>
欲知世掌絲綸美池上於今有鳯毛<hi>雍録唐都城有三大内太極宫在西</hi>
<hi>故名西内大明宫在東故名東内别有興慶宫號南内三内更迭受朝而大明最數</hi>
　　宣政殿退朝晩出左掖<lb/>
天門日射黄金牓春殿晴曛赤羽旗宫草霏霏承委珮<lb/>
鑪烟細細駐遊絲雲近蓬萊常五色雪殘鳷鵲亦多時<lb/>
侍臣緩步歸青瑣退食從容出每遲<lb/>
<pb n="KR4h0161_WYG_032-5a"/>
　　題省中院壁<lb/>
掖垣竹埤梧十尋洞門對霤常隂隂落花遊絲白日靜<lb/>
鳴鳩乳燕青春深腐儒衰晚謬通籍退食遲迴違寸心<lb/>
衮職曽無一字補許身媿比雙南金<lb/>
　　曲江陪鄭八丈南史飲<lb/>
雀啄江頭黄栁花鵁鶄鸂鶒滿晴沙自知白髪非春事<lb/>
且盡芳尊戀物華近侍即今難浪跡此身那得更無家<lb/>
丈人文力猶强健豈傍青門學種𤓰<lb/>
<pb n="KR4h0161_WYG_032-5b"/>
　　送鄭十八䖍貶台州司户傷其臨老陷賊之故闕<lb/>
　　　為面别情見于詩<lb/>
鄭公樗散鬢成絲酒後常稱老畵師萬里傷心嚴譴日<lb/>
百年垂死中興時倉惶已就長途往邂逅無端出餞遲<lb/>
便與先生應永訣九重泉路盡交期<hi>新書䖍遷著作郎禄山反遣張通儒劫百</hi>
<hi>官置東都偽授水部郎中因稱風緩求攝市令潛以密章逹靈武賊平與王維並囚宣陽里然皆善畵崔圓使</hi>
<hi>繪齋壁䖍即祈解于圓卒免死貶台州司户參軍</hi>
　　因許八奉寄江寧旻上人<lb/>
<pb n="KR4h0161_WYG_032-6a"/>
不見旻公三十年封書寄與淚潺湲舊來好事今能否<lb/>
老去新詩誰與傳碁局動隨幽澗竹架裟憶上泛湖船<lb/>
聞君話我為官在頭白昏昏只醉眠<lb/>
　　題鄭縣亭子<lb/>
鄭縣亭子澗之濵户牖憑髙發興新雲斷岳蓮臨大路<lb/>
天晴宫栁暗長春巢邊野雀羣欺燕花底山蜂逺趂人<lb/>
更欲題詩滿青竹晚來幽獨恐傷神<lb/>
　　望岳<lb/>
<pb n="KR4h0161_WYG_032-6b"/>
西岳崚嶒竦處尊諸峯羅立如兒孫安得仙人九節杖<lb/>
拄到玉女洗頭盆車箱入谷無歸路箭栝通天有一門<lb/>
稍待西風涼冷後髙尋白帝問真源<lb/>
　　至日遣興奉寄北省舊閣老兩院故人<lb/>
去歲兹辰捧御牀五更三㸃入鵷行欲知趨走傷心地<lb/>
正想氤氲滿眼香無路從容陪語笑有時顛倒著衣裳<lb/>
何人錯憶窮愁日愁日愁隨一線長<lb/>
憶昨逍遥供奉班去年今日侍龍顔麒麟不動鑪煙上<lb/>
<pb n="KR4h0161_WYG_032-7a"/>
孔雀徐開扇影還玉几由來天北極朱衣只在殿中間<lb/>
孤城此日堪腸斷愁對寒雲雪滿山<lb/>
　　蜀相<lb/>
丞相祠堂何處尋錦官城外栢森森映堦碧草自春色<lb/>
隔葉黄鸝空好音三顧頻煩天下計兩朝開濟老臣心<lb/>
出師未捷身先死長使英雄淚滿襟<lb/>
　　卜居<lb/>
浣花流水水西頭主人為卜林塘幽已知出郭少塵事<lb/>
<pb n="KR4h0161_WYG_032-7b"/>
更有澄江銷客愁無數蜻蜓齊上下一雙鸂鶒對沉浮<lb/>
東行萬里堪乗興須向山隂上小舟<lb/>
　　有客<lb/>
幽棲地僻經過少老病人扶再拜難豈有文章驚海内<lb/>
漫勞車馬駐江干竟日淹留佳客坐百年麤糲腐儒餐<lb/>
不嫌野外無供給乗興還來看藥欄<lb/>
　　狂夫<lb/>
萬里橋西一草堂百花潭水即滄浪風含翠篠姢姢靜<lb/>
<pb n="KR4h0161_WYG_032-8a"/>
雨裛紅蕖冉冉香厚禄故人書斷絶恒飢稚子色凄涼<lb/>
欲填溝壑唯疎放自笑狂夫老更狂<lb/>
　　堂成<lb/>
背郭堂成䕃白茅縁江路熟俯青郊禮林礙日吟風葉<lb/>
籠竹和煙滴露梢暫止飛烏將數子頻來語燕定新巢<lb/>
旁人錯比揚雄宅懶惰無心作解嘲<lb/>
　　進艇<lb/>
南京久客耕南畆北望傷神坐北忩晝引老妻乗小艇<lb/>
<pb n="KR4h0161_WYG_032-8b"/>
晴看稚子浴清江俱飛蛺蝶元相逐並蔕芙蓉本自雙<lb/>
茗飲蔗漿擕所有瓷甖無謝玉為缸<lb/>
　　所思<lb/>
苦憶荆州醉司馬謫官樽俎定常開九江日落醒何處<lb/>
一柱觀頭眠幾回可憐懷抱向人盡欲問平安無使來<lb/>
故憑錦水將雙淚好過瞿塘灔澦堆<lb/>
　　江村<lb/>
清江一曲抱村流長夏江村事事幽自去自來梁上燕<lb/>
<pb n="KR4h0161_WYG_032-9a"/>
相親相近水中鷗老妻畵紙為碁局稚子敲針作釣鈎<lb/>
多病所須唯藥物微軀此外更何求<lb/>
　　野老<lb/>
野老籬前江岸迴柴門不正逐江開漁人網集澄潭下<lb/>
賈客船隨返照來長路闗心悲劍閣片雲何意傍琴臺<lb/>
王師未報收東郡城闕秋生畵角哀<lb/>
　　南鄰<lb/>
錦里先生烏角巾園收芋栗不全貧慣看賔客兒童喜<lb/>
<pb n="KR4h0161_WYG_032-9b"/>
得食階除鳥雀馴秋水纔深四五尺野航恰受兩三人<lb/>
白沙翠竹江村暮相送柴門月色新<lb/>
　　恨别<lb/>
洛城一别四千里胡騎長驅五六年草木變衰行劍外<lb/>
兵戈阻絶老江邊思家步月清宵立憶弟看雲白日眠<lb/>
聞道河陽近乗勝司徒急為破幽燕<lb/>
　　和裴迪登蜀州東亭送客逢早梅相憶見寄<lb/>
東閣官梅動詩興還如何遜在揚州此時對雪遥相憶<lb/>
<pb n="KR4h0161_WYG_032-10a"/>
送客逢春可自由幸不折來傷歲暮若為看去亂鄉愁<lb/>
江邊一樹垂垂發朝夕催人自白頭<lb/>
　　暮登西安寺鐘樓寄裴十迪<lb/>
暮倚髙樓對雪峯僧來不語自鳴鐘孤城返照紅將歛<lb/>
近市浮煙翠且重多病獨愁常閴寂故人相見未從容<lb/>
知君苦思縁詩痩太向交游萬事慵<lb/>
　　客至<hi>喜崔明府相過</hi>
舍南舍北皆春水但見羣鷗日日來花徑不曽縁客掃<lb/>
<pb n="KR4h0161_WYG_032-10b"/>
蓬門今始為君開盤飱市逺無兼味樽酒家貧只舊醅<lb/>
肯與鄰翁相對飲隔籬呼取盡餘盃<lb/>
　　江上值水如海勢聊短述<lb/>
為人性僻耽佳句語不驚人死不休老去詩篇渾漫興<lb/>
春來花鳥莫深愁新添水檻供垂釣故著浮槎替入舟<lb/>
焉得思如陶謝手令渠述作與同遊<lb/>
　　寄杜位<lb/>
近聞寛法離新州想見懷歸尚百憂逐客雖皆萬里去<lb/>
<pb n="KR4h0161_WYG_032-11a"/>
悲君已是十年流干戈況復塵隨眼鬢髪還應雪滿頭<lb/>
玉壘題書心緒亂何時更得曲江遊<lb/>
　　送韓十四江東覲省<lb/>
兵戈不見老萊衣歎息人間萬事非我已無家尋弟妹<lb/>
君今何處訪庭闈黄牛峽靜灘聲轉白馬江寒樹影稀<lb/>
此别應須各努力故鄉猶恐未同歸<lb/>
　　王十七侍御掄許㩦酒至草堂奉寄此詩便請邀<lb/>
　　　髙三十五使君同到<lb/>
<pb n="KR4h0161_WYG_032-11b"/>
老夫卧穏朝慵起白屋寒多暖始開江鸛巧當幽徑浴<lb/>
鄰雞還過短牆來繡衣屢許㩦家醖皁蓋能忘折野梅<lb/>
戲假霜威促山簡須成一醉習池迴<lb/>
　　野人送朱櫻<lb/>
西蜀櫻桃也自紅野人相贈滿筠籠數迴細冩愁仍破<lb/>
萬顆匀圎訝許同憶昨賜霑門下省退朝擎出大明宫<lb/>
金盤玉筯無消息此日嘗新任轉蓬<lb/>
　　題桃樹<lb/>
<pb n="KR4h0161_WYG_032-12a"/>
小徑升堂舊不斜五株桃樹亦從遮髙秋總餽貧人實<lb/>
來歲還舒滿眼花簾户每宜通乳燕兒童莫信打慈鵶<lb/>
寡妻羣盜非今日天下車書正一家<lb/>
　　嚴中丞枉駕見過<lb/>
元戎小隊出郊坰問栁尋花到野亭川合東西瞻使節<lb/>
地分南北任流萍扁舟不獨如張翰皁㡌還應似管寧<lb/>
寂寞江天雲霧裏何人道有少微星<lb/>
　　野望<lb/>
<pb n="KR4h0161_WYG_032-12b"/>
西山白雪三城戍南浦清江萬里橋海内風塵諸弟隔<lb/>
天涯涕淚一身遥唯將遲暮供多病未有㳙埃答聖朝<lb/>
跨馬出郊時極目不堪人事日蕭條<lb/>
　　奉酬嚴公寄題野亭之作<lb/>
拾遺曽奏數行書懶性從來水竹居奉引濫騎沙苑馬<lb/>
幽棲真釣錦江魚謝安不倦登臨費阮籍焉知禮法疎<lb/>
枉沐旌麾出城府草茅荒徑欲教鋤<lb/>
　　嚴公仲夏枉駕草堂兼㩦酒饌<lb/>
<pb n="KR4h0161_WYG_032-13a"/>
竹裏行㕑洗玉盤花邊立馬簇金鞍非闗使者徴求急<lb/>
自識將軍禮數寛百年地僻柴門迥五月江深草閣寒<lb/>
看弄漁舟移白日老農何有罄交歡<lb/>
　　黄草<lb/>
黄草峽西船不歸赤甲山下行人稀秦中驛使無消息<lb/>
蜀道兵戈有是非萬里秋風吹錦水誰家别淚濕羅衣<lb/>
莫愁劍閣終堪據聞道松州已被圍<lb/>
　　秋盡<lb/>
<pb n="KR4h0161_WYG_032-13b"/>
秋盡東行且未迴茅齋寄在少城隈籬邊老却陶潛菊<lb/>
江上徒逢袁紹盃雪嶺獨看西日落劍門猶阻北人來<lb/>
不辭萬里長為客懐抱何時得好開<lb/>
　　野望<lb/>
金華山北涪水西仲冬風日始凄凄山連越嶲蟠三蜀<lb/>
水散巴渝下五溪獨鶴不知何事舞飢烏似欲向人啼<lb/>
射洪春酒寒仍緑目極傷神誰為㩦<lb/>
　　聞官軍收河南河北<lb/>
<pb n="KR4h0161_WYG_032-14a"/>
劍外忽傳收薊北初聞涕淚滿衣裳却看妻子愁何在<lb/>
漫卷詩書喜欲狂白日放歌須縱酒青春作伴好還鄉<lb/>
即從巴峽穿巫峽便下襄陽向洛陽<lb/>
　　送路六侍御入朝<lb/>
童稚親情四十年中間消息兩茫然更為後㑹知何地<lb/>
忽漫相逢是别筵不分桃花紅勝錦生憎栁絮白於綿<lb/>
劍南春色還無賴觸忤愁人到酒邊<lb/>
　　涪城縣香積寺官閣<lb/>
<pb n="KR4h0161_WYG_032-14b"/>
寺下春江深不流山腰官閣迥添愁含風翠壁孤雲細<lb/>
背日丹楓萬木稠小院迴廊春寂寂浴鳬飛鷺晚悠悠<lb/>
諸天合在藤蘿外昏黒應須到上頭<lb/>
　　送王十五判官扶侍還黔中<lb/>
大家東征逐子迴風生洲渚錦帆開青青竹笋迎船出<lb/>
白白江魚入饌來離别不堪無限意艱危深仗濟時才<lb/>
黔陽信使應稀少莫怪頻頻勸酒盃<lb/>
　　登髙<lb/>
<pb n="KR4h0161_WYG_032-15a"/>
風急天髙猿嘯哀渚清沙白鳥飛迴無邊落木蕭蕭下<lb/>
不盡長江滚滚來萬里悲秋常作客百年多病獨登臺<lb/>
艱難苦恨繁霜鬢潦倒新停濁酒杯<lb/>
　　九日<lb/>
去年登髙郪縣北今日重在涪江濵苦遭白髪不相放<lb/>
羞見黄花無數新世亂鬰鬰久為客路難悠悠常傍人<lb/>
酒闌却憶十年事腸斷驪山清路塵<lb/>
　　章梓州橘亭餞成都竇少尹<lb/>
<pb n="KR4h0161_WYG_032-15b"/>
秋日野亭千橘香玉杯錦席髙雲涼主人送客何所作<lb/>
行酒賦詩殊未央衰老應為難離别賢聲此去有輝光<lb/>
預傳籍籍新京尹青史無勞數趙張<lb/>
　　奉待嚴大夫<lb/>
殊方又喜故人來重鎮還須濟世才常怪偏禆終日待<lb/>
不知旌節隔年迴欲辭巴徼啼鶯合逺下荆門去鷁催<lb/>
身老時危思㑹面一生襟抱向誰開<lb/>
　　奉寄髙常侍<lb/>
<pb n="KR4h0161_WYG_032-16a"/>
汶上相逢年頗多飛騰無那故人何總戎楚蜀應全未<lb/>
方駕曹劉不啻過今日朝廷須汲黯中原將帥憶亷頗<lb/>
天涯春色催遲暮别淚遥添錦水波<lb/>
　　將赴荆南寄别李劍州<lb/>
使君髙義驅今古寥落三年坐劍州但見文翁能化俗<lb/>
焉知李廣未封侯路經灔澦雙蓬鬢天入滄浪一釣舟<lb/>
戎馬相逢更何日春風迴首仲宣樓<lb/>
　　奉寄别馬巴州<lb/>
<pb n="KR4h0161_WYG_032-16b"/>
勲業終歸馬伏波功曹非復漢蕭何扁舟繫纜沙邊久<lb/>
南國浮雲水上多獨把魚竿終逺去難隨鳥翼一相過<lb/>
知君未愛春湖色興在驪駒白玉珂<lb/>
　　滕王亭子<lb/>
君王臺榭枕巴山萬丈丹梯尚可攀春日鶯啼修竹裏<lb/>
仙家犬吠白雲間清江錦石傷心麗嫩蘂濃花滿目斑<lb/>
人到於今歌出牧來遊此地不知還<lb/>
　　玉臺觀<hi>滕王造</hi>
<pb n="KR4h0161_WYG_032-17a"/>
中天積翠玉臺遥上帝髙居絳節朝遂有馮夷來擊鼓<lb/>
始知嬴女善吹簫江光隠見黿鼉窟石勢參差烏鵲橋<lb/>
更肯紅顔生羽翼便應黄髪老漁樵<lb/>
　　將赴成都草堂途中有作先寄嚴鄭公<lb/>
得歸茅屋赴成都直為文翁再剖符但使閭閻還揖讓<lb/>
敢論松竹久荒蕪魚知丙穴由來美酒憶郫筒不用酷<lb/>
五馬舊曽諳小徑幾回書札待潛夫<lb/>
處處青江帶白蘋故園猶得見殘春雪山斥堠無兵馬<lb/>
<pb n="KR4h0161_WYG_032-17b"/>
錦里逢迎有主人休怪兒童延俗客不教鵞鴨惱比鄰<lb/>
習池未覺風流盡況復荆州賞更新<lb/>
竹寒沙碧浣花溪橘刺藤梢咫尺迷過客徑須愁出入<lb/>
居人不自解東西書籖藥裹封蛛網野店山橋送馬蹄<lb/>
肯藉荒唐春草色先拚一飲醉如泥<lb/>
常苦沙崩損藥欄也從江檻落風湍新松恨不髙千尺<lb/>
惡竹應須斬萬竿生理秖憑黄閣老衰顔欲付紫金丹<lb/>
三年奔走空皮骨信有人間行路難<lb/>
<pb n="KR4h0161_WYG_032-18a"/>
錦官城西生事微烏皮几在還思歸昔去為憂亂兵入<lb/>
今來已恐鄰人非側身天地更懷古迴首風塵甘息機<lb/>
共說總戎雲鳥陣不妨遊子芰荷衣<lb/>
　　登樓<lb/>
花近髙樓傷客心萬方多難此登臨錦江春色來天地<lb/>
玉壘浮雲變古今北極朝廷終不改西山㓂盜莫相侵<lb/>
可憐後主還祠廟日暮聊為梁甫吟<lb/>
　　院中晚晴懷西郭茅舍<lb/>
<pb n="KR4h0161_WYG_032-18b"/>
幕府秋風日夜清澹雲疎雨過髙城葉心朱實看時落<lb/>
階面青苔先自生復有樓臺銜暮景不勞鐘鼓報新晴<lb/>
浣花溪裏花饒笑肯信吾兼吏隠名<lb/>
　　宿府<lb/>
清秋幕府井梧寒獨宿江城蠟炬殘永夜角聲悲自語<lb/>
中天月色好誰看風塵荏苒音書絶闗塞蕭條行路難<lb/>
已忍伶俜十年事强移栖息一枝安<lb/>
　　至後<lb/>
<pb n="KR4h0161_WYG_032-19a"/>
冬至至後日初長逺在劍南思洛陽青袍白馬有何意<lb/>
金谷銅駝非故鄉梅花欲開不自覺棣蕚一别永相望<lb/>
愁極本憑詩遣興詩成吟詠轉凄涼<lb/>
　　撥悶<lb/>
聞道雲安麴米春纔傾一盞即醺人乗舟取醉非難事<lb/>
下峽消愁定幾廵長年三老遥憐汝捩柂開頭捷有神<lb/>
已辦青錢防雇直當令美味入吾脣<lb/>
　　十二月一日<lb/>
<pb n="KR4h0161_WYG_032-19b"/>
今朝臘月春意動雲安縣前江可憐一聲何處送書雁<lb/>
百丈誰家上水船未將梅蘂驚愁眼要取楸花媚逺天<lb/>
明光起草人所羡肺病幾時朝日邊<lb/>
寒輕市上山煙碧日滿樓前江霧黄負鹽出井此谿女<lb/>
打鼓發船何郡郎新亭舉目風景切茂陵著書消渇長<lb/>
春花不愁不爛漫楚客唯聽棹相將<lb/>
即看燕子入山扉豈有黄鸝歴翠微短短桃花臨水岸<lb/>
輕輕栁絮㸃人衣春來準擬開懷久老去親知見面稀<lb/>
<pb n="KR4h0161_WYG_032-20a"/>
他日一盃難强進重嗟筋力故山違<lb/>
　　立春<lb/>
春日春盤細生菜忽憶兩京梅發時盤出髙門行白玉<lb/>
菜傳纎手送青絲巫峽寒江那對眼杜陵逺客不勝悲<lb/>
此身未知歸定處呼兒覓紙一題詩<lb/>
　　寄常徴君<lb/>
白水青山空復春徴君晚節傍風塵楚妃堂上色殊衆<lb/>
海鶴堦前鳴向人萬事糾紛猶絶粒一官羈絆實藏身<lb/>
<pb n="KR4h0161_WYG_032-20b"/>
開州入夏知涼冷不似雲安毒熱新<lb/>
　　崔評事弟許相迎不到應慮老夫見泥雨怯出必<lb/>
　　　愆佳期走筆戯簡<lb/>
江閣要賔許馬迎午時起坐自天明浮雲不負青春色<lb/>
細雨何孤白帝城身過花間霑濕好醉於馬上徃來輕<lb/>
虚疑皓首衝泥怯實少銀鞍傍險行<lb/>
　　閣夜<lb/>
歲暮隂陽催短景天涯霜雪霽寒宵五更鼓角聲悲壯<lb/>
<pb n="KR4h0161_WYG_032-21a"/>
三峽星河影動揺野哭千家聞戰伐夷歌數處起漁樵<lb/>
卧龍躍馬終黄土人事依依漫寂寥<lb/>
　　灔澦<lb/>
灔澦既没孤根深西來水多愁太隂江天漠漠鳥雙去<lb/>
風雨時時龍一吟舟人漁子歌迴首估客胡商淚滿襟<lb/>
寄語舟航惡年少休飜鹽井擲黄金<lb/>
　　白帝<lb/>
白帝城中雲出門白帝城下雨飜盆髙江急峽雷霆鬭<lb/>
<pb n="KR4h0161_WYG_032-21b"/>
翠木蒼藤日月昏戎馬不如歸馬逸千家今有百家存<lb/>
哀哀寡婦誅求盡慟哭秋原何處村<lb/>
　　白帝城最髙樓<lb/>
城尖徑昃旌斾愁獨立縹緲之飛樓峽坼雲霾龍虎卧<lb/>
江清日抱黿鼉遊扶桑西枝封斷石弱水東影隨長流<lb/>
杖藜歎世者誰子泣血迸空迴白頭<lb/>
　　秋興八首<lb/>
　　　<hi>箋曰此詩舊箋未悉影略其篇章次第鈎鎖開闔今要而言之玉露凋傷一章秋興之發端也</hi>
<pb n="KR4h0161_WYG_032-22a"/>
　　　<hi>江間塞上狀其悲壯叢菊孤舟冩其悽𦂳末二句結上生下故即夔府孤城次之絶塞髙城杪</hi>
　　　<hi>秋薄暮俄看落日俄見南斗爐烟熸而哀猿號急杵斷而悲笳發蘿月蘆花凄清滿眼蕭辰遙</hi>
　　　<hi>夜攅簇一時請看二字𦂳映毎依南斗即連上城髙暮砧當句呼應耳夜夜如此朝朝亦然日</hi>
　　　<hi>日如此信宿亦然心抱南斗京華之思身與漁人燕子為侣逺則匡衡劉向之不如近則同學</hi>
　　　<hi>輕肥之相笑第三章正申秋興名篇之意古人所謂文之心也然每依南斗望京華一句是三</hi>
　　　<hi>章中吃𦂳齧節蕭條嵗晚身事如此長安棋局世事如此企望京華平居寂寞故曰百年世事</hi>
　　　<hi>不勝悲也次下乃重章以申之蓬萊宫闕一章思全盛日之長安也瞿唐峽口一章思陷沒後</hi>
　　　<hi>之長安也昆明池水一章思自古帝王之長安也昆明御宿一章思承平昔逰之長安也由瞿</hi>
<pb n="KR4h0161_WYG_032-22b"/>
　　　<hi>唐鳥道之區指曲江禁近之地兵塵秋氣萬里連延首章即云塞上風雲接地隂也唐時逰幸</hi>
　　　<hi>莫盛於曲江故悲陷沒則先舉曲江漢朝形勝莫壯於昆明故追隆古則特舉昆明曰漢時曰</hi>
　　　<hi>武帝正尅指自古帝王也此章葢感嘆遺蹟企想其妍麗而自傷逺不得見乃叠申曲江末句</hi>
　　　<hi>文勢了然今以為槩指喪亂則迂矣天寶之禍干戈滿地營壘俱在國西及郭令收西京陳於</hi>
　　　<hi>香積寺北澧水之東皆漢上林苑地在昆明御宿之間然城南故地風景無恙故曰自逶迤也</hi>
　　　<hi>碧梧紅豆秋色依然拾翠同舟春逰如昨追綵筆於壯盛感星象於至尊豈非神逰化人夢迴</hi>
　　　<hi>帝所低垂吟望至是而秋興之能事畢矣此詩一事叠為八章章雖有八重重鈎攝餘義更有</hi>
　　　<hi>無量樓閣門在於分章下詳之</hi>
<pb n="KR4h0161_WYG_032-23a"/>
玉露凋傷楓樹林巫山巫峽氣蕭森江間波浪兼天湧<lb/>
塞上風雲接地隂叢菊兩開他日淚孤舟一繫故園心<lb/>
寒衣處處催刀尺白帝城髙急暮砧<hi>箋曰招魂曰湛湛江水兮上有楓極</hi>
<hi>目千里兮傷春心宋玉以楓樹之茂盛傷心此以楓樹之凋傷起興也又曰江間洶湧則上接風雲塞上隂森</hi>
<hi>則下連波浪此所謂悲壯也叢菊兩開儲别淚於他日孤舟一繫僦歸心於故園此所謂悽𦂳也秋夜客舍詩</hi>
<hi>云南菊再逢人卧病公在夔府兩見菊花故有兩開之句舊箋指樊川故里之菊非也几日詩云繫舟身萬里</hi>
<hi>孤舟一繫即已辦故園之心矣所謂逺望當歸也以節則杪秋以地則髙城以時則薄暮刀尺苦寒急砧促别</hi>
<hi>末句標舉興㑹略有五重所謂嵯峨蕭瑟真不可言公孫白帝城亦英雄割據之地此地聞砧尤為悽斷上白</hi>
<pb n="KR4h0161_WYG_032-23b"/>
<hi>帝城詩云老去聞悲角意亦如此</hi>
夔府孤城落日斜每依南斗望京華聴猿實下三聲淚<lb/>
奉使虛隨八月查畫省香爐違伏枕山樓粉堞隠悲笳<lb/>
請看石上藤蘿月已映洲前蘆荻花<hi>箋曰孤城落日悵望京華曰每依南</hi>
<hi>斗蓋無夕而不然也石上之月已映藤蘿又是依斗望京之候矣請看二字𦂳映每字無限凄斷見於言外如</hi>
<hi>云又過却一日矣不知何日得見京華也乂曰每依南斗望京華皎然所謂截斷衆流句也孤城碪斷日薄</hi>
<hi>虞淵萬里孤臣翹首京國雖復八表昏黄絶塞慘澹唯此望闕寸心與南斗共芒色耳此句為八首之綱骨章</hi>
<hi>重丈叠不出於此聴猿奉使伏枕悲笳遙夜憯悽莫可為喻然石上藤蘿之月已映洲前蘆荻之花矣莫遂謂</hi>
<pb n="KR4h0161_WYG_032-24a"/>
<hi>長夜漫漫何時旦也細思請看二字更是不覺乍見訝而嘆之之詞作如是解此二字喚起有力此翁老不忘</hi>
<hi>君千歲而下可以相泣也</hi>
千家山郭靜朝暉日日江樓坐翠微信宿漁人還汎汎<lb/>
清秋燕子故飛飛匡衡抗疏功名薄劉向傳經心事違<lb/>
同學少年多不賤五陵衣馬自輕肥<hi>箋曰漁人燕子即所見以自傷也亦</hi>
<hi>以自況也公抗疏不減匡衡而近侍移官一斥不復故曰功名薄若劉向雖數奏封事不用而猶居近侍典校</hi>
<hi>五經公則白頭幕府深愧平生故曰心事違也七歌云長安卿相多少年所謂同學者盖長安卿相也曰少年</hi>
<hi>曰輕肥公之目當時卿相如此又曰山郭千家朝暉冷靜冩出夔府孤城也信宿漁人不但自況以其延縁荻</hi>
<pb n="KR4h0161_WYG_032-24b"/>
<hi>葦擕家嘯歌羇棲之客殆有弗如還汎汎者亦羡之之詞也九辯曰燕翩翩其辭歸兮蟬寂寞而無聲以燕遇</hi>
<hi>秋寒迴翔而畏懼也故以清秋目之燕燕于飛詩人取喻送别已則繫舟伏枕而燕乃下上辭歸飛翔促數攪</hi>
<hi>余心焉曰故飛飛者惱亂之辭亦觸忤也抗疏之功名既薄傳經之心事又違旋觀同學少年五陵衣馬亦漁</hi>
<hi>人燕子之儔侣耳故以自輕肥薄之下一自字與還汎汎故飛飛翻倒相應杜陵有布衣老大心轉拙於長安</hi>
<hi>卿相何有哉</hi>
聞道長安似奕棋百年世事不勝悲王侯第宅皆新主<lb/>
文武衣冠異昔時直北闗山金鼓振征西車馬羽書遲<lb/>
魚龍寂寞秋江冷故國平居有所思<hi>箋曰長安似奕棋言謀國者如奕棋</hi>
<pb n="KR4h0161_WYG_032-25a"/>
<hi>之無定算故貽禍於百年之後而不勝其悲也百年世事用辛有之言王侯第宅指誤國之人如林甫國忠軰</hi>
<hi>也明皇寵任蕃將而肅宗信向中官俾居朝右文武衣冠皆異於昔時也所謂百年世事者如此又曰肅宗收</hi>
<hi>京已後委任中官中外多故公不以移官僻逺憗置君國之憂故有聞道長安之章每依南斗望京華情見於</hi>
<hi>此白帝城髙目以故國兼天波浪嘆彼魚龍曰平居有所思殆欲以滄江遺老奮䄂屈指覆定百年舉棋之局</hi>
<hi>非徒悲傷晼晚如昔人願得入帝城而己</hi>
蓬萊宫闕對南山承露金莖霄漢間西望瑤池降王母<lb/>
東來紫氣滿函闗雲移雉尾開宫扇日繞龍鱗識聖顔<lb/>
一卧滄江驚嵗晚幾回青鎖㸃朝班<hi>箋曰公詩云憶獻三賦蓬萊宫此記</hi>
<pb n="KR4h0161_WYG_032-25b"/>
<hi>其事也王母函闗記天寶承平盛事而失政亦略見矣雲移二句記朝儀之盛曰識聖顔者公以布衣朝見所</hi>
<hi>謂往時文彩動人主也落句方及拾遺移官之事又曰此詩乃追思長安全盛叙述宫闕崇麗朝省尊嚴而感</hi>
<hi>傷則見於未句葢自靈武迴鑾放逐蜀郡舊臣自此中官竊柄開元天寶之盛事不可復見而公坐此移官滄</hi>
<hi>江嵗晚能無三嘆於今昔乎幾回青鎖追數其近侍奉引時日無幾也嗟乎西望瑤池以下開寶之長安也王</hi>
<hi>侯第宅以下肅宗之長安也徘徊感歎亦所謂重章而共述也</hi>
瞿唐峽口曲江頭萬里風煙接素秋花蕚夾城通御氣<lb/>
芙蓉小苑入邉愁朱簾繡柱圍黄鶴錦纜牙檣起白鷗<lb/>
迴首可憐歌舞地秦中自古帝王州<hi>箋曰此記長安失陷之事也明皇自</hi>
<pb n="KR4h0161_WYG_032-26a"/>
<hi>秦幸蜀故有瞿唐曲江萬里風煙之感盖明皇幸蜀正八月也入邊愁并指吐蕃陷長安也歌舞樂遊之地一</hi>
<hi>切殘毁則宗廟宫闕不言而可知矣又曰開元中廣花蕚樓築夾城複道自南内徑逹曲江芙蓉園亂後崩隤</hi>
<hi>游幸絶跡故曰通御氣也禄山反報至上欲遷幸登興慶宫花蕚樓置酒四顧悽愴此所謂入邊愁也舊箋謂</hi>
<hi>幷指吐蕃陷長安非也珠簾繡柱指陸地帟幕之妍華錦纜牙檣指水嬉櫂枻之炫燿哀江頭云江頭宫殿鎖</hi>
<hi>千門此則痛定而追思長安天府三成帝畿故曰周以龍興秦以虎視至有唐而燕㓂長驅落句之意以為樂</hi>
<hi>㳺歌舞之地逸豫不戒馴至風煙灰燼王仲宣七哀云南登灞陵岸回首望長安迴首之言良可深省</hi>
昆明池水漢時功武帝旌旗在眼中織女機絲虚月夜<lb/>
石鯨鱗甲動秋風波漂菰米沉雲黒露冷蓮房墜粉紅<lb/>
<pb n="KR4h0161_WYG_032-26b"/>
闗塞極天唯鳥道江湖滿地一漁翁<hi>箋曰此借武帝以喻明皇也兵車行</hi>
<hi>云武王開邊意未已韋應物詩云少事武皇帝唐人皆然又曰今人論唐七言長句推老杜昆明池水為冠實</hi>
<hi>不解此詩所以佳楊用修曰觀西京雜記三輔黄圖所載則知盛世殷富之景觀織女機絲四句則知兵火凋</hi>
<hi>殘之狀此亦强作解事耳叙昆明之勝者莫如孟堅平子一則曰集乎豫章之館臨乎昆明之池左牽牛而右</hi>
<hi>織女若雲漢之無涯一則曰豫章珍館掲焉中峙牽牛立其左織女處其右日月於是乎出入象扶桑與濛汜</hi>
<hi>此用修所誇盛世之文也班張以漢人叙漢事鋪陳名勝故有雲漢日月之言公以唐人叙漢事摩娑陳迹故</hi>
<hi>有機絲夜月之詞此立言之體也何謂彼頌繁華而此傷喪亂乎菰米蓮房補班張鋪叙所未見沉雲墜粉描</hi>
<hi>畵素秋景物居然金碧粉本昆池水黒故賦言黒水元阯菰米沉沉象池水之黒極言其繁殖也用修言兵火</hi>
<pb n="KR4h0161_WYG_032-27a"/>
　<hi>殘破菰米漂沈不收不已倍乎舊箋謂借漢武以喻明皇指武皇開邉為證明皇雖興兵南詔未嘗如武帝穿</hi>
　<hi>昆明以習戰安得有旌旗在眼之語兵車行前後出塞諷諌窮兵者多矣安用於此中致譏豈主文譎諌之義</hi>
　<hi>乎今謂昆明一章𦂳承上章秦中自古帝王州一句而申言之時則曰漢時帝則曰武帝織女石鯨蓮房菰米</hi>
　<hi>金隄靈沼之遺蹟與戈船樓櫓並在眼中而自傷其僻逺而不得見也於上章末句尅指其來脈則此中叙致</hi>
　<hi>襵叠環鎖了然分明如是而曰七言長句果以此詩為首知此老亦為㸃頭矣末二句正寫所思之況闗塞極</hi>
　<hi>天豈非風烟萬里滿地一漁翁即信宿泛泛之漁人耳上下俛仰亦在眼中謂公自指一漁翁則陋</hi>
　昆吾御宿自逶迤紫閣峰隂入渼陂香稻啄餘鸚鵡粒<lb/>
　碧梧棲老鳳凰枝佳人拾翠春相問仙侣同舟晚更移<lb/>
<pb n="KR4h0161_WYG_032-27b"/>
　彩筆昔逰干氣象白頭吟望苦低垂<hi>箋曰此記逰宴渼陂之事也仙侣同</hi>
　<hi>舟指岑參兄弟也公詩云氣衝星象表詩感帝王尊所謂綵筆昔逰干氣象也公與岑參輩宴逰在天寶獻賦</hi>
　<hi>之後窮老追思故有白頭吟望之嘆焉又曰箋以為思昔逰之長安是矣今更指昔逰之地謂亦連躡上章而</hi>
　<hi>來蓋武帝建元中微行數出廣開上林東南至宜春鼎湖昆吾御宿北繞黄山周袤數百里元狩三年始穿昆</hi>
　<hi>明池以象滇河今詩昆吾御宿二句正指武帝所開城南故地言自逶迤者躡昆明池水言之謂不獨穿鑿昆</hi>
　<hi>明為武帝之功凡上林黄山之間更衣禁禦建置歴然亦皆如昆明旗幟常在眼中也秦州自古帝王一句亦</hi>
　<hi>總結於此蓋事訖而重申亦章重而事別矣</hi>
御定全唐詩録卷三十二<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_033-1a"/>
　欽定四庫全書<lb/>
御定全唐詩録卷三十三<lb/>
　　杜甫<hi>十</hi>
　　近體詩<hi>五</hi>
　　　詠懷古跡<lb/>
　支離東北風塵際漂泊西南天地間三峽樓臺淹日月<lb/>
　五溪衣服共雲山羯胡事主終無賴詞客哀時且未還<lb/>
　庾信平生最蕭瑟暮年詩賦動江闗<lb/>
<pb n="KR4h0161_WYG_033-1b"/>
　揺落深知宋玉悲風流儒雅亦吾師悵望千秋一灑淚<lb/>
　蕭條異代不同時江山故宅空文藻雲雨荒臺豈夢思<lb/>
　最是楚宫俱泯滅舟人指㸃到今疑<lb/>
　羣山萬壑赴荆門生長明妃尚有村一去紫臺連朔漠<lb/>
　獨留青塜向黄昏畵圖省識春風面環珮空歸月夜魂<lb/>
　千載琵琶作胡語分明怨恨曲中論<lb/>
　蜀主窺呉幸三峽崩年亦在永安宫翠華想像空山裏<lb/>
　玉殿虚無野寺中古廟杉松巢水鶴歲時伏臘走村翁<lb/>
<pb n="KR4h0161_WYG_033-2a"/>
武侯祠屋常鄰近一體君臣祭祀同<lb/>
諸葛大名垂宇宙宗臣遺像肅清髙三分割據紆籌䇿<lb/>
萬古雲霄一羽毛伯仲之間見伊吕指揮若定失蕭曹<lb/>
運移漢祚難恢復志決身殱軍務勞<lb/>
　　諸將<lb/>
漢朝陵墓對南山胡鹵千秋尚入闗昨日玉魚䝉葬地<lb/>
早時金盌出人間見愁汗馬西戎逼曽閃朱旗北斗殷<lb/>
多少材官守涇渭將軍且莫破愁顔<lb/>
<pb n="KR4h0161_WYG_033-2b"/>
韓公本意築三城擬絶天驕拔漢旌豈謂盡煩回紇馬<lb/>
翻然逺救朔方兵胡來不覺潼闗隘龍起猶聞晉水清<lb/>
獨使至尊憂社稷諸君何以答昇平<hi>箋曰當景龍之時張仁願築城胡腹</hi>
<hi>中制其南牧猶以狼居澣海絶幕未空為恨不及百年而禄山作逆回鶻助順堂堂中夏借力於彼以資匡復</hi>
<hi>國勢之寖衰如此邉事之倒置如此不亦傷乎是以悲潼闗之失隘思唐堯之一旅勸勉河北諸將不應無韓</hi>
<hi>公之老謀而以賊遺君父也往余沿襲舊聞謂責諸將不應借助於回紇當盜發幽陵天子西走汾陽提朔方</hi>
<hi>孤軍轉戰逐北香積之翦伏西嶺之却迴非回紇恊力奮擊或出其背或出其後勝負未決兩都之收復未可</hi>
<hi>知也當此之時能預料其怙恩肆掠逆而拒之乎魏勃曰失火之家當先白大人後救火乎此切諭也故吾謂</hi>
<pb n="KR4h0161_WYG_033-3a"/>
<hi>豈謂盡煩云云乃俯仰感嘆之詞非以是為謀國不臧而有所彈刺也有言末章二句屬勸勉汾陽之詞汾陽</hi>
<hi>自相州罷歸部曲離散承詔日麾下才數十騎僅免於朝㤙元振交口訾嚙少陵於此時惜之可也訟之可也</hi>
<hi>又何庸執三寸之管把其短長乎新書亦謂太宗能用突厥而肅宗不能用回紇兎園書生不識世務鈔略論</hi>
<hi>斷妄談兵事如此類者皆可以一笑也</hi>
洛陽宫殿化為烽休道秦闗百二重滄海未全歸禹貢<lb/>
薊門何處盡堯卦朝廷衮職雖多預天下軍儲不自供<lb/>
稍喜臨邉王相國肯銷金甲事春農<hi>箋曰此責朝廷之大臣出將者也將</hi>
<hi>相大臣當安危重任不思何以歸職貢復封疆補衮職於朝廷供軍儲於天下如王縉者不過募耕勸農修承</hi>
<pb n="KR4h0161_WYG_033-3b"/>
<hi>平有司之職業而已曰稍喜者蓋深致不滿之意非褒詞也朝廷衮職思得中興賢佐如仲山甫以補衮闕非</hi>
<hi>尋常諫諍之謂也</hi>
迴首扶桑銅柱標冥冥氛祲未全銷越裳翡翠無消息<lb/>
南海明珠乆寂寥殊錫曽為大司馬總戎皆挿侍中貂<lb/>
炎風朔雪天王地只在忠良翊聖朝<hi>箋曰此深戒朝廷不當使中官出將</hi>
<hi>也楊思朂討安南五溪殘酷好殺故越裳不貢吕太一收珠南海阻兵作亂故南海不靖李輔國以中官拜大</hi>
<hi>司馬所謂殊錫也魚朝㤙等以中官為觀軍容使所謂總戎也炎風朔雪皆天王之地只當精求忠良以翊聖</hi>
<hi>朝安得偏信一二中人據將帥之重任自取潰僨乎肅代間國勢衰弱不復再振其根本胥在於此斯豈非忠</hi>
<pb n="KR4h0161_WYG_033-4a"/>
<hi>規切諫救世之針藥與</hi>
錦江春色逐人來巫峽清秋萬壑哀正憶往時嚴僕射<lb/>
共迎中使望鄉臺主恩前後三持節軍令分明數舉杯<lb/>
西蜀地形天下險安危須仗出羣材<hi>箋曰此言蜀中將帥也崔旰殺郭英</hi>
<hi>乂栢茂林李昌䕫楊子琳舉兵討旰蜀中大亂杜鴻漸受命鎮蜀畏旰數薦于朝請以節制讓旰茂琳等各為</hi>
<hi>本州刺史上不得已從之鴻漸以宰相兼成都尹劍南東西川副元帥主恩隆于嚴武而畏怯憚旰反委以任</hi>
<hi>日置酒髙㑹姑息養亂有媿前鎮多矣公詩標巫峽錦江指西蜀之地形也曰正憶曰徃時感今而指昔也主</hi>
<hi>恩則是而軍令則非昔人之三杯何如今人之縱飲如武者真出羣之材安危可寄而今非其人可知也公身</hi>
<pb n="KR4h0161_WYG_033-4b"/>
<hi>居蜀中而風刺出鎮之宗衮故指逺而詞文如此回韓純玉曰首章責諸將之防邊者次章責諸將之用  紇</hi>
<hi>者三章刺大臣之出將者四章戒中官之出將者末章則因身在蜀中而婉刺鎮蜀之將也故捴命其題曰諸</hi>
<hi>將</hi>
　　夜<lb/>
露下天髙秋水清空山獨夜旅魂驚疎燈自照孤帆宿<lb/>
新月猶懸雙杵鳴南菊再逢人卧病北書不至雁無情<lb/>
步檐倚杖看牛斗銀漢遥應接鳯城<lb/>
　　暮春<lb/>
<pb n="KR4h0161_WYG_033-5a"/>
卧病擁塞在峽中瀟湘洞庭虛映空楚天不斷四時雨<lb/>
巫峽常吹千里風沙上草閣栁新闇城邊野池蓮欲紅<lb/>
暮春鴛鷺立洲渚挾子飜飛還一叢<lb/>
　　返照<lb/>
楚王宫北正黄昏白帝城西過雨痕返照入江翻石壁<lb/>
歸雲擁樹失山村衰年肺病唯髙枕絶塞愁時早閉門<lb/>
不可久留豺虎亂南方實有未招魂<lb/>
　　九日<lb/>
<pb n="KR4h0161_WYG_033-5b"/>
重陽獨酌盃中酒抱病起登江上臺竹葉於人既無分<lb/>
菊花從此不須開殊方日落𤣥猿哭舊國霜前白雁來<lb/>
弟妺蕭條各何往干戈衰謝兩相催<lb/>
　　冬至<lb/>
年年至日長為客忽忽窮愁泥殺人江上形容吾獨老<lb/>
天邊風俗自相親杖藜雪後臨丹壑鳴玉朝來散紫宸<lb/>
心折此時無一寸路迷何處見三秦<lb/>
　　小至<lb/>
<pb n="KR4h0161_WYG_033-6a"/>
天時人事日相催冬至陽生春又來刺繡五紋添弱線<lb/>
吹葭六琯動浮灰岸容待臘將舒栁山意衝寒欲放梅<lb/>
雲物不殊鄉國異教兒且覆掌中杯<lb/>
　　覽物<lb/>
曾為掾吏趨三輔憶在潼闗詩興多巫峽忽如瞻華岳<lb/>
蜀江猶似見黄河舟中得病移衾枕洞口經春長薜蘿<lb/>
形勝有餘風土惡㡬時迴首一髙歌<lb/>
　　愁<hi>強戯為吳體</hi>
<pb n="KR4h0161_WYG_033-6b"/>
江草日日喚愁生巫峽泠冷非世情盤渦鷺浴底心性<lb/>
獨樹花發自分明十年戎馬暗萬國異域賔客老孤城<lb/>
渭水秦山得見否人今罷病虎縱横<lb/>
　　晝夢<lb/>
二月饒睡昏昏然不獨夜短晝分眠桃花氣暖眼自醉<lb/>
春渚日落夢相牽故鄉門巷荆棘底中原君臣豺虎邊<lb/>
安得務農息戰鬬普天無吏横索錢<lb/>
　　即事<lb/>
<pb n="KR4h0161_WYG_033-7a"/>
暮春三月巫峽長皛皛行雲浮日光雷聲忽送千峯雨<lb/>
花氣渾如百和香黄鶯過水翻迴去燕子銜泥濕不妨<lb/>
飛閣捲簾圖畵裏虛無只少對瀟湘<lb/>
　　即事<lb/>
天畔羣山孤草亭江中風浪雨冥冥一雙白魚不受釣<lb/>
三寸黄柑猶自青多病馬卿無日起窮途阮籍㡬時醒<lb/>
未聞細栁散金甲腸斷秦川流濁涇<lb/>
　　舍弟觀赴藍田取妻子到江陵喜寄<lb/>
<pb n="KR4h0161_WYG_033-7b"/>
汝迎妻子逹荆州消息真傳解我憂鴻雁影來連峽内<lb/>
鶺鴒飛急到沙頭嶢關險路今虛逺禹鑿寒江正穏流<lb/>
朱紱即當隨綵鷁青春不假報黄牛<lb/>
馬度秦闗雪正深北來肌骨苦寒侵他鄉就我生春色<lb/>
故國移居見客心剰欲提㩦如意舞喜多行坐白頭吟<lb/>
廵簷索共梅花笑冷蘂疎枝半不禁<lb/>
庾信羅含俱有宅春來秋去作誰家短牆若在從殘草<lb/>
喬木如存可假花卜築應同蔣詡徑為園須似邵平𤓰<lb/>
<pb n="KR4h0161_WYG_033-8a"/>
比年病酒開㳙滴弟勸兄酬何怨嗟<lb/>
　　江雨有懷鄭典設<lb/>
春雨闇闇塞峽中早晩來自楚王宫亂波分披已打岸<lb/>
弱雲狼籍不禁風寵光蕙葉與多碧㸃注桃花舒小紅<lb/>
谷口子真正憶汝岸髙瀼滑限西東<lb/>
　　七月一日題終明府水樓<lb/>
髙棟層軒已自涼秋風此日灑衣裳翛然欲下隂山雪<lb/>
不去非無漢署香絶壁過雲開錦繡疎松夾水奏笙簧<lb/>
<pb n="KR4h0161_WYG_033-8b"/>
看君宜著王喬履真賜還疑出尚方<hi>終明府功曹也兼攝奉節令故有此</hi>
<hi>句佇觀奏即真也</hi>
宓子彈琴邑宰日終軍棄繻英妙時承家節操尚不泯<lb/>
為政風流今在兹可憐賔客盡傾蓋何處老翁來賦詩<lb/>
楚江巫峽半雲雨清簟疎簾看奕碁<lb/>
　　又呈呉郎<lb/>
堂前撲棗任西鄰無食無兒一婦人不為困窮寧有此<lb/>
秖縁恐懼轉須親即防逺客雖多事使挿疎籬却甚真<lb/>
<pb n="KR4h0161_WYG_033-9a"/>
已訴徴求貧到骨正思戎馬淚盈巾<lb/>
　　覃山人隱居<lb/>
南極老人自有星北山移文誰勒銘徴君已去獨松菊<lb/>
哀壑無光留户庭予見亂離不得已子知出處必須經<lb/>
髙車駟馬帶傾覆悵望秋天虚翠屏<hi>韓純玉曰此詩明是譏諷語嘆山人</hi>
<hi>之不終隠也其曰徴君已去哀壑無光帶傾覆虛翠屏已是一篇北山移文矣</hi>
　　送李八秘書赴杜相公幕<lb/>
青簾白舫益州來巫峽秋濤天地廻石出倒聽楓葉下<lb/>
<pb n="KR4h0161_WYG_033-9b"/>
櫓揺背指菊花開貪趨相府今晨發恐失佳期後命催<lb/>
南極一星朝北斗五雲多處是三台<lb/>
　　季夏送鄉弟韶陪黄門從叔朝謁<lb/>
令弟尚為蒼水使名家莫出杜陵人比來相國兼安蜀<lb/>
歸赴朝廷已入秦捨舟䇿馬論兵地拖玉腰金報主身<lb/>
莫度清秋吟蟋蟀早聞黄閣畵麒麟<lb/>
　　見螢火<lb/>
巫山秋夜螢火飛簾疎巧入坐人衣忽驚屋裏琴書冷<lb/>
<pb n="KR4h0161_WYG_033-10a"/>
復亂簷邊星宿稀却繞井欄添箇箇偶經花蘂弄輝輝<lb/>
滄江白髪愁看汝來歳如今歸未歸<lb/>
　　吹笛<lb/>
吹笛秋山風月清誰家巧作斷腸聲風飄律吕相和切<lb/>
月傍闗山幾處明胡騎中宵堪北走武陵一曲想南征<lb/>
故園楊栁今揺落何得愁中却盡生<lb/>
　　見王監兵馬使說近山有白黒二鷹羅者久取竟<lb/>
　　　未能得王以為毛骨有異他鷹恐臘後春生鶱<lb/>
<pb n="KR4h0161_WYG_033-10b"/>
　　　飛避暖勁翮思秋之甚眇不可見請余賦詩<lb/>
雪飛玉立盡清秋不惜竒毛恣逺遊在野只教心力破<lb/>
于人何事網羅求一生自獵知無敵百中爭能恥下鞲<lb/>
鵬礙九天須却避兎藏三穴莫深憂<lb/>
黒鷹不省人間有度海疑從北極來正翮摶風超紫塞<lb/>
立冬幾夜宿陽臺虞羅自各虚施巧春雁同歸必見猜<lb/>
萬里寒空祇一日金眸玉爪不凡材<lb/>
　　人日<lb/>
<pb n="KR4h0161_WYG_033-11a"/>
此日此時人共得一談一笑俗相㸔尊前栢葉休隨猶<lb/>
勝裏金花巧耐寒佩劍衝星聊暫拔匣琴流水自須彈<lb/>
早春重引江湖興直道無憂行路難<lb/>
　　奉送蜀州栢二别駕將中丞命赴江陵起居衛尚<lb/>
　　　書太夫人因示從弟行軍司馬佐<lb/>
中丞問俗畵熊頻愛弟傳書彩鷁新遷轉五州防禦使<lb/>
起居八座太夫人楚宫臘送荆門水白帝雲偷碧海春<lb/>
報與恵連詩不惜知吾斑鬢總如銀<lb/>
<pb n="KR4h0161_WYG_033-11b"/>
　　多病執熱奉懷李尚書<lb/>
衰年正苦病侵凌首夏何須氣鬰蒸大水淼茫炎海接<lb/>
竒峯硉兀火雲升思霑道暍黄梅雨敢望宫恩玉井氷<lb/>
不是尚書期不顧山隂野雪興難乗<lb/>
　　江陵節度陽城郡王新樓成王請嚴侍御判官賦<lb/>
　　　七字句同作<lb/>
樓上炎天氷雪生髙飛燕雀賀新成碧忩宿霧濛濛濕<lb/>
朱栱浮雲細細輕杖鉞褰帷瞻具美投壺散帙有餘清<lb/>
<pb n="KR4h0161_WYG_033-12a"/>
自公多暇延參佐江漢風流萬古情<lb/>
　　又作此奉衛王<lb/>
西北樓成雄楚都逺開山岳散江湖二儀清濁還髙下<lb/>
三伏炎蒸定有無推轂㡬年唯鎮靜曳裾終日盛文儒<lb/>
白頭授簡焉能賦愧似相如為大夫<lb/>
　　暮歸<lb/>
霜黄碧梧白鶴棲城上擊柝復烏啼客子入門月皎皎<lb/>
誰家搗練風凄凄南渡桂水闕舟檝北歸秦川多鼓鞞<lb/>
<pb n="KR4h0161_WYG_033-12b"/>
年過半百不稱意明日看雲還杖藜<lb/>
　　公安送韋二少府匡賛<lb/>
逍遥公後世多賢送爾維舟惜此筵念我能書數字至<lb/>
將詩不必萬人傳時危兵甲黄塵裏日短江湖白髪前<lb/>
古往今來皆涕淚斷腸分手各風煙<lb/>
　　曉發公安<lb/>
北城擊柝復欲罷東方明星亦不遲鄰雞野哭如昨日<lb/>
物色生態能㡬時舟檝眇然自此去江湖逺適無前期<lb/>
<pb n="KR4h0161_WYG_033-13a"/>
出門轉盼已陳迹藥餌扶吾隨所之<lb/>
　　燕子來舟中作<lb/>
湖南為客動經春燕子啣泥兩度新舊入故園常識主<lb/>
如今社日逺看人可憐處處巢君室何異飄飄託此身<lb/>
暫語船檣還起去穿花落水益霑巾<lb/>
　　小寒食舟中作<lb/>
佳辰强飯食猶寒隱几蕭條戴鶡冠春水船如天上坐<lb/>
老年花似霧中看姢姢戱蝶過閒幔片片輕鷗下急湍<lb/>
<pb n="KR4h0161_WYG_033-13b"/>
雲白山青萬餘里愁看直北是長安<lb/>
　　贈韋七賛善<lb/>
鄉里衣冠不乏賢杜陵韋曲未央前爾家最近魁三象<lb/>
時論同歸尺五天北走闗山開雨雪南遊花栁塞雲煙<lb/>
洞庭春色悲公子蝦菜忘歸范蠡船<lb/>
　　酬郭十五判官<lb/>
才微歲老尚虚名卧病江湖春復生藥裹闗心詩總廢<lb/>
花枝照眼句還成只同燕石能星隕自得隋珠覺夜明<lb/>
<pb n="KR4h0161_WYG_033-14a"/>
喬口橘洲風浪促繫帆何惜片時程<lb/>
　　遣悶戯呈路十九曹長<lb/>
江浦雷聲喧昨夜春城雨色動微寒黄鸝並坐交愁濕<lb/>
白鷺羣飛大劇乾晚節漸於詩律細誰家數去酒盃寛<lb/>
惟君醉愛清狂客百遍相看意未䦨<lb/>
　　送辛貟外<lb/>
雙峰寂寂對春臺萬竹青青照客杯細草留連侵坐軟<lb/>
殘花悵望近人開同舟昨日何由得並馬今朝未擬迴<lb/>
<pb n="KR4h0161_WYG_033-14b"/>
直到綿州始分首江邊樹裏共誰來<lb/>
　　清明二首<lb/>
朝來新火起新煙湖色春光淨客船繡羽銜花他自得<lb/>
紅顔騎竹我無縁胡童結束還難有楚女腰肢亦可憐<lb/>
不見定王城舊處長懷賈傅井依然虛霑焦舉為寒食<lb/>
實藉嚴君賣卜錢鐘鼎山林各天性濁醪麤飯任吾年<lb/>
此身飄泊苦西東右臂偏枯半耳聾寂寂繫舟雙下淚<lb/>
悠悠伏枕左書空十年蹴踘將雛逺萬里鞦韆習俗同<lb/>
<pb n="KR4h0161_WYG_033-15a"/>
旅雁上雲歸紫塞家人鑚火用青楓秦城樓閣煙花裏<lb/>
漢主山河錦繡中風水春來洞庭濶白蘋愁殺白頭翁<lb/>
　　即事<lb/>
百寳裝腰帶真珠絡臂鞲笑時花近眼舞罷錦纒頭<lb/>
　　絶句<lb/>
遲日江山麗春風花草香泥融飛燕子沙暖睡鴛鴦<lb/>
江碧鳥逾白山青花欲燃今春看又過何日是歸年<lb/>
　　絶句<lb/>
<pb n="KR4h0161_WYG_033-15b"/>
日出籬東水雲生舍北泥竹髙鳴翡翠沙僻舞鵾雞<lb/>
藹藹花蘂亂飛飛蜂蝶多幽棲身懶動客至欲如何<lb/>
急雨捎溪足斜暉轉樹腰隔巢黄鳥並翻藻白魚跳<lb/>
　　八陣圖<lb/>
功蓋三分國名成八陣圖江流石不轉遺恨失吞呉<lb/>
　　復愁<lb/>
人煙生處僻虎跡過新蹄野鶻翻窺草村船逆上溪<lb/>
釣艇收緍盡昏鴉接翅歸月生初學扇雲細不成衣<lb/>
<pb n="KR4h0161_WYG_033-16a"/>
　　絶句<lb/>
漫道春來好狂風大放顛吹花隨水去翻却釣魚船<lb/>
　　贈李白<lb/>
秋來相顧尚飄蓬未就丹砂媿葛洪痛飲狂歌空度日<lb/>
飛揚跋扈為誰雄<lb/>
　　少年行<lb/>
莫笑田家老瓦盆自從盛酒長兒孫傾銀注玉驚人眼<lb/>
共醉終同卧竹根<lb/>
<pb n="KR4h0161_WYG_033-16b"/>
　　贈花卿<lb/>
錦城絲管日紛紛半入江風半入雲此曲秖應天上有<lb/>
人間能得幾回聞<lb/>
　　少年行<lb/>
馬上誰家白面郎臨堦下馬坐人床不通姓字麤豪甚<lb/>
指㸃銀瓶索酒嘗<lb/>
　　絶句漫興<lb/>
眼見客愁愁不醒無賴春色到江亭即遣花開深造次<lb/>
<pb n="KR4h0161_WYG_033-17a"/>
便覺鶯語太丁寧<lb/>
手種桃李非無主野老牆低還是家恰似春風相欺得<lb/>
夜來吹折數枝花<lb/>
熟知茅齋絶低小江上燕子故來頻銜泥㸃汚琴書内<lb/>
更接飛蟲打著人<lb/>
二月已破三月來漸老逢春能幾迴莫思身外無窮事<lb/>
且盡生前有限杯<lb/>
腸斷春江欲盡頭杖藜徐步立芳洲顛狂栁絮隨風去<lb/>
<pb n="KR4h0161_WYG_033-17b"/>
輕薄桃花逐水流<lb/>
懶慢無堪不出村呼兒日在掩柴門蒼苔濁酒林中靜<lb/>
碧水春風野外昏<lb/>
糝徑楊花鋪白氈㸃溪荷葉叠青錢筍根稚子無人見<lb/>
沙上鳬雛傍母眠<lb/>
舍西柔桑葉可拈江畔細麥復纎纎人生㡬何春已夏<lb/>
不放香醪如蜜甜<lb/>
隔户楊栁弱嫋嫋恰似十五女兒腰誰謂朝來不作意<lb/>
<pb n="KR4h0161_WYG_033-18a"/>
狂風挽斷最長條<lb/>
　　江畔獨步尋花<lb/>
江上被花惱不徹無處告訴只顛狂走覓南鄰愛酒伴<lb/>
經旬出飲獨空牀<hi>斛斯融吾酒徒</hi>
稠花亂蘂裹江濵行步欹危實怕春詩酒尚堪驅使在<lb/>
未須料理白頭人<lb/>
江深竹靜兩三家多事紅花映白花報荅春光知有處<lb/>
應須美酒送生涯<lb/>
<pb n="KR4h0161_WYG_033-18b"/>
東望少城花滿煙百花髙樓更可憐誰能載酒開金盞<lb/>
喚取佳人舞繡筵<lb/>
黄師塔前江水東春光懶困倚微風桃花一簇開無主<lb/>
可愛深紅間淺紅<lb/>
黄四娘家花滿蹊千朶萬朶壓枝低留連戱蝶時時舞<lb/>
自在嬌鶯恰恰啼<lb/>
不是愛花即欲死只恐花盡老相催繁枝容易紛紛落<lb/>
嫩葉商量細細開<lb/>
<pb n="KR4h0161_WYG_033-19a"/>
　　三絶句<lb/>
楸樹馨香倚釣磯斬新花蘂未應飛不如醉裏風吹盡<lb/>
可忍醒時雨打稀<lb/>
門外鸕鷀去不來沙頭忽見眼相猜自今已後知人意<lb/>
一日須來一百回<lb/>
無數春笋滿林生柴門密掩斷人行㑹須上畨看成竹<lb/>
客至從嗔不出迎<lb/>
　　戱為六絶句<lb/>
<pb n="KR4h0161_WYG_033-19b"/>
庾信文章老更成凌雲健筆意縱横今人嗤㸃流傳賦<lb/>
不覺前賢畏後生<lb/>
楊王盧駱當時體輕薄為文哂未休爾曹身與名俱滅<lb/>
不廢江河萬古流<lb/>
縱使盧王操翰墨劣于漢魏近風騷龍文虎脊皆君馭<lb/>
歴塊過都見爾曹<lb/>
才力應難誇數公凡今誰是出羣雄或看翡翠蘭苕上<lb/>
未掣鯨魚碧海中<lb/>
<pb n="KR4h0161_WYG_033-20a"/>
不薄今人愛古人清詞麗句必為鄰竊攀屈宋宜方駕<lb/>
恐與齊梁作後塵<lb/>
未及前賢更勿疑遞相祖述復先誰别裁偽體親風雅<lb/>
轉益多師是汝師<lb/>
　　中丞嚴公雨中垂寄見憶一絶奉荅<lb/>
雨映行宫辱贈詩元戎肯赴野人期江邊老病雖無力<lb/>
強擬晴天理釣絲<lb/>
　　投簡梓州幕府兼簡韋十郎官<lb/>
<pb n="KR4h0161_WYG_033-20b"/>
幕下郎官安穩無從來不奉一行書固知貧病人須棄<lb/>
能使韋郎跡也疎<lb/>
　　奉和軍城早秋<lb/>
秋風嫋嫋動髙旌玉帳分弓射鹵營已收滴博雲間戍<lb/>
更奪蓬婆雪外城<lb/>
　　絶句<lb/>
堂西長笋别開門塹北行椒却背村梅熟許同朱老喫<lb/>
松髙擬對阮生論<lb/>
<pb n="KR4h0161_WYG_033-21a"/>
欲作魚梁雲復湍因驚四月雨聲寒青溪先有蛟龍窟<lb/>
竹石如山不敢安<lb/>
兩箇黄鸝鳴翠栁一行白鷺上青天忩含西嶺千秋雪<lb/>
門泊東呉萬里船<lb/>
　　漫成<lb/>
江月去人只數尺風燈照夜欲三更沙頭宿鷺聮拳靜<lb/>
船尾跳魚撥剌鳴<lb/>
　　䕫州歌<lb/>
<pb n="KR4h0161_WYG_033-21b"/>
中巴之東巴東山江水開闢流其間白帝髙為三峽鎮<lb/>
䕫州險過百牢闗<lb/>
赤甲白鹽俱刺天閭閻繚繞接山巔楓林橘樹丹青合<lb/>
複道重樓錦繡懸<lb/>
瀼東瀼西一萬家江北江南春冬花背飛鶴子遺瓊蘂<lb/>
相趂鳬雛入蔣芽<lb/>
東屯稻畦一百頃北有澗水通青苗晴浴狎鷗分處處<lb/>
雨隨神女下朝朝<lb/>
<pb n="KR4h0161_WYG_033-22a"/>
蜀麻呉鹽自古通萬斛之舟行若風長年三老長歌裏<lb/>
白晝攤錢髙浪中<lb/>
　　解悶<lb/>
草閣柴扉星散居浪翻江黒雨飛初山禽引子哺紅果<lb/>
溪女得錢留白魚<lb/>
商湖離别下揚州憶上西陵故驛樓為問淮南米貴賤<lb/>
老夫乗興欲東流<lb/>
一辭故國十經秋每見秋𤓰憶故丘今日南湖采薇蕨<lb/>
<pb n="KR4h0161_WYG_033-22b"/>
何人為覓鄭𤓰州<lb/>
沈范早知何水部曹劉不待薛郎中獨當省署開文苑<lb/>
兼泛滄浪學釣翁<lb/>
李陵蘇武是吾師孟子論文更不疑一飯未曽留俗客<lb/>
數篇今見古人詩<lb/>
復憶襄陽孟浩然清詩句句盡堪傳即今耆舊無新語<lb/>
漫釣槎頭縮頸鯿<lb/>
陶冶性靈在底物新詩改罷自長吟孰知二謝將能事<lb/>
<pb n="KR4h0161_WYG_033-23a"/>
頗學隂何苦用心<lb/>
不見髙人王右丞藍田丘壑漫寒藤最傳秀句寰區滿<lb/>
未絶風流相國能<lb/>
先帝貴妃今寂寞荔枝還復入長安炎方每續朱櫻獻<lb/>
玉座應悲白露團<lb/>
憶過瀘戎摘荔枝青楓隠映石逶迤京中舊見無顔色<lb/>
紅顆酸甜只自知<lb/>
翠𤓰碧李沉玉甃赤梨蒲萄寒露成可憐先不異枝蔓<lb/>
<pb n="KR4h0161_WYG_033-23b"/>
此物姢姢長逺生<lb/>
側生野岸及江蒲不熟丹宫滿玉壺雲壑布衣駘背死<lb/>
勞生重馬翠眉須<lb/>
　　承聞河北諸道節度入朝歡喜口號絶句<lb/>
社稷蒼生計必安蠻夷雜種錯相干周宣漢武今王是<lb/>
孝子忠臣後代看<lb/>
鳴玉鏘金盡正臣修文偃武不無人興王㑹靜妖氛氣<lb/>
聖壽宜過一萬春<lb/>
<pb n="KR4h0161_WYG_033-24a"/>
抱病江天白首郎空山樓閣暮春光衣冠是日朝天子<lb/>
草奏何時入帝鄉<lb/>
東逾遼水北滹沲星象風雲喜共和紫氣闗臨天地濶<lb/>
黄金臺貯俊賢多<lb/>
李相將軍擁薊門白頭雖老赤心存竟能盡說諸侯入<lb/>
知有從來天子尊<lb/>
十二年來多戰塲天威已息陣堂堂神靈漢代中興主<lb/>
功業汾陽異姓王<lb/>
<pb n="KR4h0161_WYG_033-24b"/>
　　喜聞盗賊蕃㓂揔退口號<lb/>
勃律天西采玉河堅昆碧盌最來多舊隨漢使千堆寳<lb/>
少荅朝王萬匹羅<lb/>
今春喜氣滿乾坤南北東西拱至尊大厯二年調玉燭<lb/>
𤣥元皇帝聖雲孫<lb/>
　　存殁口號<lb/>
席謙不見近彈碁畢耀仍傳舊小詩玉局他年無限笑<lb/>
白楊今日㡬人悲<lb/>
<pb n="KR4h0161_WYG_033-25a"/>
　鄭公粉繪隨長夜曹霸丹青已白頭天下何曽有山水<lb/>
　人間不解重驊騮<lb/>
　　　書堂飲既夜復邀李尚書下馬月下賦絶句<lb/>
　湖水林風相與清殘尊下馬復同傾久拚野鶴如霜鬢<lb/>
　遮莫鄰雞下五更<lb/>
　　　江南逢李龜年<lb/>
　岐王宅裏尋常見崔九堂前㡬度聞正是江南好風景<lb/>
　落花時節又逢君<lb/>
<pb n="KR4h0161_WYG_033-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録卷三十三<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_034-1a"/>
　欽定四庫全書<lb/>
御定全唐詩録巻三十四<lb/>
　　劉長卿<lb/>
　　　長卿字文房河間人開元末登進士第至德中為<lb/>
　　　監察御史以檢校祠部員外郎為轉運使判官知<lb/>
　　　淮西鄂岳轉運留後鄂岳觀察使呉仲孺奏貶潘<lb/>
　　　州南巴尉㑹有為之辨者除睦州司馬終隨州刺<lb/>
　　　史長卿以詩馳聲上元寳應間權德輿謂為五言<lb/>
<pb n="KR4h0161_WYG_034-1b"/>
　　　長城皇甫湜亦歎時人詩無劉長卿一句巳呼宋<lb/>
　　　玊為老兵語未有駱賔王一字已罵宋玉為罪人<lb/>
　　　矣其名重如此<lb/>
　　　高仲武云長卿有吏幹而犯上兩度遷謫皆自取<lb/>
　　　之詩體雖不新竒甚能鍊飾十首巳上語意稍同<lb/>
　　　於落句尤甚蓋思鋭才窄也其得罪風霜苦全生<lb/>
　　　天地仁傷而不怨亦足以發揮風雅<lb/>
　　　雲溪友議云時言詩者稱前有沈宋王杜後有錢<lb/>
<pb n="KR4h0161_WYG_034-2a"/>
　　郎劉李長卿曰李嘉祐郎士元焉得與余齊名其<lb/>
　　題詩不書姓但曰長卿以海内自合知之<lb/>
　古體詩<lb/>
　　從軍詩<lb/>
迴看虜騎合城下漢兵稀白刃兩相向黄雲愁不飛手<lb/>
中無尺鐵徒欲穿重圍<lb/>
黄沙一萬里白首無人憐報國劍巳折歸鄉身幸全單<lb/>
于古臺下邊色寒蒼然<lb/>
<pb n="KR4h0161_WYG_034-2b"/>
草枯秋塞上望見漁陽郭胡馬嘶一聲漢兵淚雙落誰<lb/>
為吮瘡者此事今人薄<lb/>
　　龍門八詠<lb/>
　　　闕口<lb/>
秋山日揺落秋水急波瀾獨有魚龍氣長吟煙雨寒誰<lb/>
窮造化力空向兩崖看<lb/>
　　　水東渡<lb/>
山葉傍水赤千峯秋色多夜泉發清響寒渚生微波稍<lb/>
<pb n="KR4h0161_WYG_034-3a"/>
見沙上月歸人爭渡河<lb/>
　　　福公塔<lb/>
寂寞對伊水經行長未還東流自朝暮千載空雲山唯<lb/>
見白鷗鳥無心洲渚間<lb/>
　　　逺公龕<lb/>
松路向精舍花龕歸老僧閒雲隨錫杖落日低金繩入<lb/>
夜翠微裏千峯明一燈<lb/>
　　　石樓<lb/>
<pb n="KR4h0161_WYG_034-3b"/>
隱隱見花閣隔河映青林水田秋雁下山寺夜鐘深寂<lb/>
莫羣動息風泉清道心<lb/>
　　　下山<lb/>
誰識往來意孤雲長自閒風寒未渡水日暮更看山木<lb/>
落衆峯出龍宫蒼翠間<lb/>
　　　水西渡<lb/>
伊水揺鏡光纎鱗如不隔千龕道傍古一鳥沙上白何<lb/>
事還山雲能留向城客<lb/>
<pb n="KR4h0161_WYG_034-4a"/>
　　　渡水<lb/>
日暮下山來千山暮鐘發不知波上棹還弄山中月伊<lb/>
水連白雲東南逺明滅<lb/>
　　金陵西泊舟臨江樓<lb/>
蕭條金陵郭舊是帝王州日暮望鄉處雲邊江樹秋楚<lb/>
雲不可託楚水只堪愁行客千萬里滄波朝暮流迢迢<lb/>
洛陽夢獨卧清川樓異鄉共如此孤帆難久遊<lb/>
　　歸沛縣道中晩泊留侯城<lb/>
<pb n="KR4h0161_WYG_034-4b"/>
訪古此城下子房安在哉白雲去不返危堞空崔嵬伊<lb/>
昔楚漢時頗聞經濟才運籌風塵下能使天地開蔓草<lb/>
日巳積長松日已摧功名滿青史祠廟唯蒼苔百里暮<lb/>
程逺孤舟川上迴進帆東風便轉岸前山來楚水澹相<lb/>
引沙鷗閒不猜扣舷從此去延首仍裴回<lb/>
　　桂陽西洲晩泊古橋村主人<lb/>
洛陽離别久江上心可得惆悵増暮情瀟湘復秋色故<lb/>
山隔何處落日羡歸翼滄海空自流白鷗不相識悲蛬<lb/>
<pb n="KR4h0161_WYG_034-5a"/>
滿荆渚輟棹徒沾臆行客念寒衣主人愁夜織帝鄉片<lb/>
雲去遥寄千里憶南路隨天長征帆杳無極<lb/>
　　南楚懐古<lb/>
南國久蕪沒我來空鬱陶君看章華宫處處生蓬蒿但<lb/>
見陵與谷豈知賢與豪精魂托古木寳劍捐江臯倚棹<lb/>
下晴景回舟隨晩濤碧雲暮寥落湖上秋天高往事那<lb/>
堪問此心徒自勞獨餘湘水上千載聞離騷<lb/>
　　初至洞庭懐灞陵别業<lb/>
<pb n="KR4h0161_WYG_034-5b"/>
長安邈千里日夕懐雙闕巳是洞庭人猶看灞陵月誰<lb/>
堪去鄉思親戚想天末昨夜夢中歸煙波覺來濶江皋<lb/>
見芳草孤客心欲絶豈訝青春來但傷經時别長天不<lb/>
可望鳥與浮雲沒<lb/>
　　晩次湖口有懐<lb/>
靄然空水合目極平江暮南望天無涯孤帆落何處頃<lb/>
為衡湘客頗見湖山趣朝氣和楚雲夕陽映江樹帝鄉<lb/>
勞想望萬里心來去白髪生扁舟滄波滿歸路秋風今<lb/>
<pb n="KR4h0161_WYG_034-6a"/>
已至日夜雁南渡木葉辭洞庭紛紛落無數<lb/>
　　闗門望華山<lb/>
客路瞻太華三峯高際天夏雲亘百里合沓遥相連雷<lb/>
雨飛半腹太陽在其巔翠微闗上近瀑布林梢懸愛此<lb/>
衆容秀能令西望偏徘徊忘暝色泱漭成隂煙曽是朝<lb/>
百靈亦聞㑹羣仙瓊漿豈易挹毛女非空傳髣髴仍佇<lb/>
想幽竒如眼前金天有清廟松栢隱蒼然<lb/>
　　湘中紀行<lb/>
<pb n="KR4h0161_WYG_034-6b"/>
　　　秋雲嶺<lb/>
山色無定姿如煙復如黛孤峯夕陽後翠嶺秋天外雲<lb/>
起遥蔽虧江迴頻向背不知今逺近到處猶相對<lb/>
　　　花石潭<lb/>
江楓日揺落轉愛寒潭靜水色淡如空山光復相映人<lb/>
閒流更慢魚戯波難定楚客往來多偏知白鷗性<lb/>
　　　石菌峯<lb/>
前山帶秋色獨往秋江晩疊嶂入雲多孤峯去人逺夤<lb/>
<pb n="KR4h0161_WYG_034-7a"/>
縁不可到蒼翠空在眼渡口問漁家桃源路深淺<lb/>
　　　浮石瀨<lb/>
秋月照瀟湘月明聞盪漿石横晩瀨急水落寒沙廣衆<lb/>
嶺猿嘯重空江人語響清暉朝復暮如待扁舟賞<lb/>
　　　横龍渡<lb/>
空傳古岸下曽見蛟龍去秋水晩沈沈猶疑在深處亂<lb/>
聲沙上石倒影雲中樹獨見一扁舟樵人往來渡<lb/>
　　登揚州棲靈寺塔<lb/>
<pb n="KR4h0161_WYG_034-7b"/>
化塔凌空虛雄觀壓川澤亭亭楚雲外千里看不隔遥<lb/>
對黄金臺浮輝亂相射盤梯接元氣半壁棲夜魄稍登<lb/>
諸劫盡若騁排霄翮向是滄洲人已為青雲客雨飛千<lb/>
栱霽日在萬家夕鳥處髙却低天涯逺如逼江流入空<lb/>
翠海嶠現微碧向暮期下來誰堪復行役<lb/>
　　題武丘寺<lb/>
青林虎丘寺林際翠微路仰見山僧來遥從飛鳥處茲<lb/>
峯淪寳玉千載唯丘墓埋劍人空傳鑿山龍已去捫蘿<lb/>
<pb n="KR4h0161_WYG_034-8a"/>
披翳薈路轉夕陽遽虎嘯崖谷寒猿鳴松杉暮徘徊北<lb/>
樓上江海窮一顧日映千里帆鵶歸萬家樹暫因愜所<lb/>
適果得捐外慮庭暗棲閒雲簷香滴甘露久迷空寂理<lb/>
多為繁華故永欲托死生餘生豈能誤<lb/>
　　題蕭郎中開元寺新構幽寂亭<lb/>
康樂愛山水賞心千載同結茅依翠微伐木開䝉籠孤<lb/>
峯倚青霄一徑去不窮候客石苔上禮僧雲樹中曠然<lb/>
見滄洲自逺來清風五馬留谷口雙旌薄煙虹沈沈衆<lb/>
<pb n="KR4h0161_WYG_034-8b"/>
香積眇眇諸天空獨往應未遂蒼生思謝公<lb/>
　　陪元侍御遊支硎山寺<lb/>
支公去已久寂莫龍華㑹古木閉空山蒼然暮相對林<lb/>
巒非一狀水石有餘態宻竹藏晦明羣峯爭向背峯峯<lb/>
帶落日歩歩入青靄香氣空翠中猿聲暮雲外留連南<lb/>
臺客想像西方内因逐溪水還觀心兩無礙<lb/>
　　上禮部李侍郎雜詠八首<hi>録二首</hi>
　　　幽琴<lb/>
<pb n="KR4h0161_WYG_034-9a"/>
月色滿軒白琴聲宜夜闌飀飀青絲上靜聽松風寒古<lb/>
調雖自愛今人多不彈向君投此曲所貴知音難<lb/>
　　　白鷺<lb/>
亭亭常獨立川上時延頸秋水寒白毛夕陽吊孤影幽<lb/>
姿閒自媚逸翮思一騁如有長風吹青雲在俄頃<lb/>
　　自紫陽觀至華陽洞宿侯尊師草堂簡同遊李延<lb/>
　　　陵<lb/>
石林媚煙景句曲盤江甸南向佳氣濃數峯遥隱見漸<lb/>
<pb n="KR4h0161_WYG_034-9b"/>
臨華陽口微路入葱蒨七曜懸洞宫五雲抱仙殿銀函<lb/>
竟誰發金液徒堪薦千載空桃花秦人深不見東溪喜<lb/>
相遇貞白如㑹面青鳥來去間紅霞朝夕變一從換仙<lb/>
骨萬里乗飛電蘿月延歩虚松花醉閒宴幽人即長往<lb/>
茂宰應交戰明發歸琴堂知君嬾為縣<lb/>
　　題王少府堯山隱處簡陸番陽<lb/>
故人滄洲吏深與世情薄解印二十年委身在丘壑買<lb/>
田楚山下妻子自耕鑿羣動心有營孤雲本無著因収<lb/>
<pb n="KR4h0161_WYG_034-10a"/>
溪上釣遂接林中酌對酒春日長山村杏花落陸生畨<lb/>
陽令獨歩建溪作早晩休此官隨君永棲托<lb/>
　　登東海龍興寺髙頂望海簡演公<lb/>
朐山壓海口永望開禪宫元氣逺相合太陽生其中豁<lb/>
然萬里餘獨為百川雄白波走雷電黑霧藏魚龍變化<lb/>
非一狀晴明分衆容煙開秦帝橋隱隱横殘虹蓬島如<lb/>
在眼羽人那可逢偶聞真僧言甚與靜者同幽意頗相<lb/>
愜賞心殊未窮花間午時梵雲外春山鐘誰念遽成别<lb/>
<pb n="KR4h0161_WYG_034-10b"/>
自憐歸所從他時相憶處惆悵西南峯<lb/>
　　雨中登沛縣樓贈表兄郭少府<lb/>
楚澤秋更逺雲雷有時作晩陂帶殘雨白水昏漠漠佇<lb/>
立収煙氛洗然靜寥廓巻簾髙樓上萬里看日落為客<lb/>
頻改絃辭家尚如昨故山今不見北鳥那可託小邑務<lb/>
常閒吾兄宦何薄髙標青雲器獨立滄江鶴惠愛原上<lb/>
情慇懃丘中諾何當遂良願歸卧青山郭<lb/>
　　西江雨後憶荆南諸公<lb/>
<pb n="KR4h0161_WYG_034-11a"/>
楚郭微雨収荆門遥在目漾舟水雲裏日暮春江緑霽<lb/>
華靜洲渚暝色連松竹月出波上時人歸渡頭宿一身<lb/>
巳無累萬事更何欲漁父自夷猶白鷗不羈束既憐滄<lb/>
浪水復愛滄浪曲不見眼中人相思心斷續<lb/>
　　夕次擔石湖夢洛陽親故<lb/>
天涯望不極日暮愁獨去萬里雲海空孤帆向何處寄<lb/>
身煙波裏頗得湖山趣江氣和楚雲秋聲亂楓樹如何<lb/>
異鄉縣日復懐親故遥與洛陽人相逢夢中路不堪明<lb/>
<pb n="KR4h0161_WYG_034-11b"/>
月裏更值清秋暮倚棹對滄波歸心共誰語<lb/>
　　石梁湖懐陸兼<lb/>
故人千里道滄波十年别夜上明月樓相思楚天闊瀟<lb/>
瀟清秋暮嫋嫋涼風發湖色淡不流沙鷗逺還滅煙波<lb/>
日已逺音問日巳絶嵗晏空含情江皋緑芳歇<lb/>
　　入白沙渚夤縁二十五里至石窟山下懐天台陸<lb/>
　　　山人<lb/>
逺嶼靄將夕玩幽行自遲歸人不計日流水閒相隨輟<lb/>
<pb n="KR4h0161_WYG_034-12a"/>
棹石崖口捫蘿春景熈偶因迴洲次寧與前山期對此<lb/>
瑶草色懐君瓊樹枝浮雲去寂寞白鳥相因依何事愛<lb/>
髙隱但令勞逺思窮年卧海嶠永望愁天涯吾亦從此<lb/>
去扁舟何所之迢迢江上帆千里東風吹<lb/>
　　呉中聞潼闗失守因奉寄淮南蕭判官<lb/>
一雁飛呉天羇人傷暮律松江風嫋嫋波上片帆疾术<lb/>
落姑蘇臺霜収洞庭橘蕭條長洲外唯見寒山出胡馬<lb/>
嘶秦雲漢兵亂相失闗中因竊據天下共憂慄南楚有<lb/>
<pb n="KR4h0161_WYG_034-12b"/>
瓊枝相思怨瑶瑟一身寄滄洲萬里看白日赴敵甘負<lb/>
戈論兵勇投筆臨風但攘臂擇木將委質不如歸逺山<lb/>
雲卧飯松栗<lb/>
　　奉使新安自桐廬縣經嚴陵釣臺宿七里灘下寄<lb/>
　　　使院諸公<lb/>
悠然釣臺下懐古時一望江水自潺湲行人獨惆悵新<lb/>
安從此始桂檝方蕩漾迴轉百里間青山千萬狀連崖<lb/>
去不斷對嶺遥相向夾岸黛色愁沈沈緑波上夕陽留<lb/>
<pb n="KR4h0161_WYG_034-13a"/>
古木水鳥拂寒浪月下扣舷聲烟中採菱唱猶憐負羈<lb/>
束未暇依清曠牽役徒自勞近名非所向何時故山裏<lb/>
却醉松花釀回首唯白雲孤舟復誰訪<lb/>
　　宿雙峯寺寄盧七李十六<lb/>
寥寥禪誦處滿室蟲絲結獨與山中人無心生復滅徘<lb/>
徊雙峯下惆悵雙峯月杳杳暮猿聲蒼蒼古松列玩竒<lb/>
不可盡漸逺更幽絶林暗僧獨歸石寒泉且咽竹房響<lb/>
輕吹蘿徑隂餘雪卧澗曉何遲背巖春未發此遊誠多<lb/>
<pb n="KR4h0161_WYG_034-13b"/>
趣獨往共誰閲得意空自歸非君豈能説<lb/>
　　宿懐仁縣南湖寄東海荀處士<lb/>
向夕歛微雨晴開湖上天離人正惆悵新月愁嬋娟佇<lb/>
立白沙曲相思滄海邊浮雲自來去此意誰能傳一水<lb/>
不相見千峯隨客船寒塘起孤雁夜色分鹽田時復一<lb/>
延首憶君在眼前<lb/>
　　京口懐洛陽舊居兼寄廣陵二三知巳<lb/>
川闊悲無梁藹然滄波夕天涯一飛鳥日暮南徐客氣<lb/>
<pb n="KR4h0161_WYG_034-14a"/>
混京口雲潮吞海門石孤帆候風進夜色帶江白一水<lb/>
阻佳期相望空脉脉那堪嵗芳盡更使春夢積故園塞<lb/>
塵飛故山楚雲隔家人想何在庭草為誰碧惆悵空傷<lb/>
情滄浪有餘跡嚴陵七里灘㩦手同所適<lb/>
　　早春贈别趙居士還江左時長卿下第歸嵩陽舊<lb/>
　　　居<lb/>
見君風塵裏意出風塵外自有滄洲期含情十餘載深<lb/>
居鳯城曲日預龍華㑹果得僧家縁能遺俗人態一身<lb/>
<pb n="KR4h0161_WYG_034-14b"/>
今巳適萬物知何愛悟法電巳空看心水無礙且將窮<lb/>
妙理兼欲尋勝概何獨謝客遊當為逺公輩放舟馳楚<lb/>
郭負杖辭秦塞目送南飛雲令人想呉㑹遥思舊遊處<lb/>
髣髴疑相對夜火金陵城春煙石頭瀬滄波極天末萬<lb/>
里明如帶一片孤客帆飄然向青靄楚天合江氣雲色<lb/>
常霮䨴隱見湖中山相連數州内君行意可得全與時<lb/>
人背歸路隨楓林還鄉念蓴菜顧予尚羈束何幸承眄<lb/>
睞素願徒自勤清機本難逮累幸忝賔薦末路逢沙汰<lb/>
<pb n="KR4h0161_WYG_034-15a"/>
濩落名不成徘徊意空大逢時雖貴逹守道甘易退逆<lb/>
旅鄉夢頻春風客心碎别君日巳逺離念無明晦予亦<lb/>
返柴荆山田事耕耒<lb/>
　　别陳留諸官<lb/>
戀此東道主能令西上遲徘徊暮郊别惆悵秋風時上<lb/>
國邈千里夷門難再期行人望落日歸馬嘶空陂不愧<lb/>
寳刀贈唯懐瓊樹枝音塵倘未接夢寐徒相思<lb/>
　　旅次丹陽郡遇康侍御宣慰召募兼别岑單父<lb/>
<pb n="KR4h0161_WYG_034-15b"/>
客心暮千里迴首煙花繁楚水渡歸夢春江連故園羈<lb/>
人懐上國驕虜窺中原胡馬暫為害漢臣多負恩羽書<lb/>
晝夜飛海内風塵昏雙鬢日已白孤舟心且論繡衣從<lb/>
北來汗馬宣王言憂憤激忠勇悲歡動黎元南徐爭赴<lb/>
難發卒如雲屯倚劍看太白洗兵臨海門故人亦滄洲<lb/>
少别堪傷魂積翠下京口歸潮落山根如何天外帆又<lb/>
此波上樽空使憶君處鶯聲催淚痕<lb/>
　　贈别于羣投筆赴安西<lb/>
<pb n="KR4h0161_WYG_034-16a"/>
風流一才子經史仍滿腹心鏡萬象生文鋒衆人服頃<lb/>
遊靈臺下頻棄荆山玉蹭蹬空數年徘徊冀微禄朅來<lb/>
投筆硯長揖謝親族且欲圖變通安能守拘束本持鄉<lb/>
曲譽肯料泥塗辱誰謂命迍邅還令計反覆西戎今未<lb/>
弭鐵騎屯山谷坐恃龍豹韜全輕蜂蠆毒拂衣從此去<lb/>
擁傳一何速元帥許提擕他人佇瞻矚出門寡儔侣矧<lb/>
乃無僮僕狡冦時相逢黄沙暮無宿蕭條逺回首萬里<lb/>
如在目漢境天西窮胡山海邊緑想聞羌笛處淚盡闗<lb/>
<pb n="KR4h0161_WYG_034-16b"/>
山曲地闊鳥飛遲風寒馬毛縮邊愁如浩蕩離思空斷<lb/>
續塞上歸限賖樽前别期促知君志不小一舉凌鴻鵠<lb/>
且願樂從軍功名正殊俗<lb/>
　　送賈侍御克復後入京<lb/>
對酒心不樂見君動行舟回看暮帆隱獨向空江愁晴<lb/>
雲淡初夜春塘深漫流温顔風霜霽喜氣煙塵収馳目<lb/>
數千里朝天十二樓因之報親愛白髪生滄洲<lb/>
　　送丘為赴上都<lb/>
<pb n="KR4h0161_WYG_034-17a"/>
帝鄉何處是岐路空垂泣楚思愁暮多川程帶潮急潮<lb/>
歸人不歸獨向空塘立<lb/>
　　孫權故城下懐古兼送友人歸建業<lb/>
雄圖爭割據神器終不守上下武昌城長江竟何有古<lb/>
來壯臺榭事往悲陵阜寥落幾人家猶依數株栁威靈<lb/>
絶想像蕪沒空林藪野徑春草中郊扉夕陽後逢君從<lb/>
此去背楚方東走煙際指金陵潮時過湓口行人巳何<lb/>
在臨水徒揮手惆悵不能歸孤帆沒雲久<lb/>
<pb n="KR4h0161_WYG_034-17b"/>
　　杪秋洞庭中懐亡道士謝太虚<lb/>
漂泊日復日洞庭今更秋青楓亦何意此夜催人愁惆<lb/>
悵客中月徘徊江上樓心知楚天逺目送滄波流羽客<lb/>
久已沒微言無處求空餘白雲在容與隨孤舟千里杳<lb/>
難望一身當獨遊故園復何許江海徒遲留<lb/>
　　月下聽砧<lb/>
夜靜掩寒城清砧發何處聲聲搗秋月腸斷盧龍戍未<lb/>
得寄征人愁霜復愁露<lb/>
<pb n="KR4h0161_WYG_034-18a"/>
　　客舍喜鄭三見訪<lb/>
客舍逢君未換衣閉門愁見桃花飛遥想故園今巳爾<lb/>
家人應念行人歸寂寞垂楊映深曲長安日暮靈臺宿<lb/>
窮巷無人鳥雀閒空庭新雨莓苔緑此中分與故交疎<lb/>
何幸仍迴長者車十年未稱平生意好得辛勤漫讀書<lb/>
　　聽笛歌留别鄭協律<lb/>
舊遊憐我長沙謫載酒沙頭送遷客天涯望月自沾衣<lb/>
江上何人復吹笛横笛能令孤客愁緑波淡淡如不流<lb/>
<pb n="KR4h0161_WYG_034-18b"/>
商聲寥亮羽聲苦江天寂厯江楓秋靜聽闗山聞一呌<lb/>
三湘月色悲猿嘯又吹楊栁激繁音千里春色傷人心<lb/>
隨風飄向何處落唯見曲盡平湖深明發與君離别後<lb/>
馬上一聲堪白首<lb/>
　　銅雀臺<lb/>
嬌愛更何日髙臺空數層含啼映雙袖不忍看西陵漳<lb/>
水東流無復來百花輦路為蒼苔青樓月夜長寂寞碧<lb/>
雲日暮空徘徊君不見鄴中萬事非昔時古人不在今<lb/>
<pb n="KR4h0161_WYG_034-19a"/>
人悲春風不逐君王去草色年年舊宫路宫中歌舞已<lb/>
浮雲空指行人往來處<lb/>
　　明月灣尋賀九不遇<lb/>
楚水日夜緑傍江春草深青青遥滿目萬里傷歸心故<lb/>
人川上復何之明月灣南空所思故人不在明月在誰<lb/>
見孤舟來去時<lb/>
　近體詩<lb/>
　　新年作<lb/>
<pb n="KR4h0161_WYG_034-19b"/>
鄉心新嵗切天畔獨澘然老至居人下春歸在客先嶺<lb/>
猿同旦暮江桞共風煙巳似長沙傅從今又幾年<lb/>
　　碧澗别野喜皇甫侍御相訪<lb/>
荒村帶晩照落葉亂紛紛古路無行客空山獨見君野<lb/>
橋經雨斷澗水向田分不為憐同病何人到白雲<lb/>
　　秋夜雨中諸公過靈光寺所居<lb/>
晤語青蓮舍重門閉夕隂向人寒燭靜帶雨夜鐘深流<lb/>
水從他事孤雲任此心不能捐斗粟終日愧瑶琴<lb/>
<pb n="KR4h0161_WYG_034-20a"/>
　　揚州雨中張十宅觀妓<hi>一作張謂詩</hi>
夜色帶春煙燈花拂更燃殘妝添石黛艶舞落金鈿掩<lb/>
笑頻欹扇迎歌乍動絃不知巫峽雨何事海西邊<lb/>
　　過前安宜張明府郊居<lb/>
寂寥東郭外白首一先生解印孤琴在移家五栁成夕<lb/>
陽臨水釣春雨向田耕終日空林下何人識此情<lb/>
　　過横山顧山人草堂<lb/>
秖見山相揜誰言路尚通人來千嶂外犬吠百花中細<lb/>
<pb n="KR4h0161_WYG_034-20b"/>
草香飄雨垂楊閒弄風却尋樵徑去惆悵緑溪東<lb/>
　　過湖南羊處士别業<lb/>
杜門成白首湖上寄生涯秋草無三徑寒塘獨一家鳥<lb/>
歸村落盡水向縣城斜自有東籬菊年年解作花<lb/>
　　過鸚鵡州王處士别業<lb/>
白首此為漁青山對結廬問人尋野笋留客饋家蔬古<lb/>
栁依沙發春苗帶雨鋤共憐芳杜色終日伴閒居<lb/>
　　過鄔三湖上書齋<lb/>
<pb n="KR4h0161_WYG_034-21a"/>
何事東南客忘機一釣竿酒香開甕老湖色對門寒向<lb/>
郭青山送臨池白鳥看見君能浪跡予亦厭微官<lb/>
　　尋南溪常道人隱居<lb/>
一路經行處莓苔見履痕白雲依靜渚春草閉閒門過<lb/>
雨看松色隨山到水源溪花與禪意相對亦忘言<lb/>
　　餘干旅舍<lb/>
揺落暮天迥青楓霜葉稀孤城向水閉獨鳥背人飛渡<lb/>
口月初上隣家漁未歸鄉心正欲絶何處搗寒衣<lb/>
<pb n="KR4h0161_WYG_034-21b"/>
　　松江獨宿<lb/>
洞庭初下葉孤客不勝愁明月天涯夜青山江上秋一<lb/>
官成白首萬里寄滄洲久被浮名繫能無愧海鷗<lb/>
　　湘妃廟<lb/>
荒祠古木暗寂寂此江濆未作湘南雨知為何處雲苔<lb/>
痕斷珠履草色帶羅裙莫唱迎仙曲空山不可聞<lb/>
　　秋杪江亭有作<lb/>
寂寞江亭下江楓秋氣斑世情何處澹湘水向人閒寒<lb/>
<pb n="KR4h0161_WYG_034-22a"/>
渚一孤雁夕陽千萬山扁舟將落葉此去未知還<lb/>
　　秋日登呉公臺上寺逺眺<lb/>
古臺揺落後秋入望鄉心野寺來人少雲峯隔水深夕<lb/>
陽依舊壘寒磬滿空林惆悵南朝事長江獨至今<lb/>
　　經漂母墓<lb/>
昔賢懐一飯兹事巳千秋古墓樵人識前朝楚水流渚<lb/>
蘋行客薦山木杜鵑愁春草茫茫緑王孫舊此遊<lb/>
　　穆陵闗北逢人歸漁陽<lb/>
<pb n="KR4h0161_WYG_034-22b"/>
逢君穆陵路匹馬向桑乾楚國蒼山古幽州白日寒城<lb/>
池百戰後耆舊幾家殘處處蓬蒿遍行人掩淚看<lb/>
　　對酒寄嚴維<lb/>
陋巷喜陽和衰顔對酒歌嬾從華髪亂閒任白雲多郡<lb/>
簡容垂釣家貧學弄梭門前七里瀨蚤晩子陵過<lb/>
　　廵至岳陽却歸鄂州使院留别鄭洵侍御侍御謫<lb/>
　　　居此州<lb/>
何事長沙謫相逢楚水秋暮帆歸夏口寒雨對巴丘帝<lb/>
<pb n="KR4h0161_WYG_034-23a"/>
子椒漿奠騷人木葉愁誰憐萬里外離别洞庭頭<lb/>
　　雨中過員稷巴陵山居贈别<lb/>
憐君洞庭上白髪向人垂積雨悲幽獨長江對别離牛<lb/>
羊歸故道鳥雀聚寒枝明發遥相望雲山不可知<lb/>
　　送李補闕之上都<lb/>
獨歸西掖去難接後塵遊向日三千里朝天十二樓路<lb/>
看新栁夕家對舊山秋惆悵離心逺滄江空自流<lb/>
　　送王端公入奏赴上都<lb/>
<pb n="KR4h0161_WYG_034-23b"/>
舊國無家訪臨岐亦羡歸途經百戰後客過二陵稀秋<lb/>
草通征騎寒城背落暉行當䝉顧問呉楚嵗頻饑<lb/>
　　送南特進赴歸行營<lb/>
聞道軍書至揚鞭不問家朔雲連白草漢月對黄沙汗<lb/>
馬河源飲燒𦍑隴坻遮翩翩新結束去逐李輕車<lb/>
　　送侯侍御赴黔中充判官<lb/>
不識黔中路今看遣使臣猿啼萬里客鳥似五湖人地<lb/>
逺官無法山深俗豈淳須令荒徼外亦解懼埋輪<lb/>
<pb n="KR4h0161_WYG_034-24a"/>
　　送崔昇歸上都<lb/>
舊寺尋遺緒歸心逐去塵早鶯何處客古木幾家人白<lb/>
髪經多難滄洲欲暮春臨期數行淚為爾一沾巾<lb/>
　　送李二十四移家之江州<lb/>
煙塵猶滿目岐路易沾衣遷客多南渡征鴻自北飛九<lb/>
江春草緑千里暮潮歸别後誰相訪全家隱釣磯<lb/>
　　送睦州孫沅却歸句章新營所居<lb/>
故里歸成客新家去未安詩書滿蝸舍征税及漁竿火<lb/>
<pb n="KR4h0161_WYG_034-24b"/>
種山田薄星居海島寒憐君不得已歩歩别離難<lb/>
　　送張扈司直歸越中<lb/>
時危身赴難事往任浮沈萬里三江客孤城百戰心春<lb/>
風呉草緑古木剡山深明日滄洲路歸雲不可尋<lb/>
　　送李中丞之襄州<lb/>
流落征南將曽驅十萬師罷歸無舊業老去戀明時獨<lb/>
立三朝盛輕生一劍知茫茫江漢上日暮欲何之<lb/>
　　負謫後登干越亭作<lb/>
<pb n="KR4h0161_WYG_034-25a"/>
天南愁望絶亭上栁條新落日獨歸鳥孤舟何處人生<lb/>
涯投嶺嶠世業陷邊塵杳杳鍾陵暮悠悠鄱水春秦臺<lb/>
悲白首楚澤怨青蘋草色迷征路鶯聲傍逐臣獨醒空<lb/>
取笑直道不容身得罪風霜苦全生天地仁青山數行<lb/>
淚滄海一窮鱗牢落機心盡唯憐鷗鳥親<lb/>
　　自道林寺西入石路至麓山寺過法崇師故居<lb/>
山僧候谷口石路拂莓苔深入泉源去遥從樹杪回香<lb/>
隨青靄散鐘過白雲來野雪空齋掩山風古殿開桂寒<lb/>
<pb n="KR4h0161_WYG_034-25b"/>
知自發松老問誰栽惆悵湘江水何人更渡杯<lb/>
　　酬李使君見贈<lb/>
滿鏡悲華髪空山寄此身白雲家自有黄巻業長貧嬾<lb/>
任垂竿老狂因釀黍春桃花迷聖代桂樹狎幽人幢蓋<lb/>
方臨郡柴荆忝作隣但愁千騎至石路却生塵<lb/>
　　行營酬吕侍御時尚書問罪襄陽軍次漢東境上<lb/>
　　　侍御以州隣冦賊復有水火迫於征税詩以見<lb/>
　　　諭<lb/>
<pb n="KR4h0161_WYG_034-26a"/>
不敢淮南卧來趨漢將營受辭瞻左鉞扶疾拜前旌井<lb/>
税鶉衣樂壺漿鶴髪迎水歸餘斷岸烽至掩孤城晩日<lb/>
歸千騎秋風合五兵孔璋才素徤早晩檄書成<lb/>
　　奉陪鄭中丞自宣州解印與諸姪宴餘干後溪<lb/>
跡逺親魚鳥功成厭鼓鼙林中阮氏集池上謝公題户<lb/>
牖垂藤合藩籬插槿齊夕陽山向背春草水東西看竹<lb/>
誰家好尋花幾路迷何勞問秦漢更入武陵溪<lb/>
　　題獨孤使君湖上林亭<lb/>
<pb n="KR4h0161_WYG_034-26b"/>
出樹倚朱䦨吹鐃引上官老農持鍤拜時稼捲簾看水<lb/>
對登龍淨山當建隼寒夕陽湖草動秋色渚田寛渤海<lb/>
人無事荆州客獨安謝公何足比來往石門難<lb/>
　　題大理黄主簿湖上髙齋<lb/>
閉門湖水畔自與白鷗親竟日窗中岫終年林下人俗<lb/>
輕儒服弊家厭法官貧多雨茅簷夜空洲草徑春桃源<lb/>
君莫愛且作漢朝臣<lb/>
　　留題李明府霅溪水堂<lb/>
<pb n="KR4h0161_WYG_034-27a"/>
寥寥此堂上幽意復誰論落日無王事青山在縣門雲<lb/>
峯向髙枕漁釣入前軒晩竹疎簾影春苔雙屐痕荷香<lb/>
隨坐卧湖色映晨昏虚牖閒生白鳴琴靜對言暮禽飛<lb/>
上下春水帶清渾逺岸誰家栁孤煙何處村庸材謫瘴<lb/>
癘離思過湘沅從此扁舟去誰堪江浦猿<lb/>
　　初貶巴南至謫居投李嘉祐江亭<lb/>
巴徼南行逺長江萬里隨不才甘謫去流水亦何之地<lb/>
逺明君棄天髙酷吏欺青山獨往路芳草未歸時流落<lb/>
<pb n="KR4h0161_WYG_034-27b"/>
還相見悲歡話所思猜讒傷薏苡愁暮向江蘺淚盡看<lb/>
長劍心閒倚釣絲水雲初起重暮鳥逺來遲稚子能呉<lb/>
語新文怨楚辭憐君不得意客鬢老南枝<lb/>
　　送荀八過山隂舊縣兼寄剡中諸官<lb/>
訪舊山隂縣扁舟到海涯故林嗟滿嵗春草憶佳期晩<lb/>
景千峯亂晴江一鳥遲桂香留客處楓暗泊舟時舊石<lb/>
曹娥篆空山夏禹祠剡溪多隱吏君去道相思<lb/>
　　送鄭十二還廬山别業<lb/>
<pb n="KR4h0161_WYG_034-28a"/>
潯陽數畆宅歸卧掩柴闗谷口何人待門前秋草閒忘<lb/>
機賣藥罷無語杖藜還舊笋成寒竹空齋向暮山水流<lb/>
經舍下雲去到人間桂樹花應發因行寄一攀<lb/>
　　同郭參謀題崔令公庭竹<lb/>
不學媚清瀾能依上將壇朦朧低冕過青翠巻簾看得<lb/>
地移根逺經霜抱節難開花成鳯實嫩筍長漁竿藹藹<lb/>
軍容靜蕭蕭郡宇寛細音和角暮疎影上門寒阮巷何<lb/>
人在梁園幾處殘空餘軒屏側嵗晩對任安<lb/>
<pb n="KR4h0161_WYG_034-28b"/>
　　苕溪酬梁耿别後見寄<lb/>
晴川落日初低惆悵孤舟解擕鳥向平蕪逺近人隨流<lb/>
水東西白雲千里萬里明月前溪後溪獨恨長沙謫去<lb/>
江潭春草萋萋<lb/>
　　上陽宫望幸<lb/>
玉輦西廵久未還春光猶入上陽間萬木長承新雨露<lb/>
千門空對舊河山深花寂寂宫城閉細草青青御路閒<lb/>
獨見彩雲飛不盡只應來去候龍顔<lb/>
<pb n="KR4h0161_WYG_034-29a"/>
　　賦得閨人邊思<hi>一作皇甫冉詩</hi>
鶯啼燕語報新年馬邑龍沙路幾千家住秦城臨漢苑<lb/>
心隨明月到胡天機中錦字論長恨樓上花枝笑獨眠<lb/>
為問元戎竇車騎何時返斾勒燕然<lb/>
　　北歸入至德界偶逢洛陽隣家李光宰<lb/>
生涯心事已蹉跎舊路依然此重過近北始知黄葉落<lb/>
向南空見白雲多炎州日日人將老寒渚年年水自波<lb/>
華髪相逢俱若是故園秋草復如何<lb/>
<pb n="KR4h0161_WYG_034-29b"/>
　　登餘千古縣城<lb/>
孤城上與白雲齊萬古荒涼楚水西官舍已空秋草緑<lb/>
女牆猶在夜烏啼平江渺渺行人度落日亭亭向客低<lb/>
沙鳥不知陵谷變朝來暮去弋陽溪<lb/>
　　將赴嶺外留題蕭寺逺公院<hi>寺即梁朝蕭内史創</hi>
竹房遥閉上方幽苔徑蒼蒼訪昔遊内史舊山空日暮<lb/>
南朝古木向人秋天香月色同僧室葉落猿啼傍客舟<lb/>
此去播遷明主意白雲何事欲相留<lb/>
<pb n="KR4h0161_WYG_034-30a"/>
　　長沙過賈誼宅<lb/>
三年謫宦此棲遲萬古惟留楚客悲秋草獨尋人去後<lb/>
寒林空見日斜時漢文有道恩猶薄湘水無情吊豈知<lb/>
寂寂江山揺落處憐君何事到天涯<lb/>
　　上已日越中與鮑侍郎泛舟耶溪<lb/>
蘭橈縵轉傍汀沙應接雲峯到若耶舊浦滿來移渡口<lb/>
垂楊深處有人家永和春色千年在曲水鄉心萬里賖<lb/>
君見漁船時借問前洲幾路入桃花<lb/>
<pb n="KR4h0161_WYG_034-30b"/>
　　三日李明府後亭泛舟<hi>一作皇甫冉詩</hi>
江南風景復如何聞道新亭更欲過處處紉蘭春浦緑<lb/>
萋萋藉草逺山多壺觴須就陶彭澤時俗猶傳晉永和<lb/>
更待持橈徐轉去微風落日水増波<lb/>
　　獻淮寧軍節度李相公<lb/>
建牙吹角不聞喧三十登壇衆所尊家散萬金酬士死<lb/>
身留一劍荅君恩漁陽老將多迴席魯國諸生半在門<lb/>
白馬翩翩春草緑邵陵西去獵平原<lb/>
<pb n="KR4h0161_WYG_034-31a"/>
　　觀校獵上淮西相公<lb/>
龍驤校獵邵陵東野火初燒楚澤空師事黄公千載後<lb/>
身騎白馬萬人中笳隨晩吹吟邊草箭沒寒雲落塞鴻<lb/>
三十擁旄誰不羡周郎少小立竒功<lb/>
　　漢陽獻李相公<lb/>
退身髙卧楚城幽獨掩閒門漢水頭春草雨中行徑沒<lb/>
暮山江上捲簾愁幾人猶憶孫𢎞閤百口同乗范蠡舟<lb/>
早晩却還丞相印十年空被白雲留<lb/>
<pb n="KR4h0161_WYG_034-31b"/>
　　酬屈突陜<lb/>
落葉紛紛滿四隣蕭條環堵絶風塵鄉看秋色歸無路<lb/>
家對寒江病且貧藜杖嬾迎征騎客菊花能醉去官人<lb/>
憐君計畫誰知者但見蓬蒿空沒身<lb/>
　　自夏口至鸚鵡洲夕望岳陽寄元中丞<lb/>
江洲無浪復無煙楚客相思益渺然漢口夕陽斜渡鳥<lb/>
洞庭秋水逺連天孤城背嶺寒吹角獨戍臨江夜泊船<lb/>
賈誼上書憂漢室長沙謫去古今憐<lb/>
<pb n="KR4h0161_WYG_034-32a"/>
　　使次安陸寄友人<lb/>
新年草色逺萋萋久客將歸問路蹊暮雨不知溳口處<lb/>
春風只到穆陵西孤城盡日空花落三户無人自鳥啼<lb/>
君在江南相憶否門前五栁幾枝低<lb/>
　　别嚴士元<lb/>
春風倚棹闔閭城水國春寒隂復晴細雨濕衣看不見<lb/>
閒花落地聽無聲日斜江上孤帆影草緑湖南萬里情<lb/>
東道若逢相識問青袍今已誤儒生<lb/>
<pb n="KR4h0161_WYG_034-32b"/>
　　江州重别薛六栁八二員外<lb/>
生涯豈料承優詔世事空知學醉歌江上月明秋雁過<lb/>
淮南木落楚山多寄身且喜滄洲近顧影無如白髪何<lb/>
今日龍鍾人共棄媿君猶遣慎風波<lb/>
　　餞王相公出牧括州<lb/>
縉雲詎比長沙逺出牧猶承明主恩城對寒山開畫㦸<lb/>
路飛秋葉轉朱轓江潮淼淼連天望旌斾悠悠上嶺翻<lb/>
蕭索庭槐空閉閤舊人誰到翟公門<lb/>
<pb n="KR4h0161_WYG_034-33a"/>
　　送栁使君赴袁州<lb/>
宜陽出守新恩至京口因家始願違五栁閉門髙士去<lb/>
三苗按節逺人歸月明江路聞猿斷花暗山城見吏稀<lb/>
唯有郡齋窗裏岫朝朝空對謝𤣥暉<lb/>
　　送耿拾遺歸上都<lb/>
若為天畔獨歸秦對水看山欲暮春窮海别離無限路<lb/>
隔河征戰幾歸人長安萬里傳雙淚建德千峯寄一身<lb/>
想到郵亭愁駐馬不堪西望見風塵<lb/>
<pb n="KR4h0161_WYG_034-33b"/>
　　送馬秀才落第歸江南<lb/>
南客懐歸鄉夢頻東門悵别栁條新慇懃斗酒城隂暮<lb/>
蕩漾孤舟楚水春湘竹舊斑思帝子江蘺初緑怨騷人<lb/>
憐君此去未得意陌上愁看淚滿巾<lb/>
　　送常十九歸嵩少故林<lb/>
迢迢此恨杳無涯楚澤嵩丘千星賖岐路别時驚一葉<lb/>
雲林歸處憶三花秋天蒼翠寒飛雁古堞蕭條晩噪雅<lb/>
他日山中逢勝事桃源洞裏幾人家<lb/>
<pb n="KR4h0161_WYG_034-34a"/>
　　送李録事兄歸襄鄧<lb/>
十年多難與君同幾處移家逐轉蓬白首相逢征戰後<lb/>
青春已過亂離中行人杳杳看西月歸馬蕭蕭向北風<lb/>
漢水楚雲千萬里天涯此别恨無窮<lb/>
　　青溪口送人歸岳州<lb/>
洞庭何處雁南飛江菼蒼蒼客去稀帆帶夕陽千里沒<lb/>
天連秋水一人歸黄花裛露開沙岸白鳥啣魚上釣磯<lb/>
岐路相逢無可贈老年空有淚沾衣<lb/>
<pb n="KR4h0161_WYG_034-34b"/>
　　送子壻崔貢甫歸長城<lb/>
送君巵酒不成懽幼女辭家事伯鸞桃葉宜人誠可詠<lb/>
栁花如雪若為看心憐稚齒鳴環去身愧衰顔對玉難<lb/>
惆悵暮帆何處落青山無限水漫漫<lb/>
　　送惠法師遊天台因懐智大師故居<lb/>
翠屏瀑水知何在鳥道猿啼過幾重落日獨揺金䇿去<lb/>
深山誰向石橋逢定攀巖下叢生桂欲買雲中若箇峯<lb/>
憶想東林禪誦處寂寥唯聽舊時鐘<lb/>
<pb n="KR4h0161_WYG_034-35a"/>
　　送靈澈上人還越中<lb/>
禪客無心杖錫還沃洲深處草堂閒身隨敝屨經殘雪<lb/>
手綻寒衣入舊山獨向青溪依樹下空留白日在人閒<lb/>
那堪别後長相憶雲木蒼蒼但閉闗<lb/>
　　戲題贈二小男<lb/>
異鄉流落頻生子幾許悲歡併在身欲並老容羞白髪<lb/>
毎看兒戲憶青春未知門户誰堪主且免琴書别與人<lb/>
何幸暮年方有後舉家相對却沾巾<lb/>
<pb n="KR4h0161_WYG_034-35b"/>
　　題靈祐和尚故居<lb/>
歎逝翻悲有此身禪房寂寞見流塵六時行徑空秋草<lb/>
幾日浮生哭故人風竹自吟遥入磬雨花隨淚共沾巾<lb/>
殘經窗下依然在憶得山中問許詢<lb/>
　　平畨曲<lb/>
渺渺戍煙孤茫茫塞草枯隴頭那用閉萬里不防胡<lb/>
絶漠大軍還平沙獨戍閒空留一片石萬古在燕山<lb/>
　　正朝覽鏡作<lb/>
<pb n="KR4h0161_WYG_034-36a"/>
惟悴逢新嵗茅扉見舊春朝來明鏡裏不認白頭人<lb/>
　　尋張逸人山居<lb/>
危石纔通鳥道空山更有人家桃源定在深處澗水浮<lb/>
來落花<lb/>
　　昭陽曲<lb/>
昨夜承恩宿未央羅衣猶帶御爐香芙蓉帳小雲屏暗<lb/>
楊栁風多水殿涼<lb/>
　　過鄭山人所居<lb/>
<pb n="KR4h0161_WYG_034-36b"/>
寂寂孤鶯啼杏園寥寥一犬吠桃源落花芳草無尋處<lb/>
萬壑千峯獨閉門<lb/>
　　聞奉迎皇太后使沈判官至因有此作<lb/>
長樂宫人掃落花君王正候五雲車萬方臣妾同瞻望<lb/>
疑在曽城阿母家<lb/>
　　贈崔九載華<lb/>
憐君一見一悲歌嵗嵗無如老去何白屋漸看秋草沒<lb/>
青雲莫道故人多<lb/>
<pb n="KR4h0161_WYG_034-37a"/>
　　贈秦系<lb/>
向風長嘯戴紗巾野鶴由來不可親明日東歸變名姓<lb/>
五湖煙水覔何人<lb/>
　　酬李穆見寄<lb/>
孤舟相訪至天涯萬轉雲山路更賖欲掃柴門迎逺客<lb/>
青苔黄葉滿貧家<lb/>
　　送李判官之潤州行營<lb/>
萬里辭家事鼓鼙金陵驛路楚雲西江春不肯留行客<lb/>
<pb n="KR4h0161_WYG_034-37b"/>
草色青青送馬蹄<lb/>
　　重送裴郎中貶吉州<lb/>
猿啼客散暮江頭人自傷心水自流同作逐臣君更逺<lb/>
青山萬里一孤舟<lb/>
　　家園𤓰熟是故蕭相公所遺𤓰種悽然感舊因賦<lb/>
　　　此詩<lb/>
事去人亡跡自留黄花緑蔕不勝愁誰能更向青門外<lb/>
秋草茫茫覔故侯<lb/>
<pb n="KR4h0161_WYG_034-38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_034-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻三十四<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_035-1a"/>
　欽定四庫全書<lb/>
御定全唐詩録卷三十五<lb/>
　　錢起<lb/>
　　　起字仲文呉興人天寳十年登進士第釋褐秘書<lb/>
　　　省校書郎大厯中與韓翃李端輩十人俱以能詩<lb/>
　　　出入貴遊之門號十才子形於圖畫位終尚書考<lb/>
　　　功郎時郎中元亦以詩名人為之語曰前有沈宋<lb/>
　　　後有錢郎朝廷公卿出牧奉使起與士元或無詩<lb/>
<pb n="KR4h0161_WYG_035-1b"/>
　　　祖行人以為恥焉<lb/>
　　　髙仲武曰員外詩格新竒理致清贍粤從登第挺<lb/>
　　　冠詞林文宗右丞許以髙格右丞沒後員外為雄<lb/>
　　　芟齊宋之浮游削梁陳之靡嫚迥然獨立莫之與<lb/>
　　　京且如鳥道掛疎雨人家殘夕陽又牛羊下山小<lb/>
　　　煙火隔林深又長樂鐘聲花外盡龍池栁色雨中<lb/>
　　　深皆特出意表標凖古今又窮逹戀明主耕桑亦<lb/>
　　　近郊則禮義克全忠孝兼著足以𢎞長名流為後<lb/>
<pb n="KR4h0161_WYG_035-2a"/>
　　楷式<lb/>
　古體詩<lb/>
　　太子李舍人城東别業與二三文友逃暑<lb/>
下馬失炎暑重門深緑篁宫臣禮嘉客林表開蘭堂兹<lb/>
夕興難盡澄罍照墨塲鮮風吹印綬宻坐皆馨香美景<lb/>
惜文㑹清吟遲羽觴東陵晩來好目極趣何長鳥道掛<lb/>
疎雨人家殘夕陽城隅擁歸騎留醉戀瓊芳<lb/>
　　登勝果寺南樓雨中望嚴協律<lb/>
<pb n="KR4h0161_WYG_035-2b"/>
微雨侵晩陽連山半藏碧林端陟香榭雲外遲來客孤<lb/>
村凝片煙去水生逺白但佳川原趣不覺城池夕更喜<lb/>
眼中人清光漸咫尺<lb/>
　　尋華山雲臺觀道士<lb/>
秋日西山明勝趣引孤䇿桃源數曲盡洞口兩岸坼還<lb/>
從罔象來忽得仙靈宅霓裳誰之子霞酌能止客殘陽<lb/>
在翠微㩦手更登厯林行拂煙雨溪望亂金碧飛鳥下<lb/>
天窗褭松際雲壁稍尋𤣥蹤逺宛入寥天寂願言葛仙<lb/>
<pb n="KR4h0161_WYG_035-3a"/>
翁終年鍊玉液<lb/>
　　夢尋西山凖上人<lb/>
别處秋泉聲至今猶在耳何嘗夢魂去不見雪山子新<lb/>
月隔林時千峯翠微裏言忘心更寂跡滅雲自起覺來<lb/>
纓上塵如洗功德水<lb/>
　　過沈氏山居<lb/>
雞鳴孤煙起靜者能卜築喬木出雲心門門掩山腹貧<lb/>
交喜相見把臂歡不足空林留宴言永日清耳目泉聲<lb/>
<pb n="KR4h0161_WYG_035-3b"/>
冷樽俎荷氣香僮僕往往仙犬鳴樵人度深竹酒酣出<lb/>
谷口世網何羈束始願今不從區區折腰禄<lb/>
　　山居新種花藥與道士同遊賦詩<lb/>
自樂魚鳥性寧求農牧資淺深愛巖壑疏鑿盡幽竒雨<lb/>
花相助好鶯鳴春草時種蘭入山翠引葛上花枝風露<lb/>
拆紅紫緑溪復映池新泉香杜若片石引江蘺宛謂武<lb/>
陵洞潛應造化移杖筞㩦煙客滿褏掇芳㽔蝴蝶舞留<lb/>
我仙雞閒傍籬但令黄精熟不慮韶光遲笑指雲蘿逕<lb/>
<pb n="KR4h0161_WYG_035-4a"/>
樵人那得知<lb/>
　　藍田溪與漁者宿<lb/>
獨遊屢忘歸况此隱淪處濯髪清冷泉月明不能去更<lb/>
憐垂綸叟靜若沙上鷺一論白雲心千里滄洲趣蘆中<lb/>
夜火盡浦口秋山曙歎息分枝禽何時更相遇<lb/>
　　奉使採箭簳竹谷中晨興赴嶺<lb/>
孤客倦夜坐聞猿乗早發背溪已斜漢登棧尚殘月重<lb/>
峯轉森爽幽歩更超越雲木聳鶴巢風蘿掃虎穴人羣<lb/>
<pb n="KR4h0161_WYG_035-4b"/>
徒自逺世役終難歇入山非買山采竹異采蕨誰見子<lb/>
牟意悁勞書魏闕<lb/>
　　夕發箭塲巖下作<lb/>
行役不遑安在幽機轉發山谷無明晦溪霞自興沒朝<lb/>
櫛杉下風夕飲石上月懿爾青雲士垂纓朝鳯闕寧知<lb/>
採竹人毎食慚薇蕨<lb/>
　　過桐栢山<lb/>
秋風過楚山山靜秋聲晩賞心無定極仙歩亦清逺返<lb/>
<pb n="KR4h0161_WYG_035-5a"/>
照雲竇空寒流石苔淺羽人昔已去靈跡欣方踐投筞<lb/>
謝歸途世縁從此遣<lb/>
　　仲春晩尋覆釡山<lb/>
蝴蝶弄和風飛花不知晩王孫尋芳草歩歩忘路逺况<lb/>
我愛青山渉趣皆遊踐縈迴必中路隂晦陽復顯古岸<lb/>
生新泉霞峯映雪巘交枝花色異竒石雲根淺碧洞志<lb/>
忘歸紫芝行可搴應嗤嵇叔夜林卧方流湎<lb/>
　　杪秋南山西峯題凖上人蘭若<lb/>
<pb n="KR4h0161_WYG_035-5b"/>
向山看霽色歩歩豁幽性返照亂流明寒空千嶂淨石<lb/>
門有餘好霞殘月欲映上詣逺公廬孤峯懸一逕雲裏<lb/>
隔窗火松下聞山磬客到兩忘言猿心與禪定<lb/>
　　田園雨後贈隣人<lb/>
安排常任性偃卧晩開户樵客荷蓑歸向來春山雨殘<lb/>
雲虹未落返景霞初吐時鳥鳴村墟新泉遶林圃堯年<lb/>
尚恬泊隣里成太古室爾人遂遥相思怨芳杜<lb/>
　　贈栢巖老人<lb/>
<pb n="KR4h0161_WYG_035-6a"/>
日與麋鹿羣賢哉買山叟龎眉忽先見避世一何久林<lb/>
棲古崖曲野事佳春後瓠葉覆荆扉栗苞垂甕牖獨歌<lb/>
還獨酌不耕亦不耦磽田隔雲溪多雨長稂莠煙霞得<lb/>
情性身世同芻狗寄謝營道人天真此翁有<lb/>
　　酬王維春夜竹亭贈别<lb/>
山月隨客來主人興不淺今宵竹林下誰覺花源逺惆<lb/>
悵曙鶯啼孤雲還絶巘<lb/>
　　遊輞川至南山寄谷口王十六<lb/>
<pb n="KR4h0161_WYG_035-6b"/>
山色不厭逺我行隨處深蹟幽青蘿逕思絶孤霞岑獨<lb/>
鶴引過浦鳴猿呼入林褰裳百泉裏一歩一清心王子<lb/>
在何處隔雲雞犬音折麻定延佇乗月期招尋<lb/>
　　藍溪休沐寄趙八給事<lb/>
蟲鳴歸舊里田野秋農閒即事敦夙尚衡門方再闗夕<lb/>
陽入東籬爽氣髙前山霜蕙後時老巢禽知暝還侍臣<lb/>
黄樞寵鳴玉青雲間肯想觀魚處寒泉照髪斑<lb/>
　　谷口新居寄同省朋故<lb/>
<pb n="KR4h0161_WYG_035-7a"/>
種黍傍煙溪榛蕪兼沮洳亦知生計薄所貴隱身處橡<lb/>
栗石上村莓苔水中路蕭然授衣日得此還山趣汲井<lb/>
愛秋泉結茅因古樹閒雲與幽鳥對我不能去寄謝鴛<lb/>
鷺羣狎鷗拙所慕<lb/>
　　東臯早春寄郎四校書<lb/>
禄微賴學稼嵗起歸衡茅窮逹戀明主耕桑亦近郊夜<lb/>
來霽山雪陽氣動林梢蘭蕙暖初吐春鳩鳴欲巢蓬萊<lb/>
時入夢知子憶貧交<lb/>
<pb n="KR4h0161_WYG_035-7b"/>
　　送包何東遊<lb/>
水國嘗獨往送君還念兹湖山逺近色昏旦煙霞時子<lb/>
好謝公跡常吟孤嶼詩果乗扁舟去若與白鷗期野趣<lb/>
及春好客遊欣此辭入雲投館僻采碧過帆遲江上日<lb/>
回首琴中勞别思春鴻刷歸翼一寄杜蘅枝<lb/>
　　賦得青城山歌送楊杜二郎中赴蜀軍<lb/>
蜀山西南千萬重仙經最説青城峯青城嶔岑倚空碧<lb/>
逺壓峨眉吞劍壁錦屏雲起易成霞玉洞花明不知夕<lb/>
<pb n="KR4h0161_WYG_035-8a"/>
星臺二妙逐王師阮瑀軍書王粲詩日落猿聲連玉笛<lb/>
晴來山翠傍旌旗緑蘿春月營門近知君對酒遥相思<lb/>
　　送崔十三東遊<lb/>
千里有同心十年一㑹面當杯緩箏柱倐忽催離宴丹<lb/>
鳯城頭噪晩鴉行人馬首夕陽斜灞上春風留别袂闗<lb/>
東新月宿誰家官栁依依兩鄉色誰能此别不相憶<lb/>
　近體詩<lb/>
　　春夜寓直<lb/>
<pb n="KR4h0161_WYG_035-8b"/>
養性慣雲卧為郎如鳥棲不知仙閣峻唯覺玉繩低帳<lb/>
喜香煙暖詩慚賜筆題未央春漏促殘夢謝晨雞<lb/>
　　嵗暇題茅茨<lb/>
谷口逃名客歸來遂野心薄田供嵗酒喬木待新禽溪<lb/>
路春雲重山厨夜火深桃源應漸好仙客許相尋<lb/>
　　秋園晩沐<lb/>
黄巻在窮巷歸來生道心五株衰栁下三徑小園深倒<lb/>
薤翻成字寒花不假林龎眉謝羣彦獨酌且閒吟<lb/>
<pb n="KR4h0161_WYG_035-9a"/>
　　早下江寧<lb/>
暮天微雨散涼吹片帆輕雲物髙秋節山川孤客情霜<lb/>
蘋留楚水寒雁别呉城宿浦有歸夢愁猿莫夜鳴<lb/>
　　晩入宣城界<lb/>
斜日片帆隂春風孤客心山來指樵路岸去惜花林海<lb/>
氣蒸雲黒潮聲隔雨深鄉愁不可道浦宿聽猿吟<lb/>
　　登復州南樓<lb/>
孤樹延春日他山捲曙霞客心湖上雁歸思日邊花行<lb/>
<pb n="KR4h0161_WYG_035-9b"/>
李迷方久歸期渉嵗賖故人雲路隔何處寄瑶華<lb/>
　　宴崔駙馬玉山别業<lb/>
金榜開青𤨏驕奢半隱淪玉簫惟送酒羅褏愛留賔竹<lb/>
館煙催暝梅園雪映春滿朝詞賦客盡是入林人<lb/>
　　秋夕與梁鍠文宴<lb/>
客到衡門下林香蕙草時好風能自至明月不須期秋<lb/>
日翻荷影晴霜脆栁枝留歡美清夜寧覺曉鐘遲<lb/>
　　過裴長官新亭<lb/>
<pb n="KR4h0161_WYG_035-10a"/>
茅屋多新意芳林昨試移野人知石路戲鳥認花枝慢<lb/>
水縈蓬户閒雲掛竹籬到家成一醉歸馬不能騎<lb/>
　　蘇端林亭對酒喜雨<lb/>
小雨飛林頂浮涼入晩多能知留客處偏與好風和濯<lb/>
錦翻紅蕋跳珠亂碧荷芳罇深幾許此興可酣歌<lb/>
　　裴迪書齋翫月之作<lb/>
夜來詩酒興月上謝公樓影閉重門靜寒生獨樹秋鵲<lb/>
驚隨葉散螢逺入煙流今夕遥天末清光幾處愁<lb/>
<pb n="KR4h0161_WYG_035-10b"/>
　　秋夜梁七兵曹同宿<lb/>
好飲棄真道今宵又遇君老夫相勸酒稚子待題文月<lb/>
下誰家笛城頭幾片雲如何此幽興明日重離羣<lb/>
　　開元觀遇張侍御<lb/>
碧落忘歸處佳期不厭逢晩涼生玉井新暑避煙松欲<lb/>
醉流霞酌還醒度竹鐘更憐琪樹下厯厯見遥峯<lb/>
　　山齋獨坐喜元上人夕至<lb/>
舍下虎溪徑烟霞入暝開柴門兼竹靜山月與僧來心<lb/>
<pb n="KR4h0161_WYG_035-11a"/>
瑩蓮花水言忘緑茗杯前峯曙更好斜漢欲西迴<lb/>
　　藍上茅茨期王維補闕<lb/>
山中人不見雲去夕陽過淺瀬寒魚少叢蘭秋蝶多老<lb/>
年疎世事幽性樂天和酒熟思才子溪頭望玉珂<lb/>
　　題温處士山居<lb/>
誰知白雲裏别有緑蘿春苔繞溪邊徑花深洞裏人逸<lb/>
妻看種藥稚子伴垂綸潁上逃堯者何如此養真<lb/>
　　初至京口示諸弟<lb/>
<pb n="KR4h0161_WYG_035-11b"/>
還家百戰後訪故幾人存兄弟得相見榮枯何處論新<lb/>
詩添巻軸舊業見兒孫檢㸃生平事焉能出蓽門<lb/>
　　晩歸藍田酬王維給事贈别<lb/>
卑棲却得性毎與白雲歸狥禄仍懐橘看山免採薇暮<lb/>
禽先去馬新月待開扉霄漢時回首知音青𤨏闈<lb/>
　　和萬年成少府寓直<lb/>
赤縣新秋夜文人藻思催鐘聲自仙掖月色近霜臺一<lb/>
葉兼螢度孤雲帶雁來明朝紫書下應問長卿才<lb/>
<pb n="KR4h0161_WYG_035-12a"/>
　　谷口書齋寄楊補闕<lb/>
泉壑帶茅茨雲霞生薜帷竹憐新雨後山愛夕陽時閒<lb/>
鷺棲常早秋花落更遲家僮掃蘿逕昨與故人期<lb/>
　　嵗初歸舊山酬皇甫侍御<lb/>
欲知愚谷好久别與春還鸎暖初歸樹雲晴却戀山石<lb/>
田耕種少野客性情閒求仲應難見殘陽且掩闗<lb/>
　　寄郢州郎士元使君<lb/>
龍節知無事江城不掩扉詩傳過客逺書别故人稀坐<lb/>
<pb n="KR4h0161_WYG_035-12b"/>
嘯看潮起行春送雁歸望舒三五夜思盡謝𤣥暉<lb/>
　　送元評事歸山居<lb/>
憶家望雲路東去獨依依水宿隨漁火山行到竹扉寒<lb/>
花催酒熟山犬喜人歸遥羡書窗下千峯出翠微<lb/>
　　送夏侯審校書東歸<lb/>
楚鄉飛鳥外獨與片帆還破鏡催歸客殘陽見舊山詩<lb/>
成流水上夢盡落花間儻寄相思字愁人定解顔<lb/>
　　送彈琴李長史往洪州<lb/>
<pb n="KR4h0161_WYG_035-13a"/>
抱琴為傲吏孤棹復南行幾處秋江水皆添白雪聲佳<lb/>
期來客夢幽思緩王程佐牧無勞問心和政自平<lb/>
　　送張管書記<lb/>
邊事多勞役儒衣逐鼓鼙日寒闗樹外峯盡塞雲西河<lb/>
廣篷難度天遥雁漸低班超封定逺之子去思齊<lb/>
　　送武進韋明府<lb/>
理邑想無事鳴琴不下堂井田通楚越津市半漁商盧<lb/>
橘垂殘雨紅蓮拆早霜送君唯白首臨水獨思鄉<lb/>
<pb n="KR4h0161_WYG_035-13b"/>
　　送薛八謫居<lb/>
東水將孤客南行路幾千虹翻湖上雨鳥落瘴中天謫<lb/>
去寧留恨思歸豈待年衘盃且一醉别淚莫澘然<lb/>
　　送宋徵君讓官還山<lb/>
至人無滯跡謁帝復思元魏闕辭花綬春山有杏田紫<lb/>
霞開别酒黄鶴舞離絃今夜思君夢遥遥入洞天<lb/>
　　送楊皥擢第遊江南<lb/>
行人臨水去新詠復新悲萬里髙秋月孤山逺别時掛<lb/>
<pb n="KR4h0161_WYG_035-14a"/>
帆嚴子瀬酹酒敬亭祠嵗晏無芳杜如何寄所思<lb/>
　　送少微師遊蜀<lb/>
隨縁忽西去何日返東林世路寧嗟别空門久息心人<lb/>
煙一飯少山雪獨行深天外猿啼處誰聞清梵音<lb/>
　　送僧歸日本<lb/>
上國隨縁至來途若夢行浮天滄海逺去世法船輕水<lb/>
月通禪觀魚龍聽梵聲惟憐一燈影萬里眼中明<lb/>
　　賦得綿綿思逺道送岑判官入嶺<lb/>
<pb n="KR4h0161_WYG_035-14b"/>
極目煙霞外孤舟一使星興中尋碧落夢裏過滄溟夜<lb/>
月松江戍秋風竹䲧亭不知行逺近芳草日青青<lb/>
　　送征雁<lb/>
秋空萬里靜嘹唳獨南征風急翻霜冷雲開見月驚塞<lb/>
長憐去翼影滅有餘聲悵望遥天外鄉愁滿目生<lb/>
　　新雨喜得王卿書問<lb/>
苦雨暗秋徑寒花垂紫苔愁中緑罇盡夢裏故人來果<lb/>
有相思字銀鈎新月開<lb/>
<pb n="KR4h0161_WYG_035-15a"/>
　　奉和聖製登朝元閣<lb/>
六合紆元覽重軒啟上清石林飛棟出霞頂泰階平拂<lb/>
曙鑾輿上晞陽瑞雪晴翠微回日馭丹巘駐天行御氣<lb/>
升銀漢垂衣俯錦城山通玉苑迥河抱紫闗明感物乾<lb/>
文動凝神道化成周王陟喬岳列辟讓英聲<lb/>
　　晩歸藍田舊居<lb/>
雲巷東臯下歸來省故蹊泉移憐石在林長覺原低舊<lb/>
里情難盡前山賞未迷引藤看古木嘗酒咒春雞興與<lb/>
<pb n="KR4h0161_WYG_035-15b"/>
時髦背年將野老齊才微甘引退應得遂霞棲<lb/>
　　藥堂秋暮<lb/>
隱來未得道嵗去愧雲松茅屋空山暮荷衣白露濃唯<lb/>
憐石苔色不染世人蹤潭靜宜孤鶴山深絶逺鐘有時<lb/>
丹竈上數㸃綵霞重勉事壺公術仙期待赤龍<lb/>
　　陪郭常侍令公東亭宴集<lb/>
盛業山河列重名劍履榮珥貂為相子開閣引時英美<lb/>
景池臺色佳期宴賞情詞人載筆至仙妓出花迎暗竹<lb/>
<pb n="KR4h0161_WYG_035-16a"/>
朱輪轉迴塘玉珮鳴舞衫招戲蝶歌扇隔啼鶯飲德心<lb/>
皆醉披雲興轉清不愁歡樂盡積慶在和羮<lb/>
　　奉陪郭常侍宴滻川山池<lb/>
掖垣㩦愛客勝地賞年光向竹過賔館尋山到妓堂歌<lb/>
聲掩金谷舞態出平陽地滿簪裾影花添蘭麝香鶯啼<lb/>
春未老酒冷日猶長安石風流事須歸問省郎<lb/>
　　過王舍人宅<lb/>
入門花栁暗知是近臣居大隱心何逺髙風物自疎翛<lb/>
<pb n="KR4h0161_WYG_035-16b"/>
然靜者事宛得上皇餘雞犬偷仙藥兒童授道書清吟<lb/>
送客後微月上城初彩筆有新詠文星垂太虛承恩金<lb/>
殿宿應薦馬相如<lb/>
　　春暮過石龜谷題温處士林園<lb/>
垂白無名老何年此陸沈丘園自得性婚嫁不嬰心嵗<lb/>
計因山薄霞棲在谷深設罝連草色曬藥背松隂觸興<lb/>
雲生岫隨耕鳥下林搘頥笑來客頭上有朝簪<lb/>
　　題玉山村叟壁<lb/>
<pb n="KR4h0161_WYG_035-17a"/>
谷口好泉石居人能陸沈牛羊下山小煙火隔雲深一<lb/>
逕入溪色數家連竹隂藏虹辭晩雨驚隼落殘禽渉趣<lb/>
皆流目將歸羡在林却思黄綬事辜負紫芝心<lb/>
　　栢崖老人號無名先生男削髪女黄冠自以雲泉<lb/>
　　　獨樂命予賦詩<lb/>
古也憂婚嫁君能樂道塲長男棲月宇少女炫霓裳問<lb/>
爾餐霞處春山芝桂傍鶴前飛九轉壺裏駐三光與我<lb/>
開龍嶠披雲靜藥堂胡麻兼藻緑石髓隔花香帝力言<lb/>
<pb n="KR4h0161_WYG_035-17b"/>
何有椿年喜漸長窅然髙象外寧不傲羲皇<lb/>
　　奉和中書常舍人晩秋集賢院即事寄徐薛二侍<lb/>
　　　御<lb/>
文星垂太虛詞伯綜羣書彩筆下鴛掖褒衣來石渠典<lb/>
墳探奥㫖造化覩權輿述聖魯宣父通經漢仲舒窗明<lb/>
宜縹帶地肅近丹除清晝刪詩暇髙秋作賦初露盤侵<lb/>
漢聳宫栁度鴉疎靜對連雲閣晴聞過闕車舊僚云出<lb/>
矣晩嵗復何如海嶠瞻歸路江城夢直廬含毫思兩鳯<lb/>
<pb n="KR4h0161_WYG_035-18a"/>
望逺寄雙魚定笑巴歌拙還叅麗曲餘<lb/>
　　罷官後酬元校書見贈<lb/>
心期悵巳阻交道復何如自我辭丹闕惟君到故廬忘<lb/>
機貧負米憶戴出無車鄰犬吠初服家人愁斗儲秋堂<lb/>
入閒夜雲月思離居窮巷聞砧冷荒枝應鵲疎宦名隨<lb/>
落葉生事感枯魚流水仍揮手知音未棄余<lb/>
　　奉和宣城張太守南亭秋夕懐友<lb/>
池館蟪蛄聲梧桐秋露晴月臨朱㦸靜河近畫樓明捲<lb/>
<pb n="KR4h0161_WYG_035-18b"/>
幔浮涼入聞鐘永夜清片雲懸曙斗數雁過秋城羽扇<lb/>
揚風暇瑶琴悵别情江山飛麗藻謝朓讓前名<lb/>
　　山園秋晩寄杜黄裳少府<lb/>
惆悵佳期阻園林秋景閒終朝碧雲外唯見暮禽還泉<lb/>
石思㩦手煙霞不閉闗杖藜仍把菊對巻也看山望望<lb/>
離心起非君誰解顔<lb/>
　　憶山中寄舊友<lb/>
數嵗白雲裏與君同采薇樹深煙不散溪靜鷺忘飛更<lb/>
<pb n="KR4h0161_WYG_035-19a"/>
憶東巖趣殘陽破翠微脱巾花下醉洗藥月前歸風景<lb/>
今還好如何與世違<lb/>
　　送劉相公江淮催轉運<lb/>
國用資戎事臣勞為主憂將徵任土貢更發濟川舟擁<lb/>
傳星還去過池鳯不留唯髙飲氷節稍淺别家愁落葉<lb/>
淮邊雨孤山海上秋遥知謝公興微月在江樓<lb/>
　　送王使君赴太原行營<lb/>
太白明無象皇威未戢戈諸侯持節鉞千里控山河漢<lb/>
<pb n="KR4h0161_WYG_035-19b"/>
驛雙旌度邊沙七騎過驚蓬連雁起牧馬入雲多不賣<lb/>
盧龍塞能消瀚海波須傳出師頌莫奏式微歌<lb/>
　　送鮑中丞赴太原軍營<lb/>
年壯才仍美時來道易行寵兼三獨坐威肅貳師營將<lb/>
畧過南仲天心寄北京雲旗臨塞色龍笛出闗聲漢月<lb/>
隨霜去邊城計日清漸知王事好文武用書生<lb/>
　　送鄭書記<lb/>
决勝無遺筞辭天便請纓出身唯殉死報國且能兵受<lb/>
<pb n="KR4h0161_WYG_035-20a"/>
命麒麟殿叅謀驃騎營短簫催别酒斜日駐前旌義勇<lb/>
千夫敵風沙萬里行幾年丹闕下侯印錫書生<lb/>
　　送族姪之郡<lb/>
林下不成興仲容微禄牽客程千里逺别念一帆懸欲<lb/>
歎卑棲去其如勝趣偏雲山深郡郭花木淨潮田坐嘯<lb/>
帷應下離居月復圓此時知小阮相憶緑樽前<lb/>
　　送外甥懐素上人歸鄉侍奉<lb/>
釋子吾家寳神清慧有餘能翻梵王字妙盡伯英書逺<lb/>
<pb n="KR4h0161_WYG_035-20b"/>
鶴無前侣孤雲寄太虛往來輕世界醉裏得真如飛錫<lb/>
離鄉久寧親喜臘初故池殘雪滿寒栁霽煙疎壽酒還<lb/>
嘗藥晨餐不薦魚遥知禪誦外健筆賦閒居<lb/>
　　省試湘靈鼓瑟<lb/>
善鼓雲和瑟常聞帝子靈馮夷空自舞楚客不堪聽苦<lb/>
調凄金石清音入杳冥蒼梧來怨慕白芷動芳馨流水<lb/>
傳湘浦悲風過洞庭曲中人不見江上數峯青<hi>舊唐書本傳起</hi>
<hi>初從鄉薦客舍月下聞人哦於庭曰曲中人不見江上數峯青起攝衣從之無所見矣及就試詩題乃湘靈鼔</hi>
<pb n="KR4h0161_WYG_035-21a"/>
<hi>瑟也因以鬼謡十字為落句主文李暐稱為絶唱登髙第宣宗嘗與中書舍人李藩論此詩重用不字以為病</hi>
<hi>然兩處皆未易更也</hi>
　　漢武出獵<lb/>
漢家無事樂時雍羽獵年年出九重玉帛不朝金闕路<lb/>
旌旗長繞綵霞峯且貪原獸輕黄屋寧畏漁人犯白龍<lb/>
薄暮方歸長樂觀垂楊幾處緑煙濃<lb/>
　　長信怨<lb/>
長信螢來一葉秋蛾眉淚盡九重幽鳷鵲觀前明月度<lb/>
<pb n="KR4h0161_WYG_035-21b"/>
芙蓉闕下絳河流鴛衾久别難為夢鳯管遥聞更起愁<lb/>
誰分昭陽夜歌舞君王玉輦正淹留<lb/>
　　幽居春暮書懐<lb/>
自哂鄙夫多野性貧居數畆半臨湍谿雲雜雨來茅屋<lb/>
山雀將雛到藥欄仙籙滿牀閒不厭隂符在篋老羞看<lb/>
更憐童子宜春服花裏尋師指杏壇<lb/>
　　宴曹王宅<lb/>
賢王駟馬退朝初小苑三春帶雨餘林沼葱蘢多貴氣<lb/>
<pb n="KR4h0161_WYG_035-22a"/>
樓臺隱映接天居仙雞引敵穿紅藥宫燕啣泥落綺疏<lb/>
自嘆平生相識願何如今日厠應徐<lb/>
　　仲春宴王補闕城東小苑<lb/>
王孫興至幽尋好芳草春深景氣和藥院愛隨流水入<lb/>
山齋喜與白雲過猶嫌巢鶴窺人逺不厭叢花對客多<lb/>
醉來倚玉無餘事目送歸鴻笑復歌<lb/>
　　登劉賔客髙齋<hi>時公初退相</hi>
能以功成疎寵位不將心賞負雲霞林間客散孫𢎞閣<lb/>
<pb n="KR4h0161_WYG_035-22b"/>
城上山宜綺季家蝴蝶晴連池岸草黄鸝晩出栁園花<lb/>
日陪鯉也趨文苑誰道門生隔絳紗<lb/>
　　題郎士元半日呉村别業兼呈李長官<lb/>
半日呉村帶晩霞閒門髙栁亂飛鵶横雲嶺外千重樹<lb/>
流水聲中一兩家愁人昨夜相思苦閏月今年春意賖<lb/>
自嘆梅生頭似雪却憐潘令縣如花<lb/>
　　樂遊原晴望上中書李侍郎<lb/>
爽氣朝來萬里清憑髙一望九愁輕不知鳯沼霖初霽<lb/>
<pb n="KR4h0161_WYG_035-23a"/>
但覺堯天日轉明四野山河通逺色千家砧杵共秋聲<lb/>
遥想青雲丞相府何時開閣引書生<lb/>
　　贈闕下裴舍人<lb/>
二月黄鶯飛上林春城紫禁曉隂隂長樂鐘聲花外盡<lb/>
龍池栁色雨中深陽和不散窮途恨霄漢長懸捧日心<lb/>
獻賦十年猶未遇羞將白髪對華簪<lb/>
　　酬趙給事相尋不遇留贈<lb/>
誰憶顔生窮巷裏能勞馬跡破春苔忽看童子掃花處<lb/>
<pb n="KR4h0161_WYG_035-23b"/>
始媿夕郎題鳯來斜景適隨詩興盡好風纔送珮聲回<lb/>
豈無雞黍期他日惜此殘春阻緑盃<lb/>
　　贈張南史<lb/>
紫泥何日到滄洲笑向東陽沈隱侯黛色山峯雲外出<lb/>
縠文江水縣前流使臣自欲論公道才子非闗厭薄遊<lb/>
溪畔秋蘭雖可佩知君不得少停舟<lb/>
　　和李員外扈駕幸温泉宫<lb/>
未央月曉度疎鐘鳯輦時廵出九重雪霽山門迎瑞日<lb/>
<pb n="KR4h0161_WYG_035-24a"/>
雲開水殿候飛龍輕寒不入宫中樹佳氣常浮仗外峯<lb/>
遥羡枚臯扈仙蹕偏承霄漢渥恩濃<lb/>
　　和王員外晴雪早朝<lb/>
紫微晴雪帶恩光繞仗偏隨鴛鷺行長信月留寧避曉<lb/>
宜春花滿不飛香獨看積素凝清禁巳覺輕寒讓太陽<lb/>
題柱盛名兼絶唱風流誰繼漢田郎<lb/>
　　和慕容法曹尋漁者寄城中故人<lb/>
孤煙一㸃緑溪湄漁父幽居即舊基饑鷺不驚収釣處<lb/>
<pb n="KR4h0161_WYG_035-24b"/>
閒麛應乳負暄時茅齋對雪開樽好稚子焚枯飯客遲<lb/>
勝事宛然懐抱裏頃來新得謝公詩<lb/>
　　寄永嘉王十二<lb/>
永嘉風景入新年才子詩成定可憐夢裏還鄉不相見<lb/>
天涯憶戴復誰傳花傾曉露垂如淚鶯拂遊絲斷若絃<lb/>
願得回風吹海雁飛書一宿到君邊<lb/>
　　送裴頔待御使蜀<lb/>
柱史纔年四十强鬚髯𤣥髪美清揚朝天繡服乗恩貴<lb/>
<pb n="KR4h0161_WYG_035-25a"/>
出使星軺滿路光錦水繁華添麗藻蛾眉明月引飛觴<lb/>
多才自有雲霄望計日應追鴛鷺行<lb/>
　　送李評事赴潭州使幕<lb/>
湖南逺去有餘情蘋葉初齊白芷生漫説簡書催物役<lb/>
遥知心賞緩王程興過山寺先雲到嘯引江帆帶月行<lb/>
幕下由來貴無事佇聞談笑靜黎甿<lb/>
　　送興平王少府遊梁<lb/>
舊識相逢情更親攀歡甚少愴離頻黄綬罷來多逺客<lb/>
<pb n="KR4h0161_WYG_035-25b"/>
青山何處不愁人日斜官樹聞蟬滿雨過闗城見月新<lb/>
梁國遺風重詞賦諸侯應念馬卿貧<lb/>
　　送冷朝陽擢第後歸金陵覲省<lb/>
萊子晝歸今始好潘園景色夏偏濃夕陽流水吟詩去<lb/>
明月青山出竹逢兄弟相歡初讓果鄉人爭賀舊登龍<lb/>
佳期少别俄千里雲樹愁看過幾重<lb/>
　　和張僕射塞下曲<lb/>
月黒雁飛髙單于夜遁逃欲將輕騎逐大雪滿弓刀<lb/>
<pb n="KR4h0161_WYG_035-26a"/>
　　宿洞口館<lb/>
野竹通溪冷秋泉入户鳴亂來人不到寒草上堦生<lb/>
　　逢俠者<lb/>
燕趙悲歌士相逢劇孟家寸心言不盡前路日將斜<lb/>
　　逺山鐘<lb/>
風送出山鐘雲霞度水淺欲知聲盡處鳥滅寥天逺<lb/>
　　長安落第<lb/>
花繁栁暗九門深對飲悲歌淚滿襟數日鶯花皆落羽<lb/>
<pb n="KR4h0161_WYG_035-26b"/>
一回春至一傷心<lb/>
　　暮春歸故山草堂<lb/>
谷口春殘黄鳥稀辛夷花盡杏花飛獨憐幽竹山窗下<lb/>
不改清隂待我歸<lb/>
　　過故洛城<lb/>
故城門前春日斜故城門裏無人家市朝欲認不知處<lb/>
漠漠野田空草花<lb/>
　　歸雁<lb/>
<pb n="KR4h0161_WYG_035-27a"/>
　瀟湘何事等閒回水碧沙明兩岸苔二十五絃彈夜月<lb/>
　不勝清怨却飛來<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_035-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻三十五<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_036-1a"/>
　欽定四庫全書<lb/>
御定全唐詩録巻三十六<lb/>
　　韋應物<lb/>
　　　應物京兆長安人周逍遥公夐之後少以三衛郎<lb/>
　　　事明皇後折節讀書辟從事河陽永泰中授京兆<lb/>
　　　功曹遷洛陽丞兩軍騎士驕横繩以法被訟棄官<lb/>
　　　起為鄠令大厯中制除櫟陽令復以疾謝歸建中<lb/>
　　　初拜比部員外郎出為滁州刺史久之改江州追<lb/>
<pb n="KR4h0161_WYG_036-1b"/>
　　　赴闕擢左司郎中貞元初復出為蘇州刺史應物<lb/>
　　　性髙潔鮮食寡欲所居焚香掃地而坐其為詩馳<lb/>
　　　驟建安以還各得風韻而擺去陳言格力閒暇意<lb/>
　　　致簡逺超然似其為人詩家比之陶元亮稱陶韋<lb/>
　　　云<lb/>
　　　白樂天云蘇州歌行才麗之外頗近興諷其五言<lb/>
　　　詩又髙雅閒淡自成一家體今之秉筆者誰能及<lb/>
　　　之然當蘇州在時人亦未甚愛重必待身後然後<lb/>
<pb n="KR4h0161_WYG_036-2a"/>
　　貴之<lb/>
　　蘇東坡云蘇李劉曹謝陶固巳至矣李杜以絶世<lb/>
　　之資凌跨百代後之詩人繼出而才不逮意獨應<lb/>
　　物栁子厚發纎穠於簡古寄至味於澹泊非餘子<lb/>
　　所及也<lb/>
　　朱晦菴語録云蘇州髙於王維孟浩然諸人以其<lb/>
　　無聲色臭味也又云其詩無一字造作直是自在<lb/>
　　氣象近道<lb/>
<pb n="KR4h0161_WYG_036-2b"/>
　　劉須溪云韋應物居官自愧閔閔有恤人之心其<lb/>
　　詩如深山採藥飲泉坐石日晏忘歸與孟浩然雖<lb/>
　　意趣相似而出處不同又云誦韋蘇州一二語髙<lb/>
　　處有山泉極品之味<lb/>
　古體詩<lb/>
　　相逢行<lb/>
二十登漢朝英聲邁今古適從東方來又欲謁明主猶<lb/>
酣新豐酒尚帶灞陵雨邂逅兩相逢别來問寒暑寧知<lb/>
<pb n="KR4h0161_WYG_036-3a"/>
白日晩暫向花間語忽聞長樂鐘走馬東西去<lb/>
　　鷓鴣啼<lb/>
可憐鷓鴣飛飛向樹南枝南枝日照暖北枝霜露滋露<lb/>
滋不堪棲使我夜常啼願逢雲中鶴啣我向寥廓願作<lb/>
城上烏一年生九雛何不舊巢住枝弱不得去何意道<lb/>
苦辛客子常畏人<lb/>
　　擬古詩<lb/>
辭君逺行邁飲此長恨端巳謂道里逺如何中險艱流<lb/>
<pb n="KR4h0161_WYG_036-3b"/>
水赴大壑孤雲還暮山無情尚有歸行子何獨難驅車<lb/>
背鄉園朔風巻行迹嚴冬霜斷肌日入不遑息憂歡容<lb/>
髪變寒暑人事易中心君詎知氷玉徒貞白<lb/>
黄鳥何闗闗幽蘭亦靡靡此時深閨婦日照紗窗裏娟<lb/>
娟雙青蛾微微啟玉齒自惜桃李年誤身遊俠子無事<lb/>
久離别不知今生死<lb/>
綺樓何氛氲朝日正杲杲四壁含清風丹霞射其牖玉<lb/>
顔工哀囀絶代非世有但感離恨情不知誰家婦孤雲<lb/>
<pb n="KR4h0161_WYG_036-4a"/>
忽無色邊馬為迴首曲絶碧天髙餘聲散秋草徘徊帷<lb/>
中意獨夜不堪守思逐朔風翔一去千里道<lb/>
嘉樹藹初緑蘼蕪吐幽芳君子不在賞寄之雲路長路<lb/>
長信難越惜此芳時歇孤鳥去不還緘情向天末<lb/>
月滿秋夜長驚烏號北林天河横未落斗柄當西南寒<lb/>
蛩悲洞房好鳥無遺音商飇一夕至獨宿懐重衾舊交<lb/>
日千里隔我浮與沈人生豈草木寒暑移此心<lb/>
春至林木變洞房夕含清單居誰能裁好鳥對我鳴良<lb/>
<pb n="KR4h0161_WYG_036-4b"/>
人久燕趙新愛移平生别時雙鴛綺留此千恨情碧草<lb/>
生舊迹緑琴歇芳聲思將魂夢歡反側寐不成擥衣迷<lb/>
所次起望空前庭孤影中自惻不知雙涕零<lb/>
有客天一方寄我孤桐琴迢迢萬里隔託此傳幽音氷<lb/>
霜中自結龍鳯相與吟絃以昭清直漆以形交深<lb/>
白日淇上沒空閨生逺愁寸心不可限淇水長悠悠芳<lb/>
樹正妍鬰春禽自相求徘徊東西廂孤妾誰與儔年華<lb/>
逐絲淚一落俱不収<lb/>
<pb n="KR4h0161_WYG_036-5a"/>
　　雜體<lb/>
沈沈匣中鏡為此塵垢蝕輝光何所如月在雲中黒南<lb/>
金既雕錯鞶帶共輝餙空存鑒物名坐使妍媸惑美人<lb/>
竭肝膽思照氷玉色自非磨瑩工日日空歎息<lb/>
春羅雙鴛鴦出自寒夜女心精煙霧色指厯千萬緒長<lb/>
安貴豪家妖艶不可數裁此百日功唯將一朝舞舞罷<lb/>
復裁新豈思勞者苦<lb/>
同聲自相應體質不必齊誰知賈人鐸能使大樂諧鏗<lb/>
<pb n="KR4h0161_WYG_036-5b"/>
鏘發宫徵和樂變其哀人神既昭享鳯鳥亦下來豈非<lb/>
至賤物一奏升天階物情茍有合莫問玉與泥<lb/>
　　與友生野飲效陶體<lb/>
攜酒花林下前有千載墳於時不共酌奈此泉下人始<lb/>
自翫芳物行當念徂春聊舒逺世蹤坐望還山雲且遂<lb/>
一歡笑焉知賤與貧<lb/>
　　效陶彭澤<lb/>
霜露悴百草時菊獨妍華物性有如此寒暑其奈何掇<lb/>
<pb n="KR4h0161_WYG_036-6a"/>
英泛濁醪日入㑹田家盡醉茅簷下一生豈在多<lb/>
　　縣齋<lb/>
仲春時景好草木漸舒榮公門且無事微雨園林清泱<lb/>
泱水泉動忻忻衆鳥鳴閒齋始延矚東作興庶甿即事<lb/>
玩文墨抱冲披道經於焉日澹泊徒使芳尊盈<lb/>
　　觀早朝<lb/>
伐鼓通嚴城車馬溢廣躔煌煌列明燭朝服照華鮮金<lb/>
門杳深沈尚聽清漏傳河漢忽巳沒司閽啟晨闗丹殿<lb/>
<pb n="KR4h0161_WYG_036-6b"/>
據龍首崔嵬對南山寒生千門裏日照雙闕間禁旅下<lb/>
成列爐香起中天輝輝覩明聖濟濟行俊賢媿無鴛鷺<lb/>
姿短翮空飛還誰當假毛羽雲路相追攀<lb/>
　　燕居即事<lb/>
蕭條竹林院風雨叢蘭折幽鳥林上啼青苔人跡絶燕<lb/>
居日巳永夏木紛成結几閣積羣書時來北窗閲<lb/>
　　幽居<lb/>
貴賤雖異等出門皆有營獨無外物牽遂此幽居情微<lb/>
<pb n="KR4h0161_WYG_036-7a"/>
雨夜來過不知春草生青山忽巳曙鳥雀繞舍鳴時與<lb/>
道人偶或隨樵者行自當安蹇劣誰謂薄世榮<lb/>
　　曉坐西齋<lb/>
鼕鼕城鼓動稍稍林鵶去栁意不勝春巖光巳知曙寢<lb/>
齋有單綈靈藥為朝茹盥潄忻景清焚香澄神慮公門<lb/>
自常事道心寧異處<lb/>
　　野居<lb/>
結髪屢辭秩立身本疎慢今得罷守歸幸無世欲患棲<lb/>
<pb n="KR4h0161_WYG_036-7b"/>
止且偏僻嬉遊無早晏逐兎上坡岡捕魚縁石澗髙歌<lb/>
意氣在貰酒貧居慣時啟北窗扉豈將文墨間<lb/>
　　秋夜<lb/>
暗窗涼葉動秋齋寢席單憂人半夜起明月在林端一<lb/>
與清景遇毎憶平生歡如何方惻愴披衣露更寒<lb/>
　　西郊燕集<lb/>
濟濟衆君子髙晏及時光羣山靄遐矚緑野布熈陽列<lb/>
坐遵曲岸披襟襲蘭芳野庖薦嘉魚激澗泛羽觴衆鳥<lb/>
<pb n="KR4h0161_WYG_036-8a"/>
鳴茂林緑草延髙岡盛時易徂謝浩思坐飄颺眷言同<lb/>
心友兹遊安可忘<lb/>
　　南塘泛舟㑹元六昆季<lb/>
端居倦時燠輕舟泛迴塘微風飄襟散横吹繞林長雲<lb/>
澹水容夕雨微荷氣涼一寫悁勤意寧用計華觴<lb/>
　　郡齋雨中與諸文士燕集<lb/>
兵衛森畫㦸宴寢凝清香海上風雨至逍遥池閣涼煩<lb/>
痾近消散嘉賔復滿堂自慚居處崇未覩斯民康理㑹<lb/>
<pb n="KR4h0161_WYG_036-8b"/>
是非遣性逹形迹忘鮮肥屬時禁蔬果幸見嘗俯飲一<lb/>
杯酒仰聆金玉章神歡體自輕意欲凌風翔呉中盛文<lb/>
史羣彦今汪洋方知大藩地豈曰財賦疆<lb/>
　　登樂遊廟作<lb/>
髙原出東城鬱鬱見咸陽上有千載事乃自漢宣皇頽<lb/>
壖久凌遲陳迹翳丘荒春草雖復緑驚風但飄揚周覽<lb/>
京城内雙闕起中央微鐘何處來暮色忽蒼蒼歌吹喧<lb/>
萬井車馬塞康莊昔人豈不爾百世同一傷歸當守冲<lb/>
<pb n="KR4h0161_WYG_036-9a"/>
漠跡寓心自忘<lb/>
　　登西南岡卜居遇雨尋竹浪至灃壖縈帶數里清<lb/>
　　　流茂樹雲物可賞<lb/>
登髙創危構林表見川流微雨颯巳至蕭條川氣秋下<lb/>
尋宻竹盡忽曠沙際遊紆曲水分野綿延稼盈疇寒花<lb/>
明廢墟樵牧笑榛丘雲水成隂澹竹樹更清幽適自戀<lb/>
佳賞復兹永日留<lb/>
　　灃上與幼遐月夜登西岡翫花<lb/>
<pb n="KR4h0161_WYG_036-9b"/>
置酒臨髙隅佳人自城闕巳翫滿川花還看滿川月花<lb/>
月方浩然賞心何由歇<lb/>
　　遊龍門香山泉<lb/>
山水本自佳遊人已忘慮碧泉更幽絶賞愛未能去潺<lb/>
湲㵼幽磴繚繞帶嘉樹激轉忽殊流歸泓又同注羽觴<lb/>
自成翫永日亦延趣靈草有時香仙源不知處還當候<lb/>
圓月擕手重遊寓<lb/>
　　龍門遊眺<lb/>
<pb n="KR4h0161_WYG_036-10a"/>
鑿山導伊流中斷若天闢都門遥相望佳氣生朝夕素<lb/>
懐出塵意適有擕手客精舍繚層阿千龕鄰峭壁縁雲<lb/>
路猶緬憇澗鐘巳寂花樹發煙華淙流散石脈長嘯招<lb/>
逺風臨潭潄金碧日落望都城人間何役役<lb/>
　　西郊遊矚<lb/>
東風散餘沍陂水淡巳緑烟芳何處尋杳靄春山曲新<lb/>
禽弄暄節晴光泛嘉木一與諸君遊華觴忻見屬<lb/>
　　再遊西郊渡<lb/>
<pb n="KR4h0161_WYG_036-10b"/>
水曲一追遊遊人重懐戀嬋娟昨夜月還向波中見驚<lb/>
禽棲不定流芳寒未徧擕手更何時佇看花如霰<lb/>
　　月谿與幼遐君貺同遊<lb/>
岸篠覆迴谿迴溪曲如月沈沈水容緑寂寂流鶯歇淺<lb/>
石方凌亂遊禽時出沒半雨夕陽霏縁源雜花發明晨<lb/>
重來此同心應已闕<lb/>
　　與幼遐君貺兄弟同遊白家竹潭<lb/>
清賞非素期偶遊方自得前登絶嶺險下視深潭黒宻<lb/>
<pb n="KR4h0161_WYG_036-11a"/>
竹已成暮歸雲殊未極春鳥依谷喧紫蘭含幽色已將<lb/>
芳景遇復款平生憶終念一歡别臨風還黙黙<lb/>
　　遊靈巖寺<lb/>
始入松路永獨忻山寺幽不知臨絶檻乃見西江流呉<lb/>
岫分煙景楚甸散林丘方悟闗塞眇重軫故園愁聞鐘<lb/>
戒歸騎憇澗惜良遊地疎泉谷狹春深草木稠兹焉賞<lb/>
未極清景期杪秋<lb/>
　　秋景詣琅琊精舍<lb/>
<pb n="KR4h0161_WYG_036-11b"/>
屢訪塵外跡未窮幽賞情髙秋天景逺始見山水清上<lb/>
陟巖殿憇暮看雲壑平蒼茫寒色起迢遞晩鐘鳴意有<lb/>
清夜戀身為符竹嬰晤言緇衣子瀟灑中林行<lb/>
　　善福精舍秋夜遲諸君<lb/>
廣庭獨閒歩夜色方湛然丹閣已排雲皓月正髙懸繁<lb/>
露降秋節蒼林鬱芊芊仰觀天氣涼髙詠古人篇撫已<lb/>
亮無庸結交頼羣賢屬予翹思時方子中夜眠相去隔<lb/>
城闕佳期屢徂遷如何日夕待見月三四圓<lb/>
<pb n="KR4h0161_WYG_036-12a"/>
　　東郊<lb/>
吏舍跼終年出郊曠清曙楊栁散和風青山澹吾慮依<lb/>
叢適自憇縁澗還復去微雨靄芳原春鳩鳴何處樂幽<lb/>
心屢止遵事跡猶遽終罷期結廬慕陶真可庶<lb/>
　　行寛禪師院<lb/>
北望極長廊斜扉掩叢竹亭午一來尋院幽僧亦獨唯<lb/>
聞山鳥啼愛此林下宿<lb/>
　　藍嶺精舍<lb/>
<pb n="KR4h0161_WYG_036-12b"/>
石壁精舍髙排雲聊直上佳遊愜始願忘險得前賞崖<lb/>
傾景方晦谷轉川如掌緑林含蕭條飛閣起𢎞敞道人<lb/>
上方至深夜還獨往日落羣山隂天秋百泉響所嗟累<lb/>
巳成安得長偃仰<lb/>
　　遊琅琊山寺<lb/>
受命恤人隱兹遊久未遑鳴騶響幽谷前旌耀崇岡青<lb/>
冥臺砌寒緑縟草木香填壑躋花界疊石構雲房經製<lb/>
隨巖轉繚繞豈定方新泉泄隂壁髙蘿䕃緑塘攀林一<lb/>
<pb n="KR4h0161_WYG_036-13a"/>
棲止飲水得清涼物累誠可遣疲甿終未忘還歸坐郡<lb/>
閣但見山蒼蒼<lb/>
　　簡寂觀西澗瀑布下作<lb/>
淙流絶壁散虛煙翠澗深叢際松風起飄來灑塵襟窺<lb/>
蘿翫猿鳥解組傲雲林茶果邀真侣觴酌洽同心曠嵗<lb/>
懐兹賞行春始重尋聊將横吹笛一冩山水音<lb/>
　　遊南齋<lb/>
池上鳴佳禽僧齋日幽寂髙林晩露清紅藥無人摘春<lb/>
<pb n="KR4h0161_WYG_036-13b"/>
水不生煙荒岡筠翳石不應朝夕遊良為蹉跎客<lb/>
　　同元錫題琅琊寺<lb/>
適從郡邑喧又兹三伏熱山中清景多石罅寒泉潔花<lb/>
香天界事松竹人間别殿分嵐嶺明磴臨懸壑絶昏旭<lb/>
窮陟降幽顯盡披閲嶔駭風雨區寒知龍蛇穴情虛澹<lb/>
泊生境寂塵妄滅經世豈非道無為厭車轍<lb/>
　　往雲門郊居塗經迴流作<lb/>
兹晨廼休暇適往田家廬原谷經塗澁春陽草木敷纔<lb/>
<pb n="KR4h0161_WYG_036-14a"/>
遵板橋曲復此清澗紆崩壑方見射迴流忽巳舒明滅<lb/>
泛孤景杳靄含夕虚無將為邑志一酌澄波餘<lb/>
　　乗月過西郊渡<lb/>
逺山含紫氛春野靄云暮值此歸時月留連西澗渡謬<lb/>
當文墨㑹得與羣英遇賞逐亂流翻心將清景悟行車<lb/>
儼未轉芳草空盈歩已舉候亭火猶愛村原樹還當守<lb/>
故扃悵恨乗幽素<lb/>
　　夕次盱眙縣<lb/>
<pb n="KR4h0161_WYG_036-14b"/>
落帆逗淮鎮停舫臨孤驛浩浩風起波冥冥日沈夕人<lb/>
歸山郭暗雁下蘆州白獨夜憶秦闗聽鐘未眠客<lb/>
　　春月觀省屬城始憇東西林精舍<lb/>
因時省風俗布惠迨髙年建隼出潯陽整駕遊山川白<lb/>
雲歛晴壑羣峯列遥天嶔﨑石門狀杳靄香爐煙榛荒<lb/>
屢罥罣逼側殆覆顚方臻釋氏廬時物屢華妍曇逺昔<lb/>
經始於兹閟幽𤣥東西竹林寺灌注寒澗泉人事既云<lb/>
冺嵗月復巳綿殿宇餘丹紺磴閣峭欹懸佳士亦棲息<lb/>
<pb n="KR4h0161_WYG_036-15a"/>
善身絶塵縁今我䝉朝寄教化敷里鄽道妙茍為得出<lb/>
處理無偏心當同所尚跡豈辭纒牽<lb/>
　　自蒲塘驛迴駕經厯山水<lb/>
館宿風雨滯始晴行蓋轉潯陽山水多草木俱紛衍﨑<lb/>
嶇縁碧澗蒼翠踐苔蘚髙樹夾潺湲崩石横隂巘野杏<lb/>
依寒拆餘雲冐嵐淺性愜形豈勞境殊路遺緬憶昔終<lb/>
南下佳遊亦屢展時禽下流暮紛思何由遣<lb/>
　　山行積雨歸途始霽<lb/>
<pb n="KR4h0161_WYG_036-15b"/>
攬轡窮登降隂雨遘二旬但見白雲合不覩巖中春急<lb/>
澗豈易掲峻途良難遵深林猿聲冷沮洳虎跡新始霽<lb/>
升陽景山水閲清晨雜花積如霧百卉萋已陳鳴騶屢<lb/>
驤首歸路自忻忻<lb/>
　　暮相思<lb/>
朝出自不還暮歸花盡發豈無終日㑹惜此花間月空<lb/>
館忽相思微鐘坐來歇<lb/>
　　夏夜憶盧嵩<lb/>
<pb n="KR4h0161_WYG_036-16a"/>
靄靄髙館暮開軒滌煩襟不知湘雨來瀟灑在幽林炎<lb/>
月得涼夜芳尊誰與斟故人南北居累月間徽音人生<lb/>
無閒日歡㑹當在今反側候天旦層城苦沈沈<lb/>
　　春中憶元二<lb/>
雨歇萬井春柔條巳含緑徘徊洛陽陌惆悵杜陵曲遊<lb/>
絲正髙下啼鳥還斷續有酒今不同思君瑩如玉<lb/>
　　懐素友子西<lb/>
廣陌竝遊騎公堂接華襟方歡遽見别永日獨沈吟階<lb/>
<pb n="KR4h0161_WYG_036-16b"/>
暝流暗駛氣疎露已侵層城湛深夜片月生幽林往欵<lb/>
良未遂來覿曠無音恒當清觴宴思子玉山岑耿耿何<lb/>
以寫宻言空委心<lb/>
　　始夏南園思舊里<lb/>
夏首雲物變雨餘草木繁池荷初帖水林花巳掃園縈<lb/>
叢蝶尚亂依閣鳥猶喧對此殘芳月憶在漢陵原<lb/>
　　睢陽感懐<lb/>
豺虎犯天綱昇平無内備長驅隂山卒畧踐三河地張<lb/>
<pb n="KR4h0161_WYG_036-17a"/>
侯本忠烈濟世有深智堅壁梁宋間逺籌呉楚利窮年<lb/>
方絶輸鄰援皆擕貳使者哭其庭救兵終不至重圍雖<lb/>
可越藩翰諒難棄饑喉待危巢懸命中路墜甘從鋒刃<lb/>
斃莫奪堅貞志宿將降賊庭儒生獨全義空城唯白骨<lb/>
同往無賤貴哀哉豈獨今千載當歔欷<hi>葛常之云韋蘇州睢陽感懐詩</hi>
<hi>有曰宿將降賊庭儒生獨全義宿將謂許逺儒生謂張廵也蓋當時物議以為廵死而逺就虜疑逺畏死而辭</hi>
<hi>服於賊故應物云爾韓愈嘗有言曰逺如畏死何苦守尺寸之地食其所愛之肉以與賊抗而不降乎斯言得</hi>
<hi>矣廵死後賊將生致逺於偃師逺亦以不屈死則是逺亦終死賊也</hi>
<pb n="KR4h0161_WYG_036-17b"/>
　　廣德中洛陽作<lb/>
生長太平日不知太平歡今還洛陽中感此方苦酸飲<lb/>
藥本攻病毒腸翻自殘王師渉河洛玉石俱不完時節<lb/>
屢遷斥山河長鬱盤蕭條孤煙絶日入空城寒蹇劣乏<lb/>
髙歩緝遺守微官西懐咸陽道躑躅心不安<lb/>
　　長安遇馮著<lb/>
客從東方來衣上灞陵雨問客來何為采山因買斧冥<lb/>
冥花正開颺颺燕新乳昨别今已春鬢絲生幾縷<lb/>
<pb n="KR4h0161_WYG_036-18a"/>
　　逢楊開府<lb/>
少事武皇帝無頼恃恩私身作里中横家藏亡命兒朝<lb/>
提樗蒲局暮竊東鄰姬司𨽻不敢捕立在白玉墀驪山<lb/>
風雪夜長楊羽獵時一字都不識飲酒肆頑癡武皇升<lb/>
仙去憔悴被人欺讀書事巳晩把筆學題詩兩府始収<lb/>
跡南宫謬見推非才果不容出守撫惸嫠忽逢楊開府<lb/>
論舊涕俱垂坐客何由識唯有故人知<lb/>
　　酬鄭户曹驪山感懐<lb/>
<pb n="KR4h0161_WYG_036-18b"/>
蒼山何鬱盤飛閣凌上清先帝昔好道下元朝百靈白<lb/>
雲巳蕭條麋鹿但縱横泉水今尚暖舊林亦青青我念<lb/>
綺𥜗嵗扈從當太平小臣職前驅馳道出灞亭翻翻日<lb/>
月旗殷殷鼙鼓聲萬馬自騰驤八駿按轡行日出煙嶠<lb/>
緑氛氲麗層甍登臨起遐想沐浴觀聖情朝燕詠無事<lb/>
時豐賀國禎日和絃管音下使萬室聽海内湊朝貢賢<lb/>
愚共歡榮合沓車馬喧西聞長安城事往世如寄感深<lb/>
迹所經申章報蘭藻一望雙涕零<lb/>
<pb n="KR4h0161_WYG_036-19a"/>
　　清都觀答幼遐<lb/>
逍遥仙家子日夕朝玉皇興髙清露沒渇飲瓊華漿解<lb/>
組一來欵披衣拂天香粲然顧我笑緑簡發新章泠泠<lb/>
如玉音馥馥若蘭芳浩意坐盈此月華殊未央却念諠<lb/>
譁日何由得清涼疎松抗髙殿宻竹隂長廊榮名等糞<lb/>
土擕手隨風翔<lb/>
　　答暢校書當<lb/>
偶然棄官去投跡在田中日出照茅屋園林養愚䝉雖<lb/>
<pb n="KR4h0161_WYG_036-19b"/>
云無一資尊酌㑹不空且忻百糓成仰嘆造化功出入<lb/>
與民伍作事靡不同時伐南澗竹夜還灃水東貧蹇自<lb/>
成退豈為髙人蹤覽君金玉篇彩色發我容日日欲為<lb/>
報方春已徂冬<lb/>
　　答僴奴重陽二甥<hi>僴奴趙氏甥伉重陽崔氏甥播</hi>
棄職曽守拙翫幽遂忘喧山澗依磽<graphic n="KR2294" url="https://raw.githubusercontent.com/kanripo/KR-Gaiji/master/images/KR2294.png" mimeType="image/png"/>竹樹䕃清源貧<lb/>
居煙火絶嵗熟梨棗繁風雨飄茅屋蒿草沒𤓰園羣屬<lb/>
相歡悦不覺過朝昏有時看禾黍落日上秋原飲酒任<lb/>
<pb n="KR4h0161_WYG_036-20a"/>
真性揮筆肆狂言一朝忝蘭省三載居逺藩復與諸弟<lb/>
子篇翰毎相敦西園休習射南池對芳尊山藥經雨碧<lb/>
海榴凌霜翻念爾不同此悵然復一論重陽守故家僴<lb/>
子旅湘沅俱有緘中藻惻惻動離魂不知何日見衣上<lb/>
淚空存<lb/>
　　閒居贈友<lb/>
補吏多下遷罷歸聊自度園廬既蕪沒煙景空澹泊閒<lb/>
居養痾瘵守素甘葵藿顔鬢日衰耗冠帶亦寥落青苔<lb/>
<pb n="KR4h0161_WYG_036-20b"/>
已生路緑筠始分籜夕氣下遥隂微風動疎薄草𤣥良<lb/>
見誚杜門無請託非君好事者誰能顧寂寞<lb/>
　　休沐東還胄貴里示端<lb/>
宦遊二十載田野久巳疎休沐遂兹日一來還故墟山<lb/>
明宿雨霽風暖百卉舒泓泓野泉潔熠熠林光初竹木<lb/>
稍摧翳園埸亦荒蕪俯驚鬢巳衰周覽昔所娯存沒惻<lb/>
私懐遷變傷里閭欲言少留心中復畏簡書世道良自<lb/>
退榮名亦空虚與子終擕手嵗晏當來居<lb/>
<pb n="KR4h0161_WYG_036-21a"/>
　　示全真元常<lb/>
余辭郡符去爾為外事牽寧知風雪夜復此對床眠始<lb/>
話南池飲更詠西樓篇無將一㑹易嵗月坐推遷<lb/>
　　初發揚子寄元大校書<lb/>
悽悽去親愛泛泛入煙霧歸棹洛陽人殘鐘廣陵樹今<lb/>
朝此為别何處還相遇世事波上舟沿洄安得住<lb/>
　　同德寺雨後寄元侍御李博士<lb/>
川上風雨來須㬰滿城闕岧嶤青蓮界蕭條孤興發前<lb/>
<pb n="KR4h0161_WYG_036-21b"/>
山遽已淨隂靄夜來歇喬木生夏涼流雲吐華月嚴城<lb/>
自有限一水非難越相望曙河逺髙齋坐超忽<lb/>
　　寺居獨夜寄崔主簿<lb/>
幽人寂不寐木葉紛紛落寒雨暗深更流螢度髙閣坐<lb/>
使青燈曉還傷夏衣薄寧知嵗方晏離居更蕭索<lb/>
　　園林晏起寄昭應韓明府盧主簿<lb/>
田家已耕作井屋起晨煙園林鳴好鳥閒居猶獨眠不<lb/>
覺朝巳晏起來望青天四體一舒散情性亦忻然還復<lb/>
<pb n="KR4h0161_WYG_036-22a"/>
茅簷下對酒思數賢束帶理官府簡牘盈目前當念中<lb/>
林賞覽物遍山川士非遇明世庶以道自全<lb/>
　　寄暢當<lb/>
冦賊起東山英俊方未閒聞君新應募籍籍動京闗出<lb/>
身文翰塲髙歩不可攀青袍未及解白羽插腰間昔為<lb/>
瓊樹姿今有風霜顔秋郊細栁道走馬一夕還丈夫當<lb/>
為國破敵如摧山何必事州府坐使鬢毛斑<lb/>
　　寄全椒山中道士<lb/>
<pb n="KR4h0161_WYG_036-22b"/>
今朝郡齋冷忽念山中客澗底束荆薪歸來煮白石欲<lb/>
持一瓢酒逺慰風雨夕落葉滿空山何處尋行跡<lb/>
　　送李十四山人東遊<lb/>
聖朝有遺逸披膽謁至尊豈是貿榮寵誓將救元元權<lb/>
豪非所便書奏寢禁門髙歌長安酒忠憤不可吞歘來<lb/>
客河洛日與靜者論濟世翻小事丹砂駐精魂東遊無<lb/>
復繫梁楚多大藩髙論動侯伯疎懐脱塵喧送君都門<lb/>
野飲我林中尊立馬望東道白雲滿梁園踟蹰欲何贈<lb/>
<pb n="KR4h0161_WYG_036-23a"/>
空是平生言<lb/>
　　喜於廣陵拜覲家兄奉送發還池州<lb/>
青青連枝樹苒苒久别離客遊廣陵中俱到若有期俯<lb/>
仰叙存沒哀腸發酸悲収情且為歡累日不知饑夙駕<lb/>
多所廹復當還歸池長安三千里嵗晏獨何為南出登<lb/>
閶門驚颷左右吹所别諒非逺要令心不怡<lb/>
　　送鄭長源<lb/>
少年一相見飛轡河洛間歡遊不知罷中路忽言還冷<lb/>
<pb n="KR4h0161_WYG_036-23b"/>
冷鵾絃哀悄悄冬夜閒丈夫雖耿介逺别多苦顔君行<lb/>
拜髙堂速駕難久攀雞鳴儔侣發朔雪滿河闗須㬰在<lb/>
今夕尊酌且循環<lb/>
　　留别洛京親友<lb/>
握手出都門駕言適京師豈不懐舊廬惆悵與子辭麗<lb/>
日坐髙閣清觴燕華池昨遊倐巳過後遇良未知念結<lb/>
路方永嵗隂野無暉單車我當前暮雪子獨歸臨流一<lb/>
相望零淚忽沾衣<lb/>
<pb n="KR4h0161_WYG_036-24a"/>
　　宴别幼遐與君貺兄弟<lb/>
乖闕意方弭安知忽來翔累日重歡宴一旦復離傷置<lb/>
酒慰兹夕秉燭坐華堂契濶未及展晨星出東方征人<lb/>
慘巳辭車馬儼成裝我懐自無歡原野滿春光羣水含<lb/>
時澤野雉鳴朝陽平生有壯志不覺淚沾裳况自守空<lb/>
宇日夕但彷徨<lb/>
　　始除尚書郎别善福精舍<lb/>
簡畧非世器委身同草木逍遥精舍居飲酒自為足累<lb/>
<pb n="KR4h0161_WYG_036-24b"/>
日曽一櫛對書常懶讀社臘㑹髙年山川恣遊矚明世<lb/>
方選士中朝懸美禄除書忽到門冠帶便拘束愧忝郎<lb/>
署跡謬䝉君子録俯仰垂華纓飄颻翔輕轂行將親愛<lb/>
别戀此西澗曲逺峯明夕川夏雨生衆緑迅風飄野路<lb/>
迴首不遑宿明晨下煙閣白雲在幽谷<lb/>
　　出還<lb/>
昔出喜還家今還獨傷意入室掩無光銜哀冩虚位悽<lb/>
悽動幽幔寂寂驚寒吹幼女復何知時來庭下戲咨嗟<lb/>
<pb n="KR4h0161_WYG_036-25a"/>
日復老錯莫身如寄家人勸我餐對案空垂淚<lb/>
　　對芳樹<lb/>
迢迢芳園樹列映清池曲對此傷人心還如故時緑風<lb/>
條灑餘靄露葉承新旭佳人不再攀下有往來躅<lb/>
　　過昭國里故第<lb/>
不復見故人一來過故宅物變知景暄心傷覺時寂池<lb/>
荒野筠合庭緑幽草積風散花意謝鳥還山光夕宿昔<lb/>
方同賞詎知今念昔緘室在東廂遺器不忍覿柔翰全<lb/>
<pb n="KR4h0161_WYG_036-25b"/>
分意芳巾尚染澤殘工委筐篋餘素經刀尺収此還我<lb/>
家將還復愁惕永絶擕手歡空存舊行迹冥冥獨無語<lb/>
杳杳將何適唯思今古同時緩傷與戚<lb/>
　　林園晩霽<lb/>
雨歇見青山落日照林園山夕煙鳥亂林清風景翻提<lb/>
擕唯子弟蕭散在琴樽同遊不同意耿耿獨傷魂寂寞<lb/>
鐘巳盡如何還入門<lb/>
　　秋夜<lb/>
<pb n="KR4h0161_WYG_036-26a"/>
庭樹轉蕭蕭隂蟲還戚戚獨向髙齋眠夜聞寒雨滴微<lb/>
風時動牖殘燈尚留壁惆悵平生懐偏來委今夕<lb/>
霜露巳淒漫星漢復昭回朔風中夜起驚鴻千里來蕭<lb/>
條涼葉下寂寞清砧哀嵗晏仰空宇心事若寒灰<lb/>
　　漢武帝雜歌<lb/>
漢武好神仙黄金作臺與天近王母摘桃海上還感之<lb/>
西過聊問訊欲來不來夜未央殿前青鳥先迴翔緑鬢<lb/>
縈雲裾曳霧雙節飄颻下仙歩白日分明到世間碧空<lb/>
<pb n="KR4h0161_WYG_036-26b"/>
何處來時路玊盤捧桃將獻君踟蹰未去留彩雲海水<lb/>
桑田幾翻覆中間此桃四五熟可憐穆滿瑶池燕正值<lb/>
花開不得薦花開子熟安可期邂逅能當漢武時顔如<lb/>
芳華潔如玉心念我皇多嗜欲雖留桃核桃有靈人間<lb/>
糞土種不生由來在道豈在藥徒勞方士海上行掩扇<lb/>
一言相謝去如煙非煙不知處<lb/>
　　夏氷歌<lb/>
出自𤣥泉杳杳之深井汲在朱明赫赫之炎辰九天含<lb/>
<pb n="KR4h0161_WYG_036-27a"/>
露未銷鑠閶闔初開賜貴人碎如墜瓊方截璐粉壁生<lb/>
寒象筵布玉壺紈扇亦玲瓏座有麗人色俱素咫尺炎<lb/>
涼變四時出門焦灼君詎知肥羊甘醴心悶悶飲此瑩<lb/>
然何所思當念䦨干鑿者苦臘月深井汗如雨<lb/>
　　横塘行<lb/>
妾家住横塘夫壻郗家郎玉盤的厯雙白魚湘簟玲瓏<lb/>
透象牀象牀可寢魚可食不知郎意何南北岸上種蓮<lb/>
豈得生池中種槿豈得成丈夫一去花落樹妾獨長夜<lb/>
<pb n="KR4h0161_WYG_036-27b"/>
心未平<lb/>
　　聽鶯曲<lb/>
東方欲曙花冥冥啼鶯相喚亦可聽乍去乍來時近逺<lb/>
纔聞南陌又東城忽似上林翻下苑綿綿蠻蠻如有情<lb/>
欲囀不囀意自嬌羌兒弄笛曲未調前聲後聲不相及<lb/>
秦女學箏指尤澁須㬰風暖朝日暾流音變作百鳥喧<lb/>
誰家嬾婦驚殘夢何處愁人憶故園伯勞飛過聲跼促<lb/>
戴勝下時桑田綠不及流鶯日日啼花間能使萬家春<lb/>
<pb n="KR4h0161_WYG_036-28a"/>
意閒有時斷續聽不了飛去花枝猶裊裊還棲碧樹鎻<lb/>
千門春漏方殘一聲曉<lb/>
　　烏引雛<lb/>
日出照東城春烏鵶鵶雛和鳴雛和鳴羽猶短巢在深<lb/>
林春正寒引飛欲集東城暖羣雛䙰褷睥睨髙舉翅不<lb/>
及墜蓬蒿雄雌來去飛又引音聲下上懼鷹隼引雛烏<lb/>
爾心急急將何如何得比日捜索雀卵噉爾雛<lb/>
　　燕啣泥<lb/>
<pb n="KR4h0161_WYG_036-28b"/>
啣泥燕聲嘍嘍尾涎涎秋去何所歸春來復相見豈不<lb/>
解决絶髙飛碧雲裏何為地上啣泥滓啣泥雖賤意有<lb/>
營杏梁朝日巢欲成不見百鳥畏人林野宿翻遭網羅<lb/>
俎其肉未若啣泥入華屋燕啣泥百鳥之智莫與齊<lb/>
　近體詩<lb/>
　　淮上喜㑹梁川故人<lb/>
江漢曽為客相逢每醉還浮雲一别後流水十年間歡<lb/>
笑情如舊蕭疎鬢已斑何因不歸去淮上對秋山<lb/>
<pb n="KR4h0161_WYG_036-29a"/>
　　揚州偶㑹前洛陽盧耿主簿<hi>應物頃貳洛陽常有連騎之遊</hi>
楚塞故人稀相逢本不期猶存褏裏字忽怪鬢中絲客<lb/>
舍盈樽酒江行滿篋詩更能連騎出還似洛橋時<lb/>
　　淮上遇洛陽李主簿<lb/>
結茅臨古渡卧見長淮流窗裏人將老門前樹已秋寒<lb/>
山獨過雁暮雨逺來舟日夕逢歸客那能忘舊遊<lb/>
　　任洛陽丞答前長安田少府問<lb/>
相逢且對酒相問欲何如數嵗猶卑吏家人笑著書告<lb/>
<pb n="KR4h0161_WYG_036-29b"/>
歸應未得榮宦又知疎日日生春草空令憶舊居<lb/>
　　送元倉曹歸廣陵<lb/>
官閒得去住告别戀音徽舊國應無業他鄉到是歸楚<lb/>
山明月滿淮甸夜鐘微何處孤舟泊遥遥心曲違<lb/>
　　送榆次林明府<lb/>
無嗟千里逺亦是宰王畿䇿馬雨中去逢人闗外稀邑<lb/>
傳榆石在路遶晉山微别思方蕭索新秋一葉飛<lb/>
　　送汾城王主簿<lb/>
<pb n="KR4h0161_WYG_036-30a"/>
少年初帶印汾上又經過芳草歸時徧情人故郡多禁<lb/>
鐘春雨細宫樹野煙和相望東橋别微風起夕波<lb/>
　　賦得暮雨送李胄<lb/>
楚江微雨裏建業暮鐘時漠漠帆來重冥冥鳥去遲海<lb/>
門深不見浦樹逺含滋相送情無限沾襟比散絲<lb/>
　　夜對流螢作<lb/>
月暗竹亭幽螢光拂席流還思故園夜更度一年秋自<lb/>
愜觀書興何慚秉燭遊府中徒冉冉明發好歸休<lb/>
<pb n="KR4h0161_WYG_036-30b"/>
　　假中枉盧二十二書亦稱卧疾兼訝李二久不訪<lb/>
　　　問以詩答書因以戲李二<lb/>
微官何事勞趨走服藥閒眠養不才花裏棋盤憎鳥汚<lb/>
枕邊書巻訝風開故人問訊縁同病芳月相思阻一杯<lb/>
應笑王戎成俗物遥持麈尾獨徘徊<lb/>
　　自鞏洛舟行入黄河即事寄府縣僚友<lb/>
夾水蒼蒼路向東東南山豁大河通寒樹依微逺天外<lb/>
夕陽明滅亂流中孤村幾嵗臨伊岸一雁初晴下朔風<lb/>
<pb n="KR4h0161_WYG_036-31a"/>
為報洛橋遊宦侣扁舟不繫與心同<lb/>
　　寄李儋元錫<lb/>
去年花裏逢君别今日花開已一年世事茫茫難自料<lb/>
春愁黯黯獨成眠身多疾病思田里邑有流亡愧俸錢<lb/>
聞道欲來相問訊西樓望月幾回圓<lb/>
　　郡齋卧疾<lb/>
香爐宿火滅蘭燈宵影微秋齋獨卧病誰與覆寒衣<lb/>
　　答李澣<lb/>
<pb n="KR4h0161_WYG_036-31b"/>
馬卿猶有壁漁父自無家想子今何處扁舟隱荻花<lb/>
林中觀易罷溪上釣鷗閒楚俗饒辭客何人最往還<lb/>
　　宿永陽寄璨律師<lb/>
遥知郡齋夜凍雪封松竹時有山僧來懸燈獨自宿<lb/>
　　秋夜寄丘二十二員外丹<lb/>
懐君屬秋夜散歩詠涼天山空松子落幽人應未眠<lb/>
　　滁州西澗<lb/>
獨憐幽草澗邊生上有黄鸝深樹鳴春潮帶雨晩來急<lb/>
<pb n="KR4h0161_WYG_036-32a"/>
野渡無人舟自横<hi>歐陽子云滁州城西乃是豐山無西澗獨城北有一澗水極淺不勝舟又</hi>
<hi>江潮不到豈詩人務在佳句而實無此景耶</hi>
　　休暇日訪王侍御不遇<lb/>
九日驅馳一日閒尋君不遇又空還怪來詩思清人骨<lb/>
門對寒流雪滿山<lb/>
　　酬栁郎中春日歸揚州南郭見别之作<lb/>
廣陵三月花正開花裏逢君醉一迴南北相過殊不逺<lb/>
暮潮從去早潮來<lb/>
<pb n="KR4h0161_WYG_036-32b"/>
　　答鄭騎曹重九日求橘<lb/>
憐君卧病思新橘試摘猶酸亦未黄書後欲題三百顆<lb/>
洞庭須待滿林霜<lb/>
　　寒食寄京師諸弟<lb/>
雨中禁火空齋冷江上流鶯獨坐聽把酒看花想諸弟<lb/>
杜陵寒食草青青<lb/>
　　送王校書<lb/>
同宿髙齋換時節共看移石復栽杉送君江浦巳惆悵<lb/>
<pb n="KR4h0161_WYG_036-33a"/>
　更上西樓望逺帆<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_036-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻三十六<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_037-1a"/>
　欽定四庫全書<lb/>
御定全唐詩録巻三十七<lb/>
　　栁宗元<lb/>
　　　宗元字子厚其先河東人少聰警絶倫為文章卓<lb/>
　　　偉精緻與古為侔尤擅西漢詩騷一時行輩推仰<lb/>
　　　貞元初登進士博學宏詞科授校書調藍田尉貞<lb/>
　　　元十九年為監察御史裏行順宗時王叔文韋執<lb/>
　　　誼引入禁近與計事擢禮部員外郎欲大進用俄<lb/>
<pb n="KR4h0161_WYG_037-1b"/>
　　　而叔文敗貶邵州刺史不半道貶永州司馬既被<lb/>
　　　竄斥地又荒厲因自放山澤間其堙厄感鬱一寓<lb/>
　　　諸詩文讀者悲惻元和十年徙栁州刺史時劉禹<lb/>
　　　錫貶播州宗元曰播非人所居而禹錫親在堂吾<lb/>
　　　不忍其窮無辭以白其大人如不往便為母子永<lb/>
　　　訣即具奏願以栁州授禹錫而自往播㑹大臣亦<lb/>
　　　為禹錫請因改連州南方為進士者走數千里從<lb/>
　　　宗元游經指授者為文辭比皆有法世號栁栁州<lb/>
<pb n="KR4h0161_WYG_037-2a"/>
　　蘇東坡云子厚詩在淵明下韋蘇州上退之豪放<lb/>
　　竒險則過之而温麗清深不及也<lb/>
　　朱晦菴云學詩須從陶栁門庭入也<lb/>
　古體詩<lb/>
　　平淮夷雅二篇<hi>有表</hi>
　　　臣宗元言臣負罪竄伏違尚書牋奏十有四年<lb/>
　　　聖恩寛宥命守遐壤懐印曳紱有社有人臣宗<lb/>
　　　元誠感誠荷頓首頓首伏惟睿聖文武皇帝陛<lb/>
<pb n="KR4h0161_WYG_037-2b"/>
　　　下天造神斷克清大憝金鼓一動萬方畢臣太<lb/>
　　　平之功中興之德推校千古無所與讓臣伏自<lb/>
　　　忖度有方剛之力不得備戎行致死命况今巳<lb/>
　　　無事思報國恩獨惟文章伏見周宣王時稱中<lb/>
　　　興其道彰大于後罕及然徵於詩大小雅其選<lb/>
　　　徒出狩則車攻吉日命官分土則嵩髙韓奕烝<lb/>
　　　人南征北伐則六月采芑平淮夷則江漢常武<lb/>
　　　鏗鍧炳耀盪人耳目故宣王之形容與其輔佐<lb/>
<pb n="KR4h0161_WYG_037-3a"/>
　　　由今望之若神人然此無他以雅故也臣伏見<lb/>
　　　陛下自即位以來平夏州夷劍南取江東定河<lb/>
　　　北今又發自天衷克翦淮右而大雅不作臣誠<lb/>
　　　不佞然不勝憤懣伏以朝多文臣不敢盡專數<lb/>
　　　事謹撰平淮夷雅二篇雖不及尹吉甫召穆公<lb/>
　　　等庶施之後代有以佐唐之光明謹昧死再拜<lb/>
　　　以獻臣宗元誠恐誠懼頓首頓首謹言<lb/>
　　　皇武命丞相度董師集大功也<lb/>
<pb n="KR4h0161_WYG_037-3b"/>
皇耆其武于溵于淮既巾乃車環蔡其來狡衆昬嚚甚<lb/>
毒于酲狂奔叫呶以干大刑<lb/>
皇咨于度惟汝一德曠誅四紀其徯汝克錫汝斧鉞其<lb/>
往視師師是蔡人以宥以釐<lb/>
度拜稽首廟于元龜既禡既類于社是宜金節煌煌錫<lb/>
盾雕戈犀甲熊旂威命是荷<lb/>
度拜稽首出次于東天子餞之罍斝是崇鼎臑俎胾五<lb/>
獻百籩凡百卿士班以周旋<lb/>
<pb n="KR4h0161_WYG_037-4a"/>
既渉于滻乃翼乃前孰圖厥猶其佐多賢宛宛周道于<lb/>
山于川逺揚邇昭陟降連連<lb/>
我斾我旗于道于陌訓于羣帥拳勇來格公曰徐之無<lb/>
恃雒雒式和爾容惟義之宅<lb/>
進次于郾彼昬卒狂裒兇鞠頑鋒蝟斧螗赤子匍匐厥<lb/>
父是亢怒其萌芽以悖太陽<lb/>
王旅渾渾是佚是怙既獲敵師若饑得餔蔡兇伊窘悉<lb/>
起來聚左擣其虚靡愆厥慮<lb/>
<pb n="KR4h0161_WYG_037-4b"/>
載闢載祓丞相是臨弛其武刑諭我德心其危既安有<lb/>
長如林曽是讙譊化為謳吟<lb/>
皇曰來歸汝復相予爵之成國胙以夏區度拜稽首天<lb/>
子聖神度拜稽首皇祐下人<lb/>
淮夷既平震是朔南宜廟宜郊以告德音歸牛休馬豐<lb/>
稼于埜我武惟皇永保無疆<lb/>
　　　右皇武十有一章章八句<lb/>
　　　方城命愬守也卒入蔡得其大醜以平淮右<lb/>
<pb n="KR4h0161_WYG_037-5a"/>
方城臨臨王卒峙之匪徼匪競皇有正命皇命于愬往<lb/>
舒余仁踣彼艱頑柔惠是馴<lb/>
愬拜即命于皇之訓既礪既攻以後厥刃王師嶷嶷熊<lb/>
羆是式銜勇韜力日思予殛<lb/>
冦昬以狂敢蹈愬疆士獲厥心大袒髙驤長㦸酋矛粲<lb/>
其綏章右翦左屠聿禽其良<lb/>
其良既宥告以父母恩柔于肌卒貢爾有維彼攸恃乃<lb/>
偵乃誘維彼攸宅乃發乃守<lb/>
<pb n="KR4h0161_WYG_037-5b"/>
其恃爰獲我功我多隂諜厥圖以究爾訛雨雪洋洋大<lb/>
風來加于燠其寒于邇其遐<lb/>
汝隂之茫懸瓠之峩是震是拔大殱厥家狡虜既縻輸<lb/>
于國都示之市人即社行誅<lb/>
乃諭乃止蔡有厚喜完其室家仰父俯子汝水沄沄既<lb/>
清而瀰蔡人行歌我歩逶遲<lb/>
蔡人歌矣蔡風和矣孰纇蔡初胡甈爾居式慕以康為<lb/>
愿有餘是究是咨皇德既舒<lb/>
<pb n="KR4h0161_WYG_037-6a"/>
皇曰咨愬裕乃父功昔我文祖惟西平是庸内誨于家<lb/>
外刑于邦孰是蔡人而不率從<lb/>
蔡人率止惟西平有子西平有子惟我有臣疇允大邦<lb/>
俾惠我人于廟告功以顧萬方<lb/>
　　　右方城十有一章章八句<hi>按此篇十有一章今止十章疑有闕文</hi>
　　初秋夜坐贈呉武陵<lb/>
稍稍雨侵竹翻翻鵲驚叢美人隔湘浦一夕生秋風積<lb/>
霧杳難極滄波浩無窮相思豈云逺即席莫與同若人<lb/>
<pb n="KR4h0161_WYG_037-6b"/>
抱竒音朱絃絙枯桐清商激西顥泛灔凌長空自得本<lb/>
無作天成諒非功希聲閟大樸聾俗何由聰<lb/>
　　晨詣超師院讀禪經<lb/>
汲井漱寒齒清心拂塵服閒持貝葉書歩出東齋讀真<lb/>
源了無取妄跡世所逐遺言冀可冥繕性何由熟道人<lb/>
庭宇靜苔色連深竹日出霧露餘青松如膏沐澹然離<lb/>
言説悟悦心自足<lb/>
　　贈江華長老<hi>江華道州縣名</hi>
<pb n="KR4h0161_WYG_037-7a"/>
老僧道機熟黙語心皆寂去嵗别舂陵沿流此投跡室<lb/>
空無侍者巾屨唯掛壁一飯不願餘跏趺便終夕風窗<lb/>
疎竹響露井寒松滴偶地即安居滿庭芳草積<lb/>
　　再至界園巖水簾遂宿巖下<lb/>
發春念長違中夏欣再覩是時植物秀杳若臨元圃歊<lb/>
陽訝垂氷白日驚雷雨笙簧潭際起鸛鶴雲間舞古苔<lb/>
凝青枝隂草濕翠羽蔽空素彩列激浪寒光聚的皪沈<lb/>
珠淵鏘鳴捐珮浦幽巖畫屏倚新月玉鉤吐夜涼星滿<lb/>
<pb n="KR4h0161_WYG_037-7b"/>
川忽疑眠洞府<lb/>
　　法華寺石門精舍三十韻<lb/>
拘情病幽鬱曠志寄髙爽願言懐名緇東峯旦夕仰始<lb/>
欣雲雨霽尤悦草木長道同有愛弟披拂恣心賞松谿<lb/>
䆗窱入石棧夤縁上蘿葛綿層甍莓苔侵標牓密林互<lb/>
對聳絶壁儼雙敞塹峭出䝉籠墟嶮臨滉瀁稍疑地脈<lb/>
斷悠若天梯往結搆罩羣崖廻環驅萬象小劫不逾瞬<lb/>
大千若在掌體空得化元觀有遺細想喧煩困蠛蠓跼<lb/>
<pb n="KR4h0161_WYG_037-8a"/>
蹐疲魍魎寸進諒何營尋直非所枉探竒極遥矚窮妙<lb/>
閲清響理㑹方在今神開庶殊曩兹遊茍不嗣浩氣竟<lb/>
誰養道異誠所希名賔匪余仗超攄藉外奬俛黙有内<lb/>
朗鑑爾揖古風終焉乃吾黨潛軀委韁鎻髙歩謝塵坱<lb/>
蓄志徒為勞追蹤將焉倣淹留值頽暮眷戀睇遐壤映<lb/>
日雁連軒翻雲波泱漭殊風紛已萃鄉路悠且廣羈木<lb/>
畏漂浮離旌倦揺蕩昔人歎違志出處今巳兩何用期<lb/>
所歸浮圖有遺像幽蹊不盈尺虚室有函丈微言信可<lb/>
<pb n="KR4h0161_WYG_037-8b"/>
傳申旦稽吾顙<lb/>
　　游朝陽巖遂登西亭二十韻<lb/>
謫棄殊隱淪登陟非逺郊所懐緩伊鬱詎欲肩夷巢髙<lb/>
巖瞰清江幽窟潛神蛟開曠延陽景迴薄攅林梢西亭<lb/>
構其巔反宇臨呀庨背瞻星辰興下見雲雨交惜非吾<lb/>
鄉土得以䕃菁茒羈貫去江介世仕尚函崤故墅即灃<lb/>
川數畆均肥磽臺館葺荒丘池塘疏沈坳㑹有圭組戀<lb/>
遂貽山林嘲薄軀信無庸𤨏屑劇斗筲囚居固其宜厚<lb/>
<pb n="KR4h0161_WYG_037-9a"/>
羞久已包庭除植蓬艾隙牖懸蠨蛸所頼山水客扁舟<lb/>
枉長梢挹流敵清觴掇野代嘉肴適道有髙言取樂非<lb/>
絃匏逍遥屏幽昧澹薄辭喧呶晨雞不余欺風雨聞嘐<lb/>
嘐再期永日閒提挈移中庖<lb/>
　　湘口館瀟湘二水所㑹<lb/>
九疑濬傾奔臨源委縈迴㑹合屬空曠泓澄停風雷髙<lb/>
館軒霞表危樓臨山隈兹辰始澂霽纎雲盡褰開天秋<lb/>
日正中水碧無塵埃杳杳漁父吟叫叫羇鴻哀勝境豈<lb/>
<pb n="KR4h0161_WYG_037-9b"/>
不豫慮分固難裁升髙欲自舒彌使逺念來歸流駛且<lb/>
廣汎舟絶沿洄<lb/>
　　登蒲州石磯望横江口潭島深迥斜對香零山<lb/>
隱憂倦永夜凌霧臨江津猿鳴稍已疎登石娯清淪日<lb/>
出洲渚靜澄明皛無垠浮暉翻髙禽沈景照文鱗雙江<lb/>
滙西奔詭怪潛坤珍孤山乃北峙森爽棲靈神洄潭或<lb/>
動容島嶼疑揺振陶埴兹擇土蒲魚相與鄰信美非所<lb/>
安羇心屢逡廵糺結良可解紆鬱亦巳伸髙歌返故室<lb/>
<pb n="KR4h0161_WYG_037-10a"/>
自誷非所欣<lb/>
　　南磵中題<lb/>
秋氣集南磵獨游亭午時迴風一蕭瑟林影久參差始<lb/>
至若有得稍深遂忘疲羇禽響幽谷寒藻舞淪漪去國<lb/>
魂已逺懐人淚空垂孤生易為感失路少所宜索寞竟<lb/>
何事徘徊秖自知誰為後來者當與此心期<lb/>
　　遊石角過小嶺至長烏村<lb/>
志適不期貴道存豈偷生久忘上封事復笑昇天行竄<lb/>
<pb n="KR4h0161_WYG_037-10b"/>
逐宦湘浦揺心劇懸旌始驚陷世議終欲逃天刑嵗月<lb/>
殺憂慄慵疎寡將迎追遊疑所愛且復舒吾情石角恣<lb/>
幽歩長烏遂遐征磴迴茂樹斷景宴寒川明曠望少行<lb/>
人時聞田鸛鳴風篁冒水逺霜稻侵山平稍與人事間<lb/>
益知身世輕為農信可樂居寵真虛榮喬木餘故國願<lb/>
言果丹誠四支反田畆釋志東臯耕<lb/>
　　與崔䇿登西山<lb/>
鶴鳴楚山靜露白秋江曉連袂度危橋縈迴出林杪西<lb/>
<pb n="KR4h0161_WYG_037-11a"/>
岑極逺目毫末皆可了重疊九疑髙微茫洞庭小迥窮<lb/>
兩儀際髙出萬象表馳景泛頹波遥風遞寒篠謫居安<lb/>
所習稍厭從紛擾生同胥靡遺壽等彭鏗夭蹇連困顛<lb/>
踣愚䝉怯幽眇非令親愛疎誰使心神悄偶兹遁山水<lb/>
得以觀魚鳥吾子幸淹留緩我愁腸繞<lb/>
　　構法華寺西亭<lb/>
竄身楚南極山水窮險艱歩登最髙寺蕭散任疎頑西<lb/>
垂下斗絶欲似窺人寰反如在幽谷榛翳不可攀命童<lb/>
<pb n="KR4h0161_WYG_037-11b"/>
恣披翦葺宇横斷山剨如判清濁飄若升雲間逺岫攅<lb/>
衆頂澄江抱清灣夕照臨軒墮棲烏當我還菡萏溢嘉<lb/>
色篔簹遺清斑神舒屏羈鎻志適忘幽孱棄逐久枯槁<lb/>
迨今始開顔賞心難久留離念來相闗北望間親愛南<lb/>
瞻雜夷蠻置之勿復道且寄須臾閒<lb/>
　　夏夜苦熱登西樓<lb/>
苦熱中夜起登樓獨褰衣山澤凝暑氣星漢湛光輝火<lb/>
晶燥露滋埜靜停風威探湯汲隂井煬竈開重扉憑欄<lb/>
<pb n="KR4h0161_WYG_037-12a"/>
久徬徨流汗不可揮莫辯亭毒意仰訴璿與璣諒非姑<lb/>
射子靜勝安能希<lb/>
　　覺衰<lb/>
久知老㑹至不謂便見侵今年宜未衰稍巳來相尋齒<lb/>
疎髪就種奔走力不任咄此可奈何未必傷我心彭耼<lb/>
安在哉周孔亦巳沈古稱壽聖人曽不留至今但願得<lb/>
美酒朋友常共斟是時春向暮桃李生繁隂日照天正<lb/>
緑杳杳歸鴻吟出門呼所親扶杖登西林髙歌足自快<lb/>
<pb n="KR4h0161_WYG_037-12b"/>
商頌有遺音<lb/>
　　遊南亭夜還叙志七十韻<lb/>
夙抱丘壑尚率性恣遊遨中為吏役牽十祀空悁勞外<lb/>
曲狥塵轍私心寄英髦進乏廊廟器退非鄉曲豪天命<lb/>
斯不易鬼責將安逃屯難果見凌剥喪宜所遭神明固<lb/>
浩浩衆口徒嗷嗷投跡山水地放情詠離騷再懐曩嵗<lb/>
期容與馳輕舠虚館背山郭前軒面江臯重疊間浦溆<lb/>
邐迤驅巖㟼積翠浮澹灔始疑負靈鼇叢林留衝飇石<lb/>
<pb n="KR4h0161_WYG_037-13a"/>
礫迎飛濤曠朗天景霽樵蘇逺相號澄潭湧沈鷗半壁<lb/>
跳懸猱鹿鳴驗食埜魚樂知觀濠孤賞誠所悼暫欣良<lb/>
足襃留連俯櫺檻注我壺中醪朶頤進芰實擢手持蟹<lb/>
螯炊稻視爨鼎鱠鮮聞操刀野蔬盈傾筐頗雜池沼芼<lb/>
緬慕鼓枻翁嘯咏哺其糟退想於陵子三咽資李螬斯<lb/>
道難為偕沈憂安所韜曲渚怨鴻鵠環洲彫蘭䔌暮景<lb/>
迴西岑北流遊滔滔徘徊遂昏黒逺火明連艘木落寒<lb/>
山靜江空秋月髙歛袂戒還徒善游矜所操趣淺戢長<lb/>
<pb n="KR4h0161_WYG_037-13b"/>
枻乗深屏輕篙曠望援深宇哀歌叩鳴艚中川恣超忽<lb/>
漫若翔且翺淹泊遂所止埜風自颾颾澗急驚鱗奔蹊<lb/>
荒饑獸嘷入門守拘縶悽戚増鬱陶慕士情未忘懐人<lb/>
首徒搔内顧乃無有德輶甚鴻毛名竊久自欺食浮固<lb/>
云叨問牛悲釁鐘説彘驚臨牢永遁刀筆吏寧期簿書<lb/>
曹中興遂羣物裂壤分鞬櫜岷凶既云捕呉冦亦巳鏖<lb/>
扞禦盛方虎謨明富伊咎<hi>與臯同</hi>披山窮木禾駕海逾蟠<lb/>
桃重來越裳雉再返西旅獒左右抗槐棘縱横羅雁羔<lb/>
<pb n="KR4h0161_WYG_037-14a"/>
三辟咸肆宥衆生均覆燾安得奉皇靈在宥解天弢歸<lb/>
誠慰松梓陳力開蓬蒿卜室有鄠杜名田占澧澇磻谿<lb/>
近餘基阿城連故濠螟蛑願親燎荼堇甘自薅饑食期<lb/>
農耕寒衣俟蠶繰及骭足為温滿腹寧復饕安將蒯及<lb/>
菅誰慕粱與膏弋林敺雀鷃漁澤從鰌魛觀象嘉素履<lb/>
陳詩謝干旄方托麋鹿羣敢同騏驥槽處賤無溷濁固<lb/>
窮無淫慆跟蹌辭束縛悦懌換煎熬登年徒負版興役<lb/>
趨伐鼛目眩絶渾渾耳喧息嘈嘈兹焉畢餘命富貴非<lb/>
<pb n="KR4h0161_WYG_037-14b"/>
吾曹長沙哀糾纆漢隂嗤桔槔茍伸擊壤情機事息秋<lb/>
毫海霧多蓊鬱越風饒腥臊寧唯迫魑魅所懼齊焄藨<lb/>
知罃懐禇中范叔戀綈袍伊人不可期慷慨徒忉忉<hi>按此</hi>
<hi>詩重二濠字二曹字</hi>
　　韋道安<lb/>
道安本儒士頗擅弓劍名二十遊太行暮聞號哭聲疾<lb/>
驅前致問有叟垂華纓言我故刺史失職還西京偶為<lb/>
羣盜得毫縷無餘贏貨財足非恡二女皆娉婷蒼黄見<lb/>
<pb n="KR4h0161_WYG_037-15a"/>
驅逐誰識死與生便當此殞命休復事晨征一聞激髙<lb/>
義眥裂肝膽横挂弓問所往趫㨗超崢嶸見盜寒磵隂<lb/>
羅列方忿爭一矢斃酋帥餘黨號且驚麾令遞束縛纆<lb/>
索相拄撐彼姝久禠魄刃下俟誅刑却立不親授諭以<lb/>
從父行捃収自擔肩轉道趨前程夜發敲石火山林如<lb/>
書明父子更抱持涕血紛交零頓首願歸貨納女稱舅<lb/>
甥道安奮衣去義重利固輕師婚古所病合姓非用兵<lb/>
朅來事儒術十載所能逞<hi>平聲</hi>慷慨張徐州朱邸揚前旌<lb/>
<pb n="KR4h0161_WYG_037-15b"/>
投軀獲所願前馬出王城轅門立竒士淮水秋風生君<lb/>
侯既即世麾下相欹傾立孤抗王命鐘鼓四野鳴横潰<lb/>
非所壅逆節非所嬰舉頭自引刃顧義誰顧形烈士不<lb/>
忘死所死在忠貞咄嗟狥權子翕習猶趨榮我歌非悼<lb/>
死所悼時世情<lb/>
　　旦擕謝山人至愚池<lb/>
新沐換輕幘曉池風露清自諧塵外意况與幽人行霞<lb/>
散衆山迥天髙數雁鳴機心付當路聊適羲皇情<lb/>
<pb n="KR4h0161_WYG_037-16a"/>
　　首春逢耕者<lb/>
南楚春候早餘寒已滋榮土膏釋原野百蟄競所營綴<lb/>
景未及郊穡人先耦耕園林幽鳥囀渚澤新泉清農事<lb/>
誠素務羈囚阻平生故池想蕪沒遺畆當榛荆慕隱既<lb/>
有繫圖功遂無成聊從田父言欵曲陳此情眷然撫耒<lb/>
耜回首烟雲横<lb/>
　　溪居<lb/>
久為簪組累幸此南夷謫閒依農圃鄰偶似山林客曉<lb/>
<pb n="KR4h0161_WYG_037-16b"/>
耕翻露草夜榜響溪石來往不逢人長歌楚天碧<lb/>
　　郊居嵗暮<lb/>
屏居負山郭嵗暮驚離索野迥樵唱來庭空燒燼落世<lb/>
紛因事逺心賞隨年薄黙黙諒何為徒成今與昨<lb/>
　　秋曉行南谷經荒村<lb/>
杪秋霜露重晨起行幽谷黄葉覆溪橋荒村唯古木寒<lb/>
花疎寂厯幽泉微斷續機心久已忘何事驚麋鹿<lb/>
　　雨後曉行獨至愚溪北池<lb/>
<pb n="KR4h0161_WYG_037-17a"/>
宿雲散洲渚曉日明村塢髙樹臨清池風驚夜來雨予<lb/>
心適無事偶此成賔主<lb/>
　　中夜起望西園值月上<lb/>
覺聞繁露墜開户臨西園寒月上東嶺冷冷疎竹根石<lb/>
泉逺逾響山鳥時一喧倚楹遂至旦寂寞將何言<lb/>
　　零陵春望<lb/>
平野春草緑曉鶯啼逺林日晴瀟湘渚雲斷岣嶁岑仙<lb/>
駕不可望世途非所任凝情空景慕萬里蒼梧隂<lb/>
<pb n="KR4h0161_WYG_037-17b"/>
　　法華寺西亭夜飲<lb/>
祇樹夕陽亭共傾三昧酒露暗水連堦月明花覆牖莫<lb/>
厭罇前醉相看未白首<lb/>
　　茒簷下始栽竹<lb/>
瘴茒葺為宇溽暑恒侵肌適有重膇疾蒸鬱寧所宜東<lb/>
鄰幸導我樹竹邀涼颸欣然愜吾志荷鍤西巖陲楚壤<lb/>
多怪石墾鑿力巳疲江風忽云暮輿曳還相追蕭瑟過<lb/>
極浦旖旎附幽墀貞根期永固貽爾寒泉滋夜窗遂不<lb/>
<pb n="KR4h0161_WYG_037-18a"/>
掩羽扇寧復持清泠集濃露枕簟凄已知網蟲依宻葉曉<lb/>
禽棲迥枝豈伊紛囂間重以心慮怡嘉爾亭亭質自逺棄<lb/>
幽期不見野蔓草蓊蔚有華姿諒無凌寒色豈與青山辭<lb/>
　　種仙靈毗<lb/>
窮陋闕自養癘氣劇囂煩隆冬乏霜霰日夕南風温杖<lb/>
藜下庭際曳踵不及門門有埜田吏慰我飄零魂及言<lb/>
有靈藥近在湘西原服之不盈旬蹩<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>皆騰鶱笑忭前<lb/>
即吏為我擢其根蔚蔚遂充庭英翹忽巳繁晨起自採<lb/>
<pb n="KR4h0161_WYG_037-18b"/>
曝杵臼通夜喧靈和理内藏攻疾貴自源壅覆逃積霧<lb/>
神舒委餘暄竒功茍可徵寧復資蘭蓀我聞畸人術一<lb/>
氣中夜存能令深深息呼吸還歸跟疎放固難效且以<lb/>
藥餌論痿者不忘起窮者寧復言神哉輔吾足幸及兒<lb/>
女奔<lb/>
　　種术<lb/>
守閒事服餌採术東山阿東山幽且阻疲<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>煩經過戒<lb/>
徒斸靈根封植閟天和違爾澗底石徹我庭中莎土膏<lb/>
<pb n="KR4h0161_WYG_037-19a"/>
滋𤣥液松露墜繁柯南東自成畆繚繞紛相羅晨歩佳<lb/>
色媚夜眠幽氣多離憂茍可怡孰能知其他㸑竹茹芳<lb/>
葉寧慮瘵與瘥留連樹蕙辭婉娩採薇歌悟拙甘自足<lb/>
激清愧同波單豹且理内髙門復如何<lb/>
　　早梅<lb/>
早梅發髙樹迥映楚天碧朔吹飄夜香繁霜滋曉日欲<lb/>
為萬里贈杳杳山水隔寒英坐銷落何用慰逺客<lb/>
　　禪堂<lb/>
<pb n="KR4h0161_WYG_037-19b"/>
發地結菁茒團團抱虚白山花落幽户中有忘機客渉<lb/>
有本非取照空不待析萬籟俱縁生窅然喧中寂心境<lb/>
本同如鳥飛無遺跡<lb/>
　　田家<lb/>
蓐食狥所務驅牛向東阡雞鳴村巷白夜色歸暮田札<lb/>
札耒耜聲飛飛來烏鳶竭兹筋力事持用窮嵗年盡輸<lb/>
助徭役聊就空自眠子孫日已長世世還復然<lb/>
籬落隔煙火農談四鄰夕庭際秋蟲鳴疎麻方寂厯蠶<lb/>
<pb n="KR4h0161_WYG_037-20a"/>
絲盡輸税機杼空倚壁里胥夜經過雞黍事筵席各言<lb/>
官長峻文字多督責東鄉後租期車轂陷泥澤公門少<lb/>
推恕鞭扑恣狼籍努力慎經營肌膚真可惜迎新在此<lb/>
嵗唯恐踵前跡<lb/>
古道饒蒺藜縈迴古城曲蓼花被堤岸陂水寒更渌是<lb/>
時収穫竟落日多樵牧風髙榆栁疎霜重棃棗熟行人<lb/>
迷去住野馬競棲宿田翁笑相念昏黒慎原陸今年幸<lb/>
少豐無厭饘與粥<lb/>
<pb n="KR4h0161_WYG_037-20b"/>
　　飲酒<lb/>
今旦少愉樂起坐開清樽舉觴酹先酒為我驅憂煩須<lb/>
㬰心自殊頓覺天地暄連山變幽晦緑水函晏温藹藹<lb/>
南郭門樹木一何繁清隂可自庇竟夕聞佳言盡醉無<lb/>
復辭偃卧有芳蓀彼哉晉楚富此道未必存<lb/>
　　讀書<lb/>
幽沈謝世事俛黙窺唐虞上下觀古今起伏千萬途遇<lb/>
欣或自笑感戚亦以吁縹帙各舒散前後互相逾瘴痾<lb/>
<pb n="KR4h0161_WYG_037-21a"/>
擾靈府日與往昔殊臨文作了了徹巻兀若無竟夕誰<lb/>
與言但與竹素俱倦極更倒卧熟寐乃一蘇欠伸展肢<lb/>
體吟咏心自愉得意適其適非願為世儒道盡即閉口<lb/>
蕭散捐囚拘巧者為我拙智者為我愚書史足自悦安<lb/>
用勤與劬貴爾六尺軀勿為名所驅<lb/>
　　感遇<lb/>
旭日照寒埜鸒斯起蒿萊啁啾有餘樂飛舞西陵隈迴<lb/>
風旦夕至零葉萎陳荄所棲不足恃鷹隼縱横來<lb/>
<pb n="KR4h0161_WYG_037-21b"/>
　　掩役夫張進骸<lb/>
生死悠悠爾一氣聚散之偶來紛喜怒奄忽已復辭為<lb/>
役孰賤辱為貴非神竒一朝纊息定枯朽無妍媸生平<lb/>
勤皁櫪剉秣不告疲既死給槥櫝𦵏之東山基奈何值<lb/>
崩湍蕩析臨路陲髐然暴百骸散亂不復支從者幸告<lb/>
余睠之涓然悲猫䑕獲迎祭犬馬有蓋帷佇立唁爾魂<lb/>
豈復識此為畚鍤載埋瘞溝瀆䕶其危我心得所安不<lb/>
謂爾有知掩骼著春令兹焉適其時及物非吾事聊且<lb/>
<pb n="KR4h0161_WYG_037-22a"/>
顧爾私<lb/>
　　古東門行<lb/>
漢家三十六將軍東方雷動横陣雲雞鳴函谷客如霧<lb/>
貎同心異不可數赤丸夜語飛電光徼廵司𨽻眼如羊<lb/>
當街一叱百吏走馮敬胷中函匕首凶徒側耳潛愜心<lb/>
悍臣破膽皆杜口魏王卧内藏兵符子西掩袂真無辜<lb/>
羌胡轂下一朝起敵國舟中非所擬安陵誰辨削礪功<lb/>
韓國詎明深井里絶䑋斷骨那下補萬金寵贈不如土<lb/>
<pb n="KR4h0161_WYG_037-22b"/>
<hi>諷當時盜殺武元衡事</hi>
　　寄韋珩<lb/>
初拜栁州出東郊道旁相送皆賢豪迴眸炫晃别羣玉<lb/>
獨赴異域穿蓬蒿炎煙六月咽口鼻胸鳴肩舉不可逃<lb/>
桂州西南又千里灕水鬭石麻蘭髙隂森野葛交蔽日<lb/>
懸蛇結虺如蒲萄到官數宿賊滿埜縛壯殺老啼且號<lb/>
饑行夜坐設方畧籠銅枹鼓手所操竒瘡釘骨狀如箭<lb/>
鬼手脱命爭纎毫今年噬毒得霍疾支心攪腹㦸與刀<lb/>
<pb n="KR4h0161_WYG_037-23a"/>
邇來氣少筋骨露蒼白瀄汩盈顚毛君今矻矻又竄逐<lb/>
辭賦巳復窮詩騷神兵廟畧頻破虜四溟不日清風濤<lb/>
聖恩儻忽念行葦十年踐蹈久巳勞幸因解網入鳥獸<lb/>
畢命江海終遊遨願言未果身益老起望東北心滔滔<lb/>
　　行路難<lb/>
君不見夸父逐日窺虞淵跳踉北海超崑崙披霄决漢<lb/>
出沆漭瞥裂左右遺星辰須臾力盡道渇死狐䑕蜂蟻<lb/>
爭噬吞北方竫人長九寸開口抵掌更笑喧啾啾飲食<lb/>
<pb n="KR4h0161_WYG_037-23b"/>
滴與粒生死亦足終天年睢盱大志少成遂坐使兒女<lb/>
相悲憐<lb/>
飛雪斷道氷成梁侯家熾炭雕玉房蟠龍吐耀虎喙張<lb/>
熊蹲豹躑爭低昻攅巒叢崿射朱光丹霞翠霧飄竒香<lb/>
美人四向迴明璫雪山氷谷晞太陽星躔奔走不得止<lb/>
奄忽雙燕棲虹梁風臺露榭生光飾死灰棄置參與商<lb/>
盛時一去貴反賤桃笙葵扇安可常<lb/>
　　跂烏詞<lb/>
<pb n="KR4h0161_WYG_037-24a"/>
城上日出羣烏飛鵶鵶爭赴朝陽枝刷毛伸翼和且樂<lb/>
爾獨落魄今何為無乃慕髙近白日三足妒爾令爾疾<lb/>
無乃饑啼走道旁貪鮮攫肉人所傷翹肖獨足下叢薄<lb/>
口銜低枝始能躍還顧泥塗畏螻蟻仰看棟梁防燕雀<lb/>
左右六翮利如刀踊身失勢不得髙支離無趾猶自免<lb/>
努力低飛逃後患<lb/>
　　放鷓鴣詞<lb/>
楚越有鳥甘且腴嘲嘲自鳴為鷓鴣狥媒得食不復慮<lb/>
<pb n="KR4h0161_WYG_037-24b"/>
機械潛發罹罝罦羽毛摧折觸籠籞煙火煽赫驚庖厨<lb/>
鼎前芍藥調五味膳夫攘腕左右視齊王不忍觳觫牛<lb/>
簡子亦放邯鄲鳩二子得意猶念此况我萬里為孤囚<lb/>
破籠展翅當逺去同類相呼莫相顧<lb/>
　　聞黄鸝<lb/>
倦聞子規朝暮聲不意忽有黄鸝鳴一聲夢斷楚江曲<lb/>
滿眼故園春意生目極千里無山河麥芒際天揺青波<lb/>
王畿優本少賦役務閒酒熟饒經過此時晴煙最深處<lb/>
<pb n="KR4h0161_WYG_037-25a"/>
舍南巷北遥相語翻日迥度昆明飛凌風邪看細栁翥<lb/>
我今誤落千萬山身同傖人不思還鄉禽何事亦來此<lb/>
令我生心憶桑梓閉聲迴翅歸務速西林紫椹行當熟<lb/>
　　楊白花<lb/>
楊白花風吹渡江水坐令宫樹無顔色揺蕩春光千萬<lb/>
里茫茫曉日下長秋哀歌未斷城鴉起<lb/>
　　漁翁<lb/>
漁翁夜傍西巖宿曉汲清湘燃楚竹煙消日出不見人<lb/>
<pb n="KR4h0161_WYG_037-25b"/>
欸乃一聲山水緑迴看天際下中流巖上無心雲相逐<lb/>
　近體詩<lb/>
　　梅雨<lb/>
梅實迎時雨蒼茫值晩春愁深楚猿夜夢斷越雞晨海<lb/>
霧連南極江雲暗北津素衣今盡化非為帝京塵<lb/>
　　同劉二十八院長述舊言懐感時書事奉寄澧州<lb/>
　　　張員外使君五十二韻之作因其韻増至八十<lb/>
　　　通贈二君子<lb/>
<pb n="KR4h0161_WYG_037-26a"/>
弱嵗遊𤣥圃先容幸棄瑕名勞長者記文許後生誇鷃<lb/>
翼嘗披隼蓬心類倚麻繼酬天禄署俱尉甸侯家憲府<lb/>
初収迹丹墀共拜嘉分行參瑞獸傳㸃亂宫鴉執簡寧<lb/>
循枉持書毎去邪鸞凰標魏闕熊虎負崇牙辨色空相<lb/>
顧傾心自不譁金爐仄流月紫殿啟晨赮未竟遷喬樂<lb/>
俄成失路嗟還如渡遼水更似謫長沙别怨秦城暮途<lb/>
窮越嶺斜訟庭閒枳棘候吏逐麋䴥三載皇恩暢千年<lb/>
聖厯遐朝宗延駕海師役罷梁溠京邑搜貞幹南宫歩<lb/>
<pb n="KR4h0161_WYG_037-26b"/>
渥洼世惟材是梓人仰驥中驊歘刺苖人地仍逾贑石<lb/>
崖禮容垂㻫琫戍備響錏鍜寵即郎官舊威從太守加<lb/>
建旟翻鷙鳥負弩繞文虵冊府榮八命中闈盛六珈肯<lb/>
隨胡質矯方惡馬融奢褒德符新換懐仁道併遮俗嫌<lb/>
龍節晩朝訝介圭賖禹貢輸苞匭周官賦秉秅雄風吞<lb/>
七澤異産控三巴即事觀農稼因時展物華秋原被蘭<lb/>
葉春渚漲桃花令肅軍無擾程懸市禁貰不應虞竭澤<lb/>
寧復歎棲苴蹀躞騶先駕籠銅鼓報衙染毫東國素濡<lb/>
<pb n="KR4h0161_WYG_037-27a"/>
印錦溪砂貨積舟難泊人歸山倍畬呉歈工折栁楚舞<lb/>
舊傳芭隱几松為曲傾罇石作汙寒初榮橘柚夏首薦<lb/>
枇杷祀變荆巫禱風移魯婦髽巳聞施愷悌還覩正竒<lb/>
衺慕友慚連璧言姻喜附葭沈埋全死地流落半生涯<lb/>
入郡腰恒折逢人手盡义敢辭親恥汙惟恐長疵瘕善<lb/>
幻迷氷火齊諧笑栢塗東門牛屢飯中散蝨空爬逸戲<lb/>
看猿鬭殊音辨馬撾渚行狐作㜸林宿鳥為<graphic n="KR2489" url="https://raw.githubusercontent.com/kanripo/KR-Gaiji/master/images/KR2489.png" mimeType="image/png"/>同病憂<lb/>
能老新聲厲似姱豈知千仞墜秖為一毫差守道甘長<lb/>
<pb n="KR4h0161_WYG_037-27b"/>
絶明心欲自<graphic n="KR2319" url="https://raw.githubusercontent.com/kanripo/KR-Gaiji/master/images/KR2319.png" mimeType="image/png"/>貯愁聽夜雨隔淚數殘葩梟族音常聒<lb/>
豺羣喙競呀岸蘆翻毒蜃磎竹鬭狂犘野鶩行看弋溪<lb/>
魚或共扠瘴氛恒積潤訛火亟生煆耳靜煩喧蟻魂驚<lb/>
怯怒蛙風枝散陳葉霜蔓綖寒𤓰霧宻前山桂氷枯曲<lb/>
沼蕸思鄉比莊舄遯世遇眭夸漁舍茨荒草村橋卧古<lb/>
槎御寒衾用罽挹水勺仍椰窗蠧惟潛蝎甍涎競綴蝸<lb/>
引泉開故竇䕶藥插新笆樹怪花因槲蟲憐目待蝦驟<lb/>
歌喉易嗄饒醉鼻成皻曳捶牽羸馬垂蓑牧艾豭巳看<lb/>
<pb n="KR4h0161_WYG_037-28a"/>
能類鼈猶訝雉為鷨誰采中原菽徒巾下澤車俚兒供<lb/>
苦筍傖父饋酸樝勸筞扶危杖邀持當酒茶道流徵短<lb/>
褐禪客㑹袈裟香飯舂菰米珍蔬折五茄方期飲甘露<lb/>
更欲吸流霞屋䑕從穿穴林狙任攫拏春衫裁白紵朝<lb/>
㡌掛烏紗屢歎恢恢網頻揺肅肅罝衰榮因蓂莢盈缺<lb/>
幾蝦蟇路識溝邊栁城聞隴上笳共思捐珮處千騎擁<lb/>
青緺<lb/>
　　酬婁秀才寓居開元寺早秋月夜病中見寄<lb/>
<pb n="KR4h0161_WYG_037-28b"/>
客有故園思瀟湘生夜愁病依居士室夢繞羽人丘味<lb/>
道憐知止遺名得自求壁空殘月曙門掩候蟲秋謬委<lb/>
雙金重難徵雜佩酬碧霄無枉路徒此助離憂<lb/>
　　韋使君黄溪祈雨見召從行至祠下口號<lb/>
驕陽愆嵗事良牧念菑畬列騎低殘月鳴笳度碧虚稍<lb/>
窮樵客路遥駐野人居谷口寒流淨叢祠古木疎焚香<lb/>
秋霧濕奠玉曉光初肹蠁巫言報精誠禮物餘惠風仍<lb/>
偃草靈雨㑹隨車俊罪非真吏翻慚奉簡書<lb/>
<pb n="KR4h0161_WYG_037-29a"/>
　　楊尚書寄郴筆知是小生本様令更商㩁使盡其<lb/>
　　　功輒獻長句<lb/>
截玉銛錐作妙形貯雲含霧到南溟尚書舊用裁天詔<lb/>
内史新將冩道經曲藝豈能禆損益微辭秖欲播芳馨<lb/>
桂陽卿月光輝徧毫末應傳顧兔靈<lb/>
　　登桞州城樓寄漳汀封連四州<lb/>
城上髙樓接大荒海天愁思正茫茫驚風亂颭芙蓉水<lb/>
宻雨斜侵薜荔墻嶺樹重遮千里目江流曲似九迴腸<lb/>
<pb n="KR4h0161_WYG_037-29b"/>
共來百越文身地猶自音書滯一鄉<lb/>
　　栁州寄丈人周韶州<lb/>
越絶孤城千萬峯空齋不語坐髙舂印文生緑經旬合<lb/>
硯匣留塵盡日封梅嶺寒煙藏翡翠桂江秋水露鰅鱅<lb/>
丈人本自忘機事為想年來憔悴容<lb/>
　　得盧衡州書因以詩寄<lb/>
臨蒸且莫歎炎方為報秋來雁幾行林邑東迴山似㦸<lb/>
䍧牱南下水如湯蒹葭淅瀝含秋霧橘柚玲瓏透夕陽<lb/>
<pb n="KR4h0161_WYG_037-30a"/>
非是白蘋洲畔客還將逺意問瀟湘<lb/>
　　嶺江南行<lb/>
瘴江南去入雲煙望盡黄茒是海邊山腹雨晴添象跡<lb/>
潭心日暖長蛟涎射工巧伺遊人影颶母偏驚旅客船<lb/>
從此憂來非一事豈容華髪待流年<lb/>
　　栁州峒岷<lb/>
郡城南下接通津異服殊音不可親青篛裹鹽歸峒客<lb/>
緑荷包飯趂虛人鵞毛禦臘縫山罽雞骨占年拜水神<lb/>
<pb n="KR4h0161_WYG_037-30b"/>
愁向公庭問重譯欲投章甫作文身<lb/>
　　别舍弟宗一<lb/>
零落殘紅倍黯然雙垂别淚越江邊一身去國六千里<lb/>
萬死投荒十二年桂嶺瘴來雲似墨洞庭春盡水如天<lb/>
欲知此後相思夢長在荆門郢樹煙<lb/>
　　江雪<lb/>
千山鳥飛絶萬逕人蹤滅孤舟蓑笠翁獨釣寒江雪<lb/>
　　與浩初上人同看山寄京華親故<lb/>
<pb n="KR4h0161_WYG_037-31a"/>
海畔尖山似劍鋩秋來處處割愁腸若為化得身千億<lb/>
散作峯頭望故鄉<lb/>
　　栁州二月榕葉落盡偶題<lb/>
官情羇思正悽悽春半如秋意轉迷山城過雨百花盡<lb/>
榕葉滿庭鸎亂啼<lb/>
　　浩初上人見貽絶句欲登仙人山因以酬之<lb/>
珠樹玲瓏隔翠微病來方外事多違仙山不屬分符客<lb/>
一任凌空錫杖飛<lb/>
<pb n="KR4h0161_WYG_037-31b"/>
　　殷賢戲批書後寄劉連州并示孟崙二童<lb/>
書成欲寄庾安西紙背應勞手自題聞道近來諸子弟<lb/>
臨池尋巳厭家雞<lb/>
　　重贈<lb/>
聞道將雛向墨池劉家還有異同辭如今試遣隈墻問<lb/>
巳道世人那得知<lb/>
世上悠悠不識真薑芽盡是捧心人若道桞家無子弟<lb/>
往年何事乞西賔<hi>按禹錫酬家雞之贈云日日臨池弄小雛還思冩論付官奴栁家新様元</hi>
<pb n="KR4h0161_WYG_037-32a"/>
　<hi>和脚且盡薑芽歛手徒官奴王羲之女名羲之樂毅論書賜官奴時子厚未有子故云</hi>
　　　疊前<lb/>
　小學新翻墨沼波羡君瓊樹散枝柯在家弄玉唯嬌女<lb/>
　空覺庭前鳥跡多<lb/>
　　　夏晝偶作<lb/>
　南州溽暑醉如酒隱几熟眠開北牖日午獨覺無餘聲<lb/>
　山童隔竹敲茶臼<lb/>
　<lb/>
<pb n="KR4h0161_WYG_037-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻三十七<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_038-1a"/>
　欽定四庫全書<lb/>
御定全唐詩録巻三十八<lb/>
　　劉禹錫<hi>一</hi>
　　　禹錫字夢得彭城人附叔文擢度支員外郞人不<lb/>
　　　敢斥其名號二王劉柳憲宗立禹錫貶連州未至<lb/>
　　　斥朗州司馬作竹枝詞武元衡初不為宗元所喜<lb/>
　　　自中丞下除右庶子及是執政禹錫久落魄乃作<lb/>
　　　問大鈞謫九年等賦又叙張九齡事為詩欲感諷<lb/>
<pb n="KR4h0161_WYG_038-1b"/>
　　　權要久之召還宰相欲任南省郎乃作𤣥都觀看<lb/>
　　　花君子詩當路不喜出為播州易連州徙䕫州由<lb/>
　　　和州刺史入為主客郎中復作遊𤣥都觀詩有兎<lb/>
　　　葵燕麥之語聞者益薄其行俄分司東都裴度薦<lb/>
　　　為集賢學士度罷出刺蘇州徙汝同二州會昌時<lb/>
　　　撿校禮部尚書<lb/>
　　　禹錫與樂天唱和號劉白唱和集與裴度唱和號<lb/>
　　　汝洛集與令狐楚唱和號彭陽唱和集與李德裕<lb/>
<pb n="KR4h0161_WYG_038-2a"/>
　　唱和號吳蜀集<lb/>
　　禹錫晚年與白傅友善詩筆文章時無在其右者<lb/>
　　常與禹錫唱和往來因集其詩而叙之曰彭城劉<lb/>
　　夢得詩豪者也其鋒森然少敢當者予不量力往<lb/>
　　往犯之夫合應者聲同交争者力敵一往一復欲<lb/>
　　罷不能由是每製一篇先於視草視草則興作興<lb/>
　　作則文成一二年來日尋筆研同贈和答不覺滋<lb/>
　　多太和三年春已前紙墨所存者凡一百三十八<lb/>
<pb n="KR4h0161_WYG_038-2b"/>
　　首其餘乘興仗醉率然口號者不在此數因而命<lb/>
　　小姪龜兒編勒成兩軸仍寫二本一付龜兒一付<lb/>
　　夢得小兒崑郎各令收藏附兩家文集余頃與元<lb/>
　　微之唱和頗多或在人口嘗戲微之云僕與足下<lb/>
　　二十年來為文友詩敵幸也亦不幸也吟咏情性<lb/>
　　播揚名聲其適遺形其樂忘老幸也然江南士女<lb/>
　　語才子者多云元白以子之故僕不得獨步於呉<lb/>
　　越間此亦不幸也今垂老復遇夢得非重不幸耶<lb/>
<pb n="KR4h0161_WYG_038-3a"/>
　　夢得曰文之神妙莫先於詩若妙與神則吾豈敢<lb/>
　　如夢得雪裏髙山頭白早海中仙果子生遲沉舟<lb/>
　　側畔千帆過病樹前頭萬木春之類真為神妙<lb/>
　　矣在在處處應有靈物䕶持豈兩家子弟秘藏而<lb/>
　　已其為名流許與如此<lb/>
　　禹錫嘗對賓友每吟張博士籍詩云藥酒欲開期<lb/>
　　好客朝衣暫脱見閒身對花木則吟王右丞詩云<lb/>
　　興䦨啼鳥換坐久落花多又曰白二十二好余秋<lb/>
<pb n="KR4h0161_WYG_038-3b"/>
　　水詠云東屯滄海濶南漾洞庭寛余自知不及韋<lb/>
　　蘇州春潮帶雨晚來急野渡無人舟自横嘗過洞<lb/>
　　庭雖為一篇思杜員外落句云年去年來洞庭上<lb/>
　　白蘋愁殺白頭人鄙夫之言有愧於杜公也楊茂<lb/>
　　卿校書過華山詩云河勢崑崙逺山形菡蓞秋此<lb/>
　　實為佳句<lb/>
　古體詩<lb/>
　　團扇歌<lb/>
<pb n="KR4h0161_WYG_038-4a"/>
團扇復團扇奉君清暑殿秋風入庭樹從此不相見上<lb/>
有乘鸞女蒼蒼網蟲遍明年入懷袖别是機中練<lb/>
　　順陽歌<lb/>
朝辭官軍驛前望順陽路野水齧荒墳秋蟲鏤宫樹曾<lb/>
聞天寳來塞馬西南騖城守魯將軍拔城從此去<lb/>
　　莫徭歌<lb/>
莫徭自生長名字無符籍市易雜鮫人婚姻通木客星<lb/>
居占泉眼火種開山脊夜渡千仞谿含沙不能射<lb/>
<pb n="KR4h0161_WYG_038-4b"/>
　　插田歌<hi>并序</hi>
　　　連州城下俯接村墟偶登郡樓適有所感遂書<lb/>
　　　其事為俚歌以俟采詩者<lb/>
岡頭花草齊燕子東西飛田塍望如線白水光參差農<lb/>
婦白紵裙農夫緑簔衣齊唱田中歌嚶獰如竹枝但聞<lb/>
怨響音不辨俚語詞時時一大笑此必相嘲嗤水平苗<lb/>
漠漠烟火生墟落黄犬往復還赤鷄鳴且啄路傍誰家<lb/>
郎烏㡌衫袖長自言上計吏年幼離帝鄉田夫語計吏<lb/>
<pb n="KR4h0161_WYG_038-5a"/>
君家儂定記一來長安道眼大不相覷計吏笑致辭長<lb/>
安眞大處省門髙軻峩儂入無度數昨來補衛士唯用<lb/>
筒竹布君看二三年我作官人去<lb/>
　　馬嵬行<lb/>
緑野扶風道黄塵馬嵬驛路邊楊貴人墳髙三四尺乃<lb/>
問里中兒皆言幸蜀時軍家誅佞倖天子捨妖姬羣吏<lb/>
伏門屏貴人牽帝衣低回轉美目風日爲無暉貴人飲<lb/>
金屑倐忽舜英暮平生服杏丹顔色眞如故屬車塵已<lb/>
<pb n="KR4h0161_WYG_038-5b"/>
逺里巷來窺覷共愛宿妝妍君王畫眉處履綦無復有<lb/>
文組光未滅不見巖畔人空見凌波襪郵童愛踪跡私<lb/>
手解鞶結傳看千萬眼縷絶香不歇指環照骨明首飾<lb/>
敵連城將入咸陽市猶得賈胡驚<lb/>
　　壯士行<lb/>
隂風振寒郊猛虎正咆哮徐行出燒地連吼入黄茅壯<lb/>
士走馬去鐙前彎玉弰叱之使人立一發如鼓交悍睛<lb/>
忽星墮飛血濺林梢彪炳為我席羶腥充我庖里中欣<lb/>
<pb n="KR4h0161_WYG_038-6a"/>
害除賀酒紛呶號明日長橋上傾城看斬蛟<lb/>
　　抛毬樂詞<lb/>
五綵繡團圓登君玳瑁筵最宜紅燭下偏趂落花前上<lb/>
客如先起應須贈一船<lb/>
春早見花枝朝朝恨發遲及看花落後却憶未開時幸<lb/>
有抛毬樂一杯君莫辭<lb/>
　　養鷙詞<hi>并序</hi>
　　　途逢少年志在逐獸方呼鷹隼以襲飛走因縱<lb/>
<pb n="KR4h0161_WYG_038-6b"/>
　　　觀之卒無所獲行人有常從事於斯者曰夫鷙<lb/>
　　　禽饑則為用今哺之過篤故也予感之作養鷙<lb/>
　　　詞<lb/>
養鷙非玩形所資擊鮮力少年昧其理日夜哺不息探<lb/>
雛網黄口旦暮有餘食寧知下韝時翅重飛不得毰毸<lb/>
上林表狡兎自南北飲啄既已盈安能勞羽翼<lb/>
　　送湘陽熊判官孺登府罷歸鍾陵因寄呈江西裴<lb/>
　　　中丞二十三兄<lb/>
<pb n="KR4h0161_WYG_038-7a"/>
射策志未就從事歳云除篋留馬卿賦袖有劉𢎞書忽<lb/>
見夏木湥悵然憶吾廬復持州民刺歸謁専城居君家<lb/>
誠易知勝絶傾里閭人言北郭生門有卿相輿鍾陵藹<lb/>
千里帶郭西江水朱檻照河宫旗亭緑雲裏前年初缺<lb/>
守鎭簡由宸扆臨軒弄郡章得人方付此是時左馮翊<lb/>
天下第一理貴臣持牙璋優詔發青紙迎風汚吏免先<lb/>
令疲人喜何武劾腐儒陳蕃禮髙士昔升君子堂腰下<lb/>
綬猶黄<hi>中丞時為萬年尉</hi>汾陰有寶氣赤堇多光鋩束簡下曲<lb/>
<pb n="KR4h0161_WYG_038-7b"/>
臺佩鞬來厯陽綺筵陪一笑蘭室襲餘芳風水忽異勢<lb/>
江湖遽相忘因君倘借問為話老滄浪<lb/>
　　送韋秀才道冲赴制舉<lb/>
驚禽一辭巢棲息無少安秋扇一離手流塵蔽霜紈故<lb/>
侣不可追凉風日已寒逺逢杜陵士别盡平生歡逐客<lb/>
無印綬楚江多芷蘭因居時暇遊長鋏不復彈閱書南<lb/>
軒際絙瑟清夜闌萬境身外寂一杯腹中寛伊昔元宗<lb/>
朝冬卿冠鴛鸞肅穆升内殿從容領儒冠游夏無措詞<lb/>
<pb n="KR4h0161_WYG_038-8a"/>
陽秋垂不刋至今羣玉府學者空縱觀世人希德門揭<lb/>
若攀峰巒之子向明訓鏘如振琅玕一旦西上書道上<lb/>
拂征鞍荆臺宿暮雨漢水浮春瀾君門啓天中多士如<lb/>
星攅煙霞覆雙闕抃舞羅千官清漏滴銅壺仙㕑下雕<lb/>
盤熒煌仰金榜錯落濡飛翰古來才傑士所歎遭時難<lb/>
一鳴從此始相望青雲端<lb/>
　　送李策秀才還湖南因寄幕中親故兼簡衡州李<lb/>
　　　八郎中<lb/>
<pb n="KR4h0161_WYG_038-8b"/>
深春風日淨晝長幽鳥鳴僕夫前致詞門有白面生攝<lb/>
衣相問訊解帶坐南榮端志見眉睫芳言發精誠因出<lb/>
懐中文調孤詞亦清悄如促柱絃掩抑多不平乃言本<lb/>
蜀士世降岷山靈前人秉藝文髙視來上京曳綬司徒<lb/>
府所從信國楨析薪委空林善響難繼聲何處翳附郭<lb/>
㡬人思郈成雲天望喬木風水悲流萍前與計吏西始<lb/>
列貢士名森然就筆札從試春官卿帝城岐路多萬足<lb/>
俟晨星茫茫風塵中工拙同有營寒女勞夜織山苖榮<lb/>
<pb n="KR4h0161_WYG_038-9a"/>
寸莖侯門方擊鐘衣褐誰將迎弱羽果摧頽壯心鬰怦<lb/>
怦諒無蟠木容聊復蓬累行昨日訊靈龜繇言利艱貞<lb/>
當求捨拔中必在審已明誓將息薄遊焦思窮筆精蒔<lb/>
蘭在幽渚安得揚芬馨嗟余摧落者散質負華纓一聆<lb/>
苦辛詞再動伊鬱情身棄言不重愛才心尚驚恨無羊<lb/>
角風使爾化北溟論罷情益親涉旬忘歸程日攜邑中<lb/>
客閒眺江上城晝渴命金罍宵談轉璿衡蕙風香麈尾<lb/>
月露濡桃笙忽被戒羸驂薄言事南征火雲蔚千里旅<lb/>
<pb n="KR4h0161_WYG_038-9b"/>
思浩巳盈湘江含碧虛衡嶺浮翠晶豈伊山水異適與<lb/>
人事幷油幙似昆丘粲然叠瑤瓊庾樓見清月孔座多<lb/>
緑<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>復有衡山守本自雲龍庭至和在靈府發越侔咸<lb/>
英一揮出滎陽惠彼蚩蚩氓隼旟辭灞水居者皆涕零<lb/>
惟昔與伊人交歡經宿齡一從雲雨散滋我鄙吝萌北<lb/>
渚不堪愁南音誰復聴離憂若去水浩蕩無時停嘗聞<lb/>
祝融峯上有神禹銘古石琅玕姿祕文螭虎形聖功奠<lb/>
逺服神物擁休禎賢人在其下彷彿疑蓬瀛君行厯郡<lb/>
<pb n="KR4h0161_WYG_038-10a"/>
齋大袂拂雙旌飾容遇朗鍳肝鬲可以呈昔日馬相如<lb/>
臨卬坐盡傾勉君刷羽翰蚤取凌青㝠<lb/>
　　偶作<lb/>
終朝對尊酒嗜興非嗜甘終日偶衆人縱言不縱談世<lb/>
情閒盡見藥性病多諳寄謝嵇中散予無甚不堪<lb/>
萬巻堆牀書學者識其眞萬里長江水征夫度要津養<lb/>
生非但藥悟佛不因人燕石何須辨逢時即至珍<lb/>
　　讀張曲江集作<hi>并引</hi>
<pb n="KR4h0161_WYG_038-10b"/>
　　　世稱張曲江為相建言放臣不宜與善地多徙<lb/>
　　　五溪不毛之鄉及今讀其文自内職牧始安有<lb/>
　　　瘴癘之歎自退相守荆門有拘囚之思託諷禽<lb/>
　　　鳥寄詞草樹鬱然有騷人風嗟夫身出於遐陬<lb/>
　　　一失意而不能堪矧華人士族而必致醜地然<lb/>
　　　後快意哉議者以曲江為良臣識禄山有反相<lb/>
　　　羞凡器與同列宻啓廷爭雖古哲人不及而燕<lb/>
　　　翼無似終為餒魂豈忮心失恕罹陰謫冣大雖<lb/>
<pb n="KR4h0161_WYG_038-11a"/>
　　　二美莫贖邪不然何袁公一言明楚獄而鐘鼎<lb/>
　　　四葉以是相較神可誣乎予讀其文因為此詩<lb/>
聖言貴忠恕至道重觀身法在何所恨色傷斯為仁良<lb/>
時難久恃陰謫豈無因寂寞韶陽廟魂歸不見人<lb/>
　　謁柱山會禪師<lb/>
我本山東人平生多感慨弱冠遊咸京上書金馬外結<lb/>
交當世賢馳聲溢四塞勉修貴及早狃健不知退錙銖<lb/>
揚芬馨尋尺超瑕纇淹留郢南鄙摧頹羽翰碎安能咎<lb/>
<pb n="KR4h0161_WYG_038-11b"/>
往事且欲去沉痗吾師得眞如寄在人寰内哀我墮名<lb/>
網有如翾飛輩曈曈揭智燭照使出昏昧静見𤣥闗啓<lb/>
歆然初心會夙尚一何微今得信可大覺路明證入便<lb/>
門通懺悔悟理言自忘處屯道猶泰色身豈吾寳慧性<lb/>
非形礙思此靈山期未卜何年載<lb/>
　　武陵觀火詩<lb/>
楚鄉祝融分炎火常為虞是時直突烟發自晨炊徒盲<lb/>
風扇其威白晝曛陽烏操綆不暇汲循墻還避踰怒如<lb/>
<pb n="KR4h0161_WYG_038-12a"/>
列缺光迅與棼輪俱聮延掩四達赫奕成洪罏洶疑雲<lb/>
濤翻颯若鬼神趨當前迎焮郝是物同膏腴金烏入梵<lb/>
天赤龍遊𤣥都騰烟透忩户飛焰生欒櫨火山摧半空<lb/>
星雨灑中衢瑤壇被髹漆寳樹攢珊瑚花縣與琴焦旗<lb/>
亭無酒濡市人委百貨邑令遺雙鳬餘勢下隈隩長熛<lb/>
烘舳艫吹熒照水府炙浪愁天呉灾罷雲日晩心驚視<lb/>
聴殊髙灰辨廪庾黑土連闉闍衆燼合星羅遊氛爍人<lb/>
膚厚地藏宿熱遙林呈驟枯火德資生人庸可一日無<lb/>
<pb n="KR4h0161_WYG_038-12b"/>
御之失其道敲石彌天隅晉庫走龍劍吴宫傷燕雛五<lb/>
行有沴氣先哲垂訏謨宋鄭同日起時稱賢大夫無苛<lb/>
自可樂弭患意所圖賢守恤人瘼臨煙駐驪駒弔傷色<lb/>
慘怛唁失詞劬愉下令蠲里布指期輕市租閈垣適未<lb/>
立苫蓋自相娱山木行剪伐江泥宜墐塗邑臣不必葺<lb/>
何用徵越巫<lb/>
　　崔元受少府自貶所還遺山薑花以詩答之<lb/>
故人博羅尉遺我山薑花採從碧海上來自謫仙家雲<lb/>
<pb n="KR4h0161_WYG_038-13a"/>
濤潤孤根陰火照晨葩靜搖扶桑日豔對瀛洲霞世人<lb/>
愛芳辛搴擷忘幽遐傳名入帝里飛騎辭天涯王濟本<lb/>
尚味石崇方鬭奢雕盤多不識綺席乃增華驛馬損筋<lb/>
骨貴人滋齒牙顧余藜藿士持此重咨嗟<lb/>
　　途中早發<lb/>
馬踏塵上霜月明江頭路行人朝氣鋭宿鳥相辭去流<lb/>
水隔逺邨漫山多紅樹悠悠闗塞内往來無閒步<lb/>
　　和董庶中古散調詞贈尹果毅<lb/>
<pb n="KR4h0161_WYG_038-13b"/>
㫺聴東武吟壯年心已悲如何當濩落聞君辛苦詞言<lb/>
有窮巷士弱齡頗尚竒讀得𤣥女符生當事邊時借名<lb/>
遊俠窟結客幽并兒往來長秋間能帶雙鞬馳崩騰天<lb/>
寳末塵暗燕南陲爟火入咸陽詔徵神武師是時占軍<lb/>
幕插羽揚金羇萬夫列轅門觀射中㦸支誓言雪國讐<lb/>
親愛從此辭中宵倚長劍起視蚩尤旗介馬晨蕭蕭陣<lb/>
雲竟天涯隂風獵白草旗槊光參差勇氣貫中腸視身<lb/>
忽如遺生擒白馬將敵騎不敢追貴臣上戰功名姓隨<lb/>
<pb n="KR4h0161_WYG_038-14a"/>
意移終歳肌骨苦他人印纍纍謁者既清宫諸侯各罷<lb/>
戲上將賜甲第門㦸不可窺眥血下沾襟天髙問無期<lb/>
却尋故鄉路孤影空相隨行逢里中舊樸簌昔所嗤一<lb/>
言合侯王腰佩黄金龜問我何自苦可憐眞數奇遲回<lb/>
顧徒御得色懸雙眉翻然悟世途撫已昧所宜田園已<lb/>
蕪没流浪江海湄鷙禽毛翮摧不見翔雲姿衰容蔽逸<lb/>
氣孑孑無人知寂莫草𤣥徒長吟下書帷聞君發哀韻<lb/>
若扣瑤林枝有客識其眞潺湲涕交頤勸爾一杯酒陶<lb/>
<pb n="KR4h0161_WYG_038-14b"/>
然足自怡<lb/>
　　遊桃源一百韻<lb/>
沅江清悠悠連山鬱岑寂回流抱絶巘皎鏡含虛碧昏<lb/>
旦遞明媚烟嵐分委積香蔓垂緑潭暴龍照孤磧淵明<lb/>
著前志子驥思逺蹠寂寂無何鄉宻爾天地隔金行太<lb/>
元歳漁者偶探陟尋花得幽踪窺洞穿闇隙依微聞雞<lb/>
犬豁達值阡陌居人互相迎笑語如平昔廣樂雖交奏<lb/>
海禽心不懌揮手一來歸故溪無處覔綿綿五百載市<lb/>
<pb n="KR4h0161_WYG_038-15a"/>
朝㡬遷革有路在壺中無人知地脈皇家感至道聖祚<lb/>
自天錫金闕傳本枝玉函留寳厯禁山開袐宇復户潔<lb/>
靈宅藥檢香氛氲醮壇烟幕幕我來塵外躅瑩若朝酲<lb/>
析崖轉對翠屏水窮畱畫鷁三休俯喬木千級扳峭壁<lb/>
旭日聞撞鐘綵雲迎躡屐遂登最髙頂縱目還楚澤平<lb/>
湖見草青逺㟁連霞赤幽尋如夢想緜思屬空閴夤縁<lb/>
且忘疲耽玩近成癖清猿伺曉發瑤草凌寒折祥禽舞<lb/>
蔥蘢珠樹搖玓瓅羽人顧我笑勸我税歸軛霓裳何飄<lb/>
<pb n="KR4h0161_WYG_038-15b"/>
颻童顔潔白晳重巖是藩屏馴鹿受羇靮樓居邇清霄<lb/>
蘿蔦成翠帟仙翁遺竹杖王母留桃核姹女飛丹砂青<lb/>
童䕶金液寳氣浮鼎耳神光生劍脊虛無天樂來窸窣<lb/>
鬼兵役丹丘肅朝禮玉札工紬繹枕中淮南方牀下阜<lb/>
卿舄明鐙坐遙夜幽籟聴淅瀝因話近世仙聳然心神<lb/>
惕乃言瞿氏子骨狀非凡格往事黄先生羣兒多侮劇<lb/>
謷然不屑意元氣貯肝膈往往游不歸洞中觀博奕言<lb/>
髙未易信猶復加訶責一旦前致辭自云仙期迫言師<lb/>
<pb n="KR4h0161_WYG_038-16a"/>
有道骨前事常被謫如今三山上名字在眞籍悠然謝<lb/>
主人後歲當來覿言畢依庭宇如煙去無迹觀者皆失<lb/>
次驚追紛絡繹日暮山徑窮松風自蕭槭適逢修蛇見<lb/>
瞋目光激射如嚴三清居不使恣搜索唯餘步綱勢八<lb/>
趾在沙礫至今東北隅表以壇上石列仙徒有名世人<lb/>
非目擊如何庭廡際白日振羽翮洞天豈幽逺得道如<lb/>
咫尺一氣無死生三光自遷易因思人間世前路何狹<lb/>
窄瞥然此生中善祝期滿百大方播羣類秀氣肖翕闢<lb/>
<pb n="KR4h0161_WYG_038-16b"/>
性静本同和物牽成阻阨是非鬪方寸葷血昏精魄遂<lb/>
令多夭傷猶喜見斑白喧喧車馬馳苒苒桑榆夕共安<lb/>
緹繡榮不悟泥途適紛吾本孤賤世業在縫掖九流宗<lb/>
指歸百氏旁攟摭公卿偶慰薦鄉曲繆推擇居安白社<lb/>
貧志傲𤣥纁辟功名希自取簮組自揚厯書府蚤懐鉛<lb/>
射宫曾發的起草香生帳坐曹烏集柏賜燕聆簫韶侍<lb/>
祠閱琮璧嘗聞履忠信可以行蠻貊自述希古心忘恃<lb/>
干時畫巧言忽成錦苦志徒食檗平地生峯巒深心有<lb/>
<pb n="KR4h0161_WYG_038-17a"/>
矛㦸層波一震盪弱植忽淪溺北渚弔靈均長岑思亭<lb/>
伯禍來昧㡬兆事去空歎息塵累與時深流年隨漏滴<lb/>
才能疑木鴈報施迷夷跖楚奏縶鍾儀商歌勞寗戚禀<lb/>
生非懸解對境方感激自從嬰網羅每事問龜筞王正<lb/>
降雷雨環玦賜遷斥儻復夷平人誓將衣羽客買山構<lb/>
精舎領徒開講席冀無身外憂自有閒中益道芽期日<lb/>
就塵慮乃氷釋且欲遺姓名安能慕竹帛長生尚學致<lb/>
一漑豈虛擲芝术資餱糧烟霞拂巾幘黄石履看墮洪<lb/>
<pb n="KR4h0161_WYG_038-17b"/>
崖肩可拍聊復嗟蜉蝣何煩哀虺蜴青嚢既深味瓊葩<lb/>
亦屢摘縱無西山姿猶免長戚戚<lb/>
　　客有為余話登天壇遇雨之狀因以賦之<lb/>
清晨登天壇半路逢陰晦疾行穿雨過却立視雲背白<lb/>
日照其上風雷走於内滉漾雪海翻槎牙玉山碎蛟龍<lb/>
露鬐鬛神鬼含變態萬狀互生滅百音以繁㑹俯觀羣<lb/>
動静始覺天宇大山頂自晶明人間已霶霈豁然重昏<lb/>
歛渙若春氷潰反照入松門瀑流飛縞帶遥光泛物色<lb/>
<pb n="KR4h0161_WYG_038-18a"/>
餘韻吟天籟洞府撞仙鐘村墟起夕靄却見山下侣已<lb/>
如迷世代問我何處來我來雲雨外<lb/>
　　有僧言羅浮寺因為詩以寫之<lb/>
君言羅浮上容易見九垠漸髙元氣壯洶湧來翼身夜<lb/>
宿最髙峯瞻望浩無鄰海黒天宇曠星辰來逼人是時<lb/>
當朏魄陰物恣騰振日光吐鯨背劍影開龍鱗倐若萬<lb/>
馬馳旌旗聳奫淪又如廣樂奏金石含悲辛疑其有巨<lb/>
靈怪物盡來賔隂陽迭用事乃俾夜作晨咿喔天雞鳴<lb/>
<pb n="KR4h0161_WYG_038-18b"/>
扶桑色昕昕赤波千萬里湧出黄金輪下視生物息霏<lb/>
如隙中塵醯雞仰甕口亦謂雲漢津世人信耳目方寸<lb/>
度大鈞安知視聴外怪愕不可陳悠悠想大方此乃桮<lb/>
水濵知小天地大安能識其眞<lb/>
　　裴祭酒尚書見示春歸城南青松塢别墅寄王左<lb/>
　　　丞髙侍郎之什命同作<lb/>
早宦閲人事晚懐生道機時從學省出獨望郊園歸野<lb/>
彴渡春水山花映巖扉石頭解金章林下步緑薇青松<lb/>
<pb n="KR4h0161_WYG_038-19a"/>
鬰成塢修竹盈尺圍吟風起天籟蔽日無炎威危徑盤<lb/>
羊腸連甍聳翬飛幽谷響樵斧澄潭環釣磯因髙見帝<lb/>
城冠蓋揚光輝白雪難持寄清韻投所希二公如鳯雛<lb/>
比翼翔太微含情謝林壑酬贈駢珠璣顧余久即潛愁<lb/>
寂對芳菲一聞丘中趣再撫黄金徽<lb/>
　　重至衡陽傷桞儀曹<hi>并序</hi>
　　　元和乙未歳與故人桞子厚臨湘水為别桞浮<lb/>
　　　舟適桞州余登陸赴連州後五年余從故道出<lb/>
<pb n="KR4h0161_WYG_038-19b"/>
　　　桂嶺至前别處而君没於南中因賦詩以投弔<lb/>
憶昨與故人湘江岸頭别我馬映林嘶君颿轉山滅馬<lb/>
嘶循故道颿滅如流電千里江蘺春故人今不見<lb/>
　　月夜憶樂天兼寄微之<lb/>
今宵帝城月一望雪相似遙想洛陽城清光正如此知<lb/>
君當此夕亦望鏡湖水展轉相憶心月明千萬里<lb/>
　　韓十八侍御見示岳陽樓别竇司直詩因令屬和<lb/>
　　　重以自述故足成六十二韻<lb/>
<pb n="KR4h0161_WYG_038-20a"/>
楚江何蒼然層瀾七百里孤城寄逺目一瀉無窮已蕩<lb/>
漾浮天蓋四環宣地理積漲在三秋混成非一水冬遊<lb/>
見清淺春望多洲沚雲錦逺沙明風烟青草靡火星忽<lb/>
南見月峽方東迤雪波西山來隱若長城起獨専朝宗<lb/>
路駛悍不可止支川讓其威蓄縮至南委熊武走蠻落<lb/>
<hi>熊武二溪名</hi>瀟湘來奥鄙炎蒸動泉源積潦搜山趾歸往無<lb/>
旦夕包含通逺邇行當白露時眇視秋光裏曙色未昭<lb/>
晰露華遙斐亹浩耳神骨清如觀混元始北風忽震盪<lb/>
<pb n="KR4h0161_WYG_038-20b"/>
驚浪迷津涘怒激鼓鏗訇蹙成山巋硊鵾鵬疑變化罔<lb/>
象何恢詭噓吸寫樓臺騰驤露鬐尾景移羣動息波静<lb/>
繁音弭明月出中央青天絶纖滓素光淡無際緑静平<lb/>
如砥空影渡鵷鴻秋聲思蘆葦鮫人弄機杼貝闕駢紅<lb/>
紫珠蛤吐玲瓏文鰩翔旖旎水鄉呉蜀限地勢東南庳<lb/>
軫翼粲垂精衡巫屹環峙名雄七澤藪國辨三苗氏唐<lb/>
羿斷修蛇荆王憚青兕秦狩跡猶在虞巡路從此軒后<lb/>
奏宫商騷人咏蘭芷茅嶺潛相應橘洲傍可指郭璞騐<lb/>
<pb n="KR4h0161_WYG_038-21a"/>
幽經羅含著前紀觀津戚里族按道侯家子聯袂登髙<lb/>
樓臨軒笑相視假守亦髙卧<hi>竇時權領郡事</hi>墨曹正垂耳<hi>韓亦量移</hi>
<hi>江陵法曹</hi>契濶話凉温壺觴慰遷徙地偏山水秀客重杯盤<lb/>
侈紅袖花欲燃銀燈晝相似興含更抵掌樂極同啓齒<lb/>
筆鋒不能休藻思一何綺伊余負微尚夙昔慚知已出<lb/>
入金馬門交結青雲士襲芳踐蘭室學古遊槐市策慕<lb/>
宋前軍文師漢中壘陋容昧俯仰孤志無依倚衛足不<lb/>
如葵漏川空欲蟻幸逢萬物泰獨處窮途否鎩翮重叠<lb/>
<pb n="KR4h0161_WYG_038-21b"/>
傷兢魂再三褫蘧瑗亦屢化左丘猶有耻桃源訪仙宫<lb/>
薜服祠山鬼故人南臺舊一别如弦矢今朝會荆巒斗<lb/>
酒相宴喜危途出新什笑忭隨伸紙絢若觀五色歡然<lb/>
臻四美委曲風濤事分明窮達旨洪韻發華鐘凄音激<lb/>
清徵羊濬要<hi>平聲</hi>共和江淹多雜擬徒欲仰髙山焉能追<lb/>
逸軌湘洲路四達巴陵城百雉何必顔光禄留詩張内<lb/>
史<lb/>
　　和郴州楊侍郎翫郡齋紫薇花十四韻<lb/>
<pb n="KR4h0161_WYG_038-22a"/>
㡬年丹霄上出入金華省蹔别萬年枝看花桂陽嶺南<lb/>
方足奇樹公府成佳境緑陰交廣除明豔透蕭屏雨餘<lb/>
人吏散燕語簾櫳靜懿此含曉芳翛然忘簿領紫茸垂<lb/>
組縷金樓攢鋒頴露溽暗傳香風輕徐就影苒弱多意<lb/>
思從容占光景得地在侯家移根近仙井開樽好凝睇<lb/>
倚瑟仍回頸遊蜂駐綵冠舞鶴迷烟頂興生紅藥後愛<lb/>
與甘棠並不學夭桃姿浮榮在俄頃<lb/>
　　有獺吟<lb/>
<pb n="KR4h0161_WYG_038-22b"/>
有獺得嘉魚自謂天見憐先祭不敢食捧鱗望清𤣥人<lb/>
立寒沙上心専脰着肩漁翁以為妖舉塊投其前呼兒<lb/>
貫魚歸與獺同烹煎闗闗黄金鶚大翅搖江煙下見盈<lb/>
尋魚投身擘洪漣攫拏隱鱗去哺雛林嶽巓鴟鳥欲伺<lb/>
隙遙探莫敢前長居青雲路彈射無由縁何地無江湖<lb/>
何水無鮪鱣天意不宰割菲祭徒度䖍空餘知禮重載<lb/>
在淹中篇<lb/>
　　虎丘寺路宴<lb/>
<pb n="KR4h0161_WYG_038-23a"/>
青林虎丘寺林際翠微路立見山僧來遙從鳥飛處兹<lb/>
峯淪寳玉千載惟丘墓埋劍人空傳鑿山龍巳去捫蘿<lb/>
披翳薈路轉夕陰遽虎嘯崖谷寒猿鳴松杉暮徘徊北<lb/>
樓上江海窮一顧日映千里帆鵶歸萬家樹蹔因愜所<lb/>
適果得捐外慮庭暗棲還雲簷香滴甘露久迷空寂理<lb/>
多為聲華故永欲投此山餘生豈能誤<lb/>
　　九華山<hi>并序</hi>
　　　九華山在池州青陽縣西南九峯競秀神采奇<lb/>
<pb n="KR4h0161_WYG_038-23b"/>
　　　異昔予仰太華以為此外無奇愛女几荆山以<lb/>
　　　為此外無秀及今登九華始悼前言之容易也<lb/>
　　　惜其地偏且逺不為世所稱故歌以大之<lb/>
奇峰一見驚魂魄意想洪罏始開闢疑是九龍夭矯欲<lb/>
攀天忽逢霹靂一聲化為石不然何至今悠悠億萬年<lb/>
氣勢不死如騰仚<hi>音鶱輕舉貌</hi>雲含幽兮月添冷日月凝輝<lb/>
兮江漾影結根不得要路津迥秀長在無人境軒皇封<lb/>
禪登云亭大禹㑹計臨東溟乘樏<hi>力最反山行具</hi>不來廣樂絶<lb/>
<pb n="KR4h0161_WYG_038-24a"/>
獨與猿鳥愁青熒君不見敬亭之山廣索漠兀如斷岸<lb/>
無稜角宣城謝公一首詩遂使聲名齊五岳九華山九<lb/>
華山自是造化一尤物焉能籍甚乎人間<lb/>
　　泰娘歌<hi>并引</hi>
　　　泰娘本韋尚書家工謳者初尚書為吴郡得之<lb/>
　　　命樂工誨之琵琶使之歌且舞無㡬何盡得其<lb/>
　　　術居一二歳㩦之以歸京師京師多新聲善工<lb/>
　　　於是又捐去故技以新聲度曲敎之又盡其妙<lb/>
<pb n="KR4h0161_WYG_038-24b"/>
　　　而泰娘名字往往見稱於貴遊之間元和初尚<lb/>
　　　書薨于東京泰娘出居民間久之為蘄州刺史<lb/>
　　　張愻所得其後愻坐事謫居武陵郡愻卒泰娘<lb/>
　　　無所歸地荒且逺無有能知其容與藝者故日<lb/>
　　　抱樂器而哭其音噍殺以悲雒客聞之為歌其<lb/>
　　　事以足於樂府云<lb/>
泰娘家本閶門西門前緑水環金隄有時妝成好天氣<lb/>
走上臯橋折花戲風流太守韋尚書路傍忽見停隼旟<lb/>
<pb n="KR4h0161_WYG_038-25a"/>
斗量明珠鳥傳意紺幰迎入専城居長髮如雲衣似霧<lb/>
錦茵羅薦承輕步舞學驚鴻水榭春歌撩上客蘭堂暮<lb/>
從郎西入帝城中貴遊簮組香簾櫳低鬟緩視抱明月<lb/>
纖指破撥生胡風繁華一旦有消歇題劍無光履聲絶<lb/>
洛陽舊宅生草萊杜陵蕭蕭松柏哀妝奩蟲網厚如繭<lb/>
博山爐側傾寒灰蘄州刺史張公子白馬新到銅駝里<lb/>
自言買笑擲黄金月墜雲收從此始安知鵬鳥座隅飛<lb/>
寂寞旅魂招不歸秦嘉鏡有前時結韓壽香銷故篋衣<lb/>
<pb n="KR4h0161_WYG_038-25b"/>
山城少人江水碧斷雁哀猿風雨夕朱絃已絶為知音<lb/>
雲鬢未秋私自惜舉目風煙非舊時夢尋歸路多參差<lb/>
如何將此千行淚更灑湘江斑竹枝<lb/>
　　龍陽縣歌<lb/>
縣門白日無塵土百姓縣前挽魚罟主人引客登大隄<lb/>
小兒縱觀黄犬怒鷓鴣驚鳴繞籬落橘柚垂芬照窓户<lb/>
沙平草緑見吏稀寂寞斜陽照懸鼓<lb/>
　　沓潮歌<hi>并引</hi>
<pb n="KR4h0161_WYG_038-26a"/>
　　　元和十年夏五月終風駕濤南海羨溢南人曰<lb/>
　　　沓潮也率三更歳一有之余為連州客或為余<lb/>
　　　言其狀因歌之附於南越志<lb/>
屯門積日無回飇滄波不歸成沓潮轟如鞭石矻且搖<lb/>
虛空欲駕黿鼉橋驚湍蹙縮悍而驕大陵髙岸失岧嶤<lb/>
四邊無阻音響調背負元氣掀重霄介鯨得性方逍遥<lb/>
仰鼻墟吸揚朱翹海人狂顧迭相招罽衣髽首聲嘵嘵<lb/>
征南將軍登麗譙赤旗指揮不敢囂翼日風回沴氣消<lb/>
<pb n="KR4h0161_WYG_038-26b"/>
歸濤納納景昭昭烏泥白沙復滿海海色不動如青瑤<lb/>
　　白鷺兒<lb/>
白鷺兒最髙格毛衣新成雪不敵衆禽喧呼獨凝寂孤<lb/>
眠芊芊草久立潺潺石前山正無雲飛去入遙碧<lb/>
　　送裴處士應制舉<hi>并引</hi>
　　　晉人裴昌禹讀書數千巻於周官小戴禮尤邃<lb/>
　　　性是古敢言雖王侯不能卑下故與世相參差<lb/>
　　　凡抵有位以索合行天下㡬遍常歎諸侯莫可<lb/>
<pb n="KR4h0161_WYG_038-27a"/>
　　　遊欲一見天子而未有路㑹今年詔書徴賢良<lb/>
　　　昌禹大喜以為盡可以豁平生搏髀爵躍曰一<lb/>
　　　觀雲龍庭足矣由是裹三月糧而西徂余以七<lb/>
　　　言為西遊之資藉耳<lb/>
裴生久在風塵裏氣勁言髙少知已注書曾學鄭司農<lb/>
厯國多於孔夫子往年訪我到連州無窮絶境終日遊<lb/>
登山雨中試蠟屐入洞夏裏披貂裘白帝城邊又相遇<lb/>
歛翼三年不飛去忽然結束如秋蓬自稱對策明光宫<lb/>
<pb n="KR4h0161_WYG_038-27b"/>
人言策中說何事掉頭不答看飛鴻彤庭翠松迎曉日<lb/>
鳯啣金榜雲間出中貴腰鞭立傾酒宰臣委佩觀搖筆<lb/>
古稱射策如彎弧一發偶中何時無由來草澤無忌諱<lb/>
努力滿挽當亨衢憶得當年識君處嘉禾驛後聨檣住<lb/>
垂鈎釣得王餘魚踏芳共登蘇小墓此事合同夢想間<lb/>
相看一笑且開顔老夫希逢舊隣里為君扶病到方山<lb/>
　　送僧仲剬東遊兼寄呈靈澈上人<lb/>
釋子道髙神氣閒住持曾上清凉山晴空禮拜見眞像<lb/>
<pb n="KR4h0161_WYG_038-28a"/>
金毛玉髻卿雲間西遊長安𨽻僧籍本寺門前曲江碧<lb/>
松間白月照寳書竹下香泉灑瑤席前時學得經論成<lb/>
奔馳象馬開禪扃髙筵談柄一麾拂講下聴徒如醉醒<lb/>
舊聞南方多禪老次第來入荆門道荆州本自重彌天<lb/>
南朝塔廟猶依然宴坐東陽枯樹下經行居止故臺邊<lb/>
忽憶遺民社中客為我衡陽駐飛錫講罷同尋相鶴經<lb/>
閒來共蠟登山屐一旦揚眉望沃洲自言王謝許同遊<lb/>
憑將雜擬三十首寄與江南湯恵休<lb/>
<pb n="KR4h0161_WYG_038-28b"/>
　　觀棊歌送儇師西遊<lb/>
長沙男子東林師閒讀藝經工奕棊有時凝思如入定<lb/>
暗覆一局誰能知今年訪余來小桂方袍袖中貯新勢<lb/>
山城無事愁日長白晝懵懵眠匡牀因君臨局看鬪智<lb/>
不覺遲景沉西墻自從山人遇樵子直到開元王長史<lb/>
前身後身付餘習百變千化無窮已初疑磊落曙天星<lb/>
次見搏擊三秋兵雁行布陣衆未曉虎穴得子人皆驚<lb/>
行盡三湘不逢敵終日饒人損機格自言臺閣有知音<lb/>
<pb n="KR4h0161_WYG_038-29a"/>
悠然逺起西遊心商山夏木陰寂寂好處徘徊駐飛錫<lb/>
忽思爭道畫平沙獨笑無言心有適藹藹京城在九天<lb/>
貴游豪士足華筵此時一行出人意賭取聲名不要錢<lb/>
　　送鴻舉師遊江西<hi>并引</hi>
　　　始予謫朗州爾時是師振麻衣斐然而前持文<lb/>
　　　篇以為僧䞇唧唧而清如蟲吟秋自然之響無<lb/>
　　　有假合有足佳者故為賦二章以聲之距今年<lb/>
　　　遇於建平赤髭益蕃文思益深而内外學益富<lb/>
<pb n="KR4h0161_WYG_038-29b"/>
　　　既訊已探祴中出前所與詩閲之紙勞墨瘁與<lb/>
　　　我同來因思夫苒苒之光渾渾之輪時而言有<lb/>
　　　初中後之分日而言有今昨明之稱身而言有<lb/>
　　　幼壯艾之期乃至一謦欬一彈指中際皆具何<lb/>
　　　必求三生以異身耶然而視予之文者昔與今<lb/>
　　　有莛楹之别視予之書昔與今有鈞石之懸視<lb/>
　　　予之仕昔與今有唯阿之差耳豈有工拙之數<lb/>
　　　存乎其間哉盖可勉而進者與日月而至矣彼<lb/>
<pb n="KR4h0161_WYG_038-30a"/>
　　　儻來外物雖日月無能至焉是歳師告予遊江<lb/>
　　　西復為賦七言以為遊地耳<lb/>
禪客學禪兼學文出山初似無心雲從風巻舒來何處<lb/>
繚繞巴山不得去山川古寺好閒居讀盡龍王宫裏書<lb/>
使君灘頭㨂石硯白帝城邊尋野蔬忽然登髙心瞥起<lb/>
又欲浮杯信流水烟波浩淼魚鳥情東去三千三百里<lb/>
荆門峽斷無盤渦湘平漢濶清光多廬山霧開見瀑布<lb/>
西江月淨聞漁歌鍾陵八郡多名守半是西方社中友<lb/>
<pb n="KR4h0161_WYG_038-30b"/>
與師相見便談空想得髙齋獅子吼<lb/>
　　三鄉驛樓伏覩𤣥宗望女几山詩小臣斐然有感<lb/>
開元天子萬事足唯惜當時光景促三鄉陌上望仙山<lb/>
歸作霓裳羽衣曲仙心從此在瑤池三清八境相追隨<lb/>
天上忽乘白雲去世間空有秋風詞<hi>沈存中曰禹錫霓裳羽衣曲云三鄉</hi>
<hi>陌上望仙山歸作霓裳羽衣曲又王建詩云聽風聴水作霓裳樂天詩注云開元中西凉府節度使楊敬述造</hi>
<hi>鄭嵎津陽門詩注云葉法善嘗引上入月宫聞仙樂及上歸但記其半遂于笛中冩之㑹西凉府都督楊敬述</hi>
<hi>進婆羅門曲與聲調相符遂以月中所聞為散序用敬述所進為其腔而名霓裳羽衣曲説各不同今蒲州逍</hi>
<pb n="KR4h0161_WYG_038-31a"/>
<hi>遙樓楣上有唐人横書類梵字相傳是霓裳譜字訓不通莫知是非或謂今燕都有獻仙音曲乃其遺聲然霓</hi>
<hi>裳本謂之道調法曲今獻仙音乃小石調耳未知孰是</hi>
　　武昌老人説笛歌<lb/>
武昌老人七十餘手把庾令相問書自言少小學吹笛<lb/>
早事曹王曾賞激往年鎭戍到蘄州楚山蕭蕭笛竹秋<lb/>
當時買材恣搜索典却身上烏貂裘古苔蒼蒼封老節<lb/>
石上孤生飽風雪商聲五音隨指發水中龍應行雲絶<lb/>
曾將黄鶴樓上吹一聲占盡秋江月如今老去語尤遲<lb/>
<pb n="KR4h0161_WYG_038-31b"/>
音韻髙低耳不知氣力已微心尚在時時一曲夢中吹<lb/>
　　西山蘭若試茶歌<lb/>
山僧後簷茶數叢春來映竹抽新茸宛然為客振衣起<lb/>
自傍芳叢摘鷹觜斯須炒成滿室香便酌砌下金沙水<lb/>
驟雨松聲入鼎來白雲滿盌花徘徊悠揚噴鼻宿酲散<lb/>
清峭徹骨煩襟開陽崖陰嶺各殊氣未若竹下莓苔地<lb/>
炎帝雖嘗未解煎桐君有籙那知味新芽連拳半未舒<lb/>
自摘至煎俄頃餘木蘭霑露香微似瑤草臨波色不如<lb/>
<pb n="KR4h0161_WYG_038-32a"/>
僧言靈味宜幽寂采采翹英為嘉客不辭緘封寄郡齋<lb/>
甎井銅爐損標格何況蒙山顧渚春白泥赤印走風塵<lb/>
欲知花乳清冷味須是眠雲跂石人<lb/>
　　平蔡州三首<lb/>
九衢車馬渾渾流使臣來獻淮西囚四夷聞風失匕箸<lb/>
天子受賀登髙樓妖童擢髮不足數血汚城西一抔土<lb/>
南風無火楚澤閒夜行不鎖穆陵闗策勲禮畢天下泰<lb/>
猛士按劍看常山<hi>時惟常山不庭</hi>
<pb n="KR4h0161_WYG_038-32b"/>
蔡州城中衆心死妖星夜落照壕水漢家飛將下天来<lb/>
馬箠一揮門洞開賊徒奔騰望旗拜有若羣蟄驚春雷<lb/>
狂童面縛登檻車太白夭矯垂㨗書相公從容来鎭撫<lb/>
常侍郊迎負文弩西人歸業閭里閒小兒跳踉健兒舞<lb/>
汝南晨雞喔喔鳴城頭鼓角音和平路傍老人憶舊事<lb/>
相與感激皆涕零老人收泣前致辭官軍入城人不知<lb/>
忽驚元和十二載喜見天寳承平時<hi>紀事云夢得曰桞八駁韓十八平淮</hi>
<hi>西碑云左餐右粥何如我平淮西雅云仰父俯子韓碑兼有帽子使我為之便説用兵伐叛矣韓碑桞雅各有</hi>
<pb n="KR4h0161_WYG_038-33a"/>
<hi>所長余詩有云城中晨雞喔喔鳴城中鼓角聲和平羙愬之入蔡城也須㬰之間賊無覺者又落句云忽驚元</hi>
<hi>和十二載重見天寳昇平時以見平淮之年云</hi>
　　聚蚊謠<lb/>
沉沉夏夜蘭臺開飛蚊伺暗聲如雷嘈然歘起初駭聴<lb/>
殷殷若自南山來喧騰鼓舞喜昏黒昧者不分聰者惑<lb/>
露花滴瀝月上天利嘴迎人着不得我軀七尺爾如芒<lb/>
我孤爾衆能我傷天生有時不可遏為爾設幄潛匡牀<lb/>
清商一来秋日曉羞爾微形飼丹鳥<lb/>
<pb n="KR4h0161_WYG_038-33b"/>
　　百舌吟<lb/>
曉星寥落春雲低初聞百舌間闗啼花樹滿空迷處所<lb/>
搖動繁英墜紅雨笙簧百囀音韻多黄鸝呑聲燕無語<lb/>
東方朝日遲遲升迎風弄影如自矜數聲不盡又飛去<lb/>
何許相逢緑楊路綿蠻宛轉似娱人一心百舌何紛紛<lb/>
酡顔俠少停歌聴墜珥妖姬和睡聞可憐光景何時盡<lb/>
誰能低回避鷹隼廷尉張羅自不闗潘郎挾彈無情損<lb/>
天生羽族爾何微舌端萬變乘春暉南方朱鳥一朝見<lb/>
<pb n="KR4h0161_WYG_038-34a"/>
索莫無言蒿下飛<lb/>
　　飛鳶操<lb/>
鳶飛杳杳青雲裏鳶鳴蕭蕭風四起旗尾飄揚勢漸髙<lb/>
箭頭砉劃聲相似長空悠悠霽日懸六翮不動凝風煙<lb/>
遊鵾翔雁出其下慶雲清景相回旋忽聞饑烏一噪聚<lb/>
瞥下雲中爭腐鼠騰音礪吻相喧呼仰天大嚇疑鵷雛<lb/>
畏人避夫投髙處俛吻無聲猶屢顧青鳥自愛玉山禾<lb/>
仙禽徒貴華亭露樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>危巢向暮時毰毸飽腹蹲枯枝<lb/>
<pb n="KR4h0161_WYG_038-34b"/>
遊童挾彈一麾肘臆碎羽分人不悲天生衆禽各有類<lb/>
威鳯文章在仁義鷹隼儀形螻蟻心雖能戾天何足貴<lb/>
　　秋螢引<lb/>
漢陵秦苑遙蒼蒼陳根腐葉秋螢光夜空寂寥金氣淨<lb/>
千門九陌飛悠揚紛綸暉映互明滅金爐星噴鐙花發<lb/>
露華洗濯清風吹低昂不定招搖垂髙麗罘罳照珠網<lb/>
斜厯璇題舞羅幌曝衣樓上拂香帬承露臺前轉仙掌<lb/>
槐市諸生夜讀書北窓分明辨魯魚行子東山起征思<lb/>
<pb n="KR4h0161_WYG_038-35a"/>
郎中騎省悲秋氣銅雀人歸自入簾長門帳開來照淚<lb/>
誰言向晦常自明兒童走步嬌女爭天生有光非自衒<lb/>
逺近低昂暗中見撮蚊妖鳥亦夜起翅如車輪而已矣<lb/>
　　傷秦姝行<hi>并引</hi>
　　　河南房開士前為虞部郎中為余言曰我得善<lb/>
　　　箏人於長安懐逺里其後開士為赤縣牧容州<lb/>
　　　求國工而誨之藝工而夭今年開士遺余新詩<lb/>
　　　有悼佳人之句顧余知所自也惜其有良技獲<lb/>
<pb n="KR4h0161_WYG_038-35b"/>
　　　所從而不克久乃為傷詞以貽開士<lb/>
長安二月花滿城插花女兒彈銀箏南宫仙郎下朝晚<lb/>
回頭駐馬聞新聲馬蹄逶遲心蕩漾髙樓已逺猶頻望<lb/>
此時意重千金輕鳥傳消息紺輪迎芳筵銀燭一相見<lb/>
淺笑低鬟初目成蜀絃錚鏦指如玉皇帝弟子韋家曲<lb/>
青牛文梓赤金簧玫瑰寳柱秋雁行歛蛾收袂凝清光<lb/>
抽絃緩調怨且長八鸞鏘鏘渡銀漢九雛威鳯鳴朝陽<lb/>
曲終韻盡意不足情思悄絶愁空堂從郎鎭南别城闕<lb/>
<pb n="KR4h0161_WYG_038-36a"/>
樓船里曲瀟湘月馮夷蹁躚舞緑波鮫人出聴停綃梭<lb/>
北池含烟瑤草短萬松亭下清風滿秦聲一曲此時聞<lb/>
嶺泉嗚咽腸堪斷來自長陵小市東蕣華零落瘴江風<lb/>
侍兒掩泣收銀甲鸚鵡不言愁玉籠博山爐中香自滅<lb/>
鏡奩塵暗同心結從此東山非昔遊長嗟人與絃俱絶<lb/>
　　採菱行<hi>并引</hi>
　　　武陵俗事採菱歲秋矣有女郎盛遊於馬湖薄<lb/>
　　　言採之歸以御客古有採菱曲傳其詞故賦之<lb/>
<pb n="KR4h0161_WYG_038-36b"/>
　　　以俟採詩者<lb/>
白馬湖平秋日光紫菱如錦綵鴛翔蕩舟遊女滿中央<lb/>
採菱不顧馬上郎爭多逐勝紛相向時轉蘭橈破輕浪<lb/>
長鬟弱袂動參差釵影釧文浮蕩漾笑語哇咬顧晚暉<lb/>
蓼花縁岸扣舷歸歸來共到市橋步野蔓繫船萍滿衣<lb/>
家家竹樓臨廣陌下有連檣多估客攜觴薦芰夜經過<lb/>
醉踏大隄相應歌屈平祠下沅江水月照寒波白煙起<lb/>
一曲南音此地聞長安北望三千里<lb/>
<pb n="KR4h0161_WYG_038-37a"/>
　　憶春草<lb/>
憶春草處處多情洛陽道金谷園中見日遲銅駝陌上<lb/>
迎風早河南大尹頻出難只將池塘十步看府門閉後<lb/>
滿街月㡬處遊人草頭歇館娃宫外姑蘇臺鬱鬱芊芊<lb/>
撥不開無風自偃君知否西子裙裾曾拂来<lb/>
　　樂天寄憶舊遊因作報白君以答<lb/>
報白君别來歳度江南春江南春色何處好燕子雙飛<lb/>
故宫道春城三百七十橋夾㟁朱樓隔桞條丫頭小兒<lb/>
<pb n="KR4h0161_WYG_038-37b"/>
蕩畫槳長袂女郎簮翠翹郡齋北軒巻羅幕碧池逶迤<lb/>
繞畫閣池邊緑竹桃李花花下舞筵鋪錦霞吴娃足情<lb/>
言語黠越客有酒巾冠斜坐中皆言白太守不負風光<lb/>
向杯酒酒酣襞箋飛逸韻至今傳在人人口報白君相<lb/>
思空望嵩丘雲其奈錢塘蘇小小憶君淚㸃石榴裙<hi>白君</hi>
<hi>在城近自洛歸錢塘</hi>
　　唐侍郎寄遊道林嶽麓二寺詩并沈中丞姚員外<lb/>
　　　所和見徵繼作<lb/>
<pb n="KR4h0161_WYG_038-38a"/>
湘西古刹雙蹲蹲羣峰朝拱如駿奔青松步障深五里<lb/>
龍宫闇闇神為閽髙殿呀然壓蒼巘俯瞰長江疑欲呑<lb/>
橘洲泛浮金實動水郭繚繞朱樓鶱語餘百響入天籟<lb/>
衆奇引步輕翩翻泉清石布似棋子蘿宻鳥韻如簧言<lb/>
迴廊架險髙且曲新徑穿林明復昏淺流忽濁山獸過<lb/>
古木半空天火痕星使雙飛出禁垣元侯餞之遊石門<lb/>
紫髯翼從紅袖舞竹風松雪香温黁逺持青瑣照巫峽<lb/>
一戛驚斷三聲猿靈山㑹中身不預吟想峭絶愁精魂<lb/>
<pb n="KR4h0161_WYG_038-38b"/>
恨無黄金千萬餅布地買取為丘園<lb/>
　　和牛相公南溪醉歌見寄<lb/>
脱屣將相守冲謙唯於山水獨不廉枕伊背洛得勝地<lb/>
鳴臯少室来軒詹相形靣勢默指畫言下變化隨顧瞻<lb/>
清池曲榭人所致野趣幽芳天與添有時轉入潭島間<lb/>
珍木如幄藤為簾忽然便有江湖思沙礫平淺草纖纖<lb/>
怪石釣出大湖底珠樹移自天台尖崇蘭迎風緑泛艶<lb/>
坼蓮含露紅<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䄡修廊架空逺岫入弱桞覆檻流波霑<lb/>
<pb n="KR4h0161_WYG_038-39a"/>
渚蒲抽芽劍脊動岸荻迸笋錐頭銛攜觴命侣極永日<lb/>
此會雖數心無厭人皆置莊身不到富貴難與逍遙兼<lb/>
唯君出處得自在決就放曠辭炎炎座賓盡歡恣談謔<lb/>
愧我掉頭還奮髯能令商於多病客亦覺自適非沈潛<lb/>
　　吐綬鳥詞<hi>并序</hi>
　　　滑州牧尚書李公以吐綬鳥詞見示兼命繼聲<lb/>
　　　葢尚書前為御史時所作有翰林二學士同賦<lb/>
　　　之今所謂追和也鳥之所異具於首篇<lb/>
<pb n="KR4h0161_WYG_038-39b"/>
越山有鳥翔寥廓嗉中天綬光若若越人偶見而竒之<lb/>
因名吐綬江南知四明天姥神仙地朱鳥星精鍾異氣<lb/>
赤玉彫成彪炳毛紅綃剪出玲瓏翅湖煙始開山日髙<lb/>
迎風吐綬盤花絛臨波似染瑯琊草映葉疑開阿母桃<lb/>
花紅草緑人間事未若靈禽自然貴鶴吐明珠暫報恩<lb/>
鵲銜金印空為瑞春和秋霽野花開翫景尋芳處處来<lb/>
翠幕雕籠非所慕珠丸柘彈莫相猜棲月啼煙凌縹緲<lb/>
髙林先見金霞曉三山仙路寄遙情刷羽揚翹欲上征<lb/>
<pb n="KR4h0161_WYG_038-40a"/>
不學碧雞依井絡願隨青鳥向層城太液池中有黄鵠<lb/>
憐君長在花枝宿如何一借羊角風來聽簫韶九成曲<lb/>
　　城西行<lb/>
城西簇簇三叛族叛者為誰蔡吳蜀中使提刀出禁来<lb/>
九衢車馬轟如雷臨行與酒杯未覆讐家白官先請肉<lb/>
守吏能然董卓臍饑烏來覘桓元目城西人散泰街平<lb/>
雨洗血痕春草生<lb/>
　　平齊行二首<lb/>
<pb n="KR4h0161_WYG_038-40b"/>
烽塵昔起薊北門河南地屬平盧軍貂裘代馬繞東嶽<lb/>
嶧陽孤桐削為角地形十二虜意驕恩澤含容厯四朝<lb/>
魯人皆解帶弓箭齊人不復聞簫韶今朝天子聖神武<lb/>
手握𤣥符平九土初哀狂童襲故事文告不來方震怒<lb/>
去秋詔下誅東平官軍四合猶嬰城春來羣鳥噪且驚<lb/>
氣如壊山墮其庭牙門大將有劉生夜半射落欃槍星<lb/>
帳中虜血流滿地門外三軍撫連臂驛騎函首過黄河<lb/>
城中無賊天氣和朝廷侍郎來慰撫耕夫滿野行人歌<lb/>
<pb n="KR4h0161_WYG_038-41a"/>
　泰山沈㓂六十年旅祭不享生愁烟今逢聖君欲封禪<lb/>
　神使陰兵來助戰妖氛掃盡河水清日觀杲杲慶雲見<lb/>
　開元皇帝東封時百神受職爭奔馳千鈞猛簴順流下<lb/>
　洪波涵淡浮熊羆侍臣燕公秉文筆玉簡告天無愧詞<lb/>
　當今睿孫承聖祖岳神望幸河宗舞青門大道屬車塵<lb/>
　共侍葳㽔翠華舉<lb/>
　<lb/>
　<lb/>
<pb n="KR4h0161_WYG_038-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻三十八<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_039-1a"/>
　欽定四庫全書<lb/>
御定全唐詩録巻三十九<lb/>
　　劉禹錫<hi>二</hi>
　　近體詩<lb/>
　　　奉送家兄歸王屋山隱居<hi>道書王屋山一名陽洛山</hi>
　陽洛天壇上依稀似玉京夜分先見日天淨逺聞笙雲<lb/>
　路將雞犬丹臺有姓名古来成道者兄弟亦同行<lb/>
　　　送趙中丞自司金外郎轉官參山南令狐僕射幕<lb/>
<pb n="KR4h0161_WYG_039-1b"/>
　　　　府<hi>趙氏弟兄皆僕射門客</hi>
　緑樹滿褒斜西南蜀路賖驛門臨白草縣道入黄花相<lb/>
　府開油幕門生逐絳紗行看布政後還從到京華<lb/>
　　　送羅處士歸嵩山别業<lb/>
　世業嵩山隱雲深無四隣藥爐燒姹女酒甕貯賢人曉<lb/>
　日華陰霧秋風函谷塵送君從此去鈴閣少談賔<lb/>
　　　送元曉上人歸稽亭<lb/>
　重叠稽亭路山僧歸獨行逺峯斜日影本寺舊鐘聲徒<lb/>
<pb n="KR4h0161_WYG_039-2a"/>
侣問新事烟雲愴别情應誇乞食處踏遍鳯凰城<lb/>
　　贈别君素上人<lb/>
窮巷唯秋草髙僧獨扣門相歡如舊識問法到無言水<lb/>
為風生浪珠非塵可昬去來皆是道此别不銷魂<lb/>
　　秋日過鴻舉法師寺院便送歸江陵<lb/>
看畫長廊遍尋僧一徑幽小池兼鶴淨古木帶蟬秋客<lb/>
至茶烟起禽歸講席收浮杯明日去相望水悠悠<lb/>
　　蜀先主廟<hi>漢末謠黄牛白腹五銖當復</hi>
<pb n="KR4h0161_WYG_039-2b"/>
天地英雄氣千秋尚凛然勢分三足鼎業復五銖錢得<lb/>
相能開國生兒不象賢淒涼蜀故妓來舞魏宫前<lb/>
　　觀八陣圖<lb/>
軒皇傳上畧蜀相運神機水落龍蛇出沙平鵝鸛飛波<lb/>
濤無動勢鱗介避餘威會有知兵者臨岐指是非<lb/>
　　秋日送客至潛水驛<lb/>
候吏立沙際田家連竹溪楓林社日鼓茅屋午時雞鵲<lb/>
噪晚禾地蝶飛秋草畦驛樓宫樹近疲馬再三嘶<lb/>
<pb n="KR4h0161_WYG_039-3a"/>
　　城東閒遊<lb/>
借問池臺主多居要路津千金買絶境永日屬閒人竹<lb/>
逕縈紆入花林委曲巡斜陽衆客散空鎖一園春<lb/>
　　新秋對月寄樂天<lb/>
月露發光彩此時方見秋夜涼金氣應天靜火星流蛩<lb/>
響偏依井螢飛直過樓相知盡白首清景復追遊<lb/>
　　再經故元九相公宅池上作<lb/>
故池春又至一到一傷情雁鶩羣猶下蛙螟衣已生竹<lb/>
<pb n="KR4h0161_WYG_039-3b"/>
叢身後長臺勢雨來傾六尺孤安在人間未有名<lb/>
　　鶴嘆<hi>并序</hi>
　　　友人白樂天去年罷吳郡挈雙鶴雛以歸余相<lb/>
　　　遇於揚子津閒翫終日翔舞調態一符相書信<lb/>
　　　華亭之尤物也今年春樂天為秘書監不以鶴<lb/>
　　　隨置之洛陽第一旦予入門問訊其家人鶴軒<lb/>
　　　然來睨如記相識徘徊俛仰似含情顧慕塡膺<lb/>
　　　而不能言者因作鶴歎以贈樂天<lb/>
<pb n="KR4h0161_WYG_039-4a"/>
寂寞一雙鶴主人在西京故巢吳苑樹深院洛陽城徐<lb/>
引竹間步逺含雲外情誰憐好風月隣舍夜吹笙<hi>東隣即王</hi>
<hi>家</hi>
丹頂宜承日霜翎不染泥愛池能久立看月未成棲一<lb/>
院春草長三山歸路迷主人朝謁早貪養汝南雞<lb/>
　　和樂天蚤寒<lb/>
雨引苔侵壁風驅葉擁堦久留閒客話宿請老僧齋酒<lb/>
甕新陳接書籤次第排翛然自有處搖落不傷懐<lb/>
<pb n="KR4h0161_WYG_039-4b"/>
　　同樂天和微之深春二十首<hi>同用家花車斜四韻</hi>
何處深春好春深萬乗家宫門皆映桞輦路盡穿花池<lb/>
色連天漢城形象帝車旌旗暖風裏獵獵向西斜<lb/>
何處深春好春深阿母家瑤池長不夜珠樹正開花橋<lb/>
峻通星渚樓暄近日車層城十二闕相對日西斜<lb/>
何處深春好春深執政家恩光貪捧日貴重不看花玉<lb/>
饌堂交印沙堤柱礙車多門一已閉直道更無斜<lb/>
何處深春好春深貴戚家櫪嘶無價馬庭發有名花欲<lb/>
<pb n="KR4h0161_WYG_039-5a"/>
進宫人食先薫命婦車晚歸長帶酒冠蓋甚傾斜<lb/>
何處深春好春深大鎭家前旌光照日後騎蹙成花節<lb/>
院收衙隊毬塲簇看車廣筵歌舞散書號夕陽斜<lb/>
何處深春好春深恩澤家爐添龍腦炷綬結虎頭花賔<lb/>
客珠成履嬰孩錦縛車畫堂簾幕外來去燕飛斜<lb/>
何處深春好春深京兆家人眉新桞葉馬色醉桃花盜<lb/>
息無鳴鼓朝回自走車能令帝城外不敢逕由斜<lb/>
何處深春好春深刺史家夜䦨猶命樂雨甚亦尋花傲<lb/>
<pb n="KR4h0161_WYG_039-5b"/>
客多憑酒新姬苦上車公門吏散後風擺㦸衣斜<lb/>
何處深春好春深羽客家芝田繞舍色杏樹滿山花雲<lb/>
是淮王宅風為列子車古壇操簡處一徑入林斜<lb/>
何處深春好春深小隱家芟庭留野菜撼樹去狂花醉<lb/>
酒一千日貯書三十車推衾從露體不敢有餘斜<lb/>
何處深春好春深富室家唯多貯金帛不擬負鶯花國<lb/>
樂呼聫轡行㕑載滿車歸來看理曲燈下寳釵斜<lb/>
何處深春好春深豪士家多沽味濃酒貴買色深花已<lb/>
<pb n="KR4h0161_WYG_039-6a"/>
臂鷹隨馬連催妓上車城南踏青處邨落逐原斜<lb/>
何處深春好春深貴胄家迎呼偏熟客㨂選最多花飲<lb/>
饌開華幄笙歌出鈿車興酣罇易罄連瀉酒瓶斜<lb/>
何處深春好春深唱第家名傳一紙榜興管九衢花薦<lb/>
聴諸侯樂來隨計吏車杏園抛曲處揮袖向風斜<lb/>
何處深春好春深少婦家能偷新禁曲自剪入時花追<lb/>
逐同遊伴平章貴價車從來不墮馬故遣髻鬟斜<lb/>
何處深春好春深幼女家雙鬟梳頂髻兩面繡裙花妝<lb/>
<pb n="KR4h0161_WYG_039-6b"/>
壞頻臨鏡身輕不占車鞦韆爭次第牽拽綵繩斜<lb/>
何處深春好春深蘭若家當香收栢葉養蜜近梨花野<lb/>
逕宜行樂遊人盡駐車菜園籬落短遙見桔橰斜<lb/>
何處深春好春深老宿家小欄圍蕙草髙架引藤花四<lb/>
字香書印三乘壁畫車遲廻聴句偈雙樹晚陰斜<lb/>
何處深春好春深種蒔家分畦十字水接樹兩般花櫛<lb/>
比栽籬槿吚啞轉井車可憐髙處望棋布不曾斜<lb/>
何處深春好春深稚子家曾騎一竿竹偷折四隣花笑<lb/>
<pb n="KR4h0161_WYG_039-7a"/>
擊羊皮鼓行牽犢頷車中庭貪夜戲不覺玉繩斜<lb/>
　　秋夕不寐寄樂天<lb/>
洞户夜簾巻華堂秋簟清螢飛過池影蛩思逺階聲老<lb/>
枕知將雨髙忩報欲明何人諳此景逺問白先生<lb/>
　　冬日晨興寄樂天<lb/>
庭樹曉禽動郡樓殘㸃聲燈挑紅燼落酒暖白光生髪<lb/>
少嫌梳利顔衰恨鏡明獨吟誰應和須寄洛陽城<lb/>
　　八月十五夜半雲開然後翫月因咏一時之景寄<lb/>
<pb n="KR4h0161_WYG_039-7b"/>
　　　呈樂天<lb/>
半夜碧雲收中天素月流開城邀好客置酒賞新秋影<lb/>
透衣香潤光凝歌黛愁斜暉猶可翫移宴上西樓<lb/>
　　秋日書懐寄白賔客<lb/>
州逺雄無益年髙健亦衰興情逢酒在筋力上樓知蟬<lb/>
噪芳意盡雁來愁望時商山紫芝客應不向秋悲<lb/>
　　酬樂天初冬早寒見寄<lb/>
乍起衣猶冷微吟㡌半欹霜凝南至瓦雞唱後園枝洛<lb/>
<pb n="KR4h0161_WYG_039-8a"/>
水碧雲曉吳宫黄葉時兩傳千里意書札不如詩<lb/>
　　酬樂天閒卧見寄<lb/>
散誕向陽眠將閒敵地仙詩情茶助爽藥力酒能宣風<lb/>
碎竹間日露明池底天同年未同隱縁欠買山錢<lb/>
　　閒坐憶樂天以詩問酒熟未<lb/>
案頭開縹帙肘後檢青囊唯有達生理應無治老方減<lb/>
書存眼力省事養心王君酒何時熟相攜入醉鄉<lb/>
　　秋中暑退贈樂天<lb/>
<pb n="KR4h0161_WYG_039-8b"/>
暑服宜秋著清琴入夜彈人情皆向菊風意欲摧蘭歳<lb/>
稔貪心泰天涼病體安相逢取次第却甚少年歡<lb/>
　　初至長安<hi>時自外郡再授郎官</hi>
左遷凡二紀重見帝城春老大歸朝客平安出嶺人每<lb/>
行經舊處却想似前身不改南山色其餘事事新<lb/>
　　題淳于髠墓<lb/>
生為齊贅壻死作楚先賢應以客鄉葬故臨官道邊寓<lb/>
言本多興放意能合權我有一石酒置君墳樹前<lb/>
<pb n="KR4h0161_WYG_039-9a"/>
　　送河南皇甫少尹赴絳州<lb/>
祖帳臨周道前旌指晉城午橋羣吏散亥市老人迎詩<lb/>
酒同行樂分離始見情從兹洛陽社吟咏欠書生<lb/>
　　南中書來<lb/>
君書問風俗此地接炎州淫祀多青鬼居人少白頭旅<lb/>
情偏在夜鄉思豈唯秋每羨朝宗水門前盡日流<lb/>
　　春日寄楊八唐州<lb/>
淮西春草長淮水逶迤光燕入新春路人耕舊戰塲可<lb/>
<pb n="KR4h0161_WYG_039-9b"/>
憐行春守立馬看斜桑<hi>半律</hi>
　　海陽湖别浩初師<lb/>
近郭有殊境獨遊常鮮歡逢君駐緇錫觀白稱林巒湖<lb/>
滿景方霽野香春术䦨愛泉移席近聞石輟碁看風止<lb/>
松猶韻花繁露未乾橋形出樹曲巖影落池寒别路千<lb/>
峯外詩情暮雨端他年買山處似此則隳官<lb/>
　　元和癸已歳仲秋詔發江陵偏師問罪蠻徼後命<lb/>
　　　宣慰釋兵歸降凱旋之辰率爾成咏寄荆南嚴<lb/>
<pb n="KR4h0161_WYG_039-10a"/>
　　　司空<lb/>
蠻水阻朝宗兵符下渚宫前籌得上策無戰已成功漢<lb/>
使星飛入夷心草偃同歡謡開竹棧拜舞戢桑弓就日<lb/>
知氷釋投人念鳥窮網羅三面解章奏九門通卉服聮<lb/>
操袂雕題盡鞠躬降幡秋練白驛騎晝塵紅火號休傳<lb/>
警機橋罷亘空登山不見敵振斾自生風江逺煙波靜<lb/>
軍回氣色雄佇看聞喜後金石賜元戎<lb/>
　　武陵書懐五十韻<lb/>
<pb n="KR4h0161_WYG_039-10b"/>
西漢開支郡南朝號戚藩四封當列宿百雉俯清沅髙<lb/>
岸朝霞合驚湍急箭奔積陰春暗度將霽霧先昬俗尚<lb/>
東皇祀謡傳義帝寃桃花迷隱跡楝葉慰忠魂户算資<lb/>
漁獵鄉豪恃子孫照山畬火動踏月俚歌喧擁檝舟為<lb/>
市連甍竹覆軒披沙金粟見拾羽翠翹翻茗折滄溪秀<lb/>
蘋生枉渚暄禽鳴格磔起魚戲噞喁繁沈約臺榭故李<lb/>
衡墟落存<hi>隱侯臺木奴洲並在</hi>湘靈悲鼔瑟泉客泣酬恩露變蒹<lb/>
葭浦星懸橘柚村虎咆空野震鼉作滿川渾鄰里皆遷<lb/>
<pb n="KR4h0161_WYG_039-11a"/>
客兒童習左言炎天無冽井霜月見芳蓀清白家傳逺<lb/>
詩書志所敦列科叨甲乙從宦出丘樊結友心多契馳<lb/>
聲氣尚吞士安曾重賦元禮許登門草檄嫖姚幕巡兵<lb/>
戊已屯築臺先自隗送客獨留髠遂結王畿綬來觀衢<lb/>
室尊鳶飛入鷹隼魚目儷璵璠曉燭羅馳道朝陽闢帝<lb/>
閽皇正會夷夏月朔盛旗旛獨立當瑤闕傳欹歩紫垣<lb/>
按章清犴獄視祭潔蘋蘩御厯昌期逺傳家寳祚蕃繇<lb/>
文光夏啓神教畏軒轅内禪因天性雄圖授化元繼明<lb/>
<pb n="KR4h0161_WYG_039-11b"/>
懸日月出震統乾坤大孝三朝備洪恩九族惇百川宗<lb/>
渤澥五嶽輔崑崙何幸逢休運微班識至尊校緍資筦<lb/>
𣙜復土問山園<hi>時以本官判度支鹽鐵等兼崇陵使判官</hi>一失貴人意徒聞<lb/>
太學論直廬辭錦帳逺守愧朱幡巢幕方猶燕槍榆尚<lb/>
笑鯤邅迴過荆楚流落感凉温旅望花無色愁心醉不<lb/>
惛春江千里草暮雨一聲猿問卜安㝠數看方理病源<lb/>
帶賖衣改製塵澀劍成痕三秀悲中散二毛傷虎賁來<lb/>
憂禦魑魅歸願牧雞豚就日秦京逺臨風楚奏煩南登<lb/>
<pb n="KR4h0161_WYG_039-12a"/>
無灞岸旦夕上髙原<lb/>
　　和汴州令狐相公到鎮改月偶書所懷二十二韻<lb/>
受脤新梁苑和羮舊傳巖援毫動星宿垂釣使韜鈐赫<lb/>
奕三川至歡呼百姓瞻緑油貔虎擁青紙鳯凰銜外壘<lb/>
曾無警中㕑亦罷監推誠人自服去殺令逾嚴赳赳客<lb/>
皆飾幡幡口盡鉗為兄憐庾翼選壻得蕭咸鬱屈咽喉<lb/>
地駢臻水陸兼渡橋鳴紺幰入肆颺雲帆端月當中氣<lb/>
東風應逺占管絃喧夜景燈燭掩寒蟾酒每傾三雅書<lb/>
<pb n="KR4h0161_WYG_039-12b"/>
能發百函詞人羞布鼓逺客獻貂䄡歌榭白團扇舞筵<lb/>
金縷衫旌旗遙一簇舄履近相攙花樹當朱閣晴河逼<lb/>
翠簾映鐶窺艶艶隔袖見纖纖謝傅何由接桓伊定不<lb/>
凡應憐郡齋老旦夕鑷霜髯<lb/>
　　三月三日與樂天及河南李尹奉陪裴令公泛洛<lb/>
　　　禊飲各賦十二韻<lb/>
洛下今修禊羣賢勝會稽盛筵陪玉鉉通籍盡金閨波<lb/>
上神仙妓岸傍桃李蹊水嬉如鷺振歌響雜鶯啼厯覽<lb/>
<pb n="KR4h0161_WYG_039-13a"/>
風光好沿洄意思迷棹歌能儷曲墨客競分題翠幄連<lb/>
雲起香車向道齊人誇綾步障馬惜錦障泥塵暗宫墻<lb/>
外霞明苑樹西舟形隨鷁轉橋影與虹低川色晴猶逺<lb/>
鳥聲暮欲棲唯餘踏青伴待月魏王堤<lb/>
　　酬樂天晚夏閒居欲相訪先以詩見貽<lb/>
池榭堪臨泛翛然散鬱陶步因驅鶴緩吟為聴蟬髙林<lb/>
宻添新竹枝低墜晚桃酒醅晴易熟藥圃夏頻薅老是<lb/>
班行舊閒為鄉里豪經過更何處風景屬吾曹<lb/>
<pb n="KR4h0161_WYG_039-13b"/>
　　酬樂天詠老見示<lb/>
人誰不願老老去有誰憐身瘦帶頻減髪稀冠自偏廢<lb/>
書縁惜眼多炙為隨年經事還諳事閲人如閱川細思<lb/>
皆幸矣下此便翛然莫道桑榆晚微霞尚滿天<lb/>
　　酬樂天醉後狂吟十韻<hi>來章有移家唯醉和之句</hi>
散誕人間樂逍遙地上仙詩家登逸品釋氏悟眞詮制<lb/>
誥留臺閣歌詞入管絃處身于木雁任世變桑田吏隱<lb/>
情兼遂儒𤣥道兩全八闗齊適罷三雅興尤偏文墨中<lb/>
<pb n="KR4h0161_WYG_039-14a"/>
年舊松筠晚歳堅魚書曾替代香火有因縁<hi>陸法和云與梁元帝</hi>
<hi>于空王寺佛前訂香火因縁</hi>欲向醉鄉去尤為色界牽好吹楊桞曲<lb/>
為我舞金鈿<lb/>
　　厯陽書事七十韻<hi>并序</hi>
　　　長慶四年八月余自䕫州轉厯陽浮岷山觀洞<lb/>
　　　庭厯夏口涉潯陽而東友人崔敦詩罷丞相鎮<lb/>
　　　宛陵緘書來招曰必我覿而之藩不十日飲不<lb/>
　　　置子故余自池州道宛陵如其素敦詩出祖於<lb/>
<pb n="KR4h0161_WYG_039-14b"/>
　　　敬亭祠下由姑孰西渡江乃吾圉也至則考圖<lb/>
　　　經參見事為之詩<lb/>
一夕為湖地千年列郡名霸王迷路處亞父所封城漢<lb/>
置東南尉梁分肘腋兵本吳風俗剽兼楚語音傖沸井<lb/>
今無湧烏江舊有名土臺遊柱史石室隱彭鏗<hi>老君適楚有臺</hi>
<hi>在焉彭鏗石室在含山縣</hi>曹操祠猶在濡須塢未平海潮隨月大江<lb/>
水應春生憶昨深山裏終朝看火耕魚書來北闕鷁首<lb/>
下南荆雲雨巫山暗蕙蘭湘水清章華事已失鄂渚草<lb/>
<pb n="KR4h0161_WYG_039-15a"/>
來迎廬<hi>闕文三字</hi>出湓城粉堞明雁飛彭蠡暮鴉噪大<lb/>
雷晴平野分風使恬和趂夜程貴池登陸峻春榖渡橋<lb/>
鳴絡繹主人問悲歡故舊情㡬年方一面卜晝便三更<lb/>
助喜杯盤盛忘機笑語訇管清疑警鶴絃巧似嬌鶯熾<lb/>
炭烘蹲獸華茵織鬬鯨回車飄霧雨急節墮瓊英歛黛<lb/>
凝愁色舒鈿耀翠晶容華本南國妝束學西京日落方<lb/>
收鼓天寒更炙笙促筵交履舄痛飲倒簮纓謔浪容優<lb/>
孟嬌憐許智瓊蔽明添翠帟命燭拄金莖坐久羅衣皺<lb/>
<pb n="KR4h0161_WYG_039-15b"/>
杯傾粉面騂興來從請曲意墮即飛觥令急重思改歡<lb/>
馮醉盡呈詰朝還選勝來日又尋盟道别殷勤惜邀筵<lb/>
次第爭唯聞嗟短景不復有餘酲衆散扃朱户相攜話<lb/>
素誠晤言猶亹亹殘漏自丁丁出祖千夫擁行㕑五熟<lb/>
烹離亭臨野水别思入哀箏接境人情洽方冬饌具精<lb/>
中流為界道隔岸數飛甍沙浦王渾鎮滄洲謝眺<hi>闕</hi>望<lb/>
夫人化石夢帝日環營半渡趨津吏縁堤簇郡甿塲黄<lb/>
堆晚稻籬碧見冬青里社爭來獻壺漿各自擎鴟夷傾<lb/>
<pb n="KR4h0161_WYG_039-16a"/>
㡳舄粔籹鬪成<hi>闕</hi>采石風傳柝新林暮擊鉦繭綸牽撥<lb/>
剌犀焰照澄泓露冕觀原野前驅抗斾旌分庭展賔主<lb/>
望闕拜恩榮比屋惸婺輩連年水旱并遐思常後巳下<lb/>
令必先庚逺岫低屏列支流曲帶縈湖魚香勝肉官酒<lb/>
重於餳憶昔泉源變斯須地軸傾雞籠為石顆龜眼入<lb/>
泥坑事繫人風重官從物論輕江春俄澹蕩樓月㡬虧<lb/>
盈桞長千絲宛田塍一線絣遊魚將婢從野雉見媒驚<lb/>
波淨攅鳬鵲洲香發杜蘅一鍾菰葑米千里水葵羹受<lb/>
<pb n="KR4h0161_WYG_039-16b"/>
譴時方久分憂政未成比瓊雖碌碌於鐵尚錚錚早忝<lb/>
曹三署曾聞奏六英無能甘負弩不慎在提衡口語成<lb/>
中遘毛衣阻上征時聞闗利鈍智亦有聾盲昔愧山東<lb/>
妙今慙海内兄後來登甲乙早巳在蓬瀛心托秦明鏡<lb/>
才非楚白珩齒衰親藥物宦薄傲公卿捧日皆元老宣<lb/>
風盡大彭好令朝集使結束赴新正<lb/>
　　送渾大夫赴豐州<lb/>
鳯銜新詔降恩華又見旌旗出漢家故吏來辭辛屬國<lb/>
<pb n="KR4h0161_WYG_039-17a"/>
精兵願逐李輕車氊裘君長迎風馭錦帶酋豪踏雪衙<lb/>
其奈明年好春日無人喚看牡丹花<lb/>
　　送周使君罷渝州歸郢州别墅<lb/>
君思郢上吟歸去故自渝南擲郡章野戍岸邊留畫舸<lb/>
緑蘿陰下到山莊池荷雨後衣香起庭草春深綬帶長<lb/>
只恐鳴騶催上道不容待得晚菘嘗<lb/>
　　送浙江李僕射相公赴鎮<hi>奉送至臨泉驛書禮見徵拙詩時在汝卅</hi>
建節東行是舊遊歡聲喜氣滿吳州郡人重得王丞相<lb/>
<pb n="KR4h0161_WYG_039-17b"/>
童子爭迎郭細侯詔下初辭温室樹夢中先到景陽樓<lb/>
自憐不識平津閣逺望旌旗汝水頭<lb/>
　　奉送户部李侍郎自河南尹再除本官歸闕<lb/>
昔年内署振雄詞今日東都結去思宫女猶傳洞簫賦<lb/>
國人先詠衮衣詩華星却復文昌位别鶴重歸太乙池<lb/>
想到金閨待通籍一時驚喜見風儀<lb/>
　　送蘄州李郎中赴任<lb/>
楚門蘄水路非賖東望雲山日夕佳薤藥照人呈夏簟<lb/>
<pb n="KR4h0161_WYG_039-18a"/>
松花滿盌試新茶樓中飲興因明月江上詩情為晚霞<lb/>
北地交情長引領早將𤣥鬢到京華<lb/>
　　重送浙西李相公頃廉問江南巳經七載後歷滑<lb/>
　　　臺劍南兩鎭遂入相今復領舊地新加旌旄<lb/>
江北萬人㸔玉節江南千騎引金鐃鳯從池上遊滄海<lb/>
鶴到遼東識舊巢城下清波含百谷窓中逺岫列三茅<lb/>
碧雞白馬回翔乆却憶朱方是樂郊<lb/>
　　送分司陳郎中秖召直史館重修三聖實籙<lb/>
<pb n="KR4h0161_WYG_039-18b"/>
蟬鳴宫樹引行車言自成周赴玉除逺取南朝貴公子<lb/>
重修東觀帝王書常時載筆窺金匱暇日登樓到石渠<lb/>
若問舊人劉子政如今頭白在商於<lb/>
　　廣宣上人寄在蜀與韋令公唱和詩卷因以令公<lb/>
　　　手札答詩示之<lb/>
碧雲佳句久傳芳曾向成都住草堂振錫常過長者宅<lb/>
披衣猶帶令公香一時風景添詩思八部人天入道塲<lb/>
若許相期同結社吾家本自有柴桑<lb/>
<pb n="KR4h0161_WYG_039-19a"/>
　　贈日本僧智藏<lb/>
浮杯萬里過滄溟遍禮名山適性靈深夜降龍潭水黒<lb/>
新秋放鶴野田青身無彼我那懷土心㑹眞如不讀經<lb/>
為問中華學道者幾人雄猛得寧馨<lb/>
　　西塞山懐古<lb/>
王濬樓船下益州金陵王氣黯然收千尋鐵鎖沈江底<lb/>
一片降旛出石頭人世幾回傷往事山形依舊枕寒流<lb/>
而今四海為家日故壘蕭蕭蘆荻秋<hi>長慶中元微之夢得韋楚客同㑹樂</hi>
<pb n="KR4h0161_WYG_039-19b"/>
<hi>天舍論南朝興廢各賦金陵懷古詩劉滿引一杯飲已即成白公覽詩曰四人探驪龍子先獲珠所餘鱗爪何</hi>
<hi>用耶于是罷唱</hi>
　　漢夀城春望<hi>古荆州刺史治亭下有子胥廟兼楚王故墳</hi>
漢壽城邊野草春荒祠古墓對荆榛田中牧䜿燒芻狗<lb/>
陌上行人㸔石麟華表半空經霹靂碑文纔見滿埃塵<lb/>
不知何日東瀛變此地還成要路津<lb/>
　　荆州道懷古<lb/>
南國山川舊帝畿宋臺梁舘尚依稀馬嘶古樹行人歇<lb/>
<pb n="KR4h0161_WYG_039-20a"/>
麥秀空城野雉飛風吹落葉塡宫井火入荒陵化寳衣<lb/>
徒使詞人庾開府咸陽終日苦思歸<lb/>
　　松滋渡望峽中<lb/>
渡頭輕雨灑寒梅雲際溶溶雪水來夢渚草長迷楚望<lb/>
夷陵土黑有秦灰巴人淚應猿聲落蜀客船從鳥道回<lb/>
十二碧峯何處所永安宫外是荒臺<lb/>
　　覽董評事思歸之什因以詩贈<lb/>
幾年油幕佐征東却泛滄浪狎釣童欹枕醉眠成戲蝶<lb/>
<pb n="KR4h0161_WYG_039-20b"/>
抱琴閒望送歸鴻文儒自襲膠西相倚杖能齊塞上翁<lb/>
更説扁舟動郷思青菰巳熟奈秋風<lb/>
　　寄楊八壽州<lb/>
風獵紅旗入夀春滿城歌舞向朱輪八公山下清淮水<lb/>
千騎塵中白面人桂嶺雨餘多鶴跡茗園晴望似龍鱗<lb/>
聖朝方用敢言者次第應須舊諫臣<lb/>
　　贈東嶽張鍊師<lb/>
東嶽眞人張鍊師髙情雅淡世間稀堪為烈女書青簡<lb/>
<pb n="KR4h0161_WYG_039-21a"/>
久事元君住翠㣲金縷機中抛錦字玉清壇上著霓衣<lb/>
雲衢不要吹簫伴只擬乘鸞獨自飛<lb/>
　　祕書崔少監見示墜馬長句因而和之<lb/>
麟臺少監舊仙郎洛水橋邊墜馬傷塵汙腰間青襞綬<lb/>
風飄掌上紫遊韁上車著作應來問折臂三公定送方<lb/>
猶頼徳全如醉者不妨吟咏入篇章<lb/>
　　秋日題竇員外崇徳里新居<lb/>
長愛街西風景閒到君居處暫開顔清光門外一渠水<lb/>
<pb n="KR4h0161_WYG_039-21b"/>
秋色墻頭數㸃山疎種碧松通月朗多栽紅藥待春還<lb/>
莫言堆案無餘地認得詩人在此間<lb/>
　　酬淮南廖參謀秋夕見過之作<lb/>
揚州從事夜相尋無限新詩月下吟初服巳驚𤣥髪長<lb/>
髙情猶向白雲深語餘時舉一杯酒坐久方聞數處砧<lb/>
不逐繁華訪閒散知君擺落俗人心<lb/>
　　題王郎中宣義里新居<lb/>
愛君新買街西宅客到如遊鄠杜間雨後退朝貪種樹<lb/>
<pb n="KR4h0161_WYG_039-22a"/>
申時出省趂㸔山門前巷陌三條近墻内池亭萬境閒<lb/>
見擬移居作隣里不論時日請開關<lb/>
　　酬朗州崔員外與任十四兄侍御同過鄙人舊居<lb/>
　　　見懷之什時守吳郡<lb/>
昔日居鄰招屈亭楓林橘樹鷓鴣聲一辭御苑青門去<lb/>
十見蠻江白芷生自此曽沾宣室召如今又守闔閭城<lb/>
何人萬里能相憶同舍仙郎與外兄<lb/>
　　劉駙馬水亭避暑<lb/>
<pb n="KR4h0161_WYG_039-22b"/>
千竿竹翠數蓮紅水閣虚凉玉簟空琥珀琖紅疑瀉酒<lb/>
水晶簾宻更通風賜氷滿盌沉朱實法饌盈盤覆碧籠<lb/>
盡日逍遥避煩暑再三珍重主人翁<lb/>
　　廟庭偃松詩<hi>幷序</hi>
　　　侍中後閣前有小松不特立而偃丞相晉公為<lb/>
　　　賦詩美其猶龍蛇然植於高檐喬木間上嵌旁<lb/>
　　　軋盤蹙傾亞似不得天和者公以遂物性為意<lb/>
　　　乃加憐焉命畚土以壯其趾使無欹索綯以牽<lb/>
<pb n="KR4h0161_WYG_039-23a"/>
　　　其榦使不仆盥潄之餘以潤之顧盼之輝以照<lb/>
　　　之發於人心感召和氣無復天閼坐能敷舒曏<lb/>
　　　之跧蹙化為竒古故雖袤丈而有偃號焉予嘗<lb/>
　　　詣閣白事公為道所以且示以詩竊感嘉木之<lb/>
　　　逢時斐然成咏<lb/>
勢軋枝偏根巳危髙情一見與扶持忽從顦顇有生意<lb/>
却為離披無俗姿影入巖廊行樂處韻含天籟宿齋時<lb/>
謝公莫道東山去待取成隂滿鳯池<lb/>
<pb n="KR4h0161_WYG_039-23b"/>
　　感呂衡州時予方謫居<lb/>
一夜霜風凋玉芝蒼生望絶士林悲空懷濟世安人畧<lb/>
不見男婚女嫁時遺草一函歸大史孤墳三尺近要離<lb/>
朔方徙歲行當滿欲為君刋第二碑<lb/>
　　䕫州竇員外使君見示悼妓詩顧余嘗識之命同<lb/>
　　　作<lb/>
前年曾見兩鬟時今日驚吟悼妓詩鳯管學成知有籍<lb/>
龍媒欲換歎無期空廊月照常行地後苑花開舊折枝<lb/>
<pb n="KR4h0161_WYG_039-24a"/>
寂寞魚山青草裏何人更立智瓊祠<lb/>
　　竇䕫州見寄寒食日憶故姬小紅吹笙因和之<lb/>
鸞笙窈渺管參差清韻初調衆樂隨幽院妝成花下弄<lb/>
髙樓月好夜間吹忽驚暮雨飄零盡唯有朝雲夢想期<lb/>
聞道今年寒食日東山舊路獨行遲<lb/>
　　白舍人自杭州寄新詩有桞色春藏蘇小家之句<lb/>
　　　因而戲酬兼寄浙東元相公<lb/>
錢塘山水有竒聲暫謫仙官領百城女妓還聞名小小<lb/>
<pb n="KR4h0161_WYG_039-24b"/>
使君誰許喚卿卿鼇驚震海風雷起蜃鬬嘘天樓閣成<lb/>
莫道騷人在三楚文星今向斗牛明<lb/>
　　酬樂天揚州初逢席上見贈<lb/>
巴山楚水凄凉地二十二年棄置身懷舊空吟聞篴賦<lb/>
到郷翻似爛柯人沉舟側畔千帆過病樹前頭萬木春<lb/>
今日聽君歌一曲暫憑杯酒長精神<lb/>
　　同白二十二贈王山人<lb/>
愛名之世忘名客多事之時無事身古老相傳見來乆<lb/>
<pb n="KR4h0161_WYG_039-25a"/>
歲年雖變貌常新飛章上逹三清路受籙平交五嶽神<lb/>
笑聽鼕鼕朝暮鼓只能催得市朝人<lb/>
　　答樂天戲贈<lb/>
才子聲名白侍郎風流雖老尚難當詩情逸似陶彭澤<lb/>
齋日多如周太常矻矻將心求淨法時時偷眼㸔春光<lb/>
知君技癢思歡讌欲倩天魔破道塲<lb/>
　　同樂天送令狐相公赴東畱守<hi>自户部尚書拜</hi>
尚書劍履出明光居守旌旗赴洛陽世上功名兼將相<lb/>
<pb n="KR4h0161_WYG_039-25b"/>
人間聲價是文章衙門曉闢分天仗賔幕初開辟省郎<lb/>
從發坡頭向東望春風處處有甘棠<hi>自華陵至河南皆故林也</hi>
　　刑部白侍郎謝病長吿改賔客分司以詩贈别<lb/>
鼎食華軒到眼前拂衣髙坐豈徒然九霄路上辭朝客<lb/>
四皓叢中作少年他日卧龍終得雨今朝放鶴且冲天<lb/>
洛陽舊有衡茅在亦擬抽身伴地仙<lb/>
　　赴蘇州酬别樂天<lb/>
吳郡魚書下紫宸長安廐吏送朱輪二南風化承遺愛<lb/>
<pb n="KR4h0161_WYG_039-26a"/>
八詠聲名躡後塵梁氏夫妻為寄客陸家兄弟是州民<lb/>
江城春日追隨處共憶東歸舊主人<lb/>
　　福先寺雪中酬别樂天<lb/>
龍門賔客㑹龍宫東去旌旗駐上東二八笙歌雲幕下<lb/>
三千世界雪花中離堂未暗排紅燭别曲含凄颺曉風<lb/>
才子從今一分散便將詩詠向吳儂<lb/>
　　酬樂天見寄<lb/>
元君後輩先零落崔相同年不少畱華屋坐來能幾日<lb/>
<pb n="KR4h0161_WYG_039-26b"/>
夜臺歸去便千秋背時猶自居三品<hi>三川吳郎品同</hi>得老終須<lb/>
卜一丘<hi>投老之日願與樂天為隣</hi>若使吾徒還早達亦應簫鼓入松<lb/>
楸<lb/>
　　河南白尹有喜崔賔客歸洛兼見懷長句因而繼<lb/>
　　　和<lb/>
幾年侍從作名臣却向青雲索得身朝士忽為方外士<lb/>
主人仍是眼中人䨇鸞遊處天京好五馬行時海嶠春<lb/>
遥羡光隂不虚擲肯令絲竹暫生塵<lb/>
<pb n="KR4h0161_WYG_039-27a"/>
　　和楊師臯給事傷小姬英英<lb/>
見學胡琴見藝成今朝追想幾傷情撚絃花下呈新曲<lb/>
放撥燈前謝改名但是好花皆易落從來尤物不長生<lb/>
鸞臺夜直衣衾冷雲雨無因入禁城<lb/>
　　題于家公主舊宅<lb/>
樹滿荒臺水滿池簫聲一絶草蟲悲鄰家猶學宫人髻<lb/>
園客爭偷御果枝馬埓蓬蒿藏狡兎鳯棲煙雨笑愁鴟<lb/>
何郎獨在無恩澤不似當初傅粉時<lb/>
<pb n="KR4h0161_WYG_039-27b"/>
　　樂天見示傷微之敦詩晦叔三君子皆有深分因<lb/>
　　　成是詩以寄<lb/>
吟君歎逝雙絶句使我傷懷奏短歌世上空驚故人少<lb/>
集中唯覺祭文多芳林新葉催陳葉流水前波譲後波<lb/>
萬古到今同此恨聞琴淚盡欲如何<lb/>
　　　和樂天柘枝<lb/>
柘枝本出楚王家玉面添嬌舞態奢鬆鬢改梳盤鳯髻<lb/>
新衫别織鬬雞紗鼓催殘拍腰身軟汗透羅衣雨㸃花<lb/>
<pb n="KR4h0161_WYG_039-28a"/>
畵筵曲罷辭歸去便隨王母上煙霞<lb/>
　　和樂天齋戒月滿夜對道塲偶懐詠<lb/>
常修清靜去繁華人識王城長者家案上香煙鋪貝葉<lb/>
佛前燈熖透蓮花持齋巳滿招閒客理曲先聞命小娃<lb/>
明日若過方丈室還因問為法來耶<lb/>
　　酬樂天齋滿日裴令公置讌席上戯贈<lb/>
一月道塲齋戒滿今朝華幄管絃迎銜杯本自多狂態<lb/>
事佛無妨有佞名酒力半酣愁巳散文鋒未透老猶爭<lb/>
<pb n="KR4h0161_WYG_039-28b"/>
平陽不獨容賔醉聽取喧呼吏舍聲<lb/>
　　酬樂天偶題酒甕見寄<lb/>
從君勇斷抛名後世路榮枯見幾回門外紅塵人自走<lb/>
甕頭清酒我初開三冬書任胸中有萬户侯須骨上來<lb/>
何幸相招同醉處洛陽城裏好池臺<lb/>
　　和牛相公遊南莊醉後寓言戲贈樂天兼見示<lb/>
城外園林初夏天就中野趣在西偏薔薇亂發多臨水<lb/>
鸂鶒雙遊不避船水底逺山雲似雪橋邉平岸草如烟<lb/>
<pb n="KR4h0161_WYG_039-29a"/>
白家唯有杯觴興欲把頭盤打少年<lb/>
　　樂天以愚相訪沽酒致歡用七言聊以奉答<lb/>
少年曾醉酒旗下同輩黄衣頷亦黄蹴踏青雲尋入仕<lb/>
蕭條白髪且飛觴今徴古事歡生雅客喚閒人興任狂<lb/>
猶勝獨居荒草院蟬聲聽盡到寒螿<lb/>
　　張郎中籍逺寄長句開緘之日巳及新秋因舉目<lb/>
　　　前仰酬髙韻<lb/>
南宫詞客寄新篇清似湘靈促柱絃京邑舊遊勞夢想<lb/>
<pb n="KR4h0161_WYG_039-29b"/>
歷陽秋色正澄鮮雲銜日脚成山雨風駕潮頭入渚田<lb/>
對此獨吟還獨酌知音不見思蒼然<lb/>
　　懷妓<lb/>
玉釵重合兩無縁魚在深潭鶴在天得意紫鸞休舞鏡<lb/>
能言青鳥罷銜牋金盆巳覆難收水玉軫長抛不續絃<lb/>
若向蘼蕪山下過遥將紅淚灑窮泉<lb/>
鸞飛逺樹棲何處鳯得新巢想稱心紅壁尚留香漠漠<lb/>
碧雲初斷信沉沉情知㸃汚投泥土猶自經營買笑金<lb/>
<pb n="KR4h0161_WYG_039-30a"/>
從此山頭似人石丈夫形狀淚痕深<lb/>
人從何處更尋㸔雖是生離死一般買笑樹邉花巳老<lb/>
畵眉窓下月猶殘雲藏巫峽音容斷路隔星橋過往難<lb/>
莫怪詩成無淚滴盡傾東海也須乾<lb/>
三山不見海沉沉豈有仙蹤更可尋青鳥去時雲路斷<lb/>
姮娥歸處月宫深紗窓遥想春相憶書幌誰憐夜獨吟<lb/>
料得夜來天上鏡只應偏照兩人心<lb/>
　　酬浙東李侍郎越州春晚即事長句<lb/>
<pb n="KR4h0161_WYG_039-30b"/>
越中藹藹繁華地秦望峯前禹穴西湖草初生邉雁去<lb/>
山花半謝杜䳌啼青油晝巻臨髙閣紅斾晴翻繞古堤<lb/>
明日漢庭徴舊徳老人爭出若耶溪<lb/>
　　再授連州至衡陽酬桞桺州贈别<lb/>
去國十年同赴召渡江千里又分岐重臨事異黄丞相<lb/>
三黜名慙桞士師歸目併隨回雁盡愁腸正遇斷猿時<lb/>
桂江東過連山下相望長吟有所思<lb/>
　　和樂天送鶴上裴相公别鶴之作<lb/>
<pb n="KR4h0161_WYG_039-31a"/>
昨日㸔成送鶴詩髙籠提出白雲司朱門乍入應迷路<lb/>
玉樹容棲莫揀枝雙舞庭中花落處數聲池上月明時<lb/>
三山碧海不歸去且向人間呈羽儀<lb/>
　　巫山神女廟<lb/>
巫山十二鬰蒼蒼片石亭亭號女郎曉霧乍開疑巻幔<lb/>
山花欲謝似殘妝星河好夜聞清珮雲雨歸時帶異香<lb/>
何事神仙九天上人間來就楚襄王<lb/>
　　桺絮<lb/>
<pb n="KR4h0161_WYG_039-31b"/>
飄颺南陌起東隣漠漠濛濛好度春花巷暖隨輕舞蝶<lb/>
玉樓晴拂艷妝人縈廻謝女題詩筆㸃綴陶公漉酒巾<lb/>
何處好風偏似雪隋河隄上古江津<lb/>
　　送曹處士歸越中舊隱詩<lb/>
行盡瀟湘萬里餘少逢知已憶吾廬數間茅屋閒臨水<lb/>
一盞秋燈夜讀書地逺何當隨計吏䇿成終自詣公車<lb/>
剡中若問連州事惟有千山畫不如<lb/>
　　自江陵沿流道中<lb/>
<pb n="KR4h0161_WYG_039-32a"/>
　三千三百西江水自古如今要路津月下歌謠有漁父<lb/>
　風天氣色屬商人沙村好處多逢寺山葉紅時却勝春<lb/>
　行到南朝征戰地古來名將盡為神<lb/>
　　　魚腹江中<lb/>
　扁舟盡室貧相逐白髪藏冠鑷更加逺水自澄終日綠<lb/>
　晴林長落過春花客情浩蕩逢郷語詩意流連重物華<lb/>
　風檣好住貪程去斜日青帘背酒家<lb/>
　<lb/>
<pb n="KR4h0161_WYG_039-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩錄巻三十九<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_040-1a"/>
　欽定四庫全書<lb/>
御定全唐詩録巻四十<lb/>
　　劉禹錫<hi>三</hi>
　　近體詩<hi>二</hi>
　　　紀南歌<lb/>
　風煙紀南城塵土荆門路天寒多獵騎走上樊姬墓<lb/>
　　　三閣辭<lb/>
　貴人三閣上日晏未梳頭不應有恨事嬌甚却成愁<lb/>
<pb n="KR4h0161_WYG_040-1b"/>
　珠箔曲瓊鈎俘細見揚州北兵那得度浪語判悠悠<lb/>
　　　視刀鐶歌<lb/>
　常恨言語淺不如人意深今朝兩相視脉脉萬重心<lb/>
　　　淮陰行<hi>并序</hi>
　　　　古有長干行言三江之事悉矣余嘗阻風淮陰<lb/>
　　　　作淮陰行以裨樂府<lb/>
　簇簇淮陰市竹樓緣岸上好日起檣竿鳥飛驚五兩<lb/>
　今日轉船頭金烏指西北煙波與春草千里同一色<lb/>
<pb n="KR4h0161_WYG_040-2a"/>
何物令儂羨羨郎船尾燕銜泥趨檣竿宿食長相見<lb/>
隔浦望行船頭昻尾幰幰無奈晚來時清淮春浪軟<lb/>
　　秋風引<lb/>
何處秋風至蕭蕭送雁羣朝來入庭樹孤客最先聞<lb/>
　　柳花詞<lb/>
晴天黯黯雪來送青春暮無意似多情千家萬家去<lb/>
　　唐郎中宅與諸公飲酒看牡丹<lb/>
今日花前飲甘心醉數杯但愁花有語不為老人開<lb/>
<pb n="KR4h0161_WYG_040-2b"/>
　　題夀安甘棠館<lb/>
公館似仙家池清竹徑斜山禽忽驚起衝落半巖花<lb/>
門前洛陽道門裏桃源路塵土無煙霞其間十餘步<lb/>
　　古調<hi>一作諷古</hi>
軒后初冠冕前旒爲蔽明安知從複道然後見人情<lb/>
簿領乃俗士清談信古風吾觀蘇令綽朱墨一何工<lb/>
　　寓興<lb/>
常談即至理安事非常情寄語何平叔無爲輕老生<lb/>
<pb n="KR4h0161_WYG_040-3a"/>
世途多禮數鵬鷃各逍遥何事陶彭澤抛官為折腰<lb/>
　　經檀道濟故壘<lb/>
萬里長城壞荒營野草秋秣陵多士女猶唱白符鳩<hi>史云</hi>
<hi>當時人歌曰可憐白符鳩枉殺檀江州</hi>
　　紇那曲詞<lb/>
楊柳鬰青青竹枝無限情周郎一回顧聽唱紇那聲<lb/>
　　館娃宫<lb/>
宫館貯嬌娃當時意太誇艶傾吳國盡笑入越王家<lb/>
<pb n="KR4h0161_WYG_040-3b"/>
月殿移椒壁天花代舜華惟餘采香徑一帶入山斜<lb/>
　　後梁宣明二帝碑堂下作<lb/>
玉馬朝周從此辭園陵寂寞對豐碑千行宰樹荆州道<lb/>
暮雨蕭蕭聞子規<lb/>
　　魏宫詞<lb/>
日晚長秋簾外報望陵歌舞在明朝欲添爐火熏衣麝<lb/>
憶得分時不忍燒<lb/>
日映西陵松柏枝下臺相顧一相悲朝來樂府長歌曲<lb/>
<pb n="KR4h0161_WYG_040-4a"/>
唱着君王自作詞<lb/>
　　竹枝詞<lb/>
楊桺青青江水平聞郎江上唱歌聲東邊日出西邊雨<lb/>
道是無晴却有晴<lb/>
　　隄上行<lb/>
酒旗相望大隄頭隄下連檣隄上樓日暮行人爭渡急<lb/>
槳聲咿軋滿中流<lb/>
江南江北望煙波入夜行人相應歌桃葉傳情竹枝怨<lb/>
<pb n="KR4h0161_WYG_040-4b"/>
水流無限月明多<lb/>
春隄繚繞水徘徊酒舍旗亭次第開日晩上簾招估客<lb/>
峩舸大艑落颿來<lb/>
　　踏歌詞<lb/>
春江月出大隄平隄上女郎連袂行唱盡新詞歡不見<lb/>
紅霞暎樹鷓鴣鳴<lb/>
桃蹊柳陌好經過燈下妝成月下歌為是襄王故宫地<lb/>
至今猶自細腰多<lb/>
<pb n="KR4h0161_WYG_040-5a"/>
新詞宛轉遞相傳振袖傾鬟風露前月落烏啼雲雨散<lb/>
遊童陌上拾花鈿<lb/>
日暮江頭聞竹枝南人行樂北人悲自從雪裏唱新曲<lb/>
直到三春花盡時<lb/>
　　阿嬌怨<lb/>
望見葳蕤舉翠華試開金屋掃庭花須臾宫女傳來信<lb/>
言幸平陽公主家<lb/>
　　竹枝詞九首<hi>并序</hi>
<pb n="KR4h0161_WYG_040-5b"/>
　　　四方之歌異音而同樂歲正月余來建平里中<lb/>
　　　聮歌竹枝吹短笛擊鼓以赴節歌者揚袂睢舞<lb/>
　　　以曲多為賢聆其音中黃鐘之羽卒章激訐如<lb/>
　　　吳聲雖傖儜不可分而含思宛轉有淇濮之艶<lb/>
　　　昔屈原居沅湘間其民迎神詞多鄙陋乃為作<lb/>
　　　九歌到於今荆楚歌舞之故余亦作竹枝九篇<lb/>
　　　俾善歌者颺之附於末後之聽巴歈知變風之<lb/>
　　　有自焉<lb/>
<pb n="KR4h0161_WYG_040-6a"/>
白帝城頭春草生白鹽山下蜀江清南人上來歌一曲<lb/>
北人莫上動鄉情<lb/>
山桃紅花滿上頭蜀江春水拍山流花紅易衰似郎意<lb/>
水流無限似儂愁<lb/>
江上朱樓新雨晴瀼西春水縠紋生橋東橋西好楊桺<lb/>
人來人去唱歌行<lb/>
日出三竿春霧消江頭蜀客駐蘭橈憑寄狂夫書一紙<lb/>
住在成都萬里橋<lb/>
<pb n="KR4h0161_WYG_040-6b"/>
雨岸山花似雪開家家春酒滿銀杯昭君坊中多女伴<lb/>
永安宫外踏青來<lb/>
城西門前灔澦堆年年波浪不能摧懊恨人心不如石<lb/>
少時東去復西來<lb/>
瞿塘嘈嘈十二灘此中道路古來難長恨人心不如水<lb/>
等閒平地起波瀾<lb/>
巫峽蒼蒼煙雨時清猿啼在最髙枝個裏愁人腸自斷<lb/>
由來不是此聲悲<lb/>
<pb n="KR4h0161_WYG_040-7a"/>
山上層層桃李花雲間煙火是人家銀釧金釵來負水<lb/>
長刀短笠去燒畬<lb/>
　　楊枝詞<lb/>
塞北梅花羌笛吹淮南桂樹小山詞請君莫奏前朝曲<lb/>
聽唱新翻楊柳枝<lb/>
南陌東城春早時相逄何處不依依桃紅李白皆誇好<lb/>
須得垂楊相發揮<lb/>
鳳闕輕遮翡翠幃龍池遥望麴塵絲御溝春水相輝映<lb/>
<pb n="KR4h0161_WYG_040-7b"/>
狂殺長安年少兒<lb/>
金谷園中鶯亂飛銅駝陌上好風吹城中桃李須臾盡<lb/>
爭似垂楊無限時<lb/>
花蕚樓前初種時羙人樓上鬬腰肢如今抛擲長街裏<lb/>
露葉如啼欲恨誰<lb/>
煬帝行宫汴水濵數枝楊柳不勝春晚來風起花如雪<lb/>
飛入宫墻不見人<lb/>
御陌青門拂地垂千條金縷萬條絲如今綰作同心結<lb/>
<pb n="KR4h0161_WYG_040-8a"/>
將贈行人知不知<lb/>
城外春風吹酒旗行人揮袂日西時長安陌上無窮樹<lb/>
唯有埀楊管别離<lb/>
輕盈裊娜占年華舞榭妝樓處處遮春盡絮飛畱不得<lb/>
隨風好去落誰家<lb/>
　　浪淘沙詞<lb/>
九曲黃河萬里沙浪淘風簸自天涯如今直上銀河去<lb/>
同到牽牛織女家<lb/>
<pb n="KR4h0161_WYG_040-8b"/>
洛水橋邊春日斜碧流清淺見瓊沙無端陌上狂風急<lb/>
驚起鴛鴦出浪花<lb/>
汴水東流虎眼文清淮曉色鴨頭春君看渡口淘沙處<lb/>
渡却人間多少人<lb/>
鸚鵡洲頭浪颭沙青樓春望日將斜銜泥燕子爭歸舍<lb/>
獨自狂夫不憶家<lb/>
濯錦江邊兩岸花春風吹浪正淘沙女郎剪下鴛鴦錦<lb/>
將向中流匹晚霞<lb/>
<pb n="KR4h0161_WYG_040-9a"/>
　　洛中送韓七中丞之吳興口號<lb/>
今朝無意訴離杯何况清絃急管催本欲醉中輕逺别<lb/>
不知翻引酒悲來<lb/>
駱駝橋上蘋風起鸚鵡杯中箬下春水碧山青知好處<lb/>
開顔一笑向何人<lb/>
溪中女士出笆籬溪上鴛鴦避畫旗何處人間似仙境<lb/>
春山㩦妓採茶時<lb/>
　　重送鴻舉師赴江陵謁馬逢侍御<lb/>
<pb n="KR4h0161_WYG_040-9b"/>
西北秋風凋蕙蘭洞庭波上碧雲寒茂陵才子江陵住<lb/>
乞取新詩合掌看<lb/>
　　送霄韻上人遊天台<lb/>
曲江僧向松江見又道天台看石橋鶴戀故巢雲戀岫<lb/>
比君猶自不逍遙<lb/>
　　揚州春夜李端公益張侍御登段侍御平仲密縣<lb/>
　　　李少府畼袐書張正字復元同㑹於水館對酒<lb/>
　　　聮句追刻燭擊鉢故事遲輙舉觥以飲之逮夜<lb/>
<pb n="KR4h0161_WYG_040-10a"/>
　　　艾羣公沾醉紛然就枕余偶獨醒因題詩于叚<lb/>
　　　君枕上以志其事<lb/>
寂寂獨看金燼落紛紛只見玉山頽自羞不是髙陽侣<lb/>
一夜惺惺騎馬回<lb/>
　　闕下口號呈柳儀曹<lb/>
綵仗神旗獵曉風雞人一唱鼓逢逢銅壺漏水何時歇<lb/>
如此相催即老翁<lb/>
　　元和甲午歳詔書盡徵江湘逐客余自武陵赴京<lb/>
<pb n="KR4h0161_WYG_040-10b"/>
　　　宿於都亭有懐續來諸君子<lb/>
雷雨江山起卧龍武陵樵客躡仙蹤十年楚水楓林下<lb/>
今夜初聞長樂鐘<lb/>
　　元和十一年自朗州承召至京戲贈看花諸君子<lb/>
紫陌紅塵拂面來無人不道看花回𤣥都觀裏桃千樹<lb/>
盡是劉郎去後栽<lb/>
　　再遊𤣥都觀<hi>并序</hi>
　　　余貞元二十一年為屯田貟外郎時此觀未有<lb/>
<pb n="KR4h0161_WYG_040-11a"/>
　　　花是嵗出牧連州尋貶朗州司馬居十一年召<lb/>
　　　至京師人人皆言有道士手植仙桃滿觀如紅<lb/>
　　　霞遂有前篇以志一時之事旋又出牧今十有<lb/>
　　　四年復為主客郎中重遊𤣥都觀蕩然無復一<lb/>
　　　樹唯兔葵燕麥動揺於春風耳因題二十八字<lb/>
　　　以俟後遊時大和二年三月<lb/>
百畝庭中半是苔桃花淨盡菜花開種桃道士歸何處<lb/>
前度劉郎今又來<lb/>
<pb n="KR4h0161_WYG_040-11b"/>
　　與歌者米嘉榮<lb/>
唱得凉州意外聲舊人惟數米嘉榮近來時世輕前輩<lb/>
好染髭鬚事後生<lb/>
　　望夫石<hi>正對和州郡樓</hi>
終日望夫夫不歸化為孤石苦相思望來巳是㡬千載<lb/>
只似當年初望時<lb/>
　　聽舊宫中樂人穆氏唱歌<lb/>
曽隨織女渡天河記得雲間第一歌休唱貞元供奉曲<lb/>
<pb n="KR4h0161_WYG_040-12a"/>
當時朝士已無多<lb/>
　　金陵五題<hi>并引</hi>
　　　余少為江南客而未遊秣陵嘗有遺恨後為歴<lb/>
　　　陽守跂而望之適有客以金陵五題相示逌爾<lb/>
　　　生思歘然有得他日友人白樂天掉頭苦吟歎<lb/>
　　　賞良久且曰潮打空城寂寞回吾知後之詩人<lb/>
　　　不復措詞矣餘四詠雖不及此亦不孤樂天之<lb/>
　　　言耳<lb/>
<pb n="KR4h0161_WYG_040-12b"/>
　　　石頭城<lb/>
山圍故國周遭在潮打空城寂寞回淮水東邊舊時月<lb/>
夜深還過女墻來<lb/>
　　　烏衣巷<lb/>
朱雀橋邉野草花烏衣巷口夕陽斜舊時王謝堂前燕<lb/>
飛入尋常百姓家<lb/>
　　　臺城<lb/>
臺城六代競豪華結綺臨春事最奢萬户千門成野草<lb/>
<pb n="KR4h0161_WYG_040-13a"/>
只緣一曲後庭花<lb/>
　　　生公講堂<lb/>
生公說法鬼神聽身後空堂夜不扃髙坐寂寥塵漠漠<lb/>
一方眀月可中亭<lb/>
　　　江令宅<lb/>
南朝詞臣北朝客歸來惟見秦淮碧池臺竹樹三畝餘<lb/>
至今人道江家宅<lb/>
　　與歌者何戡<lb/>
<pb n="KR4h0161_WYG_040-13b"/>
二十餘年别帝京重聞天樂不勝情舊人惟有何戡在<lb/>
更與殷勤唱渭城<lb/>
　　田順郎歌<lb/>
清歌不是世間音玉殿嘗聞稱主心惟有順郎全學得<lb/>
一聲飛出九重深<lb/>
　　與歌童田順郎<lb/>
天下能歌御史娘花前月底奉君王九重深處無人見<lb/>
分付新聲與順郎<hi>樂府雜録貞元中有善歌田順為宫中御史娘子今據此兩絶又似御史</hi>
<pb n="KR4h0161_WYG_040-14a"/>
<hi>娘授曲于田順者為不可曉</hi>
　　贈妓<lb/>
髙髻雲鬟宫樣妝春風一曲杜韋娘司空見慣渾閒事<lb/>
斷盡蘇州刺史腸<hi>本事詩云劉禹鍚罷和州為主客郎中集賢學士李司空罷鎮在京慕劉</hi>
<hi>名邀至第中厚設飲饌酒酣命妓歌以送之劉于席上賦詩云云李因以妓贈之</hi>
　　傷桃源薛道士<lb/>
壇邉松在鶴巢空白鹿間行舊徑中手植紅桃千樹發<lb/>
滿山無主任春風<lb/>
<pb n="KR4h0161_WYG_040-14b"/>
　　傷愚溪三首<hi>并序</hi>
　　　故人柳子厚之謫永州得勝地結茅樹蔬為沼<lb/>
　　　沚為臺榭目曰愚溪桺子沒三年有僧遊零陵<lb/>
　　　告予曰愚溪無復曩時矣一聞是言悲不能自<lb/>
　　　勝遂以所聞為七言以寄恨<lb/>
溪水悠悠春自來草堂無主燕飛回隔簾惟見中庭草<lb/>
一樹山橊依舊開<lb/>
草聖數行留壞壁木奴千樹薦鄰家唯見里門通徳㮄<lb/>
<pb n="KR4h0161_WYG_040-15a"/>
殘陽寂寞出樵車<lb/>
桞門竹巷依依在野草青苔日日多總有鄰人解吹笛<lb/>
山陽舊里更誰過<lb/>
　　代靖安佳人怨二首<lb/>
　　　靖安者乃丞相武公居里名也元和十一年六<lb/>
　　　月公將朝夜漏未盡三刻騎出里門遇盜薨於<lb/>
　　　墻下初公為郎余為御史繇是有舊故今守逺<lb/>
　　　服賤不可以誄又不得為歌詩聲於楚挽故代<lb/>
<pb n="KR4h0161_WYG_040-15b"/>
　　　作佳人怨以禆於樂府云<lb/>
寶馬鳴珂踏曉塵魚文匕首犯車茵適來行哭里門外<lb/>
昨夜華堂歌舞人<lb/>
秉燭朝天遂不回路人彈指望髙臺墻東便是傷心地<lb/>
夜夜流螢飛去來<lb/>
　　同樂天登棲靈寺塔<lb/>
歩歩相㩦不覺難九霄雲外倚欄杆忽然語笑半天上<lb/>
無限游人舉眼看<lb/>
<pb n="KR4h0161_WYG_040-16a"/>
　　杏園花下酬樂天見贈<lb/>
二十餘年作逐臣歸來還見曲江春游人莫笑白頭醉<lb/>
老醉花間有幾人<lb/>
　　春詞<lb/>
新妝面面下朱樓深鎖春光一院愁行到中庭數花朶<lb/>
蜻蜓飛上玉搔頭<lb/>
　　楊枝詞<lb/>
清江一曲桺千條二十年前舊板橋自與情人橋上别<lb/>
<pb n="KR4h0161_WYG_040-16b"/>
更無消息到今朝<lb/>
　　寄贈小樊<lb/>
花面丫頭十三四春來綽約向人時終須買取名春艸<lb/>
處處相將歩歩隨<lb/>
　　和令狐相公别牡丹<lb/>
平章宅裏一欄花臨到開時不在家莫道兩京非逺别<lb/>
春明門外即天涯<lb/>
　　答柳栁州<lb/>
<pb n="KR4h0161_WYG_040-17a"/>
日日臨池弄小雛還思冩論付官奴栁家新樣元和脚<lb/>
且盡薑芽歛手徒<lb/>
小兒弄筆不能嗔涴壁書窗且當勤聞彼夢熊猶未兆<lb/>
女中誰是衛夫人<lb/>
　　赴連州諸公置酒相送<lb/>
謫在三湘冣逺州邉鴻不到水南流如今暫寄尊前笑<lb/>
明日辭君步步愁<lb/>
　　和嚴給事聞唐昌觀玉蕊花下有遊仙二首<lb/>
<pb n="KR4h0161_WYG_040-17b"/>
玉女來看玉蕋花異香先引七香車攀枝弄雪時回顧<lb/>
驚怪人間日易斜<lb/>
雪蘂瓊絲滿院春衣輕步步不生塵君王簾下徒相問<lb/>
長伴吹簫别有人<lb/>
　　酬牛相公别後夢同遊<lb/>
已嗟池上别魂驚忽報夢中㩦手行此夜獨歸還乞夢<lb/>
老人無睡到天明<lb/>
　　和西州李尚書傷孔雀及薛濤<lb/>
<pb n="KR4h0161_WYG_040-18a"/>
玉兒已逐金鐶葬翠羽先隨秋草萎惟見芙蓉含曉露<lb/>
數行紅淚滴清池<lb/>
　　遇毛仙翁<lb/>
武昌山下蜀江東重向仙舟見葛洪又得案前親禮拜<lb/>
大羅天訣玉函封<lb/>
　　曹剛<lb/>
大絃嘈囋小絃清噴雪含風意思生一聽曹剛彈薄媚<lb/>
人生不合出京城<lb/>
<pb n="KR4h0161_WYG_040-18b"/>
　　喜康將軍見訪<lb/>
謫居愁寂似幽棲百草當門茅舍低夜獵將軍忽相訪<lb/>
鷓鴣驚起繞籬啼<lb/>
　　月望洞庭<lb/>
湖光秋月兩相和潭面無風鏡未磨遥望洞庭山水翠<lb/>
白銀盤裏一青螺<lb/>
　秦系<lb/>
　　系字公緒㑹稽人自天寶間有詩名藩鎮奏辟皆<lb/>
<pb n="KR4h0161_WYG_040-19a"/>
　　不就嘗避地越之剡溪自稱東海釣客後寓泉之<lb/>
　　南安隠九日山張建封以不可招致請就加校書<lb/>
　　郎貞元中復東遊丹陽卒年八十餘<lb/>
　　權德輿曰系詩詞約㫖深乍近致逺劉長卿自以<lb/>
　　為五言長城系用偏師攻之雖老益壯韋應物亦<lb/>
　　深推服之有五言今日為君休之句<lb/>
　　新唐書隠逸傳系隠南安九日山山有大松百餘<lb/>
　　章俗傳東晉時所植結廬其上穴石為研注老子<lb/>
<pb n="KR4h0161_WYG_040-19b"/>
　　彌年不出刺史薛播數往見之歲時致羊酒而系<lb/>
　　未嘗至城門姜公輔之謫見系輙窮日不能去築<lb/>
　　室與相近忘流落之苦公輔卒妻子在逺系為葬<lb/>
　　山下後南安人思系為立石於亭號其山為高士<lb/>
　　峯<lb/>
　　吕夏卿曰系在剡川作麗句亭郡守改其居曰秦<lb/>
　　君里大歴五年北都留守薛兼訓奏為右衛率府<lb/>
　　倉曹參軍以疾辭不就建中初隠於泉之南安<lb/>
<pb n="KR4h0161_WYG_040-20a"/>
　　徐獻忠曰秦隠君夙慕林丘早懐曠度但氣過其<lb/>
　　文遂乏華秀寥寥自得亦可謂跨俗之致而已<lb/>
　近體詩<lb/>
　　春日閒居<lb/>
一似桃源隱將令過客迷礙冠門桺長驚夢院鸎啼澆<lb/>
藥泉流細圍棋日影低舉家無外事共愛草萋萋<lb/>
長謠朝復暝幽獨幾人知老鶴兼雛弄叢篁帶笋移白<lb/>
雲將袖拂青鏡出簷窺邀取漁家叟花間把酒巵<lb/>
<pb n="KR4h0161_WYG_040-20b"/>
寂寂池亭裏軒窗間緑苔遊魚牽荇没戲鳥踏花摧小<lb/>
徑僧尋去髙峯鹿下來中年曾屢辟多病復遲迴<lb/>
　　將移耶溪舊居留呈嚴長史維陳校書允初<lb/>
鷄犬漁舟裏長謠任興行即令邀客醉已被逺山迎書<lb/>
笈將非重荷衣著甚輕謝安無個事急起為蒼生<lb/>
　　晚秋拾遺朱放訪山居<lb/>
不逐時人後終年獨閉闗家中貧自樂石上卧常閒墜<lb/>
栗添新味殘花帶老顔侍臣當獻納那得到空山<lb/>
<pb n="KR4h0161_WYG_040-21a"/>
　　題石室山王宁所居<lb/>
白雲知所好栢葉幸加餐石鏡妻將照仙書我借看鳥<lb/>
來翻藥椀猿飲怕魚竿借問巖前樹何枝曾掛冠<lb/>
　　山中贈張正則評事<hi>時授右衛佐</hi>
終年常避喧自注五千言流水閒過院春風與閉門山<lb/>
容邀上客桂實落華軒莫強教余起微官不足論<lb/>
　　獻薛僕射<lb/>
由來那敢議輕肥散髮行歌自採薇逋客未能忘野興<lb/>
<pb n="KR4h0161_WYG_040-21b"/>
辟書翻遣脫荷衣家中匹婦空相笑池上羣鷗盡欲飛<lb/>
更乞大賢容小隠益看愚谷有光輝<hi>系家于剡山向盈一紀大厯五年人</hi>
<hi>以文聞鄴守薛公無何奏系右衛率府倉曹參軍意所不欲以疾辭免因將命者輙獻斯文</hi>
　　耶溪書懷寄劉長卿貟外<lb/>
時人多笑樂幽棲晚起閒行獨杖藜雲色巻舒前後嶺<lb/>
藥苖新舊兩三畦偶逢野果將呼子屢折荆釵亦為妻<lb/>
擬共釣竿長往復嚴陵灘上勝耶溪<lb/>
　　山中奉寄錢起貟外兼簡苖發員外<lb/>
<pb n="KR4h0161_WYG_040-22a"/>
空山歳計是胡麻窮海無梁泛一槎稚子惟能覓梨栗<lb/>
逸妻相共老煙霞朗吟麗句驚巢鶴閒對春風看落花<lb/>
借問省中何水部今人幾箇屬詩家<lb/>
　　寄浙東皇甫中丞<lb/>
閑閑麋鹿或相隨一兩年來鬢欲衰琴硯共依春酒甕<lb/>
雲霞覆着破柴籬注書不向時流說種藥空令道者知<lb/>
久帶紗巾仍藉草山中那得見朝儀<lb/>
　　題僧明惠房<lb/>
<pb n="KR4h0161_WYG_040-22b"/>
簷前朝暮雨添花八十真僧飯一麻入定㡬時還出定<lb/>
不知巢鷰汚袈裟<lb/>
　　呈韋蘇州<lb/>
久卧雲間已息機青袍忽着狎鷗飛詩興到來無一事<lb/>
郡人今有謝𤣥暉<lb/>
　劉方平<lb/>
　　方平河南人葢邢㐮公政㑹之後也元魯山與之<lb/>
　　善方平不仕蕭頴士云山東茂異有河南劉方平<lb/>
<pb n="KR4h0161_WYG_040-23a"/>
　近體詩<lb/>
　　秋夜思<lb/>
旅夢何時盡征途望每賖晚秋淮上水新月楚人家猿<lb/>
嘯空山近鴻飛極浦斜明朝南岸去言折桂枝花<lb/>
　　泛舟<lb/>
林塘夜發舟蟲響荻颼颼萬影皆因月千聲各為秋嵗<lb/>
華空復晚鄉思不堪愁西北浮雲外伊川何處流<lb/>
　　折楊枝<lb/>
<pb n="KR4h0161_WYG_040-23b"/>
官渡初楊桺風來亦動搖武昌行路好應為最長條葉<lb/>
暎黃鸝夕花繁白雪朝年年攀折意流恨入纎腰<lb/>
　　班婕妤<lb/>
夕殿别君王深宫月似霜人幽在長信螢出向昭陽露<lb/>
浥紅蘭濕秋凋碧樹傷惟留合歡扇從此篋中藏<lb/>
　　新春<lb/>
南陌春風早東隣曙色斜一花開楚國雙燕入盧家眠<lb/>
罷梳雲髻妝成上錦車誰知如昔日更浣越溪紗<lb/>
<pb n="KR4h0161_WYG_040-24a"/>
　　採蓮<lb/>
落日晴江裏荆歌艶楚腰採蓮從小慣十五即乗潮<lb/>
　　京兆眉<lb/>
新作蛾眉樣誰將月裏同有來凡幾日相效滿城中<lb/>
　　春雪<lb/>
飛雪帶春風徘徊亂繞空君看似花處偏在洛陽東<lb/>
　　望夫石<lb/>
佳人成古石蘚駁覆花黃猶有春山杏枝枝似薄妝<lb/>
<pb n="KR4h0161_WYG_040-24b"/>
　　夜月<lb/>
更深月色半人家北斗䦨干南斗斜今夜偏知春氣暖<lb/>
蟲聲新透綠窗紗<lb/>
　　春怨<lb/>
紗窗日落漸黃昏金屋無人見涙痕寂寞空庭春欲晚<lb/>
梨花滿地不闗門<lb/>
　　代春怨<lb/>
朝日殘鶯伴妾啼開簾只見草萋萋庭前時有東風入<lb/>
<pb n="KR4h0161_WYG_040-25a"/>
　楊栁千條盡向西<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_040-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻四十<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_041-1a"/>
　欽定四庫全書<lb/>
御定全唐詩録巻四十一<lb/>
　　郎士元<lb/>
　　　士元字君冑中山人天寶十五年擢進士第寶應<lb/>
　　　初選京縣官詔試中書補渭南尉歴右拾遺出為<lb/>
　　　郢州刺史與錢起齊名<lb/>
　　　髙仲武云士元貟外河嶽英奇人倫秀異自家型<lb/>
　　　國遂擅大名右丞以後錢郎更長郎公稍更閒雅<lb/>
<pb n="KR4h0161_WYG_041-1b"/>
　　　近於康樂如荒城背流水逺雁入寒雲又去鳥不<lb/>
　　　知倦逺帆生暮愁又蕭條夜靜邉風吹獨倚營門<lb/>
　　　望秋月可齊衡古人掩映時輩又暮蟬不可聽落<lb/>
　　　葉豈堪聞古人謂謝朓工於發端比之於今有慚<lb/>
　　　沮矣<lb/>
　　古體詩<lb/>
　　　題劉相公三湘圖<lb/>
　昔嵗別衡霍邇來憶南州今朝平津邸兼得瀟湘遊稍<lb/>
<pb n="KR4h0161_WYG_041-2a"/>
辨郢門樹依然芳杜洲微明三巴峽咫尺萬里流去鳥<lb/>
不知倦逺帆生暮愁涔陽指天末北渚空悠悠枕上見<lb/>
漁父坐中常狎鷗誰言魏闕下自有東山幽<lb/>
　　塞下曲<lb/>
寶刀塞下兒身經百戰曾百勝壯心竟未嫖姚知白草<lb/>
山頭日初沒黃沙戍下悲笳發蕭條夜靜邉風吹獨倚<lb/>
營門望秋月<lb/>
　近體詩<lb/>
<pb n="KR4h0161_WYG_041-2b"/>
　　春宴張舍人宅<lb/>
懶尋芳草徑來接侍臣筵山色知殘雨墻隂覺暮天鸎<lb/>
啼漢宫桺花隔杜陵烟地與東城接春光醉目前<lb/>
　　寄李紓<lb/>
雨餘深巷靜獨酌送殘春車馬雖嫌僻鸎花不棄貧蟲<lb/>
聲粘户網鼠跡印床塵借問山陽㑹如今有幾人<lb/>
　　送楊中丞和蕃<lb/>
錦車登隴日邉草正萋萋舊好隨君長新愁聽鼓鼙河<lb/>
<pb n="KR4h0161_WYG_041-3a"/>
源飛鳥外雪嶺大荒西漢壘今猶在遥知路不迷<lb/>
　　送李將軍赴定州<lb/>
雙旌漢飛將萬里獨橫戈春色臨闗盡黃雲出塞多鼓<lb/>
鼙悲絶漠烽戍隔長河莫斷陰山路天驕已請和<lb/>
　　送裴補闕入河南幕<lb/>
皎然青瑣客何事動行軒苦節酬知已清吟去掖垣秋<lb/>
城臨海樹寒月上營門鄒魯詩書地應無鼙鼓喧<lb/>
　　送洪州李别駕之任<hi>錢起集云李善琴</hi>
<pb n="KR4h0161_WYG_041-3b"/>
南去秋江逺孤舟興自多能將流水引更入洞庭波夏<lb/>
口帆初上潯陽雁正過知音在霄漢佐郡豈蹉跎<lb/>
　　送韓司直路出延陵<hi>一作皇甫冉詩</hi>
遊吳還適越來往任風波復送王孫去其如春草何岸<lb/>
明殘雪在潮滿夕陽多季子畱遺廟停舟試一過<lb/>
　　送元詵還丹陽别業<lb/>
已知成傲吏復見解朝衣應向丹陽郭秋山獨掩扉草<lb/>
堂連古寺江日動晴暉一别滄洲逺蘭橈㡬歲歸<lb/>
<pb n="KR4h0161_WYG_041-4a"/>
　　送奚賈歸吳<lb/>
東南富春渚曾是謝公遊今日奚生去新安江正秋水<lb/>
容清過客霜葉伴行舟遥想赤亭下聞猿應夜愁<lb/>
　　盩厔縣鄭礒宅送錢大<lb/>
暮蟬不可聽落葉豈堪聞共是悲秋客那知此路分荒<lb/>
城背流水逺雁入寒雲陶令門前菊餘花可贈君<lb/>
　　宿杜氏江樓<lb/>
適楚豈無願思歸秋向深故人江樓月永夜千里心落<lb/>
<pb n="KR4h0161_WYG_041-4b"/>
葉攪鄉夢鳥啼驚越吟寥寥更何有斷續空城碪<lb/>
　　馮翊西樓<lb/>
城上西樓倚暮天樓中歸望正凄然近郭亂山横古渡<lb/>
野莊喬木帶新烟北風吹雁聲能苦逺客辭家月再圎<lb/>
陶令好文常對酒相招一和白雲篇<lb/>
　　春宴王補闕城東别業<lb/>
栁陌乍隨洲勢轉花源忽傍竹陰開能將瀑水清人境<lb/>
直取流鶯送酒杯山下古松當綺席簷前片雨滴春苔<lb/>
<pb n="KR4h0161_WYG_041-5a"/>
地主同聲復同舍留歡不畏夕陽催<lb/>
　　酬王季友題半日村别業兼呈李明府<lb/>
村映寒原日已斜煙生密竹早歸鴉長溪南路當羣岫<lb/>
半景東鄰照數家門通小徑連芳草馬飲春泉踏淺沙<lb/>
欲待主人林上月還思潘岳縣中花<lb/>
　　酬王季友秋夜宿露臺寺見寄<lb/>
石林精舍武溪東夜扣禪扉謁逺公月在上方諸品靜<lb/>
心持半偈萬緣空蒼苔古道行應遍落木寒泉聽不窮<lb/>
<pb n="KR4h0161_WYG_041-5b"/>
更憶雙峯最髙頂此心期與故人同<lb/>
　　送崔侍御往容州宣慰<lb/>
秦原獨立望湘川擊隼南飛向楚天奉詔不言空慰俗<lb/>
清時應得訪遺賢荆門曉色兼梅雨桂水春風過客船<lb/>
疇昔常聞陸賈說故人今日豈徒然<lb/>
　　蓋少府新除江南尉問風俗<lb/>
聞君作尉向江潭吳越風煙到自諳客路尋常隨竹影<lb/>
人家大抵傍山嵐緣溪花木偏宜逺避地衣冠盡向南<lb/>
<pb n="KR4h0161_WYG_041-6a"/>
惟有夜猿啼海樹思鄉望國意難堪<lb/>
　　送李敖湖南書記<lb/>
憐君才與阮家同掌記能資亞相雄入楚豈忘看涙竹<lb/>
泊舟應是愛江楓誠知客夢烟波裏肯厭猿鳴夜雨中<lb/>
莫信衡湘書不到年年秋雁過巴東<lb/>
　　送郴縣裴明府之任兼充宣慰<lb/>
白蘋楚水三湘逺芳草秦城二月初連雁北飛看欲盡<lb/>
孤舟南去意何如渡江野老思求莫候館郴人憶下車<lb/>
<pb n="KR4h0161_WYG_041-6b"/>
别後天涯何所寄故交惟有袖中書<lb/>
　　聽鄰家吹笙<lb/>
鳳吹聲如隔綵霞不知墻外是誰家重門深鎖無尋處<lb/>
疑有碧桃千樹花<lb/>
　皇甫冉<lb/>
　　冉字茂政潤州丹陽人十嵗能屬文尤善詩張曲<lb/>
　　江深器之謂清頴秀拔有江徐之風天寶十五載<lb/>
　　舉進士第一歴無鍚尉左金吾兵曹王縉為河南<lb/>
<pb n="KR4h0161_WYG_041-7a"/>
　　元帥表掌書記大厯二年遷左拾遺轉右補闕<lb/>
　　獨孤及序云集凡三百五十篇其詩大畧以古之<lb/>
　　比興就今之聲律天機獨得非師資所奬每文㑹<lb/>
　　别筵新意秀句輙加於常時一等才鍾於情故也<lb/>
　　髙仲武云冉詩巧於文字發調新竒逺出情外往<lb/>
　　以世道艱虞避地江外每文章一到朝廷作者為<lb/>
　　之變色如閉門白日晚倚杖青山暮與裛露收新<lb/>
　　稼迎寒葺舊廬及逺山重叠見芳草淺深生岸草<lb/>
<pb n="KR4h0161_WYG_041-7b"/>
　　知春晚沙禽好夜驚又燕知社日辭巢去菊為重<lb/>
　　陽冒雨開可以雄視潘張平揖沈謝又巫山詩終<lb/>
　　篇竒麗自晉宋齊梁已來採掇者無數而補闕獨<lb/>
　　獲驪珠使前賢失步後輩却立自非天假何以迨<lb/>
　　斯恨長轡未騁而芳蘭早凋悲夫<lb/>
　古體詩<lb/>
　　題裴二十一新園<lb/>
東郭訪先生西郊尋隠路久為江南客自有雲陽樹已<lb/>
<pb n="KR4h0161_WYG_041-8a"/>
得閒園心不知公府步閉門白日晚倚杖青山暮果熟<lb/>
任霜封籬疎從水度窮年常牽綴往事惜淪誤惟見耦<lb/>
耕人朝朝自來去<lb/>
　近體詩<lb/>
　　長安路<lb/>
長安九城路戚里五侯家結束趨平樂聨翩抵狹斜髙<lb/>
樓臨逺水複道出繁花惟見相如宅蓬門度嵗華<lb/>
　　巫山髙<lb/>
<pb n="KR4h0161_WYG_041-8b"/>
巫峽見巴東迢迢出半空雲藏神女館雨到楚王宫朝<lb/>
暮泉聲落寒暄樹色同清猿不可聽偏在九秋中<lb/>
　　秋夜宿嚴維宅<lb/>
昔聞元度宅門向㑹稽峯君住東湖下清風繼舊踪秋<lb/>
深臨水月夜半隔山鐘世故多離别良宵詎可逢<lb/>
　　歸渡洛水<lb/>
暝色赴春愁歸人南渡頭渚煙空翠合灘月碎光流灃<lb/>
浦饒芳草滄浪有釣舟誰知放歌客此意正悠悠<lb/>
<pb n="KR4h0161_WYG_041-9a"/>
　　奉和王相公早春登徐州城<lb/>
落日憑危堞春風似故鄉川流通楚塞山色遶徐方壁<lb/>
壘依寒草旌旗動夕陽元戎資上策南畝起耕桑<lb/>
　　逄莊納因贈<lb/>
世故還相見天涯共向東春歸江海上人老别離中郡<lb/>
吏名何晚沙鷗道自同甘泉須早獻且莫嘆飄蓬<lb/>
　　西陵寄一公朱放<lb/>
西陵遇風處自古是通津終日空江上雲山若待人汀<lb/>
<pb n="KR4h0161_WYG_041-9b"/>
洲寒事早魚鳥興情新南望山陰路心中有所親<lb/>
　　送裴貟外赴江南<lb/>
分務江南逺留歡幕下榮楓林縈楚塞水驛到湓城岸<lb/>
草知春晚沙禽好夜驚風帆㡬日到處處暮潮平<lb/>
　　送元晟歸潛山所居<lb/>
深山秋事蚤歸去復何如裛露收新稼迎寒葺舊廬題<lb/>
詩即招隠作賦是閒居别後空相憶嵇康懶寄書<lb/>
　　送盧山人歸林慮山<lb/>
<pb n="KR4h0161_WYG_041-10a"/>
無論行逺近歸向舊煙林寥落人家少青㝠鳥道深白<lb/>
雲長滿目芳草自知心山色連東海相思何處尋<lb/>
　　途中送權三兄驊<lb/>
淮海風濤起江闗幽思長同悲鵲繞樹獨作雁隨陽山<lb/>
晚雲和雪汀寒月映霜由來濯纓處漁父愛滄浪<lb/>
　　送朱逸人<lb/>
時人多不見出入五湖間寄酒全吾道移家愛逺山更<lb/>
看秋草暮欲共白雲還雖在風塵裏陶潛身自閒<lb/>
<pb n="KR4h0161_WYG_041-10b"/>
　　送陸潛夫茅山尋友<lb/>
登山自補屐訪友不齎粮坐憩清楓晚行吟白日長人<lb/>
煙隔水見草氣入林香誰作招尋侣清齋宿紫陽<lb/>
　　賦得江路西南永送康判官往新安<hi>一作劉長卿</hi>
不向新安去那知江路長猿聲近廬霍水色勝瀟湘驛<lb/>
路收殘雨漁家帶夕陽何須愁旅泊使者有輝光<lb/>
　　獨孤中丞筵陪餞送韋使君赴昇州<lb/>
中司龍節貴上客虎符新地控吳襟帶才髙漢搢紳泛<lb/>
<pb n="KR4h0161_WYG_041-11a"/>
舟應度臘入境便行春何處歌來暮長江建業人<lb/>
　　酬袁補闕中天寺見寄<lb/>
東林初結社已有晚鐘聲窗户皆流水房廊半架城逺<lb/>
山重叠見芳草淺深生每與君㩦手多煩長老迎<lb/>
　　重送陸潛夫賦得越山三韻<lb/>
西陵猶隔水北岸已春山獨鳥連天去孤雲伴客還秖<lb/>
應結茅宇出入石林間<lb/>
　　閒居作<lb/>
<pb n="KR4h0161_WYG_041-11b"/>
多病辭官罷閒居作賦成圖書惟藥籙飲食止藜羮學<lb/>
謝淹中術詩無鄴下名不堪趨建禮詎是厭承明已輟<lb/>
金門步方從石路行逺山期道士髙栁覓先生性懶尤<lb/>
因疾家貧自省營種苖雖尚短榖價幸全輕篇詠投康<lb/>
樂壺觴就步兵何人肯相訪開户一逢迎<lb/>
　　登𤣥元廟<lb/>
古廟川原迥重門禁篽連海童紛翠葢羽客事瓊筵御<lb/>
路分疎桺離宫出苑田興新無向背望久辨山川物外<lb/>
<pb n="KR4h0161_WYG_041-12a"/>
將遺老區中誓絶緣函闗若逺近紫氣獨依然<lb/>
　　河南鄭少尹城南亭送鄭判官還河東<lb/>
使臣懷餞席亞尹有前溪客是仙舟裏途從御苑西泉<lb/>
聲喧暗竹草色引長堤故絳青山在新田綠樹齊天秋<lb/>
聞别鵠闗曉待鳴鷄應歎沈㝠者年年津路迷<lb/>
　　送歸中丞使新羅<lb/>
詔使殊方逺朝儀舊典行浮天無盡處望日計前程蹔<lb/>
喜孤山出長愁積水平野風飄疊鼓海雨濕危旌異俗<lb/>
<pb n="KR4h0161_WYG_041-12b"/>
知文教通儒有令名還將大戴禮方外授諸生<lb/>
　　宿嚴維宅送包七<hi>一作劉長卿</hi>
江湖同避地分手自依依盡室今為客經秋空念歸歲<lb/>
儲無别墅寒服羨鄰機草色村橋晚蟬聲江樹稀夜凉<lb/>
宜共醉時難惜相違何事隨陽侣汀洲忽背飛<lb/>
　　送從弟豫貶逺州<hi>一作劉長卿</hi>
何事成遷客思歸不見鄉逰吳經萬里弔屈過三湘水<lb/>
與荆巫接山通鄢郢長名嗟黄綬繫身是白眉良獨結<lb/>
<pb n="KR4h0161_WYG_041-13a"/>
南枝恨應思北雁行憂來沽楚酒𤣥鬢莫凝霜<lb/>
　　秋日東郊作<lb/>
閒看秋水心無事坐對寒松手自栽廬岳髙僧畱偈别<lb/>
卯山道士寄書來燕知社日辭巢去菊為重陽冒雨開<lb/>
淺薄將何稱獻納臨岐終日獨徘徊<lb/>
　　同溫丹徒登萬嵗樓<lb/>
髙樓獨上思依依極浦遥山合翠㣲江客不堪頻北望<lb/>
塞鴻何事又南飛丹陽古渡寒煙積𤓰步空洲逺樹稀<lb/>
<pb n="KR4h0161_WYG_041-13b"/>
聞道王師猶轉戰誰能談笑解重圍<lb/>
　　送李錄事赴饒州<lb/>
北人南去雪紛紛鴈叫汀洲不可聞積水長天隨逺客<lb/>
荒城極浦足寒雲山從建業千峰出江至潯陽九派分<lb/>
借問督郵纔弱冠府中年少不如君<lb/>
　　婕妤怨<lb/>
花枝出建章鳳管發昭陽借問承恩者雙蛾㡬許長<lb/>
　　少室韋錬師昇仙歌<lb/>
<pb n="KR4h0161_WYG_041-14a"/>
紅霞紫氣晝氤氲絳節青幢迎少君忽從林下昇天去<lb/>
空使時人禮白雲<lb/>
　　送魏十六還蘇州<lb/>
秋夜深深此送君陰蟲切切不堪聞歸舟明日毘陵道<lb/>
回首姑蘓是白雲<lb/>
　　送陸灃郭鄖<lb/>
纔見吳洲百草春已聞燕雁一聲新秋風何處催年急<lb/>
偏逐山行水宿人<lb/>
<pb n="KR4h0161_WYG_041-14b"/>
　　曾山送别<lb/>
凄凄遊子若飄蓬明月清樽秖暫同南望千山如黛色<lb/>
愁君客路在其中<lb/>
　皇甫曾<lb/>
　　曾字孝常冉之弟也天寶十二載第進士歴侍御<lb/>
　　史坐事徙舒州司馬陽翟令詩名與兄相上下時<lb/>
　　比之張氏景陽孟陽云<lb/>
　　髙仲武云昔孟陽之與景陽詩品逺慙厥弟今侍<lb/>
<pb n="KR4h0161_WYG_041-15a"/>
　　御較補闕體制清潔華不勝文然寒生五湖道春<lb/>
　　及萬年枝五言之選也其為士林所尚宜哉<lb/>
　　徐獻忠曰景陽華淨遂掩哲昆平原英贍竟難家<lb/>
　　弟若皇甫兄弟仕道既同才名亦配奈何髙生猶<lb/>
　　持不足之歎觀其律調澄泓聲文華潔俯視當世<lb/>
　　殆已飄然木末矣雖紫霞碧落未堪凌駕亦何可<lb/>
　　少<lb/>
　古體詩<lb/>
<pb n="KR4h0161_WYG_041-15b"/>
　　贈霈禪師<lb/>
南嶽滿湘源吾師經利涉身歸沃州老名與支公接淨<lb/>
教傳荆吳道緣止漁獵觀空色不染對鏡心自愜室中<lb/>
人寂寞門外山稠叠天台積幽夢早晚歸負笈<lb/>
　　錫杖歌送明楚上人歸佛川<hi>一作權德輿</hi>
上人逺自西天至頭陀行遍南朝寺口翻貝葉古字經<lb/>
手持金策聲泠泠䕶法䕶身惟振錫石瀨雲溪深寂寂<lb/>
乍來松徑風露寒遥映霜天月成魄後夜空山禪誦時<lb/>
<pb n="KR4h0161_WYG_041-16a"/>
寥寥掛在枯樹枝真法常傳心不住東西南北隨緣路<lb/>
佛川此去何時迴應真莫便逰天台<lb/>
　近體詩<lb/>
　　秋興<lb/>
流螢與落葉秋晚共紛紛返照城中盡寒砧雨外聞離<lb/>
人見衰鬢獨鶴慕何羣楚客在千里相思看碧雲<lb/>
　　晚至華陰<lb/>
臘盡促歸心行人至華陰雲霞仙掌出松栢古祠深野<lb/>
<pb n="KR4h0161_WYG_041-16b"/>
渡氷生岸寒川燒隔林溫泉看漸近宫樹晚沈沈<lb/>
　　玉山嶺上作<lb/>
悠悠驅疋馬征路上連岡晚翠深雲竇寒臺淨石梁秋<lb/>
花偏似雪楓葉不禁霜愁見前程逺空郊下夕陽<lb/>
　　尋陸處士<lb/>
幾年人不見林下掩柴闗畱客當清夜逢君話舊山隔<lb/>
城寒杵急帶月早鴻還南陌雖相近其如隱者閒<lb/>
　　和謝舎人雪夜寓直<lb/>
<pb n="KR4h0161_WYG_041-17a"/>
禁省夜沈沈春風雪滿林滄洲歸客夢青瑣近臣心揮<lb/>
翰宜鳴玉承恩在賜金建章寒漏起更助掖垣深<lb/>
　　題贈雲門邕上人院<lb/>
春山臨一室獨坐草萋萋身寂心成道花開鳥自啼細<lb/>
泉松逕裏返景竹林西晩與門人别依依出虎谿<lb/>
　　寄劉貟外長卿<lb/>
南憶新安郡千山帶夕陽斷猿知夜久秋草助江長疎<lb/>
髪應成素青松獨耐霜愛才稱漢主題柱待田郎<lb/>
<pb n="KR4h0161_WYG_041-17b"/>
　　送李中丞歸本道<lb/>
上將宜分閫雙旌復去秦闗河三晉路賔從五原人孤<lb/>
戍雲連海平沙雪度春酬恩看玉劍何處有煙塵<lb/>
　　送元侍御充使湖南<lb/>
雲夢南行盡三湘萬里流山川重分手徒御亦悲秋白<lb/>
簡勞王事清猿助客愁離羣復多病嵗晚憶滄洲<lb/>
　　送韋判官赴閩中<lb/>
孤棹閩中客雙旌海上軍路人從北少嶺水向南分野<lb/>
<pb n="KR4h0161_WYG_041-18a"/>
鶴傷秋别林猿恐夜聞漢家崇亞相知子逺邀勲<lb/>
　　送孔徵士<lb/>
谷口山多處君歸不可尋家貧青史在身老白雲深掃<lb/>
雪開松逕疏泉過竹林余生負丘壑相送亦何心<lb/>
　　送人往荆州<hi>一作李嘉祐詩</hi>
草色隨驄馬悠悠同出秦水傳雲夢曉山接洞庭春帆<lb/>
影連三峽猿聲近四隣青門一分手難見杜陵人<lb/>
　　送少微上人東南逰<lb/>
<pb n="KR4h0161_WYG_041-18b"/>
石梁人不到獨往更迢迢乞食山家少尋鐘野寺遥松<lb/>
門風自掃瀑布雪難消秋夜聞清梵餘音逐海潮<lb/>
　　烏程水樓留别<lb/>
悠悠千里去惜此一樽同客散髙樓上帆飛細雨中山<lb/>
程隨逺水楚思望青楓共說前期易滄波處處通<lb/>
　　送林中丞還京<lb/>
罷戰回龍節朝天上鳳池寒生五湖道春及萬年枝召<lb/>
化多遺愛胡清已畏知懐恩偏感別墮涙向旌旗<lb/>
<pb n="KR4h0161_WYG_041-19a"/>
　　過劉長卿碧澗别業<lb/>
謝客開山後郊扉去水通江湖十年别衰老一樽同返<lb/>
照寒川滿平田暮雪空滄洲自有趣不復泣途窮<lb/>
　　張芬見訪郊居作<lb/>
林中雨散早凉生已有迎秋促織聲三徑荒蕪羞對客<lb/>
十年衰老愧稱兄愁心自惜江蘺晚世事方看木槿榮<lb/>
君若罷官㩦手去尋山莫計白雲程<lb/>
　　秋夕寄懐契上人<lb/>
<pb n="KR4h0161_WYG_041-19b"/>
已見槿花朝委露獨悲孤鶴在人羣真僧出世心無事<lb/>
靜夜名香手自焚窗臨絶澗聞流水客至孤峯掃白雲<lb/>
更想清晨誦經處獨看松上雪紛紛<lb/>
　　早朝日寄所知<lb/>
長安雪後見歸鴻紫禁朝天舞拜同曙色漸分雙闕下<lb/>
漏聲遥在百花中爐煙乍起開仙仗玉珮成行引上公<lb/>
共荷發生同雨露不應黃葉久從風<lb/>
　　蕚嶺四望<lb/>
<pb n="KR4h0161_WYG_041-20a"/>
漢家仙仗在咸陽洛水東流出建章野老至今猶望幸<lb/>
離宫秋樹獨蒼蒼<lb/>
　韓翃<lb/>
　　翃字君平南陽人侯希逸鎮淄青翃為從事罷府<lb/>
　　閒居十年李勉鎮夷門辟為幕屬時已遲暮不得<lb/>
　　意多家居一日夜將半客叩門急賀曰貟外除駕<lb/>
　　部郎中知制誥翃愕然曰誤矣客曰邸報制誥闕<lb/>
　　人中書兩進名不從又請之曰與韓翃時有同姓<lb/>
<pb n="KR4h0161_WYG_041-20b"/>
　　名者為江淮刺史又具二人同進御批曰春城無<lb/>
　　處不飛花寒食東風御栁斜日暮漢宫傳蠟燭輕<lb/>
　　煙散入五侯家又批曰與此韓翃客曰此貟外詩<lb/>
　　耶翃曰是也是不誤時建中初也終中書舍人<lb/>
　　南部新書云昇平公主宅即席李端擅塲送王相<lb/>
　　之幽鎮翃擅塲送劉相巡江淮錢起擅塲<lb/>
　　紀事云徳宗西幸有神智驄如意騮二馬謂之功<lb/>
　　臣一日有進瑞鞭者上曰朕有二駿今得此可為<lb/>
<pb n="KR4h0161_WYG_041-21a"/>
　　三絶因吟翃觀調馬詩云鴛鴦赭目齒新齊曉日<lb/>
　　花間放碧蹄玉勒乍迴初噴沫金鞭欲下不成嘶<lb/>
　　又云世傳翃有寵姬栁氏翃成名從辟淄青置之<lb/>
　　都下數嵗寄詩曰章臺栁顔色青青今在否縱使<lb/>
　　長條似舊垂也應攀折他人手栁答曰楊栁枝芳<lb/>
　　菲節可恨年年贈離別一葉隨風忽報秋縱使君<lb/>
　　來豈堪折後果為蕃將沙叱利所刼翃㑹入中書<lb/>
　　道逢之謂永訣矣是日臨淄大校置酒疑翃不樂<lb/>
<pb n="KR4h0161_WYG_041-21b"/>
　　具告之有虞侯將許俊以義烈自許即詐取得之<lb/>
　　以授翃希逸聞之曰似我往日所為也俊復能之<lb/>
　古體詩<lb/>
　　送李明府赴滑州<lb/>
渭城寒食罷送客歸逺道烏帽背斜暉青驪踏春草酒<lb/>
醒孤燭夜衣冷千山早去事沈尚書應憐詞賦好<lb/>
　　送客之江寜<lb/>
春流送客不應賒南入徐州見栁花朱雀橋邉看淮水<lb/>
<pb n="KR4h0161_WYG_041-22a"/>
烏衣巷裏問王家千閭萬井無多事闢户開門向山翠<lb/>
楚雲朝下石頭城江燕雙飛瓦棺寺吳士風流甚可親<lb/>
相逄嘉賞日應新從來此地誇羊酪自有蓴羮味可人<lb/>
　　送山隂姚丞㩦妓之任兼寄山陰蘇少府<lb/>
東風香草路南客心容與白晳吳王孫青蛾栁家女都<lb/>
門數騎出河口片帆舉夜簟眠橘洲春衫傍楓嶼山陰<lb/>
政簡甚從容到罷惟求物外蹤落日花邉判溪水晴煙<lb/>
竹裏㑹稽峯才子風流蘇伯玉同官曉暮應相逐加飡<lb/>
<pb n="KR4h0161_WYG_041-22b"/>
共愛鱸魚肥醒酒仍憐甘蔗熟知君錬思本清新季子<lb/>
如今徳有隣他日如尋始寜墅題詩早晚寄西人<lb/>
　　送客還江東<lb/>
還家不落春風後數日應沽越人酒池畔花深鬭鴨欄<lb/>
橋邉雨洗藏鴉栁遥憐内舍着新衣復向隣家醉落暉<lb/>
把手閒歌香橘下空山一望鷓鴣飛<lb/>
　　送萬巨<lb/>
漢相見王陵揚州事張禹風帆木蘭楫水國蓮花府百<lb/>
<pb n="KR4h0161_WYG_041-23a"/>
頃清江十月天寒城鼔角曉鐘前金鑪促膝諸曹吏玉<lb/>
管繁聲羙少年有如過向長干地逺對湖光近山翠好<lb/>
逢南苑看人歸也向西池畱客醉疎桺垂煙橘帶霜朝<lb/>
遊石渚暮横塘紅牋色奪風流座白紵詞傾翰墨塲夫<lb/>
子前年入朝後髙名藉藉時賢口共憐詩興轉清新逺<lb/>
繼家聲在此身屈指待為青𤨏客回頭莫羨白亭人<lb/>
　　贈别王侍御赴上都<lb/>
翩翩馬上郎執簡佩銀章西向洛陽歸鄠杜回頭結念<lb/>
<pb n="KR4h0161_WYG_041-23b"/>
蓮花府朝辭芳草萬嵗街暮宿春山一泉塢青青樹色<lb/>
傍行衣乳燕流鶯相間飛逺過三峯臨八水幽尋佳賞<lb/>
偏如此殘花片片細桺風落日疎鐘小槐雨相思掩泣<lb/>
復何如公子門前人漸疎幸有心期當小暑葛衣紗帽<lb/>
望回車<lb/>
　近體詩<lb/>
　　贈别韋兵曹歸池州<lb/>
南陵八月天暮色逺峯前楚竹青陽路吳江赤馬船籝<lb/>
<pb n="KR4h0161_WYG_041-24a"/>
金諸客貴佩玉主人賢終日應相逐歸期定幾年<lb/>
　　寄武陵李少府<lb/>
小縣春生日公孫吏隠時楚歌催晚醉蠻語入新詩桂<lb/>
水遥相憶花源暗有期郢門千里外莫怪尺書遲<lb/>
　　贈張建<lb/>
結客平陵下當年倚俠逰傳看轆轤劍醉脱驌驦裘翠<lb/>
羽雙鬟妾珠簾百尺樓春風坐相待晚日莫淹畱<lb/>
　　送故人歸魯<lb/>
<pb n="KR4h0161_WYG_041-24b"/>
魯客多歸興居人悵别情雨餘衫袖冷風急馬蹄輕秋<lb/>
草靈光殿寒雲曲阜城知君拜親後少婦下機迎<lb/>
　　送故人歸蜀<lb/>
一騎西南逺翩翩入劍門客衣筒布潤山舍荔枝繁古<lb/>
廟祠金馬春江帶白黿自應成旅逸愛客有王孫<lb/>
　　酬程延秋夜即事見贈<lb/>
長簟迎風早空城澹月華星河秋一雁砧杵夜千家節<lb/>
候看應晚心期卧亦賒向來吟秀句不覺已鳴鴉<lb/>
<pb n="KR4h0161_WYG_041-25a"/>
　　送髙貟外赴淄青使幕<lb/>
逺水流春色回風送落暉人趨雙節近馬遞百花歸山<lb/>
驛嘗官酒闗城度客衣從來赤管筆提向幕中稀<lb/>
　　送元詵還江東<lb/>
渡江秋色裏詩興與歸心客路隨楓岸人家掃橘林潮<lb/>
聲當晝起山翠近南深㡬日華陽洞寒花引獨尋<lb/>
　　送李秀才歸江南<lb/>
過淮芳草歇千里又東歸野水吳山出家林越鳥飛荷<lb/>
<pb n="KR4h0161_WYG_041-25b"/>
香隨去棹梅雨㸃行衣無數滄江客如君逹者稀<lb/>
　　題慈恩寺振上人房<lb/>
披衣聞客至闗鎻此時開鳴磬夕陽盡捲簾秋色來名<lb/>
香連竹徑清梵出花臺身在心無住他方到㡬回<lb/>
　　送崔過歸淄青幕府<lb/>
平陵車馬客海上見旌旗舊驛千山下殘花一路時春<lb/>
衣過水冷暮雨出闗遲莫道青州客迢迢在夢思<lb/>
　　贈王逖<lb/>
<pb n="KR4h0161_WYG_041-26a"/>
端笏事龍樓思閒輙告休新調赭白馬暫試黒貂裘珠<lb/>
履迎佳客金錢與莫愁座中豪貴滿誰道不風流<lb/>
　　華亭夜宴庾侍御宅<lb/>
世故他年别心期此夜同千峯孤燭外片雨一更中酒<lb/>
客逢山簡詩人得謝公自憐驅匹馬拂曙向闗東<lb/>
　　送辰州李中丞<lb/>
白羽逐青絲翩翩南去時巴人迎道路蠻帥引旌旗暮<lb/>
雨山開少秋風葉落遲功成冀他日應見竹郎祠<lb/>
<pb n="KR4h0161_WYG_041-26b"/>
　　題蘇許公林亭<lb/>
平津東閣在别是竹林期萬葉秋聲裏千家落照時門<lb/>
隨深巷靜窗過逺鐘遲客舍苔生處依依又賦詩<lb/>
　　送客之上谷<lb/>
北客悲秋色田園憶去來披衣朝易水匹馬夕燕臺風<lb/>
剪荷花碎霜迎栗罅開賞心知不淺累月故人杯<lb/>
　　題薦福寺衡嶽暕師房<lb/>
春城乞食還髙論此中閒僧臘堦前樹禪心江上山疎<lb/>
<pb n="KR4h0161_WYG_041-27a"/>
簾㸔雪巻深户映花關晩送門人出鐘聲杳靄間<lb/>
　　送金華王明府<lb/>
縣舍江雲裏心閒境又偏家貧陶令酒月俸沈郎錢黄<lb/>
蘖香山路青楓暮雨天時聞引車騎竹外向銅泉<lb/>
　　令狐員外宅宴寄中丞<lb/>
寒色凝羅幕同人清夜期玉杯留醉處銀燭送歸時獨<lb/>
坐隔千里空吟對雪詩<lb/>
　　家兄自山南罷歸獻詩叙事<lb/>
<pb n="KR4h0161_WYG_041-27b"/>
時輩已爭先吾君未着鞭空嗟鑷鬚日獨是屈腰年不<lb/>
以殊方逺仍論賞地偏襄橙隨客路漢竹引歸船雲外<lb/>
巴東峽林中峴北川池餘騎馬處宅似卧龍邊夜簟千<lb/>
峯月朝窗萬井烟朱荷江女院青稻楚人田縣舍多瀟<lb/>
灑城樓入醉眠黄苞柑正熟紅縷鱠仍鮮坐厭牽絲倦<lb/>
因從解綬旋初辭五斗米唯奉一嚢錢室好生虚白書<lb/>
躭守太𤣥櫪中嘶欵段階下引潺湲落照淵明桞春風<lb/>
叔夜絃綘紗儒客帳丹訣羽人篇雅論承安石新詩與<lb/>
<pb n="KR4h0161_WYG_041-28a"/>
惠連興清湖見底襟豁霧開天魏闕心猶繫周才道豈<lb/>
捐一丘自無逸三府㑹招賢<lb/>
　　奉送王相公赴幽州廵邊<lb/>
黄閣開帷幄丹墀侍冕旒位髙湯左相權總漢諸侯不<lb/>
改周南化仍分趙北憂雙旌過易水千騎入幽州塞草<lb/>
連天暮邉聲動地秋無因隨逺道結束佩吳鈎<lb/>
　　送李中丞赴商州<lb/>
五馬渭橋東連嘶逐曉風當年紫髯將他日黑頭公不<lb/>
<pb n="KR4h0161_WYG_041-28b"/>
異金吾寵兼齊玉帳雄關營春雪下吹角暮山空香麝<lb/>
松隂裏寒猿黛色中郡齋多賞事好與故人同<lb/>
　　送田明府歸終南别業<lb/>
故園此日多心賞窓下泉流竹外雲近舘應逢沈道士<lb/>
比鄰自識卞田君離宫樹影登山見上苑鐘聲過雪聞<lb/>
相勸早移丹鳯闕不須常戀白鷗羣<lb/>
　　送故人赴江陵尋庾牧<lb/>
主人持節拜荆州走馬應從一路遊斑竹岡連山雨暗<lb/>
<pb n="KR4h0161_WYG_041-29a"/>
枇杷門向楚天秋佳期笑把齋中酒逺意閒登城上樓<lb/>
文體此時㸔又别吾知小庾甚風流<lb/>
　　送康洗馬歸滑州<lb/>
腰佩雕弓漢射聲東歸銜命見雙旌青絲玉勒康侯馬<lb/>
孟水金堤滑伯城臘雪夜㸔宜縱飲寒蕪晝獵不妨行<lb/>
懐君又隔千山逺别後春風百草生<lb/>
　　送丹陽劉太眞<lb/>
長千道上落花朝羡爾當年賞事饒下筯巳憐鵞炙美<lb/>
<pb n="KR4h0161_WYG_041-29b"/>
開籠不奈鴨媒嬌春衣晩入青陽巷細馬初過皂莢橋<lb/>
相訪不辭千里逺西風好借木蘭橈<lb/>
　　送客歸江州<lb/>
東歸復得采真游江水迎君日夜流客舍不離青雀舫<lb/>
人家舊在白鷗洲風吹山帶遥知雨露溼荷裳巳報秋<lb/>
聞道泉明居止近藍輿相訪為淹留<lb/>
　　送鄭員外<lb/>
風流不減杜陵時五十為郎未是遲孺子亦知名下士<lb/>
<pb n="KR4h0161_WYG_041-30a"/>
樂人爭唱巻中詩身齊吏部還多醉心顧尚書自有期<lb/>
要路眼看知已在不應窮巷久低眉<lb/>
　　寄徐州鄭使君<lb/>
江城五馬楚雲邊不羨雍容畫省年才子舊稱何水部<lb/>
使君還繼謝臨川射堂草遍收殘雨官路人稀對夕天<lb/>
雖卧郡齋千里隔與君同見月初圓<lb/>
　　送襄垣王君歸南陽别墅<lb/>
都門霽後不飛塵草色凄凄滿路春雙兎坡東千室吏<lb/>
<pb n="KR4h0161_WYG_041-30b"/>
三鴉水上一歸人愁眼客舎衣香滿走渡河橋馬汗新<lb/>
少婦北來多逺望應知蟢子上羅巾<lb/>
　　送王少府歸杭州<lb/>
歸舟一路轉青蘋㪅欲隨潮向富春吳郡陸機稱地主<lb/>
錢塘蘇小是鄉親葛花滿把能消酒梔子同心好贈人<lb/>
早晚重過魚浦宿遙憐佳句篋中新<lb/>
　　題仙遊觀<lb/>
仙臺下見五城樓風物凄凄宿雨收山色遙連秦樹晚<lb/>
<pb n="KR4h0161_WYG_041-31a"/>
砧聲近報漢宫秋疎松影落空壇静細草香聞小洞幽<lb/>
何用别尋方外去人間亦自有丹丘<lb/>
　　送劉評事赴廣州使幕<lb/>
征南官屬似君稀才子當今劉孝威蠻府參軍趨傳舎<lb/>
交州刺史拜行衣前臨瘴海無人過却望衡陽少雁飛<lb/>
為報蒼梧雲影道明年早送客帆歸<lb/>
　　送冷朝陽還上元<lb/>
青絲䋏引木蘭船名遂身歸拜慶年落日澄江烏榜外<lb/>
<pb n="KR4h0161_WYG_041-31b"/>
秋風疎桞白門前橋通小市家林近山帶平湖野寺連<lb/>
别後依依寒夢裏共君攜手在東田<lb/>
　　送王光輔歸青州兼寄儲侍郎<lb/>
㡬回奏事建章宫聖主偏知漢將功身着紫衣趨闕下<lb/>
口銜丹詔出闗東蟬聲驛路秋山裏草色河橋落照中<lb/>
逺憶故人滄海别當年好躍五花驄<lb/>
　　宴楊駙馬山池<lb/>
垂楊拂岸草茸茸繡户簾前花影重鱠下玉盤金縷細<lb/>
<pb n="KR4h0161_WYG_041-32a"/>
酒開金甕緑醅濃中朝駙馬何平叔南國詞人陸士龍<lb/>
落日泛舟同醉處回潭百丈映千峰<lb/>
　　送長史李少府入蜀<lb/>
行行獨出故闗遲南望千山無盡期見舞巴童應暫笑<lb/>
聞歌蜀客又堪悲孤城晩閉清江上匹馬寒嘶白露時<lb/>
别後此心君自見山中何事不相思<lb/>
　　送端州馮使君<lb/>
白晳風流似有鬚一門豪貴領蒼梧三峯亭暗橘邊宿<lb/>
<pb n="KR4h0161_WYG_041-32b"/>
八桂休香節下趨玉樹羣兒爭翠羽金盤少妾揀明珠<lb/>
懐君樂事不可見騣馬翩翩新虎符<lb/>
　　漢宫曲<lb/>
駿馬繡障泥紅塵撲四蹄歸時何太晚日照杏花西<lb/>
繡幕珊瑚鈎春開翡翠樓深情不肯道嬌倚鈿箜篌<lb/>
　　送客知鄂州<lb/>
江口千家帶楚雲江花亂㸃雪紛紛春風落日誰相見<lb/>
青翰舟中有鄂君<lb/>
<pb n="KR4h0161_WYG_041-33a"/>
　　寒食<lb/>
春城無處不飛花寒食東風御桞斜日暮漢宫傳蠟燭<lb/>
輕烟散入五侯家<lb/>
　　羽林騎<lb/>
駿馬牽來御桞中鳴鞭欲向渭橋東紅蹄亂踏春城雪<lb/>
花領驕嘶上苑風<lb/>
　　看調馬<lb/>
鴛鴦赭白齒新齊晚日花中散碧蹄玉勒乍回初噴沫<lb/>
<pb n="KR4h0161_WYG_041-33b"/>
金鞭欲下不成嘶<lb/>
　　宿石邑山中<hi>一作李益</hi>
浮雲不共此山齊山靄蒼蒼望轉迷曉月暫飛千樹裏<lb/>
秋河隔在數峯西<lb/>
　　江南曲<lb/>
長樂花枝雨㸃銷江城日暮好相邀春樓不閉葳㽔鎖<lb/>
緑水回通宛轉橋<lb/>
　　贈張千牛<lb/>
<pb n="KR4h0161_WYG_041-34a"/>
　蓬萊闕下是天家上路新回白鼻騧急管晝催平樂酒<lb/>
　春衣夜宿杜陵花<lb/>
　　　贈李翼<lb/>
　王孫别舍擁朱輪不羨空名樂此身門外碧潭春洗馬<lb/>
　樓前紅燭夜迎人<lb/>
　　　少年行<lb/>
　千㸃斑斕玉勒驄青絲結尾繡纒鬃揮鞭曉出章臺路<lb/>
　葉葉春衣楊桞風<lb/>
<pb n="KR4h0161_WYG_041-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻四十一<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_042-1a"/>
　欽定四庫全書<lb/>
御定全唐詩録巻四十二<lb/>
　　盧綸<lb/>
　　　綸字允言河中蒲人天寶避亂客鄱陽大厯初數<lb/>
　　　舉進士不第元載取其文以進補閿鄉尉累遷監<lb/>
　　　察御史輒稱疾去坐與王縉善久不調建中初為<lb/>
　　　昭應令渾瑊鎮河中辟判官累遷檢校户部郎中<lb/>
　　　嘗朝京師舅韋渠牟表其才得召見帝有所作輒<lb/>
<pb n="KR4h0161_WYG_042-1b"/>
　　　使賡和異日問渠牟綸與李益何在答曰綸從渾<lb/>
　　　瑊在河中驛召之㑹卒大厯十才子俱工五言詩<lb/>
　　　綸辭情健麗為尤工<lb/>
　　古體詩<lb/>
　　　送吉中孚校書歸楚州舊山<lb/>
　青袍芸閣郎談笑揖侯王舊籙藏雲穴新詩滿帝鄉名<lb/>
　髙閑不得到處人爭識誰知氷雪顔已雜風塵色此去<lb/>
　復如何東皋岐路多藉茅臨紫陌回首憶滄波年來倦<lb/>
<pb n="KR4h0161_WYG_042-2a"/>
蕭索但説淮南樂並檝湖上逰連檣月中泊沿溜入閶<lb/>
門千燈夜市喧喜逢隣舍伴遙語問鄉園下淮風自急<lb/>
樹杪分郊邑送客隨岸行離人出帆立漁村遶水田澹<lb/>
浦隔晴烟欲就林中醉先期石上眠林昏天未曙但向<lb/>
雲邊去暗入無路山心知有花處登髙日轉明下望見<lb/>
春城洞裏草空長塜邉人自耕寥寥行異境過盡千峰<lb/>
影雲色凝古壇泉聲落寒井仙成不可期多别自堪悲<lb/>
為問桃源客何人見亂時<lb/>
<pb n="KR4h0161_WYG_042-2b"/>
　　臘日觀咸寧王部曲娑勒擒豹歌<lb/>
山頭曈曈日將出山下獵圍照初日前林有獸未識名<lb/>
將軍促騎無人聲潛形踠伏草不動雙鵰轉旋羣雅鳴<lb/>
隂方質子才三十譯語受詞蕃語揖捨鞍解甲疾如風<lb/>
人忽虎蹲獸人立歘然扼顙批其頥爪牙委地涎淋漓<lb/>
既蘇復吼拗仍怒果叶英謀生致之拖自深叢目如電<lb/>
萬夫失容千馬戰傳呼賀拜聲相連殺氣騰陵隂滿川<lb/>
始知縳虎如縳鼠敗寇降羌生眼前祝爾嘉詞爾無苦<lb/>
<pb n="KR4h0161_WYG_042-3a"/>
獻爾將隨犀象舞苑中流水禁中山期爾攫摶開天顔<lb/>
非熊之兆慶無極願紀雄名傳百蠻<lb/>
　　宴席賦得姚美人搊等歌<lb/>
出簾仍有鈿箏隨見罷翻令恨識遲微收皓腕纒紅袖<lb/>
深遏朱絃低翠眉忽然髙張應繁節玉指迴旋若飛雪<lb/>
鳳簫龍管寂不喧繡幕紗窻儼秋月有時輕弄和郎歌<lb/>
慢處聲遲情更多已愁紅臉能佯醉又恐朱門難再過<lb/>
昭陽伴裡最聰明出到人間纔長成遙知禁曲難翻處<lb/>
<pb n="KR4h0161_WYG_042-3b"/>
猶自君王説小名<lb/>
　　栖巖寺隋文帝馬腦盞歌<lb/>
天宫寶器隋朝物鎖在金函比金骨開函捧之光乃發<lb/>
阿修羅王掌中月五雲如拳輕復濃昔曾噀酒今藏龍<lb/>
規形環影相透徹亂雪繁花千萬重可憐貞質無今古<lb/>
可歎隋陵一坏土宫中艶女滿宫春得親此寶能幾人<lb/>
一留寒殿殿將壊唯有幽光通隙塵山中老僧眉似雪<lb/>
忍死相傳保扄鐍<lb/>
<pb n="KR4h0161_WYG_042-4a"/>
　　送張侍郎還蜀歌<lb/>
秦家御史漢家郎親專兩印征殊方功成走馬朝天子<lb/>
伏檻談邉若流水曉離仙署趨紫微夜接髙儒讀青史<lb/>
瀘南五將望君還願以天書示百蠻曲棧重江初過雨<lb/>
前旌後騎不同山迎車拜舞多耆老舊卒新營遍青草<lb/>
塞口雲生火候遲烟中鶴唳軍行早黄花川下水交横<lb/>
逺映孤霞蜀國晴笻竹筍長椒瘴起茘枝花發杜䳌鳴<lb/>
回首岷峩半天黒傳觴接膝何由得空令豪士仰威名<lb/>
<pb n="KR4h0161_WYG_042-4b"/>
無復貧交恃顔色垂楊不動雨紛紛錦帳胡瓶爭送君<lb/>
須臾醉起簫笳發空見雙旌入塞雲<lb/>
　近體詩<lb/>
　　皇帝感詞<lb/>
天衣五鳳彩御馬六龍文雨露清馳道風雷翊上軍髙<lb/>
旍花外轉行漏樂前聞時見金鞭舉空中指瑞雲<lb/>
　　卧病書懐<lb/>
苦心三十載白首遇艱難舊地成孤客全家賴釣竿貌<lb/>
<pb n="KR4h0161_WYG_042-5a"/>
衰縁藥盡起晚為山寒老病今如此無人更問看<lb/>
　　泊揚子江岸<lb/>
山映南徐暮千帆入古津魚驚出浦火月照渡江人清<lb/>
鏡催雙鬢滄波寄一身空憐莎草色長接故園春<lb/>
　　題興善寺後池<lb/>
隔窓棲白鳥似與鏡湖鄰月照何年樹花逢幾度人岸<lb/>
莎青有路苔徑緑無塵永願容居止僧中老此身<lb/>
　　藍溪期蕭道士採藥不至<lb/>
<pb n="KR4h0161_WYG_042-5b"/>
春風生百草幾處术苗香人逺花空落溪深日復長病<lb/>
多知樂性老近憶仙方青節何由見三山桂自芳<lb/>
　　春日灞亭同苗員外寄庾侍御<lb/>
坐見春雲暮無因報所思川平人去逺日暖雁飛遲對<lb/>
酒山長在看花鬢自衰誰堪登灞岸還作異鄉悲<lb/>
　　夜中得循州趙司馬侍郎書因寄回使<lb/>
瘴海寄雙魚中宵達我居兩行燈下淚一紙嶺南書地<lb/>
説炎蒸極人稱老病餘殷勤報賈傅莫共酒杯疎<lb/>
<pb n="KR4h0161_WYG_042-6a"/>
　　赴池州拜覲舅氏留上考功郎中舅<lb/>
孤賤易蹉跎其如酷似何衰榮同族少生長外家多别<lb/>
國桑榆在沾衣血淚和應憐失行雁霜霰寄烟波<lb/>
　　送韓都䕶還邉<lb/>
好勇知名早爭雄上將間戰多春入塞獵慣夜燒山陣<lb/>
合龍蛇動軍移草木閒今來部曲盡白首過蕭關<lb/>
　　送劉判官赴豐州<lb/>
銜杯吹急管滿眼起風沙大漠山沈雪長城草發花筞<lb/>
<pb n="KR4h0161_WYG_042-6b"/>
行須恥戰冦在莫言家余亦祈勲者如何别左車<lb/>
　　送從叔程歸西川幕<lb/>
千山氷雪晴山靜錦花明羣鶴棲蓮府諸戎拜栁營浪<lb/>
依巴字息風入蜀關清豈念在貧巷竹林鳴鳥聲<lb/>
　　送顔推官逰銀夏謁韓大夫<lb/>
叢叢叫寒笛滿眼塞山青才子樽前畫將軍石上銘獵<lb/>
聲雲外響戰血雨中腥苦樂從來事因君一涕零<lb/>
　　送從姪滁州覲省<lb/>
<pb n="KR4h0161_WYG_042-7a"/>
愛爾似龍媒翩翩千里迴書從外氏學竹自晉時栽擁<lb/>
棹逢鷗舞憑䦨見雨來上堂多慶樂不醉莫停杯<lb/>
　　送從舅成都丞廣歸蜀<lb/>
褒谷通岷嶺青冥此路深晚程椒瘴熱野飯茘枝隂古<lb/>
郡三刀夜春橋萬里心惟應對楊栁暫醉卓家琴<lb/>
　　送李端<lb/>
故關衰草遍離别自堪悲路出寒雲外人歸暮雪時少<lb/>
孤為客早多難識君遲掩淚空相向風塵何處期<lb/>
<pb n="KR4h0161_WYG_042-7b"/>
　　題崔端公園林<lb/>
上士愛清輝開門向翠微抱琴看鶴去枕石待雲歸野<lb/>
坐苔生席髙眠竹掛衣舊山東望逺惆悵暮花飛<lb/>
　　山中詠古木<lb/>
髙林已蕭索夜雨復秋風墜葉鳴藂竹斜根擁斷蓬半<lb/>
侵山影裏長在水聲中此地何人到雲門去未通<lb/>
　　從軍行<lb/>
二十在邉城軍中得勇名巻旗收敗馬占磧擁殘兵覆<lb/>
<pb n="KR4h0161_WYG_042-8a"/>
陣烏鳶起燒山草木明塞閒思逺獵師老厭分營雪嶺<lb/>
無人跡氷河足雁聲李陵甘此沒惆悵漢公卿<lb/>
　　晚到盩厔耆老家<lb/>
老翁曾舊識相引出柴門苦話别時事因尋溪上村數<lb/>
年何處客近日幾家存冒雨看禾黍逢人憶子孫亂藤<lb/>
穿井口流水到籬根惆悵不堪住空山月又昏<lb/>
　　過李尊師院<lb/>
城闕望烟霞常悲仙路賖寧知樵子逕得到葛洪家犬<lb/>
<pb n="KR4h0161_WYG_042-8b"/>
吠松間月人行洞裏花留詩千載鶴送客五雲車訪世<lb/>
山空在觀碁日未斜不知塵俗士誰解種胡麻<lb/>
　　和常舍人晚秋集賢院即事十二韻寄贈江南徐<lb/>
　　　薛二侍郎<lb/>
綸閣九華前森沈綺仗連洞門開旭日清禁肅秋天霜<lb/>
滿朝容備鐘餘漏唱傳搖璫陪羽扇端弁入爐煙麟筆<lb/>
刪金篆龍綃薦玉編汲書荀朂定漢史蔡邕專御竹潛<lb/>
通筍宫池暗瀉泉亂藂縈弱蕙墜葉灑枯蓮列署齊遊<lb/>
<pb n="KR4h0161_WYG_042-9a"/>
日重江並謫年登封思議草侍講憶同筵滄海風濤廣<lb/>
黝山瘴雨偏惟應緘上寶贈逺一呈妍<lb/>
　　早春逰樊川野店却寄李端校書崔峒補闕司空<lb/>
　　　曙主簿耿湋拾遺<lb/>
白水遍溝塍青山對杜陵晴明人望鶴曠野鹿隨僧古<lb/>
栁連巢折荒堤帶草崩隂橋全覆雪瀑溜半垂冰鬭鼠<lb/>
搖松影逰龜落石層韶光偏不待衰敗巧相仍桂樹曾<lb/>
爭折龍門幾共登琴師阮校尉詩和栁吳興䑛筆求書<lb/>
<pb n="KR4h0161_WYG_042-9b"/>
扇張屏看畫蠅卜鄰空遂約問卦獨無徵投足經危路<lb/>
收才遇直繩守農窮自固行藥病何能掩帙蓬蒿晚臨<lb/>
川景氣澄颯然成一叟誰更慕騫騰<lb/>
　　逢南中使因寄嶺外故人<lb/>
見説南來處蒼梧接桂林過秋天更暖近海日長隂巴<lb/>
路縁雲出蠻鄉入洞深信迴人自老夢到月應沈碧水<lb/>
通春色青山寄逺心炎方難久客莫使鬢毛侵<lb/>
　　送鮑中丞赴太原<lb/>
<pb n="KR4h0161_WYG_042-10a"/>
分路引鳴騶喧喧似隴頭暫移西掖望全解北門憂專<lb/>
幕臨都䕶分曹制督郵積氷營不下盛雪獵方休白草<lb/>
連氊帳黄雲擁戍樓今朝送旌斾一减魯儒羞<lb/>
　　仲秋望華清宫中樹因以成詠<lb/>
可憐雲木藂滿禁碧濛濛色潤靈泉近隂清輦路通玉<lb/>
壇標八柱金井識雙桐交映凝寒露相和起夜風數枝<lb/>
盤石上幾葉落雲中燕拂宜秋霽蟬鳴覺晝空翠屏更<lb/>
隠見珠綴共玲瓏雷雨生成早撨蘇禁令雄野藤髙助<lb/>
<pb n="KR4h0161_WYG_042-10b"/>
緑仙果迥呈紅惆悵繚垣暮兹山聞暗蛩<lb/>
　　長安春望<lb/>
東風吹雨過青山却望千門草色閒家在夢中何日到<lb/>
春來江上幾人還川原繚繞浮雲外宫闕參差落照間<lb/>
誰念為儒逢世難獨將衰鬢客秦關<lb/>
　　晩次鄂州<lb/>
雲開逺見漢陽城猶是孤帆一日程估客晝眠知浪靜<lb/>
舟人夜語覺潮生三湘愁鬢逢秋色萬里歸心對月明<lb/>
<pb n="KR4h0161_WYG_042-11a"/>
舊業巳隨征戰盡更堪江上鼓鼙聲<lb/>
　　夜投豐徳寺謁海上人<lb/>
夜半中峰有磬聲偶逢撨者問山名上方月曉聞僧語<lb/>
下界林疎見客行野鶴巢邉松最老毒龍潛處水偏清<lb/>
願得逺公知姓字焚香洗缽過浮生<lb/>
　　秋中過獨孤郊居<lb/>
閒園過水到郊居共引家童拾野蔬髙樹夕陽連古巷<lb/>
菊花梨葉滿荒渠秋山近處行過寺夜雨寒時起讀書<lb/>
<pb n="KR4h0161_WYG_042-11b"/>
帝里諸親别來乆豈知王粲愛撨漁<lb/>
　　得耿湋司法書因敘長安故友零落兵部苗員外<lb/>
　　　發秘書省李校書端相次傾逝潞府崔功曹峒<lb/>
　　　長林司空丞曙俱謫逺方余以搖落之時對書<lb/>
　　　增歎因呈河中鄭倉曹暢叅軍昆季<lb/>
鬢似衰蓬心似灰驚悲相集老相催故友九泉留語别<lb/>
逐臣千里寄書來塵容帶病何堪問淚眼逢秋不喜開<lb/>
幸接野居宜屣步冀君清夜一申哀<lb/>
<pb n="KR4h0161_WYG_042-12a"/>
　　春日卧病示趙季黃<lb/>
病中饒淚眼常昏聞説花開亦閉門語少漸知琴思苦<lb/>
卧多惟覺鳥聲喧黃埃滿市圖書賤黒霧連山虎豹尊<lb/>
今日支離顧形影向君凡在幾重恩<lb/>
　　洛陽早春憶吉中孚校書司空曙主簿因寄清江<lb/>
　　　上人<lb/>
值迥逢髙駐馬頻雪晴閒看洛陽春鶯聲報逺同芳信<lb/>
柳色邀歡似故人酒貌昔將花共艶髩毛今與草争新<lb/>
<pb n="KR4h0161_WYG_042-12b"/>
年來百事皆無緒惟與湯師結淨因<lb/>
　　詶李端野寺病居見寄<lb/>
野寺鍾昏山正隂亂藤髙竹水聲深田夫就餉還依草<lb/>
野雉驚飛不過林齋沐暫思同靜室清羸已覺助禪心<lb/>
寂寞日長相問疾料君惟取古方尋<lb/>
　　詶暢當尋嵩嶽麻道士見寄<lb/>
聞逐樵夫閒看棋忽逢人世是秦時開雲種玉嫌山淺<lb/>
渡海傳書怪鶴遲隂洞石幢㣲有字古壇松樹半無枝<lb/>
<pb n="KR4h0161_WYG_042-13a"/>
煩君逺寄青囊籙願得相從一問師<lb/>
　　酬趙少尹戲示諸姪元陽等因以見贈<lb/>
八龍三虎儼成行瓊樹花開鶴翼張且請同觀舞鸜鵒<lb/>
何須竟哂食㯽榔歸時每愛懐朱橘戲處常聞佩紫囊<lb/>
謬入院家逢慶樂竹林因得奉壺觴<lb/>
　　同趙進馬元陽春日登長春宫古城望河中因寄<lb/>
　　　鄭損倉曹<lb/>
城頭春靄曉濛濛指望關橋滿袖風雲騎閒嘶宫栁外<lb/>
<pb n="KR4h0161_WYG_042-13b"/>
玉人愁立草花中鐘分寺路山光緑河繞軍州日氣紅<lb/>
跡忝<hi>闕</hi>　方戀賞此時離恨與君同<lb/>
　　早春歸盩厔舊居却寄耿拾遺漳李校書端<lb/>
野日初晴麥隴分竹園村巷鹿成羣幾家廢井生新草<lb/>
一樹繁花對古墳引水忽驚氷滿澗向田空見石和雲<lb/>
可憐芳嵗青山裏惟有松枝好寄君<lb/>
　　至徳中途中書事却寄李僴<lb/>
亂離無處不傷情况復看碑對古城路遶寒山人獨去<lb/>
<pb n="KR4h0161_WYG_042-14a"/>
月臨秋水雁空驚顔衰重喜歸鄉國身賤多慙問姓名<lb/>
今日主人還共醉應憐世故一儒生<lb/>
　　送李尚書郎君昆季待從歸覲滑州<lb/>
鳳雛聨翼美王孫綵服戎裝擬塞垣金鼎對筵調野膳<lb/>
玉鞭齊騎引行軒氷河一曲旌旗滿墨詔千封雨露繁<lb/>
更説務農將罷戰敢持歌訟慶晨昏<lb/>
　　送内弟韋宗仁歸信州覲省<lb/>
常嗟外族弟兄稀轉覺心孤是送歸醉掩壺觴人有泪<lb/>
<pb n="KR4h0161_WYG_042-14b"/>
夢驚波浪日無輝烹魚緑岸烟迷草摘橘青溪露濕衣<lb/>
聞説江樓長巻慢幾回風起望胡威<lb/>
　　春詞<lb/>
北苑羅裙帶塵衢錦繡鞋醉眠芳樹下半被落花埋<lb/>
　　和張僕射塞下曲<lb/>
林暗草驚風將軍夜引弓平明尋白羽沒在石稜中<lb/>
月黒鴈飛髙單于夜遁迯欲將輕騎逐大雪滿弓刀<lb/>
　　天長乆詞<lb/>
<pb n="KR4h0161_WYG_042-15a"/>
臺殿雲涼風日微君王初賜六宫衣樓船泛罷歸猶早<lb/>
行遣才人鬭射飛<lb/>
　　古艶詩<lb/>
自拈裙帶結同心暖處偏多香氣深愛捉狂夫問閒事<lb/>
不知歌舞用黄金<lb/>
　　贈别李紛<lb/>
頭白乘驢懸布囊一迴言别淚千行兒孫滿眼無歸處<lb/>
惟到樽前似故鄉<lb/>
<pb n="KR4h0161_WYG_042-15b"/>
　　題伯夷廟<lb/>
中條山下黄礓石壘作夷齊廟裏神落葉滿堦塵滿座<lb/>
不知澆酒是何人<lb/>
　　過玉貞公主影殿<lb/>
夕照臨窓起暗塵青松繞殿不知春君看白髪誦經者<lb/>
半是宫中歌舞人<lb/>
　　裴給事宅白牡丹<lb/>
長安豪貴惜春殘爭翫街西紫牡丹别有玉盤承露冷<lb/>
<pb n="KR4h0161_WYG_042-16a"/>
無人起就月中看<lb/>
　　春日登樓<lb/>
花正濃時人正愁逢花却欲替花羞年來笑伴皆歸去<lb/>
今日晴明獨上樓<lb/>
　司空曙<lb/>
　　曙字文明廣平人能詩為大厯十才子之一登進<lb/>
　　士第從韋臯於劍南貞元中為水部郎中終虞部<lb/>
　　徐獻忠曰文明詩氣候清華感賞至到誦之口吻<lb/>
<pb n="KR4h0161_WYG_042-16b"/>
　　調利情意觸發可謂風人之度矣<lb/>
　古體詩<lb/>
　　早春逰望<lb/>
東風春未足試望秦城曲青草狀寒蕪黄花似秋菊壯<lb/>
將歡共去老與悲相逐獨作逰社人暮過威輦宿<lb/>
　　殘鶯百囀歌同王員外耿拾遺吉中孚李端遊慈<lb/>
　　　恩各賦一物<lb/>
殘鶯一何怨百囀相尋續始辨下將髙稍分長復促緡<lb/>
<pb n="KR4h0161_WYG_042-17a"/>
蠻巧狀語機節終如曲埜客賞應遲幽僧聞詎足禪齋<lb/>
深樹夏隂清零落空餘三兩聲金谷箏中傳不出山陽<lb/>
笛裏寫難成憶昨亂啼無逺近晴宫曉色偏相引送暖<lb/>
初隨栁色來辭芳暗逐花枝盡歌殘鸎歌殘鸎悠然萬<lb/>
感生謝朓羇懐方一聽何郎閒吟本多情乃知衆鳥非<lb/>
儔比暮噪朝鳴倦人耳共愛竒音那可親年年出谷待<lb/>
新春此時斷絶為君惜明日𤣥蟬催髪白<lb/>
　　長林令衛象餳絲結歌<hi>一作李嶠</hi>
<pb n="KR4h0161_WYG_042-17b"/>
主人琱盤盤素絲寒女眷眷墨子悲乃言假使餳為之<lb/>
八珍重沓失顔色手援玉筯不敢持始狀芙蓉新出水<lb/>
仰坼重衣傾萬蕊又如合歡交亂枝紅茸向暮花參差<lb/>
吳蠶絡繭抽尚絶細縷纎毫看欲滅雪髪羞垂倭墮鬟<lb/>
繡囊畏並茱萸結我愛此絲巧妙絶世間無為君作歌<lb/>
陳座隅<lb/>
　近體詩<lb/>
　　公子行<lb/>
<pb n="KR4h0161_WYG_042-18a"/>
纒臂繡綸巾貂裘窄稱身射禽風助箭驟馬雪飛塵金<lb/>
埒爭開道香車為駐輪翩翩不知處應是霍家親<lb/>
　　喜外弟盧綸訪宿<lb/>
靜夜四無隣荒居舊業貧雨中黄葉樹燈下白頭人以<lb/>
我獨沈乆媿君相訪頻平生有深意况是蔡家親<lb/>
　　江園書事寄盧綸<lb/>
種栁南江邉閉門三四年俗人那勝竹凡鳥不如蟬嗜<lb/>
酒漸思渴讀書多欲眠平生故交在白首逺相憐<lb/>
<pb n="KR4h0161_WYG_042-18b"/>
　　獨逰寄衛長林<lb/>
草緑春陽動遲遲澤畔逰戀花同野蝶愛水劇江鷗身<lb/>
外唯須醉人間盡是愁那知鳴玉者不羡賣瓜侯<lb/>
　　雲陽館與韓紳宿别<lb/>
故人江海别幾度隔山川乍見翻疑夢相悲各問年孤<lb/>
燈寒照雨深竹暗浮烟更有明朝恨離杯惜共傳<lb/>
　　送郎士元使君赴郢州<lb/>
使君持節去雲水滿前程楚寺多連竹江檣逺映城登<lb/>
<pb n="KR4h0161_WYG_042-19a"/>
樓向月望賽廟傍山行若動思鄉咏應貽謝步兵<lb/>
　　送史申之峽州<lb/>
峽口巴江水無風浪亦翻蒹葭新有雁雲雨不離猿行<lb/>
客思鄉逺愁人賴酒昏檀郎好聨句莫滯謝家門<lb/>
　　送栁震歸蜀<lb/>
白日雙流靜西看蜀國春桐花能乳鳥竹節競祠神蹇<lb/>
步徒相望先鞭不可親知從江僕射登榻更何人<lb/>
　　送曹桐椅<lb/>
<pb n="KR4h0161_WYG_042-19b"/>
青春三十餘衆藝盡無如中散詩傳畫將軍扇賣書楚<lb/>
田寒下雁江日暖多魚惆悵空相送歡逰自此疎<lb/>
　　送流人<lb/>
聞説南中事悲君重竄身山村楓子鬼江廟石郎神童<lb/>
稚留荒宅圖書托故人青門好風景為爾一沾巾<lb/>
　　田家<lb/>
田家喜雨足鄰老相招攜泉溢溝塍壊麥髙桑柘低呼<lb/>
兒催放犢邀客待烹雞搔首蓬門下如將軒冕齊<lb/>
<pb n="KR4h0161_WYG_042-20a"/>
　　望水<lb/>
髙原晴見水楚色靄相和野極空如雪天遙不辨波永<lb/>
無人迹到獨有鳥行過况在蒼茫外殘陽照更多<lb/>
　　新蟬<lb/>
今朝蟬忽鳴羇客若為情漸覺一年謝能令萬感生微<lb/>
風初滿樹落月稍沈城為問同懐者凄涼聽幾聲<lb/>
　　立秋日<lb/>
律變新秋至蕭條自此初花酣蓮報謝葉墜栁呈疎澹<lb/>
<pb n="KR4h0161_WYG_042-20b"/>
日非雲映清風似雨餘卷簾涼暗度迎扇暑先除草靜<lb/>
多翻燕波澄乍露魚今朝散騎省作賦興何如<lb/>
　　晦日益州北池陪宴<lb/>
臨泛從公日仙舟翠幕張七橋通碧沼雙樹接花塘玉<lb/>
燭收寒氣金波隠夕光野聞歌管思水靜綺羅香逰騎<lb/>
縈林逺飛橈截岸長郊源懐灞滻陂漾寫江潢常侍傳<lb/>
花詔偏禆問羽觴豈令南峴首千載播餘芳<lb/>
　　和耿拾遺元日觀早朝<lb/>
<pb n="KR4h0161_WYG_042-21a"/>
元日爭朝闕奔流若㑹溟路塵和薄霧騎火接低星漏<lb/>
促雙魚鑰車喧百子鈴冕旒當翠殿幢㦸滿彤庭表嵗<lb/>
方編瑞乘春即宥刑諸侯陳禹玉司厯獻堯蓂夀酒三<lb/>
觴退簫韶九奏停太陽開物象沛澤及生靈南陌祥光<lb/>
紫東方曉氣青自憐揚子賤歸草太𤣥經<lb/>
　　南原望漢宫<lb/>
荒原空有漢宫名衰草茫茫雉堞平連雁下時秋水在<lb/>
行人過盡暮烟生西陵歌吹何年絶南陌登臨此日情<lb/>
<pb n="KR4h0161_WYG_042-21b"/>
故事悠悠不可問寒禽野水自縱横<lb/>
　　過盧秦卿舊居<lb/>
五栁茅茨楚國賢桔橰蔬圃水涓涓黄花寒後難逢蝶<lb/>
紅葉晴來忽有蟬韓康助採君臣藥支遁同看内外篇<lb/>
為問潛夫空著論何如侍從賦甘泉<hi>余九月中吳山登望是日天晴暄紅</hi>
<hi>樹中忽聞蟬聲因憶盧句不虚</hi>
　　題<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>上人院<lb/>
閉門不出自焚香擁褐看山歳月長雨後緑苔生石井<lb/>
<pb n="KR4h0161_WYG_042-22a"/>
秋來黄葉遍繩床身閒何處無真性年老曾言隠故鄉<lb/>
更説本師同學在幾時攜手見衡陽<lb/>
　　酬李端校書見贈<lb/>
緑槐垂穗乳烏飛忽憶山中獨未歸青鏡流年看髪變<lb/>
白雲芳草與心違乍逢酒客春逰慣乆别林僧夜坐稀<lb/>
昨日聞君到城闕莫將簪弁勝荷衣<lb/>
　　贈衡岳隠禪師<lb/>
擁褐安居南岳頭白雲髙寺見衡州石牕湖水搖寒月<lb/>
<pb n="KR4h0161_WYG_042-22b"/>
楓樹猿聲報夜秋講席舊逢沙鳥至梵經初向竺僧求<lb/>
自知身老將傳法因下人間逐此逰<lb/>
　　酬張芬赦後見贈<lb/>
紫鳳朝銜五色書陽春忽報網羅除已將心變寒灰後<lb/>
豈料光生腐草餘建水風烟收客淚杜陵花竹夢郊居<lb/>
勞君故有詩人贈欲報瓊瑤恨不如<lb/>
　　長安曉望寄程補闕<lb/>
迢遞山河擁帝京參差宫殿接雲平風吹曉漏經長樂<lb/>
<pb n="KR4h0161_WYG_042-23a"/>
栁帶晴烟出禁城天近笙歌臨路發日髙車馬隔塵行<lb/>
獨有淺才甘未達多慙名在魯諸生<hi>一作包何詩惟末二句有異何曰自</hi>
<hi>憐乆在諸生列未得金閨籍姓名</hi>
　　早夏寄元校書<lb/>
獨逰野徑送芳菲髙竹林居接翠微緑岸草深蟲入徧<lb/>
青藂花盡蝶來稀珠荷薦果香寒簟玉柄搖風滿夏衣<lb/>
蓬蓽永無車馬到更當齋夜憶𤣥暉<lb/>
　　閒園即事寄<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>公<lb/>
<pb n="KR4h0161_WYG_042-23b"/>
欲就東林寄一身尚憐兒女未成人柴門客去殘陽在<lb/>
藥圃蟲喧秋雨頻近水方同梅市隠曝衣多笑阮家貧<lb/>
深山蘭若何時到羡與閒雲作四隣<lb/>
　　送曲山人衡州<lb/>
白石先生眉髪光已分紺雪飲紅漿衣巾半染烟霞氣<lb/>
語笑兼和藥草香茅洞玉聲流暗水衡山碧色映朝陽<lb/>
千年城郭如相問華表峩峩有夜霜<lb/>
　　晩思<lb/>
<pb n="KR4h0161_WYG_042-24a"/>
蛩吟窓下月草濕堦前露晩景凄我衣秋風入庭樹<lb/>
　　金陵懐古<lb/>
輦路江楓暗宫庭野草春傷心庾開府老作北朝臣<lb/>
　　别盧秦卿<lb/>
知有前期在難分此夜中無將故人酒不及石尤風<lb/>
　　别盧綸<hi>御覽詩作曙别綸綸集作綸别曙當以御覽為正</hi>
有月多同賞無秋不共悲如何與君别又是菊黄時<lb/>
　　雜興<lb/>
<pb n="KR4h0161_WYG_042-24b"/>
月沒遼城暗出師雙龍金角曉天悲黄塵滿目隨風散<lb/>
不認將軍燕尾旗<lb/>
　　江村即事<lb/>
罷釣歸來不繫舡江邨月落正堪眠縱然一夜風吹去<lb/>
只在蘆花淺水邉<lb/>
　　過長林湖西酒家<lb/>
湖草青青三兩家門前桃杏一般花遷人到處惟求醉<lb/>
聞説漁翁有酒賖<lb/>
<pb n="KR4h0161_WYG_042-25a"/>
　　峽口送友人<lb/>
峽口花飛欲盡春天涯去住淚沾巾來時萬里同為客<lb/>
今日翻成送故人<lb/>
　耿湋<lb/>
　　漳字洪源河東人登寶應元年進士第官右拾遺<lb/>
　　工詩與錢起盧綸諸人齊名號大厯十才子<lb/>
　　計敏夫云湋詩有家貧僮僕慢官罷友朋疎世多<lb/>
　　傳之又云唐詩人最重行巻雍陶首篇上裴度湋<lb/>
<pb n="KR4h0161_WYG_042-25b"/>
　　行巻首篇上第五琦或指為二子邪正雖然方琦未<lb/>
　　有釁時上詩亦何足多怪<lb/>
　　徐獻忠云湋詩不深琢削而風格自勝葢生有髙<lb/>
　　性而寡夙學者也<lb/>
　近體詩<lb/>
　　早朝<lb/>
鐘鼓餘聲裏千官向紫微冒寒人語少乘月燭來稀清<lb/>
漏聞馳道輕霞映瑣闈猶看嘶馬處未啓掖垣扉<lb/>
<pb n="KR4h0161_WYG_042-26a"/>
　　春日即事<lb/>
數畝東皋宅青春獨屏居家貧僮僕慢官罷友朋疎强<lb/>
飲沽來酒羞看讀了書閒花更滿地惆悵復何如<lb/>
　　廢慶寶寺<hi>一作司空曙</hi>
黄葉前朝寺無僧寒殿開池晴龜出曝松暝鶴飛迴古<lb/>
砌碑横草隂廊畫雜苔禪宫亦銷歇塵世轉堪哀<lb/>
　　贈苗員外<lb/>
為郎日賦詩小謝少年時業繼儒門後心多道者期曉<lb/>
<pb n="KR4h0161_WYG_042-26b"/>
迴長樂殿新出永明祠行樂西園莫春風動栁絲<lb/>
　　贈嚴維<lb/>
許詢清論重寂寞住山隂野客投寒寺閒門傍古林海<lb/>
田秋熟早湖水夜漁深世上窮通理誰能奈此心<lb/>
　　贈朗公<lb/>
來自西天竺持經奉紫微年深梵語變行苦俗流歸月<lb/>
上安禪乆苔生出院稀梁間有馴鴿不去為忘機<lb/>
　　贈張將軍<lb/>
<pb n="KR4h0161_WYG_042-27a"/>
寥落邉城暮重門返照間鼓鼙經雨暗士馬過秋閒慣<lb/>
守臨邉郡曾營近海山闗西舊業在夜夜夢中還<lb/>
　　奉送蔣尚書兼御史大夫東都留守<lb/>
副相威名重春卿禮樂崇錫圭仍拜下分命遂居東髙<lb/>
斾翻秋日清鐃引細風蟬稀金谷樹草徧徳陽宫教用<lb/>
儒門儉兵依武庫雄誰云千載後周召獨為公<lb/>
　　上裴行軍中丞<lb/>
蕭關掃定虎狼羣閉閣層城白日曛櫪上驊騮嘶鼓角<lb/>
<pb n="KR4h0161_WYG_042-27b"/>
門前老將識風雲旌旗四面寒山映絲管千家靜夜聞<lb/>
更想他時看竹帛功成不獨霍將軍<lb/>
　　奉和李觀察登河中白樓<lb/>
城上髙樓飛鳥齊從公一遂躡丹梯黄河曲盡流天外<lb/>
白日輪傾落海西玉樹九重常在夢雲衢一望杳如迷<lb/>
何心更和陽春奏况復秋風聞戰鼙<lb/>
　　朝下寄韓舍人<lb/>
侍臣鳴珮出西曹鸞殿分階翊綵旄瑞氣迥浮青玉案<lb/>
<pb n="KR4h0161_WYG_042-28a"/>
日華遙上赤霜袍花間焰焰雲旗合鳥外亭亭露掌髙<lb/>
肯念萬年芳樹裏隨風一葉在蓬蒿<lb/>
　　送友人逰江南<lb/>
逺别悠悠白髪新江潭何處是通津潮聲偏懼初來客<lb/>
海味惟甘乆住人漠漠烟光前浦晚青青草色定山春<lb/>
汀洲更有南迴雁亂起聨翩北向秦<lb/>
　　拜新月<hi>一作李端詩</hi>
開簾見新月便即下堦拜細語人不聞北風吹裙帶<lb/>
<pb n="KR4h0161_WYG_042-28b"/>
　　秋日<lb/>
返照入閭巷愁來誰共語古道無人行秋風動禾黍<lb/>
　李端<lb/>
　　端趙州人李嘉祐之姪大厯五年進士從駙馬郭<lb/>
　　曖遊後移疾江南仕至杭州司馬<lb/>
　古體詩<lb/>
　　古别離<lb/>
水國葉黄時洞庭霜落夜行舟問商賈宿在楓林下此<lb/>
<pb n="KR4h0161_WYG_042-29a"/>
地送君還茫茫似夢間後期知幾日前路轉多山巫峽<lb/>
通湘浦迢迢隔雲雨天晴見海檣日落聞津鼓人老自<lb/>
多愁水深難急流清宵歌一曲白首對汀洲<lb/>
　　野亭三韻送錢員外<lb/>
野菊開欲稀寒泉流漸淺幽人步林後歎此年華晚倚<lb/>
杖送行雲尋思故山逺<lb/>
　　留别桞中庸<lb/>
惆悵流水時蕭條背城路離人出古亭嘶馬入寒樹江<lb/>
<pb n="KR4h0161_WYG_042-29b"/>
南正風波相逢在何處<lb/>
　　冬夜與故友聚送吉校書<lb/>
途窮别則怨何必天涯去共作出門人不見歸鄉路慇<lb/>
懃執杯酒望望送親故月色入閒軒風聲落髙樹雲霄<lb/>
望且逺齒髪行應暮九日泣黄花三秋悲白露君行過<lb/>
洛陽莫向青山度<lb/>
　　歸山招王逵<lb/>
日長原野靜杖䇿步幽巘雉雊麥苗隂蝶飛溪草晚我<lb/>
<pb n="KR4h0161_WYG_042-30a"/>
生好閒放此去殊未返自是君不來非闗故山逺<lb/>
　　適谷口元贊善所居<lb/>
入谷訪君來秋泉已堪涉林間人獨坐月下出相接重<lb/>
露濕蒼苔明燈照黄葉故交一不見素髪何稠疊<lb/>
　近體詩<lb/>
　　巫山髙和皇甫拾遺<lb/>
巫山十二峰皆在碧虛中迴合雲藏日霏㣲雨帶風猿<lb/>
聲寒渡水樹色暮連空愁向髙唐望清秋見楚宫<hi>紀事云蜀</hi>
<pb n="KR4h0161_WYG_042-30b"/>
<hi>路有飛泉亭詩板百餘篇薛能嘗過此悉去諸板惟留端此篇</hi>
　　春逰樂<lb/>
柘彈連錢馬銀鈎倭墮鬟摘桑春陌上踏草夕陽間意<lb/>
合辭先露心誠貌却閒明朝若相憶雲雨出巫山<lb/>
　　宴伊東岸<lb/>
晴洲無逺近一樹一潭春芳草留歸騎朱櫻擲舞人空<lb/>
花對酒落小翠隔林新竟日皆攜手何由遇此辰<lb/>
　　雲際中峰居喜見苗發<lb/>
<pb n="KR4h0161_WYG_042-31a"/>
自得中峰住深林亦閉闗經秋無客到入夜有僧還暗<lb/>
澗泉聲小荒村樹影閒髙窓不可望星月滿空山<lb/>
　　晩次巴陵<lb/>
雪後柳條新巴陵城下人烹魚邀水客載酒奠山神雲<lb/>
去低斑竹波迴動白蘋不堪逢楚老日暮正江春<lb/>
　　宿洞庭<lb/>
白水連天暮洪波帶日流風髙雲夢夕月滿洞庭秋沙<lb/>
上漁人火煙中賈客舟西園與南浦萬里共悠悠<lb/>
<pb n="KR4h0161_WYG_042-31b"/>
　　茂陵山行陪金部韋員外<lb/>
宿雨朝來歇空山天氣清盤雲雙鶴下隔水一蟬鳴古<lb/>
道黄花落平蕪赤燒生茂陵雖有病猶得伴君行<lb/>
　　聞吉中孚還俗因而有此贈<lb/>
聞道華陽客儒衣謁紫微舊山連藥賣孤鶴帶雲歸柳<lb/>
市名猶在桃源夢已稀還家見鷗鳥應愧背船飛<lb/>
　　宿華陽洞寄元稱<lb/>
花洞晚隂隂仙壇隔杏林潄泉春谷冷𢷬藥夜窓深石<lb/>
<pb n="KR4h0161_WYG_042-32a"/>
上開仙酌松間對玉琴戴家溪北住雪後去相尋<lb/>
　　送耿拾遺湋江外括圖書<lb/>
驅傳草連天回風滿樹蟬將過夫子宅亦問孝亷船漢<lb/>
史收三篋周詩採百篇别君終有淚不是怨流年<lb/>
　　送鄭侍御赴洪州<lb/>
草色隨驄馬悠悠共出秦水傳雲夢曉山接洞庭春帆<lb/>
影連三峽猿聲在四隣青門一分手難見杜陵人<lb/>
　　送友人宰湘隂<lb/>
<pb n="KR4h0161_WYG_042-32b"/>
從宦舟行逺浮湘又入閩蒹葭無朔雁檉栝有蠻神傳<lb/>
吏閒調象山精暗訟人惟須千樹橘暫救李衡貧<lb/>
　　送樂平苗明府<lb/>
本是求彭澤誰云道里賖山從石壁斷江向弋陽斜暮<lb/>
色隨楓樹雲隂暗荻花諸侯舊調鼎應重宰臣家<lb/>
　　送王少府逰河南<lb/>
馬卿方失意東去謁諸侯過宋人應少逰梁客獨愁鳥<lb/>
翻千室暮蟬急兩河秋僕本無媒者因君淚亦流<lb/>
<pb n="KR4h0161_WYG_042-33a"/>
　　贈郭駙馬<lb/>
青春都尉最風流二十功成便拜侯金距鬭雞過上苑<lb/>
玉鞭騎馬出長楸薫香荀令偏憐小傅粉何郎不解愁<lb/>
日暮吹簫楊柳陌路人遙指鳳凰樓<lb/>
方塘似鏡草芊芊初月如鈎未上弦新開金埒看調馬<lb/>
舊賜銅山許鑄錢楊柳入樓吹玉笛芙蓉出水妬花鈿<lb/>
今朝都尉如相顧願脱長裾逐少年<hi>舊唐書曰昇平公主賢明有才思大</hi>
<hi>厯中端等十才子逰曖門下每宴集賦詩公主坐視簾中詩之美者賞百縑端先獻警句薫香荀令云云主即</hi>
<pb n="KR4h0161_WYG_042-33b"/>
<hi>以百縑賞之錢起以為宿搆請以起姓為韻復云云曖曰此愈工矣起等始服</hi>
　　送周長史<lb/>
青楓樹裏宣城郡獨佐諸侯上板橋江客亦能傳好信<lb/>
山僧多解説南朝雲隂出浦看帆小草色連天見雁遙<lb/>
别有空園落桃杏知將絲組繫蘭橈<lb/>
　　感興<lb/>
香爐最髙頂中有髙人住日暮下山來月明上山去<lb/>
　　溪行逢雨與柳中庸<lb/>
<pb n="KR4h0161_WYG_042-34a"/>
　日落衆山昏蕭蕭暮雨繁那堪兩處宿共聽一聲猿<lb/>
　　　聽箏<lb/>
　鳴筝金粟柱素手玉房前欲得周郎顧時時誤拂絃<lb/>
　　　春晚遊鶴林寺寄使府諸公<lb/>
　野寺尋春花已遲背巖惟有兩三枝明朝攜酒猶堪醉<lb/>
　為報春風且莫吹<lb/>
　　　送劉侍郎<lb/>
　幾人同入謝宣城未及酬恩隔死生惟有夜猿知客恨<lb/>
<pb n="KR4h0161_WYG_042-34b"/>
　弋陽溪路第三聲<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻四十二<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_043-1a"/>
　欽定四庫全書<lb/>
御定全唐詩録巻四十三<lb/>
　　顧况<lb/>
　　　况字逋翁蘇州海鹽人長於歌詩性好詼諧雖王<lb/>
　　　公之貴亦戲侮之嘗為韓滉節度判官與栁渾李<lb/>
　　　泌善渾輔政以校書徵及泌為相自謂當得達官<lb/>
　　　稍遷著作郎悒悒不樂求歸坐詩語調謔貶饒州<lb/>
　　　司户參軍後隠居茅山以夀終<lb/>
<pb n="KR4h0161_WYG_043-1b"/>
　　　皇甫湜撰集序略云吳中山泉氣狀英淑怪麗君<lb/>
　　　翕輕清以為性結冷汰以為質煦鮮容以為詞偏<lb/>
　　　於逸歌長句駿發踔厲往往若穿天心出月脅意<lb/>
　　　外驚人語非尋常所能及最為快也况兼工小筆<lb/>
　　　嘗求知新亭鹽監人詰之曰予要貌海中山耳解<lb/>
　　　職後落筆果有竒趣<lb/>
　　古體詩<lb/>
　　　築城　築城刺臨戎也寺人臨戎以墓磚為城壁<lb/>
<pb n="KR4h0161_WYG_043-2a"/>
築城登登于以作固咨爾寺兮發郊外冢墓死而無知<lb/>
猶或不可若其有知惟上帝是愬<lb/>
築城奕奕于以固敵咨爾寺兮發郊外冢甓死而無知<lb/>
猶或不可若其有知惟上帝是謫<lb/>
　　囝　囝哀閩也<hi>囝音蹇閩俗呼子為囝呼父為郎罷  按唐世閹兒出閩中諸道買</hi>
　　　<hi>獻號為私白事見楊復恭傳故青箱雜記云唐世多取閩童為閹奴以進之  况陳其苦以諷</hi>
　　　<hi>焉</hi>
囝生閩方閩吏得之乃絶其陽為臧為獲致金滿屋為<lb/>
<pb n="KR4h0161_WYG_043-2b"/>
髠為鉗如視草木天道無知我罹其毒神道無知彼受<lb/>
其福郎罷别囝吾悔生汝及汝既生人勸不舉不從人<lb/>
言果獲是苦囝别郎罷心摧血下隔地絶天及至黄泉<lb/>
不得在郎罷前<lb/>
　　採蠟　採蠟怨奢也荒巖之間有以纊䝉其身腰<lb/>
　　　藤造險及有羣蜂肆毒哀呼不應則上捨藤而<lb/>
　　　下沈之壑<lb/>
採採者蠟於泉谷兮煌煌中堂烈華燭兮新歌善舞絃<lb/>
<pb n="KR4h0161_WYG_043-3a"/>
柱促兮荒巖之人自取其毒兮<lb/>
　　擬古<lb/>
龍劍昔藏影送雄留其雌人生阻懽㑹神物亦别離碧<lb/>
樹感秋落佳人無還期夜琴為君咽浮雲為君滋愛而<lb/>
傷不見星漢徒參差<lb/>
　　棄婦詞<lb/>
古來有棄婦棄婦有歸處今日妾辭君遣妾何處去舊<lb/>
家零落盡慟哭來時路憶昔初嫁君聞君甚周旋綺羅<lb/>
<pb n="KR4h0161_WYG_043-3b"/>
錦繡段有贈黄金千十五許嫁君二十移所天結髪日<lb/>
未乆離居緬山川家家盡歡樂賤妾空自憐幽閨多沈<lb/>
思盛事無十年相思若循環枕席生流泉流泉咽不噪<lb/>
獨夢關山道及此見君還君歸妾已老物華惡衰賤新<lb/>
寵方妍好掩淚出故房傷心極秋草自妾為君妻君東<lb/>
妾在西紅顔到曉恨玉貌一生啼妾有嫁時服輕雲淡<lb/>
翠霞瑠璃作斗帳四角金蓮花自從别離後不覺塵埃<lb/>
厚常嫌玳瑁孤獨恨梧桐偶玉顔逐霜霰賤妾何能守<lb/>
<pb n="KR4h0161_WYG_043-4a"/>
寒沼落芙蓉秋風散楊栁以此憔悴顔空將舊物還餘<lb/>
生欲有寄誰肯相牽攀君恩既斷絶相見何年月悔傾<lb/>
連理杯虛作同心結女蘿附青松貴在相依投浮萍共<lb/>
緑水教作若為流不忿君棄妾自嘆妾縁薄憶昔初嫁<lb/>
君小姑纔倚床今日辭君去小姑如妾長回頭語小姑<lb/>
莫嫁如兄夫<lb/>
　　華山西岡遊贈隠元叟<lb/>
羣峰鬱初霽潑黛若鬟沐天風鼓唅呀搖撼千灌木木<lb/>
<pb n="KR4h0161_WYG_043-4b"/>
葉微墮黄石泉淨停緑危磴蘿薜牽迥步入幽谷我心<lb/>
寄青霞世事慚蒼鹿遂令巢許輩于焉謝塵俗想是悠<lb/>
悠雲可契去留燭<lb/>
　　行路難<lb/>
君不見古人燒水銀變作北邙山上塵藕絲掛在虚空<lb/>
中欲落不落愁殺人睢水英雄多血刄建章宫闕成灰<lb/>
燼淮王身死桂樹折徐福一去音書絶行路難行路難<lb/>
生死有命皆繇天秦王漢武遭不脱汝獨何人學神仙<lb/>
<pb n="KR4h0161_WYG_043-5a"/>
君不見擔雪塞井空用力炊沙作飯豈堪食一生肝膽<lb/>
向人盡相識不如不相識冬青樹上掛凌霄歳晏花凋<lb/>
樹不凋凡物各自有根本種禾終不生荳苗行路難行<lb/>
路難不知何處是平道中心無事當富貴今日看君顔<lb/>
色好<lb/>
君不見少年頭上如雲髪少壯如雲老如雪豈知灌頂<lb/>
有醍醐能使清涼頭不熱吕梁之水挂飛流黿鼉蛟蜃<lb/>
不敢逰少年恃險若平地獨倚長劍凌清秋行路難行<lb/>
<pb n="KR4h0161_WYG_043-5b"/>
路難昔日少年今已老炫目春光不長好前朝竹帛事<lb/>
皆空日暮牛羊古城草<lb/>
　　短歌行<hi>有序</hi>
　　　情思發動聖賢所不能免也師乙陳其宜延州<lb/>
　　　審其音理亂之所經王化之所興也信無逃於<lb/>
　　　聲教豈徒文彩之麗遂作此歌<lb/>
城邉路今人犂田昔人墓岸上沙昔時江水今人家今<lb/>
人昔人共長歎四氣相催節迴換明月皎皎入華池白<lb/>
<pb n="KR4h0161_WYG_043-6a"/>
雲離離度青漢我欲升天天隔霄我欲渡水水無橋我<lb/>
欲上山山路險我欲汲井井泉遙越人翠被今何夕獨<lb/>
立沙邉江草碧紫燕西飛欲寄書白雲何處蓬萊客<lb/>
新繫青絲百尺繩心在君家轆轤上我心皎潔君不知<lb/>
轆轤一轉一惆悵何處春風吹曉幕江南渌水通朱閣<lb/>
美人二八顔如花泣向春風畏花落臨春風聽春鳥别<lb/>
時多見時少愁人一夜不得眠瑤井玉繩相對曉<lb/>
軒轅黄帝初得仙鼎湖一去三千年周流三十六洞天<lb/>
<pb n="KR4h0161_WYG_043-6b"/>
洞中日月星辰聨騎龍倒景逰八極軒轅弓劔無人識<lb/>
東海青童寄消息<hi>以上三首前二首才調集作悲歌分為二首後一首集本作攀龍引今叅</hi>
<hi>文苑文粹品彚紀事改正</hi>
　　公子行<lb/>
輕薄兒面如玉紫陌春風纒馬足雙鐙懸金縷鶻飛長<lb/>
衫刺雪生犀束緑槐夾道隂初成珊瑚幾節敵紅星紅<lb/>
肌拂拂酒光凝當階背拉金吾行朝逰鼕鼕鼓聲發暮<lb/>
逰鼕鼕鼓聲絶入門不肯自升堂美人扶踏金階月<lb/>
<pb n="KR4h0161_WYG_043-7a"/>
　　長安道<lb/>
長安道人無衣馬無草何不歸來山中老<lb/>
　　梁廣畫花歌<lb/>
王母欲過劉徹家飛瓊夜入雲軿車紫書分付與青鳥<lb/>
却向人間求好花上元夫人最小女頭面端正能言語<lb/>
手把梁生畫花看凝嚬掩笑心相許心相許為白阿孃<lb/>
從嫁與<lb/>
　　烏啼曲<lb/>
<pb n="KR4h0161_WYG_043-7b"/>
玉房掣鎖聲翻葉銀箭添泉霜遶堞畢逋撥剌日銜城<lb/>
八九雛飛其母驚此是天上老鵶鳴人間老鵶無此聲<lb/>
搖風雜佩耿華燭夜聽羽人彈此曲東方曈曈赤日旭<lb/>
　　嵇山道芬上人畫山水歌<lb/>
鏡湖真僧白道芬不服朱審李將軍墨汁平鋪洞庭水<lb/>
筆頭㸃出蒼梧雲且看八月十五夜月下看山盡如畫<lb/>
　　范山人畫山水歌<lb/>
山崢嶸水澄泓漫漫汗汗一筆耕一草一木棲神明忽<lb/>
<pb n="KR4h0161_WYG_043-8a"/>
如空中有物物中有聲復如逺道望鄉客夢遶山川身<lb/>
不行<lb/>
　　梁司馬畫馬歌<lb/>
畫精神畫筋骨一團旋風瞥滅沒仰秣如上賀蘭山低<lb/>
頭欲飲長城窟此馬昻然獨此羣阿爺是龍飛入雲黄<lb/>
沙枯磧無寸草一日行過千里道展處把筆欲描時司<lb/>
馬一騧賽傾倒<lb/>
　　杜秀才畫立走水牛歌<lb/>
<pb n="KR4h0161_WYG_043-8b"/>
崑崙兒騎白象時時鎖着獅子項奚奴跨馬不搭鞍立<lb/>
走水牛驚漢官江村小兒好誇騎脚踏牛頭上牛領淺<lb/>
草平田擦過時大蟲着鈍幾落井杜生知我戀滄洲畫<lb/>
作一障張床頭八十老婆拍手笑妬他織女嫁牽牛<lb/>
　　李供奉彈箜篌歌<lb/>
國府樂手彈箜篌赤黄絛索金鎝頭早晨有勑鴛鴦殿<lb/>
夜靜逐歌明月樓起坐可憐能抱撮大指調絃中指撥<lb/>
腕頭花落舞製裂手下鳥驚飛撥剌珊瑚席一聲一聲<lb/>
<pb n="KR4h0161_WYG_043-9a"/>
鳴錫錫羅綺屏一絃一絃如撼鈴急彈好遲亦好宜逺<lb/>
聽宜近聽左手低右手舉易調移音天賜與大絃似秋<lb/>
鴈聨聨度隴闗小絃似春燕喃喃向人語手頭疾腕頭<lb/>
軟來來去去如風巻聲清冷冷鳴索索垂珠碎玉空中<lb/>
落美女爭窺玳瑁簾聖人巻上真珠箔大絃長小絃短<lb/>
小絃𦂳快大絃緩初調鏘鏘似鴛鴦水上弄新聲入深<lb/>
似太清仙鶴逰秘館李供奉儀容質身才稍稍六尺一<lb/>
在外不曾輒教人内裏聲聲不遣出指剥蔥腕削玉饒<lb/>
<pb n="KR4h0161_WYG_043-9b"/>
鹽饒醬五味足弄調人間不識名彈盡天下崛竒曲番<lb/>
曲漢曲聲皆好彈着曲髓曲肝腦往往從空入户來瞥<lb/>
瞥隨風落春草草頭只覺風吹入風來草即隨風立草<lb/>
亦不知風到來風亦不知聲緩急爇玉燭照銀燈光照<lb/>
手實可憎只照箜篌絃上手不照箜篌聲裏能馳鳳闕<lb/>
拜鸞殿天子一日一迴見王侯將相五馬迎巧聲一日<lb/>
一迴變實可重不惜千金買一弄銀器胡瓶馬上䭾瑞<lb/>
錦輕羅滿車送此州好手非一國一國東西盡南北除<lb/>
<pb n="KR4h0161_WYG_043-10a"/>
却天上化下來若向人間實難得<lb/>
　　李湖州孺人彈箏歌<lb/>
武帝當年留法曲凄清掩抑絃柱促上陽宫人怨青苔<lb/>
此夜想夫憐碧玉思婦髙樓刺壁窺愁猿叫月鸚呼兒<lb/>
寸心十指有長短妙入神處無人知獨把梁州凡幾拍<lb/>
風沙對面胡秦隔聽中忘却前溪碧醉後猶疑邉草白<lb/>
　　鄭女彈箏歌<lb/>
鄭女八嵗能彈筝春風吹落天上聲一聲雍門淚承睫<lb/>
<pb n="KR4h0161_WYG_043-10b"/>
兩聲赤鯉露鬐鬛三聲白猿臂拓頰鄭女出參丈人時<lb/>
落花若斷逰空絲髙樓不掩許聲出羞殺百舌黄鶯兒<lb/>
　　日晚歌<lb/>
日窅窅兮下山望佳人兮不還花落兮屋上草生兮堦<lb/>
間日日兮春風芳菲兮欲歇老不可兮更少君胡為兮<lb/>
輕别<lb/>
　近體詩<lb/>
　　閒居自述<lb/>
<pb n="KR4h0161_WYG_043-11a"/>
榮辱不闗身誰為疎與親有山堪結屋無地可容塵白<lb/>
髪偏添夀黄花不厭貧一樽朝暮醉陶令果何人<lb/>
　　洛陽早春<lb/>
何地避春愁終年憶舊逰一家千里外百舌五更頭客<lb/>
路偏逢雨鄉山不入樓故園桃李月伊水向東流<lb/>
　　南歸<lb/>
老病力難任猶多鏡雪侵鱸魚消宦况鷗鳥識歸心急<lb/>
雨江帆重殘更驛樹深鄉闗殊可望漸漸入吳音<lb/>
<pb n="KR4h0161_WYG_043-11b"/>
　　經廢寺<lb/>
不知何世界有處似前朝石路無人掃松門被火燒斷<lb/>
幡猶挂刹故板尚搘橋數巻殘經在多年字欲銷<lb/>
　　白蘋洲送客<lb/>
莫信梅花發由來漫報春不才充野客扶病送朝臣闕<lb/>
下搖清珮洲邉採白蘋臨流不痛飲鷗鳥也欺人<lb/>
　　春鳥詞送元秀才入京<lb/>
春來繡羽齊暮向竹林棲禁苑銜花出河橋隔樹啼尋<lb/>
<pb n="KR4h0161_WYG_043-12a"/>
聲知去逺顧影念飛低别有無巢鷰猶窺幕上泥<lb/>
　　樂府<lb/>
暖谷春光至宸逰近甸榮雲隨天仗轉風入御簾輕翠<lb/>
葢浮佳氣朱樓倚太清朝臣冠劍退宫女管絃迎細草<lb/>
承雕輦繁花入幔城文房開聖藻武衛宿天營玉醴隨<lb/>
觴至銅壺逐漏行五星含土徳萬姓徹中聲親祀先崇<lb/>
典躬推示勸耕國風新正樂農器近銷兵道徳闗河固<lb/>
刑章日月明野人同鳥獸率舞感昇平<lb/>
<pb n="KR4h0161_WYG_043-12b"/>
　　寄江南鶴林寺石氷上人<lb/>
山川重復重心地暗相逢忽憶秋江月如聞古寺鐘湖<lb/>
平南北岸雲抱兩三峰定力超香象真言攝毒龍風中<lb/>
何處鶴石上幾年松為報烟霞道人間共不容<lb/>
　　送從兄使新羅<lb/>
六氣銅渾轉三光玉律調河宫清奉賮海嶽晏來朝地<lb/>
絶提封入天平錫貢饒揚威輕破鹵柔服恥征遼曙色<lb/>
黄金闕寒聲白鷺潮樓船非習戰驄馬是嘉招帝女飛<lb/>
<pb n="KR4h0161_WYG_043-13a"/>
銜石鮫人賣淚綃管寧雖不偶徐市儻相邀獨島懸空<lb/>
翠孤霞上泬寥蟾蜍同漢月螮蝀異秦橋水豹横吹浪<lb/>
花鷹迥拂霄晨裝凌莽渺夜泊記招搖幾路通圓嶠何<lb/>
山是沃焦颶風晴汩起隂火暝潛燒鬢髪成新髻人參<lb/>
長舊苗扶桑銜日近析木帶津遙夢向愁中積魂當别<lb/>
處銷臨川思結網見彈欲求鴞共散羲和厯誰差甲子<lb/>
朝滄波仗忠信譯語辨謳謠叠鼓鯨鱗隠隂帆鷁首飄<lb/>
南溟隨大翼西海飲文鰩指景尋靈草排雲聽洞簫封<lb/>
<pb n="KR4h0161_WYG_043-13b"/>
侯萬里外未肯後班超<lb/>
　　送大理張卿<lb/>
春色依依傷解攜月卿今夜泊隋堤白沙洲上江蘺長<lb/>
緑樹村邉謝豹啼遷客此來無倚仗故人相去隔雲泥<lb/>
越禽惟有南枝分目送孤鴻飛向西<lb/>
　　洛陽陌<lb/>
鶯啼滿御堤堤柳拂絲齊風送名花落香紅襯馬蹄<lb/>
珂珮逐鳴騶王孫結伴逰金丸落飛鳥乘興醉青樓<lb/>
<pb n="KR4h0161_WYG_043-14a"/>
　　夢後吟<lb/>
醉中還有夢身外已無心明鏡惟知老青山何處深<lb/>
　　江上<lb/>
江清白鳥斜蕩槳罥蘋花聽唱菱歌晚迴塘月照沙<lb/>
　　憶鄱陽舊逰<lb/>
悠悠南國思夜向江南泊楚客斷腸時月明楓子落<lb/>
　　歸山作<lb/>
心事數莖白髪生涯一片青山空林有雪相待古道無<lb/>
<pb n="KR4h0161_WYG_043-14b"/>
人獨還<lb/>
　　宫詞<lb/>
長樂宫連上苑春玉樓金殿艶歌新君門一入無由出<lb/>
惟有宫鶯得見人<lb/>
　　宫詞<lb/>
禁栁烟中聞曉烏風吹玉漏盡銅壺内官先向蓬萊殿<lb/>
金合開香瀉御爐<lb/>
玉階容衛宿千官風獵青旂曉仗寒侍女先來薦瓊蕊<lb/>
<pb n="KR4h0161_WYG_043-15a"/>
露漿新下九霄盤<lb/>
九重天樂降神仙步舞分行踏錦筵嘈噆一聲鐘鼓歇<lb/>
萬人樓下拾金錢<lb/>
　　山中<lb/>
野人愛向山中宿况在葛洪丹井西庭前有箇長松樹<lb/>
夜半子規來上啼<lb/>
　　横山故居<lb/>
家在雙峰蘭若邉一聲秋磬發孤烟山連極浦鳥飛盡<lb/>
<pb n="KR4h0161_WYG_043-15b"/>
月上青林人未眠<lb/>
　　臨海所居<lb/>
此是昔年征戰處曾經永日絶人行千家寂寂對流水<lb/>
惟有汀洲春草生<lb/>
此去臨溪不是遙樓中望見赤城標不知叠嶂重霞裏<lb/>
更有何人度石橋<lb/>
　　小孤山<lb/>
古廟楓林江水邉寒鴉接飯鴈横天大孤山逺小孤出<lb/>
<pb n="KR4h0161_WYG_043-16a"/>
月照洞庭歸客船<lb/>
　　宿昭應<lb/>
武帝祈靈太乙壇新豐樹色繞千官那知今夜長生殿<lb/>
獨閉空山月影寒<lb/>
　　洞庭秋日<lb/>
青草湖邉日色低黄茅嶂裏鷓鴣啼丈夫飄泊今如此<lb/>
一曲狂歌楚水西<lb/>
　　聽角思歸<lb/>
<pb n="KR4h0161_WYG_043-16b"/>
故園黃葉滿青苔夢後城頭曉角哀此夜斷腸人不見<lb/>
起行殘月影徘徊<lb/>
　　山僧蘭若<lb/>
絶頂茅庵老此生寒雲孤木伴經行世人那得知幽徑<lb/>
遙向青峰禮磬聲<lb/>
　　望簡寂觀<lb/>
青嶂青溪直復斜白雞白犬到人家仙人住在最髙處<lb/>
向晩春泉流白花<lb/>
<pb n="KR4h0161_WYG_043-17a"/>
　　夜中望仙觀<lb/>
日暮銜花飛鳥還月明溪上見青山遙知玉女牕前樹<lb/>
不是仙人不得攀<lb/>
　　題葉道士山房<lb/>
水邉楊栁赤欄橋洞裏神仙碧玉簫近得麻姑書信否<lb/>
潯陽江上不通潮<lb/>
　　送李秀才入京<lb/>
五湖秋葉滿行船八月靈槎欲上天君入長安予適越<lb/>
<pb n="KR4h0161_WYG_043-17b"/>
獨登秦望望秦川<lb/>
　　聽劉安唱歌<lb/>
子夜新聲何處傳悲翁更憶太平年即今法曲無人唱<lb/>
已逐霓裳飛上天<lb/>
　　王郎中妓席<lb/>
玉作搔頭金步搖髙張苦調響連宵欲知寫盡相思夢<lb/>
度水尋雲不用橋<lb/>
汗浥新粧畫不成絲催急節舞衣輕落花遶樹疑無影<lb/>
<pb n="KR4h0161_WYG_043-18a"/>
回雪從風暗有情<lb/>
秦聲楚調怨無窮隴水胡笳咽復通莫遣黄鶯花裏囀<lb/>
參差撥亂妬春風<lb/>
　　和宫女題紅葉<lb/>
愁見鶯啼栁絮飛上陽宫女斷腸時君恩不禁東流水<lb/>
葉上題詩寄與誰<lb/>
　戎昱<lb/>
　　昱荆南人登進士第衛伯玉辟從事建中中為辰<lb/>
<pb n="KR4h0161_WYG_043-18b"/>
　　䖍二州刺史<lb/>
　　紀事云憲宗朝北狄頻寇邉大臣奏議古者和親<lb/>
　　有五利而無千金之費帝曰比聞有士子能為詩<lb/>
　　而姓名稍僻是誰宰相對以包子虛冷朝陽皆非<lb/>
　　也帝遂吟曰山上青松陌上塵雲泥豈合得相親<lb/>
　　世路盡嫌良馬瘦惟君不棄卧龍貧千金未必能<lb/>
　　移性一諾從來許殺身莫道書生無感激寸心還<lb/>
　　是報恩人侍臣對曰此是戎昱詩也帝悦曰朕又<lb/>
<pb n="KR4h0161_WYG_043-19a"/>
　　記得詠史一篇云漢家青史内計拙是和親笑曰<lb/>
　　魏絳之功何其懦也大臣遂息和戎之論矣<lb/>
　古體詩<lb/>
　　塞上曲<lb/>
城上畫角哀即知兵心苦試問左右人無言淚如雨何<lb/>
意休明時終年事鼙鼓<lb/>
　　從軍行<lb/>
昔從李都尉雙鞬照馬啼擒生黒山北殺敵黃雲西太<lb/>
<pb n="KR4h0161_WYG_043-19b"/>
白沈鹵地邉草復萋萋歸來邯鄲市百尺青樓梯感激<lb/>
重然諾平生膽力齊芳筵暮歌發艶粉輕鬟低半酣秋<lb/>
風起鐵騎門前嘶逺戍報烽火孤城嚴鼓鼙揮鞭望塵<lb/>
去少婦莫含啼<lb/>
　　中秋感懐<lb/>
八月更漏長愁人起常早閉門寂無事滿院生秋草昨<lb/>
宵北窓夢夢入荆南道逺客歸去來在家貧亦好<lb/>
　　晩次荆江<lb/>
<pb n="KR4h0161_WYG_043-20a"/>
孤舟大江水水涉無昏曙雨暗迷津時雲生望鄉處漁<lb/>
翁閒自樂樵客紛多慮秋色湖山上歸心日邉樹徒稱<lb/>
竹箭美未得楓林趣向夕垂釣還吾從落潮去<lb/>
　　湖南雪中留别<lb/>
草草還草草湖東别離早何處愁殺人歸鞍雪中道出<lb/>
門迷轍跡雲水白浩浩明日武陵西相思鬢堪老<lb/>
　　客堂秋夕<lb/>
隔窓螢影滅復流北風㣲雨虚堂秋蟲聲竟夜引鄉淚<lb/>
<pb n="KR4h0161_WYG_043-20b"/>
蟋蟀何知人自愁四時不得一日樂以此方知客逰惡<lb/>
寂寂江城無所聞梧桐葉上偏蕭索<lb/>
　　聽杜山人彈胡笳<lb/>
緑琴胡笳誰妙彈山人杜陵董庭蘭董君少與山人友<lb/>
山人别來今已乆當時海内求知音囑付胡笳入君手<lb/>
杜陵工琴四十年琴聲在音不在弦座中為我奏此曲<lb/>
滿堂蕭瑟如窮邉第一第二拍淚盡蛾眉没蕃客更聞<lb/>
出塞入塞聲穹廬氊帳難為情彌天雨雪四時下五月<lb/>
<pb n="KR4h0161_WYG_043-21a"/>
不曾芳草生須臾促軫變宫徵一聲悲兮一聲喜南看<lb/>
漢月雙眼明却顧胡雛寸心死回鶻數年收洛陽洛陽<lb/>
士女皆驅將豈無父母與兄弟聞此哀情皆斷腸杜陵<lb/>
先生證此道沈家祝家皆絶倒如今世上雅風衰若箇<lb/>
深知此聲好世上愛筝不愛琴誰明此調難知音今朝<lb/>
促軫為君奏不向俗流傳此心<lb/>
　近體詩<lb/>
　　採蓮曲<lb/>
<pb n="KR4h0161_WYG_043-21b"/>
雖聽採蓮曲詎識採蓮心漾檝愛花逺回船愁浪深煙<lb/>
生極浦色日落半江隂同侣憐波靜看粧墮玉簪<lb/>
　　古意<lb/>
女伴朝來説知君欲棄捐懶梳明鏡下羞到畫堂前有<lb/>
淚沾脂粉無情理管絃不知將巧笑更遣向誰憐<lb/>
　　詠史<lb/>
漢家青史上計拙是和親社稷依明主安危托婦人豈<lb/>
能將玉貌便擬靜胡塵地下千年骨誰為輔佐臣<lb/>
<pb n="KR4h0161_WYG_043-22a"/>
　　閏春宴花溪嚴侍御莊<lb/>
一團春翠色云是子陵家山帶新晴雨溪流閏月花瓶<lb/>
開巾漉酒地拆笋抽芽綵縟承顔服朝朝奏白華<lb/>
　　桂州臘夜<lb/>
坐到三更盡歸仍萬里賖雪聲偏傍竹寒夢不離家曉<lb/>
角分殘漏孤燈落碎花二年隨驃騎辛苦向天涯<lb/>
　　送嚴十五之長安<lb/>
送客身為客思家愴到家暫收雙眼淚遙想五陵花路<lb/>
<pb n="KR4h0161_WYG_043-22b"/>
逺征車迴山迴劍閣斜長安君到日春色未應賖<lb/>
　　送張秀才之長沙<lb/>
君向長沙去長沙僕舊諳雖云桂嶺北終是洞庭南山<lb/>
靄生朝雨江烟作夕嵐松醪能醉客慎勿滯湘潭<lb/>
　　聞笛<hi>一作李益詩</hi>
入夜思歸切笛聲寒更哀愁人不願聽自到枕前來風<lb/>
起塞雲斷夜深闗月開平明獨惆悵飛盡一庭梅<lb/>
　　江城秋霽<lb/>
<pb n="KR4h0161_WYG_043-23a"/>
霽後江城風景涼豈堪登眺只堪傷逺天螮蝀收殘雨<lb/>
映水鸕鷀近夕陽萬事無成空過日十年多難未還鄉<lb/>
不知何處銷兹恨轉覺愁隨夜夜長<lb/>
　　採蓮曲<lb/>
涔陽女兒花滿頭毿毿同泛木蘭舟秋風日暮南湖裏<lb/>
爭唱菱歌不肯休<lb/>
　　塞上曲<lb/>
漢將歸來朔塞空旌旗初下玉關東髙蹄戰馬三千匹<lb/>
<pb n="KR4h0161_WYG_043-23b"/>
落日平原秋草中<lb/>
　　早春雪中<lb/>
隂隂萬里晝漫漫愁坐闗心事幾般為報春風休下雪<lb/>
栁條初放不禁寒<lb/>
　　移家别湖上亭<lb/>
好去春風湖上亭柳條藤蔓繫離情黄鸝乆住渾相識<lb/>
欲别頻啼四五聲<lb/>
　　征人歸鄉<lb/>
<pb n="KR4h0161_WYG_043-24a"/>
三月江城栁絮飛五年逰客送人歸故將别淚和鄉淚<lb/>
今日䦨干濕汝衣<lb/>
　　出軍<lb/>
龍繞旌竿獸滿旗翻營乍似雪山移中軍一隊三千騎<lb/>
盡是并州逰俠兒<lb/>
　　旅次寄湖南張郎中<lb/>
寒江近户慢流聲竹影臨窓亂月明歸夢不知湖水濶<lb/>
夜來還到洛陽城<lb/>
<pb n="KR4h0161_WYG_043-24b"/>
　　寄許錬師<lb/>
掃石焚香禮碧空露華偏溼蕊珠宫如何説得天壇上<lb/>
萬里無雲月正中<lb/>
　　送妓赴于公召<lb/>
寶鈿香蛾翡翠裙粧成掩泣欲行雲殷勤好取襄王意<lb/>
莫向陽臺夢使君<hi>雲溪友議云于頔鎮襄陽昱為屬城守客有來自昱所言昱妓善歌者頔</hi>
<hi>遞命召之昱不得已遣行賦此什及至令唱歌妓唱此頔聞不安歎曰大丈夫豈有奪人所愛為已懽娯者厚</hi>
<hi>贈之歸手書謝昱太平廣記以召妓為韓滉又以前好去春風湖上亭為送妓詩</hi>
<pb n="KR4h0161_WYG_043-25a"/>
　包何<lb/>
　　何字幼嗣融之子與弟佶齊名世稱二包天寶七<lb/>
　　載登進士第大厯中為起居舍人<lb/>
　近體詩<lb/>
　　送李侍君赴泉州<lb/>
傍海皆荒服分符重漢臣雲山百越路市井十洲人執<lb/>
玉來朝逺還珠入貢頻連年不見雪到處即行春<lb/>
　　送王文宰江隂<lb/>
<pb n="KR4h0161_WYG_043-25b"/>
郡北乘流去花間竟日行海魚朝滿市江鳥夜喧城止<lb/>
酒非關病援琴不在聲應縁五斗米數日滯淵明<lb/>
　　寄楊侍御<lb/>
一官何幸得同時十載無媒獨見遺今日不論腰下組<lb/>
請君看取鬢邉絲<lb/>
　包佶<lb/>
　　佶字幼正天寶六載登進士第累官諌議大夫坐<lb/>
　　善元載貶嶺南劉晏奏起為汴東兩税使晏罷以<lb/>
<pb n="KR4h0161_WYG_043-26a"/>
　　佶充諸道鹽鐵輕貨賤物使有名於時遷刑部侍<lb/>
　　郎改秘書監封丹陽郡公<lb/>
　近體詩<lb/>
　　秋日過徐氏園林<lb/>
回塘分越水古樹積吳烟掃竹催鋪席垂蘿待繫船鳥<lb/>
窺新罅栗龜上半欹蓮屢入忘歸地長嗟俗事牽<lb/>
　　雙山逢信公所居<lb/>
遙禮前朝塔微聞後夜鐘人間第四祖雲裏一雙峰積<lb/>
<pb n="KR4h0161_WYG_043-26b"/>
雪封苔逕多年亞石松傳心不傳法誰可繼髙蹤<lb/>
　　對酒贈故人<lb/>
扶起離披菊霜輕喜重開醉中驚老去笑裏覺愁來月<lb/>
送人無盡風吹浪不迴感時將有寄詩思澁難裁<lb/>
　　元日觀百僚朝㑹<lb/>
萬國賀唐堯清晨㑹百僚花冠蕭相府繡服霍嫖姚夀<lb/>
色凝丹檻歡聲徹九霄御鑪分獸炭仙管弄雲韶日照<lb/>
金觴動風吹玉佩搖都城獻賦者不得共趨朝<lb/>
<pb n="KR4h0161_WYG_043-27a"/>
　　酬于侍郎湖南見寄十四韻<lb/>
桂嶺千崖斷湘流一派通長沙今賈傅東海舊于公章<lb/>
甫經殊俗離騷繼雅風金閨文作字玉匣氣成虹翰墨<lb/>
時招侣丹青夙在公主恩留左掖人望積南宫巧拙循<lb/>
名異浮沈顧位同九遷歸上畧三已恝愚衷責謝庭中<lb/>
吏悲寛塞上翁楚材欣有適燕石愧無功山曉重嵐外<lb/>
林春苦霧中雪花翻海鶴波影倒江楓去札頻逢信迴<lb/>
帆早挂空避賢方有日非敢愛微躬<lb/>
<pb n="KR4h0161_WYG_043-27b"/>
　　奉和常閣老晚秋集賢院即事寄贈徐薛二侍郎<lb/>
秘殿掖垣西書樓苑樹齊秋煙凝縹帙曉色上璇題門<lb/>
接承明近池連太液低疎鐘文馬駐繁葉綵禽棲職美<lb/>
論將綍榮深組及珪九霄偏眷顧三事早提攜對案臨<lb/>
青玉窺書捧紫泥始歡新遇重還惜舊遊暌左宦登吳<lb/>
岫分家渡越溪賦中頻歎鵩卜處幾聽雞望闕應多戀<lb/>
臨津不用迷栢梁思和曲朝夕候金閨<lb/>
　　送日本國聘賀使晁巨卿東歸<lb/>
<pb n="KR4h0161_WYG_043-28a"/>
上才生下國東海是西隣九譯蕃君使千年聖主臣野<lb/>
情偏得禮木性本含仁錦帆乘風轉金裝照地新孤城<lb/>
開蜃閤曉日上車輪早識來朝歳塗山玉帛均<lb/>
　　再過金陵<lb/>
玉樹歌終王氣收雁行髙送石城秋江山不管興亡事<lb/>
一任斜陽伴客愁<lb/>
　李嘉祐<lb/>
　　嘉祐字從一趙州人天寶七年擢第授秘書正字<lb/>
<pb n="KR4h0161_WYG_043-28b"/>
　　後謫令鄱江調江隂又嘗入為中臺郎上元中出<lb/>
　　為台州刺史大厯中復為元州刺史嘉祐與嚴維<lb/>
　　劉長卿冷朝陽諸人友善為詩麗婉有齊梁風<lb/>
　近體詩<lb/>
　　奉陪韋潤州遊鶴林寺<lb/>
野寺江城近雙旌五馬過禪心超忍辱梵語問多羅松<lb/>
竹閒僧老雲烟晚日和寒塘歸路轉清磬隔微波<lb/>
　　春日淇上作<lb/>
<pb n="KR4h0161_WYG_043-29a"/>
淇水春來漲鴛鴦逐浪飛清明桑葉小度雨杏花稀衛<lb/>
女紅粧薄王孫白馬肥相將踏青去不解惜羅衣<lb/>
　　仲夏江隂官舍寄裴明府<lb/>
萬室邉江次孤城對海安朝霞晴作雨濕氣晚生寒苔<lb/>
色侵衣桁潮痕上井欄題詩招茂宰思爾欲辭官<lb/>
　　送上官侍御赴黔中<lb/>
莫向黔中路令人到欲迷水聲巫峽裏山色夜郎西樹<lb/>
隔朝雲合猿窺曉月啼南方饒翠羽知爾飲清溪<lb/>
<pb n="KR4h0161_WYG_043-29b"/>
　　送王牧往吉州謁王使君<lb/>
細草緑汀洲王孫奈薄逰年華初冠帶文體舊弓裘野<lb/>
渡花爭發春塘水亂流使君憐小阮應念倚門愁<lb/>
　　自蘇臺至望亭驛人家盡空春物増思悵然有作<lb/>
　　　因寄從弟紓<lb/>
南浦菰蔣覆白蘋東吳黎庶逐黃巾野棠自發空流水<lb/>
江燕初歸不見人逺樹依依如送客平田渺渺獨傷春<lb/>
那堪回首長洲苑烽火年年報塞塵<lb/>
<pb n="KR4h0161_WYG_043-30a"/>
　　宋州東登望題武陵驛<lb/>
梁宋人稀鳥自啼登艫一望倍含悽白骨半隨河水去<lb/>
黄雲猶傍郡城低平陂戰地花空落舊苑春田草未齊<lb/>
明主頻移虎符守幾時行縣向黔黎<lb/>
　　暮春宜陽郡齋愁坐忽聞枉劉七侍御新詩因以<lb/>
　　　酬答<lb/>
子規夜夜啼櫧葉逺道逢春半是愁芳草伴人還易老<lb/>
落花隨水亦東流山臨睥睨恒多雨地接瀟湘畏及秋<lb/>
<pb n="KR4h0161_WYG_043-30b"/>
唯羡君為周柱史手持黄紙到滄洲<lb/>
　　赴南巴留别禇七少府<lb/>
種田南郭傍春陂萬緒無情把釣絲緑竹放侵行徑裏<lb/>
青山常對捲簾時紛紛花落門空閉寂寂鶯啼日更遲<lb/>
從此别君千萬里白雲流水憶佳期<lb/>
　　送朱中舎逰江東<lb/>
孤城郭外送王孫越水吳洲共爾論野寺山邉斜有逕<lb/>
漁家竹裏半開門青楓獨映搖前浦白鷺閒飛過逺村<lb/>
<pb n="KR4h0161_WYG_043-31a"/>
若到西陵征戰處不堪秋草自傷魂<lb/>
　常衮<lb/>
　　衮京兆人天寶末進士累官翰林學士中書舍人<lb/>
　　文章俊拔為當時推重代宗朝拜門下侍郎同平<lb/>
　　章事建中初罷為福建觀察閩人知學衮教之始<lb/>
　　也<lb/>
　近體詩<lb/>
　　奉和聖製麟徳殿燕百寮應制<lb/>
<pb n="KR4h0161_WYG_043-31b"/>
雲闢御筵張山呼聖夀長玉䦨豐瑞草金陛立神羊台<lb/>
鼎資庖膳天星奉酒漿蠻夷陪作位犀象舞成行網已<lb/>
祛三面歌因守四方千秋不可極花發滿宫香<lb/>
　　晚秋集賢院即事寄徐薛二侍郎<lb/>
穆穆上清居沈沈中秘書金鋪深内殿石甃淨寒渠花<lb/>
樹臺斜倚空煙閣半虚縹囊披錦繡翠軸巻瓊琚墨潤<lb/>
氷文繭香銷蠧字魚翻黄桐葉老吐白桂花初舊徳雙<lb/>
逰處聨芳十載餘北朝榮庾薛西漢盛嚴徐侍講親華<lb/>
<pb n="KR4h0161_WYG_043-32a"/>
　扆微吟步綺疏綴簾金翡翠賜硯玉蟾蜍序秩東南逺<lb/>
　離憂歳月除承明期重入江海意何如<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_043-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻四十三<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_044-1a"/>
　欽定四庫全書<lb/>
御定全唐詩録巻四十四<lb/>
　　竇叔向<lb/>
　　　叔向字遺直扶風人代宗時人與常衮善衮為相<lb/>
　　　用為左拾遺内供奉及貶出為溧水令贈為工部<lb/>
　　　尚書諸子常牟羣庠鞏皆有詩名號五竇<lb/>
　　近體詩<lb/>
　　　春日早朝應制<lb/>
<pb n="KR4h0161_WYG_044-1b"/>
　紫殿俯千官春松應合歡御爐香焰煖馳道玉聲寒乳<lb/>
　燕翻珠綴祥烏集露盤宫花一萬樹不敢舉頭看<lb/>
　　　過擔石湖<lb/>
　曉發漁門戍晴看擔石湖日銜髙浪出天入四空無咫<lb/>
　尺分洲島纎毫指舳艫渺然從此去誰念客帆孤<lb/>
　　　秋砧送包大夫<lb/>
　斷續長門夜清泠逆旅秋征夫應待信寒女不勝愁帶<lb/>
　月飛城上因風散陌頭離居偏入聽况復送歸舟<lb/>
<pb n="KR4h0161_WYG_044-2a"/>
　　貞懿皇后挽歌<lb/>
後庭攀畫栁上陌咽清笳命婦羞蘋葉都人挿柰花夀<lb/>
宫星月異仙路往來賖縱有迎神術終悲隔絳紗<hi>晉史云成</hi>
<hi>帝時三吳女子相與簪白花望之如素柰傳言天公織女死為之著服已而杜皇后崩其言遂驗</hi>
　　夏夜宿表兄話舊<lb/>
夜合花開香滿庭夜深微雨醉初醒逺書珍重何曾達<lb/>
舊事凄涼不可聽去日兒童皆長大昔年親友半周零<lb/>
明朝又是孤舟别愁見河橋酒幔青<lb/>
<pb n="KR4h0161_WYG_044-2b"/>
　　酬李袁州嘉祐<lb/>
少年輕㑹復輕離老大關心總是非强説前程聊自慰<lb/>
未知攜手定何時公才屈指登黃閣匪服胡顔上赤墀<lb/>
想到長安誦佳句滿朝誰不念瓊枝<hi>嘉祐以詩送叔向并寄其弟紓云自</hi>
<hi>歎未霑黄紙詔那堪逺送赤墀人老為僑客偏相戀素是詩家倍益親妻兒共載無羇思鴛鷺同行不負身憑</hi>
<hi>爾將書通令弟惟論華髪愧頭巾故叔向詩有瓊枝之句</hi>
　竇常<lb/>
　　常字中行叔向長子大厯中王儲榜登第累官水<lb/>
<pb n="KR4h0161_WYG_044-3a"/>
　　部員外郎後遷國子祭酒父叔向有詩名五子皆<lb/>
　　工詞章為聨珠集五巻時取昆季若五星焉<lb/>
　近體詩<lb/>
　　北固晩眺<lb/>
水國芒種後梅天風雨涼露蠶開晩簇<hi>釋圓至云露蠶謂露養於外自</hi>
<hi>淮以西其俗皆然每至晚晴連屋開箔望之如雪簇蠶箔也</hi>江燕繞危檣山趾北來<lb/>
固潮頭西去長年年此登眺人事幾銷亡<lb/>
　　晩次方山精舍卻寄張薦員外<lb/>
<pb n="KR4h0161_WYG_044-3b"/>
楚臘還無雪江春又足風馬羸三徑外人病四愁中西<lb/>
塞波濤濶南朝寺舍空猶衘步兵酒宿醉在滁東<lb/>
　　途中立春寄懐楊郇伯<lb/>
浪跡終年客驚心此地春風前獨去馬澤畔耦耕人老<lb/>
大交情重悲涼物外親子雲今在宅應見栁條新<lb/>
　　早春金鈎店寄奚十唐大二茂才<lb/>
出門山未曙風葉暗蕭蕭月影臨荒栅泉聲近廢橋歳<lb/>
經秋後役程在洛中遙寄謝金門侣弓旌悞見招<lb/>
<pb n="KR4h0161_WYG_044-4a"/>
　　之任武陵寒食日途次松滋渡先寄劉員外禹錫<lb/>
杏花榆莢曉風前雲際離離上峽船江轉數程淹驛騎<lb/>
楚曾三户少人烟看春又過清明節算老重經癸已年<lb/>
幸得桂山當郡舍在朝長詠卜居篇<hi>桂山在武陵郡東十七里今徳山縣</hi>
　　過宋氏五女舊居<hi>宋氏女姊妹五人貞元中同入宫</hi>
謝庭風韻婕妤才天縱斯文去不回一宅栁花今似雪<lb/>
鄉人擬築望仙臺<lb/>
　竇牟<lb/>
<pb n="KR4h0161_WYG_044-4b"/>
　　牟字貽周貞元二年進士累佐節度府穆宗長慶<lb/>
　　中為國子司業叔向次子<lb/>
　近體詩<lb/>
　　望終南<lb/>
日愛南山好時逢夏景殘白雲兼似雪清晝乍生寒九<lb/>
陌峰如墜千門翠可團欲知形勝盡都在紫宸看<lb/>
　　元日喜聞大禮寄上翰林四學士中書六舍人二<lb/>
　　　十韻<lb/>
<pb n="KR4h0161_WYG_044-5a"/>
有事郊壇畢無私日月臨歳華春更早天瑞雪猶深玉<lb/>
輦迴時令金門降徳音翰飛鴛别侣藂植桂為林粉澤<lb/>
資鴻筆薫和本素琴禮成戎器下恩徹鬼方沈麟爵來<lb/>
稱紀官師退絶箴道風黃閣靜祥景紫垣隂夀酒朝時<lb/>
獻農書夜直尋國香煴翠幄庭燎艶紅衾漢魏文章盛<lb/>
堯湯雨露湛宻辭投水石精義出砂金宸扆親惟敬鈞<lb/>
衡近匪侵疾驅千里駿清唳九霄禽慶賜迎新服齋莊<lb/>
棄舊簪忽思班女怨遙聽越人吟末路甘貧病流年苦<lb/>
<pb n="KR4h0161_WYG_044-5b"/>
滯淫夢中青瑣闥歸去碧山岑竊抃聞韶濩觀光想韎<lb/>
任大哉環海晏不笇子牟心<lb/>
　　洛下閒居夜晴觀雪寄四逺諸兄弟<lb/>
雪月相輝雲四開終風助凍不揚埃萬重瓊樹宫中接<lb/>
一直銀河天上來荆楚嵗時知染翰湘湖醇酎憶銜杯<lb/>
强題縑素無顔色紅鴈南飛早晩回<lb/>
　　秋夕閒居對雨贈别盧七侍御坦<lb/>
燕燕辭巢蟬蜕枝窮居積雨壞藩籬夜長簷溜寒無寢<lb/>
<pb n="KR4h0161_WYG_044-6a"/>
日晏厨煙濕未炊悟主一言那可學從軍五首竟徒為<lb/>
故人驄馬朝天使洛下秋聲恐要知<lb/>
　　奉誠園聞笛<lb/>
曾絶朱纓吐錦茵欲披荒草訪遺塵秋風忽灑西園淚<lb/>
滿目山陽笛裏人<hi>唐史馬燧之子暢以第中大杏餉竇文場文場以進徳宗徳宗未嘗見怪</hi>
<hi>之令中使封杏樹暢懼進宅為奉誠園雍録云在安邑坊西暢自父死後屢為豪家邀取財産末年妻子凍餒</hi>
<hi>無室無居徳宗播越非馬燧幾亡不能恤其孤又奪其財業使之失所此故吏之所以傷也</hi>
　竇羣<lb/>
<pb n="KR4h0161_WYG_044-6b"/>
　　羣字丹列叔向第三子初以處士隠毗陵韋夏卿<lb/>
　　薦之朝徳宗擢為左拾遺代武元衡為中丞薦吕<lb/>
　　温羊士諤為御史李吉甫以二人躁險持不下羣<lb/>
　　怨吉甫伺吉甫隂事幾為憲宗所誅<lb/>
　古體詩<lb/>
　　晨過昌師院<lb/>
深庭芳草濃曉井山泉溢林馥亂沈烟石潤侵徑室幽<lb/>
巖鳥飛靜晴嶺雲歸密壁蘚凝蒼華竹隂滿晴日生期<lb/>
<pb n="KR4h0161_WYG_044-7a"/>
半宵夢憂緒仍非一若無髙世心安能此終畢<lb/>
　近體詩<lb/>
　　初入諫司喜家室至<lb/>
一旦悲歡見孟光十年辛苦伴滄浪不知筆硯縁封事<lb/>
猶問傭書日幾行<lb/>
　竇庠<lb/>
　　庠字胄卿叔向第四子舉進士韓臯出鎮武昌辟<lb/>
　　為幕府陟大理司直權岳州刺史<lb/>
<pb n="KR4h0161_WYG_044-7b"/>
　古體詩<lb/>
　　金山行<hi>潤州金山寺寺在江心</hi>
西江中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>波四截涌出一峰青滯㙞外如削成中决裂<lb/>
陽氣發生隂氣結是時炎天五六月上有火雲下氷雪<lb/>
夜色晨光相蕩沃積翠流霞滿坑谷龍泓徹底沙布金<lb/>
鳥道插雲梯甃玉架險凌虚隨指顧榱桷玲瓏皆固䕶<lb/>
斡流倒景不可窺萬仞千崖生跬步日華曈曈上金榜<lb/>
丹楹碧砌真珠網此時天海風浪清吳楚萬家皆在掌<lb/>
<pb n="KR4h0161_WYG_044-8a"/>
瓊樓菌閣紛明媚曲檻回軒深且邃海鳥夜上珊瑚枝<lb/>
江花曉落琉璃地有時倒景沈江底萬狀分明光似洗<lb/>
不知水上有樓臺却就波中看閉啟舟人忘却江水深<lb/>
水神誤到人間世歘然風生波出沒瀖濩晶熒無定物<lb/>
居人相顧非人間如到日宫經月窟信知靈境長有靈<lb/>
住者不得無仙骨三神山上蓬萊宫徒有丹青人未逢<lb/>
何如此處靈山宅清涼不與囂塵隔曽到金山處處行<lb/>
夢魂長羡金山客<lb/>
<pb n="KR4h0161_WYG_044-8b"/>
　近體詩<lb/>
　　詶韓愈侍郎登岳陽樓見贈<hi>時予權知岳州事</hi>
巨浸連空濶危樓在杳冥稍分巴子國欲近老人星昏<lb/>
旦呈新候川原按舊經地圖封七澤天限鎖重扄萬象<lb/>
皆歸掌三光豈遁形月車纔碾浪日御己翻溟落照金<lb/>
成柱餘霞翠擁屏夜光疑漢曲寒韻辨湘靈山曉雲常<lb/>
碧湖春草遍青軒黄曾舉樂范蠡幾揚舲有客初留鷁<lb/>
貪程尚數蓂自當徐孺榻不是謝公亭雅論氷生水雄<lb/>
<pb n="KR4h0161_WYG_044-9a"/>
材刃發硎座中瓊玉潤名下茝蘭馨假守誠知拙齋心<lb/>
匪暫寧每慙公府粟却憶故山苓苦調當三嘆知音願<lb/>
一聽自悲由也瑟敢墜孔悝銘野杏初成雪松醪正滿<lb/>
瓶莫辭今日醉長恨古人醒<lb/>
　　陪留守韓僕射巡内至上陽宫感興<lb/>
愁烟漠漠草離離太液鈎陳處處疑薄暮毁垣春雨裏<lb/>
殘花猶發萬年枝<lb/>
　竇鞏<lb/>
<pb n="KR4h0161_WYG_044-9b"/>
　　鞏字友封叔向第五子雅淡與人言若不出口世<lb/>
　　號囁嚅翁元稹為武昌軍節度辟為秘書少監兼<lb/>
　　御史中丞充節度副使<lb/>
　近體詩<lb/>
　　老將吟<lb/>
烽烟猶未盡年鬢暗相催輕敵心空在彎弓手不開馬<lb/>
依秋草病栁傍故營摧惟有酬恩客時聽説劍來<lb/>
　　早秋江行<lb/>
<pb n="KR4h0161_WYG_044-10a"/>
回望湓城逺西風吹荻花暮潮江勢濶秋雨雁行斜多<lb/>
醉渾無夢頻愁欲到家漸驚雲樹轉數㸃是晨鴉<lb/>
　　題任處士幽居<lb/>
紅葉江村夕孤烟草舍貧水清魚識釣林靜犬隨人採<lb/>
掇山無主扶持藥有神客來惟勸酒蝴蝶是前身<lb/>
　　贈蕭都官<lb/>
蕭郎自小賢愛客不言錢有酒輕寒夜無愁倚少年閒<lb/>
尋織錦字醉上看花船好是闗身事從人道性偏<lb/>
<pb n="KR4h0161_WYG_044-10b"/>
　　江陵遇元九李六二侍御紀事書情呈十二韻<lb/>
自見人相愛如君愛我稀好閒容問道攻短每言非夢<lb/>
想何曽間追歡未省違看花憐後到避酒許先歸栁寺<lb/>
春隄逺津橋曙月微漁翁隨去處禪客共因依蓬閣初<lb/>
疑義霜臺晩畏威學深通古字心直觸危機肯滯荆州<lb/>
掾猶香柏署衣山連巫峽秀田傍渚宫肥美玉方齊價<lb/>
遷鶯尚怯飛佇看霄漢上連步侍彤闈<lb/>
　　南陽道中作<lb/>
<pb n="KR4h0161_WYG_044-11a"/>
東風雨洗順陽川蜀錦花開緑草田彩雉鬭時頻駐馬<lb/>
酒旗翻處亦留錢新晴日照山頭雪薄暮人爭渡口船<lb/>
早晩到家春欲盡今年寒食月初圓<lb/>
　　哭吕衡州八郎中<lb/>
今朝血淚問蒼蒼不分先悲旅舘喪人送劍來歸壠上<lb/>
雁飛書去叫衡陽還家路逺兒童小埋玉泉深晝夜長<lb/>
望盡素車秋草外欲將身贖返魂香<lb/>
　　自京將赴黔南<lb/>
<pb n="KR4h0161_WYG_044-11b"/>
風雨荆州二月天問人初僱峽中船西南一望雲和水<lb/>
猶道黔南有四千<lb/>
　　南逰感興<lb/>
傷心欲問前朝事惟見江流去不回日暮東風春草緑<lb/>
鷓鴣飛上越王臺<lb/>
　　宫人斜<lb/>
離宫路遶北原斜生死恩深不到家雲雨今歸何處去<lb/>
黃鸝飛上野棠花<lb/>
<pb n="KR4h0161_WYG_044-12a"/>
　　代鄰叟<lb/>
年來七十罷耕桑就暖支羸强下牀滿眼兒孫身外事<lb/>
閒梳白髪對殘陽<lb/>
　　襄陽寒食寄宇文籍<lb/>
烟水初消見萬家東風吹柳萬條斜大隄欲上誰相伴<lb/>
馬踏春泥半是花<lb/>
　　寄南逰弟兄<lb/>
書來未報幾時還知在三湘五嶺間獨立衡門秋水濶<lb/>
<pb n="KR4h0161_WYG_044-12b"/>
寒鴉飛去日銜山<lb/>
　　放魚<hi>武昌作</hi>
金錢贖得免刀痕聞道禽魚亦感恩好去長江千萬里<lb/>
不須辛苦上龍門<lb/>
　　悼妓東東<lb/>
芳菲美艶不禁風未到春殘已墜紅惟有側輪車上鐸<lb/>
耳邉長似叫東東<lb/>
　暢當<lb/>
<pb n="KR4h0161_WYG_044-13a"/>
　　當河東人初以子弟被召從軍後登大厯七年進<lb/>
　　士第貞元初為太常博士終果州刺史與弟諸皆<lb/>
　　有詩名據盧綸還往詩嘗辟山南幕又為叅軍<lb/>
　　計敏夫云當詩平淡多佳句如水定鶴翻去松欹<lb/>
　　峰儼如遲暉耿不暮平江寂無聲湖畔聞漁唱天<lb/>
　　邉數雁行陽崖全帶日寛嶂偶通耕皆有逺意<lb/>
　近體詩<lb/>
　　軍中醉歌寄沈八劉叟<lb/>
<pb n="KR4h0161_WYG_044-13b"/>
酒渴愛江清餘酣潄晩汀軟莎欹坐穏冷石醉眠醒野<lb/>
膳隨行帳華音發從伶數杯君不見都已遣沈冥<lb/>
　　山居奉酬韋蘇州見寄<lb/>
孤茅泄烟處此中山叟居親雲寧有事耽酒詎知餘水<lb/>
定鶴翻去松欹峰儼如猶煩使君問更欲結環廬<lb/>
　　天柱隠所重答韋江州<lb/>
寂寞一悵望秋風山景清此中惟草色翻意見人行荒<lb/>
徑饒松子深蘿絶鳥聲陽崖全帶日寛嶂偶通耕拙昧<lb/>
<pb n="KR4h0161_WYG_044-14a"/>
難容世貧窮别有情煩君瓊玖贈幽懶百無成<lb/>
　　登鸛鵲樓<lb/>
迥臨飛鳥上髙出世塵間天勢圍平野河流入斷山<lb/>
　暢諸<lb/>
　　諸暢當之弟<lb/>
　近體詩<lb/>
　　早春<lb/>
獻歳春猶淺園林未盡開雪和新雨落風帶舊寒來聴<lb/>
<pb n="KR4h0161_WYG_044-14b"/>
鳥聞歸雁看花識早梅生涯知幾日更被一年催<lb/>
　朱灣<lb/>
　　灣字巨川西蜀人自號滄州子貞元元和間為李<lb/>
　　勉永平從事<lb/>
　　灣嘗干湖州崔使君侃不遇獻書云灣自假道路<lb/>
　　問津主人一身孤雲兩度圓月凡再請職事三趨<lb/>
　　㦸門信知庭之與堂不啻千里寄食漂母夜眠漁<lb/>
　　舟龍門轉深玉粟轉貴屬谿上風便囊中金貧望<lb/>
<pb n="KR4h0161_WYG_044-15a"/>
　　甘棠而歎自引分而退也<lb/>
　　髙仲武云朱灣率履貞素放情江湖郡國交辟潛<lb/>
　　耀不起有唐髙人也詩體幽逺興用宏深因詞寫<lb/>
　　意窮理盡性於詠物尤工如受氣何曽異開花獨<lb/>
　　自遲所謂哀而不傷國風之深者也<lb/>
　古體詩<lb/>
　　寒城晩角<lb/>
髙臺髙髙畫角雄五更初發寒城中寒城北臨大河水<lb/>
<pb n="KR4h0161_WYG_044-15b"/>
淇門賊烽隔岸是<hi>闕</hi>風送過黎陽川我軍氣雄賊心死<lb/>
羇人此夜寐不成萬里邉情枕上生乍似隴頭戍寒泉<lb/>
幽咽流不住又如巴江頭啼猿帶雨斷續愁忽憶嫖姚<lb/>
北征伐空山宿兵寒對月一聲老將去三奏行人發冀<lb/>
馬為之嘶朔雲為之結二十年來天下兵到處不曾無<lb/>
此聲洛陽陌長安路角聲朝朝兼暮暮平居聞之尚難<lb/>
度何况天山征戍兒雲中下營雪裏吹<lb/>
　　壁畫古松<lb/>
<pb n="KR4h0161_WYG_044-16a"/>
石上盤古根謂言天生朽安知草木性變在畫師手隂<lb/>
深方丈間真趣幽且閒木文離披勢搓捽中裂空心火<lb/>
燒出掃成三寸五寸枝便作千年萬年物莓苔濃淡意<lb/>
不同一半死皮藏蠧蟲風霜未必來到此氣色杳似寒<lb/>
山中孤標可玩不可取能使支公道場古<lb/>
　近體詩<lb/>
　　賦得白鳥翔翠微送陳偃下第歸<lb/>
不知鷗與鸖天畔弄晴暉背日分明見臨川相映微淨<lb/>
<pb n="KR4h0161_WYG_044-16b"/>
中雲一㸃迥處雪孤飛正好髙枝立翩翩何所歸<lb/>
　　九日登青山<lb/>
昔人惆悵地繫馬又登臨舊處烟霞在多時草木深水<lb/>
將空合色雲共我無心想見龍山㑹良辰亦似今<lb/>
　　秋夜宴王郎中宅賦得露中菊<lb/>
衆芳春競發寒菊露偏滋受氣何曾異開花獨自遲晚<lb/>
成猶有分欲採未過時忍棄東籬下看隨秋草衰<lb/>
　　逼寒節寄崔七<lb/>
<pb n="KR4h0161_WYG_044-17a"/>
閒庭只是長莓苔三徑曾無車馬來旅舘尚愁寒食火<lb/>
羇心懶向不燃灰門前下客雖彈鋏溪畔窮魚且曝腮<lb/>
他日趨庭應問禮須言陋巷有顔回<lb/>
　　尋隠者韋九於東溪草堂<lb/>
尋得仙源訪隠淪漸來深處漸無塵初行竹裏惟通馬<lb/>
直到花間始見人四面雲山誰作主數家烟火自為隣<lb/>
路傍樵客何須問朝市如今不是秦<lb/>
　　過宣上人湖上蘭若<lb/>
<pb n="KR4h0161_WYG_044-17b"/>
十年湖上結幽期偏向東林遇逺師未道姓名童子識<lb/>
不酬言語上人知閒花落地滋苔徑細雨和烟著柳枝<lb/>
問我别來何所得解將無事當無為<lb/>
　于鵠<lb/>
　　鵠大厯貞元間詩人也隠居漢陽嘗為諸府從事<lb/>
　　徐獻忠云鵠習隠多髙人之意故其詩能有景象<lb/>
　　山中訪道諸大篇遂與松檜同幽雲霞混迹不疑<lb/>
　　世外人作也<lb/>
<pb n="KR4h0161_WYG_044-18a"/>
　古體詩<lb/>
　　過凌霄洞天謁張先生祠<lb/>
戢戢亂峰裏一峰獨凌天下看如尖髙上有十里泉至<lb/>
人愛幽深一住五十年懸犢到其上乘春耕藥田衣食<lb/>
不下求乃是雲中仙山僧獨知處相引衝碧烟斷崖晝<lb/>
昏黒槎臬横雙椽面壁攀石稜養力方敢前累歇日已<lb/>
沒始到茅堂邉見客不問誰禮質無周旋醉卧枕欹樹<lb/>
寒坐展青氊折松掃藜牀秋菓顔色鮮白犬䑛客衣驚<lb/>
<pb n="KR4h0161_WYG_044-18b"/>
走聞腥羶乃知軒冕徒寧比雲壑眠<lb/>
　　入白芝溪尋黃尊師<lb/>
觸煙入溪口岸岸唯檉櫟其中盡碧流十里不通屐出<lb/>
林山始轉絶徑縁峭壁把藤借行勢側足憑石脈顑牙<lb/>
斷行處光滑猿猱跡忽然風景異乃到神仙宅天晴茒<lb/>
屋頭殘雪蒸氣白隔窓梳髪聲乆立聞吹幘抱琴出門<lb/>
來不顧人間客山院不灑掃四時自虚寂落葉埋長松<lb/>
出地纔數尺曾讀上清經知注長生籍願示不死方何<lb/>
<pb n="KR4h0161_WYG_044-19a"/>
山有瓊液<lb/>
　　寄盧儼員外秋衣詞<lb/>
寄逺空以心心誠亦難知篋中有秋帛裁作逺客衣縫<lb/>
製雖女工尺度手自持容貌常目中長短不復疑斜縫<lb/>
密且堅遊客多塵緇意欲都無言澣濯耐歳時殷勤託<lb/>
行人傳語慎勿遺别來年已老亦聞鬢成絲縱然更相<lb/>
逢握手惟是悲所寄莫復棄願見長相思<lb/>
　近體詩<lb/>
<pb n="KR4h0161_WYG_044-19b"/>
　　山中自述<lb/>
三十無名客空山獨卧秋病多知藥性年長信人愁螢<lb/>
影竹窓下松聲茅屋頭近來心更靜不夢世間逰<lb/>
　　春山居<lb/>
獨來多任性惟與白雲期深處花開盡遲眠人不知水<lb/>
流山暗處風起月明時望見南峰近年年懶更移<lb/>
　　尋李逸人舊居<lb/>
舊隠松林下衝泉入兩涯琴書隨弟子雞犬在隣家茅<lb/>
<pb n="KR4h0161_WYG_044-20a"/>
屋長黄菌槿籬生白花幽墳無處訪恐是入烟霞<lb/>
　　尋李暹<lb/>
任性常多出人來得見稀市樓逢酒住野寺送僧歸簷<lb/>
下懸秋葉籬頭曬褐衣門前南北路誰肯入柴扉<lb/>
　　題隣居<lb/>
僻巷隣家少茅簷喜並居蒸梨常共竈澆薤亦同渠傳<lb/>
屐朝尋藥分燈夜讀書雖然在城市還得似樵漁<lb/>
　　山中寄韋鉦<lb/>
<pb n="KR4h0161_WYG_044-20b"/>
懶成身病日因醉卧多時送客出谿少讀書終巻遲幽<lb/>
窓聞墜葉晴景見逰絲早晩來收藥門前有紫芝<lb/>
　　送韋判官歸薊門<lb/>
桑乾歸路逺聞説亦愁人有雪常經夏無花空到春下<lb/>
營雲外火收馬月中塵白首從戎客青衫未離身<lb/>
　　山中寄樊尚書<lb/>
却憶東溪日同袍是魯儒僧房閒共宿酒肆醉相扶江<lb/>
上雙旌貴山中病客孤無媒還有計春谷種桑榆<lb/>
<pb n="KR4h0161_WYG_044-21a"/>
　　送客逰塞<lb/>
若到并州北誰人不憶家塞深無去伴路盡有平沙磧<lb/>
冷惟逢鴈天春不見花莫隨邉將意垂老事輕車<lb/>
　　公子行<lb/>
少年初拜大長秋半醉垂鞭見列侯馬上抱雞三市鬭<lb/>
袖中攜劍五陵逰玉簫金管迎歸院錦袖紅粧擁上樓<lb/>
更向苑西新買宅月陂春水入門流<lb/>
　　送宫人入道<lb/>
<pb n="KR4h0161_WYG_044-21b"/>
十五吹簫入漢宫看修水殿種芙蓉自傷白髪辭金屋<lb/>
許著黄冠向雪峰解語老猿開曉户學飛雛鶴落髙松<lb/>
定知别後宫中伴遙聽緱山半夜鐘<lb/>
　　江南曲<lb/>
偶向江邉採白蘋還隨女伴賽江神衆中不敢分明語<lb/>
暗擲金錢卜逺人<lb/>
　　巴女謠<lb/>
巴女騎牛唱竹枝藕絲菱葉傍江時不愁日暮還家錯<lb/>
<pb n="KR4h0161_WYG_044-22a"/>
記得芭蕉出槿籬<lb/>
　　襄陽席上<lb/>
老大看花長不足沿江尋得一枝紅黄昏人散東風起<lb/>
吹落誰家明月中<lb/>
　　題美人<lb/>
秦女窺人不解羞攀花趂蝶出墻頭胸前空帶宜男草<lb/>
嫁得蕭郎愛逺㳺<lb/>
　朱放<lb/>
<pb n="KR4h0161_WYG_044-22b"/>
　　放字長通襄州人隠於越之剡溪召為拾遺不就<lb/>
　近體詩<lb/>
　　山中聽子規<lb/>
幽人自愛山中宿又近葛洪丹井西窓中有箇長松樹<lb/>
半夜子規來上啼<lb/>
　戴叔倫<lb/>
　　叔倫字幼公潤州金壇人師事蕭穎士為門人冠<lb/>
　　劉晏掌鹽鐵表主管湖南歴撫州刺史容管經畧<lb/>
<pb n="KR4h0161_WYG_044-23a"/>
　　使所至治行稱最徳宗嘗賦中和節詩遣使者寵<lb/>
　　賜世以為榮<lb/>
　　髙仲武云叔倫為人温雅善舉止無賢不肖見皆<lb/>
　　盡心詩體雖不中越格然廨宇經山火公田沒海<lb/>
　　潮亦指事造形之工者其骨氣稍輕故詩亦少<lb/>
　　晁公武曰叔倫唐史不稱其能詩正以時人少其<lb/>
　　綿弱耳<lb/>
　古體詩<lb/>
<pb n="KR4h0161_WYG_044-23b"/>
　　感懐<lb/>
尺帛無長裁淺水無長流水淺易成枯帛短誰人收人<lb/>
生取舍間趨競固非優舊交跡雖疎中心自云稠新交<lb/>
意雖密中道生怨尤踟蹰復踟蹰世路今悠悠<lb/>
　　南野<lb/>
治田長山下引流坦溪曲東山有遺塋南野起新築家<lb/>
世素業儒子孫鄙食禄披雲朝出畊帶月夜歸讀身勩<lb/>
竟忘疲團團欣在目野芳緑可採泉美清可掬茂樹延<lb/>
<pb n="KR4h0161_WYG_044-24a"/>
晩涼早田候秋熟茶烹松火紅酒吸荷杯緑解佩臨清<lb/>
池撫栗看修竹此懐誰與同此樂吾所獨<lb/>
　　女耕田行<lb/>
乳燕入巢笋成竹誰家二女種新穀無人無牛不及犁<lb/>
持刀斫地翻作泥自言家貧母年老長兄從軍未娶嫂<lb/>
去年灾疫牛囤空截絹買刀都市中頭巾掩面畏人識<lb/>
以刀代牛誰與同姊妹相擕心正苦不見路人唯見土<lb/>
疏通畦壠防亂苗整頓溝塍待時雨日正南岡下餉歸<lb/>
<pb n="KR4h0161_WYG_044-24b"/>
可憐朝雉擾驚飛東隣西舍花發盡共惜餘芳淚滿衣<lb/>
　　白苧詞<lb/>
館娃宫中露華冷月落啼鵶散金井吳王扶頭酒初醒<lb/>
秉燭張筵樂清景美人不眠憐夜永起舞亭亭亂花影<lb/>
新裁白苧勝紅綃玉佩珠纓金步搖回鸞轉鳳意自嬌<lb/>
銀筝錦瑟聲相調君恩如水流不斷但願年年同此宵<lb/>
東風吹花落庭樹春色催人等閒去大家為歡莫延佇<lb/>
頃刻銅龍報天曙<lb/>
<pb n="KR4h0161_WYG_044-25a"/>
　　邉城曲<lb/>
人生莫作逺行客逺行莫戍黄沙磧黄沙磧下八月時<lb/>
霜風裂膚百草衰塵沙晴天迷道路河水悠悠向東去<lb/>
胡笳聽徹雙淚流羇魂慘慘生邉愁原頭獵火夜相向<lb/>
馬蹄蹴蹋層氷上不似京華俠少年清歌妙舞落花前<lb/>
　　屯田詞<lb/>
春來耕田遍沙磧老稚欣欣種禾麥麥苗漸長天苦晴<lb/>
土乾确确鉏不得新禾未熟飛蝗生青苗食盡餘枯莖<lb/>
<pb n="KR4h0161_WYG_044-25b"/>
捕蝗歸來守空屋囊無寸帛缾無粟十月移屯來向城<lb/>
官教去伐南山木驅牛駕車入山去霜重草枯牛凍死<lb/>
艱辛歴盡誰得知望斷天南淚如雨<lb/>
　　早春曲<lb/>
青樓昨夜東風轉錦帳凝寒覺春淺垂楊搖絲鶯亂啼<lb/>
裊裊烟光不堪剪博山吹雲龍腦香銅壺滴愁更漏長<lb/>
玉頰啼紅夢初醒羞見青鸞鏡中影儂家少年愛逰逸<lb/>
萬里輪蹄去無跡朱顔未衰消息稀腸斷天涯草空碧<lb/>
<pb n="KR4h0161_WYG_044-26a"/>
　　相思曲<lb/>
髙樓重重閉明月腸斷先年隔山别紫簫横笛寂無聲<lb/>
獨向瑤窓坐愁絶魚沈雁杳天涯路始信人間别離苦<lb/>
恨滿牙床翡翠衾怨折金釵鳳凰股井深轆轤嗟綆短<lb/>
衣帶相思日應緩將刀砍水水復連揮刃割情情不斷<lb/>
落紅亂逐東流水一㸃芳心為君死妾身願作巫山雲<lb/>
飛入仙郎夢魂裏<lb/>
　　懐素上人草書歌<lb/>
<pb n="KR4h0161_WYG_044-26b"/>
楚僧懐素工草書古法盡能新有餘神清骨疎意真率<lb/>
醉來為我揮健筆始從破體變風姿一一花開春景遲<lb/>
忽為壯麗就枯澁龍蛇騰盤獸屹立馳毫聚墨劇奔灑<lb/>
滿座失聲看不及心手相師勢轉竒詭形怪狀翻合宜<lb/>
人人細問此中妙懐素自言初不知<lb/>
　近體詩<lb/>
　　除夜宿石頭驛<lb/>
旅舘誰相問寒燈獨可親一年將盡夜萬里未歸人寥<lb/>
<pb n="KR4h0161_WYG_044-27a"/>
落悲前事支離笑此身愁顔與衰鬢明日又逢春<lb/>
　　汝南逢董校書<lb/>
擾擾倦行役相逢陳蔡間如何百年内不見一人閒對<lb/>
酒惜餘景問程愁亂山秋風萬里道又度穆陵關<lb/>
　　早行寄朱放<lb/>
山曉旅人去天髙秋氣悲明河川上沒芳草露中衰此<lb/>
别又千里少年能幾時心知剡溪路聊且寄前期<lb/>
　　潘處士宅㑹别<lb/>
<pb n="KR4h0161_WYG_044-27b"/>
相邀寒影晩惜别故山空鄰里疎林在池塘野水通十<lb/>
年多難後一醉幾人同復此悲行子蕭蕭逐逺蓬<lb/>
　　灞岸别友<lb/>
車馬去遲遲離言未盡時看花一醉别㑹面幾年期撨<lb/>
路商山館漁洲楚帝祠南登回首處猶得望京師<lb/>
　　送謝夷甫宰鄮縣<lb/>
君去方為縣干戈尚未銷邑中殘老小亂後少官僚廨<lb/>
宇經山火公田没海潮到時應變俗新政滿餘姚<lb/>
<pb n="KR4h0161_WYG_044-28a"/>
　　山居即事<lb/>
巖雲掩竹扉去鳥帶餘暉地僻生涯薄山深俗事稀養<lb/>
花分宿雨剪葉補秋衣野渡逢漁子同舟蕩月歸<lb/>
　　卧病<lb/>
門掩青山卧莓苔積雨深病多知藥性客乆見人心衆<lb/>
鳥趨林健孤蟬抱葉吟滄洲詩社散無夢盍朋簪<lb/>
　　晩望<lb/>
山氣碧氤氲深林帶夕曛人歸孤嶂晩犬吠隔溪雲杉<lb/>
<pb n="KR4h0161_WYG_044-28b"/>
竹何年種烟塵此地分桃源寧異此猶恐世間聞<lb/>
　　山行<lb/>
山行分曙色一路見人稀野鳥啼還歇林花墮不飛雲<lb/>
迷棲鶴寺水澁釣魚磯回首天將暝逢僧話未歸<lb/>
　　泛舟<lb/>
風軟扁舟穏行依緑水堤孤樽秋露滑短棹晩烟迷夜<lb/>
静月初上江空天更低飄飄信流去悞過子猷溪<lb/>
　　客中言懐<lb/>
<pb n="KR4h0161_WYG_044-29a"/>
白髪照烏紗逢人只自嗟官閒如致仕客乆似無家夜<lb/>
雨孤燈夢春風幾度花故園歸有日詩酒老生涯<lb/>
　　江干<lb/>
江干望不極樓閣影繽紛水氣多為雨人烟逺是雲予<lb/>
生何濩落客路轉辛勤楊柳牽愁思和春上翠裙<lb/>
　　春日訪山人<lb/>
逺訪山中客分泉漫煮茶相擕林下坐共惜鬢邉華歸<lb/>
路逢殘雨沿溪見落花候門童子問逰樂到誰家<lb/>
<pb n="KR4h0161_WYG_044-29b"/>
　　江上别張歡<lb/>
年年五湖上厭見五湖春長醉非闗酒多愁不為貧山<lb/>
川迷道路伊洛暗風塵今日扁舟别俱為滄海人<lb/>
　　客舍與故人偶集<lb/>
天秋月又滿城闕夜千重還作江南㑹翻疑夢裏逢風<lb/>
枝驚暗鵲露草覆寒蛩羇旅長堪醉相留畏曉鐘<lb/>
　　送友人東歸<lb/>
萬里楊栁色出闗逢故人輕烟拂流水落日照行塵積<lb/>
<pb n="KR4h0161_WYG_044-30a"/>
夢江湖濶憶家兄弟貧徘徊灞亭上不語自傷春<lb/>
　　和汴州李相公勉人日喜春<lb/>
年來日日春光好今日春光好更新獨獻菜羮憐應節<lb/>
遍傳金勝喜逢人烟添柳色看猶淺鳥踏梅花落已頻<lb/>
東閣此時聞一曲翻令和者不勝春<lb/>
　　宫詞<lb/>
紫禁迢迢宫漏鳴夜深無語獨含情春風鸞鏡愁中影<lb/>
明月羊車夢裏聲塵暗玉階綦跡斷香飄金屋篆烟清<lb/>
<pb n="KR4h0161_WYG_044-30b"/>
貞心一任蛾眉妬買賦何須問馬卿<lb/>
　　過賈誼舊居<lb/>
楚鄉卑濕歎殊方鵩賦人非宅已荒漫有長書憂漢室<lb/>
空將哀些弔沅湘雨餘古井生秋草葉盡疎林見夕陽<lb/>
過客不須頻太息咸陽宫殿亦凄涼<lb/>
　　閨怨<lb/>
看花無語淚如傾多少春風怨别情不識玉門闗外路<lb/>
夢中昨夜到邉城<lb/>
<pb n="KR4h0161_WYG_044-31a"/>
　　題友人山居<lb/>
四郭青山處處同客懐無計答秋風數家茅屋清溪上<lb/>
千樹蟬聲落日中<lb/>
　　夜發烏江作<lb/>
半夜回舟入楚鄉月明山色共蒼蒼孤猿更叫秋風裏<lb/>
不是愁人也斷腸<lb/>
　　湘南即事<lb/>
盧橘花開楓葉衰出門何處望京師沅湘日夜東流去<lb/>
<pb n="KR4h0161_WYG_044-31b"/>
不為愁人住少時<hi>釋圓至云身不得去故怨水之去所以深傷已不能去蓋叔倫事曹王於</hi>
<hi>湖湘故有是作秦少㳺謫彬州有詞云彬江幸自遶彬山為誰流下瀟湘去正用此意</hi>
　　蘇溪亭<lb/>
蘇溪亭上草漫漫誰倚東風十二䦨燕子不歸春事晚<lb/>
一汀晩雨杏花寒<lb/>
　　别張員外<lb/>
木葉紛紛湘水濵此中何事往頻頻臨風自笑歸時晚<lb/>
更送浮雲逐故人<lb/>
<pb n="KR4h0161_WYG_044-32a"/>
　　　送吕少府<lb/>
　共醉流芳獨歸去故園髙士日相親深山古路無楊栁<lb/>
　折取桐花寄逺人<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_044-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻四十四<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_045-1a"/>
　欽定四庫全書<lb/>
御定全唐詩録巻四十五<lb/>
　　李益<lb/>
　　　益字君虞姑臧人肅宗朝宰相揆之族子登進士<lb/>
　　　第長於歌詩貞元末與宗人李賀齊名每作一篇<lb/>
　　　為教坊樂人以賂求取唱為供奉歌辭其征人歌<lb/>
　　　早行等篇好事者畫為屏障迴樂峰前沙似雪受<lb/>
　　　降城外月如霜之句天下以為歌辭然少有癡病<lb/>
<pb n="KR4h0161_WYG_045-1b"/>
　　　而多猜忌防閑妻妾過為苛酷而有散灰扄户之<lb/>
　　　譚聞於時故時謂妒癡為李益疾以是乆之不調<lb/>
　　　而流輩皆居顯位益不得意北逰河朔幽州劉濟<lb/>
　　　辟為從事常與濟詩而有不上望京樓之句憲宗<lb/>
　　　雅聞其名自河北召還用為秘書少監集賢殿學<lb/>
　　　士自負才地多所凌忽為衆不容諫官因暴其在<lb/>
　　　濟幕詩有怨望語降居散秩俄復用為秘書監遷<lb/>
　　　太子賓客集賢學士判院事轉右散騎常侍太和<lb/>
<pb n="KR4h0161_WYG_045-2a"/>
　　初以禮部尚書致仕<lb/>
　　益從軍詩自序曰君虞長始八歳燕戎作亂出身<lb/>
　　年二十三受末秩從事十八載五在兵間故其為<lb/>
　　文咸多軍旅之思自建中初故府司空巡行朔野<lb/>
　　迨貞元初又忝今尚書之命從此出上郡五原四<lb/>
　　五年荏苒從役其中雖流落南北亦多在軍戎凡<lb/>
　　所作邉塞諸文皆書奏餘事同時幕府選辟多出<lb/>
　　詞人或因軍中酒酣或時塞上兵寢相與投劍秉<lb/>
<pb n="KR4h0161_WYG_045-2b"/>
　　筆散懐於斯文率皆出於慷慨意氣武毅獷厲本<lb/>
　　其涼國則世將之後乃西州之遺民歟亦其坎凛<lb/>
　　當世發之所致也時左補闕盧景亮見知於文者<lb/>
　　令予輯録遂成五十首贈之今綴各體後<lb/>
　古體詩<lb/>
　　游子吟<lb/>
女羞夫壻薄客恥主人賤遭遇同衆流低徊愧相見君<lb/>
非青銅鏡何事空照面莫以衣上塵不謂心如練人生<lb/>
<pb n="KR4h0161_WYG_045-3a"/>
當榮盛待士勿言倦君看白日馳何異弦上箭<lb/>
　　雜曲<lb/>
妾本蠶家女不識貴門儀藁砧持玉斧交結五陵兒十<lb/>
日或一見九日在路岐人生此夫壻富貴欲何為楊栁<lb/>
徒可折南山不可移婦人貴結髪寧有再嫁資嫁女莫<lb/>
望髙女心願所宜寧從賤相守不願貴相離藍葉鬱重<lb/>
重藍花若榴色少女歸少年光華自相得誰言配君子<lb/>
以奉百年身有義即夫壻無義還他人愛如寒爐火棄<lb/>
<pb n="KR4h0161_WYG_045-3b"/>
若秋風扇山嶽起面前相看不相見丈夫非小兒何用<lb/>
强相知不見朝生菌易成還易衰征客欲臨路居人還<lb/>
出門北風河梁上四野愁雲繁豈不戀我家夫壻多感<lb/>
恩前程有日月勲績在河源少婦馬前立請君聽一言<lb/>
春至草亦生誰能無别情殷勤展心素見新莫忘故遙<lb/>
望孟門山殷勤報君子既為隨陽雁勿學西流水嘗聞<lb/>
生别離悲莫悲於此同器不同榮堂下即千里與君貧<lb/>
賤交何異萍上水託身天使然同生復同死<lb/>
<pb n="KR4h0161_WYG_045-4a"/>
　　罷秩後入華山採茯苓逢道者<lb/>
委綬來名山觀竒恣所停山中若有聞言此不死庭遂<lb/>
逢五老人一謂西嶽靈或聞撨人語飛去入昴星授我<lb/>
出雲路蒼然凌石屏視之有文字乃古黄庭經左右長<lb/>
松列動搖風露零上蟠千年枝隂虬負青冥下結九秋<lb/>
霰流膏為茯苓取之砂石間異若龜鶴形况聞秦宫女<lb/>
華髪變已青有如上帝心與我千萬齡始疑有仙骨鍊<lb/>
魂可永寧何事逐豪逰飲啄以羶腥神物亦自閟風雷<lb/>
<pb n="KR4h0161_WYG_045-4b"/>
䕶此扄欲傳山中寶回䇿忽已暝乃悲世上人求醒終<lb/>
不醒<lb/>
　　從軍有苦樂行<hi>時從司空冀公北征作</hi>
勞者且莫歌我歌送君觴從君有苦樂此曲樂未央僕<lb/>
居在隴上隴水斷人腸東過秦宫路宫樹入咸陽時逢<lb/>
漢帝出諫獵至長楊詎馳逰俠窟非結少年場一旦承<lb/>
嘉惠輕身重恩光秉筆叅帷帟從軍至朔方邉地多隂<lb/>
風草木自凄涼斷絶海雲去出沒胡沙長參差引雁翼<lb/>
<pb n="KR4h0161_WYG_045-5a"/>
隠轔騰軍裝劍文夜如水馬汗凍成霜俠氣五都少矜<lb/>
功六郡良山河起目前睚眦死路傍北逐驅種落西臨<lb/>
復舊疆昔還尠餘資今出乃贏糧一矢弢夏服我弓不<lb/>
再張寄語丈夫雄苦樂身自當<lb/>
　　來從竇車騎<lb/>
東髪逢世屯懐恩抱明義讀書良不武學劍慙非智遂<lb/>
别魯諸生來從竇車騎追兵起邉急絡馬黄金轡出入<lb/>
燕南陲由來重意氣自經臯蘭戰入破樓煩地西北䕶<lb/>
<pb n="KR4h0161_WYG_045-5b"/>
三邉東南留一尉時過如雲雨參差不自意將軍失恩<lb/>
澤萬事從此異置酒髙臺上薄暮秋風起長㦸與我歸<lb/>
歸來同棄置自酌還自飲非名又非利歌出易水寒琴<lb/>
下雍門淚出逢平樂舊言在天階侍問我從軍苦自陳<lb/>
少年貴丈夫交四海徒論身自致漢將不封侯蘇卿還<lb/>
逺使今我終此曲此曲誠不易貴人難識心何由知忌<lb/>
諱<lb/>
　　效古促促曲為河上思婦作<lb/>
<pb n="KR4h0161_WYG_045-6a"/>
促促何促促黄河九迴曲嫁與棹船郎空牀將影宿不<lb/>
道君心不如石那令妾貌長如玉<lb/>
　　登夏州城觀送行人賦得六州胡兒歌<lb/>
六州胡兒六蕃語十歳騎羊射沙鼠沙頭牧馬孤雁飛<lb/>
漢軍㳺騎貂錦衣雲中征戍三千里今日征行何歳歸<lb/>
無定河邉數株栁共送行人一杯酒胡兒起作六蕃歌<lb/>
齊唱嗚嗚盡垂手心知舊國西州逺西嚮胡天望鄉乆<lb/>
回身忽作異方聲一聲回盡征人首蕃音塞曲自難分<lb/>
<pb n="KR4h0161_WYG_045-6b"/>
似説邉情向朔雲故國闗山無限路風沙滿眼堪斷魂<lb/>
不見天邉青草冢古來愁殺漢昭君<lb/>
　　夜上西城聽梁州<lb/>
行人夜上西城宿聽唱梁州雙管逐此時秋月滿闗山<lb/>
何處關山無此曲鴻雁新從北地來聞聲一半却飛回<lb/>
金河戍客腸應斷更在秋風百尺臺<lb/>
　近體詩<lb/>
　　獻劉濟<lb/>
<pb n="KR4h0161_WYG_045-7a"/>
草緑古燕州鶯聲引獨㳺雁歸天北畔春盡海西頭向<lb/>
日花偏落馳年水自流感恩知有地不上望京樓<lb/>
　　送同落第者東歸<lb/>
東門有行客落日滿前山聖代誰知者滄洲今獨還片<lb/>
雲歸海暮流水背城閒余亦依嵩潁松花深閉關<lb/>
　　登長城<hi>郭茂倩作塞下曲</hi>
漢家今上郡秦塞古長城有日雲長慘無風沙自驚當<lb/>
今聖天子不戰四夷平<lb/>
<pb n="KR4h0161_WYG_045-7b"/>
　　同崔頒登鸛雀樓<lb/>
鸛雀樓西百尺檣汀洲雲樹共茫茫漢家蕭鼓空流水<lb/>
魏國山河半夕陽事去千年猶恨速愁來一日即為長<lb/>
風烟併起思歸望逺目非春亦自傷<lb/>
　　過馬嵬<lb/>
金甲銀旌盡已回蒼茫羅袖隔風埃濃香猶自隨鸞輅<lb/>
恨魄無由離馬嵬南内真人悲帳殿東溟方士問蓬萊<lb/>
惟留坡畔彎環月時送殘輝入夜臺<lb/>
<pb n="KR4h0161_WYG_045-8a"/>
　　送賈校書東歸寄振上人<lb/>
北風吹雁數聲悲况指前林是别時秋草不堪頻送逺<lb/>
白雲何處更相期山隨匹馬行看暮路入寒城獨去遲<lb/>
為問東州故人道江淹已擬惠休書<lb/>
　　過五原至飲馬泉<lb/>
緑楊著水草如烟舊是胡兒飲馬泉幾處吹笳明月夜<lb/>
何人倚劍白雲天從來凍合關山路今日分流漢使前<lb/>
莫遣行人照容鬢恐驚憔悴入新年<lb/>
<pb n="KR4h0161_WYG_045-8b"/>
　　鷓鴣詞<lb/>
湘江斑竹枝錦翅鷓鴣飛處處湘雲合郎從何處歸<lb/>
　　聽唱赤白桃李花<lb/>
赤白桃李花先皇在時曲欲向西宫唱西宫宫樹緑<lb/>
　　代人乞花<lb/>
繡户朝眠起開簾滿地花春風解人意吹落妾西家<lb/>
　　宫怨<lb/>
露濕晴花春殿香月明歌吹在昭陽似將海水添宫漏<lb/>
<pb n="KR4h0161_WYG_045-9a"/>
共滴長門一夜長<lb/>
　　江南曲<hi>一作韓翃詩</hi>
長落花枝雨㸃消江城日暮好相邀春樓不閉葳蕤鎖<lb/>
緑水回連宛轉橋<lb/>
　　汴河曲<lb/>
汴水東流無限春隋家宫苑已成塵行人莫上長堤望<lb/>
風起楊花愁殺人<lb/>
　　寫情<lb/>
<pb n="KR4h0161_WYG_045-9b"/>
水紋珍簟思悠悠千里佳期一日休從此無心愛良夜<lb/>
任他明月下西樓<lb/>
　　九月十日雨中過張伯雄期栁雄未至<lb/>
柳吳興近無消息張長公貧苦寂寥惟有角巾霑雨至<lb/>
手持殘菊向西招<lb/>
　　上汝州郡樓<lb/>
黄昏鼓角似邉州三十年前上此樓今日山川對垂淚<lb/>
傷心不獨為悲秋<lb/>
<pb n="KR4h0161_WYG_045-10a"/>
　　宿石邑山中<lb/>
浮雲不共此山齊山靄蒼蒼望轉迷曉月暫飛髙樹裏<lb/>
秋河隔在數峰西<lb/>
　　避暑女冠<lb/>
霧袖煙裙雲母冠碧琉璃簟井氷寒焚香欲降三青鳥<lb/>
靜拂桐隂上玉壇<lb/>
　　春夜聞笛<lb/>
寒山吹笛望春歸遷客相看淚滿衣洞庭一夜無窮雁<lb/>
<pb n="KR4h0161_WYG_045-10b"/>
不待天明盡北飛<lb/>
　　從軍北征<lb/>
天山雪後海風寒横笛偏吹行路難磧裏征人三十萬<lb/>
一時回首月中看<lb/>
　　暖川<lb/>
朔風凍合鸊鵜泉牧馬千羣逐暖川塞外征行無盡日<lb/>
年年移帳雪中天<lb/>
　　度破訥沙<lb/>
<pb n="KR4h0161_WYG_045-11a"/>
眼見風來沙旋移經年不省草生時莫言塞北無春到<lb/>
總有春來何處知<lb/>
破訥沙頭雁正飛鸊鵜泉上戰初歸平明日出東南地<lb/>
滿磧寒光生鐵衣<lb/>
　　臨滹沱見蕃使列名<lb/>
漠南春色到滹沱邉柳青青塞馬多萬里江山今不閉<lb/>
漢家頻許郅支和<lb/>
　　夜宴觀石將軍舞<lb/>
<pb n="KR4h0161_WYG_045-11b"/>
微月東南上戍樓琵琶起舞錦纒頭更聞横笛闗山逺<lb/>
白草胡沙西塞秋<lb/>
　　聽曉角<hi>一作王昌齡</hi>
邉霜昨夜墮關榆吹角當城片月孤無限塞鴻飛不度<lb/>
秋風吹入小單于<lb/>
　　夜上受降城聞笛<lb/>
回樂峰前沙似雪受降城上月如霜不知何處吹蘆管<lb/>
一夜征人盡望鄉<lb/>
<pb n="KR4h0161_WYG_045-12a"/>
　嚴維<lb/>
　　維字正文越州山隂人至徳二載擢辭藻宏麗科<lb/>
　　辟河南幕府歴諸暨河南尉終秘書郎維與劉長<lb/>
　　卿善相倡和<lb/>
　　徐獻忠曰維詩錯綜亦密時出俊語澄除涇渭亦<lb/>
　　可逺致如柳塘春水漫花塢夕陽遲又野燒明山<lb/>
　　郭寒更出縣樓又夜靜溪聲近庭寒月色深皆有<lb/>
　　自然之態神情疎暢自不可少<lb/>
<pb n="KR4h0161_WYG_045-12b"/>
　近體詩<lb/>
　　晦日宴遊<lb/>
晦日湔裾俗春樓致酒時山公還已醉謝客舊能詩溪<lb/>
栁薫晴淺巖花待閏遲為邦乆無事比屋自熈熈<lb/>
　　九日陪崔郎中北山讌<lb/>
上客南臺至重陽此㑹文菊芳寒露洗杯翠夕陽曛務<lb/>
簡人同醉溪閒鳥自羣府中官最小惟有孟參軍<lb/>
　　秋夜船行<lb/>
<pb n="KR4h0161_WYG_045-13a"/>
扁舟時屬暝月上有餘輝海燕秋還去漁人夜不歸中<lb/>
流何寂寂孤棹也依依一㸃前村火誰家未掩扉<lb/>
　　荆溪館呈丘義興<lb/>
失路荆溪上依人忽暝投長橋今夜月陽羨古時州野<lb/>
燒明山郭寒更出縣樓先生能館我無事五湖逰<lb/>
　　同王徵君湘中有懐<lb/>
八月洞庭秋瀟湘水北流還家萬里夢為客五更愁不<lb/>
用看書帙偏宜上酒樓故人京洛滿何日復同逰<lb/>
<pb n="KR4h0161_WYG_045-13b"/>
　　酬劉員外見寄<hi>時劉為睦州司馬</hi>
蘇耽佐郡時近出白雲司藥補清羸疾牕吟絶妙詞栁<lb/>
塘春水漫花塢夕陽遲<hi>歐陽詩話云天容時態融和駘蕩如在目前</hi>欲識懐<lb/>
君意明朝訪檝師<lb/>
　　酬普選二上人期相㑹見寄<lb/>
本意宿東林因聽子賤琴遙知大小朗已斷去來心夜<lb/>
靜溪聲近庭寒月色深寧知塵外意定後更成吟<lb/>
　　送舍弟<lb/>
<pb n="KR4h0161_WYG_045-14a"/>
疎懶吾成性才華爾自强早稱眉最白何事綬仍黄時<lb/>
暑嗟於邁家貧念聚糧秖應宵夢裏詩興屬池塘<lb/>
　　送桃巖成上人歸本寺<lb/>
長老歸縁起桃花憶舊巖清晨雲抱石深夜月籠杉道<lb/>
具門人捧齋糧谷鳥銜餘生願依止文字欲三緘<lb/>
　　贈别劉長卿時赴河南嚴中丞幕府<lb/>
早見登郎署同時即下僚幾年江路永今去國門遙文<lb/>
變騷人體官移漢帝朝望山吟度日接枕話通宵萬里<lb/>
<pb n="KR4h0161_WYG_045-14b"/>
趨公府孤帆限信潮匡時知已老聖代恥逃堯<lb/>
　　九日登髙<lb/>
詩家九日憐芳菊遲客髙齋瞰浙江漢浦浪花搖素壁<lb/>
西陵樹色入秋牕木奴向熟懸金實桑落新開瀉玉缸<lb/>
四子醉時爭講徳笑論黄霸屈為邦<lb/>
　　送崔峒使往睦州兼寄薛司户<lb/>
如今相府用英髦獨往南州肯吿勞氷水近開漁浦出<lb/>
雪雲初巻定山髙木奴花映桐廬縣青雀舟隨白鷺濤<lb/>
<pb n="KR4h0161_WYG_045-15a"/>
使者應須訪㢘吏府中唯有范功曹<lb/>
　　歳初喜皇甫侍御至<lb/>
湖上新正逢故人情深應不笑家貧明朝别後門還掩<lb/>
修竹千竿一老身<lb/>
　　重送新安劉員外<lb/>
秋江渺渺水空波越客孤舟欲榜歌手折衰楊悲老大<lb/>
故人零落已無多<lb/>
　裴度<lb/>
<pb n="KR4h0161_WYG_045-15b"/>
　　度字中立河東聞喜人貞元初擢進士元和末為<lb/>
　　宰相歴事四朝以全徳始終與郭汾陽齊名其出<lb/>
　　討淮西過女儿山下刻石題詩後果尅期平賊其<lb/>
　　詩云待平賊壘報天子莫指仙山示武夫由是淮<lb/>
　　蔡底平民安生業<lb/>
　　唐趙璘云晉公貞元中作鑄劍㦸為農器賦觀其<lb/>
　　氣槩巳有立殊勲致太平之意進士李為作涙及<lb/>
　　輕薄暗小四賦李賀作樂府多屬意花草蜂蝶之<lb/>
<pb n="KR4h0161_WYG_045-16a"/>
　　間二子終不逺大文字之作可以定相命優劣矣<lb/>
　近體詩<lb/>
　　中書即事<lb/>
有意効承平無功答聖明灰心縁忍事霜鬢為論兵道<lb/>
直身還在恩深命轉輕鹽梅非擬議葵藿是平生白日<lb/>
長懸照蒼蠅漫發聲嵩陽舊田地終使謝歸耕<lb/>
　　傍水閒行<lb/>
閒餘何處覺身輕暫脱朝衣傍水行鷗鳥亦知人意靜<lb/>
<pb n="KR4h0161_WYG_045-16b"/>
故來相近不相驚<lb/>
　于良史<lb/>
　　良史為張徐州建封從事每自吟曰出身三十年<lb/>
　　髪白衣猶碧日暮倚朱門從朱汚袍赤建封因為<lb/>
　　奏章服焉官至侍御<lb/>
　　髙仲武云良史詩清雅工於形似如風兼殘雪起<lb/>
　　河帶斷氷流吟之未終皎然在目<lb/>
　近體詩<lb/>
<pb n="KR4h0161_WYG_045-17a"/>
　　春山夜月<lb/>
春來多勝事賞玩夜忘歸掬水月在手弄花香滿衣興<lb/>
來無逺近欲去惜芳非南望鐘鳴處樓臺深翠微<lb/>
　　冬日寄李贊府<lb/>
地際朝陽滿天邉宿霧收風兼殘雪起河帶斷氷流北<lb/>
闕馳心極南圖尚旅逰登臨思不巳何處得銷憂<lb/>
　　閒居寄薛據<lb/>
隠几讀黄老閒齋耳目清僻居人事少多病道心生雨<lb/>
<pb n="KR4h0161_WYG_045-17b"/>
洗山林濕鴉鳴池館晴晩來因廢巻行藥至西城<lb/>
　李宣逺<lb/>
　　宣逺貞元進士登第<lb/>
　近體詩<lb/>
　　并州路作<lb/>
秋日并州路黄榆落照間孤城吹角罷數騎射鵰還帳<lb/>
幕遙臨水牛羊自下山征人正埀淚烽火起雲間<lb/>
　宋濟<lb/>
<pb n="KR4h0161_WYG_045-18a"/>
　　濟徳宗時不第後禮部上甲乙名<lb/>
　近體詩<lb/>
　　東隣美女歌<lb/>
花暖江城斜日隂鶯啼繡户曉雲深春風不道珠簾隔<lb/>
傳得歌聲與客心<lb/>
　　和王七度玉門關上吹笛<lb/>
羌人吹笛戍樓間樓上蕭條海月閒借問梅花何處落<lb/>
風吹一夜滿關山<lb/>
<pb n="KR4h0161_WYG_045-18b"/>
　何扶<lb/>
　　扶太和九年及第明年捷三第<lb/>
　近體詩<lb/>
　　送閬州妓人歸老<lb/>
竹翠嬋娟草徑幽佳人歸老傍汀洲玉蟾露冷梁塵暗<lb/>
金鳳花開雲鬢秋十畝稻香新緑野一聲歌斷舊青樓<lb/>
芭蕉半捲西池雨日暮門前雙白鷗<lb/>
　宋邕<lb/>
<pb n="KR4h0161_WYG_045-19a"/>
　　邕唐末五雲溪人范攄云邕初無令譽及嬰瞽疾<lb/>
　　而詩名始彰或戲其詩云緑楊宜向雨中看所謂<lb/>
　　無眼作有眼之詩<lb/>
　近體詩<lb/>
　　春日<lb/>
輕花細葉滿林端昨夜春風曉色寒黄鳥不堪愁裏聽<lb/>
緑楊宜向雨中看<lb/>
　趙光逺<lb/>
<pb n="KR4h0161_WYG_045-19b"/>
　　光逺字里未詳<lb/>
　近體詩<lb/>
　　題北里妓人壁<lb/>
魚鑰獸環斜掩門萋萋芳草憶王孫醉凭青鎖窺韓夀<lb/>
閒擲金梭惱謝鯤不夜珠光連玉匣辟寒釵影落瑤尊<lb/>
欲知腸斷相思處役盡江淹别後魂<lb/>
　　咏手<lb/>
粧成皓腕洗凝脂背接紅巾掬水時薄霧袖中拈玉斚<lb/>
<pb n="KR4h0161_WYG_045-20a"/>
斜陽屏上撚青絲喚人急拍臨前檻摘杏髙揎近曲池<lb/>
好是琵琶絃畔見細圓無節玉參差<lb/>
撚玉磋瓊軟復圓緑牕誰見上琴絃慢籠彩筆閒書字<lb/>
斜指瑤堦笑打錢指甲試香添麝炷舌頭輕㸃貼金鈿<lb/>
象床珍簟宫棋處拈定文楸占角邉<lb/>
　鮑防<lb/>
　　防字子慎襄州人天寶進士遷太原尹河東節度<lb/>
　　使徳宗授工部尚書防尤工詩與謝良弼友善時<lb/>
<pb n="KR4h0161_WYG_045-20b"/>
　　號鮑謝<lb/>
　古體詩<lb/>
　　雜感<lb/>
漢家海内承平乆萬國戎王皆稽首天馬嘗衘苜蓿花<lb/>
胡人歳獻蒲桃酒五月荔枝初破顔朝辭象郡夕函關<lb/>
雁飛不度桂陽嶺馬走先過林邑山甘泉御果垂仙閣<lb/>
日暮無風香自落逺物皆重近皆輕雞雖有徳不如鶴<lb/>
　劉商<lb/>
<pb n="KR4h0161_WYG_045-21a"/>
　　商字子夏彭城人居長安工畫山水官至檢校禮<lb/>
　　部郎中<lb/>
　古體詩<lb/>
　　銅雀妓<lb/>
魏主矜蛾眉美人美於玉髙樓無晝夜歌舞竟未足盛<lb/>
色如轉圜夕陽落深谷仍令身殁後尚縱平生慾紅粉<lb/>
横淚痕調絃向空屋舉頭君不在惟見西陵木玉輦豈<lb/>
再來嬌鬟為誰緑那堪秋風裏更舞陽春曲曲罷情不<lb/>
<pb n="KR4h0161_WYG_045-21b"/>
勝䦨干向西哭臺邉生野草來去罥羅縠况復陵寢間<lb/>
雙雙見麋鹿<lb/>
　　秋夜聽嚴紳巴童唱竹枝歌<lb/>
巴人逺從荆江客回首荆山楚雲隔思歸夜唱竹枝歌<lb/>
庭槐葉落秋風多曲中歴歴叙鄉思鄉思綿綿楚詞古<lb/>
身騎吳牛不畏虎手提蓑笠欺風雨猿啼日暮江岸邉<lb/>
緑林連山水連天來時十三今十五一成新衣已再補<lb/>
鴻雁南飛報隣伍在家歡樂辭家苦天晴露白鐘漏遲<lb/>
<pb n="KR4h0161_WYG_045-22a"/>
淚痕滿面看竹枝曲終寒竹風裊裊西方日落東方曉<lb/>
　　柳條歌送客<lb/>
露井夭桃春未到遲日猶寒柳開早髙枝低枝飛鸝黄<lb/>
千條萬條覆宫牆幾回離别折欲盡一夜東風吹又長<lb/>
毿毿拂人行不進依依送君無逺近青青去住隨柳條<lb/>
却寄來人以為信<lb/>
　　雜言同豆盧郎中郭南七里橋哀悼姚倉曹<lb/>
橋邉足離别終日為悲辛登橋因歎逝却羨别離人橋<lb/>
<pb n="KR4h0161_WYG_045-22b"/>
下東流水芳樹櫻桃蕊流水與潮回花落明年開可憐<lb/>
三語椽長作九泉灰宿昔懽逰在何處花前飲足求仙<lb/>
去<lb/>
　令狐楚<lb/>
　　楚字慤士徳棻之裔與李逢吉善元和末為相敬<lb/>
　　宗逐李紳楚自宣武節度徙天平入為左僕射子<lb/>
　　綯自湖州召入翰林為學士間嵗拜相渭南尉趙<lb/>
　　嘏獻詩曰鶚在卿雲氷在壺代天才業奉訏謨榮<lb/>
<pb n="KR4h0161_WYG_045-23a"/>
　　同伊陟傳朱户秀比王商入畫圖昨夜星辰回劍<lb/>
　　履前年風月滿江湖不知機務時多暇猶許詩家<lb/>
　　屬和無<lb/>
　近體詩<lb/>
　　立春後言懐招汴州李庭衙推<lb/>
閒齋夜擊唾壺歌試望夷門奈逺何每聽塞笳離夢斷<lb/>
時窺清鑑旅愁多稍驚宵漏丁丁促已覺春風習習和<lb/>
海内故人君最老花間鞭馬更相過<lb/>
<pb n="KR4h0161_WYG_045-23b"/>
　　逰晉祠上李逢吉相公<lb/>
不歴晉祠三十年白頭重到一凄然泉聲自昔鏘寒玉<lb/>
草色雖秋耀翠鈿少壯同逰寧有數尊榮再㑹便無縁<lb/>
相思臨水下雙淚寄入并汾向洛川<lb/>
　　逺别離<lb/>
玳織鴛鴦履金裝翡翠簪畏人相問著不擬到城南<lb/>
　　逰春辭<lb/>
一夜好風吹新花一萬枝風前調玉管花下簇金羈<lb/>
<pb n="KR4h0161_WYG_045-24a"/>
　　長相思<lb/>
君行登隴上妾夢在閨中玉筯千行落銀牀一半空<lb/>
綺席春眠覺紗窓曉望迷朦朧殘夢裏猶自在遼西<lb/>
　　從軍行<lb/>
荒雞隔水啼汗馬向風嘶終日隨旌斾何時罷鼓鼙<lb/>
却望氷河濶前登雪嶺髙征人幾多在又擬戰臨洮<lb/>
胡風千里驚漢月五更明縱有還家夢猶聞出塞聲<lb/>
暮雪迷青海隂崖覆白山可憐班定逺生入玉門關<lb/>
<pb n="KR4h0161_WYG_045-24b"/>
　　思君恩<lb/>
小苑鸎歌歇長門蝶舞多眼看春又去翠輦不經過<lb/>
紫禁香如霧青天月似霜雲韶何處奏祇是在昭陽<lb/>
　　少年行<lb/>
少小邉城慣放狂驏騎蕃馬射黄羊如今年老無筋力<lb/>
猶倚營門數雁行<lb/>
弓背霞明劍照霜秋風走馬出咸陽未收天子河湟地<lb/>
不擬回頭望故鄉<lb/>
<pb n="KR4h0161_WYG_045-25a"/>
　　望春辭<lb/>
髙樓望見一花開便覺春光四面來暖日晴雲知次第<lb/>
東風不用更相催<lb/>
　長孫佐輔<lb/>
　　佐輔朔方人徳宗時弟公輔為吉州刺史佐輔往<lb/>
　　依焉<lb/>
　古體詩<lb/>
　　山居雨霽即事<lb/>
<pb n="KR4h0161_WYG_045-25b"/>
結茅蒼嶺下自與喧卑隔况值雷雨晴郊原轉岑寂出<lb/>
門看反照繞屋殘漏滴古路絶人行荒陂響螻蟈籬崩<lb/>
𤓰豆蔓圃壊牛羊跡斷續古祠鴉髙低逺村笛喜聞東<lb/>
皋潤欲往未通屐杖䇿試危橋攀蘿瞰苔壁隣翁夜相<lb/>
訪緩酌聊跂石新月出汙罇浮雲在巾舄常隳腐儒操<lb/>
謬習經邦畫有待時未知非關慕沮溺<lb/>
　　關山月<lb/>
淒淒還切切戍客多離别何處最傷心關山見秋月關<lb/>
<pb n="KR4h0161_WYG_045-26a"/>
月竟如何由來逺近歌始經𤣥莵塞終繞白狼河忽憶<lb/>
秦樓婦流光應共有巳得並蛾眉還知攬纎手去嵗照<lb/>
同行比翼復連形今宵照獨立顧影自㷀㷀餘輝漸西<lb/>
落夜夜看如昨借問映旌旗何如鑒帷幙拂曉朔風悲<lb/>
蓬驚雁不飛幾時征戍罷還向月中歸<lb/>
　　隴西行<lb/>
隂雲凝朔氣隴上正飛雪四月草不生北風勁如割朝<lb/>
來羽書急夜宿長城窟道隘行不前相呼抱鞍歇人寒<lb/>
<pb n="KR4h0161_WYG_045-26b"/>
指欲墮馬凍蹄亦裂射雁旋充饑斧氷還止渴寧辭解<lb/>
圍鬭但恐乘疲沒早晩邉候空歸來養羸骨<lb/>
　　山行即事<lb/>
日落風䬘䬘驅車行逺郊中心有所悲古墓穿黄茅茅<lb/>
中狐兎窠四面烏鳶巢鬼火時獨出人烟不相交行行<lb/>
近破村一徑欹還坳迎霜聽蟋蟀向月看蠨蛸翁喜客<lb/>
來坐客來羞厨庖濁醪誇潑螘時果仍新苞相勸對寒<lb/>
燈呼兒爇枯梢性樸頗近古其言無斗筲憂歡世上并<lb/>
<pb n="KR4h0161_WYG_045-27a"/>
嵗月途中抛誰知問津客空作楊雄嘲<lb/>
　　古宫怨<lb/>
窓前好樹名玫瑰去年花落今年開無情春色尚識返<lb/>
君心忽斷何時來憶昔粧成候仙仗宫鎖玲瓏日新上<lb/>
拊心却笑西子嚬掩鼻誰憂鄭姬謗草染文章衣下履<lb/>
花粘甲乙床前帳三千玉貌休自誇十二金釵獨相向<lb/>
盛衰傾奪欲何如嬌愛翻悲逐佞諛重逺豈能慙沼鵠<lb/>
棄前方見泣舩魚看籠不記薫龍腦詠扇空曾秃鼠鬚<lb/>
<pb n="KR4h0161_WYG_045-27b"/>
始喜類蘿新託栢終傷如薺却甘荼院深獨開還獨閉<lb/>
鸚鵡驚飛苔覆地滿箱舊賜前日衣漬枕新垂夜來淚<lb/>
恨多開鏡照還悲緑髻青蛾尚未衰莫道新縑長絶比<lb/>
猶逢故劍㑹相追<lb/>
　　尋山家<lb/>
獨訪山家歇還涉茅屋斜連隔松葉主人聞語未開門<lb/>
繞籬野菜飛黄蝶<lb/>
　　對鏡吟<lb/>
<pb n="KR4h0161_WYG_045-28a"/>
憶昔逢君新納聘青銅鑄出千年鏡意憐光彩固無瑕<lb/>
義比恩情永相映每將鑒面兼鑒心鑒來不輟情逾深<lb/>
君非結心空結帶結處尚新恩已背開簾覽鏡悲難語<lb/>
對面相看孟門阻掩匣徒慙雙鳳飛懸臺欲効孤鸞舞<lb/>
粧成持照尚當時只畏愁多遽變衰昔日照來人共許<lb/>
今朝照罷自生疑鏡上有塵猶可拂君恩詎肯無迴時<lb/>
　　南中客舍對雨送故人歸北<lb/>
猿聲啾啾雁聲苦巻簾相對愁不語幾年客吳君在楚<lb/>
<pb n="KR4h0161_WYG_045-28b"/>
况送君歸我猶阻家書作得不忍封北風吹斷堦前雨<lb/>
　近體詩<lb/>
　　代别後夢别<lb/>
别中還夢别悲後更生悲覺夢俱千里追尋難再期翻<lb/>
思夢裏苦却恨覺來遲縱是非真事何妨夢㑹時<lb/>
　　杭州秋日留别故友<lb/>
相見又相别大江秋水深悲歡一世事去住兩鄉心淅<lb/>
瀝籬下葉凄清堦上琴獨隨孤棹去何處更同衾<lb/>
<pb n="KR4h0161_WYG_045-29a"/>
　　　别友人<lb/>
　愁多不忍醒時别想極還尋靜處行誰遣同衾又分手<lb/>
　不如行路本無情<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_045-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻四十五<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_046-1a"/>
　欽定四庫全書<lb/>
御定全唐詩錄巻四十六<lb/>
　　韓愈<lb/>
　　　愈字退之鄧州南陽人生三嵗而孤隨伯兄㑹貶<lb/>
　　　官嶺表㑹卒嫂鄭鞠之愈自知讀書日記數千百<lb/>
　　　言比長盡能通六經百家學擢進士第㑹董晉為<lb/>
　　　宣武節度使表署觀察推官晉卒依武寧節度使<lb/>
　　　張建封建封辟府推官操行堅正鯁言無所忌調<lb/>
<pb n="KR4h0161_WYG_046-1b"/>
　　　四門博士遷監察御史上疏極論宫市徳宗怒貶<lb/>
　　　陽山令有愛在民民生子多以其姓字之改江陵<lb/>
　　　法曹叅軍元和初權知國子博士分司東都三嵗<lb/>
　　　為真改都官員外郎即拜河南令遷職方員外郎<lb/>
　　　坐桞澗事復為博士改比部郎中史館修撰轉考<lb/>
　　　功知制誥進中書舍人論淮西事執政不喜改太<lb/>
　　　子右庶子裴度宣慰淮西奏愈行軍司馬元濟平<lb/>
　　　遷刑部侍郎憲宗迎佛骨入禁中上表力諌帝大<lb/>
<pb n="KR4h0161_WYG_046-2a"/>
　　怒持示宰相將抵以死裴度崔羣及戚里諸貴皆<lb/>
　　為愈言乃貶潮州刺史尋改袁州召拜國子祭酒<lb/>
　　轉兵部侍郎鎮州亂詔愈宣撫愈歸轉吏部侍郎<lb/>
　　時宰相李逢吉惡李紳欲逐之遂以愈為京兆尹<lb/>
　　兼御史大夫特詔不臺參而除紳中丞紳果劾奏<lb/>
　　愈愈以詔自解其後文刺紛然宰相以臺府不協<lb/>
　　遂罷愈為兵部侍郎而出紳江西觀察使紳見帝<lb/>
　　得留愈亦復為吏部侍郎卒年五十七贈禮部尚<lb/>
<pb n="KR4h0161_WYG_046-2b"/>
　　書謚曰文<lb/>
　　續世説云韓愈與人交榮悴不易而觀諸權門豪<lb/>
　　士如僕𨽻焉瞪然不顧穆宗以愈為京兆尹六軍<lb/>
　　不敢犯法私相謂曰是尚欲燒佛骨何可犯之<lb/>
　　佳話錄云韓十八愈直是太輕薄謂李二十六程<lb/>
　　曰某與丞相崔大羣同年往還直是聰明過人李<lb/>
　　曰何處是過人者韓曰共愈往還二十餘年不曽<lb/>
　　共説著文章此豈不是敏慧過人也<lb/>
<pb n="KR4h0161_WYG_046-3a"/>
　古體詩<lb/>
　　元和聖徳詩<hi>并序</hi>
　　　臣愈頓首再拜言臣伏見皇帝陛下即位已來<lb/>
　　　誅流姦臣朝廷清明無有欺蔽外斬楊惠琳劉<lb/>
　　　闢以收夏蜀東定青徐積年之叛海内怖駭不<lb/>
　　　敢違越郊天吿廟神靈歡喜風雨晦明無不從<lb/>
　　　順太平之期適當今日臣䝉被恩澤日與羣臣<lb/>
　　　序立紫宸殿陛下親望穆穆之光而其職業又在<lb/>
<pb n="KR4h0161_WYG_046-3b"/>
　　　以經籍教導國子誠宜率先作歌詩以稱道盛<lb/>
　　　徳不可以辭語淺薄不足以自效為解輒依古<lb/>
　　　作四言元和聖徳詩一篇凡千有二十四字指<lb/>
　　　事實錄具載明天子文武神聖以警動百姓耳<lb/>
　　　目傳示無極其詩曰<lb/>
皇帝即阼物無違拒曰晹而晹曰雨而雨維是元年有<lb/>
盜在夏欲覆其州以踵近武皇帝曰嘻豈不在我負鄙<lb/>
為艱縱則不可出師征之其衆十旅軍其城下吿以福<lb/>
<pb n="KR4h0161_WYG_046-4a"/>
禍腹敗枝披不敢保聚擲首陴外降幡夜竪疆外之險<lb/>
莫過蜀土韋臯去鎮劉闢守後血人于牙不肯吐口開<lb/>
庫啗士曰隨所取汝張汝弓汝鼓汝鼓汝為表書求我<lb/>
帥汝事始上聞在列咸怒皇帝曰然嗟逺士女茍附而<lb/>
安則且付與讀命于庭出節少府朝發京師夕至其部<lb/>
闢喜謂黨汝振而伍蜀可全有此不當受萬牛臠炙萬<lb/>
甕行酒以錦纒股以紅帕首有恇其兇有餌其誘其出<lb/>
穰穰隊以萬數遂劫東川遂據城阻皇帝曰嗟其又可<lb/>
<pb n="KR4h0161_WYG_046-4b"/>
許爰命崇文分卒禁禦有安其驅無暴我野日行三十<lb/>
徐壁其右闢黨聚謀鹿頭是守崇文奉詔進退規矩戰<lb/>
不貪殺擒不濫數四方節度整兵頓馬上章請討俟命<lb/>
起坐皇帝曰嘻無汝煩苦荆并洎梁在國門户出師三<lb/>
千各選爾醜四軍齊作殷其如阜或㧞其角或脫其距<lb/>
長驅洋洋無有齟齬八月壬午闢棄城走載妻與妾包<lb/>
裹稚乳是日崇文入處其宇分散逐捕搜原剔藪闢窮<lb/>
見窘無地自處俯視大江不見洲渚遂自顛倒若杵投<lb/>
<pb n="KR4h0161_WYG_046-5a"/>
臼取之江中枷脰械手婦女纍纍啼哭拜叩來獻闕下<lb/>
以告廟社周示城市咸使觀覩解脱攣索夾以砧斧婉<lb/>
婉弱子赤立傴僂牽頭曳足先斷腰膂次及其徒體骸<lb/>
撑拄末乃取闢駭汗如寫揮刀紛紜争刌膾脯優賞將<lb/>
吏扶珪綴組帛堆其家粟塞其庾哀憐陣殁廪給孤寡<lb/>
贈官封墓周帀宏溥經戰伐地寛免租簿施令酬功急<lb/>
疾如火天地中間莫不順序幽恒青魏東盡海浦南至<lb/>
徐蔡區外雜虜怛威赧徳踧踖蹈舞掉棄兵革私習簋<lb/>
<pb n="KR4h0161_WYG_046-5b"/>
簠來請來覲十百其耦皇帝曰吁伯父叔舅各安爾位<lb/>
訓厥甿畮正月元日初見宗祖躬執百禮登降拜俯薦<lb/>
于新宫視瞻梁梠慼見顔色涙落入爼侍祠之臣助我<lb/>
惻楚乃以上辛於郊用牡除于國南鱗筍毛簴廬幕周<lb/>
施開揭磊砢獸盾騰拏圓壇帖妥天兵四羅旂常婀娜<lb/>
駕龍十二魚魚雅雅宵昇于丘奠璧獻斚衆樂驚作轟<lb/>
豗融冶紫焰嘘呵髙靈下墮羣星從坐錯落侈哆日君<lb/>
月妃煥赫婐㛂瀆鬼濛鴻嶽祗嶪峩飫沃羶薌産祥降<lb/>
<pb n="KR4h0161_WYG_046-6a"/>
嘏鳳凰應奏舒翼自拊赤麟黄龍逶蛇結紏卿士庶人<lb/>
黄童白叟踴躍歡呀失喜噎歐乾清坤夷境落褰舉帝<lb/>
車迴來日正當午幸丹鳳門大赦天下滌濯剗硤磨滅<lb/>
瑕垢續功臣嗣㧞賢任耉孩養無吿仁滂施厚皇帝神<lb/>
聖通達今古聽聰視明一似堯禹生知法式動得理所<lb/>
天錫皇帝為天下主并包畜養無異細鉅億載萬年敢<lb/>
有違者皇帝儉勤盥濯陶瓦斥遣浮華好此綈紵敕戒<lb/>
四方侈則有咎天錫皇帝多麥與黍無召水旱耗于雀<lb/>
<pb n="KR4h0161_WYG_046-6b"/>
鼠億載萬年有富無窶皇帝正直别白善否擅命而狂<lb/>
既翦旣去盡遂羣姦靡有遺侣天錫皇帝厖臣碩輔博<lb/>
問遐觀以置左右億載萬年無敢余侮皇帝大孝慈祥<lb/>
悌友怡怡愉愉奉太皇后浹于族親濡及九有天錫皇<lb/>
帝與天齊壽登兹太平無怠永乆億載萬年為父為母<lb/>
博士臣愈職是訓詁作為歌詩以配吉甫<lb/>
　　剝啄行<lb/>
剝剝啄啄有客至門我不出應客去而嗔從者語我子<lb/>
<pb n="KR4h0161_WYG_046-7a"/>
胡為然我不厭客困于語言欲不出納以堙其源空堂<lb/>
幽幽有秸有莞門以兩版叢書於間窅窅深塹其墉甚<lb/>
完彼寧可隳此不可干從者語我嗟子誠難子雖云爾<lb/>
其口益蕃我為子謀有萬其全凡今之人急名與官子<lb/>
不引去與為波瀾雖不開口雖不開闗變化咀嚼有鬼<lb/>
有神今去不勇其如後艱我謝再拜汝無復云徃追不<lb/>
及來不有年<hi>公被讒出令陽山至是召還又有謗之者故三星行云名聲相乗除得少失有餘剝</hi>
<hi>啄行云我不厭客困于語言不欲出納以堙其源各有所激云爾歐陽文忠擬剝啄行寄趙少師云剥剥復啄</hi>
<pb n="KR4h0161_WYG_046-7b"/>
<hi>啄柴門驚鳥雀故人千里駕信士百金諾云云然公逺讒避謗欲謝客以堙其源故深其塹堅其墉要為不可</hi>
<hi>干者而歐陽則歸老故鄉欣然喜客之至是以其辭不同如此</hi>
　琴操<lb/>
　　將歸操　孔子之趙聞殺鳴犢作<lb/>
狄之水兮其色幽幽我將濟兮不得其由涉其淺兮石<lb/>
齧我足乘其深兮龍入我舟我濟而悔兮將安歸尤歸<lb/>
兮歸兮無與石鬬兮無應龍求<lb/>
　　猗蘭操　孔子傷不逢時作<lb/>
<pb n="KR4h0161_WYG_046-8a"/>
蘭之猗猗揚揚其香不採而佩於蘭何傷今天之旋其<lb/>
曷為然我行四方以日以年雪霜貿貿薺麥之茂子如<lb/>
不傷我不爾覯薺麥之茂薺麥之有君子之傷君子之<lb/>
守<lb/>
　　拘幽操　文王羑里作<lb/>
目窈窈兮其凝其盲耳肅肅兮聽不聞聲朝不日出兮<lb/>
夜不見月與星有知無知兮為死為生嗚呼臣罪當誅<lb/>
兮天王聖明<lb/>
<pb n="KR4h0161_WYG_046-8b"/>
　　履霜操　尹吉甫子伯奇無罪為後母譖而見逐<lb/>
　　　自傷作<lb/>
父兮兒寒母兮兒飢兒罪當笞逐兒何為兒在中野以<lb/>
宿以處四無人聲誰與兒語兒寒何衣兒飢何食兒行<lb/>
于野履霜以足母生衆兒有母憐之獨無母憐兒寧不<lb/>
悲<lb/>
　　雉朝飛操　牧犢子七十無妻見雉雙飛感之而<lb/>
　　　作<lb/>
<pb n="KR4h0161_WYG_046-9a"/>
雉之飛于朝日羣雌孤雄意氣横出當東而西當啄而<lb/>
飛隨飛隨啄羣飛粥粥嗟我雖人曽不如彼雉雞生身<lb/>
七十年無一妾與妃<lb/>
　　别鵠操　商陵穆子娶妻五年無子父母欲其改<lb/>
　　　娶其妻聞之中夜悲嘯穆子感之而作<lb/>
雄鵠銜枝來雌鵠啄泥歸巢成不生子大義當乖離江<lb/>
漢水之大鵠身鳥之㣲更無相逢日且可繞樹相隨飛<lb/>
　　南山詩<lb/>
<pb n="KR4h0161_WYG_046-9b"/>
吾聞京城南兹惟羣山囿東西兩際海巨細難悉究山<lb/>
經及地志茫昧非受授團辭試提挈挂一念萬漏欲休<lb/>
諒不能粗叙所經覯嘗昇崇丘望戢戢見相凑晴明出<lb/>
稜角縷脈碎分繡蒸嵐相澒洞表裡忽通透無風自飄<lb/>
簸融液煦柔茂横雲時平凝㸃㸃露數岫天空浮修眉<lb/>
濃綠畫新就孤橕有巉絶海浴褰鵬噣春陽潛沮洳濯<lb/>
濯吐深秀巖巒雖嵂崒輭弱類含酎夏炎百木盛蔭鬱<lb/>
増埋覆神靈日歊歔雲氣争結構秋霜喜刻轢磔卓立<lb/>
<pb n="KR4h0161_WYG_046-10a"/>
癯瘦叅差相叠重剛耿陵宇宙冬行雖幽墨氷雪工琢<lb/>
鏤新曦照危峨億丈恒髙袤明昏無停態頃刻異狀候<lb/>
西南雄太白突起莫閒簉藩都配徳運分宅占丁戊逍<lb/>
遙越坤位詆訐陷乾竇空虚寒兢兢風氣較搜潄朱維<lb/>
方燒日陰霰縱騰糅昆明大池北去覿偶晴晝緜聨窮<lb/>
俯視倒側困清漚㣲瀾動水面踊躍躁猱狖驚呼惜破<lb/>
碎仰喜呀不仆前尋徑杜墅坌蔽畢原陋﨑嶇上軒昻<lb/>
始得觀覽富行行將遂窮嶺陸煩互走勃然思坼裂擁<lb/>
<pb n="KR4h0161_WYG_046-10b"/>
掩難恕宥巨靈與夸蛾逺賈期必售還疑造物意固䕶<lb/>
蓄精祐力雖能排斡雷電怯呵詬攀緣脱手足蹭蹬抵<lb/>
積甃茫如試矯首堛塞生怐愗威容喪蕭爽近新迷逺<lb/>
舊拘官計日月欲進不可又因緣窺其湫凝湛閟陰嘼<lb/>
<hi>嘼音嗅</hi>魚鰕可俯掇神物安敢寇林柯有脱葉欲墮鳥驚<lb/>
救争銜彎環飛投棄急哺鷇旋歸道迴睨達枿壯復奏<lb/>
吁嗟信奇恠峙質能化貿前年遭譴謫探歴得邂逅初<lb/>
從藍田入顧眄勞頸脰時天晦大雪淚目苦矇瞀峻塗<lb/>
<pb n="KR4h0161_WYG_046-11a"/>
拖長冰直上若懸溜褰衣步推馬顛蹶退且復蒼黄忘<lb/>
遐睎所矚纔左右杉篁咤蒲蘓杲耀攢介胄專心憶平<lb/>
道脱險逾避臭昨來逢清霽宿願忻始副峥嶸躋冢頂<lb/>
倐閃雜鼯鼬前低劃開濶爛漫堆衆皺或連若相從或<lb/>
蹙若相鬬或妥若弭伏或竦若驚雊或散若瓦解或赴<lb/>
若輻凑或翩若舩遊或決若馬驟或背若相惡或向若<lb/>
相佑或亂若抽筍或嵲若注灸或錯若繪畫或繚若篆<lb/>
籕或羅若星離或蓊若雲逗或浮若波濤或碎若鋤耨<lb/>
<pb n="KR4h0161_WYG_046-11b"/>
或如賁育倫賭勝勇前購先強勢已出後鈍嗔䛠譳<hi>音鬬</hi>
<hi>耨</hi>或如帝王尊叢集朝賤幼雖親不褻狎雖逺不悖謬<lb/>
或如臨食案肴核紛飣餖又如遊九原墳墓包槨柩或<lb/>
纍若盆甖或揭若㽅梪或覆若曝鼈或頽若寢獸或蜿<lb/>
若藏龍或翼若摶鷲或齊若友朋或隨若先後或迸若<lb/>
流落或顧若宿畱或戾若仇讐或密若婚媾或儼若峨<lb/>
冠或翻若舞袖或屹若戰陣或圍若蒐狩或靡然東注<lb/>
或偃然北首或如火熺焰或若氣饙餾或行而不輟或<lb/>
<pb n="KR4h0161_WYG_046-12a"/>
遺而不收<hi>易井收勿幕音狩</hi>或斜而不倚或弛而不彀或赤若<lb/>
秃鬝或燻若柴槱或如龜坼兆或若卦分繇<hi>音宙</hi>或前横<lb/>
若剝或後斷若垢延延離又屬夬夬叛還遘喁喁魚闖<lb/>
萍落落月經宿誾誾樹墻垣巘巘架庫廐參參削劍㦸<lb/>
煥煥銜瑩琇敷敷花披萼闟闟屋摧霤悠悠舒而安兀<lb/>
兀狂以狃超超出猶奔蠢蠢駭不懋大哉立天地經紀<lb/>
肖營腠厥初孰開張僶俛誰勸侑創兹朴而巧戮力忍<lb/>
勞疚得非施斧斤無乃假詛咒鴻荒竟無傳功大莫酬<lb/>
<pb n="KR4h0161_WYG_046-12b"/>
僦嘗聞於祠官芬苾降歆嗅斐然作歌詩惟用贊報酭<lb/>
　　謝自然詩<lb/>
果州南充縣寒女謝自然童騃無所識但聞有神仙輕<lb/>
生學其術乃在金泉山繁華榮慕絶父母慈愛捐凝心<lb/>
感魑魅慌惚難具言一朝坐空室雲霧生其間如聆笙<lb/>
竽韻來自㝠㝠天白日變幽晦蕭蕭風景寒簷楹蹔明<lb/>
滅五色光屬聨觀者徒傾駭躑躅詎敢前須臾自輕舉<lb/>
飄若風中煙茫茫八紘大影響無由緣里胥上其事郡<lb/>
<pb n="KR4h0161_WYG_046-13a"/>
守驚且歎驅車領官吏甿俗争相先入門無所見冠屨<lb/>
同蛻蟬皆云神仙事灼灼信可傳余聞古夏后象物知<lb/>
神姦山林民可入魍魎莫逢㫋逶迤不復振後世恣欺<lb/>
謾幽明紛雜亂人鬼更相殘秦皇雖篤好漢武洪其源<lb/>
自從二主來此禍竟連連木石生恠變狐貍騁妖患莫<lb/>
能盡性命安得更長延人生處萬類知識最為賢奈何<lb/>
不自信反欲從物遷徃者不可悔孤魂抱深寃來者猶<lb/>
可誡余言豈空文人生有常理男女各有倫寒衣及飢<lb/>
<pb n="KR4h0161_WYG_046-13b"/>
食在紡績耕耘下以保子孫上以奉尊親茍異於此道<lb/>
皆為棄其身噫乎彼寒女永託異物羣感傷遂成詩昧<lb/>
者宜書紳<lb/>
　　秋懐詩<lb/>
牕前兩好樹衆葉光疑薿秋風一披拂䇿䇿鳴不已㣲<lb/>
燈照空牀夜半偏入耳愁憂無端來感歎成坐起天明<lb/>
視顔色與故不相似羲和驅日月疾急不可恃浮生雖<lb/>
多塗趨死惟一軌胡為浪自苦得酒且歡喜<lb/>
<pb n="KR4h0161_WYG_046-14a"/>
白露下百草蕭蘭共雕悴青青四墻下已復生滿地寒<lb/>
蟬暫寂寞蟋蟀鳴自恣運行無窮期禀受氣苦異適時<lb/>
各得所松栢不必貴<lb/>
秋氣日惻惻秋空日凌凌上無枝上蜩下無盤中蠅豈<lb/>
不感時節耳目去所憎清曉巻書坐南山見髙稜其下<lb/>
澄湫水有蛟寒可<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>惜哉不得往豈謂吾無能<lb/>
離離掛空悲慼慼抱虚警露泫秋樹髙蟲弔寒夜永斂<lb/>
退就新懦趨營悼前猛歸愚識夷塗汲古得修綆名浮<lb/>
<pb n="KR4h0161_WYG_046-14b"/>
猶有恥味薄真自幸庶幾遺悔尤即此是幽屏<lb/>
秋夜不可晨秋日苦易暗我無汲汲志何以有此憾寒<lb/>
雞空在棲缺月煩屢瞰有琴具㣲絃再鼓聽愈淡古聲<lb/>
乆埋滅無由見真濫低心逐時趨苦勉秪能蹔有如乗<lb/>
風船一縱不可纜不如覷文字丹鉛事㸃勘豈必求贏<lb/>
餘所要石與甔<lb/>
巻巻落地葉隨風走前軒鳴聲若有意顛倒相追奔空<lb/>
堂黄昬暮我坐黙不言童子自外至吹燈當我前問我<lb/>
<pb n="KR4h0161_WYG_046-15a"/>
我不應饋我我不餐退坐西壁下讀詩盡數編作者非今<lb/>
士相去時已千其言有感觸使我復悽酸顧謂汝童子<lb/>
置書且安眠丈人屬有念事業無窮年<lb/>
霜風侵梧桐衆葉着樹乾空階一片下琤若摧琅玕謂<lb/>
是夜氣滅望舒霣其團青㝠無依倚飛轍危難安驚起<lb/>
出户視倚楹乆汍瀾憂愁費晷景日月如跳丸迷復不<lb/>
計逺為君駐塵鞍<lb/>
鮮鮮霜中菊旣晩何用好揚揚弄芳蝶爾生還不早運<lb/>
<pb n="KR4h0161_WYG_046-15b"/>
窮兩值遇婉孌死相保西風蟄龍蛇衆木日凋槁由來<lb/>
命分爾泯滅豈足道<lb/>
　　赴江陵途中寄贈王二十補闕<hi>涯</hi>李十一拾遺<hi>建</hi>
　　　李二十六員外<hi>程</hi>翰林三學士<lb/>
孤臣昔放逐血泣追愆尤汗漫不省識怳如乗桴浮或<lb/>
自疑上疏上疏豈其由是年京師旱田畝少所收上憐<lb/>
民無食征賦半已休有司恤經費未免煩徴求富者既<lb/>
云急貧者固已流傳聞閭里間赤日棄渠溝持男易斗<lb/>
<pb n="KR4h0161_WYG_046-16a"/>
粟掉臂莫肯酬我時出衢路餓者何其稠親逢道邊死<lb/>
佇立乆咿嚘歸舍不能食有如魚中鉤適㑹除御史誠<lb/>
當得言秋拜疏移閤門為忠寧自謀上陳人疾苦無令<lb/>
絶其喉<hi>一作糇</hi>下陳畿甸内根本理宜優積雪驗豐熟幸<lb/>
寛待蠶麰天子惻然感司空歎綢繆謂言即施設乃返<lb/>
遷炎州同官盡才俊偏善栁與劉或慮語言洩傳之落<lb/>
寃讐二子不宜爾將疑斷還不中使臨門遣頃刻不得<lb/>
留病妹卧牀褥分知隔明幽悲啼乞就别百請不頷頭<lb/>
<pb n="KR4h0161_WYG_046-16b"/>
弱妻抱稚子出拜忘慙羞僶俛不迴顧行行詣連州朝<lb/>
為青雲士暮作白首囚商山季冬月氷凍絶行輈春風<lb/>
洞庭浪出沒驚孤舟逾嶺到所任低顔奉君侯酸寒何<lb/>
足道隨事生瘡疣逺地觸途異吏民似猿猴生獰多忿<lb/>
狠辭舌紛嘲啁白日屋簷下雙鳴鬬鵂鶹有蛇類兩首<lb/>
有蠱<hi>一作蟲</hi>羣飛游窮冬或搖扇盛夏或重裘颶起最可<lb/>
畏訇哮簸陵丘雷霆助光怪氣象難比侔癘疫忽潛遘<lb/>
十家無一瘳猜嫌動置毒對案輙懐愁前日遇恩赦私<lb/>
<pb n="KR4h0161_WYG_046-17a"/>
心喜還憂果然又覊縶不得歸耡耰此府雄且大騰凌<lb/>
盡戈矛棲棲法曹掾何處事卑陬生平企仁義所學皆<lb/>
孔周早知大理官不列三后儔何况親犴獄敲搒發姦<lb/>
偷懸知失事勢恐自罹罝罘湘水清且急凉風日修修<lb/>
胡為首歸路旅泊尚夷猶昨者京師至嗣皇傳冕旒赫<lb/>
然下明詔首罪誅共吺<hi>古兠字</hi>復聞顛夭輩峩冠進鴻疇<lb/>
班行再肅穆璜珮鳴琅璆佇繼貞觀烈邉封脫兠鍪三<lb/>
賢推侍從卓犖傾枚鄒髙議叅造化清文煥皇猷協心<lb/>
<pb n="KR4h0161_WYG_046-17b"/>
輔齊聖政理同毛輶小雅咏鳴鹿食苹貴呦呦遺風邈<lb/>
不嗣豈憶嘗同裯失志早衰換前期擬蜉蝣自從齒牙<lb/>
缺始慕舌為柔因疾鼻又塞漸能等薫蕕深思罷官去<lb/>
畢命依松楸空懐焉能果但見嵗已遒殷湯閔禽獸解<lb/>
網祝蛛蝥雷煥掘寶劍寃氛銷斗牛兹道誠可尚誰能<lb/>
借前籌殷勤謝吾友明月非暗投<lb/>
　　江漢答孟郊<lb/>
江漢雖云廣乗舟渡無艱流沙信難行馬足常徃還凄<lb/>
<pb n="KR4h0161_WYG_046-18a"/>
風結衝波狐裘能禦寒終宵處幽室華燭光爛爛苟能<lb/>
行忠信可以居夷蠻嗟余與夫子此義每所敦何為復<lb/>
見贈繾綣在不諼<lb/>
　　長安交遊者贈孟郊<lb/>
長安交遊者貧富各有徒親朋相過時亦各有以娯陋<lb/>
室有文史髙門有笙竽何能辨榮悴且欲分賢愚<lb/>
　　北極贈李觀<lb/>
北極有羇羽南溟有沈鱗川原浩浩隔影響兩無因風<lb/>
<pb n="KR4h0161_WYG_046-18b"/>
雲一朝㑹變化成一身誰言道里逺感激疾如神我年<lb/>
二十五求友昧其人哀歌西京市乃與夫子親所尚苟<lb/>
同趨賢愚豈異倫方為金石姿萬世無緇磷無為兒女<lb/>
態憔悴悲賤貧<lb/>
　　此日足可惜贈張籍<lb/>
此日足可惜此酒不足嘗捨酒去相語共分一日光念<lb/>
昔未知子孟君自南方自矜有所得言子有文章我名<lb/>
屬相府欲往不得行思之不可見百端在中腸維時月<lb/>
<pb n="KR4h0161_WYG_046-19a"/>
魄死冬日朝在房驅馳公事退聞子適及城命車載之<lb/>
至引坐于中堂開懐聽其説往往副所望孔丘殁已逺<lb/>
仁義路乆荒紛紛百家起詭怪相披猖長老守所聞後<lb/>
生習為常少知誠難得純粹古已亡譬彼植園木有根<lb/>
易為長留之不遣去館置城西旁嵗時未云幾浩浩觀<lb/>
湖江衆夫指之笑謂我知不明兒童畏雷電魚鼈驚夜<lb/>
光州家舉進士選試繆所當馳辭對我䇿章句何煒煌<lb/>
相公朝服立工席歌鹿鳴禮終樂亦闋相拜送于庭之<lb/>
<pb n="KR4h0161_WYG_046-19b"/>
子去須臾赫赫流盛名竊喜復竊歎諒知有所成人事<lb/>
安可恒奄忽令我傷聞子髙第日正從相公喪哀情逢<lb/>
吉語惝怳難為雙暮宿偃師西徒展轉在牀夜聞汴州<lb/>
亂遶壁行徬徨我時留妻子倉卒不及將相見不復期<lb/>
零落甘所丁驕女未絶乳念之不能忘忽如在我所耳<lb/>
若聞啼聲中途安得返一日不可更俄有東來説我家<lb/>
免罹殃乗船下汴水東去趨彭城從喪朝至洛還走不<lb/>
及停假道經盟津出入行澗岡日西入軍門羸馬顛且<lb/>
<pb n="KR4h0161_WYG_046-20a"/>
僵主人願少留延入陳壺觴卑賤不敢辭忽忽心如狂<lb/>
飲食豈知味絲竹徒轟轟平明脱身去決若驚鳬翔黄<lb/>
昏次汜水欲過無舟航號呼乆乃至夜濟十里黄中流<lb/>
上灘潬沙水不可詳驚波暗合沓星宿争翻芒轅馬蹢<lb/>
躅鳴左右泣僕童甲午憇時門臨泉窺鬭龍東西出陳<lb/>
許陂澤平茫茫道邉草木花紅紫相低昻百里不逢人<lb/>
角角<hi>音谷</hi>雄雉鳴行行二月暮乃及徐南疆下馬步堤岸<lb/>
上船拜吾兄誰云經艱難百口無夭殤僕射南陽公宅<lb/>
<pb n="KR4h0161_WYG_046-20b"/>
我睢水陽篋中有餘衣盎中有餘糧閉門讀書史窗户<lb/>
忽已凉日念子來遊子豈知我情别離未為乆辛苦多<lb/>
所經對食每不飽共言無倦聽連延三十日晨坐達五<lb/>
更我友二三子宦遊在西京東野窺禹穴李翺觀濤江<lb/>
蕭條千萬里㑹合安可逢淮之水舒舒楚山直叢叢子<lb/>
又捨我去我懐焉所窮男兒不再壯百嵗如風狂髙爵<lb/>
尚可求無為守一鄉<hi>歐陽修曰退之雄文大手固不足論而余獨愛其用韻之工葢其得</hi>
<hi>韻寛則波瀾横溢入傍韻乍還乍離出入囘合殆不可拘以常格如此日足可惜之類是也得韻窄則不復傍</hi>
<pb n="KR4h0161_WYG_046-21a"/>
<hi>出而因難見巧愈險愈奇如病中贈張十八之類是也予嘗與聖俞論此以為譬如善馭良馬者通衢廣陌縱</hi>
<hi>横馳逐惟意所之至于水曲蟻封疾徐中節而不少蹉跌乃天下之至工也聖俞曰前史言退之為人木強若</hi>
<hi>寛韻可自足而輒傍出窄韻難獨用而反不出豈非其抝強而然與坐客皆笑倬按二公之論雖妙然韓公自</hi>
<hi>用古韻不盡如二公之見也</hi>
　　幽懐<lb/>
幽懐不能寫行此春江潯適與佳節㑹士女競光陰凝<lb/>
粧耀洲渚繁吹蕩人心間闗林中鳥亦知和為音豈無<lb/>
一樽酒自酌還自吟但悲時易失四序迭相侵我歌君<lb/>
<pb n="KR4h0161_WYG_046-21b"/>
子行視古猶視今<lb/>
　　落葉送陳羽<lb/>
落葉不更息斷蓬無復歸飄颻終自異邂逅暫相依悄<lb/>
悄深夜語悠悠寒月輝誰云少年别流淚各沾衣<lb/>
　　歸彭城<lb/>
天下兵又動太平竟何時訏謨者誰子無乃失所宜前<lb/>
年闗中旱閭井多死飢去嵗東郡水生民為流屍上天<lb/>
不虚應禍福各有隨我欲進短䇿無由至彤墀刳肝以<lb/>
<pb n="KR4h0161_WYG_046-22a"/>
為紙瀝血以書辭上言陳堯舜下言引龍夔言辭多感<lb/>
激文字少葳蕤一讀已自恠再尋良自疑食芹雖云美<lb/>
獻御固已癡緘封在骨髓耿耿空自奇昨者到京師屢<lb/>
陪髙車馳周行多俊異議論無瑕疵見待頗異禮未能<lb/>
去毛皮到口不敢吐徐徐俟其巇歸來戎馬閒驚顧似<lb/>
羇雌連日或不語終朝見相欺乗閒輒騎馬茫茫詣空<lb/>
陂遇酒即酩酊君知我為誰<lb/>
　　醉贈張祕書<hi>徹</hi>
<pb n="KR4h0161_WYG_046-22b"/>
人皆勸我酒我若耳不聞今日到君家呼酒持勸君為<lb/>
此座上客及余各能文君詩多態度藹藹春空雲東野<lb/>
動驚俗天葩吐奇芬張籍學古淡軒鶴避雞羣阿買不<lb/>
識字頗知書八分詩成使之寫亦足張吾軍所以欲得<lb/>
酒為文俟其醺酒味既冷冽酒氣又氛氲性情漸浩浩<lb/>
諧笑方云云此誠得酒意餘外徒繽紛長安衆富兒盤<lb/>
饌羅羶葷不解文字飲惟能醉紅裙雖得一餉樂有如<lb/>
聚飛蚊今我及數子固無蕕與薫險語破鬼膽髙詞媲<lb/>
<pb n="KR4h0161_WYG_046-23a"/>
皇墳至寶不雕琢神功謝鋤耘方今向太平元凱承華<lb/>
勛吾徒幸無事庶以窮朝曛<lb/>
　　送惠師<lb/>
惠師浮屠者乃是不羈人十五愛山水超然謝朋親脱<lb/>
冠翦頭髪飛步遺蹤塵發跡入四明梯空上秋旻遂登<lb/>
天台望衆壑皆嶙峋夜宿最髙頂舉頭看星辰光芒相<lb/>
照燭南北争羅陳兹地絶翔走自然嚴且神㣲風吹木<lb/>
石澎湃聞韶鈞夜半起下視溟波銜日輪魚龍驚踴躍<lb/>
<pb n="KR4h0161_WYG_046-23b"/>
呌嘯成悲辛恠氣或紫赤敲磨共輪囷金鵶旣騰翥六<lb/>
合俄清新常聞禹穴奇東去窺甌閩越俗不好古流傳<lb/>
失其真幽蹤邈難得聖路嗟長堙迴臨淛江濤屹起髙<lb/>
峨岷壯志死不息千年如隔晨是非竟何有棄去非吾<lb/>
倫凌江詣廬嶽浩蕩極遊巡崔崒没雲表陂陀浸湖淪<lb/>
是時雨初霽懸瀑垂天紳前年徃羅浮步戛南海漘大<lb/>
哉陽徳盛榮茂恒留春鵬鶱墮長翮鯨戱側修鱗自來<lb/>
連州寺曽未造城闉日携青雲客探勝窮崖濵太守邀<lb/>
<pb n="KR4h0161_WYG_046-24a"/>
不去郡官請徒頻囊無一金資翻謂富者貧昨日忽不<lb/>
見我令訪其鄰奔波自追及把手問所因顧我却興歎<lb/>
君寧異于民離合自古然辭别安足珍吾聞九疑好夙<lb/>
志今欲伸斑竹啼帝女清湘沈楚臣衡山與洞庭此固<lb/>
道所循尋嵩方抵洛歴華遂之秦浮游靡定處偶徃即<lb/>
通津吾言子當去子道非吾遵江魚不池活野鳥難籠<lb/>
馴吾非西方教憐子狂且醇吾嫉惰遊者憐子愚且諄<lb/>
去矣各異趣何為浪霑巾<lb/>
<pb n="KR4h0161_WYG_046-24b"/>
　　送靈師<lb/>
佛法入中國爾來六百年齊民逃賦役髙士著幽襌官<lb/>
吏不之制紛紛聽其然耕桑日失𨽻朝署時遺賢靈師<lb/>
皇甫姓允胄本蟬聨少小涉書史早能綴文篇中間不<lb/>
得意失跡成延遷逸志不拘教軒騰斷牽攣圍棋鬭白<lb/>
黒生死隨機權六博在一擲梟盧叱迴旋戰詩誰與敵<lb/>
浩汗横戈鋋飲酒盡百<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>嘲諧思逾鮮有時醉花月髙<lb/>
唱清且綿四座咸寂黙杳如奏湘絃尋勝不憚險黔江<lb/>
<pb n="KR4h0161_WYG_046-25a"/>
屢洄沿瞿塘五六月驚電讓歸船怒水忽中裂千尋墮<lb/>
幽泉環迴勢益急仰見團團天投身豈得計性命甘徒<lb/>
捐浪沫蹙翻涌漂浮再生全同行二十人魂骨俱坑填<lb/>
靈師不掛懐冐涉道轉延開忠二州牧詩賦時多傳失<lb/>
職不把筆珠璣為君編強留費日月密席羅嬋娟昨者<lb/>
至林邑使君數開筵逐客三四公盈懐贈蘭荃湖游泛<lb/>
漭沆溪宴駐潺湲别語不許出行裾動遭牽鄰州競招<lb/>
請書札何翩翩十月下桂嶺乗寒恣窺緣落落王員外<lb/>
<pb n="KR4h0161_WYG_046-25b"/>
争迎獲其先自從入賔館占恡乆能專吾徒頗攜被接<lb/>
宿窮歡妍聽説兩京事分明在眼前縱横雜謠俗𤨏屑<lb/>
咸羅穿材調真可惜朱丹枉磨研方將斂之道且欲冠<lb/>
其顛韶陽李太守髙步凌雲烟得客輒忘食開囊乞繒<lb/>
錢手持南曹叙字重青瑤鐫古氣參彖繫髙標摧太𤣥<lb/>
維舟事干謁披讀頭風痊還如舊相識傾壺暢幽悁以<lb/>
此復留滯歸驂幾時鞭<lb/>
　　縣齋有懐<lb/>
<pb n="KR4h0161_WYG_046-26a"/>
少小尚奇偉平生足悲咤猶嫌子夏儒肯學樊遲稼事<lb/>
業窺臯稷文章蔑曹謝濯纓起江湖綴珮雜蘭麝悠悠<lb/>
指長道去去䇿髙駕誰為傾國媒自許連城價初隨計<lb/>
吏貢屢入澤宫射雖免十上勞何能一戰霸人情忌殊<lb/>
異世路多權詐蹉跎顔遂低摧折氣愈下冶長信非罪<lb/>
侯生或遭罵懐書出皇都銜淚渡清灞身將老寂寞志<lb/>
欲死閒暇朝食不盈腸冬衣纔掩髂軍書旣頻召戎馬<lb/>
乃連跨大梁從相公彭城赴僕射弓箭圍䝖兎絲竹羅<lb/>
<pb n="KR4h0161_WYG_046-26b"/>
酒䏑兩府變荒凉三年就休假求官去東洛犯雪過西<lb/>
華塵埃紫陌春風雨靈臺夜名聲荷朋友援引乏姻婭<lb/>
雖陪彤庭臣詎縱青冥靶寒空聳危闕曉色曜修架捐<lb/>
軀辰在丁鎩翮時方䄍投荒誠職分領邑幸寛赦湖波<lb/>
翻日車嶺石圻天罅毒霧恒熏晝炎風每燒夏雷威固<lb/>
已加颶勢仍相借氣象杳難測聲音吁可怕夷言聽未<lb/>
慣越俗循猶乍指摘兩憎嫌睢盱互猜訝秪緣恩未報<lb/>
豈謂生足藉嗣皇新繼明率土日流化惟思滌瑕垢長<lb/>
<pb n="KR4h0161_WYG_046-27a"/>
去事桑柘斸嵩開雲扃壓潁抗風榭禾麥種滿地犂棗<lb/>
栽繞舍兒童稍長成雀鼠得驅嚇官租日輸納村酒時<lb/>
邀迓閒愛老農愚歸弄小女姹如今便可爾何用畢婚<lb/>
嫁<lb/>
　　合江亭<lb/>
紅亭枕湘江蒸水㑹其左瞰臨眇空闊綠浄不可唾維<lb/>
昔經營初邦君實王佐翦林遷神祠買地費家貨梁棟<lb/>
宏可愛結構麗匪過伊人去軒騰兹宇遂頽挫老郎來<lb/>
<pb n="KR4h0161_WYG_046-27b"/>
何暮髙唱乆乃和樹蘭盈九畹栽竹逾萬个長綆汲滄<lb/>
浪幽蹊下坎坷波濤夜俯聽雲樹朝對卧初如遺宦情<lb/>
終乃最郡課人生誠無幾事往悲豈奈蕭條緜嵗時契<lb/>
闊繼庸懦勝事誰復論醜聲日已播中丞黜凶邪天子<lb/>
閔窮餓君侯至之初閭里自相賀淹滯樂閒曠勤苦勸<lb/>
慵惰為余掃塵階命樂醉衆座窮秋感平分新月憐半<lb/>
破願書巖上石勿使泥塵涴<lb/>
　　陪杜侍御遊湘西兩寺獨宿有題因獻楊常侍<lb/>
<pb n="KR4h0161_WYG_046-28a"/>
長沙千里平勝地猶在險况當江濶處斗起勢匪漸深<lb/>
林髙玲瓏青山上琬琰路窮臺殿闢佛事煥且儼剖竹<lb/>
走泉源開廓架崖广是時秋之殘暑氣尚未斂羣行忘<lb/>
後先朋息棄拘檢客堂喜空凉華榻有清簟澗蔬煮蒿<lb/>
芹水果剝菱芡伊余夙所慕陪賞亦云忝幸逢車馬歸<lb/>
獨宿門不掩山樓黑無月漁火燦星㸃夜風一何喧杉<lb/>
檜屢磨颭猶疑在波濤怵惕夢成魘静思屈原沈逺憶<lb/>
賈誼貶椒蘭争妒忌絳灌共讒諂誰令悲生腸坐使淚<lb/>
<pb n="KR4h0161_WYG_046-28b"/>
盈臉翻飛乏羽翼指摘因瑕玷珥貂藩維重政化類分<lb/>
陜禮賢道何優奉已事苦儉大厦棟方隆巨川檝行剡<lb/>
經營誠少暇遊宴固已歉旅程愧淹留徂嵗嗟荏苒平<lb/>
生每多感柔翰遇頻染展轉嶺猿鳴曙燈青睒睒<lb/>
　　岳陽樓别竇司直<lb/>
洞庭九州閒厥大誰與讓南匯羣崖水北注何奔放瀦<lb/>
為七百里呑納各殊狀自古澄不清環混無歸向炎風<lb/>
日搜攪幽恠多冗長軒然大波起宇宙隘而妨<hi>音訪</hi>巍峩<lb/>
<pb n="KR4h0161_WYG_046-29a"/>
㧞嵩華騰踔較健壯聲音一何宏轟輵車萬兩猶疑帝<lb/>
軒轅張樂就空曠蛟螭露筍簴縞練吹組帳鬼神非人<lb/>
世節奏頗趺踼陽施見誇麗陰閉感悽愴朝過宜春口<lb/>
極北缺堤障夜纜巴陵洲叢芮纔可傍星河盡涵泳俯<lb/>
仰迷下上餘瀾怒不已喧聒鳴甕盎明登岳陽樓輝煥<lb/>
朝日亮飛亷戢其威清晏息纎纊泓澄湛凝綠物影巧<lb/>
相况江豚時出戱驚波忽蕩瀁時當冬之孟隙竅縮寒<lb/>
漲前臨指近岸側坐眇難望滌濯神魂醒幽懐舒以暢<lb/>
<pb n="KR4h0161_WYG_046-29b"/>
主人孩童舊握手乍忻悵憐我竄逐歸相見得無恙開<lb/>
筵交履舄爛漫倒家釀杯行無留停髙柱送清唱中盤<lb/>
進橙栗投擲傾脯醬歡窮悲心生婉孌不能忘念昔始<lb/>
讀書志欲干霸王屠龍破千金為藝亦云亢愛才不擇<lb/>
行觸事得讒謗前年出官由此禍最旡妄公卿採虚名<lb/>
擢拜識天仗姦猜畏彈射斥逐恣欺誑新恩移府庭逼<lb/>
側厠諸將于嗟苦駑緩但懼失宜當追思南渡時魚腹<lb/>
甘所葬嚴程迫風帆劈箭入髙浪顛沉在須臾忠鮫誰<lb/>
<pb n="KR4h0161_WYG_046-30a"/>
復諒生還真可喜剋已自懲創庶從今日後麤識得與<lb/>
喪事多改前好趣有獲新尚誓耕十畝田不取萬乗相<lb/>
細君知蠶織稚子已能餉行當掛其冠生死君一訪<lb/>
　　送文暢師北遊<lb/>
昔在四門館晨有僧來謁自言本呉人少小學城闕已<lb/>
窮佛根源麤識事輗軏攣拘屈吾真戒轄思逺發薦紳<lb/>
秉筆徒聲譽耀前閥從求送行詩屢造忍顛蹶今成十<lb/>
餘巻浩汗羅斧鉞先生閟窮巷未得窺剞劂又聞識大<lb/>
<pb n="KR4h0161_WYG_046-30b"/>
道何路補剠刖出其囊中文滿聽實清越謂僧當少安<lb/>
草序頗排訐上論古之初所以施賞罰下開迷惑胸窙<lb/>
豁斸株橜僧時不聽瑩若飲水救暍風塵一出門時日<lb/>
多如髪三年竄荒嶺守縣坐深樾徵租聚異物詭製怛<lb/>
巾韤幽窮共誰語思想甚含噦昨來得京官照壁喜見<lb/>
蝎况逢舊親識無不比鶼蟨長安多門户弔慶少休歇<lb/>
而能勤來過重惠安可揭當今聖政初恩澤完䎉狘胡<lb/>
為不自暇飄戾逐鸇鷢僕射領北門威徳壓戎羯相公<lb/>
<pb n="KR4h0161_WYG_046-31a"/>
鎮幽都竹帛爛勲伐酒場舞閨妹獵騎圍邊月開張篋<lb/>
中寶自可得津筏從兹富裘馬寧復茹藜蕨余期報恩<lb/>
後謝病老耕垡庇身指蓬茅逞志縱獫猲僧還相訪來<lb/>
山藥煮可掘<lb/>
　　答張徹<lb/>
辱贈不知報我歌爾其聆首叙始識面次言後分形道<lb/>
途綿萬里日月垂十齡浚郊避兵亂睢岸連門停肝膽<lb/>
一古劍波濤兩浮萍漬墨竄舊史磨丹注前經義苑手<lb/>
<pb n="KR4h0161_WYG_046-31b"/>
祕寶文堂耳驚霆暄晨躡露舄暑夕眠風櫺結友子讓<lb/>
抗請師我慙丁初味猶噉蔗遂通斯建瓴搜竒日有富<lb/>
嗜善心無寧石梁平侹侹沙水光泠泠乗枯摘野艷沈<lb/>
細抽潛腥遊寺去陟巘尋徑返穿汀緣雲竹竦竦失路<lb/>
麻㝠㝠淫潦忽翻野平蕪眇開溟防泄塹夜塞懼衝城<lb/>
晝扃及去事戎轡相逢宴軍伶觥秋縱兀兀獵旦馳駉<lb/>
駉從賦始分手朝京忽同舲急時促暗棹戀月留虚亭<lb/>
畢事驅傳馬安居守牕螢梅花灞水别宫燭驪山醒省<lb/>
<pb n="KR4h0161_WYG_046-32a"/>
　選逮投足鄉賔尚摧翎塵袪又一摻淚眥還雙熒洛邑<lb/>
　得休吿華山窮絶陘倚巖睨海浪引袖拂天星日駕此<lb/>
　迴轄金神所司刑泉紳拖脩白石劍攢髙青磴蘚澾拳<lb/>
　跼梯颷颭伶俜悔狂已咋指垂誡仍鐫銘峩豸忝備列<lb/>
　伏蒲愧分涇㣲誠慕横草瑣力摧撞筳叠雪走商嶺飛<lb/>
　波航洞庭下險疑墮井守官類拘囹荒餐茹獠蠱幽夢<lb/>
　感湘靈刺史肅蓍蔡吏人沸蝗螟㸃綴簿上字趨蹌閤<lb/>
　前鈴賴其飽山水得以娯瞻聽紫樹雕斐斖碧流滴瓏<lb/>
<pb n="KR4h0161_WYG_046-32b"/>
　玲映波鋪逺錦揷地列長屏愁狖酸骨死恠花醉魂馨<lb/>
　潛苞絳實坼幽乳翠毛零赦行五百里月變三十蓂漸<lb/>
　階羣振鷺入學誨螟蛉苹甘謝鳴鹿罍滿慙罄缾冏冏<lb/>
　抱瑚璉飛飛聨鶺鴒魚鬛欲脱背虬光先照硎豈獨出<lb/>
　醜類方當動朝廷勤來得晤語勿憚宿寒㕔<lb/>
　<lb/>
　<lb/>
御定全唐詩錄巻四十六<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_047-1a"/>
　欽定四庫全書<lb/>
御定全唐詩錄巻四十七<lb/>
　　韓愈<lb/>
　　古體詩<lb/>
　　　薦士<lb/>
　周詩三百篇雅麗理訓誥曾經聖人手議論安敢到五<lb/>
　言出漢時蘓李首更號東都漸瀰漫𣲖别百川導建安<lb/>
　能者七卓犖變風操逶迤抵晉宋氣象日凋耗中間數<lb/>
<pb n="KR4h0161_WYG_047-1b"/>
　鮑謝比近最清奥齊梁及陳隋衆作等蟬噪搜春摘花<lb/>
　卉沿襲傷剽盜國朝盛文章子昻始髙蹈勃興得李杜<lb/>
　萬類困陵暴後來相繼生亦各臻閫奥有窮者孟郊受<lb/>
　材實雄驁㝠觀洞古今象外逐幽好横空盤硬語妥帖<lb/>
　力排奡敷柔肆紆餘奮猛巻海潦榮華肖天秀㨗疾逾<lb/>
　響報行身踐規矩甘辱恥媚竈孟軻分邪正眸子看瞭<lb/>
　眊杳然粹而清可以鎮浮躁酸寒溧陽尉五十幾何耄<lb/>
　孜孜營甘辛辛苦乆所冒俗流知者誰指注競嘲慠聖<lb/>
<pb n="KR4h0161_WYG_047-2a"/>
皇索遺逸髦士日登造廟堂有賢相愛遇均覆燾况承<lb/>
歸與張二公迭嗟悼青㝠送吹嘘強箭射魯縞胡為乆<lb/>
無成使以歸期吿霜風破佳菊嘉節迫吹帽念將决焉<lb/>
去感物増戀嫪彼㣲水中荇尚煩左右芼魯侯國至小<lb/>
廟鼎猶納郜幸當擇珉玉寧有棄珪瑁悠悠我之思擾<lb/>
擾風中纛<hi>音道</hi>上言愧無路日夜惟心禱鶴翎不天生變<lb/>
化在啄菢通波非難圖尺地易可漕善善不汲汲後時<lb/>
徒悔懊救死具八珍不如一簞犒㣲詩公勿誚愷悌神<lb/>
<pb n="KR4h0161_WYG_047-2b"/>
所勞<lb/>
　　喜侯喜至贈張籍張徹<lb/>
昔我在南時數君長在念搖搖不可止諷詠日喁噞如<lb/>
以膏濯衣每漬垢逾染又如心中疾箴石非所砭常思<lb/>
得遊處至死無倦厭地遐物奇怪水鏡涵石劒荒花窮<lb/>
漫亂幽獸工騰閃礙目不忍窺忽忽坐昬墊逢神多所<lb/>
祝豈忘靈即驗依依夢歸路歴歴想行店今者誠自幸<lb/>
所懐無一欠孟生去雖索侯氏來還歉攲眠聽新詩屋<lb/>
<pb n="KR4h0161_WYG_047-3a"/>
角月豔豔雜作承間騁交驚舌互舚繽紛指瑕疵拒捍<lb/>
阻城塹以余經摧挫固請發鉛槧居然妄推讓見謂爇<lb/>
天燄比疎語徒妍悚息不敢占呼奴具盤飱飣餖魚菜<lb/>
贍人生但如此朱紫安足僣<lb/>
　　駑驥<hi>唐本有贈歐陽詹字或作駑驥吟示歐陽詹詹集有答韓十八駑驥吟</hi>
駑駘誠齷齪市者何其稠力小苦易制價微良易酬渴<lb/>
飲一斗水飢食一束芻嘶鳴當大路志氣若有餘騏驥<lb/>
生絶域自矜無匹儔牽驅入市門行者不為留借問價<lb/>
<pb n="KR4h0161_WYG_047-3b"/>
幾何黄金比嵩丘借問行幾何咫尺視九州飢食玉山<lb/>
禾渴飲醴泉流問誰能為御曠世不可求惟昔穆天子<lb/>
乗之極遐遊王良執其轡造父挾其輈因言天外事茫<lb/>
惚使人愁駑駘謂騏驥餓死余爾羞有能必見用有徳<lb/>
必見收孰云時與命通塞皆自由騏驥不敢言低徊但<lb/>
垂頭人皆劣騏驥共以駑駘優喟余獨興歎才命不同<lb/>
謀寄詩同心子為我商聲謳<lb/>
　　齪齪<lb/>
<pb n="KR4h0161_WYG_047-4a"/>
齪齪當世士所憂在飢寒但見賤者悲不聞貴者嘆大<lb/>
賢事業異逺抱非俗觀報國心皎潔念時涕汍瀾妖姬<lb/>
坐左右柔指發哀彈酒肴雖日陳感激寧為歡秋隂欺<lb/>
白日泥潦不少乾河堤决東郡老弱隨驚湍天意固有<lb/>
屬誰能詰其端願辱太守薦得充諌諍官排雲呌閶闔<lb/>
披腹呈琅玕致君豈無術自進誠獨難<lb/>
　　洞庭湖阻風贈張十一署<lb/>
十月隂氣盛北風無時休蒼茫洞庭岸與子維雙舟霧<lb/>
<pb n="KR4h0161_WYG_047-4b"/>
雨晦争泄波濤怒相投犬雞斷四聽糧絶誰與謀相去<lb/>
不容步險如礙山丘清談可以飽夢想接無由男女喧<lb/>
左右飢啼但啾啾非懐北歸興何用勝羇愁雲外有白<lb/>
日寒光自悠悠能令暫開霽過是吾無求<lb/>
　　縣齋讀書<lb/>
出宰山水縣讀書松桂林蕭條捐末事邂逅得初心哀<lb/>
狖醒俗耳清泉潔塵襟詩成有共賦酒熟無孤斟青竹<lb/>
時黙釣白雲日幽尋南方本多毒北客恒懼侵讁譴甘<lb/>
<pb n="KR4h0161_WYG_047-5a"/>
自守滯留愧難任投章類縞帶佇答逾兼金<lb/>
　　新竹<lb/>
筍添南階竹日日成清閟縹節已儲霜黄苞猶掩翠出<lb/>
欄抽五六當户羅三四髙標陵秋嚴貞色奪春媚稀生<lb/>
巧補林併出疑争地縱横乍依行爛漫忽無次風枝未<lb/>
飄吹露粉先涵淚何人可携翫清景空瞪視<lb/>
　　落齒<lb/>
去年落一牙今年落一齒俄然落六七落勢殊未已餘<lb/>
<pb n="KR4h0161_WYG_047-5b"/>
存皆動搖盡落應始止憶初落一時但念豁可恥及至<lb/>
落二三始憂衰即死毎一將落時懍懍恒在已叉牙妨<lb/>
食物顛倒怯潄水終焉捨我落意與崩山比今來落既<lb/>
熟見落空相似餘存二十餘次第知落矣儻常嵗落一<lb/>
自足支兩紀如其落併空與漸亦同指人言齒之落壽<lb/>
命理難恃我言生有涯長短俱死爾人言齒之豁左右<lb/>
驚諦視我言莊周云木鴈各有喜語訛黙固好嚼廢輭<lb/>
還美因歌遂成詩持用詫妻子<lb/>
<pb n="KR4h0161_WYG_047-6a"/>
　　苦寒<lb/>
四時各平分一氣不可兼隆寒奪春序顓頊固不㢘太<lb/>
昊弛維綱畏避但守謙遂令黄泉下萌芽夭勾尖草木<lb/>
不復抽百味失苦甜㐫颷攪宇宙鋩刃甚割砭日月雖<lb/>
云尊不能活烏蟾羲和送日出恇怯頻窺覘炎帝持祝<lb/>
融呵嘘不相炎而我當此時恩光何由沾肌膚生鱗甲<lb/>
衣被如刀䥥氣寒鼻莫齅血凍指不拈濁醪沸入喉口<lb/>
角如銜箝將持匕箸食觸指如排籖侵鑪不覺暖熾炭<lb/>
<pb n="KR4h0161_WYG_047-6b"/>
屢已添探湯無所益何况纊與縑虎豹僵穴中蛟螭死<lb/>
幽潛熒惑喪躔次六龍冰脱髯芒碭大包内生類恐盡<lb/>
殱啾啾牕間雀不知已㣲纎舉頭仰天鳴所願晷刻淹<lb/>
不如彈射死郤得親炰燖鸞皇茍不存爾固不在占其<lb/>
餘蠢動儔俱死誰恩嫌伊我稱最靈不能女覆苫悲哀<lb/>
激憤嘆五藏難安恬中宵倚墻立淫淚何漸漸天王哀<lb/>
無辜惠我下顧瞻褰旒去耳纊調和進梅鹽賢能日登<lb/>
御黜彼傲與憸生風吹死氣豁達如褰簾懸乳零落墮<lb/>
<pb n="KR4h0161_WYG_047-7a"/>
晨光入前簷雪霜頓銷釋土脈膏且黏豈徒蘭蕙榮施<lb/>
及艾與蒹日萼行鑠鑠風條坐襜襜天乎苟其能吾死<lb/>
意亦厭<lb/>
　　崔十六少府攝伊陽以詩及書見投因酬三十韻<lb/>
崔君初來時相識頗未慣但聞赤縣尉不比博士慢賃<lb/>
屋得連墻徃來忻莫間我時亦新居觸事苦難辦蔬飱<lb/>
要同喫破襖請來綻謂言安堵後貸借更何患不知孤<lb/>
遺多舉族仰薄宦有時未朝餐得米日已晏隔墻聞讙<lb/>
<pb n="KR4h0161_WYG_047-7b"/>
呼衆口極鵞鴈前計頓乖張居然見真贋嬌兒好眉眼<lb/>
袴脚凍兩骭捧書隨諸兄累累兩角丱冬惟茹寒齏秋<lb/>
始識瓜瓣問之不言飢飫若厭芻豢才名三十年乆合<lb/>
居給諌白頭趨走裏閉口絶謗訕府公舊同袍抜擢宰<lb/>
山澗寄詩雜詼俳有類説鵬鷃上言酒味酸冬衣竟未<lb/>
擐下言人吏稀惟足彪與虥又言致猪鹿此語乃善幻<lb/>
三年國子師腸肚習藜莧况住洛之涯魴鱒可罩汕肯<lb/>
效屠門嚼乆嫌弋者篡謀拙日焦拳活計似鋤剗男寒<lb/>
<pb n="KR4h0161_WYG_047-8a"/>
澁詩書妻瘦剰腰襻為官不事職厥罪在欺謾行當自<lb/>
劾去漁釣老葭薍嵗窮寒氣驕冰雪滑磴棧音問難屢<lb/>
通何由覿清盼<lb/>
　　送侯叅謀赴河中幕<lb/>
憶昔初及第各以少年稱君頥始生鬚我齒清如冰爾<lb/>
時心氣壯百事謂已能一别詎幾何忽如隔晨興我齒<lb/>
豁可鄙君顔老可憎相逢風塵中相視迭嗟矜幸同學<lb/>
省官末路再得朋東司絶教授遊宴以為恒秋漁䕃密<lb/>
<pb n="KR4h0161_WYG_047-8b"/>
樹夜博然明燈雪逕抵樵叟風廊折談僧陸渾桃花間<lb/>
有湯沸如烝三月崧少步躑躅紅千層洲沙厭晩坐嶺<lb/>
壁窮晨昇沈㝠不計日為樂不可勝遷滿一已異乖離<lb/>
坐難憑行行事結束人馬何蹻騰感激生膽勇從軍豈<lb/>
嘗曽洸洸司徒公天子爪與肱提師十萬餘四海欽風<lb/>
稜河北兵未進蔡州帥新薨曷不請掃除活彼黎與烝<lb/>
鄙夫誠怯弱受恩愧徒𢎞猶思脱儒冠棄死取先登又<lb/>
欲面言事上書求詔徴侵官固非是妄作譴可懲惟當<lb/>
<pb n="KR4h0161_WYG_047-9a"/>
待責免耕斸歸溝塍今君得所附勢若脱韝鷹檄筆無<lb/>
與讓幕謀職其膺收績開史牒翰飛逐溟鵬男兒貴立<lb/>
事流景不可乗嵗老隂沴作雲頽雪翻崩别袖拂洛水<lb/>
征車轉崤陵勤勤酒不進勉勉恨已仍送君出門歸愁<lb/>
腸若牽繩黙坐念語笑癡如遇寒蠅䇿馬誰可適晤言<lb/>
誰為應席塵惜不掃殘罇對空凝信知後㑹時日月屢<lb/>
環絙生期理行役歡緒絶難承寄書惟在頻無恡簡與<lb/>
繒<lb/>
<pb n="KR4h0161_WYG_047-9b"/>
　　東都遇春<lb/>
少年氣真狂有意與春競行逢二三月九州花相映川<lb/>
原曉服鮮桃李晨妝靚荒乗不知疲醉死豈辭病飲噉<lb/>
惟所便文章倚豪横爾來曽幾時白髪忽滿鏡舊遊喜<lb/>
乖張新輩足嘲評<hi>去聲</hi>心腸一變化羞見時節盛得閒無<lb/>
所作貴欲辭視聽深居疑避仇黙卧如當暝朝曦入牖<lb/>
來鳥喚昏不醒為生鄙計算鹽米吿屢罄坐疲都忘起<lb/>
冠側懶復正幸䝉東都官獲離機與穽乖慵遭傲僻漸<lb/>
<pb n="KR4h0161_WYG_047-10a"/>
染生弊性既去焉能追有來猶莫聘有舩魏王池徃徃<lb/>
縱孤泳水容與天色此處皆綠浄岸樹共紛披渚牙相<lb/>
緯經<hi>音徑</hi>懐歸苦不果即事取幽迸貪求匪名利所得亦<lb/>
已併悠悠度朝昬落落捐季孟羣公一何賢上戴天子<lb/>
聖謀謨收禹績四面出雄勁轉輸非不勤稽逋有軍令<lb/>
在庭百執事奉職各秪敬我獨何為哉坐與億兆慶譬<lb/>
如籠中鳥仰給活性命為詩告友生負愧終究竟<lb/>
　　送石處士赴河陽幕<lb/>
<pb n="KR4h0161_WYG_047-10b"/>
長把種樹書人云避世士忽騎將軍馬自號報恩子風<lb/>
雲入壯懐泉石别幽耳鉅鹿師欲老常山險猶恃豈惟<lb/>
彼相憂固是吾徒恥去去事方急酒行可以起<lb/>
　　送湖南李正字歸<lb/>
長沙入楚深洞庭值秋晩人隨鴻雁少江共蒹葭逺歴<lb/>
歴余所經悠悠子當返孤遊懐耿介旅宿夢婉娩風土<lb/>
稍殊音魚蝦日異飯親交俱在此誰與同息偃<lb/>
　　送無本師歸范陽<lb/>
<pb n="KR4h0161_WYG_047-11a"/>
無本於為文身大不及膽吾嘗示之難勇徃無不敢蛟<lb/>
龍弄角牙造次欲手攬衆鬼囚大幽下覷襲元窞天陽<lb/>
熈四海注視首不頷鯨鵬相摩窣兩舉快一噉夫豈能<lb/>
必然固已謝黯黮狂詞肆滂葩低昻見舒慘姦窮恠變<lb/>
得徃徃造平澹蜂蟬碎錦纈綠池披菡萏芝英擢荒蓁<lb/>
孤翮起連菼家住幽都逺未識氣先感來尋吾何能無<lb/>
殊嗜昌歜<hi>徂感切</hi>始見洛陽春桃枝綴紅糝遂來長安里<lb/>
時卦轉習坎老懶無鬬心乆不事鉛槧欲以金帛酬舉<lb/>
<pb n="KR4h0161_WYG_047-11b"/>
首常顑頷念當委我去雪霜刻以憯獰飈攪空衢天地<lb/>
與頓撼勉率吐歌詩慰女别後覽<lb/>
　　雙鳥詩<lb/>
雙鳥海外來飛飛到中州一鳥落城市一鳥集巖幽不<lb/>
得相伴鳴爾來三千秋兩鳥各閉口萬象銜口頭春風<lb/>
巻地起百鳥皆飄浮兩鳥怱相逢百日鳴不休有耳聒<lb/>
皆聾有口反自羞百舌舊饒聲從此恒低頭得病不呻<lb/>
喚泯黙至死休雷公告天公百物須膏油自從兩鳥鳴<lb/>
<pb n="KR4h0161_WYG_047-12a"/>
聒亂雷聲收鬼神怕嘲咏造化皆停留草木有㣲情挑<lb/>
抉示九州蟲鼠誠㣲物不堪苦誅求不停兩鳥鳴百物<lb/>
皆生愁不停兩鳥鳴自此無春秋不停兩鳥鳴日月難<lb/>
旋輈不停兩鳥鳴大法失九疇周公不為公孔丘不為<lb/>
丘天公恠兩鳥各捉一處囚百蟲與百鳥然後鳴啾啾<lb/>
兩鳥既别處閉聲省愆尤朝食千頭龍暮食千頭牛朝<lb/>
飲河生塵暮飲海絶流還當三千秋更起鳴相酬<lb/>
　　嘲魯連子<lb/>
<pb n="KR4h0161_WYG_047-12b"/>
魯連細而黠有似黄鷂子田巴兀老蒼憐汝矜爪觜開<lb/>
端要驚人雄誇吾厭矣髙拱禪鴻聲若輟一盃水獨稱<lb/>
唐虞賢顧未知之耳<lb/>
　　調張籍<lb/>
李杜文章在光焰萬丈長不知羣兒愚那用故謗傷蚍<lb/>
蜉撼大樹可笑不自量伊我生其後舉頸遥相望夜夢<lb/>
多見之晝思反㣲茫徒觀斧鑿痕不矚治水航想當施<lb/>
手時巨刃磨天揚垠崖劃崩豁乾坤擺雷硠惟此兩夫<lb/>
<pb n="KR4h0161_WYG_047-13a"/>
子家居率荒凉帝欲長吟哦故遣起且僵翦翎送籠中<lb/>
使看百鳥翔平生千萬篇金薤垂琳瑯仙官勅六丁雷<lb/>
電下取將流落人間者太山一豪芒我願生兩翅捕逐<lb/>
出八荒精誠忽交通百恠入我腸刺手抜鯨牙舉瓢酌<lb/>
天漿騰身跨汗漫不著織女襄顧語地上友經營無太<lb/>
忙乞君飛霞珮與我髙頡頏<lb/>
　　雜詩<lb/>
古史散左右詩書置後前豈殊蠧書蟲生死文字間古<lb/>
<pb n="KR4h0161_WYG_047-13b"/>
道自愚蠢古言自包纒當今固殊古誰與為欣歡獨攜<lb/>
無言子共昇崑崙顛長風飄襟裾遂起飛髙圓下視禹<lb/>
九州一塵集豪端遨嬉未云幾下已億萬年向者夸奪<lb/>
子萬墳厭其巔惜哉抱所見白黑未及分慷慨為悲咤<lb/>
涙如九河翻指摘相告語雖還今誰親翩然下大荒被<lb/>
髪騎騏驎<lb/>
　　寄崔二十六立之<lb/>
西城員外丞心跡兩屈奇徃嵗戰詞賦不將勢力隨下<lb/>
<pb n="KR4h0161_WYG_047-14a"/>
驢入省門左右驚紛披傲兀坐試席深叢見孤羆文如<lb/>
翻水成初不用意為四座各低面不敢捩眼窺升階揖<lb/>
侍郎歸舍日未敧佳句喧衆口考官敢瑕疵連年收科<lb/>
第若摘頷底髭迴首卿相位通途無他岐豈論挍書郎<lb/>
袍笏光參差童稚見稱説祝身得如斯儕輩妒且熱喘<lb/>
如竹筒吹老婦願嫁女約不論財貲老翁不量分累月<lb/>
笞其兒攪攪争附託無人角雄雌由來人間事翻覆不<lb/>
可知安有巢中鷇插翅飛天陲駒麛著爪牙猛虎借與<lb/>
<pb n="KR4h0161_WYG_047-14b"/>
皮汝頭有韁繫汝脚有索縻陷身泥溝間誰復禀指撝<lb/>
不脱吏部選可見偶與奇又作朝士貶得非命所施客<lb/>
居京城中十日營一炊逼迫走巴蠻恩愛座中離昨來<lb/>
漢水頭始得完孤羇桁掛新衣裳盎棄食殘糜茍無飢<lb/>
寒苦那用分髙卑憐我還好古宦途同險巇每旬遺我<lb/>
書竟嵗無差池新篇奚其思風幡肆逶迤又論諸毛功<lb/>
劈水看蛟螭雷電生睒䁑角鬛相橕披屬我感窮景抱<lb/>
華不能摛倡來和相報愧歎俾我疵又寄百尺綵緋紅<lb/>
<pb n="KR4h0161_WYG_047-15a"/>
相盛衰巧能喻其誠深淺抽肝脾開展放我側方餐涕<lb/>
垂匙朋交日凋謝存者逐利移子寧獨迷誤綴綴意益<lb/>
彌舉頭庭樹豁狂飇巻寒曦迢逓山水隔何由應塤篪<lb/>
别來就十年君馬記騧驪長女當及事誰助出帨縭諸<lb/>
男皆秀朗幾能守家規文字鋭氣在輝輝見旌麾摧腸<lb/>
與慼容能復持酒巵我雖未耋老髪秃骨力羸所餘十<lb/>
九齒飄颻盡浮危𤣥花著兩眼視物隔褷䙰燕席謝不<lb/>
詣游鞍懸莫騎敦敦<hi>都囘切</hi>凭書案譬彼鳥黏黐且吾聞<lb/>
<pb n="KR4h0161_WYG_047-15b"/>
之師不以物自隳孤豚眠糞壤不慕太廟犧君看一時人<lb/>
幾輩先騰馳過半黑頭死隂蟲食枯骴歡華不滿眼咎<lb/>
責塞兩儀觀名計之利詎足相陪裨仁者恥貪冒受祿<lb/>
量所宜無能食國惠豈異哀癃罷乆欲辭謝去休令衆<lb/>
睢睢况又嬰疹疾寧保軀不貲不能前死罷内實慙神<lb/>
祗舊籍在東都茅屋枳棘籬還歸非無指灞渭揚春澌<lb/>
生兮耕吾疆死也埋吾陂文書自傳道不仗史筆垂夫<lb/>
子固吾黨新恩釋銜覊去來伊洛上相待安罛箄我有<lb/>
<pb n="KR4h0161_WYG_047-16a"/>
雙飲<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>其銀得朱提黄金塗物象雕鐫妙工倕乃令千<lb/>
里鯨么麽㣲螽斯猶能争明月擺掉出渺瀰野草花葉<lb/>
細不辨薋菉葹緜緜相糾結狀似環城陴四隅芙蓉樹<lb/>
擢豔皆猗猗鯨以興君身失所逢百罹月以喻夫道僶<lb/>
俛勵莫虧草木眀覆載妍醜齊榮萎願君恒御之行止<lb/>
雜燧觹異日期對舉當如合分支<lb/>
　　符讀書城南<lb/>
木之就規矩在梓匠輪輿人之能為人由腹有詩書詩<lb/>
<pb n="KR4h0161_WYG_047-16b"/>
書勤乃有不勤腹空虛欲知學之力賢愚同一初由其<lb/>
不能學所入遂異閭兩家各生子提孩巧相如少長聚<lb/>
嬉戲不殊同隊魚年至十二三頭角稍相疎二十漸乖<lb/>
張清溝映汙渠三十骨骼成乃一龍一豬飛黄騰踏去<lb/>
不能顧蟾蜍一為馬前卒鞭背生蟲蛆一為公與相潭<lb/>
潭府中居問之何因爾學與不學歟金璧雖重寶費用<lb/>
難貯儲學問藏之身身在則有餘君子與小人不繫父<lb/>
母且不見公與相起身自犂鉏不見三公後寒飢出無<lb/>
<pb n="KR4h0161_WYG_047-17a"/>
驢文章豈不貴經訓乃菑畬潢潦無根源朝滿夕已除<lb/>
人不通古今馬牛而襟裾行身陷不義况望多名譽時<lb/>
秋積雨霽新凉入郊墟燈火稍可親簡編可卷舒豈不<lb/>
旦夕念為爾惜居諸恩義有相奪作詩勸躊躇<lb/>
　　示爽<lb/>
宣城去京國里數逾三千念汝欲别我解裝具盤筵日<lb/>
昬不能散起坐相引牽冬夜豈不長達旦燈燭然座中<lb/>
悉親故誰肯捨汝眠念汝將一身西來曽幾年名科揜<lb/>
<pb n="KR4h0161_WYG_047-17b"/>
衆俊州考俱吏前今從府公召府公又時賢時輩千百<lb/>
人孰不謂汝妍汝來江南近里閭故依然昔日同戲兒<lb/>
看汝立路邉人生但如此其實亦可憐吾老世味薄因<lb/>
循致留連強顔班行内何實非罪愆才短難自力懼終<lb/>
莫洗湔臨分不汝誑有路即歸田<lb/>
　　人日城南登髙<lb/>
初正候纔兆涉七氣已弄靄靄野浮陽暉暉水披凍聖<lb/>
朝身不廢佳節古所用親交既許來子妷亦可從盤蔬<lb/>
<pb n="KR4h0161_WYG_047-18a"/>
冬春雜罇酒清濁共令徴前事為觴咏新詩送扶杖凌<lb/>
圯阯刺船犯枯葑戀池羣鴨迴釋嶠孤雲縱人生本坦<lb/>
蕩誰使妄倥傯直指桃李闌幽尋寧止重<lb/>
　　病鴟<lb/>
屋東惡水溝有鴟墮鳴悲青泥揜兩翅拍拍不得離羣<lb/>
童呌相召瓦礫争先之計挍生平事殺却理亦宜奪攘<lb/>
不愧恥飽滿盤天嬉晴日占光景髙風送追隨遂凌紫<lb/>
鳯羣肯顧鴻鵠卑今者運命窮遭逢巧丸兒中汝要害<lb/>
<pb n="KR4h0161_WYG_047-18b"/>
處汝能不得施於吾乃何有不忍乗其危丐汝將死命<lb/>
浴以清水池朝餐輟魚肉暝宿防狐貍自知無以致䝉<lb/>
徳乆猶疑飽入深竹叢飢來傍階基亮無責報心固以<lb/>
聽所為昨日有氣力飛跳弄籓籬今晨忽徑去曽不報<lb/>
我知儌倖非汝福天衢汝休窺京城事彈射竪子豈易<lb/>
欺勿諱泥坑辱泥坑乃良規<lb/>
　　瀧吏<lb/>
南行逾六旬始下昌樂瀧險惡不可狀船石相舂撞往<lb/>
<pb n="KR4h0161_WYG_047-19a"/>
問瀧頭吏潮州尚幾里行當何時到土風復何似瀧吏<lb/>
垂手笑官何問之愚譬官居京邑何由知東呉東呉遊<lb/>
宦鄉官知自有由潮州底處所有罪乃竄流儂幸無負<lb/>
犯何由到而知官今行自到那遽妄問為不虞卒見困<lb/>
汗出愧且駭吏曰聊戲官儂嘗使徃罷嶺南大抵同官<lb/>
去道苦遼下此三千里有州始名潮惡溪瘴毒聚雷電<lb/>
常洶洶鱷魚大於船牙眼怖殺儂州南數十里有海無<lb/>
天地颶風有時作掀簸真差<hi>音詫</hi>事聖人於天下於物無<lb/>
<pb n="KR4h0161_WYG_047-19b"/>
不容比聞此州囚亦有生還儂官無嫌此州固罪人所<lb/>
徙官當明時來事不待説委官不自謹慎宜即引分徃<lb/>
胡為此水邉神色乆戃慌㼚大缾甖小所任自有宜官<lb/>
何不自量滿溢以取斯工農雖小人事業各有守不知<lb/>
官在朝有益國家不得無虱其間不武亦不文仁義飾<lb/>
其躬巧姦敗羣倫叩頭謝吏言始慙今更羞歴官二十<lb/>
餘國恩並未酬凡吏之所訶嗟實頗有之不即金木誅<lb/>
敢不識恩私潮州雖云逺雖惡不可過於身實已多敢<lb/>
<pb n="KR4h0161_WYG_047-20a"/>
不持自賀<lb/>
　　贈别元十八協律<lb/>
英英桂林伯實維文武特逺勞從事賢來弔逐臣色南<lb/>
裔多山海道里屢紆直風波無程期所憂動不測子行<lb/>
誠艱難我去未窮極臨别且何言有涙不可拭<lb/>
吾友栁子厚其人藝且賢吾未識子時已覽贈子篇寤<lb/>
寐想風采於今已三年不意流竄路旬日同食眠所聞<lb/>
昔已多所得今過前如何又須别使我抱悁悁<lb/>
<pb n="KR4h0161_WYG_047-20b"/>
勢要情所重排斥則埃塵骨肉未免然又况四海人嶷<lb/>
嶷桂林伯矯矯義勇身生平所未識待我逾交親遺我<lb/>
數幅書繼以藥物珍藥物防瘴癘書勸飬形神不知四<lb/>
罪地豈有再起辰窮途致感激肝膽還輪囷<lb/>
寄書龍城守君驥何時秣峽山逢颶風雷電助撞捽乗<lb/>
潮簸扶胥近岸指一髪兩巖雖云牢木石互飛發屯門<lb/>
雖云髙亦映波浪没余罪不足惜子生未宜忽胡為不<lb/>
忍别感謝情至骨<lb/>
<pb n="KR4h0161_WYG_047-21a"/>
　　初南食貽元十八協律<lb/>
鱟實如惠文骨眼相負行蠔相黏為山百十各自生蒲<lb/>
魚尾如蛇口眼不相營蛤即是蝦蟇同實浪異名章舉<lb/>
馬甲柱鬬以恠自呈其餘數十種莫不可嘆驚我來禦<lb/>
魑魅自宜味南烹調以鹹與酸芼以椒與橙腥臊始發<lb/>
越咀呑面汗騂惟蛇舊所識寧憚口眼獰開籠聽其去<lb/>
鬱屈尚不平賣爾非我罪不屠豈非情不祈靈珠報幸<lb/>
無嫌怨并聊歌以記之又以吿同行<lb/>
<pb n="KR4h0161_WYG_047-21b"/>
　　宿曽江口示姪孫湘<lb/>
雲昬水奔流天水漭相圍三江滅無口其誰識涯圻暮<lb/>
宿投民村髙處水半扉犬雞俱上屋不復走與飛篙舟<lb/>
入其家暝聞屋中唏問知嵗常然哀此為生㣲海風吹<lb/>
寒晴波揚衆星輝仰視北斗髙不知路所歸<lb/>
　　答栁栁州食蝦蟇<lb/>
蝦蟇雖水居水特變形貌強號為蛙蛤於實無所校雖<lb/>
然兩股長其奈脊皴皰跳躑雖云髙意不離濘淖鳴聲<lb/>
<pb n="KR4h0161_WYG_047-22a"/>
相呼和無理秪取閙周公所不堪灑灰垂典教我弃愁<lb/>
海濵恒願眠不覺叵堪朋類多沸耳作驚爆端能敗笙<lb/>
磬仍工亂學校雖䝉句踐禮竟不聞報效大戰元鼎年<lb/>
孰強孰敗橈居然當鼎味豈不辱釣罩余初不下喉近<lb/>
亦能稍稍常懼染蠻夷失平生好樂而君復何為甘食<lb/>
比豢豹獵較務同俗全身斯為孝哀哉思慮深未見許<lb/>
迴櫂<lb/>
　　除官赴闕至江州寄鄂岳李大夫<lb/>
<pb n="KR4h0161_WYG_047-22b"/>
盆城去鄂渚風便一日耳不枉故人書無因帆<hi>去聲</hi>江水<lb/>
故人辭禮闈旌節鎮江圻而我竄逐者龍鍾初得歸别<lb/>
來已三嵗望望長迢遞咫尺不相聞平生那可計我齒<lb/>
落可盡君鬢白幾何年皆過半百來日苦無多少年樂<lb/>
新知衰暮思故友譬如親骨肉寧免相可不我昔實愚<lb/>
惷不能降色辭子犯亦有言臣猶自知之公其務貰過<lb/>
我亦請改事桑榆儻可収願寄相思字<lb/>
　　南山有髙樹行贈李宗閔<lb/>
<pb n="KR4h0161_WYG_047-23a"/>
南山有髙樹花葉何衰衰上有鳯凰巢鳯凰乳且棲四<lb/>
旁多長枝羣鳥所託依黄鵠據其髙衆鳥接其卑不知<lb/>
何山鳥羽毛有光輝飛飛擇所處正得衆所希上承鳯<lb/>
凰恩自期永不衰中與黄鵠羣不自隐其私下視衆鳥<lb/>
羣汝徒竟何為不知挾丸子心黙有所規彈汝枝葉間<lb/>
汝翅不覺摧或言由黄鵠黄鵠豈有之慎勿猜衆鳥衆<lb/>
鳥不足猜無人語鳯凰汝屈安得知黄鵠得汝去婆娑<lb/>
弄毛衣前汝下視鳥各議汝瑕疵汝豈無朋匹有口莫<lb/>
<pb n="KR4h0161_WYG_047-23b"/>
肯開汝落蒿艾間幾時復能飛哀哀故山友中夜思汝<lb/>
悲路逺翅翎短不得持汝歸<lb/>
　　猛虎行<lb/>
猛虎雖云惡亦各有匹儕羣行深谷間百獸望風低身<lb/>
食黄熊父子食赤豹麛擇肉於熊豹肯視兎與貍正晝<lb/>
當谷眠眼有百步威自矜無當對氣性縱以乖朝怒殺<lb/>
其子暮還食其妃匹儕四散走猛虎還孤棲狐鳴門兩<lb/>
旁烏鵲從噪之出逐猴入居虎不知所歸誰云猛虎惡<lb/>
<pb n="KR4h0161_WYG_047-24a"/>
中路正悲啼豹來銜其尾熊來攫其頥猛虎死不辭但<lb/>
慙前所為虎坐無助死况如汝細㣲故當結以信親當<lb/>
結以私親故且不保人誰信汝為<lb/>
　　感春<lb/>
偶坐藤樹下暮春下旬間藤蔭已可庇落蘂還漫漫亹<lb/>
亹新葉大瓏瓏晚花乾青天髙寥寥兩蝶飛翻翻時節<lb/>
適當爾懐悲自無端<lb/>
黄黄蕪菁花桃李事已退狂風簸枯榆狼籍九衢内春<lb/>
<pb n="KR4h0161_WYG_047-24b"/>
序一如此汝顔安足賴誰能駕飛車相從觀海外<lb/>
晨遊百花林朱朱兼白白栁枝弱而細懸樹垂百尺左<lb/>
右同來人金紫貴顯劇嬌童為我歌哀響跨筝笛豔姬<lb/>
蹋筵舞清眸刺劒㦸心懐平生友莫一在燕席死者長<lb/>
眇芒生者困乖隔少年真可喜老大百無益<lb/>
　　南内朝賀歸呈同官<lb/>
薄雲蔽秋曦清雨不成泥罷賀南内衙歸凉曉凄凄綠<lb/>
槐十二街渙散馳輪蹄余惟戇書生孤身無所齎三黜<lb/>
<pb n="KR4h0161_WYG_047-25a"/>
竟不去致官九列齊豈惟一身榮珮玉冠簮犀滉蕩天<lb/>
門髙著籍朝厥妻文才不如人行又無町畦問之朝廷<lb/>
事畧不知東西况于經籍深豈究端與倪君恩太山重<lb/>
不見酬稗稊所職事無多又不自提撕明庭集孔鸞曷<lb/>
取於鳬鷖樹以松與栢不宜間蒿藜婉孌自媚好幾時<lb/>
不見擠貪食以忘軀尠不調鹽醯法吏多少年磨淬出<lb/>
角圭將舉汝愆尤以為已階梯收身歸闗東期不到死<lb/>
迷<lb/>
<pb n="KR4h0161_WYG_047-25b"/>
　　讀東方朔雜事<lb/>
嚴嚴王母宫下維萬仙家噫欠為飄風濯手大雨沱方<lb/>
朔乃䜿子驕不加禁訶偷入雷電室輷輘掉狂車王母<lb/>
聞以笑衛官助呀呀不知萬萬人生身埋泥沙簸頓五<lb/>
山踣流漂八維蹉曰吾兒可憎奈此狡獪何方朔聞不<lb/>
喜禠身絡蛟蛇瞻相北斗柄兩手自相挼羣仙急乃言<lb/>
百犯庸不科向觀睥晲處事在不可赦<hi>音奢</hi>欲不布露言<lb/>
外口實諠譁王母不得已顔嚬口齎嗟頷頭可其奏送<lb/>
<pb n="KR4h0161_WYG_047-26a"/>
以紫玉珂方朔不懲創挾恩更矜誇詆欺劉天子正晝<lb/>
溺殿衙一旦不辭訣攝身凌蒼霞<lb/>
　　譴瘧鬼<lb/>
屑屑水帝魂謝謝無餘輝如何不肖子尚奮瘧鬼威乗<lb/>
秋作寒熱翁嫗所罵譏求食歐泄間不知臭穢非醫師<lb/>
加百毒熏灌無停機灸師施艾炷酷若獵火圍詛師毒<lb/>
口牙舌作霹靂飛符師弄刀筆丹墨交横揮咨汝之胄<lb/>
出門户何巍巍祖軒而父頊未沫於前徽不修其操行<lb/>
<pb n="KR4h0161_WYG_047-26b"/>
賤薄似汝稀豈不忝厥祖靦然不知歸湛湛江水清歸<lb/>
居安汝妃清波為裳衣白石為門畿呼吸明月光手掉<lb/>
芙蓉旂降集隨九歌飲芳而食菲贈汝以好辭出汝去<lb/>
莫違<lb/>
　　示兒<lb/>
始我來京師止攜一束書辛勤三十年以有此屋廬此<lb/>
屋豈為華于我自有餘中堂髙且新四時登牢蔬前榮<lb/>
饌賔親冠婚之所於庭内無所有髙樹八九株有藤婁<lb/>
<pb n="KR4h0161_WYG_047-27a"/>
絡之春華夏隂敷東堂坐見山雲風相吹噓松果連南<lb/>
亭外有瓜芋區西偏屋不多槐榆翳空虛山鳥旦夕鳴<lb/>
有類澗谷居主婦治北堂膳服適戚疎恩封髙平君子<lb/>
孫從朝裾開門問誰來無非卿大夫不知官髙卑玉帶<lb/>
懸金魚問客之所為峩冠講唐虞酒食罷無為棊槊以<lb/>
相娯凡此座中人十九持鈞樞又問誰與頻莫與張樊<lb/>
如來過亦無事考評道精麤蹮蹮媚學子墻屏日有徒<lb/>
以能問不能其蔽豈可袪嗟我不修飾事與庸人俱安<lb/>
<pb n="KR4h0161_WYG_047-27b"/>
能坐如此比肩于朝儒詩以示兒曹其無迷厥初<lb/>
　　庭楸<lb/>
庭楸止五株共生十步間各有藤繞之上各相鉤聨下<lb/>
葉各垂地樹顛各雲連朝日出其東我常坐西偏夕日<lb/>
在其西我常坐東邉當晝日在上我在中央間仰視何<lb/>
青青上不見纖穿朝暮無日時我且八九旋濯濯晨露<lb/>
香明珠何聨聨夜月來照之蒨蒨自生煙我已自頑鈍<lb/>
重遭五楸牽客來尚不見肯到權門前權門衆所趨有<lb/>
<pb n="KR4h0161_WYG_047-28a"/>
客動百千九牛亡一毛未在多少間往既無可顧不徃<lb/>
自可憐<lb/>
　　送諸葛覺徃隨州讀書<lb/>
鄴侯家多書插架三萬軸一一懸牙籖新若手未觸為<lb/>
人強記覽過眼不再讀偉哉羣聖文磊落載其腹行年<lb/>
餘五十出守數已六京邑有舊廬不容乆食宿臺閣多<lb/>
官員無地寄一足我雖官在朝氣勢日局縮屢為丞相<lb/>
言雖懇不見錄送行過滻水東望不轉目今子從之遊<lb/>
<pb n="KR4h0161_WYG_047-28b"/>
學問得所欲入海觀龍魚矯翮逐黄鵠勉為新詩章月<lb/>
寄三四幅<lb/>
　　南溪始泛<lb/>
榜舟南山下上上不得返幽事隨去多孰能量近逺陰<lb/>
沈過連樹藏昻抵横坂石麤肆磨礪波惡厭牽挽或倚<lb/>
偏岸漁竟就平洲飯㸃㸃暮雨飄梢梢新月偃餘年懍<lb/>
無幾休日愴已晚自是病使然非由取髙蹇<lb/>
南溪亦清駛而無檝與舟山農驚見之隨我觀不休不<lb/>
<pb n="KR4h0161_WYG_047-29a"/>
　惟兒童輩或有杖白頭饋我籠中瓜勸我此淹留我云<lb/>
　以病歸此已頗自由幸有用餘俸置居在西疇囷倉米<lb/>
　榖滿未有旦夕憂上去無得得下來亦悠悠但恐煩里<lb/>
　閭時有緩急投願為同社人雞豚燕春秋<lb/>
　足弱不能步自宜收朝蹟羸形可輿致佳觀安可擲即<lb/>
　此南坂下乆聞有水石拕舟入其間溪流正清激隨波<lb/>
　吾未能峻瀨乍可刺鷺起若導吾前飛數十尺亭亭栁<lb/>
　帶沙團團松冠壁歸時還盡夜誰謂非事役<lb/>
<pb n="KR4h0161_WYG_047-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩錄卷四十七<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_048-1a"/>
　欽定四庫全書<lb/>
御定全唐詩録卷四十八<lb/>
　　　韓愈<hi>三</hi>
　　　古體詩<hi>三</hi>
　　　　城南聨句<lb/>
　竹影金瑣碎<hi>郊</hi>泉音玉淙琤瑠璃翦木葉<hi>愈</hi>翡翠開園<lb/>
　英流滑隨仄步<hi>郊</hi>搜尋得深行遙岑出寸碧<hi>愈</hi>逺目増<lb/>
　雙明乾穟紛拄地<hi>郊</hi>化蟲枯挶莖木腐或垂耳<hi>愈</hi>草珠<lb/>
<pb n="KR4h0161_WYG_048-1b"/>
　競駢睛浮虚有新斸<hi>郊</hi>摧扤饒孤撐囚飛黏網動<hi>愈</hi>盜<lb/>
　啅接彈驚脱實自開坼<hi>郊</hi>牽柔誰繞縈禮鼠拱而立<hi>愈</hi>
　駭牛躅且鳴蔬甲喜臨社<hi>郊</hi>田毛樂寛征露螢不自暖<lb/>
　<hi>愈</hi>凍蝶尚思輕宿羽有先曉<hi>郊</hi>食鱗時半横菱翻紫角<lb/>
　利<hi>愈</hi>荷折碧圓傾楚膩鱣鮪亂<hi>郊</hi>獠羞螺蠏并桑蠖見<lb/>
　虚指<hi>愈</hi>穴貍聞鬬獰逗翳翅相築<hi>郊</hi>擺幽尾交搒蔓涎<lb/>
　角出縮<hi>愈</hi>樹啄頭敲鏗修箭褭金餌<hi>郊</hi>羣鮮沸池羮岸<lb/>
　殻坼𤣥兆<hi>愈</hi>野麰漸豐萌窰煙羃疏島<hi>郊</hi>沙篆印迴平<lb/>
<pb n="KR4h0161_WYG_048-2a"/>
瘁肌遭蚝刺<hi>愈</hi>啾耳聞雞生竒慮恣迴轉<hi>郊</hi>遐睎縱逢<lb/>
迎巔林戢逺睫<hi>愈</hi>縹氣夷空情歸跡歸不得<hi>郊</hi>捨心捨<lb/>
還争靈麻撮狗蝨<hi>愈</hi>村稚啼禽猩紅皺曬檐瓦<hi>郊</hi>黄團<lb/>
繫門衡得雋蠅虎健<hi>愈</hi>相殘雀豹趟束枯樵指秃<hi>郊</hi>刈<lb/>
熟擔肩赬澀旋皮卷臠<hi>愈</hi>苦開腹彭亨機舂潺湲力<hi>郊</hi>
吹簸飄颻精賽饌木盤簇<hi>愈</hi>靸妖藤索絣荒學五六巻<lb/>
<hi>郊</hi>古藏四三塋里儒拳足拜<hi>愈</hi>土恠閃眸偵蹄道補復<lb/>
破<hi>郊</hi>絲窠埽還成墓堂蝙蝠沸<hi>愈</hi>破竈伊威盈追此訊<lb/>
<pb n="KR4h0161_WYG_048-2b"/>
前主<hi>郊</hi>答云皆冢卿敗壁剝寒月<hi>愈</hi>折篁嘯遺笙袿熏<lb/>
霏霏在<hi>郊</hi>綦跡㣲㣲呈劍石猶竦檻<hi>愈</hi>獸材尚挐楹寶<lb/>
唾拾未盡<hi>郊</hi>玉啼墮猶鎗牕綃疑閟豔<hi>愈</hi>妝燭已銷檠<lb/>
綠髪抽珉甃<hi>郊</hi>青膚聳瑤楨白蛾飛舞地<hi>愈</hi>幽蠧落書<lb/>
棚惟昔集嘉咏<hi>郊</hi>吐芳類鳴嚶窺奇摘海異<hi>愈</hi>恣韻激<lb/>
天鯨腸胃繞萬象<hi>郊</hi>精神驅五兵蜀雄李杜㧞<hi>愈</hi>嶽力<lb/>
雷車轟大句斡𤣥造<hi>郊</hi>髙言軋霄峥芒端轉寒燠<hi>愈</hi>神<lb/>
助溢杯觥巨細各乗運<hi>愈</hi>湍潿亦騰聲凌花咀粉蘃<hi>郊</hi>
<pb n="KR4h0161_WYG_048-3a"/>
削縷穿珠櫻綺語洗晴雪<hi>愈</hi>嬌辭哢雛鸎酣歡雜弁珥<lb/>
<hi>郊</hi>繁價流金瓊菡萏寫江調<hi>郊</hi>萎蕤綴藍瑛庖霜膾𤣥<lb/>
鯽<hi>愈</hi>浙玉炊香稉朝饌已百態<hi>郊</hi>春醪又千名哀匏蹙<lb/>
駛景<hi>愈</hi>冽唱凝餘晶解魄不自主<hi>郊</hi>痺肌坐空瞠扳援<lb/>
賤蹊絶<hi>愈</hi>炫曜仙選㪅藂巧競採笑<hi>郊</hi>駢鮮互探嬰桑<lb/>
變忽蕪蔓<hi>愈</hi>樟裁浪登丁霞鬬詎能極<hi>郊</hi>風期誰復𢋫<lb/>
臯區扶帝壤<hi>愈</hi>瓌藴郁天京祥色被文彦<hi>郊</hi>良材揷杉<lb/>
檉隱伏饒氣象<hi>愈</hi>興潛示堆坑擘華露神物<hi>郊</hi>擁終儲<lb/>
<pb n="KR4h0161_WYG_048-3b"/>
地禎訏謨壯締始<hi>愈</hi>輔弼登階清坌秀恣填塞<hi>郊</hi>呀靈<lb/>
滀渟澄益大聨漢魏<hi>愈</hi>肇初邁周嬴積照涵徳鏡<hi>郊</hi>傳<lb/>
經儷金籝食家行鼎鼐<hi>愈</hi>寵族飫弓旌奕制盡從賜<hi>郊</hi>
殊私得逾程飛橋上架漢<hi>愈</hi>繚岸俯規瀛瀟碧逺輸委<lb/>
<hi>郊</hi>湖嵌費攜擎萄苜從大漠<hi>愈</hi>楓櫧至南荆嘉植鮮危<lb/>
朽<hi>郊</hi>膏理易滋榮懸長巧紐翠<hi>愈</hi>象曲善攢珩魚口星<lb/>
浮没<hi>郊</hi>馬毛錦斑騂五方亂風土<hi>愈</hi>百種分鉏耕葩蘖<lb/>
相妒出<hi>郊</hi>菲茸共舒晴類招臻倜詭<hi>愈</hi>翼萃伏衿纓危<lb/>
<pb n="KR4h0161_WYG_048-4a"/>
望跨飛動<hi>郊</hi>㝠升躡登閎春遊轢靃靡<hi>愈</hi>彩伴䬃嫈嫇<lb/>
遺燦飄的皪<hi>郊</hi>淑顔洞精誠嬌應如在寤<hi>愈</hi>頽意若含<lb/>
酲鵷毳翔衣帶<hi>郊</hi>鵝肪截佩璜文昇相照灼<hi>愈</hi>武勝屠<lb/>
欃槍割錦不酬價<hi>郊</hi>構雲有髙營通波牣鱗介<hi>愈</hi>疏畹<lb/>
富蕭蘅買養馴孔翠<hi>郊</hi>逺苞樹蕉栟鴻頭排刺芡<hi>愈</hi>鵠<lb/>
㲉攢瓌橙騖廣雜良牧<hi>郊</hi>䝉休賴先盟罷旄奉環衛<hi>愈</hi>
守封踐忠貞戰服脱明介<hi>郊</hi>朝冠飄彩紘爵勲逮僮𨽻<lb/>
<hi>愈</hi>簪笏自懐繃乳下秀嶷嶷<hi>郊</hi>椒蕃泣喤喤貌鑑清溢<lb/>
<pb n="KR4h0161_WYG_048-4b"/>
匣<hi>愈</hi>眸光寒發硎館儒養經史<hi>郊</hi>綴戚觴孫甥考鐘饋<lb/>
肴核<hi>愈</hi>戛鼓侑牢牲飛膳自北下<hi>郊</hi>函珍極東烹如瓜<lb/>
煮大卵<hi>愈</hi>比線茹芳菁海嶽錯口腹<hi>郊</hi>趙燕錫媌娙一<lb/>
笑釋仇恨<hi>愈</hi>百金交弟兄貨至貊戎市<hi>郊</hi>呼傳鸚鵒令<lb/>
順居無鬼瞰<hi>愈</hi>抑横免官評殺候肆凌翦<hi>郊</hi>籠原帀罝<lb/>
紭羽空顛雉鷃<hi>愈</hi>血路迸狐麖折足去踸踔<hi>郊</hi>蹙鬐怒<lb/>
䰃鬤躍犬疾翥鳥<hi>愈</hi>呀鷹甚饑䖟算蹄記功賞<hi>郊</hi>裂腦<lb/>
擒摚掁猛斃牛馬樂<hi>愈</hi>妖殘梟鵅惸窟窮尚嗔視<hi>郊</hi>箭<lb/>
<pb n="KR4h0161_WYG_048-5a"/>
出方驚抨連箱載已實<hi>愈</hi>礙轍棄仍贏喘覷鋒刃㸃<hi>郊</hi>
困衝株枿盲掃浄豁曠曠<hi>愈</hi>騁遙畧苹苹饞扠飽活臠<lb/>
<hi>郊</hi>惡嚼㗘腥鯖嵗律及郊至<hi>愈</hi>古音命韶韺旗斾流日<lb/>
月<hi>郊</hi>帳廬扶棟薨磊落奠鴻璧<hi>愈</hi>參差席香藑𤣥祗祉<lb/>
兆姓<hi>郊</hi>黒秬饛豐盛慶流蠲瘥癘<hi>愈</hi>威暢蠲䡴輣靈燔<lb/>
望髙冏<hi>郊</hi>龍駕聞敲䬝是惟禮之盛<hi>愈</hi>永用表其宏徳<lb/>
孕厚生植<hi>郊</hi>恩熈完刖剠宅土盡華族<hi>愈</hi>運田閒強甿<lb/>
䕃庾森嶺檜<hi>郊</hi>啄場翽样䳟畦肥翦韮薤<hi>愈</hi>陶固收盆<lb/>
<pb n="KR4h0161_WYG_048-5b"/>
甖利養積餘健<hi>郊</hi>孝思事嚴枋掘雲破嵽嵲<hi>愈</hi>採月漉<lb/>
㘭泓寺砌上明鏡<hi>郊</hi>僧盂敲曉鉦泥像對騁怪<hi>愈</hi>鐵鐘<lb/>
孤舂鍠癭頸閙鳩鴿<hi>郊</hi>蜿垣亂蛷蠑葚黒老蠶燭<hi>愈</hi>麥<lb/>
黄韻鸝鶊韶曙遲勝賞<hi>郊</hi>賢朋戒先庚馳門填偪仄<hi>愈</hi>
競墅輾砯砰碎纈紅滿杏<hi>郊</hi>稠凝碧浮餳䠞繩覲娥婺<lb/>
<hi>愈</hi>鬬草擷璣珵粉汗澤廣額<hi>郊</hi>金星墮連瓔鼻偷困淑<lb/>
郁<hi>愈</hi>眼剽強盯<graphic n="KR2001" url="https://raw.githubusercontent.com/kanripo/KR-Gaiji/master/images/KR2001.png" mimeType="image/png"/>是節飽顔色<hi>郊</hi>兹疆稱都城書饒罄<lb/>
魚繭<hi>愈</hi>紀盛播琴筝奚必事逺覿<hi>郊</hi>無端逐羈傖將身<lb/>
<pb n="KR4h0161_WYG_048-6a"/>
親魍魅<hi>愈</hi>浮跡侣鷗鶄腥味空奠屈<hi>郊</hi>天年徒羨彭驚<lb/>
魂見蛇蚓<hi>愈</hi>觸嗅值蝦蟛幸得履中氣<hi>郊</hi>忝從拂天棖<lb/>
歸私暫休暇<hi>愈</hi>驅明出庠黌鮮意竦輕暢<hi>郊</hi>連輝照瓊<lb/>
瑩陶暄逐風乙<hi>愈</hi>躍視舞晴蜻足勝自多詣<hi>郊</hi>心貪敵<lb/>
無勍始知樂名教<hi>愈</hi>何用苦拘儜畢景任詩趣<hi>郊</hi>焉能<lb/>
守䃘䃘<hi>愈</hi>
　　㑹合聨句<lb/>
離别言無期㑹合意彌重<hi>籍</hi>病添兒女戀老喪丈夫勇<lb/>
<pb n="KR4h0161_WYG_048-6b"/>
<hi>愈</hi>劍心知未死詩思猶孤聳<hi>郊</hi>愁去劇箭飛讙來若泉<lb/>
涌<hi>徹</hi>析言多新貫攄抱無㫺壅<hi>籍</hi>念難須勤追悔易勿<lb/>
輕踵<hi>愈</hi>吟巴山犖嶨説楚波堆壟<hi>郊</hi>馬辭虎豹怒舟出<lb/>
蛟鼉恐<hi>徹</hi>狂鯨時孤軒幽狖雜百種<hi>愈</hi>瘴衣常腥膩蠻<lb/>
器多疎冗<hi>籍</hi>剝苔弔斑林角飯餌沉塚<hi>愈</hi>忽爾銜逺命<lb/>
歸歟舞新寵<hi>郊</hi>鬼窟脱幽妖天居覿清拱<hi>愈</hi>京遊步方<lb/>
振謫夢意猶恟<hi>籍</hi>詩書誇舊知酒食接新奉<hi>愈</hi>嘉言寫<lb/>
清越瘉病失肬腫<hi>郊</hi>夏陰偶髙庇宵魄接虚擁<hi>愈</hi>雪絃<lb/>
<pb n="KR4h0161_WYG_048-7a"/>
寂寂聽茗盌纎纎捧<hi>郊</hi>馳輝燭浮螢幽響泄潛蛬<hi>愈</hi>詩<lb/>
老獨何心江疾有餘尰<hi>郊</hi>我家本瀍榖有地介臯鞏休<lb/>
跡憶沈㝠峩冠慙闒□<hi>愈</hi>升朝髙轡逸振物羣聽悚徒<lb/>
言濯幽泌誰與薙荒茸<hi>籍</hi>朝紳鬱青綠馬飾曜珪珙國<lb/>
讐未銷鑠我志蕩卭隴<hi>郊</hi>君才誠倜儻時論方洶溶<hi>音湧</hi>
格言多彪蔚懸解無梏□<hi>音拱</hi>張生得淵源寒色㧞山冢<lb/>
堅如撞羣金眇若抽獨蛹<hi>愈</hi>伊余何所擬跛鼈詎能踊<lb/>
塊然墮岳石飄爾罥巢氄<hi>郊</hi>龍斾垂天衛雲韶凝禁甬<lb/>
<pb n="KR4h0161_WYG_048-7b"/>
君胡眠安然朝鼓聲洶洶<hi>愈</hi>
　　鬭雞聨句<lb/>
大雞昻然來小雞竦而待<hi>愈</hi>峥嶸顛盛氣洗刷凝鮮彩<lb/>
<hi>郊</hi>髙行若矜豪側睨如伺殆<hi>愈</hi>精光目相射劍㦸心獨<lb/>
在<hi>郊</hi>既取冠為胄復以距為鐓天時得清寒地利挾爽<lb/>
塏<hi>愈</hi>磔毛各噤瘁怒癭争碨磊俄膺忽爾低植立瞥而<lb/>
改<hi>郊</hi>腷膞戰聲喧繽翻落羽皠中休事未决小挫勢益<lb/>
倍<hi>愈</hi>妒腸務生敵賊性專相醢裂血失鳴聲啄殷甚饑<lb/>
<pb n="KR4h0161_WYG_048-8a"/>
餒<hi>郊</hi>對起何急驚隨旋誠巧紿毒手飽李陽神槌困朱<lb/>
亥<hi>愈</hi>惻心我以仁碎首爾何罪獨勝事有然旁驚汗流<lb/>
浼<hi>郊</hi>知雄欣動顔怯負愁看賄争觀雲填道助呌波翻<lb/>
海<hi>愈</hi>事爪深難解嗔睛時未怠一噴一醒然再接再礪<lb/>
乃<hi>郊</hi>頭垂碎丹砂翼搨拖錦綵連軒尚賈<hi>音古</hi>餘清厲比<lb/>
歸凱<hi>愈</hi>選俊感収毛受恩慙始隗英心甘鬭死義肉恥<lb/>
庖宰君看鬬雞篇短韻有可採<hi>郊</hi>
　　石鼎聨句<hi>并序</hi>
<pb n="KR4h0161_WYG_048-8b"/>
　　　元和七年十二月四日衡山道士軒轅彌明自<lb/>
　　　衡下來舊與劉師服進士衡湘中相識將過太<lb/>
　　　白知師服在京夜抵其居宿有校書郎侯喜新<lb/>
　　　有能詩聲夜與劉説詩彌明在其側貌極醜白<lb/>
　　　鬚黒面長頸而髙結喉中又作楚語喜視之若<lb/>
　　　無人彌明忽軒衣張眉指鑪中石鼎謂喜曰子<lb/>
　　　云能詩能與我賦此乎劉往見衡湘間人説云<lb/>
　　　年九十餘矣解捕逐鬼物拘囚蛟螭虎豹不知<lb/>
<pb n="KR4h0161_WYG_048-9a"/>
　　　其實能否也見其老頗貌敬之不知其有文也<lb/>
　　　聞此説大喜即援筆題其首兩句次傳於喜喜<lb/>
　　　踊躍即綴其下云云道士啞然笑曰子詩如是<lb/>
　　　而已乎即袖手竦肩倚北墻坐謂劉曰吾不解<lb/>
　　　世俗書子為我書因髙吟曰龍頭縮菌蠢豕腹<lb/>
　　　漲彭亨初不似經意詩㫖有似譏喜二子相顧<lb/>
　　　慙駭欲以多窮之即又為而傳之喜喜思益苦<lb/>
　　　務欲壓道士每營度欲出口吻聲鳴益悲操筆<lb/>
<pb n="KR4h0161_WYG_048-9b"/>
　　　欲書將下復止竟亦不能奇也畢即傳道士道<lb/>
　　　士髙踞大唱曰劉把筆吾詩云云其不用意而<lb/>
　　　功益奇不可附説語皆侵劉侯喜益忌之劉與<lb/>
　　　侯皆已賦十餘韻彌明應之如響皆頴脱含譏<lb/>
　　　諷夜盡三更二子思竭不能續因起謝曰尊師<lb/>
　　　非世人也某伏矣願為弟子不敢更論詩道士<lb/>
　　　奮曰不然章不可以不成也又謂劉曰把筆來<lb/>
　　　吾與汝就之即又唱出四十字為八句書訖使<lb/>
<pb n="KR4h0161_WYG_048-10a"/>
　　　讀讀畢謂二子曰章不已就乎二子齊應曰就<lb/>
　　　矣道士曰此皆不足與語此寧為文邪吾就子<lb/>
　　　所能而作耳非吾之所學於師而能者也吾所<lb/>
　　　能者子皆不足以聞也獨文乎哉吾語亦不當<lb/>
　　　聞也吾閉口矣二子大懼皆起立牀下拜曰不<lb/>
　　　敢他有問也願聞一言而已先生稱吾不解人<lb/>
　　　間書敢問解何書請聞此而已道士寂然若無<lb/>
　　　聞也累問不應二子不自得即退就坐道士倚<lb/>
<pb n="KR4h0161_WYG_048-10b"/>
　　　墻睡鼻息如雷鳴二子怛然失色不敢喘斯須<lb/>
　　　曙鼓動鼕鼕二子亦困遂坐睡及覺日已上驚<lb/>
　　　顧覓道士不見即問童奴奴曰天且明道士起<lb/>
　　　出門若將便旋然奴恠乆不返即出到門覔無<lb/>
　　　有也二子驚惋自責若有失者間遂詣余言余<lb/>
　　　不能識其何道士也嘗聞有隐君子彌明豈其<lb/>
　　　人耶韓愈序<lb/>
巧匠斵山骨刳中事煎烹<hi>師服</hi>直柄未當權塞口且呑<lb/>
<pb n="KR4h0161_WYG_048-11a"/>
聲<hi>喜</hi>龍頭縮菌蠢豕腹漲彭亨<hi>彌明</hi>外苞乾蘚文中有<lb/>
暗浪驚<hi>師服</hi>在冷足自安遭焚意彌貞<hi>喜</hi>謬當鼎鼐間<lb/>
妄使水火争<hi>彌明</hi>大似烈士膽圓如戰馬纓<hi>師服</hi>上比<lb/>
香爐尖下與鏡面平<hi>喜</hi>秋瓜未落蔕凍芋強抽萌<hi>彌明</hi>
一塊元氣閉細泉幽竇傾<hi>師服</hi>不值輸寫處焉知懐抱<lb/>
清<hi>喜</hi>方當洪鑪然益見小器盈<hi>彌明</hi>睆睆無刃迹團團<lb/>
類天成<hi>師服</hi>遥疑龜負圖出曝曉正晴<hi>喜</hi>旁有雙耳穿<lb/>
上為孤髻撐<hi>彌明</hi>或訝短尾銚又似無足鐺<hi>師服</hi>可惜<lb/>
<pb n="KR4h0161_WYG_048-11b"/>
寒食毬擲此傍路坑<hi>喜</hi>何當出灰炧無計離缾罌<hi>彌明</hi>
陋質荷斟酌狹中愧提擎<hi>師服</hi>豈能煮仙藥但未汗羊<lb/>
羮<hi>喜</hi>形模婦女笑度量兒童輕<hi>彌明</hi>徒示堅重性不過<lb/>
升合盛<hi>師服</hi>傍似廢轂仰側見折軸横<hi>喜</hi>時于蚯蚓竅<lb/>
㣲作蒼蠅鳴<hi>彌明</hi>以兹翻溢愆實負任使誠<hi>師服</hi>常居<lb/>
顧盼地敢有漏洩情<hi>喜</hi>寧依暖熱弊不與寒凉并<hi>彌明</hi>
區區徒自效𤨏瑣不足呈<hi>喜</hi>迴旋但兀兀開闔惟鏗鏗<lb/>
<hi>師服</hi>全勝瑚璉貴空有口傳名豈比俎豆古不為手所<lb/>
<pb n="KR4h0161_WYG_048-12a"/>
撜磨礱去圭角浸潤著光精願君莫嘲笑此物方施行<lb/>
<hi>彌明彌按此詩韓公意有所諷故借  明侯喜劉師服以為辭</hi>
　　山石<lb/>
山石犖确行徑㣲黄昏到寺蝙蝠飛昇堂坐階新雨足<lb/>
芭蕉葉大支子肥僧言古壁佛畫好以火來照所見稀<lb/>
鋪牀拂席置羮飯疎糲亦足飽我饑夜深静卧百蟲絶<lb/>
清月出嶺光入扉天明獨去無道路出入髙下窮煙霏<lb/>
山紅澗碧紛爛漫時見松櫪皆十圍當流赤足蹋澗石<lb/>
<pb n="KR4h0161_WYG_048-12b"/>
水聲激激風吹衣人生如此自可樂豈必局束為人鞿<lb/>
嗟哉吾黨二三子安得至老不更歸<lb/>
　　汴泗交流贈張僕射<lb/>
汴泗交流郡城角築場千步平如削短垣三面繚逶迤<lb/>
擊鼓騰騰樹赤旗新秋朝凉未見日公早結束來何為<lb/>
分曹决勝約前定百馬攢蹄近相映毬驚杖奮合且離<lb/>
紅牛纓紱黄金羈側身轉臂著馬腹霹靂應手神珠馳<lb/>
超遥散漫兩閒暇揮霍紛紜争變化發難得巧意氣麤<lb/>
<pb n="KR4h0161_WYG_048-13a"/>
讙聲四合壯士呼此誠習戰非為劇豈若安坐行良圖<lb/>
當今忠臣不可得公馬莫走須殺賊<lb/>
　　雉帶箭<lb/>
原頭火燒静兀兀野雉畏鷹出復沒將軍欲以巧伏人<lb/>
盤馬彎弓惜不發地形漸窄觀者多雉驚弓滿勁箭加<lb/>
衝人决起百餘尺紅翎白鏃隨傾斜將軍仰笑軍吏賀<lb/>
五色離披馬前墮<lb/>
　　贈鄭兵曹<lb/>
<pb n="KR4h0161_WYG_048-13b"/>
罇酒相逢十載前君為壯夫我少年罇酒相逢十載後<lb/>
我為壯夫君白首我材與世不相當戢鱗委翅無復望<lb/>
當今賢俊皆周行君何為乎獨遑遑杯行到君莫停手<lb/>
破除萬事無過酒<lb/>
　　桃源圖<lb/>
神仙有無何眇芒桃源之説誠荒唐流水盤迴山百轉<lb/>
生綃數幅垂中堂武陵太守好事者題封逺寄南宫下<lb/>
南宫先生忻得之波濤入筆驅文辭文工畫妙各臻極<lb/>
<pb n="KR4h0161_WYG_048-14a"/>
異境怳惚移於斯架巖鑿谷開宫室接屋連牆千萬日<lb/>
嬴顛劉蹶了不聞地坼天分非所恤種桃處處惟開花<lb/>
川原近逺烝紅霞初來猶自念鄉邑嵗乆此地還成家<lb/>
漁舟之子來何所物色相猜更問語大蛇中斷改前王<lb/>
羣馬南渡開新主聽終辭絶共悽然自説經今六百年<lb/>
當時萬事皆眼見不知幾許猶流傳争持酒食來相饋<lb/>
禮數不同罇俎異月明伴宿玉堂空骨冷魂清無夢寐<lb/>
夜半金雞啁哳鳴火輪飛出客心驚人間有累不可住<lb/>
<pb n="KR4h0161_WYG_048-14b"/>
依然離别難為情船開棹進一迴顧萬里蒼蒼煙水暮<lb/>
世俗寧知偽與真至今傳者武陵人<lb/>
　　贈侯喜<lb/>
吾黨侯生字叔<graphic n="KR1629" url="https://raw.githubusercontent.com/kanripo/KR-Gaiji/master/images/KR1629.png" mimeType="image/png"/>呼我持竿釣温水平明鞭馬出都門<lb/>
盡日行行荆棘裏温水㣲茫絶又流深如車轍濶容輈<lb/>
蝦蟇跳過雀兒浴此縱有魚何足求我為侯生不能已<lb/>
盤針擘粒投泥滓晡時堅坐到黄昏手倦目勞方一起<lb/>
暫動還休未可期蝦行蛭渡似皆疑舉竿引線忽有得<lb/>
<pb n="KR4h0161_WYG_048-15a"/>
一寸纔分鱗與鬐是日侯生與韓子良乆歎息相看悲<lb/>
我今行事盡如此此事正好為我規半世遑遑就舉選<lb/>
一名始得紅顔衰人間事勢豈不見徒自辛苦終何為<lb/>
便當提攜妻與子南入箕潁無還時叔<graphic n="KR1629" url="https://raw.githubusercontent.com/kanripo/KR-Gaiji/master/images/KR1629.png" mimeType="image/png"/>君今氣方鋭<lb/>
我言至切君弗嗤君欲釣魚須逺去大魚豈肯居沮洳<lb/>
　　古意<lb/>
太華峰頭玉井蓮開花十丈藕如船冷比雪霜甘比蜜<lb/>
一片入口沉痾痊我欲求之不憚逺青壁無路難夤緣<lb/>
<pb n="KR4h0161_WYG_048-15b"/>
安得長梯上摘實下種七澤根株連<lb/>
　　八月十五夜贈張功曹<lb/>
纎雲四卷天無河清風吹空月舒波沙平水息聲影絶<lb/>
一杯相屬君當歌君歌聲酸辭且苦不能聽終涙如雨<lb/>
洞庭連天九疑髙蛟龍出没猩鼯號十生九死到官所<lb/>
幽居黙黙如蔵逃下牀畏蛇食畏藥海氣濕蟄熏腥臊<lb/>
昨者州前搥大皷嗣皇繼聖登夔臯赦書一日行萬里<lb/>
罪從大辟皆除死遷者追迴流者還滌瑕蕩垢朝清班<lb/>
<pb n="KR4h0161_WYG_048-16a"/>
州家申名使家抑坎軻秪得移荆蠻判司卑官不堪説<lb/>
未免捶楚塵埃間同時輩流多上道天路幽險難追攀<lb/>
君歌且休聽我歌我歌今與君殊科一年明月今宵多<lb/>
人生由命非由他有酒不飲奈月何<lb/>
　　謁衡嶽廟遂宿嶽寺題門樓<lb/>
五嶽祭秩皆三公四方環鎮嵩當中火維地荒足妖恠<lb/>
天假神柄專其雄噴雲泄霧蔵半腹雖有絶頂誰能窮<lb/>
我來正逢秋雨節隂氣晦昧無清風潛心黙禱若有應<lb/>
<pb n="KR4h0161_WYG_048-16b"/>
豈非正直能感通須臾静掃衆峯出仰見突兀撐青空<lb/>
紫葢連延接天柱石廩騰擲堆祝融森然魄動下馬拜<lb/>
松栢一逕趨靈宫粉墻丹柱動光彩鬼物圖畫填青紅<lb/>
升階傴僂薦脯酒欲以菲薄明其𠂻廟内老人識神意<lb/>
睢盱偵伺能鞠躬手持杯珓導我擲云此最吉餘難同<lb/>
竄逐蠻荒幸不死衣食纔足甘長終侯王將相望乆絶<lb/>
神縱欲福難為功夜投佛寺上髙閣星月揜映雲朣朧<lb/>
猿鳴鐘動不知曙杲杲寒日生於東<lb/>
<pb n="KR4h0161_WYG_048-17a"/>
　　岣嶁山<lb/>
岣嶁山尖神禹碑字青石赤形摹竒科斗拳身薤倒披<lb/>
鸞飄鳯泊拏龍螭事嚴跡祕鬼莫窺道人獨上偶見之<lb/>
我來咨嗟涕漣洏千搜萬索何處有森森緑樹猿猱悲<lb/>
　　李花贈張十一署<lb/>
江陵城西二月尾花不見桃惟見李風揉雨練雪羞比<lb/>
波濤翻空杳無涘君知此處花何似白花倒燭天夜明<lb/>
羣雞驚鳴官吏起金烏海底初飛來朱輝散射青霞開<lb/>
<pb n="KR4h0161_WYG_048-17b"/>
迷魂亂眼看不得照曜萬樹繁如堆念昔少年著遊燕<lb/>
對花豈省曽辭杯自從流落憂感集欲去未到先思迴<lb/>
秪今四十已如此後日更老誰論哉力擕一罇獨就醉<lb/>
不忍虚擲委黄埃<lb/>
　　寒食日出遊<hi>公自注張十一院長見示病中憶花九篇寒食日出遊夜歸因以投贈</hi>
李花初發君始病我往看君花轉盛走馬城西惆悵歸<lb/>
不忍千株雪相映邇來又見桃與梨交開紅白如争競<lb/>
可憐物色阻擕手空展霜縑吟九咏紛紛落盡泥與塵<lb/>
<pb n="KR4h0161_WYG_048-18a"/>
不共新粧比端正桐華最晩今已繁君不強起時難更<lb/>
關山逺别固其理寸步難見始知命憶昔與君同貶官<lb/>
夜渡洞庭看斗柄豈料生還得一處引袖拭淚悲且慶<lb/>
各言生死兩追隨直置心親無貌敬念君又署南荒吏<lb/>
路指鬼門幽且夐三公盡是知音人曷不薦賢陛下聖<lb/>
囊空甑倒誰救之我今一食日還併自然憂氣損天和<lb/>
安得康強保天性斷寉兩翅鳴何哀縶驥四足氣空横<lb/>
今朝寒食行野外緑楊帀岸蒲芽迸宋玉庭邊不見人<lb/>
<pb n="KR4h0161_WYG_048-18b"/>
輕浪參差魚動鏡自嗟孤賤足瑕疵特見放縱荷寛政<lb/>
飲酒寧嫌<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>底深題詩尚倚筆鋒勁明宵故欲相就醉<lb/>
有月莫辭當火令<lb/>
　　憶昨行和張十一<lb/>
憶昨夾鐘之吕初吹灰上公禮罷元侯迴車載牲牢甕<lb/>
舁酒並召賔客延鄒枚腰金首翠光照耀絲竹迥發清<lb/>
以哀青天白日花草麗玉斚屢舉傾金罍張君名聲座<lb/>
所屬起舞先醉長松摧宿酲未解舊痁作深室静卧聞<lb/>
<pb n="KR4h0161_WYG_048-19a"/>
風雷自期殞命在春序屈指數日憐嬰孩危辭苦語感<lb/>
我耳涙落不揜何漼漼念昔從君渡湘水大帆夜劃窮<lb/>
髙桅陽山鳥路出臨武驛馬拒地驅頻隤踐蛇茹蠱不<lb/>
擇死忽有飛詔從天來伾文未揃崖州熾雖得赦宥恒<lb/>
愁猜近者三姦悉破碎羽窟無底幽黄能眼中了了見<lb/>
鄉國知有歸日眉方開今君縱署天涯吏投檄北去何<lb/>
難哉無妄之憂勿藥喜一善自足禳千災頭輕目朗肌<lb/>
骨健古劍新斸磨塵埃殃消禍散百福併從此直至耉<lb/>
<pb n="KR4h0161_WYG_048-19b"/>
與鮐嵩山東頭伊洛岸勝事不假須穿裁君當先行我<lb/>
待滿沮溺可繼窮年推<lb/>
　　劉生詩<lb/>
生名師命其姓劉自少軒輊非常儔棄家如遺來逺遊<lb/>
東走梁宋暨揚州遂凌大江極東陬洪濤舂天禹穴幽<lb/>
越女一笑三年留南逾横嶺入炎州青鯨髙磨波山浮<lb/>
怪魅炫曜堆蛟虬山㺑讙譟猩猩游毒氣爍體黄膏流<lb/>
問胡不歸良有由美酒傾水䏑肥牛妖歌慢舞爛不收<lb/>
<pb n="KR4h0161_WYG_048-20a"/>
倒心迴腸為青眸千金邀顧不可酬乃獨遇之盡綢繆<lb/>
瞥然一餉成十秋昔鬚未生今白頭五管歴徧無賢侯<lb/>
迴望萬里還家羞陽山窮邑惟猿猴手持釣竿逺相投<lb/>
我為羅列陳前修芟蒿斬蓬利鋤耰天星迴環數纔周<lb/>
文學穰穰囷倉稠車輕御良馬力優咄哉識路行勿休<lb/>
往取將相酬恩讐<lb/>
　　鄭羣贈簟<lb/>
蘄州笛竹天下知鄭君所寶尤瓌奇擕來當晝不得卧<lb/>
<pb n="KR4h0161_WYG_048-20b"/>
一府傳看黄瑠璃體堅色浄又蔵節盡眼凝滑無瑕疵<lb/>
法曹貧賤衆所易腰腹空大何能為自從五月困暑濕<lb/>
如坐深甑遭烝炊手磨袖拂心語口慢膚多汗真相宜<lb/>
日暮歸來獨惆悵有賣直欲傾家貲誰謂故人知我意<lb/>
巻送八尺含風漪呼奴掃地鋪未了光彩照耀驚童兒<lb/>
青蠅側翅<graphic n="KR2275" url="https://raw.githubusercontent.com/kanripo/KR-Gaiji/master/images/KR2275.png" mimeType="image/png"/>蝨避肅肅疑有清飈吹倒身甘寢百疾愈<lb/>
却願天日恒炎曦明珠青玉不足報贈子相好無時衰<lb/>
　　遊青龍寺贈崔大補闕<lb/>
<pb n="KR4h0161_WYG_048-21a"/>
秋灰初吹季月管日出夘南暉景短友生招我佛寺行<lb/>
正值萬株紅葉滿<hi>蘓軾曰余讀此句初不曉其故及觀小説鄭䖍寓青龍寺貧無紙取柿葉</hi>
<hi>學書九月柿葉赤而實紅故知退之之詩謂此</hi>光華閃壁見神鬼赫赫炎官張<lb/>
火傘然雲燒樹火實駢金烏下啄頳虬卵魂翻眼倒忘<lb/>
處所赤氣冲融無間斷有如流傳上古時九輪照燭乾<lb/>
坤旱二三道士席其間靈液屢進頗黎盌忽驚顔色變<lb/>
韶稚卻信靈仙非怪誕桃源迷路竟茫茫棗下悲歌徒<lb/>
纂纂前年嶺隅鄉思發躑躅成山開不筭去嵗羇帆湘<lb/>
<pb n="KR4h0161_WYG_048-21b"/>
水明霜楓千里隨歸伴猿呼鼯嘯鷓鴣啼惻耳酸腸難<lb/>
濯澣思君擕手安能得今者相從敢辭懶由來鈍騃寡<lb/>
參尋况是儒官飽閒散惟君與我同懐抱鋤去陵谷置<lb/>
平坦年少得途未要忙時清諌疏尤宜罕何人有酒身<lb/>
無事誰家多竹門可欵須知節候即風寒幸及亭午猶<lb/>
妍暖南山逼冬轉清瘦刻畫圭角出崖窽當憂復被氷<lb/>
雪埋汲汲來窺誡遲緩<lb/>
　　贈崔立之評事<lb/>
<pb n="KR4h0161_WYG_048-22a"/>
崔侯文章苦㨗敏髙浪駕天輸不盡曽從闗外來上都<lb/>
隨身巻軸車連軫朝為百賦猶鬱怒暮作千詩轉遒緊<lb/>
搖毫擲簡自不供頃刻青紅浮海蜃才豪氣猛易語言<lb/>
往往蛟螭雜螻蚓知音自古稱難遇世俗乍見那妨哂<lb/>
勿嫌法官未登朝猶勝赤尉長趨尹時命雖乖心轉壯<lb/>
技能虚富家逾窘念昔塵埃兩相逢争名齟齬持矛楯<lb/>
子時專塲誇觜距余始張軍嚴韅靷爾來但欲保封疆<lb/>
莫學龎涓怯孫臏竄逐新歸厭聞閙齒髪早衰嗟可閔<lb/>
<pb n="KR4h0161_WYG_048-22b"/>
頻䝉怨句刺棄遺豈有閒官敢推引深蔵篋笥時一發<lb/>
戢戢已多如束筍可憐無益費精神有似黄金擲虚牝<lb/>
當今聖人求侍從㧞擢杞梓收楛箘東馬嚴徐已奮飛<lb/>
枚臯即召窮且忍復聞王師西討蜀霜風冽冽摧朝菌<lb/>
走章馳檄在得賢燕雀紛拏要鷹隼竊料二塗必處一<lb/>
豈比恒人長蠢蠢勸君韜養待徴招不用雕琢愁肝腎<lb/>
墻根菊花好沽酒錢帛縱空衣可凖暉暉簷日暖且鮮<lb/>
摵摵井梧疎更殞髙士例須憐麯糵丈夫終莫生畦畛<lb/>
<pb n="KR4h0161_WYG_048-23a"/>
能來取醉任喧呼死後賢愚俱泯泯<lb/>
　　永貞行<lb/>
君不見古皇亮陰未出令小人乗時偷國柄北軍百萬<lb/>
虎與貔天子自將非他師一朝奪印付私黨懔懔朝士<lb/>
何能為狐鳴梟噪争署置䁑睒跳踉相嫵媚夜作詔書<lb/>
朝拜官超資越序曽無難公然白日受賄賂火齊磊落<lb/>
堆金盤元臣故老不敢語晝卧涕泣何汍瀾董賢三公<lb/>
誰復惜侯景九錫行可歎國家功髙徳且厚天位未許<lb/>
<pb n="KR4h0161_WYG_048-23b"/>
庸夫干我皇卓犖信英主文如太宗武髙祖膺圖受禪<lb/>
登明堂共流幽州鯀死羽四門肅穆賢俊登數君匪親<lb/>
豈其朋郎官清要為世稱荒郡迫野嗟可矜湖波連天<lb/>
日相騰蠻俗生梗瘴癘烝江氛嶺祲昬若凝一蛇兩頭<lb/>
見未曽怪鳥鳴喚令人憎蠱蟲羣飛夜撲燈雄虺毒螫<lb/>
墮股肱食中置藥肝心崩左右使令詐難憑慎勿浪言<lb/>
常兢兢吾嘗同僚情可勝具書目見非妄徴嗟爾既往<lb/>
宜為懲<lb/>
<pb n="KR4h0161_WYG_048-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_048-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録卷四十八<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_049-1a"/>
　欽定四庫全書<lb/>
御定全唐詩録巻四十九<lb/>
　　韓愈<hi>四</hi>
　　古體詩<hi>四</hi>
　　　送區𢎞南歸<lb/>
　穆昔南征軍不歸蟲沙猿鶴伏以飛洶洶洞庭莽翠微<lb/>
　九疑鑱天荒是非野有象犀水貝璣分散百寶人士稀<lb/>
　我遷於南日周圍來見者衆莫依稀爰有區子熒熒暉<lb/>
<pb n="KR4h0161_WYG_049-1b"/>
　觀以彞訓或從違我念前人譬葑菲落以斧引以纆徽<lb/>
　雖有不逮驅騑騑或採於薄漁於磯服役不辱言不譏<lb/>
　從我荆州來京畿離其母妻絶因依嗟我道不能自肥<lb/>
　子雖勤苦終何希王都觀闕雙巍巍騰蹋衆駿事鞍鞿<lb/>
　佩服上色紫與緋獨子之節可嗟唏母附書至妻寄衣<lb/>
　開書拆衣淚痕晞雖不勑還情庻幾朝暮盤羞惻庭闈<lb/>
　幽房無人感伊威人生此難餘可祈子去矣時若發機<lb/>
　蜃沈海底氣昇霏彩雉野服朝扇翬處子窈窕王所妃<lb/>
<pb n="KR4h0161_WYG_049-2a"/>
茍有令徳隠不腓況今天子鋪徳威蔽能者誅薦受禨<lb/>
出送撫背我涕揮行行正直慎脂韋業成志樹來頎頎<lb/>
我當為子言天扉<lb/>
　　陸渾山火和皇甫湜用其韻<lb/>
皇甫補官古賁渾時當大冬澤乾源山狂谷狠相吐呑<lb/>
風怒不休何軒軒擺磨出火以自燔有聲夜中驚莫原<lb/>
天跳地踔顛乾坤赫赫上照窮崖垠截然髙周燒四垣<lb/>
神焦鬼爛無逃門三光弛隳不復暾虎熊麋豬逮猴猿<lb/>
<pb n="KR4h0161_WYG_049-2b"/>
水龍鼉龜魚與黿鴉鴟鵰鷹雉鵠鵾燖炰煨<graphic n="KR2057" url="https://raw.githubusercontent.com/kanripo/KR-Gaiji/master/images/KR2057.png" mimeType="image/png"/>孰飛奔<lb/>
祝融告休酌卑尊錯陳齊玫闢華園芙蓉披猖塞鮮繁<lb/>
千鐘萬鼓咽耳喧攢雜啾嚄沸篪塤彤幢絳旃紫纛旛<lb/>
炎官熱屬朱冠褌髹其肉皮通䏶臀頽胷垤腹車掀轅<lb/>
緹顔韎股豹兩鞬霞車虹靷日轂轓丹蕤縓葢緋繙㠾<lb/>
紅帷赤幕羅脤膰<graphic n="KR0954" url="https://raw.githubusercontent.com/kanripo/KR-Gaiji/master/images/KR0954.png" mimeType="image/png"/>池波風肉陵屯谽呀鉅壑頗黎盆<lb/>
豆豋五山瀛四罇熙熙釂醻笑語言雷公擘山海水翻<lb/>
齒牙嚼齧舌腭反電光殱磹頳目䁔<hi>音喧</hi>頊㝠收威避𤣥<lb/>
<pb n="KR4h0161_WYG_049-3a"/>
根斥棄輿馬背厥孫縮身潛喘拳肩跟君臣相憐加愛<lb/>
恩命黒螭偵焚其元天關悠悠不可援夢通上帝血面<lb/>
論側身欲進叱於閽帝賜九河湔涕痕又詔巫陽反其<lb/>
魂徐命之前問何寃火行於冬古所存我如禁之絶其<lb/>
飱女丁婦壬傳世婚一朝結讐奈後昆時行當反慎藏<lb/>
蹲視桃著花可小鶱月及申酉利復怨助汝五龍從九<lb/>
鯤溺厥邑囚之崑崙皇甫作詩止睡昏辭誇出真遂上<lb/>
焚要余和增恠又煩雖欲悔舌不可捫<lb/>
<pb n="KR4h0161_WYG_049-3b"/>
　　和虞部盧四<hi>汀</hi>酬翰林錢七<hi>徽</hi>赤藤杖歌<lb/>
赤藤為杖世未窺臺郎始攜自滇池滇王掃宫避使者<lb/>
跪進再拜語嗢咿繩橋拄過免傾墮性命造次蒙扶持<lb/>
途經百國皆莫識君臣聚觀逐旌麾共傳滇神出水獻<lb/>
赤龍㧞鬚血淋漓又云羲和操火鞭暝到西極睡所遺<lb/>
幾重包裹自題署不以珍恠誇荒夷歸來捧贈同舎子<lb/>
浮光照手欲把疑空堂晝眠倚牖户飛電著壁搜蛟螭<lb/>
南宫清深禁闈密唱和有類吹塤篪妍辭麗句不可繼<lb/>
<pb n="KR4h0161_WYG_049-4a"/>
見寄聊且慰分司<lb/>
　　寄盧仝<lb/>
玉川先生洛城裏破屋數間而已矣一奴長鬚不裹頭<lb/>
一婢赤脚老無齒辛勤奉養十餘人上有慈親下妻子<lb/>
先生結髮憎俗徒閉門不出動一紀至令隣僧乞米送<lb/>
僕忝縣尹能不恥俸錢供給公私餘時致薄少助祭祀<lb/>
勸叅留守謁大尹言語纔及輒掩耳水北山人得名聲<lb/>
去年去作幕下士水南山人又繼徃鞍馬僕從塞閭里<lb/>
<pb n="KR4h0161_WYG_049-4b"/>
少室山人索價髙兩以諌官徴不起彼皆刺口論世事<lb/>
有力未免遭驅使先生事業不可量惟用法律自繩巳<lb/>
春秋三傳束髙閣獨抱遺經究終始往年弄筆嘲同異<lb/>
恠辭驚衆謗不巳近來自説尋坦途猶上虚空跨緑駬<lb/>
去嵗生兒名添丁意令與國充耘耔國家丁口連四海<lb/>
豈無農夫親耒耜先生抱才終大用宰相未許終不仕<lb/>
假如不在陳力列立言垂範亦足恃苗裔當䝉十世宥<lb/>
豈謂貽厥無基阯故知忠孝生天性潔身亂倫安足擬<lb/>
<pb n="KR4h0161_WYG_049-5a"/>
昨晩長鬚來下狀隔墻惡少惡難似每騎屋山下窺闞<lb/>
渾舎驚怕走折趾憑依婚媾欺官吏不信令行能禁止<lb/>
先生受屈未曾語忽此來告良有以嗟我身為赤縣令<lb/>
操權不用欲何俟立召賊曹呼伍伯盡取鼠軰尸諸市<lb/>
先生又遣長鬚來如此處置非所喜況又時當長養節<lb/>
都邑未可猛政理先生固是余所畏度量不敢窺涯涘<lb/>
放縱是誰之過歟效尤戮僕愧前史買羊沽酒謝不敏<lb/>
偶逢明月曜桃李先生有意許降臨更遣長鬚致雙鯉<lb/>
<pb n="KR4h0161_WYG_049-5b"/>
　　酬司門盧四兄雲夫院長望秋作<lb/>
長安雨洗新秋出極目寒鏡開塵函終南曉望蹋龍尾<lb/>
倚天更覺青巉巉自知短淺無所補從事久此穿朝衫<lb/>
歸來得便即遊覽暫似壯馬脱重銜曲江荷花葢十里<lb/>
江湖生目思莫緘樂遊下矚無逺近緑槐萍合不可芟<lb/>
白首寓居誰借問平地寸步扃雲巖雲夫吾兄有狂氣<lb/>
嗜好與俗殊酸鹹日來省我不肯去論詩説賦相諵諵<lb/>
望秋一章巳驚絶猶言低抑避謗讒若使乗酣騁雄怪<lb/>
<pb n="KR4h0161_WYG_049-6a"/>
造化何以當鐫劖嗟我小生值强伴恡膽變勇神明鑒<lb/>
馳坑跨谷終未悔為利而止真貪饞髙揖羣公謝名譽<lb/>
逺追甫白感至諴樓頭完月不共宿其奈就缺行㩥㩥<lb/>
　　石鼓歌<lb/>
張生手持石鼓文勸我試作石鼓歌少陵無人謫仙死<lb/>
才薄將奈石鼓何周綱陵遲四海沸宣王憤起揮天戈<lb/>
大開明堂受朝賀諸侯劍珮鳴相磨蒐於岐陽騁雄俊<lb/>
萬里禽獸皆遮羅鐫功勒成告萬世鑿石作鼓隳嵯峨<lb/>
<pb n="KR4h0161_WYG_049-6b"/>
從臣才藝咸第一揀選撰刻留山阿雨淋日炙野火燎<lb/>
鬼物守䕶煩撝呵公從何處得紙本毫髮盡備無差訛<lb/>
辭嚴義密讀難曉字體不類𨽻與科年深豈免有缺畫<lb/>
快劍砍斷生蛟鼉鸞翔鳯翥衆仙下珊瑚碧樹交枝柯<lb/>
金繩鐵索鎖鈕壯古鼎躍水龍騰梭陋儒編詩不收入<lb/>
二雅褊迫無委蛇孔子西行不到秦掎摭星宿遺羲娥<lb/>
嗟余好古生苦晚對此涕淚雙滂沱憶昔初蒙博士徴<lb/>
其年始改稱元和故人從軍在右輔為我量度掘臼科<lb/>
<pb n="KR4h0161_WYG_049-7a"/>
濯冠沐浴告祭酒如此至寶存豈多氊苞席裹可立致<lb/>
十鼓秪載數駱駝薦諸太廟比郜鼎光價豈止百倍過<lb/>
聖恩若許留太學諸生講解得切磋觀經鴻都尚填咽<lb/>
坐見舉國來奔波剜苔剔蘚露節角安置妥帖平不頗<lb/>
大厦深簷與葢覆經歴久逺期無他中朝大官老於事<lb/>
詎肯感激徒媕娿牧童敲火牛礪角誰復着手為摩挲<lb/>
日銷月鑠就埋没六年西顧空吟哦羲之俗書趂姿媚<lb/>
數紙尚可博白鵝繼周八代爭戰罷無人收拾理則那<lb/>
<pb n="KR4h0161_WYG_049-7b"/>
方今太平日無事柄任儒術崇丘軻安能以此上論列<lb/>
願借辨口如懸河石鼓之歌止於此嗚呼吾意其蹉跎<lb/>
　　盧郎中雲夫寄示送盤谷子詩兩章歌以和之<lb/>
昔尋李愿向盤谷正見髙崖巨壁爭開張是時新晴天<lb/>
井溢誰把長劍倚太行衝風吹破落天外飛雨白日灑<lb/>
洛陽東蹈燕川入曠野有饋木蕨芽滿筐馬頭溪深不<lb/>
可厲借車載過水入箱平沙緑浪榜方口雁鴨飛起穿<lb/>
垂楊窮探極覽頗恣横物外日月本不忙歸來辛苦欲<lb/>
<pb n="KR4h0161_WYG_049-8a"/>
誰為坐令再往之計墮眇茫閉門長安三日雪推書撲<lb/>
筆歌慨慷旁無壯士遣屬和遠憶盧老詩顛狂開緘忽<lb/>
覩送歸作字向紙上皆軒昻又知李侯竟不顧方冬獨<lb/>
入崔嵬藏我今進退幾時决十年蠢蠢隨朝行家請官<lb/>
供不報答無異雀鼠偷太倉行抽手版付丞相不待彈<lb/>
劾還耕桑<lb/>
　　短燈檠歌<lb/>
長檠八尺空自長短檠二尺便且光黄簾緑幕朱門閉<lb/>
<pb n="KR4h0161_WYG_049-8b"/>
風露氣入秋堂涼裁衣寄遠淚眼暗搔頭頻挑移近牀<lb/>
太學儒生東魯客二十辭家來射策夜書細字綴語言<lb/>
兩目眵昏頭雪白此時提攜當案前看書到曉那能眠<lb/>
一朝富貴還自恣長檠髙張照珠翠吁嗟世事無不然<lb/>
墻角君看短檠棄<lb/>
　　華山女<lb/>
街東街西講佛經撞鐘吹螺閙宫庭廣張罪福資誘脅<lb/>
聽衆狎恰排浮萍黄衣道士亦講説座下寥落如明星<lb/>
<pb n="KR4h0161_WYG_049-9a"/>
華山女兒家奉道欲驅異敎歸仙靈洗妝拭面著冠帔<lb/>
白咽紅頰長眉青遂來昇座演真訣觀門不許人開扃<lb/>
不知誰人暗相報訇然振動如雷霆掃除衆寺人跡絶<lb/>
驊騮塞路連輜軿觀中人滿坐觀外後至無地無由聽<lb/>
抽釵脱釧解環佩堆金叠玉光青熒天門貴人傳詔召<lb/>
六宫願識師顔形玉皇頷首許歸去乗龍駕鶴來青冥<lb/>
豪家少年豈知道來繞百帀脚不停雲牕霧閣事慌惚<lb/>
重重翠幔深金屏仙梯難攀俗縁重浪憑青鳥通丁寧<lb/>
<pb n="KR4h0161_WYG_049-9b"/>
<hi>朱熹曰或怪公排斥佛老不遺餘力而於華山女語獨假借如此非也此正譏其衒姿色假仙靈以惑衆又譏</hi>
<hi>時君不察使失行婦人得入宫禁耳觀其卒章豪家少年雲牕霧閣翠幔金屏青鳥丁寧等語䙝慢甚矣豈真</hi>
<hi>以僊神處之哉</hi>
　　雪後寄崔二十六丞公<lb/>
藍田十月雪塞關我興南望愁羣山攢天嵬嵬凍相映<lb/>
君乃寄命於其間秩卑俸薄食口衆豈有酒食開容顔<lb/>
殿前羣公賜倉罷驊騮蹋路驕且閑稱多量少鑒裁密<lb/>
豈念幽桂遺榛菅幾欲犯嚴出薦口氣象硉兀未可攀<lb/>
<pb n="KR4h0161_WYG_049-10a"/>
歸來殞涕掩關卧心之紛亂誰能刪詩翁憔悴斸荒棘<lb/>
清玉刻佩聨玦環腦脂遮眼卧壯士大弨挂壁無由彎<lb/>
乾坤惠施萬物遂獨於數子懐偏慳朝欷暮唶不可解<lb/>
我心安得如石頑<lb/>
　　送僧澄觀<lb/>
浮屠西來何施為擾擾四海爭奔馳構樓架閣切星漢<lb/>
誇雄鬬麗止者誰僧伽後出淮泗上勢到衆佛尤恢竒<lb/>
越商胡賈脱身罪珪璧滿船寧計資清淮無波平如席<lb/>
<pb n="KR4h0161_WYG_049-10b"/>
欄柱傾扶半天赤火燒水轉掃地空突兀便髙三百尺<lb/>
影沈潭底龍驚遁當晝無雲跨虛碧借問經營本何人<lb/>
道人澄觀名籍籍愈昔從軍大梁下往來滿屋賢豪者<lb/>
皆言澄觀雖僧徒公才吏用當今無後從徐州辟書至<lb/>
紛紛過客何由記人言澄觀乃詩人一座競吟詩句新<lb/>
向風長歎不可見我欲收斂加冠巾洛陽窮秋厭窮獨<lb/>
丁丁啄門疑啄木有僧來訪呼使前伏犀插腦髙頰權<lb/>
惜哉己老無所及坐睨神骨空潸然臨淮太守初到郡<lb/>
<pb n="KR4h0161_WYG_049-11a"/>
逺遣州民送音問好竒賞俊直難逢去去為致思從容<lb/>
　　奉酬盧給事雲夫四兄曲江荷花行見寄并呈上<lb/>
　　　錢七兄閣老張十八助敎<lb/>
曲江千頃秋波浄平鋪紅雲葢明鏡大明宫中給事歸<lb/>
走馬來看立不正遺我明珠九十六寒花映骨睡驪目<lb/>
我今官閒得婆娑問言何處芙蓉多橕舟昆明度雲錦<lb/>
脚敲兩舷呌吳歌太白山髙三百里負雪嵬嵬插花裏<lb/>
玉山前却不復來曲江汀瀅水平杯我時相思不覺一<lb/>
<pb n="KR4h0161_WYG_049-11b"/>
迴首天門九扇相當開上界真人足官府豈如散仙鞭<lb/>
笞鸞鳯終日相追陪<lb/>
　　記夢<lb/>
夜夢神官與我言羅縷道妙角與根挈攜陬維口瀾翻<lb/>
百二十刻須臾間我聽其言未云足捨我先度横山腹<lb/>
我徒三人共追之一人前度安不危我亦平行蹋<graphic n="KR1626" url="https://raw.githubusercontent.com/kanripo/KR-Gaiji/master/images/KR1626.png" mimeType="image/png"/>
                    <graphic n="KR1700" url="https://raw.githubusercontent.com/kanripo/KR-Gaiji/master/images/KR1700.png" mimeType="image/png"/>
<hi>上丘召切下牛召切</hi>神完骨蹻脚不掉側身上視溪谷盲杖撞玉<lb/>
版聲彭<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>神官見我開顔笑前對一人壯非少石壇坡陀<lb/>
<pb n="KR4h0161_WYG_049-12a"/>
可坐卧我手承頦肘拄座隆樓傑閣磊嵬髙天風飄飄<lb/>
吹我過壯非少者哦七言六字常語一字難我以指撮<lb/>
白玉丹行且咀噍行詰盤口前截斷第二句綽虐顧我<lb/>
顔不歡乃知仙人未賢聖䕶短憑愚邀我敬我能屈曲<lb/>
自世閒安能從女巢神山<lb/>
　　三星行<lb/>
我生之辰月宿南斗牛奮其角箕張其口牛不見服箱<lb/>
斗不挹酒漿箕獨有神靈無時停簸揚無善名已聞無<lb/>
<pb n="KR4h0161_WYG_049-12b"/>
惡聲已讙<hi>叶聞</hi>名聲相乗除得少失有餘三星各在天什<lb/>
伍東西陳嗟汝牛與斗汝獨不能神<lb/>
　　嗟哉董生行<lb/>
淮水出桐柏山東馳遙遙千里不能休淝水出其側不<lb/>
能千里百里入淮流夀州屬縣有安豐唐貞元時縣人<lb/>
董生召南隠居行義於其中刺史不能薦天子不聞名<lb/>
聲爵禄不及門門外惟有吏日來徴租更索錢嗟哉董<lb/>
生朝出耕夜歸讀古人書盡日不得息或山而樵或水<lb/>
<pb n="KR4h0161_WYG_049-13a"/>
而漁入厨具甘㫖上堂問起居父母不慼慼妻子不咨<lb/>
咨嗟哉董生孝且慈人不識惟有天翁知生祥下瑞無<lb/>
時期家有狗乳出求食雞來哺其兒啄啄庭中拾蟲蟻<lb/>
哺之不食鳴聲悲徬徨躑躅久不去以翼來覆待狗歸<lb/>
嗟哉董生誰將與儔時之人夫妻相虐兄弟為讐食君<lb/>
之禄而令父母愁亦獨何心嗟哉董生無與儔<hi>臣按此詩有關</hi>
<hi>名敎朱晦菴收拾小學書中</hi>
　　利劍<lb/>
<pb n="KR4h0161_WYG_049-13b"/>
利劍光耿耿佩之使我無邪心故人念我寡徒侣持用<lb/>
贈我比知音我心如氷劍如雪不能刺讒夫使我心腐<lb/>
劍鋒折决雲中斷開青天噫劍與我俱變化歸黄泉<lb/>
　　東方半明<lb/>
東方半明大星没獨有太白配殘月嗟爾殘月勿相疑<lb/>
同光共影須臾期殘月暉暉太白睒睒雞三號更五㸃<lb/>
　　感春<lb/>
皇天平分成四時春氣漫誕最可悲雜花妝林草葢地<lb/>
<pb n="KR4h0161_WYG_049-14a"/>
白日座上傾天維蜂喧鳥咽留不得紅萼萬片從風吹<lb/>
豈如秋霜雖慘冽摧落老物誰惜之為此徑須沽酒飲<lb/>
自外天地棄不疑近憐李杜無檢束爛漫長醉多文辭<lb/>
屈原離騷二十五不肯餔啜糟與醨惜哉此子巧言語<lb/>
不到聖處寧非癡幸逢堯舜明四目條理品彚皆得宜<lb/>
平明出門暮歸舍酩酊馬上知為誰<lb/>
朝騎一馬出暝就一牀卧詩書漸欲抛節行久已惰冠<lb/>
欹感髮秃語誤悲齒墮孤負平生心已矣知何那我恨<lb/>
<pb n="KR4h0161_WYG_049-14b"/>
不如江頭人長網横江遮紫鱗獨宿荒陂射鳬雁賣納<lb/>
租賦官不嗔歸來歡笑對妻子衣食自給寧羞貧今者<lb/>
無端讀書史智慧只足勞精神畫蛇著足無處用兩髩<lb/>
雪白趨埃塵乾愁漫解坐自累與衆異趣誰相親數盃<lb/>
澆腸雖暫醉皎皎萬慮醒還新百年未滿不得死且可<lb/>
勤買抛青春<hi>按此詩或作二首或作一首細讀之詞意頓挫貫注宜是一首若作二首前俱七言</hi>
<hi>古體不應中間忽有五言一首</hi>
　　醉留東野<lb/>
<pb n="KR4h0161_WYG_049-15a"/>
昔年因讀李白杜甫詩長恨二人不相從吾與東野生<lb/>
並世如何復躡二子蹤東野不得官白首誇龍鍾韓子<lb/>
稍姦黠自慙青蒿倚長松低頭拜東野願得始終如駏<lb/>
蛩東野不迴頭有如寸筳撞鉅鐘吾願身為雲東野變<lb/>
為龍四方上下逐東野雖有别離無由逢<lb/>
　　李花<lb/>
平旦入西園梨花數株若矜夸旁有一株李顔色慘慘<lb/>
似含嗟問之不肯道所以獨繞百帀至日斜忽憶前時<lb/>
<pb n="KR4h0161_WYG_049-15b"/>
經此樹正見芳意初萌芽奈何趂酒不省録不見玉枝<lb/>
攢霜葩泫然為汝下雨涙無由反斾羲和車東風來吹<lb/>
不解顔蒼茫夜氣生相遮氷盤夏薦碧實脆斥去不御<lb/>
慙其花<lb/>
當春天地爭奢華洛陽園苑尤紛挐誰將平地萬堆雪<lb/>
剪刻作此連天花日光赤色照未好明月暫入都交加<lb/>
夜領張徹投盧仝乗雲共至玉皇家長姫香御四羅列<lb/>
縞裙練帨無等差靜濯明粧有所奉顧我未肯置齒牙<lb/>
<pb n="KR4h0161_WYG_049-16a"/>
清寒瑩骨肝膽醒一生思慮無由邪<lb/>
　　聽頴師彈琴<lb/>
昵昵兒女語恩怨相爾汝劃然變軒昻勇士赴敵場浮<lb/>
雲栁絮無根蔕天地濶逺隨飛揚喧啾百鳥羣忽見孤<lb/>
鳯凰躋攀分寸不可上失勢一落千丈强嗟余有兩耳<lb/>
未省聽絲篁自聞頴師彈起坐在一旁推手遽止之濕<lb/>
衣淚滂滂頴乎爾誠能無以氷炭置我腸<lb/>
　近體詩<lb/>
<pb n="KR4h0161_WYG_049-16b"/>
　　題韋氏莊<lb/>
昔者誰能比今來事不同寂寥青草曲散漫白榆風架<lb/>
倒藤全落籬崩竹半空寧須惆悵立翻覆本無窮<lb/>
　　獨釣<lb/>
侯家林館勝偶入得垂竿曲樹行藤角平池散芡盤羽<lb/>
沈知食駛緡細覺牽難聊取夸兒女榆條繫從鞍<lb/>
一逕向池斜池塘野草花雨多添栁耳水長減蒲芽坐<lb/>
厭親刑柄偷來傍釣車太平公事少吏隠詎相賖<lb/>
<pb n="KR4h0161_WYG_049-17a"/>
獨徃南塘上秋晨景氣醒露排四岸草風約半池萍鳥<lb/>
下見人寂魚來聞餌馨所嗟無可召不得倒吾缾<lb/>
秋半百物變溪魚去不來風能坼芡觜露亦染梨顋逺<lb/>
岫重曡出寒花散亂開所期終莫至日暮與誰迴<lb/>
　　詠燈花同侯十一<lb/>
今夕知何夕花然錦帳中自能當雪暖那肯待春紅囊<lb/>
裏排金粟釵頭綴玉蟲更煩將喜事來報主人公<lb/>
　　奉和兵部張侍郎酬鄆州馬尚書祗召途中見寄<lb/>
<pb n="KR4h0161_WYG_049-17b"/>
　　　開緘之日馬帥巳再領鄆州之作<lb/>
來朝當路日承詔改轅時再領須句國仍遷少昊司暖<lb/>
風抽宿麥清雨卷歸旗賴寄新珠玉長吟慰我思<lb/>
　　送桂州嚴大夫<lb/>
蒼蒼森八桂兹地在湘南江作青羅帶山如碧玉篸户<lb/>
多輸翠羽家自種黄甘逺勝登仙去飛鸞不假驂<lb/>
　　奉和僕射裴相公感恩言志<lb/>
文武成功後居為百辟師林園窮勝事鐘鼓樂清時擺<lb/>
<pb n="KR4h0161_WYG_049-18a"/>
落遺髙論雕鐫出小詩自然無不可范蠡爾其<hi>一作為</hi>誰<lb/>
　　和僕射相公朝迴見寄<lb/>
盡瘁年將久公今始暫閒事隨憂共減詩與酒俱還放<lb/>
意機衡外收身矢石間秋臺風日迥正好看前山<lb/>
　　叉魚招張公曹<lb/>
叉魚春岸濶此興在中宵大炬然如晝長船縳似橋深<lb/>
窺沙可數靜搒水無搖刃下那能脱波間或自跳中鱗<lb/>
憐錦碎當目訝珠銷迷火逃翻近驚人去暫遙競多心<lb/>
<pb n="KR4h0161_WYG_049-18b"/>
轉細得雋語時囂潭罄知存寡舷平覺獲饒交頭疑凑<lb/>
餌駢首類同條濡沫情雖密登門事己遼盈車欺故事<lb/>
飼犬驗今朝血浪凝猶沸腥風逺更飄葢江烟羃羃拂<lb/>
棹影寥寥獺去愁無食龍移懼見燒如棠名既誤釣渭<lb/>
日徒消文客驚先賦篙工喜盡謠膾成思我友觀樂憶<lb/>
吾僚自可捐憂累何須强問鴞<lb/>
　　和席八十二韻<lb/>
絳闕銀河曙東風右掖春官隨名共美花與思俱新綺<lb/>
<pb n="KR4h0161_WYG_049-19a"/>
陌朝遊間綾衾夜直頻横門開日月髙閣切星辰庭變<lb/>
寒前草天銷霽後塵溝聲通苑急栁色壓城匀綸綍謀<lb/>
猷盛丹青步武親芳菲含斧藻光景暢形神傍砌看紅<lb/>
藥巡池詠白蘋多情懐酒伴餘事作詩人倚玉難藏拙<lb/>
吹竽久混真坐慙空自老江海未還身<lb/>
　　送鄭尚書赴南海<lb/>
番禺軍府盛欲説暫停杯葢海旂幢出連天觀閣開衙<lb/>
時龍户集上日馬人來風靜鶢鶋去官亷蚌蛤迴貨通<lb/>
<pb n="KR4h0161_WYG_049-19b"/>
師子國樂秦武王臺事事皆殊異無嫌屈大才<lb/>
　　答張十一功曹<lb/>
山淨江空水見沙哀猿啼處兩三家篔簹競長纎纎笋<lb/>
躑躅閒開艶艶花未報恩波知死所莫令炎瘴送生涯<lb/>
吟君詩罷看雙髩斗覺霜毛一半加<lb/>
　　奉和庫部盧四兄曺長元日朝廻<lb/>
天仗宵嚴建羽旄春雲送色曉雞號金罏香動螭頭暗<lb/>
玉佩聲來雉尾髙戎服上趨承北極儒冠列侍映東曹<lb/>
<pb n="KR4h0161_WYG_049-20a"/>
太平時節難身遇郎署何須歎二毛<lb/>
　　戲題牡丹<lb/>
幸自同開俱隠約何須相倚鬬輕盈陵晨併作新妝面<lb/>
對客偏含不語情雙燕無機還拂掠遊蜂多思正經營<lb/>
長年是事皆抛盡今日欄邉暫眼明<hi>段成式酉陽雜俎云前史無説牡丹</hi>
<hi>者惟謝康樂集中言竹間水際多牡丹成式檢隋朝種植法初不説牡丹則知隋朝花藥中所無也開元末裴</hi>
<hi>士淹奉使回至汾州得白牡丹一窠植于長興私第至徳中馬僕射領太原又得紅紫二色者移於城中元和</hi>
<hi>初猶少今與戎葵角多少矣</hi>
<pb n="KR4h0161_WYG_049-20b"/>
　　晉公破賊回重拜台司以詩示幕中賔客愈奉和<lb/>
南伐旋師太華東天書夜到冊元功將軍舊壓三司貴<lb/>
相國新兼五等崇鵷鷺欲歸仙仗裏熊羆還入禁營中<lb/>
長慙典午非材職得就閒官即至公<lb/>
　　左遷至藍關示姪孫湘<lb/>
一封朝奏九重天夕貶潮陽路八千欲為聖明除弊事<lb/>
肯將衰朽惜殘年雲横秦嶺家何在雪擁藍關馬不前<lb/>
知汝逺來應有意好收吾骨瘴江邉<lb/>
<pb n="KR4h0161_WYG_049-21a"/>
　　韶州留别張端公使君<lb/>
來往再逢梅栁新别離一醉綺羅春久欽江總文才妙<lb/>
自歎虞翻骨相屯鳴笛急吹爭落日清歌緩送欵行人<lb/>
已知奏課當徴拜那復淹留詠白蘋<lb/>
　　酒中留上襄陽李相公<lb/>
濁水汙泥清路塵還曾同制掌絲綸眼穿長訝雙魚斷<lb/>
耳熱何辭數爵頻銀燭未消窻送曙金釵半醉座添春<lb/>
知公不久歸鈞軸應許閒官寄病身<lb/>
<pb n="KR4h0161_WYG_049-21b"/>
　　竹洞<lb/>
竹洞何年有公初斫竹開洞門無鎖鑰俗客不曾來<lb/>
　　渚亭<lb/>
自有人知處那無步往蹤莫敎安四壁面面看芙蓉<lb/>
　　花島<lb/>
蜂蝶去紛紛香風隔岸聞欲知花島處水上覔紅雲<lb/>
　　北樓<lb/>
郡樓乗曉上盡日不能迴晩色將秋至長風送月來<lb/>
<pb n="KR4h0161_WYG_049-22a"/>
　　贈同遊<lb/>
喚起窻前曙催歸日未西無心花裏鳥更與盡情啼<lb/>
　　題楚昭王廟<lb/>
丘墳滿目衣冠盡城闕連雲草樹荒猶有國人懐舊徳<lb/>
一間茅屋祭昭王<lb/>
　　題木居士<lb/>
火透波穿不計春根如頭面榦如身偶然題作木居士<lb/>
便有無窮求福人<lb/>
<pb n="KR4h0161_WYG_049-22b"/>
　　盆池<lb/>
老翁真箇似童兒汲水埋盆作小池一夜青蛙鳴到曉<lb/>
恰如方口釣魚時<lb/>
莫道盆池作不成藕梢初種已齊生從今有雨君須記<lb/>
來聽蕭蕭打葉聲<lb/>
瓦沼晨朝水自清小蟲無數不知名忽然分散無蹤影<lb/>
惟有魚兒作隊行<lb/>
池光天影共青青拍岸纔添水數缾且待夜深明月去<lb/>
<pb n="KR4h0161_WYG_049-23a"/>
試看涵泳幾多星<lb/>
　　賽神<lb/>
白布長衫紫領巾差科未動是閒人麥苗含穟桑生椹<lb/>
共向田頭樂社神<lb/>
　　晩春<lb/>
草樹知春不久歸百般紅紫鬬芳菲楊花榆莢無才思<lb/>
惟解漫天作雪飛<lb/>
　　落花<lb/>
<pb n="KR4h0161_WYG_049-23b"/>
已分將身着地飛那羞踐蹋損光暉無端又被春風誤<lb/>
吹落西家不得歸<lb/>
　　贈張十八助敎<lb/>
喜君眸子重清朗攜手城南歴舊遊忽見孟生題竹處<lb/>
相看淚落不能收<lb/>
　　晚雨<lb/>
亷纎晚雨不能晴池岸草間蚯蚓鳴投竿跨馬蹋歸路<lb/>
纔到城門打鼓聲<lb/>
<pb n="KR4h0161_WYG_049-24a"/>
　　出城<lb/>
暫出城門踏青草逺於林下見春山應須韋杜家家到<lb/>
秪有今朝一日閒<lb/>
　　和李司勲過連昌宫<lb/>
夾道疎槐出老根髙甍巨桷壓山原宫前遺老來相問<lb/>
今是開元幾葉孫<lb/>
　　次潼關先寄張十二閣老使君<lb/>
荆山已去華山來日出潼關四扇開刺史莫辭迎候遠<lb/>
<pb n="KR4h0161_WYG_049-24b"/>
相公親破蔡州迴<lb/>
　　桃林夜賀晉公<lb/>
西來騎火照山紅夜宿桃林臘月中手把命珪兼相印<lb/>
一時重疊賞元功<lb/>
　　答道士寄樹雞<hi>樹雞木耳之大者</hi>
軟濕青黄狀可猜欲烹還喚木盤迴煩君自入華陽洞<lb/>
直割乖龍左耳來<hi>桞子厚龍城録茅山道士吳綽採藥于華陽洞口見一小兒手把三珠戲</hi>
<hi>于松下綽從之奔入洞中化為龍以三珠填左耳中綽以藥斧斸之落左耳而三珠已失所在又馮贄雲仙録</hi>
<pb n="KR4h0161_WYG_049-25a"/>
<hi>天罰乖龍必割其耳</hi>
　　題臨瀧寺<lb/>
不覺離家已五千仍將衰病入瀧船潮陽未到吾能説<lb/>
海氣昬昬水拍天<lb/>
　　晚次宣溪辱韶州張端公使君恵書叙别酬以絶<lb/>
　　　句<lb/>
韶州南去接宣溪雲水蒼茫日向西客涙數行元自落<lb/>
鷓鴣休傍耳邉啼<lb/>
<pb n="KR4h0161_WYG_049-25b"/>
　　遊西林寺題蕭二兄郎中舊堂<lb/>
中郎有女能傳業伯道無兒可保家偶到匡山曾住處<lb/>
幾行衰淚落烟霞<hi>蕭二郎中名存字伯誠頴士之子與公兄㑹梁肅友善惡裴延齡之為人</hi>
<hi>棄官歸廬山公自少為存所知及自袁州還過存廬山故居而存諸子前死有一女為尼公為經紀其家西林</hi>
<hi>即江卅廬山寺也今猶有蕭存魏𢎞李勃同遊大林題名</hi>
　　夕次夀陽驛題吳郎中詩後<lb/>
風光欲動别長安春半邉城特地寒不見園花兼巷栁<lb/>
馬頭惟有月團團<lb/>
<pb n="KR4h0161_WYG_049-26a"/>
　　　鎮州初歸<lb/>
　别來楊栁街頭樹擺弄春風只欲飛還有小園桃李在<lb/>
　留花不發待郎歸<lb/>
　　　同水部張員外曲江春遊寄白二十二舎人<lb/>
　漠漠輕隂晚自開青天白日映樓臺曲江水滿花千樹<lb/>
　有底忙時不肯來<lb/>
　　　早春呈水部張十八員外<lb/>
　天街小雨潤如酥草色遙看近却無最是一年春好處<lb/>
<pb n="KR4h0161_WYG_049-26b"/>
　絶勝烟栁滿皇都<lb/>
　莫道官忙身老大即無年少逐春心憑君先到江頭看<lb/>
　栁色如今深未深<lb/>
　<lb/>
　<lb/>
　<lb/>
　<lb/>
御定全唐詩録巻四十九<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_050-1a"/>
　欽定四庫全書<lb/>
御定全唐詩録巻五十<lb/>
　　孟郊<lb/>
　　　郊字東野湖州武康人少隠嵩山性耿介五十登<lb/>
　　　進士第為溧陽尉日賦詩曹務多廢令白府以他<lb/>
　　　尉代之分其半俸鄭餘慶奏為叅謀卒諡為貞曜<lb/>
　　　先生韓愈甚稱其詩<lb/>
　　　李翺云郊詩髙處在古無上平處猶下顧沈謝<lb/>
<pb n="KR4h0161_WYG_050-1b"/>
　　　嚴滄浪云孟郊之詩刻苦其格律句法可以見矣<lb/>
　　　讀之令人不歡<lb/>
　　　元武康令國材序東野詩云武康代産文士惟沈<lb/>
　　　約孟東野以詩名家約仕宋仕齊二代宋元之末<lb/>
　　　探西邸宻意詔書出袖中夙備無遺缺然則平時<lb/>
　　　用工豈其性情哉視東野之行吟谿曲泊無宦情<lb/>
　　　奪俸十年不慍一寒到死不隨逐酒罏餅肆間媚<lb/>
　　　匪人者其相去何如也今武康保有孟保井有孟<lb/>
<pb n="KR4h0161_WYG_050-2a"/>
　　井人亡物改竹幽水深過之清風爽然使人脱灑<lb/>
　　於世味之外<lb/>
　古體詩<lb/>
　　列女操<lb/>
梧桐相待老鴛鴦㑹雙死貞婦貴狥夫捨生亦如此波<lb/>
瀾誓不起妾心井中水<lb/>
　　灞上輕薄行<lb/>
長安無緩步況值天景莫相逢灞滻間親戚不相顧自<lb/>
<pb n="KR4h0161_WYG_050-2b"/>
歎方拙身忽隨輕薄倫常恐失所避化為車轍塵此中<lb/>
生白髮疾走亦未歇<lb/>
　　長安羈旅行<lb/>
十日一理髮每梳飛旅塵三旬九過飲每食唯舊貧萬<lb/>
物皆及時獨余不覺春失名誰肯訪得意爭相親直木<lb/>
有恬翼靜流無躁鱗始知喧競塲莫處君子身野策藤<lb/>
竹輕山蔬薇蕨新潛歌歸去來事外風景真<lb/>
　　長安道<lb/>
<pb n="KR4h0161_WYG_050-3a"/>
胡風激秦樹賤子風中泣家家朱門開得見不可入長<lb/>
安十二衢投樹鳥亦急髙閣何人家笙簧正喧吸<lb/>
　　送遠吟<lb/>
河水昏復晨河邉相送頻離杯有淚飲别栁無枝春一<lb/>
笑忽然斂萬愁俄巳新東波與西日不惜遠行人<lb/>
　　古薄命妾<lb/>
不惜十指絃為君千萬彈常恐新聲至坐使故聲殘棄<lb/>
置今日悲即是昨日歡將新變故易持故為新難青山<lb/>
<pb n="KR4h0161_WYG_050-3b"/>
有蘼蕪淚葉長不乾空令後代人采掇幽思攢<lb/>
　　古樂府雜怨<lb/>
憶人莫至悲至悲空自衰寄人莫剪衣剪衣未必歸朝<lb/>
為雙蔕花暮為四散飛花落却繞樹遊子不顧期<lb/>
夭桃花清晨遊女紅粉新夭桃花薄暮遊女紅粉故樹<lb/>
有百年花人無一定顔花送人老盡人悲花自閒<lb/>
貧女鏡不明寒花日少容暗蛩有虛織短線無長縫浪<lb/>
水不可照狂夫不可從浪水多散影狂夫多異蹤持此<lb/>
<pb n="KR4h0161_WYG_050-4a"/>
一生薄空成萬恨濃<lb/>
　　靜女吟<lb/>
艷女皆妒色靜女獨檢蹤任禮恥任妝嫁徳不嫁容君<lb/>
子易求聘小人難自從此志誰與諒琴絃幽韻重<lb/>
　　遊子吟<lb/>
慈母手中線遊子身上衣臨行宻宻縫意恐遲遲歸誰<lb/>
言寸草心報得三春暉<lb/>
　　古怨<lb/>
<pb n="KR4h0161_WYG_050-4b"/>
試妾與君淚兩處滴池水看取芙蓉花今年為誰死<lb/>
　　結愛<lb/>
心心復心心結愛務在深一度欲離别千迴結衣襟結<lb/>
妾獨守志結君早歸意始知結衣裳不如結心腸坐結<lb/>
行亦結結盡百年月<lb/>
　　巫山髙<lb/>
見盡數萬里不聞三聲猿但飛蕭蕭雨中有亭亭魂千<lb/>
載楚襄恨遺文宋玉言至今晴明天雲結深閨門<lb/>
<pb n="KR4h0161_WYG_050-5a"/>
　　車遙遙<lb/>
路喜到江盡江上又通舟舟車兩無阻何處不得遊丈<lb/>
夫四方志女子安可留郎自别日言無令生逺愁旅雁<lb/>
忽呌月斷猿寒啼秋此夕夢君夢君在百城樓寄淚無<lb/>
因波寄恨無因輈願為馭者手與郎迴馬頭<lb/>
　　征婦怨<lb/>
良人昨日去明月又不圓别時各有淚零落青樓前<lb/>
君淚濡羅巾妾淚滿路塵羅巾長在手今得隨妾身路<lb/>
<pb n="KR4h0161_WYG_050-5b"/>
塵如得風得上君車輪<lb/>
漁陽千里道近如中門限中門踰有時漁陽長在眼<lb/>
生在緑羅下不識漁陽道良人自戍來夜夜夢中到<lb/>
　　古别離<lb/>
欲别牽郎衣郎今到何處不恨歸來遲莫向臨邛去<lb/>
　　織女辭<lb/>
夫是田中郎妾是田中女當年嫁得君為君秉機杼筋<lb/>
力日已疲不息牕下機如何織紈素自著藍縷衣官家<lb/>
<pb n="KR4h0161_WYG_050-6a"/>
牓村路更索栽桑樹<lb/>
　　古意<lb/>
蕩子守邉戍佳人莫相從去來年月多苦愁改形容上<lb/>
山復下山踏草成古蹤徒言采蘼蕪十度一不逢鑒獨<lb/>
是明月識志唯寒松井桃始開花一見悲萬重人顔不<lb/>
再春桃色有再濃指氣入空房無憀乍從容啟帖理針<lb/>
線非獨學裁縫手持未染綵繡為白芙蓉芙蓉無染汚<lb/>
將以表心素欲寄未歸人當春無信去無信反増愁愁<lb/>
<pb n="KR4h0161_WYG_050-6b"/>
心縁隴頭願君如隴水氷鏡水還流宛宛青絲線纎纎<lb/>
白玉鈎玉鈎不虧缺青絲無斷絶迴還勝雙手解盡心<lb/>
中結<lb/>
　　折楊栁<lb/>
楊栁多短枝短枝多别離贈遠屢攀折柔條安得垂青<lb/>
春有定節離别無定時但恐人别促不怨來遲遲莫言<lb/>
短枝條中有長相思朱顔與緑楊併在别離期<lb/>
　　古怨别<lb/>
<pb n="KR4h0161_WYG_050-7a"/>
颯颯秋風生愁人怨離别含情兩相向欲語氣先咽心<lb/>
曲千萬端悲來却難説别後唯所思天涯共明月<lb/>
　　古别曲<lb/>
山川古今路縱横無斷絶來徃天地間人皆有離别行<lb/>
衣未束帶中腸已先結不用看鏡中自知生白髮欲陳<lb/>
去留意聲向言前咽愁結填心胷茫茫若為説荒郊烟<lb/>
莽蒼曠野風淒切處處得相隨人那不如月<lb/>
　　戲贈陸大夫十二丈<lb/>
<pb n="KR4h0161_WYG_050-7b"/>
蓮子不可得荷花生水中猶勝道傍栁無事蕩春風<lb/>
淥萍與荷葉同此一水中風吹荷葉在淥萍西復東<lb/>
蓮葉未開時苦心終日巻春水徒蕩漾荷花未開展<lb/>
　　勸善吟<hi>醉㑹中贈郭行餘</hi>
瘦郭有志氣相哀老龍鍾勸我少吟詩俗窄難爾容一<lb/>
口百味别況在醉㑹中四座正當喧片言何由通顧余<lb/>
昧時調居止多疎慵見書眼始開聞樂耳不聰視聴互<lb/>
相隔一身且莫同天疾難自醫詩癖將何攻見君如見<lb/>
<pb n="KR4h0161_WYG_050-8a"/>
書語善千萬重自悲咄咄感變作煩惱翁煩惱不可欺<lb/>
古劍澀亦雄知君方少年少年懷古風藏書挂屋脊不<lb/>
借與凡聾我願拜少年師之學崇崇從他笑為矯矯善<lb/>
亦可宗<lb/>
　　審交<lb/>
種樹須擇地惡土變木根結交若失人中道生謗言君<lb/>
子芳桂性春榮冬更繁小人槿花心朝在夕不存莫躡<lb/>
冬氷堅中有潛浪翻唯當金石交可以賢達論<lb/>
<pb n="KR4h0161_WYG_050-8b"/>
　　怨别<lb/>
一别一迴老志士白髮早在富易為容居貧難自好沈<lb/>
憂損性靈服藥亦枯槁秋風遊子衣落日行遠道君問<lb/>
去何之賤身難自保<lb/>
　　百憂<lb/>
萱草女兒花不解壯士憂壯士心是劍為君射斗牛朝<lb/>
思除國讎莫思除國讐計盡山河畫意窮草木籌智士<lb/>
日千慮愚夫唯四愁何必在波濤然後驚沈浮伯倫心<lb/>
<pb n="KR4h0161_WYG_050-9a"/>
不醉四皓迹難留出處各有時衆議徒啾啾<lb/>
　　獨愁<lb/>
前日遠别離昨日生白髮欲知萬里情曉卧半牀月常<lb/>
恐百蟲鳴使我芳草歇<lb/>
　　勸學<lb/>
擊石乃有火不擊元無烟人學始知道不學非自然萬<lb/>
事須已運他得非我賢青春須早為豈能長少年<lb/>
　　長安早春<lb/>
<pb n="KR4h0161_WYG_050-9b"/>
旭日朱樓光東風不驚塵公子醉未起美人爭探春探<lb/>
春不為桑探春不為麥日日出西園祗望花栁色乃知<lb/>
田家春不入五侯宅<lb/>
　　感興<lb/>
拔心草不死去根栁亦榮獨有失意人恍然無力行昔<lb/>
為連理枝今為斷絃聲連理時所重斷絃今所輕吾欲<lb/>
進孤舟三峽水不平吾欲載車馬太行路崢嶸萬物根<lb/>
一氣如何互相傾<lb/>
<pb n="KR4h0161_WYG_050-10a"/>
　　感懐<lb/>
秋氣悲萬物驚風振長道登髙有所思寒雨傷百草平<lb/>
生有親愛零落不相保五情今已傷安得自能老<lb/>
晨登洛陽坂目極天茫茫羣物歸大化六龍頺西荒豺<lb/>
狼日巳多草木日已霜饑年無遺粟衆鳥去空場路傍<lb/>
誰家子白首離故鄉含酸望松柏仰面訴穹蒼去去勿<lb/>
復道苦飢形貌傷<lb/>
徘徊不能寐耿耿含酸辛中夜登髙樓憶我舊星辰四<lb/>
<pb n="KR4h0161_WYG_050-10b"/>
時不遷移萬物何時春唯憶首陽路永謝當時人<lb/>
長安佳麗地宫月生蛾眉隂氣凝萬里坐看芳草衰玉<lb/>
堂有𤣥鳥亦以從此辭傷哉志士歎故國多遲遲深宫<lb/>
豈無樂擾擾復何為朝見名與利莫還生是非姜牙佐<lb/>
周武世業永巍巍<lb/>
舉才天道親首陽誰采薇去去荒澤逺落日當西歸羲<lb/>
和駐其輪四海借餘暉極目何蕭條驚風正離披鴟鴞<lb/>
鳴髙樹衆鳥相因依東方有一士嵗莫常苦飢主人數<lb/>
<pb n="KR4h0161_WYG_050-11a"/>
相問脈脈今何為貧賤亦有樂且願掩柴扉<lb/>
河梁莫相遇草草不復言漢家正離亂王粲别荆蠻野<lb/>
澤何蕭條悲風振空山舉頭是星辰念我何時還親愛<lb/>
久别散形神各離遷未為死生訣長在心目間<lb/>
　　勸酒<lb/>
白日無定影清江無定波人無百年夀百年復如何堂<lb/>
上陳美酒堂下列清歌勸君金曲巵勿謂朱顔酡松柏<lb/>
嵗嵗茂丘陵日日多君看終南山千古青峩峩<lb/>
<pb n="KR4h0161_WYG_050-11b"/>
　　去婦<lb/>
君心匣中鏡一破不復全妾心藕中絲雖斷猶牽連安<lb/>
知御輪士今日翻迴轅一女事一夫安可再移天君聽<lb/>
去鶴言哀哀七絲絃<lb/>
　　聞砧<lb/>
杜鵑聲不哀斷猿啼不切月下誰家砧一聲腸一絶杵<lb/>
聲不為客客聞髮自白杵聲不為衣欲令遊子歸<lb/>
　　自歎<lb/>
<pb n="KR4h0161_WYG_050-12a"/>
愁與髮相形一愁白數莖有髮能幾多禁愁日日生古<lb/>
若不置兵天下無戰爭古若不置名道路無欹傾太行<lb/>
聳巍峩是天産不平黄河奔濁浪是天生不清四蹄日<lb/>
日多雙輪日日成二物不在天安能免營營<lb/>
　　病客吟<lb/>
主人夜呻吟皆入妻子心遠客晝呻吟徒為蟲鳥音妻<lb/>
子手中病愁思不復深僮僕手中病憂危獨難任丈夫<lb/>
久漂泊神氣自然沈況於滯疾中何人免噓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>大海亦<lb/>
<pb n="KR4h0161_WYG_050-12b"/>
有涯髙山亦有岑沈憂獨無極塵淚互盈襟<lb/>
　　敎坊歌兒<lb/>
十嵗小小兒能歌得聞天六十孤老人能詩獨臨川去<lb/>
年西京寺衆伶集講筵能嘶竹枝詞供養繩牀禪能詩<lb/>
不如歌悵望三百篇<lb/>
　　落第<lb/>
曉月難為光愁人難為腸誰言春物榮宣見葉上霜鵰<lb/>
鶚失勢病鷦鷯假翼翔棄置復棄置情如刀刄傷<lb/>
<pb n="KR4h0161_WYG_050-13a"/>
　　下第東歸留别長安知已<lb/>
共照日月影獨為愁思人豈知鶗鴂鳴瑶草不得春一<lb/>
片兩片雲千里萬里身雲歸嵩之陽身寄江之濱棄置<lb/>
復何道楚情吟白蘋<lb/>
　　乙酉嵗舍弟扶侍歸義興莊居後獨止舍待替人<lb/>
誰言舊居止主人忽成客僮僕强與言相懼終脈脈出<lb/>
亦何所求入亦何所索飲食迷精麤衣裳失寛窄迴風<lb/>
巻閒簟新月生空壁士有百役身官無一姓宅丈夫恥<lb/>
<pb n="KR4h0161_WYG_050-13b"/>
自飾衰鬢從颯白蘭交早巳謝榆景從相迫惟予心中<lb/>
鏡不語光歴歴<lb/>
　　秋懷<lb/>
孤骨夜難卧吟蟲相唧唧老泣無涕洟秋露為滴瀝去<lb/>
壯暫如翦來衰紛似織觸緒無新心叢悲有餘憶詎忍<lb/>
逐南帆江山踐往昔<lb/>
秋月顔色氷老客志氣單冷露滴夢破峭風梳骨寒席<lb/>
上印病文腸中轉愁盤疑懐無所憑虛聽多無端梧桐<lb/>
<pb n="KR4h0161_WYG_050-14a"/>
枯崢嶸聲響如哀彈<lb/>
秋至老更貧破屋無門扉一片月落牀四壁風入衣疎<lb/>
夢不復遠弱心良易歸商葩將去緑繚繞爭餘輝野步<lb/>
踏事少病謀向物違幽幽草根蟲生意與我微<lb/>
竹風相戛語幽閨暗中聞鬼神滿衰聽恍惚難自分商<lb/>
葉隨乾雨秋衣卧單雲病骨可剸物酸呻亦成文瘦攢<lb/>
如此枯壯落隨西曛裊裊一線命徒言繫絪緼<lb/>
　　與二三友秋宵㑹話清上人院<lb/>
<pb n="KR4h0161_WYG_050-14b"/>
何處山不幽此中情又别一僧敲一磬七子吟秋月激<lb/>
石泉韻清寄枝風嘯咽泠然諸境靜頓覺浮累滅扣寂<lb/>
兼探真通宵詎能輟<lb/>
　　招文士飲<lb/>
曹劉不免死誰敢負年華文士莫辭酒詩人命屬花退<lb/>
之如放逐李白自矜夸萬古忽將似一朝同歎嗟何言<lb/>
天道正獨使地形斜南士愁多病北人悲去家梅芳巳<lb/>
流管栁色未藏鵶相勸罷吟雪相從愁飲霞醒時不可<lb/>
<pb n="KR4h0161_WYG_050-15a"/>
過愁海浩無涯<lb/>
　　遊終南龍池寺<lb/>
飛鳥不到處僧房終南巔龍在水長碧雨開山更鮮步<lb/>
出白日上坐依清溪邉地寒松桂短石險道路偏晩磬<lb/>
送歸客數聲落遥天<lb/>
　　遊終南山<lb/>
南山塞天地日月石上生髙峯夜留景深谷晝未明山<lb/>
中人自正路險心亦平長風驅松柏聲拂萬壑清到此<lb/>
<pb n="KR4h0161_WYG_050-15b"/>
悔讀書朝朝近浮名<lb/>
　　遊華山雲臺觀<lb/>
華嶽獨靈異草木恒新鮮山盡五色石水無一色泉仙<lb/>
酒不醉人仙芝皆延年夜聞明星館時韻女蘿絃敬兹<lb/>
不能寐焚柏吟道篇<lb/>
　　石淙<lb/>
百尺明鏡流千曲寒星飛為君洗故物有色如新衣不<lb/>
飲泥土汚但飲雪霜飢石稜玉纎纎草色瓊霏霏谷嵦<lb/>
<pb n="KR4h0161_WYG_050-16a"/>
有飲力溪春亦多機從來一智萌能使衆利歸因之山<lb/>
水中喧然論是非<lb/>
昔浮南渡飈今攀朔山景物色多瘦削吟笑還孤永日<lb/>
月凍有稜雪霜空無影玉噴不生氷瑤渦旋成井潛角<lb/>
時聳光隠鱗乍漂冏再吟獲新勝返步失前省愜懷雖<lb/>
巳多惕慮未能整頺陽落何處昇魄銜疎嶺<lb/>
　　越中山水<lb/>
日覺耳目勝我來山水州蓬瀛若髣髴田野如泛浮碧<lb/>
<pb n="KR4h0161_WYG_050-16b"/>
嶂幾千繞清泉萬餘流莫窮合沓步孰盡派别遊越水<lb/>
淨難汚越天隂易收氣鮮無隠物目視遠更周舉俗媚<lb/>
葱蒨連冬擷芳柔菱湖有餘翠茗圃無荒疇賞異忽巳<lb/>
遠探竒誠淹留永言終南色去矣銷人憂<lb/>
　　汝州南潭陪陸中丞公讌<lb/>
一雨百泉漲南潭夜來深分明碧沙底冩出青天心遠<lb/>
客洞庭至因兹滌煩襟既登飛雲舫願奏清風琴髙岸<lb/>
立旗㦸潛蛟失浮沈威稜䕶斯浸魍魎逃所侵山態變<lb/>
<pb n="KR4h0161_WYG_050-17a"/>
初霽水聲流新音耳目極眺聽潺湲與嶔岑誰言栁太<lb/>
守空有白蘋吟<lb/>
　　汝州陸中丞席喜張從事至同賦十韻<lb/>
汝水無濁波汝山饒竒石大賢為此郡佳士來如積有<lb/>
客乗白駒奉義愜所適清風蕩華館雅瑟泛瑤席芳醑<lb/>
靜無喧金樽光有滌縱情孰慮損聽論自招益願折若<lb/>
木枝却彼曜靈夕貴賤一相接憂悰忽轉易㑹合勿言<lb/>
輕别離古來惜請君駐征車良遇難再覿<lb/>
<pb n="KR4h0161_WYG_050-17b"/>
　　遊石龍渦<hi>四壁千仭散泉如雨</hi>
石龍不見形石雨如散星山下晴皎皎山中隂泠泠水<lb/>
飛林木杪珠綴莓苔屏蓄異物皆别當晨景欲暝泉芳<lb/>
春氣碧松月寒色青險力此獨壯猛獸亦不停日莫且<lb/>
迴去浮心恨未寧<lb/>
　　遊枋口<lb/>
一步復一步出行千里幽為取山水意故作寂寞遊太<lb/>
行青巔髙枋口碧照浮明明無底鏡泛泛忘機鷗老逸<lb/>
<pb n="KR4h0161_WYG_050-18a"/>
不自限病狂不可周恣閒饒淡薄怠玩多淹留芳物競<lb/>
晼晩緑梢挂新柔和友鶯相遶言語亦似稠始知萬類<lb/>
然靜躁難相求<lb/>
　　蘇州崑山惠聚寺僧房<lb/>
昨日到上方片雲挂石牀錫杖莓苔青袈裟松柏香晴<lb/>
磬無短韻古燈含永光有時乞鶴歸還訪逍遙場<lb/>
　　寒溪<lb/>
曉飲一杯酒踏雪過清溪波瀾凍為刀剸割鳬與鷖宿<lb/>
<pb n="KR4h0161_WYG_050-18b"/>
羽皆剪棄血聲沈沙泥獨立欲何語黙念心酸嘶凍血<lb/>
莫作春作春生不齊凍血莫作花作花發孀啼幽幽棘<lb/>
針村凍死難耕犁<lb/>
　　立徳新居<lb/>
疎門不掩水洛色寒更髙曉碧流視聽夕清濯衣袍為<lb/>
於仁義得未覺登陟勞遠岸雪難暮勁枝風易號霜禽<lb/>
各嘯侣吾亦愛吾曹<lb/>
　　西上經靈寶觀<hi>觀即尹真人舊宅</hi>
<pb n="KR4h0161_WYG_050-19a"/>
道士無白髮語音靈泉清青松多夀色白石恒夜明放<lb/>
步霽霞起振衣華風生真文秘中頂寶氣浮四楹一片<lb/>
古關路萬里今人行上仙不可見驅策徒西征<lb/>
　　獨宿峴首憶長安故人<lb/>
月迥無隠物況復大江秋江城與沙村人語風颼飀峴<lb/>
亭當此時故人不同遊故人在長安亦可將夢求<lb/>
　　過分水嶺<lb/>
山壯馬力短路行石齒中十步九舉轡迴環失西東溪<lb/>
<pb n="KR4h0161_WYG_050-19b"/>
水變為雨懸崖隂濛濛客衣飄颻秋葛花零落風白日<lb/>
捨我没征途忽然窮<lb/>
　　分水嶺别夜示從弟寂<lb/>
南中少平地山水重叠生别泉萬餘曲迷舟獨難行四<lb/>
際亂峯合一眺千慮并潺湲冬夏冷光彩晝夜明賞心<lb/>
難久勝離腸忽自驚古木搖霽色髙風動秋聲飲爾一<lb/>
樽酒慰我百憂輕嘉期何處定此晨堪寄情<lb/>
　　連州吟<lb/>
<pb n="KR4h0161_WYG_050-20a"/>
春風朝夕起吹緑日日深試為連州吟淚下不可禁連<lb/>
山何連連連天碧岑岑哀猿哭花死子規裂客心蘭芷<lb/>
結新佩瀟湘遺舊音怨聲能剪絃坐撫零落琴<lb/>
朝亦連州吟暮亦連州吟連州果有信一紙萬里心開<lb/>
緘白雲斷明月墮衣襟南風嘶舜琯苦竹動猿音萬里<lb/>
愁一色瀟湘雨滛滛兩劍忽相觸雙蛟恣浮沈鬬水正<lb/>
迴斡倒流安可禁空愁江海信驚浪隔相尋<lb/>
　　贈崔純亮<lb/>
<pb n="KR4h0161_WYG_050-20b"/>
食薺腸亦苦强歌聲無歡出門即有礙誰謂天地寛有<lb/>
礙非遐方長安大道傍小人智慮險平地生太行鏡破<lb/>
不改光蘭死不改香始知君子心交久道益彰君心與<lb/>
我懐離别俱迴遑譬如浸蘗泉流苦來日長忍泣目易<lb/>
衰忍憂形易傷項籍非不壯賈生非不良當其失意時<lb/>
涕泗各沾裳古人勸加餐此餐難自强一飯九祝噎一<lb/>
嗟十斷腸況是兒女怨怨氣凌彼蒼彼蒼若有知白日<lb/>
下清霜今朝始驚歎碧落空茫茫<lb/>
<pb n="KR4h0161_WYG_050-21a"/>
　　贈李觀<hi>觀初登第</hi>
誰言形影親燈滅影去身誰言魚水歡水竭魚枯鱗昔<lb/>
為同恨客今為獨笑人捨予在泥轍飄跡上雲津卧木<lb/>
易成蠧棄花難再春何言對芳景愁望極蕭晨埋劍誰<lb/>
識氣匣絃日生塵願君語髙風為余問蒼旻<lb/>
　　抒情因上郎中二十二叔監察十五叔兼呈李益<lb/>
　　　端公栁縝評事<lb/>
方憑指下絃冩出心中言寸草賤子命髙山主人恩遊<lb/>
<pb n="KR4h0161_WYG_050-21b"/>
邉風沙意夢楚波濤魂一日引别袂九迴沾淚痕自悲<lb/>
何以然在禮闕晨昏名利時轉甚是非宵亦喧浮情少<lb/>
定主百慮隨世翻舉此胷臆恨幸從賢哲論明明三飛<lb/>
鸞照物如朝暾<lb/>
　　贈主人<lb/>
斗水㵼大海不如㵼枯池分明賢逹交豈顧豪華兒海<lb/>
有不足流豪有不足資枯鱗易為水貧士易為施幸覩<lb/>
君子席㑹將幽賤期側聞清風議飫如黄金巵此道與<lb/>
<pb n="KR4h0161_WYG_050-22a"/>
日月同光無盡時<lb/>
　　贈韓郎中愈<lb/>
何以定交契贈君髙山石何以保貞堅贈君青松色貧<lb/>
居過此外無可相彩飾聞君碩䑕詩吟之淚空滴<lb/>
碩鼠既穿墉又嚙機上絲穿墉有閒土嚙絲無餘衣朝<lb/>
吟枯桑柘莫泣穿杼機豈是無巧妙絲斷將何施衆人<lb/>
尚肥華志士多飢羸願君保此節天意當察微前日遠<lb/>
别離今日生白髮欲知萬里情曉卧半床月常恐百蟲<lb/>
<pb n="KR4h0161_WYG_050-22b"/>
秋使我芳草歇<lb/>
　　春夜憶蕭子真<lb/>
半夜不成寐燈盡又無月獨向堦前立子規啼不歇況<lb/>
我有金蘭忽爾為胡越爭得明鏡中久長無白髪<lb/>
　　宿空姪院寄澹公<lb/>
夜坐冷竹聲二三髙人語燈窻看律鈔小師别為侣雪<lb/>
簷晴滴滴茗椀華舉舉磬音多風飈聲韻聞江楚官街<lb/>
不相隔詩思空愁予明日策杖歸去住兩延佇<lb/>
<pb n="KR4h0161_WYG_050-23a"/>
　　答韓愈李觀别因獻張徐州<lb/>
富别愁在顔貧别愁銷骨懶磨舊銅鏡畏見新白髪古<lb/>
樹春無花子規啼有血離弦不堪聽一聽四五絶世途<lb/>
非一險俗慮有千結有客步大方驅車獨迷轍故人韓<lb/>
與李逸翰雙皎潔哀我摧折歸贈詞縱横設徐方國東<lb/>
樞元戎天下傑禰生投刺遊王粲吟詩謁髙情無遺照<lb/>
朗抱開曉月有土不埋寃有讐皆為雪願為直草木永<lb/>
向君地列願為古琴瑟永向君聽發欲識丈夫心曾將<lb/>
<pb n="KR4h0161_WYG_050-23b"/>
孤劍説<lb/>
　　汝濆蒙從弟楚材見贈時郊將入秦楚材適楚<lb/>
朝為主人心夕作行客吟汝水忽凄咽汝風流苦音北<lb/>
闕秦門髙南路楚石深分淚灑白日離腸繞青岑何以<lb/>
寄遠懷黄鶴能相尋<lb/>
　　送從弟郢東歸<lb/>
爾去東南夜我無西北夢誰言貧别易貧别愁更重曉<lb/>
色奪明月征人逐羣動秋風楚濤髙旅榜將誰共<lb/>
<pb n="KR4h0161_WYG_050-24a"/>
　　送曉公歸庭山<lb/>
庭山何﨑嶇寺路縁翠微秋霽山盡出日落人獨歸雲<lb/>
生髙髙步泉灑田田衣枯巢無還羽新木有爭飛兹焉<lb/>
不可繼夢寐空清輝<lb/>
　　送豆盧策歸别墅<lb/>
短松鶴不巢髙石雲始棲君今瀟湘去意與雲鶴齊力<lb/>
買竒險地手開清淺溪身披薜荔衣山陟莓苔梯一巻<lb/>
氷雪文避俗常自攜<lb/>
<pb n="KR4h0161_WYG_050-24b"/>
　　送蕭錬師入四明山<lb/>
閒於獨鶴心大於髙松年迥出萬物表髙樓四明巔千<lb/>
尋直裂峯百尺倒㵼泉絳雪為我飯白雲為我田靜言<lb/>
不語俗靈蹤時步天<lb/>
　　送淡公<lb/>
燕本氷雪骨越淡蓮花風五言雙寶刀聨響髙飛鴻翰<lb/>
苑錢舍人詩韻鏗雷公識本未識淡仰詠嗟無窮清恨<lb/>
生物表朗玉傾夢中常於冷竹坐相語道意沖嵩洛興<lb/>
<pb n="KR4h0161_WYG_050-25a"/>
不薄稽江事難同明年若不來我作黄蒿翁何以兀其<lb/>
心為君學虛空<lb/>
銅斗飲江酒手拍銅斗歌儂是拍浪兒飲則拜浪婆脚<lb/>
踏小船頭獨速舞短蓑笑伊漁陽操空恃文章多閒倚<lb/>
青竹竿白日奈我何<lb/>
短蓑不怕雨白鷺相爭飛短楫畫菰蒲鬬作豪横歸笑<lb/>
伊水健兒浪戰求光輝不如竹枝弓射鴨無是非<lb/>
射鴨復射鴨鴨驚菰蒲頭鴛鴦亦零落彩色難相求儂<lb/>
<pb n="KR4h0161_WYG_050-25b"/>
是清浪兒每踏清浪遊笑伊鄉貢郎踏土稱風流如何<lb/>
艸角翁至死不裹頭<lb/>
鄉在越鏡中分明見歸心鏡芳步步緑鏡水日日深異<lb/>
刹碧天上古香清桂岑朗約徒在昔章句忽盈今幸因<lb/>
西飛葉書作東風吟落我病枕上慰此浮恨侵<lb/>
　　與韓愈李翺張籍話别<lb/>
朱絃奏離别華燈少光輝物色豈知異人心顧將違客<lb/>
程殊未巳嵗華忽然微秋桐故葉下寒露新雁飛遠遊<lb/>
<pb n="KR4h0161_WYG_050-26a"/>
起重恨送人念先歸夜集類飢鳥晨光失相依馬迹遶<lb/>
川水雁書還閨闈常恐親朋阻獨行知慮非<lb/>
　　蜘蛛諷<lb/>
萬類皆有性各各稟天和蠶身與汝身汝身何太訛蠶<lb/>
身不為已汝身不為他蠶絲為衣裳汝絲為網羅濟物<lb/>
幾無功害物日巳多百蟲雖切恨其將奈爾何<lb/>
　　聽琴<lb/>
䬃䬃微雨收翻翻橡葉鳴月沈亂峰西寥落三四星前<lb/>
<pb n="KR4h0161_WYG_050-26b"/>
溪忽調琴隔林寒琤琤聞彈正弄聲不敢枕上聽迴燭<lb/>
整頭簪漱泉立中庭定步履齒深貌禪目冥冥微風吹<lb/>
衣襟亦認宫徴聲學道三十年未免憂死生聞彈一夜<lb/>
中㑹盡天地情<lb/>
　　憩淮上觀公法堂<lb/>
動覺日月短静知時嵗長自悲道路人暫宿空閒堂孤<lb/>
燭讓清晝紗巾斂輝光髙僧積素行事外無剛强我有<lb/>
巖下桂願為爐中香不惜青翠姿為君揚芬芳淮水色<lb/>
<pb n="KR4h0161_WYG_050-27a"/>
不汚汴流徒渾黄且將琉璃意淨綴芙蓉章明日還獨<lb/>
行羈愁來舊腸<lb/>
　　弔元魯山<lb/>
搏鷙有餘飽魯山長飢空豪人飫鮮肥魯山飯蒿蓬食<lb/>
名皆霸官食力乃堯農君子恥新態魯山與古終天璞<lb/>
本平一人巧生異同魯山不自剖全璞竟没躬<lb/>
　　哭李觀<lb/>
志士不得老多為直氣傷阮公終日哭夀命固難長顔<lb/>
<pb n="KR4h0161_WYG_050-27b"/>
子既殂謝孔門無輝光文星落竒曜寶劍摧修鋩常作<lb/>
金應石忽為宫别商為爾弔琴瑟斷絃難再張偏轂不<lb/>
可轉隻翼不可翔清塵無吹噓委地難飛揚此義古所<lb/>
重此風今則亡自聞喪元賓一日八九狂沈痛此丈夫<lb/>
驚呼彼穹蒼我有出俗韻勞君疾惡腸知音既巳矣微<lb/>
言誰能彰旅葬無髙墳栽松不成行哀歌動寒日贈淚<lb/>
沾晨霜神理本窅窅今來更茫茫何以蕩悲懷萬事付<lb/>
一觴<lb/>
<pb n="KR4h0161_WYG_050-28a"/>
　　李少府㕔弔李元賓遺字<lb/>
零落三四字忽成千萬年那知冥寞客不有補亡篇斜<lb/>
月弔空壁旅人難獨眠一生能幾時百慮來相煎戚戚<lb/>
故交淚幽幽長夜泉巳矣難重言一言一潸然<lb/>
　　悼吳興湯衡評事<lb/>
君生霅水清君没霅水渾空令骨肉情哭得白日昏大<lb/>
夜不復曉古松長閉門琴弦緑水絶詩句青山存昔為<lb/>
芳春顔今為荒草根獨問冥冥理先儒未曾言<lb/>
<pb n="KR4h0161_WYG_050-28b"/>
　　哀孟雲卿嵩陽荒居<lb/>
戚戚抱幽獨晏晏沈荒居不聞新歡笑但覩舊詩書藝<lb/>
蘗意彌苦耕山食無餘定交昔何在至戚今或疎薄俗<lb/>
易銷歇淳風難久舒秋蕪上空堂寒槿落枯渠薙草恐<lb/>
傷蕙攝衣自理鋤殘芳亦可餌遺秀誰忍除徘徊未能<lb/>
去為爾涕漣如<lb/>
　　覽崔爽遺文因紓幽懷<hi>崔君没于南方</hi>
墮淚數首文悲結千里墳蒼旻且留我白日空遺君仙<lb/>
<pb n="KR4h0161_WYG_050-29a"/>
鶴未巢月衰鳯先墜雲清風獨起時舊語如再聞瑤草<lb/>
罷葳蕤桂花休氛氳萬物與我心相感吳江濆<lb/>
　　峽哀<lb/>
上天下天水出地入地舟石劍相劈斫石波怒蛟虬花<lb/>
木疊宿春風飈凝古秋幽怪窟穴語飛聞肸蠁流沈哀<lb/>
日巳深銜訴將何求<lb/>
三峽一線天三峽萬繩泉上仄碎日月下掣狂漪漣破<lb/>
魂一兩㸃凝幽數百年峽暉不停午峽險多飢涎樹根<lb/>
<pb n="KR4h0161_WYG_050-29b"/>
鎖枯棺孤骨褭褭懸樹枝哭霜棲哀韻杳杳鮮逐客零<lb/>
落腸到此湯火煎性命如紡績道路隨索縁奠淚弔波<lb/>
靈波靈將閃然<lb/>
　　杏殤<hi>并序</hi>
　　　杏殤花乳也霜翦而落因悲昔嬰故作是詩<lb/>
凍手莫弄珠弄珠珠易飛驚霜莫剪春剪春無光輝零<lb/>
落小花乳斕斑昔嬰衣拾之不盈把日莫空悲歸<lb/>
　　弔盧殷<lb/>
<pb n="KR4h0161_WYG_050-30a"/>
唧唧復唧唧千古一月色新新復新新千古一花春邙<lb/>
風憶孟郊嵩秋葬盧殷北邙前後客相弔為埃塵北邙<lb/>
棘針草淚根生苦辛烟火不自煖筋力早已貧幽薦一<lb/>
杯泣㵼之清洛濱添為斷腸聲愁殺長别人<lb/>
　　出門行<lb/>
海風蕭蕭天雨霜窮愁獨坐夜何長驅車舊憶太行險<lb/>
始知遊子悲故鄉美人相思隔天闕長望雲端不可越<lb/>
手持琅玕欲有贈愛而不見心斷絶南山峩峩白石爛<lb/>
<pb n="KR4h0161_WYG_050-30b"/>
碧海之波浩漫漫參辰出没不相待我欲横天無羽翰<lb/>
　　臨池曲<lb/>
池中春蒲葉如帶紫菱成角蓮子大羅裙蟬鬢寄迎風<lb/>
雙雙伯勞飛向東<lb/>
　　嬋娟篇<lb/>
花嬋娟泛春泉竹嬋娟籠曉烟妓嬋娟不長妍月嬋娟<lb/>
真可憐夜半姮娥朝太乙人間本自無靈匹漢宫承寵<lb/>
不多時飛燕婕妤相妒嫉<lb/>
<pb n="KR4h0161_WYG_050-31a"/>
　　望夫石<lb/>
望夫石夫不來兮江水碧行人悠悠朝與暮千年萬年<lb/>
色如故<lb/>
　　夷門雪贈主人<lb/>
夷門貧士空吟雪夷門豪士皆飲酒酒聲歡閒入雪銷<lb/>
雪聲激切悲枯朽悲歡不同歸去來萬里春風動江栁<lb/>
　　傷春<lb/>
兩河春草海水清十年征戰城郭腥亂兵殺兒將女去<lb/>
<pb n="KR4h0161_WYG_050-31b"/>
二月三月花冥冥千里無人旋風起鶯啼燕語荒城裏<lb/>
春色不㨂墓傍枝紅顔皓色逐春去春去春來那得知<lb/>
今人看花古人墓令人惆悵山頭路<lb/>
　　登科後<lb/>
昔日齷齪不足誇今朝放蕩思無涯春風得意馬蹄疾<lb/>
一日看盡長安花<lb/>
　　濟源寒食<lb/>
一日踏春一百迴朝朝没脚走芳埃飢童餓馬掃花餵<lb/>
<pb n="KR4h0161_WYG_050-32a"/>
　向晩飲溪三兩杯<lb/>
　莓苔井上空相憶轆轤索斷無消息酒人皆倚春髪緑<lb/>
　病叟獨藏秋髪白<lb/>
　　近體詩<lb/>
　　　懐南岳隠士<lb/>
　見説祝融峯擎天勢似騰藏千尋布水出十八髙僧古<lb/>
　路無人跡新霞吐石稜終居將爾叟一一共余登<lb/>
　千峯暎碧湘真叟此中藏飯不煮石喫眉應似髮長楓<lb/>
<pb n="KR4h0161_WYG_050-32b"/>
　梩榰酒甕鶴蝨落琴牀强效忘機者斯人尚未忘<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻五十<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_051-1a"/>
　欽定四庫全書<lb/>
御定全唐詩録卷五十一<lb/>
　　李賀<lb/>
　　　賀字長吉系出鄭王後七嵗能辭章韓愈皇甫湜<lb/>
　　　始聞未信過其家使賀賦詩援筆輒就自目曰髙<lb/>
　　　軒過二人大驚自是有名為人纎痩通眉長爪能<lb/>
　　　疾書每旦日岀騎弱馬從小奚奴背一古錦囊遇<lb/>
　　　所得書投囊中未始先立題然後為詩如他人牽<lb/>
<pb n="KR4h0161_WYG_051-1b"/>
　　　合程課者及暮歸足成之非大醉弔喪日率如此<lb/>
　　　過亦不甚省母使婢探囊中見所書多即怒曰是<lb/>
　　　兒當嘔出心乃已耳以父名晉肅不肯舉進士愈<lb/>
　　　為作原諱然卒亦不就舉所作樂府數十篇雲韶<lb/>
　　　諸工皆合之絃管位不過奉禮與游者權璩楊敬<lb/>
　　　之王參元譔著時為所取年止二十七<hi>杜牧序為二十七季</hi>
　　　<hi>商隠傳為二十四</hi>
　　　杜牧序曰元和中韓吏部亦頗道其歌詩雲烟緜<lb/>
<pb n="KR4h0161_WYG_051-2a"/>
　　聨不足為其態也水之迢迢不足為其情也春之<lb/>
　　盎盎不足為其和也秋之明潔不足為其格也風<lb/>
　　檣陣馬不足為其勇也瓦棺篆鼎不足為其古也<lb/>
　　時花美女不足為其色也荒國陊殿梗莽丘隴不<lb/>
　　足為其怨恨悲愁也鯨呿鼇擲牛鬼蛇神不足為<lb/>
　　其虛荒誕幻也葢騷之苗裔理雖不足辭或過之<lb/>
　　騷有感怨刺懟言及君臣理亂時有以激發人意<lb/>
　　及賀所為得無有是賀能探尋前事所以深歎恨<lb/>
<pb n="KR4h0161_WYG_051-2b"/>
　　古今未嘗經道者如金銅仙人辭漢歌補梁庾肩<lb/>
　　吾宫體謠求取情狀離絶遠去筆墨畦逕間亦殊<lb/>
　　不能知之賀生二十七年死矣世皆曰使賀且未<lb/>
　　死少加以理奴僕命騷可也<lb/>
　　東觀餘論云李賀逸詩凡五十二首按唐李公藩<lb/>
　　掇賀謌詩為之序未成聞知賀有外兄與賀有筆<lb/>
　　硯舊召見託以搜採放失其人諾且請曰某盡記<lb/>
　　篇章竄改處多願得公所輯視之當為定正公喜<lb/>
<pb n="KR4h0161_WYG_051-3a"/>
　　併付之彌年絶跡後召詰之乃云某與賀中表自<lb/>
　　幼同處恨其倨忽嘗思報之今幸得公所藏兼舊<lb/>
　　有者悉投溷中矣公大恚叱之出嗟慨良久故賀<lb/>
　　章什流傳者少今世所行杜牧所叙方四巻耳此<lb/>
　　逸詩奚非李藩所藏之一二乎<lb/>
　古體詩<lb/>
　　還自㑹稽歌<hi>并序</hi>
　　　庾肩吾於梁時嘗作宫體謡引以應和皇子及<lb/>
<pb n="KR4h0161_WYG_051-3b"/>
　　　國勢淪敗肩吾先潛難㑹稽後始還家僕意其<lb/>
　　　必有遺文今無得焉故作還自㑹稽歌以補其<lb/>
　　　悲<lb/>
野粉椒壁黄濕螢滿梁殿臺城應敎人秋衾夢銅輦吳<lb/>
霜㸃歸鬢身與塘蒲晩脈脈辭金魚羈臣守迍賤<lb/>
　　詠懷<lb/>
長卿懷茂陵緑草垂石井彈琴看文君春風吹鬢影梁<lb/>
王與武帝棄之如斷梗唯留一簡書金泥泰山頂<lb/>
<pb n="KR4h0161_WYG_051-4a"/>
　　蜀國弦<lb/>
楓香晩花靜錦水南山影驚石墜猿哀竹雲愁半嶺涼<lb/>
月生秋浦玉沙粼粼光誰家紅淚客不忍過瞿塘<lb/>
　　走馬引<lb/>
我有辭鄉劍玉鋒堪截雲襄陽走馬客意氣自生春朝<lb/>
嫌劍花淨莫嫌劍光冷能持劍向人不解持照身<lb/>
　　申胡子觱篥歌<hi>并序</hi>
　　　申胡子朔客之蒼頭也朔客李氏本亦世家子<lb/>
<pb n="KR4h0161_WYG_051-4b"/>
　　　得祀江夏王廟當年踐履失序遂奉官北郡自<lb/>
　　　稱學長調短調久未知名今年四月吾與對舍<lb/>
　　　於長安崇義里遂將衣質酒命予合飲氣熱杯<lb/>
　　　闌因謂吾曰李長吉爾徒能長調不能作五字<lb/>
　　　歌詩直强迴筆端與陶謝詩勢相遠幾里吾對<lb/>
　　　後請撰申胡子觱篥歌以五字斷句歌成左右<lb/>
　　　人合噪相唱朔客大喜擎觴起立命花孃出幕<lb/>
　　　裵徊拜客吾問所宜稱善平弄於是以弊辭配<lb/>
<pb n="KR4h0161_WYG_051-5a"/>
　　　聲與予為夀<lb/>
顔熱感君酒含嚼蘆中聲花孃篸綏妥休睡芙蓉屏誰<lb/>
截太平管列㸃排空星直貫開花風天上驅雲行今夕<lb/>
嵗華落令人惜平生心事如波濤中坐時時驚朔客騎<lb/>
白馬劍弝懸蘭纓俊健如生猱肯拾蓬中螢<lb/>
　　長歌續短歌<lb/>
長歌破衣襟短歌斷白髮秦王不可見旦夕成内熱渴<lb/>
飲壺中酒飢拔隴頭粟淒淒四月闌千里一時緑夜峯<lb/>
<pb n="KR4h0161_WYG_051-5b"/>
何離離明月落石底徘徊沿石尋照出髙峯外不得與<lb/>
之游歌成鬢先改<lb/>
　　感諷<lb/>
合浦無明珠龍洲無木奴足知造化力不給使君須越<lb/>
婦未織作吳蠶始蠕蠕縣官騎馬來獰色虬紫鬚懐中<lb/>
一方板板上數行書不因使君怒焉得詣爾廬越婦拜<lb/>
縣官桑牙今尚小㑹待春日晏絲車方擲掉越婦通言<lb/>
語小姑具黄粱縣官踏飡去簿吏復登堂<lb/>
<pb n="KR4h0161_WYG_051-6a"/>
南山何其悲鬼雨灑空草長安夜半秋風前幾人老低<lb/>
迷黄昏逕褭褭青櫟道月午樹無影一山唯白曉漆炬<lb/>
迎新人幽曠螢擾擾<lb/>
　　贈陳商<lb/>
長安有男兒二十心已朽楞伽堆案前楚辭繫肘後人<lb/>
生有窮拙日暮聊飲酒祗今道巳塞何必須白首淒淒<lb/>
陳述聖披褐鉏俎豆學為堯舜文時人責衰偶柴門車<lb/>
轍凍日下榆影瘦黄昏訪我來苦節青陽皺太華五千<lb/>
<pb n="KR4h0161_WYG_051-6b"/>
仞劈地抽森秀旁古<hi>古字疑作占字</hi>無寸尋一上戛牛斗公卿<lb/>
縱不憐寧能鎖我口李生師太華大坐看白晝逢霜作<lb/>
樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>得氣為春栁禮節乃相去顦顇如芻狗風雪值齋<lb/>
壇墨組貫銅綬臣妾氣態間唯欲承箕箒天眼何時開<lb/>
古劍庸一吼<lb/>
　　題趙生壁<lb/>
大婦然竹根中婦舂玉屑冬暖拾松枝日烟生蒙滅木<lb/>
蘚青桐老石井水聲發曝背卧東亭桃花滿肌骨<lb/>
<pb n="KR4h0161_WYG_051-7a"/>
　　送韋仁實兄弟入關<lb/>
送客飲别酒千觴無赭顔何物最傷心馬首鳴金鐶野<lb/>
色浩無主秋明空曠間坐來壯膽破斷目不能看行槐<lb/>
引西道青梢長攢攢韋郎好兄弟疊玉生文翰我在山<lb/>
上舍一畝蒿磽田夜雨叫租吏春聲暗交關誰解念勞<lb/>
勞蒼突唯南山<lb/>
　　蘇小小墓<lb/>
幽蘭露如嗁眼無物結同心烟花不堪剪草如茵松如<lb/>
<pb n="KR4h0161_WYG_051-7b"/>
葢風為裳水為珮油壁車久相待冷翠燭勞光彩西陵<lb/>
下風吹雨<lb/>
　　李憑箜篌引<lb/>
吳絲蜀桐張髙秋空山凝雲頺不流江娥嗁竹素女愁<lb/>
李憑中國彈箜篌崐山玉碎鳯凰叫芙蓉泣露香蘭笑<lb/>
十二門前融冷光二十三絲動紫皇女媧錬石補天處<lb/>
石破天驚逗秋雨夢入神山敎神嫗老魚跳波痩蛟舞<lb/>
吳質不眠倚桂樹露脚斜飛濕寒兎<lb/>
<pb n="KR4h0161_WYG_051-8a"/>
　　殘絲曲<lb/>
垂楊葉老鶯哺兒殘絲欲斷黄蠭歸緑鬢少年金釵客<lb/>
縹粉壺中沈琥珀花臺欲暮春辭去落花起作迴風舞<lb/>
榆莢相催不知數沈郎青錢夾城路<lb/>
　　送沈亞之歌<hi>并序</hi>
　　　文人沈亞之元和七年以書不中第返歸於吳<lb/>
　　　江吾悲其行無錢酒以勞又感沈之勤請乃歌<lb/>
　　　一解以勞之<lb/>
<pb n="KR4h0161_WYG_051-8b"/>
吳興才人怨春風桃花滿陌千里紅紫絲竹斷驄馬小<lb/>
家住錢塘東復東白藤交穿織書笈短策齊裁如梵夾<lb/>
雄光寶礦獻春卿烟底驀波乗一葉春卿拾材白日下<lb/>
擲置黄金解龍馬攜笈歸江重入門勞勞誰是憐君者<lb/>
吾聞壯夫重心骨古人三走無摧捽請君待旦事長鞭<lb/>
他日還轅及秋律<lb/>
　　春坊正字劍子歌<lb/>
先輩匣中三尺水曾入吳潭斬龍子隙月斜明刮露寒<lb/>
<pb n="KR4h0161_WYG_051-9a"/>
練帶平鋪吹不起蛟胎皮老蒺藜刺鸊鵜淬花白鷴尾<lb/>
直是荆軻一片心莫敎照見春坊字挼絲團金懸䍡<graphic n="KR1913" url="https://raw.githubusercontent.com/kanripo/KR-Gaiji/master/images/KR1913.png" mimeType="image/png"/>
神光欲截藍田玉提出西方白帝驚嗷嗷鬼母秋郊哭<lb/>
　　雁門太守行<lb/>
黑雲壓城城欲摧甲光向日金鱗開角聲滿天秋色裏<lb/>
塞上燕支凝夜紫半巻紅旗臨易水霜重鼓寒聲不起<lb/>
報君黄金臺上意提攜玉龍為君死<hi>幽閒鼔吹云賀以歌詩謁韓公時公</hi>
<hi>送客歸極困解帶讀之首篇乃雁門太守行即束帶見之</hi>
<pb n="KR4h0161_WYG_051-9b"/>
　　大堤曲<lb/>
妾家住横塘紅紗滿桂香青雲敎綰頭上髻明月與作<lb/>
耳邉璫蓮風起江畔春大堤上留北人郎食鯉魚尾妾<lb/>
食猩猩唇莫指襄陽道緑浦歸帆少今日菖蒲花明朝<lb/>
楓樹老<lb/>
　　夢天<lb/>
老兎寒蟬泣天色雲樓半開壁斜白玉輪軋露溼團光<lb/>
鸞珮相逢桂香陌黄塵清水三山下更變千年如走馬<lb/>
<pb n="KR4h0161_WYG_051-10a"/>
遙望齊州九㸃烟一泓海水杯中㵼<lb/>
　　唐兒歌<lb/>
頭玉磽磽眉刷翠杜郎生得真男子骨重神寒天廟器<lb/>
一雙瞳人翦秋水竹馬梢梢搖緑尾銀鸞睒光踏半臂<lb/>
東家嬌孃求對值濃笑書空作唐字眼大心雄知所以<lb/>
莫忘作歌人姓李<lb/>
　　緑章封事<hi>為吳道士夜醮作</hi>
青霓扣額呼宫神鴻龍玉狗開天門石榴花發滿溪津<lb/>
<pb n="KR4h0161_WYG_051-10b"/>
溪女洗花染白雲緑章封事咨元父六街馬蹄浩無主<lb/>
虛空風氣不清泠短衣小冠作塵土金家香衖千輪鳴<lb/>
揚雄秋室無俗聲願攜漢㦸招書鬼休令恨骨填蒿里<lb/>
　　河南府試十二月樂辭<hi>録八首</hi>
上樓迎春新春歸暗黄著栁宫漏遲薄薄淡靄弄野姿<lb/>
寒緑幽風生短絲錦牀曉卧玉肌冷露臉未開對朝暝<lb/>
官街栁帶不堪折早晩菖蒲勝綰結<hi>正月</hi>
飲酒採桑津宜男草生蘭笑人蒲如交劍風如薰勞勞<lb/>
<pb n="KR4h0161_WYG_051-11a"/>
胡燕怨酣春薇帳逗烟生緑塵金翹峩髻愁暮雲沓䬃<lb/>
起舞真珠裙津頭送别唱流水酒客背寒南山死<hi>二月</hi>
東方風來滿眼春花城栁暗愁殺人複宫深殿竹風起<lb/>
新翠舞衿淨如水光風轉蕙百餘里暖霧驅雲撲天地<lb/>
軍裝宫妓掃蛾淺搖搖錦旗夾城暖曲水漂香去不歸<lb/>
梨花落盡成秋苑<hi>三月</hi>
曉涼暮涼樹如葢千山濃緑生雲外依微香雨青氛氳<lb/>
膩葉蟠花照曲門金塘閒水搖碧漪老景沈重無驚飛<lb/>
<pb n="KR4h0161_WYG_051-11b"/>
墮紅殘萼暗參差<hi>四月</hi>
裁生羅伐湘竹帔拂秋霜簟秋玉炎炎紅鏡東方開暈<lb/>
如車輪上徘徊啾啾赤帝騎龍來<hi>六月</hi>
星依雲渚冷露滴盤中圓好花生木末衰蕙愁空園夜<lb/>
天如玉砌池葉極青錢僅猒舞衫薄稍知花簟寒曉風<lb/>
何拂拂北斗光闌干<hi>七月</hi>
離宫散螢天似水竹黄池冷芙蓉死月綴金鋪光脈脈<lb/>
涼苑虚庭空澹白露花飛飛風草草翠錦斕斑滿層道<lb/>
<pb n="KR4h0161_WYG_051-12a"/>
雞人罷唱曉瓏璁鵶啼金井下疎桐<hi>九月</hi>
玉壺銀箭曉難傾缸花夜笑凝幽明碎霜斜舞上羅幕<lb/>
燭龍兩行照飛閣珠帷怨卧不成眠金鳯刺衣著體寒<lb/>
長眉對月鬬彎環<hi>十月</hi>
　　天上謠<lb/>
天河夜轉漂迴星銀浦流雲學水聲玉宫桂樹花未落<lb/>
仙妾采香垂珮纓秦妃捲簾北窻曉窻前植桐青鳯小<lb/>
王子吹笙鵝管長呼龍耕烟種瑤草粉霞紅綬藕絲裙<lb/>
<pb n="KR4h0161_WYG_051-12b"/>
青洲步拾蘭苕春東指羲和能走馬海塵新生石山下<lb/>
　　浩歌<lb/>
南風吹山作平地帝遣天吳移海水王母桃花千遍紅<lb/>
彭祖巫咸幾迴死青毛驄馬參差錢嬌春楊栁含細烟<lb/>
筝人勸我金屈巵神血未凝身問誰不須浪飲丁都䕶<lb/>
世上英雄本無主買絲繡作平原君有酒惟澆趙州土<lb/>
漏催水咽玉蟾蜍衛娘髮薄不勝梳看見秋眉換新緑<lb/>
二十男兒那刺促<lb/>
<pb n="KR4h0161_WYG_051-13a"/>
　　秋來<lb/>
桐風驚心壯士苦衰鐙絡緯啼寒素誰看青簡一編書<lb/>
不遣花蟲粉空蠧思牽今夜腸應直雨冷香魂弔書客<lb/>
秋墳鬼唱鮑家詩恨血千年土中碧<lb/>
　　帝子歌<lb/>
洞庭明月一千里涼風雁啼天在水九節菖蒲石上死<lb/>
湘神彈琴迎帝子山頭老桂吹古香雌龍怨吟寒水光<lb/>
沙浦走魚白石郎閒取真珠擲龍堂<lb/>
<pb n="KR4h0161_WYG_051-13b"/>
　　秦王飲酒<lb/>
秦王騎虎遊八極劍光照空天自碧羲和敲石玻瓈聲<lb/>
劫灰飛盡古今平龍頭㵼酒邀酒星金槽琵琶夜棖棖<lb/>
洞庭雨脚來吹笙酒酣喝月使倒行銀雲櫛櫛瑤殿明<lb/>
宫門掌事報一更花樓玉鳯聲嬌獰海綃紅文香淺清<lb/>
黄鵝跌舞千年觥仙人燭樹蠟烟輕清琴醉眼涙泓泓<lb/>
　　李夫人<lb/>
紫皇宫殿重重開夫人飛入瓊瑤臺緑香繡帳何時歇<lb/>
<pb n="KR4h0161_WYG_051-14a"/>
青雲無光宫水咽翩翩桂花墜秋月孤鸞驚啼商絲發<lb/>
紅壁䦨珊懸佩璫歌臺小妓遙相望玉蟾滴水雞人唱<lb/>
露花蘭葉參差光<lb/>
　　金銅仙人辭漢歌<hi>有序</hi>
　　　魏明帝青龍元年八月詔宫官牽車西取漢孝<lb/>
　　　武捧露盤仙人欲立置前殿宫官既折盤仙人<lb/>
　　　臨載乃潸然淚下唐諸王孫李賀遂作金銅仙<lb/>
　　　人辭漢歌<lb/>
<pb n="KR4h0161_WYG_051-14b"/>
茂陵劉郎秋風客夜聞馬嘶曉無跡畫欄桂樹懸秋香<lb/>
三十六宫土花碧魏官牽車指千里東關酸風射眸子<lb/>
空將漢月出宫門憶君清涙如鉛水衰蘭送客咸陽道<lb/>
天若有情天亦老攜盤獨出月荒涼渭城巳逺波聲小<lb/>
　　湖中曲<lb/>
長眉越沙採蘭若桂葉水葓春漠漠横船醉眠白晝閒<lb/>
渡口梅風歌扇薄燕釵玉股照青渠越王嬌郎小字書<lb/>
蜀紙封巾報雲鬢晩漏壺中水淋盡<lb/>
<pb n="KR4h0161_WYG_051-15a"/>
　　宫娃歌<lb/>
蠟光髙懸照紗空花房夜𢷬紅守宫象口吹香毾㲪暖<lb/>
七星挂城聞漏板寒入罘罳殿影昬彩鸞簾額著霜痕<lb/>
啼蛄弔月鈎欄下屈膝銅鋪鎖阿甄夢入家門上沙渚<lb/>
天河落處長洲路願君光明如太陽放妾騎魚撇波去<lb/>
　　勉愛行二首送小季之廬山<hi>録一首</hi>
别栁當馬頭官槐如兎目欲將千里别持我易斗粟南<lb/>
雲北雲空脈斷靈臺經絡懸春綫青軒樹轉月滿牀下<lb/>
<pb n="KR4h0161_WYG_051-15b"/>
國飢兒夢中見維爾之昆二十餘年來持鏡頗有鬚辭<lb/>
家三載今如此索米王門一事無荒溝古水光如刀庭<lb/>
南拱栁生蠐螬江干幼客真可念郊原晩吹悲號號<lb/>
　　致酒行<lb/>
零落棲遲一杯酒主人奉觴客長夀主父西游困不歸<lb/>
家人折斷門前栁吾聞馬周昔作新豐客天荒地老無<lb/>
人識空將牋上兩行書直犯龍顔請恩澤我有迷魂招<lb/>
不得雄雞一聲天下白少年心事當挐雲誰念幽寒坐<lb/>
<pb n="KR4h0161_WYG_051-16a"/>
嗚呃<lb/>
　　公莫舞歌<hi>并序</hi>
　　　公莫舞歌者詠項伯翼蔽劉沛公也㑹中壯士<lb/>
　　　灼灼於人故無復書且南北樂府率有歌引賀<lb/>
　　　陋諸家今重作公莫舞歌云<lb/>
方花古礎排九楹刺豹淋血盛銀甖華筵鼓吹無桐竹<lb/>
長刀直立割鳴箏横楣麤錦生紅緯日炙錦嫣王未醉<lb/>
腰下三看寶玦光項莊掉箾欄前起材官小臣公莫舞<lb/>
<pb n="KR4h0161_WYG_051-16b"/>
座上真人赤龍子芒碭雲瑞抱天迴咸陽王氣清如水<lb/>
鐵樞鐵楗重束關大旗五丈撞雙鐶漢王今日頒秦印<lb/>
絶臏刳腸臣不論<lb/>
　　胡蝶飛<lb/>
楊花撲帳春雲熱龜甲屏風醉眼纈東家胡蝶西家飛<lb/>
白騎少年今日歸<lb/>
　　後園鑿井<lb/>
井上轆轤牀上轉水聲繁絲聲淺情若何荀奉倩城頭<lb/>
<pb n="KR4h0161_WYG_051-17a"/>
日長向城頭住一日作千年不須流下去<lb/>
　　開愁歌<hi>華下作</hi>
秋風吹地百草乾華容碧影生晩寒我當二十不得意<lb/>
一心愁謝如枯蘭衣如飛鶉馬如狗臨岐擊劍生銅吼<lb/>
旗亭下馬解秋衣請貫宜陽一壺酒壺中喚天雲不開<lb/>
白晝萬里閒淒迷主人勸我養心骨莫受俗物相填□<lb/>
　　秦宫詩<hi>并序</hi>
　　　漢人秦宫將軍梁冀之檗奴也秦宫得寵内舍<lb/>
<pb n="KR4h0161_WYG_051-17b"/>
　　　故以驕名大集於人予撫舊而作長辭以馮子<lb/>
　　　都之事相為對望又云昔有之詩<lb/>
越羅衫袂迎春風玉刻麒麟腰帶紅樓頭曲宴仙人語<lb/>
帳底吹笙香霧濃人間酒暖春茫茫花枝入簾白日長<lb/>
飛窻複道傳籌飲十夜銅盤膩燭黄秃衿小袖調鸚鵡<lb/>
紫繡麻□踏哮虎破桂燒金侍曉筵白鹿清酥夜半煮<lb/>
相英永巷騎新馬内屋深屏生色畫開門爛用水衡錢<lb/>
巻起黄河向身㵼皇天厄運猶曽裂秦宫一生花底活<lb/>
<pb n="KR4h0161_WYG_051-18a"/>
鸞箆奪得不還人醉睡氍毹滿堂月<lb/>
　　苦晝短<lb/>
飛光飛光勸爾一杯酒吾不識青天髙黄地厚唯見月<lb/>
寒日暖來煎人夀食熊則肥食蛙則痩神君何在太一<lb/>
安有天東有若木下置銜燭龍吾將斬龍足嚼龍肉使<lb/>
之朝不得迴夜不得伏自然老者不死少者不哭何為<lb/>
服黄金吞白玉誰似任公子雲中騎碧驢劉徹茂陵多<lb/>
滯骨嬴政梓棺費鮑魚<lb/>
<pb n="KR4h0161_WYG_051-18b"/>
　　艾如張<lb/>
錦襜褕繡襠襦强飲啄哺爾雛隴東卧穟滿風雨莫信<lb/>
籠媒隴西去齊人織網如素空張在野田平碧中網絲<lb/>
漠漠無形影誤爾觸之傷首紅艾葉緑花誰剪刻中藏<lb/>
禍機不可測<lb/>
　　巫山髙<lb/>
碧叢叢髙插天大江翻瀾神曳烟楚魂尋夢風颸然曉<lb/>
風飛雨生苔錢瑤姫一去一千年丁香笻竹啼老猿古<lb/>
<pb n="KR4h0161_WYG_051-19a"/>
祠近月蟾桂寒椒花墮紅濕雲閒<lb/>
　　江南弄<lb/>
江中緑霧起涼波天上疊巘紅嵯峩水風浦雲生老竹<lb/>
渚暝蒲帆如一幅鱸魚千頭酒百斛酒中倒卧南山緑<lb/>
吳歈越吟未終曲江上團團帖寒玉<lb/>
　　榮華樂<hi>一作東洛梁客謠</hi>
鳶肩公子二十餘齒編貝唇激朱氣如虹蜺飲如建瓴<lb/>
走馬夜呌呌嚴更逕穿複道游椒房龍裘金玦雜花光<lb/>
<pb n="KR4h0161_WYG_051-19b"/>
玉堂調笑金樓子臺下戲學邯鄲倡口吟舌話稱女郎<lb/>
錦袪繡面漢帝旁得明珠十斛白璧一雙新詔垂金曳<lb/>
紫光煌煌馬如飛人如水九卿六官皆望履將迴日月<lb/>
先反掌欲作江河唯畫地峩峩虎冠上切雲竦劍晨趨<lb/>
凌紫氛繡段千尋貽皁𨽻黄金百鎰貺家臣十二門前<lb/>
張大宅晴春烟起連天碧金鋪綴日雜紅光銅龍齧環<lb/>
似爭力瑤姬凝醉卧芳席海素籠窻空下隔丹穴取鳯<lb/>
充行庖玃玃如拳那足食金蟾呀呀蘭燭香軍裝武妓<lb/>
<pb n="KR4h0161_WYG_051-20a"/>
聲琅璫誰知花雨夜來過但見池臺春草長嘈嘈絃吹<lb/>
匝天開洪崖簫聲遶天來天長一矢貫雙虎雲弝絶騁<lb/>
聒旱雷亂袖交竿管兒舞吳音緑鳥學言語能敎刻石<lb/>
平紫金解送刻毛寄新兎三皇后七貴人五十校尉二<lb/>
將軍當時飛去逐彩雲化作今日京華春<lb/>
　　沙路曲<lb/>
栁臉半眠丞相樹珮馬釘鈴踏沙路斷燼遺香褭翠烟<lb/>
燭騎嗁烏上天去帝家玉龍開九關帝前動笏移南山<lb/>
<pb n="KR4h0161_WYG_051-20b"/>
獨垂重印押千官金窠篆字紅屈盤沙路歸來聞好語<lb/>
旱火不光天下雨<lb/>
　　髙軒過<hi>韓員外愈皇甫侍御湜見過因而命作</hi>
華裾織翠青如葱金環壓轡搖玲瓏馬蹄隠耳聲隆隆<lb/>
入門下馬氣如虹云是東京才子文章鉅公二十八宿<lb/>
羅心胷元精照耀貫當中殿前作賦聲摩空筆補造化<lb/>
天無功龎眉書客感秋蓬誰知死草生華風我今垂翅<lb/>
附冥鴻他日不羞蛇作龍<lb/>
<pb n="KR4h0161_WYG_051-21a"/>
　　長平箭頭歌<lb/>
漆灰骨末丹水沙淒淒古血生銅花白翎金簳雨中盡<lb/>
直餘三脊殘狼牙我尋平原乗兩馬驛東石田蒿塢下<lb/>
風長日短星蕭蕭黑旗雲溼懸空夜左魂右魄嗁肌瘦<lb/>
酪瓶倒盡將羊炙蟲棲雁病蘆筍紅迴風送客吹隂火<lb/>
訪古汍瀾收斷鏃折鋒赤璺曾刲肉南陌東城馬上兒<lb/>
勸我將金換簝竹<lb/>
　　江樓曲<lb/>
<pb n="KR4h0161_WYG_051-21b"/>
樓前流水江陵道鯉魚風起芙蓉老曉釵催鬢語南風<lb/>
抽帆歸來一日功鼉吟浦口飛梅雨竿頭酒旗换青苧<lb/>
蕭騷浪白雲差池黄粉油衫寄郎主新槽酒聲苦無力<lb/>
南湖一頃菱花白眼前便有千里愁小玉開屏見山色<lb/>
　　染絲上春機<lb/>
玉甖汲水桐花井蒨絲沈水如雲影美人懶態燕脂愁<lb/>
春梭抛擲鳴髙樓綵線結茸背複疊白祫玉郎寄桃葉<lb/>
為君挑鸞作腰綬願君處處宜春酒<lb/>
<pb n="KR4h0161_WYG_051-22a"/>
　　神弦曲<lb/>
西山日没東山昏旋風吹馬馬踏雲畫弦素管聲淺繁<lb/>
花裙綷䌨步秋塵桂葉刷風桂墜子青狸哭血寒狐死<lb/>
古壁彩蚪金帖尾雨工騎入秋潭水百年老鶚成木魅<lb/>
笑聲碧火巢中起<lb/>
　　神絃<lb/>
女巫澆酒雲滿空玉爐炭火香鼕鼕海神山鬼來座中<lb/>
紙錢窸窣鳴<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>風相思木帖金舞鸞攅蛾一啑重一彈<lb/>
<pb n="KR4h0161_WYG_051-22b"/>
呼星召鬼歆杯盤山魅食時人森寒終南日色低平灣<lb/>
神兮長在有無間神嗔神喜師更顔送神萬騎還青山<lb/>
　　將進酒<lb/>
琉璃鍾琥珀濃小槽酒滴真珠紅烹龍炮鳯玉脂泣羅<lb/>
帷繡幕圍香風吹龍笛擊鼉鼓皓齒歌細腰舞況是青<lb/>
春日將暮桃花亂落如紅雨勸君終日酩酊醉酒不到<lb/>
劉伶墳上土<lb/>
　　美人梳頭歌<lb/>
<pb n="KR4h0161_WYG_051-23a"/>
西施曉夢綃帳寒香鬟墮髻半沉檀轆轤咿啞轉鳴玉<lb/>
驚起芙蓉睡新足雙鸞開鏡秋水光解鬟臨鏡立象牀<lb/>
一編香絲雲撒地玉釵落處無聲膩纎手郤盤老鵶色<lb/>
翠滑寶釵簪不得春風爛漫惱嬌慵十八鬟多無氣力<lb/>
妝成<graphic n="KR2052" url="https://raw.githubusercontent.com/kanripo/KR-Gaiji/master/images/KR2052.png" mimeType="image/png"/>鬌敧不斜雲裾數步踏雁沙背人不語向何處<lb/>
下堦自折櫻桃花<lb/>
　　官街鼓<lb/>
曉聲隆隆催轉日暮聲隆隆呼月出漢城黄栁映新簾<lb/>
<pb n="KR4h0161_WYG_051-23b"/>
栢陵飛燕埋香骨磓碎千年日長白孝武秦王聽不得<lb/>
從君翠髮蘆花色獨共南山守中國幾迴天上葬神仙<lb/>
漏聲相將無斷絶<lb/>
　　崑崙使者<lb/>
崑崙使者無消息茂陵烟樹生愁色金盤玉露自淋漓<lb/>
元氣茫茫收不得麒麟背上石文裂蚪龍鱗下紅肢折<lb/>
何處偏傷萬國心中天夜久髙明月<lb/>
　　古鄴城童子謠效王粲刺曺操<lb/>
<pb n="KR4h0161_WYG_051-24a"/>
鄴城中莫塵起探黑丸砍文吏棘為鞭虎為馬團團走<lb/>
鄴城下切玉劍射日弓獻何人奉相公扶轂來關右兒<lb/>
香掃塗相公歸<lb/>
　近體詩<lb/>
　　示弟<lb/>
别弟三年後還家一日餘醁醽今夕酒緗帙去時書病<lb/>
骨猶能在人間底事無何須問牛馬抛擲任梟盧<lb/>
　　七夕<lb/>
<pb n="KR4h0161_WYG_051-24b"/>
别浦今朝暗羅帷午夜愁鵲辭穿線月花入曝衣樓天<lb/>
上分金鏡人間望玉鈎錢塘蘇小小又值一年秋<lb/>
　　過華清宫<lb/>
春月夜啼鵶宫簾隔御花雲生朱絡暗石斷紫錢斜玉<lb/>
椀盛殘露銀鐙㸃舊紗蜀王無近信泉上有芹芽<lb/>
　　謝秀才有妾縞練改從於人秀才引留之不得後<lb/>
　　　生感憶座人製詩嘲誚賀復繼四首<lb/>
誰知泥憶雲望斷梨花春荷絲製機練竹葉剪花裙月<lb/>
<pb n="KR4h0161_WYG_051-25a"/>
明啼阿姊鐙暗㑹良人也識君夫壻金魚掛在身<lb/>
銅鏡立青鸞燕脂拂紫綿腮花弄暗粉眼尾淚侵寒碧<lb/>
玉破不復瑤琴重撥絃今日非昔日何人敢正看<lb/>
洞房思不禁蠭子作花心灰暖殘香炷髮冷青蟲簪夜<lb/>
遙鐙燄短睡熟小屏深好作鴛鴦夢南城罷擣碪<lb/>
尋常輕宋玉今日嫁文鴦㦸幹横龍簴刀環倚桂窻邀<lb/>
人裁半袖端坐據胡牀淚濕紅輪重棲烏上井梁<lb/>
　　追賦畫江潭苑<lb/>
<pb n="KR4h0161_WYG_051-25b"/>
吳苑曉蒼蒼宫衣水濺黄小鬟紅粉薄騎馬珮珠長路<lb/>
指臺城迥羅薰袴褶香行雲霑翠輦今日似襄王<lb/>
寶袜菊衣單蕉花宻露寒水光蘭澤葉帶重剪刀錢角<lb/>
暖盤弓易鞾長上馬難涙痕霑寢帳匀粉照金鞍<lb/>
剪翅小鷹斜縚根玉鏇花鍬垂妝鈿粟箭箙釘文牙<graphic n="KR2624" url="https://raw.githubusercontent.com/kanripo/KR-Gaiji/master/images/KR2624.png" mimeType="image/png"/>
<graphic n="KR2624" url="https://raw.githubusercontent.com/kanripo/KR-Gaiji/master/images/KR2624.png" mimeType="image/png"/>啼深竹鵁鶄老溼沙宫官燒蠟火飛燼汙鉛華<lb/>
十騎簇芙蓉宫衣小隊紅練香薫宋鵲尋箭踏盧龍旗<lb/>
濕金鈴重霜乾玉鐙空今朝畫眉早不待景陽鐘<lb/>
<pb n="KR4h0161_WYG_051-26a"/>
　　馮小憐<lb/>
灣頭見小憐請上琵琶絃破得春風恨今朝直幾錢裙<lb/>
垂竹葉帶髩溼杏花烟玉冷紅絲重齊宫駕妾鞭<lb/>
　　答贈<lb/>
本是張公子曾名萼綠華沈香燻小像楊栁伴啼鵶露<lb/>
重金泥冷杯䦨玉樹斜琴堂沽酒客新買後園花<lb/>
　　惱公<lb/>
宋玉愁空斷嬌饒粉自紅歌聲春草露門掩杏花叢注<lb/>
<pb n="KR4h0161_WYG_051-26b"/>
口櫻桃小添眉桂葉濃曉奩妝秀靨夜帳減香筒鈿鏡<lb/>
飛孤鵲江圖畫水葓陂陀梳碧鳯腰褭帶金蟲杜若含<lb/>
清露河蒲聚紫茸月分蛾黛破花合靨朱融髮重疑盤<lb/>
霧腰輕乍倚風宻書題豆蔻隠語笑芙蓉莫鎖茱萸匣<lb/>
休開翡翠籠弄珠驚漢燕燒蜜引胡蠭醉纈抛紅網單<lb/>
羅挂緑蒙數錢敎姹女買藥問巴賨匀臉安斜雁移鐙<lb/>
想夢熊腸攢非束竹弦急是張弓晩樹迷新蝶殘蜺憶<lb/>
斷虹古時填渤澥今日鑿崆峒繡沓搴長幔羅裙結短<lb/>
<pb n="KR4h0161_WYG_051-27a"/>
封心搖如舞鶴骨出似飛龍井檻淋清漆門鋪綴白銅<lb/>
隈花開兎徑向壁印狐蹤玳瑁釘簾薄琉璃疊扇烘象<lb/>
牀縁素柏瑤席卷香葱細管吟朝幌芳醪落夜楓宜男<lb/>
生楚巷梔子發金墉龜甲開屏澀鵞毛滲墨濃黄庭留<lb/>
衛瓘緑樹養韓馮雞唱星懸栁鵶啼露滴桐黄娥初出<lb/>
座寵妹始相從蠟淚垂蘭燼秋蕪掃綺櫳吹笙翻舊引<lb/>
沽酒待新豐短佩愁填粟長絃怨削菘曲池眠乳鴨小<lb/>
閣睡娃僮褥縫篸雙綫鉤縚辮五總蜀烟飛重錦峽雨<lb/>
<pb n="KR4h0161_WYG_051-27b"/>
濺輕容拂鏡羞温嶠薰衣避賈充魚生玉藕下人在石<lb/>
蓮中含水灣蛾翠登樓潠馬鬉使君居曲陌園令住臨<lb/>
卭桂火流蘇暖金爐細炷通春遲王子態鶯囀謝孃慵<lb/>
玉漏三星曙銅街五馬逢犀株防膽怯銀液鎮心忪跳<lb/>
脱看年命琵琶道吉凶王時應七夕夫位在三宫無力<lb/>
塗雲母多方帶藥翁符因青鳥送囊用絳紗縫漢苑尋<lb/>
官栁河橋閡禁鐘月明中婦覺應笑畫堂空<lb/>
　　王濬墓下作<lb/>
<pb n="KR4h0161_WYG_051-28a"/>
人間無阿童猶唱水中龍白草侵烟死秋梨遶地紅古<lb/>
書平黑石神劍斷青銅耕勢魚鱗起墳科馬鬛封菊花<lb/>
垂溼露棘逕卧乾蓬松栢愁香澀南原幾夜風<lb/>
　　貴公子夜闌曲<lb/>
褭褭沈水烟烏啼夜闌景曲沼芙蓉波腰圍白玉冷<lb/>
　　馬詩<lb/>
忽憶周天子驅車上玉山鳴騶辭鳯苑赤驥最承恩<lb/>
此馬非凡馬房星本是星向前敲痩骨猶自帶銅聲<lb/>
<pb n="KR4h0161_WYG_051-28b"/>
劉叔去怱怱如今不豢龍夜來霜壓棧駿骨折西風<lb/>
催榜渡烏江神騅泣向風吾王今解劍何處逐英雄<lb/>
唐劍斬隋公拳毛屬太宗莫嫌金甲重且去捉飃風<lb/>
伯樂向前看旋毛在腹間秪今掊白草何日驀青山<lb/>
武帝愛神仙燒金得紫烟廏中皆肉馬不解上青天<lb/>
　　昌谷讀書示巴童<lb/>
蟲響鐙光薄宵寒藥氣濃君憐垂翅客辛苦尚相從<lb/>
　　出城寄權璩楊敬之<lb/>
<pb n="KR4h0161_WYG_051-29a"/>
草暖雲昏萬里春宫花拂面送行人自言漢劍當飛去<lb/>
何事還車載病身<lb/>
　　南園<lb/>
花枝草蔓眼中開小白長紅越女腮可憐日暮嫣香落<lb/>
嫁與春風不用媒<lb/>
宫北田塍曉氣酣黄桑飲露窣宫簾長腰健婦偷攀折<lb/>
將餧吳王八繭蠶<lb/>
竹裏繰絲挑網車青蟬獨噪日光斜桃膠迎夏香琥珀<lb/>
<pb n="KR4h0161_WYG_051-29b"/>
自課越儂能種瓜<lb/>
三十未有二十餘白日長飢小甲蔬橋頭長老相哀念<lb/>
因遺戎韜一卷書<lb/>
男兒何不帶吳鈎收取關山五十州請君暫上凌烟閣<lb/>
若箇書生萬户侯<lb/>
尋章摘句老雕蟲曉月當簾挂玉弓不見年年遼海上<lb/>
文章何處哭秋風<lb/>
長卿牢落悲空舍曼倩恢諧取自容見買若耶溪水劍<lb/>
<pb n="KR4h0161_WYG_051-30a"/>
明朝歸去事猿公<lb/>
春水初生乳燕飛黄蜂小尾撲花歸窻舍遠色通書幌<lb/>
魚擁香鈎近石磯<lb/>
泉沙耎卧鴛鴦暖曲岸迴篙舴艋遲瀉酒木蘭椒葉蓋<lb/>
病容扶起種菱絲<lb/>
邉壤今朝憶蔡邕無心裁曲卧春風舍南有竹堪書字<lb/>
老去溪頭作釣翁<lb/>
長巒谷口倚嵇家白晝千峯老翠華自履藤鞵收石蜜<lb/>
<pb n="KR4h0161_WYG_051-30b"/>
手牽苔絮長蒓花<lb/>
松溪黑水新龍卵桂洞生硝舊馬牙誰為虞卿裁道帔<lb/>
輕綃一匹染朝霞<lb/>
　　昌谷北園新筍<lb/>
斫取青光冩楚辭膩香春粉黑離離無情有恨何人見<lb/>
露壓烟啼千萬枝<lb/>
　　酬答<lb/>
金魚公子夾衫長宻裝腰䩠割玉方行處春風隨馬尾<lb/>
<pb n="KR4h0161_WYG_051-31a"/>
　栁花偏打内家香<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_051-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録卷五十一<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_052-1a"/>
　欽定四庫全書<lb/>
御定全唐詩録巻五十二<lb/>
　　盧仝<lb/>
　　　仝自號玉川子洛陽人累舉不第韓愈為河南尹<lb/>
　　　愛其詩厚禮之後因宿王涯第中遂預甘露之禍<lb/>
　　　仝老無髮奄人於腦後加釘焉以為添丁之兆<lb/>
　　　宋韓盈序曰玉川先生履道守正之節見於昌黎<lb/>
　　　退之之文當時洛中才名碩徳者如溫石二處士<lb/>
<pb n="KR4h0161_WYG_052-1b"/>
　　　咸應辟署吏於諸侯唯先生自顧俯仰不能與世<lb/>
　　　合築環堵以居休焉遂志而浩浩自娯又傳先生<lb/>
　　　春秋之學舉世莫得見其書但歌詩百篇鏤板巳<lb/>
　　　行於世其為體峭挺嚴放脱畧拘維特立羣品之<lb/>
　　　外要夫指事措意於救物之為忠憤深切者矣<lb/>
　　古體詩<lb/>
　　　寄男抱孫<lb/>
　别來三得書書道違離久書處甚麤殺且喜見汝手殷<lb/>
<pb n="KR4h0161_WYG_052-2a"/>
十七又報汝文頗新有别來纔經年囊盎未合斗當是<lb/>
汝母賢日夕加訓誘尚書當畢功禮記速須剖嘍囉兒<lb/>
讀書何異摧枯朽尋義低作聲便可養年夀莫學村學<lb/>
生麤氣强呌吼下學偷功夫新宅鋤藜莠乗涼勸奴婢<lb/>
園裏耨葱韮逺籬編榆棘近眼栽桃栁引水灌竹中滿<lb/>
池種蓮藕撈漉蛙䗫脚莫遣生科斗竹林吾最惜新筍<lb/>
好看守萬籜苞龍兒攅迸溢林藪吾眼恨不見心腸痛<lb/>
如搊宅錢都未還債利日日厚籜龍正稱寃莫殺入汝<lb/>
<pb n="KR4h0161_WYG_052-2b"/>
口丁寧囑托汝汝活籜龍不殷十七老儒是汝父師友<lb/>
傳讀有疑誤輒告諮問取兩手莫破拳一吻莫飲酒莫<lb/>
學捕鳩鴿莫學打雞狗小時無大傷習性防己後頑發<lb/>
苦惱人汝母必不受任汝惱弟妹任汝惱姨舅姨舅非<lb/>
吾親弟妹多老醜莫惱添丁郎淚子作面垢莫引添丁<lb/>
郎赫赤日裏走添丁郎小小别吾來久久脯脯不得喫<lb/>
兄兄莫撚捜他日吾歸來家人若彈糺一百放一下打<lb/>
汝九十九<lb/>
<pb n="KR4h0161_WYG_052-3a"/>
　　月蝕詩<lb/>
新天子即位五年嵗次庚寅斗柄插子律調黄鍾森森<lb/>
萬木夜殭立寒氣贔屓頑無風爛銀盤從海底出出來<lb/>
照我草屋東天色紺滑凝不流氷光交貫寒朣朧初疑<lb/>
白蓮花浮出龍王宫八月十五夜比並不可雙此時怪<lb/>
事發有物吞食來輪如壯士斧斫壞桂似雪山風拉摧<lb/>
百錬鏡照見膽平地埋寒灰火龍珠飛出腦却入蚌蛤<lb/>
胎摧環破璧眼看盡當天一撘如煤炲磨縱滅跡須臾<lb/>
<pb n="KR4h0161_WYG_052-3b"/>
間便似萬古不可開不料至神物有此大狼狽星如撒<lb/>
沙出爭頭事光大奴婢炷暗燈揜菼如玳瑁今夜吐燄<lb/>
長如虹孔隙千道射户外玉川子涕泗下中庭獨自行<lb/>
念此日月者太隂太陽精皇天要識物日月乃化生走<lb/>
天汲汲勞四體與天作眼行光明此眼不自保天公行<lb/>
道何由行吾見隂陽家有説望日蝕月月光滅朔月掩<lb/>
日日光缺兩眼不相攻此説吾不容又孔子師老子云<lb/>
五色令人目盲吾恐天似人好色即喪明幸且非春時<lb/>
<pb n="KR4h0161_WYG_052-4a"/>
萬物不嬌榮青山破瓦色緑水氷崢嶸花枯無女艷鳥<lb/>
死沈歌聲頑冬何所好偏使一目盲傳聞古老説蝕月<lb/>
蝦蟇精徑圓千里入汝腹汝此癡骸阿誰生可從海窟<lb/>
來便解縁青冥恐是眶睫閒揜塞所化成黄帝有四目<lb/>
帝舜重瞳明二帝懸四目四海生光輝吾不遇二帝滉<lb/>
漭不可知何故瞳子上坐受蟲豸欺長嗟白兎搗靈藥<lb/>
恰似有意防姦非藥成滿臼不中度委任白兎夫何為<lb/>
憶昔堯為天十日燒九州金爍水銀流玉煼<hi>音炒</hi>丹砂焦<lb/>
<pb n="KR4h0161_WYG_052-4b"/>
六合烘為窯堯心增百憂帝見堯心憂勃然發怒決洪<lb/>
流立擬沃殺九日妖天髙日走沃不及但見萬國赤子<lb/>
<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>生魚頭此時九御導九日爭持節幡麾幢旒駕車<lb/>
六九五十四頭蛟螭虬掣電九火輈汝若蝕開齱齵輪<lb/>
銜轡執索相爬鉤推蕩轟訇入汝喉紅鱗燄鳥燒口快<lb/>
翎鬛倒側聲醆鄒撑腸拄肚礧磈如山丘自可飽死更<lb/>
不偷不獨填飢坑亦解堯心憂恨汝時當食蔵頭㩎腦<lb/>
不肯食不當食張脣哆觜食不休食天之眼養逆命安<lb/>
<pb n="KR4h0161_WYG_052-5a"/>
得上帝請汝劉嗚呼人養虎被虎齧天媚蟇被蟇瞎乃<lb/>
知恩非類一一自作孽吾見患眼人必索良工訣想天<lb/>
不異人愛眼固應一安得嫦娥氏來習扁鵲術手操舂<lb/>
喉戈去此睛上物其初猶朦朧既久如抹漆但恐功業<lb/>
成便此不吐出玉川子又涕泗下心禱再拜額榻砂吐<lb/>
中地上蟣虱臣仝告愬帝天皇臣心有鐵一寸可刳妖<lb/>
蟇癡腸上天不為臣立梯蹬臣血肉身無由飛上天揚<lb/>
天光封詞付與小心風颰排閶闔入紫宫宻邇玉几前<lb/>
<pb n="KR4h0161_WYG_052-5b"/>
擘坼奏上臣仝頑愚胷敢死横干天代天謀其長東方<lb/>
蒼龍角插㦸尾捭風當心開明堂統領三百六十鱗蟲<lb/>
坐理東方宫月蝕不救援安用東方龍南方火鳥赤潑<lb/>
血項長尾短飛跋躠頭戴丹冠髙達枿月蝕鳥宫十三<lb/>
度鳥為居停主人不覺察貪向何人家行赤口毒舌毒<lb/>
蟲頭上喫却月不啄殺虛眨鬼眼明窔䆷<hi>上音挾下音血</hi>鳥罪<lb/>
不可雪西方攫虎立踦踦斧為牙鑿為齒偷犧牲食封<lb/>
豕大蟇一臠固當軟美見似不見是何道理爪牙根天<lb/>
<pb n="KR4h0161_WYG_052-6a"/>
不念天天若准擬錯准擬北方寒龜被虵縛蔵頭入殻<lb/>
如入獄虵筋束𦂳束破殻寒龜夏鼈一種味且當以其<lb/>
肉充臛死殻没信處唯堪支牀脚不堪鑽灼與天下卜<lb/>
嵗星主福徳官爵奉董秦忍使黔婁生覆尸無衣巾天<lb/>
失眼不弔嵗星胡其仁熒惑矍鑠翁執法大不中月明<lb/>
無罪過不糺蝕月蟲年年十月朝太微支盧謫罰何災<lb/>
凶土星與土性相背反養福徳生禍害到人頭上死破<lb/>
敗今夜月蝕安可㑹太白真將軍怒激鋒芒生恒州陣<lb/>
<pb n="KR4h0161_WYG_052-6b"/>
斬酈定進項骨脆甚春蔓菁天唯兩眼失一眼將軍何<lb/>
處行天兵辰星任廷尉天律自主持人命在盆底固應<lb/>
樂見天盲時天若不肯信試喚臯陶鬼一問一如今日<lb/>
三台文昌宫作上天紀綱環天二十八磊磊尚書郎整<lb/>
頓排班行劍握他人將一肆太陽側一肆天市傍操斧<lb/>
代大匠兩手不怕傷弧矢引滿反射人天狼呀啄明煌<lb/>
煌癡牛與騃女不肯勸農桑徒勞含淫思旦夕遙相望<lb/>
蚩尤簸旗弄旬朔始搥天鼓鳴璫琅枉矢能虵行眊目<lb/>
<pb n="KR4h0161_WYG_052-7a"/>
森森張天狗下砥地血流何滂滂譎險萬萬黨架構何<lb/>
可當眯目舋成就害我光明王請留北斗一星相北極<lb/>
指麾萬國懸中央此外盡掃除堆積如山岡贖我父母<lb/>
光當時常星没殞雨如迸漿似天㑹事發叱喝誅姦强<lb/>
何故中道廢自遺今日殃善善又惡惡郭公所以亡願<lb/>
天神聖心無信他人忠玉川子詞訖風色𦂳格格近月<lb/>
黑暗邉有似動劍㦸須臾癡蟇精兩吻自决拆初露半<lb/>
箇璧漸吐滿輪魄衆星盡原赦一蟇獨誅磔腹肚忽脱<lb/>
<pb n="KR4h0161_WYG_052-7b"/>
落依舊掛穹碧光彩未蘇來慘澹一片白奈何萬里光<lb/>
受此呑吐厄再得見天眼感荷天地力或問玉川子孔<lb/>
子修春秋二百四十年月蝕盡不收今子咄咄詞頗合<lb/>
孔意不玉川子笑答或請聽逗遛孔子父母魯諱魯不<lb/>
諱周書外書大惡故月蝕不見收予命唐天口食唐土<lb/>
唐禮過三唐樂過五小猶不説大不可數災沴無有小<lb/>
大瘉安得引衰周研覈其可否日分晝月分夜辨寒暑<lb/>
一主刑一主徳政乃舉孰為人面上一目偏可去願天<lb/>
<pb n="KR4h0161_WYG_052-8a"/>
完兩目照下萬方土萬古更不瞽萬萬古更不瞽照萬<lb/>
古<hi>臣按月蝕詩艱澁難讀各本互異不同今徧索諸家抄本刻本一一考訂庶覺文從理順不似絳州園池</hi>
<hi>記也</hi>
　　　附韓愈倣玉川子月蝕詩<lb/>
　元和庚寅斗插子月十四日三更中森森萬木夜僵<lb/>
　立寒氣贔屓頑無風月形如白盤完完上天東忽然<lb/>
　有物來噉之不知是何蟲如何至神物遭此狼狽凶<lb/>
　星如撒沙出攅集爭强雄油燈不照席是夕吐燄如<lb/>
<pb n="KR4h0161_WYG_052-8b"/>
　長虹玉川子涕泗下中庭獨立念此日月者為天地<lb/>
　之眼睛此猶不自保吾道何由行嘗聞古老言疑是<lb/>
　蝦蟇精徑圓千里納女腹何處養女百醜形爬沙脚<lb/>
　手鈍誰使女解縁青冥黄帝有四目帝舜重其明今<lb/>
　天秪兩目何故許食使偏盲堯呼大水浸十日不惜<lb/>
　萬國赤子魚頭生女於此時若食日雖食八九無嚵<lb/>
　名赤龍黒鳥燒口熱翎鬛倒側相搪撑婪酣大肚遭<lb/>
　一飽飢腸徹死無由鳴後時食月罪當死天羅磕帀<lb/>
<pb n="KR4h0161_WYG_052-9a"/>
　何處逃女刑玉川子立於庭而言曰地行賤臣仝再<lb/>
　拜敢告上天公臣有一寸刃可刳凶蟇腸無梯可上<lb/>
　天天階無由有臣蹤寄牋東南風天門西北祈風通<lb/>
　丁寧附耳莫漏洩薄命正值飛亷慵東方青色龍牙<lb/>
　角何呀呀從官百餘座嚼啜煩官家月蝕汝不知安<lb/>
　用為龍窟天河赤鳥司南方尾秃翅觰沙月蝕於汝<lb/>
　頭汝口開呀呀蝦蟇掠汝兩吻過忍學省事不以汝<lb/>
　觜啄蝦蟇於莵蹲於西旗旄衛毿㲚既從白帝祠又<lb/>
<pb n="KR4h0161_WYG_052-9b"/>
　食於蜡禮有加忍令月被惡物食枉於汝口插齒牙<lb/>
　烏龜怯姦怕寒縮頸以殻自遮終令夸娥抉女出卜<lb/>
　師燒錐鑽灼滿板如星羅此外内外官瑣細不足科<lb/>
　臣請悉掃除慎勿許語令啾譁併光全耀掃我月盲<lb/>
　眼鏡淨無纎瑕弊蛙拘送主府官帝箸下腹嘗其皤<lb/>
　依前使兎操杵臼玉階桂樹閒婆娑姮娥還宫室太<lb/>
　陽有室家天雖髙耳屬地感臣赤心使臣知義雖無<lb/>
　明言潛喻厥㫖有氣有形皆吾赤子雖忿大傷忍殺<lb/>
<pb n="KR4h0161_WYG_052-10a"/>
　孩稚還女明月安行于次盡釋衆罪以蛙磔死<lb/>
　　示添丁<lb/>
春風苦不仁呼逐馬蹄行人家慚愧瘴氣却憐我入我<lb/>
憔悴骨中為生涯數日不食强强行何忍索我抱看滿<lb/>
樹花不知四體正困憊泥人啼哭聲呀呀忽來案上翻<lb/>
墨汁塗抺詩書如老鴉父憐母惜摑不得却生癡笑令<lb/>
人嗟宿舂連曉不成米日髙始進一椀茶氣力龍鍾頭<lb/>
欲白憑仗添丁莫惱爺<lb/>
<pb n="KR4h0161_WYG_052-10b"/>
　　有所思<lb/>
當時我醉美人家美人顔色嬌如花今日美人棄我去<lb/>
青樓珠箔天之涯娟娟姮娥月三五盈又缺翠眉蟬鬢<lb/>
生别離一望不見心斷絶心斷絶幾千里夢中醉卧巫<lb/>
山雲覺來涙滴湘江水湘江兩岸花木深美人不見愁<lb/>
人心含愁更奏緑綺琴調髙絃絶無知音美人兮美人<lb/>
不知為暮雨兮為朝雲相思一夜梅花發忽到窻前疑<lb/>
是君<lb/>
<pb n="KR4h0161_WYG_052-11a"/>
　　樓上女兒曲<lb/>
誰家女兒樓上頭指揮婢子掛簾鈎林花撩亂心之愁<lb/>
巻却羅袖彈箜篌箜篌歴亂五六絃羅袖掩面啼向天<lb/>
相思絃斷情不斷落花紛紛心欲穿心欲穿憑欄干相<lb/>
憶栁條緑相思錦帳寒直縁感君恩愛一迴顧使我雙<lb/>
淚長珊珊我有嬌靨待君笑我有嬌蛾待君掃鶯花爛<lb/>
漫君不來及至君來花已老心腸寸斷誰得知玉階羃<lb/>
歴生青草<lb/>
<pb n="KR4h0161_WYG_052-11b"/>
　　走筆謝孟諌議寄新茶<lb/>
日髙丈五睡正濃軍將打門驚周公口云諌議送書信<lb/>
白絹斜封三道印開緘宛見諫議面手閲月團三百片<lb/>
聞道新年入山裏蟄蟲驚動春風起天子須嘗陽羡茶<lb/>
百草不敢先開花仁風暗結珠琲瓃先春抽出黄金芽<lb/>
摘鮮焙芳旋封裹至精至好且不奢至尊之餘合王公<lb/>
何事便到山人家柴門反關無俗客紗帽籠頭自煎喫<lb/>
碧雲引風吹不斷白花浮光凝椀面一椀喉吻潤兩椀<lb/>
<pb n="KR4h0161_WYG_052-12a"/>
破孤悶三椀搜枯腸唯有文字五千巻四椀發輕汗平<lb/>
生不平事盡向毛孔散五椀肌骨清六椀通仙靈七椀<lb/>
喫不得唯覺兩腋習習清風生蓬萊山在何處玉川子<lb/>
乗此清風欲歸去山上羣仙司下土地位清髙隔風雨<lb/>
安得知百萬億蒼生命墮在巔崖受辛苦便為諌議問<lb/>
蒼生到頭還得蘇息否<lb/>
　　憶金鵞山沈山人<lb/>
君家山頭松樹風適來入我竹林裏一片新茶破鼻香<lb/>
<pb n="KR4h0161_WYG_052-12b"/>
請君速來助我喜莫合九轉大還丹莫讀三十六部大<lb/>
洞經閒來共我説真意齒下領取真長生不須服藥求<lb/>
神仙神仙意智或偶然自古聖賢放入土淮南雞犬驅<lb/>
上天白日上昇應不惡藥成且輒一丸藥暫時上天少<lb/>
問天虵頭蝎尾誰安着<lb/>
　　直鈎吟<lb/>
初嵗學釣魚自謂魚易得三十持釣竿一魚釣不得人<lb/>
鈎曲我鈎直哀哉我鈎又無食文王已没不復生直鈎<lb/>
<pb n="KR4h0161_WYG_052-13a"/>
之道何時行<lb/>
　　苦雪寄退之<lb/>
天生二月行時令白銀作雪漫天涯山人門前偏受賜<lb/>
平地一尺白玉沙雲頺月壊桂英下鶴毛風剪亂參差<lb/>
山人屋中凍欲死千樹萬樹飛春花菜頭出土膠入地<lb/>
山莊取粟埋却車冷絮刀生削峭骨冷虀斧破慰老牙<lb/>
病妻烟眼淚滴滴飢嬰哭乳聲呶呶市頭博米不用物<lb/>
酒店買酒不肯賖聞道西風弄劍㦸長街殺人如亂麻<lb/>
<pb n="KR4h0161_WYG_052-13b"/>
天眼髙開欺草芽我死未肯興歎嗟但恨口中無酒氣<lb/>
劉伶見我相揄揶清風攪腸筋力絶白灰壓屋梁柱斜<lb/>
聖明有道<hi>缺</hi>命漢可得拜見朝日耶柴門没脛晝不掃<lb/>
黄昏遶樹棲寒鴉唯有河南韓縣令時時醉飽過貧家<lb/>
　近體詩<lb/>
　　自詠<lb/>
為報玉川子知君未是賢低頭雖有地仰面輒無天骨<lb/>
肉清成瘦萵蔓老覺羶家書與心事相伴過流年<lb/>
<pb n="KR4h0161_WYG_052-14a"/>
物外無知已人間一癖王生涯身是夢耽樂酒為鄉日<lb/>
月黏髭鬢雲山鎖肺腸愚公只公是不用漫驚張<lb/>
　　常州孟諫議座上聞韓員外職方貶國子博士有<lb/>
　　　感<lb/>
忽見除書到韓君又學官死生從有命人事始知難烈<lb/>
火先燒玉庭蕪不養蘭山夫與刺史相對兩巑岏<lb/>
何事遭朝貶如何被不容不知思所自只欲涕無從爵<lb/>
服何曾好荷衣巳慣縫朝官莫相識歸去老巖松<lb/>
<pb n="KR4h0161_WYG_052-14b"/>
　劉义<lb/>
　　叉失其字里少任俠殺人㑹赦出更折節讀書善<lb/>
　　歌詩嘗客韓愈門作氷柱雪車二詩出盧孟右後<lb/>
　　以爭語不能下賔客因持愈金數斤去曰此諛墓<lb/>
　　中人得耳不若與劉君為夀歸齊魯不知所終<lb/>
　古體詩<lb/>
　　自古無長生勸姚合酒<lb/>
奉子一杯酒為子照顔色但願顋上紅莫管頦下白自<lb/>
<pb n="KR4h0161_WYG_052-15a"/>
古無長生生者何戚戚登山勿厭髙四望都無極丘隴<lb/>
逐日多天地為我窄秪見李書真對之空脈脈何曾見<lb/>
天上著得劉安宅若問長生人昭昭孔丘籍<lb/>
　　答孟東野<lb/>
酸寒孟夫子苦愛老叉詩生澁有百篇謂是瓊瑤辭百<lb/>
篇非所長憂來豁窮悲唯有剛腸鐵百鍊不柔虧退之<lb/>
何可罵東野何可欺文王已云殁誰顧好爵縻生死守<lb/>
一丘寧計飽與飢萬事付杯酒從人笑狂癡<lb/>
<pb n="KR4h0161_WYG_052-15b"/>
　　勿執古寄韓潮州<lb/>
古人皆執古不辭凍餓悲今人亦執古自取行坐危老<lb/>
菊凌霜葩獰松抱雪姿武王亦至明寧哀首陽飢仲尼<lb/>
豈非聖但為互鄉嗤寸心生萬路今古棼若絲逐逐行<lb/>
不盡茫茫休者誰來恨不可遏去悔何足追玉石共笑<lb/>
唾駑驥相奔馳請君勿執古執古徒自隳<lb/>
　　氷柱<lb/>
師干久不息農為兵兮民重嗟騷然縣宇土崩水潰畹<lb/>
<pb n="KR4h0161_WYG_052-16a"/>
中無熟榖壠上無桑麻王春判序百卉茁甲含葩有客<lb/>
避兵奔游僻跋履險阨至三巴貂裘蒙茸已敝縷鬢<lb/>
髮蓬舥雀驚鼠伏寧遑安處獨卧旅舍無好夢更堪走<lb/>
風沙天人一夜剪瑛琭詰旦都成六出花南畝未盈尺<lb/>
纎片亂舞空紛挐旋落旋逐朝暾化簷間氷柱若削<lb/>
出交加或低或昻小大瑩潔隨勢無等差始疑玉龍下<lb/>
界來人世齊向茅簷布爪牙又疑漢髙帝西方未斬蛇<lb/>
人不識誰為當風杖莫邪鑑鏜氷有韻的皪玉無瑕不<lb/>
<pb n="KR4h0161_WYG_052-16b"/>
為四時雨徒於道路成泥柤不為九江浪徒能汩没天<lb/>
之涯不為雙井水滿甌泛泛烹春茶不為中山漿清新<lb/>
馥鼻盈百車不為池與沼養魚種芰成霪䨟不為醴泉<lb/>
與甘露使名異瑞世俗誇特稟朝澈氣潔然自許靡間其邇<lb/>
遐森然氣結一千里滴瀝聲沈十萬家明也雖小暗之<lb/>
大不可遮勿被曲瓦直下不能抑羣邪奈何時逼不得<lb/>
時在我目中倐然漂去無餘些自是成毁任天理天於<lb/>
此物豈宜有忒賖反令井蛙壁蟲變容易背人縮首競<lb/>
<pb n="KR4h0161_WYG_052-17a"/>
呀呀我願天子迴造化藏之韞櫝玩之生光華<lb/>
　　雪車<lb/>
臘令凝綈三十日繽紛宻雪一復一孰云潤澤在枯荄<lb/>
闤闠餓民凍欲死死中猶被豺狼食官車初還城壘未<lb/>
完備人家千里無烟火雞犬何太怨天不䘏吾甿如何<lb/>
連夜瑤花亂皎潔既同君子節沾濡多著小人面寒鏁<lb/>
侯門見客稀色迷塞路行商斷小小細細如塵間輕輕<lb/>
緩緩成樸簌官家不知民餒寒盡驅牛車盈道載屑玉<lb/>
<pb n="KR4h0161_WYG_052-17b"/>
載載欲何之祕蔵深宫以禦炎酷徒能自衛九重間豈<lb/>
信車轍血㸃㸃盡是農夫哭兵刃殘喪後滿野誰為載<lb/>
白骨遠戍久乏糧太倉誰為運紅粟戎夫尚逆命偏箱<lb/>
鹿角誰為敵士夫困征討買花載酒誰為適天子端然<lb/>
少旁求股肱耳目皆姦慝依違用事佞上方猶驅餓民<lb/>
運造化防暑阨吾聞躬耕南畝舜之聖為民呑蝗唐之<lb/>
徳未聞攄孽苦蒼生相羣相黨上下為蟊賊廟堂食禄<lb/>
不自慚我為斯民歎息還歎息<lb/>
<pb n="KR4h0161_WYG_052-18a"/>
　近體詩<lb/>
　　自問<lb/>
自問彭城子何人接汝顛酒腸寛似海詩膽大于天斷<lb/>
劍徒勞匣枯琴無復絃相逢不多合賴是向林泉<lb/>
　　入蜀<lb/>
望空問真宰此路為誰開峽色侵天去江聲滚地來孔<lb/>
明深有意鍾㑹亦何才信此非人事悲歌付一杯<lb/>
　　獨飲<lb/>
<pb n="KR4h0161_WYG_052-18b"/>
盡欲調太羮自古無好手所以山中人兀兀但飲酒<lb/>
　　嘲荆卿<lb/>
白虹千里氣血頸一劍義報恩不到頭徒作輕生士<lb/>
　　觀八駿圖<lb/>
穆王八駿走不歇海外去尋長日月五雲望㫁阿母宫<lb/>
歸來落得新白髮<lb/>
　賈島<lb/>
　　島字浪仙<hi>一作閬仙</hi>范陽人初為浮圖名無本能詩元<lb/>
<pb n="KR4h0161_WYG_052-19a"/>
　　和中元白尚輕淺島獨變格入僻以矯艷俗當其<lb/>
　　苦吟寢食俱廢雖行值公卿貴人不覺也來東都<lb/>
　　韓愈竒之令反初服敎其為文應舉累上不第文<lb/>
　　宗時坐飛謗貶長江主簿㑹昌初以普州司倉參<lb/>
　　軍遷司户未受命卒<lb/>
　　紀事云島初為僧洛陽令禁僧午後不得出寺賈<lb/>
　　有詩自傷云不如牛與羊猶得日暮歸韓愈貽之<lb/>
　　詩云孟郊死葬北邙山日月星辰頓覺閒天恐文<lb/>
<pb n="KR4h0161_WYG_052-19b"/>
　　章中斷絶再生賈島在人間由是振名<lb/>
　　摭言云島為詩甚苦嘗跨驢張葢横截天街時秋<lb/>
　　風正厲黄葉可掃島忽吟曰落葉滿長安求聨句<lb/>
　　不得因唐突京兆尹劉栖楚被繫一夕乃得釋或<lb/>
　　云島騎驢賦詩得僧推月下門之句欲改推作敲<lb/>
　　引手作推敲之勢未决不覺衝韓愈乃具言愈曰<lb/>
　　敲字佳矣遂並轡論詩久之<lb/>
　　島不善程文試日每巡鋪告人曰乞一聨乞一聨<lb/>
<pb n="KR4h0161_WYG_052-20a"/>
　　久不第為病蟬吟刺公卿及為裴晉公池亭詩時<lb/>
　　人惡其不遜與平曾等目為舉塲十惡因同奏貶<lb/>
　古體詩<lb/>
　　古意<lb/>
碌碌復碌碌百年雙轉轂志士中夜心良馬白日足俱<lb/>
為不等閒誰是知者目别來兩涙盡誰向荆山哭<lb/>
　　客喜<lb/>
客喜非實喜客悲非實悲百迴信到家未當身一歸未<lb/>
<pb n="KR4h0161_WYG_052-20b"/>
歸長嗟愁嗟愁填中壞開口吐愁聲還却入耳來常恐<lb/>
滴淚多自損兩目輝鬢邉雖有絲不堪識寒衣<lb/>
　　翫月<lb/>
寒月破東北賈生立西南西南立倚何立倚青青杉近<lb/>
月有數星星名未詳諳但愛杉倚月我倚杉為三月乃<lb/>
不上杉上杉難相叅眙<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>子細視睛瞳桂枝劖目常有<lb/>
熱疾久視無煩炎以手捫衣裳零露已濡霑久立雙足<lb/>
凍時向股䏶淹立久病足折兀然黐膠粘他人應以睡<lb/>
<pb n="KR4h0161_WYG_052-21a"/>
轉喜此景恬此景亦胡及而我苦淫耽無異市井人見<lb/>
金不知亷不知此夜中幾人同無厭待得上頂看未擬<lb/>
歸枕函强步望寢齋步步情不堪步到竹叢西東望如<lb/>
隔簾却坐竹叢外清思刮幽潛量知愛月人身願化為<lb/>
蟾<lb/>
　　冬月長安雨中見終南雪<lb/>
秋節新已盡雨疎露山雪西峯稍覺明殘滴猶未絶氣<lb/>
侵瀑布水凍著白雲穴今朝灞滻雁何夕瀟湘月想彼<lb/>
<pb n="KR4h0161_WYG_052-21b"/>
石房人對雪扉不閉<hi>必結切</hi>
　　易州登龍興寺樓望郡北髙峯<lb/>
郡北最髙峯巉巖絶雲路朝來上樓望稍覺得幽趣朦<lb/>
朧碧烟裏羣嶺若相附何時一登陟萬物皆下顧<lb/>
　　望山<lb/>
南山三十里不見踰一旬冒雨時立望望之如朋親虬<lb/>
龍一掬波洗蕩千萬春日日雨不斷愁殺望山人天事<lb/>
不可長勁風來如奔隂淫一以掃浩翠㵼國門長安百<lb/>
<pb n="KR4h0161_WYG_052-22a"/>
萬家家家張屏新誰家最好山我願為其鄰<lb/>
　　劉景暘東齋<lb/>
松隂連竹影中有無苔井清風此地多白日空自永景<lb/>
暘公幹孫詩句得真景勸我不須歸月出東齋靜<lb/>
　　攜新文詣張籍韓愈途中成<lb/>
袖有新成詩欲見張韓老青竹未生翼一步萬里道仰<lb/>
望青冥天雲雪壓我腦失却終南山惆悵滿懐抱安得<lb/>
西北風身願變蓬草地祗聞此語突出驚我倒<lb/>
<pb n="KR4h0161_WYG_052-22b"/>
　　寄孟協律<lb/>
我有弔古泣不泣向路岐揮淚灑暮天滴著桂樹枝别<lb/>
後冬節至離心北風吹坐孤雪扉夕泉落石橋時不驚<lb/>
猛虎嘯難辱君子詞欲酧空覺老無以堪逺持岧嶤倚<lb/>
角窻王屋懸清思<lb/>
　　寄劉栖楚<lb/>
趨走與偃卧去就自殊分當窻一重樹上有萬里雲離<lb/>
披不相顧髣髴類人羣友生去更遠來書絶如焚蟬吟<lb/>
<pb n="KR4h0161_WYG_052-23a"/>
我為聽我歌蟬豈聞嵗暮儻旋歸晤言桂氛氲<lb/>
　　寄遠<lb/>
别腸多鬱紆豈能肥肌膚始知相結宻不若相結疎疎<lb/>
别恨應少宻離恨難祛門前南流水中有北飛魚魚飛<lb/>
向北海可以寄逺書不惜寄逺書故人今在無況此數<lb/>
尺身阻彼萬里途自非日月光難以知子軀<lb/>
　近體詩<lb/>
　　新年<lb/>
<pb n="KR4h0161_WYG_052-23b"/>
嗟以龍鍾貌如何嵗復新石門思隠久銅鏡强窺頻花<lb/>
發新移樹心知故國春誰能平此恨豈是北宗人<lb/>
　　夏夜<lb/>
原寺偏鄰近開門物景澄磬通多葉罅月離片雲稜寄<lb/>
宿山中鳥相尋海畔僧唯愁秋色至乍可在炎蒸<lb/>
　　病起<lb/>
髙丘歸未得空自責遲回身事豈能遂蘭花又巳開病<lb/>
令新作少雨阻故人來燈下南華卷驅愁當酒杯<lb/>
<pb n="KR4h0161_WYG_052-24a"/>
　　雪暗晚望<lb/>
倚杖望松雪溪雲幾萬重樵人歸白屋寒日下危峯野<lb/>
火燒岡草斷烟生石松却囘山寺路聞打暮天鐘<lb/>
　　江亭晚望<lb/>
浩𣺌浸雲根烟嵐没逺材鳥歸沙有跡帆過浪無痕望<lb/>
水知柔性看山欲倦魂縱情猶未已迴馬欲黄昏<lb/>
　　京北原作<lb/>
登原見城闕策蹇思炎天日午路中客槐花風處蟬遠<lb/>
<pb n="KR4h0161_WYG_052-24b"/>
山秦樹上清渭漢陵前何事居人世皆從名利牽<lb/>
　　春行<lb/>
去去行人遠塵隨馬不窮旅情斜日後春色早烟中流<lb/>
水穿空館閒花發故宫舊鄉千里思池上緑楊風<lb/>
　　暮過山村<lb/>
數里聞寒水山家少四鄰怪禽啼曠野落日恐行人初<lb/>
月未終夕邉烽不過秦蕭條桑柘外烟火漸相親<lb/>
　　旅㳺<lb/>
<pb n="KR4h0161_WYG_052-25a"/>
此心非一事書札若為傳舊國别多日故人無少年空<lb/>
巢霜葉落疎牖水螢穿留得林僧宿中宵坐黙然<lb/>
　　僻居無可上人相訪<lb/>
自從居此地少有事相關積雨荒鄰圃秋池照遠山硯<lb/>
中枯葉落枕上斷雲閒野客將禪子依依偏往還<lb/>
　　宿孤館<lb/>
落日投村宿愁生為客途寒山晴後緑秋月夜來孤橘<lb/>
樹千株在漁竿一半無自知風水靜舟擊岸邉蘆<lb/>
<pb n="KR4h0161_WYG_052-25b"/>
　　雨後宿劉司馬池上<lb/>
藍溪秋潄玉此地漲清澄蘆葦聲兼雨芰荷香遶燈岸<lb/>
頭秦古道亭面漢荒陵靜想泉根本幽崖落幾層<lb/>
　　題長江㕔<lb/>
言心俱好靜廨署落暉空歸吏封宵鑰行蛇入古桐長<lb/>
江頻雨後明月衆星中若任遷人去西溪與剡通<hi>能改齋漫</hi>
<hi>録長江縣廳前果有古桐人以賈詩不忍伐大觀中令胡同老惡其枯枿砍去</hi>
　　題皇甫荀藍田㕔<lb/>
<pb n="KR4h0161_WYG_052-26a"/>
任官經一年縣與玉峯連竹籠拾山果瓦瓶擔石泉客<lb/>
歸秋雨後印鎖暮鐘前久别丹陽浦時時夢釣船<lb/>
　　題李凝幽居<lb/>
閒居少鄰並草徑入荒園鳥宿池邉樹僧敲月下門過<lb/>
橋分野色移石動雲根暫去還來此幽期不負言<lb/>
　　早春題友人湖上新居<lb/>
近得雲中路門長侵早開到時猶有雪行處已無苔勸<lb/>
酒客初醉留茶僧未來每逢晴暖日惟見乞花栽<lb/>
<pb n="KR4h0161_WYG_052-26b"/>
門不當官道行人到亦稀故從餐後出多是夜深歸開<lb/>
篋收詩卷掃牀移卧衣幾時同買宅相近有柴扉<lb/>
　　題竹谷上人院<lb/>
禪庭髙鳥道迴望極川原樵徑連峯頂石泉通竹根木<lb/>
深猶積雪山淺未聞猿欲别塵中苦願師貽一言<lb/>
　　懐博陵故人<lb/>
孤城易水頭不忘舊交遊雪壓圍碁石風吹飲酒樓路<lb/>
遙千萬里人别十三秋吟苦相思處天寒水急流<lb/>
<pb n="KR4h0161_WYG_052-27a"/>
　　憶江上吳處士<lb/>
閩國揚帆去蟾蜍缺復團秋風吹渭水落葉滿長安此<lb/>
地聚㑹夕當時雷雨寒蘭撓殊未返消息海雲端<lb/>
　　思遊邉友人<lb/>
凝愁對孤燭昨日飲離杯葉下故人去天中新雁來連<lb/>
沙秋草薄帶雪暮山開苑北紅塵道何時見遠囘<lb/>
　　蔣亭和蔡湘州<lb/>
蔣宅為亭榭蔡城東郭門潭連秦相井松老漢朝根巳<lb/>
<pb n="KR4h0161_WYG_052-27b"/>
積蒼苔徧何曾舊徑存髙齋無事後時復一攜樽<lb/>
　　山中道士<lb/>
頭髮梳千下休糧帶痩容養雛成大鶴種子作髙松白<lb/>
石通宵煮寒泉盡日舂不曾離隠處那得世人逢<lb/>
　　寄山友長孫栖嶠<lb/>
此時氣蕭䬃琴院可應關鶴似君無事風吹雨遍山松<lb/>
生青石上泉落白雲間有逕連髙頂心期相與還<lb/>
　　寄胡遇<lb/>
<pb n="KR4h0161_WYG_052-28a"/>
一自殘春别經炎復到涼螢從枯樹出蛩入破堦藏落<lb/>
葉書勝紙閒砧坐當牀東門因送客相訪也何妨<lb/>
　　送朱可久歸越中<lb/>
石頭城下泊北固暝鐘初汀鷺衝潮起船窻過月虛吳<lb/>
山侵越衆隋栁入唐疎日欲躬調膳辟來何府書<lb/>
　　送唐環歸敷水莊<lb/>
毛女峯當户日髙頭未梳地侵山影掃葉落露痕書松<lb/>
逕僧尋藥沙泉鶴見魚一川風景好恨不見吾廬<lb/>
<pb n="KR4h0161_WYG_052-28b"/>
　　送田卓入華山<lb/>
幽深足暮蟬驚覺石牀眠瀑布五千仞草堂瀑布邉壇<lb/>
松涓滴露嶽月泬寥天鶴過君須看上頭應有仙<lb/>
　　送僧歸太白山<lb/>
堅氷連夏處太白接青天雲塞石房路峯明雨外巔夜<lb/>
禪臨虎穴寒潄撇龍泉後㑹不期日相逢應信縁<lb/>
　　哭孟郊<lb/>
身死聲名在多應萬古傳寡妻無子息破宅帶林泉塚<lb/>
<pb n="KR4h0161_WYG_052-29a"/>
近登山道詩隨過海船故人相弔後斜日下寒天<lb/>
　　弔孟協律<lb/>
才行古人齊生前品位低葬時貧賣馬遠日哭惟妻孤<lb/>
塚北邙外空齋中嶽西集詩應萬首物象徧曾題<lb/>
　　題劉華書齋<lb/>
白石床無塵青松樹有鱗一鶯啼帶雨兩樹合從春荒<lb/>
榭苔膠砌幽叢果墮榛偶來疎或數當暑夕勝晨露滴<lb/>
星河水巢重草木薪終南同住意趙北獨遊身渡葉司<lb/>
<pb n="KR4h0161_WYG_052-29b"/>
天漏驚蛩遠地人機清公幹族池草卧漳濵<lb/>
　　落第東歸逢僧伯陽<lb/>
相逢須語笑人世别離頻曉去長侵月思鄉動隔春見<lb/>
僧心暫靜從俗事多迍宇宙詩名小山河客路新翠桐<lb/>
猶入爨清鏡未辭塵逸足思奔驥隨羣且退鱗宴乖紅<lb/>
杏寺愁在緑楊津老病難為樂開眉賴故人<lb/>
　　寄武功姚主簿<lb/>
居枕江沱北情懸渭曲西數宵曾夢見幾處得詩披驛<lb/>
<pb n="KR4h0161_WYG_052-30a"/>
路穿荒坂公田帶淤泥靜棋功奥妙閒作韻清凄鋤草<lb/>
留叢藥尋山上石梯客迴河水漲風起夕陽低空地苔<lb/>
連井孤村火隔溪巻簾黄葉落鎖印子規啼隴色澄秋<lb/>
月邉聲入戰鼙㑹須過縣去況是屢招攜<lb/>
　　上谷旅夜<lb/>
世難那堪恨旅遊龍鍾更是對窮秋故園千里數行淚<lb/>
鄰杵一聲終夜愁月到寒窻空皓皛風翻落葉更颼飀<lb/>
此心不向常人説倚識平津萬户侯<lb/>
<pb n="KR4h0161_WYG_052-30b"/>
　　早秋寄題天竺靈隠寺<lb/>
峯前峯後寺新秋絶頂髙窻見沃州人在定中聞蟋蟀<lb/>
鶴從棲處挂獮猴山鐘夜渡空江水汀月寒生古石樓<lb/>
心憶挂帆身未遂謝公此地昔年游<lb/>
　　上杜駙馬<lb/>
玉山突兀壓乾坤出得朱門入㦸門妻是九重天子女<lb/>
身為一品令公孫鴛鴦殿裏叅皇后龍鳯堂前賀至尊<lb/>
今日澧陽非久駐佇為霖雨拜新恩<lb/>
<pb n="KR4h0161_WYG_052-31a"/>
　　贈某翰林<lb/>
清重無過知内制從前禮絶外庭人看花在處多隨駕<lb/>
召宴無時不及身馬自賜來騎覺穏詩縁見徹語長新<lb/>
應憐獨向名場苦曽十餘年浪過春<lb/>
　　贈圓上人<lb/>
誦經千紙得為僧麈尾持行不拂蠅古塔月髙聞呪水<lb/>
新壇日午見燒燈一雙童子澆紅藥百八真珠貫綵繩<lb/>
且説近來心裏事仇讎相對似親朋<lb/>
<pb n="KR4h0161_WYG_052-31b"/>
　　劍客<lb/>
十年磨一劍霜刃未曽試今日把似君誰為不平事<lb/>
　　夜坐<lb/>
蟋蟀漸多秋不淺蟾蜍巳没夜應深三更兩鬢幾枝雪<lb/>
一念雙峯四祖心<lb/>
　　題興化園亭<lb/>
破却千家作一池不栽桃李種薔薇薔薇花落秋風起<lb/>
荆棘滿庭君始知<hi>古今詩話云賈島狂狷行薄執政惡之不與選裴晉公于興化里作池亭</hi>
<pb n="KR4h0161_WYG_052-32a"/>
<hi>島題詩云云人皆惡其不遜</hi>
　　題隠者居<lb/>
雖有柴門常不關片雲孤木伴身閒猶嫌住久人知處<lb/>
見擬移家更上山<lb/>
　　尋石甕寺上方<lb/>
野寺入時春雪後﨑嶇得到此房前老僧不出迎朝客<lb/>
巳住上方三十年<lb/>
　　題青龍寺<lb/>
<pb n="KR4h0161_WYG_052-32b"/>
碣石山人一軸詩終南山北數人知擬看青龍寺裏月<lb/>
待無一㸃夜雲時<lb/>
　　渡桑乾<lb/>
客舍并州巳十霜歸心日夜憶咸陽無端更渡桑乾水<lb/>
却望并州是故鄉<lb/>
　　過京索先生墳<lb/>
京索先生三尺墳秋風漠漠吐寒雲從來有恨君多哭<lb/>
今日何人更哭君<lb/>
<pb n="KR4h0161_WYG_052-33a"/>
　　　題戴勝<lb/>
　星㸃花冠道士衣紫陽宫女化身飛能傳上界春消息<lb/>
　若到蓬山莫放歸<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_052-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻五十二<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_053-1a"/>
　欽定四庫全書<lb/>
御定全唐詩録卷五十三<lb/>
　　楊巨源<lb/>
　　　巨源字景山河中人貞元五年第進士為張𢎞靖<lb/>
　　　從事自秘書郎擢太常博士禮部員外郎出為鳯<lb/>
　　　翔少尹復召除國子司業年七十致仕歸時宰白<lb/>
　　　以河中少尹食其禄終身巨源在元和間詩韻不<lb/>
　　　為新語體律務實功夫頗深旦暮吟咏不輟年老<lb/>
<pb n="KR4h0161_WYG_053-1b"/>
　　　頭搖人言吟詩所致<lb/>
　　古體詩<lb/>
　　　題趙孟莊<lb/>
　管鮑化為塵交友存如線升堂俱自媚得路難相見懿<lb/>
　君敦三益頺俗期一變心同襲芝蘭氣合迴霜霰石門<lb/>
　雲卧久玉洞花尋遍王濬愛旌旗梁竦勞州縣烟鴻秋<lb/>
　更遠天馬寒逾健願事郭先生青囊書幾巻<lb/>
　　　秋日題陳宗儒圃亭悽然感舊<lb/>
<pb n="KR4h0161_WYG_053-2a"/>
曽隨何水部待月東亭宿今日重凭欄清風空在竹前<lb/>
山依舊碧閒草經秋緑時物方宛然蛛絲一何速<lb/>
　　大堤詞<lb/>
二八嬋娟大堤女開壚相對依江渚待客登樓向水看<lb/>
邀郎卷幔臨花語細雨濛濛溼芰荷巴東商旅駐帆多<lb/>
自傳芳酒翻紅袖誰調妍妝囘翠娥珍簟華鐙夕陽後<lb/>
當壚理瑟矜纎手月落星微五鼓聲春風搖蕩窻前栁<lb/>
嵗嵗逢迎沙岸間背人多整緑雲鬟無端嫁與五陵少<lb/>
<pb n="KR4h0161_WYG_053-2b"/>
離别烟波傷玉顔<lb/>
　　楊花落<lb/>
北斗南囘春物老紅英落盡緑尚早韶風澹蕩無所依<lb/>
偏惜垂楊作春好此時可憐楊栁花縈盈艷曳滿人家<lb/>
人家女兒出羅幕靜掃玉庭待花落寶環纎手捧更飛<lb/>
翠羽輕裾承不著歴歴瑤琴舞態陳霏紅拂黛憐玉人<lb/>
東園桃李芳巳歇獨有楊花嬌暮春<lb/>
　近體詩<lb/>
<pb n="KR4h0161_WYG_053-3a"/>
　　關山月<lb/>
蒼茫臨故關迢遞照秋山萬里平蕪靜孤城落葉閒露<lb/>
濃棲雁起天遠戍兵還復暎征西府光深組練間<lb/>
　　胡姬詞<lb/>
妍艷照江頭春風好客留當壚知妾慣送酒為郎羞香<lb/>
度傳蕉扇妝成上竹樓數錢憐皓腕非是不能愁<lb/>
　　美人春怨<lb/>
妾家巫峽陽羅幌寢蘭堂曉日臨窻久春風引夢長落<lb/>
<pb n="KR4h0161_WYG_053-3b"/>
釵仍掛鬢微汗欲銷黄縱使朦朧覺魂猶逐楚王<lb/>
　　名姝詠<lb/>
阿嬌年未多體弱性能和怕重愁拈鏡憐輕喜曵羅臨<lb/>
津雙洛浦對月兩嫦娥獨有荆王殿時時暮雨過<lb/>
　　春晚東歸留贈李功曹<lb/>
芳田岐路斜脈脈惜年華雲繞青絲騎香含翠幰車歌<lb/>
聲仍隔水醉色未侵花唯有懐鄉客東飛羡曙鵶<lb/>
　　春日奉獻聖夀無疆詞<lb/>
<pb n="KR4h0161_WYG_053-4a"/>
文物京華盛謳歌國步康瑤池供夀酒銀漢灑宸章雨<lb/>
露含雙闕雷霆肅萬方代推仙祚遠春共聖恩長鳯扆<lb/>
臨花暖龍爐傍日香遙知千萬嵗天意奉君王<lb/>
鴛鷺彤廷際軒車綺陌前九城多好色萬井半祥烟人<lb/>
醉逢堯酒鶯歌答舜絃花明御溝水香暖禁城天賜宴<lb/>
文逾盛徴歡物更妍無窮艷陽月長奉太平年<lb/>
雲陛臨黄道天門在碧虛大明含睿藻元氣抱宸居戈<lb/>
偃征苗後詩傳宴鎬初年華富仙苑時哲滿公車化入<lb/>
<pb n="KR4h0161_WYG_053-4b"/>
絪縕大恩垂渙汗餘悠然萬方靜風俗揖華胥<lb/>
玉漏飄青璅金鋪麗紫宸雲山九門曙天地一家春瑞<lb/>
靄方呈賞暄風本配仁巖廊開鳯翼水殿壓鰲身文雅<lb/>
逢明代歡娛及賤臣年年未央闕恩賜物華新<lb/>
垂拱乾坤正歡心品類同紫烟含北極元澤付東風珠<lb/>
綴留晴景金莖直曉空發生資盛徳交泰讓全功間氣<lb/>
登三事祥光啟四聰遐荒似川水天外亦朝宗<lb/>
代是文明晝春當燕喜時爐烟添栁重宫漏出花遲漢<lb/>
<pb n="KR4h0161_WYG_053-5a"/>
典方寛律周官正採詩碧霄傳鳯吹紅旭在龍旗造化<lb/>
膺神契陽和沃聖思每因隨百獸率舞奉丹墀<hi>紀事云宫漏出</hi>
<hi>花遲句梁貞明三年薛廷珪取為試題為後人賞愛如此</hi>
睿徳符元化芳情翊太和日輪皇鑒遠天仗聖朝多曙<lb/>
色含金牓晴光轉玉珂中宫陳廣樂元老進賡歌蓮葉<lb/>
看龜上桐花識鳯過小臣空擊壤滄海是恩波<lb/>
物象朝髙殿簪裾溢上京春當九衢好天向萬方明樂<lb/>
報簫韶發杯看沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>生芙蓉丹闕暖楊栁玉樓晴閶闔<lb/>
<pb n="KR4h0161_WYG_053-5b"/>
開中禁衣裳儼太清南山同聖夀長對鳯皇城<lb/>
日上蒼龍闕香含紫禁林晴光五雲叠春色九重深賞<lb/>
叶元和徳文垂雅頌音景雲隨御輦顥氣在宸襟永保<lb/>
無疆夀長懐不戰心聖朝多慶賜瓊樹粉墻隂<lb/>
化洽生成遂功宣動植知瑞凝三秀草春入萬年枝鳯<lb/>
掖嘉言進鴛行喜氣隨仗臨丹地近衣對碧山垂渥澤<lb/>
方柔遠聰明本聽卑願同東觀士長覩漢威儀<hi>胡元瑞云中唐</hi>
<hi>諸家排律雖時見天趣然或句格偏枯或音調孱弱初唐鴻麗氣象無復存者獨巨源此詞十首典雅精工莊</hi>
<pb n="KR4h0161_WYG_053-6a"/>
<hi>嚴律切大有沈宋風骨第每篇不過六韻要之中唐諸作此最傑然</hi>
　　上劉侍中<lb/>
命代生申甫承家翊禹湯廟謨膺間氣師律動清霜鐘<lb/>
鼎勲庸大山河誡誓長英姿凌虎視逸步壓龍驤道協<lb/>
陶鈞力恩囘日月光一言𢎞社稷九命備珪璋政洽軍<lb/>
逾肅仁敷物已康朱門重棨㦸丹詔半縑緗位總興龍<lb/>
野師臨涿鹿鄉射鵰天更碧吹角塞仍黄深入平夷落<lb/>
横行闢漢疆功垂貞石逺名暎色絲香斷磧瞻貔虎臨<lb/>
<pb n="KR4h0161_WYG_053-6b"/>
池識鳯皇舞腰凝綺榭歌響拂雕梁杯靜傳鸚鵡裘鮮<lb/>
煦鷫鸘吟詩白羽扇校獵緑沈槍風景佳人地烟沙壯<lb/>
士塲幕中邀謝監麾下得周郎珠影含空徹瓊枝映座<lb/>
芳王渾知武子陳寔奬元方富貴春無限歡娛夜未央<lb/>
管絃隨玉帳樽俎奉金章俗理寧因勸邉城詎假防軍<lb/>
容雄朔漠公望冠巖廊分野鄰孤島京坻溢萬廂曙花<lb/>
分碣石秋色入漁陽城遠迷𤣥莵川明辨白狼忠賢多<lb/>
感激今古共蒼茫堤擁紅蕖艷橋分翠栁行軒車紛自<lb/>
<pb n="KR4h0161_WYG_053-7a"/>
至亭館鬱相當珍簟迴煩暑層軒引早凉聽琴知思靜<lb/>
説劍覺神揚佳景燕臺上清輝鄭驛傍鼓鐘喧北里珪<lb/>
玉映東牀敢衒由之瑟甘循賜也墻官微思假路戰勝<lb/>
忝升堂欲奮三年翼頻迴一夕腸消憂期酒聖乗興任<lb/>
詩狂海内栽桃李天涯荷稻粱升沈門下意誰道在蒼<lb/>
蒼<lb/>
　　贈鄰家老將<lb/>
白首羽林郎丁年戍朔方隂天瞻磧路秋日渡遼陽大<lb/>
<pb n="KR4h0161_WYG_053-7b"/>
漠寒山黑孤城夜月黄十年依蓐食萬里帶金瘡拂露<lb/>
陳師祭衝風立敎塲箭飛瓊羽合旗動火雲張虎翼分<lb/>
營勢魚鱗擁陣行誓心清塞色鬬血雜沙光戰地晴暉<lb/>
薄軍門曉氣長冦深爭暗襲關迥勒春防身賤竟何訴<lb/>
天髙徒自傷功成封寵將力盡到貧鄉雀老方悲海鷹<lb/>
衰却念霜空餘孤劍在開篋一霑裳<lb/>
　　和吕舎人喜張員外自北畨囘至境上先寄二十<lb/>
　　　韻<lb/>
<pb n="KR4h0161_WYG_053-8a"/>
割愛天文動敦和國步安仙姿歸舊好戎意結新歡並<lb/>
命瞻鵷鷺同心揖蕙蘭玉簫臨祖帳金榜引征鞍廣陌<lb/>
雙旌去平沙萬里看海雲侵鬢起邉月向睂殘突兀隂<lb/>
山迥蒼茫朔野寛毳廬同甲帳韋橐比琱盤義著親殊<lb/>
俗儀全識漢官地鄰氷鼠淨天映燭龍寒節異蘇卿執<lb/>
絃殊蕃樂彈磧分黄渺渺塞極黑漫漫歡味羶腥列徴<lb/>
聲佅僸攢歸期先雁候登路劇鵬搏上客離心遠西宫<lb/>
草詔殫麗詞傳錦綺珍價掩琅玕百兩開戎壘千蹄入<lb/>
<pb n="KR4h0161_WYG_053-8b"/>
御欄瑞光麟閣上喜氣鳯城端尚徳曽辭劍柔凶本舞<lb/>
干茫茫斗星北威服古來難<lb/>
　　題賈巡官林亭<lb/>
白鳥閒棲亭樹枝緑樽仍對菊花籬許詢本愛交禪侣<lb/>
陳寔由來足好兒明月出雲秋館思遠泉經雨夜窻知<lb/>
門前長者無虛轍一片寒光動水池<lb/>
　　贈李傅<lb/>
知因公望掩能文誓激明誠在致君曽罷雙旌瞻白日<lb/>
<pb n="KR4h0161_WYG_053-9a"/>
猶將一劍許黄雲搖窻竹色留僧語入院松聲共鶴聞<lb/>
莫被此心生晚計鎮南人憶杜將軍<lb/>
　　贈史開封<lb/>
天低荒草誓師壇鄧艾心知戰地寛鼓角迥臨霜野曙<lb/>
旌旗髙對雪峯寒五營向水紅塵起一劍當風白日看<lb/>
曽從伏波征絶域磧西蕃部怯金鞍<lb/>
　　贈張將軍<lb/>
關西諸將揖容光獨立營門劍有霜知愛魯連歸海上<lb/>
<pb n="KR4h0161_WYG_053-9b"/>
肯令王翦在平陽天晴紅幟當山滿日暮清笳入塞長<lb/>
年少功髙人最羨漢家烟樹日蒼蒼<lb/>
　　贈于駙馬<lb/>
綺陌塵香曙色分碧山如畫又逢君蛟蔵秋月一片水<lb/>
驥鏁晴空千尺雲戚里舊知何駙馬詩家今得鮑叅軍<lb/>
陽和本是烟霄曲願向花間次第聞<lb/>
　　和大夫邉春呈長安親故<lb/>
嚴城吹笛思寒梅二月氷河一半開紫陌詩情依舊在<lb/>
<pb n="KR4h0161_WYG_053-10a"/>
黑山弓力畏春來遊人曲岸看花發走馬平沙獵雪迴<lb/>
旌斾朝天不知晚將星髙處近三台<lb/>
　　述舊紀勲寄太原李光顔侍中<lb/>
玉塞含悽見雁行北垣新詔拜龍驤弟兄間世真飛將<lb/>
貔虎歸時似故鄉鼓角因風飄朔氣旌旗映水發秋光<lb/>
河源收地心猶壯笑向天西萬里霜<lb/>
倚天長劍截雲孤報國縱横見丈夫五載登壇真宰相<lb/>
六重分閫正司徒曾聞轉戰平堅寇共説題詩壓腐儒<lb/>
<pb n="KR4h0161_WYG_053-10b"/>
料敵知機在方寸不勞心力講隂符<lb/>
　　寄中書同年舎人<lb/>
晴明紫閣最髙峯仙掖開簾范彦龍五色天書詞煥爛<lb/>
九華春殿語從容綵毫應染爐烟細清珮仍含玉漏重<lb/>
二十年前同日喜碧霄何路得相逢<lb/>
　　張郎中段員外初直翰林報寄長句<lb/>
秋空如練瑞雲明天上人間莫問程丹鳯詞頭供二妙<lb/>
金鸞殿角直三清方瞻北極臨星月猶向南班滯姓名<lb/>
<pb n="KR4h0161_WYG_053-11a"/>
啟沃朝朝深禁裏香爐烟外是公卿<lb/>
　　盧郎中拜陵遇雪蒙見召因寄<lb/>
南宫使者有光輝欲拜諸陵瑞雪飛蘋葉已修青玉薦<lb/>
栁花仍拂赤車衣應同谷口尋春去定似山隂帶月歸<lb/>
寒冷出郊猶未得羡公將事看芳菲<lb/>
　　寄江州白司馬<lb/>
江州司馬平安否惠逺東林住得無湓浦曾聞似衣帶<lb/>
廬峯見説勝香爐題詩嵗晏離鴻斷望闕天遙病鶴孤<lb/>
<pb n="KR4h0161_WYG_053-11b"/>
莫漫勾牽雨花社青雲依舊是前途<lb/>
　　送裴中丞出使<lb/>
一清淮甸假朝綱金印初迎細栁黄辭闕天威和雨露<lb/>
出關春色避風霜龍韜何必陳三畧虎旅由來肅萬方<lb/>
宣諭生靈真重任囘軒應問石渠郎<lb/>
　　送絳州盧使君<lb/>
應將清淨結心期又共陽和到郡時絳老問年須筭字<lb/>
庾公逢月要題詩朱欄迢遞因髙勝粉蝶清明欲下遲<lb/>
<pb n="KR4h0161_WYG_053-12a"/>
他日徴還作霖雨不須求賽敬亭祠<lb/>
　　送章孝標校書歸杭州因寄白舎人<lb/>
曾過靈隠江邉寺獨宿東樓看海門潮色銀河鋪碧落<lb/>
日光金柱出紅盆不妨公事資髙卧無限詩情要細論<lb/>
若訪郡人徐孺子應須騎馬到沙邨<lb/>
　　送人過衛州<lb/>
憶昔征南府内遊君家東閣最淹留縱横聨句長侵曉<lb/>
次第看花直到秋論舊舉杯先下淚傷離臨水更登樓<lb/>
<pb n="KR4h0161_WYG_053-12b"/>
相思前路幾囘首滿眼青山過衛州<lb/>
　　觀打毬有作<lb/>
親掃毬塲如砥平龍驤驟馬曉光晴入門百拜瞻雄勢<lb/>
動地三軍唱好聲玉勒回時霑赤汗花騣分處拂紅纓<lb/>
欲令四海氛烟靜杖底纎塵不敢生<lb/>
　　寄薛侍御<lb/>
世上無窮事生涯莫廢詩何曾好風月不是憶君時<lb/>
　　折楊栁和練秀才<hi>一作戴叔倫詩</hi>
<pb n="KR4h0161_WYG_053-13a"/>
水邉楊栁麯塵絲立馬煩君折一枝惟有春風最相惜<lb/>
殷勤更向手中吹<lb/>
　　宫燕詞<lb/>
毛衣似錦語如絃日暖爭髙綺陌天幾處野花留不得<lb/>
雙雙飛向御爐前<lb/>
　　答振武李逢吉判官<lb/>
近來時輩都無興把酒皆言肺病同惟有單于李評事<lb/>
不將華髮負春風<lb/>
<pb n="KR4h0161_WYG_053-13b"/>
　　賦得灞岸栁留辭鄭員外<lb/>
楊栁含烟灞岸春年年攀折為行人好風倘借低枝便<lb/>
莫遣青絲掃路塵<lb/>
　　崔娘詩<lb/>
清潤潘郎玉不如中庭蕙草雪消初風流才子多春思<lb/>
腸斷蕭娘一紙書<hi>李公垂鶯鶯傳云鶯鶯嘗以書寄張生生與巨源善出示之巨源歎賞為</hi>
<hi>此詩</hi>
　　觀妓人入道<lb/>
<pb n="KR4h0161_WYG_053-14a"/>
荀令歌鍾北里亭翠娥紅粉敞雲屏舞衣施盡餘香在<lb/>
今日花前學誦經<lb/>
　　聽李憑彈箜篌<lb/>
聽奏繁絃玉殿清風傳曲度禁林明君王聽樂梨園散<lb/>
翻到雲門第幾聲<lb/>
　李約<lb/>
　　約字存博汧公勉之子識度清曠迥出塵表元和<lb/>
　　中仕至兵部員外郎<lb/>
<pb n="KR4h0161_WYG_053-14b"/>
　　紀事云約雅度簡遠有山林之致在潤州得古鐵<lb/>
　　一片擊之清越又養一猿名山公月夜泛江登金<lb/>
　　山鼓琴猿必嘯和曽佐庶人李錡幕至金陵屢讚<lb/>
　　招隠寺標致一日庶人宴寺中明日謂曰子嘗稱<lb/>
　　招隠標致昨日遊宴可殊州中約曰某所賞者疎<lb/>
　　野耳若逺山將翠幕遮古松用綵物裹羶腥涴鹿<lb/>
　　跑泉音樂亂山鳥聲此則實不如在叔父大㕔也<lb/>
　　性又嗜茶能自煎曰茶須緩火炙活火煎活火炭<lb/>
<pb n="KR4h0161_WYG_053-15a"/>
　　火有焰者曾奉使行陜州硤石縣東愛渠水清流<lb/>
　　旬日忘發梁武造寺令蕭子雲飛白大書一蕭字<lb/>
　　約自江淮竭産致歸洛中扁于小亭號曰蕭齋<lb/>
　古體詩<lb/>
　　城南訪裴氏昆季<lb/>
相思起中夜夙駕訪柴荆早霧桑柘隠曉光溪澗明邨<lb/>
蹊蒿棘間往往斷新耕貧野烟火微盡無烏鳶聲田頭<lb/>
逢餉人道君南山行南山千萬峯盡是相思情野老無<lb/>
<pb n="KR4h0161_WYG_053-15b"/>
拜揖村童多躶形相呼看車馬顔色喜相驚荒圃雞豚<lb/>
樂兩塍禾莠生欲君知我來壁上空書名<lb/>
　近體詩<lb/>
　　從軍行<lb/>
看圖閒敎陣畫地靜論邉鳥壘天西戍鷹姿塞上川路<lb/>
長唯算月書遠每題年無復生還望翻思未别前<lb/>
柵髙三面鬬箭盡舉烽頻營栁和烟暮關榆帶雪春邉<lb/>
城多老將磧路少歸人㸃盡金河卒年年添塞塵<lb/>
<pb n="KR4h0161_WYG_053-16a"/>
堠火起雕城塵沙擁戰聲遊軍蔵漢幟降騎説蕃情霜<lb/>
落滹沱淺秋深太白明嫖姚方虎視不學請添兵<lb/>
　　嵗月感懐<lb/>
曙氣變東風蟾壺夜漏窮新春幾人老舊歴四時空身<lb/>
賤悲添嵗家貧喜過冬稱觴惟有感歡慶在兒童<lb/>
　　贈韋況<lb/>
我有心中事不向韋三説秋夜洛陽城明月照張八<hi>尚書</hi>
<hi>故事云約與主客員外張諗同官二人匡牀靜言每達旦不寐人莫得其故約贈韋徴君況詩云云韋墻東避</hi>
<pb n="KR4h0161_WYG_053-16b"/>
<hi>世不婚娶不治生業約亦與之厚者</hi>
　　觀祈雨<lb/>
桑條無葉土生烟簫鼓迎龍土廟前朱門幾處看歌舞<lb/>
猶恐春隂咽管絃<lb/>
　劉言史<lb/>
　　言史趙州人與李賀同時歌詩美麗恢贍自賀外<lb/>
　　世莫能比亦與孟郊友善多還往詩初客鎮冀王<lb/>
　　武俊奏為棗强令不受人因稱為劉棗强後又客<lb/>
<pb n="KR4h0161_WYG_053-17a"/>
　　於漢南李夷簡署司功掾<lb/>
　　皮日休撰墓碑云言史客武俊所嘗從騎射雙鴨<lb/>
　　起蒲稗間武俊一發中之言史馬上草射鴨歌以<lb/>
　　進時比之禰衡之賦鸚鵡李相夷簡少與言史遊<lb/>
　　其鎮襄陽也以襄之髹器千事賂武俊請得之置<lb/>
　　幕中獻酬歌詩大播當時或勸相國官之公曰愚<lb/>
　　與劉分豈有間哉觀其狀有不足稱者為惜其夀<lb/>
　　爾問所欲官署為司功掾後從事復請加其秩不<lb/>
<pb n="KR4h0161_WYG_053-17b"/>
　　得已表奏焉詔下日無恙而卒相國慟曰果然殺<lb/>
　　吾愛客葬之有加等<lb/>
　古體詩<lb/>
　　買花謠<lb/>
杜陵村人不田穡入谷經谿復縁壁每至南山草木春<lb/>
即向侯家取金碧幽艷凝花春景曙採來移得將何處<lb/>
蜨惜芳叢送下山尋斷孤香始囘去豪少居連鳷鵲東<lb/>
千金使買一株紅院多花少栽未得零落緑娥纎指中<lb/>
<pb n="KR4h0161_WYG_053-18a"/>
咸陽親戚長安里無限將金買花子澆紅溼緑千萬家<lb/>
青絲玉轤聲啞啞<lb/>
　　觀繩妓<hi>潞府李相公席上作</hi>
泰陵遺樂何最珍綵繩冉冉天仙人廣塲寒食風日好<lb/>
百夫伐鼓錦臂新銀畫青綃扶雲髪髙處綺羅香更切<lb/>
重肩接立三四層著屐背行仍應節兩邉圓劍漸相迎<lb/>
側身交步何輕盈閃然欲落却收得萬人肉上寒毛生<lb/>
危機險勢無不有倒掛纎腰學垂栁下來一一芙蓉姿<lb/>
<pb n="KR4h0161_WYG_053-18b"/>
粉薄鈿稀態轉竒坐中還有沾巾者曾見明皇初敎時<lb/>
　　王中丞宅夜觀舞胡騰<hi>王中丞武俊也</hi>
石國胡兒人見少蹲舞樽前急如鳥織成蕃帽虚頂尖<lb/>
細㲲胡衫雙袖小手中抛下葡萄盞西顧忽思鄉路遠<lb/>
跳身轉轂寶帶鳴弄脚繽紛錦靴軟四座無言皆瞪目<lb/>
横笛琵琶遍頭促亂騰新毯雪朱毛傍拂輕花下紅燭<lb/>
酒䦨舞罷絲管絶木棉花西見殘月<lb/>
　近體詩<lb/>
<pb n="KR4h0161_WYG_053-19a"/>
　　題茅山仙臺藥院<lb/>
擾擾浮生外華陽一洞春道書金字小仙圃玉苗新芝<lb/>
草迎飛燕桃花笑俗人樓臺爭聳漢雞犬亦嫌秦願得<lb/>
青芽散長年住此身<lb/>
　　長門怨<lb/>
獨坐鑪邉結怨愁暫時恩去亦難留手持金筯垂紅淚<lb/>
亂撥寒灰不舉頭<lb/>
　　題十三弟竹園<lb/>
<pb n="KR4h0161_WYG_053-19b"/>
繞屋扶疎聳翠莖苔滋粉澲有幽情丹陽萬户春光靜<lb/>
獨自君家秋雨聲<lb/>
　　贈成錬師<lb/>
花冠蕋帔色嬋娟一曲清簫凌紫烟不知今日重來意<lb/>
更住人間幾百年<lb/>
黄昏騎得下天龍廵遍茅山數十峯采芝却到蓬萊上<lb/>
花裏猶殘碧玉鐘<lb/>
等閒何處得靈方丹臉雲鬟日月長大羅過却三千嵗<lb/>
<pb n="KR4h0161_WYG_053-20a"/>
更向人間魅阮郎<lb/>
曽隨阿母漢宫齋鳯駕龍軿列御堦當時白燕無尋處<lb/>
今日雲鬟見玉釵<lb/>
　　看山木𤓰花<lb/>
裛露凝氛紫艷新千般婉娜不勝春年年此樹花開日<lb/>
出盡丹陽郭裏人<lb/>
　　尋花<lb/>
遊春未足春將度訪紫尋紅少在家借問流鶯與飛蜨<lb/>
<pb n="KR4h0161_WYG_053-20b"/>
不知何處有幽花<lb/>
　李觀<lb/>
　　觀字元賔趙州人貞元八年舉進士宏辭連中授<lb/>
　　太子校書郎韓退之稱其才髙當世行出古人<lb/>
　古體詩<lb/>
　　宿裴有書齋<lb/>
卧君山窻下山鳥與我言清風何颼飀松栢中夜繁久<lb/>
遊失歸趣宿此似故園林烟横近郊谿月落古原穉子<lb/>
<pb n="KR4h0161_WYG_053-21a"/>
不待曉花間出柴門<lb/>
　李翺<lb/>
　　翺字習之涼武昭王之後貞元進士第元和中史<lb/>
　　館修撰累遷諌議大夫知制誥中書舎人㑹昌初<lb/>
　　終山南東道節度使翺性峭鯁議論無所屈勤於<lb/>
　　儒學博雅好古從韓愈為文章辭致渾厚見推當<lb/>
　　時有集十卷而無詩非其所長也<lb/>
　近體詩<lb/>
<pb n="KR4h0161_WYG_053-21b"/>
　　贈藥山髙僧惟儼<lb/>
錬得身形似鶴形千株松下兩函經我來問道無餘説<lb/>
雲在青天水在瓶<hi>傳燈録翺問儼如何是道儼云雲在天水在瓶翺因述詩云云</hi>
　　再贈<lb/>
選得幽居愜野情終年無送亦無迎有時直上孤峯頂<lb/>
月下披雲嘯一聲<hi>𫝊燈録云儼嘗登山徑行忽雲開見月大笑一聲澧陽九十里皆聞翺再</hi>
<hi>贈云</hi>
　崔立之<lb/>
<pb n="KR4h0161_WYG_053-22a"/>
　　立之貞元進士第<lb/>
　近體詩<lb/>
　　南至隔仗望含元殿香爐<lb/>
千官望長至萬國拜含元隔仗爐光出浮霜烟氣翻飄<lb/>
飄縈内殿漠漠澹前軒聖日開如捧卿雲近欲渾輪囷<lb/>
灑宫闕蕭索散乾坤願倚天風便披香奉至尊<lb/>
　皇甫湜<lb/>
　　湜字持正同李翺為韓門弟子皆不能詩惟于容<lb/>
<pb n="KR4h0161_WYG_053-22b"/>
　　齋洪氏隨筆中得一詩<lb/>
　古體詩<lb/>
　　浯溪石間詩為元結而作<lb/>
次山有文章可惋只在碎然長于指叙約潔多餘態心<lb/>
語適相應出語多分外於諸作者間拔㦸成一隊中行<lb/>
雖富劇粹美君可葢子昻感遇佳未若君雅裁退之全<lb/>
而神上與千載對李杜才海翻髙下非可槩文於一氣<lb/>
間為物莫與大先王路不荒豈不仰吾輩石屏立衙衙<lb/>
<pb n="KR4h0161_WYG_053-23a"/>
　溪口揚素瀨我思何人知徙倚如有待<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_053-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録卷五十三<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_054-1a"/>
　欽定四庫全書<lb/>
御定全唐詩録卷五十四<lb/>
　　張籍<lb/>
　　　籍字文昌和州烏江人第進士為太常寺太祝久<lb/>
　　　之遷校書郎韓愈薦為國子博士歴水部員外郎<lb/>
　　　主客郎中籍為詩長於樂府多警句仕終國子司<lb/>
　　　業<lb/>
　　　劉邠詩話云張籍樂府清麗深婉五言律詩亦平<lb/>
<pb n="KR4h0161_WYG_054-1b"/>
　　　淡可愛至七言律詩則質多文少才各有宜不可<lb/>
　　　强文餙也文昌有謝裴司空馬詩云乍離華廐移<lb/>
　　　蹄澁初到貧家舉眼驚此馬却是一遲鈍多驚者<lb/>
　　　詩詞微而顯亦少其比<lb/>
　　　全唐詩話白樂天讀籍詩集有詩云張公何為者<lb/>
　　　業文三十春尤工樂府詞舉代少其倫姚合讀籍<lb/>
　　　詩有詩云妙絶江南曲凄凉怨女詩古風無敵手<lb/>
　　　新語是人知<lb/>
<pb n="KR4h0161_WYG_054-2a"/>
　古體詩<lb/>
　　雜怨<lb/>
切切重切切秋風桂枝折人當少年嫁我當少年别念<lb/>
君非征行年年長逺途妾身甘獨殁髙堂有舅姑山川<lb/>
豈遥逺行人自不返<lb/>
　　離婦<lb/>
十載來夫家閨門無瑕疵薄命不生子古制有分離託<lb/>
身言同穴今日事乖違念君終棄捐誰能强在兹堂上<lb/>
<pb n="KR4h0161_WYG_054-2b"/>
謝姑嫜長跪請離辭姑嫜見我往将决復沈疑與我古<lb/>
時釧留我嫁時衣髙堂拊我身哭我於路陲昔日初為<lb/>
婦當君貧賤時晝夜常紡績不得事蛾眉辛勤積黄金<lb/>
濟君寒與饑洛陽買大宅邯郸買侍兒夫婿乗龍馬出<lb/>
入有光儀将為富家婦永與子孫資誰謂出君門一身<lb/>
上車歸有子未必榮無子坐生悲為人莫作女作女實<lb/>
難為<lb/>
　　學仙<lb/>
<pb n="KR4h0161_WYG_054-3a"/>
樓觀開朱門樹木連房廊中有學仙人少年休榖糧髙<lb/>
冠如芙蓉霞月披衣裳六時朝上清佩玉紛鏘鏘自言<lb/>
天老書祕覆雲錦嚢百年度一人妄泄有災殃毎占有<lb/>
仙相然後傳此方先生坐中堂弟子跪四廂金刀截身<lb/>
髪結誓焚靈香弟子得其訣清齋入空房守神寳元氣<lb/>
動息隨天罡爐燒丹砂盡晝夜候火光藥成既服食計<lb/>
日乗鸞凰虚空無靈應終嵗安所望勤勞不能成疑慮<lb/>
積心腸虚羸生疾疹夀命多夭傷身歿懼人見夜埋山<lb/>
<pb n="KR4h0161_WYG_054-3b"/>
谷傍求道慕靈異不如守尋常先王知其非戒之在國<lb/>
章<lb/>
　　别段生<lb/>
與子骨肉親願共長相隨况離父母傍從我學書詩同<lb/>
在道路中講誦亦未虧為文於我前日夕生光儀行役<lb/>
多疾疹頼此相扶持貧賤事俱難今日有别離我去秦<lb/>
城中子留汴水湄離情兩飄斷豈異風中絲幼年獨為<lb/>
客舉動難為宜努力自脩勵長如見我時我時登山岡<lb/>
<pb n="KR4h0161_WYG_054-4a"/>
再揖問還期還期在新年勿怨歡㑹遲<lb/>
　　卧疾<lb/>
身病始知道卧讀神農經空房夜留燈四壁青熒熒羇<lb/>
旅逐人歡貧賤還自輕今來問良醫乃知病所生僮僕<lb/>
各相憂杵臼無停聲見我形憔悴勸藥語丁寧春雨枕<lb/>
席冷忩前新禽鳴開門起無力遥愛鷄犬行服藥察耳<lb/>
目漸覺如酒醒方悟養生者不為憂患并<lb/>
　　贈孟郊<lb/>
<pb n="KR4h0161_WYG_054-4b"/>
歴歴天上星沈沈水中萍幸當清秋夜流影及微形君<lb/>
生衰俗間立身如禮經淳意發高文獨有金石聲才名<lb/>
振京國歸省東南行停車楚城下顧我不念程寳鏡曾<lb/>
墮水不磨難自明苦節居貧賤所知賴友生歡㑹方别<lb/>
離戚戚憂慮并安得在一方終老無送迎<lb/>
　　城南<lb/>
漾漾南澗水來作曲池流言尋參差島曉榜輕盈舟萬<lb/>
繞不再止千尋盡孤幽藻澁訝人重萍分指魚遊繁苖<lb/>
<pb n="KR4h0161_WYG_054-5a"/>
毯下垂宻箭翻廻輈曝鼈亂自墜隂藤斜相鉤卧蒋黒<lb/>
米吐翻芰紫角稠橋低競俯僂亭近閒夷猶目為逐勝<lb/>
朗手因掇芳柔漸喜游來極勿疑歸無由氣状雖可覽<lb/>
纎微諒難捜未聽主人賞徒愛清華秋<lb/>
　　野居<lb/>
貧賤易為適荒郊亦安居端坐無餘思彌樂古人書秋<lb/>
田多良苖野水多遊魚我無耒與網安得充廪厨寒天<lb/>
白日短簷下暖我軀四肢暫寛柔中腸鬰不舒多病減<lb/>
<pb n="KR4h0161_WYG_054-5b"/>
志氣為客足憂虞况復時節晩覽景獨踟躇<lb/>
　　祭退之<lb/>
嗚呼吏部公其道誠巍昻生為大賢姿天使光我唐徳<lb/>
義動鬼神鑒用不可詳獨得雄直氣發為古文章學無<lb/>
不該貫吏治得其方三次論諍退其志亦剛强再使平<lb/>
山東不言所謀臧薦待皆寒羸但取其才良親朋有孤<lb/>
稚婚姻有辦營如彼天有斗人可為信常如彼嵗有春<lb/>
物宜得華昌哀哉未申施中年遽殂䘮朝野良共哀矧<lb/>
<pb n="KR4h0161_WYG_054-6a"/>
於知舊腸籍在江湖間獨以道自将學詩為衆體久乃<lb/>
溢笈囊畧無相知人暗如霧中行北遊偶逢公盛語相<lb/>
稱明名因天下聞傳者入歌聲公領試士司首薦到上<lb/>
京一來遂登科不見苦貢塲觀我性樸直乃言及平生<lb/>
由兹類朋黨骨肉無以當坐令其子拜常呼幼時名追<lb/>
招不隔日繼踐公之堂出則連轡馳寢則對榻床捜窮<lb/>
古今書事事相酌量有花必同尋有月必同望為文先<lb/>
見草釀熟偕共觴新果及異鮭無不相待嘗到今二十<lb/>
<pb n="KR4h0161_WYG_054-6b"/>
年曾不少異更公文為時師我亦有微聲而後之學者<lb/>
或號為韓張我官麟臺中公為大司成念此委末秩不<lb/>
能力自揚特狀為博士始獲升朝行未幾享其資遂忝<lb/>
南宮郎是事賴拯扶如屋有棟梁去夏公請告養疾城<lb/>
南莊籍時官休罷兩月同游翔皇子陂岸曲地曠氣色<lb/>
清新池四平漲中有蒲荇香北臺臨稻疇茂栁多隂凉<lb/>
板亭坐垂釣煩苦稍已平共愛池上佳聨句舒遐情偶<lb/>
有賈秀才來兹亦同并移舡入南溪東西縱篙撑劃波<lb/>
<pb n="KR4h0161_WYG_054-7a"/>
激船舷前後飛鷗鶬回入潭瀨下網截鯉與魴踏沙掇<lb/>
水蔬樹下烝新秔日來相與嬉不知暑日長柴翁擕童<lb/>
兒聚觀於岸傍月中登髙灘星漢交垂芒釣車擲長綫<lb/>
有獲齊歡驚夜䦨乗馬歸衣上草露光公為遊谿詩唱<lb/>
咏多慨慷自期此可老結社於其鄉籍受新官詔拜恩<lb/>
當入城公因同歸還居處隔一坊中秋十六夜魄圓天<lb/>
差晴公既相邀留坐語於堦楹乃出二侍女合彈琵琶<lb/>
筝臨風聽繁絲忽遽聞再更顧我數來過是夜良難忘<lb/>
<pb n="KR4h0161_WYG_054-7b"/>
公疾浸日加孺人視藥湯來候不得宿出門毎廻遑自<lb/>
是將重危車馬候縱横門僕皆逆遣獨我到寢房公有<lb/>
曠逹識生死為一綱及當臨終晨意色亦不荒贈我珍<lb/>
重言傲然委衾裳公比欲為書遺約有修章令我署其<lb/>
末以為後事程家人號於前其書不果成子符奉其言<lb/>
甚於親使令魯論未訖註手跡今微茫新亭成未登閉<lb/>
在莊西廂書札與詩文重叠我笥盈頃息萬事盡腸情<lb/>
多摧傷舊塋明津北野窆動鼓鉦栁車一出門終天無<lb/>
<pb n="KR4h0161_WYG_054-8a"/>
回箱籍貧無贈貲曷用申哀誠衣器陳下帳醪餌奠堂<lb/>
皇明靈庶鑒知髣髴斯來饗<lb/>
　　古釵嘆<lb/>
古釵墜井無顔色百尺泥中今復得鳳凰宛轉有古儀<lb/>
欲為首餙不稱時女伴傳看不知主羅袖拂拭生光輝<lb/>
蘭膏已盡服半折雕文刻様無年月雖離井底入匣中<lb/>
不用還與墜時同<lb/>
　　别離曲<lb/>
<pb n="KR4h0161_WYG_054-8b"/>
行人結束出門去幾時更踏門前路憶昔君初納采時<lb/>
不言身屬遼陽戍蚤知今日當别離成君家計良為誰<lb/>
男兒生身自有役那得誤我少年時不如逐君征戰死<lb/>
誰能獨老空閨裏<lb/>
　　隴頭行<lb/>
隴頭路斷人不行蕃騎已入凉州城漢兵處處格鬭死<lb/>
一朝盡沒隴西地驅我邉人蕃中去恣放牛羊食禾黍<lb/>
去年中國養子孫今著氈裘學蕃語誰能還使李輕車<lb/>
<pb n="KR4h0161_WYG_054-9a"/>
重取凉州屬漢家<lb/>
　　各東西<lb/>
遊人别一東復一西出門相背兩不返惟信車輪與馬<lb/>
蹄道路悠悠不知處山高海濶誰辛苦逺遊不定難寄<lb/>
書日日空尋别時語浮雲上天雨墜地暫時㑹合終離<lb/>
異我今與子非一身安得死生不相棄<lb/>
　　廢宅行<lb/>
戎馬奔騰滿阡陌都人避亂唯空宅宅邊青桑垂宛宛<lb/>
<pb n="KR4h0161_WYG_054-9b"/>
野蠶食葉還成繭黄雀啣草入燕窠嘖嘖啾啾白日晩<lb/>
去時禾黍埋地中饑兵掘土翻重重鴟梟養子庭樹上<lb/>
曲牆空屋多旋風亂定幾人還本土唯有官家重作主<lb/>
　　猛虎行<lb/>
南山北山樹冥冥猛虎日日繞林行向晩一身當道食<lb/>
山中麋鹿盡無聲年年養子在空谷雌雄上山不相逐<lb/>
谷中近窟有山邨長向村家取黄犢五陵年少不敢射<lb/>
空來林下看行跡<lb/>
<pb n="KR4h0161_WYG_054-10a"/>
　　離宮怨<lb/>
高堂别館連湘渚長向春光開萬户荆王去去不復來<lb/>
宮中羙人自歌舞<lb/>
　　春别曲<lb/>
長江春波綠堪染蓮葉出水大如錢江頭橘樹君自種<lb/>
那不長繫木蘭船<lb/>
　　塞上曲<lb/>
邊州八月修城堡候騎先燒磧中草朔風吹沙度隴飛<lb/>
<pb n="KR4h0161_WYG_054-10b"/>
隴頭林木無北枝將軍閲兵青塞下鳴鼓鼕鼕促獵圍<lb/>
天寒山路石斷裂白日不銷帳上雪烏孫國亂多降人<lb/>
詔使名王持漢節年年征戰不得閒邊人殺盡唯空山<lb/>
　　逺别離<lb/>
蓮葉團團荇葉折長江鯉魚鬐鬛赤念君少年棄親戚<lb/>
千里萬里獨為客誰言逺别心不易天星墜地能為石<lb/>
幾時斷得城南陌勿使居人有行役<lb/>
　　征婦怨<lb/>
<pb n="KR4h0161_WYG_054-11a"/>
九月匈奴殺邊將漢軍全没遼水上萬里無人収白骨<lb/>
家家城下招魂葬婦人依倚子與夫同居貧賤心亦舒<lb/>
夫死戰場子在腹妾身雖存如晝燭<lb/>
　　朱鷺曲<lb/>
翩翩兮朱鷺來泛春塘栖綠樹羽毛如剪色如染逺飛<lb/>
欲下雙翅歛避人引子入深壍動處水紋開灔灔誰知<lb/>
豪家網爾軀不如飲啄江海隅<lb/>
　　牧童詞<lb/>
<pb n="KR4h0161_WYG_054-11b"/>
逺牧牛遶邨四面禾黍稠陂中饑烏啄牛背令我不得<lb/>
戲隴頭入陂草多牛散行白犢時向蘆中鳴隔隄吹葉<lb/>
應同伴還鼓長鞭三四聲牛牛食草莫相觸官家截爾<lb/>
頭上角<lb/>
　　楚妃怨<lb/>
梧桐葉下黄金井横架轆轤牽素綆美人初起天未明<lb/>
手拂銀瓶秋水冷<lb/>
　　江邨行<lb/>
<pb n="KR4h0161_WYG_054-12a"/>
南塘水深蘆筍齊下田種稻不作畦耕場磷磷在水底<lb/>
短衣半染蘆中泥田頭刈莎結為屋歸來繫牛還獨宿<lb/>
水淹手足盡為瘡山䖟遶衣飛撲撲桑村椹黑蠶再眠<lb/>
小姑採桑不餉田江南熱旱天氣毒雨中移秧顔色鮮<lb/>
一年耕種長辛苦田熟家家將賽神<lb/>
　　讌客詞<lb/>
上客不用顧金羈主人有酒君莫違請君看取園中花<lb/>
地上漸多枝上稀山頭樹影不見石溪水無風暎天碧<lb/>
<pb n="KR4h0161_WYG_054-12b"/>
人人齊醉起舞時誰覺翻衣與倒幘明朝花盡人已去<lb/>
此地獨來空繞樹<lb/>
　　湘江曲<lb/>
湘江無潮秋水濶湘中月落行人發行人發送人歸白<lb/>
蘋茫茫鷓鴣飛<lb/>
　　楚宮行<lb/>
章華宮中九月時桂花未落紅橘垂江頭騎火照輦道<lb/>
君王夜從雲夢歸霓旌鳳蓋到雙闕臺上重重歌吹發<lb/>
<pb n="KR4h0161_WYG_054-13a"/>
千門萬户開相當燭籠左右列成行下輦更衣入洞房<lb/>
洞房侍女盡焚香玉階羅幃微有霜齊言此夕樂未央<lb/>
玉酒湛湛盈華觴絲竹次第鳴中堂巴姬起舞向君王<lb/>
廻身垂手結明璫願君千年萬年夀朝出射麋夜飲酒<lb/>
　　白鼉吟<lb/>
天欲雨有東風南溪白鼉鳴窟中六月人家井無水夜<lb/>
聞鼉聲人盡起<lb/>
　　傷歌行<hi>元和中楊憑貶臨賀尉</hi>
<pb n="KR4h0161_WYG_054-13b"/>
黄門詔下促收捕京兆尹繫御史府出門無復部曲隨<lb/>
親戚相逢不容語辭成謫尉南海州受命不得須臾留<lb/>
身著青衫騎惡馬東門之外無送者郵夫防吏急喧驅<lb/>
往往驚墮馬蹄下長安里中荒大宅朱門已除十二㦸<lb/>
高堂舞榭鏁管絃美人遥望西南天<hi>唐書楊憑歴方鎮入尹京兆奢侈築</hi>
<hi>第永寧里又廣蓄妓妾於永樂别宅為御史中丞李夷簡所糾即訊御史臺詔貶臨賀尉</hi>
　　築城詞<lb/>
築城處千人萬人抱杷杵重重土堅試行錐軍吏執鞭<lb/>
<pb n="KR4h0161_WYG_054-14a"/>
催作遲來時一年深磧裏盡著短衣渴無水力盡不得<lb/>
休杵聲杵聲未定人皆死家家養男當門户今日作君<lb/>
城下土<lb/>
　　烏棲曲<lb/>
西山作宮花滿池宮烏曉鳴茱萸枝呉姬採蓮自唱曲<lb/>
君王昨夜船中宿<lb/>
　　車遥遥<lb/>
征人遥遥出古城雙輪齊動駟馬鳴山川無處無歸路<lb/>
<pb n="KR4h0161_WYG_054-14b"/>
念君常作萬里行野田人稀秋草綠日暮放馬車中宿<lb/>
驚麏游兔在我傍獨唱鄉歌對僮僕君家大宅鳳城隅<lb/>
年年道上隨行車願為玉鑾繫華軾終日有聲在君側<lb/>
門前舊路乆已抛無由復得君消息<lb/>
　　短歌行<lb/>
青天蕩蕩高且虚上有白日無根株流光暫出還入地<lb/>
使我年少不湏臾與君相逢勿寂寞衰老不復如今樂<lb/>
金巵盛酒置君前再拜勸君千萬年<lb/>
<pb n="KR4h0161_WYG_054-15a"/>
　　野老歌<hi>一作山農詞</hi>
老翁家貧在山住耕種山田三四畆苖疎税多不得食<lb/>
輸入官倉化為土嵗暮鋤犂倚空室呼兒登山收橡實<lb/>
西江賈客珠百斛船中養犬長食肉<lb/>
　　白紵歌<lb/>
皎皎白紵白且鮮將作春衣稱少年裁縫長短不能定<lb/>
自持刀尺向姑前復恐蘭膏汙纎指常遣傍人收墮珥<lb/>
衣裳着時寒食下還把玉鞭鞭白馬<lb/>
<pb n="KR4h0161_WYG_054-15b"/>
　　江南曲<lb/>
江南人家多橘樹呉姬舟上織白苧土地卑濕饒蟲虵<lb/>
連木為牌入江住江村亥日長為市落帆渡橋來浦裏<lb/>
青莎覆城竹為屋無井家家飲潮水長干午日沽春酒<lb/>
高高酒旗懸江口娼樓兩岸臨水柵夜唱竹枝留北客<lb/>
江南風土歡樂多悠悠處處盡經過<lb/>
　　行路難<lb/>
湘東行人長歎息十年離家歸未得弊裘羸馬苦難前<lb/>
<pb n="KR4h0161_WYG_054-16a"/>
僮僕饑寒少筋力君不見床頭黄金盡壯士無顔色龍<lb/>
蟠泥中未有雲不能生彼升天翼<lb/>
　　少年行<lb/>
少年從獵出長楊禁中新拜羽林郎獨到輦前射雙虎<lb/>
君王手賜黄金璫日日鬭雞都市裏贏得寳刀重刻字<lb/>
百里報讐夜出城平明還在娼樓醉遥聞虜到平陵下<lb/>
不待詔書行上馬斬得名王獻桂宮封侯起第一日中<lb/>
不同六郡良家子百戰始取邊城功<lb/>
<pb n="KR4h0161_WYG_054-16b"/>
　　將軍行<lb/>
彈筝峽東有邊塵天子擇日拜將軍蓬萊殿前賜六纛<lb/>
還領禁兵為部曲當朝受詔不辭家夜向咸陽原上宿<lb/>
戰車彭彭旌旗動三十六軍齊上隴隴頭戰勝夜亦行<lb/>
分兵處處収舊城羌兒殺盡隂磧暮擾擾唯有牛羊聲<lb/>
邊人親戚曾戰沒今逐官軍収舊骨磧西行見萬里空<lb/>
幕府獨奏将軍功<lb/>
　　長塘湖<lb/>
<pb n="KR4h0161_WYG_054-17a"/>
長塘湖一斛水中半斛魚大魚如栁葉小魚如鍼鋒水<lb/>
濁誰能辨真龍<lb/>
　　雀飛多<lb/>
雀飛多觸網羅網羅高樹顛汝飛蓬蒿下勿復投身網<lb/>
羅間粟積倉禾在田巢之雛望其母來還<lb/>
　　節婦吟<hi>寄東平李司空師道</hi>
君知妾有夫贈妾雙明珠感君纒綿意繫在紅羅襦妾<lb/>
家高樓連苑起良人執㦸明光裏知君用心如日月事<lb/>
<pb n="KR4h0161_WYG_054-17b"/>
夫誓擬同生死還君明珠雙淚垂何不相逢未嫁時<hi>洪容</hi>
<hi>齋隨筆云籍在他鎮幕府鄲帥李師道又以書幣聘之籍却而不納作此寄之臣倬按詞意婉轉恐非節婦意</hi>
<hi>也宜以本事為題則得風人之意</hi>
　　北邙行<lb/>
洛陽北門北邙道䘮車轔轔入秋草車前齊唱薤露歌<lb/>
高墳新起日峩峩朝朝暮暮人送葬洛陽城中人更多<lb/>
千金立碑高百尺終作誰家柱下石山頭松栢半無主<lb/>
地下白骨多於土寒食家家送紙錢烏鳶作窠銜上樹<lb/>
<pb n="KR4h0161_WYG_054-18a"/>
人居朝市未觧愁請君暫向北邙遊<lb/>
　　白頭吟<lb/>
請君膝上琴彈我白頭吟憶昔君前嬌笑語兩情宛轉<lb/>
如縈素宮中為我起高樓更向華池種芳樹春天百草<lb/>
秋始衰棄我不待白頭時羅襦玉珥色未暗今朝已道<lb/>
不相宜揚州青銅作明鏡暗中持照不見影人心回互<lb/>
自無窮眼前好惡那能定君恩已去若再返菖蒲花開<lb/>
月長滿<lb/>
<pb n="KR4h0161_WYG_054-18b"/>
　　呉宮怨<lb/>
呉宮四靣秋江水江清露白芙蓉死呉王醉後欲更衣<lb/>
座上美人嬌不起宮中千門復萬户君恩反覆誰能數<lb/>
君心與妾既不同徒向君前作歌舞茱萸滿宮紅實垂<lb/>
秋風嫋嫋生繁枝姑蘇臺上夕讌罷他人侍寢還獨歸<lb/>
白日在天光在地君今那得長相棄<lb/>
　　求仙行<lb/>
漢王欲作飛仙子年年採藥東海裏蓬萊無路海無邊<lb/>
<pb n="KR4h0161_WYG_054-19a"/>
方士舟中相枕死招揺在天廻白日甘泉玉樹無仙實<lb/>
九皇真人終不下空向離宮祠太乙丹田有氣凝素華<lb/>
君能寳之昇絳霞<lb/>
　　採蓮曲<lb/>
秋江岸邊蓮子多採蓮女兒並船歌青房圓實齊戢戢<lb/>
爭前競折漾微波試牽綠莖下尋藕斷處絲多刺傷手<lb/>
白練束腰袖半卷不插玉叙粧梳淺船中未滿度前洲<lb/>
借問阿誰家住逺歸時共待暮潮上自弄芙蓉還蕩槳<lb/>
<pb n="KR4h0161_WYG_054-19b"/>
　　寄衣曲<lb/>
織素縫衣獨苦辛逺因回使寄征人官家亦自寄衣去<lb/>
貴從妾手着君身高堂姑老無侍子不得自到邊城裏<lb/>
慇懃為看初着時征夫身上宜不宜<lb/>
　　送逺曲<lb/>
戲馬臺南山簇簇山邊飲酒歌别曲行人醉後起登車<lb/>
席上回尊勸僮僕青天漫漫覆長路逺遊無家安得住<lb/>
願君到處自題名他日知君從此去<lb/>
<pb n="KR4h0161_WYG_054-20a"/>
　　寄逺曲<lb/>
美人來去春江暖江頭無人湘水滿浣紗石上水禽棲<lb/>
江南路長春日短蘭舟桂楫常渡江無因重寄雙瓊璫<lb/>
　　春水曲<lb/>
鴨鴨嘴唼唼青蒲生春水狹蕩漾木蘭船中有雙少年<lb/>
少年醉鴨不起<lb/>
　　促促詞<lb/>
促促復促促家家夫婦歡不足今年為人送租船去年<lb/>
<pb n="KR4h0161_WYG_054-20b"/>
捕魚向江邊家中姑老子復小自執呉綃輸税錢家家<lb/>
桑麻滿地黑念君一身空努力願教牛蹄團團羊角直<lb/>
君身常在貧亦得<lb/>
　　烏啼引<lb/>
秦烏啼啞啞夜啼長安吏人家吏人得罪囚在獄傾家<lb/>
賣産将自贖少婦起聽夜啼烏知是官家有赦書下牀<lb/>
心喜不重寐未明上堂賀舅姑少婦語啼烏汝啼慎勿<lb/>
虚借汝庭樹作高窠年年不令傷爾雛<lb/>
<pb n="KR4h0161_WYG_054-21a"/>
　　關山月<lb/>
秋月明朗關山上山中行人馬蹄響關山秋來雨雪多<lb/>
行人見月唱邊歌海邊茫茫天氣白羌兒夜度黄龍磧<lb/>
軍中探騎暮出城伏兵暗處低旌㦸沙磧連天霜草平<lb/>
野駝尋水磧中鳴隴頭風急鴈不下沙埸苦戰多流星<lb/>
可憐萬里關山道年年戰骨多秋草<lb/>
　　成都曲<lb/>
錦江近西煙水緑新雨山頭荔枝熟萬里橋邊多酒家<lb/>
<pb n="KR4h0161_WYG_054-21b"/>
遊人愛向誰家宿<lb/>
　　春日行<lb/>
春日融融池上暖竹芽出土蘭心短草堂晨起酒半醒<lb/>
家僮報我園花滿頭上皮冠未曾整直入花間不尋逕<lb/>
樹樹殷勤盡繞行攀枝未遍春日暝不用積金着青天<lb/>
不用服藥求神仙但願園裏花長好一生飲酒花間老<lb/>
　　賈客樂<lb/>
金陵向西賈客多船中生長樂風波欲發移船近江口<lb/>
<pb n="KR4h0161_WYG_054-22a"/>
船頭祭神各澆酒停杯共説逺行期入蜀經蠻誰别離<lb/>
金多衆中為上客夜夜算緡眠獨遲秋江初月猩猩語<lb/>
孤帆夜發瀟湘渚水工持檝防暗灘直過山邊及前侶<lb/>
年年逐利西復東姓名不在縣籍中農夫税多長辛苦<lb/>
棄業寧為販寳翁<lb/>
　　廢瑟詞<lb/>
古瑟在匣誰復識玉柱顛倒朱絲黒千年曲譜不分明<lb/>
樂府無人傳正聲秋蟲暗穿塵作色腹中不辨工人名<lb/>
<pb n="KR4h0161_WYG_054-22b"/>
幾時天下復古樂此瑟重奏雲門曲<lb/>
　近體詩<lb/>
　　薊北旅思<lb/>
日日望鄉國空歌白苧詞長因送人處憶得别家時失<lb/>
意還獨語多愁秖自知客亭門外栁折盡向南枝<lb/>
　　江南春<lb/>
江南楊栁春日暖地無塵渡口過新雨夜來生白蘋晴<lb/>
沙鳴乳燕芳樹醉遊人向晩青山下誰家祭水神<lb/>
<pb n="KR4h0161_WYG_054-23a"/>
　　山中古祠<lb/>
春草空祠墓荒林唯鳥飛記年碑石在經亂祭人稀野<lb/>
鼠縁朱帳隂塵蓋畫衣近來潭水黑時見宿龍歸<lb/>
　　不食姑<lb/>
幾年山裏住已作緑毛身䕶氣常稀語存思自見神養<lb/>
龜同不食留藥任生塵要問西王母仙中第幾人<lb/>
　　宿臨江驛<lb/>
楚邑南渡口夜深來客稀月明見潮上江静覺鷗飛旅<lb/>
<pb n="KR4h0161_WYG_054-23b"/>
宿今已逺此行猶未歸離家乆無信又聽搗寒衣<lb/>
　　征西将<lb/>
黄沙北風起半夜又翻營戰馬雪中宿探人氷上行深<lb/>
山旗未展隂磧皷無聲幾道征西将同收碎葉城<lb/>
　　宿廣徳寺寄從舅<lb/>
古寺客堂空開簾四靣風移牀動棲鴿停燭聚飛蟲閒<lb/>
卧逐涼處逺愁生静中林西微月色思與寗家同<lb/>
　　過賈島野居<lb/>
<pb n="KR4h0161_WYG_054-24a"/>
青門坊外住行坐見南山此地去人逺知君終日閒蛙<lb/>
聲籬落下草色户庭間好是經過處唯愁暮獨還<lb/>
　　酬韓庶子<lb/>
西街幽僻處正與嬾相宜尋寺獨行逺借書常送遲家<lb/>
貧無易事身病是閒時寂寞誰相問秖應君自知<lb/>
　　荅姚合少府<lb/>
病來辭赤縣案上有丹經為客燒茶竈教兒掃竹亭詩<lb/>
成添舊巻酒盡卧空瓶闕下今遺逸誰瞻隱士星<lb/>
<pb n="KR4h0161_WYG_054-24b"/>
　　送鄭秀才歸寧<lb/>
桂檝綵為衣行當令節歸夜潮迷浦逺晝雨見人稀野<lb/>
艾到時熟江鷗泊處飛離琴一奏罷山水靄餘暉<lb/>
　　閒居<lb/>
多病逢迎少閒居又一年藥看辰日合茶過卯時煎草<lb/>
長晴來地蟲飛晩後天此時幽歩逺不覺到山邊<lb/>
　　晩秋閒居<lb/>
獨坐髙秋晩蕭條足逺思家貧長畏客身老轉憐兒萬<lb/>
<pb n="KR4h0161_WYG_054-25a"/>
種盡閒事一生能幾時從來疎嬾性應秖有僧知<lb/>
　　和陸司業習静寄所知<lb/>
幽室獨焚香清晨下未央山開登竹閣僧到出茶牀収<lb/>
拾新琴譜封題舊藥方逍遥無别事不似在班行<lb/>
　　酬韓祭酒雨中見寄<lb/>
雨中愁不出隂黑晝連宵屋濕唯添漏泥深未放朝無<lb/>
芻連馬痩少食信兒嬌聞道韓夫子還同此寂寥<lb/>
　　酬白二十二舍人早春曲江見招<lb/>
<pb n="KR4h0161_WYG_054-25b"/>
曲江氷欲盡風日已恬和栁色看猶淺泉聲覺漸多紫<lb/>
蒲生濕岸青鴨戲新波仙掖高情客相招共一過<lb/>
　　寒食夜寄姚侍御<lb/>
貧官多寂寞不異野人居作酒和仙藥教兒寫道書五<lb/>
湖歸去逺百事病來疎况憶同懐者寒庭月上初<lb/>
　　送徐先生歸蜀<lb/>
日暮逺歸處雲間仙觀鐘唯持青玉牒獨立碧雞峯隂<lb/>
洞長収乳寒潭舊養龍幾時因賣藥得向海邊逢<lb/>
<pb n="KR4h0161_WYG_054-26a"/>
　　隱者<lb/>
先生已得道市井亦容身救病自行藥得錢多與人問<lb/>
年長不定傳法又非真常見隣家説時聞使鬼神<lb/>
　　贈同谿客<lb/>
幽居得相近煙景毎寥寥共伐臨谿樹同為過水橋自<lb/>
教青鶴舞分採紫芝苖更愛南峰往㝷君路恐遥<lb/>
　　秋閨<lb/>
秋風忩下起旅雁又南飛日日出門望家家行客歸無<lb/>
<pb n="KR4h0161_WYG_054-26b"/>
因見邊使空待寄寒衣獨閉青樓暮烟深鳥雀稀<lb/>
　　送南遷客<lb/>
去去逺遷客瘴中衰病身青山無限路白首不歸人海<lb/>
國戰騎象蠻州市用銀一家分幾處誰見日南春<lb/>
　　送越客<lb/>
見説孤帆去東南到㑹稽春雲剡溪口殘月鏡湖西水<lb/>
鶴沙邊立山鼯竹裏啼謝家曾住處烟洞入應迷<lb/>
　　贈辟榖者<lb/>
<pb n="KR4h0161_WYG_054-27a"/>
學得餐霞法逢人與小還身輕曾試鶴力弱未離山無<lb/>
食犬猶在不耕牛自閒朝朝空潄水叩齒草堂間<lb/>
　　夜到漁家<lb/>
漁家在江口潮水入柴扉行客欲投宿主人猶未歸竹<lb/>
深邨路逺<hi>一作暗</hi>月出釣船稀遥見㝷沙岸春風動草衣<lb/>
　　送邊使<lb/>
揚旌過隴頭隴水向西流塞路依山逺戍城逢雨秋寒<lb/>
沙隂漫漫疲馬去悠悠為問征行将誰封定逺侯<lb/>
<pb n="KR4h0161_WYG_054-27b"/>
　　送嚴大夫之桂州<lb/>
旌斾過湘潭幽竒得遍探莎城百越北行路九疑南有<lb/>
地多生桂無時不養蠶聽歌難辨曲風俗自相諳<lb/>
　　詠懐<lb/>
老去多悲事非唯見二毛眼昬書字大耳重語聲高望<lb/>
月偏增思尋山易覺勞都無作官意頼得在閒曹<lb/>
　　使至藍谿驛寄太常王丞<lb/>
獨上七盤去峰巒轉轉稠雲中迷象鼻雨裏下筝頭水<lb/>
<pb n="KR4h0161_WYG_054-28a"/>
没荒橋路雅啼古驛樓君今在城闕肯見此中愁<lb/>
　　山中春夜<lb/>
寂寂春山静幽人歸卧遲横琴當月下壓酒及花時冷<lb/>
露濕茆屋暗泉衝竹籬西峰採藥伴此夕恨無期<lb/>
　　宿江店<lb/>
野店臨西浦門前有橘花停燈待賈客賣酒與漁家夜<lb/>
静江水白路廻山月斜閒㝷泊船處潮落見平沙<lb/>
　　送海客歸舊島<lb/>
<pb n="KR4h0161_WYG_054-28b"/>
海上去應逺蠻家雲島孤竹船來桂蠧山市賣魚鬚入<lb/>
國自獻寳逢人多贈珠却歸春洞口斬象祭天呉<lb/>
　　送從弟戴元往蘇州<lb/>
楊栁閶門路悠悠水岸斜乗舟向山寺着屐到漁家夜<lb/>
月紅柑樹秋風白藕花江天詩景好廻日莫令賖<lb/>
　　送朱慶餘及第歸越<lb/>
東南歸路逺幾日到鄉中有寺山皆遍無家水不通湖<lb/>
聲蓮葉雨野氣稻花風州縣知名久爭邀與客同<lb/>
<pb n="KR4h0161_WYG_054-29a"/>
　　寄昭應王中丞<lb/>
借得街西宅開門渭水頭長貧唯要健漸老不禁愁獨<lb/>
凭藤書案空懸竹酒鈎春風石甕寺作意共君遊<lb/>
　　送安西将<lb/>
萬里海西路茫茫邊草秋計程沙塞口望伴驛峰頭雪<lb/>
暗非時宿沙深獨去愁憶鄉人易老莫住近蕃州<lb/>
　　題李山人幽居<lb/>
襄陽南郭外茅屋一書生無事焚香坐有時㝷竹行畫<lb/>
<pb n="KR4h0161_WYG_054-29b"/>
苔藤杖細踏石笋鞋輕應笑風塵客區區逐世名<lb/>
　　早春閒遊<lb/>
年長身多病偏宜作冷官從來閒坐慣漸覺出門難樹<lb/>
影新猶薄池光晩尚寒遥聞有花發騎馬暫行看<lb/>
　　題清徹上人院<lb/>
古寺臨壇乆松間别起堂看添浴佛水自合讀經香愛<lb/>
養無家客多傳得效方遇齋常不出坐卧一繩床<lb/>
　　和左司元郎中秋居<lb/>
<pb n="KR4h0161_WYG_054-30a"/>
選得閒坊住秋來草樹肥風前巻筒簟雨裏脱荷衣野<lb/>
客留方去山童取藥歸非因入朝省過此出門稀<lb/>
有地唯栽竹無池亦養鵞學書求墨跡釀酒愛乾和古<lb/>
鏡銘文淺神方謎語多居貧閒自樂豪客莫相過<lb/>
閒來松菊地未省有埃塵直去多将藥朝回不訪人見<lb/>
僧収酒器迎客換紗巾更恐登清要難成自在身<lb/>
自知清淨好不要問時豪就石安琴枕穿松壓酒槽山<lb/>
情因月甚詩語入秋高身外無餘事唯因筆硯勞<lb/>
<pb n="KR4h0161_WYG_054-30b"/>
閒堂新掃灑稱是早秋天書客多呈帖琴僧與合絃莎<lb/>
臺乗晩上竹院就涼眠終日無忙事還應似得仙<lb/>
醉倚斑藤杖閒眠癭木牀案頭行氣訣爐裏降真香尚<lb/>
儉經營少居閒意思長秋茶莫夜飲新自作松漿<lb/>
毎憶舊山居新教上墨圖晩花廻地種好酒問人沽夜<lb/>
後開朝簿申時發省符為郎凡幾嵗已見白髭鬚<lb/>
菊地纔通屐茶房不壘階憑醫看蜀藥寄信覔呉鞋盡<lb/>
得仙家法多隨道客齋本無榮辱意不是學安排<lb/>
<pb n="KR4h0161_WYG_054-31a"/>
林下無拘束閒吟放性靈好時開藥竈高處置琴亭更<lb/>
撰居山記唯㝷相鶴經初當授衣假無吏挽門鈴<lb/>
客散高齋晩東園景象偏晴明猶有蝶涼冷漸無蟬藤<lb/>
拆霜來子蝸行雨後涎新詩纔上巻已得滿城傳<lb/>
　　憶盧常侍寄華山鄭隱者<lb/>
獨住三峰下年深學煉丹一間松葉屋數片石花冠酒<lb/>
待山中飲琴将洞裏彈開門移逺竹剪草出幽蘭荒壁<lb/>
通泉架晴崖曬藥壇寄知騎省客長向白雲看<lb/>
<pb n="KR4h0161_WYG_054-31b"/>
　　寒食内宴<lb/>
朝光瑞氣滿宮樓綵纛魚龍四靣稠廊下御厨分冷食<lb/>
殿前飛騎逐香毬千官盡醉猶教坐百戲皆呈未放休<lb/>
共喜拜恩侵夜出金吾不敢問行由<lb/>
城闕沈沈向曉寒恩當冷節賜餘歡瑞烟深處開三殿<lb/>
香雨㣲時引百官寳樹樓前分繡幙綵花廊下映朱欄<lb/>
宮筵戲樂年年别已得三回對御看<lb/>
　　拜豐陵<hi>順宗</hi>
<pb n="KR4h0161_WYG_054-32a"/>
嵗朝園寢遣公卿學省班中亦攝行身逐陵官齊再拜<lb/>
手持木鐸叩三聲寒更報㸃來山殿曉炬分行照栢城<lb/>
却下龍門看漸逺金峰高處日微明<lb/>
　　寄和州劉使君<lb/>
别離已乆猶為郡間向春風倒酒缾送客時過沙口店<lb/>
看花多上水心亭曉來江氣連城白雨後山光滿郭青<lb/>
到此詩情應更逺醉中高詠有誰聽<lb/>
　　送汀州源使君<lb/>
<pb n="KR4h0161_WYG_054-32b"/>
曽成趙北歸朝計因拜黄門最好官為郡暫辭雙鳳闕<lb/>
全家逺過九龍灘山鄉秖有輸蕉户水鎮應多養鴨欄<lb/>
地僻㝷常來客少刺桐花發共誰看<lb/>
　　崑崙兒<lb/>
崑崙家住海中州蠻客將來漢地遊言語解教秦吉了<lb/>
波濤初過鬱林洲金環欲落曾穿耳螺髻長巻不裹頭<lb/>
自愛肌膚黑如漆行時半脱木綿裘<lb/>
　　寄蘇州白二十三使君<lb/>
<pb n="KR4h0161_WYG_054-33a"/>
三朝出入紫微臣頭白金章未老身登第早年同座主<lb/>
題詩今日是州民閶門栁色烟中逺茂苑鶯聲雨後新<lb/>
此處吟詩向山寺知君忘却曲江春<lb/>
　　贈項斯<lb/>
端坐吟詩忘忍饑萬人中覔似君稀門連野水風長到<lb/>
驢放秋原夜不歸日暖剰収新落葉天寒更着舊生衣<lb/>
曲江亭上頻頻見為愛鸕鷀雨裏飛<lb/>
　　送李僕射赴鎮鳯翔<lb/>
<pb n="KR4h0161_WYG_054-33b"/>
由來勲業屬英雄兄弟連營列位同先入賊城擒首惡<lb/>
盡封官庫讓元功旌幢獨繼家聲外竹帛新添國史中<lb/>
天子欲収秦隴地故教移鎮右扶風<lb/>
　　贈梅處士<lb/>
早聞聲價滿京城頭白江湖放曠情講易自傳新註義<lb/>
題詩不着舊官名近移馬跡山前住多向牛頭寺裏行<lb/>
天子如今議封禪應將束帛請先生<lb/>
　　謝裴司空寄馬<lb/>
<pb n="KR4h0161_WYG_054-34a"/>
騄耳新駒駿得名司空逺自寄書生乍離華廐移蹄澁<lb/>
初到貧家舉眼驚毎被閒人來借問多尋古寺獨騎行<lb/>
長思嵗旦沙堤上得從鳴珂傍火城<lb/>
　　題韋郎中新亭<lb/>
起得幽亭景最新碧莎池上更無塵琴書看盡猶嫌少<lb/>
松竹栽多亦稱貧藥酒欲開期好客朝衣暫脱見間身<lb/>
成名同日官連署此處經過有幾人<lb/>
　　贈賈島<lb/>
<pb n="KR4h0161_WYG_054-34b"/>
籬落荒涼僮僕饑樂遊原上住多時蹇驢放飽騎將出<lb/>
秋卷装成寄與誰拄杖傍田尋野菜封書乞米趁朝炊<lb/>
姓名未上登科記身屈惟應内史知<lb/>
　　送楊少尹赴鳳翔<lb/>
詩名往日動長安首首人家巻裏看西學已行秦博士<lb/>
南宮新拜漢郎官得錢秖了還書舖借宅常時事藥欄<lb/>
今去岐州生計薄移居偏近隴頭寒<lb/>
　　法雄寺東樓<lb/>
<pb n="KR4h0161_WYG_054-35a"/>
汾陽舊宅今為寺猶有當時歌舞樓四十年來車馬絶<lb/>
古槐深巷暮蟬愁<lb/>
　　感春<lb/>
逺客悠悠任病身謝家池上又逢春明年各自東西去<lb/>
此地看花是别人<lb/>
　　同白侍郎杏園贈劉郎中<lb/>
一去瀟湘頭已白今朝始見杏園春從來遷客應無數<lb/>
重到花前有幾人<lb/>
<pb n="KR4h0161_WYG_054-35b"/>
　　㝷仙<lb/>
溪頭一徑入青崖處處仙居隔杏花更見峯西幽客説<lb/>
雲中猶有兩三家<lb/>
　　秋思<lb/>
洛陽城裏見秋風欲作家書意萬重復恐匆匆説不盡<lb/>
行人臨發又開封<lb/>
　　倡女詞<lb/>
輕鬢叢梳濶掃眉為嫌風日下樓稀畫羅金縷難相稱<lb/>
<pb n="KR4h0161_WYG_054-36a"/>
故着㝷常淡薄衣<lb/>
　　呉楚歌詞<lb/>
庭前春鳥啄林聲紅夾羅襦縫未成今朝社日停針線<lb/>
起向朱櫻樹下行<lb/>
　　贈王建<lb/>
白君去後交遊少東野亡來篋笥貧頼有白頭王建在<lb/>
眼前猶見詠詩人<lb/>
　　逢賈島<lb/>
<pb n="KR4h0161_WYG_054-36b"/>
僧房逢着欵冬花出寺行吟日已斜十二街中春雪遍<lb/>
馬蹄今去入誰家<lb/>
　　涼州詞<lb/>
邊城暮雨雁飛低蘆筍初生漸欲齊無數鈴聲遥過磧<lb/>
應䭾白練到安西<lb/>
鳳林闗裏水東流白草黄榆六十秋邊将皆承主恩澤<lb/>
無人解道取涼州<lb/>
　　宮詞<lb/>
<pb n="KR4h0161_WYG_054-37a"/>
新鷹初放兔猶肥白日君王在内稀薄暮千門臨欲鎻<lb/>
紅妝飛騎向前歸<lb/>
黄金捍撥紫檀槽絃索初張調更高盡理昨來新上曲<lb/>
内官簾外送櫻桃<lb/>
　　華清宮<lb/>
温泉流入漢離宮宮樹行行浴殿空武帝時人今欲盡<lb/>
青山空閉御墻中<lb/>
　　寄李渤<lb/>
<pb n="KR4h0161_WYG_054-37b"/>
五度谿頭躑躅紅嵩陽寺裏講時鐘春山處處行應好<lb/>
一月看花到幾峰<lb/>
　　同嚴給事聞唐昌觀玉蕋院近有仙過因成絶句<lb/>
千枝花裏玉塵飛阿母宮中見亦稀應共諸仙鬭百草<lb/>
獨來偷折一枝歸<lb/>
五色雲中紫鳳車㝷仙來到洞仙家飛輪廻處無踪跡<lb/>
唯有斑斑滿地花<lb/>
　　送蜀客<lb/>
<pb n="KR4h0161_WYG_054-38a"/>
　蜀客南行祭碧鷄木棉花發錦江西山橋日晩行人少<lb/>
　時見猩猩樹上啼<lb/>
　　　與賈島閒遊<lb/>
　水北原南草色新雪消風暖不生塵城中車馬應無數<lb/>
　解出閒行有幾人<lb/>
　　　哭孟寂<lb/>
　曲江院裏題名處十九人中最少年今日春光君不見<lb/>
　杏花零落寺門前<lb/>
<pb n="KR4h0161_WYG_054-38b"/>
　　　蠻中<lb/>
　銅柱南邊毒草春行人幾日到金潾玉鐶穿耳誰家女<lb/>
　自抱琵琶迎海神<lb/>
　<lb/>
　<lb/>
　<lb/>
　<lb/>
御定全唐詩録卷五十四<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_055-1a"/>
　欽定四庫全書<lb/>
御定全唐詩録卷五十五<lb/>
　　王建<lb/>
　　　建字仲初潁州人大歴十年登進士第辟魏博幕<lb/>
　　　府入朝官昭應縣丞太和中轉太常寺丞終陜州<lb/>
　　　司馬建與張籍同時相友善工為樂府歌行思逺<lb/>
　　　格幽宮詞百首天下傳播傚此體者後雖有數家<lb/>
　　　而建為之祖<lb/>
<pb n="KR4h0161_WYG_055-1b"/>
　　古體詩<lb/>
　　　元日早朝<lb/>
　大國禮樂備萬邦朝元正東方色未動冠劒門已盈帝<lb/>
　居在蓬萊肅肅鐘漏清將軍領羽林持㦸廵宫城翠華<lb/>
　皆宿陳雪仗羅天兵庭燎逺煌煌旗上日月明聖人龍<lb/>
　虎衣寢殿開璇扃龍樓横紫烟宮女天中行六蕃陪位<lb/>
　次衣服各異形舉頭看玉牌不識宮殿名左右雉扇開<lb/>
　蹈舞紛滿庭朝衣帯金玉珊珊相觸聲泰階備雅樂九<lb/>
<pb n="KR4h0161_WYG_055-2a"/>
奏鸞鳳鳴徘徊慶雲中竽磬寒錚錚三公再獻夀上帝<lb/>
錫永貞天明告四方羣后保太平<lb/>
　　早發金堤驛<lb/>
蟲聲四野合月色滿城白家家閉户眠行人發孤驛離<lb/>
家尚苦熱衣服唯輕綌時節忽復遷秋風徹經脈人睡<lb/>
落塹轍馬驚入蘆荻慰逺時問程驚昬忽揺䇿從軍豈<lb/>
云樂憂患長縈積唯願在家貧團圓過朝夕<lb/>
　　七泉寺上方<lb/>
<pb n="KR4h0161_WYG_055-2b"/>
長年好名山本性今得從回首塵蹟遥稍見麋鹿踪老<lb/>
僧雲中居石門青重重隂泉養成龜古壁飛却龍掃石<lb/>
禮新經懸幡上高峰日夕猿鳥合覔食聽山鐘將火㝷<lb/>
逺泉煑茶傍寒松晩隨収藥人便宿南澗中晨起衝路<lb/>
行濕花枝茸茸歸依向禪師願作香火翁<lb/>
　　温門山<lb/>
早入温門山羣峰亂如㦸崩崖欲相觸呀豁斷行跡脫<lb/>
屐㝷淺流定足畏欹石路盡十里溪地多千嵗栢洞門<lb/>
<pb n="KR4h0161_WYG_055-3a"/>
晝隂黑深處惟石壁似見丹砂光亦聞鍾乳滴靈池出<lb/>
山底沸水衝地脈暖氣成温烟濛濛<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>中白隨僧入古<lb/>
寺便是雲外客月出天氣涼夜鐘山寂寂<lb/>
　　將歸故山留别杜侍御<lb/>
有川不得渉有路不得行沈沈百憂中一日如一生錯<lb/>
來干諸侯石田廢春耕虎㦸衞重門何因達中誠日月<lb/>
俱照耀山川異隂晴如何百里間開目不見明我今歸<lb/>
故山誓與草木并願君去丘坂長使道路平<lb/>
<pb n="KR4h0161_WYG_055-3b"/>
　　送張籍歸江東<lb/>
清泉澣塵錙靈藥釋昬狂君詩發大雅正氣回我腸復<lb/>
令五彩姿潔白歸天常昔嵗同講道青襟在師傍出處<lb/>
兩相因如彼衣與裳行行成歸計離我適咸陽失意未<lb/>
還家馬蹄盡四方訪餘咏新文不倦道路長僮僕懐昔<lb/>
念亦如還故鄉相親惜晝夜寢息不異床猶將在逺道<lb/>
忽忽起思量黄金未為罍無以挹酒漿所念俱貧賤安<lb/>
得相發揚廻車逺歸省舊宅江南廂歸鄉非得意但貴<lb/>
<pb n="KR4h0161_WYG_055-4a"/>
情義彰五月天氣熱波濤毒於湯慎勿多飲酒藥膳願<lb/>
自强<lb/>
　　送韋處士老舅<lb/>
憶昨癡小年不知有經籍常隨童子遊多向外家劇偷<lb/>
花入鄰里弄筆書墻壁照水學梳頭應門未穿幘人前<lb/>
賞文性梨栗䝉不惜賦字咏新泉探題得幽石自從出<lb/>
闗輔三十年作客風雨一飄颻親情多阻隔如何二千<lb/>
里塵土驅蹇瘠良久陳苦辛從頭嘆衰白既來今又去<lb/>
<pb n="KR4h0161_WYG_055-4b"/>
暫笑還成戚落日動征車春風卷離席雲臺觀西路華<lb/>
嶽祠前栢㑹得過帝鄉重㝷舊行蹟<lb/>
　　送人<lb/>
白日向天没黄河復東流人生足著地寧免四方游我<lb/>
行無返顧况子勿回頭當湏向前去何用起離憂但恐<lb/>
無廣路平地作山丘令我車與馬欲疾反停留蜀客多<lb/>
積貨邊人易封侯男兒戀家鄉歡樂為仇讐丁寧相勸<lb/>
勉苦口幸無尤對靣無相成不如豺虎儔彼逺不寄書<lb/>
<pb n="KR4h0161_WYG_055-5a"/>
此寒莫寄裘與君俱絶蹟兩念無因由<lb/>
　　白紵歌二首<lb/>
天河漫漫北斗燦宮中烏啼知夜半新縫白紵舞衣成<lb/>
來遲邀得呉王迎低鬟轉靣掩雙袖玉釵浮動秋風生<lb/>
酒多夜長夜不曉月明燈光兩相照後庭歌聲更窈窕<lb/>
館娃宮中春日暮荔枝木𤓰花滿樹城頭烏棲休擊鼔<lb/>
青娥彈瑟白紵舞夜天曈曈不見星宮中火照西江明<lb/>
羙人醉起無次第墮釵遺佩滿中庭此時但願可君意<lb/>
<pb n="KR4h0161_WYG_055-5b"/>
廻晝為宵亦不寐年年奉君君莫棄<lb/>
　　温泉宮行<lb/>
十月一日天子來青䋲御路無塵埃宮前内裏湯各别<lb/>
每個白玉芙蓉開朝元閣在山上起城繞青山籠暖水<lb/>
夜開金殿看星河宮女知更月明裏武皇得仙王母去<lb/>
山鷄晝啼宮中樹温泉泱泱出宮流宮使年年修玉樓<lb/>
禁兵去盡無射獵日西麋鹿登城頭梨園弟子偷曲譜<lb/>
頭白人間教歌舞<lb/>
<pb n="KR4h0161_WYG_055-6a"/>
　　隴頭水<lb/>
隴水何年隴頭别不在山中亦嗚咽征人塞耳馬不行<lb/>
未到隴頭聞水聲謂是西流入蒲海還聞北去繞龍城<lb/>
隴東隴西多屈曲野麋飲水長簇簇胡兵夜回水傍住<lb/>
憶著來時磨劒處向前無井復無泉放馬回看隴頭樹<lb/>
　　荆門行<lb/>
江邊行人暮悠悠山頭殊未見荆州峴亭西南路多曲<lb/>
櫟林深深石鏃鏃看炊紅米煮白魚夜向鷄鳴店家宿<lb/>
<pb n="KR4h0161_WYG_055-6b"/>
南中三月蚊蚋生黄昬不聞人語聲生紗帷疎薄如霧<lb/>
隔衣噆膚耳邊鳴欲明不待燈火起喚得官船過蠻水<lb/>
女兒停客茆屋新開門掃地桐花裏犬聲撲撲寒溪烟<lb/>
人家燒竹種山田巴雲欲雨熏石熱麋鹿過江蟲出穴<lb/>
大蛇過處一山腥野牛驚跳雙角折斜分漢水横千山<lb/>
山青水緑荆門關向前問個長沙路舊是屈原沈溺處<lb/>
誰家丹旐已南來逢著流人從北去月明山鳥多不棲<lb/>
下枝飛上高枝啼主人念逺心不懌羅衫對舞章臺夕<lb/>
<pb n="KR4h0161_WYG_055-7a"/>
紅燭交横各自歸酒醒還是他鄉客壯年留滯尚思家<lb/>
况復白頭在天涯<lb/>
　　田家行<lb/>
男聲欣欣女顔悦人家不怨言語别五月雖熱麥風清<lb/>
簷頭索索繰車鳴野蠶在繭人不取葉間撲撲秋蛾生<lb/>
麥収上場絹在軸的知輸得官家足不望入口復上身<lb/>
且免向城賣黄犢田家衣食無厚薄不見縣門身即樂<lb/>
　　田家留客<lb/>
<pb n="KR4h0161_WYG_055-7b"/>
人客少能留我屋客有新漿馬有粟逺行僮僕應苦饑<lb/>
新婦厨中炊欲熟不嫌田家破門户蠶房新地無風土<lb/>
行人但飲莫畏貧明府上來可苦辛丁寧回語房中妻<lb/>
有客勿令兒夜啼雙塜直西有縣路我教丁男送君去<lb/>
　　賽神曲<lb/>
男抱琵琶女作舞主人再拜聽神語新婦上酒勿辭勤<lb/>
使爾舅姑無所苦椒漿湛湛桂座新一雙長箭繫紅巾<lb/>
但願牛羊滿家宅十月報賽南山神青天無風水復碧<lb/>
<pb n="KR4h0161_WYG_055-8a"/>
龍馬上鞍牛服軛紛紛醉舞踏衣裳把酒路傍勸行客<lb/>
　　當窓織<lb/>
歎息復歎息園中有棗行人食貧家女為富家織翁母<lb/>
隔墻不得力水寒手澁絲脆斷續來續去心腸爛草蟲<lb/>
促促機下啼兩日催成一疋半輸官上頭有零落姑未<lb/>
得衣身不著當窓却羡青樓倡十指不動衣盈箱<lb/>
　　織錦曲<lb/>
大女身為織錦户名在縣家供進簿長頭起様呈作官<lb/>
<pb n="KR4h0161_WYG_055-8b"/>
開道官家中苦難回花側葉與人别唯恐秋天絲線乾<lb/>
紅樓葳㽔紫茸軟蝶飛參差花宛轉一梭聲盡重一梭<lb/>
玉腕不停羅衷卷窓中夜久睡髻偏横釵欲墮垂著肩<lb/>
合衣卧時參没後停燈起在鷄鳴前一疋千金亦不賣<lb/>
限日未成官裏怪錦江水涸貢轉多宮中盡著單絲羅<lb/>
莫言山積無盡日百尺高樓一曲歌<lb/>
　　羽林行<lb/>
長安惡少出名字樓下劫商樓上醉天明下直明光宮<lb/>
<pb n="KR4h0161_WYG_055-9a"/>
散入五陵松栢中百回殺人身合死赦書尚有収城功<lb/>
九衢一日消息定鄉吏籍中重改姓出來依舊屬羽林<lb/>
立在殿前射飛禽<lb/>
　　水運行<lb/>
西江運船立紅幟萬棹千帆繞江水去年六月無稻苖<lb/>
已説水鄉人餓死縣官部船日筭程暴風惡雨亦不停<lb/>
在生有樂當有苦三年作官一年行壞舟畏鼠復畏漏<lb/>
恐向太倉折升㪷辛勤耕種非毒藥看著不入農夫口<lb/>
<pb n="KR4h0161_WYG_055-9b"/>
用盡百金不為費但得一金即為利逺徵海稻供邊食<lb/>
豈如多種邊頭地<lb/>
　　水夫謡<lb/>
苦哉生長當驛邊官家使我牽驛船辛苦日多樂日少<lb/>
水宿沙行如海鳥逆風上水萬斛重前驛迢迢後淼淼<lb/>
半夜緣堤雪和雨受他驅遣還復去衣寒衣濕披短蓑<lb/>
臆穿足裂忍痛何到明辛苦無處説齊聲騰踏牽船出<lb/>
一間茆屋何所直父母之邦去未得我願此水作平田<lb/>
<pb n="KR4h0161_WYG_055-10a"/>
長使水夫不怨天<lb/>
　　夢看梨花雲歌<lb/>
薄薄落落霧不分夢中喚作梨花雲瑶池水光蓬萊雪<lb/>
青葉白花相次發不從地上生枝柯合在天頭遶宮闕<lb/>
天風微微吹不破白艶却愁春露涴玉房彩女齊看來<lb/>
錯認仙山鶴飛過落英散粉飄滿空梨花顔色同不同<lb/>
眼穿臂短取不得取得亦如從夣中無人為我觧此夣<lb/>
梨花一曲心珍重<hi>墨莊沒録云東坡作梅花詞云高情已逐晚雲空不與梨花同夣注云唐</hi>
<pb n="KR4h0161_WYG_055-10b"/>
<hi>王建有夣看梨花雲詩余歴求之及得其全篇或誤傳為王昌齡非也</hi>
　　春詞<lb/>
良人早朝半夜起櫻桃如珠露如水下堂把火送郎回<lb/>
移枕重眠曉忩裏<lb/>
　　失釵怨<lb/>
貧女銅釵惜於玉失却來尋一日哭嫁時女伴與作妝<lb/>
頭戴此釵如鳳凰雙杯行酒六親喜我家新婦宜拜堂<lb/>
鏡中乍無失髻様初起猶疑在床上高樓翠鈿飄舞塵<lb/>
<pb n="KR4h0161_WYG_055-11a"/>
明日從頭一遍新<lb/>
　　寄逺曲<lb/>
美人别來無處所巫山月明湘江雨千迴相見不分明<lb/>
井底看星夣中語兩心相對尚難知何况萬里不相疑<lb/>
　　鏡聽詞<lb/>
重重摩挲嫁時鏡夫婿逺行憑鏡聽回身不遣别人知<lb/>
人意丁寧鏡神聖懐中収拾雙錦帯恐畏街頭見驚怪<lb/>
嗟嗟㗫㗫下堂階獨自竈前來跪拜出門願不聞悲哀<lb/>
<pb n="KR4h0161_WYG_055-11b"/>
郎在任郎回未回月明地上人過盡好語多同皆道來<lb/>
巻帷上床喜不定與郎裁衣失翻正可中三日得相見<lb/>
重繡鏡囊磨鏡靣<lb/>
　　北邙行<lb/>
北邙山頭少間土盡是洛陽人舊墓舊墓人家歸葬多<lb/>
堆着黄金無買處天涯悠悠葬日促崗坂﨑嶇不停轂<lb/>
高張素幙繞銘旌夜唱挽歌山下宿洛陽城北復城東<lb/>
魂車祖馬長相逢車轍廣若長安路蒿草少於松栢樹<lb/>
<pb n="KR4h0161_WYG_055-12a"/>
澗底盤陀石漸稀盡向墳前作羊虎誰家古碑文字滅<lb/>
後人重取書年月朝朝車馬送葬回還起大宅與高臺<lb/>
　　精衛詞<lb/>
精衛誰教爾填海海邊石子青磊磊但得海水作枯池<lb/>
海中魚龍何所為口穿豈為空啣石山中草木無全枝<lb/>
朝在樹頭暮海裏飛多羽折時墮水高山未盡海未平<lb/>
願我身死子還生<lb/>
　　鞦韆詞<lb/>
<pb n="KR4h0161_WYG_055-12b"/>
長長絲繩紫復碧嫋嫋横枝高百尺少年女兒重鞦韆<lb/>
盤中結帯分兩邊身輕裙薄易生力雙手向空如鳥翼<lb/>
下來立定重繫衣復畏斜風高不得傍人送上那足貴<lb/>
終賭鳴璫鬭自起回回若與高樹齊頭上寳釵從墮地<lb/>
眼前争勝難為休足踏平地看始愁<lb/>
　　題天台隱静寺<lb/>
隱静靈山寺天鑿盃度飛來建巖壑五峯直上插銀河<lb/>
一澗當空㵼寥廓崆峒黯淡碧琉璃白雲吞吐紅蓮閣<lb/>
<pb n="KR4h0161_WYG_055-13a"/>
不知勢壓天幾重鐘聲常在月中落<lb/>
　　望夫石<lb/>
望夫處江悠悠化為石不回頭山頭日日風復雨行人<lb/>
歸來石應語<lb/>
　　雉將雛<lb/>
雉吚喔雛出殻毛斑斑嘴啄啄學飛未得一尺高還逐<lb/>
母行旋母脚麥壟淺淺難蔽身逺去戀雛低怕人時時<lb/>
土中鼓兩翅引雛拾蟲不相離<lb/>
<pb n="KR4h0161_WYG_055-13b"/>
　　短歌行<lb/>
人初生日初出上山遲下山疾百年三萬六千朝夜裏<lb/>
分將強半日有歌有舞湏早為昨日健於今日時人家<lb/>
見生男女好不知男女催人老短歌行無樂聲<lb/>
　　飲馬長城窟<lb/>
長城窟長城窟邊多馬骨古來此地無井泉賴得秦家<lb/>
築城卒征人飲馬愁不回長城變作望鄉堆蹄蹤未乾<lb/>
人去近續後馬來泥汚盡枕弓睡着待水生不見隂山<lb/>
<pb n="KR4h0161_WYG_055-14a"/>
在前陣馬蹄足脱装馬頭徤兒戰死誰封侯<lb/>
　　行見月<lb/>
月初生居人見月一月行行行一年十二月强半馬上<lb/>
看盈缺百年歡樂能幾何在家見少行見多不縁衣食<lb/>
相驅遣此身誰願長奔波篋中有帛倉有粟豈向天涯<lb/>
走碌碌家人見月望我歸正是道中思家時<lb/>
　　逺将歸<lb/>
逺将歸勝未别離時在家相見熟新歸歡不足去願車<lb/>
<pb n="KR4h0161_WYG_055-14b"/>
輪遲回思馬蹄速但令在舍相對貧不向天涯金遶身<lb/>
　　烏夜啼<lb/>
庭樹烏爾何不向别處棲夜夜夜半當户啼家人把燭<lb/>
出洞户驚棲失羣飛落樹一飛直欲飛上天回回不離<lb/>
舊棲處未明重繞主人屋欲下空中黑相觸風飄雨濕<lb/>
亦不移君家樹頭多好枝<lb/>
　　簇蠶辭<lb/>
蠶欲老箔頭作繭絲皓皓場寛地高風日多不向中庭<lb/>
<pb n="KR4h0161_WYG_055-15a"/>
㬠蒿草神蠶急作莫悠揚年來為爾祭神桑但得青天<lb/>
不下雨上無蒼蠅下無鼠新婦拜簇願繭稠女灑桃漿<lb/>
男打鼓三日開箔雪團團先将新繭送縣官已聞鄉里<lb/>
催織作去與誰人身上著<lb/>
　　促刺詞<lb/>
促刺復促刺水中無魚山無石少年雖嫁不将歸頭白<lb/>
猶著父母衣四邊田宅非所有我身不及逐鷄飛出門<lb/>
若有歸死處猛虎當衢向前去百年不遣踏君門在家<lb/>
<pb n="KR4h0161_WYG_055-15b"/>
誰喚為新婦豈不見他隣舍娘嫁來常在舅姑傍<lb/>
　　銅雀臺<lb/>
嬌愛更何日高臺空數層含啼暎雙袖不忍看西陵漳<lb/>
水東流無復來百花輦路為蒼苔青樓月夜長寂寞碧<lb/>
雲日暮空徘徊君不見鄴中萬事非昔時古人不在今<lb/>
人悲春風不逐君王去草色年年舊宮路宮中歌舞已<lb/>
浮雲空指行人往來處<lb/>
　近體詩<lb/>
<pb n="KR4h0161_WYG_055-16a"/>
　　昭應官舍<lb/>
繞廳春草合知道縣家間行見雨遮院卧看人上山避<lb/>
風新浴後請假未醒間朝客輕卑吏從他不往還<lb/>
　　長安春遊<lb/>
騎馬傍間坊新衣著雨香桃花紅粉醉栁絮白雲狂不<lb/>
覺愁春去何曾得日長牡丹相次發城裏又湏忙<lb/>
　　閒居即事<lb/>
老病貪光景尋常不下簾妻愁躭酒癖人怪考詩嚴小<lb/>
<pb n="KR4h0161_WYG_055-16b"/>
婢偷紅紙嬌兒弄白髯有時看舊巻未免意中嫌<lb/>
　　貧居<lb/>
眼底貧家計多時總莫嫌蠧生騰藥紙字脱換書籖避<lb/>
雨拾黄葉遮風下黑簾近來身不健時就六壬占<lb/>
　　山居<lb/>
屋在瀑泉西茅簷下有溪閉門留野鹿分食養山鷄桂<lb/>
熟長収子蘭生不作畦初開洞中路深處轉松梯<lb/>
　　新修道居<lb/>
<pb n="KR4h0161_WYG_055-17a"/>
世間無所入學道處新成兩靣有山色六時聞磬聲間<lb/>
加經遍數老愛字分明若得離煩惱焚香過一生<lb/>
　　原上新居<lb/>
新占原頭地本無山可歸荒藤生葉晩老杏著花稀厨<lb/>
舍近泥竈家人初飽薇弟兄今四散何日更相依<lb/>
一家榆栁新四靣逺無鄰人少愁聞病莊孤幸得貧耕<lb/>
牛長願飽樵僕每憐勤終日憂衣食何由脱此身<lb/>
長安無舊識百里是天涯寂寞思逢友荒涼喜見花訪<lb/>
<pb n="KR4h0161_WYG_055-17b"/>
僧求賤藥将馬市豪家昨得新蔬菜朝盤忽覺奢<lb/>
鳴鷄村舍遥花發亦蕭條野竹初生筍溪田未得苖家<lb/>
貧僮僕瘦春冷菜蔬焦甘分長如此無名在聖朝<lb/>
自掃一間房唯鋪獨卧床野羮溪菜滑山紙水苔香陳<lb/>
藥初和白新經未入黄近來心力少休讀養生方<lb/>
擬作讀經人空房置淨巾鎻茶藤篋密曝藥竹床新老<lb/>
病應隨業因縁不離身焚香向居士無計出諸塵<lb/>
移家近住村貧苦自安存細問梨果植逺求花藥根倩<lb/>
<pb n="KR4h0161_WYG_055-18a"/>
人開廢井趁犢入新園長愛當山立黄昏不閉門<lb/>
和暖遶林行新貧足喜聲掃渠憂竹旱洗地引蘭生山<lb/>
客憑栽樹家僮使入城門前粉壁上書著縣官名<lb/>
住處鐘鼓外免争當路橋身閒時却困兒病可來嬌鷄<lb/>
睡日陽暖蜂狂花艶燒長安足門户亹亹看登朝<lb/>
過來年紀到世事總無心古鶴慿人搨閒詩任客吟送<lb/>
經還野院移石入幽林谷口春風惡梨花蓋地深<lb/>
嬾更學諸餘林中掃地居膩衣穿不洗白髮短慵梳苦<lb/>
<pb n="KR4h0161_WYG_055-18b"/>
相常多淚勞生自悟虚間行人事絶親故亦無書<lb/>
住處去山近傍園麋鹿行野桑穿井長荒竹過墻生新<lb/>
識隣里面未諳村社情名田無力及賤賃與人耕<lb/>
　　冬夜感懐<lb/>
晩年恩愛少耳目静於僧一夜不聞語空房惟有燈氣<lb/>
嘘寒被濕霜入破忩凝斷得人間事長如此亦能<lb/>
　　惜懽<lb/>
當懽湏且懽過後買應難嵗去停燈守花開把火看狂<lb/>
<pb n="KR4h0161_WYG_055-19a"/>
來欺酒淺愁盡覺天寛次第頭皆白齊年人已殘<lb/>
　　照鏡<lb/>
忽自見憔悴壯年人亦疑髪縁多病落力為不行衰暖<lb/>
手揉雙目看圖引四肢老來真愛道所恨覔還遲<lb/>
　　南中<lb/>
天南多鳥聲州縣半無城野市依蠻姓山村逐水名瘴<lb/>
烟沙上起隂火雨中生獨有求珠客年年入海行<lb/>
　　醉後憶故人山中<lb/>
<pb n="KR4h0161_WYG_055-19b"/>
花開草復秋雲水自悠悠因醉暫無事在生難免愁遇<lb/>
晴湏看月鬭健且登樓暗想山中伴如今盡白頭<lb/>
　　送李評事使蜀<lb/>
勸酒不依廵明朝萬里人轉江雲棧細近驛板橋新石<lb/>
冷啼猿影松昬戯鹿塵少年為客好况是益州春<lb/>
　　送呉郎中赴忠州<lb/>
西臺復南省清白上天知家每因窮散官多為直移廵<lb/>
邊過驛近買藥出城遲朝野憑人别親情伴酒悲故園<lb/>
<pb n="KR4h0161_WYG_055-20a"/>
愁去後白髮想回時何日忠州界山頭卓望旗<lb/>
　　杜中丞書院新移小竹<lb/>
此地本無竹逺從山寺移經年求養法隔日記澆時嫩<lb/>
緑巻新葉殘黄収故枝色經寒不動聲與静相宜愛䕶<lb/>
出常數稀稠看自知貧家緣未有客散獨行遲<lb/>
　　上陽宮<lb/>
上陽花木不曾秋洛水穿宮處處流畫閣紅樓宮女笑<lb/>
玉簫金管路人愁幔城入澗橙花發玉輦登山桂葉稠<lb/>
<pb n="KR4h0161_WYG_055-20b"/>
曾讀列仙王母傳九天未勝此中游<lb/>
　　聞説<lb/>
桃花百葉不成春鶴夀千年也未神秦隴州緣鸚鵡貴<lb/>
王侯家為牡丹貧歌頭舞遍回回别鬢様眉心日日新<lb/>
鼓動六街騎馬出相逄總是學狂人<lb/>
　　初授大府丞言懐<lb/>
除書亦下屬㣲班喚作官曹便不閒檢案事多闗市井<lb/>
聽人言志在雲山病童喚著唯行慢老馬鞭多轉放頑<lb/>
<pb n="KR4h0161_WYG_055-21a"/>
此去仙宮無一里遥看松樹衆皆攀<lb/>
　　晩秋病中<lb/>
萬事風吹過耳輪貧兒活計亦曾聞偶逄新語書紅葉<lb/>
難得閒人話白雲霜下野花渾著地寒來溪鳥不成羣<lb/>
病多體痛無心力更被頭邊藥氣熏<lb/>
　　嵗晩自感<lb/>
人皆欲得長年少無那排門白髮催一向破除愁不盡<lb/>
百方廻避老湏來草堂未辦終湏置松樹難成亦且栽<lb/>
<pb n="KR4h0161_WYG_055-21b"/>
瀝酒願從今日後更逢二十度花開<lb/>
　　自傷<lb/>
衰門海内幾多人滿眼公卿總不親四授官資元七品<lb/>
再經婚娶尚單身圖書亦為頻移盡兄弟還因數散貧<lb/>
獨自在家常似客黄昬哭向野田春<lb/>
　　春日五門西望<lb/>
百官朝下五門西塵起春風過御堤黄帕蓋鞍呈過馬<lb/>
紅羅繫項鬭回雞館松枝重墻頭出御栁條長水靣齊<lb/>
<pb n="KR4h0161_WYG_055-22a"/>
唯有教坊南草緑古苔隂地冷凄凄<lb/>
　　武陵春日<lb/>
㝷春何事却悲涼春到他鄉憶故鄉秦女洞桃欹澗碧<lb/>
楚王堤栁舞烟黄波濤入夢家山逺名利闗身客路長<lb/>
不似㝠心叩塵寂玉編金軸有仙方<lb/>
　　江陵即事<lb/>
瘴雲梅雨不成泥十里津樓壓大堤蜀女下沙迎水客<lb/>
巴童傍驛賣山鷄寺多紅藥燒人眼地足青苔染馬蹄<lb/>
<pb n="KR4h0161_WYG_055-22b"/>
夜半獨眠愁在逺北看歸路隔蠻溪<lb/>
　　題元郎中新宅<lb/>
近移松樹初栽藥經帙書籖一切新鋪設暖房迎道士<lb/>
支分閒院著醫人買來高石雖然貴入得朱門未免貧<lb/>
惟有好詩名字出倍教年少損心神<lb/>
　　薛二十池亭<hi>一作姚合詩</hi>
每日樹邊消一日遶池行匝又湏行異花多是非時有<lb/>
好竹皆當要處生斜竪小橋看島勢逺移幽石作泉聲<lb/>
<pb n="KR4h0161_WYG_055-23a"/>
浮萍著岸風吹歇水靣無塵晩更清<lb/>
　　郭家溪亭<lb/>
高亭望見長安樹春草崗西舊院斜光動緑烟遮岸竹<lb/>
粉開紅艶塞溪花野泉聞洗親王馬古栁曾停貴主車<lb/>
妝閣書樓傾側盡雲山新賣與官家<lb/>
　　題金家竹溪<lb/>
少年因病離天仗乞得歸家自養身買斷竹溪無别主<lb/>
散分泉水與新隣山頭鹿下長驚犬池靣魚行不怕人<lb/>
<pb n="KR4h0161_WYG_055-23b"/>
鄉使到來常欵語還聞世上有功臣<lb/>
　　逍遥翁溪亭<lb/>
逍遥翁在此徘徊帝改溪名起石臺車馬到春常借問<lb/>
子孫因選暫歸來稀疎野竹人移折零落蕉花雨打開<lb/>
無主青山何所直賣供官税不如灰<lb/>
　　故梁園公主池亭<hi>一作姚合詩</hi>
平陽池舘接秦川門鎻南山一朶烟素柰花開西子靣<lb/>
緑楊枝散沈郎錢裝檐玳瑁隨風落傍岸鵁鶄逐暖眠<lb/>
<pb n="KR4h0161_WYG_055-24a"/>
寂寞空餘歌舞地玉簫聲絶鳳歸天<lb/>
　　題柱國寺<lb/>
皇帝施錢修此院半居天上半人間丹梯暗出三重閣<lb/>
古像斜開一靣山松栢自穿空地少川原不税小僧閒<lb/>
行香天使長相續早起離城日午還<lb/>
　　題石甕寺<lb/>
青崖古寺夾城東泉脈鐘聲内裏通地壓龍蛇山色别<lb/>
屋連宮殿匠名同簷燈經夏紗籠黑溪葉先秋臘樹紅<lb/>
<pb n="KR4h0161_WYG_055-24b"/>
天子親題詩總在畫扉長鏁碧龕中<lb/>
　　上杜元頴相公<lb/>
學士金鑾殿後居天中行坐侍龍輿承恩不許離床謝<lb/>
密詔長教倚案書馬上喚遮紅嘴鴨船頭看釣赤鱗魚<lb/>
閒曹散吏無相識猶記荆州拜謁初<lb/>
　　閻少保<lb/>
髭鬚雖白體輕徤九十三來却少年問事愛知天寳裏<lb/>
識人皆是武皇前玉裝劒珮身長帯絹寫方書子不傳<lb/>
<pb n="KR4h0161_WYG_055-25a"/>
侍女常時教合藥亦聞私地學求仙<lb/>
　　贈崔禮駙馬<lb/>
鳳凰樓閣連宮樹天子崔郎自愛貧金埒減添栽藥地<lb/>
玉鞭平與賣書人家中絃管聽常少分外詩篇看即新<lb/>
一月一回陪内宴馬蹄猶厭踏香塵<lb/>
　　贈王樞密<lb/>
三朝行坐鎮相隨今上春宮見長時脱下御衣偏得著<lb/>
進來龍馬毎教騎長承密㫖歸家少獨奏邊機出殿遲<lb/>
<pb n="KR4h0161_WYG_055-25b"/>
不是當家頻向説九重爭得外人知<hi>紀事云建初為渭南尉值内官王樞</hi>
<hi>密者盡宗人之分然彼我不均復懐輕謗之色忽過飲語及漢桓靈信任中官起黨錮興廢之事樞密深憾其</hi>
<hi>譏乃曰吾弟所有宮詞天下皆誦於口禁掖深邃何以知之建不能對後賦此詩贈之乃脱其禍一云即守澄</hi>
<hi>也</hi>
　　寄楊十二袐書<lb/>
初移古寺正南方静是浮山逺是莊人定猶行背街鼔<lb/>
月高還去打僧房新詩欲寫中朝滿舊巻常抄外國将<lb/>
間出天門醉騎馬可憐蓬閣秘書郎<lb/>
<pb n="KR4h0161_WYG_055-26a"/>
　　　送宮人入道<lb/>
　休梳叢鬢洗紅妝頭戴芙蓉出未央弟子抄將歌遍叠<lb/>
　宮人分散舞衣裳問師初得經中字入静猶燒内裏香<lb/>
　發願蓬萊見王母却歸人世施仙方<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_055-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録卷五十五<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_056-1a"/>
　欽定四庫全書<lb/>
御定全唐詩録卷五十六<lb/>
　　王建<hi>二</hi>
　　近體詩<hi>二</hi>
　　　故行宮<lb/>
　寥落古行宮宮花寂寞紅白頭宮女在閒坐説𤣥宗<lb/>
　　　新嫁娘<lb/>
　三日入厨下洗手作羮湯未諳姑食性先遣小姑嘗<lb/>
<pb n="KR4h0161_WYG_056-1b"/>
　　　宮詞<lb/>
　金殿當頭紫閣重仙人掌上玉芙蓉太平天子朝元日<lb/>
　五色雲車駕六龍<lb/>
　蓬萊正殿壓金鼇紅日初生碧海濤開著五門遥北望<lb/>
　赭黄新帕御床高<lb/>
　殿前傳㸃各依班召對西來八詔蠻上得青花龍尾道<lb/>
　側身偷覻正南山<lb/>
　籠烟日氣紫曈曈宣政門當玉殿風五刻閣前卿相出<lb/>
<pb n="KR4h0161_WYG_056-2a"/>
下簾聲在半天中<lb/>
白玉忩中起草臣櫻桃初出賜嘗新殿頭傳語金階逺<lb/>
只進詞來謝聖人<lb/>
内人對御疊花牋繡坐移來玉案邊紅蠟光中呈草本<lb/>
平明舁出閣門宣<lb/>
千牛仗下放朝初玉案傍邊立起居毎日請來金鳳紙<lb/>
殿頭無事不教書<lb/>
未明開著九重闗金畫黄龍五色幡直到銀臺排仗合<lb/>
<pb n="KR4h0161_WYG_056-2b"/>
聖人三殿冊西番<lb/>
少年天子重邊功親到凌烟畫閣中教覔勲臣寫圖本<lb/>
長将殿裏作屏風<lb/>
丹鳳樓門把火開五雲金輅下天來堦前走馬人宣慰<lb/>
天子南郊一宿回<lb/>
樓前立仗看宣赦萬嵗聲長再拜齊日照彩盤高百尺<lb/>
飛仙争上取金鷄<lb/>
集賢殿裏圖書滿㸃勘頭邊御印同真跡進來依字數<lb/>
<pb n="KR4h0161_WYG_056-3a"/>
别収鎖在玉函中<lb/>
秘殿清齋刻漏長紫薇宮女夜焚香拜陵日到公卿發<lb/>
鹵簿分頭入太常<lb/>
新調白馬拍鞭聲供奉騎來遶殿行為報諸王侵早入<lb/>
隔門催進打毬名<lb/>
對御難争第一籌殿前不打背身毬内人唱好龜兹急<lb/>
天子鞘回過玉樓<lb/>
新衫一様殿頭黄銀帯排方獺尾長總把金鞭騎御馬<lb/>
<pb n="KR4h0161_WYG_056-3b"/>
綠鬃紅額麝香香<lb/>
羅衫葉葉繡重重金鳳銀鵞各一叢毎遍舞頭分兩向<lb/>
太平萬嵗字當中<lb/>
魚藻宮中鎖翠娥先皇行處不曾過如今池底休鋪錦<lb/>
菱角雞頭積漸多<lb/>
殿前明日中和節連夜瓊林散舞衣傳報所司分蠟燭<lb/>
監開金鎖放人歸<lb/>
五更三㸃索金車盡放宮人出看花仗下一時催立馬<lb/>
<pb n="KR4h0161_WYG_056-4a"/>
殿頭先報内園家<lb/>
城東北面望雲樓半下珠簾半上鈎騎馬行人長逺過<lb/>
恐防天子在樓頭<lb/>
射生宮女宿紅妝請得新弓各自張臨上馬時齊賜酒<lb/>
男兒跪拜謝君王<lb/>
新秋白兔大於拳紅耳霜毛趁草眠天子不教人射殺<lb/>
玉鞭遮到馬蹄前<lb/>
内鷹籠脱觧紅絛鬭勝爭飛出手高直上碧雲還却下<lb/>
<pb n="KR4h0161_WYG_056-4b"/>
一雙金爪菊花毛<lb/>
競渡船頭掉綵旗兩邊濺水濕羅衣池東爭向池西去<lb/>
先到先書上字歸<lb/>
燈前飛入玉堦蟲未卧常聞半夜鐘看著中元齋日到<lb/>
自盤金線繡真容<lb/>
一時起立吹簫管得寵人來滿殿迎整頓衣裳皆著節<lb/>
舞頭當拍第三聲<lb/>
琵琶先抹六么頭小管丁寧側調愁半夜美人雙起唱<lb/>
<pb n="KR4h0161_WYG_056-5a"/>
一聲聲出鳳凰樓<lb/>
春池日暖少風波花裏牽船水上歌遥索劒南新様錦<lb/>
東宮先釣得魚多<lb/>
十三初學擘箜篌弟子名中被㸃留昨日教坊新進入<lb/>
並房宮女與梳頭<lb/>
紅蠻捍撥帖胸前移坐當頭近御筵用力獨彈金殿響<lb/>
鳳凰飛下四條絃<lb/>
春風吹雨灑旗竿得出深宮不怕寒誇道自家能上馬<lb/>
<pb n="KR4h0161_WYG_056-5b"/>
圍中横過覔人看<lb/>
粟金腰帯象牙錐散插紅翎玉突枝旋獵一邊還引馬<lb/>
歸來花鴨遶鞍垂<lb/>
雲駮花驄各試行一般毛色一般纓殿前來往重騎過<lb/>
欲得君王别賜名<lb/>
毎夜停燈熨御衣銀熏籠底火霏霏遥聽帳裏君王覺<lb/>
上直鐘聲始得歸<lb/>
因喫櫻桃病放歸三年著破舊羅衣内中人識從來去<lb/>
<pb n="KR4h0161_WYG_056-6a"/>
結得金花上貴妃<lb/>
欲迎天子看花去下得金階却悔行恐見失恩人舊院<lb/>
回來憶著五絃聲<lb/>
往來舊院不堪修近勅宣徽别起樓聞有美人新進入<lb/>
六宮未見一時愁<lb/>
自誇歌舞勝諸人恨未承恩出内頻連夜宮中修别院<lb/>
地衣簾額一時新<lb/>
悶來無處可思量旋下金堦旋下床収得山丹紅蕋粉<lb/>
<pb n="KR4h0161_WYG_056-6b"/>
忩中洗却麝香黄<lb/>
合暗報來門鎖了夜深應别喚笙歌房房下著珠簾睡<lb/>
月過金堦白露多<lb/>
御厨不食索時新毎見花開即苦春白日卧多嬌似病<lb/>
隔簾教喚女醫人<lb/>
叢叢洗手遶金盆旋拭紅巾入殿門衆裏遥抛金橘子<lb/>
在前収得便承恩<lb/>
御池水色春來好處處分流白玉渠密奏君王知入月<lb/>
<pb n="KR4h0161_WYG_056-7a"/>
喚人相伴洗裙裾<lb/>
移來女樂部頭邊新賜花檀大五絃緶得紅羅手帕子<lb/>
心中更畫一雙蟬<lb/>
新晴草色緑温暾山色初消水漸渾今日踏青歸校晩<lb/>
傳聲留著望春門<lb/>
兩樓新換珠簾額中尉明朝設内家一様金盤五千靣<lb/>
紅酥㸃出牡丹花<lb/>
舞送香毬出内家記廵傳把一枝花散時各自燒紅燭<lb/>
<pb n="KR4h0161_WYG_056-7b"/>
相逐行歸不上車<lb/>
家常愛著舊衣裳空插紅梳不作妝忽地下堦裙帶解<lb/>
非時應得見君王<lb/>
别勑教歌不出房一聲一遍奏君王再三博士留殘拍<lb/>
索向宣徽作徹章<lb/>
私縫黄帔捨釵梳欲得金仙觀内居近被君王知識字<lb/>
収來案上檢文書<lb/>
行中第一争先舞博士傍邊亦被欺忽覺管絃偷破拍<lb/>
<pb n="KR4h0161_WYG_056-8a"/>
急翻羅袖不教知<lb/>
日冷天晴近臘時玉階金瓦雪澌澌浴堂門外抄名入<lb/>
公主家人謝靣脂<lb/>
未承恩澤一家愁乍到宮中憶外頭新學管絃聲尚澁<lb/>
側商調裏唱伊州<lb/>
東風潑火雨新休舁盡春泥掃雪溝走馬犢車當御路<lb/>
漢陽公主進雞毬<lb/>
風簾水閣壓芙蓉四面鉤欄在水中避熱不歸金殿宿<lb/>
<pb n="KR4h0161_WYG_056-8b"/>
秋河織女夜燈紅<lb/>
聖人生日明朝是私地先湏屬内監自寫金花紅牓子<lb/>
前頭先進鳳凰衫<lb/>
避暑昭陽不擲盧井邊含水噴鵶雛内中數日無呼喚<lb/>
搨得滕王蛺蝶圖<lb/>
内宴初休入二更殿前燈火一天明中宮傳㫖音聲散<lb/>
諸院門開觸處行<lb/>
玉蟬金雀三層插翠髻高叢緑鬢虚舞處春風吹落地<lb/>
<pb n="KR4h0161_WYG_056-9a"/>
歸來别賜一頭梳<lb/>
樹葉初成鳥䕶窠石榴花裏笑聲多衆中遺却金釵子<lb/>
拾得從他要賞羅<lb/>
小殿初成粉未乾貴妃姊妺自來看為逢好日先移入<lb/>
續向街西索牡丹<lb/>
内人相續報花開准擬君王便看來縫著五絃琴繡袋<lb/>
宜春院裏按歌回<lb/>
廵吹慢遍不相和暗數看誰曲校多明日梨園花裏見<lb/>
<pb n="KR4h0161_WYG_056-9b"/>
先湏逐得内家歌<lb/>
黄金合裏盛紅雪重結香羅四出花一一傍邊書勑字<lb/>
分明送與大臣家<lb/>
未明東上閣門開排仗聲從後殿來阿監兩邊相對立<lb/>
遥聞索馬一時回<lb/>
宮人拍手笑相呼不識庭前掃地夫乞與金錢争借問<lb/>
外頭還似此間無<lb/>
小隨阿姊學吹笙好見君王乞賜名夜拂玉牀朝把鏡<lb/>
<pb n="KR4h0161_WYG_056-10a"/>
黄金堦下不教行<lb/>
日高殿裏有香烟萬嵗聲長動九天妃子院中初降誕<lb/>
内人争乞洗兒錢<lb/>
殿前鋪設兩邊樓寒食宮人歩打毬一半走來争跪拜<lb/>
上棚先謝得頭籌<lb/>
太儀前日暖房來囑向昭陽乞藥栽勅賜一窠紅躑躅<lb/>
謝恩未了奏花開<lb/>
牀前謝賜紫羅襦不下金堦上軟輿宫局總來為喜樂<lb/>
<pb n="KR4h0161_WYG_056-10b"/>
院中新拜内尚書<lb/>
鸚鵡誰教轉舌闗内人手裏養來姦語多更覺承恩澤<lb/>
數對君王憶隴山<lb/>
分明閒坐賭櫻桃収却投壺玉腕勞各把沈香雙陛子<lb/>
局中鬭纍阿誰高<lb/>
禁寺紅樓内裏通笙歌引駕夾城東裹頭宮監堂前立<lb/>
手把牙弰竹彈弓<lb/>
春風院院落花堆金鎖生衣掣不開更築歌臺起妝殿<lb/>
<pb n="KR4h0161_WYG_056-11a"/>
明朝先進畫圖來<lb/>
舞來汗濕羅衣徹樓上人扶下玉梯歸到院中重洗面<lb/>
金盆水裏潑銀泥<lb/>
宿妝殘粉未明天總在昭陽花樹邊寒食内人長白打<lb/>
庫中先散與金錢<lb/>
衆中愛得君王笑偷把金箱筆硯開書破紅蠻隔子上<lb/>
旋推當直美人來<lb/>
教遍宮娥唱遍詞暗中頭白沒人知樓中日日歌聲好<lb/>
<pb n="KR4h0161_WYG_056-11b"/>
不問從初學阿誰<lb/>
青樓小婦砑裙長總被抄名入教坊春設殿前多隊舞<lb/>
棚頭各别請衣裳<lb/>
艾心芹葉初生小秖鬭時新不鬭花總待大家般數盡<lb/>
袖中拈出鬱金芽<lb/>
玉簫改調筝移柱催換紅羅繡舞筵未戴柘枝花㡌子<lb/>
兩行宮監在簾前<lb/>
忩忩户户院相當總有珠簾玳瑁床雖道君王不來宿<lb/>
<pb n="KR4h0161_WYG_056-12a"/>
帳中長是炷牙香<lb/>
雨入珠簾滿殿涼避風新出玉盆湯内人恐要秋衣著<lb/>
不住燻籠換好香<lb/>
金吾除夜進儺名畫袴朱衣四隊行院院燒燈如白日<lb/>
沈香火底坐吹笙<lb/>
樹頭樹底覔殘紅一片西飛一片東自是桃花貪結子<lb/>
錯教人恨五更風<lb/>
宮花不共外邊同正月長生一朶紅供御櫻桃看守别<lb/>
<pb n="KR4h0161_WYG_056-12b"/>
直無鵶鵲到園中<lb/>
紅燈睡裏喚春雲月上三更直宿分金砌雨來行歩滑<lb/>
兩人擡起隱花裙<lb/>
蠭鬚蟬翅薄鬆鬆浮動搔頭似有風一度出時抛一遍<lb/>
金條零落滿函中<lb/>
歩行送入長門裏不許來辭舊院花只恐他時身到此<lb/>
乞求恩赦放還家<lb/>
嫌羅不著索輕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>對靣教人染褪紅衫子成來一遍出<lb/>
<pb n="KR4h0161_WYG_056-13a"/>
今朝看處滿園中<lb/>
後宮宮女無多少起得園中笑一團舞蝶落花相看著<lb/>
春風共語亦應難<lb/>
忽地金輿向月陂内人接著便相隨却回龍武軍前過<lb/>
當殿教開卧鴨池<lb/>
春來睡困不梳頭嬾逐君王苑北遊暫向玉花階上坐<lb/>
簸錢贏得兩三籌<lb/>
彈棋玉指兩參差背局臨虚鬬著危先打角頭紅子落<lb/>
<pb n="KR4h0161_WYG_056-13b"/>
上三金字半邊垂<lb/>
宛轉黄金白柄長青荷葉子畫鴛鴦把來不是呈新様<lb/>
欲進微風到御床<lb/>
供御香方加減頻水沈山麝毎回新内中不許相傳出<lb/>
已被醫家寫與人<lb/>
藥童食後送雲漿高殿無風扇小涼每到日中重掠鬢<lb/>
又衣騎馬遶宮廊<lb/>
畫作天河刻作牛玉梭金鑷綵橋頭每年宮女穿針夜<lb/>
<pb n="KR4h0161_WYG_056-14a"/>
勅賜諸親乞巧樓<hi>歐陽詩話云建宮詞百首多言唐禁中事皆史傳小説所不載往往見於</hi>
<hi>其詩</hi>
　　霓裳詞<lb/>
傳呼法部按霓裳新得承恩别作行日晩貴妃樓上看<lb/>
内人舁出綵羅箱<lb/>
朝元閣上風初起夜聽霓裳玉露寒宮女月中更替立<lb/>
黄金梯滑並行難<lb/>
　　御獵<lb/>
<pb n="KR4h0161_WYG_056-14b"/>
青山直遶鳳城頭滻水斜分入御溝新教内人唯射鴨<lb/>
長隨天子苑東遊<lb/>
　　華清宮<lb/>
酒幔高樓一百家宮前楊栁寺前花内園分得温湯水<lb/>
二月中旬已進𤓰<hi>風俗通曰尚書御史所止皆曰寺天寳四載置百司於湯所故有寺</hi>
　　舊宮人<lb/>
先帝舊宮宮女在亂絲猶掛鳳凰釵霓裳法曲渾抛却<lb/>
獨自花間掃玉堦<lb/>
<pb n="KR4h0161_WYG_056-15a"/>
　　十五夜望月<lb/>
中庭地白樹棲鵶冷露無聲濕桂花今夜月明人盡望<lb/>
不知秋思在誰家<lb/>
　　對酒<lb/>
為病比來渾斷絶縁花不免却知聞從來事事闗身少<lb/>
主領春風只在君<lb/>
　　夜看揚州市<lb/>
夜市千鐙照碧雲高樓紅袖客紛紛如今不似時平日<lb/>
<pb n="KR4h0161_WYG_056-15b"/>
猶自笙歌徹曉聞<lb/>
　　題酸棗縣蔡中郎碑<lb/>
蒼苔滿字土埋龜風雨銷磨絶妙辭不向圖經中舊見<lb/>
無人知是蔡邕碑<lb/>
　　廢寺<lb/>
廢寺亂來為縣驛荒松老栢不生烟空廊屋漏畫僧盡<lb/>
梁上猶書天寳年<lb/>
　　贈李愬僕射<lb/>
<pb n="KR4h0161_WYG_056-16a"/>
和雪翻營一夜行神旗凍定馬無聲遥看火號連營赤<lb/>
知是先鋒已上城<lb/>
　　贈陳評事<lb/>
識君雖向歌鍾㑹説事不離雲水間春夜酒醒長起坐<lb/>
鐙前一紙洞庭山<lb/>
　　朝天詞寄魏博田侍中<lb/>
山川初展國圖寛未識龍顔坐不安風動白髯旌節下<lb/>
過時天子御樓看<lb/>
<pb n="KR4h0161_WYG_056-16b"/>
相感君臣總淚流恩深舞蹈不知休初從戰地來無物<lb/>
唯奏新添十八州<lb/>
催修水殿宴沂公與别諸侯總不同隔月太常先習樂<lb/>
金書牌纛彩雲中<lb/>
無人敢奪在先籌天子門邊送與毬遥索綵箱新様錦<lb/>
内人舁出馬前頭<lb/>
御馬牽來親自試珠毬到處玉蹄知殿頭宣賜連催上<lb/>
未解紅纓不敢騎<lb/>
<pb n="KR4h0161_WYG_056-17a"/>
老作三公徑獻夀臨時猶自語差池私從班裏來長跪<lb/>
捧上金杯便合儀<lb/>
四海無波乞放閒三封手䟽犯龍顔他時若有邊塵動<lb/>
不待天書自出山<lb/>
胡馬悠悠未盡歸玉闗猶隔吐蕃旗老臣一表求高卧<lb/>
邊事從今遣問誰<lb/>
威容難盡改頻頻眉目分毫恐不真有詔别圖書閣上<lb/>
先教粉本定風神<lb/>
<pb n="KR4h0161_WYG_056-17b"/>
重賜弓刀内宴回看人城外滿樓臺君臣不作多時别<lb/>
収盡邊旗當日來<lb/>
　　寄蜀中薛濤校書<lb/>
萬里橋邊女校書枇杷花裏閉門居掃眉才子於今少<lb/>
管領春風總不如<lb/>
　　送田侍中歸鎮<lb/>
去處長将决勝籌迴迴身在陣前頭賊城破後先鋒入<lb/>
恣看紅妝不敢収<lb/>
<pb n="KR4h0161_WYG_056-18a"/>
熨帖朝衣抛戰袍䕫龍班裏侍中高對時先奏牙門将<lb/>
次第天恩與節旄<lb/>
踏著家鄉馬脚輕暮山秋色眼前明老人上酒齊頭拜<lb/>
得侍中來盡再生<lb/>
功成誰不擁藩方富貴還湏是本鄉萬里雙旌汾水上<lb/>
玉鞭遥指白雲莊<lb/>
鼓吹旛旗道兩邊行男走女喜駢闐舊交省得當時别<lb/>
指㸃如今却少年<lb/>
<pb n="KR4h0161_WYG_056-18b"/>
廣埸破陣樂初休彩纛高於百尺樓老將氣雄争起舞<lb/>
管絃廻作大纒頭<lb/>
將士請衣忘却貧緑忩紅燭酒樓新家家盡踏還鄉曲<lb/>
明月街中不絶人<lb/>
　歐陽詹<lb/>
　　詹字行周晉江人貞元八年擢第為國子監四門<lb/>
　　助教詹言秀而多思故相常衮觀察福州賞識之<lb/>
　　閩人舉進士自詹始與同年韓愈善<lb/>
<pb n="KR4h0161_WYG_056-19a"/>
　古體詩<lb/>
　　銅雀妓<lb/>
蕭條登古臺廻首黄金屋落葉不歸林高陵永為谷妝<lb/>
容徒自麗舞態閲誰目嗚咽繐帷前歌聲苦於哭<lb/>
　　翫月詩<hi>并序</hi>
　　　月可翫翫月古也謝賦鮑詩朓之庭前亮之樓<lb/>
　　　中皆翫也貞元十二年甌閩君子陳可封在秦<lb/>
　　　寓於永崇里華陽觀予與鄉故人安陽邵楚萇<lb/>
<pb n="KR4h0161_WYG_056-19b"/>
　　　濟南林藴潁川陳詡亦旅長安秋八月十五日<lb/>
　　　夜詣陳之居修厥翫事月之為翫冬則繁霜太<lb/>
　　　寒夏則蒸雲太熱雲蔽月霜侵人蔽與侵俱害<lb/>
　　　乎翫秋之於時後夏先冬八月之於秋季始孟<lb/>
　　　終十五於夜又月之中稽於天道則寒暑均取<lb/>
　　　於月數則蟾兔圓况埃壒不流太空悠悠嬋娟<lb/>
　　　徘徊桂華上浮升東林入西樓肌骨與之䟽涼<lb/>
　　　神魂與之清冷四君子悦而相謂曰斯古人所<lb/>
<pb n="KR4h0161_WYG_056-20a"/>
　　　以為翫也既得古人所翫之意宜襲古人所翫<lb/>
　　　之事乃作翫月詩詩曰<lb/>
八月三五夕舊嘉蟾兔光斯從古人好共下今宵堂素<lb/>
魄皎孤凝芳輝紛四揚徘徊林上頭泛灔天中央皓露<lb/>
助流華輕飇佐浮涼清冷到肌骨潔白盈衣裳惜此苦<lb/>
宜翫攬之非可將含情顧廣庭願勿沈西方<lb/>
　　答韓十八駑驥吟<lb/>
故人舒其憤作爾駑驥篇駑取易售陳驥以難知言委<lb/>
<pb n="KR4h0161_WYG_056-20b"/>
曲感旣深咨嗟詞亦殷伊情有逺瀾余志遊其源室在<lb/>
周孔堂道適堯舜門調雅聲寡同途遐勢難翻顧兹萬<lb/>
恨來假彼二物云賤貴而貴賤世人良共然芭蕉一葉<lb/>
妖戎葵一花妍異無材實資手植堦墀前楩楠十圍瑰<lb/>
松栢百尺堅罔念棟梁功野長丘墟邊傷哉昌黎韓焉<lb/>
得不迍邅上帝本厚生大君方建元實将庇羣甿庶此<lb/>
規崇軒班爾圖永安掄擇其精專君看廣厦中豈有庭<lb/>
前萱<lb/>
<pb n="KR4h0161_WYG_056-21a"/>
　　李評事公進示文集以詩贈之<lb/>
風雅不墜地五言始君先希㣲嘉㑹章杳冥河梁篇理<lb/>
蔓語無枝言一意則千往來更後人澆蕩醨前源傾筐<lb/>
實不収樸樕華争繁大教䕶微㫖哲人生令孫髙飇激<lb/>
頹波坐使横流翻昔日越重阻側聆滄海傳逮兹覿清<lb/>
揚幸覩青琅編泠泠中山醇片片崑山璠一杯有餘味<lb/>
再覽增光鮮對寳豈皆鍳握鞶良自妍吾其告先師六<lb/>
義今還全<lb/>
<pb n="KR4h0161_WYG_056-21b"/>
　　蜀中将迴留辭韋相公<hi>貫之</hi>
寧體則雲構方前恒玉食貧居豈及此要自懐歸憶在<lb/>
夢闗山逺如流嵗華逼明晨首鄉路迢逓孤飛翼<lb/>
　　太原旅懐呈薛十八侍御齊十二奉禮<lb/>
前來稱英俊有食主人魚後來曰賢才又受主人車伊<lb/>
予亦投刺恩煦胡彫疎既覩主人靣又獻主人書餬口<lb/>
百家周賃廡三月餘眼見寒序臻坐送秋光除西日惄<lb/>
饑腸北風集絺裾升堂有知音此意當何如<lb/>
<pb n="KR4h0161_WYG_056-22a"/>
　　自懐州却赴洛途中作<lb/>
惆悵䇿疲馬孤蓬被風吹昨東今又西冉冉長路岐嵗<lb/>
晩樹無葉夜寒霜滿枝依人恒辛苦㝠寞天何知<lb/>
　　晨装行<lb/>
邨店月西入山枝鵯鵊聲求燈徹夜席束囊事晨征寂<lb/>
寂人尚眠悠悠天未明豈無偃息心所務前有程<lb/>
　　同諸公過福先寺律院宣上人房<lb/>
律座下朝講晝門猶掩闗叨同静者來正值高雲閒寂<lb/>
<pb n="KR4h0161_WYG_056-22b"/>
爾方丈内瑩然虚白間千燈智慧心片玉清羸顔松色<lb/>
落深井竹隂寒小山晤言流曦晩惆悵歸人寰<lb/>
　　初發太原途中寄太原所思<lb/>
驅馬覺漸逺廻頭長路塵高城已不見况復城中人去<lb/>
意自未甘居情諒猶辛五原東北晉千里西南秦一屨<lb/>
不出門一車無停輪流萍與繫匏早晩期相親<lb/>
　　春日途中寄故園所親<lb/>
客路度年華故園未云返悠悠去源水日日秖有逺始<lb/>
<pb n="KR4h0161_WYG_056-23a"/>
嘆秋葉零又看春草晩寄書南飛鴻相憶劇鄉縣<lb/>
　　賦得秋河曙耿耿送郭秀才赴舉<lb/>
月沒天欲明秋河尚凝白皚皚積光素耿耿横虚碧南<lb/>
斗接北辰連空濛澒洞浮高天蕩蕩漫漫皆晶然實類<lb/>
平蕪流大川星為潭底珠雲是波中烟鷄鳴漏盡東方<lb/>
作空曲蒼蒼曉烟落雁叫疑從清淺驚鴻聲似在沿洄<lb/>
泊并州細侯直下孫才膺秋賦懐金門念排雲漢将飛<lb/>
翻仰之踴躍當華軒夜來陪餞歐陽子偶坐通宵見深<lb/>
<pb n="KR4h0161_WYG_056-23b"/>
㫖心知慷慨日昭回前程志在青冥裏<lb/>
　　汝川行<lb/>
汝墳春女蠶忙月朝起採桑日西沒輕綃裙露紅羅襪<lb/>
半蹋金梯倚枝歇垂空玉腕若無骨映葉朱唇似花發<lb/>
相歡誰是遊冶郎蠶休不得岐路旁<lb/>
　　許州途中<lb/>
秦川行盡潁川長呉江越嶺已同方征途渺𣺌烟茫茫<lb/>
未得還鄉傷近鄉隨萍逐梗見春光行樂登臺鬭在旁<lb/>
<pb n="KR4h0161_WYG_056-24a"/>
林間啼鳥野中芳有似故園皆斷腸<lb/>
　近體詩<lb/>
　　送少微上人歸徳峯<lb/>
不負人間累棲身任所從灰心聞密行菜色見羸容幻<lb/>
世方同誤深居願繼蹤孤雲與禪誦别後在何峯<lb/>
　　荆南夏夜水樓懐昭丘直上人雲夢李莘<lb/>
無機成旅逸中夜上江樓雲静月如練水凉風似秋鳬<lb/>
聲聞夢澤黛色上昭丘不逺人情在良宵恨獨遊<lb/>
<pb n="KR4h0161_WYG_056-24b"/>
　　早秋登慈恩寺塔<lb/>
寳塔過千仭登臨盡四維毫端分馬頰墨㸃辨蛾眉地<lb/>
逈風彌𦂳天長日又遲因高欲有賦逺意慘生悲<lb/>
　　九日廣陵同陳十五先輩登高懐林十二先輩<lb/>
客路重陽日登高寄上樓風烟今令節臺閣古雄州泛<lb/>
菊聊斟酒持萸懶插頭情人共惆悵良久不同遊<lb/>
　　咏徳上太原李尚書<lb/>
那以公方郭細侯并州非復舊并州九重帝宅司丹地<lb/>
<pb n="KR4h0161_WYG_056-25a"/>
十萬兵樞擁碧油鏘玉半為趨閣吏腰金皆是走庭流<lb/>
王褒見徳空知頌身在三千最上頭<lb/>
　　奉和太原鄭中丞登龍興寺閣<lb/>
青忩朱户半天開極目凝神望㡬廻晉國頽墉生草樹<lb/>
皇家瑞氣在樓臺千條水入黄河去萬㸃山從紫塞來<lb/>
獨恨侍遊違長者不知高意是誰陪<lb/>
　　薛舍人使君觀察韓判官侍御許雨晴到所居既<lb/>
　　　霽先呈即事<lb/>
<pb n="KR4h0161_WYG_056-25b"/>
江皋昨夜雨収梅<hi>江南夏雨曰梅</hi>寂寂衡門與釣臺西島落花<lb/>
隨水至前山飛鳥出雲来觀風駟馬能言駐行縣雙旌許<lb/>
暫廻豈不偶然聊為竹空令石徑掃莓苔<lb/>
　　題延平劍潭<lb/>
想像精靈欲見難通津一去水漫漫空餘昔日凌霜色<lb/>
長與澄潭生晝寒<lb/>
　　秋夜寄𢎞濟上人<lb/>
尚被浮名誘此身今時誰與徳為鄰遥知是夜檀溪上<lb/>
<pb n="KR4h0161_WYG_056-26a"/>
月照千峯為一人<lb/>
　　許州送張中丞出臨潁鎮<lb/>
心誦隂符口不言風驅千騎出轅門孫呉去後無長策<lb/>
誰敵留侯直下孫<lb/>
　　宿建溪中宵即事<lb/>
蕯藭一席眠還坐蛙噪螢飛夜未央僮僕舟人空寂寂<lb/>
隔簾微月入中倉<lb/>
　　九日廣陵登高懐邵二先輩<lb/>
<pb n="KR4h0161_WYG_056-26b"/>
簪萸泛菊俯平阡飲過三杯却惘然十嵗此辰同醉友<lb/>
登高各處已三年<lb/>
　栁淡<lb/>
　　淡字中庸河東人有文名蕭頴士愛其才以女妻<lb/>
　　之仕為洪府户曹<lb/>
　近體詩<lb/>
　　幽院早春<lb/>
草短花初拆苔青栁半黄隔簾春雨細髙枕曉鶯長無<lb/>
<pb n="KR4h0161_WYG_056-27a"/>
事含閒夢多情識異香欲尋蘇小小何處覔錢塘<lb/>
　　夜渡江<hi>一作姚崇詩</hi>
夜渚帯浮烟蒼茫晦逺天舟輕不覺動纜急始知牽聽<lb/>
笛遥㝷岸聞香暗識蓮唯看去帆影常似客心懸<lb/>
　　寒食戲贈<lb/>
春暮越江邊春隂寒食天杏花香麥粥栁絮伴鞦韆酒<lb/>
是芳菲節人當桃李年不知何處恨已解入筝絃<lb/>
　　涼州曲<lb/>
<pb n="KR4h0161_WYG_056-27b"/>
闗山萬里逺征人一望闗山淚滿巾青海戌頭空有月<lb/>
黄沙磧裏本無春<lb/>
　　征人怨<lb/>
嵗嵗金河復玉闗朝朝馬䇿與刀環三春白雪歸青塜<lb/>
萬里黄沙逺黒山<lb/>
　張繼<lb/>
　　繼字懿孫襄州人登天寳進士第大歴末授檢校<lb/>
　　祠部員外郎分掌財賦於洪州<lb/>
<pb n="KR4h0161_WYG_056-28a"/>
　近體詩<lb/>
　　晩次淮揚<lb/>
微涼風葉下楚俗轉清閒候館臨秋水郊扉掩暮山月<lb/>
明潮漸滿露濕雁初還浮客了無定萍流淮海間<lb/>
　　㑹稽秋晩奉呈于太守<lb/>
寂寞訟庭幽森森㦸户秋山光隱危堞湖色上高樓禹<lb/>
穴探書罷天台作賦遊浮雲將越客嵗晩共淹留<lb/>
　　送張中丞歸幕<lb/>
<pb n="KR4h0161_WYG_056-28b"/>
獨受主恩歸當朝似者稀玉壺分御酒金殿賜春衣拂<lb/>
席流鶯醉鳴鞭駿馬肥滿臺簪白筆捧手戀清輝<lb/>
　　馮翊西樓<lb/>
城上西樓倚暮天樓中歸望正悽然近郭亂山横古渡<lb/>
野荘喬木帯新烟北風吹雁聲能苦逺客辭家月再圓<lb/>
陶令好文常對酒相招那惜醉為眠<lb/>
　　閶門即事<lb/>
耕夫占募逐樓舡春草青青萬頃田試上吴門看郡郭<lb/>
<pb n="KR4h0161_WYG_056-29a"/>
清明幾處有新烟<lb/>
　　楓橋夜泊<lb/>
月落烏啼霜滿天江邨漁火對愁眠姑蘇城外寒山寺<lb/>
夜半鐘聲到客船<lb/>
　張南史<lb/>
　　南史字季直幽州人以試參軍避亂居於楊子再<lb/>
　　召未赴而卒<lb/>
　近體詩<lb/>
<pb n="KR4h0161_WYG_056-29b"/>
　　殷卿宅夜宴<lb/>
日暗城烏宿天寒櫪馬嘶詞人留上客妓女出中閨積<lb/>
雪連燈照回廊暎竹迷太常今夜宴誰不醉如泥<lb/>
　　陸勝宅秋暮雨中<hi>探韻同作</hi>
同人永日自相將深竹閒園偶辟疆已被秋風教憶鱠<lb/>
更聞寒雨勸飛觴歸心莫問三江水旅服從沾九月霜<lb/>
醉裏欲㝷騎馬路蕭條幾處有垂楊<lb/>
　　春日道中寄孟侍御<lb/>
<pb n="KR4h0161_WYG_056-30a"/>
春來遊子傍歸路時有白雲遮獨行水流亂赴石潭響<lb/>
花開不知山樹名誰家魚網求鮮食幾處人烟事火耕<lb/>
昨日已嘗春酒熟一杯思與孟嘉傾<lb/>
　蘇渙<lb/>
　　渙少喜剽盗善用白弩巴蜀商人苦之號白跖以<lb/>
　　比荘蹻後折節讀書登第湖南崔瓘辟為從事瓘<lb/>
　　遇害渙走交廣與哥舒晃反誅<lb/>
　　杜甫贈渙詩序云誦近詩數首才力素壮詞句動<lb/>
<pb n="KR4h0161_WYG_056-30b"/>
　　人憶其湧思雷出書篋几杖之外殷殷留金石聲<lb/>
　　高仲武云渙知非變節復扇亂侵敗王畧此猶蛟<lb/>
　　龍見血本質彰矣變律詩文意長於諷刺亦有陳<lb/>
　　拾遺一鱗半甲昔漢䇿紀蒯通説詞皇史録祖君<lb/>
　　彦書檄豈但不棄雕蟲亦以寓戒君子<lb/>
　古體詩<lb/>
　　變律詩<lb/>
日月東西行照在大荒北其中有燭龍靈怪人莫測開<lb/>
<pb n="KR4h0161_WYG_056-31a"/>
目為晨暉閉目為夜色一開復一閉明晦無休息居然<lb/>
六合内曠哉天地徳天地且不言世人强喧喧<lb/>
毒蜂成一窠高掛惡木枝行人百步外目動魂亦飛長<lb/>
安大道旁挾彈誰家兒右手持金丸引滿無所疑一中<lb/>
紛下來勢若風雲隨身如萬箭攅宛轉迷所之徒有疾<lb/>
惡心奈何不知機<lb/>
養蠶為素絲葉盡蠶不老傾筐對空林此意向誰道一<lb/>
女不得織萬夫受其寒一夫不得意四海行路難禍亦<lb/>
<pb n="KR4h0161_WYG_056-31b"/>
不在大福亦不在先世路險孟門吾徒當勉旃<lb/>
　　懐素上人草書歌兼送謁徐廣州<lb/>
張顛歿來二十年謂言草聖無人傳零陵沙門繼其後<lb/>
新書草字大如斗興來走筆如旋風醉後耳熱心更兇<lb/>
忽如裴旻舞雙劔七星錯落纒蛟龍又如呉生畫神鬼<lb/>
魑魅魍魎驚竄空鉤鎖相連勢不絶倔强毒虵争屈鐵<lb/>
西河舞劔氣凌雲孤蓬自振唯有君今日華堂看灑落<lb/>
四座喧呼歎佳作回首邀余賦一章欲令羡價齊鍾張<lb/>
<pb n="KR4h0161_WYG_056-32a"/>
　琅琅誦句三百字何似醉僧顛復狂忽然告我遊南溟<lb/>
　言祈亞相求大名亞相書翰凌獻之見君絶意必深知<lb/>
　南中紙價當日貴只恐貪泉成墨池<lb/>
　　鄭常<lb/>
　　　常氏里莫詳品彚云肅代間人<lb/>
　　近體詩<lb/>
　　　寄邢逸人<lb/>
　羡君無外事日與世情違地僻人難到溪深鳥自飛儒<lb/>
<pb n="KR4h0161_WYG_056-32b"/>
　衣荷葉老野飯藥苖肥疇昔江湖意而今憶共歸<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻五十六<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_057-1a"/>
　欽定四庫全書<lb/>
御定全唐詩録巻五十七<lb/>
　　權徳輿<lb/>
　　　徳輿字載之畧陽人起家河南幕府徳宗聞其名<lb/>
　　　召為左補闕知制誥中書舍人歴禮部侍郎三典<lb/>
　　　貢舉元和五年以禮部尚書同平章事罷守本官<lb/>
　　　後為東都留守又鎮興元卒贈左僕射諡文徳輿<lb/>
　　　三嵗能變四聲四嵗能詩賦嗜讀書無寸景暫倦<lb/>
<pb n="KR4h0161_WYG_057-1b"/>
　　　其文雅正而𢎞博羽儀朝行三十載醖藉風流為<lb/>
　　　時稱嚮<lb/>
　　古體詩<lb/>
　　　古意<lb/>
　家人强進酒酒復能忘情持杯未飲時衆感紛已盈明<lb/>
　月照我傍庭柯振秋聲空階白露下枕席涼風生所思<lb/>
　萬里餘水濶山縱横佳期憑夢想未晩愁鷄鳴願得一<lb/>
　心人當年歡樂并長筵映玉俎素指彈秦筝<graphic n="KR1863" url="https://raw.githubusercontent.com/kanripo/KR-Gaiji/master/images/KR1863.png" mimeType="image/png"/>睇呈巧<lb/>
<pb n="KR4h0161_WYG_057-2a"/>
笑恵音激淒清此願良未果永懐空如酲<lb/>
　　與沈十九拾遺同遊棲霞寺上方夜於亮上人院<lb/>
　　　㑹宿<lb/>
攝山標勝絶暇日諧相矚縈紆松路深繚繞雲巖曲重<lb/>
樓回樹杪古像鑿山腹人逺水木清地深蘭桂馥層臺<lb/>
聳金碧絶頂摩浄緑下界誠可悲南朝紛在目焚香入<lb/>
古殿待月出深竹稍覺天籟清自傷人世促宗雷此相<lb/>
遇偃放隨所欲清論月輪低間吟茗花熟一生如土梗<lb/>
<pb n="KR4h0161_WYG_057-2b"/>
萬慮相桎梏永願事潛師窮年此棲宿<lb/>
　　月夜江行<lb/>
扣舷不能寐浩露清衣襟彌傷孤舟夜逺結萬里心幽<lb/>
興惜瑶草素懐寄鳴琴三奏月初上寂寥寒江深<lb/>
　　豐城劔池驛<lb/>
龍劒昔未發泥沙相晦藏向非張茂先孰辨斗牛光神<lb/>
物不自達聖賢亦彷徨我行豐城野慷慨心内傷<lb/>
　　晩渡楊子江郤寄江南親故<lb/>
<pb n="KR4h0161_WYG_057-3a"/>
返照滿寒流輕舟任揺漾支頤見千里烟景非一状逺<lb/>
岫有無中片帆風水上天清去鳥滅浦迥寒沙漲樹晩<lb/>
疊秋嵐江空翻宿浪胷中千萬慮對此一清曠回首碧<lb/>
雲深佳人不可望<lb/>
　　早發杭州泛富春江寄陸三十六公祐<lb/>
候曉起徒馭春江多好風白波連青雲蕩漾晨光中四<lb/>
望浩無際沈憂將此同未離奔走途但恐成悲翁俯視<lb/>
觸餌鱗仰目凌霄鴻纓塵日已厚心累何時空泛泛此<lb/>
<pb n="KR4h0161_WYG_057-3b"/>
人世所向皆樊籠唯應杯中物醒醉為窮通故人元圃<lb/>
姿瓊樹分青葱終當北山去共結蘭桂叢<lb/>
　　古樂府<lb/>
光風淡蕩百花吐樓上朝朝學歌舞身年二八壻侍中<lb/>
幼妹承恩兄尚主緑忩珠箔繡鴛鴦侍婢先焚百和香<lb/>
鶯嗁日出不知曙寂寂羅幃春夢長<lb/>
　　妾薄命篇<lb/>
昔住邯鄲年尚少只是嬌羞弄花鳥青樓碧紗大道邊<lb/>
<pb n="KR4h0161_WYG_057-4a"/>
緑楊日暮風褭褭嬋姢玉貎二八餘自矜顔色花不如<lb/>
麗質全勝秦氏女藁砧寧用專城居嵗去年來年漸長<lb/>
青蛾紅粉全堪賞玉樓珠箔但閒居南陌東城詎來往<lb/>
韶光日日看漸遲摽梅既落行有時寧知燕趙娉婷子<lb/>
翻嫁幽并遊俠兒年年結束青絲騎出門一去何時至<lb/>
秋月空懸翡翠簾春幃嬾卧鴛鴦被沙塞經時不寄書<lb/>
深閨愁獨意何如花前拭淚情無限月下調絃恨有餘<lb/>
離别苦多相見少洞房愁夢何時曉閒看雙燕淚霏霏<lb/>
<pb n="KR4h0161_WYG_057-4b"/>
静對空牀魂悄悄鏡裏紅顔不自禁陌頭香騎動春心<lb/>
為問佳期早晩是人人總解有黄金<lb/>
　　秋閨月<lb/>
三五二八光如練海上天涯人共見不知何處玉樓前<lb/>
乍入深閨玳瑁筵露濃香徑和愁坐風動羅帷照獨眠<lb/>
初巻珠簾看不足斜抱箜篌未成曲稍映妝臺臨綺忩<lb/>
遥知不語淚雙雙此時愁望知何極萬里秋天同一色<lb/>
靄靄遥分陌上光迢迢對此閨中憶早晚歸來歡燕同<lb/>
<pb n="KR4h0161_WYG_057-5a"/>
可憐歌吹月明中此夜不堪腸斷絶願隨流影到遼東<lb/>
　近體詩<lb/>
　　長相思<lb/>
少小别潘郎嬌羞倚畫堂有時裁尺素無事約殘黄鵲<lb/>
語臨妝鏡花飛落繡牀相思不解説明月照空房<lb/>
　　送映師歸本寺<lb/>
還歸栁寺去逺逺出人羣苔甃桐花落山忩桂樹薰引<lb/>
泉通絶澗放鶴入孤雲幸許宗雷到清談不易聞<lb/>
<pb n="KR4h0161_WYG_057-5b"/>
　　送王鍊師赴王屋洞<lb/>
稔嵗在芝田歸程入洞天白雲辭上國青鳥㑹羣仙自<lb/>
以碁消日寧資藥駐年相看話離别風馭忽泠然<lb/>
　　晩秋陪崔閣老張秘監閣老苖考功同遊昊天觀<lb/>
　　　時楊閣老新直未滿以詩見寄斐然酬和有愧<lb/>
　　　蕪音<lb/>
方駕遊何許仙源去似歸縈廻留勝賞瀟灑出塵機泛<lb/>
菊賢人至燒丹姹女飛歩虚清晩籟隱几吸晨輝竹徑<lb/>
<pb n="KR4h0161_WYG_057-6a"/>
琅玕合芝田沉瀣晞銀鉤三洞字瑶笥六銖衣麗句翻<lb/>
紅藥佳期限紫㣲徒然一相望郢曲和應稀<lb/>
　　送工部張曹長大夫奉使西蕃<lb/>
殊鄰覆露同奉使小司空西候車徒出南臺節印雄吊<lb/>
詞將渥命導譯暢皇風故地山河在新恩玉帛通塞雲<lb/>
凝廢壘闗月照驚蓬青史書歸日翻輕五利功<lb/>
　　酬裴傑秀才新櫻桃<lb/>
新果真瓊液來應宴紫蘭圓疑竊龍頷色已奪雞冠逺<lb/>
<pb n="KR4h0161_WYG_057-6b"/>
火微微辨殘星隱隱看茂先知味易曼倩恨偷難忍用<lb/>
烹騂酪從将翫玉盤流年如可駐何必九華丹<lb/>
　　田家即事<lb/>
間卧藜牀對落暉翛然便覺世情非漠漠稻花資旅食<lb/>
青青荷葉製儒衣山僧相勸期中飯漁父同遊或夜歸<lb/>
待學尚平婚嫁畢渚烟溪月共忘機<lb/>
　　和司門殷員外早秋省中直夜寄荆南衛端公<lb/>
共嗟王粲滯荆州才子為郎憶舊遊涼夜偏宜粉署直<lb/>
<pb n="KR4h0161_WYG_057-7a"/>
清言逺待玉人酬風生北渚烟波濶露下南宮星漢秋<lb/>
早晩得為同舍侶知君両地結離憂<lb/>
　　待漏假寐夢歸江東舊居因寄恵闍黎茅處士<lb/>
十年江浦卧郊園閒夜分明結夢魂舍下烟蘿通古寺<lb/>
湖中雲雨到前軒南宗長老知心法東郭先生識化源<lb/>
覺後忽聞清漏曉又隨簪佩入君門<lb/>
　　送張閣老中丞持節冊吊回鶻<lb/>
旌斾翩翻擁漢官君行當得逺人歡分職南臺知禮重<lb/>
<pb n="KR4h0161_WYG_057-7b"/>
綴書東觀見才難金章玉節鳴騶逺白草黄雲出塞寒<lb/>
欲散别離唯有酒暫煩賔從駐征鞍<lb/>
　　玉臺體十首<lb/>
隱映羅衫薄輕盈玉腕圓相逢不肯語微笑畫屏前<lb/>
知向遼東去由來幾許愁破顔君莫怪嬌小不禁羞<lb/>
樓上吹簫罷閨中刺繡䦨佳期不可見盡日淚潺潺<lb/>
睡足珊瑚枕魂銷玳瑁牀羅衣不忍著羞見繡鴛鴦<lb/>
君去期花時花時君不至簷前雙燕飛落妾相思淚<lb/>
<pb n="KR4h0161_WYG_057-8a"/>
空閨滅燭夜羅幌獨眠時淚盡腸欲斷心知人不知<lb/>
秋風一夜至吹盡後庭花莫作經時别西隣是宋家<lb/>
獨自披衣坐更深月露寒隔簾腸欲斷争敢下階看<lb/>
昨夜裙帯解今朝蟢子飛鉛革不可棄莫是稾砧歸<lb/>
萬里行人至深閨夜未眠雙眉燈下掃不待鏡臺前<lb/>
　　敷水驛<lb/>
空見水名敷秦樓昔事無臨風駐征驛聊復捋髭鬚<lb/>
　　玉臺體<lb/>
<pb n="KR4h0161_WYG_057-8b"/>
嬋娟二八正嬌羞日暮相逢南陌頭試問佳期不肯道<lb/>
落花深處指青樓<lb/>
　　雜興<lb/>
琥珀尊開月映簾調絃理曲指纎纎含羞歛態勸君住<lb/>
更奏新聲刮骨鹽<lb/>
巫山雲雨洛川神珠襻香腰穩稱身惆悵妆成君不見<lb/>
含情起立問傍人<lb/>
　　舟行夜泊<lb/>
<pb n="KR4h0161_WYG_057-9a"/>
蕭蕭落葉送殘秋寂寞寒波急暝流今夜不知何處泊<lb/>
斷猿晴月引孤舟<lb/>
　　戲贈蘇九<lb/>
白首書忩成鉅儒不知簪組遍屠沽勸君莫問長安路<lb/>
且讀魯山于蒍于<lb/>
　　贈天竺靈隱二寺主<lb/>
石路泉流兩寺分㝷常鐘磬隔山聞山僧半在中峯住<lb/>
共占清猿與白雲<lb/>
<pb n="KR4h0161_WYG_057-9b"/>
　　太常寺宿齋有寄<lb/>
轉枕挑燈候曉鷄想君應歎太常妻長年多病偏相憶<lb/>
不遣歸時醉似泥<lb/>
　武元衡<lb/>
　　元衡字伯蒼河南緱氏人祖平一有名舉進士憲<lb/>
　　宗時拜門下侍郎同中書門下平章事後詔為劍<lb/>
　　南節度使八年召還秉政淮蔡用兵王承宗上䟽<lb/>
　　請赦呉元濟使人白事中書悖慢不恭元衡叱去<lb/>
<pb n="KR4h0161_WYG_057-10a"/>
　　承宗怨數上章誣詆未幾入朝出靖安里第夜漏<lb/>
　　未盡為賊所害<lb/>
　　元衡善為五言詩好事者傳之往往被於管絃嘗<lb/>
　　夏夜作詩云夜久喧暫息池臺惟月明無因駐清<lb/>
　　景日出事還生明日遇害初元和八年元衡自蜀<lb/>
　　再輔政時太㣲犯上相歴執法占者言今之三相<lb/>
　　皆不利始輕未重月餘李綘以足疾免明年十月<lb/>
　　李吉甫以暴疾卒至是元衡為盗所害年五十八<lb/>
<pb n="KR4h0161_WYG_057-10b"/>
　　始元衡與吉甫齊年又同為宰相及出鎮分領揚<lb/>
　　益及吉甫再入元衡亦還吉甫先一年以元衡生<lb/>
　　月卒元衡後一年以吉甫生月卒吉凶之數若符<lb/>
　　㑹焉先是長安謡曰打麥麥打三三三既而旋其<lb/>
　　袖曰舞了也解者謂打麥者打麥時也麥打者謂<lb/>
　　暗中突擊也三三三謂六月三日也舞了也謂元<lb/>
　　衡之卒也<lb/>
　　元衡卒劉禹錫作佳人怨二章云寳馬鳴珂踏曉<lb/>
<pb n="KR4h0161_WYG_057-11a"/>
　　塵魚文匕首犯華茵適來行哭里門外昨夜華堂<lb/>
　　歌舞人又云秉燭朝天遂不回路人彈指望高臺<lb/>
　　墻東便是傷心地夜夜秋螢飛去來<lb/>
　　晁公武云唐世工詩宦達者高適宦逹工詩者元<lb/>
　　衡<lb/>
　古體詩<lb/>
　　獨不見<lb/>
荆門一柱觀楚國三休殿環珮儼神仙輝光生顧盼春<lb/>
<pb n="KR4h0161_WYG_057-11b"/>
風細腰舞明月高堂宴夢澤水連雲渚宮花似霰俄驚<lb/>
白日晩始悟炎涼變别鳬異波濤離鴻分海縣南北斷<lb/>
相聞嘆嗟獨不見<lb/>
　　旬假西亭寄熊郎中<lb/>
旬休屏戎事涼雨北忩眠一夜江城夢萬里繞山川草<lb/>
木散幽氣池塘鳴早蟬妍芳落春後旅思生秋前紅槿<lb/>
燦庭艶緑蒲繁渚烟行歌獨酌謡坐撥朱絲絃哀玉不<lb/>
可扣華觴徒湛然聞君東林卧郡閣曠周旋酬對龍象<lb/>
<pb n="KR4h0161_WYG_057-12a"/>
侣灌注清泠泉如何無礙智猶苦病纒牽<lb/>
　　晨興寄贈竇使君<lb/>
江陵嵗方晏晨起盼庭柯白露傷紅葉清風斷緑蘿狥<lb/>
時真氣索念逺幽懐多夙昔東山意縱横南浦波有羙<lb/>
嬋娟子百慮攅雙蛾緘情鬱不舒幽竹自駢羅為子歌<lb/>
寒苦㫖酒朱顔酡世事浮雲變功名将奈何<lb/>
　　秋日對酒<lb/>
行年過始衰秋至獨先悲事往悸神魄感深滋涕洟百<lb/>
<pb n="KR4h0161_WYG_057-12b"/>
慮紛然在一醉兀無思寳瑟拂塵匣徽音凝朱絲幽圃<lb/>
蕙蘭氣烟忩松桂姿我乏濟時畧杖節撫坤維山川大<lb/>
兵後牢落空城池驚沙猶振野緑草生荒陂物變風雨<lb/>
順人懐天地慈春耕俟秋戰戎馬去封陲波瀾暗超忽<lb/>
堅白亦磷緇客有自嵩潁重徵栖隱期丹訣學仙晩白<lb/>
雲歸谷遲君恩不可報霜露繞南枝<lb/>
　　送唐次<lb/>
都門去馬嘶灞水春流淺青槐驛路長白日離尊晩望<lb/>
<pb n="KR4h0161_WYG_057-13a"/>
望烟景㣲草色行人逺<lb/>
　　望夫石<lb/>
佳人望夫處苔蘚封孤石萬里水連天巴江暮雲碧湘<lb/>
妃泣下竹成斑子規夜啼江樹白<lb/>
　近體詩<lb/>
　　西亭早秋送徐員外<lb/>
鼎鉉辭台座麾幢領益州曲池連月曉横角滿城秋有<lb/>
美皇華使曾同白社遊今來重相見偏覺艶歌愁<lb/>
<pb n="KR4h0161_WYG_057-13b"/>
　　送栁郎中裴起居<lb/>
沱江水緑波喧鳥去喬柯南浦别離處東風蘭杜多長<lb/>
亭春婉娩層漢路蹉跎㑹有歸朝日班超奈老何<lb/>
　　八月十五日酬從兄常望月有懐<lb/>
坐愛圓景滿况兹秋夜長寒光生露草夕韻出風篁地<lb/>
逺驚金奏天高失雁行如何北樓望不得共池塘<lb/>
　　春日與諸公汎舟<lb/>
千里雪山開沱江春水來駐帆雲縹緲吹管鶴徘徊身<lb/>
<pb n="KR4h0161_WYG_057-14a"/>
外流年駛樽前落景催不應歸棹逺明月在高臺<lb/>
　　同洛陽諸公餞盧起居<lb/>
蕭條寒日晏悽慘别魂驚寳瑟無聲怨金囊故贈輕赤<lb/>
墀方載筆油幕尚言兵暮宿青泥驛煩君淚滿纓<lb/>
　　江上寄隱者<lb/>
歸舟不計程江月屢虧盈靄靄滄波路悠悠離别情蒹<lb/>
葭連水國鼙鼓近梁城却憶沿江叟汀洲春草生<lb/>
　　送嚴紳遊蘭溪<lb/>
<pb n="KR4h0161_WYG_057-14b"/>
剡嶺窮邊海君遊到嶺西暮雲秋水濶寒雨夜猿啼地<lb/>
僻秦人少山多越路迷蕭蕭驅匹馬何處是蘭溪<lb/>
　　秋思<lb/>
秋空浩烟霧風栁怨寒蜩機杼夜聲切蕙蘭芳意消美<lb/>
人湘水曲桂檝洞庭遥常恐時光謝蹉跎紅艶凋<lb/>
　　夏日别盧太卿<lb/>
漢水清且廣江波渺復深葉舟烟雨夜之子别離心汀<lb/>
草結春怨山雲連暝隂年年南北淚今古共沾襟<lb/>
<pb n="KR4h0161_WYG_057-15a"/>
　　春夜與諸公同宴呈陸三十四郎中<lb/>
南國宴佳賔交情老倍親月慙紅燭淚花笑白頭人寳<lb/>
瑟常餘怨瓊枝不讓春更聞歌子夜桃李艶妝新<lb/>
　　長安春望<lb/>
宿雨浄烟霞春風綻百花緑楊中禁路朱㦸五侯家草<lb/>
色金隄晩鶯聲御栁斜無媒猶未達應共惜年華<lb/>
　　秋夜寄江南舊游<lb/>
寥落九秋晩端憂時物殘隔林螢影度出禁漏聲寒愁<lb/>
<pb n="KR4h0161_WYG_057-15b"/>
雨洞房掩孤燈遥夜闌懐賢夢南國興盡水漫漫<lb/>
　　送冦侍郎司馬之明州<lb/>
㪷酒上河梁驚魂去越鄉地窮滄海濶雲入剡山長蓮<lb/>
唱蒲魚熟人烟橘柚香蘭亭應駐楫今古共風光<hi>周禮職方</hi>
<hi>其利蒲魚盧綸詩同此利蒲魚俗本作蒲萄誤</hi>
　　送李正字之蜀<lb/>
已獻甘泉賦仍登片玉科漢官新組綬蜀國舊烟蘿劒<lb/>
壁秋雲斷巴江夜月多無窮别離思遥寄竹枝歌<lb/>
<pb n="KR4h0161_WYG_057-16a"/>
　　夏日陪馮許二侍郎與嚴秘書遊昊天觀覽舊題<lb/>
　　　寄同里楊華州中丞<lb/>
三伏草木變九城車馬煩碧霄廻騎射丹洞入桃源臺<lb/>
殿雲浮棟緌纓鶴在軒莫將真破妄聊用静持喧石甃<lb/>
古苔冷水筠涼簟翻黄公壚下嘆旌斾國東門<lb/>
　　奉酬淮南中書相公見寄<hi>并序</hi>
　　　皇帝改元之二年余與趙公同制入輔並為黄<lb/>
　　　門侍郎夏五月連拜𢎞文崇文大學士冬十月<lb/>
<pb n="KR4h0161_WYG_057-16b"/>
　　　詔授檢校吏部尚書兼門下侍郎彤弓玈矢出<lb/>
　　　鎮西蜀後九月趙公加大司馬之秩右弼如故<lb/>
　　　龍旗虎符出制淮海時號揚益俱為重藩左右<lb/>
　　　皇都萬里何逺公手提兵柄心匠化源芳詞貺<lb/>
　　　余情勤靡極質文相映金玉鏘然蜀道之阻長<lb/>
　　　楚郊之風物襟靈所屬盡在斯矣永懐趙公嵗<lb/>
　　　寒交好之情因成詩人不可方思之義聊書匪<lb/>
　　　報以欵遐心<lb/>
<pb n="KR4h0161_WYG_057-17a"/>
揚州隋故都竹使漢名儒翊聖恩華異持衡節制殊朝<lb/>
廷連受脤台座接訏謨金玉裁王度丹書奉帝俞九重<lb/>
辭象魏十萬握兵符鐵馬秋臨塞虹旌夜渡瀘江長梅<lb/>
笛怨天逺桂輪孤浩嘆烟霜曉芳期蘭蕙蕪雅言書一<lb/>
札賔海雁東隅嵗月奔波盡音徽霧雨濡蜀江分井絡<lb/>
錦浪入淮湖獨抱相思恨闗山不可踰<lb/>
　　和楊𢎞微春日曲江南望<lb/>
遲景靄悠悠傷春南陌頭暄風一澹蕩遐思幾殷憂龍<lb/>
<pb n="KR4h0161_WYG_057-17b"/>
去空仙詔鸞飛掩妓樓芳菲餘雨露冠蓋舊公侯朱㦸<lb/>
千門閉黄鸝百囀愁烟濛宫樹晩花咽石泉流寒谷律<lb/>
潛應中林蘭自幽商山將避漢晉室正藩周黍稷聞興<lb/>
歎瓊瑶畏見投君心即吾事微尚在滄洲<lb/>
　　長安秋夜懐陳京昆季<lb/>
鐘鼓九衢絶出門千里同逺情高枕夜秋思北忩空静<lb/>
見烟凝燭閒聽葉墜桐玉壺思洞徹瓊樹憶葱蘢螢影<lb/>
疎簾外鴻聲暗雨中羇愁難㑹靣嬾慢責微躬甲乙科<lb/>
<pb n="KR4h0161_WYG_057-18a"/>
攀桂圖書閣踐蓬一瓢非可樂六翮未因風寥落悲秋<lb/>
盡蹉跎惜嵗窮明朝不相見流淚菊花叢<lb/>
　　冬日漢江南行将赴夏口途次江陵界寄裴尚書<lb/>
五部擁雙旌南依墨客卿闗山迥梁甸波浪接湓城烟<lb/>
景迷時候雲帆𣺌去程蛤珠馮月吐蘆雁觸羅驚浦樹<lb/>
凝寒晦江天湛鏡清賞心隨處愜壯志逐年輕舟檝不<lb/>
可駐提封如任情向方曾指路射策許言兵蘭渚歇芳<lb/>
意菱歌非應聲元戎武昌守羊祜幸連營<lb/>
<pb n="KR4h0161_WYG_057-18b"/>
　　甲午嵗相國李公有北園寄贈之作吟翫歴時屢<lb/>
　　　促酬答機務不暇未及報章今古遽分電波增<lb/>
　　　感留墓劒而心許感鄰笛而意傷寓哀冥漠以<lb/>
　　　廣遺韻云<lb/>
機事勞西掖幽懐寄北園鶴巢深更静蟬噪斷猶喧仙<lb/>
醖百花馥艶歌雙衷翻碧雲詩變雅皇澤葉流根未報<lb/>
雕龍贈俄傷淚劍痕佳城開白日哀挽去青門禮命公<lb/>
台重烟霜隴樹繁天高不可問空使輔星昬<lb/>
<pb n="KR4h0161_WYG_057-19a"/>
　　和楊二舍人晩秋與崔二舍人張秘監苖考功同<lb/>
　　　遊昊天觀時中書寓直不得陪隨因追往年曾<lb/>
　　　與舊僚聨遊此觀紀題在壁已有淪亡書事感<lb/>
　　　懐輒以呈寄兼呈東省三給事之作楊君見徵<lb/>
　　　鄙詞因以繼和<lb/>
瑶圃高秋㑹金閨奉詔辰朱輪天上客白石洞中人珮<lb/>
響泉聲雜朝衣羽服親九重青瑣閉三秀紫芝新化藥<lb/>
秦方士偷桃漢侍臣玉笙王子駕遼鶴令威身嘆逝頽<lb/>
<pb n="KR4h0161_WYG_057-19b"/>
波速緘詞麗曲春重将悽恨意苔壁問遺塵<lb/>
　　秋懐奉寄朱補闕<lb/>
上苑繁霜降騷人起恨初白雲深陋巷衰草遍閒居暮<lb/>
色秋烟重寒聲牖葉虚潘生秋思苦陶令世情疏已製<lb/>
歸田賦猶陳諫獵書不知青𤨏客投分竟何如<lb/>
　　酬嚴維秋夜見寄<lb/>
遥夜思悠悠聞鐘逺夢休亂林螢燭暗零露竹風秋啓<lb/>
户雲歸棟褰簾月上鉤昭明逢聖代羇旅别滄洲騎省<lb/>
<pb n="KR4h0161_WYG_057-20a"/>
潘郎思衡門宋玉愁神仙慙李郭詞賦謝曹劉松栢應<lb/>
無變璚瑶不可酬誰堪此時景寂寞下高樓<lb/>
　　途次近蜀驛蒙恩賜寳刀及飛龍廏馬使還因寄<lb/>
　　　中書李鄭二公<lb/>
草草事行役遲遲違故闗碧幢遥隱霧紅斾漸依山感<lb/>
激酬恩淚星霜去國顔捧刀金錫字歸馬玉連環威鳳<lb/>
翔雙闕征夫䕶百蠻應憐宣室召温樹不同攀<lb/>
　　歸燕<lb/>
<pb n="KR4h0161_WYG_057-20b"/>
春色遍芳菲閒簷雙燕歸還同舊侶至來遶故巢飛敢<lb/>
望烟霄達多慙羽翮微啣泥傍金砌拾蕋到荆扉雲海<lb/>
經時别雕梁長日依主人能一顧轉盼自光輝<lb/>
　　聞相公三兄小園置宴以元衡寓直因寄上兼呈<lb/>
　　　中書三兄<lb/>
休沐限中禁家山傳勝遊露寒潘省夜木落庾園秋蘭<lb/>
菊迴幽步壺觴洽舊儔位高天禄閣詞異畔牢愁孤思<lb/>
琴先覺馳暉水競流明朝不相見清祀在圜丘<lb/>
<pb n="KR4h0161_WYG_057-21a"/>
　　送崔判官使太原<lb/>
勞君車馬此逡廵我與劉君本世親兩地山河分節制<lb/>
十年京洛共風塵笙歌幾處胡天月羅綺長留蜀國春<lb/>
報主末由湏盡敵相期萬里寳刀新<lb/>
　　送張六諫議歸朝<lb/>
詔書前日下丹霄頭戴儒冠脱皁貂笛怨栁營烟漠漠<lb/>
雲愁江館雨瀟瀟鴛鴻得路争先翥松桂凌寒識後凋<lb/>
歸去朝端如有問玉門闗外老班超<lb/>
<pb n="KR4h0161_WYG_057-21b"/>
　　酬嚴司空荆南見寄<lb/>
金貂再入三公府玉帳連封萬户侯簾巻青山巫峽曉<lb/>
烟開碧樹渚宫秋劉琨坐嘯風清塞謝朓題詩月滿樓<lb/>
白雪調高歌不得美人南望翠蛾愁<lb/>
　　南徐别業早春有懐<lb/>
生涯擾擾竟何成自愛深居隱姓名逺雁臨空翻夕照<lb/>
殘雲帯雨過春城花枝入户猶含潤泉水侵堦乍有聲<lb/>
虚度年華不相見離腸懐土併闗情<lb/>
<pb n="KR4h0161_WYG_057-22a"/>
　　摩訶池宴<lb/>
摩訶池上春光早愛水看花日日來穠李雪開歌扇掩<lb/>
緑楊風動舞腰回燕臺事往空留恨金谷時危悟惜才<lb/>
晝短欲将清夜繼西園自有月徘徊<lb/>
　　春暮郊居寄朱舍人<lb/>
幽深不謝子真居度日閒眠世事疎春水滿池新雨霽<lb/>
香風入户落花餘目隨鴻雁窮蒼翠心寄烟雲任卷舒<lb/>
回首知音青瑣闥何時一爲薦相如<lb/>
<pb n="KR4h0161_WYG_057-22b"/>
　　秋燈對雨寄史近崔積<lb/>
坐聽宫城傳晩漏起看衰葉下寒枝空庭緑草結離念<lb/>
細雨黄花贈所思蟋蜶已驚良節度茱萸偏憶故人期<lb/>
相逢莫厭樽前醉春去秋來自不知<lb/>
　　春題龍門香山寺<lb/>
衆香天上梵仙宫鐘磬寥寥半碧空清景乍開松嶺月<lb/>
亂流長響石樓風山河杳映春雲外城闕參差曉樹中<lb/>
欲盡出㝷那可得三千世界本無窮<lb/>
<pb n="KR4h0161_WYG_057-23a"/>
　　酬談校書長安秋夜對月寄諸故舊<lb/>
故園千里𣺌遐情黄葉蕭條白露生驚鵲遶枝風滿幌<lb/>
寒鐘送曉月當楹蓬山高價傳新韻槐市芳年挹盛名<lb/>
莫怪孔融悲嵗序五侯門館重婁卿<lb/>
　　送田三端公還鄂州<lb/>
孤雲迢逓戀滄洲勸酒梨花對白頭南陌送歸車騎合<lb/>
東城怨别管絃愁青油幕裏人如玉黄鶴樓中月並鉤<lb/>
君去庾公應借問馳心千里大江流<lb/>
<pb n="KR4h0161_WYG_057-23b"/>
　　春興<lb/>
楊栁隂隂細雨晴殘花落盡見流鶯春風一夜吹香夢<lb/>
又逐春風到洛城<lb/>
　　重送盧三十一起居<lb/>
相如擁傳有光輝何事䦨干淚濕衣舊府東山餘妓在<lb/>
重将歌舞送君歸<lb/>
　　題嘉陵驛<lb/>
悠悠風斾繞山川山驛空濛雨似烟路半嘉陵頭已白<lb/>
<pb n="KR4h0161_WYG_057-24a"/>
蜀門西更上青天<lb/>
　　摩訶池送李侍御之鳳翔<lb/>
栁暗花明池上山高樓歌酒換離顔他時欲寄相思字<lb/>
何處黄雲是隴闗<lb/>
　　渡淮<lb/>
暮濤凝雪長淮水細雨飛梅五月天行子不湏愁夜泊<lb/>
緑楊多處有人烟<lb/>
　　塞外月夜寄荆南熊侍御<lb/>
<pb n="KR4h0161_WYG_057-24b"/>
南依劉表北劉琨征戰年年簫鼓喧雲雨一乖千萬里<lb/>
長城秋月洞庭猿<lb/>
　　同張惟送霍總赴池州<lb/>
春風簫管怨津樓三奏行人醉不留别後相思江一岸<lb/>
落花飛處杜鵑愁<lb/>
　羊士諤<lb/>
　　士諤泰山人登貞元元年進士第元和初以省郎<lb/>
　　貶資州刺史<lb/>
<pb n="KR4h0161_WYG_057-25a"/>
　　順宗實録云士諤初為宣歙廵官以公事至京遇<lb/>
　　王叔文用事不能平公言其非叔文怒欲下詔斬<lb/>
　　之韋執誼不可則令杖殺之又不可因貶汀州寧<lb/>
　　化尉竇羣呂温傳云羣温與士諤險躁好竒趣尚<lb/>
　　相狎羣為御史中丞欲引士諤與温為知雜宰相<lb/>
　　李吉甫持不下因共誣搆吉甫憲宗知其偽並貶<lb/>
　　逐士諤得資州<lb/>
　　徐獻忠曰士諤詩氣格昻然不落卑調然列之能<lb/>
<pb n="KR4h0161_WYG_057-25b"/>
　　品亦蕭然微耳<lb/>
　古體詩<lb/>
　　小園春至偶呈吏部竇郎中孟員外<lb/>
松篠雖古節氷霜慘其間欣然發佳色如喜東風還幽<lb/>
抱想前躅冥鴻度南山春臺一以眺達士亦解顔偃息<lb/>
非老圃沈吟閟𤣥闗馳暉忽復失壯嵗不得閒君子當<lb/>
濟物丹梯誰共攀心期自有約去掃蒼苔斑<lb/>
　　九月十日郡樓獨酌<lb/>
<pb n="KR4h0161_WYG_057-26a"/>
掾吏當授衣郡中稀物役嘉辰悵已失殘菊誰為惜櫺<lb/>
軒一樽汎天景洞虚碧暮節獨賞心寒江鳴湍石歸期<lb/>
北州里舊友東山客飄蕩雲海深相思桂花白<lb/>
　近體詩<lb/>
　　郡中翫月寄江南李少尹虞部孟員外<lb/>
月滿自高邱江通無狹流軒忩開到曉風物坐含秋鵲<lb/>
警銀河斷蛩悲翠幕幽清光望不極耿耿下西樓<lb/>
桂華臨洛浦如挹李膺仙兹夕披雲望還吟擲地篇鳳<lb/>
<pb n="KR4h0161_WYG_057-26b"/>
池分直夜牛渚泛舟年㑹是風流賞惟君内史賢<lb/>
圓景曠佳賔徘徊夜漏頻金波徒汎酒瑶瑟已生塵露<lb/>
白移長簟風清掛幅巾西園舊才子想見洛陽人<hi>時枉盧雲</hi>
<hi>夫書分司入洛</hi>
　　乾元初嚴黄門自京兆少尹貶牧巴郡以長才英<lb/>
　　　氣因多暇日每遊郡之東山山側精舍有盤石<lb/>
　　　細泉䟽為流盃之勝苔深樹老蒼然遺躅士諤<lb/>
　　　謬因出守得繼兹賞乃賦詩十四韻刻於石壁<lb/>
<pb n="KR4h0161_WYG_057-27a"/>
石座雙峯古雲泉九曲深寂寥䟽鑿意蕪没嵗時侵遶<lb/>
席流還壅浮杯咽復沈追懐王謝侣更似㑹稽岑<hi>始詣流杯</hi>
<hi>之地蔓草已沒石泉渠不絶如線躬自䟽導終日潺潺問諸水濱蓋數十年無復遊者</hi>誰謂天池翼<lb/>
相期澤畔吟光輝輕尺璧然諾重黄金幾醉東山妓長<lb/>
懸北闕心蕙蘭留雜佩桃李想華簪<hi>時郄詹事昂自拾遺貶清化尉黄門</hi>
<hi>年三十餘且為府主與郄意氣友善賦詩高㑹文字猶存</hi>閉閣余何事鳴騶亦屢㝷<lb/>
軒裳遵往轍風景憇中林横吹多悽調安歌送好音初<lb/>
筵方側弁故老忽沾襟<hi>時老僧常覺在自言目睹黄門遊集之日歴歴可聽及聞絲竹</hi>
<pb n="KR4h0161_WYG_057-27b"/>
<hi>發聲泫然流涕云逮此五十餘年想見故事</hi>盛世當𢎞濟平生諒所欽無能<lb/>
愧陳力惆悵拂瑶琴<lb/>
　　郡中即事<lb/>
曉風山郭雁飛初霜拂回塘水榭虚鼓角清明如戰壘<lb/>
梧桐揺落似貧居青門逺憶中人産白首閒看太史書<lb/>
城下秋江寒見底賔筵莫訝食無魚<lb/>
　　亂後曲江<lb/>
憶昔曾遊曲水濵春來長有探春人遊春人盡空池在<lb/>
<pb n="KR4h0161_WYG_057-28a"/>
直至春深不似春<lb/>
　　彭州蕭使君出妓夜宴見送<lb/>
玉顔紅燭忽驚春微步凌波暗拂塵自是當歌歛眉黛<lb/>
不應惆悵為行人<lb/>
　　翫荷花<lb/>
紅衣落盡暗香殘葉上秋光白露寒越女含情已無限<lb/>
莫教長衷倚欄干<lb/>
　　王學士獨遊青龍寺翫紅葉因贈<lb/>
<pb n="KR4h0161_WYG_057-28b"/>
十畆蒼苔繞畫廊幾株紅樹過青霜高情還似看花去<lb/>
閒對南忩步夕陽<lb/>
　張碧<lb/>
　　碧字大碧貞元中人自序其詩云碧嘗讀李長吉<lb/>
　　集謂春拆紅翠霹開蟄户其竒峭者不可及也及<lb/>
　　覽李太白詞天與俱高青且無際鵾觸巨海瀾濤<lb/>
　　怒翻則觀長吉之篇若陟嵩之巔視諸阜者邪余<lb/>
　　嘗鋭志狂勇心魄恨不得攤文陣以交鋒覩拔㦸<lb/>
<pb n="KR4h0161_WYG_057-29a"/>
　　挾輈而已<lb/>
　古體詩<lb/>
　　秋日登岳陽樓晴望<lb/>
三秋倚練飛金盞洞庭波定平如剗天高雲巻緑蘿低<lb/>
一㸃君山礙人眼漫漫萬頃鋪琉璃烟波濶逺無鳥飛<lb/>
西南東北競無際直疑浸斷青天涯屈原回日牽愁吟<lb/>
龍宫感激致應沈賈生憔悴説不得茫茫烟靄堆湖心<lb/>
　　鴻溝<lb/>
<pb n="KR4h0161_WYG_057-29b"/>
毒龍銜日天地昬八紘靉靆生愁雲秦原走鹿無藏處<lb/>
紛紛争處蜂成羣四溟波立鯨相吞蕩揺五岳崩山根<lb/>
魚蝦舞浪狂鰍鯤龍蛇膽戰登鴻門星旗羽鏃强者尊<lb/>
黑風白雨東西屯山河欲拆人烟分壮士鼓勇君王存<lb/>
項荘憤氣吐不得亞父㪷聲天上聞玉光墮地驚崑崙<lb/>
留侯氣魄吞太華舌頭一寸生陽春神農女媧愁不言<lb/>
蛇枯老媪啼淚痕星曹定秤秤王孫項籍骨輕迷精魂<lb/>
沛公仰靣争乾坤湏臾垓下賊星起歌聲繚繞悽人耳<lb/>
<pb n="KR4h0161_WYG_057-30a"/>
呉娃捧酒横秋波霜天月照空城壘力拔山兮忽到此<lb/>
騅嘶嬾渡烏江水新豐瑞色生樓臺西楚寒蒿哭愁鬼<lb/>
三尺霜鳴金匣裏神光一照八千里漢皇驟馬意氣生<lb/>
西南掃地迎天子<lb/>
　　美人梳頭<lb/>
玉堂花院小枝紅綠牕一片春光曉玉容驚覺濃睡醒<lb/>
圓蟾挂出妝臺表金盤解下叢鬟碎三尺巫雲綰朝翠<lb/>
皓指高低寸黛愁水精梳滑參差墜湏臾攏掠蟬鬢生<lb/>
<pb n="KR4h0161_WYG_057-30b"/>
玉釵冷透冬氷明芙蓉拆向新開臉秋泉慢轉眸波横<lb/>
鸚鵡偷來話心曲屏風半倚遥山緑<lb/>
　　題祖山人池上怪石<lb/>
寒姿數片竒突兀曾作秋江秋水骨先生應是厭風雷<lb/>
著向江邊塞龍窟我來池上傾酒罇半酣書破青烟痕<lb/>
參差翠縷擺不落筆頭驚怪粘秋雲我聞呉中項容水<lb/>
墨有高價邀得将來倚松下鋪却雙繒直道難掉首空<lb/>
歸不成畫<lb/>
<pb n="KR4h0161_WYG_057-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_057-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻五十七<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_058-1a"/>
　欽定四庫全書<lb/>
御定全唐詩録卷五十八<lb/>
　　白居易<lb/>
　　　居易字樂天其先葢太原人後徙下邽居易敏悟<lb/>
　　　絶人工文章未冠謁顧况况吳人恃才少所推可<lb/>
　　　覩姓名熟視曰長安米貴居大不易及讀其芳草<lb/>
　　　詩至野火燒不盡春風吹又生嘆曰吾謂斯文遂<lb/>
　　　絶今復得子矣貞元中擢進士拔萃皆中補校書<lb/>
<pb n="KR4h0161_WYG_058-1b"/>
　　　郎元和元年對制䇿乙等調盩厔尉為集賢校理<lb/>
　　　月中召入翰林為學士遷左拾遺歳滿當遷帝以<lb/>
　　　資淺且家素貧聽自擇官居易請如姜公輔以學<lb/>
　　　士兼京兆户曹參軍以便養詔可明年以母䘮解<lb/>
　　　還拜左賛善大夫是時盗殺武元衡京兆震擾居<lb/>
　　　易首上疏請亟捕賊刷朝廷恥以必得為期宰相<lb/>
　　　嫌其出位不悦俄有言居易母墮井死而居易賦<lb/>
　　　新井篇言浮華無實行不可用出為州刺史中書<lb/>
<pb n="KR4h0161_WYG_058-2a"/>
　　舍人王涯上言不宜治郡追貶江州司馬既失志<lb/>
　　能順適所遇託浮屠生死說若忘形骸者久之徙<lb/>
　　忠州刺史入為司門貟外郎以主客郎中知制誥<lb/>
　　俄轉中書舍人匄外遷為杭州刺史久之以太子<lb/>
　　左庶子分司東都復拜蘇州刺史病免文宗立以<lb/>
　　秘書監召遷刑部侍郎封晉陽縣男太和初二李<lb/>
　　黨事興險利乗之更相奪移進退毁譽若旦暮然<lb/>
　　楊虞卿與居易姻家而善李宗閔居易惡縁黨人<lb/>
<pb n="KR4h0161_WYG_058-2b"/>
　　升乃移病還東都除太子賔客分司開成初起為<lb/>
　　同州刺史不拜改太子少傅進馮翊縣侯㑹昌初<lb/>
　　以刑部尚書致仕六年卒年七十五贈尚書右僕<lb/>
　　射宣宗以詩吊之遺命薄塟母請謚與弟行簡從<lb/>
　　祖弟敏中友愛東都所居履道里疏沼種樹搆石<lb/>
　　樓香山鑿八節灘自號醉吟先生為之傳暮節惑<lb/>
　　浮屠道尤甚至經月不食葷稱香山居士嘗與胡<lb/>
　　杲等燕集皆髙年不事者人慕之繪為九老圖居<lb/>
<pb n="KR4h0161_WYG_058-3a"/>
　　易於文章精切然最工詩頗以規諷得失及其多<lb/>
　　更下偶俗好至數千篇當時士人爭傳雞林行賈<lb/>
　　售其國相率篇易一金其偽者相輙能辨之初與<lb/>
　　元稹酬詠故號元白稹卒又與劉禹錫齊名號劉<lb/>
　　白其始生七月能展書姆指之無兩字雖試百數<lb/>
　　不差九歳暗識聲律其篤於文章葢天稟然敏中<lb/>
　　為相請諡有司曰文後履道第卒為佛寺東都江<lb/>
　　州民為立祠焉<lb/>
<pb n="KR4h0161_WYG_058-3b"/>
　　元稹長慶集叙云揚越間多作書模勒樂天及余<lb/>
　　雜詩賣於市肆之中又云余嘗於平水市中見邨<lb/>
　　校諸童競習詩召而問之皆對曰先生教我樂天<lb/>
　　微之詩固亦不知余之為微之也<lb/>
　　居易與元稹書云聞親友間說禮吏部舉選人多<lb/>
　　以僕私試賦判傳為凖的其餘詩句徃徃在人口<lb/>
　　中及再來長安又聞有軍使髙霞寓者欲聘倡妓<lb/>
　　妓大誇曰我誦得白學士長恨歌豈同他妓哉由<lb/>
<pb n="KR4h0161_WYG_058-4a"/>
　　是増價又足下書云到通州日見江館柱間有題<lb/>
　　僕詩者復何人哉又昨過漢南日適遇主人集衆<lb/>
　　樂娱他賔諸妓見僕來指而相顧曰此是秦中吟<lb/>
　　長恨歌主耳自長安抵江西三四千里凡鄉校佛<lb/>
　　寺送旅行舟之中徃徃有題僕詩者士庶僧徒孀<lb/>
　　婦處女之口每毎有詠僕詩者此誠雕蟲之戲不<lb/>
　　足為多然今時俗所重正在此耳<lb/>
　　通攷晁氏云居易在杭州自類詩稾分諷諭閒適<lb/>
<pb n="KR4h0161_WYG_058-4b"/>
　　感傷雜律四類前集五十巻後集二十卷<lb/>
　　墨客揮犀云樂天毎作詩令一老嫗解之問曰解<lb/>
　　否嫗曰解則錄之不解則不復集故唐末之弊至<lb/>
　　俚<lb/>
　　全唐詩話云樂天不為賛皇公所喜毎寄文章李<lb/>
　　緘之一筐未嘗開劉夢得㦯請之曰見詞則迴吾<lb/>
　　心矣<lb/>
　古體詩<lb/>
<pb n="KR4h0161_WYG_058-5a"/>
　　賀雨<lb/>
皇帝嗣寳厯元和三年冬自冬及春暮不雨旱爞爞上<lb/>
心念下民懼歳成災凶遂下罪巳詔殷勤制萬邦帝曰<lb/>
余一人繼天承祖宗憂勤不遑寧夙夜心忡忡元年誅<lb/>
劉闢一舉靖巴邛二年戮李錡不戰安江東顧惟眇眇<lb/>
徳遽有巍巍功㦯者天降沴無乃儆余躬上思荅天戒<lb/>
下思致時邕莫如率其身慈和與儉恭乃命罷進獻乃<lb/>
命賑饑窮宥死降五刑已責寛三農宫女出宣徽廏馬<lb/>
<pb n="KR4h0161_WYG_058-5b"/>
減飛龍庶政靡不舉皆由自宸𠂻奔騰道路人傴僂田<lb/>
野翁歡呼相告報感泣涕沾胷順人人心恱先天天意<lb/>
從詔下纔七日和氣生冲融凝為悠悠雲散作習習風<lb/>
晝夜三日雨淒淒復濛濛萬心春熈熙百穀青芃芃人<lb/>
變愁為喜歳易儉為豐乃知王者心憂樂與衆同皇天<lb/>
與后土所感無不通冠佩何鏘鏘將相及王公蹈舞呼<lb/>
萬歳列賀明庭中小臣誠愚陋職忝金鑾宮稽首再三<lb/>
拜一言獻天聰君以明為聖臣以直為忠敢賀有其始<lb/>
<pb n="KR4h0161_WYG_058-6a"/>
亦願有其終<lb/>
　　夢仙<lb/>
人有夢仙者夢身升上清坐乗一白鶴前引雙紅旌羽<lb/>
衣忽飄飄玉鸞俄錚錚半空直下視人世沈冥冥漸失<lb/>
鄉國處纔分山水形東海一片白列岳五㸃青須㬰羣<lb/>
仙來相引朝玉京安期羡門輩列侍如公卿仰謁玉皇<lb/>
帝稽首前致誠帝言汝仙才努力勿自輕却後十五年<lb/>
期汝不死庭再拜受斯言既寤喜且驚秘之不敢泄誓<lb/>
<pb n="KR4h0161_WYG_058-6b"/>
志居巖扃恩愛捨骨月飲食斷羶腥朝飱雲母散夜吸<lb/>
沆瀣精空山三十載日望輜軿迎前期過巳久鸞鶴無<lb/>
來聲齒髮日衰白耳目減聰明一朝同物化身與糞壤<lb/>
并神仙信有之俗力非可營茍無金骨相不列丹臺名<lb/>
徒傳辟穀法虚受燒丹經只自取勤苦百年終不成悲<lb/>
哉夢仙人一夢誤一生<lb/>
　　觀刈麥<hi>時為盩厔縣尉</hi>
田家少閒月五月人倍忙夜來南風起小麥覆隴黄婦<lb/>
<pb n="KR4h0161_WYG_058-7a"/>
姑荷簞食童稚㩦壺漿相隨餉田去丁壯在南崗足蒸<lb/>
暑土氣背灼炎天光力盡不知熱但惜夏日長復有貧<lb/>
婦人抱子在其傍右手秉遺穗左臂懸弊筐聽其相顧<lb/>
言聞者為悲傷家田輸稅盡拾此充饑腸今我何功徳<lb/>
曽不事農桑吏禄三百石嵗宴有餘糧念此私自愧盡<lb/>
日不能忘<lb/>
　　題海圖屏風<hi>元和巳丑年作</hi>
海水無風時波濤安悠悠鱗介無小大遂性各沈浮突<lb/>
<pb n="KR4h0161_WYG_058-7b"/>
兀海厎鼇首冠三神丘釣網不能制其來非一秋或者<lb/>
不量力謂兹鼇可求贔屭牽不動綸絶沈其鈎一鼇既<lb/>
頓頷諸鼇齊掉頭白濤與黒浪呼吸繞咽喉噴風激飛<lb/>
亷鼓波怒陽侯鯨鯢得其便張口欲吞舟萬里無活鱗<lb/>
百川多倒流遂使江漢水朝宗意亦休蒼然屏風上此<lb/>
畫良有由<lb/>
　　羸駿<lb/>
驊騮失其主羸餓無人牧向風嘶一聲莽蒼黄河曲蹋<lb/>
<pb n="KR4h0161_WYG_058-8a"/>
冰水畔立卧雪塚間宿歳暮田野空寒草不滿腹豈無<lb/>
市駿者盡是凡人目相馬失於瘦遂遺千里足邨中何<lb/>
擾擾有吏徵芻粟淪彼軍廏中化作駑駘肉<lb/>
　　廢琴<lb/>
絲桐合為琴中有太古聲古聲淡無味不稱今日情玉<lb/>
徽光彩滅朱絃塵土生廢棄來已久遺音尚泠泠不辭<lb/>
為君彈縱彈人不聽何物使之然羌笛與秦箏<lb/>
　　李都尉古劒<lb/>
<pb n="KR4h0161_WYG_058-8b"/>
古劒寒黯黯鑄來幾千秋白光納日月紫氣排斗牛有<lb/>
客借一觀愛之不敢求湛然玉匣中秋水湛不流至寳<lb/>
有本性精剛無與儔可使寸寸折不能繞指柔願快直<lb/>
士心將斷佞臣頭不願報小怨夜半刺私讐勸君慎所<lb/>
用無作神兵羞<lb/>
　　雲居寺孤桐<lb/>
一株青玉立千葉緑雲委亭亭五丈餘髙意猶未已山<lb/>
僧年九十清淨老不死自云手種時一顆青桐子直從<lb/>
<pb n="KR4h0161_WYG_058-9a"/>
萌芽㧞髙自毫末始四面無附枝中心有通理寄言立<lb/>
身者孤直當如此<lb/>
　　京兆府新栽蓮<hi>時為盩厔縣尉趨府作</hi>
汚溝貯濁水水上葉田田我來一長嘆知是東溪蓮下<lb/>
有清泥汚馨香無復全上有紅塵撲顔色不得鮮物性<lb/>
猶如此人事亦宜然託根非其所不如遭棄捐昔在溪<lb/>
中日花葉媚清漣今來不得地顦顇府門前<lb/>
　　初授拾遺<lb/>
<pb n="KR4h0161_WYG_058-9b"/>
奉詔登左掖束帶叅朝議何言初命卑且脫風塵吏杜<lb/>
甫陳子昻才名括天地當時非不遇尚無過斯位况予<lb/>
蹇薄者寵至不自意驚近白日光慙非青雲器天子方<lb/>
從諌朝廷無忌諱豈不思匪躬適遇時無事受命已旬<lb/>
月飽食随班次諫紙忽盈箱對之終自愧<lb/>
　　贈元稹<lb/>
自我從宦遊七年在長安所得惟元君乃知定交難豈<lb/>
無山上苗徑寸無歳寒豈無要津水咫尺無波瀾之子<lb/>
<pb n="KR4h0161_WYG_058-10a"/>
異於是久處誓不諼無波古井水有節秋竹竿一為同<lb/>
心友三及芳歳䦨花下鞍馬遊雪中杯酒歡衡門相逢<lb/>
迎不具帶與冠春風日髙睡秋月夜深㸔不為同登科<lb/>
不為同署官所合在方寸心源無異端<lb/>
　　宿紫閣山北邨<lb/>
晨遊紫閣峯暮宿山下邨村老見予喜為予開一尊舉<lb/>
杯未及飲暴卒來入門紫衣挾刀斧草草十餘人奪我<lb/>
席上酒掣我盤中飱主人退後立歛手反如賓中庭有<lb/>
<pb n="KR4h0161_WYG_058-10b"/>
竒樹種來三十春主人惜不得持斧斷其根口稱采造<lb/>
家身屬神䇿軍主人慎勿語中尉正承恩<lb/>
　　蜀路石婦<lb/>
道傍一石婦無記亦無銘傳是此鄉女為婦孝且貞十<lb/>
五嫁邑人十六夫征行夫行二十載婦獨守孤㷀其夫<lb/>
有父母老病不安寧其婦執婦道一一如禮經晨昏問<lb/>
起居恭順發心誠藥餌自調節饍羞必甘馨夫行竟不<lb/>
歸婦徳轉光明後人髙其節刻石像婦形儼然整衣巾<lb/>
<pb n="KR4h0161_WYG_058-11a"/>
若立在閨庭似見舅姑禮如聞環珮聲至今為婦者見<lb/>
此孝心生不比山頭石空有望夫名<lb/>
　　折劒頭<lb/>
拾得折劒頭不知拾之由一握青蛇尾數寸碧峯頭疑<lb/>
是斬鯨鯢不然刺蛟虬缺落泥土中委棄無人收我有<lb/>
鄙介性好剛不好柔勿輕直折劒猶勝曲全鈎<lb/>
　　登樂遊園望<lb/>
獨上樂遊園四望天日曛東北何靄靄宫闕入煙雲愛<lb/>
<pb n="KR4h0161_WYG_058-11b"/>
此髙處立忽如遺垢氛耳目暫清曠懷抱鬱不伸下視<lb/>
十二街綠樹間紅塵車馬徒滿眼不見心所親孔生死<lb/>
洛陽元九謫荆門可憐南北路髙葢者何人<lb/>
　　感鶴<lb/>
鶴有不羣者飛飛在野田饑不啄腐鼠渇不飲盜泉貞<lb/>
姿自耿介雜鳥何翩翾同遊不同志如此十餘年一興<lb/>
嗜慾念遂為矰繳牽委質小池内爭食羣雞前不惟懐<lb/>
稻粱兼亦競腥羶不惟戀主人兼亦狎烏鳶物心不可<lb/>
<pb n="KR4h0161_WYG_058-12a"/>
知天性有時遷一飽尚如此况乗大夫軒<lb/>
　　白牡丹<hi>和錢學士作</hi>
城中㸔花客旦暮走營營素華人不顧亦占牡丹名開<lb/>
在深寺中車馬無來聲唯有錢學士盡日遶叢行憐此<lb/>
皓然質無人自芳馨衆嫌我獨賞移植在中庭留景夜<lb/>
不暝迎光曙先明對之心亦靜虚白相向生唐昌玉蕋<lb/>
花攀翫衆所爭折來比顔色一種如瑶瓊彼因稀見貴<lb/>
此以多為輕始知無正色愛惡隨人情豈惟花獨爾理<lb/>
<pb n="KR4h0161_WYG_058-12b"/>
與人事并君㸔入眼者紫艶與紅英<lb/>
　　贈内<lb/>
生為同室親死為同穴塵他人尚相勉而况我與君黔<lb/>
婁固窮士妻賢忘其貧冀缺一農夫妻敬儼如賓陶潛<lb/>
不營生翟氏自爨薪梁鴻不宜仕孟光甘布裙君雖不<lb/>
讀書此事耳亦聞至此千載後傳是何如人人生未死<lb/>
間不能忘其身所須者衣食不過飽與温蔬食足充饑<lb/>
何必嘗膏珍繒絮足禦寒何必錦繡文君家有遺訓清<lb/>
<pb n="KR4h0161_WYG_058-13a"/>
白貽子孫我亦貞苦士與君新結婚庶保貧與素偕老<lb/>
同欣欣<lb/>
　　寄唐生<lb/>
賈誼哭時事阮籍哭路岐唐生今亦哭異代同其悲唐<lb/>
生者何人五十寒且饑不悲口無食不悲身無衣所悲<lb/>
忠與義悲甚則哭之太尉擊賊日<hi>段太尉以笏擊朱泚</hi>尚書叱盜<lb/>
時<hi>顔尚書叱李希烈</hi>大夫死兇冦<hi>陸大夫為/亂兵所害</hi>諫議謫蠻夷<hi>楊諫議左</hi>
<hi>遷道州</hi>毎見如此事聲發涕輙隨徃徃聞其風俗士猶㦯<lb/>
<pb n="KR4h0161_WYG_058-13b"/>
非憐君頭半白其志竟不衰我亦君之徒鬱鬱何所為<lb/>
不能發聲哭轉作樂府詩篇篇無空文句句必盡規功<lb/>
髙虞人箴痛甚騷人辭非求宫律髙不務文字竒惟歌<lb/>
生民病願得天子知未得天子知甘受時人嗤藥良氣<lb/>
味苦琴淡音聲稀不懼權豪怒亦任親朋譏人竟無奈<lb/>
何呼作狂男兒每逢羣盜息或遇雲霧披但自髙聲歌<lb/>
庶幾天聽卑歌哭雖異名所感則同歸寄君三十章與<lb/>
君為哭詞<lb/>
<pb n="KR4h0161_WYG_058-14a"/>
　　傷唐衢<lb/>
自我心存道外物少能逼常排傷心事不為長嘆息忽<lb/>
聞唐衢死不覺動顔色悲端從東來觸我心惻惻伊昔<lb/>
未相知偶遊滑臺側同宿李翺家一言如舊識酒酣出<lb/>
送我風雪黄河北日西並馬頭語别至昏黑君歸向東<lb/>
鄭我來遊上國交心不交面從此重相憶憐君儒家子<lb/>
不得詩書力五十著青衣試官無祿食遺文僅千首六<lb/>
義無差忒散在京洛間何人為收拾<lb/>
<pb n="KR4h0161_WYG_058-14b"/>
憶昨元和初忝備諫官位是時兵革後生民正憔悴但<lb/>
傷民病痛不識時忌諱遂作秦中吟一吟悲一事貴人<lb/>
皆怪怒間人亦非訾天髙未及聞荆棘生滿地唯有唐<lb/>
衢見知我平生志一讀興嘆嗟再吟垂涕泗因和三十<lb/>
韻手題逺緘寄致吾陳杜間賞愛非常意此人無復見<lb/>
此詩猶可貴今日開箧㸔蠧魚損文字不知何處塟欲<lb/>
問先歔欷終去哭墳前還君一掬淚<hi>陳杜謂子昻與甫也此詩猶可貴謂</hi>
<hi>唐衢詩也</hi>
<pb n="KR4h0161_WYG_058-15a"/>
　　問友<lb/>
種蘭不種艾蘭生艾亦生根荄相交長莖葉相附榮香<lb/>
莖與臭葉日夜俱長大鋤艾恐傷蘭溉蘭恐滋艾蘭亦<lb/>
未能溉艾亦未能除沈吟意不決問君欲何如<lb/>
　　紫藤<lb/>
藤花紫䝉茸藤葉青扶疎誰謂好顔色而為害有餘下<lb/>
如蛇屈盤上若繩縈紆可憐中間樹束縛成枯株柔蔓<lb/>
不自勝嫋嫋挂空虚豈知纒樹木千夫力不如先柔後<lb/>
<pb n="KR4h0161_WYG_058-15b"/>
為害有似諛佞徒附著君權勢君迷不肯誅又如妖婦<lb/>
人綢繆蠱其夫竒邪壊人室夫惑不能除寄言邦與家<lb/>
所慎在其初毫末不早辨滋蔓信難圖願以藤為戒銘<lb/>
之於座隅<lb/>
　　燕詩示劉叟<hi>并序</hi>
　　　叟有愛子背叟逃去叟甚悲念之叟少年亦嘗<lb/>
　　　如是故作燕詩以諭之<lb/>
梁上有雙燕翩翩雄與雌銜泥兩椽間一巢生四兒四<lb/>
<pb n="KR4h0161_WYG_058-16a"/>
兒日夜長索食聲孜孜青蟲不易捕黄口無飽期觜爪<lb/>
雖欲弊心力不知疲須臾干來往猶恐巢中饑辛勤三<lb/>
十日母瘦雛漸肥喃喃教言語一一刷毛衣一旦羽翼<lb/>
成引上庭樹枝舉翅不囘顧随風四散飛雌雄空中鳴<lb/>
聲盡呼不歸却入空巢裏啁啾終夜悲燕燕爾勿悲爾<lb/>
當返自思思爾為雛日髙飛背母時當時父母念今日<lb/>
爾應知<lb/>
　　采地黄者<lb/>
<pb n="KR4h0161_WYG_058-16b"/>
麥死春不雨禾損秋早霜嵗晏無口食田中采地黄采<lb/>
之將何用持以易餱糧凌晨荷鋤去薄暮不盈筐攜來<lb/>
朱門家賣與白面郎與君啖肥馬可使照地光願易馬<lb/>
殘粟救此苦饑腸<lb/>
　　鄧魴張徹落第<lb/>
古琴無俗韻奏罷無人聽寒松無妖花枝下無人行春<lb/>
風十二街軒騎不暫停奔車看牡丹走馬聴秦筝衆目<lb/>
悦芳艶松獨守其貞衆耳喜鄭衛琴亦不改聲懐哉二<lb/>
<pb n="KR4h0161_WYG_058-17a"/>
夫子念此無自輕<lb/>
　　送王處士<lb/>
王門豈無酒侯門豈無肉主人貴且驕待客禮不足望<lb/>
塵而拜者朝夕走碌碌王生獨拂衣遐舉如雲鵠寜歸<lb/>
白雲外飲水卧空谷不能随衆人歛手低眉目扣門與<lb/>
我别沽酒留君宿好去採薇人終南山正緑<lb/>
　　諭友<lb/>
昨夜霜一降殺君庭中槐乾葉不待黄索索飛下來憐<lb/>
<pb n="KR4h0161_WYG_058-17b"/>
君感物節晨起步前堦臨風蹋葉立半日顔色哀西望<lb/>
長安城歌鐘十二街何人不歡樂君獨心悠哉白日頭<lb/>
上走朱顔鏡中頺平生青雲心銷化成死灰我今贈一<lb/>
言勝飲酒千杯其言雖甚鄙可破悒悒懐朱門有勲貴<lb/>
陋巷有顔囘窮通各有命不繫才不才推此自裕裕不<lb/>
必待安排<lb/>
　　新製布裘<lb/>
桂布白似雪呉綿軟於雲布重綿且厚為裘有餘温朝<lb/>
<pb n="KR4h0161_WYG_058-18a"/>
擁坐至暮夜覆眠達晨誰知嚴冬月支體暖如春中夕<lb/>
忽有念撫裘起逡廵大夫貴兼濟豈獨善一身安得萬<lb/>
里裘葢裹周四垠稳暖皆如我天下無寒人<lb/>
　　放魚<hi>自此後詩到江州作</hi>
曉日提竹籃家僮買春蔬青青芹蕨下叠卧雙白魚無<lb/>
聲但呀呀以氣相喣濡傾籃冩地上撥剌長尺餘豈惟<lb/>
刀几憂坐見螻蟻圖脱泉雖巳久得水猶可蘇放之小<lb/>
池中且用救乾枯水小池窄狹動尾觸四隅一時幸茍<lb/>
<pb n="KR4h0161_WYG_058-18b"/>
活久逺將何如憐其不得所移放於南湖南湖連西江<lb/>
好去勿踟蹰施恩即望報吾非斯人徒不須泥沙底辛<lb/>
苦覔明珠<lb/>
　　潯陽三題<hi>并序</hi>
　　　廬山多桂樹湓浦多脩竹東林寺有白蓮花皆<lb/>
　　　植物之貞勁秀異者雖宫囿省寺中未必能盡<lb/>
　　　有夫物以多為賤故南方人不貴重之至有蒸<lb/>
　　　爨其桂剪棄其竹白眼於蓮花者予惜其不生<lb/>
<pb n="KR4h0161_WYG_058-19a"/>
　　　於北土也因賦三題以唁之<lb/>
　　　廬山桂<lb/>
偃蹇月中桂結根依青天天風繞月起吹子下人間飄<lb/>
零委何處乃落匡廬山生為石上桂葉如剪碧鮮枝榦<lb/>
日長大根荄日牢堅不歸天上月空老山中年廬山去<lb/>
咸陽道里三四千無人為移植得入上林園不及紅花<lb/>
樹長栽温室前<lb/>
　　　湓浦竹<lb/>
<pb n="KR4h0161_WYG_058-19b"/>
潯陽十月天天氣仍温燠有霜不殺草有風不落木𤣥<lb/>
㝠氣力薄草木冬猶緑誰肯湓浦頭逥眼看脩竹其有<lb/>
顧盼者持刀斬且束剖劈青琅玕家家葢墻屋吾聞汾<lb/>
晉間竹少重如玉胡為取輕賤生此西江曲<lb/>
　　　東林寺白蓮<lb/>
東林北塘水湛湛見底清中生白芙蓉菡萏三百莖白<lb/>
日發光彩清飇散芳馨洩香銀囊破㵼露玉盤輕我慙<lb/>
塵埃眼見此瓊瑶英乃知紅蓮花虛得清净心夏萼敷<lb/>
<pb n="KR4h0161_WYG_058-20a"/>
未歇秋芳結纔成夜深衆僧寢獨起繞池行欲收一顆<lb/>
子寄向長安城但恐出山去人間種不生<lb/>
　　秦中吟十首<hi>并序</hi>
　　　貞元元和之際予在長安聞見之間有足悲者<lb/>
　　　因直歌其事命為秦中吟<lb/>
　　　議婚<lb/>
天下無正聲悦耳即為娱人間無正色悦目即為姝顔<lb/>
色非相逺貧富則有殊貧為時所棄富為時所趋紅樓<lb/>
<pb n="KR4h0161_WYG_058-20b"/>
富家女金縷繡羅襦見人不歛手嬌癡二八初母兄未<lb/>
開口已嫁不湏臾緑窻貧家女寂寞二十餘荆釵不直<lb/>
錢衣上無真珠㡬囘人欲聘臨日又踟蹰主人㑹良媒<lb/>
置酒滿玉壺四座且勿飲聴我歌兩途富家女易嫁嫁<lb/>
早輕其夫貧家女難嫁嫁晚孝於姑聞君欲娶婦娶婦<lb/>
意何如<lb/>
　　　重賦<lb/>
厚地植桑麻所要濟生民生民理布帛所求活一身身<lb/>
<pb n="KR4h0161_WYG_058-21a"/>
外充征賦上以奉君親國家定兩税本意在愛人厥初<lb/>
防其淫明敕内外臣税外加一物皆以枉法論奈何嵗<lb/>
月久貪吏得因循浚我以求寵歛索無冬春織絹未成<lb/>
疋繅絲未盈斤里胥迫我納不許暫逡廵嵗暮天地閉<lb/>
隂風生破村夜深烟火盡霰雪白紛紛幼者形不蔽老<lb/>
者體無温悲喘與寒氣併入鼻中辛昨日輸殘税因窺<lb/>
官庫門繒帛如山積絲絮似雲屯號為羨餘物随月獻<lb/>
至尊奪我身上暖買爾眼前恩進入瓊林庫嵗久化為<lb/>
<pb n="KR4h0161_WYG_058-21b"/>
塵<lb/>
　　　傷宅<lb/>
誰家起甲第朱門大道邉豐屋中櫛比髙墻外迴環纍<lb/>
纍六七堂棟宇相連延一堂費百萬欎欎起青烟洞房<lb/>
温且清寒暑不能干髙堂虚且迥坐卧見南山繞廊紫<lb/>
藤架夾砌紅藥欄攀枝摘櫻桃帶花移牡丹主人此中<lb/>
坐十載為大官厨有臭敗肉庫有貫朽錢誰能將我語<lb/>
問爾骨肉間豈無貧賤者忍不救饑寒如何奉一身直<lb/>
<pb n="KR4h0161_WYG_058-22a"/>
欲保千年不見馬家宅今作奉誠園<lb/>
　　　傷友<lb/>
陋巷孤寒士出門苦棲棲雖云志氣在豈免顔色低平<lb/>
生同門友通籍在金閨曩者膠漆契爾來雲雨暌正逢<lb/>
下朝歸軒騎五門西是時天久隂三日雨淒淒蹇驢避<lb/>
路立肥馬當風嘶迴頭忘相識占道上沙堤昔年洛陽<lb/>
社貧賤相提攜今日長安道對面隔雲泥近日多如此<lb/>
非君獨慘悽死生不變者惟聞任與黎<hi>任公孫黎逢</hi>
<pb n="KR4h0161_WYG_058-22b"/>
　　　不致仕<lb/>
七十而致仕禮法有明文何乃貪榮者斯言如不聞可<lb/>
憐八九十齒墮雙眸昏朝露貪名利夕陽憂子孫掛冠<lb/>
顧翠緌懸車惜朱輪金章腰不勝傴僂入君門誰不愛<lb/>
富貴誰不戀君恩年髙湏告老名遂合退身少時共嗤<lb/>
誚晚嵗多因循賢哉漢二疏彼獨是何人寂寞東門路<lb/>
無人繼去塵<lb/>
　　　立碑<lb/>
<pb n="KR4h0161_WYG_058-23a"/>
勲徳既下衰文章亦陵夷但見山中石立作路傍碑銘<lb/>
勲悉太公叙徳皆仲尼復以多為貴千言值萬貲為文<lb/>
彼何人想見下筆時但欲愚者悦不思賢者嗤豈獨賢<lb/>
者嗤仍傳後代疑古石蒼苔字安知是愧詞我聞望江<lb/>
縣麴令撫惸嫠<hi>麴令名信陵</hi>在官有仁政名不聞京師身歿<lb/>
欲歸塟百姓遮路岐攀轅不得去㽜塟此江湄至今道其<lb/>
名男女涕皆垂無人立碑碣唯有邑人知<lb/>
　　　輕肥<lb/>
<pb n="KR4h0161_WYG_058-23b"/>
意氣驕滿路鞍馬光照塵借問何為者人稱是内臣朱<lb/>
紱皆大夫紫綬或將軍誇赴軍中宴走馬去如雲罇罍<lb/>
溢九醖水陸羅八珍果擘洞庭橘膾切天池鱗食鮑心<lb/>
自若酒酣氣益振是嵗江南旱衢州人食人<lb/>
　　　五絃<lb/>
清歌且罷唱紅袂亦停舞趙叟抱五絃宛轉當胸撫大<lb/>
聲麄若散颯颯風和雨小聲細欲絶切切鬼神語又如<lb/>
鵲報喜轉作猿啼苦十指無定音顛倒宫徴羽坐客聞<lb/>
<pb n="KR4h0161_WYG_058-24a"/>
　此聲形神若無主行客聞此聲駐足不能舉嗟嗟俗人<lb/>
　耳好今不好古所以緑窻琴日日生塵土<lb/>
　　　　歌舞<lb/>
　秦城嵗云暮大雪滿皇州雪中退朝者朱紫盡公侯貴<lb/>
　有風雪興富無饑寒憂所營惟第宅所務在追遊朱門<lb/>
　車馬客紅燭歌舞樓歡酣促宻坐醉暖脱重裘秋官為<lb/>
　主人廷尉居上頭日中為一樂夜半不能休豈知閿<hi>無分</hi>
　<hi>切</hi>鄉獄中有凍死囚<lb/>
<pb n="KR4h0161_WYG_058-24b"/>
　　　　買花<lb/>
　帝城春欲暮喧喧車馬度共道牡丹時相随買花去貴<lb/>
　賤無常價酬直看花數灼灼百朶紅戔戔五束素上張<lb/>
　幄幕庇旁織笆籬䕶水灑復泥封移來色如故家家習<lb/>
　為俗人人迷不悟有一田舎翁偶來買花處低頭獨長<lb/>
　歎此歎無人喻一叢深色花十户中人賦<lb/>
　<lb/>
御定全唐詩録卷五十八<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_059-1a"/>
　欽定四庫全書<lb/>
御定全唐詩録巻五十九<lb/>
　　白居易<hi>二</hi>
　　古體詩<hi>二</hi>
　　　寓意詩<lb/>
　豫樟生深山七年而後知挺高二百丈本末皆十圍天<lb/>
　子建明堂此材獨中規匠人執斤墨米度將有期孟冬<lb/>
　草木枯烈火燎山陂疾風吹猛焰從根燒到枝養材三<lb/>
<pb n="KR4h0161_WYG_059-1b"/>
　十年方成棟梁姿一朝為灰燼柯葉無孑遺地雖生爾<lb/>
　材天不與爾時不如糞土英猶有人掇之巳矣勿重陳<lb/>
　重陳令人悲不悲焚燒苦但悲采用遲<lb/>
　赫赫京内史炎炎中書郎昨傳徴拜日恩賜頗殊常貂<lb/>
　冠水蒼玉紫綬黄金章佩服身未暖已聞竄遐荒親戚<lb/>
　不得别吞聲泣路旁賓客亦已散門前雀羅張富貴來<lb/>
　不乆倐如瓦溝霜權勢去尤速瞥若石火光不如守貧<lb/>
　賤貧賤可乆長傳語宦遊子且來歸故鄉<lb/>
<pb n="KR4h0161_WYG_059-2a"/>
促織不成章提壺但聞聲嗟哉蟲與鳥無實有虚名與<lb/>
君定交日久要如弟兄何以示誠信白水指為盟雲雨<lb/>
一為别飛沉兩難并君為得風鵬我為失水鯨音信日<lb/>
已疎恩分日巳輕窮通尚如此何况死與生乃知擇交<lb/>
難須有知人明莫將山上松結託水上萍<lb/>
翩翩兩𤣥鳥本是同巢燕分飛來幾時秋夏炎凉變一<lb/>
宿蓬蓽廬一棲明光殿偶因銜泥處復得重相見彼矜<lb/>
杏梁貴此嗟茅棟賤眼看秋社至兩處俱難戀所托各<lb/>
<pb n="KR4h0161_WYG_059-2b"/>
暫時胡為相歎羨<lb/>
婆娑園中樹根株大合圍蠢爾樹間蟲形質一何㣲孰謂<lb/>
蟲之㣲蟲蠧巳無期孰謂樹之大花葉有衰時花衰夏未<lb/>
實葉病秋先萎樹心半為土觀者安得知借問蟲何在在身<lb/>
不在枝借問蟲何食食心不食皮豈無啄木鳥觜長將何為<lb/>
　　和答詩十首<hi>并序選四首</hi>
　　　五年春微之從東臺來不數日又左轉為江陵<lb/>
　　　士曹掾詔下日會予下内直歸而微之巳即路<lb/>
<pb n="KR4h0161_WYG_059-3a"/>
　　　邂逅相遇於街衢中自永壽寺南抵新昌里北<lb/>
　　　得馬上話别語不過相勉保方寸外形骸而已<lb/>
　　　因不暇及他是夕足下次於山北寺僕職役不<lb/>
　　　得去命季弟送行且奉新詩一軸致於執事凡<lb/>
　　　二十章率有比興滛文艶韻無一字焉意者欲<lb/>
　　　足下在途諷讀且以遣日時消憂懣又有以張<lb/>
　　　直氣而扶壯心也及足下到江陵寄在路所為<lb/>
　　　詩十七章凡五六千言言有為章有㫖迨於宫<lb/>
<pb n="KR4h0161_WYG_059-3b"/>
　　　律體裁皆得作者風發緘開巻且喜且怪僕思<lb/>
　　　牛僧孺戒不能示他人唯與杓直拒非及樊宗<lb/>
　　　師輩三四人時一吟讀心甚貴重然竊思之豈<lb/>
　　　僕所奉者二十章遽能開足下聰明使之然也<lb/>
　　　抑又不知足下是行也天將屈足下之道激足<lb/>
　　　下之心使感時發憤而臻於此耶若兩不然者<lb/>
　　　何立意措辭與足下前時詩如此之相遠也僕<lb/>
　　　既羨足下詩又憐足下心盡欲引狂簡而和之<lb/>
<pb n="KR4h0161_WYG_059-4a"/>
　　　屬直宿拘牽居無暇日故不即時如意旬月來<lb/>
　　　多乞病假假中稍閒且摘巻中尤者繼成十章<lb/>
　　　亦不下三千言其間所見同者固不能自異異<lb/>
　　　者亦不能强同同者謂之和異者謂之答并别<lb/>
　　　録和夢遊春詩一章各附於本篇之末餘未和<lb/>
　　　者亦續致之頃者在科試間常與足下同筆硯<lb/>
　　　每下筆時輙相顧共患其意太切而理太周故<lb/>
　　　理太周則辭繁意太切則言激然與足下為文<lb/>
<pb n="KR4h0161_WYG_059-4b"/>
　　　所長在於此所病亦在於此足下來叙果有詞<lb/>
　　　犯文繁之説今僕所和者猶前病也待與足下<lb/>
　　　相見日各引所作稍刪其繁而晦其義焉餘具<lb/>
　　　書白<lb/>
　　　和思歸樂<lb/>
山中不棲鳥夜半聲嚶嚶似道思歸樂行人掩泣聴皆<lb/>
疑此山路遷客多南征憂憤氣不散結化為精靈我謂<lb/>
此山鳥本不因人生人心自懷土想作思歸鳴孟嘗平<lb/>
<pb n="KR4h0161_WYG_059-5a"/>
居時娛耳琴泠泠雍門一言感未奏淚沾纓魏武銅雀<lb/>
妓日與歡樂并一旦西陵望欲歌先涕零峽猿亦何意<lb/>
隴水復何情為入愁人耳皆為腸斷聲請看元侍御亦<lb/>
宿此郵亭因聴思歸鳥神氣獨安寧問君何以然道勝<lb/>
心自平雖為南遷客如在長安城云得此道來何慮亦<lb/>
何營窮達有前定憂喜無交争所以事君日持憲立大<lb/>
庭雖有回天力撓之終不傾况始三十餘年少有直名<lb/>
心中志氣大眼前爵禄輕君恩若雨露君威若雷霆退<lb/>
<pb n="KR4h0161_WYG_059-5b"/>
不茍免難進不曲求榮在火辨玉性經霜識松貞展禽<lb/>
任三黜靈均長獨醒獲戾自東洛貶官向南荆再拜辭<lb/>
闕下長揖别公卿荆州又非遠驛路半月程漢水照天<lb/>
碧楚山挿雲青江陵橘似珠宜城酒如餳誰謂譴謫去<lb/>
未妨遊賞行人生百嵗内天地暫寓形太倉一稊米大<lb/>
海一浮萍身委逍遥篇心付頭陀經尚達死生觀寧為<lb/>
寵辱驚中懷茍有主外物安能縈任意思歸樂聲聲啼<lb/>
到明<lb/>
<pb n="KR4h0161_WYG_059-6a"/>
　　　和陽城驛<lb/>
商山陽城驛中有歎者誰云是元監察江陵謫去時忽<lb/>
見此驛名良久涕欲垂何故陽道州名姓同於斯憐君<lb/>
一寸心寵辱誓不移疾惡若巷伯好賢如緇衣沉吟不<lb/>
能去意者欲改為改為避賢驛大署於門楣荆人愛羊<lb/>
祜户曹改為祠一字不忍道况兼姓呼之因題八百言<lb/>
言直文甚竒詩成寄與我鏗若金和絲上言陽公行友<lb/>
悌無等夷骨肉同衾裯至死不相離次言陽公迹夏邑<lb/>
<pb n="KR4h0161_WYG_059-6b"/>
始棲遲鄉人化其風少長皆孝慈次言陽公道終日對<lb/>
酒巵兄弟笑相顧醉貌紅怡怡次言陽公節謇謇居諌<lb/>
司誓心除國蠧决死犯天威終言陽公命左遷天一涯<lb/>
道州炎瘴地身不得生歸一一皆實録事事無孑遺凡<lb/>
是為善者聞之惻然悲道州既巳矣徃者不可追何世<lb/>
無其人來者亦可思願以君子文告彼大樂師附於雅<lb/>
歌末奏之白玉墀天子聞此章教化如法施直諌從如<lb/>
流佞臣惡如疵宰相聞此章政柄端正持進賢不知倦<lb/>
<pb n="KR4h0161_WYG_059-7a"/>
去邪勿復疑憲臣聞此章不敢懷依違諌官聞此章不<lb/>
忍縱詭隨然後告史氏舊史有前規若作陽公傳欲令<lb/>
後世知不勞叙世家不用費文辭但使國史上全録元<lb/>
稹詩<lb/>
　　　答桐花<lb/>
山木多蓊鬱兹桐獨亭亭葉重碧雲片花簇紫霞英是<lb/>
時三月天春暖山雨晴夜色向月淺闇香隨風輕行者<lb/>
多商賈居者悉黎民無人解賞愛有客獨屏營手攀花<lb/>
<pb n="KR4h0161_WYG_059-7b"/>
枝立足蹋花影行生憐不得所死欲揚其聲截為天子<lb/>
琴刻作古人形云待我成噐薦之於穆清誠是君子心<lb/>
恐非草木情胡為愛其華而反傷其生老龜被刳腸不<lb/>
如無神靈雄鷄自斷尾不願為犧牲况此好顔色花紫<lb/>
葉青青宜遂天地性忍加刀斧刑我思五丁力㧞入九<lb/>
重城當君正殿栽花葉生光晶上對月中桂下覆堦前<lb/>
蓂汎拂香爐煙隱映斧藻屏為君發清韻泠泠如叩瓊<lb/>
風來聲滿耳鄭衞不足聴受君封植力不獨吐芬馨助<lb/>
<pb n="KR4h0161_WYG_059-8a"/>
君行春令開花應晴明受君雨露恩不獨含芳榮戒君<lb/>
無戯言剪葉封弟兄受君歲月功不獨資生成為君長<lb/>
髙枝鳯凰上頭鳴一鳴君萬嵗壽如山不傾再鳴萬人<lb/>
泰泰階為之平如何有此用幽滯在巖坰嵗月不爾駐<lb/>
孤芳坐凋零請向桐枝上為余題姓名待余有勢力移<lb/>
爾獻丹庭<lb/>
　　　和大觜鳥<lb/>
烏者種有二名同性不同觜小者慈孝觜大者貪庸觜<lb/>
<pb n="KR4h0161_WYG_059-8b"/>
大命又長生來十餘冬物老顔色變頭毛白茸茸飛來<lb/>
亭樹上初但驚兒童老巫生奸計與烏意潛通云是非<lb/>
凡鳥遥見起敬恭千嵗乃一出喜賀主人翁祥瑞來白<lb/>
日神靈占知風隂作北斗使能為人吉凶此鳥所止家<lb/>
家産日夜豐上以致壽考下可宜田農主人富家子身<lb/>
老心童蒙隨巫拜復祝婦姑亦相從殺鷄薦其肉敬若<lb/>
禋六宗烏喜張大觜飛接在虛空烏既飽羶腥巫亦饗<lb/>
甘濃烏巫互相利不復兩西東日日營巢窟稍稍近房<lb/>
<pb n="KR4h0161_WYG_059-9a"/>
櫳雖生八九子誰辨其雌雄羣雛又長成衆觜逞殘兇<lb/>
探巢吞燕卵入簇啄蠶蟲豈無乘秋隼羈絆委髙墉但<lb/>
食烏殘肉無施搏擊功亦有能言鸚翅碧觜距紅暫曾<lb/>
説烏罪囚閉在深籠青青窻前栁鬱鬱井上桐貪烏占<lb/>
棲息慈烏獨不容慈烏爾奚為來徃何憧憧曉去先晨<lb/>
鼓暮歸後昏鐘辛苦塵土間飛啄禾黍叢得食將母哺<lb/>
飢腸不自充主人憎慈烏命子削彈弓絃續會稽竹丸<lb/>
鑄荆山銅慈烏求母食飛下爾庭中數粒未入口一丸<lb/>
<pb n="KR4h0161_WYG_059-9b"/>
巳中胷仰天號一聲似欲訴蒼穹反哺日未足非是惜<lb/>
微躬誰能持此寃一為問化工胡然大觜烏竟得天年<lb/>
終<lb/>
　　有木詩<hi>并序</hi>
　　　余嘗讀漢書列傳見佞順媕娿圖身忘國如張<lb/>
　　　禹輩者見惑上蠱下交亂君親如江充輩者見<lb/>
　　　暴狠跋扈壅君樹黨如梁冀輩者見色仁行違<lb/>
　　　先德後賊如王莽輩者又見外狀恢𢎞中無實<lb/>
<pb n="KR4h0161_WYG_059-10a"/>
　　　用者又見附離權勢隨之覆亡者其初皆有動<lb/>
　　　人之才足以惑衆媚主莫不合於始而敗於終<lb/>
　　　也因引風人騷人之興賦有木八章不獨諷前<lb/>
　　　人亦儆後代爾<lb/>
有木名弱栁結根近清池風煙借顔色雨露助華滋峩<lb/>
峩白雪毛嫋嫋青絲枝漸宻隂自庇轉髙梢四垂截枝<lb/>
扶為杖軟弱不自持折條用樊圃柔脆非其宜為樹信<lb/>
可翫論材何所施可惜金堤地栽之徒爾為<lb/>
<pb n="KR4h0161_WYG_059-10b"/>
有木名櫻桃得地早滋茂葉宻獨承日花繁偏受露迎<lb/>
風闇揺動引鳥自來去鳥啄子難成風來枝莫住低軟<lb/>
易攀翫佳人屢迴顧色求桃李饒心向松筠妬好是映<lb/>
牆花本非當軒樹所以姓蕭人曾為伐櫻賦<lb/>
有木秋不凋青青在江北謂為洞庭橘美人自移植上<lb/>
受顧盼恩下勤澆溉力實成乃是枳臭苦不堪食物有<lb/>
似是者眞偽何由識美人黙無言對之長歎息中含害<lb/>
物意外矯凌霜色仍向枝葉間潛生刺如棘<lb/>
<pb n="KR4h0161_WYG_059-11a"/>
有木名杜棃隂森覆丘壑心蠧已空朽根深尚盤薄媚<lb/>
狐言語巧夭鳥聲音惡慿此為巢穴徃來互棲託四傍<lb/>
五六本枝葉相交錯借問因何生秋風吹子落為長社<lb/>
壇下無人敢芟斵幾度野火來風迴燒不着<lb/>
有木香苒苒山頭生一蕟主人不知名移種近軒闥愛<lb/>
其有芳味因以調麯糵前後曾飲者十人無一活豈徒<lb/>
悔封植兼亦誤采掇試問識藥人始知名野葛年深巳<lb/>
滋蔓刀斧不可伐何時猛風來為我連枝拔<lb/>
<pb n="KR4h0161_WYG_059-11b"/>
有木名水檉遠望青童童根株非勁挺柯葉多蒙蘢彩<lb/>
翠色如栢鱗皴皮似松為同松栢類得列嘉樹中枝弱<lb/>
不勝雪勢髙常懼風雪壓低還舉風吹西復東柔芳甚<lb/>
楊栁早落先梧桐惟有一堪賞心中無蠧蟲<lb/>
有木名凌霄擢秀非孤標偶依一株樹遂抽百尺條託<lb/>
根附樹身開花寄樹梢自謂得其勢無因有動揺一旦<lb/>
樹摧倒獨立暫飄颻疾風從東起吹折不終朝朝為拂<lb/>
雲花暮為委地樵寄言立身者勿學柔弱苗<lb/>
<pb n="KR4h0161_WYG_059-12a"/>
有木名丹桂四時香馥馥花團夜雪明葉剪春雲緑風<lb/>
影清似水霜枝冷如玉獨占小山幽不容凡鳥宿匠人<lb/>
愛芳直裁截為厦屋榦細力未成用之君自速重任雖<lb/>
大過直心終不曲縱非梁棟材猶勝尋常木<lb/>
　　青塜<lb/>
上有飢雁號下有枯蓬走茫茫邊雪裏一掬沙培塿傳<lb/>
是昭君墓埋閉蛾眉乆凝脂化為泥鉛黛復何有時有<lb/>
隂怨氣常生墳左右鬱鬱如苦霧不隨骨銷朽婦人無<lb/>
<pb n="KR4h0161_WYG_059-12b"/>
他才榮枯繫妍否何乃明妃命獨懸畫工手丹青一詿<lb/>
誤白黒相紛糺遂使君眼中西施作嫫母同儕傾寵幸<lb/>
異類為配偶禍福安可知美顔不如醜何言一時事可<lb/>
戒千年後特報後來姝不須倚眉首無辭挿荆釵嫁作<lb/>
貧家婦不見青塜上行人為澆酒<lb/>
　　常樂里閒居偶題十六韻兼寄劉十五公輿王十<lb/>
　　　一起吕二炅吕四熲崔十八𤣥亮元九稹劉三<lb/>
　　　十二敦質張十五仲元時為校書郎<lb/>
<pb n="KR4h0161_WYG_059-13a"/>
帝都名利塲鷄鳴無安居獨有懶慢者日髙頭未梳工<lb/>
拙性不同進退迹遂殊幸逢太平代天子好文儒小才<lb/>
難大用典校在秘書三旬兩入省因得養頑疎茅屋四<lb/>
五間一馬二僕夫俸錢萬六千月給亦有餘既無衣食<lb/>
牽亦少人事拘遂使少年心日日常晏如勿言無知巳<lb/>
躁静各有徒蘭臺七八人出處與之俱旬時阻談笑旦<lb/>
夕望軒車誰能讎校閒解帶卧吾廬窻前有竹翫門外<lb/>
有酒沽何以待君子數竿對一壺<lb/>
<pb n="KR4h0161_WYG_059-13b"/>
　　答元八宗簡同遊曲江後明日見贈<lb/>
長安千萬人出門各有營唯我與夫子信馬悠悠行行<lb/>
到曲江頭反照草樹明南山好顔色病客有心情水禽<lb/>
翻白羽風荷嫋翠莖何必滄浪去即此可濯纓時景不<lb/>
重來賞心難再并坐愁紅塵裏夕鼓鼕鼕聲歸來經一<lb/>
宿世慮稍復生頼聞瑶華唱再得塵襟清<lb/>
　　松聲<hi>修竹里張家宅南亭作</hi>
月好好獨坐雙松在前軒西南微風來潛入枝葉間蕭<lb/>
<pb n="KR4h0161_WYG_059-14a"/>
寥發為聲半夜明月前寒山颯颯雨秋琴泠泠絃一聞<lb/>
滌炎暑再聴破昏煩竟夕遂不寐心體俱翛然南陌車<lb/>
馬動西隣歌吹繁誰知兹簷下滿耳不為喧<lb/>
　　寄李十建<lb/>
外事牽我形外物誘我情李君别來乆褊恡從中生憶<lb/>
昨訪君時立馬叩柴荆有時君未起稚子喜先迎連步<lb/>
笑出門衣翻冠或傾掃堦苔紋緑拂榻藤隂清家醖及<lb/>
春熟園葵乘露烹看山東亭坐待月南原行門静惟鳥<lb/>
<pb n="KR4h0161_WYG_059-14b"/>
語坊遠少鼓聲相對盡日言不及利與名分手來幾時<lb/>
明月三四盈别時殘花落及此新蟬鳴芳歲忽已晩離<lb/>
抱悵未平豈不思命駕吏職坐相縈前時君有期訪我<lb/>
來山城心賞久云阻言約無自輕相去幸非遠走馬一<lb/>
日程<lb/>
　　禁中曉卧因懷王起居<lb/>
遲日禁漏盡悄悄暝鴉喧夜雨槐花落微涼卧北軒曙<lb/>
燈殘未滅風簾閒自翻每得一静境思與故人言<lb/>
<pb n="KR4h0161_WYG_059-15a"/>
　　禁中偶直夢遊仙遊寺<lb/>
西軒草詔暇松竹深寂寂月出清風來忽是山中夕因<lb/>
成西南夢夢作遊仙客覺聞宫漏聲猶謂山泉滴<lb/>
　　秋山<lb/>
久病曠心賞今朝一登山山秋雲物冷稱我清羸顔白<lb/>
石卧可枕青蘿行可攀意中如有得盡日不欲還人生<lb/>
無幾何如寄天地間心有千載憂身無一日閒何時解<lb/>
塵網此地來掩關<lb/>
<pb n="KR4h0161_WYG_059-15b"/>
　　效陶潛體詩<hi>并序</hi>
　　　余退居渭上杜門不出時屬多雨無以自娛會<lb/>
　　　家醖新熟雨中獨飲徃徃酣醉終日不醒懶放<lb/>
　　　之心彌覺自得故得於此而有以忘於彼者因<lb/>
　　　詠陶淵明詩適與意會遂傚其體成十六篇醉<lb/>
　　　中狂言醒輙自哂然知我者亦無隱焉<hi>今録九篇</hi>
翳翳踰月陰沉沉連日雨開簾望天色黄雲暗如土行<lb/>
潦毁我墉疾風壞我宇蓬莠生庭院泥塗失塲圃邨深<lb/>
<pb n="KR4h0161_WYG_059-16a"/>
絶賔客窻晦無儔侶盡日不下牀跳鼃時入户出門無<lb/>
所徃入室還獨處不以酒自娛塊然與誰語<lb/>
朝飲一杯酒冥心合元化兀然無所思日髙尚閒卧暮<lb/>
讀一巻書會意如嘉話欣然有所遇夜深猶獨坐又得<lb/>
琴上趣安絃有餘暇復得詩中狂下筆不能罷惟兹三<lb/>
四事特用度晝夜所以隂雨中經旬不出舍始悟獨住<lb/>
人心安時亦過<lb/>
東家采桑婦雨來苦愁悲簇蠶北堂前雨冷不成絲西<lb/>
<pb n="KR4h0161_WYG_059-16b"/>
家荷鋤叟雨來亦怨咨種豆南山下雨多落為箕而我<lb/>
獨何幸醖酒本無期及此多雨日正遇新熟時開瓶㵼<lb/>
樽中玉液黄金脂持翫巳可悦歡嘗有餘滋一酌發好<lb/>
容再酌開愁眉速進四五酌酣暢入四肢忽然遺我物<lb/>
誰復分是非是時連夕雨酩酊無所知人心苦顚倒反<lb/>
為憂者嗤<lb/>
天秋無片雲地静無纎塵團團新晴月林下生白輪憶<lb/>
昨隂霖天連連三四旬頼逢家醖熟不覺過朝昏私言<lb/>
<pb n="KR4h0161_WYG_059-17a"/>
雨霽後可以罷餘樽及對新月色不醉亦愁人牀頭殘<lb/>
酒榼欲盡味彌淳擕置南簷下舉酌自殷勤清光入盃<lb/>
杓白露生衣巾乃知隂與晴安可無此君我有樂府詩<lb/>
成來人未聞今宵醉有興狂詠驚四鄰獨賞猶復爾何<lb/>
況有交親<lb/>
中秋三五夜明月在前軒臨觴忽不飲憶我平生歡我<lb/>
有同心人邈邈崔與錢我有忘形友迢迢李與元或飛<lb/>
青雲上或落江湖間與我不相見于今三四年我無縮<lb/>
<pb n="KR4h0161_WYG_059-17b"/>
地術君非馭風仙安得明月下四人來晤言良夜信難<lb/>
得佳期杳無縁明月又不住漸下西南天豈無他時會<lb/>
惜此清景前<lb/>
家醖飲巳盡村中無酒沽坐愁今夜醒其奈秋懷何有<lb/>
客忽叩門言語一何佳云是南村叟挈榼來相過且喜<lb/>
樽不燥安問少與多重陽雖巳過籬菊有殘花歡來苦<lb/>
晝短不覺夕陽斜老人勿遽起且待新月華客去有餘<lb/>
趣竟夕獨酣歌<lb/>
<pb n="KR4h0161_WYG_059-18a"/>
原生衣百結顔子食一簞歡然樂其志有以忘飢寒今<lb/>
我何人哉德不比先賢衣食幸相屬胡為不自安況兹<lb/>
清渭曲居處安且閒榆栁百餘樹茅茨數十間寒負簷<lb/>
下日熱濯澗底泉日出猶未起日入已復眠西風滿村<lb/>
巷清涼八月天但有鷄犬聲不聞車馬喧時傾一樽酒<lb/>
坐望東南山稚姪初學步牽衣戯我前即此自可樂庻<lb/>
幾顔與原<lb/>
煙霞隔𤣥圃風波限瀛洲我豈不欲徃大海路阻修神<lb/>
<pb n="KR4h0161_WYG_059-18b"/>
仙但聞説靈藥不可求長生無得者舉世如蜉蝣逝者<lb/>
不重迴存者難久留踟蹰未死間何苦懷百憂念此忽<lb/>
内熱坐看成白頭舉杯還獨飲顧影自獻酬心與口相<lb/>
約未醉勿言休今朝不盡醉知有明朝否不見郭門外<lb/>
纍纍墳與丘明月愁殺人黄蒿風颼颼死者若有知悔<lb/>
不秉燭遊<lb/>
吾聞潯陽郡昔有陶徴君愛酒不愛名憂醒不憂貧嘗<lb/>
為彭澤令在官纔八旬愀然忽不樂掛印著公門口吟<lb/>
<pb n="KR4h0161_WYG_059-19a"/>
歸去來頭戴漉酒巾人吏留不得直入故山雲歸來五<lb/>
栁下還以酒養眞人間榮與利擺落如泥塵先生去巳<lb/>
久紙墨有遺文篇篇勸我飲此外無所云我從老大來<lb/>
竊慕其為人其他不可及且傚醉昏昏<lb/>
　　渭上偶鈎<lb/>
渭水如鏡色中有鯉與魴偶持一竿竹懸釣在其傍微<lb/>
風吹釣絲嫋嫋十尺長身雖對魚坐心在無何鄉昔有<lb/>
白頭人亦釣此渭陽釣人不釣魚七十得文王況我垂<lb/>
<pb n="KR4h0161_WYG_059-19b"/>
釣意人魚亦兼忘無機兩不得但弄秋水光興盡釣亦<lb/>
罷歸來飲我觴<lb/>
　　春眠<lb/>
新浴肢體暢獨寢神魄安況因夜深坐遂成日髙眠春<lb/>
被薄亦暖朝窻深更閒却忘人間事似得枕上仙至適<lb/>
無夢想大和難名言全勝彭澤醉欲敵曹溪禪何物呼<lb/>
我覺伯勞聲關關起來妻子笑生計春茫然<lb/>
　　晩春沽酒<lb/>
<pb n="KR4h0161_WYG_059-20a"/>
百花落如雪兩鬢垂作絲春去有來日我老無少時人<lb/>
生待富貴為樂常苦遲不如貧賤日隨分開愁眉賣我<lb/>
所乘馬典我舊朝衣盡將沽酒飲酩酊步行歸名姓日<lb/>
隱晦形骸日變衰醉卧黄公肆人知我是誰<lb/>
　　秋遊原上<lb/>
七月行已半早涼天氣清清晨起巾櫛徐步出柴荆露<lb/>
杖笻竹泠風襟越蕉輕閒㩦弟姪輩同上秋原行新棗<lb/>
未全赤晩𤓰有餘馨依依田家叟設此相逢迎自我到<lb/>
<pb n="KR4h0161_WYG_059-20b"/>
此邨徃來白髮生村中相識久老㓜皆有情留連向暮<lb/>
歸樹樹風蟬鳴是時新雨足禾黍夾道青見此令人飽<lb/>
何必待西成<lb/>
　　東園翫菊<lb/>
少年昨巳去芳歲今又䦨如何寂寞意復此荒涼園園<lb/>
中獨立久日淡風露寒秋蔬盡蕪没好樹亦凋殘惟有<lb/>
數叢菊新開籬落間㩦觴聊就酌為爾一留連憶我少<lb/>
小日易為興所牽見酒無時節未飲心欣然近從年長<lb/>
<pb n="KR4h0161_WYG_059-21a"/>
來漸覺取樂難常恐更衰老强飲亦無歡顧謂爾菊花<lb/>
後時何獨鮮誠知不為我借爾暫開顔<lb/>
　　觀稼<lb/>
世役不我牽身心常自若晚出看田畆閒行傍村落纍<lb/>
纍繞塲稼嘖嘖羣飛雀年豐豈獨人禽鳥聲亦樂田翁<lb/>
逢我喜黙起具杯杓歛手笑相延社酒有殘酌愧兹勤<lb/>
且敬藜杖為掩泊言動任天眞未覺農人惡停杯問生<lb/>
事夫種妻兒穫筋力苦疲勞衣食常單薄自慙禄仕者<lb/>
<pb n="KR4h0161_WYG_059-21b"/>
不曽營農作飽食無所勞何殊衞人鶴<lb/>
　　冬夜<lb/>
家貧親愛散身病交遊罷眼前無一人獨掩村齋卧冷<lb/>
落燈火闇離披簾幕破䇿䇿窻户前又聞新雪下長年<lb/>
漸省睡夜半起端坐不學坐忘心寂寞安可過兀然身<lb/>
寄世浩然心委化如此來四年一千三百夜<lb/>
　　遊悟貞寺詩<hi>一百三十韻</hi>
元和九年秋八月月上弦我遊悟貞寺寺在王順山去<lb/>
<pb n="KR4h0161_WYG_059-22a"/>
山四五里先聞水潺湲自兹捨車馬始步藍溪灣手拄<lb/>
青竹杖足蹋白石灘漸怪耳目曠不聞人世喧山下望<lb/>
山上初疑不可攀誰知中有路盤折通巖巔一息幡竿<lb/>
下再休石龕邉龕閒長丈餘門户無扃關仰窺不見人<lb/>
石髮垂若鬟驚出白蝙蝠雙飛如雪翻回首寺門望青<lb/>
崖夾朱軒如擘山腹開置寺于其間入門無平地地窄<lb/>
虛空寛房廊與臺殿髙下隨峯巒巖㠋無撮土樹木多<lb/>
瘦堅根株抱石長屈曲蟲蛇蟠松桂亂無行四時鬱芊<lb/>
<pb n="KR4h0161_WYG_059-22b"/>
芊枝梢嫋青翠韻若風中絃日月光不透綠隂相交延<lb/>
幽鳥時一聲聞之似寒蟬首憩賔位亭就坐未及安須<lb/>
臾開北户萬里明豁然拂檐虹霏微遶棟雲回旋赤日<lb/>
間白雨隂晴同一川野緑簇草樹眼界吞秦原渭水細<lb/>
不見漢陵小于拳却顧來時路縈紆映朱欄歴歴上山<lb/>
人一一遥可觀前對多寳塔風鐸鳴四端欒櫨與户牖<lb/>
恰恰金碧繁云昔伽葉佛此地坐湼槃至今鐵鉢在當<lb/>
底手迹穿西開玉像殿白佛森比肩抖擻塵埃衣禮拜<lb/>
<pb n="KR4h0161_WYG_059-23a"/>
氷雪顔疊霜為架裟貫電為華鬘逼觀疑鬼功其迹非<lb/>
雕鐫次登觀音堂未到聞栴檀上堦脫雙履歛足升瑶<lb/>
筵六楹排玉鏡四座敷金鈿黒夜自光明不待燈燭然<lb/>
衆寶互低昻碧佩珊瑚幡風來似天樂相觸聲珊珊白<lb/>
珠垂露凝赤珠滴血殷㸃綴佛髻上合為七寶冠雙瓶<lb/>
白琉璃色若秋水寒隔瓶見舍利圓轉如金丹玉笛何<lb/>
代物天人施祇園吹如秋鶴聲可以降靈仙是時秋方<lb/>
中三五月正圓寶堂豁三門金魄當其前月與寶相射<lb/>
<pb n="KR4h0161_WYG_059-23b"/>
晶光争鮮妍照人心骨冷竟夕不欲眠曉尋南塔路亂<lb/>
竹低嬋娟林幽不逢人寒蝶飛翾翾山果不識名離離<lb/>
夾道蕃足以療飢乏摘嘗味甘酸道南藍谷神紫傘白<lb/>
紙錢若歲有水旱詔使修蘋蘩以地清浄故獻奠無葷<lb/>
羶危石疊四五<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>嵬歌且刓造物者何意堆在巖東偏<lb/>
冷骨無人跡苔㸃如花牋我來登上頭下臨不測淵目<lb/>
眩手足掉不敢低頭看風從石下生薄人而上摶衣服<lb/>
似羽翮開張欲飛騫<graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>
                    <graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>三面峯峰尖刀劍攅悠悠白<lb/>
<pb n="KR4h0161_WYG_059-24a"/>
雲過决開露青天西北日落時夕暉紅團團千里翠屏<lb/>
外走下丹砂丸東南月上時夜氣青漫漫百丈碧潭底<lb/>
冩出黄金盤藍水色似藍日夜長潺潺周迴繞山轉下<lb/>
視如青環或鋪為慢流或激為奔湍泓澄最深處浮出<lb/>
蛟龍涎側身入其中懸磴猶險難捫蘿蹋樛木下逐飲<lb/>
澗猿雪迸起白鷺錦跳驚紅鱣歇定方盥潄濯去支體<lb/>
煩淺深皆洞徹可照腦與肝但愛清見底欲尋不知源<lb/>
東崖饒怪石積甃蒼琅玕温潤發于外其間韞璵璠卞<lb/>
<pb n="KR4h0161_WYG_059-24b"/>
和死巳久良玉多棄捐或時洩光彩夜雨星月連中頂<lb/>
最髙峰拄天青玉竿<graphic n="KR2794" url="https://raw.githubusercontent.com/kanripo/KR-Gaiji/master/images/KR2794.png" mimeType="image/png"/>
                    <graphic n="KR2332" url="https://raw.githubusercontent.com/kanripo/KR-Gaiji/master/images/KR2332.png" mimeType="image/png"/>
                    <hi>音冋令</hi>上不得豈我能扳援上<lb/>
有白蓮池紫葩覆清瀾聞名不可到處所非人寰又有<lb/>
一片石大如方尺甎挿在半壁上其下萬仞懸云有過<lb/>
去師坐得無生禪號為定心石長老世所傳却上謁仙<lb/>
祠蔓草生綿綿昔聞王氏子羽化升上𤣥其西曬藥臺<lb/>
猶對芝术田時復明月夜上聞黄鶴言迴尋畫龍堂二<lb/>
叟鬚髮斑想見聴法時歡喜禮印壇復歸泉窟下化作<lb/>
<pb n="KR4h0161_WYG_059-25a"/>
龍蜿蜒階前石孔在欲雨生白煙徃有冩經僧身靜心<lb/>
精專感彼雲外鴿羣飛千翩翩來添硯中水去吸巖下<lb/>
泉一日三徃復時節長不愆經成號聖僧弟子名揚難<lb/>
誦此蓮花偈數滿百億千身壞口不壞舌根如紅蓮顱<lb/>
骨今不見石函尚存焉粉壁有吳畫筆彩依舊鮮素屏<lb/>
有禇書墨色如新乾名境與異跡周覽無不殫一遊五<lb/>
晝夜欲返仍盤桓我本山中人誤為時網牽牽率使讀書<lb/>
推挽令傚官既登文字科又忝諌諍員倔直不合時無<lb/>
<pb n="KR4h0161_WYG_059-25b"/>
益同素餐以此自慙惕戚戚常寡歡無成心力盡未老<lb/>
形骸殘今來脫簪組始覺離憂患及為山水遊彌得縱<lb/>
疎頑野麋斷羈絆行走無拘攣池魚放入海一徃何時<lb/>
還身著居士衣手把南華篇終來此山住永謝區中縁<lb/>
我今四十餘從此終身閒若以七十期猶得三十年<lb/>
　　酬張十八訪宿見贈<lb/>
昔我為近臣君常稀到門今我官職冷唯君來徃頻我<lb/>
受狷介性立為頑拙身平生雖寡合合即無緇磷況君<lb/>
<pb n="KR4h0161_WYG_059-26a"/>
秉髙義富貴視如雲五侯三相家眼冷不見君問其所<lb/>
與遊獨言韓舍人其次即及我我愧非其倫胡為謬相<lb/>
愛歲晩逾勤勤落然頺簷下一話夜達晨牀單食味薄<lb/>
亦不嫌我貧日髙上馬去相顧猶逡巡長安久無雨日<lb/>
赤風昏昏憐君將病眼為我犯埃塵逺從延康里來訪<lb/>
曲江濵所重君子道不獨愧相親<lb/>
　　朝歸書寄元八<lb/>
進入閣前拜退就廊下飡歸來昭國里人卧馬歇鞍却<lb/>
<pb n="KR4h0161_WYG_059-26b"/>
睡至日午起坐心浩然況當好時節雨後清和天柿樹<lb/>
緑陰合王家庭院寛瓶中鄠縣酒墻上終南山獨眠仍<lb/>
獨坐開襟當風前禪僧與詩客次第來相看要語連夜<lb/>
語須眠終日眠除非奉朝謁此外無别牽年長身且健<lb/>
官貧心甚安幸無急病痛不至苦飢寒自此聊以適外<lb/>
縁不能干惟為静者信難為動者言臺中元侍御早晩<lb/>
作郎官未作郎官際無人相伴閒<lb/>
　　酬吳七見寄<lb/>
<pb n="KR4h0161_WYG_059-27a"/>
　曲江有病者尋常多掩關又聞馬死來不出身更閒聞<lb/>
　有送書者自起出門看素緘署丹字中有瓊瑶篇口吟<lb/>
　耳自聴當暑忽翛然似潄寒玉氷如聞商風絃首章歎<lb/>
　時節末句思笑言懶慢不相訪隔街如隔山嘗聞陶潛<lb/>
　語心逺地自偏君住安邑里左右車徒喧竹葉閉深院<lb/>
　琴樽開小軒誰知市南地轉作壺中天君本上清人名<lb/>
　在石堂間不知有何過謫作人間仙常恐嵗月滿飄然<lb/>
　歸紫煙莫忘蜉蝣内進士有同年<lb/>
<pb n="KR4h0161_WYG_059-27b"/>
　　　舟行江州路上作<lb/>
　帆影日漸髙閒眠猶未起起問鼓枻人巳行三十里船<lb/>
　頭有行竈炊稻烹紅鯉飽食起婆娑盥潄秋江水平生<lb/>
　滄浪意一旦來遊此何況不失家舟中載妻子<lb/>
　<lb/>
　<lb/>
　<lb/>
御定全唐詩錄巻五十九<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_060-1a"/>
　欽定四庫全書<lb/>
御定全唐詩録卷六十<lb/>
　　白居易<hi>三</hi>
　　古體詩<hi>三</hi>
　　　訪陶公舊宅<hi>并序</hi>
　　　　予夙慕陶淵明為人徃歲渭川閒居常有傚陶<lb/>
　　　　體詩十六首今遊廬山經柴桑過栗里思其人<lb/>
　　　　訪其宅不能黙黙又題此詩云<lb/>
<pb n="KR4h0161_WYG_060-1b"/>
　垢塵不汚玉靈鳯不啄羶嗚呼陶靖節生彼晉宋間心<lb/>
　實有所守口終不能言永惟孤竹子拂衣首陽山夷齊<lb/>
　各一身窮餓未為難先生有五男與之同饑寒腸中食<lb/>
　不充身上衣不完連徴竟不起斯可謂眞賢我生君之<lb/>
　後相去五百年每讀五栁傳目想心拳拳昔嘗詠遺風<lb/>
　著為十六篇今來訪故宅森若君在前不慕樽有酒不<lb/>
　慕琴無絃慕君遺榮利老死此丘園柴桑古邨落栗里<lb/>
　舊山川不見籬下菊但餘墟中煙子孫雖無聞族氏猶<lb/>
<pb n="KR4h0161_WYG_060-2a"/>
未遷每逢姓陶人使我心依然<lb/>
　　北亭<lb/>
廬宫山下州湓浦沙邉宅宅北倚髙岡迢迢數千尺上<lb/>
有青青竹竹間多白石茅亭居上頭豁達門四闢前楹<lb/>
捲簾箔北牖施牀席江風萬里來吹我涼淅淅日髙公<lb/>
府歸巾笏隨手擲脫衣恣搔首坐卧任所適時傾一杯<lb/>
酒曠望湖天夕口詠獨酌謠目送歸飛翮慙無出塵操<lb/>
未免折腰役偶獲此閒居謬似髙人跡<lb/>
<pb n="KR4h0161_WYG_060-2b"/>
　　游湓水<lb/>
四月未全熱麥涼江風秋湖山處處好最愛湓水頭湓<lb/>
水從東來一𣲖入江流可憐似縈帶中有隨風舟命酒<lb/>
一臨汎捨鞍揚棹謳放迴岸傍馬去逐波間鷗煙浪始<lb/>
𣺌渺風襟亦悠悠初疑上河漢中若尋瀛洲汀樹緑拂<lb/>
池沙草芳未休青蘿與紫葛枝蔓垂相樛繫䌫步平㟁<lb/>
回頭望江州城雉映水見隱隱如蜃樓日入意未盡將<lb/>
歸復少留到官行半歲今日方一遊此地來何暮可以<lb/>
<pb n="KR4h0161_WYG_060-3a"/>
寫吾憂<lb/>
　　宿簡寂觀<lb/>
巖白雲尚屯林紅葉初隕秋光引閒步不知身逺近夕<lb/>
投靈洞宿卧覺塵機冺名利心既忘市朝夢亦盡暫來<lb/>
尚如此況乃終身隱何以療夜饑一匙雲母粉<lb/>
　　睡起晏坐<lb/>
後亭晝眠足起坐春景暮新覺眼猶昏無思心正住淡<lb/>
寂歸一性虚閒遺萬慮了然此時心無物可譬喻本是<lb/>
<pb n="KR4h0161_WYG_060-3b"/>
無有鄉亦名不用處行禪與坐忘同歸無異路<lb/>
　　過李生<lb/>
蘋小蒲葉短南湖春水生子近湖邉住靜境稱髙情我<lb/>
為郡司馬散拙無所營使君知性野衙退任閒行行㩦<lb/>
小榼去逢花輙獨傾半酣到子舍下馬扣柴荆何以引<lb/>
我步繞籬竹萬莖何以醒我酒吳音吟一聲須㬰進野<lb/>
飯飯稻茹芹英白甌青竹筯儉潔無羶腥欲去復徘徊<lb/>
夕鴉已飛鳴何當重遊此待君湖水平<lb/>
<pb n="KR4h0161_WYG_060-4a"/>
　　食笋<lb/>
此州乃竹鄉春笋滿山谷山夫折盈抱抱來早市鬻物<lb/>
以多為賤雙錢易一束置之炊甑中與飯同時熟紫籜<lb/>
折故錦素肌擘新玉每食遂加飱經旬不思肉久為京<lb/>
洛客此味常不足且食勿踟蹰南風吹作竹<lb/>
　　香爐峰下新置草堂即事詠懐題於石上<lb/>
香爐峰北面遺愛寺西偏白石何鑿鑿清流亦潺潺有<lb/>
松數十株有竹千餘竿松張翠傘葢竹倚青琅玕其下<lb/>
<pb n="KR4h0161_WYG_060-4b"/>
無人居悠哉多歲年有時聚猿鳥終日空風煙時有沉<lb/>
冥子姓白字樂天平生無所好見此心依然如獲終老<lb/>
地忽乎不知遷架巖結茅宇斵壑開茶園何以洗我耳<lb/>
屋頭飛落泉何以洗我眼砌下生白蓮左手擕一壺右<lb/>
手挈五絃傲然意自足箕踞於其間興酣仰天歌歌中<lb/>
聊寄言言我本野夫誤為世網牽時來昔捧日老去今<lb/>
歸山倦鳥得茂樹涸魚反清源捨此欲焉徃人間多險<lb/>
艱<lb/>
<pb n="KR4h0161_WYG_060-5a"/>
　　草堂前開一池養魚種荷日有幽趣<lb/>
淙淙三峽水浩浩萬頃陂未如新塘上微風動漣漪小<lb/>
萍如汎汎初蒲正離離紅鯉二三寸白蓮八九枝遶水<lb/>
欲成徑䕶堤方挿籬已被山中客呼作白家池<lb/>
　　登香爐峰<lb/>
迢迢香爐峰心存耳目想終年牽物役今日方一徃攀<lb/>
蘿蹋危石手足勞俯仰同遊三四人兩人不敢上上到<lb/>
峰之頂目眩心怳怳髙低有萬尋濶狹無數丈不窮視<lb/>
<pb n="KR4h0161_WYG_060-5b"/>
聴界焉識宇宙廣江水細如䋲湓城小於掌紛吾何屑<lb/>
屑未能脫塵鞅歸去思自嗟低頭入蟻壤<lb/>
　　弄龜羅<lb/>
有姪始六歲字之為阿龜有女生三年其名曰羅兒一<lb/>
始學笑語一能誦歌詩朝戲抱我足夜眠枕我衣汝生<lb/>
何其晩我年行巳衰物情小可念人意老多慈酒美竟<lb/>
須壞月圓終有虧亦如恩愛縁乃是憂惱資舉世同此<lb/>
累吾安能去之<lb/>
<pb n="KR4h0161_WYG_060-6a"/>
　　截樹<lb/>
種樹當前軒樹高柯葉繁惜哉逺山色隱此蒙蘢間一<lb/>
朝持斧斤手自截其端萬葉落頭上千峰來面前忽似<lb/>
决雲霧豁達覩青天又如所念人久别一欵顔始有清<lb/>
風至稍見飛鳥還開懐東南望目逺心遼然人各有偏<lb/>
好物莫能兩全豈不愛柔條不如見青山<lb/>
　　題座隅<lb/>
手不任執殳肩不能荷鋤量力揆所用曾不敵一夫幸<lb/>
<pb n="KR4h0161_WYG_060-6b"/>
因筆硯功得升仕進途厯官凡五六禄俸及妻孥左右<lb/>
有兼僕出入有單車自奉雖不厚亦不至饑劬若有人<lb/>
及此傍觀為何如雖賢亦為幸況我鄙且愚伯夷古賢<lb/>
人魯山亦其徒時哉無奈何俱化為饑殍念彼益自愧<lb/>
不敢忘斯須平生榮利心破滅無遺餘猶恐塵妄起題<lb/>
此於座隅<lb/>
　　贖鷄<lb/>
清晨臨江望水禽正諠繁鳬雁與鷗鷺游颺戯朝暾適<lb/>
<pb n="KR4h0161_WYG_060-7a"/>
有鬻鷄者挈之來逺村飛鳴彼何樂窘束此何寃喔喔<lb/>
十四雛罩縳同一樊足傷金距蹜頭搶花冠翻經宿費<lb/>
飲啄日髙詣屠門遲迴未死間饑渴欲相吞常慕古人<lb/>
道仁信及魚豚見兹生惻隱贖放雙林園開籠解索時<lb/>
鷄鷄聴我言與爾鏹三百小惠何足論莫學啣環雀﨑<lb/>
嶇漫報恩<lb/>
　　秋日懐杓直<hi>時杓直出牧澧州</hi>
晩來天色好獨出江邉步憶與李舍人曲江相近住常<lb/>
<pb n="KR4h0161_WYG_060-7b"/>
云遇清景必約同幽趣若不訪我來還須覔君去開眉<lb/>
笑相見把手期何處西寺老胡僧南園亂松樹擕持小<lb/>
酒榼吟詠新詩句同出復同歸從朝直至暮風雨忽消<lb/>
散江山眇回互潯陽與涔陽相望空雲霧心期自乖曠<lb/>
時景還如故今日郡齋中秋光誰共度<lb/>
　　對酒示行簡<lb/>
今旦一樽酒歡暢何怡怡此樂從中來他人安得知兄<lb/>
弟惟二人遠别恒苦悲今春自巴峽萬里平安歸復有<lb/>
<pb n="KR4h0161_WYG_060-8a"/>
雙㓜妹笄年未結䄜昨日嫁娶畢良人皆可依憂念兩<lb/>
消釋如刀斷羈縻身輕心無繫忽欲凌空飛人生茍有<lb/>
累食肉常如饑我心既無苦飲水亦可肥行簡勸爾酒<lb/>
停杯聴我辭不歎鄉國逺不嫌官禄微但願我與爾終<lb/>
老不相離<lb/>
　　長慶二年七月自中書舍人出守杭州路次藍溪<lb/>
　　　作<lb/>
太原一男子自顧庸且鄙老逢不次恩洗拔出泥滓既<lb/>
<pb n="KR4h0161_WYG_060-8b"/>
居可言地願助朝廷理伏閤三上章戇愚不稱㫖聖人<lb/>
存大體優貸客不死鳯詔停舍人魚書除刺史寘懐齊<lb/>
寵辱委順隨行止我自得此心于兹十年矣餘杭乃名<lb/>
郡郡郭臨江汜已想海門山潮聲來入耳昔予貞元末<lb/>
羇旅曾遊此甚覺太守尊亦諳魚酒美因生江海興每<lb/>
羨滄浪水尚擬拂衣行況今兼禄仕青山峰巒接白日<lb/>
煙塵起東道既不通改轅送南指自秦窮楚越浩蕩五<lb/>
千里聞有賢主人而多好山水是行頗為愜所厯良可<lb/>
<pb n="KR4h0161_WYG_060-9a"/>
紀䇿馬渡藍溪勝遊從此始<lb/>
　　初出城留别<lb/>
朝從紫禁歸暮出青門去勿言城東陌便是江南路揚<lb/>
鞭簇車馬揮手辭親故我生本無鄉心安是歸處<lb/>
　　自秦望赴五松驛馬上偶睡睡覺成吟<lb/>
長途發巳久前館行未至體倦目巳昏瞌然遂成睡右<lb/>
袂尚垂鞭左手暫委轡忽覺問僕夫纔行百步地形神<lb/>
分處所遲速相乖異馬上幾多時夢中無限事誠哉達<lb/>
<pb n="KR4h0161_WYG_060-9b"/>
人語百齡同一寐<lb/>
　　鄧州路中作<lb/>
蕭蕭誰家邨秋梨葉半拆漠漠誰家園秋韭花初白路<lb/>
逢故里物使我嗟行役不歸渭北村又作江南客去鄉<lb/>
徒自苦濟世終無益自問波上萍何如澗中石<lb/>
　　山路偶興<lb/>
筋力未全衰僕馬不至弱又多山水趣心賞非寂寞捫<lb/>
蘿上煙嶺蹋石穿雲壑谷鳥晩仍啼洞花秋不落提籠<lb/>
<pb n="KR4h0161_WYG_060-10a"/>
復擕榼遇勝時停泊泉憩茶數甌嵐行酒一酌獨吟還<lb/>
獨笑此興殊未惡假使在城時終年有何樂<lb/>
　　初領郡政衙退登東樓作<lb/>
鰥惸心所念簡牘手自操何言符竹貴未免州縣勞頼<lb/>
是餘杭郡臺榭遶官曹凌晨親政事向晩恣遊遨山冷<lb/>
微有雪波平未生濤水心如鏡面千里無纎毫直下江<lb/>
最濶近東樓更髙煩襟與滯念一望皆遁逃<lb/>
　　郡亭<lb/>
<pb n="KR4h0161_WYG_060-10b"/>
平旦起視事亭午卧掩關除親簿領外多在琴書前况<lb/>
有虚白亭坐見海門山潮來一凭檻賓至一開筵終朝<lb/>
對雲水有時聴管絃持此聊過日非忙亦非閒山林太<lb/>
寂寞朝闕空喧煩惟兹郡閤内囂静得中間<lb/>
　　郡中即事<lb/>
漫漫潮初平熈熈春日至空濶逺江山晴明好天氣外<lb/>
有適意物中無繫心事數篇對竹吟一杯望雲醉行擕<lb/>
杖扶力卧讀書取睡久養病形骸深諳閒氣味遙思九<lb/>
<pb n="KR4h0161_WYG_060-11a"/>
城陌擾擾趨名利今朝是雙日朝謁多軒騎寵者防悔<lb/>
尤權者懐憂畏為報髙車葢恐非眞富貴<lb/>
　　郡齋暇日辱常州陳郎中使君早春晩坐水西館<lb/>
　　　書事詩十六韻見寄亦以十六韻酬之<lb/>
新年多暇日晏起褰簾坐睡足心更慵日髙頭未裹徐<lb/>
傾下藥酒稍爇煎茶火誰伴寂寥身無絃琴在左遥思<lb/>
毘陵官春深物嫋娜波拂黄栁梢風揺白梅朶衙門排<lb/>
曉㦸鈴閣開朝鎖太守水西來朱衣垂素舸良辰不易<lb/>
<pb n="KR4h0161_WYG_060-11b"/>
得佳會無由果五馬正相望雙魚忽前墮魚中獲瑰寶<lb/>
持翫何磊砢一百六十言字字靈珠顆上申心欵曲下<lb/>
叙時轗軻<hi>口我切</hi>才富不如君道孤還似我敢辭官逺慢<lb/>
且貴身安妥勿復問榮枯㝠心無不可<lb/>
　　官舍<lb/>
髙樹換新葉陰陰覆地隅何言太守宅有似幽人居太<lb/>
守卧其下閒慵兩有餘起嘗一甌茗行讀一卷書早梅<lb/>
結青實殘櫻落紅珠稚女弄庭果嬉戲牽人裾是日晩<lb/>
<pb n="KR4h0161_WYG_060-12a"/>
彌靜巢禽不相呼嘖嘖䕶兒鵲啞啞母子烏豈惟云鳥<lb/>
爾吾亦引吾雛<lb/>
　　吾雛<lb/>
吾雛字阿羅阿羅纔七齡嗟吾不才子憐爾無弟兄撫<lb/>
養雖驕騃性識頗聰明學母畫眉様效吾詠詩聲我齒<lb/>
今欲墮汝齒昨始生我頭髮盡落汝頂髻初成老㓜不<lb/>
相待父衰汝孩嬰緬想古人心慈愛亦不輕蔡邕念文<lb/>
姬于公歎緹縈敢求得汝力但未忘父情<lb/>
<pb n="KR4h0161_WYG_060-12b"/>
　　題小橋前新竹招客<lb/>
雁齒小紅橋垂簷低白屋橋前何所有苒苒新生竹皮<lb/>
開拆褐錦節露抽青玉筠翠如可飱粉霜不忽觸閒吟<lb/>
聲未巳幽翫心難足管領好風煙輕欺凡草木誰能有<lb/>
月夜伴我林中宿為君傾一杯狂歌竹枝曲<lb/>
　　病中逢秋招客夜酌<lb/>
不見詩酒客卧來半月餘合和新藥草尋檢舊方書晩<lb/>
霽煙景度早涼窻户虚雪生衰鬢久秋入病心初卧簟<lb/>
<pb n="KR4h0161_WYG_060-13a"/>
蘄竹涼風襟卭葛疎夜來身較健小飲復何如<lb/>
　　除官去未閒<lb/>
除官去未閒半月恣遊討朝尋霞外寺暮宿波上島新<lb/>
樹少於松平湖半連草躋攀有次第賞翫無昏早有時<lb/>
騎馬醉兀兀㝠天造窮通與生死其奈吾懐抱江山信<lb/>
為美齒髮行將老在郡誠未厭歸鄉去亦好<lb/>
　　洛下卜居<lb/>
三年典郡歸所得非金帛天竺石兩片華亭鶴一隻飲<lb/>
<pb n="KR4h0161_WYG_060-13b"/>
啄供稻粱包裹用茵席誠知是勞費其奈心愛惜逺從<lb/>
餘杭郭同到洛陽陌下擔拂雲根開籠展霜翮貞姿不<lb/>
可雜髙性宜其適遂就無塵坊仍求有水宅東南得幽<lb/>
境樹老寒泉碧池畔多竹隂門前少人跡未請中庻禄<lb/>
且脫雙驂易<hi>買履道宅價不足因以兩馬償之</hi>豈獨謀吾身安吾鶴與<lb/>
石<lb/>
　　自詠<lb/>
夜鏡隱白髮朝酒發紅顔可憐假年少自笑須臾間朱<lb/>
<pb n="KR4h0161_WYG_060-14a"/>
砂賤如土不解燒為丹𤣥鬢化為雪未聞休得官咄哉<lb/>
箇丈夫心性何惰頑但遇詩與酒便忘寢與餐髙聲發<lb/>
一吟似得詩中仙引滿飲一杯盡忘身外縁昔有醉先<lb/>
生席地而幕天於今居處在許我當中眠眠罷又一酌<lb/>
酌罷又一篇回面顧妻子生計方落然誠知此事非又<lb/>
過知非年豈不欲自改改即心不安且向安處去其餘<lb/>
皆老閒<lb/>
　　晏起<lb/>
<pb n="KR4h0161_WYG_060-14b"/>
鳥鳴庭樹上日照屋簷時老去慵轉極寒來起猶遲厚<lb/>
薄被適性髙低枕得宜神安體穩暖此味何人知睡足<lb/>
仰頭坐兀然無所思如未鑿七竅若都遺四肢緬想長<lb/>
安客早朝霜滿衣彼此各自適不知誰是非<lb/>
　　春葺新居<lb/>
江州司馬日忠州刺史時栽松滿後院種栁䕃前墀彼<lb/>
皆非吾土栽種尚忘疲况兹是我宅葺藝固其宜平旦<lb/>
領僕使乘春親指揮移花夾暖室徙竹覆寒池池水變<lb/>
<pb n="KR4h0161_WYG_060-15a"/>
綠色池芳動清輝尋芳弄水坐盡日心熈熈一物茍可<lb/>
適萬縁都若遺設如宅門外有事吾不知<lb/>
　　泛春池<lb/>
白蘋湘渚曲綠篠剡溪口各在天一涯信美非吾有如<lb/>
何此庭内水竹交左右霜竹百千竿煙波六七畆泓澄<lb/>
動堦砌淡泞<hi>支吕切</hi>映户牖蛇皮細有紋鏡面清無垢主<lb/>
人過橋來雙童扶一叟恐汚清冷波塵纓先科擻波上<lb/>
一葉舟舟中一樽酒酒開舟不繫去去隨所偶或遶蒲<lb/>
<pb n="KR4h0161_WYG_060-15b"/>
浦前或泊桃島後未撥落杯花低衝拂面栁半酣迷所<lb/>
在倚榜兀回首不知此何處復是人寰否誰知始疏鑿<lb/>
幾主相傳受楊家去云逺田氏將非久天與愛水人終<lb/>
焉落吾手<hi>此池始楊常侍開鑿中間田氏為主予今有之蒲浦桃島皆池上所有</hi>
　　新栽竹<lb/>
佐邑意不適閉門秋草生何以娛野性種竹百餘莖見<lb/>
此溪上色憶得山中情有時公事暇盡日遶欄行勿言<lb/>
根未固勿言陰未成巳覺庭宇内稍稍有餘清最愛近<lb/>
<pb n="KR4h0161_WYG_060-16a"/>
窻卧秋風枝有聲<lb/>
　　寄江南兄弟<lb/>
分散骨肉戀趨馳名利牽一奔塵埃馬一汎風波船忽<lb/>
憶分手時憫然秋風前别來朝復夕積日成七年花落<lb/>
城中池春深江上天登樓東南望鳥滅煙蒼然相去復<lb/>
幾許道里近三千平地猶難見況乃隔山川<lb/>
　　寄題盩厔㕔前雙松<hi>兩松自仙遊山移植縣㕔</hi>
憶昨為吏日折腰多苦辛歸家不自適無計慰心神手<lb/>
<pb n="KR4h0161_WYG_060-16b"/>
栽兩樹松聊以當嘉賓春來日一徃生意漸欣欣清韻<lb/>
度秋在綠茸隨日新始憐澗底色不憶城中春有時晝<lb/>
掩關雙影對一身盡日不寂寞意中如三人忽奉宣室<lb/>
詔徴為文苑臣閒來一惆悵長似別交親早知煙翠前<lb/>
攀翫不逡巡悔從白雲裏移爾落囂塵<lb/>
　　别元九後詠所懐<lb/>
零落桐葉雨蕭條槿花風悠悠早秋意生此幽閒中况<lb/>
與故人别中懷正無悰勿云不相送心到青門柬相知<lb/>
<pb n="KR4h0161_WYG_060-17a"/>
豈在多但問同不同同心一人去坐覺長安空<lb/>
　　早秋曲江感懐<lb/>
離離暑雲散嫋嫋涼風起池上秋又來荷花半成子朱<lb/>
顔易消歇白日無窮已人壽不如山年光急於水青蕪<lb/>
與紅蓼歲歲秋相似去歲此悲秋今我復來此<lb/>
　　寄元九<lb/>
身為近密拘心為名檢縛月夜與花時少逢杯酒樂唯<lb/>
有元夫子閒來同一酌把手或酣歌展眉時笑謔今春<lb/>
<pb n="KR4h0161_WYG_060-17b"/>
除御史前月之東洛别來未開顔塵埃滿樽杓蕙風晩<lb/>
香盡槐雨餘花落秋意一蕭條離容兩寂寞况隨白日<lb/>
老共負青山約誰識相念心鞲鷹與籠鶴<lb/>
　　别舍弟後月夜<lb/>
悄悄初别後去住兩盤桓行子孤燈店居人明月軒平<lb/>
生共貧苦未必日成歡及此暫為别懐抱巳憂煩况是<lb/>
庭葉盡復思山路寒如何不為念馬痩衣裳單<lb/>
　　勸酒寄元九<lb/>
<pb n="KR4h0161_WYG_060-18a"/>
薤葉有朝露槿枝無宿花君今亦如此促促生有涯既<lb/>
不逐禪僧林下學楞伽又不隨道士山中煉丹砂百年<lb/>
夜分半一歲春無多何不飲美酒胡然自悲嗟俗號消<lb/>
愁藥神速無以加一杯驅世慮兩杯反天和三杯即酩<lb/>
酊或笑任狂歌陶陶復兀兀吾孰知其他况在名利途<lb/>
平生有風波深心藏陷穽巧言織網羅舉目非不見不<lb/>
醉欲如何<lb/>
　　曲江感秋<lb/>
<pb n="KR4h0161_WYG_060-18b"/>
沙草新雨地㟁栁涼風枝三年感秋思併在曲江池早<lb/>
蟬已嘹唳晩荷復離披前秋去秋思一一生此時昔人<lb/>
三十二秋興巳云悲我今欲四十秋懐亦可知歲月不<lb/>
虚設此身隨日衰闇老不自覺直到鬢成絲<lb/>
　　酬張太祝晩秋卧病見寄<lb/>
髙才淹禮寺短羽翔禁林西街居處逺北闕官曹深君<lb/>
病不來訪我忙難徃尋差池終日别寥落經年心露濕<lb/>
綠蕪地月寒紅樹陰况兹獨愁夕聞彼相思吟上言歡<lb/>
<pb n="KR4h0161_WYG_060-19a"/>
笑阻下嗟時歲侵容衰晩牕鏡思苦秋絃琴一章錦繡<lb/>
段八韻瓊瑶音何以報珍重慙無雙南金<lb/>
　　早朝賀雪寄陳山人<lb/>
長安盈尺雪早朝賀君喜將赴銀臺門始出新昌里上<lb/>
堤馬蹄滑中路䗶燭死十里向北行寒風吹破耳待漏<lb/>
午門外候對三殿裏鬚鬢凍生氷衣裳冷如水忽思仙<lb/>
遊谷闇謝陳居士暖覆褐裘眠日髙應未起<lb/>
　　初與元九别後忽夢見之及寤而書適至兼寄桐<lb/>
<pb n="KR4h0161_WYG_060-19b"/>
　　　花詩悵然感懐因以此寄<hi>元九初謫江陵</hi>
永壽寺中語新昌坊北分歸來數行淚悲事不悲君悠<lb/>
悠藍田路自去無消息計君食宿程巳過商山北昨夜<lb/>
雲四散千里同月色曉來夢見君應是君相憶夢中握<lb/>
君手問君意何如君言苦相憶無人可寄書覺來未及<lb/>
說叩門聲鼕鼕言是商州使送君書一封枕上忽驚起<lb/>
顚倒着衣裳開緘見手扎一紙十三行上論遷謫心下<lb/>
說離别腸心腸都未盡不暇叙炎涼云作此書夜夜宿<lb/>
<pb n="KR4h0161_WYG_060-20a"/>
商州東獨對孤燈坐陽城山館中夜深作書畢山月向<lb/>
西斜月前何所有一樹紫桐花桐花半落時復道正相<lb/>
思殷勤書背後兼寄桐花詩桐花詩八韻思緒一何深<lb/>
以我今朝意憶君此夜心一章一遍讀一句十回吟珍<lb/>
重八十字字字化為金<lb/>
　　重到渭江舊居<lb/>
舊居清渭曲開門當蔡渡十年方一還幾欲迷歸路追<lb/>
思昔日行感傷故游處挿栁作髙林種桃成老樹因驚<lb/>
<pb n="KR4h0161_WYG_060-20b"/>
成人者盡是舊童孺試問舊老人半為遶村墓浮生同<lb/>
過客前後遞來去白日如弄珠出入光不住人物日改<lb/>
變舉目悲所遇回念念我身安得不衰暮朱顔消不歇<lb/>
白髮生無數惟有山門外三峰色如故<lb/>
　　白髮<lb/>
白髮知時節闇與我有期今朝日陽裏梳落數莖絲家<lb/>
人不慣見憫黙為我悲我云何足怪此意爾不知凡人<lb/>
年三十外壯中巳衰但思寢食味已減二十時况我年<lb/>
<pb n="KR4h0161_WYG_060-21a"/>
四十本來形貎羸書魔昏兩眼酒病沉四肢親愛日零<lb/>
落在者仍别離身心久如此白髮生巳遲由來生老死<lb/>
二病長相隨除却念無生人間無藥治<lb/>
　　酬李少府曹長官舍見贈<lb/>
低腰復斂手心體不遑安一落風塵下始知為吏難公<lb/>
事與日長宦情隨歲䦨惆悵青袍袖芸香無半殘頼有<lb/>
李夫子此懐聊自寛兩心如止水彼此無波瀾徃徃簿<lb/>
書暇相勸强為歡白馬晩蹋雪緑觴春暖寒戀月夜同<lb/>
<pb n="KR4h0161_WYG_060-21b"/>
宿愛山晴可看野性自相近不是為同官<lb/>
　　曉别<lb/>
曉鼓聲巳半離筵坐難久請君斷腸歌送我和淚酒月<lb/>
落欲明前馬嘶初别後浩浩闇塵中何由見回首<lb/>
　　北園<lb/>
北園東風起雜花次第開心知須臾落一日三四來花<lb/>
下豈無酒欲酌復遲迴所思𦕈千里誰勸我一杯<lb/>
　　秋月<lb/>
<pb n="KR4h0161_WYG_060-22a"/>
夜初色蒼然夜深光浩然稍轉西廊下漸滿南牕前况<lb/>
是綠蕪地復兹清露天落葉聲䇿䇿驚鳥影翩翩棲禽<lb/>
尚不穩愁人安可眠<lb/>
　　朱陳邨<lb/>
徐州古豐縣有邨曰朱陳去縣百餘里桑麻青氛氳機<lb/>
梭聲札札牛驢走紜紜女汲澗中水男採山上薪縣逺<lb/>
官事少山深人俗淳有財不行商有丁不入軍家家守<lb/>
村業頭白不出門生為陳邨民死為陳邨塵田中老與<lb/>
<pb n="KR4h0161_WYG_060-22b"/>
㓜相見何欣欣一村惟兩姓世世為婚姻親疎居有族<lb/>
少長游有羣黄鷄與白酒歡會不隔旬生者不逺别嫁<lb/>
娶先近隣死者不逺葬墳墓多遶村既安生與死不苦<lb/>
形與神所以多壽考徃徃見𤣥孫我生禮義鄉少小孤<lb/>
且貧徒學辨是非秖自取辛勤世法貴名教士人重冠<lb/>
婚以此自桎梏信為大謬人十歲解讀書十五能屬文<lb/>
二十舉秀才三十為諌臣下有妻子累上有君親恩承<lb/>
家與事國望此不肖身憶昨旅游初迨今十五春孤舟<lb/>
<pb n="KR4h0161_WYG_060-23a"/>
三適楚羸馬四經秦晝行有饑色夜寢無安魂東西不<lb/>
暫住來徃若浮雲離亂失故鄉骨肉多散分江南與江<lb/>
北各有平生親平生終日别近者隔年聞朝憂卧至暮<lb/>
夕哭坐達晨悲苦燒心曲愁霜侵鬢根一生苦如此長<lb/>
羨陳邨民<lb/>
　　歎老<lb/>
晨興照青鏡形影兩寂寞少年辭我去白髮隨梳落萬<lb/>
化成於漸漸衰看不覺但恐鏡中顔今朝老於昨人年<lb/>
<pb n="KR4h0161_WYG_060-23b"/>
少滿百不得長歡樂誰謂天地心千齡與龜鶴吾聞善<lb/>
醫者今古稱扁鵲萬病皆可治惟無治老藥<lb/>
我有一握髮梳理何稠直昔似𤣥雲光今如素絲色匣<lb/>
中有舊鏡欲照先歎息自從頭白來不欲明磨拭鵶頭<lb/>
與鶴頸至老常如墨獨有人鬢毛不得終身黑<lb/>
前年種桃核今歲成花樹去歲新嬰兒今年巳學步但<lb/>
驚物長成不覺身衰暮去矣欲何如少年留不住因書<lb/>
今日意徧寄諸親故壯歲不歡娛長年當悔悟<lb/>
<pb n="KR4h0161_WYG_060-24a"/>
　　送兄弟回雪夜<lb/>
日晦雲氣黄東北風切切時從邨南還新與兄弟别離<lb/>
襟淚猶濕迴馬嘶未歇欲歸一室坐天陰多無月夜長<lb/>
火消盡歲暮雨凝結寂寞滿爐灰飄零上堦雪對雪畫<lb/>
寒灰殘燈明復滅灰死如我心雪白如我髮所遇皆如<lb/>
此頃刻堪愁絶迴念入坐忘轉憂作禪恱平生洗心法<lb/>
正為今宵設<lb/>
　　同友人尋澗花<lb/>
<pb n="KR4h0161_WYG_060-24b"/>
聞有澗底花貰得村中酒與君來較遲巳逢揺落後臨<lb/>
觴有遺恨悵望空溪口記取花發時期君重擕手我生<lb/>
日日老春色年年有且作來歲期未知身健否<lb/>
　　别行簡<hi>時行簡辟盧坦劍南東川府</hi>
漠漠病眼花星星愁鬢雪筋骸巳衰憊形影仍分訣梓<lb/>
州二千里劍門五六月豈是逺行時火雲燒棧熱何言<lb/>
巾上淚乃是腸中血念此早歸來莫作經年别<lb/>
　　感鏡<lb/>
<pb n="KR4h0161_WYG_060-25a"/>
美人與我别留鏡在匣中自從花顔去秋水無芙蓉經<lb/>
年不開匣紅塵覆青銅今朝一拂拭自顧顦顇容照罷重<lb/>
惆悵背後雙盤龍<lb/>
　　送春<lb/>
三月三十日春歸日復暮惆悵問春風明朝應不住送<lb/>
春曲江上眷眷東西顧但見撲水花紛紛不知數人生<lb/>
似行客兩足無停步日日進前程前程幾多路兵刀與<lb/>
水火盡可違之去唯有老到來人間無避處感時良為<lb/>
<pb n="KR4h0161_WYG_060-25b"/>
已獨倚池南樹今日送春心心如别親故<lb/>
　　初出藍田路作<lb/>
停驂問前路路在秋雲裏蒼蒼縣南道去途從此始絶<lb/>
頂忽盤上衆山皆下視下視千萬峰峰頭如浪起朝經<lb/>
韓公坂夕次藍橋水潯陽僅四千始行七十里人煩馬<lb/>
蹄跙勞苦已如此<lb/>
　　仙娥峰下作<lb/>
我為東南行始登商山道商山無數峰最愛仙娥好差<lb/>
<pb n="KR4h0161_WYG_060-26a"/>
　叅樹若挿匼匝雲如抱渇望寒玉泉香聞紫芝草青崖<lb/>
　屏削碧白石床鋪縞向無如此物安足留四皓感彼私<lb/>
　自問歸山何不早可能塵土中還隨衆人老<lb/>
　　　寄微之<lb/>
　江州望通州天涯與地末有山萬丈髙有江千里濶間<lb/>
　之以雲霧飛鳥不可越誰知千古險為我二人設通州<lb/>
　君初到鬱鬱愁如結江州我方去迢迢行未歇道路日<lb/>
　乖隔音信日斷絶因風欲寄語地逺聲不徹生當復相<lb/>
<pb n="KR4h0161_WYG_060-26b"/>
　逢死當從此别<lb/>
　君遊襄陽日我在長安住君今在通州我過襄陽去襄<lb/>
　陽九里郭樓雉連雲樹顧此稍依依是君舊遊處蒼茫<lb/>
　蒹葭水中有潯陽路此去更相思江西少親故<lb/>
　去國日巳逺喜逢物似人如何合此意江上坐思君有<lb/>
　如河嶽氣相合方氛氳狂風吹中絶兩處成孤雲風廻<lb/>
　終有時雲合豈無因努力各自愛窮通我爾身<lb/>
御定全唐詩錄卷六十<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_061-1a"/>
　欽定四庫全書<lb/>
御定全唐詩録巻六十一<lb/>
　　白居易<hi>四</hi>
　　古體詩<hi>四</hi>
　　　孟夏思渭村舊居寄舍弟<lb/>
　嘖嘖雀引雛稍稍笋成竹時物感人情思我故鄉曲故<lb/>
　園渭水上十載事樵牧手種榆栁成陰陰覆墻屋兎隱<lb/>
　豆苗肥鳥鳴桑椹熟前年當此時與爾同遊矚詩書課<lb/>
<pb n="KR4h0161_WYG_061-1b"/>
　弟姪農圃資童僕日暮麥登塲天晴蠶拆簇弄泉南澗<lb/>
　坐待月東亭宿興發飲數杯悶來棋一局一朝忽分散<lb/>
　萬里仍羈束井鮒思反泉籠鶯悔出谷九江地卑濕四<lb/>
　月天炎燠苦雨初入梅瘴雲稍合毒泥秧水畦稻灰種<lb/>
　畬田粟巳訝殊歲時仍嗟異風俗閒登郡樓望日落江<lb/>
　山綠歸雁拂鄉心平湖斷人目如我方漂泊舊里君幽<lb/>
　獨何時同一瓢飲水心亦足<lb/>
　　　感情<lb/>
<pb n="KR4h0161_WYG_061-2a"/>
中庭曬服玩忽見故鄉履昔贈我者誰東隣嬋姢子因<lb/>
思贈時語特用結終始永願如履綦雙行復雙止自吾<lb/>
謫江郡漂蕩三千里為感長情人提擕同到此今朝一<lb/>
惆悵反覆看未巳人隻履猶雙何曾得相似可嗟復可<lb/>
惜錦表繡為裏况經梅雨來色黯花草死<lb/>
　　早秋晩望兼呈韋侍郎<lb/>
九𣲖繞孤城城髙生逺思人煙半在船野水多於地穿<lb/>
霞日脚直驅雁風頭利去國來幾時江上秋三至夫君<lb/>
<pb n="KR4h0161_WYG_061-2b"/>
亦淪落此地同漂寄憫然向隅心摧頽觸籠翅且謀眼<lb/>
前計莫問胸中事潯陽酒甚濃相勸時時醉<lb/>
　　夢與李七庾三十三同訪元九<lb/>
夜夢歸長安見我故親友損之在我左順之在我右云<lb/>
是二月天春風出擕手同過靖安里下馬尋元九元九<lb/>
正獨坐見我笑開口還指西院花仍開北亭酒如言各<lb/>
有故似惜歡難久神合俄頃間神離欠伸後覺來疑在<lb/>
側求索無所有殘燈影閃墻斜月光穿牖天明西北望<lb/>
<pb n="KR4h0161_WYG_061-3a"/>
萬里君知否老去無見期踟蹰搔白首<lb/>
　　過昭君村<hi>邨在歸州東北四十里</hi>
靈珠産無種彩雲出無根亦如彼姝子生此遐陋村至<lb/>
麗物難掩遽選入君門獨美衆所嫉終棄如塞垣惟此<lb/>
希代色豈無一顧恩事排勢須去不得由至尊白黑既<lb/>
可變丹青何足論竟埋代北骨不返巴東魂慘淡晩雲<lb/>
水依稀舊鄉園妍姿化巳久但有邨名存村中有遺老<lb/>
指㸃為我言不取徃者戒恐貽來者寃至今邨女面燒<lb/>
<pb n="KR4h0161_WYG_061-3b"/>
灼成瘢㾗<lb/>
　　初到忠州登東樓寄萬州楊八使君<lb/>
山東邑居窄峽牽氣候偏林巒少平地霧雨多隂天隱<lb/>
隱煮鹽火漠漠燒畬煙頼此東樓夕風月得翛然慿軒<lb/>
望所思目斷心㳙㳙背春有去雁上水無來船我懐巴<lb/>
東守乃是闗西賢平生巳不淺流落重相怜水梗漂萬<lb/>
里籠禽囚五年新恩同雨露逺郡隣山川書信雖徃復<lb/>
封疆徒接連其如美人面欲見杳無縁<lb/>
<pb n="KR4h0161_WYG_061-4a"/>
　　西樓夜<lb/>
悄悄復悄悄城隅隱林杪山郭燈火稀峽天星漢少年<lb/>
光東流水生計南枝鳥月沒光沉沉西樓殊未曉<lb/>
　　東樓曉<lb/>
脉脉復脉脉東樓無宿客城闇雲霧多峽深田地窄宵<lb/>
燈尚留焰晨禽初展翮欲知山髙低不見東方白<lb/>
　　寄王質夫<lb/>
憶始識君時愛君世縁薄我亦吏王畿不為名利着春<lb/>
<pb n="KR4h0161_WYG_061-4b"/>
尋仙遊洞秋上雲居閤樓觀水潺潺龍潭花漠漠吟詩<lb/>
石上坐引酒泉邉酌因話出處心心期老巗壑忽從風<lb/>
雨别遂被簪纓縛君作出山雲我為入籠鶴籠深鶴憔<lb/>
悴山逺雲飄泊去處雖不同同負平生約今來各何在<lb/>
老去隨所託我守巴南城君佐征西幕年顔漸衰颯生<lb/>
計仍蕭索方舍去國愁且羨從軍樂舊遊疑是夢徃事<lb/>
思如昨相憶春又深故山花正落<lb/>
　　南賓郡齋即事寄楊萬川<lb/>
<pb n="KR4h0161_WYG_061-5a"/>
山上巴子城山下巴江水中有窮獨人强名為刺史時<lb/>
時竊自笑刺史豈如是倉粟餧家人黄縑裹妻子<hi>忠州刺史</hi>
<hi>巳下悉以畬田粟給禄食黄絹支俸</hi>莓苔翳冠帶霧雨霾樓雉衙鼓暮復<lb/>
朝郡齋卧還起回首望南浦亦在煙波裏而我復何嗟<lb/>
夫君猶滯此<lb/>
　　招蕭處士<lb/>
峽内豈無人所逢非所思門前亦有客相對不相知仰<lb/>
望但雲樹俯顧惟妻兒寢食起居外端然無所為東郊<lb/>
<pb n="KR4h0161_WYG_061-5b"/>
蕭處士聊可與開眉能飲滿杯酒善吟長句詩庭前吏<lb/>
散後江畔路乾時請君擕竹杖一赴郡齋期<lb/>
　　庭槐<lb/>
南方繞竹樹惟有青槐稀十種七八死縱活亦支離何<lb/>
此郡庭下一株獨華滋蒙蒙碧煙葉嫋嫋黄花枝我家<lb/>
渭水上此樹蔭前墀忽向天涯見憶在故園時人生有<lb/>
情感遇物牽所思樹木猶復爾况見舊親知<lb/>
　　東樓竹<lb/>
<pb n="KR4h0161_WYG_061-6a"/>
瀟灑城東樓遶樓多修竹森然一萬竿白粉封青玉捲<lb/>
簾睡初覺歌枕看未足影轉色入樓牀席生浮緑空城<lb/>
絶賓客向夕彌幽獨樓上夜不歸此君留我宿<lb/>
　　東城尋春<lb/>
老色日上面歡情日去心今既不如昔後當不如今今<lb/>
猶未甚衰每事力可任花時仍愛出酒後尚能吟但恐<lb/>
如此興亦隨日消沉東城春欲老勉强一來尋<lb/>
　　花下對酒<lb/>
<pb n="KR4h0161_WYG_061-6b"/>
藹藹江氣春南賓閏正月梅櫻與桃杏次第城上發紅<lb/>
房爛簇火素艶粉圍雪香惜委風飄愁牽壓枝折樓中<lb/>
老太守頭上新白髮冷淡病心情暄和好時節故園音<lb/>
信斷逺郡親賓絶欲問花前樽依然為誰設<lb/>
引手攀紅櫻紅櫻落似霰仰首看白日白日委如箭年<lb/>
芳與時景頃刻猶衰變况是血肉身安能長强健人心<lb/>
苦迷執慕貴憂貧賤愁色常在眉歡容不上面況吾頭<lb/>
半白把鏡非不見何必花下杯更待他人勸<lb/>
<pb n="KR4h0161_WYG_061-7a"/>
　　東坡種花<lb/>
持錢買花樹城東坡上栽但搆有花者不限桃杏梅百<lb/>
果參雜種千枝次第開天時有早晚地力無髙低紅者<lb/>
霞艶艶白者雪皚皚遊蜂逐不去好鳥亦栖來前有長<lb/>
流水下有小平臺時拂臺上石一舉風前杯花枝蔭我<lb/>
頭花蕊落我懐獨酌復獨咏不覺月平西巴俗不愛花<lb/>
竟春無人來惟此醉太守盡日不能迴<lb/>
東坡春向暮樹木今何如漠漠花落盡翳翳葉生初每<lb/>
<pb n="KR4h0161_WYG_061-7b"/>
日領童僕荷鉏仍决渠剗土壅其本引泉溉其枯小樹<lb/>
低數尺大樹長丈餘封植未幾時髙下齊扶疎養樹既<lb/>
如此養民亦何殊將欲茂枝葉必先救根株云何救根<lb/>
株勸農均賦租云何茂枝葉省事寛刑書移此為郡政<lb/>
庻幾甿俗蘇<lb/>
　　步東坡<lb/>
朝上東坡步夕上東坡步東坡何所愛愛此新成樹種<lb/>
植當歲初滋榮及春暮信意取次栽無行亦無數綠陰<lb/>
<pb n="KR4h0161_WYG_061-8a"/>
斜景轉芳氣微風度新葉鳥下來萎花蝶飛去閒擕斑<lb/>
竹杖徐曳黄麻屨欲識徃來頻青苔成白路<lb/>
　　竹窻<lb/>
常愛<graphic n="KR1793" url="https://raw.githubusercontent.com/kanripo/KR-Gaiji/master/images/KR1793.png" mimeType="image/png"/>川寺竹窻東北廊一别十餘載見竹未曾忘今<lb/>
春二月初卜居在新昌未暇作廏庫且先營一堂開牕<lb/>
不糊紙種竹不依行意取北簷下窻與竹相當遶屋聲<lb/>
淅淅逼人色蒼蒼煙通杳靄氣月透玲瓏光是時三伏<lb/>
天天氣熱如湯獨此竹窻下朝迴解衣裳輕紗一幅巾<lb/>
<pb n="KR4h0161_WYG_061-8b"/>
小簟六尺牀無客盡日靜有風終夜涼乃知前古人言<lb/>
事頗諳詳清風北窻卧可以傲羲皇<lb/>
　　曲江感秋<hi>并序</hi>
　　　元和二年三年四年予每歲有曲江感秋詩凡<lb/>
　　　三篇編在第七集卷是時予為左拾遺翰林學<lb/>
　　　士無何貶江州司馬忠州刺史前年遷主客郎<lb/>
　　　中知制誥未周歲授中書舍人今遊曲江又値<lb/>
　　　秋日風物不改人事屢變况予中否後遇昔壯<lb/>
<pb n="KR4h0161_WYG_061-9a"/>
　　　今衰慨然感懐復有此作噫人生多故不知明<lb/>
　　　年秋又何許也時二年七月十日云耳<lb/>
元和二年秋我年三十七長慶二年秋我年五十一中<lb/>
間十四年六年居譴黜窮通與榮悴委運隨外物遂師<lb/>
廬山逺重弔湘江屈夜聴竹枝愁秋看灔堆没近辭巴<lb/>
郡印又秉綸闈筆晩遇何足言白髮映朱紱消沉昔意<lb/>
氣改換舊容質獨有曲江秋風煙如徃日<lb/>
疎蕪南㟁草蕭颯西風樹秋到未幾時蟬聲又無數莎<lb/>
<pb n="KR4h0161_WYG_061-9b"/>
平綠茸合蓮落青房露今日臨望時徃年感秋處池中<lb/>
水依舊城上山如故獨我髩間毛昔黑今垂素榮名與<lb/>
壯齒相避如朝暮時命始欲來年顔巳先去當春不歡<lb/>
樂臨老徒驚悞故作詠懐詩題於曲江路<lb/>
　　客中月<lb/>
客從江南來來時月上弦悠悠行旅中三見清光圓曉<lb/>
隨殘月行夕與新月宿誰謂月無情千里逺相逐朝發<lb/>
渭水橋暮入長安陌不知今夜月又作誰家客<lb/>
<pb n="KR4h0161_WYG_061-10a"/>
　　和錢貟外早冬翫禁中新菊<lb/>
禁署寒氣遲孟冬菊初拆新黄間繁緑爛若金照碧仙<lb/>
郎小隱日心佀陶彭澤秋憐潭上看日慣籬邉摘今來<lb/>
此地賞野意潛自適金馬門内花玉山峰下客寒芳引<lb/>
清句吟玩煙景夕賜酒色偏宜握蘭香不敵凄凄百卉<lb/>
死歲晩氷霜積惟有此花開殷勤助君惜<hi>錢嘗居藍田山下故云</hi>
　　和夢遊春詩一百韻<hi>并序</hi>
　　　微之既到江陵又以夢遊春詩七十韻寄予且<lb/>
<pb n="KR4h0161_WYG_061-10b"/>
　　　題其序曰斯言也不可使不知吾者知知吾者<lb/>
　　　亦不可使不知樂天知吾者吾不敢不使吾子<lb/>
　　　知予辱斯言三復其㫖大抵悔既徃而悟將來<lb/>
　　　也然予以為茍不悔不悟則已若悔於此則宜<lb/>
　　　悟於彼也反於彼而悟於妄則宜歸於眞也况<lb/>
　　　與足下外服儒風内宗梵行者有日矣而今而<lb/>
　　　後非覺路之返也非空門之歸也將安返乎將<lb/>
　　　安歸乎今所和者其章㫖卒歸於此夫感不甚<lb/>
<pb n="KR4h0161_WYG_061-11a"/>
　　　則悔不熟感不至則悟不深故廣足下七十韻<lb/>
　　　為一百韻重為足下陳夢遊之中所以甚感者<lb/>
　　　叙婚仕之際所以至感者欲使曲盡其妄周知<lb/>
　　　其非然後返乎眞歸乎實亦猶法華經序火宅<lb/>
　　　偈化城維摩經入婬舍過酒肆之義也微之微<lb/>
　　　之予斯文也猶不可使不知吾者知幸藏之云<lb/>
　　　爾<lb/>
昔君夢遊春夢遊仙山曲怳若有所遇似愜平生欲因<lb/>
<pb n="KR4h0161_WYG_061-11b"/>
尋菖蒲水漸入桃花谷到一紅樓家愛之看不足池流<lb/>
渡清□草嫩蹋緑蓐門栁闇全低簷櫻紅半熟轉行深<lb/>
深院過盡重重屋烏龍卧不驚青鳥飛相逐漸聞玉珮<lb/>
響始辨珠履躅遥見窻下人娉婷十五六霞光抱明月<lb/>
蓮艶開初旭縹緲雲雨仙氛氳蘭麝馥風流薄梳洗時<lb/>
世寛籹束袖輭異文綾裾輕單絲縠裙腰銀線壓梳掌<lb/>
金筐蹙帶襭紫蒲萄袴花紅石竹凝情都未語付意微<lb/>
相矚眉歛逺山青鬟低片雲緑帳牽翡翠帶被解鴛鴦<lb/>
<pb n="KR4h0161_WYG_061-12a"/>
襆秀色似堪飡穠華如可掬半巻錦頭席斜鋪繡腰褥<lb/>
朱唇素指勻粉汗紅錦撲心驚睡易覺夢斷魂難續籠<lb/>
委獨棲禽劍分連理木存誠期有感誓志貞無黷京洛<lb/>
八九春未曾花裏宿壯年徒自棄佳會應無復鸞歌不<lb/>
重聞鳳兆從兹卜韋門女清貴裴氏甥賢淑羅扇夾花<lb/>
燈金鞍攢繡轂既傾南國貌遂坦東床腹劉阮心漸忘<lb/>
潘楊意方睦新修履信第初食尚書禄九醖備聖賢八<lb/>
珍窮水陸秦家重蕭史彦輔憐衞叔朝饌饋獨盤夜醪<lb/>
<pb n="KR4h0161_WYG_061-12b"/>
傾百斛親賔盛輝赫妓樂紛熠煜宿醉纔解酲朝歡俄<lb/>
枕麴飲過君子争令甚將軍酷酩酊歌鷓鴣顚狂舞鴝<lb/>
鵒月流春夜短日下秋天速謝傅隙過駒蕭娘風送燭<lb/>
全凋蕣花折半死梧桐秃闇鏡對孤鸞哀絃留寡鵠凄<lb/>
凄隔幽顯冉冉移寒燠萬事此時休百身何處贖提擕<lb/>
小兒女將領舊姻族再入朱門行一傍青樓哭櫪空無<lb/>
廐馬水涸失池鶩揺落廢井梧荒涼故籬菊莓苔上几<lb/>
閣塵土生琴筑舞榭綴蠨蛸歌梁聚蝙蝠嫁分紅粉妾<lb/>
<pb n="KR4h0161_WYG_061-13a"/>
賣散蒼頭僕門客思傍徨家人泣吚噢心期正蕭索宦<lb/>
序仍拘跼懐䇿入崤函驅車辭郟鄏逢時念既濟聚學<lb/>
思大畜端詳筮仕蓍磨拭穿楊鏃始從讐校職首中賢<lb/>
良目一拔侍瑶墀再升紆繡服誓酬君王寵願使朝廷<lb/>
肅密勿奏封章清明操憲牘鷹韝中病下豸角當邪觸<lb/>
糺謬盡東周申寃動南蜀危言詆閽寺直氣忤鈞軸不<lb/>
忍曲作鈎乍能折為玉捫心無愧畏騰口有謗讟只要<lb/>
明是非何曾虞禍福車摧太行路劍落豐城獄襄漢問<lb/>
<pb n="KR4h0161_WYG_061-13b"/>
修途荆蠻指殊俗謫為江府掾遣事荆州牧趨走謁麾<lb/>
幢喧煩視鞭扑簿書常自領縲囚每親鞫竟日坐官曹<lb/>
經旬曠休沐宅荒渚宫草馬痩畬田粟薄俸等涓毫微<lb/>
官同桎梏月中照形影天際辭骨肉鶴病翅羽垂獸窮<lb/>
𤓰牙縮行看鬚間白誰勸杯中綠時傷大野麟命問長<lb/>
沙鵩夏梅山雨漬秋瘴海雲毒巴水白茫茫楚山青簇<lb/>
簇吟君七十韻是我心所蓄既去誠莫追將來幸前朂<lb/>
欲除憂惱病當取禪經讀須悟事皆空無令念將屬請<lb/>
<pb n="KR4h0161_WYG_061-14a"/>
思遊春夢此夢何閃倐艶色即空花浮生乃焦榖良姻<lb/>
在佳偶頃刻為單獨入仕欲榮身須㬰成黜辱合者離<lb/>
之始樂兮憂所伏愁恨僧祇長歡樂刹那促覺悟因傍<lb/>
喻迷執由當局膏明誘闇蛾陽焱<hi>以贈切</hi>奔癡鹿貪為苦<lb/>
聚落愛是悲林麓水蕩無明波輪迴死生輻塵應甘露<lb/>
灑垢待醍醐浴障要智燈燒魔須慧刀戮外熏性易染<lb/>
内戰心難衂法句與心王期君日三復<hi>微之常以法句及心王頭陀經</hi>
<hi>相示故申言以卒其志也</hi>
<pb n="KR4h0161_WYG_061-14b"/>
　　雙石<lb/>
蒼然兩片石厥狀怪且醜俗用無所堪時人嫌不取結<lb/>
從胚渾始得自洞庭口萬古遺水濱一朝入吾手擔舁<lb/>
來郡内洗刷去泥垢孔黑煙㾗深罅青苔色厚老蛟蟠<lb/>
作足古劍挿為首忽疑天上落不似人間有一可支吾<lb/>
琴一可貯吾酒峭絶髙數尺坳泓容一斗五絃倚其左<lb/>
一杯置其右窪樽酌未空玉山頹已久人皆有所好物<lb/>
各求其偶漸恐少年塲不容垂白叟迴頭問雙石能伴<lb/>
<pb n="KR4h0161_WYG_061-15a"/>
老夫否石雖不能言許我為三友<lb/>
　　宿東亭曉興<lb/>
温温土罏火耿耿紗籠燭獨抱一張琴夜入東齋宿窻<lb/>
聲度殘漏簾影浮初旭頭癢曉梳多眼昏春睡足負暄<lb/>
簷宇下散步池塘曲南雁去未迴東風來何速雪依瓦<lb/>
溝白草遶墻根緑何言萬户州太守常幽獨<lb/>
　　秋池<lb/>
身閒無所為心閒無所思况當故園夜復此新秋池㟁<lb/>
<pb n="KR4h0161_WYG_061-15b"/>
闇鳥棲後橋明月出時菱風香散漫桂露光參差静境<lb/>
多獨得幽懐竟誰知悠然心中語自問來何遲<lb/>
朝衣薄且徤晩簟清仍滑社近燕影稀雨餘蟬聲歇閒<lb/>
中得詩境此境幽難説露荷珠自傾風竹玉相戞誰能<lb/>
一同宿共翫新秋月暑退涼早歸池邉好時節<lb/>
　　偶作<lb/>
日出起盥櫛振衣入道塲寂然無他念但對一爐香日<lb/>
髙始就食食亦非膏粱精粗隨所有亦足飽充腸日午<lb/>
<pb n="KR4h0161_WYG_061-16a"/>
脫巾簪燕息牕下牀清風颯然至卧可致羲皇日西引<lb/>
杖屨散步遊林塘或飲茶一盞或吟詩一章日入多不<lb/>
食有時惟命觴何以送閒夜一曲秋霓裳一日分五時<lb/>
作息率有常自喜老後徤不嫌閒中忙是非一以貫身<lb/>
世交相忘若問此何許此是無何鄉<lb/>
　　閒崔十八宿於新昌弊宅時予亦宿崔家依仁新<lb/>
　　　亭一宵偶同兩興暗合因而成咏聊以寫懐<lb/>
陋巷掩弊廬高居敞華屋新昌七株松依仁萬莖竹松<lb/>
<pb n="KR4h0161_WYG_061-16b"/>
前月臺白竹下風池緑君向我齋眠我在君亭宿平生<lb/>
有微尚彼此多幽獨何必求主人兩心聊自足<lb/>
　　慵不能<lb/>
架上非無書眼慵不能看匣中亦有琴手慵不能彈腰<lb/>
慵不能帶頭慵不能冠午後恣情寢午時隨意餐一餐<lb/>
終日飽一寢至夜安饑寒亦閒事况乃不饑寒<lb/>
　　詠興五首<hi>并序</hi>
　　　七年四月予罷河南府歸履道第廬舍自給衣<lb/>
<pb n="KR4h0161_WYG_061-17a"/>
　　　儲自充無欲無營或歌或舞頽然自適葢河洛<lb/>
　　　間一幸人也遇興發詠偶成五章各以首句命<lb/>
　　　為題目<lb/>
　　　解印出公府<lb/>
解印出公府抖擻塵土衣百吏放爾散雙鶴隨我歸歸<lb/>
來履道宅下馬入柴扉馬嘶返舊櫪鶴舞還故池鷄犬<lb/>
何忻忻隣里亦依依年顔老去日生計勝前時有帛禦<lb/>
冬寒有穀防歲饑飽於東方朔樂於榮啓期人生且如<lb/>
<pb n="KR4h0161_WYG_061-17b"/>
此此外吾不知<lb/>
　　　出府歸吾廬<lb/>
出府歸吾廬静然安且逸更無客干謁時有僧問疾家<lb/>
僮十餘人櫪馬三四匹慵發經旬卧興來連日出出遊<lb/>
愛何處嵩碧伊瑟瑟况有清和天正當疎散日身閒自<lb/>
為貴何必居榮秩心足即非貧豈惟金滿室吾觀權勢<lb/>
者苦以身徇物炙手外炎炎履氷中慄慄朝饑口忘味<lb/>
夕惕心憂失但有富貴名而無富貴實<lb/>
<pb n="KR4h0161_WYG_061-18a"/>
　　　池上有小舟<lb/>
池上有小舟舟中有胡牀牀前有新酒獨酌還獨嘗熏<lb/>
若春日氣皎如秋水光可洗機巧心可蕩塵垢腸㟁曲<lb/>
舟行遲一曲進一觴未知幾曲醉醉入無何鄉夤緣潭<lb/>
島間水竹深青蒼身閒心無事白日為我長我若未忘<lb/>
世雖閒心亦忙世若未忘我雖退身難藏我今異於是<lb/>
身世交相忘<lb/>
　　　四月池水滿<lb/>
<pb n="KR4h0161_WYG_061-18b"/>
四月池水滿龜遊魚躍出吾亦愛吾池池邉開一室人<lb/>
魚雖異族其樂歸於一且與爾為徒逍遥同過日爾無<lb/>
羨滄海蒲藻可委質吾亦忘青雲衡茅足容膝况吾與<lb/>
爾輩本非蛟龍匹假如雲雨來秖是池中物<lb/>
　　　小庭亦有月<lb/>
小庭亦有月小院亦有花可憐好風景不解嫌貧家菱<lb/>
角執笙簧谷兒抹琵琶紅綃信手舞紫綃隨意歌村歌<lb/>
與社舞客哂主人誇但問樂不樂豈在鐘鼓多客告暮<lb/>
<pb n="KR4h0161_WYG_061-19a"/>
將歸主稱日未斜請客稍深酌願見朱顔酡客知主意<lb/>
厚分數隨後加堂上燭未秉坐中冠已峩左顧短紅袖<lb/>
右命小青娥長跪謝貴客蓬門勞見過客散有餘興醉<lb/>
卧獨吟哦幕天而席地誰奈劉伶何<lb/>
　　秋涼閒卧<lb/>
殘暑晝猶長早涼秋尚嫩露荷散清香風竹含疎韻幽<lb/>
閒竟日卧衰病無人問薄暮宅門前槐花深一寸<lb/>
　　山遊示小妓<lb/>
<pb n="KR4h0161_WYG_061-19b"/>
雙鬟垂未合三十纔過半本是綺羅人今為山水伴春<lb/>
泉共揮弄好樹同攀翫笑容花底迷酒思風前亂紅凝<lb/>
舞袖急黛慘歌聲緩莫唱楊栁枝無腸與君斷<lb/>
　　裴侍中晉公以集賢林亭即事詩二十六韻見贈<lb/>
　　　猥蒙徴和才拙詞繁輙廣為五百言以申酬獻<lb/>
三江路千里五湖天一涯何如集賢地中有平津池池<lb/>
勝主見覺景新人未知竹森翠琅玕水深洞琉璃水竹<lb/>
以為質質立而文隨文之者何人公來親指麾疎鑿出<lb/>
<pb n="KR4h0161_WYG_061-20a"/>
人意結搆得地宜靈襟一捜索勝槩無遁遺因下漲沼<lb/>
沚依高築堦基嵩峰見數片伊水分一支南溪修且直<lb/>
長波碧逶迤北館壯復麗倒影紅參差東島號晨光泉<lb/>
曜迎朝曦西嶺召夕陽香曖留落暉前有水心亭動蕩<lb/>
架漣漪後有開闔堂寒温變天時幽泉鏡泓澄怪石山<lb/>
欹危春葩雪漠漠夏果珠離離主人命方舟宛在水中<lb/>
坻親賔次第至酒樂前後施解䌫始登汎山遊仍水嬉<lb/>
㳂洄無滯礙向背窮幽竒瞥過逺橋下飄旋深澗陲管<lb/>
<pb n="KR4h0161_WYG_061-20b"/>
絃去縹緲羅綺來霏微棹風逐舞迴梁塵隨歌飛宴餘<lb/>
日云暮醉客未放歸髙聲索彩牋大笑催金巵唱和筆<lb/>
走疾問答杯行遲一詠清兩耳一酣暢四肢主客忘貴<lb/>
賤不知俱是誰客有詩魔者吟哦不知疲乞公殘紙墨<lb/>
一掃狂歌詞維云社稷臣赫赫文武姿十授丞相印五<lb/>
建大將旗四朝致勛華一身冠臯䕫去年才七十决赴<lb/>
懸車期公志不可奪君恩亦難希從容就中道俛僶<lb/>
來保釐貂蟬雖未脫鸞凰已不羈厯徴今與古獨步無等<lb/>
<pb n="KR4h0161_WYG_061-21a"/>
夷陸賈功業少二疏官秩卑乘舟范蠡懼辟穀留侯饑<lb/>
豈若公今日身安家國肥羊祜在漢南空留峴首碑栁<lb/>
惲在江南秖賦汀洲詩謝安入東山但說擕蛾眉山簡<lb/>
醉髙陽唯聞倒接䍦豈如公今日餘力兼有之願公壽<lb/>
如山安樂長在兹願我此蒲稗永得相因依<lb/>
　　晩歸香山寺因詠所懐<lb/>
我年日巳老我身日已閒閒出都門望但見水與山闕<lb/>
塞碧巖巖伊流清潺潺中有古精舍軒户無扄闗㟁草<lb/>
<pb n="KR4h0161_WYG_061-21b"/>
歇可藉逕蘿行可攀朝隨浮雲出夕與飛鳥還我道本<lb/>
迂拙世途多險艱嘗聞嵇吕輩尤悔生疎頑巢悟入箕<lb/>
潁皓知返商顚豈惟樂肥遁聊復袪憂患吾亦從此去<lb/>
終老伊嵩間<lb/>
　　送吕漳州<lb/>
今朝一壺酒言送漳州牧半自要閒遊愛花憐草緑花<lb/>
前下鞍馬草上擕絲竹行客飲數杯主人歌一曲端居<lb/>
惜風景屢出勞僮僕獨醉似無名借君作題目<lb/>
<pb n="KR4h0161_WYG_061-22a"/>
　　洛陽有愚叟<lb/>
洛陽有愚叟白黑無分别浪跡雖似狂謀身亦不拙㸃<lb/>
撿盤中飯非精亦非糲點撿身上衣無餘亦無闕天時<lb/>
方得所不寒復不熱體氣正調和不饑仍不渴閒將酒<lb/>
壺出醉向人家歇野食或烹鮮寓眠多擁褐抱琴榮啟<lb/>
樂荷挿劉伶達放眼看青山任頭生白髮不知天地内<lb/>
更得幾年活從此到終身盡為閒日月<lb/>
　　和裴侍中南園靜興見示<lb/>
<pb n="KR4h0161_WYG_061-22b"/>
池館清且幽髙懐亦如此有時簾動風盡日橋照水静<lb/>
將鶴為伴閒與雲相似何必學留侯﨑嶇覔松子<lb/>
　　睡後茶興憶楊同州<lb/>
昨晩飲太多嵬峩<hi>並上聲</hi>連宵醉今朝飱又飽爛漫移<lb/>
睡睡足摩挲眼眼前無一事信脚遶池行偶然得幽致<lb/>
婆娑綠陰樹斑駮青苔地此處置繩床傍邉洗茶器白<lb/>
瓷甌甚潔紅爐炭方熾沫下麴塵香花浮魚眼沸盛來<lb/>
有佳色嚥罷餘芳氣不見楊慕巢誰人知此味<lb/>
<pb n="KR4h0161_WYG_061-23a"/>
　　旱熱<lb/>
彤雲散不雨赫日吁可畏端坐猶揮汗出門豈容易忽<lb/>
思公府内青衫折腰吏復想驛路中紅塵走馬使征夫<lb/>
更辛苦逐客彌顦顇日入尚趨程宵分不遑寐安知北<lb/>
牕叟偃卧風颯至簟拂碧龍鱗扇揺白鶴翅豈惟身所<lb/>
得兼示心無事誰言苦熱天元有清涼地<lb/>
勃勃旱塵氣炎炎赤日光飛禽颭將墜行人渴欲狂壯<lb/>
者不耐饑饑火燒其腸肥者不禁熱喘息汗如漿此時<lb/>
<pb n="KR4h0161_WYG_061-23b"/>
方自悟老叟亦何妨肉輕足徤逸髮少頭清涼薄食不<lb/>
饑渴端居省衣裳數匙粱飯冷一領綃衫香持此聊過<lb/>
日焉知畏景長<lb/>
　　春遊<lb/>
上馬臨出門出門復逡巡迴頭問妻子應怪春遊頻誠<lb/>
知春遊頻其奈老大身朱顔去復去自髮新更新請君<lb/>
屈十指為我數交親大限年百歲幾人及七旬我今六<lb/>
十五走若下坂輪假使得七十秖有五度春逢春不遊<lb/>
<pb n="KR4h0161_WYG_061-24a"/>
樂但恐是癡人<lb/>
　　題天竺南院贈閒元旻清四上人<lb/>
雜芳澗草合繁緑巖樹新山深景候晩四月有餘春竹<lb/>
寺過微雨石逕無纎塵白衣一居士方袍四道人地是<lb/>
佛國土人非俗交親城中山下别相送亦殷勤<lb/>
　　飲後戲示弟子<lb/>
吾為爾先生爾為吾弟子孔門有遺訓復坐吾告爾先<lb/>
生饌酒食弟子服勞止孝敬不在他在兹而已矣欲我<lb/>
<pb n="KR4h0161_WYG_061-24b"/>
少憂愁欲我多歡喜無如醖好酒酒須多且㫖㫖即賔<lb/>
可留多即罍不恥吾更有一言爾宜聴入耳人老多憂<lb/>
貧人病多憂死我今雖老病所憂不在此憂在半酣時<lb/>
樽空坐客起<lb/>
　　晩起閒行<lb/>
皤然一老子擁裘仍隱几坐穩夜忘眠卧安朝不起起<lb/>
來無可作閉目時叩齒静對銅爐香暖潄銀缾水午齋<lb/>
何儉潔餅與蔬而已西寺講楞伽閒行一隨喜<lb/>
<pb n="KR4h0161_WYG_061-25a"/>
　　二年三月五日齋畢開素當食偶吟贈妻𢎞農郡<lb/>
　　　君<lb/>
睡足肢體暢晨起開中堂初旭泛簾幕微風拂衣裳二<lb/>
婢扶盥櫛雙童舁簟牀庭東有茂樹其下多陰涼前月<lb/>
事齋戒昨日散道塲以我久蔬素加籩仍異糧魴鱗如<lb/>
白雪蒸炙加桂薑稻飯紅似花調沃新酪漿佐以脯醢<lb/>
味間之椒薤芳老憐口尚美病喜鼻聞香嬌騃三四孫<lb/>
索哺遶我傍山妻未舉案饞叟已先嘗憶同牢巹初家<lb/>
<pb n="KR4h0161_WYG_061-25b"/>
貧共糟糠今食且如此何必烹猪羊况觀姻族間夫妻<lb/>
半存亡偕老不易得白頭何足傷食罷酒一杯醉飽吟<lb/>
又狂緬想梁髙士樂道喜文章徒誇五噫作不解贈孟<lb/>
光<lb/>
　　不出門<lb/>
彌月不出門永日無來賔食飽更拂牀睡起一嚬伸輕<lb/>
箑白鳥羽新簟青箭筠方寸方丈室空然兩無塵披衣<lb/>
腰不帶散髮頭不巾袒跣北牕下葛天之遺民一日亦<lb/>
<pb n="KR4h0161_WYG_061-26a"/>
　自足况得以終身不知天壤内目我為何人<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_061-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録卷六十一<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_062-1a"/>
　欽定四庫全書<lb/>
御定全唐詩録卷六十二<lb/>
　　白居易<hi>五</hi>
　　古體詩<hi>五</hi>
　　　醉後走筆酬劉五主簿長句之贈兼簡張大賈二<lb/>
　　　　十四先輩昆季<lb/>
　劉兄文髙行孤立十五年前名翕習是時相遇在符離<lb/>
　我年二十君三十得意忘年心迹親寓居同縣日知聞<lb/>
<pb n="KR4h0161_WYG_062-1b"/>
　衡門寂寞朝尋我古寺蕭條暮訪君朝來暮去多擕手<lb/>
　窮巷貧居何所有秋燈夜冩聨句詩春雪朝傾煖寒酒<lb/>
　陴湖緑愛白鷗飛濉水清憐紅鯉肥偶語閒攀芳樹立<lb/>
　相扶醉蹋落花歸張賈弟兄同里巷乘閒數數來相訪<lb/>
　雨天連宿草堂中月夜徐行石橋上我年漸長忽自驚<lb/>
　鏡中冉冉髭鬚生心畏後時同勵志身牽前事各求名<lb/>
　問我棲棲何所適鄉人薦為鹿鳴客二千里外謝交遊<lb/>
　三十韻詩慰行役出門可憐惟一身弊裘瘦馬入咸秦<lb/>
<pb n="KR4h0161_WYG_062-2a"/>
鼕鼕街鼓紅塵闇晩到長安無主人二賈二張與余弟<lb/>
驅車邐迤來相繼操詞握賦為干戈鋒鋭森然勝氣多<lb/>
同入文塲多苦戰五人十載九登科二張得雋名居甲<lb/>
美退争雄重告捷棠棣輝榮並桂枝芝蘭芬馥如荆葉<lb/>
惟有沅犀屈未伸握中自謂駭鷄珍三年不鳴鳴必大<lb/>
豈獨駭鷄當駭人元和運氣千年聖同遇明時余最幸<lb/>
始辭秘閣吏王畿遽列諌垣升禁闈蹇步何堪鳴珮玉<lb/>
衰容不稱着朝衣閶闔晨開朝百辟冕旒不動香煙碧<lb/>
<pb n="KR4h0161_WYG_062-2b"/>
步登龍尾上虚空立去天顔無咫尺宫花似雪從乘輿<lb/>
禁月如霜坐直廬身賤每驚隨内宴才微常媿草天書<lb/>
晩松寒竹新昌第職居密近門多閉日暮銀臺下直回<lb/>
故人到門門暫開回頭下馬一相顧塵土滿衣何處來<lb/>
歛手炎涼叙未畢先説舊山今悔出岐陽旅宦少歡娛<lb/>
江左遷遊費時日贈我一篇行路吟吟之句句披沙金<lb/>
歲月徒催白髮貌泥塗不屈青雲心誰謂茫茫天地意<lb/>
短才獲用長才棄我隨鵷鷺入煙雲謬上丹墀為近臣<lb/>
<pb n="KR4h0161_WYG_062-3a"/>
君同鸞鳯棲荆棘猶着青袍作選人惆悵知賢不能薦<lb/>
徒為出入蓬萊殿月慙諌紙二百張歲媿俸錢三十萬<lb/>
大抵浮榮何足道幾度相逢即身老且傾斗酒慰羇愁<lb/>
重諾符離問舊遊北巷鄰居幾家去東林舊院何人住<lb/>
武里村花落復開流溝山色應如故感此酬君千字詩<lb/>
醉中分手又何之須知通塞尋常事莫歎浮沉先後時<lb/>
慷慨臨岐重相勉殷勤别後加餐飯君不見買臣衣錦<lb/>
還故鄉五十身榮未為晩<lb/>
<pb n="KR4h0161_WYG_062-3b"/>
　　江南遇天寶樂叟<lb/>
白頭老叟泣且言禄山未亂入梨園能彈琵琶和法曲<lb/>
多在華清隨至尊是時天下太平乆年年十月坐朝元<lb/>
千官起居環珮合萬國會同車馬奔金殿照耀石甕寺<lb/>
蘭麝熏煮温湯源貴妃宛轉侍君側體弱不勝珠翠繁<lb/>
冬雪飄颻錦袍暖春風蕩漾霓裳翻歡娛未足燕宼至<lb/>
弓勁馬肥戎語喧豳土人遷避獯鬻鼎湖龍去哭軒轅<lb/>
從此漂淪到南土萬人死盡一身存秋風江上浪無限<lb/>
<pb n="KR4h0161_WYG_062-4a"/>
暮雨舟中酒一樽涸魚久失風波勢枯草曾沾雨露恩<lb/>
我自秦來君莫問驪山渭水如荒邨新豐樹老籠明月<lb/>
長生殿闇鎖春雲紅葉紛紛葢欹瓦綠苔重重封壊垣<lb/>
唯有中官作宫使每年寒食一開門<lb/>
　　送張山人歸嵩陽<lb/>
黄昏慘慘天微雪修行坊西鼓聲絶張生馬痩衣且單<lb/>
夜叩柴門與我别媿君冐寒來别我為君沽酒張燈火<lb/>
酒酣火暖與君言何事出闗又入闗答云前年偶下山<lb/>
<pb n="KR4h0161_WYG_062-4b"/>
四十餘月客長安長安古來名利地空手無金行路難<lb/>
朝遊九城陌肥馬輕車欺殺客暮宿五侯門殘茶冷酒<lb/>
愁殺人春明門門前便是嵩山路幸有雲泉容此身明<lb/>
日辭君且歸去<lb/>
　　放旅雁<lb/>
九江十年冬大雪江水生氷樹枝折百鳥無食東西飛<lb/>
中有旅雁聲最饑雪中啄草氷上宿翅冷騰空飛動遲<lb/>
江童持網捕將去手擕入市生賣之我本北人今譴謫<lb/>
<pb n="KR4h0161_WYG_062-5a"/>
人鳥雖殊同是客見此客鳥傷客人贖汝放汝飛入雲<lb/>
雁雁汝飛向何處第一莫飛西北去淮西有賊討未平<lb/>
百萬甲兵久屯聚官軍賊軍相守老食盡兵窮將及汝<lb/>
健兒饑餓射汝喫拔汝翅翎為箭羽<lb/>
　　畫竹歌<hi>并序</hi>
　　　協律郎蕭恱善畫竹舉時無倫蕭亦甚自秘重<lb/>
　　　有終歲求其一竿一枝而不得者知予天與好<lb/>
　　　事忽寫一十五竿惠然見投予厚其意髙其藝<lb/>
<pb n="KR4h0161_WYG_062-5b"/>
　　　無以答貺作歌以報之凡一百八十六字云<lb/>
植物之中竹難寫古今雖畫無似者蕭郎下筆獨逼眞<lb/>
丹青以來惟一人人畫竹身肥擁腫蕭畫莖瘦節節竦<lb/>
人畫竹梢死羸垂蕭畫枝活葉葉動不根而生從意生<lb/>
不笋而成由筆成野塘水邉碕岸側森森兩叢十五莖<lb/>
嬋娟不失筠粉態蕭颯盡得風煙情舉頭忽看不似畫<lb/>
低耳静聴疑有聲西叢七莖勁而徤省向天竺寺前石<lb/>
上見東叢八莖疎且寒曾憶湘妃廟裏雨中看幽姿逺<lb/>
<pb n="KR4h0161_WYG_062-6a"/>
思少人别與君相顧空長歎蕭郎蕭郎老可惜手顫眼<lb/>
昏頭雪色自言便是絶筆時從今此竹猶難得<lb/>
　　長恨歌<lb/>
漢王重色思傾國御宇多年求不得楊家有女初長成<lb/>
養在深閨人未識天生麗質難自棄一朝選在君王側<lb/>
回頭一笑百媚生六宫粉黛無顔色春寒賜浴華清池<lb/>
温泉水滑洗凝脂侍兒扶起嬌無力始是新承恩澤時<lb/>
雲鬢花顔金步揺芙蓉帳暖度春宵春宵苦短日髙起<lb/>
<pb n="KR4h0161_WYG_062-6b"/>
從此君王不早朝承歡侍宴無閒暇春從春遊夜轉夜<lb/>
後宫佳麗三千人三千寵愛在一身金屋籹成嬌侍夜<lb/>
玉樓宴罷醉和春姊妹弟兄皆列土可憐光彩生門户<lb/>
遂令天下父母心不重生男重生女驪宫髙處入青雲<lb/>
仙樂風飄處處聞緩歌漫舞凝絲竹盡日君王看不足<lb/>
漁陽鞞鼓動地來驚破霓裳羽衣曲九重城闕煙塵生<lb/>
千乘萬騎西南行翠華揺揺行復止西出都門百餘里<lb/>
六軍不發無奈何宛轉蛾眉馬前死花鈿委地無人收<lb/>
<pb n="KR4h0161_WYG_062-7a"/>
翠翹金雀玉搔頭君王掩面救不得回首血淚相和流<lb/>
黄埃散漫風蕭索雲棧縈紆登劍閣峨嵋山下少人行<lb/>
旌旗無光日色薄蜀江水碧蜀山青聖主朝朝暮暮情<lb/>
行宫見月傷心色夜雨聞鈴腸斷聲天旋地轉迴龍馭<lb/>
到此躊躇不能去馬嵬坡下泥土中不見玉顔空死處<lb/>
君臣相顧盡沾衣東望都門信馬歸歸來池苑皆依舊<lb/>
太液芙蓉未央栁芙蓉如面栁如眉對此如何不淚垂<lb/>
春風桃李花開日秋雨梧桐葉落時西宫南苑多秋草<lb/>
<pb n="KR4h0161_WYG_062-7b"/>
落葉滿堦紅不掃梨園弟子白髮新椒房阿監青娥老<lb/>
夕殿螢飛思悄然孤燈挑盡未成眠遲遲鐘鼓初長夜<lb/>
耿耿星河欲曙天鴛鴦瓦泠霜華重翡翠衾寒誰與共<lb/>
悠悠生死别經年魂魄不曾來入夢臨卭道士鴻都客<lb/>
能以精誠致魂魄為感君王展轉思遂教方士慇懃覔<lb/>
排空馭氣奔如電升天入地求之遍上窮碧落下黄泉<lb/>
兩處茫茫皆不見忽聞海上有仙山山在虚無縹緲間<lb/>
樓閣玲瓏五雲起其中綽約多仙子中有一人字太眞<lb/>
<pb n="KR4h0161_WYG_062-8a"/>
雪膚花貌參差是金闕西廂叩玉扄轉教小玉報雙成<lb/>
聞道漢家天子使九華帳裏夢魂驚攬衣推枕起徘徊<lb/>
珠箔銀屏邐迤開雲鬢半偏新睡覺花冠不整下堂來<lb/>
風吹仙袂飄飄舉猶似霓裳羽衣舞玉容寂寞淚䦨干<lb/>
梨花一枝春帶雨含情凝睇謝君王一别音容兩渺茫<lb/>
昭陽殿裏恩愛絶蓬萊宫中日月長回頭下望人寰處<lb/>
不見長安見塵霧惟將舊物表深情鈿合金釵寄將去<lb/>
釵留一股合一扇釵擘黄金合分鈿但令心似金鈿堅<lb/>
<pb n="KR4h0161_WYG_062-8b"/>
天上人間會相見臨别殷勤重寄詞詞中有誓兩心知<lb/>
七月七日長生殿夜半無人私語時在天願作比翼鳥<lb/>
在地願為連理枝天長地久有時盡此恨綿綿無絶期<lb/>
　　琵琶引<hi>并序</hi>
　　　元和十年予左遷九江郡司馬明年秋送客湓<lb/>
　　　浦口聞舟中夜彈琵琶者聴其音錚錚然有京<lb/>
　　　都聲問其人本長安娼女嘗學琵琶於穆曹二<lb/>
　　　善才年長色衰委身為賈人婦遂命酒使快彈<lb/>
<pb n="KR4h0161_WYG_062-9a"/>
　　　數曲曲罷憫然自叙少小時歡樂事今漂淪憔<lb/>
　　　悴轉徙於江湖間予出官二年恬然自安感斯<lb/>
　　　人言是夕始覺有遷謫意因為長句歌以贈之<lb/>
　　　凡六百一十二言命曰琵琶行<lb/>
潯陽江頭夜送客楓葉荻花秋瑟瑟主人下馬客在船<lb/>
舉酒欲飲無管絃醉不成歡慘將别别時茫茫江浸月<lb/>
忽聞水上琵琶聲主人忘歸客不發尋聲闇問彈者誰<lb/>
琵琶聲停欲語遲移船相近邀相見添酒回燈重開宴<lb/>
<pb n="KR4h0161_WYG_062-9b"/>
千呼萬喚始出來猶抱琵琶半遮面轉軸撥絃三兩聲<lb/>
未成曲調先有情絃絃掩抑聲聲思似訴平生不得志<lb/>
低眉信手續續彈說盡心中無限事輕攏慢撚<hi>乃殄切</hi>抹<lb/>
復挑初為霓裳後六么大絃嘈嘈如急雨小絃切切如<lb/>
私語嘈嘈切切錯雜彈大珠小珠落玉盤間闗鶯語花<lb/>
底滑幽咽泉流水下灘水泉冷澁絃凝絶凝絶不通聲<lb/>
暫歇别有幽愁闇恨生此時無聲勝有聲銀瓶乍破水<lb/>
漿迸鐵騎突出刀槍鳴曲終收撥當心畫四絃一聲如<lb/>
<pb n="KR4h0161_WYG_062-10a"/>
裂帛東船西舫悄無言唯見江心秋月白沉吟放撥挿<lb/>
絃中整頓衣裳起歛容自言本是京城女家在蝦蟇陵<lb/>
下住十三學得琵琶成名屬教坊第一部曲罷長教善<lb/>
才服粧成每被秋娘妬五陵年少争纒頭一曲紅綃不<lb/>
知數鈿頭銀箆擊節碎血色羅裙翻酒汚今年歡笑復<lb/>
明年秋月春風等閒度弟走從軍阿姨死暮去朝來顔<lb/>
色故門前冷落鞍馬稀老大嫁作商人婦商人重利輕<lb/>
别離前月浮梁買茶去去來江口守空船遶船明月江<lb/>
<pb n="KR4h0161_WYG_062-10b"/>
水寒夜深忽夢少年事夢啼粧淚紅䦨干我聞琵琶巳<lb/>
歎息又聞此語重唧唧同是天涯淪落人相逢何必曾<lb/>
相識我從去年辭帝京謫居卧病潯陽城潯陽地僻無音<lb/>
樂終歲不聞絲竹聲住近湓江地低濕黄蘆苦竹遶宅<lb/>
生其間旦暮聞何物杜䳌啼血猿哀鳴春江花朝秋月<lb/>
夜徃徃取酒還獨傾豈無山歌與邨笛嘔啞嘲哳難為<lb/>
聴今夜聞君琵琶語如聴仙樂耳暫明莫辭更坐彈一<lb/>
曲為君翻作琵琶行感我此言良久立却坐促絃絃轉<lb/>
<pb n="KR4h0161_WYG_062-11a"/>
急凄凄不似向前聲滿座重聞皆掩泣座中泣下誰最<lb/>
多江州司馬青衫濕<lb/>
　　簡簡吟<lb/>
蘇家小女名簡簡芙蓉花腮栁葉眼十一把鏡學㸃粧<lb/>
十二抽針能繡裳十三行坐事調品不肯迷頭白地藏<lb/>
玲瓏雲髻生花様飄颻風袖薔薇香殊姿異態不可狀<lb/>
忽忽轉動如有光二月繁霜殺桃李明年欲嫁今年死<lb/>
丈人阿母勿悲啼此女不是凡夫妻恐是天仙謫人世<lb/>
<pb n="KR4h0161_WYG_062-11b"/>
只合人間十三歲大都好物不堅牢綵雲易散琉璃脆<lb/>
　　霓裳羽衣歌<hi>和微之</hi>
我昔元和侍憲皇曾陪内宴宴昭陽千歌百舞不可數<lb/>
就中最愛霓裳舞舞時寒食春風天玉鉤欄下香案前<lb/>
案前舞者顔如玉不着人家俗衣服虹裳霞帔步揺冠<lb/>
鈿瓔纍纍佩珊珊娉婷似不任羅綺顧聴樂懸行復止<lb/>
磬簫筝笛逓相攙擊擫彈吹聲邐迤<hi>凡法曲之初衆樂不齊惟金石絲竹</hi>
<hi>次第發聲霓裳序初亦復如此</hi>散序六奏未動衣陽臺宿雲慵不飛<hi>散序</hi>
<pb n="KR4h0161_WYG_062-12a"/>
<hi>六遍無拍故不舞也</hi>中序擘騞<hi>霍虢/切</hi>初入拍秋竹竿裂春氷拆<hi>中序</hi>
<hi>始有拍亦名拍序</hi>飄然轉旋迴雪輕嫣然縱送游龍驚小垂手<lb/>
後栁無力斜曳裾時雲欲生<hi>四句皆霓裳舞之初態</hi>煙蛾歛略不<lb/>
勝態風袖低昻如有情上元㸃鬟招萼緑王母揮袂别<lb/>
飛瓊繁音急節十二遍跳珠撼玉何鏗錚<hi>霓裳曲十二遍而終</hi>翔<lb/>
鸞舞了却收翅唳鶴曲終長引聲<hi>凡曲將畢皆聲拍促速惟霓裳之末長引</hi>
<hi>一聲也</hi>當時乍見驚心目凝視諦聴殊未足一落人間八<lb/>
九年耳冷不曾聞此曲湓城但聴山魈語巴峽惟聞杜<lb/>
<pb n="KR4h0161_WYG_062-12b"/>
鵑哭<hi>予自江州司馬轉忠州㓨史</hi>移領錢塘第二年始有心情問絲<lb/>
竹玲瓏箜篌謝好筝陳寵觱篥沈平笙清絃脆管纎纎<lb/>
手教得霓裳一曲成<hi>自玲瓏以下皆杭之妓名</hi>虚白亭前湖水畔前<lb/>
後祇應三度按便除庻子抛却來聞道如今各星散今<lb/>
年五月至蘇州朝鐘暮角催白頭貪看案牘常侵夜不<lb/>
聴笙歌直到秋秋來無事多閒悶忽憶霓裳無處問聞<lb/>
君部内多樂徒問有霓裳舞者無答云十縣十萬户無<lb/>
人知有霓裳舞惟寄長歌與我來題作霓裳羽衣譜四<lb/>
<pb n="KR4h0161_WYG_062-13a"/>
幅花牋碧間紅霓裳實録在其中千姿萬狀分明見恰<lb/>
與昭陽舞者同眼前彷彿覩形質昔日今朝想如一疑<lb/>
從魂夢呼召來似着丹青圗寫出我愛霓裳君合知發<lb/>
於歌詠形於詩君不見我歌云驚破霓裳羽衣曲<hi>長恨歌云</hi>
又不見我詩云曲愛霓裳未拍時<hi>錢塘詩云</hi>由來能事皆有<lb/>
主楊氏創聲君造譜<hi>開元中西凉府節度楊敬述造</hi>君言此舞難得人<lb/>
須是傾城可憐女吳妖小玉飛作煙<hi>夫差女小玉死後形見於王其母抱</hi>
<hi>之霏微若烟霧散空</hi>越艶西施化為土嬌花巧笑久寂寥娃館苧<lb/>
<pb n="KR4h0161_WYG_062-13b"/>
蘿空處所如君所言誠有是君試從容聴我語若求國色<lb/>
始翻傳但恐人間廢此舞妍媸優劣寧相逺大都只在<lb/>
人擡舉李姢張態君莫嫌亦擬隨宜且教取<hi>姢態蘇妓之名</hi>
　　小童薛陽陶吹觱篥歌<hi>和浙西李大夫作</hi>
剪削乾蘆挿寒竹九孔漏聲五音足近來吹者誰得名<lb/>
闗璀老死李衮生衮今又老誰其嗣薛氏樂童年十二<lb/>
指㸃之下師授聲含嚼之間天與氣潤州城髙霜月明<lb/>
吟霜思月欲發聲山頭江底何悄悄猿聲不喘魚龍聴<lb/>
<pb n="KR4h0161_WYG_062-14a"/>
翕然聲作疑管裂詘然聲盡疑刀截有時婉軟無筋骨<lb/>
有時頓挫生稜節急聲圓轉促不斷轢轢轔轔似珠貫<lb/>
緩聲展引長有條有條直直如筆描下聲乍墜石沉重<lb/>
髙聲忽舉雲飄蕭明旦公堂陳宴席主人命樂娛賔客<lb/>
碎絲細竹徒紛紛宫調一聲雄出羣衆音覼<hi>郎何切</hi>縷不<lb/>
落道有如部伍隨將軍嗟爾陽陶方稚齒下手發聲已<lb/>
如此若教頭白吹不休但恐聲名壓闗李<lb/>
　　舒貟外遊香山寺數日不歸兼辱尺書大誇勝事<lb/>
<pb n="KR4h0161_WYG_062-14b"/>
　　　時正値坐衙慮囚之際走筆題長句以贈之<lb/>
香山石樓倚天開翠屏壁立波環迴黄菊繁時好客到<lb/>
碧雲合處佳人來<hi>謂遺英舊二妓與舒君同遊</hi>酡顔一笑夭桃綻清<lb/>
吟數聲寒玉哀軒騎逶遲棹容與留連三日不能迴白<lb/>
頭老尹府中坐早衙纔退暮衙催庭前堦上何所有纍<lb/>
囚成貫案成堆豈無池塘長秋草亦有絲竹生塵埃今<lb/>
日清光昨夜月竟無人來勸一杯<lb/>
　　蘇州李中丞以元日郡齋感懐詩寄微之及余輙<lb/>
<pb n="KR4h0161_WYG_062-15a"/>
　　　依來篇七言八韻走筆奉答兼呈微之<lb/>
白首餘杭白太守落魄抛名來巳久一辭渭北故園春<lb/>
再把江南新歲酒杯前笑歌徒勉强鏡裏形容漸衰朽<lb/>
領郡慙當潦倒年隣州喜得平安友長洲草接松江岸<lb/>
曲水花連鏡湖口老去還能痛飲無春來曾作閒遊否<lb/>
憑鶯傳語報李六倩雁將書與元九莫嗟一日日催人<lb/>
且貴一年年入手<lb/>
　　秋日與張賔客舒著作同遊龍門醉中狂歌凡二<lb/>
<pb n="KR4h0161_WYG_062-15b"/>
　　　百三十八字<lb/>
秋天髙髙秋光清秋風嫋嫋秋蟲鳴嵩峯餘霞錦綺巻<lb/>
伊水細浪鱗甲生洛陽閒客知無數少出遊山多在城<lb/>
商嶺老人自追逐蓬丘逸士相逢迎南出鼎門十八里<lb/>
莊店邐迤橋道平不寒不熱好時節鞍馬穩快衣衫輕<lb/>
並轡踟蹰下西岸扣舷容與遶中汀開懐曠達無所繫<lb/>
觸目勝絶不可名荷衰欲黄荇猶綠魚樂自躍鷗不驚<lb/>
翠藻蔓長孔雀尾彩船櫓急寒雁聲家醒一壺白玉液<lb/>
<pb n="KR4h0161_WYG_062-16a"/>
野花數把黄金英晝遊四看西日暮夜話三及東方明<lb/>
暫停杯觴輙吟詠我有狂言君試聴丈夫一生有二志<lb/>
兼濟獨善難得并不能救療生民病即須先濯塵土纓<lb/>
况我頭白眼巳闇終日戚促何所成不如展眉開口笑<lb/>
龍門醉卧香山行<lb/>
　　達哉樂天行<lb/>
達哉達哉白樂天分司東都十三年七旬纔滿冠巳挂<lb/>
半禄未及車先懸或伴遊客春行樂或隨山僧夜坐禪<lb/>
<pb n="KR4h0161_WYG_062-16b"/>
二年忘却問家事門庭多草㕑少煙庖童朝告鹽米盡<lb/>
侍婢暮訴衣裳穿妻孥不恱甥姪悶而我醉卧方陶然<lb/>
起來與爾畫生計薄産處置有後先先賣南方十畝園<lb/>
次賣東郭五頃田然後兼賣所居宅髣髴獲緡二三千<lb/>
半與爾充衣食費半與吾供酒肉錢吾今已年七十一<lb/>
眼昏鬚白頭風眩但恐此錢用不盡即先朝露歸夜泉<lb/>
未歸且住亦不惡饑飡樂飲安穩眠死生無可無不可<lb/>
達哉達哉白樂天<lb/>
<pb n="KR4h0161_WYG_062-17a"/>
　　海漫漫　戒求仙也<lb/>
海漫漫直下無底傍無邉雲濤煙浪最深處人傳中有<lb/>
三神山山上多生不死藥服之羽化為天仙秦皇漢武<lb/>
信此語方士年年採藥去蓬萊今古但聞名煙水茫茫<lb/>
無覔處海漫漫風浩浩眼穿不見蓬萊島不見蓬萊不<lb/>
敢歸童男丱女舟中老徐福文成多誑誕上元太一虚<lb/>
祈禱君看驪山頂上茂陵頭畢竟悲風吹蔓草何况𤣥<lb/>
元聖祖五千言不言藥不言仙不言白日昇青天<lb/>
<pb n="KR4h0161_WYG_062-17b"/>
　　華原磬　刺樂工非其人也<hi>天寶中始廢泗濵磬用華原石代之詢諸</hi>
　　　<hi>磬人則曰故老云泗濵磬下調之不能和得華原石考之乃和由是不改</hi>
華原磬華原磬古人不聴今人聴泗濵石泗濵石今人<lb/>
不擊古人擊今人古人何不同用之捨之由樂工樂工<lb/>
雖在耳如壁不分清濁即為聾梨園弟子調律吕知有<lb/>
新聲不如古古稱浮磬出泗濵立辨致死聲感人宫懸<lb/>
一聴華原石君心遂忘封疆臣果然㓂亂從燕起武臣<lb/>
少肯封疆死始知樂與時政通豈聴鏗鏘而巳矣磬襄<lb/>
<pb n="KR4h0161_WYG_062-18a"/>
入海去不歸長安市人為樂師華原磬與泗濱石清濁<lb/>
兩聲誰得知<lb/>
　　上陽白髮人　愍怨曠也<hi>天寶五載已後楊貴妃專寵後宮人無復進幸</hi>
　　　<hi>矣六宫有美色者輙置别所上陽是其一也貞元中尚存焉</hi>
上陽人紅顔闇老白髮新緑衣監使守宫門一閉上陽<lb/>
多少春明皇末歲初選入入時十六今六十同時采擇<lb/>
百餘人零落年深殘此身憶昔吞悲别親族扶入車中<lb/>
不敢哭皆云入内便承恩臉似芙蓉胷似玉未容君王<lb/>
<pb n="KR4h0161_WYG_062-18b"/>
得見面巳被楊妃遙側目妬令潛配上陽宫一生遂向<lb/>
空房宿宿空房秋夜長夜長無寐天不明耿耿殘燈照背影<lb/>
蕭蕭闇雨打窗聲春日遲日遲獨坐天難暮宫鶯百囀愁<lb/>
厭聞梁燕雙栖老休妬鶯歸燕去長悄然春徃秋來不<lb/>
記年惟向深宫望明月東西四五百迴圓今日宫中年<lb/>
最老大家遥賜尚書號小頭鞋履窄衣裳青黛㸃眉眉<lb/>
細長外人不見見應笑天寶末年時世粧上陽人苦最<lb/>
多少亦苦老亦苦少苦老苦兩如何君不見昔時吕尚<lb/>
<pb n="KR4h0161_WYG_062-19a"/>
美人賦<hi>天寶未有密采艶色者當時號花鳥使吕尚獻美人賦以諷之</hi>又不見今日上<lb/>
陽白髪歌<lb/>
　　胡旋女　戒近習也<hi>天寶末康居國獻之</hi>
胡旋女胡旋女心應絃手應鼓絃鼓一聲雙袖舉迴雪<lb/>
飄颻轉蓬舞左旋右轉不知疲千匝萬周無巳時人間<lb/>
物類無可比奔車輪緩旋風遲曲終再拜謝天子天子<lb/>
為之微啟齒胡旋女出康居徒勞東來萬里餘中原自<lb/>
有胡旋者鬬妙争能爾不如天寶季年時欲變臣妾人<lb/>
<pb n="KR4h0161_WYG_062-19b"/>
人學圓轉中有太眞外禄山二人最道能胡旋梨花園<lb/>
中冊作妃金鷄障下養為兒禄山胡旋迷君眼兵過黄<lb/>
河疑未反貴妃胡旋感君心死棄馬嵬念更深從兹地<lb/>
軸天維轉五十年來制不禁胡旋女莫空舞數唱此歌<lb/>
悟明主<lb/>
　　新豐折臂翁　戒邉功也<lb/>
新豐老人八十八頭鬢眉鬚皆似雪𤣥孫扶向店前行<lb/>
左臂憑肩右臂折問翁臂折來幾年兼問致折何因縁<lb/>
<pb n="KR4h0161_WYG_062-20a"/>
翁云貫屬新豐縣生逢聖代無征戰慣聴梨園歌管聲<lb/>
不識旗槍與弓箭無何天寶大徴兵户有三丁㸃一丁<lb/>
㸃得驅將何處去五月萬里雲南行聞道雲南有瀘水<lb/>
椒花落時瘴煙起大軍徒涉水如湯未過十人二三死<lb/>
村南村北哭聲哀兒别爺娘夫别妻皆云前後征蠻者<lb/>
千萬人行無一迴是時翁年二十四兵部牒中有名字<lb/>
夜深不敢使人知偷將大石鎚折臂張弓簸旗俱不堪<lb/>
從兹始免征雲南骨碎筋傷非不苦且圗揀退歸鄉土<lb/>
<pb n="KR4h0161_WYG_062-20b"/>
此臂折來六十年一肢雖廢一身全至今風雨隂寒夜<lb/>
直到天明痛不眠痛不眠終不悔且喜老人今獨在不<lb/>
然當時瀘水頭身死魂飛骨不收應作雲南望鄉鬼萬<lb/>
人塜上哭吻呦<hi>雲南有萬人塜即鮮于仲通李密曾覆軍之所今塜猶存</hi>老人言君<lb/>
聴取君不聞開元宰相宋開府不賞邉功防黷武<hi>開元初突</hi>
<hi>厥數冦邉時天武軍牙將郝靈佺出使因引特勒回鶻部落斬突厥黙啜獻首于闕下自謂有不世之功時宋</hi>
<hi>璟為相以天子年少好武恐徼功者生心痛抑其賞逾年始授郎將靈佺遂慟哭嘔血而死</hi>又不聞<lb/>
天寶宰相楊國忠欲求恩幸立邉功邉功未立生人怨<lb/>
<pb n="KR4h0161_WYG_062-21a"/>
請問新豐折臂翁<hi>天寶末楊國忠為相重結閣羅鳳之役募人討之前後發二十餘萬衆去</hi>
<hi>無返者又捉人連枷赴役天下怨哭人不聊生故禄山得乘人心而盗天下元和初而折臂翁猶存因備歌之</hi>
　　縛戎人　達窮民之情也<lb/>
縛戎人縳戎人口穿面破驅入秦天子矜憐不忍殺詔<lb/>
徙東南吳與越黄衣小使録姓名領出長安乘逓行身<lb/>
被金瘡面多瘠扶病徒行日一驛朝飡饑渴費杯盤夜<lb/>
卧腥臊汚牀席忽逢江水憶交河垂手齊聲嗚咽歌其<lb/>
中一虜語諸虜爾苦非多我苦多同伴行人因借問欲<lb/>
<pb n="KR4h0161_WYG_062-21b"/>
説喉中氣憤憤自云鄉管本涼原大厯年中沒落蕃一<lb/>
落蕃中四十載身着皮裘繫毛帶惟許正朝服漢儀歛<lb/>
衣整巾潛淚垂誓心密定歸鄉計不使蕃中妻子知<hi>有李</hi>
<hi>如暹者蓬子將軍之子也嘗沒蕃中自云蕃法惟正歲一日許唐人之沒蕃者服唐衣冠由是悲不自勝定歸計</hi>
<hi>也</hi>暗思自有殘筋骨更恐年衰歸不得蕃侯嚴兵鳥不<lb/>
飛脫身冐死奔逃歸晝伏宵行經大漠雲陰月黒風沙<lb/>
惡驚藏青塜寒草疎偷渡黄河夜氷薄忽聞漢軍鼙<lb/>
鼓聲路旁走出再拜迎游騎不聴能漢語將軍遂縛作<lb/>
<pb n="KR4h0161_WYG_062-22a"/>
蕃生配向東南卑濕地定無存䘏空防備念此吞聲仰<lb/>
訴天若為辛苦度殘年涼原鄉井不得見胡地妻兒虚<lb/>
棄捐没蕃被囚思漢土歸漢被刼為蕃虜早知如此悔歸<lb/>
來兩地寧如一處苦縛戎人戎人之中我苦辛自古此<lb/>
寃應未有漢心漢語吐蕃身<lb/>
　　百錬鏡　美皇王鑒也<lb/>
百錬鏡鎔範非常規日辰處所靈且祗江心波上舟中<lb/>
鑄五月五日日午時瓊粉金膏磨瑩巳化為一片秋潭<lb/>
<pb n="KR4h0161_WYG_062-22b"/>
水鏡成將獻蓬萊宫揚州長吏手自封人間臣妾不合<lb/>
照背有九五飛天龍人人呼為天子鏡我有一言聞太<lb/>
宗太宗常以人為鏡鑒古鑒今不鑒容四海安危居掌<lb/>
内百王治亂懸其中乃知天子别有鏡不是揚州百錬<lb/>
銅<lb/>
　　青石　激忠烈也<lb/>
青石出自藍田山兼車運載來長安工人磨琢欲何用<lb/>
石不能言我代言不願作人家墓前神道碣墳土未乾<lb/>
<pb n="KR4h0161_WYG_062-23a"/>
名已滅不願作官家道傍德政碑不鐫實録鐫虚辭願<lb/>
為顔氏段氏碑雕鏤太尉與太師刻此兩片堅金質狀<lb/>
彼二人忠烈姿義心若石屹不轉死節名流確不移如<lb/>
觀奮擊朱泚日似見叱呵希烈時各於其上題名諡一<lb/>
置髙山一沉水陵谷雖遷碑獨存骨化為塵名不死長<lb/>
使不忠不烈臣觀碑改節慕為人慕為人勸事君<lb/>
　　西涼伎　刺封疆之臣也<lb/>
西涼伎假面胡人假獅子刻木為頭絲作尾金鍍眼睛<lb/>
<pb n="KR4h0161_WYG_062-23b"/>
銀帖齒奮迅毛衣擺雙耳如從流沙來萬里紫髯深目<lb/>
兩胡兒鼓舞跳梁前致辭應似涼州未䧟日安西都䕶<lb/>
進來時須臾云得新消息安西路絶歸不得泣向獅子<lb/>
涕雙垂涼州䧟没知不知獅子回頭向西望哀吼一聲<lb/>
觀者悲貞元邉將愛此曲醉坐笑看看不足享賔犒士<lb/>
宴三軍獅子胡兒長在目有一征夫年七十見弄涼州<lb/>
低面泣泣罷歛手白將軍主憂臣辱昔所聞自從天寶<lb/>
兵戈起邉戎日夜吞西鄙涼州䧟來四十年河隴侵將<lb/>
<pb n="KR4h0161_WYG_062-24a"/>
七千里平時安西萬里疆今日邉防在鳯翔<hi>平時開逺門外立堠</hi>
<hi>云去安西九千九百里以示戍人不為萬里行其實就盈數也今蕃漢使徃來悉在隴州交易</hi>縁邉空<lb/>
屯十萬卒飽食温衣閒過日遺民腸斷在涼州將卒相<lb/>
看無意收天子每思常痛惜將軍欲說合慙羞奈何仍<lb/>
看西涼伎取笑資歡無所愧縱無智力未能收忍取西<lb/>
涼弄為戲<lb/>
　　八駿圖　戒竒物懲佚遊也<lb/>
穆王八駿天馬駒後人愛之冩為圖背如龍兮頸如象<lb/>
<pb n="KR4h0161_WYG_062-24b"/>
骨竦筋髙肌肉壯日行萬里速如飛穆王獨乘何所之<lb/>
四荒八極蹋欲遍三十二蹄無歇時屬車軸折趂不及<lb/>
黄屋草生棄若遺瑶池西赴王母宴七廟經年不親薦<lb/>
璧臺南與盛姬遊明堂不復朝諸侯白雲黄竹歌聲動<lb/>
一人荒樂萬人愁周從后稷至文武積德累功世勤苦<lb/>
豈知纔及四代孫心輕王業如灰土由來尤物不在大<lb/>
能蕩君心則為害文帝却之不肻乘千里馬去漢道興<lb/>
穆王得之不為戒八駿駒來周室壊至今此物世稱珍<lb/>
<pb n="KR4h0161_WYG_062-25a"/>
不知房星之精下為害八駿圖君莫愛<lb/>
　　澗底松　念寒儁也<lb/>
有松百尺大十圍生在澗底寒且卑澗深山險人路絶<lb/>
老死不逢工度之天子明堂欠梁木此求彼有兩不知<lb/>
誰諭蒼蒼造物意但與之材不與地金張世禄原憲貧<lb/>
牛衣寒賤貂蟬貴貂蟬與牛衣髙下雖有殊髙者未必<lb/>
賢下者未必愚君不見沉沉海底生珊瑚歴歴天上種<lb/>
白榆<lb/>
<pb n="KR4h0161_WYG_062-25b"/>
　　繚綾　念女工之勞也<lb/>
繚綾繚綾何所似不似羅綃與紈綺應似天台山上明<lb/>
月前四十五尺瀑布泉中有文章又竒絶地鋪白煙花<lb/>
簇雪織者何人衣者誰越溪寒女漢宫姬去年中使宣<lb/>
口敕天上取様人間織織為雲外秋雁行染作江南春<lb/>
水色廣裁衫袖長製裙金斗熨波刀剪紋異彩竒文相<lb/>
隱映轉側看花看不定昭陽舞人恩正深春衣一對直<lb/>
千金汗沾粉汙不再着曵土蹋泥無惜心繚綾織成費<lb/>
<pb n="KR4h0161_WYG_062-26a"/>
功績莫比尋常繒與帛絲細繰多女手疼扎扎千聲不<lb/>
盈尺昭陽殿裏歌舞人若見織時應也惜<lb/>
　　賣炭翁　苦官市也<lb/>
賣炭翁伐薪燒炭南山中滿面塵灰烟火色兩鬢蒼蒼<lb/>
十指黒賣炭得錢何所營身上衣裳口中食可憐身上<lb/>
衣正單心憂炭賤願天寒夜來城外一尺雪曉駕炭車<lb/>
輾氷轍牛困人饑日已髙市南門外泥中歇翩翩兩騎<lb/>
來是誰黄衣使者白衫兒手把文書口稱敕迴車叱牛<lb/>
<pb n="KR4h0161_WYG_062-26b"/>
率向北一車炭重千餘斤官使驅將惜不得半疋紅紗<lb/>
一文綾繫向牛頭充炭直<lb/>
　　官牛　諷執政也<lb/>
官牛官牛駕官車滻水岸邉搬載沙一石沙幾斤重朝<lb/>
載暮載將何用載向五門官道西綠槐陰下鋪沙堤昨<lb/>
來新拜右丞相恐怕泥塗汙馬蹄右丞相馬蹄蹋沙雖<lb/>
浄潔牛領牽車欲流血右丞相但能濟人治國調陰陽<lb/>
官牛領穿亦不妨<lb/>
<pb n="KR4h0161_WYG_062-27a"/>
　　秦吉了　哀寃民也<lb/>
秦吉了出南中彩毛青黑花頸紅耳聰心慧舌端巧鳥<lb/>
語人言無不通昨日長爪鳶今日大觜烏鳶捎乳燕一<lb/>
窠覆烏啄母鷄雙眼枮鷄號墮地燕驚去然後拾卵攫<lb/>
其雛豈無鵰與鶚嗉<hi>音素</hi>中食飽不肻搏亦有鸞鶴羣閒<lb/>
立颺髙如不聞秦吉了人云爾是能言鳥豈不見鷄燕<lb/>
之寃苦吾聞鳯凰百鳥主爾竟不為鳯凰之前致一言<lb/>
安用噪噪閒言語<lb/>
<pb n="KR4h0161_WYG_062-27b"/>
　　眞娘墓<hi>墓在虎丘寺</hi>
眞娘墓虎丘道不識眞娘鏡中面惟見眞娘墓頭草霜<lb/>
摧桃李風折蓮眞娘死時猶少年脂膚荑手不牢固世<lb/>
間有物難留連難留連易消歇塞北花江南雪<lb/>
　　寒食野望吟<lb/>
丘墟郭門外寒食誰家哭風吹曠野紙錢飛古墓纍纍<lb/>
春草緑棠梨花映白楊樹盡是死生離别處㝠漠重泉<lb/>
哭不聞蕭蕭暮雨人歸去<lb/>
<pb n="KR4h0161_WYG_062-28a"/>
　　醉歌<hi>示妓人商玲瓏</hi>
罷胡琴掩秦瑟玲瓏再拜歌初畢誰道使君不解歌聴<lb/>
唱黄鷄與白日黄鷄催曉丑時鳴白日催年酉時沒腰<lb/>
間紅綬繫未穩鏡裏朱顔看巳失玲瓏玲瓏奈老何使<lb/>
君歌了汝更歌<lb/>
　　憶舊遊<hi>寄劉蘇州</hi>
憶舊遊舊遊安在哉舊遊之人半白首舊遊之地多蒼<lb/>
苔江南舊遊凡幾處就中最憶吳江隈長洲苑緑栁萬<lb/>
<pb n="KR4h0161_WYG_062-28b"/>
樹齊雲樓春酒一杯閶門曉嚴旗鼓出臯橋夕閙船舫<lb/>
迴修蛾慢臉燈下醉急管繁絃頭上催六七年前狂爛<lb/>
漫三千里外思徘徊李姢張態一春夢周五殷三歸夜<lb/>
臺虎丘月色為誰好娃宫花枝應自開頼得劉郎解吟<lb/>
咏江山氣色合歸來<hi>姢態蘇州妓名周殷蘇州從事</hi>
　　履信池櫻桃島上醉後走筆送别舒貟外兼寄宗<lb/>
　　　正李卿考功崔郎中<lb/>
櫻桃島前春去春花萬枝忽憶與宗卿閒飲日又憶與<lb/>
<pb n="KR4h0161_WYG_062-29a"/>
　考功狂醉時歲晩無花空有葉風吹滿地乾重叠蹋葉<lb/>
　悲秋復憶春池邉樹下重殷勤今朝一酌臨寒水此地<lb/>
　三迴别故人櫻桃花來春千萬朶來春共誰花下坐不<lb/>
　論崔李上青雲明日舒三亦抛我<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_062-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻六十二<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_063-1a"/>
　欽定四庫全書<lb/>
御定全唐詩錄卷六十三<lb/>
　　白居易<hi>六</hi>
　　近體詩<hi>一</hi>
　　　社日關路作<lb/>
　晩景函關路涼風社日天青巖新有燕紅樹欲無蟬愁<lb/>
　立驛樓上厭行官堠前蕭條秋興苦漸近二毛年<lb/>
　　　賦得古原草送别<lb/>
<pb n="KR4h0161_WYG_063-1b"/>
　離離原上草一嵗一枯榮野火燒不盡春風吹又生逺<lb/>
　芳侵古道晴翠接荒城又送王孫去萋萋滿别情<lb/>
　　　旅次景空寺宿幽上人院<lb/>
　不與人境接寺門開向山暮鐘鳴鳥聚秋雨病僧閒月<lb/>
　隠雲樹外螢飛廊宇間幸投花界宿暫得静心顔<lb/>
　　　秋暮郊居書懷<lb/>
　郊居人事少晝卧對林巒窮巷厭多雨貧家愁早寒葛<lb/>
　衣秋未換書卷病仍㸔若問生涯計前溪一釣竿<lb/>
<pb n="KR4h0161_WYG_063-2a"/>
　　客中守嵗<hi>在栁家莊</hi>
守歳樽無酒思鄉淚滿巾始知為客苦不及在家貧畏<lb/>
老偏驚節防愁預惡春故園今夜裏應念未歸人<lb/>
　　涼夜有懷<lb/>
念别感時節早蛩聞一聲風簾夜涼入露簟秋意生燈<lb/>
盡夢初罷月斜天未明闇凝無限思起傍藥欄行<lb/>
　　夜坐<lb/>
斜月入前楹迢遙夜坐情梧桐上階影蟋蟀近牀聲曙<lb/>
<pb n="KR4h0161_WYG_063-2b"/>
傍窓間至秋從簟上生感時因憶事不寢到雞鳴<lb/>
　　江夜舟行<lb/>
煙澹月濛濛舟行夜色中江鋪滿槽水帆展半檣風叫<lb/>
曙嗷嗷雁啼秋唧唧蟲只應催北客早作白鬚翁<lb/>
　　途中感秋<lb/>
節物行搖落年顔坐變衰樹初黄葉日人欲白頭時鄉<lb/>
國程程逺親朋處處辭惟憐病與老一步不相離<lb/>
　　江樓偶宴贈同座<lb/>
<pb n="KR4h0161_WYG_063-3a"/>
南浦閒行罷西樓小宴時望湖凭檻久待月放杯遲江<lb/>
果嘗盧橘山歌聴竹枝相逢且同樂何必舊相知<lb/>
　　櫻桃花下歎白髪<lb/>
逐處花皆好隨年貌自衰紅櫻滿眼日白髪半頭時倚<lb/>
樹無言久攀條欲放遲臨風兩堪歎如雪復如絲<lb/>
　　官舍閒題<lb/>
職散優閒地身慵老大時送春惟有酒銷日不過棋禄<lb/>
米麞牙稻園蔬鴨脚葵飽餐晨晏起餘暇弄龜兒<hi>龜兒即小</hi>
<pb n="KR4h0161_WYG_063-3b"/>
<hi>姪名</hi>
　　清明送韋侍郎貶䖍州<lb/>
寂寞清明日蕭條司馬家留餳和冷粥出火煑新茶欲<lb/>
别能無酒相留亦有花南遷更何處此地巳天涯<lb/>
　　東亭閒望<lb/>
東亭盡日坐誰伴寂寥身緑桂為佳客紅蕉當美人笑<lb/>
言雖不接情狀似相親不作悠悠想如何度晩春<lb/>
　　中書夜直夢忠州<lb/>
<pb n="KR4h0161_WYG_063-4a"/>
閣下燈前夢巴南城裏遊覔花來渡口尋寺下山頭江<lb/>
色分明緑猿聲依舊愁禁鐘驚睡覺惟不上東樓<lb/>
　　暮歸<lb/>
不覺百年半何曽一日閒朝隨燭影出暮趂鼓聲還甕<lb/>
裏非無酒牆頭亦有山歸來常困卧早晩得開顔<lb/>
　　久不見韓侍郎戲題四韻以寄之<lb/>
近來韓閣老疎我我心知户大嫌甜酒才髙笑小詩静<lb/>
吟乘月夜閒醉曠花時還有愁同處春風滿鬢絲<lb/>
<pb n="KR4h0161_WYG_063-4b"/>
　　代人贈王貟外<lb/>
好在王貟外平生記得不共賖黄叟酒同上莫愁樓静<lb/>
接殷勤語狂隨爛漫遊那知今日眼相見冷於秋<lb/>
　　玉真張觀主下小女冠阿容<lb/>
綽約小天仙生來十六年姑山半峰雪瑤水一枝蓮晚<lb/>
院花留立春窓月伴眠迴眸雖欲語阿母在傍邉<lb/>
　　訪陳二<lb/>
曉垂朱綬帶晩著白綸巾出去為朝客歸來是野人兩<lb/>
<pb n="KR4h0161_WYG_063-5a"/>
飱聊過日一榻足容身此外皆閒事時時訪老陳<lb/>
　　晚庭逐涼<lb/>
送客出門後移牀下砌初趂涼行繞竹引睡卧看書老<lb/>
更為官拙慵多向事疎松窓倚藤杖人道似僧居<lb/>
　　夜泊旅望<lb/>
少睡多愁客中宵起望鄉沙明連浦月帆白滿船霜近<lb/>
海江彌濶迎秋夜更長煙波三十宿猶未到錢塘<lb/>
　　郡樓夜晏留客<lb/>
<pb n="KR4h0161_WYG_063-5b"/>
北客來相訪東樓為一開卷簾待月出把火㸔潮來艷<lb/>
聴竹枝曲香傳蓮子杯寒天殊未曉歸騎且遲迴<lb/>
　　衰病<lb/>
老與病相仍華簪髪不勝行多朝散藥睡少夜停燈禄<lb/>
食分供鶴朝衣減施僧性多移不得郡政漫如繩<lb/>
　　小嵗日對酒唫錢湖州所寄詩<lb/>
獨酌無多興閒吟有所思一杯新嵗酒兩句故人詩楊<lb/>
栁初黄日髭鬚半白時蹉跎春氣味彼此老心知<lb/>
<pb n="KR4h0161_WYG_063-6a"/>
　　湖亭晚歸<lb/>
盡日湖亭卧心閒事亦稀起因殘醉醒坐待晚涼歸松<lb/>
雨飄藤帽江風透葛衣栁堤行不厭沙軟絮霏霏<lb/>
　　閒卧<hi>一作賈島詩</hi>
盡日前軒卧神閒境亦空有山當枕上無事到心中簾<lb/>
巻侵牀日屏遮入座風望春春未到應在海門東<lb/>
　　病中書事<lb/>
三載卧山城閒知接物情鶯多過春語蟬不待秋鳴氣<lb/>
<pb n="KR4h0161_WYG_063-6b"/>
𠻳因寒發風痰欲雨生病身無所用惟解卜隂晴<lb/>
　　臨池閒卧<lb/>
小竹圍庭匝平池與砌連閒多臨水坐老愛向陽眠營<lb/>
役抛身外幽竒送枕前誰家卧牀脚解繫釣魚船<lb/>
　　寄皇甫七<lb/>
孟夏愛吾廬陶潛語不虚花樽飄落酒風案展開書隣<lb/>
女偷新果家僮漉小魚不知皇甫七池上興何如<lb/>
　　重詠<lb/>
<pb n="KR4h0161_WYG_063-7a"/>
日覺雙眸暗年驚兩鬢蒼病應無處避老更不宜忙徇<lb/>
俗心情少休官道理長今秋歸去定何必重思量<lb/>
　　武丘寺路<hi>去年重開寺路桃李蓮荷約種二千株</hi>
自開山寺路水陸往來頻銀勒牽驕馬花船載麗人芰<lb/>
荷生欲遍桃李種仍新好住湖堤上長留一道春<lb/>
　　河亭晴望<lb/>
風轉雲頭斂煙銷水面開晴虹橋影出秋雁櫓聲來郡<lb/>
靜官初罷鄉遙信未迴明朝是重九誰勸菊花杯<lb/>
<pb n="KR4h0161_WYG_063-7b"/>
　　望亭驛酬别周判官<lb/>
何事出長洲連宵飲不休醒應難作别歡漸少於愁燈<lb/>
火穿村市笙歌上驛樓何言五十里已不屬蘇州<lb/>
　　聴琵琶妓彈略略<lb/>
腕軟撥頭輕新教略略成四弦千遍語一曲萬重情法<lb/>
向師邉得能從意上生莫欺江外手别是一家聲<lb/>
　　閒出<lb/>
身外無羈束心中少是非被花留便住逢酒醉方歸人<lb/>
<pb n="KR4h0161_WYG_063-8a"/>
事行時少官曹入日稀春寒遊正好穩馬薄綿衣<lb/>
　　宴散<lb/>
小宴追涼散平橋步月回笙歌歸院落燈火下樓臺殘<lb/>
暑蟬催盡新秋雁帶來將何迎睡興臨臥舉殘杯<lb/>
　　人定<lb/>
人定月朧明香消枕簟清翠屏遮燭影紅袖下簾聲坐<lb/>
久吟方罷眠初夢未成誰家教鸚鵡故故語相驚<lb/>
　　賦得烏夜啼<lb/>
<pb n="KR4h0161_WYG_063-8b"/>
城上歸時晩庭前宿處危月明無葉樹霜滑有風枝啼<lb/>
澁饑喉咽飛低凍翅垂畫堂鸚鵡鳥冷暖不相知<lb/>
　　和春深二十首<lb/>
何處春深好春深富貴家馬為中路鳥妓作後庭花羅<lb/>
綺驅論隊金銀用短車眼前何所苦惟苦日西斜<lb/>
何處春深好春深貧賤家荒涼三徑草冷落四隣花奴<lb/>
困歸慵力妻愁出賃車途窮平路險舉足劇褒斜<lb/>
何處春深好春深執政家鳳池添硯水雞樹落衣花詔<lb/>
<pb n="KR4h0161_WYG_063-9a"/>
借當衢宅恩容上殿車延英開對久門與日西斜<lb/>
何處春深好春深方鎮家通犀排帶胯瑞鶴勘袍花飛<lb/>
絮衝毬馬垂楊拂妓車戎裝拜春設左握寳刀斜<lb/>
何處春深好春深刺史家隂繁棠布葉岐秀麥分花五<lb/>
疋鳴珂馬雙輪畫軾車和風引行樂葉葉隼旟斜<lb/>
何處春深好春深學士家鳯書裁五色馬鬛剪三花蠟<lb/>
炬開明火銀臺賜物車相逢不敢揖彼此帽低斜<lb/>
何處春深好春深女學家慣㸔温室樹飽識浴堂花御<lb/>
<pb n="KR4h0161_WYG_063-9b"/>
印提隨仗香牋把下車宋家宫様髻一片緑雲斜<lb/>
何處春深好春深御史家絮縈驄馬尾蝶繞繡衣花破<lb/>
柱行持斧埋輪立駐車入班遙認得魚貫一行斜<lb/>
何處春深好春深遷客家一杯寒食酒萬里故園花炎<lb/>
瘴蒸如火光隂走似車為憂鵩鳥至只恐日光斜<lb/>
何處春深好春深經業家惟求太常第不管曲江花折<lb/>
桂名慙郄收螢志慕車官塲泥鋪處最怕寸隂斜<lb/>
何處春深好春深隱士家野衣裁薜葉山飯曬松花蘭<lb/>
<pb n="KR4h0161_WYG_063-10a"/>
索紉幽佩蒲輪駐軟車林間箕踞坐白眼向人斜<lb/>
何處春深好春深漁父家松灣隨棹月桃浦落船花投<lb/>
餌移輕楫牽輪轉小車蕭蕭蘆葉裏風起釣絲斜<lb/>
何處春深好春深潮户家濤翻三月雪浪噴四時花曳<lb/>
練馳千馬驚雷走萬車餘波落何處江轉富陽斜<lb/>
何處春深好春深痛飲家十分杯裏物五色眼前花餔<lb/>
歠眠糟甕流涎見麴車中山一沈醉千度日西斜<lb/>
何處春深好春深上已家蘭亭席上酒曲洛岸邉花弄<lb/>
<pb n="KR4h0161_WYG_063-10b"/>
水遊童棹湔裙小婦車齊橈爭渡處一匹錦標斜<lb/>
何處春深好春深寒食家玲瓏鏤雞子宛轉綵毬花碧<lb/>
草追遊騎紅塵拜掃車鞦韆細腰語搖曳逐風斜<lb/>
何處春深好春深博奕家一先爭破眼六聚鬭成花鼓<lb/>
應投壺馬兵衝象戲車彈碁局上事最妙是長斜<lb/>
何處春深好春深嫁女家紫排襦上雉黄貼鬢邉花轉<lb/>
燭初移障鳴環欲上車青衣傅氊褥錦繡一條斜<lb/>
何處春深好春深娶婦家兩行籠裏燭一樹扇間花賓<lb/>
<pb n="KR4h0161_WYG_063-11a"/>
拜登華席親迎幛幰車催粧詩未了星斗漸傾斜<lb/>
何處春深好春深妓女家眉欺楊栁葉裙妬石榴花蘭<lb/>
麝熏行被金銅釘坐車杭州蘇小小人道最天斜<lb/>
　　憶夢得<lb/>
齒髪各蹉跎疎慵與病和愛花心在否見酒興如何年<lb/>
長風情少官髙俗慮多幾時紅燭下聞唱竹枝歌<lb/>
　　勸酒十四首<hi>并序</hi>
　　　予分秩東都居多暇日閒來輒飲醉後輒吟苦<lb/>
<pb n="KR4h0161_WYG_063-11b"/>
　　　無詞章不成謡詠每發一意則成一篇凡十四<lb/>
　　　篇皆主於酒聊以自勸故以何處難忘酒不如<lb/>
　　　來飲酒命篇<lb/>
　　　何處難忘酒七首<lb/>
何處難忘酒長安喜氣新初登髙第後乍作好官人省<lb/>
壁明張榜朝衣穩稱身此時無一盞争奈帝城春<lb/>
何處難忘酒天涯話舊情青雲俱不達白髪遞相驚二<lb/>
十年前别三千里外行此時無一盞何以叙平生<lb/>
<pb n="KR4h0161_WYG_063-12a"/>
何處難忘酒朱門羨少年春分花發後寒食月明前小<lb/>
院迴羅綺深房理管絃此時無一盞争過艷陽天<lb/>
何處難忘酒霜庭老病翁闇聲啼蟋蟀乾葉落梧桐鬢<lb/>
為愁先白顔因醉暫紅此時無一盞何計奈秋風<lb/>
何處難忘酒軍功第一髙還鄉隨露布半路授旌旄玉<lb/>
柱剝葱手金章爛椹袍此時無一盞何以騁雄豪<lb/>
何處難忘酒青門送别多斂襟收涕涙簇馬聴笙歌煙<lb/>
樹灞陵岸風塵長樂坡此時無一盞争奈去留何<lb/>
<pb n="KR4h0161_WYG_063-12b"/>
何處難忘酒逐臣歸故園赦書逢驛騎賀客出都門半<lb/>
面瘴煙色滿衫鄉涙痕此時無一盞何物可招魂<lb/>
　　　不如來飲酒七首<lb/>
莫隠深山去君應到自嫌齒傷朝水冷貌苦夜霜嚴漁<lb/>
去風生浦樵歸雪滿巗不如來飲酒相對醉厭厭<lb/>
莫作農夫去君應見自愁迎春犁瘦地趂晩餧羸牛數<lb/>
被官加稅稀逢嵗有秋不如來飲酒相伴醉悠悠<lb/>
莫作商人去恓惶君未諳雪霜行塞北風水宿江南藏<lb/>
<pb n="KR4h0161_WYG_063-13a"/>
鏹百千萬沈舟十二三不如來飲酒仰面醉酣酣<lb/>
莫事長征去辛勤難具論何曽畫麟閣秪是老轅門蟣<lb/>
蝨衣中物刀鎗面上痕不如來飲酒合眼醉昏昏<lb/>
莫學長生去仙方悞殺君那將薤上露擬待鶴邉雲矻<lb/>
矻皆燒藥纍纍盡作墳不如來飲酒閒坐醉醺醺<lb/>
莫上青雲去青雲足愛憎自賢誇智慧相糾鬭功能魚<lb/>
爛緣吞餌蛾燋爲撲燈不如來飲酒任性醉騰騰<lb/>
莫入紅塵去令人心力勞相争兩蝸角所得一牛毛且<lb/>
<pb n="KR4h0161_WYG_063-13b"/>
滅嗔中火休磨笑裏刀不如來飲酒穩卧醉陶陶<lb/>
　　即事<lb/>
見月連宵坐聞風盡日眠室香羅藥氣籠煖焙茶煙鶴<lb/>
啄新晴地雞棲薄暮天自看淘酒米倚杖小池前<lb/>
　　西風<lb/>
西風來幾日一葉已先飛新霽乗輕屐初涼換熟衣淺<lb/>
渠銷慢水疎竹漏斜暉薄暮青苔巷家僮引鶴歸<lb/>
　　和夢得冬日晨興<lb/>
<pb n="KR4h0161_WYG_063-14a"/>
漏傳初五㸃雞報第三聲帳下從容起窓間曨□<hi>呼骨切</hi>
明照書燈未滅煖酒火重生理曲絃歌動先聞唱渭城<lb/>
　　把酒思閒事<lb/>
把酒思閒事春愁誰最深乞錢羇客面落第舉人心月<lb/>
下低眉立燈前抱膝吟憑君勸一醉勝與萬黄金<lb/>
把酒思閒事春嬌何處多試鞍新白馬弄鏡小青蛾掌<lb/>
上初教舞花前欲按歌憑君勸一醉勸了問如何<lb/>
　　營閒事<lb/>
<pb n="KR4h0161_WYG_063-14b"/>
自笑營閒事從朝到日斜澆畦引泉脈掃徑避蘭芽暖<lb/>
變牆衣色晴催木筆花桃根知酒渴晩送一甌茶<lb/>
　　感春<lb/>
老思不禁春風光照眼新花房紅鳥觜池浪碧魚鱗倚<lb/>
棹誰為伴持杯自問身心情多少在六十二三人<lb/>
　　閒卧<lb/>
薄食當齋戒散班同隠淪佛容為弟子天許作閒人惟<lb/>
置牀臨水都無物近身清風散髪後兼不要紗巾<lb/>
<pb n="KR4h0161_WYG_063-15a"/>
　　詶思黯戲贈<hi>同用狂字</hi>
鐘乳三千兩金釵十二行妬他心似火欺我鬢如霜<hi>思黯</hi>
<hi>自誇前後服鐘乳三千兩甚得力而歌舞之妓頗多來詩戲余羸老故戲答之</hi>慰老資歌笑銷<lb/>
愁仰酒漿眼看狂不得狂得且須狂<lb/>
　　自題酒庫<lb/>
野鶴一辭籠虚舟長任風送愁還閙處移老入閒中身<lb/>
更求何事天將富此翁此翁何處富酒庫不曽空<hi>劉仁軌詩</hi>
<hi>云天將富此翁以一醉為富也</hi>
<pb n="KR4h0161_WYG_063-15b"/>
　　雨後秋涼<lb/>
夜來秋雨後秋氣颯然新團扇先辭手生衣不著身更<lb/>
添砧引思難與簟相親此境誰偏覺貧閒老瘦人<lb/>
　　問諸親友<lb/>
七十人難到過三更較稀占花租野寺定酒典朝衣趂<lb/>
醉春多出貪歡夜未歸不知親故口道我是耶非<lb/>
　　代書詩一百韻寄㣲之<lb/>
憶在貞元嵗初登典校司身名同日授心事一言知<hi>貞元</hi>
<pb n="KR4h0161_WYG_063-16a"/>
<hi>中與㣲之同登科第俱授祕書省校書郎始相識也</hi>肺腑都無隔形骸兩不羈疎<lb/>
狂屬年少閒散為官卑分定金蘭契言通藥石規交賢<lb/>
方汲汲友直每偲偲有月多同賞無杯不共持秋風拂<lb/>
琴匣夜月巻書帷髙上慈恩塔幽尋皇子陂唐昌玉蕊<lb/>
會崇敬牡丹期<hi>唐昌觀玉蕊崇敬寺牡丹花時多與㣲之有期</hi>笑勸迂辛酒閒<lb/>
吟短李詩<hi>辛大立度性迂嗜酒李二十紳體短能詩故當時有迂辛短李之號</hi>儒風愛敦<lb/>
質佛理賞𤣥師<hi>劉三十二敦質有儒風庾七𤣥師談佛理有可賞者</hi>度日曽無悶<lb/>
通宵靡不為雙聲聨律句八面對宫棋<hi>雙聲聨句八面宫棋皆當時事</hi>
<pb n="KR4h0161_WYG_063-16b"/>
往往遊三省騰騰出九逵寒銷直城路春到曲江池樹<lb/>
暖枝條弱山晴彩翠竒峰攅石綠㸃栁宛麴塵絲㟁草<lb/>
煙鋪地園花雪壓枝早光紅照耀新溜碧逶迤幄幕侵<lb/>
堤布盤筵占地施徵伶皆絶藝選妓悉名姬粉黛凝春<lb/>
態金鈿耀水嬉風流誇墜髻時世鬭啼眉<hi>貞元中城中復為墜馬髻</hi>
<hi>啼眉粧也</hi>密坐隨歡促華樽逐勝移香飄歌袂動醉落舞釵<lb/>
遺籌挿紅螺椀觥飛白玉巵打嫌調笑易飲迓巻波遲<lb/>
<hi>抛打曲有調笑令飲酒曲有卷白波</hi>殘席諠譁散歸鞍酩酊騎酡顔烏帽<lb/>
<pb n="KR4h0161_WYG_063-17a"/>
側醉袖玉鞭垂紫陌傳鐘鼓紅塵塞路岐㡬時曽蹔别<lb/>
何處不相隨荏苒星霜換迴環節候催兩衙多請假三<lb/>
考欲成資運偶千年聖天成萬物宜皆當少壯日同惜<lb/>
盛明時光景嗟虚擲雲霄竊闇窺攻文朝矻矻講學夜<lb/>
孜孜䇿目穿如札<hi>時與㣲之集䇿略之目其數百十</hi>鋒毫銳若錐<hi>時與㣲之</hi>
<hi>各有鐵鋒細管筆攜以就試相顧輒笑目為毫錐</hi>繁張獲鳥網堅守釣魚坻<hi>謂自</hi>
<hi>冬至夏頻改試期竟與㣲之堅守制試也</hi>並受䕫龍薦齊陳晁董詞萬言經<lb/>
濟略三䇿太平基中第爭無敵專塲戰不疲輔車排勝<lb/>
<pb n="KR4h0161_WYG_063-17b"/>
陣犄角搴降旗<hi>並謂同鋪席共筆硯</hi>雙闕紛容衛千僚儼等衰<hi>謂制</hi>
<hi>舉人欲唱第時</hi>恩隨紫泥降名向白麻披既在髙科選還從好<lb/>
爵縻東垣君諫諍西邑我驅馳<hi>元和元年同登制科㣲之拜拾遺余授盩厔尉</hi>
再喜登烏府多慙侍赤墀<hi>四年㣲之復拜監察予為拾遺學士也</hi>官班分<lb/>
内外遊處遂參差每列鵷鸞序偏瞻獬豸姿簡威寒凜<lb/>
列衣彩繡葳蕤正色摧强禦剛腸嫉喔咿嘗憎持禄位<lb/>
不擬保妻兒養勇當除惡輸忠在滅私下鞲驚燕雀當<lb/>
道攝狐狸南國人無怨東臺吏不欺<hi>㣲之使東原奏寃八十餘家詔從而</hi>
<pb n="KR4h0161_WYG_063-18a"/>
<hi>平之因分司東都</hi>理寃多定國切諫甚辛毘造次行於是平生<lb/>
志在兹道將心共直言與行兼危水闇波翻覆山藏路<lb/>
險巇未為明主識已被倖臣疑木秀遭風折蘭芳遇霰<lb/>
萎千鈞勢易壓一柱力難支騰口因成痏吹毛遂得疵<lb/>
憂來吟貝錦謫去詠江蘺邂逅塵中遇殷勤馬上辭賈<lb/>
生離魏闕王粲向荆夷水過清源寺山經綺季祠心搖<lb/>
漢臯珮淚墮峴亭碑<hi>並途中經厯處</hi>驛路縁雲際城樓枕水湄<lb/>
思鄉多繞澤望闕獨登陴林晩青蕭索江平緑渺瀰野<lb/>
<pb n="KR4h0161_WYG_063-18b"/>
秋鳴蟋蟀沙冷聚鸕鷀官舍黄茅屋人家苦竹籬白醪<lb/>
充夜酌紅粟備晨炊寡鶴摧風翮鰥魚失水鬐闇雛啼<lb/>
渴旦涼葉墜相思<hi>此四句兼含㣲之鰥居</hi>一㸃寒燈滅三聲曉角<lb/>
吹藍衫經雨故驄馬卧霜羸念涸誰濡沫嫌醒自歠醨<lb/>
耳垂無伯樂舌在有張儀負氣衝星劍傾心向日葵金<lb/>
言自銷鑠玉性肯磷緇伸屈須看蠖窮通莫問龜定知<lb/>
身是患當用道為醫想子今如彼嗟予獨在斯無憀當<lb/>
歳杪有夢到天涯坐阻連襟帶行乖接履綦潤銷衣上<lb/>
<pb n="KR4h0161_WYG_063-19a"/>
霧香散室中芝念逺縁遷貶驚時為别離素書三往復<lb/>
明月七盈虧<hi>自與㣲之别經七月三度得書</hi>舊理非難到餘歡不可追<lb/>
樹依興善老草傍静安衰<hi>㣲之宅在静安坊西近興善寺</hi>前事思如昨<lb/>
中懷寫向誰北村尋古柏南宅訪辛夷<hi>開元西北院即隋時龍村佛堂</hi>
<hi>有古柏一枝㣲之宅中有辛夷兩樹常與㣲之遊息其下</hi>此日空搔首何人共解頥<lb/>
病多知夜永年長覺秋悲不飲長如醉加飡亦似饑狂<lb/>
吟一千字因使寄㣲之<lb/>
　　題王曹故宅<hi>宅在檀溪</hi>
<pb n="KR4h0161_WYG_063-19b"/>
甲第何年置朱門此地開山當賓閣出溪繞妓堂迴覆<lb/>
井桐新長䕃窓竹舊栽池荒紅菡蓞砌老緑莓苔捐館<lb/>
梁王去思人楚客來西園飛葢處依舊月徘徊<lb/>
　　渭邨退居寄禮部崔侍郎翰林錢舍人詩一百韻<lb/>
聖代元和歳閒居渭水陽不才甘命舛多幸遇時康朝<lb/>
野分倫序賢愚定否臧重文疎卜式尚少棄馮唐由是<lb/>
推天蓮從兹樂性塲籠禽放髙翥霧豹得深藏世慮休<lb/>
相擾身謀且自强猶須務衣食未免事農桑薙草通三<lb/>
<pb n="KR4h0161_WYG_063-20a"/>
徑開田占一坊晝扉扄白版夜碓掃黄粱隙地治塲圃<lb/>
閒時糞土疆枳籬編刺夾薤壟擘科秧穡力嫌身病農<lb/>
心願歳穰朝衣典杯酒佩劍博牛羊困倚栽松鍤饑提<lb/>
採蕨筐引泉來後澗移竹下前岡生計雖勤苦家資甚<lb/>
渺茫塵埃常滿甑錢帛少盈囊弟病仍扶杖妻愁不出<lb/>
房傳衣念襤褸舉案笑糟糠犬吠村胥閙蟬鳴織婦忙<lb/>
納租看縣帖輸粟問軍倉夕歇攀村樹秋行遶野塘雲<lb/>
容隂慘澹月色冷悠揚蕎麥鋪花白棠梨間葉黄早寒<lb/>
<pb n="KR4h0161_WYG_063-20b"/>
風摵摵新霽月蒼蒼園菜迎霜死庭蕪過雨荒簷空愁<lb/>
宿燕壁闇思啼螿眼為看書損肱因運甓傷病骸渾似<lb/>
木老鬢欲成霜少睡知年長端憂覺夜長舊遊多廢㤀<lb/>
往事偶思量忽憶煙霄路常陪劍履行登朝思檢束入<lb/>
閣學趨蹌命偶風雲會恩覃雨露霶沾枮發枝葉磨鈍<lb/>
起鋒鋩崔閤連鑣騖錢兄接翼翔齊竽混韶夏燕石厠<lb/>
琳瑯同日升金馬分宵直未央共調加寵命合表謝恩<lb/>
光廐馬驕初跨天厨味始嘗朝晡頒餅餌寒暑賜衣裳<lb/>
<pb n="KR4h0161_WYG_063-21a"/>
對秉鵝毛筆俱含雞舌香青縑衾薄絮朱裏幕髙張晝<lb/>
食恒連案宵眠每共牀差肩承詔㫖連署進封章起草<lb/>
偏同視疑文最共詳滅私容㸃竄窮理析毫芒便共輸<lb/>
肝膽何曽異肺腸慎㣲參石奮決密學張湯禁闥青交<lb/>
瑣宫垣紫界牆井欄排菡萏簷瓦鬭鴛鴦樓額題鳷鵲<lb/>
池心浴鳳凰風枝萬年動温樹四時芳宿露凝金掌晨<lb/>
暉上璧璫砌筠塗緑粉庭果滴紅漿曉從朝興慶春陪<lb/>
宴柏梁傳呼鞭索索拜舞佩鏘鏘仙仗還雙闕神兵闢<lb/>
<pb n="KR4h0161_WYG_063-21b"/>
兩廂火翻紅尾斾氷卓白竿鎗滉瀁經魚藻深沈近浴<lb/>
堂分庭皆命婦對面即儲皇貴主冠浮動親王轡閙裝<lb/>
金鈿相照耀朱紫間熒煌毬簇桃花綺歌巡竹葉觴窪<lb/>
銀中貴帶昻黛内人粧賜禊東城下頒酺曲水傍樽罍<lb/>
分聖酒妓樂借仙娼淺酌看紅藥徐吟把緑楊宴迴過<lb/>
御陌行歇入僧房白鹿原東郭青龍寺北廊望春花景<lb/>
暖避暑竹風涼下直閒如社尋芳醉似狂有時還後到<lb/>
無處不相將雞鶴初雖雜蕭蘭久乃彰來燕隗貴重去<lb/>
<pb n="KR4h0161_WYG_063-22a"/>
魯孔恓惶聚散期難定飛沈勢不常五年同晝夜一别<lb/>
似參商屈折孤生竹銷摧百鍊鋼途窮任憔悴道在肯<lb/>
徬徨尚念遺簪折仍憐病雀瘡䘏寒分賜帛救餒減餘<lb/>
糧藥物來盈裹書題寄滿箱殷勤翰林主珍重禮闈郎<lb/>
喣沫誠多謝摶扶豈所望提攜勞氣力吹簸不飛揚拙<lb/>
劣才何用龍鍾分自當粧嫫徒費黛磨甋<hi>丁力切磚也</hi>詎成<lb/>
璋習隠將時背干名與道妨外身宗老氏齊物學䝉莊<lb/>
疎放遺千慮愚䝉守一方樂天無怨歎倚命不劻勷憤<lb/>
<pb n="KR4h0161_WYG_063-22b"/>
懣胸須豁交加臂莫攘珠沈猶是寳金躍未為祥泥尾<lb/>
休搖掉灰心罷激昻漸閒親道友因病事醫王息亂歸<lb/>
禪定存神入坐亡斷癡求慧劍濟苦得慈航不動為吾<lb/>
志無何是我鄉可憐身與世從此兩相忘<lb/>
　　題盧秘書夏日新栽竹二十韻<lb/>
湘竹初封植盧生此考槃久持霜節苦新託露根難等<lb/>
度須當砌疎稠要滿欄買憐分薄俸栽稱作閒官葉剪<lb/>
藍羅碎莖抽玉琯端㡬聲清淅瀝一簇綠檀欒未夜青<lb/>
<pb n="KR4h0161_WYG_063-23a"/>
嵐入先秋白露團拂肩搖翡翠熨手弄琅玕韻透窓風<lb/>
起隂鋪砌月殘炎天聞覺冷窄地見疑寛梢動勝搖扇<lb/>
枝低好掛冠碧籠煙羃羃珠灑雨珊珊晩籜晴雲展隂<lb/>
芽蟄虺蟠愛從抽馬策惜未截魚竿松韻徒煩聴桃夭<lb/>
不足觀梁慙當室杏臺陋本司蘭<hi>古詩云盧家蘭室杏為梁又秘書府即蘭</hi>
<hi>臺也</hi>撑撥詩人興勾牽酒客歡静連蘆簟滑涼拂葛衣單<lb/>
豈止消時暑應能保歳寒莫同凡草木一種夏中看<lb/>
　　題周皓大夫新亭子二十二韻<lb/>
<pb n="KR4h0161_WYG_063-23b"/>
東道常為主南亭别待賓規模何日創景致一時新廣<lb/>
砌羅紅藥疎窓䕃緑筠鎖開賓閣曉梯上妓樓春置醴<lb/>
寧三爵加籩過八珍茶香飄紫筍膾縷落紅鱗輝赫車<lb/>
輿閙珍竒鳥獸馴獼猴看櫪馬鸚鵡喚家人錦額簾髙<lb/>
捲銀花盞慢巡勸嘗光禄酒許看洛川神<hi>周兼光祿卿有家妓數十</hi>
<hi>人</hi>斂翠凝歌黛流香動舞巾裙翻繡鸂鶒梳陷鈿麒麟<lb/>
笛怨音含楚筝嬌語帶秦侍兒催畫燭醉客吐文茵投<lb/>
轄多連夜鳴珂便達晨入朝紆紫綬待漏擁朱輪貴介<lb/>
<pb n="KR4h0161_WYG_063-24a"/>
交三事光榮照四隣甘濃將奉客穩暖不縁身十載歌<lb/>
鐘地三朝節鉞臣愛才心倜儻敦舊禮殷勤門以招賢<lb/>
盛家因好事貧始知豪傑意富貴為交親<lb/>
　　東南行一百韻寄通州元九侍御澧州李十一舍<lb/>
　　　人果州崔二十二使君開州韋大貟外庾三十<lb/>
　　　二補闕杜十四拾遺李二十助教貟外竇七校<lb/>
　　　書<lb/>
南去經三楚東來過五湖山頭看候館水面問征途地<lb/>
<pb n="KR4h0161_WYG_063-24b"/>
逺窮江界天低極海隅飄零同落葉浩蕩似乗桴漸覺<lb/>
鄉原異深知土產殊夷音語嘲哳蠻態笑睢盱水市通<lb/>
闤闠煙邨混舳艫吏徵魚户稅人納火田租亥日饒鰕<lb/>
蠏寅年足虎貙成人男作丱似鬼女為巫樓闇攅倡婦<lb/>
隄喧簇販夫夜船論鋪賃春酒斷缻沽見果多盧橘聞<lb/>
禽悉鷓鴣山歌猿獨叫野哭鳥相呼嶺徼雲成棧江郊<lb/>
水當郛月移翹柱鶴風汎颭檣烏鼇礙潮無信蛟驚浪<lb/>
不虞鼉鳴泉窟室蜃結氣浮圖樹裂山魈穴沙含水弩<lb/>
<pb n="KR4h0161_WYG_063-25a"/>
樞喘牛犁紫芋羸馬放青菰繡面誰家婢鵶頭幾歳奴<lb/>
泥中採菱芡燒後拾樵蘇鼎膩愁烹鼈盤腥厭膾鱸鍾<lb/>
儀徒戀楚張翰浪思呉氣序涼還熱光隂旦復晡身方<lb/>
逐萍梗年欲近桑榆渭北田園廢江西歳月徂憶歸恒<lb/>
慘澹懐舊忽踟蹰自念咸秦客嘗為鄒魯儒藴藏經國<lb/>
術輕棄度關繻賦力凌鸚鵡詞鋒敵轆轤戰文重掉鞅<lb/>
射䇿一彎弧崔杜鞭齊下元韋轡並驅名聲逼楊馬交<lb/>
分過蕭朱世務輕摩揣周行竊覬覦風雲皆會合雨露<lb/>
<pb n="KR4h0161_WYG_063-25b"/>
各霑濡共偶昇平代偏慙固陋軀承明連夜直建禮拂<lb/>
晨趨美服頒王府珍羞降御厨議髙通白虎諫切伏青<lb/>
蒲柏殿行陪晏花樓走看酺神旗張鳥獸天籟動笙竽<lb/>
丸劍星芒耀魚龍電䇿驅定塲排漢旅促坐進吴歈縹<lb/>
緲疑仙樂嬋姢勝畫圗歌鬟低翠羽舞汗墮紅珠别選<lb/>
閒遊伴潛招小飲徒一杯愁已破三盞氣彌麤軟美仇<lb/>
家酒幽閒葛氏姝十千方得斗二八正當壚論笑杓胡<lb/>
硉談憐鞏囁嚅李酣猶短竇庾醉更蔫迂鞍馬呼教住<lb/>
<pb n="KR4h0161_WYG_063-26a"/>
骰盆喝遣輸長驅波卷白連擲采成盧<hi>骰盆卷白波莫走鞍馬皆當時</hi>
<hi>酒令</hi>籌併頻逃席觥嚴列置盂滿巵那可灌頽玉不勝扶<lb/>
入視中樞草歸乗内廐駒醉曽衝宰相驕不揖金吾日<lb/>
近恩雖重雲髙勢却孤翻身落霄漢失脚倒泥塗博望<lb/>
移門籍潯陽佐郡符<hi>予自太子賛善大夫出為江州司馬</hi>時情變寒暑世<lb/>
利算錙銖即日辭雙闕明朝别九衢播遷分郡國次第出<lb/>
京都<hi>十年春㣲之移佐通州其年秋予出佐潯陽明年冬杓直出牧澧州崔二十二出牧果州韋大出牧</hi>
<hi>開州</hi>秦嶺馳三驛商山上二邘<hi>商山險道中有東西二邘</hi>峴陽亭寂寞<lb/>
<pb n="KR4h0161_WYG_063-26b"/>
夏口路﨑嶇大道全生棘中丁盡執殳江關未徹警淮<lb/>
口尚稽誅<hi>時淮西未平路經襄郡二州界所見如此</hi>林對東西寺山分大小<lb/>
姑<hi>東林西林寺在廬山北大姑小姑在廬山南彭蠡湖中</hi>廬峯蓮刻削湓浦帶縈<lb/>
紆<hi>蓮花峯在廬山北湓水在江城南何遜詩云湓城對湓水湓水縈如帶</hi>九派吞青草<hi>潯陽</hi>
<hi>在九派南通青草洞庭湖</hi>孤城覆緑蕪<hi>南方城壁多以草覆</hi>黄昏鐘寂寂清曉<lb/>
角嗚嗚春色辭門栁秋聲到井梧殘芳悲鶗鴂暮節感<lb/>
茱萸蕊拆金英菊花飄雪片蘆波紅日斜没沙白月平<lb/>
鋪㡬見林抽笋頻驚燕引雛歳華何儵忽年少不須臾<lb/>
<pb n="KR4h0161_WYG_063-27a"/>
眇黙思千古蒼茫想八區孔窮縁底事顔夭有何辜龍<lb/>
智猶經醢龜靈未免刳窮通應已定聖哲不能逾况我<lb/>
身謀拙逢他厄運拘漂流隨大海鎚鍛任洪爐險阻嘗<lb/>
之矣栖遲命也夫沈冥消意氣窮餓耗肌膚防瘴和殘<lb/>
藥迎寒補舊襦書牀鳴蟋蟀琴匣網蜘蛛貧室如懸磬<lb/>
端憂劇守株時遭人指㸃數被鬼揶揄兀兀都疑夢昏<lb/>
昏半是愚女驚朝不起妻怪夜長吁萬里抛朋侣三年<lb/>
隔友于自然悲聚散不是恨榮枯去夏㣲之瘧今春席<lb/>
<pb n="KR4h0161_WYG_063-27b"/>
八殂天涯書達否泉下哭知無<hi>去年間元九瘧書去竟未報今春聞席八殂久</hi>
<hi>與還往能無慟哭</hi>漫冩詩盈巻空盛酒滿壺只添新悵望豈復<lb/>
舊歡娱壯志因愁減衰容與病俱相逢應不識滿頷白<lb/>
髭鬚<lb/>
　　霖雨苦多江湖暴漲塊然獨望因題北亭<lb/>
自作潯陽客無如苦雨何隂昏晴日少閒悶睡時多湖<lb/>
濶將天合雲低與水和籬根舟子語巷口釣人歌霧島<lb/>
沈黄氣風㠶蹵白波門前車馬道一宿變江湖<lb/>
<pb n="KR4h0161_WYG_063-28a"/>
　　春末夏初閒遊江郭<lb/>
閒出乗輕屐徐行踏軟沙觀魚傍湓浦看竹入楊家<hi>湓浦</hi>
<hi>多魚浦西有楊侍郎宅多好竹</hi>林迸穿籬笋藤飄落水花雨埋釣舟小<lb/>
風颺酒旗斜嫩剥青菱角濃煎白茗茶淹留不知夕城<lb/>
樹欲栖鵶<lb/>
栁影繁初合鶯聲澁漸稀早梅迎夏結殘絮送春飛西<lb/>
日韶光盡南風暑氣㣲展張新小簟熨貼舊生衣緑蟻<lb/>
杯香嫩紅絲鱠縷肥故園無此味何必苦思歸<lb/>
<pb n="KR4h0161_WYG_063-28b"/>
　　寄蘄州簟與元九因題六韻<hi>時元九鰥居</hi>
笛竹出蘄春霜刀劈翠筠織成雙鎖簟寄與獨眠人巻<lb/>
作筒中布舒為席上珍滑如鋪薤葉冷似卧龍鱗清潤<lb/>
宜乗露鮮華不受塵通州交瘴地此物最關身<lb/>
　　潯陽秋懷贈許明府<lb/>
霜紅二林葉風白九江波瞑色投煙鳥秋聲帶雨荷馬<lb/>
閒無處出門冷少人過鹵莽還鄉夢依稀望闕歌共思<lb/>
除醉外無計奈愁何試問陶家酒新篘得幾多<lb/>
<pb n="KR4h0161_WYG_063-29a"/>
　　題郡中茘枝詩十八韻兼寄楊萬州八使君<lb/>
竒果標南土芳林對北堂素華春漠漠丹實夏煌煌葉<lb/>
捧低垂户枝擎重壓牆始因風弄色漸與日争光夕訝<lb/>
條懸火朝驚樹㸃粧深於紅躑躅大校白㯽榔星綴連<lb/>
心朶珠排耀眼房紫羅裁襯殻白玉裹填瓤早嵗曽聞<lb/>
說今朝始摘嘗嚼疑天上味嗅異世間香潤勝蓮生水<lb/>
鮮逾橘得霜臙脂掌中顆甘露舌頭漿物少猶珍重天<lb/>
髙苦渺茫已教生暑月又使阻遐方粹液靈難駐妍姿<lb/>
<pb n="KR4h0161_WYG_063-29b"/>
嫩易傷近南光景熱向北道途長不得充王賦無由寄<lb/>
帝鄉惟君堪擲贈面白似潘郎<lb/>
　　發白狗峽次黄牛峡登髙寺却望忠州<lb/>
白狗次黄牛灘如竹節稠路穿天地險人續古今愁忽<lb/>
見千花塔因停一葉舟畏途長迫促静境蹔淹留巴曲<lb/>
春全盡巫陽雨半收北歸雖引領南望亦迴頭昔去悲<lb/>
殊俗今來念舊遊别僧山北寺抛竹水西樓郡樹花如<lb/>
雪軍厨酒似油時時大開口自笑憶忠州<lb/>
<pb n="KR4h0161_WYG_063-30a"/>
　　送客南遷<lb/>
我說南中事君應不願聴曽經身困苦不覺語丁寧燒<lb/>
處愁雲夢波時憶洞庭春畬煙勃勃秋瘴霧冥冥蚊蚋<lb/>
經冬活魚龍欲雨腥水蟲能射影山鬼解藏形穴掉巴<lb/>
蛇尾林飄鴆鳥翎颶風千里黑䕭<hi>徐亷切山菜也</hi>草四時青客<lb/>
似驚弦鴈舟如委浪萍誰人勸言笑何計慰漂零慎勿<lb/>
琴離膝長須酒滿瓶大都從此去宜醉不宜醒<lb/>
　　新昌新居書事四十韻因寄元郎中張博士<lb/>
<pb n="KR4h0161_WYG_063-30b"/>
冒寵已三遷歸朝始二年囊中貯餘俸園外買閒田狐<lb/>
兎同三徑蒿萊共一壥新園聊剗穢舊屋且扶顛簷漏<lb/>
移傾瓦梁欹換蠧椽平治遶臺路整頓近階甎巷狹開<lb/>
容駕牆低壘過肩門閭堪駐盖堂室可鋪筵丹鳯樓當<lb/>
後青龍寺在前市街塵不到宫樹影相連省吏嫌坊逺<lb/>
豪家笑地偏敢勞賓客訪或望子孫傳不覔他人愛惟<lb/>
將自性便等閒栽樹木隨分占風煙逸致因心得幽期<lb/>
遇境牽松聲疑澗底草色勝河邉虚潤氷銷地晴和日<lb/>
<pb n="KR4h0161_WYG_063-31a"/>
出天苔行滑如簟莎坐軟於綿簾每當山巻帷多待月<lb/>
褰籬東花掩暎窓北竹嬋姢迹慕青門隠名慙紫禁仙<lb/>
假歸思晚沐朝去戀春眠拙薄才無取疎慵職不專題<lb/>
牆書命筆沽酒率分錢柏杵舂靈藥銅瓶潄暖泉爐香<lb/>
穿盖散籠燭隔紗然陳室何曽掃陶琴不要絃屏除俗<lb/>
事盡養活道情全尚有妻孥累猶為組綬纒終須抛爵<lb/>
禄漸擬斷腥羶大抵宗莊叟私心事竺乾浮榮水劃字<lb/>
眞諦火生蓮梵部經十二𤣥書字五千是非多付夢語<lb/>
<pb n="KR4h0161_WYG_063-31b"/>
黙不妨禪博士官猶冷郎中病已痊多同僻處住久結<lb/>
静中縁緩歩攜笻杖徐吟展蜀牋老冝閒語話悶憶好<lb/>
書篇蠻榼來方㵼䝉茶到始煎無辭數相見鬢髪各蒼<lb/>
然<lb/>
　　重到江州感舊遊題郡樓十一韻<lb/>
掌綸知是忝剖竹信為榮才薄官仍重恩深責尚輕昔<lb/>
徴從典午今出自承明鳳詔休揮翰漁歌欲濯纓還乘<lb/>
小艛艓却到古湓城醉客臨江待禪僧出郭迎青山滿<lb/>
<pb n="KR4h0161_WYG_063-32a"/>
眼在白髪半頭生又校三年老何曽一事成重過蕭寺<lb/>
宿再上庾樓行雲水新秋思閭閻舊日情郡民猶認得<lb/>
司馬詠詩聲<lb/>
　　題别遺愛草堂兼呈李十使君<hi>李亦廬山人常隠白鹿洞</hi>
曽住爐峰下書堂對藥臺斬新蘿徑合依舊竹窓開砌<lb/>
水親開決池荷手自栽五年方暫至一宿又須回縱未<lb/>
長歸得猶勝不到來君家白鹿洞聞道亦生苔<lb/>
　　初到郡齋寄錢湖州李蘇州<hi>聊取二郡一哂故有落句之戲</hi>
<pb n="KR4h0161_WYG_063-32b"/>
俱來滄海郡半作白頭翁漫道風煙接何曽笑語同吏<lb/>
稀秋稅畢客散晩亭空霽後當樓月潮來滿座風霅<hi>水名</hi>
<hi>在呉興</hi>溪殊冷僻茂苑太繁雄唯此錢塘郡閒忙恰得中<lb/>
　　對酒自勉<lb/>
五十江城守停杯一自思頭仍未盡白官亦不全卑榮<lb/>
寵尋過分歡娱已校遲肺傷雖怕酒心健尚誇詩夜舞<lb/>
吴娘袖春歌蠻子詞猶堪三五歳相伴醉花時<lb/>
　　早春西湖閒遊悵然興懐憶與㣲之同賞因思在<lb/>
<pb n="KR4h0161_WYG_063-33a"/>
　　　越官重事殷鏡湖之遊或恐未暇偶成十八韻<lb/>
　　　寄㣲之<lb/>
上馬復呼賓湖邉景氣新管絃三數事騎從十餘人立<lb/>
換登山屐行攜漉酒巾逢花看當妓遇草坐為茵西日<lb/>
籠黄栁東風蕩白蘋小橋裝雁齒輕浪甃魚鱗畫舫牽<lb/>
徐轉銀船酌慢巡野情遺世累醉態任天真彼此年將<lb/>
老平生分最親髙天從所願逺地得為隣雲樹分三驛<lb/>
煙波限一津翻嗟寸步隔却厭尺書頻浙右稱雄鎮山<lb/>
<pb n="KR4h0161_WYG_063-33b"/>
隂委重臣貴隨長紫綬榮駕大朱輪出動刀槍隊歸生<lb/>
道路塵雁驚弓易散鷗怕鼓難馴百吏瞻相面千夫捧<lb/>
擁身自然閒興少應負鏡湖春<lb/>
　　留題天竺靈隠兩寺<lb/>
在郡六百日入山十二回宿因月桂落醉為海榴開<hi>天竺</hi>
<hi>嘗有月中桂子落靈隠多海石榴花也</hi>黄紙除書到青宫詔命催僧徒多<lb/>
悵望賓從亦徘徊寺闇煙埋竹林香雨落梅别橋憐白<lb/>
石辭洞戀青苔<hi>石橋在天竺明洞在靈隠</hi>漸出松間路猶飛馬上杯<lb/>
<pb n="KR4h0161_WYG_063-34a"/>
誰教冷泉水送我下山來<lb/>
　　洛下寓居<lb/>
秋館清涼日書因解悶看夜窓幽獨處琴不為人彈遊<lb/>
宴慵多廢趨朝老漸難禪僧教斷酒道士勸休官渭曲<lb/>
莊猶在錢塘俸尚殘如能便歸去亦不至饑寒<lb/>
　　秋寄㣲之十二韻<lb/>
娃館松江北稽城浙水東屈君為長吏伴我作衰翁旌<lb/>
斾知非逺煙雲望不通忙多對酒榼興少閱詩筒<hi>比在杭州</hi>
<pb n="KR4h0161_WYG_063-34b"/>
<hi>兩浙留和詩贈答于筒中遞往來</hi>淡白秋來日疎涼雨後風餘霞數片<lb/>
綺新月一張弓影滿衰桐樹香凋晩蕙叢饑啼舂穀鳥<lb/>
寒怨絡絲蟲覽鏡頭雖白聴歌耳未聾老愁從此遣醉<lb/>
笑與誰同清旦方堆案黄昏始退公可憐朝暮景銷在<lb/>
兩衙中<lb/>
　　夜歸<lb/>
逐勝移朝宴留歡放晩衙賓寮多謝客騎從半吴娃到<lb/>
處銷春景歸時及月華城隂一道直燭熖兩行斜東吹<lb/>
<pb n="KR4h0161_WYG_063-35a"/>
先催栁南霜不殺花臯橋夜沽酒燈火是誰家<lb/>
　　齊雲樓晚望偶題十韻兼呈馮侍御周殷二恊律<lb/>
　　　<hi>樓在蘇州</hi>
潦倒官僚盡蕭條芳歳闌欲辭南國去重上北城看複<lb/>
叠江山壯平鋪井邑寛人稠過揚府坊閙半長安揷霧<lb/>
峰頭没穿霞日脚殘水光紅漾漾樹色緑漫漫約畧留<lb/>
遺愛殷勤念舊歡病抛官職易老别友朋難九月全無<lb/>
熱西風亦未寒齊雲樓北面半日凭欄干<lb/>
<pb n="KR4h0161_WYG_063-35b"/>
　　憶洛中所居<lb/>
忽憶東都宅春來事宛然雪銷行徑裏水上卧房前厭<lb/>
緑栽黄竹嫌紅種白蓮醉教鸎送酒閒遣鶴看船幸是<lb/>
林園主慙為食祿牽宦情薄似紙鄉思急如弦豈合姑<lb/>
蘇守歸休更待年<lb/>
　　有小白馬乗馭多時奉使東行至稠桑驛溘然而<lb/>
　　　斃足可驚傷不能㤀情題二十韻<lb/>
能驟復能馳翩翩白馬兒毛寒一團雪鬃薄萬條絲皂<lb/>
<pb n="KR4h0161_WYG_063-36a"/>
盖春行日驪駒曉促時雙旌前獨步五馬内偏騎芳草<lb/>
承蹄葉垂楊拂頂枝跨將迎好客惜不換妖姬慢鞚遊<lb/>
蕭寺閒驅醉習池睡來乗作夢興發倚成詩鞭為馴難<lb/>
下鞍縁穩不離北歸還共到東使亦相隨赭白何曽變<lb/>
𤣥黄豈得知嘶風覺聲急蹋雪怪行遲昨夜猶芻秣今<lb/>
朝尚縶維卧槽應不起顧主遂長辭塵滅駸駸迹霜留<lb/>
皎皎姿度關形未改過隙影難追念倍燕求駿情深項<lb/>
别騅銀收鉤臆帶金卸絡頭羈何處埋竒骨誰家覔弊<lb/>
<pb n="KR4h0161_WYG_063-36b"/>
帷稠桑驛門外吟罷涕雙垂<lb/>
　　和㣲之春日投簡陽明洞天五十韻<lb/>
青陽行已半白日坐將徂越國强仍大稽城髙且孤利<lb/>
饒鹽煮海名勝水澄湖牛斗天垂象台明地展圖<hi>天台四明</hi>
<hi>二山</hi>瓌竒填市井佳麗溢闉闍勾踐遺風霸西施舊俗姝<lb/>
船頭龍夭矯橋脚獸睢盱鄉味珍蟛蚏時鮮貴鷓鴣語<lb/>
言諸夏異衣服一方殊搗練蛾眉婢鳴榔蝸角奴江清<lb/>
敵伊洛山翠勝荆巫華表雙棲鶴聨檣幾㸃烏煙波分<lb/>
<pb n="KR4h0161_WYG_063-37a"/>
渡口雲樹接城隅澗逺松如畫洲平水似鋪緑科秧早<lb/>
稻紫笋折新蘆暖踏泥中藕香尋石上蒲雨來萌盡達<lb/>
雷後蟄全蘇栁眼黄絲纇花房絳䗶珠林風新竹折野<lb/>
燒老桑枯帶嚲長枝蕙錢穿短貫榆暄和生野菜卑濕<lb/>
長街蕪女浣紗相伴兒烹鯉一呼山魈啼稚子林狖挂<lb/>
山都産業論蠶蟻孳生計鴨雛泉岩雪飄灑苔壁錦漫<lb/>
糊堰限舟航路堤通車馬途耶溪㟁回合禹廟徑盤紆<lb/>
洞穴何因鑿星槎誰與刳石凹仙藥臼峰峭佛香爐去<lb/>
<pb n="KR4h0161_WYG_063-37b"/>
為投金簡來因挈玉壺貴仍招客宿健未要人扶聞望<lb/>
賢丞相儀形美丈夫前驅駐旌斾偏坐列笙竽刺史旟<lb/>
翻隼尚書履曳鳬學禪超後有觀妙造虚無髻裏傳僧<lb/>
寳環中得道樞登樓詩八詠置硯賦三都捧擁羅將綺<lb/>
趨蹌紫與朱廟謨藏稷卨兵畧貯孫吴令下三軍整風<lb/>
髙四海趨千家得慈母六郡事嚴姑重士過三哺輕財<lb/>
抵一銖送觥歌宛轉嘲妓笑盧胡佐飲時炮鼈蠲酲數<lb/>
鱠鱸醉鄉雖咫尺樂事亦須臾若不中賢聖何由外智<lb/>
<pb n="KR4h0161_WYG_063-38a"/>
愚伊予一生志我爾百年軀江上三千里城中十二衢<lb/>
出多無伴侣歸只是妻孥白首青山約抽身去得無<lb/>
　　想東遊五十韻<hi>并序</hi>
　　　大和三年春予病免官後憶遊浙右數郡兼思<lb/>
　　　到越一訪㣲之故兩浙之間一物已上想皆在<lb/>
　　　目吟且成篇不能自休盈五百字亦猶孫興公<lb/>
　　　想天台山而賦之也<lb/>
海内時無事江南歳有秋生民皆樂業地主盡賢侯郊<lb/>
<pb n="KR4h0161_WYG_063-38b"/>
静銷戎馬城髙逼斗牛平河七百里沃壤二三州<hi>自常及杭</hi>
<hi>凡七百里</hi>坐有湖山趣行無風浪憂食寧㤀解纜寢不廢乗<lb/>
流泉石諳天竺煙霞識虎丘<hi>天竺虎丘寺領郡時舊遊最熟處</hi>餘芳認<lb/>
蘭澤遺詠思蘋洲<hi>古詩云蘭澤多芳草又栁惲詩云汀洲採白蘋</hi>菡萏紅塗粉<lb/>
菰蒲緑潑油鱗差漁户舍綺錯稻田溝紫洞藏仙窟𤣥<lb/>
泉貯怪湫精神昻老鶴姿彩媚潜虯<hi>大謝詩云潛虯媚幽姿</hi>静閱<lb/>
天工妙閒窺物狀幽投竿出比目擲果下獼猴味苦蓮<lb/>
心小漿甜蔗節稠橘苞從自結藕孔是誰鎪逐日移潮<lb/>
<pb n="KR4h0161_WYG_063-39a"/>
信隨風變棹謳遞夫交烈火候吏次鳴騶梵塔形疑踊<lb/>
<hi>重元閣</hi>閶門勢欲浮<hi>吴閶門</hi>客迎攜酒榼僧待置茶甌小宴<lb/>
閒談笑初筵雅獻酬稍催朱蠟炬徐動碧牙籌圓盞飛<lb/>
蓮子長裾曳石榴柘枝隨畫鼔調笑從香毬幕颺雲飄<lb/>
檻簾褰月露鉤舞繁紅袖去歌切翠眉愁絃管寧容歇<lb/>
杯盤未許収良辰宜酩酊卒嵗好優游鱖縷鮮仍細蓴<lb/>
絲滑且柔飽餐為日計穩睡是身謀名愧空虚得官知<lb/>
止足休自嫌猶屑屑衆笑太悠悠物表疎形役人寰足<lb/>
<pb n="KR4h0161_WYG_063-39b"/>
悔尤蛾須逺燈燭兎勿近罝罘幻世春來夢浮生水上<lb/>
漚百憂中莫入一醉外何求未死癡王湛無兒老鄧攸<lb/>
蜀琴安膝上周易在牀頭去去無程客行行不繫舟勞<lb/>
君頻問訊勸我少淹留<hi>自此後並屬㣲之</hi>雲雨多分散關山苦<lb/>
阻修一吟江月别七見日星周<hi>昔在杭州别㣲之㣲之留詩云明朝又向江頭</hi>
<hi>别月落潮平是去時</hi>珠玉傳新什鵷鸞念故儔懸旌心宛轉束楚<lb/>
意綢繆驛舫粧青雀官槽䬴紫騮鏡湖期逺汎禹穴約<lb/>
𡨕搜預掃題詩壁先開望海樓飲思親履舄宿憶並衾<lb/>
<pb n="KR4h0161_WYG_063-40a"/>
禂志氣吾衰也風情子在不應須相見後别作一家遊<lb/>
<hi>吾衰子在並出家語</hi>
　　筝<lb/>
雲髻飄蕭緑花顔旖旎紅雙眸剪秋水十指剝春葱楚<lb/>
艷為門閥秦聲是女工甲鳴銀玓瓅柱觸玉玲瓏猿苦<lb/>
啼嫌月鸞嬌語䛏風移愁來手底送恨入絃中趙瑟清<lb/>
相似胡琴閙不同慢彈迴斷鴈急奏轉飛蓬霜珮鏘還<lb/>
委氷泉咽復通珠聨千拍碎刀截一聲終倚麗精神定<lb/>
<pb n="KR4h0161_WYG_063-40b"/>
矜能意態融歇時情不斷休去思無窮燈下青春夜樽<lb/>
前白首翁且聽應得在老耳未多聾<lb/>
　　翫半開花贈皇甫郎中<hi>八年寒食日池東小樓上作</hi>
勿訝春來晩無嫌花發遲人憐全盛日我愛半開時紫<lb/>
蠟粘為蔕紅酥㸃作蕤成都新夾纈梁漢碎胭脂樹杪<lb/>
真珠顆牆頭小女兒淺深粧駮落髙下火參差蝶戲爭<lb/>
香朶鶯啼選穩枝好教郎作伴合共酒相隨醉翫無勝<lb/>
此狂嘲更讓誰猶殘少年興未是老人詩西日憑輕照<lb/>
<pb n="KR4h0161_WYG_063-41a"/>
東風莫殺吹明朝應爛漫後夜更離披林下遙相憶樽<lb/>
前闇有期銜杯嚼蕊思唯我與君知<lb/>
　　楊柳枝二十韻<hi>楊栁枝洛下新聲也洛之小妓有善歌之者詞章音韻聴可動人故</hi>
　　　<hi>賦之</hi>
小妓攜桃葉新歌蹋栁枝粧成剪燭後醉起拂衫時繡<lb/>
履嬌行緩花筵笑上遲身輕委迴雪羅薄透凝脂笙引<lb/>
簧頻煖筝催柱數移樂童翻怨調才子與妍詞便想人<lb/>
如樹先將髪比絲風條搖兩帶煙葉貼雙眉口動櫻桃<lb/>
<pb n="KR4h0161_WYG_063-41b"/>
破鬟低翡翠垂枝柔腰嫋娜荑嫩手蔵蕤唳鶴晴呼侶<lb/>
哀猿夜叫兒玉敲音厯厯珠貫字纍纍袖為收聲㸃釵<lb/>
因赴節遺重重遍頭别一一拍心知塞北愁攀折江南<lb/>
苦别離黄遮金谷岸綠暎杏園池春惜芳華好秋憐顔<lb/>
色衰取來歌裏唱勝向笛中吹曲罷那能别情多不自<lb/>
持纒頭無别物一首斷腸詩<lb/>
　　詠老贈夢得<lb/>
與君俱老也自問老何如眼澁夜先睡頭慵朝未梳有<lb/>
<pb n="KR4h0161_WYG_063-42a"/>
時扶杖出盡日閉門居懶照新磨鏡休看小字書情於<lb/>
故人重跡共少年疎惟是閒談興相逢尚有餘<lb/>
　　分司洛中多暇數與諸客宴遊醉後狂吟偶成十<lb/>
　　　韻因招夢得賓客兼呈思闇竒章公<lb/>
性與時相逺身將世兩忘寄名朝士籍寓興少年塲老<lb/>
豈無談笑貧猶有酒漿隨時求伴侣逐日用風光數數<lb/>
遊何爽些些病未妨天教榮啟樂人恕接輿狂改業為<lb/>
逋客移家住醉鄉不論招夢得兼擬誘竒章要路風波<lb/>
<pb n="KR4h0161_WYG_063-42b"/>
險權門市井忙世間無可戀不是不思量<lb/>
　　閒居自題戲招宿客<lb/>
水畔竹林邉閒居二十年健常攜酒出病即掩門眠解<lb/>
綬収朝珮褰裳出野船屏除身外物擺落世間縁報曙<lb/>
窓何早知秋簟最先㣲風深樹裏斜日小樓前渠口添<lb/>
新石籬根寫亂泉欲招同宿客誰解愛潺湲<hi>西亭牆下泉石有聲</hi>
　　醉中得上都親友書以予停俸多時憂問貧乏偶<lb/>
　　　乗酒興詠而報之<lb/>
<pb n="KR4h0161_WYG_063-43a"/>
　頭白醉昏昏狂歌秋復春一生耽酒客五度棄官人<hi>蘇州</hi>
　<hi>刺史刑部侍郎河南尹同州刺史太子少傳皆以病免也</hi>異世陶元亮前生劉伯倫<lb/>
　卧將琴作枕行以鍤隨身歳要衣三對年支穀一囷園<lb/>
　葵烹佐飯秋葉掃添薪没齒甘蔬食搖頭謝縉紳自能<lb/>
　抛爵禄終不惱交親但得杯中淥從生甑上塵煩君問<lb/>
　生計憂醒不憂貧<lb/>
　<lb/>
　<lb/>
<pb n="KR4h0161_WYG_063-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩錄巻六十三<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_064-1a"/>
　欽定四庫全書<lb/>
御定全唐詩録卷六十四<lb/>
　　白居易<hi>七</hi>
　　近體詩<hi>二</hi>
　　　送王十八歸山寄題仙遊寺<lb/>
　曽於太白峰前住數到仙遊寺裏來黒水澄時潭底出<lb/>
　白雲破處洞門開林間暖酒燒紅葉石上題詩掃緑苔<lb/>
　惆悵舊遊無復到菊花時節羨君迴<lb/>
<pb n="KR4h0161_WYG_064-1b"/>
　　　八月十五日夜禁中獨直對月憶元九<lb/>
　銀臺金闕夕沈沈獨宿相思在翰林三五夜中新月色<lb/>
　二千里外故人心渚宫東面煙波冷浴殿西頭鐘漏深<lb/>
　猶恐清光不同見江陵卑濕足秋隂<lb/>
　　　八月十五日夜聞崔大貟外翰林獨直對酒翫月<lb/>
　　　　因懷禁中清景偶題是詩<lb/>
　秋月空懸髙碧外仙郎靜翫禁闈間嵗中惟有今宵好<lb/>
　海内無如此地閒皓色分明雙闕牓清光深到九門闗<lb/>
<pb n="KR4h0161_WYG_064-2a"/>
遙聞獨醉還惆悵不見金波照玉山<lb/>
　　和元㣲之南秦雪<lb/>
徃嵗曽為西邑吏慣從駱口到南秦三時雲令多飛雪<lb/>
二月山寒少有春我思舊事猶惆悵君作初行定苦辛<lb/>
仍賴愁猿寒不叫若聞猿叫更愁人<lb/>
　　和元九與吕二同宿話舊感贈<lb/>
見君新贈吕君詩憶得同年行樂時爭入杏園齊馬首<lb/>
潜過栁曲鬭蛾眉八人雲散俱遊宦七度花開盡别離<lb/>
<pb n="KR4h0161_WYG_064-2b"/>
聞道秋娘猶且在至今時復問㣲之<lb/>
　　欲與元八卜鄰先有是贈<lb/>
平生心迹最相親欲隠牆東不為身明月好同三徑夜<lb/>
緑楊宜作兩家春每因暫出猶思伴豈得安居不擇鄰<lb/>
何獨終身數相見子孫長作隔牆人<lb/>
　　廣宣上人以應制詩見示因以贈之詔許上人居<lb/>
　　　安國寺紅樓院以詩供奉<lb/>
道林談論惠休詩一到人天便作師香積筵承紫泥詔<lb/>
<pb n="KR4h0161_WYG_064-3a"/>
昭陽歌唱碧雲詞紅樓許住請銀鑰翠輦陪行蹋玉墀<lb/>
惆悵甘泉曽侍從與君前後不同時<lb/>
　　重傷小女子<lb/>
學人言語凭牀行嫩似花房脆似瓊纔知恩愛迎三嵗<lb/>
未辨東西過一生汝異下殤應殺禮吾非上聖詎㤀情<lb/>
傷心自歎鳩巢拙長墮春雛養不成<lb/>
　　過顔處士墓<lb/>
向墳通徑沒荒榛滿室詩書積闇塵長夜肯教黄壤曉<lb/>
<pb n="KR4h0161_WYG_064-3b"/>
悲風不許白楊春簞瓢顔子生仍促布被黔婁死更貧<lb/>
未㑹悠悠上天意惜將富夀與何人<lb/>
　　贈楊秘書巨源<hi>楊嘗有贈洺州詩曰三刀夢益州一箭取遼城由是得名</hi>
早聞一箭取遼城相識雖新有故情清句三朝誰是敵<lb/>
白鬚四海半為兄貧家薙草時時入瘦馬尋花處處行<lb/>
不用更教詩過好折君官職是聲名<lb/>
　　㣲之到通州日授館未安見塵壁間有數行字讀<lb/>
　　　之即僕舊詩其落句云緑水紅蓮一朶開千花<lb/>
<pb n="KR4h0161_WYG_064-4a"/>
　　　百草無顔色然不知題者何入也㣲之吟歎不<lb/>
　　　足因綴一章兼録僕詩本同寄省其詩乃是十<lb/>
　　　五年前初及第時贈長安妓人阿軟絶句緬思<lb/>
　　　徃事杳若夢中懷舊感今因酬長句<lb/>
十五年前似夢遊曽將詩句結風流偶助笑歌嘲阿軟<lb/>
可知傳誦到通州昔教紅袖佳人唱今遣青衫司馬愁<lb/>
惆悵又聞題處所雨淋江館破牆頭<lb/>
　　得㣲之到官後書備知通州之事悵然有感因成<lb/>
<pb n="KR4h0161_WYG_064-4b"/>
　　　四章<hi>選二首</hi>
來書仔細說通州州在山根峽㟁頭四面千重火雲合<lb/>
中心一道瘴江流蟲蛇白晝攔官道蚊蚋黄昏撲郡樓<lb/>
何罪遣君居此地天髙無處問來由<lb/>
匼匝巔山萬仞餘人家應似甑中居寅年籬下多逢虎<lb/>
亥日沙頭始賣魚衣斑梅雨長須熨米澀畬田不解鉏<lb/>
努力安心過三考已曽愁殺李尚書<hi>李實尚書先貶此州身歿于彼處</hi>
　　臼口阻風十日<lb/>
<pb n="KR4h0161_WYG_064-5a"/>
洪濤白浪塞江津處處邅迴事事迍世上方為失途客<lb/>
江頭又作阻風人魚蝦遇雨腥盈鼻蚊蚋和煙癢滿身<lb/>
老大光隂能幾日等閒臼口坐經旬<lb/>
　　盧侍御與崔評事為予於黄鶴樓置宴宴罷同望<lb/>
江邉黄鶴古時樓勞置華筵待我遊楚思淼茫雲水冷<lb/>
商聲清脆管絃秋白花浪濺頭陀寺紅葉林籠鸚鵡洲<lb/>
總是平生未行處醉來堪賞醒堪愁<lb/>
　　舟行阻風寄李十一舍人<lb/>
<pb n="KR4h0161_WYG_064-5b"/>
扁舟厭泊煙波上輕䇿閒尋浦嶼間虎蹋青泥稠似印<lb/>
風吹白浪大於山且愁江郡何時到敢望京都㡬嵗還<lb/>
今日料君朝退後迎寒新酎煖開顔<hi>李好小酎酒故云</hi>
　　題王處士郊居<lb/>
半依雲渚半依山愛此令人不欲還負郭田園八九頃<lb/>
向陽茅屋兩三閒寒松縦老風標在野鶴雖饑飲啄閒<lb/>
一卧江邨來早晩著書盈帙鬢毛斑<lb/>
　　放言五首<hi>并序</hi>
<pb n="KR4h0161_WYG_064-6a"/>
　　　元九在江陵時有放言詩五首韻髙而體律意<lb/>
　　　古而詞新予每詠之甚覺有味雖前輩深於詩<lb/>
　　　者未有此作唯李頎有云濟水至清河自濁周<lb/>
　　　公大聖接輿狂斯句近之矣予出佐潯陽未屇<lb/>
　　　所任舟中多暇又江上獨吟因綴五篇以續其<lb/>
　　　意耳<lb/>
朝真暮偽何人辨古徃今來底事無但愛莊生能詐聖<lb/>
可知寗子解佯愚草螢有耀終非火荷露雖團豈是珠<lb/>
<pb n="KR4h0161_WYG_064-6b"/>
不取燔柴兼照乘可憐光彩亦何殊<lb/>
世途倚伏都無定塵網牽纒卒未休禍福迴還車轉轂<lb/>
榮枯反覆手蔵鉤龜靈未免刳腸患馬失應無折足憂<lb/>
不信君看奕棋者輸贏須待局終頭<lb/>
贈君一法決狐疑不用鑚龜與祝蓍試玉要燒三日滿<lb/>
<hi>真玉燒三日不熱</hi>辨材須待七年期<hi>豫章木生七年而後知</hi>周公恐懼流<lb/>
言日王莽謙恭未簒時向使當時身便死一生真偽復<lb/>
誰知<lb/>
<pb n="KR4h0161_WYG_064-7a"/>
誰家第宅成還破何處親賓哭復歌昨日屋頭堪炙手<lb/>
今朝門外好張羅北邙未省留閒地東海何曽有定波<lb/>
莫笑賤貧誇富貴共成枯骨兩如何<lb/>
泰山不要欺毫末顔子無心羨老彭松樹千年終是朽<lb/>
槿花一日自為榮何須戀世常憂死亦莫嫌身漫厭生<lb/>
生去死來都是幻幻人哀樂繫何情<lb/>
　　獨樹浦雨夜寄李六郎中<lb/>
忽憶兩家同里巷何曽一處不追隨閒遊預算分朝日<lb/>
<pb n="KR4h0161_WYG_064-7b"/>
靜語多同待漏時花下放狂衝黒飲燈前起坐徹明棋<lb/>
可知風雨孤舟夜蘆葦叢中作此詩<lb/>
　　初到江州<lb/>
潯陽欲到思無窮庾亮樓南湓口東樹木凋疎山雨後<lb/>
人家低濕水煙中菰蔣餧馬行無力蘆荻編房臥有風<lb/>
遙見朱輪來郭外相迎勞動使君公<lb/>
　　庾樓曉望<lb/>
獨憑朱檻立凌晨山色初明水色新竹霧曉籠銜嶺月<lb/>
<pb n="KR4h0161_WYG_064-8a"/>
蘋風送暖過江春子城陰處猶殘雪衙鼓聲前未有塵<lb/>
三百年來庾樓上曽經多少望鄉人<lb/>
　　北亭招客<lb/>
疎散郡丞同野客幽閒官舍抵山家春風北户千莖竹<lb/>
晩日東園一樹花小盞吹醅嘗冷酒深爐敲火炙新茶<lb/>
能來盡日觀碁否太守知慵放晩衙<lb/>
　　送客之湖南<lb/>
年年漸見南方物事事堪傷北客情山鬼趫<hi>丘妖切</hi>跳惟<lb/>
<pb n="KR4h0161_WYG_064-8b"/>
一足峽猿哀怨過三聲帆開青草湖中去衣溼黃梅雨<lb/>
裏行别後雙魚難定寄近來潮不到湓城<lb/>
　　香爐峰下新卜山居草堂初成偶題東壁<lb/>
五架三間新草堂石階桂柱竹編牆南簷納日冬天暖<lb/>
北户迎風夏月涼灑砌飛泉纔有㸃拂窓斜竹不成行<lb/>
來春更葺東廂屋紙閣蘆簾著孟光<lb/>
長松樹下小溪頭斑鹿胎巾白布裘藥圃茶園為産業<lb/>
野麋林鶴是交遊雲生澗户衣裳潤嵐隠山厨火燭幽<lb/>
<pb n="KR4h0161_WYG_064-9a"/>
最愛一泉新引得清泠屈曲遶階流<lb/>
日髙睡足猶慵起小閣重裘不怕寒遺愛寺泉欹枕聴<lb/>
香爐峰雪撥簾看匡廬便是逃名地司馬仍為送老官<lb/>
心泰身寧是歸處故鄉何獨在長安<lb/>
　　編集拙詩成一十五巻因題巻末戲贈元九李二<lb/>
　　　十<lb/>
一篇長恨有風情十首秦吟近正聲每被老元偷格律<lb/>
<hi>元九向江陵日常以拙詩一軸贈行自後格變</hi>苦教短李伏歌行<hi>李二十常自負歌行近見</hi>
<pb n="KR4h0161_WYG_064-9b"/>
<hi>予樂府五十首黙然心伏</hi>世間富貴應無分身後文章合有名莫怪<lb/>
氣粗言語大新排十五巻詩成<lb/>
　　尋郭道士不遇<lb/>
郡中乞假來相訪洞裏朝元去不逢看院秖留雙白鶴<lb/>
入門惟見一青松藥爐有火丹應伏雲碓無人水自春<lb/>
<hi>廬山中雲母多故以水碓𢷬鍊俗呼為雲碓</hi>欲問叅同契中事更期何日得<lb/>
從容<lb/>
　　潯陽春<hi>元和十二年作</hi>
<pb n="KR4h0161_WYG_064-10a"/>
　　　春來<lb/>
春來觸動故鄉情忽見風光憶兩京金谷蹋花香騎入<lb/>
曲江碾草鈿車行誰家緑酒歡連夜何處紅樓睡失明<lb/>
獨有不眠不醉客經春冷坐古湓城<lb/>
　　　春去<lb/>
一從澤畔為遷客兩度江頭送暮春白髮更添今日鬢<lb/>
青衫不改去年身百川未有回流水一老終無却少人<lb/>
四十六時三月盡送春爭得不殷勤<lb/>
<pb n="KR4h0161_WYG_064-10b"/>
　　聞楊十二新拜省郎遙以詩賀<lb/>
文昌新入有光輝紫界宫牆白粉闈曉日雞人傳漏箭<lb/>
春風侍女䕶朝衣雪飄歌曲髙難和鶴拂煙霄老慣飛<lb/>
官職聲名俱入手近來詩客似君稀<hi>頃曽有贈楊詩落句云不用更教詩</hi>
<hi>過好折君官職是聲名故云俱入手</hi>
　　題岳陽樓<lb/>
岳陽城下水漫漫獨上危樓凭曲欄春㟁緑時連夢澤<lb/>
夕波紅處近長安猿攀樹立啼何苦雁㸃湖飛渡亦難<lb/>
<pb n="KR4h0161_WYG_064-11a"/>
此地惟堪圖畫障華堂張與貴人看<lb/>
　　入峽次巴東<lb/>
不知逺郡何時到猶喜全家此去同萬里王程三峽外<lb/>
百年生計一舟中巫山暮足霑花雨隴水春多逆浪風<lb/>
兩片紅旌數聲皷使君艛艓上巴東<lb/>
　　初到忠州贈李六<lb/>
好在天涯李使君江頭相見日黄昏吏人生硬都如鹿<lb/>
市井蕭疎只抵邨一隻蘭船當驛路百層石磴上州門<lb/>
<pb n="KR4h0161_WYG_064-11b"/>
更無平地堪行處虚受朱輪五馬恩<lb/>
　　重寄茘枝與楊使君時聞楊使君欲種植故有落<lb/>
　　　句戲之<lb/>
摘來正帶凌晨露寄去須憑下水船映我緋衫渾不見<lb/>
對公銀印最相鮮香連翠葉真堪畫紅透青籠實可憐<lb/>
聞道萬州方欲種愁君得喫是何年<lb/>
　　送蕭處士遊黔南<lb/>
能文好飲老蕭郎身似浮雲鬢似霜生計抛來詩是業<lb/>
<pb n="KR4h0161_WYG_064-12a"/>
家園忘却酒為鄉江從巴峽初成字猿過巫陽始斷腸<lb/>
不醉黔中爭去得磨圍山月正蒼蒼<lb/>
　　冬至夜<lb/>
老去襟懷常濩落病來鬚髩轉蒼浪心灰不及爐中火<lb/>
鬢雪多於砌下霜三峽南賓城㝡逺一年冬至夜偏長<lb/>
今宵始覺房櫳冷坐索寒衣託孟光<lb/>
　　春至<lb/>
若為南國春還至爭向東樓日又長白片落梅浮澗水<lb/>
<pb n="KR4h0161_WYG_064-12b"/>
黄梢新栁出城墻閒拈蕉葉題詩詠悶取藤枝引酒嘗<lb/>
樂事漸無身漸老從今始擬負風光<lb/>
　　房家夜宴喜雪戲贈主人<lb/>
風頭向夜利如刀賴此温爐輭錦袍桑落氣熏珠翠暖<lb/>
柘枝聲引管絃髙酒鉤送盞推蓮子燭淚粘盤壘蒲萄<lb/>
不醉遣儂爭散得門前雪片似鵝毛<lb/>
　　舟中晩起<lb/>
日髙猶掩水窓眠枕簟清涼八月天泊處或依沽酒店<lb/>
<pb n="KR4h0161_WYG_064-13a"/>
宿時多伴釣魚船退身江海應無用憂國朝廷自有賢<lb/>
且向錢塘湖上去冷吟閒醉二三年<lb/>
　　東院<lb/>
松下軒廊竹下房暖簷晴日滿繩床淨名居士經三卷<lb/>
榮啟先生琴一張老去齒衰嫌橘醋病來肺渇覺茶香<lb/>
有時閒酌無人伴獨自騰騰入醉鄉<lb/>
　　臘後嵗前遇景詠意<lb/>
海梅半白柳微黄凍水初融日欲長度臘都無苦霜霰<lb/>
<pb n="KR4h0161_WYG_064-13b"/>
迎春先有好風光郡中起晚聴衙鼓城上行慵倚女牆<lb/>
公事漸閒身且健使君殊未厭餘杭<lb/>
　　餘杭形勝<lb/>
餘杭形勝四方無州傍青山縣枕湖遶郭荷花三十里<lb/>
拂城松樹一千株夢兒亭古傳名謝教伎樓新道姓蘇<lb/>
<hi>州西靈隠山上有夢謝亭即杜明甫夢謝靈運之所因名客兒亭蘇小小本錢塘人也</hi>獨有使君<lb/>
年太老風光不稱白髭鬚<lb/>
　　江樓夕望招客<lb/>
<pb n="KR4h0161_WYG_064-14a"/>
海天東望夕茫茫山勢川形濶復長燈火萬家城四畔<lb/>
星河一道水中央風吹古木晴天雨月照平沙夏夜霜<lb/>
能就江頭銷暑否比君茅舍校清涼<lb/>
　　江樓晩眺景物鮮竒吟玩成篇寄水部張貟外<lb/>
澹煙疎雨間斜陽江色澄鮮海氣涼蜃散雲收破樓閣<lb/>
虹殘水照斷橋梁風翻白浪花千片雁㸃青天字一行<lb/>
好著丹青圖寫取題詩寄與水曹郎<lb/>
　　得湖州崔十八使君喜與杭越隣郡因成長句代<lb/>
<pb n="KR4h0161_WYG_064-14b"/>
　　　賀兼寄微之<lb/>
三郡何因結此縁貞元科第忝同年故情歡喜開書後<lb/>
舊事思量在眼前越國封疆吞碧海杭城樓閣入青煙<lb/>
吴興卑小君應屈為是蓬萊最後仙<lb/>
　　夜歸<lb/>
半醉閒行湖㟁東馬鞭敲鐙轡瓏璁萬株松樹青山上<lb/>
十里沙隄明月中樓角漸移當路影潮頭欲過滿江風<lb/>
歸來未放笙歌散晝㦸門開蠟燭紅<lb/>
<pb n="KR4h0161_WYG_064-15a"/>
　　和薛秀才尋梅花同飲見贈<lb/>
忽驚林下發寒梅便試花前飲冷杯白馬走迎詩客去<lb/>
紅筵鋪待舞人來歌聲怨處微微落酒氣醺時旋旋開<lb/>
若到嵗寒無雨雪猶應醉得兩三迴<lb/>
　　錢塘湖春行<lb/>
孤山寺北賈亭西水面初平雲脚低幾處早鶯爭暖樹<lb/>
誰家新燕啄春泥亂花漸欲迷人眼淺草纔能沒馬蹄<lb/>
最愛湖東行不足緑楊隂裏白沙隄<lb/>
<pb n="KR4h0161_WYG_064-15b"/>
　　西湖晩歸回望孤山寺贈諸客<lb/>
栁湖松島蓮花寺晩動歸橈出道場盧橘子低山雨重<lb/>
棕櫚葉戰水風涼煙波澹蕩搖空碧樓殿參差倚夕陽<lb/>
到㟁請君回首望蓬萊宫在海中央<lb/>
　　杭州春望<lb/>
望海樓明照曙霞<hi>城東樓名望海樓</hi>䕶江堤白蹋晴沙濤聲夜<lb/>
入伍貟廟栁色春藏蘇小家紅袖織綾誇柿蔕<hi>杭州出杮蔕花</hi>
<hi>者尤佳也</hi>青旗沽酒趁梨花<hi>其俗釀酒趁梨花時熟號為梨花春</hi>誰開湖寺西<lb/>
<pb n="KR4h0161_WYG_064-16a"/>
南路草緑裙腰一道斜<hi>孤山寺路在湖之中草緑時望如裙帶</hi>
　　湖上醉中代諸妓寄嚴郎中<lb/>
笙歌杯酒正歡娱忽憶仙郎望帝都借問連宵直南省<lb/>
何如盡日醉西湖蛾眉别久心知否雞舌含多口厭無<lb/>
還有些些惆悵事春來山路見蘼蕪<lb/>
　　湖上招客送春汎舟<lb/>
欲送殘春招酒伴客中誰最有風情兩瓶箬下新開得<lb/>
一曲霓裳初教成<hi>時崔湖州寄新箬下酒來樂妓按霓裳羽衣曲初畢</hi>排比管絃<lb/>
<pb n="KR4h0161_WYG_064-16b"/>
行翠袖指麾船舫㸃紅旌慢牽好向湖心去恰是菱花<lb/>
鏡上行<lb/>
　　答微之誇越州州宅<lb/>
賀上人回得報書大誇州宅似仙居厭看馮翊風沙久<lb/>
喜見蘭亭煙景初日出旌旗生氣色月明樓閣在空虚<lb/>
知君闇數江南郡除却餘杭盡不如<lb/>
　　微之重誇州居其落句有西州羅刹之謔因嘲兹<lb/>
　　　石聊以寄懷<lb/>
<pb n="KR4h0161_WYG_064-17a"/>
君問西州城下事醉中叠紙為君書嵌空石面標羅刹<lb/>
壓捺潮頭敵子胥神鬼曽鞭猶不動波濤雖打欲何如<lb/>
誰知太守心相似抵滯堅頑兩有餘<lb/>
　　張十八貟外以新詩二十五首見寄郡樓月下吟<lb/>
　　　翫通夕因題巻後封寄微之<lb/>
秦城南省清秋夜江郡東樓明月時去我三千六百里<lb/>
得君二十五篇詩陽春曲調髙難和淡水交情老始知<lb/>
坐到天明吟未足重封轉寄與微之<lb/>
<pb n="KR4h0161_WYG_064-17b"/>
　　酬微之<hi>微之題云郡務稍簡因得整集舊詩并連綴刪肖封章諫草繁委籍笥僅踰百軸偶</hi>
　　　<hi>成自嘆兼寄樂天</hi>
滿箧填箱唱和詩少年為戲老成悲聲聲麗曲敲寒玉<lb/>
句句妍辭綴色絲吟玩獨當明月夜傷嗟同是白頭時<lb/>
由來才命相磨折天遣無兒欲怨誰<hi>微之句云天遣兩家無嗣子欲將文</hi>
<hi>字付誰人故以此答之</hi>
　　春題湖上<lb/>
湖上春來似畫圖亂峰圍繞水平鋪松排山面千重翠<lb/>
<pb n="KR4h0161_WYG_064-18a"/>
月㸃波心一顆珠碧毯線頭抽早稻青羅裙帶展新蒲<lb/>
未能抛得杭州去一半勾留是此湖<lb/>
　　早春憶微之<lb/>
昏昏老與病相和感物思君歎復歌聲早雞先知夜短<lb/>
色濃栁最占春多沙頭雨染斑斑草水面風驅瑟瑟波<lb/>
可道眼前光景惡其如難見故人何<lb/>
　　西湖留别<lb/>
征途行色慘風煙祖帳離聲咽管絃翠黛不須留五馬<lb/>
<pb n="KR4h0161_WYG_064-18b"/>
皇恩只許住三年緑藤陰下鋪歌席紅藕花中泊妓船<lb/>
處處回頭盡堪戀就中難别是湖邉<lb/>
　　答客問杭州<lb/>
為我踟蹰停酒盞與君約畧説杭州山名天竺堆青黛<lb/>
湖號錢塘瀉緑油大屋簷多装鴈齒小航船亦畫龍頭<lb/>
所嗟水路無三百官繫何因得再遊<lb/>
　　嵗日家宴戲示弟姪等兼呈張侍御二十八丈殷<lb/>
　　　判官二十三兄<lb/>
<pb n="KR4h0161_WYG_064-19a"/>
弟妹妻孥小姪甥嬌癡弄我助歡情嵗盞後推藍尾酒<lb/>
春盤先勸膠牙餳形骸潦倒雖堪歎骨肉團圎亦可榮<lb/>
猶有誇張少年處笑呼張丈喚殷兄<lb/>
　　正月三日閒行<lb/>
黄鸝巷口鶯初語烏鵲河頭氷欲消<hi>黄鸝坊名烏鵲河名</hi>綠浪東<lb/>
西南北水紅欄三百九十橋<hi>蘇之官橋大數</hi>鴛鴦蕩漾雙雙翅<lb/>
楊栁交加萬萬條借問春風來早晩只從前日到今朝<lb/>
　　夜聞賈常州崔湖州茶山境㑹想羨歡宴因寄此<lb/>
<pb n="KR4h0161_WYG_064-19b"/>
　　　詩<lb/>
遙聞境㑹茶山夜珠翠歌鐘俱遶身盤下中分兩州界<lb/>
燈前合作一家春青娥遞舞應爭妙紫筍齊嘗各鬭新<lb/>
自歎花時北窓下蒲黄酒對病眠人<hi>時馬墜損腰正勸蒲黄酒</hi>
　　病中多雨逢寒食<lb/>
水國多陰常嬾出老夫饒病愛閒眠三旬卧度鶯花月<lb/>
一半春銷風雨天薄暮何人吹觱篥新晴幾處縛鞦韆<lb/>
綵繩芳樹長如舊惟是年年換少年<lb/>
<pb n="KR4h0161_WYG_064-20a"/>
　　重答劉和州<hi>來篇云蘇州刺史例能詩西掖吟來替左司又云若共吴王鬬百草不如</hi>
　　　<hi>惟是欠西施</hi>
分無佳麗敵西施敢有文章替左司隨分笙歌聊自樂<lb/>
等閒篇詠被人知花邉妓引尋香徑月下僧留宿劍池<lb/>
可惜當時好風景吴王應不解吟詩<hi>採香徑在館娃宫</hi>
　　城上夜宴<lb/>
留春不住登城望惜夜將來秉燭遊風月萬家河兩㟁<lb/>
笙歌一曲郡西樓詩聴越客吟何苦酒被吴娃勸不休<lb/>
<pb n="KR4h0161_WYG_064-20b"/>
從道人生都是夢夢中歡笑亦勝愁<lb/>
　　詠懷<lb/>
蘇杭自昔稱名郡牧守當今當好官兩地江山蹋得遍<lb/>
五年風月詠將殘㡬時酒盞曽抛却何處花枝不把看<lb/>
白髮滿頭歸得也詩情酒興漸䦨珊<lb/>
　　宿靈巗寺上院<lb/>
髙髙白月上青林客去僧歸獨夜深葷血屏除惟對酒<lb/>
歌鐘放散只留琴更無俗物當人眼但有泉聲洗我心<lb/>
<pb n="KR4h0161_WYG_064-21a"/>
最愛曉亭東望好太湖煙水綠沈沈<lb/>
　　自喜<lb/>
自喜天教我少緣家徒行計兩翩翩身兼妻子都三口<lb/>
鶴與琴書共一船僮僕減來無冗食資糧算外有餘錢<lb/>
攜將貯作丘中費猶免饑寒得數年<lb/>
　　武丘寺路宴留别諸妓<hi>一作張籍詩</hi>
銀泥裙映錦障泥畫舸停橈馬簇蹄清管曲終鸚鵡語<lb/>
紅旗影動䮂<hi>蒲撥切</hi>䮧<hi>河干切蕃中馬</hi>嘶漸消醉色朱顔淺欲語<lb/>
<pb n="KR4h0161_WYG_064-21b"/>
離情翠黛低莫㤀使君吟咏處女墳湖北武丘西<lb/>
　　和楊郎中賀楊僕射致仕後楊侍郎門生合宴席<lb/>
　　　上作<lb/>
業重關西繼大名恩深闕下遂高情祥鱣降伴趨庭鯉<lb/>
賀燕飛和出谷鶯范蠡舟中無子弟疏家席上欠門生<lb/>
可憐玉樹連桃李從古無如此㑹榮<lb/>
　　寄殷協律<hi>多叙江南舊遊</hi>
五嵗優游同過日一朝消散似浮雲琴詩酒伴皆抛我<lb/>
<pb n="KR4h0161_WYG_064-22a"/>
雪月花時最憶君幾度聴雞歌白日亦曽騎馬詠紅裙<lb/>
<hi>予在杭州日有歌云聴唱黄雞與白日又有詩云著紅騎馬是何人</hi>吴姬暮雨蕭蕭曲自<lb/>
别江南更不聞<hi>江南吴二娘曲詞云暮雨蕭蕭郎不歸</hi>
　　送鶴與裴相臨别贈詩<lb/>
司空愛爾爾須知不信聴吟送鶴詩羽翮勢髙寧惜别<lb/>
稻粱恩厚莫愁饑夜棲少共雞爭樹曉浴先饒鳳占池<lb/>
穏上青雲勿回顧的應勝在白家時<lb/>
　　病假中龎少尹攜魚相過<lb/>
<pb n="KR4h0161_WYG_064-22b"/>
宦情牢落年將暮病假聮緜日漸深被老相催雖白首<lb/>
與春無分未甘心閒停茶椀從容語醉把花枝取次吟<lb/>
勞動故人龎閣老提魚攜酒逺相尋<lb/>
　　自題新昌居止因招楊郎中小飲<lb/>
地偏坊逺巷仍斜最近東頭是白家宿雨長齊隣舍栁<lb/>
晴光照出夾城花春風小榼三升酒寒食深爐一椀茶<lb/>
能到南園同醉否笙歌隨分有些些<lb/>
　　戊申嵗暮詠懷<lb/>
<pb n="KR4h0161_WYG_064-23a"/>
窮冬月末兩三日半百年過六七時龍尾趂朝無氣力<lb/>
牛頭叅道有心期榮華外物終須悟老病傍人豈得知<lb/>
猶被妻兒教漸退莫求致仕且分司<lb/>
惟生一女才十二祇欠三年未六旬婚嫁累輕何怕老<lb/>
饑寒心慣不憂貧紫泥丹筆皆經手赤紱金章盡到身<lb/>
更擬踟蹰覔何事不歸嵩洛作閒人<lb/>
　　問江南物<lb/>
歸來未及問生涯先問江南物在耶引手摩挲青石笋<lb/>
<pb n="KR4h0161_WYG_064-23b"/>
迴頭㸃檢白蓮花蘇州舫故龍頭闇王尹橋傾雁齒斜<lb/>
别有夜深惆悵事月明雙鶴在裴家<lb/>
　　過元家履信宅<lb/>
雞犬喪家分散後林園失主寂寥時落花不語空辭樹<lb/>
流水無情自入池風蕩醼船初破漏雨淋歌閣欲傾欹<lb/>
前庭後院傷心事惟是春風秋月知<lb/>
　　池上小宴問程秀才<lb/>
洛下林園好自知江南景物闇相隨淨淘紅粒罯<hi>烏感切</hi>
<pb n="KR4h0161_WYG_064-24a"/>
香飯薄切紫鱗烹水葵雨滴篷聲青雀舫浪搖花影白<lb/>
蓮池停杯一問蘇州客何似吴松江上時<lb/>
　　橋亭卯飲<lb/>
卯時偶飲齋時卧林下髙橋橋上亭松影過窓眠始覺<lb/>
竹風吹面醉初醒就荷葉上包魚鮓當石渠中浸酒瓶<lb/>
生計悠悠身兀兀甘從妻喚作劉伶<lb/>
　　履道池上作<lb/>
家池動作經旬别松竹琴魚好在無樹暗小巢藏巧婦<lb/>
<pb n="KR4h0161_WYG_064-24b"/>
渠荒新葉長慈姑不因車馬時時到豈覺林園日日蕪<lb/>
猶喜春深公事少每來花下得踟蹰<lb/>
　　池上閒詠<lb/>
青莎臺上起書樓綠藻潭中繫釣舟日晩愛行深竹裏<lb/>
月明多上小橋頭蹔嘗新酒還成醉亦出中門便當遊<lb/>
一部清商聊送老白鬚蕭颯管絃秋<lb/>
　　早春憶蘇州寄夢得<lb/>
吴苑四時風景好就中偏好是春天霞光曙後殷於火<lb/>
<pb n="KR4h0161_WYG_064-25a"/>
水色晴來嫩似煙士女笙歌宜月下使君金紫稱花前<lb/>
誠知歡樂堪留戀其奈離鄉已四年<lb/>
　　送姚杭州赴任因思舊遊<lb/>
與君細話杭州事為我留心莫等閒閭里固宜勤撫恤<lb/>
樓臺亦要數躋攀笙歌縹緲虚空裏風月依稀夢想間<lb/>
且喜詩人重管領遙飛一盞賀江山<lb/>
渺渺錢塘路幾千想君到後事依然靜逢竺寺猿偷橘<lb/>
閒看蘇家女採蓮故妓數人憑問訊新詩兩首倩留傳<lb/>
<pb n="KR4h0161_WYG_064-25b"/>
舍人雖健無多興老校當時八九年<hi>杭民呼余為白舍人</hi>
　　劉蘇州寄釀酒糯米李浙東寄楊栁枝舞衫偶因<lb/>
　　　嘗酒試衫輒成長句寄謝之<lb/>
栁枝漫蹋試雙袖桑落初香嘗一杯金屑醅濃吴米釀<lb/>
銀泥衫穏越娃裁舞時已覺愁眉展醉後仍教笑口開<lb/>
慙愧故人憐寂寞三千里外寄歡來<lb/>
　　早春憶遊思黯南莊因寄長句<lb/>
南莊勝處心常憶借問軒車早晚遊美景難㤀竹廊下<lb/>
<pb n="KR4h0161_WYG_064-26a"/>
好風爭奈栁橋頭氷消見水多於地雪霽看山盡入樓<lb/>
若待春深始同賞鶯殘花落却堪愁<lb/>
　　早夏曉興贈夢得<lb/>
窓明簾薄透朝光卧整巾簮起下牀背壁燈殘經宿焰<lb/>
開箱衣帶隔年香無情亦任他春去不醉爭銷得晝長<lb/>
一部清商一壺酒與君明日煖新堂<lb/>
　　春盡日宴罷感事獨吟<hi>開成五年三月三十日作</hi>
五年三月今朝盡客散筵空獨掩扉病共藥天相伴住<lb/>
<pb n="KR4h0161_WYG_064-26b"/>
春隨樊子一時歸閒聴鶯語移時立思逐楊花觸處飛<lb/>
金帶縋腰衫委地年年衰瘦不勝衣<lb/>
　　在家出家<lb/>
衣食支吾婚嫁畢從今家事不相仍夜眠身是投林鳥<lb/>
朝飯心同乞食僧清唳數聲松下鶴寒光一㸃竹間燈<lb/>
中宵入定跏趺坐女喚妻呼多不應<lb/>
　　九江北㟁遇風雨<lb/>
黄梅縣邉黄梅雨白頭浪裏白頭翁九江濶處不見㟁<lb/>
<pb n="KR4h0161_WYG_064-27a"/>
五月盡時多惡風人間穩路應無限何事抛身在此中<lb/>
　　十年三月三十日别微之於澧上十四年三月十<lb/>
　　　一日夜遇微之於峽中停舟夷陵三宿而别言<lb/>
　　　不盡者以詩終之因賦七言十七韻以贈且欲<lb/>
　　　記所遇之地與相見之時為他年㑹話張本也<lb/>
澧水店頭春盡日送君上馬謫通川夷陵峡口明月夜<lb/>
此處逢君是偶然一别五年方見面相攜三宿未迴船<lb/>
坐從日暮惟長歎語到天明竟未眠齒髮蹉跎將五十<lb/>
<pb n="KR4h0161_WYG_064-27b"/>
闗河迢遞過三千生涯共寄滄江上鄉國俱抛白日邉<lb/>
徃事𣺌茫都是夢舊遊零落半歸泉醉悲灑淚春杯裏<lb/>
吟苦支頥曉燭前莫問龍鍾惡官職且聴清脆好詩篇<lb/>
<hi>微之别來有新詩數百篇麗絶可愛</hi>别來只是成詩癖老去何曽更酒顛<lb/>
各限王程須去住重開離宴貴留連黄牛渡北移征棹<lb/>
白狗崖東卷别筵<hi>黄牛白狗皆峡中地名即與微之遇别之所也</hi>神女臺雲閒<lb/>
繚繞使君灘水急潺湲風凄暝色愁楊栁月弔宵聲哭<lb/>
杜䳌萬丈赤幢潭底日一條白練峽中天君還秦地辭<lb/>
<pb n="KR4h0161_WYG_064-28a"/>
炎徼我向忠州入瘴煙未死㑹應相見在又知何地復<lb/>
何年<lb/>
　　微之整集舊詩及文筆為百軸以七言長句寄樂<lb/>
　　　天樂天次韻酬之餘思未盡加為六韻重寄<lb/>
海内聲華併在身篋中文字絶無倫<hi>美微之也</hi>遙知獨對封<lb/>
章草忽憶同為獻納臣走筆往來盈巻軸<hi>予與微之前後寄和詩數</hi>
<hi>百篇近代無如此多有也</hi>除官遞互掌絲綸<hi>予除中書舍人微之撰制詞微之除翰林學士</hi>
<hi>予撰制詞</hi>制從長慶辭髙古<hi>微之長慶初知制誥文格髙古始變俗體繼者效之也</hi>詩<lb/>
<pb n="KR4h0161_WYG_064-28b"/>
到元和體變新<hi>衆稱元白為千字律詩或號元和格</hi>各有文姬才稚齒<hi>蔡邕</hi>
<hi>無兒有女琰字文姬</hi>俱無通子繼餘塵<hi>陶潜小兒名通子</hi>琴書何必求王<lb/>
粲與女猶勝與外人<lb/>
　　重題别東樓<lb/>
東樓勝事我偏知氣象多隨昏旦移湖巻衣裳白重叠<lb/>
山張屏障綠參差海仙樓塔晴方出江女笙簫夜始吹<lb/>
春雨星攅尋蟹火秋風霞颭弄濤旗<hi>餘杭風俗每寒食雨後夜涼家家持</hi>
<hi>燭尋蟹動盈萬人每嵗八月迎濤弄水者悉舉旗幟焉</hi>宴宜雲髻新梳後曲愛霓<lb/>
<pb n="KR4h0161_WYG_064-29a"/>
裳未拍時太守三年嘲不盡郡齋空作百篇詩<lb/>
　　憶杭州梅花因叙舊遊寄蕭協律<lb/>
三年閒悶在餘杭曽為梅花醉幾場伍相廟邉繁似雪<lb/>
孤山園裏麗如粧蹋隨遊騎心長惜折贈佳人手亦香<lb/>
賞自初開直至落歡因小飲便成狂薛劉相次埋新壠<lb/>
沈謝雙飛出故鄉<hi>薛劉二客沈謝二妓皆當時歌酒之侣</hi>歌伴酒徒零散<lb/>
盡惟殘頭白老蕭郎<lb/>
　　泛太湖書事寄微之<lb/>
<pb n="KR4h0161_WYG_064-29b"/>
煙渚雲帆處處通飄然舟似入虚空玉杯淺酌巡初匝<lb/>
金管徐吹曲未終黄夾纈林寒有葉碧琉璃水浄無風<lb/>
避旗飛鷺翩翻白驚鼓跳魚拔剌紅澗雪壓多松偃蹇<lb/>
巗泉滴久石玲瓏書為故事留湖上<hi>所見勝景多記在湖中石上</hi>吟<lb/>
作新詩寄浙東軍府威容從道盛江山氣色定知同報<lb/>
君一事君應羨五宿澄波皓月中<lb/>
　　春早秋初因時即事兼寄浙東李侍郎<lb/>
春早秋初晝夜長可憐天氣好年光和風細動簾帷暖<lb/>
<pb n="KR4h0161_WYG_064-30a"/>
　清露微凝枕簟涼窓下曉眠初減被池邉晩坐乍移牀<lb/>
　閒從蕙草侵階緑靜任槐花滿地黄理曲管絃聞後院<lb/>
　熨衣燈火映深房四時新景何人别遙憶多情李侍郎<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_064-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩錄卷六十四<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_065-1a"/>
　欽定四庫全書<lb/>
御定全唐詩録卷六十五<lb/>
　　白居易<hi>八</hi>
　　近體詩<hi>三</hi>
　　　池畔<lb/>
　結搆池西廊疏理池東樹此意人不知欲為待月處<lb/>
　持刀<graphic n="KR1833" url="https://raw.githubusercontent.com/kanripo/KR-Gaiji/master/images/KR1833.png" mimeType="image/png"/>
                    <hi>古火切</hi>密竹竹少風來多此意人不㑹欲今池有<lb/>
　波<lb/>
<pb n="KR4h0161_WYG_065-1b"/>
　　　夜雪<lb/>
　已訝衾枕冷復見窓户明夜深知雪重時聞折竹聲<lb/>
　　　忠州郡中<lb/>
　鄉路音信斷山城日月遲欲知州近逺堦前摘茘枝<lb/>
　　　醉中對紅葉<lb/>
　臨風杪秋樹對酒長年人醉貌如霜葉雖紅不是春<lb/>
　　　雨中題衰栁<lb/>
　濕屈青條折寒飄黄葉多不知秋雨意更遣欲如何<lb/>
<pb n="KR4h0161_WYG_065-2a"/>
　　曲江憶元九<lb/>
春來無伴閒遊少行樂三分減二分何况今朝杏園裏<lb/>
閒人逢盡不逢君<lb/>
　　醉中歸盩厔<lb/>
金光門外昆明路半醉騰騰信馬迴數日非闗王事繫<lb/>
牡丹花盡始歸來<lb/>
　　過天門街<lb/>
雪盡終南又欲春遙憐翠色對紅塵千車萬馬九衢上<lb/>
<pb n="KR4h0161_WYG_065-2b"/>
迴首看山無一人<lb/>
　　重到毓材宅有感<lb/>
欲入中門淚滿巾庭花無主兩迴春軒窓簾幕皆依舊<lb/>
只是堂前欠一人<lb/>
　　感故張僕射諸妓<lb/>
黄金不惜買蛾眉揀得如花三四枝歌舞教成心力盡<lb/>
一朝身去不相隨<lb/>
　　寒食夜月<lb/>
<pb n="KR4h0161_WYG_065-3a"/>
風香露重梨花濕草舍無燈愁未入南鄰北里歌吹時<lb/>
獨倚柴門月中立<lb/>
　　臨江送夏瞻<hi>瞻年七十餘</hi>
悲君老别我霑巾七十無家萬里身愁見舟行風又起<lb/>
白頭浪裏白頭人<lb/>
　　同李十一醉憶元九<lb/>
花時同醉破春愁醉折花枝作酒籌忽憶故人天際去<lb/>
計程今日到梁州<lb/>
<pb n="KR4h0161_WYG_065-3b"/>
　　禁中九日對菊花酒憶元九<lb/>
賜酒盈杯誰共持宫花滿把獨相思相思只傍花邉立<lb/>
盡日吟君詠菊詩<hi>元詩云不是花中偏愛菊此花開盡更無花</hi>
　　微之宅殘牡丹<lb/>
殘紅零落無人賞雨打風吹花不全諸處見時猶悵望<lb/>
况當元九小庭前<lb/>
　　駱口驛舊題詩<hi>和元微之</hi>
拙詩在壁無人愛鳥汙苔侵文字殘惟有多情元侍御<lb/>
<pb n="KR4h0161_WYG_065-4a"/>
繡衣不惜拂塵看<lb/>
　　江上笛<lb/>
江上何人夜吹笛聲聲似憶故園春此時聞者堪頭白<lb/>
况是多愁少睡人<lb/>
　　望驛臺<hi>三月三十日</hi>
靖安宅裏當窓栁望驛臺前撲地花兩處春風同日盡<lb/>
居人思客客思家<lb/>
　　寄上大兄<hi>在下邽林居作</hi>
<pb n="KR4h0161_WYG_065-4b"/>
秋鴻過盡無書信病戴紗巾強出門獨上荒臺東北望<lb/>
日西愁立到黄昏<lb/>
　　暮立<lb/>
黄昏獨立佛堂前滿地槐花滿樹蟬大抵四時心總苦<lb/>
就中腸斷是秋天<lb/>
　　王昭君<hi>時年十七</hi>
滿面胡沙滿鬢風眉銷殘黛臉銷紅愁苦辛勤憔悴盡<lb/>
如今却是畫圖中<lb/>
<pb n="KR4h0161_WYG_065-5a"/>
漢使却迴憑寄語黄金何日贖蛾眉君王若問妾顔色<lb/>
莫道不如宫裏時<lb/>
　　重到城七絶句<hi>選五首</hi>
　　　見元九<lb/>
容貌一日減一日心情十分無九分每逢陌路猶嗟歎<lb/>
何况今朝是見君<lb/>
　　　髙相宅<lb/>
青苔故里懷恩地白髮新生抱病身涕淚雖多無哭處<lb/>
<pb n="KR4h0161_WYG_065-5b"/>
永寧門館屬他人<lb/>
　　　張十八<lb/>
諫垣幾見遷遺補憲府頻聞轉殿監獨有詠詩張太祝<lb/>
十年不改舊官銜<lb/>
　　　劉家花<lb/>
劉家牆上花還發李十門前草又春處處傷心心始悟<lb/>
多情不及少情人<lb/>
　　　仇家酒<lb/>
<pb n="KR4h0161_WYG_065-6a"/>
年年老去歡情少處處春來感事深時到仇家非愛酒<lb/>
醉時心勝醒時心<lb/>
　　松樹<hi>和元微之</hi>
白金換得青松樹君既先栽我不栽幸有西風易憑仗<lb/>
夜深偷得好聲來<lb/>
　　醉後却寄元九<lb/>
蒲池村裏匆匆别澧水橋邉兀兀迴行到城門殘酒醒<lb/>
萬重離恨一時來<lb/>
<pb n="KR4h0161_WYG_065-6b"/>
　　雨夜憶元九<lb/>
天陰一日便堪愁何况連宵雨不休一種雨中君最苦<lb/>
偏梁閣道向通州<lb/>
　　雨中攜元九詩訪元八侍御<lb/>
微之詩巻憶同開暇日多應不入臺好句無人堪共詠<lb/>
衝泥蹋水就君來<lb/>
　　白牡丹<lb/>
白花冷淡無人愛亦占芳名道牡丹應是東宫白贊善<lb/>
<pb n="KR4h0161_WYG_065-7a"/>
被人還喚作朝官<lb/>
　　病中答招飲者<lb/>
顧我鏡中悲白髮儘君花月醉青春不緣眼痛兼身病<lb/>
可是樽前第二人<lb/>
　　燕子樓三首<hi>并序</hi>
　　　徐州故尚書張有愛妓曰盼盼善歌舞雅多風<lb/>
　　　態予為校書郎時遊徐泗間張尚書宴予酒酣<lb/>
　　　出盼盼以佐飲歡甚予因贈詩云醉嬌勝不得<lb/>
<pb n="KR4h0161_WYG_065-7b"/>
　　　風嫋牡丹花盡歡而去爾後絶不相聞迨兹僅<lb/>
　　　一紀矣昨日司勲貟外郎張仲素繢之訪余因<lb/>
　　　吟新詩有燕子樓三首詞甚婉麗詰其由為盼<lb/>
　　　盼作也繢之從事武寧軍累年頗知盼盼始末<lb/>
　　　云尚書既沒歸葬東洛而彭城有張氏舊第第<lb/>
　　　中有小樓名燕子盼盼念舊愛而不嫁居是樓<lb/>
　　　十餘年幽獨塊然於今尚在予愛繢之新詠感<lb/>
　　　彭城舊遊因同其題作三絶句<lb/>
<pb n="KR4h0161_WYG_065-8a"/>
滿窓明月滿簾霜被冷燈殘拂卧牀燕子樓中霜月夜<lb/>
秋來只為一人長<lb/>
鈿暈羅衫色似煙幾回欲著即澘然自從不舞霓裳曲<lb/>
叠在空箱十二年<lb/>
今春有客洛陽回曽到尚書墓上來見說白楊堪作柱<lb/>
爭教紅粉不成灰<lb/>
　　初貶官過望秦嶺<lb/>
草草辭家憂後事遲遲去國問前途望秦嶺上回頭立<lb/>
<pb n="KR4h0161_WYG_065-8b"/>
無限秋風吹白鬚<lb/>
　　藍橋驛見元九詩<hi>詩中云江陵歸時逢春雪</hi>
藍橋春雪君歸日秦嶺秋風我去時每到驛亭先下馬<lb/>
循牆遶柱覓君詩<lb/>
　　韓公堆寄元九<lb/>
韓公堆北澗西頭冷雨涼風拂面秋努力南行少惆悵<lb/>
江州猶似勝通州<lb/>
　　武闗南見元九題山石榴花見寄<lb/>
<pb n="KR4h0161_WYG_065-9a"/>
徃來同路不同時前後相思兩不知行過闗門三四里<lb/>
榴花不見見君詩<lb/>
　　白鷺<lb/>
人生四十未全衰我為愁多白髮垂何故水邉雙白鷺<lb/>
無愁頭上亦垂絲<lb/>
　　舟夜贈内<lb/>
三聲猿後垂鄉淚一葉舟中載病身莫凭水窓南北望<lb/>
月明月闇總愁人<lb/>
<pb n="KR4h0161_WYG_065-9b"/>
　　逢舊<lb/>
我梳白髮添新恨君掃青蛾減舊容應被傍人恠惆悵<lb/>
少年離别老相逢<lb/>
　　舟中讀元九詩<lb/>
把君詩卷燈前讀詩盡燈殘天未明眼痛滅燈猶闇坐<lb/>
逆風吹浪打船聲<lb/>
　　聴崔七妓人箏<lb/>
花臉雲鬟坐玉樓十三絃裏一時愁憑君向道休彈去<lb/>
<pb n="KR4h0161_WYG_065-10a"/>
白盡江州司馬頭<lb/>
　　望江州<lb/>
江迴望見雙華表知是潯陽西郭門猶去孤舟三四里<lb/>
水煙沙雨欲黄昏<lb/>
　　宿西林寺<lb/>
木落天晴山翠開愛山騎馬入山來心知不及柴桑令<lb/>
一宿西林便欲回<hi>柴桑令劉遺民是也</hi>
　　惜落花贈崔二十四<lb/>
<pb n="KR4h0161_WYG_065-10b"/>
漠漠紛紛不奈何狂風急雨兩相和晚來悵望君知否<lb/>
枝上稀疎地上多<lb/>
　　題廬山山下湯泉<lb/>
一眼湯泉流向東浸泥澆草煖無功驪山温水因何事<lb/>
流入金鋪玉甃中<lb/>
　　大林寺桃花<lb/>
人間四月芳菲盡山寺桃花始盛開長恨春歸無覔處<lb/>
不知轉入此中來<lb/>
<pb n="KR4h0161_WYG_065-11a"/>
　　戲問山石榴<lb/>
小樹山榴近砌栽半含紅萼帶花來爭知司馬夫人妒<lb/>
移到庭前便不開<lb/>
　　聞龜兒詠詩<lb/>
憐渠已解詠詩章搖膝支頥學二郎莫學二郎吟太苦<lb/>
纔年四十鬢如霜<lb/>
　　劉十九同宿<hi>時淮宼初破</hi>
紅旗破賊非吾事黄紙除書無我名惟共嵩陽劉處士<lb/>
<pb n="KR4h0161_WYG_065-11b"/>
圍棋賭酒到天明<lb/>
　　贈江客<lb/>
江栁陰寒新雨地塞鴻聲急欲霜天愁君獨向沙頭宿<lb/>
水遶蘆花月滿船<lb/>
　　别草堂三絶句<lb/>
正聴山鳥向陽眠黄紙除書落枕前為感君恩須暫起<lb/>
爐峰不擬住多年<lb/>
乆眠褐被為居士忽挂緋袍作使君身出草堂心不出<lb/>
<pb n="KR4h0161_WYG_065-12a"/>
廬山未要勒移文<lb/>
三間茅舍向山開一帶山泉遶舍迴山色泉聲莫惆悵<lb/>
三年官滿却歸來<lb/>
　　鍾陵餞送<lb/>
翠幕紅筵髙在雲歌鐘一曲萬家聞路人指㸃滕王閣<lb/>
看送忠州白使君<lb/>
　　木蓮樹生巴峽山谷間巴民亦呼為黄心樹大者<lb/>
　　　髙五丈涉冬不凋身如青楊有白文葉如桂厚<lb/>
<pb n="KR4h0161_WYG_065-12b"/>
　　　大無脊花如蓮香色艶膩皆同獨房蕊有異四<lb/>
　　　月初始開自開迨謝僅二十日忠州西北十里<lb/>
　　　有鳴玉谿生者穠茂惜其遐僻因題三絶句云<lb/>
如折芙蓉栽旱地似抛芍藥挂髙枝雲埋水隔無人識<lb/>
惟有南賓太守知<lb/>
紅似臙脂膩如粉傷心好物不須臾山中風起無時節<lb/>
明日重來得在無<lb/>
已愁花落荒巗底復憾根生亂石間㡬度欲移移不得<lb/>
<pb n="KR4h0161_WYG_065-13a"/>
天教抛擲在深山<lb/>
　　東樓招客夜飲<lb/>
莫辭數數醉東樓除醉無因破得愁惟有緑樽紅燭下<lb/>
蹔時不似在忠州<lb/>
　　竹枝詞<lb/>
瞿塘峽口水煙低白帝城頭月向西唱到竹枝聲咽處<lb/>
寒猿闇鳥一時啼<lb/>
竹枝苦怨怨何人夜静山空歇又聞蠻兒巴女齊聲唱<lb/>
<pb n="KR4h0161_WYG_065-13b"/>
愁殺江南病使君<lb/>
巴東船舫上巴西波面風生雨脚齊水蓼冷花紅簇簇<lb/>
江蘺濕葉碧淒淒<lb/>
江畔誰人唱竹枝前聲斷咽後聲遲怪來調苦縁詞苦<lb/>
多是通州司馬詩<lb/>
　　送髙侍御使迴因寄楊八<lb/>
明月峽邉逢制使黄茒㟁上是忠州到城莫說忠州惡<lb/>
無益虚教楊八愁<lb/>
<pb n="KR4h0161_WYG_065-14a"/>
　　三月三日<lb/>
暮春風景初三日流世光陰半百年欲作閒遊無好伴<lb/>
半江惆悵却回船<lb/>
　　寒食夜<lb/>
四十九年身老日一百五夜月明天抱膝思量何事在<lb/>
癡男騃女喚鞦韆<lb/>
　　期不至<lb/>
紅燭青樽久延佇出門入門天欲曙星稀月落竟不來<lb/>
<pb n="KR4h0161_WYG_065-14b"/>
煙栁朧朧鵲飛去<lb/>
　　傷春詞<lb/>
深淺簷花千萬枝碧紗窓外囀黄鸝殘粧含淚下簾坐<lb/>
盡日傷春春不知<lb/>
　　後宫詞<lb/>
淚濕羅巾夢不成夜深前殿按歌聲紅顔未老恩先斷<lb/>
斜倚薫籠坐到明<lb/>
　　思婦眉<lb/>
<pb n="KR4h0161_WYG_065-15a"/>
春風搖蕩自東來折盡櫻桃綻盡梅惟餘思婦愁眉結<lb/>
無限春風吹不開<lb/>
　　空閨怨<lb/>
寒月沈沈洞房靜真珠簾外梧桐影秋霜欲下手先知<lb/>
燈底裁縫剪刀冷<lb/>
　　採蓮曲<lb/>
菱葉縈波荷颭風荷花深處小船通逢郎欲語低頭笑<lb/>
碧玉搔頭落水中<lb/>
<pb n="KR4h0161_WYG_065-15b"/>
　　内鄉縣村路作<lb/>
日下風髙野路涼緩驅疲馬闇思鄉渭邨秋物應如此<lb/>
棗赤梨紅稻穂黄<lb/>
　　竹樓宿<lb/>
小書樓下千竿竹深火爐前一盞燈此處與誰相伴宿<lb/>
燒丹道士坐禪僧<lb/>
　　自感<lb/>
宴遊寢食漸無味杯酒管絃徒繞身賓客歡娱僮僕飽<lb/>
<pb n="KR4h0161_WYG_065-16a"/>
始知官職為他人<lb/>
　　醉戲諸妓<lb/>
席上爭飛使君酒歌中多唱舍人詩不知明日休官後<lb/>
逐我東山去是誰<lb/>
　　河陰夜泊憶微之<lb/>
憶君我正泊行舟望我君應上郡樓萬里月明同此夜<lb/>
黄河東面海西頭<lb/>
　　杭州迴舫<lb/>
<pb n="KR4h0161_WYG_065-16b"/>
自别錢塘山水後不多飲酒懶吟詩欲將此意憑回棹<lb/>
與報西湖風月知<lb/>
　　寫新詩寄微之偶題卷後<lb/>
寫了吟看滿巻愁淺紅牋紙小銀鈎未容寄與微之去<lb/>
已被人傳到越州<lb/>
　　種白蓮<lb/>
吴中白藕洛中栽莫戀江南花懶開萬里攜歸爾知否<lb/>
紅蕉朱槿不將來<lb/>
<pb n="KR4h0161_WYG_065-17a"/>
　　宿竇使君莊水亭<lb/>
使君何在在江東池栁初黄杏欲紅有興即來閒便宿<lb/>
不知誰是主人翁<lb/>
　　杏園花下贈劉郎中<lb/>
怪君把酒偏惆悵曽是貞元花下人自别花來多少事<lb/>
東風二十四回春<lb/>
　　酬嚴給事<hi>聞唐昌觀玉蕊花下有遊仙絶句</hi>
嬴女偷乘鳳去時洞中潛歇弄瓊枝不緣啼鳥春饒舌<lb/>
<pb n="KR4h0161_WYG_065-17b"/>
青瑣仙郎可得知<lb/>
　　白蓮池汎舟<lb/>
白藕新花照水開紅窓小舫信風迴誰教一片江南興<lb/>
逐我殷勤萬里來<lb/>
　　晚歸府<lb/>
晚從履道來歸府街路雖長尹不嫌馬上涼於牀上坐<lb/>
綠槐風透紫蕉衫<lb/>
　　春風<lb/>
<pb n="KR4h0161_WYG_065-18a"/>
春風先發苑中梅櫻杏桃梨次第開薺花榆莢深村裏<lb/>
亦道春風為我來<lb/>
　　府酒五絶<hi>選一首</hi>
　　　辨味<lb/>
甘露太甜非正味醴泉雖潔不芳馨杯中此物何人别<lb/>
柔㫖之中有典型<lb/>
　　楊栁枝詞<lb/>
六么水調家家唱白雪梅花處處吹古歌舊曲君休聴<lb/>
<pb n="KR4h0161_WYG_065-18b"/>
聴取新翻楊柳枝<lb/>
陶令門前四五樹亞夫營裏百千條何似東都正二月<lb/>
黄金枝映洛陽橋<lb/>
依依嫋嫋復青青勾引春風無限情白雪花繁空撲地<lb/>
綠絲條弱不勝鶯<lb/>
紅板江橋青酒旗館娃宫暖日斜時可憐雨歇東風定<lb/>
萬樹千條各自垂<lb/>
蘇州楊栁任君誇更有錢塘勝館娃若解多情尋小小<lb/>
<pb n="KR4h0161_WYG_065-19a"/>
緑楊深處是蘇家<lb/>
蘇家小女舊知名楊栁風前别有情剝條盤作銀環樣<lb/>
巻葉吹為玉笛聲<lb/>
葉含濃露如啼眼枝嫋輕風似舞腰小樹不禁攀折苦<lb/>
乞君留取兩三條<lb/>
人言栁葉似愁眉更有愁腸似栁絲栁絲挽斷腸牽斷<lb/>
彼此應無續得期<lb/>
　　浪淘沙詞<lb/>
<pb n="KR4h0161_WYG_065-19b"/>
白浪茫茫與海連平沙浩浩四無邉暮去朝來淘不住<lb/>
遂令東海變桑田<lb/>
青草湖中萬里程黄梅雨裏一人行愁見灘頭夜泊處<lb/>
風翻闇浪打船聲<lb/>
借問江潮與海水何似君情與妾心相恨不如潮有信<lb/>
相思始覺海非深<lb/>
海底飛塵終有日山頭化石豈無時誰道小郎抛小婦<lb/>
船頭一去没迴期<lb/>
<pb n="KR4h0161_WYG_065-20a"/>
　　病中詩十五首<hi>并序選二首</hi>
　　　開成已未嵗余蒲栁之年六十有八冬十月甲<lb/>
　　　寅旦始得風痺之疾體癏<hi>音闗</hi>目眩左足不支葢<lb/>
　　　老病相乗時而至耳余早棲心釋梵浪跡老莊<lb/>
　　　因疾觀身果有所得何則外形骸而内忘憂恚<lb/>
　　　先禪觀而後順醫治旬月以還厥疾少間杜門<lb/>
　　　髙枕澹然安閒吟諷興來亦不能遏因成十五<lb/>
　　　首題為病中詩且貽所知兼用自廣昔劉公幹<lb/>
<pb n="KR4h0161_WYG_065-20b"/>
　　　病漳浦謝康樂卧臨川咸有篇章抒詠其志今<lb/>
　　　引而序之者慮不知我者或加誚焉<lb/>
　　　賣駱馬<lb/>
五年花下醉騎行臨賣迴頭嘶一聲項籍顧騅猶解歎<lb/>
樂天别駱豈無情<lb/>
　　　别栁枝<lb/>
兩枝楊栁小樓中嫋娜多年伴醉翁明日放歸歸去後<lb/>
世間應不要春風<lb/>
<pb n="KR4h0161_WYG_065-21a"/>
　　夜涼<lb/>
露白風清庭户涼老人先著夾衣裳舞腰歌袖抛何處<lb/>
惟對無絃琴一張<lb/>
　　客有說<hi>客即李浙東也所說不能具録其事自注</hi>
近有人從海上迴海山深處見樓臺中有仙龕虚一室<lb/>
多傳此待樂天來<hi>按逸史㑹昌元年李師稷中丞為浙東觀察使有商客遭風飄蕩至一大</hi>
<hi>山盡非人間維舟上岸至一處若大寺觀一道人鬚眉悉白侍衛數人坐大殿上與語曰汝中國人有縁方得</hi>
<hi>一到此蓬萊山也遣左右引遊觀院宇數十皆有名號至一院扃鏁甚嚴因窺之衆花滿庭堂有裀褥焚香階</hi>
<pb n="KR4h0161_WYG_065-21b"/>
<hi>下客問之答曰此是白樂天院樂天未來耳乃潛記之歸旬日至越具白廉使李公盡録以報白公先是白公</hi>
<hi>平生惟脩上生業及覽李公所報乃為詩二首答之其事如此</hi>
　　答客説<lb/>
吾學空門非學仙恐君此説是虚傳海山不是吾歸處<lb/>
歸即應歸兜率天<hi>予晚年結彌勒上生業故云</hi>
　　楊栁枝詞<lb/>
一樹春風萬萬枝嫩於金色軟於絲永豐西角荒園裏<lb/>
盡日無人屬阿誰<hi>雲溪友議曰居易有妓樊素善歌小蠻善舞常為詩曰櫻桃樊素口楊栁</hi>
<pb n="KR4h0161_WYG_065-22a"/>
<hi>小蠻腰年既髙邁而小蠻方豐艶因作楊栁詞以託意焉</hi>
　　詔取永豐栁植禁苑感賦<lb/>
一樹衰殘委泥土雙枝榮耀植天庭定知元象今春後<lb/>
栁宿光中添兩星<hi>宣宗朝國樂唱前詞上問誰作永豐在何處左右具以對遂因東使命取</hi>
<hi>永豐栁兩株植于禁中居易感上知其名且好尚風雅又為詩一章</hi>
　附七老㑹詩<hi>并序</hi>
　　　胡吉劉鄭盧張等六賢皆多年夀余亦次焉於<lb/>
　　　東都敝居履道坊為尚齒之㑹七老相顧既醉<lb/>
<pb n="KR4h0161_WYG_065-22b"/>
　　　且歡靜而思之此㑹希有因各賦七言六韻詩<lb/>
　　　一章以記之或傳諸好事者時㑹昌五年三月<lb/>
　　　二十四日樂天序<lb/>
　　　胡杲<hi>懷州司馬年八十九</hi>
閒居同㑹在三春大抵愚年最出羣霜鬢不嫌杯酒興<lb/>
白頭仍愛玉爐薫徘徊玩栁心猶健老大看花意却勤<lb/>
鑿落滿斟判酩酊香囊髙掛任氤氲搜神得句題紅紙<lb/>
望景長吟對白雲今日交情何不替齊年同事聖明君<lb/>
<pb n="KR4h0161_WYG_065-23a"/>
　　　吉皎<hi>衛尉卿致仕年八十八</hi>
休官罷任已閒居林苑園亭興有餘對酒最宜花藻發<lb/>
邀歡不厭栁條初低腰醉舞垂緋袖擊筯謳歌任褐裾<lb/>
寧用管絃來合雜自親松竹且清虚飛觥酒到須先酌<lb/>
賦詠詩成不住書借問商山賢四皓不知此後更何如<lb/>
　　　劉真<hi>前磁州刺史年八十七</hi>
垂絲今日幸同筵朱紫居身是大年賞景尚知心未退<lb/>
吟詩猶覺力完全閒庭飲酒當三月在席揮毫象七賢<lb/>
<pb n="KR4h0161_WYG_065-23b"/>
山茗煮時秋霧碧玉杯斟處綵霞鮮臨堦花笑如歌妓<lb/>
傍竹泉聲當管絃雖未學窮生死訣人間豈不是神仙<lb/>
　　　鄭據<hi>前龍武軍長史年八十五</hi>
東洛幽閒日暮春邀歡多是白頭賓官班朱紫多相似<lb/>
年紀髙低次第勻聨句每言松竹意停杯多説古今人<lb/>
更無外事來心肺空有清虚入思神醉舞兩迴迎勸酒<lb/>
狂歌一曲㑹閒身今朝何事偏情重同作明時列任人<lb/>
　　　盧眞<hi>前侍御史内供奉官年八十四</hi>
<pb n="KR4h0161_WYG_065-24a"/>
三春已盡洛陽宫天氣初晴景象中千朶嫩桃迎曉日<lb/>
萬株垂栁逐和風非論官位皆相似及至年髙亦共同<lb/>
對酒歌聲猶覺妙玩花詩思豈能窮先時共作三朝貴<lb/>
今日猶逢七老翁但願醁醽常滿酌煙霞萬里㑹應通<lb/>
　　　張渾<hi>前永州刺史年七十七</hi>
幽亭春盡共為歡印綬居身是大官遁跡豈勞登逺岫<lb/>
垂絲何必坐溪磻詩聮六韻猶應易酒飲三杯未覺難<lb/>
每况襟懷同宴㑹共將心事比波瀾風吹野栁懸羅帶<lb/>
<pb n="KR4h0161_WYG_065-24b"/>
日照庭花落綺紈此席不須鋪錦帳斯筵堪作畫圖看<lb/>
　　　白居易<hi>刑部尚書致仕年七十四</hi>
七人五百八十四拖紫紆朱垂白鬚囊裏無金莫嗟歎<lb/>
樽中有酒且歡娱吟成六韻神還壯飲到三杯氣尚麄<lb/>
嵬峩狂歌教婢拍婆娑醉舞遣孫扶天年髙過二疏傳<lb/>
人數多於四皓圖除却三山五天竺人間此㑹且應無<lb/>
<hi>樂天云其年夏又有二老年貌絶倫同歸故鄉亦來斯㑹續命書姓名年齒寫其形貌附于圖右與前七老題</hi>
<hi>為九老圖仍以一絶贈之曰雪作鬚眉雲作衣遼東華表暮雙歸當時一鶴猶希有何况今逢兩令威二老者</hi>
<pb n="KR4h0161_WYG_065-25a"/>
　<hi>洛中遺老李元爽年一百三十六禪僧如滿年九十五又云時秘書狄兼謨河南尹盧貞以年未及七十雖與</hi>
　<hi>㑹而不及列</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_065-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録卷六十五<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_066-1a"/>
　欽定四庫全書<lb/>
御定全唐詩録卷六十六<lb/>
　　元稹<lb/>
　　　稹字微之河南人幼孤母鄭賢而文親授書傳九<lb/>
　　　嵗工屬文十五擢明經判入等補校書郎元和元<lb/>
　　　年舉制科對䇿第一拜左拾遺當路者惡之出為<lb/>
　　　河南尉以母喪解服除拜監察御史按獄東川因<lb/>
　　　劾奏節度使嚴礪七刺史皆奪俸礪黨怒俄分司<lb/>
<pb n="KR4h0161_WYG_066-1b"/>
　　　東都復論奏韓臯等十餘事㑹河南尹房式坐罪<lb/>
　　　稹舉劾按故事追攝移書停務詔薄式罪召稹還<lb/>
　　　次敷水驛中人仇士良夜至稹不讓中人怒擊稹<lb/>
　　　敗面宰相以稹年少輕樹威失憲臣體貶江陵士<lb/>
　　　曹參軍而李絳崔羣白居易皆論其枉久乃徙通<lb/>
　　　州司馬改虢州長史元和末召拜膳部員外郎稹<lb/>
　　　尤長於詩與居易名相埓天下傳諷號元和體往<lb/>
　　　往播樂府穆宗在東宫妃嬪近習皆誦之宫中呼<lb/>
<pb n="KR4h0161_WYG_066-2a"/>
　　元才子稹之謫江陵善監軍崔潭浚長慶初潭浚<lb/>
　　方親幸以稹歌辭數十百篇奏御帝大悦問稹今<lb/>
　　安在曰為南宫散郎即擢祠部郎中知制誥俄遷<lb/>
　　中書舍人翰林承㫖學士裴度劾稹傾亂國政因<lb/>
　　出為工部侍郎然眷倚不衰未幾進同中書門下<lb/>
　　平章事朝野雜然輕笑李逢吉搆之罷宰相出為<lb/>
　　同州刺史再朞徙浙東觀察使太和三年召為尚<lb/>
　　書左丞俄拜武昌節度使卒贈尚書右僕射所論<lb/>
<pb n="KR4h0161_WYG_066-2b"/>
　　著甚多行於世在越時辟竇鞏鞏天下工為詩與<lb/>
　　之酬和故鏡湖秦望之竒益傳時號蘭亭絶唱<lb/>
　　全唐詩話云稹聞西蜀薛濤有辭辯及為監察使<lb/>
　　蜀以御史推鞫難得見焉嚴司空潜知其意每遣<lb/>
　　薛往洎登翰林以詩寄曰錦江滑膩蛾眉秀幻出<lb/>
　　文君與薛濤言語巧偷鸚鵡舌文章分得鳳凰毛<lb/>
　　紛紛詞客多停筆箇箇公侯欲夢刀别後相思隔<lb/>
　　煙水菖蒲花發五雲髙後亷問浙東乃有劉採春<lb/>
<pb n="KR4h0161_WYG_066-3a"/>
　　自淮甸而來容華莫比元贈詩曰新妝巧樣畫雙<lb/>
　　蛾慢裹常州透額羅正面偷勻光滑笏緩行輕踏<lb/>
　　皺紋波言辭雅措風流足舉止低徊秀媚多更有<lb/>
　　惱人腸斷處選詞能唱望夫歌即羅嗊之曲也元<lb/>
　　在浙河七年因醉題東武亭其詩曰役役行人事<lb/>
　　紛紛碎簿書功夫兩衙盡留滯七年餘病痛梅天<lb/>
　　發親情海㟁疎因循未歸得不是戀鱸魚盧侍郎<lb/>
　　簡永戲曰丞相雖不為鱸魚為好鏡湖春色耳謂<lb/>
<pb n="KR4h0161_WYG_066-3b"/>
　　採春也<lb/>
　　本事詩云元相公稹為御史鞫獄梓潼時白尚書<lb/>
　　在京與名輩遊慈恩小酌花下為詩寄元曰花時<lb/>
　　同醉破春愁醉折花枝當酒籌忽憶故人天際去<lb/>
　　計程今日到梁州時元果及褒城亦寄夢遊詩曰<lb/>
　　夢君兄弟曲江頭也向慈恩院裏遊驛吏喚人排<lb/>
　　馬去忽驚身在古梁州千里神交合若符契自有<lb/>
　　感夢記備記其事<lb/>
<pb n="KR4h0161_WYG_066-4a"/>
　古體詩<lb/>
　　兔絲<lb/>
人生莫依倚依倚事不成君看兔絲蔓依倚榛與荆荆<lb/>
榛易䝉宻百鳥撩亂鳴下有狐兔穴奔走亦縱横樵童<lb/>
斫將去柔蔓與之并翳薈生可恥束縛死無名桂樹月<lb/>
中出珊瑚石上生俊鶻度海食應龍升天行靈物本特<lb/>
達不復相纒縈纒縈竟何有荆棘與飛莖<lb/>
　　雉媒<lb/>
<pb n="KR4h0161_WYG_066-4b"/>
雙雉在野時可憐同嗜欲毛衣前後成一種文章足一<lb/>
雉獨先飛衝開芳草緑網羅幽草中暗被潜羈束剪刀<lb/>
摧六翮絲線縫雙目啖養能㡬時依然已馴熟都無舊<lb/>
性靈返與他心腹置在芳草中翻令誘同族前時相失<lb/>
者思君意彌篤朝朝舊處飛往往巢邉哭今朝樹上啼<lb/>
哀音斷還續逺見爾文章知君草中伏和鳴忽相召鼓<lb/>
翅遙相矚畏我未肻來又啄翳前粟斂翮逺投君飛馳<lb/>
勢奔蹙罥挂在君前向君聲促促信君決無疑不道君<lb/>
<pb n="KR4h0161_WYG_066-5a"/>
相覆自恨飛太髙疎羅偶然觸看看架上鷹擬食無罪<lb/>
肉君意定何如依舊雕籠宿<lb/>
　　種竹<hi>并序</hi>
　　　昔樂天贈予詩云無波古井水有節秋竹竿予<lb/>
　　　秋來種竹㕔下因而有懐聊書十韻<lb/>
昔公憐有直比之秋竹竿秋來苦相憶種竹㕔前看失<lb/>
地顔色改傷根枝葉殘清風猶淅淅高節空團團鳴蟬<lb/>
聒暮景跳蛙集幽欄塵土復晝夜梢雲良獨難丹丘信<lb/>
<pb n="KR4h0161_WYG_066-5b"/>
云逺安得臨仙壇瘴江冬草緑何人驚嵗寒可憐亭亭<lb/>
幹一一青琅玕孤鳳竟不至坐傷時節闌<lb/>
　　說劔<lb/>
吾友有寶劒宻之如宻友我實膠漆交中堂共杯酒酒<lb/>
酣肝膽露恨不眼前剖高唱荆卿歌亂擊相如缶更擊<lb/>
復更唱更舞亦更夀白虹坐上飛青虵匣中吼我聞音<lb/>
響異疑是干將鬭為君再拜言神物可見不君言我所<lb/>
重我自為君取迎篋已焚香近鞘先澤手徐抽寸寸刃<lb/>
<pb n="KR4h0161_WYG_066-6a"/>
漸屈彎彎肘殺殺霜在鋒團團月臨紐逡巡潜虬躍鬱<lb/>
律驚左右霆電滿室光蛟龍逐奮走何人為鑄之干將<lb/>
别來久鑄時近山破蔵在松桂朽幽質獄中埋神人水<lb/>
心守本是泥稽淬果非雷煥有我欲評劒功願君良聴<lb/>
受劒可剸犀兕劍可切瓊玖劒決天外雲劍衝日中斗<lb/>
劔隳妖蛇腹劒拂佞臣首太古初斷鼇武王親擊紂燕<lb/>
丹巻地圖陳平綰花綬曽披桂樹枝寒光射林藪曽經<lb/>
鑄農器利用剪稂莠神物終變化復為龍牝牡晉末武<lb/>
<pb n="KR4h0161_WYG_066-6b"/>
庫燒脫然排户牖為欲掃羣兇散作彌天帚自兹失所<lb/>
往豪英共為詬今復誰人鑄挺然千載後既非古風胡<lb/>
無乃近鵶九自我與君遊平生益自負况驚寶劒出重<lb/>
以雄心扣此劒何太竒此心何太厚勸君慎所寶所用<lb/>
無或茍潜將避魑魅勿但驚妾婦留斬泓下蛟莫試街<lb/>
中狗古今困泥滓我亦坌塵垢俗耳驚大言逢人少開<lb/>
口<lb/>
　　遣興<lb/>
<pb n="KR4h0161_WYG_066-7a"/>
始見梨花房坐對梨花白行看梨葉青已復梨葉赤嚴<lb/>
霜九月半危蔕幾時客况有髙髙原秋風四來迫<lb/>
莫厭夏日長莫愁冬日短欲識短復長君看寒又暖城<lb/>
中百萬家寃哀雜絲管草沒奉誠園軒車昔曽滿<lb/>
孤竹迸荒園誤與蓬麻列久擁蕭蕭風空長高高節嚴<lb/>
霜蕩羣穢蓬斷麻亦折獨立轉亭亭心期鳳凰别<lb/>
　　酬樂天<lb/>
放鶴在深水置魚在高枝升沈或異勢同謂非所宜君<lb/>
<pb n="KR4h0161_WYG_066-7b"/>
為邑中吏皎皎鸞鳳姿顧我何為者翻侍白玉墀昔作<lb/>
芸香侣三載不暫離逮兹忽相失旦夕夢魂思崔巍驪<lb/>
山頂宫樹遙參差祇得兩相望不得長相隨多君嵗寒<lb/>
意裁作秋興詩上有風塵苦下言時節移官家事拘束<lb/>
安得攜手期願為雲與雨㑹合天之垂<lb/>
　　臺中鞫獄憶開元觀舊事呈損之兼贈周兄四十<lb/>
　　　韻<lb/>
憶在開元觀食柏練玉顔疎慵日高卧自謂輕人寰李<lb/>
<pb n="KR4h0161_WYG_066-8a"/>
生隔牆住隔牆如隔山怪我久不識先來問驕頑十過<lb/>
乃一往遂成相往還以我文章卷文章甚斒斕因言辛<lb/>
庾輩亦願效羸孱既迴數子顧展轉相連攀驅令選科<lb/>
目若在闠與闤學隨塵土墜漫數公卿闗唯恐壊情性<lb/>
安能懼謗訕還招辛庾李靜處杯巡環進取果由命不<lb/>
由趨險艱穿楊二三子弓矢次第彎推我亦上道再聯<lb/>
朝士班二月除御史三月使巴蠻蠻民詀諵訴齧指明<lb/>
痛癏憐蠻不解語為發昏帥姦歸來五六月旱色天地<lb/>
<pb n="KR4h0161_WYG_066-8b"/>
殷分司别兄弟各各淚澘澘哀哉劇部職唯數贓罪鍰<lb/>
死欵依稀取鬭辭方便刪道心常自愧柔髮難久黫折<lb/>
支望車乘支痛誰置患竒哉乳臭兒緋紫䙀被間漸大<lb/>
官漸貴漸富心漸慳閙装轡頭<graphic n="KR2823" url="https://raw.githubusercontent.com/kanripo/KR-Gaiji/master/images/KR2823.png" mimeType="image/png"/>靜拭腰帶斑鷂子繡<lb/>
線<graphic n="KR2901" url="https://raw.githubusercontent.com/kanripo/KR-Gaiji/master/images/KR2901.png" mimeType="image/png"/>㺃兒金油鐶香湯洗驄馬翠篾籠白鷴月請公主<lb/>
封冰受天子頒開筵試歌舞别宅寵妖嫻坐卧摩綿褥<lb/>
捧擁綟絲鬟旦夕不相離比翼若飛鸞而我亦何苦三<lb/>
十身已鰥愁吟心骨顫寒臥支體<graphic n="KR0857" url="https://raw.githubusercontent.com/kanripo/KR-Gaiji/master/images/KR0857.png" mimeType="image/png"/>居處雖幽静尤悔<lb/>
<pb n="KR4h0161_WYG_066-9a"/>
少愉㦨不如周道士鶴嶺臨鐘灣繞院松瑟瑟通畦水<lb/>
潺潺陽坡自尋蕨村沼看漚管窮通兩未遂營營真老<lb/>
閒<lb/>
　　元和五年予官不了罰俸西歸<hi>時公分司東都劾河南尹房式詔薄</hi>
　　　<hi>式罪召公還京</hi>三月六日至陜府與吳十一兄端公崔二<lb/>
　　　十二院長思愴曩游因投五十韻<lb/>
小年閒愛春認得春風意未有花草時先醲曉窓睡霞<lb/>
朝澹雲色霽景牽詩思漸到栁枝頭川光始眀媚長安<lb/>
<pb n="KR4h0161_WYG_066-9b"/>
車馬客傾心奉權貴晝夜塵土中那言早春至此時我<lb/>
獨遊我遊有倫次閒行曲江岸便宿慈恩寺扣林引寒<lb/>
龜疏叢出幽翠凌晨過杏園曉露凝芳氣初陽好明浄<lb/>
嫩樹憐低庳排房似綴珠欲啼紅臉淚新鶯語嬌小淺<lb/>
水光流利冷飲空腹杯因成日髙醉酒醒聞飯鐘隨僧<lb/>
受遺施餐罷還復遊過從上文記行逢二月半始足遊<lb/>
春騎是時春已老我遊亦云既藤開九華觀草結三條<lb/>
隧新筍踴犀株落梅翻蝶翅名倡繡轂車公子青絲轡<lb/>
<pb n="KR4h0161_WYG_066-10a"/>
朝士遇旬休豪家得春賜提攜好音樂剪鏟空田地同<lb/>
占杏花園喧闐各叢萃顧予煩寢興復往散憔悴倦僕<lb/>
色饑羸蹇驢行跛痺春衫未成就冬服漸塵膩傾盖吟<lb/>
短章書空憶難字遙聞公主笑近被王孫戲邀我上華<lb/>
筵横頭坐賓位那知我年少深解酒中事能唱犯聲歌<lb/>
偏精變籌義含詞待殘拍促舞遞繁吹叫噪擲骰盆生<lb/>
獰攝觥使逡巡光景晏散亂東西異古觀閉閒門依然<lb/>
復幽閟無端矯情性漫學求科試薄藝何足云虚名偶<lb/>
<pb n="KR4h0161_WYG_066-10b"/>
頻遂拾遺天子前宻奏升平議召見不須臾憸庸已猜<lb/>
忌朝陪香案班暮作風塵尉<hi>元和元年為左拾遺尋出為河南尉</hi>去嵗又<lb/>
登朝<hi>元和四年母喪服闋拜御史</hi>登為柏臺吏臺官相束縛不許放<lb/>
情志寓直勞送迎上堂煩避諱分司在東洛所職尤不<lb/>
易罰俸得西歸心知受朝庇常山攻小冦淮右擇良帥<lb/>
國難身不行勞生欲何為吾兄諳性靈崔子同臭味投<lb/>
此挂冠詞一生還自恣<lb/>
　　寄吴士矩端公五十韻<lb/>
<pb n="KR4h0161_WYG_066-11a"/>
昔在鳳翔日十嵗即相識未有好文章逢人賞顔色可<lb/>
憐何郎面二十纔冠飾短髮予近梳羅衫紫蟬翼伯舅<lb/>
各驕縱仁兄未摧抑事業若盃盤詩書甚徽纆西州戎<lb/>
馬地賢豪事雄特百萬時可贏十千良易借寒食桐陰<lb/>
下春風栁林側藉草送逺遊列筵酬博塞萎㽔雲幕翠<lb/>
燦爛紅茵赩鱠縷輕似絲香醅膩如醷將軍頻下城佳<lb/>
人盡傾國媚語嬌不聞纖腰軟無力歌辭妙宛轉舞態<lb/>
能剜刻箏絃玉指調粉汗紅綃拭予時最年少専務酒<lb/>
<pb n="KR4h0161_WYG_066-11b"/>
中職未能媿生獰偏矜任狂直曲庇桃根盞横講捎雲<lb/>
式亂布鬭分朋惟新間讒慝恥作最先吐羞言未朝食<lb/>
醉眼漸紛紛酒聲頻䬵䬵扣節參差亂飛觥往來織強<lb/>
起相維持飜成兩匍匐邉霜颯然降戰馬鳴不息但喜<lb/>
秋光麗誰憂塞雲黒常隨獵騎走多在豪家匿夜飲天<lb/>
既眀朝歌日還昃荒狂嵗云乆名利心潜逼時輩多得<lb/>
途親朋屢相勅閒因適農野忽復愛稼穡平生中聖人<lb/>
翻然腐腸賊亦從酒仙去便被書魔惑脱跡壯士塲甘<lb/>
<pb n="KR4h0161_WYG_066-12a"/>
心豎儒域矜持翠筠管敲斷黄金勒屢益蘭膏燈猶研<lb/>
兔枝墨﨑嶇來掉蕩矯枉事沈黙隱笑甚艱難斂容還<lb/>
屴崱與君始分散勉我勞脩飾岐路各營營别離長惻<lb/>
惻行看二十載萬事紛何極相值或須臾安能洞胷臆<lb/>
昨來陜郟㑹悲歡兩難克問我新相知但報長相憶豈<lb/>
無新知者不及小相得亦有生嵗遊同年不同徳為别<lb/>
詎幾時伊子墜溝洫大江鼓風浪逺道參荆棘往事返<lb/>
無期前途浩難測一旦得自由相求北山北<lb/>
<pb n="KR4h0161_WYG_066-12b"/>
　　三月二十四日宿曽峰館夜對桐花寄樂天<lb/>
微月照桐花月微花漠漠怨澹不勝情低徊拂簾幕葉<lb/>
新陰影細露重枝條弱夜乆春恨多風清暗香薄是夕<lb/>
逺思君思君瘦如削但感事暌違非言官好惡奏書金<lb/>
鑾殿步屣青龍閣我在山館中滿地桐花落<lb/>
　　酬樂天書懐見寄<hi>本題云初與微之别後忽夢見之及寤而微之書至兼覽桐花</hi>
　　　<hi>之什悵然書懐次用本韻</hi>
新昌北門外與君從此分街衢走車馬塵土不見君君<lb/>
<pb n="KR4h0161_WYG_066-13a"/>
為分手歸我行行不息我行秦嶺南君直樞星北秦嶺<lb/>
高崔巍商山好顔色月照山館花裁詩寄相憶天明作<lb/>
詩罷草草從所如憑人寄將去三月無報書荆州白日<lb/>
晩城上鼓鼕鼕行逢賀州牧致書三四封封題樂天字<lb/>
未拆已霑裳拆書八九讀淚落千萬行中有酬我詩句<lb/>
句截我腸仍云得詩夜夢我魂悽涼終言作書處上直<lb/>
金鑾東詩書費一夕萬恨緘其中中宵宫中出復見宫<lb/>
月斜書罷月亦落曉燈垂暗花想君書罷時南望勞所<lb/>
<pb n="KR4h0161_WYG_066-13b"/>
思况我江上立吟君懐我詩懐我浩無極江水秋正深<lb/>
清見萬丈底照我平生心感君求友什因報壯士吟持<lb/>
謝衆人口銷盡猶是金<lb/>
　　張舊蚊幬<lb/>
踰年間生死千里曠南北家居無見期况乃異鄉國破<lb/>
盡裁縫衣忘收遺翰墨獨有纈紗幬憑人逺攜得施張<lb/>
合歡榻展巻雙鴛翼已矣長空虚依然舊顔色徘徊將<lb/>
就寢徙倚情何極昔透香田田今無魂惻惻隙穿斜月<lb/>
<pb n="KR4h0161_WYG_066-14a"/>
照燈背空牀黒達理强開懐夢啼還過臆平生貧寡歡<lb/>
天枉勞苦憶我亦詎幾時胡為自摧逼燭蛾焰中舞繭<lb/>
蠶叢上織燋爛各自求他人顧何力多離因茍合惡影<lb/>
當務息往事勿復言將來幸前識<lb/>
　　夢遊春<lb/>
昔嵗夢遊春夢遊何所遇夢入深洞中果遂平生趣清<lb/>
泠淺漫流畫舫蘭篙渡過盡萬株桃盤旋竹林路長廊<lb/>
抱小樓門牖相迴互樓下雜花叢叢邉遶鴛鷺池光漾<lb/>
<pb n="KR4h0161_WYG_066-14b"/>
霞影曉日初明煦未敢上堦行頻移曲池步烏龍不作<lb/>
聲碧玉曽相慕漸到簾幙間徘徊意猶懼閒窺東西閣<lb/>
竒玩參差布隔子碧油糊駝鉤紫金鍍逡巡日漸高影<lb/>
響人將寤鸚鵡饑亂鳴嬌獟睡猶怒簾開侍兒起見我<lb/>
遙相諭鋪設繡紅茵施張鈿妝具潜褰翡翠帷瞥見珊<lb/>
瑚樹不辨花貌人空驚香若霧身迴夜合偏態斂晨霞<lb/>
聚睡臉桃破風汗妝蓮委露叢梳百葉髻<hi>時勢頭</hi>金蹙重<lb/>
臺屨<hi>踏殿樣</hi>紕輭鈿頭裙<hi>瑟瑟/色</hi>玲瓏合歡袴<hi>夾纈名</hi>鮮妍脂<lb/>
<pb n="KR4h0161_WYG_066-15a"/>
粉薄闇澹衣裳故最似紅牡丹雨來春欲暮夢魂良易<lb/>
驚靈境難乆寓夜夜望天河無由重沿泝結念心所期<lb/>
返如禪頓悟覺來八九年不向花迴顧雜合兩京春喧<lb/>
闐衆禽䕶我到看花時但作懷仙句浮生轉經厯道性<lb/>
尤堅固近作夢仙詩亦知勞肺腑一夢何足云良時自<lb/>
婚娶當年二紀初嘉節三星度朝舜玉珮迎高松女蘿<lb/>
附韋門正全盛出入多歡裕甲第漲清池鳴騶引朱輅<lb/>
廣榭舞萎㽔長筵賓雜厝青春詎幾日華實潜幽蠧秋<lb/>
<pb n="KR4h0161_WYG_066-15b"/>
月照潘郎空山懐謝傅紅樓嗟壊壁金谷迷荒戍石壓<lb/>
破䦨干門摧舊梐枑雖云覺夢殊同是終難駐悰緒竟<lb/>
何如棼絲不成絇卓女白頭吟阿嬌金屋賦重壁盛姬<lb/>
臺青冢明妃墓盡委窮塵骨皆隨流波注幸有古如今<lb/>
何勞縑比素况余當盛時蚤嵗諧時務詔冊冠賢良諫<lb/>
垣陳好惡三十再登朝一登還一仆寵榮非不早邅迴<lb/>
亦云屢直氣在膏肓氛氲日沈痼不言意不快快意多<lb/>
言忤忤誠人所賊性亦天之付乍可沈為香不能浮作<lb/>
<pb n="KR4h0161_WYG_066-16a"/>
瓠誠為堅所守未為明所措事事身已經營營計何誤<lb/>
美玉琢文珪良金填武庫徒謂自堅貞安知受礲鑄長<lb/>
絲羈野馬宻網羅陰兔物外各迢迢誰能逺相錮時來<lb/>
既若飛禍速當如騖曩意自未精此行何所訴努力去<lb/>
江陵笑言誰與晤江花縦可憐奈非心所慕石竹逞姦<lb/>
黠蔓菁誇畝數一種薄地生淺深何足妒荷葉水上生<lb/>
團團水中住瀉水置葉中君看不相汚<lb/>
　　和劉猛古題樂府<lb/>
<pb n="KR4h0161_WYG_066-16b"/>
　　　冬白紵<lb/>
吴宫夜長宫漏欵簾幕四垂燈焰暖西施自舞王自管<lb/>
雪紵翻翻鶴翎散<hi>上聲</hi>促節牽繁舞腰嬾舞腰嬾王罷飲<lb/>
盖覆西施鳳花錦身作匡牀臂為枕朝佩樅玉王晏寢<lb/>
寢醒閽報門無事子胥死後言為諱近王之臣諭王意<lb/>
共笑越王窮惴惴夜夜抱冰寒不睡<lb/>
　　連昌宫詞<lb/>
連昌宫中滿宫竹嵗久無人森似束又有墻頭千葉桃<lb/>
<pb n="KR4h0161_WYG_066-17a"/>
風動落花紅蔌蔌宫邉老人為予泣小年進食曽因入<lb/>
上皇正在望仙樓太真同凭欄干立樓上樓前盡珠翠<lb/>
炫轉熒煌照天地歸來如夢復如癡何暇備言宫裏事<lb/>
初過寒食一百六店舍無煙宫樹綠夜半月高絃索鳴<lb/>
賀老琵琶定塲屋力士傳呼覔念奴念奴潜伴諸郎宿<lb/>
須臾覔得又連催特勅街中許然燭春嬌滿眼睡紅綃<lb/>
掠削雲鬟旋装束飛上九天歌一聲二十五郎吹管逐<lb/>
逡巡大遍涼州徹色色龜兹轟録續李謩擪笛傍宫牆<lb/>
<pb n="KR4h0161_WYG_066-17b"/>
偷得新翻數般曲<hi>自注念奴天寶中名倡善歌每嵗樓下酺宴累日之後萬衆喧隘嚴安之</hi>
<hi>韋黄裳輩闢易不能禁衆樂為之罷奏明皇遣髙力士大呼于樓上曰欲遣念奴唱歌邠二十五郎吹小管篴</hi>
<hi>看人能聴否未嘗不悄然奉詔其為當時所重也如此然而明皇不欲奪俠遊之盛未嘗置在宫禁或嵗幸湯</hi>
<hi>泉時巡東洛有司潜遣從行而已又明皇常于上陽宫夜後按新翻一曲屬明夕正月十五日潜遊燈下忽聞</hi>
<hi>酒樓上有笛奏前夕新曲大駭之明日宻遣捕捉笛者詰驗之自云其夕竊于天津橋翫月聞宫中度曲遂于</hi>
<hi>橋柱上插譜記之臣即長安少年善笛者李謩也明皇異而遣之</hi>平明大駕發行宫萬<lb/>
人鼓舞塗路中百官隊仗避岐薛楊氏諸姨車鬭風明<lb/>
年十月東都破御路猶存禄山過驅令供頓不敢藏萬<lb/>
<pb n="KR4h0161_WYG_066-18a"/>
姓無聲淚潜墮兩京定後六七年却尋家舍行宫前<lb/>
莊園燒盡有枯井行宫門閉樹宛然爾後相傳六皇<lb/>
帝不到離宫門久閉往來少年説長安𤣥武樓成華<lb/>
萼廢去年勅使因斫竹偶值門開暫相逐荆榛櫛比<lb/>
塞池塘狐兔驕癡縁樹木舞榭欹傾基尚存文窓窈<lb/>
窕紗猶緑塵埋粉壁舊花鈿烏啄風箏碎珠玉上皇<lb/>
偏愛臨砌花依然御榻臨堦斜蛇出燕巢盤鬭栱菌<lb/>
生香案正當衙寢殿相連端正樓太真梳洗樓上頭<lb/>
<pb n="KR4h0161_WYG_066-18b"/>
晨光未出簾影黒至今反掛珊瑚鈎指示傍人因慟哭<lb/>
却出宫門淚相續自從此後還閉門夜夜狐狸上門屋<lb/>
我聞此語心骨悲太平誰致亂者誰翁言野父何分别<lb/>
耳聞眼見為君説姚崇宋璟作相公勸諫上皇言語切<lb/>
變理陰陽禾黍豐調和中外無兵戎長官清平太守好<lb/>
揀選皆言由至公開元之末姚宋死朝廷漸漸由妃子<lb/>
祿山宫中養作兒虢國門前閙如市弄權宰相不記名<lb/>
依稀憶得楊與李廟謨顛倒四海搖五十年來作瘡痏<lb/>
<pb n="KR4h0161_WYG_066-19a"/>
<hi>羽委切</hi>今皇神聖丞相眀詔書纔下吴蜀平官軍又取淮<lb/>
西賊此賊亦除天下寧年年耕種宫前道今年不遣子<lb/>
孫耕老翁此意深望幸努力廟謨休用兵<hi>唐書云初稹謫江陵與監</hi>
<hi>軍崔潭浚善長慶初潭浚歸朝出連昌宫詞等篇奏御穆宗大恱即日拜祠部郎中知制誥遷翰林學士  曽</hi>
<hi>南豐云津陽門詩長恨歌連昌宫詞俱載開元間事微之之詞不獨富麗至長官清平太守好揀選皆言由至</hi>
<hi>公委任責成治之所興也祿山宫中養作兒虢國門前閙如市險詖私謁無所不至安得不亂耶稹之叙事逺</hi>
<hi>過二子</hi>
　　望雲騅馬歌<hi>并序</hi>
<pb n="KR4h0161_WYG_066-19b"/>
　　　徳宗皇帝以八馬幸蜀七馬道斃唯望雲騅來<lb/>
　　　往不頓貞元中老死天廏臣稹作歌以記之<lb/>
憶昔先皇幸蜀時八馬入谷七馬疲肉綻筋攣四蹄脫<lb/>
七馬死盡無馬騎天子䝉塵天雨泣巉嵒道路淋漓濕<lb/>
崢嶸白草𦕈難期㢱洞黄泉安可入<hi>白草㢱洞並雒谷中地名古諺云說</hi>
<hi>洞入黄泉</hi>朱泚圍兵抽未盡懐光冦騎追行及嬪娥相顧倚<lb/>
樹啼鵷鷺無聲仰天立圉人初進望雲騅形色顦顇衆<lb/>
馬欺上前噴吼如有意耳尖卓立節踠竒君王試遣迴<lb/>
<pb n="KR4h0161_WYG_066-20a"/>
胸臆撮骨鋸牙駢兩肋蹄懸四跼腦顆方胯聳三山尾<lb/>
株直圉人畏誚仍相惑此馬無良空有力頻頻嚙掣轡<lb/>
難施往往跳趫鞍不得色沮聲悲仰天訴天不遣言君<lb/>
未識亞身受取白玉羈開口銜將紫金勒君王自此方<lb/>
敢騎似遇良臣久悽惻龍騰魚鼈啅然驚驥朌驢騾少<lb/>
顔色七聖心迷運方厄五丁力盡路猶窄槖它山上斧<lb/>
刃堆望秦嶺下錐頭石五六百里真符縣八十四盤青<lb/>
山驛掣開流電有輝光突過浮雲無朕跡地平險盡施<lb/>
<pb n="KR4h0161_WYG_066-20b"/>
黄屋九九屬車十二纛齊映前導引騅頭<hi>帝自奉天奔梁道險澀映</hi>
<hi>嘗為帝御㑹馬駭突帝命舍轡映曰馬奔踶不過傷臣舍之或驚清蹕</hi>嚴震迎號抱騅足<lb/>
<hi>時震為山南西道節度使聞帝徙蹕馳表奉迎</hi>路傍垂白天寶民望騅禮拜見<lb/>
騅哭皆言明皇當時無此馬不免騎騾來幸蜀雄雄猛<lb/>
將李令公收城殺賊豺狼空天旋地轉日再中天子却<lb/>
坐明光宫朝廷無事忘征戰校獵朝迴暮毬晏御馬齊<lb/>
登擬用槽<hi>廏中號乗輿之馬日擬用槽</hi>君王自試宣徽殿圉人還進<lb/>
望雲騅性强步濶無方便分騣擺杖頭太髙擘肘迴頭<lb/>
<pb n="KR4h0161_WYG_066-21a"/>
項難轉人人共惡難迴跋潛遣飛龍減芻秣銀鞍繡韂<lb/>
不復施空盡天年御槽活當時鄒諺已有言莫倚功高<lb/>
浪開濶登山縱似望雲騅平地須饒紅叱撥長安三月<lb/>
花垂草果下翩翩紫騮好千官煖熱李令閒<hi>平朱泚之後天子既</hi>
<hi>厭兵患将臣生事而張延賞當國復與晟有隙勸帝奪其兵柄</hi>百馬生獰望雲老望雲<lb/>
騅爾之種類世世竒當時項王乗爾祖分配英豪稱霸<lb/>
主爾身今日逢聖人從幸巴渝歸入秦功成事遂身退<lb/>
天之道何必隨羣逐隊到死蹋紅塵望雲騅用與不用<lb/>
<pb n="KR4h0161_WYG_066-21b"/>
各有時爾勿悲<hi>臣按此詩為李令公晟而作用意深長與連昌詞並美</hi>
　　琵琶歌<hi>寄管兒兼誨鐵山</hi>
琵琶宫調八十一旋宫三調彈不出眀皇偏許賀懐智<lb/>
段師此藝還相匹自後流傳指撥衰崑崙善才徒爾為<lb/>
澒聲少得似雷吼纒<hi>去聲</hi>絃不敢彈羊皮人間竒事㑹相<lb/>
續但有卞和無有玉段師弟子數十人李家管兒稱上<lb/>
足管兒不作供奉兒抛在東都雙鬢絲逢人便請送盃<lb/>
盞著盡功夫人不知李家兄弟皆愛酒我是酒徒為宻<lb/>
<pb n="KR4h0161_WYG_066-22a"/>
友著作曽邀連夜宿中碾春溪華新緑平明船載管兒<lb/>
行盡日聽彈無限曲曲名無限知者鮮霓裳羽衣偏宛<lb/>
轉涼州大遍冣豪嘈六公散序多籠撚我聞此曲深賞<lb/>
竒賞著竒處驚管兒管兒為我雙淚垂自彈此曲長自<lb/>
悲淚垂捍撥朱絃濕氷泉嗚咽流鸎澀因兹彈作雨霖<lb/>
鈴風雨蕭條鬼神泣一彈既罷又一彈珠幢衣靜風珊<lb/>
珊低徊慢弄關山思坐對燕然秋月寒月寒一聲深殿<lb/>
磬驟彈曲破音繁併百萬金鈴旋玉盤醉客滿船皆暫<lb/>
<pb n="KR4h0161_WYG_066-22b"/>
醒自兹聴後六七年管兒在洛我朝天遊想慈恩杏園<lb/>
裏夢寐仁風花樹前去年御史留東臺公私蹙促顔不<lb/>
開今春制獄正撩亂晝夜推囚心似灰暫輟歸時尋著<lb/>
作著作南園花折萼臙脂耀眼桃正紅雪片滿溪梅巳<lb/>
落是夕青春值三五花枝向月雲含吐著作施罇命管<lb/>
兒管兒久别今方覩管兒還為彈六公六么依舊聲迢<lb/>
迢猿鳴雪岫來三峽鶴唳晴空聞九霄逡巡彈得六么<lb/>
徹霜刀破竹無殘節幽闗鵶軋胡雁悲斷弦<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>騞層氷<lb/>
<pb n="KR4h0161_WYG_066-23a"/>
　裂我為含凄歎竒絶許作長歌始終説藝竒思寡塵事<lb/>
　多許來寒暑又經過如今左降在閒處始為管兒歌此<lb/>
　歌歌此歌寄管兒管兒管兒憂爾衰爾衰之後繼者誰<lb/>
　繼之無乃在鐵山鐵山已近曹穆間性靈甚巧功猶淺<lb/>
　急處未得臻幽閒努力鐵山勤學取莫遣後來無所祖<lb/>
　　　古決絶詞<lb/>
　乍可為天上牽牛織女星不願為庭前紅槿枝七月七<lb/>
　日一相見相見故心終不移那能朝開暮飛去一任東<lb/>
<pb n="KR4h0161_WYG_066-23b"/>
　西南北吹分不兩相守恨不兩相思對面且如此背面<lb/>
　當可知春風撩亂伯勞語况是此時抛去時握手苦相<lb/>
　問竟不言後期君情既決絶妾意已參差借如死生别<lb/>
　安得長苦悲<lb/>
　<lb/>
　<lb/>
　<lb/>
御定全唐詩録卷六十六<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_067-1a"/>
　欽定四庫全書<lb/>
御定全唐詩録巻六十七<lb/>
　　元稹<hi>二</hi>
　　近體詩<lb/>
　　　晩秋<lb/>
　竹露滴寒聲離人曉思驚酒醒秋簟冷風急夏衣輕寢<lb/>
　倦解幽夢慮閒添逺情誰憐獨欹枕斜月透窓眀<lb/>
　　　縁路<lb/>
<pb n="KR4h0161_WYG_067-1b"/>
　總是玲瓏竹兼藏淺漫溪沙平深見底石亂不成泥煙<lb/>
　火遙村落桑麻隔稻畦此中如有問甘被到頭迷<lb/>
　　　景申秋<lb/>
　蚊幌雨來卷燭蛾燈上稀啼兒冷秋簟思婦問寒衣簾<lb/>
　斷螢火入窓明蝙蝠飛良辰日夜去漸與壯心違<lb/>
　瓶㵼高簷雨窓來激箭風病憎燈火暗寒覺薄幃空婢<lb/>
　報樵蘇竭妻愁院落通老夫慵計數教想蔡城東<lb/>
　經雨籬落壊入秋田地荒竹垂哀折節蓮敗惜空房小<lb/>
<pb n="KR4h0161_WYG_067-2a"/>
片慈菇白低叢柚子黄眼前撩亂輩無不是同鄉<lb/>
雨栁枝枝弱風花片片斜蜻蜓憐曉露蛺蝶戀秋花饑<lb/>
啅空籬雀寒棲滿樹鴉荒涼池館内不似有人家<lb/>
　　生春<lb/>
何處生春早春生曉禁中殿階龍斾日漏閣寶筝風藥<lb/>
樹香煙重天顔瑞氣融栁梅渾未覺青紫已叢叢<lb/>
何處生春早春生曉鏡中手寒勻面粉鬟動倚簾風宿<lb/>
霧梅心滴朝光幕上融思牽梳洗嬾空拔緑絲叢<lb/>
<pb n="KR4h0161_WYG_067-2b"/>
何處生春早春生綺户中玉櫳穿細日羅幔張<hi>去聲</hi>輕風<lb/>
栁軟腰支嫩梅香蜜氣融獨眠傍妒物偷鏟合歡叢<lb/>
　　戲酬副使中丞見示四韻<lb/>
莫恨暫櫜鞬交遊幾個全眼眀相見日肺病欲秋天五<lb/>
馬虚盈櫪雙蛾浪滿船可憐俱老大無處用閒錢<lb/>
　　贈柔之<lb/>
窮冬到鄉國正嵗别京華自恨風塵眼常看逺地花碧<lb/>
幢還照曜紅粉莫咨嗟嫁得浮雲壻相隨即是家<hi>記事云稹</hi>
<pb n="KR4h0161_WYG_067-3a"/>
<hi>自㑹稽拜尚書右丞到京未踰月出鎮武昌裴夫人柔之難之曰方嵗杪到家鄉先春又赴任耶稹贈詩</hi>
　　新秋<lb/>
旦暮已凄涼離人逺思忙夏衣臨曉薄秋影入簷長前<lb/>
事風隨扇歸心燕在梁殷勤寄牛女河漢正相望<lb/>
　　贈雙文<lb/>
艶極翻含怨憐多轉自嬌有時還暫笑閒坐更無憀曉<lb/>
月行看墮春酥見欲消何因肻垂手不敢望迴腰<lb/>
　　酬樂天東南行詩一百韻<hi>并序</hi>
<pb n="KR4h0161_WYG_067-3b"/>
　　　元和十年三月二十五日予司馬通州二十九<lb/>
　　　日與樂天於鄠東蒲池村别各賦一絶到通州<lb/>
　　　後予又寄一篇尋而樂天貺予八首予時瘧病<lb/>
　　　將死一見外不復記憶十三年予以赦當遷簡<lb/>
　　　省書籍得是八篇吟歎方極適崔果州使至為<lb/>
　　　予致樂天去年十二月二日書書中寄予百韻<lb/>
　　　至兩韻凡二十四章屬李景信校書自忠州訪<lb/>
　　　予連牀遞飲之間悲咤使酒不三兩日盡和去<lb/>
<pb n="KR4h0161_WYG_067-4a"/>
　　　年已來三十二章皆畢李生視草而去四月十<lb/>
　　　三日予手寫為上下巻仍依次重用本韻亦不<lb/>
　　　知何時得見樂天因人或寄去通之人莫可與<lb/>
　　　言詩者唯妻淑在旁知狀　其本卷尋時於峽<lb/>
　　　州面付樂天别本都在唱和巻中此卷唯五言<lb/>
　　　大律詩二首而已<lb/>
我病方吟越君行已過湖<hi>元和十年閏六月至通州染瘴危重八月聞樂天司馬江</hi>
<hi>州</hi>去應縁直道哭不為窮途亞竹寒驚牖空堂夜向隅<lb/>
<pb n="KR4h0161_WYG_067-4b"/>
暗魂思背燭危夢怯乗桴<hi>此後每聯之内半述巴蜀土風半述江鄉物産</hi>坐痛<lb/>
筋骸憯旁嗟物候殊雨蒸重沸渭浪湧怪睢盱索綆飄<lb/>
蚊蚋蓬麻甃舳艫短簷苫稻草微俸封<hi>去聲</hi>漁租泥浦喧<lb/>
撈蛤荒郊險鬭貙鯨吞近溟漲猿閙接黔巫芒屫泅牛<lb/>
婦丫頭蕩槳夫酢醅荷裹賣醨酒水淋沽<hi>巴民造酒如淋醋法</hi>舞<lb/>
態翻鸜鵒歌辭咽鷓鴣夷音啼似笑蠻語謎相呼江郭<lb/>
船添店山城木䜿郛吠聲沙市犬爭食墓林烏獷俗誠<lb/>
堪憚妖神甚可虞欲令仁漸及已被瘧潛圖膳減思調<lb/>
<pb n="KR4h0161_WYG_067-5a"/>
鼎行稀恐蠧樞雜蓴多剖鱔和黍半蒸菰緑糉新菱實<lb/>
金丸小木奴<hi>巴橘酸澀大如彈丸</hi>芉羮真蹔淡䶉炙漫塗蘇炰鼈<lb/>
那勝羜烹鯄只似鱸<hi>通州俗以鯄魚為鱠</hi>楚風輕似蜀巴地濕如<lb/>
吴氣濁星難見州斜日易晡通宵但雲霧未酉即桑榆<lb/>
<hi>此後並言巴中風俗</hi>瘴窟蛇休蟄炎溪暑不徂倀魂隂呌嘯鵩貌<lb/>
晝踟蹰鄉里家藏蠱官曹世乏儒斂緡偷印信傳箭作<lb/>
符繻椎髻抛巾幗鑹<hi>音竄</hi>刀代轆轤當心鞙銅鼓背弝射<lb/>
桑弧<hi>巴民盡射木弓仍于弓左安箭</hi>豈復民甿料須將鳥獸驅是非渾<lb/>
<pb n="KR4h0161_WYG_067-5b"/>
竝漆詞訟敢研朱陋室鴞窺伺衰形蟒覬覦鬢毛霜㸃<lb/>
合襟淚血痕濡倍憶京華伴偏㤀我爾軀<hi>此後並言與樂天同科共</hi>
<hi>遊處等事</hi>謫居今共逺榮路昔同趨科試銓衡局衙參典校<lb/>
厨<hi>書判同年校正同省</hi>月中分桂樹天上識菖蒲應召逢鴻澤陪<lb/>
遊值賜酺心唯撞衞磬耳不亂齊竽<hi>此後並言同應制時事</hi>海岱<lb/>
詞鋒截皇王筆陣敺疾奔凌騕褭高唱軋吴歈㸃檢張<lb/>
儀舌提攜傅說圖擺囊看利穎開頷出眀珠並取千人<lb/>
特皆非十上徒白麻雲色膩墨詔電光粗衆口貪歸美<lb/>
<pb n="KR4h0161_WYG_067-6a"/>
何顔敢妒姝秦臺納紅旭酆匣洗黄壚諫獵寧規避彈<lb/>
豪詎囁嚅胏肝憎巧曲蹊徑絶縈迂誓遣朝綱振忠饒<lb/>
翰苑輸<hi>元和四年為監察御史樂天為翰林學士</hi>驥調方汗血蠅㸃忽成盧<lb/>
遂謫栖遑掾還飛送别盂痛嗟親愛隔顛望友朋扶狸<lb/>
病翻隨鼠驄羸返作駒物情良狥俗時論太誣吾瓶罄<lb/>
罍偏恥松摧柏自枯虎雖遭陷穽龍不怕泥塗<hi>此上並述五年</hi>
<hi>貶掾江陵樂天亦遭罹謗鑠</hi>重喜登賢苑方欣佐伍符<hi>九年樂天除太子賛善予</hi>
<hi>從事唐州也</hi>判身入矛㦸輕敵比錙銖驛騎來千里天書下<lb/>
<pb n="KR4h0161_WYG_067-6b"/>
九衢因教罷飛檄便許到皇都<hi>十年春自唐州詔予召入京</hi>舟敗罌<lb/>
浮漢驂疲杖過邘郵亭一蕭索烽候各﨑嶇餽餉人推<lb/>
輅誰何吏執殳拔家逃力役連鏁責逋誅防戍兄兼弟<lb/>
收田婦與姑縑緗工女竭青紫使臣紆望國參雲樹歸<lb/>
家滿地蕪破窓塵𡋯𡋯幽院鳥嗚嗚<hi>此下並言靖安里無人居觸目荒涼</hi>
祖竹藂生筍孫枝壓舊梧晩花狂蛺蝶殘蔕宿茱萸始<lb/>
悟摧林秀因銜避繳蘆文房長遣閉經肆未曽鋪鵷鷺<lb/>
方求侣䲭鳶已嚇雛徵還何鄭重斥去亦須臾迢遞投<lb/>
<pb n="KR4h0161_WYG_067-7a"/>
遐徼蒼黄出奥區通川誠有咎湓口定無辜<hi>三月稹之通川八月</hi>
<hi>樂天之江州</hi>利器從頭匣剛腸到底刳薫蕕任盛貯稊稗莫<lb/>
超踰公幹經時臥鍾儀㡬嵗拘光陰流似水蒸瘴熱於<lb/>
鑪薄命知然也深交有矣夫救焚期骨肉投分刻肌膚<lb/>
<hi>本題云寄澧州李十一舍人果州崔二十二員外開州韋大員外通州元九侍御庾三十二補闕杜十四拾遺</hi>
<hi>李二十助教竇七校書兼投弔席八舍人</hi>二妙馳軒陛三英詠袴襦<hi>庾三十二杜十</hi>
<hi>四並居北省李十一崔二十二韋大各典方州</hi>李多嘲蝘蜓竇數<hi>入/聲</hi>集蜘蛛<hi>李二</hi>
<hi>十雅善歌詩固多詠物之作竇七頻改官銜屢有蜘蛛之喜</hi>數子皆竒貨唯予獨朽<lb/>
<pb n="KR4h0161_WYG_067-7b"/>
株邯鄲笑匍匐燕蒯受揶揄嬾學三閭憤甘齊百里愚<lb/>
耽眠希醒素憑醉少嗟吁學問徒為爾書題盡已乎别<lb/>
猶多夢寐情尚感凋枯近喜司戎健尋傷掌誥徂<hi>今日得樂</hi>
<hi>天書六年聞席八歿</hi>士元名位屈伯道子孫無舊好飛瓊翰新詩<lb/>
灌玉壺㡬催閒處泣終作苦中娱㢘藺聲相讓燕秦勢<lb/>
豈俱此篇應絶倒休漫捋髭鬚<hi>樂天戲題篇末云此篇擬打足下寄容州詩故</hi>
<hi>有戲譽</hi>
　　和樂天送客遊嶺南二十韻<hi>次用本韻</hi>
<pb n="KR4h0161_WYG_067-8a"/>
我自離鄉乆君那度嶺頻一杯魂慘澹萬里路艱辛江<lb/>
館連沙市瀧船泊水濱騎田迴北顧桐柱指南鄰大壑<lb/>
浮三島周天過五均波心湧樓閣規外布星辰<hi>交廣間南極浸</hi>
<hi>高北極浸低圎規度外星辰至衆大如五曜者數十皆不在星經</hi>狒狒穿筒格猩猩置<lb/>
屐馴<hi>郭璞云□□交廣山谷間有之南人俗法常用竹筒穿臂以受之狒狒執臂而笑笑則唇蔽兩目人</hi>
<hi>因自筒中出手以釘釘之于樹猩猩嗜酒好屐南人常以美酒置于其所且排十數屐猩猩見之驟相謂曰吾</hi>
<hi>㡬就擒矣然而漸飲至醉醉則穿破屐而行既不能去相與泣而見獲故吴都賦曰猩猩啼而就擒□□笑而</hi>
<hi>被格盖為此</hi>貢兼鮫女絹俗重語兒巾<hi>南方去京華絶逺冠冕不到唯海路稍通</hi>
<pb n="KR4h0161_WYG_067-8b"/>
<hi>吴中商肆多牓云此有語兒巾子</hi>舶主腰藏寶<hi>南方呼波斯為舶主胡人異寶多自懐藏以避</hi>
<hi>强丐</hi>黄家砦<hi>音柴去聲南夷之區落</hi>起塵歌鐘排象背炊爨上魚身<lb/>
<hi>夷民大陳設則巨象背上作樂大魚出浮身若洲島海人泊舟于傍因而炊爨其上魚不之覺</hi>電白雷<lb/>
山接旗紅賊艦新島夷徐市種廟覡趙佗神鳶跕方知<lb/>
瘴蛇蘇不待春曙潮雲斬斬夜海火燐燐<hi>海水夜擊之則盡如火盖</hi>
<hi>陰火潜然之謂也</hi>冠冕中華客梯航異域臣果然<hi>猿屬</hi>皮勝錦吉<lb/>
了<hi>鳥名</hi>舌如人風黖秋茅葉煙埋曉月輪定應𤣥髮變焉<lb/>
用翠毛珍句漏沙須買貪泉貨莫親能傳稚川術何患<lb/>
<pb n="KR4h0161_WYG_067-9a"/>
隠之貧<lb/>
　　㑹真詩三十韻<lb/>
微月透簾櫳螢光度碧空遙天初縹緲低樹漸葱蘢龍<lb/>
吹過庭竹鸞歌拂井桐羅綃垂薄霧環珮響輕風絳節<lb/>
隨金母雲心捧玉童更深人悄悄晨㑹雨濛濛珠瑩光<lb/>
文履花眀隠繡籠寶釵行彩鳳羅帔掩丹虹言自瑤華<lb/>
浦將朝碧帝宫因游李城北偶向宋家東戲調初微拒<lb/>
柔情已暗通低鬟蟬影動迴步玉塵䝉轉面流花雪登<lb/>
<pb n="KR4h0161_WYG_067-9b"/>
床抱綺叢鴛鴦交頸舞翡翠合歡籠眉黛羞偏聚朱唇<lb/>
暖更融氣清蘭蕊馥膚潤玉肌豐無力慵移腕多嬌愛<lb/>
斂躬汗光珠㸃㸃髮亂緑葱葱方喜千年㑹俄聞五夜<lb/>
窮留連時有限繾綣意難終慢臉含愁態芳詞誓素衷<lb/>
贈環眀運合留結表心同啼粉流清鏡殘燈繞暗蟲華<lb/>
光猶冉冉旭日漸曈曈警乗還歸洛吹簫亦上嵩衣香<lb/>
猶染麝枕膩尚殘紅羃羃臨塘草飄飄思渚蓬素琴鳴<lb/>
怨鶴清漢望歸鴻海闊誠難度天髙不易沖行雲無處<lb/>
<pb n="KR4h0161_WYG_067-10a"/>
所蕭史在樓中<lb/>
　　清都春霽寄胡三吴十一<lb/>
蘂珠宫殿經微雨草樹無塵耀眼光白日當空天氣暖<lb/>
好風飄樹栁陰涼蜂憐宿露攅芳久燕得新泥拂户忙<lb/>
時節催年春不住武陵花謝憶諸郎<lb/>
　　送友封工首<hi>黔府竇鞏字友封</hi>
桃葉成陰燕引雛南風吹浪颭檣烏瘴雲拂地黄梅雨<lb/>
眀月滿㠶青草湖迢遞旅魂歸去逺顛狂酒興病來孤<lb/>
<pb n="KR4h0161_WYG_067-10b"/>
知君兄弟憐詩句遍為姑將惱大巫<lb/>
惠和坊裏當時别豈料江陵送上船鵬翼張風期萬里<lb/>
馬頭無角已三年甘將泥尾隨龜後尚有雲心在鶴前<lb/>
若見中丞忽相問為言腰折氣衝天<lb/>
　　放言<lb/>
近來逢酒便高歌醉舞詩狂漸欲魔五斗解酲猶恨少<lb/>
十分飛盞未嫌多眼前讐敵都休問身外功名一任他<lb/>
死是老閒生也得擬將何事奈吾何<lb/>
<pb n="KR4h0161_WYG_067-11a"/>
莫將心事厭長沙雲到何方不是家酒熟餔糟學漁父<lb/>
飯來開口似神鵶竹枝待鳳千莖直栁樹迎風一向斜<lb/>
總被天公霑雨露等頭成長盡生涯<lb/>
霆轟電烻數聲頻不奈狂夫不藉身縱使被雷燒作燼<lb/>
寧殊埋骨颺為塵得成蝴蝶尋花樹倘化江魚掉錦鱗<lb/>
必若乖龍在諸處何須驚動自來人<lb/>
安得心源處處安何勞終日望林巒玉英惟向火中冷<lb/>
蓮葉元來水上乾寗戚飯牛圖底事陸通歌鳳也無端<lb/>
<pb n="KR4h0161_WYG_067-11b"/>
孫登不語啟期樂各自當情各自歡<lb/>
三十年來世上行也曽狂走趁浮名兩回左降須知命<lb/>
數度登朝何處榮乞我杯中松葉滿遮渠肘上栁枝生<lb/>
他時定葬燒缸地賣與人家得酒盛<lb/>
　　送友封<lb/>
輕風畧畧栁欣欣晴色空濛逺似塵斗柄未回猶帶閏<lb/>
江痕潛上已生春蘭成宅裏尋枯樹宋玉亭前别故人<lb/>
心斷洛陽三兩處窈娘堤抱古天津<lb/>
<pb n="KR4h0161_WYG_067-12a"/>
　　早春尋李校書<lb/>
欵欵春風澹澹雲栁枝低作翠櫳帬梅含雞舌兼紅氣<lb/>
江弄瓊花散緑紋帶霧山鸎啼尚小穿沙蘆筍葉纔分<lb/>
今朝何事偏相覔撩亂芳情最是君<lb/>
　　贈嚴童子<hi>嚴司空孫字照郎十嵗能賦詩往往有竒句書題有成人風</hi>
衛瓘諸孫衛玠珍可憐雛鳳好青春解拈玉葉排新句<lb/>
認得金環識舊身十嵗佩觿嬌穉子八行飛札老成人<lb/>
楊公莫訝清無業家有驪珠不復貧<lb/>
<pb n="KR4h0161_WYG_067-12b"/>
　　酬樂天得微之詩知通州事因成四首<lb/>
茅簷屋舍竹籬州虎怕偏蹄虵兩頭<hi>通州元和二年偏蹄虎害人比之白</hi>
<hi>額兩頭虵處處皆有之也</hi>暗蠱有時迷酒影浮塵向日似波流沙含<lb/>
水弩多傷骨田仰畬刀少用牛知得共君相見否近來<lb/>
魂夢轉悠悠<lb/>
平地才應一頃餘閣欄都大似巢居<hi>巴人多在山坡架木為居自號閣欄</hi>
<hi>頭也</hi>入衙官吏聲疑鳥下峽舟船腹似魚市井無錢論尺<lb/>
丈田疇付火罷耘鋤此中愁殺須甘分惟惜平生舊著<lb/>
<pb n="KR4h0161_WYG_067-13a"/>
書<hi>本句云努力安心過三考已曽愁殺李尚書又余病甚将平生所為文自題云異日送白二十二郎也</hi>
哭鳥晝飛人見少倀魂夜嘯虎行多滿身沙虱無防處<lb/>
獨脚山魈不奈何甘受鬼神侵骨髓常憂岐路起風波<lb/>
南歌未有東西分敢唱滄浪一字歌<hi>本句云時時三唱濯纓歌</hi>
荒蕪滿院不能鋤甑有塵埃圃乏蔬定覺身將囚一種<lb/>
未知生共死何如饑搖困尾喪家狗熱暴枯鱗失水魚<lb/>
苦境萬般君莫問自憐方寸本來虚<lb/>
　　以州宅夸於樂天<lb/>
<pb n="KR4h0161_WYG_067-13b"/>
州城迴繞拂雲堆鏡水稽山滿眼來四面常時對屏障<lb/>
一家終日在樓臺星河似向簷前落鼓角驚從地底迴<lb/>
我是玉皇香案吏謫居猶得住蓬萊<lb/>
　　重夸州宅旦暮景色兼酬前篇末句<lb/>
仙都難畫亦難書暫合登臨不合居繞郭烟嵐新雨後<lb/>
滿山樓閣上燈初人聲曉動千門闢湖色宵涵萬象虚<lb/>
為問西州羅刹岸濤頭衝突近何如<lb/>
　　和樂天早春見寄<lb/>
<pb n="KR4h0161_WYG_067-14a"/>
雨香雲澹覺微和誰送春聲入櫂歌萱近北堂穿土早<lb/>
栁偏東面受風多湖添水劑消殘雪江送潮頭湧漫波<lb/>
同受新年不同賞無由縮地欲如何<lb/>
　　初除浙東妻有阻色因以四韻曉之<lb/>
嫁時五月歸巴地今日雙旌上越州興慶首行千命婦<lb/>
<hi>予在中書日妻以郡君朝太后於興慶宫猥為班首</hi>㑹稽旁帶六諸侯海樓翡翠<lb/>
閒相逐鏡水鴛鴦暖共浮我有主恩羞未報君於此外<lb/>
更何求<lb/>
<pb n="KR4h0161_WYG_067-14b"/>
　　鶯鶯詩<lb/>
殷紅淺碧舊衣裳取次梳頭闇澹妝夜合帶烟籠曉月<lb/>
牡丹經雨泣殘陽低迷隠笑原非笑彷彿聞香不是香<lb/>
頻動横波嗔阿母等閒教見小兒郎<lb/>
　　友封體<lb/>
雨送浮涼夏簟清小樓腰褥怕單輕微風暗度香囊轉<lb/>
朧月斜穿隔子眀樺燭焰高黄耳吠栁堤風静紫騮聲<lb/>
頻頻聞動中門鎖桃葉知嗔未敢迎<lb/>
<pb n="KR4h0161_WYG_067-15a"/>
　　追昔遊<lb/>
謝傅堂前音樂和狗兒吹笛膽娘歌花園欲盛千場飲<lb/>
水閣初成百度過醉摘櫻桃投小玉嬾梳叢鬢舞曹婆<lb/>
再來門館惟相弔風落秋池紅葉多<lb/>
　　遣悲懷<lb/>
謝公最小偏憐女自嫁黔婁百事乖顧我無衣搜藎<hi>草名</hi>
篋泥他沽酒拔金釵野蔬充膳甘長藿落葉添薪仰古<lb/>
槐今日俸錢過十萬與君營奠復營齋<lb/>
<pb n="KR4h0161_WYG_067-15b"/>
昔日戲言身後意今朝皆到眼前來衣裳已施行看盡<lb/>
針線猶存未忍開尚想舊情憐婢僕也曽因夢送錢財<lb/>
誠知此恨人人有貧賤夫妻百事哀<lb/>
閒坐悲君亦自悲百年都是幾多時鄧攸無子尋知命<lb/>
潘岳悼亡猶費詞同穴窅㝠何所望他生縁㑹更難期<lb/>
唯將終夜長開眼報荅平生未展眉<lb/>
　　菊花<lb/>
秋叢遶舍似陶家遍插籬邉日漸斜不是花中偏愛菊<lb/>
<pb n="KR4h0161_WYG_067-16a"/>
此花開盡更無花<lb/>
　　晩春<lb/>
晝靜簷疎燕語頻雙雙鬭雀動階塵柴扉日暮隨風掩<lb/>
落盡閒花不見人<lb/>
　　梁州夢<hi>是夜宿漢川驛夢與杓直樂天同遊曲江兼入慈恩寺諸院儵然而寤則遞乗及階</hi>
　　　<hi>郵吏已傳呼報曉矣</hi>
夢君同遶曲江頭也向慈恩院院遊亭吏呼人排去馬<lb/>
忽驚身在古梁州<hi>紀事云樂天别稹後旬日閒遊曲江及慈恩寺飲酣憶稹作詩有計程今</hi>
<pb n="KR4h0161_WYG_067-16b"/>
<hi>日到梁州之句後得稹書果以是日至褒寄此詩千里神交若合符契焉有感夢記述</hi>
　　仁風李著作園醉後寄李十<lb/>
朧明春月照花枝花下音聲是管兒却笑西京李員外<lb/>
五更騎馬趁朝時<lb/>
　　書樂天紙<lb/>
金鑾殿裏書殘紙乞與荆州元判司不忍拈將等閒用<lb/>
半封京信半題詩<lb/>
　　桐孫詩<hi>并序</hi>
<pb n="KR4h0161_WYG_067-17a"/>
　　　元和五年予貶掾江陵三月二十四日宿曽峰<lb/>
　　　館山月曉時見桐花滿地因有八韻寄白翰林<lb/>
　　　詩當時草蹙未暇紀題及今六年詔許西歸去<lb/>
　　　時桐樹上孫枝已拱矣予亦白鬚兩莖而蒼然<lb/>
　　　斑鬢感念前事因題舊詩仍賦桐孫詩一絶又<lb/>
　　　不知何年復來商山道中元和十年正月題<lb/>
去日桐花半桐葉别來桐樹老桐孫城中過盡無窮事<lb/>
白髮滿頭歸故園<lb/>
<pb n="KR4h0161_WYG_067-17b"/>
　　西歸絶句<lb/>
雙堠頻頻減去程漸知身得近京城春來愛有歸鄉夢<lb/>
一半猶疑夢裏行<lb/>
五年江上損容顔今日春風到武闗兩紙京書臨水讀<lb/>
<hi>得復言樂天書</hi>小桃花樹滿商山<lb/>
同歸諫院韋丞相<hi>韋丞相貫之</hi>共貶河南亞大夫<hi>裴中丞度</hi>今日<lb/>
還鄉獨憔悴幾人憐見白髭鬚<lb/>
只去長安六日期多應及得杏花時春明門外誰相待<lb/>
<pb n="KR4h0161_WYG_067-18a"/>
不夢閒人夢酒巵<lb/>
閒遊寺觀從容到遍問親知次第尋腸斷裴家光徳宅<lb/>
無人掃地㦸門深<lb/>
寒窓風雪擁深爐彼此相傷指白鬚一夜思量十年事<lb/>
㡬人强健㡬人無<hi>宿竇十二藍田宅</hi>
雲覆藍橋雪滿溪須臾便與碧峰齊風迴麫市連天合<lb/>
凍壓花枝著水低<lb/>
　　見樂天詩<lb/>
<pb n="KR4h0161_WYG_067-18b"/>
通州到日日平西江館無人虎印泥忽向破簷殘漏處<lb/>
見君詩在柱心題<lb/>
　　聞樂天授江州司馬<lb/>
殘燈無焰影幢幢此夕聞君謫九江垂死病中驚坐起<lb/>
暗風吹雨入寒窓<hi>白樂天云此詩他人尚不可聞况僕哉</hi>
　　得樂天書<lb/>
逺信入門先有淚妻驚女哭問何如尋常不省曽如此<lb/>
應是江州司馬書<lb/>
<pb n="KR4h0161_WYG_067-19a"/>
　　重贈商玲瓏兼寄樂天<lb/>
休遣玲瓏唱我詩我詩多是别君詞明朝又向江頭别<lb/>
月落潮平是去時<hi>脞説云商玲瓏為杭州歌者樂天作郡日賦歌與之元微之在越厚幣邀</hi>
<hi>至月餘使盡歌所唱之曲作詩送行兼寄樂天</hi>
　　寄浙西李大夫<lb/>
栁眼梅心漸欲春白頭西望憶何人金陵太守曽相伴<lb/>
共蹋銀臺一路塵<lb/>
蘂珠深處少人知網索西臨太液池浴殿曉聞天語後<lb/>
<pb n="KR4h0161_WYG_067-19b"/>
步廊騎馬笑相隨<hi>網索在太液池上學士候對歇于此</hi>
禁林同直話交情無夜無曽不到眀冣憶西樓人靜後<lb/>
玉宸鐘磬兩三聲<hi>玉宸觀在紫宸殿後也</hi>
　　為樂天自勘詩集因思頃年城南醉歸馬上遞唱<lb/>
　　　艷曲十餘里不絶長慶初俱以制誥侍宿南郊<lb/>
　　　齋宫夜後偶吟數十篇兩掖諸公洎翰林學士<lb/>
　　　三十餘人驚起就聴逮至卒吏莫不衆觀羣公<lb/>
　　　直至侍從行禮之時不復聚寐予與樂天吟哦<lb/>
<pb n="KR4h0161_WYG_067-20a"/>
　　　竟亦不絶因書於樂天巻後越中冬夜風雨不<lb/>
　　　覺將曉諸門互啟闗鎖即事成篇<lb/>
春野醉吟十里程齋宫潛詠萬人驚今宵不寐到明讀<lb/>
風雨曉聞開鎖聲<lb/>
　　和嚴給事聞唐昌觀玉蘂花下有遊仙<lb/>
弄玉潛過玉樹時不教青鳥出花枝的應未有諸人覺<lb/>
只是嚴郎卜得知<lb/>
　　六年春遣懷<lb/>
<pb n="KR4h0161_WYG_067-20b"/>
傷禽我是籠中鶴沈劍君為泉下龍重纊猶存孤枕在<lb/>
春衫無復舊裁縫<lb/>
檢得舊書三四紙高低濶狹粗成行自言併食尋常事<lb/>
唯念山深驛路長<lb/>
公無渡河<hi>樂府題</hi>音響絶已隔前春復去秋今日閒窓拂<lb/>
塵土殘絃猶迸細箜篌<lb/>
婢僕曬君餘服用嬌癡稚女遶床行玉梳鈿朶香膠解<lb/>
盡日風吹瑇瑁筝<lb/>
<pb n="KR4h0161_WYG_067-21a"/>
　　劉阮妻<lb/>
芙蓉脂肉緑雲鬟罨畫樓臺青黛山千樹桃花萬年藥<lb/>
不知何事憶人間<lb/>
　　壓牆花<lb/>
野性大都迷里巷愛將髙樹記人家春來偏認平陽宅<lb/>
為見牆頭拂面花<lb/>
　　憶事<lb/>
夜深閒到㦸門邉却遶行廊又獨眠明月滿庭池水渌<lb/>
<pb n="KR4h0161_WYG_067-21b"/>
桐花垂在繡簾前<lb/>
　　春曉<lb/>
半欲天明半未明醉聞花氣睡聞鶯獟兒撼起鐘聲動<lb/>
二十年前曉寺情<lb/>
　　離思詩<lb/>
自愛殘妝曉鏡中環釵慢篸緑絲叢須臾日射燕脂頰<lb/>
一朶紅蘇旋玉融<lb/>
山泉散漫遶堦流萬樹桃花映小樓閒讀道書慵未起<lb/>
<pb n="KR4h0161_WYG_067-22a"/>
水晶簾下看梳頭<lb/>
紅羅著壓逐時新杏子花紗嫩麴塵第一莫嫌才地弱<lb/>
些些紕縵最宜人<lb/>
曽經滄海難為水除却巫山不是雲取次花叢嬾迴顧<lb/>
半縁脩道半縁君<lb/>
尋常百種花齊發偏摘梨花與白人今日江頭兩三樹<lb/>
可憐和葉度殘春<hi>此五詩本事傳以為悼韋夫人作</hi>
　　雜憶五首<lb/>
<pb n="KR4h0161_WYG_067-22b"/>
今年寒食月無光夜色纔侵已上牀憶得雙文通内裏<lb/>
玉櫳深處暗聞香<lb/>
花籠微月竹籠煙百丈絲繩拂地懸憶得雙文人靜後<lb/>
潛教桃葉送鞦韆<lb/>
寒輕夜淺遶迴廊不辨花叢暗辨香憶得雙文朧月下<lb/>
小樓前後捉迷蔵<lb/>
山榴似火葉相兼亞拂磚堦半拂簷憶得雙文獨披掩<lb/>
滿頭花草倚新簾<lb/>
<pb n="KR4h0161_WYG_067-23a"/>
　春氷消盡碧波湖漾影殘霞似有無憶得雙文衫子薄<lb/>
　鈿頭雲映褪紅蘇<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_067-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻六十七<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_068-1a"/>
　欽定四庫全書<lb/>
御定全唐詩錄卷六十八<lb/>
　　吕溫<lb/>
　　　溫字和叔一字化光河中人貞元末擢進士第王<lb/>
　　　叔文引為左拾遺轉侍御史使吐蕃元和初還進<lb/>
　　　戸部員外郎歴刑部郎中坐搆宰相李吉甫貶道<lb/>
　　　州刺史轉衡州秩滿歸京不得意發疾卒溫天才<lb/>
　　　俊拔文彩贍逸為時流栁宗元劉禹錫所稱<lb/>
<pb n="KR4h0161_WYG_068-1b"/>
　　　新唐書曰溫副張薦使吐蕃時順宗新立叔文秉<lb/>
　　　權與遊者皆貴顯温留絶域不得遷常自悲及還<lb/>
　　　而桺宗元等皆坐貶溫獨免然性險訐譎詭復與<lb/>
　　　竇羣羊士諤謀逐李吉甫㑹吉甫病召醫宿里第<lb/>
　　　劾吉甫交通術士憲宗召訊虚將悉誅之吉甫救<lb/>
　　　免<lb/>
　　　劉夢得序云溫少時師吴郡陸質通春秋入從安<lb/>
　　　定梁肅學文章得一善輒盱衡擊節揚袂頓足勇<lb/>
<pb n="KR4h0161_WYG_068-2a"/>
　　於藝能咸有所祖<lb/>
　　徐獻忠曰衡州早擅宏詞富矜揺藻五言律亦多<lb/>
　　綺拔惜其内有泛思外有遺象不能自振其餘波<lb/>
　　耳<lb/>
　古體詩<lb/>
　　奉勅祭南嶽<lb/>
皇家禮赤帝謬獲司封域致齋紫葢下宿設祝融側鳴<lb/>
澗驚宵寐清猿遞時刻澡潔事夙興簪佩思盡飭危壇<lb/>
<pb n="KR4h0161_WYG_068-2b"/>
象岳趾秘殿翹翬翼登拜不遑顧酌獻皆累息贊道儀<lb/>
匪繁祝史詞甚直忽覺心魂悸如有精靈逼漠漠雲氣<lb/>
生森森杉柏黑風吹虚簫韻露洗寒玉色寂寞有至公<lb/>
馨香在明徳禮成謝邑吏駕言歸郡職憇桑訪蠶事遵<lb/>
疇課農力所願風雨時廻首瞻南極<lb/>
　　古興<lb/>
越歐百鍊時楚卞三泣地二寳無人識千齡皆棄置空<lb/>
巖起白虹古獄生紫氣安得命世客直來開奧秘劍任<lb/>
<pb n="KR4h0161_WYG_068-3a"/>
刜鐘看玉從投火試必能絶疑惑然後論奇異<lb/>
　　岳陽懷古<lb/>
晨飈發荆州落日到巴丘方知刳剡利可接鬼神遊二<lb/>
湖豁南浸九𣲖駛東流襟帶三千里盡在岳陽樓憶昔<lb/>
鬬羣雄此焉爭上游吳昌屯虎旅晉盛騖龍舟宋齊紛<lb/>
禍難梁陳成冦讐鐘鼓長震耀魚龍不得休風雲一蕭<lb/>
散功業忽如浮今日時無事空江滿白鷗<lb/>
　　同舍弟嵗暮寄晉州李六協律三十韻<lb/>
<pb n="KR4h0161_WYG_068-3b"/>
古人猶悲秋况復嵗暮時急景廹流念窮陰結長悲陽<lb/>
烏下西嶺月鵲驚南枝攬衣歩霜砌倚杖臨氷池怳怳<lb/>
若有失悄悄良不怡忽聞晨起吟宛是同所思有美壯<lb/>
感激無何逺栖遲摧藏變化用掩抑扶揺姿時傑豈虚<lb/>
出天道信可欺巨川望汔濟寒谷待潛吹劍匣益精利<lb/>
玉韜寧磷緇戒哉輕沽諸待矣自寵之伊我抱微尚仲<lb/>
氏即心期討論自少小形影相差池比来胸中氣欲耀<lb/>
天下奇雲雨沛蕭艾煙閣雙萎蕤幾年困方枘一旦迷<lb/>
<pb n="KR4h0161_WYG_068-4a"/>
多岐道因窮理悟命以盡性知事去類絶絃時来如轉<lb/>
規伊吕偶然得孔孟徒爾爲早行多露悔强進觸藩羸<lb/>
功名豈身利仁義非我私萬物自身化一夫何驅馳不<lb/>
如任行吾安命審所宜勸君休感歎與予陶希夷明年<lb/>
郊天後慶澤嵗華滋曲水杏花雪香街青栁絲良時且<lb/>
暫歡罇酒聊共持閒過漆園叟醉看五陵兒寄言思隱<lb/>
處不久来相追<lb/>
　　道州觀野火<lb/>
<pb n="KR4h0161_WYG_068-4b"/>
南風吹烈火焰焰燒楚澤陽景當晝連陰天半夜赤過<lb/>
處若彗掃來時如電激豈復辨蕭艾焉得分玉石蟲蛇<lb/>
盡爍爛虎兕出奔迫積穢一蕩除和氣始融液堯時既<lb/>
敬授禹稼斯肇迹遍生合穎禾大秀兩岐麥家有京坻<lb/>
詠人無溝洫慼若悟焚如功來嵗終受益<lb/>
　　登少陵原望秦中諸川太原王至徳妙用有水術<lb/>
　　　因用感歎<lb/>
少陵最髙處曠望及秋空羣山噴清源脉散秦川中荷<lb/>
<pb n="KR4h0161_WYG_068-5a"/>
鍤成雲雨由来非鬼工如何盛明代委棄傷幽風涇灞<lb/>
徒絡繹漆沮虚㑹同東流滔滔去沃野飛秋蓬大禹平<lb/>
水土吾人得其宗發機迴地勢運思與天通早欲獻奇<lb/>
䇿豐財叙西戎豈知年三十未識大明宫巻爾出岫雲<lb/>
追吾入㝠鴻無為學驚俗狂醉哭途窮<lb/>
　　風詠<lb/>
微風生青蘋習習出金塘輕揺深林翠靜獵幽徑芳掩<lb/>
抑時未來鴻毛亦無傷一朝乘嚴氣萬里號清霜北走<lb/>
<pb n="KR4h0161_WYG_068-5b"/>
摧鄧林東去落扶桑掃却垂天雲澄清無私光悠然返<lb/>
空寂晏海通舟航<lb/>
　　上官昭容書樓歌<hi>貞元十四年友人崔元亮於東都買得研神記一巻有昭容列</hi>
　　<hi>名書縫處因用感歎而作是歌</hi>
漢家媫妤唐昭容工詩能賦千載同自言才藝是天真<lb/>
不服丈夫勝婦人歌闌舞罷間無事縱恣優游弄文字<lb/>
玉樓寳架中天居緘奇秘異萬巻餘水精編帙緑鈿軸<lb/>
雲母𢷬紙黃金書風飄花露清旭時綺窓髙掛紅綃帷<lb/>
<pb n="KR4h0161_WYG_068-6a"/>
香囊盛煙繡結絡翠羽拂案青琉璃吟披嘯巻終無巳<lb/>
皎皎淵機破研理詞縈綵翰紫鸞廻思耿寥天碧雲起<lb/>
碧雲起心悠哉境深轉苦坐自催金梯珠履聲一斷瑶<lb/>
堦日夜生青苔青苔閟僊關曾比羣玉山神仙杳何許<lb/>
遺迹滿人間君不見洛陽南市賣書肆有人買得研神<lb/>
記紙上香多蠧不成昭容題處猶分明令人惆悵難為<lb/>
情<lb/>
　近體詩<lb/>
<pb n="KR4h0161_WYG_068-6b"/>
　　蕃中拘留嵗餘廻至隴右先寄城中親故<lb/>
蓬轉星霜改蘭陔色養違窮泉百死别絶域再生歸鏡<lb/>
數成絲髮囊收抆血衣酬恩有何力秖棄一毛微<lb/>
　　喜儉北至送宗禮南行<lb/>
洞庭舟始泊桂江帆又開魂從㑹處斷愁向笑中來惝<lb/>
怳看殘景殷勤祝此杯衡陽刷羽待成取一行廻<lb/>
　　道州途即事<lb/>
零桂佳山水營陽舊日同經途看不暇遇境説難窮叠<lb/>
<pb n="KR4h0161_WYG_068-7a"/>
障青時合澄湘漫處空舟移明鏡裏路入畫屏中巗壑<lb/>
千家接松蘿一徑通漁燈生縹緲犬吠隔葱蘢戲鳥留<lb/>
餘翠幽花悦晚紅光翻沙瀨日香散橘園風信美非吾<lb/>
土分憂屬賤躬守愚資地僻䘏隱望年豐且保心能靜<lb/>
那求政必工課終如免戾歸養洛城東<lb/>
　　白雲起封中詩<hi>題中用韻六十字成</hi>
封開白雲起漢帝坐齋宫望在泥金上疑生秘玉中攢<lb/>
柯初繚繞布葉漸䝉蘢日觀祥光合天門瑞氣通無心<lb/>
<pb n="KR4h0161_WYG_068-7b"/>
似出岫有勢欲凌風倘遣成膏澤從兹遍太空<lb/>
　　夏日題尋真觀李寛中秀才書院<lb/>
閒院開軒笑語闌江山併入一壺寛微風但覺杉香滿<lb/>
烈日方知竹氣寒披巻最宜生白室吟詩好就歩虚壇<lb/>
願君此地攻文字如煉仙家九轉丹<lb/>
　　經河源軍漢邨作<lb/>
行行忽到舊河源城外千家作漢邨樵採未侵征虜墓<lb/>
耕耘猶就破羌屯金湯天險長全設伏臘華風亦暗存<lb/>
<pb n="KR4h0161_WYG_068-8a"/>
暫住單車空下淚有心無力復何言<lb/>
　　劉郎浦口號<lb/>
吳蜀成婚此水潯明珠歩障屋黃金誰將一女輕天下<lb/>
欲換劉郎鼎峙心<lb/>
　　貞元十四年旱甚見權門移芍藥<lb/>
綠原青壠漸成塵汲井開園日日新四月帶花移芍藥<lb/>
不知憂國是何人<lb/>
　鮑溶<lb/>
<pb n="KR4h0161_WYG_068-8b"/>
　　溶字徳源元和四年進士第與韓愈李正封孟郊<lb/>
　　相友善其詩氣力宏贍博識清度雅正髙古衆材<lb/>
　　無不備具<lb/>
　古體詩<lb/>
　　羽林行<lb/>
朝出羽林宫入叅雲臺議獨請萬里行不奏和親事君<lb/>
王重年少深納開邊利寶馬雕玉鞍一朝從萬騎煌煌<lb/>
都門外祖帳光七貴歌鐘樂行軍雲物慘别地簫笳整<lb/>
<pb n="KR4h0161_WYG_068-9a"/>
部曲幢葢動郊次臨風親戚懷滿袖兒女淚行行復何<lb/>
贈長劍報恩字<lb/>
　　織婦詞<lb/>
百日織綵絲一朝停杼機機中有雙鳳化作天邊衣使<lb/>
人馬如風誠不阻音徽影響隨羽翼雙雙繞君飛行人<lb/>
豈願行不怨不知歸所怨天盡處何人見光輝<lb/>
　　怨詩<lb/>
女蘿寄松栢綠蔓花綿綿三五定君婚結髮早移天肅<lb/>
<pb n="KR4h0161_WYG_068-9b"/>
肅羔雁禮泠泠琴瑟篇恭承采蘩祀敢效同車賢皎日<lb/>
不留景良時如逝川愁心忽移愛花貌無歸妍翠袖洗<lb/>
朱粉碧階封綺錢新人易如玉廢瑟難為絃寄羨舜華<lb/>
木榮君香閣前豈無揺落苦貴與根蒂連希君舊光景<lb/>
照妾薄暮年<lb/>
　　秋思<lb/>
朔風吹雁翼逺别無人鄉君近雁來處幾回斷君腸昔<lb/>
奉千日書撫心怨星霜無書又千日世路重茫茫燕國<lb/>
<pb n="KR4h0161_WYG_068-10a"/>
有佳麗蛾睂富春光自然君歸晚花落君空堂君其謂<lb/>
不然歲晚雙鴛鴦<lb/>
顧兔蝕殘月幽光不如星女兒晚事夫顔色同秋螢秋<lb/>
日邊馬嘶武夫不遑寧燕歌易水怨劍舞蛟龍腥風折<lb/>
連枝樹水翻無蒂萍立身多門戸何必燕山銘生世不<lb/>
如鳥雙雙比翼翎<lb/>
　　岐路<lb/>
北風送微寒徒侣勤逺程憂人席不暖殘月馬上明飄<lb/>
<pb n="KR4h0161_WYG_068-10b"/>
飄岐路間長見日初生重嶂曉色淺疎猿寒啼清人間<lb/>
多岐路常恐終身行回見四方人車輪無留聲空谷亦<lb/>
堪隠下田非嬾耕古人有遺訓飽食非親榮我生禮義<lb/>
鄉少小見太平賢聖猶羇旅况復非其名<lb/>
　　秋日山中寄懷李端公益<lb/>
舊事與日逺秋花依舊香前年繡衣客此節過此堂侍<lb/>
臣不自髙笑解繡衣裳眠雲有餘意入鳥不亂行我恐<lb/>
雲嵐色損君鞍馬光君言此何言明日皆異鄉明日非<lb/>
<pb n="KR4h0161_WYG_068-11a"/>
今日山下道路長一從下山來天地再炎涼此中㑹難<lb/>
得夢君馬𤣥黃<lb/>
　　采蓮曲二首<lb/>
弄舟朅來南塘水蓮葉映身摘蓮子暑衣鮮淨鴛鴦喜<lb/>
作浪舞花驚不起殷勤䕶惜纖纖指水菱初熟多新刺<lb/>
採蓮朅來水無風蓮潭如鏡船如龍夏衫短袖交斜紅<lb/>
艷歌笑鬬新芙蓉戲魚來往蓮花東<lb/>
　　鳴雁行<lb/>
<pb n="KR4h0161_WYG_068-11b"/>
七月朔方雁心苦聨影翻空落南土八月江南陰復晴<lb/>
浮雲繞天難夜行羽翼勞痛心虚驚一聲相呼百處鳴<lb/>
楚童夜宿煙波測沙上布羅連草色月暗風悲欲下難<lb/>
不知何處容棲息楚童何為傷我身爾不曾作逺行人<lb/>
江南羽族本不少寧得網羅此客鳥<lb/>
　　李夫人歌<lb/>
璿閨羽帳華燭陳方士夜降夫人神葳㽔半露芙蓉色<lb/>
窈窕將期環珮身麗如三五月可望難親近顰黛含悽<lb/>
<pb n="KR4h0161_WYG_068-12a"/>
竟不言春思秋怨誰能問欲求巧笑如生時歌塵在空<lb/>
瑟御絲神來未及夢相見帝比初亡心更悲愛之欲其<lb/>
生又死東流萬代無回水宫漏丁丁夜向晨煙銷霧散<lb/>
愁方士<lb/>
　　采葛行<lb/>
春溪幾回葛花黃黄麝引子山山香蠻女不惜手足損<lb/>
鈎刀一一牽葛長葛絲茸茸春雪體深澗擇泉清處洗<lb/>
殷勤十指蠶吐絲當窗嫋嫋聲髙機織成一疋無一兩<lb/>
<pb n="KR4h0161_WYG_068-12b"/>
供進天子五月衣水晶夏殿開涼戸氷山繞座猶難御<lb/>
衣親玉體又何如杳然獨對秋風曙鏡湖女兒嫁鮫人<lb/>
鮫綃逼肖色不分吳中角簟泛清水揺曳勝被三素雲<lb/>
自兹貢薦無人惜那敢更爭龍手跡蠻女將來海市頭<lb/>
賣與嶺南貧估客<lb/>
　　採珠行<lb/>
東方暮空海面平驪龍弄珠燒月明海人驚窺水底火<lb/>
百寶錯落隨龍行浮心一夜生姦見月質龍軀看幾遍<lb/>
<pb n="KR4h0161_WYG_068-13a"/>
擘波下去忘此身迢迢謂海無靈神海宫正當龍睡重<lb/>
昨夜孤光今得弄河伯空憂水府貧天吳不敢相驚動<lb/>
一團氷容掌上清四面人入光中行騰華乍揺白日影<lb/>
銅鏡萬古羞爲靈海邊老翁怨狂子抱珠哭向無底水<lb/>
一富何須龍頷前千金幾塟魚腹裏鱗蟲變化回陰陽<lb/>
填海破山無景光捬心髣髴失珠意此土為爾離農桑<lb/>
飲風衣日亦飽暖老翁擲却同雞卵<lb/>
　近體詩<lb/>
<pb n="KR4h0161_WYG_068-13b"/>
　　薦氷<lb/>
西陸宜先啟春寒寢廟清厯官分氣候天子薦精誠已<lb/>
辨瑶池色如和玉佩鳴禮餘神轉肅曙後月殘明雅合<lb/>
霜容潔非同雪體輕空憐一掬水珍重此時情<lb/>
　　人日陪宣州范中丞傳正范侍御傳貞宴東風亭<lb/>
人日春風綻早梅謝家兄弟看花來吳姬對客歌千曲<lb/>
秦女留人酒百杯絲柳向空初宛轉玉山看日漸徘徊<lb/>
流光易去歡難得莫厭頻頻上此臺<lb/>
<pb n="KR4h0161_WYG_068-14a"/>
　　山居<lb/>
窈窕垂蘿澗䝉茸采葛花鴛鴦憐碧水照影舞金沙<lb/>
　　酬范侍御<lb/>
雲髻鳳文鈿對君歌少年萬金酬一顧莫惜十千錢<lb/>
玉管傾杯樂春園鬬草情野花無限意處處逐人行<lb/>
聞道中山酒一杯千日醒黃鶯似傳語勸酒太丁寧<lb/>
紅袂歌聲起因君始得聞黄昬小垂手與我駐浮雲<lb/>
　　懷僊詞<lb/>
<pb n="KR4h0161_WYG_068-14b"/>
閬峯綺閣幾千丈瑶水西流十二城曾見周靈王太子<lb/>
碧桃花下自吹笙<lb/>
　　漢宫辭<lb/>
月映東窓似玉輪未央前殿絶聲塵宫槐花落西風起<lb/>
鸚鵡驚寒夜喚人<lb/>
　　隋宫<lb/>
栁塘煙起日西斜竹浦風廻雁弄沙煬帝春遊古城在<lb/>
壞宫芳草滿人家<lb/>
<pb n="KR4h0161_WYG_068-15a"/>
　　贈楊錬師<lb/>
紫煙衣上繡春雲清隠山書小篆文明月在天將鳳管<lb/>
夜深吹向玉晨君<lb/>
道士夜誦蘂珠經白鶴下繞香煙聴夜移經盡人上鶴<lb/>
仙風吹入秋㝠㝠<lb/>
　　索王播侍御蜀牋<lb/>
蜀川牋紙綵雲初聞説王家最有餘野客思將池上學<lb/>
練裙紅葉不堪書<lb/>
<pb n="KR4h0161_WYG_068-15b"/>
　　送僧遊天台<lb/>
身非居士常多病心愛空王稍覺閒師問寄禪何處所<lb/>
浙南青翠沃州山<lb/>
　　吳中夜别<lb/>
楚客秋思著黃葉吳姬夜歌停碧雲聲盡鐙前各流淚<lb/>
水天凉冷雁離羣<lb/>
　張仲素<lb/>
　　仲素字繢之河間人宰相濬之祖也官司勲貟外<lb/>
<pb n="KR4h0161_WYG_068-16a"/>
　　郎曾與王涯令狐楚同為舎人合編其五七言絶<lb/>
　　句爲三舎人集<lb/>
　近體詩<lb/>
　　天馬詞<lb/>
天馬初從渥水來郊歌曾唱得龍媒不知王塞沙中路<lb/>
苜蓿殘花幾處開<lb/>
躞蹀宛駒齒未齊摐金噴玉向風嘶來時行盡金河道<lb/>
獵獵輕風在碧蹄<lb/>
<pb n="KR4h0161_WYG_068-16b"/>
　　閨人思<lb/>
愁見遊空百丈絲春風惹斷更傷離閒花落徧蒼苔地<lb/>
盡日無人誰得知<lb/>
　　秋閨怨<lb/>
桂魄初生秋露微輕羅已薄未更衣銀筝夜久殷勤弄<lb/>
心怯空房不忍歸<lb/>
　　秋夜曲<lb/>
丁丁漏永夜何長漫漫輕雲露月光秋逼暗蟲通夕響<lb/>
<pb n="KR4h0161_WYG_068-17a"/>
征衣未寄莫飛霜<lb/>
碧窓斜月藹清輝愁聴寒螿淚濕衣夢裏分明見關塞<lb/>
不知何路向金微<lb/>
秋天一夜靜無雲斷續鴻聲到曉聞欲寄征人問消息<lb/>
居延城外又移軍<lb/>
博山沉燎絶餘香蘭燼金檠怨夜長爲問青青河畔草<lb/>
幾回經雨復經霜<lb/>
　　燕子樓詩<hi>按白樂天序云此詩張仲素為關盼盼作也應屬仲素但諸刻屬關故兩存之</hi>
<pb n="KR4h0161_WYG_068-17b"/>
樓上殘燈伴曉霜獨眠人起合歡牀相思一夜情多少<lb/>
地角天涯不是長<lb/>
北邙松栢鎖愁烟燕子樓中思悄然自埋劍履歌塵散<lb/>
紅袖香消巳十年<lb/>
適看鴻雁岳陽回又覩𤣥禽逼社來瑶瑟玉簫無意緒<lb/>
任從蛛網任從灰<lb/>
　段文昌<lb/>
　　文昌字墨卿西河人家荆州相穆宗再相文宗出<lb/>
<pb n="KR4h0161_WYG_068-18a"/>
　　鎮荆南移蜀<lb/>
　近體詩<lb/>
　　題武擔寺西臺<lb/>
秋天如鏡空樓閣盡玲瓏水暗餘霞外山明落照中鳥<lb/>
行看漸逺松韻聴難窮今日登臨意多歡語笑同<lb/>
　　晚夏登張儀樓呈院中諸公<lb/>
重樓窓戸開四望斂烟埃逺岫林端出清波城下迴乍<lb/>
疑蟬韻促稍覺雪風來併起鄉闗思銷憂在酒杯<lb/>
<pb n="KR4h0161_WYG_068-18b"/>
　嚴休復<lb/>
　　休復爵里未詳<lb/>
　近體詩<lb/>
　　唐昌觀玉蘂花<lb/>
終日齋心禱玉宸魂銷目斷未逢真不如滿樹瓊瑶蕊<lb/>
笑對藏花洞裏人<lb/>
羽車潛下玉龜山塵世何人覩蕣顔惟有無情枝上雪<lb/>
好風吹綴綠雲鬟<hi>元和中揚州唐昌觀玉蕊花盛開見一女子從以二女冠三小僕直造花</hi>
<pb n="KR4h0161_WYG_068-19a"/>
<hi>所佇立良久命小童折花數枝謂黃冠者曰曩有玉峯之期自此可以行矣行百許步遂不復見休復有詩元</hi>
<hi>微之白樂天皆有和詩云</hi>
　李涉<lb/>
　　涉洛陽人初與弟渤同隠廬山後應陳許辟憲宗<lb/>
　　時試太子通事舎人謫峽州司倉叅軍太和中爲<lb/>
　　大學博士復流康州自號青谿子<lb/>
　　張爲作主客圗以孟雲卿為髙古奥逸主以涉為<lb/>
　　入室<lb/>
<pb n="KR4h0161_WYG_068-19b"/>
　古體詩<lb/>
　　鷓鴣詞<lb/>
湘江煙水深沙岸隔楓林何處鷓鴣飛日斜斑竹陰二<lb/>
女虚垂淚三閭枉自沉惟有鷓鴣啼獨傷行客心<lb/>
越岡連越井越鳥更南飛何處鷓鴣啼夕烟東嶺歸嶺<lb/>
外行人少天涯北客稀鷓鴣啼别處相對淚沾衣<lb/>
　　六嘆<hi>并序首選二</hi>
　　　五噫四愁九歌七啟皆創文者立意之終絶其<lb/>
<pb n="KR4h0161_WYG_068-20a"/>
　　　數而名之也清江白雲孤山逺嶼皆得時之人<lb/>
　　　吟咏性情耳余無暇於是焉窮居歲陰偶懷無<lb/>
　　　悰因追感聞見成文六篇目曰六歎懼質文之<lb/>
　　　不備復何全於比興乎錄之私齋以示同道格<lb/>
　　　韻枯缺多慙見知<lb/>
深院梧桐夾金井上有轆轤青絲索美人清晝汲寒泉<lb/>
寒泉欲上銀瓶落迢迢碧甃千餘尺竟日倚䦨空嘆息<lb/>
惆悵不來照明鏡却掩洞房花寂寂<lb/>
<pb n="KR4h0161_WYG_068-20b"/>
綺幙香風翡翠車清明獨傍芙蓉渠上有雲鬟洞仙女<lb/>
垂羅掩縠烟中語風月頻驚桃李時滄波久别鴛鴦侣<lb/>
欲傳一札孤飛翼山長水逺無消息却鏁重門一院深<lb/>
半夜空庭明月色<lb/>
　　春山三朅來<lb/>
釣魚朅來春日暖松溪不厭舟行緩野竹初栽碧玉長<lb/>
澄潭欲下青絲短昔人避地兼避仇暮栖雲外身悠悠<lb/>
我今無事亦如此赤鯉忽到長竿頭汎汎隨波凡幾里<lb/>
<pb n="KR4h0161_WYG_068-21a"/>
碧莎如烟沙似砥瘦壁橫空怪石危山花鬬石禽爭水<lb/>
有時帶月歸扣舷身閒自是漁家仙<lb/>
山上朅來採新茗新花亂發前山頂瓊英動揺鐘乳碧<lb/>
叢叢髙下隨崖嶺未必蓬萊有仙藥能向鼎中雲漠漠<lb/>
越甌遥見裂鼻香欲覺身輕騎白鶴<lb/>
採藥朅來藥苗盛藥生只傍行人徑世人重耳不重目<lb/>
指似藥苖心不足野客住山三十載妻兒共寄浮雲外<lb/>
小男學語便分别已辨君臣知配匹都市廣長開大舖<lb/>
<pb n="KR4h0161_WYG_068-21b"/>
疾來求者多相悮見説韓康舊姓名識之不識先相怒<lb/>
　　寄荆娘寫真<lb/>
章華臺南莎草齊長河柳色連金堤青樓曈曨曙光蚤<lb/>
梨花滿巷鸎新啼章臺玉顔年十六小來能唱西凉曲<lb/>
教坊大使久知名郢上詞人歌不足少年才子心相許<lb/>
夜夜髙唐夢雲雨五銖香帔結同心三寸紅箋替傳語<lb/>
緣池並戲雙鴛鴦田田翠葉紅蓮香百年恩愛兩相許<lb/>
一日不見生愁腸上清仙女徴遊伴欲從湘靈住河漢<lb/>
<pb n="KR4h0161_WYG_068-22a"/>
只愁陵谷變人寰空歎桑田歸海岸願分精魄定形影<lb/>
永似銀壺掛金井召得丹青絶世工寫真與身真相同<lb/>
忽然相對兩不語疑是妝成來鏡中豈期人願天不違<lb/>
雲軿却駐從山歸畵圖封裹寄箱篋洞房艷艷生光輝<lb/>
良人翻作東飛翼却遣江頭問消息經年不得一封書<lb/>
翠幕雲軿遶空壁結客有少年名總身姓江征帆三十<lb/>
里前月發豫章知我别時言識我馬上郎恨無羽翼飛<lb/>
使我徒怨滄浪長開箧取畫圖寄我形影與客將如今<lb/>
<pb n="KR4h0161_WYG_068-22b"/>
憔悴不相似恐君重見生悲傷蒼梧九疑在何處斑斑<lb/>
竹淚連瀟湘<lb/>
　近體詩<lb/>
　　桺枝詞<lb/>
錦池江上栁垂橋風引蟬聲送寂寥不必如絲千萬縷<lb/>
只禁離恨兩三條<lb/>
　　竹枝歌<lb/>
十二山晴花盡開楚宫雙闕對陽臺細腰爭舞君王醉<lb/>
<pb n="KR4h0161_WYG_068-23a"/>
白日秦兵江上來<lb/>
　　竹裏<lb/>
竹裏編茅倚石根竹莖疎處見前村閒眠盡日無人到<lb/>
自有春風爲掃門<lb/>
　　題招隠寺即戴顒舊宅<lb/>
兩崖古樹千般色一井寒泉數丈氷欲問前朝戴居士<lb/>
野烟秋草是丘陵<lb/>
　　過湖州妓宋態宜<lb/>
<pb n="KR4h0161_WYG_068-23b"/>
曾識雲仙至小時芙蓉頭上綰青絲當時驚覺髙唐夢<lb/>
惟有而今宋玉知<lb/>
陵陽夜㑹使君筵解語花枝出眼前一從明月西沉海<lb/>
不見嫦娥二十年<hi>紀事云涉至揚州一女子拜且泣問之曰態宜也故吴興劉員外全白之</hi>
<hi>愛姬劉李有昔年之分因贈詩</hi>
　　贈夜客<lb/>
暮雨蕭蕭江上村綠林豪客夜知聞他時不用相廻避<lb/>
世上如今半是君<hi>涉嘗過九江至皖口遇盜問何人從者曰李博士也其豪首曰若是李涉</hi>
<pb n="KR4h0161_WYG_068-24a"/>
　<hi>博士不用剽奪久聞詩名願題一篇足矣涉遂題此絶贈之  范攄雲溪友議云李彚征常客遊閩越至循州</hi>
　<hi>冒雨求宿或指韋氏莊居韋氏杖履迎賓年八十餘自稱曰野人韋思明留之累夕談論諸家之作次及李涉</hi>
　<hi>主人酷稱善已而愀然變色曰老身弱齡不肖遊浪江湖為不平事後遇之䝉簡我詩感而改節隠此經今一</hi>
　<hi>紀矣李既云亡追惋持觴而醉與彚征各舉涉他詩十數篇而别去乾符辛丑攄客雲川彚征所述也</hi>
　　　晚泊潤州聞角<lb/>
　江城吹角水茫茫曲引邊聲怨思長驚起暮天沙上雁<lb/>
　海門斜去兩三行<lb/>
　<lb/>
<pb n="KR4h0161_WYG_068-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩錄卷六十八<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_069-1a"/>
　欽定四庫全書<lb/>
御定全唐詩錄卷六十九<lb/>
　　李紳<lb/>
　　　紳字公垂亳州人與李文饒元微之齊名人號元<lb/>
　　　和三俊為人短小俗呼短李元和初補國子助教<lb/>
　　　累遷中書舍人武宗即位拜中書侍郎平章事<lb/>
　　　紀事云開成間紳集其詩為追昔遊蓋歎逝感時<lb/>
　　　發於悽恨而作也或長句或五言或雜言或歌或<lb/>
<pb n="KR4h0161_WYG_069-1b"/>
　　　吟或樂府齊梁不一其辭乃由牽思所屬爾赴梁<lb/>
　　　漢歸諫垣升翰苑感思遇歌帝京風物遭讒邪播<lb/>
　　　越歴荆楚渉湘沅逾嶺嶠抵荒陬止髙要移九江<lb/>
　　　泛五湖過鍾陵泝荆江守滁陽轉夀春改賔客留<lb/>
　　　洛陽歴㑹稽過梅里遭讒邪再為賔客分務歸東<lb/>
　　　周擢川守鎮大梁詞有所懐興生於怨故微顯不<lb/>
　　　常其言亦異<lb/>
　　　樂天贈紳詩云一篇長恨有風情十首秦吟近正<lb/>
<pb n="KR4h0161_WYG_069-2a"/>
　　聲剛被老元偷格律苦教短李負歌行注云元九<lb/>
　　往江陵余以詩一軸贈行自是格變李二十嘗自<lb/>
　　負歌行近見余樂府五十首黙然心伏<lb/>
　　元微之和樂天東南行云李多嘲蝘蜓竇數集蜘<lb/>
　　蛛注云李二十多詠物之作竇七頻改官銜屢有<lb/>
　　蜘蛛之喜<lb/>
　　樂天詩曰悶勸迃辛酒閒吟短李詩迃辛辛丘度<lb/>
　　也丘度之子一日自云辛氏子來見紳曰小子每<lb/>
<pb n="KR4h0161_WYG_069-2b"/>
　　憶白二十二丈詩悶勸疇昔酒閒吟二十丈詩紳<lb/>
　　笑曰辛大有此狂兒吾敢不存舊<lb/>
　古體詩<lb/>
　　憫農詩<lb/>
春種一粒粟秋收萬顆子四海無閒田農夫猶餓死鋤<lb/>
禾日當午汗滴禾下土誰知盤中飱粒粒皆辛苦<hi>紳初以古</hi>
<hi>風求知於吕溫溫見其憫農詩曰此人必為宰相果如其言</hi>
　　移九江<lb/>
<pb n="KR4h0161_WYG_069-3a"/>
秋波入白水帆去侵空小五兩劇奔星檣烏疾飛鳥湓<lb/>
城依落日湓浦看雲𦕈雲𦕈更蒼蒼匡山低夕陽楚客<lb/>
喜風水秦人悲異鄉異鄉秋思苦江臯月華吐漾漾隠<lb/>
波亭悠悠通月浦津橋歸候吏竹巷開門戸容膝有匡<lb/>
牀及肩纔數堵隙光非白駒懸磬我無虞體瘦寡行立<lb/>
家肥安啜哺天書憐譴謫重作朱轓客四座眼全青一<lb/>
麾頭半白今來思往事往事益悽然風月同今昔悲歡<lb/>
異目前四時嗟閱水一紀換流年獨有西庭鶴孤鳴白<lb/>
<pb n="KR4h0161_WYG_069-3b"/>
露天<lb/>
　　上家山<hi>余頃居梅里常於惠山肄業舊室猶在垂白重遊追感多思因效吴均體</hi>
上家山家山依舊好昔去松桂長今來容鬢老上家山<lb/>
臨古道髙低入雲樹蕪没連天草草色緑萋萋寒蛩徧<lb/>
草啼噪鴉啼樹逺行鴈帖雲齊嵒光翻落日僧火開經<lb/>
室竹洞磬聲長松樓鐘韻疾苔堦泉溜缺石甃青莎密<lb/>
舊徑行處迷前交坐中失歎息整華冠持杯强自歡笑<lb/>
歌憐稚孺絃竹縱吹彈山明溪月上酒滿心聊放丱髪<lb/>
<pb n="KR4h0161_WYG_069-4a"/>
此淹留垂絲匪閒曠青山不可上昔事還惆悵况復白<lb/>
頭人追懐空望望<lb/>
　　憶東郭居<hi>效丘遲</hi>
昔余過稚齒從師昧知奥徒懐利物心不獲藏身寶曳<lb/>
婁一縫掖出處勞昏早醒醉迷啜哺衣裳辨顛倒忠誠<lb/>
貫白日直已憑蒼昊卷舌墮讒諛驚波息行潦衰禽識<lb/>
舊木疲馬知歸道楊栁長庭柯蘭荃覆堦草旌旄光里<lb/>
舎騎服歡妻嫂綠鬢絶新知蒼鬚稀舊老冠緌身忝貴<lb/>
<pb n="KR4h0161_WYG_069-4b"/>
齋沐心常禱笙磬諒諧和庭除還灑掃栖遲還竹巷物<lb/>
役侵江島倐忽變星霜悲傷滿懐抱<lb/>
　　南梁行<lb/>
江城鬱鬱春草長悠悠漢水浮青光雜英飛盡空晝景<lb/>
綠楊重隂官舎靜此時醉客縱横書公言可薦承明廬<lb/>
青天詔下寵光至頒籍金閨徵石渠柹歸山路烟嵐隔<lb/>
山木幽深晚花拆澗底紅光奪火燃揺風扇毒愁行客<lb/>
杜鵑啼咽花亦殷聲悲絶艶連空山斜陽瞥映淺深樹<lb/>
<pb n="KR4h0161_WYG_069-5a"/>
雲雨翻迷崕谷間山雞錦質矜毛羽透竹穿蘿命儔侣<lb/>
喬木幽谿上下同雄雌不惑飛棲處望秦峯迥過商顔<lb/>
浪疊雲堆萬簇山行盡杳冥青嶂外九重鐘漏紫霄間<lb/>
元和列侍明光殿諫草初焚市朝變北闕趨承半隙塵<lb/>
南梁嘯咏皆飛霰追思感歎却昏迷霜鬢愁吟到曉雞<lb/>
故篋嵗深開斷簡秋堂月曙掩遺題嗚嗚曉角霞輝粲<lb/>
撫劍當楹一長歎蒭狗無由學聖賢空持感激終昏旦<lb/>
　　過荆門<lb/>
<pb n="KR4h0161_WYG_069-5b"/>
荆江水濶烟波轉荆門路遶山葱蒨帆勢侵雲滅又明<lb/>
山程背日昏還見青青麥隴啼飛鴉寂寞野徑棠梨花<lb/>
行行驅馬萬里逺漸入烟嵐危棧賖林中有鳥飛出谷<lb/>
月上千巗一聲哭腸斷思歸不可聞人言恨魄來巴蜀<lb/>
我聽此鳥祝我魂魂死勿學聲衘寃縱為羽族莫棲息<lb/>
直上青雲呼帝閽此時山月如衘鏡嵒樹參差互輝映<lb/>
皎潔深看入澗泉分明細見樵人徑隂森鬼廟當郵亭<lb/>
雞豚日宰聞羶腥愚夫禍福自迷惑魍魎憑何通百靈<lb/>
<pb n="KR4h0161_WYG_069-6a"/>
月低山曉問行客已酹椒漿拜荒陌惆悵忠貞徒自持<lb/>
誰祭山頭望夫石<lb/>
　　涉沅瀟<lb/>
屈原死處瀟湘隂滄浪淼淼雲沉沉蛟龍長怒虎長嘯<lb/>
山木翛翛波浪深烟横日落驚鴻起山映餘霞杳千里<lb/>
鴻叫離離入暮天霞消漠漠深雲水水虚江暗揚波濤<lb/>
黿鼉動盪風騷騷行人愁望待明月星漢沈浮<graphic n="KR3219" url="https://raw.githubusercontent.com/kanripo/KR-Gaiji/master/images/KR3219.png" mimeType="image/png"/>鬼號<lb/>
屈原爾為懐王没水府通天化靈物何不驅雷擊電除<lb/>
<pb n="KR4h0161_WYG_069-6b"/>
奸邪可憐空作沉泉抱寃骨舉杯瀝酒招爾魂月影滉<lb/>
漾開乾坤波明水黒山隠見汨羅之上遥昏昏風帆候<lb/>
曉看五兩戍鼓鼕鼕逺山響潮滿江津猿鳥啼荆夫楚<lb/>
語飛蠻槳瀟湘島浦無人居風驚水暗惟鮫魚行來擊<lb/>
棹獨長歎問爾精魂何所如<lb/>
　　逾嶺嶠止荒陬抵髙要<lb/>
天將南北分寒燠北被羔裘南卉服寒氣凝為戎鹵驕<lb/>
炎蒸結作蟲虺毒周王止化惟荆蠻漢武鑿逺通孱顔<lb/>
<pb n="KR4h0161_WYG_069-7a"/>
南標銅柱限荒徼五嶺從兹窮險艱衡山截斷炎方北<lb/>
迴雁峯南瘴烟黑萬壑奔湯溢作瀧湍飛浪激如繩直<lb/>
千崖傍聳猿嘯悲丹蛇𤣥虺潛蛟螭瀧夫擬檝劈髙浪<lb/>
瞥忽浮沉如電隨嶺頭刺竹䝉籠密火拆紅蕉焰燒日<lb/>
嶺上泉分南北流行人照水愁傷骨隂森石路盤縈紆<lb/>
雨寒日燠常斯湏瘴雲暫巻火山外蒼茫海氣窮番禺<lb/>
鷓鴣猿鳥聲相續椎髻嘵呼同戚促百處谿灘異雨晴<lb/>
四時雷電迷昏旭魚腸雁足望緘封地逺三江嶺萬重<lb/>
<pb n="KR4h0161_WYG_069-7b"/>
魚躍豈通清逺峽雁飛難渡瘴江東雲蒸地熱無霜霰<lb/>
桃李冬華匪時變天際長垂飲澗虹簷前不去衘泥燕<lb/>
幸逢雷雨盪妖昏提挈悲歡出海門西日眼明看少長<lb/>
北風身醒辨寒温賈生謫去因前席痛哭書成竟何益<lb/>
物忌忠良表是非朝驅絳灌為讐敵明皇聖徳異文皇<lb/>
不使無辜困鬼方漢日傅臣終委棄如今衰叟重輝光<lb/>
髙明白日恩深海齒髪雖殘壯心在空媿駑駘異一毫<lb/>
無令朽骨慙千載<lb/>
<pb n="KR4h0161_WYG_069-8a"/>
　　悲善才<hi>并序</hi>
　　　余守郡日有客遊者善彈琵琶問其所傳乃善<lb/>
　　　才所授頃在内庭日别承恩顧賜宴曲江勑善<lb/>
　　　才等二十人備樂自余經播遷善才已殁因追<lb/>
　　　感前事為悲善才此一篇在郡日所為今編於<lb/>
　　　新錄<lb/>
穆皇夜幸蓬池曲金鑾殿開髙秉燭東頭弟子曹善才<lb/>
琵琶請奏新翻曲翠蛾列坐層城女笙笛參差齊笑語<lb/>
<pb n="KR4h0161_WYG_069-8b"/>
天顔靜聽朱絲彈衆樂寂然無敢舉衘花金鳳當承撥<lb/>
轉腕攏絃促揮抹扶花翻鳳天上來徘徊滿殿飛春雪<lb/>
抽絃度曲新聲發金鈴玉珮相瑳切流鶯子母飛上林<lb/>
仙鶴雌雄唳明月此時奉詔侍金鑾别殿承恩許召看<lb/>
三月曲江春草緑九霄天樂下雲端紫髯供奉前屈膝<lb/>
盡彈妙曲當春日寒泉注射隴水開塞雁翻飛朔天没<lb/>
日曛塵暗車馬散為惜新聲有餘歎明年冠劍閉橋山<lb/>
萬里孤臣投海畔籠禽鎩翮尚還飛白首生從五嶺歸<lb/>
<pb n="KR4h0161_WYG_069-9a"/>
聞道善才成朽骨空餘弟子奉宣徽南譙寂寞三春晚<lb/>
有客彈絃獨凄怨靜聽深奏楚明光憶昔初開曲江宴<lb/>
心悲不覺淚䦨干更為調絃反覆彈秋吹動揺神女佩<lb/>
月珠敲擊水晶盤自憐淮海同泥滓恨魄癡心未能死<lb/>
惆悵追懐萬事空雍門琴感徒為爾<lb/>
　近體詩<lb/>
　　趨翰苑遭誣搆四十六韻<lb/>
九五當乾徳三千應瑞符纂堯昌聖厯宗禹盛丕圖畫<lb/>
<pb n="KR4h0161_WYG_069-9b"/>
象垂新令消兵易舊謨選賢方去智招諫忽升愚大樂<lb/>
調元氣神功運化罏脫鱗趨沆瀣翻翼集蓬壺捧日恩<lb/>
光别抽毫顧問殊鳳形憐彩筆龍頷借驪珠擲地聲名<lb/>
寡摩天羽翮孤潔身酬雨露利口扇讒諛碧海同宸眷<lb/>
鴻毛比賤軀辨疑分黒白舉直觝朋徒庭獸方呈角階<lb/>
蓂始効莩日傾烏掩魄星落斗摧樞墜劍悲喬岳號弓<lb/>
泣鼎湖亂羣逢害馬擇肉縱狂貙膽為隳肝竭心因瀝<lb/>
血枯滿帆推駭浪征棹折危途燕客書方詐堯門信未<lb/>
<pb n="KR4h0161_WYG_069-10a"/>
孚謗興金就鑠毁極玉生瘉礪吻矜先搏張羅騁疾驅<lb/>
地嫌稀魍魎海恨止番禺瘴嶺衝蛇入蒸池躡虺趨望<lb/>
天收雪涕看鏡攬霜鬚草毒人驚剪茅荒室未誅火風<lb/>
晴處扇山鬼雨中呼窮老鄉闗逺羇愁骨肉無鵲靈窺<lb/>
戸牖龜瑞出泥途烟島深千瘴滄波淼四隅海標傳信<lb/>
使江棹認妻孥到接三冬暮來經六月徂暗灘朝不怒<lb/>
驚瀨夜無虞俛首安羸業齊眉慰病夫涸魚思雨潤僵<lb/>
燕望雷蘇詔下因頒朔恩移詎省辜誑夫猶指鹿依社<lb/>
<pb n="KR4h0161_WYG_069-10b"/>
尚憑狐度嶺瞻牛斗浮江淬轆轤未平人睚眦誰懼鬼<lb/>
揶揄湓浦潮通楚匡山地接吴庾樓清桂滿逺寺碧蓮<lb/>
敷髣髴皆停馬悲歡盡隙駒舊交封宿草衰鬢重生芻<lb/>
萬㦸分梁苑雙旌寄魯儒駸駸移嵗月冉冉近桑榆疲<lb/>
馬愁千里孤鴻念五湖終當賦歸去那更學楊朱<lb/>
　　過吴門二十四韻<lb/>
烟水吴都郭閶門架碧流綠楊深淺巷青翰往來舟朱<lb/>
戸千家室丹楹百處樓水光揺極浦草色辨長洲憶作<lb/>
<pb n="KR4h0161_WYG_069-11a"/>
麻衣客曾為旅棹遊放歌隨楚老清宴奉諸侯花寺聽<lb/>
鶯入春湖看雁留里吟傳綺唱鄉語認歈謳橋轉攢虹<lb/>
飲波通鬭鷁浮竹扉梅圃靜水檻橘園幽縫堵荒麋苑<lb/>
穿巗破虎丘舊風猶越鼔餘俗尚吴鈎故館曾閒訪遺<lb/>
踪亦徧搜吹臺山木盡香徑佛宫秋帳殿菰蒲掩雲房<lb/>
霧露收苧蘿妖覆滅荆棘鬼包羞風月俄黄綬經過半<lb/>
白頭重來冠蓋客非復别離愁候火分通陌前旌駐外<lb/>
郵水風揺綵斾堤柳引鳴騶問吏兒孫隔呼名禮敬修<lb/>
<pb n="KR4h0161_WYG_069-11b"/>
顧瞻殊夙昔語黙過悲憂義感心空在容衰日易偷還<lb/>
持滄海詔從此布皇猷<lb/>
　　憶春日太液池東亭候對<lb/>
宫鶯曉報瑞烟開三島靈禽拂水迴橋轉彩虹當綺殿<lb/>
艦浮花鷁近蓬萊草承香輦王孫長桃艶仙顔阿母栽<lb/>
簪筆此時方侍從却思金馬笑鄒枚<lb/>
　　憶夜直金鑾殿承㫖<lb/>
月當銀漢玉繩低深聽簫韶碧落齊門壓紫垣髙綺樹<lb/>
<pb n="KR4h0161_WYG_069-12a"/>
閣連青鎖近丹梯墨宣外渥催飛詔草定新恩促換題<lb/>
明日獨歸花路逺可憐人世隔雲霓<lb/>
　　憶春日曲江宴後許至芙蓉園<lb/>
春風上苑開桃李詔許看花入御園香徑草中迴玉勒<lb/>
鳳凰池畔泛金樽綠絲垂栁遮風暗紅藥低叢拂砌繁<lb/>
歸繞曲江烟景晚未央明月鎖千門<lb/>
　　新昌宅書堂前有藥樹一枝今巳盈拱長慶中於<lb/>
　　　翰林院内西軒藥樹下移得纔長一寸僕夫封<lb/>
<pb n="KR4h0161_WYG_069-12b"/>
　　　一泥丸以歸植今則長成名之天上樹<lb/>
白榆星底開紅甲珠樹宫中長紫梢丹彩結心纔辨質<lb/>
碧姿抽葉乍舒條羽衣道士偷懸圃金簡真人護玉苖<lb/>
長帶九天餘雨露近來葱翠欲成喬<lb/>
　　滁陽春日懐果園開宴<lb/>
西園到日栽桃李紅白低枝拂酒杯繁艶只愁風處落<lb/>
醉筵多就月中開勸人莫折憐芳早把燭頻㸔畏曉催<lb/>
聞道數年深草露幾株猶得近池臺<lb/>
<pb n="KR4h0161_WYG_069-13a"/>
　　七年初到洛陽寓居宣教里時已春暮而四老俱<lb/>
　　　在洛中分司<lb/>
青莎滿地無三徑白髪緣頭忝四人官職謬齊商嶺客<lb/>
姓名那重漢廷臣聖朝寡罪容衰齒愚叟多慙未退身<lb/>
惟有門人憐鈍拙勸教沉醉洛陽春<lb/>
　　憶至鞏縣河宿待家累追懐<lb/>
鞏樹翻紅秋日斜水分伊洛照餘霞弓開後騎低初月<lb/>
鶚駐前旌拂暮鴉閨信坐遲青玉案弄兒閒望白羊車<lb/>
<pb n="KR4h0161_WYG_069-13b"/>
今來憶事凉風晚烟浦空悲黄菊花<lb/>
　　宿揚州<lb/>
江横渡濶烟波晚潮過金陵落葉秋嘹唳塞鴻經楚澤<lb/>
淺深紅樹見揚州夜橋燈火連星漢水郭帆檣近斗牛<lb/>
今日市朝風俗變不須開口問迷樓<lb/>
　　憶題惠山寺書堂<lb/>
故山一别光隂改秋露春風嵗月多松下壯心年少去<lb/>
池邉衰影老人過白雲生滅依巖岫青桂榮枯託薜蘿<lb/>
<pb n="KR4h0161_WYG_069-14a"/>
惟有此身長是客又驅旌斾寄烟波<lb/>
　　江南暮春寄家<lb/>
洛陽城見迎梅雪魚口橋逢送雪梅劍外寺前芳草合<lb/>
鏡湖亭上野花開江鴻斷續翻雲去海燕差池拂水迴<lb/>
料得心知近寒食潛聽喜鵲望歸來<lb/>
　　建元寺<hi>并序</hi>
　　　寺在常州東郭松扉竹院各在岡阜地甚疎通<lb/>
　　　接郊外每嵗寒食里人灑掃經過之所大厯中<lb/>
<pb n="KR4h0161_WYG_069-14b"/>
　　　詩人郭鄖曽賦寒食詩贈吏部先兄詩云蘭陵<lb/>
　　　士女滿晴川郊外紛紛拜古埏萬井人家初禁<lb/>
　　　火九原松柏自生烟人間後事非前事鏡裏今<lb/>
　　　年老去年介子終知祿不及王孫誰復更相憐<lb/>
　　　當時以為絶唱嘗在兒童即聞此詩非欲繼和<lb/>
　　　蓋紀事因書<lb/>
江城物候傷心地逺寺經過禁火辰芳草壠邉迴首客<lb/>
野花叢裏斷腸人紫荆繁艶空門晝紅藥深開古殿春<lb/>
<pb n="KR4h0161_WYG_069-15a"/>
歎息光隂催白髪莫悲風月獨沾巾<lb/>
　　却到無錫望芙蓉湖<lb/>
丹橘村邉燭火微碧流明處雁初飛蕭條落葉垂楊㟁<lb/>
隔水寥寥聞𢷬衣<lb/>
　施肩吾<lb/>
　　肩吾字希聖睦州人元和十年登進士第慕仙跡<lb/>
　　隠豫章西山為詩竒麗有西山集<lb/>
　　自序云二十年辛苦烟蘿松月之下或時學龜息<lb/>
<pb n="KR4h0161_WYG_069-15b"/>
　　飲而不食腸胃無滓形神益清見天地六合之奥<lb/>
　　凡竒兆異狀閱乎心目者銳思一搜皆落我文字<lb/>
　　網中<lb/>
　　晁公武曰肩吾以西山乃十二真仙羽化之所心<lb/>
　　慕之因卜隠有詩云若數西山得道者連予便是<lb/>
　　十三人<lb/>
　古體詩<lb/>
　　效古體<lb/>
<pb n="KR4h0161_WYG_069-16a"/>
黄金無舊釵緗綺無舊裾惟有一寸心長貯萬里夫南<lb/>
軒夜蟲織已促北牖飛蛾遶殘燭秖言衆口鑠千金誰<lb/>
信獨愁銷片玉不知嵗晚歸不歸又將淚眼縫征衣<lb/>
　　夜宴詞<lb/>
蘭缸如晝買不眠玉堂夜起沉香烟青娥一行十二仙<lb/>
欲笑不笑桃花然碧牕弄嬌妝洗晚戸外不知銀漢轉<lb/>
被郎嗔罰琉璃盞酒入四肢紅玉軟<lb/>
　近體詩<lb/>
<pb n="KR4h0161_WYG_069-16b"/>
　　代征婦怨<lb/>
寒牕羞見影相隨嫁得五陵輕薄兒長短艶歌君不解<lb/>
淺深更漏妾偏知畫裙多淚鴛鴦濕雲鬢慵梳玳瑁垂<lb/>
何事不看霜雪裏堅貞惟有古松枝<lb/>
　　贈邉將<lb/>
輕生奉國不為難戰苦身多舊箭瘢玉匣鎖龍鱗甲冷<lb/>
金鈴襯鶻羽毛寒皂貂擁出花當背白馬騎來月在鞍<lb/>
猶恐羌戎臨塞下柳營特把陣圖看<lb/>
<pb n="KR4h0161_WYG_069-17a"/>
　　送人南遊<lb/>
見說南遊偏不易中途莫忘寄書頻凌空瘴氣墮飛鳥<lb/>
解語山魈惱病人閩縣緑蛾能引客泉州烏藥好防身<lb/>
異花竒草分明看待汝歸來畫取真<lb/>
　　古相思<lb/>
十訪九不見甚於菖蒲花可憐雲中月今夜墮我家<lb/>
　　湘竹詞<lb/>
萬古湘江竹無窮奈怨何年年長春笋只是淚痕多<lb/>
<pb n="KR4h0161_WYG_069-17b"/>
　　幼女詞<lb/>
幼女纔六嵗未知巧與拙向夜在堂前學人拜新月<lb/>
　　宿南一上人山房<lb/>
牕牖月色多坐卧禪心靜青鬼來試人夜深弄燈影<lb/>
　　蘭渚泊<lb/>
家在洞水西身作蘭渚客天晝無纎雲獨坐空江碧<lb/>
　　少年行<lb/>
醉騎白馬走空衢惡少皆稱電不如五鳳街頭閒勒轡<lb/>
<pb n="KR4h0161_WYG_069-18a"/>
半垂衫袖揖金吾<lb/>
　　春詞<hi>一作沈亞之詩稍有不同</hi>
黄鳥啼多春日髙紅芳開盡井邉桃美人手暖裁衣易<lb/>
片片輕雲落剪刀<lb/>
　　仙翁詞<lb/>
世間無逺可為遊六合朝行夕已周壇上夜深風雨靜<lb/>
小仙乗月繫蒼虬<lb/>
　　望夫詞<lb/>
<pb n="KR4h0161_WYG_069-18b"/>
看看北雁又南飛薄倖征夫久不歸蟢子到頭無信處<lb/>
凡經幾度上人衣<lb/>
手爇寒燈向影頻迴文機上暗生塵自家夫壻無消息<lb/>
却恨橋頭賣卜人<lb/>
　　少女詞<lb/>
同心帶裏脫金錢買取頭花翠羽連手執木蘭猶未慣<lb/>
今朝初上採菱船<lb/>
　　少婦遊春詞<lb/>
<pb n="KR4h0161_WYG_069-19a"/>
簇錦攢花鬬勝遊萬人行處最風流無端自向春園裏<lb/>
笑摘青梅叫阿侯<lb/>
　　夜笛詞<lb/>
皎潔西樓月未斜笛聲寥亮入東家却令燈下裁衣婦<lb/>
誤剪同心一片花<lb/>
　　惜花詞<lb/>
千樹繁紅繞碧泉正宜尊酒對芳年明朝欲飲還來此<lb/>
只怕春風却在前<lb/>
<pb n="KR4h0161_WYG_069-19b"/>
　　山居樂<lb/>
鸞鶴每於松下見笙歌常向坐中聞手持十節龍頭杖<lb/>
不指虚空即指雲<lb/>
　　冬日觀早朝<lb/>
紫烟捧日爐香動萬馬千車踏新凍繡衣年少朝欲歸<lb/>
美人猶在青樓夢<lb/>
　　春霽<lb/>
煎茶水裏花千片候客亭中酒一樽獨對春光還寂寞<lb/>
<pb n="KR4h0161_WYG_069-20a"/>
羅浮道士忽敲門<lb/>
　　秋夜山居<lb/>
幽居正想飡霞客夜久月寒珠露滴千年獨鶴兩三聲<lb/>
飛下巖前一枝柏<lb/>
去雁聲遥人語絶誰家素機織新雪秋山野客醉醒時<lb/>
百尺老松銜半月<lb/>
　　春日錢唐雜興<lb/>
仙姥溪頭桑裊裊錢唐郭外栁毶毶路逢隣婦遥相問<lb/>
<pb n="KR4h0161_WYG_069-20b"/>
小小如今學養蠶<lb/>
西隣年少問東隣栁㟁花堤幾處新昨夜雨多春水濶<lb/>
隔江桃葉喚何人<lb/>
　　下第春遊<lb/>
羇情含檗復含辛淚眼看花只似塵天遣春風領春色<lb/>
不教分付與愁人<lb/>
　　與諸隠者夜登四明山<lb/>
半夜尋幽上四明手攀松桂觸雲行相呼巳到無人境<lb/>
<pb n="KR4h0161_WYG_069-21a"/>
何處玉簫吹一聲<lb/>
　　宿四明山<lb/>
黎洲老人命余宿杳然髙頂浮雲平下視不知幾千仞<lb/>
欲曉不曉天雞聲<lb/>
　　春日宴徐君池亭<lb/>
暫憑春酒換愁顔今日應須醉始還池上有門君莫掩<lb/>
從教野客見青山<lb/>
　　題禪僧院<lb/>
<pb n="KR4h0161_WYG_069-21b"/>
棲禪枝畔數花新飛作琉璃地上塵谷鳥自啼猿自叫<lb/>
不能愁得定中人<lb/>
　　遇王山人<lb/>
每欲尋君千萬峯豈知人世也相逢一瓢遺却在何處<lb/>
應挂天台最老松<lb/>
　　山中得劉秀才京書<lb/>
自笑家貧客到疎滿庭烟草不能鋤今朝誰料三千里<lb/>
忽到劉京一紙書<lb/>
<pb n="KR4h0161_WYG_069-22a"/>
　　誚山中叟<lb/>
老人今年八十幾口中零落殘牙齒天隂傴僂帶𠻳行<lb/>
猶向巖前種松子<lb/>
　　贈採藥叟<lb/>
老去惟將藥裹行無家無累一身輕却教年少取書巻<lb/>
小字鐙前鬬眼明<lb/>
　　贈女道士鄭玉華<lb/>
𤣥髪新簪碧藕花欲添肌雪餌紅砂世間風景那堪戀<lb/>
<pb n="KR4h0161_WYG_069-22b"/>
長笑劉郎漫憶家<lb/>
明鏡湖中休採蓮却師阿母學神仙朱絲誤落青囊裏<lb/>
猶是箜篌第幾絃<lb/>
　　寄王少府<lb/>
採松仙子徒銷日喫菜山僧枉過生多謝藍田王少府<lb/>
人間詩酒最闗情<lb/>
　　秋夜山中别友人<lb/>
何處邀君話别情寒山木落月華清莫愁今夜無詩思<lb/>
<pb n="KR4h0161_WYG_069-23a"/>
巳聽秋猿第一聲<lb/>
　　山中送友人<lb/>
欲折楊枝别恨生一重枝上一啼鶯亂山重叠雲相掩<lb/>
君向亂山何處行<lb/>
　　送絶粒僧<lb/>
碧洞青蘿不畏深免將饑渴累人心若期野客來相訪<lb/>
一室無烟何處尋<lb/>
　　望騎馬郎<lb/>
<pb n="KR4h0161_WYG_069-23b"/>
碧蹄新壓歩初成玉色郎君弄影行賺殺唱歌樓上女<lb/>
伊州誤作石州聲<lb/>
　　佳人覽鏡<lb/>
每坐臺前見玉容今朝不與昨朝同良人一夜出門宿<lb/>
減却桃花一半紅<lb/>
　　折楊栁<lb/>
傷見路傍楊栁春一株折盡一重新今年還折去年處<lb/>
不送去年離别人<lb/>
<pb n="KR4h0161_WYG_069-24a"/>
　　翫友人庭竹<lb/>
曽去𤣥洲看種玉那似君家滿庭竹客來不用呼清風<lb/>
此處掛冠凉自足<lb/>
　　戲咏榆莢<lb/>
風吹榆錢落如雨繞林繞屋來不住知爾不堪還酒家<lb/>
漫教夷甫無行處<lb/>
　　蜀茗詞<lb/>
越椀初盛蜀茗新薄烟輕處攪來勻山僧問我將何比<lb/>
<pb n="KR4h0161_WYG_069-24b"/>
欲道瓊漿却畏嗔<lb/>
　殷堯藩<lb/>
　　堯藩蘇州嘉興人元和中登進士第辟李翔長沙<lb/>
　　幕府加授監察御史又嘗辟同州從事又為永樂<lb/>
　　令<lb/>
　近體詩<lb/>
　　吳宫<lb/>
吳王愛歌舞夜夜見嬋娟見日吹紅燭和塵拂翠鈿徒<lb/>
<pb n="KR4h0161_WYG_069-25a"/>
令勾踐霸不信子胥賢莫問長洲草荒凉無限年<lb/>
　　過友人幽居<lb/>
身坐衆香國蒲團詩思新一貧曽累我此興未輸人陋<lb/>
巷誰為俗寒牕不染塵石齋盟四友岩下頓生春<lb/>
　　遊王羽士山房<lb/>
落日半樓明琳宫事事清山横萬古色鶴帶九臯聲易<lb/>
作神仙侣難忘父子情道人應識我未肯說長生<lb/>
　　上已日贈都上人<lb/>
<pb n="KR4h0161_WYG_069-25b"/>
三月初三日千家與萬家蝶飛秦地草鶯入漢宫花鞍<lb/>
馬皆爭麗笙歌盡鬭奢吾師無所願惟願老烟霞<lb/>
曲水公卿宴香塵盡滿街無心修禊事獨歩到禪齋細<lb/>
草縈愁目繁花逆旅懐綺羅人走馬遺落鳳皇釵<lb/>
　　送沈亞之尉南康<lb/>
行邁南康路客心離怨多暮烟葵葉屋秋月竹枝歌孤<lb/>
鶴唳殘夢驚猿嘯薜蘿對江翹首望愁淚叠如波<lb/>
　　送客遊吳<lb/>
<pb n="KR4h0161_WYG_069-26a"/>
吳國水中央波濤白𣺌茫衣逢梅雨漬船入稻花香海<lb/>
戍通鹽竈山村帶蜜房欲知蘇小小君試到錢唐<lb/>
　　中元日觀諸道士歩虚<lb/>
𤣥都開秘籙白石禮先生上界秋光淨中元夜氣清星<lb/>
辰朝帝處鸞鶴歩虚聲玉樹花難老珠宫月最明掃壇<lb/>
天地肅投簡鬼神驚倘賜刀圭藥還留不死名<lb/>
　　醉贈劉十二<hi>一作寄嶺南張明府</hi>
春草正萋萋知君過惡溪鶯將吉了語猿共猓然啼别<lb/>
<pb n="KR4h0161_WYG_069-26b"/>
路魂先斷還家夢幾迷定尋雷令劍應識越王笄樹色<lb/>
多於北潮聲少向西栁花好為酒誰伴醉如泥<lb/>
　　帝京<lb/>
列郡徵才起俊髦萬機獨使聖躬勞開藩上相頒龍節<lb/>
破虜將軍展豹韜地入皇圖三輔壯天垂華蓋七星髙<lb/>
迎春别賜瑶池宴捧進金盤五色桃<lb/>
龍虎山河御氣通遥瞻帝闕五雲紅英雄盡入江東籍<lb/>
將相多收薊北功禮樂日稽三代盛梯航嵗貢萬方同<lb/>
<pb n="KR4h0161_WYG_069-27a"/>
都將儉徳熙文治淳俗應還太古風<lb/>
　　宫詞<lb/>
悄悄深宫不見人倚欄惟見石麒麟芙蓉帳冷愁長夜<lb/>
翡翠簾垂隔小春天逺難通青鳥信風寒欲動錦花茵<lb/>
夜深怕有羊車過自起籠燈看雪紋<lb/>
　　郊居作<lb/>
碧樹濃隂䕶短垣蒼江春暖渚鳬喧買魚試喚鳴榔艇<lb/>
尋鶴因行隔隴邨生理何憑文是業世情縱遣酒盈樽<lb/>
<pb n="KR4h0161_WYG_069-27b"/>
相逢謂我迂疎甚欲辨還憎恐失言<lb/>
　　旅行<lb/>
烟樹寒林半有無野人行李更蕭疎堠長堠短逢官馬<lb/>
山北山南聞鷓鴣萬里闗河成傳舎五更風雨憶呼盧<lb/>
寂寥一㸃寒燈在酒熟隣家許夜沽<lb/>
　　還京口<lb/>
黄鶴山頭雪未消行人歸計在今朝城圍鐵甕江山壯<lb/>
地接金陵草木彫北府市樓聞舊酒南橋官栁識歸橈<lb/>
<pb n="KR4h0161_WYG_069-28a"/>
吏民莫見㕘軍面水宿風飡鬢髪焦<lb/>
　　潭州獨歩<lb/>
鶴髪垂肩懶著巾晚凉獨歩楚江濵一帆暝色鷗邉雨<lb/>
數尺笻枝物外身習巧未逢醫拙手聞歌先識採蓮人<lb/>
笑看斥鷃飛翔去樂處蒿萊便有春<lb/>
　　訪許渾<lb/>
去郭來尋隠者居栁隂假歩小籃輿每期㑹面初償約<lb/>
却計論心舊得書淺綠垣墻綿薜荔淡紅池沼映芙蕖<lb/>
<pb n="KR4h0161_WYG_069-28b"/>
為言肯共留連飲澗有青芹罟有魚<lb/>
　　送劉禹錫侍御出刺連州<lb/>
遐荒迢遞五羊城歸興濃消客裏情家近似忘山路險<lb/>
土甘殊覺瘴烟輕梅花清入羅浮夢荔子紅分廣海程<lb/>
此去定知償隠趣石田春雨讀書耕<lb/>
　　送景元上人還山<lb/>
嵩陽聽罷講經鐘逺訪庭闈錫度空蒲履漫從歸後織<lb/>
衲衣猶記别時縫地横龍朔連沙溟山入烏桓碧樹重<lb/>
<pb n="KR4h0161_WYG_069-29a"/>
梵宇傳來金貝葉花前拜捧慰親容<lb/>
　　偶題<lb/>
越女收龍眼蠻兒拾象牙長安千萬里走馬送誰家<lb/>
　　春怨<lb/>
栁花撲簾春欲盡緑隂障林鶯亂啼秖恐明日送春去<lb/>
落日滿園啼竹雞<lb/>
　　同州端午<lb/>
鶴髪垂肩又許長離家三十五端陽兒童見說深驚訝<lb/>
<pb n="KR4h0161_WYG_069-29b"/>
却問何方是故鄉<lb/>
　　遊山南寺<lb/>
山中盡日無人到竹外交加百鳥鳴昨日小樓微雨過<lb/>
櫻桃花落晚風晴<lb/>
　　潭州席上贈舞柘枝妓<lb/>
姑蘇太守青娥女流落長沙舞柘枝滿座繡衣皆不識<lb/>
可憐紅臉淚雙垂<hi>雲溪友議云李翔在潭州席上有舞柘枝者顔色憂悴堯藩識之當筵贈</hi>
<hi>詩云云翔詰其事乃故蘇臺韋中丞愛姬所生之女也曰妾以昆弟夭喪委身樂部恥辱先人言訖涕咽情不</hi>
<pb n="KR4h0161_WYG_069-30a"/>
　<hi>能堪亞相為之吁嘆且曰吾韋族姻舊速命更其舞服飾以袿襦延與夫人相見顧其言語清楚宛有冠蓋風</hi>
　<hi>儀遂於賔榻中選士而嫁之</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_069-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩錄巻六十九<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_070-1a"/>
　欽定四庫全書<lb/>
御定全唐詩錄卷七十<lb/>
　　張祜<lb/>
　　　祜字承吉清河人初以宫詞得名五言詩善題目<lb/>
　　　佳境言不可刋置他處長慶中令狐楚表薦之不<lb/>
　　　報辟諸侯府多不合自劾去嘗客淮南杜牧深重<lb/>
　　　之愛丹陽曲阿地築室卜隠性嗜水石悉力致之<lb/>
　　　不畜田産為身後計<lb/>
<pb n="KR4h0161_WYG_070-1b"/>
　　　雲溪友議云祜初與徐凝同赴白居易杭州求解<lb/>
　　　白試之以凝居首而次祜祜不服自述佳句及觀<lb/>
　　　獵宫詞二首白云君獵詩欲以較王右丞乎宫詞<lb/>
　　　四句中皆數對何足竒因太息歸自此罷舉又云<lb/>
　　　祜長慶中深為令狐楚所知楚鎮天平自草薦表<lb/>
　　　令以詩三百篇隨狀表進祜至京屬元稹在内庭<lb/>
　　　上問之稹曰祜雕蟲小技壯夫不為或奬激之恐<lb/>
　　　變陛下風教上頷之於是失意東歸有孟浩然身<lb/>
<pb n="KR4h0161_WYG_070-2a"/>
　　更不疑之句又云杜牧嘗論元白詩體舛雜因兹<lb/>
　　有恨守秋浦與祜為詩酒交以白有非祜之論頗<lb/>
　　不平之有詩云誰人得似張公子一首詩輕萬戸<lb/>
　　侯又云如何故國三千里虚唱歌詞滿六宫欲異<lb/>
　　於元白以曲成祜焉<lb/>
　　祜今多誤作祐祐有子望䖍為冬𤓰堰官祜自謔<lb/>
　　冬𤓰合出瓠子事見太平廣記此名祜之証<lb/>
　古體詩<lb/>
<pb n="KR4h0161_WYG_070-2b"/>
　　西江行<lb/>
日下西塞山南來洞庭客晴空一鳥渡萬里秋江碧惆<lb/>
悵異鄉人無言空脉脉<lb/>
　　送蜀客<lb/>
楚客去岷江西南指天末平生不達意萬里船一發行<lb/>
行三峽夜十二峯頂月哀猿别曾林忽忽聲斷咽嘉陵<lb/>
水初漲巖嶺耗積雪不妨髙唐雲却藉宋玉說峩眉逺<lb/>
凝黛脚底谷洞穴錦城晝氲氲錦水春活活成都滯遊<lb/>
<pb n="KR4h0161_WYG_070-3a"/>
地酒客須醉殺莫戀卓家壚相如已屑屑<lb/>
　　車遥遥<lb/>
東方曨曨車軋軋地色不分新去轍閨門半掩床半空<lb/>
斑斑枕花殘淚紅君心若車千萬轉妾身如轍移漸逺<lb/>
碧川棲棲山宛宛馬蹄在耳輪在眼桑間女兒情不淺<lb/>
莫道野蠶能作繭<lb/>
　近體詩<lb/>
　　吳宫曲<lb/>
<pb n="KR4h0161_WYG_070-3b"/>
日下苑西宫花開香徑紅玉釵斜白燕羅帶弄青蟲皓<lb/>
齒初含雪柔枝欲斷風可憐傾國艶誰信女為戎<lb/>
　　公子行<lb/>
春色滿城池盃盤著處移鐙金斜雁子鞍帕嫩鵞兒買<lb/>
笑歌桃葉尋歡折栁枝可憐明月夜長是管絃隨<lb/>
　　塞上曲<lb/>
邉風捲地時日暮帳初移磧迥三通角山寒一㸃旗連<lb/>
收榻索馬引滿射雕兒莫道功勲細將軍昔戍師<lb/>
<pb n="KR4h0161_WYG_070-4a"/>
　　塞下曲<lb/>
二十逐嫖姚分兵逺戍遼雪迷經塞夜氷壯渡河朝促<lb/>
放鵰難下生騎馬未調小儒何足問看取劍横腰<lb/>
　　塞下<lb/>
萬里配長征連年慣野營入羣來揀馬抛伴去擒生箭<lb/>
插鵰翎濶弓盤鵲角輕閒看行近逺西去受降城<lb/>
　　秋霽<lb/>
垂老歸休意栖栖陋巷中暗燈棋子落殘語酒瓶空滴<lb/>
<pb n="KR4h0161_WYG_070-4b"/>
羃侵簷露虚踈入檻風何妨一蟬嘒自抱木蘭叢<lb/>
　　晚夏歸别業<lb/>
古㟁扁舟晚荒園一徑微鳥啼新果熟花落故人稀宿<lb/>
潤侵苔甃斜陽照竹扉相逢盡鄉老無復話時機<lb/>
　　憶雲陽宅<lb/>
一别雲陽宅深愁度嵗華翠濃春檻栁紅滿夜庭花鳥<lb/>
影垂纎竹魚行踐淺沙聊當因寤寐歸思浩無涯<lb/>
　　江城晚眺<lb/>
<pb n="KR4h0161_WYG_070-5a"/>
重檻構雲端江城四鬱盤河流出郭靜山色對樓寒浪<lb/>
草侵天白霜林映日丹悠然此江思樹杪幾檣竿<lb/>
　　江西道中<lb/>
日落江村逺烟雲度幾重問人孤驛路驅馬亂山峯夜<lb/>
入霜林火寒生水寺鐘凄凉哭途意行處又饑㐫<lb/>
西江江上月逺逺照征衣夜色草中網秋聲林外機渚<lb/>
田牛路熟石岸客船稀無復是鄉井鷓鴣聊自飛<lb/>
秋灘一望平逺逺見山城落日懸烏桕空林露寄生燒<lb/>
<pb n="KR4h0161_WYG_070-5b"/>
畬殘火色盪槳夜溪聲况是曾游處荒田小變更<lb/>
　　夕次桐廬<lb/>
百里清溪口扁舟此去過晚潮風勢急寒葉雨聲多戍<lb/>
出山頭鼓樵通竹裏歌不堪無酒夜廽首夢烟波<lb/>
　　松汀驛<lb/>
山色逺含空蒼茫澤國東海明先見日江白迥聞風鳥<lb/>
道髙原去人烟小徑通那知舊遺逸不在五湖中<lb/>
　　洞庭南館<lb/>
<pb n="KR4h0161_WYG_070-6a"/>
一徑逗霜林朱欄遶碧岑地盤雲夢角山鎮洞庭心樹<lb/>
白看烟起沙紅見日沈還因此悲屈惆悵又行吟<lb/>
　　入潼闗<lb/>
都城三百里雄險此廻環地勢遥尊嶽河流側讓闗秦<lb/>
皇曾虎視漢祖昔龍顔何事梟兇輩干戈自不閒<lb/>
　　登廣武原<lb/>
廣武原西北華夷此浩然地盤山入海河遶郭連天逺<lb/>
樹千門色髙檣萬里船鄉心日云暮猶在楚城邉<lb/>
<pb n="KR4h0161_WYG_070-6b"/>
　　題海鹽南館<lb/>
故人營此地臺館尚依依黑夜山魈語黄昏海燕歸舊<lb/>
隂楊葉在殘雨槿花稀無復南宫賞髙簷紅燭輝<lb/>
　　題曾氏園林<lb/>
十畝長堤宅蕭疎半老槐醉眠風巻簟棋罷月移堦斫<lb/>
樹遺桑斧澆花濕笋鞋還將齊物論終嵗自安排<lb/>
　　題杭州孤山寺<lb/>
樓臺聳碧岑一徑入湖心不雨山長潤無雲水自隂斷<lb/>
<pb n="KR4h0161_WYG_070-7a"/>
橋荒蘚澀空院落花深猶憶西牕月鐘聲在北林<lb/>
　　潤州甘露寺<lb/>
千重搆横險髙歩出塵埃日月光先到江山勢盡來冷<lb/>
雲虚水石清露滴樓臺况是東溟上平生意一開<lb/>
　　金山寺<lb/>
一宿金山頂微茫水國分僧歸夜船月龍出曉堂雲樹<lb/>
影中流見鐘聲兩岸聞因悲在朝市終日醉醺醺<lb/>
　　禪智寺<lb/>
<pb n="KR4h0161_WYG_070-7b"/>
寶殿依山險臨虚勢若吞畫簷齊木末香砌壓雲根逺<lb/>
景窓中岫孤烟竹裏村憑髙聊一望鄉思隔吴門<lb/>
　　喜王子載話舊<lb/>
相逢青眼日相嘆白頭時累話三朝事重看一局棋歡<lb/>
娛非老大成長是嬰兒且盡罇中物無煩更後期<lb/>
　　途中逢李道實游蔡州<lb/>
征馬漢江頭逢君上蔡游野橋經亥市山路過申州僻<lb/>
地人行澀荒林虎跡稠殷勤話新守生物頼諸侯<lb/>
<pb n="KR4h0161_WYG_070-8a"/>
　　訪許用晦<lb/>
逺郭日曛曛停橈一訪君小橋通野水髙樹入江雲酒<lb/>
興曾無敵詩情舊逸羣怪來音信少五十我無聞<lb/>
　　送韋整尉長沙<lb/>
逺道長沙去憐君屈一官風帆彭蠡疾雲水洞庭寛木<lb/>
客提蔬束江烏接飯丸莫言卑濕地未必乏新歡<lb/>
　　送沈下賢謫尉南康<lb/>
秋風江上草先是客心摧萬里故人去一行新雁來山<lb/>
<pb n="KR4h0161_WYG_070-8b"/>
髙雲緒斷浦迥日波頽莫怪南康逺相思不可裁<lb/>
　　殘獵<lb/>
殘獵渭城東蕭蕭西北風雪花鷹背上氷片馬蹄中臂<lb/>
挂捎荆兎腰懸落箭鴻歸來逞餘勇兒子亂彎弓<lb/>
　　題杭州天竺寺<lb/>
西南山最勝一界是諸天上路穿巗竹分流入寺泉躡<lb/>
雲丹井畔望月石橋邉洞壑江聲逺樓臺海氣連塔明<lb/>
春嶺雪鐘散暮松烟何處去猶恨更看峯頂蓮<lb/>
<pb n="KR4h0161_WYG_070-9a"/>
　　公子行<lb/>
玉堂前後畫簾垂立却花驄待出時紅粉美人擎酒勸<lb/>
錦衣年少臂鷹隨輕將玉板敲花片旋把金鞭約栁絲<lb/>
晴日獨游三五騎等閒行傍曲江池<lb/>
　　愛妾換馬<lb/>
一面夭桃千里蹄嬌姿駿骨價應齊乍牽玉勒辭金棧<lb/>
催整花鈿出繡閨去日豈無沾袂泣歸時還有頓銜嘶<lb/>
嬋娟躞蹀春風裏揮手揺鞭楊栁堤<lb/>
<pb n="KR4h0161_WYG_070-9b"/>
綺閣香銷華廐空忍將行雨換追風休憐柳葉雙眉翠<lb/>
却愛桃花兩耳紅侍讌永辭春色裏趨朝休立漏聲中<lb/>
恩勞未盡情先盡暗泣長嘶兩意同<lb/>
　　題干越亭<lb/>
扁舟亭下駐烟波十五年遊重此過洲觜露沙人渡淺<lb/>
樹梢藏竹鳥啼多層欄漲水痕猶在古板題詩字已訛<lb/>
况是髙秋正圓月可堪聞唱異鄉歌<lb/>
　　秋夜登潤州慈和寺上方<lb/>
<pb n="KR4h0161_WYG_070-10a"/>
清夜浮埃歇井鄽塔輪全照露華鮮人行中路月生海<lb/>
鶴語上方星滿天樓影半連深岸水鐘聲寒徹逺林烟<lb/>
僧房閉盡下樓去一半夢魂離世縁<lb/>
　　和杜牧之齊山登髙<lb/>
秋溪南岸菊霏霏急管繁絃對落暉紅葉樹深山逕斷<lb/>
碧雲江淨浦帆稀不堪孫盛嘲時笑願送王𢎞醉夜歸<lb/>
流落正憐芳草在砧聲徒促授寒衣<lb/>
　　寓懷寄蘇州劉郎中<lb/>
<pb n="KR4h0161_WYG_070-10b"/>
一聞周召佐明時西望都門强策羸天子好文才自薄<lb/>
諸侯力薦命猶竒賀知章口徒勞說孟浩然身更不疑<lb/>
唯是勝游行未徧欲離京國尚遲遲<lb/>
　　感王將軍柘枝妓殁<lb/>
寂寞春風舊柘枝美人休舞曲停吹鴛鴦鈿帶抛何處<lb/>
孔雀羅衫付阿誰畫鼓不聞招節拍錦靴空想挫腰肢<lb/>
今來座上翻如醉曾見梨園教徹時<lb/>
　　宫詞<lb/>
<pb n="KR4h0161_WYG_070-11a"/>
故國三千里深宫二十年一聲河滿子雙淚落君前<hi>此詩</hi>
<hi>傳入宫禁杜牧酬祜詩云七子論詩誰似公曹劉須在指揮中可憐故國三千里虚唱歌辭滿六宫</hi>
自倚能歌日先皇掌上憐新聲何處唱腸斷李延年<lb/>
　　白鼻騧<lb/>
為底胡姬酒長來白鼻騧摘蓮抛水上郎意在浮花<lb/>
　　蘇小歌<lb/>
新人千里去故人千里來剪刀横眼底方覺淚難裁<lb/>
　　牆頭花<lb/>
<pb n="KR4h0161_WYG_070-11b"/>
蟋蟀鳴洞房梧桐落金井為君裁舞衣天寒剪刀冷<lb/>
　　穆䕶沙<lb/>
玉管朝朝弄清歌日日新折花當驛路寄與隴頭人<lb/>
　　金殿樂<lb/>
入夜秋砧動千聲起四隣不緣樓上月應為隴頭人<lb/>
　　長門怨<lb/>
日映宫牆栁色寒笙歌遥指碧雲端珠鉛滴盡無心語<lb/>
强把花枝冷笑看<lb/>
<pb n="KR4h0161_WYG_070-12a"/>
　　鄴中懐古<lb/>
鄴中城下漳河水日夜東流莫記春腸斷宫中望陵處<lb/>
不堪臺上也無人<lb/>
　　寧哥來<lb/>
日映宫城霧半開太真簾下畏人猜黄翻綽指向西樹<lb/>
不信寧哥囘馬來<lb/>
　　阿䳰湯<lb/>
月照宫城紅樹芳緑牕燈影在雕梁金輿未到長生殿<lb/>
<pb n="KR4h0161_WYG_070-12b"/>
妃子偷尋阿䳰湯<lb/>
　　邠王小管<lb/>
虢國潛行韓國隨宜春深院映花枝金輿逺幸無人見<lb/>
偷把邠王小管吹<lb/>
　　邠娘羯鼓<lb/>
新教邠娘羯鼓成大酺初日最先呈冬兒指向真真説<lb/>
一曲乾鳴杖子輕<hi>海録雜事云明皇宫中有容兒弄鉢頭邠娘羯鼓耍娘歌悖挐兒舞張祜</hi>
<hi>各有詩云云</hi>
<pb n="KR4h0161_WYG_070-13a"/>
　　耍娘歌<lb/>
宜春花夜雪千枝妃子偷行上宻隨便喚耍娘歌一曲<lb/>
六宫生老是蛾眉<lb/>
　　悖挐兒舞<lb/>
東風南内百花時道唱梁州急遍吹掲手便拈金椀舞<lb/>
上皇驚笑悖挐兒<lb/>
　　容兒缽頭<lb/>
爭走金車叱鞅牛笑聲誰是說千秋兩邊角子羊門裏<lb/>
<pb n="KR4h0161_WYG_070-13b"/>
猶學容兒弄缽頭<lb/>
　　李謩笛<lb/>
平時東幸洛陽城天樂宫中夜徹鳴無奈李謩偷曲譜<lb/>
酒樓吹笛是新聲<lb/>
　　折楊栁枝<lb/>
莫折宫前楊栁枝明皇曾向笛中吹傷心日暮烟霞起<lb/>
無限春愁生翠眉<lb/>
凝碧池邉斂翠眉景陽樓下綰青絲那勝妃子朝元閣<lb/>
<pb n="KR4h0161_WYG_070-14a"/>
玉手和烟弄一枝<lb/>
　　玉環琵琶<lb/>
宫樓一曲琵琶聲滿眼雲山是去程囘顧段師非汝意<lb/>
玉環休把恨分明<hi>玉環者睿宗所御琵琶也明皇置别榻帕覆之未嘗持用祿山犯京上欲</hi>
<hi>遷幸登華萼樓置酒進玉環命樂工賀懐智取調之又命禪定僧段師彈之段師用皮絃</hi>
　　集靈臺<hi>集靈臺明皇所作雍錄云在華清宫中非漢集靈宫中之臺也</hi>
日光斜照集靈臺紅樹花迎曉露開昨夜上皇新授籙<lb/>
太真含笑入簾來<lb/>
<pb n="KR4h0161_WYG_070-14b"/>
虢國夫人承主恩平明騎馬入金門却嫌脂粉汚顔色<lb/>
淡掃蛾眉朝至尊<lb/>
　　華清宫<lb/>
天闕沉沉夜未央碧雲仙曲舞霓裳一聲玉笛向空盡<lb/>
月滿驪山宫漏長<lb/>
紅樹蕭蕭閣半開上皇曾幸此宫來至今風俗驪山下<lb/>
村笛猶吹阿濫堆<hi>紀事云驪山小禽名阿濫堆明皇御玉笛採其聲翻為曲且名焉逺近以</hi>
<hi>笛爭效之</hi>
<pb n="KR4h0161_WYG_070-15a"/>
山遶宫牆處處聲殘紅長綠露華清武皇一日夢不覺<lb/>
十二玉樓空月明<lb/>
　　雨淋鈴<lb/>
雨淋鈴夜却歸秦猶見張徽一曲新長說上皇垂淚教<lb/>
月明南内更無人<hi>明皇别録帝幸蜀南入斜谷屬淋雨彌旬於道中聞鈴聲與雨相應因採</hi>
<hi>其聲為雨淋鈴曲以寄恨時梨園樂工張徽善觱篥從帝至蜀都以曲授之洎至徳中幸華清宫左右皆非昔人</hi>
<hi>於望京樓令張徽奏此曲不覺悽愴流涕</hi>
　　退宫人<lb/>
<pb n="KR4h0161_WYG_070-15b"/>
開元皇帝掌中憐流落人間二十年長說承天門上宴<lb/>
百官樓下拾金錢<lb/>
歌喉漸退出宫闈泣話伶官上許歸猶說入時歡聖夀<lb/>
内人初著五方衣<lb/>
　　題金陵渡<lb/>
金陵津渡小山樓一宿行人自可愁潮落夜江斜月裏<lb/>
兩三星火是𤓰州<lb/>
　　晚秋潼闗西門作<lb/>
<pb n="KR4h0161_WYG_070-16a"/>
日落寒郊烟物清古槐隂黒少人行闗門西去華山色<lb/>
秦地東來河水聲<lb/>
　　題弋陽館<lb/>
一葉飄然下弋陽殘霞昏日樹蒼蒼吳溪漫淬干將劍<lb/>
却是猿聲斷客腸<lb/>
　　獻王智興<lb/>
十年受命鎮方隅孝節忠規兩有餘誰信將壇嘉政外<lb/>
李陵章句右軍書<hi>紀事云智興鎮徐州見從事㑹飲賦詩引毫立成祜獻詩頌美左右曰書</hi>
<pb n="KR4h0161_WYG_070-16b"/>
<hi>生諂辭耳智興叱曰張生海内名士篇什豈易得耶</hi>
　　贈竇家小兒<lb/>
深綠衣裳小小人每來㕔裏解相親天生合去雲霄上<lb/>
一尺松栽已出塵<lb/>
　　秋曉送鄭侍御<lb/>
離鴻聲怨碧雲淨楚瑟調髙清曉天盡日相㸔俱不語<lb/>
西風揺落數枝蓮<lb/>
　　聽崔侍御莒葉家歌<lb/>
<pb n="KR4h0161_WYG_070-17a"/>
宛羅重縠起歌筵活鳳生花動碧烟一聲唱斷無人和<lb/>
觸破秋雲直上天<lb/>
　　聽箏<lb/>
十指尖尖玉笋紅雁行輕遏翠絃中分明似說長城苦<lb/>
水咽雲寒一夜風<lb/>
　　耿家歌<lb/>
十二年前邉塞行坐中無語嘆歌情不堪昨夜先垂淚<lb/>
西出陽闗第一聲<lb/>
<pb n="KR4h0161_WYG_070-17b"/>
　　塞上聞笛<lb/>
一夜梅花笛裏飛冷沙晴檻月光輝北風吹盡向何處<lb/>
髙入塞雲燕雁稀<lb/>
　　平原路上題郵亭殘花<lb/>
雲暗山横日欲斜郵亭下馬對殘花自從身逐征西府<lb/>
每到花時不在家<lb/>
　徐凝<lb/>
　　凝睦州人元和中官至侍郎<lb/>
<pb n="KR4h0161_WYG_070-18a"/>
　　雲谿友議稱白樂天為杭州刺史凝與張祜並詣<lb/>
　　之求解凝先有題開元寺牡丹詩白到寺看花見<lb/>
　　其詩賞之命與同醉而歸試訖解送遂以凝為元<lb/>
　　祜次之祜不服自述題金山詩凝曰美則美矣爭<lb/>
　　如老夫千古長如白練飛一條界破青山色凝遂<lb/>
　　擅塲杜牧常不平之盛言祜美異於白後蘇東坡<lb/>
　　目為惡詩洪容齋以為諸絶如辭韓侍郎相思林<lb/>
　　憶揚州亦皆有情致云<lb/>
<pb n="KR4h0161_WYG_070-18b"/>
　　計敏夫云樂天薦凝屈祜論者至今鬱鬱或歸白<lb/>
　　之妒才祜元和中作宫體艶詩輕薄之流能其才<lb/>
　　合譟得譽其不羈之狀往往間見凝之操履不見<lb/>
　　於史然方干學詩於凝贈之詩曰吟得新詩草裏<lb/>
　　論戲反其辭謂村裏老也方干世所謂簡古者且<lb/>
　　譏凝則凝之朴畧椎魯從可知矣樂天方以實行<lb/>
　　求才故薦凝抑祜牧之少年所為亦近於祜為祜<lb/>
　　恨白理有之耳<lb/>
<pb n="KR4h0161_WYG_070-19a"/>
　近體詩<lb/>
　　題杭州開元寺牡丹<lb/>
此花南地知誰種慚愧僧閒用意栽海燕解憐頻睥睨<lb/>
胡蜂未識更徘徊虚生芍藥徒勞妒羞殺玫瑰不敢開<lb/>
惟有數苞紅萼在含芳只待舎人來<hi>樂天刺杭州日令訪求牡丹獨開元</hi>
<hi>寺僧惠澄近於京師得之植於庭時春景方深惠澄設油幕覆其上以俟白至㑹凝自富春來未識白先題詩</hi>
<hi>云云</hi>
　　廬山獨夜<lb/>
<pb n="KR4h0161_WYG_070-19b"/>
寒空五老雪斜月九江雲鐘磬知何處蒼蒼樹裏聞<lb/>
　　宫中曲<lb/>
披香侍宴插仙花厭著龍綃著越紗恃頼傾城人不及<lb/>
檀妝惟約數條霞<lb/>
身輕入寵盡恩私腰細偏能舞柘枝一日新妝抛舊樣<lb/>
六宫爭畫黒煙眉<lb/>
　　樂府新詩<lb/>
一聲盧女十三絃早嫁城西好少年不羨越溪歌者苦<lb/>
<pb n="KR4h0161_WYG_070-20a"/>
采蓮歸去綠牕眠<lb/>
　　長慶春<lb/>
山頭水色薄籠烟久客新愁長慶年身上五勞仍病酒<lb/>
夭桃牕下背花眠<lb/>
　　八月九月望日雨<lb/>
八月繁雲連九月兩囘三五晦漫漫一年悵望秋將盡<lb/>
不得嫦娥正面㸔<lb/>
　　奉陪相公看花宴㑹<lb/>
<pb n="KR4h0161_WYG_070-20b"/>
丞相邀懽事事同玉簫金管咽東風百分春酒莫辭醉<lb/>
明日的無今日紅<lb/>
木蘭花謝可憐條逺道音書轉寂寥春去一年春又盡<lb/>
幾囘空上望江橋<lb/>
　　憶揚州<lb/>
蕭娘臉下難勝淚桃葉眉頭易得愁天下三分明月夜<lb/>
二分無頼是揚州<lb/>
　　嘉興寒食<lb/>
<pb n="KR4h0161_WYG_070-21a"/>
嘉興郭裏逢寒食落日家家拜掃囘惟有縣前蘇小小<lb/>
無人送與紙錢來<lb/>
　　題縉雲山鼎池<hi>相傳黄帝鑄鼎處</hi>
黄帝旌旗去不囘空餘片石碧崔嵬有時風捲鼎湖浪<lb/>
散作晴天雨㸃來<lb/>
　　廬山瀑布<lb/>
虚空落泉千仞直雷奔入海不暫息千古長如白練飛<lb/>
一條界破青山色<hi>芥隠筆記云凝一條界破青山色句白公稱之東坡以為塵陋至稱為惡</hi>
<pb n="KR4h0161_WYG_070-21b"/>
<hi>詩天台山賦瀑布飛流而界道目為惡詩無所自耶</hi>
　　相思林<lb/>
逺客逺遊新過嶺每逢芳樹問芳名長林徧是相思樹<lb/>
爭遣愁人獨自行<lb/>
　　自鄂渚至河南將歸江外留辭韓侍郎<lb/>
一生所遇惟元白天下無人重布衣欲别朱門淚先盡<lb/>
白頭遊子白身歸<lb/>
　　古樹<lb/>
<pb n="KR4h0161_WYG_070-22a"/>
古樹欹斜臨古道枝不生花腹生草行人不見樹少時<lb/>
樹見行人幾番老<lb/>
　　翫花<lb/>
麯塵溪上素紅枝影在溪流半落時時人自惜花腸斷<lb/>
春風却是等閒吹<lb/>
朱霞燄燄山梔動綠野聲聲杜宇來誰謂蜀王身作鳥<lb/>
自啼還自有花開<lb/>
誰家躑躅青林裏半見殷花燄燄枝憶得倡樓人送客<lb/>
<pb n="KR4h0161_WYG_070-22b"/>
深紅衫子影門時<lb/>
花到薔薇明艶絶燕支顆破麥風秋一番弄色一番退<lb/>
小婦輕妝大婦愁<lb/>
　楊凝<lb/>
　　凝字懋功與兄憑弟凌並負詩名大厯中擢進士<lb/>
　　第歴司封員外郎為權幸所忌徙官宣武董晉表<lb/>
　　為判官攝行亳州刺史事在幕荒湎遇卒亂還京<lb/>
　　拜兵部郎中<lb/>
<pb n="KR4h0161_WYG_070-23a"/>
　近體詩<lb/>
　　送客往夏州<lb/>
憐君此去過居延古塞黄雲共𣺌然沙濶獨尋邉馬跡<lb/>
路迷遥指戍人烟夜投孤店愁吟笛朝望行塵喜控弦<lb/>
聞有故人今從騎何須著論更言錢<lb/>
　　柳絮<lb/>
河畔多楊柳追遊盡狹斜春風一囘送亂入莫愁家<lb/>
　　花枕<lb/>
<pb n="KR4h0161_WYG_070-23b"/>
席上沈香枕樓中蕩子妻那堪一夜裏長溼兩行啼<lb/>
　楊衡<lb/>
　　衡字仲師吳興人初與符載崔羣宋濟隠廬山號<lb/>
　　山中四友後登第官至大理評事<lb/>
　古體詩<lb/>
　　白紵辭<lb/>
玉纓翠珮雜輕羅香汗微漬朱顔酡為君起唱白紵歌<lb/>
清聲褭雲思繁多凝笳哀瑟時相和金壺半傾芳夜促<lb/>
<pb n="KR4h0161_WYG_070-24a"/>
梁塵霏霏暗紅燭令君安坐聽終曲墜葉飄花難再復<lb/>
　費冠卿<lb/>
　　冠卿字子軍池州人登元和二年進士第㑹母卒<lb/>
　　嘆曰干禄養親耳得禄而親喪何以禄為遂歸隠<lb/>
　　九華山長慶中殿院李行修舉其孝行以右拾遺<lb/>
　　召不赴<lb/>
　近體詩<lb/>
　　答蕭建問九華山<lb/>
<pb n="KR4h0161_WYG_070-24b"/>
自地上青峰懸崖一萬重踐危頻側足登塹半齊胸飛<lb/>
狖啼攀桂遊人喘倚松入林寒㾕㾕近瀑雨濛濛徑滑<lb/>
石稜上寺開山掌中幡花撲淨地臺殿印晴空勝景層<lb/>
層别髙僧院院逢潛魚候洗缽老玃戱撞鐘外戸憑雲<lb/>
掩中㕑課水舂搜泥時和麵拾橡半添種渡壑緣槎濟<lb/>
持燈入洞窮夾天開壁峭透石蹙波雄澗藹清無土潭<lb/>
深碧有龍畬田一片淨谷樹萬株濃野客登臨慣山房<lb/>
幽寂同寒爐樹根火夏牖竹梢風邉鄙籌賢相黔黎託<lb/>
<pb n="KR4h0161_WYG_070-25a"/>
聖躬君能棄名利嵗晏一相逢<lb/>
　　閒居即事<lb/>
生計唯將三尺僮學他賢者隠墻東照眠夜後多因月<lb/>
掃地春來祇藉風幾處紅旗驅戰士一園青草伴衰翁<lb/>
子房仙去孔明死更有何人解指蹤<lb/>
　沈亞之<lb/>
　　亞之字下賢吳興人元和十年舉進士辟涇原李<lb/>
　　彚幕長慶中累遷殿中丞御史内供奉太和初李<lb/>
<pb n="KR4h0161_WYG_070-25b"/>
　　同捷反副行營使栢耆為判官耆擒同捷赴京諸<lb/>
　　將害功論列耆坐貶亞之亦貶尉南康後終郢州<lb/>
　　掾亞之以文詞得名嘗遊韓愈之門當時李賀杜<lb/>
　　牧皆稱許之<lb/>
　古體詩<lb/>
　　村居<lb/>
有樹巢宿鳥無酒共客醉月上蟬韻殘梧桐隂繞地獨<lb/>
出村舎門吟劇微風起蕭蕭蘆荻叢叫嘯如山鬼應緣<lb/>
<pb n="KR4h0161_WYG_070-26a"/>
我憔悴為我哭秋思<lb/>
　近體詩<lb/>
　　春色滿皇州<lb/>
何處春輝好偏宜在雍州花明夾城道栁暗曲江頭風<lb/>
軟遊絲重光融瑞氣浮鬭雞憐短草乳燕傍髙樓繡轂<lb/>
盈香陌新泉溢御溝廻看日欲暮還騎似川流<lb/>
　　題候仙亭<lb/>
新剏仙亭覆石壇雕梁峻宇入雲端嶺北嘯猿髙枕聽<lb/>
<pb n="KR4h0161_WYG_070-26b"/>
湖南山色卷簾看<lb/>
　蔣防<lb/>
　　防義興人官右拾遺李紳元稹保薦以司封郎中<lb/>
　　知制誥進翰林學士李逢吉逐紳因出之為汀州<lb/>
　　刺史<lb/>
　　常州志防年十八父友令作秋河賦援筆立就于<lb/>
　　簡遂妻以女<lb/>
　近體詩<lb/>
<pb n="KR4h0161_WYG_070-27a"/>
　　春風扇微和<lb/>
麗日催遲景和風扇早春暖浮丹鳳闕韶媚黑龍津澹<lb/>
蕩迎仙仗霏微送畫輪綠揺官柳散紅待禁花新舞席<lb/>
皆逥雪歌筵暗送塵幸當陽律候惟願及佳辰<lb/>
　熊孺登<lb/>
　　孺登鍾陵人登進士第元和中終藩鎮從事劉白<lb/>
　　俱有詩往還執易其從姪也<lb/>
　近體詩<lb/>
<pb n="KR4h0161_WYG_070-27b"/>
　　湘江夜泛<lb/>
江流如箭月如弓行盡三湘數夜中無奈子規知向蜀<lb/>
一聲聲似怨春風<lb/>
　　贈靈徹上人<lb/>
詩句能生世界春僧家更有姓湯人况聞暗憶前朝事<lb/>
知是修行第幾身<lb/>
　　與左興宗湓城别<lb/>
江逢九𣲖人將别猿到三聲月為愁不知相見更何日<lb/>
<pb n="KR4h0161_WYG_070-28a"/>
此夜少年堪白頭<lb/>
　于武陵<lb/>
　　武陵㑹昌時詩人也登大中進士<lb/>
　近體詩<lb/>
　　贈賣松人<lb/>
入市雖求利憐君意獨真欲將寒澗樹賣與翠樓人瘦<lb/>
葉幾經雪淡花應少春長安重桃李徒染六街塵<lb/>
　　山中桂<lb/>
<pb n="KR4h0161_WYG_070-28b"/>
日暖上山路鳥啼知巳春忽逢幽隠樹如見獨醒人石<lb/>
冷開常晚風多落已頻樵夫應不識嵗久伐為薪<lb/>
　　西還<lb/>
不繫與舟閒悠悠吳楚間羞將新白髪却對舊青山一<lb/>
葉初飛樹幾人同入闗長安家尚在秋至又西還<lb/>
　　夜與故人别<lb/>
白日去難駐故人非舊容今宵一别後何處復相逢過<lb/>
楚水千里到秦山幾重語來天又曉月落滿城鐘<lb/>
<pb n="KR4h0161_WYG_070-29a"/>
　　　孤雲<lb/>
　南北各萬里有雲心更閒因風離海上伴月到人間洛<lb/>
　浦少髙樹長安無舊山徘徊不可駐漠漠更東還<lb/>
　　　勸酒<lb/>
　勸君金屈巵滿酌不須辭花發多風雨人生足别離<lb/>
　<lb/>
　<lb/>
　<lb/>
<pb n="KR4h0161_WYG_070-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩錄巻七十<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_071-1a"/>
　欽定四庫全書<lb/>
御定全唐詩錄巻七十一<lb/>
　　李徳裕<lb/>
　　　徳裕字文饒趙郡人元和宰相吉甫子也以蔭補<lb/>
　　　校書郎河東張𢎞靖辟為掌書記府罷召拜監察<lb/>
　　　御史穆宗即位擢翰林學士再進中書舍人未幾<lb/>
　　　授御史中丞始吉甫相憲宗牛僧孺李宗閔對直<lb/>
　　　言筞痛詆當路吉甫訴於帝且泣有司皆得罪遂<lb/>
<pb n="KR4h0161_WYG_071-1b"/>
　　　與爲怨吉甫又爲帝謀討兩河叛將李逢吉沮解<lb/>
　　　其言功未既而吉甫卒裴度實繼之逢吉以議不<lb/>
　　　合罷去故追銜吉甫而怨度擯徳裕不得進至是<lb/>
　　　間帝暗慵訹度使與元稹相怨奪其宰相而已代<lb/>
　　　之欲引僧孺益樹黨乃出徳裕爲浙西觀察使俄<lb/>
　　　而僧孺入相由是牛李之憾結矣太和三年召拜<lb/>
　　　兵部侍郎裴度薦才堪宰相而李宗閔以中人助<lb/>
　　　先秉政且得君出徳裕爲鄭滑節度使引僧孺協<lb/>
<pb n="KR4h0161_WYG_071-2a"/>
　　力罷政事二怨相濟凡徳裕所善悉逐之踰年徙<lb/>
　　劍南西川以兵部尚書召俄拜中書門下平章事<lb/>
　　封贊皇縣伯宗閔罷代爲中書侍郎集賢殿大學<lb/>
　　士鄭注李訓怨之即復召宗閔輔政拜徳裕爲興<lb/>
　　元節度使入見帝自陳願留闕下復拜兵部尚書<lb/>
　　宗閔已行不可止更徙鎮海軍以代王璠璠與李<lb/>
　　漢譖之貶為太子賔客分司東都復貶袁州刺史<lb/>
　　未幾宗閔以罪斥而注訓等亂敗乃徙滁州刺史<lb/>
<pb n="KR4h0161_WYG_071-2b"/>
　　又以太子賓客分司東都開成初起爲浙西觀察<lb/>
　　使徳裕三在浙西出入十年遷淮南節度使武宗<lb/>
　　立召爲門下侍郎同中書門下平章事尋冊拜司<lb/>
　　空策功拜太尉進封趙國公改衛國公當國凡六<lb/>
　　年威名獨重於時宣宗即位徳裕奉冊太極殿帝<lb/>
　　退謂左右曰向行事近我者非太尉耶每顧我毛<lb/>
　　髮爲森竪翼日罷爲撿校司徒同中書門下平章<lb/>
　　事荆南節度使俄徙東都留守白敏中令狐綯使<lb/>
<pb n="KR4h0161_WYG_071-3a"/>
　　黨人斥徳裕陰事故以太子少保分司東都再貶<lb/>
　　潮州司馬明年貶崖州司戸叅軍事徳裕少力學<lb/>
　　善爲文雖在大位手不去書本傳云徳裕自鎮浙<lb/>
　　西迄淮甸有詩人劉三復者常叅佐賓筵軍政之<lb/>
　　餘與吟詠終日其論文曰沈休文以音韻爲切重<lb/>
　　輕爲難語雖甚工㫖則未逺未可以言文外意也<lb/>
　　古之辭髙者蓋以言妙而工適情不取於音韻意<lb/>
　　盡而止成篇不拘於隻耦故篇無足尤詞寡累句<lb/>
<pb n="KR4h0161_WYG_071-3b"/>
　　古辭如金石琴瑟尚於至音今則如絲竹鞞鼓迫<lb/>
　　於促節即知聲律之爲其弊也又曰世有非文章<lb/>
　　者曰詞不出於風雅思不越於離騷模寫古人何<lb/>
　　足貴也余曰譬如日月雖終古常見而光景常新<lb/>
　　此所以爲靈物者也嘗爲文箴曰文之爲物自然<lb/>
　　靈氣怳惚而來不思而至杼軸得之淡而無味琢<lb/>
　　刻藻繢彌不足貴如彼璞玉錯以金翠美質旣彫<lb/>
　　良寶斯棄其大㫖如此<lb/>
<pb n="KR4h0161_WYG_071-4a"/>
　　紀事云徳裕營平泉莊逺方以異物奉之或題曰<lb/>
　　隴右諸侯供語鳥日南太守送名花及譴責或作<lb/>
　　詩云畫閣不開梁燕去朱門罷掃乳烏歸千巖萬<lb/>
　　壑應惆悵流水斜傾出武闈<lb/>
　　北夢瑣言云李徳裕幼而神俊憲宗賞之坐於膝<lb/>
　　上父吉甫每以敏辨誇於同列武元衡召之問曰<lb/>
　　吾子所嗜何書意欲探其志也徳裕不應翼日元<lb/>
　　衡以告吉甫因戲曰公誠大癡耳吉甫歸責之徳<lb/>
<pb n="KR4h0161_WYG_071-4b"/>
　　裕曰武公身爲帝弼不問理國調陰陽而問所嗜<lb/>
　　書者禮部成均之職也其言不當所以不應吉甫<lb/>
　　復告元衡大慚由是振名<lb/>
　　摭言云徳裕頗爲寒素開路及謫官南去或有詩<lb/>
　　曰八百孤寒齊下淚一時回首望崖州<lb/>
　　劇談錄徳裕東都平泉莊去洛城三十里卉木臺<lb/>
　　榭若造仙府有虚檻對引泉水縈囘疏鑿像巫峡<lb/>
　　洞庭十二峰九𣲖迄於海門江山景物之狀以間<lb/>
<pb n="KR4h0161_WYG_071-5a"/>
　　行徑有平石以手摩之皆隠隠雲霞龍鳳草樹之<lb/>
　　形自爲記記所有奇花異木之品又爲記戒子孫<lb/>
　　鬻平泉及以平泉一樹一石與人非吾子孫也<lb/>
　古體詩<lb/>
　　自敘<hi>非尚子遍游五嶽</hi>
五嶽逕雖深遍遊心已蕩茍能知止足所遇皆清曠七<lb/>
十難可期一丘乃微尚遥懷少室山常恐非吾望<lb/>
　　夏晩有懷平泉林居<hi>宜春作</hi>
<pb n="KR4h0161_WYG_071-5b"/>
孟夏首畏途捨舟在徂暑楸然何所念念我龍門塢密<lb/>
竹無蹊徑髙松有四五飛泉鳴樹間颯颯如度雨菌桂<lb/>
秀層嶺芳蓀媚幽渚稚子候我歸衡門獨延佇誰言聖<lb/>
與哲曾是不懷土公旦旣思周宣尼亦念魯矧余竄炎<lb/>
裔日夕誰晤語眷闕悲子牟班荆感椒舉悽悽視環玦<lb/>
惻惻歩庭廡豈待莊舄吟方知倦羇旅<lb/>
　　清明後憶山中<lb/>
遥思寒食後野老林下醉月照一山明風吹百花氣飛<lb/>
<pb n="KR4h0161_WYG_071-6a"/>
泉與萬籟髣髴疑簫吹不待曙華分已應喧鳥至<lb/>
　　懐山居邀松陽子同作<lb/>
我有愛山心如饑復如渴出谷一年餘常疑十年别春<lb/>
思巖花爛夏憶寒泉冽秋憶泛蘭巵冬思翫松雪晨思<lb/>
小山桂暝憶深潭月醉憶剖紅梨飯思食紫鱖坐思藤<lb/>
蘿密步憶莓苔滑晝夜百刻中愁腸幾回絶每念羊叔<lb/>
子言之豈常輟人生如意事十乃居七八我未及懸輿<lb/>
今猶佩朝紱焉能逐麋鹿便得遊林樾范恣滄波舟張<lb/>
<pb n="KR4h0161_WYG_071-6b"/>
惟赤松列惟應詎身恤豈敢忘巨節器滿自當欹物盈<lb/>
終有缺從兹返樵逕庶可希前哲<lb/>
　　思在山居日偶成此詠邀松陽子同作<lb/>
閒思昔嵗事忽忽念伊川乗月步秋坂滿山聞石泉回<lb/>
塘碧潭映髙樹綠蘿懸露下叫田鶴風來嘶晚蟬懷兹<lb/>
長在夢歸去且無緣幽谷人未至蘭苕應更鮮<lb/>
　　思鄉園老人<lb/>
常羨蓽門翁所思惟嵗稔遥知松月曙尚在山牕寢蘭<lb/>
<pb n="KR4h0161_WYG_071-7a"/>
氣入幽簾禽言傍孤枕晨興歩巖逕更酌寒泉飲<lb/>
　　憶平泉山居贈沈吏部<lb/>
昔聞羊叔子茒屋在東渠豈不念歸路裵徊畏簡書乃<lb/>
知軒冕客自與田園疎沒世有遺恨精誠何所如嗟予<lb/>
寡時用夙志在林閭雖抱山水癖敢希仁智居清泉繞<lb/>
舍下修竹蔭庭除幽徑松盖密小池蓮葉初從來有好<lb/>
鳥近復躍儵魚少室暎川陸鳴臯對蓬廬張何舊寮宷<lb/>
<hi>余與吏部乃金門寮故也</hi>相勉在懸輿常恐似伯玉瞻前慙魏舒<lb/>
<pb n="KR4h0161_WYG_071-7b"/>
　　比聞龍門敬善寺有紅桂樹獨秀伊川嘗於江南<lb/>
　　　諸山訪之莫致陳侍御知予所好因訪剡溪樵<lb/>
　　　客偶得數株移植郊園衆芳色沮乃知敬善所<lb/>
　　　有是蜀道菵草徒得嘉名因賦是詩兼贈陳侍<lb/>
　　　御<hi>金陵作</hi>
昔聞紅桂枝獨秀龍門側越叟遺數株周人未嘗識平<lb/>
生愛此樹攀玩無由得君子知我心因之爲羽翼豈煩<lb/>
嘉客譽且就清陰息來自天姥岑長疑翠蘭色芬芳世<lb/>
<pb n="KR4h0161_WYG_071-8a"/>
所絶偃蹇枝漸直瓊葉潤不彫珠英粲如織猶疑翡翠<lb/>
宿想待鵷雛食寧止暫淹留終當更封植<lb/>
　　早秋龍興寺江亭閒眺憶龍門山居寄崔張舊從<lb/>
　　　事<hi>宜春作</hi>
江亭感秋至蘭徑悲露泫秔稻秀晩川杉松蔚晴巘嗟<lb/>
予有林壑兹夕念原衍綠篠連嶺多青莎近溪淺淵明<lb/>
菊猶在仲蔚蒿莫剪喬木粲凌苕陰崖積幽蘚遥思伊<lb/>
川水北渡龍門峴蒼翠雙闕間逶迤清灘轉故人在鄉<lb/>
<pb n="KR4h0161_WYG_071-8b"/>
國嵗晏路悠緬惆悵此生涯無由共登踐<lb/>
　　鴛鴦篇<lb/>
君不見昔時同心人化作鴛鴦鳥和鳴一夕不暫離交<lb/>
頸千年尚爲少二月草霏霏山櫻花未稀金塘風日好<lb/>
何處不相依既逢解佩游女更值凌波宓妃精光揺翠<lb/>
葢麗色暎珠璣雙影相伴雙心莫違淹留碧沙上蕩漾<lb/>
洗紅衣春光兮宛轉嬉遊兮未返宿莫近天泉池飛莫<lb/>
近長洲苑爾願歡愛不相㤀須去人間羅網逺南有瀟<lb/>
<pb n="KR4h0161_WYG_071-9a"/>
湘洲且為千里遊洞庭無苦寒沅江多碧流昔爲薄命<lb/>
妾無日不含愁今為水中鳥頡頏自相求洛陽女兒在<lb/>
青閣二月羅衣輕更薄金泥文彩未足珍畵作鴛鴦始<lb/>
堪着亦有少婦破𤓰年春閨無伴獨嬋娟夜夜學織連<lb/>
枝錦織作鴛鴦人共憐悠悠湘水濱清淺漾初蘋菖花<lb/>
發艷無人識江柳逶迤空自春唯憐獨鶴依琴曲更念<lb/>
孤鸞隠鏡塵願作鴛鴦被長覆有情人<lb/>
　近體詩<lb/>
<pb n="KR4h0161_WYG_071-9b"/>
　　秋日登郡樓望贊皇山感而成詠<lb/>
昔人懷井邑爲有掛冠期顧我飄蓬者長隨泛梗移越<lb/>
吟因病感潘鬢入愁悲北指邯鄲道應無歸去期<lb/>
　　漢州月夕游房公西湖<lb/>
丞相鳴琴地何年閉玉徽<hi>房公以好琴開海内</hi>偶因微月夕重敞<lb/>
故樓扉桃李蹊空在芙蓉客暫依<hi>南史安陸侯與王仲寶長史庾杲之書稱</hi>
<hi>泛淥水依芙蓉何其麗也</hi>誰憐濟川檝長與夜舟歸<lb/>
　　秋日美晴郡樓閒眺寄荆南張書記<lb/>
<pb n="KR4h0161_WYG_071-10a"/>
髙檻涼風起清川旭景開秋聲向埜去爽氣自山來霄<lb/>
外鴻初返簷間鷰已歸不因烟雨夕何處夢陽臺<lb/>
　　寄茅山孫鍊師<lb/>
何地最翛然華陽第八天松風清有露蘿月淨無烟乍<lb/>
警瑶壇鶴時嘶玉樹蟬欲馳千里思惟戀鳳門泉<hi>茅山志句</hi>
<hi>曲金陵地肺土良水清作井正似長安鳳門外井水味當是洞泉逺通耳</hi>
　　遥傷茅山孫尊師<lb/>
蟬脱遺虚白蜺飛入上清同人悲劍解舊友覺衣輕黃<lb/>
<pb n="KR4h0161_WYG_071-10b"/>
鵠遥將舉斑麟儼未行惟應鮑靚室中夜識琴聲<lb/>
金格期初至飈輪去不停山摧武擔石天隕少微星弟<lb/>
子悲徐甲門人泣蔡經空聞留玉舄猶在阜鄉亭<lb/>
空宇留丹竈層霞被羽衣舊山聞鹿化遺舄尚鳬飛數<lb/>
日奇香在何年白鶴歸想君遊下泊方歎里閭非<hi>按茅山志</hi>
<hi>下泊宫在中茅西大司命君昇舉來句曲立茒舍以候二弟處也集舊作下泪正之</hi>
　　洛中士君子多以平泉見呼愧獲方外之名因以<lb/>
　　　此詩爲報奉寄劉賔客<lb/>
<pb n="KR4h0161_WYG_071-11a"/>
非髙柳下逸自愛竹林閒才異居東里愚因在北山徑<lb/>
荒寒未掃門設晝長闗不及鴟夷子悠悠烟水間<lb/>
　　余所居平泉村舍近䝉韋常侍大尹特改嘉名因<lb/>
　　　寄詩以謝<lb/>
未謝留侯疾常懷仲蔚園閒謡紫芝曲歸夢赤松村忽<lb/>
改蓬蒿色俄吹黍谷暄多慚孔北海傳教及衡門<lb/>
　　山信至説平泉别墅草木滋長地轉幽深悵然思<lb/>
　　　歸復此作<lb/>
<pb n="KR4h0161_WYG_071-11b"/>
忽聞樵客語暫慰野人心幽徑芳蘭宻閒庭秀木深麕<lb/>
䴥來澗底鳬鵠遍川潯誰念滄溟上歸歟起歎音<lb/>
　　初夏有懷山居<lb/>
山中有所憶夏景始清幽野竹陰無日巗泉冷似秋翠<lb/>
岑當累榭皓月入輕舟只有思歸夕空簾且夢游<hi>徳裕于伊</hi>
<hi>闕南置平泉别墅從官藩服出將入相三十年未嘗游居而題寄歌詩皆銘之於石</hi>
　　憶晩眺<lb/>
伊川新雨霽原上見春山緱嶺晴虹斷龍門宿鳥還牛<lb/>
<pb n="KR4h0161_WYG_071-12a"/>
羊平野外桑柘夕烟間不及鄉園叟悠悠盡日閒<lb/>
　　憶春耕<lb/>
郊外杏花拆林間布榖鳴原田春雨後谿水夕流平野<lb/>
老荷蓑至和風吹草輕無因共沮溺相與事巗畊<lb/>
　　憶春雨<lb/>
春鳩鳴野樹細雨入池塘潭上花微落谿邊草更長梳<lb/>
風白鷺起拂水綵鴛翔最羨歸飛鷰年年在故鄉<lb/>
　　憶初暖<lb/>
<pb n="KR4h0161_WYG_071-12b"/>
今日初春暖山中事若何雪開喧鳥至澌散躍魚多幽<lb/>
翠生松栢輕烟起薜蘿柴扉常晝掩惟有野人過<lb/>
　　憶村中老人春酒<hi>有劉楊二叟善釀</hi>
二叟茅茨下清晨飲濁醪雨殘紅芍藥風落紫櫻桃巢<lb/>
鷰<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>泥疾簷蟲掛網髙閒思春谷事轉覺宦途勞<lb/>
　　憶茗芽<lb/>
谷中春日暖漸憶掇茶英欲及清明火能銷醉客醒松<lb/>
花飄鼎泛蘭氣入甌輕飲罷閒無事捫蘿谿上行<lb/>
<pb n="KR4h0161_WYG_071-13a"/>
　　寒食日三殿侍宴奉進詩一首<lb/>
宛轉龍蛇節參差燕羽髙風光摇禁柳霽色暖宫桃春<lb/>
露明仙掌晨霞照錦袍雪凝陳組練林植聳干旄廣樂<lb/>
初蹌鳳神仙欲抃鼇鳴笳朱鷺起疊鼓紫騂豪象舞嚴<lb/>
金鎧豐歌耀寶刀不勞孫子法自得太公韜<hi>已上四句奉述内樂</hi>
<hi>破陣樂</hi>分席羅𤣥冕行觴舉緑醪彀中時落羽橦末乍升<lb/>
猱瑞景開陰翳薰風散鬱陶天顔歡益醉臣節勁尤髙<lb/>
楛矢方來貢雕弓已載櫜英威揚絶漠神算盡臨洮赤<lb/>
<pb n="KR4h0161_WYG_071-13b"/>
縣陽和布蒼生雨露膏野平惟有麥田闢久無蒿祿秩<lb/>
榮三事功勲乏一毫寢謀慙汲黯秉羽貴孫敖煥若遊<lb/>
𤣥圃歡如享太牢輕生何以報祇自比鴻毛<lb/>
　　述夢詩四十韻<hi>有序</hi>
　　　去年七月溽暑之後驪降其夕五鼓未盡涼風<lb/>
　　　凄然始覺枕簟微冷俄而假寐斯熟忽夢賦詩<lb/>
　　　懷禁掖舊遊凡四十餘韻初覺尚憶其半經時<lb/>
　　　悉已遺㤀今屬嵗杪無事羇懷多感因綴其所<lb/>
<pb n="KR4h0161_WYG_071-14a"/>
　　　遺爲述夢詩以寄一二僚友<lb/>
賦命誠非薄良時幸已遭君當堯舜日官接鳳凰曹目<lb/>
睇烟霄濶心驚羽翼髙<hi>此六句夢中作</hi>椅梧連鸖禁睥睨接龍<lb/>
韜<hi>内署北連春宫西接羽林軍</hi>我后憐詞客<hi>先朝曾宣諭卿等是我門客</hi>吾寮並<lb/>
雋髦著書同陸賈待詔比王褒重價連𤣥璧英辭淬寶<lb/>
刀泉流初落澗<hi>文賦稱言泉流於齒吻</hi>露滴更濡毫赤豹忻來獻<lb/>
彤弓喜暫櫜<hi>時西戎乞盟幽鎮二帥束身赴闕海内無事者累月詩稱赤豹黃羆蓋蠻貊之貢物</hi>
非烟含瑞氣馴雉潔霜毛靜室便幽獨虚樓散鬱陶<hi>學士</hi>
<pb n="KR4h0161_WYG_071-14b"/>
<hi>各有一室西垣有小樓時燕語於此</hi>花光晨艷艷松韻晩騷騷畵壁看飛<lb/>
鸖山圗見巨鼇<hi>内署垣牆皆有画松鸖先是西壁画海中曲龍山憲宗欲臨幸中使懼而塗焉</hi>
倚簷陰藥樹落□蔓葡萄<hi>此八句悉是内署物色唯曾遊者依然可想也</hi>荷靜<lb/>
蓬池膾氷寒郢水醪<hi>每學士初上賜食皆蓬萊池魚膾夏至後頒賜氷及燒香酒以酒味</hi>
<hi>稍濃常和氷而飲禁中有郢酒坊也</hi>荔枝來自逺盧橘賜常叨<hi>先朝初臨御南方曾</hi>
<hi>獻荔枝亦䝉頒賜</hi>麝氣隨蘭澤霜華入杏膏恩光唯覺重擕挈<lb/>
未為勞<hi>此八句以述恩賜每有賜與常擕挈而歸</hi>夕閱梨園騎宵聞禁仗獒<lb/>
<hi>每梨園獵回或扺暮夜院門常見歸騎</hi>扇廻交綵翟雕起颺金絛轡待袁<lb/>
<pb n="KR4h0161_WYG_071-15a"/>
絲攬書期蜀客操盡規常謇謇退舍尚忉忉<hi>此八句述内庭所覩</hi>
龜顧垂金鈕鸞飛曳錦袍<hi>曾䝉賜錦袍曳者盖取詩人不曳不婁之義也</hi>御溝<lb/>
楊柳弱天廐驌驦豪<hi>學士皆䝉借飛龍馬</hi>屢換青春直閒隨上苑<lb/>
遨<hi>普濟寺與芙蓉院相連常所游眺芙蓉亦謂之南苑也</hi>烟低行殿竹風折繞垣<lb/>
桃<hi>此八句述沐澣日遊戲</hi>聚散俄成昔悲愁益自熬每懷仙駕逺<lb/>
更望茂陵號地接三茅嶺川迎伍子濤<hi>代稱海濤是伍子胥憤氣所作</hi>
花迷𤓰歩暗石固蒜山牢<hi>此兩句是夢中所作</hi>蘭野凝青管梅洲<lb/>
動翠篙泉魚驚彩仗溪鳥避干旄感舊心猶絶思歸首<lb/>
<pb n="KR4h0161_WYG_071-15b"/>
更搔無聊燃蜜炬誰復勸金舠<hi>余自到此絶無夜晏酒器中大者呼為舠賓僚</hi>
<hi>乃常顧形迹未嘗以此而相勸也</hi>嵐氣朝生棟城陰暝入濠望煙歸海<lb/>
嶠送鴈渡江臯宛馬嘶寒櫪吳鈎在錦弢未能追狡兎<lb/>
空覺長江蒿水國逾千里風帆過萬艘閲川終古恨唯<lb/>
見暮滔滔<lb/>
　　故人寄茶<hi>一作曹鄴</hi>
劍外九華英緘題下玉京開時微月上碾處亂泉聲半<lb/>
夜邀僧至孤唫對竹烹碧流霞腳碎香泛乳花輕六腑<lb/>
<pb n="KR4h0161_WYG_071-16a"/>
睡神去數朝詩思清其餘不敢費留伴讀書行<lb/>
　　謫仙嶺道中作<lb/>
嶺水爭分路轉迷桄榔椰葉暗蠻溪愁衝毒霧逢蛇草<lb/>
畏落沙蟲避燕泥五月畬田收火米三更津吏報潮雞<lb/>
不堪腸斷思鄉處紅槿花中越鳥啼<lb/>
　　無題<lb/>
松倚蒼崖老蘭臨碧澗衰不勞鄰舎笛吹起舊時悲<lb/>
　　長安秋夜<lb/>
<pb n="KR4h0161_WYG_071-16b"/>
内官傳詔問戎機載筆金鑾夜始歸萬戸千門皆寂寂<lb/>
月中清露㸃朝衣<lb/>
　　懷京國<lb/>
海上東風犯雪來臘前先折鏡湖梅遥思禁苑青春夜<lb/>
坐待宫人畫詔回<lb/>
　　登崖州城作<lb/>
獨上髙樓望帝京鳥飛猶是半年程青山佀欲留人住<lb/>
百匝千遭遶郡城<hi>南部新書崖州郡有北亭子謂之望闕亭李太尉每登臨未嘗不北睇悲</hi>
<pb n="KR4h0161_WYG_071-17a"/>
<hi>咽有云今傳太尉崖州詩皆仇家所作只此一首親作</hi>
　牛僧孺<lb/>
　　僧孺字思黯隴西人貞元中第進士歴相穆敬兩<lb/>
　　朝封奇章郡公後出鎮鄂渚文宗朝徴入再相夙<lb/>
　　與李贊皇相惡㑹昌中分司東都貶循州長史大<lb/>
　　中初還爲太子少師<lb/>
　近體詩<lb/>
　　和樂天除夜<lb/>
<pb n="KR4h0161_WYG_071-17b"/>
惜嵗嵗今盡少年應不知凄凉數流輩歡喜見孫兒暗<lb/>
減一身力潛添滿鬢絲莫愁花笑老花自幾多時<lb/>
　　李蘇州遺太湖石奇狀絶倫因題二十韻奉呈夢<lb/>
　　　得樂天<lb/>
胚渾何時結嵌空此日成掀蹲龍虎鬬挾怪鬼神驚帶<lb/>
雨新氷净輕敲碎玉鳴攙叉鋒刃簇縷絡釣絲縈近水<lb/>
揺奇冷依松助澹清通身鱗甲隠透穴洞天明醜凸隆<lb/>
胡凖深凹刻兕觵雷風疑欲變陰黑訝將行噤瘮微寒<lb/>
<pb n="KR4h0161_WYG_071-18a"/>
早輪囷數片横地祗愁墊壓鰲足困支撐珍重姑蘇守<lb/>
相憐嬾慢情爲探湖裏物不怕浪中鯨利涉餘千里山<lb/>
河僅百程池塘初展見金玉自凡輕側眩魂猶悚周觀<lb/>
意漸平似逢三益友如對十年兄旺興添魔力消煩破<lb/>
宿酲嫓人當綺皓視秩即公卿念此園林寶還須别識<lb/>
精詩仙有劉白爲汝數逢迎<hi>本傳云僧孺留守洛都築第於歸仁里嘉禾怪石置</hi>
<hi>之堦庭館宇清華竹木幽邃常與詩人白居易吟咏其間</hi>
　　席上贈劉夢得<lb/>
<pb n="KR4h0161_WYG_071-18b"/>
粉署爲郎四十春今來名輩更無人休論世上昇沉事<lb/>
且鬬樽前見在身珠玉會應成咳唾山川猶覺露精神<lb/>
莫嫌恃酒輕言語曾把文章謁後塵<hi>雲溪友議云僧孺赴舉之秋嘗投贄</hi>
<hi>於劉補闕禹錫對客展卷飛筆塗竄其文歴二十餘嵗劉轉汝州公鎮淮南枉道駐旌信宿酒酣賦詩劉方悟</hi>
<hi>往年改公文卷僧孺贈詩云</hi>
　王涯<lb/>
　　涯字廣津太原人貞元中擢進士舉宏詞爲翰林<lb/>
　　學士起居舎人元和間從謫籍召知制誥拜相尋<lb/>
<pb n="KR4h0161_WYG_071-19a"/>
　　罷守兵部出鎮文宗嗣位召為太常復拜相甘露<lb/>
　　之變爲宦官仇士良所族涯博學好古能爲文藏<lb/>
　　書數萬巻及名畵法書籤軸之盛侔於天府<lb/>
　　初涯與張仲素令狐楚爲舎人同編其五七言絶<lb/>
　　句爲三舎人集其本尚存故絶句較他體獨多<lb/>
　近體詩<lb/>
　　春江曲<lb/>
揺漾越江春相將看白蘋歸時不覺夜出浦月隨人<lb/>
<pb n="KR4h0161_WYG_071-19b"/>
家寄清江㟁征人幾嵗遊不知潮水信毎月到沙頭<lb/>
　　閨思<lb/>
洞房今夜月如練復如霜爲照離人恨亭亭到曉光<lb/>
　　閨人寄逺<lb/>
花明綺陌春柳拂御溝新爲報遼陽客流芳不待人<lb/>
逺戍功名薄幽閨年貌傷粧成對春樹不語淚千行<lb/>
鶯啼綠樹深燕語雕梁晩不省出門行沙塲知近逺<lb/>
形影一朝别煙波千里分君看望君處祇是起行雲<lb/>
<pb n="KR4h0161_WYG_071-20a"/>
　　宫詞<lb/>
内人宜着紫衣裳冠子梳頭雙眼長新睡起來思舊夢<lb/>
見人忘却道勝常<lb/>
春來新挿翠雲釵尚着雲頭踏殿鞋欲得君王回一顧<lb/>
爭扶玉輦下金階<lb/>
五更初起覺風寒香炷燒來夜已殘欲捲珠簾驚雪滿<lb/>
自將紅燭上樓看<lb/>
各將金鎖鎖宫門院院青娥待至尊頭白監門掌來去<lb/>
<pb n="KR4h0161_WYG_071-20b"/>
問誰頻是最承恩<lb/>
夜久盤中蠟滴稀金刀剪起盡霏霏傳聲總是君王喚<lb/>
紅燭臺前着舞衣<lb/>
箏翻禁曲覺聲難玉柱皆非舊處安記得君王曾道好<lb/>
長因下輦得先彈<lb/>
一叢髙鬢綠雲光宫樣衣衫淡淡黄爲看九天公主貴<lb/>
外邊爭學内家妝<lb/>
宜春院裏駐仙輿夜宴笙歌總不如傳説金箋題寵號<lb/>
<pb n="KR4h0161_WYG_071-21a"/>
鐙前御筆與新書<lb/>
永巷重門漸半開宫官着鎖隔門回誰知曾笑他人處<lb/>
今日將身自入來<lb/>
春風簾裡舊青娥無奈新人奪寵何寒食禁花開滿樹<lb/>
玉堂終日閉時多<lb/>
碧繡簷前柳散垂守門宫女欲攀時曾經玉輦從容處<lb/>
不敢臨風折一枝<lb/>
鴉飛深在禁城墻多遶重樓複殿旁時向春簷瓦溝上<lb/>
<pb n="KR4h0161_WYG_071-21b"/>
散開雙翅占朝光<lb/>
白雪猧兒拂地行慣眠紅毯不曾驚深宫更有何人到<lb/>
只曉金階吠晩螢<lb/>
百尺仙梯倚閣邊内人爭下擲金錢風來競看銅烏轉<lb/>
遥指朱竿在半天<lb/>
春風擺蕩禁花枝寒食鞦韆滿地時又落深宫石渠裏<lb/>
盡随流水入龍池<lb/>
彫墻不斷接宫城金㮄皆書殿院名萬轉千廻相隔處<lb/>
<pb n="KR4h0161_WYG_071-22a"/>
各調絃管對聞聲<lb/>
霏霏春雨九重天漸暖龍池御栁煙玉輦遊時應不避<lb/>
千廊萬屋自相連<lb/>
禁門煙起紫沈沈樓閣當中複道深長到暮天凝不散<lb/>
掖庭宫裏動秋砧<lb/>
炎炎夏日滿天時桐葉交加覆玉墀向晩移鐙上銀簟<lb/>
叢叢綠鬢坐彈棊<lb/>
曈曈日出大明宫天樂遥聞在碧空禁樹無風正和暖<lb/>
<pb n="KR4h0161_WYG_071-22b"/>
玉樓金殿曉光中<lb/>
逈出芙蓉閣上頭九天懸處正當秋年年七夕晴光裏<lb/>
宫女穿針盡上樓<lb/>
教來鸚鵡語初成久閉金籠慣認名總向春園看花去<lb/>
獨於深院喚人聲<lb/>
銀瓶瀉水欲朝妝燭焰紅髙粉壁光共怪滿身珠翠冷<lb/>
黄花瓦上有新霜<lb/>
迎風殿裏罷雲和起聴新蟬步淺莎為愛九天和露滴<lb/>
<pb n="KR4h0161_WYG_071-23a"/>
萬年枝上最聲多<lb/>
御果收時屬内官傍簷低壓玉闌干明朝摘向金華殿<lb/>
盡日枝邊次第看<lb/>
内裏松香滿殿聞四行階下暖氤氲春深欲去黄金粉<lb/>
繞樹宫娥着絳裙<lb/>
禁樹傳聲在九霄内中殘火獨遥遥千官待取門猶閉<lb/>
未到宫前下馬橋<lb/>
　　漢苑行<lb/>
<pb n="KR4h0161_WYG_071-23b"/>
二月春風變栁條九天清樂奏雲韶蓬萊殿後花如錦<lb/>
紫閣街前雪未消<lb/>
廻雁髙飛太液池新花低發上林枝年光到處皆堪賞<lb/>
春色人間總不知<lb/>
春風澹澹影悠悠鶯囀髙枝燕入樓千歩回廊聞鳳吹<lb/>
珠簾處處上銀鈎<lb/>
　　塞下曲<lb/>
三戍漁陽再渡遼騂弓在臂劍横腰匈奴似欲知名姓<lb/>
<pb n="KR4h0161_WYG_071-24a"/>
休傍隂山更射鵰<lb/>
朔雪飄飄開雁門平沙歴亂巻蓬根功名恥計擒生數<lb/>
直斬樓蘭報國恩<lb/>
陰磧茫茫塞草腓桔橰原上暮烟飛闗河北望天連海<lb/>
蘇武曾將漢節歸<lb/>
　　秋夜曲<lb/>
丁丁漏永夜何長漫漫輕雲露月光秋逼暗蟲通夕響<lb/>
寒衣未寄莫飛霜<lb/>
<pb n="KR4h0161_WYG_071-24b"/>
桂魄初生秋露微輕羅巳薄未更衣銀箏夜久殷勤弄<lb/>
心怯空房不忍歸<lb/>
　　閨人春思<lb/>
愁見游空百丈絲春風挽斷更傷離桃花落盡青苔地<lb/>
盡日無人誰得知<lb/>
　　秋思<lb/>
網軒涼吹動輕衣夜聴更長玉漏稀月度天河光轉溼<lb/>
鵲驚秋樹葉頻飛<lb/>
<pb n="KR4h0161_WYG_071-25a"/>
宫連太液見滄波暑氣微消秋意多一夜輕風蘋末起<lb/>
露珠翻盡滿池荷<lb/>
　舒元輿<lb/>
　　元輿婺州人元和中登進士第文宗朝轉監察御<lb/>
　　史歴御史中丞以刑部侍郎同平章事甘露之變<lb/>
　　爲左軍所族<lb/>
　　本傳元輿性詭激與李訓善訓引爲相以謀誅宦<lb/>
　　官熒主聴致决裂皆二人爲之諸相王涯賈餗實<lb/>
<pb n="KR4h0161_WYG_071-25b"/>
　　不知也初元輿爲牡丹賦時稱其工死後帝一日<lb/>
　　凭殿欄觀牡丹誦其警句忽省是元輿詞爲泣下<lb/>
　古體詩<lb/>
　　坊州按獄<lb/>
中部接戎塞頑山四周遭風冷木長瘦石磽人亦勞牧<lb/>
守茍懷仁癢之時為瘙其愛如赤子始得無啼號奈何<lb/>
貪狼心潤屋沉脂膏攫摶如猛虎吞噬若狂獒山秃逾<lb/>
髙採水窮益深撈龜魚旣絶跡鹿兔無遺毛氓苦稅外<lb/>
<pb n="KR4h0161_WYG_071-26a"/>
緡吏憂笑中刀大君明四目燭之洞秋毫眷兹一州命<lb/>
慮齊墜波濤臨軒詔小臣汝往窮貪饕分明舉公法爲<lb/>
我緩窮騷小臣誠小心奉命如煎熬飲氷不待夕驅馬<lb/>
凌晨臯及此督簿書游魂出狴牢門墻見狼狽案牘聞<lb/>
腥臊探情與之言變態如姦猱真非旣巧飾僞意乃深<lb/>
韜去惡猶農夫稂莠須耘薅恢恢布疎網罪者何由逃<lb/>
自顧孱鈍姿利器非能操六旬始歸奏霜落秋原蒿寄<lb/>
謝守土臣努力清郡曹須知聴甚卑勿謂天之髙<lb/>
<pb n="KR4h0161_WYG_071-26b"/>
　　坊州按獄蘇氏荘記室二賢自鄜州走馬相訪留<lb/>
　　　連數日發後獨坐寂寞因成詩寄之<lb/>
十年一相見世路信多岐雲雨易分散山川長間之我<lb/>
衘鳳闕恩按獄橋山陲君在龍驤府掌奏羽檄詞相去<lb/>
百餘里魂夢自相馳形客在胷臆書札通相思煩君愛<lb/>
我深輕車忽載脂塞門秋色老霜氣方凝姿此地少平<lb/>
川岡阜相參差誰知路非逺行者多云疲君能犯勁風<lb/>
信宿凌欹危情親不自倦下馬開雙睂相對坐沉吟屈<lb/>
<pb n="KR4h0161_WYG_071-27a"/>
指驚嵗時萬事且莫問一盃欣共持陽烏忽西傾明蟾<lb/>
掛髙枝捲簾引瑶玉滅燭臨霜墀中庭有疎蘆淅淅聞<lb/>
風吹長河巻雲色凝碧無瑕疵一言開我懷曠然澹希<lb/>
夷悠悠夜方永冷思偏相宜睂睫無他人與君閒解題<lb/>
陶然叩寂寞更請吟清詩得意且忘言何况竹與絲頃<lb/>
刻過三夕起坐輕四肢明朝告行去慘然還别離出門<lb/>
送君去君馬揚金羈廻來坐空堂寂寞無人知重重碧<lb/>
雲合何處尋佳期<lb/>
<pb n="KR4h0161_WYG_071-27b"/>
　近體詩<lb/>
　　贈潭州李尚書<lb/>
湘江舞罷忽成悲便脱蠻靴出絳帷誰是蔡邕琴酒客<lb/>
魏公懐舊嫁文姬<hi>雲溪友議李翺在長沙有故韋中丞愛姬所生女流落爲妓翺憫之擇士</hi>
<hi>人嫁焉元輿自京馳詩贈翺</hi>
　章孝標<lb/>
　　孝標桐廬人家錢塘登元和十四年進士第初除<lb/>
　　秘書省正字太和中辟山南東道從事試大理評<lb/>
<pb n="KR4h0161_WYG_071-28a"/>
　　事<lb/>
　　紀事云桐廬前有八元後有孝標登第復同姓而<lb/>
　　官皆不達<lb/>
　近體詩<lb/>
　　歸海上舊居<lb/>
鄉路繞蒹葭縈紆出海涯人衣披蜃氣馬跡印鹽花草<lb/>
沒題詩石潮摧坐釣槎還歸舊窓裏凝思向餘霞<lb/>
　　西山廣福院<lb/>
<pb n="KR4h0161_WYG_071-28b"/>
野寺孤峰上危樓聳翠微捲簾滄海近洗鉢白雲飛竹<lb/>
影臨經案松花㸃衲衣日斜登望處湖畔一僧歸<lb/>
　　田家<lb/>
田家無五行水旱卜蛙聲牛犢乗春放兒孫候暖耕池<lb/>
塘烟未起桑柘雨初晴嵗晩香醪熟村村自送迎<lb/>
　　少年行<lb/>
平明小獵出中軍異國名香滿袖薰畫榼倒懸鸚鵡觜<lb/>
花衫對舞鳳凰丈手攏白馬嘶春雪臂竦青骹入暮雲<lb/>
<pb n="KR4h0161_WYG_071-29a"/>
落日胡姬樓上飲風吹簫管滿城聞<lb/>
　　貽美人<lb/>
諸侯帳下慣新妝皆怯劉家薄媚娘寶髻巧梳金翡翠<lb/>
羅裙宜著繡鴛鴦輕輕舞汗初沾袖細細歌聲欲遶梁<lb/>
何事不歸巫峽去故來人世斷人腸<lb/>
　　柘枝<lb/>
柘枝初出鼓聲招花鈿羅衫聳細腰移步錦鞾空綽約<lb/>
迎風繡㡌動飄颻亞聲踏節鸞形轉背面羞人鳳影嬌<lb/>
<pb n="KR4h0161_WYG_071-29b"/>
祇恐相公看未足便隨風雨上青霄<lb/>
　　淮南李相公席上賦春雪<lb/>
六出花飛處處飄粘窓着砌上寒條朱門到曉難盈尺<lb/>
盡是三軍喜氣消<hi>摭言云李紳鎮揚州請孝標賦春雪詩命題於臺盤上孝標唯然索筆一</hi>
<hi>揮云</hi>
　　歸燕詞辭工部侍郎<lb/>
舊壘危巢泥已落今年故向社前歸連雲大厦無棲處<lb/>
更傍誰家門户飛<hi>古今詩話云孝標元和十三年下第時輩多為詩以刺主司獨孝標為歸</hi>
<pb n="KR4h0161_WYG_071-30a"/>
<hi>燕詞留獻侍郎庾承宣庾得詩展轉吟諷恨其遺落來年又重典禮曹孝標登第</hi>
　　贈陸暢浙西進詩除官<lb/>
帝城雲物得陽春水國煙花失主人昨日天風吹樂府<lb/>
六宫絲管一時新<lb/>
　李廓<lb/>
　　廓宰相程之子登元和進士第以詩名聞於時累<lb/>
　　官潁州刺史大中末終武寧節度使<lb/>
　古體詩<lb/>
<pb n="KR4h0161_WYG_071-30b"/>
　　雞鳴曲<lb/>
星稀月沒入五更膠膠角角雞初鳴征人牽馬出門立<lb/>
辭妾欲向安西行再鳴引頸簷頭下月中角聲催上馬<lb/>
纔分地色第二鳴旌斾紅塵已出城婦人上城亂招手<lb/>
夫壻不聞遥哭聲長恨雞鳴别時苦不遣雞棲近窓戸<lb/>
　　鏡聴詞<lb/>
匣中取鏡辭竈王羅衣掩盡明月光昔時長着照容色<lb/>
今夜潛將聴消息門前地黒人來稀無人錯道朝夕歸<lb/>
<pb n="KR4h0161_WYG_071-31a"/>
更深弱體冷如鐵繡帶菱花懷裏爇銅片銅片如有靈<lb/>
願得照見行人千里形<lb/>
　近體詩<lb/>
　　長安少年行<lb/>
金紫少年郎繞堦鞍馬光身從左中尉官屬右春坊剗<lb/>
戴揚州帽重薰異國香垂鞭踏青草來去杏園旁<lb/>
追逐輕薄伴閒遊不着緋長攏出獵馬數換打毬衣曉<lb/>
日尋花去春風帶酒歸青樓無晝夜歌舞歇時稀<lb/>
<pb n="KR4h0161_WYG_071-31b"/>
日髙春睡足帖馬賞年華倒插銀魚袋行随金犢車還<lb/>
擕新市酒逺醉曲江花幾度歸侵黑金吾送到家<lb/>
好飲耽長夜天明燭滿樓留人看獨脚賭馬換偏頭樂<lb/>
奏曾無歇杯巡不暫休時時遥冷笑怪客有春愁<lb/>
遨遊擕艷妓裝束是男兒杯酒逢花住笙歌簇馬吹鸎<lb/>
聲催曲急春色送歸遲不以聞街鼓華筵待月移<lb/>
賞春唯逐勝大宅可曾歸不樂還逃席多狂慣扠衣歌<lb/>
人踏日起語燕捲簾飛好婦唯相妬倡樓不醉稀<lb/>
<pb n="KR4h0161_WYG_071-32a"/>
㦸門連日閉苦飲惜殘春開鎖通新客教姬屈醉人請<lb/>
歌牽白馬自舞踏紅茵時輩皆相許平生不負身<lb/>
新年髙殿上始見有光輝玉雁排方帶金鵝立仗衣酒<lb/>
深和椀賜馬疾打珂飛朝下人爭看香街意氣歸<lb/>
遊士慵騎馬隨姬入坐車樓邊聴歌吹簾外插釵花樂<lb/>
眼從人鬧歸心畏日斜蒼頭來去報飲伴到倡家<lb/>
小婦教鸚鵡頭邊喚醉醒犬嬌眠玉簟鷹掣撼金鈴碧<lb/>
地攢花障紅泥待客亭雖然長按曲不飲不曾聴<lb/>
<pb n="KR4h0161_WYG_071-32b"/>
　　落第<lb/>
牓前潛制淚衆裏自嫌身氣味如中酒情懷似别人暖<lb/>
風張樂席晴日看花塵盡是添愁處深居乞過春<lb/>
　　夏日途中<lb/>
樹夾炎風路行人正午稀初蟬數聲過戲蝶一團飛日<lb/>
色欺青鏡槐膏㸃白衣無成歸故里自覺少光輝<lb/>
　　上令狐舎人<lb/>
名利生愁地貪居嵗月移買書添架上斷酒過花時宿<lb/>
<pb n="KR4h0161_WYG_071-33a"/>
客嫌吟苦乖童恨睡遲近來唯儉靜將此答深知<lb/>
　　送振武將軍<lb/>
葉葉歸邊騎風頭萬里乾金裝腰帶重錦縫耳衣寒蘆<lb/>
酒燒蓬煖霜鴻撚箭看黃河古城道秋雪白漫漫<lb/>
　　贈商山東於嶺僧<lb/>
商嶺東西路欲分兩間茅屋一溪雲師言耳重知師意<lb/>
人是人非不欲聞<lb/>
　周賀<lb/>
<pb n="KR4h0161_WYG_071-33b"/>
　　賀字南卿初從浮圗名清塞詩格清雅與賈島無<lb/>
　　可齊名寶厯中姚合爲杭守投謁合誦其哭僧詩<lb/>
　　大愛之加以冠巾<hi>按統籤内周賀詩尚有數首可選因重見清塞集内故不錄</hi>
　　徐獻忠曰賀詩沉鬱有格力寫象痛切意㫖融變<lb/>
　　五言皆有深致警句為多<lb/>
　近體詩<lb/>
　　旅情<lb/>
黄葉下堦頻徐徐起病身殘秋螢出盡獨夜雁來新别<lb/>
<pb n="KR4h0161_WYG_071-34a"/>
業去千里舊鄉空四鄰孤舟尋幾度又識岳陽人<lb/>
　　冬日山居思鄉<lb/>
大野始嚴凝雲天曉色澄樹寒稀宿鳥山迥少來僧背<lb/>
日收窓雪開爐釋硯氷忽然歸故國孤想寓西陵<lb/>
　　入靜隠寺途中作<lb/>
亂雲迷逺寺入路認青松鳥道緣巢影僧鞋印雪蹤草<lb/>
烟連夜燒溪霧隔霜鐘更遇樵人問猶言過幾峰<lb/>
　　春喜友人至山舎<lb/>
<pb n="KR4h0161_WYG_071-34b"/>
鳥鳴春日晚喜見竹門開路自髙巗入人騎瘦馬來折<lb/>
花林影動移石澗聲回更欲留深語重城暮色催<lb/>
　　宿李樞書齋<lb/>
書齋經暮雨四面絶纎埃眠客聞風覺飛蟲入燭來夜<lb/>
涼書讀遍月正戸全開住逺稀相見留連宿始回<lb/>
　　題何氏池亭<lb/>
信是虚閒地亭髙亦有苔繞池逢石坐穿竹到山回果<lb/>
落纖萍散龜行細草開主人偏好事終不厭頻來<lb/>
<pb n="KR4h0161_WYG_071-35a"/>
　　贈朱慶餘校書<lb/>
風泉盡結氷寒夢徹西陵越信楚城得逺懐中夜興樹<lb/>
停沙島鶴茶會石橋僧寺閣連官舍行吟過幾層<lb/>
　　酬吳之問見贈<lb/>
已當聴雁夜多事不同居故疾離城晩秋霖見月疎趂<lb/>
鐘關靜户帶葉巻殘書盪槳期南去荒園久廢鉏<lb/>
　　出關後寄賈島<lb/>
故國知何處西風已度關歸人值落葉逺路入寒山多<lb/>
<pb n="KR4h0161_WYG_071-35b"/>
難喜相識久貧寧自閒惟將來往信遥慰别離顔<lb/>
　　春日寄友人<lb/>
春居無俗喧時立澗前村路逺少來客山深多過猿帶<lb/>
巗松色老臨水杏花繁除憶文流外何人更可言<lb/>
　　早春越中留别盧元休<lb/>
此行經嵗久唯約半年回野渡人初過前山雪未開雁<lb/>
羣逢燒斷林色映川來是夜蘆中宿嚴家有釣臺<lb/>
　　留别南徐故人<lb/>
<pb n="KR4h0161_WYG_071-36a"/>
三年䝉見待此夕是前程未斷却來約且伸臨去情潮<lb/>
回灘鳥下月上客船明他日南徐道緣君又重行<lb/>
　　送淮陰縣令<lb/>
隋堤楊栁煙孤棹正悠然蕭寺通淮戍蕪城枕楚田魚<lb/>
鹽橋上市燈火雨中船故老青葭㟁先知宓子賢<lb/>
　　送張諲之睦州<lb/>
遥憶新安舊扁舟去復還淺深看水石來往逐雲山到<lb/>
縣餘花在過門五柳閒東征逐子去俱隠薜蘿間<lb/>
<pb n="KR4h0161_WYG_071-36b"/>
　　長安送人<lb/>
京國多離别年年渭水濵空將未歸意説向欲行人雁<lb/>
度池塘月山連井邑春臨分惜擕手日暮一沾巾<lb/>
　　送僧歸江南<lb/>
洗足北林去逺途今已分麻衣行嶽色竹杖帶湘雲饑<lb/>
䑕緣危壁寒貍出壞墳前峰一聲磬此夕不同聞<lb/>
　　同處士秋懷少室故居<lb/>
曾居少室黄河畔秋夢長懸未得回扶病半年離水石<lb/>
<pb n="KR4h0161_WYG_071-37a"/>
思歸一夜隔風雷荒齋幾遇僧眠後野菊頻經鹿踏來<lb/>
燈下此心誰共説傍松幽徑幾多苔<lb/>
　　韓評事别業<lb/>
門枕平湖秋景好水烟松色逺相依罷官餘俸租田種<lb/>
送客回舟載石歸離㟁游魚逢浪返望巢寒鳥逆風飛<lb/>
嵩陽舊隠多時别閉目閒吟憶翠微<lb/>
　　夏日寺居寄楊侍御<lb/>
雨過北林空晚凉院閒人少掩斜陽十年多病度落葉<lb/>
<pb n="KR4h0161_WYG_071-37b"/>
萬里亂愁生夜床終欲返耕甘性拙久慙他事與身忙<lb/>
還知謝客名先重肯爲詩篇問楚狂<lb/>
　　送石協律歸吴<lb/>
僧窓夢後憶歸耕水涉應多半月程幕府罷來無藥價<lb/>
紗巾戴去有山情夜随靜渚離蛩語早過寒潮背井行<lb/>
已讓辟書稱抱疾滄洲便許白髭生<lb/>
　　送郭秀才歸金陵<lb/>
夏後客堂黃葉多又懷家國起悲歌酒前欲别語難盡<lb/>
<pb n="KR4h0161_WYG_071-38a"/>
　雲際相思心若何鳥下獨山秋寺磬人隨大舸晩江波<lb/>
　南徐舊業幾時到門掩殘陽積翠蘿<lb/>
　　　送廬岳僧<lb/>
　浪匝湓城嶽壁青白頭僧去掃禪扃龕燈度雪補殘衲<lb/>
　山日上軒看舊經泉水帶氷寒溜澀薜蘿逢雨曙烟腥<lb/>
　已知身事非吾道甘卧荒齋竹滿庭<lb/>
　　　潯陽與孫郎中醼回<lb/>
　别酒已酣春漏前他人扶上北歸船潯陽渡口月未上<lb/>
<pb n="KR4h0161_WYG_071-38b"/>
　漁火照江仍獨眠<lb/>
　　　送僧<lb/>
　草履初登南客船銅瓶猶貯北山泉衡陽舊寺秋歸後<lb/>
　門鎖寒潭幾樹蟬<lb/>
　<lb/>
　<lb/>
　<lb/>
御定全唐詩錄巻七十一<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_072-1a"/>
　欽定四庫全書<lb/>
御定全唐詩錄卷七十二<lb/>
　　姚合<lb/>
　　　合陜州人崇之𤣥孫以詩聞元和十一年第進士<lb/>
　　　歴武功主簿富平萬年尉寶歴中監察殿中御史<lb/>
　　　戸部貟外郎歴金杭二州刺史爲刑户二部郎中<lb/>
　　　諫議大夫給事中陜虢觀察使開成末終秘書監<lb/>
　　　合世號以詩名重於時人稱其起家舊閥閲號姚<lb/>
<pb n="KR4h0161_WYG_072-1b"/>
　　　武功云<lb/>
　　　紀事云合與馬戴費冠卿殷堯藩張籍遊李頻師<lb/>
　　　之合有極𤣥集取王維等二十六人詩百篇曰此<lb/>
　　　詩中射雕手也<lb/>
　　古體詩<lb/>
　　　莊居野行<lb/>
　客行野田間比屋皆閉戸借問屋中人盡去作商賈官<lb/>
　家不税商税農服作苦居人競東西道路侵壠畆採玉<lb/>
<pb n="KR4h0161_WYG_072-2a"/>
上山顛探珠入水府邊兵索衣食此物同泥土古來一<lb/>
人耕三人食猶饑如今千萬家無一把鋤犁我倉常空<lb/>
虚我田生蒺藜上天不雨粟何由活蒸黎<lb/>
　　新昌里<lb/>
舊客常樂坊井泉濁而鹹新居新昌里井泉清而甘僮<lb/>
僕慣苦飲食美翻憎嫌朝朝忍饑行戚戚如難堪中下<lb/>
無正性所習便淫躭一染不可變甚於茜與藍近貧日<lb/>
益廉近富日益貪以此當自警慎勿信邪讒<lb/>
<pb n="KR4h0161_WYG_072-2b"/>
　　過張邯鄲莊<lb/>
客行長似病煩熱束四肢到君讀書堂忽若逢良醫堂<lb/>
前水交流堂下樹交枝兩門延風涼洗我昏濁思與子<lb/>
還往熟坐卧恣所宜時時相獻酬文字當酒巵野飯具<lb/>
葵藿永日亦不饑茍飡非其所鱠炙為蒺藜時清士人<lb/>
閒耕作唯文詞豈獨鄉里薦當取四海知<lb/>
　　答竇知言<lb/>
冬日易慘惡暴風拔山根塵沙落黄河濁波如地翻飛<lb/>
<pb n="KR4h0161_WYG_072-3a"/>
鳥皆束翼居人不開門獨我赴省期冒此馳轂轅陜城<lb/>
城西邊逢子亦且奔所趨事一心相見如弟昆我慘得<lb/>
子舒我寒得子溫同行十日程僮僕性亦敦到京人事<lb/>
多日無閒精魂念子珍重我吐詞發䝉昏反復千萬意<lb/>
一百六十言格髙思清冷山低濟水渾嘗聞朋友惠贈<lb/>
言始為恩金玉日消費好句長相存倒篋别收貯不與<lb/>
俗士論每當清夜吟使我如哀猿<lb/>
　　寄狄拾遺時魏州從事<lb/>
<pb n="KR4h0161_WYG_072-3b"/>
少在兵馬間長還繫戎職雞飛不得逺豈要生羽翼三<lb/>
年城中遊與君最相識應知我中腸不茍念衣食主人<lb/>
樹勲名欲滅天下賊愚雖乏智謀願陳一夫力人生須<lb/>
氣健饑凍縛不得睡當一夕寛覺乃千里窄古人不懼<lb/>
死所懼死無益至交不可合一合難離折君嘗相勸勉<lb/>
苦語毒胷臆百年心共聞誰限河南北<lb/>
　　秋中寄崔道士<lb/>
貧居雀喧噪况乃靜巷陌夜眠睡不成空庭聞露滴傍<lb/>
<pb n="KR4h0161_WYG_072-4a"/>
有一杯酒歡然如對客月光久逾明照見室中白平生<lb/>
志舒豁難可似兹夕四肢得自便雖勞不為役故人山<lb/>
中住善治活生䇿五榖口不嘗比僧更閒寂我今暫得<lb/>
安自謂脫幽戚君身長逍遥日月爭老得<lb/>
　　送張宗原<lb/>
東門送客道春色如死灰一客失意行十客顔色低住<lb/>
者既無家去者又非歸窮愁一成疾百藥不能治子賢<lb/>
我且愚命分不合齊誰開蹇躓門日日同遊栖子行何<lb/>
<pb n="KR4h0161_WYG_072-4b"/>
所之切切食與衣誰能買仁義令子無寒饑野田不生<lb/>
草四向生路歧士人甚商賈終日須東西鴻雁春北去<lb/>
秋風復南飛勉君向前路無失相見期<lb/>
　　送王求<lb/>
士有經世籌自無活身䇿求食道路間勞困甚徒役我<lb/>
身與子同日被饑寒迫側望卿相門難入堅如石為農<lb/>
昧耕耘作商迷貿易空把書巻行投人買罪責六月南<lb/>
風多苦旱土色赤坐家心尚焦况乃逺作客羸馬出郭<lb/>
<pb n="KR4h0161_WYG_072-5a"/>
門餞飲曉連夕願君似醉腸莫漫生憂慼<lb/>
　近體詩<lb/>
　　閒居遣懷<lb/>
身外無徭役開門百事閒倚松聴唳鶴䇿杖望秋山萍<lb/>
任連池綠苔從匝地斑料無車馬客何必掃柴闗<lb/>
白日逍遥過青山復遶池展書尋古事翻巻改新詩賖<lb/>
酒風前酌留僧竹裏碁同人笑相問羨我足閒時<lb/>
好景時牽目茅齋興有餘逺山經雨後庭樹得秋初道<lb/>
<pb n="KR4h0161_WYG_072-5b"/>
侣憐栽藥髙人笑養魚優游随本性甘被棄慵疎<lb/>
永日厨煙絶何曾暫廢吟閒詩隨思緝小酒恣情斟看<lb/>
月嫌松密垂綸愛水深世間多少事無事可闗心<lb/>
野性多疎惰幽棲更稱情獨行看影笑閒坐弄琴聲懶<lb/>
拜腰肢硬慵趨禮樂生業文隨日遣不是為求名<lb/>
　　原上新居<hi>一作王建詩</hi>
秋來梨果熟行哭小兒饑鄰富雞常去家貧客漸稀借<lb/>
牛耕地晚賣樹納錢遲墻下當官道依前夾竹籬<lb/>
<pb n="KR4h0161_WYG_072-6a"/>
　　秋日閒居<lb/>
九陌宅重重何門憐此翁荒庭唯菊茂幽徑與山通落<lb/>
葉帶衣上閒雲來酒中此心誰得見林下鹿應同<lb/>
　　山村<lb/>
喜得山村住閒眠夢不驚曉泉和雨落秋草上階生因<lb/>
客始沽酒借書方到城新詩聊自遣豈是趂聲名<lb/>
　　閒居遣興<lb/>
終年城裏住閉户似山林客怪身名晩妻嫌酒病深寫<lb/>
<pb n="KR4h0161_WYG_072-6b"/>
方多識藥失譜廢彈琴文字非經濟空虚用破心<lb/>
　　閒居<lb/>
不自識疎鄙終年住在城過門無馬迹滿宅是蟬聲帶<lb/>
病吟雖苦休官夢已清何當學禪觀依止古先生<lb/>
　　遊春<lb/>
正月一日後尋春更不眠自知還近僻衆説過於顛看<lb/>
水寧依路登山欲到天悠悠芳思起多是晚風前<lb/>
卑官長少事僻縣又無城未曉衝寒起迎春忍病行樹<lb/>
<pb n="KR4h0161_WYG_072-7a"/>
枝風掉軟菜甲土浮輕好個林間鵲今朝足喜聲<lb/>
塵中主印吏誰遣有髙情趂暖簷前坐尋芳樹底行土<lb/>
融凝野色氷敗滿池聲漸覺春相泥朝來睡不輕<lb/>
朝朝看春色春色似相憐酒醒鶯啼裏詩成蝶舞前摘<lb/>
花盈手露折竹滿庭煙親故多相笑疎狂似少年<lb/>
身被春光引經時更不歸嚼花香滿口書竹粉粘衣弄<lb/>
日鶯狂語迎風蝶倒飛自知疎懶性得事亦應稀<lb/>
　　秋日有懷<lb/>
<pb n="KR4h0161_WYG_072-7b"/>
秋來不復眠但覺思悠然菊色欲經露蟲聲漸替蟬詩<lb/>
情生酒裏心事在山邊舊里無因到西風又一年<lb/>
　　同衛尉崔少卿九月六日飲<lb/>
酒熟菊還芳花飄盞亦香與君先一醉舉世待重陽風<lb/>
色初晴利蟲聲向晚長此時如不飲心事亦應傷<lb/>
　　客遊旅懷<lb/>
客行無定止終日路歧閒馬為賖來貴僮因借得頑詩<lb/>
書愁觸雨店舍喜逢山舊業嵩陽下三年未得還<lb/>
<pb n="KR4h0161_WYG_072-8a"/>
　　夏日登樓晚望<lb/>
避暑髙樓上平蕪望不窮鳥穿山色去人歇樹陰中數<lb/>
帶長河水千條弱柳風暗思多少事懶話與芝翁<lb/>
　　武功縣中作<lb/>
縣去京城逺為官與隠齊馬隨山鹿放雞雜野禽棲連<lb/>
舍惟藤架侵階是藥畦更師嵇叔夜不擬作詩題<lb/>
方拙天然性為官是事疎唯尋向山路不寄入城書因<lb/>
病多收藥緣溪學釣魚養身誠好事此外盡空虚<lb/>
<pb n="KR4h0161_WYG_072-8b"/>
微官如馬足秖是在泥塵到處貧隨我終年老趂人簿<lb/>
書銷眼力杯酒耗心神早作歸休計深居過此身<lb/>
簿書多不㑹薄俸亦難消醉卧慵開眼閒行懶繫腰移<lb/>
花兼蝶至買石得雲饒且自心中樂從他笑寂寥<lb/>
曉鐘驚睡覺是事便相闗小市柴薪貴貧家砧杵閒讀<lb/>
書多旋忘賖酒數空還長羨劉伶輩髙眠出世間<lb/>
性疎常愛卧親故笑悠悠縱出多擕枕因衙始裹頭上<lb/>
山方覺老過市暫忘愁三考千餘日低腰不擬休<lb/>
<pb n="KR4h0161_WYG_072-9a"/>
客至皆相笑詩書滿卧床愛閒求病假因醉棄官方鬢<lb/>
髮寒唯短衣衫瘦漸長自嫌多檢束不似舊來狂<lb/>
一日看除目終年損道心山宜衝雪上詩好帶風吟野<lb/>
客嫌知印家人笑買琴只都隨分過已是錯彌深<lb/>
鄰里皆相愛門開數見過秋涼送客逺夜靜咏詩多就<lb/>
架題書目尋欄記藥窠到官無别事種得滿庭莎<lb/>
窮達天應與人間事莫論微官從似客逺縣豈勝邨竟<lb/>
日無多食連宵不閉門齋心調筆硯唯寫五千言<lb/>
<pb n="KR4h0161_WYG_072-9b"/>
縣僻仍牢落游人到便廻路當邊地去邨入郭門來酒<lb/>
戸愁偏長詩情病不開可曾衙小吏恐為踏青苔<lb/>
自下青山路三年著緑衣官卑食肉僭才短事人非野<lb/>
客教長醉髙僧勸早歸不知何計是免與本心違<lb/>
日出方能起庭前看種莎吏来山鳥散酒熟野人過歧<lb/>
路荒城少煙霞逺岫多同官數相引下馬上西坡<lb/>
作吏荒城裏窮愁欲不勝病多唯識藥年老漸親僧夢<lb/>
覺空堂月詩成滿硯氷故人多得路寂寞不相稱<lb/>
<pb n="KR4h0161_WYG_072-10a"/>
簿籍誰能問風寒趂早眠每旬常乞假隔月探支錢還<lb/>
往嫌詩癖親情怪酒顛謀身湏上計終久是歸田<lb/>
閉門風雨裏落葉與階齊野客嫌杯小山翁喜枕低聴<lb/>
琴和道性尋藥得詩題誰更能騎馬閒行秖杖藜<lb/>
腥羶都不食稍稍覺神清夜犬因風吠隣雞帶雨鳴守<lb/>
官常卧病學道别稱名小有洞中路誰能引我行<lb/>
假日多無事誰知我獨忙移山入縣宅種竹上城墻驚<lb/>
蝶遺花蕊游蜂帶蜜香唯愁明早出端坐吏人旁<lb/>
<pb n="KR4h0161_WYG_072-10b"/>
門外青山路因循自不歸養生宜縣僻説品喜官微淨<lb/>
愛山僧飯閒披野客衣唯看幽谷鳥不解入城飛<lb/>
一官無限日愁悶欲何如掃舍驚巢燕尋方落壁魚從<lb/>
僧乞淨水憑客報閒書白髮誰能鑷年來四十餘<lb/>
朝朝門不閉長似在山時賓侣抽書讀兒童斫竹騎久<lb/>
貧還易老多病懶能醫道友應相怪休官日已遲<lb/>
戚戚常無思循資格上官閒人得事晚常骨覔仙難愁<lb/>
卧疑身病貧居覺道寛新詩久不寫自算少人看<lb/>
<pb n="KR4h0161_WYG_072-11a"/>
漫作營生計今知拙有餘青衫迎驛使白髮憶山居道<lb/>
友憐蔬食吏人嫌草書須為長久事歸去自耕鋤<lb/>
主印三年坐山家百事休焚香開敕庫踏月上城樓飲<lb/>
酒多成<hi>一作如</hi>病吟詩易長愁慇勤問漁者暫借手中鈎<lb/>
長憶青山下深居遂性情壘堦溪石淨燒竹竈烟輕㸃<lb/>
筆圖雲勢彈琴學鳥聲今朝知縣印夢裏百憂生<lb/>
自知狂僻性吏事固相疎祇是看山立無因出縣居印<lb/>
朱沾墨硯戸籍襍經書月俸尋常請無妨乏斗儲<lb/>
<pb n="KR4h0161_WYG_072-11b"/>
作吏能無事為文舊致功詩標八病外心樂百憂中拜<lb/>
别登朝客歸依鍊藥翁不知還往内誰與此心同<lb/>
　　揚州春詞<lb/>
廣陵寒食天無露復無烟暖日凝花柳春風散管絃園<lb/>
林多是宅車馬少於船莫喚游人住游人困不眠<lb/>
江北烟光裏淮南勝事多市㕓持燭入鄰里漾船過有<lb/>
地惟栽竹無家不養鵝春風蕩城郭滿耳是笙歌<lb/>
　　題杭州南亭<lb/>
<pb n="KR4h0161_WYG_072-12a"/>
舊隠即雲林思歸日日深如今來此地無復有前心古<lb/>
石生靈草長松棲異禽春潮簷下過濺浪濕衣襟<lb/>
　　喜馬戴冬夜見過期無可不至<lb/>
客來初夜裏藥酒自開封老漸多歸思貧惟長病容苦<lb/>
寒燈焰細近曉漏聲重僧可還相捨深居閉古松<lb/>
　　贈劉叉<lb/>
自君離海上垂釣更何人獨宿空堂雨閒行九陌塵避<lb/>
時曾變<hi>一作改</hi>姓救難似嫌身何處相期宿咸陽酒市春<lb/>
<pb n="KR4h0161_WYG_072-12b"/>
<hi>方回云劉叉豪俠之士常殺人亡命此詩殆叉之真像也</hi>
　　春日早朝寄劉起居<lb/>
九衢寒露斂雙闕曙光分綵仗迎春日香煙接瑞雲珮<lb/>
聲清漏間天語侍臣聞莫笑馮唐老猶來謁聖君<lb/>
　　寄主客劉員外<hi>禹錫</hi>
蟬稀蟲唧唧露重思悠悠靜者多便夜豪家不見秋同<lb/>
歸方欲就微恙幾時瘳今日滄江上何人理釣舟<lb/>
　　秋日寄李支使<lb/>
<pb n="KR4h0161_WYG_072-13a"/>
秋思朝来起侵人暑稍微曉眠離北户午飯尚生衣山<lb/>
靜雲初白枝髙果漸稀聞君家海上莫與燕同歸<lb/>
　　寄陸渾縣尉李景先<lb/>
微俸還同請唯君獨自閒地偏無驛路藥賤管仙山月<lb/>
色生松裏泉聲在石間吟詩復飲酒何事更相闗<lb/>
　　寄賈島<lb/>
漫向城中住兒童不識錢甕頭寒絶酒竈額曉無煙狂<lb/>
發吟如哭愁来坐似禪新詩有幾首旋被世人傳<lb/>
<pb n="KR4h0161_WYG_072-13b"/>
　　寄無可上人<lb/>
十二門中寺詩僧寺獨幽多年松色别後夜磬聲秋見<lb/>
世果皆熟来生事更修終須執瓶缽相逐入牛頭<lb/>
　　寄賈島<lb/>
寂寞荒原下南山秖隔籬家貧惟我並詩好復誰知草<lb/>
色無窮處蟲聲少歇時朝昏鼓不到閒卧益相宜<lb/>
　　寄不出院僧<lb/>
不行門外地齋戒得清真長食施来飯深居鏁定身朝<lb/>
<pb n="KR4h0161_WYG_072-14a"/>
昬常傍佛起坐省逢人非獨心長淨衣無一㸃塵<lb/>
　　别賈島<lb/>
懶作住山人貧家日賃身書多筆漸秃睡少枕長新野<lb/>
客狂無過詩仙瘦始真秋風千里去誰與我相親<lb/>
　　送右司薛貟外赴處州<lb/>
懷中天子書腰下使君魚瀑布和雲落仙都與世疎逺<lb/>
程兼水陸半嵗在舟車相送難相别南風入夏初<lb/>
　　送崔中丞赴鄭州<lb/>
<pb n="KR4h0161_WYG_072-14b"/>
僕射陂前郡清髙越四鄰丹霄鳳詔下太守虎符新露<lb/>
溼關城月花香驛路塵連枝柏庭樹嵗嵗一家春<lb/>
　　送殷堯藩侍御遊山南<lb/>
詩境西南勝秋深晝夜蛩人家連水影驛路在山峰地<lb/>
靜雲生石天寒雪覆松我為公府繫不得此相從<lb/>
　　送裴宰君<lb/>
見説為官處煙霞思不窮夜猿啼戸外瀑水落池中名<lb/>
藥人難識仙山路易通還施清淨化誰復與君同<lb/>
<pb n="KR4h0161_WYG_072-15a"/>
　　送潘傳秀才歸宣州<lb/>
李白墳三尺嵯峨萬古名因君還故里為我弔先生晴<lb/>
日移虹影空山出鶴聲老郎閒未得無計此中行<lb/>
　　送李傅秀才歸宣州<lb/>
謝守青山宅山孤宅亦平池塘無復見春草野中生常<lb/>
日登樓望今朝送客行殷勤拂石壁爲我一書名<lb/>
　　送雍陶游蜀<lb/>
春色三千里愁人意未開木梢穿棧出雨勢隔江来荒<lb/>
<pb n="KR4h0161_WYG_072-15b"/>
館因花宿深山羨客廻相如何物在應只有琴臺<lb/>
　　送崔之仁<hi>一作别劉徳仁</hi>
欲出還成住前程甚謫遷佯眠随客醉愁坐似僧禪舊<lb/>
國歸何處春山買欠錢幾時無一事長在故人邊<lb/>
　　送宋慎言<lb/>
童稚便知聞如今秖有君百篇詩盡和一盞酒須分驛<lb/>
路多連水州城半在雲離情同落葉向晚更紛紛<lb/>
　　送王龜處士<lb/>
<pb n="KR4h0161_WYG_072-16a"/>
送客客爲誰朱門處士稀惟修曾子行不著老萊衣古<lb/>
寺隨僧飯空林共鳥歸壺中駐年藥燒得獻庭闈<lb/>
　　病中辱朱諫議惠甘菊藥苗因以詩贈<lb/>
蕭蕭一畝宫種菊十餘叢採摘和芳露封題寄病翁熟<lb/>
宜茶鼎裏飡稱石甌中香潔將何比從来味不同<lb/>
　　聞蟬寄賈島<lb/>
未秋吟便苦半咽半隨風禪客心應亂愁人耳願聾雨<lb/>
晴髙樹裏日晩古城中逺思應難盡誰當與我同<lb/>
<pb n="KR4h0161_WYG_072-16b"/>
　　西掖寓直春曉聞殘漏<lb/>
直廬仙掖近春氣曙猶寒隠隠銀河在丁丁玉漏殘微<lb/>
風飄更切萬籟雜應難鳳閣明初啓雞人唱漸闌靜宜<lb/>
来禁裏清是下雲端我識朝天路從容自整冠<lb/>
　　省直書事<lb/>
黙黙滄江老官分右掖榮立朝班近殿奏直上知名曉<lb/>
霧和香氣晴樓下樂聲蜀牋金屑膩月兎筆毫精禁樹<lb/>
霏煙覆宫墻瑞草生露盤秋更出玉漏晝還清碧蘚無<lb/>
<pb n="KR4h0161_WYG_072-17a"/>
塵染寒蟬似鳥鳴竹深雲自宿天近日先明孱懦難封<lb/>
詔疎愚但擲觥素飡終日足寧免衆人輕<lb/>
　　和門下李相餞西蜀相公<lb/>
聖朝同舜日作相有夔龍理化知無外蒸黎盡可封燮<lb/>
和皆達識出入並登庸武騎增餘勇儒冠貴所從贈詩<lb/>
全六義出鎮越千峰連日陳天樂芳筵叠酒鍾烏臺情<lb/>
已洽鳳閣分彌濃<hi>元和十四年崔相公與門下相公連御史臺今又在中書矣</hi>棧轉<lb/>
旌揺水崖髙馬踏松恩深施逺俗化美見前蹤<hi>太和四年門下</hi>
<pb n="KR4h0161_WYG_072-17b"/>
<hi>相公出鎮至今西蜀理化清淨民俗歌謡不絶</hi>江曉浮巴字山晴聳劍鋒雙油<lb/>
擁上宰四海羨臨卭先路聲華逺離京詔㫖重嵗除今<lb/>
向盡春色即相逢嫩葉抽頳蕊新苔長翠茸氷消魚潎<lb/>
潎林暖鳥噰噰泉落聞難盡花開看不供青城方眷戀<lb/>
黃閣竟從容計日歸台席還聴長樂鐘<lb/>
　　和座主相公西亭秋日即事<lb/>
西亭秋望好寧要更垂簾夫子墻還峻鄼侯宅過謙微<lb/>
風紅葉下新雨綠苔黏窓外松初長欄中藥旋添海圗<lb/>
<pb n="KR4h0161_WYG_072-18a"/>
裝玉軸書目寄牙籤竹色晴連地山光逺入簷酒濃杯<lb/>
稍重詩冷語多尖屬和才雖淺題髙免客嫌<lb/>
　　酬任疇協律夏中苦雨見寄<lb/>
銀漢波瀾溢經旬雨未休細聴宜隔牖逺望憶髙樓風<lb/>
急飄還斷雲低落更稠走童驚掣電饑鳥啄浮漚絲網<lb/>
張空際珠繩續瓦溝青蛙多入户潢潦欲勝舟雷怒疑<lb/>
山破池渾似土流灰人漫禳厭水馬恣沉浮廣陌應翻<lb/>
浪貧居恐作湫陽精藏不耀陰氣盛難收逺色重林暮<lb/>
<pb n="KR4h0161_WYG_072-18b"/>
繁聲四壁秋望晴思見日防冷擬披裘枕膩眠還懶車<lb/>
羸出轉憂散空煙漠漠迸溜竹修修樹暗蟬吟咽巢傾<lb/>
燕語愁琴書涼簟淨燈燭夜窓幽天上那能問龍邊本<lb/>
不求溼煙凝竈額荒草覆墻頭酒思淒方罷詩情耿始<lb/>
抽下床先仗屐汲井恐飄甌危坐徒相憶佳期未有由<lb/>
勞君寄新什終日不能酬<hi>文苑中無散空二句亦有數聨顛倒今從集本</hi>
　　喜胡遇至<lb/>
窮居稀出入門戸滿塵埃病少閒人問貧惟宻友来茅<lb/>
<pb n="KR4h0161_WYG_072-19a"/>
齋從掃破藥酒遣生開多事經時别還愁不宿迴就林<lb/>
燒嫩笋遶樹揀香梅相對題新什遲成舉罰杯<lb/>
　　杭州觀潮<lb/>
樓有樟亭號濤来自古今勢連滄海濶色閉白雲深怒<lb/>
雪驅寒氣狂雷散大音浪髙風更起波急石難沉鳥懼<lb/>
多遥過龍驚不敢吟坳如開玉穴危似走瓊岑但褫千<lb/>
人魄那知伍相心岸摧連古道洲漲踣樷林跳沫山皆<lb/>
溼當江日半陰天然與禹鑿此理遣誰尋<lb/>
<pb n="KR4h0161_WYG_072-19b"/>
　　題鳳翔西郭新亭<lb/>
西郭塵埃外新亭制度奇地形當要處人力是閒時結<lb/>
搆方殊絶髙低更合宜棟梁清俸買松竹逺山移佛寺<lb/>
幽難敵仙家景可追良工慚巧盡上客恨逢遲兩面寒<lb/>
波漲當前軟桺垂清虚宜月入涼冷勝風吹宴賞軍容<lb/>
靜登臨妓樂隨魚龍聴絃管鳬鶴識旌旗泛鷁春流濶<lb/>
飛觴白日欹閒花常在戸嫩蘚乍緣墀永望情無極頻<lb/>
来困不辭雲峰晴轉出煙樹晚逾滋向野惟貪靜臨空<lb/>
<pb n="KR4h0161_WYG_072-20a"/>
遽覺危行人如不到游樂更何為<lb/>
　　題河上亭<lb/>
亭亭河上亭魚擲水禽鳴九曲何時盡千峰今日清晨<lb/>
光秋更逺暑氣夏常輕杯裏移檣影琴中有浪聲㟁莎<lb/>
連砌靜漁火入窓明来此多沉醉神髙無宿酲<lb/>
　　題山寺<lb/>
千重山崦裏樓閣影㕘差未暇尋僧院先看置寺碑竹<lb/>
深行漸暗石穩坐多時古塔蟲蛇善陰廊鳥雀癡雲開<lb/>
<pb n="KR4h0161_WYG_072-20b"/>
上界近泉落下方遲為愛青桐葉因題滿樹詩<lb/>
　　題宣義池亭<lb/>
春入池亭好風光暖更鮮尋芳行不困逐勝坐還遷細<lb/>
草亂如髮幽禽語似絃苔文翻古篆石色學秋天花落<lb/>
能漂酒萍開解避船暫来猶愈疾久住合成仙迸笋搘<lb/>
堦起垂藤壓樹偏此生應借看自料買無錢<lb/>
　　題鄭<hi>一作崔</hi>駙馬林亭<lb/>
東園連宅起勝事與心期幽洞自生藥新篁迸入池密<lb/>
<pb n="KR4h0161_WYG_072-21a"/>
林行不盡芳草坐難移石翠疑無質鶯歌似有詞莎臺<lb/>
髙出樹蘚壁淨題詩我獨多來賞九衢人不知<lb/>
　　題長安薛員外水閣<lb/>
亭亭新閣成風景益鮮明石盡太湖色水多湘渚聲<lb/>
筠和粉長零露逐荷傾時倚髙山望幽尋小徑行林疎<lb/>
看鳥語池近識魚情政暇招閒客唯將酒送迎<lb/>
　　寄題尉遲少卿郊居<lb/>
卿寺在關東林居思不窮朝衣掛壁上廐馬放田中隅<lb/>
<pb n="KR4h0161_WYG_072-21b"/>
坐惟禪子隨行只藥童砌莎留宿露庭竹出清風濃翠<lb/>
生苔㸃辛香發桂叢蓮池伊水入石徑逺山通愚者心<lb/>
還靜髙人跡自同無能相近住終日羨隣翁<lb/>
　　寄華州李中丞<lb/>
毛女峰前郡煙霞氣轉清庭分靈掌影窓度瀑泉聲蘚<lb/>
逕人稀到松齋藥自生常飡亦芝术閒客有公卿看水<lb/>
逢仙鶴登樓見帝城養生非酒病難隠是詩名省署常<lb/>
連步江臯欲獨耕偶題無六義聊以達微誠<lb/>
<pb n="KR4h0161_WYG_072-22a"/>
　　金州書事寄山中舊友<lb/>
安康雖好郡刺史是憨翁買酒終朝飲吟詩一室空自<lb/>
知為政拙衆亦覺心公親事星河在憂人骨肉同簿書<lb/>
嵐色裏鼓角水聲中井邑神州接帆檣海路通野亭晴<lb/>
帶霧竹寺夏多風溉稻長川白燒林逺岫紅舊山期已<lb/>
失芳草思何窮林下無相笑男兒五馬雄<lb/>
　　寄王度居士<lb/>
顦顇王居士顛狂不稱時天公與貧病時輩復輕欺茅<lb/>
<pb n="KR4h0161_WYG_072-22b"/>
屋隨年賃盤飡逐日移棄嫌官似夢珍重酒如師無竹<lb/>
栽蘆看思山叠石為靜窓留客話古寺覔僧棊瘦馬寒<lb/>
来死羸童餓得癡惟應尋阮籍心事逺相知<lb/>
　　病中書事寄友人<lb/>
終日自纒繞此身無適緣萬愁生雨夜百病凑衰年多<lb/>
睡憎明屋慵行待暖天瘡頭梳有虱風耳亂無蟬換白<lb/>
方多錯廻金法不全家貧何所怨時在老僧邊<lb/>
　　贈張籍太祝<lb/>
<pb n="KR4h0161_WYG_072-23a"/>
妙絶江南曲淒涼愍女詩古風無手敵新語是人知飛<lb/>
動終由格工夫過却奇麟臺添集卷樂府換歌詞李白<lb/>
應先拜劉楨必自疑貧湏君子救病合國家醫野客開<lb/>
山借隣僧與米炊甘貧辭聘幣依選受官資多見愁連<lb/>
曉稀聞債盡時聖朝文物盛太祝獨低睂<lb/>
　　贈終南山傅山人<lb/>
七十未成事終南蒼鬢翁老来詩興苦貧去酒腸空蠖<lb/>
蟄身仍病鵬摶力未通巳無燒藥本惟有著書功白馬<lb/>
<pb n="KR4h0161_WYG_072-23b"/>
時何晩<hi>老君度關事也</hi>青龍嵗欲終<hi>星紀躔次之義</hi>生涯枯葉下家口<lb/>
亂雲中潭靜魚驚水天晴鶴唳風悲君還姓傅獨不夢<lb/>
髙宗<lb/>
　　冬夜宴韓卿宅送崔元亮赴果州<lb/>
蘭燭照重茵飛杯復幾分主人寒不寢上客曉離羣騎<lb/>
吏緣青壁旌旗度白雲劍銘生蘚色巴字叠氷文華省<lb/>
思仙侣疲民愛使君泠泠惟自適郡邸有誰聞<lb/>
　　送韓湘赴湖西從事<lb/>
<pb n="KR4h0161_WYG_072-24a"/>
年少登科客從軍詔命新行裝有兵器祖席盡詩人細<lb/>
雨湘城暮微風楚水春潯陽應足雁夢澤豈無塵猿叫<lb/>
来山頂潮痕在樹身從容多暇日佳句寄須頻<lb/>
　　送杜立歸蜀<lb/>
迢遞三千里西南是去程杜陵家已盡蜀國客重行雪<lb/>
照巴江色風吹棧閤聲馬嘶山稍暖人語店初明旅夢<lb/>
心多感孤吟氣不平誰為李白後為訪錦官城<lb/>
　　迎春<lb/>
<pb n="KR4h0161_WYG_072-24b"/>
半年留醉待花開曉去迎春夜始回風暖慢行尋曲水<lb/>
天晴逺望立髙臺亦知無處將詩請惟得終朝把酒催<lb/>
今日柳條全弄色遊人相伴看春来<lb/>
　　賞春<lb/>
閒人祇是愛春光迎得春来喜欲狂買酒怕遲令走馬<lb/>
看花嫌逺自移床嬌鶯語足方離樹戲蝶飛髙始過墻<lb/>
顛倒醉眠三數日人間百事不思量<lb/>
　　别春<lb/>
<pb n="KR4h0161_WYG_072-25a"/>
留春不得被春欺春若無情遣泥誰寂寞自疑生冷病<lb/>
凄涼還似别親知隨風未辨歸何處澆酒惟求住少時<lb/>
一去近當三百日從朝至夜是相思<lb/>
　　將歸山<lb/>
野人慣去山中住自到城来悶不勝宫樹蟬聲多却樂<lb/>
侯門月色少於燈饑来惟擬重餐藥歸去還應只别僧<lb/>
聞道舊溪茒屋畔春風新上數枝藤<lb/>
　　罷武功縣將入城<lb/>
<pb n="KR4h0161_WYG_072-25b"/>
乍抛衫笏覺身輕依舊還稱學道名欲泥山僧分屋住<lb/>
羞從野老借牛耕妻兒盡怕爲逋客親故相邀遣到城<lb/>
無奈同官珍重意幾回臨路却休行<lb/>
青衫脱下便狂歌種薤栽莎斸古坡野客相逢添酒病<lb/>
春山暫上着詩魔亦知官罷貧還甚且喜閒来睡得多<lb/>
欲與九衢親故别明朝拄杖始經過<lb/>
　　題田將軍宅<lb/>
焚香書院最風流莎草緣墻綠蘚秋近砌别穿澆藥井<lb/>
<pb n="KR4h0161_WYG_072-26a"/>
臨街新起看山樓棲禽戀竹明猶在閒客觀花夜未休<lb/>
好是暗移城裏宅清涼渾得似江頭<lb/>
　　題崔駙馬宅<lb/>
心在林泉身在城鳳凰樓下得閒名洞中見鑿尋仙路<lb/>
月裏猶燒煮藥鐺數樹異花皆勅賜竝竿修竹自天生<lb/>
詩人多説離君宅不得青苔地上行<lb/>
　　酬薛奉禮見寄<lb/>
栖栖滄海一耕人詔遣江邊作使君山頂雨餘青到地<lb/>
<pb n="KR4h0161_WYG_072-26b"/>
濤頭風起白連雲詩成客見書墻和藥熟僧来就鼎分<lb/>
珍重來章相借問芳名未識已曾聞<lb/>
　　贈王尊師<lb/>
先生自説瀛洲路多在青松白石間海㟁夜中常見日<lb/>
僊宫深處却無山犬隨鶴去游諸洞龍作人來問大還<lb/>
今日偶聞塵外事朝簪未擲復何顔<lb/>
　　和髙諫議䝉兼賓客時入翰苑<lb/>
兼秩恩歸第一流時尋仙路向瀛洲鐘聲迢遞銀河曉<lb/>
<pb n="KR4h0161_WYG_072-27a"/>
林色葱蘢玉露秋紫殿講筵隣御座青宫賓榻入龍樓<lb/>
從來共結歸山侣今日多應獨自休<lb/>
　　和劉禹錫主客冬初拜表懷上都故人<lb/>
九陌喧喧騎吏催百官拜表禁城開林疎曉日明紅葉<lb/>
塵靜寒霜覆綠苔玉佩聲微班始定金函光動按初來<lb/>
此時共想朝天客謝食方從閣裏迴<lb/>
　　寄東都白賓客居易<lb/>
闕下髙眠過十旬南宫印綬乞離身詩中得意應千首<lb/>
<pb n="KR4h0161_WYG_072-27b"/>
海内嫌官只一人賓客分司真是隠山泉遶宅豈辭貧<lb/>
竹齋晩起多無事惟到龍門寺裏頻<lb/>
　　寄崔之仁山人<lb/>
不得之仁消息久秋來體色復何如苦將杯酒判身病<lb/>
狂作文章信手書官職卑微從客笑性靈閒野向錢疎<lb/>
幾時家計渾無事揀取深山一處居<lb/>
　　送劉禹錫郎中赴蘇州<lb/>
三十年來天下名啣恩東守闔閭城初經函谷眠山驛<lb/>
<pb n="KR4h0161_WYG_072-28a"/>
漸入梁園問水程霽日滿江寒浪靜春風遶郭白蘋生<lb/>
虎丘野寺吴中少誰伴吟詩月裏行<lb/>
州城全是故吴宫香徑難尋古蘚中雲水計程千里逺<lb/>
軒車送别九衢空鶴聲髙下聴無盡潮色朝昏望不同<lb/>
太守吟詩人自理小齋閒卧白蘋風<lb/>
　　送林使君赴邵州<lb/>
詔書飛下五雲間才子分符不等閒驛路算程多是水<lb/>
州圗管地少於山江頭斑竹尋應徧洞裏丹砂自採還<lb/>
<pb n="KR4h0161_WYG_072-28b"/>
清淨化人人自理終朝無事更相關<lb/>
　　送獨孤煥評事赴豐州<lb/>
東門擕酒送廷評結束從軍塞上行深磧路移惟馬覺<lb/>
斷蓬風起與鵰平煙生逺戍侵雲色氷叠黃河長雪聲<lb/>
須鑿燕然山上石登科記裏是閒名<lb/>
　　送源中丞赴新羅<lb/>
赤墀賜對使殊方官重霜臺紫綬光玉節在船清海怪<lb/>
金函開詔拜夷王雲晴漸覺山川異風便那知道路長<lb/>
<pb n="KR4h0161_WYG_072-29a"/>
誰得似君將雨露海東萬里灑扶桑<lb/>
　　别友人山居<lb/>
偶向山中覔紫芝山人勾引住多時摘花浸酒春愁盡<lb/>
燒竹煎茶夜卧遲泉落林梢多碎滴松生石底足傍枝<lb/>
明朝却欲歸城市問我來期總不知<lb/>
　　送無可上人游越<lb/>
清晨相訪立門前麻履方袍一少年嬾讀經文求作佛<lb/>
願攻詩句覔昇仙芳春山影花連寺獨夜潮聲月滿船<lb/>
<pb n="KR4h0161_WYG_072-29b"/>
今日送行偏惜别共師文字有因緣<lb/>
　　送僧實歸杭州天竺<lb/>
石橋寺裏最清涼聞説茒庵寄上方林外猿聲連院磬<lb/>
月中潮色到禪床他生念我身何在此世惟師性亦㤀<lb/>
九陌相逢千里别青山重叠樹蒼蒼<lb/>
　　咏貴游<lb/>
貴遊多愛向深春到處香凝數里塵紅杏花開連錦障<lb/>
綠楊陰合拂朱輪鳳凰尊畔飛金盞絲竹聲中醉玉人<lb/>
<pb n="KR4h0161_WYG_072-30a"/>
日暮垂鞭共歸去西園賔客附龍鱗<lb/>
　　和李裴二舍人兩閣老酬白少傅見寄<lb/>
罷草王言星嵗久嵩髙山色日相親蕭條雨夜吟連曉<lb/>
撩亂花時看盡春此世逍遥應獨得古來閒散有誰隣<lb/>
林中長老呼居士天下書生仰達人酒挈數瓶杯亦濶<lb/>
詩成千首語皆新綸闈並命誠宜賀不念衰年寄止頻<lb/>
　　秋中夜坐<lb/>
疎散永無事不眠常夜分月中松露滴風引鶴同聞<lb/>
<pb n="KR4h0161_WYG_072-30b"/>
　　古碑<lb/>
荒田一片石文字滿青苔不是逢閒客何人肯讀來<lb/>
　　楊桺枝詞<lb/>
黃金絲掛粉墻頭動似顛狂靜似愁游客見時心自醉<lb/>
無因得見謝家樓<lb/>
葉葉如睂翠色濃黃鶯偏戀語從容橋邊陌上無人識<lb/>
雨濕煙和思萬重<lb/>
江上東西離别饒舊條折盡折新條亦知春色人將去<lb/>
<pb n="KR4h0161_WYG_072-31a"/>
猶勝狂風取次飄<lb/>
二月楊花觸處飛悠悠漠漠自東西謝家咏雪徒相比<lb/>
吹落庭前便作泥<lb/>
　　窮邊詞<lb/>
將軍作鎮古汧州水膩山春節氣柔清夜滿城絲管散<lb/>
行人不信是邊頭<hi>謝叠山云此詩頌邊城賢守有風人法度</hi>
　　游天長寺上方<lb/>
曉上上方髙處立路人羨我此時身白雲向我頭上過<lb/>
<pb n="KR4h0161_WYG_072-31b"/>
我更羨他雲路人<lb/>
　　夜期賈島不至<lb/>
忍寒停酒待君来酒作寒氷火作灰半夜出門重立望<lb/>
月明先自下髙臺<lb/>
　　酬令狐郎中見寄<lb/>
昨是兒童今是翁人間日月疾如風常聞欲向滄江去<lb/>
除我無人與子同<lb/>
　　和前吏部韓侍郎夜泛南溪<lb/>
<pb n="KR4h0161_WYG_072-32a"/>
辭得官来疾漸平世間那有此髙情新晴月滿南溪裏<lb/>
引客乗船處處行<lb/>
　　乞新茶<lb/>
嫩綠微黃碧澗春採時聞道斷葷辛不將錢買將詩乞<lb/>
借問山翁有幾人<lb/>
　朱慶餘<lb/>
　　慶餘名可久以字行越州人受知於張籍登寶厯<lb/>
　　進士第而官不達<lb/>
<pb n="KR4h0161_WYG_072-32b"/>
　　摭言云慶餘遇籍知音索其篇什數通吟改只留<lb/>
　　二十六章置懷抱而推贊之時人以籍重名無不<lb/>
　　繕錄諷詠遂登科第初慶餘尚為謙退作閨意一<lb/>
　　篇以獻籍籍酬之有一曲敵萬金之句自是詩名<lb/>
　　流於海内<lb/>
　　張洎云元和中張水部格律不涉舊體惟朱慶餘<lb/>
　　一人親受其㫖而項斯亦為水部所賞然則韓門<lb/>
　　諸人詩𣲖分異朱慶餘項斯以下為張籍之𣲖姚<lb/>
<pb n="KR4h0161_WYG_072-33a"/>
　　合李洞方干而下則賈島之𣲖也<lb/>
　近體詩<lb/>
　　泛溪<lb/>
曲渚廻花舫生衣卧向風鳥飛溪色裏人語棹聲中餘<lb/>
卉纔分影新蒲自作樷前灣更幽絶雖淺去猶通<lb/>
　　鳳翔西池與賈島納凉<lb/>
四面無炎氣清池濶復深蜂飛逢草住魚戲見人沉拂<lb/>
石安茶器移床選樹陰幾廻同到此盡日得閒吟<lb/>
<pb n="KR4h0161_WYG_072-33b"/>
　　與石畫秀才過普照寺<lb/>
問人知寺路松竹暗春山潭黑龍應在巢空鶴未還經<lb/>
年爲客倦半日與僧閒更共嘗新茗聞鐘笑語間<lb/>
　　望蕭關<lb/>
漸見風沙暗蕭關欲到時兒童能探火婦女解縫旗川<lb/>
絶銜魚鷺林多帶箭麋暫來戎馬地不敢苦吟詩<lb/>
　　和劉補闕秋園寓興之什<lb/>
閒園清氣滿新興日堪追隔水蟬鳴後當簷雁過時雨<lb/>
<pb n="KR4h0161_WYG_072-34a"/>
餘槐穟重霜近藥苗衰不以朝簪貴多將野客期<lb/>
誰言髙靜意不異在衡茅竹冷人離洞天晴鶴出巢深<lb/>
籬藏白菌荒蔓露青匏幾見中宵月清光墜樹梢<lb/>
逍遥人事外杖屨入杉蘿草色寒猶在蟲聲晩漸多靜<lb/>
逢山鳥下幽稱野僧過幾許新開菊閒從落葉和<lb/>
留情清景晏朝罷有餘閒蝶散紅蘭外螢飛白露間墻<lb/>
髙微見寺林靜逺分山吟足期相訪殘陽自掩關<lb/>
深齋嘗獨處詎肯厭秋聲翠篠寒逾靜孤花晩更明每<lb/>
<pb n="KR4h0161_WYG_072-34b"/>
因逢石坐多見抱書行入夜聴疎杵遥知耿此情<lb/>
蒼翠經宵在園廬景自深風凄欲去燕月冷向來砧碧<lb/>
石當莎逕寒煙冒竹林杯瓢閒寄詠清絶是知音<lb/>
門巷唯苔蘚誰言不稱貧臺閒人下晩果熟鳥來頻石<lb/>
脉潛通井松枝靜離塵殘蔬得雨後又見一畨新<lb/>
捲簾天色靜近瀬覺衣單蕉葉猶停翠桐陰已爽寒雲<lb/>
從髙處望琴愛靜時彈正去重陽近吟秋意未闌<lb/>
竹逕通隣圃清涼稱獨遊蟲絲交影細藤子墜聲幽積<lb/>
<pb n="KR4h0161_WYG_072-35a"/>
潤苔紋厚迎寒薺葉稠閒來尋古畫未廢執茶甌<lb/>
風物已蕭䬃晚烟生霽容斜分紫陌樹逺隔翠微鐘宿<lb/>
客論文靜閒燈落燼重無窮林下意真得古人風<lb/>
　　上張水部<lb/>
出入門闌久兒童亦有情不忘將姓字常説向公卿每<lb/>
許連床坐仍容並馬行恩深轉無語懷抱甚分明<lb/>
　　夏末留别洞庭知已<lb/>
清秋時節近分袂獨凄然此地折髙栁何門聴暮蟬浪<lb/>
<pb n="KR4h0161_WYG_072-35b"/>
揺河外日山背楚南天空感迢迢事榮歸在幾年<lb/>
　　題薔薇花<lb/>
四面重條密浮陰入夏清綠攢傷手刺紅墮斷腸英粉<lb/>
着蜂鬚膩光凝蝶翅明雨中看亦好况復值初晴<lb/>
　　歸故園<lb/>
桑柘駢春數畝間門前五栁正堪攀尊中美酒長須滿<lb/>
身外浮名總是閒竹逕有時風為掃柴門無事日常關<lb/>
於焉已是忘機地何用將金别買山<lb/>
<pb n="KR4h0161_WYG_072-36a"/>
　　南湖<lb/>
湖上微風小檻涼翻翻菱荇滿廻塘野船著㟁入春草<lb/>
水鳥帶波飛夕陽蘆葉有聲疑露雨浪花無際似瀟湘<lb/>
飄然蓬艇東歸客盡日相看憶楚鄉<lb/>
　　與龎復言擕酒望洞庭<lb/>
南湖春色通平逺貪記詩情忘酒杯帆自巴陵山下過<lb/>
雨從神女峽邊來青蒲映水疎還宻白鳥飜空去復回<lb/>
盡日與君同看望了然勝見畫屏開<lb/>
<pb n="KR4h0161_WYG_072-36b"/>
　　題章正字道正新居<lb/>
獨在御樓南畔住生涯還似舊時貧全無竹可侵行逕<lb/>
一半花猶屬别人吟處不妨嫌鼓鬧眼前唯稱與僧鄰<lb/>
近来漸覺青莎巷車馬過從已有塵<lb/>
　　題王丘長史宅<lb/>
更無人吏在門前不似居官似學仙藥氣暗侵朝服上<lb/>
花陰晩到簿書邊玉琴閒抱看山坐筒簟長鋪與客眠<lb/>
時見街中騎瘦馬低頭只是為詩篇<lb/>
<pb n="KR4h0161_WYG_072-37a"/>
　　題錢宇别墅<lb/>
林居向晩饒清景惜去非關戀酒杯石淨每因杉露滴<lb/>
地幽漸覺水禽来藥蔬秋後供僧盡竹杖吟中望月回<lb/>
紅葉間飄籬落迥行人逺見草堂開<lb/>
　　贈韓協律<lb/>
永日微吟在竹間骨清唯愛潄寒泉門閒多有投文客<lb/>
身病長無買藥錢嶺寺聴猿頻獨宿湖亭避宴動經年<lb/>
親知盡怪疎榮祿的是將心暗學禪<lb/>
<pb n="KR4h0161_WYG_072-37b"/>
　　過舊宅<lb/>
古巷㦸門誰舊宅早曾聞説屬官家更無新燕来巢屋<lb/>
惟有閒人去看花空廏欲摧塵滿櫪小池初涸草侵沙<lb/>
榮華事歇皆如此立馬踟蹰到日斜<lb/>
　　宫詞<lb/>
寂寂花時閉院門美人相並立瓊軒含情欲説宫中事<lb/>
鸚鵡前頭不敢言<lb/>
　　公子行<lb/>
<pb n="KR4h0161_WYG_072-38a"/>
　閒從結客冶遊時忘却紅樓薄暮期醉上黃金臺上去<lb/>
　馬鞭捎斷綠楊絲<lb/>
　　　近試上張水部閨意<lb/>
　洞房昨夜停紅燭待曉堂前拜舅姑粧罷低聲問夫壻<lb/>
　畫睂深淺入時無<lb/>
　<lb/>
　<lb/>
　<lb/>
<pb n="KR4h0161_WYG_072-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩錄巻七十二<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_073-1a"/>
　欽定四庫全書<lb/>
御定全唐詩録巻七十三<lb/>
　　杜牧<lb/>
　　　牧字牧之京兆萬年人宰相佑之孫悰之從弟擢<lb/>
　　　進士又舉制科沈傳師亷察江西宣州辟從事又<lb/>
　　　為牛僧孺淮南節度推官掌書記擢監察御史分<lb/>
　　　司東都授宣州團練判官入朝歴膳部比部員外<lb/>
　　　郎並兼史職出牧黄池睦三州復遷司勲吏部員<lb/>
<pb n="KR4h0161_WYG_073-1b"/>
　　　外乞外為湖州刺史徴拜考功郎中知制誥遷中<lb/>
　　　書舎人先是祖佑有别墅樊川牧自吳興罷郡葺<lb/>
　　　治之出中書直每遊其地常酒酣顧謂其甥集賢<lb/>
　　　校理裴延翰曰司馬遷云自古富貴名磨滅者不<lb/>
　　　可勝紀我不期富貴老為樊上翁要有數百首文<lb/>
　　　章異日爾為我序號樊川集庶數千百年未隨此<lb/>
　　　磨滅則樊川一禽魚一草木無恨矣及得恙盡捜<lb/>
　　　詩文擲焚之留者纔十二三延翰復益以自所藏<lb/>
<pb n="KR4h0161_WYG_073-2a"/>
　　文筆傳之為樊川集史稱牧自負才畧喜論兵事<lb/>
　　擬致位公輔以時無右援者怏怏不平而終為人<lb/>
　　疎雋不拘細行其詩情致豪邁人號為小杜以别<lb/>
　　於少陵云<lb/>
　　紀事云吳武陵以杜牧阿房宫賦薦於崔郾遂登<lb/>
　　第郾東都放㮄西都過堂牧詩曰東都放㮄未花<lb/>
　　開三十三人走馬迴秦地少年多醸酒即將春色<lb/>
　　入闗來<lb/>
<pb n="KR4h0161_WYG_073-2b"/>
　　後村劉氏曰杜牧許渾同時然詩各自為體牧於<lb/>
　　唐律中嘗寓抝峭以矯時弊渾律切麗密或過牧<lb/>
　　而抑揚頓挫不及也<lb/>
　古體詩<lb/>
　　感懐詩<hi>時滄州用兵</hi>
髙文㑹隋季提劍徇天意扶持萬代人步驟三皇地聖<lb/>
云繼之神神仍用文治徳澤酌生靈沉酣薫骨髓旄頭<lb/>
騎箕尾風塵薊門起胡兵殺漢兵屍滿咸陽市宣皇走<lb/>
<pb n="KR4h0161_WYG_073-3a"/>
豪傑談笑開中否蟠聮兩河間燼萌終不弭號為精兵<lb/>
處齊蔡燕趙魏合環千里疆爭為一家事逆子嫁鹵孫<lb/>
西隣聘東里急熱同手足唱和如宫徴法制自作為禮<lb/>
文爭僭擬壓階螭鬭角畫屋龍交尾署紙日替名分財<lb/>
賞稱賜刳隍㰹萬尋繚垣叠千雉誓將付孱孫血絶然<lb/>
方已九廟仗神靈四海為輸委如何七十年汗赩含羞<lb/>
恥韓彭不再生英衛皆為鬼凶門爪牙輩穣穣如兒戲<lb/>
累聖但日吁閫外將誰寄屯田數十萬隄防常慴惴急<lb/>
<pb n="KR4h0161_WYG_073-3b"/>
征赴軍須厚賦資凶器因隳畫一法且逐隨時利流品<lb/>
極䝉尨網羅漸離弛戎狄日開張黎元愈憔悴邈矣逺<lb/>
太平蕭然盡煩費至於貞元來風流恣綺靡艱極泰循<lb/>
來元和聖天子元和聖天子英明湯武上茅茨覆宮殿<lb/>
封章綻帷帳伍旅拔雄兒夢卜庸真相勃雲走轟霆河<lb/>
南一平盪繼於長慶初燕趙終舁襁攜妻負子來北闕<lb/>
爭頓顙故老撫兒孫爾生今有望茹鯁喉尚隘負重力<lb/>
未壯坐幄無竒兵吞舟漏疎網骨添薊垣沙血漲滹沱<lb/>
<pb n="KR4h0161_WYG_073-4a"/>
浪秖云徒有征安能問無狀一日五諸侯奔亡如鳥徃<lb/>
取之難梯天失之易反掌蒼然太行路翦翦還榛莽闗<lb/>
西賤男子誓肉虜杯羮請數繫虜事誰其為我聴蕩蕩<lb/>
乾坤大曈曈日月明叱起文武業可以豁洪溟安得封<lb/>
域内長有扈苗征七十里百里彼亦何常爭徃徃念所<lb/>
至得醉愁蘇醒韜舌辱壯心呌閽無助聲聊書感懐韻<lb/>
焚之遺賈生<lb/>
　　李甘詩<lb/>
<pb n="KR4h0161_WYG_073-4b"/>
太和八九年訓注極虓虎潜身九地底轉上青天去四<lb/>
海鏡清澄千官雲片縷公私各閒暇追遊日相伍豈知<lb/>
禍亂根枝葉潜滋莽九年夏四月天誡若言語烈風駕<lb/>
地震獰雷驅猛雨夜於正殿階拔去千年樹吾君不省<lb/>
覺二凶日威武操持北斗柄開閉天門路森森明廷士<lb/>
縮縮循墻鼠平生負名節一旦如俘虜指名為鈎黨錮<lb/>
迹誰告訴喜無李杜誅敢憚髠鉗苦時當仲秋月日直<lb/>
曰庚午喧喧皆傳言明晨相登注予時與和鼎官班各<lb/>
<pb n="KR4h0161_WYG_073-5a"/>
持斧和鼎顧予云我死有處所當廷裂詔書退立須鼎<lb/>
俎君門曉日開赭案横霞布儼雅千官容勃鬱吾纍怒<lb/>
適屬命鄜將昨之傳者誤明日詔書下謫斥南荒去夜<lb/>
登青泥坂墜車傷左股病妻尚在牀稚子初離乳幽蘭<lb/>
思楚澤恨水啼湘渚怳怳三閭魂悠悠一千古其冬二<lb/>
兇敗渙汗開湯罟賢者須喪亡讒人尚堆堵予於後四<lb/>
年諌官事明主常欲雪幽寃於時一禆補拜章豈艱難<lb/>
膽薄多憂懼如何干斗氣竟作炎荒土題此涕滋筆以<lb/>
<pb n="KR4h0161_WYG_073-5b"/>
代投湘賦<hi>甘字和鼎官侍御史鄭注侍講禁中求為宰相朝廷譁言將用之甘倡言白麻出我必裂</hi>
<hi>之既而麻出乃以趙儋為鄜坊節度使甘坐輕肆貶封卅司馬</hi>
　　杜秋娘詩<hi>并序</hi>
　　　杜秋金陵女也年十五為李錡妾後錡叛滅籍<lb/>
　　　之入宫有寵於景陵穆宗即位命秋為皇子傅<lb/>
　　　姆皇子壯封漳王鄭注用事誣丞相欲去已者<lb/>
　　　指王為根王被罪廢削秋因賜歸故里予過金<lb/>
　　　陵感其窮且老為之賦詩<lb/>
<pb n="KR4h0161_WYG_073-6a"/>
京江水清滑生女白如脂其間杜秋娘不勞朱粉施老<lb/>
濞即山鑄後庭千雙眉秋持玉斚醉與唱金縷衣<hi>勸君莫惜</hi>
<hi>金縷衣勸君須惜少年時花開堪折直須折莫待無花空折枝李錡長唱此詞</hi>濞既白首叛秋<lb/>
亦紅涙滋吳江落日渡灞㟁緑楊垂聮裾見天子盼眄<lb/>
獨依依椒壁懸錦幕鏡奩蟠蛟螭低鬟認新寵窈裊復<lb/>
融怡月上白璧門桂影涼參差金階露新重閒捻紫簫<lb/>
吹莓苔夾城路南苑雁初飛紅粉羽林仗獨賜辟邪旗<lb/>
歸來煮豹胎饜飫不能飴咸池昇日慶銅雀分香悲雷<lb/>
<pb n="KR4h0161_WYG_073-6b"/>
音後車逺事徃落花時燕禖得皇子壯髮緑緌緌畫堂<lb/>
授傅姆天人親捧持虎睛珠絡褓金盤犀鎮帷長楊射<lb/>
熊羆武帳弄啞咿漸抛竹馬劇稍出舞雞竒嶄嶄整冠<lb/>
珮侍宴坐瑶池眉宇儼圖畫神秀射朝暉一尺桐偶人<lb/>
江充知自欺王幽茅土削秋放故鄉歸觚稜拂斗極回<lb/>
首尚遲遲四朝三十載似夢復疑非潼闗識舊吏吏髪<lb/>
已如絲却喚吳江渡舟人那得知歸來四隣改茂苑草<lb/>
菲菲清血灑不盡仰天知問誰寒衣一疋素夜借隣人<lb/>
<pb n="KR4h0161_WYG_073-7a"/>
機我昨金陵過聞之為歔欷自古皆一貫變化安能推<lb/>
夏姬滅兩國逃作巫臣妻西子下姑蘇一舸逐鴟夷織<lb/>
室魏豹俘作漢太平基誤置代籍中兩朝尊母儀光武<lb/>
紹髙祖本係生唐兒珊瑚破髙齊作婢舂黄糜蕭后去<lb/>
揚州突厥為閼氏女子固不定士林亦難期射鈎後呼<lb/>
父釣翁王者師無國要孟子有人毁仲尼秦因逐客令<lb/>
柄歸丞相斯安知魏齊首見㫁簀中屍給喪蹶張輩廊<lb/>
廟冠峩危珥貂七葉貴何妨戎虜支蘇武却生返鄧通<lb/>
<pb n="KR4h0161_WYG_073-7b"/>
終死饑主張既難測翻覆亦其宜地盡有何物天外復<lb/>
何之指何為而捉足何為而馳耳何為而聴目何為而<lb/>
窺已身不自曉此外何思維因此一樽酒題作杜秋詩<lb/>
愁來獨長咏聊可以自貽<lb/>
　　張好好詩<hi>并序</hi>
　　　牧太和三年佐故吏部沈公江西幕好好年十<lb/>
　　　三始以善歌來樂籍中後一嵗公移鎮宣城復<lb/>
　　　置好好於宣城籍中後二嵗為沈著作述師以<lb/>
<pb n="KR4h0161_WYG_073-8a"/>
　　　雙鬟納之後二嵗於洛陽東城重覩好好感舊<lb/>
　　　傷懐故題詩贈之<lb/>
君為豫章姝十三纔有餘翠茁鳳生尾丹葉蓮含跗髙<lb/>
閣倚天半章江聮碧虚此地試君唱特使華筵鋪主公<lb/>
顧四座始訝來踟蹰吳娃起引贊低徊映長裾雙環可<lb/>
髙下纔過青羅襦盼盼乍垂袖一聲雛鳳呼繁絃迸闗<lb/>
紐塞管裂圓蘆衆音不能逐裊裊穿雲衢主人再三嘆<lb/>
謂言天下殊贈之天馬錦副以水犀梳龍沙㸔秋浪明<lb/>
<pb n="KR4h0161_WYG_073-8b"/>
月遊朱湖自此每相見三日已為疎玉質隨月滿艶態<lb/>
逐春舒絳唇漸輕巧雲步轉虚徐旌斾忽東下笙歌隨<lb/>
舳艫霜凋謝樓樹沙暖句溪蒲身外任塵土樽前極懽<lb/>
娛飄然集仙客<hi>著作嘗任集賢校理</hi>諷賦欺相如聘之碧瑶珮載<lb/>
以紫雲車洞閉水聲逺月髙蟾影孤爾來未幾嵗散盡<lb/>
髙陽徒洛城重相見婥婥為當壚恠我苦何事少年垂<lb/>
白鬚朋遊今在否落拓更能無門館慟哭後水雲秋景<lb/>
初斜日掛衰栁涼風生座隅灑盡滿衿涙短歌聊一書<lb/>
<pb n="KR4h0161_WYG_073-9a"/>
　　惜春<lb/>
春半年已除其餘强為有即此醉殘花便同嘗臘酒悵<lb/>
望送春杯殷勤掃花帚誰為駐東流年年長在手<lb/>
　　村行<lb/>
春半南陽西柔桑遍村塢娉娉垂栁風㸃㸃迴塘雨蓑<lb/>
唱牧牛兒籬窺蒨裙女半濕解征衫主人饋雞黍<lb/>
　　題池州弄水亭<lb/>
弄水亭前溪颭灔翠綃舞綺席草芊芊紫嵐峰伍伍螭<lb/>
<pb n="KR4h0161_WYG_073-9b"/>
蟠得形勢翬飛如軒户一鏡奩曲堤萬丸跳猛雨檻前<lb/>
燕雁棲枕上巴帆去叢筠侍修廊密蕙媚幽圃杉樹碧<lb/>
為幢花駢紅作堵停樽遲晩月咽咽上幽渚客舟耿孤<lb/>
燈萬里人夜語漫流罥苔槎饑鳬曬雪羽𤣥絲落釣餌<lb/>
氷鱗看吞吐㫁霓天帔垂狂燒漢旗怒曠朗半秋曉蕭<lb/>
瑟好風露光潔疑可攬欲以襟懐貯幽抱吟九歌羇情<lb/>
思湘浦四時皆異狀終日為良遇小山浸石稜撑舟入<lb/>
幽處孤歌倚桂巖晩酒眠松塢紆餘帶竹村蠶鄉足砧<lb/>
<pb n="KR4h0161_WYG_073-10a"/>
杵塍泉落環珮畦苗差纂組風俗知所尚豪强恥孤侮<lb/>
隣喪不相舂公租無詬負農時貴伏臘簪瑱事禮賂鄉<lb/>
校富華禮征行産强弩不能自勉去但媿來何暮故園<lb/>
漢上林信美非吾土<lb/>
　　題宣州開元寺<hi>寺置於東晉時</hi>
南朝謝朓城東吴最深處前國去如鴻遺寺藏烟塢樓<lb/>
飛九十尺廊環四百柱髙髙下下中風繞松桂樹青苔<lb/>
照朱閣白鳥兩相語溪聲入僧夢月色暉粉堵閱景無<lb/>
<pb n="KR4h0161_WYG_073-10b"/>
旦夕憑欄有今古留我酒一樽前山看春雨<lb/>
　　題寜州浮雲寺樓寄湖州張郎中<lb/>
去春疎雨餘同倚朱欄語當時樓下水今日到何處恨<lb/>
如春草多事與孤鴻去楚㟁栁何窮别愁紛若絮<lb/>
　　赴京初入汴口曉景即事先寄兵部李郎中<lb/>
清淮控隋漕北走長安道檣影櫛櫛斜浪態迤迤好初<lb/>
旭紅可染明河澹如掃澤濶鳥來遲村饑人語早露蔓<lb/>
蟲絲多風蒲燕雛老秋思髙蕭蕭客愁長裊裊因懐京<lb/>
<pb n="KR4h0161_WYG_073-11a"/>
洛間官遊何草草什伍持津梁澒湧争追討翾便詎可<lb/>
尋幾秘安能考小人乏馨香上下將何禱惟有君子心<lb/>
顯豁知幽抱<lb/>
　　長安送友人遊湖南<lb/>
子性極𢎞和愚衷深褊狷相捨囂譊中吾過何由鮮楚<lb/>
國饒風煙湘㟁苦縈宛山密夕陽多人稀芳草逺青梅<lb/>
繁枝低斑筍新梢短奠哭𦵏魚人酒醒且眠飯<lb/>
　　冬至日寄小姪阿宜詩<lb/>
<pb n="KR4h0161_WYG_073-11b"/>
小姪名阿宜未得三尺長頭圓筋骨𦂳兩臉明且光去<lb/>
年學官人竹馬遶四廊指揮羣兒輩意氣何堅剛今年<lb/>
始讀書下口三五行隨兄旦夕去歛手整衣裳去嵗冬<lb/>
至日拜我立我傍祝爾願爾貴仍且夀命長今年我江<lb/>
外今日生一陽憶爾不可見祝爾傾一觴陽徳比君子<lb/>
初生甚微茫排隂出九地萬物隨開張一似小兒學日<lb/>
就復月將勤勤不自已二十能文章仕宦至公相致君<lb/>
作堯湯我家公相家劍珮嘗丁當舊第開朱門長安城<lb/>
<pb n="KR4h0161_WYG_073-12a"/>
中央第中無一物萬卷書滿堂家集二百編上下馳皇<lb/>
王多是撫州寫今來五紀强尚可與爾讀助爾為賢良<lb/>
經書刮根本史書閲興亡髙摘屈宋艶濃薫班馬香李<lb/>
杜泛浩浩韓柳摩蒼蒼近者四君子與古争强梁願爾<lb/>
一祝後讀書日日忙一日讀十紙一月讀一箱朝廷用<lb/>
文治大開官職塲願爾出門去取官如驅羊吾兄苦好<lb/>
古學問不可量晝居府中治夜歸書滿牀後貴有金玉<lb/>
必不為汝藏崔昭生崔芸李兼生窟郎堆錢一百屋破<lb/>
<pb n="KR4h0161_WYG_073-12b"/>
散何披猖今雖未即死餓凍幾欲僵參軍與縣尉塵土<lb/>
驚劻勷一語不中治笞箠身滿瘡官罷得絲髪好買百<lb/>
樹桑稅錢未輸足得米不敢嘗願爾聞我語懽喜入心<lb/>
腸大明帝宫闕杜曲我池塘我苦自潦倒看汝争翺翔<lb/>
總語諸小道此詩不可忘<lb/>
　　送沈處士赴蘇州李中丞招以詩贈行<lb/>
山城樹葉紅下有碧溪水溪橋向吳路酒旗誇酒美下<lb/>
馬此送君髙歌為君醉念君苞材能百工在城壘空山<lb/>
<pb n="KR4h0161_WYG_073-13a"/>
三十年鹿裘掛忩睡自言隴西公飄然我知已舉酒屬<lb/>
吴門今朝為君起懸弓三百斤嚢書數萬紙戰賊即戰<lb/>
賊為吏即為吏盡我所有無惟公之指使予曰隴西公<lb/>
滔滔大君子常思掄羣材一為國家治譬如匠見木礙<lb/>
眼皆不棄大者麤十圍小者細一指榍橛與棟梁施之<lb/>
皆有位忽然竪明堂一揮立能致予亦何為者亦受公<lb/>
恩紀處士常有言殘冦為犬豕常恨兩手空不得一馬<lb/>
箠今依隴西公如虎傅兩翅公非刺史材當坐巖廊地<lb/>
<pb n="KR4h0161_WYG_073-13b"/>
處士魁竒姿必展平生志東吴饒風光翠巘多名寺疎<lb/>
煙亹亹秋獨酌平生思因書問故人能忘批紙尾公或<lb/>
憶姓名為說多憔悴<lb/>
　　郡齋獨酌<hi>黄州作</hi>
前年髩生雪今年鬚帶霜時節序鱗次古今同雁行甘<lb/>
英窮西海四萬到洛陽東南我所見北可計幽荒中畫<lb/>
一萬國角角棊布方地頑壓不穴天迥老不僵屈指百<lb/>
萬世過如霹靂忙人生落其内何者為彭殤促束自繫<lb/>
<pb n="KR4h0161_WYG_073-14a"/>
縛儒衣寛且長旗亭雪中過敢問當壚娘我愛李侍中<lb/>
標標七尺强白羽八扎弓䏶壓緑檀槍風前畧横陣紫<lb/>
髯分兩傍淮西萬虎士怒目不敢當功成賜宴麟徳殿<lb/>
猨超鶻掠廣毬塲三千宫女側頭看相排踏碎雙明璫<lb/>
旌竿幖幖旗㸌㸌意氣横鞭歸故鄉我愛朱處士三吴<lb/>
當中央罷亞<hi>䆉稏同</hi>百頃稻西風吹半黄尚可活鄉里豈<lb/>
惟滿囷倉後嶺翠撲撲前溪碧泱泱霧曉起鳬雁日晩<lb/>
下牛羊叔舅欲飲我社甕爾來嘗伯姊子欲歸彼亦有<lb/>
<pb n="KR4h0161_WYG_073-14b"/>
壺漿西阡下栁塢東陌繞荷塘姻親骨肉舍煙火遥相<lb/>
望太守政如水長官貪似狼征輸一云畢任爾自存亡<lb/>
我昔造其室羽儀鸞鶴翔交横碧流上竹映琴書牀出<lb/>
語無近俗堯舜禹武湯問今天子少誰人為棟梁我曰<lb/>
天子聖晉公提紀綱聨兵數十萬附海正誅滄謂言大<lb/>
義小不義取易卷席如探嚢犀甲吴兵鬭弓弩虵矛燕<lb/>
騎馳鋒鋩豈知三載幾百戰鈎車不得望其牆答云此<lb/>
山外有事同胡羌誰將國伐叛話與釣魚郎溪南重回<lb/>
<pb n="KR4h0161_WYG_073-15a"/>
首一逕出修篁爾來十三載斯人未曽忘徃徃自撫已<lb/>
涙下神蒼茫御史詔分洛舉趾何猖狂闕下諌官業拜<lb/>
疏無文章尋僧解幽夢乞酒緩愁腸豈為妻子計未去<lb/>
山林藏平生五色線願補舜衣裳絃歌教燕趙蘭芷浴<lb/>
河湟腥羶一掃灑兇狠皆披攘生人但眠食夀域富農<lb/>
桑孤吟志在此自亦笑荒唐江郡雨初霽刀好截秋光<lb/>
池邉成獨酌擁鼻菊枝香醺酣更唱太平曲仁聖天子<lb/>
夀無疆<lb/>
<pb n="KR4h0161_WYG_073-15b"/>
　　自宣州赴官入京路逢裴坦判官歸宣州因題贈<lb/>
敬亭山下百頃竹中有詩人小謝城城髙跨樓滿金碧<lb/>
下聴一溪寒水聲梅花落徑香繚繞雪白玉璫花下行<lb/>
縈風酒斾挂珠閣半醉遊人聞弄笙我初到此未三十<lb/>
頭腦釤利筋骨輕畫堂檀板秋拍碎一引有時聮十觥<lb/>
老閒腰下丈二組塵土髙懸千載名重遊髩白事皆改<lb/>
惟見東流春水平對酒不敢起逢君還眼明雲罍看人<lb/>
捧波臉任他横一醉六十日古來聞阮生是非離别際<lb/>
<pb n="KR4h0161_WYG_073-16a"/>
始見醉中情今日送君話前事髙歌引劍還一傾江湖<lb/>
酒伴如相問終老煙波不計程<lb/>
　　池州送孟遲先軰<lb/>
昔子來陵陽時當苦炎熱我雖在金臺頭角長垂折奉<lb/>
披塵意驚立語平生豁寺樓最鶱軒坐送飛鳥没一罇<lb/>
中夜酒半破前峰月煙院松飄蕭風廊竹交戞時步郭<lb/>
西南繚徑苔圓折好鳥響丁丁小溪光汃汃<hi>普八切</hi>籬落<lb/>
見娉婷機絲弄啞軋烟溼樹姿嬌雨餘山態活仲秋徃<lb/>
<pb n="KR4h0161_WYG_073-16b"/>
歴陽同上牛磯歇大江吞天去一練横坤抹千帆美滿<lb/>
風曉日殷鮮血歴陽裴太守襟韻苦超越鞔鼓畫麒麟<lb/>
看君擊狂節離袖颭應勞恨粉啼還咽明年忝諌官緑<lb/>
樹秦川濶子提健筆來勢若夸父渴九衢林馬撾千門<lb/>
織車轍秦臺破心膽黥陣驚毛髪子既屈一鳴余固宜<lb/>
三刖慵憂長者來病怯長街喝僧爐風雪夜相對眠一<lb/>
褐暖灰重擁瓶曉粥還分鉢青雲馬生角黄州使持節<lb/>
秦嶺望樊川祗得回頭别商山四皓祠心與樗蒱說大<lb/>
<pb n="KR4h0161_WYG_073-17a"/>
澤蒹葭風孤城狐兔窟且復考詩書無因見簮笏古訓<lb/>
屹如山古風冷刮骨周鼎列瓶罌荆璧横抛摋力盡不<lb/>
可取忽忽狂歌發三年未為苦兩郡非不達秋浦倚吴<lb/>
江去檝飛青鶻溪山好畫圖洞壑深閨闥竹岡森羽林<lb/>
花塢團宫纈景物非不佳獨坐如韝紲丹鵲東飛來喃<lb/>
喃送君札呼兒旋供衫走門空踏襪手把一枝物桂花<lb/>
香帶雪喜極至無言笑餘翻不恱人生直作百嵗翁亦<lb/>
是萬古一瞬中吾欲東召龍伯翁上天掲取北斗柄蓬<lb/>
<pb n="KR4h0161_WYG_073-17b"/>
萊頂上斡海水水盡到底看海空月於何處去日於何<lb/>
處來跳丸相趂走不住堯舜禹湯文武周孔皆為灰酌<lb/>
此一杯酒與君狂且歌離别豈足更闗意衰老相隨可<lb/>
奈何<lb/>
　近體詩<lb/>
　　秋晚與沈十七舎人期遊樊川不至<lb/>
邀侣以官解泛然成獨遊川光初媚日山色正矜秋野<lb/>
竹疎還密巗泉咽復流杜村連潏水晩步見垂鈎<lb/>
<pb n="KR4h0161_WYG_073-18a"/>
　　揚州<lb/>
煬帝雷塘上迷藏有舊樓誰家唱水調明月滿揚州駿<lb/>
馬宜閒出千金好暗遊喧闐醉年少半脫紫茸裘<lb/>
秋風放螢苑春草鬭雞臺金絡擎雕去鸞環拾翠來蜀<lb/>
船紅錦重越槖水沉堆處處皆華表淮王奈却迴<lb/>
　　睦州<lb/>
州在釣臺邉溪山實可憐有家皆掩映無處不潺湲好<lb/>
樹鳴幽鳥晴樓入野烟殘春杜陵客中酒落花前<lb/>
<pb n="KR4h0161_WYG_073-18b"/>
　　題揚州禪智寺<lb/>
雨過一蟬噪飄蕭松桂秋青苔滿堦砌白鳥故遲留暮<lb/>
靄生深樹斜陽下小樓誰知竹西路歌吹是揚州<lb/>
　　代吴興妓春初寄薛軍事<lb/>
霧泠侵紅粉春隂撲翠鈿自悲臨曉鏡誰與惜流年栁<lb/>
暗霏微雨花愁黯淡天金釵有幾隻抽當酒家錢<lb/>
　　池州春送前進士蒯希逸<lb/>
芳草復芳草㫁腸還㫁腸自然堪下涙何必更殘陽楚<lb/>
<pb n="KR4h0161_WYG_073-19a"/>
㟁千萬里燕鴻三兩行有家歸不得况舉别君觴<lb/>
　　句溪夏日送盧霈秀才歸王屋山將欲赴舉<lb/>
野店正分泊繭蠶初引絲行人碧溪渡繫馬緑楊枝苒<lb/>
苒跡始去悠悠心所期秋山念君别惆悵桂花時<lb/>
　　吴宫詞<lb/>
越兵驅綺羅越女唱吴歌宫燼花聲少臺荒麋跡多茱<lb/>
萸垂曉露菡蓞落秋波無遣君王醉滿城嚬翠蛾<lb/>
香逕繞吴宫千帆落照中鶴鳴山苦雨魚躍水多風城<lb/>
<pb n="KR4h0161_WYG_073-19b"/>
帶晩莎緑池連秋蓼紅當年國門外誰信伍員忠<lb/>
　　早行<lb/>
垂鞭信馬行數里未雞鳴林下帶殘夢葉飛時忽驚霜<lb/>
凝孤鶴迥月曉逺山横僮僕休辭險時平路復平<lb/>
　　漁父<lb/>
白髪滄浪上全忘是與非秋潭垂釣去夜月叩舷歸烟<lb/>
影侵蘆㟁潮㾗在竹扉終年狎鷗鳥來去且無機<lb/>
　　昔事文皇帝三十二韻<lb/>
<pb n="KR4h0161_WYG_073-20a"/>
昔事文皇帝叨官在諌垣奏章為得地齚齒負明恩金<lb/>
虎知難動毛釐亦恥言撩頭雖欲吐到口却成吞照膽<lb/>
常懸鏡窺天自戴盆周鍾既窕槬黥陣亦瘢痕鳳闕觚<lb/>
稜影仙盤曉日暾雨晴文石滑風暖㦸衣翻每慮號無<lb/>
告長憂駭不存隨行唯跼蹐出語但寒暄宫省咽喉任<lb/>
戈矛羽衛屯光塵皆影附車馬定西奔億萬持衡價錙<lb/>
銖挾契論堆時過北斗積處滿西園接棹隋河溢連蹄<lb/>
蜀棧刓漉空滄海水捜盡卓王孫鬭巧猴雕刺誇趫索<lb/>
<pb n="KR4h0161_WYG_073-20b"/>
挂跟狐威假白額梟嘯得黄昏馥馥芝蘭圃森森枳棘<lb/>
藩吠聲嗾國猘公議怯膺門竄逐諸丞相蒼茫逺帝閽<lb/>
一名為吉士誰免弔湘魂間世英明主中興道徳尊崑<lb/>
崗憐積火河漢注清源川口隄防决隂車鬼恠掀重雲<lb/>
開朗照九地雪幽寃我實剛腸者形甘短褐髠曽經觸<lb/>
蠆尾猶得凭熊軒杜若芳洲翠嚴光釣瀨喧溪山侵越<lb/>
角封壌盡吴根客恨縈春細鄉愁壓思繁祝堯千萬夀<lb/>
再拜揖餘罇<lb/>
<pb n="KR4h0161_WYG_073-21a"/>
　　華清宫三十韻<lb/>
繡嶺明珠殿層巒下繚墻仰窺雕檻影猶想赭袍光昔<lb/>
帝登封後中原自古强一千年際㑹三萬里農桑几席<lb/>
延堯舜軒墀立禹湯雷霆馳號令星斗煥文章釣築乗<lb/>
時用芝蘭在處芳北扉閒木索南面富循良至道思𤣥<lb/>
圃平居厭未央鈎陳裹巗谷文陛壓青蒼歌吹千秋節<lb/>
樓臺八月涼神仙髙縹緲環珮碎丁當泉暖涵窓鏡雲<lb/>
嬌惹粉嚢嫩嵐滋翠葆清渭照紅粧帖泰生靈夀歡娱<lb/>
<pb n="KR4h0161_WYG_073-21b"/>
嵗序長月聞仙曲調霓作舞衣裳雨露偏金穴乾坤入<lb/>
醉鄉玩兵師漢武迴手倒干將鯨鬛掀東海胡牙揭上<lb/>
陽喧呼馬嵬血零落羽林槍傾國留無路還魂怨有香<lb/>
蜀峰横慘澹秦樹逺微茫鼎重山難轉天扶業更昌望<lb/>
賢遺故老花蕚舊池塘徃事人誰問幽襟淚獨傷碧簷<lb/>
斜送日殷葉半凋霜迸水傾瑶砌疎風罅玉房塵埃羯<lb/>
鼓索片段荔枝筐鳥啄摧寒木蝸涎蠧畫梁孤烟知客<lb/>
恨遥起泰陵傍<lb/>
<pb n="KR4h0161_WYG_073-22a"/>
　　為人題贈<lb/>
我乏凌雲稱君無買笑金虚傳南國貌争奈五陵心桂<lb/>
席塵瑶珮瓊樓燼水沉凝魂輕薦夢低耳悔聴琴日落<lb/>
珠簾卷春寒錦幙深誰家樓上笛何處月明砧蘭徑飛<lb/>
蝴蝶筠籠語翠禽和簮抛鳳髻將涙入鴛衾的的添新<lb/>
恨迢迢絶好音文園終病渴休咏白頭吟<lb/>
緑樹鶯鶯語平江燕燕飛枕前聞雁去樓上送春歸半<lb/>
月縆雙臉凝腰素一圍西墻苔漠漠南浦夢依依有恨<lb/>
<pb n="KR4h0161_WYG_073-22b"/>
簮花懶無憀鬭草稀雕籠長慘澹蘭畹漫芳菲鏡斂青<lb/>
蛾黛燈挑肌腕肥避人勻迸淚拖袖倚殘暉有貌雖桃<lb/>
李單栖足是非雲軿載馭去寒夜看裁衣<lb/>
　　春末題池州弄水亭<lb/>
使君四十四兩佩左銅魚為吏非為吏讀書底讀書晩<lb/>
花紅艶静髙樹緑隂初亭宇清無比溪山畫不如嘉賔<lb/>
能嘯咏官妓巧粧梳逐日愁皆碎隨時醉有餘偃須求<lb/>
五鼎陶祇愛吾廬趣向人皆異賢豪莫笑渠<lb/>
<pb n="KR4h0161_WYG_073-23a"/>
　　朱坡<lb/>
下杜鄉園古泉聲繞舎啼静思長慘切薄宦與乖暌北<lb/>
闕千門外南山午谷西倚川紅葉嶺連寺綠楊堤迥野<lb/>
翹霜鶴澄潭舞錦雞濤驚堆萬岫舸急轉千溪眉㸃萱<lb/>
芽嫩風條柳幄迷岸藤梢虺尾沙渚印麑蹄火燎湘桃<lb/>
塢波光碧繡畦日痕絙翠巘波影墮晴霓蝸壁斕斑蘚<lb/>
銀筵荳蔲泥洞雲生片叚苔徑繚髙低偃蹇松公老森<lb/>
嚴竹陣齊小蓮蛙欲語幽笋稚相攜漢館留餘址周臺<lb/>
<pb n="KR4h0161_WYG_073-23b"/>
接故蹊蟠蛟崗隠隠班雉草萋萋樹老蘿紆組岩深石<lb/>
啟閨侵窓紫桂茂拂面翠禽棲有計冠終挂無才筆漫<lb/>
提自塵何太甚休笑觸籓羝<lb/>
　　許七侍御棄官東歸瀟灑江南頗聞自適髙秋企<lb/>
　　　望題詩寄贈十韻<lb/>
天子繡衣吏東吳美退居有園同庾信避事學相如蘭<lb/>
畹晴香嫩筠溪翠影疎江山九秋後風月六朝餘錦肆<lb/>
開詩軸青嚢結道書霜岩紅薜荔露沼白芙渠睡雨髙<lb/>
<pb n="KR4h0161_WYG_073-24a"/>
　梧密棊燈小閣虚凍醪元亮秫寒鱠季鷹魚塵意迷今<lb/>
　古雲情識卷舒他年雪中棹陽羡訪吾廬<hi>余義興縣近有水榭</hi>
　　　題吳興消暑樓十二韻<lb/>
　晴日登攀好危樓物象饒一溪通四境萬岫遶層霄鳥<lb/>
　翼舒華屋魚鱗掉短橈浪花機乍織雲葉匠新雕臺榭<lb/>
　羅嘉卉城池敞麗譙蟾蜍來作檻螮蝀引成橋燕任隨<lb/>
　秋葉人空集早潮楚鴻行盡直沙鷺立偏翹暮角凄遊<lb/>
　旅清歌慘泬寥景牽遊目困愁託酒腸銷逺吹流松韻<lb/>
<pb n="KR4h0161_WYG_073-24b"/>
　殘陽渡柳梢時陪庾公賞還悟脫煩囂<hi>按吴興無潮亦趂韻及之耳</hi>
　　　和裴傑秀才新櫻桃<lb/>
　新果真瓊液人應宴紫蘭圓疑竊龍頷色巳奪雞冠逺<lb/>
　火微微辨繁星歴歴看茂先知味好曼倩恨偷難忍用<lb/>
　烹騂酪從將玩玉盤流年如可駐何必九華丹<lb/>
　<lb/>
　<lb/>
御定全唐詩錄卷七十三<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_074-1a"/>
　欽定四庫全書<lb/>
御定全唐詩錄卷七十四<lb/>
　　杜牧<hi>二</hi>
　　近體詩<hi>二</hi>
　　　長安雜題<lb/>
　觚稜金碧照山髙萬國珪璋捧赭袍䑛筆和鈆欺賈馬<lb/>
　讃功論道鄙蕭曹東南樓日珠簾捲西北天宛玉厄豪<lb/>
　四海一家無一事將軍攜鏡泣霜毛<lb/>
<pb n="KR4h0161_WYG_074-1b"/>
　晴雲似絮惹低空紫陌微微弄袖風韓嫣金丸莎覆緑<lb/>
　許公韀汗杏粘紅煙生窈窕深東第輪撼流蘇下北宫<lb/>
　自笑苦無樓䕶智可憐鈆槧竟何功<lb/>
　雨晴九陌鋪江練嵐嫩千峯叠海濤南苑草芳眠錦雉<lb/>
　夾城雲暖下霓旄少年羈絡青紋玉遊女花簮紫蔕桃<lb/>
　江碧柳深人盡醉一瓢顔巷日空髙<lb/>
　束帶謬趨文石陛有章曽拜皂嚢封期嚴無奈睡留癖<lb/>
　勢窘猶為酒泥慵偷釣侯家池上雨醉吟隋寺日沉鐘<lb/>
<pb n="KR4h0161_WYG_074-2a"/>
九原可作吾誰與師友瑯琊邴曼容<lb/>
洪河清渭天池濬太白終南地軸横祥雲輝映漢宫紫<lb/>
春光繡畫秦川明草妬佳人鈿朶色風迴公子玉銜聲<lb/>
六飛南幸芙蓉苑十里飄香入夾城<lb/>
豐貂長組金張輩駟馬文衣許史家白鹿原頭迴獵騎<lb/>
紫雲樓下醉江花九重樹影連清漢萬夀山光學翠華<lb/>
誰識大君謙譲徳<hi>聖上不受徽號</hi>一毫名利鬭鼃蟇<lb/>
　　街西長句<lb/>
<pb n="KR4h0161_WYG_074-2b"/>
碧池新漲浴嬌鴉分鏁長安富貴家遊騎偶同人鬭酒<lb/>
名園相倚杏交花銀鞦騕裊嘶宛馬繡鞅璁瓏走鈿車<lb/>
一曲將軍何處笛連雲芳樹日初斜<lb/>
　　懐鍾陵舊遊<lb/>
一謁征南最少年虞卿雙璧截肪鮮歌謡千里春長暖<lb/>
絲管髙臺月正圓玉帳軍籌羅俊彦絳帷環珮立神仙<lb/>
陸公餘徳機雲在如我酬恩合執鞭<lb/>
榺閣中春綺席開柘枝蠻鼓殷晴雷垂樓萬幕青雲合<lb/>
<pb n="KR4h0161_WYG_074-3a"/>
破浪千帆陣馬來未掘雙龍牛斗氣髙懸一榻棟梁材<lb/>
連巴控越知何有珠翠沉檀處處堆<lb/>
十頃平湖堤柳合岸秋蘭芷綠纎纎一聲明月采蓮女<lb/>
四面朱樓卷畫簾白鷺煙分光的的微漣風定翠湉湉<lb/>
斜暉更落西山影千步虹橋氣象兼<lb/>
控壓平江十萬家秋來江静鏡新磨城頭晚鼓雷霆後<lb/>
橋上遊人笑語多日落汀痕千里色月當樓午一聲歌<lb/>
昔年行樂穠桃畔醉與龍沙㨂蜀羅<lb/>
<pb n="KR4h0161_WYG_074-3b"/>
　　潤州<lb/>
句吳亭東千里秋放歌曽作昔年遊青苔寺裏無馬跡<lb/>
綠水橋邊多酒樓大扺南朝皆曠達可憐東晉最風流<lb/>
月明更想桓伊在一笛閒吹出塞愁<lb/>
謝朓詩中佳麗地夫差傳裏水犀軍城髙鐵瓮横强弩<lb/>
柳暗朱樓多夢雲畫角愛飄江北去釣歌長向月中聞<lb/>
揚州塵土試迴首不惜千金借與君<lb/>
　　九日齊安登髙<lb/>
<pb n="KR4h0161_WYG_074-4a"/>
江涵秋影鴈初飛與客攜壺上翠微塵世難逢開口笑<lb/>
菊花須挿滿頭歸但將酩酊酬佳節不用登臨恨落暉<lb/>
古徃今來只如此牛山何必獨霑衣<lb/>
　　登池州九峯樓寄張祜<lb/>
百感中來不自由角聲孤起夕陽樓碧山終日思無盡<lb/>
芳草何年恨即休睫在目前長不見道非身外更何求<lb/>
誰人得似張公子千首詩輕萬户侯<lb/>
　　八月十二日得替後移居霅溪館因題長句四韻<lb/>
<pb n="KR4h0161_WYG_074-4b"/>
萬家相慶喜秋成處處樓臺歌板聲千嵗鶴歸猶有恨<lb/>
一年人住豈無情夜涼溪館留僧話風定蘇潭看月生<lb/>
景物登臨閒始見願為閒客此閒行<lb/>
　　題青雲館<lb/>
虬蟠千仞劇羊腸天府由來百二强四皓有芝輕漢祖<lb/>
張儀無地與懐王雲連帳影蘿陰合枕遶泉聲客夢涼<lb/>
深處㑹容髙尚者水苖三頃百株桑<lb/>
　　題宣州開元寺水閣閣下宛溪夾溪居人<lb/>
<pb n="KR4h0161_WYG_074-5a"/>
六朝文物草連空天澹雲閒今古同鳥去鳥來山色裏<lb/>
人歌人哭水聲中深秋簾幙千家雨落日樓臺一笛風<lb/>
惆悵無因見范蠡㕘差煙樹五湖東<lb/>
　　寄題甘露寺北軒<lb/>
曽向蓬萊宫裏行北軒欄檻最留情孤髙堪弄桓伊笛<lb/>
縹緲宜聞子晉笙天接海門秋水色烟籠隋苑暮鐘聲<lb/>
他年㑹着荷衣去不向山僧道姓名<lb/>
　　今皇帝陛下一詔徵兵不日功集河湟諸郡次第<lb/>
<pb n="KR4h0161_WYG_074-5b"/>
　　　歸降臣獲覩聖功輒獻歌詠<lb/>
捷書皆應睿謀期十萬曽無一鏃遺漢武慚誇朔方地<lb/>
宣王休道太原師威加塞外寒來早恩入河源凍合遲<lb/>
聴取滿城歌舞曲涼州聲韻喜㕘差<lb/>
　　奉和白相公聖徳和平致兹休運嵗終功就合詠<lb/>
　　　盛明呈上三相公長句四韻<lb/>
行看臘破好年光萬夀南山對未央黠戞可汗修職貢<lb/>
文思天子復河湟應須日御西巡狩不假星弧北射狼<lb/>
<pb n="KR4h0161_WYG_074-6a"/>
吉甫裁詩歌盛業一篇江漢羨宣王<lb/>
　　正初酬歙州刺史邢羣<lb/>
翠巖千尺倚溪斜曽得嚴光作釣家越嶂逺分丁字水<lb/>
臘梅遲見二年花明時刀尺君須用幽處田園我有涯<lb/>
一壑風烟陽羨里解龜休去路非賒<lb/>
　　酬張祜處士見寄長句四韻<lb/>
七子論詩誰似公曹劉須在指揮中薦衡昔日知文舉<lb/>
<hi>令狐相公曽表薦處士</hi>乞火無人作蒯通北極樓臺長掛夢西江<lb/>
<pb n="KR4h0161_WYG_074-6b"/>
波浪逺吞空可憐故國三千里虚唱歌詞滿六宫<hi>處士詩曰</hi>
<hi>故國三千里深宫二十年一聲河滿子雙涙落君前</hi>
　　湖南正初招李郢秀才<lb/>
行樂及時時巳晩對酒當歌歌不成千里暮山重叠翠<lb/>
一溪寒水淺深清髙人以飲為忙事浮世除詩盡强名<lb/>
看看白蘋芽欲吐雪舟相訪勝閒行<lb/>
　　初春雨中舟次和州横江裴使君見迎李趙二秀<lb/>
　　　才同來因書四韻兼寄江南許渾先輩<lb/>
<pb n="KR4h0161_WYG_074-7a"/>
芳草渡頭微雨時萬株楊柳拂波垂蒲根水暖雁初浴<lb/>
梅徑香寒蜂未知詞客倚風吟黯淡使君迴馬濕旌旗<lb/>
江南仲蔚多情調悵望春陰幾首詩<lb/>
　　早鴈<lb/>
金河秋半鹵弦開雲外驚飛四散哀仙掌月明孤影過<lb/>
長門燈暗數聲來須知胡騎紛紛在豈逐春風一一迴<lb/>
莫厭瀟湘少人處水多菰米岸莓苔<lb/>
　　聞慶州趙縱使君與黨項戰中箭身死長句<lb/>
<pb n="KR4h0161_WYG_074-7b"/>
將軍獨乗鐵驄馬榆溪戰中金僕姑死綏却是古來有<lb/>
驍將自驚今日無青史文章争㸃筆朱門歌舞笑捐軀<lb/>
誰知我亦輕生者不得君王丈二殳<lb/>
　　殘春獨來南亭因寄張祜<lb/>
煖雲如粉草如茵獨步長堤不見人一嶺桃花紅錦黦<lb/>
半溪山水碧羅新髙枝百舌猶欺鳥帶葉梨花獨送春<lb/>
仲蔚欲知何處在苦吟林下拂詩塵<lb/>
　　送杜顗赴潤州幕<lb/>
<pb n="KR4h0161_WYG_074-8a"/>
少年才俊赴知音丞相門欄不覺深直道事人男子業<lb/>
異鄉加飯弟兄心還須整理韋弦佩莫獨矜誇玳瑁簮<lb/>
若去上元懐古處謝安墳下與沉吟<lb/>
　　閨情代作<lb/>
梧桐葉落雁初歸迢遞無因寄逺衣月照石泉金㸃冷<lb/>
鳳酣簫管玉聲微佳人力杵秋風外蕩子從征夢寐稀<lb/>
遥望戍樓天欲曉滿城鼕鼓白雲飛<lb/>
　　宣州留贈<lb/>
<pb n="KR4h0161_WYG_074-8b"/>
紅鈆濕盡半羅裙洞府人間手欲分滿面風流雖似玉<lb/>
四年夫壻恰如雲當春離恨杯長滿倚柱闗情日漸曛<lb/>
為報眼波須穏當五陵遊蕩莫知聞<lb/>
　　長安秋望<lb/>
樓倚霜樹外鏡天無一毫南山與秋色氣勢兩相髙<lb/>
　　江樓<lb/>
獨酌芳春酒登樓已半醺誰驚一行雁衝㫁過江雲<lb/>
　　將赴吳興登樂遊原<lb/>
<pb n="KR4h0161_WYG_074-9a"/>
清時有味是無能閒愛孤雲静愛僧欲把一麾江海去<lb/>
樂遊原上望昭陵<lb/>
　　秋浦途中<lb/>
蕭蕭山路窮秋雨淅淅溪風一岸蒲為問寒沙新到雁<lb/>
來時還下杜陵無<lb/>
　　江南春<lb/>
千里鶯啼緑映紅水村山郭酒旗風南朝四百八十寺<lb/>
多少樓臺煙雨中<lb/>
<pb n="KR4h0161_WYG_074-9b"/>
　　齊安郡中偶題<lb/>
兩竿落日溪橋上半縷輕烟柳影中多少緑荷相倚恨<lb/>
一時迴首背西風<lb/>
秋聲無不攪離心夢澤蒹葭楚雨深自滴堦前大梧葉<lb/>
干君何事動哀吟<lb/>
　　題齊安城樓<lb/>
嗚軋江樓角一聲微陽㶑㶑落寒汀不用憑欄苦回首<lb/>
故鄉七十五長亭<lb/>
<pb n="KR4h0161_WYG_074-10a"/>
　　村舎燕<lb/>
漢宫一百四十五多下珠簾閉瑣窓何處營巢夏將半<lb/>
茅簷烟裏語雙雙<lb/>
　　入茶山下題水口草市<lb/>
倚溪侵嶺多髙樹誇酒書旗有小樓驚起鴛鴦豈無恨<lb/>
一雙飛去却迴頭<lb/>
　　漢江<lb/>
溶溶漾漾白鷗飛緑浄春深好染衣南去北來人自老<lb/>
<pb n="KR4h0161_WYG_074-10b"/>
夕陽長送釣船歸<lb/>
　　念昔遊<lb/>
十載飄然繩檢外罇前自獻自為酬秋山春雨閒吟處<lb/>
倚遍江南寺寺樓<lb/>
李白題詩水西寺<hi>宣州溼縣</hi>古木迴巖樓閣風半醒半醉遊<lb/>
三日紅白花開山雨中<lb/>
　　題禪院<lb/>
觥船一棹百分空十嵗青春不負公今日鬢絲禪榻畔<lb/>
<pb n="KR4h0161_WYG_074-11a"/>
茶煙輕颺落花風<lb/>
　　春申君<lb/>
烈士思酬國士恩春申誰與快寃魂三千賔客總朱履<lb/>
欲使何人殺李園<lb/>
　　題烏江亭<lb/>
勝敗兵家事不期包羞忍恥是男兒江東子弟多才俊<lb/>
捲土重來未可知<lb/>
　　登樂遊原<lb/>
<pb n="KR4h0161_WYG_074-11b"/>
長空澹澹孤鳥没萬古消沈向此中看取漢家何似業<lb/>
五陵無樹起秋風<lb/>
　　赤壁<lb/>
折㦸沉沙鐵未銷自將磨洗認前朝東風不與周郎便<lb/>
銅雀春深鎖二喬<lb/>
　　題横江館<lb/>
孫家兄弟晉龍驤馳騁功名業帝王至竟江山誰是主<lb/>
蒼磯空屬釣魚郎<lb/>
<pb n="KR4h0161_WYG_074-12a"/>
　　泊秦淮<lb/>
烟籠寒水月籠沙夜泊秦淮近酒家商女不知亡國恨<lb/>
隔江猶唱後庭花<lb/>
　　過勤政樓<lb/>
千秋佳節名空在承露絲嚢世巳無唯有紫苔偏稱意<lb/>
年年因雨上金鋪<lb/>
　　過華清宫<lb/>
長安迴望繡成堆山頂千門次第開一騎紅塵妃子笑<lb/>
<pb n="KR4h0161_WYG_074-12b"/>
無人知是荔枝來<lb/>
新豐緑樹起黄埃數騎漁陽探使迴霓裳一曲千峯上<lb/>
舞破中原始下來<lb/>
　　題桃花夫人<hi>即息夫人</hi>
細腰宫裏露桃新脉脉無言度幾春至竟息亡縁底事<lb/>
可憐金谷墮樓人<lb/>
　　題木蘭廟<lb/>
彎弓征戰作男兒夢裏曽經與畫眉幾度思歸還把酒<lb/>
<pb n="KR4h0161_WYG_074-13a"/>
拂雲堆上祝明妃<lb/>
　　讀韓杜集<lb/>
杜詩韓集愁來讀似倩麻姑癢處㧓天外鳳凰誰得髓<lb/>
無人解合續弦膠<lb/>
　　出宫人<lb/>
閒吹玉殿昭華管醉折梨園縹蔕花十年一夢歸人世<lb/>
絳縷猶封繫臂紗<lb/>
　　鄭瓘協律<lb/>
<pb n="KR4h0161_WYG_074-13b"/>
廣文遺韻留樗散雞犬圖書共一船自説江湖不歸事<lb/>
阻風中酒過年年<lb/>
　　贈朱道靈<lb/>
劉根丹篆三千字郭璞青嚢兩卷書牛渚磯南謝山北<lb/>
白雲深處有巖居<lb/>
　　寄揚州韓綽判官<lb/>
青山隠隠水迢迢秋盡江南草木凋二十四橋明月夜<lb/>
玉人何處教吹簫<lb/>
<pb n="KR4h0161_WYG_074-14a"/>
　　送李羣玉赴舉<lb/>
故人别來面如雪一榻拂雲秋影中玉白花紅三百首<lb/>
五陵誰唱與春風<lb/>
　　送隠者<lb/>
無媒徑路草蕭蕭自古雲林逺市朝公道世間唯白髪<lb/>
貴人頭上不曽饒<lb/>
　　贈别<lb/>
娉娉裊裊十三餘荳蔻梢頭二月初春風十里揚州路<lb/>
<pb n="KR4h0161_WYG_074-14b"/>
卷上珠簾總不如<lb/>
多情却似總無情惟覺罇前笑不成蠟燭有心還惜别<lb/>
替人垂淚到天明<lb/>
　　宫詞<lb/>
監宫引出暫開門隨例須朝不是恩銀鑰却收金鎖合<lb/>
月明花落又黄昏<lb/>
　　秋夕<lb/>
銀燭秋光冷畫屏輕羅小扇撲流螢天階夜色涼如水<lb/>
<pb n="KR4h0161_WYG_074-15a"/>
卧㸔牽牛織女星<lb/>
　　山行<lb/>
逺上寒山石徑斜白雲生處有人家停車坐愛楓林晩<lb/>
霜葉紅於二月花<lb/>
　　南陵道中<lb/>
南陵水面漫悠悠風𦂳雲輕欲變秋正是客心孤迥處<lb/>
誰家紅袖凭江樓<lb/>
　　遊邊<lb/>
<pb n="KR4h0161_WYG_074-15b"/>
黄沙連海路無塵邊草長枯不見春日暮拂雲堆下過<lb/>
馬前逢著射雕人<lb/>
　　早春題真上人院<lb/>
清羸已近百年身古寺風煙又一春寰海自成戎馬地<lb/>
唯師曽是太平人<lb/>
　　金谷園<lb/>
繁華事散逐香塵流水無情草自春日暮東風怨啼鳥<lb/>
落花猶似墮樓人<lb/>
<pb n="KR4h0161_WYG_074-16a"/>
　　華清宫<lb/>
零葉翻紅萬樹霜玉蓮開蕊暖泉香行雲不下朝元閣<lb/>
一曲淋鈴涙數行<lb/>
　　贈獵騎<lb/>
已落雙雕血尚新鳴鞭走馬又翻身憑君莫射南來雁<lb/>
恐有家書寄逺人<lb/>
　　贈漁父<lb/>
蘆花深澤静垂綸月夕烟朝幾十春自説孤舟寒水畔<lb/>
<pb n="KR4h0161_WYG_074-16b"/>
不曽逢着獨醒人<lb/>
　　贈終南蘭若僧<lb/>
北闕南山是故鄉兩枝仙桂一時芳休公都不知名姓<lb/>
始覺禪門氣味長<lb/>
　　江上<lb/>
楚鄉寒食橘花時野渡臨風駐綵旗草色連雲人去住<lb/>
水紋如縠燕㕘差<lb/>
　　許秀才至辱李蘄州絶句問㫁酒之情因寄<lb/>
<pb n="KR4h0161_WYG_074-17a"/>
有客南來話所思故人遥枉醉中詩暫因微疾須防酒<lb/>
不是歡情减舊時<lb/>
　　懐吳中馮秀才<lb/>
長洲苑外草蕭蕭却算遊程嵗月遥唯有别時今不忘<lb/>
暮烟秋雨過楓橋<lb/>
　　閒題<lb/>
男兒所在即為家百鎰黄金一朶花借問春風何處好<lb/>
緑楊深巷馬頭斜<lb/>
<pb n="KR4h0161_WYG_074-17b"/>
　　偶見<lb/>
朔風髙𦂳掠河樓白鼻騧郎白罽裘有箇當壚明似月<lb/>
馬鞭斜揖笑回頭<lb/>
　　歎花<lb/>
自是尋春去校遲不須惆悵怨芳時狂風落盡深紅色<lb/>
緑葉成陰子滿枝<hi>摭言云牧佐宣城幕遊湖州刺史崔君張水戲使州人畢觀令牧間行閱</hi>
<hi>竒麗得垂髫者十餘嵗後十四年牧刺湖州其人已嫁生子矣乃悵而為詩</hi>
　　李尚書席上作<lb/>
<pb n="KR4h0161_WYG_074-18a"/>
華堂今日綺筵開誰喚分司御史來偶發狂言驚滿座<lb/>
兩行粉面一時回<lb/>
　　遣懐<lb/>
落魄江湖載酒行楚腰纎細掌中情十年一覺揚州夢<lb/>
贏得青樓薄倖名<lb/>
　　月<lb/>
三十六宫秋夜深昭陽歌㫁信沉沉唯應獨伴陳皇后<lb/>
照見長門望幸心<lb/>
<pb n="KR4h0161_WYG_074-18b"/>
　　斑竹筒簟<lb/>
血染斑斑成錦紋昔年遺恨至今存分明知是湘妃泣<lb/>
何忍將身卧涙痕<lb/>
　　邊上聞胡笳<lb/>
何處吹笳薄暮天塞垣髙鳥没狼烟遊人一聴頭堪白<lb/>
蘇武曽經十九年<lb/>
　　子規<lb/>
蜀地曽聞子規鳥宣城又見杜鵑花一呌一回腸一㫁<lb/>
<pb n="KR4h0161_WYG_074-19a"/>
　三春三月憶三巴<lb/>
　　　同趙二十二訪張明府郊居聯句<lb/>
　陶潜官罷酒缾空門掩楊花一夜風<hi>牧</hi>古調詩吟山色<lb/>
　裏無絃琴在月明中<hi>嘏</hi>逺簷髙樹宜幽鳥出岫孤雲逐<lb/>
　晩虹<hi>牧</hi>别後東籬數枝菊不知閒醉與誰同<hi>嘏</hi>
　<lb/>
　<lb/>
　<lb/>
<pb n="KR4h0161_WYG_074-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩錄卷七十四<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_075-1a"/>
　欽定四庫全書<lb/>
御定全唐詩録卷七十五<lb/>
　　李商隠<lb/>
　　　商隠字義山懐州河内人幼為文令狐楚鎮河陽<lb/>
　　　以所業文干之年纔及弱冠楚以其少俊深禮之<lb/>
　　　令與諸子遊楚鎮天平汴州從為巡官嵗給資裝<lb/>
　　　令隨計上都開成二年方登進士第釋褐秘書省<lb/>
　　　校書郎調補𢎞農尉㑹昌二年又以書判㧞萃王<lb/>
<pb n="KR4h0161_WYG_075-1b"/>
　　　茂元鎮河陽辟為掌書記得侍御史茂元愛其才<lb/>
　　　以子妻之茂元雖讀書為儒然本將家子李徳裕<lb/>
　　　厚遇之時徳裕秉政用為河陽帥徳裕與李宗閔<lb/>
　　　楊嗣復令狐楚大相讐怨商隠既為茂元從事宗<lb/>
　　　閔黨大薄之時令狐楚巳卒子綯為員外郎以商<lb/>
　　　隠背恩尤惡其無行俄而茂元卒來遊京師乆之<lb/>
　　　不調㑹給事中鄭亞亷察桂州請為觀察判官撿<lb/>
　　　挍水部員外郎大中初白敏中執政令狐在内署<lb/>
<pb n="KR4h0161_WYG_075-2a"/>
　　共排李徳裕逐之亞坐徳裕黨亦貶循州刺史商<lb/>
　　隠隨亞在嶺表累載三年入朝京兆尹盧𢎞正奏<lb/>
　　署掾曹令典牋奏明年令狐綯作相商隠屢啓陳<lb/>
　　情綯不之省𢎞正鎮徐州又從為掌書記府罷入<lb/>
　　朝復以文章干綯乃補太學博士㑹河南尹柳仲<lb/>
　　郢鎮東蜀辟為節度判官撿挍工部郎中大中末<lb/>
　　仲郢坐専殺左遷商隠廢罷還鄭州未幾卒商隠<lb/>
　　能為古文不喜偶對從事令狐楚幕楚能章奏遂<lb/>
<pb n="KR4h0161_WYG_075-2b"/>
　　以其道授商隠自是始為今體章奏博學强記下<lb/>
　　筆不能自休尤善為誄奠之詞與太原温庭筠南<lb/>
　　郡段成式齊名時號三十六體文思清麗視庭筠<lb/>
　　過之而俱無特操恃才詭激為當塗者所薄名宦<lb/>
　　不進坎壈終身<lb/>
　　商隠自序年十六著才論聖論後恣展古集咽處<lb/>
　　於任范徐庾之間作文或時得好對切事聲勢物<lb/>
　　景哀上浮壯能感動人<lb/>
<pb n="KR4h0161_WYG_075-3a"/>
　　又自述云夙聞妙喻常在道塲至於南國妖姬叢<lb/>
　　臺妙妓雖有涉於篇什實不接於風流可使國人<lb/>
　　盡保展禽酒肆無疑阮籍<lb/>
　　陸魯望曰吾聞淫畋漁者謂之暴天物天物且不<lb/>
　　可暴又可抉摘刻削露其情狀乎使自萌卵至于<lb/>
　　槁死不能隠伏天能不致罰耶長吉天東野窮玉<lb/>
　　溪生官不挂朝籍而死正坐是哉正坐是哉<lb/>
　　古今詩話楊大年錢文僖晏元獻劉子儀為詩皆<lb/>
<pb n="KR4h0161_WYG_075-3b"/>
　　宗義山號西崑體後進效之多竊取義山詩句嘗<lb/>
　　内宴優人有為義山者衣服敗裂告人曰吾為諸<lb/>
　　館職撏撦至此聞者大噱<lb/>
　　蔡寛夫云荆公晚年喜義山詩以為唐人知學老<lb/>
　　杜而得其籓籬唯義山一人而已每誦其雪嶺未<lb/>
　　歸天外使松州猶駐殿前軍永憶江湖歸白髪欲<lb/>
　　迴天地入扁舟與池光不受月暮氣欲沉山江海<lb/>
　　三年客乾坤一戰塲之類雖老杜無以過也<lb/>
<pb n="KR4h0161_WYG_075-4a"/>
　　楊文公談苑義山為文多簡閲書册左右鱗次號<lb/>
　　獺祭魚<lb/>
　　紀事云義山少遊投宿逆旅主人㑹客召與坐不<lb/>
　　知其為義山也酒酣席客賦木蘭花詩義山後就<lb/>
　　曰洞庭波冷曉侵雲日日征帆送逺人幾度木蘭<lb/>
　　舟上望不知船是此花身坐客覽之大驚詢之乃<lb/>
　　義山也<lb/>
　　范元實詩眼曰文章貴衆中傑出同賦一事工拙<lb/>
<pb n="KR4h0161_WYG_075-4b"/>
　　易見予行蜀道過籌筆驛如石曼卿詩意中流水<lb/>
　　逺愁外舊山青有山水處便可用不必籌筆驛也<lb/>
　　殷潜之與小杜詩甚健麗亦無髙意惟義山詩云<lb/>
　　猿鳥猶疑畏簡書風雲長為䕶儲胥簡書軍中法<lb/>
　　令約束言號令嚴明雖千百年之後猿鳥猶畏之<lb/>
　　也儲胥軍中籓籬言忠義貫神明風雲猶為䕶其<lb/>
　　壁壘也誦此二語使人凛然復見孔明風烈至於<lb/>
　　管樂有才終不忝關張無命復何如屬對親切又<lb/>
<pb n="KR4h0161_WYG_075-5a"/>
　　有議論他人不及也馬嵬驛唐詩尤多如劉夢得<lb/>
　　緑野扶風道一篇人頗誦之其淺近乃兒童所能<lb/>
　　義山云海内徒聞更九州他生未卜此生休語極<lb/>
　　親切故不用墮淚愁怨等字而聞者為之深悲空<lb/>
　　聞虎旅鳴宵柝無復雞人報曉籌如親扈明皇寫<lb/>
　　出當時物色此日六軍同駐馬他時七夕笑牽牛<lb/>
　　益奇義山詩世人但知其巧麗與温庭筠齊名葢<lb/>
　　俗學止得其皮膚其髙情逺意皆不識也<lb/>
<pb n="KR4h0161_WYG_075-5b"/>
　古體詩<lb/>
　　無題<lb/>
八嵗偷照鏡長眉已能畫十嵗去踏青芙蓉作裙衩十<lb/>
二學彈箏銀甲不曽卸十四藏六親懸知猶未嫁十五<lb/>
泣春風背面鞦韆下<lb/>
　　房中曲<lb/>
薔薇泣幽素翠帶花錢小嬌郎癡若雲抱日西簾曉枕<lb/>
是龍宫石割得秋波色玉簟失柔膚但見䝉羅碧憶得<lb/>
<pb n="KR4h0161_WYG_075-6a"/>
前年春未語含悲辛歸來已不見錦瑟長於人今日澗<lb/>
底松明日山頭檗愁到天池翻相看不相識<lb/>
　　效徐陵體贈更衣<lb/>
密帳真珠絡温幃翡翠裝楚腰知便寵宫眉正鬭强結<lb/>
帶懸梔子繡領刺鴛鴦輕寒衣省夜金斗熨沉香<lb/>
　　江南曲<lb/>
郎船安兩槳儂舸動雙橈掃黛開宫額裁裙約楚腰乖<lb/>
期方積思臨酒欲拌<hi>拚同</hi>嬌莫以採菱唱欲羨秦臺簫<lb/>
<pb n="KR4h0161_WYG_075-6b"/>
　　宫中曲<lb/>
雲母濾宫月夜夜白於水賺得羊車來低扇遮黄子水<lb/>
精不覺冷自刻鴛鴦翅蠶縷茜香濃正朝纒左臂巴牋<lb/>
兩三幅滿寫承恩字欲得識青天昨夜蒼龍是<lb/>
　　柳枝<hi>有序</hi>
　　　柳枝洛中里娘也父饒好賈風波死湖上其母<lb/>
　　　不念他兒子獨念柳枝生十七年塗妝綰髻未<lb/>
　　　嘗竟已復起去吹葉嚼蕊調絲擫<hi>音葉</hi>管作天海<lb/>
<pb n="KR4h0161_WYG_075-7a"/>
　　　風濤之曲幽憶怨㫁之音居其傍與其家接故<lb/>
　　　徃來者聞十年尚相與疑其醉眠夢<hi>一本有物字</hi>㫁<lb/>
　　　不聘余從昆譲山比柳枝居為近他日春曽陰<lb/>
　　　譲山下馬柳枝南柳下詠余燕臺詩柳枝驚問<lb/>
　　　誰人有此誰人為是譲山謂曰此吾里中少年<lb/>
　　　叔耳柳枝手㫁長帶結譲山為贈叔乞詩明日<lb/>
　　　余比馬出其巷柳枝丫鬟畢妝抱立扇下風鄣<lb/>
　　　一袖指曰若叔是<hi>句</hi>後三日隣當去湔裙水上<lb/>
<pb n="KR4h0161_WYG_075-7b"/>
　　　以博香山待與郎俱過余諾之㑹所友有偕當<lb/>
　　　詣京師者戲盜余卧裝以先不果留雪中譲山<lb/>
　　　至且曰為東諸侯取去矣明年譲山復東相背<lb/>
　　　於戲上因寓詩以墨其故處云<lb/>
花房與蜜脾蜂雄蛺蝶雌同時不同類那復更相思<lb/>
本是丁香樹春條結始生玉作彈棊局中心亦不平<lb/>
嘉𤓰引蔓長碧玉冰<hi>去聲</hi>寒漿東陵雖五色不忍值<hi>治去聲</hi>
牙香<lb/>
<pb n="KR4h0161_WYG_075-8a"/>
柳枝井上蟠蓮葉浦中乾錦鱗與繡羽水陸有傷殘<lb/>
畫屏繡步障物物自成雙如何湖上望只是見鴛鴦<lb/>
　　李肱所遺畫松詩書兩紙得四十韻<lb/>
萬草已涼露開圖披古松青山徧滄海此樹生何峯孤<lb/>
根邈無倚直立撐鴻濛端如君子身挺若壯士胸樛枝<lb/>
勢夭嬌忽欲蟠拏空又如驚螭走黙與奔雲逢孫枝擢<lb/>
細葉旖旎狐裘茸鄒顛蓐髪軟麗姬眉黛濃視乆眩目<lb/>
睛倐忽變輝容竦削正稠直婀娜旋敷夆又如洞房冷<lb/>
<pb n="KR4h0161_WYG_075-8b"/>
翠被張穹籠亦若暨蘿女平旦妝顔容細疑襲氣母猛<lb/>
若争神功燕雀固寂寂霧露常衝衝香蘭愧傷暮碧竹<lb/>
慚空中可集呈瑞鳳堪藏行雨龍淮山桂偃蹇蜀郡桑<lb/>
重童枝條亮眇脆靈氣何由同昔聞咸陽帝近說嵇山<lb/>
儂或著仙人號或以大夫封終南與清都烟雨遥相通<lb/>
安知夜夜意不起西南風美人昔清興重之猶月鐘寳<lb/>
笥十八九香緹千萬重一旦鬼瞰室稠叠張羉罿<hi>音鸞童</hi>
赤羽中要害是非皆怱怱生如碧海月死踐霜郊蓬平<lb/>
<pb n="KR4h0161_WYG_075-9a"/>
生握中玩散失隨奴僮我聞照妖鏡及與神劍鋒寓身<lb/>
㑹有地不為凡物䝉伊人秉兹圖顧盼擇所從而我何<lb/>
為者開顔捧靈蹤報以漆鳴琴懸之真珠櫳是時方暑<lb/>
夏座内若嚴冬憶昔謝四騎學仙玉陽東千株盡若此<lb/>
路入瓊瑶宫口咏𤣥雲歌手把金芙蓉濃藹深霓袖色<lb/>
映琅玕中悲哉墮世網去之若遺弓形魄天壇上海日<lb/>
髙曈曈終騎紫鸞歸持寄扶桑翁<lb/>
　　戲題樞言草閣三十二韻<lb/>
<pb n="KR4h0161_WYG_075-9b"/>
君家在河北我家在山西百嵗本無異陰陰仙李枝尚<lb/>
書文與武戰罷幕府開君從渭南至我自仙遊來平昔<lb/>
苦南北動成雲雨乖逮今兩攜手對若牀下鞋夜歸碣<lb/>
石館朝上黄金臺我有苦寒調君抱陽春才年顔各少<lb/>
壯髪緑齒尚齊我雖不能飲君時醉如泥政静籌畫簡<lb/>
退食多相攜掃掠走馬路整頓射雉翳春風二三月柳<lb/>
密鸎正啼清河在門外上與浮雲齊欹冠調玉琴彈作<lb/>
松風哀又彈明君怨一去怨不迴感激坐者泣起視雁<lb/>
<pb n="KR4h0161_WYG_075-10a"/>
行低翻憂龍山雪却雜胡沙飛仲容銅琵琶項直聲凄<lb/>
凄上貼金捍撥畫為承露雞君時卧掁觸勸客白玉杯<lb/>
苦云年光疾不飲將安歸我賞此言是因循未能諧君<lb/>
言中聖人坐卧莫我違榆莢亂不整楊花飛相隨上有<lb/>
白日照下有東風吹青樓有美人顔色如玟瑰歌聲入<lb/>
青雲所痛無良媒少年苦不乆顧慕良難哉徒令真珠<lb/>
肶裛入珊瑚腮君今且少安聴我苦吟詩古詩何人作<lb/>
老大徒傷悲<lb/>
<pb n="KR4h0161_WYG_075-10b"/>
　　驕兒詩<lb/>
衮師我驕兒美秀乃無匹文葆未周晬固已知六七四<lb/>
嵗知名姓眼不視梨栗交朋頗窺觀謂是丹穴物前朝<lb/>
尚器貌流品方第一不然神仙姿不爾燕鶴骨安得此<lb/>
相謂欲慰衰朽質青春妍和月朋戲渾甥姪繞堂復穿<lb/>
林沸若金鼎溢門有長者來造次請先出客前問所須<lb/>
含意不吐實歸來學客面䦱<hi>羽委切</hi>敗秉爺笏或謔張飛<lb/>
胡或笑鄧艾吃豪鷹毛崱屴猛馬氣佶傈截得青篔簹<lb/>
<pb n="KR4h0161_WYG_075-11a"/>
騎走恣唐突忽復學㕘軍按聲喚蒼鶻又復紗燈傍稽<lb/>
首禮夜佛仰鞭罥蛛網俯首飲花蜜欲争蛺蝶輕未謝<lb/>
柳絮疾階前逢阿姊六甲頗輸失凝走弄香奩㧞脫金<lb/>
屈戍抱持多反側威怒不可律曲躬牽窗網衉唾拭琴<lb/>
漆有時看臨書挺立不動膝古錦請裁衣玉軸亦欲乞<lb/>
請爺書春勝春勝宜春日芭蕉斜卷箋辛夷低過筆爺<lb/>
昔好讀書懇苦自著述顦顇欲四十無肉畏蚤虱兒慎<lb/>
勿學爺讀書求甲乙穣苴司馬法張良黄石術便為帝<lb/>
<pb n="KR4h0161_WYG_075-11b"/>
王師不假更纖悉况今西與北羌戎正狂悖誅赦兩未<lb/>
成將養如痼疾兒當速成大探雛入虎穴當為萬户侯<lb/>
勿守一經帙<lb/>
　　行次西郊作一百韻<lb/>
蛇年建丑月我自梁還秦南下大散闗北濟渭之濵草<lb/>
木半舒坼不類氷雪晨又若夏苦熱燋卷無芳津髙田<lb/>
長檞櫪下田長荆榛農具棄道傍饑牛死空墩依依過<lb/>
村落十室無一存存者背面啼無衣可迎賔始若畏人<lb/>
<pb n="KR4h0161_WYG_075-12a"/>
問及門還具陳右輔田疇薄斯民常苦貧伊昔稱樂土<lb/>
所賴牧伯仁官清若氷玉吏善如六親生男不逺征生<lb/>
女事四隣濁酒盈瓦缶爛穀堆荆囷健兒庇旁婦衰翁<lb/>
䑛童孫况自貞觀後命官多儒臣例以賢牧伯徴入司<lb/>
陶鈞降及開元中姦邪撓經綸晉公忌此事多録邊將<lb/>
勲因令猛毅輩雜牧昇平民中原遂多故除授非至尊<lb/>
或出倖臣輩或由帝戚恩中原困屠解奴𨽻厭肥豚皇<lb/>
子棄不乳椒房抱羌渾重賜竭中國强兵臨北邊控弦<lb/>
<pb n="KR4h0161_WYG_075-12b"/>
二十萬長臂皆如猿皇都三千里來徃同鵰鳶五里一<lb/>
換馬十里一開筵指顧動白日暖熱迴蒼旻公卿辱嘲<lb/>
叱唾棄如糞丸大朝㑹萬方天子正臨軒綵旂轉初旭<lb/>
玉座當祥烟金障既特設珠簾亦髙褰捋鬚蹇不顧坐<lb/>
在御榻前忤者死跟屨附之升頂顛華侈矜遞衒豪俊<lb/>
相併吞因失生惠養漸見徴求頻奚冦西<hi>當作東</hi>北來揮<lb/>
霍如天翻是時正忘戰重兵多在邊列城遶長河平明<lb/>
插旗旛但聞虜騎入不見漢兵屯大婦抱兒哭小婦攀<lb/>
<pb n="KR4h0161_WYG_075-13a"/>
車轓生小太平年不識夜閉門少壯盡㸃行疲老守空<lb/>
村生分作死誓揮涙連秋雲廷臣例麞怯諸軍如羸奔<lb/>
為賊掃上陽捉人送潼闗玉輦望南斗未知何日旋誠<lb/>
知開闢乆遘此雲雷屯逆者問鼎大存者要髙官搶攘<lb/>
互間諜孰辨梟與鸞千馬無返轡萬車無還轅城空鼠<lb/>
雀死人去豺狼喧南資竭吳越西費失河源因令左藏<lb/>
庫摧毁惟空垣如人當一身有左無右邊筋體半痿痺<lb/>
肘腋生臊膻列聖䝉此恥含懐不能宣謀臣拱手立相<lb/>
<pb n="KR4h0161_WYG_075-13b"/>
戒無敢先萬國困杼軸内庫無金錢健兒立霜雪腹歉<lb/>
衣裳單饋餉多過時髙估銅與鉛山東望河北爨烟猶<lb/>
相聯朝廷不暇給辛苦無半年行人㩁行資居者稅屋<lb/>
椽中間遂作梗狼籍用戈鋋臨門送節制以錫通天班<lb/>
破者以族滅存者尚遷延禮數異君父羈縻如羌零直<lb/>
求輸赤誠所望大體全巍巍政事堂宰相厭八珍敢問<lb/>
下執事今誰掌其權瘡疽幾十載不敢抉其根國蹙賦<lb/>
更重人稀役彌繁近年牛醫兒城社更扳援盲目把大<lb/>
<pb n="KR4h0161_WYG_075-14a"/>
斾處此京西藩樂禍忘怨敵樹黨多狂狷生為人所<lb/>
憚死非人所憐快刀斷其頭列若猪羊懸鳳翔三百<lb/>
里兵馬如黄巾夜半軍牒來屯兵萬五千鄉里駭供<lb/>
億老少相扳牽兒孫生未孩棄之無慘顔不復議所<lb/>
適但求死山間爾來又三嵗甘澤不及春盜賊亭午<lb/>
起問誰多窮民節使殺亭吏捕之恐無因咫尺不相<lb/>
見旱久多黄塵官健腰佩弓自言為官巡常恐值荒<lb/>
迥此輩還射人愧客問本末願客無因循郿塢抵陳<lb/>
<pb n="KR4h0161_WYG_075-14b"/>
倉此地忌黄昏我聽此言罷寃憤如相焚昔聞舉一<lb/>
㑹羣盜為之奔又聞理與亂在人不在天我願為此<lb/>
事君前剖心肝叩頭出鮮血滂沱汚紫宸九重黯巳<lb/>
隔涕泗空沾唇史典作尚書厮養為將軍慎勿道此<lb/>
言此言未忍聞<lb/>
　　井泥四十韻<lb/>
皇都依仁里西北有髙齋昨日主人氏治井堂西陲<lb/>
工人三五輩輦出土與泥到水不數尺積共庭樹齊<lb/>
<pb n="KR4h0161_WYG_075-15a"/>
他日井甃畢用土蓋作堤曲隨林掩映繚以池周迴<lb/>
下去㝠寞穴上承雨露滋寄辭别地脉因言謝泉扉<lb/>
昇騰不自意疇昔忽巳乖伊余掉行鞅行行來自西<lb/>
一日下馬到此時芳草萋四面多好樹旦暮雲霞姿<lb/>
晩落花滿地幽鳥鳴何枝蘿幄既巳薦山樽亦可開<lb/>
待得孤月上如與佳人來因兹感物理惻愴平生懐<lb/>
茫茫此羣品不定輪與蹄喜得舜可禪不以瞽瞍<lb/>
疑禹竟代舜立其父吁咈哉嬴氏并六合所來因不<lb/>
<pb n="KR4h0161_WYG_075-15b"/>
韋漢祖把左契自言一布衣當塗佩國璽本乃黄門<lb/>
㩦長㦸亂中原何妨起戎氐不獨帝王耳臣下亦如<lb/>
斯伊尹佐興王不藉漢父資磻溪老釣叟坐為周之<lb/>
師屠狗與販繒突起定傾危長沙啟封土豈是出程<lb/>
姬帝問主人翁有自賣珠兒武昌昔男子老苦為人<lb/>
妻蜀王有遺魄今在林中啼淮南雞䑛藥翻向雲中<lb/>
飛大鈞運羣有難以一理推顧於㝠㝠内為問秉者<lb/>
誰我恐更萬世此事愈云為猛虎與雙翅更以角副<lb/>
<pb n="KR4h0161_WYG_075-16a"/>
之鳳凰不五色聫翼上雞栖我欲秉鈞者朅來與我<lb/>
偕浮雲不相顧寥泬誰為梯悒怏夜將半但歌井中<lb/>
泥<lb/>
　　韓碑<lb/>
元和天子神武姿彼何人哉軒與羲誓將上雪列聖<lb/>
恥坐法宫中朝四夷淮西有賊五千載封狼生貙貙<lb/>
生羆不據山河據平地長戈利矛日可麾帝得聖相<lb/>
相曰度賊斫不死神扶持腰懸相印作都統陰風慘<lb/>
<pb n="KR4h0161_WYG_075-16b"/>
澹天王旗愬武古通<hi>一作道</hi>作牙爪儀曹外郎載筆隨<lb/>
行軍司馬志且勇十四萬衆猶虎貔入蔡縛賊獻太<lb/>
廟功無與讓恩不訾帝曰汝度功第一汝從事愈宜<lb/>
為辭愈拜稽首蹈且舞金石刻畫臣能為古者世稱<lb/>
大手筆此事不繫於職司當仁自古有不讓言訖屢<lb/>
頷天子頤公退齋戒坐小閣濡染大筆何淋漓㸃竄<lb/>
堯典舜典字塗改清廟生民詩文成破體書在紙清<lb/>
晨再拜鋪丹墀表曰臣愈昧死上詠神聖功書之碑<lb/>
<pb n="KR4h0161_WYG_075-17a"/>
碑髙三丈字如斗負以靈鼇蟠以螭句竒語重喻者<lb/>
少讒之天子言其私長繩百尺拽碑倒麄砂大石相<lb/>
磨治公之斯文若元氣先時巳入人肝脾湯盤孔鼎<lb/>
有述作今無其器存其辭嗚呼聖皇及聖相相與烜<lb/>
赫流淳熙公之斯文不示後曷與三五相攀追願書<lb/>
萬本誦萬遍口角流沫右手胝傳之七十有二代以<lb/>
為封禪玉檢眀堂基<lb/>
　　燕臺詩四首<lb/>
<pb n="KR4h0161_WYG_075-17b"/>
風光冉冉東西陌幾日嬌魂尋不得蜜房羽客類芳<lb/>
心冶葉倡條徧相識暖藹輝遲桃樹西髙鬟立共桃<lb/>
鬟齊雄龍雌鳳杳何許絮亂絲繁天亦迷醉起微陽<lb/>
若初曙映簾夢斷聞殘語愁將鐵網罥珊瑚海濶<lb/>
天翻迷處所衣帶無情有寛窄春烟自碧秋霜白<lb/>
研丹擘石天不知願得天牢鎖寃魄夾羅委篋單<lb/>
綃起香肌冷襯琤琤珮今日東風自不勝化作幽<lb/>
光入西海<lb/>
<pb n="KR4h0161_WYG_075-18a"/>
　　　右春<lb/>
前閣雨簾愁不卷後堂芳樹陰陰見石城景物類黄泉<lb/>
夜半行郎空柘彈綾扇喚風閶闔天輕帷翠幕波洄旋<lb/>
蜀魄寂寞有伴未幾夜瘴花開木棉桂宫流影光難取<lb/>
嫣薫蘭破輕輕語直教銀漢墮懐中未遣星妃鎮來去<lb/>
濁水清波何異源濟河水清黄河渾安得薄霧起緗裙<lb/>
手接雲軿呼太君<lb/>
　　　右夏<lb/>
<pb n="KR4h0161_WYG_075-18b"/>
月浪衝天天宇濕涼蟾落盡疎星入雲屏不動掩孤嚬<lb/>
西樓一夜風筝急欲織相思花寄逺終日相思却相怨<lb/>
但聞北斗聲迴環不見長河水清淺金魚鎖㫁紅桂春<lb/>
古時塵滿鴛鴦茵堪悲小苑作長道玉樹未憐亡國人<lb/>
瑶琴愔愔藏楚弄越羅冷薄金泥重簾鈎鸚鵡夜驚霜<lb/>
喚起南雲繞雲夢雙璫丁丁聯尺素内記湘川相識處<lb/>
歌唇一世銜雨看可惜馨香手中故<lb/>
　　　右秋<lb/>
<pb n="KR4h0161_WYG_075-19a"/>
天東日出天西下雌鳳孤飛女龍寡青溪白石不相望<lb/>
堂中逺甚蒼梧野凍筆霜華交隠起芳根中㫁香心死<lb/>
浪乗畫舸憶蟾蜍月娥未必嬋娟子楚管蠻絃愁一槩<lb/>
空城舞罷腰支在當時歡向掌中銷桃葉根根雙姊妹<lb/>
破鬟矮墮凌朝寒白玉燕釵黄金蟬風車雨馬不持去<lb/>
蠟燭啼紅怨天曙<lb/>
　　　右冬<lb/>
　　河内詩二首<lb/>
<pb n="KR4h0161_WYG_075-19b"/>
鼉鼓沈沈虬水咽秦絲不上蠻絃絶姮娥衣薄不禁寒<lb/>
蟾蜍夜艶秋河月碧城冷落空濛烟簾輕幙重金鈎欄<lb/>
靈香不下兩皇子孤星直上相風竿八桂林邊九芝草<lb/>
短襟小鬢相逢道入門暗數一千春願去閏年留月小<lb/>
梔子交加香蓼繁停辛佇苦留待君<lb/>
　　　右一曲樓上<lb/>
閶門日下吳歌逺陂路緑菱香滿滿後溪暗起鯉魚風<lb/>
船旗閃㫁芙蓉榦傾身奉君畏身輕雙橈兩槳樽酒清<lb/>
<pb n="KR4h0161_WYG_075-20a"/>
莫因風雨罷團扇此曲㫁腸惟北聲低樓小徑城南道<lb/>
猶自金鞍對芳草<lb/>
　　　右一曲湖中<lb/>
　　河陽詩<lb/>
黄河揺溶<hi>一作落</hi>天上來玉樓影近中天臺龍頭瀉酒客<lb/>
夀杯主人淺笑紅玫瑰梓澤東來七十里長溝複塹埋<lb/>
雲子可惜秋眸一臠光漢陵走馬黄塵起南浦老魚腥<lb/>
古涎真珠密字芙蓉篇湘中寄到夢不到衰容自去抛<lb/>
<pb n="KR4h0161_WYG_075-20b"/>
涼天憶得蛟絲裁小卓蛺蝶飛迴木棉薄緑繡笙嚢不<lb/>
見人一口紅霞夜深嚼幽蘭泣露新香死畫圖淺縹松<lb/>
溪水楚絲微覺竹枝髙半曲新辭寫綿紙巴西<hi>一作陵</hi>夜<lb/>
市紅守宫後房㸃臂斑斑紅堤南渴雁自飛乆蘆花一<lb/>
夜吹西風曉簾串㫁蜻蜓翼羅屏但有空青色玉灣不<lb/>
釣三千年蓮房暗破蛟龍惜濕銀注鏡井口平鸞釵映<lb/>
月寒錚錚不知桂樹在何處仙人不下雙金莖百尺相<lb/>
風插重屋側近嫣紅伴柔綠百勞不識對月郎湘竹千<lb/>
<pb n="KR4h0161_WYG_075-21a"/>
條為一束<lb/>
　　偶成轉韻七十二句贈四同舎<lb/>
沛國東風吹大澤蒲青柳碧春一色我來不見隆凖人<lb/>
瀝酒空餘廟中客征東同舎鴛與鸞酒酣勸我懸征鞍<lb/>
藍山寳肆不可入玉中仍是青琅玕武威將軍使中俠<lb/>
少年箭道驚楊葉戰功髙後數文章憐我秋齋夢蝴蝶<lb/>
詰旦九門傳奏章髙車大馬來煌煌路逢鄒枚不暇揖<lb/>
臘月大雪過大梁憶昔公為㑹昌宰我時入謁虚懐待<lb/>
<pb n="KR4h0161_WYG_075-21b"/>
衆中賞我賦髙唐迴看屈宋猶年輩公事武皇為鐵冠<lb/>
歴㕔請我相所難我時顦顇在書閣卧枕芸香春夜䦨<lb/>
明年赴辟下昭桂東郊慟哭辭兄弟韓公堆上跋馬時<lb/>
迴望秦川樹如薺依稀南指陽臺雲鯉魚食鈎猿失羣<lb/>
湘妃廟下已春盡虞帝城前初日曛謝遊橋上澄江館<lb/>
下望山城如一彈鷓鴣聲苦曉驚眠朱槿花嬌晚相伴<lb/>
頃之失職辭南風破帆壊槳荆江中斬蛟㫁璧不無意<lb/>
平生自許非怱怱歸來寂寞靈臺下着破藍衫出無馬<lb/>
<pb n="KR4h0161_WYG_075-22a"/>
天官補吏府中趨玉骨痩來無一把手封狴牢屯制囚<lb/>
直㕔印鎖黄昬愁平明赤帖使修表上賀嫖姚收賊州<lb/>
舊山萬仞青霞外望見扶桑出東海愛君憂國去未能<lb/>
白道青松了然在此時聞有燕昭臺挺身東望心眼開<lb/>
且吟王粲從軍樂不賦淵明歸去來彭門十萬皆雄勇<lb/>
首戴公恩若山重廷評日下握靈蛇書記眠時吞綵鳳<lb/>
之子夫君鄭與裴何甥謝舅當世才青袍白簡風流極<lb/>
碧沼紅蓮傾倒開我生粗疎不足數梁父哀吟鴝鵒舞<lb/>
<pb n="KR4h0161_WYG_075-22b"/>
横行濶視倚公憐狂來筆力如牛弩借酒祝公千萬年<lb/>
吾徒禮分常周旋收旗卧鼓相天子相門出相光青史<lb/>
<hi>義山生平游歴畧見於此篇</hi>
　　燒香曲<lb/>
鈿雲蟠蟠互比魚孔雀翅尾蛟龍鬚漳宫舊樣博山鑪<lb/>
楚嬌捧笑開芙蕖八蠶繭綿分小炷獸燄微紅隔雲母<lb/>
白天月澤寒未冰金虎含秋向東吐玉珮呵光銅照昏<lb/>
簾波日暮衝斜門西來欲上茂陵樹柏梁已失栽桃魂<lb/>
<pb n="KR4h0161_WYG_075-23a"/>
露庭月井大紅氣輕衫薄袖當君意蜀殿瓊人伴夜深<lb/>
金鑾不問殘燈事何當巧吹君懐度襟灰為土填清露<lb/>
　　安平公詩<lb/>
丈人博陵王名家憐我總角稱才華華州留語曉至暮<lb/>
髙聲喝吏放兩衙明朝騎馬出城外送我習業南山阿<lb/>
仲子延岳年十六面如白玉欹烏紗其弟炳章猶兩丱<lb/>
瑶林瓊樹含竒花陳留阮家諸姪秀邐迤出拜何駢羅<lb/>
府中從事杜與李麟角虎翅相過摩清詞孤韻有歌響<lb/>
<pb n="KR4h0161_WYG_075-23b"/>
擊觸鐘磬鳴環珂三月石堤凍銷釋東風開花滿陽坡<lb/>
時禽得伴戲新木其聲尖咽如鳴梭公時載酒領從事<lb/>
踴躍鞍馬來相過仰看樓殿撮<hi>一作插</hi>清漢坐視世界如<lb/>
恒沙面熱脚掉互登陟青雲表柱白雲崖一百八句在<lb/>
貝葉三十三天長雨花長者子來輒獻葢辟支佛去空<lb/>
留鞾公時受詔鎮東魯遣我草奏隨車牙顧我下筆即<lb/>
千字疑我讀書傾五車嗚嘑大賢苦不夀時世方士無<lb/>
靈砂五月至止六月病遽頽泰山驚逝波明年徒步弔<lb/>
<pb n="KR4h0161_WYG_075-24a"/>
　京國宅破子毁哀如何西風衝户捲素帳隟光斜照舊<lb/>
　燕窠古人常歎知已少况我淪賤艱虞多如公之徳世<lb/>
　一二豈得無淚如黄河瀝膽呪願天有眼君子之澤方<lb/>
　滂沱<lb/>
　　　海上謡<lb/>
　桂水寒於江玉兔秋冷咽海底覓仙人香桃如痩骨紫<lb/>
　鸞不肯舞滿翅蓬山雪借得龍堂寛曉出揲雲髪劉郎<lb/>
　舊香炷立見茂陵樹雲孫帖帖卧秋烟上元細字如蠶<lb/>
<pb n="KR4h0161_WYG_075-24b"/>
　眠<lb/>
　　　李夫人<lb/>
　蠻絲繫條脱妍眼和香屑夀宫不惜鑄南人柔腸早被<lb/>
　秋眸割清澄有餘幽素香鰥魚渴鳳真珠房不知痩骨<lb/>
　類氷井更許夜簾通曉霜土花漠漠雲茫茫黄河欲盡<lb/>
　天蒼蒼<lb/>
　<lb/>
御定全唐詩録卷七十五<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_076-1a"/>
　欽定四庫全書<lb/>
御定全唐詩錄卷七十六<lb/>
　　李商隠<hi>二</hi>
　　近體詩<lb/>
　　令狐舎人說昨夜西掖翫月因戲贈<lb/>
　昨夜玉輪明傳聞近太清涼波衝碧瓦曉暈落金莖露<lb/>
　索秦宫井風絃漢殿筝幾時綿竹頌擬薦子虚名<lb/>
　　崔處士<lb/>
<pb n="KR4h0161_WYG_076-1b"/>
　真人塞其内夫子入於機未肯投竿起惟歡負米歸雪<lb/>
　中東郭履堂上老萊衣讀遍先賢傳如君事者稀<lb/>
　　自喜<lb/>
　自喜蝸牛舎兼容燕子巢綠筠遺粉籜紅藥綻香苞虎<lb/>
　過遥知穽魚來且佐庖慢行成酩酊鄰壁有松醪<lb/>
　　歸墅<lb/>
　行李踰南極旬時到舊鄉楚芝應徧紫鄧橘未全黄渠<lb/>
　濁村舂急旗髙社酒香故山歸夢喜先入讀書堂<lb/>
<pb n="KR4h0161_WYG_076-2a"/>
　　哭劉司户<lb/>
離居星嵗易失望死生分酒甕凝餘桂書籤冷舊芸江<lb/>
風吹雁急山木帶蟬曛一呌千迴首天髙不為聞<lb/>
有美扶皇運無誰薦直言已為秦逐客復作楚寃魂湓<lb/>
浦應分𣲖荆江有㑹源併將添恨淚一灑問乾坤<lb/>
　　桂林<lb/>
城窄山將壓江寛地共浮東南通絶域西北有髙樓神<lb/>
䕶青楓岸龍移白石湫殊鄉竟何禱簫皷不曽休<lb/>
<pb n="KR4h0161_WYG_076-2b"/>
　　陳後宫<lb/>
茂苑城如畫閶門瓦欲流還依水光殿更起月華樓侵<lb/>
夜鸞開鏡迎冬雉獻裘從臣皆半醉天子正無愁<lb/>
　　屬疾<lb/>
許靖猶羈宦安仁復悼亡兹辰聊屬疾何日免殊方秋<lb/>
蝶無端麗寒花只暫<hi>一作更不</hi>香多情真命薄容易即迴腸<lb/>
　　楚宫<lb/>
複壁交青瑣重簾挂紫繩如何一柱觀不礙九枝燈扇<lb/>
<pb n="KR4h0161_WYG_076-3a"/>
薄常窺月釵斜只鏤氷歌成猶未唱秦火入夷陵<lb/>
　　石城<lb/>
石城誇窈窕花縣更風流簟氷<hi>卑病切</hi>將飄枕簾烘不隠<lb/>
鈎玉童收夜鑰金狄守更籌共笑鴛鴦綺鴛鴦兩白頭<lb/>
　　離思<lb/>
氣盡前溪舞心酸子夜歌峽雲尋不得溝水欲如何朔<lb/>
雁傳書絶湘篁染淚多無由見顔色還自託微波<lb/>
　　風雨<lb/>
<pb n="KR4h0161_WYG_076-3b"/>
凄凉寳劍篇羈泊欲窮年黄葉仍風雨青樓自管絃新<lb/>
知遭薄俗舊好隔良縁心㫁新豐酒銷愁斗幾千<lb/>
　　槿花<lb/>
燕體傷風力雞香積露文殷鮮一相雜啼笑兩難分月<lb/>
裏寜無姊雲中亦有君三清與仙島何事亦離羣<lb/>
珠館薫燃乆玉房梳掃餘燒蘭才作燭襞錦不成書本<lb/>
以亭亭逺翻嫌脈脈疎迴頭問殘照殘照更空虚<lb/>
　　蜨<lb/>
<pb n="KR4h0161_WYG_076-4a"/>
葉葉復翻翻斜橋對側門蘆花惟有白柳絮可能温西<lb/>
子尋遺殿昭君覔故村年年芳物盡來别敗蘭蓀<lb/>
　　韓翃舎人即事<lb/>
萱草含丹粉荷花抱綠房鳥應悲蜀帝蟬是怨齊王通<lb/>
内藏珠府應官解玉坊橋南荀令過十里送衣香<lb/>
　　楊本勝説於長安見小男阿衮<lb/>
聞君來日下見我最嬌兒漸大啼應數長貧學恐遲寄<lb/>
人龍種痩失母鳳雛癡語罷休邊角青燈兩鬢絲<lb/>
<pb n="KR4h0161_WYG_076-4b"/>
　　越燕<lb/>
上國社方見此鄉秋不歸為矜皇后舞猶着羽人衣拂<lb/>
水斜紋亂銜花片影微盧家文杏好試近莫愁飛<lb/>
將泥紅蓼岸得草緑楊村命侣添新意安巢復舊痕去<lb/>
應逢阿母來莫害王孫記取丹山鳳今為百鳥尊<lb/>
　　少將<lb/>
族亞齊安陸風髙漢武威煙波别墅醉花月後門歸青<lb/>
海聞傳箭天山報合圍一朝攜劍起上馬即如飛<lb/>
<pb n="KR4h0161_WYG_076-5a"/>
　　無題<lb/>
照梁初有情出水舊知名裙衩芙蓉小釵茸翡翠輕錦<lb/>
長書鄭重眉細恨分明莫近彈碁局中心最不平<lb/>
　　落花<lb/>
髙閣客竟去小園花亂飛參差連曲陌迢遞送斜暉腸<lb/>
㫁未忍掃眼穿仍欲歸<hi>一作稀</hi>芳心向春盡所得是沾衣<lb/>
　　楚澤<lb/>
夕陽歸路後霜野物聲乾集鳥翻漁艇殘虹<hi>一作紅</hi>拂馬<lb/>
<pb n="KR4h0161_WYG_076-5b"/>
鞍劉楨元抱病虞寄數辭官白袷經年卷西來及<hi>一作又</hi>
早寒<lb/>
　　蟬<lb/>
本以髙難飽徒勞恨費聲五更疎欲㫁一樹碧無情薄<lb/>
宦梗猶汎故園蕪已平煩君最相警我亦舉家清<lb/>
　　鄠杜馬上念漢書<lb/>
世上蒼龍種人間武帝孫小來惟射獵興罷得乾坤渭<lb/>
水天開苑咸陽地獻原英靈殊未已丁傅漸華軒<lb/>
<pb n="KR4h0161_WYG_076-6a"/>
　　柳<lb/>
動春何限葉撼曉幾多枝解有相思苦應無不舞時絮<lb/>
飛藏皓蝶帶弱露黄鸝傾國宜通體誰來<hi>一作家</hi>獨賞眉<lb/>
　　謔柳<lb/>
已帶黄金縷仍飛白玉花長時須拂馬密處少藏鴉眉<lb/>
細從他歛腰輕莫自斜玳梁誰道好偏擬映盧家<lb/>
　　無題<lb/>
含情春晼晩暫見夜䦨干樓響將登怯簾烘欲過難多<lb/>
<pb n="KR4h0161_WYG_076-6b"/>
羞釵上燕真愧鏡中鸞歸去横塘曉華星送寳鞍<lb/>
　　蝶<lb/>
初來小苑中稍與瑣闈通逺恐芳塵㫁輕憂豔雪融只<lb/>
知防浩露不覺逆尖風迴首雙飛燕乗時入綺櫳<lb/>
　　月<lb/>
池上與橋邊難忘復可憐簾開最明夜簟卷已凉天流<lb/>
處水花急吐時雲葉鮮姮娥無粉黛只是逞嬋娟<lb/>
　　李花<lb/>
<pb n="KR4h0161_WYG_076-7a"/>
李徑獨來數愁情相與懸自明無月夜强笑欲風天減<lb/>
粉與園籜分香沾<hi>一作活</hi>渚蓮徐妃乆已嫁猶自玉為鈿<lb/>
　　寄裴衡<lb/>
别地蕭條極如何更獨來秋應為黄<hi>一作紅</hi>葉雨不厭青<lb/>
苔沈約只能瘦潘仁豈是才離情堪底寄惟有冷於灰<lb/>
　　即日<lb/>
小苑試春衣髙樓倚暮暉夭桃惟是笑舞蝶不空飛赤<lb/>
嶺乆無耗鴻門猶合圍幾家縁錦字含淚坐鴛機<lb/>
<pb n="KR4h0161_WYG_076-7b"/>
　　晩晴<lb/>
深居俯夾城春去夏猶清天意憐幽草人間重晩晴併<lb/>
添髙閣逈微注小牕明越鳥巢乾後歸飛體更輕<lb/>
　　所居<lb/>
牕下尋書細溪邊坐石平水風醒酒病霜日曝衣輕雞<lb/>
黍隨人設蒲魚得地生前賢無不<hi>一作不無</hi>謂容易即遺名<lb/>
　　髙松<lb/>
髙松出衆木伴我向天涯客散初晴候僧來不語時有<lb/>
<pb n="KR4h0161_WYG_076-8a"/>
風傳雅韻無雪試幽姿上藥終相待他年訪伏龜<lb/>
　　訪秋<lb/>
酒薄吹還醒樓危望已窮江臯當落日帆席見歸風煙<lb/>
帶龍潭白霞分鳥道紅殷勤報秋意只是有丹楓<lb/>
　　昭州<lb/>
桂水春猶早昭州日正西虎當官道鬭猿上驛樓啼繩<lb/>
爛金沙井松乾乳洞梯鄉音殊<hi>一作吁</hi>可駭仍有醉如泥<lb/>
　　陸發荆南始至商洛<lb/>
<pb n="KR4h0161_WYG_076-8b"/>
昔去真無奈今還豈自知青辭木奴橘紫見地仙芝四<lb/>
海秋風濶千嵓暮景遲向來憂際㑹猶有五湖期<lb/>
　　陳後宫<lb/>
𤣥武開新苑龍舟讌幸頻渚蓮參法駕沙鳥犯勾陳夀<lb/>
獻金莖露歌翻玉樹塵夜來江令醉别詔宿臨春<lb/>
　　樂遊原<lb/>
春夢亂不記春原登已重青門弄煙柳紫閣舞雲松拂<lb/>
硯輕氷散開樽緑酒濃無悰託詩遣吟罷更無悰<lb/>
<pb n="KR4h0161_WYG_076-9a"/>
　　贈子直花下<lb/>
池光忽隠墻花氣亂侵房屏縁<hi>倪甸切</hi>蝶留粉牕油蜂印<lb/>
黄官書推小吏侍史從清郎並馬更吟去尋思有底忙<lb/>
　　小園獨酌<lb/>
柳帶誰能結花房未肯開空餘雙蝶舞竟絶一人來半<lb/>
展龍鬚席輕斟瑪瑙杯年年春不定虚信嵗前梅<lb/>
　　獻寄舊府開封公<lb/>
幕府三年逺春秋一字褒書論秦逐客賦續楚離騷地<lb/>
<pb n="KR4h0161_WYG_076-9b"/>
理<hi>一作里</hi>南溟濶天文北極髙酬恩撫身世未學勝鴻毛<lb/>
　　春游<lb/>
橋峻斑騅疾川長白鳥髙烟輕惟潤柳風濫欲吹桃徙<lb/>
倚三層閣摩挲七寳刀庾郎年最少青草妒春袍<lb/>
　　離席<lb/>
出宿金樽掩從公玉帳新依依向餘照逺逺隔芳塵細<lb/>
草翻驚鴈殘花伴醉人楊朱不用勸只是更沾巾<lb/>
　　細雨<lb/>
<pb n="KR4h0161_WYG_076-10a"/>
蕭灑傍迴汀依微過短亭氣凉先動竹㸃細未開萍稍<lb/>
促髙髙燕微疎的的螢故園煙草色仍近五門青<lb/>
　　商於新開路<lb/>
六百商於路崎嶇古共聞蜂房春欲暮虎穽日初曛路<lb/>
向泉間辨人從樹杪分更誰開捷徑速擬上青雲<lb/>
　　題鄭大有隠居<lb/>
結構何峯是喧閒此地分石梁髙瀉月撨路細侵雲偃<lb/>
卧蛟螭室希夷鳥獸羣近知西嶺上玉管有時聞<lb/>
<pb n="KR4h0161_WYG_076-10b"/>
　　夜飲<lb/>
卜夜容衰鬢開筵屬異方燭分歌扇淚雨送酒船香江<lb/>
海三年客乾坤百戰塲誰能辭酩酊淹卧劇清漳<lb/>
　　因書<lb/>
絶徼南通棧孤城北枕江猿聲連月檻鳥影落天牕海<lb/>
<hi>一作錦</hi>石分棊子郫筒當酒缸生歸話辛苦别夜對凝釭<lb/>
　　春宵自遣<lb/>
地勝遺塵事身閒念嵗華晩晴風過竹深夜月當花石<lb/>
<pb n="KR4h0161_WYG_076-11a"/>
亂知泉咽苔荒任逕斜陶然恃琴酒忘却在山家<lb/>
　　訪隠<lb/>
路到層峯㫁門依老樹開月從平楚轉泉自上方來薤<lb/>
白羅朝饌松黄暖夜杯相留笑孫綽空解賦天台<lb/>
　　寓興<lb/>
薄宦仍多病從知竟逺遊談諧叨客禮休澣接㝠搜樹<lb/>
好頻移榻雲奇不下樓豈闗無景物自是有鄉愁<lb/>
　　河清與趙氏昆季讌集得擬杜工部<lb/>
<pb n="KR4h0161_WYG_076-11b"/>
勝槩殊江右佳名逼渭川虹收青嶂雨鳥沒夕陽天客<lb/>
鬢行如此滄波坐渺然此中真得地漂蕩釣魚船<lb/>
　　寓目<lb/>
園桂懸心碧池蓮飫眼紅此生真逺客幾别即衰翁小<lb/>
幌風烟入髙牕霧雨通新知他日好錦瑟傍朱櫳<lb/>
　　登霍山驛樓<lb/>
廟列前峰迥樓開四望窮嶺鼷嵐色外陂雁夕陽中弱<lb/>
柳千條露衰荷一面風壺關有狂孽速繼老生功<lb/>
<pb n="KR4h0161_WYG_076-12a"/>
　　思賢頓<lb/>
内殿張絃管中原絶鼓鼙舞成青海馬鬭殺汝南雞不<lb/>
見華胥夢空間下蔡迷宸襟他日涙薄暮望賢西<lb/>
　　桂林路中作<lb/>
地暖無秋色江晴有暮暉空餘蟬嘒嘒猶向客依依村<lb/>
小犬相䕶沙平僧獨歸欲成西北望又見鷓鴣飛<lb/>
　　商於<lb/>
商於朝雨霽歸路有秋光背塢猿收果投巖麝退香建<lb/>
<pb n="KR4h0161_WYG_076-12b"/>
瓴真得勢横㦸豈能當割地張儀詐謀身綺季長清渠<lb/>
州外月黄葉廟前霜今日看雲意依依入帝鄉<lb/>
　　和孫樸韋蟾孔雀詠<lb/>
此去西梁逺今來萬里攜三施因網得秦客被花迷可<lb/>
在青鸚鵡非闗碧野雞約眉憐翠羽刮目<hi>一作膜</hi>想金箆<lb/>
瘴氣籠飛逺蠻花向坐低輕於趙皇后貴極楚懸黎都<lb/>
䕶矜羅幕佳人炫繡袿屏風臨燭釦捍撥倚香臍舊思<lb/>
牽雲葉新愁待雪泥愛堪通夢寐畫得不端倪地錦排<lb/>
<pb n="KR4h0161_WYG_076-13a"/>
蒼雁簾釘鏤白犀曙霞星斗外凉月露盤西妒好休誇<lb/>
舞經寒且少啼紅樓三十級稳稳上丹梯<lb/>
　　酬令狐郎中見寄<lb/>
望郎臨古郡佳句灑丹青應自丘遲宅仍過柳惲汀封<lb/>
來江渺渺信去雨㝠㝠句曲聞仙訣臨川得佛經朝吟<lb/>
搘客枕夜讀潄僧瓶不見銜蘆雁空流腐草螢土宜悲<lb/>
坎井天怒識雷霆象卉分疆近蛟涎浸岸腥補羸貪紫<lb/>
桂負氣託青萍萬里懸離抱危於訟閣鈴<lb/>
<pb n="KR4h0161_WYG_076-13b"/>
　　碧瓦<lb/>
碧瓦銜珠樹紅輪結綺寮無雙漢殿鬢第一楚宫腰露<lb/>
唾香難盡珠啼冷易銷歌從雍門學酒是蜀城燒柳暗<lb/>
將翻巷荷欹正抱橋鈿轅開道入金管隔隣調夢到飛<lb/>
魂急書成即席遙河流衝柱轉海沫近槎飄吴市蠀蛦<lb/>
甲巴賨翡翠翹他時未知意重叠贈嬌嬈<lb/>
　　西溪<lb/>
悵望西溪水潺湲奈爾何不驚春物少只覺夕陽多色<lb/>
<pb n="KR4h0161_WYG_076-14a"/>
染妖韶柳光含窈窕蘿人間從到海天上莫為河鳳女<lb/>
彈瑤瑟龍孫撼玉珂京華他夜夢好好寄雲波<lb/>
　　元微先生<lb/>
仙翁無定數時入一壺藏夜夜桂露濕村村桃水香醉<lb/>
中抛浩刼宿處起神光藥裹丹山鳳碁凾白石郎弄河<lb/>
移砥柱吞日倚扶桑龍竹裁輕䇿鮫綃熨下裳樹栽嗤<lb/>
漢帝橋板笑秦王徑欲隨關令龍沙萬里强<lb/>
　　獨居有懐<lb/>
<pb n="KR4h0161_WYG_076-14b"/>
麝重愁風逼羅疎畏月侵怨魂迷恐㫁嬌喘細疑沉數<lb/>
急芙蓉帶頻抽翡翠簮柔情終不逺遙妒巳先深浦冷<lb/>
鴛鴦去園空蛺蝶尋蠟花長遞淚筝柱鎮移心覔使嵩<lb/>
雲暮迴頭灞岸陰只間凉葉院露井近寒砧<lb/>
　　有感<hi>乙卯年有感丙辰年詩成</hi>
九服歸元化三靈叶睿圖如何本初輩自取屈氂誅有<lb/>
甚當車泣因勞下殿趨何成奏雲物直是滅萑苻證逮<lb/>
符書密辭連性命俱竟縁尊漢相不早辨胡雛鬼籙分<lb/>
<pb n="KR4h0161_WYG_076-15a"/>
朝部軍烽照上都敢云堪慟哭未免怨洪爐<lb/>
丹陛猶敷奏彤庭歘戰争臨危對盧植始悔用龎萌御<lb/>
仗收前殿<hi>一作隊</hi>兵徒劇背城蒼黄五色棒掩遏一陽生<lb/>
古有清君側今非乏老成素心雖未易此舉太無名誰<lb/>
瞑銜寃目寜吞欲絶聲近聞開夀讌不廢用咸英<hi>錢龍惕箋</hi>
<hi>曰甘露之變從古未有也閹䜿横行南司塗炭當時士大夫深疾訓注之奸邪反若假手宦寺殱除大憝者一</hi>
<hi>時如鄭覃李石以不忤中人而命相矣李徳裕李宗閔以訓注所逐而量移矣令狐楚號為仇士良所不恱而</hi>
<hi>上問王涯手書反狀則應曰然矣節度使兵仗㕘辭則乞停罷矣汲汲然惟恐得罪宦官以取禍後世不咎文</hi>
<pb n="KR4h0161_WYG_076-15b"/>
<hi>宗之不宻失臣則恨訓注之狂躁誤國而當日情勢未有寃論之者可異也自古以來宦官盜竊國柄莫横于</hi>
<hi>漢之十常侍故何進等謀誅之不勝反為所殺然進之謀進始之非命于靈帝也訓内與文宗謀而外連藩鎮</hi>
<hi>以誅宫奴謂之奉天討可也詭言甘露衷甲帷幄謂之謀勇可也事已敗裂猶攀呼乗輿投身虎口謂之死事</hi>
<hi>可也迨奄人得志身分族滅此時文宗稍欲救之則有閻樂望夷之禍天道至此不可問矣何獨區區罪訓也</hi>
<hi>使非平日傾險君子猶將與之不成之責何乃甚乎其時設國有重臣不畏强禦倡言訓等之無辜士良諸凶</hi>
<hi>猶未必刃加其頸也乃箝口不言而請王涯三相罪名僅僅出于劉從諌亦可恥矣義山詩云古有清君側今</hi>
<hi>非乏老成素心雖未易此舉太無名誰瞑銜寃目寜吞欲絶聲其感憤激烈有不同于衆論者故特表而出之</hi>
　　鏡檻<lb/>
<pb n="KR4h0161_WYG_076-16a"/>
鏡檻芙蓉入香臺翡翠過撥弦驚火鳳交扇拂天鵞隠<lb/>
忍陽城笑喧傳郢市歌仙眉瓊作葉佛髻鈿為螺五里<lb/>
無因霧三秋只見河月中供藥剰海上得綃多玉集胡<lb/>
沙割犀留聖水磨斜門穿戲蝶小閣鎖飛蛾騎䄡侵韀<lb/>
卷車帷約幰鈋傳書兩行雁取酒一封駞橋迥凉風壓<lb/>
溝横<hi>一作斜</hi>夕照和待烏燕太子駐馬魏東阿想像鋪芳<lb/>
褥依稀解醉羅散時簾隔露卧後幕生波梯穏從攀桂<lb/>
弓調任射莎豈能抛㫁夢聴鼓事朝珂<lb/>
<pb n="KR4h0161_WYG_076-16b"/>
　　送千牛李將軍赴闕五十韻<lb/>
照席瓊枝秀當年紫綬榮班資古直閣勲伐舊西京在<lb/>
昔王綱紊因誰國步清如無一戰霸安有大横庚内䜿<lb/>
依憑切凶門責望輕中台終惡直上將更邀盟丹陛祥<lb/>
烟滅皇闈殺氣横喧闐衆狙怒容易八蠻驚檮杌寛之<lb/>
乆防風戮不行素來矜異類此去豈親征舎魯真非䇿<lb/>
居邠未有名曽無力牧御寜待雨師迎火箭侵乗石雲<lb/>
橋逼禁營何時絶刁斗不夜見攙搶屢亦聞投鼠誰其<lb/>
<pb n="KR4h0161_WYG_076-17a"/>
敢射鯨世情休念亂物議笑輕生大鹵思龍躍蒼梧失<lb/>
象耕靈衣沾愧汗儀馬困陰兵别館蘭薫酷深宫蠟燄<lb/>
明黄山遮舞態黒水㫁歌聲縱未移周鼎何辭免趙坑<lb/>
空拳<hi>當作弮</hi>轉鬬地數板不沈城且欲憑神算無因計力<lb/>
争幽囚蘇武節棄市仲由纓下殿言終驗増埤事早萌<lb/>
蒸雞殊减饍屑麴異和羮否極時還泰屯餘運果亨流<lb/>
離幾南度倉卒得西平神鬼收昏黒姦兇首<hi>去聲</hi>滿盈官<lb/>
非督䕶貴師以丈人貞覆載還髙下寒暄急改更馬前<lb/>
<pb n="KR4h0161_WYG_076-17b"/>
烹莽卓壇上揖韓彭扈蹕三才正回軍六合晴此時惟<lb/>
短劍仍世盡雙旌顧我猶羣從逢君歎老成慶流歸嫡<lb/>
長貽厥在名卿隼擊須當要鵬摶莫問程趨朝排玉座<lb/>
出位泣金莖幸藉梁園賦叨䝉許氏評中郎推貴壻定<lb/>
逺重時英政已標三尚人今佇一鳴長刀懸月魄快馬<lb/>
駭星精披豁慚深眷暌離動素誠蕙留春晼晚松待嵗<lb/>
峥嶸異縣期迴雁登時已飯鯖去程風刺刺别夜漏丁<lb/>
丁庾信生多感楊朱死有情絃危中婦瑟甲冷想夫筝<lb/>
<pb n="KR4h0161_WYG_076-18a"/>
㑹與<hi>去聲</hi>秦樓鳳俱聴漢苑鸎洛川迷曲沼烟月兩心傾<lb/>
　　詠懐寄秘閣舊僚二十六韻<lb/>
年鬢日堪悲衡茅益自嗤攻文枯若木處世鈍如鎚敢<lb/>
忘垂堂戒寜將暗室欺懸頭曽苦學折臂反成醫僕御<lb/>
嫌夫懦孩童笑叔癡小男方嗜栗幼女漫憂葵遇炙<hi>一作</hi>
<hi>䏑</hi>誰先噉逢韲即便<hi>一作更</hi>吹官銜同畫餅面貌乏凝脂<lb/>
典籍將蠡測文章若管窺圖形翻類狗入夢肯非羆自<lb/>
哂成書簏終當呪酒巵懶沾襟上血羞鑷鏡中絲槖籥<lb/>
<pb n="KR4h0161_WYG_076-18b"/>
言方喻樗蒱齒詎知事神徒惕慮佞佛愧虚辭曲藝垂<lb/>
麟角浮名狀虎皮乗軒寜見寵巢幕更逢危禮俗拘嵇<lb/>
喜侯王忻戴逵途窮方結舌静勝但搘頥糲食空彈劍<lb/>
亨衢詎置錐柏臺成口號芸閣暫肩隨悔逐遷鶯伴誰<lb/>
觀擇虱時甕間眠太率牀下隠何卑奮迹登𢎞閣摧心<lb/>
對董帷挍讐如有暇松竹一相思<lb/>
　　自桂林奉使江陵途中感懐寄獻尚書<lb/>
下客依蓮幙明公念竹林縱然膺使命何以奉徽音投<lb/>
<pb n="KR4h0161_WYG_076-19a"/>
刺雖傷晩酬恩豈在今迎來新瑣闥從到碧瑤岑水勢<lb/>
初知海天文始識參固慚非賈誼惟恐後陳琳前席驚<lb/>
虚辱華樽許細斟尚憐秦痔苦不遣楚醪沈既載從戎<lb/>
筆仍披選勝襟瀧通伏波柱簾對有虞琴宅與嚴城接<lb/>
門藏列岫深閣凉松冉冉堂静桂森森社内容周續鄉<lb/>
中保展禽白衣居士訪烏㡌逸人尋佞佛將成縳耽書<lb/>
或類滛長懐五羖贖終著九州箴良訊封鴛綺餘光借<lb/>
玳簪張衡愁浩浩沈約瘦愔愔蘆白疑粘鬢楓丹欲照<lb/>
<pb n="KR4h0161_WYG_076-19b"/>
心歸期無鴈報旅抱有猿侵短日安能駐低雲只有陰<lb/>
亂鴉衝㬠<hi>即晒字</hi>網寒女簇遙砧東道違寜乆西園望不<lb/>
禁江生魂黯黯泉客淚涔涔逸翰應藏法髙辭肯浪吟<lb/>
數須傳庾翼莫獨與盧諶假寐憑書簏哀吟叩劍鐔未<lb/>
嘗貪偃息那復擬登臨彼美迴清鏡其誰受曲針人皆<lb/>
向燕路無乃費黄金<lb/>
　　五言述徳抒情詩一首四十韻獻上杜七兄僕射<lb/>
　　　相公<lb/>
<pb n="KR4h0161_WYG_076-20a"/>
帝作黄金闕仙開白玉京有人扶太極帷嶽降元精耿<lb/>
賈官勲大荀陳地望清旂常懸祖徳甲令著嘉聲經出<lb/>
宣尼壁書留晏子楹武鄉傳陣法踐土主文盟自昔流<lb/>
王澤由來仗國楨九河分合沓一柱忽峥嶸得主勞三<lb/>
顧驚人肯再鳴碧虚天共轉黄道日同行後飲曹參酒<lb/>
先和傳說羮即時賢路闢此夜泰階平願保無疆福將<lb/>
圖不朽名率身期濟世叩額慮興兵感念殽屍露咨嗟<lb/>
趙卒坑儻令安隠忍何以贊貞明惡草雖當路寒松實<lb/>
<pb n="KR4h0161_WYG_076-20b"/>
挺生人言真可畏公意本無争故事留臺閣前驅且斾<lb/>
旌芙蓉王儉府楊柳亞夫營清嘯頻疎俗髙談屢析酲<lb/>
過庭多令子乞墅有名甥南詔應聞命西山莫敢驚寄<lb/>
辭收的博端坐掃欃槍雅宴初無倦長歌底有情檻危<lb/>
春水暖樓迥雪峯晴移席牽緗<hi>一作湘</hi>蔓迴橈撲絳英誰<lb/>
知杜武庫只見謝宣城有客趨髙義於今滯下卿登門<lb/>
慚後至置驛恐虚迎自是依劉表安能比老彭雕龍心<lb/>
已切畫虎意何成豈有<hi>一作省</hi>曽黔突徒勞不倚衡乗時<lb/>
<pb n="KR4h0161_WYG_076-21a"/>
乖巧宦占象合艱貞廢忘淹中學遲迴谷口耕悼傷潘<lb/>
岳重樹立馬遷輕隴鳥悲丹觜湘蘭怨紫莖歸期過舊<lb/>
歲旅夢遶殘更弱植叨華族衰門倚外兄欲陳勞者曲<lb/>
未唱淚先横<lb/>
　　今月二日不自量度輙以詩一首四十韻干凟尊<lb/>
　　　嚴伏䝉仁恩俯賜披覧奬踰其實情溢于辭顧<lb/>
　　　惟疎蕪曷用酬戴輙復五言四十韻詩獻上亦<lb/>
　　　詩人咏歎不足之義也<lb/>
<pb n="KR4h0161_WYG_076-21b"/>
家擅無雙譽朝居第一功四時當首夏八節應條風滌<lb/>
濯臨清濟巉巖倚碧嵩鮑壺氷皎潔王佩玉丁東處劇<lb/>
張京兆通經戴侍中將星臨迥夜卿月麗層穹下令銷<lb/>
秦盜髙談破宋聾含霜太山竹拂霧嶧陽桐樂道乾知<lb/>
退當官蹇匪躬服箱青海馬入兆渭川熊固是符真宰<lb/>
徒勞譲化工鳳池春㶑灔雞樹曉曈曨願守三章約還<lb/>
期九譯通薫琴調大舜寳瑟和神農慷慨資元老周旋<lb/>
值狡童仲尼羞問陳魏絳喜和戎欵欵將除蠧孜孜欲<lb/>
<pb n="KR4h0161_WYG_076-22a"/>
逹聰所求因渭濁安肯與雷同物議將調鼎君恩忽賜<lb/>
弓開吳相上下全蜀占西東鋭卒魚懸餌豪胥鳥在籠<lb/>
疲民呼杜母隣國仰羊公置驛推東道安禪合北宗嘉<lb/>
賔増重價上士悟真空扇舉遮王導樽開見孔融烟飛<lb/>
愁舞罷塵定<hi>一作起</hi>惜歌終岸柳兼池緑園花映燭紅未<lb/>
曽周顗醉轉覺季心恭繫滯喧人望便蕃屬聖衷天書<lb/>
何日降庭燎幾時烘早嵗乖投刺今晨幸發䝉逺途哀<lb/>
跛鼈薄藝奬雕蟲故事曽尊隗前修有薦雄終須煩刻<lb/>
<pb n="KR4h0161_WYG_076-22b"/>
畫聊擬更磨礲蠻嶺晴留雪巴江晩帶楓營巢憐越燕<lb/>
裂帛待燕鴻自苦誠先蘖長飄不後蓬容華雖少健思<lb/>
緒即悲翁感激淮山館優游碣石宫待公三入相丕祚<lb/>
始無窮<lb/>
　　寄太原盧司空三十韻<lb/>
隋艦臨淮甸唐旗出井陘㫁鼇搘四柱卓馬濟三靈祖<lb/>
業隆盤古孫謀復大庭從來師俊傑可以煥丹青舊族<lb/>
開東岳雄圖奮北溟邪同獬廌觸樂伴鳳凰聴酣戰仍<lb/>
<pb n="KR4h0161_WYG_076-23a"/>
　揮日降妖亦鬭霆將軍功不伐叔舅徳惟馨雞塞誰生<lb/>
　事狼烟不暫停擬填滄海鳥敢競太陽螢内草纔傳詔<lb/>
　前茅已勒銘那勞出師表盡入大荒經徳水縈長帶陰<lb/>
　山繞畫屏秪憂非綮肯未覺有膻腥保佐資冲漠扶持<lb/>
　在杳㝠乃心防暗室華髮稱明廷按甲神初静揮戈思<lb/>
　欲醒羲之當妙選孝若近歸寜月色來侵幌詩成看轉<lb/>
　櫺羅含黄菊宅柳惲白蘋汀神物龜酬孔僊才鶴姓丁<lb/>
　西山童子藥南極老人星自頃徒窺管於今愧挈瓶何<lb/>
<pb n="KR4h0161_WYG_076-23b"/>
　由叨末席還得叩𤣥扃莊叟虛悲雁終童漫識鼮幕中<lb/>
　雖䇿畫劍外且伶俜俁俁行忘止鰥鰥卧不瞑身應瘠<lb/>
　於魯淚欲溢為滎禹貢思金鼎堯圖憶土鉶公乎來入<lb/>
　相王欲駕云亭<lb/>
　<lb/>
　<lb/>
　<lb/>
御定全唐詩録巻七十六<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_077-1a"/>
　欽定四庫全書<lb/>
御定全唐詩録卷七十七<lb/>
　　李商隠<hi>三</hi>
　　近體詩<hi>二</hi>
　　　錦瑟<lb/>
　錦瑟無端五十絃一絃一柱思華年莊生曉夢迷蝴蝶<lb/>
　望帝春心託杜鵑滄海月明珠有淚藍田日暖玉生烟<lb/>
　此情可待成追憶只是當時巳惘然<hi>按義山房中曲歸來已不見錦瑟長</hi>
<pb n="KR4h0161_WYG_077-1b"/>
　<hi>于人此詩寓意畧同是以錦瑟起興非専賦錦瑟也緗素雜記引東坡適怨清和之說竊不謂然恐是偽託耳</hi>
　<hi>劉貢父詩話云錦瑟當時貴人愛姬之名或遂實以令狐楚青衣説尤誣妄當亟正之</hi>
　　　重過聖女祠<lb/>
　白石巖扉碧蘚滋上清淪謫得歸遲一春夢雨常飄瓦<lb/>
　盡日靈風不滿旗萼緑華來無定所杜蘭香去未移時<lb/>
　玉郎㑹此通仙籍憶向天階問紫芝<lb/>
　　　潭州<lb/>
　潭州官舎暮樓空今古無端入望中湘淚淺深滋竹色<lb/>
<pb n="KR4h0161_WYG_077-2a"/>
楚歌重叠怨蘭叢陶公戰艦空灘雨賈傅承塵破廟風<lb/>
目㫁故園人不至松醪一醉與誰同<lb/>
　　南朝<lb/>
𤣥武湖中玉漏催雞鳴埭口繡襦迴誰言瓊樹朝朝見<lb/>
不及金蓮步步來敵國軍營漂木柹前朝神廟鎖烟煤<lb/>
滿宫學士皆顔<hi>一作蓮</hi>色江令當年只費才<lb/>
　　送崔珏徃西川<lb/>
年少因何有旅愁欲為東下更西遊一條雪浪吼巫峽<lb/>
<pb n="KR4h0161_WYG_077-2b"/>
千里火雲燒益州卜肆至今多寂寞酒壚從古擅風流<lb/>
浣花牋紙桃花色好好題詩詠玉鈎<lb/>
　　飲席戲贈同舎<lb/>
洞中屐響省分攜不是花迷客自迷珠樹重行憐翡翠<lb/>
玉樓雙舞羡鵾雞蘭迴舊蕊縁屏緑椒綴新香和壁泥<lb/>
唱盡陽闗無限叠半杯松葉凍頗黎<lb/>
　　寄令狐學士<lb/>
秘殿崔巍拂彩霓曹司今在殿東西𢋫歌太液翻黄鵠<lb/>
<pb n="KR4h0161_WYG_077-3a"/>
從獵陳倉獲碧雞曉飲豈知金掌迥夜吟應訝玉繩低<lb/>
鈞天雖許人間聴閶闔門多夢自迷<lb/>
　　哭劉蕡<lb/>
上帝深居閉九閽巫咸不下問銜寃廣陵别後春濤隔<lb/>
湓浦書來秋雨翻只有安仁能作誄何曽宋玉解招魂<lb/>
平生風義兼師友不敢同君哭寢門<lb/>
　　少年<lb/>
外戚平羌第一功生平二十有重封直登宣室螭頭上<lb/>
<pb n="KR4h0161_WYG_077-3b"/>
横過甘泉豹尾中别館覺來雲雨夢後門歸去蕙蘭叢<lb/>
灞陵夜獵隨田竇不識寒郊自轉蓬<lb/>
　　藥轉<lb/>
鬱金堂北畫樓東換骨神方上藥通露氣暗連青桂苑<lb/>
風聲偏獵紫蘭叢長籌未必輸孫皓香棗何勞問石崇<lb/>
憶事懐人兼得句翠衾歸卧繡簾中<lb/>
　　杜工部蜀中離席<lb/>
人生何處不離羣世路干戈惜暫分雪嶺未歸天外使<lb/>
<pb n="KR4h0161_WYG_077-4a"/>
松州猶駐殿前軍座中醉客延醒客江上晴雲雜雨雲<lb/>
美酒成都堪送老當壚仍是卓文君<lb/>
　　二月二日<lb/>
二月二日江上行東風日暖聞吹笙花鬚柳眼各無賴<lb/>
紫蝶黄蜂俱有情萬里憶歸元亮井三年從事亞夫營<lb/>
新灘<hi>一作春</hi>莫悟<hi>一作訝</hi>遊人意更作風簷夜雨聲<lb/>
　　籌筆驛<lb/>
猿<hi>一作魚</hi>鳥猶疑畏簡書風雲常為䕶儲胥徒令上將揮<lb/>
<pb n="KR4h0161_WYG_077-4b"/>
神筆終見降王走傳車管樂有才終不忝關張無命欲<lb/>
何如他年錦里經祠廟梁父吟成恨有餘<lb/>
　　九成宫<lb/>
十二層城閬苑西平時避暑拂虹霓雲隨夏后雙龍尾<lb/>
風逐周王八駿蹄吳岳曉光連翠巘甘泉晩景上丹梯<lb/>
荔枝盧橘霑恩澤鸞鵲天書濕紫泥<lb/>
　　即日<lb/>
一嵗林花即日休江間亭下悵淹留重吟細把真無奈<lb/>
<pb n="KR4h0161_WYG_077-5a"/>
已落猶開未放愁山色正來銜小苑春隂只欲傍髙樓<lb/>
金鞍忽散銀壺漏更醉誰家白玉鈎<lb/>
　　無題<lb/>
昨夜星辰昨夜風畫樓西畔桂堂東身無綵鳳雙飛翼<lb/>
心有靈犀一㸃通隔座送鈎春酒暖分曹射覆蠟燈紅<lb/>
嗟余聴鼓應官去走馬蘭臺類㫁<hi>一作轉</hi>蓬<lb/>
　　無題<lb/>
來是空言去絶踪月斜樓上五更鐘夢為逺别啼難唤<lb/>
<pb n="KR4h0161_WYG_077-5b"/>
書被催成墨未濃蠟照半籠金翡翠麝熏微度繡芙蓉<lb/>
劉郎已恨蓬山逺更隔蓬山一萬重<lb/>
颯颯東風細雨來芙蓉塘外有輕雷金蟾齧鎖燒香入<lb/>
玉虎牽絲汲井迴賈氏窺簾韓掾少宓妃留枕魏王才<lb/>
春心莫共花争發一寸相思一寸灰<lb/>
　　王十二兄與畏之員外相訪見招小飲時予以悼<lb/>
　　　亡日近不去因寄<lb/>
謝傅門庭舊末行今朝歌管屬檀郎更無人處簾垂地<lb/>
<pb n="KR4h0161_WYG_077-6a"/>
欲拂塵時簟竟床嵇氏幼男猶可憫左家嬌女豈能忘<lb/>
秋<hi>一作愁</hi>霖腹疾俱難遣萬里西風夜漸長<lb/>
　　留贈畏之<lb/>
清時無事奏明光不遣當關報早霜中禁詞臣尋引領<lb/>
左川歸客自迴腸郎君下筆驚鸚鵡侍女吹笙弄鳳凰<lb/>
空寄<hi>一作記</hi>大羅天上事衆仙同日詠霓裳<lb/>
　　無題<lb/>
相見時難别亦難東風無力百花殘春蠶到死絲方盡<lb/>
<pb n="KR4h0161_WYG_077-6b"/>
蠟炬成灰淚始乾曉鏡但愁雲鬢改夜吟應覺月光寒<lb/>
蓬山此去無多路青鳥殷勤為探看<lb/>
　　碧城<lb/>
碧城十二曲䦨干犀辟塵埃玉辟寒閬苑有書多附鶴<lb/>
女床無樹不棲鸞星沉海底當牕見雨過河源隔座看<lb/>
若是曉珠明又定一生長對水晶盤<lb/>
對影聞聲已可憐玉池荷葉正田田不逢蕭史休回首<lb/>
莫見洪崖又拍肩紫鳳放嬌銜楚佩赤鱗狂舞撥湘絃<lb/>
<pb n="KR4h0161_WYG_077-7a"/>
鄂君悵望舟中夜繡被焚香獨自眠<lb/>
七夕來時先有期洞房簾箔至今垂玉輪顧兔初生魄<lb/>
鐵網珊瑚未有枝撿與神方教駐景收將鳳紙寫相思<lb/>
武皇内傳分明在莫道人間總不知<hi>此似咏其時貴主事唐初公主多自</hi>
<hi>請出家與二教人媟近商隠同時如文安潯陽平思邵陽永嘉永安義昌安康諸主皆先後丐為道士築觀在</hi>
<hi>外史即不言他醜于防閑復行召入頗著微辭味詩中蕭史一聯及引用董偃水精盤故事大㫖巳明非止為</hi>
<hi>尋常閨閣寫艶也</hi>
　　對雪<hi>時欲之東</hi>
<pb n="KR4h0161_WYG_077-7b"/>
寒氣先侵玉女扉清光旋透省郎闈梅花大庾嶺頭發<lb/>
柳絮章臺街裏飛欲舞定隨曹植馬有情應濕謝莊衣<lb/>
龍山萬里無多逺留待行人二月歸<lb/>
旋撲珠簾過粉墻輕於柳絮重於霜已隨江令誇瓊樹<lb/>
又入盧家妒玉堂侵夜可能争桂魄忍寒應欲試梅妝<lb/>
關河凍合東西路腸㫁斑騅送陸郎<lb/>
　　蜂<lb/>
小苑華池爛漫通後門前檻思無窮宓妃腰細纔勝露<lb/>
<pb n="KR4h0161_WYG_077-8a"/>
趙后身輕欲倚風紅壁寂寥崖蜜盡碧簾迢遞霧巢空<lb/>
青陵粉蝶休離恨長定相逢二月中<lb/>
　　辛未七夕<lb/>
恐是仙家好别離故教迢遞作佳期由來碧落銀河畔<lb/>
可要金風玉露時清漏漸移相望乆微雲未接過來遲<lb/>
豈能無意酬烏鵲惟與蜘蛛乞巧絲<lb/>
　　玉山<lb/>
玉山髙與閬風齊玉水清流不貯泥何處更求回日馭<lb/>
<pb n="KR4h0161_WYG_077-8b"/>
此中兼有上天梯珠容百斛龍休睡桐拂千尋鳳要棲<lb/>
聞道神仙有才子赤簫吹罷好相攜<lb/>
　　牡丹<lb/>
錦幃初卷衛夫人繡被猶堆越鄂君垂手亂翻雕玉佩<lb/>
招<hi>當作折</hi>腰争舞鬱金裙石家蠟燭何曽剪荀令香爐可<lb/>
待薫我是夢中傳彩筆欲書花葉寄朝雲<lb/>
　　促漏<lb/>
促漏遙鐘動静聞報章重叠杳<hi>一作字</hi>難分舞鸞鏡匣收<lb/>
<pb n="KR4h0161_WYG_077-9a"/>
殘黛睡鴨香爐換夕熏歸去定<hi>一作豈</hi>知還向月夢來何<lb/>
處更為雲南塘漸暖蒲堪結兩兩鴛鴦䕶水紋<lb/>
　　馬嵬<lb/>
海外徒聞更九州他生未卜此生休空聞虎旅傳宵柝<lb/>
無復雞人報曉籌此日六軍同駐馬當時七夕笑牽牛<lb/>
如何四紀為天子不及盧家有莫愁<lb/>
　　可歎<lb/>
幸㑹東城宴未迴年華憂共水相催梁家宅裏秦宫入<lb/>
<pb n="KR4h0161_WYG_077-9b"/>
趙后樓中赤鳳來氷簟且眠金縷枕瓊筵不醉玉文盃<lb/>
宓妃愁坐芝田館用盡陳王八斗才<lb/>
　　富平少侯<lb/>
七國三邊未到憂十三身襲富平侯不收金彈抛林外<lb/>
却惜銀牀在井頭綵樹轉燈珠錯落繡檀迴枕玉雕鎪<lb/>
當關不報侵晨客新得佳人字莫愁<lb/>
　　聖女祠<lb/>
松篁臺殿蕙香幃龍䕶瑤牕鳳掩扉無質易迷三里霧<lb/>
<pb n="KR4h0161_WYG_077-10a"/>
不寒長著五<hi>一作六</hi>銖衣人間定有崔羅什天上應無劉<lb/>
武威寄問釵頭雙白燕每朝珠館幾時歸<lb/>
　　過伊僕射舊宅<lb/>
朱邸方酬力戰功華筵俄歎逝波窮迴廊簷㫁燕飛去<lb/>
小閣塵凝人語空幽淚<hi>一作砌</hi>欲乾殘菊露餘香猶入敗<lb/>
荷風何能更涉瀧江去獨立寒流<hi>一作沙</hi>弔楚宫<lb/>
　　銀河吹笙<lb/>
悵望銀河吹玉笙樓寒院冷接平明重衾幽夢他年㫁<lb/>
<pb n="KR4h0161_WYG_077-10b"/>
别樹羈雌昨夜驚月榭故香因雨發風簾殘燭隔霜清<lb/>
不須浪作緱山意湘瑟秦簫自有情<lb/>
　　聞歌<lb/>
歛笑凝眸意欲歌髙雲不動碧嵯峨銅臺罷望歸何處<lb/>
玉輦忘還事幾多青冡路邊南雁盡細腰宫裏北人過<lb/>
此聲腸㫁非今日香炧燈光奈爾何<lb/>
　　贈華陽宋真人兼寄清都劉先生<lb/>
淪謫千年别帝宸至今猶識蕊珠人但驚茅許同仙籍<lb/>
<pb n="KR4h0161_WYG_077-11a"/>
不道<hi>一作記</hi>劉盧是世親玉撿賜書迷鳳篆金華歸駕冷<lb/>
龍鱗不因杖履逢周史徐甲何曽有此身<lb/>
　　楚宫<hi>一作水天閒話舊事</hi>
月姊曽逢下彩蟾傾城消息隔重簾已聞佩響知腰細<lb/>
更辨絃聲覺指纖暮雨自歸山悄悄秋河不動夜厭厭<lb/>
王昌且在墻東住未必金堂得免嫌<lb/>
　　和友人戲贈<lb/>
東望花樓㑹<hi>一作事</hi>不同西來雙燕信休通仙人掌冷三<lb/>
<pb n="KR4h0161_WYG_077-11b"/>
霄露玉女牕虚五夜風翠袖自隨回雪轉燭房尋類外<lb/>
庭空殷勤莫使清香透牢合金魚鏁桂叢<lb/>
迢遞青門有幾關柳梢樓角見南山明珠可貫須為佩<lb/>
白璧堪裁且作環子夜休<hi>一作欲</hi>歌團扇掩新正未破剪<lb/>
刀閑猿啼鶴怨終年事未抵熏爐一夕間<lb/>
　　題二首後重有戲贈任秀才<lb/>
一丈紅薔擁翠筠羅牕不識繞街塵峽中尋覓長逢雨<lb/>
月裏依稀更有人虚為錯刀留逺客枉縁書札損文鱗<lb/>
<pb n="KR4h0161_WYG_077-12a"/>
遙知小閣還斜照羨殺烏龍卧錦茵<lb/>
　　重有感<lb/>
玉帳牙旗得上游安危湏共主君憂竇融表已來關右<lb/>
陶侃軍宜次石頭豈有蛟龍愁失水更無鷹隼與髙秋<lb/>
晝號夜哭兼幽顯早晚星關雪涕收<hi>錢龍惕箋太和九年十月以前廣州</hi>
<hi>節度使王茂元為涇原節度使逾月李訓事作茂元在涇原故曰得上游也昭義節度使劉從諌三上疏問王</hi>
<hi>涯等罪名仇士良聞之惕懼故曰竇融表已來闗右也初獲鄭注京師戒嚴涇原鄜坊節度使王茂元蕭𢎞皆</hi>
<hi>勒兵備非常故曰陶侃軍宜次石頭也士良輩知事連天子相與怨憤帝懼偽不語宦人得肆志殺戮則蛟龍</hi>
<pb n="KR4h0161_WYG_077-12b"/>
<hi>而失水矣曰豈有者諱之也涯等既死舉朝脅息諸藩鎮亦皆觀望不前誰為髙秋之鷹隼快意于一擊乎曰</hi>
<hi>更無者傷之亦望之也至于盡號夜哭雪涕星闗而感之者益深悲夫</hi>
　　深宫<lb/>
金殿銷香閉綺櫳<hi>一作籠</hi>玉壺傳㸃<hi>一作響</hi>咽銅龍狂飈不<lb/>
惜蘿陰薄清露偏知桂葉濃斑竹嶺邊無限淚景陽宫<lb/>
裏及時鐘豈知為雨為雲處<hi>一作意</hi>只有髙唐十二峯<lb/>
　　鄭州獻從叔舎人褎<lb/>
蓬島烟霞閬苑鐘三官箋奏附金龍茅君奕世仙曹貴<lb/>
<pb n="KR4h0161_WYG_077-13a"/>
許掾全家道氣濃絳簡尚㕘黄紙案丹爐猶用紫泥封<lb/>
不知他日華陽洞許上經樓第幾重<lb/>
　　安定城樓<lb/>
迢遞髙城百尺樓緑楊枝外盡汀洲賈生年少虚垂淚<lb/>
王粲春來更逺遊永憶江湖歸白髪欲迴天地入扁舟<lb/>
不知腐䑕成滋味猜意鴛雛竟未休<lb/>
　　隋宫守嵗<lb/>
消息東郊木帝迴宫中行樂有新梅沈香甲煎為庭燎<lb/>
<pb n="KR4h0161_WYG_077-13b"/>
玉液瓊蘇作夀杯遙望露盤疑是月逺聞鼉鼓欲驚雷<lb/>
昭陽第一傾城客不踏金蓮不肯來<lb/>
　　茂陵<lb/>
漢家天馬出蒲梢苜蓿榴花遍近郊内苑只知含<hi>一作銜</hi>
鳳觜屬車無復插雞翹玉桃偷得憐方朔金屋修<hi>一作妝</hi>
成貯阿嬌誰料蘇卿老歸國茂陵松柏雨蕭蕭<lb/>
　　淚<lb/>
永巷長年怨綺羅離情終日思風波湘江竹上痕無限<lb/>
<pb n="KR4h0161_WYG_077-14a"/>
峴首碑前灑幾多人去紫臺秋入塞兵殘楚帳夜聞歌<lb/>
朝來灞水橋邊問未抵青袍送玉珂<lb/>
　　七月二十九日崇譲宅讌作<lb/>
露如微霰下前池月<hi>一作風</hi>過迴塘萬竹悲浮世本來多<lb/>
聚散紅蕖何事亦離披悠揚歸夢唯燈見濩落生涯獨<lb/>
酒知豈到白頭長只爾嵩陽松雪有心期<lb/>
　　贈從兄閬之<lb/>
悵望人間萬事違私書幽夢約忘機荻花村裏魚標在<lb/>
<pb n="KR4h0161_WYG_077-14b"/>
石蘚庭中鹿跡微幽徑定攜僧共入寒塘好與月相依<lb/>
城中猘犬憎蘭佩莫損幽芳乆不歸<lb/>
　　梓州罷吟寄同舎<lb/>
不㨂花朝與雪朝五年從事霍嫖姚君縁接座交珠履<lb/>
我為分行近翠翹楚雨含情皆有託漳濵卧病竟無憀<lb/>
長吟逺下燕臺去惟有衣香染未銷<lb/>
　　無題<lb/>
鳳尾香羅薄幾重碧文圓頂夜深縫扇裁月魄羞難掩<lb/>
<pb n="KR4h0161_WYG_077-15a"/>
車走雷聲語未通曽是寂寥金燼暗㫁無消息石榴紅<lb/>
斑騅只繫垂楊岸何處西南任好風<lb/>
重幃深下莫愁堂卧後清宵細細長神女生涯原是夢<lb/>
小姑居處本無郎風波不信菱枝弱月露誰教桂葉香<lb/>
直道相思了無益未妨惆悵是清狂<lb/>
　　汴上送李郢之蘇州<lb/>
人髙詩苦滯夷門萬里梁王有舊園烟幌自應憐白紵<lb/>
月樓誰伴咏黄昏露桃塗頰依苔井風柳誇腰住水村<lb/>
<pb n="KR4h0161_WYG_077-15b"/>
蘇小小墳今在否紫蘭香徑與招魂<lb/>
　　贈鄭讜處士<lb/>
浪迹江湖白髪新浮雲一片是吾身寒歸山觀隨棊局<lb/>
暖入汀洲逐釣綸越桂留烹張翰鱠蜀薑供煑陸機蓴<lb/>
相逢一笑憐疎放他日扁舟有故人<lb/>
　　復至裴明府所居<lb/>
伊人卜築自幽深桂巷杉籬不可尋柱上雕蟲對書字<lb/>
槽中瘦馬仰聴琴求之流輩豈易得行矣闗山方獨吟<lb/>
<pb n="KR4h0161_WYG_077-16a"/>
賒取松醪一斗酒與君相伴灑煩襟<lb/>
　　子初郊墅<lb/>
看山對酒君思我聴鼓離城我訪君臘雪巳添墻下水<lb/>
齋鐘不散檻前雲陰移竹柏濃還淡歌雜漁樵㫁更聞<lb/>
亦擬村南買烟舎子孫相約事耕耘<lb/>
　　當句有對<lb/>
宻邇<hi>一作爾</hi>平陽接上蘭秦樓鴛瓦漢宫盤池光不定花<lb/>
光亂日氣初涵露氣乾但覺游蜂饒舞蝶豈知孤鳳憶<lb/>
<pb n="KR4h0161_WYG_077-16b"/>
離鸞三星自轉三山逺紫府程遙碧落寛<lb/>
　　井絡<lb/>
井絡天彭一掌中漫誇天設劍為峰陣圖東聚燕<hi>當作夔</hi>
江石邊柝西懸雪嶺松堪歎<hi>一作笑</hi>故君成杜宇可能先<lb/>
主是真龍將來為報奸雄輩莫向金牛訪舊踪<lb/>
　　寫意<lb/>
燕雁迢迢隔上林髙秋望㫁正長吟人間路有潼江險<lb/>
天外山惟玉壘深日向花間留返照雲從城上結層陰<lb/>
<pb n="KR4h0161_WYG_077-17a"/>
三年已制思鄉淚更入新年恐不禁<lb/>
　　隨師東<lb/>
東征日調萬黄金幾竭中原買鬭心軍令未聞誅馬謖<lb/>
捷書唯是報孫歆但須鸑鷟巢阿閣豈假鴟鴞在泮林<lb/>
可惜前朝𤣥菟郡積骸成莽陣雲深<hi>太和元年李同捷盜據滄景詔烏重</hi>
<hi>𦙍王智興康志睦史憲誠李載義李聴張璠各率本道兵討之二年九月命諸軍進討王庭凑十月憲誠及同</hi>
<hi>捷戰于平原屢敗之載義又敗之于長蘆柳公濟敗庭凑于新樂又敗之于博野劉從諌又敗之于昭慶時諸</hi>
<hi>軍討同捷乆未成功每有小勝輒虚張首虜以邀厚賞朝廷竭力奉之饋運不給滄州䘮亂之後骸骨蔽地城</hi>
<pb n="KR4h0161_WYG_077-17b"/>
<hi>空野曠户口什無三四詳詩中語正此時事也</hi>
　　宋玉<lb/>
何事荆臺百萬家惟教宋玉擅才華楚辭巳不饒唐勒<lb/>
風賦何曽譲景差落日渚宫供觀閣開年雲夢送煙花<lb/>
可憐庾信尋荒徑猶得三朝託後車<lb/>
　　韓同年新居餞韓西迎家室戲贈<lb/>
籍籍征西萬户侯新緣貴壻起珠樓一名我漫居先甲<lb/>
千騎君翻在上頭雲路招邀迴綵鳳天河迢遞笑牽牛<lb/>
<pb n="KR4h0161_WYG_077-18a"/>
南朝禁臠無人近瘦盡瓊枝詠四愁<lb/>
　　柳<lb/>
江南江北雪初消漠漠輕黄惹嫩條灞岸已攀行客手<lb/>
楚宫先騁舞姬腰清明帶雨臨官道晚日含風拂野橋<lb/>
如線如絲正牽恨王孫歸路一何遙<lb/>
　　九日<lb/>
曽共山翁把酒時霜天白菊繞堦墀十年泉下無人問<lb/>
九日樽前有所思不學漢臣栽苜蓿空教楚客咏江蘺<lb/>
<pb n="KR4h0161_WYG_077-18b"/>
郎君官貴施行馬東閣無因再得窺<hi>北夢瑣言云李商隠員外依彭陽令</hi>
<hi>狐楚以箋奏受知相國既没子綯繼有韋平之拜疎隴西未嘗展分重陽日義山詣宅于㕔事上留題云云綯</hi>
<hi>覩之慙悵乃扄閉此㕔終身不處隠唐詩紀事云綯惡商隠從鄭亞之辟疎之重陽日商  留詩于其㕔事綯</hi>
<hi>乃補太學博士大錢龍惕箋文宗時李宗閔牛僧孺令狐楚與李徳裕  相仇怨徳裕相武宗五年雖未嘗忘</hi>
<hi>情于太牢然救楊嗣復李珏之死猶有大臣之度大中初立贊皇萌驂乗之禍令狐綯當國舉贊皇之客誅剪</hi>
<hi>無孑遺矣義山自開成登第後累辟王茂元鄭亞盧𢎞正府三人皆太尉委用故綯尤深惡之十年秉政抑之</hi>
<hi>終于使府綯真險刻寡恩哉</hi>
　　天平公座中呈令狐令公時蔡京在座京曽為僧<lb/>
<pb n="KR4h0161_WYG_077-19a"/>
　　　徒故有第五句<lb/>
罷執霓旌上醮壇慢妝嬌樹水晶盤更深欲訴蛾眉歛<lb/>
衣薄臨醒玉豔寒<hi>座中必有官妓故云</hi>白足禪僧思敗道青袍御<lb/>
史擬休官雖然同是將軍客不敢公然子細看<lb/>
　　水齋<lb/>
多病欣依有道邦南塘晏起想秋江卷簾飛燕還拂水<lb/>
開户暗蟲猶打窓更閱前題已披卷仍斟昨夜未開缸<lb/>
誰人為報故交道莫惜鯉魚時一雙<lb/>
<pb n="KR4h0161_WYG_077-19b"/>
　　和人題真娘墓<lb/>
虎丘山下劍池邊長遣遊人歎逝川罥樹㫁絲悲舞席<lb/>
出雲清梵想歌筵柳眉空吐效顰葉榆莢還飛買笑錢<lb/>
一自香魂招不得秪應江上獨嬋姢<lb/>
　　春日寄懐<lb/>
世間榮落重逡巡我獨丘園坐四春縱使有花兼有月<lb/>
可堪無酒又無人青袍似草年年定白髪如絲日日新<lb/>
欲逐風波千萬里未知何路到龍津<lb/>
<pb n="KR4h0161_WYG_077-20a"/>
　　自貺<lb/>
陶令去官後仰眠書屋中誰將五斗米擬換北牕風<lb/>
　　嘲桃<lb/>
無賴夭桃面平明露井東春風為開了却擬笑春風<lb/>
　　妓席<lb/>
樂府聞桃葉人前道得無勸君書小字慎莫唤官奴<hi>王獻</hi>
<hi>之小字官奴妾桃葉樂府有歌</hi>
　　登樂遊原<lb/>
<pb n="KR4h0161_WYG_077-20b"/>
向晩意不適驅車登古原夕陽無限好只是近黄昏<lb/>
　　漫成<lb/>
沈約憐何遜延年毁謝莊清新俱有得名譽底相傷<lb/>
霧夕詠芙蕖何郎得意初此時誰最賞沈范兩尚書<lb/>
　　霜月<lb/>
初聞征雁巳無蟬百尺髙樓水接天青女素娥俱耐冷<lb/>
月中霜裏鬭嬋姢<lb/>
　　華山題王母祠<lb/>
<pb n="KR4h0161_WYG_077-21a"/>
蓮花峯下鎻雕梁此去瑤池地共長好為麻姑到東海<lb/>
勸栽黄竹莫栽桑<lb/>
　　華清宫<lb/>
華清恩幸古無倫猶恐蛾眉不勝人未免被他褒女笑<lb/>
只教天子暫䝉塵<lb/>
　　北齊<lb/>
一笑相傾國便亡何勞荆棘始堪傷小憐玉體横陳夜<lb/>
已報周師入晉陽<lb/>
<pb n="KR4h0161_WYG_077-21b"/>
巧笑知堪敵萬幾傾城最在著戎衣晉陽巳陷休回顧<lb/>
更請君王獵一圍<lb/>
　　復京<lb/>
虜騎燕兵一戰摧萬靈迴首賀軒臺天教李令心如日<lb/>
可要昭陵石馬來<lb/>
　　渾河中<lb/>
九廟無塵八馬回奉天城壘長春苔咸陽原上英雄骨<lb/>
半向君家養馬來<lb/>
<pb n="KR4h0161_WYG_077-22a"/>
　　咸陽<lb/>
咸陽宫闕鬱嵯峨六國樓臺艶綺羅自是當時天帝醉<lb/>
不關秦地有山河<lb/>
　　夜雨寄北<lb/>
君問歸期未有期巴山夜雨漲秋池何當共剪西牕燭<lb/>
却話巴山夜雨時<lb/>
　　宿駱氏亭寄懐崔雍崔衮<lb/>
竹塢無塵水檻清相思迢遞隔重城秋陰不散霜飛晚<lb/>
<pb n="KR4h0161_WYG_077-22b"/>
留得枯荷聴雨聲<lb/>
　　夢澤<lb/>
夢澤悲風動白茅楚王葬盡滿城嬌未知歌舞能多少<lb/>
虚減宫厨為細腰<lb/>
　　贈歌伎<lb/>
水精如意玉連環下蔡城危莫破顔紅綻櫻桃含白雪<lb/>
㫁腸聲裏唱陽關<lb/>
白日相思可奈何嚴城清夜㫁經過只知解道春來瘦<lb/>
<pb n="KR4h0161_WYG_077-23a"/>
不道春來獨自多<lb/>
　　寄令狐郎中<lb/>
嵩雲春樹乆離居雙鯉迢迢一紙書休問梁園舊賔客<lb/>
茂陵秋雨病相如<lb/>
　　杜司勲<lb/>
髙樓風雨感斯文短翼差池不及羣刻意傷春復傷别<lb/>
人間唯有杜司勲<lb/>
　　無題<lb/>
<pb n="KR4h0161_WYG_077-23b"/>
聞道閶門萼緑華昔年相望抵<hi>一作尚</hi>天涯豈知一夜秦<lb/>
樓客偷看吳王苑内花<lb/>
　　漢宫詞<lb/>
青雀西飛竟未回君王長在集靈臺侍臣最有相如渴<lb/>
不賜金莖露一杯<lb/>
　　席上作<hi>并序</hi>
　　　予為桂州從事故府鄭公出家妓令賦髙唐詩<lb/>
淡雲輕雨拂髙唐玉殿秋來夜正長料得也應憐宋玉<lb/>
<pb n="KR4h0161_WYG_077-24a"/>
一生唯事楚㐮王<lb/>
　　無題<lb/>
紫府仙人號寳燈雲漿未飲結成氷如何雪月交光夜<lb/>
更在瑤臺十二層<lb/>
　　柳<lb/>
曽逐東風拂舞筵樂遊春苑㫁腸天如何肯到清秋日<lb/>
已帶斜陽又帶蟬<hi>楊慎曰形容先榮後悴之意</hi>
　　留贈畏之<lb/>
<pb n="KR4h0161_WYG_077-24b"/>
待得郎來月已低寒暄不道醉如泥五更又欲向何處<lb/>
騎馬出門烏夜啼<lb/>
　　夜半<lb/>
三更三㸃萬家眠露欲為霜月墮煙鬭䑕上堂蝙蝠出<lb/>
玉琴時動綺窓絃<lb/>
　　飲席代官妓贈兩從事<lb/>
新人橋上著春衫舊主江邊側帽簷願得化為紅綬帶<lb/>
許教雙鳳一時銜<lb/>
<pb n="KR4h0161_WYG_077-25a"/>
　　詠史<lb/>
北湖南埭水漫漫一片降旗百尺竿三百年間同曉夢<lb/>
鍾山何處有龍盤<lb/>
　　華清宫<lb/>
朝元閣迥羽衣新首按昭陽第一人當日不來髙處舞<lb/>
可能天上有邊塵<lb/>
　　齊宫詞<lb/>
永夀兵來夜不扃金蓮無復印中庭梁臺歌管三更罷<lb/>
<pb n="KR4h0161_WYG_077-25b"/>
猶自風搖九子鈴<lb/>
　　青陵臺<lb/>
青陵臺畔日光斜萬古貞魂倚暮霞莫訝韓憑為蛺蜨<lb/>
等閒飛上别枝花<lb/>
　　漢宫<lb/>
通靈夜醮達清晨承露盤晞甲帳春王母不來<hi>一作西歸</hi>方<lb/>
朔去更須重見李夫人<lb/>
　　讀任彦昇碑<lb/>
<pb n="KR4h0161_WYG_077-26a"/>
任昉當年有美名可憐才調最縱横梁臺初建應惆悵<lb/>
不得蕭公作騎兵<lb/>
　　宫妓<lb/>
珠箔輕明拂玉墀披香新殿鬭腰支不須㸔盡魚龍戯<lb/>
終遣君王怒偃師<lb/>
　　宫辭<lb/>
君恩如水向東流得寵憂移失寵愁莫向樽前奏花落<lb/>
凉風只在殿西頭<lb/>
<pb n="KR4h0161_WYG_077-26b"/>
　　代贈<lb/>
樓上黄昏欲望休玉梯横絶月中鈎芭蕉不展丁香結<lb/>
同向春風各自愁<lb/>
東南日出照髙樓樓上離人唱石州總把春山掃眉黛<lb/>
不知供得幾多愁<lb/>
　　楚吟<lb/>
山上離宫宫上樓樓前宫畔暮江流楚天長短黄昏雨<lb/>
宋玉無愁亦是愁<lb/>
<pb n="KR4h0161_WYG_077-27a"/>
　　瑤池<lb/>
瑤池阿母綺牕開黄竹歌聲動地哀八駿日行三萬里<lb/>
穆王何事不重來<lb/>
　　南朝<lb/>
地險悠悠天險長金陵王氣應瑤光休誇此地分天下<lb/>
只得徐妃半面妝<lb/>
　　題漢祖廟<lb/>
乗運應須宅八荒男兒安得戀池隍君王自起新豐後<lb/>
<pb n="KR4h0161_WYG_077-27b"/>
項羽何曽在故鄉<lb/>
　　韓冬郎即席為詩相送一座盡驚他日余方追吟<lb/>
　　　連宵侍坐徘徊乆之句有老成之風因成二絶<lb/>
　　　寄酬兼呈畏之員外<lb/>
十歲裁詩走馬成冷灰殘燭動離情桐花萬里丹山路<lb/>
雛鳳清於老鳳聲<lb/>
劍棧風檣各苦辛别時氷雪到時春為憑何遜休聨句<lb/>
廋盡東陽姓沈人<lb/>
<pb n="KR4h0161_WYG_077-28a"/>
　　驪山有感<lb/>
驪岫飛泉泛暖香九龍呵䕶玉蓮房平明每幸長生殿<lb/>
不從金輿惟夀王<lb/>
　　過楚宫<lb/>
巫峽迢迢舊楚宫至今雲雨暗丹楓微生盡戀人間樂<lb/>
只有㐮王憶夢中<lb/>
　　龍池<lb/>
龍池賜酒敞雲屏羯鼓聲髙衆樂停夜半宴歸宫漏永<lb/>
<pb n="KR4h0161_WYG_077-28b"/>
薛王沉醉夀王醒<lb/>
　　嫦娥<lb/>
雲母屏風燭影深長河漸落曉星沈嫦娥應悔偷靈藥<lb/>
碧海青天夜夜心<lb/>
　　賈生<lb/>
宣室求賢訪逐臣賈生才調更無倫可憐夜半虚前席<lb/>
不問蒼生問鬼神<lb/>
　　西亭<lb/>
<pb n="KR4h0161_WYG_077-29a"/>
此夜西亭月正圓疎簾相伴宿風煙梧桐莫更翻清露<lb/>
孤鶴從來不得眠<lb/>
　　槿花<lb/>
風露凄凄秋景繁可憐榮落在朝昏未央宫裏三千女<lb/>
但保紅顔莫保恩<lb/>
　　和韋潘前輩七月十二日夜泊池州城下先寄上<lb/>
　　　李使君<lb/>
桂含爽氣三秋首蓂吐中旬二葉新正是澄江如練處<lb/>
<pb n="KR4h0161_WYG_077-29b"/>
元暉應喜見詩人<lb/>
　　訪人不遇留别館<lb/>
卿卿不惜鎖牕春去作長楸走馬身閒倚繡簾吹柳絮<lb/>
日髙深院㫁無人<lb/>
　　寄惱韓同年時韓住蕭洞<lb/>
簾外辛夷定已開開時莫放艷陽回年華若到經風雨<lb/>
便是胡僧話劫灰<lb/>
龍山晴雪鳳樓霞洞裏迷人有幾家我為傷春心自醉<lb/>
<pb n="KR4h0161_WYG_077-30a"/>
不勞君勸石榴花<lb/>
　　假日<lb/>
素琴絃㫁酒瓶空倚坐欹眠日已中誰向劉伶天幕内<lb/>
更當陶令北牕風<lb/>
　　李衛公<lb/>
絳紗弟子音塵絶鸞鏡佳人舊㑹稀今日致身歌舞地<lb/>
木棉花暖鷓鴣飛<lb/>
　　偶題<lb/>
<pb n="KR4h0161_WYG_077-30b"/>
小亭閒眠微醉消山榴海柏枝相交水紋簟上琥珀枕<lb/>
傍有堕釵雙翠翹<lb/>
清月依微香露輕曲房小院多逢迎春叢定是饒棲鳥<lb/>
飲罷莫持紅燭行<lb/>
　　夜冷<lb/>
樹繞池寛月影多村砧塢笛隔風蘿西亭翠被餘香薄<lb/>
一夜將愁向敗荷<lb/>
　　同崔入詣藥山訪融師<lb/>
<pb n="KR4h0161_WYG_077-31a"/>
共受征南不次恩報恩惟是有忘言巖花澗草西北路<lb/>
未見髙僧只見猿<lb/>
　　無題<hi>一云陽城</hi>
白道縈迴入暮霞斑騅嘶㫁七香車春風自共何人笑<lb/>
枉破陽城十萬家<lb/>
　　失題<lb/>
家近紅蕖曲水濵全家羅襪起秋塵莫將越客千絲網<lb/>
網得西施别贈人<lb/>
<pb n="KR4h0161_WYG_077-31b"/>
　　春日<lb/>
欲入盧家白玉堂新春催破舞衣裳蝶銜紅蕊蜂銜粉<lb/>
共助青樓一日忙<lb/>
　　蝶<hi>一作無題</hi>
夀陽公主嫁時妝八字宫眉捧額黄見我佯羞頻照影<lb/>
不知身屬冶遊郎<lb/>
　　為有<lb/>
為有雲屏無限嬌鳳城寒盡怕春宵無端嫁得金龜壻<lb/>
<pb n="KR4h0161_WYG_077-32a"/>
辜負香衾事早朝<lb/>
　　江東<lb/>
驚魚撥剌燕翩翾獨自江東上釣船今日春光太漂蕩<lb/>
謝家輕絮沈郎錢<lb/>
　　離亭賦得折楊桞<lb/>
暫憑樽酒送無憀莫損愁眉與細腰人世死前惟有别<lb/>
春風争擬惜長條<lb/>
含煙惹霧每依依萬緒千條拂落暉為報行人休盡折<lb/>
<pb n="KR4h0161_WYG_077-32b"/>
半留相送半迎歸<lb/>
　　莫愁<lb/>
雪中梅下與誰期梅雪相兼一萬枝若是石城無艇子<lb/>
莫愁還似有愁時<lb/>
　　評事翁寄賜餳粥走筆為答<lb/>
粥香餳白杏花天省對流鶯坐綺筵今日寄來春已老<lb/>
鳳樓迢遞憶秋千<lb/>
　　東阿王<lb/>
<pb n="KR4h0161_WYG_077-33a"/>
國事分明屬灌均西陵魂㫁夜來人君王不得為天子<lb/>
半為當時賦洛神<lb/>
　　寄成都髙苗二從事<hi>時二公從事商隠座主第  原註</hi>
紅蓮幕下紫梨新命㫁湘南病渴人今日問君能寄否<lb/>
二江風水接天津<lb/>
　　西南行却寄相送者<lb/>
百里陰雲覆雪泥行人只在雪雲西明朝驚破還鄉夢<lb/>
定是陳倉碧野雞<lb/>
<pb n="KR4h0161_WYG_077-33b"/>
　　有感<lb/>
非關宋玉有微辭却是㐮王夢覺遲一自髙唐賦成後<lb/>
楚天雲雨盡堪疑<lb/>
　　憶住<hi>一作匡</hi>一師<lb/>
無事經年别逺公帝城鐘曉憶西峯爐烟消盡寒燈晦<lb/>
童子開門雪滿松<lb/>
　　送王十三校書分司<lb/>
多少分曹掌秘文洛陽花雪夢隨君定知何遜縁聨句<lb/>
<pb n="KR4h0161_WYG_077-34a"/>
　每到城東憶范雲<lb/>
　　　舊將軍<lb/>
　雲臺髙議正紛紛誰定當時蕩冦勲日暮灞陵原上獵<lb/>
　李將軍是故將軍<lb/>
　　　曼倩辭<lb/>
　十八年來堕世間瑤池歸夢碧桃閒如何漢殿穿鍼夜<lb/>
　又向牕中覷阿環<lb/>
　　　漫成<lb/>
<pb n="KR4h0161_WYG_077-34b"/>
　沈宋裁辭矜變律王楊落筆得良朋當時自謂宗師妙<lb/>
　今日惟觀對屬能<lb/>
　李杜操持事畧齊三才萬象共端倪集仙殿與金鑾殿<lb/>
　可是蒼蠅惑曙雞<lb/>
　　　正月十五夜聞京有燈恨不得觀<lb/>
　月色燈光滿帝都香車寳輦隘通衢身閒不覩中興盛<lb/>
　羞逐鄉人賽紫姑<lb/>
御定全唐詩録卷七十七<lb/>
<pb n="KR4h0161_WYG_077-35a"/>
　欽定四庫全書<lb/>
御定全唐詩録巻七十八<lb/>
　　温庭筠<lb/>
　　　庭筠幷州祁人貞觀宰相彦博後本名岐字飛卿<lb/>
　　　少敏悟工為辭章與李商隠齊名號温李大中中<lb/>
　　　應舉京師佻蕩不脩檢幅多作側辭艷曲與貴胄<lb/>
　　　蒱飲狎昵又舉場多為人假手執政惡之貶授方<lb/>
　　　山尉徐商鎮襄陽署為巡官<hi>時與叚成式周繇韋蟾弟庭皓同在幕府</hi>
<pb n="KR4h0161_WYG_077-35b"/>
　　　<hi>多倡和之什</hi>咸通中失意歸江東令狐綯方鎮淮南庭<lb/>
　　　筠怨居中時不為助力過府不肯謁與少年狂遊<lb/>
　　　乞索楊子院夜醉為邏卒毆傷訴於綯綯不為理<lb/>
　　　<hi>庭筠與綯子滈逰素出綯之門宣宗愛唱菩薩蠻詞綯甞假庭筠撰宻進之戒令勿他泄而遽言於</hi>
　　　<hi>人由是疎之又<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>綯無學每云中書堂内坐將軍失歡或以此</hi>事聞京師庭筠徧<lb/>
　　　見公卿雪寃屬徐商知政事頗右之白用為國子<lb/>
　　　助教㑹商罷相見廢卒庭筠著述頗多為詩韻格<lb/>
　　　清拔文士稱之<lb/>
<pb n="KR4h0161_WYG_077-36a"/>
　　北夢瑣言云庭筠才思艷麗工為小賦每入試押<lb/>
　　官韻作賦凡八叉手而八韻成常為隣舖作文號<lb/>
　　曰救數人沈侍郎知舉因別施鋪席授庭筠不令<lb/>
　　與諸人鄰比宣宗好微行遇温於逆旅温不識傲<lb/>
　　然詰之曰公非司馬長史之流耶又曰得非六參<lb/>
　　簿尉之類帝曰非也後坐謫其制詞曰徒負不羈<lb/>
　　之才罕有適時之用云云<lb/>
　　全唐詩話云庭筠善於屬對李義山甞謂之曰近<lb/>
<pb n="KR4h0161_WYG_077-36b"/>
　　得聨句云逺比趙公三十六年宰輔未得偶句曰<lb/>
　　何不云近同郭令二十四考中書宣宗甞賦詩上<lb/>
　　句有金步搖未能對遣求進士對之庭筠以玉條<lb/>
　　脱對帝賞焉又藥名有白頭翁以蒼耳子為對初<lb/>
　　㑹昌毁寺時分遣御史檢天下所廢寺及收錄金<lb/>
　　銀佛像有蘇監察者巡檢兩街諸寺見銀佛一尺<lb/>
　　己下者多袖之而歸人謂之蘇揑佛或問庭筠將<lb/>
　　何對遽曰無以過蜜陀僧也他多類此<lb/>
<pb n="KR4h0161_WYG_077-37a"/>
　　唐詩紀事云令狐綯曽以舊事訪於庭筠對曰事<lb/>
　　出南華非僻書也或冀相公爕理之暇時宜覽古<lb/>
　　綯益怒奏庭筠有才無行卒不得第庭筠有詩曰<lb/>
　　因知此恨人多積悔讀南華第二篇<lb/>
　　彦周詩話云段成式與温庭筠雲藍紙詩序曰予<lb/>
　　在九江出意造雲藍紙輒分送五十枚其詩曰三<lb/>
　　十六鱗充使時數畨猶得表相思<hi>唐詩紀事下有待將袍襖重鈔</hi>
　　<hi>了盡寫襄陽播掿詞</hi>盖龍八十一鱗鯉三十六鱗也<lb/>
<pb n="KR4h0161_WYG_077-37b"/>
　　桐薪云温貌甚陋號鍾馗不稱才名最善鼓琴吹<lb/>
　　笛云有絲即彈有孔即吹不必柯亭㸑桐著乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>
　　子今其書不傳<lb/>
　古體詩<lb/>
　　俠客行<lb/>
欲出鴻都門隂雲蔽城闕寳劒黯如水微紅濕餘血白<lb/>
馬夜頻嘶三㪅灞陵雪<lb/>
　　江南曲<lb/>
<pb n="KR4h0161_WYG_077-38a"/>
妾家白蘋浦日上芙蓉檝軋軋搖槳聲移舟入茭葉谿<lb/>
長茭葉深作底難相尋辟郎郎不見鸂鷘自浮沈拾萍<lb/>
萍無根采蓮蓮有子不作浮萍生寧為藕花死岸傍騎<lb/>
馬郎烏帽紫㳺韁含愁復含笑回首問横塘妾住金陵<lb/>
浦門前朱雀航流蘇持作帳芙蓉持作梁出入金犢幰<lb/>
兄弟侍中郎前年學歌舞定得郎相許連娟眉繞山依<lb/>
約腰如杵鳯管悲若咽鸞弦嬌欲語扇薄露紅鉛羅輕<lb/>
壓金縷明月西南樓珠簾玳瑁鉤横波巧能笑彎蛾不<lb/>
<pb n="KR4h0161_WYG_077-38b"/>
識愁花開子留樹草長根依土早聞金溝逺底事歸郎<lb/>
許不學楊白花朝朝淚如雨<lb/>
　　故城曲<lb/>
漠漠沙隄煙隄西雉子斑雉聲何角角麥秀桑隂閒㳺<lb/>
絲蕩平綠明滅時相續白馬金絡頭東風故城曲故城<lb/>
殷貴嬪曽占未來春自従香骨化飛作馬蹄塵<lb/>
　　西洲詞<hi>呉聲</hi>
悠悠復悠悠昨日下西洲西洲風色好遙見武昌樓武<lb/>
<pb n="KR4h0161_WYG_077-39a"/>
昌何鬱鬱儂家定無匹小婦被流黄登樓撫瑤瑟朱絃<lb/>
繁復輕素手直淒清一彈三四解掩抑似含情南樓登<lb/>
且望西江廣復平艇子搖兩槳催過石頭城門前烏臼<lb/>
樹慘澹天將曙鸂鷘飛復還郎隨早帆去迴頭語同伴<lb/>
定復負情儂去帆不安幅作底使西風他日相尋索莫<lb/>
作西洲客西洲人不歸春草年年碧<lb/>
　　燒歌<lb/>
起來望南山山火燒山田微紅夕如滅短燄復相連差<lb/>
<pb n="KR4h0161_WYG_077-39b"/>
差向巖石冉冉凌青壁低隨回風盡逺照檐茅赤鄰翁<lb/>
能楚言倚鍤欲潸然自言楚越俗燒畬作早田豆苗蟲<lb/>
促促籬上花當屋廢棧豕歸䦨廣場雞啄粟新年春雨<lb/>
晴處處賽神聲持錢就人卜敲瓦隔林鳴卜得山上卦<lb/>
歸來桑棗下吹火向白茅腰鎌映赬蔗風驅槲葉煙槲<lb/>
樹連平山迸星拂霞外飛燼落階前仰面呻復嚔雅孃<lb/>
咒豐嵗誰知蒼翠容盡作官家税<lb/>
　　嘲春風<lb/>
<pb n="KR4h0161_WYG_077-40a"/>
春風何處好別殿饒芳草苒嫋轉鸞旂葳蕤吹雉葆揚<lb/>
芳厯九門澹蕩入蘭蓀爭奈白團扇時時偷主恩<lb/>
　　碌碌古詞<lb/>
左亦不碌碌右亦不碌碌野草自根肥羸牛生健犢融<lb/>
蠟作杏蔕男兒不戀家春風破紅意女頰如桃花忠言<lb/>
未見信巧語翻咨嗟一鞘無兩刃徒勞油壁車<lb/>
　　和沈參軍招友生觀芙蓉池<lb/>
桂棟坐清曉瑤琴商鳯絲况聞楚澤香適與秋風期遂<lb/>
<pb n="KR4h0161_WYG_077-40b"/>
従棹萍客靜嘯烟草湄倒影回澹蕩愁紅媚漣漪湘莖<lb/>
久鮮澀宿雨增離披而我江海客楚㳺勤夢思北渚水<lb/>
雲葉南塘烟露枝豈無臺榭芳獨與鷗鳥知珠墜魚迸<lb/>
淺影多鳬泛遲落英不可搴返照昏澄陂<lb/>
　　秋日<lb/>
爽氣變昏旦神皋徧原隰烟華久蕩搖石澗仍清急栁<lb/>
闇山犬吠蒲流水禽立菊花明欲迷棗葉光如濕天籟<lb/>
思林嶺車塵倦都邑譸張夙所違悔恡何由入芳草秋<lb/>
<pb n="KR4h0161_WYG_077-41a"/>
可藉幽泉曉堪汲牧羊燒外鳴林果雨中拾復此遂閒<lb/>
曠翛然脱羈縶田收鳥雀喧氣肅龍蛇蟄佳節足豐穰<lb/>
良朋阻遊集沈幾日寂寥葆素常呼吸投迹倦攸往放<lb/>
懷志所執良時有東菑吾將事蓑笠<lb/>
　　酬友人<lb/>
辭榮亦素尚倦逰非夙心寧復思金籍獨此卧烟林閒<lb/>
雲無定貌佳樹有餘隂坐久芰荷發釣䦨茭葦深㳺魚<lb/>
自搖漾浴鳥故浮沈唯君清露夕一為灑煩襟<lb/>
<pb n="KR4h0161_WYG_077-41b"/>
　　黃曇子歌<lb/>
參差綠蒲短搖艷雲塘滿紅瀲蕩融融鸎翁鸂鶒暖萋<lb/>
芊小成路馬上脩蛾懶羅衫裊向風㸃粉金鸝卵<lb/>
　　鴻臚寺有開元中錫宴堂樓臺池沼雅為勝絶荒<lb/>
　　　涼遺趾僅有存者偶成四十韻<lb/>
明皇昔御極神聖垂耿光沈幾發雷電逸躅陵堯湯西<lb/>
覃襀石山北至窮髮鄉四凶有獬廌一臂無螳蜋嬋娟<lb/>
得神艷郁烈聞國香紫絛鳴羯鼓玉管吹霓裳禄山未<lb/>
<pb n="KR4h0161_WYG_077-42a"/>
封侯林甫才為郎昭融廓日月妥貼安紀綱羣生到夀<lb/>
域百辟趨明堂四海正夷宴一塵不飛揚天子自遊豫<lb/>
侍臣宜樂康軋然閶闔開赤日生扶桑玉砌露盤紆金<lb/>
壺漏丁當劒佩相擊觸左右隨趨鏘𤣥珠十二旒紅粉<lb/>
三千行盼睞生羽翼叱嗟回雪霜神霞凌雲閣春水驪<lb/>
山陽盤鬬九子糭甌擎五雲漿雙瓊京兆博七鼓邯鄲<lb/>
倡毰毸碧雞鬬蘢葱翠雉揚仗官繡蔽膝寳馬金鏤鍚<lb/>
椒塗隔鸚鵡柘彈驚鴛鴦猗歟華國臣鬢髮俱蒼蒼錫<lb/>
<pb n="KR4h0161_WYG_077-42b"/>
宴得佳致車従真煒煌畫鷁照魚鼈鳴騶亂鶖鶬颭灩<lb/>
蕩碧波炫煌迷横塘縈盈舞回雪宛轉歌遶梁豔帶畫<lb/>
銀絡寳梳金鈿筐沈冥類漢相醉倒疑楚狂一旦紫微<lb/>
東旄星森耀芒憑陵逐鯨鯢唐突驅豺狼縱火三月赤<lb/>
戰塵千里黄殽函與府寺従此俱荒涼兹地乃蔓草故<lb/>
基摧壊牆枯池接斷岸唧唧啼寒螿敗荷塌作泥死竹<lb/>
森如槍逰人問老吏相對聊感傷豈必見麋鹿然後堪<lb/>
回腸幸今遇太平令節稱羽觴誰知曲江隖嵗嵗棲鸞<lb/>
<pb n="KR4h0161_WYG_077-43a"/>
皇<lb/>
　　寒食節日寄楚望<lb/>
芳蘭無意綠弱栁何窮縷心斷入淮山夢長穿楚雨緐<lb/>
花如二八好月當三五愁碧竟平臯韶紅換幽圃流鸎<lb/>
隱員樹乳燕喧餘哺曠望戀曽臺離憂集環堵當年不<lb/>
自遣晚得終何補鄭谷有樵蘇歸來要腰斧<lb/>
家乏兩千萬時當一百五颸颸楊栁風穰穰櫻桃雨年<lb/>
芳苦沈潦心事如摧櫓金犢近蘭汀銅龍接花塢青葱<lb/>
<pb n="KR4h0161_WYG_077-43b"/>
建楊宅隠轔端門鼓綵素拂庭柯輕毬落鄰圃三春謝<lb/>
游衍一笑牽規矩獨有恩澤侯歸來看楚舞<lb/>
　　雞鳴埭歌<lb/>
南朝天子射雉時銀河耿耿星參差銅壺漏斷夢初覺<lb/>
寳馬塵髙人未知魚躍蓮東蕩宫沼濛濛御栁懸棲鳥<lb/>
紅妝萬户鏡中春碧樹一聲天下曉盤踞勢窮三百年<lb/>
朱方殺氣成愁烟彗星拂地浪連海戰鼓渡江塵漲天<lb/>
繡龍畫雉填宫井野火風驅燒九鼎殿巢江燕砌生蒿<lb/>
<pb n="KR4h0161_WYG_077-44a"/>
十二金人霜烱烱芊綿平綠臺城基暖色春空荒古陂<lb/>
寧知玉樹後庭曲留待野棠如雪枝<lb/>
　　織錦詞<lb/>
丁東細漏侵瓊瑟影轉髙梧月初出簇<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>金梭萬縷紅<lb/>
鴛鴦豔錦初成匹錦中百結皆同心橤亂雲盤相間深<lb/>
此意欲傳傳不得玫瑰作柱朱弦琴為君裁破合歡被<lb/>
星斗迢迢共千里象齒熏鑪未覺秋碧池己有新蓮子<lb/>
　　夜宴謠<lb/>
<pb n="KR4h0161_WYG_077-44b"/>
長釵墜髮雙蜻蜓碧盡山斜開畫屏虯須公子五侯客<lb/>
一飲千鍾如建瓴鸞咽奼唱圎無節眉斂湘烟袖回雪<lb/>
清夜恩情四座同莫令溝水東西別亭亭蠟淚香珠殘<lb/>
暗露曉風羅幕寒飄飄㦸帶儼相次二十四枝龍畫竿<lb/>
裂管縈弦共繁曲芳尊細浪傾春醁髙樓客散杏花多<lb/>
脈脈新蟾如瞪目<lb/>
　　蓮浦謠<lb/>
鳴橈軋軋谿溶溶廢綠平烟呉苑東水清蓮媚兩相向<lb/>
<pb n="KR4h0161_WYG_077-45a"/>
鏡裏見愁愁更紅白馬金鞭大隄上西江日夕多風浪<lb/>
荷心有露似驪珠不是真圎亦搖蕩<lb/>
　　東郊行<lb/>
鬭雞臺下東西道栁覆斑騅蝶縈草坱靄韶容銷澹愁<lb/>
青筐葉盡蠶應老綠渚幽香生白蘋差差小浪吹魚鱗<lb/>
王孫騎馬有歸意林彩著空如細塵安得人生各相守<lb/>
燒船破棧休馳走世上方應無別離路傍更長千枝栁<lb/>
　　塞寒行<lb/>
<pb n="KR4h0161_WYG_077-45b"/>
燕弓弦勁霜封瓦樸<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>寒雕睇平野一㸃黄塵起雁喧<lb/>
白龍堆下千蹄馬河源怒觸風如刀剪斷朔雲天更髙<lb/>
晚出榆關逐征北驚沙飛迸衝貂袍心許凌烟名不滅<lb/>
年年錦字傷離別彩毫一畫竟何榮空使青樓淚成血<lb/>
　　謝公墅歌<lb/>
朱雀航南繞香陌謝郎東墅連春碧鳩眠髙栁日方融<lb/>
綺榭飄颻紫庭客文楸方罫花參差心陳未成星滿池<lb/>
四座無喧梧竹静金蟬玉柄俱持頥對局含嚬見千里<lb/>
<pb n="KR4h0161_WYG_077-46a"/>
都城己得長蛇尾江南王氣繫疎襟未許苻堅過淮水<lb/>
　　郭處士擊甌歌<lb/>
佶栗金虯石潭古勺陂瀲灩幽脩語湘君寳馬上神雲<lb/>
碎佩叢鈴滿烟雨吾聞三十六宫花離離輭風吹春星<lb/>
斗稀玉晨冷磬破昏夢天露未乾香著衣蘭釵委墜垂<lb/>
雲髮小響丁當逐迴雪晴碧烟滋重疊山羅屏半掩桃<lb/>
花月太平天子駐雲車龍鑪勃鬱雙蟠拏宫中近臣抱<lb/>
扇立侍女低鬟落翠花亂珠觸續正跳蕩傾頭不覺金<lb/>
<pb n="KR4h0161_WYG_077-46b"/>
烏斜我亦為君長歎息緘情逺寄愁無色莫霑香夢綠<lb/>
楊絲千里春風正無力<lb/>
　　醉歌<lb/>
檐栁初黄燕初乳曉碧芊緜過微雨樹色深含臺榭情<lb/>
鸎聲巧作煙花主錦袍公子陳杯觴撥醅百甕春酒香<lb/>
入門下馬問誰在降階握手登華堂臨卭美人連山睂<lb/>
低抱琵琶含怨思朔風繞指我先笑明月入懐君自知<lb/>
勸君莫惜金尊酒年少須臾如覆手辛勤到老慕簞瓢<lb/>
<pb n="KR4h0161_WYG_077-47a"/>
於我悠悠竟何有洛陽盧仝稱文房妻子脚禿舂黃糧<lb/>
阿耋光頭不識字指揮豪儁如驅羊天犀壓斷朱鼹鼠<lb/>
瑞錦驚飛金鳯皇其餘豈足霑牙齒欲用何能報天子<lb/>
駑馬垂頭搶㝠塵驊騮一日行千里但有沈冥醉客家<lb/>
支頤瞪目持流霞唯恐南園風雨作碧蕪狼藉棠梨花<lb/>
　　懊惱曲<lb/>
蕅絲作線難勝鍼橤粉染黃那得深玉白蘭芳不相顧<lb/>
青樓一笑輕千金莫言自古皆如此健劒刜鐘鉛繞指<lb/>
<pb n="KR4h0161_WYG_077-47b"/>
三秋庭緑盡迎霜唯有荷花守紅死廬江小吏朱斑輪<lb/>
栁縷吐牙香玉春兩股金釵己相許不令獨作空成塵<lb/>
悠悠楚水流如馬恨紫愁紅滿平野野土千年怨不平<lb/>
至今燒作鴛鴦瓦<lb/>
　　春曉曲<lb/>
家臨長信往來道乳燕雙雙拂烟草油壁車輕金犢肥<lb/>
流蘇帳曉金雞早籠中嬌鳥暖猶睡簾外落花閒不掃<lb/>
衰桃一樹近前池似惜紅顔鏡中老<lb/>
<pb n="KR4h0161_WYG_077-48a"/>
　　春愁曲<lb/>
紅絲穿露珠簾冷百尺啞啞下纎綆逺翠愁山入卧屏<lb/>
兩重雲母空烘影涼簪墜髮春眠重玉兎煴香栁如夢<lb/>
錦疊空床委墜紅颸颸埽尾雙金鳯蠭喧蝶駐俱悠揚<lb/>
栁拂赤闌纎草長覺後梨花委半緑春風和雨吹池塘<lb/>
　　晚歸曲<lb/>
格格水禽飛帶波孤光斜起夕陽多湖西山淺似相笑<lb/>
菱刺惹衣攅黛蛾青絲繫船向江木蘭芽出土呉江曲<lb/>
<pb n="KR4h0161_WYG_077-48b"/>
水極晴搖泛灧紅草平春染烟綿綠玉鞭騎馬白玉兒<lb/>
刻金作鳯光參差丁丁暖漏滴花影催入景陽人不知<lb/>
彎隄弱栁遙相矚雀扇員員掩香玉蓮塘艇子歸不歸<lb/>
栁暗桑穠聞布穀<lb/>
　　張靜婉採蓮曲<hi>幷序</hi>
　　　靜婉羊偘伎也其容絶世偘自為採蓮二曲今<lb/>
　　　樂府所存失其故意因歌以俟采詩者事具載<lb/>
　　　梁史<lb/>
<pb n="KR4h0161_WYG_077-49a"/>
蘭膏墜髮紅玉春燕釵拖頸抛盤雲城西楊栁向橋晚<lb/>
門前溝水波粼粼麒麟公子朝天客珂馬璫璫度春陌<lb/>
掌中無力舞衣輕剪斷鮫綃破春碧抱月飄烟一尺腰<lb/>
麝臍龍髓憐嬌饒秋羅拂水碎光<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>露重花多香不銷<lb/>
鸂鷘交交塘水滿緑萍金粟蓮莖短一夜西風送雨來<lb/>
粉痕零落愁紅淺船頭折藕絲暗牽藕根蓮子相留連<lb/>
郎心似月月易缺十五十六清光圎<lb/>
　　錦城曲<lb/>
<pb n="KR4h0161_WYG_077-49b"/>
蜀山攅黛留晴雪簝筍蕨牙縈九折江風吹巧翦霞綃<lb/>
花上千枝杜鵑血杜鵑飛入巖下叢夜呌思歸山月中<lb/>
巴水漾情情不盡文君織得春機紅怨魄未歸芳草死<lb/>
江頭學種相思子樹成寄與望鄉人白帝荒城五千里<lb/>
　　錢唐曲<lb/>
錢唐岸上春如織淼淼寒潮帶晴色淮南逰客馬連嘶<lb/>
碧草迷人歸不得風飄客意如吹烟纎指殷勤傷雁弦<lb/>
一曲堂堂紅燭筵金鯨瀉酒如飛泉<lb/>
<pb n="KR4h0161_WYG_077-50a"/>
　　舞衣曲<lb/>
藕腸纎縷抽輕春烟機漠漠嬌蛾嚬金梭淅瀝透空薄<lb/>
剪落交刀吹斷雲張家公子夜聞雨夜向蘭堂思楚舞<lb/>
蟬衫麟帶壓愁香偷得鸎簧鎖金縷管含蘭氣嬌語悲<lb/>
胡槽雪腕鴛鴦絲芙蓉力弱應難定楊栁風多不自持<lb/>
回嚬笑語西窗客星斗寥寥波脉脉不逐秦王卷象牀<lb/>
滿樓明月梨花白<lb/>
　　曉僊謠<lb/>
<pb n="KR4h0161_WYG_077-50b"/>
玉妃喚月歸海宫月色澹白涵春空銀河欲轉星靨靨<lb/>
碧浪疊山埋早紅宫花有露如新淚小苑叢叢入寒翠<lb/>
綺閣空傳唱漏聲網軒未辨凌雲字遙遙珠帳連湘烟<lb/>
鶴扇如霜金骨仙碧簫曲盡彩霞動下視九州皆悄然<lb/>
秦王女騎紅尾鳯乗空回首晨雞㺯霧蓋狂塵億兆家<lb/>
世人猶作牽情夢<lb/>
　　昆明池水戰詞<lb/>
汪汪積水光連空重疊細紋交㶑紅赤帝龍孫鱗甲怒<lb/>
<pb n="KR4h0161_WYG_077-51a"/>
臨流一盼生隂風鼉鼓三聲報天子雕旗獸艦凌波起<lb/>
雷吼濤驚白若山石鯨眼裂蟠蛟死滇池海浦俱喧豗<lb/>
青翰畫鷁相次來箭羽槍纓三百萬蹋翻西海生塵埃<lb/>
茂陵仙去菱花老唼唼㳺魚近烟島渺莽殘陽釣艇歸<lb/>
綠頭江鴨眠沙草<lb/>
　　湖隂詞<hi>幷序</hi>
　　　王敦舉兵至湖隂眀帝微行視其行伍由是樂<lb/>
　　　府有湖隂曲而亡其詞因作而附之<lb/>
<pb n="KR4h0161_WYG_077-51b"/>
祖龍黄鬚珊瑚鞭鐵驄金面青連錢虎髯拔劒欲成夢<lb/>
日壓賊營如血鮮海旗風急驚眠起甲重光搖照湖水<lb/>
蒼皇追騎塵外歸森索妖星陳前死五陵愁碧春萋萋<lb/>
灞川玉馬空中嘶羽書如電入青瑣雪腕如槌催畫鞞<lb/>
白虯天子金鍠鋩髙臨帝座回龍章吳波不動楚山晚<lb/>
花壓䦨干春晝長<lb/>
　　春江花月夜詞<lb/>
玉樹歌䦨海雲黑花庭忽作青蕪國秦淮有水水無情<lb/>
<pb n="KR4h0161_WYG_077-52a"/>
還向金陵漾春色楊家二世安九重不御華芝嫌六龍<lb/>
百幅錦帆風力滿連天展盡金芙蓉珠翠丁星復明滅<lb/>
龍頭劈浪哀笳發千里涵空照水魂萬枝破鼻團香雪<lb/>
漏轉霞髙滄海西玻璃枕上聞天雞蠻弦代雁曲如語<lb/>
一醉昏昏天下迷四方傾動烟塵起猶在濃香夢魂裏<lb/>
後主荒宫有曉鸎飛來只隔西江水<lb/>
　　生禖屏風歌<lb/>
玉墀暗接崑崙井井上無人金索冷畫壁隂森九子堂<lb/>
<pb n="KR4h0161_WYG_077-52b"/>
階前碎月鋪花影繡屏銀鴨香蓊濛天上夢歸花繞叢<lb/>
宜男漫作後庭草不似櫻桃千子紅<lb/>
　　觱篥歌<lb/>
蠟烟如纛新蟾滿門外沙平草牙短黑頭丞相九天歸<lb/>
夜聽飛瓊吹朔管情逺氣調蘭蕙熏天香瑞彩含絪緼<lb/>
皓然纎指都揭血日㬉碧霄無片雲含商咀徵雙幽咽<lb/>
輭縠疎羅共蕭屑不盡長員疊翠愁栁風吹破澄潭月<lb/>
鳴梭淅<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>金絲橤恨語殷勤隴頭水漢將營前萬里沙<lb/>
<pb n="KR4h0161_WYG_077-53a"/>
更深一一霜鴻起十二樓前花正緐交枝簇蔕連壁門<lb/>
景陽宫女正愁絶莫使此聲催斷魂<lb/>
　　照影曲<lb/>
景陽妝罷瓊窗㬉欲照澄明香歩嬾橋上衣多抱彩雲<lb/>
金鮮不動春塘滿黃印額山輕為塵翠鱗紅穉俱含嚬<lb/>
桃花百媚如欲語曽為無雙今兩身<lb/>
　　吳苑行<lb/>
錦雉雙飛梅結子平春逺綠窗中起吳江澹畫水連空<lb/>
<pb n="KR4h0161_WYG_077-53b"/>
三尺屏風隔千里小苑有門紅扇開天絲舞蝶俱裵回<lb/>
綺户雕楹長若此韶光嵗嵗如歸來<lb/>
　　常林歡歌<lb/>
宜城酒熟花覆橋沙晴綠鴨鳴咬咬穠桑繞舍麥如尾<lb/>
幽軋鳴機雙燕巢馬聲特特荆門道蠻水揚光色如草<lb/>
錦薦金鑪夢正長東家呃喔雞鳴早<lb/>
　　蔣侯神歌<lb/>
楚神鐵馬金鳴珂夜動蛟潭生素波商風刮水報西帝<lb/>
<pb n="KR4h0161_WYG_077-54a"/>
廟前古樹蟠白蛇吳王赤斧斫雲陳畫堂列壁叢霜刃<lb/>
巫娥傳意託悲絲鐸語琅琅理雙鬢湘烟刷翠湘山斜<lb/>
東方日出飛神雅青雲自有黑龍子潘妃莫結丁香花<lb/>
　　漢皇迎春詞<lb/>
春草芊芊晴埽煙宫城大錦紅殷鮮海日初融照僊掌<lb/>
淮王小隊纓鈴響獵獵東風燄赤旗畫神金甲葱蘢網<lb/>
鉅公步輦迎句芒複道埽塵鸞彗長豹尾竿前趙飛燕<lb/>
栁風吹盡眉間黄碧草含情杏花喜上林鸎囀㳺絲起<lb/>
<pb n="KR4h0161_WYG_077-54b"/>
寳馬搖環萬騎歸恩光暗入簾櫳裏<lb/>
　　蘭塘詞<lb/>
塘水汪汪鳬唼喋憶上江南木蘭檝繡領金須蕩倒光<lb/>
團團皺緑雞頭葉露凝荷卷珠淨員紫菱刺短浮根纒<lb/>
小姑歸晚紅妝淺鏡裏芙蓉照水鮮東溝潏潏勞回首<lb/>
欲寄一桮瓊液酒知道無郎却有情長教月照相思栁<lb/>
　　春洲曲<lb/>
韶光染色如蛾翠綠濕紅鮮水容媚蘇小慵多蘭渚閒<lb/>
<pb n="KR4h0161_WYG_077-55a"/>
融融浦日鵁鶄寐紫騮蹀躞金銜嘶岸上揚鞭烟草迷<lb/>
門外平橋連栁隄歸來晚樹黃鸎啼<lb/>
　　湘東宴曲<lb/>
湘東夜宴金貂人楚女含情嬌翠嚬玉管將吹插鈿帶<lb/>
錦囊斜拂雙麒麟重城漏斷孤帆去唯恐瓊籖報天曙<lb/>
萬户沈沈碧樹員雲飛雨散知何處欲上香車俱脉脉<lb/>
清歌響斷銀屏隔隄外紅塵蠟炬歸樓前澹月連江白<lb/>
　　春野行<lb/>
<pb n="KR4h0161_WYG_077-55b"/>
草淺淺春如翦花壓李孃愁飢蠶欲成繭東城少年氣<lb/>
堂堂金丸驚起雙鴛鴦含羞更問衛公子月到枕前春<lb/>
夢長<lb/>
　　罩魚歌<lb/>
朝罩罩城東暮罩罩城西兩槳鳴幽幽蓮子相髙低持<lb/>
罩入深水金鱗大如手魚尾逬員波千珠落湘藕風颸<lb/>
颸雨離離菱茭刺鸂鷘飛水連網眼白如景淅瀝篷聲<lb/>
寒㸃微楚岸有花花蓋屋金塘栁色前谿曲悠悠杳若<lb/>
<pb n="KR4h0161_WYG_077-56a"/>
　去無窮五色澄潭鴨頭綠<lb/>
　　　蘇小小歌<lb/>
　買蓮莫破券買酒莫解金酒裏春容抱離恨水中蓮子<lb/>
　懐芳心吳宫女兒腰似束家在錢唐小江曲一自檀郎<lb/>
　逐便風門前春水年年緑<lb/>
　<lb/>
　<lb/>
　<lb/>
<pb n="KR4h0161_WYG_077-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録卷七十八<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_078-1a"/>
　欽定四庫全書<lb/>
御定全唐詩録巻七十九<lb/>
　　温庭筠<hi>二</hi>
　　近體詩<lb/>
　　　握柘詞<lb/>
　楊栁縈橋綠玫瑰拂地紅繡衫金騕褭花髻玉瓏璁宿<lb/>
　雨香潛潤春流水暗通畫樓初夢斷晴日照湘風<lb/>
　　　送洛南李主簿<lb/>
<pb n="KR4h0161_WYG_078-1b"/>
　想君秦塞外因見逺山青槲葉曉迷路枳花春滿庭禄<lb/>
　優仍侍膳官散得専經余亦還愚谷歸心在翠屏<lb/>
　　　春日野行<lb/>
　騎馬蹋烟莎青春奈怨何蝶翎朝粉盡鴉背夕陽多栁<lb/>
　豔欺芳帶山愁縈翠蛾別情無處說方寸是星河<lb/>
　　　早秋山居<lb/>
　山近覺寒早草堂霜氣晴樹彫窗有日池滿水無聲果<lb/>
　落見猿過葉乾聞鹿行素琴機慮靜空伴夜泉清<lb/>
<pb n="KR4h0161_WYG_078-2a"/>
　　送人南遊<lb/>
送君遊楚國江浦樹蒼然沙淨有波迹岸平多草烟角<lb/>
悲臨海郡月到渡淮船唯以一杯酒相思隔楚天<lb/>
　　贈鄭處士<lb/>
飄然隨釣艇雲水是天涯紅葉下荒井碧梧侵古槎醉<lb/>
收陶令菊貧賣邵平𤓰更有相期處南籬一樹花<lb/>
　　江岸即事<lb/>
水容侵古岸峰影度青蘋廟竹唯聞鳥江帆不見人雀<lb/>
<pb n="KR4h0161_WYG_078-2b"/>
聲花外暝客思栁邊春別恨轉難盡年年汀草新<lb/>
　　中書令裵公輓歌詞<lb/>
王儉風華首蕭何社稷臣丹陽布衣客蓮渚白頭人銘<lb/>
勒燕山暮碑沈漢水春従今虚醉飽無復汚車茵<lb/>
箭下妖星落風前殺氣囘國香荀令去樓月庾公來玉<lb/>
璽終無慮金縢竟不開空嗟薦賢路芳草滿燕臺<lb/>
　　太子西池<lb/>
梨花雪壓枝鸎囀栁如絲嬾逐妝成曉春融夢覺遲鬢<lb/>
<pb n="KR4h0161_WYG_078-3a"/>
輕全作影嚬淺未成眉莫信張公子窗間斷暗期<lb/>
花紅蘭紫莖愁草雨新晴栁占三春色鸎偷百鳥聲日<lb/>
長嫌輦重風暖覺衣輕薄暮香塵起長楊落照明<lb/>
　　偶題<lb/>
孔雀眠髙閣櫻桃拂短檐畫眀金冉冉箏語玉纎纎細<lb/>
雨無妨燭輕寒不隔簾欲將紅錦段因夢寄江淹<lb/>
　　贈越僧岳雲<lb/>
世機消己盡巾屨亦飄然一室故山月滿缾秋澗泉禪<lb/>
<pb n="KR4h0161_WYG_078-3b"/>
菴過微雪鄉寺隔寒烟應共白蓮客相期松桂前<lb/>
蘭亭舊都講今日意如何有樹關深院無塵到淺莎僧<lb/>
居隨處好人事出門多不及新春雁年年鏡水波<lb/>
　　商山早行<lb/>
晨起動征鐸客行悲故鄉雞聲茅店月人迹板橋霜槲<lb/>
葉落山路枳花明驛牆因思杜陵夢鳬雁滿回塘<lb/>
　　題竹谷神祠<lb/>
蒼蒼松色晚一徑入荒祠古樹風吹馬虚廊日照旗煙<lb/>
<pb n="KR4h0161_WYG_078-4a"/>
煤朝奠處風雨夜歸時寂寞湘江客空看蔣帝碑<lb/>
　　題陳處士幽居<lb/>
松軒塵外客髙竹自蕭疎雨後苔侵井霜來葉滿渠閒<lb/>
看鏡湖畫時得越僧書若待前谿月誰人伴釣魚<lb/>
　　處士盧岵山居<lb/>
西谿問樵客遙識主人家古樹老連石急泉清露沙千<lb/>
峰隨雨暗一徑入雲斜日暮鳥飛散滿山蕎麥花<lb/>
　　初秋寄友人<lb/>
<pb n="KR4h0161_WYG_078-4b"/>
閒夢正悠悠涼風生竹樓夜琴知欲雨曉簟覺新秋獨<lb/>
鳥楚山逺一蟬關樹愁憑將離別恨江水問同逰<lb/>
　　宿白蓋峰寺寄僧<lb/>
山房霜氣晴一宿遂平生閣上見林影月中聞澗聲佛<lb/>
燈銷永夜僧磬徹寒更不學何居士焚香為宦情<lb/>
　　盧氏池上遇雨贈同游<lb/>
簟翻涼氣集谿上潤殘棊萍皺風來後荷喧雨到時寂<lb/>
寥閒望久飄洒獨歸遲無限松江恨煩君解釣絲<lb/>
<pb n="KR4h0161_WYG_078-5a"/>
　　宿一公精舍<lb/>
夜䦨黄葉寺缾錫兩俱能松下石橋路雨中山殿燈茶<lb/>
爐天姥客棊席剡溪僧還笑長門賦髙秋卧茂陵<lb/>
　　敷水小桃盛開因作<lb/>
敷水小橋東娟娟照露叢所嗟非勝地堪恨是春風二<lb/>
月艷陽節一枝惆悵紅定知留不住吹落路塵中<lb/>
　　題造微禪師院<lb/>
夜香聞偈後岑寂掩雙扉照竹鐙和雪看松月到衣草<lb/>
<pb n="KR4h0161_WYG_078-5b"/>
堂疎磬斷江寺故人稀惟憶江南雨春風獨鳥歸<lb/>
　　登盧氏臺<lb/>
勝地當通邑前山有故居臺髙秋盡出林斷野無餘白<lb/>
露鳴蛩急晴天度雁疎由來放懷地非獨在吾廬<lb/>
　　題蕭山廟<lb/>
故道木隂濃荒祠山影東杉松一庭雨幡蓋滿堂風客<lb/>
奠晚沙濕馬嘶春廟空夜深雷電歇龍入古潭中<lb/>
　　送淮隂孫令之官<lb/>
<pb n="KR4h0161_WYG_078-6a"/>
隋隄楊栁烟孤櫂正悠然蕭寺通淮戍蕪城枕楚田魚<lb/>
鹽橋上市燈火雨中船故老青葭岸先知宓子賢<lb/>
　　早春滻水送友人<lb/>
青門烟野外渡滻送行人鴨卧溪沙暖鳩鳴社樹春殘<lb/>
波青有石幽草綠無塵楊栁東風裏相看淚滿巾<lb/>
　　送僧東遊<lb/>
師歸舊山去此別己悽然燈影秋江寺篷聲夜雨船鷗<lb/>
飛吳市外麟卧晉陵前若到東林社誰人更問禪<lb/>
<pb n="KR4h0161_WYG_078-6b"/>
　　細雨<lb/>
憑軒望秋雨凉入暑衣清極目鳥頻沒片時雲復輕沼<lb/>
萍開更歛山葉動還鳴楚客秋江上蕭蕭故國情<lb/>
　　感舊陳情五十韻獻淮南李僕射<lb/>
嵇紹垂髫日山濤筮仕年琴尊陳座上紈綺拜牀前鄰<lb/>
里纔三徙雲霄己九遷感深情戃怳言發淚潺湲憶昔<lb/>
龍圖盛方今隺羽全桂枝香可襲楊葉舊頻穿玉籍標<lb/>
人瑞金丹化地僊賦成攅筆寫歌出滿城傳既矯排虚<lb/>
<pb n="KR4h0161_WYG_078-7a"/>
翅將持造物權萬靈思鼓鑄羣品待陶甄視草絲綸出<lb/>
持綱雨露縣法行黃道内居近翠華邊書迹臨湯鼎吟<lb/>
聲接舜絃白麻紅燭夜清漏紫微天雷電隨神筆魚龍<lb/>
落彩牋閒宵陪雍畤清暑在甘泉耿介非持禄優㳺是<lb/>
養賢氷清臨百粤風靡化三川委寄崇推轂威儀壓控<lb/>
弦梁園提彀騎淮水換戎旃照日青油濕迎風錦帳鮮<lb/>
黛娥陳二八珠履列三千舞轉回紅袖歌愁斂翠鈿滿<lb/>
堂開照耀分座儼嬋娟油額芙蓉帳香塵玳瑁筵繡旗<lb/>
<pb n="KR4h0161_WYG_078-7b"/>
隨影合金陳似波旋緹幕深回互朱門暗接連彩虯蟠<lb/>
畫㦸花馬立金鞭有客將誰託無媒竊自憐抑揚中散<lb/>
曲漂泊孝㢘船未展干時策徒抛負郭田轉蓬猶邈爾<lb/>
懷橘更澘然投足乖蹊徑冥心向簡編未知魚躍地空<lb/>
媿鹿鳴篇稷下期方至漳濱病未痊定非籠外鳥真是<lb/>
殻中蟬蕙徑鄰幽澹荆扉興靜便草堂苔㸃㸃蔬囿水<lb/>
濺濺釣罷谿雲重樵歸澗月圎嬾多成宿疢愁甚似春<lb/>
眠木直終難怨膏明只自煎鄭鄉空健羨陳榻未招延<lb/>
<pb n="KR4h0161_WYG_078-8a"/>
旅食逢春盡羇游為事牽宦無毛義檄婚乏阮脩錢冉<lb/>
弱營中栁披敷幕下蓮儻能容委質非敢望差肩澀劒<lb/>
猶堪淬餘朱或可研従師當鼓篋窮理久忘筌折簡能<lb/>
榮瘁遺簪莫棄捐韶光如見借寒谷變風烟<lb/>
　　洞户二十二韻<lb/>
洞户連珠網方疏隠碧潯燭盤烟墜燼簾壓月通隂粉<lb/>
白僊郎署霜清玊女碪醉鄉髙窈窈棊陳靜愔愔素手<lb/>
琉璃扇𤣥髫玳瑁簪昔邪看寄迹梔子詠同心樹列千<lb/>
<pb n="KR4h0161_WYG_078-8b"/>
秋勝樓懸七夕鍼舊詞翻白紵新賦換黃金唳隺調蠻<lb/>
鼓驚蟬應寳琴舞疑繁易度歌轉斷難尋露委花相妬<lb/>
風歌栁不禁橋彎雙表迥池漲一篙深清蹕傳恢囿黄<lb/>
旗幸上林神鷹參翰苑天馬破蹄涔武庫方題品文園<lb/>
有好音朱莖殊菌蠢丹桂欲蕭森黼帳回瑤席華鐙對<lb/>
錦衾畫圖驚走獸書帖得來禽河曙秦樓暎山晴魏闕<lb/>
臨綠囊逢趙后青瑣見王沈任達嫌孤憤疎慵倦九箴<lb/>
若為南遁客猶作卧龍吟<lb/>
<pb n="KR4h0161_WYG_078-9a"/>
　　過華清宫二十二韻<lb/>
憶昔開元日承平事勝逰貴妃専寵幸天子冨春秋月<lb/>
白霓裳殿風乾羯鼓樓鬭雞花蔽膝騎馬玉搔頭繡轂<lb/>
千門伎金鞍萬户侯薄雲欺雀扇輕雪犯貂裘過客聞<lb/>
韶濩居人識冕旒氣和春不覺烟暖霽難收澀浪和瓊<lb/>
甃晴陽上彩斿巻衣輕鬢嬾窺鏡澹蛾羞屏掩芙容帳<lb/>
簾褰玳瑁鉤重瞳分渭曲纎手指神州御案迷萱草天<lb/>
袍妒石榴深巖藏浴鳯鮮隰媚潛虯不料邯鄲蝨俄成<lb/>
<pb n="KR4h0161_WYG_078-9b"/>
即墨牛劒鋒揮太皥旗燄拂蚩尤内嬖陪行在孤臣預<lb/>
坐籌瑤簪遺翡翠霜仗駐驊騮豔笑雙飛斷香魂一哭<lb/>
休早梅悲蜀道髙樹隔昭丘朱閣重霄近蒼厓萬古愁<lb/>
至今湯殿水鳴咽縣前流<lb/>
　　詠寒宵<lb/>
寒宵何耿耿良讌有餘姿寳靺裵回處熏鑪悵望時曲<lb/>
瓊垂翡翠斜月到罘罳委墜金缸燼䦨跚玊局棊話窮<lb/>
猶注睇歌罷尚持頤晻曖遙相屬氛氲積所思秦娥巻<lb/>
<pb n="KR4h0161_WYG_078-10a"/>
衣晚胡雁度雲遲上郡歸來夢那知錦字詩<lb/>
　　春日<lb/>
問君何所思迢遞豔陽時門靜人歸晚牆髙蝶過遲一<lb/>
雙青鎖燕千萬緑楊絲屏上吳山逺樓中朔管悲寳書<lb/>
無寄處香轂有來期草色將林彩相添入黛眉<lb/>
　　開聖寺<lb/>
路分谿石夾烟叢十里蕭蕭古樹風出寺馬嘶秋色裏<lb/>
向陵鴉亂夕陽中竹間泉落山㕑靜墖下僧歸影殿空<lb/>
<pb n="KR4h0161_WYG_078-10b"/>
猶有南朝舊碑在敢將興廢問漁翁<lb/>
　　贈蜀將<lb/>
十年分散劒關秋萬事皆従錦水流志氣己曽明漢節<lb/>
功名猶尚帶吳鉤雕邉認箭寒雲重馬上聽笳塞草愁<lb/>
今日逢君倍惆悵灌嬰韓信盡封侯<lb/>
　　寄清涼寺僧<lb/>
石路無塵竹徑開昔年曽伴戴顒來窗間半偈聞鐘後<lb/>
松下殘棊送客回檐向玉峰籠夜雪砌因流水長秋苔<lb/>
<pb n="KR4h0161_WYG_078-11a"/>
白蓮㑹裏如相問説與逰人是姓雷<lb/>
　　重遊東峯宗宻禪師精廬<lb/>
百尺青厓三尺墳微言已絶杳難聞戴顒今日稱居士<lb/>
支遁他年識領軍暫對杉松如結社偶同麋鹿自成羣<lb/>
故山弟子空回首蔥嶺還應見宋雲<lb/>
　　題李處士幽居<lb/>
水玉簪頭戴角巾瑤琴寂厯拂輕塵濃隂似帳紅薇晚<lb/>
細雨如煙碧草新隔竹見籠疑有隺巻簾看畫更無人<lb/>
<pb n="KR4h0161_WYG_078-11b"/>
南窗自有忘機友谷口空稱鄭子真<lb/>
　　春日偶作<lb/>
西園一曲豔陽歌擾擾車塵負薜蘿自欲放懐猶未得<lb/>
不知經世竟如何夜聞猛雨判花盡寒戀重衾覺夢多<lb/>
釣渚別來應更好春風還為起微波<lb/>
　　和友人悼亡<lb/>
玉貌潘郎淚滿衣畫羅輕鬢雨霏微紅蘭委露愁難盡<lb/>
白馬朝天望不歸寳鏡塵昏鸞影在鈿箏弦斷雁行稀<lb/>
<pb n="KR4h0161_WYG_078-12a"/>
春風幾許傷情事碧草侵階粉蝶飛<lb/>
　　池塘七夕<lb/>
月出西南露氣秋綺寮河漢在鍼樓楊家繡作鴛鴦幔<lb/>
張氏金為翡翠鉤銀燭有光妨宿燕畫屏無睡待牽牛<lb/>
萬家碪杵三篙水一夕横塘似舊游<lb/>
　　偶遊<lb/>
曲巷斜臨一水間小門終日不開關紅珠斗帳櫻桃熟<lb/>
金尾屏風孔雀閒雲髻幾迷芳草蝶額黄無限夕陽山<lb/>
<pb n="KR4h0161_WYG_078-12b"/>
與君便是鴛鴦侣休向人間覓往還<lb/>
　　贈知音<lb/>
翠羽花冠碧樹雞未明先向短牆啼窗間謝女青蛾歛<lb/>
門外蕭郎白馬嘶殘曙微星當户沒澹烟斜月照樓低<lb/>
上陽宫裏鐘初動不語垂鞭過栁隄<lb/>
　　過陳琳墓<lb/>
曽於青史見遺文今日飄蓬過此墳詞客有靈應識我<lb/>
霸才無主始憐君石麟埋沒藏春草銅雀荒涼對暮雲<lb/>
<pb n="KR4h0161_WYG_078-13a"/>
莫怪臨風倍惆悵欲將書劒學従軍<lb/>
　　西江上送漁父<lb/>
却逐嚴光向若邪釣綸菱櫂寄年華三秋梅雨愁楓葉<lb/>
一夜篷舟宿葦花不見水雲應有夢偶隨烟鳥便成家<lb/>
白蘋風起樓船暮江燕雙雙五兩斜<lb/>
　　經李徵君故居<lb/>
露濃烟重草萋萋樹暎䦨干栁拂隄一院落花無客醉<lb/>
五更殘月有鸎啼芳筵想像情難盡故榭荒涼路己迷<lb/>
<pb n="KR4h0161_WYG_078-13b"/>
風景宛然人自改却經門巷馬頻嘶<lb/>
　　懐真珠亭<lb/>
珠箔金鉤對彩橋昔年於此見嬌嬈香燈悵望飛瓊鬢<lb/>
涼月殷勤碧玉簫屏倚故窗山六扇栁垂寒砌露千條<lb/>
壞牆經雨蒼苔徧拾得當時舊翠翹<lb/>
　　經五丈原<lb/>
鐵馬雲雕共絶塵栁隂髙壓漢宫春天清殺氣屯關右<lb/>
夜半妖星照渭濱下國卧龍空寤主中原得鹿不由人<lb/>
<pb n="KR4h0161_WYG_078-14a"/>
象牀寳帳無言語従此譙周是老臣<lb/>
　　和王秀才傷歌姬<lb/>
月缺花殘莫愴然花須終發月須圓更能何事銷芳念<lb/>
亦有穠華委逝川一曲豔歌留宛轉九原春草妒嬋娟<lb/>
王孫莫學多情客自古多情損少年<lb/>
　　送盧處士游吳越<lb/>
羨君東去見殘梅唯有王孫獨未回吳苑夕陽明古堞<lb/>
越宫春草上髙臺波生野水雁初下風滿驛樓潮欲來<lb/>
<pb n="KR4h0161_WYG_078-14b"/>
試逐漁舟看雪浪幾多江燕荇花開<lb/>
　　蘇武廟<lb/>
蘇武魂銷漢使前古祠髙樹兩茫然雲邉雁斷胡天月<lb/>
隴上羊歸塞草烟回日樓臺非甲帳去時冠劒是丁年<lb/>
茂陵不見封侯印空向秋波哭逝川<lb/>
　　途中偶作<lb/>
石路荒塘接野蒿西風吹馬利如刀小橋連驛楊栁晚<lb/>
廢寺入門禾黍髙雞犬夕陽喧縣市鳬鷖秋水曝城壕<lb/>
<pb n="KR4h0161_WYG_078-15a"/>
故山有夢不歸去官樹陌塵何太勞<lb/>
　　盤石寺留別成公<lb/>
槲葉蕭蕭帶葦風寺前歸客別支公三秋岸雪花初白<lb/>
一夜林霜葉盡紅山疊楚天雲壓塞浪遙吳苑水連空<lb/>
悠然旅榜頻回首無復松窗半偈同<lb/>
　　牡丹<lb/>
水漾晴紅壓叠波曉來金粉覆庭莎裁成艷思偏應巧<lb/>
分得春光最數多欲綻似含雙靨笑正繁疑有一聲歌<lb/>
<pb n="KR4h0161_WYG_078-15b"/>
華堂客散簾垂地想凭䦨干歛翠蛾<lb/>
　　谿上行<lb/>
綠塘漾漾烟濛濛張翰此來情不窮雪羽䙰褷立倒影<lb/>
金鱗撥刺跳晴空風翻荷葉一向白雨濕蓼花千穂紅<lb/>
心羨夕陽波上客片時歸夢釣船中<lb/>
　　題望苑驛<lb/>
弱栁千條杏一枝半含春雨半垂絲景陽寒井人難到<lb/>
長樂晨鐘曉自知花影幾年通博望樹名何代號相思<lb/>
<pb n="KR4h0161_WYG_078-16a"/>
至今十二樓前月不向西陵照盛姬<lb/>
　　宿杜城亡友李翔處士故墅<lb/>
栁不成絲草帶煙海槎東去鶴歸天愁腸斷處春何限<lb/>
病眼開時月正圓花若有情還悵望水應無事莫潺湲<lb/>
終知此恨難消遣辜負南華第二篇<lb/>
　　題栁<lb/>
楊栁千條拂面絲綠烟金穗不勝吹香隨靜婉歌塵起<lb/>
影伴嬌嬈舞袖垂羌管一聲何處曲流鸎百囀最髙枝<lb/>
<pb n="KR4h0161_WYG_078-16b"/>
千門九陌花如雪飛過宫牆兩不知<lb/>
　　贈少年<lb/>
江海相逢客恨多秋風葉下洞庭波酒酣夜別淮隂市<lb/>
月照髙樓一曲歌<lb/>
　　蔡中郎墳<lb/>
古墳零落野花春聞説中郎有後身今日愛才非昔日<lb/>
莫抛心力作詞人<lb/>
　　長安春晚<lb/>
<pb n="KR4h0161_WYG_078-17a"/>
曲江春半日遲遲正是王孫悵望時杏花落盡不歸去<lb/>
江上東風吹栁絲<lb/>
　　彈箏人<lb/>
天寳年中事玉皇曽將新曲教寧王鈿蟬金鳯皆零落<lb/>
一曲伊州淚萬行<lb/>
　　瑤瑟怨<lb/>
氷簟銀牀夢不成碧天如水夜雲輕雁聲還過瀟湘去<lb/>
十二樓中月自明<lb/>
<pb n="KR4h0161_WYG_078-17b"/>
　　渭上題<lb/>
吕公榮達子陵歸萬古烟波繞釣磯橋上一通名利迹<lb/>
至今江鳥背人飛<lb/>
目極雲霄思浩然風帆一片水連天輕橈便是東歸路<lb/>
不肯忘機作釣船<lb/>
烟水何曽息世機暫時相向亦依依所嗟白首磻谿叟<lb/>
一下漁舟更不歸<lb/>
　　經故翰林袁學士居<lb/>
<pb n="KR4h0161_WYG_078-18a"/>
劒逐驚波玉委塵謝安門下更何人西州城外花千樹<lb/>
盡是羊曇醉後春<lb/>
　　題城南杜邠公林亭<lb/>
卓氏壚前金線栁隋家隄畔錦帆風貪為兩地分霖雨<lb/>
不見池蓮照水紅<lb/>
　　過分水嶺<lb/>
谿水無情似有情入山三日得同行嶺頭便是分頭處<lb/>
惜別潺湲一夜聲<lb/>
<pb n="KR4h0161_WYG_078-18b"/>
　　鄠杜郊居<lb/>
槿籬芳楥近樵家隴麥青青一徑斜寂寞逰人寒食後<lb/>
夜來風雨送梨花<lb/>
　　楊栁枝<lb/>
宜春苑外最長條閒裊春風伴舞腰正是玉人腸斷處<lb/>
一渠春水赤䦨橋<lb/>
南門牆東御路旁預知春色栁絲黄杏花未肯無情思<lb/>
何事行人最斷腸<lb/>
<pb n="KR4h0161_WYG_078-19a"/>
　蘇小門前栁萬條毶毶金線拂平橋黄鸎不語東風起<lb/>
　深閉朱門伴細腰<lb/>
　金縷毶毶碧瓦溝六宫眉黛惹春愁曉來更帶龍池雨<lb/>
　半拂䦨干半入樓<lb/>
　館娃宫外鄴城西逺映征帆近拂隄繫得王孫歸思切<lb/>
　不關春草緑萋萋<lb/>
　兩兩黄鸝色似金裊枝嗁露動芳音春來幸自長如線<lb/>
　可惜牽纒蕩子心<lb/>
<pb n="KR4h0161_WYG_078-19b"/>
　御栁如絲映九重鳯凰窗柱繡芙蓉景陽樓畔千條露<lb/>
　一面新妝待曉鐘<lb/>
　織錦機邉鸎語頻停梭垂淚憶征人塞門三日猶蕭索<lb/>
　縦有垂楊未覺春<lb/>
　　　觀棊<lb/>
　閒對楸枰傾一壺黃華坪上幾成盧他時謁帝銅池水<lb/>
　便賭宣城太守無<lb/>
御定全唐詩録巻七十九<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_079-1a"/>
　欽定四庫全書<lb/>
御定全唐詩録巻八十<lb/>
　　許渾<lb/>
　　　渾字用晦丹陽人太和六年進士第為當塗太平<lb/>
　　　二縣令以病免起潤州司馬大中三年為監察御<lb/>
　　　史厯虞部貟外郎睦郢二州刺史有丁夘集<lb/>
　　　紀事曰渾紀夢詩序云余甞夢登山有宫室凌雲<lb/>
　　　人云此崑崙也既入見數人方欲招之至暮而罷<lb/>
<pb n="KR4h0161_WYG_079-1b"/>
　　　詩云曉入瑤臺露氣清坐中惟有許飛瓊塵心未<lb/>
　　　盡俗緣在十里山前空月明或云改第二句為天<lb/>
　　　風飛下歩虚聲韋莊讀渾詩云江南才子許渾詩<lb/>
　　　字字清新句句竒十斛真珠量不盡恵休空作碧<lb/>
　　　雲詞<lb/>
　　　徐獻忠曰渾詩雖未登于珪璋之列而烟雲風鳥<lb/>
　　　之思揉弄亦己盡態<lb/>
　　　京口志晉時甞以丁夘日立埭因以名橋渾別墅<lb/>
<pb n="KR4h0161_WYG_079-2a"/>
　　在焉集以為名<lb/>
　近體詩<lb/>
　　閒居孟夏即事<lb/>
綠樹䕃青苔柴門臨水開簟涼初熟麥枕膩乍經梅魚<lb/>
躍海風起鼉鳴江雨來佳人竟何處日夕上樓臺<lb/>
　　早秋<lb/>
遙夜泛清瑟西風生翠蘿殘螢委玉露早雁拂金河髙<lb/>
樹曉還宻逺山晴更多淮南一葉下自覺洞庭波<lb/>
<pb n="KR4h0161_WYG_079-2b"/>
　　溪亭<lb/>
溪亭四面山横栁半溪灣蟬響螗蜋急魚深翡翠閒水<lb/>
寒留客醉月上與僧還猶戀蕭蕭竹西齋未掩關<lb/>
暖枕眠溪栁僧齋昨夜期茶香秋夢後松韻晚吟時共<lb/>
戯魚翻藻爭棲鳥墜枝重陽應一醉栽菊助東籬<lb/>
　　夜歸丁夘橋村舍<lb/>
月涼風靜夜歸客泊巖前橋響犬遙吠庭空人散眠紫<lb/>
蒲低水檻紅葉半江船自有還家計南湖二頃田<lb/>
<pb n="KR4h0161_WYG_079-3a"/>
　　南樓春望<lb/>
南樓春一望雲水共昏昏野店歸山路危橋帶郭村晴<lb/>
烟和草色夜雨長溪痕下岸誰家住殘陽半掩門<lb/>
　　逰維山新興寺宿石屏村謝叟家<lb/>
晚過石屏村村長日漸曛僧歸下嶺見人語隔溪聞谷<lb/>
響寒耕雪山明夜燒雲家家扣銅鼔欲賽魯將軍<hi>村有魯肅</hi>
<hi>廟</hi>
　　宿開元寺西樓聞歌感賦<lb/>
<pb n="KR4h0161_WYG_079-3b"/>
誰家歌褭褭孤枕在西樓竹色寒清簟松香染翠幬月<lb/>
移珠殿曉風遞玉箏秋日出應移棹三湘萬里愁<lb/>
　　將歸塗口宿鬱林寺道𤣥上人院<lb/>
春尋採藥翁歸路宿禪宫雲起客眠處月殘僧定中藤<lb/>
花深洞水槲葉滿山風清境不能住朝朝慚逺公<lb/>
　　重逰鬱林寺道𤣥上人院<lb/>
藤杖叩松關春溪斸藥還雨晴巢燕急波暖浴鷗閒倚<lb/>
檻花臨水回舟月照山憶歸師莫笑書劒在人間<lb/>
<pb n="KR4h0161_WYG_079-4a"/>
　　洛中秋日<lb/>
故國無歸處官閒憶逺逰吳僧秣陵寺楚客洞庭舟久<lb/>
病先知雨長貧早覺秋壯心能幾許伊水更東流<lb/>
　　長安旅夜<lb/>
久客怨長夜西風吹雁聲雲移河漢淺月泛露華清掩<lb/>
瑟獨凝思緩歌空寄情門前有歸路迢遞洛陽城<lb/>
　　旅懷<lb/>
征車何軋軋南北極天涯孤枕易為客逺書難到家鄉<lb/>
<pb n="KR4h0161_WYG_079-4b"/>
連雲外樹城閉月中花猶有扁舟思前年別若耶<lb/>
　　晚泊七里灘<lb/>
天晚日沈沈歸舟繫栁隂江村平見寺山郭逺聞砧樹<lb/>
宻猿聲響波澄雁影深榮華暫時事誰識子陵心<lb/>
　　秋日赴闕題潼關驛樓<lb/>
紅葉晚蕭蕭長亭酒一瓢殘雲歸太華疎雨過中條樹<lb/>
色隨關迥河聲入海遙帝鄉明日到猶自夢漁樵<lb/>
　　題鄒處士隠居<lb/>
<pb n="KR4h0161_WYG_079-5a"/>
桑柘滿江村西齋對海門浪衝髙岸響潮入小池渾嵒<lb/>
樹䕃棊局山花落酒樽相逢亦留宿還似識王孫<lb/>
　　題韋隠居西齋<lb/>
斸藥去還歸家人半掩扉山風藤子落溪雨豆花肥寺<lb/>
逺僧來少橋危客過稀不聞砧杵動應解製荷衣<lb/>
　　春日題韋曲野老村舍<lb/>
遶屋遍桑麻村南第一家林繁樹勢直溪轉水紋斜竹<lb/>
楥晝看筍藥欄春賣花故園歸未得到此是天涯<lb/>
<pb n="KR4h0161_WYG_079-5b"/>
背嶺枕南塘數家村落長鶯啼幼婦嬾蠶出小姑忙煙<lb/>
草近溝濕風花臨路香自憐非楚客春望亦心傷<lb/>
　　恩德寺<lb/>
樓臺横復重猶有半巖空蘿洞淺深水竹廊髙下風晴<lb/>
山踈雨後秋樹斷雲中未盡平生意孤帆又向東<lb/>
　　潼關蘭若<lb/>
來往幾經過前軒枕大河逺帆春水濶髙寺夕陽多蝶<lb/>
影下紅藥鳥聲喧綠蘿故山歸未得徒咏採薇歌<lb/>
<pb n="KR4h0161_WYG_079-6a"/>
　　題岫上人院<lb/>
客病與僧閑頻來不掩關髙窗雲外樹疎磬雨中山離<lb/>
索秋蟲響登臨夕鳥還心知落帆處明月淛河灣<lb/>
　　贈裴處士<lb/>
為儒白髮生鄉里早聞名煖酒雪初下讀書山欲明字<lb/>
形翻鳥跡詩調合猿聲門外滄浪水知君欲濯纓<lb/>
　　王居士<lb/>
笻杖倚柴關都城賣卜還雨中耕白水雲外劚青山有<lb/>
<pb n="KR4h0161_WYG_079-6b"/>
藥身長健無機性自閒即應生羽翼華表在人間<lb/>
　　征西舊卒<lb/>
少年乗勇氣百戰過烏孫力盡邊城難功加上將恩曉<lb/>
風聽戍角殘月倚營門自説輕身處金瘡有舊痕<lb/>
　　聞薛先軰陪大夫看早梅因寄<lb/>
澗梅寒正發莫信笛中吹素艷雪凝樹清香風滿枝折<lb/>
驚山鳥散擕任野蜂隨今日從公醉何人到接䍦<lb/>
　　再寄殷堯藩秀才<lb/>
<pb n="KR4h0161_WYG_079-7a"/>
直道知難用經年向水濱宅従栽竹貴家為買書貧就<lb/>
學多新客登朝盡故人蓬萊自有路莫羨武陵春<lb/>
　　姑熟官舍寄汝洛友人<lb/>
官靜亦無能平生少面朋務閒唯印吏公退只碁僧藥<lb/>
鼎初寒火書龕欲夜燈安知北溟水終日送摶鵬<lb/>
　　晩發天井關寄李師海<lb/>
山在水滔滔流年欲二毛湘潭歸夢逺燕趙客程勞露<lb/>
曉紅蘭重雲晴碧樹髙逢秋正多感萬里別同袍<lb/>
<pb n="KR4h0161_WYG_079-7b"/>
　　崇聖寺別楊至之<lb/>
蕭寺暫時逢離憂滿病容寒齋秋少燕隂壁夜多蛩樹<lb/>
暗水千里山深雲萬重懷君在書信莫過雁回峯<lb/>
　　送段覺歸杜曲閒居<lb/>
書劒南歸去山扉別幾年苔侵巖下路果落洞中泉紅<lb/>
葉髙齋雨青蘿曲檻烟寧知逺逰客羸馬太行前<lb/>
　　送客<lb/>
南國別經年雲晴波接天蒲深鸂鶒戱花暖鷓鴣眠竹<lb/>
<pb n="KR4h0161_WYG_079-8a"/>
暗湘妃廟楓隂楚客船唯應洞庭月萬里共嬋娟<lb/>
　　送客歸湘楚<lb/>
無辭一盃酒昔日與君深秋色換歸鬢曙光生別心桂<lb/>
花山廟冷楓樹水樓隂此路千餘里應勞楚客吟<lb/>
　　送客南歸有懷<lb/>
綠水暖青蘋湘潭萬里春瓦樽迎海客銅鼓賽江神避<lb/>
雨松楓岸看雲楊栁津長安一杯酒座上有歸人<lb/>
　　送客歸吳興<lb/>
<pb n="KR4h0161_WYG_079-8b"/>
綠水棹雲月洞庭歸路長春橋懸酒幔夜柵集茶檣箬<lb/>
葉沈溪暖蘋花遶郭香應逢栁太守為説過瀟湘<lb/>
　　松江渡送人<lb/>
故國今何在扁舟竟不歸雲移山漠漠江濶樹依依晚<lb/>
色千帆落秋聲一雁飛此時兼送客凭檻欲沾衣<lb/>
　　重經姑蘇懷古<lb/>
香徑遶吳宫千帆落照中鸛鳴山欲雨魚躍海多風城<lb/>
帶晚莎綠池連秋蓼紅當年國門外誰識伍員忠<lb/>
<pb n="KR4h0161_WYG_079-9a"/>
　　對雪<lb/>
飛舞北風涼玉人歌玉堂簾帷増曙色珠翠發寒光栁<lb/>
重絮微濕梅繁花未香兹辰賀豐嵗簫鼓宴梁王<lb/>
　　看雪<lb/>
松亞竹珊珊心知萬井歡山明迷舊徑溪滿漲新瀾客<lb/>
醉瑤臺曙兵防玉塞寒紅樓知有酒誰肻學袁安<lb/>
　　陪少師李相國崔賓客宴居守狄僕射池亭<lb/>
池色似瀟湘仙舟日正長燕飛驚蛺蝶魚戲動鴛鴦雲<lb/>
<pb n="KR4h0161_WYG_079-9b"/>
聚歌初轉風回舞欲翔暖醅松葉嫩寒粥杏花香羅綺<lb/>
留春色笙竽送晚光何須明月夜紅燭在華堂<lb/>
　　嵗暮自廣江至新興往復中題峽山寺<lb/>
夜醉晨方醒孤吟恐失羣海鰌潮上見江鵠霧中聞未<lb/>
臘梅先實經冬草自薫樹隨山崦合泉到石稜分虎跡<lb/>
空林雨猿聲絶嶺雲蕭蕭異鄉鬢明日共絲棼<lb/>
薄暮緣西峽停橈一訪僧鷺巢横卧栁猿飲倒垂藤水<lb/>
曲巖千疊雲重樹百層山風寒殿磬溪雨夜船燈灘漲<lb/>
<pb n="KR4h0161_WYG_079-10a"/>
危槎沒泉衝怪石崩中臺一襟淚嵗杪別良朋<lb/>
宻樹分蒼壁長溪抱碧岑海風聞鶴逺潭日見魚深松<lb/>
蓋環清韻榕根架綠隂<hi>南方大葉榕樹枝危者輒生根垂入地如柱大</hi>洞丁多<lb/>
斵石蠻女半淘金<hi>端州斵石塗涯縣淘金為業</hi>南浦驚春至西樓送<lb/>
月沈江流不過嶺何處寄歸心<lb/>
月在行人起千峯復萬峯海虚爭翡翠溪邏鬭芙蓉<hi>南方</hi>
<hi>呼市為虚呼戍為邏新州有翡翠虚芙蓉邏也</hi>古木髙生斛隂池滿種松<hi>木斛花生</hi>
<hi>于他樹槎枿池沼多松謂之水松也</hi>火探深洞燕香送逺潭龍<hi>南方持火于乳洞中</hi>
<pb n="KR4h0161_WYG_079-10b"/>
<hi>取燕而食康州悦城縣有媪龍即蛇也隨水往舟船至人家或千里外皆以香果酒送之</hi>藍塢寒先<lb/>
燒禾堂晚併舂<hi>種藍多有塢先燒其地人以木槽舂禾謂之舂堂</hi>更投何處宿<lb/>
西峽隔雲鐘<lb/>
　　奉賀盧大夫新立假山<lb/>
巖谷留心賞為山極自然孤峯空逬筍攅蕚旋開蓮黛<lb/>
色朱樓下雲形繡户前砌塵凝積靄簷溜掛飛泉樹暗<lb/>
壺中月花香洞裏天何如謝康樂海嶠獨題篇<lb/>
　　冬日宣城開元寺贈元孚上人<lb/>
<pb n="KR4h0161_WYG_079-11a"/>
一鉢事南宗僧儀稱病容曹溪花裏別蕭寺竹前逢燭<lb/>
影深寒殿經聲徹曙鐘欲齋簷下鴿初定壁吟蛩詩繼<lb/>
休遺韻書傳永逸蹤藝多人譽洽緣絶道情濃汲澗瓶<lb/>
沈藻眠階錫挂松雲鳴新放鶴池卧舊降龍露茗山厨<lb/>
焙霜秔野碓舂梵文明處譯禪衲暖時縫層塔題應遍<lb/>
飛軒步不慵繡梁交薜茘畫井倒芙蓉翠户垂旗網朱<lb/>
牕列劒鋒寒風金磬逺晴雪玉樓重妙理三乗達清才<lb/>
萬象供山髙横睥睨灘淺聚艨艟㣲靄蒼平楚殘暉淡<lb/>
<pb n="KR4h0161_WYG_079-11b"/>
逺峯林疎霜槭槭波靜月溶溶劒出因雷煥琴全遇蔡<lb/>
邕西方如有社支許合相従<lb/>
　　贈蕭鍊師<lb/>
　　　鍊師貞元初自梨園選為内伎善舞柘枝宫中<lb/>
　　　莫有倫比者寵錫甚厚及駕幸奉天以病不獲<lb/>
　　　隨輦遂失所止洎復宫闕上頗懷其藝求之浹<lb/>
　　　旬得于人間後聞神仙之事謂長生可致乞奉<lb/>
　　　黄老上許之詔居嵩南洞青觀迨今八十餘矣<lb/>
<pb n="KR4h0161_WYG_079-12a"/>
　　　雪膚花顔與昔無異則知龜鶴之夀安得不由<lb/>
　　　所尚哉因賦是詩題于院壁<lb/>
曽試昭陽曲瑤階帝自臨紅珠絡繡帽翠鈿束羅襟雙<lb/>
闕朝塵起千門宿霧隂出宫迷國步回駕軫皇心桂殿<lb/>
春空晚椒房夜自深急宣求故劒㝠契得遺簪暗記神<lb/>
仙傳潛封女史箴壺中知日永掌上畏年侵莫比班家<lb/>
扇寧同卓氏琴雲車辭鳯輦羽帔別鴛衾網斷魚逰藻<lb/>
籠閒鶴戯林洛烟浮碧漢嵩月上丹岑露草爭三秀風<lb/>
<pb n="KR4h0161_WYG_079-12b"/>
篁共八音吹笙延鶴舞敲磬引龍吟旄節纎腰舉霞杯<lb/>
皓腕斟還磨照寳鏡猶挿辟寒金東海人情變南山聖<lb/>
夀嶔朱顔常似渥綠髮己加尋養氣齊生死留形盡古<lb/>
今更來應不見雞犬日駸駸<lb/>
　　村舍<lb/>
自剪青莎織雨衣南村煙火是柴扉萊妻早報蒸藜熟<lb/>
童子遙迎種豆歸魚下碧潭當鏡躍鳥還青嶂拂屏飛<lb/>
花時未免人來往欲買嚴光舊釣磯<lb/>
<pb n="KR4h0161_WYG_079-13a"/>
尚平多累自歸難一日身閒一日安山逕有雲收獵網<lb/>
水門無月掛魚竿花間酒氣春風逺竹裏碁聲夜雨寒<lb/>
三頃水田秋更熟北忩誰拂舊塵冠<lb/>
　　卧病<lb/>
寒窻燈盡月斜暉珮馬朝天獨掩扉清露己凋秦塞栁<lb/>
白雲空長越山薇病中送客難為別夢裏還家不當歸<lb/>
惟有寄書書未得卧聞燕雁向南飛<lb/>
　　潁州従事西湖亭讌餞<lb/>
<pb n="KR4h0161_WYG_079-13b"/>
西湖清讌不知回一曲離歌酒一杯城帶夕陽聞鼓角<lb/>
寺臨秋水見樓臺蘭堂客散蟬猶噪桂檝人稀鳥自來<lb/>
獨想征帆去鞏洛此中霜菊正花開<lb/>
　　韶州驛樓宴罷<lb/>
簷外千帆背夕陽歸心杳杳鬢蒼蒼嶺猿羣宿夜山靜<lb/>
沙鳥獨飛秋水涼露墮桂花碁局濕風吹荷葉酒瓶香<lb/>
主人不醉下樓去月在南軒更漏長<lb/>
　　晚自東郭回留一二逰侣<lb/>
<pb n="KR4h0161_WYG_079-14a"/>
鄉心迢遞宦情微吏散尋幽竟落暉林下草腥巢鷺宿<lb/>
洞前雲濕雨龍歸鐘隨野艇回孤棹鼓絶山城掩半扉<lb/>
今夜西齋好風月一瓢春酒莫相違<lb/>
　　姑熟官舍<lb/>
草生官舍似閒居雪照南窻滿素書貧後始知為吏拙<lb/>
病來還喜識人疎青雲豈有窺梁燕濁水應無避釣魚<lb/>
不待秋風便歸去紫陽山下是吾廬<lb/>
　　南海府罷南康阻淺行侣稍稍登陸主人燕餞至<lb/>
<pb n="KR4h0161_WYG_079-14b"/>
　　　頻暮宿東溪<lb/>
暗灘水落漲虚沙灘去秦吳萬里賖馬上折殘江北栁<lb/>
舟中開盡嶺南花離歌不斷如留客歸夢初驚似到家<lb/>
山鳥一聲人未起半牀春月在天涯<lb/>
　　夜歸驛樓<lb/>
水晚雲秋山不窮自疑身在畫屏中孤舟移棹一江月<lb/>
髙閣捲簾千樹風窻下覆碁殘局在橘邊沽酒半壜空<lb/>
早炊香稻待鱸鱠南渚未明尋釣翁<lb/>
<pb n="KR4h0161_WYG_079-15a"/>
　　早發天台中巖寺度關嶺次天姥岑<lb/>
來往天台天姥間欲求真訣駐衰顔星河半落巖前寺<lb/>
雲霧初開嶺上關丹壑樹多風浩浩碧溪苔淺水潺潺<lb/>
可知劉阮逢人處行盡深山又是山<lb/>
　　自楞伽寺晨起泛舟道中有懷<lb/>
碧樹蒼蒼茂苑東佳期迢逓路何窮一聲山鳥曙雲外<lb/>
萬㸃水螢秋草中門掩竹齋微有月棹移蘭渚淡無風<lb/>
欲知此路堪惆悵菱葉蓼花連故宫<lb/>
<pb n="KR4h0161_WYG_079-15b"/>
　　滄浪峽<lb/>
纓帶流塵髮半霜獨尋殘月下滄浪一聲溪鳥暗雲散<lb/>
萬片野花流水香昔日未知方外樂暮年初信夢中忙<lb/>
紅蝦青鯽紫芹脆歸去不辭來路長<lb/>
　　鶴林寺中秋夜翫月<lb/>
待月東林月正圓廣庭無樹草無煙中秋雲盡出滄海<lb/>
半夜露寒當碧天輪彩漸移金殿外鏡光猶掛玉樓前<lb/>
莫辭逺曙殷勤望一墮西巖又隔年<lb/>
<pb n="KR4h0161_WYG_079-16a"/>
　　朝臺送客有懷<lb/>
趙佗西拜己登壇馬援南征土宇寛越國舊無唐印綬<lb/>
蠻鄉今有漢衣冠江雲帶日秋偏熱海雨隨風夏亦寒<lb/>
嶺北歸人莫回首蓼花楓葉萬重灘<lb/>
　　題崔處士山居<lb/>
坐窮今古掩書堂二頃湖田一半荒荆樹有花兄弟樂<lb/>
橘林無實子孫忙龍歸曉洞雲猶濕麝過春山草自香<lb/>
向夜欲歸心萬里故園松月更蒼蒼<lb/>
<pb n="KR4h0161_WYG_079-16b"/>
　　錢塘青山李隠居西齋<lb/>
小隠西亭為客開翠蘿深處遍蒼苔林間掃石安碁局<lb/>
巖下分泉逓酒杯蘭葉露光秋月上蘆花風起夜潮來<lb/>
雲山遶屋猶嫌淺欲棹漁舟近釣臺<lb/>
　　晚自朝臺至韋隠居郊園<lb/>
秋來鳬雁下方塘繫馬朝臺步夕陽村徑繞山松葉暗<lb/>
柴門臨水稻花香雲連海氣琴書潤風帶潮聲枕簟涼<lb/>
西下磻溪猶萬里可能垂白待文王<lb/>
<pb n="KR4h0161_WYG_079-17a"/>
　　再逰姑蘇玉芝觀<lb/>
髙梧一葉下秋初迢逓重廊舊寄居月過碧忩今夜酒<lb/>
雨昏紅壁去年書玉池露冷芙蓉淺瓊樹風髙薜茘疎<lb/>
従此扁舟更東去仙翁應笑為鱸魚<lb/>
　　元處士自洛歸宛陵山居見示詹事相公餞行之<lb/>
　　　什因贈<lb/>
紫霄峯下絶韋編舊隠相如結襪前月落尚留東閣醉<lb/>
風髙還憶北䆫眠江城夜別瀟瀟雨山檻晴歸漠漠煙<lb/>
<pb n="KR4h0161_WYG_079-17b"/>
一頃豆花三頃竹想應抛却釣魚船<lb/>
　　病間寄郡中文士<lb/>
盧橘含花處處香老人依舊卧清漳心同客舍驚秋早<lb/>
跡似僧齋厭夜長風捲翠簾琴自響露凝朱閣簟先涼<lb/>
明朝欲醉文中彦猶覺吟聲帶越鄉<lb/>
　　京口間居寄兩都親友<lb/>
吳門煙月昔同逰楓葉蘆花並客舟聚散有期雲北去<lb/>
浮沈無計水東流一樽酒盡青山暮千里書回碧樹秋<lb/>
<pb n="KR4h0161_WYG_079-18a"/>
何處相思不相見鳯城宫闕楚江樓<lb/>
　　晨起白雲樓寄龍興江準上人兼呈竇秀才<lb/>
兹樓今是望鄉臺鄉信全稀曉雁哀山翠萬重當檻出<lb/>
水光千里抱城來東巖月在僧初定南浦花殘客未回<lb/>
欲弔靈均能去否秋風還有木蘭開<lb/>
　　寄房千里博士<lb/>
春風白馬紫絲韁正值蠶眠未採桑五夜有心隨暮雨<lb/>
百年無節待秋霜重尋繡帶朱藤合更認羅裙碧草長<lb/>
<pb n="KR4h0161_WYG_079-18b"/>
為報西逰減離恨阮郎纔去嫁劉郎<hi>雲溪友議云千里初上第逰嶺徼有</hi>
<hi>進士韋滂者自南海邀趙氏來為房妾房赴京調選與趙別約中秋為期趙極悵戀房至襄州逢渾赴𢎞農公</hi>
<hi>番禺之命乃以情意相託許諾焉比到府邸遣人訪之則趙已却従韋矣因寄房詩云云房聞之幾有歐陽四</hi>
<hi>門詹太原之慘風渾集所載稍異首二句云脩蛾顰翠倚柔桑遙謝春  白面郎結句云何處野花何處水下</hi>
<hi>峯流出一渠香題云途經敷水不云寄房想為房諱之故改句并改題耳又才調集載此詩題云客有新豐館</hi>
<hi>題怨別之詞因詰傳吏盡得其實偶作四韻嘲之或亦渾所改題也</hi>
　　別表兄軍倅<lb/>
　　　余祇命南海至廬陵逢表兄軍倅奉使淮海別<lb/>
<pb n="KR4h0161_WYG_079-19a"/>
　　　後却寄是詩<lb/>
盧橘花香拂釣磯佳人猶舞越羅衣三洲水淺魚來少<lb/>
五嶺山髙雁到稀客路晚依紅樹宿鄉關朝望白雲歸<lb/>
交親不念征南吏一夜風帆去似飛<lb/>
　　與韓鄭二秀才同舟東下洛中親友送至景雲寺<lb/>
三十六峯横一川緑波無路草芊芊牛羊晚食鋪平地<lb/>
鵰鶚晴飛摩逺天洛客盡回臨水寺楚人皆逐下江船<lb/>
東西未有相逢日更把繁花共醉眠<lb/>
<pb n="KR4h0161_WYG_079-19b"/>
　　凌歊臺送韋秀才<lb/>
雲起髙臺日未沈數村殘照半巖隂野蠶成繭桑柘盡<lb/>
溪鳥引雛蒲稗深帆勢依依投極浦鐘聲杳杳隔前林<lb/>
故山迢逓故人去一夜月明千里心<lb/>
　　送郭秀才逰天台<lb/>
　　　余甞與郭秀才同翫朱審畫天台山圖秀才因<lb/>
　　　遊是山題詩贈別<lb/>
雲埋隂壑雪凝峯半壁天台己萬重人度碧溪疑輟棹<lb/>
<pb n="KR4h0161_WYG_079-20a"/>
僧歸蒼嶺似聞鐘暖眠鸂鶒晴灘草髙掛獮猴暮澗松<lb/>
曽約共逰今獨去赤城西面水溶溶<lb/>
　　送杜秀才往桂林<lb/>
桂州南去與誰同處處山連水自通兩岸曉烟千里草<lb/>
半帆斜日一江風瘴雨欲來楓樹黑火雲初起荔枝紅<lb/>
愁君路逺銷年月莫滯三湘五嶺中<lb/>
　　送蕭處士歸緱嶺別業<lb/>
醉斜烏帽髮如絲曽看仙人一局碁賓館有魚為客久<lb/>
<pb n="KR4h0161_WYG_079-20b"/>
鄉書無雁到家遲緱山住近吹笙廟湘水行逢鼔瑟祠<lb/>
今夜月明何處宿九疑雲盡碧參差<lb/>
　　送張尊師歸洞庭<lb/>
能琴道士洞庭西風滿歸帆路不迷對岸水花霜後淺<lb/>
傍簷山果雨來低杉松近晚移茶崦巖谷初寒蓋藥畦<lb/>
他日相思兩行字無人知處武陵溪<lb/>
　　咸陽城東樓<lb/>
一上髙城萬里愁蒹葭楊栁似汀洲溪雲初起日沈閣<lb/>
<pb n="KR4h0161_WYG_079-21a"/>
山雨欲來風滿樓鳥下綠蕪秦苑夕蟬鳴黄葉漢宫秋<lb/>
行人莫問當年事故國東來渭水流<lb/>
　　登故洛陽城<lb/>
禾黍離離半野蒿昔人城此豈知勞水聲東去市朝變<lb/>
山勢北來宫殿髙鴉噪暮雲歸古堞雁迷寒雨下空壕<lb/>
可憐緱嶺登仙子獨自吹笙醉碧桃<lb/>
　　金陵懷古<lb/>
玉樹歌殘王氣終景陽兵合戍樓空松楸逺近千官塜<lb/>
<pb n="KR4h0161_WYG_079-21b"/>
禾黍髙低六代宫石燕拂雲晴亦雨江豚吹浪夜還風<lb/>
英雄一去豪華盡惟有青山似洛中<lb/>
　　凌歊臺<lb/>
宋祖凌歊樂未回三千歌舞宿層臺湘潭雲盡暮山出<lb/>
巴蜀雪消春水來行殿有基荒薺合寢園無主野棠開<lb/>
百年便作萬年計嵒畔古碑空綠苔<hi>凌歊臺在今當塗黄山直踞大江上</hi>
<hi>西望江流天門中豁真有従巴蜀髙擁而來之勢稍東直瞰牛渚磯潭水深黑不測潭上諸山環峙薄暮嵐消</hi>
<hi>山見則暮山雲盡而出尤對岸真景俗本作湘潭字蓋江潭之誤也宋祖亦非髙祖裕宋二武皆稱祖地志稱</hi>
<pb n="KR4h0161_WYG_079-22a"/>
<hi>世祖孝武登此臺置離宫本紀亦載其幸南豫州者再校獵姑孰者一是甞嗤髙祖裕為田舍翁者三千歌舞</hi>
<hi>固宜有之百年便作萬年計又似約畧孝武後人借南苑三百年癡想㮣入之以盡宋事要使寛展耳諸家駁</hi>
<hi>此多未當特著之</hi>
　　驪山<lb/>
聞説先皇醉碧桃日華浮動鬱金袍風隨玉輦笙歌迥<lb/>
雲捲珠簾劒佩髙鳯輦北歸山寂寂龍旟西幸水滔滔<lb/>
蛾眉沒後廵逰少瓦落宫牆見野蒿<lb/>
　　四皓廟<lb/>
<pb n="KR4h0161_WYG_079-22b"/>
桂香松暖廟門開獨㵼椒漿奠一杯秦法未興鴻己去<lb/>
漢儲將廢鳯還來紫芝翳翳多青草白日蒼蒼半綠苔<lb/>
山下驛塵南竄路不知冠蓋幾人回<lb/>
　　題衛將軍廟<lb/>
　　　將軍名逖陽羨人少習詩書學弓劒有武略二<lb/>
　　　十七㳺并汾間遇神堯皇帝始建義旗逖以勇<lb/>
　　　藝進備行列洎擒竇建德逖時挾鎗劒前突後<lb/>
　　　翼太宗顧而奇之天下既定錄其功拜將軍宿<lb/>
<pb n="KR4h0161_WYG_079-23a"/>
　　　衛以母老病且乞歸侍殘年辭㫖哀激詔許之<lb/>
　　　既而以孝敬睦閨門以然信居鄉里及卒邑人<lb/>
　　　懷其賢廟于荆溪之湄以平生弓甲懸東西廡<lb/>
　　　下嵗時祠祭頗福其土焉文士王敖撰碑辭實<lb/>
　　　詳備惜乎國史闕書其人因題是詩于廟壁<lb/>
武牢關下䕶龍旗挾槊彎弓馬上飛漢業未興王霸在<lb/>
秦軍纔散魯連歸墳穿大澤埋金劒廟枕長溪挂鐵衣<lb/>
欲奠忠魂何處問葦花楓葉雨霏霏<lb/>
<pb n="KR4h0161_WYG_079-23b"/>
　　塞下<lb/>
夜戰桑乾北秦兵半不歸朝來有鄉信猶自寄征衣<lb/>
　　長安早春懷江南<lb/>
雲月有歸處故山清洛南秦城一花發春夢遍江潭<lb/>
　　秦樓曲<lb/>
秦女夢餘仙路遙月䆫風簟夜迢迢伴郎翠鳯雙飛去<lb/>
三十六宫聞玉簫<lb/>
　　秋思<lb/>
<pb n="KR4h0161_WYG_079-24a"/>
琪樹西風枕簟秋楚雲湘水憶同逰髙歌一曲掩明鏡<lb/>
昨日少年今白頭<lb/>
　　學仙<lb/>
心期仙訣意無窮彩畫雲車起夀宫聞有三山未知處<lb/>
茂陵松栢滿西風<lb/>
　　宿咸宜觀<lb/>
羽袖飄飄香夜風翠幢歸殿玉壇中步虚聲盡天未曉<lb/>
雲壓桃花月滿空<lb/>
<pb n="KR4h0161_WYG_079-24b"/>
　　遊楞伽寺<lb/>
碧煙秋寺泛湖來水浸城根古堞摧盡日傷心人不見<lb/>
石楠花發舊歌臺<lb/>
　　守風淮隂<lb/>
遙見江隂夜漁客因思京口釣魚時一潭明月萬株栁<lb/>
自去自來人不知<lb/>
　　客有卜居不遂薄逰汧隴因題<lb/>
海燕西飛向日斜天門遙望五侯家樓臺深鎖無人到<lb/>
<pb n="KR4h0161_WYG_079-25a"/>
落盡東風第一花<lb/>
　　寄桐江隠者<lb/>
潮去潮來洲渚春山花如繡草如茵嚴陵臺下桐江水<lb/>
解釣鱸魚能幾人<lb/>
　　重別曽主簿<lb/>
淚沿紅粉濕羅巾重繫蘭舟勸酒頻留却一枝河畔栁<lb/>
明朝猶有逺行人<lb/>
　　送楊發東歸<lb/>
<pb n="KR4h0161_WYG_079-25b"/>
紅花半落燕于飛同客長安今獨歸一紙鄉書報兄弟<lb/>
還家羞着別時衣<lb/>
　　送宋處士歸山<lb/>
賣藥修琴歸去遲山風吹老桂花枝世間甲子須臾事<lb/>
逢着仙人莫看棋<lb/>
　　謝亭送別<lb/>
勞歌一曲解行舟紅葉青山水急流日暮酒醒人己逺<lb/>
滿天風雨下西樓<lb/>
<pb n="KR4h0161_WYG_079-26a"/>
　　　緱山廟<lb/>
　王子求仙月滿臺玉笙清轉鶴徘徊曲終飛去不知處<lb/>
　山下碧桃春自開<lb/>
　　喻鳬<lb/>
　　　鳬毗陵人體賈島為詩甞以其業謁杜紫微不遇<lb/>
　　　曰吾詩無羅綺鉛粉宜其不售也後登開成五年<lb/>
　　　進士第終烏程令<lb/>
　　近體詩<lb/>
<pb n="KR4h0161_WYG_079-26b"/>
　　　夏日因懷陽羨舊逰寄斐書記<lb/>
　落日太湖西波涵萬象低藕花薫浦溆菱蔓匿鳬鷖樹<lb/>
　及長橋盡灘迴七里迷還因坐籌暇時一夢荆溪<lb/>
　　　憶友人<lb/>
　銀地無塵金菊開紫梨紅棗<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>莓苔一泓秋水一輪月<lb/>
　今夜故人來不來<lb/>
　<lb/>
御定全唐詩錄巻入十<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_080-1a"/>
　欽定四庫全書<lb/>
御定全唐詩錄巻八十一<lb/>
　雍陶<lb/>
　　　陶字國鈞成都人太和八年第進士大中間自國<lb/>
　　　子毛詩博士岀為簡州刺史<lb/>
　　　雲溪友議陶為簡牧自比謝宣城栁吳興賓至則<lb/>
　　　挫辱投贄者少得見之有馮道明者請謁紿閽者<lb/>
　　　曰與太守故舊及見呵責曰與公昧平生何故舊<lb/>
<pb n="KR4h0161_WYG_080-1b"/>
　　　之有道明曰誦公詩於集中日得相見何隔平生<lb/>
　　　遂吟雍詩云江聲秋入峽雨氣夜侵樓立當青草<lb/>
　　　人先見行傍白蓮魚未知閉門客到常疑病滿院<lb/>
　　　花開不似貧雍聞吟欣狎遂如曩昔之交<lb/>
　　古體詩<lb/>
　　　明月照髙樓<lb/>
　明月何髙髙樓中簾影寒一婦獨含歎四坐誰成歡時<lb/>
　節屢己移逰旅杳不還滄溟儻未涸妾淚終不乾君若<lb/>
<pb n="KR4h0161_WYG_080-2a"/>
無定雲妾若不動山雲行出山易山逐雲去難願為邉<lb/>
塞塵因風委君顔君顔良洗多盪妾濁水間<lb/>
　近體詩<lb/>
　　塞上宿野寺<lb/>
塞上蕃僧老天寒疾上關逺烟平似水髙樹暗如山去<lb/>
馬朝常急行人夜始閒更深聽刁斗時到磬聲間<lb/>
　　同賈島宿無可上人院<lb/>
何處銷愁宿擕囊就逺僧中宵吟有雪空屋語無燈靜<lb/>
<pb n="KR4h0161_WYG_080-2b"/>
境唯聞鐸寒牀但枕肱還因愛閒客始得見南能<lb/>
　　和劉補闕秋園寓興<lb/>
水木夕隂冷池塘秋意多庭風吹故葉階露淨寒莎愁<lb/>
燕窺燈語情人見月過砧聲聽己別蟲響復相和<lb/>
閉門無事後此地即山中但覺鳥聲異不知人境同晚<lb/>
花開為雨殘果落因風獨坐還吟酌詩成酒己空<lb/>
自得家林趣常時在外稀對僧餐野食迎客著山衣雀<lb/>
鬭翻簷散蟬驚出樹飛功成他日後何必五湖歸<lb/>
<pb n="KR4h0161_WYG_080-3a"/>
秋色庭蕪上清朝見露華疎篁抽晚筍幽藥吐寒芽引<lb/>
水新渠淨登臺小徑斜人來多愛此蕭爽似仙家<lb/>
聖代少封事閒居方屏喧漏寒雲外闕木落月中園山<lb/>
鳥宿簷樹水螢流洞門無人見清景林下自開樽<lb/>
禁掖朝迴後林園勝賞時野人來辨藥庭鶴往看碁晚<lb/>
日明丹棗朝霜潤紫梨還因重風景猶自有秋詩<lb/>
　　贈金河戍客<lb/>
慣獵金河路曽逢雪不迷射雕青塚北走馬黑山西戍<lb/>
<pb n="KR4h0161_WYG_080-3b"/>
逺旌幡少年深帳幕低酬㤙須盡敵休説夢中閨<lb/>
　　塞路晚晴<lb/>
晚虹斜日塞天昏一半山川帶雨痕新水亂侵青草路<lb/>
殘烟猶傍綠楊村邉人羊馬休南牧大將旌旗在北門<lb/>
行子喜聞無戰伐閒看逰騎獵秋原<lb/>
　　河隂新城<lb/>
髙城新築壓長川虎踞龍蟠氣色全五里似雲根不動<lb/>
一重如月暈長圎河流暗與溝池合山色遙將睥睨連<lb/>
<pb n="KR4h0161_WYG_080-4a"/>
自有此來當汴口武牢何用鎖風煙<lb/>
　　送徐山人歸睦州舊隠<lb/>
君在桐廬何處住草堂應與戴家鄰初歸山犬翻驚主<lb/>
久別江鷗却避人終日欲為相逐計臨岐空羨獨行身<lb/>
秋風釣艇遙相憶七里灘西片月新<lb/>
　　經杜甫舊宅<lb/>
浣花溪裏花多處為憶先生在蜀時萬古只應留舊宅<lb/>
千金無復換新詩沙崩水檻鷗飛盡樹壓村橋馬過遲<lb/>
<pb n="KR4h0161_WYG_080-4b"/>
山月不知人事變夜來江上與誰期<lb/>
　　詠雙白鷺<lb/>
雙鷺應憐水滿池風飄不動頂絲垂立當青草人先見<lb/>
行傍白蓮魚未知一足獨拳寒雨裏數聲相叫早秋時<lb/>
林塘得爾須増價况是詩家物色宜<lb/>
　　公子行<lb/>
公子風流嫌錦繡新裁白紵作春衣金鞭留當誰家酒<lb/>
拂栁穿花信馬歸<lb/>
<pb n="KR4h0161_WYG_080-5a"/>
　　送春<lb/>
勿言春盡春還至少壯看花復幾回今日己従愁裏去<lb/>
明年更莫共愁來<lb/>
　　天津橋望春<lb/>
津橋春水浸紅霞煙栁風絲拂岸斜翠輦不來金殿閉<lb/>
宫鶯銜出上陽花<lb/>
　　過南鄰花園<lb/>
莫怪頻過有酒家多情長是惜年華春風堪賞還堪恨<lb/>
<pb n="KR4h0161_WYG_080-5b"/>
纔見開花又落花<lb/>
　　城西訪友人別墅<lb/>
灃水橋西小路斜日髙猶未到君家村園門巷都相似<lb/>
處處春風枳殻花<lb/>
　　訪友人幽居<lb/>
落花門外春將盡飛絮庭前日欲髙深院客來人未起<lb/>
黃鸝枝上啄櫻桃<lb/>
莎深苔滑地無塵竹冷花遲剰駐春盡日弄琴誰共聽<lb/>
<pb n="KR4h0161_WYG_080-6a"/>
與君兼鶴是三人<lb/>
　　題君山<lb/>
風波不動影沈沈翠色全微碧色深疑是水仙梳洗處<lb/>
一螺青黛鏡中心<lb/>
　　和孫明府懷舊山<lb/>
五栁先生本在山偶然為客落人間秋來見月多歸思<lb/>
自起開籠放白鷴<lb/>
　馬戴<lb/>
<pb n="KR4h0161_WYG_080-6b"/>
　　戴字虞臣㑹昌四年進士第與姚少監合相善大<lb/>
　　中初太原李司空辟掌書記以正言斥為龍陽尉<lb/>
　　咸通末佐大同幕終太學博士<lb/>
　　紀事云許棠久困名場咸通末戴佐大同軍幕棠<lb/>
　　往謁之一見如舊識留連數月詩酒而已未甞問<lb/>
　　所欲一旦大㑹賓友命使者以棠家書授之棠驚<lb/>
　　愕莫知其來啟緘即知戴潛遣一介恤其家矣<lb/>
　近體詩<lb/>
<pb n="KR4h0161_WYG_080-7a"/>
　　春思<lb/>
初日照楊栁玉樓含翠隂啼春獨鳥思望逺佳人心幽<lb/>
怨貯瑤瑟韶光凝碧林所思曽不見芳草意空深<lb/>
　　夕次淮口<lb/>
天涯孤光盡木末羣鳥還夜久逰子息月明岐路閒風<lb/>
生淮水上帆落楚雲間此意竟誰見行行非故關<lb/>
　　落日悵望<lb/>
孤雲與歸鳥千里片時間念我一何滯辭家久未還微<lb/>
<pb n="KR4h0161_WYG_080-7b"/>
陽下喬木逺色隠秋山臨水不敢照恐驚平昔顔<lb/>
　　秋郊夕望<lb/>
度鳥向棲急隂蟲逢夜多餘霞媚秋漢迥月濯滄波蔓<lb/>
草將萎絶流年其奈何耿然搖落思獨酌不成歌<lb/>
　　山行偶作<lb/>
緣危路忽窮投宿值樵翁鳥下山含暝蟬鳴露滴空石<lb/>
門斜月入雲竇暗泉通寂寞生幽思心疑舊隠同<lb/>
　　早發故園<lb/>
<pb n="KR4h0161_WYG_080-8a"/>
語別在中夜登車離故鄉曙鐘寒出岳殘月迥凝霜風<lb/>
栁條多折沙雲氣盡黄行逢海西雁零落不成行<lb/>
　　灞上秋居<lb/>
灞原風雨定晚見雁行頻落葉他鄉樹寒燈獨夜人空<lb/>
園白露滴孤壁野僧鄰寄卧郊扉久何門致此身<lb/>
　　楚江懷古<lb/>
露氣寒光集微陽下楚丘猿啼洞庭樹人在木蘭舟廣<lb/>
澤生明月蒼山夾亂流雲中君不見竟夕自悲秋<lb/>
<pb n="KR4h0161_WYG_080-8b"/>
　　汧上欵舊友<lb/>
斗酒故人同長歌起北風斜陽髙壘閉秋角暮山空雁<lb/>
宿寒流上螢飛淡霧中坐來憂白髮况復久從戎<lb/>
　　宿崔邵池陽別墅<lb/>
楊栁色己改郊原日復低煙生寒渚上霞散亂山西待<lb/>
月人相對驚風雁不齊此心君莫問舊國去將迷<lb/>
　　過野叟居<lb/>
野人閒種樹樹老野人前居止白雲内漁樵滄海邉呼<lb/>
<pb n="KR4h0161_WYG_080-9a"/>
兒採山藥放犢飲溪泉自著養生論無煩憂暮年<lb/>
　　宿翠微寺<lb/>
處處松隂滿樵開一徑通鳥歸霜磬盡僧語石樓空積<lb/>
翠含微月遙泉韻細風經行心不厭憶在故山中<lb/>
　　宿無可上人房<lb/>
稀逢息心侣細話故山期河漢秋生夜杉梧露滴時風<lb/>
傳林磬久月掩草堂遲坐卧禪心在浮生皆不知<lb/>
　　題鏡湖野老所居<lb/>
<pb n="KR4h0161_WYG_080-9b"/>
湖裏尋君去樵風往返吹樹喧巢鳥出路細葑田移漚<lb/>
苧成魚網枯根是酒巵老年唯自適生事任羣兒<lb/>
　　寄西岳白石僧<lb/>
挂錫中峯上經行踏石梯雲房出定後嶽月在池西峭<lb/>
壁殘霞照欹松積雪齊年年着山屐曽得到招提<lb/>
　　寄終南真空禪師<lb/>
閒想白雲外了然清淨僧松門山半寺雨夜佛前燈此<lb/>
境可長往浮生自不能一従林下別瀑布幾成氷<lb/>
<pb n="KR4h0161_WYG_080-10a"/>
　　江亭贈別<lb/>
長亭晚送君秋色度江濆衰栁風難定寒濤雪不分猿<lb/>
聲離楚峽帆影入湘雲獨泛扁舟夜山鐘可卧聞<lb/>
　　贈別空公<lb/>
雲門秋却入微徑久無人後夜中峯月空林百衲身寂<lb/>
寥寒磬盡盥潄瀑泉新履跡誰相見松風掃石塵<lb/>
　　送人逰蜀<lb/>
別離楊栁陌迢遞蜀門行若聽清猿後應多白髮生虹<lb/>
<pb n="KR4h0161_WYG_080-10b"/>
蜺侵棧道風雨雜江聲過盡愁人處煙花是錦城<lb/>
　　送客南遊<lb/>
擬卜何山隠髙秋指岳陽葦乾雲夢色橘熟洞庭香疎<lb/>
雨殘虹影回雲背雁行靈均如可問一為哭清湘<lb/>
　　送僧歸金山寺<lb/>
金山江色裏蟬急向秋分迥寺横洲島歸僧度水雲夕<lb/>
陽依岸盡清磬隔潮聞遙想禪林下罏香對月焚<lb/>
　　寄金州姚使君貟外<lb/>
<pb n="KR4h0161_WYG_080-11a"/>
老懷清淨化乞去守洵陽廢井人應滿空林虎自藏迸<lb/>
泉疎石竇殘雨發椒香山缺通巴峽江流帶楚檣勸農<lb/>
生野思禱廟結雲裝覆局松移影聽琴月墮光鳥鳴開<lb/>
郡印僧去置禪牀罷貢金休鑿凌寒筍更長退公披鶴<lb/>
氅髙步隔鵷行相見朱門内麾幢拂曙霜<lb/>
　　送李侍御福建従事<lb/>
晉安來越國蔓草故宫迷釣渚龍應在琴臺鶴亂棲泛<lb/>
濤明月廣邉海衆山齊賓府通蘭棹蠻僧接石梯片雲<lb/>
<pb n="KR4h0161_WYG_080-11b"/>
和瘴濕孤嶼映帆低上客多詩興秋猿足夜啼<lb/>
　　送従叔重赴海南従事<lb/>
又従連帥請還作嶺南行窮海何時到孤帆累月程亂<lb/>
蟬吟暮色哀狖落秋聲晚路潮波起寒葭霧雨生沙埋<lb/>
銅柱沒山簇瘴雲平念此別離苦其如宗從情<lb/>
　　送顧少府之永康<lb/>
婺女星邉去春生即有花寒關雲復雪古渡草連沙宿<lb/>
次吳江晚行侵日徼斜官傳梅福政縣故赤松家燒起<lb/>
<pb n="KR4h0161_WYG_080-12a"/>
明山翠潮迴動海霞清髙宜閲此莫歎近天涯<lb/>
　　題廬山寺<lb/>
白茅為屋宇編荆數處階墀石疊成東谷笑言西谷應<lb/>
下方雲雨上方晴鼠驚樵客緣蒼壁猿戯山頭撼紫檉<lb/>
別有一條投澗水竹筒斜引入茶鐺<lb/>
　　易水懷古<lb/>
荆卿西去不復返易水東流無盡期落日蕭條薊城北<lb/>
黃沙白草任風吹<lb/>
<pb n="KR4h0161_WYG_080-12b"/>
　薛逢<lb/>
　　逢字陶臣河東人文詞俊拔㑹昌初擢進士第繇<lb/>
　　鎮幕厯侍御史尚書郎為人褊忿多忤初與劉瑑<lb/>
　　交每侮易之瑑知政事有薦逢知制誥者瑑以例<lb/>
　　抑之試巴州郡楊收王鐸亦皆同年收作相逢有<lb/>
　　詩微辭譏訕收銜之復斥蓬綿二州收罷得還為<lb/>
　　太常少卿給事中及鐸登庸又以詩訾鐸鐸又怨<lb/>
　　之不為引用以秘書監終<lb/>
<pb n="KR4h0161_WYG_080-13a"/>
　古體詩<lb/>
　　鄰相反行<lb/>
東家有兒年十五只向田園獨辛苦夜開溝水遶稻田<lb/>
曉叱耕牛墾塉土西家有兒纔弱齡儀容清峭雲鶴形<lb/>
涉書獵史無早暮坐期朱紫如拾青東家西家兩相誚<lb/>
西兒笑東東又笑西云養志與榮名彼此相非不相調<lb/>
東家自云雖苦辛躬耕早暮及所親男舂女爨二十載<lb/>
堂上未為衰老人朝機暮織還充體餘者到兄還及弟<lb/>
<pb n="KR4h0161_WYG_080-13b"/>
春秋伏臘長在家不許妻奴暫違禮爾今二十方讀書<lb/>
十年取第三十餘往來途路長離別幾人便得升公車<lb/>
縦令得官身須老銜恤終天向誰道百年骨肉歸下泉<lb/>
萬里枌榆長秋草我今躬耕奉所天耘鋤刈穫當少年<lb/>
面上笑添今日喜肩頭薪續厨中烟縦使此身頭雪白<lb/>
又見兒孫還稼穡家藏一巻古孝經世世相傳皆得力<lb/>
為報西家知不知何須漫笑東家兒生前不得供甘滑<lb/>
歿後揚名徒爾為<lb/>
<pb n="KR4h0161_WYG_080-14a"/>
　　靈臺家兄古鏡歌<lb/>
一尺圓潭深黒色篆文如絲人不識耕夫云住赫連城<lb/>
赫連城下親耕得鏡上磨瑩一月餘日中漸見菱花舒<lb/>
金膏洗拭鉎澁盡黒雲吐出新蟾蜍人言此是千年物<lb/>
百鬼聞之形暗慄玉匣曽經龍照來豈宜更鑒農夫質<lb/>
有時霹靂半夜驚忩中飛電如海明盤龍鱗脹玉匣溢<lb/>
牙爪觸風時有聲耕夫不解珍靈異翻懼赫連神作祟<lb/>
十千賣與靈臺兄百丈靈湫坐中至溢匣水色如欲傾<lb/>
<pb n="KR4h0161_WYG_080-14b"/>
兒童不敢窺泓澄寒光照人近不得坐愁雷電湫中生<lb/>
吾兄吾兄須愛惜將來慎勿虚抛擲興雲致雨㑹有神<lb/>
莫遣紅籹穢靈跡<lb/>
　近體詩<lb/>
　　長安春日<lb/>
窮途日日困泥沙上苑年年好物華荆棘不當車馬道<lb/>
管絃長奏綺羅家王孫草上悠揚蝶少女風前爛漫花<lb/>
嬾出任従逰子笑入門還是舊生涯<lb/>
<pb n="KR4h0161_WYG_080-15a"/>
　　醉間聞甘州<lb/>
老聽笙歌亦解愁醉中因遣合甘州行追赤嶺千山外<lb/>
坐想黄河一曲流日暮豈堪征婦怨路傍能結旅人愁<lb/>
左綿刺史心先死淚滿朱絃催白頭<lb/>
　　漢武宫詞<lb/>
武帝清齋夜築壇自斟明水醮仙官殿前童女移香案<lb/>
庭際金人捧露盤絳節有時還入夢碧桃何處更驂鸞<lb/>
茂陵煙雨埋冠劒石馬無聲蔓草寒<lb/>
<pb n="KR4h0161_WYG_080-15b"/>
　　宫詞<lb/>
十二樓中盡曉籹望仙樓上望君王鎖銜金獸連環冷<lb/>
水滴銅龍晝漏長雲髻罷梳還對鏡羅衣欲換更添香<lb/>
遙窺正殿簾開處袍袴宫人掃御牀<lb/>
　　開元後樂<lb/>
莫奏開元舊樂章樂中髙曲斷人腸邠王玉笛三更咽<lb/>
虢國金車十里香一自烽煙生薊北便従征戰老汾陽<lb/>
中原駿馬搜求盡沙苑年來草又芳<lb/>
<pb n="KR4h0161_WYG_080-16a"/>
　　題昭華公主廢池館<lb/>
曽發簫聲水檻前夜蟾寒沼兩嬋娟微波有恨終歸海<lb/>
明月無情却上天白鳥帶將簾外雪綠蘋枯盡渚中蓮<lb/>
榮華不向人間住須讀莊生第一篇<lb/>
　　潼關河亭<lb/>
重岡如抱嶽如蹲氣䠞秦川勢自尊天地併功開帝宅<lb/>
山河相凑束龍門櫓聲嘔軋中流渡栁色微茫逺岸村<lb/>
滿眼波濤終古事年來惆悵與誰論<lb/>
<pb n="KR4h0161_WYG_080-16b"/>
　　送靈州田尚書<lb/>
隂風獵獵滿旗竿白草颼颼劒氣攅九姓羌渾隨漢節<lb/>
六州蕃落從戎鞍霜中入塞琱弓硬月下翻營玉帳寒<lb/>
今日路傍誰不指穰苴門户慣登壇<lb/>
　　送衢州崔員外<lb/>
笑分銅虎別京師嶺下山川想到時紅樹暗藏殷浩宅<lb/>
綠蘿深覆偃王祠風茅向暖抽書帶露竹迎風舞釣絲<lb/>
休指巖西歸數日知君己負白雲期<lb/>
<pb n="KR4h0161_WYG_080-17a"/>
　　送沈單作尉江都<lb/>
煬帝都城春水邉笙歌夜上木蘭船三千宫女自塗地<lb/>
十萬人家如洞天焰焰花枝官舍晚重重雲影寺牆連<lb/>
少年作尉須矜慎莫向樓前墜馬鞭<lb/>
　　獵騎<lb/>
兵印長封入衛稀碧空雲盡早霜微滻川桑落鵰初下<lb/>
渭曲禾收兔正肥陌上管絃清似語草頭弓馬疾如飛<lb/>
豈知萬里黄金戍血迸金瘡卧鐵衣<lb/>
<pb n="KR4h0161_WYG_080-17b"/>
　李逺<lb/>
　　逺字承古蜀人太和五年進士厯忠建江三州刺<lb/>
　　史終御史中丞<lb/>
　　幽閒鼓吹云宣宗朝令狐綯薦逺為杭州刺史宣<lb/>
　　宗曰我聞逺有詩云長日唯銷一局碁豈可以臨<lb/>
　　郡哉綯對曰詩人之言非有實也仍薦逺㢘察可<lb/>
　　任乃俞之<lb/>
　近體詩<lb/>
<pb n="KR4h0161_WYG_080-18a"/>
　　閒居<lb/>
塵事久相棄沈浮皆不知牛羊歸古巷燕雀遶疎籬買<lb/>
藥經年曬留僧盡日碁唯憂釣魚伴秋水隔波時<lb/>
　　遊故王駙馬池亭<lb/>
花樹杳玲瓏漁舟處處通醉銷羅綺艷香煖芰荷風野<lb/>
鳥翻萍綠斜橋印水紅子猷簫管絶誰愛碧鮮濃<lb/>
　　送人入蜀<lb/>
蜀客本多愁今君是勝逰碧藏雲外樹紅露驛邉樓杜<lb/>
<pb n="KR4h0161_WYG_080-18b"/>
魄呼名語巴江學字流不知煙雨外何處夢刀州<lb/>
　　聽話叢臺<lb/>
有客新従趙地回自言曽上古叢臺雲遮襄國天邉去<lb/>
樹繞漳河地裏來絃管變成山鳥哢綺羅留作野花開<lb/>
金輿玉輦無行跡風雨誰知長綠苔<lb/>
　　贈友人<lb/>
鳯城煙靄思偏多曽向劉郎住處過銀燭焰前貪勸酒<lb/>
玉簫聲裏己聞歌佳人惜別看嘶馬公子貪情向翠娥<lb/>
<pb n="KR4h0161_WYG_080-19a"/>
今日重來門巷改出牆桐樹綠婆娑<lb/>
　　贈南嶽僧<lb/>
曽住衡陽嶽寺邉門開江水與雲連數州城郭藏寒寺<lb/>
一片風帆著逺天猿去不離行道處客來皆到卧牀前<lb/>
今朝惆悵紅塵裏唯憶閒塘盡日眠<lb/>
　　黃陵廟詞<lb/>
黃陵廟前莎草春黄陵女兒蒨裙新輕舟小楫唱歌去<lb/>
水逺山長愁殺人<lb/>
<pb n="KR4h0161_WYG_080-19b"/>
　　贈箏妓伍卿<lb/>
輕輕殁後更無箏玉腕紅紗到伍卿坐客滿筵都不語<lb/>
一行哀雁十三聲<lb/>
　劉得仁<lb/>
　　得仁貴主之子善五言詩以清瑩稱自開成至大<lb/>
　　中三朝昆弟皆厯貴仕而得仁獨應舉出入文塲<lb/>
　　三十年卒無成<lb/>
　　晁公武讀書志曰得仁長慶中即以詩名厯舉進<lb/>
<pb n="KR4h0161_WYG_080-20a"/>
　　士不第甞自述云外族帝皇是中朝親故稀翻令<lb/>
　　浮議者不許九霄飛既歿詩人競為詩弔之僧栖<lb/>
　　白詩曰忍苦為詩身到此氷魂雪魄己難招直教<lb/>
　　桂子落墳上生得一枝寃始銷<lb/>
　近體詩<lb/>
　　宣義亭子<lb/>
暮色遶髙亭南山出竹清夜深斜舫月風定一池星島<lb/>
嶼無人跡菰蒲有鶴翎此中休便得何必泛滄溟<lb/>
<pb n="KR4h0161_WYG_080-20b"/>
　　樂逰原春望<lb/>
樂逰原上望望盡帝城春始覺繁華地應無不醉人雲<lb/>
開雙闕麗栁映九衢新愛此偏髙野閒來竟日頻<lb/>
　　遊崔監丞城南別業<lb/>
門與青山近青山復幾重雪融皇子岸春潤翠微峰地<lb/>
有經冬草林無未老松竹寒溪隔寺晴日直聞鐘<lb/>
　　題王處士山居<lb/>
茅堂入谷逺林暗絶無鄰終日有流水經年無到人溪<lb/>
<pb n="KR4h0161_WYG_080-21a"/>
雲常欲雨山洞別開春自得仙家術栽松獨養真<lb/>
　　冬日題邵公院<lb/>
無事關多掩隂階竹拂苔勁風吹雪聚渇鳥啄氷開樹<lb/>
向寒山得人從瀑布來終期天目老擊錫逐雲迴<lb/>
　　寄春坊顧校書<lb/>
寧因不得志寂寞本相宜冥目冥心坐花開花落時數<lb/>
畦蔬甲出半夢鳥聲移只恐龍樓曉歸山又更違<lb/>
　　送友人下第歸覲<lb/>
<pb n="KR4h0161_WYG_080-21b"/>
君此卜行日髙堂應夢歸莫將和氏淚滴著老萊衣岳<lb/>
雨連河細田禽出麥飛到家調膳後吟苦落蟾暉<lb/>
　　聽歌<lb/>
朱檻滿明月美人歌落梅忽驚塵起處疑有鳯飛來一<lb/>
曲聽初徹幾年愁暫開東南正雲雨不得見陽臺<lb/>
　　和段校書冬夕寄題廬山<lb/>
名髙身未到此恨蓄多時是夕吟因話他年去必隨當<lb/>
時廬岳頂半入楚江湄幾處懸崖上千尋瀑布垂鑪峯<lb/>
<pb n="KR4h0161_WYG_080-22a"/>
　松淅瀝湓浦棹參差日色連湖白鐘聲拂浪遲烟梯縁<lb/>
　薜荔岳寺步欹危地本饒靈草林曽出祖師石樓霞耀<lb/>
　壁猿樹鶴分枝細徑縈巖末髙忩見海涯嵌空寒更極<lb/>
　寂寞夜尤思隂谷氷埋术仙田雪覆芝亂泉禪客潄異<lb/>
　跡逸人知蘚室新開竈檉潭未了碁如何遂閒放長得<lb/>
　任希夷空務漁樵事方無道路悲謝公臺尚在陶令栁<lb/>
　旋衰塵外難相許人間貴迹遺雖懷丹桂影不忘白雲<lb/>
　期仁者終擕手今朝預賦詩<lb/>
<pb n="KR4h0161_WYG_080-22b"/>
　　　悲老宫人<lb/>
　白髮宫娃不解悲滿頭猶自挿花枝曽緣玉貌君王寵<lb/>
　准擬人看似舊時<lb/>
　<lb/>
　<lb/>
　<lb/>
　<lb/>
御定全唐詩録卷八十一<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_081-1a"/>
　欽定四庫全書<lb/>
御定全唐詩録巻八十二<lb/>
　　項斯<lb/>
　　　斯字子遷江東人始未為聞人因以卷謁楊敬之<lb/>
　　　楊苦愛之贈詩云幾度見詩詩盡好及觀標格過<lb/>
　　　於詩平生不解藏人善到處逢人説項斯未幾詩<lb/>
　　　達長安明年擢上第後終丹徒尉<lb/>
　　　始張水部籍為律格詩惟朱慶餘親授其㫖沿流<lb/>
<pb n="KR4h0161_WYG_081-1b"/>
　　　而下有任蕃陳標章孝標司空圖咸及門焉寳厯<lb/>
　　　開成之際斯尤為水部所知故其詩格與之相類<lb/>
　　　鄭少師薰云項斯逢水部誰道不關情斯留別水<lb/>
　　　部詩云省中重拜別兼領故人書己念此行逺不<lb/>
　　　應相問疎子城西並宅御水北同渠要取春前到<lb/>
　　　乗閒候起居<lb/>
　　近體詩<lb/>
　　　題令狐處士谿居<lb/>
<pb n="KR4h0161_WYG_081-2a"/>
白髮已過半無心離此溪病甞山藥徧貧起草堂低為<lb/>
月忩從破因詩壁重泥近來常夜坐寂寞與僧齊<lb/>
　　寧州春思<lb/>
失意離城早邉城任見花初為斷酒客舊識賣書家寒<lb/>
寺稀無雪春風亦有沙思歸頻入夢即路不言賖<lb/>
　　蠻家<lb/>
領得賣珠錢還歸銅柱邉看兒調小象打鼓試新船醉<lb/>
後眠神樹耕時語瘴煙不逢寒便老相問莫知年<lb/>
<pb n="KR4h0161_WYG_081-2b"/>
　　早春題湖上顧氏新居<lb/>
近得雲中路門長侵早開到時猶有雪行處己無苔勸<lb/>
酒客初醉留茶僧未來每逢晴暖日唯見乞花栽<lb/>
門不當官道行人到亦稀故従餐後出多是夜深歸開<lb/>
篋收書卷掃牀移卧衣幾時同買宅相近有柴扉<lb/>
　　宿胡氏溪亭<lb/>
獨住水聲裏有亭無熱時客來因月宿牀勢向山移鶴<lb/>
睡松枝定螢歸葛葉垂寂寥猶欠伴誰為報僧知<lb/>
<pb n="KR4h0161_WYG_081-3a"/>
　　送華隂隠者<lb/>
往往到城市得非徵藥錢世人空識面弟子莫知年自<lb/>
説能醫死相期更學仙近來移住處毛女舊峯前<lb/>
　　落第後寄江南親友<lb/>
古巷槐隂合愁多晝掩扉獨存過江馬强拂看花衣送<lb/>
客心先醉尋僧夜不歸龍鍾易惆悵莫遣寄書稀<lb/>
　　小古鏡<lb/>
字己無人識唯應記鑄年見來深似水擕去重于錢鸞<lb/>
<pb n="KR4h0161_WYG_081-3b"/>
翅巢空月菱花徧小天宫中照黄帝曽得化為仙<lb/>
　　邉游<lb/>
古鎮門前去長安路在東天寒明堠火日晚裂旗風塞<lb/>
館皆無簟儒<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>亦有弓防秋故鄉卒暫喜語音同<lb/>
　　夜泊淮隂<lb/>
夜入楚州煙煙中人未眠望來淮岸盡坐到酒樓前燈<lb/>
影半臨水箏聲多在船乗流向東去別此易經年<lb/>
　　贈金州姚合使君<lb/>
<pb n="KR4h0161_WYG_081-4a"/>
為郎名更重領郡是蹉跎官壁題詩盡衙庭看鶴多城<lb/>
池連草壍籬落帶椒坡未覺旗旛貴閒行觸處過<lb/>
　　送殷中丞逰邉<lb/>
話別無長夜燈前聞曙鴉己行難避雪何處合逢花隴<lb/>
寺門多閉羌樓酒不賖還須見邉將誰擬靜塵沙<lb/>
　　泛谿<lb/>
谿船泛渺瀰漸覺減炎輝動水花連影逢人鳥背飛深<lb/>
猶見白石涼好換生衣未得多詩句終須隔宿歸<lb/>
<pb n="KR4h0161_WYG_081-4b"/>
　　送顧少府<lb/>
作尉年猶少無辭去路賖漁舟縣前泊山吏日髙衙幽<lb/>
景臨谿寺秋蟬織杼家行程須過越先醉鏡湖花<lb/>
　　華頂道者<lb/>
仙人掌中住生有上天期已廢燒丹處猶多種杏時養<lb/>
龍于淺水寄鶴在髙枝得道復無事相逢盡日碁<lb/>
　　遊爛柯山<lb/>
步步出塵氛溪山別是春壇邉時過鶴碁處寂無人訪<lb/>
<pb n="KR4h0161_WYG_081-5a"/>
古碑多缺探幽路不真飜疑歸去晚清世累移晨<lb/>
　　李處士道院南樓<lb/>
霜晚復秋殘樓明近逺山滿壺邀我醉一榻為僧閒樹<lb/>
簇孤汀眇帆欹積浪間從容更南望殊欲外人寰<lb/>
　　龍州與韓將軍夜㑹<lb/>
庭綠草纎纎邉州白露沾別歌緣劒起客淚是愁添見<lb/>
月鵲啼樹避風雲滿簾將軍盡樽酒樓上賦星占<lb/>
　　送友人下第歸襄陽<lb/>
<pb n="KR4h0161_WYG_081-5b"/>
失意己春殘歸愁與別難山分關路細江遶夜城寒草<lb/>
色連晴坂鼉聲雜曉灘差池是秋賦何以暫懷安<lb/>
　　和李中丞醉中期王徵君月夜同逰滻水舊居<lb/>
醉後情俱逺難忘素滻間照花深處月當户舊時山事<lb/>
想同清話歡期一破顔風流還愛竹此夜尚思閒<lb/>
　　憶朝陽峯前居<lb/>
每憶閒眠處朝陽最上峯溪僧來自逺林路出無蹤敗<lb/>
褐粘苔遍新題出石重霞光侵曙發嵐翠近秋濃健羨<lb/>
<pb n="KR4h0161_WYG_081-6a"/>
機能破安危道不逢雪殘雲到閤庭午鶴離松此地虚<lb/>
為別人間久未容何時無一事却去養疎慵<lb/>
　　宿山寺<lb/>
栗葉重重覆翠微黄昏溪上語人稀月明古寺客初到<lb/>
風度閒門僧未歸山果經霜多自落水螢穿竹不停飛<lb/>
中宵能得幾時睡又被鐘聲催着衣<lb/>
　　古扇<lb/>
昨日裁成奪夏威忽逢秋節便相違寒塵妬盡秦王女<lb/>
<pb n="KR4h0161_WYG_081-6b"/>
涼殿恩隨漢主妃似月舊臨紅粉面有風休動麝香衣<lb/>
千年蕭瑟關人事莫話當時掩淚歸<lb/>
　　舊宫人<lb/>
自出先皇玉殿中衣裳不更染深紅宫釵折盡垂空鬢<lb/>
内扇搖多減半風桃熟亦曽君手賜酒䦨猶候妾歌終<lb/>
如今還向城邉住御水東流意不通<lb/>
　　送宫人入道<lb/>
願隨仙女董雙成王母前頭作伴行初帶玉冠多悮拜<lb/>
<pb n="KR4h0161_WYG_081-7a"/>
欲辭金殿別稱名將敲碧落新齋磬却進昭陽舊賜箏<lb/>
旦暮焚香繞壇上步虚猶作按歌聲<lb/>
　　長安退將<lb/>
塞外衝沙損眼明歸來養病住秦京上髙樓閣看星坐<lb/>
着白衣裳把劒行常説老身思鬭將最悲無力制畨營<lb/>
翠眉紅臉和回鶻惆悵中原不用兵<lb/>
　　遙裝夜<lb/>
卷席貧抛壁下牀且鋪他處對燈光欲行千里從今夜<lb/>
<pb n="KR4h0161_WYG_081-7b"/>
猶惜殘春發故鄉蚊蚋已生團扇急衣裳未了剪刀忙<lb/>
誰知更有芙蓉浦南去令人愁思長<lb/>
　　山行<lb/>
青櫪林深亦有人一渠流水數家分山當日午回峯影<lb/>
草帶泥痕過鹿羣蒸茗氣従茅舍出繰絲聲隔竹籬聞<lb/>
行逢賣藥歸來客不惜相隨入島雲<lb/>
　　江村夜泊<lb/>
日落江路黒前村人語稀幾家深樹裏一火夜漁歸<lb/>
<pb n="KR4h0161_WYG_081-8a"/>
　趙嘏<lb/>
　　嘏字承祜山陽人為詩贍美多興味杜紫微愛其<lb/>
　　早秋長笛一聲人倚樓句吟嘆不己人因目為趙<lb/>
　　倚樓㑹昌三年第進士宰相李回甞舉薦之大中<lb/>
　　間授渭南尉卒時以其詩有早晚粗酧身事了水<lb/>
　　邉歸去一閒人為終渭南兆云<lb/>
　古體詩<lb/>
　　汾上宴別<lb/>
<pb n="KR4h0161_WYG_081-8b"/>
雲物如故鄉山川知異路年來未歸客馬上春欲暮一<lb/>
樽花下酒殘日水西樹不待管絃終搖鞭背花去<lb/>
　近體詩<lb/>
　　越中寺居<lb/>
遲客疎林下斜溪小艇通野橋連寺月髙竹半樓風水<lb/>
靜魚吹浪枝閒鳥下空數峯相向緑日夕郡城東<lb/>
　　江邉<lb/>
終日勞車馬江邉欵竹扉殘花春浪濶小酒故人稀戍<lb/>
<pb n="KR4h0161_WYG_081-9a"/>
鼓客帆逺津雲夕照微何由兄與弟俱及暮潮歸<lb/>
　　曉發<lb/>
旅行宜早發況復是南歸月影緣山盡鐘聲隔浦微殘<lb/>
星螢共映落葉鳥驚飛去去渡南渚村深人出稀<lb/>
　　東歸道中<lb/>
未明喚僮僕江上憶殘春風雨落花夜山川驅馬人星<lb/>
星一鏡髮草草百年身此日念前事滄洲情更親<lb/>
　　旅次商山<lb/>
<pb n="KR4h0161_WYG_081-9b"/>
役役依山水何曽似問津斷崖如避馬芳樹欲留人日<lb/>
夕猿鳥伴古今京洛塵一枝甘己失辜負故園春<lb/>
　　虎丘寺贈漁處士<lb/>
蘭若雲深處前年客重過巖空秋色動水濶夕陽多早<lb/>
負江湖志今如鬢髮何唯思閒勝我釣艇在煙波<lb/>
　　贈金剛三藏<lb/>
心法云無住流沙歸復來錫隨山鳥動經附海船回洗<lb/>
足栁遮寺坐禪花委苔唯將一童子又欲過天台<lb/>
<pb n="KR4h0161_WYG_081-10a"/>
　　洛中逢盧郢石歸覲<lb/>
不堪俱失意相送出東周縁切倚門戀倍添為客愁春<lb/>
山和雪靜寒水帶氷流別後期君處靈原紫閣秋<lb/>
　　送權先輩歸覲信安<lb/>
衣綵獨歸去一枝開更香馬嘶芳草渡門掩百花塘野<lb/>
色亭臺晚灘聲枕簟涼小齋松島上重拂讀書牀<lb/>
　　自遣<lb/>
晚樹疎蟬起別愁逺人回首憶滄洲江連故國無窮恨<lb/>
<pb n="KR4h0161_WYG_081-10b"/>
日帶殘雲一片秋久客轉諳時態薄多情只共酒淹留<lb/>
到頭生長煙霞者須向煙霞老始休<lb/>
　　寒食遣懷<lb/>
折栁城邉起暮愁可憐春色獨懷羞傷心正歎人間事<lb/>
回首更慚江上鷗鶗鴂聲中寒食酒芙蓉花外夕陽樓<lb/>
憑髙滿眼送清渭去傍故山山下流<lb/>
　　長安秋夕<lb/>
雲物凄清拂曙流漢家宫闕動髙秋殘星幾㸃雁横塞<lb/>
<pb n="KR4h0161_WYG_081-11a"/>
長笛一聲人倚樓紫艷半開籬菊靜紅衣落盡渚蓮愁<lb/>
鱸魚正美不歸去空戴南冠學楚囚<lb/>
　　東望<lb/>
楚江横在草堂前楊栁洲邉載酒船兩見梨花歸不得<lb/>
每逢寒食一澘然斜陽映閣山當寺微緑含風樹滿川<lb/>
同郡故人攀桂盡把詩吟向泬寥天<lb/>
　　長安月夜與友生話故山<lb/>
宅邉秋水浸苔磯日日持竿去不歸楊栁風多潮未落<lb/>
<pb n="KR4h0161_WYG_081-11b"/>
蒹葭霜在雁初飛重嘶匹馬吟紅葉却聽疎鐘憶翠微<lb/>
今夜秦城滿樓月故人相見一霑衣<lb/>
　　憶山陽<lb/>
家在枚皋舊宅邉竹軒晴與楚波連芰荷香暖垂鞭袖<lb/>
楊栁風横弄笛船城礙十洲煙島路寺臨千頃夕陽川<lb/>
可憐時節堪歸去花落猿啼又一年<lb/>
　　曲江春望懷江南故人<lb/>
杜若洲邉人未歸水寒煙暖想柴扉故園何處風吹栁<lb/>
<pb n="KR4h0161_WYG_081-12a"/>
一雁南來雪滿衣目極思隨原草徧浪髙書到海門稀<lb/>
此時愁望情多少萬里春流遶釣磯<lb/>
　　早發剡中石城寺<lb/>
暫息勞生樹色間平明塵事又相關吟辭宿處煙霞古<lb/>
心負秋來水石閒竹户半開鐘未絶松枝靜霽鶴初還<lb/>
明朝一倍堪惆悵回首塵中見此山<lb/>
　　泊蟂磯江館<lb/>
風雪晴來嵗欲除孤舟晚下意何如月當軒色湖平後<lb/>
<pb n="KR4h0161_WYG_081-12b"/>
雁斷雲聲客起初傍曉管絃何處靜犯寒楊栁遶津疎<lb/>
三間茅屋東溪上歸去生涯竹與書<lb/>
　　宿楚國寺有懷<lb/>
風動衰荷寂寞香斷煙殘月共蒼蒼寒生晚寺波搖壁<lb/>
紅墮疎林葉滿牀起雁似驚南浦棹隂雲欲䕶北樓霜<lb/>
江邉松菊荒應盡八月長安夜正長<lb/>
　　浙東陪元相公逰雲門寺<lb/>
松下山前一逕通燭迎千騎滿山紅溪雲乍斂幽巖雨<lb/>
<pb n="KR4h0161_WYG_081-13a"/>
曉氣初髙大斾風小檻宴花容客醉上方看竹與僧同<lb/>
歸來吹盡嚴城角路轉髙塘亂水東<lb/>
　　宛陵寓居上沈大夫<lb/>
滿耳歌謠滿眼山宛陵城郭翠微間人情已覺春長在<lb/>
溪户仍將水共閒曉色入樓紅靄靄夜聲尋砌碧潺潺<lb/>
幽雲髙鳥俱無事晚伴西峯醉客還<lb/>
　　贈李従貴<lb/>
白馬嘶風何處還鞭梢拂地看南山珠簾捲盡不回首<lb/>
<pb n="KR4h0161_WYG_081-13b"/>
春色欲䦨休閉關花外鳥歸殘雨暮竹邉人語夕陽閒<lb/>
知君舊隠嵩雲下巖桂従今幾更攀<lb/>
　　和令狐補闕春日獨逰西街<lb/>
左掖初辭近侍班馬嘶尋得過街閒映鞭栁色微遮水<lb/>
隨步花枝欲礙山暖泛鳥聲來席上醉從詩句落人間<lb/>
此時失意哀吟客更覺風流不可攀<lb/>
　　寄歸<lb/>
三年踏盡化衣塵只見長安不見春馬過雪街天未曙<lb/>
<pb n="KR4h0161_WYG_081-14a"/>
客迷關路淚空頻桃花塢接啼猿寺野竹亭通畫鷁津<lb/>
早晚麤酬身事了水邉歸去一閒人<lb/>
　　寒食新豐別友人<lb/>
一百五日家未歸新豐雞犬獨依依滿樓春色傍人醉<lb/>
半夜雨聲前計非繚繞溝塍含緑晚荒涼樹石向川微<lb/>
東風吹淚對花落顦顇故交相見稀<lb/>
　　送李裴評事<lb/>
塞垣従事識兵機只議平戎不擬歸入夜笳聲含白髮<lb/>
<pb n="KR4h0161_WYG_081-14b"/>
報秋榆葉落征衣城連戰壘黃雲晚馬渡寒沙夕照微<lb/>
别後不應書斷絶滿天霜雪有鴻飛<lb/>
　　送盧緘歸揚州<lb/>
曽向雷塘靜掩扉荀家燈火有餘輝關河日暮望空極<lb/>
楊栁渡頭人獨歸隋苑荒臺風裊裊灞陵殘夢雨依依<lb/>
今年春色還相悞為我江邉謝釣磯<lb/>
　　別麻氏<lb/>
曉哭烏烏動四鄰於今我作負心人出門便作東西水<lb/>
<pb n="KR4h0161_WYG_081-15a"/>
回首初驚枕席塵滿眼淚珠和語咽舊牕風月更誰親<lb/>
傷離况值花時節從此東風不似春<lb/>
　　題横水驛雙峯院松<lb/>
故園溪上雪中別野館門前雲畔逢白髮漸多何自苦<lb/>
清隂長在好相容迎風幾拂朝天蓋帶月猶含度嶺鐘<lb/>
更憶葛洪丹井側數株臨水欲成龍<lb/>
　　長信宫<lb/>
君恩已盡欲何歸猶有殘香在舞衣自恨身輕不如燕<lb/>
<pb n="KR4h0161_WYG_081-15b"/>
春來長繞御簾飛<lb/>
　　遣興<lb/>
讀徹殘書弄水回暮天何處笛聲哀花前獨立無人㑹<lb/>
依舊去年雙燕來<lb/>
　　江樓感舊<lb/>
獨上江樓思眇然月光如水水連天同來翫月人何在<lb/>
風景依稀似去年<lb/>
　　尋僧<lb/>
<pb n="KR4h0161_WYG_081-16a"/>
谿户無人谷鳥飛石橋横木挂禪衣看雲日暮倚松立<lb/>
野水亂鳴僧未歸<lb/>
　　靈巖寺<lb/>
館娃宫畔千年寺水濶雲多客到稀聞説春來倍惆悵<lb/>
百花深處一僧歸<lb/>
　　李侍御歸炭谷山居同宿華嚴寺<lb/>
家在青山近玉京白雲紅葉滿歸程相逢一宿最髙寺<lb/>
半夜翠微泉落聲<lb/>
<pb n="KR4h0161_WYG_081-16b"/>
　　僧舍<lb/>
谿上禪關水木間水南山色與僧閑春風盡日無來客<lb/>
幽磬一聲髙鳥還<lb/>
　　宿僧舍<lb/>
髙僧夜滴芙蓉漏逺客牕含楊栁風何處相逢話心地<lb/>
月明身在磬聲中<lb/>
　　茅山道中<lb/>
煙樹重重水亂流馬嘶殘雨晚程秋門前便是仙山路<lb/>
<pb n="KR4h0161_WYG_081-17a"/>
目送歸鴻不得逰<lb/>
　　冷日過驪山<lb/>
冷日微煙渭水愁翠華宫樹不勝秋霓裳一曲千門鎖<lb/>
白盡梨園弟子頭<lb/>
　　座上獻元相公<lb/>
寂寞堂前日又曛陽臺去作不歸雲從來聞説沙吒利<lb/>
今日青蛾屬使君<hi>紀事云嘏甞家于浙西有美姬惑之洎計偕㑹中元鶴林之逰浙帥窺其</hi>
<hi>姬遂奄有之明年嘏及第因以一絶箴之云云浙帥不自安遣歸之</hi>
<pb n="KR4h0161_WYG_081-17b"/>
　　經汾陽舊宅<lb/>
門前不改舊山河破敵曽輕馬伏波今日獨經歌舞地<lb/>
古槐疎冷夕陽多<lb/>
　　東亭栁<lb/>
拂水斜煙一萬條幾隨春色倚河橋不知別後誰攀折<lb/>
猶自風流勝舞腰<lb/>
　薛能<lb/>
　　能字太拙汾州人㑹昌六年登進士第大中末書<lb/>
<pb n="KR4h0161_WYG_081-18a"/>
　　判中選補盩厔尉辟太原陜虢河陽従事李福鎮<lb/>
　　滑州表署觀察判官厯侍御史都官刑部貟外郎<lb/>
　　福徙西蜀奏以自副咸通中攝嘉州刺史歸朝遷<lb/>
　　主客度支刑部郎中俄刺同州權京兆尹事出帥<lb/>
　　感化入授工部尚書復節度徐州徙忠武廣明元<lb/>
　　年徐軍戍溵水經許軍亂遇害能僻於詩日賦一<lb/>
　　章資驁倨佻輕忤物於前人少所推許間稱賈長<lb/>
　　江解詩李青蓮及劉白而下無取也<lb/>
<pb n="KR4h0161_WYG_081-18b"/>
　　紀事云薛能従事蜀州日每短諸葛功業厚誣之<lb/>
　　見於詩不一而足其一云流運有功終是擾隂符<lb/>
　　多術得非姦又云陳圖誰許可廟貌我揶揄又云<lb/>
　　焚却蜀書宜不讀武侯無可律吾身後鎮徐州上<lb/>
　　元夜偶作云誰見將軍心似海四更親領萬人逰<lb/>
　　自負如此<lb/>
　　晁公武曰能晚節惑浮屠法奉之唯謹為藩鎮尤<lb/>
　　易武吏甞命其子屬櫜鞬雅拜新進士或問其故<lb/>
<pb n="KR4h0161_WYG_081-19a"/>
　　曰與渠銷弭災咎云<lb/>
　近體詩<lb/>
　　秋夜山中述事<lb/>
初宵門未掩獨坐對霜空極目故鄉月滿溪寒草風樵<lb/>
聲當嶺上僧語在雲中正恨歸期晚蕭蕭聞塞鴻<lb/>
　　嘉陵驛<lb/>
盡室可招魂蠻餘出蜀門雹涼隨雨氣江熱傍山根蠶<lb/>
月繰絲路農時碌碡村干將磨欲盡無位可酬恩<lb/>
<pb n="KR4h0161_WYG_081-19b"/>
　　冬日送僧歸吳中<lb/>
去掃冬林下閒持未徧經為山低鑿牖容月廣開庭舊<lb/>
業雲千里生涯水一瓶還應覓新句看雪倚禪扃<lb/>
　　留題<lb/>
茶興復詩心一甌還一吟壓春甘蔗冷喧雨荔枝深驟<lb/>
去無遺恨幽棲己徧尋峨眉不可到髙處望千岑<lb/>
　　龍門八韻<lb/>
河浸華夷濶山横宇宙雄髙波萬丈㵼夏禹幾年功川<lb/>
<pb n="KR4h0161_WYG_081-20a"/>
迸晴明雨林生旦暮風人看翻進退鳥性斷西東氣逐<lb/>
雲歸海聲驅石落空近身毛作䜿當面語難通沸沫歸<lb/>
何處盤渦傍此中従來化鬐者攀去路應同<lb/>
　　秋夜旅舍寓懷<lb/>
庭鎖荒蕪獨夜吟西風吹動故山心三秋木落半年客<lb/>
滿地月明何處砧漁唱亂沿汀鷺合雁聲寒咽隴雲深<lb/>
平生只有松堪對露浥霜欺不受侵<lb/>
　　晚春<lb/>
<pb n="KR4h0161_WYG_081-20b"/>
征東留滯一年年又向軍前遇火前畫出鷁舟宜祓禊<lb/>
鏤成鷄卵有鞦韆澄明野水孤城立狼籍風花落日眠<lb/>
賴指清和櫻筍熟不然愁殺暮春天<lb/>
　　春日使府寓懷<lb/>
一想流年百事驚已抛漁父戴塵纓青春背我堂堂去<lb/>
白髮欺人故故生道困古來應有分詩傳身後亦何榮<lb/>
誰言合負清朝力獨抱風騷破鄭聲<lb/>
　　春日旅舍書懷<lb/>
<pb n="KR4h0161_WYG_081-21a"/>
出去歸來旅食人麻衣長帶幾坊塵開門草色朝無客<lb/>
落案燈花夜一身貧舍卧多消永日故園鶯老憶殘春<lb/>
蹉跎冠冕誰相念二十年中盡苦辛<lb/>
　　褒斜道中<lb/>
十驛褒斜到處慵眼前常似接靈蹤江遙旋入旁來水<lb/>
山豁猶藏向後峯鳥徑惡時應立虎畬田閒日自燒松<lb/>
行吟却笑公車役夜發星馳半不逢<lb/>
　　許州徳星亭<lb/>
<pb n="KR4h0161_WYG_081-21b"/>
瀵水南流東有堤堤邉亭是武陵溪槎松配石堪僧坐<lb/>
蕋杏含春欲鳥啼髙樹月生滄海外逺郊山在夕陽西<lb/>
頻來不似軍従事只戴紗巾只杖藜<lb/>
　　獻僕射相公<lb/>
清如氷玉重如山百辟嚴趨禮絶攀强冦外聞須破膽<lb/>
平人長見盡開顔朝廷有道青春好門館無私白日閒<lb/>
致却垂衣更何事幾多詩句定關關<lb/>
　　折楊栁<hi>有序</hi>
<pb n="KR4h0161_WYG_081-22a"/>
　　　此曲盛傳為詞者甚衆文人才子各衒其能莫<lb/>
　　　不條似舞腰葉如眉翠出口皆然頗為陳熟能<lb/>
　　　専於詩律不愛隨人搜難抉新誓脱常態雖欲<lb/>
　　　勿伐知音其舍諸<lb/>
華清髙樹出離宫南陌柔條帶暖風誰見輕隂是良夜<lb/>
瀑泉聲畔月明中<lb/>
洛橋晴影覆江船羌笛秋聲濕塞煙閒想習池公宴罷<lb/>
水蒲風絮夕陽天<lb/>
<pb n="KR4h0161_WYG_081-22b"/>
暖風晴日斷浮埃廢路新條發釣臺處處輕隂可惆悵<lb/>
後人攀處古人栽<lb/>
潭上江邉嫋嫋垂日髙風靜絮相隨青樓一樹無人見<lb/>
正是女郎眠覺時<lb/>
和花煙樹九重城夾岸春隂十萬營唯向邉頭不堪望<lb/>
一林顦悴少人行<lb/>
牕外齊垂旭日初樓邉輕好暖風徐逰人莫道栽無益<lb/>
桃李清隂却不如<lb/>
<pb n="KR4h0161_WYG_081-23a"/>
衆木猶寒獨早青御溝橋畔曲江亭陶家舊日應如此<lb/>
一院春條緑繞㕔<lb/>
　　楊栁詞<lb/>
暖梳簪朶事登樓因掛垂楊立地愁牽斷綠絲攀不及<lb/>
半空懸著玉搔頭<lb/>
西園髙樹後庭根處處尋芳有折痕終憶我逰桃葉舍<lb/>
一枝斜映竹籬門<lb/>
劉白蘇臺總近時當初章句是誰推纎腰舞盡春楊栁<lb/>
<pb n="KR4h0161_WYG_081-23b"/>
未有儂家一首詩<hi>自註云劉白二尚書繼為蘇州刺史後賦楊栁枝詞世多傳唱雖有才語</hi>
<hi>但文字太僻宫商不髙</hi>
　　吳姬<lb/>
龍麝熏多骨亦香因經寒食好風光何人畫得天生態<lb/>
枕破施朱隔宿妝<lb/>
退紅香汗濕輕紗髙捲蚊厨獨卧斜嬌淚半垂珠不破<lb/>
恨君瞋折後庭花<lb/>
畫燭燒蘭暖復迷殿帷深宻下銀泥開門欲作侵晨散<lb/>
<pb n="KR4h0161_WYG_081-24a"/>
己是明朝日向西<lb/>
樓臺重叠滿天雲殷殷鳴鼉世上聞此日楊花初似雪<lb/>
女兒絃管弄參軍<lb/>
身是三千第一名内家叢裏獨分明芙蓉殿上中元日<lb/>
水拍銀盤弄化生<lb/>
　　省試夜<lb/>
白蓮千朶照廊明一片承明雅頌聲更報第三條燭盡<lb/>
文昌風景畫難成<lb/>
<pb n="KR4h0161_WYG_081-24b"/>
　　寒食日題<lb/>
美人寒食事春風折盡青青賞盡紅夜半無燈還有睡<lb/>
鞦韆懸在月明中<lb/>
　　宋氏林亭<lb/>
地濕莎青雨後天桃花紅近竹林邊行人本是農桑客<lb/>
記得春深欲種田<lb/>
　　老圃堂<hi>一作曹鄴</hi>
邵平𤓰地接吾廬穀雨乾時偶自鋤昨日春風欺不在<lb/>
<pb n="KR4h0161_WYG_081-25a"/>
就牀吹落讀殘書<lb/>
　　影燈夜<lb/>
偃王燈塔古徐州二十年來樂事休誰見將軍心似海<lb/>
四更身領萬人遊<lb/>
十萬軍城百萬燈酥油香暖夜如蒸紅妝滿地煙光好<lb/>
只恐笙歌引上昇<lb/>
　　盩厔官舍新竹<lb/>
心覺清涼體似吹滿風輕撼葉垂垂無端種在幽閒地<lb/>
<pb n="KR4h0161_WYG_081-25b"/>
衆鳥嫌寒鳳未知<lb/>
　　開元觀閒遊因及後溪偶成二韻<lb/>
山屐經過滿徑蹤隔溪遙望夕陽舂當時諸葛成何事<lb/>
只合終身作卧龍<lb/>
　　贈歡娘<hi>八嵗善吹笙</hi>
一束龍吟細竹枝青蛾擎在掌中吹當初縦使雙成在<lb/>
不得如伊是小時<lb/>
　　子夜<lb/>
<pb n="KR4h0161_WYG_081-26a"/>
　嫖姚家宴敵吳王子夜歌聲滿畫堂此日相逢眉翠盡<lb/>
　女真行李乞齋糧<lb/>
　　　贈韋氏歌人<lb/>
　一曲新聲慘畫堂可能心事憶周郎朝來為客頻開口<lb/>
　綻盡桃花滿樹香<lb/>
　　　黃蜀葵<lb/>
　嬌黃新嫩欲留詩盡日含毫有所思記得玉人初病起<lb/>
　道家裝束厭禳時<lb/>
<pb n="KR4h0161_WYG_081-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻八十二<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_082-1a"/>
　欽定四庫全書<lb/>
御定全唐詩録巻八十三<lb/>
　司空圖<lb/>
　　圖字表聖河中虞鄉人咸通末擢進士第繇宣歙<lb/>
　　　幕歴禮部郎中僖宗行在用為知制誥中書舎人<lb/>
　　　知天下必亂歸隠中條山王官谷有先世别墅泉<lb/>
　　　石林亭頗愜幽趣日與名僧高士遊詠其中自號<lb/>
　　　知非子耐辱居士豫為壽壙引客坐其中賦詩酌<lb/>
<pb n="KR4h0161_WYG_082-1b"/>
　　　酒徘徊客或難之笑曰君何不廣生死一致吾寧<lb/>
　　　暫遊此中哉布衣鳩杖歳時村社雩祭祠禱鼓舞<lb/>
　　　㑹集必造之與野老同席無傲色龍紀乾寧間徴<lb/>
　　　拜舊官及以户兵二部侍郎召皆不起遷洛後被<lb/>
　　　詔入朝陽為野耄狀丐歸梁召為禮部尚書不應<lb/>
　　　哀宗被弑不懌數日卒圖少有俊才晚年遭亂避<lb/>
　　　世多詭激嘯傲之辭有一鳴集三十卷内詩十卷<lb/>
　　　圖嘗論詩云沈宋始興之後傑出於江寧宏肆於<lb/>
<pb n="KR4h0161_WYG_082-2a"/>
　　李杜右丞蘇州趨味澄夐若清沇之貫達大厯十<lb/>
　　數公抑又其次元白力勍而氣孱都市豪估耳劉<lb/>
　　夢得楊巨源亦各有勝㑹閬仙無可劉得仁輩時<lb/>
　　得佳致亦足滌煩厥後所聞逾褊淺矣經亂索居<lb/>
　　得所録尚累百篇適自編一鳴集撑霆裂月劼作<lb/>
　　者之肝脾亦當吾言之無怍也<lb/>
　　又云詩貫六義諷諭抑揚渟蓄淵雅皆在其間惟<lb/>
　　近而不浮逺而不盡然後可言韻外之致愚幼常<lb/>
<pb n="KR4h0161_WYG_082-2b"/>
　　自負既久而愈覺缺然然得於春早則有草嫩侵<lb/>
　　沙長氷輕著雨消又人家寒食月花影午時天又<lb/>
　　雨微吟足思花落夢無憀得於山中則有坡暖冬<lb/>
　　生笋松涼夏健人又川明虹照雨樹密鳥衝人得<lb/>
　　於江南則有戍鼓和潮暗船燈照島幽又迴塘春<lb/>
　　盡雨方響夜深船又夜短猿悲減風和鵲喜靈得<lb/>
　　於塞下則有馬色經寒慘雕聲帶晚飢得於喪亂<lb/>
　　則有驊騮思故第鸚鵡失佳人又鯨鯢入海涸魑<lb/>
<pb n="KR4h0161_WYG_082-3a"/>
　　魅揀林幽得於道宫則有棋聲花院閉幡影石壇<lb/>
　　高得於夏景則有地涼清鶴夢林静肅僧儀得於<lb/>
　　佛寺則有松日明金像苔龕響木魚又解吟僧亦<lb/>
　　俗愛舞鶴終卑得於郊原則有暖景雞聲美微風<lb/>
　　蝶影繁又逺陂春草滲猶有水禽飛得於樂府則<lb/>
　　有晚妝留拜月春睡更生香得於寂寥則有孤螢<lb/>
　　出荒池落葉穿破屋得於愜適則有客來當意愜<lb/>
　　花發遇歌成雖庶㡬不濱於淺涸亦未廢作者之<lb/>
<pb n="KR4h0161_WYG_082-3b"/>
　　譏訶也七言云逃難人多分隙地放生鹿大出寒<lb/>
　　林又得劒乍如添健僕亡書久似憶良朋又孤嶼<lb/>
　　池㾗春漲滿小欄花韻午晴初皆不拘於一槩又<lb/>
　　論絶句詩本於詣極則有殷勤元日日欹午又明<lb/>
　　年五更惆悵迴孤枕猶是殘燈照落花此外千變<lb/>
　　萬化不知所以神而自神<lb/>
　　計敏夫云司空圖傷時思古退已避禍清音冷然<lb/>
　　如世外道人所謂變而不失其正者<lb/>
<pb n="KR4h0161_WYG_082-4a"/>
　古體詩<lb/>
　　感時<lb/>
好鳥無惡聲仁獸肯狂噬寧敎鸚鵡啞不遣麒麟吠人<lb/>
人語與黙唯觀利與勢受毁亦自遭掩謗終失計<lb/>
　　秋思<lb/>
身病時亦危逢秋多慟哭風波一搖蕩天地㡬翻覆孤<lb/>
螢出荒池落葉穿破屋勢利長草草何人訪幽獨<lb/>
　　短歌行<lb/>
<pb n="KR4h0161_WYG_082-4b"/>
烏飛飛兔蹶蹶朝來暮去催時節女蝸只解補青天不<lb/>
解煎膠粘日月<lb/>
　　馮燕歌<lb/>
魏中義士有馮燕遊俠幽并最少年避讎偶作滑臺客<lb/>
嘶風躍馬來翩翩此時恰遇鶯花月堤上軒車晝不絶<lb/>
兩面髙樓語笑聲指㸃行人情暗結擲果潘郎誰不慕<lb/>
朱門别見紅妝露故故推門掩不開似敎歐軋傳言語<lb/>
馮生敲鐙袖籠鞭半拂垂楊半惹烟樹間春鳥知人意<lb/>
<pb n="KR4h0161_WYG_082-5a"/>
的的心期暗與傳傳道張嬰偏嗜酒從此香閨為我有<lb/>
梁間客燕正相欺屋上鳴鳩空自鬭嬰歸醉臥非讎汝<lb/>
豈知負過人懷懼燕依户扇欲潛逃巾在枕傍指令取<lb/>
誰言狠戾心能忍待我情深情不隠囘身本謂取巾難<lb/>
倒柄方知授霜刃馮君撫劒即遲疑自顧平生心不欺<lb/>
爾能負彼必相負假手他人復在誰窻間紅艷猶可掬<lb/>
熟視花鈿情不足唯將大義斷胷襟粉頸初囘如切玉<lb/>
鳳凰釵碎各分飛怨魄嬌魂何處追<hi>集作歸</hi>凌波如喚遊<lb/>
<pb n="KR4h0161_WYG_082-5b"/>
金谷羞彼揶揄淚滿衣新人藏匿舊人起白晝喧呼駭<lb/>
鄰里誣執張嬰不自明貴免生前遭考捶官將赴市擁<lb/>
紅塵掉臂人來擗看人傳聲莫遣有寃濫盜殺嬰家即<lb/>
我身初聞僚吏飜疑歎呵叱風狂詞不變縲囚解縛猶<lb/>
自疑疑是夢中方脱免未死勸君莫浪言臨危不顧始<lb/>
知難已為不平能割愛更將身命救深寃白馬賢侯賈<lb/>
相公長懸金帛募才雄拜章請贖馮燕罪千古山河激<lb/>
義風黃河東注無時歇注盡波瀾名不滅為感詞人沈<lb/>
<pb n="KR4h0161_WYG_082-6a"/>
下賢長歌更與分明説此君精爽知猶在長與人間留<lb/>
炯誡鑄作金燕香作堆焚香酬酒聽歌來<hi>沈下賢馮燕傳云燕魏人</hi>
<hi>少以意氣任俠為擊毬鬭雞戯魏氏有鬭者燕往搏殺不平遂匿亡滑時相國賈公躭在滑能燕才留軍中他</hi>
<hi>日行里中見户傍婦人色甚冶使人熟其意遂室焉其夫滑將張嬰也㑹嬰從其類飲燕伺間偃寢中拒户嬰</hi>
<hi>還妻開户納嬰以裾蔽燕燕卑脊步就蔽轉匿户扇後而巾墮枕下與佩刀近嬰醉且瞑燕指巾令其妻取妻</hi>
<hi>取刀授燕燕熟視斷其妻頸持巾去明旦嬰起見妻死愕然嬰鄰以為嬰殺之縛以吿其妻黨共持白不能言</hi>
<hi>收繫强伏其辜將就市看者圍面千餘人有一人排看者呼曰無令不辜死者吾竊其妻而又殺之當繋我吏</hi>
<hi>執之乃燕也與見賈公公以狀聞請歸其印以贖燕死上義之下詔凡滑城死罪皆免  麗情集以此歌為沈</hi>
<pb n="KR4h0161_WYG_082-6b"/>
<hi>下賢作注文苑英華者誤採之下賢有其傳未嘗作歌也集可考</hi>
　近體詩<lb/>
　　早春<lb/>
傷懐同客處病眼即花朝草嫩侵沙長冰輕著雨銷風<lb/>
光知可愛容髮不相饒早晚丹丘伴飛書肯見招<lb/>
　　塞上<lb/>
萬里隋城在<hi>隋大業三年築長城</hi>三邊虜氣衰沙填孤障角燒斷<lb/>
故闗碑馬色經寒慘雕聲帶晚悲<hi>本集作飢</hi>將軍正閒暇留<lb/>
<pb n="KR4h0161_WYG_082-7a"/>
客換歌辭<lb/>
　　江行<lb/>
地濶分吳塞楓高映楚天迴<hi>一作曲</hi>塘春盡雨方響夜深<lb/>
船行紀添新夢羇愁甚往年何時京洛路馬上見人烟<lb/>
　　下方<lb/>
三十年來往中間京洛塵倦行今白首歸臥已清神坡<lb/>
暖冬生<hi>一作抽</hi>筍松涼夏健人更慚徴詔起避世跡非眞<lb/>
昏旦松軒下怡然對一瓢雨微吟足思花落夢無憀細<lb/>
<pb n="KR4h0161_WYG_082-7b"/>
事當棋遣衰容喜鏡饒溪僧有深趣書至又相邀<lb/>
　　月下留丹竈<hi>有序</hi>
　　　詩題五字乃真仙之詞也邵陽某縣人或聞其<lb/>
　　　山實異齋禱積稔果有蹈空而至者涉筆附楹<lb/>
　　　久之乃罷去既而熟視木文則字皆隱起成列<lb/>
　　　矣某年中亷帥上聞且命鑱其逸跡藏於郡廨<lb/>
　　　其後為刺史李岫所得今傳於君孫豈精契之<lb/>
　　　所感致耶光啟三年秋八月既望愚獲覩於王<lb/>
<pb n="KR4h0161_WYG_082-8a"/>
　　　官别業噫跡雖顯奇道必體正故為物怪之所<lb/>
　　　中者見之莫不洗然欲蓋其事目撃可數也吾<lb/>
　　　知挾邪佞以冒進者亦當膽慄自廢豈俟圖鼎<lb/>
　　　燬犀而後辨奸妖之詭態哉綴之全篇以志誠<lb/>
　　　敬且期自警泗水司空氏記<lb/>
月下留丹竈壇邊樹羽衣異香人不覺殘夜鶴分飛朝<lb/>
㑹初元盛蓬瀛舊侣稀瑤函真跡在妖魅敢揚威<lb/>
　　長安贈王沄<lb/>
<pb n="KR4h0161_WYG_082-8b"/>
正下搜賢詔多君獨避名客來當意愜花發遇歌成樂<lb/>
地留高趣權門讓後生東風閒小駟園外好同行<lb/>
　　僧舎貽友人<lb/>
笑破人間事吾徒莫自欺解吟僧亦俗愛舞鶴終卑竹<lb/>
上題幽夢溪邊約敵碁舊山歸有阻不是故遲遲<lb/>
　　贈圓昉公<hi>昉蜀僧僖宗幸蜀昉堅免紫衣</hi>
天堦讓紫衣冷格鶴猶卑道勝嫌名出身閒覺老遲晚<lb/>
香延宿火寒磬度高枝每説長松寺他年與我期<lb/>
<pb n="KR4h0161_WYG_082-9a"/>
　　寄鄭仁規<lb/>
清才鄭小戎標的貴遊中萬里雲無侶三山鶴不籠香<lb/>
和丹地煖晚著綵衣風榮路期經濟唯應在至公<lb/>
　　寄永嘉崔道融<lb/>
旅寓雖難定乘閒是勝遊碧雲蕭寺霽紅樹謝村秋戍<lb/>
鼓和潮暗船燈炤島幽詩家多滯此風景似相留<lb/>
　　上陌梯寺懷舊僧<lb/>
雲根禪客居皆説舊吾廬松日明金像山風<hi>一作苔龕</hi>響木<lb/>
<pb n="KR4h0161_WYG_082-9b"/>
魚依棲應不阻名利本來疎縱有人相問林間懶折書<lb/>
　　華下送文㳙<lb/>
郊居謝名利何事最相親漸與論詩久皆知得句新川<lb/>
明虹照雨樹密鳥衝人應念從今去還來嶽下頻<lb/>
　　五十<lb/>
閒身事少只題詩五十今來覺陡衰清秩偶叨非養望<lb/>
丹方頻試更堪疑髭鬚强染三分折絃管遙聽一半悲<lb/>
漉酒有巾無黍釀負他黃菊滿東籬<lb/>
<pb n="KR4h0161_WYG_082-10a"/>
　　退栖<lb/>
宦遊蕭索為無能移住中條最上層得劎乍如添健僕<lb/>
亡書久似憶良朋燕昭不是空憐馬支遁何妨亦愛鷹<lb/>
自致此身繩檢外肯敎世路日兢兢<lb/>
　　華下<lb/>
籜冠新帶步池塘逸韻偏宜夏景長扶起緑荷承皁露<lb/>
驚迴白鳥入殘陽久無書去干時貴時有僧來自故鄉<lb/>
不用名山訪眞訣退休便是養生方<lb/>
<pb n="KR4h0161_WYG_082-10b"/>
　　浙川<lb/>
華下支離已隔河又來此地避干戈山田漸廣猿頻到<lb/>
村舎新添燕亦多丹桂石壇宜並長秦雲楚雨暗相和<lb/>
兒童栗熟迷新逕歸去仍隨牧䜿歌<lb/>
西北鄉闗近帝京烟塵一片正傷情愁看地色連空色<lb/>
静聽歌聲似哭聲紅蓼遮村人不見青山繞檻路難平<lb/>
從敎烟櫂更南去休向津頭問去程<lb/>
　　書懷<lb/>
<pb n="KR4h0161_WYG_082-11a"/>
病來猶强引雛行力上東原欲試耕㡬處馬嘶春麥長<lb/>
一川人喜雪峯晴閒知有味心難肯道貴謀安迹易平<lb/>
陶令若能兼不飲無絃琴亦是沽名<lb/>
　　丁未歳歸王官谷有作<lb/>
家山牢落戰塵西匹馬偷歸路已迷塚上巻旗人簇立<lb/>
花邊移寨鳥驚啼本來薄俗輕文字却致中原動鼓鼙<lb/>
時取一壺閒日月長歌深入武陵溪<lb/>
　　歸王官次年作<lb/>
<pb n="KR4h0161_WYG_082-11b"/>
亂後燒殘滿<hi>一作數</hi>架書峰前猶自戀吾廬忘機漸喜逢<lb/>
人少覽鏡空憐待鶴疎孤嶼池痕春漲滿小欄花韻午<lb/>
晴初酣歌自適逃名久不必門多長者車<lb/>
　　丁已重陽<lb/>
重陽未到已登臨探得黃花且獨斟客舎喜逢連日雨<lb/>
家鄉似響隔河砧亂來已失耕桑計病後休論濟活心<lb/>
自賀逢時能自棄歸鞭唯拍馬韉吟<lb/>
　　重陽山居<lb/>
<pb n="KR4h0161_WYG_082-12a"/>
詩人自古恨難窮暮節登臨且喜同四望交親<hi>一作四座賓朋</hi>
兵亂後一川風物笛聲中菊殘深處迴幽蝶陂動晴光<lb/>
下早鴻明日更期來此醉不堪寂寞對衰翁<lb/>
　　山中<lb/>
全家與我戀孤岑蹋得蒼苔一徑深逃難人多分隟地<lb/>
放生鹿大出寒林名應不朽輕仙骨理到忘機近佛心<lb/>
昨夜前溪驟雷雨晚晴獨步數峰吟<lb/>
　　喜王駕小儀重陽相訪<lb/>
<pb n="KR4h0161_WYG_082-12b"/>
白菊初開臥内明聞君相訪病身輕樽前且撥傷心事<lb/>
谿上還隨覓句行幽鶴傍人疑舊識殘蟬向日噪新晴<lb/>
擬將寂寞同留住且勸康時立大名<lb/>
　　樂府<lb/>
寶馬跋塵光雙馳照路傍喧傳報戚里明日幸長楊<lb/>
　　即事<lb/>
茶爽添詩句天清瑩道心只留鶴一隻此外是空林<lb/>
　　漫書<lb/>
<pb n="KR4h0161_WYG_082-13a"/>
剩欲逢花折須拚冒雨頻晴明開漸少莫怕濕新巾<lb/>
　　偶書<lb/>
蜀妓輕成妙吳娃狎共纖晚妝留拜月巻上水精簾<lb/>
　　漫題<lb/>
亂後他鄉節燒殘故國春自憐垂白首猶伴踏青人<lb/>
齒落傷情久心驚健忘頻蝸廬經歳客蠶市異鄉人<lb/>
　　退居漫題<lb/>
花缺傷難綴鶯喧奈細聽惜春春已晚珍重草青青<lb/>
<pb n="KR4h0161_WYG_082-13b"/>
燕語曽來客花催欲别人莫愁春又過看著又新春<lb/>
身外都無事山中久避喧破巢看乳燕留果待啼猿<lb/>
　　偶題<lb/>
水榭花繁處春晴日午前鳥窺臨檻鏡馬過隔牆鞭<lb/>
　　雜題<lb/>
孤枕聞鶯起幽懷獨悄然地融春力潤花泛曉光鮮<lb/>
樓帶猿吟迥庭容鶴舞寛曬書因閱畫封藥偶和丹<lb/>
驛步隄縈閣軍城鼓振橋鷗和湖雁下雪隔嶺梅飄<lb/>
<pb n="KR4h0161_WYG_082-14a"/>
舴艋猿偷上蜻蜓燕競飛樵香燒桂子苔濕挂莎衣<lb/>
溪漲漁家近烟收鳥道高松花飄可惜睡裏灑離騷<lb/>
　　即事<lb/>
宿雨川原霽憑高景物新陂痕侵牧馬雲影帶耕人<lb/>
十年身隠地一雨太平心匣澁休看劒窗明復上琴<lb/>
衰鬢閒生少丹梯望覺危松須依石長鶴不傍人卑<lb/>
林鳥頻窺静家人亦笑慵舊居留穩枕歸臥聽秋鐘<lb/>
幽鳥穿籬去鄰翁採藥囘雲從潭底出花向佛前開<lb/>
<pb n="KR4h0161_WYG_082-14b"/>
　　元日<lb/>
甲子今重數生涯只自憐殷勤元日日欹午又明年<lb/>
　　中秋<lb/>
閒吟秋景外萬事覺悠悠此夜若無月一年虚過秋<lb/>
　　獨坐<lb/>
幽徑入桑麻隖西逢一家編籬薪帶繭補屋草和花<lb/>
　　獨望<lb/>
綠樹連村暗黃花入麥稀逺陂春早滲猶有水禽飛<lb/>
<pb n="KR4h0161_WYG_082-15a"/>
　　秦闗<lb/>
形勝今雖在荒涼恨不窮虎狼秦國破狐兔漢陵空<lb/>
　　樂府<lb/>
五更窗下簇妝臺已怕堂前阿母催滿鴨香薰鸚鵡睡<lb/>
隔簾燈照牡丹開<lb/>
　　楊栁枝壽盃詞<lb/>
臺城細仗曉初移詔賜千官禊飲時綠帳逺籠清珮響<lb/>
更曛晴日上龍旗<lb/>
<pb n="KR4h0161_WYG_082-15b"/>
桃源仙子不須誇聞道惟栽一片花何似浣沙溪畔住<lb/>
綠隂相間兩三家<lb/>
偶然樓上捲珠簾往往長條拂枕函恰值小娥初學舞<lb/>
擬偷金縷押春衫<lb/>
絮惹輕枝雪未飄小溪烟束帶危橋鄰家女伴頻攀折<lb/>
不覺囘身罥翠翹<lb/>
處處縈空百萬枝一枝枝好更題詩隔城逺岫招行客<lb/>
便與朱樓當酒旗<lb/>
<pb n="KR4h0161_WYG_082-16a"/>
日暖津頭絮已飛看看還是送春歸莫言萬緒牽愁思<lb/>
緝取長繩繫落暉<lb/>
　　浪淘沙<lb/>
不必長漂玉洞花曲中偏愛浪淘沙黃河却勝天河水<lb/>
萬里縈紆入漢家<lb/>
　　遊仙<lb/>
蛾睂新畫覺嬋娟鬭走將花阿母邊仙曲敎成慵不理<lb/>
玉階相簇打金錢<lb/>
<pb n="KR4h0161_WYG_082-16b"/>
劉郎相約事難諧雨散雲飛自此乖月姊殷勤留不住<lb/>
碧空遺下水晶釵<lb/>
　　漫書<lb/>
長擬求閒未得閒又勞行役出秦闗逢人漸覺鄉音異<lb/>
却恨鶯聲似故山<lb/>
溪邊隨事有桑麻盡日山程十數家莫怪行人頻悵望<lb/>
杜鵑不是故鄉花<lb/>
　　偶書<lb/>
<pb n="KR4h0161_WYG_082-17a"/>
情知了得未如僧客處高樓莫强登鶯也解啼花也發<lb/>
不闗心事最堪憎<lb/>
　　狂題<lb/>
昨日流鶯今日蟬起來又是夕陽天六龍飛轡常相窘<lb/>
更忍乘危自著鞭<lb/>
　　南北史感遇<lb/>
雨淋麟閣名臣畫雪臥龍庭猛將碑不用黃金鑄侯印<lb/>
盡輸公子買蛾睂<lb/>
<pb n="KR4h0161_WYG_082-17b"/>
漢世頻封萬户侯雲臺空峻謝風流江南不有名儒相<lb/>
齒冷中原笑未休<lb/>
行樂最宜連夜景太平方覺有春風千金盡把酬歌舞<lb/>
猶勝三邊賞戰功<lb/>
桃芳李艷年年發羌管蠻弦處處多海上應無三島路<lb/>
人間唯有一聲歌<lb/>
佳人自折一枝紅把唱新詞曲未終惟向眼前憐易落<lb/>
不如抛擲任春風<lb/>
<pb n="KR4h0161_WYG_082-18a"/>
　　華嶽廟裴晉公題名<lb/>
嶽前大隊赴淮西從此中原息鼓<hi>一作戰</hi>鼙石闕莫敎苔<lb/>
蘚上分明認取晉公題<lb/>
　　雨中<lb/>
維摩居士陶居士盡說高情未足誇簷外蓮峰階下菊<lb/>
碧蓮黃菊是吾家<lb/>
　　山中<lb/>
凡鳥愛喧人静處閒雲似妬月明時世間萬事非吾事<lb/>
<pb n="KR4h0161_WYG_082-18b"/>
只愧秋來未有詩<lb/>
　　王官<lb/>
風荷似醉和花舞沙鳥無情伴客閒總是此中皆有恨<lb/>
更堪微雨半遮山<lb/>
荷塘煙罩小齋虚景物皆宜入畫圖盡日無人只高臥<lb/>
一雙白鳥隔紗㡡<lb/>
　　修史亭<hi>圖山居記曰中條五老峯頗勝㑹昌毁佛宮因為我有本名王官谷易之禎貺溪乃</hi>
　　　<hi>刻大悲像搆亭其右曰擬綸志其所著也擬綸之右亭曰修史朂所職也</hi>
<pb n="KR4h0161_WYG_082-19a"/>
山前鄰叟去紛紛獨强衰羸愛杜門漸覺一家看冷落<lb/>
地爐生火自温存<lb/>
甘心七十且酣歌自筭平生幸已多不似香山白居士<lb/>
晚將心事著禪魔<lb/>
烏紗巾上是青天檢束酬知四十年誰料平生臂鷹手<lb/>
挑燈自送佛前錢<hi>按北夢瑣言云圖為王凝所知後分司又為舊相盧攜所知故云</hi>
　　贈日東鑒禪師<hi>一作鄭谷</hi>
故國無心度<hi>一作渡</hi>海潮老禪方丈倚中條夜深雨絶松<lb/>
<pb n="KR4h0161_WYG_082-19b"/>
堂静一㸃飛<hi>一作山</hi>螢照寂寥<lb/>
　　汴栁半枯因悲栁中隱<lb/>
行人莫歎前朝樹已占河堤㡬百春惆悵題詩栁中隠<lb/>
柳衰猶在自無身<lb/>
　　歌<lb/>
處處亭臺只壞牆軍營人學内人妝太平故事因君唱<lb/>
馬上曽聽隔敎坊<lb/>
　　歌者<lb/>
<pb n="KR4h0161_WYG_082-20a"/>
不似新聲唱亦新旋調玉管旋生春愁腸隔斷珠簾外<lb/>
只為今宵共聽人<lb/>
五栁先生自識微無言共笑手空揮胷中免被風波撓<lb/>
<hi>音繞</hi>肯為螳螂動殺機<lb/>
　　故鄉杏花<lb/>
寄花寄酒喜新開左把花枝右把杯欲問花枝與杯酒<lb/>
故人何得不同來<lb/>
　　力疾山下呉村看杏花<lb/>
<pb n="KR4h0161_WYG_082-20b"/>
浮世榮枯總不知且憂花陣被風欺儂家自有麒麟閣<lb/>
第一功名只賞詩<lb/>
近來桃李半燒枯歸臥鄉園只老夫莫筭明年人在否<lb/>
不知花得更開無<lb/>
　　白菊<lb/>
登高可羨少年塲白菊堆邊鬢似霜益筭更希沾上藥<lb/>
今朝第七十重陽<lb/>
黃昏寒立更披襟露浥清香悅道心却笑誰家扃繡户<lb/>
<pb n="KR4h0161_WYG_082-21a"/>
正薫龍麝暖鴛衾<lb/>
　許棠<lb/>
　　棠字文化宣州涇縣人與張喬諸人同以詩名時<lb/>
　　號咸通十哲久困名場李頻為京兆參軍主解試<lb/>
　　首薦之始得登第初授涇縣尉又嘗為江寧丞<lb/>
　　金華子云許棠晚年登第甞曰自得一第筋骨輕<lb/>
　　健愈於少年則知成名乃孤進之還丹<lb/>
　　紀事云棠有洞庭詩為工人題扇號為許洞庭<lb/>
<pb n="KR4h0161_WYG_082-21b"/>
　近體詩<lb/>
　　野步<lb/>
閒賞步易逺野吟聲自高路無人到跡林有鶴遺毛物<lb/>
外趣都别塵中心枉勞沿溪收墮果坐石喚飢猱<lb/>
　　泗上早發<lb/>
獨起無人見長河夜泛時平蕪疑自動落月似相隨楚<lb/>
外離空早闗西去已遲漁歌聞不絶却軫洞庭思<lb/>
　　過洞庭湖<lb/>
<pb n="KR4h0161_WYG_082-22a"/>
驚波常不定半日鬢堪斑四顧疑無地中流忽有山鳥<lb/>
飛應畏墮帆逺却如閒漁父時相引行歌浩𣺌間<lb/>
　　雁門闗野望<lb/>
高闗閒獨望望久轉愁人紫塞唯多雪胡山不盡春河<lb/>
遙分斷野樹亂起飛塵時見東來騎心知近别秦<lb/>
　　新年呈友人<lb/>
一月月相似一年年不同清晨窺古鏡旅貌近衰翁處<lb/>
世閒難得闗身事半空浮生能幾許莫惜醉春風<lb/>
<pb n="KR4h0161_WYG_082-22b"/>
　　寄盩厔薛能少府<lb/>
滿縣唯雲水何曽似近畿曉庭禽集慣寒署吏衙稀氷<lb/>
色封深澗樵聲出翠微時聞迎隠者依舊著山衣<lb/>
　　送王侍御赴宣城<lb/>
朝囘離九陌島外賞殘春經宿留閒客看雲作主人時<lb/>
清難議隠位重亦甘貧巖洞真仙境應休别臥鄰<lb/>
　　洞庭湖<lb/>
空江浩蕩景蕭然盡日菰蒲泊釣船青草浪高三月渡<lb/>
<pb n="KR4h0161_WYG_082-23a"/>
綠楊花撲一溪烟情多莫舉傷春目愁極兼無買酒錢<lb/>
猶有漁人數家住不成村落夕陽邊<lb/>
　　過分水嶺<lb/>
隴山高共鳥行齊瞰險盤空甚躡梯雲勢崩騰時向背<lb/>
水聲嗚咽若東西風兼雨氣吹人面石帶冰稜礙馬蹄<lb/>
此去秦川無别路斷崖窮谷却難迷<lb/>
　曹鄴<lb/>
　　鄴字鄴之桂州人陽朔志邑之崇賢里人鄭谷贈<lb/>
<pb n="KR4h0161_WYG_082-23b"/>
　　鄴詩陽朔花盈棹崇賢葉滿溝莫休符風土記鄴<lb/>
　　貴後徙居桂城觀察使令狐綯名其里為遷鶯甞<lb/>
　　為四愁三怨五情詩為中書舎人韋慤所知力薦<lb/>
　　主司大中時登進士第由天平幕府遷太常博士<lb/>
　　懿宗朝議宰相白敏中高璩諡持正不阿後歴祠<lb/>
　　部郎中終洋州刺史為詩效魏晉近體較少<lb/>
　　徐獻忠曰鄴之詩得於樂府古辭使人忘其鄙近<lb/>
　古體詩<lb/>
<pb n="KR4h0161_WYG_082-24a"/>
　　東武吟<lb/>
心如山上虎身若倉中鼠惆悵倚市門無人與之語夜<lb/>
宴李將軍欲望心相許何曽聽我言貪謔邯鄲女獨上<lb/>
黃金臺淒涼淚如雨<lb/>
　　長相思<lb/>
剪妾身上巾贈郎傷妾神郎車不暫停妾貌寧長春青<lb/>
天無停雲滄海無停津遣妾空牀夢夜夜隨車輪<lb/>
　　薄命妾<lb/>
<pb n="KR4h0161_WYG_082-24b"/>
薄命長惻惻出門見南北劉郎馬蹄疾何處去不得淚<lb/>
珠不可收蟲絲不可織知君綠桑下更有新相識<lb/>
　　代羅敷誚使君<lb/>
常言愛嵩山别妾向東京朝來見人説却知在石城未<lb/>
必菖蒲花只向石城生自是使君眼見物皆有情麋鹿<lb/>
同上山蓮藕同在泥莫學天上日朝東暮還西<lb/>
　　和潘安仁金谷集<lb/>
太守龍為馬將軍金作車香飄十里風風下綠珠歌莫<lb/>
<pb n="KR4h0161_WYG_082-25a"/>
怪坐上客歎君庭前花明朝此池館不是石崇家<lb/>
　　吳宫宴<lb/>
吳宫城闕高龍鳯遙相倚四面鏗鼓鐘中央列羅綺春<lb/>
風時一來蘭麝聞數里三度明月落青娥醉不起江頭<lb/>
鐵劒鳴玉座成荒壘適來歌舞處未知身是鬼<lb/>
　　姑蘇臺<lb/>
南宫酒未銷又晏姑蘇臺美人和淚去半夜閶門開相<lb/>
對正歌舞笑中聞鼓鼙星散九重門血流十二街一去<lb/>
<pb n="KR4h0161_WYG_082-25b"/>
成萬古臺空人不囘時聞野田中拾得黃金釵<lb/>
　　趙城懷古<lb/>
邯鄲舊公子騎馬又鳴珂手揮白玉鞭不避五侯車閒<lb/>
愁春日短沽酒入倡家一笑千萬金醉中贈秦蛾如今<lb/>
高原上樹樹白楊花<lb/>
　　讀李斯傳<lb/>
一車致三轂本圖行地速不知駕馭難攀足成顛覆欺<lb/>
暗尚不然欺明當自戮難將一人手掩得天下目不見<lb/>
<pb n="KR4h0161_WYG_082-26a"/>
三尺墳雲陽草空綠<lb/>
　　四望樓<hi>樓在洛陽東今廢秦時有貴公子賈虚每自宴其上</hi>
背山見樓影應合與山齊座上日已出城中未鳴雞無<lb/>
限燕趙女吹笙上金梯風起洛陽東香過洛陽西公子<lb/>
長夜醉不聞子規啼<lb/>
　　續幽憤<lb/>
繁霜作隂起朱火乘夕發清晝冷無光蘭膏坐銷歇惟<lb/>
公執天憲身是臺中傑一逐楚大夫何人為君雪怱怱<lb/>
<pb n="KR4h0161_WYG_082-26b"/>
鬼方路不許辭雙闕過門似他鄉舉趾如遺轍八月黃<lb/>
草生洪濤入雲熱危魂沒太行客弔空骨節千年瘴江<lb/>
水恨聲流不絶<lb/>
　　古詞<lb/>
高閣礙飛鳥人言是君家經年不歸去愛妾面上花妾<lb/>
面雖有花妾心非女蘿郎妻自不重於妾欲如何<lb/>
　　霽後作<hi>齊梁體</hi>
新霽辨草木晚塘明衣衿乳燕不歸宿雙雙飛向林微<lb/>
<pb n="KR4h0161_WYG_082-27a"/>
照露花影輕雲浮麥隂無人可招隠盡日登山吟<lb/>
　　夜坐有懐<lb/>
悄悄月出樹東南若微霜愁人不成寐五月夜亦長佳<lb/>
期杳天末骨肉不在旁年華且有恨厥體難久康人言<lb/>
力耕者歳旱亦有糧吾道固如此安得苦倀倀<lb/>
　　送友人入塞<lb/>
亂蓬無根日送子入青塞蒼茫萬里秋如見原野大鳥<lb/>
雀寒不下山川迥相對一馬没黃雲登高望猶在驚風<lb/>
<pb n="KR4h0161_WYG_082-27b"/>
忽然起白日黯已晦如何怨路長出門天之外<lb/>
　　送厲圖南下第歸澧州<lb/>
當春人盡歸我獨無歸計送君自多感不是縁下第君<lb/>
看山上草盡有干雲勢結根既不然何必更掩袂澧水<lb/>
鱸魚賤荆門楊柳細勿為陽艶留此處有月桂言畢尊<lb/>
未乾十二門欲閉佇立望不見登高更留涕吟君别我<lb/>
詩悵望水烟際<lb/>
　　送進士李殷下第遊汾河<lb/>
<pb n="KR4h0161_WYG_082-28a"/>
上國花照地遣君向西征旁人亦有恨况復故人情單<lb/>
車欲行去别酒忽然醒如何今夜夢半作道路程邊士<lb/>
不好禮全家住軍城城中鼓角嚴旅客常夜驚中有左<lb/>
記室逢人眼光明西門未歸者下馬如到京還應一開<lb/>
巻為子心不平慇懃説中抱壯志勿自輕<lb/>
　　杏園席上同年<lb/>
岐路不在天十年行不至一旦公道開青雲在平地枕<lb/>
上數聲鼓衡門已如市白日探得珠不待驪龍睡怱怱<lb/>
<pb n="KR4h0161_WYG_082-28b"/>
出九衢童僕顏色異故衣未及換尚有去年淚晴陽照<lb/>
花影落絮浮野翠對酒時忽驚猶疑夢中事自憐孤飛<lb/>
鳥時接鸞鳯翅永懐共濟心莫起胡越意<lb/>
　　翠孤至渚宫寄座主相公<lb/>
萬里一孤舟春行夏方到骨肉盡單羸沈憂滿懐抱羇<lb/>
孤相對泣性命不相保開户山鼠驚蟲聲亂秋草白菌<lb/>
縁屋生黃蒿擁籬倒對此起長嗟芳年亦須老恩門為<lb/>
宰相出入用天道忽于摧落間收得青松操全家到江<lb/>
<pb n="KR4h0161_WYG_082-29a"/>
陵屋虚風浩浩中腸自相伐日夕如冦盜其下有孤姪<lb/>
其上有孀嫂黃糧賤于土一飯常不飽天斜日光薄地<lb/>
濕蟲叫噪唯恐道忽消形容益枯槁古人於黃雀豈望<lb/>
白環報奉荅恩地恩何慙以誠吿<lb/>
　　從天平節度使遊平流園<lb/>
池塘靜於寺俗事不到眼下馬如在山令人忽疎散明<lb/>
公有高思到此遂長返乘興挈一壺折荷以為盞入竹<lb/>
藤似蛇侵牆水成蘚幽鳥不識人時來拂冠冕沿流路<lb/>
<pb n="KR4h0161_WYG_082-29b"/>
若窮及行路猶逺洞中已云夕洞口天未晚自憐不羈<lb/>
者寫物性常簡翻愁此興多引得嵇康嬾<lb/>
　　奉命齊州推事畢寄本府尚書<lb/>
越鳥棲不定孤飛入齊鄉日暮天欲雨那兼羽翎傷州<lb/>
民言刺史蠧物甚於蝗受命大執法草草是行裝僕隸<lb/>
皆分散單車驛路長四顧無相識奔馳若投荒重門下<lb/>
長鎖樹影空過牆驅囚遶廊屋<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>如牛羊獄吏相對<lb/>
語簿書堆滿牀敲枷打鎖聲終日在目旁既捨三山侣<lb/>
<pb n="KR4h0161_WYG_082-30a"/>
來餘五斗糧忍學空城雀潛身入官倉國中天子令頭<lb/>
上白日光曲木用處多不如直為梁恐孤食恩地畫夜<lb/>
心不遑仲夏天氣熱鬢鬚忽成霜社鼠不可灌城狐不<lb/>
易防偶於擒縱間盡得見否臧截斷姦吏舌劈開寃人<lb/>
腸明朝向西望走馬歸汶陽<lb/>
　近體詩<lb/>
　　長城下<lb/>
逺水猶歸壑征人合憶鄉泣多盈䄂血吟苦滿頭霜楚<lb/>
<pb n="KR4h0161_WYG_082-30b"/>
國連天浪衡門到海荒何當生燕羽時得近雕梁<lb/>
　　故人寄茶<lb/>
劒外九華英緘題下玉京開時微月上碾處亂泉聲半<lb/>
夜招僧至孤吟對月烹碧沈霞脚碎香泛乳花輕六腑<lb/>
睡神去數朝詩思清用餘不敢費留伴肘書行<lb/>
　　碧潯宴上有懐知已<lb/>
荻花蘆葉滿溪流一簇笙歌在水樓金管曲長人盡醉<lb/>
玉簪恩重獨生愁女蘿力弱難逢地桐樹心孤易感秋<lb/>
<pb n="KR4h0161_WYG_082-31a"/>
莫怪當歡却惆悵全家欲上五湖舟<lb/>
　　送進士下第歸南海<lb/>
數片紅霞映夕陽攬君衣袂更移觴行人莫歎碧雲晚<lb/>
上國每年春草芳雪過藍闗寒氣薄雁囘湘浦怨聲長<lb/>
應無惆悵滄波逺十二重樓非我鄉<lb/>
　　旅次岳陽寄京中親故<lb/>
君山南面浪連天一客愁心兩處懸身逐片帆歸楚澤<lb/>
魂随流水向秦川月囘浦北千尋雪樹出湖東幾㸃烟<lb/>
<pb n="KR4h0161_WYG_082-31b"/>
更欲登樓向西望北風催上洞庭船<lb/>
　　金井怨<lb/>
西風吹急景美人照金井不見面上花却恨井中影<lb/>
　　思不見<lb/>
但見出門蹤不見入門跡却笑山頭女無端化為石<lb/>
　　築城<lb/>
郎有蘼蕪心妾有芙蓉質不辭嫁與郎築城無休日<lb/>
嗚嗚啄人鴉軋軋上城車力盡土不盡得歸亦無家<lb/>
<pb n="KR4h0161_WYG_082-32a"/>
築人非築城圍秦豈圍我不知城上土化作宫中火<lb/>
　　樂府體<lb/>
蓮子房房嫩菖蒲葉葉齊共結池中根不厭池中泥<lb/>
　　四怨三愁五情詩<lb/>
美人如新花許嫁還獨守豈無青銅鏡終日自疑醜<lb/>
庭花已結子巖花纔㺯色誰令生處逺用盡春風力<lb/>
短鬟一如螓長睂一如蛾相共棹蓮舟得花不如他<lb/>
手推嘔啞車朝朝暮暮耕未曽分得穀空得老農名<lb/>
<pb n="KR4h0161_WYG_082-32b"/>
逺夢如水急白髮如草新歸期待春至春至還送人<lb/>
澗草短短青山月朗朗明此夜目不掩屋頭鳥啼聲<lb/>
别家鬢未生到城鬢似髮朝朝臨川望灞水不入越<lb/>
東西是長江南北是官道牛羊不戀山只戀山中草<lb/>
阿嬌生漢宫西施住南國專房莫相妬各自有顔色<lb/>
蛺蝶空中飛夭桃庭中春見他夫婦好有女初嫁人<lb/>
檳榔自無柯椰葉自無隂常羨庭前竹生筍高於林<lb/>
野雀滿城饑交交復飛飛勿恡官倉粟官倉無空時<lb/>
<pb n="KR4h0161_WYG_082-33a"/>
　　入闗<lb/>
衡門亦無路何况入西秦救病不得穴徒為採艾人<lb/>
　　自退<lb/>
寒女面如花寂寂花對影况我不嫁容甘為瓶墮井<lb/>
　　徒相逢<lb/>
江邊野花不須採梁頭野燕不用親西施本是越溪女<lb/>
承恩不薦越溪人<lb/>
　　老圃堂<hi>一作薛能</hi>
<pb n="KR4h0161_WYG_082-33b"/>
邵平𤓰地接吾廬穀雨乾時手自鋤昨日春風欺不在<lb/>
就床吹落讀殘書<lb/>
　　題山居<lb/>
掃葉煎茶摘葉書心閒無夢夜窗虚只應光武恩波晚<lb/>
豈是嚴君戀釣魚<lb/>
　　題女郎廟<lb/>
數㸃香烟出廟門女娥飛去影中存年年嶺上春無主<lb/>
露泣花愁斷客魂<lb/>
<pb n="KR4h0161_WYG_082-34a"/>
　　　寄劉駕<lb/>
　一川草色青裊裊遶屋水聲如在家悵望美人不攜手<lb/>
　牆東又發數枝花<lb/>
　　　聽劉尊師彈琴<lb/>
　曽於青海獨聞蟬又向空庭夜聽泉不似齋堂人靜處<lb/>
　秋聲長在七條絃<lb/>
　<lb/>
　<lb/>
<pb n="KR4h0161_WYG_082-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻八十三<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_083-1a"/>
　欽定四庫全書<lb/>
御定全唐詩録巻八十四<lb/>
　　李羣玉<lb/>
　　　羣玉字文山澧州人性曠逸赴舉一上而止惟以<lb/>
　　　吟咏自適裴休亷察湖南厚延致之及為相以詩<lb/>
　　　論薦授𢎞文館校書郎未幾乞假歸羣玉才健邁<lb/>
　　　詩筆妍麗好吹笙常使家僮奏之又善急就章性<lb/>
　　　喜養白鵞盧肇贈詩妙吹應諧鳯工書定得鵝甞<lb/>
<pb n="KR4h0161_WYG_083-1b"/>
　　　題詩黃陵廟神告以二年之兆果如期殁洪井<lb/>
　　　羣玉進詩表云草澤臣羣臣言臣宗緒凋淪丘壑<lb/>
　　　賤品幽沈江介分托漁樵伏遇皇帝陛下運屬昇<lb/>
　　　平率土歡泰沐雨露膏育之化在薫風長養之間<lb/>
　　　願同率舞之誠逺逐越裳之貢頃以鼓腹勲華之<lb/>
　　　代怡情林阜之隈涵泳皇風殆忘仕進以致年踰<lb/>
　　　不惑痾恙暴侵但慮寒餓江湖之濱與枯魚涸鱗<lb/>
　　　為伍瞑目黃壤虚謝文明是以徒步負琴逺至輦<lb/>
<pb n="KR4h0161_WYG_083-2a"/>
　　下謹捧所業歌行古體七言今體五言今體等合<lb/>
　　三百首謹詣光順門昧死上進伏以卿雲在天草<lb/>
　　木五色廣野之氣燭為祥煙熙熙含生盡躋壽域<lb/>
　　白日亭午物無斜隂方今風后提衡庶尹咸秩言<lb/>
　　語侍從之列皆嚴徐班馬之倫凡在墨客詩人詠<lb/>
　　歌聲名文物不暇何敢諷刺興於筆端臣所貢前<lb/>
　　件歌詩以居住沅湘宗師屈宋楓江蘭浦蕩思搖<lb/>
　　情蕪纇之餘過於諷野天文不到徒窺星漢之高<lb/>
<pb n="KR4h0161_WYG_083-2b"/>
　　滄海攸歸豈阻潢汙之陋然而爨桐不爆俄成曲<lb/>
　　突之烟埋劒無光永作幽泉之鐵巴濮下調塵觸<lb/>
　　天聽螻蟻之微伏待刑戮謹拜表陳獻以聞延英<lb/>
　　口宣勅㫖卿所進歌詩異常高雅朕已遍覽今有<lb/>
　　少錦彩器物賜卿宜領取夏熱卿比平安好又制<lb/>
　　詞李羣玉放懐丘壑吟咏性情孤雲無心浮磬有<lb/>
　　韻吐妍詞於麗則動清律於風騷冥鴻不歸羽翰<lb/>
　　自逸霧豹逺近文彩益奇信不試而逾精能久幽<lb/>
<pb n="KR4h0161_WYG_083-3a"/>
　　而獨樂念其求志可以言詩用是縶維俾之刋校<lb/>
　　可守𢎞文館校書郎<lb/>
　古體詩<lb/>
　　秋怨<lb/>
瑟瑟涼海氣西來送愁容金風死綠蕙玉露生寒松所<lb/>
思在溟碧無因一相逢登樓睇去翼目盡滄波重虚窗<lb/>
度流螢斜月啼幽蛩疎紅落殘艶冷水凋芙蓉歳暮空<lb/>
太息年華逐遺蹤凝情耿不寐攬涕起疎慵<lb/>
<pb n="KR4h0161_WYG_083-3b"/>
　　湘中古愁<lb/>
涼風西海來直渡洞庭水翛翛木葉下白浪連天起蘅<lb/>
蘭委皓霜百草一時死摧殘負志人感歎何窮已<lb/>
昔我觀雲夢窮秋經汨羅靈均竟不返怨氣成微波奠<lb/>
桂開古祠朦朧入幽蘿落日瀟湘上淒涼吟九歌<lb/>
南雲望重華水死悲一女天邊九㸃黛白骨迷處所朦<lb/>
朧波上瑟清夜降北渚萬古一雙魂飄飄在烟雨<lb/>
　　我思何所在<lb/>
<pb n="KR4h0161_WYG_083-4a"/>
我思何所在乃在陽臺側良宵相望時空此明月色歸<lb/>
魂泊湘雲飄蕩去不得覺來理舟檝波浪春湖白煙光<lb/>
皓楚秋瑤草不忍摘因書天末心繋此雙飛翼<lb/>
　　傷思<lb/>
八月白露濃芙蓉抱香死紅枯金粉墮寥落寒塘水西<lb/>
風團葉下疊縠參差起不見棹歌人空垂綠房子<lb/>
　　感興<lb/>
洞房三五夕金缸凝燄滅美人抱雲和斜倚紗窗月沈<lb/>
<pb n="KR4h0161_WYG_083-4b"/>
吟想幽夢閨思深不説絃冷玉指寒含顰達明發<lb/>
朔雁銜邊秋寒聲落燕代先驚愁人耳顔髮潛銷改凝<lb/>
雲蔽洛浦夢寐勞光彩天邊無書來相思淚成海<lb/>
　　感春<lb/>
春情不可狀艶艶令人醉暮水緑楊愁深窗落花思吳<lb/>
宫新暖日海燕雙飛至愁思逐煙光空濛滿天地<lb/>
　　漢陽春晚<lb/>
漢陽抱青山飛樓映湘渚白雲蔽黃鶴緑樹藏鸚鵡憑<lb/>
<pb n="KR4h0161_WYG_083-5a"/>
高送春目流恨傷千古遐想禰衡才令人怨黃祖<lb/>
　　湘西寺霽夜<lb/>
雨過琉璃宫佳興浩清絶松風冷晴灘竹路踏碎月月<lb/>
波蕩如水氣爽星明滅皓夜千樹寒崢嶸萬巖雪後山<lb/>
鶴唳斷前池荷香發境寂涼夜深神思空飛越<lb/>
　　盧溪道中<lb/>
曉發潺湲亭夜宿潺湲水風篁掃石瀨琴聲九十里光<lb/>
奔覺來眼寒落夢中耳曽向三峽行巴江亦如此<lb/>
<pb n="KR4h0161_WYG_083-5b"/>
　　雨夜呈長官<lb/>
逺客坐長夜雨聲孤寺秋請量東海水看取淺深愁愁<lb/>
窮重於山終年壓人頭朱顏與芳景暗赴東波流鱗翼<lb/>
俟風水青雲方阻修孤燈冷素焰蟲響寒房幽借問陶<lb/>
淵明何物可忘憂無因一酩酊高枕萬情休<lb/>
　　江樓獨酌懐從叔<lb/>
水國發爽氣川光靜高秋酣歌金樽醁送此青楓愁楚<lb/>
色忽滿目灘聲落西樓雲翻天邊葉月㺯波上鈎芳意<lb/>
<pb n="KR4h0161_WYG_083-6a"/>
長搖落蘅蘭謝汀洲長吟碧雲合悵望江之幽<lb/>
　　小弟艎南遊近書來<lb/>
湘南客帆稀遊子寡消息經時停尺素望盡雲邊翼笑<lb/>
言憑夢寐獨立想容色落景無來人修江入天白停停<lb/>
倚門念瑟瑟風雨夕何處泊扁舟迢遞湍波側秋歸舊<lb/>
窗竹永夜一淒寂吟爾鶺鴒篇中宵慰相憶<lb/>
　　將遊羅浮登廣陵楞伽臺别羽客<lb/>
清逺登高臺晃朗縱遊歴濯泉喚仙風於此盪靈魄冷<lb/>
<pb n="KR4h0161_WYG_083-6b"/>
光邀逺目百里見海色送雲歸蓬壺望鶴減秋碧波瀾<lb/>
收日氣天上囘澄寂百越落掌中十洲㸃空白身居飛<lb/>
鳥上口詠𤣥元籍飄如出塵籠想望吹簫客冥冥人間<lb/>
世歌笑不足惜朅來羅浮顛披雲鍊瓊液謝公雲岑興<lb/>
可以躡高跡吾將抱瑤琴絶境縱所適<lb/>
　　别尹鍊師<lb/>
吾家五千言至道懸日月若非函闗令誰註流沙説多<lb/>
君飛昇志機悟獨超拔學道玉笥山燒丹白雲穴南窮<lb/>
<pb n="KR4h0161_WYG_083-7a"/>
衡疑秀採藥歴幽絶夜臥瀑布風朝行碧巖雪洞宫四<lb/>
百日玉籍恣探閲徒以菌蟪姿緬攀修真訣塵籠罩浮<lb/>
世遐志空飛越一罷碁酒歡離情滿寥泬願騎紫蓋鶴<lb/>
早向黃金闕城市不可留塵埃穢仙骨<lb/>
　　送鄭子寛棄官東遊便歸女几<lb/>
八月湖浸天揚帆入秋色岷峨雪氣來寒漲瀟湘碧子<lb/>
眞㝠鴻志不逐籠下翼九女叠雲屏於焉恣棲息新詩<lb/>
山水思靜入陶謝室困醉松花春追攀紫烟客相逢十<lb/>
<pb n="KR4h0161_WYG_083-7b"/>
年舊嚬笑等歡慼一飯玉露蔬中腸展堆積停食不盡<lb/>
意傾景悵可惜雲水一分飛離憂洞庭側迴車三鄉路<lb/>
仙菊正堪摘寄謝杜蘭香何年别張碩<lb/>
　　龍山人惠石廩方及團茶<lb/>
客有衡岳隠遺予石廩茶自云凌烟露採掇春山芽珪<lb/>
璧相壓叠積芳莫能加碾成黃金粉輕嫩如松花紅爐<lb/>
爨霜枝越兒斟井華灘聲起魚眼滿鼎漂清霞凝澄坐<lb/>
曉燈病眼如䝉紗一甌拂昏寐襟鬲開煩挐顧渚與方<lb/>
<pb n="KR4h0161_WYG_083-8a"/>
山誰人留品差持甌黙吟味搖膝空咨嗟<lb/>
　　醒起獨酌懐友<lb/>
西風靜夜吹蓮塘芙蓉破紅金粉香摘花把酒㺯秋芳<lb/>
吳雲楚水愁茫茫美人此夕不入夢獨宿高樓明月涼<lb/>
　近體詩<lb/>
　　湖閣<lb/>
楚色籠秋草秋光洗洞庭夕霏生水寺初月盡雲汀棹<lb/>
響來空濶漁歌發杳㝠欲浮欄下艇一到斗牛星<lb/>
<pb n="KR4h0161_WYG_083-8b"/>
　　登蒲澗寺後二巖<lb/>
五仙騎五羊何代降兹鄉澗有堯年韭山餘禹日糧樓<lb/>
臺籠海色草樹發天香浩笑波光裏浮溟興甚長<hi>典術曰堯</hi>
<hi>時天降精於庭遺韭感百隂為菖蒲南越志云菖蒲為安期生所種</hi>
南溟吞越絶極望碧鴻濛龍度潮聲裏雷喧雨氣中趙<lb/>
佗丘壠滅馬援鼔鼙空遐想魚鵬化開襟九萬風<lb/>
　　遊玉芝觀<lb/>
尋仙向玉清獨倚雪初晴木落寒郊迥烟開疊嶂明片<lb/>
<pb n="KR4h0161_WYG_083-9a"/>
雲盤鶴影孤磬雜松聲且共探𤣥理歸途月未生<lb/>
　　雲安<lb/>
灘惡黃牛吼城孤白帝秋水寒巴字急歌迥竹枝愁樹<lb/>
倚荆王館雲昏蜀客舟瑤姬不可見行雨在高丘<lb/>
　　湖閣曉晴寄呈從翁<lb/>
高秋憑逺檻萬里看新晴重霧披天急閒雲觸石輕湖<lb/>
山四五㸃湘鴈兩三聲遙想潘園裏琴尊興轉清<lb/>
　　臨水薔薇<lb/>
<pb n="KR4h0161_WYG_083-9b"/>
堪愛復堪傷無情不久長浪搖千臉笑風舞一叢芳似<lb/>
濯文君錦如啼漢女妝所思雲雨外何處寄馨香<lb/>
　　晚蓮<lb/>
露冷芳意盡稀疎空碧荷殘香隨暮雨枯蕋堕寒波楚<lb/>
客罷奇服吳姬停櫂歌涉江無可寄幽恨竟如何<lb/>
　　早鴻<lb/>
木落波浪動南飛聞夜鴻參差天漢霧嘹唳月明風野<lb/>
水蓮莖折寒泥稻穗空無令一行侣相失五湖中<lb/>
<pb n="KR4h0161_WYG_083-10a"/>
　　金塘路中<lb/>
山連楚越復吳秦蓬梗何年是住身黃葉黃花古城路<lb/>
秋風秋雨别家人冰霜怯度商於凍桂玉愁居帝里貧<lb/>
十口繋心抛不得每囘囘首即長顰<lb/>
　　黃陵廟<lb/>
小姑洲北浦雲邊二女明妝共儼然野廟向江春寂寂<lb/>
古碑無字草芊芊迴風日暮吹芳芷落月山深哭杜鵑<lb/>
猶似含顰望巡狩九嶷凝黛隔湘川<lb/>
<pb n="KR4h0161_WYG_083-10b"/>
　　玉真觀<lb/>
高情帝女慕乘鸞紺髮初簪玉葉冠秋月無雲生碧落<lb/>
素蕖含露出清瀾層城烟霧將歸逺浮世塵埃久駐難<lb/>
一自簫聲飛去後洞宮深掩碧瑤壇<lb/>
　　同鄭相并歌姬小飲因以贈獻<lb/>
裙拖六幅湘江水鬢聳巫山一段雲風格只應天上有<lb/>
歌聲豈合世間聞胷前瑞雪燈斜照眼底桃花酒半醺<lb/>
不是相如憐賦客肯教容易見文君<lb/>
<pb n="KR4h0161_WYG_083-11a"/>
　　醉後贈馮姬<lb/>
黃昏歌舞促瓊筵銀燭臺西見小憐二寸橫波囘慢水<lb/>
一雙纖手語香弦桂形淺拂梁家黛𤓰字初分碧玉年<lb/>
願托襄王雲雨夢陽臺今夜降神仙<lb/>
　　寄長沙許侍御<lb/>
二年文㑹許追隨和遍南朝雜體詩未以綵毫還郭璞<lb/>
乞留殘錦與丘遲竹齋琴酒歡成夢水寺烟霞賞對誰<lb/>
今日秋風滿湘浦只令搔首詠瓊枝<lb/>
<pb n="KR4h0161_WYG_083-11b"/>
　　送蕭十二校書赴郢州婚姻<lb/>
蓬萊才子即蕭郎綵服青春卜鳳凰玉佩定催紅粉色<lb/>
錦衾應惹翠芸香馬穿暮雨荆山逺人宿寒燈郢夢長<lb/>
領取和鳴好風景石城花月送歸鄉<hi>古樂府有鳳兮歸故鄉</hi>
　　九子坂聞鷓鴣<lb/>
落照蒼茫秋草明鷓鴣啼處逺人行正穿屈曲﨑嶇路<lb/>
又聽鉤輈格磔聲曽泊桂江深岸雨亦於梅嶺阻歸程<lb/>
此時為爾腸千斷乞放今宵白髮生<lb/>
<pb n="KR4h0161_WYG_083-12a"/>
　　南莊春晚<lb/>
草暖沙長望去舟微茫烟浪向巴丘沅江寂寂春歸盡<lb/>
水緑蘋香人自愁<lb/>
　　北亭<lb/>
斜雨飛絲織晚空疎簾半捲野亭風荷花向盡秋光晚<lb/>
零落殘紅緑沼中<lb/>
　　江南<lb/>
鱗鱗别浦起微波泛泛輕舟桃葉歌斜雪北風何處宿<lb/>
<pb n="KR4h0161_WYG_083-12b"/>
江南一路酒旗多<lb/>
　　紫極宫齋後<lb/>
紫府空歌碧落寒曉星寥亮月光殘一羣白鶴高飛散<lb/>
惟有松風吹石壇<lb/>
　　黃陵廟<lb/>
黃陵廟前春已空子規啼血滴松風不知精爽落何處<lb/>
疑似行雲秋水中<hi>太平廣記羣玉解天祿之任歸涔陽經二妃廟題詩云云羣玉疑春空遂</hi>
<hi>至秋色欲易之恍若有物吿以二年之兆時襄陽太守段成式志其事後二年果死于洪井段以詩哭之事與</hi>
<pb n="KR4h0161_WYG_083-13a"/>
<hi>詩見段集</hi>
　　漢陽太白樓<lb/>
江上晴樓翠靄間滿簾春水滿窗山青楓緑草將愁去<lb/>
逺入呉雲暝不還<lb/>
　　戯贈姬人賦尖字韻<hi>一作張祜詩</hi>
骰子巡抛裹手拈無因得見玉纖纖但知謔道金釵落<lb/>
圖向人前露指尖<lb/>
　劉駕<lb/>
<pb n="KR4h0161_WYG_083-13b"/>
　　駕字司南江東人工古風大中六年登進士第官<lb/>
　　國子博士<lb/>
　　紀事云駕與曹鄴友善鄴擢第不出京候駕登科<lb/>
　　同去兩人俱以古詩名故相契如此<lb/>
　　徐獻忠云司南矯時新體多作古詩雖乏筆致亦<lb/>
　　頗渾雄<lb/>
　古體詩<lb/>
　　築城詞<lb/>
<pb n="KR4h0161_WYG_083-14a"/>
前杵與後杵築城聲不住我願築更高得見秦皇墓<lb/>
　　戰城南<lb/>
城南征戰多城北無飢鴉白骨馬蹄下誰言皆有家城<lb/>
前水聲苦倐忽流萬古莫爭城外地城裏終閒土<lb/>
　　空城雀<lb/>
飢啄空城土莫近太倉粟一粒未充腸却入公子腹且<lb/>
弔城下客豈曽空爾族不聞莊辛語今日寒蕪緑<lb/>
　　苦寒吟<lb/>
<pb n="KR4h0161_WYG_083-14b"/>
百泉凍皆咽我吟寒更切半夜倚喬松不覺滿衣雪竹<lb/>
竿有甘苦我愛抱苦節鳥聲有悲歡我愛口流血潘生<lb/>
若解吟更早生白髮<lb/>
　　苦寒行<lb/>
嚴寒動八荒䓶䓶無休時陽烏不自暖雪壓扶桑枝歳<lb/>
暮寒益壯青春安得歸朔雁到南海越禽何處飛誰言<lb/>
貧士歎不為身無衣<lb/>
　　賈客詞<lb/>
<pb n="KR4h0161_WYG_083-15a"/>
賈客燈下起猶言發已遲高山有疾路暗行終不疑冦<lb/>
盜伏其側猛獸來相追金玉四散去空囊委路岐揚州<lb/>
有大宅白骨無地歸少婦當此日對鏡㺯花枝<lb/>
　　皎皎詞<lb/>
皎皎復皎皎逢時即為好高秋亦有花不及當春草班<lb/>
姬入後宫飛燕舞東風青娥中夜起長歎月明裏<lb/>
　　唐樂府<hi>并序</hi>
　　　唐樂府自送征夫至獻賀觴歌河湟之事也下<lb/>
<pb n="KR4h0161_WYG_083-15b"/>
　　　土土貢臣駕生於唐二十八年獲見明天子以<lb/>
　　　德歸河湟地臣得與天下夫婦復為太平人獨<lb/>
　　　恨愚且賤蠕蠕泥土中不得從臣後拜舞稱於<lb/>
　　　上前情有所發莫能自抑作詩十章目曰唐樂<lb/>
　　　府雖不足貢聲宗廟形容盛德而願與耕稼陶<lb/>
　　　漁者歌田野江湖間亦足自快<lb/>
　　　送征夫<lb/>
昔送征夫苦今送征夫樂寒衣縱攜去應向歸時著天<lb/>
<pb n="KR4h0161_WYG_083-16a"/>
子待功成别造凌烟閣<lb/>
　　　輸者謳<lb/>
輓粟上高山高山若平地力盡心不怨同我家私事去<lb/>
者不遑寧歸者唱歌行相逢古城下立語天未明一身<lb/>
逺出塞十口無税征<lb/>
　　　弔西人<lb/>
河湟父老地盡知歸明主將軍入空城城下弔黃土所<lb/>
願邊人耕歳歳生禾黍<lb/>
<pb n="KR4h0161_WYG_083-16b"/>
　　　邊軍過<lb/>
城前兵馬過城裏人高臥官家自供給畏我家産破健<lb/>
兒食肥肉戰馬食新穀食飽物有餘所恨無兩腹草青<lb/>
見軍過草白見軍囘軍囘人更多盡繋西戎來<lb/>
　　　望歸馬<lb/>
東人望歸馬馬歸蓮峯下蓮峯與地平亦不更徴兵<lb/>
　　　祝河水<lb/>
河水清瀰瀰照見逺樹枝征人不飲馬再拜祝馮夷從<lb/>
<pb n="KR4h0161_WYG_083-17a"/>
今億萬歳不見河濁時<lb/>
　　　田西邊<lb/>
刀劍作鋤犁耕田古城下高秋禾黍多無地放羊馬<lb/>
　　　崑山<lb/>
昔時玉為寶崑山過不得今時玉為塵崑山入中國白<lb/>
玉尚如塵誰肯愛金銀<lb/>
　　　樂邊人<lb/>
在鄉身亦勞在邊腹亦飽父兄若一處任向邊頭老<lb/>
<pb n="KR4h0161_WYG_083-17b"/>
　　　獻賀觴<lb/>
莫但取河湟河湟非邊疆願今日入處亦似天中央天<lb/>
子壽萬歳再拜獻此觴<lb/>
　　牧童<lb/>
牧童見客拜山果懐中落晝日驅牛歸前溪風雨惡<lb/>
　　秦娥<lb/>
秦娥十四五面白於指爪羞人夜采桑驚起戴勝鳥<lb/>
　　鄰女<lb/>
<pb n="KR4h0161_WYG_083-18a"/>
君嫌鄰女醜取婦他鄉縣料嫁與君人亦為鄰所賤菖<lb/>
蒲花可貴只為人難見<lb/>
　　桑婦<lb/>
牆下桑葉盡春蠶半未老城南路迢迢今日起更早四<lb/>
鄰無去伴醉臥青樓曉妾顔不如誰所貴守婦道一春<lb/>
常在樹自覺身如鳥歸來見小姑新妝㺯百草<lb/>
　　棄婦<lb/>
囘車在門前欲上心更悲路傍見花發似妾初嫁時養<lb/>
<pb n="KR4h0161_WYG_083-18b"/>
蠶已成繭織素猶在機新人應笑此何如畫蛾睂昨日<lb/>
惜紅顔今日畏老遲良媒去不逺此恨今吿誰<lb/>
　　寄逺<lb/>
雪花豈結子徒滿連理枝嫁與征人妻不得長相隨去<lb/>
年君㸃行賤妾是新歸别早見未熟入夢無定姿悄悄<lb/>
空閨中蛩聲遶羅帷得書喜猶甚况復見君時<lb/>
　　姑蘇臺<lb/>
句踐飲膽日吳酒香滿杯笙歌入海雲聲自姑蘇來西<lb/>
<pb n="KR4h0161_WYG_083-19a"/>
施舞初罷侍兒整金釵衆女不敢妬自比泉下泥越鼓<lb/>
聲騰騰吳天隔塵埃難將甬東地更學㑹稽棲霸跡一<lb/>
朝盡草中棠梨開<lb/>
　　釣臺懐古<lb/>
澄流可濯纓嚴子但垂綸孤坐九層石逺笑清渭濱潛<lb/>
龍飛上天四海豈無雲清氣不零雨安使澆埃塵我來<lb/>
吟高風彷彿見斯人江月尚皎皎江石亦磷磷如何臺<lb/>
下路明日又迷津<lb/>
<pb n="KR4h0161_WYG_083-19b"/>
　　效古<lb/>
融融芳景和杳杳春日斜嬌嬈不自持清唱嚬雙蛾終<lb/>
曲翻成泣新人下香車新人且莫喜故人曽如此燕趙<lb/>
猶生女郎豈有終始<lb/>
　　效陶<lb/>
兩曜無停馭蓬壺應有墓何况邙山色只近市井路大<lb/>
恢生死網飛走無逃處白髮忽已新紅顏豈如故我有<lb/>
杯中物可以消萬慮醉䄂日婆娑誰能記朝暮如求神<lb/>
<pb n="KR4h0161_WYG_083-20a"/>
仙藥堦下亦種黍但使長兀然始見天地祖<lb/>
　　醒後<lb/>
醉臥芳草間酒醒日落後壺觴半傾覆客去應已久不<lb/>
記折花時何得花在手<lb/>
　　春臺<lb/>
臺上樹隂合臺前流水多青春不出門坐見野田花誰<lb/>
能學公子走馬逐香車六街塵滿衣鼓絶方還家<lb/>
　　上已日<lb/>
<pb n="KR4h0161_WYG_083-20b"/>
上已曲江濱喧於市朝路相尋不見者此地皆相遇日<lb/>
光去此逺翠幕張如霧何事歡娛中易覺春城暮物情<lb/>
重此節不是愛芳樹明日花更多何人肯囘顧<lb/>
　　曲江春霽<lb/>
宿雨洗秦樹舊花如新開池邊草未乾日照人馬來馬<lb/>
蹄踏流水漸漸成塵埃鴛鴦不敢下飛繞岸東西此地<lb/>
喧仍舊歸人亦滿街<lb/>
　　早行<lb/>
<pb n="KR4h0161_WYG_083-21a"/>
馬上續殘夢馬嘶時復驚心孤多所虞僮僕近我行棲<lb/>
禽未分散落月照古城莫羨居者閒冢邊人已耕<lb/>
　　秋夕<lb/>
促織燈下吟燈光冷於水鄉魂坐中去倚壁身如死求<lb/>
名為骨肉骨肉萬餘里富貴在何時離别今如此出門<lb/>
長歎息月白西風起<lb/>
　　馮叟居<lb/>
天作馮叟居山僧尚嫌僻開門因兩樹結宇倚翠壁溪<lb/>
<pb n="KR4h0161_WYG_083-21b"/>
南有微徑時遇採芝客往往白雲生對面千里隔機忘<lb/>
若童僕常與猨鳥劇曬藥上小峰庭深無日色自從歸<lb/>
鄉里不見新舊戚纍纍子孫墓秋風吹古柏<lb/>
　　長安旅舎紓情投先達<lb/>
岐路不在地馬蹄徒苦辛上國聞姓名不如山中人大<lb/>
宅滿六街此身入誰門愁心日散亂有似空中塵白露<lb/>
下長安百蟲鳴草根方當秋賦日却憶歸山村靜女頭<lb/>
欲白良媒况我鄰無令苦長歎長歎消人魂<lb/>
<pb n="KR4h0161_WYG_083-22a"/>
　　琪樹下因唫六韻呈先達者<lb/>
舉世愛嘉樹此樹何人識清秋逺山意偶向亭際得奇<lb/>
柯交若鬬生葉密如織塵中尚菁葱更想塵外色所宜<lb/>
巢三鳥影入瑤池碧移根豈無時一問紫烟客<lb/>
　近體詩<lb/>
　　春夜<lb/>
一别杜陵歸未期祇憑魂夢接親知近來欲睡渾難睡<lb/>
夜夜夜深聞子規<lb/>
<pb n="KR4h0161_WYG_083-22b"/>
　　秋懐<lb/>
歳歳干戈阻路岐望山心切與心違秋來何處開懐抱<lb/>
日日日斜空醉歸<lb/>
　　望月<lb/>
清秋新霽與君同江上高樓倚碧空酒盡露零賓客散<lb/>
更更更漏月明中<lb/>
　　晚登成都迎春閣<lb/>
朱櫛凭闌眺錦城煙籠萬井二江明香風滿閣花滿樹<lb/>
<pb n="KR4h0161_WYG_083-23a"/>
樹樹樹頭啼曉鶯<lb/>
　叚成式<lb/>
　　成式字柯古宰相文昌子以䕃為校書郎研精苦<lb/>
　　學秘閣書籍披閲皆遍歴尚書郎太常少卿連典<lb/>
　　九江縉雲廬陵三郡坐累退居襄陽以書史自娯<lb/>
　　尤深佛書<lb/>
　　玉堂閒話云成式少好馳獵文昌以為患令幕客<lb/>
　　言之唯唯遜謝翊日復出獵諸客各送兔一雙書<lb/>
<pb n="KR4h0161_WYG_083-23b"/>
　　中徴引典故無一事重叠者諸客齊詣文昌以書<lb/>
　　示之始知其子藝文該贍<lb/>
　近體詩<lb/>
　　折楊柳<lb/>
枝枝交影鎖長門嫩色曽沾雨露恩鳳輦不來春欲盡<lb/>
空留鶯語到黃昏<lb/>
玉樓烟薄不勝芳金屋寒輕翠帶長公子驊騮往何處<lb/>
緑隂堪繋紫遊韁<lb/>
<pb n="KR4h0161_WYG_083-24a"/>
隋家堤上已成塵漢將營邊不復春只向江南并塞北<lb/>
酒旗相伴惹行人<lb/>
　　題谷隠蘭若<lb/>
風惹閒雲半谷隂巖西隠者醉相尋草衰乍覺徑増險<lb/>
葉盡却疑溪不深<lb/>
風帶巢熊拗樹聲老僧相引入雲行半坡新路畬纔了<lb/>
一谷寒烟燒不成<lb/>
　　戯高侍御<lb/>
<pb n="KR4h0161_WYG_083-24b"/>
七尺髮猶三角梳玳牛獨駕長檐車曽城自有三青鳥<lb/>
不要蓮東雙鯉魚<lb/>
花恨紅腰栁妬睂東鄰牆短不曽窺猶憐最小分𤓰日<lb/>
奈許迎春得藕時<lb/>
自等腰身尺六疆兩重危鬢盡釵長欲薫羅薦嫌龍腦<lb/>
須為尋求石葉香<lb/>
别起青樓作㡬層斜陽慢巻鹿盧繩厭裁魚子深紅纈<lb/>
泥覓蜻蜓淺碧綾<lb/>
<pb n="KR4h0161_WYG_083-25a"/>
　可羨羅敷自有夫愁中漫捋白髭鬚豹錢騘子能擎舉<lb/>
　兼著連乾許換無<lb/>
　　　朝飛卿<lb/>
　醉袂㡬侵魚子纈飄纓長罥鳳凰釵知君欲作閒情賦<lb/>
　應願將身作錦鞵<hi>飛卿有錦鞵賦</hi>
　<lb/>
　<lb/>
　<lb/>
<pb n="KR4h0161_WYG_083-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻八十四<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_084-1a"/>
　欽定四庫全書<lb/>
御定全唐詩録巻八十五<lb/>
　　陸龜䝉<lb/>
　　　龜䝉字魯望蘇州人博學工歌詩及賦與顏蕘皮<lb/>
　　　日休羅隠吳融為友舉進士不第往從湖州刺史<lb/>
　　　張摶遊摶歴湖蘇二州辟以自佐甞至饒州三日<lb/>
　　　無所詣刺史蔡京率官屬就見之龜䝉不樂拂衣<lb/>
　　　去居松江甫里多所論撰初稱天隨子後自號江<lb/>
<pb n="KR4h0161_WYG_084-1b"/>
　　　湖散人以高士召不至李蔚盧攜素與善及當國<lb/>
　　　召拜左拾遺詔方下龜䝉卒光化中韋莊表龜䝉<lb/>
　　　及孟郊等十人皆贈右補闕<lb/>
　　　魯望自撰甫里先生傳曰先生性野逸無羈檢讀<lb/>
　　　書探六籍大義尤樂春秋平居以文章自怡雖幽<lb/>
　　　憂疾病中無旬日生計未甞暫輟㸃竄塗抹投筐<lb/>
　　　篋歴年不能凈寫一本少攻謌詩遇事輟變化不<lb/>
　　　一其體裁始則輘轢波濤穿穴險固囚鎖怪異破<lb/>
<pb n="KR4h0161_WYG_084-2a"/>
　　碎陣敵卒造平淡而後已好潔几格窗户硯席剪<lb/>
　　然無塵埃得一書詳熟然後置值本即校不以再<lb/>
　　三為限所藏雖少咸正定可傳借人書有斷壊緝<lb/>
　　之繆誤刋之樂聞人學講論不倦有田數百屋三<lb/>
　　十楹田苦下雨潦則與江通由是苦饑躬自畚鍤<lb/>
　　無休時嗜□置園顧渚山下嵗入茶租為品第繼<lb/>
　　茶經茶訣後高僧逸人時致惠山石泉虎丘松江<lb/>
　　水以助其好初病酒再朞後能起有客至亦㓗樽<lb/>
<pb n="KR4h0161_WYG_084-2b"/>
　　置觶但不復引滿性不喜與俗人交雖詣門不得<lb/>
　　見不置車馬不預慶弔内外姻黨伏臘喪祭未甞<lb/>
　　及時往返寒暑得中體性無事時乘小舟設篷席<lb/>
　　賫一束書茶竈筆床釣具櫂舩郎而已所詣小不<lb/>
　　㑹意徑還不留性狷急遇事發作尋復悔之無大<lb/>
　　過亦無出入事不傳姓名世無有得之者豈涪翁<lb/>
　　漁父江上丈人之流者乎<lb/>
　古體詩<lb/>
<pb n="KR4h0161_WYG_084-3a"/>
　　贈逺曲<lb/>
茱萸匣中鏡欲照心還懶本是細腰人别來羅帶緩從<lb/>
君出門後不奏雲和管妾思冷如簧時時望君暖心期<lb/>
夢中見路永魂夢短怨坐泣西風秋窗月華滿<lb/>
　　築城詞<lb/>
城中一掊土手中千萬杵築城畏不堅堅城在何處莫<lb/>
歎築城勞將軍要却敵城高功亦高爾命何足惜<lb/>
　　井上桐<lb/>
<pb n="KR4h0161_WYG_084-3b"/>
美人傷别離汲井常待曉愁因轆轤轉驚起雙棲鳥獨<lb/>
立傍銀床碧梧風嫋嫋<lb/>
　　門前路<lb/>
門前向城路一直復一曲曲去日中還直行日暮宿何<lb/>
必日中還曲塗荆棘間<lb/>
　　惜花<lb/>
人壽期滿百花開唯一春其間風雨至旦夕旋為塵若<lb/>
使花解愁愁於看花人<lb/>
<pb n="KR4h0161_WYG_084-4a"/>
　　引泉<hi>睦州龍興觀老君院作</hi>
上嗣位六載吾宗刾桐川余來拜旌㦸詔下之明年是<lb/>
時春三月繞郭花蟬聫嵐盤百萬髻上插黃金鈿授以<lb/>
道士館置榻於東偏滿院聲碧樹空堂形老仙本性樂<lb/>
凝澹及來更虚𤣥焚香禮真像盥手披靈編新定山角<lb/>
角烏龍獨巉然除非淨睛目不見蒼崖巔上有拏雲峰<lb/>
下有噴壑泉泉分數十汊落處皆崢潺寒聲入爛醉聒<lb/>
破西窗眠支笻起獨尋祇在牆東邊呼童具畚鍤立鑿<lb/>
<pb n="KR4h0161_WYG_084-4b"/>
莓苔穿□漴一𣲖墮練帶橫斜牽亂石抛落落寒流響<lb/>
濺濺狂奴七里瀨縮到疎楹前跳花潑半散涌沫飛旋<lb/>
圓勢束三峽掛瀉危孤磴懸曽聞瑤池溜亦灌朱草田<lb/>
鳧伯㺯翠蕋鸞雛舞丹烟凌風捩桂柂隔霞馳犀舩况<lb/>
當𤣥元家甞著道德篇上善可比水斯文參五千精靈<lb/>
若在此肯惡微波傳不擬爭滴瀝還應㑹淪漣出門後<lb/>
飛箭合勢浮青天必有學真子鹿冠秋鶴顏如能輔余<lb/>
志日使疏其源<lb/>
<pb n="KR4h0161_WYG_084-5a"/>
　　紀夢游甘露寺<hi>寺在京口北固山上</hi>
昔臥嵩高雲雲窗正寒夕披裘忽生夢似到空王宅峩<lb/>
天一峯立欄楯橫半壁級倚緑巔差闗臨赤霄闢捫虚<lb/>
陟孤峭不翅千餘尺疊掌望罘罳分明袒肩釋焚香稽<lb/>
首罷嘹喨依長揖高户承北風聲號太波白光中目難<lb/>
送定驗方可覿樹細鴻濛烟島疎零落碧須臾羣籟入<lb/>
空水相噴激積浪亞寒堆呀如鬬危石跳音簇鞞鼓濺<lb/>
沬交矛㦸鳥疾帆亦奔紛紛助勍敵思非水靈怒即是<lb/>
<pb n="KR4h0161_WYG_084-5b"/>
饑龍擘怯懾不敢前荷襟汗霑霡迴經定僧處泉木光<lb/>
相射巖嶝雲族栖松柯露華適逍遙得真趣邐迤尋常<lb/>
跡山腹貯孤亭嵐根四垂帟誰題雪月句乃是曹劉格<lb/>
<hi>愛樹亭有故太尉房公詩</hi>閬闕一枝瓊邊樓數聲笛吟高矍然起若<lb/>
自蒼旻擲短燭墮餘花圓蟾掛斜魄自從神錫境無處<lb/>
不登陟忽上南徐山心期豁而獲豈伊煩惱骨合到清<lb/>
涼域暗得蝴蝶身幽期盡相識奈何有名氏未列金閨<lb/>
籍翻慙丱頂童得奉真如策雲濤觸風望毫管和烟搦<lb/>
<pb n="KR4h0161_WYG_084-6a"/>
聊紀夢中遊留之問禪客<lb/>
　　讀襄陽耆舊傳因作詩五百言寄皮襲美<lb/>
漢臯古來雄山水天下秀高當軫翼分化作英髦囿暴<lb/>
秦之前人灰滅不可究自從宋生賢特立冠耆舊離騷<lb/>
既日月九辯即列宿卓哉悲秋辭合在風雅右龎公樂<lb/>
幽隱辟聘無所就秖愛鹿門泉泠泠倚巖潄孔明臥龍<lb/>
者潛伏躬耕耨忽遭𤣥德雲遂起麟角鬬三胡節皆峻<lb/>
二習名亦茂其餘文武家相望如斥堠緬思齊梁降寂<lb/>
<pb n="KR4h0161_WYG_084-6b"/>
寞寡清胄凝融為漪瀾復結作瑩琇不知粹和氣有得<lb/>
方大受將生皮夫子上帝可其奏并包數公才用以殿<lb/>
厥後甞聞兒童歳嬉戲陳俎豆積漸開詞源一派分萬<lb/>
溜先崇丘旦室大懼隳結搆次補荀孟垣所貴亡罅漏<lb/>
仰瞻三皇道蟣虱在宇宙却視五霸圖股掌㺯孩幼或<lb/>
能醢髖髀或與翼雛鷇或喜掉直舌或樂斬邪脰或耨<lb/>
鉏翳薈或整理錯謬或如百千騎合沓原野狩又如曉<lb/>
江平風死波不皺幽埋力須掘遺落貲必購乃於文學<lb/>
<pb n="KR4h0161_WYG_084-7a"/>
中十倍猗頓富囊乏向咸鎬馬重遲步驟專場射䇿時<lb/>
縛虎當羿彀歸來把通籍且作高堂壽未足逞戈矛誰<lb/>
云被文繡從知偶東下帆影拂吳岫物象悉摧藏精靈<lb/>
畏雕鏤伊余抱沈疾顦顇守圭竇方推洪範疇更念大<lb/>
元首<hi>去聲</hi>陳詩採風俗學古窮篆籀朝朝貰薪米往往逢<lb/>
責詬既被鄰里輕亦為妻子陋持冠適甌越敢怨不得<lb/>
售窘若曬沙魚悲如哭霜狖唯君枉車轍以逐海上臭<lb/>
披襟兩相對半夜忽白晝執熱濯清風忘憂飲醇酎驅<lb/>
<pb n="KR4h0161_WYG_084-7b"/>
為文翰侣駑皁參驥廏有時諧宫商自喜真邂逅道孤<lb/>
情易苦語直詩還瘦藻匠如見詶終身置懐褏<lb/>
　　奉酬襲美先輩初夏見寄次韻<lb/>
積雨晦皋圃門前烟水平蘋蘅増遙吹枕席分餘清村<lb/>
斾詫酒美賒來滿鋞程未必減宣子何羨謝公榮借宅<lb/>
去人逺敗牆連古城愁鴟占枯枿野鼠趨前楹昨日雲<lb/>
破損晚林先覺晴幽篁倚數照碧粉含疎莖蠧簡有遺<lb/>
字㾌琴無泛聲蠶寒繭尚薄鷰喜雛新成覽物正搖思<lb/>
<pb n="KR4h0161_WYG_084-8a"/>
得君初夏行誠明復散誕化匠安能爭海浪刷三島天<lb/>
風吹六英洪崖領玉節坐使虚音生吾祖傲洛客因言<lb/>
㡬為傖末裔實漁者敢懐干墨卿唯思釣璜老遂得持<lb/>
竿情何須乞鵞炙豈在斟羊羹畦蔬與甕醁便可相攜<lb/>
迎蟠木几甚曲筍皮冠且輕閒心放羈靮醉脚從欹傾<lb/>
一逕有餘逺一窗有餘明秦皇苦不達天下何足并<lb/>
　　襲美先輩以龜䝉所獻五百言既䝉見和復示榮<lb/>
　　　唱至于千字提奬之重蔑有稱實再抒鄙懐用<lb/>
<pb n="KR4h0161_WYG_084-8b"/>
　　　伸酬謝<lb/>
洪範分九疇轉成天下規河圖孕八卦煥作𤣥中奇先<lb/>
開否臧源次築經緯基粤若魯聖出正當周德衰越疆<lb/>
必載質歴國將扶危諸侯恣崛强王室方凌遲歌鳯時<lb/>
不偶獲麟心益悲始嗟吾道窮竟使空言垂首贊五十<lb/>
易又刪三百詩遂令篇籍光可竝日月姿向非筆削功<lb/>
未必無瑕疵逮至夫子没微言散如枝<hi>一作披</hi>所宗既不<lb/>
同所得亦異宜名法在深刻虚𤣥致希夷自從戰伐來<lb/>
<pb n="KR4h0161_WYG_084-9a"/>
一派縱橫馳寒谷生艶木沸潭結流澌驚奔失壯士好<lb/>
惡隨纖兒嬴氏并六合勢尊丞相斯加於挾書律盡取<lb/>
坑焚之南勒㑹稽頌北恢胡亥阺猶懐徧巡狩不暇親<lb/>
維持及漢文景後鴻生方鋠槻<hi>出三都賦</hi>簸揚堯舜風反作<lb/>
三代吹飄飄四百載左右為籓籬鄴下曹父子獵賢甚<lb/>
熊羆發論若霞駁<hi>魏文帝典論有論文篇</hi>裁詩如錦摛徐王應劉<lb/>
輩頭角咸相衰或有妙絶賞或為獨步推或許潤色美<lb/>
或嫌詆訶癡倐以中利病且非混醇醨雅當乎魏文麗<lb/>
<pb n="KR4h0161_WYG_084-9b"/>
矣哉陳思不肯少選忘恐貽後世嗤吾祖仗才力<hi>士衡文賦</hi>
革車䝉虎皮手持一白旄直向文場麾輕<hi>去聲</hi>若脱鉗釱<lb/>
豁如抽扊扅精鋼不足利腰褭何勞追大可罩山岳微<lb/>
堪析毫釐十體免負贅百家咸起痿爭入鬼神奥不容<lb/>
天地私一篇邁華藻萬古無孑遺刻鵠尚未已雕龍奮<lb/>
而為<hi>劉勰有文心雕龍</hi>劉生吐英辯上下窮高卑下臻宋與齊<lb/>
上指軒從羲豈但標八索殆將包兩儀人謠洞野老騷<lb/>
怨明湘纍立本以致詰驅宏來抵□清如朔雪嚴緩若<lb/>
<pb n="KR4h0161_WYG_084-10a"/>
春烟羸或欲開户牖或將飾纓緌雖非倚天劒亦是囊<lb/>
中錐皆由内史意致得東筦詞梁元竟降魏後主終歸<lb/>
隋哀音但浮脆豈望分雄雌吾唐揖讓初陛列森咎夔<lb/>
作頌嫓吉甫直言過祖伊明皇踐中日墨客肩參差岳<lb/>
凈秀擢削海寒光陸離皆能取穴鳯盡擬乘雲螭邇來<lb/>
二十祀俊造相追隨余生落其下亦值文明時少小不<lb/>
好㺯逡巡奉弓箕雖然苦貧賤未省親嚅㖇秋倚抱風<lb/>
桂曉烹承露葵窮年只敗袍積日無晨炊逺訪賣藥客<lb/>
<pb n="KR4h0161_WYG_084-10b"/>
閒尋捕魚師歸來蠧編上得以含情窺抗韻吟比雅覃<lb/>
思念棿㰚因知昭明前剖石呈清琪又嗟昭明後敗葉<lb/>
埋芳蕤縱有月旦評未能天下知徒為强貔豹不免參<lb/>
狐狸誰蹇行地足誰抽刺天鬐誰作河畔草誰為洞中<lb/>
芝誰若靈囿鹿誰猶清廟犧誰輕如舉毛誰密如凝脂<lb/>
誰比蜀嚴靜誰方巴賨貲誰能釣抃鼇誰能灼神龜誰<lb/>
肯如水火誰同若塤箎誰可作梁棟誰敢驅谷蠡用此<lb/>
常不快無人動交鈹空銷病裏骨枉白愁中髭鹿門先<lb/>
<pb n="KR4h0161_WYG_084-11a"/>
生才大小無不怡就彼六籍内説詩直解頤顧我迷未<lb/>
逺開懐潰其疑初開鑿本源漸乃疏旁支邃古派泛濫<lb/>
皇朝光赫曦揣摩是非際一一如襟期李杜氣不易孟<lb/>
陳節難移信知君子言可並神明蓍枯腐尚求律膏肓<lb/>
猶謁醫况將太牢味見㗖逋懸饑今來置家地正枕呉<lb/>
江湄餌薄鈎不曲跫然守空坻嘿坐無影響唯君欵茅<lb/>
茨抽書亂籖帙酌茗煩甌㰕或伴補缺砌或偕詣荒祠<lb/>
孤笻倚烟蔓細木橫風漪觸雨妨扉屨臨流泥江蘺既<lb/>
<pb n="KR4h0161_WYG_084-11b"/>
狎野人調甘為豪士訾不敢負建鼓唯憂掉降旗希君<lb/>
念餘勇挽褏登文陴<lb/>
　　和襲美初夏逰楞伽精舎次韻<lb/>
吳都涵汀洲碧液浸郡郭微雨蕩春醉上下一清廓奇<lb/>
蹤欲探討靈物先瘵瘼飄然蘭葉舟旋倚烟霞泊吟譚<lb/>
亂篙艣夢寐雜巘崿纖情不可逃洪筆難暫閣豈知楞<lb/>
伽㑹乃在山水箔金仙著書日世界名極樂薝蔔冠諸<lb/>
香琉璃代華堊禽言經不輟象口川寧涸萬善峻為城<lb/>
<pb n="KR4h0161_WYG_084-12a"/>
巉巉扞羣惡清晨欲登造安得無自愕險穴駭坤牢高<lb/>
蘿挂天索池容澹相向蛟怪如可摸苔蔽石髄根蒲差<lb/>
水心鍔嵐侵荅摩髻日照狻猊絡仰首乍眩旋迴眸更<lb/>
煇㸌簷端凝飛羽磴外浮碧落到迥解風襟臨幽濯雲<lb/>
屩塵機性非便靜境心所著自取海鷗知何煩尸祝酢<lb/>
峯圍震澤岸翠浪舞綃幕瀲灔豈堯遭㟞嵃非禹鑿潛<lb/>
聽鐘梵處别有松桂壑靄重燈不光泉寒網猶薄童能<lb/>
躡孤刹鳥慣親摐鐸服道身可遺乞閒心已諾人間亦<lb/>
<pb n="KR4h0161_WYG_084-12b"/>
何事萬態相毒蠚戰壘競高深儒衣漫褒博宣尼名位<lb/>
達未必春秋作管氏包霸圖須人解其縛伊余採樵者<lb/>
蓬藋方索漠近得風雅情聊將聖賢度多君富遒采識<lb/>
度兩清恪詎寵生滅詞肯敎夷夏錯未為堯舜用且向<lb/>
烟霞託我亦擺塵埃他年附鴻鶴<lb/>
　　奉詶襲美先輩吳中苦雨一百韻<lb/>
微生參最靈天與意緒拙人皆機巧求百逕無一達家<lb/>
為唐臣來奕世唯稷卨只垂清白風凜凜自貽厥<hi>龜䝉五代</hi>
<pb n="KR4h0161_WYG_084-13a"/>
<hi>祖六代祖皇朝繼在台輔</hi>猶殘賜書在編簡苦斷絶其間忠孝字萬<lb/>
古光不滅孱孫誠瞢昧有志甞榾榾敢云嗣良弓但欲<lb/>
終守節諠譁不入耳讒佞不挂舌仰詠堯舜言俯遵周<lb/>
孔轍所貪既仁義豈暇理生活縱有舊田園抛來亦蕪<lb/>
没因之成否塞十載真契闊凍骭一䄡䄖饑腸少糠籺<lb/>
甘心付天壤委分任迴斡笠澤臥孤雲桐江釣明月盈<lb/>
筐盛芡芰滿釜煮鱸鱖酒幟風外㩻茶槍露中擷<hi>江南謂茶</hi>
<hi>芽未展者曰槍已展者曰旗也</hi>歌謠非大雅捃摭為小説上可補薫莖<lb/>
<pb n="KR4h0161_WYG_084-13b"/>
傍堪<graphic n="KR1868" url="https://raw.githubusercontent.com/kanripo/KR-Gaiji/master/images/KR1868.png" mimeType="image/png"/>牙蘖<hi>龜䝉甞著稗語三巻</hi>方當賣罾罩盡以易紙札蹤跡<lb/>
尚吳門夢魂先魏闕尋聞天子詔赫怒誅叛卒宵旰憫<lb/>
烝黎謨明問征伐王師雖繼下賊壘未即拔此時淮海<lb/>
波半是生人血霜戈驅少壯敗屋棄羸耋踐蹋比塵埃<lb/>
焚燒同稿秸吾皇自神聖執事皆間傑射策亦何為春<lb/>
卿遂聊輟伊余將貢技未有恥可刷却問漁樵津重耕<lb/>
烟雨墢諸侯急兵食冗賸方剪截不可抱詞章巡門事<lb/>
干謁歸來闔蓬楗壁立空豎褐煖手抱孤烟披書向殘<lb/>
<pb n="KR4h0161_WYG_084-14a"/>
雪幽憂和憤懣忽愁自驚蹶文兮乏寸毫武也無尺鐵<lb/>
平生所韜蓄到死不開豁念此令人悲翕然生内熱加<lb/>
之被皸瘃况復久藜糲既為霜露侵一臥増百疾筋骸<lb/>
將束縛腠理如箠撻初謂抵狂貙又疑當毒蝎江南多<lb/>
事鬼巫覡連甌粤可口是妖訛恣情專賞罰良醫只備<lb/>
位藥肆成虚設而我正萎痿安能致訶咄椒蘭任芳苾<lb/>
精粣從羅列醆斚既屢傾錢刀亦隨爇兼之瀆財賄不<lb/>
止行盜竊天地如有知微妖豈逃殺其時心力憤益使<lb/>
<pb n="KR4h0161_WYG_084-14b"/>
氣息惙永夜更呻吟空床但皮骨君來贊賢牧野鶴聊<lb/>
簪笏謂我同光塵心中有溟渤輪蹄相壓至問遺無虚<lb/>
月首到春鴻濛猶殘病根茇看花雖眼暈見酒忘肺渴<lb/>
隱几還自怡逢盧亦爭喝抽毫更唱和劒㦸相磨戛何<lb/>
大不包羅何微不挑刮今來值霖雨晝夜無暫歇雜若<lb/>
碎淵淪高如破轇轕何勞鼉吼岸詎要鸛鳴垤秪意江<lb/>
海翻更愁山岳裂初驚蚩尤陣虎豹爭摶嚙又疑伍胥<lb/>
濤蛟蛋相蹙拶千家濛瀑練忽似好披拂萬瓦垂玉繩<lb/>
<pb n="KR4h0161_WYG_084-15a"/>
如堪取縈結况余居低下本是蛙蚓窟邇來増號呼得<lb/>
以恣唐突先夸屋舎好又恃頭角凸厚地雖直方身能<lb/>
徧穿穴常參莊辯裏亦造揚𤣥末偃仰縱無機形容且<lb/>
相忽低頭増歎詫到口復嗢咽沮洳漬琴書莓苔染巾<lb/>
襪解衣換倉粟秕稗猶未脱饑鳥屢窺臨泥僮苦舂䑔<lb/>
或聞秋稼穡大半沈澎汃耕父蠧齊民農夫思旱魃吾<lb/>
觀天之意未必洪水割且要虐飛龍又圖滋跛鼈三吳<lb/>
明太守左右皆儒哲有力即扶危懐仁過救暍鹿門皮<lb/>
<pb n="KR4h0161_WYG_084-15b"/>
夫子氣調真俊逸截海上雲鷹橫空下霜鶻文壇如命<lb/>
將可以持玉鉞不獨扆羲軒便當城老佛顧余為山者<lb/>
所得纔簣撮譬如飾箭材尚欠鏃與筈閒將歈兒唱强<lb/>
倚帝子瑟幸得逺瀟湘不然嗤賈屈開緘窺寶肆璣貝<lb/>
光比櫛朗詠衝樂懸陶匏嚮鏗擖古來愁霖賦不是不<lb/>
清越非君頓挫才沴氣難摧折馳情扣虚寂力盡無所<lb/>
掇不足謝徽音祇令凋鬢髮<lb/>
　　和皮襲美太湖詩<lb/>
<pb n="KR4h0161_WYG_084-16a"/>
　　　初入太湖<lb/>
東南具區雄天水合為一高帆大弓滿羿射爭箭疾時<lb/>
當暑雨後氣象仍鬱密乍如開雕笯聳翅忽飛出行將<lb/>
十洲近坐覺八極溢耳目駭鴻濛精神寒佶栗坑來斗<lb/>
呀豁涌處驚嵳崒<graphic n="KR1361" url="https://raw.githubusercontent.com/kanripo/KR-Gaiji/master/images/KR1361.png" mimeType="image/png"/>異拔龍湫喧如破蛟室斯須風妥<lb/>
帖若受命平秩微茫識端倪逺嶠疑格<hi>音閣</hi>筆巉巉見銅<lb/>
闕<hi>湖中穹崇山有銅闕</hi>左右皆輔弼盤空儼相趨去勢猶橫逸甞<lb/>
聞咸池氣下注作清質至今涵赤霄尚且浴白日<hi>太湖上稟</hi>
<pb n="KR4h0161_WYG_084-16b"/>
<hi>咸池五車之氣故一水五名也</hi>又云構浮玉宛與崑閬匹肅為靈官家<lb/>
此事難致詰<hi>太湖乃仙家浮玉之北堂</hi>纔迎沙嶼好指顧俄已失山<lb/>
川互蔽虧魚鳥空聱耴何當授真檢得召天呉術一一<lb/>
問朝宗方應可譚悉<lb/>
　　　曉次神景宫<lb/>
曉帆逗碕岸高步入神景灑灑襟褏清如臨蕋珠屏雖<lb/>
然羣動息此地常寂靜翠鑷有寒鏘碧花無定影馮軒<lb/>
羽人傲夾户天獸猛稽首朝元君褰衣就虚省呀空雪<lb/>
<pb n="KR4h0161_WYG_084-17a"/>
牙利嗽水石齒冷香母未垂嬰芝田不論頃遙通河漢<lb/>
口近撫松桂頂飯薦七白蔬杯釃九光杏人間附塵躅<lb/>
固陋真鉗頸肯信抃鼇傾猶疑夏蟲永𤣥津蕩瓊壟紫<lb/>
汞啼金鼎盡出氷霜書期君一披省<lb/>
　　　入林屋洞<lb/>
知名十小天林屋當第九<hi>人間三十六洞天知名者十爾餘二十六天出九微志未</hi>
<hi>行於世</hi>題之為左神理之以天后<hi>林屋為左神幽虚之天即天后真君之便闕</hi>
魁罡辟邪輩左右專備守自非方瞳人不敢窺洞口唯<lb/>
<pb n="KR4h0161_WYG_084-17b"/>
君好奇士復嘯忘情友致傘在風林低冠入雲竇中深<lb/>
劇苔井傍坎纔藥臼石角忽支頤藤根時束肘初為大<lb/>
幽怖漸見微明誘屹若造靈封森如達仙藪常聞白芝<lb/>
秀狀與琅花偶又坐紫泉光甘如酌天酒<hi>白芝紫泉皆此洞所出乃</hi>
<hi>神仙之飲餌非常人所能得</hi>何人能挹嚼餌以代漿糗却笑探五符<lb/>
徒勞步雙斗真君不可見焚盥空遲久眷戀玉碣文行<lb/>
行但迴首<lb/>
　　　雨中遊包山精舎<lb/>
<pb n="KR4h0161_WYG_084-18a"/>
包山信神仙主者上真職及棲鐘梵侣又是清涼域乃<lb/>
知烟霞地絶俗無不得巖開一徑分柏擁深殿黑僧閒<lb/>
若圖畫像古非雕刻海客施明珠湘㽔料<hi>平聲</hi>淨食有魚<lb/>
皆玉尾有烏盡金臆手攜鞞鐸佉<hi>唐言楊枝</hi>若在中印國千<lb/>
峯殘雨過萬籟清且極此時空寂心可以遺智識知君<lb/>
戰未勝尚倚功名力却下聽經徒<hi>生公有聽經石</hi>孤帆有行色<lb/>
　　　三宿神景宫<lb/>
靈蹤未徧尋不覺溪色暝迴頭問棲所稍下杉蘿逕巖<lb/>
<pb n="KR4h0161_WYG_084-18b"/>
居更幽絶澗户相隱映過此即神宫虚堂愜雲性四軒<lb/>
盡疎達一榻何清零<hi>去聲</hi>髣髴聞玉笙敲鏗動涼磬風凝<lb/>
古松粒露壓修荷柄萬籟既無聲澄明但心聽希微辨<lb/>
真語若授虚皇命尺宅按來平華池漱餘淨頻窺宿羽<lb/>
麗三吸晨霞盛豈獨冷衣襟便堪遺造請徒深物外趣<lb/>
未脱塵中病舉首謝靈峰徜徉事歸榜<lb/>
　　　毛公壇<lb/>
古有韓終道授之劉先生身如碧鳳凰羽翼披輕輕先<lb/>
<pb n="KR4h0161_WYG_084-19a"/>
生盛驅役臣伏甲與丁勢可倒五嶽不唯鞭羣靈飄颻<lb/>
駕翔螭白日朝太清空遺古壇在稠叠烟蘿屏逺懐步<lb/>
罡夕列宿森然明四角鎮露獸三層差羽嬰迴眸盻七<lb/>
炁運足馳疎星象外真既感區中道俄成邇來向千祀<lb/>
雲嶠空崢嶸石上橘花落石根瑤草青時時白鹿下此<lb/>
外無人行我訪岑寂境自言齋戒精如今君安死<hi>字君安</hi>
魂魄猶羶腥有笈皆緑字有芝皆紫莖相將望瀛島浩<lb/>
蕩凌滄溟<lb/>
<pb n="KR4h0161_WYG_084-19b"/>
　　　以毛公泉獻大諫清河公<lb/>
先生鍊飛精羽化成翩翻荒壇與古甃隱軫清冷存四<lb/>
面蹙山骨中心含月魂除非紫水胍即是金沙源香實<lb/>
灑桂蕋甘惟漬雲根向來探幽人酌罷祛䝉昏况公珪<lb/>
璋質近處諫諍垣又聞虚靜姿早挂冰雪痕君對瑤華<lb/>
味重獻蘭薫言當應滌煩暑朗詠翬飛軒我願得一掬<lb/>
攀天叫重閽霏霏散為雨用以移焦原<lb/>
　　　縹緲峯<lb/>
<pb n="KR4h0161_WYG_084-20a"/>
左右皆跳岑孤峯挺然起因思縹緲稱乃在虚無裏清<lb/>
晨躋磴道便是孱顏始據石即更歌遇泉還徙倚花奇<lb/>
忽如薦樹曲渾成几樂靜烟靄知忘機猿狖喜頻攀峻<lb/>
過斗末造平如砥舉首閡青冥迴眸聊下眎高帆大於<lb/>
鳥廣墠纔類蟻就此微茫中爭先未甞已葛洪話剛氣<lb/>
云地四千里茍能乘之游止若道路耳吾將自峯頂便<lb/>
可朝帝扆盡欲活羣生不唯私一已超騎明月蜍復弄<lb/>
華星蕋却下蓬萊巔重窺清淺水身為大塊客自號天<lb/>
<pb n="KR4h0161_WYG_084-20b"/>
隨子他日向華陽敲雲問名氏<lb/>
　　　明月灣<lb/>
昔聞明月觀<hi>在建業故臺城</hi>祇傷荒野基今逢明月灣不值三<lb/>
五時擇此二明月洞庭最看奇連山忽中斷逺樹分毫<lb/>
釐周迴二十里一片澄風漪見説秋半夜淨無雲物欺<lb/>
兼之星斗藏獨有神仙期初聞鏘鐐跳<hi>音姚</hi>積漸調參差<lb/>
空中卓羽衛波上停龍螭縱舞玉烟節高歌碧霜辭清<lb/>
光悄不動萬象寒咿咿此㑹非俗致無由得旁窺但當<lb/>
<pb n="KR4h0161_WYG_084-21a"/>
乘扁舟酒甕仍相隨或徹三弄笛或成數聯詩自然瑩<lb/>
心骨何用神仙為<lb/>
　　　練瀆<hi>一云呉王開以練兵</hi>
越恃君子衆大將壓全呉<hi>越有私卒君子六千人</hi>吳將派天澤以<lb/>
練舟師徒一鏡止千里支流忽然迂蒼奩束洪波坐似<lb/>
馮夷驅戰艦百萬輩浮宫三十餘平川盛丁寧絶島分<lb/>
儲胥鳯押半鶴膝錦杠雜肥胡香烟與殺氣浩浩隨風驅<lb/>
彈射盡高鳥杯觥醉潛魚山靈恐見鞭水府愁為墟兵<lb/>
<pb n="KR4h0161_WYG_084-21b"/>
利德日削反為讎國屠至今鉤鏃殘尚與泥沙俱照此<lb/>
月倍苦來兹烟亦孤丁魂尚有淚合灑青楓枯<lb/>
　　　孤園寺<lb/>
浮屠從西來事者極梁武巖幽與水曲結搆無遺土窮<lb/>
山林榦盡竭海珠璣聚况即侍從臣敢愛烟波塢幡條<lb/>
玉龍扣殿角金虬舞釋子厭樓臺生人露風雨今來四<lb/>
百載像設藏雲浦輕鴿亂馴鷗鳴鐘和朝艣庭蕉裂旗<lb/>
斾野蔓差纓組石上解空人窗前聽經虎林虚葉如織<lb/>
<pb n="KR4h0161_WYG_084-22a"/>
水淨沙堪數徧問得中天歸修釋迦譜<lb/>
　　　上真觀<lb/>
甞聞昇三清真有上中下官居乘佩服一一自相亞霄<lb/>
裙或霞粲侍女忽玉奼坐進金碧腴去馳飇歘駕今來<lb/>
上真觀恍若心靈訝祇恐暫神遊又疑新羽化風餘撼<lb/>
朱草雲破生瑤榭望極覺波平行虚信烟藉閒開飛龜<lb/>
帙靜倚宿鳳架俗狀既能遺塵冠聊以卸人間方大火<lb/>
此境無朱夏松蓋蔭日車泉紳拖天罅窮幽不知倦復<lb/>
<pb n="KR4h0161_WYG_084-22b"/>
息芝園舎鏘佩引涼姿焚香禮遙夜無情走聲利有志<lb/>
依閒暇何處好迎僧希將石樓借<lb/>
　　　消夏灣<lb/>
霞島焰難泊雲峯奇未收蕭條千里灣獨自清如秋古<lb/>
岸過新雨高蘿蔭橫流遙風吹蒹葭折處鳴颼颼昔余<lb/>
守圭竇過於囘禄囚日為籧筁徒<hi>渠曲二音簟之異名</hi>分作祗禂<lb/>
讎<hi>氐刁二音並單衣</hi>願狎寒水怪不封朱轂侯豈知烟浪涯坐<lb/>
可思重裘健若數尺鯉泛然雙白鷗不識號火井孰問<lb/>
<pb n="KR4h0161_WYG_084-23a"/>
名焦丘我真魚鳥家盡室營扁舟遺名復避世消夏還<lb/>
消憂<lb/>
　　　包山祠<lb/>
靜境林麓好古祠烟靄濃自非通靈才敢陟羣仙峯百<lb/>
里波浪沓中堂簫鼓重真君具瓊轝髣髴來相從清露<lb/>
濯巢鳥隂雲生晝龍風飄橘柚香日動旛蓋容將命禮<lb/>
且潔所祈年不凶終當以疏聞特用諸侯封<lb/>
　　　聖姑廟<lb/>
<pb n="KR4h0161_WYG_084-23b"/>
渺𣺌洞庭水盈盈芳嶼神因知古佳麗不獨湘夫人流<lb/>
蘇蕩遙吹斜領生輕塵蜀綵駮霞碎呉綃盤霧勻可憐<lb/>
飛鷰姿合是乘鸞賓坐想烟雨夕兼知花草春空登油<lb/>
壁車窈窕誰相親好贈玉條脱堪依紫綸巾殷勤撥香<lb/>
池重薦汀洲蘋明朝動蘭檝不翅星河津<lb/>
　　　太湖石<lb/>
他山豈無石厥狀皆可薦端然遇良工坐使天質變或<lb/>
裁基棟宇礧砢成廣殿或剖出温瑜精光具華瑱或將<lb/>
<pb n="KR4h0161_WYG_084-24a"/>
破仇敵百礮資苦戰或用鏡功名萬古如㑹面今之洞<lb/>
庭者一以非此選槎牙真不材反作天下彥所奇者嵌<lb/>
空所尚者蔥蒨旁穿參洞穴内竅均環釧刻削九琳窗<lb/>
玲瓏五明扇新雕碧霞叚旋剖秋天片無力置池塘臨<lb/>
風只流盼<lb/>
　　　崦裏<lb/>
山橫路若絶轉檝逢平川川中水木幽高下兼良田溝<lb/>
塍墮微溜桑柘含疎烟處處倚蠶箔家家下魚筌騃犢<lb/>
<pb n="KR4h0161_WYG_084-24b"/>
臥新□野禽爭折蓮試招搔首翁共語殘陽邊今來九<lb/>
州内未得皆恬然賊陣始吉語狂波又凶年吾翁欲何<lb/>
道守此常安眠笑我掉頭去蘆中聞刺船余知隠地術<lb/>
可以齊真仙終當從之游庶復全於天<lb/>
　　　石板<lb/>
一片倒山屏何時隳洞門屹然空濶中萬古波濤痕我<lb/>
意上帝命持來壓泉源恐爲庚辰宮囚怪力所掀又疑<lb/>
廣袤次零落潛驚奔不然遭霹靂强半沈無垠如何造<lb/>
<pb n="KR4h0161_WYG_084-25a"/>
化首便截秋雲根往事不足問奇蹤安可論吾今病煩<lb/>
暑據簟常昏昏欲從石公乞<hi>石板在石公山前</hi>瑩理平如璊前<lb/>
後植桂檜東西置琴樽盡攜天壤徒浩唱羲皇言<lb/>
　　奉和襲美二游詩<lb/>
　　　徐詩<lb/>
甞聞四書曰經史子集焉茍非天禄中此事無由全自<lb/>
從秦火來歴代逢迍邅漢祖入闗日蕭何為政年盡力<lb/>
取圖籍遂持天下權中興熹平時敎化還相宣立石刻<lb/>
<pb n="KR4h0161_WYG_084-25b"/>
五經置於太學前賊卓亂王室君臣如轉圜洛陽且煨<lb/>
燼載籍宜為烟逮晉武革命生民纔息肩惠懷並寡昧<lb/>
戎馬俄腥羶已覺天地閉競為東南遷日既不暇給墳<lb/>
索何由專爾後國脆弱人多尚虚𤣥任學者得謗清言<lb/>
者為賢直至沈范輩<hi>沈約范雲皆藏書數萬巻</hi>始家藏簡編御府有<lb/>
不足仍令就之傳梁元渚宮日盡取如蚳蝝兵威忽破碎<lb/>
焚爇無遺篇近者隋後主搜羅勢駢闐寶函映玉軸彩<lb/>
翠明霞鮮伊唐受命初載史聲連延砥柱不我助驚波<lb/>
<pb n="KR4h0161_WYG_084-26a"/>
湧淪漣遂令往古書半在餘浮泉貞觀購亡逸蓬瀛漸<lb/>
周旋炅然東壁光與月爭流天偉矣開元中王道真平<lb/>
平八萬五千巻一一皆塗鉛<hi>開元麗正殿書錄</hi>人間盛傳寫海<lb/>
内奔窮研目云西齋書有過東臯田吾聞徐氏子奕世<lb/>
皆才賢因知遺孫謀不在黃金錢插架㡬萬軸森森若<lb/>
戈鋋風吹籖牌聲滿室鏗鏘然佳哉鹿門子好問如除<lb/>
㾓倐來參卿處遂得參卿憐開懷展橱簏惟在性所便<lb/>
素業已千仞今為峻雲巔雄才舊百派相近浮日川君<lb/>
<pb n="KR4h0161_WYG_084-26b"/>
抱王佐圖縱步凌陶甄他時若報德誰在參卿先<lb/>
　　　任詩<lb/>
呉之辟疆園在昔勝槩敵前聞富脩竹後説紛怪石<hi>竟陵</hi>
<hi>子陸羽玩月詩云辟疆舊林閬怪石紛相向</hi>風烟慘無主載祀將六百草色<lb/>
與行人誰能問遺跡不知清景在盡付任君宅却是五<lb/>
湖光偷來傍簷隙出門向城路車馬聲躙躒入門望亭<lb/>
隈水木氣岑寂犨牆繞曲岸勢似行無極十步一危梁<lb/>
乍疑當絶壁池容澹而古樹意蒼然僻魚驚尾半紅鳥<lb/>
<pb n="KR4h0161_WYG_084-27a"/>
下衣全碧斜來島嶼隠恍若瀟湘隔雨靜挂殘絲烟消<lb/>
有餘胍朅來任公子擺落名利役雖將禄代耕頗愛巾<lb/>
隨䇿秋籠支遁鶴夜榻戴顒客說史足為師譚禪差作<lb/>
伯君多鹿門思到此情便適偶䕃桂堪帷縱吟苔可席<lb/>
顧余真任誕雅遂中心獲但喜醉還醒豈知𤣥尚白甘<lb/>
閒在雞口不貴封龍額即此自怡神何勞謝公屐<lb/>
　　漁具詩<hi>并序</hi>
　　　天隨子䱷於海山之顏有年矣矢漁之具莫不<lb/>
<pb n="KR4h0161_WYG_084-27b"/>
　　　窮極其趣大凡結繩持網者總謂之網罟網罟<lb/>
　　　之流曰罛曰罾曰罺圓而縱捨曰罩挾而昇降<lb/>
　　　曰曷緡而竿者總謂之筌筌之流曰筒曰車橫<lb/>
　　　川曰梁承虚曰笱編而沈之曰箄矛而卓之曰<lb/>
　　　矠棘而中之曰义鏃而綸之曰射扣而騃之曰<lb/>
　　　根置而守之曰神列竹於海澨曰滬錯薪於水<lb/>
　　　中曰<graphic n="KR2000" url="https://raw.githubusercontent.com/kanripo/KR-Gaiji/master/images/KR2000.png" mimeType="image/png"/>所載之舟曰舴艋所貯之器曰笭箵其<lb/>
　　　他或術以招之或藥而盡之皆出於詩書雜傳<lb/>
<pb n="KR4h0161_WYG_084-28a"/>
　　　及今之聞見可考而驗之不誣也今擇其任詠<lb/>
　　　者作十五題以諷<hi>今選十二首</hi>噫矢魚之具也如此<lb/>
　　　今既歌之矣矢民之具也如彼誰其嗣之鹿門<lb/>
　　　子有高灑之才必為我同作　曷字書作<graphic n="KR1933" url="https://raw.githubusercontent.com/kanripo/KR-Gaiji/master/images/KR1933.png" mimeType="image/png"/>女<lb/>
　　　減切矠矛也桹者以薄板置瓦器上撃之以驅<lb/>
　　　魚鯉魚滿三百六十歳蛟龍輙率而飛去年置<lb/>
　　　一神守之則不能去矣神鼈也滬呉之滬瀆是<lb/>
　　　也<lb/>
<pb n="KR4h0161_WYG_084-28b"/>
　　　網<lb/>
大罟網目繁空江波浪黑沈沈到波底恰共波同色牽<lb/>
時萬鬐入已有千鈞力尚悔不橫流恐他人更得<lb/>
　　　罩<lb/>
左手揭圓罛輕橈弄舟子不知潛鱗處但去籠烟水時<lb/>
穿紫萍破忽値朱衣起<hi>松江有朱衣鮒</hi>貴得不貴名敢論魴與<lb/>
鯉<lb/>
　　　<graphic n="KR2320" url="https://raw.githubusercontent.com/kanripo/KR-Gaiji/master/images/KR2320.png" mimeType="image/png"/>
<pb n="KR4h0161_WYG_084-29a"/>
有意烹小鮮乘流駐孤棹雖然煩取舎未肯求津要多<lb/>
為蝦蜆誤已分鵁鶄笑寄語龍伯人荒唐不同調<lb/>
　　　釣車<lb/>
溪上持雙輪溪邊指茅屋閒乘風水便敢議朱丹轂高<lb/>
多倚衡懼下有折軸速曷若載逍遙歸來臥雲族<lb/>
　　　义魚<lb/>
春溪正含緑良夜才參半持矛若羽輕列燭如星爛傷<lb/>
鱗跳密藻碎首沈遥岸盡族染東流傍人作佳翫<lb/>
<pb n="KR4h0161_WYG_084-29b"/>
　　　射魚<lb/>
彎弓注碧潯掉尾行涼沚青楓下晚照正在澄明裏抨<lb/>
弦斷荷扇濺血殷菱蕋若使禽荒聞移之暴烟水<lb/>
　　　鳴桹<lb/>
水淺藻荇澁釣罩無所及鏗如木鐸音勢若金鉦急敺<lb/>
之就深處用以資俯拾搜羅爾甚微遁去將何入<lb/>
　　　滬<hi>吳人今謂之籪</hi>
萬植禦洪波森然倒林薄千顱咽雲上過半隨潮落其<lb/>
<pb n="KR4h0161_WYG_084-30a"/>
間風信背更值雷聲惡天道亦裒多吾將移海若<lb/>
　　　<graphic n="KR2000" url="https://raw.githubusercontent.com/kanripo/KR-Gaiji/master/images/KR2000.png" mimeType="image/png"/>
                    <hi>呉人今謂之叢</hi>
斬木置水中枝條互相蔽寒魚遂家此自以為生計春<lb/>
冰忽融冶盡取無遺裔所託成禍機臨川一凝睇<lb/>
　　　種魚<lb/>
鑿池收頳鱗疎疎置雲嶼還同汗漫遊遂以江湖處如<lb/>
非一神守潛被蛟龍主蛟龍若無道跛鼈亦可禦<lb/>
　　　舴艋<lb/>
<pb n="KR4h0161_WYG_084-30b"/>
篷棹兩三事天然相與閒朝隨稚子去暮唱菱歌還倚<lb/>
石遲後侣徐橈供遠山君看萬斛載沈溺須臾間<lb/>
　　　笭箵<lb/>
誰謂笭箵小我謂笭箵大盛魚自足飡寘璧能為害時<lb/>
將刷蘋浪又取懸藤帶不及腰上金何勞問蓍蔡<lb/>
　　和襲美添漁具詩<lb/>
　　　漁菴<lb/>
結茅次烟水用以資嘯傲豈謂釣家流忽同禪室號閒<lb/>
<pb n="KR4h0161_WYG_084-31a"/>
憑山叟占晚有溪禽嫪華屋莫相非各隨吾所好<lb/>
　　　釣磯<lb/>
揀得白雲根秋潮未曽没坡陁坐鼇背散漫垂龍髮持<lb/>
竿從掩霧置酒復待月即此放神情何勞適吳越<lb/>
　　　篛笠<lb/>
朝攜下楓浦晚戴出烟艇冐雪或平簷聽泉時仄頂飇<lb/>
移靄然色波亂危如影不識九衢塵終年居下浻<lb/>
　　樵人十詠<hi>并序首選七</hi>
<pb n="KR4h0161_WYG_084-31b"/>
　　　環中先生謂天隨子曰子與鹿門子應和為漁<lb/>
　　　具詩信盡其道而美矣世言樵漁者必聮其命<lb/>
　　　稱且常與隠君子事詩之言錯薪禮之言負薪<lb/>
　　　傳之言積薪史之言束薪非樵者之實乎可不<lb/>
　　　足以寄興詠獨闕其詞邪退作十樵以補其闕<lb/>
　　　漏寄鹿門子<lb/>
　　　樵家<lb/>
草木黃落時比隣見相喜門當清澗盡屋在寒雲裏山<lb/>
<pb n="KR4h0161_WYG_084-32a"/>
棚日纔下野竈烟初起所謂順天民唐堯亦如此<lb/>
　　　樵叟<lb/>
自小即胼胝至今凋鬢髮所圖山褐厚所愛山爐熱不<lb/>
知冠葢好但信烟霞活富貴如疾顛吾從老巖穴<lb/>
　　　樵子<lb/>
生在蒼崖邊能諳白雲養<hi>去聲山家謂養柴地為養</hi>纔穿遠林去已<lb/>
在孤峯上薪和野花束步帶山詞唱日暮不歸來柴扉<lb/>
有人望<lb/>
<pb n="KR4h0161_WYG_084-32b"/>
　　　樵斧<lb/>
淬礪秋水清攜持遠山曙丁丁在前澗杳杳無尋處巢<lb/>
傾鳥猶在樹盡猿方去授鉞者何人吾今易其慮<lb/>
　　　樵擔<lb/>
輕無斗儲價重則筋力絶欲下半巖時憂襟兩如結風<lb/>
高勢還却雪厚疑中折負荷誠獨難移之贈來哲<lb/>
　　　樵風<lb/>
朝隨早潮去暮帶殘陽返向背得清飇相追無近遠採<lb/>
<pb n="KR4h0161_WYG_084-33a"/>
山一何遲服道常苦蹇仙術信能為年華未將晚<lb/>
　　　樵歌<lb/>
縱調為野吟徐徐下雲磴因知負樵樂不減援琴興出<lb/>
林方自轉隔水猶相應但取天壤情何來郢人稱<lb/>
　　置酒行<lb/>
落塵花片排香㾗闌珊醉露栖愁魂洞庭波色惜不得<lb/>
東風領入黃金樽千筠擲毫春譜大碧舞紅啼相唱和<lb/>
安知寂寞西海頭青<graphic n="KR1597" url="https://raw.githubusercontent.com/kanripo/KR-Gaiji/master/images/KR1597.png" mimeType="image/png"/>未垂孤鳯儀<lb/>
<pb n="KR4h0161_WYG_084-33b"/>
　　放牛<lb/>
江草秋窮似秋半十角吳牛放江岸隣肩抵尾乍依隈<lb/>
橫去斜奔忽分散荒波斷壍無端入背上時時孤鳥立<lb/>
日暮相將帶雨歸田家烟火微茫濕<lb/>
　　水鳥<lb/>
水鳥山禽雖異名天工各與雙翅翎雛巢吞啄即一例<lb/>
游處高卑殊不停别有觜鈹爪㦸勁立直眎者撃搏挽<lb/>
裂圖羶腥如此等色恣豪橫聳身往往凌青冥為人羅<lb/>
<pb n="KR4h0161_WYG_084-34a"/>
絆取材力韋韝綵綬懸金鈴三驅不以鳥捕鳥天下先<lb/>
得聞諸經超然可繼義勇後恰似有志行天刑鷗閒鶴<lb/>
散兩自遂意思不受人丁寧今朝櫂倚寒江汀舂鉏翡<lb/>
翠參鵁鶄孤翹側睨瞥滅没未是即肯馴簷楹婦女衣<lb/>
襟便佞舌始得金籠日提挈精神卓犖背人飛冷抱蒹<lb/>
葭宿烟月我與時情太乖剌祇是江禽有毛髮慇勤謝<lb/>
汝莫相猜歸來長短同羣活<lb/>
　　刈穫<lb/>
<pb n="KR4h0161_WYG_084-34b"/>
自春徂秋天勿雨廉廉早稻纔遮畆芒粒稀疎熟更輕<lb/>
地與禾頭不相拄我來愁築心如堵更聽農夫夜深語<lb/>
凶年是物即為災百陣野鳬千穴鼠平明抱杖入田中<lb/>
十穗蕭然九穗空敢言一歳囷倉實不了如今朝暮舂<lb/>
天職誰司下民籍茍有區區宜㭊析本作耕耘意若何<lb/>
蟲豸兼教食人食古者為邦須蓄積魯饑尚責如齊糴<lb/>
今之為政異當時一任流離恣徴索平生幸遇華陽客<lb/>
向日飡霞轉肥白欲賣耕牛棄水田移家直傍三茅宅<lb/>
<pb n="KR4h0161_WYG_084-35a"/>
　　雨夜<lb/>
屋小茅乾雨聲大自疑身著簔衣臥兼似孤舟小泊時<lb/>
風吹折葦來相佐我有愁襟無可那纔成好夢剛驚破<lb/>
背壁殘燈不及螢重挑却向燈前坐<lb/>
　　食魚<lb/>
江南春早魚無澤歳晏未曽腥鼎鬲今朝有客賣鱸魴<lb/>
手提見我長於尺呼兒舂取紅蓮米輕重相當加十倍<lb/>
且作呉羹助早餐飽臥晴簷曝寒背橫戈負羽正紛紛<lb/>
<pb n="KR4h0161_WYG_084-35b"/>
祇用驍雄不用文爭如曉夕謳吟樣好伴滄洲白鳥羣<lb/>
　　鶴媒歌<lb/>
偶繋漁舟汀樹枝因看射鳥令人悲盤空野鶴忽然下<lb/>
背翳見媒心不疑媒閒靜立如無事清唳時時入遙吹<lb/>
徘徊未忍過南塘且應同聲就同類梳翎宛若相逢喜<lb/>
祇怕纔來又驚起窺鱗啄藻乍低昂注定當胷流一矢<lb/>
媒懽舞躍勢離披似諂功能罾弩兒雲飛水宿各自物<lb/>
妬侣害羣猶爾為而况世間有名利外頭笑語中猜忌<lb/>
<pb n="KR4h0161_WYG_084-36a"/>
君不見荒陂野鶴陷良媒同類同聲真可畏<lb/>
　　奉酬襲美苦雨見寄<lb/>
松篁交加午隂黑别是江南烟靄國頑雲猛雨更相欺<lb/>
聲似虓號色如墨茅茨裛爛簷生衣夜夜化為螢火飛<lb/>
螢飛漸多屋漸薄一注愁霖當面落愁霖愁霖爾何錯<lb/>
滅頂于余奚所作既不能賦似陳思王又不能詩似謝<lb/>
康樂<hi>曹有愁霖賦謝有愁霖詩</hi>昔年甞過杜子美亦得高歌破印紙<lb/>
慣曽掀攪大筆多為我才情也如此高揖愁霖詞未已<lb/>
<pb n="KR4h0161_WYG_084-36b"/>
披文忽自皮夫子哀絃怨柱合為吟㤞我窮棲蓬藋裏<lb/>
初悲濕翼何由起末欲牋天叩天耳其如玉女正投壺<lb/>
笑電霏霏作天喜我本曽無一稜<hi>去聲</hi>田平生嘯傲空漁<lb/>
船有時赤脚㺯明月踏破五湖光底天去嵗王師東下<lb/>
急輸兵粟盡民相泣伊余不戰不耕人敢怨烝黎無糝<lb/>
粒不然受性圓如規千姿萬態分毫氂唾壺虎子盡能<lb/>
執䑛痔折枝無所辭有頭强方心强直撐柱頺風不量<lb/>
力自愛垂名野史中寧論抱困荒城側唯君浩嘆非庸<lb/>
<pb n="KR4h0161_WYG_084-37a"/>
　人分衣輟飲來相親橫眠木榻忘華薦對食露葵輕八<lb/>
　珍欲窮𤣥鳳未白欲懐仙鯨尚隔不如驅入醉鄉中只<lb/>
　恐醉鄉田地窄<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_084-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻八十五<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_085-1a"/>
　欽定四庫全書<lb/>
御定全唐詩録巻八十六<lb/>
　　陸龜䝉<hi>二</hi>
　　近體詩<lb/>
　　　村中晚望<lb/>
　抱杖柴門立江村日易斜雁寒猶憶侣人病更離家短<lb/>
　鬢堪成雪雙眸舊有花何須萬里外即此是天涯<lb/>
　　　襲美題郊居十首次韻<lb/>
<pb n="KR4h0161_WYG_085-1b"/>
　近來唯樂靜移傍故城居閒打脩琴料時封謝藥書夜<lb/>
　停江上鳥晴曬篋中魚出亦圖何事無勞置棧車<lb/>
　倩人醫病樹看僕補衡茅散髮還同阮無心更慕巢簡<lb/>
　便書露竹樽待破霜匏日好林間坐烟蘿僅欲交<lb/>
　倭僧留海紙山匠製雲牀懶外應無敵貧中直是王池<lb/>
　平鷗思喜花盡蝶情忙欲問新秋計菱絲一畆强<lb/>
　故山空自擲當路竟誰知祇有經時䇿全無養拙資病<lb/>
　深憐灸客炊晚信樵兒漫欲陳風俗周官未採詩<lb/>
<pb n="KR4h0161_WYG_085-2a"/>
福地能容塹𤣥闗詎有扉靜思瓊板字閒洗鐵笻衣鳥<lb/>
破涼烟下人衝暮雨歸故園秋草夢猶記緑微微<lb/>
水影沈魚器隣聲動緯車燕輕捎墜葉蜂懶臥燋花説<lb/>
史評諸例論兵到百家明時如不用歸去種桑麻<lb/>
禹穴奇編缺雷平異境殘靜吟封籙檢歸興削帆竿白<lb/>
石堪為飯青蘿好作冠㡬時當斗柄同上步罡壇<lb/>
强起披衣坐徐行處暑天上階來鬬雀移樹去驚蟬莫<lb/>
問鹽車駿誰看醬瓿𤣥黃金如可化相近買雲泉<lb/>
<pb n="KR4h0161_WYG_085-2b"/>
野入青蕪巷陂侵白竹門風高開栗刺沙淺露芹根迸<lb/>
鼠縁藤桁饑烏立石盆東吳雖不改誰是武王孫<lb/>
疎慵真有素時勢盡無能風月誰為敵林泉幸未憎酒<lb/>
材經夏闕詩債待秋徴祇有君同僻閒來對曲肱<lb/>
　　四明山詩九首<hi>并序</hi>
　　　謝遺塵者有道之士也甞隠於四明之南雷一<lb/>
　　　旦訪余來語不及世務且曰吾得於玉泉生知<lb/>
　　　子性誕逸樂神仙中書探海嶽遺事以期方外<lb/>
<pb n="KR4h0161_WYG_085-3a"/>
　　　之交雖銅牆鬼炊虎獄劒餌無不窺也今為子<lb/>
　　　語吾山之奇者有峯最高四穴在峯上每天地<lb/>
　　　澄霽望之如牖户相傳謂之石窗即四明之目<lb/>
　　　也山中有雲不絶者二十里民皆家雲之南壮<lb/>
　　　每相從謂之過雲有鹿亭有樊榭有潺湲洞木<lb/>
　　　實有青櫺子味極甘而堅不可卒破有猿山家<lb/>
　　　謂之鞠侯其他在圖籍不足道也凡此佳處各<lb/>
　　　為我賦詩余因作九題題四十字謝省之曰玉<lb/>
<pb n="KR4h0161_WYG_085-3b"/>
　　　泉生真不誣矣好事者為余傳之因呈襲美<lb/>
　　　石窗<lb/>
石窗何處見萬仞倚晴虚積靄迷青璅殘霞動綺疏山<lb/>
應列圓嶠宫便接方諸祇有三奔客時來教隠書<lb/>
　　　過雲<lb/>
相訪一程雲雲深路僅分嘯臺隨日辨樵斧帶風聞曉<lb/>
著衣全濕寒衝酒不曛㡬囘歸思靜髣髴見蘇君<lb/>
　　　雲南<lb/>
<pb n="KR4h0161_WYG_085-4a"/>
雲南更有溪丹礫盡無泥藥有巴竇賣枝多越鳥啼夜<lb/>
清先月午秋近少嵐迷若得山顔住芝<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>手自攜<lb/>
　　　雲北<lb/>
雲北是陽川人家洞壑連壇當星斗下樓桚翠微連一<lb/>
半遙峰雨三條古井烟金庭如有路應到左神天<lb/>
　　　鹿亭<lb/>
鹿亭巖下置時領白麛過草細眠應久泉香飲自多認<lb/>
聲來月塢尋跡到烟蘿早晚吞金液騎將上絳河<lb/>
<pb n="KR4h0161_WYG_085-4b"/>
　　　樊榭<lb/>
樊榭何年築人應白日飛至今山客説時駕玉麟歸乳<lb/>
蔕懸松嫩芝臺出石微憑欄虚目斷不見羽華衣<lb/>
　　　潺湲洞<lb/>
石淺洞門深潺潺萬古音似吹雙羽管如奏落霞琴倒<lb/>
穴漂龍沬穿松濺鶴襟何人乘月㺯應作上清吟<lb/>
　　　青櫺子<lb/>
山實號青櫺環岡次第生外形堅緑殻中味敵瓊英墮<lb/>
<pb n="KR4h0161_WYG_085-5a"/>
石樵兒拾敲林宿鳥驚亦應仙吏守時取薦層城<lb/>
　　　鞠侯<lb/>
何事鞠侯名先封在四明但爲連臂飲不作斷腸聲野<lb/>
蔓垂纓細寒泉佩玉清滿林游宦子誰為作君卿<lb/>
　　江墅言懐<lb/>
病身兼稚子田舎劣相容跡共公卿絶貧須稼穡供月<lb/>
方行到閏霜始近來濃樹少棲禽雜村孤守犬重汀洲<lb/>
藏晚弋籬落露寒舂野弁欹還整家書拆又封杉篁宜<lb/>
<pb n="KR4h0161_WYG_085-5b"/>
夕照窗户憶疎鐘南北唯聞戰縱橫未勝農大春雖苦<lb/>
學叔夜本多慵直使貂裘敝猶堪過一冬<lb/>
　　自和<lb/>
命既時相背才非世所容著書糧易絶多病藥難供夢<lb/>
為懐山數愁因忌酒濃鳥媒呈不一魚寨下仍重晚桁<lb/>
簔兼褐晴簷織帶舂著籖分水味標石認田封此地家<lb/>
三户何人禄萬鍾草堂聊當貴金穴任輕農把釣竿初<lb/>
冷題詩筆未慵莫憂寒事晚江上少嚴冬<lb/>
<pb n="KR4h0161_WYG_085-6a"/>
　　江南秋懐寄華陽上人<lb/>
櫛髮涼天曙含毫故國情歸心一夜極病體九秋輕忽<lb/>
起䄡䄖咏因悲絡緯鳴逢山即堪隠何路可圖榮揲策<lb/>
空占命持竿不釣名忘憂如有待縱嬾似無營小徑纔<lb/>
分草斜扉劣辮荆冷荷承露菂疎菊臥烟莖譜為聽琴<lb/>
閲圖縁看海瞪鷺毛浮島白魚尾撇波頳庭橘低攀嗅<lb/>
園葵旋折烹餓烏窺食案鬬鼠落書棚種豆悲楊惲投<lb/>
𤓰憶衞旍東林誰處士南郭自先生分野星多蹇連山<lb/>
<pb n="KR4h0161_WYG_085-6b"/>
卦少亨衣裾徒博大文籍漫縱橫蘭葉騷人佩蓴絲内<lb/>
史羹鶡冠難適越羊酪未饒傖倚嘯微抽恨論𤣥好析<lb/>
酲栖遲勞鼓篋豪俠愛金籯鍊藥傳丹鼎甞茶試石□<lb/>
沼連枯葦暗窗對脱梧明未達譏張翰非才嫉禰衡遠<lb/>
懐魂易黯幽憤骨堪驚礪缺知矛利磨瑕見璧瑛道源<lb/>
疏滴瀝儒肆售精誠敢嘆良時擲猶勝亂世攖相秦猶<lb/>
㡬死王漢尚當黥飲啄期應定窮通勢莫爭髠鉗為皁<lb/>
隸談笑得公卿浴日安知量追風不計程塵埃張耳分<lb/>
<pb n="KR4h0161_WYG_085-7a"/>
肝膽季心傾諭蜀專操檄通甌獨請纓匹夫能曲踊萬<lb/>
騎可橫行許國輕妻子防邊重戰耕俄分上尊酒驟厭<lb/>
五侯鯖靜黙供三語從容等一枰𢎞深司馬法雄傑貳<lb/>
師兵朔雪埋烽燧寒笳裂斾旌乘時收句注即日掃欃<lb/>
槍武昔威殊俗文今被八紘琮璜陳始畢韶夏敎初成<lb/>
芽孽羣妖滅松筠百度貞郎官青瑣拜使者繡衣迎帝<lb/>
道將雲闢澆波漸砥平學徒羞説霸佳士恥為伶負杖<lb/>
歌栖畆操觚賦北征才當曹斗怯書比惠車盈謝氏憐<lb/>
<pb n="KR4h0161_WYG_085-7b"/>
兒女郗家貴舅甥唯荒稚珪宅莫贈景山鎗賢彥風流<lb/>
逺江湖思緒縈謳啞搖舴艋出沒漾鵁鶄晚樹參差碧<lb/>
奇峯迤邐晴水喧楒紫芡村響□香秔荷笠漁翁古穿<lb/>
籬守犬獰公衫白紵卷田餉緑筲擎地與膏腴錯人多<lb/>
富壽并相歡時帖泰獨坐歳崢嶸唧嘖蛩吟壁連軒鶴<lb/>
舞楹戍風飄疊鼔隣月動哀箏未得文章力何由俸禄<lb/>
請和鉛還搰搰持斧自丁丁驚懼疑凋朽功勤過屑瓊<lb/>
凝神披夕秀盡力取朝英蠧簡開塵篋寒燈立曉檠靜<lb/>
<pb n="KR4h0161_WYG_085-8a"/>
翻詞客系閒難史官評天地寧舒慘山川自變更祇能<lb/>
分跖惠誰解等殤彭項豈重瞳聖䕫猶一足<graphic n="KR1698" url="https://raw.githubusercontent.com/kanripo/KR-Gaiji/master/images/KR1698.png" mimeType="image/png"/>阮高酣<lb/>
麴糵莊達謝犧牲齚舌無勞話寛心豈可盛但從鑪冶<lb/>
鍜莫愛罻羅嬰硯撥萍根洗舟衝蓼穗撐短牀編翠竹<lb/>
低几凭紅檉霜信催楊栁烟容褭杜蘅桁排巢燕燕屏<lb/>
畫醉猩猩懶檜推嵐影飛泉撼玉琤<graphic n="KR2556" url="https://raw.githubusercontent.com/kanripo/KR-Gaiji/master/images/KR2556.png" mimeType="image/png"/>□尋遠近握槊<lb/>
鬬輸贏檻壓離披瓠簷垂礧磊橙忘情及宗炳抱疾過<lb/>
劉楨野饋誇菰飯江南賈蔗餳送神枹瓦釜留客上瓷<lb/>
<pb n="KR4h0161_WYG_085-8b"/>
觥舉檝揮青劒鳴榔扣遠鉦鳥行沈莽蒼魚隊破泓澄<lb/>
手㦸非吾事腰鎌且發硎<hi>音坑</hi>諒難求摽摽<hi>上聲</hi>聊欲取錚<lb/>
錚㡬歎蟲甘蓼還思鹿美苹愁長難自剪歌斷有誰賡<lb/>
未去師黃石空能説白珩性湍休激浪言莠罷抽萌地<lb/>
僻琴樽獨溪寒杖屨清物齊消臆對戈倒共心盟絲曳<lb/>
靈妃瑟金涵太子笙幽棲膠竹塢仙慮驛蓬瀛想像珠<lb/>
𥜗鳯追飛翠蕋鶯霧簾深杳悄雲磬冷敲鏗籙字多階<lb/>
品華陽足弟兄焚香凝一室盡日思曽城匿景崦嵫色<lb/>
<pb n="KR4h0161_WYG_085-9a"/>
呀空渤海聲吾當營巨矢東去射長鯨<lb/>
　　秋日遣懐十六韻寄道侶<lb/>
盡日臨風坐雄詞妙畧兼共知時世薄寧恨嵗華淹且<lb/>
把靈方試休憑吉夢占夜燃燒汞火朝鍊洗金鹽有路<lb/>
求真隠無媒舉孝亷自然成嘯傲不是學沈潛水恨同<lb/>
心隔霜愁雨鬢霑鶴屏憐掩扇烏㡌愛垂簷雅調宜觀<lb/>
樂清才稱典籖冠㩻𤣥髮少書健紫毫尖故疾因秋白<lb/>
塵容畏日黔壯圖須行行儒服漫䄡䄡片石聊當枕橫<lb/>
<pb n="KR4h0161_WYG_085-9b"/>
烟欲代簾蠧根延穴蟻疎葉漏庭蟾藥鼎高低鑄雲菴<lb/>
早晚苫胡麻如重寄從誚我無厭<lb/>
　　京口與友生話别<lb/>
共是悲秋客相逢恨不堪雁頻辭薊北人尚在江南名<lb/>
利機初發樵漁事先諳松門穿戴寺荷徑繞秦潭<hi>秦潭始皇</hi>
<hi>所開</hi>繩檢真難束疎慵却易耽枕當高樹穏茶試遠泉甘<lb/>
架上經惟一樽前雅祇三風雲勞夢想天地入醺酣厯<lb/>
自堯階數書因禹穴探御龍雖世禄下馬亦清談國計<lb/>
<pb n="KR4h0161_WYG_085-10a"/>
徒盈䇿家儲不滿甔斷簾從燕出㩻弁倩人簪木墜涼<lb/>
來葉山橫霽後嵐竹窗深䆗窱苔洞緑龕弇積行依顔<lb/>
子和光則老耼仗誠為虎節被信作鮫函養鷺看窺沼<lb/>
尋僧助結菴功名思馬援歌唱咽羊曇乞食羞孤鳯無<lb/>
衣羨八蠶繋帆留宿客吟句任羸驂寵鶴空無衞占烏<lb/>
未見[邱-丘+覃]香還須是桂青會出於藍蜀酒時傾瓿<hi>瀟買反從蜀呼</hi>
呉鰕偏發坩<hi>苦甘反</hi>玉封千挺藕霜閉一筒柑惜佩終邀<lb/>
禍辭環好激貪宗溟雖甽澮成厦必楩枏碧石雕琴薦<lb/>
<pb n="KR4h0161_WYG_085-10b"/>
黃金飾劒鐔烟緣沙砌引水為藥畦擔博物君能繼多<lb/>
才我尚慙别離猶得在秋鬢未鬖鬖<lb/>
　　閒書<lb/>
病學高僧置一床披衣纔暇即焚香閒階雨過苔花潤<lb/>
小簟風來薤葉涼南國羽書催部曲<hi>時黃巢圍廣州告急</hi>東山毛<lb/>
褐傲羲皇升平聞道無時節試問中林亦不妨<lb/>
　　别墅懐歸<lb/>
水國初冬和暖天南榮方好背陽眠題詩朝憶復暮憶<lb/>
<pb n="KR4h0161_WYG_085-11a"/>
見月上弦還下弦遥為晚花吟白菊近炊香稻識紅蓮<lb/>
何人授我黃金百買取蘇君負郭田<lb/>
　　王先輩草堂<lb/>
松徑隈雲到靜堂杏花臨澗水流香身從亂後全家隱<lb/>
日校人間一倍長金籙漸加新品秩玉皇偏賜羽衣裳<lb/>
何如聖代彈冠出方朔曽為漢侍郎<lb/>
　　和夏景冲澹偶作次韻<lb/>
蟬雀參差在扇紗竹襟輕利籜冠斜壚中有酒文園㑹<lb/>
<pb n="KR4h0161_WYG_085-11b"/>
琴上無絃靖節家芝畹烟霞全覆穗橘洲風浪半浮花<lb/>
閒思兩地忘名者不信人間髮解華<lb/>
　　和暇日獨處見寄<lb/>
謝府殷樓少暇時又抛清宴入書帷三千餘嵗上下古<lb/>
八十一家文字奇<hi>司馬遷書上下紀三千餘嵗太𤣥有八十一家率多奇字</hi>冷夢漢<lb/>
皋懐鹿隠靜憐烟島覺鴻離知君滿篋前朝事鳯諾龍<lb/>
奴借與窺<lb/>
　　和呉中言情見寄次韻<lb/>
<pb n="KR4h0161_WYG_085-12a"/>
菰烟蘆雪是儂鄉釣線随身好坐忘徒愛右軍遺㸃畫<lb/>
閒披左氏得膏肓無因月殿聞移屧祇有風汀去採香<lb/>
莫問江邊漁艇子玉皇看賜羽衣裳<lb/>
　　和呉中書事寄漢南裴尚書<lb/>
風清地古帶前朝遺事紛紛未寂寥三泖涼波魚蕝動<lb/>
<hi>遠祖士衡對晉武帝以三泖冬温夏涼</hi>五茸春草雉媒嬌<hi>五茸吳王獵所茸各有名</hi>雲<lb/>
藏野寺分金刹月在江樓倚玉簫不用懐歸忘此景吳<lb/>
王看即奉弓招<lb/>
<pb n="KR4h0161_WYG_085-12b"/>
　　和題支山南峯僧次韻<lb/>
睂毫霜細欲垂肩自説初棲海嶽年萬壑烟霞秋後到<lb/>
一林風雨夜深禪時翻貝葉添新藏閒插松枝䕶小泉<lb/>
好是清冬無外事匡牀齋罷向陽眠<lb/>
　　和寄題玉霄峯葉涵象尊師所居<lb/>
天台一萬八千丈師在浮雲端掩扉永夜祇知星斗大<lb/>
深秋猶見海山微風前㡬降青毛節雪後應披白羽衣<lb/>
南望烟霞空再拜欲將飛魄問靈威<lb/>
<pb n="KR4h0161_WYG_085-13a"/>
　　和醉中即席贈潤卿博士次韻<lb/>
共是虚皇簡上仙清詞如羽欲飄然登山凡著㡬緉□<lb/>
破浪欲乘千里船遠夢祇留丹井畔閒吟多在酒旗前<lb/>
誰知海上無名者只記漁歌不記年<lb/>
　　和江南道中懐茅山廣文南陽博士<lb/>
一片輕帆背夕陽望三峯拜七真堂<hi>三茅二許一陽一郭是為七真</hi>天<lb/>
寒夜漱雲牙淨雪壞晴梳石髮香自拂烟霞安筆格獨<lb/>
開封撿試砂牀莫言洞府能招隠㑹輾飇輪見玉皇<lb/>
<pb n="KR4h0161_WYG_085-13b"/>
　　和夏景無事因懐章來二上人次韻<lb/>
簷外青陽有二梅折來堪下凍醪杯<hi>離騷注云盛夏以醇酒置冰上</hi>高<lb/>
杉自欲生龍腦小弁誰能寄鹿胎麗事肯敎饒沈謝談<lb/>
微何必減宗雷還聞擬結東林社爭奈淵明醉不來<lb/>
忽憶高僧坐夏堂厭泉聲閙笑雲忙山重海澹懐中印<lb/>
月冷風微宿上方病後書求嵩少藥定迴衣染貝多香<lb/>
何時更問逍遙義<hi>道林有逍遙遊别義</hi>五粒松隂半石牀<lb/>
　　和送李明府之任南海<lb/>
<pb n="KR4h0161_WYG_085-14a"/>
春盡之官直到秋嶺雲深處凭瀧樓居人愛近沈珠浦<lb/>
候吏多來拾翠洲賨税盡應輸紫貝蠻童多學佩金鉤<lb/>
知君不戀南枝乆抛却經冬白罽裘<lb/>
　　春雨即事寄襲美<lb/>
小謝輕埃日日飛<hi>小謝詠雨詩有散漫似輕埃句</hi>城邉江上阻春暉雖<lb/>
愁野岸花房凍還得山家藥筍肥雙屐著頻看齒折敗<lb/>
裘披苦見毛稀比鄰釣叟無塵事灑笠鳴簔夜半歸<lb/>
　　正月十五日惜春寄襲美<lb/>
<pb n="KR4h0161_WYG_085-14b"/>
六分春色一分休滿眼東波盡是愁花匠礙寒應束手<lb/>
酒龍多病尚垂頭無窮嬾惰齊中散有底機謀敵右侯<lb/>
見織短篷裁小檝挐烟閒㺯箇漁舟<lb/>
　　新夏東郊閒泛有懐襲美<lb/>
遲於春日好於秋野客相攜上釣舟經畧彴時冠暫亞<lb/>
佩笭箵後帶頻搊蒹葭鷺起波揺笠村落蠶眠樹挂鈎<lb/>
料得祇君能愛此不爭烟水似封侯<lb/>
　　和過張祜處士丹陽故居<hi>并序</hi>
<pb n="KR4h0161_WYG_085-15a"/>
　　　張祜字承吉元和中作宫體小詩辭曲豔發當<lb/>
　　　時輕薄之徒能其才合譟得譽及老大稍窺建<lb/>
　　　安風格誦樂府録知作者本意短章大篇往往<lb/>
　　　間出諫諷怨譎時與六義相左右善題目佳境<lb/>
　　　言不可刋置别處此為才子之最也由是賢俊<lb/>
　　　之士及高位重名者多與之游謂有鵠鷺之野<lb/>
　　　孔翠之鮮竹柏之貞琴磬之韻或薦之於天子<lb/>
　　　書奏不下亦受辟諸侯府性狷介不客物輒自<lb/>
<pb n="KR4h0161_WYG_085-15b"/>
　　　劾去以曲阿地古澹有南朝之遺風遂築室種<lb/>
　　　樹而家焉性嗜水石常悉力致之從知南海間<lb/>
　　　罷職載羅浮石筍還不蓄善田利産為身後計<lb/>
　　　死未二十年而故姬遺孕凍餒不暇前所謂鵠<lb/>
　　　鷺孔翠竹柏琴磬之家雖朱輪尚乘遺編尚吟<lb/>
　　　未甞一省其孤而恤其窮也噫人假之為玩好<lb/>
　　　不根於道義邪懼其怨刺於神明邪天果不愛<lb/>
　　　才没而猶譴邪吾一不知之友人顧𢎞至江南<lb/>
<pb n="KR4h0161_WYG_085-16a"/>
　　　道中訪其廬作詩弔而序之屬余應和余汩没<lb/>
　　　者不足哀承吉之道邀襲美同作庶乎承吉之<lb/>
　　　孤倚其傳而有憐者<lb/>
勝華通子共悲辛荒徑今為舊宅鄰一代交逰非不貴<lb/>
五湖風月合教貧魂應絶地為才鬼名與遺編在史臣<lb/>
聞道平生偏愛石至今猶泣洞庭人<lb/>
　　襲美以紗巾見惠因次韻酬謝<lb/>
薄如蟬翅背斜陽不稱春前贈<graphic n="KR2320" url="https://raw.githubusercontent.com/kanripo/KR-Gaiji/master/images/KR2320.png" mimeType="image/png"/>
                    <hi>女減反</hi>郎初覺頂寒生<lb/>
<pb n="KR4h0161_WYG_085-16b"/>
逺吹預憂頭白透新霜堪窺水檻澄波影好拂花牆亞<lb/>
蕋香知有芙蓉留自戴<hi>桐栢真人戴芙蓉冠也</hi>欲峩烟霧訪黃房<lb/>
　　襲美將以緑罽為贈因成四韻<lb/>
三逕風霜利若刀䄡䄖吹斷罥蓬蒿病中祇自悲龍具<lb/>
世上何人識羽袍狐貉近懐珠履貴薜蘿遙羨白巾高<lb/>
陳王輕暖如相遺免致衰荷效廣騷<lb/>
　　襲美以紫石硯見贈詩以迎之<lb/>
霞骨堅來玉自愁琢成飛燕古釵頭澄沙脆弱聞應伏<lb/>
<pb n="KR4h0161_WYG_085-17a"/>
青鐵沈埋見亦羞最稱風亭批碧簡好將雲竇漬寒流<lb/>
君能把贈行吟客徧寫江南物象酬<lb/>
　　以竹夾膝寄贈襲美<lb/>
截得篔簹冷似龍翠光橫在暑天中堪臨薤簟閒憑月<lb/>
好向松窗臥跂風持贈敢齊青玉案醉吟偏稱碧荷筒<lb/>
添君野具教多著為著西齋譜一通<lb/>
　　頃自桐江得一釣車以襲美樂烟波之思因出以<lb/>
　　　為玩俄辱三篇復抒酬答<lb/>
<pb n="KR4h0161_WYG_085-17b"/>
旋屈金鈎劈翠筠手中盤作釣魚輪忘情不效孤醒客<lb/>
有意閒窺百丈鱗雨似輕埃時一起雲如高葢强相親<lb/>
任他華轂低頭笑此地終無覆敗人<lb/>
曽招漁侣下清潯獨繭初随一錘深細輾烟華無轍跡<lb/>
靜含風力有車音相呼野飯依芳草迭和山歌逗逺林<lb/>
得失任渠但<hi>平聲</hi>取樂不曽生箇是非心<lb/>
病來懸著脆緡絲獨喜高情為我持數幅尚凝烟雨態<lb/>
三篇能賦蕙蘭詞雲深石靜閒眠穩月上江平放溜遲<lb/>
<pb n="KR4h0161_WYG_085-18a"/>
苐一莫教諳此境倚天功業待君為<lb/>
　　幽居有白菊一叢因而成詠呈知已<lb/>
還是延年一種材<hi>菊之别名</hi>即將瑤朶冒霜開不知紅豔臨<lb/>
歌扇欲伴黃英入酒杯陶令接䍦堪岸著梁王高屋好<lb/>
欹來<hi>梁朝有白紗高屋㡌</hi>月中若有閒田地為勸嫦娥作意栽<lb/>
　　薔薇<lb/>
倚牆當户自橫陳致得貧家似不貧外布芳菲雖笑日<lb/>
中含芒刺欲傷人清香往往生遥吹狂蔓看看及四隣<lb/>
<pb n="KR4h0161_WYG_085-18b"/>
遇有客來堪玩處一端晴綺照烟新<lb/>
　　寄懐華陽道士三十韻<lb/>
華陽門外五芝生飡罷愁君入杳㝠遙夜獨棲還有夢<lb/>
昔年相見便忘形為分科斗親鈆槧與説蜉蝣坐竹櫺<lb/>
醮後㡬時歸紫閣别來終日誦黃庭閒教辨藥僮名甲<lb/>
靜識窺巢鶴姓丁絶澗飲羊春水膩傍林燒石野烟腥<lb/>
深沈谷響含疎磬片段嵐光落畫屏休採古書探禹穴<lb/>
自刋新厯鬭堯蓂珠宫鳯合迎蕭史玉籍人誰訪蔡經<lb/>
<pb n="KR4h0161_WYG_085-19a"/>
架上黑椽長褐穩案頭丹篆小符靈霓軒入洞齊初月<lb/>
羽節升壇拜七星當路獨行衝虎豹向風孤嘯起雷霆<lb/>
凝神密室多生白叙事聫編盡殺青匝地山川皆暗寫<lb/>
隱天竽籟祇閒聽分張火力燒金竈拂拭苔痕洗酒瓶<lb/>
翠壁上吟朝復暮暖雲邊臥醉還醒倚身長短裁笻杖<lb/>
倩客高低結草亭直用森嚴朝北帝愛將清淺問東溟<lb/>
常思近圃看栽杏擬借隣峯伴采苓掩樹半扉晴靄靄<lb/>
背琴殘燭曉熒熒舊來捫虱知王猛欲去為龍嘆管寧<lb/>
<pb n="KR4h0161_WYG_085-19b"/>
蟾魄㡬應臨蕙帳漁竿猶尚枕楓汀銜烟細草無端緑<lb/>
冐雨閒花作意馨掠岸驚波沈翡翠入簷斜照礙蜻蜓<lb/>
初征漢棧宜飛檄待破燕山好勒銘六轡未收千里馬<lb/>
一囊空負九秋螢我悲雌伏真方枘他騁雄材似建瓴<lb/>
合在深崖齊散木自求滄海㸃流萍頻抛俗物心還爽<lb/>
逺憶幽期目剰瞑見買扁舟束真誥手披仙語任揚舲<lb/>
　　月成弦<lb/>
孤光照還沒轉益傷離别妾若是嫦娥長圓不教缺<lb/>
<pb n="KR4h0161_WYG_085-20a"/>
　　南塘曲<lb/>
妾住東湖下郎居南浦邊閒臨烟水望認得采菱船<lb/>
　　古意<lb/>
君心莫淡薄妾意正栖託願得雙車輪一夜生四角<lb/>
　　偶作<lb/>
雙睂初出繭兩鬢正藏鴉自有王昌在何勞近宋家<lb/>
　　江行<lb/>
酒旗菰葉外樓影浪花中醉帆張數幅唯待鯉魚風<lb/>
<pb n="KR4h0161_WYG_085-20b"/>
　　鄴宮詞<hi>鄴宮魏所建石氏慕容氏高氏皆居之此詩述石氏事</hi>
花飛蝶駭不愁人水殿雲廊别置春曉日靚妝千騎女<lb/>
白櫻桃下紫綸巾<hi>鄴下宫中記曰石季龍常以女騎千人為鹵簿著紫綸巾熟錦袴詩意謂</hi>
<hi>花飛春去不足愁别有春在即白櫻桃下千騎女是也</hi>
　　春思<lb/>
竹外麥烟愁漠漠短翅啼禽飛魄魄此時憶著千里人<lb/>
獨坐支頥看花落<lb/>
江南酒熟清明天高高緑斾當風懸誰家無事少年子<lb/>
<pb n="KR4h0161_WYG_085-21a"/>
滿靣落花猶醉眠<lb/>
　　自遣詩<lb/>
　　　自遣詩者震澤别業之所作也故疾未平厭厭<lb/>
　　　卧田舎中農夫日以耒耜事相聒每至夜分不<lb/>
　　　睡則百端興懷攪人思慮益紛亂無緒且詩者<lb/>
　　　持也謂持其情性使不暴去因作四句詩累至<lb/>
　　　三十絶絶各有意既曰自遣亦何必題為<lb/>
五年重到舊山村樹有交柯犢有孫更感卞峯顔色好<lb/>
<pb n="KR4h0161_WYG_085-21b"/>
曉雲纔散便當門<lb/>
花瀨濛濛紫氣昏<hi>紫花瀨在顧渚步</hi>水邊山曲更深村終須揀<lb/>
取幽棲處老檜成雙便作門<lb/>
長嘆人間髮易華暗将心事許煙霞病來前約分明在<lb/>
藥鼎書囊便是家<lb/>
數尺游絲墮碧空年年長是惹東風争知天上無人住<lb/>
亦有春愁鶴髮翁<lb/>
　　憶山泉<lb/>
<pb n="KR4h0161_WYG_085-22a"/>
一夜寒聲來夢裏平明著屐到聲邊心期盛夏同過此<lb/>
脱却荷衣石上眠<lb/>
　　江南<lb/>
邨邊紫豆花垂次岸上紅梨葉戰初莫怪烟中重回首<lb/>
酒家青紵一行書<lb/>
　　懐宛陵舊遊<lb/>
陵陽佳地昔年遊謝朓青山李白樓唯有日斜溪上思<lb/>
酒旗風影落春流<lb/>
<pb n="KR4h0161_WYG_085-22b"/>
　　和襲美春夕酒醒<lb/>
㡬年無事傍江湖醉倒黄公舊酒壚覺後不知明月上<lb/>
滿身花影倩人扶<lb/>
　　和襲美釣侣二章次韻<lb/>
一艇輕撶看曉濤接䍦抛下漉春醪相逢便倚蒹葭泊<lb/>
更唱菱歌擘蟹螯<lb/>
雨後沙虚古岸崩魚梁移入亂雲層歸時月墮汀洲暗<lb/>
認得妻兒結網燈<lb/>
<pb n="KR4h0161_WYG_085-23a"/>
　　荅友<lb/>
荆卿雄骨化為塵燕市應無共飲人能脱鷫鸘來換酒<lb/>
五湖賒與一年春<lb/>
　　髙道士<lb/>
峩睂道士風骨峻手把玊皇書一通東游借得琴髙鯉<lb/>
騎入蓬萊清淺中<lb/>
　　山中僧<lb/>
手關一室翠微裏日暮白雲棲半間白雲朝出天際去<lb/>
<pb n="KR4h0161_WYG_085-23b"/>
若比老僧猶未閒<lb/>
　　山僧<lb/>
山蘚幾重生草履澗泉長自滿銅瓶時将如意敲眠虎<lb/>
遣向林間坐聴經<lb/>
　　送碁客<lb/>
滿目山川似奕碁况當秋雁正斜飛金門若召羊元保<lb/>
賭取江東太守歸<lb/>
　　秘色越器<lb/>
<pb n="KR4h0161_WYG_085-24a"/>
　九秋風露越窰開奪得千峯翠色來好向中宵盛沆瀣<lb/>
　共嵇中散鬭遺杯<hi>髙齋漫録云秘色磁器世言錢氏有國日越州燒進為供奉物臣庶不得</hi>
　<hi>用故云秘色然觀此詩唐世巳先有之矣</hi>
　　　白蓮<lb/>
　素蘤多䝉别豔欺此花端合在瑶池無情有恨何人覺<lb/>
　月曉風清欲墮時<lb/>
　<lb/>
　<lb/>
<pb n="KR4h0161_WYG_085-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録卷八十六<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_086-1a"/>
　欽定四庫全書<lb/>
御定全唐詩録卷八十七<lb/>
　　皮日休<lb/>
　　　日休字襲羙襄陽竟陵人性傲誕隠居鹿門自號<lb/>
　　　間氣布衣咸通八年登進士第為著作佐郎崔璞<lb/>
　　　守蘇辟軍事判官入朝授太常博士乾符喪亂東<lb/>
　　　出關為毘陵刺史陷巢賊中賊遣為䜟文疑其譏<lb/>
　　　已遂害之有文藪及松陵唱和集文藪乃咸通中<lb/>
<pb n="KR4h0161_WYG_086-1b"/>
　　　居州里所編自序云發箧次類文稾緐如藪澤因<lb/>
　　　以名之松陵乃從事吴門日所編自序云從大司<lb/>
　　　諌清河公出牧有進士陸龜䝉以其業見造以詞<lb/>
　　　誘之復之不移刻由是風雨晦冥蓬蒿翳薈未嘗<lb/>
　　　不以其應為事至食寢皆輟又南陽廣文張賁潤<lb/>
　　　卿隴西侍御李縠徳師旅泊之際亦以詞致師凡<lb/>
　　　一年得詩若干松江吴望也别名松陵因目之為<lb/>
　　　集日休陷賊中為果頭三屈律之䜟賊疑譏己髪<lb/>
<pb n="KR4h0161_WYG_086-2a"/>
　　拳遂見害陸游筆記以皮光業<hi>日休子</hi>墓碑辨其不<lb/>
　　然<lb/>
　古體詩<lb/>
　　橡媪嘆<lb/>
秋深橡子熟散落榛蕪崗傴傴黄髪媪拾之踐晨霜移<lb/>
時始盈掬盡日方滿筐幾曝復㡬蒸用作三冬糧山前<lb/>
有熟稻紫穂襲人香細穫又精舂粒粒如玉璫持之納<lb/>
於官私室無倉箱如何一石餘只作五斗量狡吏不畏<lb/>
<pb n="KR4h0161_WYG_086-2b"/>
刑貪官不避贓典時作私債農畢歸官倉自冬及於春<lb/>
橡實誑饑腸吾聞田成子詐仁猶自王吁嗟逢橡媼不<lb/>
覺淚沾裳<lb/>
　　初夏即事寄魯望<lb/>
夏景恬且曠逺人疾初平黄鳥語方熟紫桐隂正清廨<lb/>
宇有幽處私遊無定程歸來閉雙闗亦忘枯與榮土室<lb/>
作深谷蘚垣為干城㩻杉突拖架迸笋支檐楹片石共<lb/>
坐穏病鶴同喜晴癭木四五器笻杖一兩莖泉為葛天<lb/>
<pb n="KR4h0161_WYG_086-3a"/>
味松作羲皇聲或看名畫徹或吟閒詩成忽枕素琴睡<lb/>
時把仙書行自然寡儔侣莫説更紛争具區包地髓震<lb/>
澤含天英粤從三讓來俊造紛然生顧予客兹地薄我<lb/>
皆為傖惟有陸夫子盡力提客卿各負出俗才俱懐超<lb/>
世情駐我一棧車啜君數藜羹敲門若我訪倒屣欣逢<lb/>
迎胡餅蒸甚熟貊盤舉尤輕茗脆不禁炙酒肥或難傾<lb/>
掃除就藤下移榻尋虚明唯共陸夫子醉與天地并<lb/>
　　初夏遊楞伽精舍<lb/>
<pb n="KR4h0161_WYG_086-3b"/>
越舼輕似萍漾漾出煙郭人聲漸疎曠天氣忽寥廓伊<lb/>
予惬斯志有似劀□瘼遇勝即夷猶逢幽且淹泊俄然<lb/>
棹深處虚無倚巖崿霜毫一道人引我登龍閣當中見<lb/>
夀象欲禮光紛箔珠幡時相鏗恐是諸天樂樹杪見觚<lb/>
稜林端逢赭堊千尋井猶在萬祀靈不涸下通鮫人道<lb/>
水色黮而惡欲照六藏驚将窺百骸愕朅去山南嶺其<lb/>
險如卭笮悠然放吾興欲把青天摸紫藤垂罽珥紅荔<lb/>
懸纓絡蘚厚滑似漦峯尖利如鍔斯須到絶頂似愈漸<lb/>
<pb n="KR4h0161_WYG_086-4a"/>
離矐一片太湖光只驚天漢落梅風脱綸㡌乳水透芒<lb/>
屩嵐姿與波彩不動渾相著既不暇供應将何以酬酢<lb/>
郤來穿竹徑似入清油幕穴恐水君開龕如鬼工鑿窮<lb/>
幽入兹院前循臨巨壑遺畫龍奴獰殘香蟲篆薄褫魂<lb/>
窺玉鏡澄慮聞金鐸雲態共縈留鳥言相許諾古木勢<lb/>
如虺近之恐相蠚怒泉聲似激聞之意争博時禽倐已<lb/>
嘿衆籟蕭然作遂令不羈性戀此如纒縛念彼上人者<lb/>
将生付寂寞曽無膚撓事肯把心源度胡為儒家流沒<lb/>
<pb n="KR4h0161_WYG_086-4b"/>
齒勤且恪沐猴本不冠未是謀生錯言行既異調棲遲<lb/>
亦同託願力倘不遺請作華林鶴<lb/>
　　貧居秋日<lb/>
亭午頭未冠端坐獨愁子貧家煙爨稀竈底隂蟲語門<lb/>
小愧車馬廩空慙雀鼠盡室未寒衣機聲羡鄰女<lb/>
　　太湖詩<hi>并序</hi>
　　　余頃在江漢嘗耨鹿門䱷浻湖然而未能放形<lb/>
　　　者抑志於道也爾後以文事造請於是南浮至<lb/>
<pb n="KR4h0161_WYG_086-5a"/>
　　　二别涉洞庭迴觀敷淺原登廬阜濟九江由天<lb/>
　　　柱抵霍嶽又自箕潁轉樊鄧陟商顔入藍闗凡<lb/>
　　　自江漢至於京師旋繞者二萬里道之不行者<lb/>
　　　有困辱危殆志之可適者有山水遊翫則休戚<lb/>
　　　不孤矣咸通九年自京東遊復得宿太華樂荆<lb/>
　　　山賞女几度轘轅窮嵩髙入京索浮汴渠至揚<lb/>
　　　州又航天塹從北固至姑蘇噫江山幽絶見於<lb/>
　　　地志者余之所到不翅於半則煙霞魚鳥林壑<lb/>
<pb n="KR4h0161_WYG_086-5b"/>
　　　雲月可為屬厭之具矣尚枵然於志者抑古聖<lb/>
　　　人所謂獨行之性乎逸民之流乎余真得而為<lb/>
　　　也後聞震澤包山中有靈異學黄老徒樂之多<lb/>
　　　不返益欲一觀豁平生之鬱鬱焉十一年㑹大<lb/>
　　　司諌清河公憂霖雨為患乃擇日休将公命禱<lb/>
　　　於震澤祀事既畢神應如響於是太湖之中所<lb/>
　　　謂洞庭山者得以恣討凡所歴皆圗籍稱為靈<lb/>
　　　異者遂為詩二十章<hi>録十八首</hi>以志其事兼寄天随<lb/>
<pb n="KR4h0161_WYG_086-6a"/>
　　　子<lb/>
　　　初入太湖<hi>自胥口入去州五十里</hi>
聞有太湖名十年未曽識今朝得遊汎大笑稱平昔一<lb/>
舍行胥塘盡日到震澤三萬六千頃頃頃頗黎色連空<lb/>
淡無纇照野平絶隙好放青翰舟堪㺯白玉笛疎岑七<lb/>
十二<graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>
                    <graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>露矛㦸悠然嘯傲去天上揺畫鷁西風乍獵<lb/>
獵驚波罨涵碧倐忽雷陣吼須臾玉岸拆樹動為蜃尾<lb/>
山浮似鼇脊落照射鴻溶清輝蕩抛<graphic n="KR1721" url="https://raw.githubusercontent.com/kanripo/KR-Gaiji/master/images/KR1721.png" mimeType="image/png"/>雲輕似可染霞<lb/>
<pb n="KR4h0161_WYG_086-6b"/>
爛如堪摘漸暝無處泊挽㠶從所適枕下聞澎湃肌上<lb/>
生瘮□討異足邅廻尋幽多阻隔願風與良便吹入神<lb/>
仙宅甘将一藴書永事嵩山伯<lb/>
　　　曉次神景宫<lb/>
夜半幽夢中扁舟似鳬躍曉來到何許俄倚包山脚三<lb/>
百六十丈攅空利如削遐瞻但徙倚欲上先矍鑠濃露<lb/>
濕莎裳淺泉漸草屩行行未一里節境轉寂寞静徑侵<lb/>
泬寥仙扉傍巖㟧松聲正清絶海日方照灼歘臨幽虚<lb/>
<pb n="KR4h0161_WYG_086-7a"/>
天萬想皆擺落壇靈有芝菌殿聖無鳥雀瓊幃自迴旋<lb/>
錦旌空粲錯鼎氣為龍虎香烟混丹艧凝㸔出次雲黙<lb/>
聴語時鶴緑書不可注雲笈應無鑰晴來鳥思喜<graphic n="KR1735" url="https://raw.githubusercontent.com/kanripo/KR-Gaiji/master/images/KR1735.png" mimeType="image/png"/>裏<lb/>
花光弱天籟如擊琴泉聲似摐鐸清齋洞前院敢負𤣥<lb/>
科約空中悉羽章地上皆靈藥金醴可酣暢玉豉堪咀<lb/>
嚼存心服燕胎叩齒讀龍蹻福地七十二兹焉永堪託<lb/>
在獸乏虎貙於蟲不毒蠚嘗聞擇骨録仙誌非可作緑<lb/>
腸既朱髓青肝復紫絡伊余乏此相天與形貌惡每嗟<lb/>
<pb n="KR4h0161_WYG_086-7b"/>
原憲瘇常苦齊侯瘧終然合委頓剛亦慕寥廓三茅亦<lb/>
常住竟與珪組薄欲問包山神來賖少巖壑<lb/>
　　　入林屋洞<lb/>
齋心己三日筋骨如烟輕腰下佩金獸手中持火鈴幽<lb/>
塘四百里中有日月精連亘三十六各各為玉京自非<lb/>
心至誠必被神物烹顧余慕大道不能惜㣲生遂招放<lb/>
曠侶同作幽憂行其門纔函丈初若盤薄硎洞氣黒眣<lb/>
□苔髪紅鬇鬡試足值坎窞低頭避峥嶸攀縁不知倦<lb/>
<pb n="KR4h0161_WYG_086-8a"/>
怪異焉敢驚匍匐一百步稍稍䇿可横忽然白蝙蝠來<lb/>
撲松炬明人語散澒洞石響髙玲玎脚底龍蛇氣頭上<lb/>
波濤聲有時若服匿偪仄如見繃俄爾造平澹豁然逢<lb/>
光晶金堂似鑄出玉座如琢成前有方丈沼凝碧融人<lb/>
情雲漿湛不動璚露涵而馨漱之恐減算勺之必延齡<lb/>
愁為三官責不敢擕一□昔云夏后氏於此藏真經刻<lb/>
之以紫琳秘之以丹瓊期之以萬祀守之以百靈焉得<lb/>
彼丈人竊之不加刑石匱一以出左神俄不扃禹書既<lb/>
<pb n="KR4h0161_WYG_086-8b"/>
云得吴國由是傾蘚縫纔半尺中有怪物腥欲去既嚄<lb/>
唶将迴又伶俜郤遵舊時道半日出杳冥屨泥<hi>去聲</hi>惹石<lb/>
髓衣濕沾雲英𤣥籙乏仙骨青文無絳名雖然入隂宫<lb/>
不得朝上清對彼神仙窟自厭濁俗形郤憎造物者遣<lb/>
我騎文星<lb/>
　　　雨中遊包山精舍<lb/>
松門亘五里彩碧髙下絢幽人共躋攀勝事頗清便翣<lb/>
翣林上雨隠隠湖中電薜帶輕束腰荷笠低遮面濕屨<lb/>
<pb n="KR4h0161_WYG_086-9a"/>
黏烟霞穿衣落霜霰笑次度巖壑困中遇臺殿老僧三<lb/>
四人梵宇十數卷施稀無夏屋境僻乏朝膳散髪抵泉<lb/>
流支頤數雲片坐石忽忘起捫蘿不知倦異蝶時似錦<lb/>
幽禽或如鈿篥篣還戛刃栟櫚自揺扇俗態既抖藪野<lb/>
情空眷戀道人摘芝菌為予備午饌渇興石榴羹饑愜<lb/>
胡麻飯如何事于役兹遊急於傳郤将塵土衣一任瀑<lb/>
絲濺<lb/>
　　　遊毛公壇<lb/>
<pb n="KR4h0161_WYG_086-9b"/>
卻上南山路松行儼如廡松根礙幽徑孱顔不能斧擺<lb/>
履跨亂雲側巾蹲怪樹三休且半日始到毛公塢兩水<lb/>
合一澗潨崖郤為浦相敵百千㦸共攂十萬鼓噴散日<lb/>
月精射破神仙府唯恐絶地脈又恐折天桂一窺耳目<lb/>
眩再聴毛髮竪次到鍊丹井井幹翳宿莽下有蕋剛丹<lb/>
勺之百疾愈凝於白獺髓湛似挏馬乳黄露醒齒牙碧<lb/>
粘甘胏腑檜異松復怪枯踈互撑拄乾蛟一百丈髐然<lb/>
半天舞下有毛公壇壇方不盈畆當時雲龍篆一片苔<lb/>
<pb n="KR4h0161_WYG_086-10a"/>
蘚古<hi>有劉先生鎮壇符今存於堂</hi>時時仙禽來忽忽样烟聚我愛周<lb/>
息元忽起應明主<hi>周徴君名曰息元</hi>三諫却歸來迴頭吐絓組<lb/>
伊余何不幸斯人不復覩如何大開口與世争枯腐将<lb/>
山待夸娥以肉投猰㺄歘坐侵桂隂不知已與午兹地<lb/>
足靈境他年終結宇敢道萬石君輕於一絲縷<lb/>
　　　三宿神景宫<lb/>
古觀岑且寂幽人情自怡一來包山下三宿湖之湄况<lb/>
此深夏夕不逢清月姿玉泉浣衣後金殿添香時客省<lb/>
<pb n="KR4h0161_WYG_086-10b"/>
髙且敞客牀蟠復奇石枕冷入腦笋席寒侵肌氣清寐<lb/>
不著起坐臨堦墀松隂忽㣲照獨見螢火芝素鶴警㣲<lb/>
露白蓮明暗池窗櫺帶乳蘚壁縫含雲蕤聞磬走魍魎<lb/>
見燭奔羇雌沆瀣欲滴瀝芭蕉未離披五更山蟬響醒<lb/>
發如吹篪杉風忽然起飄破步虚詞道客巾屨様上清<lb/>
朝禮儀明發作此事豈復甘趨馳<lb/>
　　　縹緲峯<lb/>
頭戴華陽㡌手拄大夏笻清晨陪道侣來上縹緲峯帶<lb/>
<pb n="KR4h0161_WYG_086-11a"/>
露齅藥蔓和雲㝷鹿蹤時驚<graphic n="KR2794" url="https://raw.githubusercontent.com/kanripo/KR-Gaiji/master/images/KR2794.png" mimeType="image/png"/>䶃䑕飛上千丈松翠壁<lb/>
内有室叩之虚䃔䃧<hi>上户冬反下音隆</hi>古穴下徹海視之寒鴻<lb/>
濛遇歇有佳思縁危無倦容須臾到絶頂似鳥穿樊籠<lb/>
恐足蹈海日疑身凌天風衆岫㸃巨浸四方接圓穹似<lb/>
将青螺髻撒在明月中片石作越分孤嵐為吴宫一陣<lb/>
靉靆氣隠隠生湖東激雷與波起狂電将日紅磛磛雨<lb/>
㸃大金髇轟下空暴光隔雲閃髣髴亘天龍連拳百丈<lb/>
尾下拔湖之洪捽為一雪山欲與昭回通移時郤掘下<lb/>
<pb n="KR4h0161_WYG_086-11b"/>
細碎衡與嵩神物諒不測絶景尤難窮杖筞下返照漸<lb/>
聞仙觀鐘烟波噴肌骨雲壑闐心胸竟死愛未足當生<lb/>
且歡逢不然把天爵自拜太湖公<lb/>
　　　桃花塢<lb/>
夤縁度南嶺盡日穿林樾窮深到兹塢逸興轉超忽塢<lb/>
名雖然在不見桃花發恐是武陵溪自閉仙日月倚峯<lb/>
小精舍當嶺殘耕垡将洞任迴環把雲恣披拂閒禽啼<lb/>
呌窱險狖眠硉矹㣲風吹重嵐碧埃輕勃勃清隂減鶴<lb/>
<pb n="KR4h0161_WYG_086-12a"/>
睡秀色治人渇敲竹鬭錚摐㺯泉争咽嗢空齋蒸柏葉<lb/>
野飯調石髪空羡塢中人終身無履韈<lb/>
　　　明月灣<lb/>
曉景澹無際孤舟恣迴環試問最幽處號為明月灣半<lb/>
巖翡翠巢望見不可攀栁弱下絲網藤深垂花鬘松癭<lb/>
忽似狖石文或如虥釣臺兩三處苔老腥斒斑沙雨幾<lb/>
處霽水禽相向閒野人波濤上白屋幽深間曉培橘栽<lb/>
去暮作魚梁還清泉出石砌好樹臨柴闗對此老且死<lb/>
<pb n="KR4h0161_WYG_086-12b"/>
不知憂與患好境無處住好處無境刪赧然不自適脈<lb/>
脈當湖山<lb/>
　　　孤園寺<hi>梁散騎常侍吴猛宅</hi>
艇子小且兀縁湖蕩白芷縈紆泊一碕宛到孤園寺蘿<lb/>
島凝清隂松門湛虚翠寒泉飛碧螭古木鬭蒼兕鐘梵<lb/>
在水魄樓臺入雲肆巖邉足鳴<graphic n="KR3087" url="https://raw.githubusercontent.com/kanripo/KR-Gaiji/master/images/KR3087.png" mimeType="image/png"/>樹杪多飛鸓香莎滿<lb/>
院落風汎金靃靡静鶴啄柏蠧閒猱㺯榅䗁小殿薫陸<lb/>
香古夾貝多紙老僧方暝坐見客還强起指兹正險絶<lb/>
<pb n="KR4h0161_WYG_086-13a"/>
何以來到此先言洞壑數次話真如理磬韻醒閒心茶<lb/>
香凝皓齒巾之劫貝布饌以旃檀餌數刻得清浄終身<lb/>
欲依止可憐陶侍讀身列丹臺位雅號曰勝力亦聞師<lb/>
佛氏<hi>陶隠居常夢見神像謂己曰爾當七地大王號曰勝力也</hi>今日到孤園何妨稱<lb/>
弟子<lb/>
　　　上真觀<lb/>
徑盤在山肋繚繞窮雲端摘菌杖頭紫縁崖屐齒刓半<lb/>
日到上真洞宫知造難雙户啓真景齋心方可觀天鈞<lb/>
<pb n="KR4h0161_WYG_086-13b"/>
鳴響亮天禄行蹣跚琪樹夾一徑萬條青琅玕兩松峙<lb/>
庭際怪状吁可嘆大螾騰共結脩蛇飛相盤皮膚坼甲<lb/>
胄枝節擒貙犴罅處似天裂朽中如井眢襹褷風聲㾌<lb/>
跁跒地力痑<hi>音灘</hi>根上露鉗釱空中狂波瀾合時若莽蒼<lb/>
闢處如轘轅儼對無霸陣静問嚴陵灘靈飛一以䕶山<lb/>
都焉敢干兩廊潔寂歴中殿髙㠝岏静架九色節閒懸<lb/>
十絶幡㣲風時一吹百寳清闌珊昔有葉道士位當昇<lb/>
靈官欲箋紫㣲志唯食虹影丹既逐隠龍去道風猶此<lb/>
<pb n="KR4h0161_WYG_086-14a"/>
殘猶聞絳目草往往生空壇羽客兩三人石上譚泥丸<lb/>
謂我或龍胄粲然與之歡衣巾紫華冷食次白芝寒自<lb/>
覺有真氣恐隨風力摶明朝若更住必擬隳儒冠<lb/>
　　　銷夏灣<lb/>
太湖有曲處其門為兩崖當中數十頃别如一天池號<lb/>
為銷夏灣此名無所私赤日莫斜照清風多遥吹沙嶼<lb/>
掃粉墨松竹調塤篪山果紅靺鞨水苔青䯱髵木隂厚<lb/>
若瓦巖磴滑如飴我來此遊息夏景方赫曦一坐盤石<lb/>
<pb n="KR4h0161_WYG_086-14b"/>
上肅肅寒生肌小艖或可汎<hi>方言云小舸謂之艖</hi>短策或可支行<lb/>
驚翠羽起坐見白蓮披斂褏㺯輕浪解巾敵凉颸但有<lb/>
水雲見更餘沙禽知京洛往來客暍死縁奔馳此中便<lb/>
可老焉用名利為<lb/>
　　　包山祠<lb/>
白雲最深處像設盈巖堂村祭足茗柵水奠多桃漿䇹<lb/>
䉦突右砌薜荔繃頽墻爐灰寂不然風送杉桂香積雨<lb/>
晦州里流波飄稻粱㳟惟大司諌憫此如發狂命余傳<lb/>
<pb n="KR4h0161_WYG_086-15a"/>
明禱祗事實不遑一奠若肹蠁再祝如激揚出廟未半<lb/>
日隔雲逢澹光<graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>
                    <graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>雨㸃少漸収羽林槍忽然山家犬<lb/>
起吠白日傍公心與神志相向如𤣥黄我願作一疏奏<lb/>
之於穹蒼留神千萬杞永福吴封疆<lb/>
　　　聖姑廟<hi>在大姑山晉王彪二女相次而殁有靈因而廟焉</hi>
洛神有靈逸古廟臨空渚暴雨駁丹青荒蘿繞梁梠野<lb/>
風旋芝盖饑烏銜椒糈寂寂落楓花時時鬭鼯䑕常云<lb/>
三五夕盡㑹妍神侣月下留紫姑霜中召青女俄然響<lb/>
<pb n="KR4h0161_WYG_086-15b"/>
環珮倐爾鳴機杼樂至有聞時香來無定處目瞪如有<lb/>
待魂斷空無語雲雨竟不生留情在何處<lb/>
　　　太湖石<hi>出黿頭山</hi>
茲山有石岸扺浪如受屠雪陣千萬戰蘚巖髙下刳乃<lb/>
是天詭怪信非人功夫白丁一云取難甚網珊瑚厥状<lb/>
復若何鬼工不可圖或拳若虺蜴或蹲如虎貙連絡若<lb/>
鈎鏁重叠如萼跗或若巨人骼或如太帝符胮肛篔簹<lb/>
笋格礫琅玕株斷處露海眼移來和沙鬚求之煩耄倪<lb/>
<pb n="KR4h0161_WYG_086-16a"/>
載之勞舳艫通侯一以眄貴郤驪龍珠厚賜以賝賮逺<lb/>
去窮京都五侯土山下要爾添嵒齬賞玩若稱意爵禄<lb/>
行斯須茍有王佐士崛起於太湖試問欲西笑得如兹<lb/>
石無<lb/>
　　　<graphic n="KR1735" url="https://raw.githubusercontent.com/kanripo/KR-Gaiji/master/images/KR1735.png" mimeType="image/png"/>裏<hi>傍龜山下有良田二十頃</hi>
<graphic n="KR1735" url="https://raw.githubusercontent.com/kanripo/KR-Gaiji/master/images/KR1735.png" mimeType="image/png"/>裏何幽竒膏腴二十頃風吹稻花香直過龜山頂青<lb/>
苗細膩卧白羽悠溶靜塍畔起鸊鵜田中通舴艋㡬家<lb/>
傍潭洞孤戍當林嶺罷釣時煑菱停繰或焙茗峭然八<lb/>
<pb n="KR4h0161_WYG_086-16b"/>
十翁生計於此永苦力供征賦怡顔過朝暝洞庭取異<lb/>
事包山極幽景念爾飽得知亦是遺民幸<lb/>
　　　石板<hi>在石公山前</hi>
翠石數百步如板漂不流空疑水妃意浮出青玉洲中<lb/>
有塋龍劍外唯叠蛇矛狂波忽然死浩氣清且浮似将<lb/>
翠黛色抹破太湖秋安得三五夕㩦酒棹扁舟召取月<lb/>
夫人嘯歌於上頭又恐霄景濶虚皇拜仙侯欲建九錫<lb/>
碑立當十二樓瓊文忽然下石板誰能留此事少知者<lb/>
<pb n="KR4h0161_WYG_086-17a"/>
唯應波上鷗<lb/>
　　吴中苦雨因書一百韻寄魯望<lb/>
全吳臨巨溟百里到滬瀆海物競駢羅水怪争滲漉狂<lb/>
蜃吐其氣千尋勃然蹙一刷半天墨架為欹危屋怒鯨<lb/>
瞪相向吹浪山轂轂倐忽腥杳冥須臾圻崖谷帝命有<lb/>
嚴程慈物敢潜伏嘘之為𤣥雲彌亘千萬幅直拔倚天<lb/>
劒又建横海纛化之為暴雨潨潨射平陸如将月窟冩<lb/>
似把天河撲著樹勝㦸支中人過箭鏃龍光倐閃照虬<lb/>
<pb n="KR4h0161_WYG_086-17b"/>
角搊琤觸此時一千里平下天台瀑雷公恣其志䃱磹<lb/>
裂電目蹋破霹靂車折却三四幅雨工避罪者必在蚊<lb/>
睫宿狂發鏗訇音不得懈怠僇頃刻勢稍止尚自傾蔌<lb/>
䔩不敢履洿處恐蹋爛地軸自爾凡十日茫然晦林麓<lb/>
只是遇滂沲少曽逢霡霂伊予之廨宇古製拙卜築頽<lb/>
簷倒菌黄破砌頑莎緑只有方丈居其中蹐且跼朽處<lb/>
或似醉漏時又如沃堦前平泛濫墻下深趢□唯堪着<lb/>
籉笠復可乗艒䑿鷄犬並淋漓兒童但咿噢勃勃生濕<lb/>
<pb n="KR4h0161_WYG_086-18a"/>
氣人人牢於鋦鬚睂漬将斷肝膈蒸欲熟當庭死蘭芷<lb/>
四垣盛薋菉解帙展斷書拂牀安壊櫝跳梁老蛙黽直<lb/>
向床前浴蹲前但相聒似把白丁辱空厨方欲炊漬米<lb/>
未離䉛薪蒸濕不着白晝須燃燭汗來既已濘買魚不<lb/>
獲䱙竟未成麥饘安能得粱肉更有陸先生荒林抱窮<lb/>
蹙壊宅四五舍病篠三兩束盖簷低礙首蘚地滑澾足<lb/>
注欲透承塵濕難庇厨簏低摧在圭竇索漠抛偏裻手<lb/>
指既已胼肌膚亦将瘯一苞勢欲陊将撑乏寸木盡日<lb/>
<pb n="KR4h0161_WYG_086-18b"/>
欠束薪經時無斗粟䗂蝓将入甑蟚蜞已臨鍑嬌兒未<lb/>
十嵗枵然自啼哭一錢買粔籹數里走病僕破碎舊鶴<lb/>
籠狼籍晚蠶簇千卷素書外此外無餘蓄着處紵衣裂<lb/>
戴次紗㡌醭惡隂潛過午未及烹葵菽吴中銅臭户七<lb/>
萬沸如臛嗇止甘蟹胥侈惟僣車服皆希尉吏㫖盡怕<lb/>
里胥録低眉事庸奴開顔納金玉唯到陸先生不能分<lb/>
一斛先生之志氣薄漢如鴻鵠遇善必擎跪見才輒馳<lb/>
逐㢘不受一介其餘安可黷如何鄉里輩見之乃蝟縮<lb/>
<pb n="KR4h0161_WYG_086-19a"/>
粤予苦心者師仰但踖踧受易既可注請𤣥又堪卜百<lb/>
家皆捜蕩六藝盡翻覆似餒見太牢如迷遇華燭半年<lb/>
得詶唱一日屢往復三秀間稂莠九成雜巴濮奔命既<lb/>
不暇乞降但相續吟詩口吻噅把筆指節瘃君才既不<lb/>
窮吾道由是篤所益諒𢎞多厥交過親族相逢似丹漆<lb/>
相望如朓朒論業敢並驅量分合繼躅相違始兩日仲<lb/>
忡想華褥出門泥漫漶恨無直轅輂十錢賃一輪篷上<lb/>
鳴斛觫赤脚枕書帙訪予穿詰曲入門且抵掌大噱時<lb/>
<pb n="KR4h0161_WYG_086-19b"/>
碌碌滋淋既浹旬無乃害九榖予惟餓不死得非道之<lb/>
福手中捉詩卷語快還共讀解帶似歸來脱巾若沐浴<lb/>
疎如松間篁野甚麋對鹿行譚㺯書籖卧話枕棊局呼<lb/>
童具盤飡㩎衣换雞鶩或蒸一升麻或煠兩把菊用以<lb/>
閲幽奇豈能恣口腹十分煎臯盧<hi>廣州記臯盧茗之别名出西平縣葉大而</hi>
<hi>澁南人以為飲</hi>半榼挽酃醁髙談繄無盡晝漏何太促我公大<lb/>
司諌一切從民欲梅潤侵束杖和氣生空獄而民當斯<lb/>
時不覺有煩溽念澇為之災拜神再三告太隂霍然收天<lb/>
<pb n="KR4h0161_WYG_086-20a"/>
地一澄肅燔炙既芬芬威儀乃毣毣須權元化柄用拯<lb/>
中夏酷我願薦先生左右輔司牧兹雨何足云唯思舉<lb/>
顔歜<lb/>
　　魯望讀襄陽耆舊傳見贈五百言過褒庸材靡有<lb/>
　　　稱是然襄陽曩事歴歴在目夫耆舊傳所未載<lb/>
　　　者漢陽王則宗社元勲孟浩然則文章大匠予<lb/>
　　　次而賛之因而寄荅亦詩人無言不詶之義<lb/>
漢水碧於天南荆廓然秀廬羅遵古俗鄢郢迷昔囿幽<lb/>
<pb n="KR4h0161_WYG_086-20b"/>
奇無得状巉絶不能究興替忽矣新山川悄然舊班班<lb/>
生造士一一應𤣥宿巴庸乃嶮岨屈景實豪右是非既<lb/>
自分涇渭不相就粤自靈均來清才若天潄偉哉浻上<lb/>
隠卓爾隆中耨始将麋鹿狎遂與麒麟鬪萬乗不可謁<lb/>
千鍾固非茂爰從景升死境上多兵候檀溪試戈船峴<lb/>
嶺屯貝胄寂寞數百年質性包礫琇上𤣥賞唐徳生賢<lb/>
命之授是為漢陽王帝曰俞爾奏巨徳聳神鬼宏才轢<lb/>
前後勢端唯金莖質古乃玉豆行葉䕃大椿詞源吐洪<lb/>
<pb n="KR4h0161_WYG_086-21a"/>
溜六成清廟音一柱明堂構在昔房陵遷圓穹正中漏<lb/>
繄王掲然出上下拓宇宙俯視三事者騃騃若童幼低<lb/>
摧䕶中興若鳳視其鷇遇險必伸足逢誅将引脰既正<lb/>
北極尊遂治衆星謬重聞章陵幸再見岐陽狩日似新<lb/>
刮膜天如重熨縐易政疾似欬求賢甚於購化之未期<lb/>
年民安而國富翼衞兩舜趨鉤陳十堯驟忽然遺相印<lb/>
如羿卸其彀姦倖却乗釁播遷遂終夀遺廟屹峰崿功<lb/>
名紛組繡開元文物盛孟子生荆岫斯文縱奇巧秦璽<lb/>
<pb n="KR4h0161_WYG_086-21b"/>
新雕鏤甘窮卧牛衣受辱對狗竇思變如易文才通似<lb/>
𤣥首秘於龍宫室怪於天篆籀知者競欲戴嫉者或將<lb/>
詬任達且百觚遂為當時陋既作才鬼終恐為仙籍售<lb/>
予生二賢末得作升木狖兼濟與獨善俱欲懐其臭江<lb/>
漢稱炳靈克明嗣清晝繼彼欲為三如醨如醇酎既見<lb/>
陸夫子駑心却伏廐結彼世外交遇之於邂逅兩鶴思<lb/>
競閒雙松格争痩唯恐别仙才漣漣涕襟褏<lb/>
　　二遊詩<hi>并序</hi>
<pb n="KR4h0161_WYG_086-22a"/>
　　　吳之士有恩王府參軍徐脩矩者守世書萬卷<lb/>
　　　優游自適余假其書數千卷未一年悉償夙志<lb/>
　　　酣飫經史或日晏忘飲食次有前涇縣尉任晦<lb/>
　　　者其居有深林曲沼危亭幽砌余並次以見之<lb/>
　　　或退公之暇必造以息焉林泉隠事恣用研詠<lb/>
　　　大凡遊於二君宅無浹旬之間因作詩以留贈<lb/>
　　　名之曰二遊兼寄陸魯望<lb/>
　　　徐詩<lb/>
<pb n="KR4h0161_WYG_086-22b"/>
東莞為著姓奕代皆雋喆强學取科第名聲盡孤掲自<lb/>
為方州來清操稱凜冽唯寫墳籍多必云清俸絶宣毫<lb/>
利若風剡紙光於月札吏指欲胼萬通排未闋樓舩若<lb/>
夏屋欲載如垤㙞轉徙入吳都縱横礙門闑縹囊輕似<lb/>
霧緗帙殷於血以此為基構将斯用貽厥重於通侯印<lb/>
貴卻全師節我愛參卿道承家能介潔潮田五萬步草<lb/>
屋十餘楶㣲宦不能去歸來坐如刖保兹萬卷書守慎<lb/>
如羈紲念我曽苦心相逢無間别引之看秘寳任得窮<lb/>
<pb n="KR4h0161_WYG_086-23a"/>
披閲軸閒翠鈿剝籖古紅牙折帙解帶芸香卷開和桂<lb/>
屑枕兼石鋒刃榻共松瘡癤一卧寂無諠數編看盡徹<lb/>
或㩦歸廨宇或把穿林樾挈過太湖風抱宿支硎雪如<lb/>
斯未星紀悉得分毫末剪除幽僻藪蕩滌𤣥㣲窟學海<lb/>
正狂波予頭向中□<hi>音沒納頭水中也</hi>聖人患不學垂戒尤為<lb/>
切茍昧古與今何殊瘖共□<hi>五骨反</hi>昔之慕經史有以傭<lb/>
筆札何况遇斯文借之不曽輟吾衣任縠纑吾食甘糠<lb/>
覈其道苟可光斯文那自伐何竹青堪殺何蒲重好截<lb/>
<pb n="KR4h0161_WYG_086-23b"/>
如能盈兼兩便足詶饑渇有此競茍榮聞之兼可噦東<lb/>
皋耨烟雨南嶺提薇蕨何以謝徐君公車不聞設<lb/>
　　　任詩<lb/>
任君恣髙放斯道能寡合一宅閒林泉終身逺嚻雜嘗<lb/>
聞佐浩穰散性多儑□<hi>上五盍反下音沓不任事貌</hi>歘爾解其綬遺<lb/>
之如棄靸歸來郷黨内郤與親朋洽開溪未讓丁列第<lb/>
方稱甲入門約百步古木聲霎霎廣檻小山欹斜廊怪<lb/>
石夾白蓮倚欄楯翠鳥緣簾押地勢似五㵼巖形若三<lb/>
<pb n="KR4h0161_WYG_086-24a"/>
峽猿眠但腽肭鳬食時啑唼撥荇下丈竿結藤縈桂檝<lb/>
門留毉樹客壁倚栽花鍤度嵗止褐衣經旬唯白幍多<lb/>
君方閉户顧我能倒屧請題在茅棟留坐於石榻魂從<lb/>
清景遛衣任烟霞裛堦墀龜任上枕席鷗方狎沼似頗<lb/>
黎鏡當中見魚貶杯杓悉杉瘤盤筵盡荷葉閒斟不置<lb/>
罰閒奕無争刼閒日不整冠閒風無用箑以斯為思慮<lb/>
吾道寜疲薾衮衣競繀□鼓吹争鞺鞈欲者解擠排<hi>闕</hi>
者能詀讘權豪暫翻覆刑禍相填壓此時一圭竇不能<lb/>
<pb n="KR4h0161_WYG_086-24b"/>
饒閶闔有第可棲息有書可漁獵吾欲與任君終身以<lb/>
斯愜<lb/>
　　漁具詩<lb/>
　　　網<lb/>
晚挂溪上網映空如霧縠閒來發其機旋旋沈平緑下<lb/>
處若烟雨牽時似崖谷必若遇鯤鮞從教通一目<lb/>
　　　罩<lb/>
芒鞋下葑中步步沈輕罩既為蔆浪颭亦被蓮泥膠人<lb/>
<pb n="KR4h0161_WYG_086-25a"/>
立獨無聲魚煩似相抄滿手搦霜鱗思歸舉輕棹<lb/>
　　　<graphic n="KR2320" url="https://raw.githubusercontent.com/kanripo/KR-Gaiji/master/images/KR2320.png" mimeType="image/png"/>
烟雨晚來好東塘下<graphic n="KR2320" url="https://raw.githubusercontent.com/kanripo/KR-Gaiji/master/images/KR2320.png" mimeType="image/png"/>去網小正星□舟輕欲騰翥誰<lb/>
知荇深後恰值魚多處浦口更有人停橈一延竚<lb/>
　　　釣筒<lb/>
籠籦截數尺標置能幽絶從浮笠澤烟任卧桐江月絲<lb/>
随碧波漫餌逐清灘發好是趁筒時秋聲正清越<lb/>
　　　釣車<lb/>
<pb n="KR4h0161_WYG_086-25b"/>
得樂湖海志不厭華輈小月中抛一聲驚起灘上鳥心<lb/>
將潭底測手把波文裊何處覔奔車平波今渺渺<lb/>
　　　漁梁<lb/>
波際插翠筠離離似清籞遊鱗到溪口入此無逃所斜<lb/>
臨楊栁津静下鸕鷀侣編此欲何之終焉富春渚<lb/>
　　　义魚<lb/>
列炬春溪口平潭如不流照見游泳魚一一如清晝中<lb/>
目碎瓊碧毁鱗殷組繡樂此何太荒居然愧川后<lb/>
<pb n="KR4h0161_WYG_086-26a"/>
　　　射魚<lb/>
注矢寂不動澄潭晴轉烘下窺見魚樂怳若翔在空驚<lb/>
羽决凝碧傷鱗浮殷紅堪将指杯術授與太湖公<lb/>
　　　鳴桹<lb/>
盡日平湖上鳴桹仍動槳丁丁入波心澄徹和清響鷺<lb/>
聴獨寂寞魚驚昧來往盡水無所逃川中有鈎黨<lb/>
　　　滬<lb/>
波中植甚固磔磔如鰕鬚濤頭倐爾過數頃跳鯆䱐<hi>音逋</hi>
<pb n="KR4h0161_WYG_086-26b"/>
<hi>夫</hi>不是細羅宻自為朝夕驅空憐指魚命遣出海邉租<lb/>
　　　□<lb/>
伐彼槎蘖枝放於氷雪浦游魚趂煖處忽爾來相聚徒<lb/>
為棲託心不問庇庥主一旦懸鼎鑊禍機真自取<lb/>
　　　種魚<lb/>
移土湖岸邊一半和魚子池中得春雨㸃㸃活如蟻一<lb/>
月便翠鱗終年必頳尾借問兩綬人誰知種魚利<lb/>
　　　舴艋<lb/>
<pb n="KR4h0161_WYG_086-27a"/>
濶處只三尺翛然足吾事低篷挂釣車枯蚌盛魚餌只<lb/>
好擕橈坐唯堪盖簔睡若遣遂平生艅艎不如是<lb/>
　　　笭箵<lb/>
朝空笭箵去暮實笭箵歸歸來倒郤魚挂在幽窗扉但<lb/>
聞蝦蜆氣欲生蘋藻衣十年佩此處烟雨苦霏霏<lb/>
　　添漁具詩<hi>并序</hi>
　　　天隨子為漁具詩十五首以遺余凡有䱷已來<lb/>
　　　術之與器莫不盡於是也噫古之人或有溺於<lb/>
<pb n="KR4h0161_WYG_086-27b"/>
　　　漁者行其術而不能言用其器而不能状此與<lb/>
　　　澤助之䱷者又何異哉如吟魯望之詩想其致<lb/>
　　　則江風海雨槭槭生齒牙間真世外漁者之才<lb/>
　　　也余昔之漁所在浻上則為菴以守之居峴下<lb/>
　　　則占磯以待之江漢間時候率多雨唯以籉笠<lb/>
　　　自庇毎伺魚必多俯籉笠不能庇其上由是織<lb/>
　　　篷以障之上抱而下仰字之曰背篷今觀魯望<lb/>
　　　之十五篇未有是作因次而詠之用以補其所<lb/>
<pb n="KR4h0161_WYG_086-28a"/>
　　　遺者漁家生具獲足於吾屬之文也<lb/>
　　　魚菴<lb/>
菴中只方丈恰稱幽人住枕上悉魚經門前空釣具束<lb/>
竿時倚壁晒網還侵户上浻有楊顒須留往來路<lb/>
　　　釣磯<lb/>
盤灘一片石置我山居足窪處著筣笓<hi>桂苑云取鰕具</hi>竅中維<lb/>
<graphic n="KR3714" url="https://raw.githubusercontent.com/kanripo/KR-Gaiji/master/images/KR3714.png" mimeType="image/png"/>䑿多逢沙鳥汚愛被潭雲觸狂奴卧此多所以踏帝<lb/>
腹<lb/>
<pb n="KR4h0161_WYG_086-28b"/>
　　　蓑衣<lb/>
一領蓑正新著來沙塢中隔溪遥望見疑是緑毛翁襟<lb/>
色裛䐑<hi>直葉反</hi>靄褏香䙰褷風前頭不施衮何以為三公<lb/>
　　　篛笠<lb/>
圓似寫月魂輕如織烟翠涔涔向上雨不亂窺魚思㩦<lb/>
來沙日㣲挂處江風起縱帶二梁冠終身不忘爾<lb/>
　　　背篷<lb/>
儂家若篷様似箇大龜甲雨中跼蹐時一向聴霎霎甘<lb/>
<pb n="KR4h0161_WYG_086-29a"/>
從魚不見亦任鷗相狎深擁竟無言空成睡齁䶎<hi>上虚勾反</hi>
<hi>下虚甲反</hi>
　　寒夜聫句<lb/>
静境揖神凝寒華射林缺<hi>龜䝉</hi>清知思緒斷爽覺心源澈<lb/>
<hi>日休</hi>髙唱戛金奏朗詠鏗玉節<hi>龜䝉</hi>我思方沈寥君詞復凄<lb/>
切<hi>日休</hi>况聞風篁上擺落殘凍雪<hi>龜䝉</hi>寂爾萬籟清皎然諸<lb/>
靄滅<hi>日休</hi>西窗客無夢南浦波應結<hi>龜䝉</hi>河光正如劒月魄<lb/>
方似玦<hi>日休</hi>短燼不禁挑冷毫㸔欲折<hi>龜䝉</hi>何夕重相期濁<lb/>
<pb n="KR4h0161_WYG_086-29b"/>
醪還為設<hi>日休</hi>
　　開元寺樓㸔雨聫句<lb/>
海上風雨來掀轟雜飛電登樓一凭檻滿眼蛟龍戰<hi>龜䝉</hi>
須臾造化慘倐忽堪輿變萬户響戈鋋千家披組練<hi>日休</hi>
羣飛抛輪石雜下攻城箭㸃急似摧胸行斜如中面<hi>龜䝉</hi>
細灑魂空冷横飄目能眩垂簷珂珮喧㩧瓦珠璣濺<hi>日休</hi>
無言九陔逺瞬息馳應遍宻處正垂絙㣲時又懸綫<hi>龜䝉</hi>
寫作玉界破吹為羽林旋翻傷列缺勞却怕豐隆倦<hi>日休</hi>
<pb n="KR4h0161_WYG_086-30a"/>
遥瞻山露色漸覺雲成片逺樹欲鳴蟬深簷尚藏燕<hi>龜䝉</hi>
殘雷隠轔盡反照依㣲見天光潔似磨湖彩熟於練<hi>日休</hi>
疎帆逗前渚晚磬分凉殿接思强揮毫窺詞㡬焚硯<hi>龜䝉</hi>
佶栗烏皮几輕明白羽扇畢景好疎吟餘凉可清宴<hi>日休</hi>
君㩦下髙磴僧引還深院駮蘚淨鋪筵低松濕垂鬋<hi>龜䝉</hi>
齋明乍虚豁林霽逾蔥蒨早晚重登臨欲去多離戀<hi>日休</hi>
　　北禪院避暑聫句<hi>院昔為戴顒宅後司勲陸郎中居之</hi>
歊蒸何處避來入戴顒宅逍遥脫單絞放曠抛輕筞爬<lb/>
<pb n="KR4h0161_WYG_086-30b"/>
搔林下風偃仰澗中石<hi>日休</hi>殘蟬烟外響野鶴沙中跡到<lb/>
此失煩襟蕭然揖禪伯藤懸疊霜蜕桂倚支雲錫<hi>龜䝉</hi>清<lb/>
隂竪毛髮爽氣舒筋脉逐幽随竹書選勝鋪苮席魚跳<lb/>
上紫芡蝶化縁青壁<hi>日休</hi>心是玉蓮徒耳為金磬敵吾宗<lb/>
昔髙尚志在羲皇易豈獨斷常編幾将刓鐡擿<hi>龜䝉</hi>天書<lb/>
既屢降野抱難自適一入承明廬盱衡論今昔流光不<lb/>
容寸斯道甘枉尺<hi>日休</hi>既起謝元儒亦翻商羽翼封章帷<lb/>
幄遍夢寐江湖白擺落函谷塵髙欹華陽幘<hi>龜䝉</hi>詔去雲<lb/>
<pb n="KR4h0161_WYG_086-31a"/>
無信歸來鶴相識半病奪牛公全慵捕魚客少㣲光一<lb/>
㸃落此芒磔索<hi>日休</hi>釋子問池塘門人廢幽賾堪悲東序<lb/>
寳忽變西方籍不見步兵詩空懐康樂屐<hi>龜䝉</hi>髙名不可<lb/>
效勝境徒堪惜墨沼轉疎蕪𤣥齋踰閴寂遲遲不可去<lb/>
凉颸滿杉柏<hi>日休</hi>日下洲島清烟生苾蒭碧俱懐出塵想<lb/>
共有吟詩癖終與浮名遊還來雪山覔<hi>龜䝉</hi>
　　苦雨雜言寄魯望<lb/>
吳中十月涔涔雨歊蒸庳下豪家苦可憐臨頓陸先生<lb/>
<pb n="KR4h0161_WYG_086-31b"/>
獨自翛然守環堵兒饑僕病漏空厨無人肯典破衣裾<lb/>
果蠃時時上几案鼃黽往往跳琴書桃花米斗半百錢<lb/>
枯荒濕壊炊不然兩床苮席一素几仰卧髙聲吟太𤣥<lb/>
知君志氣如鐵石歐冶雖神銷不得乃知苦雨不復侵<lb/>
枉費畢星無限力鹿門人作州從事周章似䑕唯知醉<lb/>
府金廪粟虚請來憶著先生便知愧愧多饋少真徒然<lb/>
相見唯知㩦酒錢豪華滿眼語不信不如直上天公牋<lb/>
天公牋方脩次且榜鳴篷來一醉<lb/>
<pb n="KR4h0161_WYG_086-32a"/>
　　　石榴歌<hi>范東生本補</hi>
　蟬噪秋枝槐葉黄石榴香老愁寒霜流霞包染紫鸚粟<lb/>
　黄蠟紙裹紅刳房玉刻氷壺含露濕斕斑似帶湘娥泣<lb/>
　蕭娘初嫁嗜甘酸嚼破水精千萬粒<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_086-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録卷八十七<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_087-1a"/>
　欽定四庫全書<lb/>
御定全唐詩録卷八十八<lb/>
　　皮日休<hi>二</hi>
　　近體詩<lb/>
　　　遊棲霞寺<lb/>
　不見明居士空山但寂寥白蓮吟次缺青靄坐來銷泉<lb/>
　冷無三伏松枯有六朝何時石上月相對論逍遥<lb/>
　　　臨頓<hi>里名</hi>為吳中偏勝之地陸魯望居之不出郛廓<lb/>
<pb n="KR4h0161_WYG_087-1b"/>
　　　　曠若郊野余毎相訪欵然惜去因成五言十首<lb/>
　　　　奉題屋壁<lb/>
　一方蕭灑地之子獨深居繞屋親栽竹堆床手冩書髙<lb/>
　風翔砌鳥暴雨失池魚暗識歸山計邨邉買鹿車<lb/>
　籬疎從綠槿簷亂任黄茅壓酒移谿石煎茶拾野巢静<lb/>
　窗縣雨笠閒壁挂煙匏支遁今無骨誰為世外交<lb/>
　繭稀初上簇醅盡未乾床盡日留蠶母移時祭麴王趂<lb/>
　泉澆竹急候雨種蓮忙更葺園中景應為顧辟疆<lb/>
<pb n="KR4h0161_WYG_087-2a"/>
静僻無人到幽深每自知鶴來添口數琴到益家資壊<lb/>
壍生魚沫頽簷落燕兒空将緑蕉葉來往寄閒詩<lb/>
夏過無擔石日髙開板扉僧雖與筒簟人不典蕉衣鶴<lb/>
静共眠覺鷺馴同釣歸生公石上月何夕約譚㣲<lb/>
經嵗岸烏紗讀書二十車水痕侵病竹蛛網上衰花詩<lb/>
任傳漁客衣從逓酒家知君秋晚事白幘刈胡麻<lb/>
寂歴秋懐動蕭條夏思殘久貧空酒庫多病束魚竿𤣥<lb/>
想凝鶴扇清齋拂鹿冠夢魂無俗事夜夜到金壇<lb/>
<pb n="KR4h0161_WYG_087-2b"/>
閉門無一事安稳卧涼天砌下翹饑鶴庭隂落病蟬倚<lb/>
杉閒把易燒术静論𤣥賴有包山客時時寄紫泉<lb/>
病起扶靈夀翛然强對門與杉除敗葉為石整危根薜<lb/>
蔓任遮壁蓮莖卧枕盆明朝有忙事召客斵桐孫<lb/>
緩頰稱無利低睂號不能世情都太薄俗意就中憎雲<lb/>
態不知驟鶴情非㑹徴畫臣誰奉詔來此寫姜肱<lb/>
　　和魯望四明山九題<lb/>
　　　石忩<lb/>
<pb n="KR4h0161_WYG_087-3a"/>
窗開自真宰四達見蒼崕苔染渾成綺雲漫便當紗櫺<lb/>
中空吐月扉際不扃霞未㑹通何處應鄰玉女家<lb/>
　　　過雲<lb/>
粉洞二十里當中幽客行片時迷鹿迹寸步隔人聲以<lb/>
杖探虚翠将襟惹薄明經時未過得恐是入層城<lb/>
　　　雲南<lb/>
雲南背一川無雁到峯前墟里生紅藥人家發白泉兒<lb/>
童皆似古婚嫁盡如仙共作真官户無由稅石田<lb/>
<pb n="KR4h0161_WYG_087-3b"/>
　　　雲北<lb/>
雲北晝㝠㝠空疑背夀星犬能諳藥氣人解寫芝形野<lb/>
歇遇松盖醉書逢石屏焚香住此地應得入金庭<lb/>
　　　鹿亭<lb/>
鹿羣多此住因構白雲楣待侣傍花久引麛穿竹遲經<lb/>
時掊玉澗盡日嗅金芝為在石窗下成仙不自知<lb/>
　　　樊榭<lb/>
主人成列仙故榭獨依然石洞閧人笑松聲驚鹿眠井<lb/>
<pb n="KR4h0161_WYG_087-4a"/>
香為大藥鶴語是靈篇欲買重棲隠雲峯不售錢<lb/>
　　　潺湲洞<lb/>
隂宫何處淵到此洞潺湲敲碎一輪月鎔銷半叚天響<lb/>
髙吹谷動勢急歕雲旋料得深秋夜臨流盡古仙<lb/>
　　　青櫺子<lb/>
山風熟異果應是供真仙味似雲腴羙形如玉腦圎銜<lb/>
來多野鶴落處半靈泉必共𤣥都㮏花開不記年<lb/>
　　　鞠侯<lb/>
<pb n="KR4h0161_WYG_087-4b"/>
堪羡鞠侯國碧巖千萬重烟蘿為印綬雲壑是提封泉<lb/>
遣狙公䕶果教<graphic n="KR0968" url="https://raw.githubusercontent.com/kanripo/KR-Gaiji/master/images/KR0968.png" mimeType="image/png"/>子供爾徒如不死應得躡𤣥蹤<lb/>
　　五貺詩<hi>并序</hi>
　　　毘陵處士魏君不琢氣真而志放居毘陵凡二<lb/>
　　　紀閉門窮學是乎里民不得以師之非乎里民<lb/>
　　　不得以訾之用之不難進利之被人也捨之不<lb/>
　　　難退辱非及已也噫古君子處乎進退而全者<lb/>
　　　由此道也抑夷之隘恵之不恭不能造於是也<lb/>
<pb n="KR4h0161_WYG_087-5a"/>
　　　江南秋風時鱸肥而難釣菰脆而易挽不過乗<lb/>
　　　短䑧載一甔酒加以隠具由五瀉涇入震澤穿<lb/>
　　　松陵抵杭越耳日休嘗聞道於不琢敢不求雅<lb/>
　　　物成雅思乎於是買釣船一脩二丈濶三尺施<lb/>
　　　篷以庇煙雨謂之五瀉舟天台杖一色黯而力<lb/>
　　　遒謂之華頂杖有龜頭山叠石硯一髙不二寸<lb/>
　　　其仞數百謂之太湖硯有桐廬養和一怪形拳<lb/>
　　　跼坐若變去謂之烏龍養和有南海鱟魚殻樽<lb/>
<pb n="KR4h0161_WYG_087-5b"/>
　　　一澀鋒齾角内𤣥外黄謂之訶陵樽皆寄於不<lb/>
　　　琢行以資雲水之興止以益琴籍之玩真古人<lb/>
　　　之雅貺也因思乗韋之義不過於詞遂為五篇<lb/>
　　　目之曰五貺兼請魯望同作<lb/>
　　　五㵼舟<lb/>
何事有青錢因人買釣船濶容兼餌坐深許共簔眠短<lb/>
好随朱鷺輕堪倚白蓮自知無用處郤寄五湖仙<lb/>
　　　華頂杖<lb/>
<pb n="KR4h0161_WYG_087-6a"/>
金庭仙樹枝道客自㩦持探洞求丹粟挑雲覔白芝量<lb/>
泉将濯足䦨鶴把支頤以此将為贈唯君盡得知<lb/>
　　　太湖硯<lb/>
求於花石間怪状乃天然中瑩五寸劍外差千叠蓮月<lb/>
融還似洗雲濕便堪研寄與先生後應添内外篇<lb/>
　　　烏龍養和<lb/>
壽木拳數尺天生形状幽把疑傷虺節用恐破蛇瘤置<lb/>
合月觀内買須雲肆頭料君㩦去處煙雨太湖舟<lb/>
<pb n="KR4h0161_WYG_087-6b"/>
　　　訶陵樽<lb/>
一片鱟魚殻其中生翠波買須能紫貝用合對紅螺盡<lb/>
㵼判狂藥禁敲任浩歌明朝與君後争那玉山何<lb/>
　　初冬章上人院<lb/>
寒到無妨睡僧吟不廢禪尚闗經病鶴猶濾欲枯泉静<lb/>
案貝多紙閒爐波律烟清譚兩三句相向自翛然<lb/>
　　奉和魯望秋日遣懐次韻<lb/>
髙蹈為時背幽懐是事兼神仙君可致江海我能淹共<lb/>
<pb n="KR4h0161_WYG_087-7a"/>
守庚申夜同㸔乙己占藥囊除紫蠧丹竈拂紅鹽與物<lb/>
深無競於生亦太㢘鴻災因足警魚禍為稀潜筆硯秋<lb/>
光洗衣巾夏蘚霑酒甔香竹院魚籠掛茅簷琴忘因抛<lb/>
譜詩存為致籖茶旗經雨展石笋帶雲尖鶴共心情慢<lb/>
烏同面色黔向陽裁白帢終嵗憶貂襜取嶺為山障將<lb/>
泉作水簾溪晴多晚鷺池廢足秋蟾破衲雖云補閒齋<lb/>
未辦苫共君還有役竟夕得厭厭<lb/>
　　江南書情二十韻寄秘閣韋校書貽之商洛宋先<lb/>
<pb n="KR4h0161_WYG_087-7b"/>
　　　輩垂文二同年<lb/>
四載加前字今來未改銜君批鳳尾詔我住虎頭巖季<lb/>
氏唯謀逐臧倉只擬讒時訛輕五羖俗淺重三緘瘦去<lb/>
形如鶴憂來態似獑才非師趙壹直欲效陳咸孤竹寜<lb/>
收笛黄琮未要瑊作羊寜免狠為兔即須毚枕户槐從<lb/>
亞侵堦草嬾芟㙲泉教咽咽疊石放巉巉掣釣随心動<lb/>
抽書任意杴茶教弩父摘酒遣僰童監黙坐㸔山困清<lb/>
齋飲水嚴蘚生天竺屐烟壊洞庭帆病久新烏㡌閒多<lb/>
<pb n="KR4h0161_WYG_087-8a"/>
著白衫藥苞陳雨匼詩草蠧雲函遣客呼林狖辭人寄<lb/>
海<graphic n="KR1173" url="https://raw.githubusercontent.com/kanripo/KR-Gaiji/master/images/KR1173.png" mimeType="image/png"/>室惟捜古器錢只買秋杉寡合無深契相期有至<lb/>
諴他年如訪問烟蔦暗髟髟<lb/>
　　虎丘寺前有古杉一本形状醜怪圖之不盡况百<lb/>
　　　卉競媚若妬若媢惟此杉死抱奇節髐然闖然<lb/>
　　　不知雨露之可生也風霜之可瘁也乃造化者<lb/>
　　　方外之材乎遂賦三百言以見志<lb/>
種日應逢晉枯來必自隋鰐狂將立處螭鬬未開時卓<lb/>
<pb n="KR4h0161_WYG_087-8b"/>
犖擲槍榦义牙束㦸枝初驚蟉篆活復訝獝狂痴勁質<lb/>
如堯瘦貞容學舜黴勢能擒土伯醜可駭山祗虎爪拏<lb/>
巖穏虬身脱浪欹槎頭秃似刷枿觜利於錐突兀方相<lb/>
脛鱗皴夏氏胝根應藏鬼血柯欲漏龍漦拗似神荼怒<lb/>
呀如猰㺄饑朽癰難可吮枯瘇不堪治一炷𤣥雲拔三<lb/>
㝷黒矟奇狼頭㪍窣豎蠆尾掘攣垂目燥那逢爟心開<lb/>
豈中鈹任苔為疥癬從蠧作瘡痍品格齊遼鶴年齡等<lb/>
寳龜将懐縮地力欲負拔山資未倒防風骨初僵負貳<lb/>
<pb n="KR4h0161_WYG_087-9a"/>
屍漆書明古本鐡室抗全師碨礧還無極伶俜又莫持<lb/>
堅應敵駿骨文定冩甝皮蟠屈愁凌刹騰驤恐攫池搶<lb/>
煙寒嶱<graphic n="KR1625" url="https://raw.githubusercontent.com/kanripo/KR-Gaiji/master/images/KR1625.png" mimeType="image/png"/>披蔦静䙰褷威仰誠難識勾芒恐不知好燒<lb/>
胡律㸔堪共達多期寡色諸芳笑無聲衆籟疑終添八<lb/>
柱位未要一繩維盡日來唯我當春玩更誰他年如入<lb/>
用直搆太平基<lb/>
　　襄州春遊<lb/>
信馬騰騰觸處行春風相引與詩情等閒遇事成歌詠<lb/>
<pb n="KR4h0161_WYG_087-9b"/>
取次衝筵隠姓名映栁認人多錯誤透花窺鳥最分明<lb/>
岑牟單絞何曽著莫道猖狂似禰衡<lb/>
　　西塞山泊漁家<lb/>
白綸巾下髮如絲静倚楓根坐釣磯中婦桑村挑葉去<lb/>
小兒沙市買簔歸雨來蓴菜流船滑春後鱸魚墜釣肥<lb/>
西塞山前終日客隔波相羡盡依依<lb/>
　　李處士郊居<lb/>
石衣如髮小溪清溪上柴門架樹成園裏水流澆竹響<lb/>
<pb n="KR4h0161_WYG_087-10a"/>
窓中人静下棊聲幾多狎鳥皆諳性無限幽花未得名<lb/>
滿引紅螺詩一首劉禎失却病心情<lb/>
　　開元寺客省早景即事<lb/>
客省蕭條柿葉紅樓臺如畫倚霜空銅池數滴桂上雨<lb/>
金鐸一聲松杪風鶴静時來珠像側鴿馴多在寳幡中<lb/>
如何塵外虚為契不得支公此㑹同<lb/>
　　夏景冲澹偶然作<lb/>
秪隈蒲褥岸烏紗味道澄懐景便斜紅印寄泉慙郡守<lb/>
<pb n="KR4h0161_WYG_087-10b"/>
青筐與笋愧僧家茗爐盡日燒松子書案經時剝瓦花<lb/>
園吏暫棲君莫笑不妨猶更著南華<lb/>
一室無喧事事幽還如貞白在髙樓天台畫得千迴㸔<lb/>
湖目芳來百度游<hi>湖目蓮子也</hi>無限世機吟處息㡬多身計<lb/>
釣前休他年謁帝言何事請贈劉伶作醉侯<lb/>
　　新秋即事<lb/>
癡號多於顧愷之更無餘事可從知酒坊吏到常先見<lb/>
鶴料符來毎探支<hi>吴郡有鶴料案</hi>涼後毎謀清月社晚來専赴<lb/>
<pb n="KR4h0161_WYG_087-11a"/>
白蓮期共君無事堪相賀又到金虀玉鱠時<lb/>
堪笑髙陽病酒徒幅巾瀟灑在東吳秋期净掃雲根痩<lb/>
山信迴緘乳管麤白月半窓抄术序清泉一器授芝圖<lb/>
乞求待得西風起盡<hi>去聲</hi>挽煙波入太湖<lb/>
露槿風杉滿曲除髙秋無事似雲廬醉多已任家人厭<lb/>
病久還甘吏道疎青桂巾箱時寄藥白綸卧具半抛書<lb/>
君卿脣舌非吾事且向江南問鰒魚<lb/>
　　寒日書齋即事<lb/>
<pb n="KR4h0161_WYG_087-11b"/>
參佐三間似草堂恬然無事可成忙移時寂歴燒松子<lb/>
盡日殷勤拂乳床将近道齋先衣褐欲清詩思更焚香<lb/>
空庭好待中宵月獨禮星辰學步罡<lb/>
方朔家貧未有車肯從榮利捨樵漁從公未怪多侵酒<lb/>
見客唯求轉借書暫聴松風生意足偶㸔溪月世情疎<lb/>
如鉤得貴非吾事合向煙波為五魚<hi>松江有五魚</hi>
　　詶魯望惜春見寄<lb/>
十五日中春日好可憐沈痼冷如灰以前雖被愁将去<lb/>
<pb n="KR4h0161_WYG_087-12a"/>
向後須教酒領來梅片盡飄輕粉靨栁芽初吐爛金醅<lb/>
病中無限花番次為約東風且住開<lb/>
　　和病中秋懐次韻<lb/>
貧病於君亦太兼才髙應亦被天嫌因分鶴料家資减<lb/>
為置僧餐口數添静裏改詩空凭几寒中注易不開簾<lb/>
清詞一一侵真宰甘取窮愁不用占<lb/>
　　偶成小酌招魯望不至以詩為解因次韻詶之<lb/>
醉侣相邀愛早陽小筵催辦不勝忙衝深栁駐吳娃幰<lb/>
<pb n="KR4h0161_WYG_087-12b"/>
倚短花排羯鼓床金鳳欲為鶯引去鈿蟬疑被蝶勾将<lb/>
如何共是忘形者不見漁陽摻一塲<lb/>
　　醉中即席贈潤卿博士<lb/>
適越遊吳一散仙銀缾玉柄兩翛然茅山頂上㩦書簏<lb/>
笠澤心中漾酒船桐木布温吟倦後桃花飯熟醉醒前<lb/>
謝安四十餘方起猶自髙閒得數年<lb/>
　　重𤣥寺元達年逾八十好種名藥凡所植者多至<lb/>
　　　自天台四明包山句曲叢萃紛糅各可指名余<lb/>
<pb n="KR4h0161_WYG_087-13a"/>
　　　奇而訪之因題<lb/>
雨滌煙鋤傴僂齎紺牙紅甲兩三畦藥名却笑桐君少<lb/>
年紀翻嫌竹祖低白石静敲蒸术火清泉閒洗種花泥<lb/>
怪來昨日休持鉢一尺彫胡似掌齊<lb/>
　　卧疾感春寄魯望<lb/>
烏皮几上困騰騰玉柄清羸愧不能昨夜眠時稀似鶴<lb/>
今朝餐數減於僧藥銷羙禄應天折醫過芳辰定鬼憎<lb/>
任是雨多遊未得也須收在探花朋<lb/>
<pb n="KR4h0161_WYG_087-13b"/>
　　暇日獨處寄魯望<lb/>
幽慵不覺耗年光犀柄金徽亂一床野客共為賖酒計<lb/>
家人同作借書忙園蔬預遣分僧料廩粟先教筭鶴糧<lb/>
無限髙情好風月不妨猶得事吾王<lb/>
　　寄懐南陽潤卿<lb/>
鹿門山下捕魚郎今向江南作渇羗無事只陪㸔藕樣<lb/>
有錢唯欲買湖光醉來渾忘移花處病起空聞焙藥香<lb/>
何事對君猶有愧一篷衝雪返華陽<lb/>
<pb n="KR4h0161_WYG_087-14a"/>
　　寄潤卿博士<lb/>
髙眠可為要𤣥纁鵲尾金爐一世焚<hi>陶貞白有金鵲尾香爐</hi>塵外<lb/>
鄉人為許掾山中地主是茅君將收芝菌唯防雪欲曬<lb/>
圖書不奈雲若使華陽終卧去漢家封禪用誰文<lb/>
　　寄瓊州楊舍人<lb/>
徳星芒彩瘴天涯酒樹堪消謫宦嗟行遇竹王因設奠<lb/>
居逢木客又遷家清齋浄溲桄榔麫逺信閒封荳䓻花<lb/>
清切㑹須歸有日莫貪句漏足丹砂<lb/>
<pb n="KR4h0161_WYG_087-14b"/>
　　吳中言懐寄南海二同年<lb/>
曲水分飛嵗已賖東南為客各天涯退公秖傍蘇勞竹<lb/>
移宴多隨末利花銅鼓夜敲溪上月布㠶晴照海邉霞<lb/>
三年漫被鱸魚累不得横經侍絳紗<lb/>
　　魯望憫承吉之孤為詩序邀予屬和欲用予道振<lb/>
　　　其孤而利之噫承吉之困身後乎魯望視予困<lb/>
　　　與承吉生將孰若哉未有已困而能振人者然<lb/>
　　　抑為之辭用塞良友之意<lb/>
<pb n="KR4h0161_WYG_087-15a"/>
先生清骨𦵏烟霞業破孤存孰為嗟幾篋詩編分貴位<lb/>
一林石笋散豪家兒過舊宅啼楓影姬繞荒田泣稗花<lb/>
唯我共君堪便戒莫将文譽作生涯<lb/>
　　以紗巾寄魯望因而有作<lb/>
周家新樣替三梁<hi>頭巾起後周武帝</hi>裹髮偏宜白面郎掩斂乍<lb/>
疑裁黒霧輕明渾似戴𤣥霜今朝定見㸔花側明日應<lb/>
聞漉酒香更有一般君未識虎文巾在絳霄房<lb/>
　　酬魯望見遺緑罽次韻<lb/>
<pb n="KR4h0161_WYG_087-15b"/>
輕裁鴨緑任金刀不怕西風斷野蒿酬贈既無青玉案<lb/>
纎華猶欠赤霜袍煙披怪石難同逸竹映仙禽未勝髙<lb/>
成後料君無别事只應酣飲詠離騷<lb/>
　　以紫石硯寄魯望兼酬見贈<lb/>
樣如金蹙小能輕㣲潤將融紫玉英石墨一研為鳳尾<lb/>
寒泉半勺是龍晴騷人白芷傷心暗狎客紅筵奪眼眀<lb/>
兩地有期皆好用不須空把洗溪聲<lb/>
　　酬魯望見答魚牋之什<lb/>
<pb n="KR4h0161_WYG_087-16a"/>
輕如隠起膩如飴除却鮫工解製稀欲寫恐成河伯詔<lb/>
試裁疑是水仙衣毫端白獺脂猶濕指下氷蠶子欲飛<lb/>
若用莫将閒處去好題春思贈江妃<lb/>
　　魯望以竹夾膝見寄因次韻酬謝<lb/>
圓於玉柱滑於龍來自衡陽彩翠中拂潤恐飛清夏雨<lb/>
叩虚疑貯碧湘風大勝書客裁成柬頗賽谿翁截作筒<lb/>
從此角巾因爾戴俗人相訪若為通<lb/>
　　魯望以綸鉤相示緬懐髙致因作三篇<lb/>
<pb n="KR4h0161_WYG_087-16b"/>
角柄孤輪細膩輕翠篷十載伴君行撚時解轉蟾蜍魄<lb/>
抛處能啼絡緯聲七里灘波喧一舍五雲溪月静三更<lb/>
朱衣鮒足和蓑睡誰信人間有利名<lb/>
一線飄然下碧塘溪翁無語逺相望蓑衣舊去煙披重<lb/>
篛笠新來雨打香白鳥白蓮為夢寐清風清月是家鄉<lb/>
明朝有物充君信㰂酒三瓶寄夜航<hi>㰂酒出沈約集</hi>
盡日悠然舴艋輕小輪聲細雨溟溟三㝷絲帶桐江爛<lb/>
一寸鉤含笠澤腥用近詹何傳釣法収和范蠡養魚經<lb/>
<pb n="KR4h0161_WYG_087-17a"/>
孤篷半夜無餘事應被嚴灘聒酒醒<lb/>
　　揚州㸔辛夷花<lb/>
臘前千朶亞芳叢細膩偏勝素㮏功蜯首不言披曉雪<lb/>
麝臍無主任春風一枝拂地成瑶圃數樹參庭是蕋宫<lb/>
應為當時天女服至今猶未放全紅<lb/>
　　和薔薇次韻<lb/>
誰繡連延滿户陳暫應遮得陸郎貧紅芳掩斂将迷蝶<lb/>
翠蔓飄颻欲挂人低拂地時如墮馬髙臨墻處似窺隣<lb/>
<pb n="KR4h0161_WYG_087-17b"/>
秖應是董雙成戲剪得神霞寸寸新<lb/>
　　閒夜酒醒<lb/>
醒來山月髙孤枕琴書裏酒渇漫思茶山童呼不起<lb/>
　　館娃宫懐古<lb/>
綺閣飄香下太湖亂兵侵曉上姑蘇越王大有堪羞處<lb/>
秪把西施賺得吳<lb/>
　　釣侣<lb/>
趁眠無事避風濤一斗霜鱗换濁醪<hi>吳中買魚論斗</hi>驚怪兒童<lb/>
<pb n="KR4h0161_WYG_087-18a"/>
呼不得盡衝烟雨漉車螯<lb/>
嚴陵灘勢似雲崩釣具歸來放石層煙浪濺篷寒不睡<lb/>
更将枯蚌㸃漁燈<lb/>
　　友人許恵酒以詩徴之<lb/>
野客蕭然訪我家霜殘白菊兩三花子山病起無餘事<lb/>
只望蒲臺酒一車<hi>庾信集云蒲州刺史中山公許酒一車未送</hi>
　鄭嵎<lb/>
　　嵎字賔先大中五年進士第<lb/>
<pb n="KR4h0161_WYG_087-18b"/>
　　北夢𤨏言云大中後進士尤盛李都崔雍孫煌鄭<lb/>
　　嵎四君子䝉其盼睞者因是進升故時有語曰欲<lb/>
　　得命通問煌嵎都雍<lb/>
　古體詩<lb/>
　　津陽門詩<hi>并序</hi>
　　　津陽門者華清宫之外闕南扃禁闈北走京道<lb/>
　　　開成中嵎常得羣書下帷於石甕僧院而甚聞<lb/>
　　　宫中陳迹焉今年冬自虢而來暮及山下因解<lb/>
<pb n="KR4h0161_WYG_087-19a"/>
　　　鞍謀飡求客旅邸而主翁年且艾自言世事明<lb/>
　　　皇夜闌酒餘復為嵎道承平故實翼日於馬上<lb/>
　　　輒裁刻俚叟之話為長句七言詩凡一千四百<lb/>
　　　字成一百韻止以門題為之目云耳<lb/>
津陽門北臨通逵雪風獵獵飄酒旗泥寒欵叚蹶不進<lb/>
疲童退問前何為酒家顧客催解装案前羅列樽與巵<lb/>
青錢𤨏屑安足數白醪軟羙甘如飴開壚引滿相獻酬<lb/>
枯腸渴肺忘朝饑愁憂似見出門去漸覺春色入四肢<lb/>
<pb n="KR4h0161_WYG_087-19b"/>
主翁移客挑華燈雙肩隠膝烏㡌欹笑云鮐老不為禮<lb/>
飄蕭雪鬢雙垂頤問余何往凌寒曦顧翁枯朽郎豈知<lb/>
翁曽豪盛客不見我自為君陳昔時時平親衞號羽林<lb/>
我纔十五為孤兒射熊搏虎衆莫敵彎弧出入随佽飛<lb/>
<hi>開元中未有東西神筞軍但以六軍為親衞</hi>此時初創觀風樓簷髙百尺堆<lb/>
華榱樓南更起鬬難殿晨光山影相參差<hi>觀風樓在宫之外東北隅</hi>
<hi>屬夾城而達于内前臨馳道周視山川寳應中魚朝恩毁之以脩章敬寺遺址尚存唯鬭雞殿與毬塲迤邐尚</hi>
<hi>在</hi>其年十月移禁仗山下櫛比羅百司朝元閣成老君<lb/>
<pb n="KR4h0161_WYG_087-20a"/>
見㑹昌縣以新豐移<hi>時有詔改新豐為㑹昌縣移自陰盤故城置於山下至明年十月老</hi>
<hi>君見於朝元閣南而於其處置降聖觀復改新豐為昭應縣廨宇始成令大將軍髙力士率禁樂以落之</hi>幽<lb/>
州曉進供奉馬玉珂寳勒黄金羈<hi>安禄山進馬必殊特而極銜勒之飾</hi>五<lb/>
王扈駕夾城路傳聲校獵渭水湄六軍合出射犀兕弋<lb/>
徒絡野張置維雕弓繡韣不知數翻身滅没皆蛾眉赤<lb/>
鷹黄鶻雲中來妖狐狡兔無所依人煩馬殆禽獸盡百<lb/>
里腥羶禾黍稀<hi>申王有髙麗赤鷹岐王有北山黄鶻逸翮竒姿特異他等上甚愛之</hi>暖山<lb/>
度獵東風微宫娃賜浴長湯池刻成玉蓮噴香液漱迴<lb/>
<pb n="KR4h0161_WYG_087-20b"/>
煙浪深逶迤<hi>宫内除供奉兩湯池内外更有湯十六所長湯每賜諸嬪御其脩廣與諸湯不侔甃</hi>
<hi>以文瑶寳石中央有玉蓮捧湯泉噴以成池又縫綴綺繡為鳬雁於水中上時於其間泛鈒鏤小舟以嬉遊焉</hi>
犀屏象薦雜羅列錦鳬繡雁相追隨破簪碎鈿不足拾<lb/>
金溝殘溜和纓緌上皇寛容易承事十家三國爭光輝<lb/>
繞床呼盧恣摴博張燈達晝相謾欺相君侈擬縱驕横<lb/>
日從秦虢多游嬉朱衫馬前未滿足更驅武卒羅旌旗<lb/>
<hi>楊國忠為宰相帶劍南節度使常與秦虢聮轡而出更於馬前以兩川旌節為導也</hi>畫輪寳軸從<lb/>
天來雲中笑語聲融怡鳴鞭後騎何躞蹀宫妝襟袖皆<lb/>
<pb n="KR4h0161_WYG_087-21a"/>
仙姿青門紫陌多春風風中數日殘香遺驪駒吐沫一<lb/>
奮迅路人擁篲争珠璣<hi>事盡載國史中此下更重叙其事</hi>八姨新起合<lb/>
歡堂翔鵾賀燕無由窺萬金酬工不肯去矜能恃巧猶<lb/>
嗟咨<hi>虢國創一堂價費萬金堂成工人償價之外更邀賞伎之直復授絳羅五千段工者嗤而不顧虢國</hi>
<hi>異之問其由工曰某生平之能殫於此矣茍不之信願得螻蟻蜥蜴蜂蠆之類去其目而投於堂中使有隙失</hi>
<hi>一物即不論工直也於是又以繒綵珍貝與之山下人至今話故事者尚以第行呼諸姨焉</hi>四方節<lb/>
制傾附媚窮奢極侈沽恩私堂中特設夜眀枕銀燭不<lb/>
張光鑒帷<hi>虢國夜明枕置於堂中光燭一室西川節度使所進事載國史畧書之</hi>瑶光樓<lb/>
<pb n="KR4h0161_WYG_087-21b"/>
南皆紫禁梨園仙宴臨花枝迎娘歌喉玉䆗窱蠻兒舞<lb/>
帶金葳蕤<hi>瑶光樓即飛霜殿之北門迎娘蠻兒乃梨園弟子之聞名者</hi>三郎紫笛㺯<lb/>
煙月怨如别鶴呼羈雌玉奴琵琶龍香撥倚歌促酒聲<lb/>
嬌悲<hi>上皇善吹笛常寳一紫玉管貴妃妙彈琵琶其樂聞於人間者有邏逤檀為槽龍香柏為撥者上毎</hi>
<hi>執酒巵必令迎娘歌水調曲遍而太真輒彈弦倚歌為上送酒内中皆以上為三郎玉奴乃太真小字也</hi>飲<lb/>
鹿泉邊春露晞粉梅檀杏飄朱墀金沙洞口長生殿玉<lb/>
蕋峯頭王母祠<hi>山城内多馴鹿流澗號為飲鹿有長生殿乃齋殿也有事於朝元閣即御長生</hi>
<hi>殿以沐浴也</hi>禁庭術士多幻化上前較勝紛相持羅公如意<lb/>
<pb n="KR4h0161_WYG_087-22a"/>
奪顔色三藏袈裟成散絲<hi>上頗信崇羅公逺楊妃尤信金剛三藏上常幸功徳院将</hi>
<hi>謁七聖殿忽然背痒公逺折竹枝化作七寳如意以進上大喜顧謂金剛曰上人能致此乎三藏曰此幻術耳</hi>
<hi>僧為陛下取真物乃於袖中出如意七寳炳燿而公逺所進即時復為竹枝耳後一日楊妃始以二人定優劣</hi>
<hi>時禁中将創小殿三藏乃舉一鴻梁於空中将中公逺之首公逺不為動容上連命止之公逺飛符於他處竊</hi>
<hi>三藏金襴袈裟於籄中守者不之見三藏怒又咒取之須臾而至公逺復噀水龍符於架裟上散為絲縷以盡</hi>
<hi>也</hi>蓬萊池上望秋月無雲萬里懸清輝上皇夜半月中<lb/>
去三十六宫愁不歸月中秘樂天半聞丁璫玉石和塤<lb/>
篪宸聰聴覽未終曲却到人間迷是非<hi>葉法善引上入月宫時秋已深</hi>
<pb n="KR4h0161_WYG_087-22b"/>
<hi>上苦凄冷不能久留歸於天半尚聞仙樂及上歸且記憶其半遂于笛中寫之㑹西梁都督楊敬述進婆羅門</hi>
<hi>曲與其聲調相符遂以月中所聞為之散序用敬述所進曲作其腔而名霓裳羽衣法曲</hi>千秋御節<lb/>
在八月㑹同萬國朝華夷花萼樓南大合樂八音九奏<lb/>
鸞來儀都盧㝷橦誠齷齪公孫劒伎方神奇馬知舞徹<lb/>
下牀榻人惜曲終更羽衣<hi>上始以誕聖日為千秋節毎大脯㑹必於勤政樓下使華</hi>
<hi>夷縱觀有公孫大娘舞劒當時號為雄妙又設連榻令馬舞其上馬衣紈綺而被鈴鐸驤首奮鬛舉趾翹尾變</hi>
<hi>態動容皆中音律又令宫妓梳九綺仙髻衣孔雀翠衣佩七寳瓔珞為霓裳羽衣之類曲終珠翠可掃其舞馬</hi>
<hi>禄山亦将數匹以歸而私習之其後田承嗣代安有存者一旦於廐上聞鼓聲頓挫其舞廐人惡之舉篲以擊</hi>
<pb n="KR4h0161_WYG_087-23a"/>
<hi>之其馬尚為怒未妍妙因更奮擊宛轉曲盡其態厮恐以告承嗣以為妖遂戮之而舞馬自此絶矣</hi>禄山<lb/>
此時侍御側金雞畫障當罘罳繡祤衣褓日屓贔甘言<lb/>
狡計愈驕癡<hi>上每座及宴㑹必令禄山坐於御座側而以金雞障隔之賜其箕踞太真又以為子</hi>
<hi>時襁褓戲而加之上亦呼之禄兒毎入宫必先拜貴妃然後拜上上笑而問其故輒對曰臣本蕃中人禮先拜</hi>
<hi>母後拜父是以然也</hi>詔令上路建甲第樓通走馬如飛翬大開内<lb/>
府恣供給玉岳金筐銀簸箕<hi>時於親仁里南陌為禄山建甲第令中貴人督其事</hi>
<hi>仍謂之曰卿善為部署禄山眼孔大勿令笑我至於篣筐簸箕釜缶之具咸金銀為之今囘元觀即其故第耳</hi>
異謀潛熾促歸去臨軒賜帶盈十圍<hi>禄山肥博過人腹垂而緩帶十五圍</hi>
<pb n="KR4h0161_WYG_087-23b"/>
<hi>方周體</hi>忠臣張公識逆状日日切諌上弗疑<hi>張曲江先識其必反逆状</hi>
<hi>數數言於上上曰卿勿以王夷甫識石勒而誤疑祿山耳</hi>湯成召浴果不至潼闗已<lb/>
溢漁陽師御街一夕無禁鼓玉輅順動西南馳<hi>其年賜柑子使</hi>
<hi>囘泣訴祿山反状云臣幾不至生返上猶疑其言復遣使喻云我為卿造一湯待卿至使囘荅言反状上然後</hi>
<hi>憂疑即寇軍至潼闗矣</hi>九門囘望塵坌多六龍夜馭兵衞疲縣官<lb/>
無人具軍頓行宫徹屋屠雲螭<hi>時郊畿草擾無御頓之偹上命徹行宫木宰御</hi>
<hi>馬以饗士卒</hi>馬嵬驛前駕不發宰相射殺寃者誰長睂鬒髪<lb/>
作凝血空有君王潛涕洟青泥坂上到三蜀金堤城邊<lb/>
<pb n="KR4h0161_WYG_087-24a"/>
止九旂移文泣祭昔臣墓度曲悲歌秋雁辭<hi>駕至蜀詔中貴人馳</hi>
<hi>祭張曲江墓悔不納其諫又過劒閣下望山川忽憶水調詞云山川滿目涙沾衣富貴榮華能㡬時不見只今</hi>
<hi>汾水上唯有年年秋雁飛上泫然流涕顧問左右曰此誰人詩從臣對曰此李嶠詩復掩泣曰李嶠真可謂才</hi>
<hi>子也</hi>眀年尚父上捷書洗清觀闕收封畿兩君相見望賢<lb/>
宫君臣鼓舞皆歔欷<hi>望賢宫在咸陽之東數里時車駕自蜀囘肅宗迎駕上皇自致傳國</hi>
<hi>璽於上上歔欷拜受左右皆泣曰不圖今日復覩兩君相見之禮駕将入開逺門上皇疑先後入門不决顧問</hi>
<hi>從臣不能對髙力士前曰上皇雖尊皇帝主也上皇偏門而入先行皇帝正門而入後行耆老皆呼萬嵗當時</hi>
<hi>識者皆是之</hi>宫中親呼髙驃騎潛令改𦵏楊真妃花膚雪艶<lb/>
<pb n="KR4h0161_WYG_087-24b"/>
不復見空有香囊和淚滋<hi>時肅宗詔令改𦵏太真髙力士知其所瘞在馬嵬坡驛西</hi>
<hi>北十餘步當時乗輿匆遽無復備周身之具但以紫縟裹之及改𦵏之時皆已朽壊惟有胸前紫綃香囊中尚</hi>
<hi>得氷麝香持以進上皇上皇泣而佩之</hi>鑾輿却入華清宫滿山紅實垂相<lb/>
思飛霜殿前月悄悄迎春亭下風颸颸<hi>飛霜殿即寢殿而白傅長恨歌</hi>
<hi>以長生殿為寢殿殊誤矣上皇至明年復幸華清宫信宿乃回自此遂移處西内中矣</hi>雪衣女失<lb/>
玉籠在長生鹿痩銅牌垂象牀塵凝罨颯被畫檐蟲網<lb/>
頗梨碑<hi>太真養白鸚鵡西國所貢辨恵多辭上尤愛之字為雪衣女上常於芙蓉園中獲白鹿惟山人</hi>
<hi>王旻識之曰此漢時鹿也上異之令左右周視之乃於角際雪毛中得銅牌子刻之曰宜春苑中白鹿上由是</hi>
<pb n="KR4h0161_WYG_087-25a"/>
<hi>愈愛之移於此山目之曰仙客上止華清罨颯公主嘗為上晨召聴按新水調主愛起晚遽遺真珠被而出及</hi>
<hi>冦至倉惶隨駕出宫後不知省及上歸南内一旦再入此宫而當時罨颯之被宛然而塵積矣上尤感焉温泉</hi>
<hi>堂碑其石瑩徹見人形影宫中號為頗梨碑</hi>碧菱花覆雲母陵風篁雨菊低<lb/>
離披真人影帳偏生草果老藥堂空掩扉<hi>真人李順興後周時修道</hi>
<hi>北山神堯皇帝受禪真人潛告符契至今山下有祠宇宫中有七聖殿自神堯至睿宗逮竇后皆立衣衮衣繞</hi>
<hi>殿石榴樹皆太真所植俱壅腫矣南有功徳院其間瑶壇羽帳皆在焉順興影堂果老藥室亦在禁中也</hi>鼎<lb/>
湖一日失弓劍橋山煙草俄霏霏空聞玉椀入金市但<lb/>
見銅臺飄繐帷開元到今踰十紀當初事跡皆殘隳竹<lb/>
<pb n="KR4h0161_WYG_087-25b"/>
花唯養棲梧鳳水藻周遊巢葉龜㑹昌御宇斥内典去<lb/>
留二教分黄緇慶山汙瀦石甕毁紅樓緑閣皆支離奇<lb/>
松怪柏為樵蘇童山眢谷亡嶮巇煙中壁碎摩詰畫雲<lb/>
間字失明皇詩<hi>持國寺本名慶山寺徳宗始改其額寺有緑額複道而上天后朝以禁匠取宫</hi>
<hi>中制度結構之石甕寺開元中以創造華清宫餘材脩繕佛殿中玉石像皆幽州進來與朝元閣道像同日而</hi>
<hi>至精妙無比叩之如磬餘像並楊恵之手塑肢空像皆元伽兒之制能妙纎麗曠古無儔紅樓在佛殿之西巖</hi>
<hi>下臨絶壁樓中有明皇題詩草八分每一篇一體王右丞山水兩壁寺毁之後皆失之矣摩詰乃王維之字也</hi>石<lb/>
魚巖底百㝷井銀床下卷紅綆遲當時清影䕃紅葉一<lb/>
<pb n="KR4h0161_WYG_087-26a"/>
旦飛埃埋素䂓<hi>石魚嵓下有天絲石其形如甕以貯飛泉故上以石甕為寺名寺僧於上層飛</hi>
<hi>樓中縣轆轤引修笮長二百餘尺以汲甕泉出於紅樓喬樹之杪寺既毁拆石甕今已埋沒也</hi>韓家燭<lb/>
臺倚林杪千枝燦若山霞摛昔年光彩奪天月昨日銷<lb/>
鎔當路岐<hi>韓國為千枝燈臺髙八十尺置於山上毎至上元夜則燃之千光奪月凡百里之内皆可</hi>
<hi>望焉</hi>龍宫御榜髙可惜火焚牛挽臨崎峗孔雀松殘赤琥<lb/>
珀鴛鴦瓦碎青琉璃<hi>寺額睿宗在藩邸中所題也標於危樓之上世傳孔雀松下有赤茯</hi>
<hi>苓入土千年則成琥珀寺之前峯古松老栢洎乎嘉草今皆己樵蘓蕩滌矣</hi>今我前程能幾<lb/>
許徒有餘息筋力羸逢君話此空灑涕却憶歡娛無見<lb/>
<pb n="KR4h0161_WYG_087-26b"/>
期主翁莫泣聴我話寜勞感舊休吁嘻河清海晏不難<lb/>
覩我皇己上昇平基湟中土地昔湮沒昨夜收復無瘡<lb/>
痍戎王北走棄青塚塞馬西奔空月支兩逢堯年豈易<lb/>
偶願翁頥養豐膚肌平明酒醒便分手今夕一樽翁莫<lb/>
違<hi>陳氏書録曰此詩或云鄭愚者非也愚嶺南節度使非此鄭嵎  按此篇計有功唐詩紀事與統籖前後</hi>
<hi>互異統籖較有次苐今從之</hi>
　劉滄<lb/>
　　滄字藴靈魯人大中八年進士第調華原尉遷龍<lb/>
<pb n="KR4h0161_WYG_087-27a"/>
　　門令<lb/>
　　晁氏讀書志滄詩頗清麗句法有絶類趙嘏者<lb/>
　　方回云劉藴靈詩髙於許渾渾太工而貪對偶劉<lb/>
　　却自然頓挫耳<lb/>
　　髙<graphic n="KR1367" url="https://raw.githubusercontent.com/kanripo/KR-Gaiji/master/images/KR1367.png" mimeType="image/png"/>云劉滄許渾皆長於懐古如長洲咸陽鄴都<lb/>
　　等作其今古興廢山河陳跡凄凉感慨之意讀之<lb/>
　　可為一唱三歎<lb/>
　　徐獻忠曰滄七言律音節促促無逺大語唐至大<lb/>
<pb n="KR4h0161_WYG_087-27b"/>
　　中間國體傷變氣候改色人多商聲亦愁思之感<lb/>
　　也<lb/>
　近體詩<lb/>
　　秋夕山齋即事<lb/>
衡門無事閉蒼苔籬下蕭疎野菊開半夜秋風江色動<lb/>
滿山寒葉雨聲來雁飛闗塞霜初落書寄鄉山客未迴<lb/>
獨坐髙窓此時節一彈瑶瑟自成哀<lb/>
　　秋日山齋書懐<lb/>
<pb n="KR4h0161_WYG_087-28a"/>
啓户清風枕簟幽蟲絲吹落掛簾鈎蟬吟髙樹雨初霽<lb/>
人憶故鄉山正秋浩渺蒹葭連夕照蕭疎楊栁隔沙洲<lb/>
空将方寸荷知已身寄煙蘿恩未酬<lb/>
　　洛陽月下書懐<lb/>
疎栁髙槐古巷通月明西照上陽宫一聲邊雁塞門雪<lb/>
㡬處逺砧河漢風獨榻閒眠移嶽影寒窗幽思度煙空<lb/>
孤吟此夕驚秋晚落葉殘花樹色中<lb/>
　　秋日夜懐<lb/>
<pb n="KR4h0161_WYG_087-28b"/>
砧杵寥寥秋色長遶枝寒鵲客情傷闗山雲盡九秋月<lb/>
門栁葉凋三徑霜近日毎思歸少室故人遥憶隔瀟湘<lb/>
如何節候變容髪明鏡一㸔愁異常<lb/>
　　春日旅遊<lb/>
𤣥髪辭家事逺遊春風歸雁一聲愁花開忽憶故園樹<lb/>
月上自登臨水樓浩浩晴原人獨去依依春草水分流<lb/>
秦川楚塞煙波隔怨别路岐何日休<lb/>
　　江行書事<lb/>
<pb n="KR4h0161_WYG_087-29a"/>
逺渚蒹葭覆綠苔姑蘇南望思徘徊空江獨樹楚山背<lb/>
暮雨孤舟吳苑來人度深秋風葉落鳥飛殘照水煙開<lb/>
寒潮欲上泛萍藻寄薦三閭情自哀<lb/>
　　晚秋野望<lb/>
秋盡郊原情自哀菊花寂寞晚仍開髙風疎葉帶霜落<lb/>
一雁寒聲背水來荒壘㡬年經戰後故山終日望書回<lb/>
歸途休問從前事獨唱勞歌醉數盃<lb/>
　　雨後遊南門寺<lb/>
<pb n="KR4h0161_WYG_087-29b"/>
郭南山寺雨初晴上界㝷僧竹裏行半壁樓臺秋月過<lb/>
一川烟水夕陽平苔封石室雲含潤露滴松枝鶴有聲<lb/>
木葉蕭蕭動歸思西風畫角漢東城<lb/>
　　題四皓廟<lb/>
石壁蒼苔翠靄濃驅車商洛想遺踪天髙猿叫向山月<lb/>
露下鶴聲來廟松葉墮隂巖疎薜荔池經秋雨老芙蓉<lb/>
雪髯仙侣何深隠千古寂寥雲水重<lb/>
　　咸陽懐古<lb/>
<pb n="KR4h0161_WYG_087-30a"/>
經過此地無窮事一望凄然感廢興渭水故都秦二世<lb/>
咸原秋草漢諸陵天空絶塞聞邊雁葉盡孤村見夜燈<lb/>
風景蒼蒼多少恨寒山半出白雲層<lb/>
　　長洲懐古<lb/>
野燒原空盡荻灰吳王此地有樓臺千年事往人何在<lb/>
半夜月明潮自來白鳥影從江樹沒清猿聲入楚雲哀<lb/>
停車日晚薦蘋藻風静寒塘花正開<lb/>
　　浙江晚渡懐古<lb/>
<pb n="KR4h0161_WYG_087-30b"/>
蟬噪秋風滿古隄荻花寒渡思悽悽潮聲歸海鳥初下<lb/>
草色連江人自迷碧落晴分平楚外青山晚出穆陵西<lb/>
此來一見垂綸者郤憶舊居明月溪<lb/>
　　經古行宫<lb/>
玉輦西歸己至今古原風景自沈沈御溝流水長芳草<lb/>
宫樹落花空夕隂蝴蝶翅翻殘露滴子規聲盡野烟深<lb/>
路人不記當年事臺殿寂寥山影侵<lb/>
　　經龍門廢寺<lb/>
<pb n="KR4h0161_WYG_087-31a"/>
因思人事事無窮㡬度經過感此中山色不移樓殿盡<lb/>
石臺依舊水雲空唯餘芳草滴春露時有殘花落晚風<lb/>
楊栁覆灘清瀨響暮天沙鳥自西東<lb/>
　　秋日山寺懐友人<lb/>
蕭寺樓臺對夕隂淡煙疎磬散空林風生寒渚白蘋動<lb/>
霜落秋山黄葉深雲盡獨㸔晴塞雁月明遥聴逺村砧<lb/>
相思不見又經嵗坐向松窗彈玉琴<lb/>
　　和友人憶洞庭舊居<lb/>
<pb n="KR4h0161_WYG_087-31b"/>
客舍經時益苦吟洞庭猶憶在前林青山殘月有歸夢<lb/>
碧落片雲生逺心谿路烟開江月出草堂門掩海濤深<lb/>
因君話舊起愁思隔水數聲何處砧<lb/>
　　寄逺<lb/>
西園楊栁暗驚秋寳瑟朱絃結逺愁霜落鴈聲來紫塞<lb/>
月明人夢在青樓蕙心迢逓湘雲暮蘭思縈迴楚水流<lb/>
錦字織成添别恨闗河萬里路悠悠<lb/>
　　留别崔澣秀才昆仲<lb/>
<pb n="KR4h0161_WYG_087-32a"/>
汶陽離思水無窮去住情深夢寐中嵗晚蟲鳴寒露草<lb/>
日西蟬噪古槐風川分逺岳秋光静雲盡遥天霽色空<lb/>
對酒不能傷此别尺書憑鴈往來通<lb/>
　于濆<lb/>
　　濆字子漪咸通進士終泗州判官<lb/>
　古體詩<lb/>
　　巫山髙<lb/>
何山無朝雲彼雲亦悠揚何山無暮雨彼雨亦蒼茫宋<lb/>
<pb n="KR4h0161_WYG_087-32b"/>
玉恃才者憑虚構髙堂自垂文賦名荒淫歸楚襄峩峩<lb/>
十二峯永作妖鬼鄉<lb/>
　　青樓曲<lb/>
青樓臨大道一上一回老所思終不來極目傷春草<lb/>
　　隴頭吟<lb/>
借問隴頭水終年恨何事深疑嗚咽聲中有征人淚昨<lb/>
日上山下達曙不能寐何事接長波東流入清渭<lb/>
　　沙塲夜<lb/>
<pb n="KR4h0161_WYG_087-33a"/>
城上更聲發城下杵聲歇征人燒斷蓬對泣沙中月耕<lb/>
牛朝輓甲戰馬夜銜鐵士卒浣戎衣交河水為血輕裘<lb/>
兩都客洞房愁宿别何况逺辭家生死猶未決<lb/>
　　田翁歎桑<lb/>
手植千樹桑文杏作中梁頻年徭役重盡屬富家郎富<lb/>
家田業廣用此買金章昨日門前過軒車滿垂楊歸來<lb/>
説向家兒孫竟咨嗟不見千樹桑一浦芙蓉花<lb/>
　　燒金曲<lb/>
<pb n="KR4h0161_WYG_087-33b"/>
天夀畏不永燒金希長年積土培枯根自謂松栢堅南<lb/>
陌試騕褭西樓歌嬋娟豈知蔓草中日日開夜泉<lb/>
　　早發<lb/>
緑野含曙光東北雲如茜棲雅林際起落月水中見此<lb/>
身何自苦日日凌霜霰流蘇帳裏人猶在陽臺畔<lb/>
　　感事<lb/>
花開蝶滿枝花謝蝶還稀惟有舊巢燕主人貧亦歸<lb/>
　聶夷中<lb/>
<pb n="KR4h0161_WYG_087-34a"/>
　　夷中字坦之河東人咸通十二年登進士第官華<lb/>
　　隂尉少貧苦精於古體有公子家詩田家詩言近<lb/>
　　意逺合三百篇之㫖<lb/>
　古體詩<lb/>
　　長安道<lb/>
此地無駐馬夜中猶走輪所以路傍草少於衣上塵<lb/>
　　遊子吟<lb/>
萱草生空堦游子行天涯慈親倚門望不見萱草花<lb/>
<pb n="KR4h0161_WYG_087-34b"/>
　　烏夜啼<lb/>
衆鳥各歸枝烏烏爾不棲還應知妾恨故向綠窗啼<lb/>
　　公子家<lb/>
種花滿西園花發青樓道花下一禾生去之為惡草<lb/>
　　空城雀<hi>一作孟郊詩</hi>
一雀入官倉所食能損幾所慮往復頻官倉乃害爾魚<lb/>
網不在天鳥網不在水飲啄要自然何必空城裏<lb/>
　　公子行<lb/>
<pb n="KR4h0161_WYG_087-35a"/>
漢代多豪族恩深益驕逸走馬踏殺人街吏不敢詰紅<lb/>
樓宴青春數里望雲蔚金缸焰勝晝不畏落暉疾美人<lb/>
盡如月南威莫能匹芙蓉自天來不向水中出飛瓊奏<lb/>
雲和碧簫吹鳳質唯恨魯陽死無人駐白日<lb/>
花樹出牆頭花裏誰家樓一行書不讀身封萬户侯美<lb/>
人樓上歌不見古涼州<lb/>
　　飲酒樂<lb/>
日月似有事一夜行一周草木猶須老人生得無愁一<lb/>
<pb n="KR4h0161_WYG_087-35b"/>
飲解百結再飲破百憂白髮欺賤貧不入醉人頭我願<lb/>
西江水盡向杯中流安得阮步兵同入醉鄉游<lb/>
　　勸酒<lb/>
白日無定影清江無定波人無百年夀百年復如何堂<lb/>
上陳美酒堂下列笙歌與君入醉鄉醉鄉樂天和歳歳<lb/>
松栢茂日日丘陵多君看終南山萬古青峩峩<lb/>
灞上送行客聽唱行客歌適來橋下水已作渭川波人<lb/>
間榮樂少四海别離多但恐别離淚自成苦水河勸爾<lb/>
<pb n="KR4h0161_WYG_087-36a"/>
　一杯酒所贈無餘多<lb/>
　　　田家<lb/>
　父耕原上田子斸山下荒六月禾未秀官家已脩倉<lb/>
　二月賣新絲五月糶新穀醫得眼前瘡剜却心頭肉我<lb/>
　願君王心化作光明燭不照綺羅筵只照逃亡屋<lb/>
　　　早發鄴北經古城<lb/>
　微月東南明雙牛耕古城但耕古城地不知古城名當<lb/>
　昔置此城豈料今日耕蔓草已離披狐兔何縱横秋雲<lb/>
<pb n="KR4h0161_WYG_087-36b"/>
　零落散秋風蕭條生對古良可嘆念今轉傷情古人已<lb/>
　冥冥今人又營營不知馬蹄下誰家舊臺亭<lb/>
　　雜興<lb/>
　兩葉能蔽目雙豆能塞聰理身不知道將為天地聾擾<lb/>
　擾造化内茫茫天地中苟或無所願毛髮亦不容<lb/>
　<lb/>
　<lb/>
御定全唐詩録卷八十八<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_088-1a"/>
　欽定四庫全書<lb/>
御定全唐詩録巻八十九<lb/>
　　杜荀鶴<lb/>
　　　荀鶴字彦之池州人有詩名自號九華山人大順<lb/>
　　　中登進士第歸客田頵宣州頵遣至汴通好梁祖<lb/>
　　　厚遇之表為翰林學士主客員外郎侮易縉紳人<lb/>
　　　咸恨之自編唐風集十巻<lb/>
　　近體詩<lb/>
<pb n="KR4h0161_WYG_088-1b"/>
　　　春宫怨<lb/>
　早被嬋娟誤欲妝臨鏡慵承恩不在貌教妾若為容風<lb/>
　暖鳥聲碎日髙花影重年年越溪女相憶採芙蓉<lb/>
　　　苦吟<lb/>
　世間何事好最好莫過詩一句我自得四方人已知生<lb/>
　應無輟日死是不吟時始擬歸山去林泉道在兹<lb/>
　　　秋夜晚泊<lb/>
　一望一蒼然蕭騷起暮天逺山横落日歸鳥度平川家<lb/>
<pb n="KR4h0161_WYG_088-2a"/>
是去秋别月當今夕圓漁翁似相伴徹曉葦叢邊<lb/>
　　登天台寺<lb/>
一到天台寺髙低景旋生共僧巖上坐見客海邊行野<lb/>
色人耕破山根浪打鳴忙時向閒處不覺有閒情<lb/>
　　訪道者不遇<lb/>
寂寂白雲門㝷真不遇真秖應松上鶴便是洞中人藥<lb/>
圃花香異沙泉鹿跡新題詩留姓氏他日此相親<lb/>
　　溪居叟<lb/>
<pb n="KR4h0161_WYG_088-2b"/>
溪翁居静處溪鳥入門飛蚤起釣魚去夜深乗月歸見<lb/>
君無事老覺我有求非不説風霜苦三冬一草衣<lb/>
　　寄益陽武灌明府<lb/>
縣稱詩人理無嫌日寂寥溪山入城郭户口半漁樵月<lb/>
滿彈琴夜花香漉酒朝相思不相見雲水路迢迢<lb/>
　　秋日山中寄李處士<lb/>
吾輩道何窮寒山細雨中兒童書懶讀果栗樹将空言<lb/>
論闗時務篇章見國風昇平猶可用應不廢為公<lb/>
<pb n="KR4h0161_WYG_088-3a"/>
　　送陳昈歸麻川<lb/>
麻川清見底似入武陵溪兩岸山相向三春鳥亂啼酒<lb/>
旗和栁動僧屋與雲齊即此吾鄉路懐君夢不迷<lb/>
　　送友遊吴越<lb/>
去越從吳過吳疆與越連有園多種橘無水不生蓮夜<lb/>
市橋邊火春風寺外船此中偏重客君去必經年<lb/>
　　送人遊吳<lb/>
君到姑蘇見人家盡枕河古宫閒地少水港小橋多夜<lb/>
<pb n="KR4h0161_WYG_088-3b"/>
市賣菱藕春舩載綺羅遥知未眠月鄉思在漁歌<lb/>
　　送友人遊南海<lb/>
南海南邊路君遊祇為貧山川多少地郡邑幾何人花<lb/>
鳥名皆别寒暄氣不均相期早晚見莫待瘴侵人<lb/>
　　亂後山居<lb/>
亂後移家擬傍山今來方辦買山錢九州有路休為客<lb/>
百嵗無愁即是仙野叟並田鋤暮雨溪禽同石立寒烟<lb/>
他人似我還應少如此安貧亦荷天<lb/>
<pb n="KR4h0161_WYG_088-4a"/>
　　旅中卧病<lb/>
秋來誰料病相縈枕上心猶算去程風射破窗燈易滅<lb/>
月穿踈屋夢難成故園何啻三千里新雁纔聞一兩聲<lb/>
我自與人無舊分非干人與我無情<lb/>
　　長安道中有作<lb/>
回頭不忍㸔羸童一路行人我最窮馬足蹇於槐影裏<lb/>
釣船抛在月明中㡌簷曉滴淋蟬露衫袖時飄巻雁風<lb/>
子細㝷思底模様騰騰又過玉闗東<lb/>
<pb n="KR4h0161_WYG_088-4b"/>
　　長安春感<lb/>
出京無計住京難深入東風轉索然滿眼有花寒食下<lb/>
一家無信楚江邊此時晴景愁於雨是處鶯聲苦似蟬<lb/>
公道算來終達去更從今日望明年<lb/>
　　雋陽道中<lb/>
客路客路何悠悠蟬聲向背槐花愁争知百嵗不百嵗<lb/>
未合白頭今白頭四五朶山妝雨色兩三行雁貼雲秋<lb/>
輸他江上垂綸者秖在船中老便休<lb/>
<pb n="KR4h0161_WYG_088-5a"/>
　　秋日泊浦江<lb/>
一㠶船歇九秋時漠漠蘆花拂浪飛晚浦更無船並宿<lb/>
暮山時見鳥雙歸照雲烽火驚離抱剪葉風霜逼暑衣<lb/>
江月漸明汀露濕静驅吟魄入𤣥㣲<lb/>
　　秋宿臨江驛<lb/>
南來北去二三年年去年來兩鬢斑舉世盡從愁裏老<lb/>
誰人肯向死前閒漁舟火影寒歸浦驛路鈴聲夜過山<lb/>
身事未成歸未得聴猿鞭馬入長安<lb/>
<pb n="KR4h0161_WYG_088-5b"/>
　　山中寡婦<lb/>
夫因兵死守蓬茅麻苧衣衫鬢髪焦桑柘廢來猶納稅<lb/>
田園荒盡尚徴苗時挑野菜和根煑旋斫生柴帶葉燒<lb/>
任是深山更深處也應無計避征徭<lb/>
　　春日山居寄友人<lb/>
野吟何處最相宜春景暄和好入詩髙下麥苗新雨後<lb/>
淺深山色晚晴時半巖雲脚風牽斷平野花枝鳥踏垂<lb/>
倒載干戈是何日近來麋鹿欲相随<lb/>
<pb n="KR4h0161_WYG_088-6a"/>
　　雪<lb/>
風攪長空寒骨生先於曉色報窗明江湖不見飛禽影<lb/>
巖谷唯聞折竹聲巢穴幾多相似處路岐兼得一般平<lb/>
擁袍公子休言冷中有樵夫跣足行<lb/>
　　和友人見題山居水閣八韻<lb/>
池閣初成眼豁開眼前霽景屬㣲才試攀簷果猿先見<lb/>
纔把魚竿鶴即來修竹已多猶可種艶花雖少不勞栽<lb/>
南昌一榻延徐孺楚國千鍾逼老萊未稱執鞭奔紫陌<lb/>
<pb n="KR4h0161_WYG_088-6b"/>
唯宜策杖步蒼苔籠禽豈是摩霄翼潤木元非澗下材<lb/>
鑒已毎将天作鏡陶情常以海為杯和君詩句吟聲大<lb/>
蟲豸聞之謂蟄雷<lb/>
　　春閨怨<lb/>
朝喜花艶春暮悲花委塵不悲花落早悲妾似花身<lb/>
　　馬上行<lb/>
五里復五里去時無住時日将家漸逺猶恨馬行遲<lb/>
　　溪興<lb/>
<pb n="KR4h0161_WYG_088-7a"/>
山雨溪風巻釣絲瓦甌篷底獨斟時醉來睡着無人唤<lb/>
流下前灘也不知<lb/>
　　溪㟁秋思<lb/>
桑柘窮頭三四家挂罾垂釣是生涯秋風忽起溪浪白<lb/>
零落岸邊蘆荻花<lb/>
　　旅懐<lb/>
蒹葭月冷時聞雁楊栁風和日聴鶯水涉山行二年客<lb/>
就中偏怕雨船聲<lb/>
<pb n="KR4h0161_WYG_088-7b"/>
　　閩中秋思<lb/>
雨勻紫菊叢叢色風㺯紅蕉葉葉聲北岸是山南畔海<lb/>
秖堪圖畫不堪行<lb/>
　孫棨<lb/>
　　棨爵里無考<lb/>
　近體詩<lb/>
　　贈妓人<lb/>
綵翠仙衣紅玉膚輕盈年在破瓜初霞杯醉勸劉郎賭<lb/>
<pb n="KR4h0161_WYG_088-8a"/>
雲髻慵邀阿母梳不怕寒侵緣帶寳毎憂風舉倩持裾<lb/>
漫圖西子晨妝樣西子元來未得如<lb/>
　　題北里妓人壁<lb/>
寒繡衣裳餉阿嬌新團香獸不禁燒東隣起樣裙腰濶<lb/>
剰蹙黄金線幾條<lb/>
　崔珏<lb/>
　　珏字夢之登大中進士第由幕府拜秘書郎為淇<lb/>
　　縣令有恵政官至侍郎工詩以賦鴛鴦得名時因<lb/>
<pb n="KR4h0161_WYG_088-8b"/>
　　以為號<lb/>
　古體詩<lb/>
　　羙人嘗茶行<lb/>
雲鬟枕落困泥春玉郎為碾瑟瑟塵閒教鸚鵡啄窗響<lb/>
和嬌扶起濃睡人銀瓶貯浪水一掬松雨聲來乳花熟<lb/>
朱唇啜破綠雲時咽入香喉爽紅玉眀眸漸開轉秋水<lb/>
手撥絲篁醉心起臺前却坐推金筝不語思量夢中事<lb/>
　　道林寺<lb/>
<pb n="KR4h0161_WYG_088-9a"/>
臨湘之濱麓之隅西有松樹東岸無松風千里擺不斷<lb/>
竹泉瀉入千僧厨宏梁大棟何足貴山寺難有山泉俱<lb/>
四時唯夏不敢入燭龍安敢停斯須逺公池上種何物<lb/>
碧羅扇底紅鱗魚香閣朝鳴大法鼓天宫夜轉三乗書<lb/>
野花市井栽不着山雞飲啄聲相呼金檻僧迴步步影<lb/>
石盆水濺聫聫珠北臨髙處日正午舉手欲摸黄金烏<lb/>
遥江大船小於葉逺邨雜樹齊如蔬潭州城郭在何處<lb/>
東邊一片青糢糊今來古往人滿地勞生未了歸丘墟<lb/>
<pb n="KR4h0161_WYG_088-9b"/>
長卿之門久寂寞五言七字誇規模我吟杜詩清入骨<lb/>
灌頂何必須醍醐白日不照耒陽縣黄天厄死饑寒軀<lb/>
眀珠大貝採欲盡蚌蛤空滿赤沙湖今我題詩亦無味<lb/>
懐賢覽古成長吁不如興罷過江去己有好月眀歸途<lb/>
　近體詩<lb/>
　　和友人鴛鴦之什<lb/>
翠鬛紅毛舞夕暉水禽情似此禽稀暫分烟島猶回首<lb/>
只渡寒塘亦並飛暎霧盡迷珠殿瓦逐梭齊上玉人機<lb/>
<pb n="KR4h0161_WYG_088-10a"/>
採蓮無限蘭橈女笑指中流羨爾歸<lb/>
寂寂春塘烟晚時兩心和影共依依溪頭日暖眠沙穏<lb/>
渡口風寒浴浪稀翡翠莫誇饒彩飾鸊鵜須羡好毛衣<lb/>
蘭深芷宻無人見相逐相呼何處歸<lb/>
舞鶴翔鸞俱别離可憐生死兩相隨紅絲毳落眠汀處<lb/>
白雪花成蹙浪時琴上只聞交頸語窓前空展共飛詩<lb/>
何如相見長相對肯羡人間多所思<lb/>
　　有贈<lb/>
<pb n="KR4h0161_WYG_088-10b"/>
莫道妝成斷客腸粉胸綿手白蓮香烟分頂上三層緑<lb/>
劍截眸中一寸光舞勝栁枝腰更軟歌嫌珠貫曲猶長<lb/>
雖然不似王孫女解愛臨卭賣賦郎<lb/>
錦里芬芳少佩蘭風流全占似君難心迷曉夢牕猶暗<lb/>
粉落香肌汗未乾兩臉夭桃從鏡發一眸春水照人寒<lb/>
自嗟此地非吾土不得如花嵗嵗看<lb/>
　　和人聴歈<lb/>
氣吐幽蘭出洞房樂人先問調宫商聲和細管珠纔轉<lb/>
<pb n="KR4h0161_WYG_088-11a"/>
曲度沈烟雪更香公子不隨腸萬結離人須落淚千行<lb/>
巫山唱罷行雲過猶自㣲塵舞画梁<lb/>
紅臉初分翠黛愁錦筵歌板拍清秋一樓春雪和塵落<lb/>
午夜寒泉帶雨流座上羙人心盡死尊前旅客涙難收<lb/>
莫辭更送劉郎酒百斛明珠異日酬<lb/>
　　岳陽樓晚望<lb/>
乾坤千里水雲間釣艇如萍去復還樓上北風斜巻席<lb/>
湖中西日倒銜山懐沙有恨騷人往鼓瑟無聲帝子閒<lb/>
<pb n="KR4h0161_WYG_088-11b"/>
何事黄昏尚凝睇數行烟樹接荆蠻<lb/>
　李頻<lb/>
　　頻字徳新睦州人少秀悟多所記覽與里人方干<lb/>
　　善嘗以詩走謁姚少監合丐其品藻合大加奨挹<lb/>
　　以女妻之大中八年登進士第歴秘書郎南陵尉<lb/>
　　武功令拜侍御史乾符中歴都官員外郎建州刺<lb/>
　　史<lb/>
　　品彚云頻治建以禮法化下更布教條建賴以安<lb/>
<pb n="KR4h0161_WYG_088-12a"/>
　　州人為立祠棃山嵗祀之至宋錫王封<lb/>
　近體詩<lb/>
　　山居<lb/>
欲出窮吾道東西自未能捲書唯對鶴開畫獨留僧落<lb/>
葉和雲掃秋山共月登何年石上水夜夜滴髙層<lb/>
　　秦原早望<lb/>
一忝鄉書薦長安未得回年光逐渭水春色上秦臺燕<lb/>
掠平蕪去人衝細雨來東風生故里又過幾花開<lb/>
<pb n="KR4h0161_WYG_088-12b"/>
　　過巫峡<lb/>
擁棹向驚湍巫峯直上㸔削成從水底聳出在雲端暮<lb/>
雨晴時少啼猿渴下難一聞神女去風竹掃空壇<lb/>
　　越中行<lb/>
越國臨滄海芳洲暮復晴湖通諸浦白日隠亂峯明野<lb/>
宿多無定閒遊免有情天台聞不逺終到石橋行<lb/>
　　夏日題盩厔友人書齋<lb/>
修竹齊髙樹書齋竹樹中四時無夏日三伏有秋風黒<lb/>
<pb n="KR4h0161_WYG_088-13a"/>
處巢幽鳥隂來叫候蟲牕西太白雪萬仞在遥空<lb/>
　　贈立規上人<lb/>
竹向空齋合無僧在四隣去雲離坐石斜月到禪身樹<lb/>
老風終夜山寒雪見春不知諸祖後傳印是何人<lb/>
　　送僧入天台<lb/>
一錫随緣赴天台又去登長亭舊别路落日獨行僧夜<lb/>
燒山何處秋帆浪幾層他時授巾拂莫道老無能<lb/>
　　陕州題河上亭<lb/>
<pb n="KR4h0161_WYG_088-13b"/>
岸擁洪流急亭開清興長當軒河草晚入坐水風凉獨<lb/>
鳥驚來客孤雲觸去檣秋聲和逺雨暮色帶㣲陽浪静<lb/>
澄窗影沙明發簟光逍遥毎盡日誰識愛滄浪<lb/>
　　苑中題友人林亭<lb/>
林邑藏巖洞幽棲趣若何春篁兼笋密夏鳥雜雛多坐<lb/>
有清風起林無暑氣過亂書還就葉真飲不聴歌片景<lb/>
明紅蘚斜隂映綠蘿雄文終不惜莫便棄髙科<lb/>
　　樂遊原春望<lb/>
<pb n="KR4h0161_WYG_088-14a"/>
五陵佳氣晚氤氲霸業雄圖勢自分秦地山河連紫塞<lb/>
漢家宫殿入青雲未央樹色春中見長樂鐘聲月下聞<lb/>
無那楊花起愁思滿天飄落雪紛紛<lb/>
　　題張司馬别墅<lb/>
庭前樹盡手中栽先後花分幾番開巢鳥戀雛驚不起<lb/>
野人思酒去還來自抛官與青山近誰訝身為白髪催<lb/>
門外㝷常行樂處重重履迹在莓苔<lb/>
　　湖口送友人<lb/>
<pb n="KR4h0161_WYG_088-14b"/>
中流欲暮見湘煙葦㟁無窮接楚天去雁逺衝雲夢雪<lb/>
離人獨上洞庭舩風波盡日依山轉星漢通宵向水連<lb/>
零落梅花過殘臘故園歸去又新年<lb/>
　　嵩山夜還<lb/>
家住東臯下好採舊山薇自省遊泉石何曽不夜歸<lb/>
　　渡漢江<lb/>
嶺外音書絶經年復歴春近鄉情更怯不敢問來人<lb/>
　　聞金吾妓唱梁州<lb/>
<pb n="KR4h0161_WYG_088-15a"/>
聞君一曲古梁州驚起黄雲塞上愁秦女樹前花正發<lb/>
北風吹落滿城秋<lb/>
　陳陶<lb/>
　　陶字嵩伯嶺南人<hi>通考及品彚云鄱陽人馬令陸務觀南唐書並云嶺南也</hi>大<lb/>
　　中時遊學長安善天文厯數其歌詩常負神仙之<lb/>
　　術或露王霸之説晚干南唐不合隠居洪州<graphic n="KR1214" url="https://raw.githubusercontent.com/kanripo/KR-Gaiji/master/images/KR1214.png" mimeType="image/png"/>山<lb/>
　　種柑橙令山童賣之自給妻子亦知讀書自號三<lb/>
　　教布衣以修錬為事後不知所終<lb/>
<pb n="KR4h0161_WYG_088-15b"/>
　　貫休書西人陳陶處士隠居云有叟傲堯日髪白<lb/>
　　肌膚紅妻子亦讀書種蘭清溪東白雲有奇色紫<lb/>
　　桂含天風即應迎鶴書肯羨於洞洪又云髙步前<lb/>
　　山前髙歌北山北數載賣柑橙山資近又足<lb/>
　古體詩<lb/>
　　懐仙唫<lb/>
丹陵五牙客昨日羅浮歸赤斧尋不得煙霞空滿衣試<lb/>
於華陽問果遇三茅知採藥向十洲同行牧羊兒十洲<lb/>
<pb n="KR4h0161_WYG_088-16a"/>
隔八海浩渺不可期空留雙白鶴巢在長松枝<lb/>
雲溪古流水春晚桃花香憶與我師别片帆歸滄浪滄<lb/>
浪在何許相思涙如雨黄鶴不復來雲深别離處石渠<lb/>
泉泠泠三見菖蒲生日夜勞夢魂隨波注東溟空懐别<lb/>
時惠長讀消魔經<lb/>
　　避世翁<lb/>
海上一蓑笠終年垂釣絲滄洲有深意冠盖何由知直<lb/>
鈎不營魚蝸室無妻兒渴飲寒泉水饑飡紫靈芝鶴髮<lb/>
<pb n="KR4h0161_WYG_088-16b"/>
披兩肩髙懐如澄陂嘗聞仙老言云是古鴟夷石竇閟<lb/>
雷雨金潭養蛟螭乗槎上玉津騎鹿遊峨嵋以人為語<lb/>
黙與世為雄雌兹焉乃磻溪豹變應須時自古隠淪客<lb/>
無非王者師<lb/>
　　旅次銅山途中先寄溫州韓使君<lb/>
亂山滄海曲中有横陽道束馬過銅梁苕華坐堪老鳩<lb/>
鳴髙崖裂熊鬬深樹倒絶壑無坤維重林失蒼昊躋攀<lb/>
寡儔侣扶接念輿皁俛仰慄嵌空無因掇靈草梯窮聞<lb/>
<pb n="KR4h0161_WYG_088-17a"/>
戍鼓魂續賴丘禱敞豁天地歸縈紆村落好悠悠思蔣<lb/>
徑擾擾愧商皓馳想永嘉侯應傷此懐抱<lb/>
　　闗山月<lb/>
昔年嫖姚䕶羌月今見嫖姚雙鬢雪青塚曽無尺寸歸<lb/>
錦書多寄窮荒骨百戰金瘡體沙磧鄉心一片懸秋碧<lb/>
漢地應啼破鏡時塞塵萬里嬋姢隔度磧衝雲朔風起<lb/>
邉笳欲曉生青珥隴上横吹雪色刀何年斷得匈奴臂<lb/>
　　空城雀<lb/>
<pb n="KR4h0161_WYG_088-17b"/>
古城濛濛花覆水昔日住人今住鬼野雀荒臺遺子孫<lb/>
千年飲啄枯桑根不隨海燕柏梁去應無玉環銜報恩<lb/>
近村紅粟香壓枝嗷嗷黄口訴朝饑生來未見鳳凰語<lb/>
欲飛常怕蜘蛛絲斷腸四隅天四絶清泉緑蒿無恐疑<lb/>
　近體詩<lb/>
　　朝元引<lb/>
帝燭熒煌下九天蓬萊宫曉玉爐烟無窮鸞鳳隨金母<lb/>
來賀薫風一萬年<lb/>
<pb n="KR4h0161_WYG_088-18a"/>
玉殿雲開露冕旒下方珠翠壓鼇頭天雞唱罷南山曙<lb/>
春色先歸十二樓<lb/>
萬㝢靈祥擁帝居東華元老薦屠蘇龍池遥望非煙拜<lb/>
五色曈曨在玉壺<lb/>
寶祚河宫一向清龜魚天篆益分明近臣欲獻登封草<lb/>
五嶽齊呼萬嵗聲<lb/>
　　氷調詞<lb/>
水閣簾開燕引雛朝朝攀折望金吾聞道磧西春不到<lb/>
<pb n="KR4h0161_WYG_088-18b"/>
花時還憶故園無<lb/>
長夜孤眠倦錦衾秦樓霜月苦邊心征人一倍裝綿厚<lb/>
猶慮交河雪凍深<lb/>
　　閒居雜興<lb/>
一顧成周力有餘白雲閒釣五溪魚中原莫道無麟鳳<lb/>
自是皇家結網疎<lb/>
長愛真人王子喬五松山月伴吹簫從他浮世悲生死<lb/>
獨駕蒼麟入九霄<lb/>
<pb n="KR4h0161_WYG_088-19a"/>
　　答蓮花妓<lb/>
近來詩思清於水老大心情薄似雲己向昇天得門户<lb/>
錦衾深愧卓文君<hi>麗情集云嚴尚書宇鎮豫章以陶操行清潔欲撓之遣小妓號蓮花者往</hi>
<hi>侍焉陶殊不採妓為詩求去云蓮花為號玉為腮珍重尚書遣妾來處士不生巫峽夢虚勞神女下陽臺陶答</hi>
<hi>之云云後人移其事為陳圖南非也</hi>
　李咸用<lb/>
　　咸用唐末人與來鵬范攄同時工詩不第嘗應辟<lb/>
　　為推官有披沙集六卷藝文志有八世孫台州守<lb/>
<pb n="KR4h0161_WYG_088-19b"/>
　　名兼者居宛陵出家藏本請楊廷秀序而行之始<lb/>
　　顯<lb/>
　　序略曰推官公詩如見後却無語别來長獨愁如<lb/>
　　危城三面水古樹一邉春如春雨有五色灑來花<lb/>
　　旋成如未醉己知醒後憶欲開先為落時愁讀之<lb/>
　　使人發融冶之歡於荒寒無聊之中動慘戚之感<lb/>
　　於笑談方懌之後國風遺音孰謂其果絃絶<lb/>
　古體詩<lb/>
<pb n="KR4h0161_WYG_088-20a"/>
　　塘上行<lb/>
横塘日澹秋雲隔浪織輕颸羅羃羃紅綃撇水蕩舟人<lb/>
畫橈摻摻柔荑白鯉魚虚擲無消息花老蓮疎愁未摘<lb/>
却把金釵打綠荷懊惱露珠穿不得<lb/>
　　江南曲<lb/>
江南四月薫風低江南女兒芳步齊晚雲接水共渺瀰<lb/>
逺沙叠草空萋萋白苧不堪論古意數花猶可醉前溪<lb/>
孤舟有客歸未得鄉夢欲成山鳥啼<lb/>
<pb n="KR4h0161_WYG_088-20b"/>
　　水仙操<lb/>
大沙相拍流水鳴蓬山鳥獸多奇形琴心不喜亦不驚<lb/>
安絃緩爪何泠泠水僊縹緲來相迎伯牙從此留嘉名<lb/>
嶧陽散木虚且輕重華斧下知其聲檿絲相糺成凄清<lb/>
調和引得薫風生指底先王長養情曲終天下稱太平<lb/>
後人好事傳其曲有時聲足意不足始峩峩兮復洋洋<lb/>
但見山清兼水緑成連入海移人情豈是本來無嗜慾<lb/>
琴兮琴兮在自然不在徽金將軫玉<lb/>
<pb n="KR4h0161_WYG_088-21a"/>
　　小松歌<lb/>
幽人不喜凡草生秋鋤劚得寒青青庭閒土痩根脚獰<lb/>
風揺雨拂精神醒短影月斜不滿尺清聲細入鳴蛩夕<lb/>
天人戲剪蒼龍髯參差簇在瑶堦側金精水鬼欺不得<lb/>
長與東皇逞顔色勁節暫因君子移貞心不為麻中直<lb/>
　近體詩<lb/>
　　山居<lb/>
草堂書一架苔徑竹千竿難世投誰是清貧且自安隣<lb/>
<pb n="KR4h0161_WYG_088-21b"/>
居皆學稼客至亦無官焦尾何人聴良宵對月彈<lb/>
　　春日<lb/>
浩蕩東風裏徘徊無所親危城三面水古樹一邊春衰<lb/>
世難修道花時不稱貧滔滔天下者何處問通津<lb/>
　　登樓值雨<lb/>
共訝髙樓望匡廬色已空白雲横野濶遮岳與天同數<lb/>
㸃雨入酒滿襟香在風逺江吟得出方下郡齋東<lb/>
　　秋日訪同人<lb/>
<pb n="KR4h0161_WYG_088-22a"/>
忽憶金蘭友㩦琴去自由逺尋寒澗碧深入亂山秋見<lb/>
後却無語别來長獨愁幸逢三五夕露坐對㝠捜<lb/>
　　訪友人不遇<lb/>
出門無至友動即到君家空掩一庭竹去㸔何寺花短<lb/>
僮應捧杖稚女學擎茶吟罷留題處苔階日影斜<lb/>
　　冬夕喜友生至<lb/>
天涯行欲遍此夜故人情鄉國别來久干戈還未平燈<lb/>
殘偏有焰雪甚却無聲多少新聞見應須語到眀<lb/>
<pb n="KR4h0161_WYG_088-22b"/>
　　送邊将<lb/>
天驕頻犯塞鐵騎又征西臣節輕鄉土雄心生鼔鼙地<lb/>
寒花不艶沙逺日難低漸喜秋弓健鵰翻白草齊<lb/>
　　送從兄坤載<lb/>
忍涙不敢下恐兄情更傷别離當亂世骨肉在他鄉語<lb/>
盡意不盡路長愁更長那堪囬首處殘照滿衣裳<lb/>
　　送錢契明尊師歸廬山<lb/>
瘦倚青竹杖鑪峯指欲歸霜粘行日屨風暖到時衣凭<lb/>
<pb n="KR4h0161_WYG_088-23a"/>
檻雲還在攀松鶴不飛何曽有别恨楊栁自依依<lb/>
　　聞泉<lb/>
淅淅夢初驚幽窗枕簟清更無人共聴秖有月空明急<lb/>
想穿巖曲低應過石平欲將琴强寫不是自然聲<lb/>
　　和吳處士題村叟壁<lb/>
因閱鄉居景歸心寸火燃吾家依碧嶂小檻枕清川逺<lb/>
雨籠孤戍斜陽隔斷煙沙虚遺虎跡水伏聚蛟涎糲䴯<lb/>
芟汀蓼甘茶挈石泉霜朝巡栗樹風夜探魚船戲日魚<lb/>
<pb n="KR4h0161_WYG_088-23b"/>
呈腹翹灘鷺並肩碁㝷盤石浄酒傍野花妍器以鋤為<lb/>
利家惟竹直錢飯香同豆熟湯暖摘松煎睡島鳬藏足<lb/>
攀藤狖凍拳淺茅鳴鬬雉曲枿嘯寒鳶秋果樝梨澀晨<lb/>
羞笋蕨鮮衣簔留冷閣席草種閒田椎髻擔餔餉龎眉<lb/>
識稔年嚇鷹芻戴笠驅犢篠充鞭不重官於社常尊食<lb/>
作天谷深青藹蔽峯迥白雲纒毎憶闗魂夢長誇表愛<lb/>
憐覽君書壁句誘我率成篇<lb/>
　　謝友生遺端溪硯瓦<lb/>
<pb n="KR4h0161_WYG_088-24a"/>
㝷常濡翰次恨不到端溪得自新知已如逢舊解㩦翫<lb/>
餘輕照乗謝欲等懸黎静對勝凡客閒窺憶好題媧天<lb/>
補剰石昆劒切來泥着指痕猶濕停旬水未低呵雲潤<lb/>
柱礎筆彩飲虹霓鵒眼工諳謬羊肝士乍刲連澌光比<lb/>
鏡囚墨膩於䃜書信成池黒吟須到日西正誇憂盜竊<lb/>
將隠怯攀躋捧受同交印矜持過秉珪草顛終近旭嬾<lb/>
癖必無嵇用合緣鸚鵡珍應負㑹稽貞姿還落落寒韻<lb/>
或凄凄風月情相半煙花思豈迷宜從方袋挈枉把短<lb/>
<pb n="KR4h0161_WYG_088-24b"/>
行批淺小金為斗泓澄玉作隄遇人依我惜想爾與天<lb/>
齊<hi>闕</hi>　　　　行時秖獨齎<lb/>
　　題王處士山居<lb/>
雲木沉沉夏亦寒此中幽隠幾經年無多别業供王税<lb/>
大半生涯在釣船蜀魄叫迴芳草色鷺鷥飛破夕陽烟<lb/>
干戈蝟起能髙卧只箇逍遥是謫仙<lb/>
　　依韻修睦上人山居<lb/>
春風春雨一何頻望極空江覺損神鶯有來由重入谷<lb/>
<pb n="KR4h0161_WYG_088-25a"/>
栁無情緒强依人漢庭謁者休言事魯國諸生莫問津<lb/>
賴是水鄉樗櫟賤滿爐紅焰且相親<lb/>
　　和友人喜相遇<lb/>
麻衣未識帝城塵四十為儒是病身有恨不闗銜國恥<lb/>
無愁直為倚家貧齊輕東海二髙士漢重商山四老人<lb/>
一種愛閒閒不得混時行止却應真<lb/>
不傍江煙訪所思更應無處展愁睂數杯竹閣花殘酒<lb/>
一局松窗日午碁多病却疑天與便自愚潛喜衆相欺<lb/>
<pb n="KR4h0161_WYG_088-25b"/>
非窮非達非髙尚冷笑行藏秖獨知<lb/>
　　湘浦有懐<lb/>
鴻雁哀哀背朔方餘霞倒影画瀟湘長汀細草愁春浪<lb/>
古渡寒花倚夕陽鬼樹夜分千炬火漁舟朝巻一篷霜<lb/>
儂家本是持竿者為愛明時入帝鄉<lb/>
　　緋桃花<lb/>
茫茫天意為誰留深染夭桃備勝遊未醉己知醒後憶<lb/>
欲開先為落時愁癡蛾亂撲燈難滅躍鯉傍驚電不收<lb/>
<pb n="KR4h0161_WYG_088-26a"/>
何事梨花空似雪也稱春色是悠悠<lb/>
　李山甫<lb/>
　　山甫字里未詳咸通中數舉進士被黜依魏博樂<lb/>
　　彥禎幕府樂禍且怨中朝大臣𨗳彦禎子從訓伏<lb/>
　　兵殺王鐸刼其家嘗有詩云勸君莫用誇頭角夢<lb/>
　　裏輸嬴總未真譏執政也巢冦之亂翰林待詔王<lb/>
　　敬遨者北遊在鄴山甫遇於道觀謂曰幽蘭緑水<lb/>
　　可得聞乎遨應命奏之曲終澘然曰憶在咸通玉<lb/>
<pb n="KR4h0161_WYG_088-26b"/>
　　亭秋水供奉至尊不意流離至此也山甫賦詩曰<lb/>
　　幽蘭綠水耿清音歎惜先生枉用心世上幾時曽<lb/>
　　好古人前何必獨霑襟句未成山甫亦自黯然悲<lb/>
　　其不遇也<lb/>
　近體詩<lb/>
　　寒食<lb/>
栁帶東風一向斜春隂澹澹蔽人家有時三㸃兩㸃雨<lb/>
到處十枝五枝花萬井樓臺疑繡畫九原珠翠似烟霞<lb/>
<pb n="KR4h0161_WYG_088-27a"/>
年年今日誰相問獨卧長安泣嵗華<lb/>
風煙放蕩花披猖鞦韆女兒飛出墻繡袍馳馬拾遺翠<lb/>
錦袖鬭雞喧廣場天地氣和融霽色池臺日暖燒春光<lb/>
自憐塵土無他事空脱荷衣泥醉鄉<lb/>
　　曲江<lb/>
江色沈天萬草齊暖烟晴靄自相迷蜂憐杏蘂細香落<lb/>
鶯墜栁條濃翠低千隊國娥輕似雪一羣公子醉如泥<lb/>
斜陽怪得長安動陌上分飛萬馬蹄<lb/>
<pb n="KR4h0161_WYG_088-27b"/>
　　兵後㝷邊<lb/>
千里煙砂盡日昏戰餘燒罷閉重門新成劍㦸皆農器<lb/>
舊着衣裳盡血痕卷地朔風吹白骨挂天青氣泣幽魂<lb/>
自憐長策無人問羞戴儒冠傍塞垣<lb/>
　　隋堤栁<lb/>
曽傍龍舟拂翠華至今凝恨倚天涯但經春色還秋色<lb/>
不覺楊家是李家背日古隂從北朽逐波疎影向南斜<lb/>
年年只有晴風便遥為雷塘送雪花<lb/>
<pb n="KR4h0161_WYG_088-28a"/>
　　隂地闗崇徽公主手跡<lb/>
一拓纖痕更不收翠㣲蒼蘚幾經秋誰陳帝子和番策<lb/>
我是男兒為國羞寒雨洗來香已盡澹烟籠着悵長留<lb/>
可憐汾水知人意旁與吞聲未忍休<hi>廣川書跋云初僕固懐恩之叛其女</hi>
<hi>沒入宫大厯四年回紇請婚因封為崇徽公主降可汗道汾州以手掌托石壁遂有手痕今靈石有崇徽公主</hi>
<hi>手痕碑</hi>
　　方干隠居<lb/>
咬咬嘎嘎水禽聲露洗松隂滿院清溪畔印沙多鶴跡<lb/>
<pb n="KR4h0161_WYG_088-28b"/>
檻前題竹有僧名問人逺岫千重意對客閒雲一片情<lb/>
早晚塵埃得休去且將琴劍事先生<lb/>
　　贈彈琴李處士<lb/>
情知此事少知音自是先生枉用心世上㡬時曽好古<lb/>
人前何必更沾襟致身不似笙簧巧悦耳寜如鄭衞淫<lb/>
三尺燋桐七條線子期師曠兩沈沈<lb/>
　　公子家<lb/>
曽是皇家幾世侯入雲髙第照神州栁遮門户横金鎖<lb/>
<pb n="KR4h0161_WYG_088-29a"/>
花擁絃歌咽畫樓錦袖妒姬争巧笑玉銜嬌馬索閒遊<lb/>
麻衣酷獻平生業醉倚春風不㸃頭<lb/>
栁底花隂壓露塵醉煙輕罩一團春鴛鴦占水能嗔客<lb/>
鸚鵡嫌籠解罵人腰褭似龍隨日换輕盈如燕逐年新<lb/>
不知買盡長安笑活得蒼生幾户貧<lb/>
　　貧女<lb/>
平生不識繡衣裳閒把荆簪益自傷鏡裏秖應諳素貌<lb/>
人間多自重紅妝當年未嫁還憂老終日求媒即道狂<lb/>
<pb n="KR4h0161_WYG_088-29b"/>
兩意定知無説處暗垂珠涙滴蠶筐<lb/>
　　牡丹<lb/>
邀勒春風不蚤開衆芳飄後上樓臺數苞仙艶火中出<lb/>
一片異香天上來曉露精神妖欲動暮烟情態恨成堆<lb/>
知君也解相輕薄斜凭䦨干首重迴<hi>司空表聖有絶句云芙蓉騷客空留</hi>
<hi>怨芍藥詩家只寄情誰似天才李山甫牡丹屬思亦縱横盖指此詩也</hi>
　　栁<lb/>
只為遮樓又拂橋被人摧折好枝條假饒張緒如今在<lb/>
<pb n="KR4h0161_WYG_088-30a"/>
　須把風流暗裏銷<lb/>
　弱帶低垂可自由傍他門户倚他樓金風不解相擡舉<lb/>
　露壓烟欺直到秋<lb/>
　終日堂前學畫睂幾人曽道勝花枝試㸔三月春殘後<lb/>
　門外青隂是阿誰<lb/>
　也曽飛絮謝家庭從此風流别有名不是向人無用處<lb/>
　一枝愁殺别離情<lb/>
　<lb/>
<pb n="KR4h0161_WYG_088-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻八十九<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_089-1a"/>
　欽定四庫全書<lb/>
御定全唐詩録卷九十<lb/>
　　方干<lb/>
　　　干字雄飛新定人<hi>干父名肅工詩母即詩人章八元女新定即今嚴郡浙乗云干</hi>
　　　<hi>桐廬人</hi>徐凝一見器之授以詩律為人質野喜凌侮<lb/>
　　　每見人設三拜曰禮數有三識之者呼為方三拜<lb/>
　　　貌寢又兎缺有司以故不與科名隠㑹稽之鏡湖<lb/>
　　　及遇醫補唇已老矣因終身不出嘗謁姚合合意<lb/>
<pb n="KR4h0161_WYG_089-1b"/>
　　　侮之覽詩卷為變容敬禮列郡湖州鄭仁規建州<lb/>
　　　李頻九江陶祥並於干契分為深初㑹稽守王龜<lb/>
　　　欲薦干諫署不果殁後宰臣張文蔚奏文人不第<lb/>
　　　者十五人干預其數追賜及第干律詩鍊句字字<lb/>
　　　無失有髙堅峻㧞之目自咸通得名迄文德江之<lb/>
　　　南未有及者後進私諡為元英先生<lb/>
　　　王贊序曰干之為詩鋟肌滌骨氷瑩霞絢嘉肴自<lb/>
　　　將不吮餘雋麗不葩粉苦不棘癯當其得志倐與<lb/>
<pb n="KR4h0161_WYG_089-2a"/>
　　神㑹詞若未至意已獨<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>先是丹陽有南陽張祜<lb/>
　　差前干生其詩放言横肆皆吳越之遺逸余嘗較<lb/>
　　之張祜升杜甫之堂方干入錢起之室矣<lb/>
　近體詩<lb/>
　　鏡中别業<lb/>
寒山壓鏡心此處是家林梁燕窺春醉嵒猿學夜吟雲<lb/>
連平地起月向白波沉猶自聞鐘角棲身可在深<lb/>
世人如不容吾自縱天慵落葉憑風掃香秔倩水舂花<lb/>
<pb n="KR4h0161_WYG_089-2b"/>
朝連郭霧雪夜隔湖鐘身外能無事頭宜白此峯<lb/>
　　山中即事<lb/>
趨世非身事山中適性情野花多異色幽鳥少凡聲樹<lb/>
影搜凉卧苔光破碧行閒尋採藥處仙路漸分明<lb/>
　　過黄州作<lb/>
弭節齊安郡孤城百戰殘傍村林有虎帶郭縣無官暮<lb/>
角梅花怨清江桂影寒黍離縁底事撩我起長嘆<lb/>
　　冬夜泊僧舍<lb/>
<pb n="KR4h0161_WYG_089-3a"/>
江東寒近臘野寺水天昏無酒能消夜隨僧早閉門照<lb/>
牆燈焰細著瓦雨聲繁漂泊仍千里清吟欲斷魂<lb/>
　　東溪别業寄段郎中<lb/>
前山含逺翠羅列在窓中盡日無人到一樽誰與同涼<lb/>
隨蓮葉雨暑避栁條風豈分長岑寂明時有至公<lb/>
　　寄石湓清越上人<lb/>
寺處唯髙僻雲生石枕前静吟因得句獨夜不妨禪牕<lb/>
接停猿樹嵒飛洗鶴泉相思有書札俱倩獵人傳<lb/>
<pb n="KR4h0161_WYG_089-3b"/>
　　送姚合貟外赴金州<lb/>
受詔從華省開旗發帝州野烟新驛曙殘照古山秋樹<lb/>
勢連巴没江聲入楚流唯應化行後吟句上閒樓<lb/>
　　經周處士故居<lb/>
愁吟與獨行何事不傷情乆立釣魚處唯聞啼鳥聲山<lb/>
蔬和草嫩海樹入籬生吾在兹溪上懷君恨不平<lb/>
　　過朱恊律故山<lb/>
地下無餘恨人間得盛名殘篇續大雅稚子托諸生度<lb/>
<pb n="KR4h0161_WYG_089-4a"/>
日山空暮縁溪鶴自鳴難收故交意寒笛一聲聲<lb/>
　　山中言事<lb/>
日與村家事漸同燒松啜茗學鄰翁池塘月撼芙蕖浪<lb/>
牕户涼生薜茘風書幌晝昏嵐氣裏巢枝夜折雪聲中<lb/>
山隂釣叟無知巳窺鏡撏多鬢欲空<lb/>
欹枕亦吟行亦醉卧吟行醉更何營貧來猶有故琴在<lb/>
老去不過新髪生山鳥踏枝紅果落家僮引釣白魚驚<lb/>
潛夫自有孤雲侣可要王侯知姓名<lb/>
<pb n="KR4h0161_WYG_089-4b"/>
　　鑑湖西島言事<lb/>
慵拙幸便荒僻地縱聴猿鳥亦何愁偶斟藥酒欺梅雨<lb/>
却著寒衣過麥秋歳計有時添橡實生涯一半在漁舟<lb/>
世人若便無知巳應向此溪成白頭<lb/>
　　初歸鏡中寄陳端公<lb/>
去歳離家今歳歸孤帆夢向鳥前飛必知蘆笋侵沙井<lb/>
兼被藤花占石磯雲島採茶常失路雪龕中酒不關扉<lb/>
故交若問逍遥事𤣥冕何曽勝葦衣<lb/>
<pb n="KR4h0161_WYG_089-5a"/>
　　湖北有茅齋湖西有松島輕棹往返頗諧素心因<lb/>
　　　成四韻<lb/>
湖北湖西往復還朝昏只處自由間暑天移榻就深竹<lb/>
月夜乘舟歸淺山遶砌紫鱗欹枕釣垂簷野果隔窗攀<lb/>
古賢暮齒方如此多笑愚儒鬢未斑<lb/>
　　自縉雲赴郡溪流百里輕棹一發曽不崇朝叙事<lb/>
　　　四韻寄獻段郎中<lb/>
激箭溪湍勢莫憑飄然一葉若為乗仰瞻青壁開天罅<lb/>
<pb n="KR4h0161_WYG_089-5b"/>
斗轉寒灣避石稜巢鳥夜驚離島樹啼猿晝怯下嵒藤<lb/>
此中明日尋知巳恐似龍門不易登<lb/>
　　路入剡中作<lb/>
截灣衝瀨片帆通髙枕微吟到剡中掠草並飛憐燕子<lb/>
停橈獨飲學漁翁波濤漫撼長潭月楊桺斜穿一㟁風<lb/>
便擬乗槎應去得仙源直恐接星東<lb/>
　　睦州呂郎中郡中環溪亭<lb/>
為是仙才登望處風光便是武陵春閒花半落猶迷蝶<lb/>
<pb n="KR4h0161_WYG_089-6a"/>
白鳥雙飛不避人樹影興餘侵枕簟荷香坐久着衣巾<lb/>
暫來此地非多日明主那容借寇恂<lb/>
　　題睦州郡中千峰榭<lb/>
豈知平地似天台朱户深沈别徑開曵響露蟬穿樹去<lb/>
斜行沙鳥向池來窗中早月當琴榻墻上秋山入酒盃<lb/>
何事此中如世外應縁羊祜是仙才<lb/>
　　再題路支使南亭<lb/>
行處避松兼礙石即須門徑落斜開愛邀舊友看漁釣<lb/>
<pb n="KR4h0161_WYG_089-6b"/>
貪聽新禽駐酒杯樹影不隨明月去溪聲常送落花來<lb/>
睡時分得江淹夢五色毫端弄逸才<lb/>
　　題越州袁秀才林亭<lb/>
清邃林亭指畫開幽巖别𣲖像天台坐牽蕉葉題詩句<lb/>
醉觸藤花落酒杯白鳥不歸山裏去紅鱗多自鏡中來<lb/>
終年此地為吟侶早起尋君薄暮囬<lb/>
　　題桐廬謝逸人江居<lb/>
清世髙眠無一事五侯勲盛欲如何湖邉倚杖寒吟苦<lb/>
<pb n="KR4h0161_WYG_089-7a"/>
石上横琴夜醉多鳥自樹梢隨果落人從牕外卸帆過<lb/>
由來朝市為真隠可要棲身向薜蘿<lb/>
　　旅次洋州寓居郝氏林亭<lb/>
舉目縱然非我有思量似在故山時鶴盤逺勢投孤嶼<lb/>
蟬曳殘聲過别枝凉月照窗欹枕倦澄泉遶石泛觴遲<lb/>
青雲未得平行去夢到江南身旅羇<lb/>
　　題法華寺絶頂禪家壁<lb/>
蒼翠岧嶤逼窅㝠下方雷雨上方晴飛流便向砌邉挂<lb/>
<pb n="KR4h0161_WYG_089-7b"/>
片月影從窗外行馴鹿不知誰結侣野禽多是自呼名<lb/>
只應禪者無來去坐看千山白髪生<lb/>
　　書法華寺上方禪壁<lb/>
砌下松顛有鶴棲孤猨亦在鶴邉啼卧聞雷雨歸巖早<lb/>
坐見星辰去地低一徑穿縁應就郭千花掩映似無溪<lb/>
是非生死多憂惱此日蒙師為破迷<lb/>
　　題龍泉寺絶頂<lb/>
未明先見海底日良久逺雞方報晨古樹含風長帶雨<lb/>
<pb n="KR4h0161_WYG_089-8a"/>
寒巖四月始知春中天氣爽星河近下界時豊雷雨匀<lb/>
前後登臨思無盡年年改換去來人<lb/>
　　題報恩寺上方<lb/>
客來先上上方看眼界無窮世界寛嵒溜噴空晴似雨<lb/>
林蘿礙日夏多寒衆山迢遞皆相疊一路髙低不記盤<lb/>
清峭關心惜歸去他時夢到亦難判<lb/>
　　題寳林山禪院<lb/>
山捧亭臺郭遶山遥盤蒼翠到山巔嵒中古井雖通海<lb/>
<pb n="KR4h0161_WYG_089-8b"/>
窟裏隂雲不上天羅列衆星依木末周廻萬室在簷前<lb/>
我來可要歸禪老一寸寒灰已達禪<lb/>
　　題澄聖塔院上方<lb/>
地靈真是饒雲雨杉檜老於雲雨間只訝窗中常見海<lb/>
方知砌下更多山逺泉勢曲猶須引野果枝低可要攀<lb/>
若把重門諭𤣥寂何妨善閉却無關<lb/>
　　陪王大夫泛湖<lb/>
去去凌晨廻見星木蘭舟穏画橈輕白波潭上魚龍氣<lb/>
<pb n="KR4h0161_WYG_089-9a"/>
紅樹林中雞犬聲密炬燒殘銀漢昃羽觴飛急玉山傾<lb/>
此時檢㸃諸名士却是漁翁無姓名<lb/>
　　和于中丞登扶風亭<lb/>
避石攀蘿歸不迷行時舉歩似丹梯東軒海日已先照<lb/>
下界晨雞猶未啼郭裏雲山全占寺村前竹樹半藏溪<lb/>
謝公吟望多來此此地應將峴首齊<lb/>
　　陽亭言事獻漳州于使君<lb/>
重疊山前對酒罇騰騰兀兀度朝昏平明疎磬白雲寺<lb/>
<pb n="KR4h0161_WYG_089-9b"/>
遥夜孤砧紅葉村去鳥豈知烟樹逺驚魚應覺露荷翻<lb/>
旅人寄食逢黄菊每見北辰思故園<lb/>
　　茒山贈洪拾遺<lb/>
聖代諫臣停諫舌求歸故里傲雲霞溪頭講樹纜漁艇<lb/>
篋裏朝衣輸酒家但愛身閒辭禄俸那嫌歲計在桑麻<lb/>
我來幸與諸生異問答時容近絳紗<lb/>
　　贈處州段郎中<lb/>
幸見仙才領郡初郡城孤峭似山居杉蘿色裏遊亭榭<lb/>
<pb n="KR4h0161_WYG_089-10a"/>
瀑布聲中閱簿書德重自將天子合情髙元與世人疎<lb/>
寒潭是處清連底賔席何心望食魚<lb/>
　　贈山隂崔明府<lb/>
用心何况兩衙間退食孜孜亦不閒壓酒曬書猶檢㸃<lb/>
修琴取藥似交關笙歌入夜舟中月花木如春縣裏山<lb/>
平叔正堪湯餅試風流不合問年顔<lb/>
　　賊退後贈劉將軍<lb/>
非唯吳起與穰苴今古推排盡不如白馬知無髀上肉<lb/>
<pb n="KR4h0161_WYG_089-10b"/>
黄巾泣向箭頭書二年戰地成桑茗千里荒榛作比閭<lb/>
功業更多身轉貴佇看幢節引戎車<lb/>
　　贈華隂隠者<lb/>
少微夜夜當仙掌更有何人在此居花月舊應看浴鶴<lb/>
松蘿本自伴刪書素琴醉去經宵枕衰髪寒來向日梳<lb/>
故國多年歸未遂因逢此地憶吾廬<lb/>
　　贈天台葉尊師<lb/>
莫見平明離少室須知薄暮入天台常時<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>縮山川去<lb/>
<pb n="KR4h0161_WYG_089-11a"/>
有夜自擕星月來靈藥不知何代得古松應是長年栽<lb/>
先生暗笑看碁者半局碁邉白髪催<lb/>
　　送孫百篇遊天台<lb/>
東南雲路落斜行入樹穿村見赤城逺近常時皆藥氣<lb/>
髙低無處不泉聲映巖日向牀頭没濕燭雲從柱底生<lb/>
更有仙花與靈鳥恐君多半未知名<lb/>
　　送鄭台處士歸絳巖<lb/>
榮啓先生挾琴去厭尋靈勝憶嵒棲白猿垂樹窗邉月<lb/>
<pb n="KR4h0161_WYG_089-11b"/>
紅鯉驚鈎竹外溪慣採藥苖供野饌曽書蕉葉寄新題<lb/>
古賢猶愴河梁别末可怱怱便解擕<lb/>
　　許貟外新陽别墅<lb/>
蘭汀橘島映亭臺不是經心即手栽滿閣白雲随雨去<lb/>
一池寒月逐潮來小松出屋和巢長新徑通村避笋開<lb/>
桺絮風前欹枕卧荷花香裏釣魚回園中認葉分靈草<lb/>
簷下攀枝落野梅莫恣髙情求逸思須防急詔用長才<lb/>
若因螢火終殘卷便把漁歌送幾杯多謝郢中賢太守<lb/>
<pb n="KR4h0161_WYG_089-12a"/>
常時譚笑許趨陪<lb/>
　　衢州别李秀才<lb/>
千山紅樹萬山雲把酒相看日又曛一曲離歌兩行淚<lb/>
更知何處再逢君<lb/>
　　與徐溫話别<lb/>
去去何時却見君悠悠煙水似天津明年今夜有明月<lb/>
不是今年看月人<lb/>
　李昌符<lb/>
<pb n="KR4h0161_WYG_089-12b"/>
　　昌符字巖夢有詩名與張喬許棠輩同稱十哲咸<lb/>
　　通四年登進士第厯膳部貟外郎<lb/>
　　北夢瑣言昌符久不第常歲卷軸怠於裝修因出<lb/>
　　一竒作婢僕詩五十首於公卿間行之浹旬京城<lb/>
　　盛傳是年登第與夫桃杖虛靴事雖不同用竒即<lb/>
　　無異也<lb/>
　近體詩<lb/>
　　逺歸别墅<lb/>
<pb n="KR4h0161_WYG_089-13a"/>
馬首曽行處連嘶渡晩河忽驚鄉樹出漸識路人多細<lb/>
徑穿禾黍頺垣壓薜蘿乍歸猶似客鄰叟亦相過<lb/>
　　塞上行<lb/>
朔野烟塵起天軍又舉戈隂風向晩急殺氣入秋多樹<lb/>
盡禽棲草氷堅路在河汾陽無繼者羌部肯相和<lb/>
　　旅遊傷春<lb/>
酒醒鄉關逺迢迢聽漏終曙分林影外春盡雨聲中鳥<lb/>
思鄉村路花殘野㟁風十年成底事羸馬倦西東<lb/>
<pb n="KR4h0161_WYG_089-13b"/>
　　送人出塞<lb/>
北風吹雨雪舉目已悽悽戰鬼秋頻哭征鴻夜不栖沙<lb/>
平關路直磧廣郡樓低此去非東魯人多事鼔鼙<lb/>
　來鵬<lb/>
　　鵬豫章人詩思清麗韋尚書岫愛其才欲以女妻<lb/>
　　之而不果<lb/>
　近體詩<lb/>
　　宛陵送李明府罷任歸江州<lb/>
<pb n="KR4h0161_WYG_089-14a"/>
菊花村晩鴈來天共把離杯向水邉官滿便尋垂釣侣<lb/>
家貧已用賣琴錢浪生湓浦千層雪雲起爐峯一炷烟<lb/>
儻見吾鄉舊知巳為言憔悴過年年<lb/>
　　清明日與友人遊玉粒塘莊<lb/>
幾宿春山逐陸郎清明時節好風光歸穿緑荇船頭滑<lb/>
醉踏殘花屐齒香風急嶺雲飄迥野雨餘田水落方塘<lb/>
不堪吟罷東囬首滿耳蛙聲正夕陽<lb/>
　王遵<lb/>
<pb n="KR4h0161_WYG_089-14b"/>
　　遵宣城人登咸通七年進士第<lb/>
　　摭言云遵與許棠同鄉幼為小吏棠應二十餘舉<lb/>
　　遵猶在胥徒善為絶句詩然深自晦密一旦辭役<lb/>
　　就貢㑹棠送客至㶚滻間遇遵於途訊曰何事至<lb/>
　　京遵曰就貢棠怒曰小吏無禮後遵成名五年棠<lb/>
　　始登弟<lb/>
　近體詩<lb/>
　　彭澤<lb/>
<pb n="KR4h0161_WYG_089-15a"/>
鶴愛孤松雲愛山官情微禄免相關栽成五柳吟歸去<lb/>
漉酒巾邉伴菊閒<lb/>
　　長城<lb/>
秦築長城比鐵牢蕃戎不敢過臨洮雖然萬里連雲際<lb/>
爭及堯階三尺髙<hi>遵此詩得名於時何光逺以為集中無以加</hi>
　胡曽<lb/>
　　曽邵陽人咸通中舉進士不第嘗為漢南從事有<lb/>
　　安定集十卷詠史詩三卷<lb/>
<pb n="KR4h0161_WYG_089-15b"/>
　近體詩<lb/>
　　寒食都門作<lb/>
二年寒食住京華寓目春風萬萬家金絡馬銜原上草<lb/>
玉釵人折路傍花軒車竟出紅塵外冠盖爭回白日斜<lb/>
誰念都門兩行淚故園寥落在長沙<lb/>
　　贈薛濤<lb/>
萬里橋邉女校書枇杷花下閉門居掃眉才子知多少<lb/>
管領春風總不如<lb/>
<pb n="KR4h0161_WYG_089-16a"/>
　　渭濵<lb/>
岸草青青渭水流子牙曽此獨垂鈎當時未入非熊兆<lb/>
幾向斜陽嘆白頭<lb/>
　　流沙<lb/>
七雄戈㦸亂如麻四海無人得坐家老氏却思天竺住<lb/>
便將徐甲去流沙<lb/>
　　摩笄山<lb/>
春草綿綿岱日低山邉立馬看摩笄黄鶯也解追前事<lb/>
<pb n="KR4h0161_WYG_089-16b"/>
來向夫人死處啼<lb/>
　　黄金臺<lb/>
北乘羸馬到燕然此地何人復禮賢欲問昭王無處所<lb/>
黄金臺上草連天<lb/>
　　澠池<lb/>
日照荒城芳草新相如曽此挫强秦能令百二山河主<lb/>
便作樽前擊缶人<lb/>
　　長平<lb/>
<pb n="KR4h0161_WYG_089-17a"/>
長平瓦震武安初趙卒俄成戲鼎魚四十萬人俱下世<lb/>
元戎何用讀兵書<lb/>
　　易水<lb/>
一旦秦王馬角生燕丹歸此送荆卿行人欲識無窮恨<lb/>
聽取東流易水聲<lb/>
　　云云亭<lb/>
一上髙亭日正晡青山重疊片雲無萬年松樹不知數<lb/>
若箇虯枝是大夫<lb/>
<pb n="KR4h0161_WYG_089-17b"/>
　　居延<lb/>
漠漠平沙際碧天問人云此是居延停驂一顧猶魂斷<lb/>
蘇武争禁十九年<lb/>
　　李陵臺<lb/>
北入單于萬里疆五千兵敗滯窮荒英雄不伏蠻夷死<lb/>
更築髙臺望故鄉<lb/>
　　滹沱河<lb/>
光武經營業未興王郎兵革整憑陵須知後漢功臣力<lb/>
<pb n="KR4h0161_WYG_089-18a"/>
不及滹沱一片氷<lb/>
　　銅雀臺<lb/>
魏武龍興逐逝波髙臺空按望陵歌遏雲聲絶悲風起<lb/>
翻向樽前泣翠娥<lb/>
　　西園<lb/>
月滿西園夜未央金風不動鄴天涼髙情公子多秋興<lb/>
更領詩人入醉鄉<lb/>
　　金谷園<lb/>
<pb n="KR4h0161_WYG_089-18b"/>
一自佳人墜玊樓繁華東逐洛河流惟餘金谷園中樹<lb/>
殘日蟬聲送客愁<lb/>
　　東山<lb/>
五馬南浮一化龍謝安入相此山空不知㩦妓重來日<lb/>
幾樹鶯啼谷口風<lb/>
　　武陵溪<lb/>
一溪春水徹雲根流水桃花片片新若道長生是虚語<lb/>
洞中爭得有秦人<lb/>
<pb n="KR4h0161_WYG_089-19a"/>
　　金陵<lb/>
侯景長驅十萬人可憐梁武坐䝉塵生前不得空王力<lb/>
徒向金田自捨身<lb/>
　　汴水<lb/>
千里長河一旦開亡隋破浪九天來錦帆未落干戈起<lb/>
惆悵龍舟更不迴<lb/>
　唐彥謙<lb/>
　　彥謙字茂業晉陽人莒公儉之後博學多藝文詞<lb/>
<pb n="KR4h0161_WYG_089-19b"/>
　　壯麗書畵音樂博飲之技無不出於流輩咸通末<lb/>
　　應進士負才無所屈降十餘年不第乾符末避亂<lb/>
　　漢南中和中河中王重榮辟為從事累表為副歴<lb/>
　　晉絳二州刺史重榮軍亂貶漢中掾曹節度楊守<lb/>
　　亮復署為判官累表為副歴閬璧二州刺史彦謙<lb/>
　　詩尤工七言少師温庭筠故體格類之有鹿門集<lb/>
　　彦謙詩學温李宋楊文公嗜其集手書自隨嘗謂<lb/>
　　其得義山清峭感愴之一體<lb/>
<pb n="KR4h0161_WYG_089-20a"/>
　　紀事云彦謙即陶穀之祖穀避晉祖嫌名改姓子<lb/>
　　孫遂不易<lb/>
　近體詩<lb/>
　　上巳寄韓公<lb/>
上已接寒食鶯花寥落晨微微潑火雨草草踏青人涼<lb/>
似三秋景清無九陌塵與余同病者對此合傷神<lb/>
　　漢代<lb/>
漢代金為屋吳宫綺作寮艶詞傳靜婉新曲定妖嬈箭<lb/>
<pb n="KR4h0161_WYG_089-20b"/>
響猶殘夢籤聲報早朝鮮明臨曉曰迴轉度春宵半袖<lb/>
籠清鏡前絲壓翠翹靜多如有待閒極似無憀梓澤花<lb/>
猶滿靈和栁未凋障昏巫峽雨屏掩浙江潮未信潘名<lb/>
岳應疑史姓蕭漏因歌暫斷燈為雨頻挑飲酒闌三雅<lb/>
投壺賽百嬌鈿蟬新翅重金鴨舊香焦水浄疑澄練霞<lb/>
孤欲建標别隨秦柱促愁為蜀絃么元晏難瘳痺臨卭<lb/>
但發痟聨詩徵弱絮思友詠甘蕉王氏憐諸謝周郎定<lb/>
小喬黼幃翹綵雉波扇畵文鰩荇宻妨垂釣荷欹欲渡<lb/>
<pb n="KR4h0161_WYG_089-21a"/>
橋不因衣帶水誰覺路迢迢<lb/>
　　七夕<lb/>
露白風清夜向晨小星垂珮月埋輪絳河浪淺休相隔<lb/>
滄海波深尚作塵天外鳯凰何寂寞世間烏鵲漫辛勤<lb/>
猗蘭殿北斜樓上多少通宵不睡人<lb/>
　　文惠宫人<lb/>
認得前家令宫人淚滿裾不知梁佐命全是沈尚書<lb/>
　　曲江春望<lb/>
<pb n="KR4h0161_WYG_089-21b"/>
杏艶桃嬌奪晩霞樂遊無廟有年華漢朝冠葢皆陵墓<lb/>
十里宜春下苑花<lb/>
　　仲山<hi>漢髙祖兄仲葬此</hi>
千載遺蹤寄薜蘿沛中鄉里漢山河長陵亦是閒丘隴<lb/>
異日誰知與仲多<lb/>
　　栁<lb/>
絆惹春風别有情世間誰敢鬭輕盈楚王江畔無端種<lb/>
餓損宫腰學不成<lb/>
<pb n="KR4h0161_WYG_089-22a"/>
　髙駢<lb/>
　　駢字千里南平郡王崇文之孫家世禁衛折節為<lb/>
　　文學與諸儒交懿宗朝歴秦州經畧安南都䕶鄆<lb/>
　　州西川荆南節度觀察等使廣明之亂拜諸道兵<lb/>
　　馬都統鎭揚州懷貳心擁兵自固好神仙信任吕<lb/>
　　用之諸人政大亂為其將畢師鐸所殺<lb/>
　　太平廣記云駢幼好為詩雅有竒藻屬情賦詠横<lb/>
　　絶常流時秉筆者多不及之故唐季言勲臣有文<lb/>
<pb n="KR4h0161_WYG_089-22b"/>
　　者駢其首焉集遇亂多亡今其存者如言懷二女<lb/>
　　廟咏雪聴歌竹杖多盛傳於世<lb/>
　近體詩<lb/>
　　和王昭符進士贈洞庭趙先生<lb/>
為愛君山景最靈角冠秋禮一壇星藥將雞犬雲間試<lb/>
琴許魚龍月下聴自要乘風隨羽客誰同種玉驗仙經<lb/>
烟霞寂寞無人到惟有漁翁過洞庭<lb/>
　　步虚詞<lb/>
<pb n="KR4h0161_WYG_089-23a"/>
清谿道士人不識上天下天鶴一隻洞門深鎖碧窗寒<lb/>
滴露研朱㸃周易<lb/>
　　山亭夏日<lb/>
緑樹隂濃夏日長樓臺倒影入池塘水晶簾動微風起<lb/>
滿架薔薇一院香<lb/>
　　邉方春興<lb/>
草色青青栁色濃玊壺傾酒滿金鍾笙歌嘹亮隨風去<lb/>
知盡關山第幾重<lb/>
<pb n="KR4h0161_WYG_089-23b"/>
　　聞河中王鐸加都統<lb/>
煉汞燒鉛四十年至今猶在藥爐前不知子晉縁何事<lb/>
只學吹簫便得仙<lb/>
　　春日招賓<lb/>
花枝如火酒如餳正好狂歌醉復醒對酒看花何處好<lb/>
延和閣下碧筠亭<lb/>
　　廣陵宴次戲簡幙賓<lb/>
一曲狂歌酒百分蛾眉畵出月爭新將軍醉罷無餘事<lb/>
<pb n="KR4h0161_WYG_089-24a"/>
亂把花枝折贈人<lb/>
　　渭川秋望寄右軍王特進<lb/>
長川終日碧潺湲知道天河與地連憑寄兩行朝闕淚<lb/>
願隨流入御溝泉<lb/>
　顧雲<lb/>
　　雲字垂象池州人風韻詳整與杜荀鶴殷文圭友<lb/>
　　善同肄業九華咸通十五年登進士第為髙駢淮<lb/>
　　南從事師鐸之亂退居霅川杜門著書執政薦脩<lb/>
<pb n="KR4h0161_WYG_089-24b"/>
　　國史書成加虞部貟外郎<lb/>
　　北夢瑣言云雲鹺賈之子與羅隠俱受知於令狐<lb/>
　　相公子弟宴㑹毎預風韻談諧莫辨其為寒素之<lb/>
　　士<lb/>
　　太平廣記大順中詔雲同羊昭業等十人脩史謁<lb/>
　　髙逢休逢休為遺書劉僕射譏諸人擬將一尺三<lb/>
　　寸汗脚踏他燒殘龍尾道懿宗皇帝雖薄徳不任<lb/>
　　被前件人羅織執大政者亦太悠悠雲私啓其函<lb/>
<pb n="KR4h0161_WYG_089-25a"/>
　　吁嗟而已<lb/>
　古體詩<lb/>
　　蘇君㕔觀韓幹馬障歌<lb/>
杜甫歌詩吟不足可憐曹霸丹青曲直言弟子韓幹馬<lb/>
畵馬無骨但有肉今日披圖見筆跡始知甫也眞凡目<lb/>
秦王學士居武功六印名家聲價雄乃孫屈跡寧百里<lb/>
好竒學古有祖風竹㕔斜日奕碁散延我直入書齋中<lb/>
屹然六幅古屏上歘見圉人牽入天廐之神龍麟鬐鳯<lb/>
<pb n="KR4h0161_WYG_089-25b"/>
臆真相似秋竹慘慘披兩耳輕勻杏蘂糝皮毛細撚銀<lb/>
絲揷鬃尾思量動步應千里誰見初離渥洼水眼前只<lb/>
欠燕雪飛蹄下如聞朔風起朱崖謫掾從亡殁更有何<lb/>
人鑒竒物當時若遇燕昭王肯把千金買枯骨<lb/>
　章碣<lb/>
　　碣孝標之子登乾符進士第<lb/>
　近體詩<lb/>
　　春别<lb/>
<pb n="KR4h0161_WYG_089-26a"/>
擲下離觴指亂山趨程不待鳯笙殘花邉馬嚼金銜去<lb/>
樓上人垂玊筯看栁陌雖然風裊裊葱河猶自雪漫漫<lb/>
殷勤莫厭貂裘重恐犯三邉五月寒<lb/>
　　送謝進士歸閩<lb/>
百越風烟接巨鼇還鄉心壯不知勞雷霆入地建溪險<lb/>
星斗逼人梨嶺髙却擁木綿吟麗句便攀龍眼醉香醪<lb/>
名場聲利喧喧在莫向林泉改鬢毛<lb/>
　　焚書坑<lb/>
<pb n="KR4h0161_WYG_089-26b"/>
竹帛烟銷帝業虚關河空鏁祖龍居坑灰未冷山東亂<lb/>
劉項原來不讀書<lb/>
　崔塗<lb/>
　　塗字禮山光啓進士<lb/>
　近體詩<lb/>
　　夕次洛陽道中<lb/>
秋風吹故城城下獨吟行髙樹鳥已息古原人尚耕流<lb/>
年川暗度徃事月空明不復嘆岐路馬前塵夜生<lb/>
<pb n="KR4h0161_WYG_089-27a"/>
　　蜀城春望<lb/>
天涯憔悴身一望一沾巾在處有芳草滿城無故人懷<lb/>
材皆得路失計獨傷春清鏡不忍照鬢毛應更新<lb/>
　　過陶徵君舊居<lb/>
陶令曽居此弄琴遺世情田園三畝緑軒冕一銖輕衰<lb/>
栁自無主白雲猶可耕不隨陵谷變應只有髙名<lb/>
　　孤雁<lb/>
幾行歸塞盡念爾獨何之暮雨相呼失寒塘欲下遲渚<lb/>
<pb n="KR4h0161_WYG_089-27b"/>
雲低暗渡關月冷相隨未必逢矰繳孤飛自可疑<lb/>
　　春夕旅懷<lb/>
水流花謝兩無情送盡東風過楚城蝴蝶夢中家萬里<lb/>
杜䳌枝上月三更故園書動經年絶華髪春催兩鬢生<lb/>
自是不歸歸便得五湖烟景有誰争<lb/>
　　鸚鵡洲春眺<lb/>
悵望春襟鬱未開重臨鸚鵡益堪哀曹瞞尚不能容物<lb/>
黄祖何因解愛才幽島暖聞燕雁去曉江晴覺蜀波來<lb/>
<pb n="KR4h0161_WYG_089-28a"/>
誰人正得風濤便一㸃輕帆萬里回<lb/>
　　讀庾信集<lb/>
四朝十帝盡風流建業長安兩醉遊唯有一篇楊栁曲<lb/>
江南江北為君愁<lb/>
　李郢<lb/>
　　郢字楚望大中中進士第為藩鎮從事兼侍御史<lb/>
　古體詩<lb/>
　　茶山貢焙歌<lb/>
<pb n="KR4h0161_WYG_089-28b"/>
使君愛客情無已客在金臺價難比春風三月貢茶時<lb/>
盡逐紅旌到山裏焙中清曉朱門開筐箱漸見新芽來<lb/>
凌烟觸露不停採官家赤印連帖催朝饑暮匐誰興哀<lb/>
喧闐競納不盈掬一時一餉還成堆蒸之馥之香勝梅<lb/>
研膏架動轟如雷茶成拜表貢天子萬人爭噉春山摧<lb/>
驛騎鞭聲砉流電半夜驅夫誰復見十日王程路四千<lb/>
到時須及清明宴吾君可謂納諫君諫官不諫何由聞<lb/>
九重城裏雖旰食天涯吏役長紛紛使君憂民慘容色<lb/>
<pb n="KR4h0161_WYG_089-29a"/>
就焙嘗茶坐諸客幾囘到口重咨嗟嫩緑鮮芳出何力<lb/>
山中有酒亦有歌樂營房户皆仙家仙家十隊酒百斛<lb/>
金絲宴饌隨經過使君是日憂思多客亦無言徵綺羅<lb/>
殷勤繞焙復長嘆官府例成期如何吳民吳民莫憔悴<lb/>
使君作相期蘇爾<lb/>
　近體詩<lb/>
　　即目<lb/>
自笑騰騰者非憨又不狂何為跧似鼠而復怯於麞落<lb/>
<pb n="KR4h0161_WYG_089-29b"/>
拓無生計伶俜戀酒鄉𡨕搜得詩窟偶戰出文場愛雪<lb/>
愁冬盡懷人覺夜長石樓多爽氣檉案有餘香運去非<lb/>
關拙時來不在忙平生兩閒暇孤趣滿滄浪<lb/>
　　春晩題山家<lb/>
偶與樵人熟春殘日日來依岡尋紫蕨挽樹得青梅燕<lb/>
靜銜泥起蜂喧抱蘂囘嫩茶重攪緑新酒畧吹醅漠漠<lb/>
蠶生紙㳙㳙水弄苔丁香正堪結留步小庭隈<lb/>
　　江亭春霽<lb/>
<pb n="KR4h0161_WYG_089-30a"/>
江蘺漠漠荇田田江上雲亭霽景鮮蜀客帆檣背歸燕<lb/>
楚山花木怨啼䳌春風掩映千門栁晩色淒寒萬井烟<lb/>
金磬泠泠水南寺上方僧室翠微連<lb/>
　　暮春山行田家歇馬<lb/>
雨濕菰蒲斜日明茅厨煮蠒掉車聲青蛇上竹一種色<lb/>
黄蝶隔溪無限情何處樵漁將逺餉故園田土憶春耕<lb/>
千峰靄靄水潏潏羸馬此中愁獨行<lb/>
　　江亭晩秋<lb/>
<pb n="KR4h0161_WYG_089-30b"/>
碧天涼冷鴈來疎閒看江雲思有餘秋館池亭荷葉歇<lb/>
野人籬落豆花初無愁自得仙翁術多病能忘太史書<lb/>
聞説故園香稻熟片帆歸去就鱸魚<lb/>
　　送劉谷<lb/>
村橋西路雪初晴雲暖沙乾馬足輕寒澗渡頭芳草色<lb/>
新梅嶺外鷓鴣聲郵亭已送征車發山館誰將候火迎<lb/>
落日千峰轉迢遞知君囘首望髙城<lb/>
　　江上逢王將軍<lb/>
<pb n="KR4h0161_WYG_089-31a"/>
虬鬚憔悴羽林郎曽入甘泉侍武皇雕没夜雲知御苑<lb/>
馬隨春仗識天香五湖歸去孤舟月六國平來兩鬢霜<lb/>
唯有桓伊江上笛卧吹三㺯送殘陽<lb/>
　鄭畋<lb/>
　　畋字台文滎陽人㑹昌進士第美風儀神采如玊<lb/>
　　文學優深尤長於賦<lb/>
　近體詩<lb/>
　　謁昇仙太子廟<lb/>
<pb n="KR4h0161_WYG_089-31b"/>
在昔靈王子吹笙遡泬寥六宫攀不住三島互相招亡<lb/>
國原陵古賓天歳月遙無蹊窺海曲有廟訪山椒石帳<lb/>
龍蛇拱雲樓彩翠銷露壇裝琬琰真像寫松喬珠館青<lb/>
童宴琳宫阿母朝氣輿仙女侍天馬吏兵調湘妓紅絲<lb/>
瑟秦郎白琯簫西城邀綽約南嶽命嬌嬈句曲觴金洞<lb/>
天台嘯石橋晩花珠弄蘂春茹玊生苗二景神光秘三<lb/>
元寶籙饒霧垂鴉翅髪氷束虎章腰鶴馭爭銜箭龍妃<lb/>
各獻綃衣從星渚浣丹就日宫燒物外花常滿人間葉<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_090-1a"/>
　欽定四庫全書<lb/>
御定全唐詩録卷九十一<lb/>
　羅隠<lb/>
　　隠字昭諫新登人本名横十上不中第遂更名從<lb/>
　　事湖南歴淮潤皆無合久之歸投錢鏐累官錢塘<lb/>
　　令鎮海軍掌書記節度判官鹽鐵發運副使著作<lb/>
　　佐郎奏授司勲郎梁祖以諫議大夫召不行魏博<lb/>
　　羅紹威推為叔父表薦給事中年七十七終隠少<lb/>
<pb n="KR4h0161_WYG_090-1b"/>
　　聰敏作詩文多以譏刺為主有甲乙詩集<lb/>
　　紀事云隠初隠池之梅根浦自號江東生廣明中<lb/>
　　池守竇橘營墅居之<lb/>
　　隠為唐相鄭畋李蔚所知畋女覽其詩諷誦不已<lb/>
　　有慕才意隠貌寢陋女一日簾窺之自此絶不詠<lb/>
　　其詩<lb/>
　　又紀事云隠虬鄴共場屋謂之三羅昭宗聞其名<lb/>
　　欲以甲科處之有大臣奏曰隠雖有才然多輕易<lb/>
<pb n="KR4h0161_WYG_090-2a"/>
　　明皇聖徳猶横遭乎譏謗將相臣僚豈能免乎凌<lb/>
　　轢帝問譏謗之詞對曰隠有華清詩曰樓殿層層<lb/>
　　佳氣多開元時節好笙歌也知道徳勝堯舜爭奈<lb/>
　　楊妃解笑何其事遂寢<lb/>
　　北夢瑣言云隠頻不得意頗怨望為貴遊子弟所<lb/>
　　排契濶東歸黄冦事平朝賢議欲召之韋貽範沮<lb/>
　　之曰某與同舟而載未相識舟人告云此有朝官<lb/>
　　羅曰是何朝官我脚夾筆亦可敵得數輩必若登<lb/>
<pb n="KR4h0161_WYG_090-2b"/>
　　科通籍吾徒為粃糠也由是不果召<lb/>
　　江南李氏嘗遣使聘越越人問見羅給事否使人<lb/>
　　曰不識亦不聞名越人云四海聞有羅江東何拙<lb/>
　　之甚使人曰為金㮄上無名所以不知<lb/>
　古體詩<lb/>
　　隴頭水<lb/>
借問隴頭水年年恨何事全疑嗚咽聲中有征人淚自<lb/>
古無長策况我非深智何計謝潺湲一宵空不寐<lb/>
<pb n="KR4h0161_WYG_090-3a"/>
　　江南行<lb/>
江南濕雨鮫綃軟漠漠逺山眉黛淺水國多愁又有情<lb/>
夜槽壓酒銀船滿細栁揺烟凝曉空吳王臺榭春夢中<lb/>
鴛鴦鸂鶒喚不起平鋪緑水眠東風西陵路逺月悄悄<lb/>
油壁車輕嫁蘓小<lb/>
　　江南别<lb/>
去年今夜江南别鴛鴦翅冷飛蓬熱今年今夜江北邉<lb/>
鯉魚腸斷音書絶男兒心事無了時出門上馬不自知<lb/>
<pb n="KR4h0161_WYG_090-3b"/>
　　酬丘光庭<lb/>
正月十五日書札五月十六日到來栁吟秦望咫尺地<lb/>
鯉魚何處閒徘徊故人情意未疎索次第序述眉眼開<lb/>
上言二年隔烟水下有數幅真瓊瑰行吟坐讀口不倦<lb/>
瀑泉激射琅玕摧壁池蘭蕙日已老村酒蘸甲時幾杯<lb/>
鶴齡鴻算不復見雨後蓑笠空莓苔自從黄㓂擾中土<lb/>
人心波蕩猶未廻道殷合眼拜九列張濬掉舌升三台<lb/>
朝廷濟濟百揆序寧將對面容姦囘禍生有基妖有漸<lb/>
<pb n="KR4h0161_WYG_090-4a"/>
翠華西幸蒙塵埃三川梗塞兩河閉大明宫殿生蒿萊<lb/>
懦夫早歲不量力策蹇仰北髙崔嵬千門萬户扃鎖密<lb/>
良匠不肯雕散材君今得意尚如此况我麋鹿悠悠哉<lb/>
榮衰貴賤目所覩莫嫌頭白黄金臺<lb/>
　近體詩<lb/>
　　效玊臺體<lb/>
青樓枕路隅璧甃復椒塗晩夢通簾押春寒逼酒罏解<lb/>
吟憐芍藥難見恨菖蒲試問年多少鄰姬亦姓胡<lb/>
<pb n="KR4h0161_WYG_090-4b"/>
　　春居<lb/>
東風百卉搖舊國路迢迢偶病成疎散因貧得寂寥倚<lb/>
簷髙栁弱乘露小桃妖春色常無處村醪更一瓢<lb/>
　　絶境<lb/>
絶境非身事流年但物華水梳苔髪直風引蕙心斜凡<lb/>
客從題鳯膚音未勝蛙小船兼有槳始與問漁家<lb/>
　　秋晩<lb/>
宰邑慚良術為文愧壯圖縱饒長委命爭奈漸非夫杯<lb/>
<pb n="KR4h0161_WYG_090-5a"/>
酒有時有亂離無處無金庭在何處囘首一踟蹰<lb/>
　　除夜<lb/>
官厯行將盡村醪强自傾厭寒思暖律畏老惜殘更歳<lb/>
月已如此冦戎猶未平兒童不諳事歌吹待天明<lb/>
　　杜處士新居<lb/>
翠歛王孫草荒誅宋玊茅冦餘無故物時薄少深交迸<lb/>
笋穿行逕饑雛出壞巢小園吾亦有多病近來抛<lb/>
　　秋浦<lb/>
<pb n="KR4h0161_WYG_090-5b"/>
晴川倚落暉極目思依依野色寒來淺人家亂後稀久<lb/>
遊身不達多病意常違還有魚船在時時夢裏歸<lb/>
　　早登新安縣樓<lb/>
關城樹色齊徃事未全迷塞路真人氣封門壯士泥草<lb/>
濃延蝶舞花密教鶯啼若以鳴為徳鸞凰不及雞<lb/>
　　寄陸龜䝉<hi>李相公蔚在淮南嘗徵其詩</hi>
龍樓李丞相昔歳仰髙文黄閣尋無主青山竟未聞夜<lb/>
船乗海月秋寺伴江雲却恐塵埃裏浮名㸃汚君<lb/>
<pb n="KR4h0161_WYG_090-6a"/>
　　北固亭東望寄默師<lb/>
髙亭暮色中徃事更誰同水漫矜天濶山應到此窮病<lb/>
憐京口酒老怯海門風惟有言堪解何由見逺公<lb/>
　　姑蘇真娘墓<lb/>
春草荒墳墓萋萋向虎丘死猶嫌寂寞生肯不風流皎<lb/>
鏡山泉冷輕裾海霧秋還應伴西子香逕夜深遊<lb/>
　　菊<lb/>
籬落歳云晏數枝聊自芳雪裁纖蘂密金拆小苞香千<lb/>
<pb n="KR4h0161_WYG_090-6b"/>
載白衣酒一生青女霜春叢莫輕薄彼此有行藏<lb/>
　　燕<lb/>
不必嫌漂露何妨養羽毛漢妃金屋逺盧女杏梁髙野<lb/>
迥雙飛急烟晴對語勞猶勝黄雀在棲息是蓬蒿<lb/>
　　自貽<lb/>
衰老應難更進趨藥畦經卷自朝晡縱無顯效亦藏拙<lb/>
若有所成甘守株漢武廵遊虚軋軋秦皇吞併漫驅驅<lb/>
如何只見丁家鶴依舊遼東歎緑蕪<lb/>
<pb n="KR4h0161_WYG_090-7a"/>
　　水邉偶題<lb/>
野水無情去不囘水邉花好為誰開秖知事逐眼前過<lb/>
不覺老從頭上來窮似丘軻休歎息達如周召亦塵埃<lb/>
思量此理何人㑹䝉邑先生最有才<lb/>
　　西上<lb/>
西上青雲未有期東浮滄海去何遲酒闌夢覺不稱意<lb/>
花落月明空所思長恐病侵多事日可堪忙過少年時<lb/>
鬭雞走狗五陵道惆悵輸他輕薄兒<lb/>
<pb n="KR4h0161_WYG_090-7b"/>
　　關亭春望<lb/>
關畔春雲拂馬頭馬前春事共悠悠風欺岸栁長條困<lb/>
露浥山花小朶愁信越功名髙似狗裴王氣力大於牛<lb/>
未知至竟將何用渭水涇泥一向流<lb/>
　　曲江春感<lb/>
江頭日暖花又開江東行客心悠哉髙陽酒徒半凋落<lb/>
終南山色空崔嵬聖代也知無棄物侯門未必用非才<lb/>
一船明月一竿竹家住五湖歸去來<lb/>
<pb n="KR4h0161_WYG_090-8a"/>
　　東歸途中作<lb/>
松橘蒼黄覆釣磯早年生計近年違老知風月終堪恨<lb/>
貧覺家山不易歸别岸客帆和鴈落晩程霜葉向人飛<lb/>
買臣嚴助精靈在應笑無成一布衣<lb/>
　　金陵夜泊<lb/>
冷烟輕靄傍衰叢此夕秦淮駐斷篷棲鴈逺驚沽酒火<lb/>
亂鴉髙避落帆風地銷王氣波聲急山帶秋隂樹影空<lb/>
六代精靈人不見思量應在月明中<lb/>
<pb n="KR4h0161_WYG_090-8b"/>
　　早春巴陵道中<lb/>
逺雪亭亭望未消岳陽春淺自相饒短蘆冒土初生笋<lb/>
髙栁偷風已弄條波汎洞庭獱獺健谷連荆楚鬼神妖<lb/>
中流菱唱泊何處一隻畵船蘭作橈<lb/>
　　憶九華<lb/>
九華巉崪廕柴扉長憶前時此息機黄菊倚風村酒熟<lb/>
緑蒲低雨釣魚歸干戈已是三年别塵土那堪萬事違<lb/>
囘首佳期恨多少夜䦨霜露又沾衣<lb/>
<pb n="KR4h0161_WYG_090-9a"/>
　　蓮塘驛<lb/>
蓮塘館東初日明蓮塘館西行人行隔林啼鳥似相應<lb/>
當路好花疑有情一夢不須追徃事數杯猶可慰勞生<lb/>
莫言來去只如此君看鬢邉霜幾莖<lb/>
　　登夏州城樓<lb/>
寒聲獵獵戍旗風獨倚危樓悵望中萬里山河唐土地<lb/>
千年魂魄晉英雄離心不忍聴邉馬徃事應須問塞鴻<lb/>
好脫儒冠從校尉一枝長㦸六鈞弓<lb/>
<pb n="KR4h0161_WYG_090-9b"/>
　　春日獨遊禪智寺<lb/>
逺樹連天水接空幾年行樂舊隋宫花開花謝長如此<lb/>
人去人來自不同鸞鳯調髙何處酒吳牛蹄健滿車風<lb/>
思量只合騰騰醉煮海平陳盡夢中<lb/>
　　揚州開元寺閣上作<lb/>
滿檻山川漾落暉檻前前事去如飛雲中雞犬劉安過<lb/>
月裏笙歌煬帝歸江蹙海門帆散出地吞淮口樹相依<lb/>
紅樓翠幕知多少長向東風有是非<lb/>
<pb n="KR4h0161_WYG_090-10a"/>
　　覽晉史<hi>張翰思吳中鱸膾蓴羮</hi>
齊王僚屬好男兒偶覔東歸便得歸滿目路岐抛似夢<lb/>
一船風雨去如飛盤擎紫線蓴初熟筯撥紅絲膾正肥<lb/>
惆悵中途無限事與君千載兩忘機<lb/>
　　題潤州妙善寺前石羊<hi>相傳吳主孫權與蜀主劉備嘗此置㑹</hi>
紫髯桑葢此沈吟狠石猶存事可尋漢鼎未分聊把手<lb/>
楚醪雖滿肯同心英雄巳徃時難問苔蘚何知日漸深<lb/>
還有市鄽沽酒客鵲喧鳩聚話蹄涔<lb/>
<pb n="KR4h0161_WYG_090-10b"/>
　　題籌筆驛<lb/>
抛擲南陽為主憂北征東討盡良籌時來天地皆同力<lb/>
運去英雄不自由千里山河輕孺子兩朝冠劍恨譙周<lb/>
惟餘巖下多情水猶解年年傍驛流<lb/>
　　春日登上元石頭城<lb/>
萬里傷心極目春東南王氣只逡廵野花相笑落滿地<lb/>
山鳥自憐啼傍人漫道城池須險阻可知豪傑亦埃塵<lb/>
太平寺主惟輕薄却把三公與賊臣<lb/>
<pb n="KR4h0161_WYG_090-11a"/>
　　清溪江令公宅<lb/>
鸞牋象管夜深時曽賦陳宫第一詩讌罷風流人不見<lb/>
廢來蹤跡草應知鶯憐勝事啼空谷蝶戀餘香舞好枝<lb/>
還有徃年金甃井牧童樵叟等閒窺<lb/>
　　燕昭王墓<lb/>
戰國蒼茫難重尋此中蹤跡想知音强停别騎山花曉<lb/>
欲弔遺魂野草深浮世近來輕駿骨髙臺何處有黄金<lb/>
思量郭隗平生事不殉昭王是負心<lb/>
<pb n="KR4h0161_WYG_090-11b"/>
　　暇日投錢尚父<lb/>
牛斗星邉女宿間棟梁虛敞麗江關望髙漢相東西閣<lb/>
名重淮王大小山醴設鬬傾金鑿落馬歸爭撼玉連環<lb/>
自慙麋鹿無能事未報深恩鬢己斑<lb/>
　　春日投錢塘元帥尚父<lb/>
正憂衰耄辱金臺敢望昭王顧問來門外旌旗屯虎豹<lb/>
壁間章句動風雷三都節已聨翩降兩地花應次第開<lb/>
若比紫髯分鼎足未聞餘力有瓊瓌<lb/>
<pb n="KR4h0161_WYG_090-12a"/>
征東幕府十三州敢望非才忝上游官秩已叨吳品職<lb/>
姓名兼顯魯春秋鹽車顧後聲方重火井窺來熖始浮<lb/>
一句黄河千載事郢城王粲漫登樓<hi>吳越備史云隠寢疾王親臨撫問因</hi>
<hi>題其壁云黄河信有澄清日後代應難繼此才隠起而續末句云門外旌旗屯虎豹壁間章句動風雷由是以</hi>
<hi>紅紗罩覆其上</hi>
　　病中上錢尚父<lb/>
左脚妨行右臂攣每慙名跡汙賔筵縱饒吳主容衰病<lb/>
爭奈燕臺費料錢藜杖已乾難更把竹轝雖在不堪懸<lb/>
<pb n="KR4h0161_WYG_090-12b"/>
深恩重徳無言處囘首浮生淚泫然<lb/>
玊函瓊檢下台司記得當時捧領時半壁龍蛇蟠造化<lb/>
滿筐山嶽動神祗疲牛䑛犢心猶切隂鶴鳴雛力已衰<lb/>
穉子不才身抱疾日窺真跡淚雙垂<lb/>
　　寄前宣州竇常侍<lb/>
往年西謁謝𤣥暉尊酒留歡醉始歸曲檻栁濃鶯未老<lb/>
小園花暖蝶初飛噴香瑞獸金三尺舞雪佳人玉一圍<lb/>
今日亂離尋不得滿蓑風雨釣魚磯<lb/>
<pb n="KR4h0161_WYG_090-13a"/>
　　綿谷迴寄蔡氏昆仲<lb/>
一年兩度錦江遊前值東風後值秋芳草有情皆礙馬<lb/>
好雲無處不遮樓山將别恨和心斷水帶離聲入夢流<lb/>
今日因君試囘首澹烟喬木隔綿州<lb/>
　　寄南城韋逸人<lb/>
杜甫詩中韋曲花至今無賴尚家家美人曉折露沾袖<lb/>
公子醉歸香滿車萬里丹青傳不得二年風雨恨無涯<lb/>
羨他南澗髙眠客春去春來任物華<lb/>
<pb n="KR4h0161_WYG_090-13b"/>
　　夜泊毗陵無錫縣有寄<lb/>
草蟲幽咽露初團獨繫孤舟夜已䦨濁浪勢奔吳苑急<lb/>
疎鐘聲出慧山寒愁催鬢髪凋何易貧戀家鄉别漸難<lb/>
他日親朋應大笑始知書劍是無端<lb/>
　　寄處默師<lb/>
甘露捲簾看雨脚樟亭倚柱望潮頭十年顧我醉中過<lb/>
兩地與師方外遊久隔兵戈長寄夢近無書信更堪憂<lb/>
香爐烟靄虎溪月終棹鐵船尋惠休<lb/>
<pb n="KR4h0161_WYG_090-14a"/>
　　送宿松傅少府<lb/>
江蘺漠漠樹重重東過清淮到宿松縣好也知臨皖水<lb/>
官閒應得看灊峯春生緑野吳歌怨雪霽平郊楚酒濃<lb/>
留取餘杯待張翰明年歸棹一從容<lb/>
　　送張綰遊鍾陵<lb/>
南憶龍沙兩岸行當時天下尚清平醉眠野寺花方落<lb/>
吟倚江樓月欲明老去亦知難重到亂來爭肯不牽情<lb/>
西山十二真人在從此煩君話姓名<lb/>
<pb n="KR4h0161_WYG_090-14b"/>
　　早春送處士張坤歸汴州<lb/>
蕭蕭羸馬正塵埃又送歸軒向吹臺别酒莫辭今夜醉<lb/>
故人知是幾時來泉經華嶽猶應凍花到梁園始合開<lb/>
為謝東門抱關吏不堪惆悵滿離杯<lb/>
　　篋中得故王郎中書<lb/>
鳯里前年别望郎叮嚀唯恐滯吳鄉勸疎杯酒知妨事<lb/>
乞與書題作裹糧苹鹿未能移海曲縣花尋已落河陽<lb/>
九原自此無因見反覆遺蹤淚萬行<lb/>
<pb n="KR4h0161_WYG_090-15a"/>
　　中秋月<lb/>
湖上風髙動白蘋暫延清景此逡巡隔年為别因何事<lb/>
半夜相看似故人蟾向靜中矜爪距兎偎明處弄精神<lb/>
姮娥老大應惆悵獨倚蒼蒼桂一輪<lb/>
　　梅花<lb/>
吳王醉處十餘里照夜拂衣今正繁經雨不隨山鳥散<lb/>
倚風如共路人言愁憐粉艶飄歌席靜愛寒香撲酒罇<lb/>
欲寄所思無好信為君惆悵又黄昏<lb/>
<pb n="KR4h0161_WYG_090-15b"/>
　　杏花<lb/>
暖觸衣襟漠漠香間梅遮栁不勝芳數枝艶拂文君酒<lb/>
半里紅欹宋玉牆盡日無人疑悵望有時經雨乍凄涼<lb/>
舊山山下還如此迴首東風一斷腸<lb/>
　　牡丹<lb/>
似共東風别有因絳羅髙捲不勝春若教解語應傾國<lb/>
任是無情亦動人芍藥與君為近侍芙蓉何處避芳塵<lb/>
可憐韓令功成後辜負穠華過此身<hi>藝苑雌黄云元和中韓𢎞罷宣武歸</hi>
<pb n="KR4h0161_WYG_090-16a"/>
<hi>長安命斸去第中牡丹曰吾豈效兒女輩耶子北夢瑣言云隠與周繇分深繇謂隠曰閣下有女鄣  詩極為</hi>
<hi>絶唱隠不喻何為曰若教解語應傾國任是無情亦動人隠撫掌大笑</hi>
　　贈妓雲英<lb/>
鍾陵醉别十餘春重見雲英掌上身我未成名君未嫁<lb/>
可能俱是不如人<hi>鑑戒録云鍾陵妓雲英隠與舊下第見之雲英曰羅秀才當尚未脫白隠</hi>
<hi>贈詩</hi>
　　感弄猴人賜朱紱<lb/>
十二三年就試期五湖煙月奈相違何如學取孫供奉<lb/>
<pb n="KR4h0161_WYG_090-16b"/>
一笑君王便著緋<hi>幕府燕閒録云唐昭宗播遷隨駕伎藝人止有弄猴者猴頗馴能隨班起</hi>
<hi>居昭宗賜以緋袍號孫供奉故羅隠有詩云云朱梁簒位取此猴令殿下起居猴望殿陛見全忠徑趨其所跳</hi>
<hi>躍奮擊遂令殺之唐臣愧此猴多矣</hi>
　　題蟠溪垂釣圖<lb/>
吕望當年展廟謨直鈎釣國更誰如若教生在西湖上<lb/>
也是須供使宅魚<hi>錢氏有國西湖漁者日納魚數斤謂之使宅魚隠題此圖遂蠲其徵</hi>
　　七夕<lb/>
月帳星房次第開兩情惟恐曙光催時人不用穿針待<lb/>
<pb n="KR4h0161_WYG_090-17a"/>
没得心情送巧來<lb/>
　　小松<lb/>
已有清隂逼坐隅愛聲仙客肯過無陵遷谷變須髙節<lb/>
莫向人間作大夫<hi>困學紀聞云昭諫咏松云云其志亦可悲矣唐六臣彼何人哉昭諫說錢</hi>
<hi>鏐舉兵討梁其忠義可見視奴事朱温之杜荀鶴猶糞土也</hi>
　　栁<lb/>
灞岸晴來送别頻相偎相倚不勝春自家飛絮猶無定<lb/>
爭把長條絆得人<lb/>
<pb n="KR4h0161_WYG_090-17b"/>
　　題新㮄<lb/>
黄土原邉狡兎肥犬如流電馬如飛灞陵老將無功業<lb/>
猶憶當時夜獵歸<lb/>
　鄭谷<lb/>
　　谷字若愚袁州人故永州刺史之子幼年司空圗<lb/>
　　與刺史同院見而竒之曰曽吟得丈丈詩否曰吟<lb/>
　　得莫有病否曰丈丈曲江晩望斷篇云村南斜日<lb/>
　　閒囘首一對鴛鴦落渡頭即深意矣司空歎息撫<lb/>
<pb n="KR4h0161_WYG_090-18a"/>
　　背曰當為一代風騷主乾寧中為都官郎中谷詩<lb/>
　　名盛於唐末人多傳諷號為鄭都官而弗名也<lb/>
　　谷自序曰谷勤苦風雅騎竹之年即有賦咏同年<lb/>
　　古川守李公朋同官馬博士戴嘗撫頂歎勉謂他<lb/>
　　日必垂名及冠求試春闈歴干大匠故少師相國<lb/>
　　太原公深推奬之故薛許昌能李建州頻不以晩<lb/>
　　輩見待預於唱和之流所得為多登第之後孜孜<lb/>
　　忘倦甚於始學喪亂奔離散墜畧盡乾寧初上幸<lb/>
<pb n="KR4h0161_WYG_090-18b"/>
　　三峯寓止雲臺道舎拾墜補遺編成三百首分為<lb/>
　　三卷目之為雲臺編所不能自負初心非敢矜於<lb/>
　　作者<lb/>
　　紀事曰咸通中谷與張喬許棠諸人同有詩名稱<lb/>
　　十哲<lb/>
　近體詩<lb/>
　　潼關道中<lb/>
白道曉霜迷籬燈照馬嘶秋風滿關樹殘月隔河雞來<lb/>
<pb n="KR4h0161_WYG_090-19a"/>
往非無倦窮通豈易齊何年歸故社披雨剪春畦<lb/>
　　旅寓洛南村舍<lb/>
村落清明近鞦韆稚女誇春隂妨栁絮月黒見梨花白<lb/>
鳥窺魚網青帘認酒家幽棲雖自適交友在京華<lb/>
　　登杭州城<lb/>
漠漠江天外登臨返照間潮來無别浦木落見他山沙<lb/>
鳥晴飛逺漁人夜唱閒歲窮歸未得心逐片帆還<lb/>
　　潯陽姚宰㕔作<lb/>
<pb n="KR4h0161_WYG_090-19b"/>
縣幽公事稀庭草是山薇足得招棊侣何妨著道衣野<lb/>
泉當案落浴鷺入衙飛寺去東林近多應隔宿歸<lb/>
　　書村叟壁<lb/>
草肥朝牧牛桑緑晩鳴鳩列岫簷前見清泉碓下流春<lb/>
蔬和雨割社酒向花篘引我南陂去籬邉有小舟<lb/>
　　張谷田舍<lb/>
縣官清且儉深谷有人家一徑入寒竹小橋穿野花碓<lb/>
喧春澗滿梯倚緑桑斜自說年來稔前村酒可賖<lb/>
<pb n="KR4h0161_WYG_090-20a"/>
　　梁燭處士辭金陵相國杜公歸舊山因以寄贈<lb/>
相庭留不得江野有苔磯兩浙尋山遍孤舟載鶴歸世<lb/>
間書讀盡雲外客來稀諌署搜賢急應難惜布衣<lb/>
　　久不得張喬消息有寄<lb/>
天末去程孤沿淮復向吳亂離何處甚安穏到家無樹<lb/>
盡雲垂野檣稀月滿湖傷心遶村路應少舊耕夫<lb/>
　　夕陽<lb/>
夕陽秋更好㶑㶑蕙蘭中極浦明殘雨長天急逺鴻僧<lb/>
<pb n="KR4h0161_WYG_090-20b"/>
窓留半榻漁舸透疎篷莫恨清光盡寒蟾即照空<lb/>
　　趙璘郎中席上賦蝴蝶<lb/>
尋艶復尋香似閒還似忙煖烟沈蕙徑微雨宿花房書<lb/>
幌輕隨夢歌樓悞採妝王孫深屬意繡入舞衣裳<lb/>
　　乖慵<lb/>
乖慵居竹裏涼冷卧池東一霎芰荷雨幾迴簾幙風逺<lb/>
僧來叩寂小吏笑書空衰鬢霜供白愁顔酒借紅扇輕<lb/>
揺鷺羽屏古畵漁翁自得無端趣琴棊舫子中<lb/>
<pb n="KR4h0161_WYG_090-21a"/>
　　迴鑾<lb/>
妖星沈雨露和氣滿京關上將忠勲立明君法駕還順<lb/>
風調雅樂夾道叙羣班香泛傳宣裏塵清指顧間樓臺<lb/>
新紫氣雲物舊黄山曉渭行朝肅秋郊曠望閒廟靈安<lb/>
國歩日角動天顔浩浩昇平曲流歌徹百蠻<lb/>
　　故少師從翁隠巖别墅亂後榛蕪感舊愴懷遂有<lb/>
　　追紀<hi>鄭薫歸老號所居為隠巖</hi>
風騷為主人凡俗仰清塵密行稱閨閫明誠動縉紳周<lb/>
<pb n="KR4h0161_WYG_090-21b"/>
旋居顯重内外掌絲綸妙主蓬壺籍忠為社稷臣大儀<lb/>
牆仞峻東轄紀綱新聞善常開口推公豈為身立朝鳴<lb/>
珮重歸宅典衣貧半醉看花晩中飡煮菜春晴臺隨鹿<lb/>
上幽墅結僧鄰理論知清越<hi>清越江左詩僧孤卿待之甚厚</hi>生徒得李<lb/>
頻藥香沾筆研竹色染衣巾寄鶴眠雲叟騎驢入室賔<lb/>
<hi>咸通中舉子乗馬唯張喬跨驢喬詩苦道真孤卿延之門下</hi>近將姚監比<hi>自姚秘監合主張風</hi>
<hi>雅後孤卿一人而已</hi>僻與段卿親<hi>段少常成式奥學辛勤章句入微孤卿為前序</hi>葉積池<lb/>
邉路茶遲雪後薪所難留著述誰不秉陶鈞喪亂時多<lb/>
<pb n="KR4h0161_WYG_090-22a"/>
變追思事已陳浮華重發作雅正甚湮淪宗從今何在<lb/>
依棲素有因七松無影響<hi>孤卿植小松七本自號七松處士異代對五栁先生</hi>雙<lb/>
淚益悲辛猶喜于門秀年來屈復伸<hi>斑郎孤卿姪孫登進士科級也</hi>
　　闕下春日<lb/>
建昌宫殿紫雲飄春漏遲遲下絳霄綺陌暖風嘶去馬<lb/>
粉廊初日照趨朝花經宿雨香難拾鶯在豪家語更嬌<lb/>
秦楚年年有離别揚鞭揮袖灞陵橋<lb/>
　　自貽<lb/>
<pb n="KR4h0161_WYG_090-22b"/>
飲筵博席與心違野眺春吟更自誰琴有澗風聲轉澹<lb/>
詩無僧字格還卑<hi>方囘云谷詩多用僧字凡四十餘處</hi>恨抛水國釣蓑雨<lb/>
貧過長安櫻笋時<hi>唐制四月十五日自堂厨至百司厨謂之櫻笋時</hi>頭角英髦<lb/>
應指笑權門蹤跡獨差池<lb/>
　　蜀中<lb/>
馬頭春向鹿頭關逺樹平蕪一望閒雪下文君沽酒市<lb/>
雲藏李白讀書山江樓客恨黄梅後村落人歌紫芋間<lb/>
堤月橋燈好時景漢庭無事不征蠻<lb/>
<pb n="KR4h0161_WYG_090-23a"/>
夜多無雨曉生塵草色嵐光日日新蒙頂茶畦千㸃露<lb/>
浣花牋紙一溪春楊雄宅在惟喬木杜甫臺荒絶舊鄰<lb/>
却共海棠花有約數年留滯不歸人<lb/>
渚逺江清碧簟紋小桃花繞薛濤墳朱橋直指金門路<lb/>
粉堞髙連玊壘雲窓下斷琴翹鳯足波中濯錦散鷗羣<lb/>
子規夜夜啼巴蜀不並吳鄉楚國聞<lb/>
　　慈恩寺偶題<lb/>
往事悠悠添浩歎勞生擾擾竟何能故山歳晩不歸去<lb/>
<pb n="KR4h0161_WYG_090-23b"/>
髙塔晴來獨自登林下聴經秋苑鹿江邉掃葉夕陽僧<lb/>
吟餘却起雙峯念曽看庵西瀑布氷<lb/>
　　少華甘露寺<lb/>
石門蘿徑與天鄰雨檜風篁逺近聞飲澗鹿喧雙𣲖水<lb/>
上樓僧踏一梯雲孤煙薄暮關城没逺色初晴渭曲分<lb/>
長憶燃香來此宿北林猿鶴舊同羣<lb/>
　　江際<lb/>
杳杳漁舟破暝煙疎疎蘆葦舊江天那堪流落逢揺落<lb/>
<pb n="KR4h0161_WYG_090-24a"/>
可得潸然是偶然萬頃白波迷宿鷺一林黄葉送殘蟬<lb/>
兵車未息年華促早晩閒吟向滻川<lb/>
　　蜀中春日<lb/>
海棠風外獨沾巾襟袖無端惹蜀塵和暖又逢挑菜日<lb/>
寂寥未是探花人不嫌蟻酒衝愁肺却憶漁蓑覆病身<lb/>
何事晚來微雨後錦江春學曲江春<lb/>
　　渚宫亂後作<lb/>
鄉人來話亂離情淚滴殘陽問楚荆白社已應無故老<lb/>
<pb n="KR4h0161_WYG_090-24b"/>
清江依舊遶空城髙秋軍旅齊山樹昔日漁家盡野營<lb/>
牢落故居灰燼後黄花緑蔓上牆生<lb/>
　　松<lb/>
下視垂楊拂路塵雙峯石上覆苔文濃霜滿徑無紅葉<lb/>
晩日髙枝有白雲春砌花飄僧旋掃寒溪子落鶴先聞<lb/>
那堪寂寞悲風起千樹深藏李白墳<lb/>
　　竹<lb/>
宜煙宜雨又宜風拂水藏村復間松移得蕭騷從逺寺<lb/>
<pb n="KR4h0161_WYG_090-25a"/>
洗來疎淨見前峯侵堦蘚拆春芽迸繞徑莎微夏䕃濃<lb/>
無賴杏花多意緒數枝穿翠好相容<lb/>
　　鴈<lb/>
八月悲風九月霜蓼花紅澹葦條黄石頭城下波揺影<lb/>
星子灣西雲間行驚散漁家吹短笛失羣征戍鎖殘陽<lb/>
故鄉聞爾亦惆悵何况扁舟非故鄉<lb/>
　　燕<lb/>
年去年來來去忙春寒烟暝渡瀟湘低飛緑岸和梅雨<lb/>
<pb n="KR4h0161_WYG_090-25b"/>
亂入紅樓揀杏梁閒几硯中闚水淺落花徑裏得泥香<lb/>
千言萬語無人㑹又逐流鶯過短牆<lb/>
　　鷓鴣<lb/>
煖戲煙蕪錦翼齊品流應得近山雞雨昏青草湖邉過<lb/>
花落黄陵廟裏啼遊子乍聞征袖濕佳人纔唱翠眉低<lb/>
相呼相喚湘江濶苦竹叢深春日西<hi>谷以此詩得名時號為鄭鷓鴣</hi>
　　温處士能畵鷺鷥以四韻換之<lb/>
昔年吟醉遶江籬愛把漁竿伴鷺鷥聞説小毫能縦逸<lb/>
<pb n="KR4h0161_WYG_090-26a"/>
敢憑輕素寫幽竒㳙㳙浪濺牽菱蔓戛戛風披折葦枝<lb/>
得向晩窓閒挂翫雪蓑煙艇恨無遺<lb/>
　　嘉陵<lb/>
細雨濕萋萋人稀江日西春愁腸已斷不待子規啼<lb/>
　　靜吟<lb/>
騷雅荒涼我自安月和餘雪夜吟寒相門相客應相笑<lb/>
得句勝于得好官<lb/>
　　亂後灞上<lb/>
<pb n="KR4h0161_WYG_090-26b"/>
栁絲牽水杏房紅烟岸人稀草色中日暮一行髙鳥處<lb/>
依稀合是望春宫<lb/>
　　重訪黄神谷東禪者<lb/>
初塵芸閣来禪閣却訪支郎是老郎我趣轉卑師趣靜<lb/>
數峯秋雪一爐香<lb/>
　　淮上漁者<lb/>
白頭波上白頭翁家逐船移浦浦風一尺鱸魚新釣得<lb/>
兒孫吹火荻花中<lb/>
<pb n="KR4h0161_WYG_090-27a"/>
　　席上貽歌者<lb/>
花月樓臺近九衢清歌一曲倒金壺座中亦有江南客<lb/>
莫向春風唱鷓鴣<lb/>
　　淮上與友人别<lb/>
揚子江頭楊栁春楊花愁殺渡江人數聲風笛離亭晩<lb/>
君向瀟湘我向秦<lb/>
　　蜀中賞海棠<lb/>
濃澹芳春滿蜀鄉半随風雨斷鶯腸浣花溪上堪惆悵<lb/>
<pb n="KR4h0161_WYG_090-27b"/>
子美無心為發揚<hi>杜工部居兩蜀詩集中無海棠之題</hi>
　　曲江春草<lb/>
花落江堤簇暖烟雨餘草色逺相連香輪莫碾青青破<lb/>
留與愁人一醉眠<lb/>
　張喬<lb/>
　　喬池州人有詩名咸通中與許棠鄭谷張璸諸人<lb/>
　　同號十哲巢冦之亂罷舉隠九華<lb/>
　　鄭谷云咸通舉子乗馬喬獨乘驢喬詩苦道真鄭<lb/>
<pb n="KR4h0161_WYG_090-28a"/>
　　少師薰嘗延之門下亦受知於薛尚書能<lb/>
　近體詩<lb/>
　　曲江春<lb/>
尋春與送春多遶曲江濵一片鳬鷖水千秋輦轂塵㟁<lb/>
涼隨衆木波影送遊人自是遊人老年年管吹新<lb/>
　　秋夕<lb/>
春恨復秋悲秋悲難到時每逢明月夜長起故山思巷<lb/>
僻行吟逺蛩多獨卧遲溪僧與樵客動别十年期<lb/>
<pb n="KR4h0161_WYG_090-28b"/>
　　遊少華山甘露寺<lb/>
少華中峯寺髙秋衆景歸地連秦塞起河隔晉山微晩<lb/>
木蟬相應涼天鴈並飛慇勤記巖石秖恐再来稀<lb/>
　　滕王閣寫望<lb/>
昔人登覽處遺閣大江隅疊浪有時有閒雲無日無早<lb/>
涼先鷰去返照後帆孤未得營歸計菱歌滿舊湖<lb/>
　　華山<lb/>
誰將倚天劍削出倚天峯衆水背流急他山相向重樹<lb/>
<pb n="KR4h0161_WYG_090-29a"/>
黏青靄合崖夾白雲濃一夜盆傾雨前湫起毒龍<lb/>
　　郢州即事<lb/>
孤城臨逺水千里見寒山白雪無人唱滄洲盡日閒鳥<lb/>
歸殘燒外帆出斷雲間此地秋風起應隨計吏還<lb/>
　　江行夜雨<lb/>
江風木落天遊子感流年萬里波連蜀三更雨到船夢<lb/>
殘燈影外愁積葦叢邉不及樵漁客全家住島田<lb/>
　　題鄭侍御藍田别業<lb/>
<pb n="KR4h0161_WYG_090-29b"/>
秋山清若水吟客靜於僧小徑通商嶺髙窓見杜陵雲<lb/>
霞朝入鏡猿鳥夜窺燈許作前峯侣終來寄上層<lb/>
　　送許棠下第遊蜀<lb/>
天下猿多處西南是蜀關馬登青壁瘦人宿翠微閒帶<lb/>
雨逢殘日因江見斷山行歌風月好莫落錦城間<lb/>
　　經隠巖舊居<lb/>
夜久村落靜徘徊楊栁津青山猶有路明月已無人夢<lb/>
寐生前事星霜倦此身嘗期結茅處来往躡遺塵<lb/>
<pb n="KR4h0161_WYG_090-30a"/>
　　蟬<lb/>
先秋蟬一悲長是客行時曽感去年客又鳴何處枝細<lb/>
聴殘韻在迴望舊聲遲斷續誰家樹涼風送别離<lb/>
　　華山<lb/>
青蒼河一隅氣狀杳難圗卓傑三峯出髙竒四岳無力<lb/>
疑擎上界勢獨壓中區衆水東南走羣山逺近趨天迴<lb/>
諸宿照地聳百靈扶石壁烟霞麗龍潭雨雹麄澄凝臨<lb/>
甸服險固束神都淺覺川原異深應日月殊鶴歸青靄<lb/>
<pb n="KR4h0161_WYG_090-30b"/>
合仙去白雲孤瀑溜斜飛凍松長倒掛枯每来尋洞穴<lb/>
不擬返江湖儻有芝田種巖間老一夫<lb/>
　　謝公亭懷古<lb/>
謝家煙徑長莓苔牢落虚櫩竹上開流水不將山色去<lb/>
閒雲時帶角聲来六朝舊跡遺詩在三楚空江有雁迴<lb/>
達理始應惆悵盡因僧清話憶天台<lb/>
　　題河中鸛雀樓<lb/>
髙樓懐古動悲歌鸛雀今無野雀過樹隔五陵秋色早<lb/>
<pb n="KR4h0161_WYG_090-31a"/>
水連三晉夕陽多漁人遺火成寒燒牧笛吹風起夜波<lb/>
十載重来值揺落天涯歸計欲如何<lb/>
　　宴邉將<lb/>
一曲涼州金石清邉風蕭颯動江城坐中有老沙場客<lb/>
横笛休吹塞上聲<lb/>
　　寄山僧<lb/>
閒倚蒲團向日眠不能歸老岳雲邉舊時僧侣無人在<lb/>
惟有長松見少年<lb/>
<pb n="KR4h0161_WYG_090-31b"/>
　邵謁<lb/>
　　謁韶州翁源人少博聞為縣吏客至令怒不搘牀<lb/>
　　逐去遂截髻著縣門發憤讀書平居如里中兒未<lb/>
　　冠者束髪苦吟尤能工古調尋抵京師𨽻國學時<lb/>
　　温庭筠主試乃㮄其詩三十餘篇以振公道已而<lb/>
　　釋褐後赴官不知所終<lb/>
　　徐獻忠曰邵君數竒分淺發憤苦吟雖質木盈餘<lb/>
　　繢藻乏缺要之泗石未雕終非俗品<lb/>
<pb n="KR4h0161_WYG_090-32a"/>
　古體詩<lb/>
　　古樂府<lb/>
對酒彈古琴弦中發新音新音不可辨十指幽怨深妾<lb/>
顔不自保四時如車輪不知今夜月曽照幾時人露滴<lb/>
芙蓉香香銷心亦死良時無可留殘紅謝池水<lb/>
　　寒女吟<lb/>
寒女命自薄生來多賤微家貧人不聘一身無所歸養<lb/>
蠶徒苦心繭熟他人絲織素徒苦力素成他人衣青樓<lb/>
<pb n="KR4h0161_WYG_090-32b"/>
富家女纔生便有主終日著羅綺何曽識機杼清夜聞<lb/>
歌聲聴之淚如雨他人如何歡我意又何苦所以問皇<lb/>
天皇天竟無語<lb/>
　　自歎<lb/>
春蠶未成繭已賀箱籠實蟢子徒有絲終年不成疋每<lb/>
念古人言有得則有失我命獨如何憔悴長如一白日<lb/>
九衢中幽獨暗如漆流泉有枯時窮賤無盡日惆悵復<lb/>
惆悵幾囘新月出<lb/>
<pb n="KR4h0161_WYG_090-33a"/>
　　　覽鏡<lb/>
　一照一囘悲再照顔色衰日月自流水不知身老時昨<lb/>
　日照紅顔今朝照白絲白絲與紅顔相去咫尺間<lb/>
　　　苦别離<lb/>
　十五為君婚二十入君門自從入户後見君長出門朝<lb/>
　看相送人暮看相送人若遣折楊栁此地樹無根願為<lb/>
　陌上土得作馬蹄塵願為曲木枝得作雙車輪安得太<lb/>
　行山移來君馬前<lb/>
<pb n="KR4h0161_WYG_090-33b"/>
　　　望行人<lb/>
　登樓恐不髙及髙君已逺雲行郎即行雲歸郎不返嗟<lb/>
　為樓上人望望不相近若作轍中泥不放郎車轉白日<lb/>
　下西山望盡妾腸斷<lb/>
　<lb/>
　<lb/>
　<lb/>
御定全唐詩録卷九十一<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_091-1a"/>
　欽定四庫全書<lb/>
御定全唐詩録卷九十二<lb/>
　　吳融<lb/>
　　　融字子華越州山隂人<hi>融有田在長洲東百里松江傍為詩云故隠茅山西</hi>
　　　<hi>今來笠澤涘葢嘗寓吳云</hi>融力學富辭調龍紀初及進士第韋<lb/>
　　　昭度討蜀表掌書記遷侍御史坐累去官流浪荆<lb/>
　　　南依成汭久之召為左補闕以禮部郎中為翰林<lb/>
　　　學士拜中書舍人昭宗反正御南闕羣臣稱賀融<lb/>
<pb n="KR4h0161_WYG_091-1b"/>
　　　最先至於是左右歎駭帝有指授疊十許藁融跪<lb/>
　　　作詔少選成語當意詳帝咨賞良厚進户部侍郎<lb/>
　　　鳯翔刼遷融不克從去客閺郷俄召還翰林遷承<lb/>
　　　㫖<lb/>
　　古體詩<lb/>
　　　贈李長史歌<hi>并序</hi>
　　　　余客武康縣既旬日將去邑長相餞於溪亭座<lb/>
　　　　中有李長史袖出蘆管自請聲以送客且言我<lb/>
<pb n="KR4h0161_WYG_091-2a"/>
　　　業此二十年年少時五陵豪俠無不與之遊梨<lb/>
　　　園新聲一聞之明日皆出我下洎巢賊腥穢宫<lb/>
　　　闕逃難於東江淮間非吾土又無樂音敝衣旅<lb/>
　　　食雙鬢雪然風月好時或亭臯送别必引滿自<lb/>
　　　勸不能忘情一曲未終泫然承睫越鳥胡馬之<lb/>
　　　慼感動傍人羅進士隠初遇金陵有贈詩尚能<lb/>
　　　成誦在口余憫李之流落仰羅之所感故贈之<lb/>
　　　時光啓戊申歳清明月之八日<lb/>
<pb n="KR4h0161_WYG_091-2b"/>
危欄壓溪溪澹碧翠褭紅飄鶯寂寂此日長亭愴别離<lb/>
座中忽遇吹蘆客雙攘輕袖當髙軒含商吐羽凌非煙<lb/>
初疑一百尺瀑布八九月落香爐巔又似鮫人為客罷<lb/>
迸淚成珠玊盤瀉碧珊瑚碎震澤中金銀鐺撼龜山下<lb/>
鏗訇掲調初驚人幽咽細聲還感神紫鳯將雛呌山月<lb/>
𤣥兎喪子啼江春咨嗟長史出人藝如何值此艱難際<lb/>
可中長似承平基肯將此為閒人吹不是東城射雉處<lb/>
即應南苑鬬雞時白櫻桃熟每先賞紅芍藥開長有時<lb/>
<pb n="KR4h0161_WYG_091-3a"/>
賣珠曽被武皇問薫香不怕賈公知今來流落一何苦<lb/>
江南江北九寒暑翠華猶在橐泉中一曲梁州淚如雨<lb/>
長史長史聴我語從來藝絶多失所羅君贈君兩首詩<lb/>
半是悲君半自悲<lb/>
　　李周彈筝歌<hi>淮南韋太尉席上贈</hi>
古人云絲不如竹竹不如肉乃知此語未必然李周彈<lb/>
筝聴不足聞君七歳八歳時五音六律皆生知就中十<lb/>
三絃最妙應宫出入年方少青驄慣走長楸日幾度承<lb/>
<pb n="KR4h0161_WYG_091-3b"/>
恩蒙召急一字鴈行斜御筵鏘金戛羽凌非烟始似五<lb/>
更初殘月裏凄凄切切清霜蟬又如盤石罅堆葉下冷<lb/>
冷瀝瀝蒼崖泉鴻門玉斗初向地織女金梭飛上天有<lb/>
時上苑繁花發有時太液秋波濶當頭獨坐摐一聲滿<lb/>
座好風生拂拂天顔開聖心悦紫金白珠霑賜物出來<lb/>
無暇更還家且上書樓卧明月年將六十藝轉精日寫<lb/>
梨園新曲聲近來一事還惆悵故里春荒烟草平供奉<lb/>
且聴語自昔興衰看樂府秖如伊州與梁州盡是太平<lb/>
<pb n="KR4h0161_WYG_091-4a"/>
時歌舞旦夕君王繼此聲不要停絃淚如雨<lb/>
　　太湖石歌<lb/>
洞庭山下湖波碧波中萬古生幽石鐵索千尋取得來<lb/>
竒形怪狀誰能識初疑朝家正人立又如戰士方徂擊<lb/>
又如防風死後骨又如於莵活時額又如成人楓又如<lb/>
害癭柏雨過上停泓風來中有隙想得沈潜水府時興<lb/>
雲出雨蟠蛟螭今來硉矹林庭上長恐忽然生白浪用<lb/>
時應不稱媧皇將去也堪随博望噫嘻爾石好憑依幸<lb/>
<pb n="KR4h0161_WYG_091-4b"/>
有方池并釣磯小山叢桂且為伴鐘阜白雲長自歸何<lb/>
必豪家甲第裏玉䦨干畔争光輝一朝荆棘忽流落何<lb/>
異綺羅雲雨飛<lb/>
　近體詩<lb/>
　　端居<lb/>
片雨過前汀端居枕簟清病魔随暑退詩思傍涼生别<lb/>
燕殷勤語殘蟬彷彿鳴古來悲不盡况我本多情<lb/>
　　途中<lb/>
<pb n="KR4h0161_WYG_091-5a"/>
栁弱風長在雲輕雨易休不勞芳草色更惹夕陽愁萬<lb/>
里獨歸去五陵無與遊春心漸傷盡何處有髙樓<lb/>
　　出潼關<lb/>
重門隨地險一逕入天開華岳眼前盡黄河脚底來飛<lb/>
軒何滿路丹陛正求才獨我無成者飄然又此囬<lb/>
　　途次淮口<lb/>
寒流萬𣲖碧南渡見煙光人向隋宫近山盤楚塞長有<lb/>
邨皆緑暗無徑不紅芳巳帶傷春病如何更異郷<lb/>
<pb n="KR4h0161_WYG_091-5b"/>
　　西陵夜居<lb/>
寒潮落逺汀暝色入柴扃漏永沈沈靜燈孤的的青林<lb/>
風移宿鳥池雨定流螢盡夜成愁絶啼蛩莫近庭<lb/>
　　登途懐友人<lb/>
日落野原秀雨餘雲物閒清時正愁絶髙處更躋攀京<lb/>
洛遙天外江河戰鼓間孤懷欲誰寄應付塞鴻還<lb/>
　　題越州法華寺<lb/>
寺在五峯隂穿縁一徑尋雲藏古殿暗石護小房深宿<lb/>
<pb n="KR4h0161_WYG_091-6a"/>
鳥連僧定寒猿應客吟上方應見海月出試登臨<lb/>
　　春詞<lb/>
鸞鏡長侵夜鴛衾不識寒羞多轉面語妬極定晴看金<lb/>
市舊居近鈿車新造寛春期莫相誤一日有花殘<lb/>
　　即席<lb/>
家住叢臺舊名參絳圃新醉波疑奪燭嬌態欲沈春伴<lb/>
雨聊過楚歸雲定占秦桃花正濃煖爭不浪迷人<lb/>
　　出遲<lb/>
<pb n="KR4h0161_WYG_091-6b"/>
園密花藏易樓深月到難酒虚留客盡燈暗逺更殘麝<lb/>
想眉間印鴉知頂上盤文王之囿小莫惜借人看<lb/>
　　戲作<lb/>
恨極同填海情長抵導江丁香從小結蓮子徹枝雙整<lb/>
髻花當檻吹燈月在忩秦臺非久計早晩降霓幢<lb/>
　　湖州溪樓書獻鄭貟外<lb/>
危檻等飛檣閒追晩際凉青林上雨色白鳥破溪光目<lb/>
以髙須極心因靜更傷唯公舊相許早晩侍長楊<lb/>
<pb n="KR4h0161_WYG_091-7a"/>
　　夏夜有寄<lb/>
月上簟如水軒髙簾在鈎竹聲寒不夏蛩思靜先秋偶<lb/>
得青霄興方知白日愁所思何處逺斜漢欲低流<lb/>
　　詠柳<lb/>
自與鶯為地不教花作媒細應和雨斷輕秖愛風裁好<lb/>
拂錦步幛莫遮銅雀臺灞陵千萬樹日暮别離囘<lb/>
　　赴闕次留獻荆南成相公三十韻<lb/>
分閫兼文徳持衡有武功荆南知獨去海内更誰同拔<lb/>
<pb n="KR4h0161_WYG_091-7b"/>
地孤峯秀當天一鶚雄雲生五色筆月吐六鈞弓骨格<lb/>
凌秋聳心源見底空神清飡沆瀣氣逸飲洪濛臨事成<lb/>
竒策全身仗至忠解鞍欺李廣煮弩笑臧洪徃昔逢多<lb/>
難來兹故統戎卓旗雲夢澤撲火細腰宫鏟土樓臺構<lb/>
連江雉堞籠似平鋪掌上疑湧出壺中豈是勞人力寧<lb/>
因役鬼工本遺三户在今匝萬家通畵舸横青雀危檣<lb/>
列綵虹席飛巫峽雨袖拂宋亭風塲廣盤毬子池閒引<lb/>
釣筒禮賢金璧賤煦物雪霜融酒滿梁塵動棊殘漏滴<lb/>
<pb n="KR4h0161_WYG_091-8a"/>
終儉常資澹靜貴絶恃穹崇唯要臣誠顯那求帝渥隆<lb/>
甘棠名異奭大樹姓非馮自念為遷客方諧謁上公痛<lb/>
知遭止棘頻歎委飄蓬借宅誅茅緑分囷指粟紅只慚<lb/>
燕館盛寧覺阮途窮渙汗霑明主滄浪别釣翁去曽憂<lb/>
塞馬歸欲逐邉鴻積感深於海衘恩重極嵩行行栁門<lb/>
路回首下離東<lb/>
　　賦得欲曉看妝面<lb/>
朧朧欲曙色隠隠辨殘妝月始雲中出花猶霧裏藏眉<lb/>
<pb n="KR4h0161_WYG_091-8b"/>
邉全失翠額畔半留黄轉入金屛影偎侵角枕光有蟬<lb/>
隳鬢様無燕著釵行十二峯前夢如何不㫁腸<lb/>
　　和韓致光侍郎無題<lb/>
珠佩元消暑犀簪自辟塵掩燈容燕宿開鏡待雞晨去<lb/>
嬾都忘舊來多未厭新每逢憂是夢長憶故延真杏小<lb/>
雙圓壓山濃兩㸃嚬瘦難勝寳帶輕欲馭飇輪箆鳯金<lb/>
雕翼釵魚玉鏤鱗月明無睡夜花落斷腸春解舞何須<lb/>
楚能箏可在秦怯探同海底稀遇極天津緑柰攀宫艶<lb/>
<pb n="KR4h0161_WYG_091-9a"/>
青梅弄嶺珍管纖銀字咽梭密錦書匀厭勝還隨俗無<lb/>
疑不避人可憐三五夕武媚善為隣<lb/>
舞轉輕輕雪歌霏漠漠塵漫遊多卜夜慵起不知晨玊<lb/>
筯和妝裛金蓮逐歩新鳯笙追北里鶴馭訪南真有恨<lb/>
都無語非愁亦有嚬戲應過蚌浦飛合入蟾輪杯様成<lb/>
言鳥梳文解卧鱗逢迎大堤晩離别洞庭春似玉曽誇<lb/>
趙如雲不讓秦錦收花上露珠引月中津木為連枝貴<lb/>
禽因比翼珍萬峰酥㸃薄五色繡妝匀獺髓求魚客鮫<lb/>
<pb n="KR4h0161_WYG_091-9b"/>
綃託海人寸腸誰與達洞府四無鄰<lb/>
綺閣臨初日銅臺拂暗塵鷾鴯偏報曉烏鶂慣驚晨魚<lb/>
網裁書數鵾絃上曲新病多疑厄重語切見心真子母<lb/>
錢徵笑西南月借嚬𢷬衣嫌獨杵分袂怨雙輪貝葉教<lb/>
丹嘴金刀寄赤鱗捲簾吟塞雪飛楫渡江春解織宜名<lb/>
蕙能歌合姓秦眼穿囘鴈嶺魂斷飲牛津藥自偷來絶<lb/>
香從竊去珍茗煎雲沬聚藥種玉苖勻草密應迷客花<lb/>
繁好避人長干足風雨遥夜與誰隣<lb/>
<pb n="KR4h0161_WYG_091-10a"/>
　　倒次元韻<lb/>
南陌來尋伴東城去卜鄰生憎無賴客死憶有情人似<lb/>
束腰支細如描髪彩勻黄鸝裁帽貴紫燕刻釵珍身近<lb/>
從淄右家元接觀津雨臺誰屬楚花洞不知秦淚滴空<lb/>
牀冷妝濃滿鏡春枕涼欹琥珀簟潔展氷鱗茂苑廊千<lb/>
步昭陽扇九輪陽城迷處笑京兆畵時嚬魚子封牋短<lb/>
蠅頭學字真易判期巳逺難諱事還新艇子愁衝夜驪<lb/>
駒怕拂晨如何㫁岐路免得見行塵<lb/>
<pb n="KR4h0161_WYG_091-10b"/>
　　箇人三十韻<lb/>
嫋嫋復盈盈何年墜玉京見人還道姓羞客不稱名故<lb/>
事諳金谷新居近石城臉横秋水溢眉拂逺山青粉薄<lb/>
塗雲母簪寒篸水晶催來兩槳送怕起五絲縈髻學盤<lb/>
桓綰床依宛轉成博山凝霧重油壁隠車輕額㸃梅花<lb/>
様心通棘刺情搔頭邀顧遇指約到平生魚網徐徐襞<lb/>
螺巵淺淺傾芙蓉褥巳展荳䓻水休更趙女憐膠臉丁<lb/>
娘愛燭明炷香龍薦腦辟魘虎輸睛管咽參差韻絃嘈<lb/>
<pb n="KR4h0161_WYG_091-11a"/>
倰僜聲花殘春寂寂月落漏丁丁柳絮聨章敏椒花屬<lb/>
思清剪羅成綵字銷蠟脫朱纓邂逅當投珮艱難莫拊<lb/>
楹熨來身熱定䑛得面痕平匣鏡金螭怒簾旌繡獸獰<lb/>
頸長堪鶴並腰細任蜂爭滴淚泉饒竭論心石未貞必<lb/>
雙成鳯去豈獨化蟬鳴書逺腸空斷樓髙膽易驚數錢<lb/>
紅帶結鬬草舊裾盛映栁䦨干小侵波畧彴横夜愁遥<lb/>
寄鴈曉夢半和鶯翼秖思鶼比根長羨藕幷可憐衣帶<lb/>
緩休賦重行行<lb/>
<pb n="KR4h0161_WYG_091-11b"/>
　　雪十韻<lb/>
灑密蔽璇穹霏霏杳莫窮遲於雨到地疾甚絮隨風四<lb/>
野蒼茫際千家晃朗中夜迷三繞鵲晝㫁一行鴻結片<lb/>
飛瓊樹裁花照蘂宫壅應邉盡北填合海無東髙愛危<lb/>
峰積低愁暖氣融月鄰都浩渺日射更玲瓏送臘辭寒<lb/>
律迎春入舊叢自憐曽未至聊復賦𤣥功<lb/>
　　賦雪十韻<lb/>
雨凍輕輕下風乾淅淅吹喜勝花發處驚似客來時河<lb/>
<pb n="KR4h0161_WYG_091-12a"/>
靜膠行棹嵓空響折枝終無鷓鴣識先有鶺鴒知馬勢<lb/>
晨爭急鵰聲晩更饑替霜嚴柏署藏月上龍墀百尺樓<lb/>
堪倚千錢酒要追朝歸紫閣早漏出建章遲臘候何曽<lb/>
爽春工是所資遥知故溪柳排比萬條絲<lb/>
　　賦雪<lb/>
一夜隂風度平明顥氣交未知融結判唯見混茫包路<lb/>
莫藏行跡林難出樹梢氣應封獸穴險必墮禽巢影密<lb/>
燈囘照聲繁竹迭敲翫宜酥讓㸃飡稱蜜同抄結凍防<lb/>
<pb n="KR4h0161_WYG_091-12b"/>
魚躍粘沙費馬跑爐寒資爇荻屋暖賴編茅逺不分山<lb/>
疊低宜失地坳闌干髙百尺新霽若為抛<lb/>
　　古錦裾六韻<hi>錦上有鸚鵡鶴陸處士有序</hi>
濯水經何日随風故有人緑衣猶偪畵丹頂尚迷真暗<lb/>
澹雲沉古青蒼蘚剥新映襟知惹淚侵韉想縈塵掣曵<lb/>
無由覩流傳久自珍武威應認得牽挽幾當春<lb/>
　　敗簾六韻<lb/>
有客編來久彌年斷不收不堪風作候豈復燕為讐盡<lb/>
<pb n="KR4h0161_WYG_091-13a"/>
見三重閣難迷百尺樓伴燈微掩夢兼扇劣遮羞零落<lb/>
亡珠綴殷勤謝玉鈎涼宵何必捲月自入軒流<lb/>
　　追詠棠梨花十韻<lb/>
蜀地從來勝棠梨第一花更應無軟弱别自有妍華不<lb/>
貴綃為霧難降綺作霞移時歸紫府駐合餌丹砂密映<lb/>
彈琴宅深藏賣酒家夜宜紅蠟照春稱錦筵遮連廟魂<lb/>
棲望飄江字遶巴未饒酥㸃薄兼妒雪飛斜舊賞三年<lb/>
㫁新期萬樹賖長安如種得誰定牡丹誇<lb/>
<pb n="KR4h0161_WYG_091-13b"/>
　　上陽宫辭<lb/>
苑路青青半是苔翠華西去未知囘景陽春漏無人報<lb/>
太液秋波有鴈來單影可堪明月照紅顔無奈落花催<lb/>
誰能賦得長門事不惜千金奉酒杯<lb/>
　　偶書<lb/>
青牛關畔寄孤村山當屏風石當門芳樹緑隂連蔽芾<lb/>
長河飛浪接崑崙苔田緑後蛙爭聚麥隴黄時雀更喧<lb/>
只此無心便無事避人何必武陵源<lb/>
<pb n="KR4h0161_WYG_091-14a"/>
　　書懷<lb/>
傍巖依樹結簷楹夏物蕭疎景更清灘響忽髙何處雨<lb/>
松隂自轉逺山晴見多隣犬遥相認來慣幽禽近不驚<lb/>
爭得便誇饒勝事九衢塵裏免勞生<lb/>
　　春晩書懷<lb/>
落盡紅芳春意䦨緑蕪空鏁辟疆園嫦娥㫁影霜輪冷<lb/>
帝子無蹤淚竹繁未達東林還絶想不勞南浦更銷魂<lb/>
晩來雖共殘鶯約爭奈風凄又雨昏<lb/>
<pb n="KR4h0161_WYG_091-14b"/>
　　偶題<lb/>
賤子曽塵國士知登門倒屣憶當時西州酌盡看花酒<lb/>
東閣編成詠雪詩莫道精靈無伯有尋聞任俠報爰絲<lb/>
烏衣舊宅猶能認粉竹金松一兩枝<hi>按融為韋昭度掌記受知似深韋在</hi>
<hi>相位崔昭緯忮而殺之後昭緯勢敗亦被殺於荆南韋之死類晁錯故比昭緯於爰絲方囘以為感恩之言是</hi>
<hi>矣獨疑為朱溫之徒則失考耳</hi>
　　即事<lb/>
抵鵲山前寄掩扉便甘終老脱朝衣曉窺清鏡千峯入<lb/>
<pb n="KR4h0161_WYG_091-15a"/>
暮倚長松獨鶴歸雲裏引來泉脈細雨中移得藥苗肥<lb/>
何須一筯鱸魚膾始挂孤帆問釣磯<lb/>
　　秋日經别墅<lb/>
别墅蕭條海上村偶期蘭菊與琴樽簷横碧嶂秋光近<lb/>
樹帶寒潮晩色昏幸有白雲眠楚客不勞芳草思王孫<lb/>
北山移去前文在無復教人歎曉猨<lb/>
　　禁直偶書<lb/>
玉皇新復五城居仙館詞臣在碧虚釦砌看翻紅芍藥<lb/>
<pb n="KR4h0161_WYG_091-15b"/>
鏁窓還詠碧蟾蜍敢期林上靈烏語貪草雲間彩鳯書<lb/>
爭奈滄洲頻入夢白波無際落紅蕖<lb/>
　　憶釣舟<lb/>
青山小隠枕潺湲一葉垂綸幾泝㳂後浦春風隨興去<lb/>
南塘秋雨有時眠慣衝曉霧驚羣鴈愛颭殘陽入亂煙<lb/>
迴首無人寄惆悵九衢塵土困揚鞭<lb/>
　　海上秋懷<lb/>
辭無珪組隠無才門向潮頭過處開幾度黄昏逢㒺象<lb/>
<pb n="KR4h0161_WYG_091-16a"/>
有時紅旭見蓬萊磧連荒戍頻頻火天絶纖雲徃徃雷<lb/>
昨夜西風巳揺落那堪更上望郷臺<lb/>
　　東歸次瀛上<lb/>
暖煙輕澹草霏霏一片晴山襯夕暉水露淺沙無客泛<lb/>
樹連疎苑有鶯飛自從身與滄浪别長被春教寂寞歸<lb/>
囘首青門不知處向人楊栁莫依依<lb/>
　　靈寳縣西<lb/>
碧溪㶑㶑流殘陽晴沙兩兩眠鴛鴦栁花無賴苦多暇<lb/>
<pb n="KR4h0161_WYG_091-16b"/>
蛺蝶有情長自忙千里宦遊成底事每年風景是他郷<lb/>
髙歌一曲垂鞭去盡日無人識楚狂<lb/>
　　重陽日荆州作<lb/>
萬里投荒巳自哀髙秋寓目更徘徊濁醪任冷難辭醉<lb/>
黄菊因暄却未開上國莫歸戎馬亂故人何在塞鴻來<lb/>
驚時感事俱無奈不待殘陽下楚臺<lb/>
　　春歸次金陵<lb/>
春隂漠漠覆江城南國歸橈趁晩程水上驛流初過雨<lb/>
<pb n="KR4h0161_WYG_091-17a"/>
樹籠堤處不離鶯跡疎冠葢兼無夢地近鄉園自有情<lb/>
更被東風動離思楊花千里雪中行<lb/>
　　湖州晩望<lb/>
鼓角迎秋晩韻長㫁虹疎雨問微陽兩條溪水分頭碧<lb/>
四面人家入骨涼獨鳥歸時雲鬬迥殘蟬急處日爭忙<lb/>
他年若得壺中術一簇汀洲盡貯將<lb/>
　　閒望<lb/>
三㸃五㸃映山雨一枝兩枝臨水花蛺蝶狂飛掠芳草<lb/>
<pb n="KR4h0161_WYG_091-17b"/>
鴛鴦穏睡翹暖沙闕下新居成别業江南舊隠是誰家<lb/>
東遷西去俱無計却羨暝歸林上鴉<lb/>
　　富春<lb/>
水送山迎入富春一川如畵晩晴新雲低逺渡帆來重<lb/>
潮落寒沙鳥下頻未必栁間無謝客也應花裏有秦人<lb/>
嚴光萬古清風在不敢停橈更問津<lb/>
兩㟁山花中有溪山花紅白徧髙低靈源忽若乘槎到<lb/>
仙洞還同採藥迷二月辛夷猶未落五更鴉舅最先啼<lb/>
<pb n="KR4h0161_WYG_091-18a"/>
茶煙漁火遥看處一片人家在水西<lb/>
　　宋玊宅<lb/>
草白煙寒半野陂臨江舊宅指遺基巳懷湘浦招魂事<lb/>
更憶髙唐説夢時穿徑早曽聞客住登牆豈復見人窺<lb/>
今朝送别還經此吟斷當年幾許悲<lb/>
　　關西驛亭即事<lb/>
晚霞零落雨初收關上危欄獨悵留千里好春聊極目<lb/>
五陵無事莫囘頭山猶帶雪霏霏恨柳未禁寒冉冉愁<lb/>
<pb n="KR4h0161_WYG_091-18b"/>
直是無情也腸㫁鳥歸帆没水空流<lb/>
　　廢宅<lb/>
風飄碧瓦雨摧垣却有鄰人為鎖門幾樹好花閒白晝<lb/>
滿庭芳草易黄昬放魚池涸蛙爭閙棲燕梁空雀自喧<lb/>
不獨凄涼眼前事咸陽一火便成原<lb/>
　　金橋感事<lb/>
太行和雪疊晴空二月春郊尚朔風飲馬早聞臨渭北<lb/>
射鵰今欲過山東百年徒有伊川歎五利寧無魏絳功<lb/>
<pb n="KR4h0161_WYG_091-19a"/>
日暮長亭正愁絶哀笳一曲戍煙中<lb/>
　　彭門用兵後經沛路<lb/>
長亭一望一徘徊千里關河百戰來細栁舊營猶鏁月<lb/>
祈連新塜巳封苔霜凋緑野愁無際燒接黄雲慘不開<lb/>
若比江南更牢落子山詞賦莫興哀<lb/>
隋堤風物巳凄涼堤下仍多舊戰塲金簇有苔人拾得<lb/>
蘆花無主鳥銜將秋聲暗促河聲急野色遥連日色黄<lb/>
獨上寒城正愁絶戍鼙驚起鴈行行<lb/>
<pb n="KR4h0161_WYG_091-19b"/>
鐵馬雲旗夢渺茫東來無處不堪傷風吹白草人行少<lb/>
月落空城鬼嘯長一自紛争驚宇宙可憐蕭索絶烟光<lb/>
曽為塞北閒遊客遼水天山未斷腸<lb/>
　　太保中書令軍前新樓<hi>韋昭度遷太保中書令討陳敬瑄出節度蜀中</hi>
十二闌干壓錦城半空人語落灘聲風流近接平津閣<lb/>
氣色髙含細柳營盡日捲簾江草緑有時欹枕雪峯晴<lb/>
不知奉詔朝天後誰此登臨看月明<lb/>
　　滻水席上獻座主侍郎<lb/>
<pb n="KR4h0161_WYG_091-20a"/>
暖泉宫裏告䖍囘畧避紅塵小宴開落絮巳隨流水去<lb/>
啼鶯還傍夕陽來草能縁岸侵羅薦花不容枝蘸玉杯<lb/>
莫訝諸生中獨醉感恩傷别正難裁<lb/>
　　富水驛東楹有人題詩<lb/>
繡纓霞翼兩鴛鴦金島銀川是故郷只合雙飛便雙死<lb/>
豈悲相失與相忘烟花夜泊紅蕖膩蘭渚春遊碧草芳<lb/>
何事遽驚雲雨别秦山楚水兩乖張<lb/>
　　和座主尚書春日郊居<lb/>
<pb n="KR4h0161_WYG_091-20b"/>
海燕初歸朔鴈囘靜眠深揜百花臺春蔬巳為髙僧掇<lb/>
臘醖還因熟客開簷外暖絲兼絮墮檻前輕浪帶鷗來<lb/>
謝公難避蒼生意自古風流必上台<lb/>
　　憲丞裴公上洛退居有寄<lb/>
瘦如仙鶴爽風篁外却塵囂興緒長偶坐幾囘沈皓月<lb/>
閒吟是處到殘陽門前立使修書懶花下留賔壓酒忙<lb/>
目斷瓊林攀不得一重丹水抵三湘<lb/>
　　淛東筵上有寄<lb/>
<pb n="KR4h0161_WYG_091-21a"/>
襄王席上一神仙眼色相當語不傳見了又休真似夢<lb/>
坐來雖近逺於天隴禽有意猶能説江月無心也解圎<lb/>
更被東風助惆悵落花時節蝶翩翩<lb/>
　　病中宜茯苓寄李諫議<lb/>
千年茯莵帶龍鱗太華峰頭得最珍金鼎燒煎雲漾粉<lb/>
玉甌寒貯露含津南宫巳借徵詩客内署今還託諫臣<lb/>
飛檄愈風知妙手也須分藥救漳濵<lb/>
　　寄貫休上人<lb/>
<pb n="KR4h0161_WYG_091-21b"/>
别來如夢亦如雲八字微言不復聞世上浮沉應念我<lb/>
筆端飛動只降君幾同江步吟秋霽更憶山房語夜分<lb/>
見擬沃州尋舊約且教丹頂許為隣<lb/>
　　送弟東歸<lb/>
偶持麟筆侍金閨夢想三年在故溪祖竹定欺簷雪折<lb/>
稚杉應拂棟雲齊漫勞筋力趨丹鳯可有文詞詠碧鷄<lb/>
此别更無閒事囑北山髙處謝猨啼<lb/>
　　送知古上人<lb/>
<pb n="KR4h0161_WYG_091-22a"/>
昔年離别浙河東多難相逢舊楚宫振錫纔尋三徑草<lb/>
登船忽挂一帆風幾程村飯添盂白何處山花照衲紅<lb/>
不似投荒憔悴客滄浪無際問漁翁<lb/>
　　途中見杏花<lb/>
一枝紅艶出牆頭牆外行人正獨愁長得看來猶有恨<lb/>
可堪逢處更難留林空色暝鶯先到春淺香寒蝶未遊<lb/>
更憶帝郷千萬樹澹煙籠日暗神州<lb/>
　　杏花<lb/>
<pb n="KR4h0161_WYG_091-22b"/>
粉薄紅輕揜臉羞花中占斷得風流軟非因醉都無力<lb/>
凝不成歌亦自愁獨照影時臨水畔最含情處出牆頭<lb/>
徘徊盡日難成别更待黄昏對酒樓<lb/>
　　髙侍御話皮博士池中白蓮因成奉呈<lb/>
白玉花開緑錦池風流御史報人知看來應是雲中墮<lb/>
偷去須從月下移巳被亂蟬催婉娩更禁凉雨動䙰褷<lb/>
習家秋色堪圗畵只欠山公倒接䍦<lb/>
　　葉落<lb/>
<pb n="KR4h0161_WYG_091-23a"/>
紅影飄來翠影微一辭林表不知歸伴愁無色烟猶在<lb/>
替恨成啼露未晞若逐水流應萬里莫因風起便孤飛<lb/>
楚郊千樹秋聲急日落紛紛惹客衣<lb/>
　　子規<lb/>
舉國繁華委逝川羽毛飄蕩一年年他山呌處花成血<lb/>
舊苑春來草似煙雨暗不離濃緑樹月斜長弔欲明天<lb/>
湘江日暮聲凄切愁殺行人歸去船<lb/>
　　華清宫<lb/>
<pb n="KR4h0161_WYG_091-23b"/>
漁陽烽火照函關玊輦怱怱下此山一曲羽衣聴不盡<lb/>
至今遺恨水潺潺<lb/>
　　山居即事<lb/>
不傲南窓且採樵乾松每帶濕雲燒庖厨却得長兼味<lb/>
三秀芝根五术苖<lb/>
萬事翛然只有棊小軒髙浄簟涼時闌珊半局和微醉<lb/>
花落中庭樹影移<lb/>
　　華清宫<lb/>
<pb n="KR4h0161_WYG_091-24a"/>
四郊飛雪暗雲端唯此宫中落旋乾緑樹碧簷相掩映<lb/>
無人知道外邉寒<lb/>
　　壬戍歳閿郷寓居<lb/>
六載抽毫侍禁闈不堪多病決然歸五陵年少如相問<lb/>
阿對泉頭一布衣<hi>阿對是楊伯起家僮嘗引泉灌蔬其泉至今尚在</hi>
結得茒簷瞰碧溪閒雲之外不同棲猶嫌未逺函關道<lb/>
正睡剛聞報曉雞<lb/>
清溪見底露蒼苔密竹垂藤鏁不開應是仙家在深處<lb/>
<pb n="KR4h0161_WYG_091-24b"/>
愛流花片引人來<lb/>
石臼山頭有一僧朝無香積夜無燈近嫌俗客知蹤跡<lb/>
擬向中方斷石層<lb/>
　　憶街西所居<lb/>
衡門一别夢難稀人欲歸時不得歸長憶去年寒食夜<lb/>
杏花零落雨霏霏<lb/>
　　渡淮作<lb/>
紅杏花時辭漢苑黄梅雨裏上淮船雨迎花送長如此<lb/>
<pb n="KR4h0161_WYG_091-25a"/>
辜負東風十四年<lb/>
　　楚事<lb/>
悲秋應亦抵傷春屈宋當年並楚臣何事從來好時節<lb/>
只將惆悵付詞人<lb/>
　　陳琳墓<lb/>
冀州飛檄傲英雄却把文辭事鄴宫從道筆端由我得<lb/>
九泉何面見袁公<lb/>
　　王母廟<lb/>
<pb n="KR4h0161_WYG_091-25b"/>
鸞龍一夜降崑丘遺廟千年枕碧流賺得武皇心力盡<lb/>
忍看煙草茂陵秋<lb/>
　　秋色<lb/>
染不成乾畵未銷霏霏拂拂又迢迢曽從建業城邉路<lb/>
蔓草寒烟鏁六朝<lb/>
　　楊花<lb/>
不鬬穠華不占紅自飛晴野雪濛濛百花長恨風吹落<lb/>
唯有楊花獨愛風<lb/>
<pb n="KR4h0161_WYG_091-26a"/>
　羅鄴<lb/>
　　鄴餘杭人與宗人隠虬齊名世稱三羅咸通中舉<lb/>
　　進士不第殁後光化中韋莊奏追賜進士及第贈<lb/>
　　官<lb/>
　　詩評云羅隠才雄而疎羅鄴才清而緻<lb/>
　近體詩<lb/>
　　僕射坡晩望<lb/>
離人到此倍堪傷陂水蘆花似故郷身事未知何日了<lb/>
<pb n="KR4h0161_WYG_091-26b"/>
馬蹄惟覺到秋忙田園牢落東歸晩道路辛勤北去長<lb/>
却羨無愁是沙鳥雙雙相趂下斜陽<lb/>
　　冬夕江上言事<lb/>
僻居多與懶相宜吟擁寒爐過臘時風栁欲生陽面葉<lb/>
凍梅先綻嶺頭枝山川自小抛耕釣骨肉無因免别離<lb/>
賴有陶情一尊酒愁中相向展愁眉<lb/>
　　蚤發<lb/>
一㸃燈殘魯酒醒巳㩦孤劍事離程愁看飛雪聞鷄唱<lb/>
<pb n="KR4h0161_WYG_091-27a"/>
獨向長空背雁行白草近關微有路濁河連底凍無聲<lb/>
此中來徃本迢遞况是驅羸客塞城<lb/>
　　登凌歊臺<lb/>
髙臺今古境長閒因想興亡自慘顔四海巳歸新雨露<lb/>
六朝空認舊江山槎翹獨鳥沙汀畔風遞連檣雪浪間<lb/>
好是輪蹄來徃便誰人不向此躋攀<lb/>
　　留題張逸人草堂<lb/>
長懸青紫與芳枝塵世無因免别離馬上多於在家日<lb/>
<pb n="KR4h0161_WYG_091-27b"/>
尊前堪惜少年時關河客夢還郷後雨雪山程出店遲<lb/>
却羨髙人此中老軒車過盡不知誰<lb/>
　　山陽貽友人<lb/>
性僻多將雲水便山陽酒病動經年行遲暖陌花闌馬<lb/>
睡重江村雨打船閒弄玉琴雙鶴舞靜窺庭樹一猱懸<lb/>
結茅更莫期深隠聲價如今滿日邉<lb/>
　　途中寄友人<lb/>
秋庭悵望别君初折栁分襟十載餘相見或因中夜夢<lb/>
<pb n="KR4h0161_WYG_091-28a"/>
寄來多是隔年書㩦樽座外花空老垂釣江頭栁漸疎<lb/>
裁得詩憑千里鴈吟來寧不憶吾廬<lb/>
　　春夕寄友人時有與歌者南北<lb/>
芳徑春歸花半開碧山波暖鴈初廻滿樓月色還依舊<lb/>
昨夜歌聲自不來愁眼向誰零玉筯征蹄何處駐紅埃<lb/>
中宵吟罷正惆悵從此蘭堂鎖緑苔<lb/>
　　送張逸人<lb/>
自説歸山人事賖素琴丹竈是生涯床頭殘藥鼠偷盡<lb/>
<pb n="KR4h0161_WYG_091-28b"/>
溪上破門風擺斜石井晴垂青葛葉竹籬荒映白茅花<lb/>
遥知此去應稀出獨卧晴窓夢曉霞<lb/>
　　謝友人遺華陽巾<lb/>
剪霧裁烟勝角冠來從玊洞五雲端醉宜薤葉欹斜影<lb/>
穏稱菱花子細看野客愛留籠鶴髪溪翁爭乞配魚竿<lb/>
真仙首飾勞相寄塵土翻慙戴去難<lb/>
　　牡丹<lb/>
落盡春紅始着花花時比屋事豪奢買栽池館恐無地<lb/>
<pb n="KR4h0161_WYG_091-29a"/>
看到子孫能幾家門倚長衢攢繡轂幄籠輕日䕶香霞<lb/>
歌鍾滿座爭歡賞肯信流年鬢有華<lb/>
　　芳草<lb/>
廢苑牆南殘雨中似袍顔色正蒙茸微香暗惹遊人步<lb/>
逺緑纔分鬬雉蹤三楚渡頭長恨見五侯門外却難逢<lb/>
年年蹤有春風便馬跡車輪一萬重<lb/>
　　聞杜䳌<lb/>
花時一宿碧山前明月東風叫杜鵑孤館覺來聴夜半<lb/>
<pb n="KR4h0161_WYG_091-29b"/>
羸僮相對亦無眠汝身哀怨猶如此我淚縱横豈偶然<lb/>
爭得蒼蒼知有恨汝身成鶴我成仙<lb/>
　　秋别<lb/>
别路垂楊柳秋風凄管絃青樓君去後明月為誰圎<lb/>
　　宫中<lb/>
芳草長含玉輦塵君王遊幸此中頻今朝别有承恩處<lb/>
鸚鵡飛來説似人<lb/>
　　公子行<lb/>
<pb n="KR4h0161_WYG_091-30a"/>
雕鞍玉勒照花明過後香風特地生半醉五侯門裏出<lb/>
月髙猶在禁街行<lb/>
　　秋怨<lb/>
夢斷南窓啼曉烏新霜昨夜下庭梧不知簾外如珪月<lb/>
還照邉城到曉無<lb/>
　　春遊鬱然有懷賦<lb/>
芳草和煙暖更青閒門要路一時生年年㸃檢人間事<lb/>
唯有春風不世情<lb/>
<pb n="KR4h0161_WYG_091-30b"/>
　　黄河曉渡<lb/>
大河平野正窮秋羸馬羸僮古渡頭昨夜蓮花峯下月<lb/>
隔簾相伴到明愁<lb/>
　　吳王古宫井<lb/>
古宫荒井曽平後見説畊人又鑿開拾得古釵鐫勑字<lb/>
當時恩澤賜誰來<lb/>
含青薜茘隨金甃碧砌鱗鱗生緑苔莫言數尺無波水<lb/>
曽與如花並照來<lb/>
<pb n="KR4h0161_WYG_091-31a"/>
　　望仙<lb/>
千金壘土望三山雲鶴無蹤羽衛還若説神仙求便得<lb/>
茂陵何事在人間<lb/>
　　陳宫<lb/>
白玉尊前紫桂香迎春閣上燕雙雙陳王半醉貴妃舞<lb/>
不覺隋兵夜渡江<lb/>
　　歎平泉春<lb/>
生前幾到此亭臺尋歎投荒去不囘若使春風㑹人意<lb/>
<pb n="KR4h0161_WYG_091-31b"/>
花枝盡合向南開<lb/>
　　為人感贈<lb/>
歌舞從來最得名如今老寄洛陽城當時醉送龍驤曲<lb/>
留與誰家唱月明<lb/>
　　梅花<lb/>
繁如瑞雪壓枝開越嶺吳溪免用栽却是五侯家未識<lb/>
春風不放過江來<lb/>
　　栁絮<lb/>
<pb n="KR4h0161_WYG_091-32a"/>
　處處東風撲晩楊輕輕醉粉落無香就中堪恨隋堤上<lb/>
　曽惹龍舟舞鳯凰<lb/>
　　　鷄冠花<lb/>
　一枝濃艶對秋光露滴風揺倚砌傍曉景乍看何處似<lb/>
　謝家新染紫羅裳<lb/>
　　　放鷓鴣<lb/>
　好倚青山與碧溪刺桐毛竹待雙棲花時遷客傷離别<lb/>
　莫向相思樹上啼<lb/>
<pb n="KR4h0161_WYG_091-32b"/>
　　　螢<lb/>
　水殿清風玉户開飛光千㸃去還來無風無月長門夜<lb/>
　偏到堦前照緑苔<lb/>
　<lb/>
　<lb/>
　<lb/>
　<lb/>
御定全唐詩録卷九十二<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_092-1a"/>
　欽定四庫全書<lb/>
御定全唐詩録卷九十三<lb/>
　　韓偓<lb/>
　　　偓字致光<hi>紀事云本字致堯史云致光誤</hi>京兆萬年人擢進士第<lb/>
　　　累翰林學士中書舍人劉季述之變佐崔允反正<lb/>
　　　為功臣隨幸岐下遷兵部侍郎進承㫖還京昭宗<lb/>
　　　益加信任欲相者三四讓不敢當以薦趙崇貳於<lb/>
　　　允朱全忠欲罪之允不為解貶濮州司馬昭宗執<lb/>
<pb n="KR4h0161_WYG_092-1b"/>
　　　手涕别歎左右自此無人再貶榮懿尉徙鄧州司<lb/>
　　　馬天祐中復原官不赴召挈族南依王審知偓十<lb/>
　　　歳能詩嘗即席為詩送父友李商隠一坐盡驚<hi>商隠</hi>
　　　<hi>集贈韓冬郎詩有十歳裁詩走馬成及雛鳯清於老鳯聲之句冬郎偓小字父瞻開成中商隠同年</hi>
　　　<hi>也</hi>富才情詞靡麗初喜為閨閣詩後遭故逺遁出<lb/>
　　　語依於節義得詩人之正焉自號玉山樵人<lb/>
　　　石林葉氏曰唐史偓傳貶濮州後即不甚詳吾家<lb/>
　　　所得偓詩皆以甲子歴歴自記有天祐二年乙丑<lb/>
<pb n="KR4h0161_WYG_092-2a"/>
　　在袁州得人賀復除戎曹依舊承㫖詩又有丁夘<lb/>
　　年聞再除戎曹依前充職詩葢兩召皆辭不赴也<lb/>
　　終身不食梁禄大節與司空表聖略相等惜乎唐<lb/>
　　史止書乙丑一召不為少發明之<lb/>
　　晁公武曰偓有君子之道四焉唐之末南北分崩<lb/>
　　而忘其君偓雖崔允門生獨能棄家從上一也其<lb/>
　　時搢紳無不交通内外以躐取爵禄偓獨能力辭<lb/>
　　相位二也不肯草韋貽範起復麻三也不肯致拜<lb/>
<pb n="KR4h0161_WYG_092-2b"/>
　　於朱温四也詩曰風雨如晦鷄鳴不巳偓之謂矣<lb/>
　　而宋子京薄之奈何<lb/>
　　南唐近事云偓捐館日有一篋緘鐍甚密家人意<lb/>
　　其中必有珍玩發觀之惟得燒殘龍鳯燭百餘條<lb/>
　　蠟淚尚新葢在翰院日昭宗召對金鑾深夜宫妓<lb/>
　　秉燭以送偓悉藏之識不忘也<lb/>
　古體詩<lb/>
　　幽獨<lb/>
<pb n="KR4h0161_WYG_092-3a"/>
幽獨起侵晨山鶯啼更早門巷掩蕭條落花滿芳草煙<lb/>
和魂共逺春與人同老黙黙又依依凄然此懷抱<lb/>
　　雨中<lb/>
青桐承雨聲聲聲何重叠疎滴下髙枝次打欹低葉鳥<lb/>
濕更梳翎人愁方挂頰獨自上西樓風襟寒帖帖<lb/>
　　南亭<lb/>
每日在南亭南亭似僧院人語靜先聞鳥啼深不見松<lb/>
瘦石稜稜山光溪澱澱壍蔓墜長茸島花垂小蒨行簪<lb/>
<pb n="KR4h0161_WYG_092-3b"/>
隠士冠卧讀先賢傳更有興來時取琴彈一遍<lb/>
　　出官經硤石縣<lb/>
謫官過東畿所抵州名濮故里欲清明臨風堪慟哭溪<lb/>
長栁似帷山暖花如醭逆旅訝簪裙野老悲陵谷暝鳥<lb/>
影連翩驚狐尾纛遫尚得佐方州信是皇恩沐<lb/>
　　暴雨<lb/>
電尾燒黑雲雨脚飛銀線急㸃濺池心微煙昏水面氣<lb/>
涼氛祲消暑退松篁健叢蓼亞頳茸擎荷飜緑扇風期<lb/>
<pb n="KR4h0161_WYG_092-4a"/>
誰與同逸趣余探遍欲去更遲留胸中久交戰<lb/>
　　閒步<lb/>
莊南縱步遊荒野獨鳥寒煙輕惹惹傍山疎雨濕秋花<lb/>
僻路淺泉浮敗果樵人相聚指驚麏牧童四散收嘶馬<lb/>
一壺傾盡未能歸黄昏更望諸烽火<lb/>
　近體詩<lb/>
　　寄京城親友<lb/>
苦吟看墜葉寥落共天涯壯歳空為客初寒更憶家雨<lb/>
<pb n="KR4h0161_WYG_092-4b"/>
牆經月蘚山菊向陽花因味碧雲句傷哉後㑹賖<lb/>
　　歳九月在蕭灘鎮駐泊兩月忽得商馬楊迢貟外<lb/>
　　　書賀余復除戎曹依舊承㫖還緘後因批四十<lb/>
　　　字<lb/>
旅寓在江郊秋風正寂寥紫泥虚寵奬白髪巳漁樵事<lb/>
徃凄涼在時危志氣銷若為將朽質猶擬杖於朝<lb/>
　　向隅<lb/>
守道得途遲中兼遇亂離剛腸成繞指𤣥髪轉垂絲客<lb/>
<pb n="KR4h0161_WYG_092-5a"/>
路少安處病床無穏時弟兄消息絶獨歛向隅眉<lb/>
　　社後<lb/>
社後重陽近雲天淡薄間目随碁客靜心共睡僧閒歸<lb/>
鳥城銜日殘虹雨在山寂寥思晤語何夕欵柴關<lb/>
　　息慮<lb/>
息慮狎群鷗行藏合自由春寒宜酒病夜雨入郷愁道<lb/>
向危時見官因亂世休外人相待淺獨説濟川舟<lb/>
　　信筆<lb/>
<pb n="KR4h0161_WYG_092-5b"/>
春風狂似虎春浪白於鵝栁密藏煙易松長見日多生<lb/>
涯採芝叟鄉俗摘茶歌道在無伊鬱天將奈爾何<lb/>
　　感事三十四韻<lb/>
紫殿承恩歳金鑾入直年人歸三島路日過八花塼鴛<lb/>
鷺皆廻席臯䕫亦慕氊慶霄舒羽翼塵世有神仙雖遇<lb/>
河清聖慙非岳降賢皇慈容散拙公議逼陶甄江總參<lb/>
文㑹陳暄侍狎筵腐儒親帝座太史認星躔側弁聆神<lb/>
算濡毫侯密宣宫司持玉硯書省擘香牋<hi>宫司書省皆宫人職名</hi>
<pb n="KR4h0161_WYG_092-6a"/>
推理心無黨憐才膝屢前焦勞皆實録宵旰豈虚傳始<lb/>
議新堯歴將期整舜絃去梯言必盡仄席意彌堅上相<lb/>
思懲惡中人詎省愆鹿窮唯觝觸兎急且㺦猭本是謀<lb/>
賖死因之致刼遷氛霾言下合日月暗中懸恭顯誠甘<lb/>
罪韋平亦恃權畏聞巢幕險寧寤積薪燃諒直尋鉗口<lb/>
奸纖益比肩晉讒終不解魯瘠竟難痊秖擬誅黄皓何<lb/>
曽識霸先嗾獒翻醜正養虎欲求全萬乘煙塵裏千官<lb/>
劍㦸邉斗魁當北折地軸向西偏袁董非徒爾師昭豈<lb/>
<pb n="KR4h0161_WYG_092-6b"/>
偶然中原成刼火東海遂桑田濺血慙嵇紹遲行笑褚<lb/>
淵四夷同效順一命敢虚捐山岳還青聳穹蒼舊碧鮮<lb/>
獨夫長啜泣多士巳忘筌鬱鬱空狂呌微微幾病癲丹<lb/>
梯倚寥廓終去問青天<lb/>
　　守愚<lb/>
深院寥寥竹䕃廊披衣欹枕過年芳守愚不覺世途險<lb/>
無事始知春日長一畝落花圍隙地半竿濃日界空牆<lb/>
今來自責趨時懶翻恨松軒書滿床<lb/>
<pb n="KR4h0161_WYG_092-7a"/>
　　睡起<lb/>
睡起牆隂下藥欄瓦松花白閉柴關斷年不出僧嫌癖<lb/>
逐日無機鶴伴閒塵土莫尋行止處煙波長在夢魂間<lb/>
終撐舴艋稱漁叟賖買湖心一崦山<lb/>
　　半醉<lb/>
水向東流竟不囘紅顔白髪遞相催壯心暗逐髙歌盡<lb/>
徃事空因半醉來雲䕶鴈霜籠淡月雨連鶯曉落殘梅<lb/>
西樓悵望芳菲節處處斜陽草似苔<lb/>
<pb n="KR4h0161_WYG_092-7b"/>
　　三月<lb/>
辛夷才謝小桃發踏青過後寒食前四時最好是三月<lb/>
一去不囘惟少年吳國地遙江接海漢陵魂斷草連天<lb/>
新愁舊恨真無奈須就鄰家甕底眠<lb/>
　　惜春<lb/>
願言未偶非髙卧多病無心選勝遊一夜雨聲三月盡<lb/>
萬般人事五更頭年逾弱冠即為老節過清明却似秋<lb/>
應是西園花巳落滿溪紅片向東流<lb/>
<pb n="KR4h0161_WYG_092-8a"/>
　　傷春<lb/>
三月光景不忍看五陵春色何摧殘窮途得志反惆悵<lb/>
飲席話舊多闌珊中酒向陽成美睡惜花衝雨覺傷寒<lb/>
野棠飛盡蒲根暖寂寞南溪倚釣竿<lb/>
　　春盡<lb/>
惜春連日醉昏昏醒後衣裳見酒痕細水漾花歸别浦<lb/>
斷雲含雨入孤村人閒易得芳時恨地勝難招自古魂<lb/>
慙愧流鶯相厚意清晨猶為到西園<lb/>
<pb n="KR4h0161_WYG_092-8b"/>
　　冬日<lb/>
蕭條古木銜斜日淅瀝晴寒滯蚤梅愁處雪煙連野起<lb/>
靜時風竹過牆來故人每憶心先見新酒偷嘗手自開<lb/>
景狀入詩兼入畵言情不盡恨無才<lb/>
　　傷亂<lb/>
㟁上花根總倒垂水中花影幾千枝一枝一影寒山裏<lb/>
野水野花清露時故國幾年猶戰鬬異郷終日見旌旗<lb/>
交親流落身羸病誰在誰亡兩不知<lb/>
<pb n="KR4h0161_WYG_092-9a"/>
　　歸紫閣下<lb/>
一笈㩦歸紫閣峰馬蹄閒慢水溶溶黄昏後見山田火<lb/>
朧<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>時聞縣郭鐘瘦竹迸生僧坐石野藤纒殺鶴翹松<lb/>
釣磯自别經秋雨長得莓苔更幾重<lb/>
　　重遊曲江<lb/>
追尋前事立江汀漁者應聞太息聲避客野鷗如有感<lb/>
損花微雪似無情疎林自覺長堤在春水空連古㟁平<lb/>
惆悵引人還到夜鞭鞘風冷栁煙輕<lb/>
<pb n="KR4h0161_WYG_092-9b"/>
　　曲江夜思<lb/>
鼓聲將絶月斜痕園外閒坊半掩門池裏紅蓮迎白露<lb/>
苑中青草伴黄昏林塘閴寂偏宜夜煙火稀疎便似邨<lb/>
大底世間幽獨景最關詩思與離魂<lb/>
　　早發藍關<lb/>
關門愁立候雞鳴搜景馳魂入杳㝠雲外日随千里鴈<lb/>
山根霜共一潭星路盤暫見樵人火機轉時聞驛使鈴<lb/>
自問辛勤縁底事半年驅馬傍長亭<lb/>
<pb n="KR4h0161_WYG_092-10a"/>
　　老將<lb/>
折槍黄馬倦塵埃掩耳凶徒怕疾雷雪密酒酣偷號去<lb/>
月明衣冷斫營廻行驅貔虎披金甲立聴笙歌擲玉杯<lb/>
坐久不須輕矍鑠至今雙擘硬弓開<lb/>
　　午睡夢江外兄弟<lb/>
長日居閒門不開遶門青草絶塵埃空庭日午獨眠覺<lb/>
旅夢天涯相見廻鬢向此時應有雪心從别處即成灰<lb/>
如何水陸三千里幾月書郵始一來<lb/>
<pb n="KR4h0161_WYG_092-10b"/>
　　見别離者因贈之<lb/>
征人草草盡戎裝征馬蕭蕭立路傍罇酒䦨珊將逺别<lb/>
秋山迤邐更斜陽白髭兄弟中年後瘴海程途萬里長<lb/>
曽向天涯懐此恨見君嗚咽更凄涼<lb/>
　　過臨淮故里<lb/>
交遊昔歳巳凋零第宅今來亦變更舊廟荒涼時饗絶<lb/>
諸孫饑凍一官成五湖竟負他年志百戰空垂異代名<lb/>
榮盛幾何流落久遣人襟抱薄浮生<lb/>
<pb n="KR4h0161_WYG_092-11a"/>
　　疎雨<lb/>
疎雨從東送疾雷小庭涼氣浄莓苔卷簾燕子穿人去<lb/>
洗硯魚兒觸手來但欲進賢求上賞唯將拯溺作良媒<lb/>
戎衣一掛清天下傅野非無濟世才<lb/>
　　六月十七日召對自辰及申方歸本院<lb/>
清水簾開散異香恩深咫尺對龍章花應洞裏常時發<lb/>
日向壺中特地長坐久忽疑查犯斗歸來兼恐海生桑<lb/>
如今冷笑東方朔唯用詼諧侍漢皇<lb/>
<pb n="KR4h0161_WYG_092-11b"/>
　　中秋禁直<lb/>
星斗疎明禁漏殘紫泥封後獨凭欄露和玉屑金盤冷<lb/>
月射珠光貝闕寒天襯樓臺籠苑外風吹歌管下雲端<lb/>
長卿秖為長門賦未識君臣際㑹難<lb/>
　　雨後月中玉堂閒坐<lb/>
銀臺直北金鑾外暑雨初晴皓月中唯對松篁聴刻漏<lb/>
更無塵土翳虛空緑香熨齒氷盤果清冷侵肌水殿風<lb/>
夜久忽聞鈴索動玉堂西畔響丁東<hi>禁署嚴密非本院人雖有公事不敢</hi>
<pb n="KR4h0161_WYG_092-12a"/>
<hi>遽入至於内夫人宣事亦先引鈴每有文書即内臣立於門外鈴聲動本院小判官出受受訖授院使院使授</hi>
<hi>學士</hi>
　　苑中<lb/>
上苑離宫處處迷相風髙與露盤齊金堦鑄出狻猊立<lb/>
玊柱雕成拂秝<hi>一作秣狒又作翡翠</hi>啼外使調鷹初得按<hi>五方外按使以</hi>
<hi>鷹隼初調習始能擒獲謂之得按</hi>中官過馬不教嘶<hi>上每乘馬必閹官馭以進謂之過馬</hi>
<hi>既乘之而後躞蹀嘶鳴</hi>笙歌錦繡雲霄裏獨許詞臣醉似泥<lb/>
　　宫栁<lb/>
<pb n="KR4h0161_WYG_092-12b"/>
莫道秋來芳意違宫娃猶似妒娥眉幸當玉輦經過處<lb/>
不怕金風浩蕩時草色長承垂地葉日華先動映樓枝<lb/>
澗松亦有凌雲分争似移根太液池<lb/>
　冬十一月駕幸岐下作<lb/>
曳裾談笑殿西頭忽聴征鐃從冕旒鳯葢行時移紫氣<lb/>
鸞旗駐處認皇州曉題御服頒羣吏夜發宫嬪詔列侯<lb/>
雨露涵濡三百載不知誰擬殺身酬<lb/>
　　寄湖南從事<lb/>
<pb n="KR4h0161_WYG_092-13a"/>
索寞襟懷酒半醒無人一為解餘酲岸頭栁色春將盡<lb/>
船背雨聲天欲明去國正悲同旅鴈隔江可忍更啼鶯<lb/>
蓮花幕下風流客試與温存譴逐情<lb/>
　　贈湖南李思齊處士<lb/>
兩板船頭濁酒壺七絲琴畔白髭鬚三春日日黄梅雨<lb/>
孤客年年青草湖燕俠氷霜難狎近楚狂鋒刃觸凡愚<lb/>
知余絶粒窺仙事許到名山看藥爐<lb/>
　　欲明<lb/>
<pb n="KR4h0161_WYG_092-13b"/>
欲明籬被風吹倒過午門因客到開忍苦可能遭鬼笑<lb/>
息機應免致鷗猜岳僧互乞新詩去酒保頻徴舊債來<lb/>
唯有狂吟與沈飲時時猶自觸靈臺<lb/>
　　小隱<lb/>
借得茅齋岳麓西擬將身世老鋤犁清晨向市煙含郭<lb/>
寒夜歸村月照溪爐為窓明僧偶坐松因雪折鳥驚啼<lb/>
靈椿朝菌由來事却笑莊生始欲齊<lb/>
　　避地<lb/>
<pb n="KR4h0161_WYG_092-14a"/>
西山爽氣生襟袖南浦離愁入夢魂人泊孤舟青草㟁<lb/>
鳥鳴髙樹夕陽村偷生亦似符天意未死深疑負國恩<lb/>
白面兒郎猶巧宦不知誰與正乾坤<lb/>
　　登南神光寺塔院<lb/>
無奈離腸易九廻强攄離抱立髙臺中華地向城邉盡<lb/>
外國雲從島上來四序有花長見雨一冬無雪却聞雷<lb/>
日宫紫氣生冠冕試望扶桑病眼開<lb/>
　　秋深閒興<lb/>
<pb n="KR4h0161_WYG_092-14b"/>
此心兼笑野雲忙甘得貧閒味甚長病起乍嘗新橘柚<lb/>
秋深初換舊衣裳晴來喜鵲無窮語雨後寒花特地香<lb/>
把釣覆碁兼舉白不離名教可顛狂<lb/>
　　秋郊閒望有感<lb/>
楓葉微紅近有霜碧雲秋色滿吳鄉魚衝駭浪雪鱗健<lb/>
鴉閃殘陽金背光心為感知長慘慼鬢縁經亂早蒼浪<lb/>
可憐廣武山前語楚漢虚教作戰塲<lb/>
　　巳巳年正月十二日自沙縣抵邵武軍將謀撫信<lb/>
<pb n="KR4h0161_WYG_092-15a"/>
　　　之行到纔一夕為閩相急脚相召郤請赴沙縣<lb/>
　　　郊外泊船偶成一篇<lb/>
訪戴船廻郊外泊故郷何處望天涯半明半暗山村日<lb/>
自落自開江廟花數醆緑醅桑落酒一甌香沬火前茶<lb/>
<hi>闕</hi>
　　卜隠<lb/>
屏跡還應減是非却憂藍玉又光輝桑梢出舍蠶初老<lb/>
柳絮葢溪魚正肥世亂豈客長愜意景清還覺易忘機<lb/>
<pb n="KR4h0161_WYG_092-15b"/>
世間華美無心問藜藿充腸苧作衣<lb/>
　　江㟁閒步<lb/>
一手㩦書一杖笻出門何處覔情通立談禪客傳心印<lb/>
坐睡漁師著背篷青布旗誇千日酒白頭浪吼半江風<lb/>
淮隂市裏人相見盡道途窮禾必窮<lb/>
　　殘春旅舍<lb/>
旅舍殘春宿雨晴恍然心地憶咸京樹頭蜂抱花鬚落<lb/>
池面魚吹柳絮行禪伏詩魔歸静域酒衝愁陣出竒兵<lb/>
<pb n="KR4h0161_WYG_092-16a"/>
兩梁免被塵埃汚拂拭朝簪待眼明<lb/>
　　安貧<lb/>
手風慵展八行書眼暗休尋九局圗牕裏日光飛野馬<lb/>
按頭筠管長蒲盧謀身拙為安蛇足報國危曽捋虎鬚<lb/>
舉世可能無黙識未知誰擬試齊竽<hi>太平廣記云昭宗嘗面許偓為相奏</hi>
<hi>云陛下運契中興當復用重徳鎮風俗臣座主右僕射趙崇可充是選乞迴臣之命授崇天下幸甚上喜歎翌</hi>
<hi>日制用崇暨兵部侍郎王賛為相全忠聞之馳入請見於上前且言二公長短上曰趙崇是偓薦時偓在側全</hi>
<hi>忠叱之偓奏曰臣不敢與大臣爭上曰韓偓出尋謫官詩謀身云云此也  按史稱偓直内禁屢參密謀為全</hi>
<pb n="KR4h0161_WYG_092-16b"/>
<hi>忠所忌又侍宴時全忠臨陛宣事衆皆去席偓守禮不為動全忠以為薄巳其云危捋虎鬚非獨薦趙崇一事</hi>
<hi>也廣記似覺未盡</hi>
　　贈僧<lb/>
盡說歸山避世塵幾人終肯别囂氛瓶添澗水盛將月<lb/>
衲掛松枝惹得雲三接舊承前席遇一靈今用戒香燻<lb/>
相逢莫話金鑾事觸撥傷心不願聞<lb/>
　　南安寓止<lb/>
此地三年偶寄家枳籬茅屋共桑麻蝶矜翅暖徐窺草<lb/>
<pb n="KR4h0161_WYG_092-17a"/>
蜂倚身輕凝<hi>去聲</hi>看花天近函關屯瑞氣水侵吳甸浸晴<lb/>
霞豈知卜肆嚴夫子潜指星機認海查<lb/>
　　野釣<lb/>
細雨桃花水輕鷗逆浪飛風頭阻歸棹坐睡倚蓑衣<lb/>
　　從獵<lb/>
獵犬諳斜路宫嬪識認旗馬前雙兎起宣示羽林兒<lb/>
小鐙狹鞭鞘鞍輕妓細腰有時齊走馬也學唱交交<lb/>
蹀躞巴陵駿毰毸碧野鷄忽聞仙樂動賜酒玉偏提<lb/>
<pb n="KR4h0161_WYG_092-17b"/>
　　思歸樂<lb/>
晩日催絃管春風入綺羅杏花如有意偏落舞衫多<lb/>
　　招隠<lb/>
立意忘機機巳生可能朝市汚髙情時人未㑹嚴陵志<lb/>
不釣鱸魚只釣名<lb/>
　　使風<lb/>
茶香睡覺心無事一卷黄庭在手中欹枕捲簾江萬里<lb/>
舟人不語滿帆風<lb/>
<pb n="KR4h0161_WYG_092-18a"/>
　　阻風<lb/>
平生情趣羨漁師此日煙江愜所思肥鱖香秔小艛艓<lb/>
斷腸滋味阻風時<lb/>
　　秋霖夜憶家<lb/>
垂老何時見弟兄背燈愁泣到天明不知短髪能多少<lb/>
一滴秋霖白一莖<lb/>
　　曛黑<lb/>
古木侵天日巳沈露華涼冷潤衣襟江城曛黒人行絶<lb/>
<pb n="KR4h0161_WYG_092-18b"/>
唯有啼烏伴夜碪<lb/>
　　醉著<lb/>
萬里清江萬里天一村桑柘一村煙漁翁睡著無人喚<lb/>
過午醒來雪滿船<lb/>
　　栁<lb/>
一籠金線拂彎橋幾被兒童損細腰無奈靈和標格在<lb/>
春來依舊褭長條<lb/>
　　翠碧鳥<lb/>
<pb n="KR4h0161_WYG_092-19a"/>
天長水逺網羅稀保得重重翠羽衣挾彈小兒多害物<lb/>
勸君莫近市朝飛<lb/>
　　家書後批二十八字<lb/>
四序風光總是愁鬢毛衰颯涕横流此書未到心先到<lb/>
想見孤城海岸頭<lb/>
　　茘枝<lb/>
遐方不許貢珍竒密詔唯教進茘枝漢武碧桃爭比得<lb/>
枉令方朔號偷兒<lb/>
<pb n="KR4h0161_WYG_092-19b"/>
封開玉籠雞冠澁葉襯金盤鶴頂鮮想得佳人微啟齒<lb/>
翠釵先取一枝懸<lb/>
巧裁霞片裹神漿崖蜜天然有異香應是仙人金掌露<lb/>
結成氷入茜羅囊<lb/>
　　鄭左丞入洛一絶請為申達京洛親友知余病廢<lb/>
鬢惹新霜耳舊聾眼昏腰曲四肢風交親若要知形候<lb/>
嵐嶂煙中折臂翁<lb/>
　　自沙縣抵尤溪縣值泉州軍過後村落皆空因有<lb/>
<pb n="KR4h0161_WYG_092-20a"/>
　　　一絶<lb/>
水自潺湲日自斜盡無鷄犬有鳴鵶千村萬落如寒食<lb/>
不見人煙空見花<lb/>
　　即目<lb/>
書牆暗記移花日洗甕新知醖酒期須信閒人有忙事<lb/>
早來衝雨覔漁師<lb/>
　　訪隠者遇沈醉書其門而歸<lb/>
曉入江村覔釣翁釣翁沈醉酒缸空夜來風起閒花落<lb/>
<pb n="KR4h0161_WYG_092-20b"/>
狼藉柴門鳥徑中<lb/>
　　寄鄰莊道侣<lb/>
聞説經旬不啟關藥牕誰伴醉開顔夜来霜壓村前竹<lb/>
剩見溪南幾尺山<lb/>
　香奩集<hi>附</hi>
　　偓自序曰余溺章句信有年矣誠知非丈夫所為<lb/>
　　不能忘情天所賦也自庚辰辛巳之際迄辛丑庚<lb/>
　　子之間所著歌詩不啻千首其間以綺麗得意者<lb/>
<pb n="KR4h0161_WYG_092-21a"/>
　　亦數百篇徃徃在士大夫之口或樂工配入聲律<lb/>
　　粉牆椒壁斜行小字竊咏者不可勝計大盜入關<lb/>
　　緗帙都墜遷徙不常厥居求生草莽之中豈復以<lb/>
　　吟諷為意或天涯逢舊識或避地遇故人醉咏之<lb/>
　　暇時及拙唱自爾鳩輯復得百篇不忍棄捐隨時<lb/>
　　編録遐思宫體未敢稱庾信攻文却誚玉臺何必<lb/>
　　倩徐陵作序麤得捧心之態幸無折齒之慚栁巷<lb/>
　　青樓未嘗糠粃金閨繡户始預風流咀五色之靈<lb/>
<pb n="KR4h0161_WYG_092-21b"/>
　　芝香生九竅咽三危之瑞露春動七情如有責其<lb/>
　　不經亦望以功掩過翰林學士承㫖行尚書户部<lb/>
　　侍郎知制誥韓偓序<lb/>
　　石林葉氏曰世傳香奩集江南韓熙載所為誤沈<lb/>
　　存中筆談又謂漢相和凝所為後貴惡其側艶嫁<lb/>
　　名於偓亦非也余家有唐吳融詩一集其中有和<lb/>
　　韓致堯無題三首與香奩集中無題韻正同而偓<lb/>
　　序中亦具載其事又余曽在温陵於偓裔孫埛處<lb/>
<pb n="KR4h0161_WYG_092-22a"/>
　　見偓親書所作詩一卷雖紙墨昏淡而字畫宛然<lb/>
　　其裊娜多情春盡等詩多在卷中此可驗矣偓富<lb/>
　　於才情詞致婉麗能道人意外事固非凝所及據<lb/>
　　北夢瑣言云凝少年好為小詞令布於汴洛洎作<lb/>
　　相專令人收拾焚毁契丹入冦號為曲子相公然<lb/>
　　則凝雖有集名香奩與偓同乃浮艶小詞耳安得<lb/>
　　便以今世所行香奩集為凝作耶<lb/>
　古體詩<lb/>
<pb n="KR4h0161_WYG_092-22b"/>
　　春晝<lb/>
春融艶艶大醉陶陶漏添遲日箭減良宵藤垂㦸户栁<lb/>
拂浮橋簾幙燕子池塘伯勞膚清臂瘦衫薄香銷楚殿<lb/>
衣窄南朝髻髙河南縣逺清波地遥絲纒露泣各自無<lb/>
憀<lb/>
　　五更<lb/>
秋雨五更頭桐竹鳴騷屑却似殘春間斷送花時節空<lb/>
樓鴈一聲逺屏燈半滅繡被擁嬌寒眉山正愁絶<lb/>
<pb n="KR4h0161_WYG_092-23a"/>
　　意緒<lb/>
絶代佳人何寂寞梨花未發梅花落東風吹雨入西園<lb/>
銀線千條度虚閣粉臉難匀蜀酒濃口脂易印吳綾薄<lb/>
嬌嬈意緒不勝羞願倚郎肩永相著<lb/>
　　後魏時相州人作李波小妹歌疑其未備因補之<lb/>
李波小妹字雍容窄衣短袖蠻錦紅未解有情夢梁殿<lb/>
何曽自媚妒吳宫誰教牽引知酒味因令悵望成春慵<lb/>
海棠花下鞦韆畔背人撩鬢道怱怱<hi>北史廣平人李波宗族强盛殘掠不</hi>
<pb n="KR4h0161_WYG_092-23b"/>
<hi>巳公私咸患百姓為之語曰李波小妹字雍容褰裙逐馬如卷蓬左射右射必叠雙婦女尚如此男子安可逢</hi>
<hi>相州刺史李安世設方畧誘波等殺之宋姚寛以為本辭無關閨情所補不合然安知當時不别有所感托之</hi>
<hi>此女子乎</hi>
　近體詩<lb/>
　　幽牕<lb/>
刺繡非無暇幽忩自尠歡手香江橘嫩齒軟越梅酸密<lb/>
約臨行怯私書欲報難無憑諳鵲語猶得暫心寛<lb/>
　　馬上見<lb/>
<pb n="KR4h0161_WYG_092-24a"/>
驕馬錦連乾乘騎是謫仙和裙穿玉鐙隔袖把金鞭去<lb/>
帶懵騰醉歸成困頓眠自憐輸廐吏餘暖在香韉<lb/>
　　欲去<lb/>
紛紜隔忩語重約踏青期縦得相逢處無非欲去時恨<lb/>
深書不盡寵極意多疑惆悵桃源路惟教夢寐知<lb/>
　　信筆<lb/>
睡髻休頻攏春眉忍更長整釵梔子重泛酒菊花香繡<lb/>
叠昏金色羅揉損砑光有時閒弄筆亦畵兩鴛鴦<lb/>
<pb n="KR4h0161_WYG_092-24b"/>
　　懶起<lb/>
百舌惱朝眠春心動幾般枕霞紅黯淡淚粉玊䦨珊籠<lb/>
繡香煙歇屏山燭焰殘暖憐羅襪窄瘦覺錦衣寛昨夜<lb/>
三更雨臨明一陣寒海棠花在否側卧捲簾看<lb/>
　　春悶偶成十二韻<lb/>
阡陌懸雲壤欄畦隔艾芝路遥行雨嬾河濶過橋遲鴈<lb/>
足應難達狐蹤浪得疑謝鯤吟未廢張碩夢堪思有意<lb/>
通情處無言攏鬢時格髙歸歛笑歌怨在嚬眉醉後金<lb/>
<pb n="KR4h0161_WYG_092-25a"/>
蟬重歡餘玉燕欹素姿凌白柰圎頰誚紅梨粉字題花<lb/>
筆香牋詠栁詩繡牕㩦手約芳草踏青期别淚開泉脈<lb/>
春愁罥藕絲相思不相信幽恨更誰知<lb/>
　　無題<hi>并序</hi>
　　　余自辛酉歳戲作無題十四韻故奉常王公相<lb/>
　　　國首於繼和故内翰吳侍郎融令狐舍人渙閣<lb/>
　　　下劉舍人崇譽吏部王貟外渙相次屬和余因<lb/>
　　　作第二首却寄諸公二内翰及小天亦再和余<lb/>
<pb n="KR4h0161_WYG_092-25b"/>
　　　復作第三首二内翰亦三和王公一首劉紫微<lb/>
　　　一首王小天二首二學士各三首余又倒押舊<lb/>
　　　韻成第四首二學士笑謂余曰謹竪降旗何妍<lb/>
　　　如是也遂絶筆是歳十月末余在内直一旦兵<lb/>
　　　起隨駕西狩文藁咸棄更無孑遺丙寅年九月<lb/>
　　　在福建寓止有前東都度支院蘇暐端公挈余<lb/>
　　　淪落詩藁見授中得無題一首因追味舊作缺<lb/>
　　　亡甚多唯第二第四首彷彿可記其第三首才<lb/>
<pb n="KR4h0161_WYG_092-26a"/>
　　　得數句而巳今亦依次編之以俟他時偶獲全<lb/>
　　　本餘五人所和不復憶省矣<lb/>
小檻移燈灺空房鎖隙塵額波風盡日簾匣月侵晨香<lb/>
瓣更衣後釵梁攏鬢新吉音聞詭計醉語近天真妝好<lb/>
方長歎歡餘却淺嚬繡屏金作屋絲幰玉為輪致意通<lb/>
綿竹精誠託錦鱗歌凝眉際恨酒發臉邉春溪紵殊輕<lb/>
越樓簫豈羨秦栁虚禳沴氣梅實引芳津樂府降清唱<lb/>
宫厨減食珍防閒襟併歛忍姤淚休勻宿飲愁縈夢春<lb/>
<pb n="KR4h0161_WYG_092-26b"/>
寒瘦著人手持雙荳䓻的的為東鄰<lb/>
碧瓦偏光日紅簾不受塵栁昏連緑野花爛爍清晨書<lb/>
密偷看數情通破體新明言終未實暗祝始應真枉道<lb/>
嫌偷藥推誠鄙效嚬合成雲五色宜在月中輪照獸金<lb/>
塗𤓰釵魚玊鏤鱗渺瀰三島浪平逺一樓春墮髻還名<lb/>
夀修蛾本姓秦棹尋聞犬洞槎入飲牛津麟脯隨重醸<lb/>
霜鱗間八珍錦衾霞彩爛羅襪砑光勻羞澁佯牽伴嬌<lb/>
嬈欲泥人偷兒難捉搦慎莫共比鄰<lb/>
<pb n="KR4h0161_WYG_092-27a"/>
紫蠟融花蔕紅綿拭錦塵夢狂翻惜夜妝嬾厭凌晨茜<lb/>
袖啼痕數香牋墨色新<hi>從此失記</hi>
　　第四倒押前韻<lb/>
白<hi>一作查</hi>下歸同路烏衣枉作鄰珮聲猶隔箔香氣巳迎<lb/>
人酒勸杯須滿書羞字不勻歌憐黄竹怨味實碧桃珍<lb/>
剪燭非良筞當關是要津東阿初渡洛楊惲舊家秦粉<lb/>
化横波溢衫輕曉霧春鵶黄雙鳯翅麝月半魚鱗别袂翻<lb/>
如浪廻腸轉似輪後期纔注脚前事又含嚬縦有才難<lb/>
<pb n="KR4h0161_WYG_092-27b"/>
詠寧無畵逼真天香聞更有瓊樹見長新鬬草長更僕<lb/>
迷鬮悞達晨嗅花判不得檀注惹芳塵<lb/>
　　六言<lb/>
春樓處子傾城金陵狎客多情朝雲暮雨㑹合羅襪繡<lb/>
被逢迎華山梧桐相覆蠻江荳蔻連生幽歡不盡告别<lb/>
秋河悵望平明<lb/>
一燈前雨落夜三月盡草青時半寒半暖正好花開花<lb/>
謝相思惆悵空教夢見懊惱多成酒悲紅袖不乾誰㑹<lb/>
<pb n="KR4h0161_WYG_092-28a"/>
揉損聨娟淡眉<lb/>
　　横塘<lb/>
秋寒灑背入簾霜鳯脛燈青照洞房蜀紙麝煤添筆媚<lb/>
越甌犀液發茶香風飄亂㸃更籌轉拍送繁絃曲破長<lb/>
散客出門斜月在兩眉愁思向横塘<lb/>
　　五更<lb/>
往來曽約鬱金牀半夜潜身入洞房懷裏不知金鈿落<lb/>
暗中唯覺繡鞋香此時欲別魂俱斷自後相逢眼更狂<lb/>
<pb n="KR4h0161_WYG_092-28b"/>
光景旋消惆悵在一生贏得是凄涼<lb/>
　　詠浴<lb/>
再整魚犀攏翠簪解衣先覺冷森森教移蘭燭頻羞影<lb/>
自試香湯更怕深初似洗花難抑按終憂沃雪不勝任<lb/>
豈知侍女簾幃外賸取君王幾餅金<lb/>
　　倚醉<lb/>
倚醉無端尋舊約却令惆悵轉難勝靜中樓閣深春雨<lb/>
逺處簾櫳半夜燈抱柱立時風細細遶廊行處思騰騰<lb/>
<pb n="KR4h0161_WYG_092-29a"/>
分明窓下聞裁剪敲遍䦨干喚不譍<lb/>
　　有憶<lb/>
晝漏迢迢夜漏遲傾城消息杳無期愁腸泥酒人千里<lb/>
淚眼倚樓天四垂自笑計狂多獨語誰憐夢好轉相思<lb/>
何時斗帳濃香裏分付春風與玊兒<lb/>
　　裊娜<lb/>
裊娜腰肢淡薄妝六朝宫様窄衣裳著詞但見櫻桃破<lb/>
飛盞遥聞豈蔻香春惱情懷身覺瘦酒添顔色粉生光<lb/>
<pb n="KR4h0161_WYG_092-29b"/>
此時不敢分明道風月應知暗斷腸<lb/>
　　偶見<lb/>
千金莫惜旱蓮生<hi>一作買娉婷</hi>一笑從教下蔡傾仙樹有花<lb/>
難問種御香聞氣不知名愁來自覺歌喉咽瘦去誰憐<lb/>
舞掌輕小叠紅箋書恨字與奴方便寄卿卿<lb/>
　　閨情<lb/>
輕風滴礫動簾鈎宿酒猶酣懶卸頭但覺夜深花有露<lb/>
不知人静月當樓何郎燭暗誰能咏韓夀香銷亦任偷<lb/>
<pb n="KR4h0161_WYG_092-30a"/>
敲折玊釵歌轉咽一聲聲入兩眉愁<lb/>
　　寒食日重遊李氏園亭有懐<lb/>
往年曽在彎橋上見倚朱欄詠栁綿今日獨來香徑裏<lb/>
更無人跡有苔錢傷心濶别三千里屈指思量四五年<lb/>
料得他鄉過佳節亦應懐抱暗凄然<lb/>
　　半睡<lb/>
擡照仍嫌瘦更衣又怕寒宵分未歸帳半睡待郎看<lb/>
　　春閨<lb/>
<pb n="KR4h0161_WYG_092-30b"/>
願結交加夢因傾㶑灔尊醒來情緒惡簾外正黄昏<lb/>
氤氲帳裏香薄薄睡時妝長吁觧羅帶怯見上空牀<lb/>
　　效崔國輔體<lb/>
淡月照中庭海棠花自落獨立俯閒堦風動鞦韆索<lb/>
酒力滋睡眸鹵莽聞街鼓欲明天更寒東風打牕雨<lb/>
雨後碧苔院霜來紅葉樓閒堦上斜日鸚鵡伴人愁<lb/>
羅幕生春寒繡牕愁未眠南湖夜來雨應濕采蓮船<lb/>
　　宫詞<lb/>
<pb n="KR4h0161_WYG_092-31a"/>
繡屏斜立正銷魂侍女移鐙掩殿門燕子不歸花著雨<lb/>
春風應自怨黄昏<lb/>
　　閨怨<lb/>
時光潛去暗凄涼嬾對菱花暈晚妝初拆鞦韆人寂寞<lb/>
後園青草任他長<lb/>
　　寒食夜<lb/>
惻惻輕寒剪剪風杏花飄雪小桃紅夜深斜搭鞦韆索<lb/>
樓閣朦朧細雨中<lb/>
<pb n="KR4h0161_WYG_092-31b"/>
　　寒食夜有寄<lb/>
風流大抵是倀倀一度相思一斷腸雲薄月昏寒食夜<lb/>
隔簾微雨杏花香<lb/>
　　新秋<lb/>
一夜清風動扇愁背時容色入新秋桃花臉裏汪汪淚<lb/>
忍到更深枕上流<lb/>
　　日髙<lb/>
朦朧猶認管絃聲噤瘁餘寒酒半醒春暮日髙簾半捲<lb/>
<pb n="KR4h0161_WYG_092-32a"/>
落花和雨滿中庭<lb/>
　　聞雨<lb/>
香侵蔽膝夜寒輕聞雨傷春夢不成羅帳四垂紅燭背<lb/>
玉釵敲著枕函聲<lb/>
　　巳涼<lb/>
碧䦨干外繡簾垂猩色屏風畵折枝八尺龍鬚方錦褥<lb/>
巳涼天氣未寒時<lb/>
　　深院<lb/>
<pb n="KR4h0161_WYG_092-32b"/>
鵝兒唼啑梔黄觜鳯子輕盈膩粉腰深院下簾人晝寢<lb/>
紅薔薇映碧芭蕉<lb/>
　　中庭<lb/>
夜短睡遲慵蚤起日髙方始出紗忩中庭自摘青梅子<lb/>
先向釵頭帶一雙<lb/>
　　江樓<lb/>
鯷魚苦笋香味新楊花酒旗三月春風光百計牽人老<lb/>
爭那多情是病身<lb/>
<pb n="KR4h0161_WYG_092-33a"/>
　　偶見<lb/>
鞦韆打困解羅裙指㸃醍醐索一尊見客入來和笑走<lb/>
手搓梅子映中門<lb/>
　　忍笑<lb/>
宫樣梳頭淺畵眉晚來妝飾更相宜水精鸚䳇釵頭顫<lb/>
歛袂佯羞忍笑時<lb/>
　　不見<lb/>
動静防閑又怕疑佯佯脈脈是沈機此身願作君家燕<lb/>
<pb n="KR4h0161_WYG_092-33b"/>
秋社歸時也不歸<lb/>
　　密意<lb/>
呵花貼鬢粘寒髮凝酥光透猩猩血經過洛水幾多人<lb/>
唯有陳王見羅襪<lb/>
　　寄恨<lb/>
秦釵枉斷長條玉蜀紙空留小字紅死恨物情難㑹處<lb/>
蓮花不肯嫁春風<lb/>
　　新上頭<lb/>
<pb n="KR4h0161_WYG_092-34a"/>
　學梳蟬鬢試新裙消息佳期在此春為要好多心轉惑<lb/>
　遍將宜稱問傍人<lb/>
　　　半睡<lb/>
　眉山暗淡向殘燈一半雲鬟墜枕稜四體著人嬌欲泣<lb/>
　自家揉損砑繚綾<lb/>
　　　哭花<lb/>
　曽愁香結破顔遲今見妖紅委地時若是有情争不哭<lb/>
　夜來風雨葬西施<lb/>
<pb n="KR4h0161_WYG_092-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録卷九十三<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_093-1a"/>
　欽定四庫全書<lb/>
御定全唐詩録巻九十四<lb/>
　　韋莊<lb/>
　　　莊字端已杜陵人見素之孫疎曠不拘小節乾寧<lb/>
　　　元年第進士授校書郎轉補闕王建開蜀昭宗遣<lb/>
　　　李珣宣慰兩川辟莊判官行莊以中原多故欲依<lb/>
　　　建建辟之掌書記尋以起居舍人召建表留以莊<lb/>
　　　名臣世族恩禮殊厚即偽位拜散騎常侍進吏部<lb/>
<pb n="KR4h0161_WYG_093-1b"/>
　　　侍郎平章事卒偽諡文靖<lb/>
　　　莊浣花集弟藹編録序略云家兄自庚子亂離前<lb/>
　　　凡著歌詩文章數十通屬兵火迭興簡編俱墜惟<lb/>
　　　餘口誦者所存無幾爾後流離漂泛寓目緣情迄<lb/>
　　　於癸亥歳又綴僅千餘首辛酉春應聘為蜀奏記<lb/>
　　　明年浣花溪尋得杜工部舊址結茅為室思其人<lb/>
　　　欲成其處藹因録兄藁或默誦者次為十卷目之<lb/>
　　　曰浣花集亦杜陵所居之義也後所製用繼於右<lb/>
<pb n="KR4h0161_WYG_093-2a"/>
　　時癸亥六月九日<lb/>
　　紀事云莊應舉時遇巢寇犯闕著秦婦吟云内庫<lb/>
　　燒為錦繡灰天街踏盡公卿骨在位多垂訝莊乃<lb/>
　　諱之時號秦婦吟秀才嘗作感懷詩大道不將爐<lb/>
　　冶去有心重築太平基之句人謂其包括生成果<lb/>
　　為台輔後晚年忽詠句云誰知閒卧意非病亦非<lb/>
　　眠及手從雕扇落頭任漉巾偏識者怪其不祥復<lb/>
　　吟子美詩白沙翠竹江邨暮相送柴門月色新不<lb/>
<pb n="KR4h0161_WYG_093-2b"/>
　　輟是歳果卒花林坊𦵏於白沙云<lb/>
　古體詩<lb/>
　　少年行<lb/>
五陵豪客多買酒黄金<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>醉下酒家樓美人雙翠幰揮<lb/>
劍邯鄲市走馬梁王苑樂事殊未央年華已云晩<lb/>
　　閨月<lb/>
明月照前除煙華蕙蘭濕清風行處來白露寒蟬急美<lb/>
人情易傷暗上紅樓立欲言無處言但向姮娥泣<lb/>
<pb n="KR4h0161_WYG_093-3a"/>
　　閨怨<lb/>
戚戚彼何人明眸利於月啼妝曉不乾素面凝香雪良<lb/>
人去淄石鏡破金簪折空藏蘭蕙心不忍琴中説<lb/>
　　平陵老將<lb/>
白羽金僕姑腰懸雙轆轤前年葱嶺北獨戰雲中胡疋<lb/>
馬塞垣老一身如鳥孤歸來辭第宅却占平陵居<lb/>
　　乞彩牒歌<lb/>
浣花溪上如花客綠闇紅藏人不識留得溪頭瑟瑟波<lb/>
<pb n="KR4h0161_WYG_093-3b"/>
潑成紙上猩猩色手把金刀裁彩雲有時剪破秋天碧<lb/>
不使虹霓段段飛一時驅上丹霞壁蜀客才多染不供<lb/>
卓文醉後開無力孔雀銜來向日飛翩翩壓折黄金翼<lb/>
我有歌詩一千首磨礱山岳羅星斗開巻長疑雷電驚<lb/>
揮毫只怕龍蛇走班班布在時人口滿軸松花都未有<lb/>
人間無處買煙霞須知得自神仙手也知價重連城璧<lb/>
一紙黄金猶不惜薛濤昨夜夢中來殷勤勸向君邊覔<lb/>
　　擣練篇<lb/>
<pb n="KR4h0161_WYG_093-4a"/>
月華吐艶明燭燭青樓婦唱擣衣曲白袷絲光織魚目<lb/>
菱花綬帶鴛鴦簇臨風縹緲叠秋雪月下丁東擣寒玉<lb/>
樓蘭欲寄在何鄉憑人與繫征鴻足<lb/>
　　長安春<lb/>
長安二月多香塵六街車馬聲轔轔家家樓上如花人<lb/>
千枝萬枝紅艶新簾間笑語自相問何人占得長安春<lb/>
長安春色本無主古來盡屬紅樓女如今無奈杏園人<lb/>
駿馬輕車擁將去<lb/>
<pb n="KR4h0161_WYG_093-4b"/>
　　贈峨嵋山彈琴李處士<lb/>
峨嵋山下能琴客似醉似狂人不測何須見我眼偏青<lb/>
未見我身頭已白茫茫四海本無家一片愁雲颺秋碧<lb/>
壺中醉卧日月明世上長遊天地窄晉朝叔夜舊相知<lb/>
蜀郡文君小來識後生常建彼何人贈我篇章苦雕刻<lb/>
名卿名相盡知音遇酒遇琴無間隔如今世亂獨翛然<lb/>
天外鴻飛招不得余今正泣楊朱淚八月邊城風刮地<lb/>
霓旌絳斾忽相尋為我尊前横緑綺一彈猛雨隨手來<lb/>
<pb n="KR4h0161_WYG_093-5a"/>
再彈白雪連天起凄凄清清松上風咽咽幽幽隴頭水<lb/>
吟蜂繞樹去不來別鶴引雛飛又止錦鱗不動惟側頭<lb/>
白馬仰聽空豎耳廣陵故事無人知古人不説今人疑<lb/>
子期子野俱不見烏啼鬼哭空傷悲坐中詞客悄無語<lb/>
簾外月華庭欲午為君吟作聽琴歌為我留名係仙譜<lb/>
　近體詩<lb/>
　　章臺夜思<lb/>
清瑟怨遙夜遶絃風雨哀孤燈聞楚角殘月下章臺芳<lb/>
<pb n="KR4h0161_WYG_093-5b"/>
草已云暮故人殊未來鄉書不可寄秋雁又南迴<lb/>
　　延興門外作<lb/>
芳草五陵道美人金犢車緑奔穿内水紅落過牆花馬<lb/>
足倦遊客鳥聲歡酒家王孫歸去晩宫樹欲棲鵶<lb/>
　　曲江作<lb/>
細雨曲池濱青袍草色新詠詩行信馬載酒喜逢人性<lb/>
為無機率家因守道貧若無詩自遣誰奈寂寥春<lb/>
　　嘉㑹里閒居<lb/>
<pb n="KR4h0161_WYG_093-6a"/>
豈知城闕内有地出紅塵草占一坊緑樹藏千古春馬<lb/>
嘶遊寺客犬吠探花人寂寂無鐘鼔槐行接紫宸<lb/>
　　夏夜<lb/>
傍水遷書榻開襟納夜涼星繁愁晝熟露重覺荷香蛙<lb/>
吹鳴還息蛛羅滅又光正吟秋興賦桐影下西墻<lb/>
　　早發<lb/>
早霧濃於雨田深黍稻低出門雞未唱過客馬頻嘶樹<lb/>
色遙藏店泉聲暗傍畦獨吟三十里城月尚如珪<lb/>
<pb n="KR4h0161_WYG_093-6b"/>
　　村居書事<lb/>
年年耕與釣鷗鳥已相依砌長蒼苔厚藤抽紫蔓肥風<lb/>
鶯移樹囀雨燕入樓飛不覺春光暮遶籬紅杏稀<lb/>
　　雨後晚眺<lb/>
入谷路縈紆巖巔日欲晡嶺雲寒掃蓋溪雪凍粘鬚卧<lb/>
草跧如兔聽氷怯似狐仍聞關外火昨夜徹皇都<lb/>
　　宿山家<lb/>
山行侵夜到雲竇一星燈草動蛇尋穴枝揺鼠上藤背<lb/>
<pb n="KR4h0161_WYG_093-7a"/>
風開藥竈向月展魚罾明日前溪路煙蘿更幾層<lb/>
　　潁陽縣<lb/>
琴堂連少室故事即仙蹤樹老風聲壯山高臘候濃雪<lb/>
多庭有鹿縣僻寺無鐘何處留詩客茆簷倚後峰<lb/>
　　紀村事<lb/>
緑蔓暎雙扉循牆一徑㣲雨多庭果爛稻熟渚禽肥釀<lb/>
酒迎新社遥砧送暮暉數聲牛上笛何處餉田歸<lb/>
　　題許仙師院<lb/>
<pb n="KR4h0161_WYG_093-7b"/>
地古多喬木遊人到且吟院開金鏁澁門暎緑篁深山<lb/>
色不離眼鶴聲常在琴往來誰與熟乳鹿在前林<lb/>
　　不寐<lb/>
不寐天將曉心勞轉似灰蚊吟頻到耳鼠鬭競縁臺户<lb/>
闇知蟾落林喧覺雨來馬嘶朝客過知是禁門開<lb/>
　　春暮<lb/>
一春春事好病酒起常遲流水緑縈砌落花紅墮枝樓<lb/>
髙喧乳燕樹密鬬雛鸝不學山公醉將何自解頥<lb/>
<pb n="KR4h0161_WYG_093-8a"/>
　　和友人<lb/>
圭門同隠士不出動經時靜閱王維畫閒翻褚允棋落<lb/>
泉當户急殘月下忩遲却想從來意譙周亦自嗤<lb/>
　　春愁<lb/>
寓思本多傷逢春恨更長露霑湘竹淚華墮越梅粧睡<lb/>
怯交加夢閒傾瀲灔觴後庭人不到斜月上松篁<lb/>
　　晚春<lb/>
花開疑乍富花落似初貧萬物不如酒四時惟愛春峨<lb/>
<pb n="KR4h0161_WYG_093-8b"/>
峨秦氏髻皎皎洛川神風月應相笑年年醉病身<lb/>
　　送崔郎中往使西川行在<lb/>
拜書辭玉帳萬里劍關長新馬杏花色緑袍春草香一<lb/>
身朝玉陛幾日過銅梁莫戀壚邊醉仙宫待侍郎<lb/>
　　潤州顯濟閣曉望<lb/>
清曉水如鏡隔江人似鷗逺烟藏海島初日照揚州地<lb/>
壯孫權氣雲凝庾信愁一篷何處客吟凭釣魚舟<lb/>
　　寓言<lb/>
<pb n="KR4h0161_WYG_093-9a"/>
為儒逢世亂吾道欲何之學劍已應晩歸山今又遲故<lb/>
人三載別明月兩鄉悲惆悵滄江上星星鬢有絲<lb/>
　　過當途縣<lb/>
客過當塗縣停車訪舊遊謝公山有墅李白酒無樓采<lb/>
石花空發烏江水自流夕陽誰共感寒鷺立汀洲<lb/>
　　鑷白<lb/>
白髮太無情朝朝鑷又生始因絲一縷漸至雪千莖不<lb/>
避佳人笑唯慙稚子驚新年過半百猶歎未休兵<lb/>
<pb n="KR4h0161_WYG_093-9b"/>
　　婺州和陸諫議將赴闕懷陽羨山居<lb/>
望闕路仍逺子牟魂欲飛道開燒藥鼎僧寄卧雲衣故<lb/>
國饒芳草他山掛夕暉東陽雖勝地王粲奈思歸<lb/>
　　建昌渡暝吟<lb/>
月照臨官渡鄉情獨浩然鳥棲彭蠡樹月上建昌舩市<lb/>
散漁翁醉樓深賈客眠隔江何處笛吹斷緑楊烟<lb/>
　　南遊富陽江中作<lb/>
南去又南去此行非自期一帆雲作伴千里月相隨浪<lb/>
<pb n="KR4h0161_WYG_093-10a"/>
迹花應笑衰容鏡每知鄉園不可問禾黍正離離<lb/>
　　婺州水館重陽日作<lb/>
異國逢佳節憑高獨苦吟一杯今日酒萬里故鄉心水<lb/>
館紅蘭合山城紫菊深白衣雖不至鷗鳥自相尋<lb/>
　　避地越中作<lb/>
避世移家逺天涯歳巳週豈知今夜月還是去年愁露<lb/>
果珠沉水風螢燭上樓傷心潘騎省華髪不禁秋<lb/>
　　信州谿岸夜吟作<lb/>
<pb n="KR4h0161_WYG_093-10b"/>
夜倚臨谿店懷鄉獨苦吟月當山頂出星倚水湄沈霧<lb/>
氣漁燈冷鐘聲谷寺深一城人悄悄琪樹宿仙禽<lb/>
　　齊安郡<lb/>
弭棹齊安郡孤城百戰殘傍邨林有虎帶郭縣無官暮<lb/>
角梅花怨清江桂影寒黍離縁底事撩<hi>闕</hi>起長歎<lb/>
　　寄江南諸弟<lb/>
萬里逢歸雁鄉書忍淚封吾身不自保爾道各何從性<lb/>
拙唯多蹇家貧半為慵秖思谿影上卧看玉華峰<lb/>
<pb n="KR4h0161_WYG_093-11a"/>
　　歳晏同左生作<lb/>
歳暮鄉闗逺天涯手重攜雪埋江樹短雲壓夜城低寳<lb/>
瑟湘靈怨清砧杜魄啼不須臨皎鏡年長易凄凄<lb/>
　　靈席<lb/>
一閉香閨後羅衣盡施僧鼠偷筵上果蛾撲帳前燈土<lb/>
蝕釵無鳯塵生鏡少菱有時還影響花葉曳香繒<lb/>
　　舊居<lb/>
芳草又芳草故人揚子家青雲容易散白日等閒斜皓<lb/>
<pb n="KR4h0161_WYG_093-11b"/>
質留殘雪香魂逐斷霞不知何處笛一夜叫梅花<lb/>
　　漁塘十六韻<lb/>
洛水分餘派穿巗出石稜碧經嵐氣重清帶露華澄瑩<lb/>
徹通三島巖峿積萬層巢由應共到劉阮想同登壁峻<lb/>
苔如畫山昏霧似蒸撼松衣有雪題石硯生氷路熟雲<lb/>
中客名留域外僧饑猿尋落橡鬭鼠墮高藤嶮樹臨溪<lb/>
亞殘莎帶㟁崩持竿聊藉草待月好垂罾對景思任父<lb/>
開圖想不興晚風輕浪叠暮雨濕煙凝似泛靈查出如<lb/>
<pb n="KR4h0161_WYG_093-12a"/>
迎羽客昇仙源終不測勝概自相仍欲別誠堪戀長歸<lb/>
足未能他時操史筆爲爾著良稱<lb/>
　　和薛先輩見寄初秋寓懷即事之作二十韻<lb/>
玉律初移候清風乍逺襟一聲蟬到耳千炬火燃心嶽<lb/>
靜雲堆翠樓高日半沈引愁憎暮角驚夢怯殘碪露白<lb/>
凝湘簟風篁韻蜀琴鳥喧從果爛堦淨任苔侵柿葉添<lb/>
紅影槐柯減緑隂採珠逢寳窟閱石見瑶林魯殿鏗寒<lb/>
玉台山激碎金郄堂流桂影陳巷集車音名自張華顯<lb/>
<pb n="KR4h0161_WYG_093-12b"/>
詞因葛亮吟水深龍易失天逺鶴難尋鑒貌寧慙樂論<lb/>
才豈謝任義心孤劍直學海怒濤深既覩文兼質翻疑<lb/>
古在今慙聞紆緑綬即候掛朝簪晩樹連秋塢斜陽暎<lb/>
暮岑夜蟲方唧唧疲馬正駸駸托跡同吳燕依人似越<lb/>
禽㑹隨仙羽化香蟻且同斟<lb/>
　　同舊韻<lb/>
大火收殘暑清光漸惹襟謝莊千里思張翰五湖心暮<lb/>
角迎風急孤鐘向暝沈露滋三徑草日動四鄰碪簟委<lb/>
<pb n="KR4h0161_WYG_093-13a"/>
班姬扇蟬悲蔡琰琴方愁丹桂逺已怯二毛侵甃石迴<lb/>
泉脈移棋就竹隂觸絲蛛墮網避隼鳥投林貌愧潘郎<lb/>
璧文慙吕相金但埋豐獄氣未發爨桐音靜笑劉琨舞<lb/>
閒思阮籍吟野花和雨劚怪石入雲尋跡競終非幻幽<lb/>
閒且自任趨時慙藝薄託質負恩深美價方稀古清名<lb/>
已絶今既聞留縞帶詎肯擲蓍簪遲客虚高閣迎僧出<lb/>
亂岑壯心徒戚戚逸足自駸駸安羨倉中鼠危同幕上<lb/>
禽期君調鼎鼐他日俟羊斟<lb/>
<pb n="KR4h0161_WYG_093-13b"/>
　　三用韻<lb/>
素律初迴馭商飇暗觸襟乍傷詩客思還動旅人心蟬<lb/>
噪因風斷鱗遊見鷺沈笛聲隨晚吹松韻激遥碪地覆<lb/>
青袍草忩横緑綺琴煙霄難自致歳月易相侵澗桺横<lb/>
孤彴巖藤架密隂瀟湘期釣侣鄠杜別家林遺愧虞卿<lb/>
璧言依季布金錚鏦聞郢唱次第發巴音螢影衝簾落<lb/>
蟲聲擁砌吟樓高思共眺寺逺想同尋入夜愁難遣逢<lb/>
秋恨莫任蝸遊苔徑滑鶴步翠塘深莫問榮兼辱寧論<lb/>
<pb n="KR4h0161_WYG_093-14a"/>
古與今固窮憐瓮牖感舊惜蒿簪晚日舒霞綺遥天倚<lb/>
黛岑鴛鸞方翽翽驊驥整駸駸未化投陂竹空思出谷<lb/>
禽感多聊自遣桑落且閒斟<lb/>
　　李氏小池亭十二韻<lb/>
積石亂巉巉庭莎緑不芟小橋低跨水危檻半依巖花<lb/>
落魚爭唼櫻紅鳥競<graphic n="KR2154" url="https://raw.githubusercontent.com/kanripo/KR-Gaiji/master/images/KR2154.png" mimeType="image/png"/>
                    <hi>竹咸切</hi>引泉疏地脈掃絮積山嵌<lb/>
古桺紅綃織新篁紫綺緘養猿秋嘯月放鶴夜棲杉枕<lb/>
簟溪雲膩池塘海雨鹹語忩雞逞辯䑛鼎犬偏饞踏蘚<lb/>
<pb n="KR4h0161_WYG_093-14b"/>
青粘屐攀蘿緑暎衫訪僧舟北渡貰酒日西銜遲客登<lb/>
高閣題詩遶翠嵒家藏何所寳清韻滿琅函<lb/>
　　虢州澗東邨居作<lb/>
東南騎馬出郊坰迴首寒烟隔郡城清澗漲時翹鷺喜<lb/>
緑桑疎處哺牛鳴兒童見少生於客奴僕驕多倨似兄<lb/>
試望家田還自適滿畦秋水稻苗平<lb/>
　　尹喜宅<lb/>
荒原秋殿柏蕭蕭何代風烟占寂寥紫氣已隨仙仗去<lb/>
<pb n="KR4h0161_WYG_093-15a"/>
白雲空向帝鄉消濛濛暮雨春雞唱漠漠寒蕪雪兔跳<lb/>
欲問靈蹤無處所十洲空濶閬山遙<lb/>
　　途中望雨懷歸<lb/>
滿空寒雨漫霏霏去路雲深鏁翠微牧䜿逺當烟草立<lb/>
饑禽閒傍渚田飛誰家樹壓紅榴折幾處籬懸白菌肥<lb/>
對此不堪鄉外思荷蓑遥羨釣人歸<lb/>
　　桺谷道中作却寄<lb/>
馬前紅葉正紛紛馬上離情欲斷魂曉發獨辭殘月店<lb/>
<pb n="KR4h0161_WYG_093-15b"/>
暮程遙宿隔雲村心如嶽色留秦地夢逐河聲出禹門<lb/>
莫怪苦吟鞭拂地有誰傾葢待王孫<lb/>
　　灞陵道中作<lb/>
春橋望望水溶溶一桁晴山倒碧峰秦苑落花零露濕<lb/>
灞陵新酒潑醅濃青龍夭矯盤雙闕丹鳯䙰褷隔九重<lb/>
萬古行人離别地不堪吟罷夕陽鐘<lb/>
　　秋日早行<lb/>
上馬蕭蕭襟袖涼路穿禾黍繞宫牆半山殘月露華冷<lb/>
<pb n="KR4h0161_WYG_093-16a"/>
一㟁野風蓮萼香烟外驛樓紅隠隠渚邊雲樹暗蒼蒼<lb/>
行人自是心如火兔走烏飛不覺長<lb/>
　　歎落花<lb/>
一夜霏微露濕烟曉來和淚喪嬋娟不隨殘雪埋芳草<lb/>
盡逐香風上舞筵西子去時遺笑靨謝娥行處落金鈿<lb/>
飄紅墮白堪惆悵少別穠華又隔年<lb/>
　　關河道中<lb/>
槐陌蟬聲桺市風驛樓高倚夕陽東往來千里路長在<lb/>
<pb n="KR4h0161_WYG_093-16b"/>
聚散十年人不同但見時光流似箭豈知天道曲如弓<lb/>
平生志業匡堯舜又擬滄浪學釣翁<lb/>
　　題盤豆驛水舘後軒<lb/>
極目晴川展畫屏地從桃塞接蒲城灘頭鷺占清波立<lb/>
原上人侵落照耕去雁數行天際没孤雲一㸃淨中生<lb/>
憑軒盡日不迴首楚水吳山無限情<lb/>
　　題裴端公郊居<lb/>
暫隨紅旆佐藩方高跡終朝卧故鄉已近水聲開澗户<lb/>
<pb n="KR4h0161_WYG_093-17a"/>
更侵山色架書堂蒲生㟁脚青刀利桺拂波心緑帶長<lb/>
莫奪野人樵牧興白雲不識繡衣郎<lb/>
　　貴公子<lb/>
大道青樓御苑東玉欄仙杏壓枝紅金鈴犬吠梧桐院<lb/>
朱鬛馬嘶楊桺風流水帶花穿巷陌夕陽和樹入簾櫳<lb/>
瑶池宴罷歸來醉笑説君王在月宫<lb/>
　　觀獵<lb/>
苑牆東畔欲斜暉傍苑穿花兔正肥公子喜逢朝罷日<lb/>
<pb n="KR4h0161_WYG_093-17b"/>
將軍誇換戰時衣鶻翻錦翅雲中落犬帶金鈴草上飛<lb/>
直到四郊高鳥盡掉鞍齊向國門歸<lb/>
　　訪含𢎞山僧不遇留題精舍<lb/>
滿院桐花鳥雀喧寂寥芳草茂半芊吾師正遇歸山日<lb/>
閒客空題到寺年池竹閉門教鶴守琴書開篋任僧傳<lb/>
人間不自尋行跡一片孤雲在碧天<lb/>
　　咸通<lb/>
咸通時代物情奢歡殺金張許史家破産競留天上樂<lb/>
<pb n="KR4h0161_WYG_093-18a"/>
鑄山爭買洞中花諸郎宴罷銀燈合仙子遊迴璧月斜<lb/>
人意似知今日事急催絃管送年華<lb/>
　　長年<lb/>
長年方悟少年非人道新詩勝舊詩十畝野塘留客釣<lb/>
一軒春雨對僧棋花間醉任黄鶯説亭上吟從白鷺窺<lb/>
大道不將爐冶去有心重築太平基<lb/>
　　辛丑年<lb/>
九衢漂杵已成川塞上黄雲戰馬閒但有羸兵填渭水<lb/>
<pb n="KR4h0161_WYG_093-18b"/>
更無奇士出商山田園已没紅塵裏弟妹相逢白刃間<lb/>
西望翠華殊未返淚痕空濕劍文斑<lb/>
　　思歸<lb/>
暖絲無力自悠揚牽引東風斷客腸外地見花終寂寞<lb/>
異鄉聞樂更凄涼紅垂野㟁櫻還熟緑染迴汀草又芳<lb/>
舊里若爲歸去好子期凋謝吕安亡<lb/>
　　憶昔<lb/>
昔年曾向五陵遊午夜清歌月滿樓銀燭樹前長似晝<lb/>
<pb n="KR4h0161_WYG_093-19a"/>
露桃花下不知秋西園公子名無忌南國佳人字莫愁<lb/>
今日亂離俱是夢夕陽唯見水東流<lb/>
　　天井關<lb/>
太行山上雲深處誰向雲中築女牆短綆詎能垂玉甃<lb/>
繚垣何用學金湯斸開嵐翠為高壘截斷雲霞作巨防<lb/>
守吏不教飛鳥過赤眉何路到吾鄉<lb/>
　　贈邊將<lb/>
昔因征逺向金微馬出榆關一鳥飛萬里只攜孤劍去<lb/>
<pb n="KR4h0161_WYG_093-19b"/>
十年空逐塞鴻歸手招都䕶新降虜身著文皇舊賜衣<lb/>
只待烟塵報天子滿頭霜雪為兵機<lb/>
　　過舊宅<lb/>
華軒不見馬蕭蕭廷尉門人久寂寥朱檻翠樓為卜肆<lb/>
玉欄仙杏作春樵堦前雨落鴛鴦瓦竹裏苔封螮蝀橋<lb/>
莫問此中銷歇事娟娟紅淚泣芭蕉<lb/>
　　清河縣樓作<lb/>
有客微吟獨凭樓碧雲紅樹不勝愁盤鵰迥印天心没<lb/>
<pb n="KR4h0161_WYG_093-20a"/>
逺水斜牽日脚流千里戰塵連上苑九江歸路隔東周<lb/>
故人此地揚帆去何處相思雪滿頭<lb/>
　　覩官軍迴戈<lb/>
關中羣盜已心離關外猶聞羽檄飛御苑緑莎嘶戰馬<lb/>
禁城寒月擣征衣漫教韓信兵塗地不及劉琨嘯解圍<lb/>
昨日屯軍還夜遁滿車空載洛神歸<lb/>
　　中渡晚眺<lb/>
魏王堤畔草如烟有客傷時獨扣舷妖氣欲昏唐社稷<lb/>
<pb n="KR4h0161_WYG_093-20b"/>
夕陽空照漢山川千重碧樹籠春苑萬里紅霞襯碧天<lb/>
家寄杜陵歸不得一迴回首一潸然<lb/>
　　河内別村業閒題<lb/>
阮氏清風竹巷深滿谿松竹似山隂門當谷路多樵客<lb/>
地帶河聲足水禽閒伴爾曹雖適意靜思吾事好霑襟<lb/>
鄰翁莫問傷時事一曲高歌夕照沈<lb/>
　　聞官軍繼至未覩凱旋<lb/>
嫖姚何日破重圍秋草深來戰馬肥已有孔明傳將畧<lb/>
<pb n="KR4h0161_WYG_093-21a"/>
更聞王導得神機陣前鼙鼓晴應響城上烏鳶飽不飛<lb/>
何事小臣偏注目帝鄉遥羨白雲歸<lb/>
　　洛北村居<lb/>
十畝松篁百畝田歸來方屬太平年巖邊石室低臨水<lb/>
雲外嵐峯半入天鳥勢去投金谷樹鐘聲遥出上陽烟<lb/>
無人説得中興事獨倚斜暉憶仲宣<lb/>
　　立春<lb/>
青帝東來日馭遲暖烟輕逐曉風吹罽袍公子樽前覺<lb/>
<pb n="KR4h0161_WYG_093-21b"/>
錦帳佳人夢裏知雪圃乍開紅菜甲綵幡新翦緑楊絲<lb/>
殷勤爲作宜春曲題向花牋帖繡楣<lb/>
　　東遊逺歸<lb/>
扣角干名記已疎劍歌休恨食無魚辭家桺絮三春半<lb/>
臨路槐花七月初江上欲尋漁父醉日邊時得故人書<lb/>
青雲不識揚生面天子何由問子虛<lb/>
　　王道者<lb/>
五雲遥指海中央金鼎曽傳肘後方三島路岐空有月<lb/>
<pb n="KR4h0161_WYG_093-22a"/>
十洲花木不知霜因攜竹杖聞龍氣爲使棋童帶橘香<lb/>
應笑我曹身是夢白頭猶自學詩狂<lb/>
　　陪金陵府相中堂夜宴<lb/>
滿耳笙歌滿眼花滿樓珠翠勝吳娃因知海上神仙窟<lb/>
只似人間富貴家繡户夜攢紅燭市舞衣晴曳碧天霞<lb/>
却愁宴罷青娥散揚子江頭月半斜<lb/>
　　和侯秀才同友生泛舟谿中相招之作<lb/>
嵇阮相將棹酒船晩風侵浪水侵舷輕如控鯉初離㟁<lb/>
<pb n="KR4h0161_WYG_093-22b"/>
逺似乘槎欲上天雨外鳥歸吳苑樹鏡中人入洞庭烟<lb/>
憑君不用迴舟疾今夜西江月正圓<lb/>
　　觀浙西府相畋遊<lb/>
十里旌旗十萬兵等閒遊獵出軍城紫袍日照金鵝鬬<lb/>
紅旆風吹畫虎獰帶箭彩禽雲外落避鵰寒兔月中驚<lb/>
歸來一路笙歌滿更有仙娥載酒迎<lb/>
　　題姑蘇凌處士莊<lb/>
一簇林亭返照間門當官道不曾關花深逺㟁黄鶯閙<lb/>
<pb n="KR4h0161_WYG_093-23a"/>
雨急春塘白鷺閒載酒客愁吳苑寺倚樓僧看洞庭山<lb/>
怪來話得仙中事新有人從物外還<lb/>
　　贈漁翁<lb/>
草衣荷笠鬢如霜自説家編楚水陽滿㟁秋風吹枳橘<lb/>
遶陂烟雨種菰蔣蘆刀夜鱠紅鱗膩木甑朝蒸紫芋香<lb/>
曾向五湖期范蠡爾來空濶乆相忘<lb/>
　　汴堤行<lb/>
欲上隋堤舉步遲隔雲烽燧叫非時纔聞破虜將休馬<lb/>
<pb n="KR4h0161_WYG_093-23b"/>
又道征遼再出師朝見西來為過客暮看東去作浮屍<lb/>
緑楊千里無飛鳥日落空投舊店基<lb/>
　　過内黄縣<lb/>
相州吹角欲斜陽匹馬揺鞭宿内黄僻縣不容投刺客<lb/>
野陂時遇射鵰郎雲中粉堞新城壘店後荒郊舊戰場<lb/>
猶指去程千萬里秣陵烟樹在何鄉<lb/>
　　江上題所居<lb/>
故人相別盡朝天苦竹江頭獨閉關落日亂蟬蕭帝寺<lb/>
<pb n="KR4h0161_WYG_093-24a"/>
碧雲歸鳥謝家山青州從事來偏熟泉布先生老漸慳<lb/>
不是對花長酩酊永嘉時代不如閒<lb/>
　　將卜蘭芷邨居留別<hi>郡中在仕人</hi>
蘭芷江頭寄斷蓬移家空載一帆風伯倫嗜酒還因亂<lb/>
平子歸田不為窮避世飄零人境外結茅依約畫屏中<lb/>
從今隠去應難覔深入蘆花作釣翁<lb/>
　　山墅閒題<lb/>
邐迤前岡壓後岡一川桑柘好殘陽主人饋餉炊紅黍<lb/>
<pb n="KR4h0161_WYG_093-24b"/>
鄰父攜竿釣紫魴靜極却嫌流水閙閒多翻笑野雲忙<lb/>
有名不那無名客獨閉衡門避建康<lb/>
　　江上逢故人<lb/>
前年送我曲江西紅杏園中醉似泥今日逢君越谿上<lb/>
杜鵑花發鷓鴣啼來時舊里人誰在別後滄波路幾迷<lb/>
江畔玉樓多美酒仲宣懷土莫凄凄<lb/>
　　旅中感遇寄呈李祕書昆仲<lb/>
南望愁雲鏁翠微謝家樓閣雨霏霏劉楨病後新詩少<lb/>
<pb n="KR4h0161_WYG_093-25a"/>
阮籍貧來好客稀猶喜故人天外至許將孤劍日邊歸<lb/>
懷鄉不怕嚴陵笑只待秋風別釣磯<lb/>
　　江上邨居<lb/>
本無蹤跡戀柴扃世亂須教識道情顚倒夢魂愁裏得<lb/>
撅奇詩句望中生花縁艷絶栽難好山爲看多詠不成<lb/>
聞道漢軍新破敵使來仍說近離京<lb/>
　　江邊吟<lb/>
江邊烽燧幾時休江上行人雪滿頭誰信亂離花不見<lb/>
<pb n="KR4h0161_WYG_093-25b"/>
只應惆悵水東流陶潛政事千杯酒張翰生涯一葉舟<lb/>
若有片帆歸去好可堪重倚仲宣樓<lb/>
　　夜雪泛舟遊南溪<lb/>
大江西面小溪斜入竹穿松似若耶兩㟁嚴風吹玉樹<lb/>
一灘明月曬銀砂因尋野渡逢漁舍更泊前灣上酒家<lb/>
去去不知歸路逺棹聲烟裏獨嘔啞<lb/>
　　銅儀<lb/>
銅儀一夜變葭灰暖律還吹嶺上梅已喜漢宫今再睹<lb/>
<pb n="KR4h0161_WYG_093-26a"/>
更驚堯歴又重開忩中逺岫青如黛門外長江緑似苔<lb/>
誰念閉關張仲蔚滿庭春雨長蒿萊<lb/>
　　題袁州謝秀才所居<lb/>
主人年少已能詩更有松軒掛夕暉芳草似袍連徑合<lb/>
白雲如鳥傍簷飛但將竹葉消春恨莫遣楊花上客衣<lb/>
若有前山好烟雨與君吟到暝鐘歸<lb/>
　　謁巫山廟<lb/>
亂猿啼處訪高唐路入烟霞草木香山色未能忘宋玉<lb/>
<pb n="KR4h0161_WYG_093-26b"/>
水聲猶似哭襄王朝朝暮暮陽臺下為雨為雲楚國亾<lb/>
惆悵廟前無限柳春來空鬬畫眉長<lb/>
　　鷓鴣<lb/>
南禽無侶似相依錦翅雙雙傍馬飛孤竹廟前啼暮雨<lb/>
汨羅祠畔弔殘暉秦人只解歌為曲越女空能畫作衣<lb/>
懊惱澤家非有恨年年長憶鳯城歸<lb/>
　　泛鄱陽湖<lb/>
四顧無邊鳥不飛大波驚隔楚山微紛紛雨外靈均過<lb/>
<pb n="KR4h0161_WYG_093-27a"/>
瑟瑟雲中帝子歸迸鯉似梭投逺浪小舟如葉傍斜暉<lb/>
鴟夷去後何人到愛者雖多見者稀<lb/>
　　章江作<lb/>
杜陵歸客正徘徊玉笛誰家叫落梅之子棹從天外去<lb/>
故人書自日邊來楊花慢惹霏霏雨竹葉頻傾滿滿杯<lb/>
欲問維揚舊風月一江紅樹亂猿哀<lb/>
　　南昌晚眺<lb/>
南昌城郭枕江烟章水悠悠浪拍天芳草緑遮仙尉宅<lb/>
<pb n="KR4h0161_WYG_093-27b"/>
落霞紅襯賈人船霏霏閣上千山雨嚖嚖雲中萬樹蟬<lb/>
怪得地多章句客庾家樓在斗牛邊<lb/>
　　桐廬縣作<lb/>
錢塘江盡到桐廬水碧山青畫不如白羽鳥飛嚴子瀨<lb/>
緑蓑人釣季鷹魚潭心倒影時開合谷口閒雲自巻舒<lb/>
此境只因詞客愛投文空弔木𤣥虛<lb/>
　　東陽贈別<lb/>
繡袍公子出旌旗送我揺鞭入翠微大抵行人難訴酒<lb/>
<pb n="KR4h0161_WYG_093-28a"/>
就中辭客易沾衣去時此地題橋去歸日何年佩印歸<lb/>
無限別情言不得回看谿桺恨依依<lb/>
　　西塞山下作<lb/>
西塞山前水似藍亂雲如絮滿澄潭孤峰漸暎湓城北<lb/>
片月斜生夢澤南㸑動燒烟烹紫鱖露和香蔕摘黄柑<lb/>
他年却棹扁舟去終傍蘆花結一菴<lb/>
　　鄠杜舊居<lb/>
却到山陽事事非谷雲谿鳥尚相依阮咸貧去田園盡<lb/>
<pb n="KR4h0161_WYG_093-28b"/>
向秀歸來父老稀秋雨幾家紅稻熟野塘何處錦鱗肥<lb/>
年年爲獻東堂策長是蘆花別釣磯<lb/>
一徑尋村渡碧谿稻花香澤水千畦雲中寺逺磬難識<lb/>
竹裏巢深鳥易迷紫菊亂開連井合紅榴初綻拂簷低<lb/>
歸來滿把如澠酒何用傷時歎鳯兮<lb/>
　　投寄舊知<lb/>
却將顦顇入都門自喜烟霄足故人萬里有家留百越<lb/>
十年無路到三秦摧殘不是當時貌流落空餘舊日貧<lb/>
<pb n="KR4h0161_WYG_093-29a"/>
多謝青雲好知已莫教歸去重沾巾<lb/>
　　題汧陽縣馬跑泉李學士別業<lb/>
水滿寒塘菊滿籬籬邊無限彩禽飛西園夜雨紅櫻熟<lb/>
南畝秋風白稻肥草色自留閒客住泉聲如待主人歸<lb/>
九霄岐路忙於火肻戀斜陽守釣磯<lb/>
　　綏州作<lb/>
雕隂無樹水南流雉堞連雲古帝州帶雨晚駞鳴逺戍<lb/>
望鄉孤客倚髙樓明妃去日花應笑蔡琰歸時鬢巳秋<lb/>
<pb n="KR4h0161_WYG_093-29b"/>
一曲單于暮烽起扶蘇城上月如鈎<lb/>
　　與東吳生相遇<lb/>
十年身事各如萍白首相逢淚滿纓老去不知花有態<lb/>
亂來惟覺酒多情貧疑陋巷春偏少貴想豪家月最明<lb/>
且對一罇開笑口未衰應見泰階平<lb/>
　　庭前桃<lb/>
曾向桃源爛漫遊也同漁父泛仙舟皆言洞裏千株好<lb/>
未勝庭前一樹幽帶露似垂湘女淚無言如伴息媯愁<lb/>
<pb n="KR4h0161_WYG_093-30a"/>
五陵公子饒春恨莫引香風上酒樓<lb/>
　　病中聞相府夜宴戲贈集賢盧學士<lb/>
滿筵紅蠟照香鈿一夜歌鍾欲沸天花裏亂飛金錯落<lb/>
月中爭認繡連乾罇前莫話詩三百醉後寧辭酒十千<lb/>
無那兩三新進士風流長得飲徒憐<lb/>
　　出關<lb/>
馬嘶烟㟁柳隂斜東去關山路轉賖到處因循縁嗜酒<lb/>
一生惆悵為判花危時秖合身無著白日那堪事有涯<lb/>
<pb n="KR4h0161_WYG_093-30b"/>
正是灞陵春酎緑仲宣何事獨辭家<lb/>
　　過樊川舊居<lb/>
却到樊川訪舊遊夕陽衰草杜陵秋應劉去後苔生閣<lb/>
嵇阮歸來雪滿頭能説亂離唯有燕解偷閒暇不如鷗<lb/>
千桑萬海無人見横笛一聲空淚流<lb/>
　　汧陽縣閣<lb/>
汧水悠悠去似絣逺山如畫翠眉横僧尋野渡歸吳嶽<lb/>
雁帶斜陽入渭城邊靜不收蕃帳馬地貧唯賣隴山鸚<lb/>
<pb n="KR4h0161_WYG_093-31a"/>
牧童何處吹羌笛一曲梅花出塞聲<lb/>
　　邊上逢薛秀才話舊<lb/>
前年同醉武陵亭絶倒閒談坐到明也有絳唇歌白雪<lb/>
更憐紅袖奪金觥秦雲一散如春夢楚市千燒作故城<lb/>
今日皤然對芳草不勝東望涕交横<lb/>
　　使院黄葵花<lb/>
薄粧新著淡黄衣對捧金爐侍醮遲向月似矜傾國貌<lb/>
倚風如唱步虛詞乍開檀炷疑聞語試與雲和必解吹<lb/>
<pb n="KR4h0161_WYG_093-31b"/>
爲報同人看來好不禁秋露即離披<lb/>
　　咸陽懷古<lb/>
城邊人倚夕陽樓城上雲凝萬古愁山色不知秦苑廢<lb/>
水聲空傍漢宫流李斯不向倉中悟徐福應無物外遊<lb/>
莫怪楚吟偏斷骨野烟蹤跡似東周<lb/>
　　和同年韋學士華下途中見寄<lb/>
緑楊城郭雨凄凄過盡千輪與萬蹄送我獨遊三蜀路<lb/>
羨君新上九霄梯馬驚門外山如活花笑尊前客似泥<lb/>
<pb n="KR4h0161_WYG_093-32a"/>
正是清和好時節不堪離恨劍門西<lb/>
　　江臯贈別<lb/>
金管多情恨解攜一聲歌罷客如泥江亭繫馬綠楊短<lb/>
野岸維舟春草齊帝子夢魂煙水濶謝公詩思碧雲低<lb/>
風前不用頻揮手我有家山白日西<lb/>
　　奉和左司郎中春物暗度感而成章<lb/>
纔喜新春已暮春夕陽吟殺倚樓人錦江風散霏霏雨<lb/>
花市香飄漠漠塵今日尚追巫峽夢少年應遇洛川神<lb/>
<pb n="KR4h0161_WYG_093-32b"/>
有時自患多情病莫是生前宋玉身<lb/>
　　傷灼灼<hi>灼灼蜀之麗人也近聞貧且老殂落於成都酒市中因以四韻弔之</hi>
嘗聞灼灼麗於花雲髻盤時未破𤓰桃臉曼長横緑水<lb/>
玉肌香膩透紅紗多情不住神仙界薄命曾嫌富貴家<lb/>
流落錦江無處問斷魂飛作碧天霞<lb/>
　　漢州<lb/>
北儂初到漢州城郭邑樓臺觸目驚松桂影中旌斾色<lb/>
芰荷風裏管絃聲人心不似經離亂時運還應却太平<lb/>
<pb n="KR4h0161_WYG_093-33a"/>
十日醉眠金雁驛臨岐無恨臉波横<lb/>
　　長安清明<lb/>
早是傷春夢雨天可堪芳草更芉芊内官初賜清明火<lb/>
上相閒分白打錢紫陌亂嘶紅叱撥綠楊髙映畫秋千<lb/>
遊人記得承平事暗喜風光似昔年<lb/>
　　悼亾姬<lb/>
鳯去鸞歸不可尋十洲仙路彩雲深若無少女花應老<lb/>
為有姮娥月易沉竹葉豈能消積恨丁香空解結同心<lb/>
<pb n="KR4h0161_WYG_093-33b"/>
湘江水濶蒼梧逺何處相思㺯舜琴<lb/>
黙黙無言惻惻悲閒吟獨傍菊花籬只今已作經年別<lb/>
此後知為幾歳期開篋每尋遺念物倚樓空綴悼亡詩<lb/>
夜來孤枕空腸斷忩月斜輝夢覺時<lb/>
六七年來春又秋也同歡笑也同愁纔聞及第心先喜<lb/>
試説求婚淚便流幾為妬來頻斂黛每思閒事不梳頭<lb/>
如今悔恨將何益腸斷千休與萬休<lb/>
　　下邽感舊<lb/>
<pb n="KR4h0161_WYG_093-34a"/>
昔為童稚不知愁竹馬閒乘遶縣遊曾為看花偷出郭<lb/>
也因逃學暫登樓招他邑客來還醉儳得先生去始休<lb/>
今日故人無處問夕陽衰草盡荒丘<hi>太平廣記云莊幼時常在華州下邽</hi>
<hi>縣僑居多與隣巷諸兒㑹戲及廣明亂後再經舊里追思往事但有遺蹤因賦詩以記之</hi>
　　塗次逢李氏兄弟感舊<lb/>
御溝西面朱門宅記得當時好弟兄曉傍柳隂騎竹馬<lb/>
夜隈燈影㺯先生巡街趁蝶衣裳破上屋探雛手脚輕<lb/>
今日相逢俱老大憂家憂國盡公卿<lb/>
<pb n="KR4h0161_WYG_093-34b"/>
　　送日本僧敬龍歸<lb/>
扶桑已在渺茫中家在扶桑東更東此去與師誰共到<lb/>
一船明月一帆風<lb/>
　　對酒<lb/>
何用巖棲隠姓名一壺春酎可忘形伯倫若有長生術<lb/>
直<hi>一作應</hi>到如今醉未醒<lb/>
　　古離別<lb/>
晴煙漠漠柳鬖鬖不郍離情酒半酣更把玉鞭雲外指<lb/>
<pb n="KR4h0161_WYG_093-35a"/>
斷腸春色在江南<lb/>
　　立春日作<lb/>
九重天子去䝉塵御桺無情依舊春今日不關妃妾事<lb/>
始知辜負馬嵬人<lb/>
　　白櫻桃<lb/>
王母堦前種幾株水精簾外看如無只應漢武金盤上<lb/>
瀉得珊瑚白露珠<lb/>
　　寄江南逐客<lb/>
<pb n="KR4h0161_WYG_093-35b"/>
二年音信阻湘潭花下相思酒半酣記得竹齋風雨夜<lb/>
對床敧枕話江南<lb/>
　　楚行吟<lb/>
章華臺下草如煙故郢城頭月似弦惆悵楚宫雲雨後<lb/>
露啼花笑一年年<lb/>
　　離筵訴酒<lb/>
感君情重惜分離送我慇勤酒滿巵不是不能判酩酊<lb/>
却憂前路醉醒時<lb/>
<pb n="KR4h0161_WYG_093-36a"/>
　　雨霽池上作呈侯學士<lb/>
鹿巾藜杖葛衣輕雨歇池邊晚吹清正是如今江上好<lb/>
白鱗紅稻紫蓴羮<lb/>
　　臺城<lb/>
江雨霏霏江草齊六朝如夢鳥空啼無情最是臺城柳<lb/>
依舊煙籠十里堤<lb/>
　　東陽酒家贈別<lb/>
天涯方歎異鄉身又向天涯別故人明日五更孤店月<lb/>
<pb n="KR4h0161_WYG_093-36b"/>
醉醒何處各霑巾<lb/>
　　江外思鄉<lb/>
年年春日異鄉悲杜曲黄鶯可得知更被夕陽江岸上<lb/>
斷腸煙桺一絲絲<lb/>
　　獨鶴<lb/>
夕陽灘上立徘徊紅蓼風前雪翅開應為不知棲宿處<lb/>
幾回飛去又飛來<lb/>
　　庭前菊<lb/>
<pb n="KR4h0161_WYG_093-37a"/>
為憶長安爛漫開我今移爾滿庭栽紅蘭莫笑青青色<lb/>
曾向龍山泛酒來<lb/>
　　燕來<lb/>
去歳辭巢別近隣今來空訝草堂新花間對語應相問<lb/>
不是邨中舊主人<lb/>
　　倚柴關<lb/>
筞杖無言獨倚關如癡如醉又如閒孤吟盡日何人㑹<lb/>
依約前山似故山<lb/>
<pb n="KR4h0161_WYG_093-37b"/>
　　江行西望<lb/>
西望長安白日遥半年無事駐蘭橈欲將張翰秋江雨<lb/>
畫作屏風寄鮑昭<lb/>
　　衢州江上別李秀才<lb/>
千山紅樹萬山雲把酒相看日又曛一曲離歌兩行淚<lb/>
更知何地再逢君<lb/>
　　丙辰年鄜州遇寒食城外醉吟七言五首<lb/>
滿街楊柳緑絲烟畫出清明二月天好是隔簾花樹動<lb/>
<pb n="KR4h0161_WYG_093-38a"/>
女郎撩亂送鞦韆<lb/>
雕隂寒食足遊人金鳯羅衣濕麝薰腸斷入城芳草路<lb/>
淡紅香白一羣羣<lb/>
開元坡下日初斜拜掃歸來走鈿車可惜數枝紅艷好<lb/>
不知今夜落誰家<lb/>
馬驕風疾玉鞭長過去唯留一陣香閒客不須燒破眼<lb/>
好花皆屬富家郎<lb/>
雨絲煙桺欲清明金屋人間煖鳯笙永日迢迢無一事<lb/>
<pb n="KR4h0161_WYG_093-38b"/>
隔街聞蹴氣毬聲<lb/>
　　宜君縣北卜居不遂留題王秀才別墅<lb/>
本期同此卧林丘榾柮爐前擁布裘何事却乘羸馬去<lb/>
白雲紅樹不相留<lb/>
明月嚴霜撲皁貂羨君髙卧正逍遙門前積雪深三尺<lb/>
火滿紅爐酒滿瓢<lb/>
　　長安舊里<lb/>
滿目牆匡春草深傷時傷事更傷心車輪馬跡今何在<lb/>
<pb n="KR4h0161_WYG_093-39a"/>
十二玉樓無處尋<lb/>
　　焦崖閣<lb/>
李白曾歌蜀道難長聞白日上青天今朝夜過焦崖閣<lb/>
始信星河在馬前<lb/>
　　揺落<lb/>
揺落秋天酒易醒悽悽長是別離情黄昏倚柱不歸去<lb/>
腸斷緑荷風雨聲<lb/>
　　令狐亭<lb/>
<pb n="KR4h0161_WYG_093-39b"/>
若非天上神仙宅須是人間將相家想得當時好風月<lb/>
管絃吹殺後庭花<lb/>
　　江上別李秀才<lb/>
前年相送灞陵春今日天涯各避秦莫向尊前惜沈醉<lb/>
與君俱是異鄉人<lb/>
　　白牡丹<lb/>
閨中莫妬新妝婦陌上須慚傅粉郎昨夜月明渾似水<lb/>
入門唯覺一庭香<lb/>
<pb n="KR4h0161_WYG_093-40a"/>
　　題酒家<lb/>
酒緑花紅客愛詩落花春岸酒家旗尋思避世為逋客<lb/>
不醉長醒也是癡<lb/>
　　幽居春思<lb/>
緑暎紅藏江上邨一聲雞犬似仙源閉門盡日無人到<lb/>
翠羽春禽滿樹喧<lb/>
　　與小女<lb/>
見人初解語嘔啞不肯歸眠戀小車一夜嬌啼縁底事<lb/>
<pb n="KR4h0161_WYG_093-40b"/>
為嫌衣少縷金花<lb/>
　　虎跡<lb/>
白額頻頻夜到門水邊蹤跡漸成羣我今避世棲巖穴<lb/>
巖穴如何又見君<lb/>
　　南隣公子<lb/>
南隣公子夜歸聲數炬銀燈隔竹明醉凭馬鬃扶不起<lb/>
更邀紅袖出門迎<lb/>
　路徳延<lb/>
<pb n="KR4h0161_WYG_093-41a"/>
　　德延儋州巖相之猶子數歲賦芭蕉詩曰一種靈<lb/>
　　苖異天然體性虚葉如斜界紙心似倒抽書詩成<lb/>
　　翌日傳於都下㑹儋州坐事誅故德延久不能振<lb/>
　　光化初方就舉擢第又爲感舊詩曰初騎竹馬咏<lb/>
　　芭蕉嘗忝名卿誦滿朝五字便容趨絳帳一枝尋<lb/>
　　許折丹霄豈知流落萍蓬逺不覺推遷嵗月遥國<lb/>
　　境未安身未立至今顔巷守簞瓢天祐中授拾遺<lb/>
　　㑹河中節度使朱友謙領鎮辟掌書記友謙甚禮<lb/>
<pb n="KR4h0161_WYG_093-41b"/>
　　之然德延浮薄動多忤物友謙解體德延乃作小<lb/>
　　兒詩以刺之<lb/>
　近體詩<lb/>
　　小兒詩五十韻<lb/>
情態任天然桃紅兩頰鮮乍行人共看初語客多憐臂<lb/>
膊肥如瓠肌膚軟勝綿長頭纔覆額分角漸垂肩散誕<lb/>
無塵慮逍遥占地仙排衙朱閣上喝道畫堂前合調歌<lb/>
楊柳齊聲踏采蓮沿堤行細雨奔巷趂輕烟嫩竹乘為<lb/>
<pb n="KR4h0161_WYG_093-42a"/>
馬新蒲折作鞭鸚雛金鏃繫猫子綵絲牽擁鶴歸晴島<lb/>
驅鵝入暖泉楊花爭弄雪榆葉共收錢錫鏡當胸挂銀<lb/>
珠對目懸頭依倉鶻裹袖學柘枝楦酒殢丹砂煖茶催<lb/>
小玉煎頻邀籌箸掙時乞繡針穿寳篋挐紅豆粧奩拾<lb/>
翠鈿戲袍披按褥尖帽戴靴氊展畫趨三聖開屏笑七<lb/>
賢貯懷青杏小垂額緑荷圓驚滴沾羅淚嬌流汚錦涎<lb/>
倦書饒叱咤憎藥巧遷延㺯帳燕綃映藏衾鳯綺纏指<lb/>
敲迎使鼓筯撥賽神絃簾拂魚鈎動箏推雁柱偏棊圖<lb/>
<pb n="KR4h0161_WYG_093-42b"/>
添路畫笛管欠吹鐫惱客初酣睡驚僧半入禪尋蛛窮<lb/>
屋瓦採雀遍樓椽抛果忙開口藏鈎亂出拳夜分圍榾<lb/>
柮朝聚打鞦韆折竹裝泥燕添絲放紙鳶互誇輪水碓<lb/>
相教放風旋旗小裁紅絹書幽載碧牋逺鋪張雀網低<lb/>
控射蠅弦詀語時時道謳歌處處傳匿忩眉乍曲遮路<lb/>
臂相連鬬草當春逕爭毬出晚田柳傍慵獨坐花底困<lb/>
横眠等鵲前籬畔聽蛩伏砌邊旁枝粘舞蝶偎樹捉鳴<lb/>
蟬平島誇趫上層崖逞捷縁嫩苔車跡小深雪履痕全<lb/>
<pb n="KR4h0161_WYG_093-43a"/>
競指雲生岫齊呼月上天蟻巢尋徑劚蜂穴遶堦填撨<lb/>
唱廻深嶺牛歌下逺川壘柴為屋木和土作盤筵險砌<lb/>
高臺石危跳峻塔塼忽升隣舍樹偷上後池舩項槖稱<lb/>
師日甘羅作相年明時方任德勸爾減狂顛<lb/>
　羅虬<lb/>
　　虬台州人詞藻富贍與宗人隠鄴齊名時號三羅<lb/>
　　廣明庚子亂後去客鄜州李孝恭為從事籍中有<lb/>
　　杜紅兒者善歌常為副戎屬意副戎聘鄰道虬請<lb/>
<pb n="KR4h0161_WYG_093-43b"/>
　　紅兒歌贈之以綵孝恭以副戎所盼不令受之虬<lb/>
　　怒拂衣而起詰旦手刄紅兒既而追其寃作絶句<lb/>
　　詩百篇借古人以比其艷號比紅詩盛行於時<lb/>
　　孫光憲云虬累舉不第依宦官得典本州晝錦常<lb/>
　　以展墓謁邑宰横笏傲然宰曰某雖塵吏不達事<lb/>
　　體然使君豈不看松柏下人乎虬有俊才所見有<lb/>
　　比紅兒詩他無聞<lb/>
　近體詩<lb/>
<pb n="KR4h0161_WYG_093-44a"/>
　　比紅兒詩<hi>并序</hi>
　　　比紅者為雕隂官妓杜紅兒作也美貌年少機<lb/>
　　　智慧悟不與羣輩妓女等余知紅者乃擇古之<lb/>
　　　美色灼然於史傳三數十輩優劣於章句遂題<lb/>
　　　比紅詩<lb/>
姓氏看侵尺五天芳菲占斷百花鮮馬嵬好笑當時事<lb/>
虚賺明皇幸蜀川<lb/>
匼匝千山與萬山碧桃花下景長閒神仙得似紅兒貌<lb/>
<pb n="KR4h0161_WYG_093-44b"/>
應免劉郎憶世間<lb/>
詔下人間選好花月眉雲髻盡名家紅兒若向當時見<lb/>
繫臂先封第一紗<lb/>
五雲高捧紫金堂花下投壺侍玉皇從道世間教不識<lb/>
也應知有杜蘭香<lb/>
渡口諸儂樂未休竟陵西望路悠悠石城有個紅兒貌<lb/>
兩漿無因迎莫愁<lb/>
傾國傾城總絶倫紅兒花下認真身十年東北看燕趙<lb/>
<pb n="KR4h0161_WYG_093-45a"/>
　眼冷何曾見一人<lb/>
　薄粉輕朱取次施大都端正亦相宜只如花下紅兒態<lb/>
　不藉城中半額眉<lb/>
　蘇小空勻一面妝便留名字在錢塘藏鴉門外諸年少<lb/>
　不識紅兒未是狂<lb/>
　一首長歌萬恨來惹愁漂泊水難廻崔徽有底多頭面<lb/>
　費得微之爾許才<lb/>
　梔子同心裛露垂折來深恐没人知花前醉客頻相問<lb/>
<pb n="KR4h0161_WYG_093-45b"/>
　不贈紅兒贈阿誰<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻九十四<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_094-1a"/>
　欽定四庫全書<lb/>
御定全唐詩録卷九十五<lb/>
　　李洞<lb/>
　　　洞字才江唐諸王孫也嘗遊西川慕賈浪仙為詩<lb/>
　　　鑄銅像其儀事之如神時人但誚其僻澁而不能<lb/>
　　　賞其奇峭唯吳子華深知之子華才力浩大八面<lb/>
　　　受敵嘗以百篇示洞洞曰大兄所示百篇中有一<lb/>
　　　聯絶唱西昌新亭曰暖漾魚遺子晴遊鹿引麛子<lb/>
<pb n="KR4h0161_WYG_094-1b"/>
　　　華不怨所鄙而喜所許昭宗時不第還蜀<lb/>
　　近體詩<lb/>
　　　送雲卿上人游安南<lb/>
　春往海南邊秋聞半路蟬鯨吞洗鉢水犀觸㸃燈船島<lb/>
　嶼分諸國星河共一天長安却回日松偃舊房前<lb/>
　　　鄭補闕山居<lb/>
　髙節諫垣客白雲居靜坊馬饑餐落葉鶴病曬殘陽野<lb/>
　霧昏朝燭溪牋惹御香相招倚蒲壁論句夜何長<lb/>
<pb n="KR4h0161_WYG_094-2a"/>
　　送沈光赴福幕<lb/>
泉齊嶺鳥飛雨熱茘枝肥南斗看應近北人來恐稀潮<lb/>
浮廉使宴珠照島僧歸幕下逢遷拜何官着茜衣<lb/>
　　鄠郊山舍題趙處士林亭<lb/>
圭峰秋後疊亂葉落寒虛四五百竿竹二三千巻書雲<lb/>
深猿拾栗雨霽蟻縁蔬只隔門前水如同萬里餘<lb/>
　　賦得送賈島謫長江<lb/>
敲驢吟雪月謫出國西門行傍長江影愁深汨水魂笻<lb/>
<pb n="KR4h0161_WYG_094-2b"/>
攜過竹寺琴典在花村饑食山松子誰知賈傅孫<lb/>
　　送逺上人<lb/>
海岳兩無邊去來都偶然齒因吟後冷心向靜中圓蟲<lb/>
網花間井鴻鳴雨後天葉書歸舊寺應附載鐘船<lb/>
　　下第送張霞歸覲江南<lb/>
此道背於時攜歸一軸詩樹沈孤鳥逺風逆蹇驢遲草<lb/>
入吟房壞潮衝釣石移恐傷歡覲意半路摘愁髭<lb/>
　　送人之天台<lb/>
<pb n="KR4h0161_WYG_094-3a"/>
行李一枝藤雲邊曉扣冰丹經如不謬白髮亦何能淺<lb/>
井仙人鏡明珠海客燈乃知真隠者笑就漢廷徵<lb/>
　　維摩暢林居<lb/>
諸方游幾臘五夏五峰銷越講迎騎象蕃齋懴射鵰冷<lb/>
笻和雪倚枯櫟帶雲燒從此西林老瞥然三萬朝<lb/>
　　送張喬下第歸宣州<lb/>
詩道世難通歸寧楚浪中早程殘岳月夜泊隔淮鐘一<lb/>
鏡垂雙鬢全家老半峰無成來往過折盡謝亭松<lb/>
<pb n="KR4h0161_WYG_094-3b"/>
　　送盧郎中赴金州<lb/>
雲明天嶺髙刺郡輒仙曹危棧窺猿頂公庭掃鶴毛出<lb/>
軍青壁罅話道白眉毫逺集歌謡客州前泊幾艘<lb/>
　　江干即事<lb/>
病卧四更後愁聞報早衙隔關沈水鳥侵郭噪園鴉吏<lb/>
瘦餐溪柏身羸凭海槎滿朝吟五字應不老烟霞<lb/>
　　登樓<lb/>
川上值樓開寒山四面來竹吹人語逺峰礙鳥飛迴生<lb/>
<pb n="KR4h0161_WYG_094-4a"/>
死別離陌朝昏雲雨堆誰知獨立意濺淚落莓苔<lb/>
　　題雲際寺<lb/>
開門風雪頂上徹困飛禽猿戲青𡨕裏人行紫閣隂臘<lb/>
泉冰下出夜磬月中尋盡欲居巖室如何不住心<lb/>
　　同僧宿道者院<lb/>
攜文過水宿拂席四廊塵墜果敲樓瓦髙螢映鶴身點<lb/>
燈吹葉火談佛悟山人盡有棲霞志好謀三教鄰<lb/>
　　古柏<lb/>
<pb n="KR4h0161_WYG_094-4b"/>
手植知何代年齊偃蓋松結根生別樹吹子落鄰峰古<lb/>
幹經龍嗅髙烟過雁衝可佳繁葉盡聲不礙秋鐘<lb/>
　　宿長安蘇雍主簿㕔<lb/>
縣對數峰雲官清主簿貧聽更池上鶴伴直岳陽人井<lb/>
鎖煎茶水㕔關搗藥塵往來多屣步同舍即諸鄰<lb/>
　　秋宿潤州劉處士江亭<lb/>
北夢風吹斷江邊處士亭吟生萬井月看盡一天星浪<lb/>
靜魚衝石牕高鶴聽經東西渺無際世界半滄溟<lb/>
<pb n="KR4h0161_WYG_094-5a"/>
　　冬日題覺公牛頭蘭若<lb/>
天寒高木靜一磬隔川聞鼎水看山汲臺香拂雪焚鶴<lb/>
歸惟認刹僧步不離雲石室開禪後輪珠謝聖君<lb/>
　　寄竇禪山薛秀才<lb/>
竇嶺吟招隠新詩滿集賢白衫春絮暖紅紙夏雲鮮琴<lb/>
纒江絲細棊分海石圓因知醉公子虛寫世人傳<lb/>
　　送盧少府之任鞏洛<lb/>
從知東甸尉銓注似恩除帶土移嵩术和泉送尹魚印<lb/>
<pb n="KR4h0161_WYG_094-5b"/>
牀寒鷺宿壁記醉僧書堂下諸昆在無妨候起居<lb/>
　　送人歸覲河中<lb/>
青門塚前別道路武關西有寺雲連石無僧葉滿溪河<lb/>
長隨鳥盡山逺與人齊覲省波濤縣寒牕響曙啼<lb/>
　　圭峰溪居寄懷韋曲曹秀才<lb/>
南北飛山雪萬片寄相思東西曲流水千聲瀉別離巴<lb/>
猿學𨗳引隴鳥解吟詩翻羨家林賞世人那得知<lb/>
　　過野叟居<lb/>
<pb n="KR4h0161_WYG_094-6a"/>
野人居止處竹色與山光留客羞蔬飯洒泉開艸堂雨<lb/>
餘松子落風過术苗香盡日無炎暑眠君青石床<lb/>
　　送從叔書記山隂隠居<lb/>
山頂絶茅居雲泉遶枕虛燒移僧影瘦風展鷺行疎巻<lb/>
箔清谿月敲松紫閣書由來簪組貴不信教猿鋤<lb/>
　　終南山二十韻<lb/>
關内平田窄東西截杳冥雨侵諸縣黑雲破九門青暫<lb/>
看猶無暇長棲信有靈古苔秋漬斗積霧夜昏螢怒恐<lb/>
<pb n="KR4h0161_WYG_094-6b"/>
撞天漏深疑隠地形盤根連北岳轉影落南溟窮穴何<lb/>
山出遮蠻上國寧殘陽髙照蜀敗葉逺浮涇斸竹烟嵐<lb/>
凍偷湫雨雹腥閑房僧灌頂浴澗鶴遺翎梯滑危縁索<lb/>
雲深靜唱經放泉驚鹿睡聞磬得人醒踏着神仙宅敲<lb/>
開洞府扃棊殘秦士局字缺晉公銘一谷𠢐開午孤峰<lb/>
聳起丁逺平丹鳯闕冷射五侯㕔萬丈氷聲折千尋樹<lb/>
影停望中仙島動行處月輪馨疊石移臨砌研膠發上<lb/>
屏明時獻君壽不假老人星<lb/>
<pb n="KR4h0161_WYG_094-7a"/>
　　題咸陽樓<lb/>
晩亞古城門凭髙黯客魂塞侵秦舊國渭浸漢荒村官<lb/>
路颺書燼人家帶水痕獵頻虚塚穴耕苦露松根牆外<lb/>
峰粘漢氷中日晃原斷碑移作砌廣地灌成園北馬疑<lb/>
眠磧南人憶釣湓橋閒野鹿過街靜禁鴉翻灘鼓城隍<lb/>
動雲衝太白昏標衣多吕裔荷鍤或劉孫弔問難知主<lb/>
登攀强滴罇不能扶壯勢冠劍惜乾坤<lb/>
　　歲暮自廣江至新興往復中題峽山寺<lb/>
<pb n="KR4h0161_WYG_094-7b"/>
薄暮縁西峽停橈一訪僧鷺巢横卧柳猿飲倒垂藤水<lb/>
曲巖千疊雲深樹百層山風寒殿磬溪雨夜船燈灘漲<lb/>
危槎没泉衝怪石崩中臺一襟淚歲杪別良朋<lb/>
　　贈曹郎中崇賢所居<lb/>
閒坊宅枕穿宫水聽水分衾盡屬僧藥杵聲中搗殘夢<lb/>
茶鐺影裏煮孤燈刑曹樹䕃千年井華岳樓開萬仞氷<lb/>
詩句變風官漸緊夜濤舂斷海邊藤<lb/>
　　上司空員外<lb/>
<pb n="KR4h0161_WYG_094-8a"/>
禪心高卧似疎慵詩客經過不厭重藤杖幾攜量磧雪<lb/>
玉鞭曾把數嵩峰夜眠古巷當城月秋直清曹入省鐘<lb/>
禹鑿故山歸未得河聲暗老兩三松<lb/>
　　贈永崇李將軍充襄陽制置使<lb/>
拜官門外發輝光宿衛隂符注幾行行處近天龍尾滑<lb/>
獵時陪帝馬鬃香九城王氣生旗隊萬里寒風入箭瘡<lb/>
從此浩然聲價歇武中還有李襄陽<lb/>
　　春日隠居官舍感懷<lb/>
<pb n="KR4h0161_WYG_094-8b"/>
風吹燒燼雜汀沙還似青溪舊寄家入户竹生牀下葉<lb/>
隔忩蓮謝鏡中花苔房毳客論三學雪嶺巢禽看兩衙<lb/>
銷得人間無限事江亭月白誦南華<lb/>
　　廢寺閒居寄懷一二罷舉知已<lb/>
病居廢廟冷吟烟無力爭飛類病蟬槐省老郎䝉主棄<lb/>
月陂孤客望誰憐稅房兼得調猿石租地仍分浴鶴泉<lb/>
處世堪驚又堪愧一坡山色不論錢<lb/>
　　華山<lb/>
<pb n="KR4h0161_WYG_094-9a"/>
碧山長凍地長秋日夕泉源聒華州萬户烟侵關令宅<lb/>
四時雲在使君樓風驅雷電臨河震鶴引神仙出月遊<lb/>
峰頂髙眠靈藥熟自無霜雪入人頭<lb/>
　　送包處士<lb/>
愁思枕月卧瀟湘寄宿慈恩竹裏房性急却於棊上慢<lb/>
身閒未免藥中忙休抛手網驚龍睡曾掛頭巾拂鳥行<lb/>
聞説石門君舊隠寒風濺瀑壞書堂<lb/>
　　斃驢<lb/>
<pb n="KR4h0161_WYG_094-9b"/>
蹇驢秋斃瘞荒田忍把敲吟舊竹鞭三尺焦桐背殘月<lb/>
一條藜杖卓寒烟通吳白浪寛圍國倚蜀青山峭入天<lb/>
如畫海門搘肘望阿誰教賣釣魚船<lb/>
　　東川高僕射<lb/>
油幢影裏拜清風十里貔貅一片雄三印鎖開霜滿地<lb/>
四門關定月當空泉浮山葉人家過詔惹爐香鳥道通<lb/>
新起畫樓攜客上絃歌筵内海榴紅<lb/>
　　弔曹監<lb/>
<pb n="KR4h0161_WYG_094-10a"/>
宅上愁雲吹不散桂林詩骨葬雲根滿樓山色供鄰里<lb/>
一洞松聲付子孫甘露施衣封淚㸃秘書取集印苔痕<lb/>
吟魂醉魄歸何處御水嗚嗚夜遶門<lb/>
　　贈長安畢郎中<lb/>
髙門寒沼水連雲鷺識朱衣傍主人地肺半邊晴帶雪<lb/>
天街一面靜無塵朝廻座客酬琴價衙退留僧寫鶴真<lb/>
從此幾遷為計相蓬萊三刻奏東廵<lb/>
　　寄東蜀幕中友<lb/>
<pb n="KR4h0161_WYG_094-10b"/>
官亭池碧海榴殷遥想清才倚畫欄柳絮漲天籠地暖<lb/>
角聲經雨透雲寒曉侵台座香煙濕夜草軍書蠟炬乾<lb/>
為話門人吟太苦風摧蘭秀一枝殘<lb/>
　　曲江漁父<lb/>
兒孫閒弄雪霜髯浪颭南山影入簷閒卧篷舟龜作枕<lb/>
病來茅舍網為簾值春遊子憐蓴滑通蜀行人説鱠甜<lb/>
數尺寒絲一竿竹豈知浮世有猜嫌<lb/>
　　上靈州令狐相公<lb/>
<pb n="KR4h0161_WYG_094-11a"/>
征蠻破虜漢功臣提劍歸來萬里身笑倚凌烟金柱看<lb/>
形容憔悴老於真<lb/>
　　客亭對月<lb/>
游子離魂隴上花風飄浪巻遶天涯一年十二度圓月<lb/>
十一回圓不在家<lb/>
　　有寄<lb/>
愛酒耽棊田處士彈琴詠史賈先生御溝臨岸有雲石<lb/>
不見鶴來何處行<lb/>
<pb n="KR4h0161_WYG_094-11b"/>
　　題晰上人賈島詩巻<lb/>
賈生詩巻惠休裝百葉蓮花萬里香供得半年吟不足<lb/>
長須字字頂司倉<lb/>
　　送僧清演歸山<lb/>
毛褐斜肩背負經曉思吟入竇山青峰前野水横官道<lb/>
踏着秋天三四星<lb/>
　　山居喜友人見訪<lb/>
入雲晴斸茯苓還日暮逢迎水石間看待詩人無別物<lb/>
<pb n="KR4h0161_WYG_094-12a"/>
半潭秋水一房山<lb/>
　　贈青龍印禪師<lb/>
雨澀秋刀剃雪時菴前曾禮草堂師居人昨日相過説<lb/>
鶴已生孫竹滿池<lb/>
　　繡嶺宫詞<lb/>
春日遲遲春草緑野棠開盡飄香玉繡嶺宫前鶴髮翁<lb/>
猶唱開元太平曲<lb/>
　曹唐<lb/>
<pb n="KR4h0161_WYG_094-12b"/>
　　唐字堯賓桂州人初為道士後舉進士不第咸通<lb/>
　　中累為使府從事<lb/>
　　北夢瑣言云唐遊仙詩才情縹緲岳陽守李逺每<lb/>
　　吟之而思其人唐儀質充偉一日往謁逺逺見之<lb/>
　　戲曰昔未覩標儀將謂可乘鸞鶴此際接晤竊恐<lb/>
　　壯水牛亦不勝其載時人聞而笑之<lb/>
　　抒情録人或靳唐嘗作鬼詩使舉所作曰水底有<lb/>
　　天春寂寂人間無路月茫茫非鬼詩而何唐大哂<lb/>
<pb n="KR4h0161_WYG_094-13a"/>
　近體詩<lb/>
　　大遊仙<lb/>
　　　漢武帝將候西王母下降<lb/>
崑崙凝想最髙峰王母來乘五色龍歌聽紫鸞猶縹緲<lb/>
語來青鳥許從容風廻水落三清月漏苦霜傳五夜鐘<lb/>
樹影悠悠花悄悄若聞簫管是行蹤<lb/>
　　　漢武帝於宫中宴西王母<lb/>
鼇岫雲低太一壇武皇齋潔不勝歡長生碧字期親署<lb/>
<pb n="KR4h0161_WYG_094-13b"/>
延壽丹泉許細看劍珮有聲宫樹靜星河無影禁花寒<lb/>
秋風褭褭月朗朗玉女清歌一夜闌<lb/>
　　　漢武帝思李夫人<lb/>
惆悵朱顏不復歸晚秋黄葉滿天飛迎風細荇傳香粉<lb/>
隔水殘霞見畫衣白玉帳寒鴛夢絶紫陽宫逺雁書稀<lb/>
夜深池上蘭橈歇斷續歌聲接太微<lb/>
　　　劉晨阮肇遊天台<lb/>
樹入天台石路新細雲和雨動無塵烟霞不省生前事<lb/>
<pb n="KR4h0161_WYG_094-14a"/>
水木空疑夢後身往往雞鳴巖下月時時犬吠洞中春<lb/>
不知此地歸何處須就桃源問主人<lb/>
　　　劉阮洞中遇仙子<lb/>
天和樹色靄蒼蒼霞重嵐深路渺茫雲竇滿山無鳥雀<lb/>
水聲沿澗有笙篁碧沙洞裏乾坤別紅樹枝前日月長<lb/>
願得花間有人出免令仙犬吠劉郎<lb/>
　　　仙子送劉阮出洞<lb/>
殷勤相送出天台仙境那能却再來雲液既歸須强飲<lb/>
<pb n="KR4h0161_WYG_094-14b"/>
玉書無事莫頻開花當洞口應長在水到人間定不廻<lb/>
惆悵溪頭從此別碧山明月照蒼苔<lb/>
　　　仙子洞中有懷劉郎<lb/>
不將清瑟理霓裳塵夢那知鶴夢長洞裏有天春寂寂<lb/>
人間無路月茫茫玉沙瑶草連溪碧流水桃花滿澗香<lb/>
曉露風燈零落盡此生無處訪劉郎<lb/>
　　　劉阮再到天台不復見仙子<lb/>
再到天台訪玉真青苔白石已成塵笙歌𡨕寞閑深洞<lb/>
<pb n="KR4h0161_WYG_094-15a"/>
雲鶴蕭條絶舊隣草樹總非前度色烟霞不似昔年春<lb/>
桃花流水依然在不見當時勸酒人<lb/>
　　　織女懷牛郎<lb/>
北斗佳人雙淚流眼穿腸斷為牽牛封題錦字凝新恨<lb/>
抛擲金梭織舊愁桂樹三天雲漠漠銀河一帶水悠悠<lb/>
欲將心就仙郎説借問榆花早晩秋<lb/>
　　　玉女杜蘭香下嫁於張碩<lb/>
天上人間兩渺茫不知誰識杜蘭香來經玉樹三山逺<lb/>
<pb n="KR4h0161_WYG_094-15b"/>
去隔銀河一水長怨入清塵愁錦瑟酒傾𤣥露醉瑤觴<lb/>
遺情更説何珍重擘破雲鬟金鳯凰<lb/>
　　　張碩重寄杜蘭香<lb/>
碧落香銷蘭露秋星河無夢夜悠悠靈妃不降三清駕<lb/>
仙鶴空成萬里愁皓月隔花追歎別飛烟籠樹省淹留<lb/>
人間何事堪惆悵海色西風十二樓<lb/>
　　　王逺宴麻姑蔡經宅<lb/>
好風吹樹杏花香花下真人道姓王大篆龍蛇隨筆札<lb/>
<pb n="KR4h0161_WYG_094-16a"/>
小天星斗滿衣裳閒抛南極歸期晩笑指東溟飲興長<lb/>
要喚麻姑同一醉使人沽酒向餘杭<lb/>
　　　萼綠華將歸九疑留別許真人<lb/>
九㸃秋烟黛色空綠華歸思頗無窮每悲馭鶴身難任<lb/>
長恨臨霞語未終河影暗吹雲夢月花聲閒落洞庭風<lb/>
藍絲重勒金條脱留與人間許侍中<lb/>
　　　穆王宴王母於九光流霞舘<lb/>
桑葉扶疎閉日華穆王邀命宴流霞霓旌著地雲初駐<lb/>
<pb n="KR4h0161_WYG_094-16b"/>
金奏掀天月欲斜歌咽細風吹粉蕋飲餘清露濕瑤砂<lb/>
不知白馬紅韁解偷喫東田碧玉花<lb/>
　　　紫河張休真<lb/>
琪樹扶疎壓瑞烟玉皇朝客滿花前山川到處成三月<lb/>
絲竹經時即萬年樹石𡨕茫初縮地杯盤狼籍未朝天<lb/>
東風小飲人皆醉從聽黄龍枕水眠<lb/>
　　　蕭史攜弄玉上昇<lb/>
豈是丹臺歸路遥紫鸞烟駕不同飄一聲洛水傳幽咽<lb/>
<pb n="KR4h0161_WYG_094-17a"/>
萬片宫花共寂寥紅粉美人愁未散清華公子笑相邀<lb/>
緱山碧樹青樓月腸斷春風為玉簫<lb/>
　　　黄初平將入金華山<lb/>
莫道真遊煙景賖瀟湘有路入金華溪頭鶴樹春常在<lb/>
洞口人家日易斜一水暗鳴閒遶澗五雲長往不還家<lb/>
白羊成隊難收拾喫盡溪邊巨勝花<lb/>
　　三年冬大禮<lb/>
皇帝齋心潔素誠自朝真祖報昇平華山秋草多歸馬<lb/>
<pb n="KR4h0161_WYG_094-17b"/>
滄海寒波絶洗兵銀箭水殘河影斷玉爐烟盡日華生<lb/>
千官整肅三天夜劍佩初聞入太清<lb/>
海日西飛度禁林太清宫殿月沈沈不聞北斗傾堯酒<lb/>
空覺南風入舜琴歌壓鈞天閒夢盡詔歸秋水道情深<lb/>
雪風更起古杉葉時送步虛清磬音<lb/>
太一天壇降紫君屬車龍鶴夜成羣春浮玉藻寒初落<lb/>
露拂金莖曙欲分三代樂廻風入律四溟歌駐水成文<lb/>
千官不動旌旗下日照南山萬樹雲<lb/>
<pb n="KR4h0161_WYG_094-18a"/>
山擁飛雲海水清天壇未夕仗先成千官不起金縢議<lb/>
萬國空瞻玉藻聲禁火曙然香焰裊宫衣寒拂雪花輕<lb/>
側聞左右皆周吕看取從容致太平<lb/>
　　南遊<lb/>
盡興南遊卒未廻水工舟子不須催政思碧樹關心句<lb/>
難放紅螺蘸甲杯漲海潮生隂火滅蒼梧風暖瘴雲開<lb/>
蘆花寂寂月如練何處笛聲江上來<lb/>
　　長安客舍叙邵陵舊宴懷寄永州蕭使君<lb/>
<pb n="KR4h0161_WYG_094-18b"/>
邵陵樓樹碧蔥蘢河漢西流宴未終殘漏五更掀海月<lb/>
清笳三㑹揭天風香薰舞席雲鬟綠光射骰盤蠟燭紅<lb/>
今日却思行樂處兩床絲竹水樓中<lb/>
粉堞彤軒畫障西水雲紅樹窣璇題鷓鴣欲絶歌聲定<lb/>
鴝鵒初驚舞翅齊坐對玉山難甸線聽殘金石怕低迷<lb/>
東風夜月三年飲不省歸時不似泥<lb/>
木魚金鑰鎖春城夜上紅樓縱酒情竹箭水繁更漏促<lb/>
桐花風軟管絃清百分散打銀船溢十指寛催玉筯輕<lb/>
<pb n="KR4h0161_WYG_094-19a"/>
星斗漸稀賓客醉碧雲猶戀艷歌聲<lb/>
三年身逐楚諸侯賓榻容居最上頭飽聽笙歌陪痛飲<lb/>
熟尋雲樹縱閒遊朱門鎖閉烟嵐暮鈴閣清涼水木秋<lb/>
月滿前山風不動更邀詩客醉南樓<lb/>
不知何路學飛翻虚受賢侯鄭重恩午夜清歌敲玉筯<lb/>
三年洪飲竭金樽招攜每感雙魚逺報答空思一劍存<lb/>
狼籍梨花滿城月當時長醉信陵門<lb/>
　　羽林賈中丞<lb/>
<pb n="KR4h0161_WYG_094-19b"/>
四十年前百戰身曾驅虎隊掃邊塵風悲鼓角榆關暮<lb/>
日射旌旗隴草春鐵馬慣牽邀上客金魚多解乞佳人<lb/>
胷中別有安邊計誰睬髭髯白似銀<lb/>
　　暮春戲贈吳端公<lb/>
年少英雄好丈夫大家望拜執金吾閒眠曉日聽鶗鴂<lb/>
笑倚春風杖轆轤深院吹笙聞漢婢靜街調馬任奚奴<lb/>
牡丹花下簾鈎外獨凭紅肌捋虎鬚<lb/>
　　贈南嶽馮處士<lb/>
<pb n="KR4h0161_WYG_094-20a"/>
寂寥深木閉烟霞洞裏相知有幾家笑看潭魚吹水沫<lb/>
醉嗔溪鹿喫蕉花穿㕑歴歴泉聲細繞屋幽幽樹影斜<lb/>
夜靜着灰封釜竈自添文武養丹砂<lb/>
白日溪邊自結廬風泉滿院稱幽居鳥啼深樹斸靈藥<lb/>
花落閒忩看道書烟嵐晚過鹿裘溼水月夜明山舍虚<lb/>
支頥冷笑縁名出終日王門强曳裾<lb/>
　　奉送嚴大夫再領容州<lb/>
海風巻樹凍嵐消憂國寧辭嶺外遥自顧勤勞甘百戰<lb/>
<pb n="KR4h0161_WYG_094-20b"/>
不將功業負三朝劍澄黑水曾芟虎箭劈黄雲慣射鵰<lb/>
代北天南盡成事肯將心許霍嫖姚<lb/>
日照雙旌射火山笑迎賓從却南還風雲暗發詼諧外<lb/>
感㑹潛生氣槩間蘄竹水翻臺榭溼刺桐花落管絃閒<lb/>
無因得靸真珠履親從新侯定八蠻<lb/>
　　送康祭酒赴輪臺<lb/>
灞水橋邊酒一杯送君千里赴輪臺霜黏海眼旗聲凍<lb/>
風射犀文甲縫開斷磧簇烟山似米野營軒地鼓如雷<lb/>
<pb n="KR4h0161_WYG_094-21a"/>
分明㑹得將軍意不斬樓蘭不擬廻<lb/>
　　送劉尊師祗詔闕庭<lb/>
海風葉葉駕霓旌天路悠悠接上清錦誥凄涼遺去恨<lb/>
玉簫哀絶醉離情五湖夜月幡幢濕雙闕清風劍珮輕<lb/>
從此暫辭華表柱更應千載是歸程<lb/>
仙老閒眠碧草堂帝書徴入白雲鄉龜臺欲署長生籍<lb/>
鸞殿邀論不死方莖露想傾延命酒素烟思爇降真香<lb/>
五千言外無文字更有何詞贈武皇<lb/>
<pb n="KR4h0161_WYG_094-21b"/>
　　送羽人王錫歸羅浮<lb/>
風前整頓紫荷巾歸向羅浮保養神石磴倚天行帶月<lb/>
鐵橋通海入無塵龍蛇出洞閒邀雨犀象眠花不避人<lb/>
最愛葛洪尋藥處露苗烟蕊滿山春<lb/>
　　哭陷邊許兵馬使<lb/>
北風裂地黯邊霜戰敗桑乾日色黄故國暗廻殘士卒<lb/>
新墳空葬舊衣裳散牽細馬嘶青草任去佳人弔白楊<lb/>
除却隂符與兵法更無異物在儀牀<lb/>
<pb n="KR4h0161_WYG_094-22a"/>
　　和周侍御買劍<lb/>
將軍溢價買吳鈎要與中原靜寇讐試掛牕前驚電轉<lb/>
略抛牀下怕泉流青天露拔雲霓泣黑地潛擎鬼魅愁<lb/>
見説夜深星斗畔等閒期尅月支頭<lb/>
　　題子姪書院雙松<lb/>
自種雙松費幾錢頓令院落似秋天能藏此地新晴雨<lb/>
却惹空山舊燒烟枝壓細風過枕上影籠殘月到忩前<lb/>
莫教取次成閒夢使汝悠悠十八年<hi>三國志丁公固幼時夢松生其腹謂</hi>
<pb n="KR4h0161_WYG_094-22b"/>
<hi>人曰松字乃十八公也後十八年吾其為公乎卒如夢兆</hi>
　　病馬<lb/>
緑耳何年別渥洼病來顏色半塵沙四蹄不鑿金砧裂<lb/>
雙眼慵開玉筯斜墮月兔毛乾觳觫失雲龍骨瘦查牙<lb/>
平原好放無人放嘶向秋風苜蓿花<lb/>
壠上沙葱葉正齊騰黄猶自跼羸蹄尾蟠夜雨紅絲脆<lb/>
頭掉秋風白練低力憊未思金絡腦影寒空望錦障泥<lb/>
堦前莫怪垂雙淚不遇孫陽不敢嘶<lb/>
<pb n="KR4h0161_WYG_094-23a"/>
不剪焦毛鬛半翻何人別是古龍孫風吹病骨無驕氣<lb/>
土蝕驄花見卧痕未噴斷雲歸漢苑曾追輕練過吳門<lb/>
一朝千里心猶在爭肯潛忘秣飼恩<lb/>
空被秋風吹病毛無因濯浪刷洪濤卧來總怪龍蹄跙<lb/>
瘦盡誰驚虎口髙追電有心猶欵段逢人相骨强嘶號<lb/>
欲將鬃鬛重裁剪乞借新城利鉸刀<lb/>
病乆無人着意看五花毛色欲凋殘飲驚白露泉花冷<lb/>
喫怕清風豆葉寒長䄡敢辭紅錦重舊韁寧畏紫絲蟠<lb/>
<pb n="KR4h0161_WYG_094-23b"/>
王良若許相擡筞千里追風也不難<lb/>
　　小遊仙<lb/>
玉簫金瑟發商聲桑葉乾枯海水清淨掃蓬萊山上地<lb/>
略邀王母話長生<lb/>
南斗闌珊北斗稀茅君夜着紫霞衣朝騎白鹿趂朝去<lb/>
鳯押笙歌逐後飛<lb/>
焚香獨自上天壇桂樹風吹玉簡寒長怕嵇康乏仙骨<lb/>
與將仙籍再尋看<lb/>
<pb n="KR4h0161_WYG_094-24a"/>
氷屋朱扉曉未開誰將金筞扣瓊臺碧花紅尾小仙犬<lb/>
閒吠五雲嗔客來<lb/>
白石山中自有天竹花藤葉滿溪烟朝來洞口圍棊了<lb/>
睹得青龍值幾錢<lb/>
玉詔新除沈侍郎便分茅土鎮東方不知今夕遊何處<lb/>
侍從皆騎白鳯凰<lb/>
饑即餐霞悶即行一聲長嘯萬山青穿花渡水來相訪<lb/>
珍重多才阮步兵<lb/>
<pb n="KR4h0161_WYG_094-24b"/>
東妃閒著翠霞裙自領笙歌出五雲清思密談誰第一<lb/>
不過邀取小茅君<lb/>
九天天路入雲長燕使何由到上方玉女暗來花下立<lb/>
手挼裙帶問昭王<lb/>
玉皇賜妾紫衣裳交向桃源嫁阮郎爛煮瓊花勸君喫<lb/>
恐君毛鬢暗成霜<lb/>
玉色雌龍金絡頭真妃騎出縱閒遊崑崙山上桃花底<lb/>
一曲商歌天地秋<lb/>
<pb n="KR4h0161_WYG_094-25a"/>
閒來洞口等劉君緩步輕擡玉線裙旋擘桃花擲流水<lb/>
更無言語倚彤雲<lb/>
西漢夫人下太虛九霞裙幅五雲輿欲將碧字相教示<lb/>
自解盤囊出素書<lb/>
八景風回五鳯車崑崙山上看桃花若教使者沽春酒<lb/>
須覔餘杭阿母家<lb/>
碧瓦彤軒月殿開九天花落瑞風來玉皇欲著紅龍衮<lb/>
親喚金妃下手裁<lb/>
<pb n="KR4h0161_WYG_094-25b"/>
且欲留君飲桂漿九天無事莫推忙青龍舉步行千里<lb/>
休道蓬萊歸路長<lb/>
侍女親擎玉酒巵滿巵傾酒勸安期等閒相別三千歲<lb/>
長憶水邊分棗時<lb/>
去住樓臺一任風十三天洞暗相通行㕑侍女炊何物<lb/>
滿竈無烟玉炭紅<lb/>
風動閒天清桂隂水晶簾外冷沈沈西妃少女多春思<lb/>
斜倚彤雲盡日吟<lb/>
<pb n="KR4h0161_WYG_094-26a"/>
王母相留不放回偶然沈醉卧瑶臺憑君與向蕭郎道<lb/>
教著青龍取妾來<lb/>
方士飛軒駐碧霞酒香風冷月初斜不知誰唱春歸曲<lb/>
落盡溪頭白葛花<lb/>
方朔歸來到我家欲將靈樹出丹霞三千年後知誰在<lb/>
擬種紅桃待放花<lb/>
水滿桑田白日沈凍雲乾霰濕重隂遼東歸客閒相過<lb/>
因話堯年雪更深<lb/>
<pb n="KR4h0161_WYG_094-26b"/>
笑擎雲液紫瑶觥共請雲和碧玉笙花下偶然吹一曲<lb/>
人間因識董雙成<lb/>
樹下星沈月欲髙前溪水影溼龍毛洞天雲冷玉花發<lb/>
公子盡披雙錦袍<lb/>
武皇含笑把金觥更請霓裳一兩聲䕶帳宫人最年少<lb/>
舞腰時挈繡裙輕<lb/>
瓊樹扶疎壓瑞烟玉皇朝客滿花前東風小飲人皆醉<lb/>
短尾青龍枕水眠<lb/>
<pb n="KR4h0161_WYG_094-27a"/>
彤閣鐘鳴碧鷺飛皇君催熨紫霞衣丹房玉女心慵甚<lb/>
貪看投壺不肯歸<lb/>
沙野先生閉玉虚焚香夜寫紫微書供承童子閒無事<lb/>
教剉瓊花餵白驢<lb/>
青童傳語便須回報道麻姑玉蕊開滄海成塵等閒事<lb/>
且乘龍鶴看花來<lb/>
洞裏月明瓊樹風畫簾青室影朦朧香殘酒冷玉妃睡<lb/>
不覺七真歸海中<lb/>
<pb n="KR4h0161_WYG_094-27b"/>
東溟兩渡作塵飛一萬年來㑹面稀千樹棃花百壺酒<lb/>
共君論飲莫論詩<lb/>
北斗西風吹白榆穆公相笑夜投壺花前玉女來相問<lb/>
賭得青龍許贖無<lb/>
八海風涼水影髙上卿教製赤霜袍蛟絲玉線難裁割<lb/>
須借玉妃金剪刀<lb/>
絳闕夫人下北方細環清珮響丁當攀花笑入春風裏<lb/>
偷折紅桃寄阮郎<lb/>
<pb n="KR4h0161_WYG_094-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_094-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻九十五<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_095-1a"/>
　欽定四庫全書<lb/>
御定全唐詩録巻九十六<lb/>
　　張蠙<lb/>
　　　蠙字象文清河人初與許棠張喬齊名登乾寧進<lb/>
　　　士第為校書郎櫟陽尉犀浦令王建開國拜膳部<lb/>
　　　員外郎後為金堂令王衍與徐后遊大慈寺見壁<lb/>
　　　間書牆頭細雨埀纎草水面回風聚落花愛之問<lb/>
　　　知蠙句給札令以詩進蠙以二百首獻衍頗重之<lb/>
<pb n="KR4h0161_WYG_095-1b"/>
　　　將召為知制誥宋光嗣以其輕傲止之僅賜白金<lb/>
　　　而罷蠙生而穎秀幼能為詩作登單于臺有白日<lb/>
　　　地中出黄河天外來之句為世所稱<lb/>
　　　徐獻忠曰蠙詩稍通格調力去補衲之弊遂不復<lb/>
　　　用事然天才本少英㫖未奇至於寫物象情乃多<lb/>
　　　肖似<lb/>
　　近體詩<lb/>
　　　過蕭關<lb/>
<pb n="KR4h0161_WYG_095-2a"/>
出得蕭關北儒衣不稱身隴狐來試客沙鶻下欺人曉<lb/>
戍殘衙火晴原起獵塵邊戎莫相忌非是霍家親<lb/>
　　登單于臺<lb/>
邊兵春盡廻獨上單于臺白日地中出黄河天外來沙<lb/>
翻痕似浪風急響疑雷欲向隂關度隂關曉不開<lb/>
　　和崔監丞春遊鄭僕射東園<lb/>
春興隨花盡東園自養閒不離三畝地似入萬重山白<lb/>
鳥穿蘿去清泉抵石還豈同秦代客無位隠商顏<lb/>
<pb n="KR4h0161_WYG_095-2b"/>
　　宿山驛<lb/>
驛在千峰裡寒宵獨此身古墳時見火荒壁悄無隣月<lb/>
白翻驚鳥雲閒欲就人祇應明日鬢更與老相親<lb/>
　　雲朔逢山友<lb/>
㑹面却生疑居然似夢歸塞深行客少家逺識人稀戰<lb/>
馬分旗牧驚禽曳箭飛將軍雖異禮難便脱麻衣<lb/>
　　邊將<lb/>
歴戰燕然北功髙劍有威聞名敵國懼輕命故人稀角<lb/>
<pb n="KR4h0161_WYG_095-3a"/>
怨星芒動塵愁日色微從為漢都䕶未得脱征衣<lb/>
按劍立城樓西看極海頭承家為上將開地得邊州磧<lb/>
迥兵難伏天寒馬易收朔風一度臘吹裂錦貂裘<lb/>
　　贈聞一上人<lb/>
見面雖年少聞名似白頭𤣥談窮釋㫖清思掩詩流果<lb/>
落痕生砌松髙影上樓壇塲在三殿應召入焚修<lb/>
　　贈道者<lb/>
得道疑人識都城獨閉關頭從白後黑心向閙中閒饑<lb/>
<pb n="KR4h0161_WYG_095-3b"/>
渴惟調氣兒孫亦駐顏始知仙者隠殊不在深山<lb/>
　　寄友人<lb/>
戀道欲何如東西逺索居長疑即見面翻致久無書甸<lb/>
麥深藏雉淮苔淺露魚相思不我㑹明月屢盈虛<lb/>
　　寄太白禪師<lb/>
何年萬仞頂獨有坐禪僧客上應無路人傳或見燈齋<lb/>
㕑惟有橡講石任生藤遥想東林社如師誰復能<lb/>
　　送縉雲尉<lb/>
<pb n="KR4h0161_WYG_095-4a"/>
釋褐從仙尉之官興若何去程唯水石公署在雲蘿野<lb/>
阪樓中迥晴峰案上多三年罷趨府應更戰髙科<lb/>
　　和友人送趙能卿東歸<lb/>
一第時難得歸期日已過相看𤣥鬢少共憶白雲多楚<lb/>
濶天垂草吳空月上波無人不有遇之子獨狂歌<lb/>
　　送友人歸武陵<lb/>
聞近桃源住無村不是花戍旗招海客廟鼓集江鴉別<lb/>
島垂橙實閒田長荻芽遊秦未得意看即更離家<lb/>
<pb n="KR4h0161_WYG_095-4b"/>
　　弔孟浩然<lb/>
每每撨家説孤墳亦夜吟若重生此世應更苦前心名<lb/>
與襄陽逺詩同漢水深親栽鹿門樹猶葢石牀隂<lb/>
　　送南海僧遊蜀<lb/>
真修絶故鄉一衲度暄涼此世能先覺他生豈再㤀定<lb/>
中船過海臘後路沿湘野迥鴉隨笠山深虎背囊瀑流<lb/>
垂石室蘿蔓葢銅梁却後何年㑹西方有上房<lb/>
　　和友人許棠題宣平里古藤<lb/>
<pb n="KR4h0161_WYG_095-5a"/>
欲結千年茂生來便近松迸根通井潤交葉覆庭穠歴<lb/>
代頻更主盤空漸變龍晝風圓影亂宵雨細聲重葢密<lb/>
勝丹桂層危類逺峰嫩條懸野鼠枯節叫秋蛩翠老霜<lb/>
難蝕皴多蘚乍封幾家遥共翫何寺不堪容客對忘離<lb/>
榻僧看誤過鐘頃因陪預作終夕遶枝笻<lb/>
　　長安春望<lb/>
明時不敢卧烟霞又見秦城換物華殘雪未消雙鳯闕<lb/>
新春已發五侯家甘貧祇擬長緘酒忍病猶期强探花<lb/>
<pb n="KR4h0161_WYG_095-5b"/>
故國別來桑柘盡十年兵踐海西涯<lb/>
　　言懷<lb/>
十上升沈覺自非賤身元合衣荷衣豈能得路陪先達<lb/>
却擬還家望少微戰馬到秋長淚落傷禽無夜不魂飛<lb/>
平生祇學穿楊箭更向何門是見機<lb/>
　　夏日題老將林亭<lb/>
百戰功成翻愛靜侯門漸欲似仙家牆頭雨細垂纎草<lb/>
水面風廻聚落花井放轆轤閒浸酒籠開鸚鵡報煎茶<lb/>
<pb n="KR4h0161_WYG_095-6a"/>
幾人圖在凌烟閣曾不交鋒向塞沙<lb/>
　　宴駙馬宅<lb/>
牙香禁樂鎮相攜日日君恩降紫泥紅藥院深人半醉<lb/>
緑楊門掩馬頻嘶座中古物多仙意壁上新詩有御題<lb/>
別向庭蕪寘吟石不教宫妓踏成蹊<lb/>
　　錢塘夜宴留別郡守<lb/>
四方騷動一州安夜列罇罍伴客懽觱栗調髙山閣迥<lb/>
蝦蟆更促海城寒<hi>郝天挺云江南以木柝警夜曰蝦蟆更</hi>屏間佩響藏歌<lb/>
<pb n="KR4h0161_WYG_095-6b"/>
妓幕外刀光立從官沈醉不愁歸棹逺曉帆吹上子陵<lb/>
灘<lb/>
　　贈李司徒<lb/>
承家拓定隴關西勳貴名應上將齊金庫夜開龍甲冷<lb/>
玉堂秋閉鳯笙低歡筵每恕嬌娥醉閒櫪猶驚戰馬嘶<lb/>
長怪魯儒頭枉白不親弓劍覔丹梯<lb/>
　　贈九江太守<lb/>
江頭蹔駐木蘭船漁父來誇太守賢三邑旋添新户口<lb/>
<pb n="KR4h0161_WYG_095-7a"/>
四營漸廢舊戈鋋笙歌不似經荒後禮樂猶如未戰前<lb/>
昨日西亭從游騎信旗風裏説詩篇<lb/>
　　逢道者<lb/>
縱意出山無逺近還如孤鶴在空虛昔年親種樹皆老<lb/>
此世相逢人自疎野葉細苞深洞藥巖藤閒束古仙書<lb/>
終尋隠跡歸何處方説烟霞不定居<lb/>
　　贈段逸人<lb/>
長笻自擔藥兼琴話着名山即擬尋從聽世人權似火<lb/>
<pb n="KR4h0161_WYG_095-7b"/>
不能燒得卧雲心<lb/>
　　別鄭仁表<lb/>
春來醉別鏡湖邊官顯才狂正少年紅燭滿汀歌舞散<lb/>
美人迎上木蘭船<lb/>
　　青塚<lb/>
傾國可能勝効國無勞𡨕寞更思回太真雖是承恩死<lb/>
祇作飛塵向馬嵬<lb/>
　歐陽烱<lb/>
<pb n="KR4h0161_WYG_095-8a"/>
　　烱益州華陽人少事王衍為中書舍人孟蜀廣政<lb/>
　　中拜翰林學士歴門下侍郎平章事後從㫤歸宋<lb/>
　　性坦率守儉素好為歌詩嘗擬白氏諷諫五十篇<lb/>
　　獻㫤㫤嘉賞之<lb/>
　古體詩<lb/>
　　貫休應夢羅漢畫歌<lb/>
西嶽髙僧名貫休孤情峭拔凌清秋天教水墨畫羅漢<lb/>
魁岸古容生筆頭時捎大絹泥髙壁閉目焚香坐禪室<lb/>
<pb n="KR4h0161_WYG_095-8b"/>
<hi>闕</hi>然夢裡見真儀脱下袈裟㸃神筆髙握節腕當空擲<lb/>
窸窣毫端任狂逸逡巡便是兩三軀不似畫工虛費日<lb/>
怪石安排嵌復枯真僧列坐連跏趺形如瘦鶴精神健<lb/>
頂似伏犀頭骨麤倚松根傍巖縫曲録腰身長欲動看<lb/>
經弟子擬聞聲瞌睡山童疑有夢不知夏臘幾多年一<lb/>
手搘頥偏袒肩口開或若共人語身定復疑初坐禪案<lb/>
前卧象低垂鼻崖畔戲猿斜展臂芭蕉花裏刷輕紅苔<lb/>
蘚文中暈深翠硬笻杖矮松床雪色眉毛一寸長繩開<lb/>
<pb n="KR4h0161_WYG_095-9a"/>
梵夾兩三片線補衲衣千萬行林間亂葉紛紛墮一印<lb/>
殘香斷烟火皮穿木屐不曽拖笋織蒲團鎮長坐休公<lb/>
休公逸藝無人加聲譽喧喧遍海涯五七字句一千首<lb/>
大小篆書三十家唐朝歴歴多名士蕭子雲兼吳道子<lb/>
若將書畫比休公只恐當時浪生死休公休公始自江<lb/>
南來入秦於今到蜀無交親詩名畫手皆奇絶覷你凡<lb/>
人爭是人瓦棺寺裏維摩詰舍衛城中辟支佛若將此<lb/>
畫比量看總在人間為第一<hi>黄休復益州名畫録云貫休能詩善書畫王氏建國</hi>
<pb n="KR4h0161_WYG_095-9b"/>
<hi>時居蜀中龍華寺縱筆畫水墨羅漢一十六身并一佛二大士巨石縈雲枯松帶蔓諸古貌與他人畫不同或</hi>
<hi>云夢中所睹覺後圓之謂之應夢羅漢蜀主宣入内歎其筆跡狂逸供養經月却令付院中烱時在翰林曾觀</hi>
<hi>之贈以歌</hi>
　　題景煥畫應天寺壁天王歌<lb/>
錦城東北黄金地故跡何人興此寺白眉長老重名公<lb/>
曾識㑹稽山處士寺門左壁圖天王威儀部從來何方<lb/>
鬼神怪異滿壁走當簷䬃䬃生秋光我聞天王分理四<lb/>
天下水晶宫殿琉璃瓦綵仗時驅狒□裝金鞭頻筞騏<lb/>
<pb n="KR4h0161_WYG_095-10a"/>
驎馬毗沙大像何光輝手擎巨㙮凌雲飛地神對出寳<lb/>
缾子天女倒披金縷衣唐朝説著名公畫周昉毫端善<lb/>
圖寫張僧繇是有神人吳道子稱無敵者奇哉妙手傳<lb/>
孫公能於此地留神蹤斜窺小鬼怒雙目直倚越狼髙<lb/>
半胷寳冠動總生威容趨蹌左右來傾恭臂横鷹爪尖<lb/>
纎利腰纒虎皮斑剝紅飄飄但恐入雲中步驟還疑歸<lb/>
海東蟒蛇拖得渾身墮精魅搦來雙眼空當時此藝實<lb/>
難有鎮在寳坊稱不朽東邊畫了空西邊留與後人教<lb/>
<pb n="KR4h0161_WYG_095-10b"/>
敵手後人見者皆心驚盡為名公不敢爭誰知未滿三<lb/>
十載或有異人來間生匡山處士名稱朴頭骨髙奇連<lb/>
五嶽曾持象簡累為官又有蛇珠常在握昔年長老遇<lb/>
奇蹤今日門師識景公興來便請泥髙壁亂搶筆頭如<lb/>
疾風逡巡隊仗何顛逸散漫奇形皆湧出交加器械滿<lb/>
虛空兩面劃然如鬭敵聖王怒色覽東西劍刄一揮皆<lb/>
整齊腕頭獅子咬金甲脚底夜义繫絡鞮馬頭壯健多<lb/>
筋節烏觜彎環如屈鐵遍身虵虺亂縱横遶頷髑髏乾<lb/>
<pb n="KR4h0161_WYG_095-11a"/>
孑裂眉麤眼豎髮如錐怪異令人不可知科頭巨卒欲<lb/>
生鬼半面女郎安小兒况聞此寺初興置地脈沈沈當<lb/>
正氣如何請得二山人下筆咸成千古事君不見明皇<lb/>
天寳年畫龍致雨非偶然包含萬象藏心裡變現百般<lb/>
生眼前後來畫品列名賢唯此二人堪比肩人間是物<lb/>
皆求得此樣欲於何處傳嘗憂壁底生雲霧揭起寺門<lb/>
天上去<hi>僖宗時㑹稽處士孫位隨駕至蜀于應天寺門左壁上畫天王一座筆勢狂縱三十餘年無有</hi>
<hi>敵者景煥善書畫與烱為忘形交一日同遊兹寺畫右壁天王以對之烱為歌行一篇以紀有草書僧夢龜書</hi>
<pb n="KR4h0161_WYG_095-11b"/>
<hi>之廊壁上成都人號為應天三絶</hi>
　李中<lb/>
　　中字有中九江人仕南唐登仕郎守新淦縣令<lb/>
　近體詩<lb/>
　　經古寺<lb/>
殿宇半隳摧門臨野水開雲凝何代樹草蔽此時臺遶<lb/>
塔堆黄葉沿階積緑苔踟蹰日將暮栖鳥入巢來<lb/>
　　得故人消息<lb/>
<pb n="KR4h0161_WYG_095-12a"/>
多難分離久相思每淚垂夢歸殘月曉信到落花時未<lb/>
必乖良㑹何當有後期那堪樓上望烟水接天涯<lb/>
　　寄劉鈞秀才<lb/>
掩户當春晝知君志在詩閒花半落處幽客未來時野<lb/>
鳥穿沙逕江雲過竹籬㑹須明月夜與子水邊期<lb/>
　　寄廬山白大師<lb/>
長憶尋師處東林寓泊時一秋同看月無夜不論詩泉<lb/>
美茶香異堂深磬韻遲鹿馴眠蘚逕猿苦叫霜枝別後<lb/>
<pb n="KR4h0161_WYG_095-12b"/>
音塵隔年來鬢髮衰趨名方汲汲未果再遊期<lb/>
　　江邊吟<lb/>
風暖汀洲吟興生逺山如畫雨新晴殘陽影裏水東注<lb/>
芳草烟中人獨行閃閃酒帘招醉客深深緑樹隠啼鶯<lb/>
盤桓漁舍忘歸去雲靜髙空月又明<lb/>
　　海上從事秋日書懷<lb/>
悠悠旅宦役塵埃舊業那堪信未廻千里夢隨殘月斷<lb/>
一聲蟬送早秋來壺傾濁酒終難醉匣銷青萍久不開<lb/>
<pb n="KR4h0161_WYG_095-13a"/>
唯有搜吟遣懷抱涼風時復上髙臺<lb/>
　　思九江舊居<lb/>
結茅曾在碧江隈多病貧身養拙來雨歇汀洲垂釣去<lb/>
月當門巷訪僧廻靜臨忩下開琴匣悶向牀頭潑酒醅<lb/>
遊宦等閒千里隔空餘魂夢到漁臺<lb/>
門前烟水似瀟湘放曠優游興味長虛閣靜眠聽逺浪<lb/>
扁舟閒上泛殘陽鶴翹碧蘚庭除冷竹引清風枕簟凉<lb/>
犬吠疎籬明月上鄰翁攜酒到茅堂<lb/>
<pb n="KR4h0161_WYG_095-13b"/>
無機終日狎沙鷗得意髙吟景且幽檻底江流偏稱月<lb/>
簷前山朶最宜秋遥村處處吹横笛曲岸家家繫小舟<lb/>
別後再遊心未遂設屏惟畫白蘋洲<lb/>
　　寄左偃<lb/>
蕭條陋巷緑苔侵何事君心似我心貧户懶開元愛靜<lb/>
病身纔起便思吟閒留好鳥庭柯密暗養鳴蛩砌草深<lb/>
况是清朝重文物無愁當路少知音<lb/>
　　竹<lb/>
<pb n="KR4h0161_WYG_095-14a"/>
森森移得自山莊直向空庭野興長便有好風來枕簟<lb/>
更無閒夢到瀟湘廕來砌蘚經疎雨引下溪禽帶夕陽<lb/>
閒約羽人同賞處安排碁局就清涼<lb/>
　　和潯陽宰感舊<lb/>
追感古今情不巳竹軒閒取史書看欲親往哲無因見<lb/>
空樹臨風襟袖寒<lb/>
潯陽物景真難及練寫澄江最好看曾上虛樓吟倚檻<lb/>
五峰擎雪照人寒<lb/>
<pb n="KR4h0161_WYG_095-14b"/>
　　思朐陽春遊感舊寄柴司徒<lb/>
南陌風和舞蝶狂惜春公子戀斜陽髙歌飲罷將廻轡<lb/>
衣上花兼百草香<lb/>
春郊飲散暮烟收却引絲簧上翠樓紅袖歌長金斚亂<lb/>
銀蟾飛出海東頭<lb/>
　　柳<lb/>
春來無樹不青青似共東風別有情閒憶舊居湓水畔<lb/>
數枝烟雨屬啼鶯<lb/>
<pb n="KR4h0161_WYG_095-15a"/>
　　子規<lb/>
暮春滴血一聲聲花落年年不忍聽帶月莫啼江畔樹<lb/>
酒醒遊子在離亭<lb/>
　牛嶠<lb/>
　　嶠字松卿一字延峰僧孺之孫博學有文以歌詩<lb/>
　　著名乾符五年第進士歴遺補尚書郎王建鎮蜀<lb/>
　　辟判官及僭位為給事中<lb/>
　近體詩<lb/>
<pb n="KR4h0161_WYG_095-15b"/>
　　楊柳枝<lb/>
解凍風來陌上青解垂羅袖拜卿卿無端褭娜臨官路<lb/>
舞送行人過一生<lb/>
吳王宫裏色偏深一簇纎條萬縷金不憤錢塘蘇小小<lb/>
引郎松下結同心<hi>丹鉛總録云因咏柳而貶松所謂尊題格也</hi>
橋北橋南千萬條恨伊張緒不相饒金羈白馬臨風望<lb/>
認得羊家靜婉腰<lb/>
狂雪隨風撲馬飛惹烟無力被春欺莫教移入靈和殿<lb/>
<pb n="KR4h0161_WYG_095-16a"/>
　宫女三千又妬伊<lb/>
　褭翠籠烟拂暖波舞裙新染麯塵羅章華臺畔隋堤上<lb/>
　傍得春風爾許多<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_095-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録巻九十六<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_096-1a"/>
　欽定四庫全書<lb/>
御定全唐詩録巻九十七<lb/>
　　黄滔<lb/>
　　　滔字文江莆田人乾寧二年擢進士第光化中守<lb/>
　　　四門博士王審知據閩充武威軍節度推官監察<lb/>
　　　御史裏行幕府應用文及塔廟碑碣半出其手中<lb/>
　　　州人士避地者亦多主於滔云<lb/>
　　　洪邁云滔詩清淳丰潤若與人對語和氣郁郁有<lb/>
<pb n="KR4h0161_WYG_096-1b"/>
　　　貞元長慶風概<lb/>
　　　楊萬里云詩至晚唐益工滔詩如寺寒三伏雨松<lb/>
　　　偃數朝枝如青山寒帶雨古木夜啼猿又如聞雁<lb/>
　　　之一聲初觸夢半白已侵頭與韓致光吳融輩並<lb/>
　　　遊未知孰先<lb/>
　　古體詩<lb/>
　　　賈客<lb/>
　大舟有深利滄海無淺波利深波也深君意竟如何鯨<lb/>
<pb n="KR4h0161_WYG_096-2a"/>
鯢齒上路何如少經過<lb/>
　近體詩<lb/>
　　退居<lb/>
老歸江上村孤寂欲何言世亂時人物家貧後子孫青<lb/>
山寒帶雨古木夜啼猿惆悵西川舉戎裝度劍門<lb/>
　　冬暮山舍喜標上人見訪<lb/>
寂寞三冬杪深居業盡抛逕松開雪後砌竹忽僧敲茗<lb/>
汲氷消溜鑪燒鵲去巢共談慵僻意微日下林稍<lb/>
<pb n="KR4h0161_WYG_096-2b"/>
　　遊東林寺<lb/>
平生愛山水下馬虎溪時已到終嫌晚重遊預作期寺<lb/>
寒三伏雨松偃數朝枝翻譯如曾見白蓮開舊池<lb/>
　　書崔少府居<hi>文苑英華作贈李補闕</hi>
魯史蜀琴旁陶然舉一觴夕陽明島嶼秋水淺池塘世<lb/>
亂憐官替家貧値歲荒前峰亦曾宿知有辟寒方<lb/>
　　敷水盧校書<lb/>
九霄無詔下何事近清塵宅帶松蘿僻日唯猿鳥親吟<lb/>
<pb n="KR4h0161_WYG_096-3a"/>
高仙掌月期有洞庭人莫問烟霞句懸知見嶽神<lb/>
　　寄湘中鄭明府<lb/>
縣與白雲連滄洲况縣前嶽僧同夜坐江月看秋圓琴<lb/>
拂莎庭石茶擔乳洞泉莫耽雲水興疲俗待君痊<lb/>
　　送李山人往湘中<lb/>
漢渚往湘川乘流入逺天新秋無㟁水明月有琴船露<lb/>
坐應通曉萍居恐隔年嶽峰千萬仞知上嘯猿巔<lb/>
　　壺公山<hi>古老相傳古仙姓陳名壺公於此山成道因而名焉</hi>
<pb n="KR4h0161_WYG_096-3b"/>
八面峰巒秀孤高可偶然數人遊頂上滄海見東邊不<lb/>
信無靈洞相傳有古仙橘如珠夏在池象月埀穿<hi>山頭有池</hi>
<hi>而圓兼橘樹朱實夏在</hi>髣髴嘗聞樂岧嶢半插天山寒徹三伏松<lb/>
偃出千年樵牧時迷所倉箱歳叠川嚴祠風雨管怪木<lb/>
薜蘿纒青草方中藥蒼苔石裏錢瓊津流乳竇春色駐<lb/>
芝田烏兔中時近龍蛇蟄處膻嘉名光列土秀氣産羣<lb/>
賢瀑鏁瑶臺路溪昇釣浦船鼇頭擎恐沒地軸壓應旋<lb/>
蠲疾寒甘露藏珍起瑞烟畫工飛夢寐詩客寄林泉掘<lb/>
<pb n="KR4h0161_WYG_096-4a"/>
地多雲母縁霜欠木綿井通鰌吐脈僧隔虎棲禪<hi>山間有井</hi>
<hi>通海盈縮之候貞元中有僧號法通咸通中有僧號𢎞播於其絶頂獨禪昏行至降虎而法通曾下山遇兩虎</hi>
<hi>爭一牛乃叱而隔之分令各啖之</hi>危磴千尋拔奇花四季鮮鶴歸𤣥圃<lb/>
少鳯下碧梧偏桃易炎涼熟茶推醉醒煎村家䝉棗栗<lb/>
俗骨爽猿蟬谷語昇喬鳥陂開共蔕蓮落楓丹葉舞新<lb/>
蕨紫芽拳翠竹雕羌笛懸藤煮蜀牋白雲長掩映流水<lb/>
別潺湲作賦前儒闕冲虚南國先省郎求牧看野老葺<lb/>
齋眠<hi>潘郎中存實詩云雙旌放青源吟看壺公翠又歐陽矩先輩自闕  刺史蘇君書求泉山之為畫屏</hi>
<pb n="KR4h0161_WYG_096-4b"/>
<hi>云壺公之高洛陽之深夢魂所思</hi>寺歴興衰創碑須一二鐫清吟思却<lb/>
隠簪紱奈縈牽<lb/>
　　寄獻梓橦山侯侍郎<hi>時常拾遺諫諍</hi>
漢宫行廟略簪笏落民間直道三湘水高情四皓山賜<lb/>
衣僧脫去奏表主批還地得松蘿塢泉通雨雪灣東門<lb/>
添故事南省缺新班<hi>有新命不起</hi>片石秋從露幽忩夜不關<lb/>
夢餘蟾隠映吟次鳥綿蠻可惜相如作當時事悉閒<lb/>
　　河南府試秋夕聞新雁<lb/>
<pb n="KR4h0161_WYG_096-5a"/>
湘南飛去日薊北乍驚秋叫出隴雲夜聞為客子愁一<lb/>
聲初觸夢半白已侵頭旅館移敧枕江城起倚樓餘燈<lb/>
依古壁片月下滄洲寂聽良宵徹躊躇感歲流<lb/>
　　塞上<lb/>
塞門關外日光微角怨單于鴈駐飛衝水路從氷解斷<lb/>
踰城人到月明歸燕山臘雪銷金甲秦苑秋風脆錦衣<lb/>
欲弔昭君倍惆悵漢家甥舅竟相違<lb/>
疋馬蕭蕭去不前平蕪千里見窮邊關山色死深秋日<lb/>
<pb n="KR4h0161_WYG_096-5b"/>
鼓角聲沈霜重天荒骨或銜殘鐵露驚風時掠暮沙旋<lb/>
隴頭寃氣無歸處化作隂雲飛杳然<lb/>
　　嚴陵釣臺<lb/>
終向烟霞作野夫一竿竹不換簪裾直鈎猶逐熊羆起<lb/>
獨是先生真釣魚<lb/>
　周朴<lb/>
　　朴字太朴吳興人避地福州寄食烏石山僧寺喜<lb/>
　　吟詩搆思苦澁得句忻然自快人或戲弄之弗顧<lb/>
<pb n="KR4h0161_WYG_096-6a"/>
　　也黄巢寇閩欲降之曰我尚不仕天子豈從賊遂<lb/>
　　見害<lb/>
　　紀事云朴在閩假僧人丈室以居不飲酒茹葷每<lb/>
　　諸僧食朴攜盂厠其下而食以為常有設供施僧<lb/>
　　錢者亦拱手丐其一錢或以三數錢與之止受其<lb/>
　　一得錢備茶藥費將盡復然僧徒亦未嘗厭也朴<lb/>
　　苦吟每遇景晦搜抉日旰忘返嘗野逢一負薪者<lb/>
　　忽持之且厲聲曰我得之矣我得之矣其人掣臂<lb/>
<pb n="KR4h0161_WYG_096-6b"/>
　　驚走遇遊徼卒疑為偷兒執而訊之朴徐告之曰<lb/>
　　我見彼適得句耳得釋去蓋賦古墓詩少落句偶<lb/>
　　見樵者遂足成云子孫何處閒為客松柏被人伐<lb/>
　　作薪朴嘗有禹力不到處河聲流向西之句恒自<lb/>
　　稱譽有一士跨驢行偶遇朴佯誦西為東促驢去<lb/>
　　朴直追數里挽而告之曰此予詩向西乃佳東即<lb/>
　　誤矣閩中傳以為笑<lb/>
　　閩志朴與烏石僧靈觀雙峰法主大溈嬾安為禪<lb/>
<pb n="KR4h0161_WYG_096-7a"/>
　　悦之交巢殺朴有頸湧白乳之異宋紹興賜祠烏<lb/>
　　石祀朴額曰剛顯云<lb/>
　　歐陽公詩話云唐晚年詩人無復李杜豪放之格<lb/>
　　然亦務以精意相高如周朴者搆思尤艱每有所<lb/>
　　得必極其雕琢故時人稱朴詩月鍛年鍊未及成<lb/>
　　篇已播人口其名重當時如此余少時猶見其集<lb/>
　　今不復傳矣<lb/>
　近體詩<lb/>
<pb n="KR4h0161_WYG_096-7b"/>
　　邊思<lb/>
年高來逺戍白首罷干戎夜色薊門火秋聲邊塞風磧<lb/>
浮悲老馬月滿引新弓百戰山隂去唯添上將雄<lb/>
　　董嶺水<lb/>
湖州安吉縣門與白雲齊禹力不到處河聲流向西去<lb/>
衙山色逺近水月光低中有髙人在沙中曳杖藜<lb/>
　　王霸壇<lb/>
王君上昇處信首古居前早樹即須朽白龜應亦全雲<lb/>
<pb n="KR4h0161_WYG_096-8a"/>
間猶一日塵裏已千年碧色壇如黛時人誰可仙<lb/>
　　宿玉泉寺<lb/>
野寺度殘夏空房欲暮時夜聽猿不睡秋思客先知竹<lb/>
迥煙生薄山髙月上遲又登塵路去難與老僧期<lb/>
　　次梧州却寄永州使君<lb/>
隨風身不定今夜在蒼梧客淚有時有猿聲無處無潮<lb/>
添瘴海濶烟拂太山孤却憶零陵住吟詩半玉壺<lb/>
　　秋夜不寐寄崔温進士<lb/>
<pb n="KR4h0161_WYG_096-8b"/>
愁多難得寐展轉讀書牀不是旅人病豈知秋夜長歸<lb/>
鄉憑逺夢無夢更思鄉枕上移忩月分明是淚光<lb/>
　　哭陳庾<lb/>
繫馬向山立一杯聊奠君野烟孤客路寒草故人墳琴<lb/>
韻歸流水詩情寄白雲日斜休哭後松韻不堪聞<lb/>
　　春日秦國懷古<lb/>
荒郊一望欲消魂涇水縈紆傍逺村牛馬放多春草盡<lb/>
原田耕破古碑存雲和積雪蒼山晚烟伴殘陽緑樹昏<lb/>
<pb n="KR4h0161_WYG_096-9a"/>
數里黄沙行客路不堪回首思秦原<lb/>
　　桐柏觀<lb/>
東南一境清心目有此千峰插翠微人在下方衝月上<lb/>
鶴從髙處破烟飛巖深水落寒侵骨門靜花開色照衣<lb/>
欲識蓬萊今便是更於何處學忘機<lb/>
　　塞上曲<lb/>
一隊風來一隊沙有人行處沒人家黄河九曲氷先合<lb/>
紫塞三春不見花<lb/>
<pb n="KR4h0161_WYG_096-9b"/>
　孟賓于<lb/>
　　賔于字國儀連州人少孤力學自湖湘赴洛應舉<lb/>
　　天福九年登第還鄉為馬氏從事後歸南唐為塗<lb/>
　　陽令坐繫赦歸後主起為水部員外致仕初居吉<lb/>
　　州玉笥山自號羣玉峰叟後還連上有金鼇集二<lb/>
　　巻<lb/>
　　馬令南唐書云李若虚侍郎廉察沅湘賓于以詩<lb/>
　　數百篇獻之若虚採警筞數聯譽諸朝廷由是詩<lb/>
<pb n="KR4h0161_WYG_096-10a"/>
　　名益振<lb/>
　　王禹偁嘗云古詩人有三水部謂何遜張籍及賓<lb/>
　　于也<lb/>
　近體詩<lb/>
　　懷連上舊居<lb/>
閒思連上景難齊樹遶仙鄉路遶溪明月夜舟漁父唱<lb/>
春風平野鷓鴣啼城邊寄信歸雲外花下傾杯到日西<lb/>
更憶海陽垂釣侣昔年相遇草萋萋<lb/>
<pb n="KR4h0161_WYG_096-10b"/>
　　下第詩<lb/>
失意從他桃李春嵩陽經過歇行塵雲僧不見城中事<lb/>
問是今年第幾人<lb/>
　　獻主司<hi>六舉登第</hi>
那堪雨後更聞蟬溪隔重湖路七千憶昔故園楊柳㟁<lb/>
全家送上渡頭船<hi>主司得詩自謂得賓于之晚後賓于致仕歸連上過廬陵吉守贈詩有今</hi>
<hi>日還家莫惆悵不同初上渡頭船用此</hi>
　張佖<lb/>
<pb n="KR4h0161_WYG_096-11a"/>
　　佖淮南人初官句容尉上書言治道後主徴為監<lb/>
　　察御史官至内史舍人入宋後歸家毗陵詩一巻<lb/>
　　後主壬申歲佖知貢舉試天雞弄和風佖但以文<lb/>
　　選中詩句為題未嘗詳究有進士白云爾雅螒天<lb/>
　　雞鶾天雞未知孰是佖大驚不能對亟取爾雅檢<lb/>
　　一在釋蟲一在釋鳥果有二因自失放進士三人<lb/>
　　學士張洎言佖多遺復命洎試放五人金陵破後<lb/>
　　主以藏金私遺近臣辦裝佖得金二百詣曹彬陳<lb/>
<pb n="KR4h0161_WYG_096-11b"/>
　　首請奏其事彬薄之以金輸官而不以聞<lb/>
　古體詩<lb/>
　　春晚謡<lb/>
雨微微烟霏霏小庭半拆紅薔薇鈿箏斜倚畫屏曲零<lb/>
落幾行金雁飛蕭關夢斷無尋處萬疊春波起南浦凌<lb/>
亂楊花撲繡簾晚牕時有流鶯語<lb/>
　　春江雨<lb/>
雨溟溟風泠泠老松瘦竹臨烟汀空江冷落野雲重雲<lb/>
<pb n="KR4h0161_WYG_096-12a"/>
中孤月微如星夜驚溪上漁人起滴瀝蓬聲滿愁耳子<lb/>
規叫斷獨未眠罨㟁春濤打船尾<lb/>
　近體詩<lb/>
　　碧户<lb/>
碧户扃魚鏁蘭牕掩鏡臺落花疑悵望歸燕自徘徊咏<lb/>
絮知難敵傷春不易裁恨從芳草起愁為晚風來衣惹<lb/>
湘雲薄眉分楚岫開香濃眠舊枕夢好醉春杯小障明<lb/>
金鳳幽屏㸃翠苔寳箏横塞雁怨笛落江梅卓氏仍多<lb/>
<pb n="KR4h0161_WYG_096-12b"/>
酒相如正富才莫教琴上意翻作鶴聲哀<lb/>
　　惆悵吟<lb/>
秋風丹葉動荒城慘澹雲遮日半明晝夢却因惆悵得<lb/>
晚愁多為別離生江淹彩筆空留恨莊叟𤣥譚未及情<lb/>
千古怨魂消不得一江寒浪若為平<lb/>
　　春夕言懷<lb/>
風透疎簾月滿庭倚闌無事倍傷情烟垂柳帶纎腰軟<lb/>
露滴花房怨臉明愁逐野雲銷不盡情隨春浪去難平<lb/>
<pb n="KR4h0161_WYG_096-13a"/>
幽牕漫結相思夢欲化西園蝶未成<lb/>
　　長安道中蚤行<lb/>
客離孤舘一燈殘牢落星河欲曙天雞唱未沈函谷月<lb/>
鴈聲新度灞陵烟浮生已悟莊周夢壯志仍輸祖逖鞭<lb/>
何事悠悠筞羸馬此中辛苦過流年<lb/>
　　秋晚過洞庭<lb/>
征帆髙掛酒初酣莫景離情兩不堪千里晚霞雲夢北<lb/>
一洲霜橘洞庭南溪風送雨過秋寺磵石驚泉落夜潭<lb/>
<pb n="KR4h0161_WYG_096-13b"/>
莫把羇魂弔湘魄九疑愁絶鎖烟嵐<lb/>
　　洞庭阻風<hi>一作許棠</hi>
空江浩蕩景蕭然盡日菰蒲泊釣船青草浪髙三月渡<lb/>
緑楊花撲一溪烟情多莫舉傷春目愁極兼無買酒錢<lb/>
猶有漁人數家住不成村落夕陽邊<lb/>
　　春日旅泊桂州<lb/>
曉風芳草竟芊綿多病多愁負少年弱柳未勝寒食雨<lb/>
好花爭奈夕陽天溪邊物色宜圖畫林畔鸎聲似管絃<lb/>
<pb n="KR4h0161_WYG_096-14a"/>
獨有離人開淚眼强慿杯酒亦潸然<lb/>
　　晩次湘源縣<lb/>
烟郭遥聞向晩雞水平舟靜浪聲齊髙林帶雨楊梅熟<lb/>
曲㟁籠雲謝豹啼二女廟荒汀樹老九疑山碧楚天低<lb/>
湘南自古多離怨莫動哀吟易慘悽<lb/>
　　邊上<lb/>
戍樓吹角起征鴻獵獵寒旌背晩風千里莫烟愁不盡<lb/>
一川秋草恨無窮山河慘澹關城閉人物蕭條市井空<lb/>
<pb n="KR4h0161_WYG_096-14b"/>
只此旅魂招未得更堪回首夕陽中<lb/>
　　題華嚴寺木塔<lb/>
六街晴色動秋光雨霽憑髙只自傷一曲晚烟浮渭水<lb/>
半橋斜日照咸陽休將世路悲塵事莫指雲山認故鄉<lb/>
回首漢宫樓閣暮數聲鐘鼓自微茫<lb/>
　　芍藥<lb/>
香清粉澹怨殘春蝶翅蜂鬚戀蕊塵閒倚晚風生悵望<lb/>
靜留遲日學因循休將薜茘為青瑣好與玫瑰作近鄰<lb/>
<pb n="KR4h0161_WYG_096-15a"/>
零落若教為暮雨又應愁殺別離人<lb/>
　　經舊遊<lb/>
暫別髙唐曉又還丁香結夢水潺潺不知雲雨歸何處<lb/>
歴歴空留十二山<lb/>
　　寄人<lb/>
別夢依依到謝家小廊回合曲闌斜多情只有春庭月<lb/>
猶為離人照落花<lb/>
酷憐風月為多情還到春時別恨生倚柱尋思倍惆悵<lb/>
<pb n="KR4h0161_WYG_096-15b"/>
一塲春夢不分明<lb/>
　于鄴<lb/>
　　鄴唐末進士五代唐明宗時有于鄴除工部郎中<lb/>
　　時尚書盧文紀諱業甚不平陶鑄欲請換曹其夕<lb/>
　　鄴醉忿自經盧坐貶<lb/>
　近體詩<lb/>
　　秋夕聞鴈<lb/>
星漢欲沈盡誰家砧未休忽聞涼雁至如報杜陵秋千<lb/>
<pb n="KR4h0161_WYG_096-16a"/>
樹又黄葉幾人新白頭洞庭今夜客一半却登舟<lb/>
　　感情<lb/>
青山長寂寞南望獨髙歌四海故人盡九原新壠多西<lb/>
沈浮世日東注逝川波不使年華駐此生看幾何<lb/>
　陸希聲<lb/>
　　希聲吳人博學善屬文尤工書初隠義興後應召<lb/>
　　累歙州刺史相昭宗在位無所輕重以太子太師<lb/>
　　罷<lb/>
<pb n="KR4h0161_WYG_096-16b"/>
　近體詩<lb/>
　　寄𧦬光上人<lb/>
筆下龍蛇似有神天池雷雨變逡巡寄言昔日不龜手<lb/>
應念江湖洴澼人<hi>紀事云古之善書鮮有得筆法者希聲得之凡五事擫押鈎格抵用筆雙</hi>
<hi>鈎則㸃畫遒勁而盡妙矣謂之撥鐙法希聲自言昔二王皆傳此法至陽氷亦得之希聲以授沙門𧦬光𧦬光</hi>
<hi>入長安為翰林供奉得幸于昭宗希聲猶未達以詩寄𧦬光云云𧦬光感其言引薦遂得召後至相其力也</hi>
　髙蟾<lb/>
　　蟾登乾符三年進士第乾寧間為御史中丞<lb/>
<pb n="KR4h0161_WYG_096-17a"/>
　　北夢瑣言云蟾詩思雖清務為奇險意疎理寡實<lb/>
　　風雅之罪人薛能謂人曰倘見此公欲贈其掌然<lb/>
　　而落第詩不向東風怨未開守寒素之分無躁競<lb/>
　　之心公卿間許之終以筞名<lb/>
　　鄭谷嘗贈蟾詩云張生故國三千里知者惟應杜<lb/>
　　紫微君有君恩秋後葉可能更羨謝𤣥暉葢蟾有<lb/>
　　宫詞云君恩秋後葉日日向人疎今全什亡<lb/>
　近體詩<lb/>
<pb n="KR4h0161_WYG_096-17b"/>
　　春<lb/>
明月斷魂清藹藹平蕪歸思緑迢迢人生莫遣頭如雪<lb/>
縱得東風也不消<lb/>
　　灞陵亭<lb/>
一條歸夢朱絃直一片離心白羽輕明日灞陵新霽後<lb/>
馬頭烟樹緑相迎<lb/>
　　𤓰洲夜泊<lb/>
偶為芳草無情客况是青山有事身一夕孤洲渡頭宿<lb/>
<pb n="KR4h0161_WYG_096-18a"/>
天風吹盡廣陵塵<lb/>
　　下第後上永崇髙侍郎<lb/>
天上碧桃和露種日邊紅杏倚雲裁芙蓉生在秋江上<lb/>
不向東風怨未開<lb/>
　錢珝<lb/>
　　珝字瑞文吳興人起之曾孫也善文詞宰相王溥<lb/>
　　薦知制誥進中書舍人昭宗有事郊壇嘗抗論内<lb/>
　　臣不宜以朝服侍祠識者韙之後溥得罪珝貶撫<lb/>
<pb n="KR4h0161_WYG_096-18b"/>
　　州司馬<lb/>
　近體詩<lb/>
　　江行<lb/>
江曲全縈楚雲飛半自秦峴山回首望如別故鄉人<lb/>
霧雲疎有葉雨浪細無花穩放扁舟去江天自有涯<lb/>
景夕殘霞落秋寒細雨晴短纓何用濯舟在月中行<lb/>
櫓慢生輕浪帆虚帶白雲客船雖狹小容得瘦將軍<lb/>
　王駕<lb/>
<pb n="KR4h0161_WYG_096-19a"/>
　　駕字大用河中人登大順元年進士第仕為禮部<lb/>
　　員外郎棄官自號守素先生嘗與司空圖鄭谷為<lb/>
　　詩友<lb/>
　近體詩<lb/>
　　古意<hi>一作王駕妻</hi>
夫戍蕭關妾在吳西風吹妾妾憂夫一行書信千行淚<lb/>
寒到君邊衣到無<lb/>
　　社日<lb/>
<pb n="KR4h0161_WYG_096-19b"/>
鵝湖山下稻粱肥豚柵雞棲半掩扉桑柘影斜春社散<lb/>
家家扶得醉人歸<lb/>
　　雨晴<lb/>
雨前初見花間蕋雨後兼無葉裏花蛺蝶飛來過牆去<lb/>
却疑春色在鄰家<lb/>
　　亂後曲江<lb/>
憶昔爭遊曲水濱未春長有探春人遊春人盡空池在<lb/>
直至春深不似春<lb/>
<pb n="KR4h0161_WYG_096-20a"/>
　王貞白<lb/>
　　貞白字有道信州永豐人五舉禮部登乾寧二年<lb/>
　　第後七年始授校書郎嘗與羅隠方干貫休同倡<lb/>
　　和有靈溪集<lb/>
　近體詩<lb/>
　　終南山<lb/>
終南異五嶽列翠滿長安地去搜揚近人謀隠遁難水<lb/>
通諸苑過雪照一城寒為問紅塵裏誰同駐馬看<lb/>
<pb n="KR4h0161_WYG_096-20b"/>
　　少年行<lb/>
遊讌不知厭杜陵狂少年花時輕煖酒春服薄裝綿戲<lb/>
馬上林苑鬬雞寒食天魯儒甘被笑對筞鬢皤然<lb/>
　　晚泊漢陽渡<lb/>
落月臨古渡武昌城未開殘燈明市井曉色辨樓臺雲<lb/>
自蒼梧去水從嶓冢來芳洲號鸚鵡用記禰生才<lb/>
　　御溝水<lb/>
一派御溝水綠槐相䕃清此中涵帝澤無處濯塵纓鳥<lb/>
<pb n="KR4h0161_WYG_096-21a"/>
道來雖險龍池到自平朝宗心本切願向急流傾<hi>郡閣雅言</hi>
<hi>云貞白御溝詩此中初作此波以示貫休貫休曰甚好只是剩一字貞白揚袂而去貫休曰此公思敏書一中</hi>
<hi>字于掌頃貞白回曰此中涵帝澤休以掌示之始服</hi>
　　題嚴陵釣臺<lb/>
山色四時碧溪光七里清嚴陵愛此景下視漢公卿垂<lb/>
釣月初上放歌風正輕應憐渭濱叟匡國秖論兵<lb/>
　　秋日旅懷寄右省鄭拾遺<lb/>
永夕愁不寐草蟲喧客庭半忩分曉月當枕落殘星鬢<lb/>
<pb n="KR4h0161_WYG_096-21b"/>
髮遊梁白家山近越青知音在諫省苦調有誰聽<lb/>
　　庾樓晚望<lb/>
獨凭朱檻亦凌晨山色初明水色新竹霧曉籠銜嶺月<lb/>
蘋風暖送過江春子城隂處猶殘雪衙鼓聲前未有塵<lb/>
三百年來庾樓上曾經多少望鄉人<lb/>
　王轂<lb/>
　　轂字虚中宜春人乾寧五年進士第尚書郎致仕<lb/>
　　紀事云轂始與崔允同在庠序相善將赴舉允餞<lb/>
<pb n="KR4h0161_WYG_096-22a"/>
　　之有日者在坐曰待此郎為相乃登第後二十年<lb/>
　　允為相轂遂登第<lb/>
　古體詩<lb/>
　　吹笙引<lb/>
媧皇遺音寄玉笙雙成傳得何凄清丹穴嬌雛七十隻<lb/>
一時飛上秋天鳴水泉迸瀉急相續一束宫商裂寒玉<lb/>
旖旎香風繞指生千聲妙盡神仙曲曲終滿席悄無語<lb/>
巫山冷碧愁雲雨<lb/>
<pb n="KR4h0161_WYG_096-22b"/>
　曹松<lb/>
　　松字夢徵舒州人學賈島為詩久困名塲昭宗天<lb/>
　　復初與王希禹等五人同登第時號五老榜授秘<lb/>
　　書省正字<lb/>
　　昭宗實録天復元年赦文令中書門下選新及第<lb/>
　　進士中有久在名塲纔沾科級年齒已髙者不拘<lb/>
　　常例各授一官於是禮部侍郎杜徳祥奏揀到新<lb/>
　　及第進士陳光問年六十九曹松年五十四王希<lb/>
<pb n="KR4h0161_WYG_096-23a"/>
　　禹年七十三劉象年七十柯崇年六十四鄭希顔<lb/>
　　年五十九詔光問松希禹可秘書省正字象崇希<lb/>
　　顔可太子校書時上新平内難授官制詞有念爾<lb/>
　　登科之際當予反正之年宜降異恩各膺寵命之<lb/>
　　語<lb/>
　　摭言云松于詩外無他能時號其啟事為送年脚<lb/>
　　狀然五七律時復有異句可誦<lb/>
　近體詩<lb/>
<pb n="KR4h0161_WYG_096-23b"/>
　　山中<lb/>
此地似商嶺雲霞空往還衰條難定鳥缺月易依山野<lb/>
色耕不盡溪容釣自閒分因多卧退百計少相關<lb/>
　　晨起<lb/>
曉色教不睡卷簾清氣中林殘數枝月髮冷一梳風並<lb/>
鳥聞鐘語敧荷隔霧空莫徒營白日道路本無窮<lb/>
　　長安春日<lb/>
浩浩看花晨六街揚逺塵塵中一丈日誰是晏眠人御<lb/>
<pb n="KR4h0161_WYG_096-24a"/>
柳舞着水野鶯啼破春徒云多失意猶自惜離秦<lb/>
　　題甘露寺<lb/>
香門接巨壘畫角間清鐘北固一何峭西僧多未逢天<lb/>
垂無際海雲白久晴峯旦暮燃燈外濤頭振蟄龍<lb/>
　　霍山<lb/>
七千七百七十丈丈丈藤蘿勢入天未必展來空似翅<lb/>
不妨開去也成蓮月將河漢分巖轉僧與龍蛇共窟眠<lb/>
直是畫工須閣筆况無名畫可流傳<lb/>
<pb n="KR4h0161_WYG_096-24b"/>
　　南海旅次<lb/>
憶歸休上越王臺歸思臨髙不易裁為客正當無鴈處<lb/>
故園誰道有書來城頭早角吹霜盡郭裏殘潮蕩月廻<lb/>
心似百花閒未得年年爭發被春催<lb/>
　　陪湖南李中丞宴隠溪<lb/>
竹林啼鳥不知休羅列飛橋水亂流觸散柳絲廻玉勒<lb/>
約開蓮葉上蘭舟酒邊舊侣真何遜雲裏新聲是莫愁<lb/>
若值主人嫌晝短應陪秉燭夜深遊<lb/>
<pb n="KR4h0161_WYG_096-25a"/>
　　已亥嵗<lb/>
澤國江山入戰圖生民何計樂樵蘓慿君莫話封侯事<lb/>
一將功成萬骨枯<lb/>
　裴説<lb/>
　　説唐末登進士第終禮部員外郎遭亂宦不達多<lb/>
　　遊江湖間其詩以苦吟難得為工且拘格律紀事<lb/>
　　云唐舉子先投所業於公卿之門謂之行巻説只<lb/>
　　行五言十九首至來年秋賦復行舊巻人有譏之<lb/>
<pb n="KR4h0161_WYG_096-25b"/>
　　者説曰只此十九首苦吟尚未有人見知何假別<lb/>
　　行巻哉識者以為知言<lb/>
　古體詩<lb/>
　　寄邊衣<hi>一作裴羽仙</hi>
深閨乍冷開香篋玉筯微微濕紅頰一陣霜風殺柳條<lb/>
濃烟半夜成黄葉重重白練如霜雪獨下閒階轉凄切<lb/>
秖知抱杵擣秋砧不覺髙樓已無月時聞塞鴈聲相喚<lb/>
紗忩只有燈相伴幾展齊紈又懶裁離腸恐逐金刀斷<lb/>
<pb n="KR4h0161_WYG_096-26a"/>
細想儀形執牙尺回刀剪破澄江色愁捻銀針信手縫<lb/>
惆悵無人試寛窄時時舉袖勻殘淚紅箋漫有千行字<lb/>
書中不盡心中事一半殷勤託邊使<lb/>
　近體詩<lb/>
　　冬日作<lb/>
糲食擁敗絮苦吟今過冬稍寒人却健太飽事多慵樹<lb/>
老生烟薄牆隂貯雪重安能只如此公道㑹相容<lb/>
　　華山上方<lb/>
<pb n="KR4h0161_WYG_096-26b"/>
獨上上方上立髙聊稱心氣衝雲易黑影落縣多隂有<lb/>
雪草不死無風松自吟㑹當求大藥他日復追尋<lb/>
　　旅次衡陽<lb/>
欲往幾經年今來意豁然江風長借客岳雨不因天戲<lb/>
鷺飛輕雪驚鴻叫亂烟晚秋紅藕裏十宿寄漁船<lb/>
　　道林寺<lb/>
獨立凭危欄髙低落照間寺分一派水僧鎖半房山對<lb/>
面浮世隔垂簾到老閒烟雲與塵土寸步不相關<lb/>
<pb n="KR4h0161_WYG_096-27a"/>
　　題岳州僧舍<lb/>
喜到重湖北孤洲横晚烟鷺銜魚入寺鴉接飯隨船松<lb/>
檜君山迥菰蒲夢澤連與師吟論處秋水浸遥天<lb/>
　任翻<lb/>
　　翻唐末人爵里無考常客居天台有宿巾子山詩<lb/>
　　為人所稱<lb/>
　古體詩<lb/>
　　洛陽道<lb/>
<pb n="KR4h0161_WYG_096-27b"/>
憧憧洛陽道塵下生春草行者豈無家無人在家老雞<lb/>
鳴前結束爭去恐不早百年路傍盡白日車中曉求富<lb/>
江海狹取貴山岳小二端立在途奔走無由了<lb/>
　近體詩<lb/>
　　秋晚郊居<lb/>
逺聲霜後樹秋色水邊邨野逕無來客寒風自動門海<lb/>
山藏日影江月落潮痕惆悵髙飛晩年年別故園<lb/>
　　三遊巾子山寺感述<lb/>
<pb n="KR4h0161_WYG_096-28a"/>
清秋絶頂竹房開松鶴何年去不廻惟有前峰明月在<lb/>
夜深猶過半江來<lb/>
　　望夫石<lb/>
何代提戈去不還獨留形影白雲間肌膚銷盡雪霜色<lb/>
羅綺㸃成苔蘚斑江鷰不能傳逺信野花空解妬愁顏<lb/>
近來豈少征人婦笑採蘼蕪上北山<lb/>
　　賦百舌鳥<lb/>
此禽輕巧少同倫我聽長疑舌滿身星未没河先報曉<lb/>
<pb n="KR4h0161_WYG_096-28b"/>
柳猶粘雪便迎春頻嫌海燕巢難定却訝林鶯語不真<lb/>
莫倚春風便多事玉樓還有晏眠人<lb/>
　鄭巢<lb/>
　　巢爵里莫詳<lb/>
　近體詩<lb/>
　　秋思<lb/>
寒蛩鳴不定郭外水雲幽南浦鴈來日北忩人卧秋病<lb/>
身多在逺生計少於愁薄暮西風急清碪響未休<lb/>
<pb n="KR4h0161_WYG_096-29a"/>
　　泊靈溪舘<lb/>
孤吟疎雨絶荒舘亂峯前曉鷺棲危石秋萍滿敗船澑<lb/>
從華頂落樹與赤城連已有求閒意來期在暮年<lb/>
　　宿天竺寺<lb/>
暮過潭上寺獨宿白雲間鐘磬遥連樹星河半隔山石<lb/>
中泉暗落松外户初關却憶終南裡前秋此夕還<lb/>
　　陳氏園林<lb/>
當門三四峰髙興幾人同尋鶴新泉外留僧古木中蟬<lb/>
<pb n="KR4h0161_WYG_096-29b"/>
鳴槐葉雨魚散芰荷風多喜陪幽賞清吟繞石藂<lb/>
　　題崔中丞北齋<lb/>
湖近草侵庭秋來道興生寒潮添井味逺漏帶松聲放<lb/>
巻聽泉坐尋僧踏雪行何年各無事髙論宿青城<lb/>
　　贈丘先生<lb/>
雲泉心不爽垂目坐柴關硯取簷前雨圖開異國山原<lb/>
僧招過宿沙鳥伴長閒地與中峰近殘陽獨不還<lb/>
　　贈蠻僧<lb/>
<pb n="KR4h0161_WYG_096-30a"/>
　南海何年過中林一磬微病逢秋雨發心逐暮潮歸久<lb/>
　卧前山寺猶縫故國衣近來慵步履石蘚滿柴扉<lb/>
　　　送衡州薛從事<lb/>
　吟去望雙旌滄洲晚氣清遥分髙岳色亂出逺蟬聲楚<lb/>
　霽雲連寺湘寒浪浸城孤猿不可聽一聽白髭生<lb/>
　　　送李式<lb/>
　瀟湘路杳然清興起秋前去寺多隨磬看山半在船緑<lb/>
　雲天外鶴紅樹雨中蟬莫使遊華頂逍遥更過年<lb/>
<pb n="KR4h0161_WYG_096-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩録卷九十七<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_097-1a"/>
　欽定四庫全書<lb/>
御定全唐詩録巻九十八<lb/>
　　僧皎然<lb/>
　　　皎然姓謝字清晝呉興人靈運十世孫居杼山顔<lb/>
　　　真卿為刺史集文士撰韻海皎然預其論著貞元<lb/>
　　　中集賢院取其集藏之于頔為序皎然嘗于舟中<lb/>
　　　抒思作古體十數篇求合韋蘇州韋大不喜明日<lb/>
　　　獻其舊製乃極稱賞云向不但以所工見投而猥<lb/>
<pb n="KR4h0161_WYG_097-1b"/>
　　　希老夫之意人各有所得非卒得至晝大服其鑒<lb/>
　　　裁之精<lb/>
　　　皎然詩式著偷語詩例云如陳後主詩日月光天<lb/>
　　　徳取傅長虞日月光太清上三字語同下二字義<lb/>
　　　同偷義詩例云如沈佺期詩小池殘暑退高樹早<lb/>
　　　涼歸取栁渾太液滄波起長楊高樹秋偷勢詩例<lb/>
　　　云如王昌齡詩手攜雙鯉魚目送千里雁悟彼飛<lb/>
　　　有適嗟此罹憂患取嵇康目送歸鴻手揮五絃俯<lb/>
<pb n="KR4h0161_WYG_097-2a"/>
　　仰自得游心太𤣥又云詩有跌宕格二品一曰越<lb/>
　　俗其道如黄鶴臨風貌逸神王杳不可羈郭景純<lb/>
　　游仙詩左挹浮丘袖右拍洪崖肩二曰駭俗其道<lb/>
　　如楚有接輿魯有原壤外示驚俗之貌内藏達人<lb/>
　　之度郭景純遊仙詩嫦娥揚妙音洪崖頷其頤王<lb/>
　　梵志道情詩我昔未生時㝠㝠無所知天公强生<lb/>
　　我生我復何為無衣使我寒無食使我饑還你天<lb/>
　　公我還我未生時賀知章放達詩云落花真好些<lb/>
<pb n="KR4h0161_WYG_097-2b"/>
　　一醉一回顛盧照隣漫作云城狐尾獨□山鬼面<lb/>
　　䟃𧽼淈沒格一品曰淡俗此道如夏姬當壚似蕩<lb/>
　　而貞吳楚之風雖俗而正古歌曰華陰山頭百尺<lb/>
　　井下有流泉徹骨冷可憐女子來照影不照其餘<lb/>
　　照斜領調笑格一品曰戲俗漢書云匡鼎來解人<lb/>
　　頤蓋説詩也此一品非雅作不足以為談笑之資<lb/>
　　矣李白狂詠女媧弄黄土摶作愚下人散在六合<lb/>
　　間濛濛若埃塵<lb/>
<pb n="KR4h0161_WYG_097-3a"/>
　古體詩<lb/>
　　偶然<lb/>
隱心不隱迹却欲住人寰欠樹移春樹無山看盡山居<lb/>
喧我未錯真意在其間<lb/>
　　擬古<lb/>
日出天地正煌煌闢晨曦六龍驅羣動古今無盡時夸<lb/>
父亦何愚競走先自疲飲乾咸池水折盡長桑枝渴死<lb/>
化爝火嗟嗟徒爾為空留鄧林在摧折令人嗤<lb/>
<pb n="KR4h0161_WYG_097-3b"/>
　　冬日山行遇薛徴君<lb/>
我行倦修坂四顧無平陸雨霽鳴鷹鸇天寒聚麋鹿幽<lb/>
人訪名士家住南崗曲菜實縈小園稻花繞山屋深居<lb/>
寡憂悔勝境怡耳目徴心尚與我永言謝浮俗<lb/>
　　訪陸處士羽<lb/>
太湖東西路呉王古山前所思不可見歸鴻自翩翩何<lb/>
山賞春茗何處弄春泉莫是滄浪子悠悠一釣船<lb/>
　　苕溪草堂自大厯三年夏新營洎秋及春彌覺境<lb/>
<pb n="KR4h0161_WYG_097-4a"/>
　　　勝紀其事簡潘丞述湯評事衡四十三韻<lb/>
萬慮皆可遺愛山情不易自從東溪住始與人羣隔應<lb/>
物非宿心遺身是吾䇿先民崆峒子淪景事金液綺里<lb/>
猶近名於陵未泯跡吾師逆流教禪隠殊古昔洗足臨<lb/>
潺湲銷聲寄松柏緗荷採堪服柔草持可席道心制野<lb/>
猿法語授幽客境淨萬象真寄目皆有益原上無情花<lb/>
山中聽經石竹生自蕭散雲往常潔白却見羇世人逺<lb/>
高摩霄翮達賢觀此意煩想遂冰蘖伊予戰苦勝覽境<lb/>
<pb n="KR4h0161_WYG_097-4b"/>
情不溺智以動念昏功由無心積形骸爾何有生死誰<lb/>
所戚為與勝悟㝠不憂頽齡迫春風自駘蕩禪地長閴<lb/>
寂擲札成栁枝漑瓶養泉脈道人知止足盥潄聊自適<lb/>
學外見古賢頗令我心惕眇綿雲官世夢幻羽陵籍鬼<lb/>
錄徒相矜九原誰家宅俗情封淺近至理昧堯跖蹈善<lb/>
嗟沉㝠履仁傷陻阨匠心聖亦尤攻異見天責試以慧<lb/>
眼觀斯言諒可覿外事非吾道忘緣倦所歴中宵廢耳<lb/>
目形靜神不役色天夜清迥花漏時滴瀝東風吹杉梧<lb/>
<pb n="KR4h0161_WYG_097-5a"/>
幽月到石壁此中一悟心可與千載敵故交徒好我篋<lb/>
中無咫尺潘生入空門祖師傳秘賾湯子自天徳精詣<lb/>
功不僻放世與成名兩途在所擇吾高鴟夷子身退無<lb/>
瑕謫吾嘉魯仲連功成棄圭璧二賢兼彼才晚節何感<lb/>
激不然作山計改服我下澤君隳元亮冠我脱潛師屐<lb/>
倚卧高松根共逃金閨籍<lb/>
　　答孟秀才<lb/>
羸疾依小院空閒趣自深躡苔憐靜色掃樹共芳陰物<lb/>
<pb n="KR4h0161_WYG_097-5b"/>
外好風至意中佳客尋虛名誰欲累世事我無心投贈<lb/>
荷君芷馨香滿幽襟<lb/>
　　妙喜寺達公禪齋寄李司直公孫房都曹徳裕裴<lb/>
　　　從事方舟顔武康士騁四十二韻<lb/>
我祖傳六經精義思朝徹方舟頗周覽逸書亦備閲墨<lb/>
家傷刻薄儒氏知優劣弱植庶可彫苦心未嘗輟中年<lb/>
慕仙術永願傳其訣嵗駐若木景日飡瓊禾屑嬋娟羨<lb/>
門子斯語豈徒設天上生白榆葳蕤信好折實可反柔<lb/>
<pb n="KR4h0161_WYG_097-6a"/>
顔花堪養𤣥髮求之性分外業棄金亦竭藥化成白雲<lb/>
形彫辭素穴一聞西天㫖初禪已無熱涓子非我宗然<lb/>
公有真訣却尋丘壑趣始與纓紱别野飯敵膏粱山楹<lb/>
代藻梲與君比巖侣遊寓日常昳靜對春谷泉晴披陽<lb/>
林雪境清覺神王道勝知機滅詣寂長杳㝠忘歸蹔採<lb/>
擷物生豈有心麗容俟予别桂子何蓂苓竒葩亦皎潔<lb/>
此木生意高亦與衆芳列賞心識屢換省躬悟彌切微<lb/>
尚若不虧足以全吾節北風吹蕙帶蕭寥聞蜻蛚宿昔<lb/>
<pb n="KR4h0161_WYG_097-6b"/>
廬峯期流芳已再歇不有清屏鑒使我商絃絶願寄千<lb/>
里心月高不可掇優游邦之直逺矣踵前烈立俗忘毁<lb/>
譽遇物遺巧拙真氣獨翛然軒裳詎能泄都曹風韻整<lb/>
綱紀信明決于交必傾寫立行豈矜伐政與清渭同分<lb/>
流自澄澈裴侯資亮直中誠豈徒説古人比明義清士<lb/>
願交結温温躬珪彩終始聲不缺顔生炯介士有志不<lb/>
可越仗義冒險艱持操去淄湼世論高二顔賢賢繼前<lb/>
哲四子遭明盛裒然皆秀傑埋名雖殊迹悟道寧異轍<lb/>
<pb n="KR4h0161_WYG_097-7a"/>
愛爾竹柏姿為予寒不折<lb/>
　　杼山禪居寄贈東溪呉處士<lb/>
青雲何潤澤下有賢人隱路入菱湖深跡與黄鶴近野<lb/>
風吹白芷山月揺青軫詩祖吳叔庠到君才不盡身當<lb/>
青山秀文體多郢聲澄澈湘水碧泬寥楚山青時人格<lb/>
不同至今罕知名昔賢敦師友此道君獨行既得廬霍<lb/>
趣乃高雷逺情别時春風多掃盡雲山雪為君中夜起<lb/>
孤坐石上月悠然遺塵想邈矣達性説故人不在兹幽<lb/>
<pb n="KR4h0161_WYG_097-7b"/>
桂惜未結<lb/>
　　冬日天井西峯張鍊師所居<lb/>
採薪逢野泉漸見棲閒所坎坎山上聲幽幽林中語仙<lb/>
卿何代隱鄉服言亦楚開水洗藥苗掃雪候山侣零葉<lb/>
聚敗蘿幽花積寒渚㝠㝠孤鶴性天外思輕舉<lb/>
　　奉和陸使君長源水堂納涼効曹劉體<lb/>
栁家避暑亭意逺不可齊煩襟蕩朱絃高步援緑荑愛<lb/>
公滿亭客來是清風攜瀅渟前溪上曠望古郡西六月<lb/>
<pb n="KR4h0161_WYG_097-8a"/>
正中㐲水軒氣常凄野香襲荷芰道性親鳬鷖禪子顧<lb/>
惠休逸民重劉黎乃知高世量不以出處睽<lb/>
　　秋日毘陵南寺送潘述之揚州<lb/>
孤客秋易傷嘶蟬靜仍續佳晨亦巳屢歡會常不足禪<lb/>
地非路歧我心常羈束情生逺别時坐恨清景促望中<lb/>
千里隔暮歸西山曲蕭條月中道彩蒨原上緑不見同<lb/>
心人幽懷增躑躅<lb/>
　　雜言重送皇甫侍御曾<lb/>
<pb n="KR4h0161_WYG_097-8b"/>
人獨歸日將暮孤帆帶孤嶼逺水連逺樹難作别時心<lb/>
還㸔别時路<lb/>
　　山月行<lb/>
家家望秋月不及秋山望山中萬境長寂寥夜夜孤明<lb/>
㸔月上海人皆言生海東山人自謂出山中憂虞歡樂<lb/>
皆占月月本無心人不同自從有月山不改古人望盡<lb/>
今人在不知萬世今夜時孤月將誰更相待<lb/>
　　往丹陽尋陸處士不遇<lb/>
<pb n="KR4h0161_WYG_097-9a"/>
逺客殊未歸我來幾惆悵叩關一日不見人繞屋寒花<lb/>
笑相向寒花寂寂遍荒阡栁色蕭蕭愁暮蟬行人無數<lb/>
不相識獨立雲陽古驛邊鳯翅山中思古寺魚竿村口<lb/>
望歸船歸船不見見寒烟離心逺水共悠然他日相期<lb/>
那可定閒僧著處即經年<lb/>
　　奉和顔魯公真卿落𤣥真子舴艋舟歌<lb/>
滄浪子後𤣥真子㝠㝠釣隱江之氾刳木新成舴艋舟<lb/>
諸侯落舟自兹始得道身不繫無機舟亦閒從水逺逝<lb/>
<pb n="KR4h0161_WYG_097-9b"/>
兮任風還朝五湖夕三山停綸乍入芙蓉浦擊汰時過<lb/>
明月灣太公取璜我不取龍伯釣鼇我不釣竹竿嫋嫋<lb/>
魚簁簁此中自得還自笑汗漫一遊何可期後來誰遇<lb/>
冰雪姿上古初聞出堯世今朝還見在堯時<lb/>
　　奉應顔尚書真卿觀𤣥真子置酒張樂舞陣畫洞<lb/>
　　　庭三山歌<lb/>
道流迹異人共驚寄向畫中觀道情如何萬象自心出<lb/>
而心澹然無所營手援毫足蹈節披縑灑墨稱麗絶石<lb/>
<pb n="KR4h0161_WYG_097-10a"/>
文亂㸃急管催雲態徐揮慢歌發樂縱酒酣狂更好攢<lb/>
峰苦雨縱横掃尺波澶漫意無涯片嶺崚嶒勢將倒盼<lb/>
睞方知造境難象忘神遇非筆端昨日幽竒湖上見今<lb/>
朝舒卷手中㸔興餘輕拂逺天色曾向峯東海邊識秋<lb/>
空暮景颯颯容翻疑是真畫不得顔公素高山水意常<lb/>
恨三山不可至賞君狂畫忘逺遊不出軒墀生蒼翠<lb/>
　　顧渚行寄裴方舟<lb/>
我有雲泉隣渚山山中茶事頗相關鶗鴂鳴時芳草死<lb/>
<pb n="KR4h0161_WYG_097-10b"/>
山家漸欲收茶子伯勞飛日芳草滋山僧又是採茶時<lb/>
由來慣採無近逺陰嶺長兮陽崖淺大寒山下葉未生<lb/>
小寒山下葉初巻呉姹攜籠上翠微䝉䝉香刺罥春衣<lb/>
迷山乍被落花亂度水時驚啼鳥飛家園不逺乗露摘<lb/>
歸時霧彩猶滴瀝初看抽出欺玉英更取煎來勝金液<lb/>
昨夜西風雨色過朝尋新茗復如何女宫寒澀青牙老<lb/>
堯市人稀紫笋多紫笋青牙誰得識日暮採之長太息<lb/>
清冷真人待子元貯此芳香思何極<lb/>
<pb n="KR4h0161_WYG_097-11a"/>
　　陳氏童子草書歌<lb/>
書家孺子有竒名天然大草令人驚僧䖍老時把筆法<lb/>
孺子如今皆暗合飇揮電灑眼不及但覺毫端鳴颯颯<lb/>
有時作㸃險且能太行片石㸔欲崩偶然長掣濃又燥<lb/>
少室枯松攲不倒夏日炎炎少人歡山軒日色在䦨干<lb/>
桐花飛盡子規思主人高歌興不至濁醪不飲嫌昏沈<lb/>
欲翫草書開我襟龍爪狀竒鼠鬚鋭冰牋白晢越人惠<lb/>
王家小令草最狂為予灑出驚騰勢<lb/>
<pb n="KR4h0161_WYG_097-11b"/>
　　觀王右丞維滄洲圖歌<lb/>
滄洲誤是真萋萋忽盈視便有春渚情褰裳掇芳芷颯<lb/>
然風至草不動始悟丹青得如此丹青變化不可尋翻<lb/>
空作有移人心猶言雨色斜拂座乍似水涼來入襟滄<lb/>
洲説近三湘口誰知巻得在君手披圖擁褐臨水時翛<lb/>
然不異滄洲叟<lb/>
　　戛銅椀為龍吟歌<hi>并序</hi>
　　　唐故太尉房公琯蚤嵗常隱終南山峻壁之下<lb/>
<pb n="KR4h0161_WYG_097-12a"/>
　　　往往聞龍吟聲清而靜滌人邪想時有好事僧<lb/>
　　　潛戛以五金寫之唯銅聲酷似他日房公偶至<lb/>
　　　山寺聞林嶺間有此聲乃曰龍吟復遷於兹矣<lb/>
　　　僧因出其器以吿公命戛之驚曰真龍吟也大<lb/>
　　　厯十三祀秦僧傳至桐江予使童兒戛金放之<lb/>
　　　亦不減秦聲也緇人或有譏者曰此達僧之事<lb/>
　　　可以嬉禪爾曹無以瑣行自拘因賦龍吟歌以<lb/>
　　　見其意<lb/>
<pb n="KR4h0161_WYG_097-12b"/>
逸僧戛椀為龍吟世上未曾聞此音一從太尉房公賞<lb/>
遂使秦人傳至今初戛徐徐聲漸顯樂音不管何人辨<lb/>
似出龍泉萬丈底乍怪聲來近而逺未必全由戛者功<lb/>
聲生虛無非椀中寥亮掩清狖縈迴凌細風遥聞不斷<lb/>
在煙杪萬籟無聲天境空乍向天台宿華頂秋宵一吟<lb/>
更清迥能令聽者易常性憂人忘憂躁人靜今日鏗鍠<lb/>
江上聞蛟螭奔飛如得羣聲過陰嶺恐成雨響駐晴天<lb/>
將起雲生來吟盡空江碧却尋向者聽無跡人生萬事<lb/>
<pb n="KR4h0161_WYG_097-13a"/>
將此同暮賤朝榮動還寂<lb/>
　　觀李中丞洪二美人唱歌軋箏歌<lb/>
君家雙美姬善歌工箏人莫知軋用蜀竹絃楚絲清哇<lb/>
宛轉聲相隨夜靜酒䦨佳月前高張水引何淵淵美人<lb/>
矜名曲不誤蹙響時時如迸泉趙瑟素所嘉齊謳世稱<lb/>
絶箏歌一動凡音輟凝絃且莫停金罍淫聲巳闋雅聲<lb/>
來游魚噞喁鶴徘徊主人高情始為開高情放浪出常<lb/>
格偶世有名道無跡勲業先登上將科文章巳冠諸人<lb/>
<pb n="KR4h0161_WYG_097-13b"/>
籍每笑石崇無道情輕身重色禍亦成君有佳人當禪<lb/>
伴於中不廢學無生愛君天然性寡欲家貧禄薄常知<lb/>
足謫官無愠如古人交道忘言比前躅不意全家萬里<lb/>
來湖中再見青山綠呉興公舍幽且閒何妨寄隱在其<lb/>
間時議名齊謝太傅更有攜妓似東山<lb/>
　近體詩<lb/>
　　勞勞山居寄呈呉處士<lb/>
山事田來到只應中老身寒園掃綻栗秋浪拾乾薪<hi>楚人</hi>
<pb n="KR4h0161_WYG_097-14a"/>
<hi>呼養柴為柴浪</hi>領鶴閒書竹誇雲笑向人俗家相去逺野水作<lb/>
東隣<lb/>
　　早秋桐廬思歸示道彦上人<lb/>
桐江秋信早憶在故山時靜夜風鳴磬無人竹掃墀猿<lb/>
來觸淨水鳥下啄寒梨可即關吾事歸心自有期<lb/>
　　懷舊山<lb/>
一坐西林寺從來未下山不因尋長者無事到人間宿<lb/>
雨愁為客寒花笑未還空懷舊山月童子念經閒<lb/>
<pb n="KR4h0161_WYG_097-14b"/>
　　若溪春興<lb/>
春生若溪水雨後漫流通芳草行無盡春源去不窮野<lb/>
煙迷極浦斜日起微風數處乗流望依稀似剡中<lb/>
　　陪盧中丞閒遊山寺<lb/>
野寺出人境捨舟登逺峯雙林秋見月萬壑靜聞鐘擁<lb/>
燭明山翠交麾動水容如何股肱守塵外得相逢<lb/>
　　晦夜李侍御萼宅集招潘述湯衡海上人飲茶賦<lb/>
晦夜不生月琴軒猶為開牆東隱者在淇上逸僧來茗<lb/>
<pb n="KR4h0161_WYG_097-15a"/>
愛傳花飲詩㸔巻素裁風流高此㑹曉景屢徘徊<lb/>
　　沈道士新亭<lb/>
何處好攀躋新亭俯舊溪坐中千里近簷下四山低小<lb/>
浦依林曲回塘繞郭西桃花春滿地歸路莫相迷<lb/>
　　尋陸鴻漸不遇<lb/>
移家雖帶郭野徑入桑麻近種籬邊菊秋來未著花叩<lb/>
門無犬吠欲去問西家報道山中去歸來每日斜<lb/>
　　酬秦山人系題贈<lb/>
<pb n="KR4h0161_WYG_097-15b"/>
出齋步杉影手自開禪扇花滿不汙地雲多從觸衣思<lb/>
山石蘚淨欵客露葵肥果得宗居士論心到極微<lb/>
　　送陸判官歸杭州<lb/>
芳草潛州路乗軺憶再旋餘花故林下殘月舊池邊峰<lb/>
色雲端寺潮聲海上天明朝富春渚應見謝公船<lb/>
　　送贇上人還京得微字<lb/>
久遊春草盡還寄北船歸沙鳥窺中食江雲滿淨衣秦<lb/>
原山色近楚寺磬聲微見説翻經館多聞似爾稀<lb/>
<pb n="KR4h0161_WYG_097-16a"/>
　　送重鈞上人遊天台<lb/>
漸㸔華頂出幽賞意隨生十里行松色千重過水聲海<lb/>
容雲正盡山態雪初晴事事將心證知君道可成<lb/>
　　送簡栖上人之建州覲使君舅<lb/>
亂峰江上色羨爾及秋行釋氏推真子郗家許貴甥㲲<lb/>
花新雨淨帆葉好風輕千里依元舅迴潮亦有情<lb/>
　　啼猿送客<lb/>
萬里巴江外三聲月峽深何年有此路幾客共沾襟斷<lb/>
<pb n="KR4h0161_WYG_097-16b"/>
壁分垂影流泉入苦吟凄凄别離後聞此更傷心<lb/>
　　題餘不溪廢寺<lb/>
武源離亂後真界積塵埃殘月生秋水悲風起故臺居<lb/>
人今已盡棲鴿暝還來不到無生理應堪賦七哀<lb/>
　　山居示靈徹上人<lb/>
晴明路出山初暖行踏春蕪㸔茗歸乍削栁枝聊代札<lb/>
時窺雲影學裁衣身閒始覺隳名是心了方知苦行非<lb/>
物外寂中誰似我春風草色共忘機<lb/>
<pb n="KR4h0161_WYG_097-17a"/>
　　晚春尋桃源觀<lb/>
武陵何處訪仙鄉古觀雲根路巳荒細草擁壇人跡絶<lb/>
落花沈澗水流香山深有雨寒猶在松老無風韻亦長<lb/>
全覺此身離俗境𤣥機亦可照迷方<lb/>
　　送如獻上人遊長安<lb/>
關中四子教猶存見説新經待爾翻為法應過七祖寺<lb/>
忘名不到五侯門閒尋鄠杜看修竹獨上涼風望古原<lb/>
高逸詩情無别怨春遊從遣落花繁<lb/>
<pb n="KR4h0161_WYG_097-17b"/>
　　待山月<lb/>
夜夜憶故人長教山月待今宵故人至山月知何在<lb/>
　　塞下曲<lb/>
寒塞無因見落梅何人吹入笛聲來勞勞亭上春應度<lb/>
夜夜城南戰未囘<lb/>
　　答張烏程<lb/>
莫道謫官無主人秣陵才令日相親前溪更有忘憂處<lb/>
荷葉田田間白蘋<lb/>
<pb n="KR4h0161_WYG_097-18a"/>
　　答裴評事澄荻花間送梁肅拾遺<lb/>
波上荻花飛雪花風吹撩亂滿袈裟如今嵗晏無芳草<lb/>
獨對離尊作物華<lb/>
　　送邢台州濟<lb/>
海上仙山屬使君石橋琪樹古來聞他時畫出白團扇<lb/>
乞取天台一片雲<lb/>
　　戲題松樹<lb/>
為愛松聲聽不足每逢松樹遂忘還翛然此外更何事<lb/>
<pb n="KR4h0161_WYG_097-18b"/>
笑向閒雲似我閒<lb/>
　僧靈一<lb/>
　　靈一姓呉氏廣陵人居餘杭宜豐寺精於律學每<lb/>
　　禪誦之隙輙賦詩歌與朱放張繼皇甫曾諸人為<lb/>
　　塵外之友高仲武云自齊梁迄宋道人工文多矣<lb/>
　　一公乃能尅意精妙與士大夫更唱遞和不其偉<lb/>
　　歟如泉湧堦前地雲生戸外峰道猷寳月曾何及<lb/>
　　此<lb/>
<pb n="KR4h0161_WYG_097-19a"/>
　古體詩<lb/>
　　棲霞山夜至<lb/>
山頭戒壇路幽映雲巖側四面青石牀一峯苔蘚色松<lb/>
風靜復起月影開還黑何獨乗夜來殊非晝所得<lb/>
　　溪行即事<lb/>
近夜山更碧入林溪轉清不知伏牛路潭洞何縱横曲<lb/>
岸烟巳合平湖月未生孤舟屢失道但聽秋泉聲<lb/>
　　安公<lb/>
<pb n="KR4h0161_WYG_097-19b"/>
彌天稱聖哲象法初繄賴𢎞道識行藏匡時知進退秦<lb/>
王輕與舉習生重酬對學文古篆中義顯新經内法服<lb/>
應華夏金言流海岱西方浮雲間更陪龍華㑹<lb/>
　　林公<lb/>
支公信高逺久向山林住時將孫許遊豈以形骸遇幸<lb/>
辭天子詔復覽名臣疏西晉尚虛無南朝久淪悞因談<lb/>
老莊意乃盡逍遥趣誰為竹林賢風流相比附<lb/>
　　逺公<lb/>
<pb n="KR4h0161_WYG_097-20a"/>
逺公逢道安一朝棄儒服真機久消歇世教空拘束誓<lb/>
入羅浮中遂棲廬山曲禪經初纂定佛語新名目缽帽<lb/>
絶朝宗簪裾翻拜伏東林多隱士為我辭榮祿<lb/>
　近體詩<lb/>
　　春日山齋<lb/>
野逕東風起山扉度日開晴光拆紅萼流水長青苔逋<lb/>
客殊未去芳時巳再來非關戀春草自是欲徘徊<lb/>
　　再還宜豐寺<lb/>
<pb n="KR4h0161_WYG_097-20b"/>
再尋招隱地重會宿心期撨客問歸日山僧記别時野<lb/>
雲陰逺甸秋水漲前池勿謂探形勝吾今不好竒<lb/>
　　同使君宿大梁驛<lb/>
旌旗江上出花外捲簾空夜色臨城月春寒度水風雖<lb/>
然行李别且喜語音同若問匡廬事終身媿逺公<lb/>
　　靜林寺<lb/>
靜林精舍逺蕭帝有遺蹤水擊羅浮磬山鳴于闐鐘燈<lb/>
傳二際火樹老五株松無數烟霞色空聞昔卧龍<lb/>
<pb n="KR4h0161_WYG_097-21a"/>
　　自青山詣於潛道中作呈元八處士<lb/>
苕水灘行淺潛州路漸深參差逺岫色迢遞野人心凍<lb/>
澗冰難釋秋山日易陰不知天目下何處訪雲林<lb/>
　　酬陳明府舟中見贈<lb/>
長溪通夜靜素舸與人閒月影沈秋水風聲落暮山稻<lb/>
花千頃外蓮葉兩河間陶令多真意相思一解顔<lb/>
　　酬皇甫冉西陵見寄<lb/>
西陵潮信滿島嶼没中流越客依風水相思南渡頭寒<lb/>
<pb n="KR4h0161_WYG_097-21b"/>
光生極浦落日映滄洲何事揚帆去空驚海上鷗<lb/>
　　酬皇甫冉將赴無錫於雲門寺贈别<lb/>
湖南通古寺來往意無涯欲識雲門路千峰到若耶春<lb/>
山子敬宅古木謝敷家自可長偕隱那言相去賒<lb/>
　　贈别皇甫曾<lb/>
幽人從逺岳過客愛春山高駕能相送孤舟且未還紫<lb/>
苔封井石緑竹掩柴關若到雲峰外齋心去住間<lb/>
　　留别忠州故人<lb/>
<pb n="KR4h0161_WYG_097-22a"/>
一身無定處萬里獨銷魂芳草迷歸路春流滴淚痕幾<lb/>
時休旅食何夜宿江村欲識相思苦空山啼暮猿<lb/>
　　送陳元初卜居麻源<lb/>
欲向麻源隱能尋謝客蹤空山幾千里幽谷第三重茅<lb/>
宇寧須葺荷衣不待縫因君見往事為我謝喬松<lb/>
　　送别<lb/>
憑高莫送逺㸔欲斷歸心别恨啼猿苦相思流水深翠<lb/>
雲南澗影丹桂晚山陰若未來雙鵠遼城何更尋<lb/>
<pb n="KR4h0161_WYG_097-22b"/>
　　題韓明府别業<lb/>
聞説花源堪避秦幽尋數日不逢人烟霞洞裏無雞犬<lb/>
風雨林中有鬼神黄公石上三芝秀陶令門前五栁新<lb/>
醉卧白雲閒作夢不知何物是吾身<lb/>
　　題東蘭若<lb/>
上人禪室路徘徊萬木清陰向日開寒竹影侵行道石<lb/>
秋風聲入誦經臺閒雲不繫從舒卷狎鳥無機任往來<lb/>
更惜片陽談妙理歸時莫待暝鐘催<lb/>
<pb n="KR4h0161_WYG_097-23a"/>
　　江行寄張舍人<lb/>
客程終日風塵苦蓬轉還家未有期林色曉分殘雪後<lb/>
角聲寒奏落帆時月高星使東㸔逺雲破霜鴻北度遲<lb/>
流蕩此心難共説千峰澄霽隔瓊枝<lb/>
　　宿靜林寺<lb/>
山寺門前多古松溪行欲到已聞鐘中宵引領尋高頂<lb/>
月照雲峯凡幾重<lb/>
　　雨後欲尋天目山問元駱二公溪路<lb/>
<pb n="KR4h0161_WYG_097-23b"/>
昨夜雲生天井東春山一雨一囘風林花併逐溪流下<lb/>
欲上龍池通不通<lb/>
　　題僧院<lb/>
虎溪閒月引相過帶雪松枝挂薜蘿無限青山行欲盡<lb/>
白雲深處老僧多<lb/>
　僧靈徹<lb/>
　　靈徹姓湯氏字澄源與吳興詩僧皎然遊皎然薦<lb/>
　　之包佶李紓以是上人之名由二公而颺貞元中<lb/>
<pb n="KR4h0161_WYG_097-24a"/>
　　遊京師緇流嫉之造飛語激動中貴人浸誣得罪<lb/>
　　徙汀州後歸會稽元和十一年終於宣州劉夢得<lb/>
　　曰詩僧多出江右靈一導其源䕶國襲之清江揚<lb/>
　　其波法振㳂之如么絃孤韻瞥入人耳非大音之<lb/>
　　樂獨吳興晝公能備衆體徹公承之至如芙蓉園<lb/>
　　新寺詩曰經來白馬寺僧到赤烏年謫汀州云青<lb/>
　　蠅為弔客黄犬寄家書可謂入作者閫域豈獨雄<lb/>
　　於詩僧間耶<lb/>
<pb n="KR4h0161_WYG_097-24b"/>
　近體詩<lb/>
　　初到汀州<lb/>
初放到滄州前心詎解愁舊交容不拜臨老學梳頭禪<lb/>
室白雲去故山明月秋幾年猶在此北戸水南流<lb/>
　僧法振<lb/>
　近體詩<lb/>
　　趙使君生子晬日<lb/>
毛骨貴天生肌膚片玉明見人空解笑弄物不知名國<lb/>
<pb n="KR4h0161_WYG_097-25a"/>
器嗟猶小風姿望益清抱來芳樹下時引鳯雛聲<lb/>
　　送人遊閩越<lb/>
不須行借問為爾話閩中海島春寒雨江帆來去風道<lb/>
遊𤣥度宅身寄朗陵公此别何傷逺如今關塞通<lb/>
　　題天長院少府湖上客歸<lb/>
孤棹移官舍新農寄楚田晴林渡海日春草長湖煙對<lb/>
卧閒鷗戲談經穉子賢佳期更何許應向笑臺前<lb/>
　　送韓侍御自使幕巡海北<lb/>
<pb n="KR4h0161_WYG_097-25b"/>
微雨空山夜洗兵繡衣朝拂海雲清幕中運䇿心應苦<lb/>
馬上題詩巻已成離筵莫惜花源醉古道猶看蔓草生<lb/>
因説元戎能破敵高歌一曲隴關情<lb/>
　僧法照<lb/>
　近體詩<lb/>
　　送禪師歸新羅<lb/>
萬里歸鄉路隨緣不算程登山百衲敝過海一杯輕夜<lb/>
宿依雲色晨齋就水聲何年持貝葉却到漢家城<lb/>
<pb n="KR4h0161_WYG_097-26a"/>
　　寄錢郎中<lb/>
閉門深樹裏閒足為經過駟馬不為貴一僧誰奈何藥<lb/>
苗家自有香飯乞時多寄語嬋娟客將心向薜蘿<lb/>
　僧太易<lb/>
　近體詩<lb/>
　　贈司空拾遺<lb/>
侍臣何事辭雲陛江上微吟見雪花望闕未承丹鳯詔<lb/>
開門空對楚人家陳琳草奏才還在王粲登樓興尚賒<lb/>
<pb n="KR4h0161_WYG_097-26b"/>
高館更容塵外客仍令歸路奉瑶華<lb/>
　僧惟審<lb/>
　近體詩<lb/>
　　賦得聞黄鳥啼<lb/>
捲簾清夢後芳樹引流鶯隔葉傳春意穿花送曉聲未<lb/>
調雲路翼空負桂林情莫盡關關興羇愁正厭生<lb/>
　僧無本<lb/>
　近體詩<lb/>
<pb n="KR4h0161_WYG_097-27a"/>
　　行次漢上<lb/>
習家池沼草萋萋嵐樹光中信馬蹄漢主廟前湘水碧<lb/>
一聲風角夕陽低<lb/>
　金地藏<lb/>
　　地藏新羅國王子也至徳初落髮航海隱於池之<lb/>
　　九華山<lb/>
　近體詩<lb/>
　　送童子下山<lb/>
<pb n="KR4h0161_WYG_097-27b"/>
空門寂寞汝思家禮别雲房下九華愛向竹欄騎竹馬<lb/>
懶於金地聚金沙添瓶澗底休招月烹茗甌中罷弄花<lb/>
好去不須頻下淚老僧相伴有烟霞<lb/>
　僧子蘭<lb/>
　古體詩<lb/>
　　飲馬長城窟<lb/>
游客長城下飲馬長城窟馬嘶聞水腥為浸征人骨豈<lb/>
不是流泉終不成潺湲洗盡骨上土不洗骨中寃骨若<lb/>
<pb n="KR4h0161_WYG_097-28a"/>
比流水四海有還魂空流嗚咽聲聲中疑是言<lb/>
　　秋日思舊山<lb/>
咸言上國繁華豈謂帝城羇旅十㸃五㸃殘螢千聲萬<lb/>
聲秋雨白雲江上故鄉月下風前困處欲去不去遲遲<lb/>
未展平生所佇<lb/>
　　襄陽曲<lb/>
為憶南州人移家大堤住千帆萬帆來過盡門前去<lb/>
　近體詩<lb/>
<pb n="KR4h0161_WYG_097-28b"/>
　　太平里尋兵部裴郎中<lb/>
不語凄涼無限情荒階行盡又重行昔年住此人何在<lb/>
空見槐花秋草生<lb/>
　僧䕶國<lb/>
　古體詩<lb/>
　　題醴陵玉仙觀<lb/>
王喬一去空仙觀白雲至今凝不散星垣松殿幾千秋<lb/>
往往笙歌下天半瀑布西行過石橋黄精採根還採苗<lb/>
<pb n="KR4h0161_WYG_097-29a"/>
路逢一人擎一碗松花夜雨風吹滿自言家住在東坡<lb/>
白犬相隨邀我過南山石上有碁局曾使樵夫爛斧柯<lb/>
　僧應物<lb/>
　近體詩<lb/>
　　龍潭<lb/>
石激懸流雪滿灣五龍潛處野雲閒漸收雷電九峰下<lb/>
且飲溪潭一水間浪引浮槎依北岸波分曉日浸東山<lb/>
囘瞻四面如㸔畫須信遊人不欲還<lb/>
<pb n="KR4h0161_WYG_097-29b"/>
　　題化城寺<lb/>
平高選處創蓮宫一水縈流處處通畫閣晝開紅日畔<lb/>
禪房夜掩碧雲中平川不見龍行雨幽谷遥聞虎嘯風<lb/>
偶與友人論法要真元浩浩理無窮<lb/>
　僧可朋<lb/>
　　可朋丹稜人少與延讓為風雅之友有詩千餘篇<lb/>
　　號玉壘集題洞庭詩云水涵天影濶山拔地形高<lb/>
　　贈友人曰來多不似客坐久却垂簾歐陽炯以此<lb/>
<pb n="KR4h0161_WYG_097-30a"/>
　　比孟郊賈島言其好飲酒貧無以償酒債以詩賙<lb/>
　　之可朋自號醉髠<lb/>
　近體詩<lb/>
　　賦洞庭<lb/>
周極八百里凝眸望則勞水涵天影濶山拔地形高賈<lb/>
客停非久漁翁轉幾遭颯然風起處又是鼓濤濤<lb/>
　僧法宣<lb/>
　　法宣貞觀間人常州𢎞業寺沙門嘗敕召至東都<lb/>
<pb n="KR4h0161_WYG_097-30b"/>
　近體詩<lb/>
　　和趙王觀妓應教<lb/>
桂山留上客蘭室命妖嬈城中畫廣黛宫裏束纎腰舞<lb/>
袖風前舉歌聲扇後嬌周郎不須顧今日管絃調<lb/>
　　於冬日普光寺卧疾值雪簡諸舊遊<lb/>
卧疴苦留滯闢户望遥天寒雲舒復巻落雪斷還連凝<lb/>
華照書閣飛素涴琴絃迴飄洛神賦皎映齊紈篇縈階<lb/>
如鶴舞拂樹似花鮮徒賞豐年瑞沈憂終自憐<lb/>
<pb n="KR4h0161_WYG_097-31a"/>
　僧慧宣<lb/>
　　慧宣常州法師與僧道恭同召<lb/>
　古體詩<lb/>
　　秋日遊東山寺尋殊曇二法師<lb/>
木落樹蕭槮水清流㵳寂屬此悲哉氣復兹羇旅慼奚<lb/>
用寫煩憂山泉恣遊歴萬丈窺深澗千尋仰絶壁傍嶺<lb/>
竹參差縁崖藤羃䍥行行極幽邃去去逾空寂果值悉<lb/>
心侣喬枝方挂錫圍遶悉栴檀純良豈沙礫妙法誠無<lb/>
<pb n="KR4h0161_WYG_097-31b"/>
比深經解怨敵心歡即頂禮道存仍目擊慧力幸巳逢<lb/>
疑網於焉析豈直袪煩惱方期拯沈溺<lb/>
　僧辨才<lb/>
　　辨才姓袁氏居越州永欣寺智永弟子<lb/>
　　何延之蘭亭記云太宗購右軍書獨未得蘭亭真<lb/>
　　蹟初此記在右軍七代孫智永所永傳才師才鑿<lb/>
　　梁上貯之保惜甚至太宗嘗敕召才面問數四固<lb/>
　　以亡失對帝知不可奪以蕭翼多權謀令充使詐<lb/>
<pb n="KR4h0161_WYG_097-32a"/>
　　取翼改服稱山東書生攜二王雜帖數道赴越州<lb/>
　　徑造才院才一見欵宻留宿設缸面酒江東缸面<lb/>
　　猶河北稱甕頭蓋初熟酒也各探韻賦詩經旬朔<lb/>
　　談論翰墨出所攜帖示之才云此未佳因言藏有<lb/>
　　蘭亭於梁上出視之翼故疑為響搨駁辨留置几<lb/>
　　案一日伺其不在徑取之乗驛歸上太宗報命拔<lb/>
　　翼員外郎仍賜才物三千段榖三千石才驚惋嵗<lb/>
　　餘卒<lb/>
<pb n="KR4h0161_WYG_097-32b"/>
　近體詩<lb/>
　　設缸面酒欵蕭翼探得來字<lb/>
初醖一缸開新知萬里來披雲同落寞步月共徘徊夜<lb/>
久孤琴思風長旅雁哀非君有秘術誰照不然灰<lb/>
　僧虛中<lb/>
　　虛中宜春人也遊瀟湘山水與齊巳尚顔棲蟾為<lb/>
　　詩友住湘西栗城寺潭州馬氏子希振侍中好事<lb/>
　　每出迎納於詩閣虛中好燒火烟昏彩翠去後又<lb/>
<pb n="KR4h0161_WYG_097-33a"/>
　　復粉飾又題馬侍郎池亭云嘉魚在深處幽鳥立<lb/>
　　多時<lb/>
　近體詩<lb/>
　　寄中條司空圖侍郎<lb/>
門徑放莎垂往來投刺稀有時聞御札特地掛朝衣嶽<lb/>
信僧傳去天香鶴帶歸他年二南㫖無復更衰微<lb/>
遥製裋褐成一劔動精靈白晝夢仙島清晨禮道經黍<lb/>
苗侵野徑桑椹汚閒庭肯要為隣者西南太華清<lb/>
<pb n="KR4h0161_WYG_097-33b"/>
　　經賀監舊居<lb/>
不戀明皇寵歸來鏡水隅道裝汀鶴識春醉釣人扶逐<lb/>
朶雲如吐成行雁似驅蘭亭名景在蹤跡未為孤<lb/>
　　贈屏風岩棲蟾上人<lb/>
岩房高且靜住此幾寒暄鹿鼾安禪石猿啼乞食村朝<lb/>
陽生樹罅古路透雲根獨我閒相覓凄涼碧洞門<lb/>
　　泊洞庭<lb/>
槐栁未知秋依依館驛頭客心俱念逺時雨自相留浪<lb/>
<pb n="KR4h0161_WYG_097-34a"/>
沒貨魚市帆高賣酒樓夜來思展轉故里在南州<lb/>
　僧貫休<lb/>
　　貫休姓姜氏字徳隱婺州蘭溪人與齊巳齊名有<lb/>
　　西嶽集十巻吳融為之序休每得句云只堪供養<lb/>
　　佛故懷贈武昌棲一云風清江上月霜灑月中砧<lb/>
　　得句先呈佛無人知此心<lb/>
　古體詩<lb/>
　　古意<lb/>
<pb n="KR4h0161_WYG_097-34b"/>
乾坤有清氣散入詩人脾聖賢遺清風不在惡木枝千<lb/>
人萬人中一人兩人知憶在東溪日花開葉落時幾擬<lb/>
以黄金鑄作鍾子期<lb/>
　　公子行<lb/>
錦衣鮮華手擎鶻閒行氣貌多輕忽稼穡艱難總不知<lb/>
五帝三王是何物<lb/>
　　野田黄雀行<lb/>
高樹風多吹爾巢落蒿深葉煖宜爾衣泊莫近鴞類蛛<lb/>
<pb n="KR4h0161_WYG_097-35a"/>
網亦惡飲野田之清水食野田之黄粟深花中睡𡋯土<lb/>
裏浴如此即全勝啄太倉之榖而穿人之屋<lb/>
　　行路難<lb/>
君不見山高海深人不測古往今來轉清碧淺近輕浮<lb/>
莫與交地卑只解生荆棘誰道黄金如糞土張耳陳餘<lb/>
斷消息行路難行路難君自㸔<lb/>
　　夜夜曲<lb/>
蟪蛄切切風騷騷芙蓉噴香蟾蜍高孤燈耿耿征婦勞<lb/>
<pb n="KR4h0161_WYG_097-35b"/>
更深撲落金錯刀<lb/>
　近體詩<lb/>
　　春山行<lb/>
重疊太古色濛濛花雨時好山行恐盡流水語相隨黒<lb/>
壤生紅黍黄猿領白兒因思石橋日曾與道人期<lb/>
　　晚泊湘江懷古<lb/>
烟浪漾秋色高吟似得隣一輪湘渚月千古獨醒人岸<lb/>
濕穿花逺風香禱廟頻只應諛佞者到此不傷神<lb/>
<pb n="KR4h0161_WYG_097-36a"/>
　　天台老僧<lb/>
獨住無人處松龕嶽雪侵僧中九十臘雲外一生心白<lb/>
髮垂不剃青眸笑轉深猶能指孤月為我暫開襟<lb/>
　　途中逢周朴<lb/>
東西南北路相遇共興哀世獨無知巳子從何處來菊<lb/>
衰芳草在程逺宿烟開倘遇中興主還應不用媒<lb/>
　　投錢鏐<lb/>
貴逼身來不自由幾年勤苦蹈林丘滿堂花醉三千客<lb/>
<pb n="KR4h0161_WYG_097-36b"/>
一劍霜寒十四州萊子衣裳宫錦窄謝公篇詠綺霞羞<lb/>
他年名上凌烟閣豈羨當時萬户侯<lb/>
　　投王建<lb/>
河北河南處處災惟聞全蜀少塵埃一瓶一鉢垂垂老<lb/>
千水千山得得來秦苑幽棲多勝景巴歈陳貢愧非才<lb/>
自慙林藪龍鍾者亦得親登郭隗臺<lb/>
　　山居<lb/>
休話喧譁事事難山翁只合住深山數聲清磬是非外<lb/>
<pb n="KR4h0161_WYG_097-37a"/>
一箇閒人天地間綠圃空階雲冉冉異禽靈草水潺潺<lb/>
無人為向君王道岩桂枝高正好攀<lb/>
誰是言休即便休清吟孤坐碧溪頭三間茅屋無人到<lb/>
十里松關獨自遊明月清風宗炳社夕陽秋色庾公樓<lb/>
修心未到無心地萬種千般逐水流<lb/>
心心心不住希夷石室巉岩白髮垂惜竹不除當路筍<lb/>
愛松留得礙人枝焚香開巻雲生砌巻箔㝠心月在池<lb/>
無限故人頭盡白不知頭白又何之<lb/>
<pb n="KR4h0161_WYG_097-37b"/>
　僧尚顔<lb/>
　近體詩<lb/>
　　贈村公<lb/>
袖衣木突此鄉尊白盡鬚眉眼未昏醉舞神筵隨鼓笛<lb/>
閒歌聖代和兒孫黍苗一頃垂秋日茅棟三間映古原<lb/>
也笑長安名利處紅塵半是馬蹄翻<lb/>
　僧棲白<lb/>
　近體詩<lb/>
<pb n="KR4h0161_WYG_097-38a"/>
　　八月十五夜月<lb/>
尋常三五夜豈是不嬋娟及至中秋半還勝别夜圓清<lb/>
光凝有露皓色爽無煙自古人皆望年來復一年<lb/>
　僧無可<lb/>
　近體詩<lb/>
　　金州陪姚員外遊南池<lb/>
栁暗清波漲衝萍復潄苔張筵白鳥起埽㟁使君來洲<lb/>
島秋應没荷花晚盡開高城吹角絶騶馭尚徘徊<lb/>
<pb n="KR4h0161_WYG_097-38b"/>
　　夏日送田中丞赴蔡州<lb/>
出守汝南城應多戀闕情地遥人久望風起斾初行楚<lb/>
廟繁蟬斷淮田細雨生賞心知有處蔣宅古松平<lb/>
　　秋夜宿西林寄賈島<lb/>
暗蟲喧暮色默思坐西林聽雨寒更盡開門落葉深昔<lb/>
因京邑病併起洞庭心亦是吾兄弟遲囘共至今<lb/>
　　秋日寄厲𤣥<lb/>
楊栁起秋色故人猶未還别離俱自老少壯豈能閒夜<lb/>
<pb n="KR4h0161_WYG_097-39a"/>
雨吟殘燭秋城憶逺山何當同一見語黙此林間<lb/>
　　廬山寺<lb/>
千峰盤磴盡林寺昔年名步步入山影房房聞水聲多<lb/>
年人跡絶殘月石冰清便可求居止安閒過此生<lb/>
　　新年作<lb/>
然燈朝復夕漸作長年身紫閣未歸日青門又值春掩<lb/>
關寒過盡出定草生新自有林中趣誰驚嵗月頻<lb/>
　　贈圭峯禪師<lb/>
<pb n="KR4h0161_WYG_097-39b"/>
絶壑禪床底泉分落石層露澆高頂草雪隱下方燈朝<lb/>
滿傾心客溪連學道僧半旬持一食此事有誰能<lb/>
　　金州别姚合<lb/>
日日西亭上春留到夏殘言之離别易免以道途難山<lb/>
出一千里溪行三百灘松間樓月裏秋入五陵寒<lb/>
　僧清江<lb/>
　近體詩<lb/>
　　贈淮西賈兵馬使<lb/>
<pb n="KR4h0161_WYG_097-40a"/>
破賊功成百戰塲天書親拜漢中郎映門旌斾春風起<lb/>
對客絃歌白日長階下鬭雞花乍拆營南試馬栁初黄<lb/>
由來吳楚多同調感激逢君共異鄉<lb/>
　僧齊巳<lb/>
　　齊巳本姓胡名得生住襄州謁鄭谷獻詩云高名<lb/>
　　喧省闥雅頌出吾唐疊巘供秋望無雲到夕陽自<lb/>
　　封修藥院别下著僧牀幾夢中朝事久離鴛鷺行<lb/>
　　谷覽之云請改一字方可相見經數日再謁稱巳<lb/>
<pb n="KR4h0161_WYG_097-40b"/>
　　改得詩云别掃著僧牀谷嘉賞結為詩友<lb/>
　古體詩<lb/>
　　還人詩巻<lb/>
李賀李白遺機杼散在人間不知處聞君收在芙蓉江<lb/>
日聞鮫人織秋浦金梭劄劄文離離呉姬越女羞上機<lb/>
鴛鴦浴烟鸞鳯飛澄江曉映餘霞輝仙人手持玉刀尺<lb/>
寸寸酬君與珠璧裁作霞裳何處披紫皇殿裏深相覓<lb/>
　近體詩<lb/>
<pb n="KR4h0161_WYG_097-41a"/>
　　夏日草堂作<lb/>
沙泉帶草堂紙帳巻空牀靜是真消息吟非俗肺腸園<lb/>
林坐清影梅杏嚼紅香誰住原西寺鐘聲送夕陽<lb/>
　　寄方干處士鑑湖舊居<lb/>
賀監舊山川空來近百年聞君與琴鶴終日在漁船島<lb/>
路深秋石湖燈半夜天雲門幾囘去題徧好林泉<lb/>
　　戊辰嵗湖中寄鄭谷郎中<lb/>
白髪久慵簪常聞病亦吟痩應成鶴骨閒想是禪心上<lb/>
<pb n="KR4h0161_WYG_097-41b"/>
國楊花亂滄洲荻笋深不堪思翠巘西望獨沾襟<lb/>
　　山寺喜道士至<lb/>
閏年春過後山寺始花開還有無心者閒尋此境來鳥<lb/>
幽聲忽斷茶好味重迴知住南岩久㝠心坐綠苔<lb/>
　　登祝融峯<lb/>
猨鳥共不到我來身欲浮四邊空碧落絶頂正清秋宇<lb/>
宙知何極華夷見細流壇西獨立久白日轉神州<lb/>
　　早行<lb/>
<pb n="KR4h0161_WYG_097-42a"/>
舟子相呼起長沙未五更幾㸔星月在猶帶夢魂行鳥<lb/>
亂村林迥人喧水柵横蒼茫平野水慙愧逺峰明<lb/>
　　贈孫生<lb/>
見君詩自别君是繼詩人道出千途外功爭一字新寂<lb/>
寥中影迹霜雪裏精神待折東堂桂歸來更苦辛<lb/>
　　聽李尊師先生彈琴<lb/>
仙子弄瑶琴仙山杉月深此聲含太古誰聽到無心灑<lb/>
石霜千片噴空瀑萬尋何人傳指法攜向海中岑<lb/>
<pb n="KR4h0161_WYG_097-42b"/>
　　聽泉<lb/>
落石幾萬仞泠聲飄逺空高秋初雨後半夜亂山中秖<lb/>
有照壁月更無吹葉風昔曾廬嶽聽到曉與僧同<lb/>
　　詠鶯<lb/>
何事經年閟好音暖風催出囀喬林羽毛新刷陶潛菊<lb/>
喉舌初調叔夜琴怕雨並棲紅杏宻避人雙入綠楊深<lb/>
曉來枝上千般語似共桃花訴舊心<lb/>
　僧棲蟾<lb/>
<pb n="KR4h0161_WYG_097-43a"/>
　近體詩<lb/>
　　牧童<lb/>
牛得自由騎春風細雨飛青山青草裏一笛一蓑衣日<lb/>
出唱歌去月明撫掌歸何人得似爾無是亦無非<lb/>
　　宿巴江<lb/>
江聲五千里瀉碧急於弦不覺日又夜爭教人少年一<lb/>
汀巫峽月兩岸子規天山影似相伴濃遮到曉船<lb/>
　僧清塞<lb/>
<pb n="KR4h0161_WYG_097-43b"/>
　近體詩<lb/>
　　山舍秋思<lb/>
一從雲水住曾不下西岑落木故園在秋庭積葉深泉<lb/>
流通井脈蟲響出牆陰靜夜更聲徹寒燈獨自吟<lb/>
　　送耿逸人南歸<lb/>
南行隨越僧舊業一池菱兩鬢巳如雪五湖歸挂罾夜<lb/>
濤嗚柵鎖寒葦露船燈此去應無事却來期未能<lb/>
　　早秋過郭勁書齋<lb/>
<pb n="KR4h0161_WYG_097-44a"/>
暑消崗舍清閒坐有餘情石水生茶味林風減扇聲逺<lb/>
雲收海雨靜角揜山城此地秋吟苦時來遶菊行<lb/>
　　送康沼歸建業<lb/>
南朝秋色滿歸去思如何帝業空城在民耕壞塚多月<lb/>
明臺獨上栗綻寺頻過籬下西江濶相思見白波<lb/>
　　贈柏巖禪師<lb/>
野寺絶依念空山曾徧行老來披衲重病起讀經生乞<lb/>
食嫌村逺尋溪愛路平多年柏巖住不記柏巖名<lb/>
<pb n="KR4h0161_WYG_097-44b"/>
　　岳陽樓<lb/>
平楚起寒色杪秋猶未還世情何處淡湘水向人閒空<lb/>
翠隱高鳥夕陽歸逺山孤舟萬餘里惆悵洞庭間<lb/>
　　晚秋江館<lb/>
病寄西州居帶城傍門高栁一蟬鳴澄江月上見魚擲<lb/>
荒徑葉乾聞犬行越嶠夜無侵閣影寺鐘涼有隔原聲<lb/>
故園賣盡休歸去湖水秋光空自平<lb/>
　　贈李道士<lb/>
<pb n="KR4h0161_WYG_097-45a"/>
布褐高眠石竇春迸泉多濺黒紗巾昻頭説易當閒客<lb/>
落手圍碁對俗人自算天年窮甲子誰同雨夜守庚申<lb/>
擬歸太華何時去他日相逢乞藥銀<lb/>
　　宿隱靜寺<lb/>
一宿五峯杯渡寺虛廊中夜磬聲分疎林未落上方月<lb/>
幽澗忽生平地雲高鳥背泉生靜景逺人當燭想遺文<lb/>
暫來此地歇勞足望斷故園滄海濆<lb/>
　　湘漢懷傑公<lb/>
<pb n="KR4h0161_WYG_097-45b"/>
一宿空山聽水流仍同賈客坐孤舟逺書來隔巴陵雨<lb/>
雙鬢去驚彭蠡秋不擬為身謀舊業終求斷榖隱高丘<lb/>
吾宗尚作無憀者中夜廢吟生旅愁<lb/>
　　重陽<lb/>
雲木疎黄秋滿川茱萸風裏一樽前幾囘為客逢佳節<lb/>
曾見何人再少年霜報征衣冷針指鴈驚幽隱泣雲泉<lb/>
古來醉樂皆難得當取窮通委上天<lb/>
　僧無悶<lb/>
<pb n="KR4h0161_WYG_097-46a"/>
　近體詩<lb/>
　　暮春送人<lb/>
折栁亭邊手重攜江烟淡淡草萋萋杜鵑不顧離人意<lb/>
更向落花枝上啼<lb/>
　　寒林石屏<lb/>
草堂無物伴身閒惟有屏風枕簟間本向他山求得石<lb/>
却於石上㸔他山<lb/>
　僧文益<lb/>
<pb n="KR4h0161_WYG_097-46b"/>
　近體詩<lb/>
　　看牡丹<lb/>
擁毳對芳叢由來趣不同髮從今日白花是去年紅豔<lb/>
色隨朝露馨香逐晚風何須待零落然後始知空<lb/>
　僧修睦<lb/>
　近體詩<lb/>
　　秋日閒居<lb/>
是事不相關誰人似此閒捲簾當白晝移榻對青山野<lb/>
<pb n="KR4h0161_WYG_097-47a"/>
鶴眠松上秋苔長夜間嶽僧頻有信昨日得書還<lb/>
　　宿岳陽開元寺<lb/>
竟夕凭虛檻何當興歎頻往來人自老今古月長新風<lb/>
送沈漁唱松疎露鶴身無眠鐘又動幾客在迷津<lb/>
　　睡起作<lb/>
長空秋雨歇睡起覺精神看水看山坐無名無利身偈<lb/>
吟諸祖意茶碾去年春此外誰相識孤雲到砌頻<lb/>
　　賣松者<lb/>
<pb n="KR4h0161_WYG_097-47b"/>
求利有何限將松入市來直饒人買去也向柳邊栽細<lb/>
葉猶粘雪孤根尚惹苔知君用心錯舉世重花開<lb/>
　　落葉<lb/>
雨過閒田地重重落盡紅翻思向春日肯信有秋風幾<lb/>
處隨流水河邊亂暮空秖應松自立而不與君同<lb/>
　　落花<lb/>
一片又一片等閒苔面紅不能延數日開亦是春風公<lb/>
子歌聲歇詩人眼界空遥思故山下經雨兩三叢<lb/>
<pb n="KR4h0161_WYG_097-48a"/>
　　題東林寺<lb/>
欲去不忍去徘徊吟遶廊水光秋淡蕩僧好語尋常碑<lb/>
古苔文疊山晴鐘韻長翻思南嶽去欠此白蓮香<lb/>
　　送元泰禪師<lb/>
去去去何往一盂兼一瓶水邊寒草白鳥外晚峯青宿<lb/>
處林聞虎行時天有星囘期誰可定浮世重看經<lb/>
　僧景雲<lb/>
　近體詩<lb/>
<pb n="KR4h0161_WYG_097-48b"/>
　　老僧<lb/>
日照西山雪老僧門未開凍瓶粘柱礎宿火陷爐灰童<lb/>
子病歸去鹿麋寒入來齋鐘知漸近枝鳥下生臺<lb/>
　　溪叟<lb/>
溪翁居處靜溪鳥入門飛早起釣魚去夜深乗月歸露<lb/>
香菰米熟煙暖荇絲肥瀟灑塵埃外扁舟一草衣<lb/>
　僧棲一<lb/>
　近體詩<lb/>
<pb n="KR4h0161_WYG_097-49a"/>
　　武昌懷古<lb/>
戰國城池盡悄然昔人遺跡遍山川笙歌罷吹幾多日<lb/>
臺榭荒涼七百年蟬響夕陽風滿樹鴈横秋島雨漫天<lb/>
堪嗟世事如流水空見蘆花一釣船<lb/>
　僧處黙<lb/>
　近體詩<lb/>
　　題聖果寺<lb/>
路自中峰上盤囘出薜蘿到江呉地盡隔岸越山多古<lb/>
<pb n="KR4h0161_WYG_097-49b"/>
木叢青靄遥天浸白波下方城郭近鐘磬接笙歌<lb/>
　　題棲霞僧房<lb/>
名山不取買山錢任創花宫近碧巔松桂老依雲裏寺<lb/>
樓臺深鎖洞中天風經險嶂迴疎雨石動危屏掛落泉<lb/>
欲結茅菴共師坐肯饒多少薜蘿烟<lb/>
　　織婦<lb/>
蓬鬢蓬門積恨多夜䦨燈下不停梭成縑猶自陪錢納<lb/>
未直青樓一曲歌<lb/>
<pb n="KR4h0161_WYG_097-50a"/>
　僧澹交<lb/>
　近體詩<lb/>
　　寫真<lb/>
圖形期自見自見却傷神已是夢中夢更逢身外身水<lb/>
花凝幻質墨彩染空塵堪笑余兼爾俱為未了人<lb/>
　僧若虛<lb/>
　近體詩<lb/>
　　樂仙觀<lb/>
<pb n="KR4h0161_WYG_097-50b"/>
樂氏騎龍上碧天東呉遺宅尚依然悟來大道無多事<lb/>
真後丹𤣥不直錢老樹夜風蟲咬葉古垣春雨蘚生甎<lb/>
松傾鶴死桑田變華表歸鄉未有年<lb/>
　僧曇域<lb/>
　近體詩<lb/>
　　懷齊巳<lb/>
鬢髯秋景兩蒼蒼靜對茅齋一炷香病後身心俱澹薄<lb/>
老來朋友半凋傷峩眉山色侵雲直巫峽灘聲入夜長<lb/>
<pb n="KR4h0161_WYG_097-51a"/>
猶喜深交有支遁時時音信到松房<lb/>
　僧懷浦<lb/>
　近體詩<lb/>
　　初冬旅舍早懷<lb/>
枕上角聲微離情未息機夢囘三楚寺寒入五更衣月<lb/>
没棲禽動霜晴凍葉飛自慙行役早深與道相違<lb/>
　僧慕幽<lb/>
　近體詩<lb/>
<pb n="KR4h0161_WYG_097-51b"/>
　　冬日淮上别文上人<lb/>
家國各萬里同吟六七年可堪隨北雁迢遞向南天水<lb/>
與行人逺山將落日連春淮有雙鯉莫忘尺書傳<lb/>
　　栁<lb/>
今古憑君一贈行幾囘折盡復重生五株斜傍淵明宅<lb/>
千樹低垂太尉營臨水帶烟藏翡翠倚風兼雨宿流鶯<lb/>
隋皇堤上依依在曾惹當時歌吹聲<lb/>
　　三峽聞猿<lb/>
<pb n="KR4h0161_WYG_097-52a"/>
　誰向兹來不恨生聲聲都是斷腸聲七千里外一家住<lb/>
　十二峯前獨自行瘴雨晚藏神女廟蠻烟寒鎖夜郎城<lb/>
　憑君且聽哀吟好會待青雲道路平<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_097-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩錄巻九十八<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_098-1a"/>
　欽定四庫全書<lb/>
御定全唐詩錄卷九十九<lb/>
　　上官昭容<lb/>
　　　昭容名婉兒上官儀之女孫也辨慧能文習吏事<lb/>
　　　武后愛之中宗即位使掌制命由婕妤陞昭容景<lb/>
　　　龍初置修文館學士選公卿善為文者李嶠等二<lb/>
　　　十人為之使上官昭容第其甲乙有集二十巻<lb/>
　　近體詩<lb/>
<pb n="KR4h0161_WYG_098-1b"/>
　　　九月九日上幸慈恩寺登浮圖羣臣上菊花壽酒<lb/>
　　　　賦詩應制<lb/>
　帝里重陽節香園萬乗來却邪萸入佩獻壽菊傳杯塔<lb/>
　類承天湧門疑待佛開睿詞懸日月長得仰昭囘<lb/>
　　　遊長寧公主流杯池<lb/>
　登山一長望正遇九春初結駟填街術閭閻滿邑居鬭<lb/>
　雪梅先吐驚風栁未舒直愁斜日落不畏酒樽虛<lb/>
　霽曉氣清和披襟賞薜蘿玳瑁凝春色琉璃漾水波跂<lb/>
<pb n="KR4h0161_WYG_098-2a"/>
石聊長嘯攀松乍短歌除非物外者誰就此經過<lb/>
暫爾遊仙第淹留惜未歸霞忩明月滿澗户白雲飛書<lb/>
引藤為架人將薜作衣此真攀玩所臨睨賞光輝<hi>長寧公主</hi>
<hi>韋庶人所生下嫁揚眘交皇帝制曰門下特進行右散騎常侍駙馬都尉觀國公楊眘交分榮戚里藉寵公門</hi>
<hi>恭肅著於立身協勤效於從政鳯凰樓上宛符琴瑟之歡烏鵲橋邊載協松蘿之契宜覃茅土式廣山河因造</hi>
<hi>第于東都府財幾竭又取西京高士廉第左金吾衛廢營改為宅作三重樓築山浚池帝及后數臨幸令昭容</hi>
<hi>賦詩羣臣屬和</hi>
　　綵書怨<lb/>
<pb n="KR4h0161_WYG_098-2b"/>
葉下洞庭初思君萬里餘露濃香被冷月落錦屏虛欲<lb/>
奏江南曲貪封薊北書書中無别意惟悵久離居<lb/>
　　十月駕幸三會寺<lb/>
釋子談經處軒臣刻字留故臺遺老識殘簡聖君求駐<lb/>
蹕懷千古開襟望九州四山緣塞合二水夾城流宸翰<lb/>
陪瞻仰天杯接獻酬太平詞藻盛長願紀鴻休<lb/>
　　駕幸新豐温泉宫獻詩<lb/>
三冬季月景隆年萬乗觀風出灞川遥看電躍龍為馬<lb/>
<pb n="KR4h0161_WYG_098-3a"/>
迴矚霜原玉作田<lb/>
鸞旂掣曳拂空迴羽騎驂驔躡景來隱隱驪山雲外聳<lb/>
迢迢御帳日邊開<lb/>
翠幕珠幃敞月營金罍玉斚泛蘭英嵗嵗年年常扈蹕<lb/>
長長久久樂昇平<lb/>
　宋若照<lb/>
　　若照貝州人父廷芬生五女皆警慧善屬文長若<lb/>
　　莘次若照若倫若憲若筍若照尤高皆性素潔鄙<lb/>
<pb n="KR4h0161_WYG_098-3b"/>
　　薰澤靚妝不願歸人欲以學名家家亦不欲與寒<lb/>
　　鄉凡裔為姻對貞元中昭義節度使李抱真表其<lb/>
　　才徳宗召入禁中試文章并問經史大義帝咨美<lb/>
　　悉留宫中帝能詩每與侍臣賡和五人者皆預又<lb/>
　　高其風操不以妾侍命之呼學士自貞元七年祕<lb/>
　　禁圖詔若莘總領元和末卒後穆宗拜若照尚官<lb/>
　　嗣其秩歴穆敬文三朝皆呼先生若憲文宗時以<lb/>
　　讒死倫筍早卒廷芬男獨愚不可教為民終身<lb/>
<pb n="KR4h0161_WYG_098-4a"/>
　近體詩<lb/>
　　奉和御製麟徳殿宴百僚<lb/>
垂衣臨八極肅穆四門通自是無為化非關輔弼功修<lb/>
文招隱伏尚武殄妖兇徳炳韶光熾恩沾雨露濃衣冠<lb/>
陪御宴禮樂盛朝宗萬壽稱觴舉千年信一同<lb/>
　宋若憲<lb/>
　　若憲若照妹也若照屬代司祕書文宗以其善文<lb/>
　　辭尤禮焉<lb/>
<pb n="KR4h0161_WYG_098-4b"/>
　近體詩<lb/>
　　催妝詩<lb/>
雲安公主貴出嫁五侯家天母親調粉日兄憐賜花催<lb/>
鋪百子帳待障七香車借問妝成未東方欲曉霞<lb/>
　宋若筍<lb/>
　近體詩<lb/>
　　奉和御製麟徳殿宴百僚<lb/>
端拱承休命時清荷聖皇四聰聞受諫五服逺朝王景<lb/>
<pb n="KR4h0161_WYG_098-5a"/>
媚鶯初囀春殘日正長命筵多濟濟盛樂復鏘鏘酆鎬<lb/>
誰將敵横汾未可方願齊山嶽壽福祉永無疆<lb/>
　開元宫人<lb/>
　近體詩<lb/>
　　袍中詩<lb/>
沙場征戍客寒苦若為眠戰袍經手作知落阿誰邊蓄<lb/>
意多添線含情更著綿今生巳過也重結後生緣<hi>開元中賜</hi>
<hi>邊軍纊衣製於宫中有兵士於短袍中得此詩以白帥帥進呈明皇以詩遍示宫中曰作者勿隱不汝罪也有</hi>
<pb n="KR4h0161_WYG_098-5b"/>
<hi>一宫人自言萬死上深憫之遂以嫁得詩者謂曰吾與汝結今生縁邊人感泣</hi>
　天寳宫人<lb/>
　近體詩<lb/>
　　題落葉<lb/>
舊寵悲秋扇新恩寄早春聊題一紅葉將寄接流人<hi>天寳</hi>
<hi>末宫娥衰悴不願備宫掖者因落葉上題詩隨御水而出顧況聞而和之云愁見鶯啼栁絮飛上陽宫女斷腸</hi>
<hi>時君恩不禁東流水葉上題詩寄與誰既達宸聰由是遣出</hi>
　　杏葉詩<lb/>
<pb n="KR4h0161_WYG_098-6a"/>
一葉題詩出禁城誰人酬和獨含情自嗟不及波中葉<lb/>
蕩漾乗春取次行<lb/>
　宣宗宫人韓氏<lb/>
　近體詩<lb/>
　　題紅葉<lb/>
流水何太急深宫盡日閒殷勤謝紅葉好去到人間<lb/>
　　自感<lb/>
一聫佳句隨流水十載幽思滿素懷今日却成鸞鳯友<lb/>
<pb n="KR4h0161_WYG_098-6b"/>
方知紅葉是良媒<hi>宣宗時盧渥應舉偶臨御溝得一紅葉有詩云云及放宫人渥獲氏氏覩</hi>
<hi>紅葉嗟吁久之復感而作是詩一説僖宗時于祐晚步禁衢得紅葉詩祐亦題一葉云曾聞葉上題紅怨葉上</hi>
<hi>題詩寄阿誰後娶宫人韓氏見葉驚曰此妾所作妾水中亦得一葉騐之相合北夢瑣言又載進士李茵得紅</hi>
<hi>葉娶韓氏三説不同并紀于此</hi>
　鮑君徽<lb/>
　　君徽字文姬善詞賦與尚官姊妹齊名徳宗召入<lb/>
　　禁中試文章留與侍臣賡和賞賚甚厚<lb/>
　古體詩<lb/>
<pb n="KR4h0161_WYG_098-7a"/>
　　惜春花<lb/>
枝上花花下人可惜顔色俱青春昨日看花花灼灼今<lb/>
日看花花欲落不如盡此花下歡莫待春風總吹却鶯<lb/>
歌蝶舞媚韶光紅爐煮茗松花香妝成吟態恣遊樂獨<lb/>
把花枝歸洞房<lb/>
　近體詩<lb/>
　　東亭茶燕<lb/>
閒朝向晚出簾櫳茗燕東亭四望通逺眺城池山色裏<lb/>
<pb n="KR4h0161_WYG_098-7b"/>
俯聆絃管水聲中幽篁映沼新抽翠芳槿低檐欲吐紅<lb/>
坐久此中無限興更憐團扇起秋風<lb/>
　金徳真<lb/>
　　徳真新羅王金真平女也平卒無子女嗣立為王<lb/>
　　永徽元年徳真大破百濟之衆遣其弟法敏以聞<lb/>
　　徳真乃織錦作五言太平詩以獻<lb/>
　古體詩<lb/>
　　太平詩<lb/>
<pb n="KR4h0161_WYG_098-8a"/>
大唐開鴻業巍巍皇猷昌止戈戎衣定修文繼百王統<lb/>
天崇雨施理物體含章深仁諧日月撫運邁時康幡旗<lb/>
既赫赫鉦鼓何鍠鍠外夷違命者剪覆被天殃和風凝<lb/>
宇宙遐邇競呈祥四時調玉燭七曜巡萬方維岳降宰<lb/>
輔維帝任忠良五三同一徳照我唐家光<lb/>
　七嵗女子<lb/>
　近體詩<lb/>
　　送兄<lb/>
<pb n="KR4h0161_WYG_098-8b"/>
别路雲初起離亭葉正稀所嗟人異鴈不作一行飛<hi>如意</hi>
<hi>中女年七嵗而能詩武后令賦别兄詩應聲而成</hi>
　趙氏<lb/>
　　趙氏寇坦母也<lb/>
　古體詩<lb/>
　　擬古<lb/>
鬱蒸夏將半暑氣扇飛閣驟雨滿空來當軒捲簾幙度<lb/>
雲開夕霽宇宙何清廓明月流素光輕風换炎鑠孤鸞<lb/>
<pb n="KR4h0161_WYG_098-9a"/>
傷對影寳瑟悲别鶴君子去不還揺心欲何托<lb/>
　林氏<lb/>
　　林氏薛元曖之妻丹陽太守祥之妹也善屬文元<lb/>
　　曖為隰城丞蚤喪於官有子彦輔彦國彦偉彦雲<lb/>
　　及猶子並早孤悉為林氏訓導成名<lb/>
　近體詩<lb/>
　　送男彦輔左貶<lb/>
他日初投杼勤王在隱兵有辭期不罰積意許相仍謫<lb/>
<pb n="KR4h0161_WYG_098-9b"/>
宦今何在衘寃猶未勝天涯分越徼驟騎速毗陵腸斷<lb/>
復何苦書傳寫豈能淚添江水逺心劇海雲蒸明月珠<lb/>
難識甘泉賦可稱但將忠報主何懼㸃青蠅<lb/>
　楊容華<lb/>
　　容華華陰人楊炯姪女<lb/>
　近體詩<lb/>
　　新妝<lb/>
宿鳥驚眠罷房櫳乗曉開鳯釵金作縷鸞鏡玉為臺妝<lb/>
<pb n="KR4h0161_WYG_098-10a"/>
似臨池出人疑向月來自憐方未巳欲去復徘徊<lb/>
　張夫人<lb/>
　　夫人為户部侍郎吉中孚妻<lb/>
　古體詩<lb/>
　　古意<lb/>
轆轤曉轉素絲綆桐聲夜落蒼苔磚涓涓吹溜若時雨<lb/>
濯濯嘉蔬非用天丈人不解此中意抱甕當時徒自賢<lb/>
　　拜新月<lb/>
<pb n="KR4h0161_WYG_098-10b"/>
拜新月拜月出堂前暗魄初籠桂虛弓未引弦拜新月<lb/>
拜月妝樓上鸞鏡未安臺蛾眉巳相向拜新月拜月不<lb/>
勝情庭前風露清月臨人自老人望月長生東家阿母<lb/>
亦拜月一拜一悲聲斷絶昔年拜月逞容輝如今拜月<lb/>
雙淚垂囘看衆女拜新月却憶閨中年少時<lb/>
　張文姬<lb/>
　　文姬鮑參軍妻<lb/>
　近體詩<lb/>
<pb n="KR4h0161_WYG_098-11a"/>
　　雙槿樹<lb/>
綠葉競扶疎紅姿相照灼不學桃李花亂向春風落<lb/>
　　池上竹<lb/>
此君臨此池枝低水相近碧色綠波中日日流不盡<lb/>
　　沙上鷺<lb/>
沙頭一水禽鼓翼揚清音只待高風便非無雲漢心<lb/>
　　溪口雲<lb/>
溶溶溪口雲纔向溪中吐不復歸溪中還作溪中雨<lb/>
<pb n="KR4h0161_WYG_098-11b"/>
　蔣藴<lb/>
　　藴一名馥又作馧彦輔之孫也<lb/>
　古體詩<lb/>
　　贈鄭女郎古意<lb/>
昨夜巫山中失却陽臺女朝來香閣裏獨伴楚王語豔<lb/>
陽灼灼河洛神珠簾繡户青樓春能彈箜篌弄纎指愁<lb/>
殺門外少年子笑開一面紅粉妝東園幾樹桃花死朝<lb/>
理曲暮理曲獨坐忩前一片玉行也嬌步也嬌見之令<lb/>
<pb n="KR4h0161_WYG_098-12a"/>
人魂魄消堂前錦褥紅地爐綠沈香榼傾屠蘇解佩時<lb/>
時歇歌管芙蓉帳裏蘭麝滿挽起羅衣香不斷滅燭每<lb/>
嫌秋夜短<lb/>
　郎大家宋氏<lb/>
　古體詩<lb/>
　　擬晉女劉妙容宛轉歌<lb/>
風已清月朗琴復鳴掩抑非千態殷勤是一聲歌宛轉<lb/>
宛轉和且長願為雙黄鵠比翼共翺翔<lb/>
<pb n="KR4h0161_WYG_098-12b"/>
　　長相思<lb/>
長相思久離别關山阻風煙絶臺上鏡文銷袖中書字<lb/>
滅不見君形影何曾有懽悦<lb/>
　　朝雲引<lb/>
巴西巫峽指巴東朝雲觸石上朝空巫山巫峽高何巳<lb/>
行雲行雨一時起一時起三春暮若言來且就陽臺路<lb/>
　侯氏<lb/>
　　侯氏邊將張暌妻<lb/>
<pb n="KR4h0161_WYG_098-13a"/>
　近體詩<lb/>
　　繡迴文龜形詩<lb/>
睽離已是十年强對鏡那堪重理妝聞鴈幾囘修尺素<lb/>
見霜先為製衣裳開箱疊練先垂淚拂杵調砧更斷腸<lb/>
繡作龜形獻天子願教征客早還鄉<hi>會昌中邊將張暌防戎十餘年侯氏</hi>
<hi>繡㢠廻文作龜形詣闕進之帝覽之放暌還鄉賜絹三百疋以彰才美</hi>
　魏氏<lb/>
　　魏氏求已之妹<lb/>
<pb n="KR4h0161_WYG_098-13b"/>
　古體詩<lb/>
　　贈外<lb/>
浮萍依綠水弱蔦寄青松與君結大義移天得所從翰<lb/>
林無雙鳥劍水不分龍諧和類琴瑟堅固同膠漆義重<lb/>
恩欲深夷險貴如一本自身不令積多嬰痛疾朝夕倦<lb/>
牀枕形體耻巾櫛遊子倦風塵從官初解巾束裝赴南<lb/>
郢脂駕出西秦比翼終難遂銜柴苦未因徒悲楓岸逺<lb/>
空對柳園春男兒不重舊丈夫多好新新人喜新聘朝<lb/>
<pb n="KR4h0161_WYG_098-14a"/>
朝臨粧鏡兩鴛因無比雙蛾誰與競詎憐愁思人銜啼<lb/>
嗟薄命蕣華不足恃松放有餘勁所願好九思勿令虧<lb/>
百行<lb/>
　王韞秀<lb/>
　　韞秀忠嗣女也忠嗣鎮北京以女歸元載載家貧<lb/>
　　嵗久見輕韞秀勸之遊學載乃遊秦别以詩曰年<lb/>
　　來誰不厭龍鍾雖有侯門似不容看取海山寒翠<lb/>
　　樹苦遭霜霰到秦封韞秀賦詩請偕行載到京屢<lb/>
<pb n="KR4h0161_WYG_098-14b"/>
　　陳時務深符上㫖肅宗擢拜中書韞秀以詩寄姨<lb/>
　　妹及載貴盛賓客候門而或間阻韞秀復為詩以<lb/>
　　諫之載貪恡被誅上令王氏入宫嘆曰二十年太<lb/>
　　原節度女十六年宰相妻誰能為長信昭陽之事<lb/>
　　死亦幸矣京兆笞斃<lb/>
　近體詩<lb/>
　　偕夫遊秦<lb/>
路掃饑寒跡天哀志氣人休濡離别涙攜手入西秦<lb/>
<pb n="KR4h0161_WYG_098-15a"/>
　　寄姨妹<lb/>
相國已隨麟閣貴家風第一右丞詩笄年解笑鳴機婦<lb/>
恥見蘇秦富貴時<lb/>
　　諫外<lb/>
楚竹燕歌動畫梁更䦨重換舞衣裳公孫開館招佳客<lb/>
知道浮雲不久長<lb/>
　杜羔妻趙氏<hi>一作劉氏</hi>
　　趙氏貞元時人夫羔性至孝父死河北母不知所<lb/>
<pb n="KR4h0161_WYG_098-15b"/>
　　之羔終日憂號趙勸夫求訪後竟得其母又不知<lb/>
　　其父墓處復得其墓於佛相柱下後登貞元進士<lb/>
　　終工部尚書贈右僕射<lb/>
　古體詩<lb/>
　　雜言寄夫杜羔<lb/>
從君淮海遊再過蘭杜秋歸來未須臾又欲向梁州梁<lb/>
州秦嶺西棧道與雲齊羌蠻萬餘落矛㦸自高低已念<lb/>
寡儔侣復慮勞攀躋丈夫重志氣兒女空悲啼臨卭滯<lb/>
<pb n="KR4h0161_WYG_098-16a"/>
遊地肯顧濁水泥人生賦命有厚薄君但遨遊妾寂寞<lb/>
　近體詩<lb/>
　　聞夫杜羔下第將至家寄以二絶<lb/>
良人的的有竒才何事年年被放囘如今妾面羞君面<lb/>
君若來時近夜來<lb/>
傳聞天子訪沈淪萬里懷書西入秦早知不用無媒客<lb/>
恨别江南楊栁春<lb/>
　　聞夫杜羔登第<lb/>
<pb n="KR4h0161_WYG_098-16b"/>
長安此去無多地鬱鬱葱葱佳氣浮良人得意正年少<lb/>
今夜醉眠何處樓<lb/>
　　代夫杜羔贈人<lb/>
澹澹春風花落時不堪秋望更相思無金可買長門賦<lb/>
有恨空吟團扇詩<lb/>
　裴柔之<lb/>
　　柔之元稹微之之妻也稹自㑹稽拜尚書右丞到<lb/>
　　京未踰月出鎮武昌柔之難之曰嵗杪到家鄉先<lb/>
<pb n="KR4h0161_WYG_098-17a"/>
　　春又赴任稹即贈以詩曰窮冬到鄉國正嵗别京<lb/>
　　華自恨風塵眼常看逺地花碧幢還照耀紅粉莫<lb/>
　　咨嗟嫁得浮雲壻相隨即是家柔之亦以詩答之<lb/>
　近體詩<lb/>
　　答外<lb/>
侯門初擁節御苑栁絲新不是悲殊命惟愁别近親黄<lb/>
鶯遷古木珠履徙清塵想到千山外滄江正暮春<lb/>
　孫氏<lb/>
<pb n="KR4h0161_WYG_098-17b"/>
　　孫氏進士孟昌期之妻也昌期不善詩孫氏每代<lb/>
　　夫作一旦曰才思非婦人之事併焚其集<lb/>
　近體詩<lb/>
　　聽琴<lb/>
玉指朱絃軋復清湘妃愁怨最難聽初疑颯颯涼風勁<lb/>
又似蕭蕭暮雨零近若流泉來碧嶂逺如𤣥鶴下青㝠<lb/>
夜深彈罷堪惆悵霧濕叢蘭月滿庭<lb/>
　　代夫作白蠟燭詩贈人<lb/>
<pb n="KR4h0161_WYG_098-18a"/>
景勝銀缸香比蘭一條白玉逼人寒他時紫禁春風夜<lb/>
醉草天書仔細看<lb/>
　崔公達<hi>一作公逺</hi>
　近體詩<lb/>
　　獨夜詞<lb/>
晴天霜落寒風急錦帳羅幃羞更入秦箏不復續斷絃<lb/>
迴身掩淚挑燈立<lb/>
　長孫佐轉妻<lb/>
<pb n="KR4h0161_WYG_098-18b"/>
　古體詩<lb/>
　　答外<lb/>
征人去年戍邊水夜得邊書字盈紙揮刀就燭裁紅綺<lb/>
結作同心答千里君寄邊書書莫絶妾答同心心自結<lb/>
同心再解不心離離字頻看字愁滅結成一衣和淚封<lb/>
封書只在懷袖中莫如書字固難久願學同心長可同<lb/>
<hi>佐轉戍邊不歸寄邊信於妻妻乃作此詩以答之</hi>
　劉元載妻<lb/>
<pb n="KR4h0161_WYG_098-19a"/>
　近體詩<lb/>
　　蚤梅<lb/>
南枝向暖北枝寒一種春風有兩般憑仗高樓莫吹笛<lb/>
大家留取倚䦨干<lb/>
　陳玉蘭<lb/>
　　玉蘭呉人王駕妻也<lb/>
　近體詩<lb/>
　　寄外征衣<hi>一作王駕古意詩</hi>
<pb n="KR4h0161_WYG_098-19b"/>
夫戍邊關妾在呉西風吹妾妾憂夫一行書寄千行淚<lb/>
寒到君邊衣到無<lb/>
　慎三史<lb/>
　　三史毘陵人嚴瓘夫之妻也<lb/>
　近體詩<lb/>
　　留别<lb/>
當時心事巳相關雨散雲飛一餉間便掛孤帆從此去<lb/>
不堪重上望夫山<hi>三史十年無嗣瓘夫欲出之慎留此詩為别瓘夫有感復聚如初</hi>
<pb n="KR4h0161_WYG_098-20a"/>
　葛亞兒<hi>一作鵶兒</hi>
　近體詩<lb/>
　　懷良人<lb/>
蓬鬢荆釵世所稀布裙猶是嫁時衣胡麻好種無人種<lb/>
正是歸時不見歸<lb/>
　　會仙詩<lb/>
彩鳯揺揺下翠微烟花漠漠遍芳枝玉忩仙會何人見<lb/>
惟有春風仔細知<lb/>
<pb n="KR4h0161_WYG_098-20b"/>
煙霞迤邐接蓬萊宫殿參差曉月開羣玉山前人别處<lb/>
紫鸞飛起望仙臺<lb/>
　楊徳麟<lb/>
　　徳麟司農少卿楊敬之小女也年十三以六韻成<lb/>
　　詩遊奉慈寺題詩自稱關西夫子二十七代孫<lb/>
　近體詩<lb/>
　　題奉慈寺<lb/>
日月金輪動旃檀碧樹秋塔分鴻鴈翅鐘掛鳯凰樓<lb/>
<pb n="KR4h0161_WYG_098-21a"/>
　張氏<lb/>
　　張氏彭伉妻也伉評事宜陽微君之孫<lb/>
　近體詩<lb/>
　　寄外<lb/>
久無音信到羅幃路逺迢迢遣問誰聞君折得東堂桂<lb/>
折罷那能不暫歸<lb/>
驛使今朝過五湖殷勤為我報狂夫從來誇有龍泉劍<lb/>
試割相思得斷無<hi>彭伉及第後廉使于公辟入幕嵗久未囘妻寄此詩伉答詩曰莫訝相如</hi>
<pb n="KR4h0161_WYG_098-21b"/>
<hi>獻賦遲錦書誰道淚沾衣不須化作山頭石待我東堂折桂枝</hi>
　裴羽仙<lb/>
　　羽仙裴悦妻也唐詩皆稱裴羽仙悦征匈奴不歸<lb/>
　　愁懷憂鬱思慕悲切賦邊將詩以寫其意後寄夫<lb/>
　　征衣并侑以詩<lb/>
　古體詩<lb/>
　　寄夫征衣<hi>一作裴悦寄邊衣</hi>
深閨乍冷開香匣玉筯微微濕紅頰一陣霜風殺栁條<lb/>
<pb n="KR4h0161_WYG_098-22a"/>
濃煙半夜成黄葉重重白練如霜雪獨下寒階轉凄切<lb/>
祇知抱杵搗秋砧不覺高樓巳無月時聞寒鴈聲呼喚<lb/>
紗忩只有燈相伴幾展齊紈又懶裁離腸空逐金刀斷<lb/>
細想儀形執刀尺囘刀剪破澄江色愁捻銀針信手縫<lb/>
惆悵無人試寛窄時時舉袖勻殘淚紅箋漫有千行字<lb/>
書中不盡心中事一半殷勤托邊使<lb/>
　張琰<lb/>
　古體詩<lb/>
<pb n="KR4h0161_WYG_098-22b"/>
　　春詞<lb/>
垂栁鳴黄鸝關關若求友春情不可耐愁殺閨中婦日<lb/>
暮登高樓誰憐小垂手<lb/>
昨日桃花飛今朝梨花吐春色能幾時那堪此愁緒蕩<lb/>
子遊不歸春來淚如雨<lb/>
　劉雲<lb/>
　古體詩<lb/>
　　有所思<lb/>
<pb n="KR4h0161_WYG_098-23a"/>
朝亦有所思暮亦有所思登樓望君處靄靄蕭關道掩<lb/>
淚向浮雲誰知妾懷抱玉井蒼苔青院深桐花落盡無<lb/>
人掃<lb/>
　　婕妤怨<lb/>
君恩不可見妾豈如秋扇秋扇尚有時妾身永微賤莫<lb/>
言朝花不復落嬌容幾奪昭陽殿<lb/>
　劉瑶<hi>一作珤</hi>
　古體詩<lb/>
<pb n="KR4h0161_WYG_098-23b"/>
　　古意曲<lb/>
梧桐階下月團團洞房如水秋夜䦨呉刀剪破機頭錦<lb/>
茱萸花墜相思枕綠忩寂寞背燈時暗數寒更不成寢<lb/>
　　暗别離<lb/>
槐花結子桐葉焦單飛越鳥啼清宵翠軒輾雲輕遥遥<lb/>
燕脂淚迸紅線條瑶草歇芳心耿耿玉珮無聲畫屏冷<lb/>
朱絃暗斷不見人風動花枝月中影青鸞脈脈西飛去<lb/>
海濶天高不知處<lb/>
<pb n="KR4h0161_WYG_098-24a"/>
　劉瑗<lb/>
　近體詩<lb/>
　　長門怨<lb/>
雨滴梧桐秋夜長愁心和雨到昭陽淚痕不學君恩斷<lb/>
拭却千行更萬行<lb/>
學畫蛾眉獨出羣當時人道便承恩經年不見君王面<lb/>
花落黄昏空掩門<lb/>
　李弄玉<lb/>
<pb n="KR4h0161_WYG_098-24b"/>
　　弄玉㑹稽人<lb/>
　近體詩<lb/>
　　哀憤詩<hi>并序</hi>
　　　余家本若耶溪東與同志者二三紉蘭佩蕙每<lb/>
　　　貪幽閒之境玩花光於松月之亭竟晝綿宵往<lb/>
　　　往忘倦洎乎初笄至於五換星霜矣自後不得<lb/>
　　　已從良人西入函關寓居晉昌里第其居迥絶<lb/>
　　　囂塵花木叢翠東西隣二佛宮皆上國勝遊之<lb/>
<pb n="KR4h0161_WYG_098-25a"/>
　　　最伺其間寂因遊覽焉亦不辜一時之風月也<lb/>
　　　不意良人巳矣邈然無依帝里芳春光景東邁<lb/>
　　　涉滻水歴渭川背終南陟太華經虢畧抵陜郊<lb/>
　　　挹嘉祥之清流面女几之蒼翠凡經過之所皆<lb/>
　　　曩昔讌笑之地衘寃興歎舉目魂銷雖殘骸尚<lb/>
　　　存而精爽都失假使潘岳復生無以悼其幽思<lb/>
　　　也遂命筆聊題終不能滌其懷抱絶筆慟哭而<lb/>
　　　東時會昌壬戌嵗仲春十九日二九子為父後<lb/>
<pb n="KR4h0161_WYG_098-25b"/>
　　　玉無瑕弁無首荆山石往往有題<hi>按二九子六句十八字以</hi>
　　　<hi>筆墨非女子之事名姓故隱而不書後李舒解之曰二九十八十加八木字也子為父後木下</hi>
　　　<hi>子李字也玉無瑕去其㸃也弁無首存其廾也王下廾弄字也荆山石往往有者荆山多韞玉</hi>
　　　<hi>當是姓李名弄玉也</hi>
昔逐良人西入關良人身没妾空還謝娘衛女不相見<lb/>
為雨為雲歸舊山<lb/>
　　題興元明珠亭<lb/>
寂寥滿地落花紅獨有離人萬恨中囘首池塘更無語<lb/>
<pb n="KR4h0161_WYG_098-26a"/>
手彈珠淚背東風<lb/>
　薛瑗<lb/>
　　瑗濠梁南楚材妻也<lb/>
　近體詩<lb/>
　　寫真寄外<lb/>
欲下丹青筆先拈寳鏡寒巳驚顔索寞漸覺鬢凋殘淚<lb/>
眼描將易愁腸寫出難恐君渾忘却時展畫圖看<hi>楚材旅遊</hi>
<hi>受潁牧之眷欲妻以女無反舊意瑗乃對鏡寫真并詩寄之楚材自慚遂遝與之終老時人嘲之曰當時婦棄</hi>
<pb n="KR4h0161_WYG_098-26b"/>
<hi>夫今日夫棄婦若不逞丹青空房應獨守</hi>
　廉氏<lb/>
　古體詩<lb/>
　　懷逺<lb/>
隟塵何微微朝夕通其輝人生各有托君去獨不歸青<lb/>
林有蟬響赤日無鳥飛徘徊東南望雙淚空沾衣<lb/>
　近體詩<lb/>
　　峽中即事<lb/>
<pb n="KR4h0161_WYG_098-27a"/>
清秋三峽此中去鳴鳥孤猿不可聞一道水聲多亂石<lb/>
四時天色少晴雲日暮泛舟溪溆口那堪夜客思氤氳<lb/>
　　寄征人<lb/>
凄凄北風吹鴛被娟娟西月生蛾眉誰知獨夜相思處<lb/>
淚滴寒塘蕙草時<lb/>
　崔萱<lb/>
　　萱字伯容<lb/>
　古體詩<lb/>
<pb n="KR4h0161_WYG_098-27b"/>
　　古意<lb/>
灼灼葉中花夏萎春又芳明明天上月蟾缺圓復光<lb/>
　　叙别<lb/>
碧池漾漾春水綠中有佳禽暮棲宿願持此意永相貽<lb/>
祇慮君情中反覆<lb/>
　近體詩<lb/>
　　豪家子<lb/>
年少家藏累代金紅樓盡日醉沈沈馬非蹀躞寧酬價<lb/>
<pb n="KR4h0161_WYG_098-28a"/>
人不嬋娟肯動心<lb/>
　劉氏婦<lb/>
　近體詩<lb/>
　　明月堂<lb/>
玉鈎風急響丁東囘首西山似夢中明月堂前人不到<lb/>
庭梧一夜老秋風<lb/>
　程長文<lb/>
　　長文鄱陽人<lb/>
<pb n="KR4h0161_WYG_098-28b"/>
　古體詩<lb/>
　　獄中書情上使君<lb/>
妾家本住鄱陽曲一片堅心比孤竹當年二八盛容儀<lb/>
紅箋草𨽻恰如飛盡日閒忩刺繡坐有時極浦採蓮歸<lb/>
誰道居貧守都邑幽居寂寞無人入海燕朝歸枕席寒<lb/>
山花夜落堦墀濕强暴之男何所為手持白刃向簾幃<lb/>
一命任從刀下死千金豈受暗中欺我心匪石情難轉<lb/>
志奪秋霜意不移血濺羅衣終不恨瘡粘錦袖亦何辭<lb/>
<pb n="KR4h0161_WYG_098-29a"/>
縣僚曾未知情緒即便教人縶囹圄朱唇滴瀝獨銜寃<lb/>
玉筯䦨干嘆非所十月寒更更愁人一聞擊柝一傷神<lb/>
高髻不梳雲已散蛾眉淡掃月仍新三尺嚴章難可越<lb/>
百年心事向誰説但看洗雪出圜扉始信白圭無玷缺<lb/>
　關盼盼<lb/>
　　盼盼張尚書建封妓也建封没後獨居燕子樓十<lb/>
　　餘年後得白樂天贈詩不食而卒<lb/>
　近體詩<lb/>
<pb n="KR4h0161_WYG_098-29b"/>
　　燕子樓詩<hi>一作張仲素詩</hi>
樓上殘燈伴曉霜獨眠人起合歡牀相思一夜情多少<lb/>
地角天涯未是長<lb/>
適看鴻雁岳陽迴又覩𤣥禽逼社來瑶瑟玉簫無意緒<lb/>
任從蛛網任從灰<lb/>
北邙松栢鎖愁煙燕子樓中思悄然自埋劍履歌塵散<lb/>
紅褪香銷二十年<lb/>
　　答白公<lb/>
<pb n="KR4h0161_WYG_098-30a"/>
自守空樓斂恨眉形同秋後牡丹枝舍人不會人深意<lb/>
訝道泉臺不去隨<hi>白樂天長慶集載其事甚詳有和燕子樓詩又贈以絶句云黄金不惜買</hi>
<hi>蛾眉揀得如花四五枝歌舞教成心力盡一朝身去不相隨盼盼得詩反覆讀之泣曰自公薨背妾非不能死</hi>
<hi>恐百載之後人以我公重色有從死之妾是玷我公清範也因答白公一絶不食而卒</hi>
　張窈窕<lb/>
　　窈窕居蜀善詩賦殊無脂粉氣當時詩人雅相推<lb/>
　　重<lb/>
　近體詩<lb/>
<pb n="KR4h0161_WYG_098-30b"/>
　　春思<lb/>
門前梅栁爛春輝閉妾深閨繡舞衣雙燕不知腸欲斷<lb/>
銜泥故故傍人飛<lb/>
　湘驛女子<lb/>
　近體詩<lb/>
　　題玉泉<lb/>
紅葉醉秋色碧溪彈夜絃佳期不可再風雨杳如年<lb/>
　夷陵女子<lb/>
<pb n="KR4h0161_WYG_098-31a"/>
　古體詩<lb/>
　　夷陵歌<lb/>
明月清風良宵會同星河易翻歡娛不終緑樽翠杓為<lb/>
君斟酌今夕不飲何時歡樂<lb/>
楊柳楊栁裊裊隨風急西樓美人春夢中翠簾斜捲千<lb/>
條入<lb/>
　崔仲容<lb/>
　近體詩<lb/>
<pb n="KR4h0161_WYG_098-31b"/>
　　贈歌妓<lb/>
水剪雙眸霧剪衣當筵一曲媚春輝瀟湘夜色怨猶在<lb/>
巫峽曉雲愁不飛皓齒乍分寒玉細黛眉輕蹙逺山微<lb/>
渭城朝雨休重唱滿眼陽關客未歸<lb/>
　　戲贈<lb/>
暫到崑崙未得歸阮郎何事教人非如今身佩上清籙<lb/>
莫遣落花霑羽衣<lb/>
　梁瓊<lb/>
<pb n="KR4h0161_WYG_098-32a"/>
　古體詩<lb/>
　　宿巫山逺寄人<lb/>
巫山雲巫山雨朝雲暮雨無定所南峯忽暗北峯晴空<lb/>
裏仙人語笑聲曾侍荆王枕席處直至如今如有靈春<lb/>
風澹澹白雲間驚湍流水響千山一夜此中對明月憶<lb/>
得此中與君别感物情懷如舊時君今渺渺在天涯曉<lb/>
看襟上淚流處㸃㸃血痕猶在衣<lb/>
　近體詩<lb/>
<pb n="KR4h0161_WYG_098-32b"/>
　　銅雀臺<lb/>
歌扇向陵開齊行奠玉杯舞時飛燕列夢裏片雲來月<lb/>
色空餘恨松聲莫更哀誰憐未死妾掩袂下銅臺<lb/>
　尼海印<lb/>
　　海印唐末人蜀悲光寺尼<lb/>
　近體詩<lb/>
　　月夜乗舟<lb/>
水色連天色風聲益浪聲旅人歸思苦漁叟夢魂驚舉<lb/>
<pb n="KR4h0161_WYG_098-33a"/>
棹雲先到移舟月逐行旋吟詩句罷猶見逺山横<lb/>
　元淳<lb/>
　　元淳女冠也洛中人<lb/>
　近體詩<lb/>
　　寄洛中諸妹<lb/>
舊國經年别關河萬里思題詩憑鴈翼望月想蛾眉白<lb/>
髮愁偏覺歸心夢獨知誰堪離亂處掩泣向南枝<lb/>
　李冶<lb/>
<pb n="KR4h0161_WYG_098-33b"/>
　　冶字季蘭女冠也五六嵗時其父抱于庭中命咏<lb/>
　　薔薇云經時不架却心緒亂縱横父恚曰此必為<lb/>
　　失行婦也後竟如其言<lb/>
　　高仲武云士有百行女有四徳季蘭則不然形器<lb/>
　　既雄詩意亦蕩自鮑昭以下罕有其倫如逺水浮<lb/>
　　仙棹寒星伴使車此五言之嘉境也上方班婕妤<lb/>
　　則不足下比韓英則有餘不以遲暮亦一俊異<lb/>
　　劉長卿謂季蘭為女中詩豪<lb/>
<pb n="KR4h0161_WYG_098-34a"/>
　古體詩<lb/>
　　寄朱放<lb/>
望水試登山山高湖又濶相思無曉夕相望經年月鬱<lb/>
鬱山木青綿綿野花發别後無限情相逢一時説<lb/>
　　相思怨<lb/>
人道海水深不抵相思半海水尚有涯相思渺無畔攜<lb/>
琴上酒樓樓虛月華滿彈著相思曲絃腸一時斷<lb/>
　　聽蕭叔子彈琴賦得三峽流泉歌<lb/>
<pb n="KR4h0161_WYG_098-34b"/>
妾家本住巫山雲巫山流泉常自聞玉琴彈出轉寥夐<lb/>
真是當時夢裏聽山峽迢迢幾千里一時流入深閨裏<lb/>
巨石崩崖指下生飛泉走浪絃中起初疑憤怒含雷風<lb/>
又似嗚咽流不通囘湍曲瀨勢將盡時復滴瀝平沙中<lb/>
憶昔阮公為此曲能使仲容聽不足一彈既罷復一彈<lb/>
願作流泉鎮相屬<lb/>
　近體詩<lb/>
　　送韓揆之江西<lb/>
<pb n="KR4h0161_WYG_098-35a"/>
相招折楊栁别恨轉依依萬里西江水孤舟何處歸湓<lb/>
城潮不到夏口信應稀惟有衡陽鴈年年來去飛<lb/>
　　送閻二十六赴剡縣<lb/>
流水閶門外孤舟日復西雅情遍芳草無處不萋萋妾<lb/>
夢經呉苑君行到剡溪歸來重相訪莫學阮郎迷<lb/>
　　寄韓校書<lb/>
無事烏程縣蹉跎嵗月餘不知芸閣吏寂寞意何如逺<lb/>
水浮仙棹寒星伴使車因過大雷岸莫忘八行書<lb/>
<pb n="KR4h0161_WYG_098-35b"/>
　　感興<lb/>
朝雲暮雨鎮相隨去鴈來人有返期玉枕祇知長下淚<lb/>
銀燈空照不眠時仰看明月翻含意俯盼流波欲寄詞<lb/>
却憶初聞鳯樓曲教人寂寞復相思<lb/>
　　結素魚貽友人<lb/>
尺素如殘雪結為素鯉魚欲知心裏事看取腹中書<lb/>
　　春閨怨<lb/>
百尺井欄上數枝桃巳紅念君遼海北抛妾宋家東<lb/>
<pb n="KR4h0161_WYG_098-36a"/>
　　八至<lb/>
至近至逺東西至深至淺清溪至高至明日月至親至<lb/>
疎夫妻<lb/>
　　得閻伯鈞書<lb/>
情來對鏡懶梳頭暮雨蕭蕭庭樹秋莫怪闌干垂玉筯<lb/>
只緣惆悵對銀鉤<lb/>
　　明月夜留别<lb/>
離人無語月無聲明月有光人有情别後相思人似月<lb/>
<pb n="KR4h0161_WYG_098-36b"/>
雲間水上到層城<lb/>
　魚𤣥機<lb/>
　　𤣥機字幼微善屬文咸通中為補闕李億執箕箒<lb/>
　　及愛衰入咸宜觀為女道士後以笞殺女童緑翹<lb/>
　　事下獄為京兆温璋所殺<lb/>
　　紀事摘幼微警句有綺陌春望逺瑶街秋興多又<lb/>
　　殷勤不得語紅淚一雙流又焚香登玉壇端簡禮<lb/>
　　金闕又雲情自鬱爭同夢仙貌長芳又勝花又獄<lb/>
<pb n="KR4h0161_WYG_098-37a"/>
　　中有詩云明月照幽隙清風開短襟<lb/>
　近體詩<lb/>
　　賦得江邊樹<lb/>
草色迷荒岸煙姿入逺樓葉鋪秋水面花落釣人頭根<lb/>
老藏魚窟枝低繫客舟瀟瀟風雨夜驚夢復添愁<lb/>
　　贈隣女<lb/>
羞日遮羅袖愁春懶起妝易求無價寳難得有情郎枕<lb/>
上潛垂淚花間暗斷腸自能窺宋玉不必恨王昌<lb/>
<pb n="KR4h0161_WYG_098-37b"/>
　　寄飛卿<lb/>
堦砌亂蛩鳴庭柯烟露清月中隣樂響樓上逺山明珍<lb/>
簟涼風著瑶琴寄恨生嵇君懶書禮底物慰秋情<lb/>
　　早秋<lb/>
嫩菊含新彩逺山閉夕煙涼風驚綠樹清韻入朱絃思<lb/>
婦機中錦征人塞外天雁飛魚在水書信若為傳<lb/>
　　訪趙鍊師不遇<lb/>
何處同仙侣青衣獨在家煖罏留煑藥隣院為煎茶畫<lb/>
<pb n="KR4h0161_WYG_098-38a"/>
壁燈光暗幡竿日影斜殷勤重囘首牆外數枝花<lb/>
　　寄國香<lb/>
旦夕醉吟身相思何處申雨中寄書使忩下斷腸人山<lb/>
捲珠簾㸔愁隨芳草新别來清宴上幾度落梁塵<lb/>
　　暮春有感寄友人<lb/>
鶯語驚殘夢輕妝改淚容竹陰初月薄江靜晚煙濃濕<lb/>
嘴銜泥燕香鬚採蕋蜂獨憐無限思吟罷亞枝松<lb/>
　　感懷寄人<lb/>
<pb n="KR4h0161_WYG_098-38b"/>
恨寄朱絃上含情意不任早知雲雨㑹未起蕙蘭心灼<lb/>
灼桃兼李無妨國士尋蒼蒼松與桂仍羨世人欽月色<lb/>
苔堦淨歌聲竹院深門前紅葉地不掃待知音<lb/>
　　遣懷<lb/>
閒散心無事風光獨自遊斷雲江上月解纜海中舟琴<lb/>
弄蕭梁寺詩吟庾亮樓叢篁堪作伴片石好為儔燕雀<lb/>
徒為貴金銀志不求滿林春雨遍對月夜忩幽逺砌澄<lb/>
清沼抽簪映細流卧牀書册遍半醉起梳頭<lb/>
<pb n="KR4h0161_WYG_098-39a"/>
　　隔漢江寄子安<lb/>
江南江北愁望相思相憶空吟鴛鴦暖卧沙浦鸂鶒閒<lb/>
飛橘林煙裏歌聲隱隱渡頭月色沈沈含情咫尺千里<lb/>
况聽家家逺砧<lb/>
　　寓言<lb/>
紅桃處處春色碧柳家家月明樓上新妝待夜閨中獨<lb/>
坐含情芙蓉月下魚戲螮蝀天邊雀聲人世悲歡一夢<lb/>
如何得作雙成<lb/>
<pb n="KR4h0161_WYG_098-39b"/>
　　和友人次韻<lb/>
何事能消旅館愁紅箋開處見銀鉤蓬山雨灑千峰小<lb/>
嶰谷風吹萬葉秋字字朝看輕碧玉篇篇夜誦在衾裯<lb/>
欲將香匣收藏却且惜時吟在手頭<lb/>
　　過鄂州<lb/>
栁拂蘭橈花滿枝石城城下暮帆遲折碑峯上三閭墓<lb/>
逺火山頭五馬旗白雪調高題舊寺陽春歌在換新詞<lb/>
莫愁魂逐清江去空使行人萬首詩<lb/>
<pb n="KR4h0161_WYG_098-40a"/>
　　暮春即事<lb/>
深巷窮門少侣儔阮郎惟有夢中留香飄羅綺誰家席<lb/>
風送歌聲何處樓街近鼓鼙喧曉睡庭閒鵲語亂春愁<lb/>
安能追逐人間事萬里身同不繫舟<lb/>
　　毬作<lb/>
堅圓淨滑一星流月杖爭敲未擬休無滯礙時從撥弄<lb/>
有遮攔處任鈎留不辭宛轉長隨手却恐相將不到頭<lb/>
畢竟入門應始了願君爭取最前籌<lb/>
<pb n="KR4h0161_WYG_098-40b"/>
　　寄子安<lb/>
醉别干巵不浣愁離腸百結解無由蕙蘭銷歇歸春圃<lb/>
楊栁東西絆客舟聚散已悲雲不定恩情須學水長流<lb/>
有花時節知難遇未肯厭厭醉玉樓<lb/>
　　和人<lb/>
茫茫九陌無知已暮去朝來典繡衣寳匣鏡昏蟬鬢亂<lb/>
博山鑪冷麝烟微多情公子春留句少思文君晝掩扉<lb/>
莫惜羊車頻列載栁舒梅綻正芳菲<lb/>
<pb n="KR4h0161_WYG_098-41a"/>
　　冬夜寄溫飛卿<lb/>
苦憶搜思燈下吟不眠長夜怕寒衾滿庭木葉愁風起<lb/>
透幌紗忩惜月沈疎散未閒終遂願盛衰空見本來心<lb/>
幽棲莫定梧桐處暮鵲啾啾遶竹林<lb/>
　　浣紗廟<lb/>
呉越相謀計䇿多浣紗神女巳相和一雙笑靨纔囘面<lb/>
十萬精兵盡倒戈范蠡功成身隱遯子胥諫死國消磨<lb/>
只今諸暨長江畔空有青山號苧蘿<lb/>
<pb n="KR4h0161_WYG_098-41b"/>
　　夏日山居<lb/>
移得仙居此地來花叢自遍不曾栽庭前亞樹張衣桁<lb/>
坐上新泉泛酒杯軒檻暗傳深竹徑綺羅長擁亂書堆<lb/>
閒乗畫舫吟明月信任輕風吹却囘<lb/>
　　左名揚自澤州至京使人傳語<lb/>
閒居作賦幾年愁王屋山前是舊遊詩咏東西千嶂亂<lb/>
馬隨南北一泉流曾陪夜雨同歡席别後花明獨上樓<lb/>
忽喜叩門傳語至為憐隣巷小房幽相如琴罷朱絃折<lb/>
<pb n="KR4h0161_WYG_098-42a"/>
雙燕巢分白露秋莫厭蓬門時一訪每春忙在曲江頭<lb/>
　　次光威裒三女子聫句詩韻<lb/>
昔聞南國容華少今日東隣姊妹三妝閣却看鸚鵡賦<lb/>
碧忩應繡鳯凰衫紅芳滿院參差折緑醑盈杯次第銜<lb/>
恐向瑶池曾作女謫來塵世未為男文姬有貌真堪比<lb/>
西子無言我莫慙一曲豔歌琴杳杳四絃琴撥語喃喃<lb/>
當臺競鬭青絲髮對月爭誇白玉簪小石洞中松露滴<lb/>
大羅天上栁煙含但能為雨心長在不怕吹簫事未諳<lb/>
<pb n="KR4h0161_WYG_098-42b"/>
阿母幾嗔花下語潘郎曾向夢中叅慙持清句魂猶斷<lb/>
若覩紅顔死亦甘悵望佳人何處在行雲歸北又歸南<lb/>
　　附光威裒聫句原唱<lb/>
朱樓影直日當午玉樹陰低月巳三<hi>光</hi>膩粉暗銷銀縷<lb/>
合錯刀閒剪泥金衫<hi>威</hi>繡牀怕引烏龍吠錦字愁教青<lb/>
鳥銜<hi>裒</hi>百味鍊來憐益母千花開處鬭宜男<hi>光</hi>鴛鴦有<lb/>
伴誰能羨鸚鵡無言我自慙<hi>威</hi>浪喜遊蜂飛撲撲佯驚<lb/>
孤鵲語喃喃<hi>裒</hi>偏憐愛數螆蛦掌每憶光抽玳瑁簪<hi>光</hi>
<pb n="KR4h0161_WYG_098-43a"/>
煙洞幾年悲尚在星橋一夕悵空含<hi>威</hi>忩前時節羞虛<lb/>
擲世上風流笑苦諳<hi>裒</hi>獨結香銷偷餉送暗垂檀袖學<lb/>
通叅<hi>光</hi>須知化石心難定却是為雲分易甘<hi>威</hi>看見風<lb/>
光零落盡絃聲猶逐望江南<hi>裒孤光威裒姊妹三人少    聰慧聫句精粹難儔</hi>
<hi>雖謝家咏雪何以加之客有自京師來者示魚𤣥機𤣥機深愛詞華遂和其韻</hi>
　　酬李學士寄簟<lb/>
珍簟新鋪翡翠樓泓澄玉水記方流惟應雲扇情相似<lb/>
同向銀牀恨早秋<lb/>
<pb n="KR4h0161_WYG_098-43b"/>
　　江行<lb/>
大江横抱武昌斜鸚鵡洲前萬户家畫舸春眠猶未穩<lb/>
夢為蝴蝶也尋花<lb/>
　　題隱霧亭<lb/>
春花秋月入詩篇白日清宵是散仙空捲珠簾不曾下<lb/>
長移一榻對山眠<lb/>
　　江陵愁望寄子安<lb/>
楓葉千枝復萬枝江橋掩映暮帆遲憶君心似西江水<lb/>
<pb n="KR4h0161_WYG_098-44a"/>
日夜東流無歇時<lb/>
　　送别<lb/>
秦樓幾夜愜心期不料仙鄉有别離睡覺莫言雲去處<lb/>
殘燈一盞野蛾飛<lb/>
　步非煙<lb/>
　　非煙臨淮武公業之愛妾善秦聲好文筆尤工擊<lb/>
　　甌後與比隣趙生象吟咏往來公業覺而笞殺之<lb/>
　近體詩<lb/>
<pb n="KR4h0161_WYG_098-44b"/>
　　酬趙生<lb/>
緑慘雙蛾不自持只因幽恨在新詩郎心應似琴心怨<lb/>
脈脈春情更泥誰<lb/>
　　寄懷趙生<lb/>
畫簷春燕須同宿蘭浦雙鴛肯獨飛長恨桃源諸女伴<lb/>
等閒花裏送郎歸<hi>趙原唱曰一覩傾城貌塵心只自猜不隨蕭史去擬學阿蘭來非煙囘柬</hi>
<hi>趙又曰珍重佳人贈好音綵箋芳翰兩情深薄于蟬翼誰供眼宻似蠅頭未寫心疑是落花還碧洞又思輕雨</hi>
<hi>灑幽襟百囘消息千囘夢裁作長謡寄綠琴非煙病題詩並蟬錦香囊贈趙乃踰垣相從趙曰十洞三清雖路</hi>
<pb n="KR4h0161_WYG_098-45a"/>
<hi>阻有心還得傍瑶臺瑞香風引思深夜知是蕋宫仙馭來非煙復答是詩</hi>
　姚月華<lb/>
　　月華少失母忽夢月輪墜於妝臺覺而大悟自幼<lb/>
　　聰慧組織餴饎不習而能所為古文詞妙絶當時<lb/>
　　嘗隨父寓揚子江鄰舟書生楊達一見而慕吟咏<lb/>
　　酬酢者久之忽其父有江右之行彼此遂絶達往<lb/>
　　江右踪跡之亦竟無可尋矣<lb/>
　古體詩<lb/>
<pb n="KR4h0161_WYG_098-45b"/>
　　古怨<lb/>
春草萋萋春水綠對此思君淚相續羞將離恨向東風<lb/>
理盡秦箏不成曲<lb/>
與君形影分呉越玉枕經年對離别登臺北望煙雨深<lb/>
囘身哭向寥天月<lb/>
　　楚妃怨<lb/>
梧桐葉下黄金井横架轆轤牽素綆美人初起天未明<lb/>
手拂銀瓶秋水冷<lb/>
<pb n="KR4h0161_WYG_098-46a"/>
　　有期不至<lb/>
銀燭青樽久延佇出門入門天欲曙月落星稀竟不來<lb/>
煙柳曨曈鵲飛去<lb/>
　劉采春<lb/>
　　采春浙人也元稹廉問浙東贈采春詩云新妝巧<lb/>
　　様畫新蛾慢裹常州透額羅正面偷輪光滑笏緩<lb/>
　　行輕踏皺紋波言詞雅措風流足舉止低徊秀媚<lb/>
　　多更有惱人腸斷處選詞能唱望夫歌望夫歌者<lb/>
<pb n="KR4h0161_WYG_098-46b"/>
　　即囉嗊曲之詞也<lb/>
　近體詩<lb/>
　　囉嗊曲<lb/>
不喜秦淮水生憎江上船載兒夫婿去經嵗又經年<lb/>
借問東園栁枯來得幾年自無枝葉分莫怨太陽偏<lb/>
莫作商人婦金釵當卜錢朝朝江口望錯認幾人船<lb/>
那年離别日只道在桐廬桐廬人不見今得廣州書<lb/>
昨日勝今日今年老去年黄河清有日白髪黑無緣<lb/>
<pb n="KR4h0161_WYG_098-47a"/>
　薛濤<lb/>
　　濤字𢎞度本長安良家女父鄖因官寓蜀嘗指井<lb/>
　　梧示之曰庭除一古桐聳榦入雲中令濤續之曰<lb/>
　　枝迎南北鳥葉送往來風鄖愀然父卒母孀以詩<lb/>
　　聞外遂與諸名士侍酒賦詩晚嵗居碧雞坊剏吟<lb/>
　　詩樓偃息於上後段文昌再鎮成都濤卒年七十<lb/>
　　五文昌為撰墓誌<lb/>
　　濤好製小詩惜其幅大因作深紅小采箋裁書蜀<lb/>
<pb n="KR4h0161_WYG_098-47b"/>
　　中號薛濤箋或以營妓無校書之號韋南康欲奏<lb/>
　　之而罷後遂呼之胡曾詩曰萬里樓臺女校書琵<lb/>
　　琶花下閉門居掃眉才子知多少管領春風總不<lb/>
　　如<lb/>
　近體詩<lb/>
　　酬人雨後玩竹<lb/>
南天春雨時那鑒雪霜姿衆類亦云茂虛心能自持多<lb/>
留晉賢醉早伴舜妃悲嵗後君能賞蒼蒼勁節竒<lb/>
<pb n="KR4h0161_WYG_098-48a"/>
　　謁巫山廟<lb/>
亂猿啼處訪高唐路入煙霞草木香山色未能忘宋玉<lb/>
水聲猶自哭襄王朝朝夜夜陽臺下為雨為雲楚國亡<lb/>
惆悵廟前多少柳春來空鬭畫眉長<lb/>
　　寄舊詩與元微之<lb/>
詩篇調態人皆有細膩風光我獨知月夜咏花憐黯澹<lb/>
雨朝題柳為攲垂長教碧玉藏深處總向紅箋寫自隨<lb/>
老大不能收拾得與君開似教男兒<lb/>
<pb n="KR4h0161_WYG_098-48b"/>
　　春望詞<lb/>
花開不相賞花落不同悲欲問相思處花開花落時<lb/>
檻草結同心將以遺知音春愁正斷絶春鳥復哀鳴<lb/>
風花日將老佳期猶𣺌𣺌不結同心人空結同心草<lb/>
那堪花滿枝翻作兩相思玉箸垂朝鏡春風知不知<lb/>
　　聞蟬<lb/>
露滌清音逺風吹故葉齊聲聲似相接各在一枝棲<lb/>
　　罰赴邊有懷上韋令公<lb/>
<pb n="KR4h0161_WYG_098-49a"/>
聞説邊城苦如今到始知好將筵上曲唱與隴頭兒<lb/>
　　鴛鴦草<lb/>
綠英滿香砌兩兩鴛鴦小但娛春日長不管秋風蚤<lb/>
　　題竹郎廟<lb/>
竹郎廟前多古木夕陽沈沈山更綠何處江頭有笛聲<lb/>
笛聲盡是迎郎曲<lb/>
　　斛石山書事<lb/>
王家山水畫圖中意思都盧粉墨容今日忽登虛境望<lb/>
<pb n="KR4h0161_WYG_098-49b"/>
步揺冠翠一千峰<lb/>
　　上王尚書<lb/>
碧玉雙幢白玉郎初辭天帝下扶桑手持雲篆題新榜<lb/>
十萬人家春日長<lb/>
　　海棠溪<lb/>
春教風景駐仙霞水面魚身總帶花人世不知雲月異<lb/>
競將紅纈染輕紗<lb/>
　　試新服裁製初成<lb/>
<pb n="KR4h0161_WYG_098-50a"/>
九氣分為九色霞五雲仙馭五雲車春風因過東君舍<lb/>
偷様人間染百花<lb/>
　　贈逺<lb/>
芙蓉新落蜀山秋錦字開緘到是愁閨閣不知戎馬事<lb/>
月高還上望夫樓<lb/>
擾弱新蒲綠又齊春深花落塞前溪知君未轉秦關騎<lb/>
月照千門掩袖啼<lb/>
　　秋泉<lb/>
<pb n="KR4h0161_WYG_098-50b"/>
冷色初澄一帶煙幽聲遥瀉十絲絃長來枕上牽情思<lb/>
不使愁人半夜眠<lb/>
　　十離詩<hi>錄二首</hi>
　　　筆離手<lb/>
越管宣毫始稱情紅箋紙上撤花瓊都縁用久鋒頭盡<lb/>
不得羲之手裏擎<lb/>
　　　魚離池<lb/>
戲躍蓮池四五秋常揺朱尾弄銀鈎無緣擺罷芙蓉朶<lb/>
<pb n="KR4h0161_WYG_098-51a"/>
不得清波更一遊<hi>元微之使蜀嚴司空遣濤往侍後因事獲怨逺之濤作十離詩以獻因復</hi>
<hi>善焉</hi>
　　送友人<lb/>
水國蒹葭夜有霜月寒山色共蒼蒼誰言千里自今夕<lb/>
離夢杳如關路長<lb/>
　　送盧員外<lb/>
玉壘山前風雪夜錦官城外别離魂信陵公子如相問<lb/>
長向夷門感舊恩<lb/>
<pb n="KR4h0161_WYG_098-51b"/>
　　上川主武相國<lb/>
落日重城夕霧收玳筵雕俎薦諸侯因令朗月當庭燎<lb/>
不使珠簾下玉鈎<lb/>
　　春郊遊眺寄孫處士<lb/>
今朝縱目翫芳菲夾纈籠裙繡地衣滿袖滿頭兼手把<lb/>
教人識是看花歸<lb/>
　　續嘉陵驛詩獻武相國<lb/>
蜀門西更上青天强為公歌蜀國絃卓氏長卿稱士女<lb/>
<pb n="KR4h0161_WYG_098-52a"/>
錦江玉壘獻山川<lb/>
　　酬杜舍人<lb/>
雙魚底事到儂家撲手新詩片片霞唱到白蘋洲畔曲<lb/>
芙蓉空老蜀江花<lb/>
　　籌邊樓<lb/>
平臨雲鳥八忩秋壯壓西川四十州諸將莫貪羌族馬<lb/>
最高層處見邊頭<lb/>
　　柳絮<lb/>
<pb n="KR4h0161_WYG_098-52b"/>
二月楊花輕復微春風揺蕩惹人衣他家本是無情物<lb/>
一向南飛又北飛<lb/>
　杜秋娘<lb/>
　　秋娘金陵娼家女年十五為李錡妾常唱金縷詞<lb/>
　　以勸酒<lb/>
　古體詩<lb/>
　　金縷詞<lb/>
勸君莫惜金縷衣勸君須惜少年時花開堪折直須折<lb/>
<pb n="KR4h0161_WYG_098-53a"/>
莫待無花空折枝<lb/>
　周徳華<lb/>
　近體詩<lb/>
　　楊栁枝詞<hi>一作劉禹錫詩</hi>
清溪一曲柳千條二十年前舊板橋曾與情人橋上别<lb/>
更無消息到今朝<lb/>
　盛小叢<lb/>
　近體詩<lb/>
<pb n="KR4h0161_WYG_098-53b"/>
　　突厥三臺<lb/>
雁門山上雁初飛馬邑䦨中馬正肥日旰山西逢驛使<lb/>
殷勤南北送征衣<hi>李尚書訥為浙東廉使夜登越城樓聞歌聲激切召至乃小叢歌突厥三</hi>
<hi>臺詞也時崔侍御元範至府幕赴闕李餞之命小叢歌餞在座各為一紙贈之其為名流所重如此</hi>
　章臺栁<lb/>
　　栁李王孫妓也李與韓翃善栁語李曰韓秀才不<lb/>
　　久貧賤宜假借之李深頷焉一日酒酣命栁從座<lb/>
　　接韓韓辭不敢當李曰大丈夫相遇杯酒間一言<lb/>
<pb n="KR4h0161_WYG_098-54a"/>
　　道合死且許之况一婦人哉栁卒歸韓來嵗成名<lb/>
　　節度侯希逸奏為從事置栁都下三嵗不迎且寄<lb/>
　　詩曰章臺栁往日青青今在否縱使長條似舊垂<lb/>
　　也應攀折他人手栁答以詩落髪為尼後為蕃將<lb/>
　　沙叱利所劫韓聞悵然適宴會中丞許俊被酒起<lb/>
　　曰得員外手書數字當立致之乃急馳入叱利第<lb/>
　　會利出許即入曰將軍墜馬且不救遣取夫人栁<lb/>
　　驚出許示以書即挾上馬馳返一座驚嘆因白希<lb/>
<pb n="KR4h0161_WYG_098-54b"/>
　　逸修表上聞詔栁歸韓焉<lb/>
　古體詩<lb/>
　　答韓節度<lb/>
楊栁枝芳菲節可恨年年贈離别一葉隨風忽報秋縱<lb/>
使君來豈堪折<lb/>
　妓常浩<lb/>
　古體詩<lb/>
　　贈盧夫人<lb/>
<pb n="KR4h0161_WYG_098-55a"/>
佳人惜顔色恐逐芳菲歇日暮出畫堂下階見新月拜<lb/>
月仍有詞傍人那得知歸來玉臺下始覺淚痕垂<lb/>
　徐月英<lb/>
　　月英江淮間娼也與情郎别云枕前淚與階前雨<lb/>
　　隔過紗忩滴到明有集行於世<lb/>
　近體詩<lb/>
　　送人<lb/>
惆悵人間萬事非兩人同去一人歸生憎平望亭前水<lb/>
<pb n="KR4h0161_WYG_098-55b"/>
忍照鴛鴦相背飛<lb/>
　王蘇蘇<lb/>
　　蘇蘇南曲中妓也<lb/>
　近體詩<lb/>
　　答李標<lb/>
怪得犬驚雞亂飛羸童瘦馬老麻衣阿誰亂引閒人到<lb/>
留取青蚨熱趕歸<hi>進士李標者自言英公勣之後久在大諫王致君門下致君弟姪因與同</hi>
<hi>詣蘇蘇家標題忩曰春暮花枝遶戸飛王孫尋勝引塵衣洞中仙子多情態留住阮郎不放歸蘇蘇先未識不</hi>
<pb n="KR4h0161_WYG_098-56a"/>
<hi>甘其題取筆答此詩標性褊頭面通赤命駕先歸後蘇蘇見王家郎君輙詢熱趕郎在否</hi>
　平康妓<lb/>
　近體詩<lb/>
　　書紅箋<lb/>
銀缸斜背解明璫小語偷聲喚玉郎從此不知蘭麝貴<lb/>
夜來新惹桂枝香<hi>裴思謙及第後作紅箋名紙十數幅詣平康里宿焉詰旦一妓取紅箋賦</hi>
<hi>此詩</hi>
　武昌妓<lb/>
<pb n="KR4h0161_WYG_098-56b"/>
　近體詩<lb/>
　　楊栁枝<lb/>
悲莫悲兮生别離登山臨水送將歸武昌無限新栽栁<lb/>
不見楊花撲面飛<lb/>
　故臺城妓<lb/>
　近體詩<lb/>
　　金陵詞<lb/>
宫中細草香紅濕宫中纎腰碧忩泣惟有紅梁春燕雛<lb/>
<pb n="KR4h0161_WYG_098-57a"/>
　猶傍珠簾玉鈎立<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0161_WYG_098-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩錄巻九十九<lb/>
</p>
<p>
</p>
  </div>
<div> <lb/>
    <p>
<pb n="KR4h0161_WYG_099-1a"/>
　欽定四庫全書<lb/>
御定全唐詩錄巻一百<lb/>
　　太上隱者<hi>以下神仙詩不分古近體</hi>
　　　答人<lb/>
　偶來松樹下高枕石頭眠山中無厯日寒盡不知年<lb/>
　　許宣平<lb/>
　　　宣平新安歙人景雲中隱城陽山不食行如奔馬<lb/>
　　　時或負薪賣擔掛一花瓠及曲竹杖每醉騰騰拄<lb/>
<pb n="KR4h0161_WYG_099-1b"/>
　　　之以歸有詩題菴壁時行長安於驛路洛陽同華<lb/>
　　　間傳舍亦題之李白東遊覽之曰此仙詩也及新<lb/>
　　　安累訪之不得咸通七年郡人許明奴家有嫗入<lb/>
　　　山採樵見一人坐石上食桃甚大自稱宣平即明<lb/>
　　　奴之祖與一桃食之後嫗却食輕健入山不歸<lb/>
　　　負薪吟<lb/>
　負薪朝出賣沽酒日西歸路人莫問歸何處穿白雲行<lb/>
　入翠微<lb/>
<pb n="KR4h0161_WYG_099-2a"/>
　　菴壁題詩<lb/>
隱居三十載石室南山巔靜夜翫明月清朝飲碧泉樵<lb/>
人歌壠上谷鳥戲巗前樂矣不知老都忘甲子年<lb/>
　　見李白詩又吟<lb/>
一池荷葉衣無盡兩畝黄精食有餘又被人來尋討著<lb/>
移菴不免更深居<hi>李白訪宣平不得乃題詩於菴壁曰我吟傳舍詩來訪仙人居烟嶺迷高</hi>
<hi>跡雲林隔太虛窺庭但蕭索倚杖空躊蹰應化遼天鶴歸當千載餘宣平歸菴見壁詩因題此</hi>
　芙蓉峰古丈夫毛女<lb/>
<pb n="KR4h0161_WYG_099-2b"/>
　　古丈夫者秦時驪山役夫毛女秦宫女殉葬驪山<lb/>
　　者並以計得脱入山食木實日久毛髪紺綠能凌<lb/>
　　虛而翔大中初有陶太白尹子虛者采藥入芙蓉<lb/>
　　峰遇之自嫌貌醜怪返穴易衣一古服儼雅一鬟<lb/>
　　髻綵衣二子相與傾壺而飲飲盡古丈夫折松枝<lb/>
　　叩壺而吟毛女和之贈藥而别<lb/>
餌柏身輕疊嶂間是非無意到塵寰冠裳暫備論浮世<lb/>
一餉雲遊碧落閒<lb/>
<pb n="KR4h0161_WYG_099-3a"/>
　　右古丈夫吟<lb/>
誰知古是與今非閒躡青霞與翠微簫管秦樓應寂寂<lb/>
彩雲空惹薜蘿衣<lb/>
　　右毛女吟<lb/>
　鍾離權<lb/>
　　權唐處士咸陽人遇老人授仙訣又遇華陽真人<lb/>
　　上仙王元甫傳道入崆峒山自號雲房先生<lb/>
　　題邢州開元寺<lb/>
<pb n="KR4h0161_WYG_099-3b"/>
得道高僧不易逢幾時歸去願相從自言住處連滄海<lb/>
别是蓬萊第一峰<lb/>
莫怪追歡笑語頻尋思離亂好傷神閒來屈指從頭數<lb/>
得見清平有幾人<lb/>
　吕巖<lb/>
　　巖字洞賓京兆人舉進士不第隱終南山從鍾離<lb/>
　　權得道尤精劍術關右途路間往往有逢之者<lb/>
　　贈薛道士<lb/>
<pb n="KR4h0161_WYG_099-4a"/>
落魄薛道士年高無白髭雲中卧㸔石雪裏去尋碑誇<lb/>
我吃大酒嫌人念小詩不知甚麽漢一任輩流嗤<lb/>
　　送鍾離先生<lb/>
得道來來相見難又聞東去幸仙壇杖頭春色一壺酒<lb/>
頂上雲攢五岳冠飲海龜兒人不識燒山符手鬼難看<lb/>
先生此去身須老乞與貧儒換骨丹<lb/>
　　贈人<lb/>
羅浮道士誰同流草衣木食輕王侯世間甲子管不得<lb/>
<pb n="KR4h0161_WYG_099-4b"/>
壺裏乾坤只自由數著殘棋江月曉一聲長嘯海山秋<lb/>
飲餘囘首話歸路遙指白雲天際頭<lb/>
　　題壁<lb/>
朝遊岳鄂暮蒼梧袖裏青蛇膽氣麤三醉岳陽人不識<lb/>
朗吟飛過洞庭湖<lb/>
　　題沈東老壁<lb/>
西隣已富憂不足東老雖貧樂有餘白酒釀來緣好客<lb/>
黄金散盡為收書<hi>按東老宋人因巖係唐進士故附及</hi>
<pb n="KR4h0161_WYG_099-5a"/>
　　令牧童答鍾弱翁<lb/>
草鋪横野六七里笛弄晚風三四聲歸來飽飯黄昏後<lb/>
不脱蓑衣卧月明<hi>弱翁帥平涼一方士通謁有牧童牽黄犢隨之弱翁指牧童曰道士頗能</hi>
<hi>賦此乎方士笑曰不煩我語是兒能之牧童乃操筆大書云云方士即吕公也</hi>
　許碏<lb/>
　　碏高陽人累舉不第學道於王屋周遊名山洞府<lb/>
　　到處於石崕峭壁人不及處題云許碏自峨嵋山<lb/>
　　尋偃月子到此筆跡神異竟莫詳偃月子也遊廬<lb/>
<pb n="KR4h0161_WYG_099-5b"/>
　　江醉吟云云人皆笑為風狂後揷花作舞上酒樓<lb/>
　　醉歌昇仙去<lb/>
　　醉吟<lb/>
閬苑花前是醉鄉踏翻王母九霞觴羣仙拍手嫌輕薄<lb/>
謫向人間作酒狂<lb/>
　譚峭<lb/>
　　峭字景昇國子司業洙之子好道術辭父逺遊師<lb/>
　　嵩山道士辟榖養氣後居南岳煉丹成能隱化復<lb/>
<pb n="KR4h0161_WYG_099-6a"/>
　　入青城而去<lb/>
　　行吟<lb/>
線作長江扇作天靸鞋抛向海東邊蓬萊信道無多路<lb/>
只在譚生拄杖前<lb/>
　沈廷瑞<lb/>
　　廷瑞吏部侍郎彬之子高安人有道術嗜酒却粒<lb/>
　　寒暑一單褐數十年不易常跣行日數百里林棲<lb/>
　　路宿多在玉笥浮雲二山化後人猶常見之<lb/>
<pb n="KR4h0161_WYG_099-6b"/>
　　贈僧昭瑩<lb/>
南北東西路人生㑹不無早曾依閣皂又却上𤣥都雲<lb/>
片隨天濶泉聲落石孤何期早相遇樂共煮菖蒲<hi>延瑞化於</hi>
<hi>玉笥山後二年有閣皂山僧昭瑩遇之問所往云暫尋知巳留詩别昭瑩後到玉笥山話及方知其尸解而去</hi>
<hi>耳</hi>
　許堅<lb/>
　　堅字介石廬江人<lb/>
　　幽棲觀<lb/>
<pb n="KR4h0161_WYG_099-7a"/>
仙翁上昇去丹井寄晴壑山色接天台湖光照寥廓玉<lb/>
洞絶無人老檜猶棲鶴我欲掣青蛇他時沖碧落<lb/>
　　題茆山觀<lb/>
嘗恨清風千載鬱洞天今得恣遊遨松楸一色古壇靜<lb/>
鸞鶴不來青漢高茅氏井寒丹巳化元宗碑斷夢仍勞<lb/>
分明有個長生路休向紅塵歎二毛<lb/>
　伊用昌<lb/>
　　用昌不知何許人與其妻乞食多在江左廬陵宜<lb/>
<pb n="KR4h0161_WYG_099-7b"/>
　　春諸郡出語輕忽常為人毆擊愛作望江南詞與<lb/>
　　妻倡和詞皆有㫖妻有殊色人以言笑戲調不可<lb/>
　　犯夫妻在南城縣丐死牛肉食之死後有見之者<lb/>
　　夫妻皆躡虛而行發視所埋處唯爛牛肉無别物<lb/>
　　留題閣皂觀<lb/>
花洞門前吠似雷險聲流斷俗塵埃雨噴山脚毒龍起<lb/>
月照松梢孤鶴囘羅幕秋高添碧翠畫簾時捲到樓臺<lb/>
兩壇詩客何年去去後門關更不開<lb/>
<pb n="KR4h0161_WYG_099-8a"/>
　紫微孫處士<lb/>
　　送青城丈人酒<lb/>
深羨青城好洞天白龍一覺巳千年鋪雲枕石長松下<lb/>
朝退看書盡日眠<lb/>
　裴航<lb/>
　　贈樊夫人<lb/>
向為胡越猶懷想況遇天仙隔錦屏儻若玉京朝㑹去<lb/>
願隨鸞鶴入青㝠<hi>夫人名雲翹劉仙君綱之妻也長慶中航下第遊鄂渚偶與夫人同載航</hi>
<pb n="KR4h0161_WYG_099-8b"/>
<hi>見其有國色慕之賂侍妾裊煙以詩達意</hi>
　樊夫人<lb/>
　　答裴航<lb/>
一飲瓊漿百感生𤣥霜擣盡見雲英藍橋便是神仙窟<lb/>
何必﨑嶇上玉清<hi>夫人得航詩若不聞使裊烟持詩答航航亦未達詩之㫖趣後於藍橋向</hi>
<hi>老嫗求漿飲嫗呼女雲英擎漿與航英色芳麗航憶夫人詩句異之願聘焉嫗言巳有靈丹須玉杵臼擣之必</hi>
<hi>以此為聘當相與航購得之嫗仍令航擣藥百日嫗吞之先入洞吿姻戚來迎航及女就禮引見諸賓一仙嫗</hi>
<hi>謂航應相識否航不省曰不憶鄂渚同舟事乎航驚怛陳謝始知夫人即妻之姊後航及妻入玉峯洞為上仙</hi>
<pb n="KR4h0161_WYG_099-9a"/>
　吳彩鸞<lb/>
　　贈文簫<lb/>
若能相伴陟仙壇應得文簫駕彩鸞自有繡𥜗並甲帳<lb/>
瑶臺不怕雪霜寒<hi>鍾陵西山館中秋游女甚盛太和末有書生文簫覩一姝甚妙相盼不去</hi>
<hi>歌云云歌罷穿大松徑捫山險上升生躡其踪姝相引至絶頂忽風雨有仙童持天判云吳彩鸞私慾謫民妻</hi>
<hi>一紀乃與生下山歸松陵</hi>
　慈恩塔院女仙<lb/>
　　題寺廊柱<lb/>
<pb n="KR4h0161_WYG_099-9b"/>
皇子陂頭好月明忘却華筵到曉行煙收山底翠黛横<lb/>
折得荷花逺恨生<lb/>
湖水團團夜如鏡碧樹紅花相掩映北斗䦨干移曉柄<lb/>
有似佳期常不定<hi>太和三年長安慈恩寺塔院月夕忽見一美婦人從三四青衣來繞佛塔</hi>
<hi>言笑甚有風味囘顧侍婢白與院主借筆硯來乃于北廊柱上題詩院主執燭出視悉變為白鶴沖天去書迹</hi>
<hi>至今尚存焉</hi>
　郎子神<lb/>
　　郎子神於大厯中降於桐廬女子王法智自言姓<lb/>
<pb n="KR4h0161_WYG_099-10a"/>
　　滕名傳𦙍京兆萬年人<lb/>
　　桐廬令鄭鋒宅賦<lb/>
忽然湖上片雲飛不覺舟中雨濕衣折得蓮花渾忘却<lb/>
空將荷葉蓋頭歸<hi>鋒集諸賢與神獻酬數百言各為詩一章神亦率然誦詩一首曰衆人莫</hi>
<hi>厠笑又云此作亦頗蹀躞</hi>
　清逺道士<lb/>
　　同沈恭子遊虎丘寺有作<lb/>
我本長殷周遭罹歴秦漢四瀆與五岳名山盡幽竄及<lb/>
<pb n="KR4h0161_WYG_099-10b"/>
此寰區中始有近峰翫近峰何鬱鬱平湖渺瀰漫吟俛<lb/>
川之陰步上山之岸山川共澄澈光彩交凌亂白雲蓊<lb/>
欲歸青松忽消半客去川鳥靜人來山鳥散谷深中見<lb/>
日崖幽曉非旦聞子盛遊遨風流足詞翰嘉兹好松石<lb/>
一言常累歎勿謂余鬼神忻君共幽贊<hi>顔魯公刻此詩虎丘巖際魯公</hi>
<hi>有和作李徳裕皮陸繼和</hi>
　夢中美人<lb/>
　　春陽曲<lb/>
<pb n="KR4h0161_WYG_099-11a"/>
長安少女踏春陽何處春陽不斷腸舞袖弓彎渾忘却<lb/>
羅衣空換九秋霜<hi>貞元中有帥家子邢鳯居長安平康里南質一大第即其寢而晝偃夢一</hi>
<hi>美人古裝高鬟長眉執卷而吟鳯發其卷美人曰君必欲傳之無過一篇取彩箋傳其春陽曲問曲中弓彎何</hi>
<hi>謂美人云父母教妾為此舞乃起整衣張袖舞教拍為弓彎狀以示鳯既罷辭去鳯覺仍於襟袖得其詞</hi>
　碧衣女子<lb/>
　　白蘋洲吟<lb/>
碧水色堪染白蓮香正濃分飛俱有恨此别幾時逢藕<lb/>
隱玲瓏玉花藏縹緲容何當假雙翼聲影暫相從<hi>張確嘗遊</hi>
<pb n="KR4h0161_WYG_099-11b"/>
<hi>霅上白蘋洲見二碧衣女子攜手吟此確逐之化為翡翠飛去</hi>
　殷七七<lb/>
　　七七名文祥又名道筌嘗自稱七七俗因呼之不<lb/>
　　知何所人遊行天下人久見之不測其年壽每日<lb/>
　　醉歌云云周寳鎮浙西師敬之嘗試其術於九月<lb/>
　　令開鶴林寺杜鵑花有驗<lb/>
　　陽春曲<lb/>
愁見唱陽春令人離腸結郎去未歸家栁自飄香雪<hi>七七</hi>
<pb n="KR4h0161_WYG_099-12a"/>
<hi>有異術過潤州與客飲云某有藝侑歡顧屏上畫婦人曰可歌陽春曲婦人應聲遂歌其音清亮似從屏中出</hi>
<hi>如此者十餘曲</hi>
　李真<lb/>
　　真唐末仙人<lb/>
　　丈人山詩<lb/>
春凍曉韉露重夜寒幽枕雲生豈是與山無素丈人著<lb/>
帽相迎<lb/>
　崔常侍<lb/>
<pb n="KR4h0161_WYG_099-12b"/>
　　聫句<lb/>
牀頭錦衾斑復斑架上朱衣殷復殷空庭朗月閒復閒<lb/>
夜長路逺山復山<hi>有中官宿官坡館燈下見有三人至皆古衣冠相謂曰崔常侍來何遲俄</hi>
<hi>有一人續至悽悽然有離别之意蓋崔常侍也舉酒賦詩聫句末即崔常侍之詞也中官將起四人相顧大嘯</hi>
<hi>而去</hi>
　西鄙人<hi>以下無名氏詩</hi>
　近體詩<lb/>
　　哥舒歌<lb/>
<pb n="KR4h0161_WYG_099-13a"/>
北斗七星高哥舒夜帶刀至今窺牧馬不敢過臨洮<lb/>
　無名氏<hi>見韋縠才調集</hi>
　古體詩<lb/>
　　春<lb/>
褭褭春風吹水國金鴉影煖南山北蒲抽小劍割湘波<lb/>
栁拂長眉舞春色白銅堤下煙蒼蒼林端細蕊參差香<lb/>
綠桑枝下見桃葉迴看青雲空斷腸<lb/>
烏足遲遲日宫裏天門擊鼓龍蛇起風師剪翠換枯條<lb/>
<pb n="KR4h0161_WYG_099-13b"/>
青帝挼藍染江水蜂蝶繽紛抱香蕊錦鱗跳擲紅雲尾<lb/>
繡衣白馬不歸來雙成倚檻春心醉<lb/>
　　夏<lb/>
赤帝旗迎火雲起南山石裂呉牛死繡楹夜夜箔蝦鬚<lb/>
象榻重重簟湘水彤彤日脚燒冰井古陌塵飛野烟靜<lb/>
漢帝高堂汗若珠班姬明月無停影<lb/>
　　秋<lb/>
月色驅秋下穹昊梁間燕語辭巢蚤古苔凝紫貼瑶階<lb/>
<pb n="KR4h0161_WYG_099-14a"/>
露槿啼紅墮江草越客羇魂挂長道西風欲揭南山倒<lb/>
粉蛾恨骨不勝衣映門楚碧蟬聲老<lb/>
　　冬<lb/>
蒼茫枯磧陰雲滿古木號空晝光短雲擁三峰嶽色低<lb/>
冰堅九曲河聲斷浩汗霜風刮天地温泉火井無生意<lb/>
澤國龍蛇凍不伸南山瘦柏消殘翠<lb/>
　　雞頭<lb/>
湖浪參差疊寒玉水仙曉展缽盤綠淡黄根老栗皺圓<lb/>
<pb n="KR4h0161_WYG_099-14b"/>
染青刺短金罌熟紫羅小囊光𦂳蹙一掬真珠藏蝟腹<lb/>
樷樷引觜傍蓮洲滿川恐作天雞哭<lb/>
　　紅薔薇<lb/>
九天碎霞明澤國造化工夫潛剪刻淺碧眉長約細枝<lb/>
深紅刺短鈎春色晴日當樓曉香歇錦帶盤空欲成結<lb/>
謝豹聲催麥隴秋春風吹落猩猩血<lb/>
　　斑竹簟<lb/>
龍鱗滿牀波浪濕血光㸃㸃湘娥泣一片晴霞凍不起<lb/>
<pb n="KR4h0161_WYG_099-15a"/>
深沈盡訝鮫人立百朶排花蜀纈明珊瑚枕滑葛衣輕<lb/>
閒忩獨卧曉不起冷浸羇魂錦江裏<lb/>
　　聽琴<lb/>
六律鏗鏘間宫徵伶倫寫入梧桐尾七條瘦玉叩寒星<lb/>
萬派流泉哭纎指空山雨脚隨雲起古木燈青嘯山鬼<lb/>
田文墮淚曲未終子規啼血哀猿死<lb/>
　　石榴<lb/>
蟬嘯秋雲槐葉齊石榴㕿老庭枝低流霞色染紫罌粟<lb/>
<pb n="KR4h0161_WYG_099-15b"/>
黄蠟紙苞紅瓠犀玉刻冰壺含露濕斒斑似帶湘娥泣<lb/>
蕭娘初嫁嗜甘酸嚼破冰精千萬粒<lb/>
　　小蘇家<lb/>
雙月謳䛩輾秋碧細風斜掩神仙宅麥門冬長馬鬛青<lb/>
茱萸蕊綻蠅頭赤流蘇斗帳懸高壁綵鳯盤龍繳香額<lb/>
堂内月娥横剪波倚門腸斷蝦鬚隔<lb/>
　　斑竹<lb/>
濃綠疎莖遶湘水春風抽出蛟龍尾色抱霜花粉黛光<lb/>
<pb n="KR4h0161_WYG_099-16a"/>
枝撑蜀錦紅霞起交戛敲欹無俗聲滿林風曳刀槍横<lb/>
瘢痕苦雨洗不落猶帶湘娥淚血腥嫋娜梢頭埽秋月<lb/>
影穿林下疑殘雪我今慙愧子猷心解愛此君名不滅<lb/>
　　天竺國胡僧水晶念珠<lb/>
天竺胡僧踏雲立紅精素貫蛟人泣細影疑隨爛火銷<lb/>
圓光恐滴袈裟濕夜梵西天千佛聲指輪次第驅寒星<lb/>
若非月下滴秋露則是井底圓春冰凄清妙麗應難並<lb/>
眼界真如意珠靜碧蓮花下獨提攜堅潔何如幻泡影<lb/>
<pb n="KR4h0161_WYG_099-16b"/>
　　白雪歌<lb/>
皇穹何處飛瓊屑散下人間作春雪五花馬踏白雲衢<lb/>
七香車碾瑶墀月蘇嵒乳洞擁山家澗藤古栗盤銀虵<lb/>
寒郊複疊鋪栁絮古磧爛漫吹蘆花流泉不下孤汀咽<lb/>
斷臂老猿聲欲絶鳥啄冰潭玉鏡開風敲簷溜水晶折<lb/>
拂户初疑粉蝶飛看山又訝白鷗歸孫康凍死讀書闈<lb/>
火井不暖温泉微<lb/>
　　琵琶<lb/>
<pb n="KR4h0161_WYG_099-17a"/>
粉胸繡臆誰家女香撥星星共春語七盤嶺上走鸞鈴<lb/>
十二峯頭弄雲雨千悲萬恨四五絃絃中甲馬聲駢闐<lb/>
山僧撲破琉璃缽壯士擊折珊瑚鞭珊瑚鞭折聲交戞<lb/>
玉盤傾瀉真珠滑海神驅趂夜濤囘江娥蹙踏春冰裂<lb/>
滿座紅粧盡淚垂望鄉之客不勝悲曲終調絶忽飛去<lb/>
洞庭月落孤雲歸<lb/>
　近體詩<lb/>
　　留贈偃師主人<lb/>
<pb n="KR4h0161_WYG_099-17b"/>
孤城漏未殘徒侣拂征鞍洛北去愁逺淮西歸夢䦨曉<lb/>
燈迴壁暗晴雪捲簾寒更盡主人酒出門行路難<lb/>
　　宴李家宅<lb/>
畫屏深掩瑞雲光羅綺花飛白玉堂銀榼酒傾魚尾倒<lb/>
金爐灰滿爇心香輕揺綠水青蛾飲亂觸紅絲皓腕狂<lb/>
今日恩榮許同聽不辭沈醉一千觴<lb/>
　　長信宫<lb/>
細草侵堦亂碧鮮宫門深鎖綠楊天珠簾欲捲擡秋水<lb/>
<pb n="KR4h0161_WYG_099-18a"/>
羅幌微開動冷烟風引漏聲過枕上月遷花影到忩前<lb/>
獨挑殘焰魂堪斷恨却青娥悞少年<lb/>
　　驪山感懷<lb/>
武帝尋仙駕海遊禁門高閉水空流深宫帶日年年色<lb/>
翠栢凝煙夜夜愁鸞鳯影沈歸萬古歌鐘聲斷夢千秋<lb/>
晚來惆悵無人會雲雨能飛傍玉樓<lb/>
　　遊朱坡故少保杜公林亭<lb/>
杜陵池館洛城東孤島迴汀路不窮高岫乍疑三峽近<lb/>
<pb n="KR4h0161_WYG_099-18b"/>
逺波初似五湖通梧桐葉暗蕭蕭雨菱荇花香澹澹風<lb/>
還有昔時巢燕在飛來飛去畫堂空<lb/>
　　經漢武泉<lb/>
芙蓉池苑起清秋漢武泉聲落御溝他日江山映蓬鬢<lb/>
二年楊栁别漁舟竹間駐馬題詩去物外何人識醉遊<lb/>
盡把歸心付紅葉晚來隨水向東流<lb/>
　　雜詩<lb/>
近寒食雨草萋萋著麥苗風映栁堤早是有家歸未得<lb/>
<pb n="KR4h0161_WYG_099-19a"/>
杜鷗休向耳邊啼<lb/>
春光冉冉歸何處更向樽前把一杯盡日問花花不語<lb/>
為誰零落為誰開<lb/>
水紋珍簟思悠悠千里佳期一夕休從此無心愛良夜<lb/>
任他明月下西樓<lb/>
數日相隨兩不忘郎心如妾妾如郎出門便是東西路<lb/>
把取紅牋各斷腸<lb/>
無定河邊暮角聲赫連臺畔旅人情函關歸路千餘里<lb/>
<pb n="KR4h0161_WYG_099-19b"/>
一夕西風白髮生<lb/>
花落長川草色青暮山重疊雨冥冥逢春便覺飛蓬苦<lb/>
今日分飛一涕零<lb/>
洛陽才子鄰簫恨湘水佳人錦瑟愁今昔兩成惆悵事<lb/>
臨卭春盡暮江流<lb/>
浙江輕浪去悠悠望海樓吹望海愁莫怪鄉心隨魄斷<lb/>
十年為客在他州<lb/>
　　聽唱鷓鴣<lb/>
<pb n="KR4h0161_WYG_099-20a"/>
金谷歌傳第一流鷓鴣清怨碧雲愁夜來省得曾聞處<lb/>
萬里月明湘水流<lb/>
　　雜詩<lb/>
青天無雲月如燭露泣棃花白如玉子規一夜啼到明<lb/>
美人獨在空房宿<lb/>
空賜羅衣不賜恩一薰香後一銷魂雖然舞袖何曾舞<lb/>
常對春風裛淚痕<lb/>
不洗殘粧凭繡牀却嫌鸚鵡繡鴛鴦迴鍼刺到雙飛處<lb/>
<pb n="KR4h0161_WYG_099-20b"/>
憶著征夫淚數行<lb/>
眼想心思夢裏驚無人知我此時情不如池上鴛鴦鳥<lb/>
雙宿雙飛過一生<lb/>
一去遼陽繫夢魂忽傳征騎到中門紗忩不肯施紅粉<lb/>
徒遣蕭郎問淚痕<lb/>
鶯啼露冷酒初醒罨畫樓臺曉角鳴翠羽帳中人夢覺<lb/>
寳釵斜墜枕函聲<lb/>
兩心不語暗知情燈下裁縫月下行行到階前知未睡<lb/>
<pb n="KR4h0161_WYG_099-21a"/>
　夜深聞放剪刀聲<lb/>
　　　雜詞<lb/>
　行人南北分征路流水東西接御溝終日坡前怨離别<lb/>
　漫名長樂是長愁<lb/>
　偏倚繡牀愁不起雙垂玉筯翠鬟低巻簾相待無消息<lb/>
　夜合花開日又西<lb/>
　悔將淚眼向東開特地愁從望裏來三十六峰猶不見<lb/>
　況伊如燕這身材<lb/>
<pb n="KR4h0161_WYG_099-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩錄巻一百<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸田稿巻五</head> <lb/>
    <p>
<pb n="KR4e0132_WYG_005-1a"/>
欽定四庫全書<lb/>
　歸田稿巻五<lb/>
　　　　　　　　　　　　　明　謝遷　撰<lb/>
　五言律詩<lb/>
　　過彭城驛哭恒孫二首<hi>辛亥年省親還京女孫恒奴沒于路寄塟驛邊鐵佛</hi>
　　　<hi>寺園</hi>
憶昔過彭城吾孫禍獨嬰倉皇埋旅櫬嗚咽赴嚴程骨<lb/>
肉久應化星霜倐屢更傷心此停棹老淚强吞聲<lb/>
<pb n="KR4e0132_WYG_005-1b"/>
野寺鄰荒驛孤墳出短垣老懐難割愛舊鬼亦煩寃歳<lb/>
晩鄉心廹天高淚眼昬哀歌不成調為爾一招魂<lb/>
　　哭母舅二首<lb/>
諸舅惟公在清强歩履便承顔如見母抱恨又終天白<lb/>
鶴歸何處青山入暮年傷心誰共語涕淚獨澘然<lb/>
陟屺已無地私情尚渭陽十年違杖履兩鬢各星霜夀<lb/>
筭期方逺仙遊别遽長西風撼秋木悽斷老烏腸<lb/>
　　鯧魚餽雪湖辱詩見貺依韻奉答<lb/>
<pb n="KR4e0132_WYG_005-2a"/>
賔舘無魚日馮讙歎孟嘗淵臨輸結網芹獻侑稱觴鄉<lb/>
社新詩劵烟波舊釣航海鮮甘住乆筌在敢相忘<lb/>
　　汪進之通判重慶堂次李西涯韻<lb/>
鄉評推世德家慶擅華名桂籍方鍾秀蘭階賸茁萌禄<lb/>
分三釡足官喜一身輕<hi>時進之已棄官歸養故云</hi>猶憶班衣後趨隨<lb/>
進夀觥<lb/>
　　和雪湖冬菊一首<lb/>
寒徑餘香滿踈簾倒影高詩狂仍落㡌酒債擬償袍第<lb/>
<pb n="KR4e0132_WYG_005-2b"/>
品増新譜餐英按古騷同心不同賞望眼為君勞<lb/>
　　素箋餽雪湖辱詩來謝次韻答之<lb/>
華篇酬素楮使至一舒睂悞此瓊瑶報慚非玉屑姿粗<lb/>
踈承用乏雅澹慰心知聊伴中書老清風舊鳯池<lb/>
　　雪湖詩謝榖種次韻二首奉答<lb/>
歉歳僅存種先春蚤力菑歸耕雅同志敷播合乘時今<lb/>
雨應非昔公田遂及私秋成倘如願再續屢豐詩<lb/>
取盈傷往歳作苦念荒菑鄉井通吾力鎡基待此時嘉<lb/>
<pb n="KR4e0132_WYG_005-3a"/>
禾原有種大造本無私飽飯西成日從公細和詩<lb/>
　　和雪湖屏跡二首<lb/>
林臯聊寄跡瀛海久忘情郤老方頻檢耽詩癖已成晴<lb/>
山雙屐穏烟水一舟輕日上眠猶熟心閒夢亦清<lb/>
谷口藤蘿密雲間碓磑幽萍開喜魚躍花褪怪鶯流自<lb/>
與青山約誰因白髪愁閒身習成懶君莫笑科頭<lb/>
　　恭和御製除夕詩韻<lb/>
宇宙三陽泰衣冠萬國來皇圖眞永固聖德厚加培麗<lb/>
<pb n="KR4e0132_WYG_005-3b"/>
日無私炤明廷足俊才老臣慚朽拙遭遇亦竒哉<lb/>
　　和除夕詩<lb/>
大道今猶昔青陽往復來八荒歸至治萬彚頼深培天<lb/>
啓重熈運川慚巨濟才交修佩明訓寤寐敢忘哉<lb/>
　　和羅峯先生新春詩二首<lb/>
太簇初回律明堂恰祀春微風來淑氣光霰浥輕塵惠<lb/>
澤行多慶豐占信有神閭閻歌頌滿聖德與時新<lb/>
生菜堆盤細新醅溢甕香迎春先鳯沼退食總羔羊宣<lb/>
<pb n="KR4e0132_WYG_005-4a"/>
賜眞殊寵官寮合對嘗素餐慚莫報醉飽熱中腸<lb/>
　　和羅峯郊壇韻<lb/>
圓丘分獻爵平歩上天梯野闊旌旗擁壇高象緯低塵<lb/>
埃九陌净干羽兩階齊禮畢候回輦虚忩聴曙雞<lb/>
　五言古詩<lb/>
　　暮宿扳罾渡口<lb/>
水涸舟易膠舟人時復喧暮阻沙岸側野曠地亦偏問<lb/>
津尚云逺西日已含山寒林北風急飛鳥盡來還泊舟<lb/>
<pb n="KR4e0132_WYG_005-4b"/>
悔不蚤兀坐黙無言<lb/>
　　慈節為朱彦明乃堂作<lb/>
苦節良獨難慈訓尤不易有兒歸義方庶矣栢舟誓百<lb/>
年未亡身祗為家門訃于今幸兩全辛苦遂初志他年<lb/>
泉臺路良人見無愧<lb/>
　　蚤過山庄避暑用陶韻<lb/>
侵晨理孤棹山居将避喧好風忽南來吹我烏㡌偏宿<lb/>
鷺未移渚落月猶在山候門兩稚子問我何時還高山<lb/>
<pb n="KR4e0132_WYG_005-5a"/>
與流水此意向誰言<lb/>
　　山亭晩眺用陶韻<lb/>
山中多白雲深谷芝可採吾慕陋巷賢簞瓢樂不改塵<lb/>
世饒風波桑田倐成海人夀知幾何河清詎能待淡薄<lb/>
順吾常庶矣寡尤悔<lb/>
　　和答雪湖見懐及述懐各二首<lb/>
束髪履宦途妄意遵伊周遭逄悮明主黽勉三十秋乞<lb/>
骸賦歸來荒蕪念田疇所學期不負此志終遂否飄飄<lb/>
<pb n="KR4e0132_WYG_005-5b"/>
赤松子聊復從之游<lb/>
投簮事耕稼菑畬夾道周禾黍日以長少昊将司秋晨<lb/>
興出門巷杖䇿臨西疇俯首問童僕塲圃各具否屢豐<lb/>
幸遂願社㑹尋舊㳺<lb/>
馮公夙勤業雅志存孔周高才不獲展皮裏餘陽秋歸<lb/>
來守衡茅心田盡平疇世人知者寡蒼天亦知否食報<lb/>
諒在後卒歳仍優游<lb/>
南華發高論吾昔聞莊周朝菌無晦朔靈椿八千秋塵<lb/>
<pb n="KR4e0132_WYG_005-6a"/>
世一夢幻彭殤杳難疇逹生貴及蚤君已洞此否往者<lb/>
亦已矣且復同歡游<lb/>
　　舟至直沽長子正來迎喜而有作時正自家來省<lb/>
　　　先還至德州聞予得請復來迎也<lb/>
維舟向天津潮落日已晩燎火明渡頭大兒忽在眼離<lb/>
合豈偶然慚愧勞往返骨肉保團圓今幸遂初願喜極<lb/>
翻成悲相看淚如霰秉燭坐忘眠卻怪寒更短<lb/>
　　冬日過山莊感興二首<lb/>
<pb n="KR4e0132_WYG_005-6b"/>
山居寡人事初冬風日佳霜林鬬紅葉時復墮空堦興<lb/>
至不自懶䇿杖臨水涯潛魚或在渚寒藻舞沿洄逝川<lb/>
渺東注睠然興我懐坐乆無與語興盡還歸來<lb/>
人生固有涯胡為苦形役晩歳賦歸與林間數椽屋紫<lb/>
芝曄春榮白雲滿空谷怡雲更采芝泮渙吾自足易理<lb/>
永垂訓所貴不逺復白日坐來暮且向山中宿<lb/>
　　賞殘菊<lb/>
養疴日高起䄂手歩前楹清霜萃百卉殘菊有餘馨愛<lb/>
<pb n="KR4e0132_WYG_005-7a"/>
此傲霜姿廵簷掇其英掇英釀美酒酒熟當自傾人言<lb/>
杞菊甘可以制頽齡頽齡安可制聊用陶吾情<lb/>
　　閔菜<lb/>
種菜闢東園課童時灌畦禦冬藉㫖蓄抱甕勤可辭戾<lb/>
氣逐時作菜秀䖝食之食葉猶自可食心根株摧閭閻<lb/>
多菜色歳饉薦加疲肉食忍獨飽喟然傷羣黎<lb/>
　　聞鴈<lb/>
旅鴈乘風翺薄暮聲嘹嚦寒雲暝前途營營雙倦翼問<lb/>
<pb n="KR4e0132_WYG_005-7b"/>
之何從來逺自沙塞北爾性固隨陽爾心乃謀食原田<lb/>
有稻粱亦復多矰弋空濶蓼花灘胡不暫棲息<lb/>
　　蘇司訓考妣雙挽<lb/>
榮榮堂北萱零落秋霜蚤依依愛日心但願椿不老養<lb/>
志夙所欣儒官詎云小東平來訃音别駕殞中道椿庭<lb/>
回首空此恨終天抱風木號慈烏啞啞徹昬曉<lb/>
　　和答王守谿少傅<lb/>
陶翁樂天命乘化復奚疑乞身詎嫌蚤孔戣知二宜行<lb/>
<pb n="KR4e0132_WYG_005-8a"/>
樂偶兹遊荏苒歳何其山林幸深密久與俗駕辭春池<lb/>
芳草生秋菊白露滋冥搜窮萬彚野興隨四時金蘭邈<lb/>
何許望望長相思<lb/>
　　將至臨清感懐<lb/>
昔年送嚴君清源艤舟待今日抵清源獨與妻孥㑹<hi>庚戍</hi>
<hi>歳乞告送先君南還追至臨清始獲奉侍今年家累先行亦至臨清相㑹也</hi>筮仕兩還家先<lb/>
後十七載<hi>甲午偕計上京至庚戍始獲乞告又自庚戍至丙寅先後皆十七年也</hi>光隂如<lb/>
轉燭不覺星霜改生還古所欣今幸偶然遂家山望非<lb/>
<pb n="KR4e0132_WYG_005-8b"/>
遙庭幃痛安在鄉人誇晝遊吾心負萊綵臨風不勝悲<lb/>
客淚空銀海<lb/>
　　泊臨清遇雪<lb/>
千林斷飛鳥萬里寒雲同朔風吹霰雪倐忽瀰長空入<lb/>
夜猶未已浙瀝嗚船蓬侵曉起推牖兩岸如堆瓊秋來<lb/>
久不雨煖氣乖深冬來牟閡生意渴望憐村農素心重<lb/>
憂國所願年時豐如今兆三白庶矣甦疲癃<lb/>
　　聊城懐古<lb/>
<pb n="KR4e0132_WYG_005-9a"/>
戰國信多竒妾婦良足耻悠悠千載餘吾重魯連子信<lb/>
義屈强兵堅城書一紙功成不自居長揖歸故里諸侯<lb/>
欲帝秦寧蹈東海死砥柱囘狂瀾流芳炤青史雖非孔<lb/>
氏徒不媿天下士聊城已非昔高山勤仰止<lb/>
　　答衍聖公<hi>舟次濟寧衍聖公以書來迓不及赴瞻望闕里悵然興懐</hi>
濟河經信宿闕里鬰岧嶤禮樂餘三代宫墻富百寮淵<lb/>
源洙泗合蒼翠栢松喬未遂摳衣願空煩折簡招浮雲<lb/>
寒擁日逝水暮侵潮氷凍愁將合鄉闗望轉遙歸與心<lb/>
<pb n="KR4e0132_WYG_005-9b"/>
正急仰止意難消慚負賢東道緘書首重翹<lb/>
　　獨酌<lb/>
杯盤恒自足風月底須期往事真成夢清歡總是詩塵<lb/>
喧隔市逺晩色上簾遲醉倒花間石乾坤兩不知<lb/>
但願一樽滿何妨三徑幽身常閒便足事已老宜休塵<lb/>
夢盧生枕風情庾亮樓書無封禪稿任待茂陵求<lb/>
　　賀雪湖得馬<lb/>
大夫不徒行老足難為力有馬借人乘此道已非昔雪<lb/>
<pb n="KR4e0132_WYG_005-10a"/>
湖一欵叚往失今復得得失底須論代歩良足惜曽記<lb/>
魯論語驥祗稱其德汎駕亦何為尋詩隨所適坂無九<lb/>
折途行不費鞭䇿過我勿憚煩青芻盈皂櫪<lb/>
　　山莊值風雨燈前寫懐<lb/>
薄暮掩衡扉獨坐風雨夕孤燈影明㓕虚簷聲淅瀝擁<lb/>
爐撥寒灰焚香玩周易歳序倐云暮隂陽互相逼山林<lb/>
深且密乆矣托心跡有懐在何許茫茫烟水隔夜闌清<lb/>
不寐曷以慰岑寂忩外一枝梅預報春消息<lb/>
<pb n="KR4e0132_WYG_005-10b"/>
　　和御賜羅峯少保韻一章<lb/>
明禋儼如在祼獻禮必親維兹孟春祀鳴鑾出嚴宸駿<lb/>
奔藹百辟電矚凝藎臣持論秉一德孝思頼以伸精誠<lb/>
格九廟萬嘏天錫純腹心與手足恩義真一身維賢乃<lb/>
至寶異瑞何足珍喜起方賡歌歡聲同兆民<lb/>
　　再和羅峯先生宸韻一首<lb/>
同方志乃合傾葢即相親江鄉素寥闊何幸聨奉宸君<lb/>
才本經世聖主方得臣事久論乃定道在志亦伸彚征<lb/>
<pb n="KR4e0132_WYG_005-11a"/>
萃賢俊濟濟素絲純衰殘已無用念慮惟乞身丘壑自<lb/>
安分敢謂席上珍惟應揚聖化去慰遐方民<lb/>
　　徐善應西白軒次雪湖韻<lb/>
卜居鄰泮宫道在地亦偏過庭悲失怙禮學思紹先惟<lb/>
白乃受采所貴敦其原藏修靣西牖日章由闇然惜隂<lb/>
駒過隙養和玉生烟室中更何有泓頴清輝聨爽氣忽<lb/>
朝來舉頭見龍泉天光與雲影静晝時盤旋道心永無<lb/>
寐坐對氷壺寒<lb/>
<pb n="KR4e0132_WYG_005-11b"/>
　　和答王守谿少傅<lb/>
形影兩不愧獨行胡徘徊苦憶素心人葭玉真相依朱<lb/>
絃被䟽越不與俗韻諧㑹聚安可常離索良足懐岐路<lb/>
啜楊泣素絲成墨悲尊酒對花飲倚醉歌莫哀拂拭金<lb/>
盤陀壯心殊未摧閒雲偶出岫薄暮還歸來青雲幾萬<lb/>
里渺渺雙鴻飛<lb/>
　　寄員外弟<lb/>
輕風吹客衣旭日炤行李南還遂初志老穉盡歡喜膏<lb/>
<pb n="KR4e0132_WYG_005-12a"/>
車復踟蹰牽情獨吾弟宦轍偶追隨數載同京邸晨昬<lb/>
不暫離手足真相倚忽漫逍遙堂慚愧姜肱被一日成<lb/>
三秋兩地各千里㑹合定何時惆悵殊未已寒雲淡更<lb/>
濃斷鴈飛復止矯首倚蓬忩離懐逐流水<lb/>
　　新正喜雨<lb/>
旱暵迄三冬新正纔一雨潤澤遍荒郊膏脉動深土憶<lb/>
昨恒陽時淵泉皆斥鹵河渠斷舟楫負載衆良苦除夕<lb/>
見兒童競作商羊舞東風扇祥雲入夜送甘澍始和已<lb/>
<pb n="KR4e0132_WYG_005-12b"/>
應占節候將可數吾衰更何求所願豐年屢丁寕向兒曹<lb/>
勤力事南畆時雨復時暘含哺腹頻鼔<lb/>
　　題西涯篆書巻後感懐<lb/>
端居數舊遊忽忽漸凋落懐哉西涯翁令德兼善謔追<lb/>
隨三十年文字日相樂朅來各一方歳月驚電爍行藏<lb/>
杳難期竟負卜居約夢寐或見之談笑宛如昨簡札時<lb/>
往還良用慰離索如何轉盻間翁已不可作展巻覩遺<lb/>
墨使我情懐惡長歌伐木篇悲風振林薄<lb/>
<pb n="KR4e0132_WYG_005-13a"/>
　　寒夜吟<lb/>
冬夜何漫漫展轉不得曙山城送寒更長短杳難數憶<lb/>
昔趨朝時夙夜畏遲悞夢中驚覺來顛倒著衣屨如今<lb/>
足晏眠飽食慚逸豫祖生聞雞鳴慷慨忙起舞志士不<lb/>
忘公而我已衰暮寒灰寧復燃頽墻詎堪圬末命孤重託<lb/>
何以報殊遇擁被一酸吟枕席淚如注<lb/>
　　勵學示貞五弟秀才<lb/>
學也本謀道聞道若發䝉孰云苟佔畢而以圖自奉往<lb/>
<pb n="KR4e0132_WYG_005-13b"/>
聖有明訓人心如糓種敷菑貴勤力不勤乃蕪茸末學<lb/>
更紛紜頰舌徒泉湧成功惟静專一静制羣動吾弟純<lb/>
篤資抱璞知所重科第事抑末雲衢尚修永三北豈真<lb/>
怯一鼓有餘勇下帷仍絶編沉潜對周孔<lb/>
　　恭和御製聴講大學衍義詩<lb/>
聖功本資學求道學所先道具人一心大原出于天進<lb/>
修必有序治化乃均平大學示綱目燦然羅目前功至<lb/>
德自固外物詎能遷宋儒衍奥義口末窮其顛吾皇勇<lb/>
<pb n="KR4e0132_WYG_005-14a"/>
緝熈光明火始然儒臣日分直勸講無間焉聖心契妙<lb/>
理精言發長篇臣愚續賛和微衷罄勤拳<lb/>
　　咏泉為宋通政乃翁作<lb/>
鉅野擅幽勝源泉引慶長卜居元世業志道擬成章釀<lb/>
秫延賔滿研硃㸃易忙閒來時一酌澹久日相忘酒渇<lb/>
頻濡吻詩枯或潤腸濯纓塵滅跡洗硯墨生香桂籍多<lb/>
分𣲖芹宫賸采芳謾為曽㸃詠不作次公狂歸老真成<lb/>
逸褒封荷寵光承歡羡萊子稱壽寄霞觴<lb/>
<pb n="KR4e0132_WYG_005-14b"/>
　　江西官氏二烈女次雪湖韻<lb/>
節義真大閑浮生僅朝露誰謂捐生仁乃出兩荆布濟<lb/>
濟冠佩徒講習亦有數臨難輙易心寧愧所學負憶昨<lb/>
大江西兇逆嘯而聚皎皎雙白璧不受纎塵汚一死等<lb/>
鴻毛裕若身為度頗聞官氏宗自昔遵王路世德貽範<lb/>
謨奕葉昌𦙍祚丈夫槩可知大節况童孺詔㫖掲門閭<lb/>
褒旌豈虚譽<lb/>
　　霪雨歎<lb/>
<pb n="KR4e0132_WYG_005-15a"/>
密雲同四郊雨脚紛麻縷稍霽忽復隂晦朔窅難數淖<lb/>
泥沒車輻冥烟失村塢小民深怨咨田家倍辛苦于時<lb/>
當歛穫是處空場圃滯穂被原隰銍艾傷沮洳濕薪不<lb/>
得燃濡粟那可杵晨炊不謀夕富室翻成寠杞憂夙所<lb/>
懐天漏伊誰補翹首望晴曦清光邈何許安得掃重隂<lb/>
一快萬物覩<lb/>
　　界首驛寓長至書懐<lb/>
甓社接高郵驛界兩湖涘官舟倦行役深夜暫留憇玉<lb/>
<pb n="KR4e0132_WYG_005-15b"/>
律應黄鐘報道日長至拜舞違清班闕廷𣺌瞻企稽首<lb/>
祝吾皇聖夀千萬歳雞鳴問前途新河號康濟夙昔饒<lb/>
風波如今穏無滯平生康濟心視此發長喟蚤起效書<lb/>
雲萬里無纎翳赫曦出東隅扶桑凝紫氣元化互推移<lb/>
新陽已囘地所願君子長共樂太平世<lb/>
　　懐禹穴<lb/>
居閒遂成懶春來偶尋勝杖䇿窮冥搜此約先已訂禹<lb/>
穴幾千載宫墻餘數仞梅梁嚴䕶呵玉笥肅清静石刻<lb/>
<pb n="KR4e0132_WYG_005-16a"/>
經雨昬谷響隨風應旌旗憶東遊弓劍遺南鎮雖無羣<lb/>
后朝猶聞六飛騁念哉水土平濟此烝黎病魚鼈未忘<lb/>
憂家室何由慶端拜誠素心兹遊復乘興興盡扁舟還<lb/>
歎息二難併重來㑹有期行止由天定<lb/>
　　靣墻為西賔王先生作<lb/>
一室真環堵端居總靣墻進修寧自蔽退息解深藏掃<lb/>
榻塵無漬翻經隙有光沉潜思闕里寤寐見陶唐燈火<lb/>
黄昬静絃歌白晝長受墁非糞土充棟是書香沽酒當<lb/>
<pb n="KR4e0132_WYG_005-16b"/>
頭過觀梅倚角芳春隨隣蝶至雨洗甃苔荒簷旭留冬<lb/>
煖山風透晩凉窺雲穿甕牖待月轉廻廊俗駕何縁入<lb/>
佳聲定逺揚我來試推倒同上振衣岡<lb/>
　　種松苖<lb/>
杪冬天宇霽隂崖氷雪消荷鋤向西崦課童植松苖衆<lb/>
卉豈不榮未雪已先凋松姿貞且勁凌寒見孤標巖谷<lb/>
勢幽阻土脈亦不墝栽培藉雨露但苦牧與樵樵牧茍<lb/>
不侵拱把遂成喬當年手所植今已百尺條歳月尚吾<lb/>
<pb n="KR4e0132_WYG_005-17a"/>
與見爾復昻霄湖山歸舊隠依雲結新巢嗟嗟赤松子<lb/>
自昔成乆要松間路不迷來往任逍遙<lb/>
　　世夀堂為周僉憲作<lb/>
一人闢區夏萬方歸壽域于時有天民夀百十有六陛<lb/>
見來安車温綸錫優復郡宴首賔席異數表鄉俗餘慶<lb/>
流孫曽耄耋相嗣續五福惟壽先壽固人所欲衆情罔<lb/>
不同君家胡乃獨天道本生生而亦因材篤世德厚栽<lb/>
培膏澤賸㴠育高堂掲華匾明言常在目于今有聞孫<lb/>
<pb n="KR4e0132_WYG_005-17b"/>
况乃富天禄仁風載播揚憲度慎明肅崇基更加培永<lb/>
以延後福<lb/>
　　摘橘餽雪湖<lb/>
馮公獨樂園木奴動千百蒼翠鬰成谿頻年自封植秋<lb/>
實何纍纍清芬釀瓊液霜風旋披拂彈轉黄金色昨朝<lb/>
驚一空頗怪穿窬客仁者物與同亡弓楚人得高堂具<lb/>
甘㫖此物良足惜我亦愛園居窈窕清溪側牛屯望雪<lb/>
湖烟霞兩山隔陸吉與黄甘馨香通咫尺愛䕶勤兒童<lb/>
<pb n="KR4e0132_WYG_005-18a"/>
秋來幸全璧慢藏戒在兹蚤向霜前摘承歡已不逮抱<lb/>
恨徒朝夕錫類念封人墮地懐陸績傾筐一分遺聊用<lb/>
寄吾臆<lb/>
　　食𤓰有感<lb/>
衰年困炎熇閉門卧山房忽聞户外聲呼童倒衣裳僕<lb/>
擎兩𤓰至初熟請翁嘗大盎試載浮輕刀如截肪入手<lb/>
玉飛屑薦齒氷含香豈惟清渇吻亦足潄枯腸憶昔忝<lb/>
黄扉天厨出瓊漿二月中已破内園固非常東陵歸故<lb/>
<pb n="KR4e0132_WYG_005-18b"/>
侯倐忽幾星霜農圃理舊業園田嗟乆荒勸課勤荷鋤<lb/>
力至𤓰蔓長蔓長味亦佳持以詫窮鄉流傳實異種沾<lb/>
溉有餘芳野人知美芹何由獻君王回首九天上一飯<lb/>
胡可忘涓埃未能報撫案徒自傷<lb/>
　　峨睂雲<lb/>
南望峨睂峯去天不盈咫東來千萬疊巍然獨尊峙旦<lb/>
時或興雲雲興雨隨至瞻望倚方隅膏澤被遐邇比來<lb/>
夏秋交妖魃忽為厲旱暵動旬月赤地幾千里山雲杳<lb/>
<pb n="KR4e0132_WYG_005-19a"/>
無踪鄉民愁欲死無乃炎威酷雲與山俱靡朝來望山<lb/>
巔雲膚觸石起焦枯懐更生疲癃不勝喜斡旋諒在兹<lb/>
沾溉亦易爾胡為復吝施倐忽隨風駛悠揚遽天末敷<lb/>
賁滿山趾滂沛定何時渇望殊未已為雲固山職不雨<lb/>
乃山耻寄語謝山神無為孤仰止<lb/>
　　次韻詠麻糖答雪湖<lb/>
荒陬乏竒品屑稌成膏糖香分雲子白色轉鵞兒黄堅<lb/>
膠凝鳯嘴柔曲囘羊腸調劑或受和佐饔先得嘗仙洞<lb/>
<pb n="KR4e0132_WYG_005-19b"/>
出花蕋頻斯來桂漿刀圭不遺末鼎鑊無留良沃釡嗤<lb/>
季倫戴㡌嗟彦光温醇擬酥酪皎潔逾氷霜歳時具甘<lb/>
㫖秋穫豐茨梁膠牙黙自固鼓腹歡欲狂初煎火亦急<lb/>
止沸湯再揚流傳本鄉俗取笑宜大方盤餐幸茍足珍<lb/>
名何敢當美芹知野人為君獻高堂弄孫值元旦敷筵<lb/>
佐稱觴瓦礫合居後珠玉矧在旁陽春强答和慚愧不<lb/>
成章<lb/>
　　病起有懐柬雪湖<lb/>
<pb n="KR4e0132_WYG_005-20a"/>
籬菊傲青霜庭槐拂晴昊寒簾歩前除愛此風日好伏<lb/>
枕動旬月徑路生秋草晏起毎科頭能避管寧少平生<lb/>
炯雙眸眦睨空塵表遐觀凌太行俯矙滄溟小纎翳忽<lb/>
為孽天豈息吾老閉門養沉晦虚室樂閒悄逹人戒用<lb/>
明至道貴冥杳獨醒對羣酣清白太分曉世路方嶮巇<lb/>
塵纓顧縈繞習静信良圖知幾明不蚤餘光幸來復衰<lb/>
容覺枯槁形影兩不愧天真願相保浮名等身外安能<lb/>
寘懐抱簡編夙所眈此志殊未了摩挲向明忩努力尚<lb/>
<pb n="KR4e0132_WYG_005-20b"/>
探討寂寞睠同心矯首城西道鵲噪燈含花衡門頻卻<lb/>
掃一笑定何時芳樽共傾倒<lb/>
　　哀池魚三十韻<lb/>
閒居學養魚山池故深鑿水深恣游泳草近足饞嚼萬<lb/>
物本吾與雅志與魚約數罟戒無侵微生忻有托旦夕<lb/>
坐臨池魚樂吾亦樂藻定預知潜萍開忽見躍始舎即<lb/>
悠然稍閒遂咸若信孚久相忘覯影不復郤於焉得縱<lb/>
鱗安用尋巨壑雖乏化龍姿頗異求伸蠖維時夏景長<lb/>
<pb n="KR4e0132_WYG_005-21a"/>
當午暑氣薄梅天雨初霽山村澤不涸草滓積以淤土<lb/>
苴汎而惡對時喜魚育藏垢恤魚瘼倉卒命僕夫黽勉<lb/>
施畚杓泠淵出汚檅澄波翻溷濁惡臭一濫觴中魚如<lb/>
毒藥喁噞盡浮挺於牣頓蕭索拯救術罔功慘怛心如<lb/>
灼殃非城門及孽自主翁作憂之誠太勤愛之反為虐<lb/>
揠苖嗤宋人種樹聞郭槖孔門貴多識周詩毎咨度至<lb/>
理固難窮細物胡不愽愚因慮多得事戒忙後錯優㳺<lb/>
詎知非閱歷乃先覺良醫三折肱失險牢著脚一咽乃<lb/>
<pb n="KR4e0132_WYG_005-21b"/>
廢餐既醉識斟酌魚亡池尚存恐使成濩落縁木復求<lb/>
魚庶用慰寂寞<lb/>
　<lb/>
　<lb/>
　<lb/>
　<lb/>
　<lb/>
　歸田稿巻五<lb/>
</p>
<p>
</p>
  </div>
</body>
</text>
</TEI>
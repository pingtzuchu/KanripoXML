<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸田稿巻四</head> <lb/>
    <p>
<pb n="KR4e0132_WYG_004-1a"/>
欽定四庫全書<lb/>
　歸田稿巻四<lb/>
　　　　　　　　　　　　　明　謝遷　撰<lb/>
　像讃類<lb/>
　　陳都閫像讃<lb/>
雅志詩書折衝尊爼名重縉紳威加行伍為國爪牙傳<lb/>
家簮組篤生賢孫克繩祖武轉餉有經粤維政譜萬艘<lb/>
一麾世澤斯溥嗚呼此其遺休餘烈猶兄起吾敬于瞻<lb/>
<pb n="KR4e0132_WYG_004-1b"/>
睹<lb/>
　此吾浙都閫朴菴陳公遺像也公雖世承武弁而惇<lb/>
　尚儒雅為縉紳所重予初登第時公方總浙漕来京<lb/>
　每接其言論倐忽餘三十年公捐舘久矣而其孫汝<lb/>
　玉克紹前烈復以都閫之節總漕事兹予謝事南歸<lb/>
　適汝玉漕事竣獲與並舟而南間出公像示予感念<lb/>
　存没不勝愴然敬為題此<lb/>
　　楊先生小像讃<hi>名池字一清</hi>
<pb n="KR4e0132_WYG_004-2a"/>
學足以潤身而不飾其外才足以致用而不諧于時袖<lb/>
手静觀有眼空塵表之意掀髯髙詠或時出胸中之竒<lb/>
固宜鄉邦稱之為碩彦而子弟尊之為嚴師也歟<lb/>
　　自題野服行樂圖<lb/>
才乏經綸器非瑚璉意廣智疎量狹中淺幸際昌期濫<lb/>
叨盛選跡誤厠于廟廊榮謬膺夫軒冕固知小載不可<lb/>
以大受而綿力不足以致逺每臨事而兢惕恒捫心而<lb/>
懐赧徒追先皇之殊遇欲圖報塞而强免結舌之際持<lb/>
<pb n="KR4e0132_WYG_004-2b"/>
論侃侃匪躬之故遭時蹇蹇觸危機而罔恤當逆鋒而<lb/>
直犯豈見可而忘難惟以縮而自反向非聖明之䕶持<lb/>
盖將大僇之不免既䝉庥而瓦全亟奉頭而䑕竄寂寞<lb/>
之㘭寛閒之畈農圃是親麋鹿為伴茍藏拙而引恬因<lb/>
習閒而成散謝世路之紛華遂平生之疎懶肆川泳而<lb/>
林棲玩霞舒而雲惓振素衣于髙岡濯敝纓于清澗藉<lb/>
嘉䕃以夷猶求素心而徃返遵王路之平平履幽貞之<lb/>
坦坦内深省乎百愆徳敢忘乎一飯時歌咏夫太平聊<lb/>
<pb n="KR4e0132_WYG_004-3a"/>
優游吾衰晩<lb/>
　　東谷像讃<lb/>
充積之學見于文詞和粹之徳發于威儀才固足以致<lb/>
用志亦存乎濟時何聞譽蚤重于鄉邦而選舉竟詘于<lb/>
有司噫崑岡玉韞滄海珠遺實維輿論寧獨舊知豈天<lb/>
有意于後學故留此耆宿之師耶<lb/>
　　邵憲副先生像讃<hi>文實方伯之祖</hi>
温温恭人謙謙君子是固其徳之厚也簉羽臺端蜚英<lb/>
<pb n="KR4e0132_WYG_004-3b"/>
翰苑抑又其才之茂也敭厯荐久偃蹇而休尤足見其<lb/>
端確之守也既豐其積乃嗇其施豈天將大昌其後也<lb/>
堂堂遺像端拜仰止是惟先光禄莫逆之舊而實吾鄉<lb/>
邦前軰縉紳之領袖也<lb/>
　　邵封官像讃<hi>文實方伯之父</hi>
蚤閑庭訓無忝所生晩貽燕翼有美其承暢襟懐之坦<lb/>
夷谷空川曠偉儀觀之豐碩鵠峙鸞停笑傲優游雖卒<lb/>
老于泉石褒封赫奕終不失夫簮纓嗚呼斯人也其聖<lb/>
<pb n="KR4e0132_WYG_004-4a"/>
世之遺逸吾鄉之耆英也耶<lb/>
　　王文煥像讃<lb/>
蚤志存乎用世學亦勤乎明經豈賦命之不辰胡名乖<lb/>
于垂成既削跡于場屋遂寄傲于棋枰生不事夫産業<lb/>
惟優遊桑榆之景言不阿其所好抑庶幾月旦之評年<lb/>
幾大耄動若後生蚤暮善飯几杖靡憑人徒見其矍鑠<lb/>
或猶訝其寧馨不知胸次之蕭散直任性真之流行是<lb/>
誠無忝于三槐之華胄固宜時稱為四明之耆英<lb/>
<pb n="KR4e0132_WYG_004-4b"/>
　銘類<lb/>
　　古愚齋銘<lb/>
吾邑張駐泊氏以醫名世守惇恪其聞孫曰淵字徳深<lb/>
尤白眉之良乃以古愚自號其志盖將紹先徳而矯頽<lb/>
俗可嘉也予故為銘其齋以朂之銘曰粤稽古初風氣<lb/>
未闢民生多愚其愚也直乃賦或偏匪貎斯飾渾然天<lb/>
真其宄安宅世降日汚淳風漸忒外貎若愚中心孔棘<lb/>
機巧横生奸偽百出舉世滔滔莫知其極維駐泊孫思<lb/>
<pb n="KR4e0132_WYG_004-5a"/>
紹潜徳業儒用醫居今稽昔抱仁以施活㓜是力劑不<lb/>
妄投方傳思邈藥不二價信慕康伯行類迂踈衷全隱<lb/>
惻曰愚自將繄古乃則古愚伊何厥初罔易絶慧棄智<lb/>
惇孚秉塞詘華去浮蹈悃履愊彼巧我拙彼佞我黙不<lb/>
徑不竇不逆不憶志則移山心靡轉石終日不違千慮<lb/>
一得是謂古愚允維矜式懋哉爾承永延世澤<lb/>
　詞類<lb/>
　　戊寅臘月予幸七十初度同年王守谿少傅寄梁<lb/>
<pb n="KR4e0132_WYG_004-5b"/>
　　　州序為夀依韻奉答<lb/>
茫茫江海悠悠昬旦歎惜年光易換迷途世故從來百<lb/>
様千般眼底翻雲覆雨狂浪頽波天也那能管白雲堆<lb/>
穩也與公眠吳越相望兩地仙傳雅調正家宴便當筵<lb/>
髙咏愁懐散賡一闋賽强徤<lb/>
　　守谿明年亦七十中秋後二日其初度也仍用前<lb/>
　　　調一闋寄夀<lb/>
中秋前夕今辰初度萬里清光快覩香生叢桂廣寒真<lb/>
<pb n="KR4e0132_WYG_004-6a"/>
境清虚但見斗牛相映奎璧聨輝元是文章府洞庭深<lb/>
處好勝蓬壺青雀西來蚤寄書王母降玉娥舞笑鶴南<lb/>
飛曲吾來暮遥祝讃夀彭祖<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0132_WYG_004-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歸田稿巻四<lb/>
</p>
<p>
</p>
  </div>
</body>
</text>
</TEI>
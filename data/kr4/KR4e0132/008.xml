<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸田稿巻八</head> <lb/>
    <p>
<pb n="KR4e0132_WYG_008-1a"/>
欽定四庫全書<lb/>
　歸田稿巻八<lb/>
　　　　　　　　　　　　　明　謝遷　撰<lb/>
　七言古詩<lb/>
　　鷹為楊仲謹題<lb/>
長風怒號振林薄黒鷹殺氣騰寥廓妖狐奉頭草間死<lb/>
靈鵲高枝仍噪喜亦知搏擊輸鷹鸇毰毸老鶴徒乘軒<lb/>
紛紛狐䑕競當路白日欺人况遲暮秋來那得一鷹擊<lb/>
<pb n="KR4e0132_WYG_008-1b"/>
我見此圖三歎息<lb/>
　　楊栁青<lb/>
直沽南頭楊栁青昔時楊栁今凋零霜風滿地散黄葉<lb/>
河邊索寞雙郵亭人道垂楊管離别南來北往競攀折<lb/>
我來袖手憐枯枝躑躅臨河駐旌節五雲回首懐漢宫<lb/>
丹楓轉眼經霜空李梅冬實豈佳味垂涎奔走嗤狂童<lb/>
陽回萬物自生色斡旋造化慚無力百年心跡歳寒同<lb/>
郤憶南山舊松栢<lb/>
<pb n="KR4e0132_WYG_008-2a"/>
　　食鮮魚有感<lb/>
我家舊住東海濵盤餐市逺惟鮮鱗腐儒粗糲自安分<lb/>
筵前不慕羅竒珍十年謬竊黄扉禄堂膳虛叨大官肉<lb/>
太牢滋味違賤腸翻憶魚羹常不足秋風蕭瑟吹蚤寒<lb/>
蓴鱸野興歸張翰鹽梅調劑邈無効廻思鼎耳殊汗顔<lb/>
江湖悠悠隔霄漢從今取足魚羹飯食芹知美敢忘君<lb/>
欲獻無由發長歎<lb/>
　　和兩峯懐西湖之作<lb/>
<pb n="KR4e0132_WYG_008-2b"/>
武林城西山遶湖湖山曽駐南宋都偏安風景已陳跡<lb/>
只今一統歸皇圖太平勝槩畵圖裏楊栁風輕杏花雨<lb/>
蘇堤虹臥聨六橋歌吹聲中紛士女孤山雪後寒梅香<lb/>
岳墳愁怨啼黄鴦湖山主人逺分閫兩峯回首思茫茫<lb/>
吾生乆已辭金馬幽懐毎在孤山下湖船唱和待公歸<lb/>
我願低頭拜東野<lb/>
　　和雪湖觀打魚有感之作<hi>用杜韻</hi>
雪湖渺渺通江津湖波漭瀁光翻銀就中疑有蛟龍窟<lb/>
<pb n="KR4e0132_WYG_008-3a"/>
沉潜豈復論纎鱗亢陽經秋澤欲竭海鄉魚工竗入神<lb/>
長又密網倐來集湖堤十里浮埃塵渭濵老翁方鼓刀<lb/>
旁觀袖手雙肩高非熊不慕後車載乾坤只恐名難逃<lb/>
斷金從來兩心一静裏秋風愛蕭瑟湖山舊遊更誰在<lb/>
相伴漁樵莫相失<lb/>
　　汪進之通判瑞芝堂次李西涯韻<lb/>
竹忩不是悠悠者肥遯當年在荒野墓田靈芝出九莖<lb/>
瑞應從天豈云假傳家舊富五車書賢郎蚤躡青雲衢<lb/>
<pb n="KR4e0132_WYG_008-3b"/>
閭門駟馬當漢盛高山深谷非秦餘白髪蕭蕭老彌壯<lb/>
木假三峯儼相向芝莖移置中峯前旭日光生畵堂上<lb/>
新安世家世所無芝蘭奕葉千百徒頗聞餘慶自疇昔<lb/>
信知積善真良圖階下孫枝更竒秀京兆錦衣歸白晝<lb/>
翁今已矣堂巋然且捧霞觴獻慈夀<hi>進之乃翁已故母夫人在堂故云</hi>
　　和雪湖雪中見懐長句<lb/>
澥天剛風吹霰雪澥壖静晝潮聲澈逺村煙樹影明滅<lb/>
寂寞江湖斷魚鼈閉門縮首避寒冽對酒高歌睡盂缺<lb/>
<pb n="KR4e0132_WYG_008-4a"/>
念及疲癃心尚切調爕當年慚就列遭際風雲敢容悦<lb/>
舊隠歸來山嶻嵲秋風門巷懸我轄知己相逄憐乆别<lb/>
握手歡顔溢眉睫王陽畏途輕九折往事經心耳猶熱<lb/>
稽康有書交未絶再續前盟忘蹇劣歳寒來往兩山窟<lb/>
雪磴雲崖自天設橘中樂事龍縞襪卒歳優㳺共丹穴<lb/>
　　阻風夜泊鄭家口<lb/>
黒雲匝地風怒號河流突兀翻波濤輕㠶大櫓不得展<lb/>
舟師撑拄惟長篙長空㝠㝠飛鳥絶村墟煙火俱蕭條<lb/>
<pb n="KR4e0132_WYG_008-4b"/>
郵亭隠見鄭家口泊舟倉卒横塘坳前途伴侣旋相失<lb/>
挑燈撾鼓煩頻招燈前呼兒具尊酒胸中磊磈差可澆<lb/>
狂歌一醉且高枕征途逆旅隨所遭天工隂晴亦叵測<lb/>
摩娑醉眼看明朝風恬日出波浪静一息千里真鴻毛<lb/>
浮生行止毎如此客心何用空焦勞<lb/>
　　葡萄西𤓰饋雪湖辱示長句次韻答之<lb/>
徑路草深客稀過衡門晝掩成獨坐披襟散髪傲羲皇<lb/>
舞鶴鳴琴代賔佐山中自詫擬封君木奴千頭竹萬箇<lb/>
<pb n="KR4e0132_WYG_008-5a"/>
圃蔬園果逐時新獻納從公無小大葡萄𤓰種俱西來<lb/>
憶從博望天荒破清芬不用自煎茶佳境寕論倒餐蔗<lb/>
氷盆滿泛恣浮沉廣席敷陳愜尊斚分甘聊復惓同心<lb/>
兩地遙知共清暇斜封博取玉川歌陽春調高真寡和<lb/>
效顰吾已忘妍媸白戰今仍勵慵惰東西十里隔山城<lb/>
往來郤媿郵筒荷<lb/>
　　疊前韻答雪湖<lb/>
浮雲變態眼前過曲肱晝眠伸脚坐許身翻笑平生愚<lb/>
<pb n="KR4e0132_WYG_008-5b"/>
濟時欲跂商周佐十年綸閣誤遭逄百技無能空一箇<lb/>
乞骸幸遂歸田園種種顛毛成老大海鄉荒僻乏温湯<lb/>
六月中旬𤓰始破葡萄帶雨亦垂垂色映明珠漿比蔗<lb/>
適意聊充席上珍薦客還傾掌中斚獻芹率爾嗤野人<lb/>
咏物知公有餘暇村柈粗糲勞品題一唱朱絃况三和<lb/>
凉州茍得真可羞東陵自鋤吾敢惰清狂更詫農圃師<lb/>
細雨長鑱時復荷<lb/>
　　雪湖和章疊至家僮遞詩往來頗廢農業戯用前<lb/>
<pb n="KR4e0132_WYG_008-6a"/>
　　　韻嘲之<lb/>
永夏炎蒸不得過白晝困眠宵起坐井梧一夕報新秋<lb/>
少昊司天蓐收佐羲和平秩正西成禾黍離離實箇箇<lb/>
老農比屋動歡聲有年特筆當書大追思往歳凶且饑<lb/>
十室空虚九家破草根木葉俱充腸誰信苦荼甘比蔗<lb/>
老我歸來傷里鄰賀客登門廢杯斚商家霖雨慚罔功<lb/>
青州糜粥殊無暇今年幸復際昌期一曲昇平笑相和<lb/>
昔聞丈人譏仲由五榖不分四體惰奚童遞詩姑息肩<lb/>
<pb n="KR4e0132_WYG_008-6b"/>
穜稑登場忙負荷<lb/>
　　又用雪湖韻寫懐一首<lb/>
懸崖欲斷青溪過石上高眠醒來坐泉聲到處玉琮琤<lb/>
舉觴不用笙簧佐人言佳境欠茅亭紫翠中間著一箇<lb/>
箇中適趣僅容膝傲睨乾坤不知大曲徑斜通花木深<lb/>
虚忩洞啓烟嵐破暗香踈影月中梅玉液瓊漿雨餘蔗<lb/>
時呼野鶴上軒除旋摘園蔬薦賔斚秋來豐樂如有期<lb/>
老去宜休信多暇高文寧愧北山移清唱聊隨東郭和<lb/>
<pb n="KR4e0132_WYG_008-7a"/>
牛屯牧處芳草多舊日生涯未容惰如今亭上望牛屯<lb/>
蓑笠無勞雨中荷<lb/>
　　和雪湖喜雨長句用舊韻<lb/>
夢中驚聞雨來過攬衣夜興冠而坐渴腸頓慰真如甦<lb/>
簷聲况有清風佐黄童白叟競喧呼好懐豈直予一箇<lb/>
斡旋始信帝力存霑濡何必雷聲大祁祁霢霂連三朝<lb/>
風條不鳴塊不破向來酷旱將十旬禾黍皆茅荼亦蔗<lb/>
炎埃蔽空迷咫尺掘井求泉論杯斚桔橰密比徒爾忙<lb/>
<pb n="KR4e0132_WYG_008-7b"/>
銍鏄高懸總成暇喣沫可憐魚盡枯鳴垤終聞鸛相和<lb/>
秋深場圃俱已空雨後來牟豈容惰殷勤杖䇿告鄉鄰<lb/>
木柄長鑱亟須荷<lb/>
　　安平鎮追頌先帝治水之功也<lb/>
黄河夜决荆隆日馮夷怒逐天呉吼洪流洶湧奔張秋<lb/>
長堤一掃津吏愁波濤入海運渠竭南來北往舟航絶<lb/>
下流昏墊尤可傷多少蒼生侣魚鼈奏書星馳揷雙羽<lb/>
宵衣旰食厪當宁大寮承命合分憂夙夜經營靡寧處<lb/>
<pb n="KR4e0132_WYG_008-8a"/>
丁夫百萬如蟻集連延市鎮成聚邑皇仁惻怛重勞民<lb/>
詔㫖丁寧戒毋急四方畚鍤真子來伐石捲埽聲喧豗<lb/>
不須沉玉媚河伯堤完倐忽功竒哉𤣥圭告成自天錫<lb/>
百神効靈人効職安平再續神禹績萬歳千秋歌聖德<lb/>
　　宴鎮越堂<hi>酬錢二守</hi>
石㠶如揚石傘張鑑湖萬頃雲微茫龍山中盤據竒勝<lb/>
巍堂鎮此神仙鄉懸崖千尺濺飛溜清渠九曲流羽觴<lb/>
華筵高㑹總冠冕文如滕閣來三王道同賔主意真洽<lb/>
<pb n="KR4e0132_WYG_008-8b"/>
坐深爾汝形相忘良辰况直時雨霽東風扇煖呈農祥<lb/>
陽春有脚沛膏澤霑濡合郡殊汪洋嘉賔滿座成燕喜<lb/>
主人令德宜龍光落花紛紛石墀淺爐烟裊裊春晝長<lb/>
樓臺倒影日欲晩觥籌交錯情未央酒酣起舞為君祝<lb/>
丈夫勲業銘旂常歳旱誰當作霖雨濟川自古須舟航<lb/>
福星不獨炤吾郡窮簷蔀屋俱彷徉<lb/>
　　次韻為雪湖夀母<lb/>
碧桃花殷爛錦堆洞門夾徑通榆槐高堂㺯孫飴滿頦<lb/>
<pb n="KR4e0132_WYG_008-9a"/>
夀筵尊爼方規恢海鮮嘉味雜鯸鮐軒墀舞鶴霜毰毸<lb/>
八荒夀域自天開背萱日煖根重培青雲甲第近蓬萊<lb/>
彩霞屏障時低徊滿堂賔客皆仙才傳書青鳥晨初回<lb/>
王母駕自瑤池隈最後劉阮由天台南山當户碧崴嵬<lb/>
作朋三夀非今纔承顔萊子戯學孩上堂詐跌還持杯<lb/>
隊舞諸孫紛後陪獻笑或作方朔詼繁絃急管喧春雷<lb/>
賔筵末坐遲我來鶴南飛曲塤箎偕不須投轄銜自駘<lb/>
為君倒盡先春醅天瓢願借添金罍從今一歳來一廻<lb/>
<pb n="KR4e0132_WYG_008-9b"/>
　　次韻咏芍藥酬雪湖<lb/>
春來玩芳浩無盡凌亂穠華與時競最憐紅藥殿餘春<lb/>
當堦凝露埃塵净林塘一逕斜通幽煖風扇動烟霧收<lb/>
佳人懶粧日高起翻身欲舞低含羞翠鈿歩搖紛可撮<lb/>
霞佩玲瓏欲霏屑未須金帶圍已竒獨占瑤臺地尤絶<lb/>
養花天氣隂復晴緗簾半捲虚忩明玉缸春酒舌不飲<lb/>
蔗漿茗椀真雙清君家池舘舊分種兩地相望人比重<lb/>
酒盃無分亦頗同花前想見吟肩聳看花莫論媸與妍<lb/>
<pb n="KR4e0132_WYG_008-10a"/>
閒中適意俱悠然夏蓮秋菊各隨偶對景且復陶餘年<lb/>
花開花落等閒過世事如花漫高臥賞心無惜杖藜頻<lb/>
君若歌時我來和<lb/>
　　和雪湖題史都憲墨竹長句<lb/>
虎頭猛氣摧强敵八陣雄圖歸畵筆醉墨淋漓恣揮灑<lb/>
俗塵未許輕相逼雪湖自號太痩生高誼直薄秋雲横<lb/>
吟肩雙聳碧峯立長歌時出摩空聲兩公詩畵非茍作<lb/>
延平寳劍成對躍風恬波静朝雨晴匣中隠隠猶雷鳴<lb/>
<pb n="KR4e0132_WYG_008-10b"/>
庖丁游刃有餘地目無全牛輕一世鳴球戞擊互鏗鏘<lb/>
恍疑韶濩陳廟堂嗟余飽飯惟捧腹百事忙然痴睡足<lb/>
世間巧拙未須論䄂手旁觀真碌碌歳寒三友梅竹松<lb/>
氷霜節操由來同孤山徂徠邈何許蕭蕭淇澳生秋風<lb/>
眼前物色自分曉世情郤愛春楊栁安得妙手添松梅<lb/>
著與修篁共堅守魏侯寶此長如新琅玕珠玉爭嶙峋<lb/>
高堂相對亦自勵要使清風動海垠<lb/>
　歸田稿巻八<lb/>
</p>
<p>
</p>
  </div>
</body>
</text>
</TEI>
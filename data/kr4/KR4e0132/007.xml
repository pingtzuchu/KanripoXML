<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸田稿巻七</head> <lb/>
    <p>
<pb n="KR4e0132_WYG_007-1a"/>
欽定四庫全書<lb/>
　歸田稿巻七<lb/>
　　　　　　　　　　　　　明　謝遷　撰<lb/>
　七言律詩<lb/>
　　贈伍主事全監𣙜場事竣還京<lb/>
寂寞山村獨養疴遙聞還斾欲如何斯文契誼更三世<lb/>
岐路離情寄一歌報國惟應寛稅𣙜承家端不忝賢科<lb/>
椿庭念舊如相問為道殘衰兩鬢皤<lb/>
<pb n="KR4e0132_WYG_007-1b"/>
　　次雪湖韻挽華廷禧少叅<lb/>
文星忽墜夜猿驚哀些憑誰寄此情青眼雲霄成夙契<lb/>
白頭林壑負前盟薇垣人頌氷霜操梓里家傳月旦評<lb/>
望斷龍泉空淚眼微茫江樹暮雲横<lb/>
　　贈方司訓考績之京用雪湖韻<lb/>
家聲自昔重秋崖管領文風到海涯道企蘇湖分教範<lb/>
學宗洙泗得心齋門墻人已誇多士干羽時方舞兩階<lb/>
久識囊錐今脫頴陽闗聊復寓離懐<lb/>
<pb n="KR4e0132_WYG_007-2a"/>
烟霞深處舊丹崖老我歸休汝水涯司教適當淹敝邑<lb/>
論文時枉過荒齋興來高論風生座醉後狂歌月上階<lb/>
岐路悠悠真念别好音何日慰吾懐<lb/>
　　睡起二首<lb/>
信手拈書倦即休清茶白飯更何求一鳴不悔當頭斥<lb/>
百鍊那堪遶指柔霜鬢毎憐青鏡曉雪心真愛碧山秋<lb/>
臨池魚樂相忘乆郤笑敲針作釣鈎<lb/>
端居亦自笑痴頑飽食無營只看山長豆莢肥供茗椀<lb/>
<pb n="KR4e0132_WYG_007-2b"/>
老藤隂密䕶柴闗坐來水閣忘三伏逄著仙人說九還<lb/>
佳境到頭人未識黒甜一枕醉醒間<lb/>
　　納凉<lb/>
炎天何地著衰翁竹裡空堂一榻風露渚光揺螢綴草<lb/>
月林影亂鵲驚叢臥看星斗揮輕箑渴憶溪泉喚小童<lb/>
忽聴鄰雞狂起舞奮身欲上廣寒宫<lb/>
　　待月<lb/>
林間何事月來遲三五清光未便虧雲漢已横天北極<lb/>
<pb n="KR4e0132_WYG_007-3a"/>
氷輪猶隔海東涯凭欄誰是同心者把酒吾當一問之<lb/>
江上有鯨長幾許今宵不讓謫仙騎<lb/>
　　夜坐二首<lb/>
桐㡌棕鞵舊葛裳閒來心地倍清凉𠖇搜自喜身猶徤<lb/>
露坐寧知夜未央塞上老翁誰得馬世間岐路總亡羊<lb/>
多情最愛青天月穿透踈林直到床<lb/>
老天還我舊烟霞信道吾生自有涯佳客不來頻掃榻<lb/>
好山難致即移家半忩細雨千竿竹十畝晴雲五色𤓰<lb/>
<pb n="KR4e0132_WYG_007-3b"/>
月滿平湖天共逺擬乘清興泛仙槎<lb/>
　　甃厓<lb/>
試移頑石補頺厓四角寛平愜素懐真境且拚供潦倒<lb/>
俗縁何苦費安排竹須畧洗通幽徑草不全除䕶淺階<lb/>
問道丹邱更何有箇中風月已無涯<lb/>
　　夜起<lb/>
夢騰繐帳奈蚉雷更覺輕風忽逺來聲在樹間秋信蚤<lb/>
漏當夜半斗杓囘蓮乘玉井新分葉露憶金莖舊賜盃<lb/>
<pb n="KR4e0132_WYG_007-4a"/>
起坐空亭清不寐半輪山月共徘徊<lb/>
　　池上二首<lb/>
風吹細浪碧粼粼水靣微凉透葛巾何處更尋三島路<lb/>
此心頓洗十年塵不嫌鷺宿移蓮近為愛魚肥喚草頻<lb/>
興到一樽成獨酌待邀明月作嘉賔<lb/>
脱巾露髪坐臨池波底流星又一竒皓月不來如索價<lb/>
好風能至亦催詩舟常倚棹懐安道琴不調絃待子期<lb/>
郤恨掛冠猶欠蚤清歡須及未衰時<lb/>
<pb n="KR4e0132_WYG_007-4b"/>
　　酷暑歎<lb/>
漠漠炎埃障大荒火輪停午晝偏長科頭竟日真如醉<lb/>
赤脚層氷未當狂强學地仙揮羽扇為迎田父倒荷裳<lb/>
桔橰聲裡心猶渴安得天風送雨凉<lb/>
　　晝寢<lb/>
萬國紅爐苦藴隆故人無處覔清風虚忩且寄陶潜傲<lb/>
朽木何妨宰我同閉户怕誰驚夢醒脱巾翻自愛頭童<lb/>
起來渴吻思鯨吸便向前溪采碧筒<lb/>
<pb n="KR4e0132_WYG_007-5a"/>
　　晩歩<lb/>
沿流歩屧漫尋凉目送漁舟帶夕陽緑樹森踈重掃石<lb/>
碧流清淺試褰裳炎埃羃地歸牛喘暝色穿林宿鳥忙<lb/>
忽憶馭風凌倒景短笻直上最高岡<lb/>
　　聴鶯<lb/>
長夏幽居睡起遲緑隂何處囀黄鸝塵針俗砭誰能識<lb/>
斗酒雙柑我自持妙手只輸摩詰畵高懐且和少陵詩<lb/>
老來真得山林趣謾説蕭韶叶鳯儀<lb/>
<pb n="KR4e0132_WYG_007-5b"/>
　　習静二首<lb/>
一塵不到水邊亭掃石焚香晝掩扄方沼萍開魚掉尾<lb/>
高崖松動鶴梳翎忩臨絶澗涵虚白山隔重湖送逺青<lb/>
更是晩來羣動息空庭仰臥數流星<lb/>
古崖隂翳竹間藤箕踞空堂枕曲肱不耐塵容囘俗客<lb/>
獨餘衰鬢媿禪僧神遊碧落虚乘鶴興到清漪試采菱<lb/>
報道海田𤓰又熟滿前真對玉壺氷<lb/>
　　覺衰<lb/>
<pb n="KR4e0132_WYG_007-6a"/>
右臂加酸搦管難重揩昬睫歎衰殘門無車轍宜酣睡<lb/>
飯有魚羹亦强餐霜鬢向秋深漸白葵心傾日晩尤丹<lb/>
好懐多謝東鄰叟斗酒相過且盡歡<lb/>
　　偶興<lb/>
曲徑踈籬擁薜蘿晩風紅落豆花多南山夜半牛堪飯<lb/>
東海門深雀自羅遺恨未酬三顧寵清商誰解五噫歌<lb/>
漫将舊硯臨池洗莫遣餘生待墨磨<lb/>
　　憂旱<lb/>
<pb n="KR4e0132_WYG_007-6b"/>
竒峯旋復散炎颷抱甕沿溪歎沃焦生怪亂螢依腐草<lb/>
更堪多莠壓良苖炎威入夜愁雲漢凉意先秋跂斗杓<lb/>
欲挽長江媿無力憑誰一滴借天瓢<lb/>
　　筆餽雪湖辱佳咏依韻奉答<lb/>
管生聊遣直文房小竹皮冠舊羽裳光藉剡川澄素練<lb/>
香分蟾窟搗𤣥霜憑誰較藝論工拙未許齊肩競短長<lb/>
莫笑中書君已老曽隨鵷鷺入班行<lb/>
　　聞蟬<lb/>
<pb n="KR4e0132_WYG_007-7a"/>
山下孤村緑樹稠新蟬處處競號秋吾方幸與塵相逺<lb/>
爾若不鳴山更幽飲露吸風宜自足縁枝抱葉復何求<lb/>
阿翁真愛華胥境午睡酣時可暫休<lb/>
　　鳥聲<lb/>
吾愛吾廬鳥亦忻好音時復送殷勤數聲出谷眠初醒<lb/>
巧弄當筵酒半醺細和石泉流𤨏碎緩隨山靄度氤氲<lb/>
閒情總是傷春後猶勝寒蛩四壁聞<lb/>
　　憫稼<lb/>
<pb n="KR4e0132_WYG_007-7b"/>
離離禾黍正懐新可奈炎颷作態頻聲斷桔橰空入夜<lb/>
望窮阡陌總浮塵焦枯物色將秋際憔悴民生况海濵<lb/>
且復殷勤慰閭巷桑林有禱格蒼旻<lb/>
　　新月<lb/>
火雲飛盡火星流忽見清霄月一鈎斜落酒尊如解飲<lb/>
稍穿房户亦尋幽清光微引金風動皓魄低㴠玉露浮<lb/>
便欲脱巾相對酌不堪衰鬢影蕭颼<lb/>
　　七夕立秋<lb/>
<pb n="KR4e0132_WYG_007-8a"/>
七夕人間值立秋斗杓回指火西流乍聞細雨隨風至<lb/>
頓覺炎埃匝地浮老我憂懐忘就枕何人乞巧競登樓<lb/>
天公肯借銀河水一洗閭閻旱暵愁<lb/>
　　新秋即事懐雪湖<lb/>
晩風細細雨踈踈為報新秋入井梧最喜鬰蒸如暫解<lb/>
猶憐枯槁未全甦吟肩企逺勞雙聳坐榻便凉學半趺<lb/>
軒從乘閒能一過豈無白飯與青芻<lb/>
　　望雨<lb/>
<pb n="KR4e0132_WYG_007-8b"/>
人言秋雨傍雲生望雨瞻雲眼倍明觸石片時如有意<lb/>
浥塵數㸃更無聲深淵叵奈龍痴睡高垤空聞鸛獨鳴<lb/>
寂寞傅巖何處是坐來懐古不勝情<lb/>
　　秋凉<lb/>
郊墟一夕動新凉蟋蟀聲多近我床風度踈松将入室<lb/>
露零蔓草欲沾裳槎浮漸覺星河近銍又猶憐里巷忙<lb/>
燈火簡編妨老眼忩前惆悵舊螢囊<lb/>
　　虹見<lb/>
<pb n="KR4e0132_WYG_007-9a"/>
海濵枯悴到山顛赫日炎炎類火然微雨方将沾下土<lb/>
妖虹忽復亘南天來蘇愈渴蒼生望斬伐誰司白帝權<lb/>
怒髪上衝冠欲裂胸中長劍倚空懸<lb/>
　　培芋<lb/>
平疇滿眼盡枯荄尤向山中惜芋魁翠葉翻雲能自庇<lb/>
赤心承露且加培全收敢望三秋富茍活須憑一雨來<lb/>
分付家僮勤著力歳寒還我地爐煨<lb/>
　　微雨<lb/>
<pb n="KR4e0132_WYG_007-9b"/>
暮雨如絲浥旱塵歡聲也復動比鄰未論潤及禾苖逺<lb/>
且喜凉生枕簟新霡霂有功潛入夜鬰攸為虐動經旬<lb/>
老天若慰雲霓望一夕滂沱遍海垠<lb/>
　　農歌<lb/>
犖确聲頻歎桔橰農歌幾處競啾嘈力勤總為旱來苦<lb/>
響答遙聞夜轉高俚語鄉音皆入調炎風烈日敢忘勞<lb/>
康衢擊壤風寥邈漫采新腔續楚騷<lb/>
　　聴琴聨句贈允恭二尹<lb/>
<pb n="KR4e0132_WYG_007-10a"/>
載鼔瑤琴見故情<hi>馮</hi>相逄青眼倍分明采芳正憶猗蘭<lb/>
逺<hi>謝</hi>感舊尤憐别鶴清流水高山千古意<hi>馮</hi>玉壺氷壑<lb/>
一鄉評杏庄重結新蓮社<hi>謝</hi>嵗晩頻過不負盟<hi>馮</hi>
湖亭清晝水雲深<hi>謝</hi>風月幽懐托素琴思逺忽驚秋鴈<lb/>
過<hi>馮</hi>調高真訝海龍吟紅塵蚤識焦桐尾<hi>謝</hi>皓首重聞<lb/>
大雅音短句贈君慚白雪<hi>馮</hi>悠然坐對碧山岑<hi>謝</hi>
　　新穫<lb/>
山秔秋蚤熟黄雲側耳歡聲此乍聞豐樂未酬鄉社願<lb/>
<pb n="KR4e0132_WYG_007-10b"/>
新嘗聊慰老農勤撫時空自懐賙恤思孝先應薦苾芬<lb/>
更辦分毫了官稅田間一飯敢忘君<lb/>
　　放魚<lb/>
涸澤空憐喣沫頻盆池尚可活纎鱗惠施亦未知莊叟<lb/>
子産何當信校人待决西江應入肆逺懐東海漫垂綸<lb/>
臨淵坐對悠然境一躍萍開爽氣新<lb/>
　　喜雨二首<lb/>
雨來秋後苦嫌遲猶勝秋前不雨時炎熇障天愁漠漠<lb/>
<pb n="KR4e0132_WYG_007-11a"/>
焦枯被野歎離離蹄涔先慰牛羊渴秕穟聊充老稚饑<lb/>
霖雨豐年乖夙志悲歡隨衆亦何為<lb/>
夜聴簷溜到天明喜見陂塘水漸生芽甲旋萌枯菜色<lb/>
笙歌忽動渴蛙聲老農簔笠經時廢野渡舟航向曉横<lb/>
為語鄰翁好相慶晩禾猶望一分成<lb/>
　　憫歳二首<lb/>
憂時長自祝年豐造化霑濡苦未公白露已零猶渴雨<lb/>
青苖欲秀蚤摧風預憐官府催科拙坐見閭閻杼軸空<lb/>
<pb n="KR4e0132_WYG_007-11b"/>
道與觀風諸使者好将民瘼逹宸聰<lb/>
脫郤朝簮學老農海鄉無奈歳頻凶眼看多稼秋乾死<lb/>
夢駭洪濤夜怒衝雲漢仰瞻天萬里風茅驚捲屋三重<lb/>
先憂心在知無補辟糓惟應伴赤松<lb/>
　　中秋晴霽已而風雨驟作次雪湖韻<lb/>
散盡秋隂更晩晴天公似亦解人情廣寒宫闕依然逈<lb/>
近水樓臺分外明丹桂逺移巖壑影素娥虚度珮環聲<lb/>
青樽肯負今宵約風月平分有舊盟<lb/>
<pb n="KR4e0132_WYG_007-12a"/>
玩月山堂正喜晴怪風吹雨忽無情一尊傾倒初分夜<lb/>
萬壑隂森直到明摧偃忍看禾稼色怒號驚訝海潮聲<lb/>
來年預禱中秋節莫更豐隆敗我盟<lb/>
　　和雪湖登高之作<lb/>
秋入西山爽氣回欲酬佳節共登臺酒須客至方當熟<lb/>
菊待詩催故晩開星聚毎煩占㑹老時違端合賦歸來<lb/>
白頭强徤䝉天假郤笑星星負此杯<lb/>
采芳尋勝歩紆廻四靣林巒百尺臺花下一尊仍對酌<lb/>
<pb n="KR4e0132_WYG_007-12b"/>
竹間三徑為誰開南山晩色悠然見北鴈秋聲驀地來<lb/>
忽憶楚騷増舊感高歌激烈且停杯<lb/>
　　寄和西涯守歳韻<lb/>
換郤桃符净掃塵衰顔喜色動先春守除夜覺寒更永<lb/>
履㤗朝迎淑氣新歳月駸駸将奈老乾坤納納茍容身<lb/>
有懐朋舊從頭數湖海晨星得幾人<lb/>
　　悼黄廷璽太宰<lb/>
宦轍歸來各病鄉病鄉聞訃倍心傷哀歌强續招魂些<lb/>
<pb n="KR4e0132_WYG_007-13a"/>
嘉話徒懐㑹老堂行見秋原荒宿草可憐寒月落空梁<lb/>
雞壇舊契今餘幾一束生芻淚兩行<lb/>
　　雪湖山庄雅集次韻時方即席家下忽報屈二守<lb/>
　　　及門遂不及盡歡而别<lb/>
林閣頻煩折簡招午風村郭酒旗飄白連雲谷秋光老<lb/>
紅入霜林霽景饒洛社舊遊増勝槩楚壇餘勇植高標<lb/>
無端又作匆匆别追憶清歡悶未消<lb/>
　　風雨夜宿山庄懐雪湖<lb/>
<pb n="KR4e0132_WYG_007-13b"/>
夜忩風雨送清寒老眼昬燈展巻難木榻擁氊供瞌睡<lb/>
地爐煨芋當加餐鴻鈞又喜陽來復鳯歴俄驚嵗欲闌<lb/>
相約尋梅妨路滑聊憑尺牘問平安<lb/>
　　元旦紀興次雪湖韻<lb/>
郊居忽漫入新年老去襟懐益澹然三島晴霞瀕海曙<lb/>
一犁春雨傍湖田村醪獻夀聊相慰野服迎賔取自便<lb/>
獨奈沉隂妨賀轍願瞻旭日麗中天<lb/>
　　新正苦雨用前韻寫懐<lb/>
<pb n="KR4e0132_WYG_007-14a"/>
閭里凶灾憶舊年又驚物候轉悽然積隂猶蔽三陽日<lb/>
霪潦重傷二麥田比屋羣嗟真耳熟一餐獨飽豈心便<lb/>
農祥懸望新春後時雨時暘共荷天<lb/>
　　立春前一日大雪用前韻志喜<lb/>
過郤殘年望有年曉來驚喜雪紛然先春一日猶成瑞<lb/>
瀕海羣黎快力田木屑火温憨睡足梅花春細苦吟便<lb/>
扁舟忽動王猷興郤怕篙工又怨天<lb/>
　　春雪不已用前韻答雪湖見懐二首<lb/>
<pb n="KR4e0132_WYG_007-14b"/>
舊聞春雪兆豐年雪更彌旬思黯然且向寒爐需茗椀<lb/>
漫勞夙駕税桑田閉門高臥宜衰晩抱膝長吟覺静便<lb/>
想見青陽方婉娩晴來即是賞花天<lb/>
雪夜圍爐又隔年撫時懐舊獨醒然詩情毎共尊前燭<lb/>
農話惟勤雨後田海底魚龍猶自蟄山間松檜乆相便<lb/>
尋春重負湖船約目斷城西欲暮天<lb/>
　　苦雨歎仍用前韻<lb/>
老來學稼不逄年灾沴頻仍毎愴然八月颶風真立海<lb/>
<pb n="KR4e0132_WYG_007-15a"/>
一春霪雨又漫田㸑愁烟塞薪尤急行奈泥深屐未便<lb/>
瞻望晴曦何處在排雲直欲見青天<lb/>
　　喜晴用前韻柬雪湖<lb/>
雨忩悶坐晝如年忽覩晴光獨快然波蘸長楊黄苒苒<lb/>
風牽荇帶翠田田谷嵐溪漲時俱勝畵舫籃輿意總便<lb/>
明日尋芳成舊約詠歸同樂舞雩天<lb/>
　　湖庄小集次雪湖韻<lb/>
陽和一脉洊來還兩眺亭臺紫翠間楊栁巷通山北垞<lb/>
<pb n="KR4e0132_WYG_007-15b"/>
木蘭舟倚水西灣風光總是三春好世路誰如二老閒<lb/>
東作又興方入念閭閻稼穡舊知艱<lb/>
　　疊前韻酬雪湖<lb/>
短楫輕風午釣還數聲欵乃水雲間碧含香露桃千樹<lb/>
翠抹晴烟栁一灣藉草醉眠芳徑穏臨流坐對浴鳬閒<lb/>
探春直到山深處自詫躋攀力未艱<lb/>
　　再疊前韻酬雪湖<lb/>
鄰蝶過墻忽復還杖藜吾亦憇花間新篁倚石通幽徑<lb/>
<pb n="KR4e0132_WYG_007-16a"/>
宿鷺窺魚占淺灣對景乍疑春事蚤玩芳真愛老身閒<lb/>
郢中清唱仍須和頗奈癯翁韻險艱<lb/>
　　酬雪湖雨中見懐仍前韻<lb/>
悶懐仍逐雨聲還淅瀝虚簷醉夢間村牧路迷寒荷笠<lb/>
海艘㠶重暮歸灣湖添水色思君逺忩掩梨花伴我閒<lb/>
乘興欲尋雙短屐出門預恐踏泥艱<lb/>
　　山庄候雪湖不至用前韻奉懐<lb/>
坐看孤雲載鶴還夕陽倒影在林間雨深草色斜侵徑<lb/>
<pb n="KR4e0132_WYG_007-16b"/>
蛙雜春聲閙隔灣歳月無情空歎老溪山有約且乗閒<lb/>
誰言命駕輕千里咫尺猶憐㑹晤艱<lb/>
　　山亭獨坐用前韻遣興四首<lb/>
白雲生處一僧還清磬泠泠杳靄間蜂採野花歸洞窟<lb/>
鹿尋芳草過溪灣眼前往事真成夢身外浮名得自閒<lb/>
吾愛吾廬春睡足逄人漫說畏途艱<lb/>
慣客家童貰酒還酒旗搖颭杏村間連雲麥穗平過隴<lb/>
刺水蒲芽露淺灣多景軒開真得趣無絃琴在足消閒<lb/>
<pb n="KR4e0132_WYG_007-17a"/>
興來且就鄰翁飲一醉俱忘歳事艱<lb/>
采藥仙翁去不還神仙踪跡渺茫間山圍松塢青連壑<lb/>
水蘸柴門緑遶灣倚檻静聴啼鳥緩隔簾細數落花閒<lb/>
春郊隨處尋芳好剪郤荆榛路不艱<lb/>
斜日深林鳥倦還樵歌遙在嶺雲間落花趂水流紅雨<lb/>
舞藻因風動碧灣邱壑未應嫌我老烟霞長自伴人閒<lb/>
客來更喜村酤近三百青蚨幸不艱<lb/>
　　瑞連次雪湖韻為劉明府作<lb/>
<pb n="KR4e0132_WYG_007-17b"/>
一曲南薰蚤放衙蓮塘笑看並頭花蓬萊仙子雙竒瑞<lb/>
太乙真人獨寵嘉源接秘湖芳有自春分玉井浩無涯<lb/>
遙聞歌頌違清賞喜動衰顔望眼賖<lb/>
　　再和瑞蓮一首<lb/>
荷花深䕶使君衙瑞應駢頭十丈花雅致勝邀君子愛<lb/>
清芬兼稱幕賔嘉雙金炬出蓬壺境二華峯移舜水涯<lb/>
麥秀兩岐同一頌田家有酒亦頻賖<lb/>
　　夜宿山庄聞蛙聲柬雪湖<lb/>
<pb n="KR4e0132_WYG_007-18a"/>
湖陂青草雨餘時草裏笙歌也自竒卜歳預應知水旱<lb/>
向人何必為公私坐來雜還春聲亂數不分明夜漏遲<lb/>
老我山村方習静可堪驚斷夢中詩<lb/>
　　疊前韻答雪湖<lb/>
鶯啼蟬噪各乘時屬耳春蛙亦好竒車轍怒當矜爾勇<lb/>
魚池爭聚許誰私驟隨山雨驚雷急緩共村雞送曉遲<lb/>
心與地偏喧更寂燈前呼紙漫裁詩<lb/>
　　再疊前韻二首答雪湖<lb/>
<pb n="KR4e0132_WYG_007-18b"/>
湖頭新漲拍天時萬口同聲互出竒硬語如聞獨樂樂<lb/>
微生容有不平私松濤雜雨翻空逺池草經春入夢遲<lb/>
寥落水鄉人境别且憑鼓吹代催詩<lb/>
好音過耳及春時直突聲喧也獻竒居向水安如遁跡<lb/>
鳴從天假豈營私弄晴羞逐鶯簧巧出土寧同蚓竅遲<lb/>
何幸遭逄歸品第鬬雞須藉孟韓詩<lb/>
　　賀龍山太宰得孫及得從曽孫志喜各一首<lb/>
槐分世譜幾千葉蘭茁庭階第一孫佳氣充閭連故里<lb/>
<pb n="KR4e0132_WYG_007-19a"/>
德星炤夜自初昏兩朝舊笏龍光逺萬巻遺書手澤存<lb/>
燕翼不須厪作室于公只合再高門<lb/>
羣從孫多又見曽一門福履更誰勝光昭世德槐隂宻<lb/>
歡動慈顔鶴筭増瀛海仙源流慶澤丹山雛鳯協休徴<lb/>
鴻臚復有熊羆夢佇聴君家燕喜聲<lb/>
　　山庄雅集次雪湖韻兼柬龍山太宰二首<lb/>
勝賞如今不偶逄東南具美自天鍾童迎客慣門常掃<lb/>
屐到山深徑亦從頻遇好花開笑口緩尋芳草憇閒踪<lb/>
<pb n="KR4e0132_WYG_007-19b"/>
豪來更詫身强健同上栖雲第一峯<lb/>
湖船春水笑相逄自信窮鄉樂事鍾香社壺觴諸老㑹<lb/>
舞雩童冠幾人從栁塘波漫知魚樂松塢雲深企鶴踪<lb/>
白雪再歌琴再鼓夕陽天外數青峯<lb/>
　　李正之醉夢窩次雪湖韻<lb/>
世路紛紜總戯塲黒甜仍學次公狂倒尊真得華胥樂<lb/>
高枕寧知藥圃荒一鳥花間和太白羣兒池上笑高陽<lb/>
秘方願授君無吝老我惺惺乆病鄉<lb/>
<pb n="KR4e0132_WYG_007-20a"/>
　　和雪湖觀笋之作<lb/>
緑竹添孫伴我閒鳴琴酌酒對青山雷聲驟解龍鬚籜<lb/>
日色平臨鳯尾班蔣逕舊開宜直造衛風雅和合重刋<lb/>
硬差端不勞山谷自喜田園蚤遂還<lb/>
　　疊前韻酬雪湖<lb/>
幽居何地可消閒愛䕶龍孫毎在山凌亂錦䙀疑入畵<lb/>
參差簮筆儼分班封君千户真堪等醫俗單方永不刋<lb/>
賸欲留公叅玉版鷓鴣聲急又催還<lb/>
<pb n="KR4e0132_WYG_007-20b"/>
　　寄和李西涯種樹之作并用元韻奉懐各一首<lb/>
閉門長閲舊農書樂與山間草木俱自詫犁鋤培植慣<lb/>
况當雨露發生餘石因分種雲根動忩待成隂晝影虚<lb/>
漫説秋林紅葉好且看新緑坐停車<lb/>
北鴈遙傳尺素書開緘一笑慰離居花前對局知難再<lb/>
天外停雲思有餘容膝易安門獨掩知音不遇席長虚<lb/>
幾囘夢覺増惆悵高閣分明迓小車<lb/>
　　山庄懐雪湖<lb/>
<pb n="KR4e0132_WYG_007-21a"/>
山居夏半尚清和倐霽還隂似養禾晝寢正甜嗔鳥㺯<lb/>
午耘齊力愛農歌沙鷗翔集波千頃村犢休耕草一坡<lb/>
悵望素心人不逺及時行樂意如何<lb/>
　　湖亭晩興<lb/>
梅風吹雨晝生凉雨後登臨野興長兩岸栁搖新漲緑<lb/>
隔湖雲壓暮山蒼松闗杳靄歸禪衲荻港依稀出釣航<lb/>
散歩郤嫌雙屐短且從孺子和滄浪<lb/>
　　苦雨寫懐<lb/>
<pb n="KR4e0132_WYG_007-21b"/>
海天風雨苦颼颼盛夏生寒訝蚤秋晨戍不聞喧鼔角<lb/>
夜床頻起索衾禂山村路杳雲重暝野渡舟横水亂流<lb/>
預恐霪霖傷稼穡倚闌無語望西疇<lb/>
　　湖庄小集次雪湖韻二首<lb/>
緑槐庭院晝隂清門外魚罾曬晩晴坐有盤餐延客慣<lb/>
居無塵累覺身輕尋常行樂須同調信宿淹留未盡情<lb/>
携手過橋仍一笑海天空濶逺山横<lb/>
擺脱塵覊且共遊茶鐺釣具滿船頭浮名乆負湖山勝<lb/>
<pb n="KR4e0132_WYG_007-22a"/>
懶性真便水竹幽風約浮萍雙鯉出雨深腐草亂螢流<lb/>
扣舷一曲聊乘興驚起波心幾白鷗<lb/>
　　送鄭司訓被召北上<lb/>
妙年逸足怪淹遲天路于今信所之三載廣文官似水<lb/>
一時公論口如碑棟榱次第收才俊鵷鷺從容簉羽儀<lb/>
宣室懐賢定前席閭閻民瘼已周知<lb/>
　　次雪湖韻賀徐善應入學<lb/>
興賢有路自天開樂育干今廣茂才玉種藍田真待價<lb/>
<pb n="KR4e0132_WYG_007-22b"/>
芹香泮水且加培寒燈夜雨潛心在平地春雷得意囘<lb/>
為憶廷評重感慨佇看光賁及蒿萊<lb/>
　　中秋玩月用潘南山韻二首酬雪湖<lb/>
今昨何人覺是非山間行樂漫隨時清輝萬古中秋月<lb/>
對影三人太白詩香社舊傳諸老㑹嫦娥應笑獨醒痴<lb/>
好懐重訂雲湖約短棹輕風兩釣絲<lb/>
一豐頓掃屢凶愁社㑹仍同玩月遊山外戍樓宵柝静<lb/>
湖邊村落水亭幽井梧影入輕風亂巖桂香凝湛露浮<lb/>
<pb n="KR4e0132_WYG_007-23a"/>
白酒易醒豪興發數聲長嘯海天秋<lb/>
　　疊前韻酬雪湖二首<lb/>
青鏡空添白髪愁喜逄佳節且同遊瓊樓玉宇光初滿<lb/>
赤壁丹崖景倍幽舞興未闌嗔鶴睡歌聲忽動遏雲浮<lb/>
田家豐樂今真遂更祝年年似此秋<lb/>
手探月窟愧才非遙挹清光尚及時掃石焚香仍對酒<lb/>
當筵擊鉢戯催詩狂歌激烈那因醉老興婆娑恰似痴<lb/>
自許素心同皓魄𤣥黄變態漫悲絲<lb/>
<pb n="KR4e0132_WYG_007-23b"/>
　　聞毛汝礪繡衣過杭寄一律<hi>舊紹興府推也</hi>
憲節遙聞駐武林稽山父老藹棠隂和風甘雨終遺愛<lb/>
苦蘖寒氷只素心紅樹隔江雲渺渺青驄攬轡路駸駸<lb/>
攀轅有地無能縮徙倚山亭悵獨吟<lb/>
　　重陽懐雪湖有作<lb/>
茱茰曵紫菊垂金獨對青樽强自吟遙望好山空罨畵<lb/>
可憐佳節負登臨林延返炤烟光夐水落寒潭鴈影深<lb/>
多景滿前秋未老賞心盟在合重尋<lb/>
<pb n="KR4e0132_WYG_007-24a"/>
　　雪湖和章許續登高之約予復偶小冗不遂再用<lb/>
　　　前韻申意<lb/>
供具猶存舊賜金可無嘉客伴豪吟汗顔折簡孤成約<lb/>
極目高軒誤枉臨籬落晩香黄菊老樓臺情景白雲深<lb/>
空山木葉霜初落行跡依稀尚易尋<lb/>
菊釀新蒭淡漉金佳辰勝賞待賡吟西山爽氣崇朝見<lb/>
南澗清流竟日臨緑上階苔經雨舊紅翻林葉醉霜深<lb/>
橘中聞有商山樂擬及登高一共尋<lb/>
<pb n="KR4e0132_WYG_007-24b"/>
　　再酬雪湖用前韻四首<lb/>
芳辰何啻直千金殘菊猶堪動醉吟風逗石泉聲碎落<lb/>
雲開巖壁勢平臨茱茰沜炤蓮塘静薜荔墻通竹徑深<lb/>
好景天留娯老眼短笻長屐漫追尋<lb/>
東籬采采勝黄金滿䄂寒香坐對吟地擁烟霞長作主<lb/>
山圍雉堞舊名臨尊前岸幘風光好林外停車節候深<lb/>
醉臥松隂忽驚覺懸崖倒影落千尋<lb/>
晩霞晴景炫流金餘興猶成采菊吟石磴﨑嶇攀更上<lb/>
<pb n="KR4e0132_WYG_007-25a"/>
溪流清淺坐仍臨門縁客掃情如故酒挾詩狂量亦深<lb/>
悵憶南山元入社比來何事費招尋<lb/>
菊圃離披滿地金餐英漫作楚纍吟山坳古路嵐光斷<lb/>
屋角危峯晝影臨旅鴈將蘆凌漢逺游魚在藻樂池深<lb/>
眼前風景皆詩料佳句時來不費尋<lb/>
　　雪湖過償前約疊前韻奉酬<lb/>
愛閒抛郤舊腰金静裏高眠醉裡吟撫景慨傷秋别去<lb/>
候門驚喜客過臨山含宿靄光逾逺菊傲微霜色正深<lb/>
<pb n="KR4e0132_WYG_007-25b"/>
幽壑斷邱雙屐慣路經窈窕不須尋<lb/>
倒槖真輕陸賈金奚囊隨處足清吟菊泉勝賞重陽後<lb/>
蔗境餘甘泰運臨留客無期須盡醉入山有路不嫌深<lb/>
白雲堆裏高眠穏樂在閒中且自尋<lb/>
浮生安用滿籝金光景無邊醉樂吟草閣凝香微雨潤<lb/>
石壇過影片雲臨芙蓉垞杳回舟逺枸杞泉甘引絙深<lb/>
菊圃落英餐自足漫勞藥籠隔溪尋<lb/>
　　冬仲雪湖過我山庄用前韻紀興漫次一律奉酬<lb/>
<pb n="KR4e0132_WYG_007-26a"/>
虛忩晴影竹篩金清坐閒翁對榻吟天外霞隨孤鶩逺<lb/>
地中雷動一陽臨披雲高歩仙壇逈竟日冥搜古洞深<lb/>
勝事與公方自得郤嗔俗駕驀來尋<lb/>
　　撥悶用前韻柬雪湖<lb/>
靈丹㸃鐡未成金梁父新題續舊吟碧漢毎懐乘鶴上<lb/>
澄淵不為羡魚臨千秋揺落悲年晩孤燭熒煌坐夜深<lb/>
流水高山誰共賞素琴獨抱欲相尋<lb/>
　　韓司冦許締姻喜而有作用前韻柬雪湖<lb/>
<pb n="KR4e0132_WYG_007-26b"/>
此翁然諾重千金摽有梅詩帶笑吟兩姓懿親成好合<lb/>
一堂嘉㑹待光臨歡生連理天縁定廕藉安陽世澤深<lb/>
喜事報公公亦喜通家盟舊不須尋<lb/>
　　新正次雪湖韻述懐兼訂春遊之約<lb/>
宦路歸仍舊束書當年遭際本寒儒休徴又喜先春至<lb/>
太朴何妨與世殊家慶一堂重保錫嵗寒三友試披圖<lb/>
酣餘歩徤能追鶴郤笑兒孫强欲扶<lb/>
預約春遊辱手書太平真逸兩迂儒煖烟晴日韶光蚤<lb/>
<pb n="KR4e0132_WYG_007-27a"/>
剩水殘山樂事殊千古高風香社㑹四時佳景輞川圖<lb/>
村庄只隔洹湖嶺石徑籃輿不用扶<lb/>
　　次簾山黄門韻約遊杏庄二首<lb/>
風送春香入野庄花開銀杏白于霜客須知己長懸榻<lb/>
話到忘形毎閧堂烟外垂楊迷望眼雨前新茗潄枯腸<lb/>
舞雩歸處宜高咏先訂佳期寓短章<lb/>
陽和旋逐斗杓回雨後波㴠絶岸隈横野被風翻麥浪<lb/>
空庭粘絮落蜂媒酒須家釀先春熟門待朋簮竟日開<lb/>
<pb n="KR4e0132_WYG_007-27b"/>
赤壁重遊携二客洞簫蘭槳幾時來<lb/>
　　酬雪湖見懐用前韻<lb/>
閉户山間理舊書書多徤忘愧通儒遊從有幸居相近<lb/>
澹泊無營志不殊詩慢罰依金谷數笑長模得虎溪圖<lb/>
㡌簷時揷花枝重生怕風欺手自扶<lb/>
　　見雪湖遺腹孫用前韻志喜<lb/>
積善原深更積書高門家世業專儒天全碩果根株茂<lb/>
人羡龍駒骨相殊異日定酬傳笏志只今已應聚星圖<lb/>
<pb n="KR4e0132_WYG_007-28a"/>
提携猶喜翁强徤望八年來杖未扶<lb/>
　　酬西涯仍次聨句韻<lb/>
素心人逺苦縈思何處梧岡老鳯儀高誼毎懐干里駕<lb/>
閒情都付百篇詩悠悠世路年華改寂寂山扉晝景遲<lb/>
擬向蘭亭續修禊斯文寥邈慨羲之<lb/>
　　雨後懐雪湖簾山因賦一律奉速<lb/>
雨過林巒翠欲流煖風湖曲聚浮漚花間晴影迷蝴蝶<lb/>
栁外新聲度栗留勝景無邊成獨徃賞心何處憶相求<lb/>
<pb n="KR4e0132_WYG_007-28b"/>
知君賸有臨流興已辦青尊待唱酬<lb/>
　　和雪湖清明雨中見懐<lb/>
白鷺羣飛下泬寥頂絲披雨亂飄蕭草生夜入池塘夢<lb/>
麥秀朝聞里巷謡弔古永懐寒食候采芳欲上逺山椒<lb/>
湖頭荇帶牽新翠分付舟人緩著篙<lb/>
　　山庄候雪湖不至用前韻寫懐<lb/>
水雲飛盡見空寥嫩緑池塘兩岸蕭郤掃未容來俗駕<lb/>
咏歸聊復趂童謠山厨午餉餘燒笋野店春醅勝和椒<lb/>
<pb n="KR4e0132_WYG_007-29a"/>
笑看波心垂釣者巨鮎那得上長篙<lb/>
　　杏庄春遊次簾山韻三首<lb/>
湖邊風景惬清遊峻嶺崇岡竹更修滿地落花紅雨亂<lb/>
隔林啼鳥緑隂稠玉川高誼來雙鯉𢎞景閒情付兩牛<lb/>
一咏一觴春晝永笑看簷雀上簾鈎<lb/>
花徑殘紅掃不空庭前雙鶴自開籠一簾栁絮飛晴雪<lb/>
十里湖堤臥采虹農餉依稀村巷北漁歌欵乃水雲中<lb/>
放舟直過余支曲蘭槳輕搖遡逺風<lb/>
<pb n="KR4e0132_WYG_007-29b"/>
燕乳鶯嬌未暮春芳筵勝賞集嘉賔新蒲短刺晴波出<lb/>
弱栁低含宿霧顰白髪可能饒貴客青山端不負閒人<lb/>
年來自詫園居冨掃得殘花作錦茵<lb/>
　　寄夀李西涯七十用雪湖韻<lb/>
花滿平泉巷陌深葛巾藜杖謝朝簮古稀華誕新添筭<lb/>
舊有靈丹勝㸃金崧嶽望高仍異數谷蘭香逺尚同心<lb/>
渴懐直欲凌風去拍手簷前和醉吟<lb/>
　　次韻酬呉天彛太守惠笋<lb/>
<pb n="KR4e0132_WYG_007-30a"/>
急電催雷起蟄龍龍孫無數濕雲籠渭川已在封疆外<lb/>
嶰谷須歸律吕中玉版擬叅開石路錦䙀初解散林風<lb/>
分甘多謝清貧守滿薦春盤壓晩菘<lb/>
　　新茶饋雪湖辱佳咏次韻奉答<lb/>
春芽采采衆芳前一掬何當詫屑然烹鼎薦添文武火<lb/>
分缾遙試玉珠泉味輕湛露憑消酒香謝昌陽笑引年<lb/>
慚愧題緘聊問訊扣門驚動日高眠<lb/>
　　雪湖歸自鄞辱示紀行佳作依韻奉酬且訂山庄<lb/>
<pb n="KR4e0132_WYG_007-30b"/>
　　　之約<lb/>
北忩長日臥看山興在松雲杳靄間正憶孤琴候蘿徑<lb/>
忽經介使扣柴闗槐風當午簾垂地梅雨經旬水沒灣<lb/>
湖上采菱成舊約畵船同載夕陽還<lb/>
　　山庄酬雪湖見過二首用前韻<lb/>
脱郤塵覊共碧山閒踪只在兩湖間雲來逺岫時排闥<lb/>
風掃閒花晝擁闗釣艇歸遲迷北垞羽觴流急過前灣<lb/>
何當並挹浮邱袂探取青囊問九還<lb/>
<pb n="KR4e0132_WYG_007-31a"/>
千頃玻璃四靣山閬風𤣥圃在人間不妨石壁高垂鎻<lb/>
誰識青牛蚤度闗看竹興來那問主採蓮歌罷且歸灣<lb/>
旁人笑指湖邊景天與閒翁任往還<lb/>
　　山庄獨坐用前韻遣興<lb/>
獨倚吟笻對逺山嵐光雲影有無間衰年自愛招提境<lb/>
往事真過夢覺闗睡犬晝閒楊栁巷浴鷗晴占蓼花灣<lb/>
落霞盡處湖天逈極目青冥一鳥還<lb/>
　　西巖晩望仍前韻<lb/>
<pb n="KR4e0132_WYG_007-31b"/>
欲凌倒景强登山山外斜陽緑樹間横笛路迂歸牧隴<lb/>
逺鐘烟暝逗禪闗湖波茂草青千頃海嶼晴霞錦一灣<lb/>
石上浩歌仍待月披襟散髪暮忘還<lb/>
　　臨流寫懐仍前韻<lb/>
迂愚自笑欲移山身世悠悠醉夢間苔徑有塵風郤掃<lb/>
柴門無客晝長闗踈松偃處雲横壑宿鷺歸時雪㸃灣<lb/>
荏苒年光東逝水臨流悵望幾時還<lb/>
　　睡起偶成仍前韻<lb/>
<pb n="KR4e0132_WYG_007-32a"/>
睡覺前楹忽見山清風多在緑隂間蜂粘花粉時穿牖<lb/>
鶴避茶烟毎闖闗雉堞斜連林外麓蜃樓高起海西灣<lb/>
晩凉徐歩溪邊屧牛背斜陽一笛還<lb/>
　　微雨納凉仍前韻<lb/>
一縷閒雲偶出山茫洋俄訝薄𤣥間片時舒巻渾無跡<lb/>
明日隂晴總不闗風送晩青歸樹杪月㴠凉白倒溪灣<lb/>
空階露坐饒清興㸃檢詩逋漫了還<lb/>
　　撥悶仍前韻<lb/>
<pb n="KR4e0132_WYG_007-32b"/>
世路塵氛不到山雲中茅屋兩三間採芳何用頻經壑<lb/>
習静真宜蚤閉闗吠犬鳴雞如隔巷白蘋紅蓼自成灣<lb/>
蔬畦郤愛溪流近笑看長髯抱甕還<lb/>
　　憫旱仍前韻<lb/>
悵望晴雲只在山不堪炎熇滿人間縱横魚轍猶濡沫<lb/>
寂寞龍宫未啓闗䆉稏根枯連廣陌桔橰聲斷架空灣<lb/>
向來霖潦今安在願藉天瓢一挽還<lb/>
　　喜雨仍前韻<lb/>
<pb n="KR4e0132_WYG_007-33a"/>
雲膚觸石起前山甘雨崇朝遍兩間海宇頓消三伏暑<lb/>
龍宫洞澈九重闗緑簑青笠東西壤短楫輕舟逺近灣<lb/>
野老相逄歌帝力稿苖生意一時還<lb/>
　　蚤秋即事仍前韻<lb/>
晩來爽氣動西山便覺秋聲在樹間月暗候蟲喧四璧<lb/>
風傳戍柝警重闗仰觀流火横天末漫憶浮槎渺漢灣<lb/>
一雨及時成樂歳村村貰酒棹歌還<lb/>
　　和呉石山四首夏日偶成<lb/>
<pb n="KR4e0132_WYG_007-33b"/>
一簾草色雨添青高揖軒岐補難經當午竹床眠正熟<lb/>
隔林茶臼夢初醒泉深丹井時分杓雲暗松溪漫采苓<lb/>
我欲相從傳秘訣龍泉山頂結茅亭<lb/>
　　寓杭偶成<lb/>
曽約相携上翠微栁蜩忽變杏蜂飛琴囊劍匣歸須早<lb/>
白雪陽春和更稀苔襯屐痕通葯圃雲移潭影上漁磯<lb/>
悠悠世路真如夢往事何勞問是非<lb/>
　　杏庄避暑<lb/>
<pb n="KR4e0132_WYG_007-34a"/>
湖庄寥廓衆峯青晝挹凉風夜數星竹杖芒鞵溪上路<lb/>
直闌横檻水邊亭榻常掃處書高枕茶自煎時户反扄<lb/>
聞道攅眉來入社好音先慰北山靈<lb/>
　　湖山唱和<lb/>
十里湖山著小庄閒情聊復為詩忙不辭罰數依金谷<lb/>
忽遇知音倒錦囊兩屐漫尋芳徑曲一壺側掛小車旁<lb/>
有時夢入西堂夜雨後春香草滿塘<lb/>
　　中秋辱雪湖見懐次韻奉邀<lb/>
<pb n="KR4e0132_WYG_007-34b"/>
綵霞飛盡碧天高坐覺凉颸入鬢毛曖曖村墟宜社㑹<lb/>
稜稜秋氣助詩豪游魚破浪依寒藻馴鹿歸柴飫野蒿<lb/>
今夜月明須共賞山間清景屬吾曹<lb/>
　　中秋後一夕雪湖過山庄玩月仍前韻奉酬<lb/>
待月空亭興倍高桂巖懸影鳯梳毛清輝不减中秋夕<lb/>
良㑹真逄此世豪歳事薦登豐芋栗盤餐粗具雜蘋蒿<lb/>
踈星掩映飛烏鵲佳句來時壓老曹<lb/>
　　松雲為丁文華作<hi>其人善畵</hi>
<pb n="KR4e0132_WYG_007-35a"/>
白雲深䕶老松根晩景盤桓舊主人山雨欲來驚鶴夢<lb/>
天風忽動落龍鱗巢居杳靄真成隠畵筆糢糊妙入神<lb/>
幾為采苓迷郤路不知空翠濕衣巾<lb/>
　　賀徐善應登科次雪湖韻<lb/>
足躡雲衢萬里青胸中吞吐渺蒼冥鄉邦嘉運真千載<lb/>
家業專門舊一經名上賢書騰茂實光生華閥慰先靈<lb/>
崢嶸頭角須珍重平地人方訝震霆<lb/>
　　哭李西涯<lb/>
<pb n="KR4e0132_WYG_007-35b"/>
死别吞聲杜老詩一吟雙淚不勝悲長箋短札勞頻寄<lb/>
海角天涯慰逺思陽羡卜居空有約汝南㑹老更無期<lb/>
瓣香聊寓平生意目斷寒雲北鴈遲<lb/>
　　兩峯親家枉顧喜而有作且申欵留之意<lb/>
淮海分携又十霜江雲江樹兩微茫迎門一笑秋光好<lb/>
秉燭相看夜漏長誼重斷金連甲第情乖倚玉誤東床<lb/>
逺來須盡登臨興采采山籬菊正芳<lb/>
　　山庄小飲用前韻紀勝<lb/>
<pb n="KR4e0132_WYG_007-36a"/>
高林紅葉醉青霜爽氣稜稜接混茫文斾渉江良晤晩<lb/>
山庄投轄故情長菊觴纍舉仍碁局茶竈頻移近筆床<lb/>
話舊連宵殊未了谷蘭秋老尚同芳<lb/>
　　話舊感懐仍前韻<lb/>
曽共憂時戒履霜壮懐今已視茫茫空山落木悲年晩<lb/>
窮海幽居愛日長門迓軒車頻掃徑兒收書札滿攤床<lb/>
秋光剩得芙蓉好同向江頭試采芳<lb/>
　　兩峯歸展先塋増光鄉邑再用前韻聊致歆羡之<lb/>
<pb n="KR4e0132_WYG_007-36b"/>
　　　意<lb/>
森森宰木傲氷霜思孝情深格杳茫晝錦頓増鄉邑重<lb/>
文江真衍慶源長千年化鶴歸華表五色廻鸞出御床<lb/>
隂德羡公重裕後桂蘭奕葉紹前芳<lb/>
　　兩峯言旋疊前韻叙别<lb/>
旌斾悠悠拂曉霜河梁携手思茫茫家依海嶠慚荒僻<lb/>
路隔江闗奈阻長蹇歩可能追逸乘離筵猶共促吟床<lb/>
香山社㑹從今始松竹梅花耐晩芳<lb/>
<pb n="KR4e0132_WYG_007-37a"/>
　　奉陪兩峯過雪湖次韻并贈兩峯<lb/>
㑹集羣英古亦稀聚星堂啓晝生輝交期且共論今昔<lb/>
世事何當問是非巖桂嶺松宜歳晩蓴羹鱸膾及秋肥<lb/>
停雲總是懐人地南北峯高一鴈飛<lb/>
　　送兩峯還途次惆悵不已口占見意<lb/>
舊遊零落慨晨星岐路屏營酒半醒越嶠呉江來往地<lb/>
霜花楓葉短長亭交全道誼頭俱白㑹續耆英眼倍青<lb/>
慚愧癡兒孤厚德敎言臨别重丁寧<lb/>
<pb n="KR4e0132_WYG_007-37b"/>
　　贈邑丞蘇君陞武康尹之任<hi>君初自睢寧尹左遷吾邑居二載復</hi>
　　　<hi>陞武康</hi>
兩載真憐驥足淹仁風郤喜播閭閻七絃雅趣還新調<lb/>
列宿清輝應舊占江口潮平仍倚棹馬頭人衆更牽幨<lb/>
離亭無限斯文念老眼慇懃動逺瞻<lb/>
　　又和兩峯懐湖亭之作<lb/>
西湖勝景浩無邊湖上高亭逺近瞻兩岸惠風鶯織栁<lb/>
半忩晴旭燕窺簾波光耀日浮金鯉潭影㴠虚倒玉蟾<lb/>
<pb n="KR4e0132_WYG_007-38a"/>
記得樓船登眺處養花天氣雨亷纎<lb/>
　　哭表弟鄒時英貢士<lb/>
禄養當年可為貧殷勤勸子我情真凌雲志氣談天舌<lb/>
逝水年光報主身老桂香消蟾窟露落花恨入杏園春<lb/>
秋空斷鴈西風冷翹首睂山泪滿巾<lb/>
　　贈張解元<hi>懐</hi>龔亞魁<hi>輝是歳吾邑二妙聨  魁前此所未有也</hi>
北海南山兩俊才秋闈高㨗詫聨魁久知當代奎星聚<lb/>
又喜吾鄉泰運回周道並馳千里駿禹門齊上一聲雷<lb/>
<pb n="KR4e0132_WYG_007-38b"/>
林泉白髪憐衰朽翹首青雲望後來<lb/>
　　贈毛德孚張茂登㑹試南宫<lb/>
一經原委懋家傳萬里雲程快著鞭瑞應聚星重啓運<lb/>
雅歌鳴鹿盛興賢魚龍化及風雷際蘭桂芳承雨露偏<lb/>
春榜㨗音先慰我鄉閭契誼况姻連<lb/>
　　送徐善應上京㑹試<lb/>
騰驤爭羡出羣才望入青雲老眼開京國不辭千里渉<lb/>
嚴冬郤喜一陽回人間白璧方諧價天上黄金賸築臺<lb/>
<pb n="KR4e0132_WYG_007-39a"/>
驛路見梅須寄我寒香應占百花魁<lb/>
　　贈屈二守考績之京<lb/>
暫辭簮筆下鸞坡郡治頻聞五袴歌直道行藏輕毁譽<lb/>
勞心撫字拙催科甘棠過雨凝蒼靄春水含風動碧波<lb/>
路口似碑思借冦九重天逺欲如何<lb/>
　　丁丑元旦紀興次<lb/>
蚤起書雲卜有年游氛盡處見青天道隨時泰何妨老<lb/>
心與身閒即是仙興在溪山真獨樂業傳農圃乆相便<lb/>
<pb n="KR4e0132_WYG_007-39b"/>
賡吟預訂春郊約喜接郵筒第一篇<lb/>
　　再酬雪湖疊前韻二首<lb/>
湖山待我樂餘年誰信人間别有天話止桑麻憐野老<lb/>
食須烟火愧雲仙崇岡峻嶺經行遍竹几蒲團對坐便<lb/>
懶興為君勾引動短章時復博長篇<lb/>
漫向新年問舊年衰榮分定縂由天五湖舟逺歸狂客<lb/>
斗酒筵長對謫仙身外浮名羣念息淡中真趣兩心便<lb/>
風情惟有詩逋在纔入春來又幾篇<lb/>
<pb n="KR4e0132_WYG_007-40a"/>
　　雨後約雪湖游春二首仍前韻<lb/>
未許春遊獨少年老懐真愛杏花天時臨上已宜修禊<lb/>
地近蓬萊易集仙啼鳥野花行處好清溪石磴坐來便<lb/>
湖邊不减山隂勝擬為蘭亭續舊篇<lb/>
二月風光占一年煖煙籠日雨餘天清平世界藏遺老<lb/>
蕭散衣冠㑹列仙徑襯輭紅吟屐穏湖添新緑釣舟便<lb/>
勝遊復恐孤成約折簡殷勤寄兩篇<lb/>
　　夀邵文華七十華誕<lb/>
<pb n="KR4e0132_WYG_007-40b"/>
元方華誕稱家慶岳伯榮歸捧夀巵三世文光餘閥閲<lb/>
一堂和氣叶塤箎太平時節春無際樂育賢才野有遺<lb/>
老我交親情獨厚遐齡願祝過期頥<lb/>
　　二月廿日喜諸舅見過次簾山韻奉酬<lb/>
春眠自愛病軀安杏雨敲忩送曉寒客應燈花先報喜<lb/>
路衝泥淖不辭難渭陽地逺情逾厚霜落尊空興未闌<lb/>
話到更深清不寐笑看衰影聳吟肩<lb/>
　　杏庄春遊次簾山韻四首<lb/>
<pb n="KR4e0132_WYG_007-41a"/>
醉夢經春乍覺醒無邊春色送春聲雨餘海嶠千峯出<lb/>
風煖庭柯一鳥鳴曲水壺觴供列坐舞雩童冠許隨行<lb/>
賞心莫負湖山勝珍重湖山不世情<lb/>
閒門静掩滿庭芳掃徑俄因客到忙桑柘隂憐鳩喚雨<lb/>
稻粱謀笑鴈隨陽烟横栁巷粧添翠花落苔階㸃破蒼<lb/>
半畝方塘新甃石笑看魚泳漫彷徉<lb/>
蜂引游絲落碧空短墻幽境往來通栁腰婀娜連宵雨<lb/>
花信依稀向曉風畵槳蕩時凌淺碧羽觴停處碍殘紅<lb/>
<pb n="KR4e0132_WYG_007-41b"/>
詩逋不厭當筵罰金谷從來酒令公<lb/>
堤栁新條拂水雲臨流小坐散微醺窩穿圭竇君休笑<lb/>
舟替浮槎我亦云雨後魚抛横玉尺風來波疊縐絺紋<lb/>
闗津多少迷途客樂事渠能竊半分<lb/>
　　丁丑夏疽發頸項伏枕逾時近中秋病起雪湖過<lb/>
　　　訪貺以詩次韻奉答<lb/>
數月沉疴仍自逸當年粗徤為誰忙秋來雅興耽山色<lb/>
病後衰顔怯鏡光企想故人勞枉駕坐延明月慣升堂<lb/>
<pb n="KR4e0132_WYG_007-42a"/>
平生强項今加疾白眼望天高舉觴<lb/>
　　酬劉德夫提學過訪<lb/>
山扉静掩養殘生逺路風霜枉斾旌末俗何人敦古道<lb/>
舊遊今日見高情經幃暫輙司風紀教朴真誇得俊英<lb/>
秉燭相看坐忘倦病餘老眼倍分明<lb/>
　　酬董文玉宫諭過訪用前韻<lb/>
三徑秋風草亂生候門連日訝官旌雲霄回首十年别<lb/>
甲第聨名兩世情剩水殘山宜老朽玉堂金馬屬豪英<lb/>
<pb n="KR4e0132_WYG_007-42b"/>
海鄉昨夜人爭道南斗文光燭地明<lb/>
　　夀諸養忠八十<lb/>
嘉賔曽共鹿鳴歌忽漫相看兩鬢皤社㑹好懐仍里閈<lb/>
姻家遺恨失松蘿<hi>陳氏外孫女許配其孫未及歸而夭</hi>黌宫人訝歸來蚤<lb/>
夀域天開樂事多誰謂壯猷都未展青雲有子續賢科<lb/>
　　西賔朱國材解舘辱詩留别次韻二首奉贈因致<lb/>
　　　後望之意<lb/>
漫詫山中萬户侯清風相對兩儒流尋常詩巻娯賡和<lb/>
<pb n="KR4e0132_WYG_007-43a"/>
粗糲盤餐愧欵留豚犬久知非騄駬營巢郤喜得莵裘<lb/>
抱琴無惜頻過訪牢落停雲憶舊遊<lb/>
知君氣槩藐王侯三峽胸中筆倒流少壯交遊成契濶<lb/>
荒凉舘穀强淹留思歸忽動馮讙鋏共敝空懐季路裘<lb/>
滿路雪泥真悵别湖船春水候同遊<lb/>
　　戊寅雪湖以予年及古稀而歳裏得閏生辰前已<lb/>
　　　立春辱書枉賀依韻奉答<lb/>
村居樂事未應稀新換桃符壯舊扉誕喜殘年先得閏<lb/>
<pb n="KR4e0132_WYG_007-43b"/>
賀煩華札蔚生輝好山行處真堪畵病筆酣餘尚健揮<lb/>
一笑相逄誇矍鑠與君白戰合長圍<lb/>
　　燈夕里巷甚譁壻汝才與兒軰閉户誦習不輟予<lb/>
　　　甚喜用前韻柬雪湖<lb/>
中天月朗衆星稀里巷通宵不掩扉寂寞書齋方苦志<lb/>
諠譁燈市漫爭輝收心不逐雞豚放振德何須夏楚揮<lb/>
為報而翁同志喜門闌光彩炫周圍<lb/>
　　雨後懐雪湖用前韻訂遊湖之約<lb/>
<pb n="KR4e0132_WYG_007-44a"/>
雅㑹年來怪漸稀呼童時復候荆扉煖回池草春無際<lb/>
喜應燈花夜有輝静晝覆棋仍自譜清風談塵向誰揮<lb/>
賞心莫負湖船勝雨後波光動四圍<lb/>
　　酬張舜用秋官用前韻<lb/>
積雨荒村客到稀苔堦緑上欲侵扉衝泥忽枉高軒過<lb/>
傾盖真増陋巷輝倒屣出迎憐我老累觴忘醉共君揮<lb/>
滿堂玉屑談方劇時仗呉公一解圍<hi>時呉公太守天彛在坐相談謔故云</hi>
　　酬張茂登貢士仍前韻<hi>舜用之子</hi>
<pb n="KR4e0132_WYG_007-44b"/>
後來英俊眼中稀蚤歳升堂直啓扉天廐神駒猶伏櫪<lb/>
崑岡竒璞正含輝龍門三級腮仍曝筆陣千軍手自揮<lb/>
顒望春闈鏖戰日當先一鼓破重圍<lb/>
　　杏庄遊春次前韻呈雪湖<lb/>
雨霽山庄趣不稀隂森梧竹欵重扉峯凝宿靄千重秀<lb/>
日射流光萬丈輝新漲接天舟穏坐遊絲惹地手頻揮<lb/>
栁塘曲處魚歌動驚起羣鳬出翠圍<lb/>
　　酬白都閫携酒過訪用前韻<lb/>
<pb n="KR4e0132_WYG_007-45a"/>
往來車馬乆應稀忽訝先驅扣我扉山郭水村春倍好<lb/>
朱旗畵㦸晝相輝坐因望逺簾高捲歌不停聲爵屢揮<lb/>
真景一庭供客賞薔薇編竹當屏圍<lb/>
　　酬陳德光進士見訪用前韻<lb/>
親朋良晤亦嫌稀三徑蒼苔䕶竹扉後閣春深投轄地<lb/>
中天夜漏聚星輝落花坐乆呼童掃醉墨豪來對客揮<lb/>
莫向俗人誇勝事杏山實有錦城圍<lb/>
　　飲李揮使水亭次壁間韻<lb/>
<pb n="KR4e0132_WYG_007-45b"/>
主賔具美擅東南雜遝軒車駕兩驂近水亭臺㴠倒景<lb/>
環城島嶼抹平嵐雨餘楊栁嚬睂展日麗櫻桃笑口含<lb/>
試把酒籌嚴将令兵機聊復為君談<lb/>
　　夀表兄陳處士七十<lb/>
里閈高風重太邱羡君能事紹箕裘渭陽推愛頻青眼<lb/>
汝曲連甿兩白頭花雨柴門馴野鹿栁風蘭槳狎沙鷗<lb/>
太平夀域真遭際海屋看添第幾籌<lb/>
　　悼潘賔竹<lb/>
<pb n="KR4e0132_WYG_007-46a"/>
一派清風紹月林<hi>潘氏舊有月林書院</hi>掀髯長嘯見胸襟情親社<lb/>
㑹兼姻黨約訂春遊忽訃音門徑雨深賔竹淚軒忩雲<lb/>
暝老松隂<hi>其家有松雲軒</hi>傳家莫道無餘物教子分經幾萬金<lb/>
　　雪湖山庄雅集次韻<lb/>
山堂良㑹快新晴皛瀁湖光接太清嘉釀旋蒭凝沆□<lb/>
羸驂飽秣缷繁纓荷翻翠葢凌波夐稻熟黄雲壓隴平<lb/>
晩上北巖重洗耳竹根一派石泉傾<lb/>
　　十月十八日雪湖誕辰乃郎告歸稱夀附呈一律<lb/>
<pb n="KR4e0132_WYG_007-46b"/>
燈忩業進愛賢郎又喜趨庭捧夀觴千丈雪松方挺秀<lb/>
一枝玉樹賸含芳高門奕世春常滿化國經冬日正長<lb/>
我欲登堂陪晏樂恐妨東道和歌忙<lb/>
　　吕明府得子<lb/>
蘭芽新茁一枝馨昨夜長庚訝倍明百里仁風歌召父<lb/>
二雛骨相羡徐卿熊羆瑞協先春夢橋梓芳傳奕世名<lb/>
借問何時湯餅㑹欲觀竒物試啼聲<lb/>
　　贈邑宰吕侯阼考績之京<lb/>
<pb n="KR4e0132_WYG_007-47a"/>
薰風解愠入朱絃甘雨隨潮送畵船目斷白雲長愛日<lb/>
心懸紫極逺朝天承歡道喜京圻便報政人誇令尹先<lb/>
百里可能淹驥足雲程快著祖生鞭<lb/>
　　送上虞令劉侯近光考績之京<lb/>
江右從來富甲科越東今喜盛絃歌課書上最三年績<lb/>
潤及鄰疆九里河農事在懐霖雨足官程入望好風多<lb/>
贈行無限斯文念聊向離亭賦碧波<lb/>
　　次韻答陳德敷先生<hi>其人善醫年八十一尚清徤也</hi>
<pb n="KR4e0132_WYG_007-47b"/>
承家不忝太邱名一𣲖仙風自廣成丹竈藥爐供歳月<lb/>
麻衣草座傲公卿活人小試岐軒術得句時還雅頌聲<lb/>
杖履莫嫌頻過我閒居正喜話無生<lb/>
　　贈劉德夫提學陞南京太僕之任<lb/>
御僕由來簡正人留都池重况欽鄰詞林偃蹇望非淺<lb/>
臬府超遷寵更新訪舊曽煩迂使節送行深愧後儒紳<lb/>
别情交誼秋空逺惆悵維摩老病身<lb/>
　　次韻答表弟鄒經衛景明<lb/>
<pb n="KR4e0132_WYG_007-48a"/>
吾舅埋光慶澤深一經真勝滿籝金青年闗柝成先志<lb/>
白首詩書究聖心世業有恒思善保氷淵無際動如臨<lb/>
病餘勿藥須珍重日日凝眸望好音<lb/>
　　贈曹進士子進知興化<hi>雪湖姻家也</hi>
甲科人物比兼金七歩才華出士林棣蕚春輝南服近<lb/>
萱花晩翠北堂深承歡漫和安仁賦興化仍彈子賤琴<lb/>
珍重姻家新托契隔江洗耳聴佳音<lb/>
　　庚辰新春寫懐<lb/>
<pb n="KR4e0132_WYG_007-48b"/>
蹉跎光景歎華顛憔悴鄉鄰更可憐杞國憂懐頻仰屋<lb/>
豳風農事獨占年課兒恐墜專門業歸老誰論負郭田<lb/>
忽報陽和囘地軸海壖郤喜得春先<lb/>
　　元宵前一日見雪志喜用前韻呈雪湖<lb/>
清曉墻梅雪滿顛暗香風度隔空憐八荒氣轉初元夕<lb/>
三白人占大有年燈市光輝聨巷陌鴻泥踪跡遍原田<lb/>
尋春有約須乘興莫遣粗豪俗駕先<lb/>
　　元宵後雨雪連綿悶坐懐雪湖<lb/>
<pb n="KR4e0132_WYG_007-49a"/>
滿天風雪倍春寒兀坐懐人思渺漫破㡌蹇驢歸杜甫<lb/>
舊廬塵榻臥袁安暮年暫覺知心少新歳尤憐㑹靣難<lb/>
擬學王猷夜乘興孤舟蓑笠怯衰殘<lb/>
　　擬過雪湖為霪雨所阻用前韻申意<lb/>
春晝沉沉積雨寒兩湖贏得水瀰漫扁舟欲上須乘興<lb/>
介僕先驅代問安百五風光真不爽九還丹術諒非難<lb/>
華堂莫訝摳衣晩墻角梅花想未殘<lb/>
　　雨霽過雪湖問疾用前韻二首<lb/>
<pb n="KR4e0132_WYG_007-49b"/>
平湖雨後鏡光寒短棹凌風破淼漫倒屣歡顔新勿藥<lb/>
歸田生計賸遺安閒情最是春郊好遁跡何妨世路難<lb/>
共擬尋芳須强起逺山如黛雪初殘<lb/>
風動踈簾透曉寒雲歸逺樹晝微漫客舟有約來何晩<lb/>
病榻無營臥亦安十里平湖迷望逺一春苦雨賞心難<lb/>
乍晴更覺青山好携手登臨興未殘<lb/>
　　雪湖以予長兒正新構仲兒<hi>丕</hi>得子有詩來賀次<lb/>
　　　韻各一首奉答<lb/>
<pb n="KR4e0132_WYG_007-50a"/>
新構粗營愧菲材榱題何敢競崴嵬兩山如對門前立<lb/>
三徑仍從竹下開墻堵及肩聊自蔽堂基盈趾漫加培<lb/>
亷泉讓水依然在願與知心共一杯<lb/>
舊業惟應老碧山新歡何意出人間山凝嘉氣充閭巷<lb/>
夜望祥星燭宇寰今日且須湯餅㑹他年望奪錦標還<lb/>
春風滿面含飴笑那用青精駐好顔<lb/>
　　姻兄宋允恭二尹八十夀詩<lb/>
華閥元來重廣平雲孫風采蚤知名藍田公事松間興<lb/>
<pb n="KR4e0132_WYG_007-50b"/>
香社閒情海上盟八十夀眉纔半白七絃雅調轉雙清<lb/>
我來試問長生訣正喜靈丹㸃銕成<lb/>
　　酬李承裕憲副見訪<hi>守貞司馬之子自都憲左遷來督吾浙海道邉備也</hi>
炎熇郊坰苦避人清風憲節忽來旬都臺敭歷威名舊<lb/>
委巷過臨道誼真臣似西平宜有子地偏東海乆無塵<lb/>
江湖迂老重憂國思見元戎號令新<lb/>
　　夀許世美七秩初度<lb/>
華構新營向越城開元詩禮舊家聲閒居蚤遂田園樂<lb/>
<pb n="KR4e0132_WYG_007-51a"/>
高致都歸月旦評誕節喜聞添夀筭賔筵想見集耆英<lb/>
江東雲樹南飛鶴聊遣兒曹寄此情<lb/>
　　晏起<lb/>
日滿東忩睡起初秋風鳥雀上階除衰顔藉酒猶堪鏡<lb/>
短鬢經霜不受梳醫俗自誇軒有竹具餐誰謂海無魚<lb/>
交遊怪底多疏絶病筆年來懶報書<lb/>
　　次韻答舘賔朱東谷留别<lb/>
舊遊零落歎晨星賔舘相看眼倍青交誼故應追管鮑<lb/>
<pb n="KR4e0132_WYG_007-51b"/>
文章何必讓孫丁一聲爆竹陽回地三唱驪駒雪滿坰<lb/>
湖上尋春仍有約呼兒日日掃門庭<lb/>
　　哭雪湖四首<lb/>
烟霞歸去恨公先八十年來骨已仙清白憲臺真世美<lb/>
淵源禮樂勝家傳遺安蚤計辭官禄思孝臨終泣墓田<lb/>
<hi>公臨終以墓碑未立飲泣不已</hi>白髪舊遊零落盡望門號慟淚如泉<lb/>
惻惻吞聲歎白頭兩湖何處覔同遊高山流水憑誰賞<lb/>
細栁新蒲總是愁箕帚未閒悲倚玉烟波如舊負盟鷗<lb/>
<pb n="KR4e0132_WYG_007-52a"/>
郵筒殘簡俱陳跡一度哀吟一淚流<lb/>
西江桃李滿門墻香社歸來鬢未霜雅志可能隨俗改<lb/>
閒情祗為作詩忙苦吟身與春光去<hi>公以春盡卒</hi>惇德門延<lb/>
世澤長也欲招魂歌楚些臨風嗚咽不成章<lb/>
衰年行樂更誰同夜鶴聲高繐帳空雲樹望窮雙淚眼<lb/>
湖山恨滿幾詩筒斷腸生怕山陽笛乘興猶懐剡水蓬<lb/>
兀坐書齋正愁絶落花飛絮亂隨風<lb/>
　　鄉同年武林郭敬之通判七十夀詩<lb/>
<pb n="KR4e0132_WYG_007-52b"/>
蓴鱸興動蚤歸田闤闠逍遙訝地仙鶴筭正逄開夀域<lb/>
鹿鳴猶記共賔筵長生宴近端陽節遺愛歌聞别駕賢<lb/>
路隔江闗空企渴短章聊復寄勤惓<lb/>
　　贈朱彦明<lb/>
歸途邂逅憶同舟轉盻俄驚十五秋春樹尋常勞我眼<lb/>
霜華容易上君頭翻雲覆雨何須問剩水殘山且自由<lb/>
珍重故情來逺棹海鄉粗糲漫淹留<lb/>
　　晩歩<lb/>
<pb n="KR4e0132_WYG_007-53a"/>
過險方知世路艱閒中邱壑任盤桓魚羹飯飽腹頻鼓<lb/>
山竹居幽身易安興在溪流長獨往行逄野老慶交歡<lb/>
晩來雲盡天如洗倚杖逍遙眼界寛<lb/>
　　夀張古愚七十<lb/>
南薫入座晝生凉南極當空夜倍光聖治肇開仁夀域<lb/>
誕辰歡慶古愚堂承家蚤擅通儒業活㓜兼傳郤老方<lb/>
悵望賔筵負虚席短章聊復代稱觴<lb/>
　　贈何方伯道亨擢都憲廵撫河南<lb/>
<pb n="KR4e0132_WYG_007-53b"/>
林下殷勤念舊知平生端不負相期藩垣坐嘯心如水<lb/>
道路歌謠口似碑栢府薦膺天上寵棠隂真慰召南思<lb/>
<hi>公常為河南郡守</hi>激揚佇聴新風采聖化于今大轉移<lb/>
　　次韻答王守谿二首<lb/>
多稼秋成慶大田更張乍喜解繁絃八荒黎庻蘇疲瘵<lb/>
九廟神靈享吉蠲夏俊克知三有宅華封遙祝萬斯年<lb/>
林泉幸遂容衰老願效王褒頌得賢<lb/>
老去成都有薄田優㳺殘喘頼蒼天江湖萬里雲霄逈<lb/>
<pb n="KR4e0132_WYG_007-54a"/>
草木經春雨露偏肘後方傳丹藥劑閒中興在白鷗篇<lb/>
力田已荷蠲租詔但願頻書大有年<lb/>
　　壬午新正次南山韻<lb/>
逝水年光不解愁芒鞵竹杖稱嬉遊湖山許我成三益<lb/>
海屋憑誰下一籌棋局坐觀長袖手詩壇端拜合低頭<lb/>
新年謝郤門前客怪見兒童蹴戯毬<lb/>
　　靳二守昆仲文武聨科<lb/>
季方韜畧懋家傳伯氏文塲得雋先宦路齊驅如異轍<lb/>
<pb n="KR4e0132_WYG_007-54b"/>
賢科相望亦同年二難濟美成金玉一代流芳炤簡編<lb/>
聖主求才真側席䇿勲擬共上凌烟<lb/>
　　送陳子新會試南宫<lb/>
南都奪得錦標歸秋桂香生戯彩衣丹穴舊巢雛鳯起<lb/>
太邱華閥德星輝十年燈火心良苦萬里雲霄願不違<lb/>
禮樂專門吾邑盛㨗音佇聴冠春闈<lb/>
　　癸未新正寫懐二首<lb/>
百年虚度四之三往事悠悠祗自慚林下身輕猶健歩<lb/>
<pb n="KR4e0132_WYG_007-55a"/>
口中舌在足清談浮生漫訝星霜改大造真承雨露覃<lb/>
苦憶舊時行樂伴舞雩何處試春衫<lb/>
荒陬殘臘煖如春共道春來萬象新入夜剛風仍作雪<lb/>
崇朝寒氣苦侵人六花如兆豐年瑞四海猶憐蔀屋貧<lb/>
安得重隂都散盡仰瞻旭日麗蒼旻<lb/>
　　和馮炯之燈夕感懐用前韻<lb/>
兒童兩兩復三三奔走如狂也不慚街火巷燈迎淑氣<lb/>
山歌野曲間鄉談太平有象春光蚤荒歉無虞聖化覃<lb/>
<pb n="KR4e0132_WYG_007-55b"/>
老我閉門高臥穏夜遊仍恐露霑衫<lb/>
萬方民物正同春元夕燈輝又一新未許少年欺老者<lb/>
須知古月炤今人歡騰里巷時開泰業在燈忩道濟貧<lb/>
猶子㷀㷀須寄語好将苦志答穹旻<lb/>
　　又和炯之哭母之作仍前韻<lb/>
流年三十又加三<hi>先母夫人棄背三十又三年矣</hi>禄養心違痛負慚風<lb/>
木夜添烏鳥恨門墻人廢蓼莪談孝思漸覺餘齡短封<lb/>
誥重孤沛澤覃舊感為君増百倍不知清淚濕衣衫<lb/>
<pb n="KR4e0132_WYG_007-56a"/>
背萱憔悴乍逄春舊恨知君與歳新時序倐更鑚燧火<lb/>
陽和如慰寝苫人顯揚志逺終移孝菑穫功深不患貧<lb/>
况是德門流慶澤未須號泣上呼旻<lb/>
　　王指揮驅逐妖僧馮炯之有詩美之因次其韻<lb/>
海内于今聖治崇遐陬將領亦承風妖魔逺出郊闗外<lb/>
正氣全歸號令中保障不孤千里託戡除寧論一時功<lb/>
牙旗風颭轅門静坐對葵心向日紅<lb/>
　　桐湖逸墅為邵文實方伯作<lb/>
<pb n="KR4e0132_WYG_007-56b"/>
何事薇垣蚤乞身﨑嶇世路覺勞神野花幽草新門徑<lb/>
曲水崇山舊主賔臥看閒雲歸洞口歩隨馴鶴遶湖濵<lb/>
扁舟許我時來往林下相望兩逸人<lb/>
　　梁掌教被旌奨吾從弟進過索詩為和因賦一律<lb/>
桂籍登名逺紹芳黌宫馳譽稱明揚士林清論真無忝<lb/>
吾邑斯文倍有光泮水正逄春浩蕩雲霄佇見鳯翺翔<lb/>
呉興榱桷今方盛次第先應取棟梁<lb/>
　　松石為詹司訓作<lb/>
<pb n="KR4e0132_WYG_007-57a"/>
蒼松偃蹇石嶙峋石壁松隂接四鄰雲外采苓隨處足<lb/>
夜深待月坐來頻空林猿鶴盟如舊晩歳氷霜意更真<lb/>
只恐明堂需大用未容歸老著閒身<lb/>
　　次韻寄林見素司冦<lb/>
領䄂真宜壓縉紳旌旄忽訝逺楓宸懸車門舊歸耆德<lb/>
借劍名高懾佞臣未老見幾仍及蚤先憂抗䟽不嫌頻<lb/>
雲莊穏臥加餐飯珍重平生抱道身<lb/>
一激頺波大有功滔滔皆是古來同心懸魏闕猷仍壮<lb/>
<pb n="KR4e0132_WYG_007-57b"/>
興在孤山句倍工宦路金蘭懐夙昔鄉闗雲樹悵南東<lb/>
白頭晤語知無地短札因風托便鴻<lb/>
　　送陳甥章之任四川鹽課副提舉<lb/>
鄉里高門重太邱簮纓新喜紹前修漢鹺出井真良法<lb/>
蜀道登天亦壮遊晝錦親庭歸便驛秋江客棹趂安流<lb/>
守官願爾清如水佇聴嘉聲慰白頭<lb/>
　　次韻答守谿見懐<lb/>
懐人心渴類相如轉盻光隂又一初栗里歸休嗟别路<lb/>
<pb n="KR4e0132_WYG_007-58a"/>
承明宿直記同廬昌期幸際千年㑹優禮均沾五色書<lb/>
歡晤何時償舊約暮雲春樹立躊躇<lb/>
　　夀同年范以貞太守八十<lb/>
天台深處集羣仙重慶堂高啓夀筵洞口蟠桃春爛熳<lb/>
庭前舞鶴晝蹁躚閒情都付耆英㑹遺愛猶歌太守賢<lb/>
悵望雲山寄遙祝故情誰似老同年<lb/>
　　次韻答憲副弟二首<lb/>
自慚衰朽負明時三徑閒情酒一巵棣蕚依稀真念别<lb/>
<pb n="KR4e0132_WYG_007-58b"/>
鴈聲嘹嚦强裁詩忠貞為國年猶壮清白傳家夙所期<lb/>
翹首雲衢千萬里要看竹帛令名垂<lb/>
杜郤衡門幸茍安不煩臨鏡歎衰顔好懐都屬耆英社<lb/>
往事真過夢覺闗乘興有時行伴鶴支頥長日臥看山<lb/>
光前業付吾難弟廣厦仍須庇萬間<lb/>
　　哭王守谿少傅<lb/>
白頭交誼幾人全莫逆襟期五十年海内乆知人仰德<lb/>
天顔曽喜我推賢<hi>某常因乞休舉公及匏菴自代甚見嘉納</hi>呉門望斷春天<lb/>
<pb n="KR4e0132_WYG_007-59a"/>
樹剡水懐孤雪夜船一束生芻兩行淚長歌楚些益悽<lb/>
然<lb/>
　　鄭氏雙節堂<hi>有序</hi>
宗祊如綫泣遺孤苦志相承婦與姑千仞雪松依石壁<lb/>
一輪秋月浸氷壺慶源已萃賢孫子風節真勝大丈夫<lb/>
鸞誥推封行有日潛光終見耀寰區<lb/>
　吾浙左方伯鄭公示予雙節堂集葢皆一時縉紳頌<lb/>
　其曽祖母祝祖母劉貞節之作也予讀之三歎不能<lb/>
<pb n="KR4e0132_WYG_007-59b"/>
　已夫自世教衰篤行全節求之簮纓圭組之流不可<lb/>
　多得况閨門弱質乎又况一門兩世増光嫓美以貽<lb/>
　慶于後者乎方伯公志節凝峻為時所推重其來固<lb/>
　有自乎表厥宅里以旌淑德朝廷令典也而當時缺<lb/>
　焉向非斯集之作将遂泯然無傳矣有司者亦安所<lb/>
　逃其責乎今方伯公駸駸大用推封上及指日可待<lb/>
　則夫幽潜之發匪直斯集而已寧復有餘憾乎予衰<lb/>
　耄筆硯乆荒覩兹盛美又素心所樂道者故勉贅一<lb/>
<pb n="KR4e0132_WYG_007-60a"/>
　詩且為題其後<lb/>
　　永感<hi>為山隂吴大尹瀛作與其兄御史瀚同甲科</hi>
椿萱凋謝不勝悲棣蕚相看兩泪垂昭代聨芳丹桂籍<lb/>
終天恨抱蓼莪詩栢臺花縣承先志鳯詔龍光慰永思<lb/>
信道德門流慶逺義方端不負當時<lb/>
　　何提學粹夫見訪<lb/>
獨掩衡門正養疴秋郊憲節忽來過多君古雅情如舊<lb/>
愧我迂踈鬢已皤是處英才霑化雨平生直道任風波<lb/>
<pb n="KR4e0132_WYG_007-60b"/>
一宵清話又成别握手臨岐可奈何<lb/>
　　贈何提學粹夫陞南京太常少卿之任<lb/>
邸報傳聞喜不勝于今公道尚分明雲衢逸足嗟淹滯<lb/>
禮寺清班屬老成故舊多情光敝里衰殘無路送行旌<lb/>
遐陬良晤知難再一曲驪駒百感并<lb/>
　粹夫自翰林左遷久淹外服兹方以江浙提學擢南<lb/>
　京太常少卿粹夫之過吾姚也辱顧予海濵藹然斯<lb/>
　文故舊之情别去纔數日聞有超擢之命予既喜公<lb/>
<pb n="KR4e0132_WYG_007-61a"/>
　道之乍明而又慨良晤之難再也作此贈之聊致區<lb/>
　區惜别之意<lb/>
　　次韻許堯弼觀海一首<lb/>
渺渺鯨波漾海雲弱流三萬古來聞天連逺嶼㴠龍屈<lb/>
潮捲平沙起鴈羣蓬島路深思獨往紫霞餐足許誰分<lb/>
相逄忽動觀瀾興一曲滄浪漫和君<lb/>
　　東湖書院次劉東山大司馬韻為呉都憲廷舉作<lb/>
溪橋石磴往來通勝景依稀緑野同門對竹梧凝晩色<lb/>
<pb n="KR4e0132_WYG_007-61b"/>
山連亭榭領春風塵容駕斷重欄外玉屑談霏四座中<lb/>
試向源頭尋活水湖光溔瀁窅難窮<lb/>
絶澗縈廻萬壑通草堂真趣許誰同天開梧野空塵宇<lb/>
地接桃源尚古風絃誦忩虚聞月下漁樵路逈出雲中<lb/>
主人漫動思歸興憲節方當惠困窮<lb/>
　　嚴梅谷八十夀詩<lb/>
夀筵歡笑藹庭幃昨夜祥光動少微梅谷含芳娱晩景<lb/>
蘭階毓秀駐春輝寵承天上新封誥興在江邊舊釣磯<lb/>
<pb n="KR4e0132_WYG_007-62a"/>
桑梓故交今有幾為君聊賦鶴南飛<lb/>
　　稽山小隠為許世美作<hi>有序</hi>
為耽山水逺移家遁跡稽山鏡水涯蘿徑屢更新歳月<lb/>
麻衣長伴舊烟霞一瓢飲足何當棄駟馬車高任自誇<lb/>
况得仙翁傳秘訣漫添宿火養丹砂<lb/>
　鄉友許君世美移家稽山之隂有年矣因自號稽山<lb/>
　小隠志欲避逺塵俗今其年踰七望八而翛然歩履<lb/>
　强徤不衰真得隠逸之趣可嘉也故為作此以美之<lb/>
<pb n="KR4e0132_WYG_007-62b"/>
　　鄧憲副挽詩<hi>名名輔</hi>
急流蚤計賦歸來夢入華胥竟不回塵沒可憐無價寳<lb/>
雲驤空羡出羣材年光冷落新香社門望巍峩舊憲臺<lb/>
我為故情歌楚些悲風蕭瑟動蒿萊<lb/>
　　憶松為崇德葉銀作<lb/>
喬松千尺比靈椿不見音容夢想頻華表依稀歸鶴唳<lb/>
白雲杳靄䕶龍鱗驚心漸覺氷霜老轉眼俄驚節序新<lb/>
最苦夜深風不定慈烏聲急倍傷神<lb/>
<pb n="KR4e0132_WYG_007-63a"/>
　　小兒<hi>垔</hi>贅韓宅忽報㺯璋喜而有作呈司冦親家<lb/>
東山衍慶藉安陽驚喜華緘報㺯璋幾夕熊羆頻入夢<lb/>
九霄奎璧燦呈祥新陽賸毓蘭階秀逺兆先占桂籍香<lb/>
<hi>小兒賛善謬主順天鄉試適有小録寄至故云</hi>勝日擬為湯餅㑹高軒顒望賁<lb/>
遐鄉<lb/>
　　贈詹司訓休致還建寧<lb/>
落花飛絮正紛紜三疊陽闗酒半醺世路古來輕宦轍<lb/>
離情今復重斯文門墻雨足新桃李囊篋風清舊典墳<lb/>
<pb n="KR4e0132_WYG_007-63b"/>
想見故園行樂地松間石上臥看雲<hi>自號松石</hi>
　　寄陳汝玉都閫<hi>有序</hi>
漕渠歸路憶聨舟轉盻俄驚二十秋老我山間虛歳月<lb/>
多君閫外富謀猷建牙舊重留都勢仗鉞真分聖主憂<lb/>
㑹際風雲頭尚墨佇看勲閥擅東甌<lb/>
　陳都閫汝玉武而好文温雅詳慎為縉紳所推重正<lb/>
　德丙寅冬予自京歸休汝玉時總浙漕竣事還並舟<lb/>
　而南途次周旋者幾兩月辱以世契之故相與甚洽<lb/>
<pb n="KR4e0132_WYG_007-64a"/>
　今忽忽二十年矣汝玉譽日隆遂自吾浙閫擢留都<lb/>
　營帥予喜其大用有日勲業所就殆未可量也作此<lb/>
　寄之用致期勉之意<lb/>
　　楚母太孺人挽詩<hi>有序</hi>
花封善政由慈訓萊彩新歡慰逺思封誥擬承天寵渥<lb/>
訃音忽動邑人悲衰麻扶柩囊無物老穉攀轅路有碑<lb/>
衰病未能從執紼些詞聊為送靈輀<lb/>
　吾邑宰西夏楚君國寳自寶坻推調來其母太孺<lb/>
<pb n="KR4e0132_WYG_007-64b"/>
　人以道逺留京師久之今年春始就迎養太孺人有<lb/>
　懿範君克承順其志愷悌得民實慈訓所及民咸頌其<lb/>
　賢居數月太孺人疾作遂不起可哀也君今扶柩歸<lb/>
　行李蕭然其亷又可知己今故為作此以悼之<lb/>
　　贈陳推府考績之京<hi>有序</hi>
驪駒遙寄送行旌為念通家故舊情大郡明刑初奏績<lb/>
甲科高第蚤蜚聲江頭栁色離亭逈雨後波光驛棹輕<lb/>
比歳東南多水旱好將民隠逹承明<lb/>
<pb n="KR4e0132_WYG_007-65a"/>
　杭府推陳君以名進士佐郡有賢聲兹既滿三載将<lb/>
　上京奏最君以其兄全與吾子丕為同年也甚相厚<lb/>
　故特為作此以贈其行<lb/>
　　哭晦菴先生詩<lb/>
忽漫暌違二十春驚聞哀訃倍傷神望窮雲樹馳情逺<lb/>
誼重金蘭入夢頻夀域幸同嘉靖日典刑俄失老成人<lb/>
榻前末命從公後追想當時淚滿巾<lb/>
　　送靳二守九載考績之京<hi>有序</hi>
<pb n="KR4e0132_WYG_007-65b"/>
海鄉翹首望錢清無計攀轅奈爾行别駕獨賢諸邑頌<lb/>
斯文相與十年情碧波渺渺離懐逺岐路悠悠客感并<lb/>
超擢有期遙洗耳于今公道尚分明<lb/>
　郡二守靳君元佐郡滿九載将奏最上京予病臥海<lb/>
　濵辱顧念甚厚而不能一餞送悵惘何已因作此以<lb/>
　贈其行君亷慎自持九載如一日而觀風者旌舉毎<lb/>
　不及之予嘗為之不平也然公論有在終不能泯當<lb/>
　必有不次之擢故于其行深致望焉<lb/>
<pb n="KR4e0132_WYG_007-66a"/>
　　別石崖弟方伯<lb/>
弟南兄北念分携怪底楊朱泣路岐潦水微茫烟樹杳<lb/>
海天寥廓鴈書遲嚴程未數憂先集殊遇難酬力已疲<lb/>
何日歸來遂初願一堂歡笑叶塤箎<lb/>
　　和邃翁老先生免朝志感一首<lb/>
黄扉晤語真如夢白首交盟尚未寒寵禮獨優公不忝<lb/>
明良相際古來難靖邊䇿試騰空劍華國文章㸃鐵丹<lb/>
宵旰于今憂正切爕調須致萬方安<lb/>
<pb n="KR4e0132_WYG_007-66b"/>
　　奉㫖免朝和邃翁老先生韻一首<lb/>
衰病不辭千里逺聖慈深念五更寒風雲慶㑹誰言晩<lb/>
天地恩私欲報難更化只今回泰運駐顔何處覔還丹<lb/>
乞骸仍合尋邱壑伴食終朝可自安<lb/>
　　和邃翁郊壇齋次一首<lb/>
禮重圓丘夜炳蕭齋宫旌斾四周遭官階何幸重聫珮<lb/>
契誼元同舊賜袍扈從班衣仙蹕逈祼将歩怯内壇高<lb/>
上台絶唱誰能和不獨詩稱一世豪<lb/>
<pb n="KR4e0132_WYG_007-67a"/>
　　和邃翁慶成宴一首<lb/>
九重更化正宵衣舜日光華萬國依大祀既成初錫宴<lb/>
羣工不醉未容歸塵空紫陌元宵届氣轉鴻鈞下土晞<lb/>
殿上鵷班忻接席江湖翻恨乆相違<lb/>
　　和羅峯郊壇韻一首<lb/>
馨香自古維明德夢卜于今得異才一代文章凌漢室<lb/>
百年靈秀萃天台内壇分獻神應格和氣流通春正來<lb/>
調爕付公須盡力亦知泰運自天開<lb/>
<pb n="KR4e0132_WYG_007-67b"/>
　　哭陳子陽詩一首<lb/>
江上維舟送我行靣顔憔悴已心驚離懐耿耿未終歳<lb/>
哀訃悠悠忽到京奕葉簮纓承世澤專門詩禮重鄉評<lb/>
百年遺恨松蘿託繼述猶應望兩甥<lb/>
　　和太醫蕭院判詩一首<lb/>
久矣心灰不復然京華重晤亦天縁舊遊落落憑誰語<lb/>
往事悠悠祗自憐藥力可能回老倒生涯何用問神仙<lb/>
乞骸又喜承殊渥歸思蒼忙旅鴈前<lb/>
<pb n="KR4e0132_WYG_007-68a"/>
　　和韻答邃翁二首<lb/>
詔憫衰殘特賜歸曉辭丹陛欲沾衣江湖老我憂仍切<lb/>
朋舊如公恨已稀池上聨班真不偶路岐握手又相違<lb/>
何當慰我瞻依渴短札長空有鴈飛<lb/>
出塞重聞開督府歸朝端合佐明堂白頭寵眷真竒遇<lb/>
丹扆敷陳總舊章羣䇿未容遺董賈九重直欲邁羲黄<lb/>
匆匆離合悲衰晩疇昔交情可易忘<lb/>
　　和韻答羅峯一首<lb/>
<pb n="KR4e0132_WYG_007-68b"/>
英傑方當承眷倚衰頽只合賦歸來鳯麟嘉瑞呈當世<lb/>
奎璧文光燭上台共道衣冠隨世泰即看鈞軸挽春回<lb/>
江頭契誼俄成别書札因風莫吝裁<lb/>
　　和韻答石門一首<lb/>
病骨自慚搔白首崇班何幸簉丹墀掇英曽喜紉蘭佩<lb/>
視草重來共硯池悵望鄉闗情獨逺廻瞻天闕歩仍遲<lb/>
致君堯舜今相付我已無能答聖慈<lb/>
　　南溪為徐望之作其人善小兒醫<lb/>
<pb n="KR4e0132_WYG_007-69a"/>
南溪真趣更如何四靣峯巒擁翠螺徑蘚雨深妨採藥<lb/>
屋茅風破漫牽蘿閉門絃誦知音少揷架方書活㓜多<lb/>
老興尋幽殊不淺藍輿特許為君過<lb/>
　　張御史具慶膺封<lb/>
聖朝大典重明倫柱史推封紫誥新夀儷椿萱真具美<lb/>
榮膺繡斧正行春臺端風采輕山嶽家慶歌聲合縉紳<lb/>
素志已酬何所祝願言移孝答皇仁<lb/>
　　夀姻家翁陳太守八十<hi>有序</hi>
<pb n="KR4e0132_WYG_007-69b"/>
泮水南頭啓夀筵太邱遺澤勝綿延金章紫綬輕身外<lb/>
桂子蘭孫滿膝前椿樹根深纔八十蟠桃果實更三千<lb/>
馳情不特松蘿托猶憶芸忩共簡編<lb/>
　太守陳公廷實予少嘗同筆硯遂締姻盟欽好至于<lb/>
　今無替今公夀八秩值初度辰賔朋滿座而予以衰<lb/>
　老居海濵獨不得持一觴稱夀情不能已聊賦此致<lb/>
　區區之意<lb/>
　　次聨句韻<hi>有序</hi>
<pb n="KR4e0132_WYG_007-70a"/>
軒車忽訝過江東高誼于今邁古風廿載故情千里隔<lb/>
連宵清話一尊同閒中歳月慚虚度眼底交遊覺漸空<lb/>
大拜有期頻洗耳聖明方自攬羣雄<lb/>
憶昔分携出禁城離懐長自重行行九天寵命膺方岳<lb/>
濵海旬宣枉斾旌報國君應酬素志問年吾已愧殘庚<lb/>
遐陬良㑹知難再竟日淹留不盡情<lb/>
　錦夫方伯居京時辱與吾子丕同筆硯契愛甚篤自<lb/>
　正德初暌違迄今二十有五年矣天各一方思欲一<lb/>
<pb n="KR4e0132_WYG_007-70b"/>
　良晤不能得毎用耿耿兹方伯乃假旬宣之便枉顧予<lb/>
　于海濵高情雅誼何可當也因次聫句韻二首以志<lb/>
　感且用叙别但愧頃衰病之餘詞不足以逹意<lb/>
　　挽詩一首寫上徳初老年兄靈右同年三百零落<lb/>
　　　殆盡紹興一郡僅存吾二人公今又棄我而先<lb/>
　　　往矣奈何奈何悲哀之甚言不成章九原亦知<lb/>
　　　之否<lb/>
歸來社㑹不嫌頻毎恨稽山隔海濵世業一經賢父子<lb/>
<pb n="KR4e0132_WYG_007-71a"/>
明廷三䇿舊天人蒲鞭遺愛黄堂逈錦誥加封白髪新<lb/>
同榜英賢零落盡病鄉聞訃倍傷神<lb/>
　　楊邃庵先生挽詩<lb/>
都門話别兩經年回首雲霄毎悵然宦轍論交今有幾<lb/>
江鄉㑹老竟無縁白頭督府猷仍壯黄閣温綸寵更偏<lb/>
塵世悠悠真一夢獨留殘稿續長編<lb/>
　　元夕病中寫懐<lb/>
天上歸來乆杜門生平心事與誰論衰殘伏枕還憂國<lb/>
<pb n="KR4e0132_WYG_007-71b"/>
强起含飴且㺯孫元夕華燈喧里巷新春淑氣滿乾坤<lb/>
追思朋舊今無幾何日相過倒一樽<lb/>
　<lb/>
　<lb/>
　<lb/>
　<lb/>
　<lb/>
　歸田稿巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸田稿巻六</head> <lb/>
    <p>
<pb n="KR4e0132_WYG_006-1a"/>
欽定四庫全書<lb/>
　歸田稿巻六<lb/>
　　　　　　　　　　　　　明　謝遷　撰<lb/>
　七言絶句<lb/>
　　南旺湖<hi>湖水南北分流以濟濟寧臨清諸閘其源出山東萊蕪諸泉永樂間上命尚書宋禮</hi>
　　　<hi>經營之漕路遂通始免海運之艱</hi>
南旺湖通黒馬溝濟南汶北兩分流淵源直是徂徠出<lb/>
真重前人為國謀<lb/>
<pb n="KR4e0132_WYG_006-1b"/>
南北闗河總㑹通泉流分濟恰當中供輸坐免鯨波險<lb/>
千載洪圖仰太宗<lb/>
舳艫銜尾轉儲胥閘溜垂虹接漕渠廟食龍王亦何事<lb/>
可憐湮沒宋尚書<lb/>
湖水經秋分外清順風南下片㠶輕尋源不盡平生興<lb/>
翹首萊蕪詠濯纓<lb/>
　　北軒小飲次陳德孚韻二絶<lb/>
嫩緑園林雨後天漫開花塢㑹羣仙落紅不遣家童掃<lb/>
<pb n="KR4e0132_WYG_006-2a"/>
留取餘香薦客筵<lb/>
松醪春濺玉缸香喜洽親朋笑滿堂山雨似知留客意<lb/>
簷前向晩送微凉<lb/>
　　和陳德孚見懐絶句五首<lb/>
北忩人静日從容臥看輕隂落磵松剩欲與君同採藥<lb/>
萬山深處白雲重<lb/>
擬慿大藥駐衰容蚤向山南植萬松未問茯苓今幾許<lb/>
眼前嬴得晝隂重<lb/>
<pb n="KR4e0132_WYG_006-2b"/>
平生不耐抗塵容興在清溪石上松郤喜年來人事少<lb/>
衡門晝掩底須重<lb/>
數畝山居膝可容老龍鱗甲手栽松茅亭正在雲深處<lb/>
長夏隂隂紫翠重<lb/>
靣靣溪山列秀容鹿眠芳草鶴巢松登臨不倦時乘興<lb/>
直上雲峯十二重<lb/>
　　題相如題柱圖<lb/>
凌雲氣槩欲何如萬里橋邊駟馬車詞賦偶縁楊得意<lb/>
<pb n="KR4e0132_WYG_006-3a"/>
郤將負弩詫鄉閭<lb/>
　　松雲白鶴<lb/>
孤松偃蹇白雲深返炤仍留半壑隂老鶴有巢歸倦翼<lb/>
箇中應不受塵侵<lb/>
　　一醉韻<lb/>
幽居嬴得寸心寛獨酌花前也盡歡醉後不知明月上<lb/>
醒來惆悵共誰看<lb/>
酒量真同德量寛昔年曽侍罄交歡于今渴想頭濡墨<lb/>
<pb n="KR4e0132_WYG_006-3b"/>
無惜因風寄我看<lb/>
　　題菊夀上虞陳處士<lb/>
古稀華誕届重陽采采東籬菊正芳想見聚星堂上客<lb/>
夀觴齊舉溢秋香<lb/>
為制頺齡藝此花清芬全屬太邱家夀筵仍及重陽後<lb/>
勝采金英泛紫霞<lb/>
　　和西涯新搆園亭韻二絶<lb/>
獨樂園深引趣長江南有地亦宜桑素衣不怕淄塵染<lb/>
<pb n="KR4e0132_WYG_006-4a"/>
京洛相忘即故鄉<lb/>
諸葛當年筭亦長成都八百勝栽桑南陽回首終遺恨<lb/>
錦里祠堂是異鄉<lb/>
　　對菊二絶<lb/>
山庄過雨菊含香十月中旬未著霜天為衰翁留好景<lb/>
賞心何必定重陽<lb/>
呼兒揷竹補殘籬籬下經秋菊未衰欲藉晩芳娯老眼<lb/>
故教重䕶傲霜枝<lb/>
<pb n="KR4e0132_WYG_006-4b"/>
　　苦雨二絶<lb/>
向來井底欲生塵一雨如今動浹旬爛盡晩禾方種麥<lb/>
閭閻疾苦向誰陳<lb/>
昨朝新霽又沉霪叵奈泥汚巷陌深七八月間愁渇死<lb/>
當時何苦不為霖<lb/>
　　潘南山辭禄已久銓曹忽薦之初詞甚嘉閱二載<lb/>
　　　陪㸃三次不果用乃知薦者之虚飾也因賦一<lb/>
　　　絶<lb/>
<pb n="KR4e0132_WYG_006-5a"/>
桃李紛紛足豔陽春風何意到枯桑蕭然白髪丈人行<lb/>
郤作少年三伴郎<hi>縉紳間以陪㸃為伴郎盖善謔也</hi>
　　牙藥餽雪湖因寄二絶<lb/>
老來生計只加餐欲效張倉諒獨難餘齒無多願加愛<lb/>
莫矜舌在忽衰殘<lb/>
秋風蕭瑟未須悲天道虧盈自有時但得此身强徤在<lb/>
重徭凶歳謾支持<hi>時歳既歉加以重徭頗為所窘故此奉慰</hi>
　　和林待用都憲雲莊二絶<lb/>
<pb n="KR4e0132_WYG_006-5b"/>
生涯爭似故園長田有嘉禾樹有桑千頃白雲山萬疊<lb/>
箇中真是地仙鄉<lb/>
聞道雲庄野興長山雲飄渺接扶桑素心願結逍遥社<lb/>
恨不移家共一鄉<lb/>
　　摘桕次雪湖韻<lb/>
霜桕枝高白間紅珊瑚凌亂玉璁瓏芳膏擬作春臺燭<lb/>
炤破羣隂大有功<lb/>
　　雪湖自杭還辱示對雪見懐之作次韻二首奉答<lb/>
<pb n="KR4e0132_WYG_006-6a"/>
　　　因致問勞之意<lb/>
雪忩坐對一燈青逺道懐人倍覺醒想見歸舟夜乘興<lb/>
忍寒直過浙江亭<lb/>
悠悠世路眼誰青可是羣酣對獨醒報道山園梅破臘<lb/>
待君同上雪香亭<lb/>
　　小仙夀意為魏二尹題<lb/>
王母西池啓壽筵羣仙歌舞正喧闐是誰來獻蟠桃實<lb/>
請問湖南呉小仙<lb/>
<pb n="KR4e0132_WYG_006-6b"/>
　　葡萄為楊仲謹題<lb/>
瑤池秋蚤動凉風吹落𤣥珠萬顆同拾取一枝聊把玩<lb/>
只疑身在水晶宫<lb/>
　　題范以貞太守去思碑<lb/>
千里棠隂去後思宛陵真續召南詩流芳寧復需貞石<lb/>
終古閭閻口似碑<lb/>
　　和羅峯郊壇一首<lb/>
萬世承祧歸聖哲一時匡弼備公孤嘉謨入告君無忝<lb/>
<pb n="KR4e0132_WYG_006-7a"/>
尸素優游獨愧吾<lb/>
　　又和羅峯郊壇一首<lb/>
路入青雲凌紫閣調高白雪擅騷壇耄年何幸從公後<lb/>
蹇歩追趨更覺難<lb/>
　　贈眷弟陳一之之任南昌司訓詩一首<lb/>
吏部傳家羡太常銀臺秋署倍増光君今莫厭芹宫冷<lb/>
一脈書香足紹芳<lb/>
　　癬瘡有感<lb/>
<pb n="KR4e0132_WYG_006-7b"/>
癬瘡在告憶當時問勞慇懃荷聖慈畎畝老癃仍病癬<lb/>
捫瘡懐舊不勝悲<lb/>
　　思母懐德二絶為孫薌作<lb/>
鄉塾髫年鼔篋遊倚門長抱渉波憂石梁穏架慈闈杳<lb/>
日日經行淚暗流<lb/>
人羡孤甥亦肯堂西溪宅相倍増光當年造就伊誰力<lb/>
白首銘心感渭陽<lb/>
　七言律詩<lb/>
<pb n="KR4e0132_WYG_006-8a"/>
　歸途漫興<lb/>
　　初出城懐李西涯<lb/>
乞身歸去荷温綸當宁深仁念舊臣犬馬力疲徒戀主<lb/>
金蘭誼重更懐人鄉心已負青山久客路真慚白髪新<lb/>
猶幸潞河氷未合匆匆解䌫問前津<lb/>
　　蚤發潞河柬何冬官<lb/>
千里鄉心逐鴈飛晨光初動尚熹微送迎深愧勞賔主<lb/>
今昨何煩問是非自在沙鷗眠岸逈凋零霜葉掛林稀<lb/>
<pb n="KR4e0132_WYG_006-8b"/>
十年京洛歸來晩猶喜淄塵未染衣<lb/>
　　舟次曉起書所見<lb/>
清曉推篷滿地霜舟人呵手㺯帆檣孤村蕭索炊烟尠<lb/>
高岸凌兢引䌫長潦水帶氷趨瀚海寒雲夾霧擁朝陽<lb/>
平生憂國心仍在囘首神京一慨慷<lb/>
　　與逈弟戯奕<lb/>
飽飯舟中漫奕棋虧成何用置欣悲平呉論協推枰日<lb/>
破賊功輕折屐時閒裏紋楸供伴侣老來駑馬倦驅馳<lb/>
<pb n="KR4e0132_WYG_006-9a"/>
舊時賭墅荒蕪久今日歸來慰所思<lb/>
　　舟中課兒誦習<lb/>
一經舊業本家傳盛世遭逄亦偶然匡濟已孤明主託<lb/>
繼承猶望後人賢陶翁飲酒寧非逹杜甫吟詩祗自憐<lb/>
分付爾曹勤努力未來吾復任蒼天<lb/>
　　夢先隴<lb/>
先隴睽違十二秋夢䰟合眼到松楸覺來枕席頻清淚<lb/>
歸去㠶檣足勝遊逸少閒情還自誓淵明雅志復何求<lb/>
<pb n="KR4e0132_WYG_006-9b"/>
從今不負牛屯景烟月晴花共樂邱<lb/>
　　蚤發臨清喜晴<lb/>
昨宵風雪阻嚴程今日前途喜復晴萍水襟期成汗漫<lb/>
鴻泥踪跡尚分明舊遊乍覺三秋逺歸路真誇五兩輕<lb/>
海上閒鷗迎野老向來塵席任誰爭<lb/>
　　東昌道中遇雪<lb/>
夜床冷徹舊青氊蚤起推篷雪滿船縞帶迎風輕著水<lb/>
琪花拂樹逺連天崢嶸閘溜懸氷柱迢遞村墟破曉烟<lb/>
<pb n="KR4e0132_WYG_006-10a"/>
為語兒童寒莫訝屢豐應復兆來年<lb/>
　　柬商茂林郎中二首<hi>文毅公之子時方總理河道</hi>
斯文鄉曲舊通家宦路相看幾歳華邂逅紅亭煩駐節<lb/>
慇懃青眼未生花石尤風急仍留客都水司存逺建牙<lb/>
南旺湖頭重分手碧波離思兩無涯<lb/>
當年知已辱尊翁草野諸生揖上公璞玉乆慚虚重價<lb/>
芝蘭今喜見芳叢踈星向曉芒猶北潦水經秋勢亦東<lb/>
欲寄椒漿酹松檟歳寒心跡後先同<lb/>
<pb n="KR4e0132_WYG_006-10b"/>
　　朱節婦壽詩即彦明之母<lb/>
瑤池絳燭藹芳辰青雀西來送喜頻歡動綵衣歸上國<lb/>
香生壽酒熟先春閭門詔㫖旌慈節尊爼詩歌集縉紳<lb/>
花甲纔週知未艾老天應念苦心人<lb/>
　　次韻答<hi>闕</hi>冬官拯<hi>德懋祭酒之姪時方專理沽頭諸閘</hi>
菲才久已成尸素宦路真宜避俊英漫向江湖尋范蠡<lb/>
盛陳車馬詫桓榮邦家末命孤先帝鄉里斯文屬後生<lb/>
珍重通家情獨厚相逄青眼倍分明<lb/>
<pb n="KR4e0132_WYG_006-11a"/>
　　謝溝閘阻風柬黄敬夫<lb/>
驛舟纔過下沽頭竟日飄風阻謝溝亂石狂沙深閉户<lb/>
酒杯棋局漫添籌險夷有分真隨遇行止無端可自由<lb/>
寄語同途諸逆旅前程何必歎淹留<lb/>
　　舟次彭城同年洪憲副以書來迓賦一律奉答<lb/>
淮揚封畛接青徐滿道風霜按節初雞黍偶成千里約<lb/>
寒暄先枉一緘書交情誰復如同㮄宦路吾方媿二䟽<lb/>
只恐相逄又相别嚴程欲進更趦趄<lb/>
<pb n="KR4e0132_WYG_006-11b"/>
　　吕梁阻風奉懐洪都憲年兄<lb/>
望中雲樹兩馳情風雨連朝阻客程使介逺煩都憲節<lb/>
交期不負歳寒盟吕梁自昔開天險禹貢如今頼地平<lb/>
明日相逄成一笑波濤過眼未須驚<lb/>
　　次洪都憲韻懐馮佩之憲副二首<lb/>
當年已怪馮唐老一别于今又十年洛社衣冠原有約<lb/>
汝湖風月浩無邊衡門舊業荒三逕斗酒新歡擬百篇<lb/>
更喜登臨隨意足不勞重費買山錢<lb/>
<pb n="KR4e0132_WYG_006-12a"/>
結社久慚違素約歸休今喜共餘年悠悠世事俱身外<lb/>
㸃㸃霜華漸鬢邊幸有賜金供客具漫勞郵卒遞詩篇<lb/>
舊時行樂湖山在明月清風不用錢<lb/>
　　京口遇鄉人聞得曽孫喜而有作<lb/>
人報丹山又一雛客途尊酒足歡娱傳家敢謂多隂德<lb/>
對鏡無煩鑷白鬚歸去庭前添玉樹閒來掌上㺯明珠<lb/>
鄭公事業吾慚比舊笏惟應付阿謩<lb/>
偶逄鄉曲話寒暄報道蘭階雨露繁林下舊遊歸一老<lb/>
<pb n="KR4e0132_WYG_006-12b"/>
眼前新喜見曽孫公卿知已慚先德清白惟應遺後昆<lb/>
囊底賜金供具足閒情寧復問田園<lb/>
　　答馮佩之用前韻<lb/>
高閣小車眞渴望迎門一笑正新年聚星光燭稽山下<lb/>
㑹老堂開汝水邊㺯月吟風償宿債投桃報李續殘編<lb/>
吾儕真率無兼味卻怪何曾食萬錢<lb/>
　　人日喜晴仍用前韻柬佩之<lb/>
歳暮還家頻苦雨今朝忽霽喜占年陽回泰運開天上<lb/>
<pb n="KR4e0132_WYG_006-13a"/>
風送春聲到耳邊知已漫成怡老㑹養生方學悟真篇<lb/>
晩來聊試登山屐踏破青苔滿路錢<lb/>
　　佩之約㑹牛屯山庄雨不克赴辱詩見貺依韻答<lb/>
　　　之<lb/>
夜床欹枕到天明客悶重隨舊雨生雞黍真慚千里約<lb/>
松楸未慰十年情山中雲滿孤持贈海上鷗閒遲結盟<lb/>
明日携琴候蘿逕已占鐘鼓報新晴<lb/>
　　再次韻約佩之<lb/>
<pb n="KR4e0132_WYG_006-13b"/>
狂客歸舟戀四明鑑湖春水應時生澄波萬頃原無價<lb/>
霖雨彌旬似有情放浪形骸娯晩景平分風月記前盟<lb/>
剡溪雪棹猶乘興簷鵲朝來已報晴<lb/>
　　正月廿四日㑹佩之于牛屯山庄次韻<lb/>
粗糲盤餐媿客筵熹微晴日蚤春天畵屏影落前巖樹<lb/>
玉珮聲分别澗泉雲載鶴還添暮景雨催蛙動報豐年<lb/>
杖藜無惜頻來往老去溪山轉覺便<lb/>
　　太宰屠公見過用前韻奉呈二首<lb/>
<pb n="KR4e0132_WYG_006-14a"/>
華裾鳴佩擁芳筵巷栁墻梅炤逺天檀板驟驚林外鳥<lb/>
茗甌頻試竹間泉山隂命駕輕千里彭澤停雲近十年<lb/>
社㑹從今成舊約滄江來往一舟便<lb/>
湖上春風列小筵畵船輕漾水中天行憐蠟屐開新徑<lb/>
坐愛流觴曲引泉京邸離懐頻入夢江鄉交誼久忘年<lb/>
山殽野䔩休相笑真率從來<lb/>
　　送屠公出姚江奉和途中即事一首<lb/>
四望潾潾麥浪平午風村落逺雞鳴搴帷到處兒童識<lb/>
<pb n="KR4e0132_WYG_006-14b"/>
負弩驅時驛吏迎野水横舟人欲渡山雲觸石雨還生<lb/>
明朝同上龍泉頂一舉何妨累十觥<lb/>
　　又和登龍泉絶頂一首<lb/>
迤邐蟠龍接秘圖雨中臺殿晝糢糊神仙勝境餘三島<lb/>
狂客歸舟任五湖地近東冥先見日樹連南郭晩棲烏<lb/>
高軒過處人爭訝一片氷清炤玉壺<lb/>
　　次韻復賈揮使<lb/>
韜畧勲名羡世官旌麾時復上騷壇才兼文武仍專美<lb/>
<pb n="KR4e0132_WYG_006-15a"/>
念及瘡痍毎問安海岳遙連門閥壯氷壺清映甲光寒<lb/>
滹沱麥飯須存記不為時平獨飽餐<lb/>
　　三月六日過佩之雪湖山庄次韻<lb/>
雪湖千頃自天開十載幽期共此杯栁浪乘風輕蕩漿<lb/>
桂巖經雨半封苔客衣香惹蘼蕪動農事忙驚布谷催<lb/>
松下為予通一徑南岡從此破崔巍<lb/>
　　再遊牛屯山庄和聨句韻答雪湖<hi>佩之號也</hi>
碧山歸共太平年香社風流到海邊春入林間無數筍<lb/>
<pb n="KR4e0132_WYG_006-15b"/>
雨餘樹杪幾重泉烟霞怡老真成趣農圃求師不吝傳<lb/>
<hi>雪湖栽松得法亦予授之也</hi>相隔高岡纔咫尺路通尤覺往來便<lb/>
　　次韻答林待用都憲<lb/>
碌碌塵覊媿北山聖慈優老許投閒長孫㓜子書千巻<lb/>
明月清風屋數間晩眺有時隨鶴歩春眠無夢到鵷班<lb/>
閩江越嶠神交地杖履何由日往還<lb/>
　　山庄楊梅熟摘奉雪湖辱詩并惠乾笋仍用林都<lb/>
　　　憲韻答之<lb/>
<pb n="KR4e0132_WYG_006-16a"/>
每因苦筍憶家山不為黄公强乞閒玉版乆嫌千里外<lb/>
渭川今在兩湖間美專呉楚尤非昔清絶夷齊孰與班<lb/>
慚愧投桃真野意慇懃瓊玖荷公還<lb/>
　　五月十七日山庄避暑次韻答雪湖<lb/>
蘭亭怪底不成章興在溪流曲引觴水竹舊居還老懶<lb/>
盤餐雅㑹任清狂陶潜適俗悲塵網王績逃名托醉鄉<lb/>
一曲滄浪歸晩棹荷風十里送新凉<lb/>
　　山亭新構柬雪湖<lb/>
<pb n="KR4e0132_WYG_006-16b"/>
小結茆亭傍澗阿兩峯前後鬰嵯峨看山恰彀支頥臥<lb/>
問字何妨載酒過甃石路廻青嶂合鈎簾忩度白雲多<lb/>
登臨不爽清秋約預遣家僮掃薜蘿<lb/>
　　和潘南山山居秋懐<lb/>
落葉蕭蕭擁暮林箇中行跡杳難尋雲連白石南山燦<lb/>
雨急寒潮西澗深苦思旋添新鬢雪高懐輕撇舊腰金<lb/>
秋光又到東籬菊斗酒何當共醉吟<lb/>
　　和山亭聫句韻答雪湖<lb/>
<pb n="KR4e0132_WYG_006-17a"/>
朝來爽氣滿西山山下幽亭稱我閒落葉擁階風掃郤<lb/>
飛花渡水鹿銜還呼童剪棘通虚谷引杖探泉過淺灣<lb/>
醉後留題向深竹笑看龍籜解新斑<lb/>
　　病目再和山亭聨句韻柬雪湖<lb/>
陶翁雅性在邱山晩歳看山喜更閒三徑清隂寒不改<lb/>
千林倦翼暮知還烟横樹杪層分障風逗溪聲幾轉灣<lb/>
數日養疴深閉户庭前想見雨苔斑<lb/>
　　病目再疊山字韻遣悶柬雪湖<lb/>
<pb n="KR4e0132_WYG_006-17b"/>
老來青眼只湖山造物何縁妬我閒塵翳本空寕是色<lb/>
神光不逺未全還霧中霜樹春三月雲外寒流玉一灣<lb/>
郤憶西林有𤣥豹尋常欲就管窺斑<lb/>
　　聞丕兒得請喜而有作<lb/>
停車正自愛秋山又喜兒曹共我閒牛隴草深将犢臥<lb/>
鶴巢雲暝引雛還樵蘓作伴經巖谷堂構隨縁傍水灣<lb/>
寒日茅簷長對靣承歡何用舞斕斑<lb/>
　　補和聨句東字韻三首效雪湖作<lb/>
<pb n="KR4e0132_WYG_006-18a"/>
鴻泥踪跡忘西東舊業歸老如夢中漠漠唐虞世已逺<lb/>
悠悠孔墨将無同也知三島杳難即但願一尊長不空<lb/>
咫尺相過亦非偶望中雲樹常朦朧<lb/>
高岡直接扶桑東小亭新構深谷中主人自媿是逋逸<lb/>
梅花郤與孤山同暗香一𣲖出氷壑清風萬仞凌秋空<lb/>
夜深紙帳眠未醒角聲吹起月朦朧<lb/>
巢父掉頭歸海東宜休亭結梅花中歳寒一節良自許<lb/>
春意滿腔誰與同白鶴放時客在户翠禽啼處霜漫空<lb/>
<pb n="KR4e0132_WYG_006-18b"/>
素心伊邇毎來往杖藜踏破雲朦朧<lb/>
　　重陽和雪湖見懐二首<lb/>
小亭不到又彌月佳節忽遇倍懐人采芳籬下共誰語<lb/>
索笑簷前空自廵夙昔逺遊成汗漫只今高興猶嶙峋<lb/>
天留老眼看秋色杖藜更約雙湖濵<lb/>
幽齋坐臥養衰疾知天乆矣寧尤人未容白髪便千丈<lb/>
誰説愁腸時幾廵紅樹夕陽競爛熳碧山秋氣増嶙峋<lb/>
乾坤勝景肯辜負還擬尋芳窮水濵<lb/>
<pb n="KR4e0132_WYG_006-19a"/>
　　再疊前韻酬雪湖<lb/>
少陵有詩驅瘧鬼公詩亦合傳萬人<hi>來札有文字愈疾之語故云</hi>病<lb/>
眸真與緘並啓笑口不知杯幾廵西郊停雲樹杳靄東<lb/>
籬采菊山嶙峋芙蓉炤水秋未老濯纓還共滄浪濵<lb/>
　　病目初愈用前韻寫懐<lb/>
經旬伏枕謝塵俗竟日冥心懐古人韋編遜志未三絶<lb/>
泗水尋芳時一廵静掩衡門遂潦倒回思阿閣慚嶙峋<lb/>
東忩晴旭炤蓬鬢起來獨歩秋澗濵<lb/>
<pb n="KR4e0132_WYG_006-19b"/>
　　十月三日㑹馮雪湖潘南山于牛屯山庄夜宿次<lb/>
　　　聨句韻三首<lb/>
山前欵叚踏霜來一笑迎門望眼開㑹老紆徐重負約<lb/>
登高强健尚能陪鬢隨年改縁多病志與時乖愧不才<lb/>
謾向空林歎搖落寒香佇看遶亭梅<lb/>
溪頭坐對夕陽明風葉隨人似有情松菊未荒歸老地<lb/>
鷺鷗曽結洗心盟潭凝潦水連天碧山抹晴嵐隠樹平<lb/>
鄰叟好懐晨饋鯉濁醪呼取盡餘觥<lb/>
<pb n="KR4e0132_WYG_006-20a"/>
風璫入夜雜松濤旋摘佳蔬薦白醪林下勝遊重結社<lb/>
燈前衰影舊同袍月明野渡漁歌杳露落孤桐鶴唳高<lb/>
酒醒山堂塵慮寂熟眠不遣夢䰟勞<lb/>
　　贈屠太宰被召北上<lb/>
白雲嶺上不堪持携手河梁酒一巵鏡水稽山方有待<lb/>
秋鴻社燕杳難期先朝燕翼餘耆舊今日龍光重倚毗<lb/>
當道故人如問及為言多病已成衰<lb/>
　　雪湖見過冐雨而歸漫成一律奉寄<lb/>
<pb n="KR4e0132_WYG_006-20b"/>
海風吹雨晝霏微痩馬衝寒薄暮歸信宿未償東道約<lb/>
晨昬真念北堂違春暉寸草心良苦晩景黄花㑹亦稀<lb/>
望望湖堤烏㡌逺濕雲停處鴈低飛<lb/>
　　和雪湖長至感興<lb/>
忽漫歸田又一年故鄉風物總依然履長自喜迎新慶<lb/>
怡老惟應續舊縁曝背南簷真負日舉頭北極逺瞻天<lb/>
草深逕路闗重閉踈拙生涯静獨便<lb/>
　　又和方橋道中見懐之作用前韻<lb/>
<pb n="KR4e0132_WYG_006-21a"/>
方橋徙歩記當年今日經過一愴然老去杜門深避俗<lb/>
閒來命駕偶隨縁乘桴嗤我從浮海鍊石憑誰詫補天<lb/>
邂逅行窩仍一笑聨床剪燭話心便<lb/>
　　雪湖冐寒西歸用前韻奉懐<lb/>
兩人相對各衰年羡子清癯獨竦然振䇿逺猶輕歩履<lb/>
據鞍高不廢攀縁瀟瀟風雨衝寒地渺渺村墟向晩天<lb/>
怪底王猷夜乘興雪舟自與苦吟便<lb/>
　　閒居遣興二首用雪湖韻<lb/>
<pb n="KR4e0132_WYG_006-21b"/>
園田歸老幸逄年鄰曲相看毎粲然素食半生違夙志<lb/>
黒甜一枕遂良縁絪緼野馬忩前日嘹亮賔鴻雪後天<lb/>
漫取南華經細讀閒居惟有養生便<lb/>
百事無營學引年虚忩生白思悠然韋編課子供消日<lb/>
竹院逄僧話結縁山徑半坡黄犢草湖波千頃白鷗天<lb/>
藍輿畵舫時乘興光景無邊意總便<lb/>
　　山園見梅用前韻柬雪湖<lb/>
山雪初晴欲暮年蚤梅花共雪紛然茅亭佳景新成趣<lb/>
<pb n="KR4e0132_WYG_006-22a"/>
紙帳清香舊有縁白鶴歩虚簷外月素娥粧倩洞中天<lb/>
賞心應有凌寒客杖履來過野興便<lb/>
　　疊前韻<lb/>
村居臘盡未知年忽見梅花一惘然高咏尚餘東閣興<lb/>
幽期不負北山縁香凝夜壑留殘雪影落寒潭炤逺天<lb/>
漫論調羹須結實乾坤清氣久相便<lb/>
　　咏梅再疊前韻二首酬雪湖<lb/>
梅花契濶幾經年歸見梅開倍悵然墻角一枝勞夢想<lb/>
<pb n="KR4e0132_WYG_006-22b"/>
歳寒三友結心縁畵屏香細春藏塢羌笛聲高月在天<lb/>
踏破石崖看不厭雪中驢背興猶便<lb/>
手植寒梅不記年年來珠玉競森然溪山入畵真全景<lb/>
雪月如期本夙縁仙種舊分清絶地踈枝遙倚泬寥天<lb/>
任教桃李爭春色冷淡風光性自便<lb/>
　　祠堂新構用雪湖韻述懐二首<lb/>
白屋栖遲本固窮青雲寥廓悞登崇永思端荷流光逺<lb/>
優典真逄㤗運隆温飽平生俱分外孝忠兩字只胸中<lb/>
<pb n="KR4e0132_WYG_006-23a"/>
同休願效華封祝國祚無疆日正東<lb/>
陋巷縈廻路不窮庭槐隂䕶短墉崇茍完愧我培基淺<lb/>
元吉從天藉棟隆享祀有儀還道古音容無地毎虚中<lb/>
春光又喜生門户昨夜遙瞻斗柄東<lb/>
　　寄母舅教授<hi>時在蜀中</hi>
停雲靄靄夕陽斜路入西川望眼賖丹藥未成難郤老<lb/>
錦城雖好不如家東風門巷重栽栁逝水年光幾及𤓰<lb/>
酒熟山中春又到何時相對看梅花<lb/>
<pb n="KR4e0132_WYG_006-23b"/>
　　臘月十八日與馮雪湖潘南山㑹宿山亭次韻聨<lb/>
　　　句<lb/>
屋角梅花映雪清石頭路轉入雲平盤餐供客聊隨分<lb/>
箕踞看人直任情侵曉開籠閒放鶴先春荷鍤漫移橙<lb/>
素心良㑹頻難得深夜清樽待月明<lb/>
菊枕藤床午夢清起來江上晩潮平酒盃到我偏無分<lb/>
丘壑于今勝有情稚子籬根迷舊竹木奴霜後壓香橙<lb/>
剡川一曲春長滿合與知章老四明<lb/>
<pb n="KR4e0132_WYG_006-24a"/>
　　疊前韻酬雪湖<lb/>
兩湖流水接天清十里湖堤入望平詩札往還如索債<lb/>
歳華更代總忘情酒須家釀多栽秫果雜村柈或薦橙<lb/>
石鼎一篇殊未巳春宵燈燭待彌明<lb/>
　　生辰辱雪湖賀章依韻奉答<lb/>
流光荏苒仍初度世路優游媿此生身徤不嫌䨇鬢短<lb/>
歳寒惟守寸心貞醉鄉高臥宜衰晩夀域宏開荷聖明<lb/>
珍重故人來逺祝鶴南飛共雪梅清<lb/>
<pb n="KR4e0132_WYG_006-24b"/>
　　小除日赴縣習儀途中有感<lb/>
去年此日始還家轉盻乾坤又歳華猶記行装遲暮雨<lb/>
喜看野色炫晴霞纒腰人詫能騎鶴添足吾慚學畫蛇<lb/>
漫向東風閒索笑寒梅踈傍竹籬斜<lb/>
　　和雪湖元日紀興<lb/>
笑看兒孫遶膝前滿斟椒酒慶新年任教白髪持公道<lb/>
乆與紅塵謝俗縁野老平安山竹報江春消息隴梅傳<lb/>
扁舟莫負尋芳約萬頃晴波足剡川<lb/>
<pb n="KR4e0132_WYG_006-25a"/>
　　和雪湖人日見懐<lb/>
曉來羣鵲遶簷前報道今年勝去年栁眼送青如有約<lb/>
鬢絲添白豈無縁桑田夜雨催星駕詩禮家風習舊傳<lb/>
㑹待春深試春服與君相伴浴沂川<lb/>
　　和潘南山新春之作<lb/>
崔巍黄道自天開婉娩青陽驀地來氷泮河流魚欲上<lb/>
雪晴沙渚鴈初回行逄新歳虚増筭慚負先皇誤育才<lb/>
憂國寸衷殊未冺願看玉燭炤春臺<lb/>
<pb n="KR4e0132_WYG_006-25b"/>
　　和雪湖山庒有懐<lb/>
探春擬上最高峯數日春寒意尚慵隂壑流澌餘舊雪<lb/>
濕雲將影落踈松人間元夕譁燈市天外新晴報寺鐘<lb/>
選勝尋芳頻有約吟鞭到處願追從<lb/>
　　教授舅還自蜀遇于越城喜而有作用前韻<lb/>
酒旗搖颺栁枝斜邂逅山城酒漫賖宦海十年甥念舅<lb/>
春風萬里客還家白雲嶺岫多藏藥靈雨園田蚤破𤓰<lb/>
杖履從今共行樂比來雙眼欲生花<lb/>
<pb n="KR4e0132_WYG_006-26a"/>
　越城覽勝六首次雪湖韻<lb/>
　　登蕺山<hi>右軍故居今為戒珠寺</hi>
散盡春隂萬象融蕺山高起跨垣墉戒珠寺古遺荒逕<lb/>
洗硯池深映逺空上界梵鐘將入定小橋角扇尚清風<lb/>
蓁蕪不獨蘭亭勝千載斯文感慨同<lb/>
　　遊梅山<hi>梅福隠處故其山以梅名</hi>
野寺晴鐘出逺林仙家遺跡古猶今㫁橋對峙清溪曲<lb/>
小徑斜通緑樹隂望入市門勞企想坐來丹井動豪吟<lb/>
<pb n="KR4e0132_WYG_006-26b"/>
卜居便欲從兹始且共山僧話洗心<lb/>
　　遊陽明洞<lb/>
溪橋過雨路初乾歩入陽明眼界寛酒甕峯廻開罨畫<lb/>
羽衣人去剩還丹青鞵布韈真乗興野䔩山餚漫合歡<lb/>
塵慮頓空留竟日不知三島在人間<lb/>
　　登龍山<lb/>
迤邐岡巒隔市塵嵯峨臺殿集高真天低象緯先分曙<lb/>
地接蓬壺獨駐春大府建牙森棨㦸仙壇煮石足荆薪<lb/>
<pb n="KR4e0132_WYG_006-27a"/>
滿前多景真竒絶老眼于今又一新<lb/>
　　和答陸静之太守二首<lb/>
客懐十載繫山隂世路紛囂不耐侵道與志同宜結社<lb/>
病隨年至即投簮乾坤俯仰皆陳跡丘壑優游足賞心<lb/>
見說蘭亭舊風景尚餘修竹茂成林<lb/>
春雨初晴起晏眠韶光凌亂逐吟鞭輭紅塵土今無夢<lb/>
晩翠林巒舊有縁野渡潮平魚艇集杏村風煖酒旗懸<lb/>
與君重訂尋芳約班白相隨不偶然<lb/>
<pb n="KR4e0132_WYG_006-27b"/>
　　酬雪湖見懐二首用陸韻<lb/>
轉眼紅芳又緑隂遊絲飛絮漫相侵衰顔未必輸青鏡<lb/>
短髪惟應怯舊簮坐待白雲歸洞口臥看明月到天心<lb/>
懐人正復勞傾企啼鳥嚶嚶隔逺林<lb/>
小齋無事足春眠乘興尋芳偶著鞭苔石漫供醒酒具<lb/>
鷗波重結洗心縁東園桃李迎風笑别壑藤蘿帶雨懸<lb/>
相伴浴沂慚負約湖邊凝睇思悠然<lb/>
　　三月十四日賈汝易馮雪湖同過山亭小飲次聨<lb/>
<pb n="KR4e0132_WYG_006-28a"/>
　　　句韻<lb/>
振衣同上白雲岑宿雨初晴春正深流水落花紆曲澗<lb/>
煖烟芳草䕶長林雩風入咏聊言志園景凝眸總㑹心<lb/>
猶道餘芳在幽壑杖藜徐歩漫追尋<lb/>
　　三月卄日王龍山太宰偕雪湖見過次聫句韻<lb/>
倒屣衡門迓故人翛然風采共清真解衣呼酒春方熟<lb/>
策杖看山晩更新三益有懐開逕竹八珍無譜薦溪蘋<lb/>
閒身總是鴟夷侣同泛扁舟莫厭頻<lb/>
<pb n="KR4e0132_WYG_006-28b"/>
　　次韻答表弟昕二首兼柬廷臣舅<lb/>
塵纓原不耐覊縻舊隠歸來已負期適意漫憐孚蠟屐<lb/>
任真翻笑墨悲絲端居閒静聊觀物飽飯優游只和詩<lb/>
更是溪山看不厭披雲尋月毎忘疲<lb/>
懶性年來幸脫縻白頭行樂遂心期春深緑野雙吟屐<lb/>
雨後滄江一釣絲郤老荐添栽藥圃素餐猶媿伐檀詩<lb/>
渭陽時有過從興只恐肩輿僕告疲<lb/>
　　四月十五日㑹雪湖于牛屯山庄次雨中聫句韻<lb/>
<pb n="KR4e0132_WYG_006-29a"/>
白石岧嶤緑樹重雨中烟景淡還濃逺雞報午遲村饁<lb/>
靈谷占晴急梵鐘苔徑行踪雙屐補竹忩吟料四山供<lb/>
勸農已見循良令匹馬西來一鶴從<lb/>
　　五月初七日恭遇先帝忌辰不勝悲慟强成一律<lb/>
　　　用寫哀悰<lb/>
翹首𤣥雲暗鼎湖餘生無路謁楸梧憂深漆室心如醉<lb/>
淚盡烏號眼欲枯老病自慚孤末命夢魂猶憶賛訏謨<lb/>
黄扉殘稿俱零落無逸惟存舊獻圖<lb/>
<pb n="KR4e0132_WYG_006-29b"/>
　　次雪湖韻魏二尹乃兄還維揚<lb/>
惆悵宫亭栁一枝客鄉離合杳難期路當樹與雲深處<lb/>
舟及潮隨月上時棠棣分隂遙佇立鶺鴒聲急苦縈思<lb/>
背萱郤喜春光滿歸去高堂捧酒巵<lb/>
　　五月十二日與雪湖南山避暑山亭次聨句韻二<lb/>
　　　首<lb/>
緗簾高捲北忩凉茗椀時分石鼎香水荇受風牽舞藻<lb/>
路槐穿日間垂楊清虚未必輸三島笑飲何妨累十觴<lb/>
<pb n="KR4e0132_WYG_006-30a"/>
野䔩山殽兼海錯不嫌粗糲待君嘗<lb/>
几席頻移趂緑隂倍因逃暑愛林深偶逄白石堪投足<lb/>
漫和滄浪惬洗心遶屋桑麻迷逺近當筵𤓰果任浮沉<lb/>
及時行樂聊乘興郤怪癯翁太苦吟<lb/>
　　五月初四日遊永樂寺次聨句韻呈同遊馮雪湖<lb/>
　　　魏邦直牧時庸諸君<lb/>
乘興聊同汗漫遊江邊人詫謫仙舟山圍上刹曇花杳<lb/>
地近中天顥氣浮鏡水風流真未减蘭亭禊事合重修<lb/>
<pb n="KR4e0132_WYG_006-30b"/>
坐來頓覺煩歊净郤訝松濤萬壑秋<lb/>
　　汪公溥挽詩<lb/>
瀏陽遺愛至今存隂德真宜裕後昆都水有聲分漢署<lb/>
駟車何意負于門淵源家學非綿蕞清苦官箴只菜根<lb/>
三世交情悲契濶臨風聊為賦招魂<lb/>
　　賔陽軒為楊仲謹作<lb/>
華軒高啓靣隅夷似與朝陽宿有期海曙未分虚席久<lb/>
簷暄欲滿上階遲門深屏障攅朱槿市逺盤餐勝露葵<lb/>
<pb n="KR4e0132_WYG_006-31a"/>
我亦頻過候曦馭不辭傾倒卯前巵<lb/>
　　憂旱次馮絅之韻<lb/>
五月糶新顒望歳恒陽為虐重傷秋茫茫赤地塵千里<lb/>
貿貿蒼生淚滿疇杼軸已空那忍見江湖未逺敢忘憂<lb/>
天瓢一滴誰能挽㑹使霑濡遍九州<lb/>
　　喜雨用前韻<lb/>
焦枯久渇雲霓望一雨如膏尚及秋臥聴歡聲動比屋<lb/>
起看生意滿平疇至誠真應桑林禱衰病全忘杞國憂<lb/>
<pb n="KR4e0132_WYG_006-31b"/>
更願皇天均霈澤直從瀕海到神州<lb/>
　　次韻答西席陳思誠<lb/>
荒齋不厭舊氊寒萍水情真自古難身在静中便獨坐<lb/>
眼當青處喜相看門無俗駕喧賔席園有嘉蔬具午餐<lb/>
鎮日𤣥闗談未徹好懐寧與歳俱闌<lb/>
　　次雪湖韻贈魏邦直服闋之京二首<lb/>
老眼逄人不慣青為君岐路倍分明百年宦學承先志<lb/>
三世交遊感别情天外暮雲春樹合江頭新水蚤潮生<lb/>
<pb n="KR4e0132_WYG_006-32a"/>
一尊未盡離亭意唱徹陽闗更幾聲<lb/>
輕烟搖颺栁梢青雨後澄波炤眼明驥躡雲程方展足<lb/>
烏啼風木尚含情一經舊業宗韋氏三䇿高才羡董生<lb/>
當宁懐賢虚席久鄉閭洗耳聴蜚聲<lb/>
　　次雪湖韻柬華廷禧少叅<lb/>
徑草春深晝掩闗老來嬴得此身閒任教雲雨時翻覆<lb/>
最喜金蘭日往還白鷺渚空添野興青精飯熟駐衰顔<lb/>
從今願結逍遙社赤壁丹崖試共攀<lb/>
<pb n="KR4e0132_WYG_006-32b"/>
　　山庄懐雪湖一首<hi>時雪湖丁母憂</hi>
秋山無伴倍思君倚杖前溪對夕曛老恨臯魚重泣血<lb/>
閒憐子夏乆離羣悲風入夜號林木倦鳥歸巢背岫雲<lb/>
孤負西堂明月夜何時剪燭更論文<lb/>
　　次韻答一清楊丈<lb/>
凋零霜葉滿空山寂寞寒潭露淺灣列壑有情容寄傲<lb/>
趨朝無補合投閒松筠逕僻春長在芋栗園收歳未慳<lb/>
少小相知今白髪且憑樽酒共開顔<lb/>
<pb n="KR4e0132_WYG_006-33a"/>
　　次館賔何天雨留别之作<lb/>
漠漠同雲歳正寒梅花又見出林巒舊書滿案供兒課<lb/>
長鋏無魚媿客彈高臥優游門自掩狂歌激烈酒初䦨<lb/>
坐氊不厭年來薄青眼相看未盡歡<lb/>
　　雪湖㑹屠元勲司㓂于嘉禾辱聨句見懐依韻奉<lb/>
　　　答二首<lb/>
逺辱魚緘帶笑開詩逋又枉故人催聚星堂向平湖啓<lb/>
乘雪舟從剡曲來大火西流時忽改狂瀾東倒勢難廻<lb/>
<pb n="KR4e0132_WYG_006-33b"/>
白頭敢忘先憂念朽木寒灰愧不才<lb/>
簞瓢樂在慕顔囘三逕荒蕪理舊開遣興或羅門外雀<lb/>
合歡時覆掌中盃駑庸兒業勞頻課踈絶朋緘不費裁<lb/>
散髪松隂成獨坐白雲遙送鶴歸來<lb/>
　　贈余醫士<lb/>
年來守口正如缾閉户端居百念輕舌在祗防牙齒敝<lb/>
氣和寧合贅疣生竒功一匕真無價妙術専門舊有名<lb/>
也欲為君栽幾杏碧波芳草若為情<lb/>
<pb n="KR4e0132_WYG_006-34a"/>
　　贈㑹稽尹陳君玉陞四川憲僉之任君先以御史<lb/>
　　　左遷也<lb/>
花縣驚看舊豸冠踈林寧合久栖鸞桓驄載驟人爭議<lb/>
蜀弩先驅路不難遺愛一畨春雨足清風萬里曉霜寒<lb/>
鄰封方欲沾河潤翹首行旌獨慨歎<lb/>
　　賀潘南山㺯璋<lb/>
莫道商瞿子更遲德門餘慶已先知珠生老蚌何容易<lb/>
鳯出丹山合應期竇桂新枝纔軋茁徐麟吉夢定追隨<lb/>
<pb n="KR4e0132_WYG_006-34b"/>
玉缸春酒飛花滿湯餅初筵醉不辭<lb/>
　　大寒峯聨句辛未三月與雪湖過潘南山因遊大<lb/>
　　　寒峯絶頂同遊者潘孔宜<hi>應</hi>陳德章<hi>爟</hi>也<lb/>
尋芳逺上大寒峯<hi>謝</hi>路入松雲紫翠重<hi>馮</hi>草䕶石壇供<lb/>
列座<hi>謝</hi>花迎藜杖笑相從<hi>潘/</hi>拍天春漲飛鳬逺<hi>馮</hi>出峽<lb/>
晴巒斷靄濃<hi>應</hi>勝景登臨慚獨後<hi>陳</hi>試題崖壁破苔封<lb/>
<hi>謝</hi>
　　次聨句韻<lb/>
<pb n="KR4e0132_WYG_006-35a"/>
禹穴東來第一峯登臨下見白雲重蘭亭㑹喜羣賢集<lb/>
赤壁遊憐二客從澗底笙簧風入細松梢膏沐霧餘濃<lb/>
醉翁賸得山中趣不羡侯家萬户封<lb/>
　　用前韻邀雪湖過我山庄<lb/>
小車脂轄為迎君高閣凭欄日易曛野色遙連晴樹杪<lb/>
秋聲忽動暮鴉羣盛時端合鳴東野竒字猶應問子雲<lb/>
行樂及兹强徤在痩腰吾獨笑休文<lb/>
　　疊前韻酬雪湖<lb/>
<pb n="KR4e0132_WYG_006-35b"/>
落落山齋此共君秋高絶巘净朝曛池魚戯藻寒浮沫<lb/>
野鹿衘花晝引羣坐向楓林真愛晩臥當圭竇漫看雲<lb/>
箇中風景原無價方外浮名直幾文<lb/>
　　小箋饋雪湖辱佳咏依韻奉答<lb/>
三徑真從竹下開清風惟許故人來樓成五鳯凌霄起<lb/>
波躍雙魚帶雨廻同事中書嗟我老後生狂斐付君裁<lb/>
兩都有賦知方就舊價新增莫漫猜<lb/>
　　重陽後一日李揮使山庄雅集雪湖先歸有作次<lb/>
<pb n="KR4e0132_WYG_006-36a"/>
　　　韻奉答<lb/>
相約登高躡白雲雲中雞犬坐來聞小山叢桂留車轍<lb/>
微雨空濠落鴈羣醉裡乾坤真自足老來風月合平分<lb/>
吾方落㡌公先去投轄虚煩李使君<lb/>
　　用前韻酬李揮使<lb/>
山樓雉堞壓層雲笳鼓聲髙隔岸聞緑醑有情酬菊節<lb/>
黄庭無意博鵞羣東來海嶼三峯出北轉池塘一逕分<lb/>
老興婆娑真不淺年年此㑹欲煩君<lb/>
<pb n="KR4e0132_WYG_006-36b"/>
　　再用前韻贈陸良弼太守<lb/>
文采風流羡陸雲江東家世共知聞喬松挺壑難為用<lb/>
孤鶴凌空自不羣碧水丹山方有約虎符龍節又新分<lb/>
師門事業吾慚負臨别丁寧説致君<lb/>
　　和雪湖追憶史天瑞都憲并贈乃子鸞各一首<lb/>
宿草泉臺翳暝雲白楊蕭瑟不堪聞遼東鶴未歸華表<lb/>
冀北騶空憶舊羣當路多蠅知旋息邊疆有閫歎誰分<lb/>
墨池清影俱陳跡淚灑西風對此君<lb/>
<pb n="KR4e0132_WYG_006-37a"/>
茂年竒氣欲凌雲詩禮趨庭日飫聞桂子傳香真係籍<lb/>
龍駒入駕定超羣青錢萬選文俱中白璧連城價已分<lb/>
佇聴春雷一聲動九原應復慰嚴君<lb/>
　　東塘耕讀<hi>為毛推官作</hi>
東塘佳處結茅廬遶屋菑畬滿架書力盡犁鋤春雨足<lb/>
坐深燈火夜忩虚心田還裕兒孫業腹笥寧論儋石儲<lb/>
世禄于今真食報向來生計復何如<lb/>
　　次韻贈表弟鄒禮還海寧<lb/>
<pb n="KR4e0132_WYG_006-37b"/>
相見渾疑歳月差衰顔寧復舊時嘉未應伏櫪終淹驥<lb/>
郤怪精金尚在沙身世有涯真逆旅江湖何處不宜家<lb/>
明朝又隔錢塘路雲樹微茫眼欲花<lb/>
　　次賔竹聨句韻二首為潘孔宜作<lb/>
舊遊星散幾時還杖履迎門笑滿顔節下詩多知㑹數<lb/>
墻頭酒過破囊慳水從根出流杯斚風入枝來雜珮環<lb/>
聞説初筵仍大嚼何當著我主賔間<lb/>
溪雲深處碧森然瀟灑門庭集晉賢衣脱錦䙀仍散逸<lb/>
<pb n="KR4e0132_WYG_006-38a"/>
坐叅玉版漫周旋廻廊影轉如成約盤石凉生或對眠<lb/>
信道主翁真愛客兩髯心跡久相便<lb/>
　　雪湖過我締姻辱詩見貺依韻奉答<lb/>
悠悠文具漸離真太朴于今試一新粗糲盤餐容易足<lb/>
往來僕從不妨頻松蘿相倚三生願風月平分兩地均<lb/>
一闋摽梅歌侑酒兒童郤訝錦堂春<lb/>
新歡聲動舊賔筵人訝瑤池㑹列仙弱息才慚非咏雪<lb/>
賢郎學喜與知𤣥清臞笑看公强徤老懶從嗔我醉眠<lb/>
<pb n="KR4e0132_WYG_006-38b"/>
四美二難今日具惠風和暢杏花天<lb/>
　　和答西涯見寄諸作致仕述懐韻<lb/>
别時已怪雪盈顛一别于今又八年詔許具瞻歸緑野<lb/>
夀綏平格荷蒼天滿門桃李兼新種華國文章續舊編<lb/>
遙想城西行樂地平泉過雨正涓涓<lb/>
夢裡相逄喜欲顛追隨笑語似當年幽懐方擬同尋壑<lb/>
妙手俄聞輟補天<hi>今春常夢公枉顧為湖山之遊數日後聞公休致矣</hi>零落交遊<lb/>
増舊慨太平歌咏入新編陶情賸有盃中物肯向花前<lb/>
<pb n="KR4e0132_WYG_006-39a"/>
不盡涓<lb/>
　　見懐留别韻<lb/>
黄扉十載共絲綸壮志相期作藎臣大塊推移終息老<lb/>
浮生行止豈由人尋常野服隨身便忽漫韶華過眼新<lb/>
若許扁舟同范老五湖烟水乆知津<lb/>
頭上凉颸透白綸葯籠頻檢識君臣行吟盡日無佳句<lb/>
夢想終宵有故人松塢晝長茶竈熟秫田秋稔酒篘新<lb/>
閒來偶試湖邊屐雨後蘋香水沒津<lb/>
<pb n="KR4e0132_WYG_006-39b"/>
　　再用留别韻寫懐一首寄西涯<lb/>
扁舟隨處漫垂綸蕭散元非楚逐臣回首雲霄慚負國<lb/>
驚心歳月奈催人夕陽影入汀洲逺秋雨凉生枕簟新<lb/>
為愛芙蓉思渉採江波渺渺忘通津<lb/>
　　贈表弟鄒景明之武平衛幕<lb/>
憤齋抱璞竟沉淪可是蒼天獨負人蚤已成家誇令子<lb/>
今當入幕羡嘉賔詩書真見重餘慶闗柝誰言祗為貧<lb/>
苦憶渭陽深念别再陳先訓願書紳<lb/>
<pb n="KR4e0132_WYG_006-40a"/>
　　贈表弟鄒克敬之來安司訓用前韻<lb/>
醉樂峯竒盛隠淪雲程喜爾耀前人一經志苦專門業<lb/>
三䇿名先利國賔泮水集英真樂育芹香分贍不憂貧<lb/>
高歌青眼嗟予老洗耳芳聲動縉紳<lb/>
　　中秋邀雪湖山庄玩月雨不至辱詩見貺次韻奉<lb/>
　　　訂前約<lb/>
芳樽已辦酬佳節舊雨那堪長悶懐望絶山陽虚命駕<lb/>
坐忘顔巷獨心齋清歡正擬羣賢集嘉話終傳二美偕<lb/>
<pb n="KR4e0132_WYG_006-40b"/>
今夜光輝須勝昨賡吟顒俟刻磨崖<lb/>
　　中秋後一日雪湖偕乃弟絅之見過澄霽勝常疊<lb/>
　　　前韻紀勝<lb/>
昨朝重翳孤成約今夜澄輝惬素懐萬頃玻璃㴠桂窟<lb/>
九霄沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>洗茅齋山間勝絶塵埃净座上清真伯仲偕<lb/>
老興婆娑殊不淺夜深躡屐上懸崖<lb/>
昨雨今晴渾莫定山深林密好開懐遏雲聲度霓裳曲<lb/>
近水光揺畵舫齋千古月華今夕勝百年心賞幾人偕<lb/>
<pb n="KR4e0132_WYG_006-41a"/>
怪來坐久衣裳濕竹露因風墮翠崖<lb/>
　　新搆杏山田舎雪湖以詩來賀次韻三首奉答<lb/>
山趾西來水遶東箇中真趣傲王公荷鋤當逕開茅塞<lb/>
抱甕沿流引澗通冬煖净依南牖日夏長高臥北忩風<lb/>
先憂己愧吾衰老後樂何當物與同<lb/>
並湖兩眺兀西東來往登臨枉鉅公雲就暝時山頂出<lb/>
水長流處竹根通濯纓古汊聊乘月振袂高岡或馭風<lb/>
新菊滿籬花欲吐採芳顒待一樽同<lb/>
<pb n="KR4e0132_WYG_006-41b"/>
汝水西頭勝瀼東詩名郤愧少陵公衡門遁跡丹崖敻<lb/>
短䇿尋幽曲逕通欲制頺齡儲菊釀為清塵耳迓松風<lb/>
雪湖遺老知心久時復相過話尚同<lb/>
　　生辰辱雪湖詩祝次韻奉酬<lb/>
殘雪空庭漫掃除滿堂淑氣晝晴初天開夀域迎春蚤<lb/>
人在康衢擊壤餘老去蒹葭真倚玉朝來青鳥忽傳書<lb/>
樗材郤愧靈椿祝手把郵筒捲復舒<lb/>
　　甲戍元旦用雪湖祝夀韻寫懐<lb/>
<pb n="KR4e0132_WYG_006-42a"/>
氤氲瑞靄溢庭除六甲循環又一初兒綵承歡春酒熟<lb/>
賔筵供具賜金餘古稀漸近慚虚度大有将來願屢書<lb/>
塵慮久空强健在閒居贏得兩睂舒<lb/>
　　人日紀興用前韻<lb/>
舊氛都共雪消除新歳宜人瑞應初七日晴連元旦後<lb/>
三陽澤布大寒餘花栽春勝濃粧綵梅落風簷亂㸃書<lb/>
漫掃湖亭一登眺海天雲盡暮霞舒<lb/>
　　再疊前韻寫懐<lb/>
<pb n="KR4e0132_WYG_006-42b"/>
静中觀物悟乘除蚤向山間賦遂初歳紀不知成老大<lb/>
生涯安用慕嬴餘支持門户承先訓勸課兒童理舊書<lb/>
至樂底須歌鼓吹春來長日笑顔舒<lb/>
　　糓旦復用前韻紀興<lb/>
閭閻逋負荷蠲除百糓占年慶喜初瑞雪經冬先有兆<lb/>
妖蝗入地已無餘大田堅好傳周雅成賦均平凖夏書<lb/>
但願屢豐今日始萬方民物總安舒<lb/>
　　元宵仍用前韻述懐<lb/>
<pb n="KR4e0132_WYG_006-43a"/>
萬事俱憑酒破除獨醒吾亦笑當初歸休歳月三宜後<lb/>
笑傲乾坤一醉餘舊社重尋怡老㑹當途乆付絶交書<lb/>
賞心又届元宵節獨對青樽挹望舒<lb/>
　　絅之開舘臨城借前韻奉賀<lb/>
青衿濟濟列前除絳帳春風拂靣初材本棟梁輸一第<lb/>
業勤膏晷足三餘硯田俶載饒新稼腹笥翻騰出舊書<lb/>
桃李滿城方蓓蕾忽驚甘雨應時舒<lb/>
　　元宵苦雨臥病悶甚節後復晴霽可喜病亦稍退<lb/>
<pb n="KR4e0132_WYG_006-43b"/>
　　　輙復用前韻自述<lb/>
悶過元宵頓覺除殘筵郤是賞燈初樓臺月破寒雲盡<lb/>
村巷泥乾宿雨餘小學再寛兒節假病鄉那廢古方書<lb/>
金蓮殊遇能忘得憂國深懐苦未舒<lb/>
　　病起書懐仍用前韻<lb/>
病魔全頼藥驅除遲日簾櫳睡起初碧落塵空風定後<lb/>
滄洲水滿雪消餘潑醅正熟松花酒揷架時翻貝葉書<lb/>
分付掃門顒候客兒童睂宇亦先舒<lb/>
<pb n="KR4e0132_WYG_006-44a"/>
　　酬雪湖過訪仍用前韻二首<lb/>
苔痕過雨上階除忽枉高軒倒屣初歡動笙歌元夕後<lb/>
芳傳梅栁蚤春餘相看翻訝三秋别一話真勝十載書<lb/>
明日放舟湖上飲波光溶漾緑蘋舒<lb/>
門逕尋常草不除客來恰是踏青初一堂和氣春風裏<lb/>
四海韶光曉雨餘酒德不嫌頻作頌交盟何用再加書<lb/>
高懐獨負湖船約水靣晴雲自巻舒<lb/>
　　山庄懐雪湖仍用前韻<lb/>
<pb n="KR4e0132_WYG_006-44b"/>
山徑蓁蕪漫剪除澗阿方丈結茅初屏圍翠巘雲霄外<lb/>
膏沭青松霧露餘丹藥竈須添石煮黄庭經為換鵞書<lb/>
雨晴能枉登臨屐同看前巖瀑布舒<lb/>
　　湖亭次公輊黄門韻二首<lb/>
兒童歡笑引扁舟適意真成汗漫遊烟破酒旗横郭外<lb/>
風傳漁唱出溪頭晴川栁色平分署春水蛙聲預卜秋<lb/>
鷗鳥也知機息久相隨容與緑蘋洲<lb/>
老來不惜買山錢遶屋峯巒斷復連門掩榆槐聊避俗<lb/>
<pb n="KR4e0132_WYG_006-45a"/>
盤供蔬菜漫隨縁茅亭破雨牽蘿補茶竈當風掃葉燃<lb/>
知己偶逄成一醉滿湖新水杏花天<lb/>
　　山庄午節次韻酬雪湖二首<lb/>
栁隂深處釣魚船風送荷香醒晝眠詩債漫償端午節<lb/>
夢魂不到九重天青松列架雲横壑白鷺羣飛水䕶田<lb/>
一曲南薰消永日知音相遇兩欣然<lb/>
半掩衡門不繫船醒時歌咏醉時眠逍遙笠屐湖邊路<lb/>
蓊鬰桑麻雨後天嘉㑹有縁憑入社素餐非分合歸田<lb/>
<pb n="KR4e0132_WYG_006-45b"/>
古來莫逆真能幾蚤晩相過一粲然<lb/>
　　再酬雪湖疊前韻三首<lb/>
謝郤門前問字船北忩長日枕書眠支頥漫看雲歸岫<lb/>
散髪高歌月在天留客可無醒酒石乞身原有種𤓰田<lb/>
衰顔那得青精飯秉燭相看一惘然<lb/>
蚤學鴟夷理釣船波心長對白鷗眠移山笑我愚成谷<lb/>
錬石憑誰妙補天雲外轆轤新甃井雨中襏襫上平田<lb/>
尋常文㑹輸真率野䔩山殽漫雜然<lb/>
<pb n="KR4e0132_WYG_006-46a"/>
往來輕便兩湖船修竹軒忩對榻眠夙喜投閒歸洛社<lb/>
老宜安分樂堯天依稀景物新蓬島牢落生涯舊石田<lb/>
更約秋籬同採菊見南山處思悠然<lb/>
　　喜雨用前韻<lb/>
涸轍生埃乆廢船桔橰聲急夜忘眠平疇枯槁真憂日<lb/>
比屋吁嗟苦望天觸石片雲來逺岫崇朝甘澍遍良田<lb/>
極知帝力難消受歌咏無能獨赧然<lb/>
　　雨後過山庄懐雪湖仍前韻<lb/>
<pb n="KR4e0132_WYG_006-46b"/>
雨後湖光入畫船芰荷香裡倚蓬眠淡雲踈樹懐人地<lb/>
新水凉風逸老天舊約不勞頻載酒浮生何用苦求田<lb/>
呼童預掃莓苔徑落日孤琴倘惠然<lb/>
　　小庒兀坐疊前韻遣興三首<lb/>
並岸菰蒲浪泊船野鳬披翼䕶雛眠一川花氣新流水<lb/>
萬壑松隂小洞天老去衡門深草徑年來斥鹵又桑田<lb/>
曲肱䟽食皆真樂郤笑陶朱學計然<lb/>
筆床茶竈矮蓬船緑樹重隂起晏眠馴鹿暮歸溪上月<lb/>
<pb n="KR4e0132_WYG_006-47a"/>
驚魚時破水中天鄰雞傍午催豳饁靈雨通宵足舜田<lb/>
願取西成人共飽醉鄉深處樂陶然<lb/>
湖邊人識米家船松月槐風伴我眠蜃氣縈廻成海市<lb/>
山光香靄入雲天携鋤不剪庭前草束帶躬耕墓下田<lb/>
欲覔洪崖何處在登高凝睇思茫然<lb/>
　　雪湖過山庄仍用前韻奉酬三首<lb/>
幻境真同夜壑船與君相對且高眠有時唱和閒消日<lb/>
無意行藏直任天山下草堂慚緑野雲間松鶴訝青田<lb/>
<pb n="KR4e0132_WYG_006-47b"/>
蹇驢輕䇿湖南路人識尋詩孟浩然<lb/>
林閣湖亭載酒船畵圖須出李龍眠棋方禦敵輸安石<lb/>
詩不求工慕樂天香露瀉荷侵緑水煖烟生玉靄藍田<lb/>
地當偏處心逾逺午睡醒時正閴然<lb/>
豪來時復棹<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>船茶臼無聲隠几眠風入疎松清徹曉<lb/>
雨深豐草碧連天五千巻在聊撑腹三百廛空漫力田<lb/>
郤憶班生獨何事逺将文字勒燕然<lb/>
　　雨後再過山庄述懐呈雪湖六首<lb/>
<pb n="KR4e0132_WYG_006-48a"/>
平湖新漲駛輕船芳草添茵愜醉眠車馬塵空山郭路<lb/>
桑榆景好夕陽天過墻濁酒來村市同穎嘉禾出甫田<lb/>
水底蛙聲真鼓吹夜來和雨更喧然<lb/>
水靣晴雲載滿船半坡新緑看牛眠風生翠簟不知夏<lb/>
月到青樽一問天隨處好山皆樂地應時甘雨及私田<lb/>
興來毋惜頻相就蔗境優游豈偶然<lb/>
午風停郤採蓮船不奈蟬聲聒晝眠石竹净遮炎熇地<lb/>
山亭高起泬寥天無魚莫漫歌長鋏多稼方當頌大田<lb/>
<pb n="KR4e0132_WYG_006-48b"/>
獨恨酒腸元自窄兩蕉葉盡已頺然<lb/>
前溪返炤入漁船老鶴歸巢倦欲眠樹杪嵐光停落日<lb/>
雨餘水色共長天身方自在重茅屋家未全貧足芋田<lb/>
時覺清風生兩腋凌雲氣在欲軒然<lb/>
采菱歌動隔溪船竹几藤床正熟眠林逕逶迤麋鹿洞<lb/>
村墟掩映鷓鴣天閒情久已抛塵鞅生計何當廢硯田<lb/>
世路風波無定在湖山相對只依然<lb/>
雨中觀稼自揺船行見懐新喜不眠志慕陶翁深避俗<lb/>
<pb n="KR4e0132_WYG_006-49a"/>
學慚孟氏亦知天當時匡濟無長䇿今日遺安只舊田<lb/>
最是國恩酬未得鼎湖翹首一澘然<lb/>
　　再酬雪湖見過仍前韻五首<lb/>
詩懐强半在湖船雲影山光伴獨眠豹變正須斑隠霧<lb/>
鵬栖安用翼垂天松風遙度驚秋壑梅雨遲通慶晩田<lb/>
忽報西岡來欵叚足音空谷正跫然<lb/>
㑹心時共㺯漁船君去寧嗔我醉眠曲徑莓苔荒宿雨<lb/>
洞門梧竹失炎天延年賸有燒丹竈抱璞能無種玉田<lb/>
<pb n="KR4e0132_WYG_006-49b"/>
今夕不須重秉燭坐看明月兩醒然<lb/>
收拾魚竿且泊船歸來一犬枕階眠畵欄影轉簾垂地<lb/>
仙笛聲高鶴在天投贈未酬青玉案從遊還傍紫芝田<lb/>
静中真趣忘言久坐對雲山兩嗒然<lb/>
誰家簫鼔閙湖船人自酣歌我自眠蒼狗變時雲作雨<lb/>
老龍騰處樹參天草坡歸犢皆詩料竹院逄僧豈福田<lb/>
毎為濯纓兼濯足滄浪一曲思泠然<lb/>
風滿高林月滿船巷深雞犬不驚眠尋常草閣寧無地<lb/>
<pb n="KR4e0132_WYG_006-50a"/>
咫尺蓬壺别有天清話半空霏玉屑紅光一㸃燭丹田<lb/>
韻非適俗兼衰老郤喜樊籠返自然<lb/>
　　船字韻拾遺四首<lb/>
緑簑青笠志和船懶性從來飽即眠花落郤嗔風掃地<lb/>
雲開最喜日中天許身愚到從浮海課子勤方學種田<lb/>
忽見空霄飛一鶴馭風清氣亦翩然<lb/>
北垞南灣獨槳船眼花不到水中眠清虚界是真𤣥圃<lb/>
朴野風存古葛天扶老正便方竹杖嘗秋郤愛蚤禾田<lb/>
<pb n="KR4e0132_WYG_006-50b"/>
雲霓又渴三農望安得甘霖一霈然<lb/>
千頃湖波一葉船白雲堆裡任閒眠燈前誰話巴山雨<lb/>
酒後真憂杞國天大庇萬間慚廣厦力耕方寸當良田<lb/>
臨流炤見雙蓬鬢俛仰乾坤一慨然<lb/>
欲從瀛海泛樓船仙路茫茫且自眠樹擁歸雲将暮景<lb/>
草深零露向秋天五株彭澤新高栁十頃成都舊薄田<lb/>
蠟屐試乘溪上月一聲長嘯髪森然<lb/>
　歸田稿巻六<lb/>
</p>
<p>
</p>
  </div>
</body>
</text>
</TEI>
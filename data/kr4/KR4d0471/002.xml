<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉井樵唱卷中</head>
    <p>
<pb n="KR4d0471_WYG_002-1a"/>
欽定四庫全書<lb/>
　玉井樵唱卷中　　　　　元　尹廷高　撰<lb/>
　　五言律<lb/>
　　　信安秋晚<lb/>
西風吹客鬢天地一離愁黄菊山城雨青燈野店秋喬<lb/>
松填缺璋落葉澁寒流吹醒鄉關夢笛聲人隔樓<lb/>
　　　客中思歸<lb/>
孤燈寒照影清夜自沈吟砧杵他鄉淚松楸故國心路<lb/>
<pb n="KR4d0471_WYG_002-1b"/>
長歸夢短酒淺客愁深了却江湖債攜書隱竹林<lb/>
　　　嚴先生祠<lb/>
貂蟬何足凂鴻鵠竟高飛潮退江流急山深雲出遲草<lb/>
荒耕雨地苔合釣魚磯勲業皆塵土雙臺只漢時<lb/>
　　　寧化縣齋思故園<lb/>
故園春又暮游宦幾時回樹暗鶯虚老庭空燕自來石<lb/>
堦風掃葉詩壁雨生苔最憶東籬菊誰分舊種裁<lb/>
　　　尖山寺<lb/>
<pb n="KR4d0471_WYG_002-2a"/>
入門僧意古便覺隔塵氛清磬摇寒翠空廊貯白雲定<lb/>
回松落子畫剥蘚添紋仙筆今何在兒啼夜不聞<lb/>
　　　挽詩友<lb/>
詩筒消息斷近作絶無聞碁石夜敲雨吟窻晝掩雲蒼<lb/>
苔閑舊業芳草緑新墳愁見梅花面傷心正憶君<lb/>
　　　故里兵火後<lb/>
故家盡焦土天地我何歸世數至此極人煙存者稀溪<lb/>
山雖不改巷陌已全非尚憶堂前燕傍誰門户飛<lb/>
<pb n="KR4d0471_WYG_002-2b"/>
　　　奕山值㓂讀杜詩有感<lb/>
杜曲衣冠盡群兇轉跳梁疎林巢燕雀空谷鬭豺狼衣<lb/>
濕彭衙雨砧敲楚岸霜年荒難自給拾橡當餱糧<lb/>
　　　悲故鄉集杜詩句二首<lb/>
戰哭多新鬼江山雲霧昏餘生如過鳥故里但空村蜂<lb/>
蠆終懐毒狐狸不足論銷魂避鋒鏑作客信乾坤<lb/>
遭亂髪盡白憑軒涕泗流望鄉應未已疾惡信如讐嵗<lb/>
月亦已乆千戈不肯休何時滅豺虎高枕對南樓<lb/>
<pb n="KR4d0471_WYG_002-3a"/>
　　　信安送友歸開化<lb/>
客裏復送客君西我亦東相逢機易失欲别意難窮楊<lb/>
栁津亭緑桃花野渡紅不堪回首處江上雨濛濛<lb/>
　　　翁村翠流閤<lb/>
四圍山翠合緲縹見危樓地狹星辰少雲深水石幽溪<lb/>
聲晴亦雨松影夏如秋寄語遊方者桃源豈外求<lb/>
　　　壬午秋自翁村回奕山三首<lb/>
竟别桑乾水歸并却似家春風故巢燕夜雨廢池蛙石<lb/>
<pb n="KR4d0471_WYG_002-3b"/>
徑爭栽菊磚罏舊煮茶自憐萍梗迹何日定生涯<lb/>
讀了杜陵詩傷今思故時見應經事老貧悔治生遲醉<lb/>
可忘榮辱吟無救亂離老夫從所欲世事尚堪為<lb/>
十年流落苦髩雪幾莖侵松菊寒歸約桑麻熱客心年<lb/>
荒思樂土故病怯清砧未遂東歸志空成梁父吟<lb/>
　　　别友<lb/>
風雨江橋别凄然欲斷魂亂離難作客患難易為恩回<lb/>
首人千里論心酒一尊寄梅有良便好認白雲村<lb/>
<pb n="KR4d0471_WYG_002-4a"/>
　　　耕雲寮即事二首<lb/>
埽影入林壑松邉旋結茅癖從俗子笑貧少故人交抱<lb/>
葉蟬遺蜕銜枝鵲理巢此中有清興無日不推敲<lb/>
閉門貧亦樂世態任炎凉夢穩疑宵短心閑覺晝長與<lb/>
鷗分釣石留鶴伴丹房休笑生涯薄疎籬橘柚黄<lb/>
　　　送王令尹<lb/>
一力行安靜臨民最有容官清琴獨古事簡印長封馬<lb/>
瘦亷聲出鱸肥歸興濃雙鳬早朝闕長樂聼疎鐘<lb/>
<pb n="KR4d0471_WYG_002-4b"/>
　　　戊子八月邑再燬於冦庠序獨存<lb/>
曲突無先見偷安苟目前賞姦成飬虎稔禍起飛鳶戒<lb/>
石眠秋草空城鎻暮烟民彛終未冺庠序獨巋然<lb/>
　　　贈雪涯<lb/>
徧閲諸瓢盡如師了悟難詩無蔬筍氣貌帶竹松寒破<lb/>
衲挐雲補殘經帶月看定回崖雪霽萬象只空觀<lb/>
　　　同友訪厚軒歸晚<lb/>
松下閑乗興相陪訪厚軒及門曽未乆歸路已全昏鐘<lb/>
<pb n="KR4d0471_WYG_002-5a"/>
近山藏觀燈遥樹隔村書囊談未了何日再開尊<lb/>
　　　贈葉羽士<lb/>
洞門長不鎻俗客到應難琴譜鶯能和丹爐鶴為看竹<lb/>
隂暗詩壁松子落𤣥壇道士清溪派虚堂管翠寒<lb/>
　　　春晚即事<lb/>
晴雨都無定東君似不知蝸涎篆蝌蚪燕語譯侏離花<lb/>
事付杯酒桑隂落繭絲柴門乆關閉吟思浩無涯<lb/>
　　　送平山兄回西岸<lb/>
<pb n="KR4d0471_WYG_002-5b"/>
剪燭話寒更芳樽且緩傾飄零多舊夢離亂半平生山<lb/>
色秋看冷砧聲夜聼清轉頭千嶂隔風雨若為情<lb/>
　　　送友回郡<lb/>
捧檄亂雲西頻宵夢好溪還家江蟹熟歸路峽猿啼山<lb/>
翠濕詩擔橋霜印馬蹄經行逢勝地濃墨洒留題<lb/>
　　　南明寺<lb/>
金刹雄天半風傳鐘磬音石梁擔佛法崕瀑洗塵心古<lb/>
逕黄花淡山門翠栢深就中竒絶處小洞曲穿林<lb/>
<pb n="KR4d0471_WYG_002-6a"/>
　　　山居<lb/>
青山深處隱時事不湏聞門閉千峰雨樓吞萬壑雲種<lb/>
花籬宻護接竹水遥分羞作干人態甘心鹿與羣<lb/>
　　　八詠樓<hi>婺州</hi>
披褐便歸休登臨底用愁樓空偏愛月山瘦不勝秋二<lb/>
水城根合孤雲天際浮倚闌千古意鴻影去悠悠<lb/>
　　　江樓夜興<lb/>
戍鼓報三更危樓夜氣清詩成海月上夢覺浦潮生沙<lb/>
<pb n="KR4d0471_WYG_002-6b"/>
白昬漁火江空聞櫓聲歸心随野鶴展轉到天明<lb/>
　　　西湖岳王墳<lb/>
高鳥何嘗盡良弓已弗存西風捲歸斾朔雪暗中原檜<lb/>
色猶含愧湖波不洗寃當年莫湏有翁仲寂無言<lb/>
　　　見徐判簿留村先生<lb/>
氷蘗平生志公餘户自扄待人絶城府臨政若家庭市<lb/>
井狐狸遁鄉村雞犬寧何慚古循吏耳目為公醒<lb/>
　　　古杭秋日三首<lb/>
<pb n="KR4d0471_WYG_002-7a"/>
正自無聊頼西風更敗荷秋容森列嶂曙色耿殘河吾<lb/>
道青燈冷衰年白髪多麴生交乆絶借汝挽春和<lb/>
故國無書問他鄉有弟兄霜風欺老病江海寄餘生黄<lb/>
葉天涯路清風雨外城東隣似相惱深夜搗衣聲<lb/>
成毁乾坤老炎凉嵗月忙㝠鴻既寥廓烟鷺亦滄浪江<lb/>
寺秋雲白宫墻夕照黄倚闌無限意一笑越山滄<lb/>
　　　約正卿北行<lb/>
飲啄猶前定飄零豈偶然古梅村店路官栁御河船嵩<lb/>
<pb n="KR4d0471_WYG_002-7b"/>
華三生夢燕雲萬里天丈夫四方志未用賦歸田<lb/>
　　　離杭别友<lb/>
勇作子長遊翻成老大羞山川幾兩屐天地一扁舟何<lb/>
處無黄犢吾生負白鷗離情正悽斷風絮更悠悠<lb/>
　　　長蘆舟中夜坐<lb/>
故國五千里孤㠶四十程客懐偏浩蕩鄉夢不分明萬<lb/>
折河流曲三更斗柄横不眠方晏坐野寺又鐘聲<lb/>
　　　燕山秋夜<lb/>
<pb n="KR4d0471_WYG_002-8a"/>
十宵九歸夢摇落故鄉心星象連雙闕秋聲起萬砧風<lb/>
霜添老色天地入清吟兒女應相憶青燈語夜深<lb/>
　　　長蘆舟中值雪<lb/>
清景不常得吟邉急用摹天風吹短艇暮雪過長蘆水<lb/>
港行終澁煙村望欲無不湏歸興急權當剡溪圗<lb/>
　　　北歸留杭<lb/>
笑指家山近何妨復暫留樽前萬里客天際一歸舟黄<lb/>
葉來時路青燈舊日樓醉餘還自笑浪迹類江鷗<lb/>
<pb n="KR4d0471_WYG_002-8b"/>
　　　抵杭聞章古泉下世揮淚二首<lb/>
湖山相送日此别遂千秋嵗晚古人盡天涯老淚流百<lb/>
年真過鳥一笑竟荒坵烏石江頭路寒花蝶也愁<lb/>
俗子存何益詩人去可傷青山頓塵土黄葉半凄凉託<lb/>
後遺言在論交古意長九原呼不起天濶意茫茫<lb/>
　　　歸來<lb/>
心知歸計是猿鶴亦欣然松頂留殘雪簷牙起暮烟解<lb/>
琴彈膝上把酒話燈前洗淨塵埃面看山且勿眠<lb/>
<pb n="KR4d0471_WYG_002-9a"/>
　　　真誥巖<lb/>
真人僊去乆洞穴尚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR1947" url="https://raw.githubusercontent.com/kanripo/KR-Gaiji/master/images/KR1947.png" mimeType="image/png"/>殿滴空嵓雨廊穿别嶂霞對<lb/>
門孤石峭開牖亂峰斜欲跨蟾蜍背騰空採月華<lb/>
　　　期男祖志未至<lb/>
失學嗟何及應門望汝賢來遲春雨後立盡夕陽天山<lb/>
店村邨栁江湖日日船何時占鵲喜袖簡拜庭前<lb/>
　　　京都三首<lb/>
鰲極曽重建真元一氣鍾乾坤雄析木日月遶居庸霽<lb/>
<pb n="KR4d0471_WYG_002-9b"/>
色千門栁高風半夜鐘儒生亦何幸白首際時雍<lb/>
萬里觀光客吟懷浩蕩間黄埃深似霧緑樹逺疑山海<lb/>
鶴當秋奮宫鴉入夜還破愁惟有酒春色上衰顔<lb/>
如許山河壯重來謾寄遊紅雲金闕曉黄菊玉泉秋迂<lb/>
䇿知難用頽齡竊自羞長鑱歸斸雪聊復自為謀<lb/>
　　　癸丑三月得去年七月所寄家書<lb/>
飄泊天涯逺鄉音日以疎又成經嵗别忽得去年書客<lb/>
裏無窮事燈前薄醉餘沈吟不自已一紙卷還舒<lb/>
<pb n="KR4d0471_WYG_002-10a"/>
　　　病起<lb/>
卧疴經月乆風雨少開扉病起花隂滿詩成燕子歸寸<lb/>
閑關晚福一笑閲春暉但得身强健登臨尚有期<lb/>
　　七言律<lb/>
　　　江東書懷<lb/>
敗葉蕭蕭亂打窻山河入望正凄凉千年巷陌風流盡<lb/>
一曲庭花覇業荒馬載客愁嘶楚月鴈傳鄉信帶吳霜<lb/>
悠悠今古興亡事斷礎寒烟幾夕陽<lb/>
<pb n="KR4d0471_WYG_002-10b"/>
　　　梅花二首<lb/>
老樹粘雲凍欲皸疎花數㸃自精神絶無煙火塵中氣<lb/>
可是山林物外身氷凈湖天長浴影雪深人世未知春<lb/>
清高莫道交遊少月與仝窻竹與隣<lb/>
偃蹇虬枝帶蘚斑暗香和月到闌干修來仙骨身千刼<lb/>
琢透春痕玉一團氣味自清非傲俗標姿雖瘦却禁寒<lb/>
横斜疎影描難盡更寫梅真子細看<lb/>
　　　桂花<lb/>
<pb n="KR4d0471_WYG_002-11a"/>
吹老西風粟滿梢天來爽氣助揮毫影摇夜月金波碎<lb/>
香度秋雲玉宇高萬㸃嬌黄光醉眼一團冷翠潤征袍<lb/>
吟邊受用清無盡獨據繩床興轉豪<lb/>
　　　海棠<lb/>
李花帶俗杏花粗爭似天然蜀錦圗雨暈香脂嬌欲滴<lb/>
日酣紅袖醉相扶未消光彩摇銀燭且約芳菲伴玉壺<lb/>
欲辦窻間小横軸丹青易染態難摹<lb/>
　　　壽光宮<lb/>
<pb n="KR4d0471_WYG_002-11b"/>
清都縹緲踞林巒幽致曽圗入内看跨虎仙昇丹井廢<lb/>
畫牛人去硯池寒白雲片片封宫樹黄葉年年下石壇<lb/>
風景不殊時事改吟成無語拍闌干<lb/>
　　　題翠峰貫休舊隱<lb/>
乗風長嘯翠峰頭喚醒當年老貫休境界高寒多得月<lb/>
松筠瀟洒宻藏秋蜀尼曽禮空中刹吳越難添句裏州<lb/>
刼外有家人不識白雲千古意悠悠<lb/>
　　　中秋錢唐翫月<lb/>
<pb n="KR4d0471_WYG_002-12a"/>
雲端擁出水精毬清逼銀河不敢流自開闢來同此月<lb/>
最分明夜是中秋兩間勢隔三萬里一鏡光涵幾百州<lb/>
寂寞庾公千古意何人今夕更登樓<lb/>
　　　贈僧粟庵<lb/>
高人不厭屠蘓小世界曾將一粟包舊衲每於閑日補<lb/>
定鐘常帶暮烟敲苔當石縫緘蟲穴藤上林梢結鳥巢<lb/>
不是逃名湖海客誰家物外結清交<lb/>
　　　寄粟庵<lb/>
<pb n="KR4d0471_WYG_002-12b"/>
手把黄花種翠㣲蒲團清味少人知夜凉露濕松間衲<lb/>
地冷苔侵壁上詩古錫占雲龍去乆暮鐘敲月鶴歸遲<lb/>
叅師欲問西來意只恐難酬支遁辭<lb/>
　　　送章令尹<lb/>
事簡尋常早放衙槐根寂寞雀堪羅印生緑蘚文移少<lb/>
㕔對青山詩料多千室春風響機杼一簾夜月聼弦歌<lb/>
雙鳬此日朝天去白玉堂中穩佩珂<lb/>
　　　挽羽士周清卿<lb/>
<pb n="KR4d0471_WYG_002-13a"/>
羽扇綸巾何在哉仙源遺跡已塵埃匣中失劔龍俱去<lb/>
松下無琴鶴不來拜斗壇荒惟敗葉燒丹竈冷鎻蒼苔<lb/>
孤猿呌落青山月幽夢何曾喚得回<lb/>
　　　山中冬日寄緑坡<lb/>
畏寒終日閉柴門世事炎凉摠不聞老鶴踏翻松頂雪<lb/>
亂猿啼裂隴頭雲强呼竹葉閒澆悶吟對梅花正憶君<lb/>
何日相過茅屋下夜燒黄葉坐論文<lb/>
　　　自得<lb/>
<pb n="KR4d0471_WYG_002-13b"/>
紛紛世事摠樊籠跳出門邉百慮空萬壑梅花千古月<lb/>
五湖烟水一㠶風消磨有酒嵗時樂發越無詩天地窮<lb/>
随分溪山足耕釣悠悠逸興寄㝠鴻<lb/>
　　　桐江舟中<lb/>
又摇柔櫓下嚴灘一片離情强自寛鵶噪暮雲天寂寂<lb/>
鴈歸極浦水漫漫敲篷雪霰和愁碎拍枕江聲入夢寒<lb/>
今夜客㠶何處宿亂山青外是長安<lb/>
　　　臨汀書懷<lb/>
<pb n="KR4d0471_WYG_002-14a"/>
開盡黄花秋又深不堪清夜聼寒砧燈前逺信和愁寫<lb/>
枕上新詩帶夢吟霜月一汀随瘦影關山千里動歸心<lb/>
青鞋布韈雲間寺何日鷗盟許再尋<lb/>
　　　謝友人寄梨<lb/>
大谷風流品最高筠籃分餉寄邉遥香含白雪凝肌瑩<lb/>
脆嚼清氷到齒消飣座恍疑見顔色擣漿還洗<hi>闕</hi>
枯膓得此時沾潤不假盧仝茗椀澆<lb/>
　　　亂後思家<lb/>
<pb n="KR4d0471_WYG_002-14b"/>
熢燧亂山無鴈飛家書動是隔年期祖塋樵採誰能主<lb/>
舊宅存亡未可知園竹想添穿壁笋庭梅應有亞欄枝<lb/>
歸歟何日安生理剪燭西窻説亂離<lb/>
　　　避地客奕山<lb/>
故國青山一眺中峽溪獨此最高峰百來畆地多桑柘<lb/>
十數人家依竹松春水池塘看浴鷺夕陽籬落聼衙蜂<lb/>
日間無事鈎簾坐吟對梅花了一冬<lb/>
　　　懷樓巗先生<hi>吾宗樓巗先生事理宗有樓巗詩集懷故山詩曰家在樓峰下巉嵓</hi>
<pb n="KR4d0471_WYG_002-15a"/>
　　　　<hi>指顧間十年常作客一日不忘山木為風霜老雲從澗壑閑清宵有歸夢終不當身還</hi>
俊偉如公今已而典型空使里人思平生實厯數張紙<lb/>
身後虚名一卷詩黄菊無情寒蝶散青山易主冷猿悲<lb/>
孤烟落日人千古載酒無縁可問竒<lb/>
　　　錢唐懷古二首<lb/>
黄旗紫盖竟悠悠石鏡塵昬王氣休江上怒濤空拍岸<lb/>
海門孤嶂自横秋琵琶曉月青娥淚禾黍西風墨客愁<lb/>
寄語湖山半閑老當時肉食為渠羞<lb/>
<pb n="KR4d0471_WYG_002-15b"/>
鐵鎻沈江事已非枉將陽九咎天時皇王運㑹無停息<lb/>
南北山河幾合離吳越英雄春夢斷張韓勲業暮雲悲<lb/>
凄凉一掬興亡淚隱隱遥峰哭子規<lb/>
　　　㑹稽古陵<lb/>
彩雲散去老松衰刼換餘灰世已非地冷玉魚猶未朽<lb/>
海深金鴈亦能飛五陵王氣有時盡萬里中原無日歸<lb/>
牧豎亡羊千古恨九疑山下一沾衣<lb/>
　　　庚辰故里再燬於㓂流落信安僧舍風雨凄凉<lb/>
<pb n="KR4d0471_WYG_002-16a"/>
羈愁野寺兩凄然又是西風落葉天疎雨半檐澆客恨<lb/>
白雲一榻對僧眠孤吟天地知何益隻影江湖祗自憐<lb/>
喚醒十年鄉國夢空山古木亂鳴蟬<lb/>
　　　思鄉二首<lb/>
㳺子春深思故鄉愁聞杜宇哭斜陽世情巇嶮多溪壑<lb/>
客髩蕭疎易雪霜百里荒凉少雞犬十年奔走避豺狼<lb/>
何時安坐無行役一篆銅鑪清晝長<lb/>
轉目桑田又海波一襟豪氣半消磨故園春老蒼苔長<lb/>
<pb n="KR4d0471_WYG_002-16b"/>
客路秋深黄葉多獨有吟懐未摇落却愁歸計易蹉跎<lb/>
種桃何處尋生理烏帽青鞵隱薜蘿<lb/>
　　　翁村度嵗<lb/>
江空嵗晚轉凄然蹤跡東西亦恁縁栢酒惜春澆别恨<lb/>
梅花帶雪過新年笑同兒女挑燈話愁憶家山聼雨眠<lb/>
詩債窘人歸未得探囊且送酒家錢<lb/>
　　　隴首庵<lb/>
幾畨閑作探梅遊瀟洒屠蘓俯碧流橋影平分一溪月<lb/>
<pb n="KR4d0471_WYG_002-17a"/>
瀑聲飛落半巗秋嵐生佛殿莓苔濕翠染僧衣竹樹幽<lb/>
欲把新詩描勝境不妨且為白雲留<lb/>
　　　歸謁大中祖墳<lb/>
悠悠不見鶴歸來大地傷心變刼灰半世天涯添白髪<lb/>
何人松下酹青苔雲深松徑狐狸卧月落空山杜宇哀<lb/>
隴樹蕭疎風色惨相傳先世手親裁<lb/>
　　　癸未秋買山卜居南塢名耕雲寮<lb/>
世事從頭幾變更結廬聊爾定吾生十年遭亂頭將白<lb/>
<pb n="KR4d0471_WYG_002-17b"/>
一日居山夢亦清瓜圃曉分流水灌秧田春帶濕雲耕<lb/>
葛巾野服從今始甘與漁樵混姓名<lb/>
　　　尹緑坡見寄耕雲寮詩有窻留曉月描花影澗<lb/>
　　　　瀉春泉浴栁陰之句故次韻拜貺<lb/>
家住翠㣲深復深了無塵事只閑吟竹籬茅舍山林志<lb/>
紙帳梅花道義心日和陶詩酬野興時披周易坐松隂<lb/>
約君對卧煙雲外細聼山泉漱玉琴<lb/>
　　　緑坡山居<lb/>
<pb n="KR4d0471_WYG_002-18a"/>
十年離亂謾思家孤負東山幾度花白鶴有心戀華表<lb/>
青猿無夢到天涯春風添種陶潜菊暇日重評陸羽茶<lb/>
甚欲從君賦招隱小舟分釣栁邉沙<lb/>
　　　過故里感懷二首<lb/>
衰草寒烟遶故基東山無復舊薔薇烏衣飛去巷猶在<lb/>
白鶴歸來人已非嵗月如流華髪改事機不再壯心違<lb/>
釣遊蹤跡今成夢古木蕭疎伴月暉<lb/>
松菊荒凉二十<hi>闕</hi>衣冠散盡只空村燒明斷塹山雲暝<lb/>
<pb n="KR4d0471_WYG_002-18b"/>
鬼哭寒蕪巷月昬水涸蛟龍移窟宅草深狐兎長兒孫<lb/>
唯消一夜崑崙雨洗盡千峰見緑痕<lb/>
　　　挽尹曉山<lb/>
行輩如君能幾人秋風孤鴈獨離群曰斜客舍迷春夢<lb/>
天濶家山隔暮雲清苦一生磨蝎命凄凉千古耒陽墳<lb/>
吟窻月落前村曉孤鶴聲哀不忍聞<lb/>
　　　挽王梅窻<lb/>
故宅荒凉鎻白雲招魂無計淚沾巾吟編散盡難知次<lb/>
<pb n="KR4d0471_WYG_002-19a"/>
遺像清癯已逼真化鶴山頭笙韵歇浴鵞池畔墨痕新<lb/>
緑衣歌散羅浮曉月落參横不見人<lb/>
　　　除夕<lb/>
梅花嵗晚已離披日月如流不自知地落迤南春到早<lb/>
天高直北厯來遲急風竟夕清殘葉凍雪終冬壓敗籬<lb/>
可是吟懷氷様冷桃符只用舊年詩<lb/>
　　　遊太虚觀<lb/>
洞府含虚境界寛攜笻一笑把黄冠千年泉石藏清氣<lb/>
<pb n="KR4d0471_WYG_002-19b"/>
萬壑煙雲生翠寒薜葉覆簷蒼䑕竄竹隂摇壁老龍蟠<lb/>
閑心乆在丹霞外問道行尋靖長官<lb/>
　　　寄汀州伍明夫貢元<lb/>
髩髪遥知各已蒼側身南望正凄凉山河遥隔三千里<lb/>
雲樹相思二十霜目斷塞鴻傷契濶夢随遼鶴弔興亡<lb/>
世間何處無明月偏向吾廬照屋梁<lb/>
　　　送葉一山求官<lb/>
金臺百尺正招賢肯戀槎川二頃田直欲排雲呌閶闔<lb/>
<pb n="KR4d0471_WYG_002-20a"/>
未應釣月老林泉劒横壯氣衝燕雪馬踏平蕪度楚烟<lb/>
他日北方看燄熖願乗欵段候歸韉<lb/>
　　　夏午槐隂<lb/>
影落蒼苔冷未收薫風交舞翠蟠虯當天赤日不知暑<lb/>
覆地緑隂長似秋蟻夢半酣時正晝蟬聲四起境逾幽<lb/>
昻霄聳壑生平志願展清隂庇九州<lb/>
　　　十月海棠<lb/>
千林黄葉逐空飛一見名花眼似癡偷洩春妍明蜀錦<lb/>
<pb n="KR4d0471_WYG_002-20b"/>
薄勻霜粉護燕脂粧猶怯曉那云睡嬌不禁寒强自持<lb/>
見説江梅將納聘芳菲誰道不同時<lb/>
　　　牡丹菊<lb/>
不假陽和一綫功誰移洛裔入幽樷清高正色秋風裏<lb/>
富貴回頭春夢中冷艷似將金縷襯暖香何用碧紗籠<lb/>
籬邉若使唐人見應笑淵明所愛同<lb/>
　　　遊太虚觀臨池賦詩<hi>水影一句竟不能偶大兒祖憲以谷聲遥答嶺頭猿</hi>
　　　　<hi>為對亦粗可用因足成篇</hi>
<pb n="KR4d0471_WYG_002-21a"/>
路入烟羅别有天我來散髪坐風軒玉壺積翠花香潤<lb/>
石洞藏丹雲氣温水影倒棲松頂鶴谷聲遥荅嶺頭猿<lb/>
箇中妙處誰能畫寫入篇章當草𤣥<lb/>
　　　金陵懷古<lb/>
虎踞龍蟠畫不如當時宫殿莽為墟孫劉霸業一坏土<lb/>
王謝虚名數板書瓜步風濤空浩𣺌鍾山松竹尚蕭踈<lb/>
自從此老争墩後擾擾於今摠為渠<lb/>
　　　登六和絶頂<lb/>
<pb n="KR4d0471_WYG_002-21b"/>
江分吳越緑漫漫閑向浮屠絶頂看目覽錢唐殊覺小<lb/>
身遊玉宇不知寒海連芳草春潮急山擁頽陽古木蟠<lb/>
游子舉頭應怪問何人天半拍闌干<lb/>
　　　秋懷二首<lb/>
茫茫禹迹事悠悠怪雨盲風恣弄秋絆足鷹鸇霄漢志<lb/>
随陽鴻鴈稻梁謀木侵元氣山偏瘦渠壅寒沙水不流<lb/>
自笑野人藜莧腹閑愁不覺白侵頭<lb/>
玉露高寒滿眼秋先生何以自為謀巧裁雲霧供吟料<lb/>
<pb n="KR4d0471_WYG_002-22a"/>
碎折波濤補破裘月不孤人常入户山如惱我故遮樓<lb/>
幸然免被㣲官縛閑坐閑眠得自由<lb/>
　　　玉井峰㑹一堂五首<lb/>
數間茅屋萬山巔天賜閑人地自偏門外逺峰銜落日<lb/>
簷前古木卧蒼煙葛衣草食從吾志紙帳蒲團了夙縁<lb/>
偶向空城裁翠柏莫將境㑹趙州禪<lb/>
閴然空宇悄無聲趺坐安禪境㝡清四壁與天元不隔<lb/>
六牕含月喜長明投機要識無繻鎻煑茗時燒折足鐺<lb/>
<pb n="KR4d0471_WYG_002-22b"/>
自笑幽人尚多事長鑱帯雪斸黄精<lb/>
嶙峋絶頂最高寒時捉枯藤自徃還世界大千豪髪裏<lb/>
古今厯刼刹那間桑田海水雖無定松月蘿風儘自閑<lb/>
一念萬年清絶㸃何愁不透祖師關<lb/>
一泓巖脊小方池石磴崚嶒緑蔓垂混沌鑿開蒼玉璞<lb/>
甘寒湧出碧琉璃虎留地上跑泉跡龍借山中卓錫基<lb/>
飲水曲肱吾願足騰騰任運復奚為<lb/>
堂西隙地冠諸峰境界清寒萬慮空一徑白雲山窈窕<lb/>
<pb n="KR4d0471_WYG_002-23a"/>
滿林空翠日𡨕濛霜筠雪竹塵埃外澗草巗花縹緲中<lb/>
靜立頓忘人世事泠然便欲躡清風<lb/>
　　　堂成而方外芥室和尚玉溪道士訪予玉井峰<lb/>
　　　　相對啜茶一笑忘言真㑹一也<lb/>
攜手孤峰躡紫霞船來陸到摠無差從教廬阜傳三笑<lb/>
要學雙林㑹一家格物隱然叅柏子飬心即是煉丹車<lb/>
莫將門户論分别鼎踞蒲團且啜茶<lb/>
　　　憫忠閣<lb/>
<pb n="KR4d0471_WYG_002-23b"/>
鴨緑江頭徃事空燕丹墓側幾秋風乾坤戰骨何曾朽<lb/>
蒼海餘哀未有窮黒志可能忘小國赤心聊復慰孤忠<lb/>
悠悠遺恨人千古回首金甌夕照中<lb/>
　　　寄劉千里<lb/>
一道藜光照座寒東風吹入五雲斑何時又渡桑乾水<lb/>
他日無忘飯顆山揮翰風流三島客種花消息數年間<lb/>
開尊莫負湖山約握手朱樓緑樹灣<lb/>
　　　傅巗瀑布<lb/>
<pb n="KR4d0471_WYG_002-24a"/>
人去騎箕傳世乆空巗何事掛飛泉四時變作無窮景<lb/>
一去空濛太素天妙處已無詩可説望中未信畫能傳<lb/>
雖然不復為霖雨猶作西郊大有年<lb/>
　　　送朱冬青赴漁浦税<lb/>
青衫未著且仝征坐對吳山晚倍明曉市魚蝦官錁足<lb/>
春江鷗鳥客吟清胷中老氣吞銀浪句裏西風帶赤城<lb/>
烟樹迷茫空惜别陽關歌罷暮潮平<lb/>
　　　章春谷編永和志成<lb/>
<pb n="KR4d0471_WYG_002-24b"/>
地圗東盡海雲邉撰集如今洵可傳九斗光華歸傑作<lb/>
千年文獻續遺編登臨徃跡跨靈運抵牾人空識馬遷<lb/>
自嘆三家村裏客得來紙上攷山川<lb/>
　　　永嘉秩滿代者未至思歸<lb/>
風雨空齋强自持嵗縻廪粟幸逃譏玉龍禱罷終成棄<lb/>
梁燕栖深不似歸已促山童開菊徑乆慚野鶴候柴扉<lb/>
瘠耕寒釣平生志清夢頻宵遶翠㣲<lb/>
　　　挽僧無極<lb/>
<pb n="KR4d0471_WYG_002-25a"/>
石頭路滑少人行獨我談𤣥幾叩扄同徳講經如昨日<lb/>
葛川扣角又來生雲横古塔巢秋鶴塵鎻空堂照暮螢<lb/>
玉塵不揮消息斷庭前柏樹緑成隂<lb/>
　　　信安懷故人<lb/>
昔年避地此飄蓬訪舊重來事不同蒼狗浮雲春夢裏<lb/>
寒鴉古木夕陽中死生契濶交情在離合悲歡轉眼空<lb/>
野寺賡酧無復再兎葵燕麥自摇風<lb/>
　　　哭緑坡二首<lb/>
<pb n="KR4d0471_WYG_002-25b"/>
種菊東籬志未償騎鯨竟往白雲鄉山中招隱人遼邈<lb/>
地下脩文事𣺌茫秋月春花吟不盡汀蘭岸芷死猶香<lb/>
不堪回首看西峽孤嶂寒烟正夕陽<lb/>
半溪雪壓釣魚船已矣知音我絶弦月犯少㣲人共惜<lb/>
日斜庚子䜟先傳青騾一去真如夢白鶴重來不計年<lb/>
門掩樓峰消息斷只愁雲氣濕殘編<lb/>
　　　東湖懷古<lb/>
金谷繁華何在哉畫堂一炬竟飛灰寒煙斷草妖狐卧<lb/>
<pb n="KR4d0471_WYG_002-26a"/>
明月空山老鶴哀草合故基移主乆花臨壞砌為誰開<lb/>
玉樓歌散風流斷舊日烏衣不復來<lb/>
　　　寄厚軒<lb/>
醉别𤣥都觀裏春竹風扶夢每懷君兩鄉吟思共秋月<lb/>
一段離愁隔暮雲載酒登山成負約裁詩寄驛當遺文<lb/>
何時共剪西牕燭抵掌清談到夜分<lb/>
　　　西湖秋日<lb/>
深秋幽興在平湖佇立㣲吟獨撚鬚黄鶴孤飛盤古木<lb/>
<pb n="KR4d0471_WYG_002-26b"/>
翠禽危立顫枯蒲斜河淡月互明㓕逺嶂寒烟半有無<lb/>
自是胸襟發清氣不愁佳景總難摹<lb/>
　　　山居<lb/>
穿幽眺逺兩俱清石逕斜通栁外亭籬落有香花淡淡<lb/>
洞門無𤨏竹青青松聲禽響調音樂雲氣山光擁畫屏<lb/>
吟罷不知林月曉倚闌閑看鶴梳翎<lb/>
　　　三嵓瀑布<lb/>
天然石室踞雲根上有飛泉勢若奔千尺素簾寒不捲<lb/>
<pb n="KR4d0471_WYG_002-27a"/>
一潭碧玉碎無痕風飄餘濕沾香案月漏疎光射洞門<lb/>
我欲捫蘿登絶頂桃花流水細窮源<lb/>
　　　再闢耕雲隱居<lb/>
鑿巗重闢舊吟廬天遣幽居入畫圗茶竈筆床清意思<lb/>
蒲團竹榻靜工夫田園自覺淵明是泉石甘随栁子愚<lb/>
莫笑吾居僅容膝心閑無事即蓬壺<lb/>
　　　寄葉紫霞<lb/>
六印何如二頃高登山臨水足逍遥魯褒謾道錢無翼<lb/>
<pb n="KR4d0471_WYG_002-27b"/>
陶令羞因米折腰半枕松風清夏溽一尊花酒醉春宵<lb/>
鑚營多少燕臺客見説風沙涴黑貂<lb/>
　　　送劉如晦解任<lb/>
著書飲水淡忘饑出處初心忍自違驥服鹽車方困辱<lb/>
鵠離矰<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>正高飛山深林宻吾終隱嵗晚江空子亦歸<lb/>
贏得旁人笑奔競到頭事業摠難期<lb/>
　　　平逺亭<hi>松陽竹溪</hi>
野水漫漫接白雲凭闌轉覺興撩人一川芳草青無際<lb/>
<pb n="KR4d0471_WYG_002-28a"/>
數㸃遥峰淡不真煙樹夕陽開畫軸風㠶沙鳥伴吟身<lb/>
箇中儘有閑田地何必桃源更問津<lb/>
　　　送趙義甫回汴梁乆客江隂<lb/>
汴堤緑栁漫闌珊公子南遊乆未還故國凄凉丹鳳逺<lb/>
春江浩蕩白鷗閑忽思茅屋苔痕長愁對簷花髩髪斑<lb/>
歸見江南舊耆宿為言清夢遶嵩山<lb/>
　　　雙溪道中值風雨<lb/>
竹輿咿<graphic n="KR2374" url="https://raw.githubusercontent.com/kanripo/KR-Gaiji/master/images/KR2374.png" mimeType="image/png"/>嶺嶇﨑三宿纔方出翠㣲逺水帶烟争晚色<lb/>
<pb n="KR4d0471_WYG_002-28b"/>
西風挾雨作寒威緑沙路遶黄泥坂烏桕林藏白板扉<lb/>
屈指重陽歸又近樽前兒女笑牽衣<lb/>
　　　贄見虚谷方使君<lb/>
斬佞當年著直聲於今翰墨哭單行典型尚見靈光古<lb/>
徳政常留釣瀬清瓜熟東門遺世味菊香晚節壽耆英<lb/>
願公長作斯文主只把湖山當<hi>闕</hi>泓<lb/>
　　　次韻瑞卿見潮<lb/>
誰將鐵鎻截江横怒激雷霆白晝轟色湧爛銀明逺浦<lb/>
<pb n="KR4d0471_WYG_002-29a"/>
聲随戍鼓上蕪城尾閭欲泄終辭垢滄海難量孰概盈<lb/>
休訝大雲能沸鼎乾坤氣脉自流行<lb/>
　　　送曲子敬上海教官<lb/>
蜃樓五色倚晴空<hi>闕</hi>接巍巍孔氏宫<hi>闕</hi>挾一氊從此去<lb/>
飬容三釜許誰同秃蛟吸硯生秋霧健鶻辭鞲奮北風<lb/>
别後<hi>闕</hi>　新作<hi>闕</hi>好裁玉版寄征鴻<lb/>
　　　次韻於行可秋聲<lb/>
葛衣未晚薄寒生獨怪西風不勢情吟思幾畨來野景<lb/>
<pb n="KR4d0471_WYG_002-29b"/>
離愁一半在秋聲空江白鳥生無際缺月踈桐畫未成<lb/>
如此江山更流落驚心曉鏡雪千莖<lb/>
　　　挽徐母吳氏<hi>徐留村母</hi>
母儀婦道儼如存多積隂功裕後昆眼見銅章榮隊子<lb/>
手攜銀鹿弄諸孫一簪白髪霜前操萬竈青煙雪裏村<lb/>
只恐穹碑書不盡更看旌表貴高門<lb/>
　　　古杭守嵗<lb/>
出處還同挂搭僧危樓更住最高層桃符<hi>闕</hi>　山家夢<lb/>
<pb n="KR4d0471_WYG_002-30a"/>
雪片梅花客舍燈獨擁弊裘<hi>闕</hi>子女旋抄新藁寄親朋<lb/>
春風萬里中原客老眼行將見未曽<lb/>
　　　次韻蘭室玉皇閣觀雪<lb/>
紫雲樓閣聳層空雪裏芸<hi>闕</hi>傲朔風得句神遊元氣表<lb/>
倚䦨身在畫圖中大千世界天花墜百萬人家玉色同<lb/>
極目不知雲盡處瓊田遥接海門東<lb/>
　　　丙午春重遊越中<lb/>
千巗競秀鬱蒼蒼不上蓬萊四十霜白髪俊冠人老大<lb/>
<pb n="KR4d0471_WYG_002-30b"/>
青燈茒店客凄凉化熊穴古山雲白飛翼樓空海月黄<lb/>
欲踞金鰲觀八極劃然長嘯暮天長<lb/>
　　　維揚懷古<lb/>
漣漪四面遶蕪城蕩盡當年殺氣腥電埽霆奔餘百戰<lb/>
河清海晏際千齡天開西北方輿大山在東南半角青<lb/>
可是杜郎無感慨只吟荳蔻賞娉婷<lb/>
　　　高郵道中<lb/>
浩蕩乾坤幸止戈甲兵不見見漁蓑土墻茅屋安淮俗<lb/>
<pb n="KR4d0471_WYG_002-31a"/>
桞港蘆灣接泗河古堞平來春草合荒田耕徧夕陽多<lb/>
長淮咫尺中原近願借南風吹白波<lb/>
　　　渡淮<lb/>
濵河廢壘草離離尺寸紛爭彼一時着眼道旁看覆轍<lb/>
平心局外説殘棊中流白浪摇詩夢古塞黄雲付牧兒<lb/>
身老太平無事日扁舟萬里鬢絲絲<lb/>
　　　中秋翫月<lb/>
桂殿高虚夜不扄婆娑樹影見分明天臨九域燕逾壯<lb/>
<pb n="KR4d0471_WYG_002-31b"/>
月在四時秋獨清大地山河開古鏡凉宵風露濕寒瓊<lb/>
開樽凈洗愁千斛爛醉那知斗柄横<lb/>
　　　送劉千里南歸<lb/>
身外功名不足論可堪客裏酌離樽堂堂嵗月青天在<lb/>
𣺌𣺌江山白霧昬舟入泗河氷未合人歸三徑菊猶存<lb/>
丈夫事業何憂晚積水行翻萬仭源<lb/>
　　　送洪中立赴雷州教授<lb/>
幾人壯志窘黄埃獨子青雲得意回萬里江山馳曉驛<lb/>
<pb n="KR4d0471_WYG_002-32a"/>
一氊風雨聼春雷倚門慈母占烏鵲開徑童兒埽緑苔<lb/>
只恐未能温講席促歸又對玉堂梅<lb/>
　　　客樓感嘆<lb/>
北風吹客客思家兀倚闌干度嵗華濕雪寒雲仍臘意<lb/>
危樓高燭尚天涯悠悠歸興投林鳥冉冉殘年赴壑蛇<lb/>
入手春風消息近且將一笑寄梅花<lb/>
　　　錢唐登舟<lb/>
江風吹雨洒江烟薄暮攜笻獨上船鳥鵲聲中傳意去<lb/>
<pb n="KR4d0471_WYG_002-32b"/>
白鷗群畔對愁眠春山笋蕨三年夢客路雲萍萬里天<lb/>
但得此身强健在流行坎止更随縁<lb/>
　　　江心寺<lb/>
潮落潮生卒未休依然雙嶼鎮中流斗杓横截江城北<lb/>
殿脚長随雪浪浮龍起太虚雲䕶塔僧歸薄暮月随舟<lb/>
翠華夢斷鈞天逺翰墨空軒竹樹秋<lb/>
　　　登净江寺松風閣<lb/>
巋然傑閣倚松崗縱使無風也自凉四面闌干金碧界<lb/>
<pb n="KR4d0471_WYG_002-33a"/>
萬家城郭水雲鄉清江疉嶂迷空濶白鳥蒼煙堕渺茫<lb/>
風景不殊君記否吳山頂上看錢唐<lb/>
　　　永嘉得代後還家舟中作<lb/>
冷淡生涯夢亦安回頭苜蓿愧朝盤飛鴻印雪空留跡<lb/>
病鶴辭籠更整翰野色熹㣲三逕近秋風浩蕩五湖寛<lb/>
還思鴈蕩經行處贏得題詩滿世間<lb/>
　　　山居晚興<lb/>
高住青峰不計層閉門危坐絶交朋竹聲欲斷㣲聞雨<lb/>
<pb n="KR4d0471_WYG_002-33b"/>
村色初昬遠見燈宿鳥並枝閑寂寂歸雲度壑慢騰騰<lb/>
隣翁笑我生涯拙紙帳梅花絶類僧<lb/>
　　　伯顔丞相第<hi>在苜蓿地</hi>
當代麒麟第一功及門尚想見英雄征南事往圗書在<lb/>
上殿人非劍履空房杜子孫還有幾伊周事業許誰同<lb/>
緑槐庭院無車馬坐聽黄鸝韻曉風<lb/>
　　　三寳奴丞相故宅今為法藏寺<lb/>
太山頃刻化氷山偃月堂空一夢殘富貴轉頭成鬼朴<lb/>
<pb n="KR4d0471_WYG_002-34a"/>
姦諛到死帯奴顔梁間燕子新依佛栁外蛙聲併屬官<lb/>
門户凄凉千騎散獨留野鶴守禪關<lb/>
　　　阮民望惠東海集<hi>乃文丞相所書鄧中甫詩卷中多文公酬和之作代簡拜</hi>
　　　　<hi>貺</hi>
當時海嶺共飄零顛沛猶存伐木情楚澤吟魂疑未死<lb/>
顔公墨蹟儼如生眼中乍覺龍蛇走世上空慚蛙蚓鳴<lb/>
几案劃來雙白璧燈前老眼為渠明<lb/>
　　　燕山除夕<lb/>
<pb n="KR4d0471_WYG_002-34b"/>
客裏光隂祗暗驚擁爐危坐惜殘更年華不逐燈花盡<lb/>
春意先随酒暈生身外利名應絶念眼中兒女未忘情<lb/>
明朝六十身强健歸續寒松嵗晚盟<lb/>
　　　告病致仕别李尚書<lb/>
莫將姓氏撓銓衡數畆蒼苔尚可耕明月孤舟從此去<lb/>
白雲一壑有誰爭病身未老先謀隠古道無人謾獨行<lb/>
洗淨平生塵土面夕陽蘿逕步春晴<lb/>
　　　渡淮<lb/>
<pb n="KR4d0471_WYG_002-35a"/>
蹇驢破帽壓京塵天地何心役老身渺渺黄流東去水<lb/>
蕭蕭白髪北歸人陽和忽上風霜面夢寐先尋竹石隣<lb/>
别却江湖鷗鷺伴願攜短䇿躡嶙峋<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0471_WYG_002-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉井樵唱卷中<lb/>
</p>
<p>
</p>
  </div>
</body>
</text>
</TEI>
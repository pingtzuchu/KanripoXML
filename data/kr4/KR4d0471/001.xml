<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉井樵唱卷上</head>
    <p>
<pb n="KR4d0471_WYG_001-1a"/>
欽定四庫全書<lb/>
　玉井樵唱卷上　　　　　元　尹廷髙　撰<lb/>
　　五言絶句<lb/>
　　　松下晚興<lb/>
飛雲憇松梢倚松覔詩句沉吟不成章白雲亦飛去<lb/>
　　　題山水畫卷<lb/>
身在山水間心在山水外世無鍾子期白雲兀相對<lb/>
　　　妙高庵半山亭<lb/>
<pb n="KR4d0471_WYG_001-1b"/>
寳所已在近游子倦躋攀努力上復上安樂刹那間<lb/>
　　七言絶句<lb/>
　　　江鄉夜興<lb/>
極浦霜清鴈打圍漁燈明滅水煙㣲天寒想是鱸魚少<lb/>
犬吠空江船夜歸<lb/>
　　　山中雪夜<lb/>
竹爐火冷硯生氷童子貪眠喚不應夜靜空山人語寂<lb/>
一窻風雪打吟燈<lb/>
<pb n="KR4d0471_WYG_001-2a"/>
　　　宫詞<lb/>
舞罷金杯袖汚痕沉香亭北月黄昬栁枝無力東風軟<lb/>
昨夜新承雨露㤙<lb/>
　　　宮怨二首<lb/>
緑衣無分惹天香滴碎春愁玉漏長日上海棠眠未醒<lb/>
夢隨蝴蝶出宮墻<lb/>
露沐香窠夜不收紫綃夜映翠蟠虬雖然盧阜聞名晚<lb/>
合是花中第一流<lb/>
<pb n="KR4d0471_WYG_001-2b"/>
　　　海棠<lb/>
淵才含恨亦含譏獨羡昌州一種稀欲碾沉檀和清露<lb/>
千林隨處散香霏<lb/>
　　　山茶<lb/>
東風知費幾工夫綉出堂前晝錦圖不假丹砂塗鶴頂<lb/>
任教黄粉染蜂鬚<lb/>
　　　臘梅<lb/>
五出天然蠟綴成詩人千載不知名自從山谷推同姓<lb/>
<pb n="KR4d0471_WYG_001-3a"/>
一日清香偏汴京<lb/>
　　　柯山石橋<lb/>
鑿破乾坤有此橋不知世變幾風濤當時對局縱横者<lb/>
何似樵夫袖手高<lb/>
　　　小園春莫<lb/>
園林春事頓闌珊花自飄零梅自酸緑樹成隂罷歌舞<lb/>
雙鳩飛下石碁盤<lb/>
　　　杜甫遊春<lb/>
<pb n="KR4d0471_WYG_001-3b"/>
矍哉驢上一吟翁詩好平生不慮窮夢冷草堂無史筆<lb/>
浣溪千載自春風<lb/>
　　　淵明賞菊<lb/>
彭澤歸來百念休西風天地一悠悠白衣未至沈吟乆<lb/>
一把寒香萬古秋<lb/>
　　　子猷訪戴<lb/>
乾坤清夜玉含輝萬壑千巗景絶竒一舸自來還自去<lb/>
古今高卧可曽知<lb/>
<pb n="KR4d0471_WYG_001-4a"/>
　　　羲之愛鵞<lb/>
寫經纔畢即籠鵝人物風流説永和寂寞荒池已陳迹<lb/>
空留夜月浴寒波<lb/>
　　　雪夕<lb/>
黄葉蕭蕭下庭樹吟懷浩蕩難分付何處鐘聲落翠眉<lb/>
閉門風雪千山暮<lb/>
　　　客星閣<lb/>
萬古嚴灘萬古清秋風杜若老寒汀一江斗宿沉天影<lb/>
<pb n="KR4d0471_WYG_001-4b"/>
那箇中間是客星<lb/>
　　　客中中秋無酒<lb/>
丹桂飄香玉宇清笛聲隱隱度江城客樓醒眼看明月<lb/>
虗負天風吹晚晴<lb/>
　　　書齋即事<lb/>
看了床頭半日書閑眠欲下靜工夫女童學畫宮粧額<lb/>
偷抹窻前㸃易朱<lb/>
　　　見一人家以書葉糊窻讀之乃張廵傳因戯題<lb/>
<pb n="KR4d0471_WYG_001-5a"/>
坐守睢陽當豹關江淮頼此得全安至今青史雖零落<lb/>
猶障窻風一面寒<lb/>
　　　夏菊<lb/>
淵明貪卧北窻凉籬下無心為發揚開向薫風根種别<lb/>
不知晚節有重陽<lb/>
　　　客中秋社<lb/>
社日傷心在客中凄然涕淚落秋風故鄉田土荒蕪盡<lb/>
枉向他州説嵗豐<lb/>
<pb n="KR4d0471_WYG_001-5b"/>
　　　翁村思歸<lb/>
一年歸計又蹉跎落盡梨花春不多昨夜翠㣲深處宿<lb/>
月明無奈子規何<lb/>
　　　早發信安<lb/>
卧憶家山意轉迷十年蹤跡幾東西出門無限陽關思<lb/>
月落孤城雞亂啼<lb/>
　　　謁先君墓<lb/>
十載流離東復西嵗時霜露獨凄凄子規似識終天恨<lb/>
<pb n="KR4d0471_WYG_001-6a"/>
飛上松梢盡日啼<lb/>
　　　送無外僧弟歸奉廬墓二首<lb/>
石田茅屋且隨宜更種梅花滿翠㣲誦罷楞伽清磬歇<lb/>
倚松閑看白雲歸<lb/>
踏遍名山眼界寛歸閑且得一身安泥牛入海無消息<lb/>
萬壑千嵓空翠寒<lb/>
　　　耕雲寮即事三首<lb/>
避風自笑學鶢鶋别買青山結草廬幸有薄田可饘粥<lb/>
<pb n="KR4d0471_WYG_001-6b"/>
閉門且讀舊時書<lb/>
石板橋連白竹扉雲深轉覺俗塵稀靜中看盡天機動<lb/>
木落寒塘水鳥飛<lb/>
松風遠覺瀑聲來池畔明窻對竹開睡醒方知凉是雨<lb/>
鳯仙花落滿蒼苔<lb/>
　　　葉法善天師故宅茒山<lb/>
雲間玉笛夜飛霜宫府清虚翠色凉滛樂早知能亂國<lb/>
月宫不遣奏霓裳<lb/>
<pb n="KR4d0471_WYG_001-7a"/>
　　　項羽<lb/>
多疑難逞㧞山雄失道隂陵計已窮更恐艤舟人見紿<lb/>
不縁無面見江東<lb/>
　　　范増<lb/>
畢竟知人愧鄼矦數公仗劒自歸劉腹心牙爪皆資敵<lb/>
一老如何佐沐猴<lb/>
　　　靖康北狩<lb/>
舟楫江南方運石兵車漠北又通金喚回艮嶽游仙夢<lb/>
<pb n="KR4d0471_WYG_001-7b"/>
五國城中夜雪深<lb/>
　　　晚歸道中<lb/>
落日蒸烟起亂山煙光山色有無間一綳水墨無人識<lb/>
分付歸鵶自帶還<lb/>
　　　昭君二首<lb/>
身落天涯恨未平昏昏漠月度龍城琵琶馬上千年意<lb/>
只有詩人畫得成<lb/>
草色猶能白變青怪渠妍醜一毫爭自縁謀國無長䇿<lb/>
<pb n="KR4d0471_WYG_001-8a"/>
枉使毛生受惡名<lb/>
　　　金山懷古<lb/>
元公當日好機鋒問倒眉山犢眼翁玉帶圍腰誰縛汝<lb/>
一場公案笑談中<lb/>
　　　虞允文拒完顔亮<lb/>
金甲紅旗已瞰江車船三繞勢俄張立功反出毛錐子<lb/>
愧死酒中劉四廂<lb/>
　　　庚子營又青舊業四首<lb/>
<pb n="KR4d0471_WYG_001-8b"/>
二十年前此戰場隔溪野燐尚凄凉兒童生長他山乆<lb/>
却把家鄉作客鄉<lb/>
誰識當年老令威去家千載尚知歸交㳺散盡鄰人少<lb/>
只有諸峰遶四圍<lb/>
海宇年來喜晏安减租時拜一分寛太平莫道全無象<lb/>
好向鶯花靜處看<lb/>
燕子重尋舊主人呢喃語别幾經春足間紅縷猶無恙<lb/>
巷口斜陽記不真<lb/>
<pb n="KR4d0471_WYG_001-9a"/>
　　　初夏田家即事二首<lb/>
麥未登場榖正秧山田僧衲間青黄芋畦瓜圃姑停閣<lb/>
且了西疇揷種忙<lb/>
茅簇堆庭繭未繰浮槎炊飯濕難燒夫耕婦饁無閑暇<lb/>
忘却窻前婆餅焦<lb/>
　　　題妙高庵<lb/>
草庵卓立孤峰頂霜落石頭山月靜天風吹落五更鐘<lb/>
盡大地人都喚醒<lb/>
<pb n="KR4d0471_WYG_001-9b"/>
　　　西湖十詠<lb/>
爛銀盤掛六橋東色貫玻瓈徹底空千頃清光無着處<lb/>
夜深分付與漁翁<lb/>
　　　右平湖秋月<lb/>
翰苑仙人去不還長留遺跡重湖山一鈎殘月鶯呼夢<lb/>
詩在煙光栁色間<lb/>
　　　右蘓堤春曉<lb/>
數板瓊瑶踏未乾沈吟不度據征鞍孤山霽色無尋處<lb/>
<pb n="KR4d0471_WYG_001-10a"/>
笑指梅花隔嵗寒<lb/>
　　　右斷橋殘雪<lb/>
煙光山色淡溟濛千尺浮圗兀倚空湖上畫船歸欲盡<lb/>
孤峰猶帶夕陽紅<lb/>
　　　右雷峰落照<lb/>
晴波淡淡樹㝠㝠亂擲金梭萬縷青應怪園林風景别<lb/>
數聲婭姹不堪聼<lb/>
　　　右栁浪聞鶯<hi>在聚景園今為回回墳</hi>
<pb n="KR4d0471_WYG_001-10b"/>
細雨初收逐隊嬉何人注目俯寒漪紅粧靜立闌干外<lb/>
吞盡殘香渠未知<lb/>
　　　右花港觀魚<lb/>
虚堂四面枕湖光醖作芙蕖萬斛香獨笑南薫更多事<lb/>
强教西子舞霓裳<lb/>
　　　右麯院荷風<lb/>
鰾緲雷峰隔上方數聲風送到幽窻栁昬花暝遊人散<lb/>
付與山僧帶月撞<lb/>
<pb n="KR4d0471_WYG_001-11a"/>
　　　右南屏晚鐘<lb/>
波仙鼎立據平湖天影清涵水墨圖夜靜老龍鱗甲冷<lb/>
氷壺深處浴明珠<lb/>
　　　右三潭印月<lb/>
嶙峋對峙勢爭雄古塔疎林杳靄中寫盡西湖煙雨障<lb/>
雙尖如筆閤晴空<lb/>
　　　右兩峰揷雲<lb/>
　　　新波院舊遊<lb/>
<pb n="KR4d0471_WYG_001-11b"/>
挺挺千竿繞畫簷問君何事此掀髯春風幾度龍孫換<lb/>
却是前身見子瞻<lb/>
　　　古杭塔寺<lb/>
擾擾浮生意未閑尋幽得暇扣禪關老僧倚檻心無事<lb/>
目送寒潮入亂山<lb/>
　　　秋夜旅懷<lb/>
夢繞家山舊菊樷芭蕉葉葉又秋風閑愁一夜深如海<lb/>
只在空堦雨滴中<lb/>
<pb n="KR4d0471_WYG_001-12a"/>
　　　題曲終人不見江上數峰青<lb/>
青山不改重華世玉瑟空餘太古音遺恨湘江流不盡<lb/>
至今眉黛鎻遥岑<lb/>
　　　題挂蓑衣圗<lb/>
衮衣元是抱官愁富貴何人得自由千古蓑衣看不足<lb/>
一竿斜曰轉船頭<lb/>
　　　范増墓二首<lb/>
攻漢亡秦計謾竒君王於汝奈何疑可能少緩湏臾死<lb/>
<pb n="KR4d0471_WYG_001-12b"/>
親見烏江疋馬時<lb/>
身作重曈骨鯁臣塚間荒草幾經春殘骸不朽寧多少<lb/>
曽費黄金四萬斤<lb/>
　　　題猫捕蜂圗<lb/>
遊蜂初不識含蟬偶入花隂攪晝眠一綫纎腰能幾許<lb/>
枉教瞪目暗垂涎<lb/>
　　　張騫乘槎<lb/>
仙槎正落斗牛間散髪中流意自閑却被君平開口笑<lb/>
<pb n="KR4d0471_WYG_001-13a"/>
水窮山盡不知還<lb/>
　　　題一寳境界<lb/>
恒河沙數渺難窮過電浮漚轉眼空惟有故家長不壞<lb/>
黄花翠竹幾秋風<lb/>
　　　題巖門<lb/>
嵌空元不費敲推彈指能令鐵鎻開莫學寒山避人去<lb/>
千年巗縫合蒼苔<lb/>
　　　歐陽希古讀書樓<hi>在清河坊</hi>
<pb n="KR4d0471_WYG_001-13b"/>
道上紅塵利慾鄉天風吹下韵琅琅闌干四面秋聲起<lb/>
一暈青燈夜正長<lb/>
　　　賛達摩畫像<lb/>
莫聼番僧説是非滔滔流水不西歸自從拆斷莖蘆後<lb/>
白浪翻天無了時<lb/>
　　　賦天窻<lb/>
玉片鱗鱗月一方能於暗室泄天光有時急雨敲詩夢<lb/>
尚帶波濤海氣香<lb/>
<pb n="KR4d0471_WYG_001-14a"/>
　　　北關買舟<lb/>
北關門外栁青青閑寄江南第一程别酒未闌山鳥唱<lb/>
短蓬撑夢過臨平<lb/>
　　　前村晚泊<lb/>
清晨買飯鱸魚市薄暮停舟杜宇村更有浮家江海客<lb/>
一生蓬底長兒孫<lb/>
　　　姑蘇臺<lb/>
姑蘓臺下水茫茫麋鹿不來春草長栁外闌干誰獨倚<lb/>
<pb n="KR4d0471_WYG_001-14b"/>
玉簫吹怨滿斜陽<lb/>
　　　館娃宮<lb/>
金繡鴛鴦緑錦䄄水精簾底净無塵君王醉枕香紅軟<lb/>
人隔重江正卧薪<lb/>
　　　寒山寺<lb/>
路接楓橋一逕通漁郎遥荅隔河舂自從夜禁行人絶<lb/>
不信烏啼城外鐘<lb/>
　　　惠山泉<lb/>
<pb n="KR4d0471_WYG_001-15a"/>
石亂香甘凝不流何人品第到茶甌可能一勺長安水<lb/>
瞞得文饒老舌頭<lb/>
　　　常州<lb/>
百萬西來勢莫攖孤危甘死戰塵腥欲詢徃事無遺老<lb/>
日暮城頭鬼火青<lb/>
　　　甘露寺<lb/>
寳閣高横玉宇寒分明脚底踏焦山長淮渺𣺌三千里<lb/>
祇在僧窻一榻間<lb/>
<pb n="KR4d0471_WYG_001-15b"/>
　　　中冷泉<lb/>
衮衮魚龍浪氣腥江心何處認中靈茶邉滋味人知少<lb/>
世上空疑陸羽經<lb/>
　　　揚州后土祠瓊花<lb/>
無雙亭下萬人看欲覔殘英一片難夜靜月明猿鶴唳<lb/>
誤翻玉雪堕闌干<lb/>
　　　山陽泊舟<lb/>
南枕湖光北枕淮百年形勢畫圗開黄昬鼓角孤城閉<lb/>
<pb n="KR4d0471_WYG_001-16a"/>
尚記秋風萬馬來<lb/>
　　　舟過彭城<lb/>
黄河三面遶城流雲壓荒臺冷不收千古英雄只如此<lb/>
手遮斜日看徐州<lb/>
　　　彭城夏日<lb/>
燕去樓空事已非柱頭白鶴昔曾歸彭門五月薫風起<lb/>
夾道椿花似雪飛<lb/>
　　　燕山九日<lb/>
<pb n="KR4d0471_WYG_001-16b"/>
老氣横吞萬里秋不堪白髪對人羞一枝黄菊無情極<lb/>
冷看西風捲客愁<lb/>
　　　燕山寒二首<lb/>
地穴玲瓏石炭紅土床蘆簟覺春融一窻明月江南夢<lb/>
恍在重簾暖閤中<lb/>
孤鴻破曉雪霏霏起整歸裝莫悔遲幸有北風能逐客<lb/>
山靈不用費文移<lb/>
　　　出都門<lb/>
<pb n="KR4d0471_WYG_001-17a"/>
都門曉出興悠悠一片歸心逐海鷗馬上不吟風雪句<lb/>
揚鞭指墖認通州<lb/>
　　　舟中夜興<lb/>
枯葦蕭蕭攪客眠夜深燈火照隣船<hi>闕</hi>
風雪蓬窻萬里天<lb/>
　　　泊舟淮陽<lb/>
孤舟夜泊倚皇城天際歸心促曉程二十四橋霜月冷<lb/>
卧聼鐘鼓送人行<lb/>
<pb n="KR4d0471_WYG_001-17b"/>
　　　北歸渡揚子<lb/>
狠石年深已緑苔金焦千古畫圖開浪花半角殘陽裏<lb/>
曽見乾坤百戰來<lb/>
　　　四瑞名山古佛<hi>在夀寧寺唐末有佛像藏於謝客巖側每見青衣童子出市游</hi>
　　　　<hi>人疑之跡其所往至巗忽不見得古佛五十餘身有燈尚明</hi>
琉璃光裏人間曉儼若靈山未散時不是青衣輕漏泄<lb/>
箇中消息有誰知<lb/>
　　　聖鐘<lb/>
<pb n="KR4d0471_WYG_001-18a"/>
千夫赤手縛淵龍俄聼洪音吼梵宫醉衲不回消息斷<lb/>
高樓殘月五更鐘<lb/>
　　　觀音石<lb/>
磨盡當年殺氣醒石間髣髴見珠纓自從放下屠刀後<lb/>
江上寒潮幾度生<lb/>
　　　蓮經放光<lb/>
七卷流傳自李唐夜深古紙發光芒高人宴坐都無見<lb/>
寂寂中庭月一方<lb/>
<pb n="KR4d0471_WYG_001-18b"/>
　　　宣仁太后遺像<lb/>
謗史欺天祗自欺母能改子更何疑女中今識真堯舜<lb/>
愁絶年年社飯時<lb/>
　　　高瓊太守遺像<lb/>
河流咫尺隔腥羶進寸曽令火德燃江海揚塵龍虎逝<lb/>
英雄猶有畫圗傳<lb/>
　　　題秋山晚色圗<lb/>
千峰含翠入高寒咫尺生綃眼界寬開盡黄花歸未得<lb/>
<pb n="KR4d0471_WYG_001-19a"/>
霜林紅葉畫中看<lb/>
　　　永嘉精舍二首<lb/>
寂寞真如住院僧竛竮瘦影半孤燈法筵第一無他説<lb/>
只有脩齋舊葛藤<lb/>
敗簷偪仄怕擡頭孤宦飄零不自由半夜空齋風雨急<lb/>
夢中誤喚繫漁舟<lb/>
　　　臘月海棠<lb/>
尤物真能奪化工臘前偷泄數枝紅霜花不上臙脂面<lb/>
<pb n="KR4d0471_WYG_001-19b"/>
强飾春妍嫁北風<lb/>
　　　立秋日<lb/>
一葉纔飛暑漸收西風吹起鬢颼颼清凉入骨皆恩意<lb/>
寄語人間莫怨秋<lb/>
　　　楓塘别業<lb/>
白雲缺處露簷牙雞犬相聞僅數家幽鳥不啼林寂寂<lb/>
滿山黄霧落松花<lb/>
　　　燕山九日<lb/>
<pb n="KR4d0471_WYG_001-20a"/>
每逢佳莭倍思家獨倚高秋感物華莫被黄花瞞醉眼<lb/>
滿城風雨是天涯<lb/>
　　　癸丑元旦即事二首<lb/>
客窻曙色漸朦朧不覺㣲和上笑容鄉夢醒來殘燭在<lb/>
東風吹送景陽鐘<lb/>
弟兄遥想頌椒盤應望天涯憶嵗寒歸鴈紛紛空北向<lb/>
更無一字寄平安<lb/>
　　　燕山聞杜鶻口占三首<lb/>
<pb n="KR4d0471_WYG_001-20b"/>
蜀魄千年西復西何時風隔别幽棲中原萬里多芳樹<lb/>
却傍五雲深處啼<lb/>
黄塵㸃鬂欠知幾忘却蒼苔滿釣磯想是山靈嬾馳檄<lb/>
祗今啼鳥勸人歸<lb/>
石棧天梯路乆通羽毛何地不春風到今不信堯夫語<lb/>
浩蕩乾坤一氣中<lb/>
　　　金臺<lb/>
招賢事往乆凄凉志氣何人為激昻多少黄金化塵土<lb/>
<pb n="KR4d0471_WYG_001-21a"/>
荒臺千古説昭王<lb/>
　　　虞博士扁所居東西曰陶曰邵以寓尚友古人<lb/>
　　　　之意各賦一首<lb/>
重華苖裔許誰同寓意堦前舊菊叢一片古音人未識<lb/>
無絃琴裏<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>南風<lb/>
髣髴行窩舊典型神遊八極手鞭霆羣兒鬭草春風亂<lb/>
欹枕窻前看畫屏<lb/>
　　　南歸過釣臺<lb/>
<pb n="KR4d0471_WYG_001-21b"/>
高風千古水漫漫雲壓雙臺暮色寒惟有倒騎牛背客<lb/>
月明横笛過嚴灘<lb/>
　<lb/>
　<lb/>
　<lb/>
　<lb/>
　<lb/>
　玉井樵唱卷上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雲松巢集巻一</head> <lb/>
    <p>
<pb n="KR4d0579_WYG_001-1a"/>
欽定四庫全書<lb/>
　雲松巢集巻一<lb/>
　　　　　　　　　　　　明　朱希晦　撰<lb/>
　五言<lb/>
　　寓興<hi>四首</hi>
乾坤一旅亭大夢幾時醒白髪無情極春來不再青<lb/>
山中無别事詩酒作生涯鬢雪空催老何由駐日車<lb/>
山寺鐘聲歇夫寒睡起遲敲氷添硯水發興寫新詩<lb/>
<pb n="KR4d0579_WYG_001-1b"/>
風塵猶澒洞江海轉深沉不作乗桴興徒懐擊楫心<lb/>
　六言<lb/>
　　江村冬日清景<lb/>
屋外梅花的皪籬邊澗水潺湲竟夕詩翁睡著不知雪<lb/>
滿前山<lb/>
　　寒江獨釣<lb/>
翠壁寒雲淡薄滄江老樹蕭疎輸與扁舟漁父一生意<lb/>
釣忘魚<lb/>
<pb n="KR4d0579_WYG_001-2a"/>
　　雲山僧<lb/>
樹暝煙生絶壁瀑流雨洒虚潭他日來尋懶瓉枯禪還<lb/>
許同參<lb/>
　　秋日客懐<lb/>
百嵗光隂石火幾畨世事雲萍試問誰人有藥能醫白<lb/>
髪重青<lb/>
梧葉聲中夜雨桂花香裏秋風巢幙偏驚客燕寄書不<lb/>
見征鴻<lb/>
<pb n="KR4d0579_WYG_001-2b"/>
桑落誰家有酒荷蓑客子無衣斜日江樓北望凉天鴻<lb/>
雁南歸<lb/>
　七言<lb/>
　　西湖<lb/>
絲絲細雨弄春晴新水溪頭杜若生我欲與君攜酒去<lb/>
緑隂樹底聽啼鶯<lb/>
　　客簫臺書懐<lb/>
有客尋幽蹈紫霞杖藜入竹訪仙家相逢不道春光老<lb/>
<pb n="KR4d0579_WYG_001-3a"/>
門外溪風落棟花<lb/>
　　雲山僧舎<lb/>
千山萬水一枝筇身在烟霞第幾重最好雁邊秋色净<lb/>
倚天空翠出芙蓉<lb/>
　　秋日和韻<lb/>
溪上危峯亂挿空雨晴蒼翠尚濛濛不堪昨夜西風急<lb/>
吹落半庭霜葉紅<lb/>
　　次御史端公遊簫臺韻<lb/>
<pb n="KR4d0579_WYG_001-3b"/>
烟鎖千峰紫翠層隔溪幽鳥語相應碧桃花謝玉芝老<lb/>
不見神仙只見僧<lb/>
　　寄友<lb/>
不道愁中生白髪也知客裏對黄花凄凉正是陶元亮<lb/>
有酒無錢何處賖<lb/>
　　戯簡叔向陳先生朋南阮君<lb/>
名動竹林惟阮籍氣吞湖海有元龍相逢一醉思茗飲<lb/>
細故不留雲夢胸<lb/>
<pb n="KR4d0579_WYG_001-4a"/>
　　秋懐<lb/>
怪底浮雲翳碧空千山秋水入溟濛何當一掃羣隂盡<lb/>
坐看東方片日紅<lb/>
　　酬李適菴<lb/>
謾笑人生有底忙讀書堅坐白雲房孫陽未遇騏麟老<lb/>
空厄鹽車太上行<lb/>
　　酬間上人<lb/>
潮退滄江露石磯生縁千古一天衣葛藤牙蘖依前長<lb/>
<pb n="KR4d0579_WYG_001-4b"/>
影落長空寒鴈歸<lb/>
　　和槐堂李先生韻<lb/>
人生離别將奈何滄江渺渺山峩峩山花亂紅江水碧<lb/>
水流花謝春愁多<lb/>
　　又<lb/>
江山有待故人來好向春風酌緑醅啼鳥聲中春爛漫<lb/>
雨香昨夜碧桃開<lb/>
　　喜雨<lb/>
<pb n="KR4d0579_WYG_001-5a"/>
稻田渇水十日晴水車踏轉如雷鳴老夫中夜喜不極<lb/>
睡覺枕前聞雨聲<lb/>
　　和趙翰林韻<lb/>
脱却春衫換酒來深杯勸客壯懐開生前萬事不如醉<lb/>
落日烏啼金粟堆<lb/>
　　寄友<lb/>
雨過溪頭鳥篆沙溪山深處野人家門前桃李都飛盡<lb/>
又見春光到楝花<lb/>
<pb n="KR4d0579_WYG_001-5b"/>
　　和謝玉堂歸老趙修撰<lb/>
佳客乗閒訪隱居旋沽村酒鱠溪魚燈前忽憶十年事<lb/>
留宿壺山夜讀書<lb/>
　　用趙修撰先生韻<lb/>
結屋山中逺市囂雨餘荒徑長蓬蒿平生身外無他事<lb/>
勸客尊前有濁醪<lb/>
　　夏日山居<lb/>
九衢赫赫漲塵埃車馬憧憧自徃來争似山人忘世念<lb/>
<pb n="KR4d0579_WYG_001-6a"/>
枕書髙臥竹扉開<lb/>
　　寄天則上人<lb/>
老年衰病藥相扶豈有神仙碧玉壺睡起不知春雨過<lb/>
半畦佳菊没榛蕪<lb/>
　　次回峯西堂韻<lb/>
孤雲無住亦無依長向空中自在飛情素本來無一物<lb/>
何須惜别更留衣<lb/>
　　次李二丈韻<lb/>
<pb n="KR4d0579_WYG_001-6b"/>
看花醉眼不須扶花下長歌擊唾壺回首荒城春較晚<lb/>
淡烟疎雨緑平蕪<lb/>
　　春日有懐<lb/>
無邉花栁競芳春醉眼看來幾度新今日曲江風景别<lb/>
落紅飛絮正愁人<lb/>
　　次回峯韻<lb/>
煖日浮烟翠欲消四山空寂境蕭條飽參禪老庭前栢<lb/>
不問劉郎觀裏桃<lb/>
<pb n="KR4d0579_WYG_001-7a"/>
　五言律<lb/>
　　净名寺<hi>鴈山十八刹之最勝者</hi>
纔入清凉境憑髙意豁然山横烟簇簇溜滴雨涓涓静<lb/>
坐維摩室微參達磨禪秦名人已逺遺像閲千年<hi>秦名故事</hi>
<hi>見鴈山誌</hi>
　　寄無際老禪<lb/>
萬事不掛服把茅還葢頭林深従鹿卧海闊任鷗浮圓<lb/>
澤三生契曹溪一宿留我牽塵業在衰白縂成休<lb/>
<pb n="KR4d0579_WYG_001-7b"/>
　　失鴈<lb/>
畜爾經年乆懸知羽翮長别來應念侣秋至忽南翔遽<lb/>
欲摩雲漢能無戀稻粱更防機事密羅網不虚張<lb/>
　　感時<lb/>
隂霾昏日月妖氣塞乾坤戰血流淮水音塵隔薊門浮<lb/>
榮槐蟻集叢謗棘蠅喧欲效東陵隠終身老種園<lb/>
　　又<lb/>
觸目傷時事干戈鬱未開百年馳白日萬里漲黄埃廢<lb/>
<pb n="KR4d0579_WYG_001-8a"/>
苑猶花栁荒城但草萊登樓作賦罷不獨仲宣哀<lb/>
　　秋日咏懐<lb/>
老作衡門士長思栗里翁髩添今日白顔減向時紅滿<lb/>
地蒺藜雨一天鴻鴈風傷心看江水日夜只流東<lb/>
　　又<lb/>
天地一今古江山幾别離浮雲蒼狗變急景白駒馳老<lb/>
去猶詩律憂來更酒巵自従絃絶後無復覔鐘期<lb/>
　　感秋<lb/>
<pb n="KR4d0579_WYG_001-8b"/>
時光隨過鳥身世寄蜉蝣漠漠江雲晚蕭蕭塞雨秋杜<lb/>
陵長戀闕王粲獨登樓故國今戎馬南征尚未休<lb/>
　　時事<lb/>
貧病知交態驅馳愧老身薊門深雨雪淮海暗風塵雖<lb/>
有樓船將能無柱石臣㑹須安反側早晚畵麒麟<lb/>
　　軒居<lb/>
何處净芳襟晴軒俯碧岑鈎簾賖月色隠几快人心世<lb/>
道有榮辱雲山無古今吾生何太晚側耳聴虞琴<lb/>
<pb n="KR4d0579_WYG_001-9a"/>
　　傷時<lb/>
嘆息王綱廢由來戰伐頻周墟半禾黍秦籍總灰塵鳯<lb/>
去雲霄暮雞鳴風雨晨至今流渭水空憶釣魚人<lb/>
　　春日自况<lb/>
江邉雨初過正是踏青時載酒興不淺杖藜行較遲日<lb/>
隂團碧樹風煖韻黄鸝與客恣遊賞醉來還賦詩<lb/>
　　期倪従事不至用韻以寄<lb/>
天地雙蓬髩江湖一酒杯不因佳客至争得好懐開拄<lb/>
<pb n="KR4d0579_WYG_001-9b"/>
頰看山坐登樓待月來黎明還送别歌罷重徘徊<lb/>
　　次韻答李適菴<lb/>
泛渚輕鷗並啼霜旅鴈孤池幽心自佚路險意何須蘭<lb/>
茝香堪佩茅茨細可誅榮名安足羡耕釣乃吾徒<lb/>
　　答李廣文<lb/>
不有封侯相安能食肉飛溪山猶發興魚鳥自忘機曳<lb/>
杖看雲去褰衣步月歸驪珠忽在手怪底吐光輝<lb/>
　　次韻答友<lb/>
<pb n="KR4d0579_WYG_001-10a"/>
天地等逆旅利名俱惱人蓬萊三萬里莊木八千春白<lb/>
積巾中雪紅飛陌上塵人生行樂耳杖履素相親<lb/>
　　次韻答叔向陳君<lb/>
之子當時傑人中見不多豫章蟠厚地砥柱障狂波富<lb/>
貴須行樂棲遲足嘯歌相逢尊有酒莫惜飲如何<lb/>
　　次韻懐友<lb/>
江山供逺眺萬景倍凄清烟樹連秋色霜鐘報曉晴憂<lb/>
時雙髩改戀闕寸心明誰識杜陵老長吟涕泗傾<lb/>
<pb n="KR4d0579_WYG_001-10b"/>
　　漫興偶成<lb/>
擾擾貪名者驅馳易白頭江山長不改嵗月急如流且<lb/>
盡一尊酒共消千古愁可憐金谷廢人去月當樓<lb/>
　　寫懐<lb/>
試拂青萍劍頻啣白玉杯容顔不再好笑口幾時開水<lb/>
滿魚兒出泥香燕子來江山千古意臨眺重徘徊<lb/>
　　約友<lb/>
川岳自今古隂陽相主賓紅塵紛野馬白日少間人忽<lb/>
<pb n="KR4d0579_WYG_001-11a"/>
忽身將老欣欣物自春相知有朋舊簮盍莫辭頻<lb/>
　　簡雪心安上人<lb/>
意行無逺近得得扣柴扉鼎出金芽細盤堆紫蕨肥看<lb/>
雲忘世慮指日悟禪機錯比陶元亮重來盡醉歸<lb/>
　　簡叔恭蔡先生<lb/>
舉世紛讒舌鋒芒不可干驅車嗤阮籍學易慕丁寛試<lb/>
問黄河險何如蜀道難太平無補報只有寸心丹<lb/>
　　春日訪友人<lb/>
<pb n="KR4d0579_WYG_001-11b"/>
行尋春草徑坐敞白雲扉展席面流水抱琴看翠微紛<lb/>
紛浮世改落落故人稀尚意陶徴士柴車日暮歸<lb/>
　　寫懐<lb/>
急景催人老能令髩有霜清時思俊傑拔萃愧材良鵬<lb/>
鷃自髙下鶴鳬終短長山牕讀書罷静坐一爐香<lb/>
　　春日<lb/>
春來鋤藥圃客去掩柴扃衰髩不重緑好山依舊青微<lb/>
名空自絆大夢幾時醒已悟身如寄乾坤一旅亭<lb/>
<pb n="KR4d0579_WYG_001-12a"/>
　　次韻謝簫臺葉成翁<lb/>
市上一區足人間萬事非把杯邀月上隠几看雲歸宇<lb/>
宙身將老山林興不違幾時來鴈蕩長嘯豁巖扉<lb/>
　　上楊指揮將軍<lb/>
聖主登宸極奎躔爛逺天新開丹鳯詔瑞紀赤烏年山<lb/>
野搜遺逸朝廷集俊賢老農還喜劇買犢事春田<lb/>
　　次鄭成翁韻<lb/>
鄭老欣相遇杯浮竹葉清江闗秋已半山雨夜初晴河<lb/>
<pb n="KR4d0579_WYG_001-12b"/>
映疎星淡牕懸片月明悠然縦談笑懐抱為君傾<lb/>
　　和李子光韻<lb/>
門外客初到坐聞流水聲看書芸葉亂醉酒燭花明夜<lb/>
静河漢白秋髙霜露清𤣥心開一笑詩思忽然生<lb/>
　　能仁方丈<lb/>
山中松桂老濃翠鬱紛紛水壯蛟龍氣風髙鴻鴈羣浮<lb/>
嵐晴後見疎罄夜深聞却憶龎居士衰年屏俗氛<lb/>
　雲松巢集巻一<lb/>
</p>
<p>
</p>
  </div>
</body>
</text>
</TEI>
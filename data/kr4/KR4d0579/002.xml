<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雲松巢集巻二</head> <lb/>
    <p>
<pb n="KR4d0579_WYG_002-1a"/>
欽定四庫全書<lb/>
　雲松巢集巻二<lb/>
　　　　　　　　　　　　明　朱希晦　撰<lb/>
　七言律詩<hi>五十四首</hi>
　　大龍湫<hi>即能仁寺大瀑布</hi>
入眼千峯翠作堆喜尋龍鴈窟中來半崕有日飛晴雪<lb/>
一壑無雲吼怒雷駐錫已知尊者意揮毫空想謫仙才<lb/>
忘歸亭下忘歸客手弄潺湲坐碧苔<hi>忘歸亭在瀑布下</hi>
<pb n="KR4d0579_WYG_002-1b"/>
　　送王田著作歸赤城<lb/>
江海飄飄萬里身醉遊隨處樂天真地無王氣非佳地<lb/>
人有方瞳是異人可恨龍盤遺建業誰憐魚腹葬靈均<lb/>
明朝杯酒還相别愁送驪駒又送春<lb/>
　　夏日書懐<lb/>
滄江無處不風波欲理扁舟可奈何白髪生涯人已老<lb/>
緑隂時節雨偏多杯傾鸚鵡同誰醉劍拂蛟龍强自歌<lb/>
葢世功名非我事終期結屋卧雲蘿<lb/>
<pb n="KR4d0579_WYG_002-2a"/>
　　和習之鄭先生韻<lb/>
愧我才疎齒俊髦也知文物勝弓刀松邉展巻白日静<lb/>
桞下繫舟春水髙自昔襟期同鄭老當今藻鑑失山濤<lb/>
憑誰說與觀風使要活疲民去吏饕<lb/>
　　感懐<lb/>
自嘆頺然一老翁十年奔走髩飛蓬中原虎鬭干戈滿<lb/>
四海人憂杼軸空葛亮平生恢復計汾陽材畧中興功<lb/>
何當逺望舂陵郭佳氣朝來正鬱葱<lb/>
<pb n="KR4d0579_WYG_002-2b"/>
　　排悶簡王同善囦上人<lb/>
流光過眼已侵尋富貴何須滿塢金人世自生今日事<lb/>
朋交不改向時心管寜老去常烏帽元亮歸來只素琴<lb/>
記取嵗寒同雅操長松青映栢森森<lb/>
　　秋興<lb/>
月明何處亂啼烏坐乆徒憐永夜徂千里闗山雙雪髩<lb/>
百年城郭半烟蕪穆生謝病先辭楚張翰知機逺憶呉<lb/>
衰晚不如歸隱好故山隨處且樵蘇<lb/>
<pb n="KR4d0579_WYG_002-3a"/>
　　寄周廷石<lb/>
門外曽無長者車一身奔走豈安居誰憐杜老長為客<lb/>
我怪洪喬不寄書烟色春歸楊栁底雨香紅入杏花初<lb/>
溪山咫尺風塵隔却憶人情㑹面疎<lb/>
　　有所思<lb/>
虚聞將帥擁彤戈勇鋭誰如馬伏波幾處烽烟連夜急<lb/>
四郊風雨向秋多最憐絶漢歌長鵠却怪長安饜紫駞<lb/>
俛仰乾坤増感慨悠悠身世定如何<lb/>
<pb n="KR4d0579_WYG_002-3b"/>
　　有感<lb/>
城東向晚進風凉思酒無由入醉鄉人壽不同天地老<lb/>
客愁應共水雲長滄江風轉蘆花起舊圃秋深草蔓長<lb/>
安得歸來遂幽意呼童净掃讀書牀<lb/>
　　傷時<lb/>
流年華髪兩相催眼底烟塵鬱不開太息有人趨玉食<lb/>
可憐無地築金臺城邉向晚黄狐立海外何年白雉來<lb/>
萬事何如一醉好且須洗盞酌春醅<lb/>
<pb n="KR4d0579_WYG_002-4a"/>
　　時危<lb/>
初聞羣盗起河北胡乃流毒江東西落日空城見烟樹<lb/>
秋風滿地喧霜鼙人忍貪殘作蛇豕疇能憤切誅鯨鯢<lb/>
中興自古須將相濟時有䇿安黔黎<lb/>
　　悼時<lb/>
北風獵獵吹沙塵天隂雨雪愁殺人江湖萬頃舞蛟蜃<lb/>
山藪千年藏鳯麟蘇卿使節未歸漢商皓採芝先避秦<lb/>
重華世逺不復見嗟哉風俗何由淳<lb/>
<pb n="KR4d0579_WYG_002-4b"/>
　　自嘆<lb/>
匠石搜林棄樗散不材何敢玷簮裾家貧麤有千金帚<lb/>
國難曽無一箭書今日縂戎師管葛明時徴士用嚴徐<lb/>
野人不作功名念欲效陶朱共養魚<lb/>
　　憂時<lb/>
縂憐黄鵠乆離羣隻影孤飛日暮雲淮海十年流戰血<lb/>
楚天萬里接妖氛凄凉王粲登樓賦感慨相如諭蜀文<lb/>
自古英雄亦何限幾人戡亂樹功勛<lb/>
<pb n="KR4d0579_WYG_002-5a"/>
　　和友人韻<lb/>
誰能餐玉駐顔光兩髩都消鏡裏霜豈有雄文驅海鱷<lb/>
恨無長矢射天狼十年南國風塵滿千古東陵草蔓荒<lb/>
興發㑹應尋范蠡扁舟散髪弄滄浪<lb/>
　　别雲山老禪<lb/>
風流老禪思不羈悠然邂逅川水湄謾笑支郎愛神駿<lb/>
素聞𤣥度能工詩天闗九重守虎豹江海萬傾生蛟螭<lb/>
棗大如𤓰信可食何時徑徃尋安期<lb/>
<pb n="KR4d0579_WYG_002-5b"/>
　　别囦上人<lb/>
鼎食何如飽蕨薇由來富貴履危機鶴鳬依舊自長短<lb/>
鹿馬至今誰是非每好問奇兼醉酒那堪惜别更留衣<lb/>
人生聚散知何處風送秋雲一片飛<lb/>
　　簡李二丈<lb/>
滿地兵塵暗夕烽可憐憔悴更衰容故人消息沉雙鯉<lb/>
白日光輝轉六龍適意乆拚拈濁酒發音誰觧奏黄鐘<lb/>
管寜已向遼東去欲買扁舟恨莫従<lb/>
<pb n="KR4d0579_WYG_002-6a"/>
　　與夏彦伯<lb/>
白首相聞非一日青春傾葢動兼旬艱難總為泛舟役<lb/>
羈旅乃得連牀親鳯凰叫月簫臺夜蛟蜃翻雲玉溜春<lb/>
此别何時重㑹面不堪回首隔風塵<lb/>
　　答沙都事<lb/>
尚憶當年羽葆乗河流如帶繞山岡男兒堕地四方志<lb/>
竹帛埀名千古香越石枕戈終破敵蘇卿持節未歸鄉<lb/>
慨予疎懶成何事祇合藏身老墨莊<lb/>
<pb n="KR4d0579_WYG_002-6b"/>
　　次韻簡緱山侯徳詢徽之二徵士<lb/>
幽尋杖䇿遶林泉隨處遨遊興洒然曽向山中招隱士<lb/>
欲來海上候神仙雲深丹竈長瑶草水滿石池生碧蓮<lb/>
薄暮凭䦨時送目白鷗飛雪㸃江烟<lb/>
　　次韻簡仲謙倪公叔向陳先生<lb/>
老夫頭白猶眼青喜瞻北斗聮文星陳生飯客甑忘簟<lb/>
倪子業儒鋤帶經矯矯龍蛇出大澤翩翩鸞鳯摩青冥<lb/>
方今徴賢急如渇㑹見戔帛輝林坰<lb/>
<pb n="KR4d0579_WYG_002-7a"/>
　　予傷時不古知老將至嘆息成詩呈諸同志<lb/>
涇水何曽混渭流心忘寵辱自無憂底須老執揚雄㦸<lb/>
且復閒尋范蠡舟不見越裳來白雉徒聞蜀嶺過金牛<lb/>
由來感慨闗人事回首春風憶舊遊<lb/>
　　送天衢首座還故山<hi>鳯凰山今在海中去永嘉界可三百里元時航商所集國</hi>
　　<hi>初禁絶以杜倭冦</hi>
鳯凰山上瞻華葢師住白雲知幾重海日樓臺金翡翠<lb/>
天風亭榭玉芙容已經大頂騎馴虎更向靈源覔卧龍<lb/>
<pb n="KR4d0579_WYG_002-7b"/>
昨日逺公曽有約禪餘看雪最髙峯<lb/>
　　寄習之鄭先生<lb/>
人生異路分雲泥山尊酒緑思同攜雪色上頭老冉冉<lb/>
風聲落葉凉凄凄南陽深處尚龍卧北蕩空山惟鴈啼<lb/>
何日相期遊汗漫手弄白日凌丹梯<lb/>
　　贈倪仲謙<lb/>
江海鷗盟幸未寒曽將尺素問平安每懐徐孺空懸榻<lb/>
却憶逢萌早掛冠半夜明星連寳劍九秋清露溢銅盤<lb/>
<pb n="KR4d0579_WYG_002-8a"/>
誰能授我長生訣白日丹成生羽翰<lb/>
　　次竹隠二弟韻<lb/>
僑居村僻面江郊又見蘭階玉樹髙兩袖秋風停野騎<lb/>
半篙秋水漾漁舠别來毎憶歌棠棣老去猶聞愛絳桃<lb/>
惆悵對牀空有約幾回風雨夜蕭騷<lb/>
　　懐古寄友<lb/>
崑崙峯頂何巍哉五城樓闕天中開坐招洪崖駐羽葢<lb/>
笑把西母傾霞杯古今人世一大夢英雄霸業仍堪哀<lb/>
<pb n="KR4d0579_WYG_002-8b"/>
銅仙淚潸承露掌野鳥歌上瑯琊臺<lb/>
　　答璣上人<lb/>
巖扉晝静白雲生一枕松濤入夢清華髪故應知老態<lb/>
淡交還復見真情參𤣥已悟三乗法汗簡何須萬古名<lb/>
我住蕩南君蕩北平生懐抱幾時傾<lb/>
　　簡彦明趙徴君<lb/>
羲和鞭日竹蒼冥百年世事如雲萍自憐老去髩俱改<lb/>
誰道春來愁不醒野岸風微栁花白江津水暖蒲芽青<lb/>
<pb n="KR4d0579_WYG_002-9a"/>
鱠雪紅肥社醅熟幾時一到河山亭<lb/>
　　次適菴李先生韻<lb/>
悠悠身世更何如布褐由來勝錦裾今日岐陽無鳯鳥<lb/>
秋風笠澤有鱸魚功名底用傳身後道業還應繼緒餘<lb/>
更好買田深築室相期黄髪老巖居<lb/>
　　春晚感懐寄李廣文<lb/>
𤣥髪經年半已斑避喧何計入深山我無大藥能醫老<lb/>
誰有真金肯買閒三月花開反惹恨幾時酒醒一開顔<lb/>
<pb n="KR4d0579_WYG_002-9b"/>
别來若有新詩句好倩郵筒日徃還<lb/>
　　酬申屠翰林<lb/>
人中至寳識璠璵詞氣飄飄遇子虚五夜南宫曽賜被<lb/>
十年東觀飽看書賓筵秩秩尊三老祖帳紛紛饑二疏<lb/>
呉越溪山信清美杖藜隨處勝安車<lb/>
　　和韻簡天則上人<lb/>
凉風嫋嫋晚秋天潮落雙門纜客船<hi>永嘉郡城北有二門郭璞所以立名</hi>
<hi>雙門</hi>九陌黄塵蓬髩底一籬香露菊花邊故鄉鱸鱠牽歸<lb/>
<pb n="KR4d0579_WYG_002-10a"/>
思近砌蛩聲攪夜眠不道分攜成逺别幾時林下細談<lb/>
禪<lb/>
　　九日<lb/>
秋晚林臯木葉飛凉風嫋嫋鴈南歸自慚席上著烏帽<lb/>
不見門前來白衣甕滿香雲醅酒熟盤飛紅雪鱠鱸肥<lb/>
興來隨處堪行樂何必佩茰登翠微<lb/>
　　呈丹霞老禪<lb/>
一蓑風雨一漁竿家近梅花涉水灘投報已無青玉案<lb/>
<pb n="KR4d0579_WYG_002-10b"/>
駐顔寜有紫金丹龎公老去獨耕峴李愿従來乆隠盤<lb/>
自古山林有遺逸敢將名字動天官<lb/>
　　次韻謝東白葉先生<lb/>
三徑歸來細竹斑山人本性愛丘山紫扉半掩紅塵滿<lb/>
詩句長哦白日閒豪氣固應嗤梓澤幽棲不獨羡商顔<lb/>
舊傳却老方應騐我欲相従問大還<lb/>
　　訪雙溪上人不遇<lb/>
雙澗縈迴石徑微烟嵐分翠濕人衣松林夜静鶴初睡<lb/>
<pb n="KR4d0579_WYG_002-11a"/>
花院日長僧未歸萬里雲霄飛錫逺半江風浪渡杯遲<lb/>
無縁相見空相憶自嘆心期與願違<lb/>
　　述懐寄劉休休居士<lb/>
雲遶青山水遶溪隠居滋味只羮藜春風底事生華髪<lb/>
暮景何須待紫泥寫罷素書無鴈過喚回清夢有猿啼<lb/>
長安市上多年少賜錦紛紛競鬬雞<lb/>
　　營壽壙<lb/>
在世徒懐身外憂漢家陵墓已荒丘烏鳶奪食終難忍<lb/>
<pb n="KR4d0579_WYG_002-11b"/>
龍虎圖形莫浪求千載空遺兩翁仲百年同是一浮漚<lb/>
何如早約柴桑老結社得隨惠逺遊<lb/>
　　依韻奉謝原禮先生<lb/>
枕溪住處溪水深竹樹雲屯青滿林摩詰詩為有聲畫<lb/>
淵明趣在無絃琴鵷鸞冲霄五彩翮騏驎伏櫪千里心<lb/>
雄篇贈我細把玩光價豈止雙南金<lb/>
　　次潘北山鄭叔允韻<lb/>
閒來興趣倍清新自愛青山作主賓天上幾時停白日<lb/>
<pb n="KR4d0579_WYG_002-12a"/>
世間何處避紅塵鶯花滿目娯佳景雞黍同盟憶故人<lb/>
笑我年衰才較拙敢將一曲和陽春<lb/>
　　臈日偕葉東白蔡伯恭登西岑<lb/>
絶頂雲生一徑通寒生短髪却天風千年物色䦨干外<lb/>
萬井人家圖畫中宿雨亂滋嵐樹碧朝暾深浴海波紅<lb/>
我來欲訪香山社醉酒長吟憶逺公<lb/>
　　寄天寜方丈<lb/>
霜樹蕭蕭萬葉丹誰憐倦客尚江干性情每向詩中寫<lb/>
<pb n="KR4d0579_WYG_002-12b"/>
勲業何須鏡裏看萬里江山秋月老一天星斗夜光寒<lb/>
近來滿目多荆棘始信人間行路艱<lb/>
　　簡士舉陳教諭<lb/>
憶昨天南獨倚樓徳星烱烱夜悠悠賈生名重醇儒列<lb/>
韓愈才髙博士流老去囊中無長物由來皮裏有春秋<lb/>
他年禁直皇居近天禄書多待校讎<lb/>
　　呈浦雲趙修撰<lb/>
憶昔承恩入禁闈儒林便覺有光輝九重旭日開金殿<lb/>
<pb n="KR4d0579_WYG_002-13a"/>
五色春雲照錦衣庠序人思三老去都門祖餞二疏歸<lb/>
歸耕幸喜身康健雨足東臯隴麥肥<lb/>
　　劉休休病起<lb/>
買得南山為卜居青松緑竹䕃吾廬日長門外堪羅雀<lb/>
水滿溪頭好釣魚脱粟飽時過禁臠杖藜行處當安車<lb/>
家僮忽報長鬚至喜接平安一紙書<lb/>
　　寓興<lb/>
白髪園丁喜種園謾將方法教兒孫土膏有力須培本<lb/>
<pb n="KR4d0579_WYG_002-13b"/>
鎌鐵無情莫刈根葵藿不堪資鼎食韭菘麤足媚盤飡<lb/>
吞腥啄腐今何限誰識芳鮮味獨完<lb/>
　　寄適菴李先生<lb/>
九衢轍跡黄塵滿一隙駒隂白日過俗事絆人清興少<lb/>
山尊留客好懐多懸知李白偏能賦却羡秦青最善歌<lb/>
自古榮名身外事耕雲只合老巖阿<lb/>
　　書懐呈同志<lb/>
今古浮榮不足論一生旅寓任乾坤輪囷謾長千年木<lb/>
<pb n="KR4d0579_WYG_002-14a"/>
濩落還成五石樽誰復掛冠辭漢闕客多鼓瑟向齊門<lb/>
野人自信無機事年老何妨且灌園<lb/>
　　用韻簡叔向陳先生<lb/>
門前車馬紛如蟻草徑幽深肯暫過老去馮唐饒髪白<lb/>
歸來季子得金多春江水闊魚初上曉樹烟開鳥欲歌<lb/>
頼有故人相慰籍杖藜數數到巖阿<lb/>
　　寄李適菴陳叔向二先生<lb/>
中年作惡不勝情無復芳尊酒共傾老我韶華如逝水<lb/>
<pb n="KR4d0579_WYG_002-14b"/>
多君詩律似長城江東千里暮雲合池上幾回春草生<lb/>
想見凭䦨亦清絶隂隂緑樹有啼鶯<lb/>
　　幽居漫興<lb/>
地絶塵喧境自寛溪南山色坐中看竹吹緑霧沾書帙<lb/>
花發紅雲映藥欄常養泰和知氣壯不求徴禄得心安<lb/>
自従一笑忘魚後年老何曽把釣竿<lb/>
　<lb/>
　雲松巢集巻二<lb/>
</p>
<p>
</p>
  </div>
</body>
</text>
</TEI>
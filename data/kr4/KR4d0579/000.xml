<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲松巢集</head>
    <p>
<pb n="KR4d0579_WYG_000-1a"/>
欽定四庫全書　　　　　集部五<lb/>
　雲松巢集　　　　　　　别集類四<hi>元</hi>
　　提要<lb/>
　　　　<hi>臣</hi>等謹案雲松巢集三巻元朱希晦撰希晦<lb/>
　　　　樂清人至正末隠居瑶川與四明吳主一簫<lb/>
　　　　臺趙彦銘㳺詠雁山之中稱雁山三老明初<lb/>
　　　　有薦于朝者朝命未至而卒是集乃其子豳<lb/>
　　　　所編天臺鮑原宏為之序正統中其元孫元<lb/>
<pb n="KR4d0579_WYG_000-1b"/>
　　　　諌刋板章陬又為之序原宏序稱其飄逸放<lb/>
　　　　曠宗于李典雅雄壯宗于杜陬序稱其思致<lb/>
　　　　精深詞意豐贍滔滔汩汩如驚濤怒瀾蛟鼉<lb/>
　　　　出沒而可駭可愕今觀其詩五言詩氣格頗<lb/>
　　　　清而邊幅少狹興象未深數首以外詞㫖畧<lb/>
　　　　同七言稍為振㧞古體又勝于近體溯其宗<lb/>
　　　　派葢瓣香于劍南一集原序所稱未為篤論<lb/>
　　　　也乾隆四十六年十月恭校上<lb/>
<pb n="KR4d0579_WYG_000-2a"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4d0579_WYG_000-3a"/>
雲松巢集原序<lb/>
初予在樂清咨訪故老得瑶川朱先生希晦而惜其死<lb/>
矣先生當元季有詩名在士夫間而行檢尤峻潔可重<lb/>
時秉使節下甌越者如僉憲宋公學士貢公皆願見儀<lb/>
範以厲士風入國朝先生鬚髪皓白動合軌度幅巾短<lb/>
策徐行林壑望者以為神仙中人郡邑始行鄉飲酒禮<lb/>
求齒徳崇髙名實相副足充大賓者而先生居首選予<lb/>
嘗厠翰林修撰趙君彦銘客席得見梅灣詩八首而楮<lb/>
<pb n="KR4d0579_WYG_000-3b"/>
尾先生自署姓名惟予謹圭誦再四不能去手因揚搉<lb/>
於衆曰古人謂名下無虚士信然也而每欲見其諸子<lb/>
求先生全集以觀未能也間嘗道經瑶奥瞻先生舊第<lb/>
在叢林間而菟裘有曰永春菴者輒式焉永樂五年秋<lb/>
予自京師還龍鳴山中而先生之子豳袖出雲松巢詩<lb/>
集謁予言曰豳先子平生之志發於詠歌者盡在是編<lb/>
願序以埀諸逺予謂詩自三百篇以後惟唐為盛唐人<lb/>
以詩名者千餘家而李杜最著以故後世言詩者率以<lb/>
<pb n="KR4d0579_WYG_000-4a"/>
李杜為大家數而宗之今觀是集其飄逸放曠者宗於<lb/>
李歟其典雅雄壮者宗於杜歟先生可謂善於學詩者<lb/>
矣惜予不得親見先生以談詩家利病而又慶其有子<lb/>
能守先生之家學也序而載名其上永樂五年十月晦<lb/>
日迪功郎伊府紀善天台鮑原𢎞撰<lb/>
雲松巢集者樂清朱先生希晦所賦咏也先生家瑶川<lb/>
世有令徳自幼嗜學勵行有志於古人元季遭海内亂<lb/>
遂囊括不仕益閉户讀書以究其業下筆才思泉湧而<lb/>
<pb n="KR4d0579_WYG_000-4b"/>
於詩尤工故因物寄情傷時感事凡有觸於外而動於<lb/>
中一於歌焉發之日増月積多至千餘篇扁其室曰雲<lb/>
松巢而稿因以名焉自先生沒迄今五六十載而瑰詞<lb/>
藻句往往傳誦于世予毎見而竊嘆之且以未獲覩其<lb/>
全集為恨正統庚申其𤣥孫美從予讀書空明山中間<lb/>
嘗捧先生遺稿示予請為之序予發而視之但見其思<lb/>
致精深詞意豐贍滔滔汩汩如驚濤怒瀾蛟鼉出沒而<lb/>
可駭可愕要其所至多有得于唐人大方家之心法而<lb/>
<pb n="KR4d0579_WYG_000-5a"/>
無雕琢委靡之氣故沈潜反覆累日不厭焉嘗因是推<lb/>
之先生以有為之才不幸生于季世故形於言者澹然<lb/>
無求于時而怡然有安貧樂道之志往往自放於山巔<lb/>
水涯以寄其興而摸寫雲林泉石之幽以及草木昆蟲<lb/>
之變雖所寓不同而皆曲盡其妙至于閔時病俗婉詞<lb/>
諷刺又有得于風騷之遺意焉故玩其詞想其人而知<lb/>
先生之不遇為可嘆也使其生于明時而出其所有以<lb/>
鳴國家之盛豈不偉哉雖然先生之志固不獲自見于<lb/>
<pb n="KR4d0579_WYG_000-5b"/>
世而其可以傳世埀後者未必不在乎是矧其諸孫咸<lb/>
有志以繼述而美方以俊又選為郡庠生異時業成名<lb/>
就以昭先生之德者尚有待也若然則是集之傳將彌<lb/>
久而彌彰矣奚待序而顯哉然美之請甚勤有不容于<lb/>
終黙者因書以歸之正統六年嵗在辛酉四月初吉賜<lb/>
進士出身行在禮部主事台郡章陬撰<lb/>
　<lb/>
　雲松巢集原序<lb/>
</p>
<p>
</p>
  </div>
</body>
</text>
</TEI>
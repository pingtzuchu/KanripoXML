<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雲松巢集巻三</head> <lb/>
    <p>
<pb n="KR4d0579_WYG_003-1a"/>
欽定四庫全書<lb/>
　雲松巢集巻三<lb/>
　　　　　　　　　　　　明　朱希晦　撰<lb/>
　古選<hi>四十五首</hi>
　　憎鵑<lb/>
吾聞反哺烏至孝有純徳鳥中比曽參傳誦人皆識又<lb/>
聞馴化雉翔集在咫尺陌上隨行車飲啄自朝夕嗟爾<lb/>
蜀幸帝愚暗亡其國遊魂化為鵑物理固莫測一身尚<lb/>
<pb n="KR4d0579_WYG_003-1b"/>
羈旅羽毛亦虚飾生雛百鳥巢螻蟻竟飽食春風口流<lb/>
血有恨啼不息侯門拂笙竽豪客紛彈射豈不思南歸<lb/>
奮飛摧短翼何如雉與烏飛鳴隨所適<lb/>
　　和囦上人愛松吟<lb/>
衆木與時謝孤松自寒色深根逺莫移老榦益堪惜溪<lb/>
南有餘地塵外頗幽寂手種一萬枝心期二千尺風雲<lb/>
歘交㑹雨露浸生息他日此盤桓清隂覆泉石<lb/>
　　比述<lb/>
<pb n="KR4d0579_WYG_003-2a"/>
軒轅初鑄鼎鼎成乃登仙龍髯不可攀白日飛上天嗟<lb/>
予堕世網安得窮山川鼎湖渺何許悵望秋風前<lb/>
　　又<lb/>
寳鏡何團團光輝瑩氷雪疑是造化爐神工初鑄出又<lb/>
疑廣寒宫飛墮一片月照人不照心紅顔易衰歇<lb/>
　　又<lb/>
彤弓如半月力挽二石强戡亂乃見用櫜鞬寜又藏應<lb/>
弦不虚發狐兔焉敢當疇能挾長矢為我殪天狼<lb/>
<pb n="KR4d0579_WYG_003-2b"/>
　　又<lb/>
東南有美箭出自稽山竹初發號哀猿再發落飛鵠憶<lb/>
射聊城書功成一何速賢哉魯連子千古仰髙躅<lb/>
　　自述<lb/>
老鶴復老鶴籠中稀飲啄豈無萬里心髙飛向寥廓<lb/>
　　又<lb/>
君看堂上燕差池自雙飛一朝秋風起巢空何處歸<lb/>
　　又<lb/>
<pb n="KR4d0579_WYG_003-3a"/>
驅車出城東禾黍生故宫君看兩銅駝卧此荆棘中<lb/>
　　又<lb/>
驅車經北邙悲歌淚如水君看塚纍纍埋没蓬蒿裏<lb/>
　　所思<lb/>
鸚鵡本聰慧不與凡鳥同因以巧言語何由脱樊籠<lb/>
　　又<lb/>
百舌復百舌間闗弄春晴讒臣在君側巧語誰為聴<lb/>
　　又<lb/>
<pb n="KR4d0579_WYG_003-3b"/>
門前好楊栁春風揺緑絲花飛亂白雪青春能幾時<lb/>
　　雜詠<lb/>
戸樞動不朽源水流不濁修身保天和味道得真樂<lb/>
　　又<lb/>
北叟塞上馬秦人宫中鹿語黙知是非得失見禍福<lb/>
　　又<lb/>
嗟彼横江鯨一朝著釣餌何如五總龜曳尾泥塗裏<lb/>
　　上陳員外<lb/>
<pb n="KR4d0579_WYG_003-4a"/>
荆山鬱嵳峩屹立髙摩空光輝韞奇璞瑞氣成白虹草<lb/>
木借餘潤飛雨青濛濛懸知有至寳追琢煩良工連城<lb/>
未易酬美價璠璵同行將獻天子持入光明宫<lb/>
　　和謝一源上人<lb/>
道人來蜃江移席秋夜深天髙明月出清輝浴波心道<lb/>
人來鴈蕩懸錫青松岑瀑布落晴雪烟霏生夕隂謝公<lb/>
去已逺遺跡誰能尋詎那宴坐處千古開禪林蓮宫聳<lb/>
突兀布地皆黄金何時一洗耳試聴穎師琴平生屐幾<lb/>
<pb n="KR4d0579_WYG_003-4b"/>
兩亦有山水淫懸知羣鳥中有此孤鳯音行當謝世事<lb/>
與子同浮沉<lb/>
　　和簡叔向陳先生仲謙倪公<lb/>
我家雁蕩南嘯傲雲松下平生伯牙絃不恨知音寡晚<lb/>
交倪與陳荏苒幾寒夏騏驎日千里鼓車豈合駕緬思<lb/>
昌黎公低頭拜東野文潤三峽流毫端恣揮洒奮飛既<lb/>
胡越有懐不可寫新詩來啟予滄江珠盈把于時月露<lb/>
清竹葉灧金斚遺音鏘鈞韶古意薄風雅遥瞻徳星聚<lb/>
<pb n="KR4d0579_WYG_003-5a"/>
烱烱光照夜漢廷方渇賢平步登金馬譬如磥砢材匠<lb/>
石豈云捨寜為汲黯戅無效齊王假披肝見精誠結舌<lb/>
類喑啞古來英雄人起自耕隱者<lb/>
　　次本之侯先生<hi>侯居緱山宋節毅公侯畐之孫</hi>
憶昔抱長劍去作東南遊緱山髙刺天翠遶藏書樓修<lb/>
竹净三徑徃來惟羊裘蒼龍未變化紫鳯曽棲不上攬<lb/>
明月輝下盼滄江流酒酣發長嘯萬籟生清秋别來難<lb/>
再晤奈此人事稠每懐招隠處桂老山更幽隠士不可<lb/>
<pb n="KR4d0579_WYG_003-5b"/>
招援桂聊淹留賦詩且自樂斗禄烏足謀<lb/>
　　納凉<lb/>
無事解衣坐超然心境空深林翳炎日萬壑來天風閒<lb/>
停白羽扇試拂朱絲桐醉罷不知夕月生滄海東<lb/>
　　自述<lb/>
槿花不終朝幽蘭有餘香朝遊詩書圃夕憇翰墨塲飽<lb/>
食待秋實過眼捐春芳疇能事形役奔走白日忙男兒<lb/>
生堕地壯志在四方胡為守一室鬱鬱徒悲傷何由寫<lb/>
<pb n="KR4d0579_WYG_003-6a"/>
胸臆酣酒竭罍觴髙飛羡黄鵠矯翮凌雲蒼<lb/>
　　除夕<lb/>
麒麟在靈圃瑞世為禎祥五蹄而一角形類非犬羊西<lb/>
狩不得時折足邅鉏商宣尼空悲嘆涕淚沾襟裳<lb/>
　　嘆世<lb/>
乾坤一開闢日月常徃來朱顔不再好白髪專相催曠<lb/>
視藐萬古榮名安在哉遁世有餘樂何必求蓬萊<lb/>
　　答東白葉徴士<lb/>
<pb n="KR4d0579_WYG_003-6b"/>
至寳惟人材所寳非全璧緬懐古聖賢頫仰流汗赤龍<lb/>
媒日千里逺道如所適一鳴萬馬瘖見之皆辟易伯樂<lb/>
雖相知不辨驪黄色斯人去我乆千載猶旦夕偉哉東<lb/>
白翁平生數親炙南望吹簫臺矯首空嘆息何時一相<lb/>
見斗酒澆胸臆醉酒且勿言中心期飽徳<lb/>
　　寫懐<lb/>
人生有定分胡為亂天常尺土乃培塿散樗非棟梁觀<lb/>
魚慕莊子御馬思王良丈夫貴知已鬰鬱徒自傷<lb/>
<pb n="KR4d0579_WYG_003-7a"/>
　　又<lb/>
野老何愚庸團形従大塊林居玩清景悠然與心㑹佳<lb/>
菊没榛叢幽蘭伍蕭艾嵗晚氷霰交見之徒感慨<lb/>
　　又<lb/>
巢居不厭客况乃佳客至擷蔬薦濁醪談經得真趣歸<lb/>
雲度遥岑斜日在髙樹對飲須盡歡何時復相遇人生<lb/>
能幾何行樂貴適意不見萍與蓬飄飄無定處搔首仍<lb/>
踟蹰臨風發長喟<lb/>
<pb n="KR4d0579_WYG_003-7b"/>
　　雜詠<lb/>
威鳯備五彩羽毛一何奇歘乗長風起誤落天南陲朝<lb/>
食琅玕實暮棲瓊樹枝行當凌八極斥鷃焉敢窺<lb/>
　　自况擬古<lb/>
風波在平地世路幾瞿塘懐哉賢哲人千載能留芳懸<lb/>
知蕭艾多不比猗蘭香老翁聊自笑髪短心甚長<lb/>
　　又<lb/>
羲和鞭六龍白日不我待讀書竟無成坐惜朱顔改長<lb/>
<pb n="KR4d0579_WYG_003-8a"/>
安誇鬬雞豪華豈長在何由得成仙髙飛向蓬海<lb/>
　　又<lb/>
人生天地間儵若塵棲草恨無大藥資容顔豈長好白<lb/>
璧終銷毁青松亦枯槁飲酒且放懐毋為歎衰老<lb/>
　　又<lb/>
隠士居丘園衡門守荒寂啜菽甘有餘飲水清無極嗤<lb/>
彼夸毗兒浮榮定何益梓澤今已空春風蔓茨棘<lb/>
　　自述<lb/>
<pb n="KR4d0579_WYG_003-8b"/>
吾聞漢中郎琴斵焦桐尾縆以朱絲繩遺音中宫徴上<lb/>
絃操白雪下絃彈緑水世無賞音人誰能一傾耳<lb/>
　　又<lb/>
狂世等浮雲變態何紛紛龍媒行萬里恥與駑駘羣自<lb/>
従周道廢雅頌不復陳願言繼先哲千載埀清芬<lb/>
　　又<lb/>
羣書日夜讀徃徃皆陳編何如窮物理朗悟心中天坐<lb/>
來萬想滅靈府何翛然所思在良友使我長悁悁<lb/>
<pb n="KR4d0579_WYG_003-9a"/>
　　山居自况<lb/>
嗟予任疎懶落落負明時𤣥髪儵已改素心終不移焚<lb/>
香讀周易觴酒調朱絲所樂在冲澹浮名良可嗤<lb/>
　　齒疾<lb/>
我今老將至輔車邀病魔一語不出口終朝卧林阿退<lb/>
之念脱落㓜輿能嘯歌蔬食滋味少嚥漱津液多眼明<lb/>
幸讀書流年任蹉跎<lb/>
　　答汪謙之先生<lb/>
<pb n="KR4d0579_WYG_003-9b"/>
江城滿樓臺月夜吹笙簫神仙集華葢鸞鵠來丹霄中<lb/>
有羽衣客舉手欣相招扶桑朝出日溟海秋翻濤一身<lb/>
藐八極御氣時遊遨悠然視天宇萬古同泬寥却思卧<lb/>
𤣥圃天雞弄嘐嘐飢餐金光草渇飲玉巵醪何當乗清<lb/>
風躡鯉隨琴髙<lb/>
　　自述寄友<lb/>
十月天雨霜木葉半凋悴巨海増波瀾羣峯獻蒼翠身<lb/>
居一窩中意出萬象外喜聞古人言頗勝俗客對設席<lb/>
<pb n="KR4d0579_WYG_003-10a"/>
羅酒漿未飲已心醉曜靈急西馳盛年豈能再送子纔<lb/>
出門天風舞蘭佩<lb/>
　　義鶻行<lb/>
林深結暝色蒼翠揺烟霏維時春夏交衆鳥巢髙枝於<lb/>
中有雙鸛卵育常及時舂鉏亦有托旦夕欣相依雄飛<lb/>
逺求食雌來哺其兒啁啾聒人耳坐厭腥風吹羣雛半<lb/>
黄口翅短争習飛間或邅彈射滋味焉足奇弱者强之<lb/>
食感慨徒傷悲海鷹何従來鷙猛一何酷騫騰復盤旋<lb/>
<pb n="KR4d0579_WYG_003-10b"/>
意欲餵飢腹老拳不空施利嘴貪食肉鸛兮善䕶巢飛<lb/>
鳴急驅逐鷹兮雖善揚饕饞豈知足鳥雛頼生全脱禍<lb/>
免茶毒扶弱在抑强足以厲風俗豈不見兄弟怒䦧牆<lb/>
夫妻讎反目恤憐當救災敦姻須睦族禽鳥尚急義人<lb/>
情何反覆吾言非箴規履行宜自朂<lb/>
　　卧雲巻為陳去題<lb/>
吾聞神仙人中有希夷子冥棲華山顛髙卧白雲裏<lb/>
　　和友人韻<lb/>
<pb n="KR4d0579_WYG_003-11a"/>
孤桐生髙岡幽蘭出深谷雨露含碧滋烟霞媚幽獨佩<lb/>
惟楚客紉琴待良工斵嗟彼春風前紛紛艷花木<lb/>
　　和彦逺葉先生韻<lb/>
姬周得天下亂臣纔十軰王綱一解紐政教何茫昧宣<lb/>
尼抱麟泣此意誰能㑹従來六籍灰文風委蒿艾窮兵<lb/>
尚專征豈識包桑計故國悲黍離日落寒雲翳吾聞昔<lb/>
盛時蓂莢生堯砌<lb/>
　　冬雨嘆<lb/>
<pb n="KR4d0579_WYG_003-11b"/>
癸卯冬十月海陬氣侯偏風南忽風北寒燠非常年緼<lb/>
袍御還脱長箑揮不捐胡為黄落時花卉紛争妍虫鳴<lb/>
應蟄戸虹見飲長川兼旬苦霧密暝與癡雲連深泥汚<lb/>
后土行潦凌髙原農夫輟耒耜勞嘆心悁悁二麥不得<lb/>
種飢坑詎能填格鬬况未息中原擁戈鋋天家重租税<lb/>
瘡痏誰能憐安得倚天劍一掃開青天金烏任騰翥出<lb/>
自扶桑顛陽光照六合比屋俱歡然<lb/>
　古風<lb/>
<pb n="KR4d0579_WYG_003-12a"/>
　　月夜放歌<lb/>
海雲巻盡明月來天光鏡碧無纎埃嘯歌于此興不淺<lb/>
美人對坐飛瓊杯碧桃花香夜初静露滴衣裳怯清冷<lb/>
安得兩翼飛上天為渠拂拭山河影乾坤一照越光明<lb/>
就中殺却妖蟇精上訴天公契人意免教朔望生虧盈<lb/>
𤣥霜搗成誰可食好向仙娥問消息服之到老無飢渇<lb/>
贏得讀書眼常碧<lb/>
　　有感<lb/>
<pb n="KR4d0579_WYG_003-12b"/>
君不見千里馬有時困羈靮不遇九方歅龍文更誰識<lb/>
又不見五彩鳯有時鎩羽翮不如鶩與雞聚族自争食<lb/>
人生邅轗軻俯仰今猶昔賢有不黔突聖有不煖席聖<lb/>
賢尚栖栖我獨何惻惻但恐白日沉年光竟虚擲乾坤<lb/>
等蘧廬壽命非金石願餐不死藥蓬瀛杳難覔乗化復<lb/>
奚疑委心任所適故國遺銅駝秋風暗荆棘霸圖有興<lb/>
衰人事無休息矯首望歸雲鴻飛楚天碧<lb/>
　　贈國恕先生客中識面始見如故<lb/>
<pb n="KR4d0579_WYG_003-13a"/>
先生卜築依林藪編蓬為門甕為牖心造羲皇太古前<lb/>
道傳鄒魯千年後隠遁寜非鶡冠流龍鍾已是龎眉叟<lb/>
子真谷口自耕巖中散山陽空鍛栁平生視世一浮埃<lb/>
富貴于身復何有牀上常堆元晏書尊中滿泛柴桑酒<lb/>
興發揮毫黒電飛粲粲驪珠驚落手詩成不啻萬人傳<lb/>
吟罷如聞百靈走五岳之中泰華尊下視羣山俱培塿<lb/>
我因流寓偶相逢識面便似知心友藹然和氣即陽春<lb/>
徒爾芳妍映衰朽劇談不了清夜徂光動文星逼南斗<lb/>
<pb n="KR4d0579_WYG_003-13b"/>
人生㑹合良有時歎息歡娯豈能乆起來擊劍為君歌<lb/>
歌長劍作蛟龍吼明朝别去遥相思渭北江東幾回首<lb/>
　　客邸中秋對月<lb/>
去年中秋秋月圓浩歌對酒清無眠烟霏滅盡人境寂<lb/>
仰看明月懸中天今年客裏中秋月静裛金波更清絶<lb/>
可憐有月客無酒不照歡娯照離别夜䦨淅淅西風凉<lb/>
月中老桂吹天香悠然長嘯動歸興坐乆零露沾衣裳<lb/>
浮世悲歡何足數庾樓赤壁俱塵土風流已徃明月來<lb/>
<pb n="KR4d0579_WYG_003-14a"/>
山色江聲自今古<lb/>
　　雪夜放歌<lb/>
羲和羲和鞭六龍白日西飛幾時歇舊年已去新年來<lb/>
苦厭兵塵尚騷屑嗟予流寓客未歸年老思家心欲折<lb/>
江雲黯慘北風來一夜雨花吹作雪夜長祇有夢還家<lb/>
夢破衾稜冷如鐵起看宇宙絶纎埃彷彿三山白銀闕<lb/>
羣隂漸滅陽氣回栁眼舒春草芽出君不見漢袁安僵<lb/>
卧閉門膚欲裂一朝富貴來逼人經邦論道稱材傑又<lb/>
<pb n="KR4d0579_WYG_003-14b"/>
不見唐杜甫飢走荒山淚成血致君有術徒自憐布褐<lb/>
許身侔稷契我今齒落百不堪况乃疎頑臨事拙願銷<lb/>
兵甲事春農四海清平萬民悦<lb/>
　　秋夜長<lb/>
秋夜長不成寐牀前月光白如紙歌窈窕懐清泠夜中<lb/>
怪底荒雞鳴倒裳起舞感慨作乾坤無處無戈兵空山<lb/>
孤鶴更清唳憂懐欲寫茫無際坐看黄葉墜我前零露<lb/>
漙漙下庭砌明星爛爛銀漢横銅壺滴滴刻漏長事殊<lb/>
<pb n="KR4d0579_WYG_003-15a"/>
興極聴轉悄夜如何其渠未央秋夜長長如此年來誰<lb/>
識征夫苦忍抛兒女戍邊城婦事姑嫜應門户嗟爾羣<lb/>
棲烏繞樹徒驚飛豈知孤鳯凰集彼朝陽枝可以舞簫<lb/>
韶銜瑞圖一四海混八區鳯兮鳯兮覽徳輝鳯兮鳯兮<lb/>
覽徳輝<lb/>
　　寄雲山寺僧人草堂<lb/>
白雲深羃羃青山鬱峩峩道人無住著奈此青山何山<lb/>
中草堂花映戸禪味由來最清苦嗟予寥落徒相思身<lb/>
<pb n="KR4d0579_WYG_003-15b"/>
絆塵縁乃逺阻李鄴侯懶瓉公平生道氣長塞胸法中<lb/>
老將人中雄曽翻硯水作𤣥雨號令神物驅蛟龍朅來<lb/>
談笑九天上坐使六合生華風蒼生戢戢俱在甄陶中<lb/>
公今頋我如有意㑹飛杖錫凌蒼空<lb/>
　　答元易陳先生<lb/>
人生自古多離别尺書逺寄何由徹短世光隂過隙駒<lb/>
坐覺朱顔易衰歇君看喬嶽千尺松挺立蒼然傲霜雪<lb/>
風來彷彿蒼龍吟六月清寒換炎熱槿花雖榮不足論<lb/>
<pb n="KR4d0579_WYG_003-16a"/>
朝開暮落香已絶只今尚憶江湖遊扣舷一歌寛我憂<lb/>
腰間老劍欲飛動紫氣鬱鬱横清秋虚名役人浪自苦<lb/>
黄塵兩髩風颼颼千古乾坤等逆旅百年生死同浮漚<lb/>
君不見鴟夷子功成去養魚千頭<lb/>
　　藤杖贈西原道人<lb/>
山人贈爾藤一枝怪形偃蹇如蛟螭平生丘壑我所愛<lb/>
魑魅驚走安敢窺梓潼當年贈桃竹書閣照夜然青藜<lb/>
吁嗟古人迹已逺能無此物相扶持趙州八十始行脚<lb/>
<pb n="KR4d0579_WYG_003-16b"/>
芒鞋健步雙龎眉登山涉水覽幽勝意倦未必忘歸期<lb/>
舊傳化龍不復見能解虎鬬安足奇吾師履行極平坦<lb/>
世人方寸生九疑雲山住處本禪寂猿鳥為伴真相知<lb/>
大千由來在脚底要探理窟窮𤣥機鼓枻還従甬東去<lb/>
出門一笑孤雲飛<lb/>
　　簡子文林訓導<lb/>
東風落盡辛夷花遥憶美人天一涯美人乆别音信杳<lb/>
想見只今雙髩華山房幽深市囂逺白日枕書眠碧霞<lb/>
<pb n="KR4d0579_WYG_003-17a"/>
崖髙瀑布洒晴雪净洗石鼎烹春茶平生青紫不掛眼<lb/>
榮名絆人安足誇當年我來訪遺跡拄杖看雲著雙屐<lb/>
玉簫吹斷鳯不來但見千峯倚天碧臺前日夜溪水流<lb/>
金星光動溪中石<hi>邑志西溪有金星石石㸃㸃如金星</hi>脱身擬欲恣幽棲<lb/>
坐佔瓊臺煉金液衰年悞墮塵網中齒豁頭童竟何益<lb/>
　　和戴文凖<lb/>
材重椅桐價璧瑜山川清氣孕魁奇談經奪席輸年少<lb/>
獨步當今更有誰君如局促轅下駒平生志氣壯萬夫<lb/>
<pb n="KR4d0579_WYG_003-17b"/>
虞卿窮愁書始著孟軻好辨言非迂今人雖生古人後<lb/>
古人豈與今人殊要吞五車在胸次取之無盡用有餘<lb/>
聖賢道脉傳不冺名懸萬代日月俱致君唐虞比稷契<lb/>
豈但可托六尺孤文風逺揚起頺俗才行傑出稱醇儒<lb/>
我今見君一傾葢情同魚水交歡娯丈夫重義輕富貴<lb/>
厚顔濫禄非吾徒却笑揚郎老執㦸一官不徙誰吹嘘<lb/>
多君韞匵同美玉不待善價安肯沽何妨教兒壓新酒<lb/>
長歌且鱠松江鱸<lb/>
<pb n="KR4d0579_WYG_003-18a"/>
　五言長律<lb/>
　　借韻簡叔向陳先生<lb/>
干戈尋滿地愁殺杜陵人雲蔽青霄日風揚碧海塵積<lb/>
骸腥血滿飛檄羽毛新倦坐凭烏几長吟岸白綸擁麾<lb/>
思宿將伏闕憶忠臣何日梟羣冦餘波澤四民朝廷安<lb/>
反側草莽足容身㑹見祠郊廟歌詩薦白麟<lb/>
　　次韻自述寄連隠君<lb/>
林下棲遲好一窩天地春流年催白髪隨分守清貧伯<lb/>
<pb n="KR4d0579_WYG_003-18b"/>
樂能知馬商鉏不識麟素琴當掛壁黄巻乆堆塵交友<lb/>
慕徐穉従人嘲子雲世情多反覆道味獨醇真田野深<lb/>
禾黍溪流半藻蘋白雲閒伴鶴明月静窺人釃酒能無<lb/>
醉論文㑹有因相期遊汗漫垂釣漢江濵<lb/>
　　答李子光<lb/>
羣雞溷野鶴意氣獨昻昻誰料紅塵裏能逢白玉郎雙<lb/>
鳬俱北翥一鴈獨南翔乆别何須嘆相思豈易量聲名<lb/>
過沈鮑製作擬班揚笑我人材拙何如襪線長流年悲<lb/>
<pb n="KR4d0579_WYG_003-19a"/>
白髪却老慕仙方僅得清而瘦終期壽且昌籬邊栽細<lb/>
菊徑底植修篁抱甕田畦外操觚澗水傍蹉跎千里志<lb/>
愁絶九迴膓公子多文翰天葩壓衆芳朝廷崇禮樂歌<lb/>
頌美成康堂上萊衣舞階前藼草香瑶琴彈緑綺雅調<lb/>
合清商指日羅英俊承恩步玉堂<lb/>
　　和包原彬韻<lb/>
旅食京華日鶯啼上苑春魯連惟仗義范叔不辭貧絶<lb/>
域來龍馬清時出鳯麟襟懐開霽月談笑接清塵滄海<lb/>
<pb n="KR4d0579_WYG_003-19b"/>
三枝樹青霄五色雲酒傾香味别詩寫性情真呉地追<lb/>
遊好龍山入夢頻烟花如媚客風雨似留人男子生何<lb/>
幸朋交素有因遥知理歸楫隨處覔通津<lb/>
　　答適菴李先生韻<lb/>
價髙由少室望重自元紘奕世遺簮笏清時識鑑衡文<lb/>
章尊賈董智勇賤黥彭珪璧含餘潤塤箎協正聲岳分<lb/>
嵩峻極源出渭流清賓舘憐巢幕侯門恥饜鯖平生敦<lb/>
夙好俊逸藹芳聲律已綱常正填心道義精鶉懸衣可<lb/>
<pb n="KR4d0579_WYG_003-20a"/>
結毫健筆能耕詩壘時堅壁詞塲夜斫營别來常慕藺<lb/>
何日遂班荆紫氣寜臨頋函關枉候偵風姿勞我夢月<lb/>
旦與誰評栢厲凌霜操葵傾向日誠朝廷嚴戰伐川澤<lb/>
困漁征羣豎兇猶活諸公憤不平器欹因滿覆弨弛在<lb/>
排檠漕待木牛運功須汗馬成輪雲知變態金石見交<lb/>
情烟瘴連淮海風塵隔薊城行當洗兵甲且復酌盃鐺<lb/>
擊壤懽農父傳書走价伻山林聊自逸猿鳥不須驚鳯<lb/>
闕瞻佳士雞窻憶舊盟蓬蒿棲仲蔚松菊媚淵明琴調<lb/>
<pb n="KR4d0579_WYG_003-20b"/>
朝飛雉笙歌午囀鶯乾坤萬里在寒暑四時更愁髪長<lb/>
千丈吟髭白數莖窮居仍野處坎止任流行相去如呉<lb/>
越思君太瘦生<lb/>
　<lb/>
　<lb/>
　<lb/>
　<lb/>
　雲松巢集巻三<lb/>
</p>
<p>
</p>
  </div>
</body>
</text>
</TEI>
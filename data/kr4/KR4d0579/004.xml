<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0579_WYG_004-1a"/>
雲松巢集後序<lb/>
雲松先生諫七世祖也以詩名于元季與四明呉主一<lb/>
蕭臺趙彦銘先生遊詠鴈山中時稱為鴈山三老先生<lb/>
之詩清麗簡亮不事纎巧感慨咏嘆而有餘思元人多<lb/>
尚辭而意或不足是以興趣漠然而音節無聞先生以<lb/>
不求仕進故得專心肆力所謂清麗簡亮者鏘鏘乎可<lb/>
以振唐人之遺響而下視元季之萎弱者矣先生為人<lb/>
甘貧樂隠邅亂避地所至多與文士交名山勝境遊覽<lb/>
<pb n="KR4d0579_WYG_004-1b"/>
殆遍自梅溪西轉永嘉之柯村羈旅數年至國初四方<lb/>
底定然後歸時已老矣有司嘗以姓名著薦剡不及領<lb/>
朝命而卒平生不事生業田止數十畆僅供飦粥臨終<lb/>
令悉入祠堂以奉祭祀雖有五子而分寸無所預以所<lb/>
作雲松巢詩集一册端硯一方古本文選一帙付諸子<lb/>
曰汝可守此無忘我素志詩各體凡數千首不能盡刻<lb/>
録噫子孫若諫者愚騃不肖安能盡探先生之所藴而<lb/>
去取哉姑舉其易知而易習者以訓吾宗之子孫而已<lb/>
<pb n="KR4d0579_WYG_004-2a"/>
耳然多清麗簡亮而有格力自可以入大方家而名于<lb/>
後世矣諫不肖不敢以愚騃辭謹輯成集復序于末云<lb/>
嘉靖七年秋九月朔旦七世孫諫謹序<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0579_WYG_004-2b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雲松巢集後序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0034_SBCK_011-1a"/>
蘇學士文集卷第十一<lb/>
　　　乞納諫書<lb/>
五月二十八日具官臣某謹上書皇帝闕下臣聞治平<lb/>
之君使危亡禍亂之言不離于耳則天下庶可久安也<lb/>
髙位之臣使顚覆竄殛之禍不絶于心則百職可以無<lb/>
曠也苟治平而忽危亡未有不危亡者也髙位而忘顚<lb/>
覆未有不顚覆者也此物理之常勢古今之定分也歷<lb/>
觀前代聖神之君好聞乎讜議賢眀之輔不壅乎下情<lb/>
蓋以四海至逺民有隱慝不可以遍照故無間愚賤之<lb/>
言而擇用之萬幾至煩事有習弊不可以獨覧故必求<lb/>
<pb n="KR4d0034_SBCK_011-1b"/>
衆多之議以更張之然後朝無遺政物無遁情雖有佞<lb/>
人邪謨莫得而進也臣昨覩乙亥詔書戒越職言事者<lb/>
播吿四方無不驚惑往往竊議恐非本于宸衷蓋陛下<lb/>
即位以來屢詔羣下以求鯁直故百寮皆得轉對又置<lb/>
詣匭設直言極諫科今詔書如此是與前事相違豈非<lb/>
大臣蔽塞陛下聰眀杜塞忠良之口不惟虧損朝廷大<lb/>
政實亦自取覆亡之道夫納善進賢宰相之事蔽君自<lb/>
任未或不亡今諌官御史又多出其門下但務希㫖即<lb/>
取好官多士盈庭噤不得語陛下拱深宮之内何由得<lb/>
聞天下之務乎臣前見陛下以孔道輔范仲淹剛直不<lb/>
<pb n="KR4d0034_SBCK_011-2a"/>
撓致位諫臺後雖改他官不忘獻納此二臣者非不知<lb/>
緘口數年坐得卿輔蓋不敢負陛下委任之意虧臣子<lb/>
忠藎之節而皆競罹中傷竄謫不暇使正臣奪氣鯁士<lb/>
咋舌目覩時弊口不敢論昔晉公問叔向曰國家之患<lb/>
孰爲大對曰大臣持祿而不極諫小臣畏罪而不敢言<lb/>
下情不得上通此患之大者是故漢文感女子之說而<lb/>
肉刑是除武帝聽三老之議而江充以族肉刑古法江<lb/>
充近臣女子老人愚耄疎隔之至也蓋以義之所在賤<lb/>
不可忽二君從之後世稱聖况國家班設爵位列陳豪<lb/>
英故當責其公忠安可教之循黙賞之使諫尚恐不言<lb/>
<pb n="KR4d0034_SBCK_011-2b"/>
罪其敢言孰肯獻納物情閉塞上位孤危軫念于兹可<lb/>
爲驚怛伏望陛下霈發德音迨寢前詔懃于采納下及<lb/>
芻蕘求覩四海之安危垂念朝廷之闕失見所未見日<lb/>
新又新故可常守隆平保全近輔若詔牓未削欺罔成<lb/>
風則不唯堂下逺于千里竊恐指鹿爲馬之事復見于<lb/>
今朝也臣區區以此言達于冕旒者非不知出口禍從<lb/>
爲衆憫笑蓋欲陛下一悟則天下蒙福以臣之軀負蒼<lb/>
生之命亦已大矣伏望陛下留意焉<lb/>
　　　詣匭疏<hi>景佑五年</hi>
正月十八日具官臣某謹頓首再拜昧死上疏皇帝陛<lb/>
<pb n="KR4d0034_SBCK_011-3a"/>
下臣昨初到京師聞河東地大震裂涌水壞屋廬城堞<lb/>
殺民畜幾十萬歷旬不止臣始聞惶駭疑惑竊思自編<lb/>
策所紀前代衰微喪亂之世亦未嘗有此大變方今四<lb/>
聖接統内外平寧戎狄交歡兵革偃息固與夫衰微喪<lb/>
亂之際頗異是何災變之作返過之邪且妖祥之興神<lb/>
實尸之各以類見未嘗妄也臣以爲必無是事是亦傳<lb/>
言之濫耳歷問一二朝士皆曰有之因退思念天人之<lb/>
應古今之鑒大可恐懼凡朝廷政敎昏迷下受其弊積<lb/>
陰鬱不和之氣上動於天天於是爲下變異以警戒之<lb/>
使君人者回心省修翻然向道則民安而災息是故古<lb/>
<pb n="KR4d0034_SBCK_011-3b"/>
之王者逢天地之變則必避正寢徹樂省饌詢訪正議<lb/>
考求失德而更去之蓋以上帝聦眀所作必驗苟弗知<lb/>
懼則非常之孽隨之今此異旣吿豈徒然哉則王者豈<lb/>
常安於逸豫信任近狎而不省政事乎廟堂之上執事<lb/>
者豈有非賢才或專威福而侵君者乎其所施設之政<lb/>
豈有不便於民者乎深宮之中豈有陰敎不謹或以媚<lb/>
道濫進者乎西北之夷豈有竊萌背盟犯順之心者乎<lb/>
念自從逺方來不知近事心雖疑而口不敢道宮禁夷<lb/>
狄之事固未可知朝廷已然之失則聽輿論而有聞焉<lb/>
又訝朝廷知此大異殊不脩補闕政以厭天戒而安民<lb/>
<pb n="KR4d0034_SBCK_011-4a"/>
心黙然不怪如平常無事時諌官御史亦不聞進牘白<lb/>
見鋪陳災害之端以開上心然民情洶洶聚首橫議咸<lb/>
有憂悸之色豈時與古不同今朝不宜倣古以爲事耶<lb/>
又念有天下者未有不監古而治棄古而亂也豈上位<lb/>
者務在鎭靜不須與民同憂也則又民爲邦本未有本<lb/>
搖而枝葉不動者豈民愚暗不當憂而憂耶則地之震<lb/>
天之所爲也民雖愚天豈愚哉反覆思之不覺驚怛流<lb/>
汗自以世受君禄身齒國命涵濡惠澤以長此軀便欲<lb/>
盡吐肝膽以封拜奏又昨見范仲淹以剛直忤姦臣果<lb/>
罹中傷言不用而身竄謫甚可悲也是時降詔天下不<lb/>
<pb n="KR4d0034_SBCK_011-4b"/>
許越職言事臣今苟務激切不避權右必恐橫遭傷害<lb/>
無補於時因自悲嗟不知所措旣而孟夏之初雷電暴<lb/>
作臣以謂國家之失衆臣無有爲陛下言者唯天丁寧<lb/>
以吿陛下也陛下極聖至眀其肯忽之果能霈發眀詔<lb/>
許臣寮皆得獻言臣初聞之踊躍欣抃又謂雖有災異<lb/>
陛下能講求嘉言革去時弊故可變化而召善和也旬<lb/>
餘日來聞頗有言事者其間豈無切中時病而絶不聞<lb/>
朝廷從而行之是亦示虚言而不根實效也臣聞唯誠<lb/>
可以應上天惟實可以安下民今應天不以誠安民不<lb/>
以實徒布空文増人太息耳將何以謝神靈而救弊亂<lb/>
<pb n="KR4d0034_SBCK_011-5a"/>
也豈大臣蒙塞天聦不爲陛下行之豈言事者迂闊無<lb/>
所取不足行也此則未可知今臣竊見綱紀隳敗政化<lb/>
闕失其事甚衆不可槪舉今條大者二詣匭以聞伏望<lb/>
陛下少賜觀覽苟有所采乞斷自睿意即時行焉言或<lb/>
狂瞽乞付臣斧鑕以非所宜言罪之一曰正心夫治國<lb/>
如治家治家者先修於己修己者先正於心心正則神<lb/>
眀集而萬務理也今則民間喧傳陛下數年以來多引<lb/>
俳優賤人於深宮之中燕樂無節賜予過度燕樂無節<lb/>
則志荒蕩賜予過度則心侈泰志荒蕩則政事不親心<lb/>
侈素則用度不足臣竊觀國史見祖宗逐日視朝旰昃<lb/>
<pb n="KR4d0034_SBCK_011-5b"/>
方罷猶坐於後苑門上有白事者立得召對委曲詢訪<lb/>
小善必納眞宗末年不豫始間日視事今陛下春秋鼎<lb/>
盛實宵衣旰食求治之秋而乃隔日御殿此政事不親<lb/>
之故也今又府庫匱竭民鮮蓋藏誅斂科率殆無虚日<lb/>
三司計度經費二十倍於祖宗時此用度不足眀矣政<lb/>
事不親而用度不足斯大可憂也伏望陛下脩己以御<lb/>
人洗心而鑒物勤於聽斷舎其燕安放棄優諧近習之<lb/>
纖人親近剛眀鯁直之良士因此災變以思永圖效祖<lb/>
宗之勤勞惜社稷之廣大則天下之幸甚也二曰擇賢<lb/>
夫眀主勞於求賢而逸於任使然盈庭之士不須盡擇<lb/>
<pb n="KR4d0034_SBCK_011-6a"/>
在擇一二輔臣及御史諌官而已今陛下用人似不能<lb/>
擇昨王隨自吏部侍郎轉門下侍郎平章事超越十資<lb/>
復爲上相此乃非常之恩必待非常之才而王隨虚庸<lb/>
邪諂非輔相之器降麻之後物論沸騰故疾纏其身災<lb/>
仍於國此亦天意愛惜我朝陛下必鑒之又石中立頃<lb/>
在朝行以詼諧自任士人或有宴集必置席間聽其語<lb/>
言以資笑噱今處之近輔不聞嘉謨物望甚輕人情所<lb/>
忽使災害屢降而朝廷不尊蓋近臣多非才者陛下左<lb/>
右尚如此天下官吏可知也實恐匈奴輕笑中國伏望<lb/>
即時罷免別建賢才臣又竊見方今以張觀爲御史中<lb/>
<pb n="KR4d0034_SBCK_011-6b"/>
丞髙若納爲司建此二人者皆登髙第本望以詞華進<lb/>
用素履温和輭懦無剛鯁敢言之才斯皆執政引㧞建<lb/>
置欲其愼黙不敢舉揚其私時有所言必暗相關說旁<lb/>
人窺之甚可笑也故御史諌官之任臣欲陛下親擇之<lb/>
不令出執政門下臺諫官旣得其人則近臣不敢爲過<lb/>
乃馭下之策也臣以謂陛下身旣勤儉輔弼臺諫又皆<lb/>
得人則天下何憂不治而災異何自而生伏望陛下少<lb/>
畱意焉非有難也臣不勝區區之至<lb/>
　　　火疏<hi>時年二十一登聞獻此疏</hi>
臣聞烈士不避鈇鉞而進諌眀君不諱過失而納忠是<lb/>
<pb n="KR4d0034_SBCK_011-7a"/>
以懷策者必吐上前蓄冤者無至腹誹則上下之情不<lb/>
鬱政令之出恱隨然言之之難不如容之之難容之之<lb/>
難不如行之之難有能言之則必容之則必行之如此<lb/>
則欲治之主三代之迹也願陛下畱意焉臣伏覩今嵗<lb/>
自春徂夏霖雨陰晦未嘗少止農田受葘者幾於十九<lb/>
民情嗸騷如昏墊焉臣以謂近位之失人政令之多缺<lb/>
賞罰弗公之所致也天之降災欲悟陛下陛下反謂刑<lb/>
獄濫冤之至故肆赦天下以救之殊不念如此則殺人<lb/>
者不死傷人者不抵罪其爲濫冤則又加甚古者決獄<lb/>
斷滯訟以平水旱不用赦也故赦下之後陰霾及今前<lb/>
<pb n="KR4d0034_SBCK_011-7b"/>
志曰積冤生陰積陰生陽陽生則火災見焉乗夏之氣<lb/>
發洩於玉清宮震雨雜下烈燄四起樓觀萬曡數刻而<lb/>
盡誠非慢於禦備乃上天之深戒也陛下當降服減膳<lb/>
避正寢責躬罪已下哀痛之詔罷非業之作拯失職之<lb/>
民在輔弼無禆國體者去之居左右竊弄威權者去之<lb/>
精心念政刑之失虚懷收芻蕘之言庶幾變災以答天<lb/>
意浹辰之間不聞有此吿諭竊知陛下將計工役再謀<lb/>
興脩都下之人聞者駭惑徃徃聚首橫議咸謂非宜皆<lb/>
曰章聖帝勤儉十餘年天下富庶帑府流衍無所貯藏<lb/>
乃作斯宮及其畢功而海内爲之虚竭陛下即位未及<lb/>
<pb n="KR4d0034_SBCK_011-8a"/>
十年數歲連遭水澇雖征賦咸入而百姓頗甚困乏若<lb/>
大興土木之功則費用不知紀極財貨耗於内征役勞<lb/>
於下内耗下勞何以濟矣況天災之已爲之是欲競天<lb/>
無省己之意逆天不祥安已難任欲祈厚貺其可得乎<lb/>
豈天譴吿而陛下弗悟邪豈知而故爲之邪豈再造祈<lb/>
天之祐邪臣不得反覆而量也今爲陛下計者莫若采<lb/>
吉士去佞人姑務脩德以勤至治使百姓足給而寬其<lb/>
征稅則可以謝天地而安民情矣夫賢君見變能脩道<lb/>
以除凶亂君無象天不譴吿今幸得天見之變是陛下<lb/>
脩道之日豈宜忽哉昔漢元帝三年茂陵白鶴館災下<lb/>
<pb n="KR4d0034_SBCK_011-8b"/>
詔曰廼者火災降於孝武園館朕戰慄恐懼不燭變異<lb/>
咎在朕躬羣司又未肯極言朕過以至於斯將何寤焉<lb/>
夫茂陵不及上都也白鶴館不大此宮也彼尚降詔四<lb/>
方以求已過是知古帝王急治如此夫火不炎上之罰<lb/>
正爲是焉臣謹按前漢五行志云賢佞分別官人有序<lb/>
帥繇舊章敬重功勲如此則火得其性矣若乃信道不<lb/>
篤或燿虚僞讒夫昌邪勝正則火失其性矣自上而降<lb/>
及濫炎妄起災宗廟燒宮室雖興師衆弗能救也故魯<lb/>
成公三年新宮災劉向謂成公信三桓子孫之讒逐父<lb/>
臣之應襄公九年春宋災劉向謂宋公聽讒逐其大夫<lb/>
<pb n="KR4d0034_SBCK_011-9a"/>
華弱奔魯之應也今宮災豈得亦有是乎願陛下恭黙<lb/>
而内省之省而旣知之願陛下悔過而追革之罷再造<lb/>
之勞役行古先之典法非惟大光基構亦天下之幸甚<lb/>
也臣愚妄之言不足益國體之萬一陛下苟容而行之<lb/>
三代兩漢之風指顧而可致也<lb/>
　　　論西事狀<lb/>
臣竊見自西寇逆節天下言兵者不可勝計大抵不過<lb/>
訓練兵卒積聚芻粟而已其言泛雜無所操揔又陳爛<lb/>
使人耳厭其聞而笑忽之況清衷近輔自有上算故不<lb/>
當復有所獻也然臣卑居長安備見西邊事體其要在<lb/>
<pb n="KR4d0034_SBCK_011-9b"/>
乎得人得人則練兵積粟之多不煩帷幄之議而自集<lb/>
也惟攻守之策必須中授何者此事至大不可輕舉近<lb/>
聞朝廷將議深討覆其巢穴此蓋憤其凶悖勇而不知<lb/>
思也孰不知羌氐之俗居不常處獸聚鳥散本無聚積<lb/>
若垂軍絕漠則跨歷險塗被甲裹糧操執兵械外疲而<lb/>
内懼一日之行有三日之勞曽未見敵先已自病隘而<lb/>
遇伏則將不支矣昔趙充國之論兵詳矣故中國利守<lb/>
夷狄利戰從古然也傳曰天子守在四夷又曰荒服者<lb/>
王不王則脩德詩云薄伐玁狁至於太原薄伐亦謂逐<lb/>
出之已而來則逐之去而勿追禦戎之善策也國朝五<lb/>
<pb n="KR4d0034_SBCK_011-10a"/>
路興師亦遇敗䘐前日劉平不能持重俟隙務於速戰<lb/>
身罹禽獲傷剥國威是知討之不如守之之利也眀矣<lb/>
近者朝廷拜置夏竦韓琦范仲淹等此皆平定外夷人<lb/>
所屬望者賊昊姦譎故必疑畏疑畏則將以事驗之以<lb/>
臣竊料今秋必放兵犯塞以觀我師之方略當是之時<lb/>
尤須愼重若能堅壁清野勿與之敵設伏用奇於險塞<lb/>
之地待其師老糧盡而反覆擊之不勞深討而可成功<lb/>
也方今之勢不患其來戰患守之之道未至耳議其功<lb/>
者恐銳而寡謀敗陛下軍事也愚者之說萬或一效以<lb/>
嘗預西事不敢塞黙伏惟聖慮裁察之不勝<graphic n="KR1908" url="https://raw.githubusercontent.com/kanripo/KR-Gaiji/master/images/KR1908.png" mimeType="image/png"/>
                    <graphic n="KR1908" url="https://raw.githubusercontent.com/kanripo/KR-Gaiji/master/images/KR1908.png" mimeType="image/png"/>之至<lb/>
<pb n="KR4d0034_SBCK_011-10b"/>
　　　乞發兵用銀牌狀<lb/>
臣謹按周禮牙璋以起軍旅漢世發兵皆以虎符所以<lb/>
嚴國命而絶姦端厥後給銀牌以爲信五代喪亂凡奉<lb/>
使調發但樞密院給牒國朝太平興國中以李飛雄之<lb/>
爲詐有詔復用銀牌焉自後又復廢罷臣竊見方今外<lb/>
郡兵馬只是三班使臣齎宣起發而無銀符之制況印<lb/>
之篆刻尋常官吏亦不能盡通姦詐或能爲之當用武<lb/>
之際必須大爲之防臣欲乞今後起發兵馬及乗逓馬<lb/>
者中給銀牌以復本朝舊制其規矩乞詔有司詳定之<lb/>
伏取進止<lb/>
<pb n="KR4d0034_SBCK_011-11a"/>
　　　論宣借宅事<hi>康定元年十一月二十一日</hi>
臣昨於十月二十三日内侍省牒奉聖旨下務支借小<lb/>
宅一所與司天監楊可久今月十八日准三司牒傳宣<lb/>
旨指射舎屋三十間已來與醫官副使柳堯卿居止者<lb/>
竊以賜第之典於國體至重前朝將相非有勲業則不<lb/>
得賜第京師近劉平血戰亾軀家宅無託朝廷方推此<lb/>
惠時謂當然今兹醫卜庸流濫有求請煩瀆天聽侵亂<lb/>
邦經況賞罰二端國之名器所以驅駕豪傑示信四方<lb/>
若死行陳之家與伎術之輩均用此賞臣竊恐輕重失<lb/>
宜矣方今西鄙未寧暴師塞外流傳四出何以勸人伏<lb/>
<pb n="KR4d0034_SBCK_011-11b"/>
望特降德音即時寢罷況柳堯卿自有居第極爲華侈<lb/>
若以其醫藥有效自可以金帛賜之上以重恩賞之科<lb/>
使戰伐者盡其死力下以絶僥覬之望俾貪冒者萌其<lb/>
恥心臣事在職司合有獻納蓋期賞之不僭非敢文而<lb/>
自營上瀆宸嚴無任<graphic n="KR1908" url="https://raw.githubusercontent.com/kanripo/KR-Gaiji/master/images/KR1908.png" mimeType="image/png"/>到之至<lb/>
　　　乞用劉石子弟<lb/>
臣近到闕聞黃德和以退軍及妄奏劉平石元孫叛逆<lb/>
朝廷已從軍法處分然劉平石元孫以血戰陷沒死於<lb/>
賊手初朝廷未能辨眀即時以兵卒監圍其第及德和<lb/>
旣已伏辜二族未霑恩澤遷延累日人頗疑惑古者舎<lb/>
<pb n="KR4d0034_SBCK_011-12a"/>
爵策勲貴其速也此雖敗䘐是亦勤勞於是伏望陛下<lb/>
斷自睿意詔有司於西郊備禮致祭陛下出次素服西<lb/>
向舉哀故禮云軍有憂則素服哭於庫門之外赴軍不<lb/>
載櫜韔蓋古者義也即日降冊追贈賻其家族爵其子<lb/>
弟使死者有知豈無冥助生者懷感必當盡忠烈士義<lb/>
夫聞之震激人人思爲陛下用也劉平子弟臣雖不識<lb/>
聞其頗知邊事用敵西寇必有成功況國恥家讎異於<lb/>
他將則吳用子胥唐拜田布即其義也<lb/>
　　　投匭疏<hi>時年二十二</hi>
臣昨伏覩陛下發德音下眀詔廣延天下愽習之士以<lb/>
<pb n="KR4d0034_SBCK_011-12b"/>
大治本降詔之日識者喧然咸謂陛下張祖宗之基致<lb/>
億兆之福慮意有所不逮政有所未敷雖碩輔盈庭諌<lb/>
臣滿署朝訪前王之陳迹夕講先朝之故事尚欲親問<lb/>
芻蕘廣采髦哲此非唯藴才抱器者幸甚實亦天下之<lb/>
幸甚也臣竊見分四制限十一科使官京師者得應賢<lb/>
良體用之目潛白屋者出赴沈淪髙蹈之制州縣判等<lb/>
限以字數武舉策試兼之騎射臣敢謂陛下之詔體則<lb/>
正矣而綱條未至輒有營穴願鋪白而言之夫賢良之<lb/>
科肇於漢世故公孫丞相之徒多以褐衣射策而解中<lb/>
入仕其以居位者日邇帝光出入禁掖志或未發則可<lb/>
<pb n="KR4d0034_SBCK_011-13a"/>
囊奏而建言政有未安則可排闥而請見況其身檢命<lb/>
敕已得爲朝中官則口鉗舌卷鮮肯言天下事惟是韋<lb/>
帶繩樞之士義疎禮隔趨走塵土間未嘗咫尺人主之<lb/>
顏面加以天閽九重交戟數里雖胷文陸離筆語滂沛<lb/>
而豈得一達旒纊之下哉脫欲聲鼓叩輦則有司必以<lb/>
狂妄之罪罪之且身無一命志氣自得邦家闕政實亦<lb/>
敢言漢世兼采庶士者深有意於此也下至李唐穿鑿<lb/>
前軌以謂民間不知帝王之動靜俗儒不講朝廷之經<lb/>
法耑以官士者得應言科及我炎統勃興不血刃而得<lb/>
天下太祖太宗拓樹基扃誕布鴻文而大變汚俗眞宗<lb/>
<pb n="KR4d0034_SBCK_011-13b"/>
嗣二后敎信兩漢法笑却唐弊追還古風故詔賢良而<lb/>
草莽之士無棄也今陛下之詔有異於上是未至者一<lb/>
也次則髙蹈丘園沈淪草澤臣亦謂未至者何嘗聞帝<lb/>
者愼器與名不務虚假且遁逸之士不示見聞今陛下<lb/>
垂詔而雜舉之是欲使之自見聞也若出而赴陛下之<lb/>
詔是其人非沈淪者若出而求陛下之試是其人非髙<lb/>
蹈者則皆露已揚才干時謁進者也非唯失彼之行恐<lb/>
使人謂陛下設虚名無精求之意州縣判等亦未折衷<lb/>
夫録人罪失務在淺要不過數字以見意數句以成文<lb/>
今限字二百束之對偶則皆漫誕而無功緐博而寡要<lb/>
<pb n="KR4d0034_SBCK_011-14a"/>
不可施用是爲空言至如武舉策試兼之騎射竊觀詔<lb/>
旨旣令先進軍機後即陛試是陛下取將帥材者也反<lb/>
使張一弓發數矢是陛下校一夫之藝取一人之敵也<lb/>
夫欲練將材而取一夫之技又何異考編鐘堵磬而求<lb/>
鄭衞之音伏願賢良之科使復兩漢眞宗之制不以官<lb/>
士爲之限則國家之得失可聞也沈淪髙蹈者則令諸<lb/>
郡守宰根索其名而籍奏之然後給傳續食達輦㑹試<lb/>
以文則蓄響埋照之流不逺而至矣書判者削其字限<lb/>
各罄其才而爲之文識髙劣盡可見矣武舉者去騎射<lb/>
之末而訪以機略之大則將帥之具鱗集矣若然則陛<lb/>
<pb n="KR4d0034_SBCK_011-14b"/>
下之詔不虚下天下之人無異議四條眀而十一科正<lb/>
矣臣碌碌者豈當輒述國家大事上干天子聽覽蓋以<lb/>
陛下開言路塞諱門采瞽說納愚慮是以析肝瀝悃而<lb/>
具述之若陛下責其犯上罪其錯議臣雖膏鉞轉壑不<lb/>
爲之怨伏願俯而察之干冒宸嚴無任隕越<lb/>
　　　五事<hi>景佑四年五月七日閤門下</hi>
臣聞重閉尚設於勇夫擊柝以待乎暴民是皆前籍立<lb/>
戒以監後人故國門九闔梐枑百重刑人以守閽下士<lb/>
以拂闑所以深嚴帝禁以備非常古者非有符節不得<lb/>
輒入君門降及後來乃設籍禁品庶官之髙下限諸門<lb/>
<pb n="KR4d0034_SBCK_011-15a"/>
之出入故東籍而西入者律令有文焉臣竊見國朝皇<lb/>
城宮門皆無名籍徃來無間甚非防微之意也臣欲乞<lb/>
今後内城諸門應分番宿直諸色人等各立名籍仍差<lb/>
中官專切提轄<lb/>
一臣聞事不師古傅說所譏必也正名仲尼之訓臣竊<lb/>
以國寺之監乃卿佐之局南省諸曹皆尚書之任近朝<lb/>
多差京朝官或貟外專判於理不順且逺方一州一郡<lb/>
唯使相及僕射以上方得言判豈京朝小官得判省寺<lb/>
重地臣欲乞今後非有本官者但稱權及句當不令專<lb/>
判庶合前規<lb/>
<pb n="KR4d0034_SBCK_011-15b"/>
一臣謹按前志曰白事之吏民之仇讎又云急吏緩民<lb/>
則吏不可縱政之大功也臣竊見州縣之吏多是狡惡<lb/>
之人窺伺官寮探刺旨意清白者必多方以誤之貪婪<lb/>
者則啗利以制之然後析律舞文鬻獄市令上下其手<lb/>
輕重厥刑變詐奇衺無所不作苟或敗露立便逃亡稍<lb/>
候事平復出行案設有強眀牧宰督察太嚴則締連諸<lb/>
曹同日亡命或獄訟未具遂停鞫劾賦稅起納無人催<lb/>
驅近年以來習成此弊官長務從姑息恐失大計見其<lb/>
邪濫不敢以法繩之惟此輩凶人唯利是嗜每糾以嚴<lb/>
憲尚不悛心何況縱之使亂正法實政理之巨蠹黎民<lb/>
<pb n="KR4d0034_SBCK_011-16a"/>
之大害焉人雖切齒無可柰何蓋縁國家別無敕條以<lb/>
加檢束臣欲乞今後州縣曹司有闕並於第二人户上<lb/>
選差仍令每五人互相爲<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>或逃亡者立差官籍其家<lb/>
量取以充賞募人收捉或遇赦首身亦乞流配別郡如<lb/>
此則不敢公然作過以紊政經<lb/>
一臣聞矜孤養老邦家之大政卹貧寬疾冊書之格言<lb/>
竊見前代皆置悲田養病坊堂在長安中命使專領亦<lb/>
選名德僧徒兼掌其事縣官出錢收利籍而用之開元<lb/>
中丞相宋璟上言乞罷中旨不從會昌沙汰僧尼李德<lb/>
裕以悲田院出於釋氏遂易名而増脩國家富有四海<lb/>
<pb n="KR4d0034_SBCK_011-16b"/>
生齒實緐山澤之間舉無遺利賦稅之外復有逺倉或<lb/>
水旱爲災則流亡相屬遇慈惠之吏必率斂而飼養逢<lb/>
苟且之政必枕籍而死亡<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>本非慵多致歉乏又京兆<lb/>
之内丐乞者多飢寒所侵徃徃殘廢或自折支體困入<lb/>
泥塗號呼里閭呻吟道路聚爲祲厲甚傷風化陛下仁<lb/>
被草木惠及昆蟲惟此夭傷未霑王澤臣欲乞依有唐<lb/>
故事剙置悲田養病坊州郡並以曹官領之仍於髙年<lb/>
擇信行可稱者三兩人與僧官同切管句三京給田十<lb/>
頃望鎭州七頃諸州軍等第給田以充粥食有羨餘官<lb/>
錢置本收利以備醫藥十歲以下八十以上仰州縣察<lb/>
<pb n="KR4d0034_SBCK_011-17a"/>
訪無家可歸者亦令看養如此則大益仁化無虧國風<lb/>
頌聲喧傳上資聖算和風浹洽可召豐年<lb/>
一臣聞巨壑雖深獸知所避烈火至猛人無蹈死故歷<lb/>
塊而蹶者皆是玩水而溺者有之古垂此言以喻刑辟<lb/>
者昔聖人惡殘賊之害良民也故眀設嚴刑大張憲網<lb/>
必使易避而難犯防微而杜原約之不至煩苛威之以<lb/>
令畏懼奸兇之輩翻然革心固而行之自然刑省茍務<lb/>
矜貸則冒禁者緐竊見官吏多犯贓汚乃由朝廷法制<lb/>
稍寬貪鄙因縁爲弊凡中人之性本非大兇皆以禁約<lb/>
不嚴是爲貨利所没手提刑憲人不敢言心恣誅求下<lb/>
<pb n="KR4d0034_SBCK_011-17b"/>
受其困夫殺人者死傷人者刑古今之制也殺傷之害<lb/>
不過數人今貪官在官民皆受苦雖有轉運提刑位皆<lb/>
尊崇罕與民接詢訪官吏鮮得實情苟無訟端莫肯發<lb/>
摘知者或欲陳吿又非干已臣欲乞今後官典犯入已<lb/>
贓許諸色人陳論得實者以其贓充賞如此則必畏多<lb/>
言之人亦防十目之視荀卿所謂威厲而不試刑嚴而<lb/>
不用此其得之矣<lb/>
蘇學士文集卷第十一<lb/>
</p>
<p>
</p>
  </div>
</body>
</text>
</TEI>
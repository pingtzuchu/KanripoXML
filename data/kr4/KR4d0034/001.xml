<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0034_SBCK_001-1a"/>
蘇學士文集卷第一<lb/>
　　　感興三首<lb/>
後寢藏衣冠前廟宅神主吾聞諸禮經此制出中古秦<lb/>
嬴食先法乃復祭於墓漢衣以月遊於道蓋無取宣帝<lb/>
尊祖廟失制徧九土孝元酌前文一旦悉除去魏帝樂<lb/>
銅臺遺令<hi>平</hi>置歌舞昏嗣竟從之此事狂夫阻唐制益<lb/>
紛華諸陵銷嬪御曠女日哀吟於先亦奚補吾朝三聖<lb/>
人乗雲不可覩威靈巳霄漢嗣皇念宗祖繪事移天光<lb/>
刻象肖神武徧敕舊遊地輸材起宮宇階墄釦以金牆<lb/>
壁衣之黼功旣即奉迎法仗疊簫鼓玩好擇珍奇目奪<lb/>
<pb n="KR4d0034_SBCK_001-1b"/>
不可數三京佛老家已有十數處朝家雖奉先越禮古<lb/>
不許君不祭臣僕又不祭支庶丹楹豈非孝聖貶甚蕭<lb/>
斧大祀當以時寢廟即其所惜哉共儉德乃爲侈所蠱<lb/>
痛乎神聖姿遂與夷爲侶蒼生何其愚瞻歎走㫄午賤<lb/>
子私自嗟傷時淚如雨<lb/>
在昔帝堯日光宅闢四門所賔無凶邪德教日益敦末<lb/>
世多濫姦九重嚴大閽扞掫主譏察誰何辨語言一關<lb/>
百力士列立甃石温設官按尺籍唱號於未昬唐末稍<lb/>
懈怠嘗值外史奔京城凶豪兒奮劒闖帝藩狂呼嘯虎<lb/>
豹便欲傾乾坤賴有宰相在不然神器翻我朝講制度<lb/>
<pb n="KR4d0034_SBCK_001-2a"/>
門籍反不存近知賤丈夫突入犯赤軒陛官未暇執呶<lb/>
呶何其諠祖宗創業難愼重在後昆勇夫猶重閉况乃<lb/>
天子尊何羅猶宐察况乃外宼屯興語一及此舌出反<lb/>
自捫吾家本寒微世受朝廷恩欲奏鴟鴞詩當塗誰薦<lb/>
論<lb/>
瞽說聖所擇愚謀帝不罪况乎言有文白黒時利害前<lb/>
日林書生自謂胷臆大潛心摭世病榮成謂可賣投顙<lb/>
觸諫函獻言何耿介云昨見凶星上帝下警戒意若日<lb/>
昏㧻出處恣蜂蠆安坐弄神器開門納珍賄宗支若繫<lb/>
囚親親禮日殺大臣尸其柄咋舌希龍拜速速伐虎叢<lb/>
<pb n="KR4d0034_SBCK_001-2b"/>
無使自沈瘵陛下幸察之聰眀即不壞如忽賤臣言不<lb/>
瞬防禍敗一封朝飛入羣目已睚眦力夫暮塞門執縛<lb/>
不容喟十手捽其胡如負殺人債幽諸死牢中繫灼若<lb/>
龜蔡亦旣下風指黥而播諸海長途萬餘里一錢不得<lb/>
帶必令朝夕閒渇飢死于械從前有口者蹜脰氣如鞴<lb/>
獨夫已去除易若吹糠粺奈何上帝眀非德不可蓋倏<lb/>
忽未十旬炎官下其怪乙夜紫禁中一燎不存芥天王<lb/>
下牀走倉猝畏挂礙連延舊寢廷頑失若空塞眀朝黄<lb/>
紙出大赦徧中外嗟乎林書生生命不可再翻令凶惡<lb/>
囚纍纍受恩貸<lb/>
<pb n="KR4d0034_SBCK_001-3a"/>
　　　慶州敗<lb/>
無戰王者師有備軍之志天下承平數十年此語雖存<lb/>
人所棄今歳西戎背世<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>直隨秋風寇邊城屠殺熟户<lb/>
燒障堡十萬馳騁山嶽傾國家防塞今有誰官爲承制<lb/>
乳臭兒酣觴大嚼乃事業何嘗識會兵之機符移大急<lb/>
蒐卒乗意謂就戮如縛尸未成一軍之出戰驅逐急使<lb/>
縁嶮巇馬肥甲重士飽喘雖有弓劒何所施連顚自欲<lb/>
<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>深谷虜騎笑指聲嘻嘻一麾發伏鴈行出山下奄截<lb/>
成重圍我軍免胄乞死所承制面縛交涕洟逡巡下令<lb/>
藝者全爭獻小技歌且吹其餘劓馘放之去東走矢液<lb/>
<pb n="KR4d0034_SBCK_001-3b"/>
皆淋漓首無耳準若怪獸不自媿恥猶生歸守者沮氣<lb/>
陷者苦盡由主將之所爲地機不見欲僥勝羞辱中國<lb/>
堪傷悲<lb/>
　　　及第後與同年宴李丞相宅<lb/>
十年苦學文出語背時向榮力不自知藝圍輒棹鞅薄<lb/>
技遭休眀一第君所唱㧞身泥滓厎飄迹雲霞上氣和<lb/>
朝言甘夢好夕魂王軒眉失舊斂舉意有斯况爽如秋<lb/>
後鷹榮若凱旋將台府張宴集吾輩縱謔浪花梢血點<lb/>
乾酒面玉紋漲狂歌互喧傳醉舞迭閬伉兹時實無營<lb/>
此樂亦以壯去去登顯涂幸無隳素尚<lb/>
<pb n="KR4d0034_SBCK_001-4a"/>
　　　昇陽殿故址<lb/>
昔在開元中此名昇陽殿西通大名宮夾道直如箭至<lb/>
尊黄金輿乗春日幸宴翠嬪戛鐘鼓歡呼奏新徧巧舞<lb/>
風燕翻奴歌露鶯囀酒光射錦幄上下花㑹炫雕盤堆<lb/>
緐英豔粉弱自戰天歡日無窮臣諫莫敢獻樂極哀繼<lb/>
之在理亦可見胡來塞宫闕腥羶汚香薦縱火寢廟平<lb/>
揮戈君臣迸庸嗣忽前醜泚巢福更亂冉冉竟覆亡返<lb/>
爲耕牧便瓦礫雖費犂土壤頗肥衍葢由殺人多膏血<lb/>
浸漬逺髑髏今成堆皆昔燕趙面每因鉏耨時數得寳<lb/>
玉片今秋雨澤多榖穗密如瓣農惟喜豐稔吾獨閔遷<lb/>
<pb n="KR4d0034_SBCK_001-4b"/>
變不有失德君焉爲穡夫佃大國尚如此小人易流轉<lb/>
道德可久長作詩將自勸<lb/>
　　　大霧<lb/>
欲曉霜氣重不收餘陰乗勢相淹留化爲大霧塞白晝<lb/>
咫尺不辨人與牛羣鳥啁啾滿庭樹欲飛恐遭羅網囚<lb/>
四簷晻藹下重幕微風吹過冷自流竊思朝廷政無濫<lb/>
未嘗一日封五侯何爲終朝不肎散焉知其下無蚩尤<lb/>
思得壯士翻白日光照萬里銷我之沈憂<lb/>
　　　藍田悟眞寺作<lb/>
旅食長安城廻遑奔走無停行清懷壯抱失素向胸中<lb/>
<pb n="KR4d0034_SBCK_001-5a"/>
堆積塵土生偷閒得至玉峰下爲聞悟眞之寺之嘉名<lb/>
杖邛赤脚渡藍水細流激激心骨清仰看蒼山髙峰㫄<lb/>
白雲眀滅藏日光行人遥指置寺處正在白雲之中央<lb/>
逡巡縁棧更險絶攀蘿捫壁隨低昂眀行咫尺乃相失<lb/>
已與雲霧相翶翔時聞啼鳥如吹竹數步一休還縱目<lb/>
行行未知髙則危下視昬煙覆平陸滿巖佳樹尤樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>
赫赤如霞間濃緑是時八月初路㫄已見芬芬菊貪奇<lb/>
戀景不知倦側睥又復心瑟縮神魂飛下大壑幽定省<lb/>
移時進雙足寺門髙開朝日輝丹青黯澹唐時屋老僧<lb/>
引我周遊看且云白氏子詩乃實錄此詩疇昔予所聞<lb/>
<pb n="KR4d0034_SBCK_001-5b"/>
殷殷更向碑前讀按言索像今無復惟有流泉數道如<lb/>
車輻我嫌世累欲暫居又云此地無留宿殿宇之後林<lb/>
莽中日暮嘗有虎豹伏鑿石龕邊崕至深近有浮屠於<lb/>
此相張觸快心宿忿兩不解一乃顚擠死其谷我聞爲<lb/>
之久顰蹙此向期將避煩辱不爲傷生事爭如平地隨<lb/>
流俗歎息回頭急出山始覺全軀已爲福<lb/>
　　　興慶池<lb/>
餘潤漲龍渠疏溜連清滻助曉逺昏山浮秋眀刮眼漁<lb/>
歸別浦閑鴈下滄波晚岸北有髙臺離魂蕩無限<lb/>
　　　長安春日效東野<lb/>
<pb n="KR4d0034_SBCK_001-6a"/>
前秋長安春今春長安秋節物自榮悴我有樂與憂窮<lb/>
閻何卑漏時燕不見投門庭謝過從蘭萌舒綠柔燕託<lb/>
喜廣厦亦非善是仇蘭生靜愈茂堪將義爲儔芳香誠<lb/>
可慕對之蠲窮愁<lb/>
　　　太行道<lb/>
行行太行道一步三太息念厥造化初夫何險此極左<lb/>
右無厎壑前後至頑石髙者欲作天朋黨深者疑斷地<lb/>
血脈夜中巖下埋斗杓日午陰壁風雪號攀縁有路到<lb/>
絶仞四望羣峰合沓如波濤忽至逼側處咫尺顚墜恐<lb/>
莫逃嗟乎古昔未開時隔絶往來人不思淳源一破山<lb/>
<pb n="KR4d0034_SBCK_001-6b"/>
岳碎巧心遂去縁嶮巇嶮巇不窮甚可畏悼此二者亡<lb/>
其宐天地不自嶮嶮由人爲之彼車摧輪馬傷足中路<lb/>
勿歎勿慟哭世上安塗故有焉孰使汝行此道驅髙軒<lb/>
喪墜不收宐爾然<lb/>
　　　對酒<lb/>
丈夫少也不冨貴胡顔奔走乎塵世予年已壯志未行<lb/>
案上敦敦考文字有時愁思不可掇崢嶸腹中失和氣<lb/>
倚官得來太行顚太行美酒清如天長歌忽發淚逬落<lb/>
一飮一斗心浩然嗟乎吾道不如酒平禠哀樂如摧朽<lb/>
讀書百車人不知地下劉伶吾與歸<lb/>
<pb n="KR4d0034_SBCK_001-7a"/>
　　　夜中<lb/>
夜分衆諠死耿耿抱眞履中君湛以寧不爲外官使七<lb/>
兵乗間入攻剽勢向圮主將不謀陣敵惡蕩然失守遽<lb/>
藏避駭浪奔騰一刻萬里紛紛變化無窮已俄如獨繭<lb/>
絲忽復滿天地乳虎不受縛狂龍難馴致我思精甲以<lb/>
扞異類邪慝弗萌元辟復位輔以逍遥之至道爛然光<lb/>
輝照無際<lb/>
　　　蜀士<lb/>
蜀國天下險奇怪生中間有士賈其姓抱材東入關獻<lb/>
冊叩諫鼓其言蔚可觀願以微賤軀一得至上前掉舌<lb/>
<pb n="KR4d0034_SBCK_001-7b"/>
滅西寇畫地收幽燕且云太平久兵戰無人言臣嘗學<lb/>
其法自集數百篇治亂與成敗宻然不可刪三獻輒罷<lb/>
去志屈心悲酸將相門户深欲往復見攔負販冒日熱<lb/>
引重衝雪寒羇苦輦轂下以圗晨夕餐如此三歳餘夜<lb/>
夜抱䣛歎義者或賑給遂復歸巴川嗟乎區宇大此徒<lb/>
亦已緐城市與巖穴隱默孰辨旃幸得出自鬻何惜置<lb/>
末班吾相柄天下處事當幾先古之設爵位蓋欲英雄<lb/>
躔次第立名級不使智慮閑稍有才器者必以禄仕牽<lb/>
所患在不岀旣岀那棄捐放蛟入大水驅虎還深山失<lb/>
一故無害其類莫可攀<lb/>
<pb n="KR4d0034_SBCK_001-8a"/>
　　　己卯冬大寒有感<lb/>
延川未撤警夕烽照冰雪窮邊苦寒地兵氣相躔結主<lb/>
將初臨戎猛思風前發朝笳吹餘哀疊鼓暮不絶淹留<lb/>
未見敵愁端密如髮予聞古烈士自誓立壯節丸泥封<lb/>
函關長纓繫南越本爲朝廷羞寧計身命活功名非與<lb/>
期冊書豈磨滅然由在遇專醜類易翦伐訓士無他才<lb/>
賞罰在果決近聞邊方奏中覆多沈没罪者既稽誅功<lb/>
者不見閱雖使頗牧生勇智當坐竭或云廟堂上與彼<lb/>
勢相戛恐其立異勲歘然自超㧞不知百萬師寒刮膚<lb/>
革裂關中困誅斂農産半匱竭我欲叫上帝願帝下眀<lb/>
<pb n="KR4d0034_SBCK_001-8b"/>
罰早令黠虜亡無爲生民孽<lb/>
　　　獵狐篇<lb/>
老狐宅城隅涵養體豐大不知窟穴處草木但掩藹秋<lb/>
食承露禾夏飲灌園派暮夜出㫄舍雞畜遭横害晚登<lb/>
埤塊鳴呼吸召百怪或爲嬰兒啼或變豔婦態不知幾<lb/>
十年出處頗安泰古語比社鼠葢亦有恃賴邑中年少<lb/>
兒耽獵若沈瘵遠郊盡雉兔近水殱鱗介養犬號青鶻<lb/>
逐獸馳不再勇聞此老狐取必將自快縱犬索幽邃張<lb/>
人作疆界兹時頗窘急迸出赤電駭羣小助呼嗥奔馳<lb/>
數顚沛所向不能入有類狼失狽鉤牙作巨顙髓血相<lb/>
<pb n="KR4d0034_SBCK_001-9a"/>
潰沫喘叫遂死矣爭觀若期㑹何暇正丘首腥臊滿蓬<lb/>
艾數穴相穿通城堞幾隳壞久縱此凶妖一旦果禍敗<lb/>
皮爲榻上藉肉作盤中膾觀此爲之吟書以爲警戒<lb/>
　　　難易言<hi>効韋蘇州二首</hi>
擬把鉛刀伐丹桂欲坐眢井攀青天排羅嬰兒拒九虎<lb/>
未若以道干貴權<lb/>
地上拾芥亦細碎掌裏數文猶苦辛脫使摘丸下峻坂<lb/>
未若以財而發身<lb/>
　　　大小言<hi>楚襄王登蘭臺命大夫作大言登陽臺命大夫作小言梁昭明太子殷鈞王規皆嘗作</hi>
彎弓射月落揮劒決天開何言四溟廣幷合不成杯託<lb/>
<pb n="KR4d0034_SBCK_001-9b"/>
身螟兩睫卜都牛一毛奔馳萬里外終不出秋毫<lb/>
　　　了語不了語<hi>了語効晉顧凱之殷仲堪作不了語効唐雍裕之作</hi>
公餗欲成忽覆鼎銀缾汲絶還沈井乳虎咆哮落深穽<lb/>
青萍一揮斷人頸<lb/>
無言以手尋珮環寒暑迭運雕朱顔八駿踏地幾時徧<lb/>
六龍駕日何年閑<lb/>
　　　舟中感懷寄館中諸君<hi>時得吿之山陽挈家</hi>
扁舟迎春色東下淮楚鄉側身風波地回首英俊場顧<lb/>
我本俗材百事無一長濫迹入冊府舉動初不皇乍脱<lb/>
泥滓厎稍見日月光峻閣鬰前起隱嶙天中央春風花<lb/>
<pb n="KR4d0034_SBCK_001-10a"/>
竹眀曉雨宮殿凉溢目盡圗史接翼皆鸞凰眀窗置刀<lb/>
筆大案羅縑緗文字雖幼學鈍庸今廢忘不能温舊習<lb/>
考古評興亡<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>顔於其間汗下如流漿徒然日飽食出<lb/>
入隨羣行朝廷比多事亦合強激昂况有詔書在爛然<lb/>
貼北牆奮舌說利害以救民膏肓不然棄硯席挺身赴<lb/>
邊疆喋血鏖羌戎胞膽森開張彎弓射攙槍躍馬埽大<lb/>
荒功勲入丹青名迹萬世香是亦丈夫事不爲鼠子量<lb/>
數事皆不能徒只飽腹腸有如鳬鴈兒唼唼守稻粱歳<lb/>
月今逝矣齒揺髪已蒼於時旣無益自合早退藏諸君<lb/>
天下選才業吁異常願當發策慮坐使中國強蠻夷不<lb/>
<pb n="KR4d0034_SBCK_001-10b"/>
敢欺四海無災殃莫効不肖者所向皆荒唐又不耐羞<lb/>
恥但欲歸滄浪濡毫備歌咏仰首看翶翔舟中稍無事<lb/>
思念益以詳恨無一稜田可以足糟糠出處皆未決語<lb/>
黙兩弗臧莽不知所爲大叫欲發狂作詩寄諸君鄙懷<lb/>
實所望<lb/>
　　　送李生<lb/>
李生以病癈東入徂徠峰志氣尚突兀形骸已龍鍾男<lb/>
兒生世間有如絶壑松誤爲風雷傷不與匠石逢哀哉<lb/>
千尺幹摧折以秋蓬<lb/>
蘇學士文集卷第一<lb/>
</p>
<p>
</p>
  </div>
</body>
</text>
</TEI>
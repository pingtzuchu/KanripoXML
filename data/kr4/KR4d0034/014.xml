<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0034_SBCK_014-1a"/>
蘇學士集卷第十四<lb/>
　　　先公墓志銘<hi>并序</hi>
蘇鄴之附城昆吾受封而姓出焉其後周司寇忿生徙<lb/>
食河内漢將軍建起杜陵武葬武功世遂名其籍隋唐<lb/>
之際多偉人六葉之内四至大丞相襲封邳許文憲公<lb/>
之曽孫傳素廣眀亂以其孥遜蜀生三子撿拯振孟還<lb/>
相唐仲以策擢官至容管經略使唐命革劉巖奄南海<lb/>
獨完圉不與巖容民於今祠之季留爲銅山令即我先<lb/>
公之髙祖也先公諱耆字國老曽祖寓劒州司馬夫人<lb/>
龔氏大父協中進士甲科任陵州判官孟氏朝京師謫<lb/>
<pb n="KR4d0034_SBCK_014-1b"/>
懷州司寇參軍雍熙中召對授光禄寺丞知開封府兵<lb/>
曹事累贈刑部侍郎大王母薛氏封河東郡太夫人皇<lb/>
考易簡太平興國中首登進士第才十年遂參大政贈<lb/>
太師尚書令母崔氏封廣平郡太夫人公生七齡以父<lb/>
任宣節校尉左千牛備身俄加振武副尉踰年大令薨<lb/>
恩授通直郎祕書省正字未冠謁文正王公旦公器之<lb/>
以息女歸章聖帝即位改奉禮郎旣冠舉進士時試條<lb/>
至嚴兩中優等廷校不得在髙第詘所素志辭焉後一<lb/>
年以文奏御詔試玉堂賜及第東封轉大理評事從祀<lb/>
汾陰遷丞賜緋衣銀魚出知湖之烏程以文正公當國<lb/>
<pb n="KR4d0034_SBCK_014-2a"/>
凡五載未嘗求代遷時吳越大水平泉行舟旣涸農盡<lb/>
以失畔訟公按籍收判質悉履邑田書而揭之狡豪宿<lb/>
隱摘以給下户失職者民樂興頌無復訴郡牧制置使<lb/>
陳公堯叟薦充判官改殿中丞任終知開封縣旣省政<lb/>
惡民物之薄且多貴人善田宅操勢威豪奪無吿一切<lb/>
以法繩之皆帖帖俛首不敢相干犯因上書曰京師諸<lb/>
夏本根宜爲化首今流風甚微臣竊恥之謹條七事以<lb/>
聞遷太常博士三司户部判官是歲以諌議大夫充契<lb/>
丹國信使將行太夫人寢疾公露奏牢辭未報夫人棄<lb/>
平居廷議以名業北走不可易公哀慟感疾還上信幣<lb/>
<pb n="KR4d0034_SBCK_014-2b"/>
曰將死請遂改命終喪復除三司判官眀年轉尚書祠<lb/>
部員外郎知眀州郡有湖號廣德古鍾水以漑旱唐季<lb/>
壞漏不補披爲田公復而浚之防四百里自是境無凶<lb/>
年郊慶緒階升朝奉大夫歸朝換度支充長寧接伴使<lb/>
旣又判户部案召入考進士第復詔使契丹初出疆每<lb/>
舎必作詩山漠之險易水薦之美惡備然盡任歸而集<lb/>
上之人爭布誦出爲京西轉運使賜三品服就改兵部<lb/>
又加直集賢院踰年移使河東兩河薦下旱蝗所在艱<lb/>
食公案行屬部不專計利務以息民爲急汰穴兵罷非<lb/>
業之作代之<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>陳不能飼軍始廩者皆猖獗聚譟欲倉<lb/>
<pb n="KR4d0034_SBCK_014-3a"/>
爲變有期矣公遽往焉列校先馬首以訴徐語之曰國<lb/>
之儲非久何以備凶若不食腐將誰食之爾見殍尸枕<lb/>
藉道上曽不得是而生耶命拘而鞭之以語箝其帥卒<lb/>
不敢動遷工部郎中籍田敘勲至上柱國移使陜西未<lb/>
落洛守移來求粟賙其饑公計調二十萬斛輸焉寮不<lb/>
可曰邊宜實之移中以自速固非謀也公曰臣民繫於<lb/>
君無内外忍知其垂死亡不可奇贏賑之他日苟無餽<lb/>
期不諉君以是遂定景祐二年正月十有二日得疾藥<lb/>
禱徧及而不逮翌日夜漏下二刻終於位春秋四十九<lb/>
嗚呼哀哉以先公之德之才天資誠敏而不遐其年頓<lb/>
<pb n="KR4d0034_SBCK_014-3b"/>
於中仕利不布天下使有志於時者嗟癎而隕涕也孤<lb/>
舜元等慟踊泣血扶衞我公之靈輿歸上都考龜筮得<lb/>
寶元二年十月二十七日之吉葬於開封縣宰輔郷中<lb/>
書村之先域舜欽幼嘗戲祖母之几下聞語公初能言<lb/>
大令特愛之始令誦詩必自題之於果上踰時占數十<lb/>
百篇果終不食八歲侍官穰下據鞍吟詠不廢編而置<lb/>
於褚中大令密取視之駭其辭致前撫首而命以名又<lb/>
用是以字之眀年罹大令喪至性過人號慟不絕聲行<lb/>
路爲之哀傷公雅好觀書經史禪說手鈔者數千卷無<lb/>
不盡誦所著計録三篇開談錄五卷次翰林志續文房<lb/>
<pb n="KR4d0034_SBCK_014-4a"/>
四譜并文集二十卷並藏於家公六居内外計未嘗建<lb/>
言聚斂有語逸利者輒却之襟度軒闢不屑細務處事<lb/>
若不施慮其間無不妙當所至必尉薦才器未始案吏<lb/>
雖無狀者能使謹前無犯患性鍾孝友喪太夫人體形<lb/>
瘠枯杖而後能興每臨必絶以弟叟久没銓調上書乞<lb/>
徹官出之嫁三孤姪匱所有資送不足又舉倍息錢必<lb/>
豐後已平居晏晏以圖史自愉雖家無宿儲終不及資<lb/>
產事兄夀終水部郎中二弟宿終大理評事叟終溧陽<lb/>
令夫人雅尚惇素不喜與遊侈者相從專以孝承嚴姑<lb/>
禮弼先公二十有八歲封太原縣君眀年召見賜冠服<lb/>
<pb n="KR4d0034_SBCK_014-4b"/>
出入中掖進謁有規子舜元大理寺丞知開封府咸平<lb/>
縣舜欽光禄主簿知長垣縣舜賓光禄主簿知太康縣<lb/>
俱登進士第得以藝升不爲家羞者蓋積是訓厲使去<lb/>
怠傲而自進立女三人長適大理評事雍扶次適太常<lb/>
寺太祝韓維次幼孫十八淵渾注泂餘幼嗚呼昊天不<lb/>
弔下此酷凶尚賓賓徇禮經以嗣祭爲大苟延喘息不<lb/>
獲躬執杖履侍於九原已至於今矣忍復以鄙略不倫<lb/>
之詞上識宰壤靜念古人述先或以爲孝況斯言不敢<lb/>
誣傳可後信雖不足闡揚我先公之輝光庶盡人子之<lb/>
志焉爾延此巨創綴之銘云<lb/>
<pb n="KR4d0034_SBCK_014-5a"/>
世之望兮於鑠嚴考清風再張兮立於稚妙學根源兮<lb/>
不務剽造次之言兮卒蟠於道擢節義以貫中兮誠精<lb/>
光而外照哀哉不隮髙齡兮神於何而能勞癉諸孤兮<lb/>
攀靈基而莫劭號蒼蒼之髙兮曷余家之不造心膾膈<lb/>
裂兮血下涂於野草岡隰外鞏兮浚渠旁繞哀哀我公<lb/>
之靈兮寧此佳兆<lb/>
　　　江寧府溧陽令蘇府君墓志銘<hi>并序</hi>
季父諱叟字蟠叟先大令之少子免乳而大令薨旣冠<lb/>
猶褐衣大中祥符初授太廟齋郎選岳州華容尉閬州<lb/>
閬中主簿陜府平陸令杭州録事參軍江寧府溧陽令<lb/>
<pb n="KR4d0034_SBCK_014-5b"/>
所歷未嘗有過謫然數命少會知己者輒死竄不及薦<lb/>
天聖末先公任兵部貟外郎嘗上書曰臣聞手足偏廢<lb/>
是謂篤疾人生之苦莫此爲甚臣有隱痛顧切如之天<lb/>
髙聽卑伏曁垂閔臣先父早以才業擢列近輔未及強<lb/>
仕奄淪盛朝嘗有治民不令以遺札任子故臣之弟叟<lb/>
冠爲白丁祥符行慶始補太廟齋郎自爾效官十有三<lb/>
考蹉跌顏髮淚嗢寒餓賤位所束自拔無由毎一疚中<lb/>
如伏沈瘵臣今幸以年績例當改秩欲乞以所奉新恩<lb/>
囘授叟一京官伏望天皇厚□哀閔此懷以聞格遂罷<lb/>
之溧陽任終貧不能族歸寓家京口入選得疾力判試<lb/>
<pb n="KR4d0034_SBCK_014-6a"/>
不如格不得調氣益失衞結澀乗於胷胃不防飲濫於<lb/>
膚絡之下血化而并旣亟舟沿還家而終享年四十五<lb/>
時景祐四年七月十日也嗟乎本朝執政子未有任銓<lb/>
調者又何獨湮塞若是之久耶世皆悲憐之季父亦不<lb/>
甚痛嘗語人曰天地氣數差變不可一其間才而厄於<lb/>
無津則無可爲毎出門逢者十人八九不吾過一二愈<lb/>
者烏足動哉故常放意杯酒不喜間關於進取之地娶<lb/>
周吳張三夫人皆無子女嫁陽翟主簿楊組以寳元二<lb/>
年十月二十七日歸葬開封縣宰輔郷鳳池原先祖兆<lb/>
下銘云<lb/>
<pb n="KR4d0034_SBCK_014-6b"/>
神之司禍福是宜吾先力善季父何奇仆於賤仕雖世<lb/>
之遺嗣覆而夭豈神宜爲周號而冥其誰賴之噫吁已<lb/>
而柰何乎哀思<lb/>
　　　亡妻鄭氏墓志銘<lb/>
蘇舜欽之妻滎陽鄭氏其父屯田郎中諱希甫母天水<lb/>
縣君趙氏生十四年而天水夫人殁又三年父喪又三<lb/>
年歸於我甲戌歲予登第授光禄主簿知亳州蒙城歸<lb/>
寧長安是年冬十月堂帖促之官一日泣相語曰子其<lb/>
攜三子以往願畱以待姑嫜言寖布家人皆諭之曰凡<lb/>
仕無畱孥所以典闑中遂偕至官下才兩月皇天降禍<lb/>
<pb n="KR4d0034_SBCK_014-7a"/>
得先君之凶訃即日衰絰與之西走晝夜奔號登頓食<lb/>
寢失節方妊以馬駭墜地者三傷左股焉起即強自支<lb/>
不肯少休曰早得一慟於舅之柩前遂死無恨若或殞<lb/>
滅重爲姑憂大甚爲不孝也三月十三日至於家是暮<lb/>
產一子疾起所傷七日而逝時景祐二年三月十六也<lb/>
哀哉堂有夀母室有乳穉藉以奉育遽失其助余時待<lb/>
盡於苫次退而又哭於室中亦血氣者非勉徇於禮烏<lb/>
能勝而至是耶間月火其櫬於萬年栖鳳原緘骨歸京<lb/>
師以年月日從於先域子曰泌一女幼銘曰<lb/>
奄然不起怛然此止<lb/>
<pb n="KR4d0034_SBCK_014-7b"/>
　　　内園使連州刺史知代州劉公墓志<lb/>
公諱文質字士彬世占數於<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>州保塞縣曾祖延不仕<lb/>
祖昌後唐爲平州刺史幽薊<graphic n="KR1774" url="https://raw.githubusercontent.com/kanripo/KR-Gaiji/master/images/KR1774.png" mimeType="image/png"/>田使者<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>塞皇家之故<lb/>
郷也翼祖皇帝之在民間昌陰知其非常歸以息女今<lb/>
廟號簡穆皇后父審奇太祖創業之始倚以機事辟署<lb/>
氾水關令未幾卒今贈左千牛衞大將軍母張氏封清<lb/>
河郡太夫人夫人出入中闈太宗嘗以郷黨之舊賜予<lb/>
頗衆一日問其爲後者因以公名上之即特召爲供奉<lb/>
官寄班祗候入備宿衞雅以清愼自持上頗信嚮焉每<lb/>
外廷拜免必閒訪之公悉心謀論輒中旨時中人竇神<lb/>
<pb n="KR4d0034_SBCK_014-8a"/>
福侍上顧謂曰文質朕之親舊言論有足嘉者因以白<lb/>
金百斤賜之至道初將命二浙按察民事進黜郡縣吏<lb/>
數十人立得報可議者愜之歸授左藏庫副使後以久<lb/>
任省闈上書願效死邊漠以報國寵上從容謂曰陪圖<lb/>
議於中所報亦大庸非其人哉遂掩其奏不下踰年出<lb/>
爲岢嵐軍使俄改麟府兵馬鈐轄戎人犯順兵宿塞下<lb/>
前後俘馘甚衆獲馬畜鎧甲之類慮一萬七千三百餘<lb/>
凡賜金者三詔獎者五咸平中移知慶州權董涇原儀<lb/>
渭四郡之兵時西虜竊入我境公蒐精甲兵百以乗其<lb/>
鋒寮有礙詔縮忸不時給軍須者公乃竭私緡二十萬<lb/>
<pb n="KR4d0034_SBCK_014-8b"/>
以均分之士感慨増氣大破寇兵而還是歲充靈州清<lb/>
逺軍監兵復與虜騎戰於枝子平逐之絕漠而去璽書<lb/>
襃諭有錦袍上金帶之賜移典涇州爲師臣楊瓊之二<lb/>
寇陷清逺以逗䘐謫南海遇恩放還起爲率府副率總<lb/>
兩浙諸州兵甲移齊州封禪岱宗命引兵邏護岳下遷<lb/>
禮賔副使石隰沿邊都廵檢使又換秦州兵馬鈐轄公<lb/>
自負築版率梟銳士進小落門寨開邊逺甚詔書嘉之<lb/>
移知代州境與胡近我軍之芻牧者多爲誘掠返稱亡<lb/>
命東還以徼賞公原其情爲之上論報得貫珠死者數<lb/>
百輩轉内園使知邠州佐節度曹瑋出環州界築<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>障<lb/>
<pb n="KR4d0034_SBCK_014-9a"/>
十餘處聚勁卒以壓虜衝迄今不敢犯除使持節連州<lb/>
刺史再知代郡天聖六年正月十六日寢疾終於位享<lb/>
年六十四賜賻甚厚權厝於并之佛廟公作牧訓戎更<lb/>
任者二十有四乗傳操命者又十二焉出處必盡風力<lb/>
著績效他將爲多能以義斷物以惠役衆所賞賚不可<lb/>
勝計輒施散未嘗理貲產性忠鯁嫉邪喜評刺無所避<lb/>
詘當塗忌之故官不大進章聖帝嘗詢及<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>塞之舊因<lb/>
以簡穆事上聞又用宣祖太祖賜書函爲獻有詔編任<lb/>
屬籍天禧中章聖初不豫公<graphic n="KR1908" url="https://raw.githubusercontent.com/kanripo/KR-Gaiji/master/images/KR1908.png" mimeType="image/png"/>求賜對進議數刻大率<lb/>
以愼任帷幄之臣爲意帝深嗟賞之今上在東宮凡五<lb/>
<pb n="KR4d0034_SBCK_014-9b"/>
以書賜今藏於家兄文裕終容州觀察使夫人李氏<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>
順軍節度使溥之女封隴西縣君生於公族愼淑有儀<lb/>
撫育諸子嫡孽無異心稟年不遐沒先於公子十五人<lb/>
長曰涓早世曰湛侍禁閤門祗候曰渙屯田員外郎知<lb/>
遼州曰渭蘇州吳江縣曰滬淳淵濬俱殿直曰汎沿漌<lb/>
未仕曰沐泳泌源皆早卒女八人長適伊世昌次適髙<lb/>
日宣次適田守德次適李智寶次適王宥次適王豐二<lb/>
皆夭屯田君髙逺有識度嘗上疏乞莊獻后歸政由奉<lb/>
禮部擢拜右正言慶之所叢爲時聞人今自遼陽拜章<lb/>
賜吿之太原扶護公之靈輿歸京師以景祐五年八月<lb/>
<pb n="KR4d0034_SBCK_014-10a"/>
某日葬於雍丘縣百家邨之先域舉李夫人之櫬合祔<lb/>
焉枉道出長垣求志於舜欽謹用筆以銘云<lb/>
予嘗觀前史見王者之興其郷黨故人有起耕販而取<lb/>
將相世十數不絶者蓋其遇之之異耳今公才且逢勲<lb/>
舊較然不殊而位弗大擢以殁何哉此古人所以委之<lb/>
於數也<lb/>
　　　處士崔君墓志<lb/>
博陵崔籍初命理獄於涼將改葬其先君以聞得報遂<lb/>
來求志於舜欽先祖中令之夫人則駕部郎憲之女視<lb/>
籍之先君則異母弟故能詳焉謹案君博學善談經術<lb/>
<pb n="KR4d0034_SBCK_014-10b"/>
魁曠豪爽人也年十八舉進士有司申籍其名上之中<lb/>
令曁文正公丞相向公忠愍寇雷州雅與友善偕試於<lb/>
庭中君文中格上指以年少時罷去其後中令連典貢<lb/>
部君以親嫌不出應詔書羇遊山東十餘年再至都下<lb/>
生平交游皆烜赫將相也徃徃託召終不肯一造其門<lb/>
下又兩貢御前不中第執政憐之爲建言其輩數十百<lb/>
人試以補武吏及期就席君感慨曰我素以卿弼自標<lb/>
置一旦不偶返栖屑執筆求爲賤役不亦鄙乎乃廢卷<lb/>
引去縱酒都市中極醉閒蕩徒步將出國南門方春大<lb/>
臣賜宴苑中暮罷騶呼止君辟道側仰視之依然皆故<lb/>
<pb n="KR4d0034_SBCK_014-11a"/>
人也不覺涕泣霑下因呼自名曰老朽不得志去國決<lb/>
不復仕矣諸公面之亟遣從吏謝以去已而私自嗟曰<lb/>
吾道辟之是已今日不圖爲貴人氏所賤也遂行買田<lb/>
築室於箕潁間窮堪輿圖緯風角推步佛氏道家書以<lb/>
至筆墨圖畫方藥種藝之事畢精焉間引農樵共飲醉<lb/>
輒酣歌起舞以自快絶不迹城市亦不道平昔所爲郷<lb/>
人以處士名之如是數歲一夕無疾奄然逝矣年六十<lb/>
有五時乾興元年秋八月也娶范魯公質之諸女早卒<lb/>
今卜合葬於上都開封縣之某郷邨用景祐丙子冬十<lb/>
二月日封君諱遵用字藏器銘云<lb/>
<pb n="KR4d0034_SBCK_014-11b"/>
<pb n="KR4d0034_SBCK_014-11b"/>
隨時任御史早與之遊復嘉其吏材白見改著作佐郎<lb/>
知越州山陰踰年轉祕書知英州遷太常博士通判同<lb/>
州同之郡將不謹法度其屬悉媚莫敢言君獨以理折<lb/>
其衝不能遂行或先幾絶其孳萌以是事多沮逆少合<lb/>
君亦悒悒不自喜未幾感疾終官下年五十有六有子<lb/>
長矣郡將以事牽繫獄中私黠吏脅其嫠娶焉子聞之<lb/>
號慟搶地遂以狂失心乃出之使逸去死於道義者竊<lb/>
緘君之骨藏之佛廟後十餘年天章待制王公㳂以都<lb/>
轉運使陜西樞密太原公別而屬之曰予生平交游與<lb/>
宋仲達善不幸死之日其孥流離人所聞也交所以託<lb/>
<pb n="KR4d0034_SBCK_014-12a"/>
死生今仲達之骨旅而不兆我則媿焉敢仗髙義因此<lb/>
行以求之且使寧魄九原示予不忘雅素也已而遇臨<lb/>
晉主簿顏太初之官過郡訪得之遂以禮葬於同之某<lb/>
縣某原君兩娶前弘農楊氏生一子亦卒君沒於天聖<lb/>
三年夏六月葬於景祐三年秋七月辛卯前葬期太原<lb/>
公自京師疏其族氏以函命能文者志其壙銘云<lb/>
無子以似以藏以祭以直得交卒斂以義交乎無靦於<lb/>
後世<lb/>
　　　屯田郎滎陽鄭公墓志<lb/>
公諱希甫字源眀其先帝乙元子微子啓之後武王封<lb/>
<pb n="KR4d0034_SBCK_014-12b"/>
之睢陽其本出焉厲王之子友宣王封之鄭子孫因王<lb/>
命氏故又爲滎陽人於唐皆顯大照耀末世喪亂逃患<lb/>
徃之巴蜀曽祖儀導江令祖遵勗斂州刺史父先壽奉<lb/>
禮郎知蓬州伏虞縣以公累贈尚書郎母李氏封隴西<lb/>
縣君初國兵西伐孟氏去國詔例遣來中都下遷湯陰<lb/>
主簿遂占數焉公六歲就學十二失父鞠於伯氏年甫<lb/>
十七業文有成郡吏薦之春官文入冊得李夫人之凶<lb/>
訃徒跣號呼越宿至於家旣葬廬於墓側漁於菱易饌<lb/>
具以爲祭如是者三十年咸平詔士爲郷族敦睦出中<lb/>
進士甲第調尉建陽七月獲山寇四十有二人郡將髙<lb/>
<pb n="KR4d0034_SBCK_014-13a"/>
某連奏署爲司理參軍長樂郡二婦爭產連年不決外<lb/>
臺移公鞫之一訊兩服姦僞大破廢免前官數人詔授<lb/>
大理丞知吉州龍泉縣二年移知康州轉殿中丞將代<lb/>
郡人上書畱借特授太常博士復領郡事歸出知安利<lb/>
軍三年轉運使李士衡寇瑊第其治狀上之就換屯田<lb/>
員外郎再任大中祥符八年夏四月暴雨十日不絕山<lb/>
谼客水鍾河於河弗勝兼任湓曀橫逆大決於凝陽公<lb/>
聞不俟駕自徃謀露坐風雨中三日夜課塞物輸積如<lb/>
阜陵役卒夫獻力者數萬長茭巨犍剋期乃下湍泛不<lb/>
定若將墊溺公奔其上立大呼曰皇天降災吏之無狀<lb/>
<pb n="KR4d0034_SBCK_014-13b"/>
也民何咎焉願以身障之激流及骭不動役民爭負薪<lb/>
石鎭遏翼公登於陸遂成堅防水怒亦殺仆跌而死者<lb/>
百餘人六月再決於魚池塞如之以功遷都官時宋亳<lb/>
間積潦瀦民田數百千頃寇丞相準上公名詔以便宜<lb/>
行相下鑿渠尾授於淮疏渫盡涸翊年得<graphic n="KR1774" url="https://raw.githubusercontent.com/kanripo/KR-Gaiji/master/images/KR1774.png" mimeType="image/png"/>田號上上<lb/>
由是改職方知澤州天禧末河潰東郡今相國張公士<lb/>
遜知政事魯公宗道薦公知滑州一日行隄至台山水<lb/>
齧南岸岸道崩磓而常之百餘尺不已公祭以一盛即<lb/>
時浪折沙踊郡人頌公誠前官表城之東北隅以謀脩<lb/>
障公曰二道翼引猛不可中挫當彌其端柔其性就深<lb/>
<pb n="KR4d0034_SBCK_014-14a"/>
故川使自習則庶可矣苟截奔衝以抑之沛然孰能禦<lb/>
也乃徙表西北山下未幾郡寮以私相訟黜官徙公知<lb/>
忻州公拜奏曰忻亦良郡恥乎力役未施而又以罪去<lb/>
重貽上憂願竟其效而後之官朝廷業已除降璽書褒<lb/>
而遣之後卒如公畫而河平忻之邑民武鍾者嘗遇惡<lb/>
少五輩乞食焉弗與吿以日而誓殺之及期夜有他盜<lb/>
過門鍾出詬且揮以刃不勝盜戕殺鍾及妻於室子踰<lb/>
垣以逸白於官官徃擒惡少則亾矣得之別邑劾而具<lb/>
獄上公下之反覆七旬不斷官吏牢以讓公曰吾徃以<lb/>
五聽審一囚且無隘況於五者乎數日代郡得眞盜官<lb/>
<pb n="KR4d0034_SBCK_014-14b"/>
居三年入改屯田郎請老還漳州天聖五年夏五月十<lb/>
日終於西伯里之私第享年七十二以眀年二月九日<lb/>
葬於湯陰縣伯樂原從先兆也夫人趙氏封天水縣君<lb/>
沒先於公兄文甫中進士第終衞州判官三子曰昂昆<lb/>
昊一女歸於舜欽銘曰<lb/>
鄭爲姓之著郎爲官之美少見稱於孝仕登最於治終<lb/>
老故郷出處之分畢矣<lb/>
　　　歙州黟縣令朱君墓志銘<lb/>
沛國朱處仁表臣少從予遊長又同登進士第表臣宦<lb/>
於楚予適越遇表臣喜語旣且泣曰僕將葬祖父於眞<lb/>
<pb n="KR4d0034_SBCK_014-15a"/>
有期矣敢以銘煩於君其毋拒予諾之表臣遂狀其世<lb/>
維先君諱咸熙字某其先宣城人也曽祖訓唐末事李<lb/>
氏至歙州刺史生景勲弘毅尚氣節陰知世將有變遂<lb/>
徙其孥山東占營丘生<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>衡少眀孔氏尚書太平興國<lb/>
中登本科授冀州司理參軍再選達州東郷主簿時賊<lb/>
順騷兩川鄰城不守邑令呂棄印以逸主簿獨閉壁堅<lb/>
守勢詘遇害時先君侍年才十三度不能力遂挺身脫<lb/>
賊刃下日夜踔數舎冒沒於兇黨中變民居作蜀俚人<lb/>
語諜知官軍至開州趣出主帥前泣曰我東郷主簿之<lb/>
子不幸父以賊死而家有母妹在青州相去數千里不<lb/>
<pb n="KR4d0034_SBCK_014-15b"/>
能自通幸挈出死境使歸奉偏親以養惠施大矣帥哀<lb/>
憐之使騎於後賊平道華之渭南逢呂令居焉語曰汝<lb/>
父戕於難今汝幼又孤能至此以遇我天也山東道阻<lb/>
當畱無徃必敎育使汝成而後行可乎從之呂令嘉其<lb/>
謹強向學善視若諸子遂許以女妻之後六年同至都<lb/>
下自論敕賜同學究出身時咸平三年冬十一月也還<lb/>
家拜親喜極哀動乃侍奉赴調授濠州定逺主簿綿州<lb/>
司法參軍博州司理濠州録事耀州淳化令五任十有<lb/>
五年据法平直不撓未嘗過差然不肯悒納上官故無<lb/>
有通薦者天禧三年秋罷官淳化因類刑書主司爲奏<lb/>
<pb n="KR4d0034_SBCK_014-16a"/>
御求補法寺吏未報得疾踰年弗平勉授歙州黟縣令<lb/>
夏五月舟至宋疾甚歎曰吾出險艱得官以庇族潔躬<lb/>
奉法不敢以欺死固有命然子幼家無資何以奉母幸<lb/>
外舅官於泗可亟徃以吾誠吿之言畢而逝時五月朔<lb/>
也享年三十有九踰宿至泗遂稾葬於佛廟徒旅於眞<lb/>
諸孤家白沙從呂舅之庇也夫人後君一年卒母李氏<lb/>
後三年亦殁四子長即處仁泗州判官監楚州次處約<lb/>
登進士甲科知南安軍上猶縣處中處厚皆天予見前<lb/>
人罹禍患雖奴辱折屈苟活而不自羞卒能奮起以成<lb/>
勲名蓋獨慮其亾軀耳長官幼齒而遂合此術嗚呼賢<lb/>
<pb n="KR4d0034_SBCK_014-16b"/>
哉向使如常童悲慕不能自引去徒血兇鋒於禍無所<lb/>
轉則家君死難之節不表而朱氏之祀殄矣今二子皆<lb/>
成名幹而有文采赫大門閭安可涯涘長官沒踰二十<lb/>
年仁約以俸卜葬於眞州某縣某郷舉夫人以祔焉又<lb/>
復東郷之魂以大王母李氏合葬於兆之北中與厚又<lb/>
屬其旁以某年月日之吉也銘曰<lb/>
東郷死官忠節較然君脫兇難可以孝言命狹禄小世<lb/>
嗟其賢二子是似此其曰天葬得吉壤岡趨水旋濯濯<lb/>
靈魄安此萬年<lb/>
<pb n="KR4d0034_SBCK_014-17a"/>
蘇學士文集卷第十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0034_SBCK_010-1a"/>
蘇學士文集卷第十<lb/>
　　　荅韓持國書<lb/>
近得京信長姉奄逝中懷殞裂不堪其哀更承慰問重<lb/>
増號絶且蒙見責以兄弟在京不以義相就以盡友悌<lb/>
之道獨羈外數千里自取愁苦持國予之素所畏者也<lb/>
今言如是疑非出于持國也然筆迹趨向皆持國又不<lb/>
足疑是持國知其一未知其他予不得不爲持國班班<lb/>
而言也予亦人也非翼而飛蹄而馳者也豈無親戚之<lb/>
情豈不知㑹合之樂也雖是禽獸亦安肎舍安逸而就<lb/>
愁苦哉此語去離物情逺矣豈當出于持國之口邪昨<lb/>
<pb n="KR4d0034_SBCK_010-1b"/>
在京師官時不敢犯人顔色不敢議論時事隨衆上下<lb/>
心志蟠屈不開固亦極矣不幸適在疑嫌之地不能決<lb/>
然早自引去致不測之禍猝去下吏無人敢言友讎一<lb/>
波共起謗議被廢之後喧然未已更欲寘之死地然後<lb/>
爲快來者往往賾言言語欲以傳播好意相在䘏者幾<lb/>
希矣故閉户或宻出不敢與相見如避兵冦惴惴然惟<lb/>
恐累及親戚耳偷俗如此安可久居其間遂超然逺舉<lb/>
羈泊于江湖之上不惟衣食之累實亦少避其機穽也<lb/>
况血屬之多持國見之矣屋廬之隘持國亦見之矣資<lb/>
入之薄持國又見之矣常相團聚不衣與食可乎不可<lb/>
<pb n="KR4d0034_SBCK_010-2a"/>
也衣食雖足閉關常不與人相接可乎亦不可也旣與<lb/>
人接不與之言可乎又不可也既與之言不與之往還<lb/>
可乎又不可也既與之言語往還人人皆如持國則可<lb/>
今持國尚有此說况親也義也識也不迨持國者多矣<lb/>
使之加釀惡言喧布上下不能自眀則前日之事未爲<lb/>
重也便都無此事亦終日勞苦應接之不暇寒暑奔走<lb/>
塵土泥淖中不能了人事羸馬敝僕日棲棲取辱于都<lb/>
城使人指背譏笑哀憫我亦何顔面安得不謂之愁苦<lb/>
哉此雖與兄弟親戚相逺而伏臘稍充足居室稍寛又<lb/>
無終日應接奔走之勞耳目清曠不設機關以待人心<lb/>
<pb n="KR4d0034_SBCK_010-2b"/>
安閒而體舒放三商而眠髙舂而起靜院眀窗之下羅<lb/>
列圗史琴尊以自愉踰月不跡公門有興則泛小舟出<lb/>
盤閶吟嘯覧古于江山之間渚茶野釀足以消憂蓴鱸<lb/>
稻蟹足以適口又多髙僧隱君子佛廟勝絶家有園林<lb/>
珍花奇石曲池髙臺魚鳥㽞連不覺日暮昔孔子作春<lb/>
秋而夷吳又曰吾欲居九夷觀今之風俗樂善好事知<lb/>
予守道好學皆欣然願來過從不以罪人相遇雖孔子<lb/>
復生是亦必欲居此也則持國以彼此較之孰爲愁苦<lb/>
哉人生内有自得外有所適亦樂矣何必髙位厚禄役<lb/>
人以自奉養然後爲樂今雖僑此亦如仕官南北安可<lb/>
<pb n="KR4d0034_SBCK_010-3a"/>
與親戚常相守邪持國眀年終喪昆仲亦必遊宦何以<lb/>
盡友悌之道也况予窘迫勢不得如持國之意必使我<lb/>
尸轉溝洫肉餧豺虎而後可也何其忍邪常觀棠棣之<lb/>
詩云凡今之人不如兄弟謂兄弟以恩當有急難之時<lb/>
必相拯救後章云喪亂既平旣安且寧雖有兄弟不如<lb/>
友生謂友朋尚義及安寧之時以禮義相琢磨也予于<lb/>
持國外兄弟也當急難之時不相拯救今又于安寧之<lb/>
際欲以義相琢刻雖古人所不能受予欲不報慮淺吾<lb/>
持國也前得　子注意亦然未暇縷述今并此以達子<lb/>
　予非躁而忉咄者察之<lb/>
<pb n="KR4d0034_SBCK_010-3b"/>
　　　荅馬永書<lb/>
放廢幽居士友罕顧足下昧于平昔猥以長書見投充<lb/>
然其未盡士君子相見之禮竊觀書意論辨甚嘉然似<lb/>
孰予之迹而未燭其裏者也謂予不以得喪累其所守<lb/>
不爲怨憤不懌之詞此固細節悔過避害者能爲之又<lb/>
云巧辨餙說言悲貌蹙或舍其所脩而小人是從此則<lb/>
夷狄之民之所爲烏足道之哉夫士之學經術知道義<lb/>
非所以貿易爵禄之來無有以應之耳道勝而位喪于<lb/>
道何傷而不樂邪世有知道而居位者尚或爲衆牽躓<lb/>
不得盡施其所學憂道之削處心甚危内負于已外媿<lb/>
<pb n="KR4d0034_SBCK_010-4a"/>
于人畏時刑而懼鬼誅何所樂哉然賢者必欲推已之<lb/>
樂以樂衆故雖焦苦其身而不舍爵位者非己所樂也<lb/>
苟去其位則道日益舒宐其安而無悶也是施于衆則<lb/>
勞而足于己則易亦物理之常勢周公大聖智也尚皇<lb/>
皇不暇食使其退居環堵之中鼓琴咏歌以味先聖之<lb/>
道何憂憤之可入也乃知古者至治之世有其道而不<lb/>
見用獨居畎畞樂以終身葢亦多矣故韓退之謂顔子<lb/>
惡衣食于陋巷而依于孔子雖樂不足稱也又觀其感<lb/>
二鳥賦悲激頓挫有騷人之思疑其年壯氣銳欲發其<lb/>
藻章以耀于世非其所存也予年四十矣志於道亦有<lb/>
<pb n="KR4d0034_SBCK_010-4b"/>
年豈一旦受譴而并棄之舍其所樂自爲沮憤亦何益<lb/>
于事哉足下但見今之庸人得則軒然而愉失則枯槀<lb/>
而吟謂予當然而不者可取也殊不以聖賢之道策予<lb/>
所未至徒以衆人而望于予尚慮足下始以是合終將<lb/>
有所彂焉故敢不黙黙<lb/>
　　　答范資政書<lb/>
道逺且阻不得上記以候起居家兄封到閏月所賜手<lb/>
教一通訓愛切至情義並隆懷感益深不可言喻某昨<lb/>
得罪後都下沸騰未已其謗皆出人情之外而往往信<lb/>
而傳之自念非逺引深潛則不能快讎者之意又以世<lb/>
<pb n="KR4d0034_SBCK_010-5a"/>
居京師墳墓親戚所在四方茫然無所歸始者意亦重<lb/>
去不得已遂沿南河且老吳中既至則有江山之勝稻<lb/>
蠏之美充州有租田數頃郡中假回車院以居之親友<lb/>
分俸伏臘似可給豈敢更求贏餘以足所欲日甚閒曠<lb/>
得以縦觀書策及往時著述有未備者皆得綴緝之治<lb/>
易頗有所得時苦奥處無人商論乃知君子理身格物<lb/>
之道自有本也險難以萌而不之見宐其悔焉况某性<lb/>
疎且拙疎則多觸時忌不能防閑小人拙則臨事不敏<lb/>
無所施爲因此遂得退藏蓋亦自幸苟致之劇地責其<lb/>
功績徒自勞困而無補于時也衣食之分秖此而已今<lb/>
<pb n="KR4d0034_SBCK_010-5b"/>
得心安舒而身逸豫坐探聖人之道又無人譏察而責<lb/>
望之何樂如是攝生事素亦留意今起居飲食皆自適<lb/>
内無營而外無勞斯莊生所謂遁生之刑者也歳餘來<lb/>
能飲冷而少病此其效歟某旣廢于世本當于江湖之<lb/>
上與魚鳥麋鹿同樂不欲使聲問蹤跡一至于人間因<lb/>
閣下之教丁寧委折不得不具道所懐幸問察焉<lb/>
　　　又荅范資政書<lb/>
去冬捧策問條目甚備㴱眀憂患之故實之坐右一食<lb/>
三誦嚴然如臨師之前雖未能盡其要處而粗忘隕穫<lb/>
之苦專人至久承親筆伏審坐鎮之暇體力平裕且謂<lb/>
<pb n="KR4d0034_SBCK_010-6a"/>
某窮道著書日與聖人語堂奥晏然自居得易艮象時<lb/>
行時止而其道光眀也此閣下教之愛之之過實也夫<lb/>
適其時而動靜使其道之光眀此大君子之行藏屈伸<lb/>
非罪戾人之所可爲也本以不知時之可止而遂于行<lb/>
蹈此機穽今既止而雖欲行莫可得也閣下前視卿輔<lb/>
之地不欲處謙譲引去偃息籓鎭以閒放自喜此正得<lb/>
時止之道也處此至靜益宐思念康世尊本之術充于<lb/>
胷中因時而發大庇天下則其道卷舒而光矣放廢者<lb/>
安有此理但守六五一爻之義而已庶乎語言有序悔<lb/>
吝稍亡不貽知己者之所憂念耳閣下察之<lb/>
<pb n="KR4d0034_SBCK_010-6b"/>
　　　荅李銳書<lb/>
去年五月中足下相過遺書始愛文藻之美未甚悉其<lb/>
義退而尋繹乃謂予以道自公失而不憂有至髙至難<lb/>
之節其言襃矣過甚不敢領覧但一詣門奉謝又不相<lb/>
見迄今將逾年矣嘗謂足下以予不相酬對見怒而絶<lb/>
前日復蒙相訪又貺之書乃以聲名不見稱道于士大<lb/>
夫間爲媿予欲以道相訓而又譽之文義稠重敢又不<lb/>
報其所說焉夫道無古今但時有用舍有志之士不計<lb/>
時之用舍必趨至極之地以學探求聖賢之意而亦其<lb/>
所行本原既眀則將養其誠心而泯去異端也當其未<lb/>
<pb n="KR4d0034_SBCK_010-7a"/>
知于人用于世則脩之益勤守之益堅内自貴珍而有<lb/>
待也蓋先能寘身名爵禄于慮外然後乃能及此故君<lb/>
子雖被賊害顚沛其身不更所守豈慮外之物足顧哉<lb/>
今足下所爲之文皆希慕賢哲之業背衆人之所向取<lb/>
今世之所舍而反求聲名于其間不亦異乎是亦非予<lb/>
之所知也苟志于彼必失于此故莫得而兩全也心旣<lb/>
淆亂將求合之不暇豈道之能專乎孟子謂脩天爵而<lb/>
人爵從此非必至之論乃誘衆人之說急于教耳志士<lb/>
烏能以聲利動之哉予所以廢棄于時而晏然無悶者<lb/>
此所得也以足下問之之勤安敢藏所得而不吿也足<lb/>
<pb n="KR4d0034_SBCK_010-7b"/>
下試思之<lb/>
　　　荅杜公書<lb/>
伏捧十一月十七日病吿中所遣書教筆墨精勁慰諭<lb/>
曲折深開憂灼煩苦之抱所示夢有求解之勸此乃區<lb/>
區之心積誠有所止通也抑又有說焉丈人才略閎逺<lb/>
而躋位至此復值朝廷多事之時必將開彂素藴以尊<lb/>
主康民使天下想望風采謳歌德業而後世法則其所<lb/>
爲以拯弊亂雖數百千年赫赫不忘凛然尚有生氣此<lb/>
大君子之事業丈人之所以夙懷也古人常患天不與<lb/>
之全苟得其全逕可至此蓋或得其位而無其才有其<lb/>
<pb n="KR4d0034_SBCK_010-8a"/>
才而無其時者多矣丈人才位如此而又當有爲之時<lb/>
是天付之全而使施設才業之秋也設丈人有爲才逢<lb/>
此時而不得此位則某必當歎息泣涕而相弔今丈人<lb/>
其位其才其時而某反數數有求解之勸是不愚則狂<lb/>
矣然以丈人自入樞府于今二年餘矣雖天下共知丈<lb/>
人于朝廷謨謀論議日有所補然未猒天下之所以望<lb/>
丈人之意蓋賢者未甚進不肖者未甚退二邊猖熾兵<lb/>
帥數敗科率誅斂天下騷然丈人雖抱雄才處髙位反<lb/>
爲人牽制上下躓疑而不能盡伸徒卷縮憂鬱成疾病<lb/>
于胷中内損天和外隳物望生平辛苦爲善得令名至<lb/>
<pb n="KR4d0034_SBCK_010-8b"/>
此而削以此論之較其得失輕重是不若解之之當也<lb/>
或以謂其呶呶煩辭勸解者以丈人當塗而已不得進<lb/>
此庸人之說恐或有之若丈人得盡其才使天下和平<lb/>
某雖老死甽畝終身不入仕宦如在三旌之位也所可<lb/>
痛者丈人之心與古人通而其才可以治世成務而不<lb/>
得盡彂以救艱急此義夫烈士之所感激而慟哭也日<lb/>
月可惜功名易隳處雖爲難退亦未易今雖能倖然引<lb/>
去無補於時亦安足以爲嘉事昔夫子孟氏無位尚屑<lb/>
屑走列國見其陪臣雖甚鄙惡者猶皆以言語感動庶<lb/>
乎一行其所言以休乎生民况今太上好諫樂善文人<lb/>
<pb n="KR4d0034_SBCK_010-9a"/>
日對天光故未可與彼同年而語今若能挺然不顧竭<lb/>
力盡忠使言行榮施則天下被其賜與夫黙黙全身而<lb/>
去事萬里矣苟不得已則薦賢代己逡巡而退亦不失<lb/>
古人去就之道此必丈人昔夙之所在念然尚恐爲佞<lb/>
䛕之言上惑髙眀故不避縷述也某再拜<lb/>
　　　上范公參政書<lb/>
五月日某頓首獻書于參政諫議閣下某伏觀自唐至<lb/>
于本朝賢者在下位天下想望傾屬期至公相聲名烜<lb/>
赫未有如閣下者自閣下作諫官天下之人引領數日<lb/>
望閣下入兩府使天下被其賜及閣下受譴天下之人<lb/>
<pb n="KR4d0034_SBCK_010-9b"/>
識與不識皆歎息怒罵以謂宰相蔽君怙權不容賢者<lb/>
在朝將日衰弊無復太平之期當是時無此言者衆指<lb/>
以爲愚惟是險姦凶殱之人嫉閣下聲名出人甚于讎<lb/>
寇然驅于羣議喑嗚相次羌賊不庭西方用武策畫顚<lb/>
倒兵師敗沒衆謂非閣下之才不能了此事天子采天<lb/>
下之議用閣下于延州果能使士卒奮厲逆寇聞之不<lb/>
敢窺境有求和之請時堂上有沮陷者議者欲食其肉<lb/>
某嘗靜思閣下功業未及天下而天下之人愛而美之<lb/>
非人之盡受惠也由閣下藴至誠以康濟斯民爲己任<lb/>
故誠之感人如四時之氣鼓動萬物逺近無不被也去<lb/>
<pb n="KR4d0034_SBCK_010-10a"/>
年天子又采天下之議召閣下入政府天下之人踴躍<lb/>
詠歌若已得之皆曰朝廷用人如此萬事何足慮日傾<lb/>
耳拭目望閣下之所爲未及半年時某自山陽還臺巳<lb/>
聞道路傳云閣下因循姑息不肎建眀大事時尚竊竊<lb/>
私語未敢公然言也某旣絶不之信必謂怨惡之人煽<lb/>
成此謗談者好奇易傳耳及至都下言者稍衆不復避<lb/>
人矣某始疑之是何知于前而昏于此邪旣而又爲辨<lb/>
之曰治久疾者不可速責以效苟以悍劑暴藥攻之死<lb/>
生未可知也談者或然之已而某又當閣下之薦不復<lb/>
可與衆辨矣與之合倡實不忍爲但惻然媿羞喑不敢<lb/>
<pb n="KR4d0034_SBCK_010-10b"/>
言而念慮終夕不能去懷乃知古之烈士爲知己死者<lb/>
以此也某又竊觀閣下所爲于時亦孜孜數有建白未<lb/>
甚爲曠是何毁之多也豈誠之少衰不銳于當年乎豈<lb/>
施設之事未合羣望乎豈以有髙世之名未見爲髙世<lb/>
之事乎愚者不可曉但聞論議之衆皆云教訓醫工更<lb/>
改磨勘復職田定贖刑之類皆非當今至切之務譬如<lb/>
倒懸者饋之以食大餧者飲之以漿徒益人之忿耳某<lb/>
受閣下非常之知日思所報欲閣下之譽復如當年念<lb/>
之無他術焉必取衆議而用之則皆厭然而服不復有<lb/>
所詆訾矣今輒條數事布于左右非出于淺見寡識蓋<lb/>
<pb n="KR4d0034_SBCK_010-11a"/>
得之羣言焉若閣下擇其一二上聞而行之于國甚利<lb/>
人又甚樂故非刻薄僥一時之利也今議稍喧矣閣下<lb/>
若更畏縮循黙顧望而不爲則不唯國計漸隳亦恐禍<lb/>
患及身矣如此則使姦殱之人得以藉口而快意天下<lb/>
之疑惑有名之人天子不肎采羣議而用人是不爲來<lb/>
者之地閣下其念之今所建之事不合指極不過于免<lb/>
位則天下之責不及若不建事而無所爲天子將采天<lb/>
下責而免閣下若天子未免閣下安能肆然久當天下<lb/>
之責乎必因事求免含胡而退則人無後望平生令名<lb/>
至此盡之矣夫建事而免絶異逺其苟建而得行位自<lb/>
<pb n="KR4d0034_SBCK_010-11b"/>
不免于朝廷之利大閣下之聲名復還不亦美乎所建<lb/>
之事不必某之所陳其術在衆論之長者閣下納而行<lb/>
之無憚其大且難也嗚呼歳月有去而無回功名難成<lb/>
而易隳此古人所以珍重寸陰而皇皇于立事也若蹉<lb/>
跌失時則齋汨前志則抱恨萬世爲來者所笑戮無復<lb/>
自眀亦已痛哉亦可惜哉幸閣下留意焉<lb/>
　　　諮目一<lb/>
方今儲貳未立國本不建此近臣所當念及也昔憲宗<lb/>
即位五年李絳已上言乞立皇太子今若以太上春秋<lb/>
鼎盛大臣未敢言則請于皇族中擇親賢而長十數人<lb/>
<pb n="KR4d0034_SBCK_010-12a"/>
使于内殿日侍講席或時令近臣辨論經義及四方難<lb/>
決之事使據經而對以觀其才至十分領籓鎭是亦前<lb/>
世常行恐今未肯便行且令于京師内當三館國子監<lb/>
審官三班太常諸寺禮院之類得與士人參用知天下<lb/>
憂勞之事使之成立有過則罷歸宫邸有勞則優與遷<lb/>
秩陶染數歳漸可任用夫爲國之要在乎長育人才至<lb/>
于異類逺民不忍廢棄勤勞教化使就器能豈于宗族<lb/>
本支之間乃異于是幽閉禁錮僅如繫囚雖有教授之<lb/>
官備員而已縦有資性無由發揮豈足稱皇上敦睦之<lb/>
意愛育之心乎又無以示有衆而教天下也此由近世<lb/>
<pb n="KR4d0034_SBCK_010-12b"/>
大臣畏縮避事不肯建言淵衷豈有疑間哉<lb/>
　　　諮目二<lb/>
漢之亂由后族典北軍唐之亂由中人領神策禁旅之<lb/>
官不可不愼也近年不擇其才以寵近戚何以魁壯皇<lb/>
武備禦非常乎又都下經營之至僻逺者眞宗亦常幸<lb/>
之親視其教閱而賞勞焉今上則車駕罕及也故今諸<lb/>
營教習固不用心事藝豈能精練蓋上不留意則典軍<lb/>
者亦不提轄將校得以苟且墮弛紀律加之等級名分<lb/>
往往不肎自異至于人員與長行交易飲博者多矣此<lb/>
則約束教令豈復聽從故出入無時終日嬉遊<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>市間<lb/>
<pb n="KR4d0034_SBCK_010-13a"/>
以鬻伎巧繡画爲業衣服舉措不類軍兵習以成風縱<lb/>
爲驕惰若不更加嚴察緩急何以禦寇皆由主軍政者<lb/>
素不擇人所致也今宐建言選威重有才謀能訓撫者<lb/>
爲之嚴而不煩使之畏伏禁絶末作專一武事仍乞皇<lb/>
上聽政之暇時出巡幸別立賞罰著之眀文庶使數年<lb/>
之間軍容復振外方取法不敢因循<lb/>
　　　諮目三<lb/>
方今之急莫急于貨財主計者十餘年來相習其弊不<lb/>
務經久疏通之術日偷月削相蒙不知閒則懈怠于事<lb/>
急則侵暴于民外郡轉運州牧承望風㫖以尅爲能不<lb/>
<pb n="KR4d0034_SBCK_010-13b"/>
計時之豐凶地之出産民之有無一切迫之以刑朝令<lb/>
暮辦雖是至多之物其價重増數倍大家居蓄以困下<lb/>
户使弱者流轉強者爲賊尋其根本盡任三司也三司<lb/>
者國之計府當愼選才者主之運動四國權衡萬貨平<lb/>
準其價移有足無然後天下之務舉矣今但取髙科及<lb/>
久在翰林者居其任他本不曉財利又知朝廷之意用<lb/>
之以爲資給但應副人情不復留心金穀多者踰歳少<lb/>
者數月已入兩府此不惟國之貨利用度日蹙亦使生<lb/>
民愁苦四海離怨可不思也今欲革其弊必知其本先<lb/>
令兩府與三司㑹計天下一歳之費幾何一歳之入幾<lb/>
<pb n="KR4d0034_SBCK_010-14a"/>
何折其飢荒定其藝極所少之數當于何處節用緩急<lb/>
所須于何處取給又取祖宗之時出入之數校于今日<lb/>
何事不同往時四方用兵于何仰辦茶鹽二物爲利最<lb/>
大舊用何法歳有登盈縁何改更遂至虧少不須逺引<lb/>
前古利害盡見然後建白于上監而更張剗去煩細之<lb/>
條別定眀白之制仍須自下拔取有才通曉錢穀者分<lb/>
立三部各建使名令自辟屬官更相求勝眀下詔㫖必<lb/>
使久任毎歳終則考其耗登而升黜之若不如此改更<lb/>
坐見殘弊而潰亂也<lb/>
　　　諮目四<lb/>
<pb n="KR4d0034_SBCK_010-14b"/>
今二邊未寧軍須至急朝廷經費又廣過於前時今若<lb/>
大有所爲必先自王者減損示天下以儉嗇則民間縱<lb/>
有誅斂亦皆甘心知國家不肎枉費不得巳取之備邊<lb/>
亦爲民也昨聞亦曽減省皇上服御之物所得不多不<lb/>
足動人今若請于嬪御之中去其冗食約祖宗之數留<lb/>
一兩倍其餘盡令放出縱之自便其大利者有四焉可<lb/>
以動天下之心知王者約己以便人去欲而惜費其德<lb/>
化大者無出于此一也又幽閒怨曠之人皆得匹耦攄<lb/>
散積陰之憤以召至和之氣二也又令宮掖之中室屋<lb/>
稍寛無塡委之煩以生温戾三也又庖㸑者約可嚴火<lb/>
<pb n="KR4d0034_SBCK_010-15a"/>
禁四也况復歳可省五七十萬緡以助軍須不亦大乎<lb/>
　　　諮目五<lb/>
聚斂之事古皆爲之但不傷人情可謂之術漢之故事<lb/>
令天下出戍邊之緡雖丞相子亦皆不免所謂三品之<lb/>
更是也今財用頗匱故可舉行先自仕禄之家次及京<lb/>
師有屋之人人歳輸錢有差以助邊用必先有位則人<lb/>
自無怨不可多取則人自樂輸必令經歳則人復易辦<lb/>
又不可全依漢制人人盡取恐下户貧民難以應給况<lb/>
郷邨之間徭役已多只於京師仕宦及有屋業者取之<lb/>
歳入不啻百萬若用度尚少徐行外郡坊郭之中且事<lb/>
<pb n="KR4d0034_SBCK_010-15b"/>
亦師古復不撓下民于掊斂之名最爲得術或謂之緩<lb/>
急恐非至論若倉卒之際得錢何用不如先取爲備可<lb/>
以建事立功消未形之患<lb/>
　　　諮目六<lb/>
唐世宰相私第不接賔客及裴公受詔討淮西遂上言<lb/>
改去前制以延天下之士當時美之史氏書焉相國兩<lb/>
府自來私第見客自閣下入拜乃有新制皆去閣下厭<lb/>
苦候謁者衆遂令諫官上言不顧舊章自取安逸使人<lb/>
情鬱塞深爲不快緩急有事無所赴吿此爲沽衆怨之<lb/>
本也故前志以人言喻川必當疏導壅之則有決溢之<lb/>
<pb n="KR4d0034_SBCK_010-16a"/>
患况自古有賢智之才而處重位者必孜孜詢采不遺<lb/>
下議然後能成就功業周公即其人也今人無周公之<lb/>
才而又自塗其耳目不欲聞四方多士之論亦巳惑矣<lb/>
幸急建言罷去前詔不惟可以自眀必當日有所得擇<lb/>
議之長者舉而行之故可坐照天下裁制衆務亦使賢<lb/>
不肖判然于前矣<lb/>
　　　諮目七<lb/>
今朝廷之患患在執政大臣不肯主事或循嘿或畏避<lb/>
大抵皆爲自安之計也定策決議奮不顧身者未見其<lb/>
人設有敗事使天子無所歸責當承平之時固未見闕<lb/>
<pb n="KR4d0034_SBCK_010-16b"/>
積至今日其弊乃彰近歳大務無如西北二邊前後論<lb/>
議改更紛然不定已數年矣迄今見成算絶無功效者<lb/>
以此也設有寇作定是敗衂廟堂之上每邊奏一至則<lb/>
聚首相顧莫肎先開言而定議者意有數端㦯習于舊<lb/>
弊以寡言忽事爲持重得體或不盡知緣邊利害于偏<lb/>
見未敢必發或慮先言爲衆指執敗事受責或恐言而<lb/>
未見信用反有沮之者拘此數節則往往累日不決致<lb/>
失機㑹不然人人各述一端聱牙異同不可團合或以<lb/>
間隙疑忌不爲平心處決之固亦爲害大矣如此不改<lb/>
雖更百年終無成功之用也譬如舉一大器使數人共<lb/>
<pb n="KR4d0034_SBCK_010-17a"/>
之有力盡心者必爲懈怠緜力者所累敗必矣况西鄙<lb/>
之事閣下所盡知北邊之事冨彦國所通曉今宐白于<lb/>
上前乞二邊之事與彦國分領之每補絀邊吏裁制事<lb/>
宜各立一局得以專決仍辟署一二有才識曉邊事者<lb/>
使往來經畫于河北陜西庶知幾變隨時制宐蓋大臣<lb/>
不可數出而親臨苟置措乖方有所當責如此則不敢<lb/>
推避各竭其才一二年間必有成績<lb/>
蘇學士文集卷第十<lb/>
<pb n="KR4d0034_SBCK_010-17b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0034_SBCK_003-1a"/>
蘇學士文集卷第三<lb/>
　　　依韻和勝之暑飮<lb/>
九夏苦炎烈入伏氣候惡况兹大旱時其酷甚炮烙爭<lb/>
得羿復生射此赤日落欲擘青天開騰身出寥廓狂走<lb/>
無處逃坐恐肝腦涸不如以酒澆庶可免焦爍相呼坐<lb/>
僧居頃刻釂百酌佳瓜判青膚熟李吸絳膜尚嫌味不<lb/>
爽更與冰雪嚼裂耳發浩歌解顔縦善謔逕趨無何郷<lb/>
回覺萬事錯不知余中虚外冷得所託眞氣潛遁亡半<lb/>
夜忽發霍嘔洩不暫停迸筋走兩脚初如巨繩纒忽似<lb/>
秋蚓躍委頓體不支藜牀爲穿鑿君言暑飲佳但得一<lb/>
<pb n="KR4d0034_SBCK_003-1b"/>
晌樂艱難踰旬時僅飲數斗藥快意事皆然遺殃愼無<lb/>
作<lb/>
　　　荅宋太祝見贈<lb/>
窮冬三日雪旅腸迫枯餓不免東郭行難效袁安卧我<lb/>
謁故所宜君來無乃左復貺長句詩如留萬金貨恣睢<lb/>
莫能名豪横不可挫怒奔時㫄出力翥復下<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>使人但<lb/>
驚絶欲繼誰敢作况君名家駒少小聲已播丈夫氣剛<lb/>
精不必在長大譬如利錐末所向物已破余資本滯濁<lb/>
既壯困家禍區區走俗格僅若螘循磨詩枯實零丁文<lb/>
僻又坎坷翹然當路人顧我甚涕唾雅意返願交得無<lb/>
<pb n="KR4d0034_SBCK_003-2a"/>
自卑涴俛首已内傾撫躬輒私賀無以荅髙誼胸中強<lb/>
搜羅披豁聊短篇安足謂酬和莞爾當棄投毋留重吾<lb/>
過<lb/>
　　　送李冀州詩<lb/>
冠蓋傾動車馬稠都門曉送李冀州綠髮三十一𧽼𧽼<lb/>
千騎居上頭眼如堅冰腼河月氣勁倢鶻横清秋不爲<lb/>
膏粱所汩沒直與忠義相沉浮干戈未定民力屈此行<lb/>
正解天子憂男兒勝衣志四海實恥坐得萬户侯斾旌<lb/>
眀滅朔野闊笳鼓棲斷邊風愁孤雲南飛莫回首下有<lb/>
慈親雙淚眸自古忠孝不兩立功名及時乃可收衆人<lb/>
<pb n="KR4d0034_SBCK_003-2b"/>
刮目看能事著鞭無爲儒生羞<lb/>
　　　和鄰幾登緐臺塔<lb/>
孝王有遺墟寥落千年餘今爲太常宅復此緐華都踊<lb/>
甓冠舊丘西人號浮圖下鎭地脈絶上與烟雲俱我來<lb/>
歷初級穰穰瞰市衢車馬盡螻螘大河乃汙渠躋攀及<lb/>
其顚四顧萬象無迥然塵坌隔頓覺襟抱舒俄思一失<lb/>
足立見糜體軀投步求自安不暇爲他謨平時好交親<lb/>
豈復能邀呼舉動強自持恐爲衆捓揄一身雖暫髙爭<lb/>
如且平居君子不倖險吾將監諸書<lb/>
　　　依韻和伯鎭中秋見月九日遇雨之作<lb/>
<pb n="KR4d0034_SBCK_003-3a"/>
衆香愛春發枯荄我知惟動兒女懷天地昬酣醉夢裡<lb/>
人有爽思皆沈埋豈如秋風勁利劇刀劒刮破天膜清<lb/>
光開衰根危蔕埽除盡辨別松竹幷蒿萊青娥供霜洗<lb/>
夜月兼以皓露驅纖埃常年此夕或陰晦今歲澄徹將<lb/>
快哉是時呼賔賞此景漸見照我白玉杯清輝向人若<lb/>
有意徑歷窗户猶徘徊放歌狂飮不知曉爛熳酌客山<lb/>
岳頽時節飄流晦朔轉巳覺九日來相催北軒隙地破<lb/>
蒼蘚帶花移得黄金栽倒冠露頂坐狂客擷香咀橤浮<lb/>
新醅最憐小雨灑疎竹爽籟䬃䬃吹醉顋君時傳詩頗<lb/>
精丽意若泥淖不得來開緘文采自飛動欲和但愧頑<lb/>
<pb n="KR4d0034_SBCK_003-3b"/>
無才久之黽勉強爲荅嫌春愛秋眞可咍<lb/>
　　　夜聞秋聲感而成咏同鄰幾作<lb/>
八月天氣肅萬物日已䦨庭前兩髙桐夜籟如哀絃志<lb/>
士感節物中夕耿不眠起聽抱膝吟悲烈聲相干念此<lb/>
華葉改想見顔色鮮顧人生世間榮悴理亦然豈傷歳<lb/>
月速愧無功名傳少小學文章出值用武年儒官多見<lb/>
侮敢爲戰士先欲棄俎豆事強習孫吳篇迂鈍不可爲<lb/>
屈曲性亦難虗言盜禄食實又畏上天未能追世好且<lb/>
樂樽酒間九日近不遠同醉黄花前<lb/>
　　　和聖俞庭菊<lb/>
<pb n="KR4d0034_SBCK_003-4a"/>
不謂花草稀實愛菊色好先時自封植坐待秋氣老類<lb/>
糚翠羽枝巳喜金靨小嚴霜發層英益見化匠巧揺疑<lb/>
光豔落折恐叢薄少一日三四吟一吟三四遶賞專情<lb/>
自迷美極語難了得書所賦詩爛漫感懐抱朗咏償此<lb/>
花心清爲之倒<lb/>
　　　荅梅聖俞見贈<lb/>
自嗟處身拙與世嘗齟齬至於作文章實亦少精趣低<lb/>
摧朝市間所向觸謗怒夫子與衆殊琢飾貺佳句將然<lb/>
紙上動讀畢恐飛去自覺異平居恍忽忘世故迥如出<lb/>
泥塗熏滌失臭汚衣之青霞裾飮以紫橤露輶軒駕飛<lb/>
<pb n="KR4d0034_SBCK_003-4b"/>
黄蹀躞上夷路古貴知者稀流俗豈足顧雅意雖可珍<lb/>
三復未敢報退慙百不堪尚恐君悔誤<lb/>
　　　舟至崔橋士人張生抱琴攜酒見訪<lb/>
晚泊野橋下暮色起古愁有士不相識通名叩佘舟鏗<lb/>
鏗語言好舉動亦風流自鳴紫囊琴㵼酒相獻酬余少<lb/>
在仕宦接納多交游失足落坑穽所向逢戈矛不圖田<lb/>
野間佳士來傾投山林益有味足可銷吾憂<lb/>
　　　潁川㽞別王公輔<lb/>
得罪身去國犯寒挽孤舟親友舍我去乃獨與子遊子<lb/>
實飽文義辭閩入中州氣勁恥苟合半歲爲我㽞我窮<lb/>
<pb n="KR4d0034_SBCK_003-5a"/>
不相棄同載適宛丘在困見人情此意不可醻解攜春<lb/>
波上㑹合知何秋<lb/>
　　　維舟野步呈子履<lb/>
白日出髙岡遠野春氣動倉鳩鳴相懽幽草色巳弄繫<lb/>
舟大河曲登步目一縦逍遥玩物華所樂與君共巳忘<lb/>
竄逐傷但喜懐抱空古人負才業未必爲世用吾儕性<lb/>
疎拙擯棄安足痛四顧不見人髙歌免驚衆<lb/>
　　　滯舟<lb/>
落照滿長河流水暖沖融中有鳬鶩羣上下隨和風捕<lb/>
魚没淺浦矯翅入紫空嬉遊意自得肯顧冥冥鴻伊余<lb/>
<pb n="KR4d0034_SBCK_003-5b"/>
何所適舟滯數見窮十步九暗灘咫尺不可通獠工裂<lb/>
吻噪捨檝將何從巨絙挽屢斷有如拔山峰夕憂宼盜<lb/>
至蹶弩映㟁叢徊徨但搔首歎息無所容曽無鳥禽樂<lb/>
虗在人曹中<lb/>
　　　過濠梁別王原叔<lb/>
交道今莫言難以古義責錙銖較利害便有太行隔余<lb/>
生性闊疎逢人出胸膈一旦觸駭機四向盡戈㦸平生<lb/>
朋遊面化爲虎狼額謗氣慘不開中者若病疫遂令老<lb/>
成人坐是亦見斥既出芸香署又下金華席摧辱實難<lb/>
任官名亦非惜罪始職于予時情未當隙今來濠水涯<lb/>
<pb n="KR4d0034_SBCK_003-6a"/>
日夜自羞惕髙風激頽波相遇過疇昔白璧露肺肝晴<lb/>
雲見顔色乃知天壤間自有道義伯眀日又吿行吁嗟<lb/>
四海窄<lb/>
　　　和子履雍家園<lb/>
長橋南走羣山間中有雍子之名園蒼雲蔽天竹色浄<lb/>
暖香撲地花氣緐飛泉來從遠嶺背林下曲折寒波翻<lb/>
珍禽不可見毛質數聲清絶如哀彈我來踞石弄琴瑟<lb/>
唯恐日暮登歸軒塵紛剥落耳目異只疑夢入仙家村<lb/>
君之襟尚我同好作詩閎放莫可攀髙篇絶景兩不及<lb/>
久之想像空冥煩<lb/>
<pb n="KR4d0034_SBCK_003-6b"/>
　　　尹子漸哀辭<hi>幷序</hi>
予昨得罪子漸數相過感慰激切恐予重得罪於朝廷<lb/>
也其意結括避愼非昔時子漸也與之劇飲則必作薤<lb/>
露長歌舉音凄斷坐中不忍聞已而又有厭苦世故之<lb/>
說予謂死者人之所惡子何樂焉對曰吾未嘗死安知<lb/>
死之不樂也生理局促不足樂見之矣既別才百餘日<lb/>
子漸化去豈其魄兆歟予始聞之怛然震爲出涕徐又<lb/>
追其緒言作哀辭以寄執紼者<lb/>
漂流江湖外負罪氣慘悽况聞故人死驚呼不成啼當<lb/>
案舍匕箸緬懷大河西箴言尚在耳鑑若環珮隨志氣<lb/>
<pb n="KR4d0034_SBCK_003-7a"/>
廩巳失神魂飄何之昔云死者樂復以生爲悲予知達<lb/>
士懷将以二物齊今也果何如無乃往意迷荆棘飽雨<lb/>
露叢蘭委汚泥紫鸞忽腸絶永年賊狐狸天理漭難問<lb/>
我意多乖睽哀吟蒼山闊注目白日低不得慟寢門雪<lb/>
涕江上隄<lb/>
　　　天平山<lb/>
呉㑹括衆山戢戢不可數其間號天平突兀爲之主傑<lb/>
然鎭西南羣嶺爭拱輔吾知造物意必以屏大府清溪<lb/>
至其下仰視勢飛舞偉石如長人竪立欲言語捫蘿縁<lb/>
險磴爛熳松竹古中腰有危亭前對紺壁舉石竇落玉<lb/>
<pb n="KR4d0034_SBCK_003-7b"/>
泉泠泠四時雨源生白雲間顔色若粉乳旱年或播洒<lb/>
潤可足九土奈何但泓澄未爲應龍取予方棄塵中巗<lb/>
壑素自許盤桓擇雄勝至此快心膂庶得耳目清終甘<lb/>
死于虎<lb/>
　　　奉酬公素學士見招之作<lb/>
人生交分恥茍合貴以道義久可要薄俗盈虚逐勢利<lb/>
清風緜邈日已凋長吟宇宙獨引領浩浩萬古與我遥<lb/>
安得此身有兩翅䬃然遠舉隨風飇近逢公素我同好<lb/>
厭憤偷俗常鬱陶君方調官鎭京口我以重罪廢本朝<lb/>
身雖俱在大江外不得㑹合煩相邀秋風八月天地肅<lb/>
<pb n="KR4d0034_SBCK_003-8a"/>
千里眀迴草木焦夕霜慘烈氣節勁激起壯思冲斗杓<lb/>
豈如兒女但悲感唧唧吟歎隨螳蜩擬攀飛雲抱眀月<lb/>
欲踏海門觀怒濤念君住所近不遠江山蟠闢氣象豪<lb/>
接頭陰眀變霞霧檻下日夕鬭蜃蛟便将一往刷滯悶<lb/>
去興草茁不可　呼兒撲衣辨舟楫一日百里豈憚勞<lb/>
君方酒酣亦思我奔墨紙上爲長謡上言風物麗復壯<lb/>
下述宴集樂且遨意我羈愁正無賴欲以此事相誇招<lb/>
此篇筆絶墨未滲我舟適到范老橋古人千里有神㑹<lb/>
以兹可信非相遼倜然不以窮見棄曠然不以位自驕<lb/>
開緘朗咏毛髮竦通夕噤瘁睫不交病膜誰將寳箆刮<lb/>
<pb n="KR4d0034_SBCK_003-8b"/>
痒背恰得仙人抓長川奔渾走一氣巨鎭截嶭上赤霄<lb/>
又如陰雲載雷電光怪逬漏不可包驚呼歎伏已不暇<lb/>
焉敢有意爭其髙却疑欺我老困頓故作大句來相鏖<lb/>
近罹罪辱舌雖在每避嫌謗口已膠更遭掀攪豈不畏<lb/>
欲取筆硯俱焚燒既承嘉命敢無報將吐復茹移昏朝<lb/>
留連日日奉杯宴殊無閒隙吟風騷看君㟁幘卷大白<lb/>
有似巨浸吸百潮賔從傾頽尚未猒直恐潰爛腸與脬<lb/>
神迷耳熱眼生纈嚼盡寳壓狂醒消歡流樂極古所戒<lb/>
不免猒旦潛遁逃還家數日却愁寂夢中猶奉笑與嘲<lb/>
強爲短篇荅髙誼鄙事軋軋空自撓覧之捧腹定絶倒<lb/>
<pb n="KR4d0034_SBCK_003-9a"/>
幸爲投棄無傳抄相思復思往相㑹予今豈復如繫匏<lb/>
行看雪夜景清絶更乗逸興飛輕舠<lb/>
　　　遷居<lb/>
前歳旅淮楚去年還上都上都一歳内前後七徙居歳<lb/>
暮被重謫狼狽來中吳中呉未半歲三次遷里閭京師<lb/>
重騰移長物動數車江湖亦稍便一舟樂有餘破壞新<lb/>
器皿散亾舊圗書家人頗倦煩行路亦歎呼吾知人之<lb/>
生天壤乃蘧廬其間蹔寄寓一世還須臾縦遊極南北<lb/>
所歷足自娱猶恨苦濡滯舉動携妻孥　出入極浩<lb/>
與元氣俱仰首羨日月晨夕苦奔趨二物本無情亦爲<lb/>
<pb n="KR4d0034_SBCK_003-9b"/>
氣所驅况我有血肉又生名利區手足日不閑在地無<lb/>
根株流宕固宜矣何必厭道塗此身亦外物安用傷羈<lb/>
孤庸人所見狹但以鄉井拘屑屑寸粒食何異雞在笯<lb/>
擬隨犯斗查欲上浮海桴寄語懷安者嗟嗟爾何愚<lb/>
　　　遣悶<lb/>
隆冬雪跨月度日關門廬乗昬氣慘烈悲風吹江湖白<lb/>
鵠翅翼傷塌然困泥塗不入鶬鶊羣哀鳴憶雲衢夕飢<lb/>
乏粒食浩蕩天地俱何時闢重陰得見白日舒<lb/>
　　　苦調<lb/>
陰闇必有鬼髙眀者惟天鍳應未始忽冥理有後先姦<lb/>
<pb n="KR4d0034_SBCK_003-10a"/>
凶喜欺罔放意快目前虎狼嚼生人自適甘且鮮烈士<lb/>
兵劒起忿髮如危絃人理巳不勝神報豈泯然驚呼徹<lb/>
上帝洒血透九泉捫舌不敢語咄咄徒自憐<lb/>
蘇學士文集卷第三<lb/>
<pb n="KR4d0034_SBCK_003-10b"/>
</p>
<p>
</p>
  </div>
</body>
</text>
</TEI>
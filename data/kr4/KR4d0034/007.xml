<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0034_SBCK_007-1a"/>
蘇學士文集卷第七<lb/>
　　　晚出潤州東門<lb/>
京口古雄處昔年嘗此過風流看石獸人事共江波河<lb/>
轉路疑盡日斜山更多城樓鬱天半回首恣吟哦<lb/>
　　　無錫惠山寺<lb/>
寺古名傳唐相詩三伏奔迸予何之雲山相照翠㑹合<lb/>
殿閣對走凉參差清泉絶無一塵染長松自是拔俗姿<lb/>
二邊羌胡日鬭格釋子宴坐殊不知<lb/>
　　　過蘇州<lb/>
東出盤門括眼眀蕭蕭疎雨更陰晴緑楊白鷺俱自得<lb/>
<pb n="KR4d0034_SBCK_007-1b"/>
近水逺山皆有情萬物盛衰天意在一身羇苦俗人輕<lb/>
無窮好景無縁住旅櫂區區暮亦行<lb/>
　　　吳江亭<lb/>
氣象清雄天與鄰世間不合有埃塵擬將累句酬佳景<lb/>
只恐江山解笑人<lb/>
　　　秀州通越門外八九里臨水多佳木茂樹以便<lb/>
　　　風不得停舟一賞愴然爲詩<lb/>
宻樹重蘿覆水光珍禽無數語琅琅驚帆瞥過如飛鳥<lb/>
回首風煙空斷腸<lb/>
　　　秀州城外九里有竹樹小橋予十八年前與友<lb/>
<pb n="KR4d0034_SBCK_007-2a"/>
　　　人解晦叔飲別於此今過之景物依然而解生<lb/>
　　　已亡悲歎不足復成小詩<lb/>
當年共醉此橋邊道舊狂歌至暮天得句旋題新竹上<lb/>
移舟還傍亂花前君埋塵土骨應化我逐風波心欲燃<lb/>
落日長號感人事沙頭寂莫上漁船<lb/>
　　　天章道中<lb/>
画鷁低飛湖水平髙低樓閣滿稽城人遊鏡裏山相照<lb/>
魚戲空中日共眀盡是荷風香不斷忽逢溪雨氣尤清<lb/>
籃轝却上蘭亭步猿鳥雲蘿伴此行<lb/>
　　　望太湖<lb/>
<pb n="KR4d0034_SBCK_007-2b"/>
杳杳波濤閱古今四無邊際莫知深潤通曉月爲清露<lb/>
氣入霜天作暝陰笠澤鱸肥人膾玉洞庭柑熟客分金<lb/>
風烟觸目相招引聊爲停橈一楚吟<lb/>
　　　大禹寺<lb/>
鑑湖盡處衆峰前寺古蕭疎水石閒殿閣北垂連禹廟<lb/>
松筠東去入稽山坐中巖鳥自上下吟久溪雲時往還<lb/>
我厭區區走名宦未能來此一生閑<lb/>
　　　杭州㢲亭<lb/>
公自登臨闢草萊赫然危構壓崔嵬凉翻簾幌潮聲過<lb/>
清入琴尊雨氣來疇昔江山何處好生平懷抱此中開<lb/>
<pb n="KR4d0034_SBCK_007-3a"/>
東南地本多幽勝此向東南特壯哉<lb/>
　　　宿錢塘安濟亭觀潮<lb/>
支肘聽潮聲喧豗久未停隨風過漁浦<hi>江東地名</hi>伴月出滄<lb/>
溟鰌穴浚時滿胥神果有靈連天卷雲霧徹曉下雷霆<lb/>
拾檝游心倦憑䦨醉魄醒誰窮造物意擬訪酈元經<lb/>
　　　使風<lb/>
長風天外來十幅健帆開仰首飛雲合牽心翠竹回閑<lb/>
觀水知性靜與睡爲媒始覺揚舲快疲駑亦可哀<lb/>
　　　松江長橋未眀觀漁<lb/>
曙光東向欲朧眀漁艇縱横映逺汀濤面白煙昬落月<lb/>
<pb n="KR4d0034_SBCK_007-3b"/>
嶺頭殘曉混疎星鳴桹莫觸蛟龍睡舉網時聞魚鼈腥<lb/>
我實宦遊無况者擬來隨爾帶笭箵<lb/>
　　　新開湖晚霽<lb/>
霽霞飛盡失西東水入天光浩氣中籍籍輕帆一遊鳥<lb/>
似乗風力上虗空<lb/>
　　　九日汴中<lb/>
旅櫂出江湖漂然迹更孤風波數破膽時事一長吁聞<lb/>
說西羌使猶稽北闕誅欲言無上策且復醉茱萸<lb/>
　　　淮中晚泊犢頭<lb/>
春陰垂野草青靑時有幽花一樹眀晚泊孤舟古祠下<lb/>
<pb n="KR4d0034_SBCK_007-4a"/>
滿川風雨看潮生<lb/>
　　　韓忠憲公挽詞二首<lb/>
才發經綸地心開忠義源朝端遺盛業泉下閟英魂儲<lb/>
禁追封美儀曹集諡尊他年還駟馬餘德在髙門<lb/>
中臺典故眀二府弼諧成車挂身方佚舟移世共驚霜<lb/>
風吹縞帳野月照丹旌寂莫都門路傷哉如昔行<lb/>
　　　詔獄中懷藍田髙先生<lb/>
自嗟疎野性不曉世塗艱仰首羨飛鳥冥心思故山剛<lb/>
來投密網誰復爲顰顔寄語髙安素今思日往還<lb/>
　　　湘公院冬夕有懐<lb/>
<pb n="KR4d0034_SBCK_007-4b"/>
去年急雪灑窓夜獨對殘燈觀陣圗今夕悲風撼軒竹<lb/>
又來開卷擁寒爐禪房瀟灑皆依舊世路崎嶇有萬殊<lb/>
<hi>原本缺</hi>
　　　離京後作<lb/>
春風奈别何一櫂逐驚波去國丹心折流年白髮多脫<lb/>
身離網罟含笑入煙蘿窮達皆常事難忘對酒歌<lb/>
　　　荅和叔春日舟行<lb/>
幽人漂泊興無窮弄水尋花處處同春入水光成嫩碧<lb/>
日匀花色變鮮紅靜中物象知誰見閑極情懷覺道充<lb/>
寄語悠悠莫疑我五湖今作狎鷗翁<lb/>
<pb n="KR4d0034_SBCK_007-5a"/>
　　　荅子履<lb/>
塌翼下層雲飄然江漢濆蒼蠅休聚謗白鳥已爲羣銀<lb/>
鯽晨魚美松醪夜酌醺生平同得失此日又逢君<lb/>
　　　舟行有感<lb/>
忽忽賞節物區區何所歸天陰鳥自語水落岸生衣客<lb/>
况知誰念人生與願違東風百花發獨採北山薇<lb/>
　　　淮亭小飲<lb/>
山氣復清淮亭臨亂石開旅愁無處避春色爲誰來酒<lb/>
賴啼鶯送歌隨去雁哀相攜聊一醉休使壯心摧<lb/>
　　　淮中風浪<lb/>
<pb n="KR4d0034_SBCK_007-5b"/>
春風如怒虎掀浪沃斜暉天闊雲相亂汀遥鷺共飛冥<lb/>
冥走陰氣凜凜挫陽威難息人閒險臨流涕一揮<lb/>
　　　夀陽閒望有感<lb/>
維舟亭下偶登臨下蔡風流古至今逺嶺抱懷隨曲折<lb/>
亂雲行野乍陰晴幽人憔悴搔白首啼鳥哀鳴思故林<lb/>
觸處塗窮何足慟直回天地入悲吟<lb/>
　　　阻風野步有感呈子履<lb/>
輕舟留滯已春殘攜手栖栖田野間盡日東風吹百草<lb/>
有時雙鷺下前灣古來少見如君困世上應無似我閑<lb/>
抖擻塵襟莫回首謗書終不到溪山<lb/>
<pb n="KR4d0034_SBCK_007-6a"/>
　　　過泗水<lb/>
五年六經此仰首歎勞生山是往時色人皆今日情機<lb/>
心去國少塵眼向淮眀物理吾俱曉漂流安足驚<lb/>
　　　和丹陽公素學士晚望見懐<lb/>
古郡登臨足勝遊使君才調更風流過雲送雨海山暗<lb/>
斜日催蟬江樹秋屢辱嘉招嗟放棄又傳新咏慰淹留<lb/>
霜天乗興當西謁共醉城尖四望樓<lb/>
　　　送子履<lb/>
一舸風前五兩飛南遷今去別慈闈人生多難古如此<lb/>
吾道能全世所稀幸有江山聊助思莫隨魚鳥便忘歸<lb/>
<pb n="KR4d0034_SBCK_007-6b"/>
君親恩大須營報學取三春寸草微<lb/>
　　　題花山寺壁<lb/>
寺裏山因花得名緐英不見草縱横栽培翦伐須勤力<lb/>
花易凋零草易生<lb/>
　　　春睡<lb/>
別院簾昬掩竹扉朝酲未解接春暉身如蟬蛻一榻上<lb/>
夢似楊花千里飛嗒爾暫能離世網陶然直欲見天機<lb/>
此中有德堪爲頌絶勝人間較是非<lb/>
　　　覧照<lb/>
鐵面蒼䫇目有稜世閒兒女見須驚心曽許國終平虜<lb/>
<pb n="KR4d0034_SBCK_007-7a"/>
命未逢時合退耕不稱好文親翰墨自嗟多病足風情<lb/>
一生肝膽如星斗嗟爾頑銅豈見眀<lb/>
　　　病起<lb/>
吳天揺落奈愁何病起風前白髮多爭得松江變醇酒<lb/>
拍浮終日恣酣歌<lb/>
　　　秋懷<lb/>
年華冉冉催人老風物蕭蕭又變秋家在鳳皇城闕下<lb/>
江山何事苦相留<lb/>
　　　秋曉聞鶴唳一聲<lb/>
落月銜栖露乍零竹閒孤唳入靑冥未知蟋蟀縁何事<lb/>
<pb n="KR4d0034_SBCK_007-7b"/>
牀下微吟不暫停<lb/>
　　　中秋松江新橋對月和柳令之作<lb/>
月晃長江上下同画橋横絶冷光中雲頭豔豔開金餅<lb/>
水面沈沈臥綵虹佛氏解爲銀色界仙家多住玉華宮<lb/>
地雄景勝言不盡但欲追隨乗曉風<lb/>
　　　病中得杜丞相見寄詩感而有作<lb/>
易毁唯遷客難諧是俗情愁多怯秋夜病久厭人生委<lb/>
順聞之舊衰羸見者驚新詩如接侍吟罷涕淋纓<lb/>
　　　滄浪懷貫之<lb/>
滄浪獨步亦無悰聊上危臺四望中秋色入林紅黯澹<lb/>
<pb n="KR4d0034_SBCK_007-8a"/>
日光穿竹翠玲瓏酒徒漂落風前燕詩社凋零霜後桐<lb/>
君又暫來還徑去醉吟誰復伴衰翁<lb/>
蘇學士文集卷第七<lb/>
<pb n="KR4d0034_SBCK_007-8b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0034_SBCK_009-1a"/>
蘇學士文集卷第九<lb/>
　　　上三司副使段公書<lb/>
某謂士之潔矩厲行施才業以拯世務者非秪蹈道以<lb/>
爲樂上者覬聲名次者倖禄賞至於餓寒其體膚枯槀<lb/>
巖穴之内犯刃兵塗裂肝腦彊於行陳者亦皆然惟知<lb/>
道所爲不妄矣其有挺然立事謝絶世嬰逺舉而不顧<lb/>
者幾希其人哉有誠髙矣亦烏足著爲風教哉故朝廷<lb/>
張爵位君子以名稱重輕而沮勸之道行無狀行無狀<lb/>
一旦射合時利而位可得也名則遁矣蓋名之發惟精<lb/>
識者尸之不私不隠不以榮辱遷爲得符天下之正義<lb/>
<pb n="KR4d0034_SBCK_009-1b"/>
雖小人好惡淆其閒不能奪也某何爲者輒有此論竊<lb/>
自念幼喜讀書弄筆研稍長則以無聞爲恥嘗謂人之<lb/>
所以爲人者言也言也者必歸於道義道與義澤於物<lb/>
而後已至是則斯爲不朽矣故毎屬文不敢雕琢以害<lb/>
正然而法章民事一未知其牙蘖偶奏賦上前得及第<lb/>
命宰以蒙才兩月以家難離官下邑民遮道助嗥泣又<lb/>
歎息有若惜其去者念政無所及心頗媿之及幽居長<lb/>
安百口飢餓遂假貸苑東之田數頃躬耕其間故播斂<lb/>
之早晚塍畔之出入質契之昏眀豪弱之交侵訟訴之<lb/>
搆官司之辨皆親嘗之而又律令詔敕奇請重複傅比<lb/>
<pb n="KR4d0034_SBCK_009-2a"/>
之文無不偏見雖條目緐滋皆可類舉靜念忘之政必<lb/>
有悖於法不安於民者居常惻然及終喪還都下伯父<lb/>
至自東筦首言道遇閣下盛譚蒙邑之治某荒忽自失<lb/>
伏念閣下正峭眀察重其許可一言之賞不可妄得是<lb/>
必有所過聽也嘗能竄一巨豪杖殺一黠吏此外特庸<lb/>
庸所爲耳閣下不以善小棄之特爲置齒牙閒時尚或<lb/>
以謂操使權者故當察其屬之否臧而進退之私心未<lb/>
甚德也去年夏初又得京兆司錄孫甫所言如伯父時<lb/>
始至此邑鄙懷聳然自謂今職在甸内去京師不數舍<lb/>
朝有施爲而夕聞焉上府多士如段公之樂道人善者<lb/>
<pb n="KR4d0034_SBCK_009-2b"/>
故有焉况法章民政稍貫於昔益勵精力以事事迄今<lb/>
踰年吏民雖信而當塗之稱道蔑聞焉而又符檄督責<lb/>
終日憔悴而救過不暇惘然自疑何智於前而愚於此<lb/>
㑹太公弟至云閣下前過邑所論如甫書始聞之如瞶<lb/>
者之決得聽鐘鼓之奏喜過感極輒欲泣涕以知大君<lb/>
子勤勤獎借終始之不懈也李習之云知而不能譽則<lb/>
如勿知譽而不能久則如勿譽閣下既知而又譽之譽<lb/>
而又久之夫何幸哉且世有獲薦寵推延之賜者必皆<lb/>
順顔承辭親被指役隆寒苦暑趨走左右未有上下相<lb/>
絶未嘗一拜稜威乃肎垂慈詢察因片善而稱道久而<lb/>
<pb n="KR4d0034_SBCK_009-3a"/>
不渝者此爲難也使某之名一落人耳不至沈滅於時<lb/>
者閣下之賜也爾後知舉世見毁不足動懷也嘗欲特<lb/>
詣前以寫此<graphic n="KR1908" url="https://raw.githubusercontent.com/kanripo/KR-Gaiji/master/images/KR1908.png" mimeType="image/png"/>爲邑事所繫不得勇往故憑文字以謝<lb/>
檗積之抱萬不一宣傾望恩德顚沛于是氣律兼潤炎<lb/>
暑差早伏望上爲社廟善<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>興居<lb/>
　　　上范希文書<lb/>
某觀古之烈士受人一言一顧之重不計己之能否事<lb/>
之重輕捐命無向而不入或促其禍敗累於所知者多<lb/>
矣然史氏稗說皆輟之以稱述其事而警厲偷淺某竊<lb/>
謂其勇敢敦氣節則有餘至於成就大計趣道與權則<lb/>
<pb n="KR4d0034_SBCK_009-3b"/>
不足矣故某自少小迨於作官所爲不敢妄必審處己<lb/>
之才能而傅㑹於道人雖不知自信甚篤且久矣昨者<lb/>
朝廷以閣下才謀絶世負天下之重望倚之以究西事<lb/>
故閣下開置幕府收策志慮英犖之士以自廣益以兵<lb/>
者重器資羣材以共舉一失其任則折衂報之而閣下<lb/>
誤有聽采將引猥瑣置于左右委言垂意彂於顔色某<lb/>
非不知依閣下之重可以取光價而自振起設臨幾事<lb/>
不能有所建弼恥也有所建弼而不合於義不行焉亦<lb/>
恥也况於輕撓哉反是則不惟虧損閣下之望某終身<lb/>
可廢無所容焉是以上犯盛意<graphic n="KR1908" url="https://raw.githubusercontent.com/kanripo/KR-Gaiji/master/images/KR1908.png" mimeType="image/png"/>激避辭者葢在此也<lb/>
<pb n="KR4d0034_SBCK_009-4a"/>
然某雖至冥愚内荷閣下之顧夙夕感慨思有所報昨<lb/>
聞閣下以張存不才自求守延州物論喧然以閣下領<lb/>
經略之權自可往來陜右進退在已延州逼近賊鋒而<lb/>
能舍安逸以就危隘雖古人不逮也又或云閣下居長<lb/>
安統二於人不能眀白立功名將髙舉逺去以自異此<lb/>
二塗未必中閣下之度以某觀之旣白張存則不得不<lb/>
自請但裁授之制有所未安何者以閣下爲經略則自<lb/>
陜西以至於邊徼斥候皆可處置在延則局子于一州<lb/>
於他郡不接矣他郡不接或可不能仰置關中事蓋關<lb/>
中之俗大抵彊悍豪忍又形勢險固出於天下今方盡<lb/>
<pb n="KR4d0034_SBCK_009-4b"/>
取鄉民籍之爲兵得操弓兵以自肄習往來道路與寇<lb/>
賊不辨小人少思慮加之氣俗又得此利器幸而歳常<lb/>
豐父兄家老聚居可約束不幸少歉父兄不能<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>有其<lb/>
子弟必將人人依險以自快則其將奈何邪况朝廷前<lb/>
有意令其自衞不率以戰今條約煩細迫又驅之以向<lb/>
敵人頗失望有天下而失人以信後將何所恃焉昨者<lb/>
延安鎭戎殺害民畜不可勝紀死氣結戾不判必能變<lb/>
亂陰陽之和今雖少稔恐來年宿麥不登民必狼顧矣<lb/>
弱者流轉彊者化而爲貪賊則心腹自有疾矣閣下居<lb/>
延州雖能制昊賊之命係虜其種族逐之絶漠而遁亦<lb/>
<pb n="KR4d0034_SBCK_009-5a"/>
何救關中之事邪故某謂西羌不足憂於關中也近日<lb/>
竊聞鄰郡數勝頗得馬畜屠其柵壘火其聚積朝廷即<lb/>
時越次以賞其勞使人得自有其所得軍聲稍振士百<lb/>
其勇以某觀之古之善禦戎者豈特是哉蓋務訓撫吾<lb/>
民使安其業不以非義動扼其衝塞絶其牙市閉之沙<lb/>
漠之外使其隙且困則破散之晨鈔夕盜與競寸尺之<lb/>
地非大國之體也某反慮將佐不知此事銳而少思狃<lb/>
毫髮之勝中其詭譎而所喪必大蓋兵家之法必以餌<lb/>
驕人而後取之况羌　常以㐲奇包衆勝中國當此之<lb/>
際閣下能部勒諸將分乗險阻不使習小利以爲功持<lb/>
<pb n="KR4d0034_SBCK_009-5b"/>
重其體而死其姦謀不憚曠日而使之内潰此孫武所<lb/>
謂善之善者也况夫體幽靜則謀精而威氣張銳則令<lb/>
煩而<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>閣下立謀而首令者也以身繫安危可不愼哉<lb/>
若能去延州之狹以自任撫關中之人以示信而又沈<lb/>
逺變動則何敵之敢先哉縣料古人所難况某淺識而<lb/>
欲上贊逺略然區區之誠腷臆於内萬覬一得以補髙<lb/>
眀撫㫁之餘特賜省閱幸甚窮邊寒苦乞加護練不任<lb/>
<graphic n="KR1908" url="https://raw.githubusercontent.com/kanripo/KR-Gaiji/master/images/KR1908.png" mimeType="image/png"/>激之至<lb/>
　　　應制科上省使葉道卿書<lb/>
三月日某謹齋祓百拜獻書于省使龍圗閣下某觀前<lb/>
<pb n="KR4d0034_SBCK_009-6a"/>
古之士歘然奮起於賤庸之地建名樹勲風采表於當<lb/>
世者未始不由上官鉅公推引而能至也故儒其名者<lb/>
必奔走貴勢之門以希光寵而取重焉然有位之德望<lb/>
重輕亦因收士多少而後定設國有緩急則審處變故<lb/>
推擇門下士以屬任焉或資其策慮以自廣小則補吏<lb/>
大則同升于朝以故士皆雕琢節行縁以文采藹藹而<lb/>
進至使敵國異方聞風畏之厭殺未形之患此其所以<lb/>
爲得也然奔騖誇鬻扇動流俗苟竊虗名以自耀髙位<lb/>
者或私其所與朋比自植肆然攬爵賞之柄此又所以<lb/>
爲失也本朝監其失進退天下士一決於上考文藝則<lb/>
<pb n="KR4d0034_SBCK_009-6b"/>
騰書餬名衡文之學靡以行實相雄長公卿亦闔無所<lb/>
顧接蓋蔽賢之罰不及焉上下隔塞不交忘經逺之業<lb/>
此又今之所以爲失也故近年賊羌暴逆節廟堂圗帥<lb/>
西攻思所以折衝制勝者惘然乏其人以至詔書數下<lb/>
猝猝求索而才者未甚出凡近之器往往入充其選蓋<lb/>
朝廷取士之路本狹在上者不以汲善爲意下士又以<lb/>
造謁爲之恥故驟閱而無得焉是古今得失相糾惟賢<lb/>
者爲能折其衷某爲性本迃拙不喜事人事名雖在仕<lb/>
版而未嘗數當塗之門竊服於道二十年矣前世之務<lb/>
當今之宐粗志其一二然雖與周旋者亦弗敢吐以自<lb/>
<pb n="KR4d0034_SBCK_009-7a"/>
表見閣下以髙文閎才都盛位而某以吏屬時得趨蹌<lb/>
左右未始敢開詞動氣及於局事之外非唯輕肆是懼<lb/>
亦且束於世教也今幸天子下一尺書羣延四方特起<lb/>
之士某輒欲以空乏鄙陋之資冒然自進竊念科試甚<lb/>
重朝廷虗竚以須異人無似妄作虞爲識者所不與今<lb/>
幸人未暴聞故敢以私習論五十篇上凂聽覧非敢希<lb/>
企獎引之賜但覬一言以斷進退之惑精識所嚮洞照<lb/>
不隔干瀆威重俯伏待教不任惶恐激切之至<lb/>
　　　上京兆公書<lb/>
某才到闕下數日聞河東地震壞廬舍殺人馬畜不可<lb/>
<pb n="KR4d0034_SBCK_009-7b"/>
勝計始聞驚駭不自定徐念臺諫官必有極言時病以<lb/>
救天變者旣而踰旬無聞焉又以謂河東守土臣必有<lb/>
上陳消殺之策使朝廷省悟而有所廢置者及是經月<lb/>
又無聞焉某雖迷暗於事不通古今竊謂天地災異莫<lb/>
大於此災異之作未嘗妄也今中外循嘿不以爲怪使<lb/>
陛下忽天戒而不荅民畜横罹其凶食肉者豈不畏懼<lb/>
而能忍也時雖欺之天孰得而欺之哉嗚呼其奈何邪<lb/>
又人以才業爲上所知自員外郎不六七年擢任至此<lb/>
天下所共聞雖所歷必盡精力夙夜孜孜不懈然未有<lb/>
赫赫報國之迹爲天下所共聞而稱道者今所屬有此<lb/>
<pb n="KR4d0034_SBCK_009-8a"/>
災異故當憂思本朝建言時病以箴之不可懷忠不彂<lb/>
黙黙緘口如常常者所爲蓋今爲上所知天下所想望<lb/>
號端直者惟丈人與孔諫議范吏部耳孔范皆以言得<lb/>
罪惟丈人昔在廷中議論必行擢拜又過二公度此不<lb/>
言則他事無足言者竊恐負陛下任擢之意而隳天下<lb/>
之望也君子之爲不畏時王之罰而畏衆人之議或衆<lb/>
議喧譁不可葢塞則雖終日九遷亦足羞也苟有獻納<lb/>
愼無後於他人實區區之望也至於鈐束小吏期㑹簿<lb/>
書非大賢事業幸委之幕府進讜言以求殺災異宐在<lb/>
今日也况忠雖在畎畞不忘其君無以疎外爲詞謹馳<lb/>
<pb n="KR4d0034_SBCK_009-8b"/>
此附聞幸留意某再拜<lb/>
　　　上孫沖諫議書<lb/>
某嘗謂世之急者教也教之久則困弊而不流柄天下<lb/>
者必相宐以救之救失其宐則衰削潰敗而莫得收昔<lb/>
者道之消德生焉德之薄文生焉文之弊詞生焉詞之<lb/>
削詭辯生焉辯之生也害詞詞之生也害文文之生也<lb/>
害道德夫道也者性也三皇之治也德也者復性者也<lb/>
二帝之迹也文者表而巳矣三代之采物也辭者所以<lb/>
熏役秦漢之訓詔也辯者華言麗口賊蠹正眞而眩人<lb/>
視聽若衞之音魯之縞所謂晉唐俗儒之賦頌也噫三<lb/>
<pb n="KR4d0034_SBCK_009-9a"/>
代之際救得其宐故治多焉三代之後不知所以救故<lb/>
亂生焉然上世非無文詞道德勝而後振故也後代非<lb/>
無道德詭辯放淫而覆塞之也故使厖雜不純而流風<lb/>
易遁誠可歎息夫文與詞失之久矣烏可議於近世邪<lb/>
况敢言道德者乎然而典策之奥治詞之法不越此有<lb/>
言而又筆之者斯亦可尚某志此有素未嘗暴彂於流<lb/>
俗前以召笑侮苟非遇大賢君子智識度越則縮跡避<lb/>
訕碌碌走趨之不暇也竊惟閣下宇量拂世業問追古<lb/>
放言遣懷剖昏出眀鋭然欲掌引大物以曉聾衆而起<lb/>
前弊某故敢繕寫雜文共八十有五篇求爲佐佑又用<lb/>
<pb n="KR4d0034_SBCK_009-9b"/>
此本原原論以先之蓋叢殘屑淺之說不足詭聽覧也<lb/>
自公餘閒乞賜一閱實區區之願某再拜<lb/>
　　　上孔待制書<lb/>
某月日某謹再拜獻書知府待制閣下某竊以自夫子<lb/>
沒迄今數千百年其教混淪閎誕充格上下斯須不可<lb/>
亡天地得之日星光眀不鬭食山澤棣達而不童涸幽<lb/>
則治鬼神顯則嚴君親使萬物各安其分而無窘暴之<lb/>
心者誠至矣哉造物者宐世生哲人以熾厥後長國者<lb/>
宐不絶侯封以尊其本昔漢世韋賢家傳一經猶繼爲<lb/>
公相定國㫁獄平允猶髙大其門况聖人之後者邪故<lb/>
<pb n="KR4d0034_SBCK_009-10a"/>
閣下幼而淑質長而令聞其學奥大而不雜其言謹峻<lb/>
而切事是天以眀粹精剛之氣鍾於閣下將令紹述正<lb/>
教而衍大之天下士人實有望也觀乎自結人主冠映<lb/>
當世闊步臺閣端持紀綱弗顯諫以僥譽弗枉節以求<lb/>
黨姦凶之朋脰縮面汗鰓鰓然不敢抗法度閣下有力<lb/>
焉其典吏部也盡刮宿弊專以白黑善惡爲己任坐束<lb/>
吏手日隳濫階伸賢而屈不肖雖三公爲之不出於是<lb/>
奈何醜正多徒害能以謗旣而去職識者韙之其使匈<lb/>
　也專對以禮嚴乎若神不妄言而諂笑不槃辟而雅<lb/>
拜尊本朝而抑外夷得古良使之風焉噫閣下之事業<lb/>
<pb n="KR4d0034_SBCK_009-10b"/>
旣已顯白而朝廷之用未充天下之譽未洽留滯方屏<lb/>
浸移歳律某竊惑焉得非納士未廣介潔無助者乎夫<lb/>
有助者庸人可以獲聲稱無助者君子必也受訾辱古<lb/>
人詡詡而汲善渠渠而下士是致德義日益引望實日<lb/>
益隆憂患無自入焉如支體之護首目枝葉之蔽本根<lb/>
而籓垣之嚴室廬也晏子春秋曰夫子居處惰倦㢘隅<lb/>
不正季路原憲侍血氣爲疚志意未達仲弓卜商侍德<lb/>
未盛行未厚顔回騫雍侍又孔叢子引夫子之言曰吾<lb/>
有四友焉得回也門人加親得賜也逺方之士日至得<lb/>
師也前光後輝得由也惡言不及門嗚呼是人之助也<lb/>
<pb n="KR4d0034_SBCK_009-11a"/>
誠益哉聖人且如是况不逮者乎閣下方以盛年壯猷<lb/>
將康濟天下而良助猶鮮誠可憮然設或纖人搆讒天<lb/>
子投杼及是也能爲閣下奮不顧身眀目張膽論列湔<lb/>
洗破羣毁而眀忠節者果何人哉閣下其念之苟能上<lb/>
循先聖之法下恤愚夫之言清而容物介不拒善則士<lb/>
不逺千里而求爲助焉助且至登大　躋巖廊可拱而<lb/>
俟也某無似者想望風采爲日久矣敢輒獻言以爲謁<lb/>
見之具雖欲自述節行以干聽覧竊聞古諺有之虜自<lb/>
鬻雖哀不售士自眩雖辯不納顧惟大君子察其材之<lb/>
淑慝而進退之可也鄙心無所私幸焉某再拜<lb/>
<pb n="KR4d0034_SBCK_009-11b"/>
　　　上集賢文相書<lb/>
昨因宴㑹遂被廢逐即日㮄舟東走潛伏於江湖之上<lb/>
困置羈索日與魚鳥同羣躬耕著書不接世故當日之<lb/>
事絶不歷於齒牙之間或親舊見過往往閔惻而言以<lb/>
謂某以非辜遭廢天下之所共知何　窮居黙處無一<lb/>
言以自辨浩然若無意於世者豈鈍怯不曉者乎某絶<lb/>
不酬應且止其說然内實有所待耳夫爲吏坐賄國典<lb/>
之所永棄人情之所不堪某心膂血氣人也家世受朝<lb/>
廷重恩廬墓在京師平生厲名節勤文墨未嘗一施胷<lb/>
中之才豈云銜冤恨困處無人之墟以終此身乎葢被<lb/>
<pb n="KR4d0034_SBCK_009-12a"/>
罪一二年間謗議洶洶尚未寧息相中傷者皆當路得<lb/>
志某雖欲力自辨雪徒重取困辱耳故若死灰槀木昏<lb/>
昏自放而内實有所待也去歳聞天子驛召閣下入政<lb/>
事府某久熟閣下之德望中懷油然始有蘖萌之望俄<lb/>
又聞甘陵卒叛結塢自守環師十萬踰月未誅議者謂<lb/>
暴兵日久紀律弗嚴必有他變相因而起閣下慷慨請<lb/>
行馳至城下威令一彂士樂奮命即時破壁擒其凶魁<lb/>
使天下懦將驕卒聞之皆震栗竦動以自警飭聲壓夷<lb/>
　消殺異志嗚呼非偉烈眀果烏能及此哉天子即時<lb/>
臨軒彂策以大丞相印綬付使而往拜焉閣下抗章避<lb/>
<pb n="KR4d0034_SBCK_009-12b"/>
讓言論堅正憤疾近世務相奔爭無廉譲之節因事見<lb/>
意以教有位風采凜凜震動萬方是閣下武足戡難文<lb/>
足表世雖處將相之地乃天子用之之眀閣下當之爲<lb/>
宐也况讓特一節未若因朝廷之寄舒事業以濟生民<lb/>
之艱也此古人之大君子之所留意也既而果然某雖<lb/>
在巖藪之間聞之不覺廢書而起彈冠攝衣西向引領<lb/>
思一侍几闥傾寫冤憤跡賤道逺未可得也敢輒以尺<lb/>
紙少布下<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>葢有所待積年累月得遭其時不忍自棄<lb/>
又幸當日搆陷者或死或出故敢縷縷而言以通左右<lb/>
某下吏之初喧傳四出好事多口者増飾其語聞者不<lb/>
<pb n="KR4d0034_SBCK_009-13a"/>
得不惑時閣下在逺鎭必不甚悉也始者御史府與杜<lb/>
少師范南陽有語言之隙其勢相軋内不自平遂煽造<lb/>
詭說上惑天聽全臺牆進取必於君逆施㒺羅預立機<lb/>
械旣起大獄不關執政使狡吏鞫窮搒掠以求濫事亦<lb/>
既無狀遂用㴱文此㑹以常年醵率吏人燕集非類某<lb/>
思之以爲非便遂與同監院劉㢲出俸錢十緡又於尋<lb/>
常公用賣故紙錢四五十索相兼使用此錢本由斥賣<lb/>
棄物兩曽奏聞本院自來支使不係諸處帳籍如外郡<lb/>
貨賣雜物以充公用之類也既以與祀神之餘與館閣<lb/>
同舍本局群吏飲食共費之推按甚眀具獄備在無一<lb/>
<pb n="KR4d0034_SBCK_009-13b"/>
物入己而以監主自盜減死一等定刑法司前後㫁獄<lb/>
體例及自有正條並不引用閣下察之蓋有由也某之<lb/>
偏言似不足信幸詢於衆論及曉法而公者噫國家制<lb/>
馭姦欺示信天下者今惟法律而已蓋法律著之於篇<lb/>
衆所共曉苟一傾撓人皆具知故大上欽愼不敢自專<lb/>
豈容有司自爲輕重苟快己志以隳舊典汚辱善士戕<lb/>
害不辜况本朝自祥符以來一用寛典吏有姦贓狼籍<lb/>
未嘗致於深刑今上仁眀愛物度越前古官吏一入人<lb/>
罪者往往十餘年未嘗升擢或沈於銓調不與改官此<lb/>
見聖心愼刑惡殺之至而某被此冤濫又有端由但未<lb/>
<pb n="KR4d0034_SBCK_009-14a"/>
爲鉅公開陳而建白之天聦一聞玉色必恱閣下以英<lb/>
偉之量押領魁柄必以康濟民物湔滌冤滯爲己任故<lb/>
某不避冒瀆以鋪此言況某者潛心策書積有歳月前<lb/>
古治亂之根本當今文武之方略粗通一二亦能施設<lb/>
廢棄踈賤不信於時眀公召而與言資相其質衡鑑之<lb/>
下安可妄欺斂之棄之俯伏竢命謹具手啓云云<lb/>
蘇學士文集卷第九<lb/>
<pb n="KR4d0034_SBCK_009-14b"/>
</p>
<p>
</p>
  </div>
</body>
</text>
</TEI>
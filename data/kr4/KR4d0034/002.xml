<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0034_SBCK_002-1a"/>
蘇學士文集卷第二<lb/>
　　　楊子江觀風浪<lb/>
晚至瓜州渡繫舟泊西灣日落暴風起大浪得縱觀憑<lb/>
凌積石岸吐吞天外山霹靂左右作雪灑六月寒吁嗟<lb/>
至柔物威壯不可干若爲神龍憑氣勢非一端大艦失<lb/>
所操翻覆如轉丸髙山雖有路轍險馬足酸居朝號安<lb/>
逸重禄多憂患爭得清靜交共騎雙翔鸞矯翅入赤霄<lb/>
不見此險難奈何蚩蚩衆共處天壤間因知古聖人立<lb/>
法萬世安濟川作舟梁鑄鼎窮神姦朝廷布禮度粲粲<lb/>
莫可刪後來漸破壞所向行路難凶邪得騁志物命遭<lb/>
<pb n="KR4d0034_SBCK_002-1b"/>
摧殘視此念古昔杖藜空盤桓<lb/>
　　　哭曼卿<lb/>
去年春雨開百花與君相㑹歡無涯髙歌長吟插花飲<lb/>
醉倒不去眠君家今年慟哭來致奠忽欲出送攀魂車<lb/>
春暉照眼一如昨花已破蕾蘭生芽唯君顔色不復見<lb/>
精魄飄忽隨朝霞歸來悲痛不能食壁上遺墨如棲鵶<lb/>
嗚呼死生遂相隔使我雙淚風中斜<lb/>
　　　吾聞<lb/>
吾聞壯士懷恥與歳時没出必鑿凶門死必塡塞窟風<lb/>
生玉帳上今下厚地裂百萬呼吸閒勝勢一言決馬躍<lb/>
<pb n="KR4d0034_SBCK_002-2a"/>
踐胡腸士渴飲胡血腥膻屏除盡定不存種孽予生雖<lb/>
儒家氣欲吞逆羯斯時不見用感歎腸胃熱書臥書冊<lb/>
中夢過玉關闕<lb/>
　　　送安素處士髙文恱<lb/>
皇天稔巨憝羌虜稽顯戮廟算忽小醜王師數傾衄秦<lb/>
民著暴斂慘慘生意蹙賊氣愈張王鋒銳不可觸帷幄<lb/>
監前敗降心問白屋尺詔下中天公車塞章牘䇿慮盡<lb/>
頗牧勇決過賁育先生胸臆大經術内自足逸韻脫滓<lb/>
塵素節抱冰玉獨恥論兵戰因時射君禄不唯吾志乖<lb/>
亦使王道局放懷但文史散髮自溪谷近臣上薦書天<lb/>
<pb n="KR4d0034_SBCK_002-2b"/>
子渇髙躅束帛三及門不免至京轂萬鍾非所好大議<lb/>
戛鈞軸孤鸞入紫煙網罟安可束天風萬里長沆瀣朝<lb/>
滿腹更期下翔集以爲蒼生福<lb/>
　　　贈釋祕演<lb/>
髙車大馬闐上京釋曰演者何聲名當年余嘗與之語<lb/>
實亦可喜無俗情作詩千篇頗振絶放意吐出吁可驚<lb/>
不肯低心事鐫鑿直欲淡泊趨杳冥落落吾儒坐滿室<lb/>
共論慤若木陷釘賣藥得錢輒沽酒日費數斗同醉醒<lb/>
傷哉不櫛被佛縛不爾烜赫爲名卿數年不見今老矣<lb/>
自說厭苦居都城垂頤孤坐若癡虎眼吻開合猶光精<lb/>
<pb n="KR4d0034_SBCK_002-3a"/>
雄心瞥起忽四顧便擬擊浪東南行開春余行可同載<lb/>
相與曠快觀滄溟<lb/>
　　　城南感懷呈永叔<lb/>
春陽泛野動春陰與天低遠林氣藹藹長道風依依覧<lb/>
物雖蹔適感懷翻然移所見旣可駭所聞良可悲去年<lb/>
水後旱田畝不及犂冬温晚得雪宿麥生者稀前去固<lb/>
無望即日已苦飢老稚滿田野斲掘尋鳬芘此物近亦<lb/>
盡卷耳共所資昔云能驅風充腹理不疑今乃有毒厲<lb/>
腸胃坐瘡痍十有七八死當路横其尸犬彘咋其骨烏<lb/>
鳶啄其皮胡爲殘良民令此鳥獸肥天豈意如此決蕩<lb/>
<pb n="KR4d0034_SBCK_002-3b"/>
莫可知髙位厭粱肉坐論攙雲霓豈無冨人術使之長<lb/>
熙熙我今飢伶俜閔此復自思自濟既不暇將復奈爾<lb/>
爲愁憤多滿胸嶸<graphic n="KR1478" url="https://raw.githubusercontent.com/kanripo/KR-Gaiji/master/images/KR1478.png" mimeType="image/png"/>不能齊<lb/>
　　　吳越大旱<lb/>
吳越龍蛇年大旱千里赤尋常秔穄地爛漫長荆棘蛟<lb/>
龍久遁藏魚鼈盡枯腊炎暑發厲氣死者道路積城市<lb/>
接田野慟哭去如織是時西賊羌凶燄日熾劇軍須出<lb/>
東南暴斂不暫息復聞藉兵民驅以教戰力吳儂水爲<lb/>
命舟檝乃其職金革戈盾矛生眼未嘗識鞭笞血塗地<lb/>
惶惑宇宙窄三丁二丁死存者亦乏食冤對結不宣衝<lb/>
<pb n="KR4d0034_SBCK_002-4a"/>
迫氣候逆二年春及夏不雨但赫日安得凉冷雲四散<lb/>
飛霹靂霶𩃱消祲癘甘潤起稻稷江波開舊漲淮嶺發<lb/>
新碧使我揚孤帆浩蕩入秋色胡爲泥滓中視此久戚<lb/>
戚長風卷雲陰倚柂淚横臆<lb/>
　　　中秋夜吳江亭上對月懷前宰張子野及寄君<lb/>
　　　謨蔡大<lb/>
獨坐對月心悠悠故人不見使我愁古今共傳惜今夕<lb/>
况在松江亭上頭可憐節物㑹人意十日陰雨此夜收<lb/>
不惟人間重此月天亦有意於中秋長空無瑕露表裏<lb/>
拂拂漸漸寒光流江平萬頃正碧色上下清澈雙璧浮<lb/>
<pb n="KR4d0034_SBCK_002-4b"/>
自視直欲見筋脈無所逃遁魚龍憂不疑身世在地上<lb/>
秖恐查去觸斗牛景情境勝返不足歎息此際無交游<lb/>
心魂冷烈曉不寢勉爲筆此傳中州<lb/>
　　　越州雲門寺<lb/>
翠嶂環合封白雲中有蕭寺三爲鄰<hi>雲門梁武帝所作今分爲三寺相連</hi>老松<lb/>
偃蹇若傲世飛泉噴薄如避人蒼猿嘯斷夜月古丹花<lb/>
開徧陽崖春盤桓數日不忍去舟岀邪溪猶慘神<lb/>
　　　和韓三謁歐陽九之作<lb/>
予方居憂艱胸懷積瘡刺昬眀走日月慘慘絶生意杜<lb/>
門厭過從掩耳避時事韓子我所佳招我懃有謂城南<lb/>
<pb n="KR4d0034_SBCK_002-5a"/>
訪永叔共可豁蒙蔽是時窮陰久泥淖沒馬鼻區區不<lb/>
憚遠飢渇奔髙誼永叔聞我來解榻顔色喜殷勤排清<lb/>
罇甘酸飣果餌圗書堆滿牀措論極根柢伊余昬迷中<lb/>
忽若出夢寐劃然毛骨開精神四邊至既歸尚泠然數<lb/>
日飽滋味韓子歎不足作詩暢情義爛如珊瑚鈎光豔<lb/>
不可閉迫余使之和庶以同氣類自顧屯鈍極出語少<lb/>
姿媚抉剔雖強成徒使腸胃沸永叔經術深爛熳不可<lb/>
既雖得終日談百未岀一二倉皇逼行役蕭䬃包素志<lb/>
不日便乖拆安能訖精粹他年老門牆君子無我棄<lb/>
　　　城南歸值大風雲<lb/>
<pb n="KR4d0034_SBCK_002-5b"/>
一夜大雪風喧豗未眀跨馬城南回四方迷惑共一色<lb/>
揮鞭欲進還徘徊舊時崖谷不復見縦有直道令人猜<lb/>
低頭搶朔風兩眼不敢開時時偷看問南北但見白羽<lb/>
之箭紛紛來既以脂粉傅我面又以珠玉綴我顋天公<lb/>
似憐我貌古巧意裝點使莫偕欲令學此兒女態免使<lb/>
埋沒隨灰埃據鞍照水失舊惡容質潔白如嬰孩雖然<lb/>
外飾得蹔好自覺面目如刀裁又不知胸中肝膽掛鐵<lb/>
石安能柔軟隨良媒世人飾詐我尚笑今乃復見天公<lb/>
乖應時降雪故大好愼勿改易吾形骸<lb/>
　　　出京後舟中有作寄文韓二兄弟永叔歐陽九<lb/>
<pb n="KR4d0034_SBCK_002-6a"/>
　　　和叔杜二<lb/>
久居倦京城歸心日傾寫扁舟理棹楫已與峻流下斷<lb/>
岸如崩山遠樹若奔馬回頭雲間闕出沒見圗畫還家<lb/>
快雖蹔去國傷以乍况我二三友眷戀數返駕前夕南<lb/>
巷堤昨日東城舍論精如可收意宻不見罅恍惚夢寐<lb/>
中蕭然巳相捨他人所至樂惟我氣類寡迂僻不能鐫<lb/>
往往自嗟罵平生居京都君輩乃知者異鄉孰與言救<lb/>
謗定不暇柔軟衆所佳佞面誰可借中懷百憂集包釀<lb/>
似𦵔鮓身世苦飄浮歳月不可把後期浩難知髙吟但<lb/>
悲灑<lb/>
<pb n="KR4d0034_SBCK_002-6b"/>
　　　寄冨彦國<lb/>
自古猾者胡與羌胡羌相連動朔方姦謀陰就一朝發<lb/>
直欲截割吾土疆遣使持書至闕下四方物論如沸湯<lb/>
天子仄席旰未嘗相君日暮猶廟堂彦國感槩請奉使<lb/>
誓將摧折其鋒鋩受詔驅馬出都門都人走觀歎且傷<lb/>
猾胡聞風已厭伏聚聽大議羞亂常願如故約不敢妄<lb/>
脫甲爭獻寳玉觴斾旌威遲還上國所至觀者如傾江<lb/>
杖父奔蹶喜出泣婦女聚語氣激昂至尊虚懐坐赭牀<lb/>
中人催入見未央對久赤日下輦道翠華影轉熏風凉<lb/>
歸來堂上拜夀母賔車塞破甘泉坊衣塵未滌又出使<lb/>
<pb n="KR4d0034_SBCK_002-7a"/>
往來絶域如門牆巳知髙賢抱器識因時與國爲輝光<lb/>
不煩一甲屈萬衆以此可見才短長彦國本爲廊廟器<lb/>
何秖口舌平強梁使之當國柄天下夷狄豈復能猖狂<lb/>
　　　大風<lb/>
秋半收穫登郊原欹側小屋愁夕眠是夜大風拔樹走<lb/>
吹倒南壁如崩山夢中驚起但呼呌病僕未動徒豗喧<lb/>
驅令燃火徧照燎瓦甓狼籍滿我前披衣抱枕欲避去<lb/>
去此乃是曠野田况時風怒尚未息直恐涇渭遭吹翻<lb/>
露坐不免念禾黍必已刮刷無完根六事不和暴風作<lb/>
嘗聞洪範有此言昔時大風禾盡偃上帝蓋直周公冤<lb/>
<pb n="KR4d0034_SBCK_002-7b"/>
方今天子至神聖惟恐臣下辜其恩是何此風乃震作<lb/>
吹盡秋實傷元元有能返風起禾者亦足表異知所存<lb/>
至誠皎潔固不昧時雖今古同乾坤<lb/>
　　　檢書<lb/>
煩心思所持屏事入小閣踾撲下塵梁侈哆張敗笈雨<lb/>
爛百數蕃蟲食三四夾軒昂醉墨閙纎悉新書雜魚子<lb/>
或破碎蠶兒尚狎恰快心伯長文跋尾清臣搨幼辭反<lb/>
知進故句時自愜墜亡多玩愛存聚必劵帖疎宻交及<lb/>
戚前後生與　誨束儼父師寒暑布兒妾謔浪笑忽還<lb/>
私匿情再接愴事涕涔涔憫時歎<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>
                    <graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>一餉誠寂寞千<lb/>
<pb n="KR4d0034_SBCK_002-8a"/>
里遽㑹合遊心到句涌開眼見苕霅京華歷<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>復節物<lb/>
怱怱涉恍爾驚異方遁去乃幾臘囬頭厭襞積舉體覺<lb/>
疲薾東閣聊欠伸夢㫁風一䬃髙山扶層巓下與地盤<lb/>
結氣貫不變移澤枯乃朽裂有如善人交生死兩固節<lb/>
語黙無異方黯沮在爲別世風隨日儉俗態逐勢熱負<lb/>
子好古心噓歎星斗滅近得鄰幾生胸懷貯霜雪飢渇<lb/>
入詩書趣向著羈絏又與斯人離先日心破折古也當<lb/>
貽言在子可捫舌奈何區區誠敢以御者說器成必刓<lb/>
琢德潤資澡刷空文謾徽墨古訓乃佩玦帝門急豪英<lb/>
濟物無自孑<lb/>
<pb n="KR4d0034_SBCK_002-8b"/>
　　　雜興<lb/>
虎豹性食人智者畜爲戲形影本相親愚夫見而畏疑<lb/>
同不疑異遠哉愚與智<lb/>
　　　呂公初示古詩一編因以短歌荅之<lb/>
覧君古風之章句兩謝不足以下顧長江走瀾天外來<lb/>
黄鵠軒風日邊去上有致君却敵之良䇿下有逍遥傲<lb/>
世之眞趣惜乎志大名位卑眀珠投闇人疑之昔時名<lb/>
價滿天下此日塞黙趨塵泥古人但以才術喻冨貴自<lb/>
餘之外胡足思公初之道既如此宐乎窮約而不悲媿<lb/>
無玉案報神藻聊此感激成荒辭<lb/>
<pb n="KR4d0034_SBCK_002-9a"/>
　　　老萊子<lb/>
常羨老萊子七十親不衰䬃然雙白鬢尚服五綵衣戲<lb/>
游曰膝下弄物心熙熙或時暫自跌輒作嬰兒啼清朝<lb/>
萬鍾禄不肯賣片時人生有此樂何暇外慕爲伊余生<lb/>
不造才壯蒼天虧搏膺念之子歎咏形諸詩想像且三<lb/>
復苦血下交頤<lb/>
　　　往王順山值暴雨雷霆<lb/>
蒼崖六月陰氣舒一霔淫雨如繩麤霹靂飛出大壑厎<lb/>
烈火黒霧相奔趨人皆喘汗抱樹立紫藤翠蔓皆焦枯<lb/>
逡巡巳在天中吼有如上帝來追呼震揺巨石當道落<lb/>
<pb n="KR4d0034_SBCK_002-9b"/>
驚噑時聞虎與貙俄而青巓吐赤日行到平地晴如初<lb/>
囬首絶壁尚可畏吁嗟神怪何所無<lb/>
蘇學士文集卷第二<lb/>
</p>
<p>
</p>
  </div>
</body>
</text>
</TEI>
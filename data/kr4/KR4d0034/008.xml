<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0034_SBCK_008-1a"/>
蘇學士文集卷第八<lb/>
　　　和彦猷晚宴眀月樓二首<lb/>
溪聲來從一氣外樓閣插在蒼霞中豔歌横飛送落日<lb/>
哀筝自響吹霜風低昂黛色四山黯凌亂纈紋疎樹紅<lb/>
憑䦨揮手問世俗何人得到蟾蜍宮<lb/>
落晚天邊燕席開溪山相照絶纖埃緑楊有意簷前舞<lb/>
凉月多情海上來香穗縈斜凝画棟酒鱗環合起金罍<lb/>
自疑身是乗查客泛徹銀河却欲回<lb/>
　　　依韻和王景章見寄<lb/>
歳律崢嶸臘候深一天風雪卷愁陰故人黙黙懷交意<lb/>
<pb n="KR4d0034_SBCK_008-1b"/>
逐客栖栖上國心千里相望空盼盻當年下吏阻追尋<lb/>
咄嗟謗口聞高誼披豁羇懷見雅吟學道元將禦窮困<lb/>
浮生何必計升沈世間機盡知難避往者圖書可自任<lb/>
猶得雲山開醉眼可無俗物撓沖襟鵩來閒暇何須怪<lb/>
鬼見邪歈豈易禁楚客留情著香草啓期傳意入鳴琴<lb/>
夫君自上丹霄去莫忘雲泉寄好音<lb/>
　　　荅仲儀見寄<lb/>
前歳京都吏議諠勁弓摧翮兩連翩男兒窮困終歸道<lb/>
世路傾危自有天雲壑已通塵外意茅齋仍得自髙眠<lb/>
寄聲吾舅無相念今作江湖九館仙<lb/>
<pb n="KR4d0034_SBCK_008-2a"/>
　　　雨中聞鶯<lb/>
嬌騃人家小女兒半啼半語隔花枝黄昬雨宻東風急<lb/>
向此漂零欲泥誰<lb/>
　　　滄浪亭<lb/>
一逕抱幽山居然城市間髙軒面曲水脩竹慰愁顔迹<lb/>
與豺狼逺心隨魚鳥閑吾甘老此境無暇事機關<lb/>
　　　秋雨<lb/>
陰風攪林壑驟雨到江湖白日不覺没緐雲何處無樓<lb/>
吟凉筆硯溪夢亂菰蒲聞說京華盛汚泥入敝廬<lb/>
　　　中秋三夕對月<lb/>
<pb n="KR4d0034_SBCK_008-2b"/>
三夕月俱好清光惟望多風應落桂子露恐減金波念<lb/>
昔歡娛極如今羇旅何窮猿不相棄夜夜伴吟哦<lb/>
　　　懷月來求聽琴詩因作六韻<lb/>
正聲今遁矣古道此焉存商緩知臣僭風薫見帝尊雄<lb/>
豪尚餘勇淡泊忽忘言緐極殊無閒來長若有源已能<lb/>
通變化直可探胚渾此理師應得西風獨掩門<lb/>
　　　送黄通<lb/>
浪遊天下訪知音健節亭亭恥陸沈當日拜官隨鶴版<lb/>
此時孤宦入蚘林羇愁雖得著書樂風物能傷遷客心<lb/>
顧我冥頑入瓦石爲君分袂亦悲吟<lb/>
<pb n="KR4d0034_SBCK_008-3a"/>
　　　秋宿虎丘寺數夕執中以詩見貺因次元韻<lb/>
生事飄然付一舟吳山蕭寺且淹留白雲已有終身約<lb/>
醁酒聊驅萬古愁峽束蒼淵深貯月巖排紅樹巧裝秋<lb/>
徘徊欲出向城市引領烟蘿還自羞<lb/>
　　　滕子京哀辭<lb/>
雲霓收壯氣星象卷英魂賢去人何賴才亡世不尊論<lb/>
兵虗玉帳問俗失朱<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>自爲知音絶低回慟寢門<lb/>
忠義平生事聲名夷敵聞言皆出諸老勇復冠全軍冥<lb/>
莫知誰主賢愚豈更分江頭送丹旐哭向九華雲<lb/>
　　　寒食招和叔遊園<lb/>
<pb n="KR4d0034_SBCK_008-3b"/>
異郷風俗傷嘉節久客情懐喜友人共挈一尊諸處賞<lb/>
誰家得似故園春<lb/>
　　　春日懐舊遊<lb/>
羇旅怯春風風光上國同情如花有約愁與酒相攻雨<lb/>
外傷飄燕樓頭羨去鴻西郊遊冶地誰復醉芳叢<lb/>
　　　春日感懷<lb/>
微物亦生輝輕風弄客衣花閑情脈脈蝶煖喜霏霏望<lb/>
國勲名晚傷時歳月飛淹留伴猿鳥何日片帆歸<lb/>
　　　夢歸<lb/>
雨隔疎鐘曉不知春風吹夢過江西雨聲破夢北窓響<lb/>
<pb n="KR4d0034_SBCK_008-4a"/>
臥憶江西路亦迷<lb/>
　　　獨步遊滄浪亭<lb/>
花枝低攲草色齊不可騎入步是宐時時攜酒秖獨往<lb/>
醉倒唯有春風知<lb/>
　　　初晴遊滄浪亭<lb/>
夜雨連眀春水生嬌雲濃暖弄陰晴簾虗日薄花竹静<lb/>
時有乳鳩相對鳴<lb/>
　　　滄浪觀魚<lb/>
瑟瑟清波見戲鱗浮沈追逐巧相親我嗟不及羣魚樂<lb/>
虗作人間半世人<lb/>
<pb n="KR4d0034_SBCK_008-4b"/>
　　　遊招隱道中<lb/>
揚鞭望招隐塵思漠然收雲接青林合泉兼碧草流疎<lb/>
鐘傳别壑晚日動前樓嘉遁平生志吁嗟得暫遊<lb/>
　　　揚州城南延賔亭<lb/>
亂蟬咽咽柳霏霏獨上危亭俯落暉江外山從林下見<lb/>
城中人向渡頭歸風烟逺近思髙遁豺虎縱横難息機<lb/>
出處兩乖空自撓傷哉吾道欲何依<lb/>
　　　吳江岸<lb/>
曉色兼秋色蟬聲雜鳥聲壯懷消鑠盡回首尚心驚<lb/>
　　　晚泊龜山<lb/>
<pb n="KR4d0034_SBCK_008-5a"/>
南灣晚泊一徘徊小徑山間佛寺開石勢向人森劒㦸<lb/>
灘光和月㵼瓊瑰毎傷道路銷時序但屈心情入酒盃<lb/>
夜籟不喧羣動息長吟聊以寄餘哀<lb/>
　　　滄浪靜吟<lb/>
獨遶虗亭步石矼靜中情味世無雙山蟬帶響穿疎户<lb/>
野蔓盤青入破窓二子逢時猶死餓三閭遭逐便沈江<lb/>
我今飽食髙眠外惟恨醇醪不滿缸<lb/>
　　　丹陽子髙得逸少瘞鶴銘于焦山之下及梁唐<lb/>
　　　諸賢四石刻共作一亭以寳墨名之集賢伯鎭<lb/>
　　　爲之作記逺來求詩因作長句以寄<lb/>
<pb n="KR4d0034_SBCK_008-5b"/>
山陰不是換鵝經京口今存瘞鶴銘瀟灑集仙來作記<lb/>
風流太守爲開亭兩篇玉橤塵初滌四體銀鉤蘚尚靑<lb/>
我久臨池無所得願觀遺法快沈冥<lb/>
　　　遊霅上何上<lb/>
今古何山是勝遊亂峰縈轉繞滄洲雲含老樹眀還滅<lb/>
石礙飛泉咽復流遍嶺烟霞迷俗客一溪風雨送歸舟<lb/>
自嗟塵土先衰老厎事孤僧亦白頭<lb/>
　　　霅上<lb/>
玉人攜手弄秋英尋徧池臺見月生小杜有靈應羨我<lb/>
今爲閑客此閑行<hi>杜詩云願爲閑客此閑行</hi>
<pb n="KR4d0034_SBCK_008-6a"/>
　　　冬夕偶書<lb/>
謾走聲名三十年亦曽文采動君前玉顔皓齒他人樂<lb/>
獨守殘燈理斷編<lb/>
　　　寒夜十六韻荅子履見寄<lb/>
風雨夜寒新空齋感慨頻詩書窮不放燈火靜相親眺<lb/>
聽時懷土低摧動畏人<hi>魏文詩云客子常畏人</hi>漫書成咄咄逺吠厭<lb/>
狺狺念昔離憂患唯君共苦辛漂流數千里會合十餘<lb/>
旬各閔傷弓翼聊同喣沬鱗誰知公冶罪衆笑伯龍貧<lb/>
隔絶今一水暌離將再春嘉篇數爲貺尺牘亦相珍倚<lb/>
伏時難定屯亨理亦循劒埋猶有氣蠖屈尚能伸邦國<lb/>
<pb n="KR4d0034_SBCK_008-6b"/>
方登俊江湖且放神不憂知在命任重莫如身白首襟<lb/>
期逺靑雲志業均陶然任元化愼勿損天眞<lb/>
　　　獨遊曹氏園館因寄伯玉<lb/>
去年把酒共徘徊今日尋幽獨此來竹密似嫌閑客入<lb/>
梅含應待主人開贊謀盛府方投刃捍患長隄正展才<lb/>
早晚得歸如舊約伴君池上倒尊罍<lb/>
　　　小酌<lb/>
寒雀喧喧滿竹枝驚風淅瀝玉花飛霜柑糖蟹新醅美<lb/>
醉覺人生萬事非<lb/>
　　　送人還吳江道中作<lb/>
<pb n="KR4d0034_SBCK_008-7a"/>
江雲春重雨垂垂索莫情懷送客歸不憤東風促行棹<lb/>
羨他雙燕逆風飛<lb/>
　　　題廣喜法師堂<lb/>
我爲名驅苦俗塵師知法喜自怡神未知歡戚兩忘者<lb/>
始是人間出世人<lb/>
　　　詩僧則暉求詩<lb/>
全吳氣象豪詩思合翹翹風雅久零落江山應寂寥㑹<lb/>
將趨古淡先可去浮嚻好約長吟處霜天看怒潮<lb/>
　　　關都官孤山四照閣<lb/>
勢壓蒼崕險可驚攀雲半日到軒楹㫄觀竹樹回環翠<lb/>
<pb n="KR4d0034_SBCK_008-7b"/>
下視湖山表裏清漸覺愁隨烟靄散只疑身有羽翰生<lb/>
他年君挂朱<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>後蠟屐卭枝伴此行<lb/>
　　　清軒<lb/>
誰鑿幽軒刮眼眀湖中嘉處更禪扃龍聽夜講寒生席<lb/>
鷗伴晨齋暖戲庭水月澄眀應作觀雲山濃淡自開屛<lb/>
我公亦爲留奇句此地人閒合有靈<lb/>
　　　某爲世所棄困居於蘇平生交遊過門不顧長<lb/>
　　　安侍讀葉丈不以秦吳之逺髙下之隔閔此窮<lb/>
　　　悴特貺以詩然韻險句奇不可攀續仰酬髙誼<lb/>
　　　強抉蕪音<lb/>
<pb n="KR4d0034_SBCK_008-8a"/>
公鎭西都擁劇權逺嗟窮苦寄新篇氣雄迥出關河外<lb/>
句險空驚魚鳥前玉帳夜嚴兵似水茅齋春靜草如烟<lb/>
才愚榮悴皆殊絶自笑相酬更斐然<lb/>
　　　暑中閑詠<lb/>
嘉果浮沈酒半醺床頭書冊亂紛紛北軒凉吹開疎竹<lb/>
臥看靑天行白雲<lb/>
　　　寄題趙叔平嘉樹亭<lb/>
嘉樹名亭古意同拂簷圍砌共青蔥午陰閑淡茶烟外<lb/>
曉韻蕭疎睡雨中開户常時對君子遶軒終日是清風<lb/>
盤根得地年年盛豈學春林一晌紅<lb/>
<pb n="KR4d0034_SBCK_008-8b"/>
　　　西軒垂釣偶作<lb/>
曽以文章上石渠忽因讒口出儲胥致君事業堆胷臆<lb/>
却伴溪童學釣魚<lb/>
　　　夜聞笮酒有聲因而成咏<lb/>
糟牀新壓響泠泠攲枕初聞睡自輕幾段愁悰俱滴破<lb/>
一畨歡意巳篘成空階夜雨徒傳句三峽流泉無此聲<lb/>
只待松軒看飛雪呼賔同飲甕頭清<lb/>
　　　秋夕懐南中故人<lb/>
向夕依䦨念昔遊蕭條節物更他州池平不動天深碧<lb/>
月色無情人獨愁千里江山幽信絶一場風露敗荷秋<lb/>
<pb n="KR4d0034_SBCK_008-9a"/>
征鴻急急知何事斷續哀鳴過不休<lb/>
蘇學士文集卷第八<lb/>
<pb n="KR4d0034_SBCK_008-9b"/>
</p>
<p>
</p>
  </div>
</body>
</text>
</TEI>
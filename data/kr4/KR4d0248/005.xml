<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠧齋鉛刀編卷五</head>
    <p>
<pb n="KR4d0248_WYG_005-1a"/>
欽定四庫全書<lb/>
　蠧齋鉛刀編卷五　　　　　宋　周孚　撰<lb/>
　　古律詩<lb/>
　　　勉洪致逺龔良臣與致逺善時已亡<lb/>
人生多憂虞此語傳自古詩書不賙飢士亦倍齟齬憶<lb/>
子少年時落筆敏風雨自言名家駒朝冀夕秣楚那知<lb/>
十載後敗甑不炊午括囊經濟策欝欝卧環堵呻吟誰<lb/>
與伴壊壁響飢鼠長松要霜雪念子果如許窮通何必<lb/>
<pb n="KR4d0248_WYG_005-1b"/>
較人世㡬寒暑生前十駟馬身後一丘土那知五君詠<lb/>
老魄棄大數安得彭城生従旁證吾語<lb/>
　　　次徳裕餉人參韻<lb/>
參墟有神草飽歴雪霜寒黄鵠何縁致𤣥珠欲報難仍<lb/>
煩一藜杖来對兩蒲團卧病干戈裏勞君為控摶<lb/>
　　　雨自四月至七月暑熱不能堪作此寄徳裕安<lb/>
　　　　民二首<lb/>
一牛鳴地無多逺褦襶經過恐不宜風雨瀟瀟自蠶月<lb/>
<pb n="KR4d0248_WYG_005-2a"/>
光隂忽忽又瓜時緬懐勝踐真成夢尚喜窮居不廢詩<lb/>
肯赴涼秋通夕約短缾儲粟為君炊<lb/>
纔晴便有蒸炊厄未雨先懐重膇憂豈為形骸悲莫景<lb/>
政因風土憶中州雷麋老木誰能賦鳶墮空江始欲愁<lb/>
解洗新亭邇来恨清談還待賈長頭<lb/>
　　　次戴教授題徳裕隠軒韻二首<lb/>
一室閲清晝妙年人所難知心有黄妳覿面只蒼官且<lb/>
喜龎公健誰憐范叔寒升沈有流轉吾亦夢槐安<lb/>
<pb n="KR4d0248_WYG_005-2b"/>
歎息朱夫子新詩手自編正應前輩似不厭老夫看駑<lb/>
馬難言駕修塗更贈鞭風聲與富貴他日定雙全<lb/>
　　　莫秋贈端甫<lb/>
長年無好懐一病動辰浃淒然清鏡中衰鬢不勝鑷自<lb/>
憐鬼見笑甘受天所厭坐令金石友散作霜後葉崔郎<lb/>
雕龍裔翩翩古㳺俠不忘平生言經過頗稠叠憶昨賦<lb/>
新詩賈孟困凌躡情髙破天慳語妙出月脅老秋餘㡬<lb/>
日叢菊抱寒蝶何時跫然来一笑起衰薾寒醅對梨棗<lb/>
<pb n="KR4d0248_WYG_005-3a"/>
不惜倒箱笈但恐食無魚令君反彈鋏<lb/>
　　　次韻朱徳裕讀豫章詩<lb/>
黔安老居士平日謾為官梁壊哀何補韶亡續更難真<lb/>
為漢𤣥歎寧作楚纍看㑹買皋比去蘄無負此冠<hi>事見集中</hi>
　　　冬日予與六人者㳺焦山謁圜禪師訪瘞鶴銘<lb/>
　　　　斷碑及焦公丹臺愴然有懐兼柬朱陳二友<lb/>
　　　　陳方病目而朱校易未畢<lb/>
平生紈綺場寧食三年艾江山豈宿縁老去尚餘愛兹<lb/>
<pb n="KR4d0248_WYG_005-3b"/>
晨幸休暇共步青蓮界風漪湛如熨霜葉紅可畫道人<lb/>
喜客至棐几共清話従容得一飽老<hi>闕</hi>　　　起遵岩<lb/>
下路芒屨濯湍瀨摩挲華陽碑一讀一感慨髙名竟誰<lb/>
氏陵谷已遷壞緬懐九轉丹吾老庸可待陳翁熬六藥<lb/>
朱郎研八卦雖云竹林集尚欠二子在發春吾将遨負<lb/>
約幸無再<lb/>
　　　讀吕居仁詩有味其言因録致徳裕隠軒中且<lb/>
　　　　次其韻余嘗有蒼烟窮谷之約於徳裕故末<lb/>
<pb n="KR4d0248_WYG_005-4a"/>
　　　　章及之<lb/>
瓠落不解器骯髒無縁官朱郎抱此恨終嵗常鮮歡家<lb/>
書破萬卷生計才一簞積憂苦熏心獨以詩自寛清於<lb/>
蟲鳴秋淡若雲出山老眼久無人一見為觧顔菰蒲葭<lb/>
葦中英才得任安向来三日欵共此一室閒人事每乖<lb/>
悞比復㑹面難駸駸爭奪徒臨淵涉危湍日月老鬚鬢<lb/>
百挽不一還那知箕潁波可以濯肺肝我形已支離乃<lb/>
學仍汗漫㑹營南山廬相與同嵗寒<lb/>
<pb n="KR4d0248_WYG_005-4b"/>
　　　追次米元章㳺焦山韻寄度上人<lb/>
一别㡬晦朔向絺今復裘相思未能往四序忽已周緬<lb/>
惟君所廬蒼波繞孤洲枯笻支老病嘗得一再逰風軒<lb/>
納飛鳥煙涯辨歸牛舊㳺固在茲惨惨増離憂劇思脫<lb/>
塵累去作十日留枯桑號寒風㫁岸維敗舟騎衡古有<lb/>
戒誰復知我愁遥瞻經行䖏寒山卧蒼虬惟子妙詞章<lb/>
出語鯁不柔向来晝澈軰許子參其流江山固自佳況<lb/>
復更<hi>平聲</hi>凛秋玉唾疊箱籯以暗未肯投不應結緑價敢<lb/>
<pb n="KR4d0248_WYG_005-5a"/>
以燕石讎封題定何時思子今白頭<lb/>
　　　次韻彦章雪中見寄二絶句兼柬陳道人<lb/>
戛戛寒風襲敝裘積蘇宫觀恍神逰要尋仙客攀琪樹<lb/>
更倩王孫記玉樓<lb/>
老耕南郭一畦田飽食安眠久愧天更與殷勤厭螟螣<lb/>
一冬三白記今年<lb/>
　　　用獨樂園故事以雪水烹茶招彦章<lb/>
西都舊事君須記東潁新詩我未能来伴支笻眺科日<lb/>
<pb n="KR4d0248_WYG_005-5b"/>
晚山相對玉崚嶒<lb/>
　　　吕城與蘇庭藻飲<lb/>
俗物敗人意子来真醒心陸沉何用歎白墮不妨深老<lb/>
去慙連璧情親記斷金歸途更清絶天迥月低林<lb/>
　　　雪夜懐徳裕<lb/>
愔愔病骨冷難勝未覺山隂興可乗度雁寒窓空有影<lb/>
戰風老木定生氷瑶林琪樹憑誰賦縞帶銀盃說可徵<lb/>
半臂騎驢今健否夜堂孤坐對青燈<lb/>
<pb n="KR4d0248_WYG_005-6a"/>
　　　得蘇四庭藻書<lb/>
十年卧病江湖上今日蘇郎解寄書末路何人肯憐客<lb/>
窮途惟子獨知余蒼苔紅葉詩應好紫燕黄鸝夏正初<lb/>
耆舊彫零無可語差彊人意正思渠<lb/>
　　　嘉甫有西園之約病未能往<lb/>
風流王武子一見一畨新處世誠名士於余復外姻追<lb/>
㝷元自熟招喚不須頻孤負名園興衰年實厭春<lb/>
　　　懐日新<lb/>
<pb n="KR4d0248_WYG_005-6b"/>
芳草緑如積阿連殊未囘空令掃門待不見寄書来乳<lb/>
燕時能舞殘花尚或開老盆當貯酒忍遣復塵埃<lb/>
　　　奉寄西園主人<lb/>
幽園不到已經時尚記山翁倒接䍦老栁吹綿渾似夢<lb/>
斷雲閣雨政關詩自憐藥裹方撩我試問棋枰欲對誰<lb/>
聞道春風木芍藥斷畦猶有翦殘枝<lb/>
　　　王嘉甫許借清賞堂讀書<lb/>
卜居厭近市臨老心亦煩目眩車馬塵耳聵歌吹喧朝<lb/>
<pb n="KR4d0248_WYG_005-7a"/>
旗與莫柝況復戎旅屯養疴定何所城南有名園槐栁<lb/>
森欲合桃李粲以繁芳塘艶積雨踈牖眀朝暾豈惟蘇<lb/>
病眼亦可清吟魂主人魏霍家列㦸藩朱門馬埒編金<lb/>
錢豪習今尚存乃能容此老厚意可得言十年客此邦<lb/>
要以桑梓論隔墻竟罵仝奉巵孰留髠今日復何日媿<lb/>
此地主恩他年賛易室憑君記虞翻<hi>時予方欲學易</hi>
　　　調官畢寄蘇四<lb/>
十年卧江漢一旦别衡茆聖澤霑膚寸微材愧斗筲明<lb/>
<pb n="KR4d0248_WYG_005-7b"/>
廷看丹鳳幽壑憶神蛟弱嵗虗㳺渙今年彊戰殽當渠<lb/>
觸鋒矢賴子續絃膠膏馥雖資甫酸寒未改郊簡書行<lb/>
自縛松桂不勝嘲豈止慙聱叟尤深笑石交名駒猶伏<lb/>
櫪病鶴反離巢歎息幽貞吉吾今負此爻<lb/>
　　　贈智棻上人<lb/>
寂寂霜林噪莫鴉萍蓬相遇各天涯石翁舊話誰能㑹<lb/>
鍾阜親孫子最佳老境歸根真落葉新詩蛻骨定靈砂<lb/>
相期絶學捐書去病眼今年我亦花<lb/>
<pb n="KR4d0248_WYG_005-8a"/>
　　　題朱徳裕詩卷後丁元暉擕来<lb/>
斯文久寒盟袖手空嵗月緬懐建安初絶歎永嘉末逢<lb/>
君雲陽城尚得慰飢渴袖中百篇詩與世殊軌轍不補<lb/>
義山亡可續浪仙絶此言吾敢妄老臂常九折向来雖<lb/>
數見邇者間何闊髯丁亦吾黨十載猶裋褐賡酬得佳<lb/>
句渠㚄君則跋窮途鬻滯貨寒餓何自脫信知丘壑願<lb/>
不受軒冕奪吾聞十五都正以荆璧割士價五羖皮未<lb/>
售已白髪大明輝中天蔀屋未有察君其混龍鰕吾亦<lb/>
<pb n="KR4d0248_WYG_005-8b"/>
老獱獺<lb/>
　　　郊行懐日新時得書而余病方愈二首<lb/>
水凍全收緑山寒不解青﨑嶇賴藜杖憩息得丘亭問<lb/>
嵗方鶬鴰懐人更脊令雪崖差可眺風樹不㻣聽<lb/>
衰嬾何人記當家子最賢手書憐我老肺病為渠痊得<lb/>
句煩歸雁傾盃約莫蟬塵埃老雙鬢相見定疑年<lb/>
　　　病足王嘉甫見過<lb/>
此身真是一長亭却笑渠儂說養生髙枕從今謝奔走<lb/>
<pb n="KR4d0248_WYG_005-9a"/>
短笻元自厭逢迎羸骸爵躍渾無日老語蟬聫倍有情<lb/>
須信江州史君在肯從籃轝見淵明<lb/>
　　　呈伯永<lb/>
陳稻那能白寒爐或似紅雲低将作雨樹老不禁風流<lb/>
落身俱客摧頺鬢已翁相看一杯酒老子不書空<lb/>
　<lb/>
　<lb/>
　<lb/>
<pb n="KR4d0248_WYG_005-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蠧齋鉛刀編卷五<lb/>
</p>
<p>
</p>
  </div>
</body>
</text>
</TEI>
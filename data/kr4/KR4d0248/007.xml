<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠹齋鉛刀編巻七</head>
    <p>
<pb n="KR4d0248_WYG_007-1a"/>
欽定四庫全書<lb/>
　蠹齋鉛刀編巻七　　　　　宋　周孚　撰<lb/>
　　古律詩<lb/>
　　　徳裕久不見過賦此詩邀之<lb/>
頃年来卜西里居知與吾子同枌榆趙郎過我問信初<lb/>
袖中售子所著書短牋小字紛蚍蜉我初讀之意魁梧<lb/>
聞若不識深愧渠驚風翩翩下履鳧握手正自山澤癯<lb/>
短人雖短才則殊囊中錐見難須㬰如君精悍誰能如<lb/>
<pb n="KR4d0248_WYG_007-1b"/>
反以一飯先老夫窮年翰墨同染濡當時此約何可渝<lb/>
嵗月忽忽霜生鬚空房肺疾愁相如跫然叩户今則踈<lb/>
斯文綴緝誰助余顛沛望子一臂扶前邨雨足瓜芋區<lb/>
向日敝廬新糞除祝子來過勿躊躇堆床敗簡翻蠧魚<lb/>
共倒濁酒羹瓠壺<lb/>
　　　戯題枯木<lb/>
老矣木居士蒼皮今㡬圍輪囷卧澗壑吾與汝同歸<lb/>
　　　贈仲才子和六言二首<lb/>
<pb n="KR4d0248_WYG_007-2a"/>
視世崔郎一吷反予趙子三隅千里看兩鴻鵠一詩重<lb/>
百車渠<lb/>
著論信子真輩疾惡眞元叔徒雕龍固擅當世希驥不<lb/>
應老夫<lb/>
　　　題豫章先生像予嘗作看雲圖詩二首<lb/>
吾生較此翁已落二紀後一時偶蹉跌千載難邂逅悠<lb/>
悠牂柯水冉冉峩眉雲自恨詩語拙莫慰沉湘魂<lb/>
今朝開此圖英氣尚髣髴酌予中郎酒酹此浪仙佛束<lb/>
<pb n="KR4d0248_WYG_007-2b"/>
髪守孤學觸事多罵譏九原不可作吾老欲安歸<lb/>
　　　以老驥伏櫪志在千里為韻作八小詩贈伯永<lb/>
閲人固無多每為子傾倒雖非矍鑠翁竟是鮮健老<lb/>
收駒汧渭間誰識此老驥伏櫪我何傷著鞭渠可畏<lb/>
抵寒唯麄絺調飢但晚粟切勿笑此翁此翁吾所伏<lb/>
行須置町畦襌要著槽櫪覆我千日酒面君九年壁<lb/>
忽忽把臂間各不負初志淵明荷鋤翁子雲執㦸史<lb/>
澂心秋月明觸事浮雲壊鳧鶴置勿論凡楚竟誰在<lb/>
<pb n="KR4d0248_WYG_007-3a"/>
不取禾三百同箋偈八千歸歟建徳國吾馬不須鞭<lb/>
人生老戒貪金隄捍河水他年渝此約何面視邑里<lb/>
　　　今秋麥大熟北客所願也戲作詩寄王季裴<lb/>
覆塊初驚緑未蘇轉頭飛雪上齋盂腥鹹此際寧愁子<lb/>
餅拓今年不負吾蜀䜴加鹽還記否湘蒿薦筯有詩無<lb/>
為君一洗南烹惡從此儒仙莫怨臞<lb/>
　　　晚步<lb/>
汗垢不可耐晚涼眉始開孤笻信步去老袂覺風来驚<lb/>
<pb n="KR4d0248_WYG_007-3b"/>
犬那須爾癡蚊安在哉寥寥初月上却照老夫囘<lb/>
　　　與㳺子卿别乆矣比聞其調官端州有懐其人<lb/>
　　　　二首<lb/>
三吴望百越霜鶻亦逡巡疊疊山愁客涔涔瘴迫人老<lb/>
慵吾自厭聲聞子當頻莫作飄流想寒梅不負春<lb/>
子宦髙要去扁舟早晚囘曾逢歸雁否㡬見墮鳶来老<lb/>
去腰猶折誰能轂少推他年相遇處吾馬亦虺隤<lb/>
　　　懐顯上人時在江州次其舊所作詩韻寄之已<lb/>
<pb n="KR4d0248_WYG_007-4a"/>
　　　　卯夏予始識之于城西王氏墳庵<lb/>
長號西山雲見子單閼夏孤生九死餘相遇天所借﨑<lb/>
嶇易寒暑荏苒問田舎流萍忽復散皓月耿清夜孤笻<lb/>
子何往征馬吾屢跨空餘碧雲詩十襲閟蘭麝匡廬富<lb/>
清景得子更增價他年東林逰吾猶厠陶謝<lb/>
　　　寄湯朝美<lb/>
緑樹隂隂噪莫蟬雀羅門户更蕭然平生流輩今誰在<lb/>
鄉里衣冠子最賢老境幸逢傾盖語畏途當記說車篇<lb/>
<pb n="KR4d0248_WYG_007-4b"/>
荷鋤端欲相隨去却恨初無二頃田<lb/>
　　　八月九日晨步至鶴林寺遇一上人<lb/>
踽踽身何向飄飄意自佳流年感秋燕幽興續晨鴉朱<lb/>
墨終年累江山著處家寒泉無用汲吾病不禁茶<hi>適有是語</hi>
　　　張彦勛自建康来相見留三宿而去且言李先<lb/>
　　　　生新亡張友聖俞之亡久矣<lb/>
萬事紛紛一夢中虛堂相對且從容蟄龍老鶴知何往<lb/>
社燕秋鴻喜再逢陳迹只今空自記莫年非子欲誰從<lb/>
<pb n="KR4d0248_WYG_007-5a"/>
蒼崖促轡還如許孤負黄花酒一鍾<hi>時去重九五日</hi>
　　　病起懐陳道人<lb/>
卧病久不出四郊霜葉紅摧頺元属我鮮健不知翁莫<lb/>
惜書頻寄深思酒一中移心未得法君去亦匆匆<hi>張乖崖翁</hi>
<hi>嘗語人云子病中曾得移心法否</hi>
　　　崔子虛以公檄出糴作詩寄葉伯永且言其道<lb/>
　　　　途之艱因次韻以寄<lb/>
詩來君馬歎𤣥黄正坐鹽車道路長倒壑枯槎無復緑<lb/>
<pb n="KR4d0248_WYG_007-5b"/>
並嵓殘菊尚餘香眼看落日還應眩心對寒溪却暫涼<lb/>
昔日維摩君記否邇來衰病亦懐鄉<lb/>
　　　再次深字韻寄日新<lb/>
濁酒青燈語夜深短琴相與作南音當時懐越悲莊舄<lb/>
此日㳺吴憶季心日莫飢鴉無定止天寒孤雁自悲吟<lb/>
遥憐策杖蒼煙外舎北梅花正背隂<lb/>
　　　喜陳道人自泰州來作此詩留之<lb/>
光風轉芳樹子向毗陵去霜風振枯荄子自海陵来悠<lb/>
<pb n="KR4d0248_WYG_007-6a"/>
悠萬里江一葦安可杭浮杯不作難子亦石肺腸文章<lb/>
一小技知我獨子耳食貧强折腰此復愧於子草草具<lb/>
一餐芋火對嬾殘孤笻勿遽往歳莫方沍寒<lb/>
　　　頭風<lb/>
陽虛已宜病冬癘復參同老耳時吹雨羸軀未可風昔<lb/>
鍼空自驗今檄竟誰工製帽狐皮在兒童勿笑翁<lb/>
　　　再寄湯朝美<lb/>
夙疴苦牽纒舊學久廢忘閉門老叔夜慵惰古無上朋<lb/>
<pb n="KR4d0248_WYG_007-6b"/>
知音問絶正復相觖望獨餘思子心砥柱閲寒浪作書<lb/>
往問訊聞子亦微恙深憐三醫勤却歎五鬼妄新詩勤<lb/>
諷誦渠魄自應喪吾儕曉天星齒髮已非壯覊孤寡㑹<lb/>
合尚復困此障衝風戰寒林落日翳疊嶂軒車何來遲<lb/>
為子倒家釀<lb/>
　　　命瞻録近詩寄日新<lb/>
涉世殊無味言詩粗有芽爾能明瑟僩吾不憚車斜老<lb/>
管元江葦寒牋更蜀麻因書寄癡叔剰為乃翁誇<lb/>
<pb n="KR4d0248_WYG_007-7a"/>
　　　㳺元著作江天莫雪圖贈朱元禮要余賦<lb/>
<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟洞庭三日雪一夢十年今白髮君家此圖忽墮前<lb/>
便擬寒流泛秋葉玉花淅淅紛長空征鴻不度天無風<lb/>
批嵓暗水咽哀玉並溪古木僵寒銅李成不生郭熈死<lb/>
問君今世誰能此羣兒丹鉛較形似我識此翁非畫史<lb/>
坐来正復靦我顔試問倦鳥何時還少文已老塵埃間<lb/>
從翁乞我松陵山<lb/>
　　　正月五日寄陳道人<hi>戊子</hi>
<pb n="KR4d0248_WYG_007-7b"/>
衝寒索去一何忙當日詩盟忍遽忘薄宦於人信箕斗<lb/>
老懐惟子不參商自憐勝日方懸榻好趂春風便促裝<lb/>
弱嵗宦心雖淨盡新年佛法要商量<lb/>
　<lb/>
　<lb/>
　<lb/>
　<lb/>
　蠧齋鉛刀編卷七<lb/>
</p>
<p>
</p>
  </div>
</body>
</text>
</TEI>
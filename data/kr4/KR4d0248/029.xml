<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠧齋鉛刀編卷二十九</head>
    <p>
<pb n="KR4d0248_WYG_029-1a"/>
欽定四庫全書<lb/>
　蠧齋鉛刀編卷二十九　　　宋　周孚　撰<lb/>
　　文<lb/>
　　　慶七十赦書到祭諸廟祝文<lb/>
兹者天子舉夀親之典施霈澤于四方詔名山大川百<lb/>
神之祀在祀典者守臣咸致禮焉敬以兹日告休于神<lb/>
夫黍稷非馨明徳惟馨凡吏之所以供神者皆聖天子<lb/>
徳之所寓也神其享之無忘聖天子之賜<lb/>
<pb n="KR4d0248_WYG_029-1b"/>
　　　天申節開啓文<lb/>
長嬴紀月神聖應期敬陳祝釐之儀少伸歸美之願伏<lb/>
願日新其徳於萬斯年非世可量夀若西方之佛與天<lb/>
同久尊如南極之星<lb/>
　　　㑹慶節疏文<lb/>
皇天育聖數適值於千齡良月應辰蓂尚餘夫八莢仰<lb/>
祈仙釋之眷以助邦家之休伏願皇恩周於華夷盛徳<lb/>
同於穹壤東漸西被誕揚不殺之仁松茂竹苞莫紀無<lb/>
<pb n="KR4d0248_WYG_029-2a"/>
窮之算<lb/>
　　　祈雪祝文<lb/>
比以雪不應候有祈于神神惟民之窮不忍終弃乃庚<lb/>
子之夕先霰而雪神之心既憫民矣苟使麥復甦而疫<lb/>
不作吏亦将以牲酒答神之休神其圖之<lb/>
　　　祈雪文<lb/>
麥已覆塊雪猶愆期惟農事之失中與冬溫之作沴恭<lb/>
惟仙聖大賜哀憐仰祈宻霰之祥少著豐年之兆<lb/>
<pb n="KR4d0248_WYG_029-2b"/>
　　　祈雪文<lb/>
今嵗之災神所鑒也所望一麥以寛民憂而冬已過中<lb/>
雪不時降皇皇之民無所告訴惟神血食此方歴祀已<lb/>
久尚期降休以軫我民<lb/>
　　　祝文<lb/>
吏治不善神降之罰爰作淫雨以害粢盛吏則有罪而<lb/>
民何辜清風時興隂曀掃除民之望也惟神圖之<lb/>
　　　祝文<lb/>
<pb n="KR4d0248_WYG_029-3a"/>
夏既謁晴秋復禱雨神不爾責吏慙且羞惟神血食此<lb/>
邦民賴庥庇豈以吏之不職而棄所撫臨之氓伏冀哀<lb/>
矜畀之甘澤吁嗟之請神其鑒之<lb/>
　　　立春勾芒文<lb/>
惟春之元國有常典爰出土牛以戒農事導迎善氣迓<lb/>
續豐年惟神之休神其鑒之<lb/>
　　　諸廟祝文<lb/>
惟政乖繆以干隂陽祈雨與晴瀆神者屢矣神之聰明<lb/>
<pb n="KR4d0248_WYG_029-3b"/>
宜降之罰今兹之雨豈吏之誠有以感神而應之也盖<lb/>
神哀矜此邦之民而眷存之故吏雖當罰亦赦而不之<lb/>
責神之惠大矣敬擇日以告<lb/>
　　　祈雨文<lb/>
夏令将中農事已急苟時雨之不降恐嵗功之或隳仰<lb/>
惟至慈俯徇羣願錫之三日之澤慰此一方之民<lb/>
　　　祝文<lb/>
諺曰狐埋之而狐搰之是以無成功今嵗之麥神惠大<lb/>
<pb n="KR4d0248_WYG_029-4a"/>
矣苟雨應期而稻復成則民始終受神之賜神豈忍於<lb/>
斯而敗之乎驅斥旱魃畀之甘澤神亦何辭之有敬擇<lb/>
日以告<lb/>
　　　龍潭文<lb/>
聞之於古若嵗大旱取虎顱骨納之龍湫雨則時降今<lb/>
白沙之田旱過半矣雖一再雨不盈膚寸嵗已處暑而<lb/>
西成之期尚墮渺茫農民嗷嗷無所歸訴敢以所聞乞<lb/>
靈于神惟神呼吸隂雲布宣時雨邦人所傳盖将千祀<lb/>
<pb n="KR4d0248_WYG_029-4b"/>
尚其降鑒以福我民<lb/>
　　　迎龍文<lb/>
日者以常暘之災有祈于神神不拒違賜以勺水蜿蜿<lb/>
蜒蜒以示靈變迨今彌旬雨一再作惟神既赦吏之愆<lb/>
而憫民之無辜矣然焦爍之害譬之積疴非藥瞑眩不<lb/>
能已也惟神不遺餘力有以大洗濯之若棟宇之新以<lb/>
表神之靈封爵之請以答神之勤吏亦不敢遺餘力也<lb/>
惟克有秋以無忘我民<lb/>
<pb n="KR4d0248_WYG_029-5a"/>
　　　靈嵓大聖文<lb/>
雨暘之數雖職于神然神之于職不能無差失也非有<lb/>
以大慈悲心具大解脱力者為之先後不能導之必爾<lb/>
也此邦之人凶豐之期以大士為命者意在此也兹者<lb/>
之旱問諸邦人盖十數年未之有雖吏治之不善宜有<lb/>
以得罪而民之喁喁者不可終棄也今大士既憫之矣<lb/>
然一杯之水救輿薪之火民之心尚有冀也一雨三日<lb/>
洗濯焦槁耕耘之利尚十得其五盖其為力也微而為<lb/>
<pb n="KR4d0248_WYG_029-5b"/>
惠也廣惟大士有以終賜之也此吏之欲而民之志也<lb/>
　　　祭諸廟祝文<lb/>
惟聖天子肇稱元祀咸秩無文命我有邦凡山川百神<lb/>
在其境内者皆加祭焉禮與敬可謂備矣神其體聖天<lb/>
子愛民之心使疫癘不作雨暘以時以福我民則神亦<lb/>
無所愧有司謹撰日以告<lb/>
　　　謝晴文<lb/>
某為政乖戾貽灾于民不能自屏乞憐于神神不我違<lb/>
<pb n="KR4d0248_WYG_029-6a"/>
賜以開霽惟神之休吏則有愧<lb/>
　　　祝文<lb/>
今嵗盡矣而天不雪豈惟麥在田者不得發生而疫癘<lb/>
之災亦将乗間而作吏無以為計乞憐于神惟神大施<lb/>
惠於斯民使嵗有以豐而災有以弭期已迫矣神其圖<lb/>
之<lb/>
　　　勸農文<lb/>
太守之於爾邦行将去矣始至而旱民不粒食去嵗僅<lb/>
<pb n="KR4d0248_WYG_029-6b"/>
得中熟而追呼之擾出納之吝有愧於汝曹者亦多矣<lb/>
其将何辭以勉汝而汝亦何肯以其言為信哉然仲春<lb/>
之月勸農于郊著在令甲太守雖不敏其敢以已之慚<lb/>
于民而輒廢國家之典是以强與汝言汝亦當强聽之<lb/>
恭惟聖天子方卑服即康功田功凡稼穯之艱難與小<lb/>
人之依聖心未嘗忘也向者振貸之恩與今陂塘之令<lb/>
汝曹悉蒙被而奉行之矣當聖天子務農如此其可曳<lb/>
𥚑拱手自暇自逸使鄉鄰之間自為惰農罰雖不汝及<lb/>
<pb n="KR4d0248_WYG_029-7a"/>
而恥則大矣春雨時至土氣震發柞芟襏襫從事於畎<lb/>
畝之間汝曹毋怠無忽<lb/>
　　　延知府辭廟文<lb/>
某濫守此邦嵗已兩朞兹者終更得脱明譴皆神憐其<lb/>
不肖而隂祐之也今将行矣不敢不告<lb/>
　　　謁先聖文<lb/>
某以諸生得位朝著奉天子命出守此邦人民社稷之<lb/>
寄萃于厥躬居之無倦行之以忠此嘗所聞於先君子<lb/>
<pb n="KR4d0248_WYG_029-7b"/>
之言也某雖不敏敢忘斯訓<lb/>
　　　向漕到任謁先聖文<lb/>
某濫蒙上恩将漕淮部幼學壯行敢不自勵食足於上<lb/>
民信於下於斯二者請嘗試之惟先聖先師實鑒厥衷<lb/>
　　　諸廟文<lb/>
某不才蒙上推擇備員一路以嚴戢吏以仁撫民某不<lb/>
敢不勉區區之心神實鑒之視事之初敬以誠告<lb/>
　　　謝晴文<lb/>
<pb n="KR4d0248_WYG_029-8a"/>
比控危誠仰邀靈施自知黷冒方切悚惶不謂時暘順<lb/>
行淫雨立止顧真䕃之所自豈鄙心之敢期更望鴻私<lb/>
克終大賜<lb/>
　　　謝雨文<lb/>
惟大士庇于此方者舊矣此方之民雨暘之不若皆以<lb/>
大士為歸今嵗将旱矣大士至州之三日而雨民氓懽<lb/>
呼去憂而喜大士之惠其將何報尚冀至慈不倦於施<lb/>
甘澤時至嵗功有成此民之望而吏之欲也惟大士鑒<lb/>
<pb n="KR4d0248_WYG_029-8b"/>
之<lb/>
　　　謝雪文<lb/>
孟春方中時雪來應常暘為之退舎宿麥得以生苗仰<lb/>
仙聖之殊休慰農民之素望躬詣浄宇<hi>道作真宇</hi>以布鄙悰<lb/>
　<lb/>
　<lb/>
　<lb/>
　蠧齋鉛刀編卷二十九<lb/>
</p>
<p>
</p>
  </div>
</body>
</text>
</TEI>
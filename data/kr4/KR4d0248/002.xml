<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠧齋鉛刀編卷二</head>
    <p>
<pb n="KR4d0248_WYG_002-1a"/>
欽定四庫全書<lb/>
　蠧齋鉛刀編卷二　　　　　宋　周孚　撰<lb/>
　　古律詩<lb/>
　　　次韻洪致逺春日絶句二首<lb/>
石友今年斷不來紛紛沒馬但黄埃自憐老臂今三折<lb/>
安得愁腸不九迴<lb/>
卧病塵尊久不開知君新棹酒船回似嫌白髪非春事<lb/>
不向東風遣信來<lb/>
<pb n="KR4d0248_WYG_002-1b"/>
　　　送張子和之金陵<lb/>
轉蓬相遇紫髯城老眼昏昏喜再眀與世多違真俗債<lb/>
於身無益是虚名試將休歇償前境莫把文章眩後生<lb/>
若相鍾山有閑地早令秋雁與傳聲<lb/>
　　　送仲時赴銓試<lb/>
桑梓與君舊來南更同州雖云漂泊地墜好敢不修蕭<lb/>
條霸陵飲寂寞斜川逰相從能㡬何嵗月僅一周未竟<lb/>
室中語已促江上舟舟行不宜冬烈風無時休非不欲<lb/>
<pb n="KR4d0248_WYG_002-2a"/>
挽君恐欝活國謀惰農不自安乃亦嵗有秋力田苟逢<lb/>
年一畝千鍾收富貴今其時君行勿夷猶<lb/>
　　　公佐索詩次别仲時小詩韻遺之五首<lb/>
蘭焚以其香樗夀以其散萬物無不然愧我知之晚<lb/>
莫競夢中鹿且視指端月儻能心地明萬事一毫髪<lb/>
朱絲徽黄金問子用此何從來履霜操不及懊儂歌<lb/>
今年苦風雨老屋半傾欹投足猶無地君来正此時<lb/>
欲書歸田具請子試濡筆先之蠟屐雙侑以藜杖一<lb/>
<pb n="KR4d0248_WYG_002-2b"/>
　　　洪致逺屢來問詩作長句遺之<lb/>
君不見伯倫平生老閉關祗有一頌留人間懐鉛抱槧<lb/>
亦何益惠子五車終不傳我今所見盖如此堆案文書<lb/>
蔵鼠矢自知老境要灰心却笑少時空血指勞君日日<lb/>
来徵詩試欲把筆心自疑無鹽已老稍識恥安敢唐突<lb/>
西施為古人作詩有成法句欲圓轉字欲活始循規矩<lb/>
後變化如以金丹蛻凡骨君試停杯㕘此語莫笑前人<lb/>
用心苦祗今孰是前輩詩風漪作文君看取<lb/>
<pb n="KR4d0248_WYG_002-3a"/>
　　　哭栁仲和<lb/>
干時雙落莫觸事兩趑趄意廣子知我命窮天喪予哀<lb/>
音来澗壑老淚溼衿裾従此南岡下經年獨荷鉏<lb/>
　　　答閭丘仲時見寄<lb/>
纎纎輕草不勝鋤忽有新詩来起予十載光隂消蠧簡<lb/>
兩家生計共蝸廬久知吾子傳真訣試與衰翁辯贗書<lb/>
何日一笻真過我共炊香稻擷園蔬<lb/>
　　　贈致逺<lb/>
<pb n="KR4d0248_WYG_002-3b"/>
起蹋寒溪雨来嘗老屋茶論年我蒲栁涉世子龍蛇嫩<lb/>
緑初還水嬌紅半著花澆春可無酒試與問西家<lb/>
世正矜投筆人誰話濯纓君窮猶鬼瞰我病亦天黥古<lb/>
寺雲埋徑官濠栁暗城便應従此去已負白鷗盟<lb/>
小栁志超逸病毛才崛竒俱為一抔土但有百篇詩漠<lb/>
漠江山静怱怱嵗月移黄塵沒馬首頼子一伸眉<lb/>
畋也頗豐下本期渠克家才令配晨月又復摘秋𤓰寒<lb/>
泊堪秧稻荒池足漚麻熊兒幸無恙聊伴老生涯<lb/>
<pb n="KR4d0248_WYG_002-4a"/>
　　　留别致逺<lb/>
隄邊楊栁發新枝歎息春工又一時對景不為千日醉<lb/>
語離還賦四愁詩窮途至此空囘首老色如今各到絲<lb/>
粗有一廛歸去好犁鉏何地不相宜<lb/>
　　　宿崇福庵顯上人房<lb/>
潦收秋澗静木落莫山稠石路果能滑杖藜聊此留夜<lb/>
房憎豹脚朝飯憶貓頭為語湯従事無忘馬少㳺<lb/>
　　　同伯庸㳺甘露有感次仲賢韻二首<lb/>
<pb n="KR4d0248_WYG_002-4b"/>
故人同我去清旦杖崇岡寒日無留照驚鴻有斷行聊<lb/>
将一日欵少洗十年忙衰病不相棄我廬今未荒<lb/>
縦談四壁静宴坐一鈴鳴老火漸消晝寒窓忽報晴凄<lb/>
涼魯兩士赫奕漢三明俱作南柯夢令人骨亦驚<lb/>
　　　口占贈致逺<lb/>
栁絮翩翩燕子飛小園風物揔宜詩今年已解穰侯印<lb/>
輸與三生杜牧之<lb/>
　　　次韻仲時春莫懐歸<lb/>
<pb n="KR4d0248_WYG_002-5a"/>
奕奕新詩飽琢磨精靈如此竟誰過共聽鶗鴂春將老<lb/>
舊記驪駒子試歌坐病已孤新歳酒忍窮思種故山禾<lb/>
祇今石鼓文多缺誰為銓量掘臼科<lb/>
　　　次韻安民<lb/>
肺病侵陵倦出㳺寒窓棐几即菟裘百年忽忽従渠轉<lb/>
萬事昏昏只麽休學道㡬人能杜口趨功誰子不焦頭<lb/>
留君試話人間事翠竹黄花最耐秋<lb/>
　　　贈宋安民<lb/>
<pb n="KR4d0248_WYG_002-5b"/>
閒階塵没屨隙户風翻裳欹傾數椽屋易知獨難忘為<lb/>
此室中人久薰知己香蘭彫潘洪逝璧碎韓吕亡非渠<lb/>
妙語言何以浣我腸蒲團兩黙坐寒窓墮斜陽我炙彼<lb/>
能嗜歎息時拊牀緬思爭奪境其險劇太行病馬已虺<lb/>
隤三徑可忍荒相期荷鋤歸嵗晏天欲霜<lb/>
　　　夜坐偶作<lb/>
霜風振枯條掩户日已夕老屐不出㳺畏此寒懔慄挑<lb/>
燈對空爐蟲聲喧四壁翻書娱兩眥渺渺𤣥霧隔爬搔<lb/>
<pb n="KR4d0248_WYG_002-6a"/>
餘倦酲城鼓聽歴歴貍奴木上坐相對成二客殷勤謝<lb/>
爾曹伴我此岑寂干時悔前猛學道飽新得請看警露<lb/>
鶴何似遇風鷁懐情欝不語簷月已半仄<lb/>
　　　巫主簿挽詞<lb/>
正歎淹黄綬俄驚啟素車生真元亮似老更伯喈如誰<lb/>
哭三年墓空傳萬卷書蚳蠓可無念身世本蘧廬<lb/>
　　　贈陳道人<lb/>
正諦危欲斷誰膠能續絃要為師子吼莫看野狐禪小<lb/>
<pb n="KR4d0248_WYG_002-6b"/>
住真聊爾相逢獨巋然同床有佳夢或許老夫圓<lb/>
　　　次韻贈林義之<lb/>
炎暑不可觸相逢正此時初無一日雅肯誦十年詩語<lb/>
際傾心劇忙中識面遲幽貞可潜伏君智固如龜<lb/>
我已劉楨病君仍屈子醒俱為石碌碌不改柏青青吉<lb/>
語時占鵲窮途恥聚螢何時一杯酒相對話飄零<lb/>
　　　贈朱徳裕<lb/>
老弃泮宫籍日與學子踈英英佳公子乃肯過我廬觸<lb/>
<pb n="KR4d0248_WYG_002-7a"/>
熱生積疴子意何勤渠逐臭海夫癖不幸今子如惜無<lb/>
一尊酒氷瓜配園蔬持家今十年但有數冊書斯文等<lb/>
圭璧後生多璠璵我田失耕耘政欲賴子鋤晚雨溼不<lb/>
借新涼到蘧蒢勿嗔折柬邀衰年出無輿<lb/>
髙冠岌雲霓修佩綴蘭茝潘洪已鬼録尚喜之子在平<lb/>
生詩作魔見子始追悔奕奕清圓句極力有不逮政縁<lb/>
一飯先厚禮辱始隗莫年專一壑謗語溢四海逢人欲<lb/>
話子恐子重得罪古學寒如灰到此已千載非無力學<lb/>
<pb n="KR4d0248_WYG_002-7b"/>
士始勵終則怠子兮其勉旃河清寧可待<lb/>
　　　戲洪致逺<lb/>
不妨一斛貯檳榔蘭玉詵詵已雁行可是譽兒元有癖<lb/>
未應辟穀獨無方玉川此際貧雖甚稠錫他年債已償<lb/>
世事乗除君記取擊鮮從古是諸郎<lb/>
　　　次韻龔良臣見贈<lb/>
楚國兩名士鶴居雞鶩羣有誰沾賸馥獨子嗣清芬到<lb/>
睡唯黄妳扶衰祗紫君猶勝馳宦子揮汗讀移文<lb/>
<pb n="KR4d0248_WYG_002-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0248_WYG_002-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蠧齋鉛刀編卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠧齋鉛刀編卷九</head>
    <p>
<pb n="KR4d0248_WYG_009-1a"/>
欽定四庫全書<lb/>
　蠧齋鉛刀編卷九　　　　　宋　周孚　撰<lb/>
　　古律詩<lb/>
　　　寄湯朝美<lb/>
君家堂下錦千堆老眼春風赤快哉勝日久孤三徑約<lb/>
浃辰深愧兩書来公租已辦應多暇家釀重開定幾囘<lb/>
㑹挽蜀狂成一醉莫嗔屐齒破蒼苔<lb/>
　　　史慶臣貧甚湯朝美士美以書招之作詩以餞<lb/>
<pb n="KR4d0248_WYG_009-1b"/>
　　　　其行<lb/>
憤時膽如斗論事須磔蝟閱人習熟中見子差吐氣十<lb/>
年卧岷峨一芥視富貴只今五窮迫歎息一飽未子才<lb/>
固﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>渠眼亦髣髴黄金賤鍾期此語可歔欷中山兩<lb/>
公子好義吾所畏深憎涇渭雜屢斥蜩螗沸尺書獨喚<lb/>
子如子亦差慰相從一語合肯顧百金費孤松危欲死<lb/>
莫惜加灌溉向来監河侯吾慙可勝諱<lb/>
　　　次韻陳丈陳丈宣城人歐公詩云共防梅老敵<lb/>
<pb n="KR4d0248_WYG_009-2a"/>
　　　　難當<lb/>
詩似梅翁不易當公今後出更專場自来不數王楊輩<lb/>
平處猶參沈鮑行梅栁作新還此際江山増重信吾鄉<lb/>
㑹須乞取飛霞佩老藉猶能與頡頏<lb/>
　　　次韻蘇庭藻見寄庭藻所居號竹堂<lb/>
怱怱别後已經年堂下新篁又長鞭何日来成渼陂集<lb/>
只今空寄陜郊篇封丘正自妨吾樂畏壘誰能識子賢<lb/>
俱坐先秦古書累吾儕流落本非天<lb/>
<pb n="KR4d0248_WYG_009-2b"/>
　　　登多景樓分樓髙天一握為韻得一字樓非舊<lb/>
　　　　址惟東面可眺三隅暗甚時方改作榜稱米<lb/>
　　　　元章書盖偽也語寺僧當易之<lb/>
往時百仞山丹樓麗朝日江天富佳致收攬不遺一怱<lb/>
怱熈豐事電往那可詰故基誰為徙勝槩從此失如窺<lb/>
一面網反墮三凌室幽懐鬰塵霧老眼暗髹漆雖云一<lb/>
牛鳴每至輒悔出使君改築意正欲名稱實丁丁斤斧<lb/>
功趂此𤣥月畢扁榜照華榱仍須此翁筆<lb/>
<pb n="KR4d0248_WYG_009-3a"/>
　　　步至石翁山送江亭下贈同㳺是山予意昔有<lb/>
　　　　石姓居之今說怪甚<lb/>
蜿蜒一徑踏蒼龍趂此霜林葉未紅翠壁嘘雲疑欲雨<lb/>
滄江翻浪故多風凄凉遺事從誰問邂逅清逰與子同<lb/>
㑹向詩翁覓新句落霞孤鶩本非工<lb/>
　　　次韻史康時見贈<lb/>
兩屨下峨岷舊聞渠可人相逢老史族仍是少公親濁<lb/>
酒能澆月新詩不負春旁觀還伎癢吾亦捧心顰<lb/>
<pb n="KR4d0248_WYG_009-3b"/>
　　　次知府侍郎九日登送江亭韻<lb/>
兹山聳孤秀正自愜公心頓覺天能近都亡地可臨煙<lb/>
江殊衮衮霜栁尚沉沉但恨無陶謝芳醪只獨斟<lb/>
　　　寄辛幼安二首<lb/>
我屋與君室濟河南北州相逢楚天晚却看蜀江流老<lb/>
境渾能迫妖氛竟未收何時一廛地歸種故園秋<lb/>
别去才三月人来已兩書老懐多弛曠厚意獨勤渠共<lb/>
歎飄流際能收謗罵餘春風緑林壑還佇短轅車<lb/>
<pb n="KR4d0248_WYG_009-4a"/>
　　　次韻程道徽三首<lb/>
二年五經過子亦倦行役踵門覓一廛正爾不能得窮<lb/>
愁侵兩鬢無酒灑胸臆見溺不解援我空三歎息<lb/>
子家江濫觴還送江入海淒淒兕虎歎屈指已十載飢<lb/>
唯三韭足寒止一衲在試問十二宫從来誰主宰<lb/>
宿草被三徑呼兒不須鋤従來駟馬客肯顧蝸牛廬那<lb/>
知傾葢交向我情不疎惜無一端綺報子雙鯉魚<lb/>
　　　夜坐懐日新<lb/>
<pb n="KR4d0248_WYG_009-4b"/>
小室頗修潔短牎亦虛明讐書豈不佳念汝翻愴情憶<lb/>
昨乾元初春風被簷楹炙背俯晴軒鏗然讀書聲忽起<lb/>
四方志遽作千里行别来四寒暑歸計猶未成買桂炊<lb/>
白玉﨑嶇客都城兩鬢不受愁應已白髪生㪷粟能㡬<lb/>
何終年費經營短鞭望馬腹我亦飢寒并老懐少機械<lb/>
世路多溝坑安得沮溺田與子窮嵗耕<lb/>
　　　送杜丈仲微赴山陽倅<lb/>
城外長淮緑渺瀰此行聊復雁門踦邊烽已息何妨醉<lb/>
<pb n="KR4d0248_WYG_009-5a"/>
民訟全希尚可詩昭代聲名方此振中年離别未須悲<lb/>
溧陽老尉還天幸政自扳援得退之<lb/>
　　　亡友髙伯庸滑稽玩世屢與人忤而見余則加<lb/>
　　　　敬人共怪之亡八年矣今慶臣風度大略相<lb/>
　　　　似而所忤所敬又極同也感歎之餘次慶臣<lb/>
　　　　韻贈慶臣<lb/>
鬰鬱東岡柏自青惜無大藥駐頺齡忽驚優孟重来楚<lb/>
但怪蘇躭却姓丁千里自来須驥騄兩豪扵子信螟蛉<lb/>
<pb n="KR4d0248_WYG_009-5b"/>
隙駒嵗月那容玩老語従今便當銘<lb/>
　　　陳使君生日二首<lb/>
今時潁川守往日太丘翁已革因循弊兼收撫字功民<lb/>
言方頌此天意曲酬公莫把彭籛比恐非斟雉同<lb/>
控鯉雲煙外釣龍溪水邊遺蹤猶可見故老不虛傳道<lb/>
豈容捐物功須解補天看渠落公後縦徤只臞仙<lb/>
　　　讀劉丈元畸四傳戲題二首<lb/>
使長河作酥酪真赤手攬象犀斯文誰解捉搦此老大<lb/>
<pb n="KR4d0248_WYG_009-6a"/>
能滑稽<lb/>
知音止老栁州如君亦奚斯流真復煩管城子端不數<lb/>
下邳侯<hi>革華傳非退之文因話録言之</hi>
　　　丙戌重五後一日予與同舟三人㳺虎丘庚寅<lb/>
　　　　嵗予亦以是日至楓橋望虎丘塔迫日莫歎<lb/>
　　　　息而去<lb/>
百丈寒嵓塔孤篷倦客船来迎十里外相識五年前天<lb/>
迥方斜日林深忽暝烟平生戒三宿為汝復淒然<lb/>
<pb n="KR4d0248_WYG_009-6b"/>
　　　送鑒老住禾山二首<lb/>
破壁荒垣誰解新渠儂方向阿師勤遥知竪拂拈椎處<lb/>
不負青山起白雲<lb/>
黄流渺渺獨浮杯俊鶻沖天亦快哉玉麈談𤣥他日事<lb/>
不妨兼帶此山来<lb/>
　<lb/>
　<lb/>
　蠧齋鉛刀編卷九<lb/>
</p>
<p>
</p>
  </div>
</body>
</text>
</TEI>
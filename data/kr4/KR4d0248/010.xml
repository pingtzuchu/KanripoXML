<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠧齋鉛刀編卷十</head>
    <p>
<pb n="KR4d0248_WYG_010-1a"/>
欽定四庫全書<lb/>
　蠧齋鉛刀編卷十　　　　　宋　周孚　撰<lb/>
　　古律詩<lb/>
　　　獨逰因勝有懐蘇丈信臣時任衡州幕予明年<lb/>
　　　　亦官淮上矣<lb/>
力田不罪嵗吾猶識斯人氣清色坦夷可畏還可親五<lb/>
年鹿門逰莫辨主與賔老屋每下榻寒庖屢分珍人生<lb/>
㑹合難朝吴莫燕秦忽隨湖雁去坐見江梅春滄波與<lb/>
<pb n="KR4d0248_WYG_010-1b"/>
天連音問何由頻向来燕居室蕭然淡無塵簿書換清<lb/>
談歎息生一貧新陽革故嵗我復效此顰吾人亦何事<lb/>
政愧祁孔賔何時此山南得與翁並鄰<lb/>
　　　寄仲微杜丈<lb/>
小雨催春杏半紅轉頭庭户已秋風劉楨昔病雖差愈<lb/>
侯喜今詩竟未工瘦馬羸僮還自笑緑尊黄菊定誰同<lb/>
十年塞耳人間語剰欲從公一破聾<lb/>
　　　題后山集後次可正平韻<lb/>
<pb n="KR4d0248_WYG_010-2a"/>
嶷嶷陳夫子髙名天壤間讀書能妙斵行已有深閑句<lb/>
法窺唐杜文章規漢班九原埋玉樹遺簡仰髙山<hi>可正平詩</hi>
甚美元非惡嗟公墮此間真為四君次可厭七年閑汴<lb/>
泗空千載晁<hi>叔用</hi>何<hi>斯峯</hi>僅一班淒涼大陽履埋没若河山<lb/>
　　　哭員著作<lb/>
每憎雞藎穀自許鳯鳴岡論事方劉向修文遽卜商髙<lb/>
名寕泯沒老意自淒涼歎息褚中惠此生那可忘<lb/>
　　　登普照山有懐宛陵陳丈侍郎二首<lb/>
<pb n="KR4d0248_WYG_010-2b"/>
登臨才昨日時序亦怱怱敗幕無巢燕寒空有斷鴻老<lb/>
懐空對月病骨不禁風逺水澄寒練令人憶謝公<lb/>
遥聞宛陵老猶寄梵王宫穫稻雖終畝誅茆未畢工斯<lb/>
文元有托吾道豈終窮莫作居東想君王識鄭崇<lb/>
　　　鄧才卿同年兩顧敝廬病睡不克見别後次庭<lb/>
　　　　藻送行韻謝之<lb/>
富貴移人或望塵獨於衰病却情親瀾翻未聴渠儂語<lb/>
骯髒懸知我輩人正續黄粱今日夢敢尋紫陌向時春<lb/>
<pb n="KR4d0248_WYG_010-3a"/>
三年兩踏蓬蒿徑此客他時不是新<lb/>
　　　送劉元畸解官歸宣城兼問訊侍郎陳丈<lb/>
羣書諷誦不離口君才豈止王季友力探千載自青眼<lb/>
智効一官今白首三年拄頬京江上車如雞栖馬如狗<lb/>
旁人竊歎君則笑一鬨従来有竒偶椎鼓發船忽復去<lb/>
聚散怱怱一翻手涇川緑漲三百里試脫征衣濯塵垢<lb/>
人間至計只樗櫟身外虚名本箕斗君歸更問且過翁<lb/>
富貴何如一杯酒<lb/>
<pb n="KR4d0248_WYG_010-3b"/>
　　　寄史伯强<lb/>
一日抵三嵗子行踰十旬昔如宫應商今若參與辰力<lb/>
挽殊未来歎息寒江濵附書雙鯉魚滄波正奫淪平生<lb/>
金石交如子不數人飽更松桂秋不羡桃李春向来相<lb/>
期處可但髯絶倫一朝忽去眼那能不酸辛悠悠世網<lb/>
中雙鬢各已新豈無耦耕約奈此離别頻富貴朝露耳<lb/>
莫負頭上巾歸来建徳國與子同問津<lb/>
　　　戲題小庵畫軸三首<lb/>
<pb n="KR4d0248_WYG_010-4a"/>
扁舟渺渺入平湖秋葉經霜半已無不是幽林欠殘雪<lb/>
為君題作剡溪圖<hi>寒林平逺</hi>
一落縶維中永别嘯雲友秋月耿寒林時来夢中否<hi>猨</hi>
當時餓鴟箭驚皇無復魂困卧階下草深愧主人恩<hi>麞</hi>
　　　次韻侯彦康<lb/>
簞瓢從古亦山雌歎息渠儂定可師挽士真難九牛尾<lb/>
酬君誰可五羊皮過逢政自艱難際感慨俱非少壯時<lb/>
樗散鄭䖍官益冷得錢沽酒不須疑<lb/>
<pb n="KR4d0248_WYG_010-4b"/>
　　　朱毅夫挽詞<lb/>
賣藥長安市退蔵三十秋来從阿戎語始與德公逰一<lb/>
别俄黄壤遥憐尚黑頭心知漆燈在應為此翁留<lb/>
　　　送辛幼安<lb/>
西風掠面不勝塵老欲從君自濯薰兩意未成還忤俗<lb/>
一飢相迫又離羣只今參佐須孫楚何日公卿属范雲<lb/>
節物關心那可别斷紅疎緑正春分<lb/>
　　　次韻彦康<lb/>
<pb n="KR4d0248_WYG_010-5a"/>
讀書䇿新功子久朂此課蒲梢籋寒雲了不見坎軻深<lb/>
懐浹背恥但欲袖手坐新詩忽来辱快讀起疲愞還疑<lb/>
正始在欲突黄初過斯文未易到吾黨真可賀向来豫<lb/>
章法政復如此作鈕頭三寸澤子質況黄稬只今百尺<lb/>
的已見一矢破更期十載後凛凛誰子奈耆年日凋喪<lb/>
我亦老寒餓竒窮不自惜乃復珍此貨但恐黄禾空子<lb/>
駒誰秣莝<lb/>
　　　贈頓昂伯髙兼簡王丈公瑞頓嘗識先君<lb/>
<pb n="KR4d0248_WYG_010-5b"/>
淒涼元祐㡬遺民邂逅京江兩病身阮籍莫年唯可醉<lb/>
揚雄平日固當貧久知丘壑須吾黨晚喜簞瓢有若人<lb/>
同識嵇公更誰在仲任雖健鬢如銀<lb/>
　　　寄辛滁州<lb/>
江皋追送僅踰旬節物俄驚一度新西㵎潮生還值雨<lb/>
南山雪盡正逢春遥知風韻如前輩可有篇章憶故人<lb/>
擬向瑯琊問幽事兩翁遺迹未埃塵<lb/>
　　　次韻庭藻留王用賔韻别趙楚才<lb/>
<pb n="KR4d0248_WYG_010-6a"/>
落魄山陽市悲歌獨子聽相過常出日小住亦翻星此<lb/>
際心還折何方鬢解青一杯寒食酒相與記沉冥<lb/>
　　　離山陽戲次庭藻韻簡叔異二首<lb/>
怱怱掠面只黄沙行盡孤城不見花政是江南好時節<lb/>
暖風吹栁欲蔵鴉<lb/>
去日寒亭尚有梅歸来已過海棠開叩門剥啄家人笑<lb/>
驚怪安西老友囘<lb/>
　　　寄朝美<lb/>
<pb n="KR4d0248_WYG_010-6b"/>
君才秀吾鄉真可歌大雅疏通信而静少有似君者十<lb/>
年卧墻東樲棘笑梧檟摩挲懐中璧顧我知者寡一朝<lb/>
籋雲去始駭天下馬寧如不祥金未鑄先躍冶煌煌漢<lb/>
家業條畫待董賈皇文閱石室秘署向金馬飛騰吾敢<lb/>
羨拙藝真毀瓦出䖏判殊塗歸耕弋陽野<lb/>
　　　贈王南仲<lb/>
妙語富停蓄髙標邈巉巗半面逆旅中知子固不凡語<lb/>
離今㡬時嵗月如驚帆南譙再相遇黄塵撲征衫握手<lb/>
<pb n="KR4d0248_WYG_010-7a"/>
互歎息白髪不可芟吾儕與世踈觸事俱殽函飢鷹久<lb/>
已疲狡兔方自毚二頃可以休此意神所監縱復落癡<lb/>
鈍猶應免貪饞一語子可思病馬愁轡銜寄語同社人<lb/>
吾将老寒嵓<lb/>
　<lb/>
　<lb/>
　<lb/>
　<lb/>
<pb n="KR4d0248_WYG_010-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蠧齋鉛刀編卷十<lb/>
</p>
<p>
</p>
  </div>
</body>
</text>
</TEI>
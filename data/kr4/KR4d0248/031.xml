<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠧齋鉛刀編卷三十一</head>
    <p>
<pb n="KR4d0248_WYG_031-1a"/>
欽定四庫全書<lb/>
　蠧齋鉛刀編卷三十一　　　宋　周孚　撰<lb/>
　　非詩辨妄<lb/>
鄭子曰漢之言詩者三家耳毛公趙人最後出不為當<lb/>
時所取信乃詭誕其說稱其書傳之子夏盖本論語所<lb/>
謂起予者商也始可與言詩已矣<lb/>
　非曰斯言也仲尼亦嘗以稱子貢矣然先儒不以詩<lb/>
　為子貢叙者盖賜不傳詩也彼商其自傳詩耳不係<lb/>
<pb n="KR4d0248_WYG_031-1b"/>
　乎仲尼之稱也<lb/>
鄭子曰設若有子夏所傳之序因何齊魯間先出學者<lb/>
却不傳返出於趙也序既晚出則趙於何處而傳此學<lb/>
　非曰仲尼沒子夏設教於西河之上西河魏境也趙<lb/>
　魏鄰也餘波能及自魏而趙理或有之若以毛公非<lb/>
　魯人而疑之則韓嬰韓人也豈躬受教於洙泗者乎<lb/>
　若之何右韓而下毛也<lb/>
鄭子曰鄭康成生東漢之未又為詩箋本毛氏以毛公<lb/>
<pb n="KR4d0248_WYG_031-2a"/>
先為北海相康成北海人故傳所書<lb/>
　非曰康成自箋詩耳何預北海相事耶<lb/>
鄭子曰據六亡詩明言有其義而亡其辭何得是秦火<lb/>
前人語裳裳者華古之仕者世禄則知非三代之語<lb/>
　非曰鄭子之所疑者似矣而說非也吾以為不若蘇<lb/>
　子之言曰是詩也言是事也者孔氏之遺說也其反<lb/>
　覆煩重類非一人之辭者毛氏之學而衛宏之所集<lb/>
　録也夫學經而不辨乎真偽是徒學也鄭子疑毛氏<lb/>
<pb n="KR4d0248_WYG_031-2b"/>
　之所序衛宏之所集録而併廢子夏之序是猶怒於<lb/>
　室而色於市也其可乎<lb/>
鄭子曰釋詩者於一篇之義不得無總叙故樵詩傳亦<lb/>
皆有叙焉<lb/>
　非曰仲尼之作春秋也始於其祖之所迨聞盖以千<lb/>
　嵗之後言千嵗之前雖仲尼猶以為難而鄭子乃能<lb/>
　之則是其智過於仲尼也就使能之亦不過隨文附<lb/>
　㑹之學吾不欲觀之久矣<lb/>
<pb n="KR4d0248_WYG_031-3a"/>
鄭子曰易有彖象皆出仲尼之後往往戰國時人作彖<lb/>
自一家象自一家耳故左氏書無彖象之文<lb/>
　非曰孔子之述彖象也盖自為一篇題其首曰彖曰<lb/>
　象也其初無彖曰象曰之文而後之學者散之卦爻<lb/>
　之下故以彖曰象曰别之然孔子所謂彖者盖卦辭<lb/>
　如乾元亨利貞之類是也其所謂象者有小大其大<lb/>
　象指八卦震為雷㢲為風之類是也其小象指一爻<lb/>
　如濳龍勿用之類是也初不為已所述者為彖象也<lb/>
<pb n="KR4d0248_WYG_031-3b"/>
　而近世學者失之乃指孔子之言為彖象不可不辯<lb/>
　也蘇子之說云爾然則謂孔子賛易之書為彖象者<lb/>
　漢魏以来學者之過也鄭子不歸其失於學者而致<lb/>
　疑於聖人是毆路人而悖父兄也知理者固如是乎<lb/>
鄭子曰詩書可信然不必字字可信<lb/>
　非曰斯言也非六經之福也鄭子之為此言忍乎<lb/>
鄭子曰惜乎三家之詩不並傳於世矣齊魯二家㫁亾<lb/>
矣不知韓氏世有得者乎<lb/>
<pb n="KR4d0248_WYG_031-4a"/>
　非曰蘇子於十月之交以為韓詩之次與毛詩合於<lb/>
　緜自土漆沮以為齊詩土作杜則齊韓之詩蘇子間<lb/>
　見之矣然卒不敢廢詩序者慎之至也鄭子未見齊<lb/>
　韓而遽弃毛氏不幾於邯鄲之學歩者乎宜其誕以<lb/>
　惑人也<lb/>
鄭子曰漢人尚三家而不取毛氏者往往非不取其義<lb/>
也但以妄誕之故故為時人所鄙<lb/>
　非曰取其義而弃其書先儒之於人恐不如是之澆<lb/>
<pb n="KR4d0248_WYG_031-4b"/>
　薄也<lb/>
鄭子曰關睢言后妃便無義三代之前天子之耦曰皇<lb/>
后太子之耦曰妃奈何合後世二人之號而以為古一<lb/>
人也<lb/>
　非曰后妃云者猶古語所謂君王云爾不必以君為<lb/>
　諸侯王為天子也<lb/>
鄭子曰以芣苢為婦人樂有子者據芣苢詩中全無樂<lb/>
有子意彼之言此者何哉盖書生之說例是求義以為<lb/>
<pb n="KR4d0248_WYG_031-5a"/>
此語不徒然也故以為樂有子爾且芣苢之作興所采<lb/>
也如後人采菱則為采菱之詩采藕則為采藕之詩以<lb/>
述一時所采之興爾何它義哉<lb/>
　非曰芣苢車前也釋爾雅者言其子主婦人之難産<lb/>
　者婦人以樂有子故欲預蓄此以禦疾爾且芣苢非<lb/>
　常用之物人何事而采之奈何以為述一時之興哉<lb/>
　大抵鄭子之學其於物理所以異於毛鄭者以其信<lb/>
　本草而非爾雅也吾之於書則求其是而已豈以異<lb/>
<pb n="KR4d0248_WYG_031-5b"/>
　於先儒為功乎<lb/>
鄭子曰衞本紂都周得天下以為衞國而黎乃商之侯<lb/>
國今潞州黎城是周時且無黎也何得於此有寓衞之<lb/>
黎侯<lb/>
　非曰按左氏傳晉數赤狄潞氏之罪曰弃仲章而奪<lb/>
　黎氏地安得周無黎侯<lb/>
鄭子曰大東言東有啟明西有長庚毛鄭以為一星爾<lb/>
夫太白不見西方何得為一星以此見其不識天文<lb/>
<pb n="KR4d0248_WYG_031-6a"/>
　非曰蘇子以為譚人之廋辭也其意若曰東則太白<lb/>
　西則太白以喻王百役之皆取於譚也而鄭子乃於<lb/>
　中求正義宜乎其惑也<lb/>
鄭子曰夫學詩者正欲識鳥獸草木之名耳<lb/>
　非曰吾嘗聞仲尼之言詩矣其義恐不止於是也<lb/>
鄭子曰有鶴在林鶴非魚鳥隰有荷華荷華木芙蓉也<lb/>
　非曰吾嘗詢於野人鶴食魚隰之荷華今之旱蓮也<lb/>
　江南所在有之爾雅下濕曰隰<lb/>
<pb n="KR4d0248_WYG_031-6b"/>
鄭子曰按獨㫁下篇宗廟所歌詩名於維清曰秦氏樂<lb/>
象者之所歌則知今叙中所言奏象武者奏實秦字衞<lb/>
宏錯認之爾<lb/>
　非曰是說也吾所不喻設曰維清秦象武也何義乎<lb/>
鄭子曰凡制文字不依形依象而立風雅頌皆聲無形<lb/>
與象故無其文皆取他文而借用如風本風䖝之風雅<lb/>
本烏鴉之鴉頌本頌容之容奈何叙詩者於借字之中<lb/>
求義也<lb/>
<pb n="KR4d0248_WYG_031-7a"/>
　非曰風雅頌之名其来久矣非仲尼之所自立也故<lb/>
　曰吾自衛反魯然後樂正雅頌各得其所使止借字<lb/>
　而無義則胡不以風為雅雅為頌乎唯其不可不分<lb/>
　則風雅頌之名必有義焉其義謂何曰言一國之事<lb/>
　謂之風形四方之風謂之雅以成功告於神明謂之<lb/>
　頌<lb/>
鄭子曰亂先王之典籍而紛惑其說使後學至今不知<lb/>
大道之本自漢儒始<lb/>
<pb n="KR4d0248_WYG_031-7b"/>
　非曰此古人目睫之諭也<lb/>
鄭子曰周有四伯周公治洛實伯江漢之東國召伯治<lb/>
岐實伯江漢之西國韓為北伯主北以西國齊為東伯<lb/>
主東以北國<lb/>
　非曰康王之誥曰太保率西方諸侯入應門左畢公<lb/>
　率東方諸侯入應門右周之所以統諸侯者止聞有<lb/>
　二公爾不聞其有四伯也<lb/>
鄭子曰螽斯者取二字以命篇爾實無義也言螽斯羽<lb/>
<pb n="KR4d0248_WYG_031-8a"/>
者謂螽之此羽爾何得謂螽斯為一物名<lb/>
　非曰詩有以斯為辭者如菀彼柳斯弁彼鸒斯是也<lb/>
　而以訓螽斯則不可盖螽斯或謂之斯螽豳詩曰五<lb/>
　月斯螽動股<lb/>
鄭子曰何彼穠矣言雖則王姬亦下嫁於諸侯不知王<lb/>
姬下嫁諸侯嫁何人<lb/>
　非曰鄭忽之辭婚也曰齊大非吾偶也則古者婚姻<lb/>
　之禮必國偶而後敢娶天子非諸侯之所可偶也故<lb/>
<pb n="KR4d0248_WYG_031-8b"/>
　曰下嫁<lb/>
鄭子曰幸哉凱風詩也其詩若不言有子七人莫慰母<lb/>
心定為莊姜之詩無疑也<lb/>
　非曰使不言有子七人莫慰母心亦不可以為莊姜<lb/>
　詩盖母氏聖善我無令人非州吁之所肯言也<lb/>
鄭子曰簡兮實美君子能射御歌舞何得為刺詩<lb/>
　非曰信如鄭子之說則吾將奪之曰簡兮思賢也葢<lb/>
　不用傳註以私意而度詩則何所不可<lb/>
<pb n="KR4d0248_WYG_031-9a"/>
鄭子曰牆有茨言淫亂故以為公子頑也<lb/>
　非曰衛詩之言淫亂者多矣何獨以此為公子頑<lb/>
鄭子曰河廣衛風而言誰謂宋逺跂予望之故以為宋<lb/>
襄公之出母作也<lb/>
　非曰不謂宋人寓於衛而思宋之詩而獨以為襄公<lb/>
　之母盖古之傳詩者此說爾而毛公承之耳讀書而<lb/>
　不考其義雖多亦奚以為<lb/>
鄭子曰言王黍離者亦猶言衛淇奥豳七月也王城即<lb/>
<pb n="KR4d0248_WYG_031-9b"/>
東周也豳國七篇關中人風土之歌也王國十篇洛人<lb/>
風土之歌也豈其諸國皆有風土而洛獨無之乎以黍<lb/>
離為降國風何理哉<lb/>
　非曰衛陳齊鄭國名也故可以冠詩王豈國名哉周<lb/>
　謂東都為洛邑果如鄭子之說則曰洛黍離不宜曰<lb/>
　王黍離夫王至尊之稱也以至尊之稱而下雜於諸<lb/>
　國之間非降而何若曰豈其諸國皆有風土而洛獨<lb/>
　無之則宋也魯也蔡也皆諸侯之豪傑也而詩不著<lb/>
<pb n="KR4d0248_WYG_031-10a"/>
　其風鄭子於此亦將强通之耶<lb/>
鄭子曰諸風皆有指言當代之某君者惟魏檜二風無<lb/>
一篇指言某君者以此二國史記世家年表書傳不見<lb/>
有所說故二風無指言也若叙是春秋前人作豈得無<lb/>
所一言<lb/>
　非曰檜為鄭桓公所滅其事在春秋前自季子聽樂<lb/>
　而檜已無譏矣况於子夏之時相去數十年之久其<lb/>
　理雖可推而其世不可知其理可推則序其所以作<lb/>
<pb n="KR4d0248_WYG_031-10b"/>
　詩之故其世不可知則不指名其人慎之至也揚雄<lb/>
　氏有言曰書之不<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>過半矣雖孔子亦末如之何矣<lb/>
　此檜詩序之說也何必漢儒然後不知其世哉魏即<lb/>
　晉也當從蘇子說<lb/>
鄭子曰宛丘東門之枌刺幽公衡門謂刺僖公幽僖之<lb/>
迹無所據見作叙者但本諡法而言之耳<lb/>
　非曰安知立諡者不本其行事而後諡之耶且十二<lb/>
　公之間獨以是二公則其説必有所授之矣<lb/>
<pb n="KR4d0248_WYG_031-11a"/>
鄭子曰靈公淫夏姬此其顯顯者故以為言此據迹而<lb/>
言<lb/>
　非曰諡法亂而不損曰靈靈公之行應諡矣使其迹<lb/>
　不著則鄭子又將以幽僖之說難之矣靈公之行應<lb/>
　諡則幽僖之諡安知其不本迹也幽僖之與行合則<lb/>
　詩序不為妄言也<lb/>
鄭子曰彼以候人為刺共公共公之前則昭公也故以<lb/>
蜉蝣為刺昭公昭公之實無其迹但不幸代次迫於共<lb/>
<pb n="KR4d0248_WYG_031-11b"/>
公故為衛宏所寘<lb/>
　非曰向日作序者有可經據則指言其人無可經據<lb/>
　則言其意従鄭子之說則凡指言其人者必其有可<lb/>
　經據也今無經據而又指言其人矣鄭子患其說之<lb/>
　不通也故又為是世次之說是其意必欲盡廢詩叙<lb/>
　而不顧其自相牴牾也夫兩學之相攻猶訟也理直<lb/>
　者一言而是理曲者委曲盖庇而迹愈彰鄭子之説<lb/>
　訟而理曲者也<lb/>
<pb n="KR4d0248_WYG_031-12a"/>
鄭子曰詩人之言燕饗無别其言燕猶飲也説者當有<lb/>
分别而作叙者不識燕饗異儀但徇詩爾<lb/>
　非曰此以禮訓詩也向曰鄭所以不如毛者以其書<lb/>
　生家太泥於三禮刑名度數今鄭子復以禮訓詩則<lb/>
　康成得無辭乎既詩言燕饗無别而鄭子則分之是<lb/>
　於詩之外求義也訓詩而不本詩吾未見其能通也<lb/>
鄭子曰六亡詩不曰六亡詩曰六笙詩盖歌主人必有<lb/>
辭笙主竹故不必辭也但有其譜耳<lb/>
<pb n="KR4d0248_WYG_031-12b"/>
　非曰太史公曰古者詩三千篇至孔子去其重取可<lb/>
　施於禮義三百五篇皆弦歌歌之以求合韶武雅頌<lb/>
　之音則今之詩皆可聼可歌也絲竹之音不宜有異<lb/>
　豈笙皆無辭而弦詩皆有辭乎然則如之何當曰六<lb/>
　亡詩不當曰六笙詩<lb/>
　<lb/>
　<lb/>
　蠧齋鉛刀編卷三十一<lb/>
</p>
<p>
</p>
  </div>
</body>
</text>
</TEI>
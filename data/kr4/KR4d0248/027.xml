<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠧齋鉛刀編卷二十七</head>
    <p>
<pb n="KR4d0248_WYG_027-1a"/>
欽定四庫全書<lb/>
　蠧齋鉛刀編卷二十七　　　宋　周孚　撰<lb/>
　　青詞<lb/>
　　　衆㑹青詞<lb/>
淫為六癘數雖值於今年較以四方罰孰加於此土冬<lb/>
常暘而不雪春積隂以中人呻吟日聞夭折相繼閭巷<lb/>
至於業廢巫毉為之術殫痛矣疚心言之酸鼻必有干<lb/>
於威命致自絶於天年迨今罹灾抑亦彌月是以臣等<lb/>
<pb n="KR4d0248_WYG_027-1b"/>
仰止九闗之邃敬陳六祝之辭伏乞特賜憫憐普加矜<lb/>
貸少霽雷霆之怒曲全螻蟻之生一氣不愆大陵之星<lb/>
退舎羣邪自屛時儺之功告成仰瀆髙明第増惶切<lb/>
　　　謝火青詞<lb/>
材徳不稱其殃及民法律有差於占為火尚賴九闗之<lb/>
聽不遺一介之臣雖譴所加而災無幾臣是用式延真<lb/>
侣敬詣靈場具陳已往之愆少冀方来之福綆缶土塗<lb/>
之備固不敢忘瓘斝玉瓚之微其何能報<lb/>
<pb n="KR4d0248_WYG_027-2a"/>
　　　祈雨青詞<lb/>
政刑之誤有干隂陽凶豐之期決在朝莫塵蓬勃以翳<lb/>
物氣蘊隆而中人夏苗已空秋穀復槁雖長吏之可罪<lb/>
然下民之何辜伏願俯鑒危衷少囘哀眷召神龍於俄<lb/>
頃挫旱魃於屈伸苟焦爍之害既除則流亡之憂可弭<lb/>
傾投五體瞻仰九關<lb/>
　　　祈雪青詞<lb/>
巍巍九關豈容屢瀆蚩蚩萬衆是亦可憐麥雖殖而根<lb/>
<pb n="KR4d0248_WYG_027-2b"/>
已浮雲将合而風輒至雪不應候嵗将告凶臣是用仰<lb/>
企崇霄敬陳浄供伏祈至鑒霰先集以告祥庶使新陽<lb/>
民荐饑而得食俯増跼蹐仰冀哀矜<lb/>
　　　謝火青詞<lb/>
俾民安堵惟亷范之政不聞仰天乞憐庶禆竈之言有<lb/>
驗恭惟真聖俯狥鄙悰衝風之怒既囘飛焰之災遂息<lb/>
謹延浄侣躬詣靈壇已令畢方之妖逺投荒裔敬舉𤣥<lb/>
冥之祀以答洪休<lb/>
<pb n="KR4d0248_WYG_027-3a"/>
　　　代人禳病青詞<lb/>
病恙交攻㡬濵九死精神未泯聊布一言仰祈覆物之<lb/>
仁俯察由衷之請伏念臣某衞生無術卧病有時自去<lb/>
夏以浸離迨今春而愈劇年齡已邁不虞二豎之嬰裝<lb/>
橐半空何翅三毉之謁雖調適之度責之於已而修短<lb/>
之命制之在天驗五行所叙之書適二運互衝之嵗苟<lb/>
筮也數也其理不昧則涊然霍然何時可期臣是用望<lb/>
丹陛以馳誠假青詞而請命伏願察其危懇赦其死而<lb/>
<pb n="KR4d0248_WYG_027-3b"/>
俾生責之後期得以善而自贖永免紛張之咎再為安<lb/>
燕之人<lb/>
　<lb/>
　<lb/>
　<lb/>
　<lb/>
　<lb/>
　蠧齋鉛刀編卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠧齋鉛刀編卷十三</head>
    <p>
<pb n="KR4d0248_WYG_013-1a"/>
欽定四庫全書<lb/>
　蠧齋鉛刀編卷十三　　　　宋　周孚　撰<lb/>
　　古律詩<lb/>
　　　寄從之時聞黄丈仲秉初亡<hi>甲午</hi>
隴月撩人特地圓真成千里共嬋娟尺書好附今年雁<lb/>
别酒嘗聽去夏蟬二頃未知何處是九原誰似此翁賢<lb/>
老懐欲語還惆悵腸斷春江上水船<lb/>
　　　次韻題南仲詩卷兼柬廷珍<hi>乙未</hi>
<pb n="KR4d0248_WYG_013-1b"/>
新詩可但老夫降窺杜真能見牖牕静夜飛泉鳴逺壑<lb/>
莫秋孤月印晴江絃從渠去雖難續鼎自君来信可扛<lb/>
銀燭髙張那得爾且揩眵眼伴殘缸<lb/>
　　　次韻鶴林伸書記<lb/>
不須沽酒别陶潜修竹隂隂翠滿簾拂拭面前塵土案<lb/>
與君相對課楞嚴<lb/>
　　　日者吴九萬精三命又精扵相三命則吾不知<lb/>
　　　　骨相不媚則吾自知之<lb/>
<pb n="KR4d0248_WYG_013-2a"/>
官槐廣文舎愧子獨來頻老境寧髙位衰年只病身平<lb/>
生長孺戇半世子雲貧照影吾猶笑如渠豈貴人<lb/>
　　　贈胡應誠<lb/>
欹傾老屋寄江濵曾見官居四過春兩屐﨑嶇那憚逺<lb/>
一尊倉卒不言貧舊㳺到此俱塵迹異縣惟君是故人<lb/>
偪仄老懐無與語更炊香稻住逡巡<lb/>
　　　招陳生飯<lb/>
别甑炊香飯吾方望子來難從瘦笻覓試著小詩催老<lb/>
<pb n="KR4d0248_WYG_013-2b"/>
語元誰聽幽懐始此開虛庭佇明月相與少徘徊<lb/>
　　　次陳生韻<lb/>
子肯来従我塵沙兩鬢黄飢鷹那擇肉老雁尚隨陽蠹<lb/>
簡真堪怨寒醅未易忘嘐嘐浴沂老吾敢笑渠狂<lb/>
　　　寄何髯<lb/>
髯何不見二年餘落魄京塵强健無淮上風沙尤可厭<lb/>
今年我亦白髭鬚<lb/>
　　　哭彦康次徳裕韻<lb/>
<pb n="KR4d0248_WYG_013-3a"/>
力學世不售甘心委埃塵悠悠長夜臺一往不願晨雖<lb/>
過賈誼年竟似黔婁貧施施者誰子佩玉拖朝紳交㳺<lb/>
能㡬何又復失此人妙語不可繼老懐向誰親憶昔共<lb/>
艱阨我軀猶子身右轂忽爾摧此去良苦辛豈無堂堂<lb/>
交政恐難與仁載歌黄鳥詩老淚淋衣巾<lb/>
　　　汪倅生日二首<lb/>
寄語溪頭赤鯶公只今為計莫匆匆直須整頓乾坤了<lb/>
却駕飈輪迓此翁<lb/>
<pb n="KR4d0248_WYG_013-3b"/>
大兒文采漢於菟叔季駸駸汗血駒當有傳家如此少<lb/>
請公但醉碧琳腴<lb/>
　　　金山十詠呈坦叔<lb/>
　　　奎文閣<lb/>
煌煌百寳函珠璧爛星月驚倒西域胡祥光與天接<lb/>
　　　妙髙臺<lb/>
江雲隱簷楹海月淨窓几安得徳雲来與渠同徙倚<lb/>
　　　付衣堂<lb/>
<pb n="KR4d0248_WYG_013-4a"/>
大地不解容四衆俱欲殺不辨如是心定難消此衲<lb/>
　　　玉鑑堂<lb/>
微風不動波瑩可照毛髪誰解與渠磨寒空秋夜月<lb/>
　　　頭陀嵓<lb/>
餘妖屏蛇虺老屋化金碧惜無栁栁州為銘嵓下石<lb/>
　　　雄跨堂<lb/>
一辱雲漢章林壑遂增價便是補陀峯還須避三舎<lb/>
　　　楞伽室<lb/>
<pb n="KR4d0248_WYG_013-4b"/>
不見碧眼胡忽忽心未穩印心須此經煩君剩傳本<lb/>
　　　吞海亭<lb/>
誰云滄溟深一吸了無在試問何樣人身如椰子大<lb/>
　　　浸月亭<lb/>
寥寥清夜月現此亭中水誰能同斯㳺歸喚寒山子<lb/>
　　　卷雪亭<lb/>
方驚匹練横忽駭羣羊散縦使踣蒼崖老禪唯解看<lb/>
　　　趙漕再可生日<lb/>
<pb n="KR4d0248_WYG_013-5a"/>
不待丹砂入頬紅長生元復自隂功但令仁與甘棠似<lb/>
甲子三周㑹見公<lb/>
萬頃春江一葦杭追鋒歸去覲明光明年此夜端門宴<lb/>
應向紅雲侍玉皇<lb/>
一杯請夀碧琳腴倦客駸駸欲白須㑹見廟堂登聖相<lb/>
自甘山澤著臞儒<lb/>
　　　送周譽卿尉通城<lb/>
别君所畦槐忽已䕃簷瓦三年望歸船老屋勤掃洒只<lb/>
<pb n="KR4d0248_WYG_013-5b"/>
今十日欵信是天所假朝粳語已麋夜燭醉還炧兒童<lb/>
互窺覘有客如此寡觀君豈癯仙鬢蒼面如赭不應酸<lb/>
寒債亦復似東野怱怱從此去孰是知音者折腰易斗<lb/>
粟吾輩計亦下我場無良苗何由縶君馬<lb/>
　　　何山人欲為僧<lb/>
來償綺語債各已鬢星星宿債吾方困迷塗子遽醒真<lb/>
為鏡空老不負佛名經一紙龍鍾語憐君獨肯聴<lb/>
　　　書日新煙江秋晚圖後<lb/>
<pb n="KR4d0248_WYG_013-6a"/>
莫年何處是菟裘逆帽黃塵子更愁開卷只今先有讖<lb/>
晚煙寒葦兩沙鷗<lb/>
　　　題宣書記塞門積雪圖此圖真栁子厚所謂千<lb/>
　　　　山鳥飛絶萬逕人蹤滅者若孤舟蓑笠翁獨<lb/>
　　　　釣寒江雪則以余詩見之<lb/>
冰崖雪嶺鬭巉嵓中有新詩子試參短笠輕蓑釣寒瀨<lb/>
為君題出是江南<lb/>
　　　趙從之詩來次韻寄之<lb/>
<pb n="KR4d0248_WYG_013-6b"/>
論髙不蘧蒢語妙無摘裂堂堂正始流渠可補此缺斯<lb/>
文久不見老意今始愜摩挲斲輪具兩手付已決吾聞<lb/>
古志士立操凛冰雪方其自樹立政復誰識别書成付<lb/>
後世豈為兒輩設浮雲雖晻欝孤月終皎潔此言如苦<lb/>
荼乞子甘齒頰<lb/>
　　　送李清宇因寄滁陽舊㳺<lb/>
君行還過永陽郡忽憶老夫嘗賦詩庶子泉頭納涼䖏<lb/>
醉翁亭上送秋時春来猿鳥應思我别後林泉定付誰<lb/>
<pb n="KR4d0248_WYG_013-7a"/>
為語東風木芍藥暮年衰鬢不相宜<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0248_WYG_013-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蠧齋鉛刀編卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠧齋鉛刀編卷十六</head>
    <p>
<pb n="KR4d0248_WYG_016-1a"/>
欽定四庫全書<lb/>
　蠧齋鉛刀編卷十六　　　　宋　周孚　撰<lb/>
　　表牋<lb/>
　　　賀太上皇帝尊號表<lb/>
酌皇祖之令章徇聖子之誠請爰差穀旦誕正鴻名凡<lb/>
在覆臨惟均鼓舞竊以尊親者孝之極致得名者聖之<lb/>
所難考漢未央之朝尚多闕禮視唐興慶之冊未極徽<lb/>
稱猶且載在信書以為盛事舉此一新之典自我重明<lb/>
<pb n="KR4d0248_WYG_016-1b"/>
之時恭惟受命穆清宅心昭曠仁出於性小湯武而不<lb/>
為徳積以誠與天地而相契宸章煥於奎壁皇威肅乎<lb/>
風霆集列聖之大成適千齡之嘉運茂膺寳冊以介夀<lb/>
祺方謳歌朝覲之歸盖嘗薦舜摠神聖武文之運用以<lb/>
尊堯惟事宏業鉅而難以名故詞複言重而盡其美自<lb/>
今創見于古尠聞臣去國年多瞻天意切與五帝而六<lb/>
幸親逢於盛時稱萬夀者三恨莫陪於此日<lb/>
　　　賀皇帝表<lb/>
<pb n="KR4d0248_WYG_016-2a"/>
爰歴靈辰載崇徽冊尊親之義曲盡愛敬之心兩全恭<lb/>
惟太上皇帝躬神聖之資而宅中太上皇后推儉慈之<lb/>
化而輔内雖不可名言如天地之運而凡所臨照如日<lb/>
月之明既夀而康式燕且喜恭惟以下武之聖繼重離<lb/>
之明繼志述事之勤未嘗少懈視膳問安之敬不以自<lb/>
勞輯百王未定之儀彰千載莫逢之慶惟發舒盛徳號<lb/>
難襲於尋常故啟悟皇心請特勤於一再尊稱既正孝<lb/>
治愈隆臣身處塞垣心存天闕厠奉常之列愧常効於<lb/>
<pb n="KR4d0248_WYG_016-2b"/>
謏材拜上閤之章恨莫陪於盛禮<lb/>
　　　賀太上皇后牋<lb/>
日時協吉典寳告成孝治發於内朝懽心浹於寰海恭<lb/>
惟侔尊宸極嫓徳坤元並大明而御天擴至慈而育物<lb/>
大禹建夏自塗山而肇基太姒于周得武王而為子爰<lb/>
對膺於徽冊用仰答於洪休彤管生輝紫躔増耀溥天<lb/>
率土共仰嚴君之尊億載萬年躬受聖子之養臣以在<lb/>
外不獲趨詣闕廷稱賀<lb/>
<pb n="KR4d0248_WYG_016-3a"/>
　　　賀太上皇帝表<lb/>
孝治増隆正虞舜養親之日帝齡黙畀協唐堯巽位之<lb/>
期載籍莫聞神人同慶恭惟凝神物表探賾環中齋心<lb/>
服形躬履黄帝之訓深根固柢不忘老聃之言惟恬淡<lb/>
寂莫而徳以全不吹嘘呼吸而夀自至福有同於箕翼<lb/>
算行倍於松喬付大器於笑談已光于古縱宸心於閒<lb/>
燕其始自今欣抃所同形容莫既臣幸生盛世得覩殊<lb/>
休載驅載馳方愧皇華之選如山如阜第歌天保之詩<lb/>
<pb n="KR4d0248_WYG_016-3b"/>
　　　賀太上皇后表<lb/>
涓選令辰肇稱嘉禮徽音既嗣懽頌交騰竊自載籍以<lb/>
來歴數宫闈之盛雖能肅齊嬪御以正六寢之儀未有<lb/>
奉承舅姑親饗一獻之禮集兹盛事允属昌時恭惟義<lb/>
重繼承恩深燕翼眷惟聖嗣有肅雝無射之勤相以元<lb/>
妃盡儆戒相成之道誕敷明誥光正徽稱日遡月以為<lb/>
明隂與陽而分治臣幸生昭代得覩殊休喜溢兩宫復<lb/>
見葛覃之化慶流萬世載歌𤓰瓞之詩<lb/>
<pb n="KR4d0248_WYG_016-4a"/>
　　　賀皇帝表<lb/>
涓吉日於泰筮崇徽稱於長秋慶自中闈歡均外服臣<lb/>
聞親迎于渭開周受命之祥釐降于嬀助舜奉親之孝<lb/>
惟今載見於古有光恭惟體徳圓穹匹休聖父躬問安<lb/>
視膳之敬不敢怠遑推求賢審官之心尚資儆戒採淑<lb/>
徳於彤管正常尊于紫躔日月增明天地奠位臣濫持<lb/>
符節阻造闕廷捧萬年之觴雖莫陪於下列上百男之<lb/>
頌竊願效於謏材<lb/>
<pb n="KR4d0248_WYG_016-4b"/>
　　　賀南郊表<lb/>
升煙泰壇肆眚象魏協氣蟠於穹壤歡聲徧於邇遐臣<lb/>
聞非天子不考文惟聖人能饗帝代堯主祭舜徳感於<lb/>
百神推稷配天周命隆於二后兼兹盛美属在熈朝恭<lb/>
惟齊聖廣淵剛健純粹振墜典於千載之後追遐蹤於<lb/>
三代之前年穀屢豐兵革不試祗承聖父之訓仰答皇<lb/>
天之休薦明徳於粢盛導至和於笙磬烈祖並侑羣靈<lb/>
畢從省牲眎滌之辰積隂頓革奠璧獻斚之際祥光四<lb/>
<pb n="KR4d0248_WYG_016-5a"/>
臨備熈事於一朝均湛恩於萬㝢胞閽咸喜囹圄一空<lb/>
非曲盡於宸心曷黙來於靈貺臣魂馳帝闕身繫塞垣<lb/>
當宣室之受釐莫陪清問為元和而作頌第切丹悰<lb/>
　　　代趙漕謝轉副使表<lb/>
忽奉中俞備聞外計人共駭其非據臣亦慙於㒺功臣<lb/>
猥以謏材濫膺煩使一持使節三易嵗華以其承命之<lb/>
勤委以捄荒之政凡捐除租賦使無追呼之擾與振發<lb/>
倉廩以消流亡之憂皆聖訓之所裁顧臣勞之安有方<lb/>
<pb n="KR4d0248_WYG_016-5b"/>
自陳於疲<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>庶少竊於安閒成命再加初心有愧況臣<lb/>
孤根難植小器易殫自顧缺然無左右㳺談之助其惟<lb/>
致此盡聖神特逹之知恩大難酬感深以泣恭惟堯仁<lb/>
宅下舜智察倫謂著在三尺之文莫非寬大故差擇百<lb/>
城之寄要在㢘平不謂迂儒亦玷華選臣敢不祇承徳<lb/>
意遵奉詔條期在富民敢較米鹽之細謹於律下誓懐<lb/>
氷蘖之清<lb/>
　　　㑹慶節表<lb/>
<pb n="KR4d0248_WYG_016-6a"/>
皇天育聖肇開長發之祥良月應辰式記誕彌之候自<lb/>
南自北以舞以歌恭惟欽明文思剛健純粹别白賢否<lb/>
則帝堯之哲覆冒夷夏則文王之仁式休命於九圍接<lb/>
大統於千嵗惟克明其徳既與日以俱新則於萬斯年<lb/>
宜配天而㒺極茂膺百福以錫庶民臣職綴内朝身居<lb/>
外服雖心存天闕不忘子牟之忠而躬奉帝觴更切倪<lb/>
寬之意<lb/>
　　　謝賜歴日表<lb/>
<pb n="KR4d0248_WYG_016-6b"/>
欽崇天道器爰正於璣衡敬授人時書乃頒於正朔凡<lb/>
叨寵錫舉極欣榮恭惟皇帝陛下凝命宅中奉元養物<lb/>
法傳堯歴析因夷隩之得宜紀叙禹疇嵗月日時之無<lb/>
忒推聖心之所在重民事以惟先臣濫領郡符獲承帝<lb/>
詔農桑是飭願登豐稔之年財力有餘共樂舒長之日<lb/>
　　　代趙漕除總領謝表<lb/>
出将使指專一道之轉輸入備省曹職六師之饋餉狃<lb/>
於徼幸竊自兢慚竊以楚潤之軍為今勁旅江浙之地<lb/>
<pb n="KR4d0248_WYG_016-7a"/>
自古富州惟漕輓之計至繁故總督之權亦重粤從近<lb/>
嵗皆出宸衷必須通明詳練之才始稱奬擢甄陞之意<lb/>
如臣之戅於世少倫坐閲歲時空有伐檀之愧顧瞻儕<lb/>
輩獨無横草之功當明命之載臨駭誤恩之無自此蓋<lb/>
伏遇至明普照大度兼容舜率下而以仁湯用人而惟<lb/>
已謂宿兵于外今惟兩淮之多而将漕于東臣實四年<lb/>
之久意其更事可以責成臣敢不酌斂散之宜嚴督程<lb/>
之法均通貨食軍所需而悉供鉤考簿書吏有姦而必<lb/>
<pb n="KR4d0248_WYG_016-7b"/>
去庶盡疲駑之力少酬覆燾之私<lb/>
　　　代解寺丞新到任謝表<lb/>
負江介淮兹為名郡續長補短以付下臣拜命自天寄<lb/>
慚無地伏念臣少飄流於異域晚值遇於聖時特憐孤<lb/>
忠錫以宸翰粤從常調推與中銓方差擇以佐州旋超<lb/>
遷而領郡迨辭丹陛留官中都一叨大農之除復歴四<lb/>
年之久偶縁人乏俾綰宜春之章又以食貧令易建安<lb/>
之組當隆恩厚施之叠至顧綿力薄材而自羞視事之<lb/>
<pb n="KR4d0248_WYG_016-8a"/>
初撫躬增愧兹葢伏遇舜仁博施湯徳懋昭知臣艱難<lb/>
顛沛之時粗能守節察臣踈逺覉孤之迹初不因人録<lb/>
其葵藿之誠責以涓埃之效臣敢不恪遵令甲祗服訓<lb/>
辭夙夜惟勤上體焦勞之意毫釐不擾下安疲瘵之民<lb/>
　<lb/>
　<lb/>
　<lb/>
　<lb/>
<pb n="KR4d0248_WYG_016-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蠧齋鉛刀編卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠧齋鉛刀編卷八</head>
    <p>
<pb n="KR4d0248_WYG_008-1a"/>
欽定四庫全書<lb/>
　蠧齋鉛刀編卷八　　　　　宋　周孚　撰<lb/>
　　古律詩<lb/>
　　　贈伯永<lb/>
不作馬前拜肯為牛下歌窮途食蘖易荒嵗啗瓜多士<lb/>
固難推挽渠仍不揣摩黄禾起羸馬歎息奈君何<lb/>
　　　奉寄滿足窟主王雅州所居也<lb/>
知君投老竟誰逢摩度羅城宿契同妙語幸陪三日欵<lb/>
<pb n="KR4d0248_WYG_008-1b"/>
病懐頓失十年窮向時尺鷃嗟渠輩今日冥鴻信此翁<lb/>
莫惜平生太𤣥草君山元自識揚雄<lb/>
　　　寄日新并柬蘇庭藻時在秀州<lb/>
漕河千里流十日可往返風帆晝夜至子獨音問罕平<lb/>
生錐畫沙落紙龍蛇滿不應孟公豪直作叔夜懶豈云<lb/>
附炎熱正恐厭衰散交逰半鬼籙老病僅餘喘久為後<lb/>
輩玩智與髪俱短徵書子勿怪炙手借餘暖向時蘇季<lb/>
子堅操石可轉邇來亦效顰煩子更推挽併将百篇詩<lb/>
<pb n="KR4d0248_WYG_008-2a"/>
慰此昏病眼<lb/>
　　　閭丘仲時清晨見過作此詩遺之<lb/>
子來始晨炊飯麋語未盡豐鍾九秋鳴歴歴有餘韻朞<lb/>
年不見子子學乃頓進吾州士冀北子實千里駿緬懐<lb/>
十載語至此方盡信滔滔大河流可借九里潤衰年舊<lb/>
學廢得安闕親近明牕兩趺坐日永失餘困世情貧更<lb/>
薄吾貨老亦鈍得與田蘇㳺從今復何恨<lb/>
　　　贈楊徳雋<lb/>
<pb n="KR4d0248_WYG_008-2b"/>
頃年聞子名蹀躞天馬駒初疑但秦豪豈料還魯儒理<lb/>
當久騫騰術業誰不如尚淹惠文冠更讀城旦書一語<lb/>
不相應屢捋猛虎須長松表寒林信與蘿蔦殊塵埃堛<lb/>
胷次一見氣少蘇念子如孤雲漠漠天一隅骯髒固當<lb/>
爾顛沛誰為扶子看獨鶴歸睢盱有羣烏勉旃太行路<lb/>
勿令摧子車<lb/>
　　　寄東觀聶道士<lb/>
幽憂忽忽未能除濁酒相逢輒倩沽老語參同真石友<lb/>
<pb n="KR4d0248_WYG_008-3a"/>
髙懐一見只臞儒當時共歎遼東鶴此日還思葉縣鳧<lb/>
老栁吹綿春有幾㑹須重醉紫瓊腴<lb/>
　　　戲贈楊徳駿<lb/>
風流楊伯起相遇紫髯城逸思何軒豁髙懐更坦平秦<lb/>
冠空自累漢賦㡬時成莫作敲㮄想鴛鴦亦易驚<lb/>
　　　送廷藻兼呈楚州通守杜丈<lb/>
相從嘗恨十年遲握手匆匆每日疑風艇烟帆還此日<lb/>
隙燈籬井定何時試看子學猶難售須信吾窮未易醫<lb/>
<pb n="KR4d0248_WYG_008-3b"/>
千里同風杜夫子可能時寄彈丸詩<lb/>
　　　次前韻呈杜丈<lb/>
老去休嗟見事遲蘇郎有語不當疑驚看渠學非前日<lb/>
悔奉公逰已後時褦襶只今還自笑膏肓従昔更誰醫<lb/>
時花俚服空爭巧須信人間自有詩<lb/>
　　　謝杜丈見過<lb/>
短章韻塤篪大篇諧韶濩詩中晏平仲執鞭所欣慕相<lb/>
望一水逺匏繫未得去軒車賁窮巷閭里亦驚誤向時<lb/>
<pb n="KR4d0248_WYG_008-4a"/>
蘇季子嘗有過情譽輕身先匹夫豈不以渠故茆簷一<lb/>
席地坐語西日莫袖中石鼎詩未出吾已懼十年風雅<lb/>
學狹徑多窘步譬如策駑跛行此九折路書須圯下得<lb/>
禪有鼇山悟祈公不惜口更舉末後句<lb/>
　　　同范三哥訪鑒長老鑒犍為人而挂錫金山<lb/>
愔愔山月照峨眉未暇西㳺鬢已絲勝日來陪巨卿友<lb/>
莫年親見徳雲師解除鬚髮元非錯肯老山林更自竒<lb/>
趺坐繩床兩無語此心真有㡬人知<lb/>
<pb n="KR4d0248_WYG_008-4b"/>
　　　口占送汪元章兼柬述之同年<lb/>
君行社燕前老意倍凄然離思秋聲裏歸程夕照邊久<lb/>
蔵和氏璧行著祖生鞭為語同門友吾貧亦去年<lb/>
　　　有懐杜丈仲微<lb/>
弱嵗元知有此翁寸莛嘗記昔舂容貞元名士渾無幾<lb/>
正始遺音僅此逢别後篇章應自課老來伏臘定誰供<lb/>
飛鴻過盡空囘首倦客新年更自慵<lb/>
　　　次韻徳裕<lb/>
<pb n="KR4d0248_WYG_008-5a"/>
此郎筆力如江漢收卷波瀾作此嬉三歎方驚永嘉末<lb/>
兩章還到建安時祗知妙語能祛瘧可悟虛名不療飢<lb/>
同病同憂有如此向来吾亦蠧魚癡<lb/>
　　　題劉元畸書舎<lb/>
不厭屠龍學吾衰祇見公勤如袁伯業清甚陸龜蒙身<lb/>
健何妨老詩工莫厭窮要為千嵗託試判一生功<lb/>
　　　劉氏慈義亭<hi>此後戊子</hi>
天公殊憒憒此語不須疑已失黔婁婦還亡伯道兒孤<lb/>
<pb n="KR4d0248_WYG_008-5b"/>
亭時一慟行路不勝悲㑹倩韶鈞手重為楚些詞<lb/>
　　　題㳺元著瀟湘晚景圖<lb/>
與翁家世俱東魯不記翁逰曾到楚看翁冩此六幅圖<lb/>
怪翁筆力能如許孤烟合䖏漁著邨老雁歸時帆入浦<lb/>
丹楓翻翻江氣寒莫雪初晴山月吐杜陵野老經行處<lb/>
度支病郎用心苦惟翁妙思自暗同楚玉何曾識神女<lb/>
信知胷中著雲夢不止豪端挟風雨祇今小紙弄姿態<lb/>
氣韻酸寒終愧古蜀山秦樹各異狀所向一律人笑汝<lb/>
<pb n="KR4d0248_WYG_008-6a"/>
誰能為證張與吴十年此病翁今無<lb/>
　　　秦士史慶臣好詩而喜侠飲之酒而贈以是詩<lb/>
踏遍荆吴鬢欲華夢中煙雨暗三巴白鹽赤米猶能飯<lb/>
碧巘清流便當家子黨昔誰憐范叔吾門今始識劉义<lb/>
鸒斯賊食雖堪笑相祝無勞置齒牙<lb/>
　　　陳季陵侍郎生日二首<lb/>
政簡官多暇刑清獄屢空嘗従父老語俱話使君功鴻<lb/>
寳寧資汝黄麻正待公仁人自宜夀天意與民同<lb/>
<pb n="KR4d0248_WYG_008-6b"/>
聖世唐虞際公才稷契間清仍能律俗直更不容姦比<lb/>
嵗頻分閫今年定賜環従来香案吏合自廣桑山<lb/>
　　　史慶臣止酒<lb/>
韓時孤憤客楚境獨醒翁莫景還誰似髙懐只子同已<lb/>
亡千日醉可更十年窮吴稻新舂白猶堪慰轉蓬<lb/>
　　　慶臣和巴字韻見遺復次韻<lb/>
獨鶴投林畏莫鴉向時入蜀强劉巴瘴鄉自古難為客<lb/>
老境無人不念家一飯肯来従我覓百錢何惜為君义<lb/>
<pb n="KR4d0248_WYG_008-7a"/>
麄繒大布差安穏莫學渠儂戲虎牙<lb/>
　　　次湯士美送蔡季任韻寄士美二首<lb/>
君才元落落吾語只平平意廣真堪笑情親却自驚瘦<lb/>
笻殊未到短笛為誰横肺病雖羸甚猶能倒屣迎<lb/>
洮湖南北路投老始来㳺少作三年别當為二頃謀間<lb/>
關元遍歴衰謝合歸休更問西莊友能容此客不<lb/>
　　　次韻士美求予舊詩之句<lb/>
寒江不療風雅渴一讀新詩黑華髪鳴岡雛鳳固自諧<lb/>
<pb n="KR4d0248_WYG_008-7b"/>
歴塊名駒寧復蹶十年韜縮不願售須信柙蔵定干越<lb/>
昔人覉窮正坐此落落君心抵金鐵蟄蟲欲作雷破柱<lb/>
大勝秋蛩弔寒月猗那清廟君所知莫學杜陵老翁窮<lb/>
徹骨<lb/>
　　　次韻邵公濟六言三首贈史千史自云嘗従邵<lb/>
　　　　學<lb/>
閲子西山遺墨愛渠東周故家欲與俱鳴此日只今老<lb/>
眼昏花<lb/>
<pb n="KR4d0248_WYG_008-8a"/>
學須有委有源約畧為君一言淳夫迂叟舊客無已醉<lb/>
翁嫡孫<lb/>
貯腹古文竒字發篋長歌短行挽子縦談今夕小風時<lb/>
動簾旌<lb/>
　<lb/>
　<lb/>
　<lb/>
　<lb/>
<pb n="KR4d0248_WYG_008-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蠧齋鉛刀編卷八<lb/>
</p>
<p>
</p>
  </div>
</body>
</text>
</TEI>
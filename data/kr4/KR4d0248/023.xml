<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠧齋鉛刀編卷二十三</head>
    <p>
<pb n="KR4d0248_WYG_023-1a"/>
欽定四庫全書<lb/>
　蠧齋鉛刀編卷二十三　　　宋　周孚　撰<lb/>
　　記<lb/>
　　　焦山普濟禪院僧堂記<hi>癸巳</hi>
天下之事固有非世智所能測者夫人之情莫不嗇於<lb/>
財而吝於施而土木之功雖縣官猶且難之有司之於<lb/>
民常賦之外有一毫之斂莫不悻悻然見於詞色其有<lb/>
所興作雖計日而督其力尚或不辦也此二者世智之<lb/>
<pb n="KR4d0248_WYG_023-1b"/>
所能測者也至於浮屠氏則不然天下之民其奉事佛<lb/>
者十室而九貧者敝衣菲食之不給而聞施於佛則往<lb/>
往假貸以自効老而耄者其自奉養有所不忍而持以<lb/>
供僧唯恐其不受也夫如是故郡邑之間穹楹奥宇隱<lb/>
然相望摠其工而計之官府之力或愧焉是豈世智之<lb/>
所可測哉唯其世智不可測故吾以為必有非人力所<lb/>
能致而至者而世未之察也潤之焦山普濟禪院予自<lb/>
冠而往㳺視其寢廬齋宫庖湢之室無一不備獨其僧<lb/>
<pb n="KR4d0248_WYG_023-2a"/>
堂庳下而隘不能容百人寺之衆以為病迨今二十年<lb/>
矣歴住持者五人而卒不能有所增加也今長老定圜<lb/>
来主是院知衆之不安乎此也乃選其徒普安使經營<lb/>
之探於囊得人之捨於已者錢五十萬以畀安而郡之<lb/>
大姓耆老相勸出金帛以佐其費一年而財辦二年而<lb/>
堂成蓋為屋九楹為錢千八百萬有竒髙明宏麗動人<lb/>
心目自是至普濟者無遺憾焉圜嘗為予言曰夫馮虛<lb/>
責實化瓦礫為金碧之區使學道之士得安意肆志而<lb/>
<pb n="KR4d0248_WYG_023-2b"/>
無偪仄囂溷之歎此世智之所難而吾教之所易也然<lb/>
向之諸師盖常有是心矣而卒成扵吾之手非吾能也<lb/>
物之壊成廢興有數行乎其間數未當然雖殫心弊力<lb/>
終不能益毫末及其至也如反掌然吾於此適承其數<lb/>
而已何勞之有雖然寺之興創悉皆有記子與我厚可<lb/>
强為我記之予以為圜之才能成積年不可成之役一<lb/>
宜書既成矣不自有其功而歸之數二宜書故并書之<lb/>
且使世之人知浮屠氏之教其所以能振起者盖如此<lb/>
<pb n="KR4d0248_WYG_023-3a"/>
彼呫呫詆之者亦足以自警也<lb/>
　　　楚州新城記<hi>代人</hi>
乾道六年春三月詔城山陽命守臣左祐董其事左侯<lb/>
既受命迺營度之兵夫之在道者方半而財用之調於<lb/>
諸州者未全至也㑹左侯以疾卒天子以事之未集推<lb/>
擇其可當是任者於是光州觀察使陳侯敏自髙郵往<lb/>
代之侯既至郡覽視河山知天子所以防患之意而又<lb/>
知役之大費之巨而人不可久勞也迺計工庸差物宜<lb/>
<pb n="KR4d0248_WYG_023-3b"/>
裁其費之冗者謫其卒之不中程者畚鍤板幹之勞風<lb/>
霜氛霧之毒侯相其早莫而以身率之凡在役者讙以<lb/>
聽命自侯之至為日者百八十有五用人之力総六十<lb/>
一萬有竒而城以成其長四千二十有三歩其髙二丈<lb/>
有七尺濠之廣如城髙之數而殺其一為門六水門二<lb/>
樓櫓機械之用畢具沈沈翼翼視舊之功葢有加焉時<lb/>
某適從事此邦而侯求文為記某嘗從侯而登周覧四<lb/>
向矣盖淮東諸郡其視以為喉襟者莫逾楚也楚之地<lb/>
<pb n="KR4d0248_WYG_023-4a"/>
西一舎而贏則淮隂兩清口之所直也北不三里則漕<lb/>
河淮之所灌輸也航清口而下淮逆漕河而上少北而<lb/>
西則鸛水柴周之嘗鑿也自鸛水而南則走髙郵維揚<lb/>
道也使有一朝之警而楚之壁壘不嚴守備不具則自<lb/>
固且不暇而欲責其扼吭拊背之功得乎此天子之所<lb/>
以委侯而侯之所以盡瘁也往時淮東宣撫使治所實<lb/>
在楚盖嘗屯重兵矣後既求成兵不此屯者幾三十年<lb/>
今天子按舊籍復駐師于此而首属侯焉其責成於侯<lb/>
<pb n="KR4d0248_WYG_023-4b"/>
者豈淺淺哉侯亦能仰稱上意故於是役也不倚辦不<lb/>
淫費謀之審成之果使上享成利而下無怨言侯可謂<lb/>
忠且才矣夫以侯之忠且才而天子責成之堅苟少須<lb/>
焉則其所成就者豈止楚一城而已哉某敬書其事于<lb/>
石以告来者<lb/>
　　　樊氏讀書堂記<lb/>
永陽樊君徳明於其所居之前得廢地幅員僅十畝前<lb/>
對歴陽諸山後有坂可眺大木十圍修竹森然度而為<lb/>
<pb n="KR4d0248_WYG_023-5a"/>
堂面山而背坂堅完爽塏恱可人意既成取六藝百家<lb/>
傳注之書與夫秦漢以来前人所作竒偉譎異之文章<lb/>
皆置其中而君朝莫㳺息未嘗不在是也則以讀書名<lb/>
其堂而因延安李君清宇求記於予始予自潤適滁過<lb/>
君居見君之伯氏秀實與之語有合予意者既至滁稱<lb/>
之滁人則又聞君好修而力學不妄與人交心固已竒<lb/>
之而清宇又與予善故雖未識君而許之記㑹予疾未<lb/>
暇作而君来速予文不已迺為之言曰世之學者皆知<lb/>
<pb n="KR4d0248_WYG_023-5b"/>
書之不可一日廢也然予嘗怪漢之諸儒如韓嬰董生<lb/>
輩止守一經終其身不易以今之士視之不亦淺狹而<lb/>
可笑哉而其事業文章後之人卒未有能過之者夫書<lb/>
豈徒以誦讀乎哉盖不誘於外故能致思精不役於名<lb/>
故能信古篤唯其如是是以書之節㑹肯綮皆可銖分<lb/>
而縷解之故一書亦足以為吾之用夫書豈徒以誦讀<lb/>
云乎哉此昔之學所以為善而今之學所以為不及也<lb/>
君于此盍亹焉夫博而不要其統學者之通患也故予<lb/>
<pb n="KR4d0248_WYG_023-6a"/>
因記君堂而及之且以自警焉乾道九年夏四月旦<lb/>
　　　滁州奠枕樓記<lb/>
乾道八年春濟南辛侯自司農寺簿来守滁時滁人方<lb/>
苦於饑商旅不行市物翔貴民之居茅竹相比每大風<lb/>
作惴惴然不自安侯既至釋民之負於官者錢五百八<lb/>
十萬有竒凡商旅之過其郡有輸於官令減舊之十七<lb/>
侯又陶瓦伐木貸民以錢使新其屋以絶火災夏麥大<lb/>
熟商旅坌集𣙜酤之課倍增流亡復還民始蘇侯迺以<lb/>
<pb n="KR4d0248_WYG_023-6b"/>
公之餘錢取材於西南山役州之間兵創客邸扵其市<lb/>
以待四方之以事至者既成又於其上作奠枕樓使民<lb/>
以嵗時登臨之是嵗秋予客㳺滁侯為予言其名樓之<lb/>
意曰滁之為州地僻而貧其俗勤於治生而畏官府自<lb/>
力田之外無復外慕故比他郡為易治然處於兩淮之<lb/>
間用兵者之所必爭是以比年以来蒙禍最酷自乾道<lb/>
初元迨今八年矣天子之涵養綏拊兩淮者至矣而滁<lb/>
之水旱相乗凡四載民之復業者十室而四吾来承乏<lb/>
<pb n="KR4d0248_WYG_023-7a"/>
而政又拙幸國家法令明備循而守之無失闕敗今嵗<lb/>
又宜麥而美禾是天相吾民也吾之名是樓非以侈㳺<lb/>
觀也以誌夫滁人至是始有息肩之喜而吾亦得以偷<lb/>
須臾之安也子以為如何予以為天下之事常敗於不<lb/>
樂為者夫君子之仕凡事之在民者皆我所當盡力也<lb/>
盡吾力而不成吾無憾焉苟曰吾樂大而狹小豈民望<lb/>
哉今以侯之仕進而較其同列盖小屈矣人意侯不樂<lb/>
於此也而侯勿惰勿媮以登於治亦可謂賢矣故樓之<lb/>
<pb n="KR4d0248_WYG_023-7b"/>
役雖小而侯之心其䂓䂓然在民者尚可驗也夫敏以<lb/>
行之不倦以終之古之政也其可無傳哉故予樂為之<lb/>
書十月三日左迪功郎新差充真州州學教授濟北周<lb/>
孚<lb/>
　<lb/>
　<lb/>
　<lb/>
　蠧齋鉛刀編卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠧齋鉛刀編</head>
    <p>
<pb n="KR4d0248_WYG_000-1a"/>
欽定四庫全書　　　　　集部四<lb/>
　蠧齋鉛刀編　　　　　　别集類三<hi>宋</hi>
　　提要<lb/>
　　　　<hi>臣</hi>等謹案蠧齋鉛刀編三十二卷宋周孚撰<lb/>
　　　　孚字信道濟南人寓家丹徒乾道二年進士<lb/>
　　　　官真州教授集首有其友京口陳珙序稱遺<lb/>
　　　　文共三十卷儀真縣志並同而鄜延解百禴<lb/>
　　　　跋語則稱三十二卷正與今集本相合蓋珙<lb/>
<pb n="KR4d0248_WYG_000-1b"/>
　　　　序專指詩文而言末二卷為非詩辨妄原有<lb/>
　　　　别本單行百禴取以附入故通為三十二卷<lb/>
　　　　耳又宋詩紀事稱孚卒後辛棄疾刋其集今<lb/>
　　　　考集中多與棄疾贈答之作其契好固有素<lb/>
　　　　但並無刋集之文世所傳本實淳熙己亥嵗<lb/>
　　　　百禴為鏤板以傳跋語可証未知宋詩紀事<lb/>
　　　　何所據也孚七歳通春秋為詩初學陳師道<lb/>
　　　　進而學黄庭堅俱能得其遺矩詩中分注自<lb/>
<pb n="KR4d0248_WYG_000-2a"/>
　　　　甲戌嵗始距其卒淳熙初凡二十餘年蓋皆<lb/>
　　　　其中年之作學問日進故大抵詞㫖清拔無<lb/>
　　　　纎仄卑俗之病文章不事雕繢而波瀾意度<lb/>
　　　　亦往往近於自然其駁正鄭樵詩辨妄之誤<lb/>
　　　　立論尤極詳允在南渡時雖未卓然成家亦<lb/>
　　　　可謂尚有典型者矣乾隆四十三年五月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0248_WYG_000-2b"/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0248_WYG_000-3a"/>
蠧齋鉛刀編原序<lb/>
歐陽公之序蘇子美曾南豐陳後山之序王平甫皆悲<lb/>
其不遇以死其言反覆哀抑有大不釋然者人之讀之<lb/>
知其辭之緩而不知其意之切也夫二公之材髙視一<lb/>
世文可施諸典冊詩可薦諸聲歌而坎壈流放曽不得<lb/>
少用其所長而夭死繼之一時交舊論次其平日之文<lb/>
序其窮而閔其志能無哀乎所以深悲而痛恨者自其<lb/>
情也余之師友周公孚字信道自號蠧齋天資穎悟七<lb/>
<pb n="KR4d0248_WYG_000-3b"/>
嵗通春秋左氏傳既長於書無所不闚博聞彊記而尤<lb/>
邃於楚騷遷史唐韓杜氏之詩文國朝諸公名世之作<lb/>
出入貫穿造詣其畛域掇拾其精華始刻意於詩以後<lb/>
山為法其後由陳而黄黄而杜屬思髙逺鍊句精穏少<lb/>
而工壯而新晚而平淡為文長於叙事簡潔而峻厲不<lb/>
喜襞積雕繪循理而言理盡言止公之於詩文盖如此<lb/>
登第十年始為真之郡博士竟卒於官仕止於一命夀<lb/>
不登五十其窮殆與子美平甫類而不逮二公者二公<lb/>
<pb n="KR4d0248_WYG_000-4a"/>
所與逰皆一代宗工足以自託不腐公常恨不及見前<lb/>
輩不蘄今之人知一時顯人亦未有能知公者以故名<lb/>
未大耀公既沒之二年平陽解君伯時得公之遺文古<lb/>
賦古律詩表牋啟書序記疏青詞贊碑銘共三十卷目<lb/>
曰鉛刀編者屬余為之序余少従公㳺其學盖得於公<lb/>
老不加進思公之不復見也未嘗不澘焉以悲伯時公<lb/>
之死友也嘗仕為尚書省監門聞公一言棄歸力學其<lb/>
志操有足尚者公之自真歸𦵏也伯時營護之力為多<lb/>
<pb n="KR4d0248_WYG_000-4b"/>
翟公有言一死一生乃知交情余於伯時見之淳熈己<lb/>
亥仲秋六日京口陳珙序<lb/>
</p>
<p>
</p>
  </div>
</body>
</text>
</TEI>
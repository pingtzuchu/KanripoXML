<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠧齋鉛刀編卷二十</head>
    <p>
<pb n="KR4d0248_WYG_020-1a"/>
欽定四庫全書<lb/>
　蠧齋鉛刀編卷二十　　　　宋　周孚　撰<lb/>
　　啟<lb/>
　　　謝趙漕舉狀啟<lb/>
投閒置散衆所鄙夷噓枯吹生獨加論薦心自知其徼<lb/>
幸人亦為之歎驚竊以拘而不通世士謂之樸學鄙而<lb/>
可厭古者以為陳人是皆譏嘲謗罵之由終非富貴利<lb/>
逹之具苟不先於伏匿將自速於譴訶惟某之愚以此<lb/>
<pb n="KR4d0248_WYG_020-1b"/>
為戒既二累之所萃雖百窮而是甘坐閲兩朞自揣無<lb/>
能之質未嘗一字妄干不韙之誅區區簿書之間踽踽<lb/>
流輩之後顧食浮而自愧將嵗滿而引歸盖毀瓦畫墁<lb/>
方切悲於此日豈乞漿得酒敢輙望於他人不謂誤知<lb/>
特形公舉奬㧞出於非望褒稱過其所宜辭避靡容兢<lb/>
慙愈劇此盖伏遇某官持心寛裕秉徳靖共以識㧞後<lb/>
輩之公任作新多士之寄雖知憚於冒昧不忍使之棄<lb/>
捐㫁自髙懐以收孤跡然某禀資甚薄得數復竒强以<lb/>
<pb n="KR4d0248_WYG_020-2a"/>
散材來與衣冠之列嘗期莫景決為農圃之歸雖此際<lb/>
以被恩終何階而報徳其為感怍未易名言<lb/>
　　　與運幹啓<lb/>
飄零異縣苐深向徳之勤邂逅同僚幸有趨風之便方<lb/>
承庇賴但切欣愉恭惟某官才髙一時學貫百代蘊儒<lb/>
珍於席上操履惟純條婉畫於幕中聲猷甚著方皇家<lb/>
蒐獮遺材之際正賢者騰踏要津之時不待終更即膺<lb/>
峻擢丹鳯紫泥之詔金馬石渠之班衆所共期言非為<lb/>
<pb n="KR4d0248_WYG_020-2b"/>
佞某来從農圃濫玷官班惟玉在山雖餘輝之可借與<lb/>
驥同皂顧鄙心之甚慙傾依之誠敷述難盡<lb/>
　　　與向漕啓<lb/>
伏審芝封疏寵玉節生輝以一代之偉人任兩淮之重<lb/>
寄凡居庥庇舉切懽愉共惟某官地望髙華天姿超卓<lb/>
蘊淵源之學故能致逺以鉤深負通敏之才足以撥繁<lb/>
而治劇以儒術而飾吏事仗節義而結主知比奉隆恩<lb/>
出臨劇郡欺誕之風頓絶嚴明之譽藹聞奏最獨先酬<lb/>
<pb n="KR4d0248_WYG_020-3a"/>
功可後已試撫摩之政載畀澄清之權惟兹邊方實今<lb/>
重地非蕭何轉漕何以成漢家萬世之功非劉晏斡旋<lb/>
何以復唐室兩京之舊僉言允協聖意有歸事業迥出<lb/>
於古人功名當驗於今日剸裁以道俾属郡以妥安彈<lb/>
壓有方雖彊鄰而懾伏第恐未溫扵坐席已聞促召於<lb/>
鋒車某職忝冷官分甘寒谷自憐兩嵗閲蠹簡以徒勞<lb/>
誰料一朝登龍門而有便其為忻快未易敷陳<lb/>
　　　代向漕與龔參政啓<lb/>
<pb n="KR4d0248_WYG_020-3b"/>
疏恩祕殿均秩輔藩凡属私人舉興善頌共惟某官柱<lb/>
石任重蓍龜察微陳善閉邪有孟軻氏之敬獻可替否<lb/>
得晏平仲之和出逢千載之辰存被兩宫之眷講明國<lb/>
是排斥官邪積年之弊既除太平之功可俟而力輸誠<lb/>
請願解繁機委大投艱雖上心之未巳辭隆辟寵奈公<lb/>
意之莫囘恐桑䕃之未移即鋒車之促召某偶從泥滓<lb/>
得在鈞陶薄氷深淵方有戰兢之懼震風凌雨尚賴帡<lb/>
幪之餘炎歊在辰旌棨就道願謹茵馮之節以為邦國<lb/>
<pb n="KR4d0248_WYG_020-4a"/>
之休<lb/>
　　　代賀王參政啟<lb/>
光膺綸綍之恩進貳鈞衡之政凡居庇覆舉切忻愉恭<lb/>
惟某官博大閎深髙明諒直辭章圭璧配光燄於六經<lb/>
氣節氷霜鎮澆浮於百吏輟自北扉之直峻執中樞之<lb/>
權四夷革心六師増氣才無施而不可位每進而益隆<lb/>
爰被聖知晉參國論貳公𢎞化雖方奉於冊書經體賛<lb/>
元尚猶虛於揆席佇聞爰立以副具瞻某久辱誤知忻<lb/>
<pb n="KR4d0248_WYG_020-4b"/>
聞新命托身鑪錘之末雖自昔年馳魂墻屛之間更憐<lb/>
今日暑雨方霽薰風載涼更乞相六氣以節宣慰四方<lb/>
之願望<lb/>
　　　與新知府解寺丞啓<lb/>
光奉絲綸榮分符竹平時浙右既風采之想聞此日淮<lb/>
堧復雲天之幸仰先聲所暨輿頌翕同某官造識髙明<lb/>
負才宏博機蔵不測既能應變而出竒刃發有餘亦可<lb/>
撥煩而治劇仕塗峻歴主知亦深爰從内朝之班式畀<lb/>
<pb n="KR4d0248_WYG_020-5a"/>
侯藩之組曾未踰嵗復加眷恩矧惟儀真舊號名郡江<lb/>
山明秀風物夥繁倘非遴選之才莫稱撫摩之寄試望<lb/>
之於馮翊聖主之意有歸召黄覇於潁川故府之典尚<lb/>
在第恐不容於視篆佇觀别拜扵封泥某潦倒陳人飄<lb/>
流冷族素知甘分既一飽以奚求所賴依仁苟三餘而<lb/>
自樂其為嚮詠莫罄敷陳<lb/>
　　　代賀沈樞宻啟<lb/>
光膺明制進領中樞凡有識知舉懷忻抃竊惟大臣進<lb/>
<pb n="KR4d0248_WYG_020-5b"/>
退之義實自聖心選擇之公粤自初元以至今日當其<lb/>
可用則九遷之賞不疑迨其㒺功則三宅之罰隨至自<lb/>
非嵗既久而誠益著安有身雖逺而眷愈隆允惟元臣<lb/>
専此盛美恭惟某官徳業之懋配古皋䕫威名之聞實<lb/>
今方召撫南荆之巨鎮總西蜀之全師愛威並施姦獷<lb/>
咸革鞗革金厄方嚴入覲之儀衮衣繡裳旋正本兵之<lb/>
任雖部分諸將在今則重而師保萬姓非公孰宜恐未<lb/>
半於修途已入司於中鉉某一違鈞著兩易嵗華望瑞<lb/>
<pb n="KR4d0248_WYG_020-6a"/>
節於天涯屢形夢寐俟歸艎於江渚幸拜光塵惟丹慊<lb/>
之所懐非短牋之可既<lb/>
　　　答諸生啓<lb/>
退蔵十載嗟壯心之已灰出效一官悵慙顔之如甲自<lb/>
憐晚境得奉英㳺惟積年向往之勤與此日過從之幸<lb/>
方布叙之未暇忽音問之見貽誠意勤渠鄙懐震疊詩<lb/>
書執禮幼雖學而老則昏直諒多聞昔所志而今始見<lb/>
晤言伊邇向徳罙勤<lb/>
<pb n="KR4d0248_WYG_020-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蠧齋鉛刀編卷二十<lb/>
</p>
<p>
</p>
  </div>
</body>
</text>
</TEI>
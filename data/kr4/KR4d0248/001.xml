<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠧齋鉛刀編卷一</head>
    <p>
<pb n="KR4d0248_WYG_001-1a"/>
欽定四庫全書<lb/>
　蠧齋鉛刀編卷一　　　　　宋　周孚　撰<lb/>
　　古賦<lb/>
　　　歸愚堂賦<lb/>
蹇余生之多艱兮慨余曩之失謀委余佩於蔓草兮捐<lb/>
余冠於濁流進猖狂以干利兮與一世而並騖棄餘皇<lb/>
而涉川兮策疲駑而争路蹈荆榛而股夷兮水滅頂而<lb/>
猶渡當衆兆之所咍兮石友哀而不忍視蚊負山而欲<lb/>
<pb n="KR4d0248_WYG_001-1b"/>
覆兮獨施施而不之畏責扶摇於斥鷃兮世固知其不<lb/>
能致也㧞六翮而自傅兮吾亦知其為身之累也以斯<lb/>
術而欲逹兮固一步而百躓惟夫人之所能兮盖在夫<lb/>
禀賦之初羌造物之迪余兮不以智而以愚洵天命之<lb/>
固然兮吾何憚而不改圖忽嵗月之不留兮駭東隅於<lb/>
桑榆誠不忍其罵譏兮胡不返余故居去十年羞余歸<lb/>
兮足欲進而趑趄恍室廬之何在兮悵逕術之欲蕪揖<lb/>
北山以問津兮挽衞蘧以相塗送余者自崖而返兮惜<lb/>
<pb n="KR4d0248_WYG_001-2a"/>
于兹休吾車面余垢之少滌兮喉余喘之少蘇進苦茶<lb/>
以自犒兮招鳴鳩而相與娱覧浮雲之相蕩兮笑衝風<lb/>
之疾驅幸夫今之至安兮悼往昔之多虞唯蹈道之未<lb/>
深兮尚恐囘之笑余鈞播斯物兮孰非自然翼者不馳<lb/>
兮陵者不淵退縮而休兮兹吾所以受之于天吾非懟<lb/>
於斯人兮因偃蹇而自欺唯焦僥嚚瘖世無用兮遜余<lb/>
志而不敢違彼前人之猖披兮不自悟其不辰始誇詡<lb/>
以植朋兮終申申而尤人誣溪谷以自解兮信雖愚而<lb/>
<pb n="KR4d0248_WYG_001-2b"/>
非真幸余質猶未虧兮佩兹韋而終身重曰少日已衰<lb/>
老復惰兮勇進不可守兹懦兮皋比之炳以充貨兮蝸<lb/>
潜于殻可無禍兮歸休乎兹以復吾過兮<lb/>
　　　濟南辛侯作奠枕樓於滁陽余登而樂之遂為<lb/>
　　　　之賦<lb/>
税余車於南樵兮嵗方迫於凛秋紛叢薄與灌莾兮無<lb/>
以蕩吾之幽憂杖予策而出㳺兮舒予情扵兹樓脫塵<lb/>
坌之喧卑兮揖羣山扵几席嶔岑巄嵷以獻伎兮余應<lb/>
<pb n="KR4d0248_WYG_001-3a"/>
接之不暇給清風䬃以來媵兮曖歸雲之娱予渺大江<lb/>
之何許兮鍾阜淡其欲無酹文饒扵懐嵩兮弔子羽扵<lb/>
隂陵面清流之故關兮快暉鳳之就擒放逺目以四顧<lb/>
兮恐夕陽之西沈振予衣而欲起兮顧坐客而復止眷<lb/>
兹地以擇勝兮将誰為之肇始壓鋒鏑之餘腥兮煥丹<lb/>
堊於蒿艾惟因名以見意兮識若人之有在吾聞哲人<lb/>
之憂樂兮盖視民而後先匪土木之惟尚兮庶逋播之<lb/>
少安使顰呻之一有兮吾将食而不下咽招父老以前<lb/>
<pb n="KR4d0248_WYG_001-3b"/>
進兮潔予尊而使飲凛徳星於虗危兮固爾曹之深幸<lb/>
屹琅琊之千仞兮與兹樓而相望雖嵗月之逾邁兮爾<lb/>
思侯兮勿忘<lb/>
　　古律詩<lb/>
　　　次韻陳可復見贈<hi>自甲戌始</hi>
二年窮谷斸黄精兩見騷人賦落英萬事吾今負初願<lb/>
百年君亦厭虛名花開花落春還夏窓暗窓明雨又晴<lb/>
莫讀離騷但飲酒従来前輩戒秋聲<lb/>
<pb n="KR4d0248_WYG_001-4a"/>
　　　贈蕭光祖<lb/>
之子固絶俗少年甘寂寥田園一蚊睫書卷百牛腰雪<lb/>
徑晴猶凍烟江晚不潮箇中勤着語老耳欲聞韶<lb/>
　　　哭楊虞臣丈<lb/>
先君捐館時親舊止四五丁寧奉遺訓我没誰撫汝孤<lb/>
生卧苫塊泣血誦此語楊公十年舊不見五年許兩萍<lb/>
忽相遇握手涕如雨髙懐㡬骨肉老語傾肺腑生死見<lb/>
交情公固不愧古嗚呼英鋭氣又掩泉下土我行田野<lb/>
<pb n="KR4d0248_WYG_001-4b"/>
閒陳迹時一覩尚餘舊題壁猶有所畦圃二兒吾未識<lb/>
必有稱家主寥寥先友記文缺久不補渠如能綴緝吾<lb/>
敢憚覼縷但得行實完雖遲不猶愈<lb/>
　　　贈蕭希仁<hi>希仁精臨川之學</hi>
鍾山昔㳺眺蒼翠莫崚嶒不覩騎鯨像空瞻下馬陵斯<lb/>
文今墮地夫子獨傳燈剰欲摳衣問嗟予病未能<lb/>
　　　又<lb/>
趙子老巖壑壯心輕世儒曾無一湔祓但看百喑嗚已<lb/>
<pb n="KR4d0248_WYG_001-5a"/>
作山頭雀誰憐屋上烏知公主清議試與一噓枯<lb/>
　　　寄日新<lb/>
楚水茫茫覿面難燕鴻冉冉寄書還自知荒澤誰為雨<lb/>
却怪孤雲未出山<lb/>
　　　病起次韻子和<lb/>
不盡揚雄一鴟酒却吟平子四愁詩酒能作病終何益<lb/>
詩解窮人亦漫為便死正應如土偶縦貧那可恨毛錐<lb/>
如今只有荆卿在能記田光少壯時<lb/>
<pb n="KR4d0248_WYG_001-5b"/>
　　　别閭丘諸公之臨安<lb/>
久耽筆硯棄犁鋤石友申申或罵予涉世何殊枕中夢<lb/>
誤人今信案頭書不堪秋菊彫荒徑欲趂春帆返敝廬<lb/>
囘首交㳺幸無辱蒯緱雖短不彈魚<lb/>
　　　别仲時<hi>五首</hi>
江山共清煥魚鳥亦蕭散歸與三畝園趂此秋未晚<lb/>
當年丘壑心皎皎秋夜月那知蹭蹬間秋風彫壯髪<lb/>
童烏已黄土其奈太𤣥何尚喜熊兒在能為田父歌<lb/>
<pb n="KR4d0248_WYG_001-6a"/>
窓隙風微度簷頭月半欹當君感秋日是我到家時<lb/>
窮愁好著書到此已絶筆十年意外謗庶可弭萬一<lb/>
　　　哭畋<lb/>
久識死為滅正緣情未忘宿因吾已斷惡債爾先償臨<lb/>
老翻如衍平生錯笑商莫風吹雨至老淚併淋浪<lb/>
　　　偶成六言<lb/>
筠簟欹眠露夜蒲團趺坐花時莫歎老驥千里且喜鷦<lb/>
鷯一枝<lb/>
<pb n="KR4d0248_WYG_001-6b"/>
　　　贈宋公佐<lb/>
前人久零落我亦老東南閲士㡬千百如君止二三歸<lb/>
耕持長策祛病憶𤣥談何日相隨去誅茆共製菴<lb/>
鬢髪傷今白艱難憶昨經君猶厠跛鼈我合棄流螢老<lb/>
樹秋淒瑟寒風晝窈冥山房半酣坐差勝楚人醒<lb/>
　　　送宋元輔<lb/>
駸駸鬚鬢蒼冉冉嵗月換良田未易求蠧簡不喜看君<lb/>
兮何為者冠佩立憲憲苦来湔祓我丹繪施朽炭深慚<lb/>
<pb n="KR4d0248_WYG_001-7a"/>
鴻鵠姿肯作荆雞伴我窮豈中郎君才實元歎相從琢<lb/>
磨地枯几嫓塵案尺書中夜至索去不少緩扁舟下東<lb/>
南春水緑平岸遥知醉吟處詞翰兩璀璨悲懽難一揆<lb/>
欲别先自斷寄我子夜歌酬君秋雨歎<lb/>
　　　公佐座上分韻得樓字<lb/>
誰謂子青眼不嫌余白頭共穿康樂屐来醉仲宣樓風<lb/>
定江猶怒雲髙雨欲休西山多爽氣吾忍賦悲秋<lb/>
　　　嵗莫不樂<lb/>
<pb n="KR4d0248_WYG_001-7b"/>
銅缾烏几伴棲遲無復風流似舊時病憶老親空囓指<lb/>
貧逢兒輩亦低眉世塗何異兩蝸角士價今輕五羖皮<lb/>
滿眼雲山不歸去問誰縛汝竟無辭<lb/>
　　　次前韻呈公佐仲賢<lb/>
世態休論黠與癡賔鴻社燕各隨時稍令有地堪容膝<lb/>
可復從人再炙眉不憤寒梅呈素面自憐老檜剥蒼皮<lb/>
年来懐抱已如此歸對交㳺有愧辭<lb/>
　蠧齋鉛刀編卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠧齋鉛刀編卷十九</head>
    <p>
<pb n="KR4d0248_WYG_019-1a"/>
欽定四庫全書<lb/>
　蠧齋鉛刀編卷十九　　　　宋　周孚　撰<lb/>
　　啓<lb/>
　　　謝虞丞相啓<lb/>
擢從冗散之職畀以師儒之官衆為嗟驚自慙徼幸伏<lb/>
念某受才骯髒百無一堪觸事屯邅十㡬九躓昨叨一<lb/>
命之寵已踰五年之期惟窮邊之劇繁不容尸禄而文<lb/>
吏之齷齪或至辭難属新例之舉行自故官而汰去方<lb/>
<pb n="KR4d0248_WYG_019-1b"/>
其襆被之際㡬有向隅之悲雖窮當益堅自甘踽踽之<lb/>
誚然老其将至不勝皇皇之心豈謂髙明見録微小賦<lb/>
以斗升之禄俾與簪裳之㳺㒺使盛時復有綿蠻之歎<lb/>
更憐薄伎得盡侏儒之能況某少多病而今益衰壯嗜<lb/>
學而晚彌甚常憂尉曹之責恐非書生之宜精神疲於<lb/>
徼巡術業荒於奔走惟今所授實自夲心俸入厚而足<lb/>
以活妻孥符檄亡而可以閲文字率爾而得恍然以驚<lb/>
兹盖伏遇大有以容明而無蔽才之鉅細各收其用人<lb/>
<pb n="KR4d0248_WYG_019-2a"/>
之邪正洞察於中謂朽株猶足為薪而老馬尚能識道<lb/>
故推大惠以及小夫仰懐濡手之勞愧無以報惟有銘<lb/>
心之感誓不敢忘<lb/>
　　　代辛滁州謝免上供錢啓<lb/>
比陳危懇方竊戰兢仰荷至慈特加閔可民免追呼之<lb/>
苦吏逃稽緩之愆戴徳無窮感恩有自伏念某偶以一<lb/>
介得領偏州較之兩淮實為下郡地僻且險民瘠而貧<lb/>
兵革薦更慨莫如其近嵗舟車罕至歎有甚於昔時忽<lb/>
<pb n="KR4d0248_WYG_019-2b"/>
於瘡痍之餘督以承平之賦符檄相仍而至官吏莫知<lb/>
所為雖載在有司當謹出納之數然驗之近制尚有蠲<lb/>
免之文云不斂民實為㒺上不避再三之凟庶期萬一<lb/>
之從逮被湛恩實逾始望某官仁不間逺明可燭微伊<lb/>
尹佐君恥一夫之不獲周公在内期四國之是皇故令<lb/>
窮陋之區亦在憐憫之數向愁與歎今舞且歌某恪承<lb/>
徳意遵奉詔條仰惟鈞石之平不遺小物敢有毫釐之<lb/>
擾以速大尤<lb/>
<pb n="KR4d0248_WYG_019-3a"/>
　　　代運使賀同知沈樞宻啓<lb/>
伏審光奉綸言晉參樞筦處百萬宿兵之地已賴籌邊<lb/>
同二三執政之臣益資彊本明良胥㑹夷夏竦聞恭惟<lb/>
某官學踐聖藩材優國棟貫穿百氏為時儒者之宗精<lb/>
白一心勵古王臣之節自茂膺於注委即入賛於㡬微<lb/>
姦黨革心正人増氣眷惟右蜀實控西陲整我六師方<lb/>
倚召公之翰駕彼四牡式遄山甫之歸旋疏丹陛之恩<lb/>
再畀青氊之舊惟天下之望所属故聖主之眷愈隆兵<lb/>
<pb n="KR4d0248_WYG_019-3b"/>
柄有歸國勢増重謨明帷幄非如晦莫能籌之忠結冕<lb/>
旒見夷吾可無憂矣夙夜仰陪於基命精神坐抑扵遐<lb/>
衝即觀鍾鼎之勒功共慶台衡之正位某自憐孤迹嘗<lb/>
望末光誰知簮履之微復處鑪錘之末一枝所托幸安<lb/>
鷦鷯之栖大厦既成敢忘燕雀之賀其為嚮慕㒺既敷<lb/>
陳<lb/>
　　　代漕與同知王樞宻啓<lb/>
恭審光膺明制峻貳元樞仁賢彚升華夏均慶某官受<lb/>
<pb n="KR4d0248_WYG_019-4a"/>
天間氣為世徳人柱石之材足以持危任重蓍龜之智<lb/>
足以燭微察幽以一代之元勲膺兩宫之隆眷當上聖<lb/>
撫重熈之運而明公為同徳之臣入賛本兵亦已踰嵗<lb/>
凡折衝尊爼以制四夷之服與垂紳廊廟以佐萬機之<lb/>
平所言無毫釐之差其效如日月之見追兹進拜盖將<lb/>
責成雖卒是伐功有資借箸之畫然質諸輿論可後告<lb/>
廷之除佇從斗極之司遄正台衡之任某自惟疵賤久<lb/>
賴陶鎔趨進未諧悵方違於此日攀援有自喜獨倍於<lb/>
<pb n="KR4d0248_WYG_019-4b"/>
他人寸心所懐尺牘難盡<lb/>
　　　代賀葉留守啓<lb/>
伏自頃者易鎮南荆抗旌西蜀相望百舎緬惟跋涉之<lb/>
勞欲致一書少効寒暄之問適以筋骸之疚退安閭里<lb/>
之居既乏使令莫附置郵雖攀援之意未始少變而弛<lb/>
曠之罪其何以逃非大徳之普容豈細故之可略兹承<lb/>
使節歸尹别都新命一聞孤悰増抃恭惟某官以伊皋<lb/>
之業值唐虞之時智略足以燭微器識足以任重出臨<lb/>
<pb n="KR4d0248_WYG_019-5a"/>
方面靡容毫髪之姦入佐經常不益錙銖之賦爰總戎<lb/>
於武部旋承命於樞廷睿眷彌隆輿情攸係唯此保釐<lb/>
之任實為柄用之階以理而推數日可待路車乗馬少<lb/>
淹南土之居衮衣繡裳遄俟東都之逆自惟菅蒯嘗侍<lb/>
門牆拯困扶危韜瑕匿垢不敢忘提耳之誨何以報淪<lb/>
肌之恩兹以卑身復托大府雖循墻以省昔虞三虎之<lb/>
疑然引袖自憐今有二天之覆佇待熒煌之坐少陳危<lb/>
苦之辭<lb/>
<pb n="KR4d0248_WYG_019-5b"/>
　　　與交代啓<lb/>
唱第彤廷已叨下列備員外學復玷後塵飾陋質以續<lb/>
貂竊虚名扵附驥静惟幸㑹曷易名言某官地望髙華<lb/>
天才敏卲文兼政駿之富經有韋平之明分教于兹閲<lb/>
時已久雖鄧公雅志不卑博士之官而賈生妙齡宜在<lb/>
大夫之位佇拜褒嘉之命即躋清峻之班豈惟校祕籍<lb/>
於鴻都盖将明典綸於黄闥某幸逃汰斥得奉終更仰<lb/>
覿髙標已慰傾瞻之素敬循餘矱更逃曠敗之虞感愧<lb/>
<pb n="KR4d0248_WYG_019-6a"/>
之誠敷宣㒺既<lb/>
　　　與趙漕啓<lb/>
偶縁末第竊薄禄于膠庠幸以鄙身託餘庥于旌棨惟<lb/>
大府材能之㑹而台閎徳望之隆乃令寒陋之資輒冒<lb/>
師儒之寵傾依惟舊瞻覲有期恭惟明允篤誠靖共正<lb/>
直文雖華而濟之以質學既富而處之若無入典郎曹<lb/>
詳練之材已著出臨輔郡循良之譽復聞當獨冠於鵷<lb/>
行尚少淹於龍節取與以道民不告勞剸裁有方吏皆<lb/>
<pb n="KR4d0248_WYG_019-6b"/>
知畏顧星軺夙駕已殫四牡之勤而公衮遄歸佇正三<lb/>
台之任重惟庸妄特荷知憐既紹介之不先仍光儀之<lb/>
未覿固已竊聞於道路盖嘗辱問其姓名今者猥以畫<lb/>
墁之心來効執鞭之役惟明且恕少弛銜轡之威雖賤<lb/>
而愚終冀帡幪之賜<lb/>
　<lb/>
　<lb/>
　蠧齋鉛刀編卷十九<lb/>
</p>
<p>
</p>
  </div>
</body>
</text>
</TEI>
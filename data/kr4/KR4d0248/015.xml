<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠧齋鉛刀編卷十五</head>
    <p>
<pb n="KR4d0248_WYG_015-1a"/>
欽定四庫全書<lb/>
　蠧齋鉛刀編卷十五　　　　宋　周孚　撰<lb/>
　　表牋<lb/>
　　　天申節表<hi>代知州</hi>
千載一時幸遇生商之旦九州四海俱有祝堯之心得<lb/>
與羣黎同稱萬夀恭惟神功黙運至道無為玩心赤水<lb/>
之珠静惟神合忘味金莖之露算與天同惟誕節之載<lb/>
臨宜龐休之翕受臣拘縻外服夢寐中宸遐企漢儀莫<lb/>
<pb n="KR4d0248_WYG_015-1b"/>
獲趨於東閣載歌周雅願有過於南山<lb/>
　　　天申節表<hi>代運使</hi>
鬱鬱葱葱適生商之令旦皇皇穆穆講夀漢之上儀協<lb/>
氣横流頌聲載起恭惟儲精蠖濩探賾胚渾道妙環中<lb/>
不待崆峒之問神凝物表自有華胥之㳺載臨震夙之<lb/>
辰倍集綿洪之祉臣偶持符節莫造闕廷俛惟拱極之<lb/>
誠不忘夙夜仰祝同天之算少効涓埃<lb/>
　　　㑹慶節表<hi>代知州</hi>
<pb n="KR4d0248_WYG_015-2a"/>
千載一時適契流虹之旦羣黎百姓俱懐望日之心顧<lb/>
兹守土之微敢後祝釐之請恭惟甚盛之徳配乎祖宗<lb/>
不殺之仁周於夷夏用大鈞而播物執左契以臨民載<lb/>
臨震夙之期實有綿洪之慶酌衢尊於萬國咸戴皇恩<lb/>
握金鑑於千秋難窮睿算臣幸逢華旦阻在外藩孤跡<lb/>
零丁莫厠鳧趨之列禁閽綿邈苐懐鼇抃之勤<lb/>
　　　㑹慶節表<hi>代運使</hi>
真人應世闡流虹飛電之祥率土傾心起就日望雲之<lb/>
<pb n="KR4d0248_WYG_015-2b"/>
想願擬華封之祝歡騰嵩岳之呼恭惟皇帝陛下天縱<lb/>
聰明心傳精一體孫謀而御極積厚徳以重光宜嗣歴<lb/>
之無疆獲降年之有永臣叨分符竹逺企冕旒奉都護<lb/>
之觴神每馳於北闕歌周臣之雅夀仰賛於南山<lb/>
　　　賀皇太子表<lb/>
以新陽之令辰展大慶之殊禮自中及外式舞且歌恭<lb/>
惟皇太子殿下徳性粹沖天資淵懿承祧主鬯共仰文<lb/>
孫之仁視膳問安輔成聖父之孝殊休格於千載喜色<lb/>
<pb n="KR4d0248_WYG_015-3a"/>
形於兩宫豈止宫闈之歡實曰宗社之福某限以在外<lb/>
不獲趨詣廷陛稱賀<lb/>
　　　賀太上皇后表<lb/>
嵗元肇易夀典備成歡愉見於兩宫祝頌周於四表太<lb/>
上皇后殿下徳惟坤嫓明與日符虞帝期頥正資潙汭<lb/>
之助文王夀考實惟太姒之同共膺岡陵之休坐享雲<lb/>
來之慶臣以符節在外不獲躬詣闕廷<lb/>
　　　賀赦書表<lb/>
<pb n="KR4d0248_WYG_015-3b"/>
慶典備成鴻恩誕布歡聲浹於四海和氣周於兩儀恭<lb/>
惟聰明文思剛健純粹履千載非常之運成百王莫備<lb/>
之功傳繼有歸如唐堯之禪舜溫凊不倦真武王之事<lb/>
文茂膺有永之祥大霈惟新之澤歸尊於艾降休自天<lb/>
臣偶以薄材得官外服遥瞻天闕身莫與於走趨寅奉<lb/>
徳音心第懐於蹌舞<lb/>
　　　謝歴日表<lb/>
課新歴扵清臺頒成書於下國緬惟孤賤亦被寵休恭<lb/>
<pb n="KR4d0248_WYG_015-4a"/>
惟皇帝陛下動必法天政先稽古體春秋之五始用以<lb/>
宅中演洪範之九疇推而建極臣幸備守藩之列得聞<lb/>
告朔之期敦勸農桑苟民無失時之歎不忘夙夜庶臣<lb/>
為報國之方<lb/>
　　　賀今上皇帝表<lb/>
佑下民而作之君寳歴幸逢於傳舜有大徳者得其夀<lb/>
緡儀復覩於尊堯自古所無幸今而見恭惟以乾之健<lb/>
重離之明述作之勤未嘗敢怠溫凊之問每退愈勤惟<lb/>
<pb n="KR4d0248_WYG_015-4b"/>
皇心自佚於宴閒故睿算倍膺於悠久載崇寳冊已新<lb/>
唐室之成規親奉玉巵更舉漢家之故事成命一布歡<lb/>
聲四来臣幸生盛時得覩熈事緬瞻天闕講九賔具列<lb/>
之儀謹與臣工歌萬夀無疆之頌<lb/>
　　　賀太上皇后牋<lb/>
天休滋畀睿算增隆凡属覆臨舉同歡抃恭惟躬履慈<lb/>
儉性資懿恭夏以塗山共輔勤勞之業文惟太姒同膺<lb/>
夀考之休稽簡籍以未聞罄中外而同慶臣以在外不<lb/>
<pb n="KR4d0248_WYG_015-5a"/>
獲趨詣闕廷稱賀<lb/>
　　　賀太上皇帝尊號表<lb/>
御圖三紀龎恩固結於方維冠徳百王鴻號聿崇於典<lb/>
冊事瞻前而鮮儷裕垂後以無窮神人叶謀華夏胥慶<lb/>
恭惟太上皇帝陛下憲天覆育體道沖虛性静而仁自<lb/>
存誠著而徳彌卲皇文煥而與堯克配聖武昭而惟湯<lb/>
有慙顧衆善之兼該宜徽稱之備舉刻之琬琰而不朽<lb/>
參之典謨而益彰天子有尊用極養親之孝羣臣歸美<lb/>
<pb n="KR4d0248_WYG_015-5b"/>
庶伸報上之勤属明時縟禮之成致下國歡心之冩臣<lb/>
濫膺郡紱阻簉朝班欲盡形容日月每難於繪畫第深<lb/>
賛頌山川願等於久長<lb/>
　　　賀太上皇后牋<lb/>
禮嚴寳冊尊上徽稱益昭母道之崇庸表坤承之助涓<lb/>
辰叶吉率土交欣恭惟太上皇后殿下居順以履中躬<lb/>
儉而節用上齊明徳下廣慈仁延福禄以綿綿宜子孫<lb/>
而蟄蟄臣幸逢華旦忽覩盛儀入賀兩宫雖莫陪於舞<lb/>
<pb n="KR4d0248_WYG_015-6a"/>
蹈仰祈萬夀第自極扵歡呼<lb/>
　　　賀皇帝表<lb/>
養莫大於尊親方上玉巵之夀名必歸於有徳載揚寳<lb/>
冊之儀喜溢兩宫慶均萬國恭惟太上皇帝體乾之健<lb/>
振炎祚於復興太上皇后以坤之柔佐洪休於有永凡<lb/>
属照臨之下悉蒙覆庇之功恭惟皇帝陛下道本傳心<lb/>
孝能繼志謹一日三朝之禮未盡答揚竭九州四海之<lb/>
供曷殫敬愛惟縟典之備欲光於前後故徽章之上宜<lb/>
<pb n="KR4d0248_WYG_015-6b"/>
至於再三誕布堯言仰知舜慕凡百王之未有誠千載<lb/>
之罕逢臣職在淮邦神馳天闕逖聞盛事拜莫厠於鵷<lb/>
行第與斯民懽有同於爵躍<lb/>
　　　賀太上皇帝表<lb/>
縟典告成乃千載罕逢之㑹慈闈篤慶實萬世無疆之<lb/>
休凡與見聞惟増舞蹈恭惟太上皇帝陛下配天其澤<lb/>
與物為春曰希曰夷玩意無為之境惟精惟一傳心有<lb/>
道之君謂世世修徳莫若於文王故巍巍成功難名於<lb/>
<pb n="KR4d0248_WYG_015-7a"/>
堯帝已涓吉旦誕受徽稱事掩前聞裕垂後裔臣濫膺<lb/>
郡寄邈在淮堧呼傳漢嶽之三莫陪近列福賛箕疇之<lb/>
五第竭微誠<lb/>
　　　賀太上皇后牋<lb/>
穀旦既差縟典備舉表九重之孝治動萬國之歡心恭<lb/>
惟太上皇后殿下象體坤承徳侔天作褘衣助祭昔嚴<lb/>
祼獻之容玉冊揚休兹盡推尊之義實養親之為至誠<lb/>
曠古之所無臣幸值昌辰逖聞盛事鬱哉佳氣瑞已驗<lb/>
<pb n="KR4d0248_WYG_015-7b"/>
於書雲介以夀祺明永瞻於儷日<lb/>
　　　賀今上皇帝表<lb/>
誕膺駿命不忘付託之公尊上鴻名庶盡答揚之義禮<lb/>
已涓辰而告備事誠曠古以無鄰聖徳何加民心胥恱<lb/>
恭惟皇帝陛下善繼其志允執厥中億萬斯年續綿綿<lb/>
於周歴五十而慕體業業於舜心謂承顔順色未極於<lb/>
養親故崇徳廣業乃彰於致孝載揚徽號属在明時臣<lb/>
遥企天光欣聞帝詔稱觴上夀固莫測於嵩呼稽首揚<lb/>
<pb n="KR4d0248_WYG_015-8a"/>
休實願同於虎拜<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0248_WYG_015-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蠧齋鉛刀編卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠧齋鉛刀編卷二十八</head>
    <p>
<pb n="KR4d0248_WYG_028-1a"/>
欽定四庫全書<lb/>
　蠧齋鉛刀編卷二十八　　　宋　周孚　撰<lb/>
　　碑銘<lb/>
　　　宋故保信軍節度使侍衛親軍馬軍都虞候解<lb/>
　　　　公神道碑銘<lb/>
公解氏諱元字善長保安敷政人始𨽻鄜延路廣銳指<lb/>
揮自清澗都虞候改武經郎累遷武翼大夫閤門宣贊<lb/>
舎人江浙制置使司選鋒軍第六正將武功拱衛大夫<lb/>
<pb n="KR4d0248_WYG_028-1b"/>
忠州團練使神武左軍選鋒軍統領淮東宣撫使司前<lb/>
軍統制翊衛中衛大夫相州觀察使真除固州觀察使<lb/>
保順軍承宣使神龍衛四廓都指揮使鎮江府御前諸<lb/>
軍都統制侍衞親軍馬軍都虞候保信軍節度使紹興<lb/>
十二年十一月十三日薨于軍享年五十四以其年十<lb/>
二月二十有六日葬於鎭江丹陽之下邳公在鄜延以<lb/>
勇悍聞韓公世忠奏𨽻麾下以為選鋒将韓公與苗傅<lb/>
戰臨平以公為先鋒破之追至浦城所将卒獲劉正彦<lb/>
<pb n="KR4d0248_WYG_028-2a"/>
敵大入浙西從戰皇天蕩兵四合韓公危甚公以它舟<lb/>
潰圍入擒其千户一人拔韓公以歸韓公圍建陽兩月<lb/>
未下公從參知政事孟公庾異道既至視賊城曰可破<lb/>
也白韓公即其夜命諸軍張火炬攻其東而潛師自西<lb/>
北隅入賊驚潰别将攻賊吕僉於邵武擒僉以獻賊劉<lb/>
忠阻澤之白面山張甚朝廷委韓公經畧之韓公命公<lb/>
先走潭州招賊馬友降之擇其卒二十人以益師官軍<lb/>
既與敵遇忠建樓山巔置旗其上命其黨視旗所指併<lb/>
<pb n="KR4d0248_WYG_028-2b"/>
力以戰官軍不能進公選善射者親将以往注射奪其<lb/>
樓忠衆始敗韓公之為淮東宣撫使也方移軍廣陵而<lb/>
敵分兩道進攻一自淮隂移髙郵一自天長移大儀韓<lb/>
公自将備大儀募諸将保髙郵公請行韓公欲以西軍<lb/>
從公公曰他人之軍非某素𨽻且将擇利而避難無以<lb/>
責成即日就道召其鄉民徐康使結集沿水民為寨決<lb/>
上河水以繞城城東西南淖不可騎翌日敵自城北魚<lb/>
貫進公以精卒當其前而康以小舟載强弩痑其旁士<lb/>
<pb n="KR4d0248_WYG_028-3a"/>
分畨戰敵困不支宵遁公追擊至寳應俘其衆二千餘<lb/>
人軍資器械以萬計上嘉歎賞賚異等訖今功為淮東<lb/>
諸将之冠又與敵首領賈舎人戰於落馬湖破之降其<lb/>
将張潭以四百騎攻敵之劉伶莊破其衆萬餘諸道宣<lb/>
撫使既罷樞宻使張公俊奉詔来勞師奏公權都統制<lb/>
諸軍敵復自清河来戰張公檄公清野淮隂山陽移屯<lb/>
髙郵公自寳應置柵至邵伯亘二百里與敵相拒者半<lb/>
載敵兵無所掠卒遁去上由是愈知公能卒除公都統<lb/>
<pb n="KR4d0248_WYG_028-3b"/>
制上方注意於公而公病亟上以手詔諭公曰朕已除<lb/>
卿為保信軍節度使矣盖欲公生知之也曾大父沂大<lb/>
父榮故不仕父青贈武節大夫母薛氏追封太碩人子<lb/>
四人公既葬二十有九年其弟吉州刺史忠来言曰先<lb/>
兄宜得銘也願有請且以其狀来忠在淮東軍以壯謹<lb/>
知名韓公嘗謂之不玷其兄者其言宜不妄銘曰自嵗<lb/>
敦洽迨于作噩皇于出師以整亂略公於是時或禆或<lb/>
專鋪敦淮濆如虓虎然天子知之畀以旄節修涂方夷<lb/>
<pb n="KR4d0248_WYG_028-4a"/>
車軸中折皇之力臣如公有幾夀胡不遐而止於此曹<lb/>
莊之原松柏森然我銘昭之以永其傳<lb/>
　　　柴夫人墓誌銘<lb/>
崇國太夫人柴氏世為開封人故捧日天武四廟都指<lb/>
揮使昭信軍承宣使贈慶逺軍節度使開府儀同三司<lb/>
毅武王公諱勝之妻敦武郎閤門祗候允迪閤門宣贊<lb/>
舎人允昌忠訓郎閤門祗候允亨之母也始毅武公居<lb/>
金陵聞夫人賢聘焉時毅武公已貴内外宗族甚夥夫<lb/>
<pb n="KR4d0248_WYG_028-4b"/>
人入門皆宜之緫治内事斬斬無一毫亂毅武敬焉毅<lb/>
武公薨强有力者挾前憾誣以事人為之慄夫人卒能<lb/>
與公直其冤而强有力者亦自愧也世以是知其賢毅<lb/>
武公既沒夫人拊育諸子甚至時以公所教諸子者督<lb/>
之不專於慈也莫年留意黄老道焚誦無虛日後毅武<lb/>
十有六年以乾道元年五月一日卒以其年七月壬子<lb/>
合葬于毅武公之墓實黄山之原銘曰維鵲有巢鳩則<lb/>
宜之維山有澤谷則躋之顯允夫人尚其似之命服有<lb/>
<pb n="KR4d0248_WYG_028-5a"/>
輝帝則畀之胡不百年誰其尸之銘以告哀其勿毁之<lb/>
　　　徐氏墓誌銘<lb/>
予同年友河間俞允成以書并其母徐夫人之狀遺予<lb/>
曰允成之昆弟四人先君先夫人訾相其材而教之允<lb/>
成由是得為士其供億而助之者先夫人之力為多允<lb/>
成不天前未第之六年而先君亡今先夫人又棄諸孤<lb/>
允成自惟其無以報也願子銘其墓以慰允成無窮之<lb/>
悲余曰婦人無外事凡行于其家者人所不能知然觀<lb/>
<pb n="KR4d0248_WYG_028-5b"/>
其子之端愿而文亦足以信矣乃第其狀而銘之夫人<lb/>
吴郡人父某世為吴大家年十八歸同郡俞君某夫人<lb/>
<graphic n="KR1167" url="https://raw.githubusercontent.com/kanripo/KR-Gaiji/master/images/KR1167.png" mimeType="image/png"/>儉慈其歸俞氏常恨不及事舅姑凡四時之祭雖病<lb/>
必親歴五十載如一日曰非是無以自盡他平居淡若<lb/>
無所營而家事秩秩無銖忽差接族姻以禮撫諸子諸<lb/>
婦仁而不私與婢僕語惟恐其傷之也自少已不喜為<lb/>
華靡事迨嫠居衣麄食淡學浮屠法雞初鳴起誦金剛<lb/>
觀音兩經雖祁寒盛暑不變疾既革誦經猶不輟其語<lb/>
<pb n="KR4d0248_WYG_028-6a"/>
不亂以淳熈二年二月某日終年六十有八以其年十<lb/>
月某日葬於長洲縣彭華鄉鹿山之原祔俞君之墓子<lb/>
允成從政郎建康府府學教授允文先夫人卒允元承<lb/>
信郎允功女四人二早卒仲適進士袁珪季適迪功郎<lb/>
趙經孫光庭掞庭掦庭儀庭瑞庭銘曰臨化而湛如既<lb/>
逝也不沈沈於冥冥之墟此竺乾氏之書如夫人者殆<lb/>
庶幾歟<lb/>
　　行狀<lb/>
<pb n="KR4d0248_WYG_028-6b"/>
　　　楊君行狀<lb/>
君諱某字公才潤丹徒人君少警悟初入學受書比他<lb/>
兒三四時從義君方事生業而君之伯兄以病廢從義<lb/>
君嘗以事委君君治之悉如其意從義君才之未冠而<lb/>
家事無大小皆倚辦於君従義君沒君之二兄曰自吾<lb/>
父時事已付君吾今日惟若從君力為經畫不十年而<lb/>
富倍從義君時君為人敏而毅人不可欺而不立町畦<lb/>
故人樂親之鄉閭有訟不決者嘗折衷於君君一言而<lb/>
<pb n="KR4d0248_WYG_028-7a"/>
定君不専錮利嵗饑出私廪以糶率下市估三之一而<lb/>
無錢者貸之凡族人之貧者人士之無歸者塔廟之久<lb/>
廢者君推財赴之如不及姊嫁而寡君收字其孤事姊<lb/>
如母男婚女歸未始有倦色安於田里初無仕宦意以<lb/>
顯仁皇后外家恩授監和州木石稅未㡬堂除監祕書<lb/>
省兼知樞宻院事王公綸自微時與君㳺以君才薦於<lb/>
領殿前都指揮使事楊公存中辟充本司幹辦公事楊<lb/>
公為御營宿衞使君又為其属以勞差監鎮江府𣙜貨<lb/>
<pb n="KR4d0248_WYG_028-7b"/>
務都茶場嵗将及而有夤縁權要者奪而代之君不愠<lb/>
也君暮年得脚氣疾初不甚劇間語人曰吾嵗周甲子<lb/>
又三年矣且吾父以是嵗沒吾其殆乎人皆怪其語不<lb/>
倫既而舁疾自城中歸中途趣行晡至家言語如平時<lb/>
夜未中而君沒将沒令葬於其母樊夫人之墓之側且<lb/>
摇手止家人曰吾中了了汝勿哭人皆異之來哭之者<lb/>
皆盡哀君累官至敦武郎妻印氏封安人子三人樗年<lb/>
右宣教郎櫟年承節郎柏年女一人未嫁孫三人思愈<lb/>
<pb n="KR4d0248_WYG_028-8a"/>
恕君嘗自恨其不卒學問從後湖蘇公庠逰記其語以<lb/>
自警而擇師教子尤力樗年俱應進士舉再試於禮部<lb/>
以君之才使上有所援少見於世則其張施當不止此<lb/>
雖然人亦何必至公卿充吾之志仰足以養俯足以育<lb/>
族姻無間言鄉鄰無誚議則吾不既足矣乎古之人盖<lb/>
有為此者矣然則君仕雖不盡其用可無憾君之卒以<lb/>
乾道九年九月甲午其葬以十二月庚午在唐村之原<lb/>
去樊夫人之墓三十有五歩孚與樗年㳺知君為詳敬<lb/>
<pb n="KR4d0248_WYG_028-8b"/>
狀君之行以告當世立言之君子謹狀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蠧齋鉛刀編卷二十八<lb/>
</p>
<p>
</p>
  </div>
</body>
</text>
</TEI>
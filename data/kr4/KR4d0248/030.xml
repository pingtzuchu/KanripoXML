<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠧齋鉛刀編卷三十</head>
    <p>
<pb n="KR4d0248_WYG_030-1a"/>
欽定四庫全書<lb/>
　蠧齋鉛刀編卷三十　　　　宋　周孚　撰<lb/>
　　雜文<lb/>
　　　自贊<lb/>
寧瑟而不竽舎菀而甘枯株如杌如槁莫與濡陸沉於<lb/>
書祗以自娱斯可謂古之狷者而今之腐儒<lb/>
　　　勸農文<lb/>
古語有之一日之計在寅一嵗之計在春今春雨雪應<lb/>
<pb n="KR4d0248_WYG_030-1b"/>
期麥苗茁秀天時已至矣調習耒耜疏導陂塘耕耨以<lb/>
時播種以法所謂人力者在汝曹而已汝曹勉之勿惰<lb/>
勿媮以稱朝廷重農之意而有司亦不敢有所興發侵<lb/>
漁以為汝曹之擾汝曹勉之<lb/>
　　　䟦王嵓帖<hi>乾道八年十一月十日代作</hi>
臣守滁之十月全椒縣僧智淳以王嵓帖来獻且言向<lb/>
嘗刻石天慶觀中臣召道士王中勤問之信然臣又詢<lb/>
諸州人得嵓之六世孫進士王大亨言嵓晉陽人柴周<lb/>
<pb n="KR4d0248_WYG_030-2a"/>
之攻淮南嵓適𨽻太祖皇帝麾下顯徳四年太祖皇帝<lb/>
攻楚泗嵓實被命来此帖本蔵其家政和八年始取歸<lb/>
禁中後以石本賜天慶觀迺刻而龕之端命殿之壁臣<lb/>
以周史攷之世宗攻楚泗嵗月與帖所載合臣竊惟滁<lb/>
雖僻郡而司馬光常以謂太祖皇帝禽馘姦桀肇開王<lb/>
迹者實在此土較其難易與周之伐崇唐之下霍邑等<lb/>
當此之時凡執覊絏奔走従命者皆一時之傑嵓行事<lb/>
雖不可考然以其時儕輩推之盖亦以材選者臣懼其<lb/>
<pb n="KR4d0248_WYG_030-2b"/>
湮没故備載於下方且使嵓得託以不朽云<lb/>
　　　何山人求詩因書於詩卷<lb/>
張舎人安國見吾詩欲求識面未果而死員著作顯道<lb/>
過潤或以吾詩示之員歎曰去鄉萬里今得交矣不浹<lb/>
旬而員暴亡吾詩之凶盖如此唐小說建中間有人至<lb/>
朱方人必有禍遇諸塗多避之走後四百年吾来居此<lb/>
吾詩之㓙與之合而避之走亦多矣獨何山人全不之<lb/>
畏求吾詩不已勉强冩此十數篇遺之且語之曰强食<lb/>
<pb n="KR4d0248_WYG_030-3a"/>
自愛勿吾怨也向来二公皆宦逹者吾詩或能為之祟<lb/>
何之窮過于吾以毒解毒庶㡬無患也<lb/>
　　　書張剛中詩卷後<lb/>
欲作詩者當先讀山谷大雅堂記及書王知載集後湛<lb/>
思久之乃可下筆不可輒以已意自作律度也山谷贈<lb/>
後山詩云呻吟成聲可管絃能與不能安足言此詩之<lb/>
妙處但悟者少耳辛夘人日因讀此冊竟書其後<lb/>
　　　辛棄疾始字坦夫後易曰幼安作詞以祝之<lb/>
<pb n="KR4d0248_WYG_030-3b"/>
言不中律行不適實惟徳之疾以今之學思古之徳唯<lb/>
疾之藥凡吾之歉攻不遺力迨其去矣吾膚自碩癙憂<lb/>
未亡正氣以殘小過不作大徳可完中無所愧其體則<lb/>
胖祝子無止豈惟幼安<lb/>
　　　跋髙麗李司業送彭顯道詩後<hi>名寅</hi>
金富軾其名見於大觀中徐兢奉詔所作髙麗錄李深<lb/>
詩詞亦可觀顯道以孤身要萬里之功中道而躓談者<lb/>
惜之今須髪將白與之語雄傑之氣略不少衰男兒功<lb/>
<pb n="KR4d0248_WYG_030-4a"/>
名遂亦在老大時顯道其自愛<lb/>
　　　跋童夀卿所蔵蘭亭<lb/>
是非公論久而後定往時定武兩民家俱有此本初不<lb/>
以為重元祐中此本遂為首冠蘇門下米禮部家各有<lb/>
本自以為可以凌躡而書家終不許之也兵火之餘古<lb/>
刻湮没反復觀之廢卷三歎<lb/>
　　　跋鞠城諸銘<lb/>
右鞠城諸銘十有一余讀之喟然曰此雖禪閣之義疏<lb/>
<pb n="KR4d0248_WYG_030-4b"/>
而題萍鄉壁文之别錄也世以決曹為冗官而憚為之<lb/>
自漢之儒者唱此說世之士大夫能脫此弊者亦鮮矣<lb/>
早知大理官不列三后儔退之尚云爾也況其他乎夫<lb/>
憚其為而强使為之則視成於簿書之間倚辦扵胥吏<lb/>
之手無足怪也雖不以酷得名而其患與苛刻者同科<lb/>
余方學為政焉凡銘之言皆吾當書諸紳者陳翁以此<lb/>
相示三復之餘敬書其末乾道丁亥十一月下澣日<lb/>
　　　宋景文公言朴無樸音惟俗以為樸耳<graphic n="KR1167" url="https://raw.githubusercontent.com/kanripo/KR-Gaiji/master/images/KR1167.png" mimeType="image/png"/>上人<lb/>
<pb n="KR4d0248_WYG_030-5a"/>
　　　　作庵以是名之而求銘於予葢既有銘之者<lb/>
　　　　矣故為之銘<lb/>
吾聞萬法俱目中翳一法本亡而況字義子名斯庵云<lb/>
何其音請置其跡而觀以心寄明於晦處清以濁如輪<lb/>
囷木不雕不斵古人讀經章句或誤勤而不已卒以是<lb/>
悟此庵何在在東院西為虵畫足而吾銘之<lb/>
　　　代延守祭趙馬軍文<lb/>
辛巳之秋狂虜渝盟侵犯王略其来自汝潁者盖數十<lb/>
<pb n="KR4d0248_WYG_030-5b"/>
萬衆而公嬰其鋒力戰上蔡蔽遮荆襄使卒無擾者繄<lb/>
公之功上初即位收攬英傑舉鄂渚之師而盡以畀公<lb/>
撫摩士卒凡歴五朞恩如冬日威如秋霜而寬猛之施<lb/>
兩得其中歸掌環列寵以節旄上之注意愈久而愈隆<lb/>
公雖老矣如漢充國年八九十而巍巍堂堂尚足以威<lb/>
逺而懼戎人皆望公輔明天子復祖宗之境土與周方<lb/>
召相為長雄今遽如此故天下之識與不識者咸有疑<lb/>
於造物之工況如不肖初無一日之雅而佐公幕府提<lb/>
<pb n="KR4d0248_WYG_030-6a"/>
携奬予至以其名聞於九重入對便殿出守兩郡上之<lb/>
心非公是信則愚庸之跡尚在泥塗之中訃音之聞義<lb/>
當執紼以從輿人之後而拘於簡書其願莫從佳城鬱<lb/>
鬰不可得而見矣臨江長號而涕流于胸<lb/>
　　　代延守祭叔<lb/>
以公之才遇聖天子一嵗九遷未見其止忠蹇自将世<lb/>
濟其美謂當百年永侍丹扆夀胡不遐而遽止此丹旐<lb/>
翩翩歸柩故里朔風助號行路出涕跪陳此詞淚落如<lb/>
<pb n="KR4d0248_WYG_030-6b"/>
水<lb/>
　　　由已齋銘<lb/>
浚儀趙從之名其齋曰由已而濟北周孚為之銘曰作<lb/>
舎道邊三年不成惟其自畫卒為丘陵尅意于聖魯之<lb/>
君子以退為進未見其止子是之學不惰不媮如痿思<lb/>
起如農望秋惟蒙故明惟常故久我欲如是誰掣其肘<lb/>
彼陋巷翁是為吾友<lb/>
　蠧齋鉛刀編卷三十<lb/>
</p>
<p>
</p>
  </div>
</body>
</text>
</TEI>
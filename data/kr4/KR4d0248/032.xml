<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠧齋鉛刀編卷三十二</head>
    <p>
<pb n="KR4d0248_WYG_032-1a"/>
欽定四庫全書<lb/>
　蠧齋鉛刀編卷三十二　　　宋　周孚　撰<lb/>
　　非詩辨妄<lb/>
鄭子曰作叙者以陟岵之人倣南陔故曰南陔孝子相<lb/>
戒以養也<lb/>
　非曰使鄭子之言然則華黍胡不擬楚茨崇丘胡不<lb/>
　擬節南山白華與小雅之白華同而獨以南陔倣陟<lb/>
　岵也是說也吾欲問之<lb/>
<pb n="KR4d0248_WYG_032-1b"/>
鄭子曰召旻詩首章言旻天疾威卒章言有如召公是<lb/>
取始卒章之一字合為題更無他義叙者曰旻閔也閔<lb/>
天下無如召公之臣也蕩是蕩蕩上帝者謂天之蕩蕩<lb/>
然無涯也故取蕩名篇彼亦不知所出則曰天下蕩蕩<lb/>
無綱紀文章其乖脫有如此者<lb/>
　非曰此蘇子之説也申言之何益<lb/>
鄭子曰節南山言家父作誦家父乃桓王時人當隠桓<lb/>
之時三来使魯自幽及桓盖七十年何得家父復仕幽<lb/>
<pb n="KR4d0248_WYG_032-2a"/>
朝<lb/>
　非曰此歐陽子之弃說也何足以曉學者且魯有兩<lb/>
　單伯安知周無兩家父乎<lb/>
鄭子曰正月亦刺桓王詩故引古以喻曰赫赫宗周褒<lb/>
氏烕之且平王東遷于王城故以鎬亰為宗周<lb/>
　非曰烕訓滅爾非實滅也且其首章曰周之正夏之<lb/>
　四月也桓王之事迹見於春秋四月而霜異之大者<lb/>
　而春秋不紀之何耶以鎬京為宗周盖當時諸侯朝<lb/>
<pb n="KR4d0248_WYG_032-2b"/>
　覲之辭爾非自平王而始也<lb/>
鄭子曰繼桓王者莊王也按長歴莊王二年十月辛卯<lb/>
日食又春秋魯桓公十九年書冬十月朔日有食之莊<lb/>
王二年嵗在丙戌即桓之十七年也此甚明白亦足以<lb/>
見平王之後其詩皆列雅亦足以見作叙者之謬<lb/>
　非曰春秋所書止曰冬十月朔日有食之耳其不書<lb/>
　日左氏以謂官失之也則十月之食自仲尼丘明已<lb/>
　不知其日矣鄭子以長歴之故而信其為辛夘則是<lb/>
<pb n="KR4d0248_WYG_032-3a"/>
　以杜預為過於仲尼也其可乎且此詩所載爗爗震<lb/>
　電不寧不令百川沸騰山冢崒崩其異衆矣春秋略<lb/>
　不一紀而獨書此日食何哉<lb/>
鄭子曰十月之交言皇父孔聖作都于向向東都畿内<lb/>
地也凡卿士采邑必於天子畿内則知此詩不為西周<lb/>
詩矣<lb/>
　非曰今之輿地書謂向屬國州國州漢之左馮翊亦<lb/>
　西周之畿内地也鄭子之不彼從者欲以成其為莊<lb/>
<pb n="KR4d0248_WYG_032-3b"/>
　王詩也且桓王之八年以東都之向賜鄭後十六年<lb/>
　而莊王即位鄭子謂莊王二年有皇父城向之事則<lb/>
　向屬于鄭十有七年矣非皇父之所得都也其所傳<lb/>
　如此殆難以廢先儒之說也<lb/>
鄭子曰凡詩皆取篇中之字以命題雨無正無篇中之<lb/>
義故作叙者曰雨無正雨自上下者也衆多如雨而非<lb/>
所以為政也此何等語哉<lb/>
　非曰此蘇子之說也申言之何益<lb/>
<pb n="KR4d0248_WYG_032-4a"/>
鄭子曰何人斯言維暴之云者謂暴虐之人也且二周<lb/>
畿内皆無暴邑周何嘗有暴公<lb/>
　非曰蘇公暴公盖外諸侯入而為王卿士者如號鄭<lb/>
　武公之流非畿内諸侯也何以知之曰蘇今之懐州<lb/>
　暴自春秋已来属鄭矣<lb/>
鄭子曰或曰桑柔芮伯所作而子不信何也曰如蕩召<lb/>
旻見於詩明明如此尚不可信况此詩誰以為然<lb/>
　非曰左氏傳載秦繆公之言曰周芮良夫之詩曰大<lb/>
<pb n="KR4d0248_WYG_032-4b"/>
　風有隧貪人敗類<lb/>
鄭子曰劉歆之統歴妄謂文王受命九年而崩致誤衞<lb/>
宏言文王受命作周也<lb/>
　非曰文王受命作周云者猶曰天命文王以興周云<lb/>
　爾非以受命為稱王也舜之受天命孟軻氏言之詳<lb/>
　矣亦猶是也謂其受命九年者劉歆誤讀詩序故爾<lb/>
　非衛宏過也<lb/>
鄭子曰敦彼行葦牛羊勿踐履言道中之葦無踐之而<lb/>
<pb n="KR4d0248_WYG_032-5a"/>
後能盛以興兄弟不逺弃而後能親<lb/>
　非曰葦之為物微矣以况兄弟何義乎且以為比耶<lb/>
　興耶以為比則不類以為興則鄭子又以為比也為<lb/>
　詩而不知比興適足以自惑<lb/>
鄭子曰毛鄭軰亦識理<lb/>
　非曰向曰村里陋儒今曰識理理非村里陋儒所能<lb/>
　識也<lb/>
鄭子曰關關雎鳩在河之洲每思淑女之時或興見關<lb/>
<pb n="KR4d0248_WYG_032-5b"/>
雎在河之洲或興感雎鳩在河之洲雎在河中洲上不<lb/>
可得也以喻淑女不可致之義何必於雎鳩而說淑女<lb/>
也毛謂以諭后妃悅樂君子之徳無不和諧何理<lb/>
　非曰使止以雎鳩為興則曰翩彼雎鳩足矣必曰關<lb/>
　關雎鳩有取於和而摯摯也且其言曰設若興見鶖<lb/>
　鶴則言鶖鶴興見鴛鳬則言鴛鳬盖其所學止於此<lb/>
　爾若如是則吾何誅焉<lb/>
鄭子曰葛之覃兮施于中谷此婦人急於成婦功之詩<lb/>
<pb n="KR4d0248_WYG_032-6a"/>
也鄭以謂喻女在母家形體浸浸日長大也此何等語<lb/>
　非曰此歐陽子之說也申言之何益<lb/>
鄭子曰孔子教人學詩者欲識鳥獸草木之名也<lb/>
　非曰向者吾既言之矣<lb/>
鄭子曰鳥獸草木之學惟陶隠居識其真如爾雅錯失<lb/>
尤多<lb/>
　非曰鄭子以華為萎蒿即爾雅所謂華䔩蕭也鄭子<lb/>
　以荷華為芙蓉則可以為木芙蓉則不可取其義而<lb/>
<pb n="KR4d0248_WYG_032-6b"/>
　弃其書鄭子誠忍人哉<lb/>
鄭子曰周頌之序多非依倣篇中之義為言乃知所傳<lb/>
為真<lb/>
　非曰周頌以其不依倣篇中之義故鄭子以為所傳<lb/>
　者真且六亡詩已火秦漢儒何所依倣而能序是也<lb/>
　無所依倣而有序則諸序不出于漢儒明矣此吾就<lb/>
　鄭子所言而言者也<lb/>
鄭子曰泮宫即廟也若是學則獻囚獻馘於此何為哉<lb/>
<pb n="KR4d0248_WYG_032-7a"/>
　非曰鄭子以泮宫為廟者不過本詩所謂昭假烈祖<lb/>
　靡有不孝之辭也此魯人頌僖公之語爾猶書曰用<lb/>
　㑹紹乃辟追孝于前文人也且其詩曰在泮飲酒然<lb/>
　則廟中而飲酒可乎<lb/>
鄭子曰商家顯君惟湯中宗髙宗爾故商頌以為祀此<lb/>
三君焉<lb/>
　非曰孟軻氏言商之賢聖之君六七作不可言惟此<lb/>
　三君<lb/>
<pb n="KR4d0248_WYG_032-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蠧齋鉛刀編卷三十二<lb/>
</p>
<p>
</p>
  </div>
</body>
</text>
</TEI>
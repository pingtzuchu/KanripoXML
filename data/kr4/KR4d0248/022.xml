<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠧齋鉛刀編卷二十二</head>
    <p>
<pb n="KR4d0248_WYG_022-1a"/>
欽定四庫全書<lb/>
　蠧齋鉛刀編卷二十二　　　宋　周孚　撰<lb/>
　　策問<lb/>
問明試以功車服以庸古之制也雖然平治之世官有<lb/>
常職職有常守人臣能盡其職足矣苟欲人人而責之<lb/>
功功立而加之賞則後先之間日更月易以求效於職<lb/>
之外於事未見有濟而其弊有不可勝言者此王成之<lb/>
欺所以得售於漢也且又有疑焉夫世所謂功不過理<lb/>
<pb n="KR4d0248_WYG_022-1b"/>
財而使之豐治兵而使之精職業修而欺弊絶耳信如<lb/>
是則開元之世如張守珪牛仙客者亦當相矣而張九<lb/>
齡力以為不可何耶夫欲使在位者皆趨事以向功不<lb/>
要功以生事如成者不得欺如守珪仙客者不得近推<lb/>
九齡之所言以求合於古之制其何術以能此朝廷方<lb/>
以功擇人諸生其條陳之<lb/>
問聖人之心不宜有所黨也顔子在陋巷夫子以為賢<lb/>
而長沮桀溺隱荷蓧之不仕其無意於世與顔子初未<lb/>
<pb n="KR4d0248_WYG_022-2a"/>
見其異也而獨非之何也且所遇之時同其所以處者<lb/>
又同而一予一奪學者将何所折衷或曰三子者素隱<lb/>
行怪者也故得罪於聖人然今以夫子與子路之言考<lb/>
之大概不過世不可辟而仕不可廢爾未嘗有一言及<lb/>
其行怪也是說其可信歟道費而隱天下之所同也在<lb/>
門人則取之在他人則非之聖人亦有黨乎二三子其<lb/>
别白之<lb/>
問以徳行仁者王以力假仁者霸此孟軻氏之言而後<lb/>
<pb n="KR4d0248_WYG_022-2b"/>
之言王霸者未嘗不折衷於是也以今考之同力度徳<lb/>
武王所以翦商也大邦畏其力小邦懐其徳文王所以<lb/>
服諸侯也以為不然觀皇矣之詩周之伐崇者亦不遺<lb/>
餘力矣況於牧野之戰流血漂杵者乎信乎徳之役於<lb/>
力也豈文武之造周未純乎王而雜於霸歟抑詩與書<lb/>
夸大一時之功而然歟不則孟軻氏之言妄矣或曰軻<lb/>
之言将以警夫恃力而廢徳者夫立說以警世将使人<lb/>
信之也考之於古而不合施之於今而非宜彼亦何自<lb/>
<pb n="KR4d0248_WYG_022-3a"/>
信哉軻與詩書其言之所謂必有能明之者二三子其<lb/>
條陳之<lb/>
問禦亂以兵雖聖人不敢廢也戰國之亂極矣孟子以<lb/>
儒道說齊梁之君而其所言者止曰制民之産勿奪其<lb/>
時申庠序之教壯者以暇日修其孝悌忠信則無乃緩<lb/>
而不切乎當是時也秦之視諸侯如虎之於肉諸侯無<lb/>
嵗不奔命而孟子之言其效常在一世之後諸侯就能<lb/>
用之而秦不爾容也正恐政未及施而兵已傅其國都<lb/>
<pb n="KR4d0248_WYG_022-3b"/>
矣且以蘇秦之合從才朞年而秦使犀首敗之況於孟<lb/>
子之言乎恱仁義之虛名忘侵凌之實禍此徐偃王之<lb/>
所以亡也而孟子忍為之世言儒者迂闊而不適於用<lb/>
孟子豈亦世之所謂儒乎意其為術必有使吾之政行<lb/>
而秦不忌與秦兵雖至而莫吾害者而世未之聞也幸<lb/>
諸君推明之<lb/>
問學所以通天下之務學而不通天下之務古者謂之<lb/>
腐儒不足道也然漢之董生於一時之儒可謂傑出矣<lb/>
<pb n="KR4d0248_WYG_022-4a"/>
三策所陳粹然出於正而後之論之者乃曰緩而不切<lb/>
豈惟董生哉轅固申公守儒而不變者也今考之於傳<lb/>
亦無一語闗於世其採當世之利害考往古之得失粲<lb/>
然成文可以施行者惟賈誼鼂錯為然而議者以為申<lb/>
韓之學而不謂之儒也豈所謂儒者俱迂緩而不適於<lb/>
用其適用者必輔以刑名功利之學而後能乎諸君以<lb/>
儒自名朝廷方以有用之學望諸君諸君其將守儒之<lb/>
業而為董生轅固申公耶亦將以迂緩為戒以適用為<lb/>
<pb n="KR4d0248_WYG_022-4b"/>
急而為賈誼鼂錯耶使其泥而不變則雖言而未必有<lb/>
益於國使其有他術自輔雖曰有用而君子又不與也<lb/>
諸君將以免於斯二者有司願與聞之<lb/>
問隆古盛時百官修輔一徳以事上今詩與書載之詳<lb/>
矣故自百揆時叙推之而至於萬邦黎獻共惟帝臣自<lb/>
召南之大夫節儉正直推之而至於凡周之士不顯亦<lb/>
世盖得人之盛有如此者是以明良之歌棫樸之詩載<lb/>
之於今為後世法恭惟主上知人之哲與舜同克宅厥<lb/>
<pb n="KR4d0248_WYG_022-5a"/>
心與文王同身為度聲為律以表率羣下凡中外之臣<lb/>
任之未嘗不極其才也待之未嘗不盡其禮也其有善<lb/>
者雖纎介必録而有功者雖九遷其官不恡也是宜精<lb/>
白一心保乂王家而乃有不然者舞智擅權形於戒飭<lb/>
之旨禮義亷恥弛而不立見於邇臣之疏比之習誕謾<lb/>
詭譎之說列於諫官御史之章夫上之所以臨照百官<lb/>
與古之帝王初無異也而彼之世得人之盛如此而今<lb/>
之世乃懐私自便如前所陳者何也雖然先王之治道<lb/>
<pb n="KR4d0248_WYG_022-5b"/>
之使善者化也革之使正者政也政不行而刑生焉故<lb/>
湯制官刑儆于有位非獨身冒其禁者有罪也其輔佐<lb/>
之者不為之䂓正則其刑猶墨盖其嚴如是豈上躬行<lb/>
之化雖至而董正之刑未忍舉歟舜與文王不聞有是<lb/>
刑而百官亦治又何也伊欲在位者承上休徳洗濯其<lb/>
心同寅協恭以稱天子所以委任之意不假湯之刑而<lb/>
百僚師師濟濟多士皆如舜文王之時葢必有道矣幸<lb/>
諸君推原之<lb/>
<pb n="KR4d0248_WYG_022-6a"/>
問以文詞取士隋唐皆然而彌縫其闕使至于正未有<lb/>
如國朝者也昔天聖明道之文嘗弊矣故慶歴之制升<lb/>
策論於詩賦諸經之上使宏博之才無沈滯之歎熈寧<lb/>
元豐之文嘗弊矣故元祐之制以四場之工拙為去留<lb/>
髙下之别使專門之學不得以所長葢人是二法者皆<lb/>
彌縫斯文使不失其正之術也比年以來士以剽切破<lb/>
碎為學有失朝廷設科之意邇臣以為言且條變革之<lb/>
法以獻上重其事方後議之請問諸君今日之文其淪<lb/>
<pb n="KR4d0248_WYG_022-6b"/>
於弊者何自其使之反諸正者何術慶歴升降之次元<lb/>
祐去取之式不識可舉而行乎抑亦舎是而别立法乎<lb/>
若是者諸君講之熟矣願索言之<lb/>
　<lb/>
　<lb/>
　<lb/>
　<lb/>
　蠧齋鉛刀編卷二十二<lb/>
</p>
<p>
</p>
  </div>
</body>
</text>
</TEI>
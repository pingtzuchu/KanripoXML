<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠧齋鉛刀編卷三</head>
    <p>
<pb n="KR4d0248_WYG_003-1a"/>
欽定四庫全書<lb/>
　蠧齋鉛刀編卷三　　　　　宋　周孚　撰<lb/>
　　古律詩<lb/>
　　　與髙伯庸同㳺王氏墳庵歸而閭丘仲時詩至<lb/>
　　　　因次韻貽顯庵主以紀一時事二首<lb/>
寂寞城西寺重来已素秋未霜芳草合欲雨暮雲稠濁<lb/>
酒羸方戒新詩困復休翩然㑹心處煙徑有歸牛<lb/>
法水堪湔垢僧爐自淬塵飯炊雲子熟茶泛乳花匀草<lb/>
<pb n="KR4d0248_WYG_003-1b"/>
草情何厚怱怱迹易陳他年輞川上為畫兩綸巾<lb/>
　　　贈龔良臣并柬雙融趙居士<lb/>
平生四海龔夫子昔日窮愁今尚爾車如雞棲馬如狗<lb/>
笑指塵編作知己羣兒不識老彌明一語落紙慚且驚<lb/>
森森老幹蒼檜聳寥寥雅奏黄鍾鳴萬牛不来羞自獻<lb/>
正與古人同此歎霜髯雪鬢可奈何但願窮年常飽飯<lb/>
北風凛凛冬欲殘日莫更復衣裳單黄金如粟趙居士<lb/>
儻有綈袍遮此寒<lb/>
<pb n="KR4d0248_WYG_003-2a"/>
　　　送趙師孟<lb/>
乃翁墓木已秋聲喜向諸郎識老成舞拙固應縁短袖<lb/>
詩髙或許是長城莫驚濁世還分袂聞有清淮可濯纓<lb/>
嵗計不贏親已老肯因腰直厭逢迎<lb/>
　　　髙仲威揔管挽詞二首<lb/>
今年嵗在巳公果閉佳城竟不登三事誰能作九京羣<lb/>
公謾推轂故客獨沾纓遺徳慿誰紀平生不近名<lb/>
憶在多艱日君王歎鼓鼙来從三晉逺獨與二髙齊佳<lb/>
<pb n="KR4d0248_WYG_003-2b"/>
賦方驚鵩流年已夢雞生前横槊手還傍漢征西<lb/>
　　　次韻朱徳裕見贈時予病初起<lb/>
盖世功名黍一炊驚心嵗月轂雙馳五漿先饋那須爾<lb/>
二䜿相凌少避之種種鬢毛吾欲老翩翩書札子能竒<lb/>
黄花無語秋将暮莫惜𤣥談與解頥<lb/>
　　　病中柬課㑹諸友二首<lb/>
橘緑橙黄嵗已秋踈籬戢戢上牽牛無方可已憤懣疾<lb/>
屬子一来開此愁<lb/>
<pb n="KR4d0248_WYG_003-3a"/>
寒螿唧唧報更遲秀目踈眉費夢思須信愈風元是檄<lb/>
可能袪瘧不因詩<lb/>
　　　良臣和前韻見貽復次韻二首<lb/>
蒲團枯几度春秋自笑沐猴騎土牛竒病撩人仍止酒<lb/>
問君何計可攻愁<lb/>
久将農圃學樊遲欲賦三都愧左思尚喜彭城漢夫子<lb/>
肯加湔祓與新詩<hi>時予夏課復未成</hi>
　　　九日風雨謾興<lb/>
<pb n="KR4d0248_WYG_003-3b"/>
嘗聞老潘句今日復題詩積潦朝猶淺歸雲曉更遲斷<lb/>
無桃葉唱數負菊花期日莫還孤坐寒燈頗見知<lb/>
　　　即事次杜牧之韻<hi>闕</hi>
　　　龔良臣知状二首<lb/>
不向辛夷樹下行老来無意賦閒情可能尚似韓夫子<lb/>
猶有兒曹識姓名<lb/>
昔時鄴下劉公幹今日周南太史公兩鬢似霜鬚似㦸<lb/>
不應孤負北窓風<lb/>
<pb n="KR4d0248_WYG_003-4a"/>
　　　郊行<lb/>
江北江南嵗已霜老笻無伴自徜徉冥冥小雨朝猶劇<lb/>
寂寂殘花晚更香自古隙駒如嵗月只今芻狗是文章<lb/>
虛名滿世知何益付與羣兒自較量<lb/>
　　　即事二首<lb/>
漠漠冥冥氛祲多人間何地可婆娑窮途正苦身為累<lb/>
老境仍嫌病作魔此日蒼生望安石向時老将憶㢘頗<lb/>
周宣漢武規摹在誰為君王賦伐柯<lb/>
<pb n="KR4d0248_WYG_003-4b"/>
曀曀長空蔽夕雲杖藜徙倚莫江濵孤城風土偏愁客<lb/>
别岸煙埃欲汚人謾説一言能悟漢久疑三户解亡秦<lb/>
風饕雪虐鑾輿地湖海無能泣病臣<lb/>
　　　寄閭丘仲時十一月二十八日<lb/>
曩哦佛貍謡别我江上宅不憂道里逺但恐生死隔怱<lb/>
怱分袂去悲風動悽惻寄聲来問我何忍試鋒鏑憔悴<lb/>
山澤間藜莧尚可食寒蝸戀餘涎欲去我未得作書思<lb/>
報子霜雁正戢翼邇来聞吉語草木有佳色驚雷斃梟<lb/>
<pb n="KR4d0248_WYG_003-5a"/>
獍甘雨厭螟蟘﨑嶇各不死仰荷天地徳平生長卿舎<lb/>
依舊立四壁君歸亦莫緩嵗晚霜露逼相期津上亭瀝<lb/>
酒酹餘厄<lb/>
　　　次龔良臣韻有感予嘗言一事而驗<lb/>
君家月旦擅新評尚復常談記老生可但龍蝦元異族<lb/>
不妨箕斗是虚名孤懐曩日誰能㑹危語今年子不驚<lb/>
更欲為渠傾底裏曉風澁雨未全晴<lb/>
　　　寄陳道人<lb/>
<pb n="KR4d0248_WYG_003-5b"/>
瘦笻盤礡越江邊笑我孤燈照夜禪當日期穿水牯鼻<lb/>
莫年猶着野狐涎忙中弦望驚三易聖處階庭讓一先<lb/>
曽約芒鞵踐雲雨快来相見已新年<lb/>
　　　謝時卿見過作此謝之并簡徳瞻二首<lb/>
索寞干戈際交㳺不棄遺君真斵鼻手我愧折肱醫末<lb/>
學窮何用虗名老不宜寒窓但塵槀難療十年飢<lb/>
余髮已種種子来真枉生深勤兩鳧集何止一牛鳴晚<lb/>
徑泥猶滑春江岸欲平論詩方有味為我老彌明<lb/>
<pb n="KR4d0248_WYG_003-6a"/>
　　　兵定後寄仲時<lb/>
憶昨傳丹詔寒盟罪黠奴分攻自西蜀指日㑹東都聖<lb/>
慮雖天合臣材與古殊居安空矍鑠臨難竟侏儒騎病<lb/>
嘶枯枿兵寒隠敗郛積尸朝嘯鵩遺廩夜栖烏漢水空<lb/>
滋楚淮山不蔽吴四方俱臬兀一死在須㬰避地憐之<lb/>
子傳聲喚病夫攝衣俱邂逅攬轡復踟躕疢動羸方甚<lb/>
寒凌喘未蘇凄凉一抔土牢落十年雛生計哀難捨交<lb/>
情愧不渝深勞魚喣沫甘作鳥棲枯咄咄形容變駸駸嵗<lb/>
<pb n="KR4d0248_WYG_003-6b"/>
月徂嘗疑冒頓惡未受郅支誅神武俄潜運明徵果不<lb/>
誣六龍才蹀躞羣䑕已睢盱蠆尾興談次旄頭落坐隅<lb/>
造謀由肘腋償禍見頭顱佳氣盤空極妖氛掃地無微<lb/>
生脫紛擾一笑起疲駑喜極翻搔首狂深屢挽鬚飄流<lb/>
免僮僕團聚對妻孥敗簡欣重緝頽垣得再圬殘年貸<lb/>
蒲栁餘慶望桑榆短艇来何晚明窓晝可娱作詩嘲懶<lb/>
慢喚酒濯艱虞我病猶能此君行莫厭迂相思倚江閣<lb/>
寒雁下平蕪<lb/>
<pb n="KR4d0248_WYG_003-7a"/>
　　　夜坐有懐<lb/>
衝風凛欲氷積雪寒未掃春光来何遲雙鬢倐已老悲<lb/>
吟北窓下孤坐對參昴不憂釡生魚漫謂詩可飽平生<lb/>
賞音人團聚苦不早陳翁氣金玉蔡子文斧藻倉皇一<lb/>
駭散各適千里道悠悠殘嵗月忽忽老懐抱道腴雖自<lb/>
味俗况固難好無疑趙居士欲剗佛殿草<lb/>
　　　元日懐陳道人并憶焦山舊逰二首<lb/>
故人應白髪今我尚華顛舊約鷗能記新詩雁不傳功<lb/>
<pb n="KR4d0248_WYG_003-7b"/>
名畫地餅嵗月下江船囘首題詩䖏淒涼已去年<lb/>
昨偕趙居士同宿賛公房樹暗朝疑雨山寒夜得霜經<lb/>
營煉丹地拂拭坐禪床忽忽紅塵裏深慚鉢飯香<lb/>
　　　贈朱徳裕宋安民以學詩如學仙為韻五首<lb/>
大儒䕫踸踔小儒鶴俛啄二子雖楚産獨不困俗學我<lb/>
見三歎息渭清涇自濁祝君但黙坐嶽嶽須折角<lb/>
材俊千里駒學問五揔龜前輩為青眼多士推白眉属<lb/>
我病作祟濁醪不同持山林有成約捧盤盟此詩<lb/>
<pb n="KR4d0248_WYG_003-8a"/>
卒卒不㑹面死生兩蟾蜍相望一牛鳴可忍自作踈瀝<lb/>
酒不醉我徴詩又遺予膠漆自為堅愧我今不如<lb/>
孰知詩窮人而我乃妄學殷勤平生友饋我破瘕藥百<lb/>
年燈落燼萬事風隕雹誰能强自苦清坐亦差樂<lb/>
佐飯止三韭庇身唯尺椽永絶富貴想薄有香火縁尚<lb/>
憂貪嗔癡更著後者鞭定傾與援溺稽首西方仙<lb/>
　　　懐焦山圜禪師贈趙居士<lb/>
鍾山一馬駒蹀躞九軌路才髙難為兄質妙不愧父頃<lb/>
<pb n="KR4d0248_WYG_003-8b"/>
嘗造其室握手宛如故孤燈留我語碧眼照窓户寒珠<lb/>
湛塵源朝日破昏霧相期白蓮社此意何可負當時座<lb/>
間客子亦同此趣怱怱不再見忽復嵗云莫衝風戰夜<lb/>
窓山氣想凝沍扁舟欲問訊恐觸蛟鰐怒吾儕晚聞道<lb/>
嵗月忍虛度聲名身外鴆文采性中蠧當求一轉語共<lb/>
證十載誤春江兩涘平偕子稽首去<lb/>
　　　促趙彦章山行<lb/>
傳聲趙居士勝踐不應遲舊約梅開日俄經麥秀時殘<lb/>
<pb n="KR4d0248_WYG_003-9a"/>
花猶可醉小雨尚能詩莫作京塵客空成了事癡<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0248_WYG_003-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蠧齋鉛刀編卷三<lb/>
</p>
<p>
</p>
  </div>
</body>
</text>
</TEI>
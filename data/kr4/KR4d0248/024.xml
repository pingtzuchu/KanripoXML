<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠧齋鉛刀編卷二十四</head>
    <p>
<pb n="KR4d0248_WYG_024-1a"/>
欽定四庫全書<lb/>
　蠧齋鉛刀編卷二十四　　　宋　周孚　撰<lb/>
　　記<lb/>
　　　金山重建南水陸堂記<lb/>
乾道九年金山寺之南水陸堂成予所善僧慧海為山<lb/>
之衆來乞文以為記予問其堂之制并其工用之幾何<lb/>
曰堂衡七楹從十有二楹兩廡視堂衡之數而增其三<lb/>
總為屋二十有九凡吾教之所嚴事與所振拔者咸肖<lb/>
<pb n="KR4d0248_WYG_024-1b"/>
其狀於壁緫為像七百有六若木若石若金碧之飾若<lb/>
雕鏤之巧緫為工萬有三千計材於三月之庚子而用<lb/>
工於五月之庚申至九月朔而告成緫為日百八十有<lb/>
八問其財之所自出曰今長老印公儲其人施於已者<lb/>
凡三年得千一百萬而堂成又求於衆得二百萬而像<lb/>
設具予歎息曰不私其有推以福於人又能與人同其<lb/>
善是實可紀也乃為之記夫佛之教雖為世所趨向而<lb/>
其塔廟之在四方者亦或隆替不常是何也盖道不虛<lb/>
<pb n="KR4d0248_WYG_024-2a"/>
行必待其有能以是鼔舞斯人者固能若是興也自予<lb/>
居於潤閱兹山之主者亦多矣或因陋就寡支傾補壊<lb/>
以苟嵗時或有興作之心而人不信以私自蠧卒壊于<lb/>
成而比年以來土木之功盖未嘗輟也故其奉賜詩者<lb/>
有閣待㳺觀者有臺休老疾者有堂而又面江之陽為<lb/>
門者三並山之脇為浮屠者二至於外廊内寢咸闢而<lb/>
新之費盖巨萬而又及於兹堂也其雄甚壯麗駸駸乎<lb/>
熈豐之舊矣是皆積年之所冀而不可得者夫成壊以<lb/>
<pb n="KR4d0248_WYG_024-2b"/>
數其所以成壊則以人自古以来可覆也然予聞諸里<lb/>
人兹山當大江之衝風水相搏主者難以久自達觀穎<lb/>
公而枚數之其歴年多而人信之者惟佛印元公與今<lb/>
印為然也則其所成就盖有隂相而黙賛之者矣而人<lb/>
何足以見之雖然印得道於中峯民公而圜悟勤公之<lb/>
孫也彼其中盖寂然而無所營泊然而無所慕雖草彌<lb/>
堂下而莫之顧者也而予迺以其有為者言之予亦陋<lb/>
矣淳熈元年四月十日迪功郎新差充真州州學教授<lb/>
<pb n="KR4d0248_WYG_024-3a"/>
周孚記<lb/>
　　　建康府句容縣圓寂寺記<lb/>
句容縣之西南三十有五里有山曰赤山曩時邑民之<lb/>
避亂者常棲焉羣盜旁午而卒無患相謂山之神有以<lb/>
相我願致力於佛以報神惠㑹比丘景倫自溧水来止<lb/>
於其縣之香林院衆素聞其名相與出錢買地於山之<lb/>
陽以留之而知縣事鄒惟叙助為之請且言於府乞以<lb/>
紹興詔書移故圓寂寺之額於此知府事葉公夢得許<lb/>
<pb n="KR4d0248_WYG_024-3b"/>
之方芟夷蓬藋䂓度庭宇而景倫卒景倫之徒道愿来<lb/>
主寺事而同門道忠實佽助之二人惡衣菲食檀施之<lb/>
人雖一錢不敢私通倫之世二十有九年而寺始成盖<lb/>
有殿以嚴像設有室以安勤舊有堂以待方来之衆寢<lb/>
廬齋庖各以其序而瓦甓金石之用丹堊髹彤之飾又<lb/>
皆稱其事也道愿圖其寺之所在而以書来言曰此邑<lb/>
中耆舊之願而先師之所未能成者也今幸成矣願乞<lb/>
文以為記予發書按圖為之歎息夫天下之事方其勢<lb/>
<pb n="KR4d0248_WYG_024-4a"/>
之可以亟成也孰不願徼幸焉苟或事與意相齟齬而<lb/>
嵗月不可冀則色倦神沮以他為解甚者釋之而去委<lb/>
其責於人惟其如是故事卒不立今是縣介於兩州之<lb/>
間而地又僻且縣之籍初未嘗有是寺也歴年之久向<lb/>
之願施者凋零略盡後生晚出疑笑者半愿不撓不隨<lb/>
獨能有成嗟亦勞矣故吾於此有感焉愿持律嚴甚其<lb/>
學者詵詵奉其教不敢少犯是寺之興盖未易量也故<lb/>
予記之圓寂本梁同泰寺治平間始賜今名云<lb/>
<pb n="KR4d0248_WYG_024-4b"/>
　　　蒙庵記<lb/>
浮屠鑒公初主蘇之瑞光院名其燕坐之室曰蒙庵既<lb/>
去瑞光則曰東西南北法身皆然而吾庵何遷哉故凡<lb/>
所至輒以是榜其室戊子之夏與予遇於江上予數過<lb/>
之指其室願有述也余曰子何取於是名哉子之教號<lb/>
曰大圓鏡智而見性如隔羅縠如來猶訶之奈何子之<lb/>
自託於是也且子豈真昧昧而無識者而學佛者亦豈<lb/>
必如盲如聾而後謂之得道哉子之於衆亦有縁矣使<lb/>
<pb n="KR4d0248_WYG_024-5a"/>
子而果蒙也則彼何所賴子故吾以是疑子也雖然子<lb/>
之意則有在矣子學博而知守之以約行髙而知持之<lb/>
以晦其於物也無所麗其於時也無所競則其退託於<lb/>
是者盖将以警諸徒也吾其為子記之使世之人讀吾<lb/>
之言則知佛之學不以昏昏黙黙無所識别為賢而觀<lb/>
子之所以自處則知譸張夸大之說不足信而睢盱自<lb/>
矜之心不萌於中亦教之一助也鑒犍為人初為士舎<lb/>
而學佛得法於應菴華禪師與之語猶不忘儒也間出<lb/>
<pb n="KR4d0248_WYG_024-5b"/>
其賛佛之文示予理邃而語工予是以與之逰九月日<lb/>
記<lb/>
　<lb/>
　<lb/>
　<lb/>
　<lb/>
　<lb/>
　蠧齋鉛刀編卷二十四<lb/>
</p>
<p>
</p>
  </div>
</body>
</text>
</TEI>
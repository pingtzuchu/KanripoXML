<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠧齋鉛刀編卷二十五</head>
    <p>
<pb n="KR4d0248_WYG_025-1a"/>
欽定四庫全書<lb/>
　蠧齋鉛刀編卷二十五　　　宋　周孚　撰<lb/>
　　序<lb/>
　　　送李清宇序<lb/>
予有俱生之疾言而觸忌行而招殃置之荆棘而不之<lb/>
懼示之文繡而不之愛其詳不可得言而見於外者其<lb/>
證若是予知之久矣而未之能革也延安李君清宇予<lb/>
始識之於滁與之語歡甚視其所去取與所趨避鮮有<lb/>
<pb n="KR4d0248_WYG_025-1b"/>
不與予同者盖其疾猶予也是以出宦十年而窮愈甚<lb/>
予嘗以是問之則曰吾何憂焉此汲長孺之戅而朱㳺<lb/>
之直也吾得從二子㳺足矣今年春過予於儀真曰吾<lb/>
官期至吾願見子而行且獨無以告我乎噫吾之言豈<lb/>
能有助於子哉雖然語有之溺人必笑今吾與子舎常<lb/>
珍而嗜土炭亦已久矣盖積瘕潛瘣固結而不可療者<lb/>
也獨不以是為憂而乃以得附二子為喜子亦窮矣哉<lb/>
且二子之時其富貴利逹百倍於二子者皆是也是其<lb/>
<pb n="KR4d0248_WYG_025-2a"/>
為術必以二子為戒然自今觀之二子之病在當時則<lb/>
謂之痼比之呻吟號呼迨今未已如平津安昌侯輩孰<lb/>
輕孰重世必有能辨之者矣故予因子之行而出是言<lb/>
使人知予與子其窮而不悔者盖如此以自勵焉<lb/>
　　　宋廓字子大序<lb/>
下邳宋廓以其名来求字於余余字之曰子大而告之<lb/>
曰吾聞古之言曰張小使大之謂廓甚矣小之為害也<lb/>
人不小學不大迷不小慧不大愚是二者人初豈願其<lb/>
<pb n="KR4d0248_WYG_025-2b"/>
如此哉盖樂於易售之能溺於易習之言自欺之心生<lb/>
於中訑訑之聲音顔色見於外而與善始離矣積而久<lb/>
之其聰明日以蔽而識慮日以闇故卒局促而無所成<lb/>
古之人與人同生於世而其言足以為世訓其行足以<lb/>
為世法非有他也主之以誠将之以勤日滋月益以至<lb/>
於此極也吾與子㳺久矣觀子之所學皆古之道而其志<lb/>
不求合於今之人深居簡出淡然㡬與世相忘故易售<lb/>
之能易習之言不足以惑子而自欺之心訑訑之聲音<lb/>
<pb n="KR4d0248_WYG_025-3a"/>
顔色求之於子無有也俗學之患既已免矣而吾之所<lb/>
以望子者不止於是也是以願子大之也質雖美矣而<lb/>
又砥礪焉學雖博矣而又陶汰焉不惰不偷以底於成<lb/>
使後之人咸曰是好大而能為大者不亦多乎古者冠<lb/>
而字祝之辭以申戒之今是禮亡矣然子之請不可虛<lb/>
也故吾為之盡焉詩曰采葑采菲無以下體子勿以吾<lb/>
之愚而易是言也<lb/>
　　　贈相者游照序<lb/>
<pb n="KR4d0248_WYG_025-3b"/>
吾有所疑於相久矣未始言之也今試言其略大觀中<lb/>
汪信民官宿州有相之者曰是人當貴外雖羸而内行<lb/>
富晁伯以父聞之曰内行富於古可言今則已矣未期<lb/>
年而信民卒人有常言天之道常與善人如信民者行<lb/>
修於家信著於友亦可以為善人矣而卒如此豈古之<lb/>
為善則天畀之以貴且夀而今則夭且賤歟以為不然<lb/>
則晁伯以父之言何自而驗也夫人所信者天耳而天<lb/>
之於人有古今之異吾将孰信乎且是説也古之人有<lb/>
<pb n="KR4d0248_WYG_025-4a"/>
言之者乎而晁伯以父始言之乎吾皆不能釋也襄陽<lb/>
㳺照以相名其来儀真屢過吾舎吾與之語其辭云云<lb/>
大抵如昔人之語信民者始也吾疑之今也吾憂之照<lb/>
無以求食方以其術售於人身之泰否視其言之中否<lb/>
古之道已無驗於今靳靳焉守而不變則照之術盖致<lb/>
窮之具也窮豈照之欲也信於古者乖於今其報固若<lb/>
是也吾何為而不憂踰月而照告行次第吾語以贈之<lb/>
使世之人知古今之異宜雖照之不中未可遽以為誚<lb/>
<pb n="KR4d0248_WYG_025-4b"/>
且以告吾黨之士庶有知晁伯以父之所以言者焉<lb/>
　　　非鄭樵詩辯妄序<lb/>
周子曰古之教人者未嘗有訓詁也故曰不憤不啓不<lb/>
悱不發不以三隅反則不復也自聖人沒而異端起先<lb/>
儒急於警天下之方悟者故即六經之書而訓詁之雖<lb/>
其教與古異而意則一也自漢以来六經之綱維具矣<lb/>
學者世相傳守之雖聖人起未易廢也而鄭子乃欲盡<lb/>
廢之此予所以不得已而有言也故撮其害理之甚者<lb/>
<pb n="KR4d0248_WYG_025-5a"/>
見於予書而其為詩之義則有先儒之傳在嗚呼聚訟<lb/>
之學古人惡之安知不有以是䂓余者哉然余之所不<lb/>
暇恤也於是摠而次之凡四十二事為一卷<lb/>
　　　送湯士美之秀川户曹序<lb/>
戊子春予始與君之兄朝美遇於鎮江朝美簡而文剛<lb/>
而不犯予固樂從之㳺焉其後因朝美而識君君之才<lb/>
盖不愧其兄者也今三年矣其好未始一日替也予窮<lb/>
於世久怒辱而狎侮之者多矣而君兄弟獨加敬焉予<lb/>
<pb n="KR4d0248_WYG_025-5b"/>
不知其何以得此也今年冬君将赴秀之户曹掾自句<lb/>
客来别予且乞言以為贈予自眎其言之不足進也而<lb/>
君之請不已嗚呼其可以予之陋而孤君之意哉向予<lb/>
見君之家居也仰有趨俯有諾優㳺而自適者累年於<lb/>
此矣一旦出而為吏官長之嚴符檄之繁吏民之欺畢<lb/>
萃於前凡事其能盡如人意耶釋家居之樂而任此責<lb/>
君亦少勞矣雖然吾意君有所不能免也夫四民各有<lb/>
業而世祿之家以仕為業者也敬君之事以賁其宗此<lb/>
<pb n="KR4d0248_WYG_025-6a"/>
父兄之教而可忘乎今國家入仕之塗雖不一而公卿<lb/>
大夫之世進而得美名者踵相繼也君之閥閲既不下<lb/>
彼而其才又與之頡頏則雖欲退而不售其族姻親黨<lb/>
盖推而莫之容也君其可以憚是勞而不行乎夫志於<lb/>
學而不志於用君子謂之固席宴安之樂而隳世家之<lb/>
籍君子謂之陋固與陋豈予所望於君者哉傳曰懐與<lb/>
安實敗名君其勉之<lb/>
　　　送楊徳駿序<lb/>
<pb n="KR4d0248_WYG_025-6b"/>
讀書知古人之事業為可尚居官亷且勤不敢一毫出<lb/>
於法之外與之商㩁世故銖分寸别人不可欺而終歸<lb/>
於厚如是者亦足以為王官矣而吏於州郡十有餘年<lb/>
卒無援之者貧無以養其親迺始閔閔百罹水行數千<lb/>
里舍平生之學而服勤於軍旅之事其故安在以謂自<lb/>
晦其才而不求人知歟則既出而仕且宜其官矣固非<lb/>
不願知於人者以謂雖知之而拘於法禁不得薦逹歟<lb/>
則天子方勤於求賢比年以來外服之吏牧伯以名聞<lb/>
<pb n="KR4d0248_WYG_025-7a"/>
於朝者衆矣而獨見遺故君之是行吾為之不樂然君<lb/>
不以阨窮為戚而以得養其親為喜問之則曰吾分當<lb/>
然将誰怨盖君之志其自處者如此吾是以愧其為人<lb/>
天地之數至周必復故否極而亨人之常理也今君之<lb/>
期已過矣安知不有憫其窮而嘉其志㧞而升諸公者<lb/>
哉故吾樂為天下網羅人才者道之<lb/>
　<lb/>
　<lb/>
<pb n="KR4d0248_WYG_025-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蠧齋鉛刀編卷二十五<lb/>
</p>
<p>
</p>
  </div>
</body>
</text>
</TEI>
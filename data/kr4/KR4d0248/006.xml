<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠧齋鉛刀編卷六</head>
    <p>
<pb n="KR4d0248_WYG_006-1a"/>
欽定四庫全書<lb/>
　蠧齋鉛刀編卷六　　　　　宋　周孚　撰<lb/>
　　古律詩<lb/>
　　　足病未愈<lb/>
舊嵗元無㡬餘殃尚復留從誰縮地脉空自怨天囚未<lb/>
有飛鳧便深懐得馬憂殷勤木上坐與結百年㳺<lb/>
　　　次韻寄日新<lb/>
南去關河雪正深尚煩歸雁與傳音沄沄逝水經新嵗<lb/>
<pb n="KR4d0248_WYG_006-1b"/>
落落寒松只舊心别後渼陂誰與賦老来梁父不須吟<lb/>
毀車殺馬吾何敢抱甕相從老漢隂<lb/>
　　　與一二親舊小飲有懐日新次其所寄詩韻寄<lb/>
　　　　之<lb/>
寒衣襲夏絺夕飯薦秋菊吾家邑中黔標致頗投俗挽<lb/>
渠萬牛難得子一夔足向来山林盟相信不待卜那知<lb/>
語離處老樹已重緑怱怱一樽酒雞黍招近属杯行子<lb/>
何在小雨暗崖谷富貴朝露晞嵗月流電速懐哉十日<lb/>
<pb n="KR4d0248_WYG_006-2a"/>
飲傷此千里目徘徊黄金花采采不盈掬<lb/>
　　　徳裕見過次舊所題隠軒韻謝之<lb/>
一龍一蛇玩世人三沐三薰保家子平時面交渠所憎<lb/>
此日足音吾為喜髙標朔雪凛松檜妙句春波泛蘋芷<lb/>
共驚騏驥甘伏櫪誰言嬙施羞倚市袖中漫刺不復惜<lb/>
自笑衰翁安致此窮途相從蕙增歎老語未盡罍先恥<lb/>
要令清明遍奴𨽻勿使光芒雜泥滓一杯屬子須勉旃<lb/>
愛莫助之吾老矣<lb/>
<pb n="KR4d0248_WYG_006-2b"/>
　　　二月即事<hi>自後丁亥始</hi>
窮閻無邸報病耳信塗傳黄鵠来嚴道朱羆化羽淵秋<lb/>
雲那蔽日夏潦漫稽天歎息韋劉輩牽連亦外遷<lb/>
　　　贈耿介邦石<lb/>
經年旅食厭菖蔓雪後征衣亦自單憶子最憐三虎怒<lb/>
愛渠欲挽萬牛難向来老筆那容棄此去塵冠尚可彈<lb/>
敗絮不溫吾自爾一桮濁酒禦春寒<lb/>
　　　哭智棻上人<lb/>
<pb n="KR4d0248_WYG_006-3a"/>
石翁山邊初見子僧寳遺珠無乃是當年不負澄觀詩<lb/>
晚嵗還供玉川米河潤九里人所傳我窮累渠今溘然<lb/>
秋風宿草荒墓田再来阿練吾無縁<lb/>
　　　以蠻菩提數珠送王嘉甫<lb/>
得自海南天修來治歴年聊為佛陀供豈上燄摩緣俗<lb/>
垢元無染心珠要自圎他年如許夀不負趙州禪<lb/>
　　　寒食日與郭積之郊行飲中懐日新時春寒甚<lb/>
　　　　二首<lb/>
<pb n="KR4d0248_WYG_006-3b"/>
江縣明寒食書齋老秃翁衰懐元自異勝踐偶然同渚<lb/>
栁絲絲緑山桃樹樹紅阿連不在眼愁滿夕陽中<lb/>
貂狐猶夙債餳粥有佳招共覓竹間寺更尋溪上橋平<lb/>
湖認龍目斷嶺記蜂腰笑度荒陂去風吹酒半消<hi>南徐州記</hi>
<hi>有龍目湖今失其所鶴林寺前山有名胡蜂腰者</hi>
　　　度上人自閩中來<lb/>
忽忽三看斗柄囘邇来病鶴已摧頺乞醫耆域吾方爾<lb/>
問疾毗耶子合来歎息赤髭渾似舊喜懽青眼不徒開<lb/>
<pb n="KR4d0248_WYG_006-4a"/>
何時趺坐寒窓下共聽崩崖萬壑雷<lb/>
　　　調趙雙融居士二首<lb/>
怱怱餉子一杯茶老眼蒙籠似有花莫倚淫坊現摩詰<lb/>
便望神呪禦登伽<lb/>
平生不領魔宫女此老今參欲界禪莫道貧無卓錐地<lb/>
只今家有散花天<lb/>
　　　寄焦山圜禪師二首<lb/>
𣺌𣺌城東路焦仙有舊廬嘗聞大雄纎真合嬾融居貧<lb/>
<pb n="KR4d0248_WYG_006-4b"/>
病飄流際艱難問訊初一庵容聴法吾老合捐書<lb/>
憶昨扁舟去春江淥水波相逢一瞬頃所得萬金多妙<lb/>
解忘覊絆初心寄琢磨靈山他日㑹為記老頭陀<lb/>
　　　送王季裴往行在<lb/>
子家本南燕我籍亦東魯天涯兩淪落遷徙無定所一<lb/>
朝聞剥啄三歳想眉宇跫然轉蓬地剰欲相就語風帆<lb/>
不貸人索别遽如許子才於用多蓄眼吾未覩布衣諸<lb/>
生耳而乃中健武恢恢獵徳網取士倍扵古韓間寧負<lb/>
<pb n="KR4d0248_WYG_006-5a"/>
秦晉材仍用楚由余初不棄況子自中土怱怱一杯酒<lb/>
吾為子起舞<lb/>
　　　贈謝徳瞻<lb/>
一杯濁酒潑春缸喜向燈前見老龎傾坐清談信氷玉<lb/>
傳家妙語更澄江此時杜老錢三百何日虞卿璧一雙<lb/>
聞道平生同學友半驅箱馬踏逢逢<lb/>
　　　寄日新<lb/>
好在東吴客歸期尚未聞已看梅里月可憶蒜山雲仕<lb/>
<pb n="KR4d0248_WYG_006-5b"/>
路雖投劍詩壇定策勲他年一盂飯扶耒待君分<lb/>
　　　題日新梅室向在杭日所居有此今遷居虞山<lb/>
　　　　矣禪房花木深常建題虞山寺詩也虞山舊<lb/>
　　　　名破山<lb/>
阿連清標真拔俗人道妙年能顧曲那知晚嵗厭囂塵<lb/>
歸種寒花伴幽獨西湖絶境天為破東閣新詩手親錄<lb/>
澤門之晢何足道相對風擂兩氷玉今年還問破山禪<lb/>
老樹駸駸子當熟定将妙語絶根源可但閑房麗花木<lb/>
<pb n="KR4d0248_WYG_006-6a"/>
平生最憐三虎怒老境真成一䕫足何當襆被過君家<lb/>
共挽長條醉酃渌<lb/>
　　　崔仲才問詩於予作此贈之<lb/>
日吾來此居時已聞子名墮地驥騄俊破殻陵伽鳴過<lb/>
我不憚勞琳琅照柴荆圖史備商㩁辭章歎縱横夤縁<lb/>
託末契嵗月今崢嶸相望百里逺尚記十載情袖中河<lb/>
梁句規摹漢西京賞子圭璧姿愧我蜩蛩聲城麋反見<lb/>
迫欲語還自驚斯文煨燼餘作者夷跖并苦苣不耐秀<lb/>
<pb n="KR4d0248_WYG_006-6b"/>
涇流自為清差池百年内望子為長城已知蓄積富更<lb/>
在淘汰精君看上嵗田寧可鹵莽耕石槃久則穿誓勿<lb/>
寒此盟床頭有濁酒㑹與子同傾<lb/>
　　　大疫聞徳厚病雖少愈而苦未能愈<lb/>
棘人元自瘦況復病相侵鍾趙妖猶昔岐雷術謾今昏<lb/>
昏藥應倦忽忽日殊深安得詹何輩瀾翻慰此心<lb/>
　<lb/>
　蠹齋鉛刀編卷六<lb/>
</p>
<p>
</p>
  </div>
</body>
</text>
</TEI>
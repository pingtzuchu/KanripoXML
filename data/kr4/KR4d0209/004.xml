<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唯室集巻四</head>
    <p>
<pb n="KR4d0209_WYG_004-1a"/>
欽定四庫全書<lb/>
　唯室集巻四　　　　　　宋　陳長方　撰<lb/>
　　古體詩十四首<lb/>
　　　張子房<lb/>
子房非漢臣憫世爲一起借力用沛公東西唯所指注<lb/>
措豈因黃石書出處非由赤松子博浪沙中擊祖龍欲<lb/>
報君仇遑恤已<lb/>
　　　陸宣公<lb/>
<pb n="KR4d0209_WYG_004-1b"/>
赤符兆此水黄圖䝉楚氛上天眷李氏未許鯨鯢吞胚<lb/>
胎出仁人来佐文皇孫如鳯不鷙搏坐使衆鳥君奉天<lb/>
累卵危柱石繄公存奈何兒曺癡但侈李渾勲或云詔<lb/>
令下雪泣山南軍𤨏𤨏計功閥淺識難與論君看商辛<lb/>
罪詎可臣周文朝有一微子國勢南山尊道大與時背<lb/>
晚棄天之垠溟渤泄毫芒世已髙清芬窮通一吷耳止<lb/>
止毋重云<lb/>
　　　寄黄端冕時從張丞相幕中<lb/>
<pb n="KR4d0209_WYG_004-2a"/>
三年不相面思君夕十起君趨大江東此情隨逝水仲<lb/>
尼方過宋亦主司城子欲行平生言詎知不由此男兒<lb/>
一語契發軔見千里﨑嶇馬迹間輸誠勞舌齒浩歌歸<lb/>
去来長劒無須倚<lb/>
　　　文儒見和四詩欽歎高妙謹用韻為答卒章問<lb/>
　　　訊汝霖幸呈似也<lb/>
我貧如曲逆甕牖門垂席莽蒼且三飡鵬鷃俱自適功<lb/>
業薫天地等是一戲劇高堂親鵠髪甘脆尚謀食空餘<lb/>
<pb n="KR4d0209_WYG_004-2b"/>
聖門事黽勉愧强力前修皎日星一一是標的未敢如<lb/>
求賜自畫兼願息<lb/>
公居吳淞濵聲名到童兒弓旌羔雁招尚落滄海遺淡<lb/>
然如秋容杳𣺌無津涯扁舟載西子獨此見子皮兼收<lb/>
及我輩一視白與緇他年高士傳讀者當見思不但首<lb/>
陽士亷稱百世師<lb/>
記公當日事天上冠羣英偕計旅庭實稚齒先飛聲胷<lb/>
中五色絹補衮澤斯民云胡巻而歸不效岐山鳴翛然<lb/>
<pb n="KR4d0209_WYG_004-3a"/>
脫外累志尚惟清寧坐使嘉榖富無復生蝗螟因公古<lb/>
人風併得千載情<lb/>
好在蘓夫子琴書安穏不尺書寄雙鯉一一無沉浮不<lb/>
見才㡬日沃若桑已稠應與曜菴人静話同茶甌目送<lb/>
歸飛鴻縹𣺌天南頭趣合略畦畛道同當共謀何時暫<lb/>
来旋促駕毋停輈<lb/>
　　　讀蕭相國傳嘉召平出處之合義作召平詩<lb/>
秦刑次骨政如虎六合瓦分訪前主龍蛇五年垓下定<lb/>
<pb n="KR4d0209_WYG_004-3b"/>
尺地寸天皆漢土青門抱甕等齊民齎志肯教重屈身<lb/>
採薇昔日首陽下豈謂周武慙商辛為臣委質貳乃辟<lb/>
况我陪封存故國不知荒虐但知君可巻隨人心匪席<lb/>
每開汗簡為澘然出處真成不愧天袖手叵堪餘伎癢<lb/>
徃弔鄼侯消未然高皇漫道羣雄祖何似蕭王更英武<lb/>
一相不能推赤心終至遭君玩掌股君不見臧文仲厚<lb/>
禄知賢不能共千古難辭竊位譏我為鄼侯還忸怩<lb/>
　　　孔明<lb/>
<pb n="KR4d0209_WYG_004-4a"/>
阿衡專美有商初誰氏彷彿前規橅漢末諸君憤城狐<lb/>
外召紹卓為韓盧毒流三輔被京都鈇鑕至乃誅無鬚<lb/>
紛紜少定郿塢誅諸君自名榖與孤海内各各援鼓桴<lb/>
才如粟毛爭馳驅孔明高卧南陽廬視之過前初若無<lb/>
三顧幡然去枌榆實類有莘彼丈夫𤣥徳没地存孤雛<lb/>
昏暗僅比曹丕奴扶之立國西南區君臣内外靡咨吁<lb/>
茲亊可直桐宮居孔明乃古阿衡徒何人欲並齊夷吾<lb/>
是將魚目方璠璵九原可作誰歸與嗚呼斯人真起予<lb/>
<pb n="KR4d0209_WYG_004-4b"/>
　　　題趙坦之唐人所畫二馬<lb/>
前身道林後曹覇筆下馬生非可畫心賞神駿今繪神<lb/>
戲弄丹青疑造化風鬃霧鬛何足云電行山立更逼眞<lb/>
脫遺皮毛見驥徳妙處了非由寫形兎園喜亊佳公子<lb/>
王濟風流略相似畫中一見猶好之不但千金致燕市<lb/>
明忩展拭須韻語杜陵無人欲誰付鄧公驄馬二三羣<lb/>
夢想風標覬神遇此詩此畫今不逢見畫與詩元自同<lb/>
誰知一洗凢馬句今在生綃半幅中<lb/>
<pb n="KR4d0209_WYG_004-5a"/>
　　　讀張文潜黃魯直中興頌有作<lb/>
文皇光明大式圍招来羣䇿常低眉恩流動植到肌骨<lb/>
民心與作邦家基歲月日逝閱天寶樁撞家居恣纎兒<lb/>
婦后一日投三子内間更納夀王妃三綱俱紊今若此<lb/>
漁陽叛將来猶遲騎騾入蜀事惨惻靈武即位尤堪悲<lb/>
五郎父子較名義直與安史分毫釐若非貞觀基局牢<lb/>
分披已作周東西臨淮電擊亦漫爾汾陽韜畧將何為<lb/>
後来更出顔元輩深詞大刻中興碑艱難不少念厥祖<lb/>
<pb n="KR4d0209_WYG_004-5b"/>
坐䝉前福仍夸毗鑑觀陳迹動歎息願上文王聖徳詩<lb/>
　　　古劒行<hi>十六歲作</hi>
不辨干將與莫耶仗之使我心無邪光芒紫氣射牛斗<lb/>
知音今不乏張華百鍊精剛歐冶手一仗尚能清九有<lb/>
有時隂靄天地昏匣中飛電金蛇走切玉如泥未足珍<lb/>
終當化去烏足神願與朱雲斬邪佞豈甘埋没延平津<lb/>
莫道承平便無用長使姦雄毛骨竦上决浮雲日月明<lb/>
疾視羞為一夫勇<lb/>
<pb n="KR4d0209_WYG_004-6a"/>
　　　贈畫者徐琛<lb/>
我行江南江北山真賞㑹心那可數獨愛黃陵古廟前<lb/>
四水粘天迷浦溆胸中歴歴着山川有句如枝不容吐<lb/>
欲將寫作無聲詩筆底愧非韋與許今年南走到閩越<lb/>
歸踏雪峯由後路蛇行山腹動十里屏列竒峯疑八柱<lb/>
連雲直擬穿天心飛瀑橫看如急雨盤渦雷吼又奔注<lb/>
小立只憂蛟鱷怒何異周南太史家西上九疑東訪禹<lb/>
君能㸃染出江山造物鑪錘困掀侮李成不作郭熈死<lb/>
<pb n="KR4d0209_WYG_004-6b"/>
誰謂今人不如古五日一水十日石得意無煩用心苦<lb/>
君觀宋廸傳深趣元在頹墻破環堵正如草聖得神逸<lb/>
擔夫爭道公孫舞吾言有味君細聽領畧當同少林祖<lb/>
　　　邊公明盡屛葷茹因成古風約叔度良佐周翰<lb/>
　　　同賦公明學佛而不專意性理故及之<lb/>
君不見何曽萬錢不下筯一食淋漓汙刀爼又不見王<lb/>
濟春醪人抱甕盈缶蒸豚漬人乳百年光景電畫水口<lb/>
腹何須事如許夫君景徳公侯家鳴鐘列鼎相矜誇奈<lb/>
<pb n="KR4d0209_WYG_004-7a"/>
何烏帽嵌岩底栽松藝菊飱烟霞年来删薙到口腹不<lb/>
待聞韶便忘肉前身知是永禅師想似當年房相國庖<lb/>
厨漸逺世縁輕定水泓澄乆更明蒲團好究風幡句率<lb/>
陁未是公歸處一日還家不移步方信今吾了非故作<lb/>
詩相賀雜苦語愛人以徳吾非據<lb/>
　　近體詩二十五首<lb/>
　　　别葉子<lb/>
歸袂飄飄舉春風催去船又為旬日别已覺寸心懸詩<lb/>
<pb n="KR4d0209_WYG_004-7b"/>
社須摩詰兄家念惠連千金輕一諾季布豈空傳<lb/>
　　　王正自挽詩<lb/>
道史詞華麗蘭臺地望髙鴛行方接翼牛刃極吹毛豈<lb/>
料飛梭語長令空谷逃棲遲俄委化驚惋首重搔<lb/>
登門纔幾日祖奠亦歔欷毁譽付公是㳺談空昨非厲<lb/>
階由怨府意廣數危機世味元如許休嗟志願違<lb/>
　　　楊漢公挽詞二首<lb/>
今世稱能吏如君第㡬人銅章恩屢易象板命惟新華<lb/>
<pb n="KR4d0209_WYG_004-8a"/>
表歸無日泉臺冷不春承家在諸子勉力紹前塵<lb/>
一日官聨舊千秋事契存窆棺蕭寺側築屋白雲根綿<lb/>
力慚無助丹心徒重論凄凉楚些韻誰觧與招魂<lb/>
　　　去冬因元鎮有見懐詩草草用韻錄上併謝妙<lb/>
　　　藥名墨之惠<hi>案元鎮當是趙鼎前擬御書䟦尾代鼎作可以互證</hi>
南来仙驥一回翔古墨丹砂併送將從此微軀常得健<lb/>
學君揮翰詎能忘霜寒碧澗行蹤少月落青林去夢長<lb/>
相見只愁俱白髪敢辭不飲負清觴<lb/>
<pb n="KR4d0209_WYG_004-8b"/>
　　　送李尹叔解印<lb/>
數年美政在棠隂考績如公合賜金莫問逢迎妨俗眼<lb/>
但知惠愛盡吾心攀車共願輪生角追路端如鹿走林<lb/>
我亦一㕓清霅尾慚無妙筆寫徽音<lb/>
　　　寄胡仲連三丈<lb/>
呉中耆舊固無多底事年来病作魔無妄那知能召疾<lb/>
蹈仁誰謂反傷和阻操几杖候安否宜遣音書問若何<lb/>
不藥行将致康復銅人公可手摩挲<lb/>
<pb n="KR4d0209_WYG_004-9a"/>
　　　觀亡弟同之書札感懐<lb/>
處處君書畵難堪淚雨沲如何遵養力不似世縁多<lb/>
　　　書中庸示邊周翰<lb/>
紙上遺書字宛然千年微意有誰傳曽將靈鑰開關鈕<lb/>
珎重成周二老賢<hi>二程夫子也</hi>
　　　酈生長揖<lb/>
輟洗高陽一酒徒沛公雅意在雄圖終煩前箸還銷印<lb/>
王表知君淺丈夫<lb/>
<pb n="KR4d0209_WYG_004-9b"/>
　　　張釋之諫文帝<lb/>
樂極生悲倚瑟歌一言悟主亦何多晏嬰徃日規齊景<lb/>
廷尉風流更不磨<lb/>
　　　霍光賞符璽郎<lb/>
黃四娘家花滿蹊姓名因寄杜陵詩孟堅父子編摩乆<lb/>
符璽中郎竟為誰<lb/>
　　　金日磾見馬<lb/>
黼座天臨粉黛中苑前過馬貌惟恭那知漠北休屠子<lb/>
<pb n="KR4d0209_WYG_004-10a"/>
前古由余可比蹤<lb/>
　　　馮倢伃<lb/>
倉惶環柱祖龍子失筯驚雷劉使君肯信緑眉蟬鬢客<lb/>
當熊意氣壓三軍<lb/>
　　　王昭君<lb/>
巫峽江邊嵗屢更漢宮日月亦崢嶸此身端可清邊患<lb/>
誰惜龍沙以北行<lb/>
　　　山簡習池<lb/>
<pb n="KR4d0209_WYG_004-10b"/>
夷甫清言百不知山公日醉習家池晉朝將相元如此<lb/>
石勒劉淵自奮飛<lb/>
　　　明皇覽鑑妃子剪髪圖<lb/>
引鑑能知天下肥此時未納夀王妃龍眠觧向丹青裏<lb/>
冩出開元治亂機<lb/>
　　　胡少明兩書索二程先生畵像寄小詩二首<lb/>
微言固已成糟粕紙上形容轉更踈要識平生真面目<lb/>
百無所似若為書<lb/>
<pb n="KR4d0209_WYG_004-11a"/>
牛首䝉倛兩誤傳與人同處最難言孟軻出語不驚坐<lb/>
熟復方能知委源<lb/>
　　　懷少明<lb/>
故人漂泊客江鄉夜雨相思夜更長經嵗不来来又去<lb/>
端如鴻燕遞相望<lb/>
江蘆葉葉生秋思相對閑窻伴晚風想得塗菘胡伯武<lb/>
此時情味與誰同<lb/>
　　　答虞明中<lb/>
<pb n="KR4d0209_WYG_004-11b"/>
若道平生未始離誰知此語已成非饒君向此知端的<lb/>
未免猶成我與伊<lb/>
　　　示弟<lb/>
欲知天理即私心切莫將来兩處尋翻手為雲覆手雨<lb/>
只今猶昔昔猶今<lb/>
　　　觀雲<lb/>
浮雲聚散復西東此處容君一線通全體露時如不領<lb/>
問君何日觧相逢<lb/>
<pb n="KR4d0209_WYG_004-12a"/>
　　　題牛圖<lb/>
卧嚙枯萁對晚風微勞畎畆未須雄吾君痛迫劉文叔<lb/>
好試當年新野功<lb/>
　　　牧羊圖<lb/>
畫史含毫欲下時筆端新意有誰知滿山羖䍽燕然北<lb/>
快取竒功慎莫遲<lb/>
</p>
<p>
</p>
  </div>
</body>
</text>
</TEI>
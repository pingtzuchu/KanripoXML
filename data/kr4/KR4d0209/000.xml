<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0209_WYG_000-1a"/>
欽定四庫全書　　　　　集部四<lb/>
　提要<lb/>
　　唯室集四巻附録一巻　别集類三<hi>宋</hi>
　　　　臣等謹案唯室集四巻附録一巻宋陳長方<lb/>
　　　　撰長方有步里客談已著録是集詩文散入<lb/>
　　　　永樂大典各韻下據胡百能行狀原本凡十<lb/>
　　　　四巻又唐瑑原序稱其家所刋凡二百篇今<lb/>
　　　　掇拾殘缺僅得文五十二首詩三十九首勒<lb/>
<pb n="KR4d0209_WYG_000-1b"/>
　　　　為四巻而以他人所作銘狀記序附録於後<lb/>
　　　　以備稽考雖較原書篇數祗及其半而菁華<lb/>
　　　　具在亦可以覩其大凡矣長方父侁與游酢<lb/>
　　　　楊時鄒浩陳瓘等游故長方之學以程氏為<lb/>
　　　　宗朱子語録於同時學者多舉其字惟於長<lb/>
　　　　方則稱曰唯室先生盖頗引以為重也馮時<lb/>
　　　　可雨航襍録謂宋儒論人喜核而務深長方<lb/>
　　　　亦不免於是然如謂劉先主滅劉璋取蜀為<lb/>
<pb n="KR4d0209_WYG_000-2a"/>
　　　　行不義殺不辜故不能有天下謂張九齡與<lb/>
　　　　李林甫同輔政不能發其奸而去之以致天<lb/>
　　　　寳之亂雖核以事勢均未必盡然要其理則<lb/>
　　　　不為不正至於紹興六年應詔劄子諄諄以<lb/>
　　　　嚴師律備長江講漕運為急又因朝廷罷趙<lb/>
　　　　鼎任張浚作里醫一篇以為國家起痼疾必<lb/>
　　　　固元氣補當持重攻當相機盖其意不主於<lb/>
　　　　和而亦不主於遽戰富平淮西符離兩敗躁<lb/>
<pb n="KR4d0209_WYG_000-2b"/>
　　　　妄僨事若預睹之固與迂濶者異矣雖佚簡<lb/>
　　　　殘篇僅存什一要勝於虛談高論徒供覆瓿<lb/>
　　　　者也乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0209_WYG_000-3a"/>
唯室集序<lb/>
予嘗謂古之聖賢未始爲文其見於語言者皆以明斯<lb/>
道也故曰辭達而已後世文勝質學者以文字相矜耀<lb/>
世亦以是重之故摛章繪句駢四儷六競爲浮華之文<lb/>
而去道日逺矣流風之盛殆數千百年未易刮濯可勝<lb/>
嘆哉亡友陳齊之初從師友學則有真得不事虚名潛<lb/>
心古道其讀經則有春秋私記讀史則有班范史論深<lb/>
造自得發其關鍵直覩堂奥聖人復起不易斯言矣不<lb/>
<pb n="KR4d0209_WYG_000-3b"/>
幸早殁故見於行事者泰山之一毫芒此善類所以深<lb/>
嗟而痛悼之也雖其平生應用之文亦不茍出率多有<lb/>
徳之言凡有所作又爲人持去所存者寡及其孤裒而<lb/>
集之僅得二百篇而已將槧木以廣其傳予故爲序之<lb/>
雖然此非其言之至也後之人能讀其書逆其意以知<lb/>
其言則此亦不啻足矣又奚以多爲貴哉乾道戊子十<lb/>
一月朢日魯國唐瑑謹序<lb/>
</p>
<p>
</p>
  </div>
</body>
</text>
</TEI>
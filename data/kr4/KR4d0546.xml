<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>詠物詩</head> <lb/>
    <p>
<pb n="KR4d0546_WYG_001-1a"/>
欽定四庫全書<lb/>
　詠物詩<lb/>
　　　　　　　　　　　　元　謝宗可　撰<lb/>
　　睡燕<lb/>
補巢銜罷落花泥困頓東風倦翼低金屋晝長隨蝶化<lb/>
雕梁春盡怕鶯啼魂飛漢殿人應老夢入烏衣路轉迷<lb/>
却怪卷簾人喚醒小橋深巷夕陽西<lb/>
　　睡蝶<lb/>
<pb n="KR4d0546_WYG_001-1b"/>
不趂游蜂上下狂閒舒倦翅怯尋芳花房舞罷春酣重<lb/>
蕙徑棲遲曉夢長貪困有誰憐褪粉返魂無力去偷香<lb/>
漆園傲吏忘形久莫到蘧蘧枕上忙<lb/>
　　紙帳<lb/>
清懸四壁剡溪霜髙卧梅花月半牀繭甕有天春不老<lb/>
瑶臺無夜雪生香覺來虛白神光發睡去清閒好夢長<lb/>
一枕總無塵土氣何妨留我白雲鄉<lb/>
　　紙衾<lb/>
<pb n="KR4d0546_WYG_001-2a"/>
霜搗谿藤一幅新醉來髙卧付詩人松床夜煖雲生席<lb/>
蕙帳香融雪滿身翡翠多情嫌寂寞鴛鴦無分樂清貧<lb/>
枕邊不作紅塵夢睡足梅花玉洞春<lb/>
　　茶筅<lb/>
此君一節瑩無瑕夜聴松聲潄玉華萬縷引風歸蟹眼<lb/>
半瓶飛雪起龍牙香凝翠髮雲生脚濕滿蒼髯浪捲花<lb/>
到手纖毫皆盡力多應不負玉川家<lb/>
　　酒旗<lb/>
<pb n="KR4d0546_WYG_001-2b"/>
水村山郭酒初香紵影青青字一行壚畔低懸花霧濕<lb/>
檐陰斜揭栁風涼指揮意馬衝愁陣摇曵心旌入醉鄉<lb/>
惆悵步兵招不起半竿空自舞斜陽<lb/>
　　詩瓢<lb/>
雨蔓霜條老翠壺吟邊不是酒胡盧剖開架上輪囷玉<lb/>
著盡胸中錯落珠滿貯苦心留宇宙深藏清氣付江湖<lb/>
誰家半腹能千首為問山人果在無<lb/>
　　筆陣<lb/>
<pb n="KR4d0546_WYG_001-3a"/>
授筆登壇拜墨卿霜毫不用鐵為兵戰酣已拔三都壘<lb/>
奏㨗還攻五字城怒捲龍蛇雲霧泣長驅風雨鬼神驚<lb/>
攀蟾獨掃千軍退功奪中書第一名<lb/>
　　雁賔<lb/>
地北天南萬里身驚寒昨夜過邊城暫隨沙漠秋來夢<lb/>
留得湘江社後春水宿雲飛同是客風嘹月唳自相親<lb/>
荒汀斷渚年年路應認蘆花作主人<lb/>
　　蝶使<lb/>
<pb n="KR4d0546_WYG_001-3b"/>
頒紅降紫繞芳菲催就東風錦萬機採訪有心香外舞<lb/>
指揮無計日邊飛曉穿竹徑應持節暖駐花房欲繡衣<lb/>
可解黄花驚别夢折梅休恨寄難歸<lb/>
　　雁字<lb/>
蘆花月底寄秋情陣影南飛勢不停一畫寫開湘水碧<lb/>
半行草破楚天青雲牋泠印蟲書迹烟墨濃摹鳥篆形<lb/>
題盡子卿心事苦斷文無數落寒汀<lb/>
　　鶯梭<lb/>
<pb n="KR4d0546_WYG_001-4a"/>
自織春風金縷衣穿紅度翠往來飛栁堤暗捲絲千尺<lb/>
花塢横抛錦萬機時見枝頭捎蝶去不愁壁上化龍歸<lb/>
羞同杼柚勞紅女一擲遷喬願有違<lb/>
　　龍杖<lb/>
鱗甲光摇玉一枝幽宫躍出袖中持多因掌握提攜晚<lb/>
休恨飛騰變化遲緩策不愁山雨濕醉横長有野雲隨<lb/>
㑹看掛壁風雷起莫待詩翁過葛陂<lb/>
　　虎枕<lb/>
<pb n="KR4d0546_WYG_001-4b"/>
縛取南山白額兒鼻如雷吼卧支頤床頭夜嘯威長在<lb/>
帳底風生醉不知探穴捋鬚應有夢寢皮食肉未為奇<lb/>
何如敔伏重華殿聴徹簫韶九奏時<lb/>
　　螢燈<lb/>
微螢閃閃拂晴波幾度黄昏誤舞蛾銀粟無烟棲碧蘚<lb/>
玉蟲留影綴青莎秋空雨歇寒光墜晚徑風閒冷燼多<lb/>
欲喚紗囊車武子為渠還賦短檠歌<lb/>
　　雁陣<lb/>
<pb n="KR4d0546_WYG_001-5a"/>
渡江秋影又南征折葦銜枚夜不驚冷聚圓沙盤地軸<lb/>
曉浮寒水落天衡風馳截破湘烟濶雲擁斜衝塞月明<lb/>
洲渚網羅應有伏横空千里不留行<lb/>
　　鶴骨笛<lb/>
滿竅芝香透骨濃誰將仙蛻截星筒從教庭下梅花落<lb/>
似怨山中蕙帳空三弄瑶林驚曉露一聲華表泣秋風<lb/>
絶勝瘞作江邊土好奏南飛步月宫<lb/>
　　虎頂杯<lb/>
<pb n="KR4d0546_WYG_001-5b"/>
骨醉於莵一掬春掌中白額氣如雲南山月暈夢初醒<lb/>
北海風生酒半醺暢飲自懐班定逺酣歌誰酹顧㕘軍<lb/>
醉鄉亦有封侯地笑綰金符便策勲<lb/>
　　鷺羽扇<lb/>
立烟睡雨白蒙茸盡付驅炎掌握中暑退沙頭千㸃雪<lb/>
涼生頂上幾絲風曽聞異物陪修静莫染纎塵障庾公<lb/>
揮動半襟詩夢醒誰憐拳足蓼花叢<lb/>
　　鼠鬚筆<lb/>
<pb n="KR4d0546_WYG_001-6a"/>
夜逐虛星上月宫奮髯奪得管城公槖中不攪吟窗夢<lb/>
指下先爭翰苑功莫笑硯池濡醉墨絶勝倉廪飽陳紅<lb/>
平生嚙盡詩書字散作龍蛇落紙中<lb/>
　　龍涎香<lb/>
瀛島蟠龍玉吐零輕氛飛繞博山青暖浮蛟窟潮聲怒<lb/>
清徹驪宫蟄睡醒碧腦貯箱收海氣紅薇滴露洗雲腥<lb/>
雨窗篝火濃熏破夢駕蒼鱗上帝庭<lb/>
　　螳螂簮<lb/>
<pb n="KR4d0546_WYG_001-6b"/>
螵蛸枝上化薰風飛掠詩翁短帽中鬢雪冷侵霜斧落<lb/>
髪雲寒壓翠裳空為裁象齒形如在試揷蟬冠氣尚雄<lb/>
開卷尋行煩一指不須當轍怒莊公<lb/>
　　蟾蜍水滴<lb/>
三足爬沙飲海歸案頭飛墮曉風吹慣看毛頴臨池浴<lb/>
不借姮娥入月騎蓄潤鑿開琲磊落分涓滴盡墨淋漓<lb/>
胸中一掬恩波在自有龍蛇遶筆時<lb/>
　　螺杯<lb/>
<pb n="KR4d0546_WYG_001-7a"/>
香醅浮螘入旋渦半殻蒼瓊費琢磨應愧美人盤寶髻<lb/>
且供豪客捲金波尊中緑照珠光潤掌上春擎海氣多<lb/>
安得滄溟俱變酒垂涎終日飲如何<lb/>
　　蘆花被<lb/>
白似楊花煖似烘纎塵難到黒甜中輭鋪香絮清無比<lb/>
醉壓晴霜夜不融一枕和秋眠落月五更飛夢逐西風<lb/>
誰憐宿雁江汀冷贏得相思舊恨空<lb/>
　　蓮葉舟<lb/>
<pb n="KR4d0546_WYG_001-7b"/>
穏棹紅衣泛𣺌茫風帆浪檝水雲鄉曉撐太華半峰月<lb/>
晚載西湖十里香藕放雪絲應作纜荷擎翠柄若為檣<lb/>
不須更捧金仙足太乙山人夢正涼<lb/>
　　玉壺氷<lb/>
白似中乾滿不傾是空是色凍無聲十分瑩潔瑕疵浄<lb/>
一様光輝表裏明雲母夜藏珠暈冷水晶寒孕月華清<lb/>
美人睡起銷金帳折得梅花揷未成<lb/>
　　網巾<lb/>
<pb n="KR4d0546_WYG_001-8a"/>
烏紗未解滌塵煩一網清風兩鬢寒篩影細分雲縷滑<lb/>
棋紋斜界雪絲乾不須漁父燈前結且向詩翁鏡裏看<lb/>
頭上任渠籠絡盡有時怒髪亦衝冠<lb/>
　　胭脂<lb/>
仙花和露搗芳塵駐得宫娥不老春香暈紅潮生玉頰<lb/>
煗融綘蠟㸃櫻唇渭流漲膩人應逺宫井留斑恨愈新<lb/>
鏡倚緑窗嬌夢醒素纎微蘸晚粧匀<lb/>
　　琉璃簾<lb/>
<pb n="KR4d0546_WYG_001-8b"/>
澄光摇碎一庭秋瑩碧玲瓏縐浪浮淨練懸風晴未落<lb/>
明河接地曉難收氷痕半捲銀鈎冷繡帶低垂玉縷柔<lb/>
纎手怯寒輕揭起不妨月影上南樓<lb/>
　　走馬燈<lb/>
飈輪擁騎駕炎精飛繞人間不夜城風鬛追星低弄影<lb/>
霜蹄逐電去無聲秦軍夜潰咸陽火吳炬宵馳赤壁兵<lb/>
更憶雕鞍年少夢章臺踏碎月華明<lb/>
　　泡燈<lb/>
<pb n="KR4d0546_WYG_001-9a"/>
焰吐蘭膏暎水晶澄泓不動一漚輕天星影落氷壺夜<lb/>
神汞光凝火鏡明碧暈浮春丹氣溼紅雲泛煖玉華清<lb/>
遊魚不覺三更冷飛入琉璃井底行<lb/>
　　雪燈<lb/>
一炬燒寒照夜長玉蟲飛入白紗囊氷壺吞月涵秋影<lb/>
海蚌懐珠吐夜光六出自隨飛燼落寸輝不受積陰藏<lb/>
渾疑凍壑寒崖底忽見東風轉太陽<lb/>
　　蓮燈<lb/>
<pb n="KR4d0546_WYG_001-9b"/>
萬㸃芙蓉午夜芳醉看疑似水雲鄉蘭缸照破西湖夢<lb/>
火樹燒殘太液香焰煖應愁擎夜雨燼寒不為倒秋霜<lb/>
元宵庭院東風曉零落紅衣遶畫梁<lb/>
　　水燈<lb/>
波明焰煖晚風間泡影飛來鏡裏看萬㸃芙蓉開碧沼<lb/>
一天星斗落氷盤珠浮赤水光猶濕火浴丹池夜未亁<lb/>
照破魚龍波底夢幽宫不怕五更寒<lb/>
　　書燈<lb/>
<pb n="KR4d0546_WYG_001-10a"/>
吾吚聲裏漏初長願借丹心吐寸光萬古分明看簡冊<lb/>
一生照耀付文章芸編清逼蘭膏煖花燼時粘竹汗香<lb/>
明日金蓮供草制幾人風露在秋堂<lb/>
　　燈花<lb/>
誰分春色上銀臺小草梢頭吐燼煤丹萼擎烟深夜結<lb/>
朱㽔噴火背陽開吟窗對酒分詩罷旅館敲棋待客來<lb/>
願得東君膏澤滿芳心一㸃不成灰<lb/>
　　缾笙<lb/>
<pb n="KR4d0546_WYG_001-10b"/>
爐頭莫為熱中鳴且作松風入耳清火候抽添成别調<lb/>
湯痕深淺變秋聲誰知冷煖情難盡自恨炎涼訴不平<lb/>
何用絳唇吹玉管纎簧低咽夜三更<lb/>
　　鐵硯<lb/>
不用端谿割紫雲鑄來壯士鐵心存一方自出爐錘巧<lb/>
百鍊原無斧鑿痕金炁冷涵池水潤土花腥蝕墨烟昏<lb/>
堅剛千古難磨了誰為扶桑賦曉暾<lb/>
　　漁簔<lb/>
<pb n="KR4d0546_WYG_001-11a"/>
翠結香莎付釣舟一竿風雨不須愁苔磯夜泊披寒去<lb/>
葦㟁昏歸帶濕收月冷籠衣眠舵㞑天晴隨網曬船頭<lb/>
羊裘莫笑狂奴錯也著烟波萬頃秋<lb/>
　　釣絲<lb/>
臨流纎影衆鱗驚消得長繅一縷輕鈎墜亂縈春水碧<lb/>
竿垂斜裊晚風清牽回江上烟波夢掣斷人間富貴情<lb/>
我欲笑攜千尺去桃花浪裏拔鯤鯨<lb/>
　　雪珠<lb/>
<pb n="KR4d0546_WYG_001-11b"/>
萬斛明璣滿地圓瑶龍吞蚌入雲邊淚含曉雨光猶濕<lb/>
聲碎天風孔未穿寒綴松腰聫玉珮冷攅梅臉結花鈿<lb/>
阿滕撒盡難收拾為買豐年不用錢<lb/>
　　霜花<lb/>
粲粲璚英借露浮日髙還付水東流剪裁應費金神巧<lb/>
開落從教玉女愁有豔淡粧宫瓦曉無香寒壓板橋秋<lb/>
五更不怕樓頭角吹到梅花特地稠<lb/>
　　栁眼<lb/>
<pb n="KR4d0546_WYG_001-12a"/>
媚煗窺春淺碧浮欲開還閉半顰羞露垂烟縷秋波溜<lb/>
雨歇風條曉淚收上苑困酣興廢夢灞橋看盡古今愁<lb/>
五株彭澤回青否應是生花雪滿頭<lb/>
　　荷錢<lb/>
青蚨飛遶半池蓮化作波心萬㸃圓白水真人應愛寶<lb/>
上清童子解留錢買空太液繁華夢占斷西湖富貴天<lb/>
一把藕絲穿不起五銖衣冷碧波烟<lb/>
　　紙鳶<lb/>
<pb n="KR4d0546_WYG_001-12b"/>
孤騫穏駕剡谿雲多少兒童仰羡頻半紙飛騰元在己<lb/>
一絲髙下豈隨人聲馳空碧東風曉影度遥天化日春<lb/>
誰道致身無羽翼迴看髙舉絶紅塵<lb/>
　　雪獅<lb/>
幻出狻猊雪一團玉光如焰起毫端稜稜氷霰藏鋒銳<lb/>
颯颯風霜滿肺肝氣逼熊羆應股栗威臨犀象亦心寒<lb/>
從人錯認鹽形虎莫向朝陽仰鼻看<lb/>
　　蟠梅<lb/>
<pb n="KR4d0546_WYG_001-13a"/>
縈青絆碧裂蒼苔嵗晏寒香宛轉來蛟蟄凍雲氷骨瘦<lb/>
龍眠夜月玉鱗開風霜氣勢從千折鐵石心腸亦九迴<lb/>
祇為東君甘自屈不教枉占百花魁<lb/>
　　挂蘭<lb/>
江浦烟叢困草萊靈根從此謝栽培移將楚畹千年恨<lb/>
付與東君一縷開湘女久無塵土夢靈均元是棟梁材<lb/>
午窗試讀離騷罷却怪幽香天上來<lb/>
　　花霧<lb/>
<pb n="KR4d0546_WYG_001-13b"/>
倦紫酣紅總未醒暗熏芳淚滴無聲羅幃隠繡迷春色<lb/>
綺縠籠香護曉晴薄暝枝頭留睡蝶輕陰樹底咽啼鶯<lb/>
東風捲到䦨干曲半濕游絲舞不成<lb/>
　　茶烟<lb/>
玉川罏畔影沉沉淡碧縈空杳隔林蚓竅聲微松火暗<lb/>
鳯團香煖竹窗陰詩成禪榻風初起夢破僧房雪未深<lb/>
老鶴歸遲無俗侣白雲一縷在遙岑<lb/>
　　硯氷<lb/>
<pb n="KR4d0546_WYG_001-14a"/>
裂地層陰透馬肝墨花含凍鏁毫端一泓曉色𤣥霜重<lb/>
半夜天風黒水乾沼面烟凝星影暗潭心雲翳玉光寒<lb/>
便將呵作清泠雨筆掃人間酷暑殘<lb/>
　　游絲<lb/>
摇曳春光百尺輕烟綃舞斷任縱横暗縈芳恨應無力<lb/>
亂綰春愁似有情一縷緑楊風正軟半痕紅杏雨初晴<lb/>
莫教飛到天機上恐悮龍梭織不成<lb/>
　　海蟄<lb/>
<pb n="KR4d0546_WYG_001-14b"/>
層濤擁沬綴蝦行水母含秋孕地靈海氣凍凝紅玉脆<lb/>
天風寒結紫雲腥霞衣褪色氷涎滑璚縷烹香酒力醒<lb/>
應是楚江萍實老誤隨潮信落滄溟<lb/>
　　江潮<lb/>
靈胥怒闢島門開十萬神兵戰鼔回龍決黄河銀浪湧<lb/>
鼇翻坤軸玉山摧半江飛雪横空起千里奔雷撼地來<lb/>
欲駕雲帆滄海去秋風八月上蓬萊<lb/>
　　緑陰<lb/>
<pb n="KR4d0546_WYG_001-15a"/>
萬樹東風湧翠瀾遮藏芳恨料應難入簾蒼靄暮春晚<lb/>
滿地碧雲清晝寒栁暗池臺烟乍濕槐深門巷雨初乾<lb/>
階前花落無人到又染苔痕上石欄<lb/>
　　紅樹<lb/>
楓塢梨園醉曉霜纈衣零落舞金商半山留日樹無影<lb/>
一徑有風花不香蕭寺烟晴秋易老御溝水急恨空長<lb/>
詩人自愛停車晚還記清陰六月涼<lb/>
　　醉鄉<lb/>
<pb n="KR4d0546_WYG_001-15b"/>
曽笑三閭不解遊移家欲向麴城頭人酣方外鴻荒夢<lb/>
誰識塵中冨貴愁夜月放船浮酒海春風扶杖上糟丘<lb/>
相逢還似無何有喚起東臯為贈侯<lb/>
　　塵世<lb/>
人海深藏混混中非烟非樹逺空濛六街綺繡迷香紫<lb/>
九陌笙歌踏輭紅微步緩隨羅襪起清歌飛遶畫梁空<lb/>
南來一騎蛾眉笑又送長安荔入宫<lb/>
　　仙槎<lb/>
<pb n="KR4d0546_WYG_001-16a"/>
曽作河源萬里舟塵根已㫁卧蛟虯無心下土承烟雨<lb/>
有路層霄犯斗牛破浪逺衝銀漢曉凌風徑渡碧天秋<lb/>
歸來帶得支機石誰識人間博望侯<lb/>
　　天燈<lb/>
龍逐炎精下紫宫夜深不肯落雲中光分霄漢三更黒<lb/>
影亂星辰萬㸃紅玉樹倚天擎火齊金繩繫日挂瑶空<lb/>
照開仙闕光明路絳節霓旌穏駕風<lb/>
　　醒酒石<lb/>
<pb n="KR4d0546_WYG_001-16b"/>
子孫猶自問監軍醒籍千年迹已陳蒼骨冷侵酣枕夢<lb/>
苔痕清逼醉鄉春西風别墅啼山鬼落日朱崖泣海神<lb/>
牛李相傾果何得太湖甲乙更誰人<lb/>
　　無絃琴<lb/>
獨繭長繅底用抽蛇紋空鏁鳯枝秋落星留暈繩光㫁<lb/>
凍瀑無聲練影收别鶴那聞風外泣孤鸞不向月中愁<lb/>
多情只有柴桑老寂寂髙山水自流<lb/>
　　橘杯<lb/>
<pb n="KR4d0546_WYG_001-17a"/>
薺穰初碎擘輕甌一飲何須大白浮瓊液曉凝滄水霧<lb/>
金波夜浸洞庭秋寒香噴手酲初解霜氣浮尊煖未收<lb/>
酩酊敲棋呼二叟夢中同作醉鄉遊<lb/>
　　梅杖<lb/>
紫玉槎牙蝕蘚痕黄昏扶醉倍精神一枝冷曳孤山雪<lb/>
七尺横拖庾嶺春江路䇿雲香在手谿橋挑月影隨人<lb/>
歸來却笑林和靖還現堂中上座身<lb/>
　　松釀酒<lb/>
<pb n="KR4d0546_WYG_001-17b"/>
大夫何事亦餔糟自恨争名爝火勞<hi>句疑有訛</hi>春色未香浮<lb/>
螘緑雨聲先沸老龍膏不須琥珀供靈藥且作珍珠滴<lb/>
小槽傲却嵗寒消一醉涼州空自換葡萄<lb/>
　　雪煎茶<lb/>
夜掃寒英煮緑塵松風入鼎更清新月團影落銀河水<lb/>
雲脚香融玉樹春陸井有泉應近俗陶家無酒未為貧<lb/>
詩脾奪盡豐年瑞分付蓬萊頂上人<lb/>
　　煮茶聲<lb/>
<pb n="KR4d0546_WYG_001-18a"/>
龍芽香煖火初紅曲几蒲團聴未終瑞雪浮江喧玉浪<lb/>
白雲迷洞響松風蠅飛蚓竅詩懐醒車繞羊腸醉夢空<lb/>
如訴蒼生辛苦事蓬萊好問玉川翁<lb/>
　　賣花聲<lb/>
春光呌遍費千金紫韵紅腔細細尋幾處又驚遊冶夢<lb/>
誰家不動惜芳心響穿紅霧樓臺曉情逐香風巷陌深<lb/>
粧鏡美人聴未了繡簾低揭畫簷陰<lb/>
　　松枝火<lb/>
<pb n="KR4d0546_WYG_001-18b"/>
蘚骨誰教劫火侵欲將春意破窮陰鱗髯光動紅雲起<lb/>
膏液香融紫霧深餘燼尚留霜後節死灰難滅嵗寒心<lb/>
有時燄氣隨風轉猶是蒼龍澗底吟<lb/>
　　藕花風<lb/>
舞落紅衣起未休水雲鄉裏正颼颼五更清逼銀塘路<lb/>
六月涼生玉井秋颭浪低翻霞影亂凌波輕弄錦香浮<lb/>
莫教吹醒鴛鴦夢好送真人一葉舟<lb/>
　　絮化萍<lb/>
<pb n="KR4d0546_WYG_001-19a"/>
㸃綴離人恨已多水流雲散為消磨半篙晴浪星無數<lb/>
兩㟁東風雪幾何脫白定知沾化雨取青應是謝恩波<lb/>
滿池為護蒼天影休逐春歸繞汴河<lb/>
　　松化石<lb/>
苔根蘚幹勢稜嶒不向山中變茯苓傲雪心頑龍蛻骨<lb/>
嘯風聲斷虎留形特堅節操磨今古肯獻瑰奇列丙丁<lb/>
底用區區梁棟具直須鍊補老天青<lb/>
　　月中桂花<lb/>
<pb n="KR4d0546_WYG_001-19b"/>
金粟如來幻化身嫦娥留得護氷輪枝横大地山河影<lb/>
根老層霄雨露春長有天香飛碧落不教仙子種紅塵<lb/>
折來何必吳剛斧還我凌雲第一人<lb/>
　　水中梅影<lb/>
澄澄寒碧印氷條雲母屛開見阿嬌春色一枝流不去<lb/>
雪痕千㸃浸難消臨風倚檻雲鬟濕帶月凌波玉珮摇<lb/>
最是黄昏堪畫處横斜清淺傍溪橋<lb/>
　　水中雲<lb/>
<pb n="KR4d0546_WYG_001-20a"/>
絮團泠蘸碧琉璃舒捲還如濕未晞蒼狗倒隨天影落<lb/>
玉鸞低入鏡光飛濃遮晚浪摇秋月淡隔晴漪漾夕暉<lb/>
莫怪巫山臺下雨凌波好向夢中歸<lb/>
　　水中月<lb/>
晴波浸月月波浮玉兎涼生萬頃流丹桂影沉江浦夜<lb/>
白蓮光浴海天秋鮫人泣罷珠還濕龍女粧殘鏡未收<lb/>
應是廣寒眠不得水晶宫裏夜深遊<lb/>
　　白蓮<lb/>
<pb n="KR4d0546_WYG_001-20b"/>
三千宫額翠雲房洗褪鉛華淺淡粧仙掌月明應自怨<lb/>
東林夢逺為誰芳波澄夜静花無影露冷風清玉有香<lb/>
舞罷霓裳誰得似六郎清瘦比何郎<lb/>
　　紅菊<lb/>
錦爛重陽節到時繁華夢裏傲霜枝晚香帶冷凝丹粒<lb/>
秋色封寒㸃絳㽔淡暎殘虹迷老圃濃拖斜照落東籬<lb/>
靈砂換却淵明骨倦倚西風不自知<lb/>
　　藕絲<lb/>
<pb n="KR4d0546_WYG_001-21a"/>
絆玉纒香吐未齊蓮房繅出蛹初肥纎毫何補寸心苦<lb/>
幾縷空縈七竅飛園客可能抽翠繭靈均難為製荷衣<lb/>
年年五月無人買欲織鮫綃不上機<lb/>
　　蓴線<lb/>
鮫人繡滿水仙裳地軸天機不敢藏氷轂冷纒青縷滑<lb/>
翠鈿清綴玉絲香江湖有味牽情久京洛思歸引興長<lb/>
欲剪吴淞縫不得謾拖秋思繞詩腸<lb/>
　　同根竹<lb/>
<pb n="KR4d0546_WYG_001-21b"/>
競秀氷霜一種奇駢頭曽脱錦䙀兒西山二子情依舊<lb/>
湘浦雙娥影鎮隨髙節元非連理樹虛心共是嵗寒枝<lb/>
莫教移作仙人杖恐化雌雄下葛陂<lb/>
　　並蒂蘭<lb/>
碧蕋連芳並萼擎春風江浦對含情不妨燕姞重占夢<lb/>
應愧湘纍獨解清霜節百年期共老國香一㸃為誰争<lb/>
詩人莫比雙渠怨幸有離騷日月明<lb/>
　　紅梅<lb/>
<pb n="KR4d0546_WYG_001-22a"/>
梨雲無夢倚黄昏薄倩朱鉛蝕淚痕宿酒破寒薰玉骨<lb/>
仙丹偷煖返氷魂茜裙影露羅衣捲霞珮香封縞袂温<lb/>
回首孤山斜照外尋真誤入杏花村<lb/>
　　苔梅<lb/>
一夜蟠龍裂翠鱗土花深護玉精神蒼含滿樹黄昏月<lb/>
碧老孤根太古春姑射香薰荷製好逋仙青入華衣新<lb/>
料應不為天風冷自恐氷肌受㸃塵<lb/>
　　雪月梅<lb/>
<pb n="KR4d0546_WYG_001-22b"/>
苔枝擎重半朦朧漠漠梨雲夢不同香護姮娥眠玉鑑<lb/>
影隨姑射下瑶宫氷蟾光透南枝夜翠羽聲凄古樹風<lb/>
天上人間渾一色幾分春意有無中<lb/>
　　緑萼梅<lb/>
萼緑仙人下玉堂清魂夜化雪芬芳荷衣薄襯霓裳冷<lb/>
蘭珮濃熏縞袂香曉額浮酥凝淺黛春容㸃翠照新粧<lb/>
多因誤入羅浮夢愁絶黄昏鬢已蒼<lb/>
　　梅魂<lb/>
<pb n="KR4d0546_WYG_001-23a"/>
枝南枝北路迢遙飛入孤山夜寂寥水月浮香應自返<lb/>
谿風弄影為誰招縞衣夢裏和愁㫁玉篴聲中逐恨消<lb/>
似欠靈均歌楚些逋仙墳草冷蕭蕭<lb/>
　　梅夢<lb/>
芳魂和睡倚南枝羞比梨花蝶未知暖入羅浮春困早<lb/>
香迷姑射曉醒遲不愁夜月青衣濕應怕江天畫角吹<lb/>
一㸃調羮心事在宵衣枕上覺多時<lb/>
　　松梅<lb/>
<pb n="KR4d0546_WYG_001-23b"/>
挺秀凝香一様清何妨同結嵗寒盟風霜正共孤髙概<lb/>
雪月相看太古情翠袖不禁氷骨冷蒼顔還照玉肌明<lb/>
孤根雅操千年節未許繁華老此生<lb/>
　　月下梅<lb/>
月到梅花分外明暗香孤影鬬雙清吟隨野鶴依璚樹<lb/>
卧聴飛鸞載玉笙酒醉不知霜滿阜書聲常共漏三更<lb/>
此中意味無人識謾説仙家白玉京<lb/>
　　桃梅<lb/>
<pb n="KR4d0546_WYG_001-24a"/>
去年人面映紗窗今日酸心傍石缸白雪紅霞俱第一<lb/>
暖蜂寒蜨不成雙神臣嵗晚希調鼎姑射年深擬度江<lb/>
獨立黄昏人似玉劉郎重見亦心降<lb/>
　　問梅<lb/>
尋春踏雪過西湖試叩風前玉一株香影為誰甘寂寞<lb/>
精神何獨占清癯鐘殘角㫁愁多少月落參横夢有無<lb/>
吟遶南枝渾不應好將心事喚林逋<lb/>
　　挑梅<lb/>
<pb n="KR4d0546_WYG_001-24b"/>
折取孤山玉雪花杖藜髙挂踏烟霞負他白鶴看仙塜<lb/>
帶爾青蚨到酒家有脚陽春詞可證無言姑射貌堪誇<lb/>
相攜相伴歸時晚添箇隨人月一牙<lb/>
　　龍形松<lb/>
夭矯拏雲海上來蜿蜒蛻骨老莓苔紫髯夜濕千山雨<lb/>
鐵甲春生萬壑雷影動欲翻平陸起聲號如捲怒潮回<lb/>
蜷枝冷掛巖前月猶是擎珠照九垓<lb/>
　　鴛鴦梅<lb/>
<pb n="KR4d0546_WYG_001-25a"/>
兩兩魁春簇錦機文衾夢覺月分輝枝頭交頸棲香暖<lb/>
花底同心結子肥金殿鏁烟粧粉額玉堂環水浴紅衣<lb/>
有情一種隨流去莫被風飄各自飛<lb/>
　　鴛鴦菊<lb/>
秋入金塘脫錦裳芳心並倚紫紗囊韓慿枕上情難了<lb/>
陶令門前夢更長深院霜清宫瓦冷東籬月落繡衾涼<lb/>
誰知連理枝頭恨還有西風晚節香<lb/>
　　半日閒<lb/>
<pb n="KR4d0546_WYG_001-25b"/>
閒處光陰未有涯偶然一晌到山家坐看雲起晝停午<lb/>
静聴泉流日未斜槐影正圓初破睡竹陰㣲轉罷分茶<lb/>
也勝忙裏風波客十二時中老鬢華<lb/>
　　曉色<lb/>
逺似烟霏近似空非明非夜兩朦朧一天清露洗難退<lb/>
幾抹曙雲遮不窮㫁角樓臺濃淡裏殘燈院落有無中<lb/>
蒼茫半逐雞聲散又被朝陽染作紅<lb/>
　　水紋<lb/>
<pb n="KR4d0546_WYG_001-26a"/>
新緑粼粼深淺漪織成春色上苔衣一池碧暈雨初落<lb/>
千曡翠鱗風更微浄縠光摇湘女鏡輕羅影動水仙機<lb/>
何如袖取并刀去快剪吳淞半幅歸<lb/>
　　竹夫人<lb/>
胸次玲瓏粉黛羞宵征何必抱衾裯應無雲雨三更夢<lb/>
自有氷霜六月秋盡節毎曽陳諷刺虛心那解老温柔<lb/>
専房不怕蛾眉妒只恐西風動别愁<lb/>
　　白雁<lb/>
<pb n="KR4d0546_WYG_001-26b"/>
翅老西風㸃綴霞秋江難認宿蘆花雲邊字缺銀鈎斷<lb/>
月下筝閒玉柱斜影亂飛鷗回逺浦陣迷宿鷺落平沙<lb/>
聲聲呌起蘇郎恨為帶吳霜染鬢華<lb/>
　　墖燈<lb/>
拔地燒空寶炬長燭龍挂影照穹蒼七層火樹雲生煖<lb/>
九曲神珠夜吐光霞㸃彤<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>歸浄界星隨綘節下西方<lb/>
如來應到天壇上萬斛金蓮繞步香<lb/>
　　沙書<lb/>
<pb n="KR4d0546_WYG_001-27a"/>
𤣥沙一握舞蛟虯草聖何須墨染頭鳥過篆文歸鐵畫<lb/>
蠏行清響落銀鈎竹間日射文星粲紙上風驚字迹收<lb/>
大手莫將成末藝論功寧媿管城侯<lb/>
　　雙陸<lb/>
彩骰清響押盤飛曽記唐宫為賜緋影入空梁殘月在<lb/>
聲隨征馬落星稀重門據險應輸擲數㸃争雄莫露機<lb/>
惟恨懐英誇敵手御前奪取翠裘歸<lb/>
　　浴堂<lb/>
<pb n="KR4d0546_WYG_001-27b"/>
香泉湧出半池温難洗人間萬古塵混沌殻中天不曉<lb/>
淋漓氣底夜長春波濤鼓怒喧風雨雲霧隨陰護鬼神<lb/>
却笑相逢裸形國不知誰是浴沂人<lb/>
　<lb/>
　<lb/>
　<lb/>
　<lb/>
　詠物詩<lb/>
</p>
<p>
</p>
  </div>
        </body>
</text>\m</TEI>
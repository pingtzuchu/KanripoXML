<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>恥堂存稿巻八</head>
    <p>
<pb n="KR4d0352_WYG_008-1a"/>
欽定四庫全書<lb/>
　恥堂存稿巻八　　　　　宋　髙斯得　撰<lb/>
　　五言律<lb/>
　　　次韻養源避暑西湖<lb/>
墻擁千竿竹簾縈一穂香避喧情散朗懐舊意悲凉小<lb/>
簟琉璃色新醅琥珀光夣回聞剥啄渾欲懶衣裳<lb/>
　　　次韻戴石屏見寄<lb/>
霞嶠詩人窟夫君獨擅塲太羮無厚味嘉稷有真香投<lb/>
<pb n="KR4d0352_WYG_008-1b"/>
老安蓬户平生似草堂<hi>原註戴詩頗近子羙</hi>遥知道機熟尊酒百<lb/>
憂忘<lb/>
　　　晩秋<lb/>
颯颯晨飇凛蕭蕭暝色凄拒霜城上下衰栁岸東西老<lb/>
去慵青簡憂來俯碧溪饑烏誰教汝故作傍人啼<lb/>
　　　江夫人挽詩<lb/>
悲哉金氏誌未讀涕先零祖統他宗嗣婺憂再世丁天<lb/>
矜人一念姑與婦三齡<hi>原註夫人之姑張氏九十七而終夫人九十三而終</hi>幸有<lb/>
<pb n="KR4d0352_WYG_008-2a"/>
孫枝秀翹然䕃户庭<lb/>
　　　病起二首<lb/>
老去増書癖還遭病見磨杜詩能止瘧周易解祛魔不<lb/>
得青編伴惟應白日過坐多膚欲痺時起眺清波<lb/>
頮靣驚權出梳頭感髪稀鶴饑從自瘦驥老更求肥蕭<lb/>
索盤中饌寛長身上衣惟餘酒未减興至羽觴飛<lb/>
　　　鶴林吳尚書挽詩二首<lb/>
珠緯躔奎後坤文世載英竒才冠元祐大手擅端平時<lb/>
<pb n="KR4d0352_WYG_008-2b"/>
事雖難並詞華略與京自從雙鳥寂禁柳謾嚶鳴<lb/>
魁孽奸時論詞臣格詔除承眀俄罷直光範肯馳書東<lb/>
土淹靈運南州哭仲舒平生丞弼望只此閟髙墟<lb/>
　　　吳叅政淵挽詩三首<lb/>
造化千年秀皇家數世仁功名光慶祐人物軰乾淳犖<lb/>
犖旂常紀睽睽鼎鼐新憗留天不許國歩痛斯頻<lb/>
中外踰三紀勤勞備百為韓公飽經濟杜杞困驅馳風<lb/>
靜千屯祲春回數路饑江淮與襄漢何地不豐碑<lb/>
<pb n="KR4d0352_WYG_008-3a"/>
念昔先君子慈恩託下陳嵇孤雖願識李御竟無因賞<lb/>
遇肝腸照書題骨肉親數行知已淚西望㡬沾巾<lb/>
　　　題林屋洞天<lb/>
將返鴟夷棹聊觀古洞天蒼崖還谷口圎嶠結湖壖大<lb/>
藥慚無質還丹莫浪傳具區如弱水重到定何年<lb/>
　　　陳樞宻<hi>宗禮</hi>挽詩二首<lb/>
讀公淳寳䟽風節一何竒凛凛戮丁刄堂堂伐鄭師良<lb/>
醫渠不使傾厦故難支不見陳攻蔡當年亦右司<hi>原註謂陳</hi>
<pb n="KR4d0352_WYG_008-3b"/>
<hi>瑩中宗禮去國亦右司</hi>
直道終難恃平生一險夷蠻谿憔悴日公府笑談時來<lb/>
識魯山靣空㸔有道碑雉膏殊未食付與寧馨兒<lb/>
　　　書事四首<lb/>
晨炊出避難中夜尚傷弓赤地眠枯秸青天入短蓬可<lb/>
憐窮白叟所至聚黄童老耳雖多瞶時聞話相公<lb/>
坎凛乾坤志蒼茫宇宙身十年猶鎩翮尺澤豈遊鱗汗<lb/>
簡時鑚蠧斯文企獲麟但憂來日少滄海濶無津<lb/>
<pb n="KR4d0352_WYG_008-4a"/>
不必繙金匱何須校石渠科條唐代典刀尺漢人書<hi>原註</hi>
<hi>予修通典之外有漢刀尺論西漢得失論二十四卷兵火失之</hi>後世應知我時人莫起<lb/>
予祈天無厚望更予十齡餘<lb/>
兩月竄荆棘愁生祗自憐屈盤茅屋底擎跽野人前盡<lb/>
室踰百指看囊無一錢長安望不見何日靜戈鋋<lb/>
　　　耽書<lb/>
年來得竒疾彷彿似書滛二史畨休讀<hi>原註史記漢書周而復始</hi>三<lb/>
詩夣覺吟<hi>原註李杜蘓詩枕間更誦</hi>少時輕寸晷老去惜分隂只恐<lb/>
<pb n="KR4d0352_WYG_008-4b"/>
前生是蓬山閣上蟫<lb/>
　　　端午小飲分韻得身字<lb/>
此節知何節悲歡發興新懐沙弔沉塜髙戸慶長身豪<lb/>
氣今安在忠魂死不冺詠餘増感慨命酒慰沾巾<lb/>
　　　立春日集杜句<lb/>
春日垂霜鬢江村亂水中偷生長避地愁坐正書空乞<lb/>
米煩佳客應門試小童布衾冷如鐡長夜豈堪終<lb/>
早行石上水泥濘苦相牽兵甲浮生困艱辛衆目憐囊<lb/>
<pb n="KR4d0352_WYG_008-5a"/>
空罄金錯米盡折花鈿更有傷心處君臣半壁天<lb/>
　　五言長律<lb/>
　　　存齋牟端明挽詩<lb/>
碩徳千人表髙風一世欽師承文靖正識㧞秀巗深奥<lb/>
學方前古雄文獨擅今史筵新發軔儒館力抽簮蕭艾<lb/>
俄當路蘅蘭夐出林螭頭恩舄奕豹尾歩嶔崟斮脛思<lb/>
全玉圍腰肯待金綬甘辭若若㦸喜對森森孽火遭千<lb/>
刼䜛波沸百壬然臍機穽巧<hi>原註董宋臣</hi>㧞眼計謀隂<hi>原註丁大</hi>
<pb n="KR4d0352_WYG_008-5b"/>
<hi>全</hi>誣詆淵𠂻監成蠲寵命臨一麾猶偃蹇三節又侵尋<lb/>
聽履星辰近司綸雨露湛世方期汲直人已感遲任披<lb/>
腹平生節攀髯晩嵗心幅巾朝第就遺服暮庭廞書殿<lb/>
榮封塜𤣥臺閟在岑鶴山初共被苕水晩同襟感舊鬚<lb/>
成雪懐人涕作霖元成負文采端可嗣徽音<lb/>
　　　鄒樞宻<hi>應龍</hi>挽詩<lb/>
有偉倫魁彦風標九牧傾直聲同日掲峻節與霜明賀<lb/>
旅羞權𨽻佳兵折敵萌一麾人共惜再入道彌貞專對<lb/>
<pb n="KR4d0352_WYG_008-6a"/>
思尊主塗歸首正名終然踈汲黯誰復挽陽城訪落當<lb/>
元祀干旄並兩英<hi>原註慶元元年與真西山魏鶴山同召</hi>馹車方稅鞅局<lb/>
面已翻枰不憚箋天苦堅留出晝行一言嬰虎怒八載<lb/>
與鷗盟<hi>原註鶴山補外上䟽留行并得罪</hi>改瑟新元化持樞賛國成咎<lb/>
言方汹湧悟主獨和平南谷撩歸夣東藩薄宦情寒花<lb/>
馨晩節潜頴謝浮榮落落靈光殿堂堂董相塋國人歌<lb/>
輟杵志士淚縁纓𨽻也常尊孟嗟哉未識荆易名如得<lb/>
與猶足慰平生<lb/>
<pb n="KR4d0352_WYG_008-6b"/>
　　　讀天台侍郎黄公宜神道碑<lb/>
昔纂寧宗紀名臣嘆寂寥鉅姦方枋國多士謾盈朝快<lb/>
讀黄公傳如聞舜代韶盡言醒衆瞶獨立聳清標辨枉<lb/>
全張猛持身簡竪刁要途方凛凛歸夢已摇摇䟽廣還<lb/>
家勇羲之入海遥寒花矜晩節老檜傲霜朝遷史雖猶<lb/>
缺邕碑亦孔昭咨予無健筆魂去若為招<lb/>
　　　奏院豫七弟挽詩<lb/>
瑟瓉天資羙洪樞地胄華安恬羞善宦孝謹克承家籀<lb/>
<pb n="KR4d0352_WYG_008-7a"/>
學耽竒古文房好靜嘉顔瓢空不繼原粟㪚無涯庭徑<lb/>
長生草山園妙識花公門捐造請内典却紛拏留邸空<lb/>
陳迹分麾付一嗟<hi>原註屢得郡皆不赴</hi>階蘭芳欲盡池草句誰誇<lb/>
甚欲號森栢其如歎繫𤓰遥將萬行淚灑向夕陽斜<lb/>
　　　挽亡弟豫九制參詩<lb/>
山園有佳樹生處本同枝客土何年異孤根兩處移西<lb/>
栽種嶺下東植霅溪湄君壯方逢世吾衰乆忤時丘園<lb/>
甘寂寞門戸倚扶持乗障能名著參籌婉畫竒平生境<lb/>
<pb n="KR4d0352_WYG_008-7b"/>
雖順末路數終竒屢厄梟鳴暴仍遭馬踶危<hi>原註馬光祖觀望拒</hi>
<hi>其入幕</hi>客魂翔寓里旅櫬出京師鴈澤覊孤影鴒原躑躅<lb/>
悲殫予暮光景恤汝衆孤婺臨穴萬行淚九原知不知<lb/>
　　七言律<lb/>
　　　谿亭春日二首<lb/>
嚶嚶春哢沸青郊老鶴翛然獨在臯澹沲和風眠五柳<lb/>
冲融暖日醉三桃盡輸樂事歸妍唱肯把牢愁寄續騷<lb/>
想得舊遊時入夢西堂春草未應薅<lb/>
<pb n="KR4d0352_WYG_008-8a"/>
豈不懐歸蜀道難故來谿上稅浮驂新詩功次日遷九<lb/>
潜聖儀刑晝接三牕竹有情陪素隱園花無頼恣紅酣<lb/>
要將雲淡風輕句參請宗門老晦菴<lb/>
　　　送胡吏部頴赴闕<lb/>
枌榆隂裏植甘棠民坐春風吏履霜治粟乆持膚使節<lb/>
握蘭歸噴望郎香去思應共湘江永來諗誰云周道長<lb/>
拖玉腰金君不羡令名姱節㸔流芳<lb/>
郎省分携恰五朞相逢一笑楚江碕釣魚山下人方到<lb/>
<pb n="KR4d0352_WYG_008-8b"/>
回鴈峰頭客巳歸夜雨未厭揮麈柄春風無奈趣鞍鞿<lb/>
臨岐但祝加餐飯人物如今角宿稀<lb/>
　　　建寧府鹿鳴宴詩<lb/>
鶴書夜下建谿南㧞盡鄉英萬口談帝闕佇聽臚唱九<lb/>
賔筵試詠鹿鳴三身名雖待文章顯氣質須從道義涵<lb/>
海内如今人物𦕈掀天事業要竒男<lb/>
　　　題張志山留稿<lb/>
一眼髙懸四海空評詩誰出杜陵翁紫鸞翠駁真難並<lb/>
<pb n="KR4d0352_WYG_008-9a"/>
翡羽鯨魚定孰雄門外飛來清婉句壇中報起寂寥風<lb/>
錦囊已逐春風去何日花前一醉同<lb/>
　　　勸農有感三首<lb/>
井卦分明說勞農周人田制寓其中但令此念純無已<lb/>
可使吾民養不窮數豆荒餐延野老一篇腐語誨村童<lb/>
爾忱不屬知何補謾道天公靳屢豊<lb/>
三代興甿法已精田官衆建日諄勤一年一度情何簡<lb/>
于縣于州責孰分愛禮存羊斯僅可賣刀買犢匪攸聞<lb/>
<pb n="KR4d0352_WYG_008-9b"/>
周官千載何曽試我欲重拈靜楚氛<lb/>
衍漾春郊徧野疇不堪回首劔南州勸農官吏渾冠鶡<lb/>
力穡丁夫總帶牛苦欲如卭嗟未得自憐適越竟何求<lb/>
春風萬斛濃於酒一與畸人盪許愁<lb/>
　　　次韻趙庸齋賀除閩漕<lb/>
方向江湖拜散人天王明聖尚哀臣牽舟未得還三峽<lb/>
乗傳何堪使七閩作牧幸逢青眼舊論交寧歎白頭新<lb/>
却愁未稅周原鞅公已催歸上要津<lb/>
<pb n="KR4d0352_WYG_008-10a"/>
　　　庸齋再賦予亦再和<lb/>
苕濵衰白一覉人五玷皇華遣使臣巳自無恩及南楚<lb/>
那能有福散東閩預憂刺史聲名减不稱君侯佳句新<lb/>
踏偏山川成底事徒令沮溺笑知津<lb/>
　　　次韻養源雙溪閣野眺<lb/>
雨餘乆不眺寒城平楚遥知一望清老杜頗慵㸔白谷<lb/>
大王惟愛冩黄庭剪裁花柳春刀尺錯綜江山帝緯經<lb/>
終待幅巾同逺望逃他天械與天刑<lb/>
<pb n="KR4d0352_WYG_008-10b"/>
　　　送不浮赴沿江制參二首<lb/>
地褊難頒虎竹分不妨六度作參卿九江日落回君首<lb/>
三樹風吹動我情此别不堪分袂苦何時重聴對床聲<lb/>
到官休道無來使湓浦雙魚自可烹<lb/>
缾中儲粟苦無多百口張頥劇雁鵝王粲依劉寧得巳<lb/>
嚴公待甫定如何且須省却癡兒事只好長為醉後歌<lb/>
𤓰熟歸來再相聚阿兄猶自種陽坡<lb/>
　　　次韻上饒温淳投贈<lb/>
<pb n="KR4d0352_WYG_008-11a"/>
從來箕斗只虛名石火光中了一生寂寞九京薶子政<lb/>
荒凉三徑老淵明我方遯世人爭棄君獨憂時意未平<lb/>
多謝相逢便如故次山詞氣浩縱横<hi>原註來詩憶趙庸齊</hi>
　　　送饒漕<lb/>
已催四牡使騑歸江漢旋歌命召詩借問儀庭集鸞鳯<lb/>
何如當道卧熊羆柳迎士行成隂宻樓得元規發興竒<lb/>
少待邉亭永清晏却歸簮筆侍龍墀<lb/>
　　　次韻戴石屛見簡二首<lb/>
<pb n="KR4d0352_WYG_008-11b"/>
採玉探珠遍九圍先容分不到離竒委心自信天行止<lb/>
用世定慙道覺知且可謾持東海釣終期不負北山移<lb/>
杜陵雖老心猶壯盍與同尋蜀相祠<lb/>
入東頗亦交名勝安道聞孫更崛竒明月清風能我共<lb/>
髙山流水只君知遥憐把酒懐人處正是登樓望逺時<lb/>
安得抽簮投海岸相從朗誦快心詩<hi>原註戴有快心詩數十章</hi>
　　　送史深之入蜀<lb/>
我讀江湖夜雨編西風掻首一凄然如何經濟二三䇿<lb/>
<pb n="KR4d0352_WYG_008-12a"/>
僅見琳琅千萬篇小隱安能老丹嶠壯懐猶欲上青天<lb/>
此行若與涪翁遇定把詩家古印傳<lb/>
　　　次韻施秀才新樓有賦<lb/>
白鶴山中熊豹姿可憐營窟傍苕溪無家那得還三蜀<lb/>
寄跡堪嗤傅一齊共詫閤能捫斗柄誰知堂不愛榱題<lb/>
厦成人已辭騷國何日同登醉似泥<lb/>
　　　飲牡丹<lb/>
尚記年時醉我賔抽簮起舞坐生春誰呼七七逡廵手<lb/>
<pb n="KR4d0352_WYG_008-12b"/>
重現三三夢幻身獨樂園中老居士沉香亭北謫仙人<lb/>
吾今望此如蜂蟻莫恠名花向我顰<lb/>
　　　夜坐有感<lb/>
自嘆吾生行且休誰能長抱畏塗憂三番自取刳腸害<lb/>
百鍊多成繞指柔鞭鳯笞鸞勞夢想鬬雞走狗好沉浮<lb/>
從今投劾歸漁隱手掬清波蕩許愁<lb/>
　　　次韻趙庸齋見寄<lb/>
人在南山第㡬重采薇端可繼髙蹤褰衣辟世鋤三徑<lb/>
<pb n="KR4d0352_WYG_008-13a"/>
閉户求仁印五峰周室如何廢常棣楚人猶聽雧夫容<lb/>
大書元祐黨魁傳今代豈無人姓龔<lb/>
　　　鄧侍郎再和予亦再荅<lb/>
烟雨凄迷主簿峰傷心蕙帳十年空夢魂吳蜀千山隔<lb/>
歸路湘江一水通莊舄相㸔均是客虞卿何事獨嗟窮<lb/>
天涯邂逅誠多幸許挈詩囊入社中<lb/>
　　　春日偶成<lb/>
七年髙卧霅溪濵閲盡諸公上要津共恠朝無書一字<lb/>
<pb n="KR4d0352_WYG_008-13b"/>
寧知項有鐵千觔淵明肯仕義熈世劉老要完元祐人<lb/>
四壁新堂基已就從今飽挹洞庭春<lb/>
　　七言絶句<lb/>
　　　蜀錦亭<lb/>
故國名花夐不同景陽機裡織春風莫將麗質驚丹卉<lb/>
只把孤根託化工<lb/>
　　　孤憤吟十三首<hi>原註甲戌十一月以後邉事日急作北以紀一時之事</hi>
檜侂當權十五年始終只被一私纏人心失盡天心怒<lb/>
<pb n="KR4d0352_WYG_008-14a"/>
燎火炎炎故不然<hi>原註前漢成紀叙傳炎炎燎火亦允不煬</hi>
金繒私許北方盟君父前頭却隱情今日禍胎從此始<lb/>
罪浮孽檜與權京<lb/>
先帝方歸盛徳園龍輴半夜浙江邉孤臣泣血無他請<lb/>
願把姦臣訴九天<lb/>
軍功閣束萬人多兵部門前雀可羅悍將武夫心失盡<lb/>
可知棄甲與投戈<lb/>
國家元氣是人材稍露光芒盡力摧今日舉朝皆婦女<lb/>
<pb n="KR4d0352_WYG_008-14b"/>
邦衡此語亦誠哉<lb/>
掃除學法㗖諸生精銳銷磨直可坑乞斬三姦亦人爾<lb/>
汝曹何忍負齋黌<lb/>
無罪無辜竄逐人㡬經大霈不霑恩更將改正張羅網<lb/>
結盡千千萬萬寃<lb/>
彊買民田自噬膚大家破盡為催租㡬多怨氣冲霄漢<lb/>
天欲無誅可得乎<lb/>
督帳行趨建業東壯哉迎敵氣如虹勸君猛拾一腔血<lb/>
<pb n="KR4d0352_WYG_008-15a"/>
莫學檀公誤乃翁<lb/>
乗桴頥浩元無䇿進蹕豐公妙逹權寧死老身終不去<lb/>
太皇此語可回天<lb/>
覆按山凌挈累行金多季子槖齎輕殿中御史尤堪戮<lb/>
盡室逃歸駭一城<hi>原註文及翁陳過</hi>
囊封癸酉罄愚惷第一親征次守江啼得血流無用處<lb/>
自憐弱歩要豐扛<lb/>
阜錄新書幸已成名山藏去復傳人毋令十載編摩苦<lb/>
<pb n="KR4d0352_WYG_008-15b"/>
竟與家書共厄秦<lb/>
　　　聞楊元極去國<lb/>
傾厦難將一木支微垣累䟽亦何為鳯凰本自翔千仭<lb/>
不待區區奪我池<lb/>
　　　題愛梅亭<lb/>
生世梅花是故知相逄不負嵗寒期自從一㸃梢頭白<lb/>
㸔到青隂弄實時<lb/>
　　　題同濓閣<lb/>
<pb n="KR4d0352_WYG_008-16a"/>
霽月光風灑落人與君同調故憐君不須嘆息知音少<lb/>
後世豈無揚子雲<lb/>
　　樂語<lb/>
　　　台州宴包知府樂語<lb/>
銅竹分符霞嶠欣逢於召苃金蘭締好星屏幸踵於蕭<lb/>
規聯翩振鷺之偕來先後滌龜之孔邇宜開華宴用慶<lb/>
康侯恭惟某官麻嶺名流象山法嗣絶人問學漢侍中<lb/>
家法猶存經世才猷包孝肅風聲故在屢起南涯而佐<lb/>
<pb n="KR4d0352_WYG_008-16b"/>
幕亟登西序以彯纓弄月台巗分風帝里已富外庸之<lb/>
馭歴合躋中禁之班聯顧方渉筆於麟宗使屈凝香於<lb/>
燕寢盖在庭莫不舉遂而弄印無以易堯致煩劉夢得<lb/>
之重來為繼孫興公之髙詠暫對五峯雙闕行膺一札<lb/>
十行自太守數嵗而三公此吾州近年之故事某官偶<lb/>
因易地初起佐州已忻宻接於英塵更獲親陪於坐嘯<lb/>
千里江山如有喜一畨守相總更新試心事之共論慰<lb/>
邦人之僉囑金壺緩箭翠管嗚筵今宵瓊玉樓邉莫惜<lb/>
<pb n="KR4d0352_WYG_008-17a"/>
清樽共醉來嵗絲綸閣下好將佳話重拈某等濫綴伶<lb/>
工獲趨台戺敢陳韻語上佐歡悰<lb/>
使君五馬日邉來猶是當年逸驥才漢竹光榮知妙簡<lb/>
召棠蔽芾喜重栽試聽孝肅傳新令竚㸔文清拜首台<lb/>
盛事難逢須爛醉樓頭玉漏莫相催<lb/>
　　　宴建寧知府趙尚書樂語<hi>原註時為福建漕</hi>
北門學士乆鎮藩維西塞山人新乗使傳共處建安之<lb/>
都㑹均為元祐之黨人宜秩華筵以旌盛事恭惟某官<lb/>
<pb n="KR4d0352_WYG_008-17b"/>
司馬九分來地位歐陽數百載天人鐵脊擎空善類倚<lb/>
為合脉丹心貫日天子識其精忠拳拳八士之薦揚凛<lb/>
凛百壬之排斥使得居周公之位有大設施則回視更<lb/>
生之流一何溟涬塗歸不遂勇退無難老龍方卧於洛<lb/>
波五馬催臨於建水受㕓百萬再生魚腹之餘負笈三<lb/>
千聳聽虎皮之講共惜漢宗臣之乆去行催周大老之<lb/>
來歸某本踐歸田還來問俗尚記希文之去國曽陪師<lb/>
魯之留行及逢李稷之登車又際潞公之出鎮志同方<lb/>
<pb n="KR4d0352_WYG_008-18a"/>
而道同術聲相應而氣相求今宵一笑交歡此㑹百年<lb/>
㡬見黄花晩節相期不改於真香青竹芳名庶可共傳<lb/>
於他日某等載陳諧語以洽好盟<lb/>
本意苕溪老釣蓬乗軺來訪玉仙翁並遊元自從迂叟<lb/>
將漕何妨拜潞公宿世神交雙劔合平生心事一樽同<lb/>
乾坤整頓須公等夜掣鈴絛紫禁風<lb/>
　　　建寧府宴徐意一知院樂語<hi>原註時權建守</hi>
元臣就第共欽爵齒徳之尊三小國㑹公敢獻伯子男<lb/>
<pb n="KR4d0352_WYG_008-18b"/>
之禮六要舉綠野堂之盛事須煩紫霞洲之主人乃卜<lb/>
芳辰肆開華宴恭惟某官地位臯䕫稷契聲名杜富范<lb/>
韓重朝廷如周廟之黄鐘主公道若漢軍之赤幟七年<lb/>
政地一念君天渭相擅朝最憚沂公之正直荆人相國<lb/>
深嫌清獻之剛方進力爭於凝旒負扆之前退顯斥於<lb/>
合席同堂之際豈不知以身察察将射影之難逃獨奈何<lb/>
執我仇仇欲褰裳而不可殆蕭蘭之並植終玉石之俱<lb/>
焚陸贄延齡功何難辨韓非老子傳豈雷同投簮與赤<lb/>
<pb n="KR4d0352_WYG_008-19a"/>
松子以並遊舉盃對武夷君而無愧故鄉晝錦不妨暫<lb/>
樂於閒身聖主宵衣竚見亟還於大老某偶來駕牡曽<lb/>
是登龍耳傾英衮之相周目駭深衣之還洛雖則為國<lb/>
家而甚惜却欣觀道徳以親承屬暫管於銅符爰亟張<lb/>
於綺席丹山碧水佳氣方新白酒黄花蕭辰巳近試展<lb/>
醉翁之懐抱庶觀退傅之風流今日午橋喜勝遊之得<lb/>
與他年東閣好佳話之重拈上佐歡悰可無韻語<lb/>
幅巾支杖勇還鄉昨夜方開晝錦堂司馬髙風傾國慕<lb/>
<pb n="KR4d0352_WYG_008-19b"/>
韓公晚節襲人香已忻綠野脩初服好為丹山酹一觴<lb/>
卜夜莫嫌秋漏永仙翁鶴骨儘康強<lb/>
　<lb/>
　<lb/>
　<lb/>
　<lb/>
　<lb/>
　恥堂存稿巻八<lb/>
</p>
<p>
</p>
  </div>
</body>
</text>
</TEI>
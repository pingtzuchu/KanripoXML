<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0352_WYG_000-1a"/>
欽定四庫全書　　　　　集部四<lb/>
　提要<lb/>
　　恥堂存稿八巻　　　　别集類三<hi>宋</hi>
　　　　<hi>臣</hi>等謹案恥堂存稿宋髙斯得撰斯得字不<lb/>
　　　　妄卭州蒲江人紹定二年進士李心傳辟為<lb/>
　　　　史館檢閲遷秘閣校勘累官端眀殿學士簽<lb/>
　　　　書樞宻院事兼参知政事為留夢炎所搆罷<lb/>
　　　　官予祠宋亡隐居苕霅間而卒事蹟具宋史<lb/>
<pb n="KR4d0352_WYG_000-1b"/>
　　　　本傳斯得父稼端平間知沔州與元兵戰殁<lb/>
　　　　斯得能以忠孝世其家其立朝謇諤盡言惟<lb/>
　　　　以培養國脉搏擊奸邪為急務理宗至稱為<lb/>
　　　　硬漢本傳載所論奏凡十餘事多當時切要<lb/>
　　　　之圖今集中所存奏䟽僅及十篇與本傳相<lb/>
　　　　較已不能無所遺脱然其於宋末廢弛欺蔽<lb/>
　　　　之象痛切敷陳皆凛然足以為戒其書事諸<lb/>
　　　　萹㨿所親歴紀録真確尤足以禆宋史之缺<lb/>
<pb n="KR4d0352_WYG_000-2a"/>
　　　　佚至其生平遭遇始沮於史嵩之中厄於賈<lb/>
　　　　似道晚擠於留夢炎不得大行其志舉凡憫<lb/>
　　　　時憂國之念一槩寄之於歌詩雖其抒冩胸<lb/>
　　　　臆間傷率易用韻亦時欠檢㸃而感懐紀事<lb/>
　　　　要自有激昻沈鬰之觀如西湖競渡三麗人<lb/>
　　　　行諸首俱可補姦臣傳之所遺雷異雞禍諸<lb/>
　　　　萹亦可増五行志之所未備徵宋末故事者<lb/>
　　　　得是集而参考之其洵足稱詩史矣案本傳<lb/>
<pb n="KR4d0352_WYG_000-2b"/>
　　　　載斯得所著有恥堂文集行世眀葉盛菉竹<lb/>
　　　　堂書目亦有恥堂集七册而皆不言卷數其<lb/>
　　　　後遂亡佚不傳蔵書家罕有著録厲鶚撰宋<lb/>
　　　　詩紀事採摭極博亦無斯得之名今從永樂<lb/>
　　　　大典各韵中掇拾排次釐為文五巻詩三巻<lb/>
　　　　用存其槩而仍以元龔璛原序冠之於前至<lb/>
　　　　樂語三首體近俳優殊非正格今以原集所<lb/>
　　　　有姑附録巻末而於刋本則並從刪削焉乾<lb/>
<pb n="KR4d0352_WYG_000-3a"/>
　　　　隆四十二年三月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0352_WYG_000-4a"/>
原序<lb/>
宋季權臣柄政類惡直醜正故其賢人君子不得安於<lb/>
朝廷之上放棄江湖之間若恥堂髙公尤為時所媢嫉<lb/>
而天下後世以其人不用為恨者也公鶴山先生魏文<lb/>
靖公外兄之子早年試㑹闈奉大對受告君指要於叔<lb/>
父終其身㒺敢墜淳祐間繇學省以論時政詆斥嵩之<lb/>
既而憸腐相仍取敗者益甚屢以祕監召不起竭思誠<lb/>
辭根極事機寤寐矢之未嘗䘏其私晚與廟議殛似道<lb/>
<pb n="KR4d0352_WYG_000-4b"/>
以快人神之憤更以不容去位而亦無可為者矣遯跡<lb/>
霅川飢不復療時則藩翰如劉伯宣夾谷士常求一識<lb/>
面惟耉成人知訓至今人兩賢之公之仲子純彦韓孺<lb/>
甫居吳中與予同里巷者二十年竊獲闚所著述易詩<lb/>
皆有説諸史有抄杜佑通典有増損若孝廟實録則嘗<lb/>
秉筆太史氏卒就遺編以自靖獻者也韓孺沒二子㓜<lb/>
徃之錢塘聞其客授以養母不墜家傳去年以書來曰<lb/>
吾祖存藁尚論之士儀圖之若詩篇奏䟽已刋摹若干<lb/>
<pb n="KR4d0352_WYG_000-5a"/>
巻子實知吾家世盍叙其梗槩焉予拜受而敬贊曰廪<lb/>
廪乎屈原之離憂懇懇乎劉向之先見不幸而無一不<lb/>
驗矣先生之志亦足悲夫先生蜀人也坡公當熈豐變<lb/>
法時顯譏深刺犯難而不顧亦獨何心在當時君相猶<lb/>
或感悟耳迨崇觀後倡為豐亨豫大之説雷同一聲豈<lb/>
無君子豈能忘其君進而諫之孰其從退而諷切孰其<lb/>
聼哉沿今以遡古王者之跡熄而詩亡詩亡而春秋作<lb/>
要不過使人無以致其忠君愛國之心於是家國天下<lb/>
<pb n="KR4d0352_WYG_000-5b"/>
隨之耳嗚呼昔吾先正其言眀清即其所傳有闗於人<lb/>
心世道之故人能不興起於是乎盖名山之藏次第出<lb/>
矣龔璛序<lb/>
</p>
<p>
</p>
  </div>
</body>
</text>
</TEI>
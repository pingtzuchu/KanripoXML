<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>恥堂存稿巻一</head>
    <p>
<pb n="KR4d0352_WYG_001-1a"/>
欽定四庫全書<lb/>
　恥堂存稿巻一　　　　　宋　髙斯得　撰<lb/>
　　奏䟽<lb/>
　　　輪對奏劄<lb/>
臣頃者䝉恩共貳禮闈每惟此官盖古宗伯之屬以佐<lb/>
掌邦禮為務職分所繫至為不輕故嘗日夜深思欲於<lb/>
簠簋俎豆升降周旋之外求有補於國家之大政者而<lb/>
得其説敢為陛下陳之夫禮者何也天之經地之義君<lb/>
<pb n="KR4d0352_WYG_001-1b"/>
人之大柄天下之大閑而禹湯文武成王周公之所謹以<lb/>
守其國者故三代盛時紀綱森嚴法制眀備尊卑有分<lb/>
貴賤有别車服物采各有等衰天下之人日由乎規矩<lb/>
繩墨之中而不敢踰越以故民志一定禍亂不生凴藉<lb/>
維持至於數百年之乆用此道也周室既衰禮制大壊<lb/>
漢繼之掃滅無餘末流之弊習俗薄惡民人抵冒諸侯<lb/>
驕横而漢法不得行外戚顓恣而大臣不得制宦寺放<lb/>
縱而朝廷不得治漢之宗社遂以陵夷此賈誼仲舒王<lb/>
<pb n="KR4d0352_WYG_001-2a"/>
吉劉向之徒所以發憤慨歎而孜孜於述舊禮眀王制<lb/>
以救之也我國承五季衰亂之餘知天下之禍敗原於<lb/>
禮制不立故創業之初立綱陳紀為萬世法先儒程頥<lb/>
論歴代之禮獨以為本朝大綱甚正而司馬光亦為大<lb/>
宋受命太祖太宗能立禮之大節是以百年之間教化<lb/>
興行臣民軌道凡漢氏藩臣閹戚壊國䘮家之事一皆<lb/>
無之制度綱紀如此聖子神孫世世持循而弗失可也<lb/>
然臣觀自頃以來祖宗典則之舊浸以隳廢壊法亂紀<lb/>
<pb n="KR4d0352_WYG_001-2b"/>
之風漸不可制竊為陛下憂之宫邸無故而妄求進秩<lb/>
不問也嬖寵恃恩而豪奪人田不問也戚畹𦵏埋過於<lb/>
侈汰以溷有司不問也宦寺怙勢頥指氣使駕朝使而<lb/>
傾之不問也而宗藩之横則又甚焉有縱恣輿臺嚢槖<lb/>
巨盗而邀求内批以免死者矣有嗾使僧卒伐人宰木<lb/>
而躪籍官吏以求勝者矣凡此數端奸禮犯義在崇觀<lb/>
政宣之間固不以為怪而隆興乾淳之世則未必有也<lb/>
陛下其可恬然視之而畧不加警乎且上之人既已决<lb/>
<pb n="KR4d0352_WYG_001-3a"/>
隄壊防而聼其所趨矣而臺諫侍從給舍之臣復無一<lb/>
人敢逆遏其横流至於都司少有牴牾則加以無君之<lb/>
罪不旋踵而逐去其於聖徳能不虧損乎恃恩犯法之<lb/>
徒能不踴躍而攘臂乎政和間諫官黄葆光上䟽請裁<lb/>
抑省吏朝廷方為施行忽降御筆手詔云於豐亨豫大<lb/>
之時為五季衰亂裁損之計詔下葆光移符寳郎堂後<lb/>
官醵錢入寳籙宫作千道齋以報上恩自是省吏之横<lb/>
不可復制臣謂今日事雖不同而紀綱陵遲豪猾得氣<lb/>
<pb n="KR4d0352_WYG_001-3b"/>
無以大異政刑俱失逺邇效尤無怪乎民挺於敚攘吏<lb/>
肆於豪奪而畧無忌惮也臣願陛下思聖人為國以禮<lb/>
之訓而致行之法三代之所以得監秦漢之所以失<lb/>
力守祖宗之法度痛抑親昵之私情毋使凴藉扶持之<lb/>
地日尋斧斤以至於衰亂而不可反宗社之憂其猶可<lb/>
及救乎臣以禮為職言之及此不識忌諱惟陛下恕其<lb/>
狂僣<lb/>
　　　秋八月壬午大閲䟽<lb/>
<pb n="KR4d0352_WYG_001-4a"/>
臣聞有國者武備為急必申儆而講肄之然後國威奮<lb/>
揚兵力堅勇以守則固以戰則克此保民守國之常道<lb/>
不可廢也然有其時焉故曰三時務農一時講武盖必<lb/>
於農隙而為之也周禮仲冬教大閲所以簡軍實修戰<lb/>
法辨旗物飭車徒其禮比春之振旅夏之苃舍秋之治<lb/>
兵最為詳備此三代立武事之正法也春秋之時周官<lb/>
雖廢而魯周公之國也其禮故在威公所當謹守其法<lb/>
以為保民守國之道而乃以盛夏之時行大閲之禮周<lb/>
<pb n="KR4d0352_WYG_001-4b"/>
之八月夏正之六月也是月也神農持功毋起大役此<lb/>
豈勞民動衆以閲武之時乎春秋書之言其非時也程<lb/>
頥春秋傳曰無事而為妄動也有警而為之教之不素<lb/>
何以保其國乎斯言盡之矣臣嘗因聖人言論而考諸<lb/>
祖宗之所行孝宗皇帝修攘之事何其與春秋若合符<lb/>
節也茅灘白石大閲禁旅親乘戎路以臨之者凡再駕<lb/>
焉穡人成功順動以時旗幟精明戈甲焜燿師武臣力<lb/>
士百其勇而又命兩淮忠勇諸軍率以十月聚教於官<lb/>
<pb n="KR4d0352_WYG_001-5a"/>
官給錢米莫不踊躍奮厲思敵王愾當是時内外武<lb/>
備修飭如此何其盛哉陛下上繩祖武修攘之政固無<lb/>
不舉然邇年以來疆埸多虞士氣未振豈所以激昻而<lb/>
鼓舞之者有未至歟臣願陛下以孝宗皇帝勵志戎昭<lb/>
為法申儆將帥毋或忘戰廢備使國威一張殊隣逺憺<lb/>
襄漢之清日月可冀矣惟陛下留神幸甚<lb/>
　　　上言學校疏<lb/>
臣伏見陛下邇者加惠三學既頒奎章以賁儒宫復命<lb/>
<pb n="KR4d0352_WYG_001-5b"/>
學官公舉經眀行修氣節之士聖意所屬昭如日星中<lb/>
外方鼓舞踴躍以誦聖徳乃聞忽以小過上觸霆威至<lb/>
煩御筆特申警戒天語峻厲聞者怛焉雖其不自愛重<lb/>
頗孤奬勸之意然以醉飽罪人恐非盛世之事議者皆<lb/>
謂聖度天寛本無訶問之意特一二邪臣<hi>原註陳司業振孫</hi>受<lb/>
託權姦欲為報仇故乗機激怒而為此耳尚頼聖眀曲<lb/>
全事體釋而弗竟不然豈不動摇局面而墮小人之計<lb/>
乎夫政教未更之初眀倫一疏為羣言之首國家否泰<lb/>
<pb n="KR4d0352_WYG_001-6a"/>
剥復之機實嘉頼之何可泯沒自爾以來指陳時事類<lb/>
自切中師儒毒死則白發邪黨之隂謀訟獄誕謾則顯<lb/>
斥小人之姦状御史非人則夜草扣閽之疏而求力争<lb/>
直士遭擯則亟貽光範之書而求反命凡皆以維持國<lb/>
是摧拉姦萌其有功國家如此縱有大過猶當加宥况<lb/>
區區杯酒之失哉且自昔人臣雖有大罪上之人猶遷<lb/>
就而為之諱如曰簠簋不飾帷薄不修固未嘗斥言之<lb/>
也今眀詔自親其文曽不少加覆䕶豈所以令衆庶見乎<lb/>
<pb n="KR4d0352_WYG_001-6b"/>
臣願陛下以學校為重録其大節棄其小過毋聼邪人<lb/>
溢惡之辭遂生厭薄摧挫之意庶幾多士氣節猶可保<lb/>
全小人聞風知所畏憚其于國家大體誠非小補臣之<lb/>
職業頗闗學校故敢縷縷言之惟陛下擇焉<lb/>
　　　應詔上封事<hi>原註淳祐六年正月時為秘書郎</hi>
臣竊惟日食之災固非小變其在今日尤為非常盖以<lb/>
嵗言之則適在丙午國家陽九之㑹也以月言之則是<lb/>
謂三始前代之所惡也以日言則朔日辛卯詩人之所<lb/>
<pb n="KR4d0352_WYG_001-7a"/>
醜也㓙烖參㑹厥咎已彰况未食之前曀隂累日霽於<lb/>
一朝譴告暁然不啻面命既食之後餘分逮闇光不及<lb/>
還諏之羣言良非美兆陛下克謹天戒若稽舊典豫思<lb/>
所以飭躬正事㩜塞大異者罷元㑹而不講避正衙而<lb/>
不御却夀觴而不舉復下眀詔敷求盡言聖心憂勞羣<lb/>
下震恐臣幸以虛薄備數周行懐欲效愚乆矣敢不奉<lb/>
詔而悉陳之臣伏覩陛下斥去魁孽更新大化以來夙<lb/>
夜刻厲欲以懲革曩弊改紀庶政非不至也然行之踰<lb/>
<pb n="KR4d0352_WYG_001-7b"/>
年課其成效茫若捕風繫影曽未有以小慰海内之望<lb/>
臣竊惑之大姦嗜權巧營奪服將以遂其三世執命包<lb/>
藏睥晲之志陛下惕然覺悟奮獨斷而退罷之是矣諌<lb/>
憲之臣交䟽其惡或請投之荒裔或請勒之休致或議<lb/>
奪其麻而壊之陛下茍行其言亦足以昭示意嚮渙釋<lb/>
羣疑顧乃一切寢而不宣歴時既乆人言不置然後黽<lb/>
勉傳諭委曲誨姦俾於襲絰之時妄致掛冠之請因降<lb/>
祠命茍塞人言抱擁存全如䕶拱璧夫以蔡京之去俾<lb/>
<pb n="KR4d0352_WYG_001-8a"/>
之謝事又削其十一官而謫之杭州凡有鄉里姻婭比<lb/>
為死黨者如宋喬年葉夢得林攄之徒悉皆逐去不得<lb/>
親近人謂上意堅定不可回奪矣曽不三年復還相位<lb/>
窮㓙極惡以階政宣之禍今罪與京埒而罰不傷其毫<lb/>
毛又有姦人貪其重賄怵其甘辭於宻勿之際日夜乘<lb/>
間伺隙而隂為之地焉是以訛言並興善類解體謂聖<lb/>
意之難測而大姦之必還莽卓操懿之禍將有不忍言<lb/>
者臣竊為陛下凛凛也皇嗣未建國本乆虛頃嵗以來<lb/>
<pb n="KR4d0352_WYG_001-8b"/>
言者唇腐齒落不知其幾䟽矣陛下始而玩中而疑終而<lb/>
諱焉英宗之選育也仁廟春秋二十有六孝宗之選育<lb/>
也髙廟春秋二十有五雖未正名號而聖意固已定矣<lb/>
陛下之年視二祖何如也顧優㳺不斷未有專屬非玩<lb/>
歟羣臣立長之論雖渉乎嫌然皆發乎忠誠非有他也<lb/>
而陛下深怪其説非疑歟近者一二小臣論奏及此竊<lb/>
聞宣諭宰執咎進言之煩非諱歟自頃以來諸臣杜口<lb/>
矣日慆月邁罅隙不塗安知無如定陶賂遺後宫求為<lb/>
<pb n="KR4d0352_WYG_001-9a"/>
漢嗣者天下祖宗之天下也陛下受之將以傳諸萬世<lb/>
其可牽於私係而不以大公至正之心早正而素定乎<lb/>
大臣者貴乎以道事君者也今也獻替之義少而容悦<lb/>
之意多知恥之念輕而患失之心重内降所當執奏也<lb/>
則不待下殿而已行濫恩所當裁抑也則不從中覆而<lb/>
遽命揣上之不嚴於絶惡也則進其餘黨而甞試意上<lb/>
之追仇乎盡言也則擇其甚者而排詆嫉正而庇邪善<lb/>
同而惡異任術而詭道樂媮而憚勞凡其過失見於羣<lb/>
<pb n="KR4d0352_WYG_001-9b"/>
臣之論奏者固已不少陛下朞年之問虛心委寄所責<lb/>
者何事而其應乃爾無怪乎望治之勤而收效之遲也<lb/>
臺諫者所以主持公是者也祖宗之時言入輙行無所<lb/>
回撓將以養其氣也比日以來厭其强聒求以箝之乃<lb/>
有所謂宣諭者焉權兇逸罰交章請罪則諭止之扈帶<lb/>
私授抗䟽論列則諭止之且陛下以此官為何官耶盖<lb/>
眀目張膽立於殿陛以與天子争是非可否者也顧可<lb/>
諭止之乎諭之其可止乎王十朋有言紹興末臺諌奉<lb/>
<pb n="KR4d0352_WYG_001-10a"/>
行天子風㫖有宣諭使言者有宣諭不得言者臺諌之<lb/>
職言不行則去其可受宣諭乎臣謂今日之病何以異<lb/>
此摧其氣挫其鋭則精神風采亦日銷月鑠而已矣陛<lb/>
下果何便於此侍從者所以論思獻納補闕拾遺者也<lb/>
祖宗以來蒐覽俊乂列布禁塗朝廷一有闕失言語議<lb/>
論之臣交唱迭和圖惟正救是以事無過舉今也班聫<lb/>
寥落虗位孔多職業隳廢氣象衰<graphic n="KR1727" url="https://raw.githubusercontent.com/kanripo/KR-Gaiji/master/images/KR1727.png" mimeType="image/png"/>國有大事言之而<lb/>
無助争之而無黨政之多粃抑此之由謂當世之士果<lb/>
<pb n="KR4d0352_WYG_001-10b"/>
無足以充是選乎則極論綱常一斥不復者其人也執<lb/>
憲端平拚除非類者其人也䟽陳三漸力排閹戚顯劾<lb/>
二姦肅清宫禁者又其人也若此數人漢庭公卿孰有<lb/>
出其右者誠能聚之本朝豈不足以折羣邪而奪之氣<lb/>
今也或棄之而不召或召之而不力天子嚴憚而不復<lb/>
簡記大臣觀望而不敢薦延望實之不收乃徒謂人才<lb/>
乏使而目前之茍以充數豈可厚誣哉刑賞者國之<lb/>
紀綱也賞公則人知勸刑肅則人知懼人主所以御天<lb/>
<pb n="KR4d0352_WYG_001-11a"/>
下者惟此二柄而已其可使之私且䙝乎貴介怙親第<lb/>
賞重複西垣駁正遂非不省恩舊干澤汙玷郎闈𤨏闥<lb/>
徒歸而終置不問賞不私乎近臣毒死謀出權姦國人<lb/>
户知賊豈難得發姦擿伏者非但失職又囊橐之典獄<lb/>
訖威爰書誕謾勅牓掛壁跡捕渺茫朝廷弗竟也三凶<lb/>
流竄令非不嚴乃有廋伏近畿狎玩國法州郡故縱曽<lb/>
不誰何搢紳傳言相與憤惋舜之流四兇族曽不如此<lb/>
刑不䙝乎兵財者國之大政也治兵莫大于謀帥理財<lb/>
<pb n="KR4d0352_WYG_001-11b"/>
莫先於節用淮閫巽懦擢自權姦趨向既邪緩急難倚<lb/>
今縱不能選威望臣以代之見大夫之中豈無可任遷<lb/>
延嵗月重於易置豈非憂邉思職者之過乎敵窺南徼<lb/>
事已數載邉臣交奏日駭聴聞夫敵之往復誤我者乆<lb/>
矣而廟堂之上將信將疑應接常緩飭兵衛峙糗粻結<lb/>
邉丁撫部落繕障塞明斥候非知兵者不能辦也乃蹈<lb/>
常襲故不急擇才臣以畀之萬一邉境不支北騎奄至<lb/>
自嶺以南無復横草之備乃駭而圖之豈將有及乎軍<lb/>
<pb n="KR4d0352_WYG_001-12a"/>
政之闕孰大於此國家版圖數年以來蕩析幾半承平<lb/>
用度不損圭銖譬如衰敗之家産垂盡而費如昔雖不<lb/>
困不可得已邉陲乆戍饋餉日繁鹽滯楮窮國計大屈<lb/>
此何時而土木不休好賜無藝白鶴新宫斧斤之聲未<lb/>
絶師臣賜第版築之役將興聞之道路又謂宫掖之間<lb/>
按明禋之舊比責幣帛於版曹貢篚之地既虛至乃輟<lb/>
移他幣以應命由是而推横費侈用外庭所不得知有<lb/>
司所不得㑹者可勝道哉邦財之蠧孰大於此陛下臨政<lb/>
<pb n="KR4d0352_WYG_001-12b"/>
願治非不焦勞而如前所陳無一嗛志可不思其故歟<lb/>
盖自端平親政以來號曰更化者屢矣然其所謂更化<lb/>
者不過下一詔書易一宰相而已至于大化之本闗乎<lb/>
氣運之盛衰治道之隆替當更而不更者則固未之思<lb/>
也本者何非陛下之心乎陛下未明求衣寒心銷志見<lb/>
於視朝聴斷之時親近儒臣詢訪得失見於㫋夏從容<lb/>
之際雖堯舜之兢業文武之憂勤不是過也然閭閻小<lb/>
人妄議聖徳或為謹獨之地立意之未誠燕閒之時窒<lb/>
<pb n="KR4d0352_WYG_001-13a"/>
慾之不固貨利蝕吾之明者也而不殖之戒未嚴大姦<lb/>
覬還私獻絡繹相位偶缺多藏交營君臣之間相覿以<lb/>
貨相賂以利此桓靈汙濁之事豈盛世所宜有哉至於<lb/>
便嬖側媚之人所以熒惑耳目感移心意者尤足以為<lb/>
清明之累腐夫巧譛而保傅㡬摇妖㜮外通而潛開邪<lb/>
徑隂姦伏蠱互煽交攻陛下之心至是其存者幾希矣<lb/>
夫陛下之心大化之本也不於是乎洗濯磨淬力思所<lb/>
以更之乃徒立為虛言亡實之名而謂之更化此天心<lb/>
<pb n="KR4d0352_WYG_001-13b"/>
之所以未當而大異之所以示警也雖然是心之非更<lb/>
之雖在陛下而格之在臣陛下斷自宸𠂻並建二相所<lb/>
以責望之者特簿書期㑹之故錢榖甲兵之間而已繩<lb/>
愆糾繆陳善閉邪盖將以為澄源端本之地也捨是不<lb/>
圖而汲汲於末流豈足以為賢相哉必定立國本如韓<lb/>
琦挾孔光傳以悟上心而犯顔逆指非所懼必决去小<lb/>
人如司馬光所謂天若祚宋必無此事而挑怨蹈禍非<lb/>
所恤必止絶内降如杜衍之積至數十連封面還必裁<lb/>
<pb n="KR4d0352_WYG_001-14a"/>
抑嬖倖如陳俊卿之面質上前力去淵覿其能及乎此<lb/>
也則陛下以此望之庶于言動造次交警迭規涵飬薫<lb/>
陶潛感宻悟必使人主一嚬一笑之間無往而不中其<lb/>
度焉夫如是而後大臣之責盡大臣之責盡而後陛下<lb/>
之心正陛下之心正而天下之事始可次第而理矣孟<lb/>
軻曰君子之過如日月之食人皆見之及其更也人皆<lb/>
仰之陛下誠能銷變弭殃以彰更化之盛則孟軻所謂<lb/>
更者盍亦反其本矣臣西南寒儒頃以庚子冬雷應詔<lb/>
<pb n="KR4d0352_WYG_001-14b"/>
上封事乞陛下擇才並相以是忤史嵩之流落三年不<lb/>
自意得逄陛下更新大化再玷周行目暏嵗旦日食之<lb/>
異敢不奉明詔吐其狂愚狂瞽干誅惟陛下幸赦<lb/>
　　　直前奏事<hi>原註淳祐十二年七月峕以秘書少監兼侍立官</hi>
臣待罪蓬山碌碌無補陛下過聼擢之攝承記注辭不<lb/>
獲命日夜思維所以稱塞者就列之初適觀國家有非<lb/>
常之異職分所在敢不皇皇汲汲即為陛下言之臣<lb/>
竊見六月以來饒州衢婺台處嚴陵建寜南劒邵武諸<lb/>
<pb n="KR4d0352_WYG_001-15a"/>
州同時大水敗壊官寺屋廬流殺人民以千萬計父老<lb/>
咸謂數十百年所無此非小變也陛下可不惕然警懼<lb/>
推原致之之由求以㩜塞之乎臣觀漢儒言災異謂有某<lb/>
事則有某應皆為必然之理故人或不之信然本朝大<lb/>
儒程頥蘇軾朱熹為感應之理甚精其説不可盡廢廢<lb/>
之則人主忘警戒之心臣今採摭漢儒所論水災之應<lb/>
騐諸當世行事盖真有若合符者試枚舉而陳之漢儒<lb/>
謂政令逆時則水失其性霧水暴出百川逆溢壊郷邑<lb/>
<pb n="KR4d0352_WYG_001-15b"/>
溺人民今盛夏之月土木横興毁徹民居妨奪農務窮<lb/>
晝極夜不得休息百姓以其愁苦之氣薄隂陽之和感<lb/>
天地之精致異招災莫大於此舉動逆時如此水安得<lb/>
而不應乎漢儒謂辟遏有德厥灾水水流殺人説者謂<lb/>
辟君也人君壅遏有徳使不見用則水灾應之今在外<lb/>
之臣固有嘗嬰逆鱗一斥不復者有顯劾權奸乆而不<lb/>
召者當侍從卿監班列一空之際悉招徠之以補處可<lb/>
也而宿疑未化開悟惟艱至於詔㫖所趨命召所加則<lb/>
<pb n="KR4d0352_WYG_001-16a"/>
不過一二朋邪貪刻之人而已有徳壅遏如此水安得<lb/>
而不應乎漢儒謂道人始去湧水為灾道人者有道之<lb/>
人也今陛下招延衆人列于有位天下方以慶厯元祐<lb/>
之治望之而因以小人輕蔑學校使師儒望士力争而<lb/>
去若不甚惜比日以來復聞有小人欲䧟正臣以變時<lb/>
事者一網盡去有其兆矣善類孤危如此水安得而不<lb/>
應乎漢儒謂誅罰絶理厥灾水其水也雨殺人今陛下<lb/>
寛仁出於天性而草茅扣閽或觸黥𨽻之辟事為創見<lb/>
<pb n="KR4d0352_WYG_001-16b"/>
聞者驚疑至於州縣之間寃獄孔多而輔郡殺士尤其<lb/>
著者道路流傳莫不切齒内外臺臣以其腑肺噤莫敢<lb/>
言陛下深居九重亦甞知其事乎乃若誅罰所當加者<lb/>
莫垓榮若也則反擁䕶存全不傷毫髪刑罰絶理若此<lb/>
水安得而不應乎漢文帝後三年藍田水出流九百餘<lb/>
家壊民室八千餘所殺三百餘人漢儒謂是時匃奴犯<lb/>
北邉殺畧萬餘人故有水災之應往嵗之冬㓂入淮西<lb/>
大掠而去其所殺者奚翅萬人創殘之餘民氣破傷官<lb/>
<pb n="KR4d0352_WYG_001-17a"/>
吏侵漁寃苦無告邉民失職如此水安得而不應乎元<lb/>
帝永光五年大水壊鄉聚民舍及水流殺人漢儒謂是<lb/>
時帝違古制刑臣石顯用事故有水灾之應比年以來<lb/>
刀鋸之餘氣燄日熾士大夫無耻者赴壑投林倚為内<lb/>
主而郡邑瑣細之訟亦復漁獵以凟聖聴發命不衷吏<lb/>
道多雜職此之由刑臣用事如此水安得而不應乎凡<lb/>
此六者非臣臆説質之往牒考之時事信而有證至不<lb/>
誣也陛下安得視為偶然而不急圖所以銷弭之乎今<lb/>
<pb n="KR4d0352_WYG_001-17b"/>
避殿减膳罪已求言既寂無聞所以寛恤詔書辭氣平<lb/>
緩殊無哀痛惻怛之意二府引求歸政之虛文猶不知<lb/>
改至于處置救災恤難之事若存若亡未聞有慨然以<lb/>
納溝由溺為己責如救頭目然而圖之者此臣之所以<lb/>
甚惑也程頥有言天地之間有感必有應所應復為感<lb/>
所感復為應今灾變如此忽而不圖臣恐感應反復殆<lb/>
無終窮不至于大傷敗不已况隂盛陽衰昭然兵革盗<lb/>
賊小人將起之證而于五勝之運猶我國家之所甚惡<lb/>
<pb n="KR4d0352_WYG_001-18a"/>
者乎臣願陛下深思天戒采用臣言亟下求言之詔愽<lb/>
求塞異之方必先罷新寺土木必速反忤旨諸臣必遏<lb/>
絶邪説主張善良必慎重刑辟愛惜士類必加恵邉民<lb/>
救其死亡必抑逺倖臣絶其干撓信能行此六者不惑<lb/>
不疑則天怒庶乎其可囬和氣庶乎其可召矣雖然臣<lb/>
復有愚見懐欲吐露已乆今天時人事如此其敢復有<lb/>
隠忍不為陛下言之臣觀漢成帝時灾異至衆劉向告<lb/>
以銷弭之術始終不過以和為言其論治世之事曰<lb/>
<pb n="KR4d0352_WYG_001-18b"/>
衆賢和於朝萬物和於野朝臣和於内萬國驩於外曰<lb/>
諸侯和於下天應報於上其論衰世之事曰幽厲之際<lb/>
朝廷不和禍殃自此始曰朝廷膠戾乖剌灾異數見盖<lb/>
反復言之至為深切而又以和氣致祥乖氣致異之説<lb/>
終焉若向者亦可謂能銷弭灾異矣今陛下更新大化<lb/>
勵精思治所望於二相者何如也恊恭和𠂻訓戒勉厲<lb/>
非不諄切柰何纎芥之隙不杜佩劍之風浸成䜛人交<lb/>
亂其間將至不可復合夫輔佐人主爕理隂陽何等職<lb/>
<pb n="KR4d0352_WYG_001-19a"/>
分顧不以臯䕫濟濟相遜者自勉而甘心于衰世背戾<lb/>
之風然則乖氣致異涌水為灾二相安得不自任其咎<lb/>
乎臣願陛下因天灾之可畏明以利害申諭二相使之<lb/>
各棄細故戮力一心以濟國事以回天意二相和則衆<lb/>
賢和衆賢和則萬物和如此而猶有變異以為明主之<lb/>
憂臣不信也臣憂愛之深愚戇妄發惟陛下幸赦　貼<lb/>
黄　臣伏覩御筆以諸郡水灾分命朝臣體訪被灾輕<lb/>
重宣布徳意且令有司給降錢米賑濟仰見聖天子憂<lb/>
<pb n="KR4d0352_WYG_001-19b"/>
念元元不遑寜處之意然臣謂近年以來所在常平義<lb/>
倉例多羽化况當水毁之後儲蓄抑又可知若令有司<lb/>
専仰此以充賑給必成文具竊見仁宗皇帝慶厯八年<lb/>
河北水灾特出内藏庫錢帛令三司轉漕斛斗賑贍嘉<lb/>
祐元年河北復被水出内蔵庫絹二十萬匹銀十萬兩<lb/>
賑貸神宗皇帝熈寜元年詔三司支錢五十萬貫賜河<lb/>
此轉運使應副水灾諸州支用以免科擾民間孝宗皇<lb/>
帝乾道元年浙東西水灾蠲免百姓身丁錢絹于内<lb/>
<pb n="KR4d0352_WYG_001-20a"/>
庫細支撥還户部以充軍用祖宗愛民之切于有司賑<lb/>
給之外又捐朝廷内帑錢物以助之實恵及民不為空<lb/>
言所以人心感悦天意易囬雖然此非祖宗已然之事<lb/>
亦陛下之所親行者紹定二年台州大水命常平使者<lb/>
葉棠移治經理發豐儲倉米十萬石封樁庫錢五十萬<lb/>
貫以充賑濟修城之用是時楮價四倍于今計五十萬<lb/>
為今二百五十萬視三祖所捐盖有過之今被灾之地<lb/>
既廣舊比固難悉援然亦安可漠然視之而徒責之諸<lb/>
<pb n="KR4d0352_WYG_001-20b"/>
司州郡乎臣竊料陛下痛傷赤子死亡未必不欲捐緡<lb/>
賑之特大臣毎事蓄縮逆畏陛下或有所靳而不敢言<lb/>
耳且紹定賑台之事彌逺猶能行之曽謂二相之賢而<lb/>
獨不能為之乎夫居鈞軸之地遇國家大灾變拘文牽<lb/>
俗躊蹰顧慮不能稍稍度外行事以慰天下之心而曰<lb/>
國力方屈吾為朝廷惜費殆不得為知務矣臣謂三使<lb/>
者之行當各以二三百萬緡自隨所至酌量被灾輕重<lb/>
均濟近郡又當兼給以米庶幾實徳宣布可以轉灾為<lb/>
<pb n="KR4d0352_WYG_001-21a"/>
祥朝廷毎造一宫建一寺其費動以數千萬計若捐百<lb/>
之一二以活十州數百萬生靈之命其為福田利益葢有<lb/>
大于宫寺者矣陛下若以臣為可採伏乞睿㫖䧏付三<lb/>
省疾速施行<lb/>
　　　轉對奏劄<lb/>
臣比因水災直前奏事冐進瞽言聖度如天不賜誅斥<lb/>
在臣愚若可以止適當轉對義不容黙是用再披心腹<lb/>
極陳于前惟陛下垂聴焉臣竊見自諸郡大水以來廷<lb/>
<pb n="KR4d0352_WYG_001-21b"/>
紳有奏疏上封言得失者方諸盛明不諱之朝未及百<lb/>
之一二已聞或者惡其讙呶指為己甚邪説乗之遂謂<lb/>
空言徒亂人聴無補國事此説一行其禍足以亡人之<lb/>
國臣安得避空言之名不為陛下分明之乎夫所謂空<lb/>
言者謂其髙談濶論逺于事情揆諸古則不合施于今<lb/>
則有害如戰國横議如西晉清談若是者信無補也今<lb/>
諸臣之言上則切劘聖主下則砥勵大臣内則摧壓姦邪<lb/>
外則銷遏强敵盖書所謂乃言底可績詩所謂我言維<lb/>
<pb n="KR4d0352_WYG_001-22a"/>
服者也而顧以為無補于實政乎夫臯陶之言雖恵非<lb/>
帝舜底于行則無以致泰和之治傅説之言雖良非髙<lb/>
宗聞于行則無以成中興之功今也言不悖于臯説而<lb/>
陛下不能如舜髙宗之行不惟不行又從而咎之言果<lb/>
何罪哉且諸臣之言其切劘陛下也謂畏敬不可不存<lb/>
謂貨色不可不逺謂國本不可不正謂大倫不可不厚<lb/>
謂大臣不可不信謂政本不可不一謂臺諌不可不擇<lb/>
謂輔相不可不和謂任賢不可不堅謂去邪不可不力<lb/>
<pb n="KR4d0352_WYG_001-22b"/>
謂土木不可不罷謂用度不可不節謂戚里害民不可<lb/>
不戢謂宦寺撓政不可不懲謂凱必昻英諸賢不可不<lb/>
召謂垓榮與簋怙惡不可不罰謂黥𨽻草茅之失不可<lb/>
不悔謂輕蔑學校之罪不可不正莫非可行之言也設<lb/>
盡行之則堯舜禹湯之聖不是過矣而陛下亦甞用一<lb/>
言于此乎其砥厲大臣也謂君心之非不可不格謂内<lb/>
降之命不可不還謂開忱布公不可不廣謂辨别邪正<lb/>
不可不明謂恊恭和衷不可不務謂分朋植黨不可不<lb/>
<pb n="KR4d0352_WYG_001-23a"/>
戒謂鄉曲之私不可不克謂功利之徒不可不逺謂器<lb/>
使人才不可不當謂振㧞淹滯不可不公謂天灾流行<lb/>
不可不畏謂下情壅閼不可不通謂小人之類不可不<lb/>
絶謂師儒之去不可不留謂去惡之心不可有所私繫<lb/>
而勿用謂進賢之道不可有所觀望而不力亦莫非可<lb/>
行之言也設盡行之則臯䕫周召之賢不是過矣而大<lb/>
臣亦甞從一事于此乎夫諸臣之言如布帛之必可衣<lb/>
榖粟之必可食用之則治舍之則亂斷斷乎不可易也<lb/>
<pb n="KR4d0352_WYG_001-23b"/>
今一切以為空言而莫之省不知舍是將以何者為實<lb/>
言實政乎抑臣聞之道路又以為今日之病在于人主<lb/>
無用言之實大臣無受言之量無用言之寔其末必至<lb/>
于玩諌無受言之量其末必至于罪言玩諌固不可罪<lb/>
言則趣于亡也如水之就下矣故必聖主充容納之羙<lb/>
而進于用言之實賢相絶忌諱之心而拓其受言之量<lb/>
夫如是則諸臣之言皆見于用何往而非實政乎昔孝<lb/>
宗皇帝厲精為治總核名實羣臣進説多見施行當是<lb/>
<pb n="KR4d0352_WYG_001-24a"/>
時百官輪對翌日必命宰臣進呈擇而行之一時善政<lb/>
多出于此廷試居下列者命詳定官節録論利害事實<lb/>
處類聚以聞以廷紳之言為未足也謂前宰執侍從亦<lb/>
有獻納論思之責己見利病聴非時聞逹欲以知州縣<lb/>
民情若是者可謂有用言之實矣故臣願陛下以為法<lb/>
王安石之為相也不恤人言甚至于加罪司馬光論青<lb/>
苖則退司馬光蘇轍論條例司則逐蘇轍劉摯論助役<lb/>
則謫劉摯盖其未相也甞有詩曰為客當飲酒何與主<lb/>
<pb n="KR4d0352_WYG_001-24b"/>
人謀及其為相力行此詩故深惡人議其失若是者可<lb/>
謂無受言之量矣故臣願大臣以為戒今天下大勢剝<lb/>
爛蠱壊無一事堪舉目獨言路一脉如縷不絶是乃國<lb/>
家之元氣也主張扶植猶懼不振奈何又加詆訾而沮<lb/>
抑之乎或者徒疑諸賢之來不過譊譊騰口一閧而去<lb/>
不知于國于身一切不恤而妄求詭異之名自非大狂<lb/>
躁之人何至如此而可以是例目之哉臣謂空言之説<lb/>
好名之語皆設罻羅于國中欲一網君子而盡去者也<lb/>
<pb n="KR4d0352_WYG_001-25a"/>
其言最易入其禍最難言願陛下如滛聲美色以逺之<lb/>
而毋輙惑焉此君子去留之機國家安危之候不可不<lb/>
深留聖慮者也臣屢觸天威無任隕越惟陛下幸赦<lb/>
　　　留趙給事奏劄<lb/>
臣伏覩御筆趙汝騰除翰林學士陸徳輿兼給事中除<lb/>
目一出人情震駭以為汝騰在𤨏闥僅兩月凡所繳<lb/>
駁皆國家大事君子有所依小人有所憚一旦隆以虗<lb/>
名奪其要職事出匆遽莫知所由或為陛下朝逐徐霖<lb/>
<pb n="KR4d0352_WYG_001-25b"/>
暮奪汝騰之職盖以汝騰甞屢薦徐霖而霖所恃者惟<lb/>
汝騰故疑霖補外必為汝騰所繳遂先事而移之若果<lb/>
因此臣竊以為誤矣霖數年前頗有時名汝騰薦之亦<lb/>
未為過但其再來遂負虗驕之氣傲睨一世自以人莫<lb/>
能及至于因講學異見攻詆蔡抗王佖等為姦人昌言<lb/>
于君父之前則無忌憚甚矣汝騰亦知其狂且見天語<lb/>
峻厲霖猶未去與臣亟至其所居趣之使出霖始踉蹡<lb/>
肩輿而去臣居與霖隣寔目見之以此而觀霖命至𤨏<lb/>
<pb n="KR4d0352_WYG_001-26a"/>
闥汝騰必不駮之明矣或謂汝騰徙他官非由霖故自<lb/>
以繳駁諌章所論社倉等事因欲陛下出之于外而陛<lb/>
下欲兩全之故徙汝騰他職若果出此臣尤以為不可<lb/>
夫邪正是非天下自有公論而汝騰所言大有之姦有<lb/>
無亦何可得而欺者陛下但當問其言之是非而去留<lb/>
之可也若不辨黒白但欲啗以好官使之薫蕕並處汝<lb/>
騰行已有耻者也其肯道不行言不聴而包羞忍耻以<lb/>
就華職乎是則名曰遷而實逐之也且陛下更新大化<lb/>
<pb n="KR4d0352_WYG_001-26b"/>
名曰收用諸賢其實皆置閒曹徒為觀美獨汝騰粗居<lb/>
要處得行其志宗社所頼惟此而已一旦驟奪其職付<lb/>
之柔佞拱黙之徳輿使汝騰以一世之望宗老之重飄<lb/>
然逺引陛下遂亦棄之有如弁髦中外聞之必大驚怪<lb/>
以為朝廷局面轉移國事至此賢者力争而去小人踴<lb/>
躍増氣而來盖理勢之必然者豈不搖動四方之人心<lb/>
哉臣言及此非敢求名非敢為黨盖赤心血忱深痛陛<lb/>
下改紀僅數月而初意遽變已有土傾瓦解之氣象淪<lb/>
<pb n="KR4d0352_WYG_001-27a"/>
胥以敗特在旦夕間故不自知其言之狂至于此耳臣<lb/>
願陛下以宗社生靈為念毋蹈系小子失丈夫之戒亟<lb/>
以封駮之職復還汝騰使之有辭復留以繫人心以安<lb/>
國歩不然臣汝騰之所薦也又頃者使還入對首言更<lb/>
化機括惟在五六臺諌而非其人是以妄議臺諌者也<lb/>
當與同去其可獨留伏乞奮自宸斷併賜罷黜臣雖沒<lb/>
齒田間其甘如薺干冒威顔不勝俟罪之至<lb/>
　　　輪對奏劄<hi>原註六月六日時為著作佐郎</hi>
<pb n="KR4d0352_WYG_001-27b"/>
臣猥以非才濫竽東觀毎懼尸素無補秋毫兹幸登文<lb/>
石之陛下望清光敢輸毣毣之愚少殫忠報之分惟陛<lb/>
下垂聴焉臣甞静思當時之故竊以為闗乎宗社之<lb/>
存亡者不一而足陛下神明之慮既有所遺而二三大<lb/>
臣復皆視為故常莫有赤心血誠身任其責者是以大<lb/>
化雖更羣賢雖聚而天下之勢反日趋于危亡而不可<lb/>
救止也且今日闗乎宗社之存亡者陛下亦知之乎姦<lb/>
邪有復出之憂强敵有必至之勢國計有將敗之虞三<lb/>
<pb n="KR4d0352_WYG_001-28a"/>
者其機已兆其形已成大臣分任其責汲汲以圖之猶<lb/>
懼弗濟而可漠然不恫瘝其身乎權兇去位以來所締<lb/>
結者莫不壊散所排斥者莫不收用攻詆之䟽多見施<lb/>
行朋比之儔悉就流竄戚里之與為姻婭者又奉詔而<lb/>
停婚上心若堅定國是若昭然士大夫可舉手相賀曰<lb/>
自今其無反覆之憂矣臣竊以為未也何則内庭之耳<lb/>
目故在而外邪愈急于窺覘都城之巢穴未破而姦朋<lb/>
猶存於依據帷幄之臣邪正混淆固有覘顔候色授助<lb/>
<pb n="KR4d0352_WYG_001-28b"/>
小人如鄭居中之主蔡京諌憲之任忠佞錯糅固有柔<lb/>
邪深險黙伺時變如楊畏之主章惇在庭百執事出死<lb/>
力以排姦者百無二三希後福而中立者十盖八九甚<lb/>
至隂持異見以力沮草茅之公議陽附善類而甘為權<lb/>
孽之私人指目昭然有不可揜嗚呼國家之多釁如此<lb/>
非宰相之責乎夫成周冢宰以正百官為職者也而王<lb/>
之六宫亦統焉今羣臣龎雜甚矣宰相所當别其淑慝<lb/>
為上一分明之至于宫禁竒衺黷貨外交人言藉藉豈<lb/>
<pb n="KR4d0352_WYG_001-29a"/>
可坐視而不之問顧乃并包兼容之意多别邪辨正之<lb/>
慮淺憂䜛避謗之心重直前邁往之志㣲遂使衆臣争<lb/>
衡大權旁落養成積輕之勢以啟窺覦之漸是得為知<lb/>
其職分矣乎罅隙之不塗幾㣲之不察一切以虗心無<lb/>
我之道待詭譎變詐之人蹊術既熟羽翼既成不幸變<lb/>
故乗之上心一移凶渠立至使宗社有淪亡之憂衣冠<lb/>
遭魚肉之禍生靈罹塗炭之厄當是時也雖潔身以去<lb/>
其能逃世之清議乎故姦邪有復出之憂宰相之責<lb/>
<pb n="KR4d0352_WYG_001-29b"/>
也數年以來敵攻雲南傳聞日駭荆蜀廣右所奏畧同<lb/>
聞其將帥最能行兵批汴𢷬蜀咸襲其背則兵出竒道<lb/>
盖其常能無足怪者廟堂之上雖尚致疑而宥府之臣<lb/>
盖甞論建今既任主兵之責矣則向之所陳固當力守<lb/>
而速圖之且其所謂命蜀帥撫結諸蠻邀截障蔽命廣<lb/>
帥駐邕州控扼險阻者陛下亦既亟從其議矣今閲<lb/>
數月蜀之所撫結者何族廣之所控扼者亦何地招募<lb/>
戍卒孰任其事聫結峒丁孰尸其責遣使以訪境外之<lb/>
<pb n="KR4d0352_WYG_001-30a"/>
事終何所聞易帥以任經理之寄果何所就夫古之大<lb/>
臣圖事揆䇿不為空言發慮出謀動有成效不以敵國<lb/>
緩急為作輟不以人言有無為勤怠今既以知軍容萬<lb/>
里之情見推于天下矣及至謀人之國任人之事當存<lb/>
亡關繫之秋無始終負荷之志悠悠泛泛自同衆人陛下<lb/>
専屬之意固如是哉且臣近者聞諸上流閫幙以為大<lb/>
理乆已降敵而朝論方在疑信之間可為痛哭幙府之<lb/>
言必有自來不識是説也閫帥甞以白于廟堂否乎萬<lb/>
<pb n="KR4d0352_WYG_001-30b"/>
一有之而閫帥不以告二府不及知則亦誤陛下之任<lb/>
使矣夫以知兵之臣居本兵之地而又専任主兵之責<lb/>
疆事安危衆所交屬乃令敵人謀我而不思所以待之<lb/>
危機將發而不圖所以救之一旦鐵騎長驅電發猋至<lb/>
江沱之門土傾瓦解任事之臣寜得不執其咎乎故强<lb/>
敵有必至之禍主兵大臣之責也國家版圖日蹙才力<lb/>
日耗用度不給尤莫甚于邇年聞之主計之臣嵗入之<lb/>
數不過一萬二千餘萬而其所出乃至二萬五千餘萬<lb/>
<pb n="KR4d0352_WYG_001-31a"/>
盖鑿空取辦者過半而後僅給一嵗之用其取辦之術<lb/>
則亦不過増楮而已矣嗚呼造幣以立國不計其末流<lb/>
剝爛麋滅之害而茍焉以救目前之急是飲鴆以止渇<lb/>
也豈有為天下阽危者若是而上不驚者陛下愍國計<lb/>
之屈分命大臣顓領其事盖將使究本末源流而圖惟<lb/>
變通之術也固當㑹出入之大凡察盈虛之至理破茍<lb/>
且之弊習為經乆之逺圖今也不惟理之無術而反耗<lb/>
之日甚大農經用廪廪不繼額外創給日已益多大兵<lb/>
<pb n="KR4d0352_WYG_001-31b"/>
之劵不詢之有司一日之間而頓増三十餘萬淮蜀制<lb/>
臣以科降為請則一捐亦各千數百萬其他凡所饋給<lb/>
視舊悉増夫軍旅之費誠不冝惜然不度其力不慮其<lb/>
終豈不甚乎且理財無他道亦曰去其蠧財者而已矣<lb/>
蠧財之大者莫若軍旅而宫掖次之今江淮荆蜀符籍<lb/>
半虛主帥務私資為囊槖根株盤結未有能窮其姦利<lb/>
而一清今主財之臣亦甞以覈軍旅之實為請乎六宫<lb/>
横費浮滛百出羣奄羽化要索無藝嬖寵祈恩賜予日<lb/>
<pb n="KR4d0352_WYG_001-32a"/>
繁外庭不敢問有司不得計也今主財之臣亦甞以省<lb/>
宫掖之用為請乎濫費之不節宿蠧之不除乃徒張官<lb/>
置吏日事紛更縁餙美觀隳紊體統使才名之士不容<lb/>
而嗜進之士得售國家用度日以不給盖有如賈誼所<lb/>
謂大命將傾莫之振救者臣不知何以善其後乎故國<lb/>
計有將敗之虞主財大臣之責也夫姦邪能覆人之國<lb/>
能亡人之國而財用空竭猶之氣血凋耗亦足以斃人<lb/>
之國有一于此已可甚懼况三患交至而無人焉以任<lb/>
<pb n="KR4d0352_WYG_001-32b"/>
之可不為之寒心哉且是三者本皆宰相之所當總執<lb/>
政之所當與而非可以分任者亦既謀之不臧而分任<lb/>
矣則職分所在可得而辭其責乎雖然臣又竊有疑焉<lb/>
何則二三大臣責任雖不同而心不可以不同側聞廟<lb/>
堂之上同異浸彰道路傳言抑難深信然國論未固窺<lb/>
伺孔多纎芥一開何事不有目前百怪且將舞鰌鱔而<lb/>
號狐狸禍亂相尋往往出於衆人之所易宗社之憂又<lb/>
豈特一去位之姦而已哉故以人才言之執政當進其<lb/>
<pb n="KR4d0352_WYG_001-33a"/>
可進而不必望其為助宰相當用其可用而不必疑其<lb/>
植黨以政事言之宰相所當謀諸同列毋獨運以貽自<lb/>
用之譏執政所懐當告諸長毋専逹以取侵權之誚如<lb/>
同舟而期于濟如共車而主於行夫如是慶歴元祐<lb/>
之治雖未能以遽致紹聖元符之禍尚庶幾其可紓乎<lb/>
然而臣尚有説于此請得以終陳之夫職分之不盡心<lb/>
志之不同二三大臣信有罪矣待遇之未誠信任之未<lb/>
篤愚臣妄謂陛下亦有過焉何則嘉祐之定國本任其<lb/>
<pb n="KR4d0352_WYG_001-33b"/>
責者韓琦也今陛下以為家事而獨謀于左右之嬖御<lb/>
元祐之擇臺諌預其議者司馬光也今陛下懲創太過<lb/>
而専决于寵幸之從臣伸國法以繩横恣廟堂之責也<lb/>
卒壓于威命而中輟内降以抑僥倖宰相之事也竟屈<lb/>
于宣諭而奉行彼居其位而不得行其道方赧然以冒<lb/>
其所愧又安能展布四體以志伊尹周公之事業哉臣<lb/>
願陛下推誠以待之虛心以任之毋以小謀大毋以内<lb/>
圖外而使大臣得以粗伸其志焉如此而猶職分之不<lb/>
<pb n="KR4d0352_WYG_001-34a"/>
盡心志之不同以負任使則天下之責固將歸之而不<lb/>
貸矣臣出位有言無所逃罪惟陛下幸赦<lb/>
　　　彗星應詔封事<lb/>
臣伏覩七月初六日以彗出栁星許中外臣僚直言時<lb/>
政缺失者臣一介妄庸受性愚直淳祐末禩䝉陛下擢<lb/>
貳蓬省攝承記言竟以遇事妄發得罪而去已而朱熠<lb/>
沈炎何夢然之徒相與捃拾坐廢十年自分此生永訣<lb/>
聖代無復一言闗于陛下之聴矣不謂垂死之年乃承<lb/>
<pb n="KR4d0352_WYG_001-34b"/>
罪已之詔諄勤懇惻導之使言臣目睹皇上震恐大禍<lb/>
將至其敢畏避權勢不罄其所懐以負聖明乎謹瀝血<lb/>
忱以羣臣所必不敢言陛下所必不得聞者為獻惟陛<lb/>
下幸聴臣謹按國史徽宗皇帝崇寜五年正月戌戊彗<lb/>
出西方光芒長十餘丈徽宗大懼日進蔬食毎夕焚香<lb/>
涕泣至數百拜星沒乃止于是慨然深照蔡京之姦不<lb/>
由人言奮自威斷即日罷其左僕射凡京所為政事一<lb/>
切罷之除毁黨碑凡元祐姦黨指揮二十項悉從蕩滌<lb/>
<pb n="KR4d0352_WYG_001-35a"/>
停罷補注方田廢三衞徹圜土更學法復科舉罷後苑<lb/>
製造蠲六尚貢物以至茶鹽錢法並照户部議改内外<lb/>
百姓歌謡鼓舞溢于塗巷近世以來以實應天精切勇<lb/>
猛未有過于此者後嗣安得不取法哉陛下數年以來<lb/>
専任一相虛心委已事無大小一切付之果得其人冝<lb/>
乎天心克享災害不生禍亂不作矣而庚申以來大水<lb/>
為災浙西之民死者數百千萬繼以連年旱暵田野蕭<lb/>
條物價大翔民命如綫景象急迫至此極矣今又重以<lb/>
<pb n="KR4d0352_WYG_001-35b"/>
非常之異妖星<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>出光芒竟天夫栁為鶉火火者國家<lb/>
盛徳所在而彗出焉其變不小若非朝廷政事大失人<lb/>
心則何以致天怒如此之烈乎臣請得而枚數之祖宗<lb/>
立國一本忠厚大姦巨蠧始加流竄今也大臣輕於用<lb/>
之以怖異已庚申辛酉之間大小之臣追停遷放無月<lb/>
而無威則立矣如斵䘮祖宗忠厚之澤何士大夫以仕<lb/>
進為業者也今使刻薄小人吹毛求疵控持扼塞動觸<lb/>
新制進退無門旅困顛連有厯二三嵗竟不得一缺而<lb/>
<pb n="KR4d0352_WYG_001-36a"/>
去者又使輕鋭少年數人日夜改七司法煆煉増加日<lb/>
事刻薄惟恐一人之得進至已所欲與則雖碌碌下流<lb/>
超資越序而無所忌憚也人才難得自古而然並蓄兼<lb/>
收猶懼乏使今也以意向為用舍以黨類為去留自非<lb/>
素出其門皆棄不録遂使懐才抱藝之士沉廢流落咨<lb/>
嗟憤怨有錮人于聖世之恨豈不足以傷隂陽之和乎<lb/>
古之大臣皆以下士為賢吐哺握髪未甞少懈所以通<lb/>
達下情蒐擥人物共濟國事也今不務師古妄自尊大<lb/>
<pb n="KR4d0352_WYG_001-36b"/>
有造光範如謁鬼神越月逾年竟不得通雖有竒才異<lb/>
能何以自見凡此數者皆為陛下失士大夫之心者也<lb/>
自井田既廢養兵之費皆仰税租漢唐以來未有能易<lb/>
之者也今也稱其私智市田以餉自謂䇿畧髙妙前無<lb/>
古人陛下知其非計甞欲罷之有秋成舉行之命彼悍<lb/>
然不顧也白奪民田流毒數郡告牒棄物不售一錢遂<lb/>
使大家破碎小民無依米價大翔飢死相望有司尚謂<lb/>
田惡日更月易無有已時姦佃乗之咸叛其主識者謂<lb/>
<pb n="KR4d0352_WYG_001-37a"/>
異日浙西有亂必自公田始不特若此又四出虎狼之<lb/>
吏使之磨牙張吻啖咋良民柯山一閧逺近為之震驚<lb/>
苕水三貪朝廷為之妙選史越翁到郡數旬而聚歛至<lb/>
三百萬推剝之慘不言可知朝廷鋤去黠吏本以愛民<lb/>
也不知反以為害一吏就擒視為竒貨株連枝蔓殃數<lb/>
十家得錢數百千萬而猶未已質妻賣子破産亡軀哭<lb/>
泣載塗臣所親見堂堂天朝而甘為破落州縣攤頼之<lb/>
舉凡此數者皆為陛下失畿甸之心者也江漢上流國<lb/>
<pb n="KR4d0352_WYG_001-37b"/>
家重地中興之後簡畀名臣彈壓撫摩未始偏廢今也<lb/>
舉而付之一夫容養姑息如奉驕子頥指使氣使求得<lb/>
欲從斬劓殺伐徧于湖廣監司守令畏攝而不敢争使<lb/>
陛下創殘遺民淪墜湯火而莫之救江西湖北嵗糴給<lb/>
錢其來已乆今亦半給告牒人情寜不洶洶以至市舶<lb/>
盡利而蕃人怨鹽法苛急而商賈怨比日以來復聞廣<lb/>
贛之衆相挻而起凡此數者皆為陛下失逺民之心者<lb/>
也然此特臣田間所知萬分之一二耳淮海以西嶺蜀<lb/>
<pb n="KR4d0352_WYG_001-38a"/>
以東千萬人之怨又奚止是哉陛下所恃以有天下者<lb/>
人心而已今大臣盡失之則其相與愁痛號咷哀籲上<lb/>
蒼産妖鍾孽以警悟陛下以昭示危亡又何足怪哉况<lb/>
近嵗以來天生柔佞之徒布在世間立人本朝惟知有<lb/>
權門而不知有君父或稱其再造王室或稱其元勲不<lb/>
世或直以為功不在禹周公下虛美溢譽日至上前熒<lb/>
惑聖眀掩蔽罪惡遂使陛下深居九重専倚一相髙枕<lb/>
而卧謂如泰山四維之真可倚不知下失人心上招天<lb/>
<pb n="KR4d0352_WYG_001-38b"/>
譴乃至于此豈非羣臣附下罔上之所致哉陛下試觀<lb/>
五年之間廷紳奏疏不知凡幾千百亦有一語事關廊<lb/>
廟者乎意之異已者盡斥位之偪已者盡除上自執政<lb/>
侍從下至小小朝紳無一人而非其黨雖學校諸生亦<lb/>
復數年噤無一語言路乆已荆棘所以養成大臣横逆<lb/>
之氣人怨天怒不至于彗出不止也且災異䇿免三公<lb/>
漢唐以來視為常事丙申雷變陛下亦甞奮剛斷一日<lb/>
而罷二相今彗星之應至不忍言豈雷變發非時之比<lb/>
<pb n="KR4d0352_WYG_001-39a"/>
况人心皇皇萬口一時皆指其人獨陛下不悟耳且后<lb/>
妃之家不得為執政官仁宗皇帝之著令也政宣犯之<lb/>
終致禍敗陛下違仁宗之令典蹈政宣之覆轍固已不<lb/>
合天心乆矣今遇非常之變而又不思改圖則亦何時<lb/>
而覺寤哉臣恐自今上天不復譴告而傷敗旋至矣臣<lb/>
忠憤所激不勝大願願陛下取崇寜彗出故事反覆披<lb/>
覽力見施行因大臣求退而亟許之取庚申以來一切<lb/>
刻薄害人之政即日罷去申嚴仁宗著令為子孫萬世<lb/>
<pb n="KR4d0352_WYG_001-39b"/>
之法而又盡滌聖心力行好事收召貞賢招洗寃魄以<lb/>
答天心以慰人望如此十日而妖星不滅則寸斬臣以<lb/>
謝大臣以戒狂妄臣不敢辭干冒天威不勝震懼之至<lb/>
　貼黄　臣犬馬之齒六十有四正先臣捐軀狥國之<lb/>
年自草此䟽即以一死自待盖未必膏陛下斧鉞而大<lb/>
臣怨毒則有不可測者陛下若欲保全㣲臣乞勿以臣疏<lb/>
付外臣非畏死盖恐一綫言路遂絶非陛下之利也伏<lb/>
乞睿照<lb/>
<pb n="KR4d0352_WYG_001-40a"/>
　　　奏乞下詔趣諸路勤王之師狀<lb/>
臣竊見朝廷屢促諸道勤王之師今已日乆尚未有至<lb/>
者當國家危急存亡之秋豈臣子顧望翺翔之日昔靖<lb/>
康之難勤王之師不待督促四面而至特姦臣耿南仲輩<lb/>
以議和却之其不可追之悔至今言之令人于邑明受<lb/>
之變張浚吕頥浩為諸鎮唱號召韓世忠張俊之徒入<lb/>
援遂梟二凶成反正之偉功盖君父艱危之際凡委質<lb/>
為臣者皆當不待詔告如手足之扞頭目子弟之救父<lb/>
<pb n="KR4d0352_WYG_001-40b"/>
兄今乃或掣肘于權姦擁重兵而不動或私庇于鄉井<lb/>
留精鋭以自全甚至摟入衛之旅半道邀之以去措意<lb/>
如此公議指之謂其有無君之心而後敢若此視浚頥<lb/>
浩寜不愧死乎臣愚欲望陛下亟下明詔以却責之専<lb/>
遣一介之使監其調遣必師旅就道而後許還其有能<lb/>
率先諸道而至者不惜厚賞以加旌異如尚首䑕兩端<lb/>
逗撓不進重加絀責雖赦不原庶幾援師四合神京不<lb/>
聳此今日機務之至大至急者惟陛下幸聴而速圖之<lb/>
<pb n="KR4d0352_WYG_001-41a"/>
臣不勝惓惓<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0352_WYG_001-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　恥堂存稿巻一<lb/>
</p>
<p>
</p>
  </div>
</body>
</text>
</TEI>
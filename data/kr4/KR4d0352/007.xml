<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>恥堂存稿巻七</head>
    <p>
<pb n="KR4d0352_WYG_007-1a"/>
欽定四庫全書<lb/>
　恥堂存稿巻七　　　　　宋　髙斯得　撰<lb/>
　　七言古詩<lb/>
　　　題天台夏肯甫曉山亭詩<lb/>
謝公晨䇿花崖登杜陵早起開前林徽之朝挹西山爽<lb/>
退之曉望南山稜古人看山自有候箇中意味誰探尋<lb/>
林霏夕斂羣動息澤氣宵上英雲蒸不於此際毓神秀<lb/>
安得向曙嵐光凝平生苦不識夜氣見山忽得鄒人心<lb/>
<pb n="KR4d0352_WYG_007-1b"/>
巻書黙坐㑹有得此豈文字能摹臨斯亭題扁有咀嚼<lb/>
慎勿只遣供閒吟直須齩破第一義庶㡬山鬼逢知音<lb/>
　　　題趙致道茅齋<lb/>
三百年前茅屋歌誰其繼者茅齋銘杜陵憂世何其切<lb/>
鶴山觀物何其精兩詩妙處均不朽吾能合異融其真<lb/>
綺櫳雕宇貯豪士此豈有意矜吾民從来大庇天下手<lb/>
乃在茅棟茨檐人請君觀銘騐吾徳復来歌義充吾仁<lb/>
庶㡬體用歸一貫二老可作當欣欣<lb/>
<pb n="KR4d0352_WYG_007-2a"/>
　　　五月六日約諸友逰北山舟已具而予偶不能<lb/>
　　　出諸友和坡公法華寺詩亦賦一首<lb/>
區中無由舒眼界欲上雲峯觀九𣲖頗聞黄龍擅竒特<lb/>
儻得窺臨真一快清苕一綫僅委蛇具區萬頃何滂湃<lb/>
又聞法華兩招提清曠夐絶人境隘池光瀲灔鏡無臺<lb/>
山色清寒身不壊石林幻出三玲瓏萬虎千羆斷雄怪<lb/>
幽貞叶䇿天相之梅雨初晴白日曬州家幸肯借官<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>
亟饌魚鰕菹韮薤奈何欲往竟不諧徒羡諸公脱天械<lb/>
<pb n="KR4d0352_WYG_007-2b"/>
歸来爭發古錦囊令予伎癢如爬疥嵇康本自不羇人<lb/>
况復時屯方翮鎩終當扵此結菁茅庻可償渠猿鶴債<lb/>
　　　劉友鶴以詩贈别次韻送之<lb/>
昔披朝霞尋洞天五峯矗漢髙㠝岏靈君營魄去千嵗<lb/>
秋桂春蘿空鎖寒古心未死不忍去摇摇風纛空中懸<lb/>
五年失脚堕時網夢思重到無由縁朅来出守山水郡<lb/>
公餘頗得窮幽偏丹丘仙客舊心賞騎鶴過之同晤言<lb/>
詩妍青林華煜煜氣老幽澗松桓桓問余君土信竒絶<lb/>
<pb n="KR4d0352_WYG_007-3a"/>
孰與吾山多紫烟桐江緡魚烱志節緱山笙鶴誇神仙<lb/>
能衡鐵炭識輕重衆山部婁真如拳羽人聞此深領㑹<lb/>
笑指雙臺催棹船題詩莫作世間語㑹有剜剔青苔看<lb/>
　　　時雪應禱周子車和東坡所次栁子玉韻見貽<lb/>
　　　用韻答賦<lb/>
大冬愆陽人乆渇井泥無泉百川竭老天有意濡沫之<lb/>
一夜幻成三尺雪勿嘲見卵索時夜在眼来牟疑彷彿<lb/>
蹇予誰敢貪天功片片無非后皇徳由来此物貴臘前<lb/>
<pb n="KR4d0352_WYG_007-3b"/>
况復霏霙當暢月坡公守潁足風流坐看斜飛詠愁絶<lb/>
明朝亦欲踵前規試與諸君相暖熱<lb/>
　　　出其東門行<hi>原註刺郡守貪暴</hi>
君不見㑹稽太守第五倫罷官潛去逃吏民不知當時<lb/>
何所畏乗船夜渡曹娥津只縁恵愛入人髄攀車叩馬<lb/>
千萬羣使君若不行詭道愛河浩𣺌難抽身舊聞吳興<lb/>
解郡綬歸路南指朝天京爾来史項後先去云何却出<lb/>
東城闉<hi>原註史越翁項公澤皆貪暴</hi>横山伺候不知數<hi>原註横山南路小聚落</hi>
<pb n="KR4d0352_WYG_007-4a"/>
攜壺挈榼相邀迎使君自揣非夀我西子不潔将汙人<lb/>
水軍二百耀南路三更一舸臨湖門㑹稽吳興迹相似<lb/>
誰知愛惡殊其情畏匡戒薛聖賢有豈比汝曹祗自焚<lb/>
嗟哉後人亦監此慎勿繼踵成三人従今要辨守賢否<lb/>
只觀去路東南分<lb/>
　　　禹柏行<lb/>
往年上㑹稽凌空禹穴曾得窺今年浮沅湘又見禹柏<lb/>
蹲山陂茫茫禹迹遍天下獨此二物稱神竒凌雲意氣<lb/>
<pb n="KR4d0352_WYG_007-4b"/>
銷鑠盡根心就化空存皮樛柯入地枯不死反更上擢<lb/>
青銅枝被以九龍名流傳自何時得非木宿蒼龍精儲<lb/>
英萃異成雄竒頭角崔嵬訝撐拄牙鬚磔裂相紛披孔<lb/>
明廟柏信稱古上距何翅千年竒杜陵品藻一何陋遺<lb/>
落鼻祖收孫枝諉云此地不身到何由得集衡湘詩嗚<lb/>
呼衡之山巍巍湘之水瀰瀰地氣何太偏獨於草木乎<lb/>
鍾之柏兮手植自神禹竹也種傳由舜妃誰能為天分<lb/>
此畀人物庶㡬可使悍俗嚚風移<lb/>
<pb n="KR4d0352_WYG_007-5a"/>
　　　題浯谿寺<lb/>
舂陵太守真好竒結茅肥遯湘江湄三吾出意作新字<lb/>
脱畧蒼籀遺氷斯溪山扵我本何有占斷不許傍人窺<lb/>
人生天地逺行客戀身外物庸非癡漫郎仙去五百載<lb/>
名字永與茲山垂要知忠義不磨處雖不自與人與之<lb/>
至今過者望巻石森然魄動中興碑此公何用専壑鄙<lb/>
世上寜有爭墪兒我来訪古刜蓬藋悵然不識亭臺基<lb/>
掃出蟬噪發斯義元子可作然吾詩<lb/>
<pb n="KR4d0352_WYG_007-5b"/>
　　　次韻王深道寄題其弟敏道菊山<lb/>
黄花有鑒能品人俗士往往遭眼白獨憐寂寞陶長官<lb/>
到死同盟不相釋至今采采東籬詩千載晶光猶陸離<lb/>
獶人妙質久無記羞對紛紛女曹兒子今風塵走異縣<lb/>
故山舉頭不可見奈何友此隠逸花三嗅幽香意中戀<lb/>
我聞<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>堧足隑州夢生八翼飛秋秋不須苦覔菊山句<lb/>
晚節相期拂衣去<lb/>
　　　次韻不浮弟自金陵相過<lb/>
<pb n="KR4d0352_WYG_007-6a"/>
老夫睡眼方昬花夢中忽聞歌棣華暮春逢此晴雨好<lb/>
足慰飄零少陵老知君重踏東華塵先訪雪堂老師兄<lb/>
大篇鏗鍧来扣寂讀之宛如花萼集花殘誰復倚欄干<lb/>
黄鶴催歸呼子安此花當屈第一指徐娘風情猶可喜<lb/>
詩成共賦豈厭多恵連何不偕羊何<hi>原註君朋不来故云</hi>古来難<lb/>
并良與美報答春光一盛㫖勿云數見恐不鮮勿憂相<lb/>
煎荳萁然我今已信天行止小馮當門乃吾意一春花<lb/>
惱只顛狂行樂最怕功名妨杜牧尋春遲有悔且須十<lb/>
<pb n="KR4d0352_WYG_007-6b"/>
日澆磊隗<lb/>
　　　再次韻<lb/>
神仙不求三朶花顔色不求隂麗華但願時清風日好<lb/>
娛此無裘癡鈍老花光雲錦柳麴塵買春不用孔方兄<lb/>
止過寂寂還寂寂有弟有弟逺方集客来我常為段干<lb/>
長恐髙卧驚袁安踉蹡開門門指指為見阿同無量喜<lb/>
阿同爾来新詩多句法不減水部何盎然醺人如酒美<lb/>
夢囘牙頬聞餘㫖我詩端如食小鮮間厠八珎徒赧然<lb/>
<pb n="KR4d0352_WYG_007-7a"/>
掀髯浩歌不能止酒酣一麾鐵如意髙樓搥碎謫仙狂<lb/>
茫茫宇宙隘而妨手捋虎須終不悔謫仙與我如龔隗<lb/>
　　　絶交行<lb/>
男兒獨立天地間太華絶尖一何陗子房不肯下蕭曹<lb/>
伯夷本自輕周召徃来舞袖拂雲霄醉裏扁舟凌海嶠<lb/>
鳳饑肯向雞求餐玉㓗不與蠅同調山髙路斷客来稀<lb/>
日晏㕓空臂爭掉窮塗李白友俗人嵗晚杜甫交年少<lb/>
前門長揖後門關當面論心背後笑雲門輕與凡耳彈<lb/>
<pb n="KR4d0352_WYG_007-7b"/>
夜光莫怪兒童誚君平世棄政自佳老子知希渠所要<lb/>
人間對面九疑峯未許衝風鼔無竅<lb/>
　　　物貴日甚<lb/>
自従為闗以為暴物價何止相倍蓰人生衣食為大命<lb/>
今已勦絶無餘遺真珠作襦錦作袴白玉為飯金為糜<lb/>
蒼天蒼天此何人遘此大疾誰能醫無食吾欲食其肉<lb/>
無衣吾欲寢其皮誰能為我覆八溟一洗世界無瘡痍<lb/>
絲麻糞土被天下菽粟水火賙民饑風后力牧不可起<lb/>
<pb n="KR4d0352_WYG_007-8a"/>
吾輩碌碌安能追<lb/>
　　　次韻徐景説贈安象祖<lb/>
千仭崗頭孤鳳飛翰林萬族驚且啼桐江得樹一棲息<lb/>
足以慰我饑渇思飄然徑度爛柯去再儀天陛来何時<lb/>
子今追逐一何逺所期不負平生知獨慙託我非所任<lb/>
泌水洋洋難療饑夜光明月要人識而我何知和與隋<lb/>
端人擇友必有取定交從此夫何疑長安緑槐十二街<lb/>
五都逰客爭奔馳咄哉掉臂不肯住来同聖路乗堅肥<lb/>
<pb n="KR4d0352_WYG_007-8b"/>
嗟余舊學荒已久安能扣擊探𤣥機世事舉目己可知<lb/>
淹留此土終何為苕谿一曲攪歸夢與子共賦臨流詩<lb/>
　　　次韻劉飬源見寄<lb/>
咨余暮齒依蒲柳見君無門慚九九小臣久去孔鸞庭<lb/>
太史曾供牛馬走忽聞妖彗出不虞天子驚惶下手書<lb/>
孤忠泣血悼危亂有詔不應心何如一陽剝盡羣隂長<lb/>
四海八荒俱痛癢充庭溢序豈無人借問何人真挺鯁<lb/>
老夫空憶陳王前語戇惟懼人抄傳擒賊擒王真古語<lb/>
<pb n="KR4d0352_WYG_007-9a"/>
肯扵鷄肋安尊拳相如雖乏三千牘自謂一言能報國<lb/>
此腰揕斧尚不辭更問世間閒禍福但愁蠖濩宸居深<lb/>
司馬門逺終浮湛<hi>原註或謂予封事不得達</hi>徳音秩秩猶在耳罪言<lb/>
殺士俄相尋權戚當朝底時節不見朱雲攀檻折弗扵<lb/>
要處箴膏肓毛舉萬端何屑屑友鶴仙人當暮秋詩来<lb/>
開巻風颼颼句法森嚴何所自丈夫冠冕垂前旒淡交<lb/>
如君真耐久何不来同一杯酒期君他日孟浩然男兒<lb/>
事業無窮年<lb/>
<pb n="KR4d0352_WYG_007-9b"/>
　　　次韻王深道見寄<lb/>
社鼷屋䑕非難攻我力如綿不能動生令墨吏彌奮張<lb/>
氣湧如山髙巃嵸天王聖明侔日月跂望丹霄眦㡬裂<lb/>
孤忠耿耿達無路獨抱幽香分蕪絶諸偷恣睢方摇尾<lb/>
忽報台州随逝水人不代天天代人造物明威乃如此<lb/>
嗟予粗不愧守官繄有承君鐫志完<lb/>
　　　次韻張䇓見寄<lb/>
掀髯一笑天地間八代文衰誰為起夷陵丹砂空自光<lb/>
<pb n="KR4d0352_WYG_007-10a"/>
中山老<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>不可使一從麥秀獲麟臺二千餘載無文字<lb/>
謫仙豈無希聖心誰其起子二三子張君忽贈白雲句<lb/>
墨妙筆精真可喜宗師竒澀費吟噍三讀方能得其意<lb/>
奮髯蒼䑕色無寃吐氣黒蛟雲可致恨子初筵我旅酬<lb/>
妙處安能為摽指懼遭掎摭不哦詩畏觸禍刑寜作史<lb/>
翰林主人子墨卿昔也同盟今趣異不見當年聖徳詩<lb/>
猶被他人呼怪鬼慙君問我乞餘丸安得錦囊出懐裏<lb/>
丈夫葢棺事始定斯文固應付後死試問涪翁餘七言<lb/>
<pb n="KR4d0352_WYG_007-10b"/>
松苓臭味固相似<lb/>
　　　西湖競渡逰人有蹂踐之厄<lb/>
杭州城西二月八湖上處處笙歌發行都士女出如雲<lb/>
驊騮塞路車聨轄龍舟競渡數千艘紅旗緑棹紛相戞<lb/>
有似昆明水戰時石鯨秋風動鱗甲抽釵脱釧解佩環<lb/>
匝岸逰人争賞設平章家住葛山下麗服明粧四羅列<lb/>
喚船催入裏湖来金錢百萬標竿掲傾湖坌至人相登<lb/>
萬衆崩騰遭踏殺府門一旦尸如山生者呻吟肱髀折<lb/>
<pb n="KR4d0352_WYG_007-11a"/>
西湖自是天下景何况遨頭古今壓一時死者何足道<lb/>
且得嘉話傳千葉諫官御史門下士九重天髙誰敢説<lb/>
溪翁聊爾作歌謡謹勿傳抄取黥刖<lb/>
　　　三麗人行<hi>有序</hi>
　　　　杜子美作麗人行譏丞相楊國忠也國忠貴<lb/>
　　　　妃之兄近事有相似者以蘇公有續麗人行<lb/>
　　　　故作三麗人行<lb/>
麗人列屋芙蓉城烟紅露緑千娉婷朝回迎笑擁前後忽遭<lb/>
<pb n="KR4d0352_WYG_007-11b"/>
唾棄嫌羶腥汝曹面作死灰色争似平康坊裏人連眉<lb/>
倒暈雙鵶鬢臨春璧月陽臺雲西湖喧天歌鼓閙列坐<lb/>
長筵来狎賔紫衣中使天上至黄封百榼羅前庭海螯<lb/>
江柱堆<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>峗猩脣熊白争鮮新㣲哉何曾食萬錢陋矣<lb/>
楊家送八珍酒酣自有娛客具非絲非竹非歌聲呼盧<lb/>
一擲數百萬劉毅酸寒何足陳此時相公眼生纈平康<lb/>
一笑華堂春鷄鳴鐘動却歸去相公手自與金銀恩纒<lb/>
愛結無與比何意一朝遭怒嗔偶縁病起思破悶亟遣<lb/>
<pb n="KR4d0352_WYG_007-12a"/>
花使傳丁寜誰知青鳥不解事還報従人嬉水亭立驅<lb/>
百騎捽而至判司姓賈如弟兄同逰七吏俱簿録一日<lb/>
得錢千萬緡大書明梏令湖曲蘇堤掃迹無蹄輪風流<lb/>
宰相推第一但恐稷契羞同倫腥風霎霎塞宇宙萬年<lb/>
遺臭何時泯要當壯士為一洗我老無力覆八溟<lb/>
　　　次韻周子車喜雨<lb/>
平生報國無才力日夜只祈天雨粟詎今嵗事少差池<lb/>
怪證誰云一而足入春郡國多苦旱起瞻四方何蹙蹙<lb/>
<pb n="KR4d0352_WYG_007-12b"/>
陋邦愚守介其間造物私之意何篤桑蠶有嵗麥有秋<lb/>
十里欣欣人足欲爾来勤雨纔浹旬日日眼穿雲石觸<lb/>
哀哉赤子命如綫亟籲蒼穹求迓續果然馬上天瓢翻<lb/>
誰謂龍公慳一掬吾儕所學自孔氏頗信此身兼位育<lb/>
真能辦得一寸心勺水固知焦可沃君詩信美嫌太誇<lb/>
只恐流傳辜自速八荒延首待甘霖傅説誰其踵芳躅<lb/>
　　次韻雪寒郡中糶米養源有賦<lb/>
父兮兒饑母兮寒缾中無粟囊無錢天公何不知人苦<lb/>
<pb n="KR4d0352_WYG_007-13a"/>
獰風裂膚雪塞户我来日月雖未多舛令己干天譴呵<lb/>
醫瘡眼下尚無藥更有妙訣瘳沉疴㧞貧為富非不窘<lb/>
坐視溝瘠吾何忍長民要識天之天此事前人固加謹<lb/>
我倉我庾雖甚枵且須傾空蘇瘵凋慙無大徳與汝曹<lb/>
聊以小恵為寛條何時公私俱露積慰我片片心事赤<lb/>
圩豐食可接青黄盗弭丸無探赤白老夫藉手得歸田<lb/>
免譏取禾三百㕓君詩太誇不可傳吾恐聞者譏貪天<lb/>
　　　莫恃勢行<lb/>
<pb n="KR4d0352_WYG_007-13b"/>
夜燈讀書史摽然撫予胷竒哉天下士英雄見略同子<lb/>
長嘆息芊家事謂勢扵人将有窮謫仙作詩戒鯨鯢亦<lb/>
云勿恃風濤之勢如白龍乃知世上夸毗子控摶外物<lb/>
終成空君不見寡大夫圍初得楚章華臺前汗成雨鄭<lb/>
田周鼎哆然求齊桓晉文何足數一朝乾谿萬衆潰饑<lb/>
卧獨枕涓人股君不見夫差稱覇㑹黄池諸侯不敢捩<lb/>
眼窺臨盟爭長莫敢拒吳竟為先晉次之中原甫歸敗<lb/>
笠澤甬東百家悕可悲君不見趙家主父尤雄强吞滅<lb/>
<pb n="KR4d0352_WYG_007-14a"/>
代北如驅羊詐稱使者入秦地威風驚倒秦昭王暮年<lb/>
立子一失計探鷇沙丘終餓亡誦詩讀史餘更披金匱<lb/>
書章蔡與秦韓徃事尤可吁惇欲族誅元祐人薦福鑱<lb/>
碑立諸京紹興五十三家檜掌股慶元五十九人侂牙<lb/>
齦章蔡投荒韓授首秦亦奄奄泉下人當時氣勢動山<lb/>
嶽如今一窖寒灰塵後来視今猶視昔哀哉踵路雙輈<lb/>
傾三書讀罷燈亦暗齁齁一枕東方明<lb/>
　　　次韻趙郎中<hi>與訔</hi>泛舟之作<lb/>
<pb n="KR4d0352_WYG_007-14b"/>
危樓傑出清苕滸一眺蒼然盡平楚倚欄興盡蘭橈舉<lb/>
時聴長年作吳語趙盾當權人共苦白蘋清風渺何處<lb/>
人生得閒價無伍天遣吾儕共休汝公孫愛客茶屢煮<lb/>
風味端能繼桑苧晚凉一巵薦菰黍清唱時聞采蓮<lb/>
女紀茲勝踐須燕許好與留題鎮烟嶼吾詩老去渾漫<lb/>
與不畏傳抄殫萬楮<lb/>
　　　編局<lb/>
舜為天子臯為士瞽瞍殺人執而已従来三尺天下平<lb/>
<pb n="KR4d0352_WYG_007-15a"/>
析律二端真可鄙近聞編局蕩巢穴盡取䑕輩尸諸市<lb/>
布衣韋帶三十餘笞配黥流動千里獨遺太學四五士<lb/>
但以姦京法從事秦相不重褒衣人曷為忠恕而已矣<lb/>
乃知能掉三寸舌極惡窮凶猶可恃大理得臯陶汝曹<lb/>
應顙泚<lb/>
　　　官田行<lb/>
噫呼嘻樂哉咸淳三年之秋大有年近自浙河東西江<lb/>
與淮逺及七閩二廣連四川黄雲一望千萬里莫辨東<lb/>
<pb n="KR4d0352_WYG_007-15b"/>
西南北阡甌窶汙邪滿溝塍秧馬折軸擔頳肩天公更<lb/>
好事十日不打雨三邊不動塵穡人更何慮自從田歸<lb/>
官百姓糟糠難况復連年苦饑饉草根木實為珍餐嵯<lb/>
峨殍骨横千里待得今年能者㡬只道伸眉得一笑酒<lb/>
肉淋漓渾舍喜誰知一粒不入腸總是公家主家米夜<lb/>
聞東家鄰偃仰啼孤婢我問汝為誰答云無食無兒窮<lb/>
婦人今年公田分司官吏惡那有遺秉滯穂霑饑貧大<lb/>
家京坁那復有惜米如珠藏在囷我聞唐家天子即位<lb/>
<pb n="KR4d0352_WYG_007-16a"/>
當四年天下斗米惟三錢我皇不減貞觀主相公亦如<lb/>
房杜賢奈何米價百倍踰貞觀此病豈得無其源嗚呼<lb/>
噫嘻我知之矣自從買公田豐年亦㓙年此何人哉悠<lb/>
悠蒼天更有一事尤堪怪欲說未説心先怕今年處處<lb/>
皆有秋何故天台大水獨無一粒收一粒不收猶自可<lb/>
臣水王君火囚此事頗闗宗社憂書生守經論白黒無<lb/>
乃将身豺贙投<lb/>
　　　讀陸逵常簿奏篇喜而有賦<lb/>
<pb n="KR4d0352_WYG_007-16b"/>
老翁闗門貪睡味朝廷近事到耳疎朝廷忽收故舊信<lb/>
得此痛哭流涕書書中所道果何事人心天命闗機樞<lb/>
昔無叛民今已起赤子至此誰之辜公田下損而上益<lb/>
楮法子廢而母孤三尺孤童盡知得誰能暴虎編其須<lb/>
朝陽一鳴百聵醒幸哉僅有而絶無三后在天甚神聖<lb/>
佑此一脉皇基扶我非慶厯石守道聊題數語昭羣愚<lb/>
　　　和劉養源<lb/>
日景何須土圭測臘盡熈熈好春色明眉翠柳弄精神<lb/>
<pb n="KR4d0352_WYG_007-17a"/>
調舌珍禽破岑寂疊嶂融融遲日麗雙溪渙渙層氷釋<lb/>
行看騎簇昭亭曉還聞猿嘯髙齋夕宛陵山澤紛紆餘<lb/>
爾来憔悴縁急符安得春風百萬斛為散和氣還郊墟<lb/>
北帝囘車已浸逺東皇布令應潛孚原疇蘇醒天雨玉<lb/>
草木滋潤淵生珠我詩背城猶借一吏氣暫掃因元日<lb/>
預憂簿領還壓頭不得時陪竹林七苕溪葦間舟延縁<lb/>
白魚朱橘不論錢幽棲已入五更夢早春顧渚何時煎<lb/>
老師謹勿先抽單苦嫌道院颼颼寒吟編未載兩觳觫<lb/>
<pb n="KR4d0352_WYG_007-17b"/>
莫惜娉婷珠一斛<lb/>
　　　讀梅福傳有感<hi>原註因皇子薨而作</hi>
君不見綏和天子在御世五春畫堂甲觀寂寂空無人<lb/>
豈無壮髪類元帝奈燕飛来啄皇孫三星屢暗紫宫裏<lb/>
羣臣黙黙誰扣閽忽聞縣道上急變乃是南昌梅子真<lb/>
書言願蚤建三統以孔子後上繼殷存人自立乃周武<lb/>
壅人自塞為亡秦陛下若欲保繼嗣成湯不祀宜留神<lb/>
子真先曾拄王鳳言不見省徒報聞小臣讀史每流涕<lb/>
<pb n="KR4d0352_WYG_007-18a"/>
福扵異代猶諄諄而况交柯紫荆樹東枝顦顇西枝榮<lb/>
有能建此第一義本支百世何足云我今那復效梅叟<lb/>
聊欲全生吳市門<lb/>
　　　記二首兒四日雷二異<lb/>
咸淳七年正二月天災人異何稠疊細推厥咎端有繇孤<lb/>
臣未言先泣血日當丙子月當寅<hi>原註正月十二日</hi>湖州毘山<lb/>
有妖孽曹家産子威殺人二首一身連骨節左首似爹<lb/>
右似娘渾舍驚走趾欲折里胥不敢上其事一州喧喧<lb/>
<pb n="KR4d0352_WYG_007-18b"/>
騰頬舌從来天子天下首二首之占何待説我聞唐家<lb/>
儀鳳年的證端為今日設涇州之民有生兒異幹同軀<lb/>
不容裂是時武氏乗其夫唐祚中微殆将滅聖朝家法<lb/>
與唐異四星在天循軌轍咎在君陽非太隂媧羿雖殊<lb/>
禍俱烈人妖示變未三旬二月天災来不輟粤從己亥<lb/>
至壬寅據厯雷聲未當發胡為砰訇震天鼓四日四夜<lb/>
聲不絶上天威怒端有意要使吾君用剛决夏竦姦邪<lb/>
致天變仁皇感悟真明哲只憑霹靂一聲雷掃去有同<lb/>
<pb n="KR4d0352_WYG_007-19a"/>
湯沃雪後来髙廟遵故典湯相罷歸同一訣奈何災異<lb/>
過兩朝猶復留此大饕餮二首之兒四日雷占雖不同<lb/>
應無别作詩㑹入五行傳謹勿流傳取剠刖<lb/>
　　　鷄禍詩<lb/>
君不見西漢初永光年當時鷄變禍連延冠距名将尊<lb/>
已成坐令戚里傾中天那知千五百年後咸淳之嵗為<lb/>
續絃黒鷄兩翅生五距食輙傷人萬口傳家鷄盡縛向<lb/>
市賣美味不敢登盤筵皆云黑鷄乃癸酉十二相屬符<lb/>
<pb n="KR4d0352_WYG_007-19b"/>
昭然生不扵他獨於翅盖言羽翼爪距全我欲攀龍報<lb/>
天公無路可到明光宫安得尸鄉祝鷄翁為我用術禳<lb/>
其㐫天子九九八十一萬嵗免使真人白水還飛龍<lb/>
　　　冬大雷電<lb/>
方冬十月天災蒸雷公吼怒聲憑憑投壺玉女忽大笑<lb/>
晦明倐爍来相乗天方收聲地藏蟄激怒豈為隂所陵<lb/>
圓蒼寓意端有在要使强臣生戰兢强臣聞之但一笑<lb/>
小兒怖我終何能白鷄巨浸九齡亞青䑕妖星千道稜<lb/>
<pb n="KR4d0352_WYG_007-20a"/>
我猶視爾為戱劇此雷何啻蟲薨薨聖君小變亦知懼<lb/>
姦臣大異那能懲寄語天公停此小伎倆只須一聲霹<lb/>
靂王茂宏<lb/>
　　　孤憤吟四十韻<hi>原註效子美對屬體</hi>
岷峨老人白頭哭宇宙頻年生意蹙自從解綬逺遁逃<lb/>
日望君王戒危辱幡然盡改亂亡事斬新為輯和平福<lb/>
叢祠獵去嘷夜狐逺嶽收取鳴陽族閎籍惟供永巷埽<lb/>
竇梁總向髙閣束上方月進絶前蹊汙吏日攘行顯僇<lb/>
<pb n="KR4d0352_WYG_007-20b"/>
賦租時為率土蠲恩澤尤當近畿足聖心悔禍誠勇猛<lb/>
天命何憂難迓續老人靜中揩眼看時事轉覺令心寒<lb/>
旄頭妖彗久不出黔首剜肉殊未完炎然㐫渠氣脉壯<lb/>
莆婺姦黨根株盤小臣乗間肆邪論<hi>原註陳伯玉</hi>衆正盈庭<lb/>
徒坐觀北衙無人素為地南徼何路能通天<hi>原註伯玉時謫</hi>首<lb/>
血淋漓誰困鄧頭子勾追空憶韓儀舜鳴周九苞鳳溢<lb/>
序盈庭五彩鸞若為千載遭聖代不肯一唳驚朝端得<lb/>
非盡善遇堯舜母庸賣直同箕干我聞屋漏知在下君<lb/>
<pb n="KR4d0352_WYG_007-21a"/>
欲箸籌煩暫借尺籍無糧創市田告身易醉空酬價膏<lb/>
腴已被公家奪磽瘠復遭姦佃嚇積庾如京寧復得羸<lb/>
胔盈溝誰為嘅蚩尤兵革自久逺新莽王田徒擾害哀<lb/>
鴻慘淡集中澤饑虎咆哮行曠野柯山一閧猶未平苕<lb/>
水三貪尤可怕罔民白撰肯蠲除括税紅由恣姑嘬城<lb/>
門口嗅嚴酒㩁民屋寸量甚間架瘠人封已信可誅剥<lb/>
下媚上當何如崔烈為公近日有劉毅答詔今時無<hi>原註</hi>
<hi>毅言西園賣爵事</hi>民間已食烏昧草<hi>原註事出長編</hi>天上猶積瓊林儲<lb/>
<pb n="KR4d0352_WYG_007-21b"/>
小人長國但牟利大學生財誰讀書民貧盗起已有兆<lb/>
内敉外寧猶貢諛紛紛諂子諒無責挺挺諸賢何不圖<lb/>
芳草為蕭晩節壊嘉橘成枳中年渝虞庭盛際枉者直<lb/>
周室衰時哲亦愚漳濵病叟愁誰語杜曲詩翁恍如晤<lb/>
最憐稷契許身愚豈謂隂何用心苦每篇必寓憂世懐<lb/>
直筆寜愁當國忤法律森嚴信殊絶對屬始終無齟齬<lb/>
嗟予衰老才力弱稽首名賢晨夕慕憂来援筆偶成章<lb/>
力戒負囊母輒露<lb/>
<pb n="KR4d0352_WYG_007-22a"/>
　　　送庸齋赴召<lb/>
宗臣一去今三年玉堂詔許還坡仙黨魁久屈再徴用<lb/>
識與不識皆歡顔先生出處固有道諸公進説徒啾喧<lb/>
或云時事正孔棘百萬生靈皆倒懸公卿唯阿固權位<lb/>
閹戚盤互拏金錢三垂蹙蹙廹軍壘萬口嗸嗸愁實田<lb/>
南交伺釁謀斡腹東海遺患方聚船奈何揖遜救焚溺<lb/>
同姓體國寧其然或云大老世模楷晚節要同金石堅<lb/>
不聞鳴犢反潛聖况復白駒遺衆賢濟川必待烝徒楫<lb/>
<pb n="KR4d0352_WYG_007-22b"/>
傾否亦資茅茹連試看醉翁門下士當今誰者居清聮<lb/>
角巾支杖亟還里覧輝翔集毋輕前我當靜慮為折𠂻<lb/>
咄此二議何其偏卦爻時義各有當聖賢出處無非天<lb/>
五真應二泰可致四不求初屯豈亨要知君相誠與否<lb/>
卓識諒己窮㡬先茍能舉國聴夫子雖不俟駕何尤焉<lb/>
嚴風吹衣落閩土幸與盟主相周旋酒邊抵掌談世事<lb/>
愛君憂國固拳拳鴻飛遵渚望不及中夜起坐徒煩煎<lb/>
心乎愛矣思有助斐然狂簡成茲篇<hi>原註庸齊後辭不赴</hi>
<pb n="KR4d0352_WYG_007-23a"/>
　　　閒中讀書次第<lb/>
紫陽禮編甫盡巻亟償通典平生願增損温公鑑目成<lb/>
<hi>原註通鑑目錄有詳有畧</hi>要把二巖書貫穿<hi>原註巽巖長編終徽宗秀嵓要録惟髙宗一朝</hi>
<hi>欲合為一</hi>夜燈覧徹六一文眉山鉅集思重見七書巻帙二<lb/>
千餘加我三年當閲徧爾來兩目漸眵昏一一手鈔寧<lb/>
敢倦固知衰頺力不勝其奈嗜好頑難變又恐貪多或<lb/>
溺心閉閤時燒香一篆<lb/>
　　　園中讀書<lb/>
<pb n="KR4d0352_WYG_007-23b"/>
南樓幽簾雖粗適猶嫌塵務妨閒逸讀書老圃四無人<lb/>
啼鳥落花春寂寂試垂修綆汲義泉更把長鑱斸𤣥窟<lb/>
已無俗物敗人意猶有睡魔入吾室且須時擎看山脰<lb/>
不妨暫著穿花屐君平身世兩相棄韓子老大百無益<lb/>
但願殘生更㡬年了我床頭二三䇿<lb/>
　<lb/>
　<lb/>
　恥堂存稿巻七<lb/>
</p>
<p>
</p>
  </div>
</body>
</text>
</TEI>
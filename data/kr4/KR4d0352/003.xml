<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>恥堂存稿巻三</head>
    <p>
<pb n="KR4d0352_WYG_003-1a"/>
欽定四庫全書<lb/>
　恥堂存稿巻三　　　　　宋　髙斯得　撰<lb/>
　　論<lb/>
　　　君仁臣直論<lb/>
臣聞古之人君大患在不聞其過而已矣夫以一人居<lb/>
天下之上言動幾微之間治亂存亡繫焉是不可以不<lb/>
聞過也然其威雷霆所震者滅其勢萬鈞所壓者摧予<lb/>
奪廢置怵於前刀鋸鼎鑊迫於後自非龍逢比干剖心<lb/>
<pb n="KR4d0352_WYG_003-1b"/>
隕首冒萬死而不顧者孰肯以其身嬰威怒之鋒哉在<lb/>
昔盛時以堯舜為君以禹臯稷契為臣一堂之上都俞<lb/>
吁咈如家人父子温乎其和故昌言嘉謨各得展竭而<lb/>
無餘藴君臣之道兩盡不亦休乎三代而下庶幾乎此<lb/>
若漢之髙帝唐之太宗亦可取也髙帝為人寛仁愛人<lb/>
豁達大度故其創業之初羣策畢至雖鮿生戍卒之賤<lb/>
皆得至前以吐其愚晩年欲易太子周昌直言極諫比<lb/>
以桀紂而不以為忤太宗寛宏盡下導人使諫孫伏伽<lb/>
<pb n="KR4d0352_WYG_003-2a"/>
李大亮之倫危言讜論交至逓發不惟虛懐延納而又<lb/>
或加賞賜以激厲之二君創業垂統國祚延洪皆聴言<lb/>
能用聞過能改之所致然要其極而論則亦曰仁而已<lb/>
矣陛下以司馬光所載君仁臣直之語為問臣謂戰國<lb/>
君臣何足進於陛下之前故置不復言而述堯舜及漢<lb/>
唐令主之事以對然竊窺聖意則知陛下蓋深有感於<lb/>
斯言者陛下天資忠厚恕以待人屈已和顔延見羣下<lb/>
未嘗疾聲厲色真可謂至仁之主矣而在列之臣批鱗<lb/>
<pb n="KR4d0352_WYG_003-2b"/>
逆耳引裾折檻之風若寥寥焉則是陛下無負諸臣而<lb/>
諸臣或負陛下矣雖然是亦有機括焉司馬光之告仁<lb/>
宗皇帝也曰仁曰明曰武故臣願陛下於其有餘者勿<lb/>
失於其未至者用力焉傳曰主聖臣直又曰君明臣忠<lb/>
此二言者可與聖問所及互相發明陛下試采擇焉<lb/>
　　　聖主之祀臣有五義論<lb/>
臣聞人臣生而有功徳於民則其死也聖主制為祭祀<lb/>
之禮以報之此仁之至義之盡也人君之治天下建立<lb/>
<pb n="KR4d0352_WYG_003-3a"/>
法度興起事功安定國家捍禦菑患必衆建臣工而後<lb/>
可以有濟然君之於臣也使之必報之生則榮之以爵<lb/>
祿死則秩之於祭祀傳曰聖王之制祭祀也法施於民<lb/>
則祀之以死勤事則祀之以勞定國則祀之能禦大菑<lb/>
則祀之能捍大患則祀之夫是之謂五義自堯舜以來<lb/>
未有易此者故記禮者列農稷后土以下十有餘人皆<lb/>
有功烈於民者也成周之時有勲勞者祭於大烝有道<lb/>
徳者祭於瞽宗其他或即其地而祠或立之廟以祭載<lb/>
<pb n="KR4d0352_WYG_003-3b"/>
諸傳記班班可考凡皆以崇徳報功而已東漢之臣如<lb/>
馬援者佐中興之業平内外之難馬革裹尸之志至死<lb/>
不移其於勤事定國禦菑捍患可謂兼之矣而大功未<lb/>
錄讒言並興薏苡之謗一聞光武大怒妻孥惶懼不敢<lb/>
歸𦵏孤魂悵悵而無依況敢與祀典之秩乎同郡朱勃<lb/>
上書顯訟其寃而陳聖王祀臣五義之說其規諷光武<lb/>
亦深切矣帝終不悟書奏報歸田里終帝之世援謗卒<lb/>
無與明若光武者真少恩之主哉陛下天資仁厚遇下<lb/>
<pb n="KR4d0352_WYG_003-4a"/>
以恩茍有尺寸之功靡不酬報固非漢世之君所敢望<lb/>
矣然襄淮俶擾未清士卒暴露為日滋久豈無身膏野<lb/>
草魂為國殤之人主將不以聞有司不以告則忠憤之<lb/>
氣亦能感天地之精忤隂陽之和以召水旱昆蟲之變<lb/>
臣願陛下監光武之失憫邊圉之勞亟命閫臣捜訪死<lb/>
事悉以上聞旌而錄之庶幾將士聞之感激而思奮其<lb/>
於安邊保境實非小補<lb/>
　　　年彌髙而徳彌邵論<hi>原註出揚子法言</hi>
<pb n="KR4d0352_WYG_003-4b"/>
臣聞人之進徳當與天同其運不可以血氣之盛衰而<lb/>
為進退也人受二氣五行以生其健而不息之體固與<lb/>
天無以異也故昔之聖賢耆耋好禮旄期稱道有孶孶<lb/>
斃而後已凡所以全其賦受而反之於天也曾子臨終<lb/>
謂門弟子曰而今而後吾知免夫小子子張臨終謂其<lb/>
子曰君子曰終小人曰死吾今日其庶幾乎曾子至死<lb/>
而後知免於毁傷子張至死而後知克終其事聖門髙<lb/>
弟其進徳修業刻厲堅勇如此豈非百世之師哉自聖<lb/>
<pb n="KR4d0352_WYG_003-5a"/>
人之道學不傳而學者之性不用方其壯也氣盛力强<lb/>
或能勉强以厲其行年運而往其不進銳退速半塗而<lb/>
廢以負其初心者幾希無他不以志氣助血氣而反以<lb/>
血氣亂志氣焉爾若冉求之自畫宰予之昏惰得聖人<lb/>
以為依歸猶且若此況其下者乎盡此道者惟顔子而<lb/>
已苦孔之卓未見其已假之以年則大而化之優入聖<lb/>
域矣年髙徳邵何足以言之惜其年之不髙也揚雄所<lb/>
謂孔子之徒者此其人也雖然人有年髙而徳不邵者<lb/>
<pb n="KR4d0352_WYG_003-5b"/>
以不知戒得故也茍志於得則利欲蝕其性外物汩其<lb/>
天如蝜蝂之遇物持取如豹狼之死而猶餓終身惟無<lb/>
賄之患其得免於禍幸矣又何徳之能邵乎然而血氣<lb/>
既衰戒之在得孔子特為中人以下設戒耳若夫特立<lb/>
獨行之士以萬世在後為心者蓋棺而事始定豈區區<lb/>
利欲之所奪哉夫特立獨行之士未易得也而以富得<lb/>
禍者十常八九亦在乎人君奬廉絀貪以底厲之則有<lb/>
徳者進而風俗以美國家以治矣惟陛下留神<lb/>
<pb n="KR4d0352_WYG_003-6a"/>
　　　伊周論<hi>原注為賈似道作</hi>
或有問伊尹周公之事君有以異乎曰伊尹周公皆聖<lb/>
人也奚其異曰伊尹復政厥辟之後幡然告歸不可復<lb/>
留周公既宅非不欲去卒為成王所留而止非異乎夫<lb/>
聖人之制行不必盡同至於出處大節不可以不同也<lb/>
今若是後世奚所折中哉曰二聖人心同而迹異然人<lb/>
臣之義當以伊尹為正也伊尹受湯之託以相太甲太<lb/>
甲克終厥徳伊尹之責塞矣不歸奚為使伊尹而不歸<lb/>
<pb n="KR4d0352_WYG_003-6b"/>
是以寵利居成功與世之患失者無異何以為伊尹曰<lb/>
如子之言周公非歟曰惡是何言也周公大聖人也而<lb/>
我非之是病狂喪心也曰二聖人出處較然不同子是<lb/>
伊尹又是周公亦有說乎曰有孟子曰聖人之行不同<lb/>
也或逺或近或去或不去歸潔其身而已矣使伊尹而<lb/>
居周公之地安得而不留使周公而居伊尹之地安得<lb/>
而不去無他也伊尹異姓卿而周公同姓之卿故也伊<lb/>
尹佐湯以有天下又相嗣王俾克有終其功大矣然進<lb/>
<pb n="KR4d0352_WYG_003-7a"/>
退去就人臣之大節也功成不去必蹈亢龍之悔范蠡<lb/>
所不為也而謂伊尹為之乎周公則不然明農之請亦<lb/>
伊尹之志也然以叔父之親受文武之託為嗣王所留<lb/>
恝然去之屈原所不忍也而謂周公忍之乎故人臣之<lb/>
道二功成之後同姓則當留以蕃王室異姓則當去以<lb/>
逺嫌疑不明此義而去留胥失其當皆伊尹周公之罪<lb/>
人也予患世之多以周公藉口也於是乎書<lb/>
　　　復讎論<lb/>
<pb n="KR4d0352_WYG_003-7b"/>
客問於髙子曰讎可復乎髙子莞爾笑曰陋乎子之問<lb/>
復讎天地之大義也而又何疑焉傳曰父之讎不與共<lb/>
戴天兄弟之讎不反兵而鬬齊襄公復九世之讎春秋<lb/>
大之周平王不能討申侯之罪傳詩之君子誅焉夫民<lb/>
生於三事之如一惟其所在則致死焉古之道也君之<lb/>
讎不復不可以為臣父之讎不復不可以為子兄之讎<lb/>
不復不可以為弟前志所以貴豫讓而尊子胥哀王裒<lb/>
而薄嵇紹為是也夫事有疑則問之不必置疑而問君<lb/>
<pb n="KR4d0352_WYG_003-8a"/>
子謂之不善問客曰今有人焉有父之讎二十有八載<lb/>
而不能復有兄之讎二十有六載而不能復非惟不能<lb/>
復也又與讎人同國而居焉是待其父兄曾交游之不<lb/>
若也問之則曰吾非終不復也將有待焉爾一旦為御<lb/>
史之官乃得反之如是者則可乎髙子曰是禽獸也惡<lb/>
乎而可夫天子之置御史也使之黜不端治有罪明目<lb/>
張膽斥然正以呼之也若盜天子之權以報家怨借無<lb/>
辜之人以寓姦心枉矢蛇行為鬼為蜮不思置是官也<lb/>
<pb n="KR4d0352_WYG_003-8b"/>
固使彼若是乎被以誅心之法是為無君非禽獸而何<lb/>
彼掩耳盜鐘謂人莫已覺也不知君相非之近臣議之<lb/>
同列恥之在廷百執事口不敢言而心鄙之輿臺皂𨽻<lb/>
小夫賤人羣嘲之詩曰墓門有棘斧以斯之夫也不良<lb/>
國人知之陳佗稔矣豈待逺惡而後棄乎公羊子曰父<lb/>
不受誅子復讎可也父受讎推刃之道也夫為天子師<lb/>
儒之官辱士以快私仇者廷紳言天下事於天子之前<lb/>
以大義斥之為天子近民之官貪刻以病民者刺史棓<lb/>
<pb n="KR4d0352_WYG_003-9a"/>
擊大姦倂狐狸而去之是皆受誅之類也而可報乎管<lb/>
夷吾不復讎夫子以為是王珪魏徵不復讎程子以為<lb/>
非孔子曰以直報怨以徳報徳朱子以為怨有不報而<lb/>
徳無不讎夫復讎義也而有權焉彼淺丈夫不學無術<lb/>
知推刃而已安足以及此郭解原渉以俠濟民作威作<lb/>
惠王法之所誅也然君子猶曰復讎報直不失仁義今<lb/>
也盜天子之大權以作姦威以害良善是賊仁義者也<lb/>
其罪浮於解涉矣故吾謂舉天下之人無不可復讎惟<lb/>
<pb n="KR4d0352_WYG_003-9b"/>
天子之御史則不可昔者孝宗皇帝綜核名實以公滅<lb/>
私御史之挾私盜權以誣人者必痛繩以罪林安宅之<lb/>
於葉顒姚憲之於曾懐蕭燧之於李景孠大者竄逐其<lb/>
次削秩罷官輕猶徙他官未有但己者也今天子雖聖明<lb/>
而言事官猶觀望當國者之意以為向背望其行林姚<lb/>
之罰難矣客曰子之論則正矣氣則昌矣然人毁君君<lb/>
亦毁之得無取賈豎女子相争之誚乎髙子曰春秋之<lb/>
義亂臣賊子人皆得而誅之吾欲誅無君之人以扶世<lb/>
<pb n="KR4d0352_WYG_003-10a"/>
教正人心而何嫌之避<lb/>
　　說<lb/>
　　　廣居說<lb/>
永嘉陳君所為便坐命曰廣居屬予書之而發其義所<lb/>
謂廣居之義大矣難乎其為言也學者必先識其所謂<lb/>
者而用力焉然後可乎是居者何宅心之地也易曰修<lb/>
辭立其誠所以居業也又曰寛以居之書曰惟厥攸居<lb/>
蓋皆有主於中守而不去之義如人之有家焉朝於斯<lb/>
<pb n="KR4d0352_WYG_003-10b"/>
夕於斯常而不厭然後志定而業成夫既識其所居矣<lb/>
而能充之以學問拓之以義理不梏於偏見不汩於私<lb/>
欲逮夫養熟理融之後心體渾然萬境俱徹四海八荒皆<lb/>
在吾宇居其有不廣乎嗚呼此仁者之事學者所當立<lb/>
以為的而俛焉孳孶者故予願與陳君勉之<lb/>
　　　史巽之兩溪說<lb/>
坎流水也兊止水也兩溪交流坎之重卦象焉兩澤相<lb/>
麗兊之重卦象焉水與澤相近而不同故易六十四卦<lb/>
<pb n="KR4d0352_WYG_003-11a"/>
未有以兊為水者予方為季申明兩溪之義請置兊而<lb/>
論坎夫坎之為卦心亨而體勞遺安君從容鄉邑之間<lb/>
尊師講道安土樂天其得坎之亨者乎季申棲遲苕霅<lb/>
兩溪之間遺佚不怨阨窮不憫其得坎之勞者乎然勞<lb/>
之中有亨道焉不可不知也季申儻能思遺安之訓隱<lb/>
居以求其志固窮以守其身則疏食飲水樂在其中其<lb/>
何亨如之季申借兩溪之名以寓維梓之思善矣予復<lb/>
推其義以告之其亦以為然乎<lb/>
<pb n="KR4d0352_WYG_003-11b"/>
　　　陳堅字子固壡字子思說<lb/>
聖學二曰知與行而已然非通之以思則知不明非守<lb/>
之以力則行不實二者相須不可偏廢也易曰知至至<lb/>
之可與幾也知終終之可與存義也又曰知崇禮卑崇<lb/>
效天卑效地語曰知及之仁不能守之雖得之必失之<lb/>
又曰知者樂水仁者樂山四者辭異其指則同知至至<lb/>
之主於知知欲其明故曰可與幾知終終之主於行行<lb/>
欲其力故曰可與存義智以知識言欲髙明而如天禮<lb/>
<pb n="KR4d0352_WYG_003-12a"/>
以持守言欲安固而如地智以通理如水之周流仁以<lb/>
守道如山之堅確一知一行交進互益此學之大方也<lb/>
永嘉陳宗名其二子曰堅曰壡而遺予書曰公為我字<lb/>
之且發其義予謂堅於文從土其義有不待辨若壑之<lb/>
義當以洪範明之洪範五事皆以本然之性而言思曰<lb/>
睿者思具自然之睿人皆有之非聖人所獨得其文義<lb/>
則通而已二子之於學也茍能致其叡以思之堅其守<lb/>
以固之如手足相須而不可相無知行互發不能自已<lb/>
<pb n="KR4d0352_WYG_003-12b"/>
則其進也庸詎知其所止乎請字堅曰子固壑曰子思<lb/>
雖皆昔人已行之字然合而言之以盡其義則此乎昉<lb/>
春秋之義不嫌同辭兄弟一體固不得而析也陳君以<lb/>
為然則願以告乎二季有可往復幸無辭焉<lb/>
　　　唐近仁字學行近道字學知說<lb/>
仁與道難言也肫肫浩浩與天同體學者茫然而求之<lb/>
烏能闖其藩哉故聖人教人常自其近者言之曰剛毅<lb/>
木訥近仁曰力行近乎仁曰强恕而行求仁莫近焉曰<lb/>
<pb n="KR4d0352_WYG_003-13a"/>
知所先後則近道矣曰忠恕違道不逺凡皆示人求端<lb/>
用力之要使之即用以明體因顯以識㣲近而不已則<lb/>
亦終至其域而止耳零陵唐直夫取中庸之義名其長<lb/>
子曰近仁而字以學行取大學之義名其仲子曰近道<lb/>
而字以學知求予一言發其義夫力行非仁也何以近<lb/>
乎仁知所先後非道也何以近乎道蓋行者仁之實而<lb/>
知者道之門也中庸三知知者之事也三行仁者之事<lb/>
也行不近於仁乎近仁而欲無愧其名則當深體力踐<lb/>
<pb n="KR4d0352_WYG_003-13b"/>
俛焉孳孳毋憚任重道逺而不力毋以色取行違而自<lb/>
欺行之不已仁逺乎哉大學之道自誠意正心至於治<lb/>
國平天下條目衆矣而其綱領以致知為先知不近於<lb/>
道乎近道而欲無愧其名則當懲治本心精擇義理毋<lb/>
溺於利欲以汩其明必謹於幾㣲以擇所嚮知之之至<lb/>
道不逺人矣雖然二者非學不能知非學則不明行非<lb/>
學則不力易曰學以聚之問以辨之寛以居之仁以行<lb/>
之記曰人不學不知道直夫字二子以知行而貫之以<lb/>
<pb n="KR4d0352_WYG_003-14a"/>
學其有見於此矣然而猶有說焉先儒謂知行如人兩<lb/>
足不可偏廢二子其觀予文交警互發則有以知夫仁<lb/>
與道一而二二而一矣烏虖尚勉之哉<lb/>
　　　純彦字韓孺說<lb/>
先君子嘗言古者以王父字為氏今宜倣此名諸孫以<lb/>
純以開府公字公純故也予第五子純彦字之曰曰韓<lb/>
孺蓋竊取忠獻諸子之名俾徼福焉我朝世家之盛莫<lb/>
如韓吕韓公忠貫日月慶留苗裔予以匹夫慕之亦有<lb/>
<pb n="KR4d0352_WYG_003-14b"/>
說焉且公之諸子或秉國均或備禁臠勲名富貴赫奕<lb/>
一時純彦居其間皆不能及而其平生行事亦未有卓<lb/>
然登於史氏者予果何取焉取其生長勲閥不忲不驕<lb/>
以保門户稱其家兒而已家人六四富家大吉象曰富<lb/>
家大吉順在位也言順理以保其家蓋非易事故於一<lb/>
卦吉莫大焉嗚呼吾邦喪亂以來故家流落後生不謹<lb/>
以墜其世多矣予甚懼焉乃發此義以示警嗚呼小子<lb/>
其念之哉<lb/>
<pb n="KR4d0352_WYG_003-15a"/>
　　　純魯字參孺說<lb/>
余弟不器甫名其子曰純魯蓋摭秦齊鐘銘之文字之<lb/>
曰參孺則取論語曾子之義屬余為之說余謂秦銘所<lb/>
謂純魯多釐齊銘所謂萬福純魯有質厚之義不過言<lb/>
受福之厚而已與論語所云若不相似不器借其文以<lb/>
名子猶賦詩斷章云爾姑置二銘専明孔氏之訓先儒<lb/>
訓魯為鈍言其受性之偏非美之之辭也果何取於魯<lb/>
乎蓋聰明才智之人未必聞道而質朴純魯者徃徃得<lb/>
<pb n="KR4d0352_WYG_003-15b"/>
之何也敏者見之既易故守之不堅而魯者因其造理<lb/>
之難故用心専一探索鑚硏不得自已既得之難故守<lb/>
之堅此曾子所以絶出三千之徒而獨傳聖人之道也<lb/>
嗚呼天之降才於人亦不一矣賢者能因其質而用力<lb/>
焉則其賦性之偏反為受道之地向使曾子不知用力<lb/>
則亦終於魯而已矣何足貴乎余觀不器之子疏通闓<lb/>
暢非遲鈍者顧以魯名惟父知子必有深意豈欲其質<lb/>
直務實以濟其所不足乎是則以曾子之病為純魯之<lb/>
<pb n="KR4d0352_WYG_003-16a"/>
藥意雖少異而皆可以入道純魯繼自今其亦依親之<lb/>
言體親之志去便儇皎厲之習為篤實敦厚之歸毋恱<lb/>
紛華毋熹輕銳底厲於學問沈潛於義理以無虛乎嚴<lb/>
君名子之意是予之所望也嗚呼純魯其亦念之哉<lb/>
　　　純約字謙孺說<lb/>
予弟不流甫之子舊名純一不流書來欲予為之更名<lb/>
且字之而為之說予謂幼名冠字考之經傳鮮有更者<lb/>
獨小戴所記父母在許其更名況父之命而非自更之<lb/>
<pb n="KR4d0352_WYG_003-16b"/>
乎故予不曰不可而名以純約字以謙孺名取左傳在<lb/>
約思純之義字則兼取潘安仁所謂福謙在純約者焉<lb/>
夫約者何也不哆然以自大之謂也人之自守者約則<lb/>
篤實而不濫收歛而不華其行已也恭其用物也儉其<lb/>
為學也要聖人示人入道之門積徳之基未有不由此<lb/>
者故曰以約失之者鮮矣然非其心純乎義理不雜於<lb/>
利不累於物安能至此夫既能以純居約矣則天下之<lb/>
謙何加焉天之所益人之所好鬼神之所福捨此焉往<lb/>
<pb n="KR4d0352_WYG_003-17a"/>
春秋之世未必能盡此道若安仁徒能言而不能行故<lb/>
卒盈以取禍我朝有刁約景純者少與歐富齊名蘇文<lb/>
忠稱為前輩推尊甚至蓋能不愧其名者孔門之約未<lb/>
易驟語純約其亦希前修之行由是而進以求造乎顔<lb/>
曾之域可也烏虖其亦懋敬之哉<lb/>
　　　蹇叔潛字成子說<lb/>
妻之兄子蹇叔潛予所名也始字淵子復改符子一日<lb/>
請曰二字皆未稱公所賜名請更之予字以成子而語<lb/>
<pb n="KR4d0352_WYG_003-17b"/>
之曰子達成之義乎在易乾之姤潛龍勿用夫子翼之<lb/>
以為不成乎名行而未成夫乾六爻皆聖人之事聖人<lb/>
何不成之有自學者言之則窮而未達之時也名無所<lb/>
聞行無所見非未成而何故潛也者君子進徳修業之<lb/>
基濟時行道之本也人能於此時刻志厲行篤學力行<lb/>
思其所未達勉其所未信不以人之所不見而自欺不<lb/>
以世莫我知而自畫使大學修齊治平之具皆備於我<lb/>
他日出潛離隱舉而措之其所成就當何如哉孟子曰<lb/>
<pb n="KR4d0352_WYG_003-18a"/>
舜發於畎畝之中傅說舉於版築之間膠鬲舉於魚鹽<lb/>
之中管夷吾舉於士孫叔敖舉於海百里奚舉於市六<lb/>
者皆困於潛者用力有淺深所就有小大然其為有成<lb/>
一也成子其勉之哉<lb/>
　　　范震龍字子雲說<lb/>
蜀公之九世孫范震龍季從訪予湘中曰吾字取諸易<lb/>
文言傳而未知其說公為我言之予謂水火燥濕其義<lb/>
甚著雲龍風虎曷為亦以類言蓋龍陽物也雲於易亦<lb/>
<pb n="KR4d0352_WYG_003-18b"/>
為陽虎隂物也風於易亦為隂同氣相求其從之宜也<lb/>
雖然子之字是矣然混而無别果孰從乎盍以子雲易<lb/>
之昔人名字以雲龍相配者多矣如陸雲而字士龍范<lb/>
雲而字彦龍蓋其著者士龍以雲間自處非不髙也而<lb/>
二十四友之汙陷身濁淖雲龍騤騤固若是乎乃若彦<lb/>
龍朝聞夕死之事其所依乗尤君子之所鄙笑二子皆<lb/>
非予所願於范君也夫龍之為物鍾天地之至陽其體<lb/>
清輕其性靈異而雲以至陽之氣為之慿依其乗時變<lb/>
<pb n="KR4d0352_WYG_003-19a"/>
化功用不測凡有血氣之類安得而擬之哉易六十四<lb/>
卦窮天下之象而龍為首飛潛見躍各有其義非獨聖<lb/>
人為然學者皆當體之范君究玩於斯而有得焉則知<lb/>
其蟄也所以存吾身其出也所以行吾志不得時而龍<lb/>
蛇毋如子雲之空言而竟辱其身得時而風雲毋如陸<lb/>
范之自失而貽笑於世則朋友相字之意庶乎其不虛<lb/>
矣嗚呼范君其亦勉之哉<lb/>
　　　王琚字君度說<lb/>
<pb n="KR4d0352_WYG_003-19b"/>
吾友王深道名其子曰琚遺予書曰為我字之倂為之<lb/>
說庶知乃父有友如此且使佩徳言以無愧其名也予<lb/>
曰諾哉乃字以君度而申其義夫佩玉之名五曰珩璜<lb/>
琚瑀衝牙大毛公曰佩有瓊琚所以納間蓋佩玉之制<lb/>
惟琚納於珩璜上下之間所以管攝衆玉者也故古人<lb/>
言佩獨琚得専其名而四者不得如曰佩玉瓊琚報之<lb/>
以瓊琚可見然則佩者所以節度乎身而琚者又所以<lb/>
節度乎佩者與傳曰古之君子必佩玉周旋中規折旋<lb/>
<pb n="KR4d0352_WYG_003-20a"/>
中矩進則揖之退則揚之然後玉鏘鳴也又曰既服習<lb/>
容觀玉聲凡皆以其切近於身可以歛敖惰之氣閑非<lb/>
僻之心焉爾然其為制也必有一玉焉居其總會以節<lb/>
度之名物之中有精義存是豈茍焉者哉琚也而知乎<lb/>
此起居動作其無一而不求合乎度焉謹言謹行常懼<lb/>
悔尤者守身之度也愉色婉容交盡敬愛者事親之度<lb/>
也篤恩厚别承寧尊者齊家之度也刑善親仁戴抱忠<lb/>
信者取友之度也權衡輕重劑量辛甘者接物之度也<lb/>
<pb n="KR4d0352_WYG_003-20b"/>
廣而充之跬步之間終食之頃皆不越乎檢防夫如是<lb/>
則嚴君名字師友責善之意庶乎其無負矣然而抑有<lb/>
說焉夫度者降衷自然之則非强加束縛於人也始佩<lb/>
玉者容止進退之間若有拘牽之者久則安之矣度之<lb/>
於人亦然善乎吕成公之說曰規矩法度未至於樂循<lb/>
理若維縶然其中自有安泰恬愉之地琚雖未及乎此<lb/>
然有味斯言俛焉孳孳安知不終闖其藩也烏虖尚勉<lb/>
之哉<lb/>
<pb n="KR4d0352_WYG_003-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0352_WYG_003-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　恥堂存稿巻三<lb/>
</p>
<p>
</p>
  </div>
</body>
</text>
</TEI>
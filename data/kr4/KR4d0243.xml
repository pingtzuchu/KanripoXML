<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4d0243_SBCK_001-1a"/>
攻媿集卷一<lb/>
　　　　　宋　樓　鑰　撰<lb/>
　古體詩<lb/>
　　攻媿齋<lb/>
　　　余以攻媿名齋俞致翁惠書謂若無媿可攻者<lb/>
　　　讀之悚然不敢當以詩謝之<lb/>
聖賢不得見道散固巳久學者多自賢鮮肯事師友顚<lb/>
冥聲利中悔吝皆自取動言無媿怍未知果然否寡過<lb/>
云未能先聖欣善誘凜凜孟氏言幾希異禽獸參乎病<lb/>
<pb n="KR4d0243_SBCK_001-1b"/>
知免遂使啓足手寧知起易簀又在此段後吾儕況小<lb/>
人氣質素凡陋以其所以養孝道亦何有勉前類水馬<lb/>
立處秖如舊倘復不自力其末當愈謬毎思攻所媿扁<lb/>
牓銘座右三誦故人書慙汗幾欲溜夫豈爲戲言知君<lb/>
于我厚因之更加警補過尚无咎<lb/>
　　謝湖山居士示和陶詩<hi>吳給事芾</hi>
淵明千載人風節仰孤峭豈惟辭督郵蓮社不得召書<lb/>
不求甚解眼髙得玄要詩亦本無意但寫胸中妙齊梁<lb/>
紛衆作嘈雜春禽叫稚子候簷隙文通劇捜紹矯矯玉<lb/>
<pb n="KR4d0243_SBCK_001-2a"/>
局翁尙友謝浮漂飽喫惠州飯追和欲同調湖山老居<lb/>
士宏才蓋廊廟出入官五紀懷歸自年少屢賡歸來詞<lb/>
吾行有先兆老龍臥林壑年髙德彌劭向來批勅手甘<lb/>
心事耕釣築室據仙居泉石造深奥亭榭望堂皇蓬萊<lb/>
對圓嶠涉園日成趣遇客酒頻釂巖巖鸞鶴姿炯炯雙<lb/>
眸瞭墮體黜聰明坐忘樂遺照西疇時告春東臯快舒<lb/>
嘯襟期古暗合此事不容詔盡和靖節詩筆走追風驃<lb/>
又如裴旻劍騰空徑投鞘人生嗜欲深山林不供燒何<lb/>
當從公游翛然寧荷蓧小子敢言詩未免事華彯西施<lb/>
<pb n="KR4d0243_SBCK_001-2b"/>
難效顰邯鄲恐貽笑思欲焚舊藁世味輕咀嚼稍尋韋<lb/>
蘇州旁引孟貞曜絶去翰墨畦毋鑿渾沌竅尙或庻幾<lb/>
焉未暇期速肖<lb/>
　　送袁和叔尉江陰<lb/>
澄江少日曾經行髙城傍有長江橫君山特立江之汀<lb/>
下瞰淮甸一堂平中港引潮深無聲萬頃灌注滋農耕<lb/>
戰國今幾二千齡黃歇此地猶垂名舊以邑屬南蘭陵<lb/>
疲于奔命吏失寧今焉裂地爲專城獨當一面行雙旌<lb/>
井市雖小民厚生四十萬緡輸賦征舶商輻凑衆貨贏<lb/>
<pb n="KR4d0243_SBCK_001-3a"/>
牒訴簡省官曹淸一邑負郭相依憑守宰同僚齊弟兄<lb/>
脈絡貫通易盡情尉職無卑近編氓坐閱是否真權衡<lb/>
傍郡孔道困將迎我乃靜趣如郊坰安輿並行人子榮<lb/>
況有海錯供庖烹河肫鰣<graphic n="KR1693" url="https://raw.githubusercontent.com/kanripo/KR-Gaiji/master/images/KR1693.png" mimeType="image/png"/>鮮不鯹車螯蛤蟹均藜羮<lb/>
夫君傳家有典刑父子知己人一經詩書滿門不慙卿<lb/>
豈羨漢士黃金籯薦口久巳徹帝京九萬自此開鵬程<lb/>
平生寒牕照短檠興亡千古無遁形妙年射策當彤庭<lb/>
歸領後生爲主盟友朋講習誠專精世故多端須飽更<lb/>
京口直下連滄溟官府闊稀行旅驚邊頭久無夕烽青<lb/>
<pb n="KR4d0243_SBCK_001-3b"/>
要在彈壓潢池兵簿書期㑹勤經營人物酬應審重輕<lb/>
一言行之可終身謹毋失己毋失人贈人以言豈吾能<lb/>
頗嘗于此三折肱舉以送君君試聽<lb/>
　　登育王山望海亭<lb/>
瘦藤拄破山頭雲山蹊盡處開危亭平田萬頃際大海<lb/>
海無所際空冥冥乾端坤倪悉呈露飛帆去鳥無遺形<lb/>
蓬萊去人似不遠指㸃水上三山青褰裳濡足恐未免<lb/>
倘有飈馭吾當乘是中始覺宇宙大眼力雖窮了無礙<lb/>
雲夢八九不足吞囘視塵寰一何隘曾聞芥子納須彌<lb/>
<pb n="KR4d0243_SBCK_001-4a"/>
漫說草菴舍法界看我振衣千仞岡笑把毫端捲烟海<lb/>
　　林景思雪巢<lb/>
四時不皆雪陸居本非巢高人興寄遠表此一把茅吾<lb/>
非二祖可夜立寒齊腰吾非鳥窠師結廬寘樹梢白日<lb/>
照我心不以見睍消兩腳踏實地風雨無漂搖作詩窮<lb/>
益工寒瘦逼島郊落筆句驚人不復尋推敲客至不問<lb/>
誰淡若君子交直氣干霄上下視鄙斗筲富貴頃刻花<lb/>
疇能等幻泡附離如幕燕自謂漆與膠先生閱世熟兀<lb/>
坐山城坳春陽會有時豈曰終繫匏錫山寄雄文凜然<lb/>
<pb n="KR4d0243_SBCK_001-4b"/>
豎髮毛我非敢言詩爲君聊解嘲<lb/>
　　題龍眠畫騎射抱毬戲<lb/>
綠楊幾枝插平沙柔梢裊裊隨風斜紅綃去地不及尺<lb/>
錦袍壯士斫鬃射橫磨箭鋒滿分靶一箭正截紅綃下<lb/>
前騎長纓抱繡毬後騎射中如星流繡毬飛䃂最難射<lb/>
十中三四稱爲優元豐策士集英殿金門應奉人方倦<lb/>
日長因過衞士班飛騎如雲人馬健駕幸寳津知有日<lb/>
窮景馳驅欣縱觀龍眠胸中空萬馬駭目洞心千百變<lb/>
追圖大槩寫當時至今想象如親見靜中似有叱咤聲<lb/>
<pb n="KR4d0243_SBCK_001-5a"/>
墨淡猶疑錦繡昡閒牕撫卷三太息五紀胡塵暗畿甸<lb/>
安得士馬有如此長驅爲決單于戰<lb/>
　　題羅春伯所藏修禊圖序<lb/>
東遊登㑹稽秖見蘭亭不見碑北過中山府欲訪此碑<lb/>
不知處間從故家看墨本如此二者絶難遇曾經耶律<lb/>
氈裹去至今薊北猶知慕時將一二餽北使持歸往往<lb/>
快先覩未知玉石眞在否要比江南終近古他日縛取<lb/>
呼韓作編戸勒銘歸來過定武只問君王乞此碑打向<lb/>
人間莫論數<lb/>
<pb n="KR4d0243_SBCK_001-5b"/>
　　題孟東野聽琴圖因次其韻<lb/>
誰歟住前溪夜深以琴鳴天高顥氣肅月斜映疎星橡<lb/>
林助蕭瑟泉聲激琮琤彈者人定佳能使東野聽束帶<lb/>
不立朝遥夜甘空庭龍眠發妙思神交窮杳冥不見彈<lb/>
琴人畫出琴外聲郊寒凜如對作詩太瘦生恨不從之<lb/>
遊撫卷空含情<lb/>
　　壽安撫伯父<lb/>
東樓德澤流無窮我公挺生慶所鍾瓊枝玉樹瑩精彩<lb/>
迥然不墮風塵中少年慷慨吐虹氣文彩元不減儕輩<lb/>
<pb n="KR4d0243_SBCK_001-6a"/>
胸中妙蘊經綸才剸劇裁繁特餘事曽從蓮幕試牛刀<lb/>
舉城但識劉功曹瀾翻薦口動天聽一語便逾華袞襃<lb/>
上方欲革嶺南弊柬才果得吳刺史不妨一勺飲貪泉<lb/>
淸德泠泠今可紀憑軾雍容安七閩列郡合詞稱得人<lb/>
從兹十載秉麾節坐令萬里囘陽春洞庭風月瀟湘雨<lb/>
君王無復憂南顧抗章乞得半生閒遙指山家賦歸去<lb/>
廟堂未肯閒宏材大開東閣需公來朝隨召節赴天闕<lb/>
夜馳使馹歸長淮廣陵臥治要汲直金節熒煌照熊軾<lb/>
底用腰纒十萬錢且看身享二千石忽思鱸膾寒菰羮<lb/>
<pb n="KR4d0243_SBCK_001-6b"/>
拂衣欲遂鄕關情視去西陽如脫屣意色蕭然同鬭生<lb/>
畫船重汎西湖上水光山色都無恙主人管領東風囘<lb/>
故園桃李倍淸爽六鼇背負三山歸輪囷老檜蒼龍姿<lb/>
了無塵俗敗人意棐几長物皆瑰奇橫岸綸巾披鶴氅<lb/>
神情直出羲皇上塵事到頭曾不聞臥聽歌臺傳緩響<lb/>
百花堂前手自栽興來一杯復一杯人生亦欲自適爾<lb/>
富貴于我何爲哉仲春況屬懸弧旦使君亭榭風光煖<lb/>
東君豫借一分春不許芳菲作春殿綺羅香深初肆筵<lb/>
弟兄酬酢盃相傳此時更復借一醉君從何處拌垂蓮<lb/>
<pb n="KR4d0243_SBCK_001-7a"/>
五侯貴盛德未美簪纓不滿高陽里何如淸白傳家風<lb/>
奕世靑氈盡朱紫燕居今喜相比鄰其如四海須陶鈞<lb/>
羽書鼎來在朝夕何數羔雁徒成羣芙蓉城中有仙宅<lb/>
十洲三島環其側此中樂不減商山功成歸作茹芝客<lb/>
　　送伯舅汪運幹<hi>大雅</hi>
人生自古悲别離別離今日何足悲試問今日行者誰<lb/>
鄞江名族真男兒虬鬚燕頷軀十圍凜凜端有熊豹姿<lb/>
毅然剛立不怒威笑視鼠輩何脂韋州縣小試囊中錐<lb/>
政績今在衆口碑姓名通籍黄金閨便泛王儉紅蓮池<lb/>
<pb n="KR4d0243_SBCK_001-7b"/>
平時幕府多素尸坐縻公粟遨以嬉只今方當多事時<lb/>
正要名士同驅馳森森百萬虎與貔荷戈分駐淮東西<lb/>
兩淮千里雙使麾幕中僚吏皆耀犀惟公婉畫明蓍龜<lb/>
辯如懸河不可隄胸中武庫深難窺決策固有堂上奇<lb/>
朔風吹空黃草齊正恐秋髙胡馬肥萬人相顧目睽睽<lb/>
見公此去多腹非公獨襆被行不疑單車西去征馬嘶<lb/>
平生氣槩衝虹霓恨無尺箠笞羌夷方今天相中興期<lb/>
黠虜戴頭來邊陲顧公速蹈功名機匈奴不滅何家爲<lb/>
出門千里何足辭但願滿引金屈巵<lb/>
<pb n="KR4d0243_SBCK_001-8a"/>
　　月夜汎舟姚江<lb/>
秋暑不可耐幾思汎中川晚來興有適溪船偶及門凉<lb/>
月纔上弦平潮可黄昏倚楫縱所如臥看龍泉山長虹<lb/>
跨空闊過之凜生寒坐穩興亦佳夜氣方漫漫草蟲鳴<lb/>
東西飛鳥相與還仰頭數明星垂手搖碧瀾主客惜此<lb/>
景不及攜清樽無酒要不惡徜徉足幽歡幽歡有何好<lb/>
扣舷澹無言<lb/>
　　送王正言守永嘉<lb/>
江頭潮生江月小暝烟綠暗垂楊道有客扁舟送使君<lb/>
<pb n="KR4d0243_SBCK_001-8b"/>
道傍不怕揶揄笑向來一别三換歲正喜親情得傾倒<lb/>
吏民引領望推麾空有離愁滿懐抱使君讀殘萬卷書<lb/>
古事今事俱了了便應珥筆侍天陛不然代言登鳳沼<lb/>
瀛堧山水久寂寥爲屈朱轓來坐嘯帢幘峰高舊題咏<lb/>
赤城所在經行飽永嘉名郡太守尊靈運後來詩絶少<lb/>
天作雁蕩地爲藏蠟屐穿山未曽到攺轅卻向箇中去<lb/>
更得江山助詩好齋鈴靜處定得句不待池塘夢春草<lb/>
去年海水上平地大風駕浪從天杪蒼生濈濈生魚頭<lb/>
聚落隨波迹如掃今年二麥連野秀田家扶犁事秔稻<lb/>
<pb n="KR4d0243_SBCK_001-9a"/>
使君憂國眉不開叱馭徑行仍及早哀哉千里方更生<lb/>
縣官租錢酒戸曉縱民自恐上不足誅取何憐下無告<lb/>
邦儲邦本孰輕重肯使疲民困征擾君不見巖巖千古<lb/>
陽道州政拙催科自書攷<lb/>
　　遊龍瑞宮<lb/>
隔山望危石老面凜如鐵路囘兩屏開見此高嵽嵲偉<lb/>
哉名公卿峩冠會朝列又如鼓迅霆玄雲助擊烈癡雲<lb/>
不作雨空翠襲冰雪野水不知源遶徑幾萬折子長真<lb/>
愛奇萬里探禹穴我家甬水東扁舟輕入越竊此半日<lb/>
<pb n="KR4d0243_SBCK_001-9b"/>
閒到處輒清絶傳聞古洞天瓊臺照金闕神仙杳難問<lb/>
一笑山石裂相逢客路中翻手數年别勝地更躋扳莫<lb/>
厭屐齒折<lb/>
　　三日不得過都泗堰<lb/>
南朝何公棲禹穴嘉遯悠然老高潔一朝送人都泗埭<lb/>
歸歎此途于此絶我亦何爲走塵埃數年不記幾往來<lb/>
船橫三日不得度愧想高風安在哉<lb/>
　　宿佛日山<lb/>
平生臨平山知誦藕花句輕帆幾來往山色澹如故寧<lb/>
<pb n="KR4d0243_SBCK_001-10a"/>
知千萬峰中間著佳趣蕭蕭蒼髯翁爲指花城路我來<lb/>
春正濃天寒日將暮雲深鐘唄鳴自喜得勝具緬懷玉<lb/>
局仙老筆掃朝霧玉槊儼相持珠旒竟何所惟餘渥洼<lb/>
水蒼龍角牙露人間翻覆手烈日變烟雨俗子眩炎凉<lb/>
三四錯賦芋道人笑視之萬化隨所寓深坐十笏地一<lb/>
息了千慮箇中誰得知幽鳥背人去<lb/>
　　求仲抑招遊山歸途遇雨<lb/>
竹輿遶湖濱宿露尚厭浥徑到玉岑下坐久客始集起<lb/>
穿靈石山萬松介而立梅天氣淸潤空翠行可挹古藤<lb/>
<pb n="KR4d0243_SBCK_001-10b"/>
幾百年枝蔓兩山及見說暮春時花紫光熠熠直疑老<lb/>
潛虬初起夜來蟄俯玩歲寒泉齒冷不敢吸相將上龍<lb/>
泓塵鞅謝羈<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>洞有靈獸居臨深心岌岌魚遊明鏡中<lb/>
巨浪無三級寒苔載水去萬頃潤原隰𪷟𪷟山雨來歸<lb/>
僕鳥飛急野興殊未巳日昃不暇給衝泥上湖船雨陣<lb/>
遽奔襲飄風將急㸃囘旋驚四入中流益蕩兀短篷不<lb/>
當笠停篙亦久之怒勢不少戢我徒方嘯歌弗謂攺豪<lb/>
習但恥瓶罍罄莫問衣裳濕<lb/>
　　吳江舟中<lb/>
<pb n="KR4d0243_SBCK_001-11a"/>
阿連久矣共一被小别愁生夜無寐風帆將我上征途<lb/>
囘首江山日千里小舟横臥吳江水夢囘依約蕭齋裏<lb/>
五更漏急月黃昏鳥散一聲人未起<lb/>
　　讀范吏部三高祠堂記<lb/>
三高之風天與高三高之靈或可招小山以後無此作<lb/>
具區笠澤空寥寥幾從垂虹蕩雙槳寓目滄浪獨怊悵<lb/>
筆端不倒三峡流欲遽招之恐長往前身陶朱今董狐<lb/>
襟抱磊落吞江湖瑰詞三章妙天下大書深刻江之隅<lb/>
我來誦詩凛生氣若有人兮在江水扁舟獨釣膾鱸魚<lb/>
<pb n="KR4d0243_SBCK_001-11b"/>
茶竈筆牀歸南里先生同是丘壑人只今方迫功與名<lb/>
謝公捉鼻恐未免便看林藪生風雲他年事業滿彞鼎<lb/>
乞身歸來坐佳境不嫌俗士三斗塵容我漁蓑理烟艇<lb/>
　　仙都獨峰<lb/>
漢家武徹求神仙方士搤掌多夸言蓬萊隔海不可到<lb/>
屬車徜徉上橋山傳聞黃帝久仙去胡爲有石髙巑岏<lb/>
游談不經理欲屈謾言此地藏衣冠縉雲自是仙窟宅<lb/>
萬壑千巖比如櫛突然一石摩靑雲造化應勞巨靈擘<lb/>
仙風吹墮碧蓮花玉井半空人不識望之不計幾千尺<lb/>
<pb n="KR4d0243_SBCK_001-12a"/>
八柱擎天此其一伯夷制行高且孤萬世猶能立懦夫<lb/>
英魂凜凜今不死化作此石山之隅橫斜轍跡依然在<lb/>
我亦何能窮古初<lb/>
　　靈壁道傍怪石<lb/>
飽聞兹山產奇石東南寳之如尺璧誰知狼籍亂如麻<lb/>
往往嵌空類鑱刻長安東南萬歲山捜抉珍怪窮人間<lb/>
汴流一舸載數輩徑上艮嶽増孱顔當時巧匠斵山骨<lb/>
寘之江干高突兀干戈動地胡塵飛坐使奇材成棄物<lb/>
君不見黃金橫帶號神運不數臺城拜三品只今零落<lb/>
<pb n="KR4d0243_SBCK_001-12b"/>
荒草中萬古凄凉有遺恨木人漂漂不如土坐閱興亡<lb/>
知幾許行人沈歎馬不前石雖不言恐能語<lb/>
　　括蒼溪漲<lb/>
雨餘大溪觸山流氣勢直欲凌沙洲浮梁中分斷螮蝀<lb/>
流沫東去行蛟虬人家嘈嘈避新漲雲稼苒苒添平疇<lb/>
漁翁輕生有如此小艇橫絶隨飛鷗<lb/>
　　石門洞<lb/>
扁舟百里連城囘青山中斷立兩崖淸都虎豹隱不見<lb/>
但見閶闔排雲開峰囘失喜大飛瀑聲震萬壑驚春雷<lb/>
<pb n="KR4d0243_SBCK_001-13a"/>
掀髯目極九霄外玉虹千丈飛空來一冬青女靳天雪<lb/>
不知聚此山之隈傳聞神龍臥其上寳藏擊碎眞瓊瑰<lb/>
胸中先自無塵埃到此更覺心崔嵬天風爲我噀空翠<lb/>
春水瀉入騷人懷謫仙曾來寫勝句劉郎又爲開天台<lb/>
我慚筆無挽牛力醉墨滿壁誰爲裁或言龍湫更奇絶<lb/>
鴈山高處深雲埋我方攜笻往尋訪未知比此何如哉<lb/>
　　大龍湫<lb/>
北上太行東禹穴鴈蕩山中最奇絶龍湫一派天下無<lb/>
萬衆贊揚同一舌行行路入兩山間踏碎苔痕屐將折<lb/>
<pb n="KR4d0243_SBCK_001-13b"/>
山窮路斷腳力盡始見銀河落雙闕矩羅宴坐看不厭<lb/>
騷人弄詞困捜抉謝公千載有遺恨李杜復生吟不徹<lb/>
我遊石門稱勝地未信此湫眞卓越一來氣象大不侔<lb/>
石屏倚天驚鬼設飛泉直自天際來來處益高聲益烈<lb/>
溟池倒瀉三峽流到此誰能定優劣鴈山佳趣須要領<lb/>
一日盡游神惡䙝驪龍高臥喚不應自媿筆端無電掣<lb/>
輪囷蕭索湍不怒非霧非煙亦非雪我聞凍雨初霽時<lb/>
噴擊生風散空闊更期雨後再來看凈洗一生煩惱熱<lb/>
　　連雲亭望海中諸山<lb/>
<pb n="KR4d0243_SBCK_001-14a"/>
鴈山本在雲海中波濤千古相撞春泥沙洗盡見山骨<lb/>
巖壑所在皆玲瓏是誰一口吸水盡平地卓立成奇峰<lb/>
至今往往有遺跡相傳渺漭何能窮我乗單車來自東<lb/>
佳處十數一覽空晚登四十九盤頂曠望巨海烟𪷟𪷟<lb/>
羣山錯立不知幾朝日照燿天霞紅是間瑰奇定多有<lb/>
鯨波掩蔽深莫通我無太眞燃犀法安得一闖馮夷宫<lb/>
會聞滄海變成陸卻與鴈山爭長雄<lb/>
　　寄題張法曹瞻雲軒<lb/>
張侯名軒意可知如登太行看雲移我雖未得登軒墀<lb/>
<pb n="KR4d0243_SBCK_001-14b"/>
不鄙要我巴人詞爾時膝下遨以嬉欲斵數語語不隨<lb/>
娛侍東嘉樂無涯官舍偪仄親不怡安輿相將甬水湄<lb/>
日日東望勞支頤秋風得檄欣星馳歸拜親下聊信眉<lb/>
官事有程不得違欲去故國行遲遲重來橘柚黃金垂<lb/>
霜著新蟹雙螯肥海魚甘鮮一尺圍欲奉色養春爲期<lb/>
瞻雲之思今同之慨然落筆成新詩人間至樂在庭闈<lb/>
何用自縛微官爲君方欲解左顧龜我亦日思投檄歸<lb/>
相望百里俱萊衣從他天外閒雲飛<lb/>
　　次韻翁處度同遊北山<lb/>
<pb n="KR4d0243_SBCK_001-15a"/>
兩夫持鎌行我先巧尋徑路其智專我扶枯藤衣短後<lb/>
意氣巳出層峰巓何郎鮑叔飽經歴勝處一一手自編<lb/>
我攜舊紀訪陳迹止恐急景不得延徜徉共登青雲梯<lb/>
今日邀我爲擊鮮始觀神龜闖靑泚上有石壁來飛泉<lb/>
隱蹟遺基平可坐下顧亂石如磨鋋懸崖雙瀑灑空雪<lb/>
來自一握孤雲天郤從下流泝深險崎嶇直到青潭邊<lb/>
朝陽射光破幽閟斷虹上下遮潺湲傳聞高山更高處<lb/>
雅有行路從西偏同行無乃深好事盃酒自犒腳力全<lb/>
誅鋤荆棘窮鳥道欲進不得意愈堅旋呼童僕累危石<lb/>
<pb n="KR4d0243_SBCK_001-15b"/>
笑採野菊聊盤旋捫蘿騰身上苔磴往往歡呼爭著鞭<lb/>
側行危步汗浹背石角或使衣裳褰少焉身在雙瀑上<lb/>
又見高派衝泓淵自笑泉石成膏盲愛賞不減蟻慕羶<lb/>
巉巖數峰巧遮護妙處二老初無傳脫迹塵埃到此地<lb/>
便覺神思飄飄然囘首江南塵一聚城郭歴歴眼欲穿<lb/>
相期更看水流處步履未倦夸輕翩一上千尺窮山椒<lb/>
碧澗靡迤流蒼烟尋源不能且忘返石猊巍距驚神鐫<lb/>
退求歸徑惘難問藤蘿所在相縈纏我方踟蹰風烟表<lb/>
披披衣袂身欲仙晚歸招提各痛飲讀盡屋壁長短篇<lb/>
<pb n="KR4d0243_SBCK_001-16a"/>
截筒環山覧清駛竅出珠穗心亦憐棊枰相與論瓜葛<lb/>
橫琴不妨揮五絃人生易老費扶掖勝具大率須少年<lb/>
伊余歴聘佳山水愛奇切慕太史遷明年炎暑襲故步<lb/>
與君共枕淸流眠<lb/>
　　遊白石巖<lb/>
我遊仙都觀獨峰轍跡雖在車不通鼎湖望極幾怊悵<lb/>
悵無羽翮凌天風兹來樂成望白石玉甑突兀摩蒼穹<lb/>
人言真人老耼裔鑿開洞府遺仙蹤無人共登靑雲梯<lb/>
躋攀伴我惟枯笻縈囘約略三十里踏遍萬疊高巃嵸<lb/>
<pb n="KR4d0243_SBCK_001-16b"/>
斷崖泠泠落殘雨雙石凜凜亭孤松卻從山椒下谷口<lb/>
石欄屈曲遮碧椶頗疑山高氣凝凜古來積雪今未融<lb/>
是誰玉斧妙鐫斵仙洞雙闢驚神工巖深白日尙幽閟<lb/>
别有石竅開天聰傳聞峰頭貯淸泚苔罅涓滴聲冬瓏<lb/>
奮身便與上虚閣海山錯立烟𪷟𪷟腳底千山行伏龍<lb/>
手揮五絃俯冥鴻霜林搖落當玄冬長嘯一覽萬象空<lb/>
解衣寄宿旦過寮魂夢亦墮冰壺中曉看日出滄海東<lb/>
蠟炬百萬燒天紅眼高不數鴈蕩雄行田下笑康樂公<lb/>
未能辟穀追仙翁頗亦有意棲琳宮三山不覺去人遠<lb/>
<pb n="KR4d0243_SBCK_001-17a"/>
安期羨門宜相從驂鸞駕鶴太多事但欲御氣游無窮<lb/>
　　約諸公再遊龍湫<lb/>
昨暮與君上龍湫天久不雨無湍流笑呼拊掌喚不應<lb/>
悵望頗亦令人愁夜來雷鼓驚龍起溪聲巳覺亂人耳<lb/>
莫辭重訪尊者居坐看倒翻三峽水<lb/>
　　送劉仲起主簿<lb/>
劉郎鸞棲海瀕邑不減向來人性習凜然軀幹卽之温<lb/>
語恐傷人中有立論交雖厚笑甘醴御吏以嚴無朿濕<lb/>
公餘黃卷頻卷舒藝圃工夫日加葺永嘉數多君子僚<lb/>
<pb n="KR4d0243_SBCK_001-17b"/>
休沐新盟有淸集伯倫忽去誰鯨吸欲挽不留情悒悒<lb/>
君年方盛才有餘逸驥寧容在羈<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>期君欲蹈功名機<lb/>
塞草連雲朔風急<lb/>
　　王侍御壽詩<lb/>
使君威名聞四方南牀凜凜凝秋霜使君和氣到甌越<lb/>
幕府初開夜飛雪頗聞此雪近歲無定知來隨御史車<lb/>
黃堂洗印未多日慶朝況此當懸弧明年豐登日可數<lb/>
父老兒童爭起舞遲明賀版擁譙門試拾歡謠作詩語<lb/>
使君風度神仙人相門出相寧非眞妙齡兩科談笑得<lb/>
<pb n="KR4d0243_SBCK_001-18a"/>
脫趨嚴召依風雲臺端敢言姦聽聳至今讜論時傳誦<lb/>
踏遍巫山十二峰卻尋春草池塘夢人傳使君威稜稜<lb/>
我知威愛元兼行蒼髯如㦸面如鐵惠養自有循良稱<lb/>
高牙入境紛進謁賓屬庭趨躬磬折民生共喜愛日温<lb/>
吏行獨畏春冰裂向來夔州妙籌邊夷蠻落膽皇靈宣<lb/>
還朝奏課居第一夜半帝席爲之前東嘉今爲股肱郡<lb/>
小試望之三輔近會循故事入三公致君要使登堯舜<lb/>
東風未動春先囘梅花照眼歌筵開吏民合詞誦難老<lb/>
一笑千里傳銀杯佳兒恂恂授衣鉢玉樹芝蘭俱秀發<lb/>
<pb n="KR4d0243_SBCK_001-18b"/>
江南世胄比長淮更看雲來萃簪笏平生知已今上天<lb/>
敢復坐歎寒無氈巴言未足贊公壽載誦峻極崧高篇<lb/>
　　鮑淸卿病目不赴竹院之集詩寄坐客次韻<lb/>
鮑侯年少老文學藝苑優游富耕穫胸中涵養自成趣<lb/>
妙處正恐兒輩覺我慚門巷非尺五字欲問奇誰與㩁<lb/>
開樽竹院望同醉遮眼腦脂何太虐團圝十客踏雨來<lb/>
相從不負東風約投壺雅歌了無恨秖恨車公一前卻<lb/>
海棠春深照眼明風物融融悟非昨從教雨洗臙脂淡<lb/>
小摘何妨供把握夜䦨燒燭照花睡靚妝如在結綺閣<lb/>
<pb n="KR4d0243_SBCK_001-19a"/>
牆頭西望爛蜀錦嫣然一笑無聲樂飛紅㸃地繡作茵<lb/>
正須席地天爲幕要知富貴出天姿艷杏夭桃何足錄<lb/>
主人小築眞好事肯學區區專一壑洞門不鎖要客來<lb/>
笑君太似羊公鶴雨餘珠淚色慘悽一顧正嫌無伯樂<lb/>
忽驚新詩來叩門妙語天然不煩琢坐中傳觀字欲漫<lb/>
我豎降幡甘面縛清明已過雨不休雲霧猶屯四山腳<lb/>
揩摩病目不應遲及此紅英半零落枝頭尚有未開花<lb/>
縱巳離披亦何惡知君旣負西岑游可使一春終落寞<lb/>
會須來此共賦之正要重聞誦新作<lb/>
<pb n="KR4d0243_SBCK_001-19b"/>
　　贈光孝益老<lb/>
　　　光孝長老師益蘇魏公諸孫兄延壽爲台州判<lb/>
　　　官别四十餘年一見歡甚林吏部有詩次韻<lb/>
原鴒鴻鴈行此理懸諸天萬事可變滅天性難推遷顯<lb/>
庵幼出家潔飲同玄蟬一鉢寄西東悠悠經幾年外慕<lb/>
等浮雲百念灰無烟難兄忽相逢觸動歡喜緣光陰信<lb/>
可惜征袂何翩翩叱胥掩簿領來問妙峰禪剌剌道家<lb/>
世客淚如迸泉玉堂與黄閣衣鉢親相傳游宦非爲貧<lb/>
不敢替所先老師雖晏坐至情豈唐捐此㑹非偶爾絶<lb/>
<pb n="KR4d0243_SBCK_001-20a"/>
倒秋風前手持詩卷來謂予得無言曉以天性語人生<lb/>
要有原嗟哉僞日薄萁荳本同根一旦成讎敵釡中急<lb/>
相煎寧知有佳人芳草夢阿連相見無幾時瞥如魚躍<lb/>
淵固知出世法惜别詎不然又當作大觀勿爲愛網牽<lb/>
千山元不隔毋庸對牀眠<lb/>
　　送王道州<lb/>
九疑之南爲舂陵瀟水淸駛山爲城郡齋正據山直上<lb/>
一覽萬家無遺形家君頃年入蓮幕我不得往空馳情<lb/>
先生分符此中去心旌搖颺隨雙旌先生平生飽文學<lb/>
<pb n="KR4d0243_SBCK_001-20b"/>
身上著作承明庭奥篇隱帙亦如響一時自許文章鳴<lb/>
高辭坐奪造化巧凜凜韶濩聲鏘鏗把麾江海非無意<lb/>
親扶版輿賦南征頗聞楚俗未蘇息糟糠不厭嗟疲氓<lb/>
正資儒術飭吏事拔去强薤摩孩嬰政成環召事未晚<lb/>
天子日夜開延英風流千古三刺史往繼聱叟陽先生<lb/>
毋庸自書追科攷但願寄我舂陵行<lb/>
　　哭王知幾墓<lb/>
知幾少也爽萬事笑談了自謂頗寡合見我輒傾倒百<lb/>
年能幾見一别迹如掃父子俱埋璧嗚呼何其早向來<lb/>
<pb n="KR4d0243_SBCK_001-21a"/>
論文酒和淚傾宿草此意誰復知寤歎令人老<lb/>
　　仲舅尙書生朝<lb/>
去年生朝燕稽山館舍朗朗屋百間紅裙合樂飮徹旦<lb/>
坐上衆客皆酡顔今年生朝半歸路竹輿瀟瀟曉衝雨<lb/>
囘頭風景非去年當時賓客今何處仕巳喜愠曽何分<lb/>
適齊未減楚子文鼻間栩栩固自若世情物態徒紛紛<lb/>
平生知足志閒退歸老鄉關了無悔但欲年年醉西風<lb/>
坐閲人間百千歲人間萬事日不同尙書人望方顒顒<lb/>
明年舉酒拜公壽安知不在槐庭中<lb/>
<pb n="KR4d0243_SBCK_001-21b"/>
　　送鄭惠叔司封江西提舉<lb/>
君名切斗魁步武上霄極蓬萊羣玉府圖書照奎壁郎<lb/>
官應列宿寢覺象緯逼胡爲作使星烱烱向江國仰奉<lb/>
鶴髮親版輿映萊服昔日紅蓮池帥垣資婉畫方將散<lb/>
餘潤連城被膏澤官榷與民繇豐儉煩振糴小試活國<lb/>
手疲氓賴休息便歸侍玉皇拱立香案側富貴殊未巳<lb/>
行行上鸞掖君其妙演綸三能看齊色<lb/>
　　次韻胡元用茉莉花<lb/>
殘暑未盡秋欲來玉刻萬葉瓊英開孤標雅韻一枝足<lb/>
<pb n="KR4d0243_SBCK_001-22a"/>
江上紫翠空成堆素娥常與明月約青女細把輕綃裁<lb/>
主人好事趂時買買寘此地眞宜哉牆間閒地方丈所<lb/>
幾年累甓裝層臺春花秋卉紛互發胡葵芍藥參徘徊<lb/>
眼明忽見此奇絶弟畜素馨兄事梅夜深飛香性幽獨<lb/>
未許蜂蝶來相陪糖甖封餘有閩土會須掃取添花栽<lb/>
吾聞閩山千萬本人或視此齊蒿萊何如航海上天闕<lb/>
玉色照映瑠璃盃新凉徙倚看不足坐見日影攲庭槐<lb/>
　　同官登勅局小樓觀雪<lb/>
去年歲豐登雨暘應時須所欠惟一雪祈禳遍精廬晚<lb/>
<pb n="KR4d0243_SBCK_001-22b"/>
亦粗飄瞥六花舞空虛雲氣不待簇風伯隨驅除殘春<lb/>
寒尚深忽見雲糢糊撒鹽壓衡茅晨興粟生膚隨班上<lb/>
廊廟恍若登蓬壺岧嶢宮殿深朱扉黃金鋪百神衞靈<lb/>
居半天散瓊琚又疑守護嚴寳網絡明珠參差鴛鷺行<lb/>
簪笏皆沾濡退歸冷局中牕間竹扶疎爲思此絶景往<lb/>
往終年無不應憚凌寒閉門守紅爐爲君登危樓深盃<lb/>
泛酴酥崔巍瞻吳山莽蒼望西湖瓊枝宿饑鷹玉階走<lb/>
韓盧酒興萬里遠容我歌且呼坐欲斵五言所媿李與<lb/>
蘇君與工屬聯灞橋去騎驢<lb/>
<pb n="KR4d0243_SBCK_001-23a"/>
　　久不作詩喜仲兄遷鄰居因成長句<lb/>
宦游各天涯皇州今鴈行官居半里所相過復相望西<lb/>
鄰得老屋往來連戸牕水竹占幽勝風雨對一牀十年<lb/>
短檠燈今夜分餘光兒曹亦可樂洛誦聲洋洋天邊有<lb/>
白雲隨風正飛揚相期奉甘旨萊衣戲親傍軒冕皆倘<lb/>
來此意可暫忘詩成喜可知且復釂此觴<lb/>
　　送林宗丞浙東議幕<hi>劭</hi>
先生風骨天與淸孤松野鶴何瘦生胷中落落笥五經<lb/>
大篇短章筆縱横壯年文場諸老驚俯仰世故雙鬢星<lb/>
<pb n="KR4d0243_SBCK_001-23b"/>
萬事不理詩自鳴笑視軒冕秋毫輕市者爭利朝爭名<lb/>
著腳往往遭譏評先生四五官神京又復歸去鴻冥冥<lb/>
臺家急賢埋不應況復寮舊離觴傾先生自喜得此行<lb/>
祿粟可巳啼號聲秦望之山高且平臥龍横亘環州城<lb/>
鏡湖千頃波不興晉宋遺跡多豪英議幕了無塵務縈<lb/>
撫物弔古皆關情我亦久矣懷滄溟旦夕欲乘緹油屏<lb/>
相望縱復三四程詩筒尚得尋前盟<lb/>
　　臨海縣治琴堂<lb/>
子賤彈琴眞是琴我今無絃知琴心使我不得琴中趣<lb/>
<pb n="KR4d0243_SBCK_001-24a"/>
弦以脩綆誰知音才術高低不自由單父二子心則侔<lb/>
後人不得彈琴暇勿以戴星爲可羞<lb/>
　　送石應之司戸歸剡以室邇人遠爲韻<lb/>
捷徑指終南索價譏少室窮達豈無命踏地胡不實之<lb/>
人吏海隅所吐百未一夷途澹無營君其有終吉<lb/>
年來歎離羣磨琢殆無幾資凡學益落駑駘費尺箠羨<lb/>
君富春秋發軔方自邇驊騮更著鞭洗眼日千里<lb/>
南明千古秀慶源久益新剡溪照人清況復屈斯人摻<lb/>
袪不容畱椒觴思拜新他年風雪中扁舟倘知津<lb/>
<pb n="KR4d0243_SBCK_001-24b"/>
平生企賢心山川恨悠緬寧知日相見懷抱竟不展樽<lb/>
酒了無暇離情果深淺室邇猶許疎況今乃眞遠<lb/>
　　送王仲矜倅興元<lb/>
蜀道難難于上青天蜀道易易于履平地蜀山天險固<lb/>
自若視難爲易在人爾王尊眞有四方志叱馭徑行了<lb/>
無累早登岷峨仕陰城談笑動行千萬里漢中由來說<lb/>
雞肋意謂棄之爲可惜君今此去良似之更欲遠遊尋<lb/>
故迹漢都南鄭啓炎圖秦置石牛山徑闢淮陰拜將餘<lb/>
高臺武侯葬處空松柏大笑出門何慨慷天涯離愁各<lb/>
<pb n="KR4d0243_SBCK_001-25a"/>
盡觴荷君走馬卻送我李侯參語夜未央君方往蹈功<lb/>
名機何止别駕歌王祥先正九年遺愛在更攜故笏訪<lb/>
甘棠<hi>政入蜀時所用仲矜象簡乃參</hi>
　　巾山<lb/>
兩鼇贔屭隨西行勢欲吸盡西江淸是誰繚以千丈城<lb/>
欲去不去豈不靈化爲青山鎭東溟首冠窣堵雙崢嶸<lb/>
安輿從東喜逢迎笑指鼇背同來登春殘雨足綠陰成<lb/>
山鳥相和聲咿嚶自從半山經小亭仰望巨石扶軒楹<lb/>
千山萬山擁翠屏陰霾歸靜纖雲興翠微下有長江橫<lb/>
<pb n="KR4d0243_SBCK_001-25b"/>
滾滾不盡千古情橫軒俯瞰萬瓦平佳處歴歴堪指名<lb/>
雪蓬蹙雲連曲肱蜂房蟻垤棲殘僧扶欄更上三兩層<lb/>
一覽物衆無遺形徙倚未厭茗椀傾長嘯兩腋淸風生<lb/>
親顔甚怡輪爲停我亦色笑喜不勝願我雙親俱遐齡<lb/>
方瞳鍊顔華髮星如此兩峰相對靑<lb/>
　　沿檄柯山歸别張特秀<lb/>
我昔志學年侍親宦西安弟兄遊庠校見君平生歡君<lb/>
才獨頴出逸駕不可攀夜牕共檠燈春遊合盃盤虛堂<lb/>
臥雪嶺傑閣橫雲槃爛柯上危磴烏巨沿溪灣是時氣<lb/>
<pb n="KR4d0243_SBCK_001-26a"/>
相高辨論俱瀾翻一别三十年天街見峩冠殿廬看決<lb/>
科藍袍立淸班黄牒墨猶濕大弨力能彎爾來又五載<lb/>
短書能幾番兹焉捧檄來吏牘方挐煩室邇嘆人遠一<lb/>
朝脫籠樊滿意縱劇談痛飮到夜闌十步九太息此事<lb/>
亦孔艱進哭老先生畫圖慘靑綸特顯顧何爲一昔成<lb/>
大還囘思我伯氏人琴有餘嘆感今念疇昔相與涕淚<lb/>
潸故人悵無幾恍如春夢殘有酒不得飮有琴不成彈<lb/>
復歸坐冷屋使我凋朱顔我歸不可遲倚門夢連環君<lb/>
言欲舂糧伴我行路難欲去不得去僧坊話間關年各<lb/>
<pb n="KR4d0243_SBCK_001-26b"/>
幾半百後會鬢亦斑何處更有待此心匪石頑羣憂發<lb/>
孤笑屬聯不當慳氣岸有如君著身簿尉間鹽車復長<lb/>
鳴會當上天閑摻袪不忍別雨聲爲潺潺君有門戸責<lb/>
慇懃願加餐<lb/>
　　次韻沈使君懷浮岡梅花<lb/>
玉人迥立山谷裏不有使君誰與憐毋庸高牙煞風景<lb/>
爲著佳句増孤妍寒溪照影漫千樹橫笛吹殘又一年<lb/>
傳聞年後更多發便須躍馬趨平川<lb/>
　　送王木叔推官分韻得錦字<lb/>
<pb n="KR4d0243_SBCK_001-27a"/>
王郞天下士中和自生稟澹然初無營見者輒斂袵幕<lb/>
中資婉畫處事極精審與人如恐傷律已淵冰懍深恐<lb/>
馬駃輿要使鴞食葚一寸憂國心幾年不甘寢此意大<lb/>
未酬退靜若巳甚使之行所學庶幾人奠枕向來孰間<lb/>
之未免斯立噤川泳而雲飛賴有東陽沈露章極推轂<lb/>
分韻句裁錦風流有如許不復嘆踔踸如君豈蓬蒿人<lb/>
物妙流品才應奉香火爲養謀祿廩與君幸瓜葛心交<lb/>
今十稔豈惟我惜别行道情苒荏紅蓮色何似翠柏風<lb/>
愈凜願君疎藥裹一意護茵餁棄鼎寶康瓠浮名如拾<lb/>
<pb n="KR4d0243_SBCK_001-27b"/>
瀋行矣無多言臨岐且劇飮<lb/>
　　彭子復臨海縣齋<lb/>
乾道癸巳冬此邦我經行鬱攸氣未殄千家眞赤城來<lb/>
訪臨海令瓦礫紛縱横翹然二尺高問是戒石銘徘徊<lb/>
重太息更聞愁嘆聲試詢來者誰共言令姓彭我時語<lb/>
傍人此邑其將興迨予來贅倅客館方暫停夜聞簫鼓<lb/>
沸廳事先落成起望輪奐美壯觀聳連甍百堵日巳作<lb/>
斧斤喜丁丁層樓庋敕書兩廡環中庭久乃遊其間宏<lb/>
大使我驚位置旣深穩斵削仍工精田里不知役纖粟<lb/>
<pb n="KR4d0243_SBCK_001-28a"/>
無輸征安得屋朗朗突兀有寧馨退食不苟處扁榜皆<lb/>
佳名中虛物自照政平由心平樨柏巳可悅況有賢弟<lb/>
兄小亭眞吏隱縣擁高山靑琴堂雖増舊此意宜細評<lb/>
智調天下理夸言笑後生大弦可以急小弦恐弗勝舉<lb/>
意屬俄頃立欲如所營手足民無措吏姦益相乗不如<lb/>
疎節目示以信與誠施行有次第幽遠無隱情上下始<lb/>
相應温和亮以淸子賤意不傳僅許勝戴星彭令蓋得<lb/>
此所以千里稱此非以政學淵源甚分明行笑解印去<lb/>
衆心巳先傾太守薦之朝一鶚飛青冥傍無蚍蟻援日<lb/>
<pb n="KR4d0243_SBCK_001-28b"/>
夜思歸耕我無薦賢柄直書氣塡膺安得採詩官取以<lb/>
徹明廷<lb/>
　　送虞仲房赴潼川漕<lb/>
我來丹丘乘貳車送客往往萬里餘盛山使君别寖久<lb/>
漢中郡丞今寄書公指四明喜鄰境典午何知成畫餅<lb/>
揚旌忽作梓潼行去路六千抑何迥餘杭名家多俊奇<lb/>
君于輩行尤白眉雍容音韻足夷曠百家到手無停披<lb/>
向來郞曹天咫尺引身閩山接商舶賈胡嘆仰淸節高<lb/>
霧中親見越王石此行叱馭不作難手遮西日又長安<lb/>
<pb n="KR4d0243_SBCK_001-29a"/>
長安日近公應往未放使星臨蜀山不然一行亦不惡<lb/>
潼川應如錦城樂鄧侯功名凜如在拾遺風采今猶昨<lb/>
流馬木牛諸葛公飛輓正欲修前功蜀民險遠日凋瘵<lb/>
摩撫要令畿甸同況公五絶追鼻祖隷古眞有兩漢風<lb/>
歸來富貴固未晚爲傳此學川西東<lb/>
　　奉口遇雨<lb/>
七月欲盡八月初天久不雨暑未徂下田焦卷上田槁<lb/>
愁嘆不止田間夫嘔啞水車日夜響漕河揚塵成坦途<lb/>
喜見此溪深且廣玄雲忽起西北隅林間槭槭水漚起<lb/>
<pb n="KR4d0243_SBCK_001-29b"/>
兩岸人物歡欲呼未聞滂沛潤龜坼且使萬物聊沾濡<lb/>
船牕飄灑疎篷漏客意自適凉襟裾引身東望雲氣薄<lb/>
未知帝城有此無傳聞今日方奏告便有響應來斯須<lb/>
人家百萬苦炎熇君王齋禱幾月餘君王齋禱幾月餘<lb/>
雲師雨師其疾驅<lb/>
　　游天台石橋<lb/>
兩龍爭欲起深壑觸破山骨成脩梁滔滔共出一門去<lb/>
凜凜直落千丈強初疑鞭石跨滄海絶勝乗鵲橫銀潢<lb/>
要須高躡前峰過往叩山中眞寶坊<lb/>
<pb n="KR4d0243_SBCK_001-30a"/>
</p>
<p>
攻媿集卷一<lb/>
<pb n="KR4d0243_SBCK_001-30b"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_002-1a"/>
攻媿集卷二<lb/>
　　　　　宋　樓　鑰　撰<lb/>
　古體詩<lb/>
　　史少師賜第賞芍藥分韻得木字<lb/>
帝城有僊山雙徑森萬玉洞戸入深窈突兀見華屋相<lb/>
君領衆客紅藥想芬馥霜刀妙裁翦臙脂㸃冰縠枝弱<lb/>
不勝花翠葉共斜矗向來爭春風桃李媿粗俗百卉紛<lb/>
何在庭樹擁新綠此花丈人行儼立見幽獨相君戴花<lb/>
笑和氣俱可掬人言此花勝相君意傾屬誰知心廣大<lb/>
<pb n="KR4d0243_SBCK_002-1b"/>
何物不䝉福豈以庭中花而肯棄凡木君看擇勝具所<lb/>
在可追逐自言居閒時情話會親族一花有可觀爛賞<lb/>
費銀燭此心何揀擇寓意本無欲以此宰天下以此鎭<lb/>
藩服兒童與走卒人人歌相國有能達此觀春風四時<lb/>
足<lb/>
　　送錢伯同寺丞守嚴陵<lb/>
　　　嚴陵錢使君丐外得請外府同僚相與飮餞于<lb/>
　　　錢塘之津某病疹弗得預方得請之初某歎曰<lb/>
　　　去年送君來今年送君歸君笑曰此卽送行詩<lb/>
<pb n="KR4d0243_SBCK_002-2a"/>
　　　也臥病枕上口占<lb/>
去年送君來今年送君歸君善全去就我獨念别離君<lb/>
是忠孝家襲紫傳金龜門戸二百年所寄在一䕫少年<lb/>
便老蒼況今更險夷不獨妙言語理窟深莫窺健筆照<lb/>
手澤典刑從可知向來御祥琴欲把江海麾促召歸舊<lb/>
班退食方委蛇世事等飄瓦人情嘆然萁向非渾金質<lb/>
百鍊豈不衰浩然賦歸歟潔身而去之爲寮曾未幾棄<lb/>
我忽若遺君旣棄我去謫僊復追隨陡去二良友摻袪<lb/>
重分岐前別易再㑹後見當何時才具素絶倫涵養日<lb/>
<pb n="KR4d0243_SBCK_002-2b"/>
以滋且爲牧嚴陵赤手摩瘡痍歸來應不晚青氈當屬<lb/>
誰願君厚自愛歲寒尚相期<lb/>
　　送楊嗣勲校書守眉山<lb/>
我生東南陬不識蜀道難觀君眉宇秀想見岷峨山漢<lb/>
廷射策時連璧照鴛班伯氏書萬言逸駕不可攀兹焉<lb/>
從君游頗得窺一斑僊凡隔弱水接辭良亦艱矧兹萬<lb/>
里別望望何當還三蘓騎鯨去詞章滿人問豈無後來<lb/>
者遺珠有餘歎願君效樂全飛章達天關報國此最急<lb/>
餘事付等閒宣室行見思朝暮當予環別語敢言詩屬<lb/>
<pb n="KR4d0243_SBCK_002-3a"/>
聯不容慳<lb/>
　　送何道夫祕監守潼川<lb/>
妙齡冠蜀士名聲振王畿晚隨召節來天朝增羽儀我<lb/>
昔倅丹丘鹿侯掛冠歸羣公俱祖送見公四三詩頗恨<lb/>
著鞭先自言乞身遲拳拳慕下風直欲夢見之還朝挹<lb/>
高致氣宇淸且夷稱者不容口往往同一詞始見荷傾<lb/>
倒笑談欲忘疲況當秋風髙濫吹參試闈鼎臠得一嘗<lb/>
豹斑容管窺叔度眞似道莊生信忘機親疎皆不可況<lb/>
容磷與緇諸生得公來歡曰眞吾師叩簾或三請響答<lb/>
<pb n="KR4d0243_SBCK_002-3b"/>
了不疑私謂如此人定應備論思胡爲歸興勇抗章氣<lb/>
不衰鼔盆萬里外抱孫更成悲擁麾東川去無人留孔<lb/>
戣别懷不自勝別酒聽淋漓他時念老成追鋒且復西<lb/>
公能重來否此意非吾私<lb/>
　　送趙子直貳卿帥三山<lb/>
一蹴登從班人胡謂公遲建牙帥七閩人胡爲公疑公<lb/>
今第一流志操古與期兩州有遺愛江西憺霜威重來<lb/>
長道山批勅兼瑣闈一片憂國心輾轉中夜思正色抗<lb/>
危言傳誦滿紳綏造膝有啓沃削藁知者誰此心與天<lb/>
<pb n="KR4d0243_SBCK_002-4a"/>
通此意上所知所以名愈尊萬口同一詞進用恐不速<lb/>
小卻成歎咨天語自昭然更欲試望之況彼三山重謀<lb/>
帥皆袞衣茲行豈細事報政不待期登門恨最晚臭味<lb/>
忘賤微自慙空惜别不解留孔戣十連終斂惠居中乃<lb/>
其宜試問行道人但知望公歸<lb/>
　　玉版鮓次陸子亢郞中韻<lb/>
鱘黃不減鯨與鱣逆風鼓鬛噴腥涎漁人不顧浪如山<lb/>
談笑坐致扁舟前一鉤香餌不得去何用大網相索纒<lb/>
揮刀紛紜臠肉骨巨口噞喁誠可憐珍鮓萬甕不論錢<lb/>
<pb n="KR4d0243_SBCK_002-4b"/>
頭顱萬里赬行肩星郎日參玉版禪頗厭蔬食供盤筵<lb/>
尚書親作孟宗寄坐覺七箸生春妍卻笑多事張茂先<lb/>
光怪異說空十年<lb/>
　　走筆送僧義沖<lb/>
一氣行太虛流行紛不齊要之本無物洞然無是疑梵<lb/>
志有至言還我未生時燒了似不曾亦有毛僧詞沖師<lb/>
名家子少年習裘箕談吐霏木屑落筆皆珠璣自稱十<lb/>
年來不復念作詩空門坐枯禪綺語知昨非聞之意巳<lb/>
消談笑到日西習氣終未盡舊編還自攜秀句堪供佛<lb/>
<pb n="KR4d0243_SBCK_002-5a"/>
古作力可追愛玩不去手未免成一癡又欲上西湖駐<lb/>
錫來語離我生墮宿業筆硯置藩籬拔擢困胃腎未老<lb/>
神巳疲幾欲焚故稿要使心清夷君詩旣不作何不等<lb/>
棄之萬事都放下一意控玄機語罷復自笑無使高人<lb/>
知作詩固無用參禪亦胡爲勸人反自蹈此紙何必揮<lb/>
不如兩俱忘他時赤體歸<lb/>
　　催老融墨戲<lb/>
古人惜墨如惜金老融惜墨如惜命濡毫洗盡始輕拂<lb/>
意匠經營極深夐人非求似韻自足物巳忘形影猶映<lb/>
<pb n="KR4d0243_SBCK_002-5b"/>
地蒸宿霧日未高雨帶寒烟山欲暝中含太古不盡意<lb/>
筆墨超然絶畦逕畫家安得論三尺身世生緣俱墮甑<lb/>
人言可望不可親夜半叩門寧復聽三生宿契誰得知<lb/>
一見未言心巳應巖傾千丈雪散空上有淸池開錦鏡<lb/>
意行忽發虎溪笑許作新圖寫幽勝歸尋一紙五十尺<lb/>
傅以礬膠如練淨自知能事難促迫捲送松牕待清興<lb/>
筆端膚寸今何如西抹東塗應略定何當一日快先睹<lb/>
洗我昏眸十年病<lb/>
　　獨旦蕈次九五從叔韻<lb/>
<pb n="KR4d0243_SBCK_002-6a"/>
朝菌晦朔雖不知食之實冠東南味庾郎二十有七品<lb/>
一見流涎驚絶異擷蔬剪韭皆可却味苦應無夏蟲避<lb/>
大阮哦詩聲未了又索蒸芝今再遺邇來枯枿尚未茁<lb/>
拳拳頗媿臺無餽倘容小摘寄情親會遣長鬚見芹意<lb/>
　　雪<lb/>
丙午九月才入冬晦日忽驚雪墮空傳聞都城更復早<lb/>
萬官入賀明光宮自從開霽更不雨和氣眞似青春濃<lb/>
斗柄插子日丁卯夜煽裂缺鞭雷公從以震霆至三四<lb/>
驚破蟄戶紛昆蟲寜知玄冥全未究翻手作雲千里同<lb/>
<pb n="KR4d0243_SBCK_002-6b"/>
暗牕初聽灑珠雹巽二滕六方施工一日喜見瓦溝積<lb/>
忍寒待伴炯不融二日三日遂盈尺膏潤四海恩無窮<lb/>
古來詩人詠不盡巧思橫出昌黎公少時奮筆不肯巳<lb/>
老矣袖手便疎慵兒曹作戲記昨夢舞狻獰踞金雙瞳<lb/>
誰人苦欲撩詩思更作玉山高數峯移將劉叉兩冰柱<lb/>
輝映愈覺淸心胸見之躍躍忽技癢起呵凍筆尋詩筒<lb/>
開門一看天宇闊素蜺百萬飜長空瓊樓玉宇滿妙界<lb/>
千林寶樹春玲瓏恨無高臺三百尺縱觀萬象凌空𪷟<lb/>
固知幻景有變滅一時如入崑閬中僊家俄頃閱塵刦<lb/>
<pb n="KR4d0243_SBCK_002-7a"/>
安知此際非神功賸喜年來米價賤便欲扶犂隨老農<lb/>
牆頭濁醪走來過相與痛飮歌年豐<lb/>
　　少潛兄眞率㑹<lb/>
晝錦坊中作眞率羣從相過無俗物主人就樹折楊梅<lb/>
醉倒薰風凉拂拂小舟傍城登雉堞坐看白鳥蒼烟沒<lb/>
須臾撑出洞天去傑閣三層高突兀樽前賦詩貴神速<lb/>
十分鈍似遼天鶻從他銀漏促殘更要見林間紅日出<lb/>
　　送元聲弟赴水陽監鎭<lb/>
吾翁積德厚九子官其六不幸失二人孤嫠紛在目三<lb/>
<pb n="KR4d0243_SBCK_002-7b"/>
弟尚白丁升沈猶未卜吾人扶門戸參立如鼎足脫死<lb/>
憂患餘偏親須水菽阿連先著鞭去去長江曲弱冠承<lb/>
賞延十載荷衣綠間關困家食才就五斗粟要知官無<lb/>
卑毫髮當畏肅督耕兩丈圩受輸十萬斛處之誠未易<lb/>
勉旃直自朂執别動萬感酌酒再三祝吾子素解事涉<lb/>
世要未熟意行須揆理言輕恐招辱王事究一心言玷<lb/>
復三復細行累大德陰財損陽祿豈惟贈爾言余亦每<lb/>
自恧公餘稍有暇更取故書讀行矣更自愛家聲要人<lb/>
續<lb/>
<pb n="KR4d0243_SBCK_002-8a"/>
　　伯中弟生朝賦荼䕷<lb/>
春日足風雨不知艷陽天桃李俱成塵懶上西湖船春<lb/>
餘忽微和荼䕷發淸妍池塘芳草夢況復向阿連中庭<lb/>
月方午密林澹淸煙䝉䝉青羅帔粲粲白玉鈿幽歡久<lb/>
不講羣從俱讙然銀燭煩高燒妃子浴温泉花以酒爲<lb/>
名我以杯相傳爛醉不復辭此會期明年<lb/>
　　黃巖令鄭仁叔索委羽洞府詩<lb/>
君不見王君羽化脫秦厄故山至今名落翮又不見烏<lb/>
程野鶴投氅毛佞臣稱瑞民斯勞何如奉林控鶴凌青<lb/>
<pb n="KR4d0243_SBCK_002-8b"/>
霄蕩然委羽登山椒青衣出入洞方杳紫氣氤氲風尚<lb/>
飄今君頗似丁令威鶴馭久去雙鳧歸山川良是人民<lb/>
非一新琳宮還舊規黄山父老歌循良誦君詩句游雲<lb/>
房更將山名比堅操百歲猶能徹骨芳<lb/>
　　青林<lb/>
郡齋偶休沐驅車出西城依依山水佳瀟瀟松柏聲雪<lb/>
餘春意動新綠生㘭泓行行到青林老眼增雙明主人<lb/>
喜客來倒屣欣逢迎幽居迹甚遐健筆詩方鳴囘首幾<lb/>
年別千里搖心旌相見又暌隔此意猶未平不如造齋<lb/>
<pb n="KR4d0243_SBCK_002-9a"/>
閣四座酒重傾風流陶彭澤骯髒阮步兵看劍引三尺<lb/>
論文驅六丁綠野秀橫檻山寺傍連甍石罅幽泉溢腳<lb/>
底輕雲生詩盟忝予㑹奕道從君爭哦詩谷禽應列炬<lb/>
林鴉驚淸歡未云足累句忽巳成環坐粲十眉舉酒酬<lb/>
三英滿壁洒醉墨歸夢含餘淸我方媿此集君欲尋前<lb/>
盟吏鞅才縛我秋風爲君行<lb/>
　　隱淸<lb/>
右軍訪文君遁迹入深竹我來尋歔歈人亡但空谷靈<lb/>
龜闖澄潭華宇對飛瀑若人今何之尚想舊茅屋吾聞<lb/>
<pb n="KR4d0243_SBCK_002-9b"/>
古君子千載守孤獨楚些不可招懐哉愴喬木<lb/>
　　送劉晉父監嶽<lb/>
濟南劉夫子生來逢百罹乃翁負長才宦游至京西時<lb/>
當建炎間寇盜紛不齊轉徙入湘廣一家屢阽危五羊<lb/>
買海舟萬里向鮚埼舟破投永嘉有如鳥擇棲哀哀老<lb/>
治中藁葬山之陲母家在衡陽孤嫠往相依久臥漳濱<lb/>
疾羇窮命如絲事母以孝聞執喪禮無虧廬墓屏葷茹<lb/>
至行徹丹墀有詔寵數蕃得官祗奉祠行年六十二霜<lb/>
髯照龐眉慨然念防墓千里來海涯西山如蓮華古今<lb/>
<pb n="KR4d0243_SBCK_002-10a"/>
冢纍纍況此久宿草蕪穢不復治孝思雖甚切冥漠何<lb/>
從推行道爲興歎智力無所施有僧幾九齡自言記當<lb/>
時君聞亟叩請東岡指荒基吾師慕泓公少也從吾師<lb/>
墓中有版識倉猝不暇碑素棺無石槨灰炭周四圍君<lb/>
方感斯言鑽穴從旁窺其言皆可驗自此不置疑惟餘<lb/>
蓋棺木遺骨不堪移斲石表故阡遂塞無窮悲此僧老<lb/>
而壯斗酒如覆巵與君登山椒下上幾如飛竣事才數<lb/>
日溘然不可爲孝感人益仰眞有神相之君曰某不孝<lb/>
遷奉致失期未得如有失旣得涕滴頤嗟我誠寡陋識<lb/>
<pb n="KR4d0243_SBCK_002-10b"/>
君顧巳遲一朝來短札謂我從此辭皎皎眞白駒安得<lb/>
施縶維戴侯舊山長參語心相知謂余當詩此頽風激<lb/>
澆漓世出世間法君方控玄機引証卽賸語焉用骫骳<lb/>
詞衡陽尚寄書當有鴻鴈歸後㑹渺無日爲賦古别離<lb/>
　　王成之給事囿山堂<lb/>
煙雨望麗陽前山羅紫翠照水挹南明不與巾子對朅<lb/>
來登囿山一覽萬山會蓮城山固多此地要爲最主人<lb/>
意軒豁物景供曠快山椒湧華屋迥立風埃外一物無<lb/>
遁形所在皆纖芥淸霜肅天壤佳樹隔闤闠俯仰隨取<lb/>
<pb n="KR4d0243_SBCK_002-11a"/>
舍左右從盼睞門牆尋故步杖屨許從邁恍然至絶頂<lb/>
更覺宇宙大樽酒屢勸酬棊枰更勝敗秋高月色皎浮<lb/>
雲了無碍不俟攀僊掌徒手吸溪瀨兹堂極崇敞意若<lb/>
欠深䆳先植易生木徐待松柏兌望遠仍可喜意滿聊<lb/>
自晦無使山下人或得窺外內但恐趣賜環樹藝或不<lb/>
逮先生味斯言一笑相領解吾將飭園丁隨處添翳薈<lb/>
他時遶扶疎吾廬益可愛<lb/>
　　游初暘谷及白巖<lb/>
重來游僊都止欲訪獨峯寧知一峯外佳境無終窮何<lb/>
<pb n="KR4d0243_SBCK_002-11b"/>
處潁川子鏡巖便相逢約我游白巖輕舟借溪翁齋餘<lb/>
尋宿諾秋霽波溶溶淸徹見石底鑱刻驚神工昨登初<lb/>
暘谷但見石嵌空兹浮懸崖下萬石森巃嵸上有勝絶<lb/>
地古語留郭公鬼神謹呵護雷霆掃塵蹤換船到白巖<lb/>
脩篁搖清風縈囘進石屋孤竹攅沙蜂洞府僊所閟無<lb/>
由辨西東扣舷過巖下數仞如崇墉石趾平如甃奇怪<lb/>
遮蒼穹更尋小蓬萊俯瞰馮夷宮篙師進深窈捫蘿捨<lb/>
枯笻游子非不多無人解從容我因一日留幽尋極山<lb/>
中秋旻快排蕩日暖如春融歸坐獨峯下石影橫空𪷟<lb/>
<pb n="KR4d0243_SBCK_002-12a"/>
急呼醽醁淸澆此磊磈胸幸有濟勝具未能上金龍爲<lb/>
君揮五絃決眥送飛鴻<lb/>
　　夜游獨峯下<lb/>
峯背正白月舒光峯影橫野萬丈強仰之彌高立卓爾<lb/>
蔽遮星斗摩穹蒼半秋風露淸徹骨望望直欲隨風翔<lb/>
歸尋玉虛步松徑月輪正湧門中央<lb/>
　　送顔希聖尚書守泉南<lb/>
聖朝寳運開虞唐太平天子垂衣裳恢張治具崇儒良<lb/>
孰不願依日月光用之則行舍則藏孔門賢德遙相望<lb/>
<pb n="KR4d0243_SBCK_002-12b"/>
朝望方隆位文昌跬步可到中書堂問公擁麾何太忙<lb/>
公獨三請志益剛俞音一下冥鴻翔行李徑出臨濤江<lb/>
爭留孔戣動朝行公更傴俯不敢當老成全德真圭璋<lb/>
温如春風嚴如霜柏臺峩豸肅朝綱賢關嚮風士氣揚<lb/>
大天小天稱公方五年吏姦葢而彰金華勸講言加詳<lb/>
明主傾聽談皇王盍膺枋除任贊襄名遂身退天所臧<lb/>
明哲保身身更康高風可仰不可量泉山壤土接臨漳<lb/>
建牙千里開封疆老龍負圖寵煌煌何殊衣錦還故鄉<lb/>
賤子薄宦接王楊曾陪御史臨文場風簾官燭夜未央<lb/>
<pb n="KR4d0243_SBCK_002-13a"/>
劇談猶記聲琅琅兹來誤忝尙書郎始尋故步依門牆<lb/>
西風津頭望歸艎輓公不留遠予將兩宮念公未詎忘<lb/>
公雖遠去如在旁庶幾重來上錢塘夾輔大業恢中邦<lb/>
倘有重事須平章<lb/>
　　陳順之靈壁石硯山<lb/>
　　　陳順之吏部靈壁石硯山中有雙澗低處爲硯<lb/>
　　　下米元章題云唐弘文館校書李羣玉有詩南<lb/>
　　　唐李重光故物也蔣教授文會有詩次韻<lb/>
名畫法書環四壁中有米家眞寶石壁峯森聳外澗流<lb/>
<pb n="KR4d0243_SBCK_002-13b"/>
他物雖奇敢爭席舊屬半山老僊人佛印乞之如乞鄰<lb/>
阿章有力負之走一時攘取成紛綸此石天然非琢磨<lb/>
是時有水生巖阿至今硯池尙餘潤歲月旣久惜不多<lb/>
幾年徒見士夫說一旦喜看形偃月傍連玉立兩於莬<lb/>
主人照映冰壺澈陳侯之富可敵國會有寳光驚四塞<lb/>
呼童吸盡硯中水更爲輕翻玩奇刻不堪囘首江南李<lb/>
空唱多愁似春水不如此石千載傳玉砌雕欄等糠粃<lb/>
寶晉得之眞不易身後寧知亦輕棄只今傳玩知幾人<lb/>
當日瑣窓空自秘端歙爭名南北部勿向雷門揚布鼓<lb/>
<pb n="KR4d0243_SBCK_002-14a"/>
銅臺渴瓦更不須秖合觚稜蔭風雨<lb/>
　　跋汪季路所藏修禊序<lb/>
永和歲癸丑羣賢會蘭亭流觴各賦詩風流見丹靑右<lb/>
軍草禊序文采粲日星選文乃見遺至今恨昭明字畫<lb/>
最得意自言勝平生七傳到永師襲藏過金籯辯才尤<lb/>
祕重名巳徹天庭屢詔不肯獻託言墮戎兵妙選蕭御<lb/>
史微服山陰行譎詭殆萬狀徑取歸神京辯才恍如失<lb/>
何異敕六丁文皇好巳甚丁寧殉昭陵當時馮趙輩臨<lb/>
寫賜公卿惟此定武本謂岀歐率更採擇獨稱善遂以<lb/>
<pb n="KR4d0243_SBCK_002-14b"/>
鑴瑤瓊流傳迨五季皆在御寢扄耶律殘石晉睥睨不<lb/>
知名意必希世寳氈裹載輜軿帝羓既北去棄與朽壤<lb/>
并久乃遇知者龕置太守廳或云政宣間此石歸紹彭<lb/>
又言入內府宣取恐違程焚膏繼知晷拓本手不停疊<lb/>
紙至三四肥瘠遂異形南渡愈難見得者輒相矜我見<lb/>
十數本對之心欲酲汪侯端明子嗜古自弱齡錦囊荷<lb/>
傾倒快覩喜失聲帶流及右天往往字不成而此獨全<lb/>
好䕶持如有靈尤王號博雅異論誰與評硬黃極摹寫<lb/>
唐人苦無稱贗本滿東南瑣瑣不足呈猶有婺與撫碔<lb/>
<pb n="KR4d0243_SBCK_002-15a"/>
砆近璜珩右軍再三作巳覺不稱情心摹且手追安能<lb/>
效筆精響搨固近似形似神不淸不如參其意到手隨<lb/>
縱橫況我筆素拙何由望羣英近亦得舊物庶幾窺典<lb/>
型此本更高勝著語安敢輕孤風邈難繼悵望冥鴻征<lb/>
　　送劉德修少卿潼川漕<lb/>
淸朝重諍臣選取妙一世矯矯劉御史一鶚勝百鷙顧<lb/>
瞻最有力步武亦嚴毅一生憂國心千古敢言氣氣足<lb/>
充所學文能行其意遇事輒奮發觸邪無顧忌乗驄行<lb/>
且止斂手巳知避但思補袞闕何暇爲身計獨立當雷<lb/>
<pb n="KR4d0243_SBCK_002-15b"/>
霆三進氣彌厲去魯固遲遲出晝豈濡滯上終行其言<lb/>
羣賢爭挽致將輸向潼川寓直尚書秘風裁仰淸峻進<lb/>
退審難易伊昔聯周行暌違十餘歲來爲同舍郞愈篤<lb/>
金蘭契洗眼看騰上寧知攬征袂抗章歎髙絶勇退尤<lb/>
知愧去勿窮日力予環日月冀承君送道鄉硬語吁可<lb/>
畏毋以此自滿當爲不止是臨別提斯語少盡交朋誼<lb/>
萬里苟同心呉蜀安有異<lb/>
　　次韻李季章監簿泛湖<lb/>
僊舟共泛滄波去且向蘇公堤下住西風吹就芙蓉城<lb/>
<pb n="KR4d0243_SBCK_002-16a"/>
靑鏡閑妝兩呈露皇家家法常儉素宸心但欲乘商輅<lb/>
離宮別殿無興作天以西湖供一豫吾儕公退得淸賞<lb/>
酒醆碁枰不知暮深知夕照戀狎鷗又恐昕朝追振鷺<lb/>
自憐三入鳯皇城歲月黃塵等閒度湖光正欲捲簾看<lb/>
風色更煩褰幙護孤山不見處士廬司馬空尋蘇小墓<lb/>
酒乾人醉歡有餘聯騎還趨湧金路歸來健倒渾不知<lb/>
睡覺燈前裊香霧文人公子眞冰玉曾爲出遊揮妙句<lb/>
匆匆借韻僅成章敢詫尊前鸚鵡賦<lb/>
　　送楊廷秀祕監赴江東漕<lb/>
<pb n="KR4d0243_SBCK_002-16b"/>
平生楊誠齋可仰不可見去年尺一書老韓忽同傳道<lb/>
山故僊伯再上右文殿蓬萊幾淸淺筆力愈雄健獨挾<lb/>
風雅輈孰敢當白戰一官定一集流傳殆千卷拙工見<lb/>
大匠有技不敢獻誰持斫鬃篇徑掣巖下電誦之百寮<lb/>
上慙汗幾被面公今欲何之江左去乗傳鼻間長栩栩<lb/>
仕巳忘欣怨英英日暮雲薦紳極追戀挽公不得留觴<lb/>
豆紛祖餞惟應三山高須公和江練君王念疇昔臨遣<lb/>
尤繾綣公乎遂來歸密侍淸閒燕坐寢淮南謀如彼雪<lb/>
見晛從容處籌帷侵疆歸古汴<lb/>
<pb n="KR4d0243_SBCK_002-17a"/>
　　送曾無玷寺丞守池陽<lb/>
我朝衣冠盛名家數三曾南豐曁潁川後起參温陵邇<lb/>
來螺川族駸駸著簪纓春風雁塔中參差見姓名君才<lb/>
素穎出健筆泛縱橫江右兩壯縣談笑政巳成河陽桃<lb/>
李花武城弦歌聲入朝八九載去擁池陽旌年家有舊<lb/>
好一見意氣傾更因劉御史爲君寫先銘去年叨省郞<lb/>
君亦轉爲丞中都但交謁名紙空毛生惟因候賓廡接<lb/>
膝傾交情分陰尤可惜翻恐到屣迎阿連幸爲寮庶幾<lb/>
多合并寧知成勇退拂袖尋歸程秩滿素簡靜不足煩<lb/>
<pb n="KR4d0243_SBCK_002-17b"/>
公行要當試盤錯操刀新發硎似聞有劇部或巳薦長<lb/>
卿君其少停驂有詔來皇扃<lb/>
　　劉望之國錄惠示文卷次韻爲謝<lb/>
君聞三峽江湍流下無底吾聞岷峩山聳秀且千里坤<lb/>
維氣淑靈所產多名士高文旣鏗然特立亦卓爾久慕<lb/>
黃中劉近有貢公喜亟從蜀士問人物定誰比少年負<lb/>
奇節論事如翻水萬里見張胡義激非氣使賢關遂爲<lb/>
寮八尺見英偉諸君皆斂避相與推德齒惠我春容篇<lb/>
句法參子美再誦平生言作者眞近似戰國信徒勞秦<lb/>
<pb n="KR4d0243_SBCK_002-18a"/>
貪不知止漢唐取與守反覆皆造理藩鎭論加詳河朔<lb/>
分鼎峙詞源旣淵深浩博渺無涘從今使諸生教育均<lb/>
䝉被論議歸正平辭章掃浮靡古人去巳遠時毋分彼<lb/>
此君其挽之囘續絃須鳳髓<lb/>
　　餞李君亮著作守眉山分韻得翠字<lb/>
天下大峨山雄秀盤厚地山雖不在眉所在擁空翠矯<lb/>
矯三蘇公挹此淑靈氣文章垂日星照映蓋一世李侯<lb/>
起廣漢射策叩丹陛襃然出羣英東南藹名字來上著<lb/>
作庭行入甘泉侍胡爲把一麾西歸尋藥市吾聞此州<lb/>
<pb n="KR4d0243_SBCK_002-18b"/>
俗秉法更陳義厚德坐鎭之近古翻易治君家義槩堂<lb/>
活人百萬計老親懷故山色養謹承志還家萬里餘赴<lb/>
鎭夕可至不作題柱驕豈有晝繡意斑斑老萊衣人間<lb/>
眞樂事忠孝無兩心出處固一致他日上思君命駕當<lb/>
不俟此别諒非久毋庸摻征袂<lb/>
　　送張定叟尙書鎭襄陽<lb/>
　　　武部尚書張公出鎭襄陽士夫莫不惜其去昔<lb/>
　　　韓昌黎送鄭尙書詩韻必以來字祝使成政而<lb/>
　　　來歸疾去而願歸蓋人之至情也而公自受隆<lb/>
<pb n="KR4d0243_SBCK_002-19a"/>
　　　委謂邊事非可趣辦願加久任庶有成績憂國<lb/>
　　　而不爲身謀聞者壯之某嘗陪郞省餞别分韻<lb/>
　　　得壤字未能措辭繼又隨西蜀諸賢之後始得<lb/>
　　　詳聞臨遣奏請之言被酒夜歸亟述長韻<lb/>
公家忠獻公勲名照穹壤南軒傳聖學後進斗山仰尙<lb/>
書天分高百聞真朗朗日坐四益堂濡染助涵養小出<lb/>
輒驚世發譽自英蕩兩朝倚才辨三接承睿奬堂堂尹<lb/>
京手風采漢張敞九街寢桴鼓終朝淸訟缿汙流化淸<lb/>
溝閙市鋤巨駔鈴齋晝無入士友厚吾黨政成化自行<lb/>
<pb n="KR4d0243_SBCK_002-19b"/>
談笑揮浩穰皇家重閫寄拊髀勞注想頗牧起禁中帝<lb/>
曰汝其往人多惜公去地位切台兩惟公不擇地引義<lb/>
猶慨慷諏度更周詢千里若尋丈再拜受臨遣因得進<lb/>
忠讜邊臣固多事備禦當素講要須久其任百弊隨剗<lb/>
磢願假臣歲月表裏如指掌人材固不乏第一戒欺罔<lb/>
樸拙勝巧心好佞寧木彊願求忠信士枉直謹誅賞更<lb/>
須寬轡策奏請應如響上問卿何先安靜最爲上上憂<lb/>
襄漢間呉楚欠遮障公因論形勢衮衮到遜抗是時晉<lb/>
在洛武昌勢相向是爲必爭地南北謹隄防今雖居上<lb/>
<pb n="KR4d0243_SBCK_002-20a"/>
游事與古殊狀狂宼縱欲來無處可傳餉況今三埵靜<lb/>
皇靈方遠暢與蜀相掎角國勢自增壯尙期效尺寸才<lb/>
疎意非廣忠肝氣凜凜秋旻足排蕩上喜憂顧寛趣行<lb/>
開玉帳捐金示優寵諭賜煩上相惟公最得士離別俱<lb/>
惘惘薦紳紛祖餞直欲傾家釀賦詩寫胸臆一一成技<lb/>
癢家聲與國事負荷有餘量邊頭十萬兵公臨如挾纊<lb/>
吾聞胡運窮羣酋欲爭長不戢將自焚前轍有狂煬當<lb/>
爲不可勝有和謹毋倡千載羊叔子制敵恢天網行將<lb/>
友斯人山川固無恙備成撫機動應煩護諸將功高歸<lb/>
<pb n="KR4d0243_SBCK_002-20b"/>
未晚會見登弼亮他時名父子繼踵凌烟像<lb/>
　　送鄭惠叔尚書守建寧<lb/>
十五年前送别詩道山持節向江西今年又見送公別<lb/>
大天擁麾鎭閩越向來惜別固巳深今日摻袪尤動心<lb/>
尚書自是第一人氣義相許披胸襟南宮五表平明入<lb/>
列辟傳聞俱聳立壽皇聖孝冠百王三復高文天爲泣<lb/>
擢處螭㘭寵數新果然百日掌絲綸拭圭修聘稱應變<lb/>
握節不撓威殊鄰直上銀臺尤振職李藩氣槩時批敕<lb/>
嗣皇銳意新百度筆端眞有囘天力星辰聽履冠文昌<lb/>
<pb n="KR4d0243_SBCK_002-21a"/>
急流勇退驚朝行望之正欲試馮翊長儒寧肯薄淮陽<lb/>
孤拙自憐銷壯志三入脩門空負媿薦人不進終不巳<lb/>
獨賴當時言有味公在猶歎一居州公去無人爲王留<lb/>
公乎行歸佐天子肯作管晏卑微休<lb/>
　　送蘇壽甫少卿赴潼川漕<lb/>
老坡送江直入海君今歸尋江之源外臺去鄉若不遠<lb/>
爲持使節臨潼川君家家世四海聞單于一問驚胡塵<lb/>
歸來便合上淸禁胡爲日念橫峨岷賢哉羣從傳家風<lb/>
夕郞名節世所宗諸卿亦復載淸德況君又似尙書公<lb/>
<pb n="KR4d0243_SBCK_002-21b"/>
壽皇念舊久更深聖明親擢傳玉音君歸寧能及黔突<lb/>
定應召馹來追尋淸獻入蜀攜一龜君今數鶴同載歸<lb/>
他時未免蕙帳怨人在西淸鶴自飛<lb/>
　　分韻送孫從之司業使湖南得千字<lb/>
夫君靜而敏人十己則千讀破萬卷書操筆思湧泉古<lb/>
事與今事一一探本源蚤蜚場屋聲作吏志益堅朅來<lb/>
上淸班漢庭誰在先雍容行必書史館躬槧鉛片言寤<lb/>
明主立使登諫垣拳拳憂國心傾倒十三篇司成天下<lb/>
選歸志巳浩然赤日送妻子襆被尋谿船諸生慕陽城<lb/>
<pb n="KR4d0243_SBCK_002-22a"/>
欲挽不得專竟持湖南節征袂何翩翩憶昨忝同登于<lb/>
今三十年朝行喜相會終恨非官聯請益殊未饜匆匆<lb/>
啟離筵始以長官來來以繡衣還書生素安分豈問卻<lb/>
與前第惟公輩流自應留日邊德星聚南楚予環當茹<lb/>
連事體有關繫臨岐欲無言<lb/>
　　送王恭甫倉部知洋州<lb/>
天淸無雲秋氣明好風叢桂傳芳馨乃于此時送君行<lb/>
江空日短難爲情蚤從兩川馳大名眉宇瑩徹春壺冰<lb/>
語輒傾倒心地平大篇小篇韶鈞鳴壽皇一見喜不勝<lb/>
<pb n="KR4d0243_SBCK_002-22b"/>
壁水道山照羣英潼川題輿遠有聲痛洗鹽筴疲民醒<lb/>
天子呼來再登瀛典領著作承明庭絶域往陪蘇子卿<lb/>
馬上談笑胡人驚歸來期君侍西清胡爲西去謀專城<lb/>
士友重歎君不譍視此進退秋毫輕洋川風物天下稱<lb/>
文翁流詠人載賡當時猶待羣政成君今未到意巳傾<lb/>
岢峩大艑秋江澄圖史萬卷鷗與盟殘編斷軸恐飄零<lb/>
數輩装潢手不停我亦重來預彯纓三日不見鄙吝生<lb/>
況此摻袪將長征欲挽不留鴻冥冥賜環勿憚萬里程<lb/>
江山多助筆縱橫黼藻王度扶中興<lb/>
<pb n="KR4d0243_SBCK_002-23a"/>
　　題范寛秋山小景<lb/>
山髙最難圖意足不待大尺楮眇千里長江浸横翠畫<lb/>
家雜雲烟戃恍徒意會苟或森三尺便若俗子對此畫<lb/>
格律嚴興寄獨超邁洗眼映牕明妙處乃不昧流泉見<lb/>
原委著屋分向背推車度危橋指路向關隘輕舟最渺<lb/>
茫浦嶼如有待山稜瘦露骨汀洲橫若帶木葉黄欲脫<lb/>
秋容儼然在霜餘無片雲歴歴數沙界搜尋因力疲欲<lb/>
賦無可奈近山才四寸萬象紛納芥欲識無窮意聳翠<lb/>
更天外<lb/>
<pb n="KR4d0243_SBCK_002-23b"/>
　　江西李君千能能和墨及畫梅艮齋許以三奇而<lb/>
　　詩非所長也<lb/>
游藝無小大要皆知本原後人率意作終當媿前賢老<lb/>
潘妙對膠法從玉局傳或假季心名空掃千鐙煙補之<lb/>
貌梅花疎瘦仍淸妍折枝映月影眞態得之天李君信<lb/>
雅尚二者將求全諸公競稱許試之乃誠然江西有詩<lb/>
派皎皎俱成編茲事未易窺屬君尙加鞭<lb/>
　　分韻送盧國華福建提刑得華字<lb/>
盧侯場屋聲天馬騰渥洼殘膏沾後人奇芬吐天葩來<lb/>
<pb n="KR4d0243_SBCK_002-24a"/>
踏九陌塵去種河陽花向來再去國盛山建高牙平生<lb/>
長者譽靜篤語不譁古井絶微波璞玉無纖瑕使星照<lb/>
蜀道惠愛流三巴吏姦賴刮磨民瘼煩搔爬田里誦盧<lb/>
公兒童知國華白首尙郞潛坐曹事如麻翩翩擁軺車<lb/>
去去向合沙朝行惜君去舉酒相邀遮共登獅子峯巨<lb/>
石臨唅呀郤來登湖邊野梅訪萌芽老柳掃黃葉枯荷<lb/>
矗寒茄碁枰戰文楸醉帽欹烏紗伊昔送君行相去萬<lb/>
里賒荷君遠寄書得得來東嘉一見又成别感念成咨<lb/>
嗟羨君徑褰帷往戍不待瓜先尋上水船何殊泛僊槎<lb/>
<pb n="KR4d0243_SBCK_002-24b"/>
作粥喜奉姊上冢仍過家此計正未疎所恨成天涯尚<lb/>
幾或留行船鼓毋庸檛<lb/>
　　題老融畫牛溪煙雨<lb/>
暝煙吹雨冥冥兩牛半渡深清京塵久汚巾履頗思歸<lb/>
濯吾纓<lb/>
　　慧元畫寒林七賢<lb/>
　　　舊有唐人出游圖謂宋之問王維李白高適史<lb/>
　　　白岑參六人多畫七賢不知第七人爲誰或云<lb/>
　　　是潘逍遙然未見所據病起坐攻媿齋元公忽<lb/>
<pb n="KR4d0243_SBCK_002-25a"/>
　　　作寒林七賢相寄余方夢寐故山見之灑然戲<lb/>
　　　作數語謝之<lb/>
羣賢俱詩豪世代不同處安得寒林中聯鑣睇相語誰<lb/>
歟創妙意臭味無今古吾聞顧陸輩寓意或如許桃李<lb/>
並芙蓉雪中蕉葉吐元師師老融淡墨掃風雨作此寄<lb/>
攻媿歸興渺煙渚舊六今則七未知果誰與我欲從之<lb/>
遊詎敢厠儔侶畫我往執鞭欣爲李君御<lb/>
　　李文綬和所贈老融詩復次韻爲謝<lb/>
鄴侯插架書最多筆力雄奇天所命萬人海中深閉門<lb/>
<pb n="KR4d0243_SBCK_002-25b"/>
理窟搜尋到幽夐我詩無律如山謳形穢豈㻣珠玉映<lb/>
時時歸夢入故山曳杖松間記投暝因君佳句撩秋思<lb/>
便欲歸尋舊三徑兼旬足痺不良行況復炎蒸如釡甑<lb/>
夜來一雨洗河漢簷溜涓涓淸入聽晨興剝啄誰叩門<lb/>
乃有同聲喜相應讀之恍若濯淸風自覺昏眸怯明鏡<lb/>
伊余何幸㸃班行結交往往多名勝夫君平處顧淸新<lb/>
解道澄江如練淨從今我乃得四友不特官梅動詩興<lb/>
推枕裁詩謝髙致扶憊搖毫心靡定舊聞讀檄愈頭風<lb/>
今賴長篇起衰病<lb/>
<pb n="KR4d0243_SBCK_002-26a"/>
　　次韻六和塔秀江亭壁間留題<lb/>
江外參差列萬山我家深在萬山間好山正不用錢買<lb/>
但要未老身先閒長江比愁終似少江水能囘愁不了<lb/>
扁舟何日過西陵鄮山佳處吾歸老<lb/>
　　跋袁起巖所藏修褉序<lb/>
悵望當時眞蹟臨摹所在支分千載但稱合作誰能有<lb/>
感斯文<lb/>
定本爲世第一此又在定武前今日錦標玉軸向來不<lb/>
直一錢<lb/>
<pb n="KR4d0243_SBCK_002-26b"/>
　　送陳君舉舍人東歸<lb/>
皇天生人物千載非偶然沖和兼萬人始得一美賢夫<lb/>
君乃其人人一巳百千飛黃欲追風況復勤著鞭文陣<lb/>
蚤奔放氣欲摩靑天短褐東海濱名貫斗牛躔聞道更<lb/>
獨蚤自言若墜淵出登龍虎榜徑上鵷鷺聯中間幾流<lb/>
落淸湘窮泝沿白首始爲郞一見意巳傳登瀛上麟臺<lb/>
授簡游兔園擢爲柱下史遂居紫微垣去天真尺五朝<lb/>
綱賴扶顚龍樓闕問寢萬口爭進言惟君最勇決螭頭<lb/>
屢直前危言破人膽三進加勤拳天高聽亦高歸袂何<lb/>
<pb n="KR4d0243_SBCK_002-27a"/>
翩翩髙風激頽波同列空慚顔君雖未必去一去勝九<lb/>
遷我欲留孔戣有懐不得專況我自欲去何心挽歸船<lb/>
嗟我生何爲與君幸齊年先後才九日相與同氣然幾<lb/>
年若契闊班心忽差肩判花同代庖君思如湧泉上房<lb/>
草數制下房時一篇一篇輒高妙隗始媿余先春秋隱<lb/>
公傳國史建隆編周官授大旨所得俱未全聚散不可<lb/>
料餞别滄江邊君將處於陵我耕綿上田君行無疾驅<lb/>
中途恐傳宣不然遂成別孤帆渺風烟夢魂不可制隨<lb/>
君墮中川<lb/>
<pb n="KR4d0243_SBCK_002-27b"/>
　　次韻趙子野石城釣月圖<lb/>
石城江頭可憐月曾照六朝淸夜獵古往今來知幾何<lb/>
長江衮衮蕭蕭葉謫僊去後詩盟寒王孫詩瘦淸欒欒<lb/>
詩情浩蕩坐無奈扁舟笑把磻溪竿江平風輕波瑟瑟<lb/>
宿靄卷空天一色東風吹句入長安一卷風流坐中得<lb/>
初得神意淸再讀胷次平囘顧明月秖如故世上興廢<lb/>
徒紛更想君一葉方掀舞夜靜水寒誰與語船頭有酒<lb/>
且孤斟莫向金陵重懷古<lb/>
　　戍溪道中<lb/>
<pb n="KR4d0243_SBCK_002-28a"/>
寒潮高于埭黃流濯西河人牛俱力壯相與衝流過潮<lb/>
落勢囘禦轉櫂依丘阿暮靄起平楚陰雲翳寒莎夜分<lb/>
潮復上櫓聲相軋摩大江渺無津不知身在何餘生一<lb/>
虛舟兀然聽風波吾親白雲下況爾方臥疴遠遊非吾<lb/>
事歸矣毋蹉跎<lb/>
　　哭表弟汪去僞墓<lb/>
內弟幼而敏抗志欲決科一行試曹掾吏才猶患多謂<lb/>
當爲時用舌在如命何通籍巳艱阻入幕終蹉跎我生<lb/>
依外家侵尋閱羲娥視君如同氣竹馬聲相和少長聯<lb/>
<pb n="KR4d0243_SBCK_002-28b"/>
硯席詞場深琢磨相期到晚歲杖履俱婆娑寧知五年<lb/>
別君隨東逝波憶同戍溪行我馬君乘驘馬駑費十駕<lb/>
驘俊巳倍過重來意慘愴樹擁山嵯峩嗟君父與兄相<lb/>
望空山阿宿草埋白璧寒風撼林柯沈吟痛疇昔有淚<lb/>
如懸河<lb/>
　　次韻蔣德要三徑<lb/>
居山或稱囚得閒乃賦謫我方樂靜退來作三徑客西<lb/>
山致朝爽膏肓在泉石況當秋空淨萬里看一碧<lb/>
　　呉參議達觀齋<lb/>
<pb n="KR4d0243_SBCK_002-29a"/>
君不見大鵬與鷽鳩自適俱是逍遙遊又不見大椿視<lb/>
朝<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>一脩一短終期盡況乎秋毫爲大泰山小莫壽殤<lb/>
子彭爲夭漆園老子超衆作立論雖奇定非矯鳧脛從<lb/>
短鶴脛長蠻觸亦能成戰場譽堯非桀兩置之讀書博<lb/>
簺俱亡羊世人顚倒名利途躋攀分寸爭錙銖河伯猶<lb/>
驚北海若井蛙醯雞何足誅試同萬衆走城市躍馬途<lb/>
行分賤貴卻登高處望塵中但見紛紛如聚蟻暫高猶<lb/>
爾況眞高神游八表非矜豪寧能高舉去人世勿以役<lb/>
役隨滔滔是知達人有大觀蝶夢爲周聊自玩翛然無<lb/>
<pb n="KR4d0243_SBCK_002-29b"/>
入不自得處若終身仕成漫呉侯晚到東海濱飽諳世<lb/>
故無戚欣相逢一笑成莫逆似知我亦個中人<lb/>
　　送姜子謙丞於潛<lb/>
處則有超蓮出則將哦松眉宇無一塵出處皆雍容君<lb/>
看妙蓮花本出汙泥中兩松痛掃漑下有簿書叢汙潔<lb/>
無二致喧寂本亦同於潛今畿邑蜀道萬里通至今存<lb/>
古意民風尙醇醲一邑旣當問尤宜撫疲癃藍田文最<lb/>
高後學仰韓公彼言蓋有激昩者但稱工成案漫不省<lb/>
丞哉豈眞聾姜氏太嶽後夷門慕家風教子延名師列<lb/>
<pb n="KR4d0243_SBCK_002-30a"/>
碑多儒宗宫庠旣開荒書種慶所鍾換桂雙枝秀益見<lb/>
筆硯功後生日加勉衣鉢傳無窮君才有餘刃壯行氣<lb/>
方充功名此椎輪勁翮看摩空我歸幸同社棊酒時相<lb/>
從尊前不忍别吟愁夕陽舂我家老揚州五記有遺蹤<lb/>
向來耕織圖爲煩訪溪翁<lb/>
　　送從弟叔韶尉東陽<lb/>
阿連少也爽孤立生氣燄壯年淬詞鋒傾心事鉛槧膠<lb/>
庠困虀鹽世科終穩占再興蘭桂堂爾祖真不忝況將<lb/>
尉東白士友尚歆豔惟我愛子深老矣猶不厭固知爲<lb/>
<pb n="KR4d0243_SBCK_002-30b"/>
子喜頗亦動吾念贈子當以言苦口當針砭此邑子舊<lb/>
游歴歴數行店棠陰見郎君遺老喜窺覘其民最服義<lb/>
情僞靡容掩莫恃彩棒威要使慕巾墊子文多立就詞<lb/>
采更華贍吾聞得雋者塞門差反坫前賢最加謹臨用<lb/>
更重檢他時可待取天庭得錦　吾家有素風耳目久<lb/>
濡染毋庸慕豪舉助廉先以儉湎酒更宜戒平地有深<lb/>
塹酣暢當有時勿習盃瀲灧將論毋過高斯言卻防玷<lb/>
立節毋務奇躐等恐成僭外物思過分檢身但多欠勿<lb/>
嫌一尉卑封清尙爲傔仕途固嶮巘大要進以漸不須<lb/>
<pb n="KR4d0243_SBCK_002-31a"/>
苦求知眞知奏應剡向來湖海豪四十可收斂寧爲處<lb/>
囊錐莫作露刃劍匆匆摻袪別魚鮮酒方釅刮目待子<lb/>
歸罔碑吾言驗<lb/>
<pb n="KR4d0243_SBCK_002-31b"/>
</p>
<p>
攻媿集卷二<lb/>
<pb n="KR4d0243_SBCK_002-32a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_003-1a"/>
攻媿集巻三<lb/>
　　　　　宋　樓　鑰　撰<lb/>
　古體詩<lb/>
　　送制帥林和叔歸<lb/>
使君一何淸鶴骨天與瘦少年場屋聲六藝飽芳潄一<lb/>
行起作吏所立已不苟立朝凜大節論事幾及霤發言<lb/>
必體國平正無矯揉藜藿爲不採風采照宇宙出入有<lb/>
本末眼見凡三就來不爲苟合薦召乃結綬去亦不好<lb/>
髙三宿徐出晝天官豈不貴陳義堅素守贛川嘗報政<lb/>
<pb n="KR4d0243_SBCK_003-1b"/>
復來守鄞鄮不求赫赫名實出龔黄右情僞千萬端到<lb/>
眼輒空透撫民過嬰兒閭里息爭鬬姦胥及强吏時用<lb/>
霹靂手人誦南山判情通理亦究六邑俱帖靜稱贊不<lb/>
容口律身至嚴冷無能掣吾肘吏事精且勤呼燭侵夜<lb/>
漏公退入家塾諸孫後來秀吏卒不識面雒誦出牕牖<lb/>
幾年南塘路來往困僵仆一朝平似掌行歌紛老幼公<lb/>
心信如水古井波不皺榮觀處超然軒冕亦何有翩翩<lb/>
欲賦歸排雲屢騰奏廟論終不許斯民方借㓂上心重<lb/>
閔勞祠官向廬阜闔境極攀戀人人懐杜母君看臥轍<lb/>
<pb n="KR4d0243_SBCK_003-2a"/>
人誰能使奔走挽須不得留百拜願公壽老我幸同朝<lb/>
傾蓋已如舊聯事東西省交情久益厚我歸公亦來門<lb/>
戸託雲覆黄堂間參語惟我甥與舅揚旌鳴鼓吹賁此<lb/>
蓬蓽陋清談不及私翁歸況不受義命孰不知踐履或<lb/>
差謬惟公見善明力行真耐久有時相與言心同蘭茝<lb/>
臭摻袪寜忍别追送列觴豆公雖不好飲勉爲引醇酎<lb/>
公去我亦隱菽水翻綵袖花溪渺何許望望幾雙堠千<lb/>
里共月明懐人重搔首惟應折梅花臨風爲三嗅<lb/>
　　賦揚州伯父海檜<lb/>
<pb n="KR4d0243_SBCK_003-2b"/>
潛虬拔地徑夭矯騰拏勢出靑雲表爲誰猶向此中蟠<lb/>
坐閲春秋昬復曉團團圓葢月輪平矗矗蒼叢衆星小<lb/>
枯槎當面結生香外有霜皮細匀遶乃知造化有神巧<lb/>
散作樛枝窮樹杪雖非直幹棟梁材怪怪奇奇樂幽窈<lb/>
獨秀海山臨浩漾駭浪翻空雲縹渺茁芽自有甘露滋<lb/>
弄影幾經霜月皎崢嶸老氣本天然後生矯揉何時了<lb/>
我家揚州真好事買歸但覺千金少夜半有力欲負之<lb/>
䕶持和璧終歸趙從來寫照無髣髴畫師欲快毫端掃<lb/>
解衣盤礴意慘澹卷起生綃色徒悄我來青邊立寒峭<lb/>
<pb n="KR4d0243_SBCK_003-3a"/>
自憐氣與秋天杳倚笻一笑賓亦歡開尊相與傾淸醥<lb/>
謂當好此如好賢爲君三復緇衣篇時時來前看不足<lb/>
終待結屋平湖邊<lb/>
　　跋綦北海扈從書事詩<lb/>
晉陽固自有髙共奉天豈可無宣公當時扶日滄海東<lb/>
尚想健筆驅長風指揮諸將如奴童中興内相當推功<lb/>
斷碑毋庸詫詩工制藁具在鑾坡中<lb/>
　　送萬耕道帥瓊管<lb/>
黎山千仞摩蒼穹顓顓獨在大海中自從漢武置兩郡<lb/>
<pb n="KR4d0243_SBCK_003-3b"/>
黎人始與南州通歴歴更革不勝計唐設五筦如容邕<lb/>
皇朝聲教久漸被事體全有中華風生黎中居不可近<lb/>
熟黎百洞蟠疆封或從徐聞向南望一粟不見波吞空<lb/>
靈神至禱如響答征帆飽掛輕飛鴻曉行不計幾多里<lb/>
彼岸往往夕陽春琉球大食更天表舶交海上俱朝宗<lb/>
勢須至此少休息乗風徑集番禺東不然舶政不可爲<lb/>
兩地雖遠休戚同古今事變無定論難信捐之與揚雄<lb/>
四州隅分各置守瓊臺帥閫尤尊崇髙牙大纛擁方伯<lb/>
鼓吹振響驚蛟龍漢家威名兩伏波盧丁以來幾宗工<lb/>
<pb n="KR4d0243_SBCK_003-4a"/>
衞公精爽尚如生妙語況有玉局翁使君吏事素髙了<lb/>
明若古鏡摩青銅叱馭行行不作難平生惟仗信與忠<lb/>
布宣王靈萬里外益使向化來蠻賨頑獷未率宜以漸<lb/>
勿示駭政先含容平平之策用定遠下下之攷書陽公<lb/>
吏臣生長固安土尚當摩撫如童䝉屬僚宦游豈得已<lb/>
士多失職悲途窮名分尊卑不可紊更念何處不相逢<lb/>
官事既了兩無間可使和氣俱沖融鄉閭惜别情所鍾<lb/>
臨岐爲傾琥珀濃手遮西日念遠去欲留奈何鼓逢逢<lb/>
願君穩度三合溜早歸入侍明光宮<lb/>
<pb n="KR4d0243_SBCK_003-4b"/>
　　寄題髙汝一少卿識山堂<lb/>
廬山之髙誰不識欲識其真了難得往來山中最親切<lb/>
嶺爲横看峯是側曾從彭蠡望山外識得山南昧山北<lb/>
山體如一本不動人苦求之愈多惑君搆一堂據湓城<lb/>
香爐五老皆嘉賓莫問前後與向背面目還君多識真<lb/>
君今與山如故人慎毋忽作白頭新堂中燕坐靜且壽<lb/>
君其于此知吾心<lb/>
　　侍仲舅同諸表游山<lb/>
來游大梅山陟山知幾重平行十仞岡俯瞰他山峯一<lb/>
<pb n="KR4d0243_SBCK_003-5a"/>
步一步髙勢欲凌虚空左顧九地底樓臺鳴鼓鐘蓬萊<lb/>
反在下直恐船引風又疑海水竭洞見馮夷宮行行愈<lb/>
就順故步尋苔封十年舊主人相對如夢中清談虚閣<lb/>
上坐到夕陽春年來頗畏影掣身慕冥鴻入山非不深<lb/>
猶有行人蹤安得更深處尚友荷衣翁未問梅子熟寜<lb/>
能噉青松庶幾適吾心餘生得從容<lb/>
　　大梅山<lb/>
此山名大梅驅車入山麓試問山中人山名竟誰屬禪<lb/>
家開道埸爲説梅子熟僊家指爲巖曾此隱梅福或云<lb/>
<pb n="KR4d0243_SBCK_003-5b"/>
古有梅其大蔽山谷至今二梅梁靈響皆其族他山抗<lb/>
驚湍禹祠横殿屋三者尚誰憑禪師有遺族餘皆不可<lb/>
辨安得究圖録但愛山又山喬林間脩竹<lb/>
　　金峨漱石亭<lb/>
溪聲真是廣長舌歴刦談空聲不絶不知來自何處山<lb/>
一意傾東忘萬折我欲漱石向水濱無奈齒牙搖落頻<lb/>
夜半寒聲到客枕只疑身是枕流人<lb/>
　　寄題台州倅㕔雲壑圖<lb/>
頃年登臨赤城裏江遶城中萬家市治中寄我雲壑圖<lb/>
<pb n="KR4d0243_SBCK_003-6a"/>
快讀新詩眼如洗回思嵗月如星流念念飛空尋舊游<lb/>
披圖哦詩想幽致直欲攜笻上山頭聞有於莬在岑蔚<lb/>
晚徑寒鵶敢翔集幾年榛棘蔽鼪鼯一朝絶境從中出<lb/>
細路雖非五逹康縈迴自覺阻且長萬壑風煙開絶頂<lb/>
一丘曲折于中藏老砂射日銀星炯梅峽含風襟袖冷<lb/>
千巖髙下各異狀如障如鋒亦如領天景須慿意匠營<lb/>
山不在髙僊則名規橅已定力未暇他時㑹有滕王亭<lb/>
風濤隔闊天垂幕安得扣門親剥啄吟詩夢到故山川<lb/>
睡美不知鐘鼓傳<lb/>
<pb n="KR4d0243_SBCK_003-6b"/>
　　王原慶新遷居南堂以古風求冩恕齋二大字并<lb/>
　　石刻次韻<lb/>
三槐諸孫有竒士才髙特未遇時爾作詩猶能備衆體<lb/>
短章大篇仍雜擬解紛便掉三寸舌隨陸蘇張何足比<lb/>
鵰鶚猶未離風塵蛟螭尚爾蟠泥滓平生曳裾向侯門<lb/>
豪傑聞風親瞻企只今交游亦凋落凜凜一身嗟獨峙<lb/>
槐隂滿庭渺何在久寓瀛壖成故里瀕湖小樓太孤露<lb/>
何殊玉川洛城裏邇來深入作郊居髙屋好山成二美<lb/>
未能拔劒斬樓蘭幾欲袖椎摧晉鄙便將拂袖武陵溪<lb/>
<pb n="KR4d0243_SBCK_003-7a"/>
誰能著腳長安市西門性急佩柔韋柳子氣髙戕曲几<lb/>
衡宇全似歸柴桑茅茨大勝居儋耳我詩非工字尤拙<lb/>
荷子愛忘剛見喜夜來縱筆寫恕齋自笑黔驢技止此<lb/>
更求古刻訪少作頗記醉中曾諾唯舊書紛沓費搜尋<lb/>
魚鑰未開塵事起呼童卷送三數軸僅可障風同故紙<lb/>
新詩鼎來亟予和顛字敢追張長史不須更投苦海中<lb/>
一笑以還隨棄毁徑須攜酒登南堂朗詠白駒三四章<lb/>
　　又次韻<lb/>
投老歸稱前進士時與田夫相汝爾淵明賦歸何敢望<lb/>
<pb n="KR4d0243_SBCK_003-7b"/>
曼容自免差可擬門前爵羅眞可設老圃灌畦聊自比<lb/>
恕齋空洞最相親笑談頗覺淸無滓時時過我共銜盃<lb/>
望望不來予爲企丈夫未遇困泥塗誰識鸞停兼鵠峙<lb/>
方期從容結詩社相與浮沈向閭里一朝别我欲遠游<lb/>
欲入桃源深洞裏爲言半隠欲偕行二子風流眞儷美<lb/>
向來早有四方志行盡東南到邊鄙只今名利遂兩忘<lb/>
爭心無復于朝市秖有哦詩興未闌連得新詩照塵几<lb/>
調髙韻險不易和白雪陽春驚俚耳年登六十鬢未斑<lb/>
乘興一行若可喜宗盟莫逆素相忘並轡笑談無彼此<lb/>
<pb n="KR4d0243_SBCK_003-8a"/>
湖海豪氣儘収斂以恕名齋幾一唯匆匆摻袪不得留<lb/>
巵酒未乾人欲起寄聲半隱不容言空有語離書滿紙<lb/>
歸時賡和必盈箱冩盡山川詩作史送子纔歸深閉門<lb/>
莫問是非并譽毁但期遠歸亦升堂西湖仍訪老知章<lb/>
　　周伯範棊會以足疾不赴走筆寄坐客<lb/>
里閭講棊社大要率且眞豈惟簡苛禮正欲聚首頻向<lb/>
來賞花約深恐負此春春來顧多事殆如參與辰今朝<lb/>
怡怡堂坐上凡幾賓黙計病或故約略三數人益知會<lb/>
合難舉酒勿問巡棊枰誰勝負淸新想歌脣僵臥一榻<lb/>
<pb n="KR4d0243_SBCK_003-8b"/>
上執熱難屈伸斐然申前盟余將踵後塵<lb/>
　　史淸翁次前韻覓酒以金川玉友一枕瓶西安酒<lb/>
　　一斗送之次韻<lb/>
社中日相從此意豈不真其初定要約深期往來頻今<lb/>
年苦多故孤負四郊春清和到新秋其間足良辰而我<lb/>
獨抱疴未能㑹嘉賓近又得玉友風味尤可人思與君<lb/>
痛飲欲招復逡巡忽焉得新酒亟遣徑入脣别有酒一<lb/>
斗併使君意伸我雖不敢嘗爲洗胷中塵<lb/>
　　陳天成用東坡趙淸獻髙齋詩韻賦適齋次韻<lb/>
<pb n="KR4d0243_SBCK_003-9a"/>
二公晚辭軒冕勞兩齋莫辨適與髙嘗登雲山仰淸獻<lb/>
平地著屋山周遭白頭日過適齋下釣游尚想隨兒曹<lb/>
方從家舅與俱隠野鶴誰能鳴九臯加我數年未納禄<lb/>
解去簮紱甘同袍世間此事要識破差處不可容一毫<lb/>
穎川尉僊賦長句數寸之管煩君操欲追險韻繼坡老<lb/>
詞鋒犀鋭真吹毛舅家見詩勉續貂長松相倚慙青蒿<lb/>
我今無復望禄仕不應招我更由敖<lb/>
　　送元衞弟赴長亭鹽場<lb/>
阿連生而秀二親所甚愛仲兄勤撫養遇事輒加誨幹<lb/>
<pb n="KR4d0243_SBCK_003-9b"/>
蠱靜而辦胷次無卑隘今焉職牢盆官宇臨渤澥毋謂<lb/>
官爲小要使所居大毋言才可了檢身到纎芥我家門<lb/>
戸重衣冠綿數代當以誠心求子視勿自懈亭民亦良<lb/>
民孰謂俱無頼官吏既擾之兼并責逋債熬波亦良苦<lb/>
樂嵗色猶菜輸鹽不得錢何以禁私賣所在積蠧久良<lb/>
法寖多壊吾聞不無術更當審利害熟視不爲謀空餐<lb/>
媿難葢不應行一切遽使絶稱貸富者能寡取倍息久<lb/>
仍在貧者庶少寛公私可緩帶母年登九十家居幸康<lb/>
泰其家不從政禮經有深戒幸子去不遠時時可歸拜<lb/>
<pb n="KR4d0243_SBCK_003-10a"/>
小别不足惜輕舟送前邁<lb/>
　　送從子沆宰鄖鄉<lb/>
小阮幼鍾愛長乃遭百罹風木既深痛棣華更纒悲所<lb/>
賴有吾子獨立守家規上有門戸託傍有孤與嫠忽爲<lb/>
麏國行泝江秋爲期冬澇與夏漲漢水足險巇摻袪送<lb/>
子去風帆不可羈城中楮爲幣邑下尤可知定知公事<lb/>
少不必事作爲用智正惡鑿大道本自夷家無壯子弟<lb/>
宗族各天涯幸有知己人方且把一麾四海皆兄弟官<lb/>
寮善待之眠食謹調攝家務須自持俸薄用宜嗇無使<lb/>
<pb n="KR4d0243_SBCK_003-10b"/>
實漏巵此别動深念毋忘故鄉思一書抵萬金時寄賓<lb/>
鴻歸<lb/>
　　送髙仲逺赴滁倅<lb/>
髙氏在四明于今爲淸門貳卿道素髙夫人徳尤尊子<lb/>
弟盡恂恂夫君更春温昔年奉慈親定省嚴晨昏今日<lb/>
當門戸友愛深弟昆伉儷信縁合端良由性根門中有<lb/>
孤嫠極意均撫存與我親兒女次第了嫁婚不可解于<lb/>
心肯自以爲恩不言而躬行後生熟見聞諸郎已秀發<lb/>
穎異有佳孫鄉評共歸重内外無間言公勤官業廣所<lb/>
<pb n="KR4d0243_SBCK_003-11a"/>
至治不煩僊舟何遽西行行佐侯藩環滁皆好山風月<lb/>
當平分醉翁與樂全遺蹟今尚存況有賢使君易鎮方<lb/>
北轅公餘陪嘯詠相映如瑤琨生來仕平進自此朱兩<lb/>
轓從兄今鼎貴鼇禁兼掖垣君其繼英躅復収舊靑氈<lb/>
老我得投閒頻年接淸歡同社摻君袪戀戀傾離樽梅<lb/>
風吹溽暑祝君尚加餐<lb/>
　　秋雨兀坐王原慶攜孫吉甫菊花倡和見過有分<lb/>
　　遺之意次韻<lb/>
五載杜門居海角無復翻堦賦紅藥自憐荒徑菊猶存<lb/>
<pb n="KR4d0243_SBCK_003-11b"/>
夕餐空待秋英落眼明喜見緑叢叢始也抽芽今滿握<lb/>
扶笻著意養孤芳荆棘旁連細開斫天香入骨徐吐芬<lb/>
中有秋風非外鑠傳聞南堂有佳種願過屠門思大嚼<lb/>
頗亦有意欲見之此意未容兒輩覺乃知便許移芳根<lb/>
不止園官供小摘要令壽客來駢肩何用潭水求延年<lb/>
有時採之東籬邉不覺南山在眼前淵明千載幸同調<lb/>
老我此際方悠然西風吹花日夜急散金坐看開田田<lb/>
兩詩先到衡門下思向平臺尋戲馬從君九日去行樂<lb/>
莫爲登髙淚盈把<lb/>
<pb n="KR4d0243_SBCK_003-12a"/>
　　送王粹中教授入蜀<lb/>
　　　王粹中教授赴新蜀帥尚書黄公之招萬里有<lb/>
　　　行古調一篇贈别因誦所聞以求益雜然陳敘<lb/>
　　　不暇較工拙也<lb/>
萬山四塞圍平陸大爲關中次爲蜀我生東南未曽到<lb/>
蜀士游從聞頗熟自從襄陽上峻途髙欲登天下臨谷<lb/>
女媧大山塞空虛麻綫名堆千萬曲行人一升鹿頭關<lb/>
下瞰平川如畫幅幅員二百四十里里出萬緡民日蹙<lb/>
向來陜西五路兵退守諸關疆地促計臣權宜重増賦<lb/>
<pb n="KR4d0243_SBCK_003-12b"/>
民力尚寛隨所欲爾來因仍七十年鬼不輸錢無雨粟<lb/>
民生哀哉不堪命外若富饒中不足益梓尚有繁盛風<lb/>
夔峽窮民幾比屋側耕危穫供稅租飯多稊稗無嘉穀<lb/>
朝廷謀帥弄印乆宣諭尚書剖符竹尚書當今第一流<lb/>
翁壻相望冰映玉貽書挽君爲此行古人義槩非流俗<lb/>
君亦慨然挈家去摻祛未免再三祝君行豈爲温飽計<lb/>
一舉髙飛快鴻鵠丈夫生有四方志登覽山川非碌碌<lb/>
頃爲假吏到燕山未行先取山經讀所至訪尋多得力<lb/>
中原至今在吾目北征西征昔有賦何肯從行空逐逐<lb/>
<pb n="KR4d0243_SBCK_003-13a"/>
子西嘗因過峴山遐想羊公欲相沃關右放賈眼拔鏃<lb/>
表留卒使癰潰肉試推此意向前去到處前人有遺躅<lb/>
五丁開山果何在贊皇籌邉言可覆劒門石角皆北向<lb/>
雪嶺界天望身毒髙皇將臺在漢中武候八陣留魚復<lb/>
棧閣繩橋世稱嶮威茂渡笮來夷族李冰離<graphic n="KR1374" url="https://raw.githubusercontent.com/kanripo/KR-Gaiji/master/images/KR1374.png" mimeType="image/png"/>如底柱<lb/>
大寧鹽泉若飛瀑四路尤多未見書買歸何止三萬軸<lb/>
黄松次功蜀檮杌石湖居士呉船録君宜豫攷經行地<lb/>
卻隨所見書之牘幕中便可資籌䇿遠業因兹増藴蓄<lb/>
又聞渡瀘不在瀘南在沈黎卭崍九折是君家世尤當<lb/>
<pb n="KR4d0243_SBCK_003-13b"/>
知藝祖按圖揮玉斧大渡河外等棄之本朝獨無南詔<lb/>
患一語決定無敢違成都郡庠千白袍後來之秀日益<lb/>
竒周公禮殿巋然在畫像盤古繼宓犧春秋奠謁用舊<lb/>
樂想見節奏并威儀談經酌史各専門學問可以相發<lb/>
揮康節遺書有傳者不惜師問窮精㣲先天僅得十二<lb/>
三聲音律呂無由窺更有異聞多細事試因餘暇質所<lb/>
疑青城大面訪僊跡普賢多變窮峨嵋街名棊盤路九<lb/>
逵江號濯錦如汙池古柏參天二千尺水滸鼎立三石<lb/>
犀藥有珂貝說尤詭字書不見栮與榿金堂鸚鵡掃孤<lb/>
<pb n="KR4d0243_SBCK_003-14a"/>
塔蒼溪橘柚五出椑嘉陵梵像爲最巨閬州城南天下<lb/>
稀少陵入蜀往來乆須行萬里方知詩我慙寡聞言又<lb/>
拙君其更爲加詢咨老我無復爲世用但當杜門待君<lb/>
歸歸期未知果何時時寄尺楮寛吾思<lb/>
　　山行歸來喜栽新竹<lb/>
平生好看竹毎見覺相與小大或疎密一一皆媚嫵恨<lb/>
無地可種所至造竹所近方闢門徑得地尋丈許乞鄰<lb/>
栽百箇參差正當戸天公有老眼惠以三日雨山行不<lb/>
厭泥但喜竹無苦歸來報平安翠葉多楚楚不妨來子<lb/>
<pb n="KR4d0243_SBCK_003-14b"/>
猷奚必希蔣詡何當遶扶疎嵗寒與君侣<lb/>
　　小溪道中<lb/>
晚出城西門循牆過南境夏橋日沈輝旅店月成影納<lb/>
納川路遥聒聒水聲冷攲枕擁衾禂樂此寒夜永<lb/>
　　醉題魚屏<lb/>
五千買得見屏風白魚相逐菰蒲中俊尾潑剌有生意<lb/>
旁人未易分雌雄屏後諸孫更雍容濈濈無數迷西東<lb/>
我雖非魚知魚樂樂處未必魚知儂<lb/>
　　范牛<lb/>
<pb n="KR4d0243_SBCK_003-15a"/>
人問吾何愛一牛范僊真筆倍風流繩牽雖未如自放<lb/>
猶勝更著金籠頭<lb/>
　　白醉<lb/>
　　　陶内翰淸異録首載開元時髙太素隱商山起<lb/>
　　　六逍遙館各製一銘其三曰冬日初出銘曰折<lb/>
　　　膠墮指夢想炙背金鑼騰空映簷白醉余愛其<lb/>
　　　言取以名閣陳進道惠示大篇次韻<lb/>
處世難獨醒時作映簷醉年少足裘馬安知老夫味天<lb/>
梳與日帽且免供酒事謫居幸三適得此更慚愧向來<lb/>
<pb n="KR4d0243_SBCK_003-15b"/>
六逍遥特書見淸異君家老希夷相求諒同氣曲身成<lb/>
直身朝寒俄失記醉中知其天不飲乃同意書生暫竒<lb/>
温難與純綿麗<lb/>
　　贈范緯文秀才<lb/>
　　　括蒼范牛自題云中興道士范子珉異人也淳<lb/>
　　　熙間武昌羅端良使君遠寄詩篇有贈畫牛范<lb/>
　　　秀才一詩愛玩不能去手時時誦之以寫云亡<lb/>
　　　之悲今十八年矣有范緯文叩門初談風鑒旋<lb/>
　　　及墨戲事自言視子珉爲大父行羅使君贈詩<lb/>
<pb n="KR4d0243_SBCK_003-16a"/>
　　　即其人也既試其說草數語畀之<lb/>
中興道士以牛鳴淡墨百果尤著聲妙入神品仍有靈<lb/>
我不識之欽其名曽得烏犍兩横軸又有石榴才一幅<lb/>
武昌使君舊寄詩末言秀才乃其族忽有緯文來款門<lb/>
自言真是當家孫口誦羅詩若翻水他詩歴歴俱能言<lb/>
一見前畫歎真蹟願得生綃奮吾筆爲作來禽對石榴<lb/>
一掃横枝生意出我詩不工人已陳有詩豈復能動人<lb/>
爲君一寫使君語更求知己如羅君<lb/>
　　送陳表道宰南豐<lb/>
<pb n="KR4d0243_SBCK_003-16b"/>
與君出西郊送子之南盱子爲名父子才器真璠璵乃<lb/>
翁老從臣循吏追兩都益公工擬人謂比王仲舒積善<lb/>
必餘慶于公大門閭子能傳家學何止讀父書執䘮真<lb/>
有聞孺慕乆不渝彈琴不成聲西上何徐徐文場嘗得<lb/>
雋一跌重歎吁通籍金閨中夷庚因少迂邑中有三曽<lb/>
聲名照堪輿士夫秀而文比屋多爲儒萬里此發軔胸<lb/>
中有全模將别更求言老馬從問途乃翁同汪出親誼<lb/>
崇終初以規不以頌不自知其愚民社非細事況此壯<lb/>
大區不飲第一䇿精神長有餘以此奉塵刹以此當萬<lb/>
<pb n="KR4d0243_SBCK_003-17a"/>
殊何官不可爲禍福皆在吾劇邑最爲難謹畏可無虞<lb/>
試看悔吝者實惟予之辜民力乆已困未免索稅租欲<lb/>
如古什一攻瑟難吹竽古意行今法自應知樂輸有弊<lb/>
勿遽革有姦勿亟鋤責已重以周檢束到錙銖兩腳踏<lb/>
實地處事隨精粗頑不在斯民猾不在吏胥苟以明恕<lb/>
行乆之定交孚爲善無近名實著名與俱飲啄信前定<lb/>
富貴不容圖三年報政成明時其舎諸老我世無用情<lb/>
親肯自疎盡此一盃酒惘然摻子袪相依忽成别加餐<lb/>
意何如<lb/>
<pb n="KR4d0243_SBCK_003-17b"/>
　　陳天成詩多和東坡韻兹因寄喜雨詩走筆謝之<lb/>
一春垂垂困多雨雖曰如膏反成苦自知潦後必成旱<lb/>
果見晴天雨黄土連旬不雨已嘆嗟滌滌山川雲不吐<lb/>
未聞鵓鳩鳴屋角但有蚊蠅爭振羽一梅無望望重梅<lb/>
旱魃爲妖無術禦閒居憂國徯雲霓夜夜三星正當戸<lb/>
君王側身歎涼徳雲漢之詩無媿古避殿減膳率以躬<lb/>
已債縱囚真有補使君精禱盡誠意千里歸心稱杜母<lb/>
四郊神物招螉蜒所在疲氓加手撫風伯在今誠可訟<lb/>
已聞石燕空中舞時時小雨慰人心渇瓦流膏僅兒乳<lb/>
<pb n="KR4d0243_SBCK_003-18a"/>
傳言望日當通濟老巫已得靈神語霈然三日果應期<lb/>
靡神不舉誰爲主河流頓已復舊痕良苖喜見興南畝<lb/>
中宵愁念不成夢摩挲便腹眠淸午從今一飽便可望<lb/>
坻京行見曽孫庾陳候忽就舂容篇徑遣長須入城府<lb/>
歎君健筆今已老不草敕書招贊普坡翁相去已百年<lb/>
時出新詩追步武<lb/>
　　六月十六夜觀月翼早紀所見成長謡<lb/>
海雲湧立雙鐵山明月正在山中間初疑渼陂藍田出<lb/>
水面又似長風吹度玉門關須㬰雲過月愈上太虚㸃<lb/>
<pb n="KR4d0243_SBCK_003-18b"/>
綴從飛翻白衣蒼狗不足究千變萬態俱可觀忽焉横<lb/>
臥如蒼龍驪珠頷下光團圓山河淸影見歴歴桂枝扶<lb/>
疎若可攀夜深醉到雞鳴起光景不類居塵寰長庚曄<lb/>
然朝曦發望舒猶掛西林端我欲呼吸晶華駐朱顔左<lb/>
有金丹右玉丹昔聞兩曜在天如磨蟻日行日止一度<lb/>
慳太隂行速朔必㑹金餅旋復成弓彎八卦萬物盡關<lb/>
繫歴古不已真跳丸急景惝恍難控摶但見霞彩生斕<lb/>
斑老我已復卦氣闌學道無成空自歎不如安坐委天<lb/>
順一聴運化更循環<lb/>
<pb n="KR4d0243_SBCK_003-19a"/>
　　它山堰<lb/>
　　　它山吾鄉絶境也屢游而不及賦近過其上得<lb/>
　　　前四句而歸季夏鬱蒸午寂無事因足成篇寫<lb/>
　　　罷長哦遐想勝地寖覺風生兩腋汙垢俱淸比<lb/>
　　　之陵陽冷語尤爲逃暑上䇿也<lb/>
它山堰頭足竒觀百萬雷霆聲不斷誰把并州快剪刀<lb/>
平剪波瀾成兩段四明山深水源遠衆壑㑹谿長漫汗<lb/>
滔天狂潦不少留瀉入長江勢奔竄賢哉唐家王長官<lb/>
欲圖永利輸長算想得慘澹經營時下上山川應飽看<lb/>
<pb n="KR4d0243_SBCK_003-19b"/>
西偏千嶺相屬聯惟有茲山擁東岸遂于此地築横埭<lb/>
截取衆流心自斷斟酌利害不全取髙下參差僅强半<lb/>
水大十分七入江徐挹三分供溉灌支流瀰瀰穿郡城<lb/>
脈絡貫通平且緩旱時反此水亦足坐使千年忘旱暵<lb/>
無窮廟祀報元功像設森嚴人敢玩梅梁夭矯有冥助<lb/>
大患于今尚能捍前輩所作多神靈日月真成赤心貫<lb/>
後人小智或更易費盡工夫隨破散河堙盍浚謀不集<lb/>
堤斷河傾流湛悍富民縮手人受殃仰望古人重興歎<lb/>
老木號風波甚碧畫屏俯仰丹青煥更須積雨看驚湍<lb/>
<pb n="KR4d0243_SBCK_003-20a"/>
濡足褰裳何足憚去家不遠時一遊短艇垂綸流可亂<lb/>
八月倘有僊槎來便欲乗之泝天漢<lb/>
　　林復之求爲僧陳君舉爲寫山谷與俞淸老詩而<lb/>
　　和之次韻<lb/>
歸墨氣何銳爲儒意何闌勸沮皆不可要惟心所安何<lb/>
必收澄觀强欲加巾冠余看飲光衣以次傳阿難<lb/>
　　送秦仲防制幹<lb/>
秦郎相家子被服一寒士不味膏梁珍嗜書如嗜芰仕<lb/>
途樂平進欲上行或止制使䕶瀛壖婉畫幕中試不避<lb/>
<pb n="KR4d0243_SBCK_003-20b"/>
癡兒譏但欲了官事君賢他可及好善無與比公餘仍<lb/>
進學訪問無巨細片言苟有聞必欲窮根柢一介有可<lb/>
觀窮閻必躬履老我甘投閒衡門人所棄惟君異時好<lb/>
時來訪生死淡交乆而敬淸談或移晷一朝語余别摻<lb/>
袪不容已向來二三公頗亦同臭味去去羣欲空今君<lb/>
又行矣欲歸投金瀨尚眷甬東水結交多老蒼要路有<lb/>
知己青氈我家舊勉旃取上第先聽傳除書使我喜不<lb/>
寐别後未相忘母愛書一紙<lb/>
　　送蔣徳常宰鄱陽<lb/>
<pb n="KR4d0243_SBCK_003-21a"/>
棊社頗寥落聚㑹多差參矧如夫君賢貴重雙南金豈<lb/>
可無此君周旋相與深一别歸未乆征鞌又駸駸老我<lb/>
苦多病别酒難重斟摻袪不可留贈言効規箴吾聞古<lb/>
番君甚得江湖心官無崇與卑時無古與今古人乃能<lb/>
爾斂袵當致欽我亦一丈夫毋謂力難任未暇言偃歌<lb/>
肯彈宓賤琴明恕加撫摩細故多親臨網密吏易姦賦<lb/>
重民弗禁飛鴞懷桑椹烹魚溉釡鬵此邦熟往來當有<lb/>
慰黎黔君能踐世科朝行佇朋簪公餘昌遠業書讀松<lb/>
竹林故家未見書校讎如向歆時時爲尋訪歸來共書<lb/>
<pb n="KR4d0243_SBCK_003-21b"/>
淫勿以三徑荒間作莊舄吟勉哉赴功名莫待二毛侵<lb/>
數年倘加我寒盟尚能尋<lb/>
　　題家藏二畫<lb/>
　　　一龍<lb/>
老龍臥海沙覺來未欠伸珠光發海底闖然目有神畫<lb/>
龍不畫全必雜烟與雲此龍未嘗動具見爪與鱗一龍<lb/>
望見之爭心生怒嗔奮迅勇欲前便爾雲滿身不知出<lb/>
誰筆定非塵中人若非親見之何由寫其真雲濤方洶<lb/>
湧恍若渺無津爲霖㑹有時正爾良苦辛乃知青雲髙<lb/>
<pb n="KR4d0243_SBCK_003-22a"/>
不如寂寞濵深虞或飛去什襲聊自珍<lb/>
　　　一虎<lb/>
一虎弭耳行一虎立而顧猛鷙乃天資亦爾相媚嫵媚<lb/>
嫵尚耽耽況復逢其怒吾聞宣城包今古稱獨步投老<lb/>
筆愈精利牙爪可怖方其欲畫時閉戸張絹素磨墨備<lb/>
丹彩飲酒至斗許解衣恣盤礴手足平地踞顧盼或騰<lb/>
拏窺之真是虎捉筆一揮成神全威不露此其真是歟<lb/>
爲我振蓬戸藜藿將不採何止讋狐兔<lb/>
　　送陳進道倅三山<lb/>
<pb n="KR4d0243_SBCK_003-22b"/>
陳候少有場屋聲嵗在壬午聯薦名晚年倦游安里居<lb/>
君亦懷綬歸家庭齊年連姻更同社臭味相與如弟兄<lb/>
一朝話别欲遠去洗盞更酌歌渭城金沙樂土宜宦遊<lb/>
或謂不減洛與京平分風月信可樂人家弦誦幾連甍<lb/>
豈惟帥閫賴關決定知秋闈望陶成西都外司掌宗盟<lb/>
須君共二爲之丞勿謂爲丞但虛稱亨途要當自此升<lb/>
惟君儒雅聞簪纓種學嵗乆筆縱横奥篇隠帙了如響<lb/>
淸談吐屑四座傾詩筒來往附郵傳時出妙語人爲驚<lb/>
梅花萬樹照山白荔子百種輝空明九門雄尊盛官府<lb/>
<pb n="KR4d0243_SBCK_003-23a"/>
三山森聳多地靈長樂一志書不盡平生頗恨未經行<lb/>
煩君傑句爲摹寫遠寄使我心神淸<lb/>
　　送姜子謙宰鍾離<lb/>
濠梁自古揚州域禹娶塗山城尚留鍾離雖嘗作楚縣<lb/>
子男之國書春秋卑梁爭桑起呉釁隂陵失道除漢讎<lb/>
嬴秦屬之九江郡典午置郡任愈優蕭梁尤重北徐鎮<lb/>
髙齊又爲西楚州貞觀割淮疆理失元和加水號名脩<lb/>
陽冰篆虎書戸冊竒畫于今照譙樓浮山築堰誰與謀<lb/>
漫引童謡爲激溝役工沈鐵不勝計欲灌壽陽爲廢丘<lb/>
<pb n="KR4d0243_SBCK_003-23b"/>
霧昏三日水怪出一決空貽千古羞上格下格果何在<lb/>
西濠東濠猶並流守邉在人不在險險阻如故事不侔<lb/>
元魏擁兵數十萬義兵堅守竄其酋向來横澗一失據<lb/>
凜凜重貽宵旰憂刺史舊帶兩城使渦口兩城今在不<lb/>
君候妙年筆爲投名位詎肯卑微休世科髙挹更膴仕<lb/>
哦松壯志未足酬欲効金城上方略宦遊直到窮邉頭<lb/>
三光五嶽氣猶分故疆慨想何時收邑事不足煩大手<lb/>
往訪古今資遠猷老我無用重多病爲君相與數觥籌<lb/>
棊社泠落故人少況復臨風送行舟看君徑赴功名㑹<lb/>
<pb n="KR4d0243_SBCK_003-24a"/>
努力自取公與候又聞魚臺在近境誰知魚樂如莊周<lb/>
烽沈柝靜若多暇從容何惜觀游儵<lb/>
　　送潚丞剡川<lb/>
工部丞崐丘我生丁巳年比吾既逾冠再轉丞金囦年<lb/>
齡過半百奏子哦松軒親見勤小物如彼少壯然受輸<lb/>
導行費略不取一錢飛糠至眯目猶恐勞弗宣汝方壯<lb/>
有室行行貳剡川地近既便親俸外有圭田惟當念爾<lb/>
祖奉職㒺不䖍邑無不當問事亦不得専退無爲避事<lb/>
進勿至侵權莊生才不才其間要求旃去年苦旱歉榖<lb/>
<pb n="KR4d0243_SBCK_003-24b"/>
熟殊頗偏未知催科時何取何當蠲一十七鄉民戸口<lb/>
富人烟去天曽不遠媺惡易以傳大寧九十餘父母俱<lb/>
華顛況子勤幹蠱豈不深愛憐食禄須盡瘁毋歎我獨<lb/>
賢不應頻往來恃有檄可沿時時寄安書何殊在目前<lb/>
秋賦已復近公餘更加鞭金罍喜接境一水通鄉船他<lb/>
時倘少病尚能催擊鮮<lb/>
　　送王知復宰建德<lb/>
筮仕一何早字民一何遲歴歴三十年中間多險巇宦<lb/>
途秪平進分寸窮攀躋最後官胄監一蹴黄金閨秪由<lb/>
<pb n="KR4d0243_SBCK_003-25a"/>
能自愛風鷁甘退飛寧爲紅蓮幕往尋武陵谿親黨多<lb/>
勸止君去獨不疑治家有賢媛應門委佳兒安居捨大<lb/>
厦列屋閒歌姬風霜登客路單車如雞棲勇決有如此<lb/>
端是英雄姿有志事竟成不後一年期明詔趣鵷班壯<lb/>
縣催瓜時嬴得爲君子否泰相因依古郡足瀟灑年來<lb/>
困征追守宰俱賢明斯民其庶幾杭葦欲走别有足如<lb/>
繫維舉酒向西望離愁渺天涯惟君才素髙邑若不足<lb/>
爲謂難易將至謂易後難支老我百念冷安能效良規<lb/>
猶記簿領初過庭聞舊詩惟畏爲過寡惟勤無功虧遺<lb/>
<pb n="KR4d0243_SBCK_003-25b"/>
訓儼如在終身當誦之<lb/>
　　題趙尊道渥洼圖<lb/>
　　　趙尊道制幹以龍眠渥洼圖示余余曰誤矣本<lb/>
　　　韓幹馬東坡曽爲賦詩者此龍眠所臨而以後<lb/>
　　　爲前俾易之爲書坡詩于後而次其韻馬實十<lb/>
　　　六坡集詩云十四匹豈誤耶<lb/>
良馬六十有四蹄騰驤進止紛不齊權奇倜儻多不羈<lb/>
亦有顧影成驕嘶或行或涉更相顧交頸相靡若相語<lb/>
畫出老杜沙苑行將軍弟子早有聲中間名種雞羣鶴<lb/>
<pb n="KR4d0243_SBCK_003-26a"/>
無復瘦瘡鳥暮啄當時玉花可媒龍後日去盡烏呼風<lb/>
開元四十萬匹馬俯仰興亡空見畫龍眠妙手欲希韓<lb/>
莫遣鐵面關西看<lb/>
　　題髙麗行看子<lb/>
　　　髙麗賈人有以韓幹馬十二匹質于鄉人者題<lb/>
　　　曰行看子接處黄綾上書韓幹馬表飾以綾尾<lb/>
　　　以精紙皆麗物也聞有懷金來取因命工臨寫<lb/>
　　　而歸之再用東坡韻書臨本之後<lb/>
竹批雙耳風入蹄霜鬛剪作三花齊相隨西去皆良種<lb/>
<pb n="KR4d0243_SBCK_003-26b"/>
撼首勢竄迎風嘶丹青不減陸與顧麗人傳來譯通語<lb/>
裝爲横軸看且行云是韓幹非虛聲圉人乗馬如乗鶴<lb/>
人馬相語同呼啄中有二匹真游龍爬梳迥立緑楊風<lb/>
賈胡攜金贖此馬亟呼工人臨舊畫我詩無分到三韓<lb/>
寫向新圖時自看<lb/>
　　跋李少裴修禊序<lb/>
　　　唐文皇之賜韓王有崔潤甫之題爲可攷若李<lb/>
　　　重光撥鐙書斷然無能效之者其爲真筆何疑<lb/>
　　　朱徐開皇之記則已見少裴之辨開元去貞觀<lb/>
<pb n="KR4d0243_SBCK_003-27a"/>
　　　未遠潤甫又職校定四部圖書以爲最善本則<lb/>
　　　真善矣辯才之本既殉昭陵今世止以定武本<lb/>
　　　爲第一又出歐陽率更所臨石本自應在墨跡<lb/>
　　　之下則知此本信爲冠絶蓋希代之寶也然攷<lb/>
　　　之新舊唐史崔湜弟液滌及從兄淮竝有文翰<lb/>
　　　居淸要液至殿中侍御史液弟滌明皇用爲秘<lb/>
　　　書監出入禁中後賜名澄如此則液爲湜之親<lb/>
　　　弟而爲秘書監者滌也又宰相世系表博陵安<lb/>
　　　平崔氏仁師相太宗髙宗次子擢擢之子液吏<lb/>
<pb n="KR4d0243_SBCK_003-27b"/>
　　　部員外郎第四子挹挹之子湜相中宗湜之弟<lb/>
　　　滌秘書監如此則液爲湜之從弟又不爲秘書<lb/>
　　　監傳之與表已自不同而滌之親筆乃爾于是<lb/>
　　　知作史與攷古之難也因併述之仍賦長句以<lb/>
　　　副少裴好古之意<lb/>
蘭亭修禊永和中羣賢髙㑹俱雍容右軍作序亦寓爾<lb/>
藁草乃致傳無窮自言疑若有神助他日屢書終不同<lb/>
歴代傳寳在秘府尤其甚者唐太宗當時搜取極心力<lb/>
摹本一一頒羣公惟此真跡最竒絶蕭梁開皇有遺蹤<lb/>
<pb n="KR4d0243_SBCK_003-28a"/>
親御奎文賜元嘉龍蟠鳳翥何其工辯才所取秘照陵<lb/>
此本一洗凡馬空崔家兄弟列淸要誨子況復稱龜龍<lb/>
圖書四部資校讎當時尚有貞觀風自云此爲最善本<lb/>
冰銜臣液題甚恭李王深得撥鐙法筆力絶勁雄江東<lb/>
右軍以來皆妙筆名勝異代如相從病餘扶憊行掃松<lb/>
李君攜來爲發䝉平生多看舊墨本一見使我開心胷<lb/>
摩挲歎息不自已至寳盍入明光宮隠居懷寳正不惡<lb/>
異氣或能牛斗衝叩門有客勿傾倒恐有御史來乗驄<lb/>
　　送鄭楚客司法之岳陽<hi>在本卷第十二首今從他案原本脫去此首據集目</hi>
<pb n="KR4d0243_SBCK_003-28b"/>
<hi>于此本録補</hi>
先生作賦真八吟髙處獨步無古今少從三山來四明<lb/>
一郡士子多青衿我嘗學事六七載膏馥沾丐資之深<lb/>
竊名文場掌帝制至今不敢忘指南英英二子俱秀爽<lb/>
遺以一經無籯金長公奉母上巴陵念君遠去因論心<lb/>
見君詩編筆雖敏三嘆未見朱弦音海濵熬波幸解組<lb/>
未知宦路多嶇嶔先生賦編更熟讀非止駢儷誇詞林<lb/>
其中關鍵妙一世字字諧協如鳴琴談經況有著述在<lb/>
持論肯爲向與歆青箱但能世其業前躡雋軌將駸駸<lb/>
<pb n="KR4d0243_SBCK_003-29a"/>
君家曽無錐可卓遲次幸此突不黔不惟母老身非少<lb/>
亷介又務循官箴量入爲出可不謹斤斤飢食寒有衾<lb/>
非求多藏第約已瓶儲紙裹迹可尋法曹持平守三尺<lb/>
平反一笑神所臨謹毋失已毋失人同列當和時盍簪<lb/>
上官善事免曠職首上尻髙宜致欽岳陽樓號天下稀<lb/>
地坼呉楚連衡郴洞庭漫汗天立壁君山當中出青岑<lb/>
向來命名字以楚宦游直到重湖潯登樓談笑領僚屬<lb/>
風流欣遇賢侯任君行應得江山助新篇寄我毋浮沈<lb/>
摻袪欲言不盡意更取濁酒從君斟<hi>洙道原太守任</hi>
<pb n="KR4d0243_SBCK_003-29b"/>
</p>
<p>
攻媿集卷三<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_004-1a"/>
攻媿集卷四<lb/>
　　　　　宋　樓　鑰　撰<lb/>
　古體詩<lb/>
　　趙資政建三層樓中層藏書<lb/>
危樓傑立潭府雄仰望驚瞿何穹窿擎以八柱眞良工<lb/>
恍如木天移海東扶欄三級横復縱八牕交映光玲瓏<lb/>
更上一層迥不同歴覽萬象俱空濛東南太白金峩峯<lb/>
西山千疊青芙蓉環遶不斷如屏風平疇彌望禾芃芃<lb/>
城郭市井聚螘蜂烟樹髙低知幾叢澄湖一片磨青銅<lb/>
<pb n="KR4d0243_SBCK_004-1b"/>
潮來江漲銀在鎔海市三垂屬提封四山寛圍城在中<lb/>
地平樓小望易窮安得髙臥陳元龍麗譙公府難從容<lb/>
二閣均在道佛宮江山得助無遺蹤眼前突兀忽此逢<lb/>
主人幹國成棟隆鼎彞久書柱石功名遂身退兹明農<lb/>
卜築深静依髙墉百間朗朗羅心胷咄嗟不待鼛鼓鼕<lb/>
最後奇觀凌虛空牕戸未須濕青紅似聞廬陵周益公<lb/>
亦作此樓髙于崧相望落落見兩翁心匠不謀如影從<lb/>
我欲效顰意方濃一朝登眺若發矇不願侍公飲十鍾<lb/>
不願舞女紛歌僮挿架三萬牙籖重此身願爲書蠧蟲<lb/>
<pb n="KR4d0243_SBCK_004-2a"/>
不然相陪夕陽春與公憑欄送冥鴻<lb/>
　　再題行看子<lb/>
先引䕶欄毬子驄九馬近遠俱相從黑駒騧黄騅素騮<lb/>
亦有笏面仍銀騣夏國一種青于藍五明錯靴皆如龍<lb/>
或驂或引恣馳驟坐覺隱耳聲瓏瓏人間安得有此輩<lb/>
一一必自天閑中不惟骨相異凡馬圉人貴介多雍容<lb/>
三花翦鬛自官様空鞌更以香羅幪中間二者蓋天馬<lb/>
齒雖已老氣尚雄不知幾出横門道雙立柳下青隂濃<lb/>
擡韁捽頷刷背膂旋梳騣尾揺淸風人人生意馬欲動<lb/>
<pb n="KR4d0243_SBCK_004-2b"/>
態度曲盡各不同韓生去我幾百年藻色尚濕青與紅<lb/>
不知何時墮雞林萬里遠在東海東賈人攜來得寓目<lb/>
一見絶歎丹青工千金可買真不惜忽復㩦去何匆匆<lb/>
亟令臨寫得形似如此神駿那得逢開元内外馬盈億<lb/>
色别爲羣從登封韓生所貌定傑出七尺爲騋八尺駥<lb/>
向來鶯邉繫金絨歸乘款段頭已童伏櫪寧能志千里<lb/>
卻笑區區據鞌矍鑠翁<lb/>
　　寄題吳漢英玩芳亭<lb/>
吳侯奕奕天分髙歴記萬卷無差毫青雲垂上忽歸去<lb/>
<pb n="KR4d0243_SBCK_004-3a"/>
年來益收湖海豪志同三閭時則異玩此芳物亭之臯<lb/>
視彼顦顇亦何苦鼻間栩栩忘鬱陶詩文滿軸寄海嶠<lb/>
靈均細論無乃勞與君齊年況同袍秖今衡門沒蓬蒿<lb/>
有芳可玩便自適草間野卉時一遭蘺芷辛夷蘭杜若<lb/>
未暇一一追離騷<hi>平異同爲言詩文皆以屈</hi>
　　送孫子祥赴新昌主簿<lb/>
髙士不爲簿子嚴論獨殊不遭何不可而況主簿乎夫<lb/>
君豈其裔南明筮仕初要知官無卑禄可代耕鋤正須<lb/>
勾小稽使民能樂輸矧復兼尉曹鼠竊隨除驅兩職去<lb/>
<pb n="KR4d0243_SBCK_004-3b"/>
民近亨途此權輿君誠吾里秀質厚素有餘埋蛇有陰<lb/>
德映雪讀古書起家決儒科鄉評足名譽妻以兄之子<lb/>
相與久相娛小别不足惜未免摻子祛邑境連台剡好<lb/>
山環四隅二子丞鄰封川陸通舟車乘興或一往徑欲<lb/>
造庭除公餘想續文尤當惜居諸㑹看興公賦擲地金<lb/>
聲如<lb/>
　　送　丞上虞<lb/>
我老不復仕行將掛衣冠兩子俱貳令官職恰一般剡<lb/>
川且書攷上虞亦之官人言易捧檄歸奉重親歡我意<lb/>
<pb n="KR4d0243_SBCK_004-4a"/>
正不爾期汝政可觀食焉怠其事古訓戒捨鏝汝職與<lb/>
民親簿書當細看一邑無不問正爾良獨難江海帀三<lb/>
垂長堤捍驚湍埭髙幾如山潮至不留殘宣和有遺迹<lb/>
能使潮浸灘陂湖謹蓄洩可以救旱乾長溝濟漕運浚<lb/>
治令通寛此皆丞所職勿憚心力殫江頭有東山永懐<lb/>
謝家安邑有李與豐況復居二潘尚友更從游問學加<lb/>
研鑽平時固知汝亷謹無欺謾渉世終未深送汝能忘<lb/>
言故鄉去帝鄉舟馭多往還失已固不可待人亦多端<lb/>
罔求違道譽善遣非意干窮達自有時此理眞如丹聚<lb/>
<pb n="KR4d0243_SBCK_004-4b"/>
散不足較豈得長團欒閒静我所便汝其自加餐有時<lb/>
或乘興往來二子間踏雨送汝行浮家當游般走筆如<lb/>
家書誰能苦雕剜<lb/>
　　送伯中弟尉新喻<lb/>
伯父盛德人伯中實暮子不惟能象賢氣貌亦相似幼<lb/>
日讀父書結字得皮髓粹然金玉姿少日期千里寧知<lb/>
游上庠蹉跎困名第晚始著青衫酸寒就一尉歘然報<lb/>
瓜時往戍眞樂事自惟羣從希惜别不能已中年重離<lb/>
别況我衰如此親故例作惡況復于吾弟兹行豈得休<lb/>
<pb n="KR4d0243_SBCK_004-5a"/>
雅懐聊漫仕勿憚三年留江南富山水尉曹官雖卑去<lb/>
民最密邇一日斯必葺職務毋少弛善保金石軀離觴<lb/>
且同醉歸來畢婚嫁相從期暮齒教子以義方忍貧授<lb/>
經史素業俱有傳見進未見止大兒方決科如摘頷髭<lb/>
耳子尚徐其驅中途聽捷喜<lb/>
　　送張子宓分教澧陽<lb/>
澧陽渺何許遠在天盡頭頃爲郡樓記圖志不可求王<lb/>
侯録故實頗亦費冥搜忠以申明著學有車公優外挹<lb/>
蘭江水下俯僊明洲讀書記羣玉採藥思浮丘況得子<lb/>
<pb n="KR4d0243_SBCK_004-5b"/>
厚語謂冠漢南州見謂頗詳盡豐碑照城陬可憐城與<lb/>
樓百姓不知修乃知尚有遺家傳載鄴侯張君將客授<lb/>
蓋嘗敘其由爲我謝澧人聊以遮前羞君家世爲儒青<lb/>
箱襲箕裘太玄洎潛虛探賾深可鉤君才兼數器博洽<lb/>
誰與儔南廟推第一鵰鶚快九秋得官愈嗜學手抄不<lb/>
能休館殿要人物衆寶登琳璆演綸及視草如君真勝<lb/>
流蘭芷生顔色暫煩爲遠㳺君方俟瓜時相依意綢繆<lb/>
樽酒接從容詩篇更唱酬論文究今昔析理到孔周老<lb/>
我澹無伴摻袪不容留别乗澹庵子傾葢當相投公餘<lb/>
<pb n="KR4d0243_SBCK_004-6a"/>
文字飲能思故人不<lb/>
　　送周君可宰㑹稽<lb/>
作邑誠匪易況子之稽山銀茜視兩赤朝家知其難鼎<lb/>
鼎數萬戸賦重民生囏山陵五雲飛辦䕶力更殫豫買<lb/>
萬世弊法貪至于殘越人瘠已甚當饋幾發歎名臣爲<lb/>
竭力減額宜少寛不齊物之情兹事終變翻箕斂及雞<lb/>
豚詭戸多容姦竟未得要領條令何其煩通才善治劇<lb/>
南康遂通班誠心試求之要使後可觀古仕不出鄉習<lb/>
俗皆素嫻東嘉嘗客授尋乃乘朱轓略如仕故鄉非意<lb/>
<pb n="KR4d0243_SBCK_004-6b"/>
不得干況昔攝邑久疾苦知民間故吏想猶在疲民知<lb/>
長官宜若差易耳未免送以言權雖與正同事體終兩<lb/>
般趣辦不計久爲眞事多端遇事勿生風三思庶能安<lb/>
試登寛簡堂取我前碑看六一眞格言坐右當銘盤向<lb/>
來難奉母版輿今似潘外盡撫字勞退公悅慈顔蓮峯<lb/>
聲望重待子興門䦨勉哉發政譽行矣聞天關<lb/>
　　錢淸王千里得王大令保母甎刻爲賦長句<lb/>
書家千載稱蘭亭蘭亭真跡藏昭陵只今定本誇第一<lb/>
貞觀臨寫鐫瑶瓊黄閍岡下得寶墨古人燒甎堅于石<lb/>
<pb n="KR4d0243_SBCK_004-7a"/>
大令親書保母銘況是當時晋人刻甎雖破裂文多全<lb/>
妙畫遠過蘭亭鐫其間曲水悲夫字駸駸欲度驊騮前<lb/>
我家阿連縛虎手更得退堂方外友王君系出三槐家<lb/>
參坐㑹文真耐久田丁初來獻小硯尋見津津若㣲溜<lb/>
細看背刻晉獻之永和彷彿在旁右亟訪田家叩所從<lb/>
始知墓崩隨意取大甎支牀得前段掀倒浮屠全尾首<lb/>
字爲十行行十二百十有七二字漏交螭方壺不復見<lb/>
貞石摧藏松亦朽我得此碑喜不寐摩挲三歎歎未有<lb/>
興寧甲子十四周更閲三年仍乙丑若非洞曉未來數<lb/>
<pb n="KR4d0243_SBCK_004-7b"/>
安知八百餘年後坡翁應未見此志金蟬之銘何絶類<lb/>
又知文章有暗合智謀所見略相似二王遺蹤無所遺<lb/>
誰知地下此段竒三君共爲成勝事至寶呈露端有時<lb/>
越山盤屈獻與羲付與耳孫世守之煩君更爲䕶幽竁<lb/>
或恐意如猶有知<lb/>
　　趙資政招賞川海棠次袁和叔韻<lb/>
少陵千古詩人傑毎見名花輒題絶錦棠無如蜀川盛<lb/>
見說千林天染纈大篇短章合無數忍對此花舌如結<lb/>
黄鵠銜子萬里來春光頗向東南洩橰閒老子攜春歸<lb/>
<pb n="KR4d0243_SBCK_004-8a"/>
移石鬱林表髙潔崇桃炫晝不足言紅艶燒林疑益烈<lb/>
棠梨小紅自退聽不待騷人定優劣兩登蜀道歸海濵<lb/>
一琴一龜全晚節嘉招容我到花下春酒新篘公自挈<lb/>
攀翻亂插人共醉十二金釵不成列袁安參坐爲長哦<lb/>
同氣相求磁石鐵不須髙燭映紅妝佳月自能明作哲<lb/>
紅潮滿頰臥林間風流誰敢來分别<lb/>
　　泉口淨明院晝寢<lb/>
沙頭古招提往來幾經行兹來當春晝解衣愒西楹玉<lb/>
立青琅玕小牕虛且明紙帳白如雪牀輭枕更平偃仰<lb/>
<pb n="KR4d0243_SBCK_004-8b"/>
四體適欠伸困思生須㬰右脅臥徑入華胥城無人夢<lb/>
自覺閴然四無聲林間婆餅焦悠悠時一鳴翻身更從<lb/>
容意泰氣亦淸連朝走丘壟百拜不遑寧老我久倦游<lb/>
幸茲息營營衰相益已迫世念日愈輕自欣天與閒身<lb/>
是半髪僧未能遂高隱庶幾保餘齡<lb/>
　　賦蔣甥若水番馬圖<lb/>
何處驅來良馬六騮黄參錯如花簇胡爲不作騰驤去<lb/>
各有游韁縶前足胡人下馬俱少休背倚氈裘眠正熟<lb/>
酋豪揀箭奚奴撚意欲射麞不遺鏃琵琶横倚續續彈<lb/>
<pb n="KR4d0243_SBCK_004-9a"/>
一夫坐聽胡中曲臥擁提壺將引飲英氣虬鬚皆貴族<lb/>
沙磧坡陀髙復低天寒不見寸草緑我行燕冀頗見之<lb/>
狼帽烏靴乃其俗勿云恃勇不知義要以赤心置其腹<lb/>
嗚呼安得壯士健馬咸作使坐令戎虜爲臣僕<lb/>
　　陳表道惠米纜<lb/>
平生所嗜惟湯餅下箸輒空眞雋永年來風痺忌觸口<lb/>
厭聞來力勑正整江西誰將米作䌫捲送銀絲光可鑑<lb/>
僊禾爲餅亞來牟細翦暴乾供健啖如來螺髻一毛拔<lb/>
卷然如蠆都人髪新弦未上尚盤盤獨繭長繰猶軋軋<lb/>
<pb n="KR4d0243_SBCK_004-9b"/>
盱江珍品推南豐荷君歸來攜來東知君正直如羔羊<lb/>
貽我素絲踰五總僊禾本出從嘉穀色味俱同無餅毒<lb/>
鼎深熟煮葱豉香大美元來加臠肉有時飯素芼以虀<lb/>
饞口屬饜味更竒束晳一賦不及此爲君卻作補亡詩<lb/>
　　盧甥申之自吳門寄顔樂閒畫牋<lb/>
年來吳門箋色澤勝西蜀春膏最宜書葉葉瑩栗玉賢<lb/>
甥更好奇惠我小畫幅開緘粲殷紅展玩光溢目巧隨<lb/>
砑光花傅色濕丹綠桃杏春共嫵蘭桂秋始肅趙昌工<lb/>
折枝露華淸可掬妙手真似之藏去不忍觸苟非歐虞<lb/>
<pb n="KR4d0243_SBCK_004-10a"/>
輩誰敢當簡牘又聞樂閒君古篆頗絶俗併求數紙書<lb/>
寄我慰幽獨<lb/>
　　題申之寄示春郊畫軸<lb/>
郊原膴膴春意足細草凄迷芳樹緑雁鶩無數泛陂塘<lb/>
羊牛相與隨芻牧幾年不泛浙西船恍如蘇臺俯平川<lb/>
閒人憂國無他䇿但願好雨成豐年<lb/>
　　六言問天池寶華<lb/>
昔年曽賦虎丘猶恨靈巖未㳺天池之景絶勝寳華有<lb/>
水倒流老矣不復西去夢入陶朱扁舟煩君爲我尋訪<lb/>
<pb n="KR4d0243_SBCK_004-10b"/>
能以新詩寄不<lb/>
　　贈成都魯講書<hi>叔獻焯字</hi>
君家江發源我生瀛之壖相望萬里外中間幾山川近<lb/>
聞今子敬文價驚鸞鵷何由夢見之失喜瞻在前幅巾<lb/>
聳英標銜袖出文編倒屣平生歡劇談河漢懸老我三<lb/>
入朝廣識兩蜀賢相與論諸公與君最周旋自言隱青<lb/>
城讀書三十年城中竹谿居肥遯遠市㕓淸谿擁屋後<lb/>
緑樹環前軒一舟號横雪可泝復可沿拂衣下三峡非<lb/>
爲名利牽灔澦追古作海潮賦新篇舊依橰閒公來乘<lb/>
<pb n="KR4d0243_SBCK_004-11a"/>
甬東船顧我何所取有懐俱盡言老親苦多病嘗藥冀<lb/>
少痊佳客不容留欲著歸驂鞭間爲惡草具願君少流<lb/>
連報無錦繡段贈有朱絲絃一别無復㑹摻袪意茫然<lb/>
蜀山渺何許同聲惟杜鵑<lb/>
　　趙資政當山堂<lb/>
我公仁存心樂山心如丹平生經行處不厭行路難青<lb/>
城及大面萬疊連百蠻捫參仰脇息亦嘗坐長歎功成<lb/>
歸四明得地數畝慳城隅路窮際小橋水汪灣蕭條漁<lb/>
家市中有屋百間危樓俯人世一看山四環堂深無他<lb/>
<pb n="KR4d0243_SBCK_004-11b"/>
景猶以城當山城荒披緑莎青青透橰間秀潤長滿門<lb/>
坐對無躋攀日夕氣亦佳鳥飛相與還終日看不厭徙<lb/>
倚十二欄有如擁泰華管窺見一斑況兹緑陰成連朝<lb/>
雨潺潺濃翠真欲滴秀色幾可餐我家但環堵窮年困<lb/>
彎跧出門得曠遠遥碧羅烟鬟有時碧雲湧半空聳髙<lb/>
顔須㬰輒變滅欲駐良亦艱羨公得佳趣容我游其藩<lb/>
悠然時見之重門勿令關<lb/>
　　風琴<lb/>
淵明有琴本無絃白傅偏喜聽人彈不如空中風度曲<lb/>
<pb n="KR4d0243_SBCK_004-12a"/>
隨風往來聲斷續非宮非商從君聼不中律呂無虧成<lb/>
大如角韻來孤城細似蚓竅蒼蠅聲華亭夜鶴圓吭淸<lb/>
顫動長引寒蟬鳴或疑鳳咮叫霄漢又恐僊佩雲中行<lb/>
使其似曲無别調安得自在聲泠泠蛙喧尚謂勝鼔吹<lb/>
牛鳴猶以黄鍾稱絲不如竹亦漫語賴此七竅俱瓏玲<lb/>
幽人院靜新凉生八風不問來縱横短簟六尺午睡足<lb/>
拂拂神來傳廣陵<lb/>
　　送袁恭安赴江州節推<lb/>
袁氏四世凡五公唐朝三相傳家風君家九代擅儒業<lb/>
<pb n="KR4d0243_SBCK_004-12b"/>
髙曽藝苑俱稱雄大父謙尊古君子諸父名髙表吾里<lb/>
一門子弟更競爽挹取乙科自君始九江需次今幾年<lb/>
去去渌水依紅蓮忘年論交正相與叱馭欲往難流連<lb/>
老我秋来抱病久臨岐無由置尊酒秖從臥内叙離懐<lb/>
戀戀摻袪仍握手鵬程萬里兹權輿平時義方師有餘<lb/>
送人以言古所重雖誦所聞寧起予君看公孝與孟博<lb/>
太守坐嘯仍畫諾一郡之政賴關决千里應須念民瘼<lb/>
鄉州義事煩主盟纖悉于余無隱情處事條理亦爲政<lb/>
知君出仕當有聲尊公亦入閩中幕公退著書端不惡<lb/>
<pb n="KR4d0243_SBCK_004-13a"/>
君才更得江山助簡書旣省尋家學君行逺業未可量<lb/>
弟兄丹桂終齊芳老誖無庸況多病尚能留眼㸔翺翔<lb/>
　　趙南仲寄王樸畫貓犬戲爲之賦<lb/>
䰐鬖兩狻猊胡爲到庭戸細觀畫手妙摹寫眞態度意<lb/>
足謝繁筆不待丹青汙亂掃腹背毛頭足巧分布尨也<lb/>
如愁胡眉攢眼光注豈惟足生氂垂耳紛敗絮掉尾固<lb/>
自若狸奴爲驚懼側耳實畏之衝目猶敢怒誠知取形<lb/>
似不吠亦不捕對之輒一笑聊用慰沈痼<lb/>
　　朱季公寄詩有懐眞率之集次韻<lb/>
<pb n="KR4d0243_SBCK_004-13b"/>
伊昔羊尹臨丹陽真率之名初濫觴香山尚齒當㑹昌<lb/>
臥雲不羨坐巖廊七人各列官與鄉年德俱髙世所臧<lb/>
丙午同甲遥相望淸談生風想琅琅耆英人物尤軒昂<lb/>
賦詩遠追白侍郎文富歸休夀而康衣冠十二何鏘鏘<lb/>
吾鄉五老如雁行至今月旦尚推揚家舅仕宦接王楊<lb/>
眉夀遂及渭水姜我如傷禽趁鸞凰忽驚騎箕歸銀潢<lb/>
向來雅約猶寶藏菜羮草具烹彘肪四皓中間有夏黄<lb/>
藹藹義風誇句章年來抱疴久在牀同社闊别如河梁<lb/>
君嘗遠宦踰沅湘又向封川憇甘棠瘴雨蠻烟暗桄榔<lb/>
<pb n="KR4d0243_SBCK_004-14a"/>
何時歸安朝士坊忽傳新詩几生光斂袵正色而寒芒<lb/>
詩境幾成破天荒徐爲續貂未須忙靜揣歸期應未央<lb/>
歸縱未衰亦老蒼暮年甘與子同裳何事相望天一方<lb/>
　　呉少由惠詩百篇久未及謝又以委貺勉次來韻<lb/>
江左一世稱名公首出劉惔與王濛自髙直以天自況<lb/>
何止數仞言髙墉虛聲一傳實何在但知景附而風從<lb/>
我朝諸公門戸闊普納萬象如虚空羣才俱入大鑪鞴<lb/>
鑄人端如金在鎔又如東君一布令白者自白紅自紅<lb/>
巖巖千載玉局老少年徑以吾道東首干樂全次六一<lb/>
<pb n="KR4d0243_SBCK_004-14b"/>
二公自是燕許宗奏篇六論初流傳四海一日俱承風<lb/>
其間傑出六君子香薰班馬猶爲濃涪翁又分江西派<lb/>
作圖序次由本中哦詩作文各務實薦鶚不愧北海融<lb/>
坐令文物掩前代主盟豈非諸老功固知文氣僵湜籍<lb/>
亦許詩律沾徐洪宛丘諸黄接前輩宜有此甥風味同<lb/>
蚤嘗決勝翰墨場筆端豪健誰争工新篇句句多灑落<lb/>
妙畫字字眞玲瓏惜哉生晚百餘載歐蘇之門久登龍<lb/>
尚兹踸踔未闊歩吞舟之魚溝豈容我方投老與世隔<lb/>
映牕愛景方曈曨十年屏居可羅雀何人來顧一秃翁<lb/>
<pb n="KR4d0243_SBCK_004-15a"/>
儼然衣冠見吾子文書銜袖名自通向來兩卷餘百篇<lb/>
諷詠至今未能窮更攜大篇如拱璧刻劃無鹽賁孤蹤<lb/>
人言霜蹄騁夷路我今秋隼凌三峯愛余過厚擬前良<lb/>
此事如何著得儂老我不入𣏌梓林嶧陽髙隱如孤桐<lb/>
平生習氣掃欲盡只有媿處著力攻子歸求之有餘師<lb/>
惟知歎息錦繡胸時時杖屨許來往庶可嵗寒相始終<lb/>
　　龍潭丈室一筍穿入露滿其上因賦之<lb/>
一筍入屋照座寒凌晨仍有清露漙益信露珠自根起<lb/>
正如真水朝泥丸厦屋不應爲汝穿不肯屈節斜倚欄<lb/>
<pb n="KR4d0243_SBCK_004-15b"/>
干霄拂雲已在望且復自保青琅玕<lb/>
　　旱久無水王伯容分惠桃源大谿泉將以長篇水<lb/>
　　至已雨走筆次韻<lb/>
七十老翁門晝閉終日蕭然無一事卻因不雨動衰懐<lb/>
擁笏黄堂與祠祀兼旬旱涸舟不通井泉欲竭知無計<lb/>
僮奴抱甕扣比鄰水不得淸僅無滓舊時見説横谿源<lb/>
有水側出萬竹前攷之爾雅名汍泉頗思走介分微涓<lb/>
去之一驛不易到午暑坐想空垂涎不知何人剥啄扣<lb/>
我門惠以小罌童稚驚相傳啓封一勺挹淸泚烹試茗<lb/>
<pb n="KR4d0243_SBCK_004-16a"/>
碗真増妍況當精禱已孚應三日簷溜傾潺湲病中一<lb/>
笑誠莞爾城闉安有泉如此吳松四橋思陸羽白帝城<lb/>
西歌子美何用中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>取揚子已覺清甘冰入齒前人所<lb/>
品殊不定一下一髙隨所喜老我住世能幾年引飲一<lb/>
瓢幾子淵行見甫田取十千坐使遠近俱安然欲和大<lb/>
篇不覺沈吟久擊鉢成章慙敏手<lb/>
　　送潚宰富陽<lb/>
富春富山水地勝雄三吳壯哉十萬戸畿邑拱行都大<lb/>
江横吾前上下萬賈趨吾子丞剡川攝事姦已鉏試縣<lb/>
<pb n="KR4d0243_SBCK_004-16b"/>
力愈難勉旃立規橅治縣古有譜近頗多著書橰閒愛<lb/>
汝厚誨語皆良圖老我不惜别所望安官居汝亦頗練<lb/>
事正恐才尚疎我以熱肺腸有求應所須遇事費十思<lb/>
一跌真不虞雖當從心年兢兢矩不踰況汝年方壯勿<lb/>
恃才有餘據輪始窺井任誕寧失拘三年待汝歸二親<lb/>
真倚閭<lb/>
　　又送從子漼<lb/>
二孫吾所愛别去殊關情阿剡將賞延伴子性亦靈煩<lb/>
子善誘之他日使有成公餘松竹林共勉雒誦聲<lb/>
<pb n="KR4d0243_SBCK_004-17a"/>
　　寄題林宗山巢龜<lb/>
彼澤之陂蒲與荷有美一人傷如何潔淸如許豈不好<lb/>
紉蘭綴蘺何足多七十二鑽無遺䇿不靈于已徒遭厄<lb/>
人生何用千歳爲願似巢蓮足淸白<lb/>
　　送趙仲禮守天台<lb/>
橰閒社稷臣卷藏經濟手功名付諸郎秀出諸公右大<lb/>
兒倅東嘉洗印去未久次子鎮赤城急流去何驟二者<lb/>
皆爲親欲奉喬松壽況有戲綵堂可繼淸獻後鄰封尤<lb/>
便養榮侍各晝繡春風扇㣲和安輿雲出岫家傳吏師<lb/>
<pb n="KR4d0243_SBCK_004-17b"/>
法從政于何有還歸鴛鷺行金印當繫肘向來嘗佐郡<lb/>
山川若僚友南渡多北客風味中都舊士夫喜公來紛<lb/>
然迎馬首其中多故知頗問老夫否<lb/>
　　贈相手文李道人<lb/>
生有文在手縱横殆天予其間動成字往往傳自古舜<lb/>
褎梁武武老十子貢五季友太叔虞仲子竟歸魯仲弓<lb/>
有鈎文宰我亦握戸敏士自文雅習道本因輔鄧淵彭<lb/>
城符瑣瑣不足數李郃陶士行三公皆定數白帝矜竒<lb/>
瑞見誚漢世祖何爲言禍福歴歴如君語自言傳希夷<lb/>
<pb n="KR4d0243_SBCK_004-18a"/>
妙處勝貌取見手知國封況此細紋縷研油燎栴檀始<lb/>
見掌中虜何如一覽頃坐談樂與苦老我縮袖間不復<lb/>
煩推歩子其訪城中英傑在何許<lb/>
　　跋余子壽所藏山谷書范孟博傳<lb/>
　　　山谷晚在宣州或求作字山谷問欲何書則曰<lb/>
　　　惟先生之意山谷許以書范孟博傳或謂南方<lb/>
　　　無復書山谷曰平時好讀此傳遂黙誦而書之<lb/>
　　　舊聞此説又知在上饒大夫家願見不可余子<lb/>
　　　夀來入制幕博記善屬文偶談及此又出摹本<lb/>
<pb n="KR4d0243_SBCK_004-18b"/>
　　　及尊公跋語始知其爲先世舊物也爲賦長句<lb/>
宜人初未宜于人菜肚老人竟不振承天院記顧何罪<lb/>
一斥致死南海濵賢哉别駕眷遷客不恤罪罟深相親<lb/>
攘攘不容處城闉夜遣二子從夫君一日攜紙丐竒畫<lb/>
引筆行墨生烟雲南方無書可尋閱黙寫此傳終全文<lb/>
補亡三箧比安世偶熟此卷非張巡巖巖汝南范孟博<lb/>
淸裁千載無比倫坡翁侍母曽啓問百謫九死氣自伸<lb/>
别駕去官公亦已身雖既衰筆有神我聞此書久欲見<lb/>
摹本尚爾況其眞輟公淸俸登堅珉可立懦夫羞佞臣<lb/>
<pb n="KR4d0243_SBCK_004-19a"/>
　　葉處士寫照<lb/>
　　　頃在朝行葉處士光遠爲余寫照置于山林中<lb/>
　　　欣然自贊有云山林如許盍歸去蓋志于歸也<lb/>
　　　一歸十三年既掛冠再寄一圖爲老人星狀形<lb/>
　　　容變盡非復故吾矣戲作長句謝之<lb/>
老我舊曽官日邉隨衆年除仍嵗遷母子日夜念鄉國<lb/>
但欲共耕綿上田葉君寫照妙一世畫我形模在山水<lb/>
有如虎頭貌幼輿正合置之巖石裏猶記有客爲諛言<lb/>
盍更野服爲貂蟬我笑不答心不然拂衣徑得歸林泉<lb/>
<pb n="KR4d0243_SBCK_004-19b"/>
歸來嵗月不知久十餘年中何不有此心炯炯尚如丹<lb/>
只爲幽憂成老醜久矣與世俱相忘荷君念我應老蒼<lb/>
新圖白髭添一二豈知雙鬢皆成霜兩圖對掛耿相照<lb/>
顧盼從容成一笑更添松竹作壽星我已甘心就枯槁<lb/>
人言姿態與真同如照止水窺青銅明知己非故吾矣<lb/>
小孫指㸃能呼翁君居天街號稱首侯王生面羅左右<lb/>
邊頭飛將新立功颯爽英氣照牕牖名滿四方求者多<lb/>
千金造門君不呵能事固不受促迫應酬雖繁可奈何<lb/>
胡爲有暇及衰朽楚楚裝潢意尤厚我今已是行路人<lb/>
<pb n="KR4d0243_SBCK_004-20a"/>
不須重累丹青手<lb/>
　　送宣宗禹保寧軍掌書記<lb/>
宣之爲姓世所稀暇日試爲君家推宋之宣公舍與夷<lb/>
子孫相承此爲基或云出自魯宣伯元和姓纂言則非<lb/>
西京功臣虎與義侯封累世皆宗枝盛哉雲陽宣巨公<lb/>
光武稱其勝二龔酆爲司空懐在趙遥遥久矣無亢宗<lb/>
君家本自太末來世以儒術爲家風尚及瞻識諸父行<lb/>
君方髫齓成孤童艱難歴徧屹中立五行俱下攻時習<lb/>
自從一登賢士庭貴名日起人誰及舍選眞似青銅錢<lb/>
<pb n="KR4d0243_SBCK_004-20b"/>
一躍龍門浪三級吾鄉驚喜破天荒歸見朋儔愈謙抑<lb/>
寳婺古郡名浙東往泛緑水依芙蓉如君入幕假途爾<lb/>
及今民事宜加工亨途萬里才發軔摻袪勿使金樽空<lb/>
從今家聲當愈大坐使宣氏崔盧同<lb/>
攻媿集巻四<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_005-1a"/>
攻媿集巻五<lb/>
　　　　　宋　樓　鑰　撰<lb/>
　古體詩<lb/>
　　林和叔侍郎龜潭莊<lb/>
　　　林和叔侍郎永康别墅龜潭莊以蜀中烏絲欄<lb/>
　　　爲寄使賦詩而書之<lb/>
頃年曽記游花谿宗樞潭府谿之湄徘徊其上嘆秀爽<lb/>
宜有英才瑞明時巖巖林公天與奇勁氣不爲金石移<lb/>
少以六義鳴上庠游宦所至英聲馳瀾翻薦口徹旒冕<lb/>
<pb n="KR4d0243_SBCK_005-1b"/>
通籍直上黄金閨出宰長城如卓魯至今遺愛人歌之<lb/>
入朝一冠御史豸臺綱振厲先光輝光宗聖度如天大<lb/>
俾承舊制形宸奎言所當言公不屈上喜抗直深倚毗<lb/>
歴居三院上横榻首尾獨擊及四期擢居小天不肯住<lb/>
遠指章貢把一麾政成召節不旋踵神與淸漲促公歸<lb/>
代言批勑節彌勵藜藿不採非公誰竟以松班分制閫<lb/>
海邦雖陋不鄙夷撫摩赤子厪一稔功利及物難周知<lb/>
公方在臺我立螭臺省相望心事齊皇上初政公賜環<lb/>
我居青瑣公紫薇時平論事同努力寄名雷霆如恐遲<lb/>
<pb n="KR4d0243_SBCK_005-2a"/>
我求外補徑投閒公亦出關喜相隨受㕓親見賢郡侯<lb/>
攀轅臥轍同旄倪公時自謂二宜去吏民猶誦三不欺<lb/>
棠陰蔽芾勿翦伐萬人來往城南隄書來不復説餘事<lb/>
頗言别墅躬鉏犁頻年日渉愈成趣去家三里共游嬉<lb/>
首崇御札極尊閤又以副墨登之碑非欲自詫稽古力<lb/>
鋪張聖徳彰仁慈猶記殿上爭挽衣咫尺龍顔犯天威<lb/>
坐以漢法當粉虀廷臣就列仍紳緌箧藏常裾不容毁<lb/>
如以折檻存軒墀公嚴十襲我書榜老臣追往空涕洟<lb/>
吾聞一潭浩深緑上有怪石形如龜是爲古麗最佳處<lb/>
<pb n="KR4d0243_SBCK_005-2b"/>
地藏天作公發揮大谿横貫地坦平演迤明秀山四圍<lb/>
十峯歴歴可名數餘如芙蓉聳天涯獨此一山亘里許<lb/>
中立壁峻難攀躋堂名娛老正東南比漢二疏公庶幾<lb/>
海棠炫晝遶欄檻細數嫣紅遍繁枝雜花滿地秀而野<lb/>
何殊迂　居洛師千嵗靈龜巢蓮葉祝公耆壽登龐眉<lb/>
桃花源杳號霞隱木奴霜後黄金垂深可藏書曠可射<lb/>
初篁細香臨月池狎鷗渚邊鷗爲下觀魚梁上魚不疑<lb/>
懸崖石横筍斜出拒霜爲城媚淸漪公既垂車棄軒冕<lb/>
鴻飛冥冥不受羈超然但欲適吾意抱甕直欲心忘機<lb/>
<pb n="KR4d0243_SBCK_005-3a"/>
我雖未到景略序盡録無心圖畫爲花朝月夕景何限<lb/>
想見晴好雨亦宜落霞孤鶩映西日多少空翠仍烟霏<lb/>
此雖見之咏不足强欲著語是耶非兩守寶婺行或止<lb/>
無由往叩山中扉舊聞趙公訪歐陽千里命駕如呂稽<lb/>
淸風明月兩閒人萬口猶傳樂府詩我雖掛冠病雙足<lb/>
頌繫一榻當炎曦荷公雖若魚相忘尺書時來自緘題<lb/>
屢索鄙書懶未暇又恐境勝難爲詞兹來督我語益峻<lb/>
遠寄蜀絹欄烏絲爲吾贈詩仍就寫欲待相好無時衰<lb/>
想像試作髙堂賦身知難往心欲飛才固不多老更盡<lb/>
<pb n="KR4d0243_SBCK_005-3b"/>
況此病瘁神亦疲不如及今爲公作語成不工不敢辭<lb/>
兩家子弟向後日庶幾二老同襟期<lb/>
　　次韻黄文叔正言送日鑄茶<lb/>
　　　龍圖正言年兄寄日鑄貢品且以東坡詩中妖<lb/>
　　　邪奴隸等語爲病使爲直之既與佳客品嘗比<lb/>
　　　平日所得者絶不同仰嘆鑒賞之精也細觀坡<lb/>
　　　公和錢安道寄惠建茶詩一時和韻反爲雙井<lb/>
　　　所牽後在北方和蔣䕫寄茶則云沙谿北苑强<lb/>
　　　分别水腳一線爭誰先又云老妻稚子不知愛<lb/>
<pb n="KR4d0243_SBCK_005-4a"/>
　　　一半已入薑鹽煎人生所遇無不可南北嗜好<lb/>
　　　知誰賢死生禍福久不擇更論甘苦爭媸妍則<lb/>
　　　是此老初亦無定論似不必深較輒次前韻聊<lb/>
　　　爲日鑄解嘲以資一笑<lb/>
古人養老食而酳後人既飽須啜茗唐稱陽羨顧渚茶<lb/>
惠建之名猶未省小團花<graphic n="KR1639" url="https://raw.githubusercontent.com/kanripo/KR-Gaiji/master/images/KR1639.png" mimeType="image/png"/>矞雲龍競巧争妍動天聼<lb/>
要之造化生萬物甘苦酸鹽適其性古來水品多異同<lb/>
茶品知誰眞得正芽新火活善調湯種類雖殊俱雋永<lb/>
坡翁立論亦頗當一貶一襃何太猛北苑固爲天下最<lb/>
<pb n="KR4d0243_SBCK_005-4b"/>
未必餘茶盡邪懭越山日鑄名最髙種在陽坡性非冷<lb/>
父老不堪痛摧抑待以奴隸心若鯁草木端有地所宜<lb/>
此品標竒惟一嶺秖因雜取應人須寖使虚名成畫餅<lb/>
坡公殆未識吾真真者如珠光自炯白頭拾遺辨真贗<lb/>
非是容心爲鄉井寄來雙缶妙絶倫病　新嘗信僥倖<lb/>
七盌自煎成水厄笑看腹似支離癭<lb/>
　　長生草<lb/>
我方髫齔時已復見兹草仲舅尉江陽奉親顔色好牕<lb/>
門掛經冬蛛絲罩輕縞意爲霜雪殘白花乃明杲世間<lb/>
<pb n="KR4d0243_SBCK_005-5a"/>
三友外此有嵗寒操年至十七八童心如木槁隨時到<lb/>
柯山逢人細訪攷買之野人手何須訪蓬島嘗爲伯氏<lb/>
壽作詩頌難老經今五十年得自江南道老我日就衰<lb/>
嵗月豈長保一笑哦子詩猶將伴棃棗<lb/>
　　又次王㳟叔韻<lb/>
仲冬方寒荔挺出仲夏方炎靡草死若將朝菌比大椿<lb/>
相去何啻千萬里金芝僊草不可見長生之草畧相似<lb/>
少時曽識青青色今日得之乃真是天工矜憫輕喪生<lb/>
故出珍苖普相示若言神僊可學致自是未得養生理<lb/>
<pb n="KR4d0243_SBCK_005-5b"/>
人爲天地最靈物野卉無情猶若此石間薜荔水昌陽<lb/>
巻柏生崖并葛藟是皆草中號長久末見懸空解葩蘂<lb/>
柯葉不改耐嵗寒土著青松那可擬不須丹砂訪葛洪<lb/>
毋用僊方傳李耳未知此種誰爲傳烏有先生子虚子<lb/>
　　寄題閬風劉允叔月波<lb/>
浮海思乘桴拾月或掛席何如閬風僊渤澥坐中得隱<lb/>
几時觀瀾黏天四無壁淸夜水不揺孤蟾靜沈璧飄風<lb/>
一過之波光湛空碧萬頃玻璃田蕩以黄金液我欲從<lb/>
之游尚恐一層隔何當攜珍茶石井試餘滴<lb/>
<pb n="KR4d0243_SBCK_005-6a"/>
　　題楊子元琪所藏東坡古木<lb/>
東坡筆端游戲槎牙老氣横秋笑揖退廉博士信酷似<lb/>
文湖州<lb/>
　　同倪正甫尚書游西湖<lb/>
　　　靈芝寺臨西湖倪正甫尚書曰此湖如賢者别<lb/>
　　　久再見儼然如昨感其言而作<lb/>
舊說西湖比西子君言西湖似賢士于嗟契闊十五年<lb/>
一日相逢秖如此南山北山兩髙峯春波灔灔摩青銅<lb/>
未能蕩槳窮勝處倚欄一望開心胸老我掛冠隱田里<lb/>
<pb n="KR4d0243_SBCK_005-6b"/>
豈知再見烟連水小須夏日醉滿荷脱屣東歸甘已矣<lb/>
　　贈犁春謝耕道<lb/>
歸耕十三年此來殊欿然一犁正春雨君行欲何處我<lb/>
方買紅船重歸尋舊㕓君亦早歸來勿荒負郭田<lb/>
　　訪李國器于包山同登寺後山庵<lb/>
訪客包家山相與登層顚嶙峋巨石中屈曲扶欄干夜<lb/>
來雨初過石罅時涓涓輕輿到岡頭大江横吾前亭午<lb/>
潮方盛千艘散平川道人茅三間花木羅後先朅來汨<lb/>
京塵曠望爲洗湔山斷塔層層西陵渺蒼烟此道走邯<lb/>
<pb n="KR4d0243_SBCK_005-7a"/>
鄲歸心更翩翩<lb/>
　　謝林徳久正字惠詩次韻<lb/>
老我甘投閒晏然十三秋兹來何所似反衣狐白裘京<lb/>
塵素爲緇夢寐思首丘低徊未成去黽勉終自羞久聞<lb/>
歌楚騷欲見知無由詩文惠盈軸一誦消百憂便當細<lb/>
論文夜雨同春蒭平生萬事了此去復何求尚貪未見<lb/>
書痛洗千斛愁得此不翅足攜歸老先疇<lb/>
　　次韻東坡武昌西山詩<lb/>
黨論一興誰可回賢路荆棘爭先栽竄流多能擅筆墨<lb/>
<pb n="KR4d0243_SBCK_005-7b"/>
囚拘或可爲鹽梅雪堂先生萬人敵議論磊落心崔嵬<lb/>
向來羅織脱一死至今詩話存烏臺憑髙望遠想宏放<lb/>
眼界四海空無埃黄岡踏遍興未盡絶江浪破琉璃堆<lb/>
漫郎神交信如在石爲窊樽勝金罍鄧侯先曽訪遺跡<lb/>
銘文深刻山之隈山荒地僻分埋没二公前後搜莓苔<lb/>
元祐一洗人間怨天地淸寧公道開玉堂同念舊㳺勝<lb/>
筆端萬物挫欲摧時哉難得復易失弟兄遠過崖與雷<lb/>
北歸天涯望陽羨買田不及歸去來我爲長歌弔此老<lb/>
慟哭未抵長歌哀<lb/>
<pb n="KR4d0243_SBCK_005-8a"/>
　盛山十二詩具在石刻而不見于諸公集中唱和之<lb/>
　盛未有如西山者舊軸既不知所在後來跋語亦僅<lb/>
　存録本爾輒不揣和韻以寓弔古之意仍效周益公<lb/>
　用翰苑印章重歎二公俱曽佩此也<lb/>
　　次韻雷知院觀音詩因敘家中銅像之詳<lb/>
鼻祖家住江東邉推擇爲吏心靜淵朝朝趨邑過圯上<lb/>
時見暗磧光煜然平時奉佛心至謹建立塔廟崇諸天<lb/>
試令便介識所在退公始得來其前揮鉏去沙若有物<lb/>
微見銅像傷其顚須㬰衆覩全體見端嚴相好巧且堅<lb/>
<pb n="KR4d0243_SBCK_005-8b"/>
迎歸供飬備精潔我家舊物猶青氊銖衣飄搖俱梵相<lb/>
珠纓垂裊穿淮蠙雖非丈六黄金身他處像設無能先<lb/>
不知何人妙陶冶底用五色増華妍自兹累葉永爲寶<lb/>
如以衣鉢更相傳是時承平最盛際正在景徳咸平間<lb/>
畫工難貌天人妙劫風不動神光圓益知佛教來已遠<lb/>
徧滿震旦尊金僊慈悲無量應成禱影響若與人周旋<lb/>
耳則聞音目可觀此有妙理誰能詮寳光燄燄擁身後<lb/>
貝花葉葉俱成全頂戴天冠工莫及中有一佛立不偏<lb/>
有孫是爲鄉先生決科衣冠遂蟬聨大父持䘮久廬墓<lb/>
<pb n="KR4d0243_SBCK_005-9a"/>
曽以此事形碑鐫起身月卿出為郡殿上寤主以一言<lb/>
易守鄉邦凡五年寵光赫奕當政宣移至湖心值兵燬<lb/>
精廬灰滅因亡焉初聞諸父話遺跡興歎欲見無因縁<lb/>
揚州伯父初賦歸慨念孝感如參騫零丁募以十萬錢<lb/>
里巷響應慶愈綿木工先爲小臺殿居以古像□□旃<lb/>
後人事之加篤敬日裊香篆長蜿蜒衰宗幸有此竒特<lb/>
信知福利非唐捐安得東歸奉香火晏坐終老甘三椽<lb/>
　　桃源圖<lb/>
　　　夷堅丙志載桃源圖畫事甚詳曽茂昭尚書以<lb/>
<pb n="KR4d0243_SBCK_005-9b"/>
　　　所藏墨本題識其上後見遺余益信夷堅之説<lb/>
　　　不誣作長句以謝<lb/>
桃源初傳武陵谿靖節作記人不疑其先深避嬴政虐<lb/>
嘉遯與世真相違尚不知漢況晉魏子孫綿遠無終期<lb/>
正如三韓有秦語傳爲神僊愈難知桃林洞府漁人窺<lb/>
别有天地均四時意必智者塞其蹊不然將為世所羈<lb/>
後人想像作圖畫但見耋稚咸嬉嬉人家隨處成井市<lb/>
畎畝頗亦分塍畦井鬼不照坤之維方士異人多崛竒<lb/>
筠籠二版堅如鐵能刻景物窮纖微淨室給以酒盈斗<lb/>
<pb n="KR4d0243_SBCK_005-10a"/>
一昔圖成了無虧同寮欲求第二本版忽震裂人已非<lb/>
夷堅志怪言歴歴何意今乃親見之未知桃源有此否<lb/>
此事茫昧不可稽初疑長房縮地脈又似照影歸摩尼<lb/>
巨麗寫成阿房賦牽連貌出連昌辭采女細數七十二<lb/>
人言霓裳舞羽衣樓閣玲瓏在縹緲其間恐有太眞妃<lb/>
刻畫工巧世固鮮磨以嵗月或可爲彩鸞唐韻已甚㨗<lb/>
未見神速能如斯尚有漁舟傍階墀咫尺安知前路迷<lb/>
天聖已踰三甲子何人寳藏至今兹南豐丈人惠墨本<lb/>
老眼増明失昏眵固知凡蹤不可到一夢遊僊猶庶幾<lb/>
<pb n="KR4d0243_SBCK_005-10b"/>
祕之十襲何以報贈子相好無衰時<lb/>
　　吳山井<lb/>
　　　寒泉堂道流王徳正屢求呉山井記而臨安圖<lb/>
　　　經所載甚略無可攷證賦長句以遺之<lb/>
錢塘東南一都㑹西湖宛在髙城外鑿爲六井引入城<lb/>
唐相鄴侯功尚在吳山横亘城中央左右江湖盡襟帶<lb/>
寒泉迸溢淸且甘發自靈源匪分派天目兩乳龍鳳來<lb/>
秀氣所鍾此其最海濵斤鹵潤作醎安得一泉獨滂沛<lb/>
四朝駐蹕八十年民聚五方真衆大抱甕桔橰萬夫汲<lb/>
<pb n="KR4d0243_SBCK_005-11a"/>
飛泉仰流筒吸快大旱不乾潦不溢數里赬肩競分賣<lb/>
人言神龍宅其下濟物陰功至今在川澤固多資灌溉<lb/>
此井猶能濟闤闠皇家徳澤如此泉福祚與之俱不改<lb/>
　　代書寄内弟耐翁總幹<lb/>
我昔生外家半世猶相依至今連牆居日日相聞知諸<lb/>
表如羣從休戚眞同之耐翁生而秀愛惜從兒時文采<lb/>
既俊發吏才人共推低徊久選調毎毎爲歎咨兹行佐<lb/>
王人未到聲已蜚郵置屢得書論事語益竒使長首推<lb/>
薦婉畫多所資近觀㑹稽編分析及毫釐益知足心計<lb/>
<pb n="KR4d0243_SBCK_005-11b"/>
薦書徧諸司正欲助才選非敢請以私惜君年欲侵正<lb/>
以逺大期得書再三讀惘然増愕眙非所望于子所言<lb/>
何背馳江湖兩路間弄兵分潢池羽檄以時至廟堂日<lb/>
三思調度供軍需發兵帀四垂吾事誠可慮彼亦安能<lb/>
爲豈曰白頭賊指日當誅夷使子任賊衝尚望羽扇揮<lb/>
如何隔千里遽求奉檄歸長沙屹巨鎮洞庭渺無涯鄂<lb/>
渚屯重兵上㳺藉兵威當思深逺謀胡爲先自萎此言<lb/>
及同寮必爲人所窺歸以語閨門徒驚妾與妻無端使<lb/>
禀議在此何爲辭望子置私憂志立官無卑張巡起縣<lb/>
<pb n="KR4d0243_SBCK_005-12a"/>
令力抗百萬師逆徒哽喉牙蔽遮賴渙濉韋寛守玉璧<lb/>
臧質全盱眙丈夫立節義有才尤當施殺身以成仁致<lb/>
命須見危讀書不念此萬卷終何禆但當安義命前定<lb/>
無參差勉哉盡所職造物不汝遺況復受國恩當與相<lb/>
維持今子仕髙沙偶然脱危機正須加義方豈應使同<lb/>
斯向也未得禄遑遑不自支既入紅蓮幕圖進亦其宜<lb/>
今日寧爲民此乃無聊詞歸來事若定又思登王畿胸<lb/>
中空擾擾禍福不在兹倘能悟愚言便可知昨非著枕<lb/>
必安寢食淡甘如飴老誖非强聒鄙見不可移少安當<lb/>
<pb n="KR4d0243_SBCK_005-12b"/>
毋躁通籍看金閨<lb/>
　　題汪季路家藏吳彩鸞唐韻後<lb/>
舊説僊人吳彩鸞日書切韻歸毫端不應神速有如此<lb/>
令人至今疑稗官相傳此事三百載誰知眞蹟儼然在<lb/>
筆精墨妙信入神間以朱丹倍晶彩法言初爲此韻時<lb/>
賸裒文字覺後知寧知遂經謫僊手諱字曽闕民與基<lb/>
經生矻矻盡精力摩以嵗月或可得動翰如飛猶恐遲<lb/>
一日一揮出心畫神僊之説云渺茫僊凡配耦尤荒唐<lb/>
簫史弄玉乗鳳去藍田空説容裴航文簫之遇真是否<lb/>
<pb n="KR4d0243_SBCK_005-13a"/>
豈比虚名傳不朽五篇歴歴爲全書始信傳聞是真有<lb/>
當時所直才五緡于今千金價未均十年蓋有數百本<lb/>
未知幾本傳今人惜哉字畫太纎細後日傳之知幾嵗<lb/>
秖今已有字不全欲鐫翠珉固非易我踰七十方見之<lb/>
暫借一觀聊自怡平生願見心便足何必更謀身後爲<lb/>
　隋開皇初陸法言與劉儀同等八人論具音韻燭下<lb/>
　握筆略記綱紀至仁壽元年始成切韻五卷比之前<lb/>
　人韻集韻略音譜等書已不羣矣後有郭知立等九<lb/>
　人各有増加惟天寳十載孫愐唐韻最著今世所行<lb/>
<pb n="KR4d0243_SBCK_005-13b"/>
　廣韻則皇朝景徳祥符重修遂至二萬六千一百九<lb/>
　十四言而集韻又在其後也今以廣韻較彩鸞所書<lb/>
　東有十七而此本止三字同有四十五而此止十九<lb/>
　公有十三而此止于八䝉有二十七而此止于十二<lb/>
　注文亦多不全況法言及愐二序今該立于唐韻之<lb/>
　前彩鸞所書既名曰切韻又首書法言之序則其爲<lb/>
　法言之切韻明矣傳記已誤曰孫愐唐韻今亦多以<lb/>
　三書爲一或至謂廣韻爲唐韻而彩鸞能書之是皆<lb/>
　非也且五篇其四皆于其首書凡若干韻而于上聲<lb/>
<pb n="KR4d0243_SBCK_005-14a"/>
　獨闕序中辛得源偶言旁有闕文後人遽以東字足<lb/>
　之爲諫議非也蓋諮議云<lb/>
　　題汪宏甫三馬圖<lb/>
玉花流雲照夜白開元尚想行天街韓李鄭君俱已矣<lb/>
健筆誰能如順齋<lb/>
　　樞密府雪後作故韓氏子舍也<lb/>
平生好流水雅欲臨流賦澗谿或過之眷眷不能去青<lb/>
山圍故鄉不肯入城府寧知開八袠重來尋故歩勢家<lb/>
遺故居傳舍偶成寓軒楹立竒石巉巖髙丈許三面立<lb/>
<pb n="KR4d0243_SBCK_005-14b"/>
屏障曲沼水深貯荏苒將半載未見有時雨新春積雪<lb/>
餘簷聲夜如注曉起推閒窻石穴水噴吐下穿玲瓏餘<lb/>
數尺成瀑布髣髴小龍湫雖㣲體略具退公輒對之相<lb/>
逢歎遲暮有客與同賞酌酒更告語雖云京塵深燕坐<lb/>
得幽趣懸崖掛長藤絶頂列佳樹㣲風一披拂墜㸃紛<lb/>
無數吾方謀乞身信美難久駐未能寫成圖聊用賦長<lb/>
句<lb/>
　　謝文思許尚之石函廣陵散譜<lb/>
　　　余好彈廣陵散比見周待制清真集序石函中<lb/>
<pb n="KR4d0243_SBCK_005-15a"/>
　　　譜歎味不已念無從可得文思許尚之中行云<lb/>
　　　家有此本後自武昌録寄深歎雅尚又以知然<lb/>
　　　諾之不輕也因作是詩以謝之<lb/>
叔夜千載人生也當晉魏君卑臣寖强駸駸司馬氏幽<lb/>
憤無所洩舒寫向桐梓慢商與宮同惨痛聲足備規橅<lb/>
既弘闊音節分巨細撥剌洎全扶他曲安有是昌黎贈<lb/>
潁師必爲此曲製眤眤變軒昂悲壯見英氣形容泛絲<lb/>
聲雲絮無根蔕孤鳳出喧啾或失千丈勢謂此琵琶詩<lb/>
歐蘇俱過矣余生無他好嗜此如嗜芰淸彈五十年良<lb/>
<pb n="KR4d0243_SBCK_005-15b"/>
夜或無寐向時幾似之激烈至流涕素攷韓臯言神授<lb/>
託竒詭别姊取韓相多用聶政事近讀淸眞序始知石<lb/>
函祕賢哉許阿訥自言家有此文君昔寳藏人亡琴亦<lb/>
廢荷君重然諾寫譜遠相寄按拍三十六大同小有異<lb/>
此即名止息八拍信爲贅君遠未能來我老從此逝何<lb/>
當爲君彈更窮不盡意<lb/>
　韓文公聽潁師彈琴詩幾爲古今絶唱前十句形容<lb/>
　曲盡是必爲廣陵散而作他曲不足以當此歐公以<lb/>
　爲琵琶詩而蘇公遂櫽括爲琵琶詞二公皆天人何<lb/>
<pb n="KR4d0243_SBCK_005-16a"/>
　敢輕議然俱非深于琴者也丁卯夏秋間嘗有一詞<lb/>
　謾録呈所謂激烈至流涕者也<lb/>
　正聲第一拍名取韓相第十三拍名别姊又一本序<lb/>
　五拍亦有名第一拍名井里史記刺客傳聶政軹深<lb/>
　井里人也刺殺韓相俠累有姊曰榮韓臯知叔夜之<lb/>
　託于神授以避禍而不知名拍以聶政事又以見古<lb/>
　有此曲也鮮有知者故及之<lb/>
　　王叔達以尉彭澤潛玉洞述見示<lb/>
書巖已竒甚潛玉尤偉哉李君漫盤谷元子空峿臺神<lb/>
<pb n="KR4d0243_SBCK_005-16b"/>
不得自祕天應爲君開淵明如得此應不賦歸來<lb/>
　　題董亨道八景圖<lb/>
錢塘怒濤天下無誰將尺紙爲新圖賀家湖上如鏡淨<lb/>
屢向烟波逢釣徒彩虹横臥吳淞上洞庭一螺浮具區<lb/>
亦曽泛舟彭蠡湖插立千劍名大孤廬山髙哉不得到<lb/>
歴歴五老聯香爐上鍾下鍾夾湖口半江淸濁涇渭如<lb/>
多景雄據金焦間夕陽㣲照海門山其餘知名不知處<lb/>
赤壁但歌前後賦江漢至鄂始合流黄鶴樓前鸚鵡洲<lb/>
瀟湘見説青如染道林岳麓横淸秋我欲遠逰嗟暮齒<lb/>
<pb n="KR4d0243_SBCK_005-17a"/>
蝶夢翩翩漫千里但欲絶江尋越山歸老故山吾已矣<lb/>
　　魚計亭<lb/>
平生信天公頽然不作計顧我雖非魚想見亦相似潛<lb/>
深本其性魚亦非有意浮陽或在渚不能終自祕或爲<lb/>
饑所驅危機在香餌輕絲引纖鉤性命困刀几魚以味<lb/>
得烹我以名自累安得兩相忘容我從此逝<lb/>
　　跋盧申之所藏韋偃三馬<lb/>
　　　名畫記言韋鍳工龍馬妙得精氣從子鶠善小<lb/>
　　　馬有小馬放牧圖傳于代思陵親爲再書尤爲<lb/>
<pb n="KR4d0243_SBCK_005-17b"/>
　　　可寳申之求詩感而有作<lb/>
嗟哉馬之生馳驟乃其性一爲人所羈寸歩不得騁局<lb/>
促閑廐中專俟圉人令調服無踶齧始可用朝請戰騎<lb/>
冒鋒鏑或致隕其命繡羈非不華金狨號爲盛青黄木<lb/>
之災此亦馬所病立仗尤貴重一鳴輒斥屏何如在牧<lb/>
時臥起玩烟景豐草勝芻荳淸波恣㳺泳韋侯擅筆精<lb/>
幻出無人境思陵賜珍題昭回光炳炳身方縛名韁三<lb/>
年慙負乗細窺樂寛閒悠然動歸興<lb/>
　　宇文樞密借示范寛春山圖妙絶一時以詩送還<lb/>
<pb n="KR4d0243_SBCK_005-18a"/>
范生本以寛得名不學關仝與李成筆端自出一機杼<lb/>
理通神㑹真其能横披小軸屢到眼頗亦時能辨真贗<lb/>
未見弘大如公藏茂樹喬山春爛漫此圖不是江南山<lb/>
寒空青嶂疑商顔髙髙下下幾佳處莊家時有茅三間<lb/>
橋梁樓觀各有趣一夫驅驢何處去安得隨入杳靄間<lb/>
布襪青鞋踏空霧近山忽斷見遥碧天涯一望無中極<lb/>
胸中丘壑誰測知鐵屋石人驚筆力鵝谿六幅髙堂空<lb/>
終日對坐心神融看罷爲我捲還客自此歸余境夢中<lb/>
　　錢文季少卿以蜀中織成山谷書廬山髙爲壽次<lb/>
<pb n="KR4d0243_SBCK_005-18b"/>
　　韻<lb/>
七十衰翁年愈髙意氣銷盡湖海豪平生萬事不翅足<lb/>
但欲乞身歸故巢幾番掛冠不容去歸夢屢渉滄浪濤<lb/>
縱使不去豈能久命如槁葉風將飄一陽來復值初度<lb/>
方念吹棘心夭夭何期老友加記録乃爲衰朽親揮毫<lb/>
廬山髙哉山谷字蜀女織就新冰綃安得東歸抱四絶<lb/>
雙鳧飛舄追王喬張圖痛飲信一快更須傳寳留兒曹<lb/>
慶朝非遠卻圖報别當作頌齊崧髙<lb/>
　　以太湖石響板爲文季壽<lb/>
<pb n="KR4d0243_SBCK_005-19a"/>
太湖中心洞庭山千巖萬壑髙孱顔風濤舂撞自太古<lb/>
漱成樂石如雕剜玲瓏中空窮變態奇奇怪怪羅滄灣<lb/>
良工巧手琢威鳳片雲承足同飛翻叩之五聲八音足<lb/>
疑有僊風揺珮環月卿蜚聲塞宇宙文如九苞瑞世間<lb/>
秖今在治眞若鳳朝陽一鳴聞九關先從鵷閣掌帝制<lb/>
徑上鸞臺領朝班徳既不衰石不泐祝公遐壽如彭籛<lb/>
　　次韻章樞宻賦吳彩鸞玉篇<lb/>
文簫躡彩鸞夜半恐不逮山深忽呼名驚喜不得退僊<lb/>
謫無所逃士貧何可耐乃以三生縁遂爲二姓配至人<lb/>
<pb n="KR4d0243_SBCK_005-19b"/>
與凡夫伉儷豈其輩鬻書以自給細字如玉碎一一存<lb/>
楷法明珠蔑瑕纇初出鶼比翼久若魚同隊終日了韻<lb/>
編心畫亡罣礙人間八百本終古知敬愛玉篇尤可珍<lb/>
何必贈雜珮倘邀千黄金雖貧亦當貸摩挲惜見晚老<lb/>
眼看茫昧墨妙饒精神筆勁含姿態次第部居中盤曲<lb/>
法庫内九齡美風度孟博信淸裁書拙無合作見此増<lb/>
愧慨尤物難久假雪牕暫相對遺蹤雖已邈眞跡儼然<lb/>
在輒效西子顰小楷書牘背<lb/>
　　題太乙宮武林山贈易髙士<lb/>
<pb n="KR4d0243_SBCK_005-20a"/>
易居求賦武林山日困塵勞無暫閒我求掛冠欲歸去<lb/>
念此詩債須當還武林山出武林水靈隱後山無乃是<lb/>
此山亦復用此名細攷其來真有以天目兩乳到錢塘<lb/>
一山環湖萬龍翔扶輿磅礴擁王氣皇居壯麗環宮牆<lb/>
湖陰一峰如怒猊勢臨城北尤瑰竒吳越大作緇黄廬<lb/>
爲穿百井以厭之從來有龍必有珠此雖培塿千山餘<lb/>
中興南渡爲行都崇列原廟太乙廬曽因祀事來登眺<lb/>
闤闠塵中有圜嶠薰風時來洗袢暑緑樹陰陰隱殘照<lb/>
我得暫來猶醒心羨君淸福住年深長安信美非吾土<lb/>
<pb n="KR4d0243_SBCK_005-20b"/>
倦翼惟思歸故林<lb/>
　　寄題王以道<hi>寧</hi>蘭墅<lb/>
百卉生深林無人皆自芳楚騷發妙意惟蘭乃能當我<lb/>
欲效潞公賸種坡之陽不須强披拂風來味愈長君乃<lb/>
先爲之滋畹雙雁鄉正欲生階庭聚書教諸郎父子自<lb/>
同心久之不聞香老我行西歸一造君子堂勉哉篤義<lb/>
方雙雁看高翔<lb/>
　　蕉菴雜言<lb/>
環植巒蕉數十株幻成方丈一屠蘇幾重青蒼兩邊合<lb/>
<pb n="KR4d0243_SBCK_005-21a"/>
四壁穿空一物無早凉日薄坐其下爽氣肅颯風來徐<lb/>
此爲天下易生物不多嵗月眞可廬王愷謾夸紫歩障<lb/>
石崇安得青珊瑚寓居得地不畝許好事便可傳規模<lb/>
顧余老矣豈久處後來得此自足娛若謂霜雪成摧枯<lb/>
瓊臺瑶室今何如<lb/>
<pb n="KR4d0243_SBCK_005-21b"/>
</p>
<p>
攻媿集卷五<lb/>
<pb n="KR4d0243_SBCK_005-22a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_006-1a"/>
攻媿集卷六<lb/>
　　　　　宋　樓　鑰　撰<lb/>
　古體詩<lb/>
　　石時亨飽山閣<lb/>
　　　乾道七年冬見時亨相與登飽山閣淳熙七年<lb/>
　　　秋又過之今三十有三年矣時亨書來索詩老<lb/>
　　　矣日困憂責之重應酬之繁何處有此慨念舊<lb/>
　　　遊況昔止齋陳君舉洎薛象先諸公往來必遊<lb/>
　　　焉此閣名因以傳黄文叔則又里人也存者無<lb/>
<pb n="KR4d0243_SBCK_006-1b"/>
　　　幾併于末章見之率爾有作蕪拙媿甚<lb/>
層層得好山是處足飽看君眞樂山者心地尤平寛生<lb/>
長山水縣慣見青巑岏築室欲飫賞憑虚著危欄天亦<lb/>
遂君意俾君老其間場屋早得名晚始就一官官又不<lb/>
得進甘心樂瓢簞官少家食多知更幾暑寒朝見山嵐<lb/>
髙暮喜山雲還山氣日夕佳秀色幾可餐晴雨各變態<lb/>
雪月更萬端于山真屬饜清明流肺肝膏粱與芻豢與<lb/>
世殊鹹酸久矣謝世紛屏息專内觀鬢無一莖白八十<lb/>
顔如丹所得不既多愈飽天不慳此閣本不華何處無<lb/>
<pb n="KR4d0243_SBCK_006-2a"/>
此山苟為名利驅人境無相闗吾鄉山苦逺可望不可<lb/>
攀東樓快登眺聳翠羅烟鬟年來勇欲歸匏繫未許閒<lb/>
君索飽山詩南明恍在前十年兩訪君共醉苜蓿盤向<lb/>
時多名流與君平生歡秖今幾人在一見良獨難叔度<lb/>
鎮金陵道衡處瀛壖舊遊如晨星相望可長歎歸夢遶<lb/>
故丘非晚再掛冠何當泛剡谿往從子于盤<lb/>
　　林徳久祕書寄楚辭故訓傳及叶音草木疏求序<lb/>
　　于余病中未暇因以詩寄謝<lb/>
平時感歎屈靈均離騷三誦涕欲零向來傳注賴王逸<lb/>
<pb n="KR4d0243_SBCK_006-2b"/>
尚以舛陋遭譏評河東天對最傑作釋問多本山海經<lb/>
練塘後出號詳備晦翁集註尤精明比逢善本窮日誦<lb/>
章分句析無遁情林侯忽又示此帙正欲參攷搴華英<lb/>
屬余近歲方苦疾筆硯廢墮幾塵生嘗鼎一臠已知味<lb/>
始知用工久已成況復身到荆楚地詳究蘭芷聞芳馨<lb/>
前此同朝幸相與錦囊詩文為我傾惜哉不早見此書<lb/>
病中欲續神不寧年老耄及屢求去倘得掛冠早歸耕<lb/>
尚當一一爲尋繹期以爝火禆明星謾揮斐語塞厚意<lb/>
深媿所報非瓊瑩<lb/>
<pb n="KR4d0243_SBCK_006-3a"/>
　　贈黄真䕶道人游茅山<lb/>
少年曽上三茅山千巖萬壑窮躋攀烟霏空翠不可狀<lb/>
弟兄聨騎欣清閒囘頭五十有餘載至今夢境猶班班<lb/>
初從崇禧入僊境元符玉晨紛幢幡草庵精舍不知數<lb/>
各占山麓清溪灣蓑衣相見黑虎谷蒼然白髮猶朱顔<lb/>
延之土窟款清論桃皮釀酒無留殘達道所居更奇絶<lb/>
萬山開豁如重闗一山巉巖似筆格聳秀正矗湖中間<lb/>
白馬真人尚生氣長史舊井藏餘丹異石若碎還復合<lb/>
豢龍幾處多澄瀾華陽洞門閉巳久傳聞亦有游其藩<lb/>
<pb n="KR4d0243_SBCK_006-3b"/>
撫掌浮漚湧如沸僊人捧石手可扳最奇無如大茅峯<lb/>
千尋直上天市壇中峯小峯如雁行下視堆阜羅烟鬟<lb/>
三君司命時歸降往往天風吹珮環人言春日羽衣㑹<lb/>
胎禽終日來飛翻玄帝大鼎秦皇璧丹砂六千在流泉<lb/>
地無虺虎與荆棘但有衆藥堪延年洞天凡蹤不易到<lb/>
我欲再往良獨難有時慨想舊游處陟岡惘惘涕爲潸<lb/>
江夏僊人有僊骨卓爾抜俗甘瓢簞揺鈴真能徹帝所<lb/>
揮钁自足驅神姦曽入金華訪初平今往地肺求洞元<lb/>
游經都城道價重拂袖忽厭拘塵煩徑登紫芝繡衣亭<lb/>
<pb n="KR4d0243_SBCK_006-4a"/>
咫尺衆真相往還神僊渺茫信可學秖恐涓塵天意慳<lb/>
但見茅君極僊品誰知求道越岨艱至今豐碑載錫文<lb/>
舟墮千劍如指彈君得此居宜勇進勿使學歩譏邯鄲<lb/>
我欲休官未容去歸夢遇覺多愁歎終當掛冠四明隱<lb/>
捫蘿采石紉芝蘭江東日暮雲生處安得羽化同霞餐<lb/>
　　舅氏適齋汪公尚書慕香山之髙續達哉行集香<lb/>
　　山詩句次韻<lb/>
脫衣典酒曲江邊不作閒遊即醉眠大扺浮雲何足道<lb/>
生理何曽得自全朝廷雇我作閒人髣髴緡錢三二千<lb/>
<pb n="KR4d0243_SBCK_006-4b"/>
一種共君官職冷收得身來巳五年五年炎凉凡十變<lb/>
老後誰能惜酒錢塵纓世網重重縛七十八十百病纒<lb/>
千萬人中無一人自喜天教我少縁六十三翁頭雪白<lb/>
貧家强健亦天憐毎愧尚書情眷眷為君一醉一陶然<lb/>
其間氣味多相似猶在病羸昏耄前月夜徐行石橋上<lb/>
累累棟宇相連延歲種薄田一頃餘薄産處置有後先<lb/>
更無俗物當人眼遊魚潑潑荷田田為君舉酒歌短歌<lb/>
不妨兼有散花天<lb/>
　　適齋示池水大篇效元白體相答<lb/>
<pb n="KR4d0243_SBCK_006-5a"/>
適齋一片心世人難與比少時發此念樂施到暮齒婚<lb/>
姻成者衆葬埋不知幾義氣追古人仁風動桑梓利益<lb/>
及物物方便形事事先正有此言源流固有自外家有<lb/>
天池清波照叢桂來者不問誰小大聽盈器及其旱將<lb/>
涸一雨復清泚我舅為欣然作詩自言志平生欲濟人<lb/>
往徃多割已向來俸可分挂冠踰一紀心勤力不逮不<lb/>
得盡如意安得有貲財如此池中水來求則應之吾心<lb/>
斯足矣長篇筆餘力亹亹遂滿紙病足正僵臥三誦為<lb/>
之起韻險不容次愚言不能止公曰汝答我只用元白<lb/>
<pb n="KR4d0243_SBCK_006-5b"/>
體公心與天通言合孟軻氏菽粟如水火此意豈不美<lb/>
黄金土同價但恐無此理求水易足用近止及鄰里上<lb/>
不過飲食下亦止濯洗求財則無厭來不問逺邇應者<lb/>
力巳竭求者殊未巳有如一富翁獨處百家市始焉逐<lb/>
什一貧富本相濟餘波被四鄰人情皆可喜久之責望<lb/>
重爭訟隨謗毁不言理曲直但謂富者鄙堯舜有至仁<lb/>
獨病在博濟所以漢昭烈其言有深㫖富者民之怨百<lb/>
萬輒散棄貧富各有分取予尤不易生長在舅側義事<lb/>
熟于耳頗亦知為人緩急力不計舅言出于仁甥言裁<lb/>
<pb n="KR4d0243_SBCK_006-6a"/>
以義二者若不同同歸于一際愛苟無差等兼愛幾墨<lb/>
子豈惟道非中安有力及此仁民而愛物要自親親始<lb/>
　　適齋約同社往來無事形迹次韻<lb/>
舅氏年益髙何止七十稀神明曽未衰髮黄齒如兒義<lb/>
概同古人閭里咸歸依度量海深闊仁愛佛慈悲居然<lb/>
三達尊後生願影隨為作真率集率以月為期平生持<lb/>
謙柄自牧何太卑善學柳下惠不欲慕伯夷一鄉有善<lb/>
士收拾畧不遺以此娛我老今是勝昨非何必汗漫遊<lb/>
據龜食蛤蜊但欲客長滿痛飲真吾師鄉黨既恂恂朋<lb/>
<pb n="KR4d0243_SBCK_006-6b"/>
友亦偲偲凡我同盟人共當惜此時間或造竹所寧容<lb/>
掩柴扉耆英古有約不勸亦不辭此意豈不美謹當守<lb/>
良規達哉杜陵客從他人見嗤<lb/>
　　代魏丞相為錢參政夀<lb/>
天台傑立滄海東古今名士長相從神遊八極司馬子<lb/>
擲金作賦孫興公松牕先生千載士文價道骨相與同<lb/>
芙蓉為裳蘭為佩一笑坐斷千山峯向來羽扇揮羣雄<lb/>
貔貅給使如奴僮淮南草木識姓字烽燧一掃邉庭空<lb/>
勲名嵬峩謝不有天子神聖非臣功黄扉安坐斷國論<lb/>
<pb n="KR4d0243_SBCK_006-7a"/>
精神自折千里衝東山之志意不改歸來碧落稱僊翁<lb/>
調元老手自燮理鬖鬖緑髮雙方瞳蒼生顒望謝公起<lb/>
中興事業須宗工新冬五日記榖旦霜餘和氣囘春風<lb/>
門牆老生繫郡紱欲借夀斚斟吳松祝公夀考與家世<lb/>
山河帶礪俱無窮<lb/>
　　代仲舅尚書賦江山得助樓<lb/>
江山信美非吾土王粲登樓意凄楚麗譙井幹髙則髙<lb/>
未免綺羅相滓汚君家華屋照城隅丹壁重重不知數<lb/>
誰令作此三層樓雪脊干霄千尺所幾番貽書來索詩<lb/>
<pb n="KR4d0243_SBCK_006-7b"/>
只許歸田為君賦快哉今日真得歸無復黄塵涴巾屨<lb/>
試凭欄干俯人世城郭村畦可枚數四山雲物任卷舒<lb/>
大江波濤恣吞吐曉看紅日上滄溟夜見冰蟾轉天宇<lb/>
四明山水秀東南秖恨青山不肯入城府我家朗朗屋<lb/>
百間欲創一樓兄未許羨君輪奐日日新鼛鼓一聲紛<lb/>
郢斧眼明見此髙突兀騷人當得江山助我久欲歸未<lb/>
得閒門巷相望纔尺五賦詩幸不負前盟但慚筆㡳無<lb/>
風雨從今造門不復問主人醉倒樓上君莫嗔<lb/>
　　代求子紹上魏邸夀詩<lb/>
<pb n="KR4d0243_SBCK_006-8a"/>
皇家基業天與隆金枝玉葉槃石宗我皇聖徳摩蒼穹<lb/>
朱邸森列慶所鍾仲氏吹箎何雝雝雲夢八九羅心胸<lb/>
羣經讀遍巾箱中筆端豪氣舒長虹殿前玉佩聲冬瓏<lb/>
天人眉宇輝宸楓大名起魏茅土封黄旛豹尾雙鎮雄<lb/>
宣城名郡煩憑熊政績越過黄與龔樓前疊嶂横雲空<lb/>
佳句不減玄暉工賢王易鎮甬水東陽春有腳皆仁風<lb/>
百蠻面内文軌同坐清聚蟻驅屯蠭碧海萬里樓船通<lb/>
天子神聖非臣功薰風入弦槐陰濃新荷泛緑榴花紅<lb/>
曉來佳氣飛青葱驚詫野老田家翁簫鼓動地光融融<lb/>
<pb n="KR4d0243_SBCK_006-8b"/>
堂上帝子方雍容清旦燕賀簪笏叢負弩小吏隨登龍<lb/>
由來降靈自神崧難老何用齊喬松年年箕翼夀兩宮<lb/>
捧觴戲彩俱無窮<lb/>
　　代毛崇夫賀婦翁黄圯老生朝<lb/>
東都競風節清裁稱巨賢焱馳不自定相與扶其顚獨<lb/>
立黄徵君道周性具全辟舉既不就言論亦無傳當時<lb/>
論篤士比之孔與顔陳蕃為三公自媿不敢先丈人豈<lb/>
苖裔徳髙静而專不清復不濁量陂渺無邉學問粹然<lb/>
正師友承淵源詞章玉無瑕作者當摩肩向來登王畿<lb/>
<pb n="KR4d0243_SBCK_006-9a"/>
悟主在一言校讎天禄閣朱黄手自研郎潛不啻足肯<lb/>
羨歲九遷清朝奬廉退擢居西府員膴仕皆坐致髙懐<lb/>
越拘攣出乗使者車徑歸臥林泉出處無戚欣鼻間栩<lb/>
栩然謝公恐未免召馹行著鞭松山介閩浙淑氣常蜿<lb/>
蜒隆冬正凝沍愛日囘春妍懸弧慶生申飄若區中僊<lb/>
僊風自難老何須記椿年賤子託枌榆掃門如宿縁叨<lb/>
在玉潤選得窺樂廣天川涂阻拜夀舂容陳大篇孺子<lb/>
倘可教願受書一編<lb/>
　　贈吏部夀詩集老杜句<lb/>
<pb n="KR4d0243_SBCK_006-9b"/>
刺史諸侯貴春城海水邉層城臨媚景水合數百源山<lb/>
色佳有餘雲門吼瀑泉遊山憶謝公頻遊任履穿三寸<lb/>
如黄金朱橘不論錢瀟洒到江心石瀨月娟娟翠華擁<lb/>
吳岳誰扶黄屋尊御榻在嵽嵲佳氣拂周旋多除南省<lb/>
郎一麾出守還城中賢府主今之黄頴川筆落驚風雨<lb/>
談論淮湖奔羣書一萬卷分明在眼前老氣横九州黄<lb/>
鵠摩蒼天歴職漢庭久磊落映時賢否臧太常議正直<lb/>
朱絲弦東下姑蘇臺戮力效鷹鸇謁帝似馮唐明公獨<lb/>
妙年列宿頓輝光馨香粉署妍卿月昇金掌等級敢比<lb/>
<pb n="KR4d0243_SBCK_006-10a"/>
肩巢許山林志虚心味道玄此邦承平日接近與名藩<lb/>
時節立復度水旱其數然百谷漏波濤狂風大放顚江<lb/>
流氣不平地軸為之翻人烟眇蕭瑟茅茨寄短椽凋瘵<lb/>
滿膏肓誅求何多門至尊方旰食鴻雁美周宣平生方<lb/>
寸心窮年憂黎元恐辜明主恩筋力不辭煩晨趨閶闔<lb/>
内應對如轉環制可題未乾御札早流傳斯人亦何幸<lb/>
巳聞動行軒滯務兹一掃煩苛法令蠲撫飬甚分明連<lb/>
檣並米船蜂蠆不敢毒歌笑輕波瀾驕陽化為霖江鳴<lb/>
夜雨懸公鎮踰歳月人安若㤗山且如今年冬祁寒為<lb/>
<pb n="KR4d0243_SBCK_006-10b"/>
之暄蕭蕭理體静迥出諸侯先何時降璽書誰能叫帝<lb/>
閽絲綸實具新載渥照乾坤借問今何官蓬萊漢閣連<lb/>
鴛鷺囘金闕㑹是正陶甄煊赫舊家聲風流今尚存嚴<lb/>
家聚徳星文雅見天倫曽參與游夏寔為親弟昆潘輿<lb/>
送喜頻堂後自生萱國與大名新中堂有神僊令子各<lb/>
清標芝蘭疊璵璠今朝烏鵲喜僊鶴下人間甘作老人<lb/>
星晨霞朝可餐但求椿夀永何曽藉偓佺獻壽更稱觴<lb/>
肅肅秩初筵爛漫倒芳樽華燭蟠長烟清朝燕賀人佳<lb/>
句染華牋吾非文人特不敢廢詩篇顧惟魯鈍姿喧争<lb/>
<pb n="KR4d0243_SBCK_006-11a"/>
懶著鞭出遊翰墨場常受衆目憐尚為諸侯客坐客寒<lb/>
無氈未見有知音非理誰與論始知賢主人見我顔色<lb/>
温包蒙忻有擊豁達露心肝竊效貢公喜兼盡賔主歡<lb/>
吹嘘人所羨推轂期孤騫<lb/>
　琴操<lb/>
　　七月上浣游裴園醉翁操<lb/>
茫茫蒼蒼青山遶千頃波光新秋露風荷吹香悠颺心<lb/>
地翛然生清凉古岸揺垂楊時有白鷺飛來雙隱君如<lb/>
在鶴與翺翔老先何處尚有流風未忘琴與君兮宮商<lb/>
<pb n="KR4d0243_SBCK_006-11b"/>
酒與君兮杯觴清歡殊未央西山忽斜陽欲去且徜徉<lb/>
更將霜髩臨滄浪<lb/>
　　和東坡醉翁操韻詠風琴<lb/>
泠然輕圓誰彈向屋山何言清風至陰徳之天悠颺餘<lb/>
響嬋娟方晝眠迥立八風前八音相宣知孰賢有時悲<lb/>
壯鏗若龍泉有時幽杳彷彿猿吟鶴怨忽若巍巍山顛<lb/>
蕩蕩幾如流川聊將娛暮年聽之身欲僊弦索滿人間<lb/>
未有逸韻如此弦<lb/>
　楚辭<lb/>
<pb n="KR4d0243_SBCK_006-12a"/>
　　雪谿僊隱<lb/>
　　　余讀叢桂堂記而知雙流宋氏之盛觀登科記<lb/>
　　　而知四川類元正仲之名忽過余于寂寞之濵<lb/>
　　　問其所以來則懐閬風之綬而訪其大父閬中<lb/>
　　　君雪谿之僊蹤也其詳見于楊獻子之記矣又<lb/>
　　　言其先君諱庶俊特多才藝閬中素所鍾愛年<lb/>
　　　止四十于是時正仲之生始九閱月爾少長女<lb/>
　　　兄淑仲告之曰汝之生也卜人曰棄之先君不<lb/>
　　　然取洪範攸好徳之言作詩以名汝謂夀富康<lb/>
<pb n="KR4d0243_SBCK_006-12b"/>
　　　寧考終是有命焉惟好徳在人爲可勉詩末以<lb/>
　　　世科爲屬自爾刻本誓斷絶世故將從雪谿爲<lb/>
　　　物外游不幸志不克就汝其識之則又泣曰先<lb/>
　　　君巳矣大父之來四明不知其果何在萬里來<lb/>
　　　游志在此也余聞其言而哀其意爲作楚辭以<lb/>
　　　招之<lb/>
君之生兮天之西望雪山兮名之以雪谿君之游兮海<lb/>
之湄隱于雪竇兮杳然何歸子從其父兮孫訪吾祖子<lb/>
志不遂兮孫之心良苦嗟嗟閬中君兮棄家而逺遊蹇<lb/>
<pb n="KR4d0243_SBCK_006-13a"/>
胡為乎不久留其遂蟬蜕塵埃而僊耶其亦肥遯得道<lb/>
不死而隱于四牕之幽耶捫蘿以尋于爛平兮既不可<lb/>
見莽白雲之廿里兮欲進兮焉求青櫺兮實繁莎羅兮<lb/>
花稠鞠侯兮相與羣白鷴兮嘯其儔謂為逺兮何景物<lb/>
之良是謂在邇耶將徑之何由肖君像兮茲堂謹奉嘗<lb/>
兮良疇君其來兮庶幾其見之君之不來兮徒相羊以<lb/>
夷猶<hi>此首青櫺句原缺櫺字鞠侯句原缺鞠字今據陸案是集傳寫多訛缺處因無善本參校每仍其舊</hi>
<hi>俟補入又攷寧波府志宋耕號雪谿世家雙流紹興中龜䝉四明山詩小序云有青櫺子味極甘有猿謂之鞠</hi>
<hi>山遇蜀僧告以山後爛平山有宋宣教居焉徳之攀躋為閬中令後仙去其孫徳之聞其在四明來訪至雪竇</hi>
<pb n="KR4d0243_SBCK_006-13b"/>
<hi>而歸云足補樓鑰是序所未詳謹附注于此至巔果見丹竈而終不得耕所在乃置祠其上</hi>
攻媿集巻六<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_007-1a"/>
攻媿集巻七<lb/>
　　　　　宋　樓　鑰　撰<lb/>
　今體詩<lb/>
　　姚江髙風閣<hi>邑有嚴先生墓</hi>
不從文叔作三公歸著羊裘大澤中石瀨釣臺非故地<lb/>
雲山江水自髙風烟迷宿草古遺恨樹擁危樓新奏功<lb/>
僊馭飄颻疑不逺翩然獨鶴度寒空<lb/>
　　夜坐<lb/>
重雲烟雨日冥冥柱礎流津意未晴賴得谿風送雲出<lb/>
<pb n="KR4d0243_SBCK_007-1b"/>
放開山月照人明紛紜世態長松影荏苒時光流水聲<lb/>
坐乆蕭然轉琴軸為君更作九臯鳴<lb/>
　　山陰道中<lb/>
昨望山陰古道中蕺山直上最髙峯今朝更踏山陰道<lb/>
郤向雲間認八松<lb/>
捲上疎簾莫放垂迎眸景色自淋漓有雲更覺千山秀<lb/>
不雨争知萬壑奇古道經行盡遺跡羣賢風度想當時<lb/>
奚囊莫怪新篇少應接山川不暇詩<lb/>
　　蘭亭别于果鄉<lb/>
<pb n="KR4d0243_SBCK_007-2a"/>
山隂巖壑妙人寰十載扁舟空往還贊府端能慰牢落<lb/>
連朝相與上孱顔龍盤鳯翥無奇畫霞蔚雲蒸有舊山<lb/>
弔古凄凉更離别滿懐秋思到眉間<lb/>
　　早行<lb/>
水餘枯枿尚棲苴催促征夫趁曉鴉細路繚山穿亂石<lb/>
輕輿掠樹得飛花柔桑彌望兩三里脩竹深藏四五家<lb/>
徑處不容行客戀可憐一歩一天涯<lb/>
　　水漲乗小舟<lb/>
一番凍雨洗郊丘冷逼征衫四月秋只喜青山瀉懸瀑<lb/>
<pb n="KR4d0243_SBCK_007-2b"/>
不知黄潦漲平疇登途已厭頻輿轎得意何妨且榜舟<lb/>
處順安貧聊自適未應坎止愧乗流<lb/>
　　繡川道中<lb/>
伏波莫作賈胡留雨意垂垂未肯休不憚征衫有㣲濕<lb/>
只愁平地又横流行人自厭衝泥苦野老方當得意秋<lb/>
倦僕如何致千里登天徒笑傳鳴鳩<lb/>
　　過蘇谿<lb/>
處處谿環舍家家石累牆有時逢老稚無事只耕桑野<lb/>
色撩詩思村醪引醉鄉山川巳如許急雨更斜陽<lb/>
<pb n="KR4d0243_SBCK_007-3a"/>
　　東陽遇雨<lb/>
萬壑千巖巳飽看更尋佳處為開顔無端早上一番雨<lb/>
遮盡東陽縣裏山<lb/>
　　即事<lb/>
雨外山光淡烟中草色鮮斷橋依古岸流水自斜川紫<lb/>
椹餘桑表青藤遶樹顛人情兼物態只合付天然<lb/>
　　荆坑道中<lb/>
古澗隨山轉征人趁水行懸崖當歩險空翠逼人清石<lb/>
路無尋直沙田不畝平千巖得一二亦足慰平生<lb/>
<pb n="KR4d0243_SBCK_007-3b"/>
　　馮公嶺<lb/>
百級山田帶雨耕驅牛扶耒半空行不如身倚市門者<lb/>
飽食豐衣過一生<lb/>
　　括蒼烟雨樓<lb/>
莫為看山只凭欄逺懐猶恨兩山間坐深卻得無窮趣<lb/>
秖看平川一半山<lb/>
　　晚歩少㣲閣<lb/>
落日謝虛閣横琴相對閒片雲將急雨一笑失前山<lb/>
　　夜坐燒香臺<lb/>
<pb n="KR4d0243_SBCK_007-4a"/>
長晝苦炎熱夜分凉始生電中千嶂立琴外一蛩鳴急<lb/>
雨催詩思遥空答鼓聲誰知囗府地得此意凄清<lb/>
　　即事<lb/>
睡重不知曉山髙意得秋風來巳落葉潦去怱中洲幽<lb/>
閴素所願登臨儘自由瀕溪千萬壑何日上扁舟<lb/>
　　小雨<lb/>
好風先雨到危欄卻送殘雲過别山不用開襟强披拂<lb/>
自然凉意滿人間<lb/>
　　烟雨樓夜坐<lb/>
<pb n="KR4d0243_SBCK_007-4b"/>
暮靄横空黯未收晚來凉動滿懐秋澹雲影裏千山月<lb/>
殘角聲中百尺樓參坐共為文字飲髙談不見古今愁<lb/>
夜闌半醉意方適徑欲乗風汗漫遊<lb/>
　　晚自擬滁亭轉烟雨樓聽角<lb/>
兩寺疎鐘夾岸聞荒烟無數亂前村山銜落日雲生彩<lb/>
谿溜孤舟水不痕蟲羽凄凄鳴綠暗星暉隠隱照黄昏<lb/>
欲歸重到層樓上更為梅花一斷魂<lb/>
　　重陽<lb/>
佳處逢佳節寜辭望眼勞有樓皆眺逺無日不登髙野<lb/>
<pb n="KR4d0243_SBCK_007-5a"/>
栗炊新秫寒萸泛濁醪黄花何太晚籬落上蕭騷<lb/>
　　北行雪中渡淮<lb/>
風捲清淮夜不休曉驚急雪遍郊丘坐令和氣三邊滿<lb/>
便覺胡塵萬里收瑟瑟江頭輝玉節蕭蕭馬上㸃貂裘<lb/>
歸來風物渾相似二月楊花遶御溝<lb/>
　　泗州道中<lb/>
宿雪助寒色相看汴水濵輕車兀殘夢羣馬濺飛塵行<lb/>
役過周地官儀泣漢民中原陸沈乆任責豈無人<lb/>
　　靈壁道中<lb/>
<pb n="KR4d0243_SBCK_007-5b"/>
古汴㣲流絶餘民尚孑遺髙丘祠漢祖荒草葬虞姬垓<lb/>
下空陳迹鴻溝愴近時膏腴滿荆棘傷甚黍離離<lb/>
　　陳留柏<lb/>
驛門深閉柏參天月可中庭夜影圓人静好風喧客枕<lb/>
坐令歸夢到林泉<lb/>
　　相州道中<lb/>
千古興亡一夢驚就中物理似持衡茜花空染朝歌血<lb/>
荒草猶祠羑里城但見反身知自咎誰言修政欲相傾<lb/>
知音只有昌黎操臣罪當誅主聖明<lb/>
<pb n="KR4d0243_SBCK_007-6a"/>
　　即事<lb/>
行盡窮邊歲亦殫倚門應是念衣單寜知今日幕南地<lb/>
不似去年江上寒乗馬惟欣日可愛逢人長説雪初乾<lb/>
三衾四襖半無用何必重歌行路難<lb/>
　　臘月二十五日大人生朝<lb/>
去年沙岸倚歸舟今日驅車古涿州綵服難陪萊子戲<lb/>
巴詞應付雪兒謳客途行及五千里夀宴須開十二樓<lb/>
南望飛雲天様逺太行山外乆凝眸<lb/>
　　初出燕山<lb/>
<pb n="KR4d0243_SBCK_007-6b"/>
去國三千里還家第一程都緣人意樂便覺馬蹄輕落<lb/>
日催心速飛雲逐望生莫嫌歸去晚猶得趁清明<lb/>
　　春雨<lb/>
石斗微㣲覆淺沙蘭叢短短茁青芽春花著眼未云乆<lb/>
花事于人漸有涯<lb/>
漫漫平湖接逺天濛濛細雨濕輕烟野橋横著草深外<lb/>
何處渡頭人上船<lb/>
　　送人之官池州<lb/>
春空吹雨作餘寒去去扁舟不可扳伊昔曾游三大水<lb/>
<pb n="KR4d0243_SBCK_007-7a"/>
到今獨記九華山想君脈脈征途逺屬我悠悠夢境閒<lb/>
囘首江山固無恙懐人倚待好詩還<lb/>
　　春遊遇雨<lb/>
公子喜青春歡遊弗厭頻乆晴都不問好雨郤成嗔桃<lb/>
杏紅方入禾苖綠未勻請君停杖履俯念耦耕人<lb/>
　　糧料院葵向亭<lb/>
結屋蒼崖晝不譁崚嶒亂石遶簾牙濤江渺莽三千頃<lb/>
烟瓦參差百萬家雉堞環山餘暮雪龍樓聳闕煥朝霞<lb/>
登臨可是望都省但有葵心向日華<lb/>
<pb n="KR4d0243_SBCK_007-7b"/>
　　廨舍小軒<lb/>
衮袞羣山尾横牕更此岑塵埃遮物外風物宛山陰作<lb/>
吏何妨隱尋山不用深居然一丘壑便足快登臨<lb/>
　　尺五亭<lb/>
舊説城南社今登山外亭宮牆步可到御柳望中青引<lb/>
嘯千巖響哦詩過鳥聽曲欄頻徙倚歸思渺東溟<lb/>
　　挈從子滌歸烏戍外家<lb/>
五年不泛浙西船今日重來倍黯然葦席不重寒刺被<lb/>
菱歌孤唱月揺川吚啞回櫓鳬鷗狎來往輕帆風雨便<lb/>
<pb n="KR4d0243_SBCK_007-8a"/>
㸃檢湖山固無恙鴒原遺恨到黄泉<lb/>
　　烏戍道中<lb/>
田在港西家港東斷橋春水步難通束蘆挾瓮穩來去<lb/>
不礙小船分釣筒<lb/>
　　重陽寄雪牕從叔<lb/>
秋意未教籬菊知不妨烏帽著風吹絶憐對酒君歸矣<lb/>
更欲登髙誰共之風雨滿城千里夢茱茰綴席一年期<lb/>
君非俗物敗意者莫爲催租便不詩<lb/>
　　次伯舅汪運幹<hi>大雅</hi>所寄韻<lb/>
<pb n="KR4d0243_SBCK_007-8b"/>
遥憶牢之舅功名志欲成離思滿方寸望眼費雙明攬<lb/>
筆四愁詠登樓千里情賢勞休自歎幢下本書生<lb/>
　　佛日山<lb/>
曉出都城暮入山杖藜蕭㪚易開顔松風五里未行盡<lb/>
隠隠疎鐘紫翠間<lb/>
　　遊香山次王正言<hi>逨</hi>韻<lb/>
四山過雨翠光流境勝心閒自㸃頭野鳥叫春多格磔<lb/>
晚風吹鬢故颼飀三年幾作舊山夢一笑喜成今日遊<lb/>
獨歎寒泉本無意强隨機械走溪溝<lb/>
<pb n="KR4d0243_SBCK_007-9a"/>
　　過西興<lb/>
幾載京塵涴客裘江村乍入倍清幽柔桑穉麥寒猶在<lb/>
流水落花春又休蒼狗浮空驚易失白駒過隙若為留<lb/>
細思誰似垂綸者寘酒烹魚百不憂<lb/>
　　攜家再游姚江<lb/>
又作泛舟行浮家一葉輕潮生江外晚月比夜來明雲<lb/>
盡天容徹風髙水氣清五湖乘興去何苦慕功名<lb/>
　　渡揚子<lb/>
江豚吹浪雨颼飀望斷天涯人白頭一舸乗風渡揚子<lb/>
<pb n="KR4d0243_SBCK_007-9b"/>
數鷗導我過瓜州<lb/>
　　曉霧<lb/>
曉霧冥濛水拍堤稜嶒亂石與雲齊扁舟不用兼程去<lb/>
到得稽城日巳西<lb/>
　　登蕺山<lb/>
晚歩蕺山上休辭腳力窮八松不碍眼萬里欲乗風逸<lb/>
興浮滄海髙歌徹太空羲之不可見猶得想胸中<lb/>
　　永嘉試院謝曾使君送酒<lb/>
一簾疎雨洗塵埃滿架酴醿自在開正恨烹茶殺風景<lb/>
<pb n="KR4d0243_SBCK_007-10a"/>
忽驚門外白衣來<lb/>
脱身場屋幾春秋故歩重尋我自羞閉置有如三日婦<lb/>
畫成應遣一生愁與錢誰是老司業送酒更無賢郡侯<lb/>
掩巻出門花下坐真成一酌散千憂<lb/>
　　木藴之國博遷居<lb/>
寄齋今日又遷居門巷相過五尺餘王子何妨借人屋<lb/>
淵明不必愛吾廬大千眼裏無非寄三十乗中皆是書<lb/>
祀竈卜鄰無用爾柢今天上有鋒車<lb/>
名大人稱屈心閒我自餘言詩今子貢作賦古玄虛鳯<lb/>
<pb n="KR4d0243_SBCK_007-10b"/>
沼定平進鷗盟殊未疎潭潭府中去只作寄齋居<lb/>
　　次南真宫龔道士壁間韻<lb/>
幽舍足留客疎篁不用林相過幾樽酒清坐一瑶琴野<lb/>
鶴伴僊隱閒雲寄此心黄冠如有許來者爲低簪<lb/>
　　送樂清姚令行可<lb/>
長官清政玉無瑕卓魯循良不足誇前席有期吾黨喜<lb/>
挽鬚無路邑人嗟才髙雁蕩千峯石惠足河陽一縣花<lb/>
欲信三年渾不擾遊山今日始攜家<lb/>
　　入雁山過雙峯<lb/>
<pb n="KR4d0243_SBCK_007-11a"/>
眼前未見古龍湫望望前山景自幽紅日一門千嶂曉<lb/>
翠峯雙聳半空秋風髙落木無邉下氣勁閒雲逐處收<lb/>
要識雁山真面目直須霜後一來遊<lb/>
　　靈峯<lb/>
老笻扶我轉林丘直到僧房最上頭地擁雙峯遮勝境<lb/>
天分半石閟靈湫空中大士澹相對山罅清泉空自流<lb/>
人謂石崖宜置我不知來此有緣不<lb/>
　　龍湫<lb/>
地聳峯巒秀天開氣象寛九霄銀漢落千古玉龍寒壯<lb/>
<pb n="KR4d0243_SBCK_007-11b"/>
觀供尊者幽居稱冷官何時遂肥遯不厭白頭看<lb/>
　　又次王瑞安韻<lb/>
雲鎖千峯碧泉飛百尺湫山蹊驚險絶洞府足深幽谷<lb/>
靜揺虚箔巖髙臥老虬賈胡還似我到處輙遲留<lb/>
　　忘歸亭<lb/>
一峯凛凛插烟霏誰築新亭占石磯標榜未應專一壑<lb/>
此山何處不忘歸<lb/>
　　登馬鞍嶺<lb/>
軋軋輕輿上馬鞍半天嵐翠逼人寒從教宿靄迷清嶂<lb/>
<pb n="KR4d0243_SBCK_007-12a"/>
明日晴空取意看<lb/>
　　游西山次范丞<hi>公興</hi>韻<lb/>
東風吹我上西岡更覺僧房白晝長草色巳翻新歲碧<lb/>
梅花秖是去年香好山圍繞屏三面野竹蕭森玉數行<lb/>
千里同遊逢范叔綈袍他日未相忘<lb/>
　　喜雪<lb/>
曉風吹起雪漫漫來兆豐年喜有端玉樹瓊枝無限好<lb/>
雪牕髙閣不勝寒直疑天上梅花落莫作人間柳絮看<lb/>
我欲乗風游汗漫倚欄空自羡飛翰<lb/>
<pb n="KR4d0243_SBCK_007-12b"/>
　　同年翁處招遊北山次韻<lb/>
不嫌屐齒碎莓苔秖要吾人得得來見説飛泉髙落澗<lb/>
待尋曲水作流杯竹林素約羣賢集雞黍相過一笑開<lb/>
政恐清遊自忘返不應空棹酒船囘<lb/>
　　支茂先烟蓑亭<lb/>
人生逆旅困風波大似寄居鸚鵡螺月白江空無一事<lb/>
不須更作釣魚蓑<lb/>
　　紅梅<lb/>
南枝零落北枝殘失喜新蕤苦耐寒莫道北人渾不識<lb/>
<pb n="KR4d0243_SBCK_007-13a"/>
南人幾作杏花看<lb/>
　　秋意次林致甫宗丞韻<lb/>
河漢秋來浄飛星一㸃過好風吹暑盡疎雨送凉多紈<lb/>
扇收圑月桃笙捲細波自知恩到骨欹枕夢無何<lb/>
　　送春<lb/>
飛花一片減風光不待紅稀意巳傷今歲餘春能幾許<lb/>
浮生此日更須忙隴頭有雨麥初秀林下無人蘭自芳<lb/>
夜倚疎櫺誦佳句好風如水月如霜<lb/>
花披催蝶舞柳暗受鶯遷過眼忽新夢囘頭誰少年溪<lb/>
<pb n="KR4d0243_SBCK_007-13b"/>
雲隨筍供山雨近梅天詩思正無賴一聲來杜鵑<lb/>
　　病目初愈張子家有詩次韻<lb/>
年來視物隔褷䙰秖有昏花似退之强起歸鴻聊自放<lb/>
妙穿懸蝨恐難為相親黄奶交親絶見代青姑事寖危<lb/>
寫照苦添雲蔽日不應更誚虎頭痴<lb/>
　　許深父餉酒覆于舟中<lb/>
千里貽書慰寂寥更将尊酒餉今朝先生忽巳成烏有<lb/>
用事何因見白超醉裏謾思鯨吸海夢囘誰悟鹿藏蕉<lb/>
何時痛飲論心曲雲滿江東望眼遥<lb/>
<pb n="KR4d0243_SBCK_007-14a"/>
　　送朝臣濟宰湘潭<lb/>
君向瀟湘忽語離江城離思亂雲飛傳聞楚俗尤凋瘵<lb/>
勿以秦人視瘠肥宰縣要尋行志處監州空有負丞譏<lb/>
此行得句須頻寄直到衡陽有雁歸<lb/>
　　即事<lb/>
芸芸物態見天機静裏工夫得細㣲堦下秋紅千萬㸃<lb/>
游蜂一一採香歸<lb/>
　　正月庚申朔<hi>淳熙六年</hi>
春來節物一番新今歲仍逢臘裏春莫訝連宵清不寐<lb/>
<pb n="KR4d0243_SBCK_007-14b"/>
秖緣守歳守庚申<lb/>
　　國清寺<lb/>
夾道青松引客來五峰雙澗擁樓臺豐干饒舌留公案<lb/>
隋帝遺書暗古煤最喜親知來里社真成春月上天台<lb/>
陰雲掃盡尋幽去佳處端疑為我開<lb/>
　　山中懐仲兄<lb/>
雁山曾御九秋風更喜春深到此中芳草絶憐隨意綠<lb/>
野花真是映山紅未知方丈景何似直恐桃源路巳通<lb/>
起聽朝雞無恙否兹遊恨不與君同<lb/>
<pb n="KR4d0243_SBCK_007-15a"/>
　　天台道中口占<lb/>
路上人家短竹籬繅蠶刈麥自熙熙可憐日對千尋瀑<lb/>
不解閒吟半字書<lb/>
　　宿仙居民家<lb/>
投暝人家欲睡時雨聲不斷水平池囘頭已過三江渡<lb/>
醉看車中總不知<lb/>
　　寄管儀通判并同官<lb/>
執别僧房日未斜别離愁緒滿天涯清宵巳落柔桑葉<lb/>
小雨頓開喬麥花醉裏不知身是客<hi>玉詞江南李</hi>酒闌無奈<lb/>
<pb n="KR4d0243_SBCK_007-15b"/>
客思家<hi>中句歐公夢</hi>憑誰寄語三夫子歸路還須好句誇<lb/>
　　贈寳藏老道源<lb/>
骨相昂藏澗厎松平生禪窟儘從容幾年大隠清暉閣<lb/>
今日來瞻獨秀峯打破畫瓶無罣礙大開飯店喜迎逢<lb/>
今朝且逐征途去何日重來聽曉鐘<lb/>
　　過蒼嶺<lb/>
黄雲滿塢沙田稻白雪漫山薺菜花路入縉雲頻借問<lb/>
碧香酒好是誰家<lb/>
崇朝辛苦上孱顔泥徑初平意暫閒蒼嶺東頭移野歩<lb/>
<pb n="KR4d0243_SBCK_007-16a"/>
眼前便得處州山<lb/>
　　婺女極目亭<lb/>
危樓雄據郡城東掃盡秋雲快碧空目力不容山隔斷<lb/>
詩情長與酒無窮先分樓下雙溪水髙挹人間萬里風<lb/>
興逸不知真近逺五弦聲裏送歸鴻<lb/>
　　自阿山歸再過蒼嶺<lb/>
雨後過蒼嶺平生行路難危層驚歩滑絶澗覺心寒就<lb/>
嶺山逾險趨平谷更盤年來輕世故不作險塗看<lb/>
<pb n="KR4d0243_SBCK_007-16b"/>
</p>
<p>
攻媿集卷七<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_008-1a"/>
攻媿集巻八<lb/>
　　　　　宋　樓　鑰　撰<lb/>
　今體詩<lb/>
　　鹿伯可郎中園池雜咏<lb/>
　　　見一堂<lb/>
靈澈清詩千載傳始聞林下有斯賢傍人只道休官早<lb/>
見一名堂巳十年<lb/>
　　　止室<lb/>
流行坎止事無多舉世營營自網羅珍重主人真止矣<lb/>
<pb n="KR4d0243_SBCK_008-1b"/>
直如古井更無波<lb/>
　　　小東山<lb/>
安石東山志不渝歸來尋得静工夫從教更為蒼生起<lb/>
攜妓何妨且自娛<lb/>
　　　桂堂<lb/>
芳樹叢生庭砌間髙枝更許後來攀主人勿戀山中桂<lb/>
招隱還應看小山<lb/>
　　　雲龕<lb/>
浮雲舒卷原無定此意誰能為飽參出岫無心歸亦爾<lb/>
<pb n="KR4d0243_SBCK_008-2a"/>
不妨今日與同龕<lb/>
　　　柑隅<lb/>
霜著芳苞翠作圍數椽瀟洒映斜暉木奴何必須千樹<lb/>
乞得閒身徑且歸<lb/>
　　　桃蹊<lb/>
幾樹桃花相映開主人歸路人天台憑誰寄語玄都觀<lb/>
前度劉郎不更來<lb/>
　　　月沼<lb/>
玉潔冰清一壑專籜龍何處引涓涓深知月滿還虧缺<lb/>
<pb n="KR4d0243_SBCK_008-2b"/>
秖學蟾光一半圓<lb/>
　　　星潭<lb/>
山頭分下一泓清石甃團團瞰小亭身在赤城名絳闕<lb/>
至今潭影照郎星<lb/>
　　　三友經<lb/>
公是端人友必端世情冷暖不相干雖云門外可羅雀<lb/>
三益還能耐歲寒<lb/>
　　　竹塢<lb/>
幾年種竹未成叢一日歸來翠掃空儘好閉門髙枕臥<lb/>
<pb n="KR4d0243_SBCK_008-3a"/>
從今日日是清風<lb/>
　　　梅坡<lb/>
江梅留待主人還見說歸時得飽看囘首殘花飛作雪<lb/>
一峯當戸正髙寒<lb/>
　　　松嶺<lb/>
翠雲深處曳枯笻插碧堂堂十八公全似華陽隱君子<lb/>
掛冠歸去聽松風<lb/>
　　戲贈張漢卿<lb/>
張侯理窟妙無窮雅謔于人亦有功渺渺江湖千萬頃<lb/>
<pb n="KR4d0243_SBCK_008-3b"/>
未聞餓死信天公<lb/>
　　陪沈虞卿使君游錢園<lb/>
休沐無官事公庭且放衙城中尋勝地道上引髙牙潭<lb/>
府臨芳徑東巖玩物華山林真夐絶棟宇謝豪奢陶令<lb/>
親栽菊秦侯晚種瓜裴公餘緑野六一醉琅玡幽阪森<lb/>
三友飛橋粲百花樹深藏曲折谷險路谽谺道院羅星<lb/>
斗禪房供釋迦鼇峯思御氣畫舸想乗槎佳處城環雉<lb/>
吟邊路遶蛇登山攜翠袖喝道屏銀檛井巿花相映湖<lb/>
陂柳半遮髙歌驚野鳥疊鼓亂鳴蛙陛級青珉滑秋千<lb/>
<pb n="KR4d0243_SBCK_008-4a"/>
綵旆斜叢篁穿嫩筍芳草綻新葩静憩方開宴徐行更<lb/>
試茶僊醪斟瑪瑙玉指奏琵琶清絶囂塵逺蒼茫望眼<lb/>
賖詩情彌海嶠飲興渺天涯賢尹民同樂名郎子克家<lb/>
才髙修月戸筆妙補天媧揮麈風流勝憑欄笑語誇追<lb/>
風慚款段倚玉媿蒹葭逸韻迷春蝶清歡接暮鴉舞茵<lb/>
收地錦畫燭照籠紗耋稚欣相告輿臺靖不譁㣲風朝<lb/>
趁馬好雨夜隨車土脈興原隰霖膏潤甲芽相將勸耕<lb/>
去和氣滿桑麻<lb/>
　　巾山曲肱齋<lb/>
<pb n="KR4d0243_SBCK_008-4b"/>
山立青冥外人行紫翠間小牕開木末孤塔映江灣平<lb/>
楚一何逺白雲相與閒我來不暇寢冷坐對前山<lb/>
　　廣軒夜望<lb/>
㸃㸃萬家燈風清醉復醒廣軒髙絶處俯瞰一天星<lb/>
　　玉霄亭玩雪<lb/>
羣齋髙晏雪浮空同上山城第一重今日無非銀色界<lb/>
此亭真是玉霄峯雲迷野路舞輕鶴風急瓦溝嘘老龍<lb/>
便欲相将游汗漫剡溪何必訪遺蹤<lb/>
　　倅廳雲水亭<lb/>
<pb n="KR4d0243_SBCK_008-5a"/>
山遶澄江江遶城水雲徑接海冥冥萬家曲折在吾目<lb/>
一郡登臨屬此亭今日詩題隨處有幾番醉眼望中醒<lb/>
風流鄭老知何在囘首蒼茫島嶼青<lb/>
　　再過鹿伯可<lb/>
又上先生見一堂澹然賔主兩相忘不知海内清風滿<lb/>
但覺山中白晝長小雨絡林妨蠟屐靚妆環坐快瑶觴<lb/>
曲終扶杖欲歸去即詠白駒三四章<lb/>
　　天姥峯<lb/>
剡水迂囘徹底清濫觴從此一泓澄曉來蠟屐沖寒上<lb/>
<pb n="KR4d0243_SBCK_008-5b"/>
䂿碎山頭十里冰<lb/>
　　虎丘<lb/>
望望古招提兹遊恨巳遲池深驚地裂野曠覺天垂聽<lb/>
法人千數談空松一枝從誰訪遺跡惟有石頭知<lb/>
　　洛杜老僧聽琴<lb/>
宴坐蕭齋不作勞謂予何事走蓬蒿從容試問今年幾<lb/>
手植黄楊三丈髙<lb/>
自言幾載不聞琴屢聽清彈苦契心少待庭柯蟬噪静<lb/>
為師更作醉翁吟<lb/>
<pb n="KR4d0243_SBCK_008-6a"/>
　　中秋<lb/>
歲歳當秋半人人待月明絶憐今夜賞更勝去年晴光<lb/>
彩澄髙露氛埃廓太清衆心方閔雨卻望暮雲生<lb/>
　　又次丁端叔韻<lb/>
好風凉月湛中秋自笑何為作逺遊不有諸君故人戀<lb/>
未應連日賈胡留三千銀界俱呈色十二珠簾總上鉤<lb/>
飲罷客歸清不寐誰知心折大刀頭<lb/>
　　游惠山<lb/>
石徑縈迴入翠林廿年故歩喜重尋千山直上雲扉啟<lb/>
<pb n="KR4d0243_SBCK_008-6b"/>
萬木陰中古殿深泉水泓澄風拂拂洞門幽杳晝沈沈<lb/>
調琴瀹茗清無限倦客忘歸到夕陰<lb/>
　　游洞霄宫<lb/>
宿雨頑雲撥不開紫霄佳處訪樓臺青山九鎖固奇甚<lb/>
古洞一深如此哉拔地千林俱秀潤擎天一柱最崔嵬<lb/>
出山爽氣尚相屬數里清溪送我囘<lb/>
　　游徑山<lb/>
起看海日曉團團更挹神燈照夜䦨百萬杉松雙徑杳<lb/>
三千樓閣五峯寒蟄龍何在渺難問古井于今竟不眢<lb/>
<pb n="KR4d0243_SBCK_008-7a"/>
但覓靈泉歸洗眼誰能故把細書看<lb/>
　　送蘇伯昌大卿<lb/>
禁路岧嶤欲問津抗章便自乞閒身閔勞劇部皇情厚<lb/>
寓直中奎寵數新飛輓正資經濟手典刑終念老成人<lb/>
赤松未許長為伴歸取青氈繼潁濵<lb/>
甬東曽幸拜蘇天外府官僚復備員前輩風流眞在眼<lb/>
名公談笑辱忘年浙江相對一巵酒婺港欲行雙槳船<lb/>
門鍵馬銜難作逺西風停立但茫然<lb/>
　　送劉淳叟博士倅豫章<lb/>
<pb n="KR4d0243_SBCK_008-7b"/>
熟知明主可忠言奏<graphic n="KR2213" url="https://raw.githubusercontent.com/kanripo/KR-Gaiji/master/images/KR2213.png" mimeType="image/png"/>方陳意巳傳人言能遜千乗國<lb/>
我自能補九重天拔山轉石孰難易爛額徙薪誰後先<lb/>
不用更論如許事把君征袂且茫然<lb/>
　　送吕周輔宗丞守崇慶<lb/>
從昔傅家學當今良史才聲名冠西蜀風節象東臺朝<lb/>
蹟收何速歸心挽不囘一麾從此去萬里可能來<hi>四川呂為</hi>
<hi>陶為給事中類試省元曽祖</hi>
舊矣唐安郡龍潛府號新當年一絳帳今日兩朱輪民<lb/>
意來何暮仁聲煖似春劍南毋戀卻鼇禁要詞人<lb/>
<pb n="KR4d0243_SBCK_008-8a"/>
祕甚先天學誰傳陸士龍上方留自近天豈不相容契<lb/>
託君家厚情惟我輩鍾慇懃訓猶子他日使追蹤<lb/>
　　上魏丞相<lb/>
夢菴深坐宴朝曛秖有梅花對此君今日衣冠有巢許<lb/>
向來元凱佐華勲入山誰解訪洪景載酒時應問子雲<lb/>
童諷寫成心未懶可因貪佛贊論文<lb/>
　　次韻蔣徳言游太白玉几兩山<lb/>
西山不到幾經春玉几猶能一再臨太白峯前成夢境<lb/>
直從總角到于今<lb/>
<pb n="KR4d0243_SBCK_008-8b"/>
少日游山不要歸老來腰腳不相宜羨君勝具了無勌<lb/>
踏雪尋幽更一奇<lb/>
賸欲扶笻隨意行要令心跡得雙清何時同入翠㣲去<lb/>
丈室先參老浄名<lb/>
落花影裏歩春䦨飛鳥翩翩相與還若得把茅成小隱<lb/>
等閒來往兩山間<lb/>
誰能饒舌强參禪何用談因更説緣生死本來無大事<lb/>
晨朝須起夜須眠<lb/>
　　謝僧道全惠詩并菖蒲<lb/>
<pb n="KR4d0243_SBCK_008-9a"/>
楚楚芳蓀詩様清翠苖低護小峥嶸一泓功借幽根潤<lb/>
六月能令凉意生雁蕩渾如夢邊事龍湫頓覺眼中明<lb/>
閒牕坐對思無限何日隨君遶澗行<lb/>
　　趙安國梅坡<lb/>
隆暑倦行役梅坡得暫閒卷簾南浦岸終日對成山竹<lb/>
裏清風逺棊邊夕照還歲寒重卜醉覓句暗香間<lb/>
　　資聖寺<lb/>
野溪清淺度危橋徑䇿枯笻上紫霄曉霧暗蒸山寺雨<lb/>
松風深隱海門潮浮杯水漲人何在洗鉢池清意巳消<lb/>
<pb n="KR4d0243_SBCK_008-9b"/>
又上樂亭基上望雲山萬里更逍遥<lb/>
　　次韻蔣徳言壁間舊題<lb/>
一鈴簷角自吟風兩面松篁翠掃空山卉更藏無盡意<lb/>
枝頭未作去年紅<lb/>
　　上史太傅<lb/>
一坡煙水綠灣環竹樹樓臺縹緲間但說一丘藏曲折<lb/>
誰知更有四明山<lb/>
二十里雲隨步生潺湲洞裏訪青櫺山中要識無窮趣<lb/>
看取南雷問答經<lb/>
<pb n="KR4d0243_SBCK_008-10a"/>
衮繡堂中語夜分幾將經史細評論不知世上三公貴<lb/>
秖是東湖八行孫<lb/>
　　贈鄭相士<lb/>
知君冰鑑照人寒我相儒酸未足觀東甬從來多俊秀<lb/>
為煩著眼細尋看<lb/>
　　雪竇道中<lb/>
城居乆矣厭塵勞來訪名山寫鬱陶客路行隨流水逺<lb/>
征人與坐白雲髙千林舞翠吹蓬鬢二麥揺青照紵袍<lb/>
努力共登天尺五要看飛雪噴雲濤<lb/>
<pb n="KR4d0243_SBCK_008-10b"/>
　　錦鏡<lb/>
兩溪赴壑若奔虬此地端能截衆流三版放開千丈雪<lb/>
一匳清徹四山秋幾年空自存公案今日重新指路頭<lb/>
珍重老師成勝事清名當與此山留<lb/>
　　妙峯亭<lb/>
一峯髙出白雲端俯瞰天涯千萬山試向岡頭轉圓石<lb/>
不知何日到人間<lb/>
　　隱潭<lb/>
靈潭深入白雲堆帯雨春雲為我開乳石半空渾欲堕<lb/>
<pb n="KR4d0243_SBCK_008-11a"/>
瀑泉千尺正中來兩軍酣戰鼓鼙急一雨生寒霹靂催<lb/>
中有臥龍君勿狎有時平地起風雷<lb/>
　　游大梅山護聖寺<lb/>
江東東畔更東山又過東山數里間試問招提在何處<lb/>
萬山深處白雲環<lb/>
寒雲片日忽吹開歴井捫參得得來行盡髙山天欲半<lb/>
不知平地有樓臺<lb/>
　　常禪師塔<hi>虎冢旁有</hi>
當時道價極光華鷙獸相隨共一家象去虎亡師亦老<lb/>
<pb n="KR4d0243_SBCK_008-11b"/>
不須百鳥更銜花<lb/>
從來猛虎性堅剛據石依林死不僵何待寒林班侍者<lb/>
千年陪葬祖師傍<lb/>
　　梅僊巖<lb/>
梅山遺跡若為尋怪石峻嶒一徑深未必當時真隱處<lb/>
清風自覺襲衣襟<lb/>
　　雲巖<lb/>
但見雲生谷初無石似巖得名非舊觀買地作精藍境<lb/>
勝環脩竹門深擁翠杉禪林自家處莫問後三三<lb/>
<pb n="KR4d0243_SBCK_008-12a"/>
　　啟霞冰壺亭<lb/>
拍拍新漪徹底清兩山寫照翠光凝笑看風動縠紋起<lb/>
坐我玉壺春夜冰<lb/>
　　天童玲瓏巖<lb/>
捫蘿歴棧上層峯寖覺芒鞋踏半空七竅幾時開渾沌<lb/>
八牕無處不玲瓏巳欣古洞容身過直恐丹丘有路通<lb/>
俯視人間懶歸去拂衣徑欲御天風<lb/>
　　送内弟汪作徳赴建徳主簿<lb/>
今日望春下送春還送行簿書須著意家世有餘清瀟<lb/>
<pb n="KR4d0243_SBCK_008-12b"/>
灑桐廬郡文章陸士衡<hi>觀為守時陸務</hi>公餘定多暇無廢讀書<lb/>
聲<lb/>
　　南江酒家<lb/>
南江舟檝飽經行橋外人家最可人賸種寒杉映脩竹<lb/>
快沽村酒趁鮮鱗潮痕落草櫓聲動日腳銜山凉意新<lb/>
酷愛老樟横臥處他時來此坐垂綸<lb/>
　　宿登山<lb/>
竹輿來訪小梅山山在空濛紫翠間嵐霧滿林朝漠漠<lb/>
溪聲和雨夜潺潺峯頭丹井隨潮信松下禪房舊祖關<lb/>
<pb n="KR4d0243_SBCK_008-13a"/>
誰是無生誰不死晨鐘未響夢先還<lb/>
　　羣從泛湖次叔韶弟韻<lb/>
倚遍瀛洲十二欄老蟾推出爛銀盤絶憐千頃波瀾闊<lb/>
更覺滿身風露寒境勝能令詩興逸夜深自喜酒腸寛<lb/>
離離掛影清如許莫惜終宵作意看<lb/>
　　送陳君舉守桂陽<lb/>
重尋漫壁認題名十五年來一夢驚誰料今朝攜客至<lb/>
卻成此地送君行桂陽臥治真談笑魯史遺編賴發明<lb/>
文定南軒僊去後湖湘又得一先生<lb/>
<pb n="KR4d0243_SBCK_008-13b"/>
　　永嘉天慶觀<lb/>
斗口横安華蓋山茂林脩竹路灣環琳宫迴出滄瀛表<lb/>
羽士如遊崑閬間東挹江山窮望眼西臨闤闠笑塵寰<lb/>
自知去此無多日著意來尋一餉閒<lb/>
　　次許深甫寄陳頤剛韻<lb/>
博物曽經辨實沈論兵更覺用功深九閽未進六奇計<lb/>
萬卷空催一寸心流水髙山誰復㑹寒松春柳解相尋<lb/>
如君豈是長貧者作計無令歲月侵<lb/>
前朝折㦸尚沙沈志士私憂意向深謀國未須先問陳<lb/>
<pb n="KR4d0243_SBCK_008-14a"/>
平戎要且務攻心衣冠舊老知誰在禾黍遺宫尚可尋<lb/>
騎省再新人有望一言坐復故疆侵<lb/>
　　勸農<lb/>
一番好雨潤桑麻和氣歡聲十萬家太守勸農纔出郭<lb/>
老農含哺競隨車土膏澤澤地宜稻雲物陰陰天養花<lb/>
願得四方無旱潦盡教樂歲似東嘉<lb/>
　　書吳夢予古樂府後<lb/>
古來樂府近來無筆力如君郤有餘日恐遺音亡正始<lb/>
喜聞新作過黄初不誇藝苑徒工瑟應免侯門乆曵裾<lb/>
<pb n="KR4d0243_SBCK_008-14b"/>
更向江西詩窟去他年時寄一行書<lb/>
　　謝景英送鄭景元篇末見屬次韻<lb/>
張羅清似翟公門門外都無野雀喧可但風流追鮑謝<lb/>
直教髙論到羲軒絶憐父子為知己時把文章得細論<lb/>
箇裏是非何足較乍賢乍佞一王尊<hi>有一首云觸暑相案一本此首後尚</hi>
<hi>光尚巋然賸記暮年專一壑想聞髙咏和流泉兩公直過憶去年汝南又得見先賢向来喬木今亡矣秖有靈</hi>
<hi>載不可攷今附注于此諒渾相似其末一句缺</hi>
　　喜雨次甄雲卿監簿韻<lb/>
四郊苖槁勃然興頓覺歡聲滿郡城行且刈雲成歲事<lb/>
<pb n="KR4d0243_SBCK_008-15a"/>
敢因喜雨記亭名昔如魚在釡中活今見龍從地上行<lb/>
憂國願豐同此樂讀君佳句欲風生<lb/>
　　又次徐仲宗通判韻<lb/>
老龍破蟄斬幽闗亂滴天飄不復慳可但甘霖驅旱魃<lb/>
自然凉氣滿人寰民心徒切焦熬甚神力毋勞指顧間<lb/>
遥想清都應表賀紫宸軒陛曉催班<lb/>
　　又次鄭性之縣尉韻<lb/>
槁項疲農病夏畦喜聞烟雨四天垂旋尋秔稻供糜粥<lb/>
驚見新香玉滿匙<lb/>
<pb n="KR4d0243_SBCK_008-15b"/>
閔雨才寛又畏風從朝愁到夕陽舂誰教官到二千石<lb/>
不學當年邴曼容<lb/>
幾番好雨應先占欣見堦庭綠草纎秋後陰晴猶未定<lb/>
更看新月臥磨鎌<lb/>
爰居集魯要先知飛雪侵春乆巳疑慚愧風師幸安静<lb/>
敢将虎口鬬龍癡<lb/>
　　游隱清<lb/>
簿領叢中偷得閒輕輿相與出鄉闗亂流先巳登孤嶼<lb/>
采蕨還來上北山藤遶龜身増贔屭水涵虹影照孱顔<lb/>
<pb n="KR4d0243_SBCK_008-16a"/>
老農擁道迎人笑今日使君來破慳<lb/>
瀑泉奔放石坡陀囘首清游歲幾何腳力不如前日健<lb/>
詩盟還喜故人多滕王閣上無韓子逺景樓中欠老坡<lb/>
不謂鄙言成宿䜟偶因晚涖得波波<lb/>
窮冬吏鞅解紛纏重入兹山憶少年千里幸同豐歲樂<lb/>
三生曽結郡人緣幾番山色望空外今日水聲來耳邊<lb/>
坐上何須聽絲竹與君嘯詠和風前<lb/>
　　富覧亭<lb/>
城郭占佳勝眼髙貞白鼉霜天開浩蕩雲屋涌嵯峨四<lb/>
<pb n="KR4d0243_SBCK_008-16b"/>
面山總好東牕江最多腳跟盤巨石吞吐任風波<lb/>
　　贈陳居靖道人<lb/>
溈汭道人身御風棄家求静慕僊蹤僊都有石立天半<lb/>
特立要當如此峯<lb/>
　　雪中簡林景思劉振之<lb/>
驟寒忽變雪花飛抱膝長吟況可知襆被可能來過我<lb/>
忍寒相與話新詩<lb/>
　　謝林景思和韻<lb/>
黄昏門外六花飛困倚胡牀醉不知凍合玉樓猶强項<lb/>
<pb n="KR4d0243_SBCK_008-17a"/>
擁衾方詠雪巢詩<lb/>
　　送趙子固吏部帥合肥<lb/>
少年文價重神京游宦還聞政有聲南省但推韓吏部<lb/>
北方猶問趙先生人傳殿上三千牘上喜胸中十萬兵<lb/>
暫輟望郎分帥閫淮南草木更知名<lb/>
老韓同傳我多慙意氣相傾自不凡憂患飽更俱白髪<lb/>
班行獨立見青山羨君真有虎頭相顧我方為馬口銜<lb/>
同舍幾何俄話别可堪目力送風帆<lb/>
襟帶長淮地望崇勲名當繼古英雄吳人止解依濡塢<lb/>
<pb n="KR4d0243_SBCK_008-17b"/>
晋將才能過八公可但綏懐邊境静直須經略朔庭空<lb/>
折衝不必居遐徼頗牧尤當在禁中<lb/>
　　曲竹<lb/>
放出一頭地出牆梢更新傍人為稱屈素志肯求伸苦<lb/>
節變甘節曲身成直身青霄看直上莫忘手援人<lb/>
　　寄題汪端明墳菴真如軒<lb/>
山藏佳處竹藏廬見説離家百里餘巳矣空求真學士<lb/>
傷哉閒殺老尚書後生自恨登門晚壯歲寜忘跪履初<lb/>
悵望九京那可作此心徒切慕相如<lb/>
<pb n="KR4d0243_SBCK_008-18a"/>
萬箇篔簹一草廬傷心埋壁十年餘革聲誰聽尚書履<lb/>
金榜空懸少保書無復遺音追正始尚傳新作過黄初<lb/>
眞成一代風流盡歎息浮生信六如<lb/>
　　題汪季路太傅所藏龍眠陽關圖<lb/>
離觴别泪爲君傾行李匆匆欲問程不用陽關尋舊曲<lb/>
圖中端有斷腸聲<lb/>
畫出陽關古别離蕭疎柳質不勝悲行人顧歎離人泣<lb/>
桞下漁翁總不知<lb/>
　　題陳簡齋寄夫人書<lb/>
<pb n="KR4d0243_SBCK_008-18b"/>
行書滿紙遺君文可見閨門敬若賓應與少文能協趣<lb/>
定因元亮遂忘貧<lb/>
　　題韓氏所藏元祐選尚詔草<lb/>
禁臠當年選尚初難兄辭寵意何如裕陵遺旨知難改<lb/>
元祐湛恩信有餘今日猶存卯君筆向來誰造粉昆書<lb/>
韓門世寳宜無墜史有遺文尚取諸<lb/>
　　秋日懐國仲觀<lb/>
四明聳秀一溪流曽記經行十里秋行李今從何處住<lb/>
宦游自笑幾時休兒時故舊今誰在老去光陰不借留<lb/>
<pb n="KR4d0243_SBCK_008-19a"/>
贏得東歸訪丘壑約君同上釣魚舟<lb/>
　　客省聼燕樂<lb/>
曉入金門拜紫宸門前錯立士如雲未容宻侍君王晏<lb/>
秖許鈞天隔殿聞<lb/>
　　次李季章監簿韻<lb/>
跪履巽巖今幾年見君風度喜跫然長編固巳翻青簡<lb/>
老墨猶能寳漆烟游宦自欣天影近思家猶在夕陽邊<lb/>
時從甥館追清賞賸寫新詩繼謫僊<lb/>
　　賀雪八盤嶺上作<lb/>
<pb n="KR4d0243_SBCK_008-19b"/>
平時臥雪似袁安誰肯凌晨犯苦寒百辟班中因族賀<lb/>
八盤嶺上得遥看層層觀闕瓊樓聳納納乾坤玉宇寛<lb/>
悵望僊山何處是欲從此地徑驂鸞<lb/>
　　送林子方吏部將漕江東<lb/>
光堯三紀煥文章寳閣岧嶤謹祕藏寓直到君才第四<lb/>
皇華禮樂逺増光<lb/>
望郎三度到長安垂上青雲作好官暫向江東一澄按<lb/>
卻歸徑著侍臣冠<lb/>
自説嵇康七不堪上教持節向江南江南父老應相賀<lb/>
<pb n="KR4d0243_SBCK_008-20a"/>
見説清明似晦菴<lb/>
殿廬官燭對風簾郎舍脩篁共一簷别日苦多良晤少<lb/>
摻袪不耐雨纖纖<lb/>
　　子方移守四明見于浙江亭<lb/>
春初送别欠詩篇歲晚還欣受一廛都騎始聞臨浙水<lb/>
先聲久巳讋鄞川里人見説俱延頸海嶠從今定息肩<lb/>
夜夜故山頻入夢為君端欲買歸船<lb/>
　　寄題蜀李氏義槩堂<hi>作之祖君亮著</hi>
養氣非為侠輕財弗市恩仁聲髙月旦義槩徹天閽稱<lb/>
<pb n="KR4d0243_SBCK_008-20b"/>
美推賢嗣揚名有順孫活人幾百萬何止駟容門<lb/>
　　送衛清叔著作提舉淮東<lb/>
漢庭早巳冠羣僊闊歩登瀛最少年竊歎豈惟年叵及<lb/>
人門才業總翹然<lb/>
通泰牢盆亘海濵宅家專欲用儒臣淮南草木生顔色<lb/>
又見龍頭第一人<lb/>
虎榜先登到鳯池前良多以十年期雖知勇退急流去<lb/>
壯歲功名㑹及時<lb/>
羡君持節拜庭闈未老雙親看綵衣若過蓋公煩問信<lb/>
<pb n="KR4d0243_SBCK_008-21a"/>
坐曹日念舊游稀<hi>衛乃蓋侍郎壻外府舊為敕局</hi>
屢從樽酒接從容叔寳風姿照座中他日相逢年益老<lb/>
棊壇尚可角雌雄<lb/>
　　送黄景聲秘丞提舉浙西<lb/>
江夏無雙第一人清明久矣動簪紳心平氣勁無偏黨<lb/>
好在皇朝作爭臣<lb/>
宅家親擢得真才柏府蘭堂更外臺未問遄驅向溝壑<lb/>
半途應有詔書催<lb/>
從來軒冕一毫輕朝蹟初收去玉京打破畫瓶無個事<lb/>
<pb n="KR4d0243_SBCK_008-21b"/>
不妨游戲繡衣行<lb/>
論詩纔了便談禪鄙吝冰消更豁然稽首心空先及第<lb/>
敢將癸未論同年<lb/>
玉節光華照日曦揚清激濁正當時阿連幸出百僚底<lb/>
正恐翁歸不受私<lb/>
　　雪中迎駕<lb/>
都人乆不望威顔驚喜鳴鞘風雪間萬井歡聲迎曉仗<lb/>
九天和氣下人寰龍樓笑啓瑶池晏鵷序欣趨玉笋班<lb/>
道上峯頭皆見日絶勝銜燭照崑山<lb/>
<pb n="KR4d0243_SBCK_008-22a"/>
　　題尤延之給事所藏葛僊翁徙居圖<lb/>
莫言家具少于車藥裹衣囊自有餘老婦親攜三稚子<lb/>
僊翁獨玩一篇書羊牛相與趨新築雞犬無因戀故廬<lb/>
到處山頭有丹井不知如此幾遷居<lb/>
　　又題楊妃上馬圖<lb/>
金鞍欲上故徐徐想見華清被寵初後日延秋門下路<lb/>
不應有暇作踟蹰<lb/>
　　題老融歸牛圖<lb/>
薄宦六年辭故山故山秪在夢魂間簪紳何苦自纒縛<lb/>
<pb n="KR4d0243_SBCK_008-22b"/>
卻羡歸牛自在閒<lb/>
　　天竺禱晴<lb/>
早奉天香禱白衣遲明宿霧故凄迷忽驚紅日穿林薄<lb/>
無數碧山明澗溪上竺寺連中竺寺蘇公堤映白公堤<lb/>
湖光一碧幾千頃賸捲荷香送馬蹄<lb/>
　　具美堂<lb/>
明光殿裏早催班亭午天街從駕還巳聽歡聲傳市井<lb/>
更看喜氣滿湖山聨鑣逺去閒尋勝爛醉歸來夜叩關<lb/>
但願兩宫千萬夀退公時得過雲間<lb/>
<pb n="KR4d0243_SBCK_008-23a"/>
　　水月園<lb/>
具美盃殘意未休相將重上望湖樓樓臺忽巳居平地<lb/>
風月何曾識舊游更挈酒樽過水月坐増詩興滿滄洲<lb/>
春風共約新橋畔遥拜雙龍萬斛舟<lb/>
　　三月九日從駕<lb/>
昨日爲親壽今朝從駕行君親俱有喜家國共増榮淑<lb/>
氣浮黄屋歡聲動玉京人心眞易感翻手作昇平<lb/>
　　湖山次袁起巖安撫韻<lb/>
同年紫陌再尋春力主斯盟賴尹京山外斜陽湖外雪<lb/>
<pb n="KR4d0243_SBCK_008-23b"/>
夜來陰靄曉来晴平波灔灔新添緑凍木欣欣欲向榮<lb/>
此日此身清潔甚軟紅何苦太忙生<lb/>
攻媿集巻八<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_009-1a"/>
攻媿集卷九<lb/>
　　　　　宋　樓　鑰　撰<lb/>
　今體詩<lb/>
　　試俞珣長頭筆<lb/>
倦游俞老入中州霜兔抽毫飽盛秋平日相親管城子<lb/>
結交今得賈長頭<lb/>
　　訪留昭文于范村山間不得見<lb/>
黄扉處士掩松關小立松風去住難可歎山中真宰相<lb/>
未容神武挂衣冠<lb/>
<pb n="KR4d0243_SBCK_009-1b"/>
　　送倪正甫侍郎出使<lb/>
經帷親見犯天顔口伐何勞抗可汗故國應悲周黍稷<lb/>
遺黎猶識漢衣冠殊鄰諜報終難測累歲要盟恐易寒<lb/>
馳至京城上方略始知頗牧在金鑾<lb/>
　　送王仲言添倅海陵二首<lb/>
萬卷詩書老雪溪頎然二子和塤箎絶憐伯氏久亡矣<lb/>
猶幸夫君及見之來上鵷行人謂晚往舒驥足自嫌遲<lb/>
他時還向雲門否布襪青鞋尚可期<lb/>
遂初陳迹遽凄凉擊歎青箱極薦揚談笑于儂情易厚<lb/>
<pb n="KR4d0243_SBCK_009-2a"/>
典刑使我意差强重屏舊畫論中主古殿遺文話阿章<lb/>
舊事從今向誰得尺書時許到淮鄉<lb/>
　　寄題延平范氏六桂堂<lb/>
髙門儒效許誰同秀氣于今照演峯家學一椿連五桂<lb/>
地靈兩劍化雙龍三人衣鉢清名接累世簪纓慶事重<lb/>
彼茁孫枝更林立不須萬戸羨侯封<lb/>
　　京仲逺尚書爲澹然子作二大字<lb/>
濃墨新題付澹然松坡爲子老談天憑君推我行年看<lb/>
何日歸耕綿上田<lb/>
<pb n="KR4d0243_SBCK_009-2b"/>
　　送李伯和吏部題舉浙東伯珍寺丞將漕夔門<lb/>
奕奕君家好弟兄皇華交映棣華明幾年並列金閨彦<lb/>
同日俱持玉節行萬里往臨夔子國一江先到越王城<lb/>
㑹聞歸取青氈舊都似當年老貳卿<lb/>
　　送范文叔禮部守彭州<lb/>
憂國鬢先雪愛君心似丹旌麾雖自適懐抱未全寛直<lb/>
道任三黜故人憐一寒濛陽毋久駐旋復簉鵷鸞<lb/>
　　送趙徳老端明帥蜀<lb/>
身名俱泰老尚書叱馭寧辭萬里途兩地恩榮真赫奕<lb/>
<pb n="KR4d0243_SBCK_009-3a"/>
四川父老定歡呼乖崖袍帶今重見清獻琴龜我更無<lb/>
頻向籌邉樓上望歸來方略上新圖<lb/>
　　次盧國華提刑所寄韻<lb/>
持節歸來上粉圍秖今一節又何之樂天好句追長慶<lb/>
元亮髙風挹義熙我恨别多仍㑹少君雖去速豈來遲<lb/>
閩山荔子熏晴晝莫惜登臨賸賦詩<lb/>
　　古梅遺張時可<lb/>
枝封蒼蘚澹花疎一種風流髙更孤試問約齋三百樹<lb/>
林中還有此枝無<lb/>
<pb n="KR4d0243_SBCK_009-3b"/>
　　李才翁賀除天官次韻<lb/>
九年奔走秖思閒歸夢時時墮故山巳媿演綸詞禁上<lb/>
更堪曳履侍臣間官曹顧我空無補世事惟君了不關<lb/>
但欲相從游物外不應久此玷清班<lb/>
我居銓部閙簪裾終羨寒牕只蠧魚每念故交今有幾<lb/>
況如盛徳豈容疎京塵共歎催人老市道誰知有隱居<lb/>
久苦筆端枯渴甚楚波正欲借君餘<lb/>
　　劉徳修右史去國示所和從父東谿及楊子直詩<lb/>
　　走筆次韻<lb/>
<pb n="KR4d0243_SBCK_009-4a"/>
無人爲辨樂羊書卻向空山問草廬世上榮枯無定在<lb/>
眼前毁譽竟何如寸心未徹九重上百口仍行萬里餘<lb/>
只恐君王思舊學便看飛詔促嚴徐<lb/>
東谿詩似老彌明傾葢論詩絶㸃塵筆墨爲供無盡藏<lb/>
江湖乞得自由身出門逺送成惆悵無計相留更主臣<lb/>
但願皇天開老眼不應空谷滯斯人<lb/>
閣下相期久山中把酒稀未能容我去又復送君歸柱<lb/>
史寧終隱威顔暫咫違壯心誰與語看劒一燈㣲<lb/>
　　謝袁起巖侍郎送盆梔奉老母<lb/>
<pb n="KR4d0243_SBCK_009-4b"/>
翠綃飛葢擁生香冰雪精神試晚妝鶴髪慈親俄一笑<lb/>
玉人何事晚升堂<lb/>
　　送曽南仲寺丞守永嘉<lb/>
六和久坐趣歸鞭卻送旌麾水竹邉無說可裨新令尹<lb/>
有詩重送老同年城隅緑竹今安否庭下朱欒定儼然<lb/>
回首東州眞夢境羨君此去若登仙<lb/>
　　過上虞懐謝驛喜雨<lb/>
夢回簷溜作驚湍浄洗炎歊百慮寛咫尺東山見膏澤<lb/>
令人更憶謝家安<lb/>
<pb n="KR4d0243_SBCK_009-5a"/>
　　答杖錫平老<lb/>
老我平生不願餘歸來但欲賦閒居灌園自足供朝膳<lb/>
日奉夫人御版輿<lb/>
　　送淳尉海陵併寄示潚<lb/>
二子俱從宦重親足自怡汝能行幼學吾豈恨輕離平<lb/>
日自知己眞心更與誰臨文有遺忘此是憶兒時<lb/>
處已幸寡過居官勿願餘動成經歲别賸寄幾行書公<lb/>
退仍多學心清任索居但知行所職通塞聽何如<lb/>
　　次潘安叔寄新谿詩韻<lb/>
<pb n="KR4d0243_SBCK_009-5b"/>
會游明月舊雙谿老去情懐百不宜夢繞新谿身不到<lb/>
更休重和寄來詩<lb/>
　　送内弟汪强仲赴台州稅官<lb/>
雕鞌去去不容攀柳下門牆輟往還可但征商私龍斷<lb/>
不妨拄頰看巾山右軍墨妙惟修禊太傅才髙亦抱關<lb/>
咫尺親庭毋苦戀有人能作適齋閒<lb/>
　　少潛兄再立晝錦坊伯中弟有詩次韻<lb/>
東樓舊日史君家盛徳于今説孟嘉晝錦門牆再興起<lb/>
烏衣巷口倍輝華雖無崔氏聨三㦸肯學楊家簇五花<lb/>
<pb n="KR4d0243_SBCK_009-6a"/>
尤喜桂枝香不斷藏書滿屋是生涯<lb/>
　　王原慶訴盤餐蕭然走筆次韻<lb/>
愁絶詩人太瘦生也無北食與南烹君看俚語亦堪笑<lb/>
何日能塡鼻下横<lb/>
莫嗜鰒魚如老曹但應菜飯學參寥坡翁晚節更清苦<lb/>
玉糝新羮手自調<lb/>
　　送趙振文主簿<lb/>
去去江西不作難片帆雙槳蕩秋瀾巳知宦業非時様<lb/>
尤喜情親耐歲寒志大自然羞附驥官卑何用歎棲鸞<lb/>
<pb n="KR4d0243_SBCK_009-6b"/>
少卿膝上加文度更比年時刮眼看<lb/>
　　病足戲效樂天體<lb/>
課得退連茹藥逢新太醫居閒幸餘暇養病任多時歩<lb/>
屧雖非便調琴足自怡晚來風雨急髙臥到晨炊<lb/>
　　叔韶弟上連桂堂牓㑹羣從<lb/>
我家簪紱百餘年書種于今幸有傳折桂時能取黄牒<lb/>
肯堂賴子抱青氈一新扁牓照華屋共集尊罍招衆賢<lb/>
須信後生尤可畏要當爭著祖生鞭<lb/>
　　題林氏香嚴庵<lb/>
<pb n="KR4d0243_SBCK_009-7a"/>
緩歩尋佳處林深路欲迷偃松披數畝立竹潄三谿瀹<lb/>
茗憑山檻呼燈照石梯輕輿空翠濕投暝喜幽棲<lb/>
　　送汪强仲還官所<lb/>
又向丹丘去安書易往還固因官事了莫放舊書閒問<lb/>
訊雪巢老寄懐巾子山經行皆夢境自笑日蒼顔<lb/>
　　寄題吳紹古縣尉經徳堂<lb/>
問舍玉眞下讀書經徳中心期知共逺臭味許誰同吹<lb/>
笛夜凉月舞雩春暮風直須涵詠熟毋負象山翁<lb/>
　　送季舅汪江州<hi>大定</hi>二首<lb/>
<pb n="KR4d0243_SBCK_009-7b"/>
清直如公天自知晚年百順了無虧九城臺下方還斾<lb/>
五老峯前又擁麾題坐喜逢陳仲舉據牀好繼庾元規<lb/>
太平散吏無由到倚聽中和樂職詩<lb/>
舅甥相與自垂髫㳺宦歸來鬢巳凋坐上可無車武子<lb/>
酒酣時賴蓋寛饒喜公自此驅千騎顧我從今守一瓢<lb/>
閒與適齋同悵望草堂樽酒幸清朝<lb/>
　　送内弟汪耐翁隨侍因赴臨川推官<lb/>
之子長才盍要津未知此别幾經春且爲湓浦過庭子<lb/>
徑作臨川入幕賓生長外家身巳老周旋中表意尤親<lb/>
<pb n="KR4d0243_SBCK_009-8a"/>
從今家問須情實莫事虚文學外人<lb/>
　　環村踏雪<lb/>
一冬求雪雨還晴賸喜春朝見玉霙不爲偶同佳客到<lb/>
誰能深入亂山行雲牕霧閣知何限玉樹瓊枝到處明<lb/>
更喚輕舟同穩泛小谿何似剡谿清<lb/>
筍輿衝雪過谿橋流水方東未晚潮白裏不知梅奪色<lb/>
青邉尤喜麥成苖烟深帶雨參差下空闊隨風自在飄<lb/>
可是忍寒詩更切故求野路踏瓊瑶<lb/>
　　又次蔣甥仲愚韻<lb/>
<pb n="KR4d0243_SBCK_009-8b"/>
山色空濛雪更竒滿空撃碎碧瑠璃寒侵茅屋春無寐<lb/>
凍合梅花夜不知泛泛輕舟勝路滑洋洋流水樂人飢<lb/>
興來但覺酒腸濶江海安能實漏巵<lb/>
　　送元積弟赴永嘉酒官<lb/>
宦遊五載住中川似與邦人有夙縁昔日江山知好在<lb/>
舊游人物想依然吾衰無復逢梅福子去惟應夢阿連<lb/>
或問故侯霜鬢未爲言潘令是齊年<lb/>
我家清白世相傳工部真清更有年百口未曽營活計<lb/>
一生惟喜種心田吾方奉母耕綿上子更移封向酒泉<lb/>
<pb n="KR4d0243_SBCK_009-9a"/>
兄弟凋零期自勉只將家訓作青氈<lb/>
　　同王原慶知道游天童<lb/>
舊游曽記夢中身一日重來白髮新行盡杉松三十里<lb/>
看來樓閣幾由旬狎鷗亭外波瀾闊宿鷺池邉草木春<lb/>
自笑賦歸如許久始來此地作閒人<lb/>
　　東谷<lb/>
舊説東柯谷兹來到此山樹深烟冉冉花落雨潺潺有<lb/>
客禮師塔何人叩祖闗天連秋水逺此意尚人間<lb/>
　　千佛閣<lb/>
<pb n="KR4d0243_SBCK_009-9b"/>
平横雲棟塞空虚倒影仍臨碧玉壺千佛威光歸寳所<lb/>
九霄宸藻粲河圖人天共歎未曽有燕雀相驚不敢踰<lb/>
試問南詢童子看化城曽見此樓無<lb/>
　　從子滌濯寒納凉<lb/>
楊栁陰陰映粉牆宻雲藏雨晚來凉髙荷欲出欄干上<lb/>
笑挹紅英吸浄香<lb/>
　　　謁告歸省復還海陵<lb/>
吾子逺歸省重闈俱粲然難留毛義檄又送子眞仙西<lb/>
去仍千里東歸約二年詞場期自力收取舊青氈<lb/>
<pb n="KR4d0243_SBCK_009-10a"/>
　　題少潛兄得閒<lb/>
亭下水吞空輕舟處處通閒情誰得似逸興更何窮詩<lb/>
社率相過醉鄉時一中我家原不逺只在小橋東<lb/>
平日君多暇如今我亦閒人歸真得地吏隱勝居山烟<lb/>
浪一千頃茅簷三四間天寒倚脩竹空翠濕攲鬟<lb/>
　　送從子淵宰浦江<lb/>
誰云宦路足嶇嶔送子之官獨放心廉介有餘無矯亢<lb/>
謙恭巳甚自崇深安輿何用資三釜慶問時能抵萬金<lb/>
公退讀書三子侍縣齋松竹巳成林<lb/>
<pb n="KR4d0243_SBCK_009-10b"/>
　　慈溪道中<lb/>
雙櫓真成鵝鸛鳴客愁厭苦夢魂驚須㬰寖覺耳根熱<lb/>
一覺醒來天巳明<lb/>
　　題惠崇著色四時景物<lb/>
舊説惠崇眞畫師生綃四幅見天機鷺翻桃岸韶光嫵<lb/>
鵝浴蓮塘暑氣㣲風勁賓鴻霜始肅寒欺花鴨雪初飛<lb/>
分明知是丹青巻仍欲沙頭喚渡歸<lb/>
　　送吳參議<hi>裒</hi>
才氣勇無前人推季子賢侯藩聨剖竹制幕晚依蓮勢<lb/>
<pb n="KR4d0243_SBCK_009-11a"/>
利從身外風流到酒邉四明欣㑹遇兩載得周旋為記<lb/>
題名石仍吟達觀篇留行何及矣執别但茫然我已甘<lb/>
投老君方欲引年未知重見日目斷五湖船<lb/>
　　即事<lb/>
十日陰寒雪不成臘殘春近更霜晴深山髙臥如春暖<lb/>
遶鬢飛蚊自在鳴<lb/>
　　弔陳衛道墓<lb/>
平生學博更加詳和㑹三家儘較量一覺可憐成夢蝶<lb/>
多岐終是易亡羊門前脩竹連岩桂道上芙蓉間海棠<lb/>
<pb n="KR4d0243_SBCK_009-11b"/>
何似剗除閒草木青松一色蔭髙岡<lb/>
　　㳺大梅山梅仙岩<lb/>
爲憶西京梅子眞人言羽化匪沈淪海瀕古墓巳無迹<lb/>
山外髙風寧有神鯁論至今光漢傳清風猶足盪秋旻<lb/>
何須更說神仙事終老市門良可人<lb/>
　　虎冢<lb/>
辛勤玉柙更珠繻或見乂牙出骨須鷙獸一心能護法<lb/>
敝帷千載尚全軀餘威凛凛空埋骨遺像耽耽若負嵎<lb/>
及見當年梅子熟自應驚倒老妖狐<lb/>
<pb n="KR4d0243_SBCK_009-12a"/>
　　謝潘端叔惠紅梅<hi>有序</hi>
　　　潘端叔惠紅梅一本全體皆江梅也香亦如之<lb/>
　　　但色紅爾來自湖湘非他種比自此當稱爲紅<lb/>
　　　江梅以别之王文公蘇文忠石曼卿諸公有紅<lb/>
　　　梅詩意其皆未見此種也感歎不足爲賦二十<lb/>
　　　絶<lb/>
舊家桃李種河陽今日紅梅自楚湘根墢送春君意重<lb/>
爲移絶艶到吾鄉<lb/>
黄姑曽爲㸃冰肌亦有緇塵染素衣何似臙脂天賜與<lb/>
<pb n="KR4d0243_SBCK_009-12b"/>
暗香猶在是耶非<lb/>
爲君手種向南牕誤認昌州移海棠元是玉妃生酒暈<lb/>
帳中仍帶返魂香<lb/>
前身施粉忌太白今日施朱恐太紅說似旁人剛不信<lb/>
清香萬斛在花中<lb/>
殿後鞓紅色漫穠絳桃空自笑春風何人擊碎珊瑚樹<lb/>
惱得瑶姬面發紅<lb/>
舊見寒花蠟蔕紅寧知沁入雪膚中絶憐金谷佳人墜<lb/>
到地餘香散曉風<lb/>
<pb n="KR4d0243_SBCK_009-13a"/>
梅花幾種盡相聞老矣才欣見此君相與對花文字飲<lb/>
絶勝歌舞醉紅裙<lb/>
人間丹桂亦㣲黄未見紅葩解有香惟喜此花兼衆美<lb/>
麝臍薰徹絳紗囊<lb/>
初移湘水一枝春賸馥還欣爲我分夢入山房三十樹<lb/>
何時醉倒看紅雲<lb/>
歲晚紅英繞凍柯玉人無那醉顔酡廣平賦就如逢汝<lb/>
鐵石心腸可奈何<lb/>
少陵年後詠花開未見臙脂一抹腮可惜當時詩興動<lb/>
<pb n="KR4d0243_SBCK_009-13b"/>
止因東閣看官梅<lb/>
坡翁著意賦三詩漫説濃香已透肌若見此花應絶倒<lb/>
惜君生晚不逢時<lb/>
花品無庸定等差國香國色屬吾家海棠正自慚粗俗<lb/>
莫問漫山桃李花<lb/>
不學江頭玉樹寒夀陽紅粉舊妝殘嬋娟可是慚隨俗<lb/>
莫作金沙鎖骨看<lb/>
客來試與倚䦨干拂拂清香觸鼻端儘教北人渾不識<lb/>
不應改作杏花看<lb/>
<pb n="KR4d0243_SBCK_009-14a"/>
全體江梅臘裏芳紫綿新拂漢宮妝臨川借得江梅句<lb/>
傾國天教抵死香<lb/>
詩老爲花空自忙想應未識此奇芳青枝緑葉何須辨<lb/>
桃杏安能如許香<lb/>
只説梅花似雪飛朱顔誰信暗香隨不須添上徐熙畫<lb/>
付與西湖别賦詩<lb/>
縞帬練帨玉爲肌誰㸃㣲赬向北枝若使羅虬見顔色<lb/>
定須將此比紅兒<lb/>
自昔梅花雪作團紅梅晚出可人看江梅不解追時好<lb/>
<pb n="KR4d0243_SBCK_009-14b"/>
秖守冰姿度歲寒<lb/>
　　山行<lb/>
行入春山紫翠中入山深處更桃紅一百五日麥秋冷<lb/>
二十四番花信風千頃揺青幾蔽地四山聳翠欲浮空<lb/>
野橋横跨溪如練待買輕舟下釣筒<lb/>
　　金蹄<lb/>
金蹄垂耳小韓盧飾以重環馴可呼誰繫冬青碧陰下<lb/>
恍然如見撃桐圖<lb/>
　　次吳伯華韻<lb/>
<pb n="KR4d0243_SBCK_009-15a"/>
一身遇坎復乘流景物當前亦自由草淺人行囘作徑<lb/>
水來沙聚看成洲哦詩首爲鉤棘句適意即是逍遥遊<lb/>
爛醉不知門外事夕陽日日下西頭<lb/>
　　從子渢送梅枝戲作<lb/>
向來地暖見東嘉帶葉江梅殿歲華不似青春三月暮<lb/>
南枝梅子北枝花<lb/>
　　菁江迓客<lb/>
菁江十里路透遲兩岸平疇接翠㣲贏得閒中乘畫舫<lb/>
隨潮西上趁潮歸<lb/>
<pb n="KR4d0243_SBCK_009-15b"/>
　　午睡聽雨<lb/>
老年樂事莫如閒午睡醒來夢巳䦨枕上欠伸猶懶起<lb/>
更聽簷外雨珊珊<lb/>
　　放鶴送潘㳟叔司理<lb/>
沖霄六翮困蓬蒿清唳時時發九臯鵠立固應能獨出<lb/>
雞羣未免歎徒勞相投顧我憐冰玉欲去知君刷羽毛<lb/>
幸脫樊籠隨所適平平飛去不須髙<lb/>
　　宿育王山涵秋<lb/>
清秋來此尚涵秋雨後山泉自在流夜暗寒聲鏘玉珮<lb/>
<pb n="KR4d0243_SBCK_009-16a"/>
燈明清影粲珠旒枕流正自憐孫楚洗耳何須訪許由<lb/>
我亦暫來專一壑倚欄耽玩不知休<lb/>
　　長女淯歸夫家寄以小詩<lb/>
胡笳未了遽成歸婦職如何敢失期彈到佳聲重入塞<lb/>
伯喈未免念文姬<lb/>
　　太湖響石<lb/>
何處飛來一段雲太湖風急到江城雲中疑有羣仙過<lb/>
時聽丁東環珮聲<lb/>
　　送朱季公倅嚴陵<lb/>
<pb n="KR4d0243_SBCK_009-16b"/>
朱家族裔甲龍舒循吏清名史特書正爲嗇夫恩所部<lb/>
至今廟食盛鄉閭舍人曽賦嚴公瀨季子方題仲舉輿<lb/>
但向棠陰増蔽芾桐鄉今卻在桐廬<lb/>
　　以十月桃雜松竹寘缾中照以鏡屏用潚韻<lb/>
中有桃源天地寛杳然溪照武陵寒莫言洞府無由入<lb/>
試向桃花背後看<lb/>
　　次周益公韻<hi>有序</hi>
　　　某比從朱南劒獲拜覩丞相益公送行末章齒<lb/>
　　　及舅甥姓氏既又得盡見詩刻文潞公同甲㑹<lb/>
<pb n="KR4d0243_SBCK_009-17a"/>
　　　之盛世所共聞公與王錢三府名丙午坊尤爲<lb/>
　　　奇事今歐葛二賢士以布衣交五載與齊年之<lb/>
　　　集夀樂未央髙風厚誼古未有也舅氏尚書既<lb/>
　　　巳屬和命某同賦課成五首以謝厚意<lb/>
天將間氣孕山川名世還當五百年巳是有官居鼎鼐<lb/>
不妨平地作神仙書林尚欲校三豕筆力猶能驅兩肩<lb/>
前日勲名身既退斯文留與後人傳<lb/>
六一先生葛稺川兩孫俱並相君年詞場鏖戰今成夢<lb/>
潭府齊盟望若仙政路三公舊同甲洛陽四老信差肩<lb/>
<pb n="KR4d0243_SBCK_009-17b"/>
坊名丙午真奇事寫入詩編盍並傳<lb/>
頃嘗假守向中川公在黄扉巳數年毎念夔龍容接武<lb/>
自期雞犬亦登仙入朝終歎一交臂問道幾思偏袒肩<lb/>
數仞宮牆天様逺此心何日遂親傳<lb/>
别駕歸來自贛川相迎方歎别經年爲言相國珠璣語<lb/>
寄問洞庭山澤仙妙句聳觀親盥手滿城爭玩日駢肩<lb/>
退憐母子方偕隱卻恐虚名似此傳<lb/>
舅甥相與老鄞川況值慈親九十年畫舫時追唐賀監<lb/>
筍輿聨訪漢梅仙官名自媿偶同轍才望如何敢並肩<lb/>
<pb n="KR4d0243_SBCK_009-18a"/>
誤辱品題稱酷似此聲梁楚更堪傳<lb/>
　　題施武子所藏老融二牛圖<lb/>
佳哉淡墨掃人牛一笛横風各自由平日深知焉用稼<lb/>
如今但欲老西疇<lb/>
烏犍離立意逶遲鞭䇿俱忘取次歸騃犢跳風仍卻顧<lb/>
老融于此露天機<lb/>
　　謝少㣲兄惠牡丹<lb/>
乍觀泉石分新種想爲黟山憶舊葩病後不妨風韻在<lb/>
此花之外更無花<lb/>
<pb n="KR4d0243_SBCK_009-18b"/>
方翦欄干第四花玉人聨袂過吾家捻紅玉翼皆名品<lb/>
醉眼相看到月斜<lb/>
簫鼓聲中醉九旬落紅萬㸃正愁人眼明忽見傾城色<lb/>
更向尊前作好春<lb/>
　　戲和　詩卷<lb/>
琴奕心偏好丹鉛手自磨衰翁㑹同社吾子揖餘波歌<lb/>
動玉條脱酒傾金叵羅好爲文字飲行樂未宜多<lb/>
山色藍初染湖光鏡始磨竹梢輕墜雨花片亂隨波麈<lb/>
尾揮東晋龍舟弔汨羅莫愁春易老暢飲一春多<lb/>
<pb n="KR4d0243_SBCK_009-19a"/>
澄江如練浄新月似鎌磨老栁飄輕絮良苖颭細波歌<lb/>
聲追古郢詩價怯新羅到處還成醉芳醪旨且多<lb/>
暮年甘散誕壯志久消磨自媿今摩詰誰憐老伏波清<lb/>
新慚庾信敏慧謝甘羅惟有詩情在猶能益辦多<lb/>
　　過從子澤家<lb/>
楚楚初篁脱緑苞城居約略似荒郊土膏更得春風力<lb/>
直引薔薇上竹梢<lb/>
　　題陸放翁詩卷<lb/>
妙畫初驚渴驥奔新詩熟讀歎㣲言四明知我豈相屬<lb/>
<pb n="KR4d0243_SBCK_009-19b"/>
一水思君誰與論茶竈筆牀懐甫里青鞋布韈想雲門<lb/>
何當一棹訪深雪夜語同傾老瓦盆<lb/>
　　送内弟汪莊仲赴浙西倉幕<lb/>
家食八經秋兹焉喜宦遊往依王仲寳況事薛居州寄<lb/>
信憑鴻羽題詩記虎丘雲飛親舍近時望海東頭<lb/>
　　贈龍游術士胡杲<lb/>
方笑劉郎問大鈞從來禍福本無門世間生老病死苦<lb/>
時至即行何足論<lb/>
　　夜坐<lb/>
<pb n="KR4d0243_SBCK_009-20a"/>
晚來徐歩出柴扃萬變浮雲在窈冥濃似鐵山擎缺月<lb/>
薄于春絮透疎星正欣夜久沈天籟尤喜空明鬰帝青<lb/>
雨氣未平龍欲動電光前後射中庭<lb/>
　　再送潘㳟叔<lb/>
我似冥鴻弋猶慕君如放鶴去還歸秋空今日眞成去<lb/>
好伴閒雲自在飛<lb/>
　　以六經左氏傳莊子遺伯中弟有詩來謝次韻<lb/>
手披欲究百家編奴婢年來識鄭玄顧我幸多千卷蓄<lb/>
念君未有一經全詩書心醉不容醒父子筆耕期有年<lb/>
<pb n="KR4d0243_SBCK_009-20b"/>
此但古人糟粕爾更須從此悟眞筌<lb/>
書種傳來直到今讀書幾似孝標淫欲君終就九經庫<lb/>
與子平分一片心更向漆園窮妙旨何殊清廟奏遺音<lb/>
中郎書籍付王粲想得知余此意深<lb/>
　　中秋無月<lb/>
凉意秋將半深期月影清昨宵雲㸃綴今夜雨縱横睡<lb/>
久何曽著更闌喜暫晴起來聊曠望終欠十分明<lb/>
　　贈丁相士<lb/>
相形何似且論心眼力工夫見淺深古怪清奇任君説<lb/>
<pb n="KR4d0243_SBCK_009-21a"/>
靈臺一片若爲尋<lb/>
　　送叔韶弟赴官錢清<lb/>
蕞爾錢清鎮兹行正爲貧九夷猶可處十室豈無人官<lb/>
守無卑小城居緩卜鄰老夫平日事所至若終身<lb/>
　　浄明方丈<lb/>
雲深宿雨未忺晴短艇還來叩曉扃山溜擁谿侵石磴<lb/>
天風吹霧暗空庭茵鋪野草滋新緑玉立脩篁洗舊青<lb/>
老我時時假僧榻夢魂直向醉中醒<lb/>
　　新闢門徑或謂太窄<lb/>
<pb n="KR4d0243_SBCK_009-21b"/>
門外頓空曠雙眸豁太虚誰歟列佳樹正爾對吾廬蚤<lb/>
歲曽修業衰年得定居買鄰賢伯仲衣錦舊門閭未辦<lb/>
三間屋先栽數席蔬歡娛戲萊服晨夕奉潘輿駟馬容<lb/>
雖狹齋郎任有餘牀金知巳盡缾粟豈無儲細草沿堦<lb/>
嫩新篁得雨初竊希仁者静未覺故人踈晝永翻名畫<lb/>
更長理舊書何妨抱琴醉儘好帶經鋤耋穉同甘苦兒<lb/>
孫共卷舒眼花多掩巻鬢雪不堪梳少飲無求醉徐行<lb/>
可當車此生千萬足秖願老樵漁<lb/>
　　小溪道中<lb/>
<pb n="KR4d0243_SBCK_009-22a"/>
簇簇蒼山隱夕暉遥看野雁著行歸久之不動方知是<lb/>
一撘碎雲寒不飛<lb/>
後衕環村儘遡游鳳山寺下換輕舟舟人努力雙篙急<lb/>
引得清溪逆岸流<lb/>
　　送從子淵葬<lb/>
晨起霜如雪天寒水欲冰引舟拖急瀨扶杖歴危層北<lb/>
阮苦多事二疏俄喪明山阿埋白璧悲慟不能勝<lb/>
　　早起戲作<lb/>
枕穩衾温夢乍回閒居不怕漏聲催天明更欲從容睡<lb/>
<pb n="KR4d0243_SBCK_009-22b"/>
長被孫兒惱覺來<lb/>
　　午睡戲作<lb/>
早起三朝當一工老來貪睡不相同偶然一次五更起<lb/>
卻用重眠到日中<lb/>
攻媿集卷九<lb/>
<pb n="KR4d0243_SBCK_009-23a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_010-1a"/>
攻媿集巻十<lb/>
　　　　　宋　樓　鑰　撰<lb/>
　今體詩<lb/>
　　南山廣莫軒<lb/>
廣莫垂風隘九州亂山無數㸃平疇一千里外在吾目<lb/>
三十年來無此游地下天高俱歴歴鳶飛魚躍兩悠悠<lb/>
昌黎費盡南山句曠遠還能似此不<lb/>
　　送趙至道節推<lb/>
君來入幕恰三年我幸投閒識此賢婉畫時時因事見<lb/>
<pb n="KR4d0243_SBCK_010-1b"/>
</p>
<p>
素風凛凛信家傳易林律本君須寄月窟天根語未圓<lb/>
問訊難兄無恙否相忘千里各瀛壖<lb/>
　　湖亭觀競渡<lb/>
涵虛歌舞擁邦君兩兩龍舟來往頻閏月風光三月景<lb/>
二分煙水八分人錦標贏得千人笑畫鼓敲殘一半春<lb/>
薄暮游船分散去尚餘簫鼓繞湖濱<lb/>
　　龍潭方丈<lb/>
又因寒食此中來牕戸虛明絶㸃埃山裏春風無間斷<lb/>
海棠開過棣棠開<lb/>
<pb n="KR4d0243_SBCK_010-2a"/>
　　弔僅老塔<lb/>
僅老相從五十期來瞻遺塔我心悲當時舊話無人説<lb/>
空有門前洗鉢池<lb/>
　　夜攜家登南渡橋<lb/>
幾過長橋下清宵得意行風高江水急月上海潮生空<lb/>
迥寒逾峭更深境過清扁舟難久駐轉柂問歸程<lb/>
　　題蘿月上人送鴻小樓<lb/>
雨洗春山空翠新登樓不見送鴻人薜蘿清夜月依舊<lb/>
無復新詩泣鬼神<lb/>
<pb n="KR4d0243_SBCK_010-2b"/>
　　贈于湖劉相士<lb/>
自笑今年卦氣闌壯心銷盡鬢毛殘明知七十無多子<lb/>
只問何時可掛冠<lb/>
　　五月望月蝕歴家又言六月朔日蝕<lb/>
閭巷夜爭呼相傳救望舒偶因風暫破真似月之初孰<lb/>
謂蟇能瞎端知歴不疎太陽交蝕近試看更何如<lb/>
　　題賀監李謫仙二像<lb/>
不有風流賀季真更誰能識謫仙人金龜換酒今何在<lb/>
相對畫圖如有神<lb/>
<pb n="KR4d0243_SBCK_010-3a"/>
斗酒澆詩動百篇鑑湖牛渚兩俱仙早知今日猶相對<lb/>
不向稽山囘酒船<lb/>
　　病後戲作<lb/>
河魚腹疾未全除一飯充飢不願餘縱有珍羞難下飭<lb/>
真成頓頓食黄魚<lb/>
　　枕上<lb/>
不守庚申不坐禪老來觸事總悠然天明門外無來客<lb/>
儘好蕭蕭聽雨眠<lb/>
　　謝蔣行之送菊<lb/>
<pb n="KR4d0243_SBCK_010-3b"/>
秋老懷情儘自寛眼前只欠菊花團分來三徑雙株秀<lb/>
先得重陽兩日看玉輭金輕無限態風高露冷不勝寒<lb/>
幽人相對成清伴正爾落英供夕餐<lb/>
　　廳事落成老母置酒喜而成詩<lb/>
數椽増葺苟全時我愛吾廬喜得歸兒輩粗能勤父蠱<lb/>
老天無不費心機年來每愧踰初望病裏尤知悟昨非<lb/>
從此蕭然無一事但當日舞老萊衣<lb/>
　　十月十七日夜<lb/>
蟄蟲坯戸六經旬掣電驚雷若暮春震起昆蟲千百億<lb/>
<pb n="KR4d0243_SBCK_010-4a"/>
不知何處更容身<lb/>
　　織錦棊盤<lb/>
錦城巧女費心機織就一枰如許齊彷彿囘文仍具體<lb/>
縱横方罫若分畦爛柯未易供仙奕畫紙何須倩老妻<lb/>
如欲拈棊輕且稱當求白象與烏犀<lb/>
　　叔韶弟以退堂洪老詩來寄謝<lb/>
不受人天供甘心樂隱居空窮千里目笑擁一樓書攻<lb/>
媿老無用退堂閒有餘相望可杭葦何日訪吾廬<lb/>
　　寄題正卿通判可高亭<lb/>
<pb n="KR4d0243_SBCK_010-4b"/>
樟坡直上可高亭未見高亭秖見名想像豈能勝一覽<lb/>
登臨安得快雙明大龍湫下聽雷吼白石岩頭看日生<lb/>
咫尺好山隨杖屨自應老筆擅詩聲<lb/>
　　中秋次從子涔韻<lb/>
雨餘不見日西沈將謂中秋又作隂佳月忽開千里影<lb/>
騷人滿慰一年心掃除宿翳風雖動滓穢太清雲尚深<lb/>
坐待寒光誰㑹此阿咸為我發微吟<lb/>
　　楊花<lb/>
杜門無緒看芳菲見説楊花滿路飛謝汝不隨人冷暖<lb/>
<pb n="KR4d0243_SBCK_010-5a"/>
因風翻舞到柴扉<lb/>
　　送趙南仲丞溧水<lb/>
不用怱怱恨别離版輿春晝綵衣隨往題斯立藍田壁<lb/>
更訪清真溧上詩公事毋庸犄牙角鄰封真是和塤箎<lb/>
日哦新句頻相寄明月清風慰所思<lb/>
　　戲題龍眠馬性圖<lb/>
狗子已知無佛性馬又何曽有性來伯樂若來休著眼<lb/>
任他騏驥混駑駘<lb/>
　　它山<lb/>
<pb n="KR4d0243_SBCK_010-5b"/>
素蜺横臥作雷吼日射細鱗銀雪光安得此身如白鷺<lb/>
翛然終日在梅梁<lb/>
過盡水禽竝野鳧風標惟許一春鉏可憐久立梅梁上<lb/>
不為谿光秖為魚<lb/>
　　小酌元衛弟聽雨<lb/>
小閣臨流暑氣清藕花的的照人明移牀更近欄邊坐<lb/>
要聽棊聲雜雨聲<lb/>
　　潚再往剡中念之尤切作詩寛之<lb/>
剡縣不為遠丞官勿謂卑鼓盆知愛重去國倍行遲堂<lb/>
<pb n="KR4d0243_SBCK_010-6a"/>
上森三老房中秀一兒加餐了官事莫賦悼亡詩<lb/>
　　觀雲寄簡講師<lb/>
蒼狗俄然又白衣來從何處去何歸無心出岫還歸去<lb/>
莫向秋風説是非<lb/>
　　過故家<lb/>
團團桂樹擁簷牙舊日輕黄滿樹花惆悵秋清無一葉<lb/>
空餘枯枿縋寒瓜<lb/>
　　題從子浹娛親<lb/>
阿戎築屋為娛親野草閒花日日新我奉版輿來舉酒<lb/>
<pb n="KR4d0243_SBCK_010-6b"/>
祈君親壽似夫人<lb/>
　　丹桂<lb/>
碧雲步陣紫金㽔風靜秋高千萬枝嬌額塗黄元自好<lb/>
是誰深傅蜜臙脂<lb/>
　　下元日暖甚夜風雨大作早微雪從子潗以酴醿<lb/>
　　來<lb/>
眼明喜見早酴醿牕外風號集霰時梅蘂已慙前臘破<lb/>
芳心休用怨春遲納凉除夜昨㡬似見雪芭蕉今不疑<lb/>
若使洛人真得此應須更詫百宜枝<lb/>
<pb n="KR4d0243_SBCK_010-7a"/>
　　送朱叔止守南劔<lb/>
舍人簪筆舊甘泉家學相傳子姓賢未羡夾河為太守<lb/>
阿連剖竹向封川<lb/>
檇李曽蜚剸劇聲貳車仍贊虎頭城朱轓小試承流手<lb/>
要繼桐鄉循吏名<lb/>
萬竹蟠山喉不乾兩龍潛水氣猶寒郡齋見説真圖畫<lb/>
公退何妨一倚欄<lb/>
下水上山腰帶州人家無數起危樓遨頭不用喧簫鼓<lb/>
秖把清詩紀勝游<lb/>
<pb n="KR4d0243_SBCK_010-7b"/>
同盟東下或西征老我惟知管送迎秖恐政成登省戸<lb/>
未容歸騎向西城<lb/>
名畫法書知幾編俸餘寧復計求田摩挲賸買新文字<lb/>
歸滿米家書畫船<lb/>
　　送杓孫隨侍上虞<lb/>
阿斗生來十五年未曽一日去翁前聞詩勿廢家庭問<lb/>
習吏仍求城旦篇婚宦有涯真是幸巾箱所蓄要相傳<lb/>
榮罍雖小性非魯口授詩書加愛憐<lb/>
　　戲作<lb/>
<pb n="KR4d0243_SBCK_010-8a"/>
二子為丞分越邑女兒隨壻過江南笑言屋裏成岑寂<lb/>
匹似當初只住庵<lb/>
　　諸塋拜掃晚歸長汀<lb/>
雨意早垂垂寒雲晚更低空中時散㸃道上不成泥緑<lb/>
栁桃相映黄花麥與齊紆囘餘百里喜見舊松隄<lb/>
　　送朱季公守封川<lb/>
韶陽生長十餘年城郭重經固宛然歎息紫薇仙去久<lb/>
尚餘遺墨照山川<hi>年季公生于壬戌先舍人居韶十四</hi>
桐鄉漢有大司農封守今推陳秀公君向邦人著遺愛<lb/>
<pb n="KR4d0243_SBCK_010-8b"/>
近追相業遠家風<hi>封川有遺愛陳秀公曽守</hi>
鄉評久説鴈行賢剖竹封川與劒川不用對牀風雨約<lb/>
政成問取舊青氈<lb/>
吾鄉棊社寖凋零賴有朱家好弟兄舉酒看看故人少<lb/>
陽闗莫唱斷腸聲<lb/>
妙舞清歌有二姝後堂曽見繡羅襦嶺南太守風流勝<lb/>
不用歸舟載緑珠<lb/>
　　以玉蘭贈王習甫<lb/>
一種香蘭玉色新仙家分得蘂宫春調高韻勝誰能稱<lb/>
<pb n="KR4d0243_SBCK_010-9a"/>
付與能言解語人<lb/>
華屋翬飛慶事緜芝蘭玉樹喜庭前似聞楚畹芽初茁<lb/>
便看藍田生晚煙<lb/>
　　送趙清臣宰姚江<lb/>
玉立君家好弟兄藍田風采照花城版輿壽母人間盛<lb/>
千里何曽去送迎<lb/>
鄞江水與舜江通久矣威名滿一同試問何時到封部<lb/>
數聲柔櫓一帆風<lb/>
長江東去跨虹橋千丈横隄捍海潮更向燭谿圖永利<lb/>
<pb n="KR4d0243_SBCK_010-9b"/>
坐令百里沸歌謠<lb/>
才刃恢恢妙撥煩鄰封撫字尚何難更能觸事加長慮<lb/>
自有甘棠向後看<lb/>
歸家故步懶重尋藏拙年來恐不勝短棹有時乗興去<lb/>
徑登竹所聽鳴琴<lb/>
　　楊花<lb/>
雨壓輕寒春較遲春深不見栁綿飛忽然飛入閒庭院<lb/>
疑是故人何處歸<lb/>
栁綿無數糝枝頭日暖隨風撲畫樓萬象可觀惟有雪<lb/>
<pb n="KR4d0243_SBCK_010-10a"/>
喜看晴晝滿空游<lb/>
為我輕攀緑栁枝帶花低護笑攜歸日長深院微風動<lb/>
要看鬆綿當面飛<lb/>
野芳庭草是生涯老去秖宜閒在家幾日惜春留不住<lb/>
小鬟為我拾楊花<lb/>
　　送王伯奮守筠陽<lb/>
三槐名德萃清門七葉為州賴有君道院無忘山谷賦<lb/>
郡齋當繼潁濱文君應膝上憐文度我向東牀憶右軍<lb/>
振起家聲差易耳便看奏最躡青雲<lb/>
<pb n="KR4d0243_SBCK_010-10b"/>
　　别王恭叔<lb/>
兩兒雖近隔江潮賴有王郎慰寂寥遠侍雙親官道院<lb/>
為同盡室餞西橋腦脂遮眼最闗念客路尋仙勿憚遙<lb/>
别後飛緘問安否數來谷口訪山樵<lb/>
　　别長女淯<lb/>
老我年來百念輕文姬助我以琴鳴等閒相對成三弄<lb/>
游戲俱彈似一聲舉酒不堪千里别登途知用幾程行<lb/>
郡齋自是神仙窟㑹有堦庭玉樹生<lb/>
　　趙資政園梅篆<lb/>
<pb n="KR4d0243_SBCK_010-11a"/>
小徑囘環里許長寒梅森列間疎篁路如古繭縈繆篆<lb/>
身似輕烟繚印香九折坂中經蜀險八盤嶺上趁朝忙<lb/>
歸來游戲通幽處笑看危途幾太行<lb/>
　　示從子<lb/>
東院敲棋西院琴固知猶勝别勞心少年不比老癡叔<lb/>
且向書牕惜寸隂<lb/>
　　贈畫梅吕生<lb/>
西湖處士賦疎影未似希貞好樂章豈是無情甘澹泊<lb/>
受他風月幾凄凉<lb/>
<pb n="KR4d0243_SBCK_010-11b"/>
　　潚自剡州寄水晶蒲萄<lb/>
馬乳從他堆滿盤未如清嚼水晶寒固知一縣蒲萄熟<lb/>
不用勞人數問安<lb/>
　　送汪莊仲赴江東倉幕彊仲荆門簽判<lb/>
不見適齋老于今三四秋弟兄登宦路親黨駐行舟老<lb/>
病無詩思衰懷重别愁外家門戸盛勉力紹箕裘<lb/>
外氏䝉恩厚文昌獨我知居慚酷似舅喜有寧馨兒遇<lb/>
事行方便禔身謹護持公餘定多暇黄巻有餘師<lb/>
早嵗過秋浦貪程不入闗君今參儉幕時得上齊山膚<lb/>
<pb n="KR4d0243_SBCK_010-12a"/>
使資關決賢侯伴宴閒好音頻寄我藉此一開顔<lb/>
之子游何許平州更玉州山川稱勝絶幕府信風流翠<lb/>
巘寒逾秀金蓮夜不收天涯念鄉國少上仲宣樓<lb/>
見説荆門地如門蔽楚荆舊時爲内郡今日號邊城但<lb/>
守平平䇿毋求赫赫名勉哉關決際從此振家聲<lb/>
　　送元積弟赴淮東總屬<lb/>
南徐來往飽經過總餉賓寮入禮羅子去幸陪鄒湛輩<lb/>
君今還是伯休那金閨通籍時方可鐵甕名城景最多<lb/>
我有淨名遺記在試從萬井訪維摩<lb/>
<pb n="KR4d0243_SBCK_010-12b"/>
十人兄弟五人存心事方欣得細論可但衰遲憐遠别<lb/>
只因喜懼有慈尊倚門何止期吾子發䇿還知望好孫<lb/>
從此三年風雨夜寂寥棊局與清樽<lb/>
　　陳君舉既亡汪文子攜其所作春秋後傳及送行<lb/>
　　詩來次韻<lb/>
名盛望尤備枝披實亦繁無由究賢業猶幸立斯言書<lb/>
在經逾顯人亡道更尊九京如可作與子共南轅<lb/>
　　送趙伯藏倅永嘉<lb/>
當代橰閒老吏師佳兒官業具而微已煩潘令宰花縣<lb/>
<pb n="KR4d0243_SBCK_010-13a"/>
正要王祥康海圻得助江山詩興逸平分風月羽觴揮<lb/>
安車何日迎清獻又向堂前戲綵衣<lb/>
分教分符恰五年異鄉每若故鄉然歸來幾作池塘夢<lb/>
送别欲隨騶御仙目斷甘林應飽熟手栽欒實想芳鮮<lb/>
邦人若問老州牧為説清霜繞鬢邊<lb/>
　　晝寢<lb/>
彈徹悲風更廣陵滄浪一為濯塵纓邯鄲枕上夢初覺<lb/>
喜聽簷間風雨聲<lb/>
　　喚仙閣<lb/>
<pb n="KR4d0243_SBCK_010-13b"/>
上到危層莫喚仙纔凭横檻挹江天江天如許來供眼<lb/>
何用王喬更偓佺<lb/>
多少尋仙更不還渺茫竟墮有無間使其真有毋庸喚<lb/>
仙自層城我自山<lb/>
犯暑來登覽松風為洒然龍泉登古井虹影臥中川萬<lb/>
簇寒林秀四山秋色鮮詩翁不可見況敢喚飛仙<lb/>
　　送趙晦之丞彭澤<lb/>
淮甸歸來涉學深孤雲又出亦何心公餘巖下讀書去<lb/>
遠繼風流石橘林<lb/>
<pb n="KR4d0243_SBCK_010-14a"/>
淵明事晉肯臣劉仁傑忠良不附周見説三賢參羽士<lb/>
<hi>光尉斯</hi>盍將吳簿配蘋羞<hi>簿有高節見六一集南唐吳舉為彭澤主</hi>
陶令居官八十日始為督郵方賦歸君家門戸要興起<lb/>
未用飄然詠式微<lb/>
　　阿虞試晬戲作<lb/>
阿虞匍匐晬盤中事事都拏要學翁最是傳家清白處<lb/>
不將雙手向頑銅<lb/>
　　贈别盧甥申之歸吳門<lb/>
千里何妨命駕遲晤言未厭已西馳子休重賦瓊瑰贈<lb/>
<pb n="KR4d0243_SBCK_010-14b"/>
我亦懶歌親戚離好向清江論樂府更從葉子説新詩<lb/>
樂閒引紙五十尺為篆離騷繼李斯<lb/>
　　又謝申之示詩巻<lb/>
不見賢甥十一年新詩示我百餘篇古風已喜能行意<lb/>
近體尤欣細屬聨宅相真成珠在側冷官休歎坐無氈<lb/>
作詩勿謂今餘事更下功夫繼玉川<lb/>
　　送秦仲防通判<lb/>
清德曽瞻啓慶碑孫曽清更畏人知秖縁一介弗輕取<lb/>
坐使斯民不忍欺瀨水家傳御書卦宣城手寫送行詩<lb/>
<pb n="KR4d0243_SBCK_010-15a"/>
典型尚繼金鑾舊馬氏一門誰白眉<lb/>
題輿再到海東涯嗜學深于入幕時一字未通終不置<lb/>
五行俱下尚嫌遲情親端有卜鄰意别後空勞望月思<lb/>
老我無因可重見祝君來此擁旌麾<lb/>
　　謝剡中沈元龍惠詩<lb/>
東陽何事到東州百語曾無一語酬深羡松筠無敗葉<lb/>
自言蒲栁已先秋千金既覺成虛擲雙璧還驚又暗投<lb/>
别後未知何日見但將吾道付滄洲<lb/>
　　謝舒景叔寫照見贈<lb/>
<pb n="KR4d0243_SBCK_010-15b"/>
誰寫衰容入畫圖本來面目舊形模幾年老瘦鬢如雪<lb/>
不道今吾非故吾<lb/>
　　庭前一蓮著花<lb/>
門外荷蓮浥露華緑雲平地擁秋霞病夫不耐出門去<lb/>
且看庭前第一花<lb/>
　　淯月下鼓琴用　韻<lb/>
老穉團欒鯉在庭文姬為鼓玉琴聲起來同作悲風曲<lb/>
倍覺先秋月影清<lb/>
　　國仲觀遷居尹隩訪别<lb/>
<pb n="KR4d0243_SBCK_010-16a"/>
晚年未定一枝巢到處葢頭無把茅又欲浮家過尹隩<lb/>
何殊樂道向莘郊君今去此難招隱老更從誰可定交<lb/>
見説衡門臨野水秋深容我去推敲<lb/>
　　仲觀有詩來謝次韻<lb/>
危機屢見劔頭炊喜及挂冠神武時從此含藏三寸舌<lb/>
算來插得幾張匙讀書牕下頻勤習攻媿庵中老住持<lb/>
速辦小舟頻往返及今精力未全衰<lb/>
　　謝王粹中惠白鶴山麟川觀斑竹杖竝竹輿<lb/>
麟川仙館翠琅玕荷子攜來白鶴山未效葛陂龍種化<lb/>
<pb n="KR4d0243_SBCK_010-16b"/>
絶勝湘浦淚痕斑裁為柱杖一尋許巧作乗輿四尺慳<lb/>
兒子門生俱努力病夫欲過虎谿還<lb/>
　　曽無逸郎中名燕居曰和三續社有詩次韻<hi>㑹三欲和</hi>
<hi>雙林家以續</hi>
通地通天秖箇中千岐雖别大都同兩家偶爾流傳盛<lb/>
一貫臨之内外融欲境掃開心在我浮雲散盡月當空<lb/>
感而通者後來語不感須知自有通<lb/>
　　老來<lb/>
老來何以度光隂秖有圍棊與鼓琴棊為心勞疎對局<lb/>
<pb n="KR4d0243_SBCK_010-17a"/>
琴因臂弱倦調音曲肱時復同尼父面壁何妨學少林<lb/>
氣習未除秖自笑又還弄筆動微吟<lb/>
　　長生草<lb/>
玻璃擢葉玉蟠根千里提攜寄海濱雨澤不霑仍自潤<lb/>
土膏無著自長春嵗寒秀色鎮衣舊日暖素英能一新<lb/>
我欲餌之求久視恐君靈已不靈人<lb/>
　　謝黄汝濟教授惠建茶竝惠山泉<lb/>
幾年不泛浙西船每憶林間訪惠泉雅好誰如廣文老<lb/>
親攜直到病夫前細傾瓊液清如舊更瀹雲芽味始全<lb/>
<pb n="KR4d0243_SBCK_010-17b"/>
或問此爲真品否其中自有石如拳<lb/>
　　史子仁碧沚<lb/>
相家本有四明山更葺桃源渺莽間四面樓臺相映發<lb/>
一川烟水自彎環<lb/>
中川累石勢嵯峩城上遙岑聳翠螺舊説夕陽無限好<lb/>
此中最得夕陽多<lb/>
　　題趙晞遠二畫<lb/>
藻飜數尾已如生妙絶魚兒作隊行不是深知濠上趣<lb/>
未應筆底得縱横<hi>魚扇</hi>
<pb n="KR4d0243_SBCK_010-18a"/>
牕前驚見一枝斜照眼英英十數花千載簡齋僊去後<lb/>
何人更著好詩誇<hi>墨梅</hi>
　　送陳表道倅岳陽<lb/>
垂上青雲去如何乗貳車輕為千里别時寄幾行書剸<lb/>
劇才無滯傳家學有餘當塗足知己應不費吹嘘<lb/>
聞説巴陵好樓高占古城湖光千頃白山色一螺明赤<lb/>
壁沈沙㦸蒼烟老樹精好詩收拾下寄我慰離情<lb/>
　　元珍弟酌别賦此贈之<lb/>
歸來十暑又三霜衰病那知謁帝傍採菊初期老陶令<lb/>
<pb n="KR4d0243_SBCK_010-18b"/>
種桃應是笑劉郎不辭白首登鼇禁正欲青衫及鴈行<lb/>
今夕團欒同醉後未知何日駕歸航<lb/>
　　靈芝寺<lb/>
送客靈芝寺憑欄山有無自從朝北闕始得見西湖烟<lb/>
外移輕槳波間浴野鳧清寒不可駐囘首又神都<lb/>
　　閭丘醫視脈曰老人之脈如小春有感<lb/>
老去光隂似小春如何比得少年人君看桃李秋風後<lb/>
縱有花開不是真<lb/>
　　貢闈對硯盤發歎<lb/>
<pb n="KR4d0243_SBCK_010-19a"/>
老去未忘黄與朱琢成三硯樂閒居豈能更作諸生業<lb/>
但欲頻看後世書視草北門才已盡持衡南省計尤疎<lb/>
便須再挂衣冠去約汝同歸故草廬<lb/>
　　次韻李孟達使君與林雪巢子季武詩<lb/>
古梅巨石瞰清池觴詠曽陪老啓期别我遂成千古恨<lb/>
傳家空有一篇詩使君尚爾悲陳迹處士惜非同此時<lb/>
若使南樓預清賞胡牀應奉庾元規<lb/>
　　玉堂早起<lb/>
早起多奔走旬休亦往還偶因二士試始得一朝閒靈<lb/>
<pb n="KR4d0243_SBCK_010-19b"/>
鵲花枝上金魚荇蔕間素餐終有媿只憶舊家山<lb/>
　　贈徐松<lb/>
我為浮名媿引年老餘八十尚飄然不如合卻談天口<lb/>
歸向白雲深處眠<lb/>
　　經筵講詩徹章進詩<lb/>
聖主承丕祚于今嵗幾遷昭回光飾物剛健位乗乾善<lb/>
治新更化當陽獨攬權誅鉏及共鯀擢任列閎顛曩日<lb/>
方謀始宸心最急先未遑親政理首務闢經筵恭儉甘<lb/>
卑室尊嚴拱細旃晝居勤已甚坐侍禮無前講徹詩三<lb/>
<pb n="KR4d0243_SBCK_010-20a"/>
百時逢運半千諸儒深誦説六義極摩研俯閱毛公傳<lb/>
旁參鄭氏箋慨尋中古意重是素王編舊本三千首終<lb/>
存十二篇雖遭煨燼厄所賴詠歌全開迹因農事安民<lb/>
在井田成功時邁酌興業大明緜東國思平賦南山樂<lb/>
得賢艱難由后稷勞來美周宣起自紹熙載迨兹嘉定<lb/>
年闗雎從肇彼殷武遂終焉寵數傳中旨恩光被邇聨<lb/>
神文期繼踵元祐信齊肩内廄頒雲騎雕鞌絢錦韉茗<lb/>
分龍焙品香拂御爐烟衆俊咸宣力孤生亦備員少時<lb/>
曽學詠老去未忘筌納禄誠休矣歸耕久晏然鋒車俄<lb/>
<pb n="KR4d0243_SBCK_010-20b"/>
促召梓里謂登僊詞禁容揮翰天官命典銓豈知侵暮<lb/>
境重得侍甘泉朽質何能報孱軀殆欲捐尚思求譎諫<lb/>
海嶽效塵涓<lb/>
　　題天竺珪老復菴<lb/>
路從天竺更微南衲子邀余過復菴八法照人瞻睿藻<lb/>
一峯當戸擁晴嵐竒爻初動玩羲畫萬物竝觀師老耼<lb/>
六用不成均此理楞嚴容我為同參<lb/>
　　為倪正甫尚書題壯懷堂扁以詩來謝次韻<lb/>
久矣君宜任弼諧果隨驛召上天階幾年不作相逢夢<lb/>
<pb n="KR4d0243_SBCK_010-21a"/>
一日俄傾積别懷情厚夫君幾鮑叔愚如老我類高柴<lb/>
他時戸冊高懸後直欲扁舟訪水涯<lb/>
<pb n="KR4d0243_SBCK_010-21b"/>
</p>
<p>
攻媿集巻十<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_011-1a"/>
攻媿集卷十一<lb/>
　　　　　宋　樓　鑰　撰<lb/>
　今體詩<lb/>
　　送趙德老觀文東歸<lb/>
趣還宗老侍經筵宿望訏謨信偉然引疾屢煩頒漢制<lb/>
賦歸先已買吳船去年趨召叨同傳今日求閒媿著鞭<lb/>
未得相隨出闗去羡公徒御若登仙<lb/>
往還不過酒三行成敗同觀棊一枰東海敢言成二老<lb/>
西湖自足度餘生朅來便覺廢兹事歸去定須尋舊盟<lb/>
<pb n="KR4d0243_SBCK_011-1b"/>
錦里錦坊秋色裏夢魂先已到江城<lb/>
　　送倪正甫尚書守南徐<lb/>
君如春栁我如松晚嵗重逢意逾通日日公餘搜理窟<lb/>
時時史暇樂談叢友朋罕有心相照兄弟惟應姓不同<lb/>
此别未知何日見摻袪無語對西風<lb/>
滿腔忠膜與嘉謨空洞他無一物餘有語莫非憂國志<lb/>
欲行猶上薦賢書已欣勇退成清節更喜高眠即故廬<lb/>
廊廟須公經濟手不應斂惠向南徐<lb/>
幾囘去國向吳興出處雖高事不平茲以優恩臨北固<lb/>
<pb n="KR4d0243_SBCK_011-2a"/>
不妨禁直寓西清羡君決去行何速媿我求歸計未成<lb/>
淛水東西又千里壯懷堂上未忘情<lb/>
　　戲題十四弦<lb/>
十四朱弦欲動時泛商流羽看瑤姬弦疏不隔如花面<lb/>
聲急還同墮馬兒谿蟹霜餘縈密網簷蛛雨後理輕絲<lb/>
曲終勸客杯無算一吐空喉醉不知<lb/>
　　樞密新府<lb/>
平生苦欲住山間每恨家居不傍山游倦怱來參宥密<lb/>
公餘卻得對孱顔援琴萬壑自同響緩步一丘猶可攀<lb/>
<pb n="KR4d0243_SBCK_011-2b"/>
信美終非吾久處乞身惟待老鄉闗<lb/>
門號簽書府心存攻媿齋倚欄臨曲沼拄杖看懸崖槁<lb/>
葉鳴輕雨殘山擁半階退公成吏隱足以暢幽懷<lb/>
　　大雪趙振文寄詩言乗月泛舟清甚次韻<lb/>
老我心知筆力衰頗欣臘雪瑞清時三茅竒觀亦難遇<lb/>
白玉峯頭燈萬枝<lb/>
萬玉真妃搖珮琚梁園授簡屬相如莫嫌一水限吳越<lb/>
兩岸交輝合太虛<lb/>
雪光絶勝水銀銀未覺仙家隔一塵真境宜君著佳句<lb/>
<pb n="KR4d0243_SBCK_011-3a"/>
賞心樂事更良辰<lb/>
見説中宵泛綵舟何人同賞大江流陽冰伯雪應為伴<lb/>
更約襌人白道猷<lb/>
舊聞老具擅詩聲夜泛錢塘向鳯城今日清游更豪逸<lb/>
雪花和月帶潮生<hi>游錢塘江詩云小舟為我載月色白法具字圓復紹興初詩僧也有月夜</hi>
<hi>下金陵四百年無此豪逸沙翠竹光相射自從李白</hi>
　　酒邊戲作<lb/>
未年六十已言歸七十重來自覺癡未報君恩歸未許<lb/>
樽前羞聽摸魚兒<lb/>
<pb n="KR4d0243_SBCK_011-3b"/>
　　葉處士畫貂蟬喜神見惠<lb/>
重煩妙手費丹鉛貎出衰容信宛然君看頭顱已如許<lb/>
豈堪頭上著貂蟬<lb/>
　　頃游龍井得一聯王伯齊同兒輩遊因足成之<lb/>
路入風篁上翠微老龍蟠井四山圍水眞緑淨不可唾<lb/>
<hi>來不知處一作水從何</hi>魚若空行無所依勝處雖多終莫及舊游<lb/>
誰在事皆非秖今匏繫何由到徒羡聯鑣帶月歸<lb/>
　　海潮圖<lb/>
錢塘佳月照青霄壯觀仍看半夜潮每恨形容無健筆<lb/>
<pb n="KR4d0243_SBCK_011-4a"/>
誰知收拾在生綃蕩搖直恐三山没咫尺真成萬里遙<lb/>
金闕岧嶢天尺五海王自合日來朝<lb/>
　　題施武子所藏醉白堂記<hi>有序</hi>
　　　醉白堂記相臺舊刻已不多見施武子得太清<lb/>
　　　樓所藏真蹟一代竒寳也魏王尚友香山坡翁<lb/>
　　　詞翰兩絶晝錦故居昔嘗以假吏過其門巷恨<lb/>
　　　不一到其處太清圖書流傳至此撫巻無非可<lb/>
　　　歎者事至今日歎又不足為之慟哭可也<lb/>
堂名醉白尚存不詞翰輝光射兩眸天下曾除蘇氏學<lb/>
<pb n="KR4d0243_SBCK_011-4b"/>
禁中卻有太清樓舊碑于世已難見真蹟惟君乃得收<lb/>
感歎不堪衰淚落林慮山下水空流<hi>無水于林慮山引魏王以相州城中</hi>
<hi>溢為灌溉之利水入城貫第中</hi>
　　謝雷季仲樞密惠社餅<lb/>
寵分餅巻荷深情割肉烹鮮不厭精潭府始知嚴社祭<lb/>
衰門又得詫侯鯖洗杯用薦逡巡酒下箸如餐骨董羮<lb/>
囘首枌榆未能去欲隨秋燕問歸程<lb/>
　　婁彦發參政<hi>十一日八月二</hi>壽詩<hi>有序</hi>
　　　某伏承生申之旦正得秋而萬寳成真是一年<lb/>
<pb n="KR4d0243_SBCK_011-5a"/>
　　　好處中秋佳月浙江大潮皆每嵗所有芙蓉菊<lb/>
　　　桂俱不復重陳今則實惟巖壑所誇一百省嵗<lb/>
　　　之時況值合宫大禮儲君受冊前星誕育昴宿<lb/>
　　　凝祥相去只五十間賓僚惟公為舊學都省後<lb/>
　　　堂祝壽之儀久不講此公首當之今又以慶朝<lb/>
　　　按試鼓吹嚴更警場輒成唐律發樽前一粲<lb/>
青宫冊寶盛朝章玉佩珠旒照日光儲寀久資三善得<lb/>
生朝相去半旬强五千餘巻學尤富一百省年身更康<lb/>
都省先曽同舉酒貢闈最喜又傳觴易逢皓齒令歌曲<lb/>
<pb n="KR4d0243_SBCK_011-5b"/>
難值嚴更聽警場慶事方來真可卜祝公黄髪相虞唐<lb/>
　　題孫谷橋墦間圖<lb/>
墦間不足又之他猶自施施驕室家齊國一人如許爾<lb/>
寧知後日事如麻<lb/>
因知義利本殊途莫笑璠間乞祭徒正使往來多顯者<lb/>
此中尤要著工夫<lb/>
　　肆赦小雨<hi>余曰君雖長未免雨立歸途成小詩時章達之樞密在麗正樓上禮畢戲謂</hi>
端門宣赦樂欣然膏澤還應降九天始覺耳邊鳴槭槭<lb/>
漸看笏上溜涓涓我班金闕闌干側君侍玉皇香案前<lb/>
<pb n="KR4d0243_SBCK_011-6a"/>
雨立固知同陛楯一言猶幸賴優旃<lb/>
　　題桃源王少卿占山亭<lb/>
納納乾坤一草亭西山盡見若秋屏霜餘遠水呈天碧<lb/>
雨過遙空現帝青逸叟真成陶令隱高懷長似屈原醒<lb/>
肯堂固賴賢孫子精爽猶疑尚有靈<lb/>
　　題汪季路侍郎所藏吳道子天龍八部<lb/>
妙絶天龍八部圖細看真不失錙銖聲名自足高千古<lb/>
題品尤難遇二蘇旌旆冕旒猶可想鬼神人物亦何殊<lb/>
君看坐位蘭亭草費盡工夫學得無<hi>美子瞻也二蘇謂子</hi>
<pb n="KR4d0243_SBCK_011-6b"/>
　　謝顔樂閒篆離騷<lb/>
樂閒下筆素推高攻媿眈書老更饕顧我好看秦小篆<lb/>
煩君為作楚離騷晚年應悟成竵扁痛飲猶堪寫鬱陶<lb/>
喜劇但知嵗十襲瓊瑤無以報投桃<lb/>
　　題徐聖可知縣所藏楊補之二畫<lb/>
誰種疎梅古岸頭推篷瞥見倍清幽君看竹外一枝好<lb/>
真有江南萬斛愁<lb/>
梅花屢見筆如神松竹寧知更逼真百卉千華皆面友<lb/>
嵗寒秖見此三人<lb/>
<pb n="KR4d0243_SBCK_011-7a"/>
　　嵩岳圖<hi>有序</hi>
　　　先祖太師齊國公元符中知河南府登封縣建<lb/>
　　　炎兵燬先集故物煨燼無遺兒時猶及見揚州<lb/>
　　　伯父藏嵩山圖丹青僅存雖傳録廿四峯詩以<lb/>
　　　生晚既不逮事不知有石刻也張致遠為京西<lb/>
　　　僚屬寄登封舊碑得之驚喜唐律為謝<lb/>
先世前蹤不可追君從何處得全碑上横嵩岳三千丈<lb/>
下列齊公廿四詩室號揖仙懷舊事菴名面壁認遺基<lb/>
青氈真是吾家物欲以瓊瑤厚報之<lb/>
<pb n="KR4d0243_SBCK_011-7b"/>
　　寫照葉處士求僧<lb/>
幾年依様畫葫蘆自作葫蘆學佛徒一筆從今勾㫁了<lb/>
一瓶一鉢任江湖<lb/>
　　元日<lb/>
嵗當庚午旦庚寅最喜明朝遇上辛五福來臨吳越分<lb/>
更欣三日即頒春<lb/>
　　題郭恕先雪霽江行圖<lb/>
妙絶丹青郭恕先幻成雪霽大江船沿流更飽輕帆舉<lb/>
上水仍勞百丈牽捩柂長年渾欲動褰帷佳客若將仙<lb/>
<pb n="KR4d0243_SBCK_011-8a"/>
侍親曽泛滄浪月猶記蘭成射䇿年<hi>太師行大江十八歲時侍先</hi>
　　寄題江西劉氏勤有齋<lb/>
樸斵敷菑皆用勤況吾儒者務多聞萬書插架非闗我<lb/>
一巻入心方屬君為學從來無止法立身寧秖富多文<lb/>
自憐習氣今猶在尚欲楚膏到夜分<lb/>
　　書葛氏詩巻<hi>閒適十首詩有致仕心</hi>
未年六十蚤休官海角投閒儘自安一紀時容奉香火<lb/>
七旬遂許挂衣冠重來深愧妨賢路此去終期保歲寒<lb/>
三上封章歸未得葛家詩巻却羞看<lb/>
<pb n="KR4d0243_SBCK_011-8b"/>
　　殿上聞杜鵑<lb/>
衰晚三年侍玉墀高梧又擢鳯凰枝封章屢上未容去<lb/>
更向殿頭聞子規<lb/>
　　王伯齊染髭<lb/>
垂髫相見舜江濵荏苒俄驚過五旬顧我頽齡真似葉<lb/>
訝君長鬛亦如銀萬金安得神仙藥一笑重來舊日春<lb/>
縱使星星還復出不妨時作少年人<lb/>
　　乞出過傳法聞伯齊歸姚江<lb/>
扶病還朝一秃翁重來寧免笑何公夢魂長是尋雲北<lb/>
<pb n="KR4d0243_SBCK_011-9a"/>
歸路何時向浙東深願聳身隨畫鷁空勞舉目送飛鴻<lb/>
主人竹所終須到最憶東軒一枕風<lb/>
　　行香聞杜鵑<lb/>
牆西緑栁杜鵑聲我老何堪側耳聽我自賦歸歸不得<lb/>
不須苦語更丁寧<lb/>
　　送蔣甥若水使屬北行<lb/>
曽為假吏到燕山送子長征不作難故國能無歎禾黍<lb/>
中原應欲覩衣冠黑甜軟飽宜加愛紅皺黄團正可觀<lb/>
行矣勿為兒女戀指期良月待君還<lb/>
<pb n="KR4d0243_SBCK_011-9b"/>
　　夜讀王承家縣丞詩編<lb/>
向來深夜快揮犀不聽清談又許時淨洗昬眸急呼燭<lb/>
為君讀盡一編詩<lb/>
鍊句工深興味長固知家學富青箱莫言一臠能嘗鼎<lb/>
更欲為余傾錦囊<lb/>
　　寒食<lb/>
輔政無功日歉然佳時頒賚屢傳宣已蒙授粲仍分茗<lb/>
既荷貽牟更擊鮮酒號流香盛寶榼燭然新火散青烟<lb/>
兒孫不識君恩重但覓東宫賜劇錢<lb/>
<pb n="KR4d0243_SBCK_011-10a"/>
　　夫人攜家泛湖<lb/>
三分春色二分休始見魚軒泛緑舟諸子待行歡盡日<lb/>
一翁獨坐淡于秋滿斟美酒應同醉是處名園爲少留<lb/>
隂靄在前雷雨後特晴此日稱君游<lb/>
　　即事<lb/>
壯志摧頽貎亦衰豈知官舍傍巖隈此身不是京塵裏<lb/>
飯了沿山看臘梅<lb/>
　　劉寺即事<lb/>
不到兹山二十年豈知重見舊山川煙深雖不見湖水<lb/>
<pb n="KR4d0243_SBCK_011-10b"/>
且看長空萬里天<lb/>
飛泉何事仰空流無數明珠散不收注輦昔時曽撒殿<lb/>
至今抛擲未曽休<lb/>
　　<graphic n="KR1485" url="https://raw.githubusercontent.com/kanripo/KR-Gaiji/master/images/KR1485.png" mimeType="image/png"/>發漕薦喜而成詩併勉杓<lb/>
戊辰貢舉忝余知曽礙孫兒到省闈欣汝今秋重預薦<lb/>
喜吾即日可言歸門闌有慶人爭賀父子同登世所希<lb/>
痴望十人俱上第坐令晝錦倍光輝<lb/>
　　十月旦尚煖用夾公服二月初吉雪寒甚服單<lb/>
尚煖先添夾方寒卻用單不惟春料峭況值雪飛翻但<lb/>
<pb n="KR4d0243_SBCK_011-11a"/>
欲朝儀肅難求已分安衣囊如欲懶歸去老江干<lb/>
　　從子淮過省寄伯中弟<lb/>
我家伯父德餘輝吾弟風標具體微七葉欣聞五爭奮<lb/>
四人先喜一雄飛忍貧老尚甘簞食教子今方擢省闈<lb/>
他日雙椿臨六桂麻衣俱換緑衣歸<lb/>
　　贈僧文可往黄州建東坡寺<lb/>
一坡久矣郡城東居士來游地望崇問舍求田煩作計<lb/>
拈槌豎拂看談空共分龎老沈江寶要奉儋州秃鬢翁<lb/>
去作開山第一代燈燈相續到無窮<lb/>
<pb n="KR4d0243_SBCK_011-11b"/>
　　三月七日上賜牡丹並薔薇露勸酒<lb/>
幾見牡丹東海涯暮年敢謂到京華休論千品洛中譜<lb/>
驚看百枝天上花況有八珍來禁苑更加雙榼賜流霞<lb/>
闔門飽暖聊同醉稽首將何報宅家<lb/>
　　史清翁談詩走筆次韻<lb/>
公退門庭靜輕風輥絮毬故人驚一見小酌散千憂西<lb/>
上不容久東歸又别愁何當附舟尾從此遂歸休<lb/>
　　以興安石阮底寄顔樂閒<lb/>
興安樂石響于桐作阮猶堪繼仲容茂苑樂閒真好事<lb/>
<pb n="KR4d0243_SBCK_011-12a"/>
爲君添起玉玲瓏<lb/>
　　觀冷泉亭放水<lb/>
冷泉淺濁使人愁開板黄波去不休岸側細泉穿亂石<lb/>
始知别是一清流<lb/>
　　贈蜀二史<hi>有序</hi>
　　　紹熙四年蜀士李德秀甫登科求致其事以榮<lb/>
　　　親先帝詔從其請某時任西掖預草詞命今皇<lb/>
　　　帝䇿士蜀又有二人焉同姓史氏其一緜州司<lb/>
　　　戸天應與其子簨同登遂以身之官求封贈父<lb/>
<pb n="KR4d0243_SBCK_011-12b"/>
　　　母其一成都府司户公亮自陳素志晚得一官<lb/>
　　　亦為此舉上益嘉之各特循從事郎致仕聖朝<lb/>
　　　孝治之盛十九年間見此三人坤維士風于是<lb/>
　　　尤振輒成唐律表贊喜之私仍寄后溪劉德修<lb/>
老我挂冠慚復彈羡君登第遽休官幸哉有子事尤美<lb/>
專以為親人更難舊説三賢皆特操今看二士倍榮觀<lb/>
同歸猶及襄陽老一舸清風廿四灘<lb/>
　　題汪季路尚書所藏米元暉蔣山出雲<lb/>
龍盤往昔名鍾山雲起從龍意自閒膚寸須臾成戴帽<lb/>
<pb n="KR4d0243_SBCK_011-13a"/>
坐看膏雨滿人間<lb/>
　　九月十一日杓孫得男<lb/>
郡齋弧矢記垂門今日衰翁更覺尊生晚不能瞻大父<lb/>
年高卻喜有曾孫從今鏡鑷知無用但喜芝蘭近愈繁<lb/>
願汝孳孳守家法為傳衣鉢到仍昆<lb/>
　　送叔韶弟宰華亭<lb/>
試邑雲間事最多直將心力細礱磨固知三泖五茸勝<lb/>
其奈千瘡百孔何敏手未須施霹靂疲民正欲聽弦歌<lb/>
規橅穩作三年計徐上青雲鬢未皤<lb/>
<pb n="KR4d0243_SBCK_011-13b"/>
　　又示從子澶<lb/>
壯縣人歌第一竒過庭為有寧馨兒親旁色養宜加謹<lb/>
戸外分毫勿預知寓意杯觴須自節讀書松竹有餘師<lb/>
他時刮目相期待連桂家風望一䕫<lb/>
　　寄叔韶弟<lb/>
阿連試邑有成規誰謂雲間不可為能使鑊湯偏滾處<lb/>
直如官府太平時容容非欲後多福赫赫何如去見思<lb/>
子路當年曾請益更須無倦以終之<lb/>
　　朝退<lb/>
<pb n="KR4d0243_SBCK_011-14a"/>
謝事不得去趨朝愈更難誰憐八旬老日冒五更寒指<lb/>
凍怯持笏腰酸强踞鞌細思誰縳汝只合挂衣冠<lb/>
　　劉德修赴遂寧示和篇改除荆南復寄之<lb/>
老矣思歸鋏屢彈七旬望八合抛官我將東去計安出<lb/>
君欲西還事亦難好向渚宫尋故蹟更從雄楚縱遐觀<lb/>
上游正倚公為重莫向蓬谿更上灘<lb/>
　　李起宗舍人悠然亭<lb/>
遠游蜀道歴艱難徑上甘泉豹尾間荷橐忽思辭北省<lb/>
拂衣自喜見南山當時旁舍基猶在囘首垂髫鬢已斑<lb/>
<pb n="KR4d0243_SBCK_011-14b"/>
先友碑隂盡陳迹寒空依舊濕煙鬟<lb/>
　　伯中弟可休堂<lb/>
夫婦老相對閨門貧甚安六兒俱力學一子幸仙官香<lb/>
火祠初奉勲名鏡裏看更當聨五桂納禄尚何難<lb/>
　　海棠<lb/>
海棠昨日始萌芽一夜驚雷發萬葩老眼恍然何所得<lb/>
凌雲庵外見桃花<lb/>
海棠初發為題詩倐見輕紅萬㸃吹已惜落英鋪滿地<lb/>
更憐幾片罥蛛絲<lb/>
<pb n="KR4d0243_SBCK_011-15a"/>
　　後圃<lb/>
春雨才晴氣已和暖風吹動百花窠絶憐玉屑如吾髪<lb/>
緑者全稀白者多<lb/>
　　贈熊道人<lb/>
十載隱潭衡居然腑肺清枯禪參懶瓚老氣激彌明筆<lb/>
底煙雲妙人間勢利輕款門俄告别江海一浮萍<hi>韻借</hi>
　　題汪季路尚書所藏米元暉湖山瑞雪圖<lb/>
筆力誰能似虎兒思陵親為御珍題小臣不識湖山好<lb/>
但欲扁舟泛剡谿<lb/>
<pb n="KR4d0243_SBCK_011-15b"/>
</p>
<p>
　　揚州瓊花<lb/>
囘憶靈根六十年秋深恨不見芳鮮茲從淮上來千里<lb/>
非比人間聚八仙曽有畫圖稱小異諒應后土愛孤妍<lb/>
或言天杖誠虚語榮悴中分亦偶然<lb/>
　　題林宗魯校書所藏宣和御畫<lb/>
周公多藝孔多能徽廟才高更倍増除却萬幾都不㑹<lb/>
至今遺老話昭陵<lb/>
　　贈别章茂獻尚書<lb/>
我輩重來鬢已皤正元朝士苦無多才堪柱石猶歸去<lb/>
<pb n="KR4d0243_SBCK_011-16a"/>
奈此摧頽一老何<lb/>
　　戲咏戎葵簇成芍藥<lb/>
囘首閒來婪尾春横風吹盡已成塵戎葵簇就誰嘗巧<lb/>
紅藥當前太逼真觀洧贈人迷冶子翻階得句誤詞臣<lb/>
園丁妙手有如許猶勝隋園剪綵人<lb/>
　　戲題膽瓶蕉<lb/>
垂膽新甆出汝窑滿中幾莢浸雲苗瓶非貯水無由罄<lb/>
葉解流根自不凋露綴疑儲陶令粟風搖欲響許由瓢<lb/>
相攜同到緑天下别是閩山一種蕉<lb/>
<pb n="KR4d0243_SBCK_011-16b"/>
　　午暑<lb/>
炎官火傘罩中區病老低垂氣不蘇難學孫兒頻飲冷<lb/>
時將冰水洗霜鬚<lb/>
　　省宿<lb/>
樹滿茅山緑正肥昬鴉日日向南歸如今身在三茅外<lb/>
卻看歸鴉正北飛<lb/>
　　水蕉<lb/>
獵獵水芭蕉如將隱士招清風來處遠溽暑坐中消<lb/>
　　送楊晦叔提舉浙西竝寄陳表道<lb/>
<pb n="KR4d0243_SBCK_011-17a"/>
兩兩郎星映使星老人星彩對晶明褰帷共喜行畿甸<lb/>
洗印仍欣就帝城五馬況當恩始拜三吳從此政尤清<lb/>
便看瑞慶求稱壽同聴嵩呼萬嵗聲<lb/>
　　八月四日晚霹靂碎大栁木<lb/>
秋分雷自合收聲白露明朝忽震霆怪得坐中驚欲倒<lb/>
鄰牆萬栁碎中庭<lb/>
　　靈光<lb/>
魯邦宫殿久蕪荒惟有靈光最久長身似靈光終變幻<lb/>
巋然别有一靈光<lb/>
<pb n="KR4d0243_SBCK_011-17b"/>
　　謝陸伯業通判示淮西小藁<lb/>
四海詩名老放翁遺編俱在迹成空忽從淮右傳詩巻<lb/>
近比劒南真父風暫向壺頭追馬援何當甫里訪龜䝉<lb/>
江山為助多佳句莫惜南來寄㫁鴻<lb/>
　　蕉菴清坐<lb/>
薄晚歸來煙已蒼蠻蕉一葉障斜陽不須久住潭潭府<lb/>
始覺山林興味長<lb/>
　　蕉菴暮歸<lb/>
緑蕉隂下遶斑衣飯了從容到夕暉老子才攜笻杖去<lb/>
<pb n="KR4d0243_SBCK_011-18a"/>
孫兒各捧竹團歸<lb/>
　　病告<lb/>
閉戸垂簾儘自如兀然終日擁紅爐得歸足可優游老<lb/>
此地何堪養病軀<lb/>
　　殿上侍立寒甚<lb/>
小雪以來霜氣清今朝寒色倍嚴凝榻前侍立無遮障<lb/>
吹得半身真是冰<lb/>
　　齒落戲作<lb/>
零落殘牙齒年來落欲空得魚惟食凍捨肉只餐葱休<lb/>
<pb n="KR4d0243_SBCK_011-18b"/>
憶紅綾餤難吞栗棘蓬何須如劒樹始解振宗風<lb/>
　　重陽淳生日時年四十九矣<lb/>
汝生四十九年春猶記雙親始得孫當暮知非過能寡<lb/>
敢言學易道彌尊喜吾父子為知己賴爾詩書遂滿門<lb/>
但得團欒長似此年年萸菊醉清樽<lb/>
　　范叙剛舍人示文正公象笏<lb/>
千載威名文正公忽瞻遺笏照雙瞳敢從象齒窺清裁<lb/>
屢批龍鱗奮大忠秉立定知端若柱至今猶想氣如虹<lb/>
舍人接武登廊廟宜寶甘棠振祖風<lb/>
<pb n="KR4d0243_SBCK_011-19a"/>
　　送黄貞護道人住茅山贈以黑玉虎<lb/>
少從黑虎谷中行晚得於菟玉琢成輟以贈君俱隱處<lb/>
大茅峯頂看風生<lb/>
　　贈凌一源道人<lb/>
知君曽住武當山更解尋幽灊皖閒老矣無縁窮勝處<lb/>
但思歸去臥鄉闗<lb/>
　　謝滕宰彥可惠詩<lb/>
與君相遇海東頭明月如何忽暗投自媿重來千嵗鶴<lb/>
永懷靜對五湖鷗新編不覺成三復妙思誠堪比四愁<lb/>
<pb n="KR4d0243_SBCK_011-19b"/>
還肯來遊鄮山否與君攜手上東樓<lb/>
　　薌林雪中過峽圖<lb/>
不土之里無言詩泛雪清圖事已非墨隱爲君傳舊跡<lb/>
宛然興起剡谿西<lb/>
　　賀監湖上<lb/>
萬頃平湖一葦杭此歸喜似賀知章上恩賜與西湖曲<lb/>
遂老吾家歸照堂<lb/>
狂客歸來終好夸越王城下占烟霞此中信美非吾土<lb/>
不是西湖是我家<lb/>
<pb n="KR4d0243_SBCK_011-20a"/>
</p>
<p>
攻媿集巻十一<lb/>
<pb n="KR4d0243_SBCK_011-20b"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_012-1a"/>
攻媿集巻十二<lb/>
　　　　　宋　樓　鑰　撰<lb/>
　今體詩<lb/>
　　殘月如新月<lb/>
近晦月猶在蕭騷夜向晨已殘幾欲盡忽見恍如新老<lb/>
桂沈清影餘輝釦半輪纖纖兩頭玉皎皎一鉤銀明似<lb/>
哉生際光疑太逼眞妝樓誰起早深拜誤佳人<lb/>
　　炙背俯晴軒<lb/>
炙背情方適融霜日正暾何妨憑曲几相與俯晴軒愛<lb/>
<pb n="KR4d0243_SBCK_012-1b"/>
景欣亭午閒身得負暄映簷成白醉挾纊謝竒温豈止<lb/>
寛寒色猶思奉至尊桃花滿肌骨佳句憶王孫<lb/>
　　置酒沛宫<lb/>
漢祖功成後時因過沛宫還鄉上心喜置酒故人同高<lb/>
㑹延遺老酣歌和衆童窮歡新笑樂起舞舊英雄慷慨<lb/>
悲遊子軒昻賦大風永為湯沐邑何用築新豐<lb/>
　　天寒割蜜房<lb/>
場圃功初畢天寒樂嵗穰山居收蜜課簷外割蜂房弱<lb/>
羽依晴日纖腰怯曉霜鉛刀開戸牖棘七薦甘香作室<lb/>
<pb n="KR4d0243_SBCK_012-2a"/>
何時再趨衙未用忙百花辛苦處今日為君嘗<lb/>
　　黄知橘柚來<lb/>
一舸放長江遙林厎處黄自知來橘柚先已照滄浪緑<lb/>
葉凝烟密金苞射日光相迎蒼縣雨暗識洞庭霜味詫<lb/>
江陵種庭垂禹廟荒何如船上看數里更飛香<lb/>
　　背水陣<lb/>
十里當勍敵臨機事寖危萆山兵已遣背水陣尤竒前<lb/>
澤書誠有行權我獨知正須投死地何用惜羣疑抜幟<lb/>
終如約傳餐亦應期孫吳非紙上方略要從宜<lb/>
<pb n="KR4d0243_SBCK_012-2b"/>
　　鯤化為鵬<lb/>
鯤大幾千里揚鬐氣日増一時俄化羽萬古記為鵬鱗<lb/>
族疇能比龍門不足登天池將轉徙雲翼快飛騰怪矣<lb/>
齊諧志壯哉莊叟稱鳶飛與魚躍曽不事誇矜<lb/>
　　一月三㨗<lb/>
勇甚鷹揚將身從虎穴探六師心不二一月㨗凡三戎<lb/>
卒時非久邊庭戰已酣神戈窮逐北露布屢馳南貔旅<lb/>
彌思奮狼心敢肆貪七旬有苗格較德可無慚<lb/>
　　清泉潔塵襟<lb/>
<pb n="KR4d0243_SBCK_012-3a"/>
騷客事幽尋清泉一派深居然浮爽氣聊用潔塵襟徹<lb/>
底明蒼翠澄波漾碧岑應添山澤趣盡滌市朝心洗耳<lb/>
何妨聽吟詩更喜臨至哉天下樂穩坐讀書林<lb/>
　　物色訪嚴光<lb/>
肥遯推嚴子招賢仰漢光營求思舊學物色訪羣方聘<lb/>
問期終得形容尚未忘羊裘方審識蒲乗遂搜揚不羡<lb/>
雲臺繪還歸釣瀨傍高風今尚在江水與俱長<lb/>
　　冀北馬羣空<lb/>
冀北雖多馬知惟伯樂工秖因良種去便覺舉羣空遍<lb/>
<pb n="KR4d0243_SBCK_012-3b"/>
視千蹄衆先收八駿雄漫聞餘布野無復見追風騏驥<lb/>
方奔逸駑駘豈混同倘非承一顧鳴意孰能通<lb/>
　　習馬長楊<lb/>
强漢承平後兢兢武不忘整師臨五柞習馬向長楊冀<lb/>
野來騏驥天閑出驌驦驤騰射熊館馳驟華山陽輦路<lb/>
千蹄穩瑤池八駿良上方勤閱武願賦翰林章<lb/>
　　飛泉漱鳴玉<lb/>
翠巘幽深處飛泉觸石鳴跳珠無定態漱玉有餘情雨<lb/>
落千潯溜風傳萬壑聲玲瓏鏗璧韻激濺破瓊英漢水<lb/>
<pb n="KR4d0243_SBCK_012-4a"/>
思遺珮滄浪想濯纓何須韓吏部聯句賦琮琤<lb/>
　　表兄陳安行遷右司仲兄遷大理丞余遷太府丞<lb/>
　　舅氏適齋寄詩爲賀次韻<lb/>
東塾談經嵗月輕外家生長復何營王生此舅若無有<lb/>
楊惲一書安得成首寄新詩欽厚意卻思往事念平生<lb/>
當時更荷外祖母幼惠尤憐盛氏甥<lb/>
為親敢説宦情輕公退委蛇懶自營朝路一時偕寸進<lb/>
適齋新句已先成圉師況復今同里武子非惟愛外生<lb/>
舊日阿童今欲冠此恩更欲到彌甥<lb/>
<pb n="KR4d0243_SBCK_012-4b"/>
　　適齋挂冠次韻<lb/>
致仕吾非不待年禮經自合許求田秖圖徑取衣冠挂<lb/>
不願更尋香火縁富貴鼎來先避地是非叢處獨翩然<lb/>
鄮峯相對兩真隱共仰元台為大天<lb/>
世事相牽無了期平生待足是何時抛官不作九閽夢<lb/>
納緑尚餘三徑資紫綬金章寧復戀黄冠野服自相宜<lb/>
耳根贏得長清淨理亂從今不用知<lb/>
　　余初除西掖適齋惠詩以二甥相繼縯綸為喜安<lb/>
　　行表兄貽書喜溢于辭謹次韻為謝竝屬安行<lb/>
<pb n="KR4d0243_SBCK_012-5a"/>
漕臺生處寢之牀叢桂還分一葉芳紅藥階邊懷老謝<lb/>
桃花觀裏憶劉郎首煩賢舅書増喜想見慈親色更康<lb/>
無忌安能真酷似願從外氏借餘光<lb/>
敢謂封倫據此牀幸從科級紹餘芳紫薇繼直中書貴<lb/>
叢桂猶為同舍郎太史書傳得楊惲渭陽情厚為秦康<lb/>
外家宅相君餘事魚目何堪比夜光<lb/>
　　余匄郡得婺適齋以詩相迎次韻<lb/>
風際端宜鷁退飛青雲高處有危機屢遮西日成何事<lb/>
幾向東風詠式微塞馬云何真是福鱸魚正不為知幾<lb/>
<pb n="KR4d0243_SBCK_012-5b"/>
休論池上翩然舉且奉潘輿得賦歸<lb/>
　　適齋約訪王卿正己巳而中輟次韻<lb/>
歸來親戚話通情準擬流光得再行已荷適齋容接武<lb/>
敢從酌古遽渝盟烏衣門巷人非遠緑野樽罍計未成<lb/>
官已得閒身未暇因仍恐或過清明<lb/>
　　謝太守送雪次適齋韻<lb/>
一冬秖見曉霜寒未得飛霙萬里看多謝黄堂贈圭璧<lb/>
欲從乳竇倚欄杆簾高安有冰成柱坐久空餘水在盤<lb/>
嵗晚願呈三白瑞要觀積玉滿林端<lb/>
<pb n="KR4d0243_SBCK_012-6a"/>
　　清高閣觀雪次適齋韻<lb/>
衝雪上層閣真成清且高主人風節峻坐客笑談豪泛<lb/>
棹訪安道賦梅思水曹好因牕映夜痛飲讀離騷<lb/>
　　真率㑹次適齋韻<lb/>
喜奉潘輿得退身烏衣相㑹總情親樽前正好醉千日<lb/>
林下何妨見兩人閒暇止應開口笑詼諧尤稱掇皮真<lb/>
夜歸更作驚人語舅氏從來筆有神<lb/>
　　楊聖可棊集余方歸自桃源不及預次適齋韻<lb/>
屏處尤便野性慵故人何幸得相逢賦歸敢慕陶彭澤<lb/>
<pb n="KR4d0243_SBCK_012-6b"/>
自免猶希邴曼容棊酒交歡情正洽江山得助景方濃<lb/>
嗟余誤入桃源去歸路滿城聞晚鐘<lb/>
　　汪達可招遊臧園次適齋韻<lb/>
城下名園稱老懷乳鶯飛燕共低徊寒梅送臘曽先到<lb/>
嫩緑留春喜再來眼底芳時能幾許樓頭衙鼔漫相催<lb/>
主人好事不嫌客素壁揮毫又一囘<lb/>
滿架酴醿愜雅懷更添林下紫徘徊平湖不怕重門阻<lb/>
勝賞何妨後日來酒興已隨斜照遠詩情無待片雲催<lb/>
黄昏鼓棹欲歸去望望烟林首重回<lb/>
<pb n="KR4d0243_SBCK_012-7a"/>
　　士穎弟作真率㑹次適齋韻<lb/>
何羡祖希情好隆朱陳累世意交通舅甥巾屨頻相接<lb/>
兄弟樽罍喜更同參坐幸容攻媿子主盟全賴適齋翁<lb/>
日來愈得清閒趣斗酒不妨時一中<lb/>
　　弔王卿之喪次適齋韻<lb/>
去嵗同登百尺樓相期春晚更重遊舟藏大壑夜俄去<lb/>
橋跨清溪花自流五紀情親真是夢四山風物總成愁<lb/>
一朝千古尚何及空使文皇嘆薛收<lb/>
　　喜雨次適齋韻并呈郡守吳居甫<lb/>
<pb n="KR4d0243_SBCK_012-7b"/>
一旱禱而雨此心天與通為霖三日足起舞萬家同破<lb/>
塊朝方爽翻盆夜正中隨車真響應巫覡又何功<lb/>
洗印日無幾載芟春已移龍神來鄮嶺香炷爇流陂自<lb/>
是受[門@里]許堪為學稼遲洋洋添野水已足樂吾飢<lb/>
雨師爭自效風伯尚何施膏澤由分閫空餐愧奉祠農<lb/>
功今可濟水利更無隳喜雨無煩記行人口似碑<lb/>
　　安行表兄除華文閣直學士奉祠次適齋韻為賀<lb/>
屢報銀臺給事中忽聞喚渡浙江東長安幸免手遮日<lb/>
圓嶠莫嗟船引風廪繼真祠身暫逸班聨内閣眷方隆<lb/>
<pb n="KR4d0243_SBCK_012-8a"/>
且歸同伴適齋老便看鋒車召此翁<lb/>
　　送安行表兄葬次適齋韻<lb/>
深沈仙洞鎖神清萬壑松聲不似晴宿草他年空悵望<lb/>
生芻今日寓精誠山川氣象渾如舊劍佩風吹儼若生<lb/>
猶記玉音稱酷似始知無忌乃其甥<lb/>
　　尋春次適齋韻<lb/>
一自東皇天上來坐看芽蘖起枯荄化工潛有洪鈞轉<lb/>
春事何勞疊鼓催晚景鬢凋寧再緑去年花謝又重開<lb/>
賞花攜酒那容緩走遍郊原莫便囘<lb/>
<pb n="KR4d0243_SBCK_012-8b"/>
曉來陌上雨班班同社相將便出闗席地亦堪尋酒所<lb/>
得園徑與坐花間從教多病須行樂任是清貧也破慳<lb/>
門外紅塵深幾許誰人能得此身閒<lb/>
　　次適齋韻十絶<lb/>
　　　休官<lb/>
人生寧問草堂資乞得閒身且徑歸慚媿舅甥俱就隱<lb/>
淡然相對兩忘機<lb/>
　　　發書<lb/>
故人惟賴幾行書今日誰能更訪吾舊日熱心今就冷<lb/>
<pb n="KR4d0243_SBCK_012-9a"/>
向來已得自揶揄<lb/>
　　　見客<lb/>
客至何妨送與迎門前羅雀亦人情可憐寒士猶相望<lb/>
時有饑來栁絮輕<lb/>
　　　出謁<lb/>
杜門卻掃寖多時閒傍人門亦漫為茶竈筆牀烟浪去<lb/>
自疑身是老天隨<lb/>
　　　赴㑹<lb/>
此身未老已先閒到處時時盡醉還更欲相邀蓮社客<lb/>
<pb n="KR4d0243_SBCK_012-9b"/>
共尋精舍上孱顔<lb/>
　　　病起<lb/>
老去情懐百不宜上樓腰腳覺舒遲適齋異禀人難及<lb/>
病起精神略不衰<lb/>
　　　安心<lb/>
但使心如水在槃坐令四體自然胖有人來問安心法<lb/>
將汝心來為汝安<lb/>
　　　讀書<lb/>
佚老無如大字書聊將遮眼度三餘有時忠義忽相激<lb/>
<pb n="KR4d0243_SBCK_012-10a"/>
間遇包胥與子胥<lb/>
　　　染鬚<lb/>
染鬚欲學少年時笑殺當年榮啓期公道世間惟此耳<lb/>
年來猶幸不相欺<lb/>
　　　修養<lb/>
聞道壺中别有天能將俄頃比千年千年俄頃俱成夢<lb/>
只任天真卻晏然<lb/>
　　同年鄭貴温寺丞直華文閣致仕次適齋韻為賀<lb/>
先生久矣愛吾廬絶勝揚雄宅一區賸有珠宫來海石<lb/>
<pb n="KR4d0243_SBCK_012-10b"/>
不妨茅屋繞畦蔬來書已許尋前諾結社方將約並驅<lb/>
更欲相邀預真率車公豈可座間無<lb/>
倦遊歸騎自吳門欲上封章叩帝閽俞旨肆頒旌素節<lb/>
華文進直示優恩淵明妙句羣賢和疏傳佳名萬古存<lb/>
加我數年祈謝事此心難與俗人論<lb/>
　　次適齋韻四絶<lb/>
　　　初得曽孫女<lb/>
外子惟知媿可攻羡公八十未衰癃曽孫喜見新文褓<lb/>
尚想當年擲鏡翁<lb/>
<pb n="KR4d0243_SBCK_012-11a"/>
　　　茉莉花<lb/>
江南創見喜孤芳見説閩花徧海鄉安得一居香盛處<lb/>
帳中巧作寶毬妝<lb/>
　　　從子澡滌築居荷池上<lb/>
樓臺牆宇家家月楊栁荷花處處風最喜兩涯相映帶<lb/>
一時倒影入池中<lb/>
　　　山亭納凉<lb/>
不嫌西照為朝曦城郭誰知住翠微天幸外門纔咫尺<lb/>
欲陪杖履夜忘歸<lb/>
<pb n="KR4d0243_SBCK_012-11b"/>
　　次適齋韻五首<lb/>
　　　山行野老問年<lb/>
田夫笑把褐衣牽莫問壺中别有天齒髪雖殘渾未覺<lb/>
精神愈勝果何縁公言已老偶能爾我本無心只自然<lb/>
再禱百分纔及一定因椿壽八千年<lb/>
　　　堅鄭貴温棊社<lb/>
二公休致我來歸儘可同裁隱士衣此已屢謀登竹所<lb/>
君其無吝造城扉人間厭見手翻覆樂處須當頤指揮<lb/>
凉氣一新宜近酒盍簪莫似向來稀<lb/>
<pb n="KR4d0243_SBCK_012-12a"/>
　　　秋凉有感<lb/>
公看魚躍與鳶飛鶴脛雖長㫁則悲世事不容人苦較<lb/>
秋風自有葉先知青奴難免交新絶素扇寧須手自持<lb/>
宋玉賦篇終未達不如老子笑成詩<lb/>
　　　諭悲秋者<lb/>
黄雲萬頃一時收喜見高空風露秋嵗事及今將告畢<lb/>
人生到老盍歸休固知景物能興感亦有痴人苦過憂<lb/>
胸次果然無一累豈容秋月使人愁<lb/>
　　　舅甥賡酬之樂<lb/>
<pb n="KR4d0243_SBCK_012-12b"/>
神明未覺晉公衰老母尤忻兄弟怡范甯王忱無許壽<lb/>
牢之無忌不聞詩秋風對酒勸酬處夜月乗橋來往時<lb/>
但要兩家同此適不須更遣外人知<lb/>
　　八月十四夜攜家泛月次適齋韻<lb/>
月到平湖金作波一城惟此占秋多水晶宫裏清無比<lb/>
何用重登漢馺娑<lb/>
九秋風月正分平盛滿水晶分外明老子此行端不惡<lb/>
夜深幾得聖之清<lb/>
稍先一日是中秋行徧芙蓉與菊洲作意安排卻非適<lb/>
<pb n="KR4d0243_SBCK_012-13a"/>
不如乗興徑行舟<lb/>
猶記年時看水嬉不如此夜月相宜仙翁一醉非塵世<lb/>
為問姮娥知未知<lb/>
草草真成一段竒比鄰非不借餘輝板輿何敢侵風露<lb/>
略望簷間且勸歸<lb/>
　　次適齋韻十首<lb/>
懶學仙家煉火還但欣晚節在林間鴛行免奏三千牘<lb/>
駑駕難參十二閑短艇有時浮緑水輕輿到處賞佳山<lb/>
莫言冷淡為生活冷淡終然無後艱<lb/>
<pb n="KR4d0243_SBCK_012-13b"/>
秋來病體費支吾深閉柴門臥草廬藥裏多尋醫者問<lb/>
酒樽寖與故人疎特須勉强陪來客未免辛勤答遠書<lb/>
此外儒生真氣習簡編猶欲趁三餘<lb/>
大率舟行岸自移機緘何必更相思雨餘坐見水三尺<lb/>
雲淨喜看天四垂荷沼已殘霜後葢桂林初綻日邊枝<lb/>
閒中氣味深長甚問卻西風總不知<lb/>
幸堪擊壤樂清時衰病情懷百不宜秖好灌畦陪漢叟<lb/>
更欣學圃慕樊遲逢人草草須傾酒得韻怱怱且和詩<lb/>
琴意高低猶自適高山流水久心知<lb/>
<pb n="KR4d0243_SBCK_012-14a"/>
甥舅相尋向酒邊相忘情話更怡然人言難遇雙延閣<lb/>
自媿叨聨兩大天只覺光隂詩裏過何妨枕簟醉時眠<lb/>
此中别有真消息莫為人間醒者傳<lb/>
從來憂道不憂貧晚向閒中得此身直把宦途如夢過<lb/>
任他世事似棊新坐間可説舊時話眼底幸多同社人<lb/>
賡唱本求閒燕樂莫誇末路費精神<lb/>
自憐鶴髪奉慈親舅氏還欣託比鄰已向雲間收倦翼<lb/>
甘從波底作潛鱗果然松菊連三徑誰謂神仙隔一塵<lb/>
野服相從成二叟不須更現宰官身<lb/>
<pb n="KR4d0243_SBCK_012-14b"/>
笑他咄咄向空書既老投閒計未疎釜裏有魚長自足<lb/>
門前無雀是吾居休論仙子生塵襪莫問高軒織翠裾<lb/>
百念已如灰様冷更無驕色與人鋤<lb/>
秋宵坐到玉繩低歴歴明蟾數桂枝重露半翻蕉葉徑<lb/>
好風時颭荳花籬不妨起舞弄清影何用撞鐘誇小詩<lb/>
濁酒困人垂欲睡更揩病眼一揚眉<lb/>
秋到先生舊草堂凉飆林葉已飄黄漸看天宇清霜肅<lb/>
更覺人家白晝長歴世已經三折臂坐愁何必九迴腸<lb/>
世間舊事消磨盡秖有詩情未遽忘<lb/>
<pb n="KR4d0243_SBCK_012-15a"/>
　　客省中次適齋韻<lb/>
三年此日綺筵開盛意勤拳不待催豫約行人須已集<lb/>
先欣數客肯俱來詩筒纔到先賡韻酒興方濃莫算杯<lb/>
更欲秋深窮勝跡鄒枚後乗可容陪<lb/>
花若開時定自開芳心深靚不容催上人又有新詩出<lb/>
佳客應尋舊雨來樓上已聞香撲鼻堂前儘放酒盈杯<lb/>
高燒銀燭照花睡便到更深亦願陪<lb/>
定數無過偶與竒達人循順更安時不于椿菌量長短<lb/>
豈為彭殤較疾遲雖是一時身有疾行開九秩壽無期<lb/>
<pb n="KR4d0243_SBCK_012-15b"/>
外生六十頭先白杖履相從最得宜<lb/>
　　戲和適齋絶句三首<lb/>
　　　脱索<lb/>
纒縳千遭趁酒巡環觀巧手競稱神莫言名利如韁鎖<lb/>
猛烈抽身亦在人<lb/>
　　　藏擪<lb/>
儘教逞技儘多般畢竟甘心受面謾解把人間等嬉戲<lb/>
不妨笑與大家看<lb/>
　　　傀儡<lb/>
<pb n="KR4d0243_SBCK_012-16a"/>
假合隂陽有此身使形全在氣和神王家幻戲猶堅固<lb/>
線索休時尚木人<lb/>
　　晝寢正酣適齋以二十韻詩來亟爲次韻<lb/>
老氏正求知我希吾今老矣更何之極知仕宦皆由命<lb/>
縱有功名已過時覽鏡形容寧復我還鄉交友定從誰<lb/>
慈親多幸方難老舅氏猶欣未覺衰教誨至今仍似舊<lb/>
襟期暗合自相知新詩必使篇篇和勝地還容處處隨<lb/>
晝永劇談俱喜聽夜深清坐更忘疲素欽行已初無玷<lb/>
願學持心不自欺紫槖清班叨預列黄金横帶忝同垂<lb/>
<pb n="KR4d0243_SBCK_012-16b"/>
六旬顧我猶加懶八秩如公尚自持但仰三尊知共慶<lb/>
孰云十拗敢輕嗤無情到此方為達省病從他不用治<lb/>
世事只將同蝶夢人生幾得見雞皮觀書自識非求解<lb/>
䇿杖徐行莫厭遲儉素何妨貧勝富優游真是樂忘飢<lb/>
雖然調樂無千指儘喜當歌有十眉報謁要須親自到<lb/>
赴筵直以散為期醉翁雅意非謀醉棊社清歡豈為棊<lb/>
白髪只宜甘散誕紅塵任彼自奔馳安輿來往常陪伴<lb/>
此意終身誓不移<lb/>
　　次適齋贈少微兄韻<lb/>
<pb n="KR4d0243_SBCK_012-17a"/>
汪樓比屋古城隅彼此清貧不願餘南阮諸賢今有幾<lb/>
東牀佳壻竟誰如歸鄉年亦非全老對酒情猶未覺疎<lb/>
來往兩家無倦色此身端合老犁鋤<lb/>
　　桂花方開約客次適齊韻<lb/>
久疑岩桂儘遲開留待來朝伴舉杯老去欲尋千日醉<lb/>
客來同引百花醅況臨高閣枝枝秀好判閒身日日陪<lb/>
家釀盡傾君不惜莫教瓶罄恥為罍<lb/>
　　蔣德尚棊㑹展日次適齋韻<lb/>
棊社經年能幾回身閒深幸屢參陪一旬又見朋簪集<lb/>
<pb n="KR4d0243_SBCK_012-17b"/>
三徑還應聽履開休苦索居徒面壁何如相遇且銜杯<lb/>
雖由藥裹寛初約不碍重尋舊雨來<lb/>
　　太上皇帝聖體清康老母進封信安郡太夫人適<lb/>
　　齋除敷文閣學士有詩為賀次韻<lb/>
清朝孝治古無倫通籍推恩總及親八秩升班惟二老<lb/>
九齡拜命更何人春初慶席歡猶在嵗晚宸綸喜共新<lb/>
須信長年多富貴秖因同見㑹昌春<lb/>
吾母年高絶等倫痴兒何幸得榮親九重錫類真千載<lb/>
八座承恩只一人共仰外門流慶遠喜同介弟寵光新<lb/>
<pb n="KR4d0243_SBCK_012-18a"/>
兩家盛事人爭賀和氣薰為臘裏春<lb/>
　　題曉上人閒靜軒次適齋韻<lb/>
我居城郭子居山兩地相望數里間我已得閒猶未靜<lb/>
子雖處靜不曾閒莫將花與夢相似只用心如石様頑<lb/>
要識箇中真信息孤雲僧事兩相闗<lb/>
　　次適齋韻十首<lb/>
　　　棊會<lb/>
歸來鄉曲大家閒同社仍欣取友端無事銜杯何不可<lb/>
有時㑹面亦良難少曽環坐坐常滿賴有主盟盟未寒<lb/>
<pb n="KR4d0243_SBCK_012-18b"/>
琴奕相尋詩間作笑談終日有餘歡<lb/>
　　　老態<lb/>
舅甥身退不為遲肥遯猶當未老時東晉雖慚古元亮<lb/>
晚唐知慕老天隨公開九秩身方健我甫六旬心已疲<lb/>
不敢自言成酷似腹心惟喜兩相知<lb/>
　　　晨朝懶起<lb/>
坐見一翁兩鬢皤只贏曉夢到無何牕凉風透真成適<lb/>
日出事生還更多足弱已難堪蠟屐齒搖初不為鄰梭<lb/>
囘思螭陛班心處日日奔趨向馺娑<lb/>
<pb n="KR4d0243_SBCK_012-19a"/>
　　　見客<lb/>
車轍常多長者臨相過肯笑席門深寒暄固有三分話<lb/>
臭味還傾一寸心客至自應閒不厭年來寖覺老難禁<lb/>
應酬既了無餘事面壁何妨學少林<lb/>
　　　晝寢<lb/>
才盡甘為世所捐不如高臥了餘年時逢毁譽心無諍<lb/>
間有詩文手自編老去已知身是夢閒來更得酒中天<lb/>
簾深午寂渾無念只與白鷗相對眠<lb/>
　　　喜閒<lb/>
<pb n="KR4d0243_SBCK_012-19b"/>
投閒時以醉為鄉人既相忘我亦忘雨足已期南畝熟<lb/>
風清更愛北牕凉晝觀碧落雲千疊夜看中庭月一方<lb/>
時撫素琴聊自遣誰能更作鳯求凰<lb/>
杜陵鄭老共襟期門外紅塵勿預知近日頗荒攻媿課<lb/>
多時不見適齋詩竹深荷靜相留處月白風清偶㑹時<lb/>
地僻衣裳俱自懶黄冠野服淡相宜<lb/>
　　　讀香山詩<lb/>
詩到香山不計篇相逢佳處輒欣然明知無子可傳業<lb/>
每遇為文自入編舉世慕名多諷誦惟公著句得純全<lb/>
<pb n="KR4d0243_SBCK_012-20a"/>
胸中相似詩方似一等不為名利牽<lb/>
　　　即事<lb/>
旋插杉枝蔽曉曦緩搖輕箑自融怡調琴不用求成曲<lb/>
得句何須凑作詩無復趨炎同褦襶但能尋睡學希夷<lb/>
太倉日糴五升米老矣不嫌人更嗤<lb/>
　　　西山<lb/>
兩岸杉松翠䕃長輕輿連日得徜徉絶憐林下朝還暮<lb/>
不問人間炎與凉睡起閒情方自樂齋餘歸路未須忙<lb/>
何時更向月溪去願著青鞋走侍旁<lb/>
<pb n="KR4d0243_SBCK_012-20b"/>
　　　燕居<lb/>
大老今居東海濱燕居晚嵗更申申外生但喜長依教<lb/>
一笑相從莫問貧閒裏只將詩作活酒邊猶有筆如神<lb/>
乞言授几俱休論且做羲皇以上人<lb/>
　　子成兄年八十六史子久八十二舅氏八十八㑹<lb/>
　　于適齋次適齋韻二絶<lb/>
堂中三壽喜同時黄髪相逢齒更兒參坐共談宣政舊<lb/>
風流不許後生知<lb/>
閭里舊遊能幾人適齋猶有筆如神莫言二老升沈異<lb/>
<pb n="KR4d0243_SBCK_012-21a"/>
各現宰官居士身<lb/>
<pb n="KR4d0243_SBCK_012-21b"/>
</p>
<p>
攻媿集巻十二<lb/>
<pb n="KR4d0243_SBCK_012-22a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_013-1a"/>
攻媿集卷十三<lb/>
　　　　　宋　樓　鑰　撰<lb/>
　今體詩<lb/>
　　陳文懿公<hi>居仁</hi>輓詞<lb/>
衆口推文伯何人識吏師義襟惟古有心地只天知至<lb/>
死終無玷平生本不欺在公無可憾猶恨哲人萎<lb/>
珍館徑歸鄞人猶望秉鈞郵傳千里訃哀動五州民躃<lb/>
踊森賢嗣攀號感路人公乎不亡矣衮衮看簪紳<lb/>
宅相惟公久伊余忝後塵十年追桂籍兩禁踵詞臣接<lb/>
<pb n="KR4d0243_SBCK_013-1b"/>
武參吾舅承顔奉老親幸成三學士何意失斯人<lb/>
一别屢經歲歸舟巳及門方期情話悅空訝語音存善<lb/>
行傳千載蕪詞愧九原傷心歌楚些無地可招魂<lb/>
　　丘文定公<hi>崈</hi>輓詞<lb/>
謀國規模闊絶人才具高三朝千載遇四海一身勞儒<lb/>
將通鴛序樞庭握豹韜皇家資柱石天遽奪伊臯<lb/>
初擬文翁化誰知懷遠圖廟謨專制閫世將易兵符養<lb/>
虎竟遺患斷蛇由不殊寧同死諸葛空恨失吞呉<lb/>
處事拘攣外鋤姦談笑中幾年亡主將全蜀賴明公畏<lb/>
<pb n="KR4d0243_SBCK_013-2a"/>
愛盾衰日清和夷惠風屢書終不盡詩意亦何窮<lb/>
　　王文文公<hi>十朋</hi>輓詞<lb/>
夙負敢言氣輸忠不愛身劉蕡仍遇主綺季更憂民治<lb/>
行眞循吏風稜古諍臣搢紳千載恨不得究經綸<lb/>
梁木今其壞誰能問大鈞恩深兩宮賻哀慟四州民巳<lb/>
矣天人䇿傷哉社稷臣吾生良可恥不及見斯人<lb/>
　　婁忠簡公<hi>機</hi>輓詞<lb/>
壯歲志先定耆年氣不衰治高爲縣日名重佐州時雅<lb/>
望登朝著忠言徹帝墀亨途日千里闊步不容遲<lb/>
<pb n="KR4d0243_SBCK_013-2b"/>
邊事釁初開惟公論不囘深謀比婁敬極力阻王恢兒<lb/>
戲何堪用冰山忽巳摧朝廷始更化大老盍歸來<lb/>
共政三年久蜚英四海尊色詞無假借風裁弭囂喧但<lb/>
欲持公道寧容啓幸門經綸終未究猶有典型存<lb/>
寮寀侍儲闈如公久任稀載欣商皓起終惜漢疏歸問<lb/>
字煩參訂談經賴發揮一書眞總要星日重光輝<lb/>
得姓共東樓同朝兩故侯文編叨二序誕日頌千秋老<lb/>
矣俱宜去公乎不少留來書墨猶濕展讀淚空流<lb/>
　　程文簡公<hi>大昌</hi>輓詞<lb/>
<pb n="KR4d0243_SBCK_013-3a"/>
論著大哉堯英聲早巳昭横飛欽遠業特立仰高標言<lb/>
議超千載風猷聳四朝惜乎經世學不及珥金貂<lb/>
太上崇耆舊龍鱗手可攀胡爲遯荒野竟復老商山漢<lb/>
閣頒綸渥灑壖擁旆還靈光遂陳迹西望涕空潸<lb/>
設卦探羲畫隨山究禹謨仰天眞見象畫地可成圖健<lb/>
筆凌前輩残膏浹萬夫登門嗟最晚猶得覘宏模<lb/>
　　楊武恭王<hi>存中</hi>輓詞<lb/>
歴數中興將誰爲第一功兩朝忠衞上四海雅推公富<lb/>
貴無危溢哀榮有始終吾知尚遺恨不見朔庭空<lb/>
<pb n="KR4d0243_SBCK_013-3b"/>
勇氣眞虒虎仁心劇放麑推鋒多折馘解縛屢招攜細<lb/>
柳門堅閉長楊馬不嘶夜深星忽墮何處問撑犁<lb/>
父祖成完節丹心激懦夫枕戈梟逆首撫劍志伊吾忠<lb/>
孝公何媿哀榮世所無從今柴荷橐接武上亨衢<lb/>
王爵報元勲臨危更致身鯨波飛戰艦狼子歎江神木<lb/>
落淮南暮塵淸塞外春功臣誰第一圖畫在麒麟<lb/>
　　沈憲敏公<hi>樞</hi>輓詞<lb/>
天使魁鄉薦上令卿攺官蚤峩烏府豸終著侍臣冠持<lb/>
節威行惠專城猛濟寛紹熙多舊學胡不相宮端<lb/>
<pb n="KR4d0243_SBCK_013-4a"/>
仕宦接王楊諸公嘆老蒼門生多紫禁子舍屢黄堂自<lb/>
得垂車樂誰傳卻老方桃花千樹滿空憶舊劉郎<lb/>
徐邈今非介申棖焉得剛立朝無附麗受謪更芬香戲<lb/>
綵衣冠盛圍棊日月長典刑今巳矣無復巋靈光<lb/>
持論眞遺直操心本至公贏貲寧市寵平寇不言功光<lb/>
祿文階峻嘉興色養豐誰能死生際猶得教之忠<lb/>
晚出荷公知登門未覺遲通班依漢橐試郡守蕭規藻<lb/>
翰猶頻寄宮牆不再窺新阡何處是西望不勝悲<lb/>
　　林正惠公<hi>大中</hi>輓詞<lb/>
<pb n="KR4d0243_SBCK_013-4b"/>
愛直趙淸獻忠文范景仁累朝推舊德今日見斯人正<lb/>
色欲劘上敢言寧顧身紫樞方大用惜不究經綸<lb/>
去國名逾重還朝道益尊淸虚懷骨鯁嚴冷帶春温公<lb/>
綽眞無欲臧孫尚立言騎箕雖永隔精爽儼如存<lb/>
凛凛古循吏堂堂眞巨公死生忘度外邪正炯胸中憂<lb/>
世心誠切籌邊事巳空龜潭山下水流淚與無窮<lb/>
　　觀文殿學士陳公<hi>騤</hi>輓詞<lb/>
台嶽鍾神秀居然社稷臣海涵書萬卷魁冠數千人南<lb/>
服頻懷綬西垣屢演綸惜哉眞漢相不遂秉洪鈞<lb/>
<pb n="KR4d0243_SBCK_013-5a"/>
幾見衣冠偉終聞羽翼成先皇崇舊學大政任名卿神<lb/>
器親傳授崇朝再太平功成身自退寵利一毫輕<lb/>
朝著登門久詞林辱眷深代言稱據古議禮許同心去<lb/>
國臨歸路還家寄好音病中聞訃告老淚動盈襟<lb/>
　　觀文殿學士趙公<hi>彦逾</hi>輓詞<lb/>
千古盛周宗皇朝實比隆謂多擔貴爵誰見立王功一<lb/>
語國先定寸心天與通龍飛稽事實信史詔無窮<lb/>
授受唐虞際從容平勃間宗英誰柄用人望屬橰閒晚<lb/>
侍經闈讀寖登秘殿班帝郷留不住歸去老湖山<lb/>
<pb n="KR4d0243_SBCK_013-5b"/>
麾節稱循吏三朝藹政聲治如黃霸最心慕伯夷淸諸<lb/>
道俱遺愛兩川尤著名起家臨制閫更羨錦衣榮<lb/>
聽履領簪纓忠言徹帝庭公方扶日月我亦寄雷霆憂<lb/>
世形辭色臥家存典刑靈光更陳迹楚些不堪聽<lb/>
　　端明殿學士汪公<hi>應辰</hi>輓詞<lb/>
制閫詩書帥公朝侍從臣身能全進退人可得疎親曳<lb/>
履聲猶在持衡迹遂陳從今幾百載更復見斯人<lb/>
蚤歲聲名大婆娑始遇時難兄屏隔坐令子桂芳枝人<lb/>
望還爲用天胡不憗遺成蹊堪喻大墮淚不須碑<lb/>
<pb n="KR4d0243_SBCK_013-6a"/>
道學不盡試功名秖緒餘立朝惟正色薦士有遺書百<lb/>
贖嗟無及九京誰與居莫酬推轂意哀淚濕巾裾<lb/>
　　端明殿學士張公<hi>枃</hi>輓詞<hi>宋史本傳改正案枃舊訛杓今據</hi>
籍甚張京兆精神滿腹中才高解牛刃手敏運斤風河<lb/>
滸恩波遠廛間狡穴空章臺舊時柳無復映金狨<lb/>
英略古無對外庸今最良衆方期共政人巳難云亡不<lb/>
聽尚書履猶懷太守章匡廬星忽墮丹旐裊淸湘<lb/>
昔幸參朝列于公更有連規橅包世界風義薄雲天送<lb/>
别詩猶在貽書墨尚鮮偉人無復見惟務寶青氈<lb/>
<pb n="KR4d0243_SBCK_013-6b"/>
　　仲舅敷文閣學士汪公輓詞<lb/>
籍甚牢之舅難追宅相風惟公能愛我獨我最知公潭<lb/>
府書無繼西州事巳空形容盡心力庶或慰幽宮<lb/>
外氏桂成叢諸甥長養中名稱無酷似宦達偶相同澹<lb/>
室旣長往適齋俄考終絶憐三學士只賸一衰翁<lb/>
　　樞密謝公<hi>廊然</hi>輓詞<lb/>
臣主一意合風雲平地生立朝專論諫爲國總樞衡行<lb/>
矣登三事悲哉奠兩楹輟瓜恩意重終始備哀榮<lb/>
千古台山秀名流列鴈行惟公登政路一旦破天荒故<lb/>
<pb n="KR4d0243_SBCK_013-7a"/>
里空華屋佳城映夕陽送車無路到東望淚浪浪<lb/>
　　尚書尤公<hi>袤</hi>輓詞<lb/>
敏甚五行下毫釐恥不知千人揮筆陣萬卷納須彌有<lb/>
夏傳追蠡先秦拾斷碑鄴侯書插架分付稱家兒<lb/>
憂國言多切囘天力有餘衆推眞學士上念老尚書直<lb/>
道終難進高懷只遂初梁溪釣游處此意竟何如<lb/>
舊學方登用公來領從臣末光依日月聽履上星辰共<lb/>
政將圖舊騰章屢乞身甘盤終罔顯雨露未霑新<lb/>
北面願師承東臺拜老成忘年容末坐敘契若平生風<lb/>
<pb n="KR4d0243_SBCK_013-7b"/>
月吟千首雷霆寄一名送車無路到寒涕爲君傾<lb/>
　　尚書湯公<hi>碩</hi>輓詞<lb/>
先正眞良弼彤墀四拜麻決科承奕世摛藻擅傳家禁<lb/>
路優持槖侯藩幾建牙相門宜出相恨不見隄沙<lb/>
奏邸崇先契周旋古括州殿庭觀唱第海郡繼承流方<lb/>
快飛騰上俄聞汗漫遊鳯凰山下路丹旆想悠悠<lb/>
　　尚書張公<hi>抑</hi>輓詞<lb/>
文靖饒風度高皇記曲江賢孫眞是似才氣號無雙幾<lb/>
見持英蕩終看擁碧幢誠齋主詩社到此亦心降<lb/>
<pb n="KR4d0243_SBCK_013-8a"/>
撫字推循吏論思領從班宏才名北闕高興屬東山同<lb/>
歲叨崇篤比鄰足往還舊遊成昨夢哀涕不勝潸<lb/>
　　商侍郎<hi>飛卿</hi>輓詞<lb/>
矯矯眞御史風生白筆端出持膚使節始著侍臣冠給<lb/>
饟鬢先雪籌邊心爲寒天乎驚玉折不及上金鑾<lb/>
所至仁聲著甘棠幾去思敬姜嗟哭子伯道痛無兒郎<lb/>
省傷連璧文闈見刻辭邊民紛墮淚忍讀峴山碑<lb/>
　　顔侍郎<hi>度</hi>輓詞<lb/>
宴坐勿菴上睎顔亦是顔平心眞似水立說信如山屢<lb/>
<pb n="KR4d0243_SBCK_013-8b"/>
擁皇華節重登淸禁班始終無玷闕風裁許誰攀<lb/>
祿養嗟何及朝朝飯一僧移忠躬蹇蹇錫類日烝烝報<lb/>
政優呉郡知賢仰阜陵淸忠與公恕餘慶啓昆仍<lb/>
贅倅丹丘日眼看康濟泉同朝叨奬與侍坐得周旋妙<lb/>
畫多傳寶遺文合細編典刑今巳矣西望涕潸然<lb/>
　　曾侍郎<hi>炎</hi>輓詞<lb/>
文獻南豐裔源流曲阜公巖巖雙法從凛凛舊家風金<lb/>
玉方交映人琴忽併空平生心地直流慶尚無窮<lb/>
紫陌尋春日惟公最少年鱣堂慚隗始熊軾媿盧前寄<lb/>
<pb n="KR4d0243_SBCK_013-9a"/>
我書猶濕思君迹遽仙同登今有幾揮淚撫遺編<lb/>
　　少保李公<hi>孝友</hi>輓詞<lb/>
戚閈疏恩厚勲門積慶餘弓彎飛將臂架插鄴侯書六<lb/>
纛秦官重三槐漢相如惜哉終半日聞者爲欷歔<lb/>
　　錢殿撰<hi>佃</hi>輓詞<lb/>
雋譽蜚庠校孤忠動冕旒救荒心欲斷憂國鬢先秋惠<lb/>
滿長江水風清八詠樓禁途交一臂人物等閒休<lb/>
枌社歸來晚翛然得故吾哦詩頻刻燭㸃易細研朱有<lb/>
淚悲連璧無階奠束芻名門餘慶遠丹穴看竒雛<lb/>
<pb n="KR4d0243_SBCK_013-9b"/>
　　趙待制<hi>粹中</hi>輓詞<lb/>
明主晝三接淸班歲九遷一居周柱史徑入漢甘泉批<lb/>
敕嚴東省掄材上小天平生經國志惜不冠貂蟬<lb/>
詩近劉賓客手追歐率更雙旌古良吏萬卷老書生世<lb/>
諦浮雲薄生緣曉夢驚吁嗟東向議何日遂施行<lb/>
半世誰知已登門意氣傾交情忘父行文會忝余盟持<lb/>
論先忠厚談經嘆老成幽光誰爲發落筆淚縱横<lb/>
　　呉待制<hi>博古</hi>輓詞<lb/>
御史再乘驄忠言沃帝聰處心平似水疾惡迅如風遇<lb/>
<pb n="KR4d0243_SBCK_013-10a"/>
合嗟何晚論思信有功惜哉辛佐治竟不到三公<lb/>
三仕入儲闈堂堂夾日飛初同四皓起終作二疏歸冰<lb/>
玉淸班近衣冠盛事稀聞君忽仙去西望是耶非<lb/>
東甬預賓興文闈賴主盟菲葑無下體衣鉢有門生劍<lb/>
佩今何處樽罍空復情自慙無報所老淚爲君傾<lb/>
　　楊待制<hi>王休</hi>輓詞<lb/>
望重威無怒仁深勇有餘百年憂國志滿篋薦賢書德<lb/>
政不勝載才猷未盡攄佳兒人物似眞可大門閭<lb/>
蜀道名天險馳驅敢憚勞劒頭懸六印夢裏益三刀漢<lb/>
<pb n="KR4d0243_SBCK_013-10b"/>
殿聯簪橐燕山擁節旄惜哉覘國意不得試龍韜<lb/>
蜀用東南彥皇家屬意深貳卿頻報政上相最知心泛<lb/>
宅俱杭葦同朝擬斷金廟廊期引類疾病兩侵尋<lb/>
事契因同薦交情晚益親半生文會少萬里宦游頻别<lb/>
後書猶濕歸來迹遽陳何能發潛德空有淚霑巾<lb/>
　　許待制<hi>尹</hi>輓詞<lb/>
蚤擅文章價名公屢品題碑銘摹諫省丘壑訪愚溪得<lb/>
句追飛兔摛毫走怒猊遺編聞好在後學仰筌蹄<lb/>
十載更麾節陽春萬里同時時逢蜀士一一話文翁到<lb/>
<pb n="KR4d0243_SBCK_013-11a"/>
處留遺愛諸郎守敎忠慶源知未艾往日有陰功<lb/>
　　陳秘撰<hi>舉善</hi>輓詞<lb/>
陳氏多名德兹來慕典刑宮端驚宿草<hi>彦名良翰官太謂邦彦案邦</hi>
<hi>肅宋史有傳子詹事諡獻</hi>秘撰又泉扄自古有遺直秖今誰獨醒蒼<lb/>
蒼何可問耆舊日凋零<lb/>
跬步不忘孝掇皮皆是眞移忠思致主務實見臨民三<lb/>
諫言猶炳平生迹遽陳清風凛衰俗自足盪秋旻<lb/>
　　王給事<hi>信</hi>輓詞<lb/>
主眷逢千載龍光傾一時銓曹著官簿禁掖粲英詞論<lb/>
<pb n="KR4d0243_SBCK_013-11b"/>
議推東省威聲憺北夷平生經世意懷卷竟何之<lb/>
宦學素稱豪仍聞吏事高精神雖腹滿撫字亦心勞藩<lb/>
輔連三組沈疴見二毛胡牀庾樓在殘月墮江臯<lb/>
　　余給事<hi>崇龜</hi>輓詞<lb/>
烏府仍螭陛銀臺更掖垣事幾無弗論外似不能言厚<lb/>
德鎭浮薄平心剸劇煩用才殊未盡無地可招魂<lb/>
桂籍兄聯弟蘭階子克家上恩嘉踵武京秩爲增華朝<lb/>
著䝉傾葢綸闈覩判花遽成千古别南望想悲笳<lb/>
　　史敷文<hi>彌正</hi>輓詞<lb/>
<pb n="KR4d0243_SBCK_013-12a"/>
八行諸孫盛三公嗣子賢連收四鶚薦秖欠一書氈郎<lb/>
省刑章肅侯邦政譽傳平生憂國意齎志入重泉<lb/>
學問源流遠樂哉賢父兄人琴亡舊曲風木愴寒聲深<lb/>
痛幾成毁沈疴汔喪心孝恭無可憾猶得傍佳城<lb/>
少小相從久自慙䳄甲辰交情日加厚姻好晚逾親别<lb/>
去驚葭律歸來見棘人西莊行樂地望斷爲沾巾<lb/>
　　袁府君<hi>文</hi>輓詞<lb/>
家學傳三世几間無二書力行眞勇猛進取故舒徐前<lb/>
輩多遺墨先人秖故廬後來窺甕牖<hi>雜著一編名曰甕案袁文字質甫有</hi>
<pb n="KR4d0243_SBCK_013-12b"/>
<hi>評牖閒</hi>志士爲欷歔<lb/>
坦坦幽人履恂恂長者言憂時見顔色樂道竟丘園隱<lb/>
行推同氣高賢萃一門四明耆舊傳他日數諸袁<lb/>
　　周路分<hi>良臣</hi>輓詞<lb/>
蚤負功名志從戎豈素心治軍先肅靖游藝亦精深湖<lb/>
海開豪氣雲天廓義襟高門尚餘慶蘭玉正森森<lb/>
台嶺論交契天街惜别離飛書能幾到埋璧遽成悲舊<lb/>
識歸樵句<hi>詩公和篇最工云郤從谷口問歸樵在丹丘時探梅浮江李使君有樵字韻</hi>愁看<lb/>
結局詩紫髯無復夢空有淚交頤<lb/>
<pb n="KR4d0243_SBCK_013-13a"/>
　　趙左司<hi>鞏</hi>輓詞<lb/>
行誼高餘子文章自一家嶽神均客禮敵國歎才華直<lb/>
節曾無苦全瑜更不瑕儒流有遺恨不見草黄麻<lb/>
淮甸爭錢幣䕫城辦戍兵詔歸南郡近公去北門輕避<lb/>
寵若將凂求閒竟不成亦期無適莫一笑老于行<lb/>
許國終無撓居家不願餘深䝉明主眷未覺故人踈高<lb/>
論三千牘陰功四一書佳兒承積慶端可大門閭<lb/>
鄉貢早馳譽郎潛方比肩求仙容我學成佛嘆君先天<lb/>
癸年將暮金丹語未圓忽傳長别偈天闊㪚雲烟<lb/>
<pb n="KR4d0243_SBCK_013-13b"/>
　　王提刑<hi>正功</hi>輓詞<lb/>
廉白眞家法原由金紫賢兄辭嶺南賻弟卻澧陽錢築<lb/>
屋吾將老藏書手自編老成俄巳矣聞者爲潸然<lb/>
籍甚青箱學醇乎赤子心片言皆可復一僞不容侵處<lb/>
事幾游刃論交欲斷金諸郎傳素業桂子看成林<lb/>
二廣外臺首威棱著一門志期諸郡肅忍見匹夫冤奮<lb/>
擊猶鷹鷙興讒有兔爰投閒了無限此意與誰論<lb/>
伯仲三珠樹優爲一世才人琴先起恨金玉遂俱摧南<lb/>
阮方深痛阿連尤可哀桃花源上路老眼更堪開<lb/>
<pb n="KR4d0243_SBCK_013-14a"/>
　　王大卿<hi>正已</hi>輓詞<lb/>
少壯節先著年侵氣不衰忠雖由父教淸亦畏人知處<lb/>
世無求合安時竟數竒甘泉人物會一老漢空遺<lb/>
麾節東南半澄淸冠一時權輿周翰傳頂踵阜陵知自<lb/>
謂二宜去人稱三不欺卷懷終未盡流慶稱家兒<lb/>
圖史但環堵江湖幾問津雖多暮年樂誰忍半年貧海<lb/>
内淸名滿毫端秀句新風流嗟頓盡晉韻更何人<lb/>
老去王摩詰歸來道更全賸添天美祿眞得地行仙日<lb/>
欲增三徑君胡欠百年桃源不無路重上慘風煙<lb/>
<pb n="KR4d0243_SBCK_013-14b"/>
　　劉吏部<hi>俁</hi>輓詞<lb/>
總角異羣兒庭趨蚤學詩一鳴登桂籍百里靜潢池所<lb/>
至淸民瘼平生號吏師郎闈方進用何乃棄明時<lb/>
剸劇最雲間題輿上越山洞庭王澤遠庾嶺使星還中<lb/>
道趨臺治名曹切近班陰功多及物陽報看循環<lb/>
誰擾奚山衆焚林獸巳窮徙薪能遠慮下瀨得深功南<lb/>
嶠肩隨息中朝論愈公但知分謗喜寧肯自論功<lb/>
兄長與慈恩相親色笑温公方持使節余忝代王言共<lb/>
約遊三徑俄悲作九原佳城隔風浪丹旐愴飛翻<lb/>
<pb n="KR4d0243_SBCK_013-15a"/>
　　朱南劍輓詞<lb/>
再世文章伯三朝侍從臣傳家推篤學遊宦肯謀身别<lb/>
駕歌章水甘棠想劍津虚堂兩遺像誰不倍傷神<lb/>
朔望第一客巡寮意更親有詩欣和韻不飲喜娛賓名<lb/>
帖藏中古珍茶試早春據鞌猶矍鑠何遽迹成陳<lb/>
棊戰久不對詩盟亦寖寒方期會眞率乃爾變悲歡歲<lb/>
晚本無憾情深那忍看佳城何處是東望淚汍瀾<lb/>
　　石南康<hi>
                        <graphic n="KR1488" url="https://raw.githubusercontent.com/kanripo/KR-Gaiji/master/images/KR1488.png" mimeType="image/png"/>
                    </hi>輓詞<lb/>
挺挺石可轉恂恂衣不勝平生憂國志長夜讀書燈大<lb/>
<pb n="KR4d0243_SBCK_013-15b"/>
易窺三古中庸進百能惜哉天不憗無復見川增<lb/>
家有春秋學淵源更得師風高蓋公舍淚落蔡邕碑官<lb/>
早終難進才全竟弗施遺編屬賢子孝謹不應衰<lb/>
伊昔爲君御儒流賴主盟執經容後進傾葢若平生坐<lb/>
見埋黃壤空勞望赤城友朋相與泣反袂不勝情<lb/>
　　鄭華文<hi>若容</hi>輓詞<lb/>
蚤擅春秋學賢關第一流少公淸澤國贊府著神州試<lb/>
邑人交薦還朝譽更優如何急流退不使上瀛洲<lb/>
籍甚柯山政兒童識貴温<hi>華文閣致仕詩貴温當是若案本集有賀鄭貴温寺丞直</hi>
<pb n="KR4d0243_SBCK_013-16a"/>
<hi>字容之</hi>歡謠聞魏闕殊寵鎭呉門就養家傳子休官澤及<lb/>
孫吾鄉耆舊傳千載德彌尊<lb/>
兄弟忝同登論交最有情頽波知勁節徹㡳嘆眞淸正<lb/>
爾尋姻好胡然喪老成抱疴難執紼揮淚望佳城<lb/>
　　袁通判<hi>章</hi>輓詞<lb/>
大道知如路一心長似齋耄期稱不倦胷次樂無涯孝<lb/>
謹古難及友恭人自懷無瑕夜光璧黃壤痛深埋<lb/>
盛德不容贊多言可奈何大圭原不琢古井竟無波前<lb/>
輩苦凋謝後生誰琢磨同庚適齋老託體共山阿<lb/>
<pb n="KR4d0243_SBCK_013-16b"/>
僅有一區宅曾無二頃田相過惟載酒至老不言錢幾<lb/>
得拜牀下何堪哭道邊門人多著籍下馬向新阡<lb/>
　　張工部<hi>季樗</hi>輓詞<lb/>
忠簡傳淸白家聲屬弟晜惟公殿諸老積善見多孫兩<lb/>
桂昌書種雙椿藹慶門壽終無可憾況有典刑存<lb/>
壯歲登郎省旌麾歴五州仁聲號循吏治行最諸侯憂<lb/>
國言多切籌邊慮更周積薪無恨望終老得夷猶<lb/>
敕局同寅舊雌堂屢肯過故人今有幾朝士更無多問<lb/>
信書猶濕相望鬢巳皤忽聞埋璧痛薤露不成歌<lb/>
<pb n="KR4d0243_SBCK_013-17a"/>
　　高端叔<hi>元之</hi>輓詞<lb/>
百氏極旁搜潛心老不休鄰光時自照簞食孰堪憂弟<lb/>
子多藍綬先生竟白頭凄凉數間屋知我獨春秋<lb/>
鐵石賦梅花閒情白玉瑕兩公終磊落千載敢諠譁清<lb/>
節成瑰偉浮詞尚孽芽君看死生際不見一毫差<lb/>
滿卷變離騷歐公一素袍豈惟將厚意要使匄殘膏宿<lb/>
草成千古生芻爲一號雖無韓子誄貞曜本來高<lb/>
　　趙提刑<hi>子濛</hi>輓詞<lb/>
毓秀從天派盱衡動至尊使星方炳耀卿月遽侵昬巳<lb/>
<pb n="KR4d0243_SBCK_013-17b"/>
矣悲呉館誰歟護北門慶源流未艾文獻藹諸孫<lb/>
處事才游刃論文辯粲花英姿凛熊豹健筆走龍蛇持<lb/>
橐身終外垂車夢到家平原花木在愁絶舊生涯<lb/>
客授早登龍襟期一笑同門淸心似水論正氣如虹近<lb/>
問書猶濕重來跡遂空無因送丹旐老淚灑西風<lb/>
　　李撫州<hi>庚</hi>輓詞<lb/>
與物初無忤臺評反謂傾麾符成漫仕林壑寄平生跪<lb/>
履嗟何晚揮犀空復情天台隔風浪無地拜佳城<lb/>
李下眞無徑門前可設羅詩如翰林逸書似鄴侯多奇<lb/>
<pb n="KR4d0243_SBCK_013-18a"/>
字今誰問遺編尚不磨從來好哀輓薤露忍興歌<lb/>
蚤歲文聲振長沙見賈生積薪看晚輩推轂致名卿子<lb/>
舍眞連璧生涯付短檠風流今李漢極口贊冰淸<lb/>
　　張欽州<hi>舟之</hi>輓詞<lb/>
少誦東牕句從君見典刑義襟希竇十才刃比庖丁古<lb/>
鏡悲鸞偶寒原愴脊鴒恂恂守家法蘭玉滿階庭<lb/>
姻好自諸馮東牀取阿戎平時深念我晚歲忍銘公書<lb/>
字今猶濕心期誰與同回頭三十載灑涕向西風<lb/>
　　錢江陰<hi>佖</hi>輓詞<lb/>
<pb n="KR4d0243_SBCK_013-18b"/>
庾嶺梅花暖賢侯惠愛深精神雖滿腹撫字亦勞心九<lb/>
轉竟難遇二毛何處侵傷哉東逝水無復大江陰<hi>南安前知</hi>
<hi>江陰軍移知</hi>
客授向東甌君爲郡督郵豈惟寮契篤更喜吏才優每<lb/>
嘆頻年别俄驚一夢休虞山渺何許淚落不能收<lb/>
　　李刪定<hi>叔益</hi>輓詞<lb/>
積善務增厚求名惟恐多白圭寧有玷古井竟無波議<lb/>
法資修定監州極撫摩佳兒傳素業留眼看巍科<lb/>
冰玉心相照誰云内舉私深居無浪出清節畏人知尚<lb/>
<pb n="KR4d0243_SBCK_013-19a"/>
憶紫芝宇無慙有道碑塡空雨黄葉西望不勝悲<lb/>
　　樊運使<hi>光遠</hi>輓詞<lb/>
科目公餘事南官第一人七閩新使節三署舊儒臣倦<lb/>
拜方辭餽哀良莫贖身家聲知有繼仙桂兩枝春<lb/>
模浦云亡後斯文付此賢命其隨道喪學又絶心傳河<lb/>
洛湮來派西州憶舊緣傷心耆老盡揮淚對霜天<lb/>
　　丁寺丞<hi>允元</hi>輓詞<lb/>
家世傳經術膠庠藹雋聲上方思舊學公乃擅專城滁<lb/>
上功尤著潮陽政愈明哀哉鍔流水猶解不平鳴<lb/>
<pb n="KR4d0243_SBCK_013-19b"/>
嚴冷不可向其中實曠然行藏睽素志燕樂了餘年鶴<lb/>
化人何處鸞孤影自憐才高不盡用流慶尚綿綿<lb/>
　　曹工部<hi>耜</hi>輓詞<lb/>
箕潁文章士儀同社稷功惟公承慶裔有意振家風祠<lb/>
祿眞崇道郎潛嘆老馮傷心循吏手齎志九原中<lb/>
宦達推公早丁年備皂衣幾爲銅虎去終向石橋歸齊<lb/>
國世臣少貞元朝士稀松風談笑地囘首倍歔欷<lb/>
　　范致政<hi>錞</hi>輓詞<lb/>
義俠久無迹吾鄉見此翁紫微欣稅駕飛將許同功銀<lb/>
<pb n="KR4d0243_SBCK_013-20a"/>
茜聯恩渥金蘭藹義風雖增嬴博恨猶喜桂成叢<lb/>
酒後昇平曲閒中安樂窩千金曾累致一醉竟無何老<lb/>
驥志空在孤鸞悲亦多相望纔歲許託體共山阿<lb/>
　　梁審計<hi>季琦</hi>輓詞<lb/>
壯歲嶄頭角夷途試著鞭羣公爭倒屣諸老亦忘年論<lb/>
議傾朝譽功名短世緣神傷賢伯仲風雨夜無眠<lb/>
壽夭固難問吁嗟不忍言嬰啼摧玉樹衰淚灑芳萱事<lb/>
契深羣從英才愴九原悲吟慙楚些無地與招魂<lb/>
　　呂崇德<hi>晝問</hi>輓詞<lb/>
<pb n="KR4d0243_SBCK_013-20b"/>
剸劇推才刃臨機妙斵輪傳家得淸白滿腹是精神未<lb/>
上金閨籍空留花縣春善人陽報在蘭玉正詵詵<lb/>
囘首情親處相過瀨水陽十年能幾見一疾痛云亡縣<lb/>
郭山空秀家園橘自霜主人今巳矣鷗鷺亦凄凉<lb/>
　　王縣尉<hi>彦正</hi>輓詞<lb/>
幹蠱恢才刃誰能貨殖私人皆競毫髮我獨破藩籬風<lb/>
雨空殘夢池臺愴昔時板輿臨穴處行道亦興悲<lb/>
潤屋公餘事能爲人所難蓼莪遺恨在夜雨舊盟寒家<lb/>
有書堪讀囊無錢爲看情親悲不那望絶旐飛丹<lb/>
<pb n="KR4d0243_SBCK_013-21a"/>
　　唐舍人<hi>關</hi>輓詞<lb/>
鴈塔名三世螭坳侍九重循循儀學館諤諤著囊封至<lb/>
性悲三釡高懷薄萬鍾典刑傷不見哀涕忽無從<lb/>
夷路方馳轡甘泉喜問津廟廊平日志露電百年身搯<lb/>
掌雖多恨爲箕自有人發棠陰德在陽報質蒼旻<lb/>
　　徐少卿<hi>子寅</hi>輓詞<lb/>
聖主一言寤長淮千耦耕山川皆在目草木尚知名盍<lb/>
被腰金寵徒爲攬轡行諸郎襲餘慶定自不慙卿<lb/>
所至多遺愛丹丘最有聲奉常千載乆攀戀一城傾巳<lb/>
<pb n="KR4d0243_SBCK_013-21b"/>
恨數離别寧知隔死生湖邊舊門巷一到一心驚<lb/>
　　陸提刑<hi>洸</hi>輓詞<lb/>
數馬謙恭甚揮犀色笑温風流士龍裔文采左丞孫晚<lb/>
幸成三徑身胡遽九原素欽仁者勇大嶽竟平反<lb/>
早歲擅詞場夷途列鴈行一麾分楚甸雙節照江鄉蓮<lb/>
社容寒晚葭莩接老蒼八旬俱巳矣囘首倍凄凉<lb/>
　　陸參議<hi>沇</hi>輓詞<lb/>
中外衣冠盛流傳識後凋聲名三語掾身世半僧寮寶<lb/>
晉書尤逸坡仙隱可招梅溪殘月墮蕪沒舊風標<lb/>
<pb n="KR4d0243_SBCK_013-22a"/>
飾吏先儒雅低徊五十霜萑蒲掃韶右桑柘滿黄岡知<lb/>
已平津老家傳刪定郎八龍無半在風雨夜侵牀<lb/>
　　蔣慈谿<hi>鶚</hi>輓詞<lb/>
伊昔丹丘去相逢意氣傾樓前巾子秀山下育泉清敬<lb/>
梓情逾厚交梨論益明凄凉千古意潮落又潮生<lb/>
下筆欲生風磨礱日有功推敲詩益鍊駢儷語尤工經<lb/>
問南雷叟家傳十八公詞人誰可繼文陣滑稽雄<lb/>
　　呉大監<hi>飛英</hi>輓詞<lb/>
庠校聲名早朝廷譽望尊忠言如日皎笑語若春温四<lb/>
<pb n="KR4d0243_SBCK_013-22b"/>
擁皇華節屢登金馬門用才終不盡流慶在仍昆<lb/>
曠典將行日南宮得舍人銓衡輕易地造化漫勞神舊<lb/>
事誰能記交情我獨親吁嗟三昧手不見掌絲綸<lb/>
　　俞通判<hi>茂元</hi>輓詞<lb/>
强仕賦歸去頻年亦漫行宦情雖淡泊官事極精明贊<lb/>
畫王公幕監州亞父城佳兒守遺訓淸白勝金籯<lb/>
象邑推三俊靈光賴此賢老成俄巳矣遠邇爲澘然孝<lb/>
敬心何極公平䤸尚傳佳城隔風浪忍賦薤歌篇<lb/>
　　陳崇道輓詞<lb/>
<pb n="KR4d0243_SBCK_013-23a"/>
學造龜山藴詩傳汝水餘于公足陰德陶令竟閒居白<lb/>
業追蓮社丹經授寢虚<hi>虚先生其父號寢</hi>平生了無恨善類勿<lb/>
欷歔<lb/>
未第聲先振纔官節巳竒精誠與神合隠行畏人知晚<lb/>
境終無玷遺文尚可師功名齎志殁囘施稱家兒<lb/>
　　鮑潮州<hi>潚</hi>輓詞<lb/>
三試皆前列一官何後時低徊廣文舍齟齬使君麾遇<lb/>
事有如燭衞生寧及葵舊游成隔世流涕讀新碑<lb/>
客授壬辰歲巍科盛永嘉芹宮屢揮塵竹院幾烹茶假<lb/>
<pb n="KR4d0243_SBCK_013-23b"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_014-1a"/>
攻媿集卷十四<lb/>
　　　　　宋　樓　鑰　撰<lb/>
　今體詩<lb/>
　　趙路鈐<hi>不枯</hi>輓詞<lb/>
蚤歲游金闕霞冠拜紫宸可堪天寶亂及見會昌春宛<lb/>
宛王孫態飄飄物外身靈光愴陳迹遺老更何人<lb/>
諸父論交久忘年許預盟登山陪躡屐泛月共飛觥來<lb/>
往開三徑安閒羨一生山深凄薤露愁憶醉歌聲<lb/>
　　姜總管<hi>浩</hi>輓詞<lb/>
<pb n="KR4d0243_SBCK_014-1b"/>
及見開元盛曾聞正始音雕蟲徒壯歲冠鶡豈初心論<lb/>
事風生席疏恩帶錫金精神空滿腹愁絶病沈沈<lb/>
富盛俄遭變艱難却起家田園新活計詩禮舊生涯仙<lb/>
桂應傳秀庭蘭更茁芽眞歸了無恨超徹妙蓮華<lb/>
　　祝通判<hi>鍔</hi>輓詞<lb/>
坦坦曾無我休休蚤見幾虚舟寧忤物抱甕自忘機老<lb/>
去心逾壯歸來事巳非賞延推不及有子尚家肥<lb/>
花縣弦歌化蓮城水竹居舊寮情意厚近别音信疎不<lb/>
作三刀夢空垂别駕車新阡何處是東望倍欷歔<lb/>
<pb n="KR4d0243_SBCK_014-2a"/>
　　求參議<hi>子紹</hi>輓詞<lb/>
累世朱陳舊宦游多向鄞飛鳧觀政美展驥愈情親久<lb/>
草歸田賦欣迎人幕賓斯人忽千古望斷剡溪濱<lb/>
玉立期淸貴龐眉望壽齡父兄嗟奄忽姑姊亦凋零厚<lb/>
德今誰在佳城慘欲扃孫曾聞競爽蘭玉在階庭<lb/>
　　朱坡史居士輓詞<lb/>
巖邑富人物才惟史氏多流傳有丹桂遺逸嘆朱坡學<lb/>
飽終難售詩成秖自哦空餘著書在令子挹餘波<lb/>
交友俱名士儀曹禮意周使華臨夏口詩興共南樓喜<lb/>
<pb n="KR4d0243_SBCK_014-2b"/>
得江山助還同汗漫游更煩賢宅相相與發潛幽<lb/>
　　戴縣丞<hi>機</hi>輓詞<lb/>
小戴久仙去何堪更哭君舊遊驚昨夢陳迹愴遺文晚<lb/>
暮期相與死生俄遽分銘成媿贊德揮淚望新墳<lb/>
高士終爲簿豈惟勾小稽鸞凰雖在棘桃李自成蹊官<lb/>
府資關決儒流仰品題定知餘慶遠遺愛滿雙谿<lb/>
　　方興化<hi>叔珪</hi>輓詞<lb/>
廟乏著靴鬼夢中言更明起家尤感勵爲吏極廉平薦<lb/>
口聲名重朝行去就輕奏篇眞確論何日遂施行<lb/>
<pb n="KR4d0243_SBCK_014-3a"/>
鴈塔深論契鵷班試著行參亡聞易簀越弔後除喪支<lb/>
郡難留鄧佳城久夢方吁嗟德浮位囘施與諸郎<lb/>
　　戴迪功<hi>應龍</hi>輓詞<lb/>
猶記天街會同爲乳竇游姻家頻會聚親意愈綢繆吉<lb/>
德宜多壽奇疴竟不瘳無由見安道汎雪悵囘舟<lb/>
好學數仍奇躬行家遂肥時將詩自樂晚悟世俱非敎<lb/>
子惟黄卷高門看綠衣阿連悲未泯無淚爲君揮<lb/>
　　王通判<hi>琰</hi>輓詞<lb/>
世篤青箱學驊騮更著鞭半山分近派巖壑誦新篇竹<lb/>
<pb n="KR4d0243_SBCK_014-3b"/>
馬迎雙舄棠陰憶二天黃扉伸讜論風節尚翹然<lb/>
才具盍時用拂衣俄去之善藏經世手囘施稱家兒嬴<lb/>
博延陵恨人琴子敬悲連年事如許天道杳難知<lb/>
　　姜鍾離<hi>柄</hi>輓詞<lb/>
門戸期興起交朋務琢磨反身求大學決意取儒科贊<lb/>
府聲尤著鄰封惠亦多傷心濠上路無復聽弦歌<lb/>
别去期三載伻來痛一書死生誠大矣力量果何如平<lb/>
日眞知我遺言苦問予作銘雖不愧囘首倍欷歔<lb/>
　　顧養直<hi>義剛</hi>輓詞<lb/>
<pb n="KR4d0243_SBCK_014-4a"/>
萬頃東湖下曾門起大家子孫昌世業文字作生涯堂<lb/>
後萱猶樹庭中桂欲華惜哉時不待誰忍送悲笳<lb/>
舊向君家去宜齋屢舉觴人常誦諸顧里不見他楊身<lb/>
世驚春暮湖山愴夕陽園林未成趣鷗鷺亦凄凉<lb/>
　　李度支<hi>嘉言</hi>輓詞<lb/>
忽作堂堂去門前雀巳羅夢隨彈指斷事向葢棺多心<lb/>
繫六州鐵身傾千丈坡喑喑晝夜哭奈此敬姜何<lb/>
孰匪同升素君于我最親詞章傳自舊翰墨恍猶新别<lb/>
去情逾篤歸來迹遽陳無從效經紀悲結淚沾巾<lb/>
<pb n="KR4d0243_SBCK_014-4b"/>
　　何司業<hi>伯謹</hi>輓詞<lb/>
頃歲遊孤嶼名門說二何胡爲終璧水自合上鑾坡器<lb/>
重連城價心澄古井波傳家衣鉢在袞袞並儒科<lb/>
骯髒陽司業作州如理家源流知有自悃愊信無華方<lb/>
喜亨途遠俄驚暮景斜傷心傾葢舊何處望東嘉<lb/>
　　王遂安<hi>時叙</hi>輓詞<lb/>
淮水古王氏生平熟義方三珠欣競秀兩桂早聯芳才<lb/>
大用何嗇源深流自長靑氈傳令子一箭取雙鶬<lb/>
問學自冰翁詞章聳巨公不慙循吏傳眞有古人風捫<lb/>
<pb n="KR4d0243_SBCK_014-5a"/>
蝨書猶在飛鳧迹遽空人琴悲子敬三讀愴深衷<lb/>
　　周左司<hi>頡</hi>輓詞<lb/>
從政心無愧敢言人所難精忠憂世切淸節照人寒交<lb/>
臂失持槖乞身終考槃老成今巳矣西望淚汍瀾<lb/>
乙丑慈恩㑹今幾六十霜軺車來握節相府記傳觴詩<lb/>
藪懷高隱郵筒見短章不堪千里隔丹旐想飛揚<lb/>
　　蘇江陰<hi>十能</hi>輓詞<lb/>
萬卷蟠胸次千篇秀筆端朝行期奮迅賢路竟艱難雖<lb/>
號循良守欠爲文字官遺編幸無恙留與後人看<lb/>
<pb n="KR4d0243_SBCK_014-5b"/>
伊昔初傾葢摛文巳甚工親聞南澗語謂有魏公風旣<lb/>
往言多驗歸來道更窮誨言非教佞後裔報宜豐<lb/>
　　魯少卿<hi>訔</hi>輓詞<lb/>
棣蕚儀鴛綴翛然兩鬢斑時淸嗟歲晚遊倦得身閒人<lb/>
在羲皇上經傳伯仲間桂枝芳未巳何止倍燕山<hi>年間六十</hi>
<hi>十人登科者</hi>
前輩風流泯靈光獨巋然指囷推甲族跪履記丁年有<lb/>
子傷埋璧惟翁亦蛻蟬功名雖巳矣千載尚遺編<lb/>
　　陸郎中<hi>沅</hi>輓詞<lb/>
<pb n="KR4d0243_SBCK_014-6a"/>
壯歲聯雙捷衰年困百罹肉身心佛子霜髮貌嬰兒萬<lb/>
事幾樽酒百年千首詩浮生成夢覺吾道竟何之<lb/>
從弟忝東牀相從二十霜人琴一何苦冰玉兩俱傷别<lb/>
久成今昔歸來失老蒼稽陰終反葬西望倍凄凉<lb/>
　　梁仲蒼輓詞<lb/>
延賞高三讓殊科擅一鳴元賓文未極長吉記先成妙<lb/>
語遺膏馥玄談悟死生行人痛埋璧父子若爲情<lb/>
人物如君少相期上石渠愽文該四部篤學富三餘淚<lb/>
盡知無及交深未覺疎何時酹墳草細讀茂陵書<lb/>
<pb n="KR4d0243_SBCK_014-6b"/>
　　王檢正<hi>回</hi>輓詞二首<lb/>
到處稱循吏星軺復郡侯威名致降虜恩信感亡牛省<lb/>
闥主公議祠庭尋舊遊善人天不憗愁絶峴湖秋<lb/>
客授䝉傾蓋朝參喜綴班開藩才一水去國遂千山晚<lb/>
遇名方重言歸鬢未斑功名付諸子含笑謝塵寰<lb/>
　　彭宣義<hi>復之父汝知子</hi>輓詞<lb/>
種德不在大至誠天所親但能存一念何用活千人經<lb/>
笥儒風遠香山句法新功名付兒輩不必在吾身<lb/>
籍甚淸湘守修名所在聞宦途資畏友家訓仰嚴君歸<lb/>
<pb n="KR4d0243_SBCK_014-7a"/>
路飛丹旐長空慘白雲生芻不成奠揮涕想江濆<lb/>
　　朱婺州<hi>安國</hi>輓詞<lb/>
治行古循吏風稜眞諫官鋤姦淸遠徼持重息羣讙乆<lb/>
弄趙堯印重彈貢禹冠去天纔尺五惜不見長安<lb/>
　　莫銅陵<hi>堂</hi>輓詞<lb/>
經學高餘子躬行慕古人儒風三葉秀和氣一門春台<lb/>
嶺漸摩久銅官撫字均庠東亡二老凝望淚沾巾<lb/>
　　張泰州<hi>禮本</hi>輓詞<lb/>
燕趙多奇士如公名不虚胸中九域志筆底百家書報<lb/>
<pb n="KR4d0243_SBCK_014-7b"/>
國心尤壯籌邊智有餘功名竟齎恨西望倍欷歔<lb/>
　　徐季節輓詞<lb/>
公府推徐穉山陽薦仲車盛時遺此老沒世竟窮廬行<lb/>
道嗟無命傳家幸有書魯山終不識撫卷倍欷歔<lb/>
　　周德遠輓詞<lb/>
家世傳儒業鄉邦聳義風將迎無倦色交友盡名公太<lb/>
學飛聲早浮生轉首空怡如堂下月猶照紫荆叢<hi>之兄汝能</hi>
　　余承彦輓詞<lb/>
戸外諸生屨門前長者車柳袍空自染瓶粟竟無儲隱<lb/>
<pb n="KR4d0243_SBCK_014-8a"/>
行刑宗黨淸風照里閭沈冥誰爲表賴有子雲書<lb/>
　　李堯卿<hi>唐佐</hi>輓詞<lb/>
里社久相從知君陰有功救人多藥喜持論恥雷同素<lb/>
業諸郎在浮生一夢空凄凉宋淸傳健筆媿河東<lb/>
　　方運使<hi>有開</hi>輓詞<lb/>
聖主一見決孤忠自致身籌邊滿軀膽處事掇皮眞氣<lb/>
直老彌壯言高用未伸留屯十二事公論付淮民<lb/>
　　王觀國<hi>覲</hi>輓詞<lb/>
晚識三株樹方知獨笑翁舊遊虧半面遺恨想高風小<lb/>
<pb n="KR4d0243_SBCK_014-8b"/>
楷墨猶濕殘膏澤未窮梅花縞寒夜埋璧衆香中<lb/>
　　沈朝奉<hi>之之父雲章宜</hi>輓詞<lb/>
相業富靑箱丁年稔義方生兒有如此與世遂相忘終<lb/>
老三牲養凌晨一炷香浮休了無恨流慶尚深長<lb/>
　　孫子才輓詞<lb/>
身後名何用人亡意愈深葢棺悲昨夢掛劍答初心潛<lb/>
德仍能發遺言尚可尋悼元情更切接隴柏森森<hi>仁懷潘安</hi>
<hi>接隴柏森森以欑植元謂道元楊戴侯之子也舊賦旣興慕于戴侯亦悼元而哀嗣墳纍纍以</hi>
　　梁運使輓詞<lb/>
<pb n="KR4d0243_SBCK_014-9a"/>
風月詩千首烟霞宅一區三年著朝蹟一節僨亨途南<lb/>
海瞻遺堞西門破老巫才高不盡用無地寄長吁<lb/>
　　翁府君輓詞<lb/>
骯髒翁夫子高才噤不施牀頭癡叔易夢裏阿連詩德<lb/>
喪嗟何及天胡不憗遺淸風終未泯吹折謝庭芝<lb/>
　　徐府君輓詞<lb/>
孺子人如玉功名不在身死生齊物外孝友篤天倫巳<lb/>
有傳家子曾充觀國賓他年芳五桂傷不見靈椿<lb/>
　　魏監丞<hi>叔玠</hi>輓詞<lb/>
<pb n="KR4d0243_SBCK_014-9b"/>
元老餘風烈優游挹美官朝行喜銀艾鄰好許金蘭醫<lb/>
謾肱三折生惟指一彈難兄秋夜感風雨舊盟寒<lb/>
　　族兄道州輓詞<lb/>
出守舂陵遠相思瀟水深精神雖滿腹撫字亦勞心人<lb/>
去成千古書來失萬金懷哉季公諾巳矣漢碑陰<lb/>
　　周太博<hi>汝能</hi>輓詞<lb/>
雨漲雙溪水風高五柳堂論交成莫逆撫事秖堪傷訪<lb/>
雪無囘櫂面山空夕陽亂鶯穿綠樹誰復爲傳觴<lb/>
　　寧海駱君<hi>季友</hi>輓詞<lb/>
<pb n="KR4d0243_SBCK_014-10a"/>
古易人皆學惟君志益堅研朱滴秋露讀簡斷韋編空<lb/>
谷甘無用佳兒尚有傳清風誰得似竹滿臥牀前<lb/>
　　臧温叟<hi>春卿</hi>輓詞<lb/>
白首行逾恭鄉評敬此翁心開上池水氣襲舞雩風禮<lb/>
貌諸公厚聲華一瞬空臧孫知有後三世著陰功<lb/>
　　陸宣城<hi>梓</hi>輓詞<lb/>
奕世承家學諸公薦吏能政傳花縣美心與練江澄易<lb/>
簀去何速攀轅悲不勝傷哉嬴博葬淚盡老延陵<lb/>
　　寧海劉君<hi>之父次臯</hi>輓詞<lb/>
<pb n="KR4d0243_SBCK_014-10b"/>
不識紫芝眉空傳有道碑義方眞可法闇室肯容欺未<lb/>
覺山川攺深明晝夜知薤歌慙不稱冢子素能詩<lb/>
　　宋南雄<hi>价</hi>輓詞<lb/>
二宋久云遠遺風君庶幾才華試文戰政譽藹王畿梅<lb/>
嶺方騰最雪谿俄賦歸情親今巳矣老淚不勝揮<lb/>
　　莫子執<hi>珪</hi>輓詞<lb/>
樂有父兄賢談經絳帳前桂林孤素志芹泮老遺編小<lb/>
阮情何切童烏業未傳橰閒最崇篤口口話齊年<lb/>
　　繆伯恭輓詞<lb/>
<pb n="KR4d0243_SBCK_014-11a"/>
我實由汪出垂髫托外門非惟拜先德猶及見新婚謹<lb/>
厚推鄉曲恩慈篤弟昆善人今巳矣餘慶在兒孫<lb/>
　　吳通判輓詞<lb/>
一死交情見郷評重此翁素車奔夕夢繡被落天風身<lb/>
任朋僚責心忘尺寸功毋書卓行傳非介亦非通<lb/>
　　趙縣丞<hi>彦棠</hi>輓詞<lb/>
玉立佳公子哦松始戍瓜拳拳飭邊瑣寸寸畫江沙慷<lb/>
慨志憂國清修僧在家送行詩尚濕身世遽空華<lb/>
　　石通直<hi>度之父莊問純</hi>輓詞<lb/>
<pb n="KR4d0243_SBCK_014-11b"/>
籍甚新昌族眞成萬石家源流端有自悃愊更無華奉<lb/>
職冰同潔持身璧不瑕慶門傳未艾蘭玉茁新芽<lb/>
　　胡監嶽<hi>祗叙</hi>輓詞<lb/>
賦就八叉手文高三折肱青衫雙鬢雪黄卷短檠燈夢<lb/>
斷采芹水神凄下馬陵諸郎追五桂洗眼看飛騰<lb/>
　　趙司戸<hi>琇夫</hi>輓詞<lb/>
奕奕佳公子詞場早策勲願爲新進士終屈病參軍舊<lb/>
事成淸夢高標想斷雲傷心桑落酒無復到孤墳<lb/>
　　端明殿學士王公<hi>希呂</hi>輓詞<lb/>
<pb n="KR4d0243_SBCK_014-12a"/>
片言寤主上亨途幾向專城佩左魚羊陸遐衝雖坐折<lb/>
高文宿憤竟誰攄平時屢草千言奏垂絶猶騰八難書<lb/>
漢殿履聲今巳矣兩州遺老倍欷歔<lb/>
短檠鐵硯用功深萬卷蟠胸不輟吟故國遁身來濟岱<lb/>
壯年發藻向儒林愛民利物平生事憂國忘家一片心<lb/>
史館頃年陪潤色挽公無路涕盈襟<lb/>
　　陳文恭公<hi>康伯</hi>輓詞<lb/>
唐虞千載道重光奕奕元臣任贊襄謝傅風流冠江左<lb/>
晉公威譽比汾陽折衝曾不勞聲色輔政惟先振紀綱<lb/>
<pb n="KR4d0243_SBCK_014-12b"/>
天意高高誰可問坐令邦國歎云亡<lb/>
德量汪汪萬頃陂直將去就佩安危干戈雖在相尋日<lb/>
休沐宛如無事時奏罷未聞宫漏轉歸來俄見哲人萎<lb/>
哀榮終始誰能及百世旌忠頌德碑<lb/>
　　王修撰輓詞<lb/>
十載頻褰剌史帷名卿風裁映紳綏慶門共仰聯三鳳<lb/>
禁路咸嗟欠一䕫神武衣冠終遂志平泉花木總成詩<lb/>
傷心積翠樓前月斜入欄杆欲向誰<lb/>
賤子何能值一錢夫君于我獨知憐樽罍談笑幾侵夜<lb/>
<pb n="KR4d0243_SBCK_014-13a"/>
琴劒周旋不記年此去空懸徐孺榻重來無復孝廉船<lb/>
百身願贖嗟何及哀涕霑襟如迸泉<lb/>
　　何内翰<hi>溥</hi>輓詞<lb/>
豪奪錦標天下聞慨然有志整乾坤諫坡論事言皆合<lb/>
帝幄談經道益尊千古高文在鼇禁一時名士上龍門<lb/>
經綸未究身先死痛惜誰能作九原<lb/>
　　潘大卿輓詞<lb/>
直上靑雲不作難壯年何事掛衣冠功名巳矣乖時望<lb/>
風節翹然見歲寒鴻去冥冥矰不到蝶飛栩栩夢驚殘<lb/>
<pb n="KR4d0243_SBCK_014-13b"/>
傷心耆老今無有留得遺編向後看<lb/>
　　張運使<hi>孝仲</hi>輓詞<lb/>
惠周劔外與淮南歸臥空山且避讒宴坐幾年期不死<lb/>
臨時一著信非凡不應杜乂束高閣眞使謝鯤居石巖<lb/>
欲向西陵尋宿草秋風何日送歸帆<lb/>
　　魏郎中<hi>熊夢</hi>輓詞<lb/>
相公鐘鼎蔽詩聲鯉也聞詩蚤得名高隱碧谿心更遠<lb/>
今遊湘浦句尤淸握蘭未足酬吾志攬轡寧知老此行<lb/>
今日哭君誰最切山房門下老門生<lb/>
<pb n="KR4d0243_SBCK_014-14a"/>
　　姜祕監<hi>師仲</hi>輓詞<lb/>
文筆無勞巧翦裁一時妙斵冠蘭臺王楊仕宦曾相接<lb/>
游夏淵源有自來治獄心知有陰德立朝人歎有餘才<lb/>
功名囘施與孫子公亦何爲不豫哉<lb/>
久聞政績最淮淝鄮嶺循良親見之梓里尚遺前日愛<lb/>
棠陰還長舊年枝釣璜方兆非熊卜曳杖俄興梁木悲<lb/>
千里佳城空望斷他時歸哭峴山碑<lb/>
　　李公執輓詞<lb/>
乃翁志欲臥煙霞宅枕淸江欲泛槎心地共知容渤澥<lb/>
<pb n="KR4d0243_SBCK_014-14b"/>
</p>
<p>
夢魂曾不到京華伯魚久矣聞賢訓魏子端能起外家<lb/>
彌望三江梁下水隴西德澤信無涯<lb/>
未甘辛苦去朝天故作逍遙陸地仙老子平生萬事足<lb/>
人間五福一身全厭看日月同奔驥擺脫塵凡等蛻蟬<lb/>
重到江頭人不見曉風吹淚忽潸然<lb/>
　　莫將仕<hi>隨</hi>輓詞<lb/>
自歎淸才久陸沈晚從内典用工深諦觀炯炯死生際<lb/>
寧復紛紛利祿心載酒今誰問奇字遺經古亦勝黃金<lb/>
十年契闊遽如許老淚臨風自不禁<lb/>
<pb n="KR4d0243_SBCK_014-15a"/>
<pb n="KR4d0243_SBCK_014-16a"/>
處士寧知卻應星忍向伯高將束帛誰從小戴授遺經<lb/>
佳城得卜眞前定忍看一翁衰淚零<lb/>
　　伍主簿<hi>景善</hi>輓詞<lb/>
好賢元不減緇衣客到公家如所歸二浙聲名三鶚薦<lb/>
四山風物一翬飛桑榆冉冉身先蛻蘭玉森森家正肥<lb/>
人有百身寧可贖發棠誰復濟齊饑<lb/>
由來風誼獨穹然坐享家肥不計年墮幘何妨分百萬<lb/>
指囷寧復問三千靈椿老矣仁宜壽玉樹種成身巳仙<lb/>
袞袞公侯殊未巳正應含笑入重泉<lb/>
<pb n="KR4d0243_SBCK_014-16b"/>
晚年朋舊益凋零歎絶斯人奠兩楹不忍銜悲讀佳傳<lb/>
可堪囘首念平生交情君獨全終始人物誰能繼老成<lb/>
淸些楚魂招不得朔風凄切淚縱横<lb/>
　　安恭皇后輓詞<lb/>
天作周文合褘揄禮可觀屢陪金輦幸幾奉玉巵歡吳<lb/>
女簪新柰梁房掩舊蘭春深蠶事起誰復上桑壇<lb/>
鬱鬱南山路傷心鳳翣紅哀歌凄薤露秘殿掩椒風故<lb/>
劍恩雖厚中璫事巳空但餘彤史筆内傳紀陰功<lb/>
　　又代人作<lb/>
<pb n="KR4d0243_SBCK_014-17a"/>
玉勝標祥兆褘衣配至尊柔儀高馬鄧盛德邁娀嫄鸞<lb/>
掖空陳迹霓軒服厚恩傷心臨七夕素柰巳花繁<lb/>
圖史懷規鑒篇章妙翦裁承歡方秘殿委化巳泉臺幽<lb/>
壤湖濱秀淸笳日暮哀未央當月望不見翟車來<lb/>
　　齊國夫人曹氏<hi>之母趙知宗</hi>輓詞<lb/>
痛哭王孫去南來萬里餘解衣催艇子扶杖擁籃輿巳<lb/>
矣空鸞鏡誰歟得鴈書辛勤立門戸地下勿欷歔<lb/>
宗子今曾子夫人古敬姜邛郲承孝養浯水刻恩章湯<lb/>
沐封逾寵芝蘭晚更芳九齡天報遠餘慶尚流光<lb/>
<pb n="KR4d0243_SBCK_014-17b"/>
　　齊安郡夫人金氏<hi>碩之室趙左司公</hi>輓詞<lb/>
避地供湯餅當筵接縞衣倉皇奉神版巖險遜征騑遇<lb/>
事智尤敏相夫家寖肥考終無可憾蝶夢遶芳菲<lb/>
五子俱英發尤知仲氏賢勤明眞世濟廉儉信家傳别<lb/>
乘徑爲郡高城欲捍邊版輿俄棄養事業待他年<lb/>
　　太淑人葉氏<hi>之母單侍郎䕫</hi>輓詞<lb/>
婦職躬蘋澗芳年誓柏舟壼儀全肅睦梵行極淸修貝<lb/>
葉開空性神箆豁病眸飄然指歸路淨觀日西流<lb/>
爲國生賢子三遷備母慈版輿崇色養從橐勉論思戲<lb/>
<pb n="KR4d0243_SBCK_014-18a"/>
舞老萊子平反雋不疑孝心天罔極腸斷蓼莪詩<lb/>
　　太令人趙氏<hi>之母王帥柟</hi>輓詞<lb/>
令德比鳲鳩芳年誓柏舟承歡猶有戀曠達了無憂方<lb/>
奉平反笑俄成汗漫遊哀榮誰得似同穴樂哉丘<lb/>
姻婭託三槐同朝得往來迎春煩設席舉壽荷擕杯京<lb/>
尹俄遭難都人亦助哀琅琅垂絕語烈婦信高哉<lb/>
　　從姑太令人輓詞<lb/>
伯祖八賢女惟姑壽且康又聞歌薤露誰復是靈光采<lb/>
藻空南澗生萱愴北堂平生好心地持以遺諸郎<lb/>
<pb n="KR4d0243_SBCK_014-18b"/>
　　太恭人劉氏<hi>之母王台州</hi>輓詞<lb/>
籍甚成天助薰然藹婦容家肥身愈約福備禮彌恭上<lb/>
壽九開帙湛恩四受封何人紀遺德女壻正乘龍<lb/>
衞氏一兒足他人總不如一麾欣義檄千騎擁潘輿台<lb/>
嶽傷歸旐靑山滿送車佳城流慶遠旁可萬家居<lb/>
　　太令人軒氏<hi>號覺菴居士趙山甫母自</hi>輓詞<lb/>
緣斷身先隠年侵鬢未華死生猶曉夢富貴更空花佛<lb/>
祖親提印兒孫競起家無因拜靈几一奠趙州茶<lb/>
舊說蘇無著夫人亦正宗毒蛇横在路栗棘更無蹤<hi>著無</hi>
<pb n="KR4d0243_SBCK_014-19a"/>
<hi>菴云栗棘蓬栗棘蓬一口吞卻更無蹤贊臨濟宗旨云一條毒蛇横在路上覺</hi>蕭散超塵界扶<lb/>
持禮紺容覺庵誰嗣法别去德雲峰<lb/>
　　太孺人蔣氏輓詞<lb/>
之死靡他志天乎不諒人嫠孤蓬在首艱苦棘成薪晚<lb/>
福容千指心空滅六塵平生貞烈意終作坐忘身<lb/>
潤屋惟純儉居然法度循松楸先壟下風月舊湖濱子<lb/>
婦皆知孝孫曾亦可人浦江如可贖眞欲百其身<lb/>
　　孺人陳氏<hi>之母周子及</hi>輓詞<lb/>
教子推陶母相望百代前詩書經口授名節誦家傳藝<lb/>
<pb n="KR4d0243_SBCK_014-19b"/>
苑高鴻筆忠言徹細氈源流知有自何止父兄賢<lb/>
令子齊年好相從識壼儀蕭生結綬日孟母卜鄰時未<lb/>
卜升堂拜俄聞陟屺悲天涯致芻束淚落薤歌辭<lb/>
　　太淑人管氏輓詞<lb/>
彤史久不作誰能有婦功寧知貴家子乃有昔人風鈿<lb/>
軸恩何渥芝庭澤不窮死生無可憾況巳悟眞空<lb/>
　　陳夫人<hi>之母程吏部</hi>輓詞<lb/>
作配知名士周旋内則篇宜家兼四德訓子見三遷就<lb/>
養榮方逮歸寧病忽纏慶源流未巳佳兆得牛眠<lb/>
<pb n="KR4d0243_SBCK_014-20a"/>
　　張夫人<hi>之母余元老</hi>輓詞<lb/>
婦德天然備肥家五十年平生勤内則晚歲識眞詮倒<lb/>
廩非徼福翻經亦應緣于門有孫子佳氣藹新阡<lb/>
　　王夫人<hi>外祖母羅尚書</hi>輓詞<lb/>
婦德勝賢士嫠居成大家陰功宜有後餘慶尚無涯楊<lb/>
惲出司馬陶潛傳孟嘉文昌紀遺範外氏倍增華<lb/>
　　恭人强氏<hi>之母曾南仲</hi>輓詞<lb/>
祠部源流遠來嬪曲阜孫事夫終婦道訓子大吾門頒<lb/>
誥恩光渥升堂笑語温相期送丹旐馬鬛近周原<lb/>
<pb n="KR4d0243_SBCK_014-20b"/>
　　恭人董氏<hi>頴之母劉侍郎</hi>輓詞<lb/>
敬饁尊夫子升堂乳阿姑鄉評推至行家慶展新圖半<lb/>
世悲鸞舞高年樂鳯雛蜜章應未艾卿月應階符<lb/>
　　鹿夫人<hi>振之母同年應尉</hi>輓詞<lb/>
内外言無間初終志不移白頭供婦職彤管著賢規慶<lb/>
衍珠三樹芳先桂一枝鳳岑歸去路含笑不應悲<lb/>
慶霈疏封日姑慈不忍違人方侈君賜我獨避恩輝孝<lb/>
篤神應勞風高家愈肥新傳快女壻亦復掛冠歸<lb/>
　　旌表門閭安人陳氏輓詞<lb/>
<pb n="KR4d0243_SBCK_014-21a"/>
婦德高千古鄉評徹九重柏舟終自誓石窌啓新封孫<lb/>
子傳淸白閨門慕肅雍死生無憾處了不媿三從<lb/>
族姓朱陳盛夫人事愈明老姑俱上壽難弟各淸名<hi>事詹</hi>
<hi>之姊良翰</hi>節行輝彤管門閭照赤城室鄰方有託何忍送銘<lb/>
旌<lb/>
　　盧夫人輓詞<lb/>
名族著岡頭<hi>之姊武岡邃</hi>幽閨女教修良人驚夢蝶衆子慕<lb/>
桑鳩物化了難問壼儀誰爲收于公有佳兆袞袞看公<lb/>
侯<lb/>
<pb n="KR4d0243_SBCK_014-21b"/>
　　百四從妹輓詞<lb/>
姊妹二十四凋零餘二人他鄉忽傳訃老子倍傷神巳<lb/>
歎嫠居久何堪逆境頻佳城千里外西望淚沾巾<lb/>
孝養全終始眞成乳阿姑衾裯長夜共甘毳四時須衆<lb/>
子俱傳業諸孫足自娛吾家女兄弟似此亦幾無<lb/>
去歲桐川弟新從姊處歸備言家慶事猶著嫁時衣尚<lb/>
欲尋松社寧堪哭素幃人生眞一夢囘首事皆非<lb/>
　　令人王氏<hi>史之室表兄陳左</hi>輓詞<lb/>
嫁早仍知孝夫賢自不貧事姑如事母憂物勝憂身鳳<lb/>
<pb n="KR4d0243_SBCK_014-22a"/>
誥恩榮渥鳩桑德意均孺哀聲不絶淚柏不成春<lb/>
宦達方資助家肥忽悼亡一區終異室千載尚高岡奉<lb/>
倩神猶慘安仁鬢欲蒼黃昏愁絶處誰伴紫微郎<lb/>
　　宜人楊氏<hi>之室鄭華文</hi>輓詞<lb/>
里閈依楊氏年家託鄭門升堂從壯歲擇壻得賢孫婦<lb/>
德儀中壼陰功燕後昆尤憐吾女子流涕說慈尊<lb/>
夢入枌榆社心遊水竹灣匄歸期拜壽近侍望承顔一<lb/>
昨聞微恙寧知竟大還佳城無路到夫婦淚俱潸<lb/>
　　　陳夫人輓詞<lb/>
<pb n="KR4d0243_SBCK_014-22b"/>
族姓甲休陽夫人懿範彰奇男巳南省快壻更東牀珍<lb/>
錫人加嘆佳城神所藏平生陰德在餘慶尚難量<lb/>
雅有幽閒操來嬪淸白家相夫全禮敬見子致淸華方<lb/>
享承軒樂俄興陟屺嗟誰將彤史紀大筆爲雄誇<lb/>
　　碩人居氏<hi>之室蔡尚書</hi>輓詞<lb/>
頃侍尚書坐曾聞閫助賢晤言成勇退裏謁戒私專夢<lb/>
斷松江路神傷薤露篇悼亡千里淚疊嶂想新阡<hi>平江葬于</hi>
　　王夫人<hi>之室周子及</hi>輓詞<lb/>
閫内誰無助夫人事特明傾囊資色養勉學就清名遯<lb/>
<pb n="KR4d0243_SBCK_014-23a"/>
世期高節辭風歎落英丁寧猶在耳伉儷若爲情<lb/>
荆國風流遠幽閨女教循鴿原驚逝水鶴髮倍沾巾厚<lb/>
夜招香魄英詞列翠珉秖愁書字拙貽笑衞夫人<lb/>
　　王夫人<hi>之室陳少南</hi>輓詞<lb/>
淑質依名士身期百不憂藁砧家萬里蓬首日三秋陶<lb/>
母傳遺業嵇孤託舊遊幽原誦詩傳無媿柏爲舟<lb/>
　　王夷仲夫人輓詞<lb/>
彤史無人續誰能識壼儀蘋蘩奉先祖詩禮付佳兒未<lb/>
見魚軒樂俄興鸞鏡悲藁砧方得路腸斷悼亡詩<lb/>
<pb n="KR4d0243_SBCK_014-23b"/>
　　盛夫人輓詞<lb/>
婉嫕閨中秀淸高林下風相夫能盡禮教子使移忠邊<lb/>
郡官無曠都城養得終壼儀今具在流慶復何窮<lb/>
　　恭人胡氏<hi>能之室陳奉直千</hi>輓詞<lb/>
懿行表閨房情親共衋傷繡衣來宅相彤管著銘章<hi>提劉</hi>
<hi>爲作銘舉誠之</hi>蘋澗誰供祀藁砧空悼亡芝蘭俱秀發所恨失<lb/>
元方<hi>長子先喪其</hi>
　　宜人聞人氏<hi>之室趙婺州</hi>輓詞<lb/>
四郡歌賢牧魚軒從隼旟深閨無裏謁色養謹安輿故<lb/>
<pb n="KR4d0243_SBCK_014-24a"/>
里稱家法諸郎讀父書美哉彤史筆三誦爲欷歔<lb/>
　　宜人史氏輓詞<lb/>
閥閱冠三朝尊公兩珥貂夫賢能盡禮家貴肯期驕教<lb/>
子門風振澄神性地超悼亡無可憾直筆付孫樵<lb/>
　　安人鄭氏輓詞<lb/>
勤儉佐家肥猶齊舉案眉錦封俱被寵鸞鑑可勝悲謝<lb/>
砌森羣玉郄林先一枝木華文雋麗銘德粲堂碑<hi>事爲木詹</hi>
<hi>銘</hi>
　　孺人錢氏<hi>適曹氏丞相之女</hi>輓詞<lb/>
<pb n="KR4d0243_SBCK_014-24b"/>
家世㦸如林來嬪藹德音功容俱可度疾疹遽相侵巳<lb/>
矣空蘋澗誰歟助藁砧佳兒隨玉折尤切悼亡心<lb/>
　　孺人林氏<hi>之室盧彦德</hi>輓詞<lb/>
家世甘泉舊幽閨有令名賢明教陶侃勤苦佐淵明蘋<lb/>
澗今何處鳩桑空復情誰知悼亡意揮涕望佳城<lb/>
　　孺人曾氏<hi>之室葉寺正</hi>輓詞<lb/>
婉嫕應眉壽天胡弗與齡情深孫楚詠淚盡女拏銘蘋<lb/>
藻空南澗芝蘭有謝庭越山埋璧處秋雨濕銘旌<lb/>
　　信國夫人秦氏<hi>之母林子長</hi>輓詞<lb/>
<pb n="KR4d0243_SBCK_014-25a"/>
夫人富貴出懷綳擇配和鳴得仲卿鸞誥早能封大國<lb/>
魚軒不及伴雙旌肥家得法晚無倦教子登科新有聲<lb/>
歎息南谿未成屋鳳凰山下啓佳城<lb/>
　　茅夫人<hi>之母鄭貴虛</hi>輓詞<lb/>
淸心玉映許誰同更有飄飄林下風政爾高情協宗老<lb/>
故宜嘉遯樂龐公遠謀蚤識身爲重晚境還知性亦空<lb/>
巳擬張林碑婦德合歸彤史巨編中<lb/>
　　孺人陳氏輓詞<lb/>
追憶宮端舊典刑三真況復是難兄豈惟門戸生光彩<lb/>
<pb n="KR4d0243_SBCK_014-25b"/>
直使朝廷列姓名煙海乘桴誰可奪天風反火報尤明<lb/>
雖云弟娣相從去自有英靈凛若生<lb/>
　　太碩人潘氏<hi>翥之母葉尚書</hi>輓詞<lb/>
玉暎淸心著壼儀閨房賓敬到齊眉豈惟山水協高趣<lb/>
<hi>羅氏亦有高情與少文協趣宗少文每遊山水往輒忘歸妻</hi>更爲國家生好兒<hi>賜張太宗</hi>
<hi>福生得好兒爲國家分憂文定齊賢母詔曰婆婆有</hi>萬口共推諸福備八旬猶負<lb/>
一年期伯仁冬日應腸斷不見堂前舉酒時<lb/>
<pb n="KR4d0243_SBCK_014-26a"/>
</p>
<p>
攻媿集卷十四<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_015-1a"/>
攻媿集卷十五<lb/>
　　　　　宋　樓　鑰　撰<lb/>
　表牋<lb/>
　　請舉樂<lb/>
　　　皇帝第一表<lb/>
春秋重攺元法蓋先于五始君子不爲樂古無越于三<lb/>
年請爲王言冀同民樂<hi>中謝</hi>恭惟皇帝陛下系隆列聖<lb/>
娯侍三宮綿宇屬心旣極謳歌之戴重華盡孝適承遏<lb/>
密之餘顧烈祖之報厚且重焉然文孫之制期巳久矣<lb/>
<pb n="KR4d0243_SBCK_015-1b"/>
況復高廟卽安于神御壽皇俯和于祥琴下逮都人悉<lb/>
除樂禁新王春而建號進寶冊以歸尊願飭攸司各揚<lb/>
乃職鏘八音而應律肅萬舞以充庭仰奉重親益見慈<lb/>
顔之喜下孚衆聽普臻和氣之祥<lb/>
　　　擬第二表<lb/>
睿主承休光啓太平之運王正肇始益新治世之音爰<lb/>
伸百辟之誠未動九重之聽洊陳奏牘進冒宸旒<hi>中謝</hi>
恭惟皇帝陛下仰紹心傳率循家法念德壽詒謀之重<lb/>
體重華盡孝之勤旣居崇高富貴之尊未聞文采節奏<lb/>
<pb n="KR4d0243_SBCK_015-2a"/>
之美聲音不足于耳豈爲是哉禮樂不可去身有爲貴<lb/>
者雖聖帝尚深于餘慕而禮經尤務于適中莫先鳳歴<lb/>
之頒宜上龍樓之奏豈止君臣相悅第成徴角之詩將<lb/>
與天地同流益致形聲之應<lb/>
　　　至尊壽皇聖帝第一表<lb/>
高蹈萬乘聿重協帝之華躬行三年曲盡慕親之孝矧<lb/>
將陳于冊寶盍備舉于樂章爰率具寮仰干淵聽<hi>中謝</hi>
恭惟至尊壽皇聖帝陛下怡神于淡游物之初惟付託<lb/>
之得人宜燕頤而養性方且羮牆在念疏素以居旣巳<lb/>
<pb n="KR4d0243_SBCK_015-2b"/>
光舜禹之傳乃親爲曾閔之行期可巳矣必欲加隆祥<lb/>
而廓然尚云寧戚顧平時不好世俗之樂豈今日忍聞<lb/>
堂上之歌然而和琴俯就于成聲鑽燧再經于攺火不<lb/>
應慈極尚遏諧音伏望酌先王制禮之中念聖子承顔<lb/>
之養居處笑語寖寛追遠之思鐘鼓筦絃益致導和之<lb/>
美<lb/>
　　　第二表<lb/>
三年執禮巳經徙月之期五日受朝當備鈞天之奏援<lb/>
彛章而有請閟俞旨而未頒事恐久稽義須再瀆<hi>中謝</hi>
<pb n="KR4d0243_SBCK_015-3a"/>
竊以帝舜旣命大禹猶欲六律五聲之聞漢皇上壽未<lb/>
央亦以萬歲大笑爲樂蓋巳膺天下之養盍具舉朝廷<lb/>
之儀若稽舊章允屬盛際恭惟至尊壽皇聖帝陛下道<lb/>
高物表德邁古先旣全與子之明尤盡因心之孝謂太<lb/>
宗就簡遽爲三十六日之期而晉武欲爲莫起數百餘<lb/>
年之陋出于獨斷高掩前聞羣臣仰體夫聖心薦歲忍<lb/>
形于奏牘迨兹卽吉乃敢發端旣巳遏音于三載之餘<lb/>
正當成歌于十月之後況卜元正之吉將新徽號之隆<lb/>
儻非廣奏于和聲何以崇成于縟典恭聞南内將騰聽<lb/>
<pb n="KR4d0243_SBCK_015-3b"/>
樂之章欽想東朝亦望承顔之樂仰祈睿旨俯徇輿情<lb/>
　　　擬第三表<lb/>
洊貢封章祈舉九成之奏未承誥命敢稽三請之勤<hi>中</hi>
<hi>謝</hi>恭惟至尊壽皇聖帝陛下高視帝尊共爲子道自畢<lb/>
因山之奉巳合外除靡從越紼之權竟全終制遠復先<lb/>
王之法肯循後世之常迨其今兮何以尚此至矣盡矣<lb/>
願聞大舜之韶皦如繹如當語太師之樂雖欲勿用其<lb/>
將何辭濟濟羣賢傾聽笙鏞之間欣欣百姓喜聆管籥<lb/>
之音<lb/>
<pb n="KR4d0243_SBCK_015-4a"/>
　　　擬壽聖皇太后牋<lb/>
三載遏音巳全于中制兩朝就養當備于和聲<hi>中謝</hi>恭<lb/>
惟壽聖皇太后殿下德竝娀莘行齊任姒佐中興之業<lb/>
協濟艱難贊内禪之明共安閒燕比驚慈扆忽返帝鄉<lb/>
乃安長樂之居密受重華之養神孫御歴寶冊陳儀豈<lb/>
應迎年而不爲樂琴瑟之友鐘鼓之樂諒未忘儷極之<lb/>
思羽籥之器綴兆之文願俯徇輿情之請<lb/>
　　賀正旦<lb/>
　　　皇帝表<lb/>
<pb n="KR4d0243_SBCK_015-4b"/>
歲必履端蓋重四時之首年初建號有光二帝之傳矧<lb/>
慶事之鼎來效羣臣之善頌<hi>中賀</hi>恭惟皇帝陛下乾剛<lb/>
行健離照繼明正月之吉始和春祺旣集四海之内咸<lb/>
仰王化方行當周家布政之時迺漢歴攺元之日喜瞻<lb/>
萬乘上寶冊于三宮肅領千官奉玉巵于前殿借備琚<lb/>
瑀珩璜之飾創聞鐘鼓管籥之音益知嗣德之在初孰<lb/>
謂太平之無象開八荒之壽域登庻俗于春臺臣猥預<lb/>
周行欣逢榖旦方千里者九想同望于堯雲呼萬歲者<lb/>
三敢競伸于虎拜<lb/>
<pb n="KR4d0243_SBCK_015-5a"/>
　　　至尊壽皇聖帝表<lb/>
歲之朝日之朝方肇新于鳳歴尊之至養之至爰啓慶<lb/>
于龍樓歡動宮闈澤均海宇<hi>中賀</hi>恭惟至尊壽皇聖帝<lb/>
陛下位居慈極仁冒羣生一道心傳六通四闢于帝王<lb/>
之德三登化洽上際下蟠于天地之間乃釋萬幾之繁<lb/>
坐受九重之養惟時上日尤異常年聖子攺元著遵制<lb/>
揚功之意昕朝奉冊見歸美報上之誠八音克諧四方<lb/>
來賀豈特履端之可慶誠爲曠古之未聞臣等恪謹鳧<lb/>
趨伏深鼇抃顧方訪道于崆峒之上正當儲神于蠖濩<lb/>
<pb n="KR4d0243_SBCK_015-5b"/>
之中何止八千春以大椿而爲久敢祝三萬歲願慈母<lb/>
而亦然<lb/>
　　賀三宮受冊<lb/>
　　　皇帝表<lb/>
乘翠鳳之車講盛儀于元日鏤白玉之牒上徽稱于重<lb/>
親慶事旣成綿區交賀<hi>中賀</hi>恭惟皇帝陛下與天同大<lb/>
如日方中克寛克仁允協成湯之德惟精惟一密承虞<lb/>
舜之傳爰奉三宮之歡以垂萬世之則討論故實備極<lb/>
嵩高視慈福之鴻名皆有願聖人壽之祝侈重華之顯<lb/>
<pb n="KR4d0243_SBCK_015-6a"/>
號尤彰爲天子父之尊當遲日之載陽喜積陰之頓解<lb/>
雨師風伯旣巳肅淸乾端坤倪爲之呈露雲移天㐲首<lb/>
趨漢殿之朝星拱玉皇親下堯階之拜歡聲相和叶氣<lb/>
橫流惟天人順應之甚明知社稷靈長之可卜臣等幸<lb/>
緣際㑹獲奉周旋快覩聖時允屬紹熙之始願隆孝治<lb/>
一如貞觀之初<lb/>
　　　壽聖皇太后牋<lb/>
涓嗣歲之端辰上丕天之大號神孫具禮親來翠蹕之<lb/>
朝聖子承顔同受雕珉之冊<hi>中賀</hi>恭惟壽聖皇太后殿<lb/>
<pb n="KR4d0243_SBCK_015-6b"/>
下行齊任姒德邁娀萃蚤輔中興之功載裨内禪之策<lb/>
由長秋而登長樂安榮巳見于無加自紹興而至紹熙<lb/>
戩穀益知其未艾惟壽居五福之首而聖乃羣倫之先<lb/>
永年常奉夫母儀今日尤嚴于祖后禮容甚盛鼓舞惟<lb/>
均臣等獻歲云初趨班惟謹得少廣之道本無迹之可<lb/>
名居東朝之尊祈後天而難老<lb/>
　　　壽成皇后牋<lb/>
萬乘來朝當夏時之上日三宮受冊列文母之丕稱覆<lb/>
載兩間歡呼四起<hi>中賀</hi>恭惟壽成皇后殿下謙恭素禀<lb/>
<pb n="KR4d0243_SBCK_015-7a"/>
柔懿内充奉慈極之天顔曲盡問安之禮佐壽皇之内<lb/>
治克全燕翼之謀禮旣備于尊崇心益安于沖淡共都<lb/>
顯號爰歸父母之尊仰嗣徽音尤侈婦姑之盛俱以壽<lb/>
康而嚮用何勞警戒以相成臣等欣際休期獲觀縟典<lb/>
詠思齊之什維周匹休安長樂之居與宋無極<lb/>
　　　皇后牋<lb/>
羽葢翟車陪六飛之法駕瑶編寶刻上三殿之隆名旣<lb/>
備盛儀式昭内助<hi>中賀</hi>恭惟皇后殿下處心淵靜迪德<lb/>
懿恭五日受朝常謹問安之奉九重視膳每言佐餕之<lb/>
<pb n="KR4d0243_SBCK_015-7b"/>
勤迨兹榖旦之禮成想見長秋之喜倍尚須浹日嗣舉<lb/>
從容堯舜相傳禹方循于一道姜任在上似宜續于徽<lb/>
音臣肅領廷紳預觀國典展宮中之賀諒無異于外朝<lb/>
奏堂下之音爰助成于和氣<lb/>
　　賀皇后受冊<lb/>
　　　皇帝表<lb/>
九重渙號實遵慈扆之謨萬乘臨軒爰授中宮之冊肆<lb/>
稽故實備著禮容竊以地本法天方著順成之德月惟<lb/>
遡日遂參久照之明況居大寶之尊盍正内朝之助天<lb/>
<pb n="KR4d0243_SBCK_015-8a"/>
作之合王假有家<hi>中賀</hi>恭惟皇帝陛下道貫三才愛均<lb/>
四海親承付託之重允資輔佐之賢若時元妃作配龍<lb/>
潛之際儷我宸極有開熊夢之占誕布玉音進登椒掖<lb/>
贊侍膳問安之孝盡求賢審官之思臣等恪領廷紳預<lb/>
聞國典乾坤定矣式符羲畫之文鐘鼓樂之願繼周南<lb/>
之詠<lb/>
　　　至尊壽皇聖帝表<lb/>
神器有傳俾正椒房之號縟儀告備肆頒寶冊之嚴化<lb/>
浹綿區慶歸慈扆<hi>中賀</hi>恭惟至尊壽皇聖帝陛下德參<lb/>
<pb n="KR4d0243_SBCK_015-8b"/>
覆載道極範圍堯治民以治民有光前烈天與子則與<lb/>
子啓佑後人乃當命禹之初首眷嬪虞之舊用修陰敎<lb/>
以正人倫鳳蹕来朝副以翟車之盛龍樓問寢加之褘<lb/>
服之華臣等依附末光相成鉅典仰遵睿訓見正家正<lb/>
國之規鞏固皇圖知卜世卜年之久<lb/>
　　　壽聖皇太后牋<lb/>
神孫御極蚤正于長秋天仗充庭用揚于顯冊事關宗<lb/>
社歡動宮闈<hi>中賀</hi>恭惟壽聖皇太后殿下氣毓沖和性<lb/>
資淵靜化行南國正萬世之彛倫尊處東朝受兩宮之<lb/>
<pb n="KR4d0243_SBCK_015-9a"/>
孝養屬涓穀旦首上隆名旣先慈福之儀旋講穆淸之<lb/>
禮含飴示愛見寶歴之親傳佐餕得人想慈顔之有喜<lb/>
臣等駿奔在列鼇抃惟均家法相承咸仰徽音之嗣母<lb/>
儀有則益觀王化之基<lb/>
　　　壽成皇后牋<lb/>
坤柔而剛旣參内禪之策婦聽而婉俾正中闈之儀<hi>中</hi>
<hi>賀</hi>恭惟壽成皇后殿下遡日爲明與天同大贊至尊之<lb/>
孝治一紀于兹安長樂之宴居萬年有永謹二南之正<lb/>
始備四德以相承懿典告成慈幃胥悅侈家國非常之<lb/>
<pb n="KR4d0243_SBCK_015-9b"/>
慶實社稷無疆之休臣等獲際昌明不勝鼓舞友琴瑟<lb/>
而樂鐘鼓莫先儷極之賢本夫婦而始后妃兹實齊家<lb/>
之要<lb/>
　　　皇后牋<lb/>
褕翟褘衣久正内廷之禮金寶玊冊式全昭代之儀慶<lb/>
衍宗祊歡同宮掖<hi>中賀</hi>恭惟皇后殿下肅雍成禮柔靜<lb/>
資生蚤開墜燕之祥允協維熊之夢躬儉節用致君子<lb/>
之家肥順色承顔化天下以婦道爰自御圖之始允資<lb/>
儷極之賢禀命慈皇蕆儀穀旦是謂人倫之至益彰女<lb/>
<pb n="KR4d0243_SBCK_015-10a"/>
則之嚴臣等目覩彌文欣逢盛際關雎麟趾旣巳先正<lb/>
始之基周姜太任當無媿思齊之聖<lb/>
　　謝賜春衣表<lb/>
春日載陽肆頒于命服上恩難報仰謝于皇扃列辟同<lb/>
辭闔門受賜<hi>中謝</hi>恭惟皇帝陛下業隆潤色道廣帡幪<lb/>
大舜之垂衣裳蔑以加此神禹之美黼冕吾無間然迺<lb/>
俯念于廷臣仍舉行于時令爰賁以帛俾華其躬視爵<lb/>
秩而有差被寵榮而如一臣等敢不退揣其分思稱所<lb/>
䝉慕召南在位之風期厲羔羊之節效齊國老人之語<lb/>
<pb n="KR4d0243_SBCK_015-10b"/>
請遺天下之衣<lb/>
　　賀會慶節表<hi>有興㫖百官詣重華宫拜表牋時禮部紹三年以左史攝西掖侍班扈從</hi>
<hi>公請就殿廬中作今附于此郎巳在北宮候迎駕左相留</hi>
虹渚發祥爰紀生商之旦龍樓啓慶敢伸戴舜之誠<hi>中</hi>
<hi>賀</hi>恭惟至尊壽皇聖帝陛下游物之初怡神于淡六通<lb/>
四闢于帝王之德聿成盛治之勲上際下蟠于天地之<lb/>
間罔匪春和之氣徧寰區而䝉福與太極以同功禮奉<lb/>
玉巵遠循漢殿之制書陳金鑑何待唐臣之言臣等肅<lb/>
領鵷行恭舒虎拜祝南山之萬壽睿算無疆效嵩岳之<lb/>
<pb n="KR4d0243_SBCK_015-11a"/>
三呼歡聲旁洽<lb/>
<pb n="KR4d0243_SBCK_015-11b"/>
</p>
<p>
攻媿集卷十五<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_016-1a"/>
攻媿集卷十六<lb/>
　　　　　宋　樓　鑰　撰<lb/>
　表牋<lb/>
　　謝温州到任表<lb/>
起家爲郡俄及成時便道之官巳共侯度戴睿恩而甚<lb/>
厚宣德意以具孚<hi>中謝</hi>伏念臣一介書生累朝世祿當<lb/>
聖主飛龍之始偶玷末科簉明時振鷺之班每安平進<lb/>
久預憲章之筆削屢參史牒之編摩嘗佐治于徧州復<lb/>
勾稽于列寺天府式邦財之重司宗書帝系之繁比終<lb/>
<pb n="KR4d0243_SBCK_016-1b"/>
素韠之期忽冒朱轓之寄惟此東甌之勝實爲左浙之<lb/>
雄頃任冷官兹叨假守山川如故風俗粗諳雖無竹馬<lb/>
之迎頓起蒲鞭之望以前日待諸生之意加惠斯民于<lb/>
此邦揚泮水之波廣爲膏澤要令上下俱無所茍且庻<lb/>
幾田里寖銷于歎愁兹蓋伏遇皇帝陛下深軫黎元敷<lb/>
求長吏謂臣洊登王國必能弘惻怛之仁念臣四對天<lb/>
顔固無俟丁寧之諭是以左符分畀不待朝參嚴旨趣<lb/>
行免加臨遣幸遂養親之志實勤戀闕之私臣敢不律<lb/>
己奉公平心待物惟忠惟孝誓堅終始之誠濟猛濟寛<lb/>
<pb n="KR4d0243_SBCK_016-2a"/>
務勉中和之政<lb/>
　　謝中書舍人表<lb/>
史筆屢書深慚無補綸闈久假遽命爲眞嘗控避而弗<lb/>
俞竟周章而就列<hi>中謝</hi>伏念臣受才譾薄涉世闊疎偶<lb/>
承累葉之儒科寖預淸朝之官使往分郡寄何有民庸<lb/>
當壽皇御極之時曾四登于文陛逮聖主臨朝之始遂<lb/>
三入于脩門首汙郎省之聯旋備賢關之式貨泉出納<lb/>
粗謹攸司寶牒纂修伏尋故步晉班左墄攝事西垣記<lb/>
注非工有媿螭㘭之直詞章至陋殆爲鳳閣之羞矧執<lb/>
<pb n="KR4d0243_SBCK_016-2b"/>
愚之不移或遇事而輒發妨賢巳甚忤物且多方喜懼<lb/>
之交懐恐顚躋之未免力求引退敢覬襃升才思欲枯<lb/>
安得湧泉之敏身章增煥更貽濡味之譏茲蓋伏遇皇<lb/>
帝陛下翕受羣言旁招衆俊謂臣粗親小伎故使當訓<lb/>
誥之司察臣素廪樸忠或可效涓埃之助攷于詳試有<lb/>
此誤恩臣敢不思稱所䝉益共乃位言惟作命少裨雷<lb/>
風鼓舞之神忠以事君當謹朝夕論思之職<lb/>
　　謝壽皇聖帝表<lb/>
柱史充員久虞幽黜詞臣掌制遽忝超除揣陋質以無<lb/>
<pb n="KR4d0243_SBCK_016-3a"/>
堪望慈宸而知幸<hi>中謝</hi>伏念臣頃叨末第巳出異恩再<lb/>
玷周行惟自安于平進仰承淸問嘗屢貢夫愚忠出分<lb/>
海嶠之符入就星曹之列聖作明述親見盛時年除歲<lb/>
遷寖塵清貫書言書動慙無載筆之功如絲如綸徒積<lb/>
代庖之媿將以外庸而自詭乃叨親擢以爲眞退省僥<lb/>
逾益増戰栗兹蓋伏遇至尊壽皇聖帝陛下達源繫表<lb/>
探賾古初齊聖廣淵居域中之有大危微精一爲天下<lb/>
而得人式詒燕翼之謀茲見儲才之效肆令么䯢猥預<lb/>
論思臣敢不深念遭逢誓堅操守仰戴兩朝之眷敢務<lb/>
<pb n="KR4d0243_SBCK_016-3b"/>
苟容願殫千慮之愚以伸忠報<lb/>
　　謝給事中表<lb/>
充員詞掖久懼罔功進職瑣闈忽驚誤渥辱訓辭之甚<lb/>
寵揣分量以奚堪<hi>中謝</hi>竊惟封駁之司實關出納之要<lb/>
詔敕之布咸仰君相所爲有唐則許塗竄而奏還本朝<lb/>
則令詳酌其可否宜求人望以贊政經豈伊妄庸乃與<lb/>
詮擇伏念臣迂愚自信執滯不通秉筆螭坳固有慚于<lb/>
良史演綸鳳閣曾何取于陳言屬兼直于禁林幸親逢<lb/>
夫興運書詔塡委靡容晷刻之淹號令流行欲助風雷<lb/>
<pb n="KR4d0243_SBCK_016-4a"/>
之迅僅無乏事安敢辭勞荷簡記于宸衷俾驟膺于夕<lb/>
拜不攺北門之舊族仍東觀之華加賁身章增光從橐<lb/>
茲蓋伏遇皇帝陛下勵精初政垂意羣才用舍之間初<lb/>
無適莫論奏或至不吝改更知臣備歴險夷麤有愛君<lb/>
之志謂臣素懐憃直願殫論事之忠遂致孤蹤亦叨隆<lb/>
委臣敢不俯思㓜學務勉後圖親年益高但有歸耕之<lb/>
意主恩未報尚希批勅之風<lb/>
　　謝權吏部尚書表<lb/>
充員瑣闥自顧罔功攝長銓衡忽䝉誤寵仰皇慈之至<lb/>
<pb n="KR4d0243_SBCK_016-4b"/>
渥揣微分以何堪<hi>中謝</hi>竊以選部持衡夙號六卿之長<lb/>
文昌聽履實爲八座之聯非素推公方不足以柅吏姦<lb/>
非妙有德望不足以壓輿論雖黃散之下無忝異同而<lb/>
搢紳之流鮮不關繫宜求精敏之彦以當要劇之司伏<lb/>
念臣才不逮人學徒泥古一爲支郡三入脩門久侍上<lb/>
皇愧愚忠之無補親逢嗣聖荷襃擢之有加代言非陸<lb/>
贄之工批勅謝李藩之噐俯徇芻蕘之論屢寛鈇鉞之<lb/>
誅去省眼者五年遂躐登于冢宰離班心者一載遽首<lb/>
列于後臣禁林兼内制之文史館涉信書之筆滿盈巳<lb/>
<pb n="KR4d0243_SBCK_016-5a"/>
甚控避莫囘頒御府之襲衣益之鞶帶駕天閑之良馬<lb/>
覆以雕鞌但喜悅親之私敢云稽古之效茲蓋伏遇皇<lb/>
帝陛下多能天縱盛德日新蒐舉異才踵登持槖之選<lb/>
優容棄物獨負吹竽之慙宜黜而遷以榮爲懼臣敢不<lb/>
深思僥冒勉竭疲庸爲山公啓事之書知非所及守崔<lb/>
亮停年之格何足言勞尚㡬典選之平少助官人之道<lb/>
　　謝兼侍讀表<lb/>
升班文部方虞典選之難進讀露門更辱兼官之寵循<lb/>
牆莫避據蒺是憂<hi>中謝</hi>竊以帝王之興必以學問爲急<lb/>
<pb n="KR4d0243_SBCK_016-5b"/>
如懷素元量之選本爲覽史之資由宋綬夏竦以來始<lb/>
有讀書之職仰惟睿聖光紹炎圖首開講帷詳延從槖<lb/>
攷邇英之舊加賜坐以甚優于共膳之餘俾侍言而更<lb/>
入首閱三朝之寶訓次觀先正之奏篇宜求鴻博之儒<lb/>
以助緝熙之學如臣至陋涉世多艱豈期累歳之推遷<lb/>
寖歴明時之華要詞垣翰苑代王者之敷言史觀經筵<lb/>
極書生之榮遇況從夕拜擢置天官朝入君門方被宸<lb/>
綸之渥暮歸私室又驚渙汗之頒是何遭逢有此僥冐<lb/>
茲蓋伏遇皇帝陛下勵精庶政埀意多聞廣厦細旃許<lb/>
<pb n="KR4d0243_SBCK_016-6a"/>
奉淸閒之宴裒衣博帶不違咫尺之顔自古所稀于今<lb/>
獨盛猥令末至躐冠羣賢臣敢不紬繹舊章勉圖微效<lb/>
海涵天覆或容草芥之忠日往月來庶有毫釐之補<lb/>
　　謝顯謨閣直學士知婺州表<lb/>
典選無聞方上便親之請承流巳試載叨出守之行寵<lb/>
躋延閣之班增賁輔藩之寄祗膺明命倍激危衷<hi>中謝</hi>
伏念臣奮迹孤單逢時休盛昨自東嘉之收召尋登左<lb/>
省以推遷代言慙潤色之工封詔乏塗歸之效及夫紬<lb/>
書視草勸講掄材皆儒者之至榮豈生平之敢望饕誤<lb/>
<pb n="KR4d0243_SBCK_016-6b"/>
恩而踰分致私室之挻災重貽慈母之憂益動故鄉之<lb/>
念力祈閒退仰賴矜從侯邦分寶婺之區學士寓文謨<lb/>
之直繇常伯而出于故事或有此除攷公論之歸在小<lb/>
臣恐非所稱莫遂循牆之避徒深戀闕之誠茲蓋恭遇<lb/>
皇帝陛下覆育羣生敷求長吏察臣昔當一郡拊摩麤<lb/>
竭于微勞念臣今歴三朝進退欲全夫素守俾司乃牧<lb/>
俯便其私臣敢不欽服訓詞益思砥礪五百里曰甸不<lb/>
違咫尺之威二千石惟良少展涓埃之報<lb/>
　　謝中大夫表<lb/>
<pb n="KR4d0243_SBCK_016-7a"/>
由選部以守藩方陳祠請因年勞而進秩更沐綸言祇<lb/>
拜以還感銘何極<hi>中謝</hi>伏念臣生逢聖主世受國恩雖<lb/>
歴任累朝幸相繼百年之外而傳家三葉俱弗踰六品<lb/>
之階敢期後嗣之微乃越先臣之舊共承遺訓未知聞<lb/>
詩聞禮之言追仰前蹤徒有慙長慙卿之誚豈特一門<lb/>
之幸實爲千載之逢茲蓋伏遇皇帝陛下優待臣工仍<lb/>
嚴銓法三年攷績旣容賞典之參一體疏榮爰示禁途<lb/>
之寵臣敢不激昻素守銜戴隆知漢議方興媿乏倪寛<lb/>
之對淮陽旣遠敢忘汲黯之忠<lb/>
<pb n="KR4d0243_SBCK_016-7b"/>
　　謝提舉江州太平興國宮表<lb/>
分共理之符敢起一麾之嘆廪祝釐之祿終俞三請之<lb/>
辭盡出上恩獲伸素志<hi>中謝</hi>伏念臣禀資至陋涉世最<lb/>
疎誤䝉三聖之知寖躐六官之長輟金華之講而爲金<lb/>
華之守曲從外補之求由學士之直而寓學士之班仍<lb/>
冒親除之渥巳過家而上冢將叱馭以登途屬以母老<lb/>
易危暑行致疾羣醫俱試百口相驚亟上需章謂必嬰<lb/>
夫嚴譴首班温詔乃許緩于官期感泣之深憂惶實切<lb/>
率更旬浹又露忱衷特寛方命之誅竟允奉祠之願仰<lb/>
<pb n="KR4d0243_SBCK_016-8a"/>
隆私之過厚誠近代之所無去魯行遲難效齊邦之接<lb/>
淅報劉日短幸容李密之陳情茲蓋伏遇皇帝陛下仁<lb/>
本愛人孝先錫類凡加識拔舉無簪履之遺苟有懇祈<lb/>
俯詢芻蕘之賤使退安于貞館得娯侍于慈闈臣敢不<lb/>
銘著肺肝躬陳菽水況此塵勞之久少休疲曳之餘凱<lb/>
風自南獲遂奉親之樂衆星共北誓堅報主之心<lb/>
　　賀重明節表<hi>元年慶元</hi>
述者明作者聖方兼備于孝慈一曰壽二曰康宜大來<lb/>
于瑞慶兹逢誕節倍激忱衷<hi>中賀</hi>恭惟太上皇帝陛下<lb/>
<pb n="KR4d0243_SBCK_016-8b"/>
玩道希夷儲神蠖濩尊居特室成三朝脫屣之高坐閱<lb/>
皇齡受萬歳奉巵之養功隆太極事越古初當今賓鴈<lb/>
之時際此流虹之旦慶綿宗社歡動宮闈臣久玷從班<lb/>
適叨外補天街簇仗莫陪豹尾之中海嶠傾葵仰望龍<lb/>
樓之表<lb/>
　　賀瑞慶節表<lb/>
神筴紀元方懋繼承之烈流虹啟瑞載逢震夙之期凡<lb/>
屬照臨率均抃舞<hi>中賀</hi>恭惟皇帝陛下聰明冠古歴數<lb/>
在躬纂列聖之丕圖謹三宮之色養益仰守成之美日<lb/>
<pb n="KR4d0243_SBCK_016-9a"/>
聞典學之勤良月就盈爰輯大來之慶從天難老坐隆<lb/>
不拔之基臣竊食祠宮馳神天陛修菽水之敬旣諧潁<lb/>
谷之私奉香火之緣敢效華封之祝<lb/>
　　謝再任宮觀表<lb/>
祠庭旣廪其命維新敕牒臨門從天而下恍不知其何<lb/>
自凛欲受以猶驚仰惟異恩敢不祇拜<hi>中謝</hi>伏念臣才<lb/>
非適用學不知方幸逢熙洽之朝寖冒淸華之選四載<lb/>
預論思之列無補毫釐平時于出處之間麤分尋尺始<lb/>
因請外亟畀輔邦旋以便親力求貞館塵瀆蓋高之聽<lb/>
<pb n="KR4d0243_SBCK_016-9b"/>
俱䝉從欲之仁繼辱簡知再叨共理不圖出守乃復一<lb/>
麾來者猶可追惟闔門而退省觀其所以養敢謀食以<lb/>
自營重尋香火之緣盡出冕旒之眷惟廬阜棲眞之勝<lb/>
自熙陵紀年而來竊祝釐之虚名得與釡之實惠喜同<lb/>
毛檄歡動萊衣茲蓋伏遇皇帝陛下覆載無私照臨丕<lb/>
顯選搢紳之髦士咸與明揚念簪槖之舊臣未嘗終棄<lb/>
賦以斗升之奉增以儋石之儲臣敢不益體洪私誓堅<lb/>
晚節爲子華之母而請粟寧待人言班周室之祿以代<lb/>
耕實銜君賜<lb/>
<pb n="KR4d0243_SBCK_016-10a"/>
　　賀皇子降誕<lb/>
　　　皇帝表<lb/>
天啓昌期方侈三宮之慶國生元嗣實隆億載之基温<lb/>
詔四馳驩聲一律<hi>中賀</hi>竊以本朝之傳列聖古所未聞<lb/>
長嫡之出中闈今方再見況五世高曾之上壽當三朝<lb/>
揖遜之盛時首開長發之祥益茂無疆之祉恭惟皇帝<lb/>
陛下仁霑動植德冒華戎堯帝聰明旣親于九族周家<lb/>
忠厚宜見于百男爰稽熊夢之占允協燕禖之吉事關<lb/>
宗社喜浹穹祇臣頃玷從臣幸休眞館拜殿陛之名表<lb/>
<pb n="KR4d0243_SBCK_016-10b"/>
莫綴鴛班誦朝廷之德音敢同鼇抃<lb/>
　　　太上皇帝表<lb/>
尊居慈扆方均萬國之歡慶篤神孫益衍四朝之盛宮<lb/>
闈喜溢海宇恩深<hi>中賀</hi>竊以漢甘露中嘗有甲觀命名<lb/>
之愛唐開元際亦稱三日臨澡之儀曾未有視黃屋以<lb/>
非心見緑車之載育恭想天顔之悅咸欣帝系之昌恭<lb/>
惟<hi>尊號</hi>太上皇帝陛下道體純乾功參太極傳神器而<lb/>
與子爲天下而得人仁聲素洽于編民福祚遂綿于世<lb/>
嫡克岐克嶷含飴自適于聖情曰壽曰康戲綵愈隆于<lb/>
<pb n="KR4d0243_SBCK_016-11a"/>
色養臣曾從屬車之後遥瞻特室之嚴奏未央五日之<lb/>
朝阻陪下列效嵩岳三呼之祝徒罄微衷<lb/>
　　　太皇太后牋<lb/>
慈尊無上方歌眉壽之隆慶系有傳及見耳孫之育古<lb/>
今創覩中外均歡<hi>中賀</hi>恭惟<hi>尊號</hi>太皇太后殿下化始<lb/>
周南德同坤厚翊中興之運母儀坐閱于三朝濬長發<lb/>
之祥帝統遹觀于五世備壽富康寧之福形覃訏岐嶷<lb/>
之歌仰推毓夏之原是啓生商之瑞臣叨塵禁路退奉<lb/>
祠庭春而秋秋而春孰計後天之算子又孫孫又子益<lb/>
<pb n="KR4d0243_SBCK_016-11b"/>
延過歴之朝<lb/>
　　　皇太后牋<lb/>
居壽慈之宮仰尊祖后歌震夙之雅誕育曾孫兹振古<lb/>
之未聞亦本朝之初覩<hi>中賀</hi>恭惟<hi>尊號</hi>皇太后殿下德<lb/>
先恭儉性本仁明親見堯舜禹之傳共循一道上有姜<lb/>
任姒之聖宜致百男果慶中闈遂生元子惟天心之眷<lb/>
佑成國勢之安彊臣祗奉眞祠阻陪賀版本支百世方<lb/>
欣五世之同堂壽考萬年坐看卜年之過歴<lb/>
　　　太上皇后牋<lb/>
<pb n="KR4d0243_SBCK_016-12a"/>
思齊文母嫓慈極以俱尊於赫湯孫由中闈而載育仙<lb/>
源有自聖統其昌<hi>中賀</hi>恭惟<hi>尊號</hi>太上皇后殿下德茂<lb/>
塗山禮隆渭涘上皇與子贊成脫屣之高聖主奉親倍<lb/>
喜含飴之樂當漢觀命名之始想唐宮臨澡之同四方<lb/>
流聞萬口交賀臣嘗叨持槖退獲奉祠移壽康之班莫<lb/>
預千官之末衍雲來之慶更綿百世之期<lb/>
　　　皇后牋<lb/>
位正柔坤將行冊禮祥開洊震首行天材上承列聖之<lb/>
休益侈重闈之慶<hi>中賀</hi>恭惟皇后殿下世傳勲閥德應<lb/>
<pb n="KR4d0243_SBCK_016-12b"/>
帝姻帶弓韣于禖前允協燕祠之瑞設桑弧于門左果<lb/>
符熊夢之占三宮喜嫡長之昌萬乘啓元良之正稽前<lb/>
朝而嘗見在今日以增光臣退處衡門阻趨秘殿壽如<lb/>
山升如日願賡歸美之章衣之裳弄之璋更獻多男之<lb/>
祝<lb/>
　　賀重明節表<hi>二年慶元</hi>
黃屋非心坐撫重離之節玉巵爲壽適臨載震之辰慶<lb/>
溢宮闈歡均海宇<hi>中賀</hi>恭惟<hi>尊號</hi>太上皇帝陛下仁心<lb/>
愛物德澤在民天下爲一家旣全揖遜之盛域中有四<lb/>
<pb n="KR4d0243_SBCK_016-13a"/>
大獨冠古今之尊明繼聖而帝業愈隆子生孫而宗支<lb/>
自衍咸啓華封之祝想聞漢殿之儀臣恪奉外祠遥瞻<lb/>
慈極嵩呼萬歲莫陪就日之班花覆千官猶預需雲之<lb/>
宴<lb/>
　　賀瑞慶節表<lb/>
虹流電繞式符長發之祥地闢天開方際中興之運一<lb/>
人有慶萬壽無疆<hi>中賀</hi>恭惟皇上陛下受命皇穹紹休<lb/>
列聖問之朝問之野莫知神化之方作之君作之師獨<lb/>
得道原之大惟此就盈之月是爲載夙之辰仰三宮燕<lb/>
<pb n="KR4d0243_SBCK_016-13b"/>
吉之歡衍億世延洪之祉臣叨陪法從得奉眞祠帝所<lb/>
遥瞻敢作鈞天之夢廷紳布列想聞嵩岳之呼<lb/>
　　賀奉上夀聖隆慈備福光佑太皇太后壽成惠慈<lb/>
　　皇太后聖安壽仁太上皇帝聖安壽仁太上皇后<lb/>
　　冊寶禮成<lb/>
　　　皇帝表<lb/>
尊處九重莫先于孝治慶綿百世俱上夫隆名誠振古<lb/>
之未聞喜當今之獨盛<hi>中賀</hi>竊以加光佑惠慈之號旣<lb/>
歸二后之尊崇聖安壽仁之稱仍謹雙親之奉縟儀具<lb/>
<pb n="KR4d0243_SBCK_016-14a"/>
設綵仗交輝天地爲之淸明宗社于焉鞏固恭惟皇帝<lb/>
陛下日行舜德思廣文聲謂治國必自齊家惟篤近乃<lb/>
能舉遠矧當旋乾轉坤之始克躬問安視膳之勤迺因<lb/>
萬國之歡用顯三宮之懿臣屏居東甬寓直西清澤笏<lb/>
彯纓雖阻陪于鳯蹕範金鏤玉徒想望于龍樓<lb/>
　　　太上皇帝表<lb/>
備九重之色養祗奉慈仁得萬國之歡心載揚顯號皇<lb/>
儀具舉孝治彌光<hi>中賀</hi>竊以聖聖相承本朝爲盛安安<lb/>
克遜三葉尤隆惟壽居五福之先惟仁在四端之首尊<lb/>
<pb n="KR4d0243_SBCK_016-14b"/>
無與二固不可以易言蕩無能名要當舉其大者恭惟<lb/>
<hi>尊號</hi>太上皇帝陛下躬帝堯之盛篤仲尼之恭廣大之<lb/>
配乾坤宜享延洪之算忠厚之及草木益昌積累之休<lb/>
仰睿聖之韙明極愛欽而盡道親奉範金之寶首披鏤<lb/>
玉之篇兼衆美以特書粲彌文而相接凡居覆幬罔不<lb/>
瞻依臣頃侍詞垣兹歸眞館飾琚瑀珩璜之佩莫陪天<lb/>
仗之朝聞鐘鼓管籥之音尚想龍樓之曉<lb/>
　　　太皇太后牋<lb/>
尊處東朝坐見魯孫之孝治禮嚴北闕載加文母之鴻<lb/>
<pb n="KR4d0243_SBCK_016-15a"/>
稱大冊告成本朝增重<hi>中賀</hi>竊以壽先嚮用具著箕疇<lb/>
聖本思齊是歌周雅慈爲三寶之首旣以益隆福者百<lb/>
順之名又皆兼偹茲仰鋪張之盛彌光保佑之功恭惟<lb/>
<hi>尊號</hi>太皇太后殿下德厚柔坤道參太極堯舜禹之相<lb/>
授贊睿㫁于宮中姜任姒之俱賢播徽音于宇内隆興<lb/>
而後四舉縟儀紹熙之間洊修盛事矧親提于神器付<lb/>
託得人宜首上夫瑶編祗承于帝歡傳有載燕及無疆<lb/>
臣嘗玷從班欣逢矌典宮闈再闢想聞天仗之來賀版<lb/>
羣趨莫預廷紳之後<lb/>
<pb n="KR4d0243_SBCK_016-15b"/>
　　　皇太后牋<lb/>
鏤白玉之牒上徽稱于慈尊建翠華之旗藏縟儀于聖<lb/>
代歡傳宮壺慶浹垓埏<hi>中賀</hi>恭惟<hi>尊號</hi>皇太后殿下德<lb/>
嫓娀㜪聖齊任姒再世揖遜實參決于廟謨三宮康寧<lb/>
爰竝崇于色養惟神孫之盡孝仰祖后以承休取仲尼<lb/>
五美之言明老聃三寳之訓用形容夫懿範以昭著于<lb/>
彌文臣退處海瀕阻趨天闕瞻壽慈之新牓莫預班聯<lb/>
歌思齊之首章第勤頌禱<lb/>
　　　太上皇后牋<lb/>
<pb n="KR4d0243_SBCK_016-16a"/>
寳冊誕揚仰奉慈闈之懿徽稱備舉益增母道之光宗<lb/>
祉愈隆華夷交賀<hi>中賀</hi>恭惟<hi>尊號</hi>太上皇后殿下聖齊<lb/>
任姒德嫓皇英方綿四方之休親受九州之養王母之<lb/>
坐少廣壽固無期騶虞之應召南仁不勝用仰嗣皇之<lb/>
盡孝極禮典以歸尊三殿交歡萬方同慶臣比叨荷槖<lb/>
兹獲奉祠引振鷺之班莫陪進旅而退旅粲琱珉之牒<lb/>
更聽大書而特書<lb/>
　　　皇后牋<lb/>
三殿祲容俱上鴻名之懿一人孝治端由内助之勤凡<lb/>
<pb n="KR4d0243_SBCK_016-16b"/>
屬照臨舉深抃蹈<hi>中賀</hi>恭惟皇后殿下慶綿奕世位處<lb/>
内朝陰教所覃有卷耳樛木之美柔儀克謹奉長樂未<lb/>
央之尊聿嚴揄翟之衣同上琱珉之冊邦彜有耀家法<lb/>
愈新臣頃玷禁途兹安海嶠側聞曠典但知獸舞之歡<lb/>
遥望昕朝莫遂鳧趨之願<lb/>
　　賀皇后受冊<lb/>
　　　皇帝表<lb/>
廷揚大冊克備于祲容位正中圍聿嚴于内治歡傳禁<lb/>
掖喜浹編民<hi>中賀</hi>竊以尊尊親親旣極三宮之奉夫夫<lb/>
<pb n="KR4d0243_SBCK_016-17a"/>
婦婦是爲萬世之基頒制綍于嗣服之初飾褘衣于歴<lb/>
年之後禮文惟稱地道有光恭惟皇帝陛下德本世修<lb/>
合由天作上未央之萬壽方陳漢殿之儀嗣太姒之徽<lb/>
音更篤周詩之慶卷耳之志當佐于君子思齊之聖以<lb/>
御于家邦朝夕永致其憂勤夙夜不忘于警戒于焉正<lb/>
始豈專爲恩臣退奉眞祠恭聞盛典漢之廣江之永遹<lb/>
觀美化之流行渭之涘洽之陽咸慶舊章之復見<lb/>
　　　皇后牋<lb/>
陳儀楓陛具招丹冊之華正位椒塗光被褘揄之飾事<lb/>
<pb n="KR4d0243_SBCK_016-17b"/>
關宗社歡動宮闈<hi>中賀</hi>恭惟皇后殿下慶襲安陽行高<lb/>
嬀汭起家而居爵位蚤締天姻好逑而樂鼓鐘益彰后<lb/>
德密輔九重之孝治仰承三后之徽音盛典告成内朝<lb/>
增耀臣祝釐惟謹竊粟自慚迹雖滯于周南化巳行子<lb/>
漢域禁林草制曾䝉乙夜之觀從橐趨班阻預長秋之<lb/>
賀<lb/>
攻媿集卷十六<lb/>
<pb n="KR4d0243_SBCK_016-18a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_017-1a"/>
攻媿集巻十七<lb/>
　　　　　宋　樓　鑰　撰<lb/>
　表牋<lb/>
　　謝大中大夫表<lb/>
一身去國方叨祠廪以娯家四品頒綸乃次年勞而増<lb/>
秩素餐已甚丹悃知歸<hi>中謝</hi>㐲念臣少也數竒晚而多<lb/>
幸備皂衣之吏三朝許厠于周行聫紫橐之華四載得<lb/>
陪于從列踰涯自愧補外以行荷聖君從欲之仁賦真<lb/>
館祝釐之粟班通禁路尚汙文謨内閣之嚴法應吏銓<lb/>
<pb n="KR4d0243_SBCK_017-1b"/>
遂躐秦官大夫之首寄禄寖高于世胄被恩得奉于親<lb/>
歡視賈誼之超遷固非敢望比申公之即拜豈不懐慙<lb/>
兹蓋伏遇皇帝陛下器使羣工曲成萬物念論思之舊<lb/>
侍未忍遐遺付品式于有司許容平進周章登受俯傴<lb/>
何言臣敢不祗服訓辭欽承命數老疾而無職事實深<lb/>
稱于閒居優游不易公卿特未知于報所<lb/>
　　賀重明節表<hi>三年慶元</hi>
少暭司秋適届肅霜之候重明麗正欣逢繞電之辰慶<lb/>
浹三宫歡騰四海<hi>中賀</hi>恭惟<hi>尊號</hi>太上皇帝陛下道隆<lb/>
<pb n="KR4d0243_SBCK_017-2a"/>
邃古澤潤生民引養引恬自得怡神之樂無倫無敵尤<lb/>
高與子之明福如日以正中年與天而同久千秋紀節<lb/>
固知黃屋之非心萬嵗爭呼又見玉巵之為壽自他有<lb/>
耀申錫無疆臣嘗侍宸旒兹游真館恭陳虎拜阻陪漢<lb/>
殿之儀遥想龍樓徒效華封之祝<lb/>
　　賀瑞慶節表<lb/>
斗樞電繞良月占載震之祥崖石天齊令名採中興之<lb/>
頌四方來賀百福具宜<hi>中賀</hi>恭惟皇帝陛下夙亶聰明<lb/>
躬行勤儉奉三宫之色養孝治日隆得萬國之歡心休<lb/>
<pb n="KR4d0243_SBCK_017-2b"/>
祥雲委當重熙而累洽能持盈而守成咸傾就日之誠<lb/>
仰贊後天之算臣頃陪鷺振親覩龍飛上萬年之觴夢<lb/>
徒游于帝所接千嵗之統心惟祝于皇齡<lb/>
　　慰壽聖太皇太后上仙<lb/>
　　　皇帝表<lb/>
奉慈尊于四世孝治方隆傳遺誥于萬方哀號何極<hi>中</hi>
<hi>慰</hi>恭以<hi>尊號</hi>太皇太后道高任姒徳邁娀㜪三朝居長<lb/>
樂之尊九秋享無疆之壽手提神器親授曾孫功成不<lb/>
居仙去何速恭惟皇帝陛下躬承慈訓圖報洪恩北面<lb/>
<pb n="KR4d0243_SBCK_017-3a"/>
昕朝備四海九州之養東朝晏起懐千秋萬嵗之悲忍<lb/>
從五日之哀特用周期之服願少寛于聖抱期益慰夫<lb/>
親慈<lb/>
　　　太上皇帝表<lb/>
太皇厭代慈扆興哀覆幬所臨悲號何及<hi>中慰</hi>恭以<hi>尊</hi>
<hi>號</hi>太皇太后道妙千古母儀四朝決内禪之訏謨功在<lb/>
社稷受曽孫之色養福等岡陵乃以微疴遽傳晏起恭<lb/>
惟<hi>尊號</hi>太上皇帝陛下仰遵遺訓祗服通喪願寛聖子<lb/>
之孝心勉徇先王之中制<lb/>
<pb n="KR4d0243_SBCK_017-3b"/>
</p>
<p>
　　　皇太后牋<lb/>
慈福上賓悲纒率土愛欽素著哀動重闈<hi>中慰</hi>恭惟<hi>尊</hi>
<hi>號</hi>皇太后殿下夙奉太任親承大舜婦聽而婉實為内<lb/>
壼之觀喪致其哀莫贖終天之痛願遵禮制少抑孝思<lb/>
　　　太上皇后牋<lb/>
壽聖升遐慈尊永慕恭承凶問均極悲悰<hi>中慰</hi>恭惟<hi>尊</hi>
<hi>號</hi>太上皇后殿下寅奉重闈恪修隂教方日勤于孝養<lb/>
期仰嗣于徽音胡不萬年忽成千古在人情而難處冀<lb/>
聖念之少寛<lb/>
<pb n="KR4d0243_SBCK_017-4a"/>
　　　皇后牋<lb/>
光佑訃聞邇遐哀動驟失慈尊之䕃諒増悲慕之心<hi>中</hi>
<hi>慰</hi>恭惟皇后殿下四世承顔累年逮事雞鳴問寢每勤<lb/>
禕翟之行鶴馭登仙遂有雲霄之隔願推至理少抑深<lb/>
衷<lb/>
　　謝再任宫觀表<lb/>
僻居海嶠推戴上恩洊畀祠官忽頒嚴㫖慙無報國之<lb/>
所喜便事親之私<hi>中謝</hi>伏念臣潦倒無堪遭逢過分奉<lb/>
身而去徑歸綿上之田畏影自憐更卧漳濱之疾當一<lb/>
<pb n="KR4d0243_SBCK_017-4b"/>
喜一懼之交切何三仕三已之敢云幸遂投閒庻幾養<lb/>
志屬書再攷未免有言既徹九重亟䝉從欲闔門相賀<lb/>
遂寛乞米之憂連歲何功徒致取禾之誚茲蓋伏遇皇<lb/>
帝陛下纊旒無蔽簪履不遺求齊國之世臣尚其餘幾<lb/>
數正元之朝士今亦無多賜以斗升濟其菽水臣敢不<lb/>
仰銜隆施退適餘生顧朝暮承顔得效老萊之戲雖漁<lb/>
樵混迹敢忘魏闕之心<lb/>
　　賀重明節表<hi>四年慶元</hi>
繼明而照四方夙紀誕彌之節得秋而成萬寳是當載<lb/>
<pb n="KR4d0243_SBCK_017-5a"/>
震之辰慶溢霄垠歡均海宇<hi>中賀</hi>恭惟<hi>尊號</hi>太上皇帝<lb/>
陛下尊同太極福浸黎元由父作子述之明得内聖外<lb/>
王之道脱履崇高之表怡神蠖濩之中鳯蹕來朝當電<lb/>
繞虹流之日龍樓上壽皆山呼鼇抃之人睿算無疆洪<lb/>
圖有永臣既収朝蹟洊處祠庭與造物者遊敢陳金鑑<lb/>
之録獻封人之祝徒想玉巵之儀<lb/>
　　賀瑞慶節表<lb/>
良月就盈出應五百年之運四方來賀仰祝三萬嵗之<lb/>
期宫壼交歡宗祊協慶<hi>中賀</hi>恭惟皇帝陛下行符乾徤<lb/>
<pb n="KR4d0243_SBCK_017-5b"/>
徳與日新寅奉重闈深思付託之重洊開二閣用廣緝<lb/>
熙之明益増孝治之隆坐振儒風之盛如雲如日喜逢<lb/>
誕聖之辰非霧非煙茂鬱興王之瑞敢伸虎拜用贊堯<lb/>
齡臣再奉真祠僻居下國峩冠就列莫陪嵩嶽之呼泚<lb/>
筆歌功願獻浯溪之頌<lb/>
　　謝落職罷宫觀表<lb/>
杜門卻掃幸家食之少安褫職罷祠忽臺評之下及尚<lb/>
從寛典祗荷隆恩<hi>中謝</hi>伏念臣戇直有餘頑冥自信生<lb/>
逢昭代屢玷周行年除嵗遷實由于親擢左提右挈敢<lb/>
<pb n="KR4d0243_SBCK_017-6a"/>
藉于先容久居封駮之司幾作怨仇之府用過其分思<lb/>
稱所䝉始求補外以牧人已叨臨遣旋請投閒而奉母<lb/>
又辱矜從五年自放于江湖一飯不忘于君父獲棲故<lb/>
隱可謂幸民然猶通内閣之清班竊殊庭之厚禄餘生<lb/>
何有惟㫁㫁以無他公論弗容尚齗齗而不可煩言果<lb/>
至百謫奚逃仰聖度之恢洪閔危蹤之孤露爰施薄罰<lb/>
以示小懲茲蓋伏遇皇帝陛下仁務包荒爵惟馭貴衛<lb/>
纓雖許終不可以假人漢印既銷適足明于無我俯憐<lb/>
簪履之舊猶齒搢紳之間臣敢不屏息訟愆投誠戴徳<lb/>
<pb n="KR4d0243_SBCK_017-6b"/>
循南陔而戒養退甘三釡之貧望北闕以傾心莫效一<lb/>
毫之報<lb/>
　　謝宫觀表<lb/>
杜門窮巷將沒世以訟愆賦粟珍臺僅踰時而復舊開<lb/>
孤迹自新之路承大君莫報之恩得之若驚感而至泣<lb/>
<hi>中謝</hi>伏念臣頃承鴛綴親覩龍飛詞禁代言首播絲綸<lb/>
之命經帷進讀不違咫尺之顔一去闕庭四叨祠禄初<lb/>
出懇祈之切兩蒙簡記之私惟此僥逾尤為憂異雷霆<lb/>
所擊寧忘失箸之憂日月有明忽照覆盆之下豈無望<lb/>
<pb n="KR4d0243_SBCK_017-7a"/>
于嵗年之後不謂得于旬朔之間顧鐫職之告未頒而<lb/>
祝釐之廩已繼人謂去珠之再得自憐墮甑之猶全頓<lb/>
増菽水之歡足慰桑榆之晚兹蓋伏遇皇帝陛下仁無<lb/>
棄物道本用中芝柱呈祥方炳靈于太室玉巵為壽喜<lb/>
親慶于慈闈廣四海以推恩軫一夫之失所有如閒廢<lb/>
亦荷矜存臣敢不仰體隆知益安愚分半九十里深嗟<lb/>
末路之難取三百囷徒切素餐之愧<lb/>
　　謝進封開國子加食邑表<lb/>
職在琳宫方謹祝釐之奉詔分榖璧更蒙與邑之多敢<lb/>
<pb n="KR4d0243_SBCK_017-7b"/>
期洪私下及散地<hi>中謝</hi>伏念臣頃叨推擇濫預論思自<lb/>
登鎻闈之聫已經采食之賜明時未棄歸猶得于祠官<lb/>
比嵗以前居幸霑于郊霈賤息既承于延賞先臣復被<lb/>
于追榮獨此加恩格而不下方斯念咎噤弗敢言顧三<lb/>
百戸之逋㒺知所自念五十里之小相去幾何迨茲祭<lb/>
澤之頒始冐綸言之寵母升次郡爵進小邦再拜知歸<lb/>
一門増耀兹蓋伏遇皇帝陛下禮嚴宗祀惠及臣工仁<lb/>
不忍于遐遺福靡求于專嚮遂令逺外亦荷寵光臣敢<lb/>
不俯媿素餐著銘丹悃奉璋就列莫輸奔走之勞分土<lb/>
<pb n="KR4d0243_SBCK_017-8a"/>
疏封安有藩宣之力<lb/>
　　謝通議大夫表<lb/>
祠館無庸猶㑹八年之課宸綸甚渥俾居四品之官拜<lb/>
命増榮撫躬知懼<hi>中謝</hi>伏念臣才非適用仕止為貧幸<lb/>
逢揖遜之朝寖冐論思之列久司封駮徒積悔尤親覩<lb/>
龍飛實専内外之制旋升鴛綴更兼文武之銓爰揣分<lb/>
之易盈以治民而自詭母既登于大耋身亦覺于倦游<lb/>
力請投閒仰䝉從欲江湖麤足久甘漁者之爭隈簪履<lb/>
弗遺深媿廪人之繼粟方奪榮之是懼何増秩之敢言<lb/>
<pb n="KR4d0243_SBCK_017-8b"/>
漢詔聿頒尚得從大夫之後隋官平進猶使陪廷議之<lb/>
餘兹蓋伏遇皇帝陛下圖大宅中謹微接下幽明攷績<lb/>
一付有司之公日月為功俯及從臣之舊有如衰廢亦<lb/>
玷襃遷臣敢不仰佩鴻私愈堅晚節與之三釡方承戲<lb/>
綵之歡加以數年祈遂懸車之願<lb/>
　　謝再任宫觀表<lb/>
孤蹤去國六換嵗華明命臨門五叨祠廪積素餐而自<lb/>
媿拜黃牒以知歸<hi>中謝</hi>伏念臣處世最踈逢時多幸把<lb/>
麾江海因得遂于歸耕聼履星辰今殆成于昨夣賤齒<lb/>
<pb n="KR4d0243_SBCK_017-9a"/>
已開于七秩親年既越于九齡無由陳力于清朝秖合<lb/>
投閒于故里先疇至薄歎微禄之未忘吏攷將更驚俞<lb/>
音之洊及豈止寛憂煎于數口又將竊温飽于二年有<lb/>
何勞能䝉此撫養兹蓋伏遇皇帝陛下躬操八柄坐制<lb/>
萬方念筆橐之舊臣雖無可録軫葢帷之至意尚爾不<lb/>
遺使仍香火之縁以遂山林之適臣敢不祇承恩渥涵<lb/>
泳化風菽水有餘得效萊衣之戲雲霄在望惟存魏闕<lb/>
之心<lb/>
　　謝復職表<lb/>
<pb n="KR4d0243_SBCK_017-9b"/>
四年負譴尚玷從臣之階一札疏恩復還學士之直周<lb/>
章拜賜感激為榮<hi>中謝</hi>伏念臣愚不知方志徒泥古頃<lb/>
更郡寄嘗辱賜環屢玷朝行寖叨持槖代言批敕曾何<lb/>
有于論思約史侍經每自慙于玩愒典銓未㡬懐綬以<lb/>
歸尋力請于真祠仍寓班于内閣致煩言之俯及甘暮<lb/>
景之冝休敢意矜存曲加抆拭特寛漢律申畀文謨深<lb/>
憐為養之懃又予祝釐之禄從天而下撫已尤驚兹蓋<lb/>
伏遇皇帝陛下大度兼容至仁善貸謂臣親逢初政曾<lb/>
厠衆賢之後陳察臣自訟宿愆不忍一眚而終棄爰軫<lb/>
<pb n="KR4d0243_SBCK_017-10a"/>
葢帷之念未忘簪履之遺臣敢不祗戴寵光日思報稱<lb/>
奉百嵗之毋益増萊子之歡誦萬年之詩願效封人之<lb/>
祝<lb/>
　　賀瑞慶節表<hi>三年嘉㤗</hi>
踐阼十年益啓昇平之運逢辰千載又更震夙之期兆<lb/>
姓交歡一心同戴<hi>中賀</hi>恭惟皇帝陛下儲神淵靜流化<lb/>
儉慈仰列聖之好生守為家法視四方而兼愛務得民<lb/>
心坐凝稽古之勳増衍後天之筭臣屏居海嶠遥睇宸<lb/>
廷見黃河千里一曲之清第勤善頌效嵩嶽萬嵗三呼<lb/>
<pb n="KR4d0243_SBCK_017-10b"/>
之祝莫預周行<lb/>
　　謝再任宫觀表<lb/>
一収朝蹟分老瀛壖六畀祠宫誠知帝寵顧胡顔而亟<lb/>
拜徒空食以懐慙<hi>中謝</hi>伏念臣晚幸偷安近尤多病四<lb/>
支而三痛楚幾遂作于廢人十日而九呻吟惟退量于<lb/>
薄命第以慈親之待飬曽無他計以謀生尚存未盡之<lb/>
年更望無功之禄仰干洪造方局地以靡遑敢謂隆寛<lb/>
俄自天而賜允里閭改觀耄穉交歡共瞻新渥之光榮<lb/>
又獲全家之飽煖即衡門而被寵望宸極以銜恩兹蓋<lb/>
<pb n="KR4d0243_SBCK_017-11a"/>
伏遇皇帝陛下大度海涵至仁天覆俯憐簪履之舊未<lb/>
忍遐遺又與升斗之餘使能麤給豈止一人之受惠實<lb/>
令羣下之歸心臣敢不强整衰殘愈思感勵奉琳宫之<lb/>
香火每自處于幸民掛神武之衣冠冀終全于晚節<lb/>
　　謝落職表<lb/>
孤臣失察盍寘大呵上聖隆寛止從薄責俄自天而有<lb/>
命幾無地以容身<hi>中謝</hi>伏念臣生則多艱仕皆過分幸<lb/>
遇千齡之㑹寖叨八座之聯歸奉祠庭猶寓西清之直<lb/>
坐縻廩粟不勞南畝之耕頃䝉乘障之除庸示起家之<lb/>
<pb n="KR4d0243_SBCK_017-11b"/>
寵方循牆而引避痛陟屺以纒悲顧平時藏拙之最深<lb/>
矧洊歲執䘮而致毁猥縁親黨非意相干不善防閑自<lb/>
貽伊戚仰公朝之矜恕念舊物之顛連褫學士之班再<lb/>
斯可矣使臣工之肅其在兹乎迨釋服以及朝敢陳詞<lb/>
而謝罪兹蓋伏遇皇帝陛下冕旒無蔽簪履不遺以天<lb/>
地之心為心何止國君含垢之意謂兄弟之子猶子真<lb/>
得聖人觀過之仁遂于危蹤止用輕典臣敢不闔門念<lb/>
咎望闕歸恩三黜何言但有動心忍性之戒餘生無幾<lb/>
徐上引經告老之章<lb/>
<pb n="KR4d0243_SBCK_017-12a"/>
　　謝龍圖閣直學士致仕表<lb/>
致大夫之仕仰賴矜從進學士之班弗容避免念餘齡<lb/>
之無幾幸晚節之茍全量小已盈感深至泣<hi>中謝</hi>伏念<lb/>
臣學徒泥古才匪適時三列皂衣寖叨嚴近久塵青瑣<lb/>
遂積怨仇敢自詭以治民為專求于奉母侵尋一紀孤<lb/>
苦再期耄矣無能每媿祝釐之廪仕焉而已況逢告老<lb/>
之期洊貢封章逺投君父喜下情之上逹荷人欲以天<lb/>
期誥頒東海之濱職峻西清之直鹿車還里難忘貧賤<lb/>
之時龍馬負圖乃畀衰殘之候何夣寐之敢及亦家世<lb/>
<pb n="KR4d0243_SBCK_017-12b"/>
之所無茲非幸歟不翅足矣兹蓋伏遇皇帝陛下徳新<lb/>
惟日仁覆如天俯眷么微忝螭陛隨班之舊更憐骫骳<lb/>
當龍飛草詔之初尚問生全不忍遐棄聿頒茂渥式賁<lb/>
窮途臣敢不内誓丹心益堅素節退人以禮已増鏤骨<lb/>
之私教子以忠使效捐軀之報<lb/>
　　謝落致仕除翰林學士表<lb/>
代庖儤直又見卯年之周視草為真復塵乙夜之覧撫<lb/>
危蹤而何幸尋故步以知慙<hi>中謝</hi>竊以詞禁邃嚴宸居<lb/>
密邇有直諒多聞之益乃可預于論思為温厚爾雅之<lb/>
<pb n="KR4d0243_SBCK_017-13a"/>
文始宜司于播告鼓風雷之大號増日月之末光匪得<lb/>
英髦曷勝遴選伏念臣學惟涉獵才乏菁華頃載筆于<lb/>
螭㘭尋演綸于鳯閣以先朝之門客為天子之私人方<lb/>
成王訪落之初預聞國論逮漢家更化之始首被召音<lb/>
惟投閒一紀之餘且告老三時之久茲以晚節衰殘之<lb/>
迹參内朝供奉之班念齊國之世臣所存無幾歎元和<lb/>
之學士不謂重來茲蓋伏遇皇帝陛下思任舊人聿修<lb/>
庻政朝綱日振急聞忠藎之言疆事未寧尤務坦明之<lb/>
制遂令庸陋亦玷招延臣敢不修葺蕪詞仰裨藻飾尚<lb/>
<pb n="KR4d0243_SBCK_017-13b"/>
祈聖度俯矜草芥之微終俾凋年遂逐桑榆之晚<lb/>
　　謝吏部尚書兼翰林學士侍讀修史表<lb/>
比䝉召節趣歸紫橐之班疊被恩綸盡復青氈之物徳<lb/>
有乾坤之重身同淵谷之危<hi>中謝</hi>竊以才不可以强為<lb/>
人當知于自度非山濤之識量豈足典銓必陸贄之文<lb/>
章始堪視草露門贊緝熙之益虎觀資潤色之工曽未<lb/>
能其一焉奚可兼夫四者伏念臣既衰無用已試罔功<lb/>
屏居一紀之餘且經告老入對九重之下恍若更生而<lb/>
乃冐選部之真除尋禁林之故步進讀清閒之燕充員<lb/>
<pb n="KR4d0243_SBCK_017-14a"/>
筆削之間敢言眼赤之何時深媿汗青之無日身章愈<lb/>
煥轡飾増華儒生之為祠臣誤辱公朝之寵天子以賜<lb/>
學士尤加暮景之榮茲蓋伏遇皇帝陛下政務惟新人<lb/>
先求舊取之數路宜廣擇于時髦備于一夫恐徒妨夫<lb/>
㨗徑凌兢拜命頽墮知慙臣敢不勉䇿庸愚仰酬眷奬<lb/>
掌選而分文武詎敢辭勞埀車以示子孫終期得謝<lb/>
　　辭免簽書樞密院事表<lb/>
誤恩下逮俾綴邇聫遜牘上陳未頒俞㫖仰冐蓋高之<lb/>
聽不嫌再瀆之煩<hi>中謝</hi>恭惟累朝特重右府豈獨爲三<lb/>
<pb n="KR4d0243_SBCK_017-14b"/>
軍五兵之本抑使聞一日萬幾之微才則甚難官何必<lb/>
備顧愚臣之無取荷上聖之深知起之掛冠聞廢之餘<lb/>
處以持槖清華之舊強顔寖久告老未諧尚不堪朝夕<lb/>
之論思何以禆夙夜之宥密進寓承明之直更列元良<lb/>
之賓揣已奚堪逾涯莫甚欲望皇帝陛下俯埀淵鍳洞<lb/>
察忱衷念已迫于桑榆盍居閒地儻未遺于簮履姑置<lb/>
從班别求經濟之材以翌昇平之運<lb/>
　　謝簽書樞密院事表<lb/>
銓部為真猶未經于滿嵗機廷簉式乃遽辱于頒恩遜<lb/>
<pb n="KR4d0243_SBCK_017-15a"/>
避靡遑周章增愓<hi>中謝</hi>竊以官莫崇于執政職尤重于<lb/>
本兵必求文武之全才以任國家之重事邊圉甫定尚<lb/>
勤宵旰之憂邦域以寧允藉弼諧之助豈應疲瘁可預<lb/>
㡬微如臣者資實腐儒仕叨法從由乆司于封駮故多<lb/>
積于怨仇十載歸閒仰戴乾坤之施一朝収召復觀日<lb/>
月之明不堪聼履之華伏上埀車之請敢期誤渥俾贊<lb/>
洪樞血氣既衰止合奉身而去軍旅未學曷知基命之<lb/>
嚴玷書殿之清班忝儲扃之下客被繡韉于上駟束鏐<lb/>
帶于襲衣采食有加寵榮已甚茲蓋伏遇皇帝陛下人<lb/>
<pb n="KR4d0243_SBCK_017-15b"/>
惟求舊政務圖新謂代言于受禪之初未忘孤迹迨趣<lb/>
還于更化之始深鍳凋年豈云術業之可稱蓋自眷私<lb/>
之過厚遂容僥倖倍切凌兢臣敢不深感隆恩愈堅晚<lb/>
節老當益壮固欲殫報主之忠耄矣無能終恐負知人<lb/>
之咎<lb/>
　　謝皇太子牋<lb/>
謬參樞筦仍汚紫殿之班兼預儲賓始下青宫之拜以<lb/>
榮為懼得寵若驚<hi>中謝</hi>伏念某少也無竒晚将焉用掛<lb/>
冠而去真成治世之幸民扶杖以觀親覩聖君之更化<lb/>
<pb n="KR4d0243_SBCK_017-16a"/>
首祇嚴召重覲清光俾視草于鑾坡旋典銓于選部露<lb/>
門進讀冊府細書舊物復還空積妨賢之愧故山在望<lb/>
但祈得謝而歸敢冀明綸擢登右府致此血氣既衰之<lb/>
迹厠于衣冠甚偉之中揣已奚堪荷恩有自茲蓋伏遇<lb/>
皇太子殿下性鍾玉粹學振金聲子職日供肅侍凝旒<lb/>
之側官僚妙選誤収華髪之餘某敢不益勵駑才用酬<lb/>
鴻造退憐已老莫能陪宥密之司勉誦所聞庻或補温<lb/>
文之徳<lb/>
　　辭免同知樞密院事表<lb/>
<pb n="KR4d0243_SBCK_017-16b"/>
宥府選寮忽叨再命需章避寵尚閟一俞爰洊瀆于宸<lb/>
聰冀終囘于渙渥<hi>中謝</hi>伏念臣引經納禄奉詔還朝始<lb/>
膺典選之除適預和戎之議既不能出竒䇿以強國勢<lb/>
又不敢抗高論以竊時名深惟世務之宜遂定從官之<lb/>
論鄰盟已講邊備粗寛魏絳何功姑欲就威懷之得利<lb/>
張昭雖老當使知將相之有人頼聖慈俯徇于和親在<lb/>
臣下盍為之引咎自媿寡謀之甚難陪基命之司殆無<lb/>
地以寄顔惟竭誠而報主日圖内治之要未知所先靡<lb/>
厭衆言之求尚不睱給有何勞效遽被推遷不勝據蒺<lb/>
<pb n="KR4d0243_SBCK_017-17a"/>
之憂徒謹循牆之走伏望皇帝陛下俯埀淵鑒洞察愚<lb/>
衷豈惟微臣懐以榮為懼之恐仰祈睿算篤居安慮危<lb/>
之心精求文武之才用贊樞機之任<lb/>
　　謝同知樞密院事表<lb/>
簉宥密之班未知圖報拜便蕃之渥弗許終辭自揆僥<lb/>
逾實深感惕<hi>中謝</hi>竊以皇家嚴二府之建任固匪輕機<lb/>
庭分四等之差官毋求備賢相並兼于使領副樞足贊<lb/>
于事幾既曰才難豈容序進伏念臣少無可用老尚何<lb/>
堪扶病以對便朝幸不違于咫尺强顔而居舊著顧奚<lb/>
<pb n="KR4d0243_SBCK_017-17b"/>
補于毫分假寵已多匄閒未得敢謂七旬之後冐叅兩<lb/>
地之榮畀興國熙載之官已為過分加淳化宼凖之職<lb/>
尤媿無名偶縁廷告之同時因與政途而接踵在決當<lb/>
從既超筆槖之聫計日而言僅周天地之數併増采食<lb/>
洊被匪頒茲蓋伏遇皇帝陛下懋建大中丕乘興運謂<lb/>
股肱所寄方彚進于時髦雖筋力既衰亦使陪于末議<lb/>
未遑席暖復俾階升臣敢不仰戴隆私益堅素守邊陲<lb/>
甫定願裨内治之謀里社相望期遂歸休之請<lb/>
　　辭免叅知政事表<lb/>
<pb n="KR4d0243_SBCK_017-18a"/>
進參政柄誠出誤恩冐貢遜函未囘淵聼洊布懇祈之<lb/>
切敢辭俯傴之恭<hi>中謝</hi>伏念臣才不逮中身今既老十<lb/>
載排拫之已甚實倍費于保全一朝収召而復還又屢<lb/>
叨于襃擢非敢忘知止之義蓋欲堅圖報之心今則疾<lb/>
疢交侵徒強顔而自靦年齡云邁顧納禄之未能使在<lb/>
旬月之間稍有毫釐之補序遷而上已分已逾而况據<lb/>
案牘而書名雖具員而何益對冕旒而奏事無長䇿之<lb/>
可陳誤寵所加羣言必駭欲望皇帝陛下念經綸之事<lb/>
重思輔贊之才難别選英髦俾作調元之助毋容衰瘁<lb/>
<pb n="KR4d0243_SBCK_017-18b"/>
更貽濫吹之譏或畀舊班俯存孤迹<lb/>
　　謝參知政事表<lb/>
充貳樞庭方慙玩愒晉陪宰路遽被推遷倍深臨谷之<lb/>
危莫遂循牆之請<hi>中謝</hi>竊以朝廷建輔號天子之四鄰<lb/>
政事參聞下丞相之一等定名稱于乾徳復官制于建<lb/>
炎必求異能乃副隆委伏念臣頺齡景迫壯志日彫再<lb/>
掌吏銓但守停年之格濫居宥府未寛思職之憂雖粗<lb/>
竭于謭才終莫禆于末議負二宜去有七弗堪宿恙漸<lb/>
侵將籲天而致禱誤恩狎至真蹐地以靡遑況秉鈞當<lb/>
<pb n="KR4d0243_SBCK_017-19a"/>
軸之虚貟而知印押班之分日兼與漢章之約仍從商<lb/>
皓之游命服匪頒復賜天閑之駿爰田増衍更開公社<lb/>
之封昔在本兵尚為僥冒茲叨助理尤懼曠瘝茲蓋伏<lb/>
遇皇帝陛下盛徳又新至誠樂與折衝禦侮坐底于外<lb/>
寧聚精㑹神力先于内治揀求俊乂置在弼諧聿令衰<lb/>
退之蹤亦忝延登之數臣敢不益殫愚慮仰贊宏規曰<lb/>
都曰俞願竊慕賡歌之喜知足知止庻幾從告老之私<lb/>
<pb n="KR4d0243_SBCK_017-19b"/>
</p>
<p>
攻媿集巻十七<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_018-1a"/>
攻媿集巻十八<lb/>
　　　　　宋　樓　鑰　撰<lb/>
　表牋<lb/>
　　代宰臣謝宣示太上皇御書宋玉高唐賦傅毅舞<lb/>
　　賦陸機文賦嵇康琴賦曹植洛神賦王粲登樓賦<lb/>
　　史節故事段陳羽古意詩蘇軾養生論周興嗣千<lb/>
　　字文御跋表<lb/>
　　　乾道辛卯春被賜真行草書總十巻臣下拜瞻<lb/>
　　　玩心目開明竊惟書法自東漢迄于晉唐代有<lb/>
<pb n="KR4d0243_SBCK_018-1b"/>
　　　名家然莫不祖述鍾張憲章羲獻而各得一偏<lb/>
　　　未有超軼拔乎其萃者恭惟光堯夀聖憲天體<lb/>
　　　道太上皇帝高蹈羲皇之上遊戲翰墨之間初<lb/>
　　　若無意而筆力所到自得之妙集乎大成如春<lb/>
　　　雲行空千狀萬態逺視前古有不足述固知天<lb/>
　　　縱之能心與神㑹非衆庶曲學之所可致也帝<lb/>
　　　王餘事猶能至此顧不休哉三月二日臣某恭<lb/>
　　　題<lb/>
奎畫昭回來從慈極睿思優渥宣示邇聯是何不世之<lb/>
<pb n="KR4d0243_SBCK_018-2a"/>
逢獲快爭先之覩<hi>中謝</hi>竊以翰墨有法肇自東都帝王<lb/>
好書無如貞觀雖具龍蟠鳯翥之體徒為心摹手追之<lb/>
勤若夫天縱之能拔乎其萃自得之妙集此大成聿觀<lb/>
歴代以還未有今日之懿恭惟<hi>尊號</hi>太上皇帝陛下宸<lb/>
衷淵靜帝學融明一札細書居多方國之賜六經大訓<lb/>
式畀膠庠之傳既全脱屣之高益有怡神之樂坐進此<lb/>
道作新斯文取楚客之賦篇迨梁臣之韻語舒牋自適<lb/>
肆筆而成乃因五日之朝併演十編之富恭惟皇帝陛<lb/>
下茂隆孝治仰識聖心金口發明究羣書之薀奥雲章<lb/>
<pb n="KR4d0243_SBCK_018-2b"/>
交煥掩二典之光華是雖餘事之能然誠非曲學之所<lb/>
及中秘將嚴于尊閣外廷咸預于榮觀臣夙際休期幸<lb/>
瞻鴻藻登牀競取何敢效昔人之豪鏤玉匪頒尚幾為<lb/>
私室之寶<lb/>
　　代宰臣進吏部七司法表<lb/>
朝建天官實總吏銓之要詔刊治典恭承聖作之規會<lb/>
衆目以畢張集前編之未備幸終載筆敢後奏篇<hi>中謝</hi>
臣竊以皇家韙累洽之期選部有一成之法蜀中興之<lb/>
始爰盡纂于舊章迨更化以來嘗再參于中制惟奇請<lb/>
<pb n="KR4d0243_SBCK_018-3a"/>
它比隨日以滋而巧吏猾徒縁姦而奮迺裒四紀之沿<lb/>
革修為一代之經常然而漢定章程止由柱史唐更律<lb/>
令亦任柄臣未有上軫淵衷俯埀明聴凡曰甲令之著<lb/>
首塵乙夜之觀親灑宸毫具標汗簡必使繹尋而盡善<lb/>
更容開釋其所然既咨可録之言時出非常之斷合吏<lb/>
封勳攷之目貫敕令格式之文以至黜贓罪之賞延進<lb/>
軍功于流内恩防寛縱例絶扳援莫非近古而便今務<lb/>
在舉宏而撮要筆則筆削則削罔有差訛官言官朝言<lb/>
朝此為依據恭惟皇帝陛下治先自内名不假人澄三<lb/>
<pb n="KR4d0243_SBCK_018-3b"/>
省之源已嚴道揆定七司之制更肅班僚立通用以去<lb/>
煩文申權宜以存故典警捕有酬奬之等陞改易參照<lb/>
之科使官人之方得以兼明于覈實之政誠非小補臣<lb/>
等粗殫末技莫望清光事倣石渠稱制仰勤于臨決才<lb/>
非山甫有司終媿于將明尚冀頒行庶憑遵用<lb/>
　　代宰臣進仁宗皇帝今上皇帝玉牒表<lb/>
神文出治光紹三朝睿主膺期系隆列聖鬯皇猷而潤<lb/>
色寫翠琰以齊輝<hi>中謝</hi>恭惟皇帝陛下政用時中言為<lb/>
世則繼志述事親承太上之心傳遵制揚功盡循我宋<lb/>
<pb n="KR4d0243_SBCK_018-4a"/>
之家法眷仁皇之盛際延今日之宏規惟天聖之元實<lb/>
基四十二年之治惟乾徳之懿將繼五三六經之隆爰<lb/>
命儒臣並修史牒登載斯謹會萃不遺稽故事以成編<lb/>
肅昕朝而進御忠厚之及草木知積累之自來廣大之<lb/>
配乾坤豈繪畫之能見牙籤初秩金匱秘藏臣獲遇休<lb/>
明居慙典領祖功如在期載纘于無疆帝業方崇當特<lb/>
書而不一<lb/>
　　代皇子鄧王辭免冊立皇太子表<lb/>
丹悃冒陳祈免升儲之命皇恩加厚未頒賜允之書仰<lb/>
<pb n="KR4d0243_SBCK_018-4b"/>
叩九重敢伸再瀆<hi>中謝</hi>臣聞元良以正萬國記言世子<lb/>
之能繼明而照四方易謹大人之象以奉粢盛之祀以<lb/>
繫億兆之心苟素望之無聞豈盛儀之敢受伏念臣性<lb/>
難語上學不知方仰承君父之規久親師傅之誨奉長<lb/>
安日邊之對蚤乏奇辭辨陳留牘上之書素無英識戴<lb/>
乾坤之大造升爵位之崇班安知懐徳之維城但媿無<lb/>
功而受禄綸言忽播綺殿爰開實懐不稱之慙難冒非<lb/>
常之寵伏望皇帝陛下特回聖意俯聽忱辭不嫌渙汗<lb/>
之收姑寢震宫之建誓䖍子職少答睿慈<lb/>
<pb n="KR4d0243_SBCK_018-5a"/>
　　又代謝冊立表<lb/>
睿旨中頒誕開宫邸微躬内媿亟上封章恩深弗遂于<lb/>
循牆懼甚有同于臨谷<hi>中謝</hi>臣聞仰觀乾象前星密邇<lb/>
于帝星俯察坤維少海實源于大海歴稽盛古必建元<lb/>
良自非有賢聖仁孝之聞備恭敬温文之懿何以貳體<lb/>
宸極正位少陽伏念臣學識無長器資非敏實託本支<lb/>
之盛屢叨爵位之崇日就月將幼已慙于慈訓夏絃春<lb/>
誦今未底于多聞自媿孱庸居懐兢懼忽拜玉音之寵<lb/>
冒陞銅輦之榮入侍皇居仰承天序茲蓋伏遇皇帝陛<lb/>
<pb n="KR4d0243_SBCK_018-5b"/>
下仁周溥率明照幾微膺列聖之丕圖奉上皇之色養<lb/>
眷求主鬯以重承祧儲徳未充曷副人神之望睿謨素<lb/>
定不由羽翼之成臣敢不益念前修永遵雅誥謹文王<lb/>
安否之問敢怠帥行書唐宗仁孝之詩仰祈札賜<lb/>
　　又代謝太上皇帝表<lb/>
從五日之朝夙荷抱孫之愛拜十行之札俄膺立貳之<lb/>
求仰慈訓之曲臨懼微躬之匪稱<hi>中謝</hi>臣竊以大人有<lb/>
繼明之義蓋取諸離長子為主器之親故受之震豫建<lb/>
儲嗣雖本前規獲奉重親未如今日伏念臣幸以弱植<lb/>
<pb n="KR4d0243_SBCK_018-6a"/>
出逢聖時列亞保之崇班初非功致胙真王之尊爵深<lb/>
愧名浮徒以託體嚴宸承休慈極忽頒丹詔叨處青宫<lb/>
共知睿斷之不回實本聖謨之丕顯兹蓋伏遇<hi>尊號</hi>太<lb/>
上皇帝陛下徳高堯舜道合羲黃雖與造物者遊自求<lb/>
至樂仍有孫謀之燕以永無疆爰舉曠儀以安神器臣<lb/>
敢不力修四學祗奉兩宫立愛自親仰體承祧之重聿<lb/>
修厥徳敢忘念祖之勤<lb/>
　　又代謝皇后牋<lb/>
坤徳無疆實依厚載震宫肇建遽及凡材<hi>中謝</hi>伏念臣<lb/>
<pb n="KR4d0243_SBCK_018-6b"/>
託質天支承華壼則干戈羽籥教雖備于四時父子君<lb/>
臣學不臻于三善忽奉襃揚之冊俾當監撫之權仰宸<lb/>
斷之剛明賴母儀之裨助茲蓋恭遇皇后殿下徳齊任<lb/>
姒賢過娀㜪陰教聿修坐致人倫之正淑謀經逺更圗<lb/>
國本之安臣敢不居近正人力尋舊學祗召而不犯馳<lb/>
道當奉君尊問安而必至寢門益䖍子職<lb/>
　　又代謝受冊表<lb/>
銅門肇啓方慙主鬯之良珉冊誕頒更舉臨軒之禮恩<lb/>
隆天地懼劇淵冰<hi>中謝</hi>伏念臣素乏材猷積叨寵數金<lb/>
<pb n="KR4d0243_SBCK_018-7a"/>
印盭綬蚤處于宗藩青葢斑輪俄升于儲位復差良日<lb/>
爰御正衙備金石以盈庭儼纓縷而就列授之寶牒訓<lb/>
以綸言退省其私不知所稱兹蓋恭遇皇帝陛下道高<lb/>
世表機照物先斷自宸衷豈私于愛子蕆茲曠典蓋重<lb/>
于承祧臣敢不仰體聖謨恪供子職出有師入有保起<lb/>
居惟近于正人親則父尊則君夙夜益勤于順事<lb/>
　　代宰臣賀立皇太子表<lb/>
冡嗣稱賢夙仰吾君之子儲闈定禮果安天下之心歡<lb/>
動兩宫慶均四海<hi>中賀</hi>恭以離著麗天之象繼明實繫<lb/>
<pb n="KR4d0243_SBCK_018-7b"/>
于大人震有洊雷之文主器必歸于長子闢東朝之縟<lb/>
禮綿列聖之丕基曠古難逢于今創見恭惟皇帝陛下<lb/>
孝如虞舜樂似文王敬奉親嚴屢上玉巵之夀大寧國<lb/>
本首開銀榜之宫慶幼海之澄瀾瞻前星之騰耀一人<lb/>
獨斷非山羽翼之成三善自將克荷宗祧之守臣叨居<lb/>
近列恭覩盛儀日下重光已備夙成之徳嵩呼萬嵗敢<lb/>
忘歸美之誠<lb/>
　　代宰臣賀太上皇帝表<lb/>
神謨早定俾建元儲聖孝丕承誕揚宸制事闗宗社喜<lb/>
<pb n="KR4d0243_SBCK_018-8a"/>
動華夷<hi>中賀</hi>恭以甲觀之生嫡王孫但有命名之愛一<lb/>
日而見三天子止聞臨澡之歡載在信書以為美事曾<lb/>
未有傳神器而與子見東宫之立孫介茀禄于無疆固<lb/>
蘿圖而有永恭惟<hi>尊號</hi>太上皇帝陛下道高百聖仁覆<lb/>
萬方翼燕孫謀獨享後天之算儲登世嫡共仰前星之<lb/>
輝問安獲事于重親主器仍歸于長子臣欣逢盛際獲<lb/>
在邇聯卜世卜年期過周家之歴重輪重潤願賡漢樂<lb/>
之詩<lb/>
　　代宰臣賀皇太子牋<lb/>
<pb n="KR4d0243_SBCK_018-8b"/>
儲徳日新久繫于衆望睿謨獨斷爰舉于曠儀覆載兩<lb/>
間懽呼四起<hi>中賀</hi>恭惟皇太子殿下地居冡嫡天與奇<lb/>
姿震一索而得長男宣膺主鬯之寄漢元年而建太子<lb/>
益知享國之長仰九廟之儲休信兩宫之增慶人心自<lb/>
定神器愈安某等肅領鵷行進瞻雞㦸元良既正不煩<lb/>
賈誼之言盛美難名莫盡卞蘭之述<lb/>
　　代謝吏部侍郎表<hi>魏丞相杞以下四首代</hi>
代言西掖方拜誤恩攝貳東銓復叨改命循牆莫避臨<lb/>
谷増危<hi>中謝</hi>伏念臣濩落無堪迂愚自信正以經營于<lb/>
<pb n="KR4d0243_SBCK_018-9a"/>
菽水故嘗希望于斗升昨自外官恭趨嚴召猥厠内朝<lb/>
之鵷列親覩上聖之龍飛五歴粉闈一參月寺籌邊戎<lb/>
幕無婉畫之可稱將命薊庭幸歡盟之復締冒柱史詞<lb/>
臣之選兼宫端寶牒之司初無左右之先容盡出聖神<lb/>
之親擢忽承帝制俾倅天官一新龜紫之榮仍假銓衡<lb/>
之長莫回成渙徒激懦衷兹蓋恭遇皇帝陛下虚以受<lb/>
人明于分職憐臣孤立于宦路借以末光謂臣曾歴于<lb/>
劇曹付之重委臣敢不寅遵邦憲嚴制吏姦朝夕論思<lb/>
雖素乏嚴吾之譽簿書期㑹庶勉追裴馬之名<lb/>
<pb n="KR4d0243_SBCK_018-9b"/>
</p>
<p>
　　代謝侍講表<lb/>
攝居選部已困劇曹擢在經幃更承清問退慙衰朽有<lb/>
此遭逢<hi>中謝</hi>伏念臣幼歴羇艱學無師法顧孤陋寡聞<lb/>
之習但為決科之資無疏通知逺之經素匪專門之業<lb/>
矧是帝王之大學非為章句之小儒必求鴻博之人以<lb/>
究淵源之蘊豈容樸學獲奉細旃茲葢恭遇皇帝陛下<lb/>
巍巍成功謙謙終吉時降至尊之勢兼收可録之言遂<lb/>
容草莽之臣亦預金華之講臣敢不黽勉微力綴緝舊<lb/>
聞為二三萬言之辭敢求釋義暢五十八篇之旨庶補<lb/>
<pb n="KR4d0243_SBCK_018-10a"/>
重明<lb/>
　　代辭免進國史轉官表<lb/>
約史何功敢叨醲賞騰章避寵未拜俞音洊貢誠衷仰<lb/>
干睿聴<hi>中謝</hi>竊以三朝之治迹允為萬世之成規信傳<lb/>
信疑傳疑已備不刊之典筆則筆削則削屢資多學之<lb/>
儒而臣方貳政之未幾適成書之已久暫領纂修之職<lb/>
曾無潤色之勞使冒賞而不疑則叨榮之太甚而況近<lb/>
辭珍賜陛下固已許其㢘兹躐崇資公議必傳以為笑<lb/>
謂少者辭而多者則受謂今日是則前日為非雖故事<lb/>
<pb n="KR4d0243_SBCK_018-10b"/>
之有初在微臣而焉敢伏望皇帝陛下俯矜賤悃特寢<lb/>
異恩益使人心知清朝以名器為重誓殫愚慮効薄伎<lb/>
于志傳之間<lb/>
　　代遺表<lb/>
生而致主曾亮采之無聞死不忘君豈效忠之可已危<lb/>
悰欲吐老淚先傾<hi>中謝</hi>伏念臣奮自羇單本無僥覬蚤<lb/>
厠熙朝之鵷序親逢上聖之龍飛猥以謭材屢叨隆委<lb/>
凡一時清切之選皆九重特逹之知兵交而使在其間<lb/>
備更險阻猷告而爾順于外嘗預論思寖歴政塗遂登<lb/>
<pb n="KR4d0243_SBCK_018-11a"/>
揆席迄縁樸拙用速顛隮俯憐簪履之遺旋畀屏藩之<lb/>
寄人言噂沓何敢控陳天鑒高明卒蒙昭雪賦以眞祠<lb/>
之禄予之秘殿之名屏跡衡門銜大恩而莫報馳心魏<lb/>
闕顧一飽以何安今則蒲柳益衰桑榆既逼老將智而<lb/>
耄及福已過而災生卧疾漳濱恍精神之易散游魂岱<lb/>
嶽嗟頃刻之難留僅存餘息之微重結明時之戀伏望<lb/>
皇帝陛下治功惟敘聖徳又新總萬幾之要以充毓天<lb/>
和合羣賢之智以維持國是問安慈極日承尊養之歡<lb/>
注想中原身濟規恢之業臣命隨氣索志與辭殫王度<lb/>
<pb n="KR4d0243_SBCK_018-11b"/>
清夷固無煩于尸諌死期迫促徒自切于哀鳴<lb/>
　　代知泉州謝進職再任表<hi>氏汪尚書大猷以下四首代舅</hi>
承南服之流忽叨因任進西清之秩併辱柬知拜寵命<lb/>
以增榮俯懦躬而有靦<hi>中謝</hi>伏念臣奮自寒逺遭世休<lb/>
明分甘州縣之塵勞敢望朝廷之抜擢十年服采寖登<lb/>
侍從之班千載逢辰曲被聖神之眷此雖攝六官之長<lb/>
猶未為貳卿之真及遂求閒遽超次對退惟愚孱已劇<lb/>
優隆起試外藩以治民而自詭洊更下攷無報政之可<lb/>
書方將重上真祠之章豈意更升學士之列一變閩俗<lb/>
<pb n="KR4d0243_SBCK_018-12a"/>
初無常袞之稱更與泉麾仍繼蔡襄之後已試如此其<lb/>
可再乎無功而遷誠爲過矣茲蓋伏遇皇帝陛下政先<lb/>
實核恩不遐遺念微臣非可用之才麤堪郡寄謂長吏<lb/>
多數易之弊就畀璽書復增延閣之華益重專城之任<lb/>
臣敢不勉其未至究所當行久悉邦風既無勞于問俗<lb/>
務攻吏事庶不負于分憂<lb/>
　　代謝隆興府到任表<lb/>
上印泉南方遂祠庭之請把麾江右遽叨帥閫之除猥<lb/>
荷柬知若爲稱塞<hi>中謝</hi>伏念臣幸逢昌運忝綴從班昨<lb/>
<pb n="KR4d0243_SBCK_018-12b"/>
辭逺于脩門効蕃宣于遐服目駐堯天之日月身留閩<lb/>
徼之山川未及終更已叨因任共知鼯鼠不堪五技之<lb/>
窮自分鷦鷯惟望一枝之足屢申誠悃仰扣淵聰卒蒙<lb/>
從欲之仁獲遂投閒之志千里未還于榆社十連復冒<lb/>
于綸音旋促對于清光誤親承于睿奬授之方略俾以<lb/>
奉行茲延見于吏民方究詢夫風俗惟南昌之名郡實<lb/>
上聖之潛藩襟帶江湖首尾吳楚雨暘方若正賴春耕<lb/>
秋斂之勤凋瘵已蘇猶藉左粥右餐之惠必得循良之<lb/>
吏庶安流宂之民豈應惷愚堪此委寄茲蓋伏遇皇帝<lb/>
<pb n="KR4d0243_SBCK_018-13a"/>
陛下恢張治具駕御人材察臣久被使令既深知于徳<lb/>
意念臣備嘗險阻亦粗識于民情特畀虎符俾殫駑力<lb/>
臣敢不布宣寛大禁戢姦欺當使田間盡改帶刀之習<lb/>
且令州縣毋存珥筆之風<lb/>
　　代賀太上皇帝上尊號表<lb/>
啓龍樓七十之慶春朝將展于上儀率鵷列三千之臣<lb/>
至朔先加夫媺稱事高治古懽溢綿區<hi>中賀</hi>竊以薦舜<lb/>
于天堯帝聰明而遜位以武為子文王逸樂以延年不<lb/>
有極尊之稱曷為甚盛之舉鏤白玉之牒歸美兩宫建<lb/>
<pb n="KR4d0243_SBCK_018-13b"/>
翠華之旗親朝五日書契未有宗社無疆恭惟皇帝陛<lb/>
下道盡事親仁先自内謂富夀之福為彞倫之所先而<lb/>
父母之年在常人而猶喜況承社稷之託親見春秋之<lb/>
高自非得九州四海之懽心備五帝三王之全美何以<lb/>
效之慈極副我淵衷爰集廷紳取于經而定大號更推<lb/>
帝澤斂時福以錫庶民上皇增萬夀之昌太姒嗣徽音<lb/>
之懿至矣盡矣不可有加舞之蹈之莫知所自臣退甘<lb/>
屏處莫預駿奔奏薄技于從官之間敢懐故步效三祝<lb/>
于封人之請徒切愚誠<lb/>
<pb n="KR4d0243_SBCK_018-14a"/>
　　代謝宫觀表<lb/>
十年念咎蹐地靡遑一日奉祠從天而下孤迹有自新<lb/>
之路聖朝無終棄之人恩重難名感深至泣<hi>中謝</hi>伏念<lb/>
臣猥由寒陋誤辱眷知持槖近班何有論思之益把麾<lb/>
逺郡粗殫惠養之勤鄉闗甫遂于歸休帥閫忽叨于推<lb/>
擇患生意表盜起鄰封調戍卒于屬州授伍符于簉牧<lb/>
不虞宿將反墮姦謀方騰訟過之章乃被督師之命大<lb/>
兵雲集謂當指日而可擒醜類麕奔曾不回戈而内向<lb/>
力追蹤于山谷尚假息于朝晡績既弗成罪將誰執七<lb/>
<pb n="KR4d0243_SBCK_018-14b"/>
旬未格莫寛西顧之憂三褫猶輕難逭南遷之謫獲歸<lb/>
故里已佩深仁自量擯斥之餘宜在孰何之外敢圖鴻<lb/>
造憫其垂朽之年特渙綸言廩以祝釐之禄削刋丹籍<lb/>
叨竊素餐茲蓋伏遇皇帝陛下治本隆寛政先總核動<lb/>
加矜軫豈爲匹夫而求全凡與使令不以一眚而終廢<lb/>
俯憐庸懦曲賜涵容臣敢不擢髪省愆銘肌感徳散材<lb/>
無用深知復玷闕之囏壯志雖衰尚得效糜捐之報<lb/>
攻媿集巻十八<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_019-1a"/>
攻媿集巻十九<lb/>
　　　　　宋　樓　鑰　撰<lb/>
　表牋<lb/>
　　代謝宫觀表<hi>史待制彌正以下三首代</hi>
賦禄真祠俯從私請升班次對更出鴻恩是何極陋之<lb/>
蹤得此殊常之渥<hi>中謝</hi>伏念臣志徒慕古才不逮人由<lb/>
庠校之諸生叨承延賞勉箕裘之餘習偶玷世科甘從<lb/>
州縣之勞敢覬朝廷之選惟睿主曲敦于舊學故微臣<lb/>
誤簡于淵衷自給札于中書寖彯纓于冊府退量倖冒<lb/>
<pb n="KR4d0243_SBCK_019-1b"/>
秖務靖其固嘗持節以言歸旋即予環而就列寸長尺<lb/>
短第知自竭于愚衷年除嵗遷何意遂塵于法從代言<lb/>
西掖進讀東宫皆老父之故官實儒生之希遇力辭禁<lb/>
筦改貳秩宗威儀三千兹豈養痾之地春秋八十不勝<lb/>
愛日之思奏牘朝聞俞音夕至廩以祝釐之粟寵之荷<lb/>
橐之聯毫釐莫報于公家頂踵悉由于聖造甫還私室<lb/>
已拜宸綸兹蓋伏遇皇帝陛下政本用中仁惟厚下素<lb/>
矜樸拙初無進取之心重賜襃揚庸示保全之意父子<lb/>
感深而至泣里閭圜視以為榮臣敢不增激懦衷稍休<lb/>
<pb n="KR4d0243_SBCK_019-2a"/>
弱質循陔承志庶幾棄官歸養之風戀闗馳誠尚勉移<lb/>
孝為忠之節<lb/>
　　代謝皇太子牋<lb/>
儲禁簡僚久充員于中護祠庭得請仍寓職于西清退<lb/>
省至愚敢忘所自<hi>中謝</hi>伏念某稟生甚弱賦性尤疎一<lb/>
經徒守于家傳累嵗寖汙于朝蹟獨惟老父獲際聖君<lb/>
乃眷潛藩曾是甘盤之舊遂容小子亦陪綺季之游自<lb/>
慚遲鈍之資無補温文之學丏閒得寵拜命知歸茲蓋<lb/>
伏遇皇太子殿下盛徳在躬勞謙禮士兩宫侍膳益勤<lb/>
<pb n="KR4d0243_SBCK_019-2b"/>
愛日之誠千里懷親深察望雲之念俾從私志實荷隆<lb/>
寛某敢不祇服訓詞仰承色養扶羸東下遽收迹于鵷<lb/>
行矯首西瞻尚馳心于雞㦸<lb/>
　　代謝皇太子宫講堂徹章轉官牋<lb/>
儲闈進讀嘗預英游奏議終篇遂遷爵秩曾是優隆之<lb/>
渥亦霑逺外之蹤<hi>中謝</hi>伏念某學匪洽聞身逢盛際宸<lb/>
扆念甘盤之舊俾鯫生獲綴于賓僚經帷繙陸䞇之書<lb/>
命鶴禁亦為之訓説備見經綸之用具存仁義之言戒<lb/>
彼覆車實為可監申其佔畢顧有何勞方茲去國以奉<lb/>
<pb n="KR4d0243_SBCK_019-3a"/>
祠乃以徹章而受賞被恩有自揣已知慚兹蓋伏遇皇<lb/>
太子殿下任重承祧志勤好古傳聖父誠明之學自得<lb/>
之心玩名臣論諫之文如對其面尚思記誦使遂襃陞<lb/>
某敢不拜手祇榮銘心戴徳一物三善固知裨贊之無<lb/>
功九弊六條更冀講明之不怠<lb/>
　　代賀光堯夀聖憲天體道太上皇帝夀聖明慈太<lb/>
　　上皇后上尊號表<hi>州曾吏部逮以下六首代温</hi>
熙事備成惟聖人能饗帝徽稱具舉雖天子必有尊懽<lb/>
動兩宫化刑四海<hi>中賀</hi>竊以太上立徳本無事于飾名<lb/>
<pb n="KR4d0243_SBCK_019-3b"/>
大美不言顧曷資于崇報雖九載已都于顯號而一人<lb/>
尚歉于宸衷乃因泰畤之精禋併舉累朝之曠典恭惟<lb/>
皇帝陛下恩被動植孝通神明登大位之崇高受上皇<lb/>
之付託玉巵稱夀視昔有光寶冊奉親自我作古謂天<lb/>
祖羣物式昭時憲之明謂道法自然更著體元之正俞<lb/>
音誕布盛事一新萬國得懽心共仰仁天之大百姓加<lb/>
徳教益知聖治之彰臣出守偏州恭承明詔捧觴再拜<lb/>
頓回鳯閣之春稽首三呼但想龍樓之曉<lb/>
　　代賀太上皇帝表<lb/>
<pb n="KR4d0243_SBCK_019-4a"/>
禮行于郊咸慶縟儀之備尊歸于父聿嚴媺稱之加覆<lb/>
載兩間歡呼四起<hi>中賀</hi>竊以巍巍者至高之貌用形容<lb/>
于博衍優游蕩蕩乎民無能名獨著見于聰明文思仰<lb/>
堯仁之天大邁湯徳之日新宜因百神受職之時更益<lb/>
大徳得名之懿恭惟<hi>尊號</hi>太上皇帝陛下怡神于淡遊<lb/>
物之初膺寶籙以興拜授神器而與子凡此知人安民<lb/>
之要傳諸問安侍膳之間黄屋非心樂逍遙于特室紫<lb/>
壇蕆事介福履于慈闈雖秉謙尊莫回忱請光之大大<lb/>
之謂聖已陶萬國之歡天法道道法自然益顯百王之<lb/>
<pb n="KR4d0243_SBCK_019-4b"/>
冠臣叨憑熊軾莫簉鵷行想漢殿之觴寧免滯南之歎<lb/>
効華封之祝敢忘拱北之誠<lb/>
　　代賀太上皇后牋<lb/>
備舉盛儀誕揚懿號凡資持載㒺不懽呼<hi>中賀</hi>竊以迎<lb/>
長者三王之郊既告䖍于上帝有名者萬物之母爰歸<lb/>
美于慈親益增地道之光深副天心之願恭惟<hi>尊號</hi>太<lb/>
上皇后殿下徳高任姒功邁娀㜪力贊睿謀親授重華<lb/>
之帝尊同太極式安長樂之居受五日一朝之榮備四<lb/>
海九州之養爰因大祀載舉徽音箕疇謂視曰明用顯<lb/>
<pb n="KR4d0243_SBCK_019-5a"/>
進賢之志老氏以慈為寶於昭生物之恩合茲二者之<lb/>
稱仰止一時之盛臣分符有守戀闕無階莫陪椒掖之<lb/>
趨但劇葵心之向<lb/>
　　代謝立皇太子降赦表<lb/>
儲禁宏開宸綸誕布法前星之瑞象仰粲重暉揚少海<lb/>
之餘波沛為膏澤神人胥悦宗社奠安<hi>中謝</hi>恭惟皇帝<lb/>
陛下道冠皇王仁霑動植端居南面受光堯付託之隆<lb/>
豫建東宫綿有宋延洪之福爰推恩霈下及黎民罄萬<lb/>
國之歡心屬一人之有慶臣叨紆郡紱阻賀闕庭比屋<lb/>
<pb n="KR4d0243_SBCK_019-5b"/>
歡呼咸喜元良之正微衷感勵謹宣寛大之書<lb/>
　　代謝御書戒百僚手詔石刻表<lb/>
詔旨中頒具孚羣聽宸章申錫下及侯邦凡屬照臨舉<lb/>
知感奮<hi>中謝</hi>竊以官刑儆有位之士成湯切戒于三風<lb/>
手書賜萬國之臣光武尤嚴于一札聿稽前代王者之<lb/>
盛未如今日天語之温蓋九重雖備于躬行而百辟或<lb/>
違于徳意玩嵗愒日猶有謬悠拱黙之流易慮洗心尚<lb/>
乏砥勵激昂之氣仰勞翰墨下訪臣鄰一新琬琰之刋<lb/>
傳甚置郵之速兹蓋恭遇皇帝陛下循名責實任賢使<lb/>
<pb n="KR4d0243_SBCK_019-6a"/>
能形憂勤于宵旰之間十年于此示好惡于用舍之際<lb/>
四海胥然爰申播告之修更勤勵精之始臣叨膺郡寄<lb/>
肅奉訓辭祗率乃僚各共厥職欲令真偽毋亂敢為欺<lb/>
謾之文會聞上下相安莫有茍且之志<lb/>
　　代謝直秘閣表<lb/>
濫膺郡寄初無善狀之稱寓直奎文忽被寵光之渥拊<lb/>
躬有靦拜命增榮<hi>中謝</hi>伏念臣學昧家傳才非時用猥<lb/>
縁遭際得効馳驅衣以繡衣雖謹惟良而折獄置之粉<lb/>
省未知何自以為郎退尋於越之居俄假東嘉之守四<lb/>
<pb n="KR4d0243_SBCK_019-6b"/>
郊菜色重丹扆之憂勤一介萍蹤荷玉音之臨遣首問<lb/>
吏民之疾苦備聞田里之歎愁凡所奏陳悉蒙垂應移<lb/>
鄰邦之粟不容遏糴之私蠲下邑之租又免追科之擾<lb/>
罷民粗給和氣隨生雨暘以時黍麥增稔闔境方歌夫<lb/>
聖徳誤恩乃及于守臣顧撫字之徒勞媿清華之非據<lb/>
兹蓋伏遇皇帝陛下核孝宣之名實總光武之權綱民<lb/>
瘼是求尤重専城之寄璽書加勵滋多循吏之賢顧如<lb/>
微臣亦霑醲賞臣敢不仰銜鴻施俯竭駑才未讀五千<lb/>
巻之書已冒登瀛之目加撫十萬戸之衆誓堅報國之<lb/>
<pb n="KR4d0243_SBCK_019-7a"/>
心<lb/>
　　謝慶夀赦加恩表<hi>政茂良代龔參</hi>
慈皇介夀幸陪前殿之儀慶沛頒春首被通侯之寵循<lb/>
牆莫避踳地自驚<hi>中謝</hi>竊以堯年符巽位之期舜孝極<lb/>
重華之盛請福夀之祝百僚咸預于駿奔下寛大之書<lb/>
萬國宜霑夫錫賚豈繄邇列獨冒殊恩況骫骳之文嘗<lb/>
獲登于徽冊以蹣跚之質偶進攝于上公固已不勝千<lb/>
載之榮敢意更竊九重之眷封疏故郡地衍多畬端章<lb/>
甫以立朝安識周旋之中禮分茅土而建社自慙談笑<lb/>
<pb n="KR4d0243_SBCK_019-7b"/>
以封侯兹蓋伏遇皇帝陛下義篤奉親仁均厚下廣宫<lb/>
闈之至樂用以及人録臣子之微勞遂先與邑臣敢不<lb/>
誓殫素節仰報鴻私五日一朝密扈天顔之睟穆萬年<lb/>
億載永瞻孝治之光華<lb/>
　　代仲兄謝嚴州到任表<lb/>
負丞棘寺久媿空餐假守桐廬遽叨共理初以還鄉而<lb/>
拜命終然便道以之官被寵過優撫躬莫稱<hi>中謝</hi>竊以<lb/>
子陵舊隠浙水奥區昔為太上之潛藩今實行都之近<lb/>
輔頻年旱潦寖多凋瘵之民累政推遷宜擇循良之吏<lb/>
<pb n="KR4d0243_SBCK_019-8a"/>
如臣者稟生甚陋懵學寡聞猥承延賞之餘甘老徒勞<lb/>
之役偶平詔獄入仕帝京財貨暴如丘山敢辭委吏文<lb/>
書盈于几閣第謹攸司逮聯敕局之刪修纔脱選途之<lb/>
塵穴進參外府曾何補于公家移贊司刑頗服勤于臬<lb/>
事銜上恩而莫報念色養之多違因謁告以遄歸以治<lb/>
民而自詭仰蒙睿眷徑畀左符方少遂于家居忽又承<lb/>
夫人乏蓋歉嵗方勞于旰食謂小臣曾對于清光頒嚴<lb/>
旨以趣行免内朝之臨遣望龍顔于九陛不勝戀闕之<lb/>
心侍鶴髪之雙親少展循陔之志兹蓋伏遇皇帝陛下<lb/>
<pb n="KR4d0243_SBCK_019-8b"/>
天臨萬宇器使羣材培植邦基尤重牧人之任茂隆孝<lb/>
治俯推錫類之仁雖久歴于王官必加試以民事有如<lb/>
臣輩亦在選中臣敢不恪奉教條布宣徳意中外本一<lb/>
致顧何有于重輕忠孝無二心誓益殫于報効<lb/>
　　謝南郊肆赦表<hi>給事濟代温州莫</hi>
泰畤陳儀聳百神而受職端門肆眚罄萬國以歸仁覆<lb/>
載兩間懽呼四起<hi>中謝</hi>竊以聖人享上帝既竣事于圜<lb/>
丘厚福浸黎元爰疏恩于方夏配天其澤與物為春恭<lb/>
惟皇帝陛下歴數在躬聰明作后治内以治外期臻宴<lb/>
<pb n="KR4d0243_SBCK_019-9a"/>
粲之隆事天如事親曲盡寅恭之至粢盛豐潔圭幣輝<lb/>
華風馬來臨已見高靈之隨星雞載舉喜聞鴻霈之頒<lb/>
不俟終朝遂霑四逺臣逖居支郡莫望清光趨左右而<lb/>
奉章徒想冠裳之盛率將吏而拜詔更欣囹圄之空<hi>齊北</hi>
<hi>滿無囚可赦惟率將吏拜詔而已時温州兩獄俱空宋良為清河太守甚有善政天保初大赦獄内蓬蒿俱</hi>
　　代謝舉官不當降官表<lb/>
守臣繆舉莫葢前愆司敗議刑尚從寛典仰至仁之善<lb/>
貸拜嚴旨以猶驚<hi>中謝</hi>伏念臣頃自作州屢嘗薦士雖<lb/>
昧知人之鑒敢不盡心偶緣入幕之賓實能辦事察之<lb/>
<pb n="KR4d0243_SBCK_019-9b"/>
既至譽者亦多況聞奏牘之交馳皆謂吏材之足取逮<lb/>
升劇縣頗著能聲雀角鼠牙乃寖招夫仇怨瓜田李下<lb/>
曾不謹于嫌疑嘖有煩言自貽伊戚在昔親民之始嘗<lb/>
陳同罪之章歴時雖多逃責無所與潔而不保其往祗<lb/>
佩訓詞之温取人而失之以言深犯聖門之戒僅行鐫<lb/>
削仰賴保全茲蓋伏遇皇帝陛下馭下惟公待臣以恕<lb/>
謂引其類以俱進任則甚專若簡乃僚而弗䖍咎將誰<lb/>
執臣敢不深思創艾益謹品題應物未明當起懲羮吹<lb/>
虀之念求賢圗報敢萌因噎廢食之心<lb/>
<pb n="KR4d0243_SBCK_019-10a"/>
　　代謝知瓊州表<lb/>
一札十行俾逺憑于熊軾四州百洞幸利涉于鯨波首<lb/>
及治封具宣徳意<hi>中謝</hi>伏念臣奮身疎逖賦性愚蒙蚤<lb/>
叨世賞之延屢困宦途之滯字民淮甸慙非製錦之工<lb/>
式政衡陽有玷題輿之選頃分陋郡未及期年資淺望<lb/>
輕易致人言之噂沓地偏財匱不堪嵗計之支吾已甘<lb/>
置散之科安有復然之望豈圗抆拭更任蕃宣眷古珠<lb/>
崖實今瓊筦邈在萬里之外顓居一海之中漢晉廢置<lb/>
之不齊隋唐分合之靡定久服本朝之聲教遂同内地<lb/>
<pb n="KR4d0243_SBCK_019-10b"/>
之流風惟黎母錯居當謹邊防之慮而賈胡遙集實為<lb/>
舶政之源自揆庸虛難勝寄委茲蓋伏遇皇帝陛下仁<lb/>
思濟衆徳務包荒緬懐卉服之人遴選竹符之守知臣<lb/>
嘗更于逺外或可承流謂臣備歴夫險艱庶幾使過臣<lb/>
敢不仰銜恩紀謹布邦條幸依兩伏波之神毋憚三合<lb/>
溜之險仕方行志敢為乘桴浮海之言忠不忘君徒詠<lb/>
登樓望京之句誓殫駑力用答鴻私<lb/>
　　代賀太上皇帝慶夀表<lb/>
啓七十之慶將傳萬嵗之玉巵率三千之臣先上兩宮<lb/>
<pb n="KR4d0243_SBCK_019-11a"/>
之寶冊美備形容之至光增授受之初孝治愈隆生民<lb/>
未有<hi>中賀</hi>竊以子有天下而尊為父方當祝耆艾之辰<lb/>
徳為聖人而得其名詎可襲尋常之號一紀再加夫縟<lb/>
典九重尚慊于淵衷兹講未央之儀爰採康衢之頌榮<lb/>
歸慈扆燕及中闈恭惟<hi>尊號</hi>太上皇帝陛下道大難窮<lb/>
功成不有聰明遜位於昭與子之公逸樂延年自得從<lb/>
心之適曰仁曰徳無能名焉乃武乃文紀其盛者<hi>尊號</hi>
太上皇后殿下久參太極密贊重離天下濟而地上行<lb/>
允謂相成之道堯南鄉而舜北面實同稀有之期皇帝<lb/>
<pb n="KR4d0243_SBCK_019-11b"/>
陛下愛篤嚴君親傳家法謂夀富之福惟彝倫之所先<lb/>
而父母之年在常人而猶喜況承社稷之託獲見春秋<lb/>
之高不有極尊之稱曷為甚盛之慶優游博衍雖問之<lb/>
朝野而不知揚厲鋪張要編之詩書而無媿禮文照古<lb/>
雲物致祥歡均軒陛之間化浹華夷之外臣預瞻鸞輅<lb/>
入覲龍樓嵩岳傳呼誠四海九州之至樂赭袍端拜願<lb/>
十年一慶于脩齡<lb/>
　　代新進士謝賜花表<lb/>
柳染青袍叨預天官之燕花裁絳綵更分禁籞之春敢<lb/>
<pb n="KR4d0243_SBCK_019-12a"/>
望微生遽承華寵<hi>中謝</hi>伏念臣等性根浮弱學植荒疎<lb/>
吐天葩之奇篇初無詞采啓瓊林之茂典咸戴恩榮謝<lb/>
槐市之舊遊尋杏園之故事兹蓋伏遇皇帝陛下仁霑<lb/>
行葦材育菁莪萬國春陽顧豈遺于寒谷九天雨露遂<lb/>
均及于羣英臣等敢不種學績文去華務實芝蘭馥烈<lb/>
但堅自潔之心桃李芬芳共樂不言之化<lb/>
　　代趙侍郎<hi>粹中</hi>遺表<lb/>
負罪屏居方還舊物臥痾垂絶將謝明時顧屬纊以甚<lb/>
危猶戀軒而不忍孤忠未泯衰涕徒傾<hi>中謝</hi>伏念臣起<lb/>
<pb n="KR4d0243_SBCK_019-12b"/>
自諸生粗傳末學弟兄射䇿偶登俊造之科州縣服勞<lb/>
安有功名之望奉聖旨欲收于羣䇿謂故家或有夫遺<lb/>
才嘗因輪對之初悞辱衮襃之寵神㑹氣合不自知遇<lb/>
主之因年除嵗遷俄寖上從臣之列二史屢書于言動<lb/>
三銓深柅于奸欺承攝瑣闈亦知效古人批敕之節建<lb/>
明謀議欲以奉列聖在天之靈雖自詭以治民詎敢忘<lb/>
于報國迨池陽之奏課就苕水以交符投檄得閒歸處<lb/>
四明之舊隠騰章褫職誦言一卒之幽冤固知不辨而<lb/>
自明卒荷容光之必照矜其久困賜以更生通禁路之<lb/>
<pb n="KR4d0243_SBCK_019-13a"/>
班許尋故步繼廩人之粟俾盡餘年未酬骨肉之恩俄<lb/>
屬負薪之疾水浮膚而成痼藥苦口而勿靈殘息僅存<lb/>
大期已迫媿論思之無補尚攀戀而有言伏望皇帝陛<lb/>
下寅奉慈闈益隆寶祚以寛仁夀天下之脉以清靜養<lb/>
主躬之和尊藝祖肇造之功早正東向之位念神州沈<lb/>
淪之久無忘北伐之圖臣易簀何為葢棺遂已生無可<lb/>
戀敢言滯太史于周南死或有知尚可抗杜回于輔氏<lb/>
　　代陳閣學<hi>居仁</hi>遺表<lb/>
承命造朝旋抱負薪之疾奉祠還舍遽興易簀之言忍<lb/>
<pb n="KR4d0243_SBCK_019-13b"/>
死有陳報恩無所戀明時而何及灑哀涕以空悲<hi>中謝</hi>
伏念臣生也無奇幼而孤立自世賞而䇿進士奉大對<lb/>
于高皇之廷繇穴僚而登皇官受異知于孝宗之聖晉<lb/>
游學省出試州麾收寘郎曹殆遍更于宰掾擢居柱史<lb/>
遂徑躐于詞垣陟彼屺以纏哀予之琴而終制誤蒙慈<lb/>
扆屢畀左符際眞主之膺期升大邦而分閫每經煩使<lb/>
實堅徇國之心縱有微勞皆是守藩之職敢意凝旒之<lb/>
眷忽叨召節之頒雲氣在前不許三山之到君門甚邇<lb/>
翻成萬里之遙撫薄命以自傷懐孤忠而莫吐卒困陰<lb/>
<pb n="KR4d0243_SBCK_019-14a"/>
陽之冦竟違咫尺之顔洊貢忱誠僭干淵聽念甘泉從<lb/>
臣之已老況正元朝士之無多祝釐之請則卻而後從<lb/>
寓直之寵則辭而不獲仰戴天地生成之造得為山林<lb/>
休養之謀然而精爽欲離形容盡變抵家而迹未定過<lb/>
信而病益增身方臥于漳濱魂已遊于岱嶽龍光罙厚<lb/>
愧未補于秋毫駒隙易馳將溘先于朝露少留殘景冒<lb/>
進危衷恭願皇帝陛下寅紹皇圗聿新孝治躬憂勤以<lb/>
致中興之業進英俊以鞏太平之基内修外攘坐復祖<lb/>
宗之舊東漸西被聿觀聲教之行臣假息幾何葢棺遂<lb/>
<pb n="KR4d0243_SBCK_019-14b"/>
已塵勞五紀悵莫賦夫歸田冥漠九原顧敢忘于結草<lb/>
攻媿集巻十九<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_020-1a"/>
攻媿集巻二十<lb/>
　　　　　宋　樓　鑰　撰<lb/>
　奏議<lb/>
　　論實用空言<hi>定官輪對任敕令所刪</hi>
臣聞善為天下者貴實用不貴空言然名為空言而行<lb/>
可厎績者乃所以為實用號為實用而行之不實者適<lb/>
足以為空言此不可不察也陛下即位以來大開言路<lb/>
收攬人才慨然念治效之未及鄙無用之空言而務求<lb/>
其切于實用者此誠得孝宣總覈之意而言者不思曾<lb/>
<pb n="KR4d0243_SBCK_020-1b"/>
為實用之説累年以來言者甚衆往往已陳而厭聞于<lb/>
是旁搜曲取毛舉以應故事民力方匱而言利不已法<lb/>
令已煩而變更日增凡此皆號為實用者言之則真若<lb/>
可聽行之則不見所益從而委以施行課其成效則且<lb/>
多其圗冊列數以美觀覽然則所謂實用者果非空言<lb/>
乎孟子陳堯舜之道以為齊人莫如我敬王陸贄論諫<lb/>
于搶攘日不暇給之時未嘗不本于仁義堂堂本朝陛<lb/>
下聰明英睿隆寛盡下而進言之士不聞引今據古訏<lb/>
謨逺猷徒藉細故以為實用而售其迎合之術臣竊惑<lb/>
<pb n="KR4d0243_SBCK_020-2a"/>
之唐太宗求治之初魏徵仁義之説自今觀之是為空<lb/>
言封徳彞法律之説自今觀之是為實用然太宗斷然<lb/>
行魏徵之言而成貞觀之治外戸不閉行糧不齎斗米<lb/>
三錢幾致刑措蠻夷君長帶刀宿衛且曰惜不令徳彞<lb/>
見之然則孰為實用孰為空言也臣誠不佞瞻望清光<lb/>
之初誠不忍自棄所學捃摭細故以幸于施用且深懼<lb/>
六經致治之成法寖為空言是以冒天威而進其説惟<lb/>
陛下赦之<lb/>
　　論災異<lb/>
<pb n="KR4d0243_SBCK_020-2b"/>
臣聞魏相之事宣帝多以異文為言李沆之相真宗每<lb/>
奏不美之事皆忠臣所以事君而良史所以垂教也蓋<lb/>
人主居富貴之極操生殺之柄諂士日進佞説而直者<lb/>
亦難盡言祥瑞之出則潤色而張大其辭災異之見則<lb/>
掩覆而變易其占此二臣之所憂而明主之所察也陛<lb/>
下之畏天可謂至矣四方水旱盜賊之事無有不知知<lb/>
之未嘗不深圗而力行之天之仁愛陛下亦可謂至矣<lb/>
不以休祥為太平之應而時出災異以示警戒之端夫<lb/>
天人之間相去不逺太戊稱宗實由拱桑之祥宣王復<lb/>
<pb n="KR4d0243_SBCK_020-3a"/>
古厥有雲漢之詩罪已而興諒非虛語遇災而懼適為<lb/>
盛徳臣愚欲望陛下深求其故俯詢愚言寛民力録囚<lb/>
徒凡可以應天者務求其實則治道日舉聖徳日新上<lb/>
答天心下遂人欲今日之異後日之福也臣之論奏動<lb/>
涉迂緩而愛君之心不勝惓惓惟陛下裁幸<lb/>
　　論二廣賞典<lb/>
臣竊惟賞典之設以勸勛勞輕重均一則人心厭服抑<lb/>
揚失當則不能無辭立法之際不可不謹也廣南東路<lb/>
西路轉運使副提㸃刑獄到任許奏補子孫或期親一<lb/>
<pb n="KR4d0243_SBCK_020-3b"/>
名蓋以其逺入烟瘴之地人或憚行故以此勸之頃因<lb/>
言者謂廣西漕憲置司靜江到任不許奏補任滿止轉<lb/>
一官然廣東漕司在惠州憲司在韶州與靜江風土不<lb/>
甚相逺廣西以言者所論而減賞廣東以論者不及而<lb/>
仍舊數年以來未之改定夫廣南兩路皆有瘴鄉監司<lb/>
巡歴其間豈應以易地而鐫賞若舊法為是則廣西不<lb/>
應獨減以其太濫則廣東不應獨得比年臣僚以敕令<lb/>
所見行修法難以著為定令嘗有申請得旨令給舍看<lb/>
詳因循至今未有明文欲望睿旨檢舉淳熙元年臣僚<lb/>
<pb n="KR4d0243_SBCK_020-4a"/>
所奏令給舍疾速定議或予或奪著爲成法則事出于<lb/>
一無不平之議矣<lb/>
　　論玉牒聖語<lb/>
臣聞堯言布天下非若後世詔誥之言也蓋其都俞吁<lb/>
咈出于心而應于口行于身而形于言是所謂有徳必<lb/>
有言者也陛下臨御以來言之聞于外者天下誦而歌<lb/>
舞之臣前載幸獲一望清光天語之發震服不暇獨念<lb/>
親逢堯帝之聖而寒逺小臣無由時聞玉音既而蒙恩<lb/>
兼職玉牒始盡見記注所載仰而歎曰陛下之言隨事<lb/>
<pb n="KR4d0243_SBCK_020-4b"/>
而應是皆出于心行于身察見治亂成敗之機質之六<lb/>
經而暗合攷諸三王而不謬備在編簡不一而足臣不<lb/>
能悉舉以進敢取其大者而鋪張之陛下嘗語臣下曰<lb/>
聲色之事未嘗略以經意至于寶貨珠玉侈麗奇異之<lb/>
物心所不好亦未嘗蓄之讀通鑑至楊阜見人主之非<lb/>
則勃然觸之與人言未嘗不道陛下曰人君聽言不可<lb/>
以人臣漏泄為罪縱使漏泄適足以彰君之美因舉陸<lb/>
䞇之言曰諫者之狂誣明我之能恕諫者之漏泄彰我<lb/>
之能從又讀至黄皓事陛下曰人主于近習不可不逺<lb/>
<pb n="KR4d0243_SBCK_020-5a"/>
昔仇士良教其徒固寵之術可以見矣又讀至馮紞沮<lb/>
張華事陛下曰小人之讒君子其浸潤膚受委曲如此<lb/>
使人主墮其術中而不知紹興三十二年十一月有旨<lb/>
令入内侍省權免進子陛下曰祖宗以來止許人進一<lb/>
子此曹人多則黨盛今人數不少若平居無事猶可漢<lb/>
唐之事是已隆興元年九月有旨已降親札付張浚王<lb/>
彦應兵將官有奏報文字及有陳乞並宜付通進司投<lb/>
入毋得依托左右近侍以進凡此六條皆人主之要道<lb/>
當今之急務愛君憂國之士欲言而不敢且累千百言<lb/>
<pb n="KR4d0243_SBCK_020-5b"/>
而不能得其要者陛下于從容問答之間形之于言可<lb/>
以大書于方䇿可以為法于後世猗歟盛哉故斥聲色<lb/>
異物之奉容人臣諫諍之直逺近習察小人減内侍之<lb/>
進子禁兵官之依託皆陛下躬行之實心術之妙宜其<lb/>
不假潤色而發于外者如此其巍巍也臣昧死不勝惓<lb/>
惓惟望陛下持之以誠守之以久日行其道日新其徳<lb/>
當如周之文武終得逸樂之福毋使唐之魏徵謂不及<lb/>
于貞觀之初則天下之幸社稷無疆之慶也<lb/>
　　論土木之費<lb/>
<pb n="KR4d0243_SBCK_020-6a"/>
臣仰惟陛下恭儉惟徳敦朴為先宫室苑囿未嘗興作<lb/>
禁御遊觀之地至有弗葺者自非殿宇之繕修學校之<lb/>
崇飾府庫之闢官寺之徙不肯輕用民力蓋聖意深知<lb/>
土木之功實為官私之蠧故節費省事以垂後則然臣<lb/>
竊見比年以來工役相繼亦間有不急而可以緩為之<lb/>
者土役之勞擾非一蓄材植者有强買之懼事末作者<lb/>
有苛役之擾廣道路則列肆有毁撤之驚撇基址則連<lb/>
甍失已成之業如此等事未易悉數或曰是役于游手<lb/>
而不妨田里之農事是出于贏貲而不闗有司之經費<lb/>
<pb n="KR4d0243_SBCK_020-6b"/>
物皆給以市直而無科斂之擾勞皆予以賞典而有勸<lb/>
功之心是皆不究夫利害之實者也游手之役不費于<lb/>
財乎贏貲之用不出于民乎給以市直徒有其名予以<lb/>
賞典不及于下命令之出誰敢不承要不若前數年之<lb/>
無事于此也故嘗謂人君之善儉者當如漢之文帝而<lb/>
善于用言者當如我朝之太宗夫以漢室之富百金之<lb/>
費宜不足惜而文帝以吾之百金計民之常産一臺之<lb/>
費可資十家遂終罷之每事如此安得妄用此所以為<lb/>
善儉也以王府之貴營一假山亦不為奢而姚坦之言<lb/>
<pb n="KR4d0243_SBCK_020-7a"/>
深切似過太宗時已為之一聞坦言歎其傷民亟命毁<lb/>
去言非親聞感悟如響此所以為善用言也以今觀之<lb/>
民貧益甚下戸之產不直一金田野之夫終嵗勤動而<lb/>
不免飢寒閭閻之人以數百錢為資生之䇿一役之興<lb/>
費以千萬計者不知可為幾家之産州縣之間一金一<lb/>
粟之不輸則鞭笞立至追科之日械繫滿前號呼塞耳<lb/>
錙銖積之以充府庫一役之興費以千萬計者不知出<lb/>
于幾人之輸然則文帝之言為有旨姚坦之言為甚切<lb/>
太宗皇帝之徳卓乎其不可及也以陛下之恭儉敦朴<lb/>
<pb n="KR4d0243_SBCK_020-7b"/>
而臣猶敢以此為言者誠以今日事力尤非文帝太宗<lb/>
之時之比則愛惜浮費當又過之臣愚欲望睿慈念財<lb/>
用之至艱罷土木之不急逺追文帝之美近法太宗之<lb/>
聖更復深軫姚坦之言則節省之益非止一端恭儉之<lb/>
盛冠乎百王日計不足嵗計有餘富庶之源當在于此<lb/>
臣狂愚妄論惟陛下赦之<lb/>
　　論六曹法司<lb/>
臣仰惟陛下垂意章程務極平允爰念吏部七司所關<lb/>
者大修書之日詳加裁擇書成之後又為總類名目雖<lb/>
<pb n="KR4d0243_SBCK_020-8a"/>
分條貫歸一誠以法守之地不可有毫釐之差也臣竊<lb/>
惟修法之事固已周密用法之吏尚有可言蓋七司之<lb/>
法頒之四方而用在吏部長貳郎官年除嵗遷難以必<lb/>
其通習吏人各自行案又未必盡知源流則是用法之<lb/>
責全在法司夫文法之習至以名家要須明練條章旁<lb/>
通倫類習之有素以為術業然後可以審處是非議定<lb/>
輕重竊見紹興元年臣僚申請七司各有掌法案止係<lb/>
收掌文書即不共檢條法乞將掌法案改為檢法案内<lb/>
手分並于本部人吏内選差諳曉條法之人如本部無<lb/>
<pb n="KR4d0243_SBCK_020-8b"/>
可選差許踏逐指差使掌本選之法事有不能決者聽<lb/>
委法司鋪敘條格然後長貳據法與奪此誠用法之要<lb/>
也屬縁節次降旨裁減吏額往往將外差法司充其減<lb/>
罷之數目今雖有法司去處亦不抽差諳曉文法之人<lb/>
止是就本部遷補既非素習又復遷徙案分不常其守<lb/>
安得明習貫穿以資闗決修之甚勤而用之不求其要<lb/>
誠恐有所未盡也臣愚欲望睿旨明詔攸司詳攷紹興<lb/>
元年指揮專置法司厚其廪給而嚴其罪罰久其嵗月<lb/>
而優其遷補使事有所任責有所歸庶幾有以仰稱陛<lb/>
<pb n="KR4d0243_SBCK_020-9a"/>
下立法之至意如蒙聖慈採擇以為可行六部亦乞盡<lb/>
依吏部處分或恐重于多置吏額莫若隨其事之劇易<lb/>
吏戸刑三部則各置二名禮兵工三部則各置一名並<lb/>
擇曉法之吏使之專意于此長貳郎官提綱于上法司<lb/>
守職于下則六部之事皆得其平矣<lb/>
　　論治道<hi>主簿日上任宗正寺</hi>
臣聞人主之徳與臣下不同臣下苟有寸長皆可以自<lb/>
見上之人捨所短而取所長則無不可以用者人主天<lb/>
縱多能下視臣庶是必備道全美百行衆善無一毫之<lb/>
<pb n="KR4d0243_SBCK_020-9b"/>
歉長慮卻顧萬幾庶務無一事之失然後足以御四海<lb/>
而圗治功由漢以來人主鋭意修政率不過數年而怠<lb/>
陛下以睿哲之資臨御二十年而憂勤兢畏踰于初載<lb/>
臣下不足以望清光尚何俟于微臣之言獨惟人臣之<lb/>
事君非必皆好為諛悦蓋其心每期君于善一有盛徳<lb/>
謨訓將順歸美惟恐不盡以期人主為善之心間有不<lb/>
及則敢言者寡故天下之事惟見其全之盡之也人之<lb/>
一身見有無受病之處天下之大見有無蠧弊之原善<lb/>
養病者不以無病而廢調攝善為國者不以無事而緩<lb/>
<pb n="KR4d0243_SBCK_020-10a"/>
戒懼然後為得也漢唐賢君非無可傳之烈如高祖之<lb/>
好謀能斷文帝之以徳化民武帝之雄材大略宣帝之<lb/>
信賞必罰光武之身濟大業明帝之幽枉必逹唐太宗<lb/>
之除亂致治明皇之勵精庶政憲宗之剛明果斷有一<lb/>
于此誠足以建功立事措天下于小康然而必有以議<lb/>
其後而民亦有受其弊者正以如前所陳見其所長不<lb/>
見其不及而不能以自勉也是以堯舜之盛曰儆戒無<lb/>
虞曰兢兢業業一日二日萬幾湯以六事自責曰政不<lb/>
節與使民疾與宫室崇與婦謁盛與苞苴行與讒夫興<lb/>
<pb n="KR4d0243_SBCK_020-10b"/>
與故儆戒兢業在堯舜為不必慮所謂六事者又皆湯<lb/>
之所無而聖帝明王舉其不必慮與其所無者日以自<lb/>
勉蓋不惟未嘗一日忘天下亦惟恐吾身毫髪之不盡<lb/>
此漢唐之君所以不能進也方今邊陲雖靖而夷狄未<lb/>
賔紀綱雖舉而萬目尚疎敦勵士氣而㢘恥不振撙節<lb/>
國用而公私俱匱比嵗豐登民力且困重以嵗旱尤難<lb/>
支吾陛下日昃視朝廣求民瘼無所不用其至臣誠不<lb/>
佞竊希古人責難于君恥不及堯舜之意欲望陛下逺<lb/>
稽古昔俯鑒近代凡其可取者必思兼備于今日凡其<lb/>
<pb n="KR4d0243_SBCK_020-11a"/>
可戒者日思所以去之如湯之六事皆今之所無亦從<lb/>
而深求其端倪則聖徳日日新又日新上益有以當天<lb/>
心下益有以澤民物以是而求所欲爲者無不濟矣臣<lb/>
不勝惓惓愛君之心進芻蕘之言惟陛下擇焉<lb/>
　　論責成<lb/>
臣仰惟陛下臨政願治垂二十年孳孳萬幾興利除害<lb/>
誠不爲少臣愚無知竊有進焉凡天下之事君相講求<lb/>
于上士夫獻納于下大綱小紀略已周徧而事之已議<lb/>
議之已行未厎于成而遂止者尚多有之臣嘗攷求其<lb/>
<pb n="KR4d0243_SBCK_020-11b"/>
故蓋朝廷議之既熟成命一頒則謂事已施行下之人<lb/>
奉承約束文移行遣紛紜良久則以具文告于上方其<lb/>
播告之初天下皆謂其必行書之記注亦曰某日行某<lb/>
事其實事未及竟而止矣此所以事緒徒繁奉行者無<lb/>
所適從良法美意日講于前而澤不得下究事不見成<lb/>
績故迄今算計見效未能甚稱陛下大有為之志也事<lb/>
有大小小者可以立辦一出睿旨隨即罷行若事涉大<lb/>
體所以為國家深長之訓者是非磨以嵗月不見其成<lb/>
且如屯田為富國之本水利為農事之要陛下最所留<lb/>
<pb n="KR4d0243_SBCK_020-12a"/>
意施行不一然至今不見成效行之太遽者或至擾而<lb/>
無益行之太緩者或至寢而不報豈天下之事終不可<lb/>
為也臣愚欲望陛下遇事之欲行者俾大臣詳加審訂<lb/>
若度其行之終無益或利賴㣲末而不足行者悉從簡<lb/>
省若其必可行而稍費嵗月者朝廷置籍記其事端及<lb/>
施行之日月約事之大小為久近之期以時舉催不辦<lb/>
不已如此則事之欲為者皆有端緒陛下聽納之勤圖<lb/>
回之妙日厎于成而後治效可覩矣<lb/>
　　論宗室右選嶽廟<lb/>
<pb n="KR4d0243_SBCK_020-12b"/>
臣竊惟國家忠厚之徳冠絶前古親睦九族無所不用<lb/>
其至是以慶源蕃衍人才輩出皇朝盛事尤非歴代之<lb/>
所可及近嵗以來修謹好學者日衆士夫敬仰之不暇<lb/>
此皆陛下聖徳感化之所致也然由進士任子為左選<lb/>
者堂除銓選各有成法無官人有孤遺請給亦足以活<lb/>
其家惟是官右選者人數極多往往逺外無援鮮能自<lb/>
抜于稠人中以求用于時添差又有限員不可多得惟<lb/>
恃嶽廟以餬其口州縣又以窘匱之故俸給不能一一<lb/>
如期所在多有無告之人歴嵗寖久員多缺少已不免<lb/>
<pb n="KR4d0243_SBCK_020-13a"/>
待次之窘近降指揮頓減員額大約四分中幾減去其<lb/>
二三凡宗室之賴嶽廟以為生者待次遂至四年狼狽<lb/>
立見誠可矜憫如此則有官者還不若無官人孤遺請<lb/>
給之優陛下富有四海寧肯于天族較此毫末但以宗<lb/>
室不敢自言故此情無由上逹況夫禮義生于富足一<lb/>
有失所則流蕩為惡如水就下犯法者必衆尤非所以<lb/>
愛之也臣愚欲望聖慈深軫磐石之宗盡復嶽廟員闕<lb/>
庶得天族各遂仰事俯育之計以助成信厚之風不勝<lb/>
幸甚倘或聖意猶以為穴則乞明降指揮于前所減數<lb/>
<pb n="KR4d0243_SBCK_020-13b"/>
内復三之二或且復一半之數亦可少寛目下艱窘之<lb/>
狀不為小補<lb/>
　　論浙江渡船<lb/>
臣竊惟江水之險無如錢塘不惟水面闊逺風濤可畏<lb/>
加以沙漲無定日有改易大駕駐蹕往來尤衆紹興初<lb/>
年渡舟屢有覆溺蓋舟人貪利稇載以行弭櫂中流恣<lb/>
以乞取忽遇風濤舉舟覆没操舟者獨以善泅獲免是<lb/>
時留守司轉運使措置官造巨艦舟之受人各有定數<lb/>
立旗賣牌各有色别以賣牌之入為篙梢及補苴之費<lb/>
<pb n="KR4d0243_SBCK_020-14a"/>
自此往來安便所利甚溥成規具在可舉而行中間一<lb/>
再修葺近復廢壞不惟渡舟罅漏成規亦不復遵守人<lb/>
畜雜糅私渡競進近者連日有覆溺之害都人駭愕行<lb/>
道傷歎臣愚欲望聖慈行下兩浙轉運司修造官舟務<lb/>
極堅壯悉舉元立約束以濟病涉之人在官司為力甚<lb/>
易而人之受實惠者不知其幾惟朝廷亟圗之<lb/>
　　論道學朋黨<hi>丞日上任宗正</hi>
臣聞天下之大患每起于細微明者察之昧者忽焉不<lb/>
惟忽之復以察之為過迨其既成又已無及此天下之<lb/>
<pb n="KR4d0243_SBCK_020-14b"/>
患所以相尋而不已也後漢黨錮始于甘陵南北二部<lb/>
之謠唐之朋黨始于李宗閔賢良之對本朝元祐黨籍<lb/>
始于二三士夫不得志之徒事之初生若不足憂横流<lb/>
不止害不可言今日朝廷清明豈復有此然初見端倪<lb/>
不得不慮是敢先事而言寧犯狂僣之誅不忍自為緘<lb/>
黙惟陛下察之夫道者天下之所常行學者士君子之<lb/>
所當務秦漢而下斯道不明誦説相夸去本彌逺國家<lb/>
累聖傳授敦尚斯文教風聿興名儒間出講明經術究<lb/>
極精微然後語道者不涉于異端為學者不至于無用<lb/>
<pb n="KR4d0243_SBCK_020-15a"/>
恭惟陛下天縱聖性帝學高妙體斯道于已安而行之<lb/>
賞不輕予刑不遽施寛猛相濟無有駭政執中之傳也<lb/>
喜怒不私嗜好不聞隆寛盡下有言必從克己之仁也<lb/>
雝雝在宫臨朝尊嚴清閒之燕不見惰容謹獨之戒也<lb/>
清心省事湛然凝靜物來斯應無所適莫正心誠意之<lb/>
學也凡前儒講貫發明之大端惟是數者而陛下兼而<lb/>
有之臣愚何足以測識然青天白日孰不知仰而士大<lb/>
夫之議論則有可疑者臣竊惑焉比年以來曰執中曰<lb/>
克己曰謹獨曰正心誠意往往有所諱而不敢言人主<lb/>
<pb n="KR4d0243_SBCK_020-15b"/>
躬行此道于上而士大夫反諱言于下試攷之十數年<lb/>
間章奏無慮千萬未聞以一語及此而又相戒以毋言<lb/>
孟子曰齊人無以仁義與王言者我非堯舜之道不敢<lb/>
陳于王前以為齊人莫如我敬王者而聖世乃有此風<lb/>
何耶故凡士之端謹好修談論經禮者一切指之以為<lb/>
道學小則譏笑大則折辱又甚則疾之如仇士之遭此<lb/>
者其間蓋亦有以自取然而俱為士夫由學以進所謂<lb/>
同是堯舜同非桀紂而何相疾之甚也臣嘗讀大雅之<lb/>
詩曰君子實維秉心無競誰生厲階至今為梗詩人之<lb/>
<pb n="KR4d0243_SBCK_020-16a"/>
意蓋曰厲階之梗由夫好競者之為之也使士大夫操<lb/>
心無競則何自而至此耶臣嘗求之牛李之事雖曰李<lb/>
黨多君子牛黨多小人然徳裕一聞御史大夫之除則<lb/>
流涕寄謝至其不然則遂為仇敵嗚呼非競而生厲階<lb/>
者乎元祐紹聖之事又可知矣故嘗以為近習之排士<lb/>
夫非衰季之世無此若士夫之自相排雖盛時亦不能<lb/>
無之漢之黨錮權在宦官乗主之昏而肆為之無足怪<lb/>
者若唐之朋黨元祐之黨籍則士夫自相傾軋使人主<lb/>
莫知適從為害尤甚蓋惟人主能用中然後可以消弭<lb/>
<pb n="KR4d0243_SBCK_020-16b"/>
于未然而使天下不至于甚弊惟士大夫能無競然後<lb/>
可以衆賢和于朝而使國家不生于厲階今陛下執其<lb/>
兩端而用其中自不應過慮而察士大夫之間未能無<lb/>
競向者猶止以虛言相譏訶而近者頗有其迹矣臣愚<lb/>
欲望睿慈明詔中外咸推無競之心勿徇一偏之見精<lb/>
白一義以承明主之休徳臣前所過慮自可以消弭于<lb/>
冥冥之中臣不勝拳拳惟陛下裁幸<lb/>
　　論明政刑<lb/>
臣聞孔子曰道之以政齊之以刑民免而無恥道之以<lb/>
<pb n="KR4d0243_SBCK_020-17a"/>
徳齊之以禮有恥且格孟子曰國家閒暇及是時明其<lb/>
政刑孔子以政刑為緩而孟子以政刑為先人或疑之<lb/>
蓋一道也孔子非以政刑為可廢孟子非以徳禮為可<lb/>
忘蓋政刑不修無以為國及其既立化乃可行仰惟陛<lb/>
下臨政願治二十餘年而憂勤不怠圗治日切今者中<lb/>
外少事朝廷清明年榖既登流莩麤息外則邊鄙之不<lb/>
聳内則盜賊之不興既非賢哲馳騖之秋可謂國家閒<lb/>
暇之日而又延登宰輔共圗事功當此之時若復玩嵗<lb/>
愒日文恬武熙視國之蠧弊為當然而民之疾苦為細<lb/>
<pb n="KR4d0243_SBCK_020-17b"/>
事置而不講趨了目前使一旦有水旱盜賊邊方之警<lb/>
則必事出倉猝無復優暇今日光隂豈不可惜仰惟國<lb/>
家累聖相傳仁宗皇帝太上皇帝在位最久仁宗開天<lb/>
章閣命名臣條上當世急務乃在慶歴三年太上逐權<lb/>
臣之黨更化善治乃在紹興二十五年皆是在位二十<lb/>
餘年之後非若前代人主始勤終怠之比是以士氣振<lb/>
作朝綱不隳嘉靖有邦此實我宋之家法也陛下垂意<lb/>
政刑何事不舉臣愚過慮猶竊有言刑政二端所該甚<lb/>
廣無問内外皆在其中今日穴官之員最多而乏周用<lb/>
<pb n="KR4d0243_SBCK_020-18a"/>
之才養兵之費最重而少精鋭之卒游手倍于農人而<lb/>
趨末者日衆歸明坐困州縣而冒詐者日繁問食貨則<lb/>
國用既虛又非藏于天下問力役則貧弱日困不能安<lb/>
于田里加賦之害莫甚于和買而紹興近輔之地斯民<lb/>
無聊未知所以寛恤之術取民無制莫甚于榷酤而行<lb/>
都首善之地設法尤盛日求所以張大之方水旱雖曰<lb/>
稍息而蝗蝻遺種尚多安得不為來嵗之慮盜賊雖曰<lb/>
不作而民間愁歎尚衆安得不思豫備之宜此皆政之<lb/>
大端也如此等事未易悉數未問外攘之説先求内治<lb/>
<pb n="KR4d0243_SBCK_020-18b"/>
之謨如以為小康則真若無事試加思慮不勝私憂用<lb/>
刑之道在今日實為公平人主無喜怒之私朝廷無風<lb/>
旨之聞一付有司動循三尺然而四方寃獄尚多有之<lb/>
若無辜陷罪固當痛懲詭法惠奸亦非令典祖宗非不<lb/>
隨事寛宥然當是時法家者流皆是西北强毅之士堅<lb/>
執成法或至少恩故每使儒臣治獄讞議其間有司既<lb/>
不失官守而法禁亦不至煩苛今則不然用法之人多<lb/>
言陰徳重辟強刦亦或失刑雖曰忠厚所漸者深然有<lb/>
奸宄不勝之弊刑之不修此其大者臣愚竊為陛下惜<lb/>
<pb n="KR4d0243_SBCK_020-19a"/>
此閒暇故願陛下速為永圗雖未能每事更張曠然一<lb/>
變豈可不深思其故使之日新伏望睿慈採孟子之至<lb/>
言明政刑之二柄般樂怠傲固聖世之所無苟且因循<lb/>
恐良時之易失臣憂國有素不敢煩瀆惟陛下幸赦而<lb/>
留意焉天下幸甚<lb/>
<pb n="KR4d0243_SBCK_020-19b"/>
</p>
<p>
攻媿集巻二十<lb/>
<pb n="KR4d0243_SBCK_020-20a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_021-1a"/>
攻媿集巻二十一<lb/>
　　　　　宋　樓　鑰　撰<lb/>
　奏議<lb/>
　　乞正太祖皇帝東嚮之位<hi>日上任温州</hi>
臣仰惟陛下聖孝冠古通于神明諒陰端憂哀禮兼盡<lb/>
稱天定諡博採衆説務極其當臣假守偏郡安敢妄議<lb/>
宗廟以干嚴誅自以世受國恩蒙被使令有懐不言是<lb/>
為欺天臣竊見近降指揮恭為大行太上皇帝升祔有<lb/>
期增置太廟一室以奉神靈臣不學無術又在逺外道<lb/>
<pb n="KR4d0243_SBCK_021-1b"/>
聽塗説嘗有見聞臣居明州近故龍圗閣待制趙粹中<lb/>
寓居臣鄉里聞其任吏部侍郎日曾進廟議請觀其書<lb/>
熟復其説臣既擊服粹中亦深自慨歎至于流涕蓋謂<lb/>
太祖皇帝開基創業之盛而不得正東嚮之尊攷之典<lb/>
禮稽之古誼本無可疑熙寧五年首以王安石之臆説<lb/>
變亂古制陰使章衡倡爲謬論雖名臣如馮京梁燾盧<lb/>
士宗司馬光等力辨而不能回孫固反覆論議僅得不<lb/>
廢配天之祀而東嚮之禮竟不獲伸紹興五年董弅建<lb/>
議孫近李光折彦質劉大中廖剛晏敦復王俁劉寧止<lb/>
<pb n="KR4d0243_SBCK_021-2a"/>
胡交修梁汝嘉張致逺朱震任申先何慤楊震莊必彊<lb/>
李弼直皆是其議趙煥奏陳尤力太上皇帝擢弅為侍<lb/>
從渙為監察御史言已行矣而一趙霈獨不以為然徒<lb/>
以諫大夫之重議不出已横加阻抑然猶畏公論不敢<lb/>
非毁但以徽宗在逺未當專議遂寢其事淳熙元年粹<lb/>
中以當時羣臣所奏悉加銓次為陛下言之既蒙睿旨<lb/>
下之禮官國子司業戴幾先兼權禮部侍郎力沮其説<lb/>
而言無經據粹中又進闢異一書深切著明終亦不行<lb/>
臣詳叩之粹中言幾先本不足以搖大事蓋嘗密言于<lb/>
<pb n="KR4d0243_SBCK_021-2b"/>
執政以為太上皇帝萬夀之日未應議此以致中輟今<lb/>
大行太上皇帝方將袝廟維其時矣陛下親承付託以<lb/>
太祖皇帝七世之孫奉紹興五年制禮之遺意取粹中<lb/>
所進一書申命討論正太祖東嚮之位參先朝羣臣之<lb/>
説定我宋宗廟之禮省有司增室之役為萬世不易之<lb/>
法以慰列聖在天之靈臣不勝大願不敢茍避斧鉞失<lb/>
今不論後實難言使他日未先狗馬填溝壑雖有可言<lb/>
之路亦已晚矣惟陛下赫然英斷舉而行之實天下幸<lb/>
甚<lb/>
<pb n="KR4d0243_SBCK_021-3a"/>
　貼黄臣照得粹中所集廟議及闢異等書又有雜説<lb/>
　一編皆已經進御或恐内府深藏未易尋究臣嘗傳<lb/>
　録副本乞降敕旨取索謹當繕寫投進臣伏以宗廟<lb/>
　之事事大體重不敢聞于外庭如蒙聖慈不以人廢<lb/>
　言伏乞睿旨以粹中之書出自聖意付三省施行臣<lb/>
　職居逺外合具奏狀正以事當嚴密恭讀中興㑹要<lb/>
　紹興三十一年四月二十四日太上皇帝宣諭宰臣<lb/>
　曰臣僚于利害奏劄士大夫自合親書不須計較字<lb/>
　畫工拙敢循故事以劄子親書投進仰乞睿照<lb/>
<pb n="KR4d0243_SBCK_021-3b"/>
　　論恢復<hi>旨奏事知温州被</hi>
臣仰惟陛下親受至尊夀皇聖帝付託之重兢兢萬幾<lb/>
惟日不足天下之事不勝其繁臣愚以為當先立乎其<lb/>
大孔子于魯則先三家于衛則先正名豈無他事可為<lb/>
蓋莫先于此也國家之大者莫先于恢復之計君臣之<lb/>
間所當朝夕以謀之而在天者有數存焉不可以强為<lb/>
也高宗立國于兵戈擾攘之中保全東南兼愛西北蓋<lb/>
三十六年而傳之夀皇夀皇即位之初慨然有志于中<lb/>
原練兵選將躬親騎射以作士卒之氣不惟時未可為<lb/>
<pb n="KR4d0243_SBCK_021-4a"/>
正以高宗年高厭兵聖孝承志終守和好以修内治蓋<lb/>
二十八年而傳之陛下陛下念祖宗積累之業痛二聖<lb/>
播遷之禍承兩朝未集之勲軫遺黎陷溺之久今日之<lb/>
事豈復有先于此者臣在逺外固莫窺廟謨之祕若自<lb/>
登極以來詔令為民而下所以戒飭士夫警䇿將帥皆<lb/>
足以感動人心今又講蒐田之法人固已知聖意之所<lb/>
在臣猶有言者非敢勸陛下好兵亟戰挑強鄰開邊釁<lb/>
縱將士以邀功而生事也誠願陛下專以恢復之計為<lb/>
心旦旦而思之嵗嵗而圗之陛下果篤志于此祈上天<lb/>
<pb n="KR4d0243_SBCK_021-4b"/>
之助順則畏天之心益謹望祖宗之陰祐則敬祖宗之<lb/>
心益篤思欲如唐太宗俘頡利以奉神堯之歡則事親<lb/>
之孝益至以至欲圗外攘必先務内修則政事日以舉<lb/>
欲謀西北先保東南則邦本日以固非將相無以佐大<lb/>
業則求文武之才必備非儲蓄無以舉大事則用天下<lb/>
之財必儉務求忠良節義以備使用則讒諂面諛凡可<lb/>
以害吾之治者不約而自退務養神氣精力以待事機<lb/>
則宴安嗜欲凡可以傷吾之生者不戒而自定邊防以<lb/>
修軍政以嚴如此則遲以嵗月雖甲兵未動版圗未歸<lb/>
<pb n="KR4d0243_SBCK_021-5a"/>
而恢復之計成矣一旦天道好還天心悔禍文武之士<lb/>
雲蒸霧集王師順動豪傑響應則大計可舉于以攄高<lb/>
皇之宿憤焚老上之龍庭奉萬年之觴為重華之夀而<lb/>
後陛下之孝道光矣國家之大恥雪矣若非及今而圗<lb/>
之事機之來豈能以一日之力而得此哉臣區區愚衷<lb/>
犯分進説惟陛下裁赦<lb/>
　　乞寛茶鹽榷貨之法<lb/>
臣聞古者官養民後世民養官蓋古有井里之法民生<lb/>
而授之以田法度明備養生無憾是官養民也自井田<lb/>
<pb n="KR4d0243_SBCK_021-5b"/>
法壊流弊日久尺寸之地無非斯民交易以為世業而<lb/>
出其租税以供公上此民養官也後世用度日廣什一<lb/>
取之而不足又重取之又有曰茶曰鹽與夫榷貨之屬<lb/>
皆出于山澤之利民取之以自養者酒所以成禮所以<lb/>
養生古惟以沈湎為禁而後世榷之凡此數者國家既<lb/>
擅其利以供養兵與支費之大端其勢不得不立法以<lb/>
禁切之豈特使利孔專出于上亦所以抑制豪强恐其<lb/>
專利以陵貧弱也為政者要當究其本源而興利聚斂<lb/>
之臣不思大體繁文日增至于今日網密甚矣搖手犯<lb/>
<pb n="KR4d0243_SBCK_021-6a"/>
禁非所謂易避而難犯細民貪利法出奸生不惟不足<lb/>
以勝之而奉法之吏臨事雖欲坐以深文亦有不得而<lb/>
盡行者使其盡行必致生事蘇綽在西魏以國用不足<lb/>
為征税頗重既而嘆曰今所為者正如張弓非平世法<lb/>
也後之君子誰能弛之臣嘗感其言而智識短淺未能<lb/>
為國家建畫長䇿若從而輕之又恐愚民無知抵冒益<lb/>
衆欲望聖慈軫念元元謂設禁者本有不得已之意而<lb/>
犯法者初非甚可罪之人或有不體國家寛大之徳于<lb/>
是數者更有陳請重設法禁視平民如冦仇于見行條<lb/>
<pb n="KR4d0243_SBCK_021-6b"/>
法外創意增添之者惟陛下一切寢而不行甚者或懲<lb/>
其妄言播告中外使天下知聖意之所在則斯民陰受<lb/>
天地之大賜所以保護元氣而夀天下之脈者或在是<lb/>
矣<lb/>
　　論訓練禁兵<lb/>
臣聞天下雖安忘戰必危自辛巳甲申用兵之後天下<lb/>
狃于無事兵備寖弛夀皇聖帝長慮卻顧外欲為恢復<lb/>
之圗内欲修固本之計申飭州郡訓練禁兵立揀中之<lb/>
額有路鈐按教之法有朝廷㸃摘之制雖未能盡為精<lb/>
<pb n="KR4d0243_SBCK_021-7a"/>
鋭而每州各有數百人可用俾兵威日振盜賊帖息可<lb/>
謂明效大驗矣臣試郡海瀕恪遵故事月自按試以行<lb/>
賞罰不敢不謹而猶有可疑者兩軍決戰弓弩可以及<lb/>
逺而短兵可以角敵較之二者則短兵之用尤多軍器<lb/>
固不一而足大約弓弩鎗牌長刀皆不可不習至如擊<lb/>
砲以禦敵馳逐以據險皆當習于無事之時乾道元年<lb/>
專降指揮禁軍武藝只得教弓弩手餘外武藝更不教<lb/>
習軍士有長技而不得自見既以阻其勇氣亦恐閲嵗<lb/>
因循無所激勸日成廢墮萬一欲用必至扞格至如定<lb/>
<pb n="KR4d0243_SBCK_021-7b"/>
礮之類尤非一日可習州郡但知奉行指揮而逺慮不<lb/>
可不及欲望聖慈旨下三省樞密院議定速賜行下依<lb/>
舊制閲習于軍政誠非小補<lb/>
　　論保治<hi>中日上任攷功郎</hi>
臣聞無虞者盛帝之所戒無難者聖人之所懼持盈守<lb/>
成大雅所以稱太平之君子也高宗皇帝中興之初身<lb/>
濟大業時巡東南艱勤百為蓋十餘年而後小康晚有<lb/>
辛巳之擾兢畏克終以享九齡肆我夀皇聖帝受禪之<lb/>
初鋭意有為加以甲申之警雖卒從和議而經略之志<lb/>
<pb n="KR4d0243_SBCK_021-8a"/>
不忘益勤萬幾聖徳日新比年有旱潦之災寅畏天戒<lb/>
廣求民瘼四方章奏惟恐不聞蠲放惟恐不多賑䘏惟<lb/>
恐不至愁歎化為謳吟奸盜為之帖息脱履萬乘以授<lb/>
聖子二帝相傳體堯蹈舜冠徳百王皆由兢兢業業以<lb/>
致此崇高之盛陛下承熙洽之運膺付託之重垂拱以<lb/>
視天民之阜誠千載之一時也縟儀鉅典次第蒐舉又<lb/>
足以為太平之榮觀也中外靜謐邊鄙不聳夫何為哉<lb/>
況復仰遵夀皇之訓日晏坐朝孜孜聽政講論經理篇<lb/>
帙有加為臣子者何以仰贊聰明然區區愚忠不勝愛<lb/>
<pb n="KR4d0243_SBCK_021-8b"/>
君憂國之心以為無難之世易于因循此如人之一身<lb/>
時有小疾則飲食起居動知戒謹固有尫羸而夀考者<lb/>
强壯之人未必無病血氣尚盛多恣所欲疾偶未形因<lb/>
謂之安此固良醫之所懼也孟子曰國家閒暇及是時<lb/>
明其政刑今日之無事實陛下聞暇之時也改元之初<lb/>
三宫徽號之儀長秋冊寶之禮皆不可少後自今凡稽<lb/>
古禮文之事動有重費而無益于治道姑俟于施行務<lb/>
求實效無事虛文軫未雨徹桑之言思大寒索裘之戒<lb/>
旦旦而圗之使事事有備先為不可勝以待可用之機<lb/>
<pb n="KR4d0243_SBCK_021-9a"/>
以保盈成之業于無窮天子之孝顧復有大于此者乎<lb/>
　　論流民<lb/>
臣試郡永嘉本無善狀既迫替期誤蒙陛下收召使備<lb/>
郎列二年之間粗知利病近聞有流徙之民日夜念之<lb/>
民生豈欲輕去鄉土自非水旱太甚何忍散流去嵗早<lb/>
禾成熟人心晏然螟蟲爲孽所損不多晚禾未登偶缺<lb/>
秋雨然未至甚害也而流散不已州郡既爲之減收苗<lb/>
米招來海商存撫賑䘏雖得少定而去者已多不得不<lb/>
爲之計也臣聞富弼賑濟之政在本朝最爲稱首然攷<lb/>
<pb n="KR4d0243_SBCK_021-9b"/>
其時弼知青州本自無事流民乃自河北而來弼不以<lb/>
非吾土之民而不任其責調護惠養委曲周旋迨麥熟<lb/>
而歸又予之以道途之費收其强壯以備卒伍今日亦<lb/>
可倣而行之古者徙民歸鄉其徙必有法其歸必有處<lb/>
今之流民扶老攜㓜顛頓暴露不知息肩之所其有親<lb/>
戚知識以為歸者無幾率皆茫然逺去以僥倖萬一未<lb/>
至淮上其狼狽于道者已多至而失所則老弱轉乎溝<lb/>
壑壯者不為盜賊則或為奸人誘畧北去以為奴婢無<lb/>
復生還之日又可慮可哀也臣愚欲望睿慈興念愚民<lb/>
<pb n="KR4d0243_SBCK_021-10a"/>
早賜處分行下兩淮監司帥守條畫措置如其已有所<lb/>
依未能自還者聽其自便苟無所投吿願歸而不得者<lb/>
量給貲糧使之復歸如此等人亦足以語化鄉里使之<lb/>
安土重遷其願備卒伍者欲貸種糧者有官君子各以<lb/>
富弼之心為心隨宜措置救于瀕死之際其所以救民<lb/>
心而鎮邊服者于是乎在條目聽其自為俟其事定各<lb/>
以給貸招撫之數申聞庶幾官無重費而無知之民不<lb/>
致陷于飢餓之水火實國家之仁澤也<lb/>
　　乞罷温州船塲<lb/>
<pb n="KR4d0243_SBCK_021-10b"/>
臣竊惟官冗甚矣而未易遽去其有無用之官徒費廪<lb/>
祿而一司之費又為甚多貽害公私者不可不去也温<lb/>
州有造船場一司究其建立之初本因高宗南巡駐蹕<lb/>
臨安漕臣一時措置謂漕舟全缺而良材興販自處過<lb/>
温以入于海者衆于是置船場立抽解是時材木不可<lb/>
勝用客販既盛而漕計有餘州郡係省之錢可以支撥<lb/>
嵗造百艘以供漕運誠一時之利也爾後本司自有船<lb/>
場又近地如明州華亭亦皆造船足以供轉輸之用今<lb/>
則山林大木絶少客販不多係省不足以給費本司亦<lb/>
<pb n="KR4d0243_SBCK_021-11a"/>
知其難辦嵗朘月削毎年止造十船而一司尚存凡費<lb/>
如故其所謂益于官者不過十舟若就辦于本司及近<lb/>
地之船場不甚費力請言温州之為害者監官初止一<lb/>
員既增其一已而又增遂為三員雖是宗子添差而皆<lb/>
釐務請給人從並同正官則有俸給之費所養工匠則<lb/>
有衣糧之費造船之日又添以米十舟分為春秋兩料<lb/>
除材植取于客販抽解貼買不多而有鐵炭灰油之費<lb/>
其起發而來也以運河平底之舟而行鯨海不測之淵<lb/>
虛舟既不可以進勢必載私商客貨其中逺出海港而<lb/>
<pb n="KR4d0243_SBCK_021-11b"/>
復攬載不可禁察又有將校借請篙梢犒給之費少或<lb/>
半載多或數月而後能逹多有覆溺沈破之患此其官<lb/>
司所任勞費之目也若其煩擾百姓則又甚焉十舟梢<lb/>
工輪差永嘉縣有田産船戸每船所用水手則又泛差<lb/>
諸縣瀕海之細民為之此曹各有漁業深憚此行吏人<lb/>
乘時為奸追擾迨遍始得人足其實不用自行率以雇<lb/>
人之直納于梢工始得脱身萬一船敗于海上將校等<lb/>
人均償不足又以其名籍追元差水手勒使填還間一<lb/>
有此嗟怨尤甚臣在任日先究此弊每水手一名除追<lb/>
<pb n="KR4d0243_SBCK_021-12a"/>
呼譍官之費錢之實及梢工人止六貫有奇遂舉一嵗<lb/>
之數官為出數百緡而罷水手之差又恐吏輩久復擾<lb/>
之盡取諸縣水手名籍俟其齊足焚于公庭海瀕細民<lb/>
始得休息然此司不罷終為勞費而于漕運無甚利害<lb/>
臣愚欲望睿慈特降聖旨行下轉運司及本州罷去此<lb/>
司以惠一方監官姑給添差之俸聽其滿攷已差下人<lb/>
省罷兵匠收隸廂軍其抽解及排岸司職事使監税官<lb/>
兼之既無造船之用則客販抽解亦當蠲減省一州之<lb/>
煩費息百姓之追擾少助仁政之萬一不勝幸願<lb/>
<pb n="KR4d0243_SBCK_021-12b"/>
　貼黄臣嘗略會計一嵗之費造船工料官兵請給衣<lb/>
　糧起發等為錢三千六百貫有奇米七百餘石監官<lb/>
　衣綿將校借請在外伏乞睿照轉運司若以為難乞<lb/>
　令本州詳具細數除官兵請給衣糧外如丁鐵等費<lb/>
　及抽解木植出賣量認錢數每年發赴本司以裨造<lb/>
　船之費<lb/>
　　論寛刑罰<lb/>
臣聞刑罰所以懲奸也然聖王用之所以弼教非得已<lb/>
也人主之用刑惟當務寛皇朝專以仁恕得天下之心<lb/>
<pb n="KR4d0243_SBCK_021-13a"/>
列聖哀矜惟恐一物之失所陛下遵有宋之家法紹夀<lb/>
皇之心傳臨御以來仁恩徳澤浹洽無外用刑之際尤<lb/>
軫聖心誠斯民之幸也然有司奉行惟上意所向自古<lb/>
已然唐太宗時自張蘊古之刑法官以失出罪為戒時<lb/>
有失入者人不加罪嘗謂大理卿劉徳威曰近日刑網<lb/>
稍密何也對曰此在主上不在羣臣人主好寛則寛好<lb/>
急則急律文失入減三等失出減五等今失入者無罪<lb/>
失出更獲大罪是以吏各自免競就深文初非有教使<lb/>
之然畏罪故爾倘一斷以律則此風立變矣帝悦從之<lb/>
<pb n="KR4d0243_SBCK_021-13b"/>
由是斷獄平允此最千古之龜鑒也夀皇聖帝事事寛<lb/>
恤尤謹于刑乾道元年之冬刑寺定斷陸知微兄弟三<lb/>
人冒官之罪太輕夀皇震怒刑部侍郎王拂大理少卿<lb/>
陳良翰放罷其餘郎官寺郎各鑴一秩天下咸以爲當<lb/>
然在是時正如徳威之言頗有各求自免競就深文之<lb/>
弊至次年春三月夀皇聞之亟下手詔曰獄重事也用<lb/>
法一傾其平則民無所措手足比年以來治獄之吏大<lb/>
率巧持多端隨意援引而重輕之故有罪者興歎而不<lb/>
辜者罹酷朕甚患焉卿等其革玩習之弊明審克之公<lb/>
<pb n="KR4d0243_SBCK_021-14a"/>
使奸不容情罰必當罪用迪于刑之中勉之哉其聽朕<lb/>
命毋忽大哉王言過于太宗逺矣自時厥後刑為之平<lb/>
邇者科舉之病太甚其欲革而去之蓋不止上之人之<lb/>
所欲也潘顯伯兄弟之獄在兄弟私情則若可恕在貢<lb/>
舉條制則無可逃有司定罪太輕至勤睿斷所謂非常<lb/>
之斷人主專之衆論無不稱快愚臣過計乃竊憂之蓋<lb/>
自陛下龍飛之初覃霈所及與民更始寛恤之詔聮翩<lb/>
而下四方日有刑措之望此雖至公之舉終是罪其刑<lb/>
輕況復罰自近始官僚之外上至刑房之吏下及刑寺<lb/>
<pb n="KR4d0243_SBCK_021-14b"/>
之胥無不責罰固足以懲奸矣而猶有所慮者官吏震<lb/>
恐或有便文自營之心則讞議之際寧免傅致深文以<lb/>
圗自免者唐太宗以仁恕為先夀皇聖性隆寛中外具<lb/>
知然前事如此則知陛下雖本無尚嚴之心而天威所<lb/>
加事迹相類或恐未免有競就深文之弊臣區區私憂<lb/>
懷此累月矣既已輪對奏事無路自逹敢因轉對傾心<lb/>
獻忠欲望睿慈深加矜察鑒太宗之咨詢體夀皇之詔<lb/>
旨酌徳威之至論審事迹之近似出自聖意特賜處分<lb/>
或未欲顯頒詔令乞命大臣明諭至意俾持刑官吏毋<lb/>
<pb n="KR4d0243_SBCK_021-15a"/>
以此事自艾務從平允以稱明聖審克之心天下幸甚<lb/>
臣一介疎逺不勝愛君之心昧死有言罪在不赦伏惟<lb/>
裁幸<lb/>
<pb n="KR4d0243_SBCK_021-15b"/>
</p>
<p>
攻媿集卷二十一<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_022-1a"/>
攻媿集卷二十二<lb/>
　　　　　宋　樓　鑰　撰<lb/>
　奏議<lb/>
　　雷雪應詔條具封事<hi>業日上任國子司</hi>
臣某准紹熈二年二月六日尚書省劄子三省樞密院<lb/>
同奉聖㫖近日隂陽不和雷雪交作朕恐懼修省殊不<lb/>
遑寧深慮庶政或有缺失未能消弭可令侍從臺諫兩<lb/>
省卿監郎官館職各條具時政闕失聞奏臣備數學省<lb/>
目覩雷雪之異竊攷咎證無路進言伏讀明詔陛下上<lb/>
<pb n="KR4d0243_SBCK_022-1b"/>
</p>
<p>
畏天戒俯詢朝列此而不言臣則有罪臣仰惟陛下承<lb/>
列聖之正統受夀皇之付託即位以來雖有憂勤之心<lb/>
而初政所施未有以大慰天下之望天之仁愛陛下亦<lb/>
云至矣去嵗星緯失度其甚異者太白經天臣庶雖知<lb/>
而朝廷不聞有消弭之舉天意正以星文不足以示異<lb/>
故以雷雪之變發于都城不用清臺之測驗不待臣子<lb/>
之奏聞三尺童子亦知其為災異此天意之彰彰者也<lb/>
陛下發德音訪闕失此心固足以對越上天然須見之<lb/>
行事之實然後足以應之其他春秋之書五行之説陛<lb/>
<pb n="KR4d0243_SBCK_022-2a"/>
下必已熟見瑣瑣細務又不足以敷陳臣請言其大者<lb/>
要者昧死條具如左須至奏聞者<lb/>
一雷者陽也雪者陰也陽氣震動蟄蟲奮起雖稍先時<lb/>
猶未為甚雨中間有小雹人已驚駭至于庚辰之朔晡<lb/>
時雷電大至天地晦冥久之方㪚雪霰繼作夜以至旦<lb/>
盈尺不已辛巳之夜又復增積寒氣凝冽幾不可堪是<lb/>
何祥也陽者天道也君道也夫道也君子也中國也陰<lb/>
者地道也臣道也妻道也小人也夷狄也天意昭然過<lb/>
于告語惟陛下至誠惻怛應天以實察災變之彰明覽<lb/>
<pb n="KR4d0243_SBCK_022-2b"/>
時政之已行陽氣方興而陰沴侵陵乃至于此此不待<lb/>
屢數而後可知惟陛下聖明黙㑹天意防微杜漸曲軫<lb/>
宸心然後可以消弭矣<lb/>
一自古人主遭值災異者多矣請以成湯宣王之事明<lb/>
之湯之禱旱于桑林以六事自責曰政不節與使民疾<lb/>
與宫室崇與女謁盛與苞苴行與讒夫興與成湯不邇<lb/>
聲色不殖貨利以義制事以禮制心顧安得有此六事<lb/>
而深以自責若不能自容者此所以消弭天災而反致<lb/>
勃興也宣王中興大雅以雲漢爲首竊嘗攷之止言靡<lb/>
<pb n="KR4d0243_SBCK_022-3a"/>
神不舉靡愛斯牲上下奠瘞靡神不宗敬恭明神宜無<lb/>
悔怒若歸過于百神者蓋宣王之意以為祀神如此不<lb/>
應致有災變其所以至此者必由于我其刻責之深又<lb/>
過于成湯反已之切乃見于言外序詩者所以稱其側<lb/>
身修行而王化復行實始于此臣願陛下逺鑒桑林之<lb/>
禱六事雖無亦當自責一或有之改過不吝三復雲漢<lb/>
之詩至誠反已祈以應上天仁愛之意則聖德日新今<lb/>
日之異適當為後日之祥也<lb/>
一臣仰惟陛下初在恭邸英毅神武之姿觀瞻甚聳比<lb/>
<pb n="KR4d0243_SBCK_022-3b"/>
登東宫天下屬心猶恐陛下他日或偏于剛嚴聖學日<lb/>
新高明柔克一于仁厚動以仁宗為法率循夀皇之訓<lb/>
天下涵泳聖化實宗社萬世之福也然臣聞之天以剛<lb/>
健為德君以法天為先臣願陛下體剛健為徳本而以<lb/>
仁厚行之剛則不為物所移健則不為慾所怠杜請託<lb/>
之私絶牽制之累如禹之惡㫖酒孔子之放鄭聲則君<lb/>
德日隆于上朝政日清于下而治效見矣大抵疏逺之<lb/>
臣惟願陛下之憂勤親密之臣惟願陛下之逸樂憂勤<lb/>
則幽枉必達下情得通而膏澤及于民矣逸樂則伺候<lb/>
<pb n="KR4d0243_SBCK_022-4a"/>
顔色干求恩澤而私意得以行矣陛下自雷雪之變必<lb/>
且憂形于色宵旰興歎是數日間干請必少此皆切近<lb/>
而易察以此推之聖心憂勤恩倖自逺茍日謹一日雍<lb/>
雍肅肅宸襟泰然淵靜鑒明以照百官其視宴遊之惑<lb/>
豈不相萬此非以剛健為本寧有此耶故臣以此為應<lb/>
天之要<lb/>
一臣仰惟仁宗之治最為盛際陛下所願取法臣觀仁<lb/>
宗專以仁厚養天下而紀綱甚嚴者最以言路之通也<lb/>
大臣奏事或至于首肯内廷請謁未免于付外然崇奨<lb/>
<pb n="KR4d0243_SBCK_022-4b"/>
直臣妙選臺諫一言可取斷在必行臣不敢以累數都<lb/>
尉李瑋之貶司馬光敢言公主亦不得無罪此骨肉之<lb/>
愛也遂至䧏封王徳用進女王素敢言正為其親近此<lb/>
袵席之事也立命出之言者無罪而主德益盛此其所<lb/>
以為仁宗雖唐太宗之聽諫勿及也比年以來朝行不<lb/>
聞直聲而有以多言被黜者雖蒙寛恩止從外補不加<lb/>
之罪然士氣消沮無敢出位而論事者況自去歳又開<lb/>
宣諭之門夫封駁諫諍之職正以維持國論主張公道<lb/>
干請攀援有出于法例之外者陛下間亦有不得已應<lb/>
<pb n="KR4d0243_SBCK_022-5a"/>
之外庭有言遂與寢罷在陛下不為傷恩而有司得以<lb/>
執法法者陛下之所以與天下共此者也若開宣諭之<lb/>
門則廢有司之守不及今絶之日加一日其何以為紀<lb/>
綱耶臣願陛下力開直言之路杜塞宣諭之門毎以今<lb/>
日求言之切為心則治道不患其不舉矣<lb/>
一臣仰惟夀皇之治始終不渝陛下得于親傳臣親夀<lb/>
皇二十八年之治不可形容而其卓冠于百王者非止<lb/>
孝儉之德最以憂民之憂不以災異水旱為諱聞之惟<lb/>
恐不早救之惟恐不盡蠲放惟恐不多至于竭倉廩傾<lb/>
<pb n="KR4d0243_SBCK_022-5b"/>
帑藏以赴其急乃者水旱連年人心惶惶若非夀皇焦<lb/>
勞于上有司奔走于下竭力而經營之則必有盜賊奪<lb/>
攘百姓流離之患矣豐儲倉所以為中都之備一時欲<lb/>
用出聖斷排羣議積貯為之一空俟其事定收糴隨足<lb/>
人心愛戴天意協佑旋致豐穰此真萬世之法臣願陛<lb/>
下畏天之威光紹謨烈遇災而懼不以為諱專法夀皇<lb/>
力行消弭之道臣下有隱而弗言者隨事之小大罪之<lb/>
則天下曉然知聖意之所在矣<lb/>
一臣嘗竊究國家中間陽九百六之㑹一時臣子誤國<lb/>
<pb n="KR4d0243_SBCK_022-6a"/>
非一而蔡京為首京之誤國非一而其甚者無如御筆<lb/>
之一事臣三修玉牒因得攷本朝時事之變祖宗累朝<lb/>
未嘗輕以御筆處分外事神宗作興凡事多出聖裁雖<lb/>
邊徼細故亦煩親灑是時蔡京方為檢正建請差官置<lb/>
局編類為書遂委京編次此蓋老姦相業之本也徽皇<lb/>
之初京既收召一旦得君欲逢主意固相位排同列闢<lb/>
公議行私心變法度崇虛文遂創御筆之制違者以違<lb/>
制論事由于京而書出于徽皇權歸于京而過歸于徽<lb/>
皇時假制禮作樂之名間以惠民之事以文過飾非御<lb/>
<pb n="KR4d0243_SBCK_022-6b"/>
筆一下無敢議者其初猶有正人在朝間有執奏京欲<lb/>
其必行又改其法違者以大不恭論凡有異議即致竄<lb/>
逐而紀綱益以紊亂然京自爲之未至于甚比其再相<lb/>
以至三入寵任既不及舊御筆一從中出京亦不知所<lb/>
爲商鞅立法親受其弊雖欲支吾不可爲矣敗國殄民<lb/>
尚忍言之此實萬世之龜鑑也陛下兢畏恭儉固知萬<lb/>
無此事然人主作事動爲天下後世之法其端亦不可<lb/>
輕啓臣願陛下一遵祖宗之法戒飭有司之守條章明<lb/>
備動皆有則如有非常之斷固在陛下專之其餘細務<lb/>
<pb n="KR4d0243_SBCK_022-7a"/>
悉有法在宸翰處分謹之重之若天之雷霆其發必以<lb/>
時而不至于䙝乃所以强主威也<lb/>
一臣聞元符三年九月辛卯鎮洮大雷自初夜至四鼓<lb/>
一百三十餘震牆屋搖動簷瓦散墜人人有覆壓之懼<lb/>
黎明視之雪深二尺熈河機宜文字李復言于帥臣胡<lb/>
宗回曰雷風天之號令其發多于盛夏今秋且盡震暴<lb/>
非常終夜不息而又大雪殆將有不測之變因為規畫<lb/>
密諭守将嚴備又以兵守邈川緩急相應援越月羌果<lb/>
叛攻陷城堡賴有豫備得以破之熙河以安今日銷變<lb/>
<pb n="KR4d0243_SBCK_022-7b"/>
之事無所不當慮雷雪之為災雖不至如元符然北虜<lb/>
之强狡實萬倍于青唐邊備未堅臣實憂之欲望陛下<lb/>
俯採李復之言申飭諸道邊帥修備固圉以防不測之<lb/>
警<lb/>
　　論進德養生<hi>直前奏事任起居郎</hi>
臣聞養生可以進德進德可以養生人受天地之中以<lb/>
生所謂命也是故中也者天下之大本也和也者天下<lb/>
之達道也喜怒哀樂之未發謂之中發而皆中節謂之<lb/>
和是道也所謂以之為己則順而祥以之為人則愛而<lb/>
<pb n="KR4d0243_SBCK_022-8a"/>
公以之為心則和而平以之為天下國家則無所處而<lb/>
不當堯舜禹之相傳以執中湯之建中武王之皇極皆<lb/>
此道也人之氣也沖然而甚微泊焉而易危既不可過<lb/>
盛又不可過弱惟得其中則養生之要也人之心也操<lb/>
之則存舍之則亡既不可甚勞又不可甚逸惟得其中<lb/>
則進德之要也茍能于日用之間謹言語節飲食寡欲<lb/>
而固其本省事而清其心平喜怒之發端戒愛憎之私<lb/>
徇内外交養表裏如一則夀命可以延長盛德可以日<lb/>
新矣仰惟陛下以天縱之資撫盈成之運精一之妙固<lb/>
<pb n="KR4d0243_SBCK_022-8b"/>
已得之夀皇之親傳臨御以來立政用人行以大中至<lb/>
正之道黜陟之際惟公議是從是以朝行肅靖海内小<lb/>
康皆中和之效也去冬違豫旋慶康復竊究所自殆恐<lb/>
有差其所謂中者臣誤蒙睿恩擢寘柱下所當罄竭以<lb/>
效萬一天下之事未敢具論惟望聖聰俯聽愚言養生<lb/>
進德俱以中和為本視聽言動率務戒謹飲食起居不<lb/>
使過差喜怒之發無所容心事有可喜從而喜之非吾<lb/>
之所喜也事有可怒從而怒之非吾之所怒也如是發<lb/>
必中節不致一偏萬幾雖繁使百官有司各任其職陛<lb/>
<pb n="KR4d0243_SBCK_022-9a"/>
下以大中之道酌其可否一吁一俞可以坐判聖心休<lb/>
休保合太和日復一日不惟帝德益隆心廣體胖神氣<lb/>
舒暢雖有陰陽愆伏安能為吾之患哉臣言雖膚淺意<lb/>
則甚篤冀有益于清躬伏惟陛下裁幸<lb/>
　　論郊廟之禮<lb/>
臣竊惟郊廟之禮國之重事非臣子所當輕議然事有<lb/>
戾于古而又不宜于今茍得其説不可不陳也仰惟神<lb/>
宗皇帝鋭意作興鼎新百度專置詳定郊廟禮文所命<lb/>
儒學之臣博攷古今裁定儀制帝親臨決而著于令凡<lb/>
<pb n="KR4d0243_SBCK_022-9b"/>
今日所行多出于此臣嘗恭覩神宗實錄元豐六年有<lb/>
太常丞吕升卿建議郊祀致齋事理甚明雖不見于施<lb/>
用而史臣載其全文有以知時論必以為是特未見于<lb/>
用爾臣敢約其大略而言之升卿謂郊祀致齋之内不<lb/>
當先詣景靈宫及太廟朝饗遂罷景靈宫諸殿朝謁而<lb/>
天興殿及太廟時饗如故則是其言非不見用特行之<lb/>
未盡爾其言曰有天下者莫重乎饗帝歴攷載籍不聞<lb/>
為祀天致齋乃于其間先饗宗廟者也獨有唐天寶之<lb/>
後用田同秀言立老子廟號曰太清宫是嵗将行郊祀<lb/>
<pb n="KR4d0243_SBCK_022-10a"/>
以二月辛卯先躬饗焉祝用青詞饋用素饌甲午又親<lb/>
饗于太廟丙申乃有事于南郊雖論者以爲失禮然攷<lb/>
其所齋之日及辛卯饗于太清宫至丙申殆且五日猶<lb/>
得雍容休息以見上帝也今致齋三日其一日于大慶<lb/>
殿而用其二日三行禮焉古之大祀未有不齋三日而<lb/>
敢與神明交者今行禮于天興殿纔齋一日爾其之太<lb/>
廟與郊宫前祀之一日皆嘗用之矣謂之一日之齋尚<lb/>
非全也夫用一日之齋以修大祀未見其可況非全日<lb/>
乎于此奉宗廟則齋之日不足于以奉上帝則齋之義<lb/>
<pb n="KR4d0243_SBCK_022-10b"/>
不専論者曰宗廟之禮未嘗親行故因郊祀躬展薦獻<lb/>
臣曰不然人主于宗廟之饗固當嵗時躬修其事其不<lb/>
親饗者蓋後世之失禮也必因郊祀而行之則義尤不<lb/>
可以為郊禮宜如故事致齋于大慶殿二日徑赴行宫<lb/>
其宗廟親饗並乞寢罷天興殿朝饗乞更不行俟禮畢<lb/>
而恭謝别修太廟躬祠之制毎遇行廟饗之時則罷景<lb/>
靈一孟朝謁之禮廟饗致齋乞于内殿車駕出入如常<lb/>
儀如此則祀天饗廟兩得其當此皆升卿之言也臣三<lb/>
仕于朝屢祗祀事凡曰大祀致齋三日惟祀事得行其<lb/>
<pb n="KR4d0243_SBCK_022-11a"/>
餘悉禁蓋專致敬于所祭也而郊祀明堂大禮致齋三<lb/>
日之内鑾輿再動百官相祀陪祠駿奔惟謹上下俱不<lb/>
得盡致齋之義又太廟行事極于跛倚幾至僵外而以<lb/>
此跛倚之餘致齋于郊宫雖强有力者亦苦于顛頓而<lb/>
恭敬之心衰矣臣愚竊所未安而不敢輕議既得升卿<lb/>
之説敢採之以獻于陛下仍錄其全文及唐明皇變禮<lb/>
之因列之于前以備採擇伏望聖意謹重祖宗舊典不<lb/>
欲盡行升卿之言臣又從而斟酌其説欲望睿斷改定<lb/>
儀制毎遇大禮用故事停景靈冬季孟享而于孟享之<lb/>
<pb n="KR4d0243_SBCK_022-11b"/>
日行朝饗天興之禮太廟嵗五大饗止于當郊之嵗或<lb/>
烝或嘗親行其一祝詞仍以郊天先告二者致齋並于<lb/>
内殿車駕之出止如常儀專用三日之齋以事上帝陛<lb/>
下得以齋心養性對越上天君臣無併日之勞有司省<lb/>
供億之重攷古驗今于禮為稱仍乞明詔二三大臣俾<lb/>
侍從臺諫兩省禮官及今集議其當裁定一王之儀其<lb/>
他赦宥賞賚悉如舊制革天寶之變禮以無失祖宗奉<lb/>
天享廟之本意實天下幸甚<lb/>
　　論諸州奏案<hi>宣引</hi>
<pb n="KR4d0243_SBCK_022-12a"/>
臣竊惟獄者天下之大命也歴代聖帝明王之所甚謹<lb/>
若夫欽恤忠厚又未有如本朝列聖之極致者也臣區<lb/>
區愚忠懷此久矣敢先極論古今之事而後備陳當今<lb/>
之宜惟陛下垂聽夫殺人之事世所不免使甲能殺乙<lb/>
而乙之子若孫殺甲以報之可也如此則将交仇而不<lb/>
已故先王制之刑辟命之士師以爾之仇麗吾之法而<lb/>
後大定然甲之殺乙則既殺之矣士師取甲而誅之雖<lb/>
以伸乙之冤而士師實以生者就死地死者不可復生<lb/>
脱有錯誤悔之無及又況箠楚之下何求不得間有誣<lb/>
<pb n="KR4d0243_SBCK_022-12b"/>
</p>
<p>
服遂致冤濫此先王所以戒謹詳審惟恐其不至也自<lb/>
古平治之世必以省刑罰為先嘗求其故矣唐虞畫衣<lb/>
冠而民不犯則曰罪疑惟輕功疑惟重與其殺不辜寧<lb/>
失不經而後好生之德洽于民心成康囹圄空虛凡四<lb/>
十年則秋官司寇之書極其詳備三代以還享國之久<lb/>
者無如漢唐漢四百年始于約法三章唐三百年基于<lb/>
太宗嵗斷死刑二十九人惟我國家太祖以不殺而得<lb/>
天下高宗以不殺而啟中興累朝仁厚度越千古太祖<lb/>
嘗讀堯典歎曰堯舜之世四凶之罪止從投竄何近代<lb/>
<pb n="KR4d0243_SBCK_022-13a"/>
憲網之密耶蓋有意于措刑也故自開寶以來犯大辟<lb/>
非情理深害者多貸其死有司言自二年至八年詔所<lb/>
貸死罪凡四千一百八人仁宗凡有疑慮奏裁者率貸<lb/>
其死嵗至活千餘人國祚靈長民心固結凡以此也今<lb/>
之士夫不深察其故論重囚則曰漢高祖約法三章殺<lb/>
人者死安有殺人而不死者乎論强盜則曰太祖立法<lb/>
強盜贓滿三貫足皆處死今强盜之法為太輕臣又嘗<lb/>
求其故矣秦之苛酷以微罪而坐死者甚衆如曰誹謗<lb/>
者族偶語者棄市之類不知其幾商鞅論囚渭水盡赤<lb/>
<pb n="KR4d0243_SBCK_022-13b"/>
豈皆殺人者乎天下愁怨相率而叛之故高祖約之曰<lb/>
殺人者死蓋言惟殺人者死爾其下云餘悉除去秦法<lb/>
則其他死罪皆去之矣此秦民所以大悦亦非曰殺人<lb/>
者必死也律文諸强盜及傷人者絞殺人者斬古之中<lb/>
制也而唐元和之敕京兆府奏應擒獲强盜不論有贓<lb/>
無贓並集衆決殺則已重矣周顯徳之敕應持杖行劫<lb/>
不問有贓無贓並處死則又重矣本朝制法日趨于厚<lb/>
由今視之故以太祖之法爲重不知其時正欲革五代<lb/>
之弊法而務輕之也是二者不知深求其故反以藉口<lb/>
<pb n="KR4d0243_SBCK_022-14a"/>
可乎今日朝廷清明刑罰當罪雖州郡以案乞奏裁有<lb/>
司皆詳處既不濫及無辜又不至縱奸太甚然臣毎疑<lb/>
州郡成案恐未必一一是其本情近有乞奏裁之獄悉<lb/>
以原勘始末案款繳申大理寺使之反覆閲實然後奏<lb/>
聞報決臣竊是之然恐事至太煩又從而講究其説欲<lb/>
望睿慈明詔有司奏裁之案合貸命中自依見行條法<lb/>
遇有情理無可憫行下依斷者仍下本路提刑司取索<lb/>
本州原案併碎款一一詳審若無可疑則行下依斷隨<lb/>
即回申或見得碎款情節與成案不同則當懲治官吏<lb/>
<pb n="KR4d0243_SBCK_022-14b"/>
情弊或鹵莽之罪庶幾間有冤者得以平反實有罪者<lb/>
無所幸免獄吏知畏不至文致重辟益廣陛下好生之<lb/>
徳比之盡取碎款者既得大體而于朝廷明謹之意益<lb/>
為詳盡天下幸甚<lb/>
　貼黃臣竊見諸州奏案惟是蜀中州郡者盡錄原情<lb/>
　碎款列于成案之前若陛下更欲詳盡乞下刑部擇<lb/>
　蜀中奏案碎款詳備者鏤板行下諸州令依此式樣<lb/>
　備錄碎款奏聞尤為幸甚<lb/>
　　論君道難易<hi>内引</hi>
<pb n="KR4d0243_SBCK_022-15a"/>
臣聞孔子曰為君難又曰如知為君之難也不幾乎一<lb/>
言而興邦乎仰惟陛下以一人之身膺上天之眷命承<lb/>
祖宗之基上則奉兩宫之養下則應萬機之繁在陛下<lb/>
可謂至難矣然陛下所謂居得致之位操可致之勢而<lb/>
又有能致之資威制强敵恢復中原興起祖業以大一<lb/>
統謂之難可也若曰承兩朝付託之重保境而養民以<lb/>
為内治之事在陛下初無難者兩宫備天下之養一月<lb/>
四朝已有定制如期盡禮則事親之道昭矣大昕受羣<lb/>
臣之朝興居出入皆有定時夙興聽斷則君臨之道宜<lb/>
<pb n="KR4d0243_SBCK_022-15b"/>
矣飲燕有節則聖躬日康賜予有度則財用日積採公<lb/>
議以用人才則衆心服開言路以廣聰明則下情通示<lb/>
㢘恥則可以全士夫之義嚴典章則可以杜僥倖之門<lb/>
聞四方水旱之事勤而撫之則可以消弭盜賊之變知<lb/>
四方事機之萌敏而圖之則可以折奸雄之心國家南<lb/>
渡以來高宗披荆棘以立朝廷壽皇振綱紀以保治安<lb/>
凡今日宫室之宏麗宗廟之嚴飭百司庶府之備具三<lb/>
軍萬姓之阜繁皆非一日之力陛下安享盈成之業宜<lb/>
無難者天下當為之事固未易以一二數如前十者陛<lb/>
<pb n="KR4d0243_SBCK_022-16a"/>
下念茲在茲日謹一日則事之大者已得其要事之小<lb/>
者當隨以舉矣臣之所陳陛下勤而行之俱爲易事舍<lb/>
而弗圖難斯至矣又況人心易感上德易見事有不當<lb/>
于人心能言者皆能議之聖心一日見于施行則人心<lb/>
翕然何啻風之偃草今日大端不過三四明斷之下俄<lb/>
頃可畢而稽留不決遷延日久四方傳聞徒駭觀聽此<lb/>
在陛下尤不爲難古人責難爲恭而臣顧以爲易者義<lb/>
固不同言各有當其爲愛君之心則一也伏惟陛下裁<lb/>
察<lb/>
<pb n="KR4d0243_SBCK_022-16b"/>
　　論君心<lb/>
臣一介孤逺比者待罪左史兼攝西掖感激恩遇不敢<lb/>
愛身間有論奏皆非得已上觸天威下忤人意朝夕惴<lb/>
懼以俟譴呵乃蒙聖慈俾遂為真周章控辭既不獲命<lb/>
退慚僥冒黽勉就職益知陛下不以言罪人而以言取<lb/>
人不惟赦之而又進之有君如此惟當勉竭以報萬一<lb/>
尚有孤忠可以自效天下之事不可勝陳愛君愈切尤<lb/>
不可茍深思熟慮不若求其至要者言之宗廟社稷之<lb/>
重四方萬里之逺係于陛下之一身陛下之身主乎陛<lb/>
<pb n="KR4d0243_SBCK_022-17a"/>
下之一心臨御以來兢兢業業惟恐一事之失度一物<lb/>
之失所周思卻顧若不能自已向者數事雖若久而不<lb/>
決處之詳慮之審天下之以爲是者陛下終以爲是公<lb/>
議之以爲當然者陛下終以爲然方其未行人人顒望<lb/>
及其既行中外稱頌側聞陛下晨興之後未御昕朝澄<lb/>
心靜慮以待機務天德清明夜氣沖和照臨百官是非<lb/>
瞭然此眞社稷之福也欲望睿明保持此心終日乾乾<lb/>
盡善盡美無可言者或恐勤勞萬幾不無游息之時退<lb/>
朝之暇從容良久更以一二時頃凝神儲思翻閲奏章<lb/>
<pb n="KR4d0243_SBCK_022-17b"/>
或可或否不以人廢付之大臣使擇其可而行之則天<lb/>
下翕然知陛下之明斷無甚難者願垂聰聽擇而行之<lb/>
天下幸甚<lb/>
　　論賑濟<lb/>
臣仰惟陛下誠心愛民若保赤子比以諸路州軍去嵗<lb/>
荒歉去處各賜度牒以為賑卹之備此真為人父母之<lb/>
意民之受惠不知其幾然臣嘗在州縣備見荒政之修<lb/>
無有上䇿蓋年穀豐熟之時家給人足上之人不過撫<lb/>
之而已一旦嵗事不登舉無涯之衆而欲仰食于公家<lb/>
<pb n="KR4d0243_SBCK_022-18a"/>
雖有孔墨之智亦将不給若州縣之官盡心竭力力之<lb/>
所及者廣則民之獲濟者多所謂博施濟衆堯舜其猶<lb/>
病諸況今州縣少有儲蓄倉猝無以爲備今方春首傳<lb/>
聞宣池沿江等處流莩相望狼狽失所若非朝廷倍加<lb/>
拯救老弱轉乎溝壑壯者或肆敚攘稍失撫御起爲盜<lb/>
賊特未可知度牒之頒在國家所捐雖多恐飢民未能<lb/>
遍及竊見沿江諸州尚有樁積米斛非特㫖不敢支動<lb/>
積之嵗久陳陳相因欲望聖慈出自睿斷行下諸路凡<lb/>
有合行賑濟去處亟加措置將樁積見米隨宜糶貸以<lb/>
<pb n="KR4d0243_SBCK_022-18b"/>
濟急闕鄰近州郡亦許支移仍責官司以所糶錢候秋<lb/>
收日糴還今春幸得膏雨二麥可望此去麥熟尚有四<lb/>
月勸分之數恐亦不能接濟國家以樁積之米捐以予<lb/>
民猶不為過況賑糶于急缺之時收糴于秋成之後既<lb/>
可大慰民心又不妨以陳易新為經久之利惟陛下亟<lb/>
圖之<lb/>
攻媿集卷二十二<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_023-1a"/>
攻媿集卷二十三<lb/>
　　　　　宋　樓　鑰　撰<lb/>
　奏議<lb/>
　　請車駕過重華宫第一劄<lb/>
臣仰惟陛下承夀皇付託之重以天下養猶恐未足以<lb/>
報天地之恩乃者間以聖躬違豫積廢起居宸心靡遑<lb/>
寧處正月九日千乘萬騎衝冒風雪中萬衆歎仰以為<lb/>
天子之孝前古未有後又以瘍疾不出者幾半年雖臨<lb/>
朝如禮而外人久不瞻望天表進香之日無不鼓舞以<lb/>
<pb n="KR4d0243_SBCK_023-1b"/>
為吾君康復久矣景靈宫以四孟分詣者道逺不可太<lb/>
勞非得已也重華既近會慶在邇鑾輿一動自此五日<lb/>
一朝之禮必如平時乃二十二日有司命戒于夙昔羽<lb/>
衛環立于廷中百官趨班拱俟鳴蹕而燭殘日出寂不<lb/>
聞聲相顧失色謂邇者陛下無故而不一視朝已駭羣<lb/>
聽今日何日安有不出之理列立又久之進退不可臣<lb/>
以待立為職法許直前使是時得望清光必且頓首百<lb/>
拜以請而清禁嚴䆳何由伸吐泯黙而退震悚無地中<lb/>
外觖望歡意索然天氣晴和又無雨雪乘輿将駕莫知<lb/>
<pb n="KR4d0243_SBCK_023-2a"/>
何故然而大臣不敢言臺諫不敢論猶以未知事實之<lb/>
如何昨日本合具聞赴宴貢院忽傳今日駕出人人相<lb/>
賀臣中夜起坐以俟夙興漏且盡矣又無所聞忠誠所<lb/>
激敢昧死上奏伏望陛下深思社稷大計亟降指揮若<lb/>
曰夀皇聖節偶以某事不及上夀今以某日詣重華宫<lb/>
起居則天下之疑議頓解兩宫之聖意交懽孝治無虧<lb/>
國祚愈隆雖復費錢百萬極奉親之禮所不當惜親上<lb/>
玉卮為千萬夀未為晚也臣拳拳愚忠惟陛下裁幸<lb/>
　　第二劄<lb/>
<pb n="KR4d0243_SBCK_023-2b"/>
臣仰惟陛下聖主也然有一事臣初疑之已而思之而<lb/>
懼今則憂矣敢爲陛下言之事有至大而陛下以爲至<lb/>
小至重而以爲至輕至易而以爲至難朝夕之所當行<lb/>
而視之若曠典此臣之所以疑而懼懼而憂也文王朝<lb/>
于王季日三武王帥而行之不敢有加焉漢爲五日一<lb/>
朝之禮已爲疎闊本朝家法事母后之禮皆朝夕一再<lb/>
見夀皇之事高宗以相去之逺勉從五日之制茍非有<lb/>
故未嘗輟也陛下之事夀皇三年之間率循舊典四海<lb/>
悦服去冬聖躬違豫繼有瘍疾暫廢起居人亦無得而<lb/>
<pb n="KR4d0243_SBCK_023-3a"/>
言今則無故而屢止此人之所以紛紛也蓋天下之事<lb/>
無大于此無重于此然而在陛下行之為當然為甚易<lb/>
進香一出而人心歡然㑹慶節一不出而人心遽駭事<lb/>
可睹矣朔日不出猶曰有冬至冬至不出而人心幾于<lb/>
離矣朔望比其他過宫之日已非細事特以會慶冬至<lb/>
為尤重姑以朔望為輕然聖節至日猶曰毎嵗有之至<lb/>
于聖政之成全載夀皇一朝之事玉牒㑹要足成淳熙<lb/>
末年之書陛下之所以奉貽謀而鋪張聖父之閎休者<lb/>
止此一事可謂尤重矣一展九月再展十月以聖躬之<lb/>
<pb n="KR4d0243_SBCK_023-3b"/>
未安也今則禮儀畢備宰執觀書者三有司習儀者一<lb/>
忽又改日萬衆震驚固知擇日之不逺終亦不知何故<lb/>
陛下亦思改日之説乎卜吉既定豈應復改正以進呈<lb/>
之後十七日必須恭進又非時節起居之比三書相踵<lb/>
仗衛羅列皆是五更夙辦萬一又不成出則事體利害<lb/>
尤甚故不免為此一策非美事也欲望聖慈翻然感悟<lb/>
亟降指揮若曰屢蒙夀皇聖㫖免到宫不敢有違今已<lb/>
奏請以某日過宫此令一出歡聲必聞是日仍須必出<lb/>
雨雪即賜雨具進書之前得再為此則人心翕然而定<lb/>
<pb n="KR4d0243_SBCK_023-4a"/>
自後不復再展而五日一朝如舊則天下晏然無事矣<lb/>
可謂至易之舉而足以了至大至重之事惟陛下斷然<lb/>
不疑實宗社無疆之慶<lb/>
　　同侍從請過宫第一劄<hi>思陳傅良等同趙彦逾倪</hi>
臣等比以車駕久不過宫乞宣引同班奏事伏蒙聖慈<lb/>
俾並進于玉階方丈之地臣等于初七日至東華門伺<lb/>
候宣引間續准傳㫖改用今日臣等區區之誠正以過<lb/>
宫一事欲得面控悃素臣等竊謂父子之道天性也以<lb/>
夀皇至慈陛下篤孝顧何待臣等譊譊冒溷聖聰第以<lb/>
<pb n="KR4d0243_SBCK_023-4b"/>
近日之事觀之陛下朔望不出許以進香進香不出許<lb/>
以上夀上夀又復不出明降指揮二十八日必出萬姓<lb/>
歡呼踴躍以望翠華又復中輟重失人心莫此為甚旋<lb/>
聞展用月旦今又聞欲用十五日仰惟陛下臨御萬方<lb/>
以信為本成王剪桐為戲周公遂封唐叔以為天子無<lb/>
戲言況過宫美事孝治所繫四方所仰而反汗至于再<lb/>
三實恐因此朝廷命令無以行于四方載惟陛下容納<lb/>
直言雖小臣忤㫖亦不加罪然言雖容而不行事欲濟<lb/>
而復輟日復一日寖為常事闗係非輕今臣欲望聖慈<lb/>
<pb n="KR4d0243_SBCK_023-5a"/>
確然不易則社稷幸甚臣等幸甚萬一聖心未決姑示<lb/>
順從使臣等無辭可措至臨期不出則又失信于中外<lb/>
良可惜也臣等前居家俟罪本不敢供職既蒙許以宣<lb/>
引故黽勉就列以冀一瞻清光如又未決臣等何顔尚<lb/>
在班行非敢數忤雷霆自取誅斥誠以三軍萬姓不知<lb/>
宫禁中事不知聖父聖子慈孝本自無他怨讟横生至<lb/>
不忍聞恐自此不已馴致叵測非敢以引退為高以合<lb/>
班為喧正欲感悟聖心以消弭未然之患也冒犯天威<lb/>
臣等無任惶懼俟命之至<lb/>
<pb n="KR4d0243_SBCK_023-5b"/>
　貼黄臣等伏見㑹慶聖節合候過宫上夀之後方可<lb/>
　錫宴今緣未曽過宫遂行展日若因循未出則錫宴<lb/>
　難以舉行況天下郡國皆已設宴而中都反未講禮<lb/>
　闕典尤甚傳之四方書之史冊是錫宴不行将自今<lb/>
　始深為陛下惜之伏乞睿照<lb/>
　　第二劄<lb/>
臣等伏見㑹慶節在即十二日禮合進香都人顒望翠<lb/>
華忽又得㫖免過宫無不失望既而十三日内教十六<lb/>
日十七日孟饗皆聖躬親臨中外益望陛下必躬上玉<lb/>
<pb n="KR4d0243_SBCK_023-6a"/>
卮之夀伏計聖心素篤仁孝知此禮至大至重決意必<lb/>
出固無待臣等再三之請政緣進香之前已有定論旋<lb/>
復反汗是以不免過慮須至溷瀆臣等竊惟人子事親<lb/>
朝夕定省自天子達于庶人其禮一也五日一朝已為<lb/>
希簡今陛下自三月恭請之後至今八閲月矣皆以夀<lb/>
皇聖㫖而免至于生辰上夀恭想聖意必欲陛下一來<lb/>
此人之至情也陛下重明聖節既受羣臣萬年之觴竊<lb/>
聞今日嘉王生朝設宴禁中夀親之際父子歡洽陛下<lb/>
寧不動心上念兩宫延望之意且臣等料度聖意所以<lb/>
<pb n="KR4d0243_SBCK_023-6b"/>
久不過宫者或謂陛下有所疑有所畏父慈子孝本于<lb/>
天性夀皇既以神器親授聖子方頤神沖澹凡軍國之<lb/>
事悉不預聞五年之間初無纖芥斷無可畏第恐猶有<lb/>
左右小人妄生離間撰造言語惑亂聖聽全在陛下深<lb/>
思洞察斷然勿疑臣等竊見今年夏秋之間太白晝見<lb/>
至于經天九月七日金星掩心大星而又黒祲亘天萬<lb/>
目駭觀熒惑見入太微垣逼近内屏房星爲明堂又屬<lb/>
宋分太微内屏均近帝座此皆天變之大者也所在洪<lb/>
水爲災衡岳山摧正逼祠宇劍門峯墜塞斷谷口今月<lb/>
<pb n="KR4d0243_SBCK_023-7a"/>
十六日夜當陛下齋宿之時行都地震有聲如雷夫衡<lb/>
岳南方之鎮行都駐蹕之所此皆地變之大者也至于<lb/>
人情下而閭閻衆而三軍近而禁衛以陛下久缺定省<lb/>
之禮口語籍籍謗讟紛紜所不忍聞自廟堂大臣至于<lb/>
百辟數進苦言徒勞容受竟不施行莫不憂懼愁苦不<lb/>
能自存此則人情之所甚不安者也陛下乘輿一駕如<lb/>
反掌之易則天地之變異必銷人心之憂疑立解陛下<lb/>
何憚而不為若聖意固執又復遲疑則天地之變決非<lb/>
虚設人心動搖必至叵測又非去嵗之比矣臣等蒙陛<lb/>
<pb n="KR4d0243_SBCK_023-7b"/>
下擢置從列感恩至深目擊事勢可畏如此不忍上負<lb/>
聖知是敢罄竭血誠控告君父伏望聖慈斷然一出不<lb/>
勝宗社之福如臣等所言更不能感悟聖心則臣等皆<lb/>
為失職實難茍安不免引去以俟罪譴激切之衷傾盡<lb/>
于此伏乞睿照<lb/>
　貼黄臣等伏見司馬光為諫官上皇帝疏又上皇太<lb/>
　后疏臣等今不勝拳拳之忠輒具奏劄上進重華宫<lb/>
　所有錄本併以繳進伏乞睿照<lb/>
　　上夀皇聖帝劄子<lb/>
<pb n="KR4d0243_SBCK_023-8a"/>
臣等仰惟陛下功成不居以舜禪禹上繼光堯垂耀萬<lb/>
世臣等素蒙長育又荷拔擢竭忠主上如事夀皇所願<lb/>
兩宫孝慈永久無間使宗社靈長朝廷尊安無愧典謨<lb/>
之盛而半載以來車駕毎欲過宫起居毎蒙聖慈䧏㫖<lb/>
暫免蓋昨緣積雨極熱深軫慈眷然而因循日久寖闕<lb/>
禮文觀瞻所係馴致疑惑而皇帝天姿恭謹兢業過甚<lb/>
深念蒙付託之重懷不自安幾若嚴憚倘非夀皇聖帝<lb/>
加意開接毎事慰安切恐漸成疑阻闗係非輕今兹㑹<lb/>
慶節合上夀伏望睿慈先期勿復更免過宫俾皇帝得<lb/>
<pb n="KR4d0243_SBCK_023-8b"/>
以躬率羣臣展前殿玉卮之敬三宫歡洽四海欣慶不<lb/>
勝幸甚竊惟父子至情本無纖芥或恐左右小人妄有<lb/>
間言使孝慈之懷兩不能盡更望聖明以宗社生靈為<lb/>
念曲賜洞察愈加慈愛勉以必來皇帝素篤仁孝又蒙<lb/>
皇慈委曲如此必無遲回于以釋四海危疑之心于以<lb/>
光兩朝孝治之美臣等無任懇祈激切之至<lb/>
　　上兩宫奏疏<lb/>
臣某等昧死再拜上疏至尊夀皇聖帝陛下皇帝陛下<lb/>
臣等竊惟父子之間人所難言也而況萬乘之貴兩宫<lb/>
<pb n="KR4d0243_SBCK_023-9a"/>
之尊崇高莫大慈孝兼全在于臣子何敢容喙伏見嘉<lb/>
祐中英宗皇帝嗣極之初慈聖光獻皇后垂簾聽政天<lb/>
下安危之機實在于此司馬光不勝愛君憂國之心上<lb/>
疏英宗則專陳子道上疏慈聖則專論母慈又慮母子<lb/>
未能深屬或有疑阻遂併以一疏上之慈聖之慈英宗<lb/>
之孝終于無間顧豈臣下之力然光之心出于至誠未<lb/>
必無助臣等是敢仰慕先正竭盡區區共為一疏上干<lb/>
兩宫伏惟聖慈俯垂聽納臣等聞聖人之德無加于孝<lb/>
一人有慶兆民賴之以天下與人易為天下得人難為<lb/>
<pb n="KR4d0243_SBCK_023-9b"/>
天子父慈之至也以天下養養之至也高宗以天下授<lb/>
之壽皇壽皇以天下授之皇帝為天下得人而宗社尊<lb/>
安孝之大者也前則壽皇盡孝于高宗今則皇帝盡孝<lb/>
于壽皇以天下養孝之尤大者也内禪之盛自堯舜以<lb/>
來未有如今日者再世揖遜不待倦勤輝光今古震耀<lb/>
夷夏若壽皇享為天下得人之福皇帝盡以天下養之<lb/>
孝則天地祖宗垂佑于上臣民夷狄厭服于下非所謂<lb/>
一人有慶兆民賴之者乎今日之事父子至親雖非嘉<lb/>
祐之比然司馬光之言有切于事情者其略曰孔子曰<lb/>
<pb n="KR4d0243_SBCK_023-10a"/>
孝哉閔子騫人不間于其父母昆弟之言蓋言誠信純<lb/>
至表裏著明而他人不能間也孟子曰父子責善賊恩<lb/>
之大者蓋言骨肉至親尚以恩意相厚不尚較錙銖之<lb/>
是非也今日之事或見于此雖天性無間本無可疑嵗<lb/>
月寖久頗見形迹臣等欲望皇帝深思孔子之言壽皇<lb/>
無忘孟子之戒萬一奸人欲有關説涉于離間者顯行<lb/>
誅斥以明示天下日遣使介交馳兩間重華篤慈愛之<lb/>
仁南内盡愛恭之實夙整法駕視膳問安及清和之時<lb/>
講恭請之禮或邀迎于内庭或娯侍于禁籞使都人擁<lb/>
<pb n="KR4d0243_SBCK_023-10b"/>
觀萬國懽舞破羣情之惶惑消衆口之讒謗兩宫慈孝<lb/>
之道昭明于時傳誦于後和氣嘉生充塞宇宙變愁歎<lb/>
為謳吟化驕陽為甘澤豈不盛哉豈不快哉臣等欲望<lb/>
兩宫同降指揮指日順動夀皇為宴設之具皇帝當奉<lb/>
養之儀驩欣交通于未見之先慈孝翕合于無疆之久<lb/>
於萬斯年燕及中外天下幸甚社稷幸甚<lb/>
　　論君道<lb/>
臣聞孔子曰為君難何為其難也以為四海之大萬幾<lb/>
之繁賢否之辨是非之明皆君之難事而未足為難也<lb/>
<pb n="KR4d0243_SBCK_023-11a"/>
以常人之情凡可喜而易為者人君必戒之絶之凡可<lb/>
厭而難行者人君必勉之進之而後可以為明君可以<lb/>
服人心可以追三代之盛可以為萬世之法此其所以<lb/>
難也宫室服用宴飲歡樂聲色俳優馳射弋獵珍禽奇<lb/>
獸寶玉祕玩此皆人情之甚喜者恨無力以致之而人<lb/>
君頤指如意有求必獲然而一縱意焉則亂亡之機實<lb/>
自此始故必戒之絶之是非所謂難乎恭儉樸素憂勤<lb/>
篤謹講論經理攷證古今廣求民瘼招致賢能此皆人<lb/>
情之易厭者雖一介之士所不能行而以萬乘之主行<lb/>
<pb n="KR4d0243_SBCK_023-11b"/>
之然而一留意焉則治平之基實兆于此故必勉之進<lb/>
之是非所謂難乎喜人而予之爵賞稍過則為濫予怒<lb/>
人而加以刑罰稍過則為淫刑而其尤難者其聽言之<lb/>
際乎巽與之言人所樂聽在人君則當察之不惟察之<lb/>
又當屏之忠鯁之論人所難受在人君則當容之不惟<lb/>
容之又當行之此皆人之至難而人主任天下之重雖<lb/>
富貴崇高無倫無敵而欲去人之所喜行人之所厭是<lb/>
為艱哉仰惟陛下聖性天縱其所可喜者能戒之絶之<lb/>
其所可厭者能勉之進之是將盡為君之道以厭服天<lb/>
<pb n="KR4d0243_SBCK_023-12a"/>
下之心然臣區區猶恐有未盡者不敢泛引古事多援<lb/>
經史以為煩瀆直以人情之所甚喜與夫可厭者為陛<lb/>
下言之誠能深知為君之難戒其可喜而有大可喜者<lb/>
見矣勉其可厭而有不容厭者效矣大抵為人君者皆<lb/>
不可以常人之情自恕而以人所難者自勉忍人之所<lb/>
不能忍容人之所不能容謹人之所不能謹戒人之所<lb/>
不能戒人以為自苦而我樂之人以為甚難而我安之<lb/>
夫然後可以盡君道矣臣久汚朝列無補事功誤蒙聖<lb/>
恩拔擢至此朝思夕慮未有長䇿奇論以補報陛下聰<lb/>
<pb n="KR4d0243_SBCK_023-12b"/>
明于萬一直以愚忠所存懇懇奏陳伏望睿慈略其言<lb/>
而採其意不以為愚而力行之庶其有涓埃之益以無<lb/>
負責難之義伏惟陛下裁幸<lb/>
攻媿集卷二十三<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_024-1a"/>
攻媿集卷二十四<lb/>
　　　　　宋　撰<lb/>
　奏議<lb/>
　　論初政<lb/>
臣仰惟陛下受天明命膺太上付託之重以承列聖億<lb/>
萬年之基圖覆載兩間無不悦服竊聞陛下臨朝淵黙<lb/>
發言精當尊禮大臣凡事審訂而後行臺諫論列給舍<lb/>
駮議隨即聽從而聖德謙抑増置講官收召名儒有終<lb/>
始典學之誠宗社無疆之休基于今日誠千載之幸會<lb/>
<pb n="KR4d0243_SBCK_024-1b"/>
也臣至愚極陋備員從班既得以詞章小技仰代王言<lb/>
奏對之初敢效忠言以禆聖明之萬一自古人君卽位<lb/>
之初多能自彊以鋭意于治天下往往稱誦望太平于<lb/>
旦夕以其富貴崇高安逸汰侈不期而至在位既久君<lb/>
子日疎小人日親逆耳之言不聞而諂諛之言日進偃<lb/>
然自以爲安而不知君門之外皆知禍亂之作獨人主<lb/>
不得而知嗚呼秦漢以來賢明之君而至于此或及其<lb/>
身或貽禍于子孫爲後世笑者不知其幾也唐高宗永<lb/>
徽之初日引刺史十人入閣問民疾苦尊禮長孫無忌<lb/>
<pb n="KR4d0243_SBCK_024-2a"/>
褚遂良恭己以聽百姓阜安有貞觀之風而權移房闥<lb/>
幾覆唐宗明皇開元之初以風俗奢靡制乘輿服御金<lb/>
銀器玩令有司銷毁以供軍國之用珠玉錦繡焚于殿<lb/>
前后妃以下皆不得服珠玉錦繡天下毋得採珠玉織<lb/>
錦繡而末年窮天下之欲不足為其樂以致天寳之變<lb/>
徳宗動遵禮法罷貢獻罷樂工縱苑獸出宫女淄青将<lb/>
士投兵相顧曰明主出矣吾屬猶反乎政從寛大藹然<lb/>
有貞觀之風而其後奉天之幸又幸梁州幾不免其身<lb/>
而其尤可憾者初能疎斥宦官親任朝士而後乃疑暗<lb/>
<pb n="KR4d0243_SBCK_024-2b"/>
不知所倚任晚又益忌宿将而罷之命宦官分典禁旅<lb/>
終唐之世為患尤深此三者最其可戒者也陛下聖性<lb/>
高明惡㫖酒薄嗜好孜孜以學問為急而不以位為樂<lb/>
臣豈當私憂至此正以平日讀史見賢明之君不克圖<lb/>
終未嘗不痛之使唐之三君皆能謹守如其初則末年<lb/>
豈至是哉今夫官吏以三年為任者能為三年之計則<lb/>
可保其身或茍度嵗月鮮不及者人主修身正家處事<lb/>
發政動為無窮之計則可以保天下陛下任天下之重<lb/>
承社稷之託兢兢業業終如今日而又日親賢臣益務<lb/>
<pb n="KR4d0243_SBCK_024-3a"/>
學問增修聖德雖休勿休天下之事及其小而謀之則<lb/>
不至于大自其邇而防之則不及于逺守之以堅行之<lb/>
以久而後治效可覩也成王訪落之詩曰於乎悠哉正<lb/>
未有艾心誠求之此保治之道也伏惟陛下裁幸<lb/>
　　雷雨應詔封事<lb/>
臣准尚書省劄子十月八日三省同奉聖㫖朕以不德<lb/>
嗣承大寶夙夜祗畏不遑寧處乃者隂陽謬盭雷震非<lb/>
時淫雨為災朕心甚懼推㝷厥咎未知其由凡朕躬有<lb/>
過失朝政有闕違可令臺諫侍從各條疏以聞無有所<lb/>
<pb n="KR4d0243_SBCK_024-3b"/>
隱臣待罪東臺職司論駁雷雨為沴自應論奏仰勤詔<lb/>
㫖尤切兢惶實以兼直内制適當書詔填委之時才短<lb/>
思澀日不暇給雖有愚悃未能控陳慈敢一一陳述伏<lb/>
惟陛下採擇伏自陛下臨御之初近自都城逺及四方<lb/>
人心翕然陛下又守之以仁用之以儉憂勤庶政之餘<lb/>
親近儒生講論經理上則盡孝于重闈下則深恤于民<lb/>
隱此宜有嘉祥為之應而變異乃爾不惟冬雷無此蓋<lb/>
雖暑雨蒸鬱亦未有震雷連日夜不止如此者也臣少<lb/>
誦雲漢之詩嘗于詔書略發其説而未詳序詩者曰宣<lb/>
<pb n="KR4d0243_SBCK_024-4a"/>
王承厲王之烈内有撥亂之志遇災而懼側身修行欲<lb/>
銷去之天下喜于王化復行百姓見憂而求之于詩若<lb/>
王曰嗚呼何辜今之人天䧏喪亂饑饉薦臻又曰耗斁<lb/>
下土寧丁我躬曰兢兢業業曰憂心如熏曰寧俾我遯<lb/>
等語皆所謂遇災而懼百姓見憂者也若曰靡神不舉<lb/>
靡愛斯牲圭璧既卒寧莫我聽曰不殄禋祀自郊徂宫<lb/>
上下奠瘞靡神不宗曰祁年孔夙方社不莫昊天上帝<lb/>
則不我虞敬恭明神宜無悔怒則若怨天之不佑而終<lb/>
篇不見側身修行之言何耶嗚呼宣王之意以為周家<lb/>
<pb n="KR4d0243_SBCK_024-4b"/>
一嵗祀事為民而祈者不過如前數事今我既一一為<lb/>
之而旱災如此無所歸咎其罪在我矣故雖無側身修<lb/>
行之言而誠意出于言外故百姓得以見憂而序詩者<lb/>
亦顯然誦言之湯以六事禱于桑林曰政不節歟使民<lb/>
疾歟宫室崇歟婦謁盛歟苞苴行歟讒夫興歟成湯不<lb/>
邇聲色不殖貨利六事皆湯所無者猶拳拳深自克責<lb/>
此宣王所以粲然復興而成湯所以其興勃焉也太戊<lb/>
桑穀共生于朝伊陟曰妖不勝徳武丁雉升鼎耳而鳴<lb/>
祖已曰修徳三君修徳而稱三宗夫所謂徳者非他也<lb/>
<pb n="KR4d0243_SBCK_024-5a"/>
至誠之謂也故經之言徳多以僞爲對曰恭儉惟徳無<lb/>
載爾僞作徳心逸日休作僞心勞日拙孟子曰以徳行<lb/>
仁者王以力假仁者霸知以力假仁爲僞則知以徳行<lb/>
仁者爲誠矣又曰恭儉豈可以聲音笑貌爲哉言不可<lb/>
以僞爲也揚子曰有人則作之無人則輟之謂之僞亦<lb/>
言其不出于至誠也至誠之道曰戒愼乎其所不睹恐<lb/>
懼乎其所不聞故君子必謹其獨也文王雝雝在宫肅<lb/>
肅在廟不顯亦臨無射亦保不聞亦式不諫亦入蓋于<lb/>
閨門衽席之間一一以禮法自處誠意著見有不可掩<lb/>
<pb n="KR4d0243_SBCK_024-5b"/>
者所謂莫見乎隱莫顯乎微欲人不聞莫若不言欲人<lb/>
不知莫若不為蓋言之無不聞為之無不知者易傅曰<lb/>
君子居其室出其言善則千里之外應之況其邇者乎<lb/>
居其室出其言不善則千里之外違之況其邇者乎言<lb/>
行君子之樞機樞機之發榮辱之主也言行君子之所<lb/>
以動天地也夫以陛下畏天之誠心下詔責躬又從而<lb/>
求言方在行内無殿之可避方執通喪無樂之可徹荒<lb/>
政日修徳澤日布可謂得應天之實矣臣區區之愚尚<lb/>
恐有聲音笑貌之為有無人則輟之偽故敢僭越陳之<lb/>
<pb n="KR4d0243_SBCK_024-6a"/>
陛下詢訪日勤恐未免于自用講讀日加恐未免于嬉<lb/>
游閨門甚正而外間已有好色之謗用度甚節而外間<lb/>
或議錫予之多臣之所聞未必皆實陛下罪已惟懼不<lb/>
及伏望聖明鑒宣王側身修行之意求成湯自責以所<lb/>
無之心凡應天之事一切行之以誠持之以久一如前<lb/>
日雷霆轟轟于上之時斥逺讒邪親近忠直裁節横恩<lb/>
修明紀綱不以有人則作之無人則輟之然後治效日<lb/>
有可覩矣陛下視今日為何等時一人修徳于上則可<lb/>
以弭天變可以安人心覆載所及億兆生靈将自此而<lb/>
<pb n="KR4d0243_SBCK_024-6b"/>
有生全安堵之望社稷益固宗廟益尊陛下為千萬世<lb/>
聖明之主若行之不以至誠姑以聲音笑貌為之則忠<lb/>
直者日疎䜛佞者日進不自覺知以至禍亂有不可勝<lb/>
言者成王訪落之詩落始也始即政而訪問于羣臣也<lb/>
曰於乎悠哉正未有艾将予就之繼猶泮渙言天下之<lb/>
事悠逺未有底止事若将就而又渙然難合此成王之<lb/>
所甚懼以保盈成之業今日正是陛下訪落保治之時<lb/>
臣不敢泛引天下事為對傾瀝愚悃仰答清問伏惟陛<lb/>
下裁幸<lb/>
<pb n="KR4d0243_SBCK_024-7a"/>
　　議祧遷正太祖皇帝東嚮之位<hi>官同從</hi>
臣等竊惟宗廟至重祧遷之禮尤不可茍今大行至尊<lb/>
夀皇聖帝祔廟有期禮官乞遷宣祖而祔夀皇聖帝此<lb/>
本朝之定制伏望朝廷照應禮典施行無可議者所有<lb/>
太常少卿曽三復請正太祖東嚮之位就乞上祧僖祖<lb/>
此事尤重非議不可臣等攷之嘉祐中固已建議徒以<lb/>
親猶未盡故虚東嚮之位以待太祖而太祖尚居昭穆<lb/>
之間治平末年僖祖親盡而祧至熙寧大臣王安石不<lb/>
顧公論不稽禮典直以私意臆決紊宗廟之大經當年<lb/>
<pb n="KR4d0243_SBCK_024-7b"/>
名臣與夫紹興之初董弅王普朱震等建議淳熙初元<lb/>
趙粹中盡集前後論議奏陳尤切一時已蒙採錄皆以<lb/>
偏辭曲説阻抑至今仰惟太祖肇造區夏功邁百王廟<lb/>
號太祖蓋以尊無與二非曰尊諡也今郊祀既以配天<lb/>
宗祀以配上帝而在廟獨不得為始祖祫享獨不得正<lb/>
東嚮可乎正緣議論未明故屈受命開基之君而列在<lb/>
昭穆之序其何以示後世揆之禮經僖祖親盡當祧不<lb/>
因遷祔之時此事誰敢輕議況今日九廟既備尤不可<lb/>
忽而不圖臣等欲望聖斷明詔大臣早正鉅典因大行<lb/>
<pb n="KR4d0243_SBCK_024-8a"/>
祔廟之際定宗廟萬世之禮慰太祖在天之靈破熙寧<lb/>
不經之論開千載之惑以昭示無窮天下幸甚社稷幸<lb/>
甚<lb/>
　貼黄自古天子止祀七廟太祖之廟居中三昭三穆<lb/>
　實為六世與太祖之廟而七本朝崇寧按唐之制始<lb/>
　立九廟有其舉之莫可廢也今太祖為始祖則太宗<lb/>
　為昭真宗為穆自是而下以至夀皇四昭四穆與太<lb/>
　祖之廟而九上參古禮而不廢崇寧九廟之制于義<lb/>
　　為允伏乞睿照<lb/>
<pb n="KR4d0243_SBCK_024-8b"/>
　治平四年從張方平等議僖祖當祧合于禮典其年<lb/>
　三月已自祧遷藏西夾室至熙寧五年王安石以私<lb/>
　意使章衡等建議乃復祔僖祖以為始祖又将推以<lb/>
　配天欲罷太祖郊配韓維司馬光等力爭而安石主<lb/>
　其説甚堅孫固慮其罷藝祖配天建議以僖祖權居<lb/>
　東嚮之位既曰權居則當釐正明矣伏乞睿照<lb/>
　　議立四祖别廟<lb/>
臣等竊惟宗廟事重非可輕議兹准省劄<hi>節文</hi>太祖皇<lb/>
帝既正東嚮之位然僖祖宣祖既祧之主宜有所歸欲<lb/>
<pb n="KR4d0243_SBCK_024-9a"/>
用朱震之説藏于夾室則攷之周制僖順翼宣之主不<lb/>
當藏于太祖之廟欲用王普之説祔于天興殿則景靈<lb/>
宫朝獻之禮與唐禘祫朝享之儀不同欲用柳冕之説<lb/>
築别廟以居之則又非合食之義以是三者令臣等集<lb/>
議可謂詳盡臣等請先明其不可行者二而定其可行<lb/>
者一以裨廟堂之末議恭惟本朝去古既逺禮制不能<lb/>
盡循于古參取漢魏以來以至于唐攷定爲一代之制<lb/>
按唐張齊賢之言曰古者有天下者事七世而始封之<lb/>
君謂之太祖太祖之廟百世不遷至祫祭則毁廟皆以<lb/>
<pb n="KR4d0243_SBCK_024-9b"/>
昭穆合食于太祖商祖玄王周祖后稷其世數逺而遷<lb/>
廟之主皆出太祖故合食之序尊卑不差漢以高皇帝<lb/>
為太祖而太上皇不在合食之列為其尊于太祖故也<lb/>
魏以武帝為太祖晉以宣帝為太祖武宣而上廟室皆<lb/>
不合食于祫至隋亦然唐以景皇帝為太祖太祖以上<lb/>
皆不合食于祫臣等謂齊賢之説本朝之所當取也太<lb/>
祖皇帝開基之初豈不能祀七世推而上之至僖祖而<lb/>
止故用唐制建四親廟以祀僖順翼宣四祖洎太祖祔<lb/>
廟尊為宋太祖蓋契始封于商稷始封于周故商周皆<lb/>
<pb n="KR4d0243_SBCK_024-10a"/>
尊為太祖唐自涼武昭王暠而下至高祖為八世豈不<lb/>
能惟暠為始祖而以祖虎始封唐公父及已皆襲封于<lb/>
唐唐之建邦啟土比之契稷故推為太祖而太祖之上<lb/>
親盡則毁故如宣簡公在高祖時為四室之尊洪農府<lb/>
君在太祖時為六室之尊然皆親盡為祧也太祖之興<lb/>
上無所因與漢高祖事同故太祖尊為太祖而僖祖在<lb/>
治平間以親盡而祧入于夾室至熙寧中王安石始改<lb/>
尊僖祖為始祖遂屈太祖不得正東嚮之位以至于今<lb/>
今日既伸太祖東嚮之禮僖祖之主當再入于夾室既<lb/>
<pb n="KR4d0243_SBCK_024-10b"/>
協唐洪農府君之制又遵治平已行之禮然在今日則<lb/>
為未安蓋自熙寧以來推尊既久難以一日遽還夾室<lb/>
又攷之周制后稷之廟則先公之祧藏焉蓋公劉不窋<lb/>
以至太王王季之主皆祔文王武王之廟則先王之祧<lb/>
藏焉蓋自成王而下皆祔唐有興聖廟以祀涼武昭王<lb/>
故景皇帝既正東嚮則獻祖懿祖之主皆祔以不欲以<lb/>
祖先而祔子孫之廟也今之太廟順祖翼祖及宣祖之<lb/>
遷皆入夾室則猶曰僖祖在第一室故三祖之祔為順<lb/>
今太祖既入第一室則僖祖宣祖二主之祧所以當議<lb/>
<pb n="KR4d0243_SBCK_024-11a"/>
也臣等以為朱震藏夾室之議既不可用景靈宫祭聖<lb/>
祖用素饌則王普祔天興之議又不可用也惟唐柳冕<lb/>
之説築别廟以居之朝廷謂非合食之義則臣等有説<lb/>
焉謹按唐陸淳之言曰太祖復位獻懿之主宜有所歸<lb/>
一曰藏之夾室二曰置之别廟三曰遷于園寢四曰祔<lb/>
于興聖然而藏之夾室則無饗獻之期置之别廟則非<lb/>
禮經之文遷于園寢則亂宗廟之儀唯祔于興聖為是<lb/>
至貞元十九年左僕射姚南仲等獻議五十七封付都<lb/>
省集議户部尚書王紹等五十五人請遷祔興聖廟議<lb/>
<pb n="KR4d0243_SBCK_024-11b"/>
遂定由是太祖始復東嚮之位臣等以為僖祖當用唐<lb/>
興聖之制立為别廟以代夾室順祖翼祖宣祖之主皆<lb/>
藏焉如此則僖祖自居别廟之尊三祖不祔于孫之廟<lb/>
自漢魏以來太祖而上毁廟之主皆不合食今遇祫則<lb/>
即廟而饗于禮尤稱如朝廷以為允當更乞行下禮部<lb/>
太常寺攷議制度施行<lb/>
　　議明堂<hi>集議部中</hi>
謹按禮記曾子問天子崩未殯五祀之祭不行既殯而<lb/>
祭又曰自啓至于反哭五祀之祭不行已葬而祭鄭注<lb/>
<pb n="KR4d0243_SBCK_024-12a"/>
云郊社亦然正義云未殯哀戚未遑祭祀既殯而後祀<lb/>
也欲葬之時從啟殯以後葬畢反哭以前靈柩既見哀<lb/>
摧更甚故五祀之祭不行已葬反哭殯宫畢而行其祭<lb/>
又引鄭云既殯以後未啟以前得行祭禮檢准本朝典<lb/>
故緣郊祀明堂間有在諒闇之中然皆在踰年之後别<lb/>
無未葬以前行禮故事若據禮經則已殯未啟可以祭<lb/>
祀某等竊見禮莫重于喪喪莫重于斬衰況事父孝則<lb/>
事天明此禮之本也若皇帝過宫執喪如禮則既殯未<lb/>
啟可以據經行事今來喪禮未成難以議祭合俟皇帝<lb/>
<pb n="KR4d0243_SBCK_024-12b"/>
即喪次行禮則有司之事可以類舉<lb/>
　　再議明堂<hi>集議御史臺</hi>
某等竊見本朝每三嵗一行郊祀皇祐以來始講明堂<lb/>
之禮二者至今遵行本無可議大行至尊壽皇聖帝之<lb/>
喪未及發引而大祀之期已迫攷之典故累朝間有大<lb/>
祀在諒闇之中而適不在當郊之嵗故無發引以前行<lb/>
事故實攷之禮經在王制則有越紼行事之文在曾子<lb/>
問則有既殯而祭之説則雖未葬以前可以行事某等<lb/>
竊以喪莫重于斬衰祭莫重于禋祀因大喪而廢大祀<lb/>
<pb n="KR4d0243_SBCK_024-13a"/>
禮固不可若斬衰之禮未備而祀明堂則事天如事親<lb/>
之義安在經曰事父孝故事天明記曰祀明堂而民知<lb/>
孝又曰祀乎明堂所以教諸侯之孝今皇帝之喪以日<lb/>
易月既經小祥其去大祥禫祭已無數日而皇帝尚未<lb/>
有至宫行禮之日夫所謂紼者乃菆塗龍輴之索人子<lb/>
居喪不離菆所故大祀則越此紼而行禮今皇帝未嘗<lb/>
一至殿菆之所則何紼之可越某等今議合候皇帝即<lb/>
次執喪之後或依據禮經而用未塟之前或參酌故事<lb/>
而展大祀之期徐議其當則有司之事可以次第而行<lb/>
<pb n="KR4d0243_SBCK_024-13b"/>
矣<lb/>
攻媿集卷二十四<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_025-1a"/>
攻媿集卷二十五<lb/>
　　　　　宋　樓　撰<lb/>
　奏議<lb/>
　　講筵論資治通鑑<lb/>
臣仰奉聖訓讀資治通鑑有以見陛下務攷周秦以來<lb/>
興亡治亂之迹以為鑒戒此誠聖學之要也司馬光為<lb/>
此書始于周威烈王二十三年命三晉為諸侯以為天<lb/>
子自壊其紀綱周衰既久自此遂不可支故極論禮與<lb/>
名分最詳以為此書首篇誠足為後世之深戒然臣嘗<lb/>
<pb n="KR4d0243_SBCK_025-1b"/>
攷之此書之作又有深意自古史法皆以編年春秋是<lb/>
也自司馬遷史記創為紀傳之體無復編年之作荀恱<lb/>
袁宏書又不顯光之此書實繼左氏傳而不敢顯言之<lb/>
春秋一經公羊止獲麟魯哀公之十四年也左氏經終<lb/>
孔丘卒哀公之十六年也而傳終哀公之二十七年其<lb/>
末篇敘知伯事其略曰知伯不悛趙襄子由是惎知伯<lb/>
遂喪之知伯貪而愎故韓魏反而喪之注謂在春秋後<lb/>
二十七年臣攷獲麟而春秋絶筆絶筆二年而孔子卒<lb/>
又七十六年是為周威烈王二十三年而三晉為諸侯<lb/>
<pb n="KR4d0243_SBCK_025-2a"/>
通鑑之始也其實三晉之分知伯在周貞定王之十六<lb/>
年去孔子卒纔二十七年左氏傳以三晉事終通鑑以<lb/>
三晉事始其實繼左氏傳編年之法此讀通鑑者之所<lb/>
當知也又通鑑首巻起著雍攝提格盡玄黓困敦太嵗<lb/>
在戊曰著雍在寅曰攝提格在壬曰玄黓在子曰困敦<lb/>
光豈不能書戊寅壬子而直以此紀年者爾雅釋天篇<lb/>
嵗陽嵗陰甚詳其以甲子乙丑云者在書法止可以紀<lb/>
日光之書此非好為泥古蓋其嵗陽嵗陰書法當然也<lb/>
伏乞睿照<lb/>
<pb n="KR4d0243_SBCK_025-2b"/>
　　論通下情<lb/>
臣聞天尊地卑乾坤定矣卑髙以陳貴賤位矣君臣之<lb/>
分萬世不易之道也然天爲髙矣不以髙爲貴而以下<lb/>
濟而光明乾爲剛矣亢龍則有悔而以用九而爲治在<lb/>
易坤上乾下卦反爲泰其彖曰天地交而萬物通也上<lb/>
下交而其志同也乾上坤下卦反爲否其彖曰天地不<lb/>
交而萬物不通也上下不交而天下無邦也此皆聖人<lb/>
之深意也故古之君子分甚嚴而道則同勢甚尊而情<lb/>
則通舜之求于臣者則曰予違汝弼汝無面從退有後<lb/>
<pb n="KR4d0243_SBCK_025-3a"/>
言禹之告舜則曰安汝止惟㡬惟康其弼直孔子教人<lb/>
以事君之道曰勿欺也而犯之禮經亦曰事君有犯而<lb/>
無隠孔子事君盡禮春秋專為尊王而作而在禮尊君<lb/>
之至至于蹙路馬芻有誅齒路馬有誅可謂嚴矣而二<lb/>
帝三王之君其所以求于臣者直以為惟后非賢不又<lb/>
后非衆㒺與守邦直以為君之與臣相與共治天下故<lb/>
其見大臣則在輿為下御坐或為起蓋尊徳樂義不得<lb/>
不然上下一體不事形迹是以治功可興而事業可就<lb/>
也中古以還君益尊臣益卑至于晚唐五代猶有坐而<lb/>
<pb n="KR4d0243_SBCK_025-3b"/>
論道之餘意太祖收攬權綱以救天下之弊可畏可仰<lb/>
孰敢干犯然與趙普論事心通氣合或夜半而至其家<lb/>
其相與何如也累聖相承共由斯道尊如天嚴如神而<lb/>
隆寛盡下容受狂直如出一律本朝隆平既久中興以<lb/>
來三聖授受綿七十年以至陛下仰惟聖德恢洪無不<lb/>
覆幬講論經理日昃不倦真古帝王之用心藝祖神宗<lb/>
之家法也今日陛下臨朝儼然若帝之臨宰臣而下奔<lb/>
走拜伏莫敢仰視號令之發方尺之紙風動萬方疇敢<lb/>
不應人主之尊不患不及臣愚欲望睿慈嚴上下之分<lb/>
<pb n="KR4d0243_SBCK_025-4a"/>
而通君臣之情隆堂陛之勢而明否泰之道陛下體天<lb/>
道之下濟而羣臣得以卑而上行使芻蕘之說不壅于<lb/>
下狂夫之言聖人擇焉則君道愈尊國勢愈隆下下以<lb/>
成其政歡欣交通而後天下可為也臣言若迂實切于<lb/>
治惟陛下裁赦<lb/>
　　論君心<hi>朝辭知婺州</hi>
臣聞庖丁之技因悟養生輪扁之工可以語道言有甚<lb/>
小可以喻大多此類也臣無所取材嘗守温州號為煩<lb/>
劇若趣了目前簿書期會財賦賓客之事亦可麤辦臣<lb/>
<pb n="KR4d0243_SBCK_025-4b"/>
嘗自念受朝廷千里之寄不可止了目前環境之内山<lb/>
巔水涯茍有一夫之失所皆已之責于是分任官僚訪<lb/>
詢耆老不自任耳目之私而以衆智為明雖不設鉤距<lb/>
不為巧術而下情麤通二年之閒茍幸無事矧今立朝<lb/>
七年䝉陛下拔擢爵髙祿厚授以便郡委寄益重尤當<lb/>
布宣寛大以惠斯民當此違離君父之初尚効論思獻<lb/>
納之益願以涓埃之微細仰裨海嶽之髙深恭惟陛下<lb/>
為天之子受付託之重天之所覆祖宗之所臨御陛下<lb/>
以一身應之日晏坐朝躬親聽斷大臣議政羣下獻説<lb/>
<pb n="KR4d0243_SBCK_025-5a"/>
崇朝之間應酬已多退閱奏章坐判可否况復聖性恭<lb/>
儉勤于講學人主之道不為不至然臣竊恐猶是趣了<lb/>
目前未必能致幽逺治道多端未可以為止于此也臣<lb/>
輩所治一州實恐日力不給陛下所臨如臣輩所臨之<lb/>
州不知其㡬四方所至幅員動以數千萬里必欲家給<lb/>
人足無不得所則所謂博施濟衆堯舜其猶病諸謂其<lb/>
力所不及則禹思天下之溺由已溺之稷思天下之飢<lb/>
由已饑之人主用心不得不然陛下試于清閒之燕披<lb/>
輿地之圖不知某路今付之某人為監司帥臣某州今<lb/>
<pb n="KR4d0243_SBCK_025-5b"/>
付之某人為太守某軍今付之某人為将帥其人之才<lb/>
不才事之治不治察其事實而賞罰隨之猶庶乎其可<lb/>
乎雖好惡之道惟應任大臣先有司而四海之逺治之<lb/>
在心茍不能以吾一心包括宇内每思有以舉偏而補<lb/>
弊篤近而舉逺臣恐四海之民將有不安其生者陛下<lb/>
如此存心則下受賜者衆以其非趣了目前而已也臣<lb/>
竊聞孝宗皇帝嘗語近臣曰朕每日于天下游行一遭<lb/>
此真帝王之言故延見訪問無一事之不周此陛下所<lb/>
宜取法臣未能知効一官而推廣事理敢以為獻惟垂<lb/>
<pb n="KR4d0243_SBCK_025-6a"/>
聽而赦其愚<lb/>
　　論本朝專尚忠厚<hi>林學士召除翰</hi>
臣孤危之蹤頃嵗際遇陛下踐阼之始獲侍講筵進讀<lb/>
資治通鑑至孟子見梁襄王問天下惡乎定孟子對曰<lb/>
定于一孰能一之曰不嗜殺人者能一之是時臣嘗奏<lb/>
曰孟子在戰國時人皆謂之迂闊于事正謂此等蓋當<lb/>
時七雄分據專以殺人為務所謂爭地以戰殺人盈野<lb/>
爭城以戰殺人盈城殺人多者國愈强惟秦為甚伊闕<lb/>
之戰殺人二十四萬華陽之戰殺人十五萬其尤甚者<lb/>
<pb n="KR4d0243_SBCK_025-6b"/>
長平之戰一日殺四十萬卒平六國一天下烏在其不<lb/>
嗜殺人而能一之也然則孟子之言果迂闊乎是不然<lb/>
孟子之所謂一者非若秦之一也三代之得天下以仁<lb/>
傳皆數百嵗秦止再傳而四海塗炭嬴氏無遺種是不<lb/>
若不一之為愈也臣竊惟孟子之言至皇朝而後驗唐<lb/>
自天寳之亂藩鎮盛强丗襲根據不可動摇憲宗剛明<lb/>
果斷武宗成其功烈兵威稍振然他鎮不能盡服僅能<lb/>
羈縻之而已周世宗不血刃而下二闗奪李氏之淮南<lb/>
已為甚盛之舉至我太祖太宗削平僭偽四方賓服重<lb/>
<pb n="KR4d0243_SBCK_025-7a"/>
熙累洽綿百餘年人但知祖宗之善于用兵不知所以<lb/>
一天下者本于不嗜殺人也靖康之禍其何忍言自王<lb/>
安石開邉結怨王韶伐青唐章子厚開梅山劉彞沈起<lb/>
生事于南蠻童貫蔡攸起釁于北夷有如髙遵裕靈武<lb/>
之潰徐禧永樂之陷殺氣妖氛轉入中國使中原百年<lb/>
丘墟天地之大徳曰生豈専以殺而定天下哉髙宗披<lb/>
荆棘而立朝廷外有方張不制之虜内有江湖甚劇之<lb/>
寇而卒能光啟中興正以聖性不嗜殺人天相人助以<lb/>
躋登兹是知本朝家法専在于不殺而孟子之言明效<lb/>
<pb n="KR4d0243_SBCK_025-7b"/>
大驗于此陛下玉音稱善至于再三臣違離闕廷十有<lb/>
三年屏居畎畝不敢㤀君惟陛下聖慈仁孝畏天愛民<lb/>
施之于政皆出誠心是以郊祭之禮上帝昭格年穀順<lb/>
成中外小康真得列聖之用心而權臣愚好自用輕信<lb/>
寡謀横挑强近兵連禍結中外寒心者數月臣竊自惟<lb/>
念天道虧盈益謙好生惡殺我宋立國二百四十餘年<lb/>
專于不殺北虜之强盛殆將百年專于好殺天意其將<lb/>
孰佑之乎是以去嵗擁兵南來屢有敗衂且多失其酋<lb/>
豪而糧道不繼為之退散今嵗聲言入寇卒亦不能大<lb/>
<pb n="KR4d0243_SBCK_025-8a"/>
入此固國家福祚無疆陛下威徳逺被將士用命民心<lb/>
不離以至今日然迹其所本實曰不嗜殺人積累忠厚<lb/>
之報也臣衰老得謝待盡朝夕仰䝉柬記更化之初首<lb/>
加收召誠以久苦足疾趨拜甚難控辭不一而上迫于<lb/>
威命趣行郡守津遣翰苑之除下于里門皇恐就道復<lb/>
覲清光誠為微臣千載之幸顧無以上答乾坤之施敢<lb/>
以昔時經帷之說申言之伏望下採芻蕘之言力行寛<lb/>
大之政光紹前烈益恢逺圖臣雖退伏田里志願畢矣<lb/>
　　論風俗紀綱<lb/>
<pb n="KR4d0243_SBCK_025-8b"/>
臣竊惟國家元氣全在風俗風俗之本實繫紀綱本朝<lb/>
紀綱素定風俗醇厚度越前古自權臣擅朝政以賄成<lb/>
十餘年來無復公道紀綱廢弛風俗凌夷㡬不復可以<lb/>
爲國矣天開聖明竄殛元惡黨與以次誅斥此如沈疴<lb/>
去體而元氣未盡復調䕶保養不可緩也其要莫如正<lb/>
紀綱厚風俗之二者向者紀綱既廢貨賂公行苞苴之<lb/>
弊徧及中外仕者朘削民財以奉權臣則美官可翹足<lb/>
而待兵官尅剥士卒以奉權臣則將帥可計日而取是<lb/>
以民力益竭軍政大壊今日盡籍其家數至鉅萬俸祿<lb/>
<pb n="KR4d0243_SBCK_025-9a"/>
有限何緣至此則其取于民力取于士卒者不知其㡬<lb/>
也文武之臣所賴以爲國家之用而專以趨媚爲能奔<lb/>
競拜伏竭資效産不復知有亷恥之道至奴事其僕隸<lb/>
以自進既得所欲則傲然于外小則驕人甚則害物士<lb/>
大夫茍可自致無不效尤否則爲州爲縣公取竊取以<lb/>
自効舉削或以厚賂而後得然則欲求賢令宰以臨民<lb/>
得乎風俗至此不可勝誅陛下寛仁必不欲一一究見<lb/>
其罪亦恐搜求已甚人情不安欲望聖慈念民力之困<lb/>
弊縣官之不給而丘山之積實出于鞭笞膏血之餘縱<lb/>
<pb n="KR4d0243_SBCK_025-9b"/>
未能盡捐以予民烏可不思所以救其倒垂之急會計<lb/>
凡目舉以補大農之經費而稍寛州縣之督責使陛下<lb/>
惠養之意曉然示于天下而所以壽國脉者無出于此<lb/>
矣更乞明詔大臣以及臺諌給舍去其太甚以懲其餘<lb/>
使自今以始紀綱益振則風俗庶乎歸厚實宗社無疆<lb/>
之福外侮雖為可慮然治外者當自内始故臣拳拳首<lb/>
為陛下陳之<lb/>
　　論仁徳剛徳<lb/>
臣聞乾徤坤順震動艮止各以其盛者言之乾之下濟<lb/>
<pb n="KR4d0243_SBCK_025-10a"/>
未嘗不順坤動也剛未嘗不健震亦有止而艮亦有動<lb/>
聖人之徳亦然文王之武武王之文可知矣人皆曰天<lb/>
以剛為徳人主亦以剛為徳此萬世不易之論也在易<lb/>
大有之盛五爻皆陽而君位以六居五曰柔得位而上<lb/>
下應之曰大有繫辭又曰天之所助者順也人之所助<lb/>
者信也履信思乎順又以尚賢也蓋天與人君一也雖<lb/>
曰以剛為徳而尤以好生為仁臣事陛下于龍飛之初<lb/>
年投閒一紀再䝉收用日夕思念願有以裨益聖徳于<lb/>
萬一惟國家累聖專以仁厚不殺為主如積善之家必<lb/>
<pb n="KR4d0243_SBCK_025-10b"/>
有餘慶仰窺聖性承忠厚之習如必欲强爲剛强之事<lb/>
度亦非陛下所安臣又求之于古周過其歴漢祀四百<lb/>
本朝累聖相承平治最久究其所以雖曰積累之厚而<lb/>
周之世世修徳莫若文王漢之結人心無如文帝本朝<lb/>
之盛仁宗皇帝尤爲隆平四十二年之事至今人人能<lb/>
稱頌之文王徽柔懿恭視民如傷亹亹穆穆順帝之則<lb/>
文帝恭儉寛仁專務以徳化民仁宗皇帝聖度如天萬<lb/>
物並育自有諡法以來未有以仁爲諡者天實命之夫<lb/>
以周漢暨本朝盛際自文王及文帝及我宋仁宗不以<lb/>
<pb n="KR4d0243_SBCK_025-11a"/>
剛徳為稱而皆本仁柔以出治陛下聖性隆寛實似之<lb/>
而又謙恭勤約身先天下雖欲强為剛强之事亦有所<lb/>
難誠能逺慕文王文帝而近法仁宗使好生上當于天<lb/>
心皇恩浹洽于上下則保治之道何以尚兹臣又有愚<lb/>
見敢申言之文王之赫然斯怒以安天下之民文帝以<lb/>
嚴致平仁宗皇帝干戈鈇鉞之誅未嘗有所私貸所謂<lb/>
仁者必有勇此皆自仁徳發之此尤陛下所當取法也<lb/>
陛下外鉏叛将内誅姦臣雄斷廟謨天下聳服臣願陛<lb/>
下不必改聖性之所安而于用賢去佞收攬威權懲艾<lb/>
<pb n="KR4d0243_SBCK_025-11b"/>
奸惡時出聖斷以裁之則仁足以壽天下之脈而威足<lb/>
以折姦諛之心行之無倦謹終如始則宗社之福誠未<lb/>
艾也<lb/>
　　論内外之治<lb/>
臣竊惟國家馭外之道與古不同藝祖開基未始一日<lb/>
㤀幽燕之民太宗乗河東兵威亦欲一舉而終不遂真<lb/>
宗初以邉民苦于戰爭戒邊将各自城守以圖安靜達<lb/>
賚之來乗虚而入直抵河上澶淵親征出于不得已而<lb/>
履此危道自解講之後累聖不復有北伐之舉宣和燕<lb/>
<pb n="KR4d0243_SBCK_025-12a"/>
山之役是時中國軍政大壊委于姦人腐夫以取禍敗<lb/>
此又非所忍言臣嘗以假吏至燕親見舊邉所謂白溝<lb/>
河者真一衣帶水而安肅等處水櫃榆栁塘泊之遺跡<lb/>
亦皆人力設險而非天險也前代雖漢唐之盛豈無失<lb/>
徳而患不至此秦之長城千古以為無䇿然猶有以限<lb/>
制之自周徳威失榆闗之要石晉獻十六州之地而後<lb/>
中國不復可為此如編氓之家與盜為鄰所恃以禦之<lb/>
惟垣牆耳一旦盜入垣牆之内而畫平地以守其勢但<lb/>
多與之金帛冀其勿擾爾故雖以累朝承平䇿止于此<lb/>
<pb n="KR4d0243_SBCK_025-12b"/>
况自建炎以來限以淮水蜀猶有險可守襄漢則平陸<lb/>
相接天未悔禍髙宗孝宗豈不痛念勢既未順遵養至<lb/>
今姦臣擅權狂悖生事㡬危社稷陛下之所親履又不<lb/>
免屈己以求和和之成否尚未可必臣雖預末議非不<lb/>
知振發激烈以攄宿憤敕牓一出外議紛然雖浮言胥<lb/>
動不究事實然皆有强人意者雖不可用正自不可以<lb/>
為不然而疾之古語有云主憂臣辱陛下宵旰未㤀顧<lb/>
臣輩無有長策以盡雪國家之恥其辱惟甚臣觀歐陽<lb/>
修言于仁宗曰元昊叛逆一方而勞困及于天下北虜<lb/>
<pb n="KR4d0243_SBCK_025-13a"/>
乗釁違盟而動其書侮慢至有貴國祖宗之言陛下憤<lb/>
恥雖深但以邉防無備未可與爭屈己買和莫大之辱<lb/>
是時猶以為莫大之辱則今日之事豈特可為流涕太<lb/>
息而已陛下以生靈為念雖姦臣已誅而國勢愈弱不<lb/>
得已而屈己増幣尚未保其必從則國家之辱甚矣君<lb/>
臣上下惟當以宗社為念臥薪嘗膽以圖之臣恐和議<lb/>
一成喜慶相賀文恬武嬉便為無事則後日之害其何<lb/>
可勝言陛下躬行恭儉更化善治欲大有為而邉事未<lb/>
靖欲為未可宜先定規模内修自治之計日夕與二三<lb/>
<pb n="KR4d0243_SBCK_025-13b"/>
大臣講明其要次第施行如邉備屯田安集流移葺治<lb/>
戎器節約宂費等事皆為要切之務臣年過七十本不<lb/>
當仕敢竭丹衷以告陛下退伏田里死無所恨惟陛下<lb/>
亟圖之<lb/>
攻媿集卷二十五<lb/>
<pb n="KR4d0243_SBCK_025-14a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_026-1a"/>
攻媿集巻二十六<lb/>
　　　　　宋　樓　鑰　撰<lb/>
　奏議<lb/>
　　論聽納<lb/>
臣竊惟人主求言非是止循故事人臣進說必欲有益<lb/>
國家君臣之間各思致治上下相應本同一體而上之<lb/>
求于下下之進于上齟齬不一今古患之前賢之論可<lb/>
謂詳備更有二事臣敢詳陳一是忌諱拘牽一則指摘<lb/>
效驗為害實廣人或未思何謂忌諱拘牽蓋人主崇髙<lb/>
<pb n="KR4d0243_SBCK_026-1b"/>
獻謏者衆以年則稱億萬以祚則謂無疆頌徳則必擬<lb/>
堯舜論治則不數漢唐習聞順指之辭罕陳兢業之戒<lb/>
天文示異則移占于殊域水旱爲災則委罪于州縣姑<lb/>
務一時之美聽本非平日之後言一有立論稍髙出言<lb/>
据正或相苛責以爲過豈知言不激烈不可以動人言<lb/>
無顧忌乃足以達意故禹以丹朱而戒舜周公以商受<lb/>
而戒成王君臣一心不以爲異秦漢而下忌諱實多京<lb/>
房之說王章之言既大悟于君心又深中于時事可謂<lb/>
一時之至論羣臣之未發止緣權倖側目姦諛蔽欺棄<lb/>
<pb n="KR4d0243_SBCK_026-2a"/>
其大端摘其小過因緣人主之諱惡顯坐臣子之非宜<lb/>
致之死地以鈐衆口由今觀之驗以漢事使房之說獲<lb/>
用則石顯之徒可誅而孝元之政不壊矣使章之言卒<lb/>
行則王鳳之黨盡去而西京之祚不墜矣拘牽忌諱以<lb/>
至于此此臣之所謂害之一也何謂指摘效驗葢人臣<lb/>
進言求益于國前有據依後有證驗庶㡬得事理之實<lb/>
可以囘君上之聽傳之簡冊以為格言如賈誼之論侯<lb/>
國江統之論徙戎言雖不用事則果然證驗之明如合<lb/>
符契可謂善于立說者矣然而進言之士指陳事實必<lb/>
<pb n="KR4d0243_SBCK_026-2b"/>
曰如是則治安如是則危亂或引商為鑒或借秦為喻<lb/>
自是進言之體無非愛君之言正欲人主垂聽可以制<lb/>
治于未亂豈願他日有悔徒取知言之虚名然而未形<lb/>
而言多謂其已甚既言之後或未必盡然便謂好為過<lb/>
言不見其效成䜛夫浸潤之間啓人主厭言之心人臣<lb/>
既為君上而言固當不茍人主但求有益于我何問其<lb/>
他且如水旱之始皆謂盜賊可憂賴陛下圖之于初救<lb/>
之備至饑饉者既得所養姦傑者無所發端至于今日<lb/>
卒以無事此非天幸實出人謀在今日事雖不然而其<lb/>
<pb n="KR4d0243_SBCK_026-3a"/>
初真有可慮若謂太過則誠不可以此知但當視其鑒<lb/>
戒之言益增警懼之意若始疑其過未指其妄則言者<lb/>
憚矣陛下愛養敢言之氣深察羣下之心如臣所陳又<lb/>
何足進竊惟古人之論猶未及此敢因奏對輒罄愚衷<lb/>
倘聖明少賜採擇不為小補<lb/>
　　論帥臣不可輕出<lb/>
臣竊惟諸道置帥官稱安撫兼兵民之權有分閫之制<lb/>
朝廷選擇甚重不輕比年以來遇有盜賊竊發州縣所<lb/>
不能制者必使帥臣親行雖多成功臣竊慮此水旱饑<lb/>
<pb n="KR4d0243_SBCK_026-3b"/>
饉既不能免潢池弄兵安保其無若自此以為故事帥<lb/>
臣動輒臨戎恐非國家之長䇿也仰惟神宗皇帝垂意<lb/>
邊事廟謨深逺迺熙寧九年知成都府蔡延慶言乞發<lb/>
陕西兵援茂州候兵集自将以往令轉運司攝府事詔<lb/>
朝廷已遣将部兵延慶務在持重毋得輕去成都元豐<lb/>
九年河東經略司言西賊入麟州神堂寨知州訾虎等<lb/>
領兵出戰有功詔虎自今毋得輕易出入遇有冦邉止<lb/>
令裨將出兵揜逐神宗之慮深矣葢帥守之臣民之司<lb/>
命一有失宜衆心易動當令指授方略調度軍食持重<lb/>
<pb n="KR4d0243_SBCK_026-4a"/>
鎮撫以靖一方雖有挫衂根本不摇若使輕出利害實<lb/>
大蓋帥臣之行建牙郊野堪戰之士咸在行陳從行兵<lb/>
卒必是單弱而又隨宜遷次登陟險隘脱有黠傑之盜<lb/>
伏隠篁竹乗間捷出以犯大帥之顔行則賊勢易張國<lb/>
威難振倉猝之頃可勝言哉故延慶有請既拒而不從<lb/>
訾虎成功亦因以切戒此臣平日之所慮適合信史之<lb/>
所傳無事而言似非時務愚者一得願效君前伏惟俯<lb/>
矜微悃曲留宸念臣幸甚<lb/>
　　論役法<lb/>
<pb n="KR4d0243_SBCK_026-4b"/>
臣竊惟州縣之事其切于民者莫大于役法其害于民<lb/>
者亦莫大于役法役法不明民受其害仰惟陛下愛民<lb/>
如子罷行利害惟恐不及而民猶有未安田里者葢役<lb/>
法有以害之也夫民之畏役如避仇讎茍可以幸免則<lb/>
無所不至甲當為之必曰乙富于我乙當為之必曰丙<lb/>
之增産倍我民之姦偽百出吏之上下百端州以為甲<lb/>
可甲不已而訴之運司則以乙為之乙又訴于常平司<lb/>
則復及于丙矣取其案而觀之則據法援例皆不可破<lb/>
三者交訴不勝不已卒之豪强得志而害及下户小人<lb/>
<pb n="KR4d0243_SBCK_026-5a"/>
以氣相髙往往未被供役之害而生涯蕩于吏手矣臣<lb/>
在州縣見斯弊詳求其故葢前後臣僚論列有為朱腳<lb/>
白腳之法者有為鼠尾輪差之法者朝廷行之正求以<lb/>
便民然而申明愈多法令愈繁有司不知所守而舞文<lb/>
之吏因得並緣為姦而民益病矣臣嘗求之一鄉而得<lb/>
之其法明而易行簡而易守凡物力及百緡者役一月<lb/>
及千緡者役十月其間多寡有差大率皆以月計行之<lb/>
既久上下相安甲滿而乙代之乙去而丙為之不容吏<lb/>
預其間而民亦樂其力役之均無復訟訴為令者誠使<lb/>
<pb n="KR4d0243_SBCK_026-5b"/>
他鄉皆然則邑事去强半矣惟其官司素無定法故難<lb/>
以推而行之臣以為茍以此施于天下何為而不可如<lb/>
曰風土有異同版籍有多寡不可一律則使凡鄉之富<lb/>
者或數倍于此則以此法等而上之以三百緡五百緡<lb/>
供一月之役鄉之貧者或不及于此則以此法等而下<lb/>
之以三十緡五十緡供一月之役以天下視之疑若輕<lb/>
重之不同以各鄉視之乃所以為均也各鄉既均訟訴<lb/>
皆息是豈不明而易行簡而易守哉然吏之與民迭有<lb/>
利害役法不明則民病民病則訟繁訟繁則吏可得志<lb/>
<pb n="KR4d0243_SBCK_026-6a"/>
役法一定則民安民安則訟清訟清則吏無所措手為<lb/>
治者將安從乎陛下如以為可行茍但付之有司則必<lb/>
有老姦宿猾豫為後日之計爭執前後成法以撓之者<lb/>
惟陛下斷之果行之必精擇詳練之人使推此法行之<lb/>
一州一州便之則使監司行之一路一路便之則使諸<lb/>
道皆行之而實惠遍及于天下矣<lb/>
　　論軍器宂費<lb/>
臣竊惟國家軍器之備置監以總其要置所以鳩其工<lb/>
器械犀利誠得戒不虞之上䇿臣愚以謂戒不虞者本<lb/>
<pb n="KR4d0243_SBCK_026-6b"/>
以安民也而無名之斂或至于擾民本以衛國也而無<lb/>
用之工或至于蠧國何謂無名之斂每嵗收買軍器物<lb/>
料朝廷雖許支錢州縣或無錢可支不免科擾又有津<lb/>
遣之費大率多出于民民輸常賦猶不能給况重之以<lb/>
此乎此所謂擾民者也何謂無用之工本所萬全指揮<lb/>
及東西作坊見役五千七百餘人嵗支錢二十九萬緡<lb/>
約米四萬餘斛用人不為不多廩之不為不厚而猶以<lb/>
為未足更于諸州作院差撥兵士入所又一千餘人嵗<lb/>
支錢八萬餘緡米九千餘斛而諸州又厚有衣糧以贍<lb/>
<pb n="KR4d0243_SBCK_026-7a"/>
給之此所謂蠧國者也陛下睿明洞照灼知擾民之弊<lb/>
近已将諸路日前嵗額泛抛軍器物料並皆除放民頗<lb/>
息肩矣惟蠧國之弊未有以上聞者夫以本所日役三<lb/>
千七百餘人茍能汰去老弱嚴禁宂占專擇可用之卒<lb/>
日督其程則軍器不患于不辦今既以無用之人雜處<lb/>
其中而徒取外郡之卒更置于此重耗廩給將焉用之<lb/>
臣愚欲望聖慈特賜詳酌攷軍器之程計工徒之費如<lb/>
臣言或有可採即乞睿旨將本所三千餘人專責其工<lb/>
役所有諸州兵匠遣還原來去處嵗省公家之錢㡬萬<lb/>
<pb n="KR4d0243_SBCK_026-7b"/>
緡米幾萬斛蠧國之害旣衰而小人亦免旅居之歎有<lb/>
利而無害惟陛下圖之<lb/>
　　論福建鹽法<lb/>
臣仰惟陛下勤卹民隱宵旰求治民生利害無小不聞<lb/>
或罷或行曾不淹日兹非勵精之明驗歟竊惟榷鹽之<lb/>
法天下通行七閩之法公私尤便上州得鹽下州得米<lb/>
民不淡食官收其贏漕司平其多寡州縣賴以充用田<lb/>
里之民尤爲樂業而行之旣久不能無弊官無本錢而<lb/>
豪民出其資故大半之利歸于私家縣有積逋而漕司<lb/>
<pb n="KR4d0243_SBCK_026-8a"/>
取其數故般運之贏廢于中道支發紊先後之次網船<lb/>
有滯留之費寖失古人立法之旨議者不知講求弊源<lb/>
去其太甚者而圖其餘使害去而人不知利興而民有<lb/>
賴乃一切欲以榷筦之法齊之行之未㡬公私俱病賴<lb/>
聖明盡復其舊吏民無不鼓舞然新法之害既去而舊<lb/>
法之弊則未之講亦未為盡善也臣愚欲望聖慈行下<lb/>
監司諸州講求見行鹽法有未盡者纖悉必聞舉其偏<lb/>
而補其弊立為成法俾之遵行以惠閩粤于無窮不勝<lb/>
幸甚臣恭聞仁宗皇帝有欲增河北鹽價者仁宗御批<lb/>
<pb n="KR4d0243_SBCK_026-8b"/>
所奏有曰朕終不忍使河北人食貴鹽父老聞之掬香<lb/>
于手望闕焚之以謝聖恩祖宗徳澤之在人如此葢鹽<lb/>
者人之所共利立法茍善所被實廣惟陛下裁幸<lb/>
　　論主簿差出之弊<lb/>
臣竊惟縣置主簿專以勾簿書之稽為職凡一縣稅賦<lb/>
之輸納實總之銷簿對鈔尤為緊切而監司郡守循習<lb/>
故常以主簿在縣官中最為事簡差出不時甚者至㳂<lb/>
檄無虚月朝歸而暮出雖有勤榦之吏困于往來欲竭<lb/>
力效職而不可得簿書期會比之教化則為細事在州<lb/>
<pb n="KR4d0243_SBCK_026-9a"/>
縣之間則急務也小民輸官租得鈔而歸官司勾銷名<lb/>
簿則可以優㳺卒嵗豪强頑猾據簿之未銷者督之則<lb/>
無所逃罪其間利害皆係于簿書簿書不明則吏得以<lb/>
肆意為姦貧民下戸至有已納而更輸豪猾之家苞苴<lb/>
把持或至于幸免然則主簿之職若閒而實要如此任<lb/>
職而不勤責固有所歸矣奔走道塗而一旦以不職被<lb/>
譴彼有辭焉臣愚欲望睿旨諸路監司守臣遇有差出<lb/>
輪㸃諸縣主簿量立定制每嵗不得過兩次又計日月<lb/>
之多寡較道里之逺近而比折之當差出者不得以請<lb/>
<pb n="KR4d0243_SBCK_026-9b"/>
求而免已滿兩次者不得復差庶使小官得少安職守<lb/>
簿書不至猥弊而民被實惠矣<lb/>
　　乞東宫官進嘉言善行<lb/>
臣仰惟陛下深維天下之大本立儲宫以安社稷置僚<lb/>
佐以任輔導之職真一代之盛典也臣猥以庸陋備員<lb/>
其間且得執經從容以侍承華千載榮遇非所宜得思<lb/>
欲殫智竭慮以稱陛下任使之意補太子聰明之餘雖<lb/>
太子天資明敏謙勤好學而臣不過于誦説之間可以<lb/>
少效其愚講罷而退雖欲陳述古今以資盛徳無由以<lb/>
<pb n="KR4d0243_SBCK_026-10a"/>
進退而思之實不遑處臣竊聞祖宗時應東宫王府官<lb/>
屬每五日必使各進嘉言善行一條臣愚欲望睿旨申<lb/>
行故事使臣等毎五日必以一事進如有己見因而詳<lb/>
論其是非當否不問興衰治亂帝王臣子凡古人言行<lb/>
可以勸可以戒者採于百家擇其機要以奉太子則上<lb/>
性愈明輔成儲徳區區之心得逃尸素之責矣王府僚<lb/>
屬亦倣此而行之必有日新之益此故事也<lb/>
　　論朱熹補外<lb/>
臣竊惟欲收天下之人心必用天下之人望帝王之興<lb/>
<pb n="KR4d0243_SBCK_026-10b"/>
罔不取此文王作興而二老歸孟子所謂二老者天下<lb/>
之大老而歸之者也晉元帝初鎮建康吳人不附士庶<lb/>
莫有至者一日王導及諸名勝騎從而出吳人紀瞻顧<lb/>
榮皆江南之望竊覘之乃相率拜于道左導因請引二<lb/>
子以結人心二人應命而至由是吳㑹風靡百姓歸心<lb/>
焉此尤其明驗也下至劉備之入蜀薄許靖而不用法<lb/>
正曰靖有虚譽今主公始創大業人不可戸曉宜加敬<lb/>
重以慰逺近之望備乃禮而用之夫太公伯夷固非後<lb/>
世所及紀瞻顧榮一歸而江左之君臣遂定許靖知無<lb/>
<pb n="KR4d0243_SBCK_026-11a"/>
實用先主以其虚譽猶禮而用之事雖不侔意則一也<lb/>
陛下不得已而嗣位兢業當百倍于平時首闢經筵刻<lb/>
意典學天下風動以為新政之第一而又出自宸衷收<lb/>
召朱熹寘之講席渴于一見惟恐不及次對之寵擢于<lb/>
中途當今人望儒宗無出熹之右者雖不可以望太公<lb/>
伯夷其視紀瞻顧榮過之逺甚平生為有用之學非若<lb/>
許靖之虛譽也故天下士夫視其進退以為重輕及其<lb/>
來前陛下傾待以禮禮記一經又先令講大學之篇學<lb/>
士翕然向風謂將大有補于聖徳忽然去之如振槁然<lb/>
<pb n="KR4d0243_SBCK_026-11b"/>
舉朝失色言之喪氣此非細故也陛下之去留正已失<lb/>
之倉猝然曰去宰相而已又去黄度亦為之紛紜然曰<lb/>
去諫官而已二事已致物議然未若朱熹之舉之為甚<lb/>
也取天下之人望以收人心陛下既已得之今又去之<lb/>
人心謂何此可想而知不待臣言而後喻也不知陛下<lb/>
所以去之者曷故熹無職事惟有論議必是論議之間<lb/>
有忤聖心知前日所以處之者不以代言不以為六部<lb/>
之貳俾以次對侍講是專求其言也以言求之而以言<lb/>
棄之尤非所以示天下也抑又有大不可者熹之去就<lb/>
<pb n="KR4d0243_SBCK_026-12a"/>
固巳關係甚重始聞此事臣自以備位後省可繳奏以<lb/>
裨聖聰命猶未頒而熹已出門乃知御批徑以付之皇<lb/>
恐而去此尤不可如此則是命令不由中書不由封駮<lb/>
之地此其利害又甚于失人望矣臣事太上皇帝論事<lb/>
動至十數違忤已甚而事終以不行蓋重惜喉舌之地<lb/>
雖有不從不過不報故張子仁終不建節鄭汝諧終于<lb/>
外補陳源終不得俸率逢原終不得告如此等事尚能<lb/>
扶持不致傾危者此太上皇帝之盛德也今成命未至<lb/>
于後省而御批巳自别行正使聖斷排逐姦邪猶不當<lb/>
<pb n="KR4d0243_SBCK_026-12b"/>
爾況施于此乎此臣所以忠憤感激懼職業之遂廢而<lb/>
無以事陛下也欲望聖慈翻然感悟念古人進退人以<lb/>
禮之意無貽加膝墜淵之譏在陛下若反掌之易而氣<lb/>
象頓還矣蘇軾論漢高祖刻印銷印有同兒戲何嘗累<lb/>
高祖之知人適足明聖人之無我臣實有望焉干犯天<lb/>
威罪當萬死伏惟陛下裁幸<lb/>
　　乞賜莫叔光諡及錄用鄭鍔之後<hi>思同倪</hi>
臣等竊惟為寮潛邸者儒生之榮遇施恩舊學者人君<lb/>
之盛徳仰惟陛下聰明天縱聖敬日躋而終始典學習<lb/>
<pb n="KR4d0243_SBCK_026-13a"/>
與性成榮儒重道增光家法凡臣子之執經于初潛輔<lb/>
導于朱邸者寵數特異仰見聖明不遺故舊之至仁其<lb/>
有身為侍從而不及覩龍飛之盛終于庶寮而不得霑<lb/>
霈澤之餘者有二人焉竊見故吏部侍郎莫叔光性行<lb/>
端良問學該洽立朝正色有仁者之勇始以秘書郎兼<lb/>
平陽郡王府教授後以著作佐郎兼嘉王府贊讀在陛<lb/>
下左右四年嘗賜以恬靜二字後雖免兼而朔望必見<lb/>
愛眷優渥陛下憫其蚤世賜以金繒而贈典之外未嘗<lb/>
加以異恩易名定諡故屯田員外郎鄭鍔素明經術通<lb/>
<pb n="KR4d0243_SBCK_026-13b"/>
貫古今教導諸生著録甚衆任秘書郎日先帝時在東<lb/>
宫陛下為英國公孝宗擢兼小學教授創置一員與知<lb/>
樞密院何澹輪日入侍首尾再朞嘗進勸戒元龜一書<lb/>
尤蒙襃美御書無逸一篇及學問清修嵗寒等字以賜<lb/>
之鍔之身後尤為衰替無家可歸一子逺宦奉九十之<lb/>
母無以為養一子累舉未第無有為二人言者臣思臣<lb/>
鑰實與同朝而鍔又臣鑰之師也臣等幸日侍經幄敢<lb/>
以奏聞伏望聖慈特加矜念使恩逮泉壤澤及遺孤簪<lb/>
履不遺民徳為厚實有補于聖治<lb/>
<pb n="KR4d0243_SBCK_026-14a"/>
　　乞加贈彭龜年及録用其後<lb/>
臣聞太宗征遼追思魏徵明皇幸蜀乃祭九齡葢忠臣<lb/>
之言常時或不見用事有其驗雖悔莫追此明主之所<lb/>
宜加察也陛下即位之初一時舊學多在外服惟彭龜<lb/>
年自起居舍人擢中書舍人遷吏部侍郎臣同在後省<lb/>
見其無日不蒙召見恩至渥也韓侂胄方有弄權之漸<lb/>
龜年知其必為後患上疏力言遂以待制知江陵府而<lb/>
侂胄留為内祠是時臣為給事中林大中為中書舍人<lb/>
同銜繳奏乞留龜年既不可得再奏龜年義必不留言<lb/>
<pb n="KR4d0243_SBCK_026-14b"/>
又不從三人相繼去國侂胄因之愈肆以致禍敗今十<lb/>
餘年矣去嵗仲冬之三日甫誅姦臣而大中與臣明日<lb/>
即蒙收召起于既老獨龜年蚤没不及見更化之盛實<lb/>
可憐憫臣嘗從其家得諫草敢繕冩進呈伏望睿覽則<lb/>
知龜年先見之明獻言之力或加贈䘏或録用其後仍<lb/>
以奏檢宣付史館上以廣聖君念舊之心下以激忠臣<lb/>
敢言之氣實為幸甚<lb/>
<hi>疏折其姦謀襃䘏之典理宜優異雖已追贈未稱朕懐御筆彭龜年係朕潛藩舊學當權臣用事之始首能抗</hi>
<hi>子彭欽與寺監簿差遣可特加贈龍圖閣學士其</hi>
<pb n="KR4d0243_SBCK_026-15a"/>
　　乞録用陳傅良之後<lb/>
臣仰惟陛下自更化以來拔用人物凡曾被選擇而阨<lb/>
于逺外之人存者無不收召如臣等輩皆不遺忘其不<lb/>
幸溘先朝露不及見今日盛際者或加贈諡錄用其後<lb/>
而尤篤于舊學之臣如彭龜年莫叔光鄭鍔是也惟故<lb/>
中書舍人陳傅良以一世名儒為嘉邸直講最蒙恩遇<lb/>
陛下踐阼之初置之從列爾後困于排抵幾至危殆起<lb/>
知泉州不及赴而卒其家索然次子已夭長子師轍窮<lb/>
匱孤獨曾經一任改奏京秩年過五十栖栖逆旅所向<lb/>
<pb n="KR4d0243_SBCK_026-15b"/>
</p>
<p>
不偶誠為可憫臣與傅良為布衣交後又同朝俱掌内<lb/>
外制情義至厚真是畏友其學問文章過臣逺甚實不<lb/>
忍其後之不振竊見紹熙中陛下生辰傅良獻詩大蒙<lb/>
嘉賞親御翰墨寫其詩篇反以賜之臣嘗再拜而為之<lb/>
跋奎墨既已刊之樂石敢以墨本及臣跋語同以上進<lb/>
伏望聖慈俯賜睿覽興念簪履之遺特降恩旨録其嗣<lb/>
子上以見聖主甘盤遯野之思下以慰傅良沈泉之痛<lb/>
不勝臣子之幸<lb/>
攻媿集巻二十六<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_027-1a"/>
攻媿集巻二十七<lb/>
　　　　　宋　樓　鑰　撰<lb/>
　奏議<hi>奏槀西掖</hi>
　　繳泉州吳淨黨罪案<lb/>
臣比緣承乏暫攝西掖刑房之事職所當書人命所繫<lb/>
尤當加謹嘗攷近歲所斷過四百餘人非不欲求以生<lb/>
之而奏案所言愚民犯法多其自取不敢輕有論奏臣<lb/>
聞之書曰罪疑惟輕功疑惟重與其殺不辜寧失不經<lb/>
經者常也殺人者死法之常也殺人而不死是失之不<lb/>
<pb n="KR4d0243_SBCK_027-1b"/>
常也聖人初無意于庇有罪之人而使死者銜冤也特<lb/>
以罪有可疑者可以殺可以無殺殺之則恐其無辜不<lb/>
殺則失之不常寧失之而不忍其不辜而死也國家列<lb/>
聖仁厚凡大辟刑名疑慮情理可憫皆許奏裁率從寛<lb/>
貸國祚靈長此其大者竊詳泉州百姓吳淨黨之事本<lb/>
州見以疑慮具奏以臣觀之亦幾于可憫者矣臣請舉<lb/>
其大略而言之吳淨黨雖非良善之人然其所犯止因<lb/>
巳醉而求酒旣無殺人之心又初不操殺人之器許應<lb/>
遂惡其穢語先以木扁擔趕打案中明稱淨黨勢迫見<lb/>
<pb n="KR4d0243_SBCK_027-2a"/>
有木柄鐵齒爬挐急把起爬挐以枕背打許應遂額中<lb/>
心一下血出倒地再以爬挐木枕背打左邊肋下虚處<lb/>
扇骨上一下傷重于辜限内身死爬挐旣非殺人之具<lb/>
又當夜分之時穢語初無切害許應遂先以木扁擔趕<lb/>
打偶有爬挐而取擊之止于二下遂致重傷原其本心<lb/>
非是兇惡寘之死地罪有可疑欲望聖慈體大舜惟輕<lb/>
之仁廣列聖好生之徳矜愚民之無知察所犯之非故<lb/>
特下刑寺重别定斷儻蒙寛貸亦必杖脊配流或加逺<lb/>
惡足以償死者之冤矣所有録黄臣未敢書行<lb/>
<pb n="KR4d0243_SBCK_027-2b"/>
　小貼子臣詳攷本州奏案許應遂被打之時妻阿曽<lb/>
　弟許應明同蘇穗奴扶䇿許應遂于煮糖竈前坐向<lb/>
　火炙救蘇穗奴等依舊打糖則可見當時亦不以為<lb/>
　重傷況本州具奏有云原其所犯本無殺意若便行<lb/>
　正斷竊恐不中有此疑慮檢準淳熙敕大辟刑名疑<lb/>
　慮奏裁則是本州亦以為疑竊恐難以正斷伏祈睿<lb/>
　照<lb/>
　　繳刑部劄子<hi>郎鄭汝諧劄子三省同奉聖㫖依朝㪚大夫守宗正少卿兼權刑部侍</hi>
臣竊見在法大辟情法相當之人合申提刑司詳覆依<lb/>
<pb n="KR4d0243_SBCK_027-3a"/>
法斷遣其有刑名疑慮情理可憫屍不經驗殺人無證<lb/>
見四者皆許奏裁此本朝累聖仁厚之至紹興以來凡<lb/>
奏裁者必貸見今所行屍不經驗殺人無證佐而奏案<lb/>
中情理分明者皆自依斷必委提刑親臨察其無冤而<lb/>
後處決不以其奏裁而幸免也其刑名疑慮情理可憫<lb/>
者又皆詳酌罪犯或貸或不貸亦非盡從輕典也年來<lb/>
死罪日報思欲澄源正本以幾刑措而未有以為䇿今<lb/>
忽奉前項指揮臣再三細繹雖是申嚴舊法欲革淹延<lb/>
之弊深恐未易施行敢因其言條列如後<lb/>
<pb n="KR4d0243_SBCK_027-3b"/>
一謂州郡之吏慮申提刑司未免有財賄之費徑以聞<lb/>
之于朝廷提刑司亦利其安靜無事不惟不復詰問間<lb/>
有申詳覆者亦疏下州郡使之奏聞臣竊以為未然提<lb/>
刑以提㸃一路刑獄為職州郡詳覆而本司之吏利于<lb/>
受賄此當責之提刑非法之弊也當有以禁止之豈可<lb/>
縱而不問若以為提刑司之吏利于詳覆之有得則所<lb/>
謂利其安靜間有詳覆亦疏下州郡使之奏聞者官耶<lb/>
吏耶以為吏則彼方利詳覆之財賄而疏下者非其所<lb/>
利也以為官則亦當以此責之提刑别議申飭可也<lb/>
<pb n="KR4d0243_SBCK_027-4a"/>
一謂刑名初無疑慮情理初無可憫類皆飾為辭說而<lb/>
以數百幅之案牘上干九重之聴覽中書之務不清都<lb/>
司之事日積刑部疲于擬議棘寺困于約法臣竊以為<lb/>
未然初無疑慮可憫飾為辭說者蓋有之矣然求之于<lb/>
古用刑之際寧過于詳毋過于簡故王制曰成獄辭史<lb/>
以告于正正以告于大司寇大司寇聴之以告于王王<lb/>
命三公參聴之三公復以告于王王三又然後制刑蓋<lb/>
如此其詳唐制諸州斷死罪雖非疑慮各三覆奏亦不<lb/>
以為繁也今奏案之上九重亦惟以視其成而已中書<lb/>
<pb n="KR4d0243_SBCK_027-4b"/>
之務不清恐不專為此若都司刑部棘寺則職專在此<lb/>
為此言者恐未免于憚煩之譏<lb/>
一謂諸州囚禁以候奏案之下淹延日久其間證佐牽<lb/>
聨之人或監或繫多有死于疾病飢餓者豈不傷聖世<lb/>
欽恤之仁而上奸天地至和之氣臣以為此論誠美矣<lb/>
奏案之稽留以至淹延誠為大患是當别議措置如此<lb/>
令一行州郡承風觀望鍛錬周内或至移情就法茍免<lb/>
駮糾徑從詳覆處斷鮮以上聞殺人愈多傷欽恤之仁<lb/>
奸至和之氣必有甚于今日兼恐囚無生路翻異愈繁<lb/>
<pb n="KR4d0243_SBCK_027-5a"/>
淹延愈甚囚繫愈多矣<lb/>
一謂欲乞明降指揮應諸州不當奏之事而輒奏者其<lb/>
當職官吏悉坐不應奏而奏之法朝廷知其難行旣以<lb/>
貼去而改之云今後應諸州軍勘鞫公事如罪犯委有<lb/>
疑惑情理可憫者方許奏裁其有情法相當所犯初無<lb/>
疑慮者令徑申提刑司詳覆斷遣施行臣以為議者固<lb/>
以必不可行而改者亦未應如此行下蓋二者自有見<lb/>
行條法不待申言言之先後意有重輕必欲申嚴若曰<lb/>
情法相當者申提刑司詳覆依法斷遣其委有疑惑情<lb/>
<pb n="KR4d0243_SBCK_027-5b"/>
理可憫者方許奏裁則其辭尚緩或别議戒諭則可若<lb/>
今所降臣愚實恐州郡妄希風旨奏裁之案日少詳覆<lb/>
而斷者益衆雖都司刑寺之事簡而殺人愈多此臣所<lb/>
以寒心也<lb/>
一謂自此敢有違戾者必罰無赦又小貼子内稱間有<lb/>
將賊賍低估價錢止作四貫七八百文以應賍不滿之<lb/>
條若此等類乞今後許從刑部㸃對將官吏取旨施行<lb/>
臣竊以爲尤非也漢景帝之詔曰獄疑者讞有司有司<lb/>
所不能決移廷尉有令讞而後不當讞者不爲失政恐<lb/>
<pb n="KR4d0243_SBCK_027-6a"/>
人之畏罪而不讞故以此誘之今而曰必罰無赦則誰<lb/>
敢讞乎近蓋嘗以讞之不當而罰檢法之官論者固已<lb/>
深慮而況此明禁之乎低估價錢者取㫖施行則今後<lb/>
必多贓滿之人尤非臣所敢聞也竊觀自古書傳所載<lb/>
惟務寛宥如與其殺不辜寧失不經之類不一而足矧<lb/>
祖宗以來惟恐有司不以冤獄上聞大中祥符六年眞<lb/>
宗以外郡斷獄有疑及情理可憫者避大理駮糾不卽<lb/>
申奏詔令申提㸃刑獄官覆實具案附驛以奏聞付大<lb/>
理寺詳覆取㫖天聖四年仁宗詔自今大辟案情理可<lb/>
<pb n="KR4d0243_SBCK_027-6b"/>
憫而刑名疑慮者更不申提㸃刑獄官竝具案聞奏如<lb/>
無枉濫情弊更不駮勘未聞有使之不讞者也<lb/>
右前件所陳上瀆天聴罪在不赦竊以為今日斷獄旣<lb/>
未有澄源正本長䇿使斯民之無犯莫若且仍舊貫無<lb/>
事改作深恐講之未詳反致已甚拳拳納忠不敢愛身<lb/>
臣非好為立異利害所在職所當言不容緘黙伏望聖<lb/>
慈詳察寝罷上件指揮實為天下幸甚所有録黄臣未<lb/>
敢書行<lb/>
　　繳皇后宅恩澤<hi>尚有八名乞依安恭皇后宅體例李孝純等奏合得恩澤一十八名</hi>
<pb n="KR4d0243_SBCK_027-7a"/>
<hi>行施</hi>
臣仰惟皇后母儀天下所得恩數自有故事然司封格<lb/>
法但載大禮恩澤數目其冊寳推恩止係特降指揮大<lb/>
率國家循例等事有其舉之莫可廢也有其廢之莫可<lb/>
舉也皇后冊寳親屬推恩舊得二十五人隆興二年因<lb/>
臣寮申請特減七人此安恭皇后之例也至淳熙三年<lb/>
壽成皇后自以别無承受之人于十八人中又乞減省<lb/>
遂又減八人紹興元年皇后受冊先得㫖應照淳熙三<lb/>
年以前條例及有司别具前後體例以聞得㫖與十人<lb/>
<pb n="KR4d0243_SBCK_027-7b"/>
仰見陛下遵守家法莫敢舉之之意今因李孝純等陳<lb/>
乞卻復八人雖比之舊制仍少七人正合安恭皇后之<lb/>
例然已經淳熙三年減作十名及紹興元年特㫖裁定<lb/>
而今日又復增添在陛下崇尚恭儉之時不宜有此如<lb/>
聖意以李氏三位子孫數多俯循其請乞降睿㫖所添<lb/>
八人止許奏本宗親如此則既不失恩厚又有樽節不<lb/>
致汎溢已甚所有録黄臣未敢書行<lb/>
　　繳林大中辭免權吏部侍郎除直寳文閣與郡<hi>給同</hi>
<hi>尤袤事中</hi>
<pb n="KR4d0243_SBCK_027-8a"/>
臣等聞之蘇軾上書于神宗其論存紀綱曰建隆以來<lb/>
未嘗罪一言者縱有薄責旋卽超升許以風聞而無官<lb/>
長風采所繫不問尊卑言及乘輿則天子改容事闗廊<lb/>
廟則宰相待罪臺諌固未必皆賢所言未必皆是然須<lb/>
養其鋭氣而借之重權者豈徒然哉將以折姦臣之萌<lb/>
而救内重之弊也又曰彈劾積威之後雖庸人亦可奮<lb/>
揚風采消委之餘即豪傑有所不能振起此天下之至<lb/>
論也仰惟陛下隆寛盡下和顔受言而臺諌之臣相繼<lb/>
去國者已多侍御史林大中任言責者三年餘矣最䝉<lb/>
<pb n="KR4d0243_SBCK_027-8b"/>
眷注言聴諌行前因論事除吏部侍郎雖去言職遂正<lb/>
從班人皆以為陛下賞之也辭免一再除職與郡大中<lb/>
以書生起家陛下拔擢至此在大中之分足矣而臣等<lb/>
猶敢有言者非為一大中也為臺諌事體惜也非止為<lb/>
臺諌事體也為國家惜紀綱之地也大中論一少卿亦<lb/>
不知所言之詳而同日與郡陛下既以為權侍臣矣而<lb/>
僅一直寳文閣天下傳聞必以為朝廷以言罪人乃與<lb/>
所論之人俱坐汰斥實傷國體且虧仁厚之政近年臺<lb/>
諌風采日消正賴陛下主張使之振作以强主威以尊<lb/>
<pb n="KR4d0243_SBCK_027-9a"/>
朝廷以讋姦邪以沮僥倖言脱于口應之如響中外竦<lb/>
動紀綱自張不然則所損甚多來者亦不可為矣公議<lb/>
皆賴陛下選大中言職或留之論思獻納之班度今事<lb/>
勢大中義難復留敢望聖慈念祖宗之深意鑒蘇軾之<lb/>
至論詳察事體無令言者與被論者同日而去施行稍<lb/>
有次第使得從容引退優禮以遣之養臣下敢言之氣<lb/>
全國家退臣之禮猶足以示四方儻陛下慨然感悟曲<lb/>
留其行則臣等幸甚過望士大夫感悦奮勵孰不思罄<lb/>
竭以圖報哉所有録黄臣等未敢書行書讀<lb/>
<pb n="KR4d0243_SBCK_027-9b"/>
　　繳皇后宅門客親屬補官<hi>恩數内門客蔣孝曾親皇后歸謁家廟親屬推</hi>
<hi>霍溥白身補官屬張孝詵霍淵</hi>
臣比者以李孝純等陳乞還給皇后恩澤八名嘗具繳<lb/>
奏乞將所添八名止許奏本宗親奉御筆特與書行臣<lb/>
伏而思之雖比之壽成皇后添此八人然正合安恭皇<lb/>
后之例臣亦不敢固執旣巳施行近者伏覩皇后歸謁<lb/>
家廟一行推恩給事中論駮蒙陛下曲從其言仰見聖<lb/>
主化由近始中宮以義制私朝政清明中外悅服近來<lb/>
親屬推恩雖人數比舊爲多然出自宸斷裁節横恩大<lb/>
<pb n="KR4d0243_SBCK_027-10a"/>
率略盡臣輩尚復何言仰惟陛下從善如流千載一遇<lb/>
詎敢失職以負聖明如李孝純孝友轉行右武郎臣亦<lb/>
不復論列命婦加封親屬轉官悉當書行惟是門客蔣<lb/>
孝曽白身補將仕郎親屬張景詵霍淵霍溥白身補承<lb/>
信郎求之故事既無比例比之衆人最為太優蓋白身<lb/>
補官豈是細事官穴已甚不應開此倖門前此止以李<lb/>
氏子孫親屬衆多特㫖放行恩澤張景詵霍淵霍溥既<lb/>
是親屬即合于所添八名恩澤内補官庶免又于十八<lb/>
名之外别添三人反過安恭皇后之例若門客則無補<lb/>
<pb n="KR4d0243_SBCK_027-10b"/>
官之例尤不當僥冒補授欲望睿㫖今親屬三人于所<lb/>
添八名内奏補仍追寢將孝曽補將仕郎指揮或與免<lb/>
文觧一次實為允當所有録黄臣未敢書行<lb/>
攻媿集巻二十七<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_028-1a"/>
攻媿集巻二十八<lb/>
　　　　　宋　樓　鑰　撰<lb/>
　奏議<hi>奏槀西掖</hi>
　　繳潘景珪差知平江府<lb/>
臣仰惟陛下不忘簪槖之舊念景珪家食之久授以大<lb/>
藩本無不可兼景珪屢試劇郡節用明法亦未嘗有害<lb/>
于民惟是近歳洊致煩言倍費君上保全之賜王畿輔<lb/>
邦吳門最大而起于散地而遽得之必至公論籍籍恐<lb/>
非所以愛之也士大夫茍無大過清朝不忍終棄矧如<lb/>
<pb n="KR4d0243_SBCK_028-1b"/>
景珪付以一州自可辦治而臣猶以為言蓋恐未允公<lb/>
議終難區處欲望聖慈改畀以次州郡俟其治績稍見<lb/>
以序陞遷不過少遲歲月人亦無得而言所有録黄臣<lb/>
未敢書行<lb/>
　　繳劉煒監司差遣<hi>見效依舊與監司差遣聖㫖首議禁戢私錢今已</hi>
臣與劉煒初不相聞知第聞其為人頗有志于事功故<lb/>
朝廷任以邊郡權為淮漕然以前年禁私鐵錢之事觀<lb/>
之則知其人非善于處事者也兩淮鐵錢私鑄太甚浸<lb/>
淫入于内郡合行措置禁戢人雖以為私憂然無敢以<lb/>
<pb n="KR4d0243_SBCK_028-2a"/>
身任其事者朝廷以衆言下之漕司煒自任其事故一<lb/>
以委之然而慮之不審處之不詳行一切之令而欲去<lb/>
積年之弊當時公私兵民行商坐賈雖貧富多寡之不<lb/>
同茍蓄一錢則望一錢之用而煒為之太遽徒以片紙<lb/>
出令使盡失其平一路騷然無不怨憤愁苦其不致生<lb/>
事者特天幸耳是後倍費朝廷調䕶為之遣使為之集<lb/>
議始則降官㑹終則給交子紛紜乆之中外寒心僅得<lb/>
少定至今追咎未已猶未有以為經久之計識者方且<lb/>
憂之雖得私錢粗息所傷已多是何異拔小兒之齒齒<lb/>
<pb n="KR4d0243_SBCK_028-2b"/>
雖得脱而兒殆矣如此處事誰則不能若非朝廷改圖<lb/>
幾無以善其後方是時煒亦倉皇無䇿幸而罷歸得以<lb/>
茍免尚足以為功乎陛下若念其為國任事其志可憐<lb/>
前日之擾非始謀所及不忍廢棄則可耳今忽有㫖以<lb/>
其首議禁戢私錢今已見效依舊與監司差遣若反以<lb/>
為功而賞之者誠恐此命一出必致大駭物論亦無以<lb/>
謝淮甸之人臣雖甚愚知其必不可行故不敢以仇怨<lb/>
為憚冒昧奏陳欲望睿慈寢罷上件指揮少俟事體平<lb/>
息録之未晚臣數犯天威罪在不赦惟陛下原貸所有<lb/>
<pb n="KR4d0243_SBCK_028-3a"/>
録黄臣未敢書行<lb/>
　　繳陳峴差知靖江府<lb/>
臣竊惟國家之待士大夫亦厚矣雖有過愆陷于罪籍<lb/>
未嘗終棄遲以歲月多抆拭而用之此朝廷之至恩也<lb/>
然亦當視其人之如何彼雖有廢放之歎我則有民社<lb/>
之重平時既無善狀而又貪黷太甚者自不應復以民<lb/>
社畀之而況師藩乎峴之處家醜聲甚彰棄妻之訟人<lb/>
憤其寃峴之居官汙聲尤著帥蜀之跡最不可揜前後<lb/>
章疏指陳實事臣不敢復論頃除鄂渚守臣公議尚且<lb/>
<pb n="KR4d0243_SBCK_028-3b"/>
不容隨卽寢罷桂林重鎭控制南方非有才具不足以<lb/>
應事機非有廉節不足以服逺民其可使峴居之乎閒<lb/>
廢雖久衆尚齗齗臣若不言亦必有論之者欲望聖聰<lb/>
寝新命于未行之時别選良牧以鎭撫二十五州之民<lb/>
庶使士夫知畏公議所有錄黄臣未敢書行<lb/>
　　繳鄭汝諧除權吏部侍郞<lb/>
臣伏見四月二十七日鄭汝諧除權吏部侍郞二十八<lb/>
日給事中黄裳繳奏五月二日黄裳除兵部侍郞于是<lb/>
汝諧與裳俱不就職因仍不決遂至踰月臣下罔測聖<lb/>
<pb n="KR4d0243_SBCK_028-4a"/>
意所在今三月三日始有前項指揮臣竊惟給舍臺諫<lb/>
紀綱風采日以振作則朝廷益尊寖以消弭則亷陛陵<lb/>
夷蓋紀綱者陛下之紀綱風采者國家之風采必頼陛<lb/>
下主張然後可為故自來中外之臣所以畏朝廷者以<lb/>
其有給舍臺諫也所以畏給舍臺諫者蓋以尊朝廷也<lb/>
故非才而得美官無故而求横恩者皆惴惴然不敢自<lb/>
安始則曰給舍肯放過否一聞臺諫奏事則又曰不至<lb/>
及我否累朝以來務謹重此選使人不肅而嚴蓋未有<lb/>
如今日不振者也況所貴于士夫者為其能存㢘恥侍<lb/>
<pb n="KR4d0243_SBCK_028-4b"/>
從之官又士大夫所屬望以為表率也小大之臣一聞<lb/>
給舍臺諫語及姓名不當辨說是非即合奉身而去脱<lb/>
有不當公論固存不惟伸言者之氣正以増朝廷之嚴<lb/>
臣不敢更引古義只以近事明之淳熙二年莫濟以袐<lb/>
書監兼權中書舍人因司諫湯彦邦論韓彦古職名事<lb/>
後有貼黄云初除職名後省失于繳駮莫濟自念前在<lb/>
後省曽經書行皇恐引咎即求補外壽皇謂輔臣曰濟<lb/>
何故求去輔臣以實對壽皇即取入文字掲取貼黄而<lb/>
後付出濟終不敢復留壽皇亦聴其去人皆以濟為賢<lb/>
<pb n="KR4d0243_SBCK_028-5a"/>
而服壽皇之重言路也是時習熟見聞亦不以為異事<lb/>
近日一二士夫明見臺諌推彈乃敢睥睨復留名為引<lb/>
退實有覬望强愎之氣反出言路之上汨喪亷恥取笑<lb/>
朝野不得已而後去言者又與之俱是以風采摧頽無<lb/>
復氣燄汝諧士人也一聞裳有繳駮即已出城待命一<lb/>
再入奏力求外補固已深知事體不復可留陛下雖使<lb/>
就職汝諧必畏公議不敢效尤彼莫濟初無姓名在白<lb/>
簡中推迹其故猶自引去矧汝諧親為黄裳繳論何顔<lb/>
復就從列黄裳已䝉陛下眷留臣不敢復論然終以不<lb/>
<pb n="KR4d0243_SBCK_028-5b"/>
得其言而奪封駮之職矣而汝諧秋毫不動儼然居職<lb/>
事理顛倒公論不平亦何以表率朝列宣示中外流傳<lb/>
四方重取譏訕雖欲以職事自見亦無以為容矣臣愚<lb/>
欲望睿慈重紀綱風采之地全士夫亷恥之道許其補<lb/>
外以正事之體度汝諧未敢就職必再辭免而從之則<lb/>
陛下退人以禮汝諧處身有義君臣之間頗為得體實<lb/>
天下幸甚臣誠不肖攝事西掖泯默憤懣寢食不安正<lb/>
以事未經申不敢論奏今而不言則為失職是敢不避<lb/>
斧鉞冒貢愚忠伏惟陛下深察早賜處分所有録黄臣<lb/>
<pb n="KR4d0243_SBCK_028-6a"/>
未敢書行<lb/>
　　繳鄭汝諧第二狀<lb/>
臣今月初三日準録黄鄭汝諧日下赴部供職初四日<lb/>
嘗具奏繳至今未䝉處分初七日再準録黄鄭汝諧辭<lb/>
免乞祠禄或一郡奉御筆依已降指揮供職臣么麽攝<lb/>
承西掖以論駮爲職言語拙訥不足以動天聴汝諧之<lb/>
奏既勤陛下親灑宸翰必是已䝉省覽其言曰自叨除<lb/>
命之後凡三遭省官論奏其意不過欲正國家之事體<lb/>
而存給舍之紀綱是其言可聴者一也又曰論事者罷<lb/>
<pb n="KR4d0243_SBCK_028-6b"/>
被論者留不惟事體不順而紀綱幾于盡廢是其言可<lb/>
聽者二也又曰自始被命至今已四十日矣有合區處<lb/>
施行之事不為不多乃以一小除目閲日已久何必留<lb/>
臣以啟多事之原是其言可聴者三也其説皆與臣言<lb/>
暗合以此猶知人情本不相逺此天下之公言也況黄<lb/>
裳一經繳奏陛下察其難以竝在從列故處以王府舊<lb/>
職而汝諧之命謝深甫繳之臣又論之矣汝諧必知難<lb/>
以竝立深甫與臣又當如黄裳之引去自此一有論奏<lb/>
則先危其身向來猶得與之俱去去非臣子之所憚與<lb/>
<pb n="KR4d0243_SBCK_028-7a"/>
之俱去事已可駭今則論事者罷被論者留臺諌給舍<lb/>
不復可為雖具其官而職盡廢其何以為國乎陛下若<lb/>
徇其請付以外郡以靖朝列在陛下一舉手之頃耳朝<lb/>
廷則可以正紀綱振風采汝諧則可以全去就知亷恥<lb/>
上下兩得之矣近來事緒日出論駮日至煩瀆聖聴皆<lb/>
非得已陛下本務安靜而滋益多事臣愚不避萬死伏<lb/>
望聖慈採之公論付之無心刻印銷印惟是之從使朝<lb/>
廷肅然是非别白實為幸甚不然恐紛紛未已徒駭觀<lb/>
聴無益也所有鄭汝諧供職指揮此特其一爾欲望先<lb/>
<pb n="KR4d0243_SBCK_028-7b"/>
賜宸斷俯從所乞他日如欲用之亦未爲晚上項錄黄<lb/>
臣未敢書行<lb/>
　　繳鄭汝諧第三狀<lb/>
臣備數左史誤蒙聖恩兼攝西掖比因鄭汝諧除吏部<lb/>
侍郞曾經給舍繳奏之後得旨令日下供職繼又準御<lb/>
筆批汝諧乞祠劄子臣兩具繳奏未承處分又蒙宣諭<lb/>
書行臣以愚惷固執不敢奉詔伏念臣以么麽小臣區<lb/>
區抗論實非有他正爲朝廷維持紀綱庶幾後省猶有<lb/>
官守然自知荒陋之文不足以立雷霆之下朝夕俟命<lb/>
<pb n="KR4d0243_SBCK_028-8a"/>
靡遑寧處今兹再降指揮仰窺聖意以汝諧爲有才故<lb/>
排羣議而用之萬鈞勢重罪無可逃三諌不從臣可以<lb/>
去不敢更有繳奏但以上件録黄難以書行臣亦無顔<lb/>
復玷朝列謹具奏聞見今居家俟命伏望聖慈將臣早<lb/>
賜罷黜庶免久妨賢路冒犯宸嚴臣下情無任惶懼戰<lb/>
慄之至所有録黄臣未敢書行<lb/>
　　繳給還陳源産業什物告劄<lb/>
臣竊惟陳源近除内侍省押班後有繳奏䝉陛下採納<lb/>
雖許其趨走于禁中而外廷之議獲伸告命不給俸禄<lb/>
<pb n="KR4d0243_SBCK_028-8b"/>
</p>
<p>
不支仰見皇明洞燭足使近習屏氣今來忽有指揮給<lb/>
還物産臣亟取㑹數目除追納及賣過外所餘不多若<lb/>
不必深較然事體所闗則有不可陳源罪惡貫盈死有<lb/>
餘辜幸䝉寛宥復備使令陛下既已伸外廷之議而復<lb/>
還其已沒之物產則賞罰近于無章矣且其前後賜賚<lb/>
及其侵盜其數不貲今其所餘田産不滿萬緡雜物稱<lb/>
是又多不可售之物舉以與之豈惟不足以示恩適所<lb/>
以啓寵納侮且小人無厭之求其勢未必遽止臣愚欲<lb/>
望聖慈追寝上件指揮以絶姦萌不勝幸甚所有録黄<lb/>
<pb n="KR4d0243_SBCK_028-9a"/>
臣未敢書行<lb/>
　　繳封樁庫取金銀<lb/>
臣竊惟祖宗置内藏庫蓋以乗輿服用之餘别儲以備<lb/>
邊費壽皇置封樁庫亦欲蓄于無事之時以為有事之<lb/>
用非若前代瓊林大盈專以為私藏而輕費也故累朝<lb/>
惟聞時出内藏以補有司之不給借用或至百萬償還<lb/>
不足徃徃貰之未嘗無故反取外帑以實之也高宗皇<lb/>
帝嘗曰祖宗儲積内帑本以備邊陲緩急之用此眞陛<lb/>
下所當取法也今日比祖宗時事力不及十之三四專<lb/>
<pb n="KR4d0243_SBCK_028-9b"/>
仰東南以立國取已竭澤矣州縣困乏田里憔悴重以<lb/>
去年水旱所在饑荒江上流殍盈路徃來皆能言之聖<lb/>
慈力加賑恤所濟無幾二麥未熟可為寒心當今别無<lb/>
生財之道惟賴陛下身履恭儉愛惜財用禁戢貪暴檢<lb/>
柅姦弊尤恐不給而竊聞内庭宴飲無時費用無度内<lb/>
帑所積支用不貲既不領于有司無從知其虚實然觀<lb/>
屢降指揮多取樁錢物則所謂當亦不妄臣職分戸房<lb/>
每見宣取數多實為驚懼葢今日民財竭盡既不在民<lb/>
則當在官而經費既不可減用之又如此不節封樁家<lb/>
<pb n="KR4d0243_SBCK_028-10a"/>
計所儲正自不多若如此支用又將竭矣内帑既虚封<lb/>
樁又竭國將奈何古者無三年之蓄猶曰國非其國而<lb/>
況虚竭如此豈細故哉臣職當論奏正以每降指揮必<lb/>
以恭奉三宫為名故臣子不敢有言然而外議籍籍謂<lb/>
所取之錢多為内廷浮費不過支散樂工賜予近幸日<lb/>
甚一日如此以江海實漏巵山林供野燒豈有紀極哉<lb/>
州縣上煎下迫不惟民不堪命吏不得息縣既不可為<lb/>
州亦無少寛監司例被督責版曹日憂不足椎剥疲民<lb/>
取其膏血百十之逋動遭鞭撻取之盡錙銖用之如泥<lb/>
<pb n="KR4d0243_SBCK_028-10b"/>
沙豈不可痛哉今月十三日連有兩項録黄其一曰令<lb/>
封樁庫支銀八萬兩㑹子二十萬貫赴内藏庫供納恭<lb/>
奉壽聖隆慈備福皇太后至尊壽皇聖帝壽成皇后使<lb/>
用陛下自正月一日行慶壽禮之後至今未曽再駕内<lb/>
外方日夜望鳴蹕之行既欲以錢糧為恭請之用臣敢<lb/>
不書行又一日得㫖令于封樁庫取金二萬兩銀五萬<lb/>
兩内藏庫送納此項實為無名之費一日兩指揮前者<lb/>
則為奉重親之用猶為有名如後一項則為不可府庫<lb/>
陛下之府庫微臣安敢方命誠願聖慈惻然興念母以<lb/>
<pb n="KR4d0243_SBCK_028-11a"/>
生民膏血供無涯之費以固邦本以保宗社夫二萬之<lb/>
金五萬之銀在陛下富貴之極視之若不多以民間計<lb/>
之不知為中人幾家之產細民幾萬之資州縣取之于<lb/>
民不知用多少笞箠竭多少資産輟多少衣食而後得<lb/>
此故拳拳為陛下言之望俯鑒愚衷收還詔㫖務為節<lb/>
儉以益聖徳以寛民力實天下幸甚所有録黄臣未敢<lb/>
書行<lb/>
　　繳萬鐘除起居郎兼權中書舍人<lb/>
臣仰惟陛下即位以來求賢是急收召人物布滿班行<lb/>
<pb n="KR4d0243_SBCK_028-11b"/>
是以政事雖有闕遺而紀綱不致隳紊茲忽聞萬鐘爲<lb/>
起居郞兼權中書舍人人已甚駭臣尤不遑鐘之爲人<lb/>
臣所深識性資浮薄舉止輕儇少有不檢之名老無自<lb/>
艾之意世居京邑日偶賤倡至今市井之間咸知姓字<lb/>
凡曰縉紳之彦鮮與交游重玷臺評難逃物議頃方屏<lb/>
處俄報召還何緣受知不使置散言者强顔就職固巳<lb/>
可羞鐘乃先期入朝如恐不及復居卿列尙曰舊人謬<lb/>
厠從班實汙清選但工諧謔何以當吏筆之嚴僅習歌<lb/>
調何以代王言之重斷然不可衆所共知豈微臣視樊<lb/>
<pb n="KR4d0243_SBCK_028-12a"/>
噲恥與爲伍將有正士問元稹適從何來若陛下必用<lb/>
萬鐘則孤蹤謹避三舍議已出口安可同寅詞不逮心<lb/>
始陳大概敢祈睿斷亟寝誤恩況茲西掖之司下房最<lb/>
穴身當衆怨力拒斜封今欲使斯人在官是先與羣小<lb/>
爲地亟伸繳奏仰冀聴從重千天威恭俟嚴譴所有録<lb/>
黄臣未敢書行<lb/>
<pb n="KR4d0243_SBCK_028-12b"/>
</p>
<p>
攻媿集巻二十八<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_029-1a"/>
攻媿集巻二十九<lb/>
　　　　　宋　樓　鑰　撰<lb/>
　奏議<hi>惷言瑣闥</hi>
　　繳馮輔之等轉官<hi>緻幹辦御藥院馮輔之黄鑑吳改易製造頭冠法服等竝皆精</hi>
<hi>上轉行黄鑑階官上轉行李唐卿轉行遙郡思忠李唐卿各轉一官内馮輔之吳思忠遙郡</hi>
臣仰惟陛下即位之初憂勤抑畏臣子奉職朝廷清明<lb/>
海内欣快雖水潦為災嵗事壊于垂成而人心不恐者<lb/>
以政事紀綱之可恃也兹奉聖旨以御藥院改易製造<lb/>
頭冠法服依淳熙十六年體例幹辦御藥院四人竝特<lb/>
<pb n="KR4d0243_SBCK_029-1b"/>
與轉行一官臣誤蒙陛下擢寘瑣闥不敢不以愚忠仰<lb/>
圖報効臣竊惟歴代人主或出于幼沖不知爵賞之可<lb/>
重或强愎自用不以法制為當守又以嗜慾荒惑不能<lb/>
自克則左右近習之人乗時肆志引例破法惟其所欲<lb/>
外庭不能支吾則攀援僥倖馴致亂階者多矣陛下誕<lb/>
膺丕圗人心翕然詔書所至危疑之情即日盡定葢知<lb/>
陛下仁孝素著而務學為急習熟世故親履時變反覆<lb/>
史傳之得失洞知小人之情狀無酒色之娛絶器玩之<lb/>
好專欲親近儒生講論經理此不世出之主也所望超<lb/>
<pb n="KR4d0243_SBCK_029-2a"/>
然逺覽削去弊蠧排抑僥倖振起紀綱惟祖宗故典是<lb/>
遵惟天下公議是取則太平之期可望今即位纔及兩<lb/>
月而已復容受欺罔遽出横恩以塞無厭之欲其何以<lb/>
示天下夫人主恃以立臣民之上者以紀綱為急横恩<lb/>
一出則是斜封墨敕自壊紀綱陛下心所備知目所親<lb/>
見凡可鑒可戒之事皆當深思切慮力自振抜豈應因<lb/>
仍舊例以黷初政近年以來每遇如此指揮臣僚無不<lb/>
繳駮率蒙依奏後雖製造頭冠法服轉行之人亦以繳<lb/>
奏終于回授而況于改易者乎今來馮輔之呉思忠竝<lb/>
<pb n="KR4d0243_SBCK_029-2b"/>
係武功大夫遙郡團練使若于遙郡上轉行則皆為防<lb/>
禦使黄鑑見係武功大夫遙郡承宣使若與階官上轉<lb/>
行則為横行右武大夫李唐卿見係武功大夫若與轉<lb/>
行遙郡則為刺史夫武臣至于武功大夫則為止法正<lb/>
如文臣之中大夫也武功大夫實歴七周年用七舉主<lb/>
始轉横行非有功效顯著不帶遙郡如文臣不為侍從<lb/>
不得為大中大夫二者皆有累數十年而不遷終身而<lb/>
不得轉凡有恩賞正許回授此一定之法也臣愚欲望<lb/>
睿斷將上項改易頭冠法服賞各與轉一官其礙止法<lb/>
<pb n="KR4d0243_SBCK_029-3a"/>
人竝與依條回授以昭名器之重以示天下之公以窒<lb/>
僥倖之門以光初政之大不勝幸甚所有録黄臣未敢<lb/>
書行<lb/>
　　繳隨龍講官等轉官<lb/>
臣竊惟陛下龍飛御天凡舊日攀附之人均轉官資誠<lb/>
未為過但以國家官穴至此已極而六年之間兩遇覃<lb/>
霈爵賞益濫嘗攷隨龍恩例在祖宗時止轉一官多不<lb/>
過兩官正縁高宗立國于擾攘之時一行官吏自元帥<lb/>
府執羈靮于萬死一生之中故南京即阼之初隨龍人<lb/>
<pb n="KR4d0243_SBCK_029-3b"/>
竝轉四官夀皇朝雖轉四官然兩官係用建儲恩併轉<lb/>
非專為覃恩也太上皇朝四官之賞葢是失于契勘陛<lb/>
下不以位為樂不得已而後受臣于彭龜年黄由沈有<lb/>
開同在後省見其引義力辭其言至切心甚服之臣愚<lb/>
欲望睿斷檢照祖宗之舊典裁節近年之横恩酌為中<lb/>
制使隨龍講官各轉兩官曾任藩邸講堂官各轉一官<lb/>
以成舊僚辭寵之賢以示陛下不敢自比于祖父之意<lb/>
天下幸甚臣冒昧進言不避紊煩所有録黄臣未敢書<lb/>
讀<lb/>
<pb n="KR4d0243_SBCK_029-4a"/>
　　繳戴勲除知閤門事<lb/>
臣仰惟陛下龍飛御天潛藩舊人際千齡之會無不有<lb/>
攀附之幸矧如勲者服勞五年職爲內知聖心記存擢<lb/>
而用之誠未爲過然初除帶御器械臣僚以員數巳足<lb/>
恐其濫額以啓倖門嘗具繳奏今奉使方歸自言閤門<lb/>
舍人今旣故除卽合解罷乞祠祿而遽以知閤處之則<lb/>
爲過矣始八月中臣寮之奏欲少俟他日有闕以頒成<lb/>
命得旨依巳降指揮則是除目巳定又曰候有闕日供<lb/>
職則陛下所以處之者可謂詳盡矣今乃猥以員數巳<lb/>
<pb n="KR4d0243_SBCK_029-4b"/>
足欲從朝廷乞一外祠而遂得知閤雖曰不要君臣不<lb/>
信也竊見夀皇即位之初龍大淵曹覿在潛邸尤久亦<lb/>
止除御帶至次年春間大淵自樞密院副都承旨覿自<lb/>
御帶俱為知閤時金安節周必大相與繳論甚切且謂<lb/>
二人攀附雖舊過此以往事君之日甚長儻其謹畏有<lb/>
加何患身不富貴奉聖旨罷劇就閒宜允衆論尚兹回<lb/>
繳可特依奏大淵别與差遣覿依舊帶御器械一時君<lb/>
臣之間如此其盛然猶其進不已恃寵弄權寖預政事<lb/>
貽害甚多太上皇初年譙熙載姜特立徑除知閤無有<lb/>
<pb n="KR4d0243_SBCK_029-5a"/>
論者公議深以為惜然猶是太子春坊又非内知之比<lb/>
如勲本是士人素被眷知使事甫畢且當退靜以俟君<lb/>
命不應遽有此舉上則以御帶為未足下則欲乞外祠<lb/>
以徼取其所欲如控囊然若遽以知閤處之則陛下之<lb/>
官非惟不足以厲世摩鈍亦不足以慰滿左右之意臣<lb/>
實憂之欲望睿慈深察愚忠追寢新命今譙令雍既以<lb/>
持服未可仕宦勲則當用八月十九日聖旨候有闕日<lb/>
供職或恐聖意念其未有職守即乞如吳炎依蔡必勝<lb/>
例權差候有闕日撥填庶得允當所有録黄臣未敢書<lb/>
<pb n="KR4d0243_SBCK_029-5b"/>
讀<lb/>
　　繳闗禮張宗尹特與隨龍恩數<lb/>
臣竊見前項指揮頗駭觀聽臣非敢故為煩瀆實以隨<lb/>
龍恩數自來無有特與之法一開特與之門恐恩倖援<lb/>
來者無已陛下必有難處者伏覩淳熙十六年三月十<lb/>
七日聖旨隨龍講官承受官可各轉四官以承受官厠<lb/>
于隨龍之數已非令典然猶不至如今日特與恩數之<lb/>
濫是時承受官係劉慶祖以無官可轉已于吏部陳乞<lb/>
回授今來闗禮張宗尹若果係承授潛邸奏報兩殿文<lb/>
<pb n="KR4d0243_SBCK_029-6a"/>
字陛下念其有勞欲與以恩數乞照淳熙十六年指揮<lb/>
施行庶免開特與隨龍恩數之門以塞後來攀援之路<lb/>
不為小補所有録黄臣未敢書讀<lb/>
　　繳隨龍人轉官并王倓等八人恩數<lb/>
臣近者論奏隨龍講官及曾任藩邸講堂官轉官事乞<lb/>
酌為中制講官各轉兩官曾任講堂官各轉一官得旨<lb/>
依奏仰見陛下虚心應物從善如流臣不勝感涕有君<lb/>
如此何忍有懐而不言尋奉聖旨隨龍官吏諸色人軍<lb/>
兵等開具職位姓名可各轉四官資白身人與補保義<lb/>
<pb n="KR4d0243_SBCK_029-6b"/>
郎曾經藩邸應奉人可各轉四官資等臣縁未知前項<lb/>
講官處分未敢論奏今又準今月十日指揮依已得指<lb/>
揮官吏諸色人等轉官補官應千恩數等竝依淳熙十<lb/>
六年體例臣僚繳奏數内王倓八人十四日得旨王倓<lb/>
等内有官人轉兩官白身人與補承信郎陛下之不私<lb/>
舊人足以示大公于天下然臣猶未有盡其愚須至再<lb/>
瀆天聽臣前奏謂隨龍恩例在祖宗時止轉一官多不<lb/>
過兩官正縁高宗立國于擾攘之時一行官吏自元帥<lb/>
府執羈靮于萬死一生之中故南京即阼之初隨龍人<lb/>
<pb n="KR4d0243_SBCK_029-7a"/>
竝轉四官等事其理甚明今講官及曾任講堂官已蒙<lb/>
陛下依奏減半推恩則隨龍官例諸色人霍汝翼王徳<lb/>
謙以下各與轉兩官白身人補承信郎曾任藩邸應奉<lb/>
人各與轉一官其王倓等八人照曾經藩邸應奉人推<lb/>
恩則事體輕重與講官等一體實為允當陛下在位統<lb/>
業以天下為憂身率以正無敢不服累年横恩至此裁<lb/>
定天下必當稱誦聖明自此抑僥倖振紀綱惟聖意所<lb/>
尚朝政清明此其本也臣職在封駮苟有管見不敢避<lb/>
仇怨而負天子伏惟陛下裁赦所有録黃臣未敢書讀<lb/>
<pb n="KR4d0243_SBCK_029-7b"/>
　　繳鄭熙等免罪<hi>三上書所言無禮奉聖旨竝免罪後省看詳臨安府進士鄭熙等連</hi>
臣竊惟陛下即位之初下詔求言章交公車來者甚衆<lb/>
後省被旨看詳雖未能徧其間議論剴切有補于政者<lb/>
猶未暇一一奏聞若鄭熙輩上書再三言寖不遜所乞<lb/>
幸建康事尤無足採得旨免罪仰見聖主寛宏之度然<lb/>
臣又有愚見不得不以奏聞古語有之狂夫之言聖人<lb/>
擇焉以言求人曾未聞有所襃表而遽有免罪之旨不<lb/>
可以家諭戸曉必有輕議于下者況士人上書亦間有<lb/>
無稽之言甚于此者欲望聖慈葢之如天若此等人一<lb/>
<pb n="KR4d0243_SBCK_029-8a"/>
切容之萬一有伏闕邀駕等事自有常規寘之有司以<lb/>
旨赦之庶全國體若因看詳而免罪臣等受謗而不足<lb/>
道恐非所以廣陛下之盛德也臣一日之間屢有論奏<lb/>
實非得巳自非賜以矜察臣實無所逃罪如鄭熙等果<lb/>
有不遜之心免罪之後亦不能禁其妄發不若寢而不<lb/>
問靜以待之臣懷不自巳犯分瀆煩無任戰懼之至所<lb/>
有錄黃臣未敢書讀<lb/>
　　繳蔣介除右監門衞中郞將<lb/>
臣竊惟古者侍御僕從罔匪正人其選擇之遴不徒取<lb/>
<pb n="KR4d0243_SBCK_029-8b"/>
其勇力也近時環衛官閤門帶御器械等即取武勇之<lb/>
士又參以才諝韜略文學之人誠有古意此國家之美<lb/>
事也如介以右科發身人物議論足以備環衛之列久<lb/>
在閤門得郡逺去陛下親擢稱此選臣亦喜朝廷用人<lb/>
之當除目之下即已書行徐攷員額則尚有可議伏見<lb/>
初置環衛官以來三十餘年矣元以十員為額實精其<lb/>
選内以嚴侍衛之職外以示將帥之儲今十員已足而<lb/>
又除介以介之才收置于員外無不可者特以遴選人<lb/>
才之地此門不可遽開一開此門權倖貴要便將攀援<lb/>
<pb n="KR4d0243_SBCK_029-9a"/>
而進予授苟濫則名器愈輕不可不慮也臣愚欲望聖<lb/>
慈别賜處分庶免攀援僥倖寖壊成法所有右監門衛<lb/>
中郎將録黄臣未敢書讀<lb/>
　　繳李謙召試閤門舍人<lb/>
臣竊惟武臣之召試閤門舍人與文臣召試館職無異<lb/>
必其人物才業足以厭服衆論不可以輕予也李顯忠<lb/>
稱號名將而有孫能以文學自好嘗名薦書陛下寵以<lb/>
召試宜矣臣初不知謙何等人攷其家世乃知其父師<lb/>
顔曾任建康府統制于紹熙四年七月十一日乞致仕<lb/>
<pb n="KR4d0243_SBCK_029-9b"/>
如此則謙之服父喪方踰小祥猶在服制中也在法小<lb/>
使臣遭父母喪只給假百日本非令典近方有臣僚論<lb/>
奏議更此法見今看詳況本法自有願持服之文正所<lb/>
以待孝子也謙為小使臣固可用百日之制矣嘗獲文<lb/>
解則是願為士人而不持父母喪可乎未除而經營召<lb/>
試欲玷清選則是冒哀求仕尤法之所不容也欲望睿<lb/>
斷追寢成命勒令歸持父喪俟服滿而後從仕觀其見<lb/>
識凡下亦不足以辱召試之寵所有録黄臣未敢書讀<lb/>
　　繳劉詢帶行遙刺<lb/>
<pb n="KR4d0243_SBCK_029-10a"/>
臣照對劉詢兩任簿書官合轉兩官酬賞得旨依劉堯<lb/>
咨趙友仁例特與轉行遙郡刺史臣竊攷之劉堯咨淳<lb/>
熙六年以武功大夫奉使回程特授榮州刺史則是以<lb/>
奉使恩而轉遙郡非以簿書之賞也至八年始以簿書<lb/>
任滿賞特授忠州團練使趙友仁淳熙四年以在殿陛<lb/>
日久應奉有勞將兩任簿書任滿轉兩官恩例特典轉<lb/>
行遙郡刺史此詢所引之例也臣攷之成法武功大夫<lb/>
為武臣止法今來雖有趙友仁例縁友仁係在淳熙四<lb/>
年至淳熙十六年太上皇帝即位之初所降指揮竝不<lb/>
<pb n="KR4d0243_SBCK_029-10b"/>
許以泛賞遷轉止依條法施行自此以後凡所以泛賞<lb/>
引例轉遙郡横行者皆許繳駮或吏部執奏終于回授<lb/>
而後已臣愚欲望聖慈特降睿旨寢罷劉詢帶行遙刺<lb/>
指揮令與依條回授所有録黄臣未敢書讀<lb/>
　　繳王涇等放令逐便<lb/>
臣伏覩上件指揮竊惟陛下聖孝仰奉三宫以涇等皆<lb/>
醫官舊人故許逐便以備使令然四人之貶罪有輕重<lb/>
未易以一概論也方高宗升遐之初涇追兩官勒停一<lb/>
千里外州軍編管馬希古追兩官勒停五百里外編管<lb/>
<pb n="KR4d0243_SBCK_029-11a"/>
後省臣僚獨論涇之罪不容誅以其輕脱縱肆所用之<lb/>
藥不依方書不隨病證率意自任致此禍變人人憤鬱<lb/>
恨不食其肉罪大責輕縱未置死地乞斷配以副衆心<lb/>
有旨王涇追毁出身以來文字特決脊杖二十刺面配<lb/>
千里外牢城收管紹興三年正月指揮周昭應奉醫藥<lb/>
不謹除名追毁出身以來文字刺配瓊州牢城永不放<lb/>
還臣愚竊謂夀皇盡孝執禮不勝創鉅痛深之心故處<lb/>
涇之罪僅恕其死而已太上皇帝之恕周昭行道之人<lb/>
多知其故含怒蓄憤以致違豫者久之竄之海外聖意<lb/>
<pb n="KR4d0243_SBCK_029-11b"/>
可知在今日雖經赦宥不應遽使之齒于平民臣以為<lb/>
馬希古尚可恕也王涇周昭之罪不可恕也欲望睿旨<lb/>
將王涇周昭逐便指揮特賜追寢毋致失刑以累初政<lb/>
所有録黄臣未敢書讀<lb/>
　　繳醫官鄭至逹改風科入内内宿<lb/>
臣聞有國有家者立法定制使有司守之有司不能守<lb/>
則君上當治其廢法之罪若徇一夫之請越法自便有<lb/>
司能執法守而上之人反欲以一時指揮而廢法開僥<lb/>
倖之門以來無涯之請則法令俱成無用矣醫雖曰伎<lb/>
<pb n="KR4d0243_SBCK_029-12a"/>
然先王之所甚重矧國家禁廷之所用上奉三宫所宜<lb/>
精擇元豐之法選保試補其制甚嚴政和少變宣和又<lb/>
申嚴之俾竝依元豐法雖奉特旨傳宣宣押等仰醫局<lb/>
執奏不行可謂詳盡矣臣在後省所當遵執實縁年來<lb/>
繳奏多急于大者而以此等猶為細事亦間有書行自<lb/>
知其非今朝政清明凡僥倖廢法之事遇之輒論陛下<lb/>
俯從如響則在臣尤不敢忽所有鄭至逹特改風科與<lb/>
差入内内宿其于法制不可行者二而事體之大不可<lb/>
者一臣敢陳之揆以宣和執奏之法一不可也又乾道<lb/>
<pb n="KR4d0243_SBCK_029-12b"/>
三年指揮内宿風科醫官以二員爲額見今溢額人且<lb/>
令依舊今後竝不作闕差人二不可也是二不可者翰<lb/>
林院醫官局能執奏以爲不可而聖旨特依今來指揮<lb/>
則是臣所謂有司能執法守而上之人反欲以一時指<lb/>
揮而廢法此于事體所繫尤重自此苟有勢援之人皆<lb/>
視法令爲甚輕悉以特旨衝之則舊法幾于無用矣此<lb/>
臣所謂事體之大者也臣不識鄭至達爲何人伎藝之<lb/>
精否攷之案<graphic n="KR2213" url="https://raw.githubusercontent.com/kanripo/KR-Gaiji/master/images/KR2213.png" mimeType="image/png"/>則累經繳奏淳熙十二年爲德壽宫醫<lb/>
官有勞特與免試驗供職差入内内宿淳熙十三年又<lb/>
<pb n="KR4d0243_SBCK_029-13a"/>
為醫藥有勞差充徳夀宫祗應皆為醫官局執奏奉聖<lb/>
旨特依今來指揮皆為臣僚繳奏而罷不知懲創又圗<lb/>
特旨以破舊法則其人頑狡可知況内宿風科醫官既<lb/>
以二員為額目今已有員至逹又在三人之外又聞大<lb/>
方脈以七員為額正縁千求不止已是濫額數員可見<lb/>
冗濫今若不行止遏恐來者不已是醫官局能執法守<lb/>
而舊法日以寖廢臣等反失其職矣是以冒昧歴歴言<lb/>
之欲望睿斷追寢特旨庶使僥倖攀援之人自此帖息<lb/>
不勝幸甚所有録黄臣未敢書讀<lb/>
<pb n="KR4d0243_SBCK_029-13b"/>
　　繳謝淵請給全支本色<lb/>
臣仰惟陛下奉承三宫惟恐不能順適聖意然法制之<lb/>
設所以公天下而共守之有不可踰者知閤謝淵為皇<lb/>
太后親弟請給依韓侂胄例特與依禄給全支本色有<lb/>
以見陛下奉祖后之意然真俸之支則有不可吳瓌吳<lb/>
琚同為太皇太后親姪同為檢校少保節度使可謂事<lb/>
體至切矣然吳瓌之請真俸已久無有議者而吳琚之<lb/>
請太上皇為之降旨則黄裳以給事中力陳者三四陛<lb/>
下為之降旨則黄由以攝給事中又至于再三論奏而<lb/>
<pb n="KR4d0243_SBCK_029-14a"/>
後止疑若有甚異者無他瓌在紹興元年十月指揮之<lb/>
前而琚在指揮之後者指揮既定之後若又開此門則<lb/>
戚里攀援何時而已兩朝聖明終允其奏韓侂胄之真<lb/>
俸以淳熙十五年十一月降旨正與吳瓌事體一同謝<lb/>
淵之請切似吳琚臣是以不容不論欲望聖慈收寢前<lb/>
項内批指揮自後若不係南班隨龍統兵戰守之人以<lb/>
真俸為請者一切以定制絶之既以杜僥倖之門于節<lb/>
用之政不為小補所有錄黄臣未敢書讀<lb/>
　　繳傅昌朝改差幹辦皇城司<lb/>
<pb n="KR4d0243_SBCK_029-14b"/>
</p>
<p>
臣竊惟皇城司之職不為輕選臣不知傅昌朝為何人<lb/>
第以名簿籍攷之淳熙十年天申聖節皇后合得䕃補<lb/>
恩澤將一名回授與本閤進奉白身傅昌朝補承信郎<lb/>
昌朝所謂之官雖元係親屬恩澤而補官之日明言以<lb/>
親屬恩澤回授與主管進奉之人即顯得本非親屬而<lb/>
主管進奉止係一時非泛補授故頃以親屬賞典轉官<lb/>
先經之部告示後有給舍繳駮皆謂依元降指揮止合<lb/>
轉至訓武郎止不曾施行至今年七月二十七日指揮<lb/>
云皇太后親姪女夫傅昌朝偶用本殿捧香恩澤補官<lb/>
<pb n="KR4d0243_SBCK_029-15a"/>
特與依親屬補授出官施行見今吏部申明朝廷未曾<lb/>
轉行武翼郎夫覃恩轉官以千萬數獨昌朝未得放行<lb/>
葢其出身猶未明白也若止是一時非泛出身其得閤<lb/>
職已是過當難以遽當皇城司之選況昌朝見待幹辦<lb/>
軍頭司猶未赴上臣愚欲望聖慈收上前項皇城司除<lb/>
目俟朝廷取見出身明白放行本人轉過武翼郎然後<lb/>
授之未為晚也所有錄黄臣未敢書讀<lb/>
　　繳李氏等依宫人例支破請給<hi>夫人李氏等係太成國信國崇國三</hi>
<hi>宫人例支請上皇后親屬依</hi>
<pb n="KR4d0243_SBCK_029-15b"/>
臣竊惟國家賦禄俱有條式不可紊也紹興元年士歆<lb/>
妻梁氏支給臣僚繳奏謂一命婦之謂給事體雖若細<lb/>
微然倖門一開攀援者衆蟻穴之不塞可以潰隄遂蒙<lb/>
寢罷夫以士歆為宗室大老其妻一有干請猶為之遽<lb/>
止今無故而給三人尤為無名吳琚為太皇太后之親<lb/>
姪謝淵為皇太后之親弟其請支真俸陛下不以私害<lb/>
公悉從繳奏而止李氏三人因縁戚里不從夫爵得授<lb/>
國封已為幸矣若更依宫人祿式則例支破諸般請給<lb/>
僥冒益甚檢照内國夫人例一人每嵗約計錢近二千<lb/>
<pb n="KR4d0243_SBCK_029-16a"/>
緡銀一百五十兩米四十五石綾一百二十五疋羅三<lb/>
十餘疋絹六百疋綿四百兩況一日而併與三人其蠧<lb/>
耗可知陛下恭儉節用為天下先中外方且冀望裁抑<lb/>
内庭用度以紓國力若遽開倖門自此攀援日至何以<lb/>
杜絶臣愚欲望聖慈收還上項指揮以塞戚里無厭之<lb/>
請實為幸甚所有錄黄臣未敢書讀<lb/>
<pb n="KR4d0243_SBCK_029-16b"/>
</p>
<p>
攻媿集巻二十九<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_030-1a"/>
攻媿集卷三十<lb/>
　　　　　宋　樓　鑰　撰<lb/>
　奏議<hi>惷言瑣闥</hi>
　　繳朱熹除寶文閣待制與州郡差遣<lb/>
臣仰惟仁宗皇帝聖度如天御史唐介以言事得罪貶<lb/>
春州别駕明日中悔命改英州巳處之善地矣又明日<lb/>
用其言罷文彦博而遣中使䕶介之行未幾遂復召用<lb/>
此所以爲慶歴之盛臣觀陛下容納直言改過不吝無<lb/>
愧仁皇朱熹始除宫祠深駭觀聽物論紛紛巳而聞仍<lb/>
<pb n="KR4d0243_SBCK_030-1b"/>
次對之旨則知聖意之已回臣寮繳奏又加寶文之職<lb/>
而與州郡則聖意又愈釋然矣臣雖已論奏兹益進其<lb/>
愚陛下本以閔其耆老當此甚寒不欲使之立講欲望<lb/>
聖慈授以内祠仍令修史少俟春和復還講筵如此則<lb/>
君臣之道終始周盡熹之難進易退陛下素知顧豈以<lb/>
加職為寵惟陛下待以恩意亟使留行進之以禮則熹<lb/>
雖已去猶未出晝可以留矣臣茍有愚見不敢不盡伏<lb/>
冀垂聽而採用之所有録黄臣未敢書讀<lb/>
　　繳祧廟事<hi>且從禮官第一次陳請奉聖旨恭依御史中丞謝深甫等奏集議祧廟事乞</hi>
<pb n="KR4d0243_SBCK_030-2a"/>
臣竊惟宗廟重事非可輕議雖議禮之家古稱聚訟然<lb/>
在上之人所以擇之者如何爾凡事固當從衆要以不<lb/>
專視議者之衆寡惟其是而已矣本朝自開國以來立<lb/>
四親廟之後凡宗廟之事據經守正本無可議治平末<lb/>
年英宗祔廟僖祖親盡遷之夾室而順祖遂居第一室<lb/>
天下無可議者葢僖祖之遷夾室于禮為順太廟者宋<lb/>
之太廟非以第一室為主也自王安石異論奉僖祖已<lb/>
遷之主復入第一室正東嚮而議論始紛紛至今神宗<lb/>
祔廟翼祖遂遷亦禮之宜也蔡京用事專務紹述熙寧<lb/>
<pb n="KR4d0243_SBCK_030-2b"/>
之政又唱九廟之制復奉翼祖已遷之主入廟當時詔<lb/>
書明言自我作古可見無所經據若太祖東嚮之議自<lb/>
熙寧以來議者不知其幾至陛下而始定甚盛舉也此<lb/>
事既定遂又議僖祖宣祖祧主所歸攷之于禮經計之<lb/>
以治平故事止合竝遷夾室如順祖翼祖之制正緣熙<lb/>
寧之後推尊僖祖已久又紛然有不當使僖祖下祔子<lb/>
孫之説故衆議中制取唐柳冕之言創為别廟二事皆<lb/>
已得聖旨恭依矣豈應更有異議比聞朱熹曾入文字<lb/>
未蒙降出臣輩無由辨正是否忽又得旨恭依臺諌之<lb/>
<pb n="KR4d0243_SBCK_030-3a"/>
奏且從禮官第一次陳請則是止祧宣祖而祔孝宗所<lb/>
謂太祖東嚮之禮又復寢而不行臣實惶駭竊謂如此<lb/>
重事陛下再降旨恭依今忽以數語而改之行之四方<lb/>
實惑衆聽臣未深辨欲望降出朱熹劄子庶見得有所<lb/>
據依者何事果能使中外心悦而誠服則改之未晚若<lb/>
如今日所行則宗廟重事議已定而復搖重事反輕非<lb/>
所以示中外如臣淺陋何足以預議大事苟有所見不<lb/>
敢以畏避而不言伏惟陛下裁赦所有録黄臣未敢書<lb/>
讀<lb/>
<pb n="KR4d0243_SBCK_030-3b"/>
　　再繳李氏等依宫人請給<lb/>
臣近者繳奏李氏國夫人三人請給事伏準御筆可依<lb/>
皇太后妹嘉國夫人例特與書行仰見陛下尊奉太上<lb/>
皇后念三女兄之意故有上項指揮臣豈應不承威命<lb/>
竊惟封駮之地以出納為職君命之出從而出之豈不<lb/>
順便惟知其不可而納之是為舉職況一事之僥倖從<lb/>
之亦未甚害所可慮者倖門一開便以為例援例而進<lb/>
得之者不以為恩不得者遂以為怨此喉舌之地所以<lb/>
必爭正恐其攀援而不已也嘉國夫人淳熙四年初支<lb/>
<pb n="KR4d0243_SBCK_030-4a"/>
俸給一時有司失于爭執開此倖門李氏三人遂援此<lb/>
例初失于一今有其三三人既行則後之攀援者又不<lb/>
知其幾凡曰后族姊妹得之則兄弟之婦援之兄弟之<lb/>
子婦又將援之不知何時而已乎況今日國力甚屈不<lb/>
惟不可以望承平之時比之紹興既不可及雖欲比之<lb/>
淳熙比之紹熙亦不大舛今嵗遭夀皇之大喪遣金國<lb/>
之信使固已不勝其費而天時如此救荒不暇朝廷傾<lb/>
貲以為民民之受實惠者無縁得徧饑疫可指日而俟<lb/>
盜賊所在而萌芽凜乎可懼之時陛下惟當躬率儉素<lb/>
<pb n="KR4d0243_SBCK_030-4b"/>
横恩濫予損之又損猶恐不逮安可聽戚里之無厭援<lb/>
不得當之舊例不思以義斷恩如此之類侵尋不已何<lb/>
以善後臣是以輒忘忌諱再瀆天聰伏望聖慈終賜寢<lb/>
罷如聖意深念從母毋寧别予之財太上皇帝以吳琚<lb/>
不得真俸遂賜之錢庶可全肺腑之恩而不廢天下之<lb/>
法更取聖裁所有錄黄臣未敢書讀<lb/>
　　繳毛伯益轉行遙刺<lb/>
臣仰惟陛下嗣服之初愛惜名器間有出于左右求請<lb/>
或竝緣賞典或引用近例或出于三宫之親屬茍戾于<lb/>
<pb n="KR4d0243_SBCK_030-5a"/>
法有司執奏無不垂聽故朝廷清明可望治效近有李<lb/>
革以應奉有勞由副尉而轉承信郞亦不可不論正以<lb/>
事體至微不敢瀆冒天聽今忽來有上項指揮毛伯益<lb/>
者知其爲內侍不知有何因緣直以職事宣榮理宜優<lb/>
異與轉遙郡刺史實駭公論夫以內侍甚衆遙郡至嚴<lb/>
有以賞典等事遷轉者猶不可行指揮再三終于囘授<lb/>
而況全無來歴內庭趨走安得言勞便嬖使令豈應優<lb/>
異若此門一開凡有無厭之求陛下遽與施行而臣等<lb/>
又不能繳奏則遙郡不巳便圖正任正任不巳廉車留<lb/>
<pb n="KR4d0243_SBCK_030-5b"/>
務以致節鉞何厭之有如此則祖宗之法度朝廷之紀<lb/>
綱將遂蕩然何以為國自來内侍求請遷轉屢經繳駮<lb/>
皆有一二可言葢未有如今日指揮僥濫太甚臣是以<lb/>
尤不得不論欲望聖斷追寢上件指揮推究伯益無故<lb/>
僥求上罔聖聰之罪特賜黜責以懲其餘庶幾自此可<lb/>
以少戢此曹不致過有踰分之請實為幸甚所有録黄<lb/>
臣未敢書讀<lb/>
　　繳重華宫官吏諸色人等及五年推恩轉官<lb/>
臣仰惟陛下欽事三宫務盡孝道重華宫一行官吏等<lb/>
<pb n="KR4d0243_SBCK_030-6a"/>
人用徳夀宫故事服勞五年例轉一官資前此方以推<lb/>
恩為遲今幸舉行故典本不當有言然臣有愚見如醫<lb/>
官及礙止法人二項不容不論醫官久饕廩禄竊取寵<lb/>
榮本是庸人僥倖在選夀皇違豫之久中外日伺脈狀<lb/>
以候康復而其詞不倫固已憂慮一旦彌留無不憤痛<lb/>
雖其罪不至如王涇之甚亦以一時多事未嘗明正典<lb/>
刑六月二十三日奉太皇太后聖旨醫官大方脈蔚仲<lb/>
堅郭儀李九齡瘡腫科王懋陳世安口齒科俞時雍竝<lb/>
罷重華宫祗應此葢太皇太后明知其醫藥狀而至仁<lb/>
<pb n="KR4d0243_SBCK_030-6b"/>
</p>
<p>
覆露不欲加罪止從罷遣後至八月間因臺官論奏郭<lb/>
儀李九齡蔚仲堅輩庸繆之罪其言某輩則非止此三<lb/>
人也尋得旨僅降三人者一官未幾至十月初王良佐<lb/>
李九齡郭儀又以應奉太上皇帝醫藥有勞而轉官矣<lb/>
其僥倖已甚皆不復論其于重華醫藥失職如此不至<lb/>
嚴譴已為厚幸安得一例皆與轉官之賞乎其醫官已<lb/>
經降官及罷祗應之人乞更不推恩武臣及内侍等礙<lb/>
止法人數目不少若盡與轉行實為太濫正引乾道二<lb/>
年之制隠下後來即次指揮致有今日施行欲乞竝照<lb/>
<pb n="KR4d0243_SBCK_030-7a"/>
淳熙八年七月指揮回授其指揮使以下礙止法人亦<lb/>
乞照前項指揮依條施行其他人數猥衆宫掖事嚴臣<lb/>
不能一一究知其顯然可論者如此欲望明照三省樞<lb/>
密院及所屬曹部照應逐次指揮及臣所奏二項事理<lb/>
仔細開具施行庶幾實有勞效者不至遺失僥濫太甚<lb/>
者稍得樽節其于愛惜名器之朝不為小補所有録黄<lb/>
臣未敢書讀<lb/>
　　繳陸彦端將覃恩竝解帶各轉一官恩例特與階<lb/>
　　官上轉行一官<lb/>
<pb n="KR4d0243_SBCK_030-7b"/>
臣待罪東臺論奏固多皆是為陛下愛惜名器節省財<lb/>
用排抑僥倖以存國家之紀綱若礙止法人或轉横行<lb/>
或轉遙刺二事尤當固執一失職守來者無窮不可復<lb/>
為矣陸彦端事太上皇帝為隨龍人衆所知以隨龍之<lb/>
故超授官爵不為少矣若縱其無厭之求則何時而已<lb/>
耶比者太上皇后歸謁家廟彦端于武功大夫併轉遙<lb/>
郡兩宫臣寮繳奏三次以一時人衆太上皇帝聖旨其<lb/>
他礙止法等人竝從所請時令與三人者轉行彦端其<lb/>
一也是以一日隨行之勞而轉與二十年磨勘之官矣<lb/>
<pb n="KR4d0243_SBCK_030-8a"/>
去年八月又以睿思殿内東門司等歴過日月并使人<lb/>
到闕等泛賞乞于遙郡上轉行後省察見其月日皆是<lb/>
重疊引用繳奏三次乞令吏部契勘年月遂寢而不行<lb/>
今又有此請夫覃恩轉官解帶轉官使其不礙止法則<lb/>
當循序而進何待特旨正以二者皆是泛賞礙止法人<lb/>
不可用故疊以二者冒干天聽又欲于階官上轉行則<lb/>
是以礙止法不可用之賞而轉右武大夫其為壊祖宗<lb/>
成法尤甚臣是以不得不論欲望聖斷察其情狀追寢<lb/>
上件指揮庶使退聽且以塞後來無窮之請臣載惟陛<lb/>
<pb n="KR4d0243_SBCK_030-8b"/>
下初政猶未及半仁恩隆寛左右近習戚里之衆干請<lb/>
恩倖瀆紊聖聽動勞特旨臣愚駮論雖荷矜從更乞奮<lb/>
威斷擇其干請太甚者有以懲戒之則朝廷益清紀綱<lb/>
不紊尤為幸甚所有録黄臣未敢書讀<lb/>
　　繳成立帶行遙刺<hi>四官内兩資轉馬步軍都軍頭御前忠佐成立該登寳位合轉</hi>
<hi>般請給等竝依周興體例支賜外兩資轉特與帶行遙郡刺史諸</hi>
臣竊惟國家名器之重在今日尤宜謹守引例破法之<lb/>
弊在今日尤宜痛革臣待罪瑣闥頃者屢有駮奏不敢<lb/>
顧恤仰惟陛下恭垂明聽從善如流近來方得小定忽<lb/>
<pb n="KR4d0243_SBCK_030-9a"/>
準前項指揮又不容己者御前忠佐止有六資曰步軍<lb/>
副都軍頭馬軍副都軍頭步軍都軍頭馬軍都軍頭馬<lb/>
步軍副都軍頭馬步軍都軍頭六資之外無法可以選<lb/>
補其轉行遙郡刺史者葢横恩也武臣轉至武功大夫<lb/>
為止法非有軍功等不許轉行而況此乎歴攷太上皇<lb/>
帝在位六年放行忠佐轉行者才二人然皆有迹可攷<lb/>
周興以馬軍都軍頭轉行尤在紹興二年七月是時太<lb/>
上皇帝即位已三年矣至十月又以陸安為之中書後<lb/>
省繳奏而止紹熙三年四月又有指揮又以門下後省<lb/>
<pb n="KR4d0243_SBCK_030-9b"/>
繳奏而止且以周興之轉行是有司失于執奏者直至<lb/>
紹熙四年再與而再繳至勤御筆以其久在潛邸應奉<lb/>
有勞特與轉遙刺時方多事因遂放行蓋亦三經繳奏<lb/>
不得巳而後行非苟然得之也今可援爲例乎況陸安<lb/>
在太上潛藩隨龍應奉餘三十年錄其久勞猶艱難如<lb/>
此陛下卽位未久若成立引例破法六資猶未曾轉滿<lb/>
徑以四資之恩超授遙刺則今之爲忠佐者又援此例<lb/>
而進不可遽止名器愈濫矣陸安援周興之例止言請<lb/>
給而不及大禮支賜進狀下戸部本部執奏而不行今<lb/>
<pb n="KR4d0243_SBCK_030-10a"/>
成立破法所乞指揮則又全備以此知祈恩僥倖之人<lb/>
宛轉攀援無時而已欲望聖斷特賜詳酌其以兩資轉<lb/>
至馬步軍都軍頭者法也則令有司照條格施行其餘<lb/>
兩資則與寢罷塞倖門而守舊法實為允當所有録黄<lb/>
臣未敢書讀<lb/>
　　再繳成立帶行遙刺<lb/>
臣近者繳奏隨龍御前忠佐成立帶行遙郡刺史奉聖<lb/>
旨兩該隨龍可特與書行天威所臨即合承命然詳究<lb/>
事體輕重寧受一夫之怨不敢廢陛下紀綱寧被方命<lb/>
<pb n="KR4d0243_SBCK_030-10b"/>
之罪不敢變有司法守也陛下明知帶行遙郡刺史為<lb/>
僥倖又知兩朝隨龍忠佐人衆恐開倖門以成立兩該<lb/>
隨龍故令特與書行庶使餘人退聽臣略攷之太上皇<lb/>
帝隨龍人有兵級八十八人内吳翊等十餘人又在陛<lb/>
下隨龍人數如此則未問其餘名色只就成立本等人<lb/>
數内兩該隨龍已有十餘人若成立帶行則此十餘人<lb/>
者必將援例而進不若杜之于初則來者自然絶望一<lb/>
開其端僥求日滋縱之則名器愈輕賜予益濫止之則<lb/>
或得或否不惟無以服其心多方營求不與不已煩瀆<lb/>
<pb n="KR4d0243_SBCK_030-11a"/>
天聽陛下將自厭之臣愚欲望睿斷寢罷上件指揮以<lb/>
塞僥倖之路況陛下即位未久如此等事但當一切止<lb/>
絶若初年不難于發端後省不得而繳論誠恐國家爵<lb/>
賞有限不足以塞此曹無窮之請為害愈甚矣所有錄<lb/>
黄臣未敢書讀<lb/>
　　繳韓侂胄轉一官彭龜年除職與郡<hi>林大中○韓同中書舍人</hi>
<hi>觀彭龜年除煥章閣待制與郡侂胄轉一官依所乞除在京宫</hi>
臣等今月初九日竊聞吏部侍郎彭龜年内殿奏事退<lb/>
而居家待罪不知其由已而又聞知閤門事韓侂胄見<lb/>
<pb n="KR4d0243_SBCK_030-11b"/>
求祠禄方有傳聞謂龜年論侂胄甚切故皆不自安然<lb/>
而不知所論者何事也今有上項指揮則知傳聞之不<lb/>
謬龜年以侍郎得次對與郡侂胄解閤門及都承旨職<lb/>
事轉一官内祠有以見陛下之處事不失一偏然臣等<lb/>
愚忠猶有當言者陛下自在嘉邸眷禮僚舊一旦龍飛<lb/>
不惟寵以爵秩延見訪問幾無虛日天下不以為私而<lb/>
服陛下好賢篤舊之徳不謂三數月間所謂五人者黄<lb/>
裳遽成長往黄由尋遭外艱沈有開陳傅良相繼論罷<lb/>
惟龜年一人猶在從列經筵又其賦性伉直論事不回<lb/>
<pb n="KR4d0243_SBCK_030-12a"/>
尤蒙眷奬必其懐不自已盡言無隠今又去之則陛下<lb/>
之舊寮無遺不惟傷伐木之義而四方謂其以盡言得<lb/>
罪尤害政體此臣等所以重惜也知閤門事及都承旨<lb/>
皆武臣之高選陛下不難于侂胄之罷可謂英斷然次<lb/>
對不過在外之職序位反下于貳卿㢘車之升留務則<lb/>
寵之已至況一去一留恩意不同去者遂逺不復得侍<lb/>
左右留者既曰内祠則召見無時終不能逺人言籍籍<lb/>
尚以為不平臣等欲望睿慈更加詳處或留龜年于經<lb/>
筵則可以不失講讀之舊若其不然則命侂胄以外祠<lb/>
<pb n="KR4d0243_SBCK_030-12b"/>
或予以外任事體適平人亦無可言者如龜年之賢陛<lb/>
下素知顧豈遂將終棄後日召用正自未晚然目前處<lb/>
事貴于得宜臣等誠恐指揮一出難于反汗故敢罄竭<lb/>
愚慮以俟採擇所有録黄臣等未敢書讀<lb/>
　　再繳韓侂胄彭龜年<hi>優異韓侂胄初無過尤屢求聖旨彭龜年除職與郡已是</hi>
<hi>為過竝依已降指揮閒退罷職奉祠亦不</hi>
臣等昨繳論彭龜年韓侂胄事得旨令竝依已降指揮<lb/>
施行臣等何敢不承君命然二人者事既相闗須當適<lb/>
平龜年以真侍郎除職與郡若以為優異則侂胄之轉<lb/>
<pb n="KR4d0243_SBCK_030-13a"/>
承宣使非優異乎若謂侂胄初無過尤則龜年論事乃<lb/>
出于愛君之誠心不顧其身以進忠言豈為過乎臣等<lb/>
區區不敢更留龜年在龜年進退之義亦不可復留但<lb/>
直臣去國公議為之歎息恐自此無敢有為陛下出力<lb/>
論事者矣龜年既以決去侂胄難以獨留欲望聖慈俯<lb/>
從臣等所奏予侂胄以外任或奉外祠以均事體以慰<lb/>
公議不勝幸甚再犯天威無任震懼伏惟陛下裁幸所<lb/>
有録黄臣等未敢書讀<lb/>
<pb n="KR4d0243_SBCK_030-13b"/>
</p>
<p>
攻媿集巻三十<lb/>
<pb n="KR4d0243_SBCK_030-14a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_031-1a"/>
攻媿集巻三十一<lb/>
　　　　　宋　樓　鑰　撰<lb/>
　狀劄<lb/>
　　知温州舉胡宗應賢良科狀<lb/>
右某伏覩本州士人胡宗左朝散郎襃之孫修職郎序<lb/>
之子家世業儒自少頴悟誦書屬文隨見輒解臣乾道<lb/>
七年為本州教授蚤已見其不凡去此十餘年聞其學<lb/>
問日進有聲上庠兹叨假守首訪人物而邦人又咸言<lb/>
宗習應制舉詞業已就因見其書蓋學有師承文無蹈<lb/>
<pb n="KR4d0243_SBCK_031-1b"/>
襲博攷經傳有志于斯文參驗古今將期于世用且其<lb/>
資禀温良家居孝友表裏無玷言行俱優可謂儒林之<lb/>
俊彦聖世之英才臣謹遵奉詔書保舉堪應賢良方正<lb/>
能直言極諫科于貢舉條制並無違礙今具本人所習<lb/>
詞業䇿論合五十篇謹繕寫成八巻目録一巻繳進謹<lb/>
録奏聞伏候敕旨<lb/>
　　除中書舍人舉莫光朝自代狀<lb/>
右臣伏覩迪功郎臨安府鹽官縣尉莫光朝粹純無玷<lb/>
㢘介自將種學績文足爲後來之秀臣今舉以自代<lb/>
<pb n="KR4d0243_SBCK_031-2a"/>
　　舉楊簡劉仲光狀<lb/>
准尚書省劄子奉聖旨令侍從兩省臺諫各舉通亮公<lb/>
清不植黨與曽任知縣人二名者右臣伏覩奉議郎知<lb/>
饒州樂平縣事楊簡學問深淳操行介潔議論堅正皆<lb/>
有本原愛民之政著于劇邑是臣郷人素為畏友非敢<lb/>
私薦公論所推朝請郎監登聞鼓院劉仲光純粹而能<lb/>
剛疏通而有立曾知隆興府奉新縣甚有政聲次厯福<lb/>
州通判又有闗決之譽此二人者實可應通亮公清不<lb/>
植黨與之選<lb/>
<pb n="KR4d0243_SBCK_031-2b"/>
　　除給事中舉高似孫自代狀<lb/>
右臣伏見文林郎紹興府㑹稽縣主簿高似孫夙有俊<lb/>
聲能傳家學詞章敏贍吏道通明臣今舉以自代<lb/>
　　舉宗室伯洙師津狀<lb/>
准尚書省劄子奉聖旨比來宗室在朝者少可令兩省<lb/>
臺諫侍從各舉有文學器識者二人以備選擇者右臣<lb/>
伏覩朝請大夫前知處州趙伯洙少登世科退然儒雅<lb/>
操守堅正政事中和若蒙擢寘朝行可以素率宗盟春<lb/>
秋寖高伏望速加進用儒林郎新池州銅陵縣丞趙師<lb/>
<pb n="KR4d0243_SBCK_031-3a"/>
津忍貧好學厲操勤廉舊名師囦嘗在江東與應孟明<lb/>
同為縣丞一路稱此二人而師津至今沈滯選調窮而<lb/>
益堅不改其操國家敎養之久宗室賢才日衆臣敢以<lb/>
此二人仰備選擇<lb/>
　　除權吏部尚書舉謝天錫自代狀<lb/>
右臣伏見從事郎廣南西路經略司幹辦公事謝天錫<lb/>
經明行修推重鄉曲一入太學衆譽翕然省試為上三<lb/>
名㢘退謹飭至今尚以選調逺宦人皆有遺才之歎臣<lb/>
今舉以自代<lb/>
<pb n="KR4d0243_SBCK_031-3b"/>
　　除顯謨閣直學士舉馮端方自代狀<lb/>
右臣伏覩迪功郎前隆興府奉新縣主簿馮端方學問<lb/>
淹該詞章典麗自其少時已為故户部尚書孫覿所稱<lb/>
晚霑世賞筆力愈高雖名士交稱而尚沈選調矧又稟<lb/>
資謙靜吏事不茍臣實不如舉以自代<lb/>
　　舉馮端方江疇樓昉狀<lb/>
准尚書吏部牒奉聖旨令侍從給舍臺諫各許薦舉所<lb/>
知謂如某人學識可任清要某人材術可任劇繁某人<lb/>
剛正某人疏通下至将士智謀勇略或有所長亦各以<lb/>
<pb n="KR4d0243_SBCK_031-4a"/>
名來上者右臣伏覩承直郎前楚州團練判官馮端方<lb/>
性行淳茂文詞瑰偉眞可以掌誥代言久沈下僚衆論<lb/>
所惜其人已老欲望蚤賜擢用如淳熙間韓元吉劉孝<lb/>
韙之比從事郎江疇學問精博議論閎放居為人師頃<lb/>
為徽州司户參軍不惟吏事公勤門有諸生授業甚衆<lb/>
可備學官之選從事郎監行在㸃檢贍軍激賞酒庫所<lb/>
糴場門樓昉少負俊聲記問該洽居有鄉曲之譽文有<lb/>
制誥之體宜居館閣養才之地使之涵養成就端方昉<lb/>
二人與臣皆同鄉曲昉姓氏偶同却非宗黨如蒙朝廷<lb/>
<pb n="KR4d0243_SBCK_031-4b"/>
擢用後不如所舉臣甘坐繆舉之罰<lb/>
　　除吏部尚書兼翰林學士舉張虙自代狀<lb/>
右臣伏覩從政郎新兩浙東路安撫司幹辦公事張虙<lb/>
操履至純表裏如一學問詞采俱有過人舉以代臣實<lb/>
允公議<lb/>
　　舉俞應符李兼鄭肇之充監司狀<lb/>
准尚書省劄子奉聖旨攷察見任待闕監司公共薦舉<lb/>
者臣等仰惟國家多事急于求才而監司所繫尤重臣<lb/>
節即當恭承明詔竊謂進退人才者朝廷之權分别是<lb/>
<pb n="KR4d0243_SBCK_031-5a"/>
否者臺諫之職臣等雖在論思獻納之列不應預聞攷<lb/>
察之事若公共薦舉所不敢辭但以人既難知知亦不<lb/>
能皆合如列銜共舉復恐所見不齊既不敢泛舉資淺<lb/>
之人又不敢太拘資格並是公共商㩁不敢有私親黨<lb/>
合謹同狀各隨所知開具職位姓名及其所長聞奏謹<lb/>
列具如後<lb/>
　一臣某舉承議郎行司農寺丞俞應符蚤繼世科嘗<lb/>
　辦劇邑疏通而有守精敏而善謀朝請郎權知臺州<lb/>
　軍州事李兼清白承家公廉鎮物已著維蕃之績宜<lb/>
<pb n="KR4d0243_SBCK_031-5b"/>
　為攬轡之行朝請郎權發遣全州軍州事鄭肇之才<lb/>
　猷挺特論議公平使居部刺史之職必有古膚使之<lb/>
　功右謹錄奏聞伏候敕旨<lb/>
　　薦沈端叔王度劄子<hi>官同從</hi>
某等竊惟國家自更化以來求賢最急得人亦多其大<lb/>
者固已收召進用其小者亦䝉揀拔器使然以某等耳<lb/>
目所接猶有遺焉伏見承直郎前監行在左藏西庫沈<lb/>
端叔文學老成操行無玷自為諸生由舍選釋褐成均<lb/>
多士咸所推重分教章貢振作士氣人知嚮方其時權<lb/>
<pb n="KR4d0243_SBCK_031-6a"/>
臣擅國方斥遂上封言事之人而端叔奉檄校試廬陵<lb/>
乃以封事謗木之遺命題又發策言言路之通塞繫乎<lb/>
人材之消長議論鯁切不徇時好及在左帑委蛇筦庫<lb/>
錙銖必謹抱負所長不事表暴至今猶困選階端叔處<lb/>
之泊如也從事郎前安慶府府學敎授王度性資粹和<lb/>
詞采藻麗馳聲上庠之久遂由舍選登科屢更憂患幾<lb/>
二十年僅有三攷學殖愈進文氣不衰為安慶府教授<lb/>
江淮士子不逺千里而至居鄉又以孝行有聞某等深<lb/>
攷其人俱知其事茍不以上聞當任蔽賢之責欲望朝<lb/>
<pb n="KR4d0243_SBCK_031-6b"/>
廷擢用寘之館學實稱其選<lb/>
　　舉閻一德綦奎趙積謙充邊郡狀<lb/>
准尚書吏部牒奉聖旨令侍從兩省臺諫各薦舉邊郡<lb/>
太守三二人姓名來上者右臣伏覩朝㪚郎監登聞鼓<lb/>
院閻一德出自世家屢更繁劇纂輯經史著古今政事<lb/>
錄以為規警頃知建昌軍諸司交薦得知泰州以憂不<lb/>
赴今任列院物譽甚美通直郎前知建寧府建陽縣綦<lb/>
奎名門之裔官業可稱建陽最號劇邑奎勤于撫字號<lb/>
稱治辦列剡政績未䝉擢用曾叔祖故翰林學士崈禮<lb/>
<pb n="KR4d0243_SBCK_031-7a"/>
建炎艱難之時實掌書命著兵籌機要上之奎習熟聞<lb/>
見使之乘障必有可觀通直郎主管台州崇道觀趙積<lb/>
謙西洛故家少年嘗冠銓闈方為幕職取知當路不緣<lb/>
介紹遂得改秩作邑宜興前政實權臣之黨月解拖欠<lb/>
至多積謙方議區畫補解而郡不容積謙謂一時奉命<lb/>
必致鑿空取辦慨然請祠而去人咸惜之臣今並舉充<lb/>
邊郡一德累經任使尤所當先<lb/>
　　薦黄膚卿林椅劄子<hi>思同倪</hi>
臣等叨塵從列仍侍經帷既不勝愛君之心無以効報<lb/>
<pb n="KR4d0243_SBCK_031-7b"/>
國之志惟有奬提英俊振拔滯淹使其人有能致身于<lb/>
時則臣等可逭蔽賢之責今得二人焉竊見從事郎前<lb/>
臨安府府學教授黄膚卿志節有稱詞章特出所著北<lb/>
鑒八巻專論本朝昔與契丹為鄰後為女眞所辱究切<lb/>
事實雖祖宗盛時不曾一得志于北夷靖康以來動皆<lb/>
國家失計指陳事實略不忌諱刪削繁文極便觀覽自<lb/>
亂華編諸書以來皆不及此若陛下以備乙覽則必憤<lb/>
夷狄之世仇痛人謀之致辱臣子讀之則必廣求禦戎<lb/>
之策務為彊國之謀文林郎紹興府府學教授林椅淹<lb/>
<pb n="KR4d0243_SBCK_031-8a"/>
貫經術博攷古今所著周禮綱目一書專論成周法度<lb/>
官職以類相從皆撮精要周公遺制可舉而行旣非泥<lb/>
古以違今直可据經而從事自新莽比周名具實喪熙<lb/>
寧新法專以理財遂使指爲虛言實不可用惟椅之說<lb/>
燦然可觀二人者皆負才名務爲有用之學不惟編載<lb/>
有體其所著論又皆明白洞達有益于世聞其書各自<lb/>
繳進臣等仰惟聖學高明于經于史皆所留意而二人<lb/>
所著書實可以上裨緝熙之萬一欲望聖慈特頒睿旨<lb/>
降付三省看詳如其實可採錄乞加擢用以示襃勸<lb/>
<pb n="KR4d0243_SBCK_031-8b"/>
</p>
<p>
攻媿集巻三十一<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_032-1a"/>
攻媿集巻三十二<lb/>
　　　　　宋　樓　鑰　撰<lb/>
　狀劄<lb/>
　　辭免除起居郎狀<hi>年四月紹熙三</hi>
右臣准尚書省劄子奉聖旨除起居郎者有命自天措<lb/>
躬無地竊以柱下之史密侍于清光螭頭之班尤先于<lb/>
左陛必得俊髦之士以居記注之司如某者學不知方<lb/>
才非適用自登仕路屢㸃朝行但期平進之安敢啟超<lb/>
遷之望忽叨新擢實出誤恩已深據蒺之憂更重積薪<lb/>
<pb n="KR4d0243_SBCK_032-1b"/>
之媿自知若此公論謂何伏望朝廷特賜敷奏收還成<lb/>
渙改畀真才俾退即于卿聯庶少安于愚分所有恩命<lb/>
未敢祗受<lb/>
　　辭免兼權中書舍人狀<lb/>
右臣准尚書省劄子奉聖旨兼權中書舍人者自揣僥<lb/>
逾彌增震惕伏念臣技能至薄見謂頓遲學術素疎且<lb/>
多廢忘躐遷左陛曾閲日之未深密侍清光懼記言之<lb/>
非稱矧是縯綸之要實參造命之嚴非智畧該通不足<lb/>
以裨贊國論非辭章典麗不足以潤色王猷可使凡才<lb/>
<pb n="KR4d0243_SBCK_032-2a"/>
而預華選暫承人乏雖弗許于控辭退睥時髦顧豈容<lb/>
于冒進欲望朝廷特賜敷奏曲回宸命更選詞臣俾專<lb/>
柱下之官庶愜廷中之議<lb/>
　　辭免除中書舍人狀<lb/>
右臣准尚書省劄子奉聖旨除中書舍人者有命自中<lb/>
撫躬失措竊以仕朝廷者以三字為要知制誥者以一<lb/>
日為榮前代選才必試言而後授近時攝事多滿嵗以<lb/>
為真察之加詳過于明試臣自頃承乏最為罔功詞華<lb/>
不足以彰播告之修論議不足以效論思之益久虞幽<lb/>
<pb n="KR4d0243_SBCK_032-2b"/>
黜敢冀親除伏望皇帝陛下俯鑒忱衷亟收成渙俾仍<lb/>
記注之舊精求潤色之工庶穆師言且安愚分<lb/>
　　辭免兼實録院同修撰狀<lb/>
右臣准尚書省劄子奉聖旨差兼實錄院同修撰者疊<lb/>
拜寵光伏增震懼竊惟高宗皇帝中興之烈信逺邁于<lb/>
前王必如太史公實錄之書乃可傳于後世當求直筆<lb/>
仰贊宏模如臣憃愚遭世明盛自慙薄宦幸三入于脩<lb/>
門雖㸃從班未一登于東觀為直詞掖方忝誤恩共貳<lb/>
史官敢汙清選欲望皇帝陛下俯垂睿照改畀時髦使<lb/>
<pb n="KR4d0243_SBCK_032-3a"/>
專掌于王言庶或逃于公論<lb/>
　　辭免兼直學士院狀<lb/>
右臣准尚書省劄子奉聖旨兼直學士院者忽拜恩光<lb/>
俯增震灼竊惟翰苑之職儒者至榮雖曰兼官亦當遴<lb/>
選如臣之陋與世多違蚤玷世科麤嘗為場屋之技久<lb/>
從吏役豈能工制誥之文獨蒙睿主之深知獲備詞臣<lb/>
之下列叨居西掖已懼空餐攝直北扉尤驚誤寵矧清<lb/>
䟆尚稽于問寢顧禁林何急于充員伏望皇帝陛下洞<lb/>
鑒愚衷亟收成渙詔書日簡方當視草之得人英俊駢<lb/>
<pb n="KR4d0243_SBCK_032-3b"/>
羅安用積薪之居上<lb/>
　　辭免除給事中狀<lb/>
右臣准尚書省劄子奉聖旨除臣給事中依舊兼直學<lb/>
士院者惕聞寵命莫措微躬竊以掌制紫垣久慚無補<lb/>
進官青瑣尤懼非宜蓋機要之愈嚴繄出納之攸繫自<lb/>
非學足以與聞國論智足以深照事機或非其人必害<lb/>
于政臣退量至陋深恐不堪昔惟潤色之司猶虞疎闕<lb/>
兹任塗歸之職是速顛隮矧當書詔填委之時仍兼詞<lb/>
翰清切之地聖恩誠厚愚分難安自知斷斷以無他衆<lb/>
<pb n="KR4d0243_SBCK_032-4a"/>
必齗齗而不可伏望皇帝陛下收還成渙俯鑒忱衷别<lb/>
擇時髦俾當夕拜庶幾得批敕之手不至累知人之明<lb/>
　　辭免除權吏部尚書狀<lb/>
右臣准尚書省劄子奉聖旨除權吏部尚書兼職依舊<lb/>
者寵光下逮惕懼靡遑竊以選部攸司是曰六官之長<lb/>
文昌攝事亦叨八座之稱縱難求傑異之才猶當取踐<lb/>
敭之舊臣一登仕路三入脩門年除嵗遷寖踰于始望<lb/>
寢驚夢愕屢蹈于危機惟兹瑣闈幾更月琯遇事輒發<lb/>
徒自積于怨仇忤旨為多方日虞于呵譴敢期睿奬亟<lb/>
<pb n="KR4d0243_SBCK_032-4b"/>
賜襃遷徑由夕拜之聯擢試天官之職兼汗青于東觀<lb/>
仍視草于北門揣愚分以何堪恐公言之不貸伏望皇<lb/>
帝陛下收還成渙改畀真賢俾退服于舊班庶漸伸于<lb/>
歸志<lb/>
　　辭免陞兼實録院修撰狀<lb/>
右臣准尚書省劄子奉聖旨陞兼實錄院修撰者疊被<lb/>
恩榮深增戰灼竊以思陵在位著三紀之治功儒館修<lb/>
書垂百王之憲則宜求良史以贊宏模臣才不逮中職<lb/>
多共貳北門視草顧五技之已窮東觀濫竽曾一辭之<lb/>
<pb n="KR4d0243_SBCK_032-5a"/>
未措矧乍躐選曹之長方將謝史筆之兼敢冒寵光進<lb/>
升論譔銓曹至宂尚憂綿力之弗勝髦俊滿前安用庸<lb/>
才之備數仰祈睿鑒遴選實能庶大典之速成免公朝<lb/>
之虛授<lb/>
　　辭免兼侍讀狀<lb/>
右臣准尚書省劄子奉聖旨兼侍讀者朝拜宸綸暮叨<lb/>
恩命退量謭薄罙切驚惶竊以帝幄執經之臣尤高露<lb/>
門進讀之選自非耆儒博碩古學精深雖得侍清燕之<lb/>
間何以贊緝熙之盛如臣至陋冒寵已多推遷才閲于<lb/>
<pb n="KR4d0243_SBCK_032-5b"/>
七年起躐寖登于八座已不堪于共貳尙敢望于至三<lb/>
昨爲載筆之官猶慙于記注今進邇英之列安有于發<lb/>
明當觀術業以旁求豈以班聯而序進仰祈睿鑒俯照<lb/>
愚衷儀圖名世之賢增光稽古之治庶容一介專意三<lb/>
銓<lb/>
　　乞補外劄子<lb/>
臣輒傾丹悃上瀆天聽伏念臣庸陋無堪敢萌榮望比<lb/>
自三汚朝蹟六閲歲華太上擢之宂散之中俾居詞掖<lb/>
陛下賜以便蕃之寵遂長銓曹侍帝幄之深嚴極儒生<lb/>
<pb n="KR4d0243_SBCK_032-6a"/>
之榮遇汔無毫末仰贊高明況今福過災生量盈器溢<lb/>
近遭介弟之戚復有冢婦之喪重貽親憂尤不遑處重<lb/>
念臣有老母年八十有六氣血寖衰喜懼交切久去鄉<lb/>
國日夕念歸伏望聖慈俯矜孤迹畀臣祠祿使息疲勞<lb/>
或得州郡差遣許其効力于外庶幾不妨賢路少逭身<lb/>
災干冒天威臣下情無任惶懼俟命之至<lb/>
　　辭免除職與郡狀<hi>年五月慶元元</hi>
右臣准尚書省劄子奉聖旨除職與郡者聞命云初揣<lb/>
躬知懼伏念臣久汙近綴無補明時自憐小器之易盈<lb/>
<pb n="KR4d0243_SBCK_032-6b"/>
況復私門之多故輒傾危悃仰叩宸聰果蒙從欲之仁<lb/>
俯遂閒歸之志已為厚幸敢冒殊榮乃叨寓職之恩仍<lb/>
畀典州之寄實踰始望爰瀝忱辭欲望朝廷特賜敷奏<lb/>
俾遂真祠之請庶安故里之居<lb/>
　　辭免除顯謨閣直學士知婺州狀<lb/>
右臣准尚書省劄子奉聖旨除顯謨閣直學士知婺州<lb/>
者恭拜絲綸若臨淵谷竊以東陽望郡當選循良延閣<lb/>
顯名以優耆徳豈容一介之賤併叨二者之榮伏念臣<lb/>
三入脩門十更除目經帷史觀實為儒學之華翰苑銓<lb/>
<pb n="KR4d0243_SBCK_032-7a"/>
曹寖躐從班之長屬以私門多故老母念歸力陳匄外<lb/>
之章幸動蓋高之聽本欲少休于疲曳敢期疊受于寵<lb/>
光伏望皇帝陛下俯鑒忱衷特回成命廩以祝釐之祿<lb/>
從其學稼之心庶使微臣得安愚分<lb/>
　　乞宫觀第一狀<lb/>
臣輒瀝危衷仰干宸扆伏念臣比以便親求外自詭治<lb/>
民伏䝉聖恩俯從所請文謨寓直寶婺分符一旦得之<lb/>
實踰分量臣因得過家上冢以遂私心誓當勉竭疲駑<lb/>
圖報君父已擇行日即戒征途偶緣臣母以犯暑來歸<lb/>
<pb n="KR4d0243_SBCK_032-7b"/>
感疾頗重始則冒風作熱以臟腑下利年已八十有六<lb/>
平時雖幸康强而血氣既衰不堪觸動今既伏枕旬日<lb/>
其勢未有向安之期訪醫治藥曾無退候舉家惶擾朝<lb/>
不謀夕自知稽留官期合取違慢之罪又准七月二日<lb/>
指揮以臣寮奏請將應未申到任帥守監司排日催促<lb/>
疾速起發仰惟陛下以千里重寄付之㣲臣在臣豈不<lb/>
願即祗郡事上寛顧憂情迫意切不免有言偃然方命<lb/>
迹幾似之儻不投誠陛下竊恐難逃譴責震恐憂懼無<lb/>
以自容臣與老母相與為命既未容扶持上道又不可<lb/>
<pb n="KR4d0243_SBCK_032-8a"/>
單騎先行若更遷延月日深恐輔郡久無正官或致闕<lb/>
誤重臣之罪無以自逭欲望聖慈察臣由中之言出于<lb/>
懇切特賜宫觀差遣一次使得少遂其私庶幾母子或<lb/>
可保全盡出天地父母之恩糜捐頂踵不足以報冒犯<lb/>
天威臣下情無任惶懼俟命之至<lb/>
　　第二狀<lb/>
臣比蒙聖恩除臣顯謨閣直學士知婺州者臣暫還鄉<lb/>
曲即欲之官臣母年八十有六忽以冒暑感疾瘧痢交<lb/>
攻屢瀕危殆不免控告君父乞奉祠侍養得旨不允此<lb/>
<pb n="KR4d0243_SBCK_032-8b"/>
猶是朝廷故事又有量展赴官日限指揮明詔之頒詞<lb/>
旨温厚俯矜危悃洞照真情登拜三讀闔門感涕臣仰<lb/>
銜隆天厚地之恩不敢隨即再請今詔下幾旬跼蹐不<lb/>
遑臣母雖幸向安年高易于感動其勢非更寛以日月<lb/>
安得頓復舊觀黽勉上道深慮顛隮母子相與為命又<lb/>
不可單騎先往深恐稽留君命使婺女久曠守臣之職<lb/>
臣則有罪不免復申誠禱欲望睿慈察臣之請出不獲<lb/>
已差臣在外宫觀一次使得杜門專意醫藥不惟保全<lb/>
母子之至恩亦足仰助孝治之萬一干冒天威臣下情<lb/>
<pb n="KR4d0243_SBCK_032-9a"/>
無任惶懼俟命之至<lb/>
　　第三狀<lb/>
臣比以母病陳乞宫觀伏准尚書省劄子奉聖旨不允<lb/>
依已降指揮前去之任者拜命三次周章跼蹐無所措<lb/>
躬伏念臣憃愚不肖誤蒙陛下拔擢便親求外過家上<lb/>
冡悉荷矜從誠願勉竭少圗報效而況臣所得州素為<lb/>
浙東佳郡財計粗優嵗事登熟去鄉不逺使臣得奉親<lb/>
之官宣布徳意豈非臣之至願實縁臣母一病五十餘<lb/>
日雖曾少間而年高易于感動近嘗夜作嘔逆次日心<lb/>
<pb n="KR4d0243_SBCK_032-9b"/>
脾痛楚幾于委頓闔門無以自存驚惴度日此去舟行<lb/>
三日至越遵陸七程始到婺州見今尚須扶掖方能起<lb/>
坐委難支吾若迫于威命勉强登途脱有不虞萬死莫<lb/>
贖昔陳實為太丘長吏有詐稱母病求假事覺收之以<lb/>
為欺君不忠病母不孝不忠不孝其罪莫大臣雖不孝<lb/>
安敢為此不免復冒斧鉞之誅三以情實披訴于君父<lb/>
之前欲望聖慈特賜矜察除臣在外宫觀一次使臣得<lb/>
以杜門專意醫藥之奉保全老母之餘生臣無任祈天<lb/>
望聖惶懼懇禱之至<lb/>
<pb n="KR4d0243_SBCK_032-10a"/>
　　辭免再差知婺州狀<lb/>
右臣准尚書省劄子奉聖旨差知婺州者自天有命無<lb/>
地措躬伏念臣比剖左符暫歸故里屬親闈之感疾叩<lb/>
宸陛以陳情荷温詔之一頒控忱辭而三請因殊庭香<lb/>
火之奉得專心醫禬之營仰戴恩私寖成藥喜忽蒙柬<lb/>
記再畀藩宣不移東婺之輔邦俾遂南陔之孝養固當<lb/>
仰體趣行之旨勉圗共理之良惟母夀益高幾近九齡<lb/>
之耄雖官程甚邇尚踰數驛之遙儻扶侍以亟驅恐疲<lb/>
勞之未免況臣世系本出部封至今三邑同姓之人不<lb/>
<pb n="KR4d0243_SBCK_032-10b"/>
減四明聚族之衆向于宦路或講宗盟親疎之間悔吝<lb/>
斯起憂患不堪于累歲聰明尤減于前時敢以妄庸冒<lb/>
此煩劇欲望皇帝陛下收還成渙别選長才庶安衡泌<lb/>
之居以盡晨昏之職<lb/>
　　辭免復職狀<lb/>
右臣准尙書省劄子奉聖旨復元職名依舊宮觀者臣<lb/>
逖聞成命深震危衷伏念臣生遇昌期仕叨從列頃以<lb/>
便私而請外旋因奉母以求閒處此累年安如一日閉<lb/>
門自屏尙遭白簡之彈踳地靡遑敢冀靑氈之舊忽頒<lb/>
<pb n="KR4d0243_SBCK_032-11a"/>
綸于北闕復寓職于西清拜寵若驚祝釐如故不圗簡<lb/>
記逺及微蹤揣愚分以非宜恐人言之可畏伏望皇帝<lb/>
陛下俯矜賤悃亟寢誤恩庶安敝里之居免玷甘泉之<lb/>
列<lb/>
　　辭免與郡狀<lb/>
右臣准尚書省劄子奉聖旨與郡者臣恭聞明命莫措<lb/>
微躬伏念臣少習一經本因覓舉仕踰三紀非敢為高<lb/>
論思無補于清朝更迭遂求于輔郡為親而歸故里九<lb/>
易嵗華復職而畀外祠一由上賜與郡有旨闔門皆驚<lb/>
<pb n="KR4d0243_SBCK_032-11b"/>
久伏丘樊豈不願承于任使儻無疾病猶當出效于驅<lb/>
馳兹貢需章實有危悃母以九十四之耄日抱沈疴臣<lb/>
以六十七之年又嬰宿疢顧二人相與為命無一日不<lb/>
曾用醫湯藥扶持茍延暮景里閭勞苦具見真情心志<lb/>
已凋豫切不虞之懼頭顱如許寧堪共理之良伏望聖<lb/>
慈俯憐舊物許令終養以全烏鳥之私仍俾祝釐少安<lb/>
麋鹿之性<lb/>
　　乞致仕狀<hi>十二月開禧二年</hi>
右臣么微之迹遭際聖時叨綴從班曾無補報憂患餘<lb/>
<pb n="KR4d0243_SBCK_032-12a"/>
生自貽嚴譴杜門省愆衰瘁日甚重念臣生于紹興七<lb/>
年今年及七十揆之禮經實當告老伏望睿慈許臣致<lb/>
仕干冒天威臣下情無任祈天請命激切屏營之至<lb/>
　　第二狀<lb/>
右臣昨具奏乞致仕奉聖旨不允者引年有請願畢餘<lb/>
生賜旨未俞敢申再瀆仰動蓋高之聽冀垂從欲之仁<lb/>
竊以致為臣者實累載之素心不得謝者乃清朝之異<lb/>
數茍非宿望厥有彞章如臣者少既無奇今將安用不<lb/>
堪荷橐賦彭澤之歸來但切杜門類介推之偕隱子欲<lb/>
<pb n="KR4d0243_SBCK_032-12b"/>
養而親已矣老將知而耄及之而況拜不能興扶而後<lb/>
起退量病體何必待年揆以禮經適當納祿弗容自黙<lb/>
非敢為高伏望聖慈俯矜愚悃俾安畎畝遂終齒于幸<lb/>
民許掛衣冠庶獲全于晚節<lb/>
　　辭免復職狀<lb/>
右臣准尚書省劄子奉聖㫖與復元職者臣忽聞牽復<lb/>
倍切驚惶伏念臣久遂退閒晚更憂患不知自謹宜得<lb/>
大呵曲荷隆寛止從薄責既坐糜于祠禄復進冒于侯<lb/>
封增衍圭腴方申謝牘敢圖睿眷尚及孤蹤未容掛神<lb/>
<pb n="KR4d0243_SBCK_032-13a"/>
武之冠仍為洗丹書之籍寵還故職以賁餘生感上意<lb/>
之至優恐輿言之弗貸欲望皇帝陛下鑒由衷之悃憫<lb/>
垂盡之年追寢誤恩少安愚分<lb/>
　　　辭免除龍圗閣直學士致仕狀<hi>年四月開禧三</hi>
右臣准尚書省劄子奉聖旨除龍圗閣直學士依所乞<lb/>
致仕者聞命自天措躬無地竊以引年載請方拜俞音<lb/>
進律過優幾成誤寵重念臣仕參法從歸即隠居多病<lb/>
蚤衰久有掛衣冠之志為貧急祿尚存戀棧豆之私不<lb/>
因及七十之期安敢為再三之瀆幸兹得謝何望叨榮<lb/>
<pb n="KR4d0243_SBCK_032-13b"/>
矧惟漢閣之班莫重河圗之直當以處赴功之彦豈應<lb/>
畀納祿之人伏望聖慈收還渙渥念臣素知止足俾臣<lb/>
粗保始終惟舊貫之是仍庶餘生之無媿臣除已遵奉<lb/>
聖旨致仕外所有龍圗閣直學士恩命臣未敢祗受<lb/>
　　辭免召赴行在狀<hi>十一月開禧三年</hi>
右臣准尚書省劄子奉聖旨召赴行在者臣聞命震驚<lb/>
罔知所措伏念臣本無可用老而益衰既已引年方兹<lb/>
待盡忽蒙頒命不知所為況號召之一新以人才而為<lb/>
急有如臣者將焉用之輸忠竭誠則已忘舊學陳力就<lb/>
<pb n="KR4d0243_SBCK_032-14a"/>
列則又為廢人伏望朝廷特賜敷奏非敢飾辭以控免<lb/>
悉自衷誠而吐陳冀别用于真賢庶少安于愚分<lb/>
　　再辭免召命狀<lb/>
右臣准尚書省劄子樓鑰召赴行在即具奏辭免恩命<lb/>
奉聖旨不允令所在州軍以禮津遣疾速赴行在又蒙<lb/>
賜臣詔書一道者召命鼎來亟伸控免詔音俯及未賜<lb/>
允俞敢陳再瀆之私上動九重之聽伏念臣投閒已久<lb/>
告老方新憂患薰心積有負薪之疾權豪側目尤深據<lb/>
蒺之危不賴至仁豈存孤迹忽聞上聖雷霆之斷復見<lb/>
<pb n="KR4d0243_SBCK_032-14b"/>
中天日月之明四方相賀以同聲萬物亦為之吐氣雖<lb/>
曰杜門而待盡寧當俟駕而後行實以蒲柳蚤凋桑榆<lb/>
暮迫病纒雙足時歴半年弱質既衰曾鍼砭之弗及餘<lb/>
災未殄致醫禬之無功已分終窮豈萌他望仰蒙簡記<lb/>
首預旁招已掛衣冠敢效從班之專逹肆頒綸綍更加<lb/>
禮遣之優恩洊瀝丹心仰干洪造伏望皇帝陛下恕其<lb/>
方命察此由衷畧反汗之小嫌遂乞骸之素志或寛嵗<lb/>
月俾息田廬儻拜起之粗堪豈奔趨之敢後<lb/>
　　辭免落致仕除翰林學士狀<lb/>
<pb n="KR4d0243_SBCK_032-15a"/>
右臣近具奏再辭免召命未准囘降間又准尙書省劄<lb/>
子奉聖旨樓鑰落致仕除翰林學士日下前來供職者<lb/>
臣控辭未允聞命尤驚伏念臣性資顓蒙學殖荒淺仰<lb/>
逢休運屢㸃周行本無藻繪之工每叨文字之選知南<lb/>
宮之名表有媿錦窠代西掖之王言久塵薇省攝承翰<lb/>
苑親預禪書兼内外播告之修當書詔塡委之際疚心<lb/>
自勉血指知慚伏自一去闕庭巳周歲紀飽更憂患嗟<lb/>
視蔭之幾何絶望功名幸引年之得遂矧嬰沈痼期保<lb/>
餘齡逮茲更化之初狎奉趣歸之旨循牆固請出綍又<lb/>
<pb n="KR4d0243_SBCK_032-15b"/>
新彈虎門已掛之冠殊乖素志正鼇禁久虛之席尤懼<lb/>
非才伏望皇帝陛下俯察忱衷别求髦俊俾司是職大<lb/>
放厥辭庶徳音昭示于萬方雖武夫亦為之三歎獲茍<lb/>
安于故里免有玷于隆知<lb/>
　　再辭免狀<lb/>
右臣蒙恩落致仕除翰林學士繼具奏辭免狀准詔書<lb/>
不允者屢辭召節已干方命之誅疊遜詔綸又冒執愚<lb/>
之懼自量其分不已于言竊以起廢江湖豈非臣子之<lb/>
大願充員翰墨尤號儒生之至榮而臣昔者攝空實由<lb/>
<pb n="KR4d0243_SBCK_032-16a"/>
西省今焉被命乃自外方身已納祿而復齒垂紳之間<lb/>
仰上恩之特異年過從心而使當視草之職真近此之<lb/>
所無臣自知其弗堪人必以為不可進退之際跼蹐靡<lb/>
遑欲望皇帝陛下念及衰殘許其引避或不容于固請<lb/>
姑别處于閒曹雖懐知止之慚猶有可勉之理<lb/>
　　謝宣召入院狀<lb/>
右臣伏蒙聖慈除臣翰林學士仍依故事本院待詔李<lb/>
舜臣至臣所居宣入院充學士者逺頒除命賁臨東海<lb/>
之濵甫覲威顔徑上北扉之直重勤主眷申遣王人荷<lb/>
<pb n="KR4d0243_SBCK_032-16b"/>
新渥以無堪撫舊游而自失伏念臣學徒泥古仕本代<lb/>
耕素甘州縣之勞敢冀朝廷之選而乃屢參鵷序寖上<lb/>
螭坳紫薇久典于訓辭青瑣進司于封駮天官掌選兼<lb/>
侍金華之嚴史觀綴文久攝玉堂之邃投閒置散已分<lb/>
終焉告老休官遂將已矣寜知末路復被優恩不容臥<lb/>
家趣使赴闕對邇英之閤曲軫淵衷登螭文之堂殆成<lb/>
陳迹自歎形容之盡變況聞榱棟之洊更已試罔功既<lb/>
衰焉用兹蓋伏遇皇帝陛下才無終棄仁不遐遺解琴<lb/>
瑟以更張聿修治具出絲綸而彌大下取故臣欽佩隆<lb/>
<pb n="KR4d0243_SBCK_032-17a"/>
知頗驚羣聽臣敢不勉尋末學增葺寡聞彊為骫骳之<lb/>
詞少答便蕃之寵<lb/>
　　辭免除吏部尚書兼翰林學士兼侍讀狀<lb/>
右臣准尚書省劄子奉聖旨除吏部尚書兼翰林學士<lb/>
兼侍讀者疊拜恩光彌深震恐伏念臣頃者攝承文部<lb/>
兼直禁林進讀露門無匪高華之選退耕綿上不堪憂<lb/>
患之罹冀垂車以示子孫辱賜骸而歸田里敢圗出綍<lb/>
復使彈冠況在七旬之餘悉紆三組之重不惟共貳俱<lb/>
俾為真有如朽鈍之蹤曷稱便蕃之寵欲望皇帝陛下<lb/>
<pb n="KR4d0243_SBCK_032-17b"/>
别圗衆俊無備一夫念齒髪之早衰察精神之不及姑<lb/>
仍舊貫尚竭庸材<lb/>
　　再辭免狀<lb/>
右臣蒙恩除吏部尚書兼翰林學士兼侍讀繼具奏辭<lb/>
免伏准詔書不允者詞禁再登甫祗官次恩光三錫益<lb/>
震愚衷貢遜牘以未俞望宸居而力請伏念臣才本無<lb/>
用病因易衰休官方幸于杜門承詔忽驚于赴闕尋鑾<lb/>
坡之舊已懼不堪居從槖之先尤為非據況二選並稱<lb/>
于劇部而九重密侍于邇英仍兼視草之司深切負芒<lb/>
<pb n="KR4d0243_SBCK_032-18a"/>
之懼欲望皇帝陛下俯矜誠悃曲軫頽齡既知斷斷以<lb/>
無他安得多多而益辦許容避寵庶免妨賢<lb/>
　　辭免兼修國史實錄院修撰狀<lb/>
右臣准尚書省劄子奉聖旨兼修國史兼實錄院修撰<lb/>
者臣再入脩門屢膺寵渥周章亟拜跼蹐靡寧伏念臣<lb/>
頃簉從班嘗共衆職既典銓于選部仍視草于禁林兹<lb/>
皆遂于為真又已參于進讀更頒恩旨俾預史官比縁<lb/>
疊組之煩疲于奔命乃若汗青之重無所措詞至今媿<lb/>
之況復老矣三者已難于勝任一身安得以貪榮欲望<lb/>
<pb n="KR4d0243_SBCK_032-18b"/>
皇帝陛下憫其已過于七旬察其難兼于數器以國典<lb/>
為甚鉅擇英才而别求庶使微蹤粗殫駑力<lb/>
攻媿集巻三十二<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_033-1a"/>
攻媿集巻三十三<lb/>
　　　　　宋　樓　鑰　撰<lb/>
　狀劄<lb/>
　　乞歸田里劄子<hi>年七月嘉定元</hi>
臣輒傾誠悃仰干天聽伏念臣危孤之蹤自慶元改元<lb/>
補外因遂投閒十有三年而尚遭排拫不已屢欲陳乞<lb/>
致仕以年既未及恐涉矯激繼遭内難即吉之日甫及<lb/>
七十引經至再始遂掛冠臣自去國即為終焉之計人<lb/>
所共知去冬仰蒙聖恩更化之始首賜收召是時非敢<lb/>
<pb n="KR4d0243_SBCK_033-1b"/>
俟駕而行實以方苦足疾控辭不獲除目下及于里門<lb/>
郡守又從而津遣扶病赴闕再瞻淸光洊蒙親擢加以<lb/>
兼職又且俾典貢舉非不願勉竭衰悴少伸報效重念<lb/>
臣年巳七十有二精力益耗銓曹有簿書之煩翰苑有<lb/>
文字之穴經筵史館皆非所堪近以中暑招醫不敢謁<lb/>
告步趨拜跪強勉不前不求退休必至顚踣久妨賢路<lb/>
且玷明時伏望聖慈俯矜孤迹再許納祿歸老田閭實<lb/>
戴天地之恩敢忘君父之賜<lb/>
　　辭免簽書樞密院事劄子<hi>年八月嘉定元</hi>
<pb n="KR4d0243_SBCK_033-2a"/>
臣伏蒙聖慈除臣端明殿學士簽書樞密院事兼太子<lb/>
賓客特降中使宣押臣赴院治事者惕聞渙渥俯震危<lb/>
衷伏念臣三際聖君四汙朝蹟仕甘平進惟義命之是<lb/>
安心實靡他以樸忠而自立頃嘗去國本為奉親置散<lb/>
投閒久作山林之計匿瑕含垢率由天地之仁雖屢遭<lb/>
摧剝之餘终不至排拫之甚幸逢更化首辱召還既叨<lb/>
長于六官且悉歸于衆職亶為過分何敢僥求況已越<lb/>
于從心比再祈于納禄不圗睿眷擢簉樞臣典選固難<lb/>
尚能自勉本兵尤重安得冒居寵加秘殿之名兼預儲<lb/>
<pb n="KR4d0243_SBCK_033-2b"/>
寮之列誤恩下逮羣聽皆驚殊非衰迹之所堪抑亦多<lb/>
言之可畏伏望皇帝陛下收回成命改畀英髦俾仍獻<lb/>
納之班馴遂退休之志儻獲免妨賢之誚庶不累知人<lb/>
之明<lb/>
　　辭免賜衣帶鞍馬劄子<lb/>
臣蒙恩除簽書樞密院事兼太子賓客又蒙賜臣對衣<lb/>
金帶魚袋鞍馬竊以出珍服于尚方錫名駒于内廏臣<lb/>
庀職之始拜賜已隆豈應旬浹之間復冒恩榮之辱禮<lb/>
誠過厚心則靡遑伏望皇帝陛下察臣僥倖既多負乗<lb/>
<pb n="KR4d0243_SBCK_033-3a"/>
有靦使之安分抑免傷㢘特降指揮追還所賜<lb/>
　　辭免同知樞密院事劄子<lb/>
臣准尚書省劄子奉聖旨除臣同知樞密院事依舊兼<lb/>
太子賓客特降中使宣押臣赴院治事者誤恩狎至撫<lb/>
已增慚伏念臣頃備論思久投閒散荷皇明之收召加<lb/>
寵渥以便蕃俾參樞筦之班仍預儲扄之客已為過幸<lb/>
每懼弗堪曾煖席之未遑俄歴階而使進本兵至重寧<lb/>
容濫吹之人偃伯云初兹豈養疴之地尚蔑一毫之效<lb/>
遂叨二府之真念朝行之髦士甚多況天下之逸民未<lb/>
<pb n="KR4d0243_SBCK_033-3b"/>
舉不應邇列乃以序遷欲望皇帝陛下俯鑒由衷母嫌<lb/>
反汗遴選英才而圗任姑令舊著之少安亟賜俞音免<lb/>
貽羣議<lb/>
　　辭免參知政事劄子<lb/>
臣准尚書省劄子奉聖旨除臣參知政事特降中使宣<lb/>
押臣赴都堂治事者承命下臨撫躬增惕竊以中書之<lb/>
本萬化固資參預之良近弼之有貳臣足稱倚毗之重<lb/>
敢言推擇誤及凡庸伏念臣洊㸃從班叨塵宥府才再<lb/>
周于月琯已疊被于恩綸玩愒自慙于事功而何補衰<lb/>
<pb n="KR4d0243_SBCK_033-4a"/>
疲既甚況疾病之復侵方將俟使介之旋便請掛衣冠<lb/>
而退忽驚寵渥俾預政機載攷舊章間有三人之同列<lb/>
若稽近比未聞兩地之贅員伏望皇帝陛下俯察由衷<lb/>
曲憐過分收還成渙願亟賜于俞音茂柬英才以共扶<lb/>
于興運<lb/>
　　賀東宫上御書居仁牌劄子<lb/>
恭審寵錫宸章聿新户冊前星少海益嚴壯麗之規安<lb/>
宅廣居深寓藏修之意震亨協吉日進無疆<hi>某</hi>叨預下<lb/>
寮欣聞盛事容即陪于賀旅敢先貢于忱衷伏望令慈<lb/>
<pb n="KR4d0243_SBCK_033-4b"/>
俯垂鑒察<lb/>
　　乞歸田里劄子<hi>年四月嘉定三</hi>
臣輒伸衷悃仰干天聽臣聞七十而致仕禮之經也一<lb/>
介孤逺素安平進遭際累朝三入周行寖塵法從年未<lb/>
六十即遂投閒屢思納禄正恐或以為矯母喪既終適<lb/>
當七十再疏得請自謂平生志願不啻足矣敢圗聖慈<lb/>
更化之日首賜收召力疾趨朝一見天顔盡畀舊物旋<lb/>
由樞筦進貳政機皆非夢寐之所敢及玩愒嵗月毫髪<lb/>
無補日負憂懼重念臣今已七十有四當戒得之時而<lb/>
<pb n="KR4d0243_SBCK_033-5a"/>
況筋力日衰每虞僵仆素有足疾曾爲廢人近者益不<lb/>
堪奔走之勞非不戀慕聖徳願效尺寸陳力就列不能<lb/>
者止欲望睿慈矜憐衰悴許臣仍舊致仕歸伏田里以<lb/>
盡餘生不勝萬幸<lb/>
　　第二劄<lb/>
上章有請願致爲臣頒詔甚温未容得謝敢洊陳夫愚<lb/>
悃用仰冒于宸聰伏念臣少已無稱老將安用仰被聖<lb/>
神之眷擢登樞近之班然而雖號參知了無裨補彌縫<lb/>
輔贊何所建明拜跪進趨率皆強勉十目所視一心靡<lb/>
<pb n="KR4d0243_SBCK_033-5b"/>
寧久矣妨賢自知不可衰而戒得衆必有言矧同召之<lb/>
三人今止存于隻影汗顔在列歸夢先形漏盡鐘鳴夜<lb/>
行當巳日暮途逺逆施謂何欲望睿慈俯回淵聽放歸<lb/>
田里俾遂畢于餘生再掛衣冠庶可全于晚節<lb/>
　　第三劄<lb/>
臣疊具劄子陳乞致仕伏奉詔書不允不得再有陳請<lb/>
洊頒渙渥未許告歸三貢需章終期得請敢冒蓋高之<lb/>
聽仰干方命之誅伏念臣猥以迂儒叨塵近綴上恩至<lb/>
厚加寵數之便蕃同列咸和務寅恭之相勉非縁他故<lb/>
<pb n="KR4d0243_SBCK_033-6a"/>
借以自陳惟是年實寖高夙若負薪之疾位為甚過了<lb/>
無横草之功冠已掛而復彈車既垂而再駕識分知足<lb/>
之意雖曰素明安煩戀劇之譏豈能戸曉久妨賢路奚<lb/>
補公家屢屬藁于皂嚢終投誠于丹扆仰祈聰鑒俯察<lb/>
衰蹤與其僵踣于朝重貽鐫誚孰若曲從所請先賜保<lb/>
全矢辭已窮屏息以俟<lb/>
<hi>繫數頒詔諭宜悉朕懐勉竭壯猷毋庸遽去御筆卿為時耆艾秉國樞機進退之間重輕所</hi>
　　乞致仕劄子<hi>閏二月嘉定四年</hi>
臣敢傾危悃仰冒天聰臣聞七十而致仕古之道禮之<lb/>
<pb n="KR4d0243_SBCK_033-6b"/>
經也臣五十九而投閒十載而遭母喪比及三年年適<lb/>
七十連年再請巳遂納祿平生仕宦至此不啻足矣加<lb/>
以多病早衰素有足疾是歲一發數月甘爲廢人國家<lb/>
更化之初記錄簪履之舊首賜收召病不能進旣叨翰<lb/>
苑之除又頒趣行之命扶憊造朝本擬一拜淸光歸安<lb/>
田里旋蒙拔擢歲中屢遷冒列政途荏苒三載頃申懇<lb/>
請未賜俞音因仍强顔又復許久今年遂七十有五矣<lb/>
旣違古義又乖初心筋力益衰舊疾發動重以手足之<lb/>
戚撫事傷感久在朝假不遑安處勉强參告顚踣是虞<lb/>
<pb n="KR4d0243_SBCK_033-7a"/>
兹敢投誠君父乞骸以歸非惟麤全晚節亦免久妨賢<lb/>
路陳力就列不能者止臣既不能不止何待伏望聖慈<lb/>
許臣再掛衣冠以畢首丘之願不勝惶懼祈懇俟命之<lb/>
至<lb/>
　　第二劄<lb/>
臣昨具劄子陳乞致仕伏奉詔書不允上疏力陳頒綸<lb/>
未許念乞身而至再望得請以爲期竊以七旬而加五<lb/>
年在微臣而宜去一日而降四旨驚眷寵之過優舊或<lb/>
施于累押之餘今乃用于初求之頃莫知所處益不遑<lb/>
<pb n="KR4d0243_SBCK_033-7b"/>
安伏念臣學術素疎宦情尤薄禁路已知其踰分政途<lb/>
深媿于罔功況在縱心之時既從謝事之願豈容今日<lb/>
猶玷邇聯凡今在朝惟臣最老不以妨賢而自列殆幾<lb/>
貪禄以忘歸福過災生重以鴒原之戚日暮途逺恍然<lb/>
駒隙之馳贊襄何有于建明趨拜每虞于僵仆覬息影<lb/>
于田廬之下敢投誠于君父之前伏望皇帝陛下俯賜<lb/>
矜容曲憐疲瘁恩榮素厚非無犬馬戀棧之心志意已<lb/>
凋但有麋鹿投林之想倘得退尋于醫藥庶幾尚保于<lb/>
桑榆<lb/>
<pb n="KR4d0243_SBCK_033-8a"/>
　　第三劄<lb/>
臣再貢封章陳乞休致兩奉詔書不允者引經告老尚<lb/>
閟俞音造膝陳情敢祈恩許難避再三之瀆庶蒙萬一<lb/>
之從伏念臣屢忝登朝幾成去國投閒置散自分終焉<lb/>
避寵辭榮不啻足矣頭童齒豁固知竟死以何裨漏盡<lb/>
鐘鳴烏可夜行而不止豈知末路重上要津同寅協恭<lb/>
雖粗逃于瘝曠玩嵗愒日恐徒積于悔尤久踰休致之<lb/>
期深有滿盈之懼弟兄猥衆凋謝奚堪疾疢交侵衰頽<lb/>
已甚惟應納禄或免挻災伏望皇帝陛下洞鑒由衷俾<lb/>
<pb n="KR4d0243_SBCK_033-8b"/>
令得謝既不敢請麾符之寄亦不能奉香火之祠掛神<lb/>
武之衣冠復尋故步樂清時之鐘鼓尚佚餘生<lb/>
　　再乞致仕劄子<hi>年五月嘉定四</hi>
臣比者三上封章懇求納禄聖意眷留温詔稠疊仰體<lb/>
隆寛復就班綴本未敢再有陳請瀆冒君父實以今年<lb/>
七十有五自念厚恩未報勉强奔走使其無病尚可支<lb/>
吾臣近者四月十七日扈駕朝獻景靈宫乘騎拜跪幾<lb/>
致顛踣翌日鞭䇿不前不免謁告復于二十七日堂中<lb/>
議政之次方欲夙退縁積雨陰濕不惟發動足疾適苦<lb/>
<pb n="KR4d0243_SBCK_033-9a"/>
腹痛忽作旋暈不知人者良久此丞相以下之所親見<lb/>
十目環視不可掩覆亟歸私第招醫用藥僅得少定至<lb/>
今氣短力乏連請朝參等假彌不遑安使當殿陛朝謁<lb/>
宗廟駿奔之際不測有此豈不有玷班列必致倍費保<lb/>
全兼臣先已掛冠又過數嵗強顔寖久自知人言不貸<lb/>
以為貪禄忘歸一旦疎虞無所逃罪是敢投誠于陛下<lb/>
之前深恐不任趨拜亦不敢又勞宣押之煩輒貢囊封<lb/>
籲天有請伏望睿慈矜其過老察其由衷許臣依舊致<lb/>
仕放歸田里以畢餘年不勝百生之幸<lb/>
<pb n="KR4d0243_SBCK_033-9b"/>
　　第二劄<lb/>
臣茲以感疾旋暈既蒙聖恩給以朝參等假自度老而<lb/>
氣耗難以黽勉趨走既忝參預又不容安坐養疾是以<lb/>
控告九重力求歸老伏奉詔書未賜俞允臣仰戴恩紀<lb/>
俯增震惕伏念臣舊有宿疾甘為廢人不自意全得至<lb/>
今日適有天幸又延數年及見聖君更化之初叨預明<lb/>
時共政之久非不知思竭愚慮仰酬異恩外若强而中<lb/>
實枯心欲為而力不逮日見衰羸之狀乃無報效之勤<lb/>
立則欲僵坐多假寐徒妨賢路難免人言況復近因風<lb/>
<pb n="KR4d0243_SBCK_033-10a"/>
濕之侵初為飡泄之疾眩暈幾成于顛仆摧頽重費于<lb/>
扶持雖轉刻以復醒亟還家而歸卧仰蒙予告得遂呼<lb/>
醫自憐蒲柳之零宜逐桑榆之暖豈容强勉更效驅馳<lb/>
一朝或作于周行萬死難逃于大譴伏祈天鑒俯察忱<lb/>
衷許掛衣冠往尋丘壟庶可訪尋藥石收聚精神茍餘<lb/>
喘之尚存皆再生之大賜<lb/>
　　第三劄<lb/>
臣近以衰病陳乞致仕兩奉詔書不允仍不得再有陳<lb/>
請臣仰感聖慈未賜嚴譴非敢瀆蓋高之造實縁有未<lb/>
<pb n="KR4d0243_SBCK_033-10b"/>
盡之誠輒干蕭斧之誅冀動凝旒之聽伏念臣少無所<lb/>
用老則可知頃叨獻納之聯甘處廢閒之地屬睿主當<lb/>
改弦之始俾微臣仍曳履之餘擢寘樞庭遂進參于鬷<lb/>
嘏重糜廩粟曾何補于治功不惟見誚于人自知非久<lb/>
于世然而七旬以後三載于茲麤能力勉于步趨因謂<lb/>
尚堪于驅役鳥雖飛而宜下可不知還燈欲滅而復明<lb/>
安能長保當未及衰殘而告退況今以疾病而有求倘<lb/>
遂伏于先廬庶少延于暮景伏望皇帝陛下俯憐疲瘁<lb/>
亟賜允俞用人固欲盡其才而臣才已盡使人不欲窮<lb/>
<pb n="KR4d0243_SBCK_033-11a"/>
其力而臣力既窮辭雖已殫情則甚切遡九重而請命<lb/>
祈一札以賜歸<lb/>
<hi>大臣之進退繫朝家之重輕有如賢卿蔚爲國老頻閲御筆引年納禄在常情則然養老乞言猶古人不廢況</hi>
<hi>懐益務交修毋思獨善抗陳之奏殊乖眷委之</hi>
　　親書奏謝御筆劄子<lb/>
臣待罪政路荏苒三載累上引年之請必蒙陛下曲賜<lb/>
眷留本未敢洊冒天威近在堂中忽作暈眩幾至顛仆<lb/>
謁告呼醫尋即上章求致其事兩拜温詔尚閟俞音情<lb/>
意迫切遂成三瀆初七日早仰荷聖慈特遣中使傳奉<lb/>
<pb n="KR4d0243_SBCK_033-11b"/>
恩旨臣旣粗可支吾且聞居家引疾素無宣押之例惶<lb/>
懼承命卽時入堂巳具奏知敢圖天地之隆私申賁雲<lb/>
漢之親札奬飾備至訓以去就之宜臣實何人叨被殊<lb/>
渥周章震悚無以自容雖勉力就列終恐衰悴不能仰<lb/>
酬洪造之萬一謹于中夜齋祓躬伸奏謝來日自當俯<lb/>
伏宸陛控敘危衷臣下情無任感天荷聖激切屏營之<lb/>
至伏乞睿照<lb/>
　　乞增葺錦照堂劄子<lb/>
臣輒有微誠仰干天聽臣祖贈太師齊國公臣某政和<lb/>
<pb n="KR4d0243_SBCK_033-12a"/>
中由卿列擢守鄉郡興利除害非止一端每有奏聞隨<lb/>
即報可其後在任首尾五年宣和初方臘猖獗鄰郡嘯<lb/>
聚相應如杭嚴處州皆遭攻破越及温台僅餘城郭外<lb/>
邑亦多塗炭惟臣祖申飭備禦多設方略闔境無虞就<lb/>
陞徽猷閣直學士告墨具在前後璽書襃美皆親灑宸<lb/>
翰雲章昭回海邦增耀城内一湖舊有十洲三島最南<lb/>
一處適與私家相近遂于其上建錦照堂刻碑堂中以<lb/>
侈上賜中更兵燬巍然獨存是時州治初復移為小㕔<lb/>
碑石暴露隆興元二年間州郡方始再建及今五十年<lb/>
<pb n="KR4d0243_SBCK_033-12b"/>
棟宇弗支加以連嵗暴風秋霖頽損尤甚臣自顧么微<lb/>
猥叨誤恩置諸邇列累疏乞身未蒙俞允顧惟家世之<lb/>
舊不敢自黙欲望聖慈特降睿旨許容臣自備材植以<lb/>
時增葺倘遂歸休得以周旋其間仍不許本家及官司<lb/>
指占安泊居止庶可永久尊奉先朝奎畫之嚴抑使子<lb/>
孫表揚前人之志<lb/>
　　進東宫耕織圖劄子<lb/>
某衰遲之蹤叨逾過分自塵樞筦即備儲寮仰蒙令慈<lb/>
眷顧加渥退念略無毫髪可以補報每切慚悚某伯父<lb/>
<pb n="KR4d0243_SBCK_033-13a"/>
故淮東安撫璹嘗令於潛深念農夫蠶婦之勞苦畫成<lb/>
耕織二圖各為之詩尋蒙高宗皇帝召對曾以進呈亟<lb/>
加睿奬宣示後宫至今尚有副本某嘗書跋其後仰惟<lb/>
皇太子殿下淵沖玉裕學問日益密侍宸旒恤下愛民<lb/>
固已習熟聞見究知世務惟是農桑為天下大本或恐<lb/>
田里細故未能盡見某輒不揆傳寫舊圖親書詩章併<lb/>
録跋語裝為二軸伏望講讀餘閒俯賜觀覽或可備知<lb/>
稼穡之艱難及蠶桑之始末寘諸几案庶幾少裨聰明<lb/>
之萬一亦以見下寮拳拳之誠<lb/>
<pb n="KR4d0243_SBCK_033-13b"/>
　　乞致仕劄子<hi>年三月嘉定五</hi>
臣輒伸丹悃仰冒宸聰臣聞之禮經自幼學以至致仕<lb/>
具有節目古今用之臣生而多幸年未四十而仕遭際<lb/>
三朝四入周行年除嵗遷寖至通顯七十掛冠不啻足<lb/>
矣陛下更化之初首蒙收召迫于威命扶病復來恩渥<lb/>
益隆遂塵樞筦進參鬷嘏亦既三年中間屢嘗自列眷<lb/>
留再三不敢煩瀆去冬自丞相而下三人求去俱不允<lb/>
俞臣難以繼進伏念臣今年七十有六矣齒髪凋壊衰<lb/>
相日侵筋骸疲瘁隠痛交攻每趨朝謁悉出勉强深懼<lb/>
<pb n="KR4d0243_SBCK_033-14a"/>
僵踣于宗廟會同之際有玷陛下保全之恩顧豈有入<lb/>
仕則在古制之先而休官乃在其後又復過數年矣貪<lb/>
冒之譏難免人言臣自知媿有靦面目伏望聖慈矜念<lb/>
衰殘許歸田里賜以餘齡使全晩節不勝百生之幸<lb/>
　　第二劄<lb/>
臣昨具劄子陳乞休致放歸田里伏奉詔書不允臣竊<lb/>
惟皇朝忠厚專以禮義㢘恥養士夫之心先正名公多<lb/>
有不待年而告老者先帝臨御申嚴此制凡已七十而<lb/>
仕者御史必彈糾之有去七十尚二三嵗者廟堂不敢<lb/>
<pb n="KR4d0243_SBCK_033-14b"/>
除以待次郡守是為愛養臣子不使犯禮經之戒伏自<lb/>
陛下改弦更張以來興念正元朝士所餘無幾又多久<lb/>
厄于權臣用事之時雖年登耋艾亦皆以次收召徳至<lb/>
渥也迨至今日荏苒六年召用之人或去或亡幾于略<lb/>
盡獨臣久玷政途未容得謝誠不遑安近者臺評有言<lb/>
人臣視爵禄為己有則昧止足之義無㢘退之行貪競<lb/>
之俗成矣又曰路不妨賢則詘者可信而塞者通矣又<lb/>
曰凡在朝列有懇懇願補外者當從其請此皆犁然有<lb/>
當于人心而臣忝在近列年已過期使其精力尚强猶<lb/>
<pb n="KR4d0243_SBCK_033-15a"/>
可圖報老而耄及將焉用之伏讀詔書不勝震越正以<lb/>
材疏智短不足以任共政之責所以切切求退非為圖<lb/>
山林閒燕之適也若商山之終隠當以自師如渭水之<lb/>
圖功安能為役與其後日徒費陛下保全不若及今尚<lb/>
可黽勉之時使之進退合宜則不惟微臣晚暮榮幸亦<lb/>
足以成聖朝風化之大端示天下以止足之義<lb/>
　　第三劄<lb/>
臣累具劄子陳乞休致伏奉詔書不允不得再有陳請<lb/>
告老將歸籲天有請蒙恩未允踳地靡遑敢干方命之<lb/>
<pb n="KR4d0243_SBCK_033-15b"/>
誅三貢乞身之悃伏念臣屏居既久得謝復來初期一<lb/>
拜于天光徑還鄉社豈謂五經于嵗律尚玷政途屢求<lb/>
再掛于衣冠亦已疊勤于詔諭詞窮復止福過難安念<lb/>
久據于要津致坐妨于賢路況復衰頽益甚遂已至踰<lb/>
七望八之年參預無聞何以佐咸五登三之治爰自去<lb/>
冬而草奏必期嗣嵗以辭榮親奉玉音謂正資于輔佐<lb/>
洊頒綸命又有及于典刑仁慈優隆詞旨詳縟仰聖主<lb/>
所以逮下在微臣皆非敢當不復更引禮經逺希前哲<lb/>
直以血氣衰瘁疾既交侵心志凋殘事尤健忘行多則<lb/>
<pb n="KR4d0243_SBCK_033-16a"/>
蹇于進步坐久則昏不知人但可投閒豈堪任責欲望<lb/>
陛下特垂睿鑒洞察忱衷推從欲之至仁使歸安于故<lb/>
里巢由長往孰云堯帝之遺黄綺終辭無損漢家之盛<lb/>
切于得請不覺費辭<lb/>
　　再乞致仕劄子<hi>年八月嘉定五</hi>
臣輒瀝危衷仰干天聽伏念臣衰瘁至此實不堪為世<lb/>
用仰蒙聖恩擢寘政路首尾五年平生自知分量不敢<lb/>
貪榮久處于此日不遑安是以無嵗不求再掛衣冠或<lb/>
以疾故請至再三率蒙睿眷溫詔曲留不敢頻有煩瀆<lb/>
<pb n="KR4d0243_SBCK_033-16b"/>
又復中輟今年七十有六矣已無顔面尚玷邇聯況自<lb/>
入春以來屢以病告兩嘗吐痢俱作再以淋澀為苦近<lb/>
復以暴下累日薾然弗支形體瘦瘁飲食絶少近雖勉<lb/>
强朝參深恐不能支吾一旦僵仆大廷萬目並觀徒為<lb/>
清朝之玷臣之獲譴顧何足言伏望皇慈深察誠悃使<lb/>
之歸伏田里以迄餘生以全暮景實為孤臣之幸<lb/>
　　第二劄<lb/>
臣近者上章乞身自知僭冒甘俟刑誅重蒙聖慈不惟<lb/>
未賜俞允又勤詔旨仍降四項指揮不容引退臣感激<lb/>
<pb n="KR4d0243_SBCK_033-17a"/>
恩遇衰涕交横不免再有陳述陛下更化之初臣首蒙<lb/>
收召旋自西府進貳東省三數年來聖德日新治效益<lb/>
進凡前日水旱饑疫蟲螟盜竊悉就消弭邊陲寧謐年<lb/>
穀順成此皆國家運祚方興聖德光被使臣等得以充<lb/>
員尸素于此豈不仰戀明時而乃自求屏退況今郊祀<lb/>
大禮在近千載際遇又將預駿奔之列引疾匄去此豈<lb/>
臣子之情實以屢困疾病筋力頓衰精神戃恍不能自<lb/>
持正恐當聖主精意明禋之際冒居使名不足以效奔<lb/>
走萬一顚沛于郊廟壇壝之前有汙大儀則臣死不足<lb/>
<pb n="KR4d0243_SBCK_033-17b"/>
以塞責是以不復更敢引經據古直述情素投告君父<lb/>
及此秋季祀事未講之時賜以殘骸俾歸桑梓得為太<lb/>
平之遺民免玷知人之聖鑒誠為餘生之幸再瀆天威<lb/>
臣無任俯伏感涕祈懇之切<lb/>
　　第三劄<lb/>
臣再具劄子陳乞休致伏奉詔書不允不得再有陳請<lb/>
念臣久叨共政之地屢上乞身之章兹焉三瀆于冕旒<lb/>
誠欲一歸于巖穴危衷傾敘温詔洊頒已窮告老之辭<lb/>
深感留行之眷惟是臣荏苒五載侵尋八旬略無横草<lb/>
<pb n="KR4d0243_SBCK_033-18a"/>
之功固已難居于邇列若匪負薪之疾猶能強處于周<lb/>
行誠以一年以來百病交作幾經告假日媿空餐近雖<lb/>
勉赴于昕朝實亦每懐于隠痛不知者尚謂其矍鑠旁<lb/>
觀者寧免于揶揄今則骨露神癡行遲坐困髪種種以<lb/>
如許視茫茫而愈昏孔子老而戒得之言莊周夀則多<lb/>
辱之訓皆所當鑒不敢重陳直述腹心仰投君父惟乞<lb/>
皇帝陛下察其衷曲加以哀矜及兹未至顛沛之時使<lb/>
得早遂歸休之請首丘在望没齒難酬重冒天威臣下<lb/>
情無任惶懼俟命之至<lb/>
<pb n="KR4d0243_SBCK_033-18b"/>
　　乞致仕劄子<hi>年正月嘉定六</hi>
臣輒瀝危悃干冒宸聽伏念臣衰薾無堪叨塵政地四<lb/>
年于兹屢貢乞身之章曲蒙睿眷詔旨丁寧又復中止<lb/>
舊嵗多病内外交攻齒髪並侵心神凋耗秋間自列正<lb/>
恐不任郊禋駿奔之勞既不得請日夕兢懼迨原廟太<lb/>
宫圜丘行禮之際陛下寅恭䖍鞏神示昭格而臣筋力<lb/>
弗彊足膝俱憊侍祠跛倚幾于僵仆臣實無以措躬旁<lb/>
觀亦為臣危之獨以熙事備成恭謝日近未敢奏陳雖<lb/>
幸俱免疎虞而雪深寒勁罙所弗堪拜起蹣跚有失臣<lb/>
<pb n="KR4d0243_SBCK_033-19a"/>
子之敬況今遂年七十有七若又不能掛冠而去則寡<lb/>
㢘鮮恥安煩戀劇之誚必不逭于公議而臣平日知止<lb/>
知足難進易退之志至晚節而掃地雖百口無以自明<lb/>
是敢仰瀆天威求致其事少休故里以畢餘生伏望聖<lb/>
慈亟賜俞允使得納祿以塞盈溢垂車以示子孫不勝<lb/>
百生之幸<lb/>
　貼黄臣昨者齋沐修寫奏劄只俟恭謝禮畢榻前控<lb/>
　陳既而展日再臣賤疾愈致發動適值同列在告勉<lb/>
　強陪班痛楚特甚呻吟宛轉幾不聊生元正朝謁使<lb/>
<pb n="KR4d0243_SBCK_033-19b"/>
　客在廷皆弗獲預機務叢委非可養疴病體支離豈<lb/>
　堪任事雖欲一伏軒墀有所不能用敢殫瀝寸誠仰<lb/>
　祈保全生成之賜見今居家以俟威命伏乞睿照<lb/>
　　第二劄<lb/>
臣近具奏陳乞致仕伏奉詔書不允者伏念臣頃自從<lb/>
班為親求歸繼遭排拫十有三載百謫備矣不敢遽掛<lb/>
衣冠恐或者以為躁憤其實無所怨尤母喪既除適當<lb/>
謝事之時再疏而後得請自謂餘齡無幾平生出處遂<lb/>
保始終敢圖睿恩起于既老擢寘近列皆出天地生成<lb/>
<pb n="KR4d0243_SBCK_033-20a"/>
之賜職高任重憂懼日積俸優分溢滿盈自畏況兼年<lb/>
垂八袠衰疢交侵醫療未效玩愒滋深合是數端豈復<lb/>
有可留之理欲望聖慈察其真情檢㑹累奏亟賜一俞<lb/>
上以廣清朝養老之懿下以全微臣首丘之願感戴恩<lb/>
紀沒齒圗報干犯雷霆之威席藁俟譴<lb/>
　　第三劄<lb/>
臣近者再上封章力求納祿伏奉詔書不允不得再有<lb/>
陳請臣自揆逾分不當更申黷冒真情迫切敢犯威嚴<lb/>
臣竊惟陛下更化善治百度維新比年以來大臣之進<lb/>
<pb n="KR4d0243_SBCK_033-20b"/>
退猶未有全其終始者殆非所以示四方也皇恩如天<lb/>
保護臣下邇聯求退率多留行固足以仰見眷注之深<lb/>
然如臣者本乏才術少不如人今焉及耄顧何足算力<lb/>
不逮心既無以佐萬機之煩年當戒得又無以逃衆口<lb/>
之誚使其蹣跚後塵已為徒妨賢路矧復病苦相纏雖<lb/>
欲勉竭有所不能歴數立朝之人臣最衰老其為宜去<lb/>
亦莫先于臣者是以不避三瀆期于得請居家屏息以<lb/>
俟俞音臣無任惶懼震灼之至<lb/>
　　第四劄<lb/>
<pb n="KR4d0243_SBCK_033-21a"/>
臣近具奏陳乞納祿准尚書省劄子備奉聖旨依已降<lb/>
詔不允不得更有陳請臣洊有危悃不容自已敢畢陳<lb/>
之臣竊惟仕而請老古今之通義而在漢尤以二疏為<lb/>
賢方父子相期俱歸移病賜告廣遂稱篤上疏乞骸而<lb/>
後許之及其都門祖餞至今想見藹藹之盛此豈真疾<lb/>
篤者而宣帝不以為欺公議不以為過正以其年既篤<lb/>
老且欲以全其節也如臣不肖無能為役起于掛冠貳<lb/>
政累嵗賢路久妨一宜去年登七十有七望八十幾何<lb/>
踰禮越法甚矣二宜去福過災生拙恙交攻呻吟宛轉<lb/>
<pb n="KR4d0243_SBCK_033-21b"/>
殆無生意三宜去三上封章皆出由衷之言不敢遽稱<lb/>
疾篤以欺君父又敢望聖慈推宣帝保全臣下之意使<lb/>
臣庶幾二疏之風抑以示聖朝退人以禮之美倘得以<lb/>
餘年歸休山林以畢首丘之志天施地生恩紀無極若<lb/>
筋力尚可勉强猶當一拜軒陛之下以展犬馬戀戀之<lb/>
心銘肌刻骨九殞不忘疊犯威顔臣下情無任激切懇<lb/>
祈之至<lb/>
　　第五劄<lb/>
臣比者四上封章力請納禄詞殫情極竊意或可以感<lb/>
<pb n="KR4d0243_SBCK_033-22a"/>
動宸聰仰蒙聖慈親御翰墨眷留至渥予告至再祗服<lb/>
異恩敢不退聽初亦自謂幸得兼旬休養益近藥餌庶<lb/>
可勉强自振上副九重之至意而空餐已久福過災生<lb/>
終歲疾病入春反深醫者伎窮假限將滿衰悴痛楚愈<lb/>
難支吾屢瀆君父實非得巳伏望俯矜垂老使致其事<lb/>
歸伏田里消弭悔咎少延殘喘不勝百生之幸<lb/>
　　第六劄<lb/>
臣輒瀝危悃洊瀆宸聰臣老朽抱疴五上乞身之請三<lb/>
蒙予告之恩專意醫藥又復許時拙恙曾無差減晝夜<lb/>
<pb n="KR4d0243_SBCK_033-22b"/>
呻楚左右所不忍聞垂絶之命去死一髪伏念臣入仕<lb/>
以來服膺怠事之戒奔走外郡凡公家參集之會未嘗<lb/>
托病苟且況冒居邇聯首尾六載日謹昕謁退而贊貳<lb/>
政機應酬庶務延接賓客或逼昏晚雖曰徒勞然竭其<lb/>
區區之愚毎欲粗伸報效猶以不稱為懼今則筋力已<lb/>
愆病又困之恭謝之後元日朝賀使者在廷皆阻于就<lb/>
列蓋兩月餘不獲進瞻威顔豈有高爵重禄養此衰殘<lb/>
之人上辜任使下妨賢路懐安尸廩負罪愈深雖聖眷<lb/>
之優加實公言之可畏内自揣度如臨淵谷假限既滿<lb/>
<pb n="KR4d0243_SBCK_033-23a"/>
不容勉强揆以漢法三月當免稽諸著令止許百日是<lb/>
敢申布忱衷控投君父伏望睿慈察其迫切曲賜矜憐<lb/>
俾得再掛衣冠早歸田里消弭悔咎苟存喘息以見松<lb/>
楸實戴天地生成之徳矢辭已窮臣無任戰栗俟命之<lb/>
至<lb/>
　　第七劄<lb/>
臣情實迫切不避斧鉞之威言出由衷仰干天地之造<lb/>
期于得請遂忘屢瀆伏念臣忝塵邇列于今五年自揣<lb/>
疎庸嵗嵗求去奏疏徹聞無慮數十聖度容納非直寛<lb/>
<pb n="KR4d0243_SBCK_033-23b"/>
其譴呵而又親灑宸藻過形奬飾區區所陳竟閟俞音<lb/>
使臣筋力未愆尚可勉强固當殫竭駑蹇以答隆恩公<lb/>
論私計猶弗暇䘏而今者一病累旬略無退證醫療備<lb/>
至不容措手惟有決意乞身歸休田里既釋重負稍免<lb/>
憂懼庶幾消弭災咎假息餘齡倘得畢志丘壑則君父<lb/>
生死肉骨之賜淪肌浹髓雖九殞不足以論報矣干冒<lb/>
宸嚴臣無任戰粟<lb/>
　貼黄臣以病體衰羸天氣尚暄若俟假滿有請必致<lb/>
　重勞處分故敢不俟半月之限竭其懇悃欲乞聖慈<lb/>
<pb n="KR4d0243_SBCK_033-24a"/>
　免再給假賜臣骸骨及今得歸尚可生還故里不然<lb/>
　則必至斃踣于此情實可矜伏乞睿照<lb/>
　　乞御書錦照二字劄子<lb/>
臣昨者陳乞自備材植修葺先祖贈太師楚國公臣某<lb/>
守明州日所建錦照堂永逺嚴奉徽宗皇帝御筆碑石<lb/>
已蒙聖慈依臣所奏臣今者乞身得歸輒瀝愚誠欲望<lb/>
特灑宸翰賜臣錦照二字庶幾奎畫昭回庸侈祖孫被<lb/>
遇累朝眷寵之厚以為敝里私家無窮之光不勝榮幸<lb/>
　　乞東宫書懐綬二字劄子<lb/>
<pb n="KR4d0243_SBCK_033-24b"/>
某昨者陳乞自備材植修葺先祖贈太師楚國公某守<lb/>
明州日所建錦照堂永逺嚴奉徽宗皇帝御筆碑石已<lb/>
蒙聖旨依某所奏某乞身得歸欲于堂側立懐綬扁榜<lb/>
是敢仰干令慈望賜某二大字以為子孫不朽之傳不<lb/>
勝幸願<lb/>
攻媿集卷三十三<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_034-1a"/>
攻媿集巻三十四<lb/>
　　　　　宋　樓　鑰　撰<lb/>
　外制<lb/>
　　吏部尚書趙汝愚兼侍讀<lb/>
敕朕退朝之餘務學為急開邇英之閣肆求經史之遺<lb/>
言對無逸之圖慨念祖宗之美意正有資于勸誦顧何<lb/>
憚于増員具官某秀出天支蚤收儒效擅開平之譽久<lb/>
宣出藩入從之勞條晁董之言尤見憂國愛君之意謹<lb/>
銓衡于選部實領袖于禁途朕惟歴代編年之詳萃于<lb/>
<pb n="KR4d0243_SBCK_034-1b"/>
通鑑之紀三朝致治之要列于寶訓之書爾其因事進<lb/>
規盡忠無隱矧是宗盟之彦首陪經幄之游尚服異恩<lb/>
以稱公選<lb/>
　　寄資武功大夫幹辦御藥院陸彦端轉歸吏部除<lb/>
　　帶御器械依舊幹辦太一宫<lb/>
敕具官某爾給事宫省謹而寡過肆還寓秩列之銓選<lb/>
屬鞬九陛仍護行宫往哉惟欽毋替于舊<lb/>
　　武經郎趙不淹換太子右監門率府率<lb/>
敕具官某國家宗支視古為盛然以屬近行尊得奉朝<lb/>
<pb n="KR4d0243_SBCK_034-2a"/>
請者亦鮮矣爾修飭有素宗老薦其詳雅授以正率日<lb/>
陪近班尙勉之哉以永終譽<lb/>
　　許從善循修職郞<lb/>
敇具官某爾以假吏往從使節兹登仕籍始得論賞雖<lb/>
曰踰時亦不失勞矣<lb/>
　　從政郞邵武軍司理張令照降兩資放罷<lb/>
敇具官某治獄之職惟公則平爾曲奉上官縱吏爲僞<lb/>
以陷人于深文臺評來上罰其可逭再鐫厥階歸務循<lb/>
省<lb/>
<pb n="KR4d0243_SBCK_034-2b"/>
　　修武郎前監紹興府東城酒庫馬鎰降兩官<lb/>
敇具官某爾職槯酤驚擾田里憲臺按治嚚訟自解削<lb/>
秩免官以正名分<lb/>
　　朝㪚夫夫知邵武軍趙師造降兩官<lb/>
敕具官某政平訟理郡太守之先務也爾按吏不審乃<lb/>
諷脅理官偽為文記以傅致其罪彼罪雖得爾其可佚<lb/>
罰乎褫秩二等以戒鍛鍊之吏<lb/>
　　從政郎賀正使書狀官俞南仲循兩資<lb/>
敕具官某朝廷選修聘之使而使之自選其屬爾以庠<lb/>
<pb n="KR4d0243_SBCK_034-3a"/>
校之彦為之少從禮成而歸賞可後乎<lb/>
　　何謙韋益竝循修職郎<lb/>
敕具官某集故事以成書儒館之職也爾隸西省<hi>改東韋益</hi>
<hi>省</hi>亦預有勞既登仕版仍進一階<lb/>
　　朝㪚郎温州通判傅頤降一官放罷<lb/>
敕具官某榷貨之禁至為嚴密治中别駕實專掌之爾<lb/>
職在是而不能戢吏卒之冒法豈惟闗防之弗嚴抑見<lb/>
威令之無素削秩免官以懲不恪<lb/>
　　福州觀察使王抃父康贈武功大夫成州團練使<lb/>
<pb n="KR4d0243_SBCK_034-3b"/>
敕朕肇禋南郊祇見上帝爰推霈澤以及萬方仕登朝<lb/>
列皆得以及其親具官某故父具官某有子以㢘車告<lb/>
歸爾亦預此䘏典尚其有知欽承休命<lb/>
　　寄資右武大夫遙郡防禦使皇子嘉王府都監韓<lb/>
　　世榮轉歸吏部在京宫觀<lb/>
敇官躋横列使領遙防是為右選之華用示内班之寵<lb/>
具官某進謹赤墀之奉退祗朱邸之勞歴年寖多以疾<lb/>
來諗俾隸名于銓部仍賦祿于真祠尚服渙恩以保終<lb/>
吉<lb/>
<pb n="KR4d0243_SBCK_034-4a"/>
　　承節郎潘時美嫡母孔氏年九十一嵗封孺人<lb/>
敕具官某嫡母孔氏比肆郊霈推老老之恩爾年登九<lb/>
齡子為命士予之湯沐以為晩嵗之華<lb/>
　　通奉大夫顯謨閣待制陳峴係韋潛心舉主降一<lb/>
　　官<lb/>
敕賢引其類固難保于終身稱匪其人亦何逃于定制<lb/>
具官某早登膴仕屢薦小官逮歴嵗之既深有字民之<lb/>
無狀按章不審雖多刻吏之文具獄既成莫掩貪夫之<lb/>
迹攷尋舉將乃屬從臣以嘗遇于霈恩姑稍鐫于命秩<lb/>
<pb n="KR4d0243_SBCK_034-4b"/>
尚為寛典毋有遐心<lb/>
　　嘉王府講尚書徹章官屬各轉一官<lb/>
　　　承議郎中書舍人兼翊善黄裳<lb/>
敕朕有元子教之以義方爾以名儒導之以經術既闡<lb/>
百篇之奥可稽一秩之襃具官某造理精深處心夷曠<lb/>
出廷臣之右能介而通從吾兒之游最專且久博文約<lb/>
禮欲著乎心攷古驗今如指諸掌因乃天資之美加之<lb/>
學力之優兹焉進官姑以示寵惟帝王之胄非務為章<lb/>
句之徒發經史之微尚益明事物之要既上紫垣之直<lb/>
<pb n="KR4d0243_SBCK_034-5a"/>
仍先朱邸之僚進有賴于諭思退尤資于講習其祗朕<lb/>
命式究爾心<lb/>
　　　承議郎著作郎兼贊讀黄艾朝奉郎軍器少監<lb/>
　　　兼直講陳士楚<lb/>
敇具官某朕以元子天資之良遴選賓友以輔導之惟<lb/>
爾艾爾士楚俱以儒英從吾兒游典謨訓誥誓命之文<lb/>
講貫既久以至終篇旌爾賢勞何愛一秩其益暨乃僚<lb/>
秉乃心相與發明經史之要日計不足而嵗有餘厥惟<lb/>
休哉<lb/>
<pb n="KR4d0243_SBCK_034-5b"/>
　　知揚州錢之望復直寶文閣<lb/>
敕具官某朕肇禋南郊爰肆霈澤士有一眚咸復厥初<lb/>
矧吾帥臣起臨邊閫日著聲績如爾之望者顧可後乎<lb/>
爾守襄陽煩言洊至稍鐫寓職于今三年因予泰畤之<lb/>
恩歸汝寶奎之直其祗寵沃益懋爾功<lb/>
　　成都府路第二將高師顔制置使司奏舉知黔州<lb/>
敕具官某蜀道萬里士有負文武之才者朕何自而知<lb/>
之爾起将家歴戎職制使謂爾通練老成連帥又稱其<lb/>
沈毅通敏朕以二臣之言試爾以黔中之守爾能不負<lb/>
<pb n="KR4d0243_SBCK_034-6a"/>
所舉則知所以報國矣<lb/>
　　泉州同安縣靈䕶廟神封威惠侯<lb/>
敕具某神朕之愛民至矣吏治于明神職于幽苟利吾<lb/>
民雖逺必錄以爾神廟食海嶠久著靈迹卻蠻蜑而張<lb/>
官軍招海賈而銷癘疫有司覈實具以上聞錫爾嘉名<lb/>
歆予茂渥<lb/>
　　承直郎坑冶司檢踏官蒋蓋降一資放罷<lb/>
敕具官某國家置使江左以總諸道之貨泉設屬支郡<lb/>
以究山澤之遺利爾其屬也冶工爭攘至相戕殺爾實<lb/>
<pb n="KR4d0243_SBCK_034-6b"/>
啓之劾章旣聞其上一秩免所居官吏之不䖍庶乎知<lb/>
警<lb/>
　　修職郞臨安府昌化縣主簿趙善視降一等放罷<lb/>
敕具官某爾筮仕之初密在畿邑是何么䯢敢爾披猖<lb/>
鐫秩免歸尚爲輕典爾則自取將誰咎哉<lb/>
　　入内内侍省都知鄧從訓該奉上高宗皇帝徽號<lb/>
　　冊寶轉協忠大夫依前奉國軍承宣使<lb/>
敕朕推尊烈祖務極隆名寶冊之嚴式資辦護均行賞<lb/>
典爾則先之具官某服在禁庭恪共衆職橫班秩峻旣<lb/>
<pb n="KR4d0243_SBCK_034-7a"/>
兼留務之華高廟禮成實任賢勞之首爰加命秩用答<lb/>
爾勤<lb/>
　　倪思等係常良孫舉主各降一官<lb/>
　　　禮部侍郎倪思<lb/>
敕人未易知其來已久士不自愛乃至于斯既駭予聞<lb/>
致貽伊戚具官某夙推清望遍歴華途比因繕監之遷<lb/>
爰謹屬寮之薦家既傳于清裁人亦謂其端良俄隱慝<lb/>
之遽彰何貪心之已甚攷尋舉將乃屬從臣以其未脱<lb/>
于七階俾爾姑鐫于一秩勿以懲羮之故而忘推轂之<lb/>
<pb n="KR4d0243_SBCK_034-7b"/>
公<lb/>
　　　中㪚大夫知通州章沖<lb/>
敕具官某人之難知舊矣爾為南蘭陵以户曹為賢而<lb/>
舉之閲嵗既久乃以賄聞申舉将之罰不可廢也其上<lb/>
一秩毋忘省循<lb/>
　　隆興府佳山孚應廟神封惠濟侯<lb/>
敇具某神國家愛重爵賞非有功不侯人神一也以爾<lb/>
神生而不求聞達以忠孝而化人沒而能著靈響有功<lb/>
利以及物手植之槐猶在舟行之禱必答予之好爵其<lb/>
<pb n="KR4d0243_SBCK_034-8a"/>
尚欽承<lb/>
　　朝請郎致仕劉礎降一官<lb/>
敕具官某朕視嶺海猶畿甸也爾守蒼梧而部使者謂<lb/>
爾加賦于民且曰遂祠請而未拜聞劾章而徑行雖已<lb/>
挂冠豈容幸免姑鐫一秩以示薄懲<lb/>
　　從政郎錢逖降兩資候服闋日與逺小監當<lb/>
敕具官某細民以煮海為業私販冒禁或未能免爾仕<lb/>
至邑令又方執喪使者亷按謂爾為逋逃之淵藪何耶<lb/>
削去二階姑令終制朝祥暮貶其尚何辭<lb/>
<pb n="KR4d0243_SBCK_034-8b"/>
　　寄資訓武郎嘉王府都監朱思正轉歸吏部在京<lb/>
　　宫觀<lb/>
敕具官某服役内廷兼官王邸克勤所職以疾丐閒祿<lb/>
以内祠秩之吏選尚欽朕命以善爾躬<lb/>
　　成鏞知黔州<lb/>
敇具官某爾奮由武科屢更事任黔中雖逺委寄不輕<lb/>
外控夷蠻地當一面命爾作守凡牧民固圉之事尚勉<lb/>
之哉<lb/>
　　寄資武義大夫果州團練使重華宫祗候董友聞<lb/>
<pb n="KR4d0243_SBCK_034-9a"/>
　　轉歸吏部<lb/>
敕具官某爾職聯中禁使領遙團共事累年以疾求退<lb/>
俾乃舊列往赴右銓益務檢身以俟收用<lb/>
　　秉義郎閤門看班祗候韋琳報班差錯降一官<lb/>
敕具官某朝儀尚肅賓贊尤嚴進退降登視以為節抗<lb/>
聲失度時汝之辜爰削一階以懲不恪<lb/>
　　郭棣知瀘州<lb/>
敕掌殿巖之武衛夙著勤勞分邊閫之顧憂兹煩鎮撫<lb/>
睠予世將聽我訓詞具官某稟資沈雄馭下嚴整出臨<lb/>
<pb n="KR4d0243_SBCK_034-9b"/>
淮海嘗當一面之權入總貔貅久護千廬之密比歸故<lb/>
里既厯累年惟時瀘川控彼蜀道靡有蠻夷之外侮何<lb/>
期蟊賊之内訌狂卒稱兵衆無與者仇人假手天實誅<lb/>
之顧平時謀帥之甚艱豈今日擇才之可後疇堪予選<lb/>
僉曰汝諧爾其設方略以靖驚疑示寛大以安反側凶<lb/>
徒既殄無問脅從義士實多當行第賞綏爰有衆遂令<lb/>
境内之清坐折遐衝益致王靈之暢佇聞嘉績别議優<lb/>
恩<lb/>
　　文州靈惠豐安侯加封嘉應<lb/>
<pb n="KR4d0243_SBCK_034-10a"/>
敇具某神朕成民而致力于神陰平去都城萬里苟有<lb/>
利于民亦不汝遺也增以嘉名用答靈貺尚其歆奉以<lb/>
惠逺氓<lb/>
　　文林郞保寧軍節度推官趙善謙降一資放罷<lb/>
敕具官某爾以宗子居大郡幕府不能自潔其身乃與<lb/>
胥徒共爲姦利償券焚歴欲葢彌彰鐫黜示懲尙服寛<lb/>
典<lb/>
　　文林郞寧國府司理盛將之降一資<lb/>
敕具官某獄事至重豈容小差爾職其間乃爾失當諒<lb/>
<pb n="KR4d0243_SBCK_034-10b"/>
其非故姑示薄懲<lb/>
　　承信郎石璿父榮年九十五保義郎致仕<lb/>
敕具官某父某比肆郊霈推老老之恩爾年登九齡子<lb/>
為命士授之武爵以為晩嵗之華<lb/>
　　興化軍莆田縣順濟廟靈惠昭應崇福善利夫人<lb/>
　　封靈惠妃<lb/>
敕明神之祠率加以爵婦人之爵莫及于妃倘非靈響<lb/>
之著聞豈得恩榮之特異具某神壼彝素飭廟食愈彰<lb/>
居白湖而鎮鯨海之濱服朱衣而護雞林之使舟車所<lb/>
<pb n="KR4d0243_SBCK_034-11a"/>
至香火日嚴告賜便蕃既極小君之寵禱祈昭答遂超<lb/>
侯國之封仍靈惠之舊稱示襃崇之新渥其祗朕命益<lb/>
利吾民<lb/>
　　朝請郎張抑係舒光舉主降兩官<lb/>
敕具官某人之難知舊矣爾持江東使者節以池陽郡<lb/>
博士為賢而舉之閲嵗已久乃以賄聞比申舉将之罰<lb/>
惟爾在哀疚而未及既除喪矣其上二秩毋忘省循<lb/>
　　遙郡刺史知和州某依舊武功大夫祁州團練使<lb/>
敕具官某將門出將其説古矣紹興以來名將之後人<lb/>
<pb n="KR4d0243_SBCK_034-11b"/>
才不乏鮮有以將略世其家者爾起自西陲屬鞬九陛<lb/>
頃由選擇出守山陽雖邊塵不驚智勇無以自見而首<lb/>
尾五載固圉有勞徙之大邦陞以遙圑之秩朕之知汝<lb/>
深矣勉趨功名毋忝爾祖<lb/>
　　寄資訓武郎韓果轉歸吏部在京宫觀<lb/>
敕具官某服役禁庭屢更嵗籥恪勤厥職式閔其勞祿<lb/>
以内祠秩之吏選尚欽朕命以善爾躬<lb/>
　　文林郎監泰州鹽倉周大老降兩資放罷<lb/>
敕具官某鹽筴之盛莫如海陵積弊之深亦非一日今<lb/>
<pb n="KR4d0243_SBCK_034-12a"/>
帑中之藏至失十萬白發吏姦汝之職也詳究始末失<lb/>
職已多而又不能自别于貣貸之嫌再鐫厥官歸務循<lb/>
省<lb/>
　　朝奉郎知湖州烏程縣趙彦衛為鄉民訴水傷擁<lb/>
　　併死損八人降一官<lb/>
敕具官某爾試邑輔郡能聲徹聞秋潦為災訴者輻凑<lb/>
老羸蹂躪至有死傷雖非闗防所及咎將誰歸其上一<lb/>
階服我寛典<lb/>
　　嘉王府講尚書徹章官屬諸色祗應人各轉一官<lb/>
<pb n="KR4d0243_SBCK_034-12b"/>
　　資<lb/>
　　　内知客修武郎譙令雍秉義郎戴勲<lb/>
敕具官某賢王務學講席徹章惟此百篇之書坐閲八<lb/>
年之久凡預職守咸進官聨爾起于諸生班在上閤祗<lb/>
事朱邸見謂恪恭渙恩所加勿謂故事尚勉思所以稱<lb/>
此者哉<lb/>
　　　使臣忠訓郎姜文用孫昌祖忠翊郎姚思正保<lb/>
　　　義郎董政中徐松成允顯高珂指揮使從義郎<lb/>
　　　馮涇王良講堂使臣秉義郎蒋巨卿張克家講<lb/>
<pb n="KR4d0243_SBCK_034-13a"/>
　　　堂書寫文字進武校尉張桔承受所手分承信<lb/>
　　　郎舒良嗣承受下主管文字忠翊郎遆興祖客<lb/>
　　　司成忠郎傅宣世前都監訓武郎朱思正醫官<lb/>
　　　成全大夫陳世安翰林醫候李之美成全郎陳<lb/>
　　　翊<lb/>
敕具官某等王邸談經閲嵗滋久凡曰執事咸進厥官<lb/>
往其欽承益務恪恭<lb/>
　　秉義郎楊忠輔換太史局丞權同知算造<lb/>
敕具官某周之馮相氏保章氏皆以中士為之星厯之<lb/>
<pb n="KR4d0243_SBCK_034-13b"/>
學爲士者可不務乎爾邃于歴徹于朕聽因其所長俾<lb/>
貳局事推步日月星辰之行以稱朕欽天授時之意爾<lb/>
尙勉哉<lb/>
　　殿前指揮使行門長行左班楊坦劉選李端邢敞<lb/>
　　沈明黃毅杜椿吳珪蔡顯右班王佐邊寧李鈞孫<lb/>
　　彬陳琚曹渙王浹黄義陳圭換武翼郞添差諸州<lb/>
　　駐泊兵馬都監<lb/>
敕具官某等行在所猛士如林又擇其雄毅之尤者列<lb/>
在人門爲予爪牙歴歲旣久親閱挽强之技超授武爵<lb/>
<pb n="KR4d0243_SBCK_034-14a"/>
護戒方州錫之袍帶以寵爾行毋忘衛上之忠益習近<lb/>
民之事尚勉之哉<lb/>
　　殿前指揮使守闕行門長行左班許坦聶榮明澤<lb/>
　　孫伸右班盛俊呉佾郭錫換從義郎<lb/>
敕具官某爾等以拳勇選密侍宸居有年于兹矣親閱<lb/>
其藝視高下而賦之爵尚勉之哉毋怠于事<lb/>
　　神騎嵌補副指揮使姜勝換秉義郎宣武嵌補指<lb/>
　　揮使徐成換從義郎天武下名副指揮使吕俊換<lb/>
　　修武郎<lb/>
<pb n="KR4d0243_SBCK_034-14b"/>
敕具官某爾等早以武勇備予羽衛閲嵗既久而挽强<lb/>
之力不衰授爵有差往親民事益務忠恪以稱所蒙<lb/>
　　趙介循從事郎<lb/>
敕具官某爾以刀筆為冊府之吏周旋四庫其職清矣<lb/>
又以奏篇之賞疊進資級其思所以稱此者哉<lb/>
　　入内内侍省都知鄧從訓轉履正大夫依前奉國<lb/>
　　軍承宣使餘如故<lb/>
敕總禁廷之務久矣宣勞居横列之班兹焉進秩具官<lb/>
某持身克謹遇事惟勤出入宫闈習見累朝之故實侵<lb/>
<pb n="KR4d0243_SBCK_034-15a"/>
尋嵗月兼提衆職之綱條爰因酒正之修更陟武階之<lb/>
峻勿云近比思稱優恩<lb/>
　　蕭鷓巴奏孫秉義郎存德乞將磨勘轉官回授母<lb/>
　　淑人耶律氏封郡夫人<lb/>
敕命婦之封率從于夫爵小君之號茲越于邦彝某人<lb/>
早嬪名將之家同慕中華之義兩朝示寵名已著于鳩<lb/>
桑一子貤恩榮特頒于鸞誥往服朕命益宜爾家<lb/>
　　朝奉大夫錢之望奉使回程轉一官<lb/>
敇具官某比遣使華往修鄰好聞其扶疾慮有闕事見<lb/>
<pb n="KR4d0243_SBCK_034-15b"/>
大夫非無可使恐不及期以爾志存許國才足應變輟<lb/>
自邊閫俾將予指聞命引道禮成來歸進之一秩姑以<lb/>
勞還俟訖外庸嗣有襃擢<lb/>
　　武翼大夫楊大節奉使回程轉官<lb/>
敕具官某朕嵗遣使華往修鄰好必選上介以輔其行<lb/>
爾以扈衛之臣為行人之副中途易節調護無虧惟爾<lb/>
之能應予之賞俾増命秩其尚欽承<lb/>
　　奉使官屬文林郎陳元震從事郎譙令憲迪功郎<lb/>
　　錢廷玉忠訓郎郜師孟忠翊郎黄允迪訓武郎李<lb/>
<pb n="KR4d0243_SBCK_034-16a"/>
　　邦安忠翊郎楊祖烈呉良弼趙進承節郎張達符<lb/>
　　溥從義郎何洵保義郎金彦達進武副尉王沖各<lb/>
　　轉一官<lb/>
敕具官某嵗遣信使修好鄰邦凡為假吏之行舉有優<lb/>
恩之及用酬勞勩毋替忠勤<lb/>
　　武功大夫和州防禦使殿副都指揮使部杲落階<lb/>
　　官<lb/>
敕總千廬之衛久護戎昭頒一札之恩用申襃律具官<lb/>
某器資沈鷙謀略雄深飭邊備于上游坐銷外侮肅軍<lb/>
<pb n="KR4d0243_SBCK_034-16b"/>
容于中壘允藉壯猶朕慨宿將之無多眷故家之可用<lb/>
繄爾昆弟爲予爪牙兹徹武階俾專使領庸示等威之<lb/>
峻式昭名器之公其服恩榮尚圖忠報<lb/>
　　閤門祗候訓武郎李彦機從義郎李删秉義郎楊<lb/>
　　應龍應奉人使到闕一十番各轉一官<lb/>
敕具官某等信使來庭掌在上閤賓贊之職不容毫釐<lb/>
之差祗事累年積勞可賞進之一秩益務恪恭<lb/>
　　從事郎成州天水縣令韓廷圭降兩資<lb/>
敕具官某邊臣無小大皆以忠實爲先爾以逸囚受罰<lb/>
<pb n="KR4d0243_SBCK_034-17a"/>
矣而又爲欺洊削一階用戒來者<lb/>
　　皇叔祖士峴男太子右監門率府率不㤏轉一官<lb/>
敕具官某國家以十階待近屬必十載而後一進其選<lb/>
嚴矣惟我宗老行尊年高爰寵其子躐等而授雖曰近<lb/>
比實惟異恩<lb/>
　　忠翊郞李孝純落階官閤門宣贊舍人<lb/>
敇具官某爾以名將諸孫中宫兄子不患不致富貴顧<lb/>
所以將之者何如耳頃罣吏議亦旣累年察之蓋詳克<lb/>
自循省賓贊之職用以命汝念之哉知復玷缺之艱難<lb/>
<pb n="KR4d0243_SBCK_034-17b"/>
則知所以保其身矣<lb/>
　　故責授安逺軍節度行軍司馬詹儀之追復中大<lb/>
　　夫<lb/>
敕具官某朝廷念廣西鹽筴之弊因爾建議使行其言<lb/>
非徒無益而又害之爾既知其不可而不能自已何也<lb/>
解弦更張事始少定褫官置散以謝逺民而爾亦亡矣<lb/>
爾豈欲害民者徒以昧于不逺復之義而致此亮其本<lb/>
心追復舊秩能體此意尚為有知<lb/>
　　大中大夫參知政事胡晉臣提舉修壽皇㑹要并<lb/>
<pb n="KR4d0243_SBCK_034-18a"/>
　　禮儀使轉一官<lb/>
敕朕寅紹丕圖推尊慈極纂修帝制尤嚴于五載之餘<lb/>
登奉寶儲遂全此一王之法惟時近弻兼總宏模矧相<lb/>
禮以備成豈疇庸之可後具官某該通而知務端靜而<lb/>
善謀頃上禁途居然有公轉之望迨升宥府足以致朝<lb/>
廷之尊俾參預于政機益茂明于國體緝成大典允藉<lb/>
宗工誕舉縟儀更資使範以侈重華之盛以彰疊矩之<lb/>
傳爰序進于崇階尚勉從于遜牘増培采㑹仍衍真畬<lb/>
噫鋪張閎休實贊我顯親之志奉行故事尚堅而致主<lb/>
<pb n="KR4d0243_SBCK_034-18b"/>
之心往服訓辭以綏寵渥<lb/>
　　從事郎趙彥适收使射中減磨勘循一資<lb/>
敕具官某國家選士于廷又命以射爾以宗支之秀既<lb/>
擢儒科能游于藝且應賞格何愛一階以示勸奨<lb/>
　　從事郎王堯佐前任復州司理載鐵錢入銅錢界<lb/>
　　算請鹽鈔降一資<lb/>
敇具官某冒利犯禁齊民則有之爾爲獄掾乃敢以身<lb/>
而試法稍鐫命秩猶爲寛恩<lb/>
　　朝請郎尉聞詩前知永康軍拖欠綱運降兩官<lb/>
<pb n="KR4d0243_SBCK_034-19a"/>
敕具官某朕崇儉示樸未嘗加賦于郡邑然軍餉則不<lb/>
容缺也永康雖小賦入有度及爾為之闕供甚矣鐫去<lb/>
二秩以勵其餘而猶不奪爾合江之符以不得罪于民<lb/>
也其務足用勿以懲羮而取盈焉<lb/>
　　朝散大夫知明州高䕫為提刑陳倚申厲雄公事<lb/>
　　不自陳避嫌降一官與邊郡<lb/>
敕具官某爾以選擇屢典大藩四明富民之訟使能俟<lb/>
屬邑之公行聽憲臺之移獄則晏然無事矣部使者謂<lb/>
爾不能引嫌疑有未盡鐫官一等易地邊方汝往哉其<lb/>
<pb n="KR4d0243_SBCK_034-19b"/>
思有以靜鎮之<lb/>
　　朝散郎國子博士徐嶤上殿墜笏降一官<lb/>
敇具官某爾以老書生獻箴于朝此意勤矣朝儀貴肅<lb/>
乃爾失度雖欲宥過不應但已稍鐫命秩以儆廷紳<lb/>
　　寄資右武大夫遙郡圑練使符滌降兩官放罷<lb/>
敇洒掃是職專務盡恭過愆有聞豈應從恕具官某久<lb/>
以勤敏祗事禁嚴當克謹于官箴乃自貽于罪罟命鐫<lb/>
横列尚畀遙圑罷歸銓部之班顯示貂璫之戒<lb/>
　　内侍高品李元美降忠翊郎放罷<lb/>
<pb n="KR4d0243_SBCK_034-20a"/>
敕具官某禁廷貴肅三尺尤嚴爾職其間而越法度削<lb/>
官二等尚為寛恩<lb/>
　　閤門祗候潘瓚落看班<lb/>
敕具官某爾祗事昕朝再更嵗籥稽之故實盍正官稱<lb/>
益務恪恭毋怠于久<lb/>
　　皇后親嫂碩人許氏特封郡夫人<lb/>
敇命婦之封蓋從于夫爵小君之號兹出于上恩故某<lb/>
官妻許氏蚤嬪将家今為后族亷車既往莫諧偕老之<lb/>
宜戚閈方興實號懿親之長屬褘衣之歸謁分石窌以<lb/>
<pb n="KR4d0243_SBCK_034-20b"/>
疏封尚惟治度之循以對寵光之渥<lb/>
　　直敷文閣史彌正為高䕫奏厲雄公事落職罷宫<lb/>
　　觀<lb/>
敕具官某爾奉祠就養宜無預于公府知篤葭莩之好<lb/>
而忘瓜李之嫌事發相重遂徹朕聽收還延閣之直仍<lb/>
罷祠宫之官尚其省循予不汝棄<lb/>
　　侍御史林大中直寶文閣知寧國府<lb/>
敕具官某朕惟天子耳目之官與夫言語侍從之臣皆<lb/>
極天下選豈應輕去然進退之際君子之大致存焉朕<lb/>
<pb n="KR4d0243_SBCK_034-21a"/>
亦欲有以全之爾以清徳雅望周旋三院有年矣憂國<lb/>
之忠匪躬之節論事有體義形于色臺綱斯振物論洽<lb/>
然擢貳銓衡所冀獻納之益而抗章自列引義不回宣<lb/>
城大邦實慈皇初潛之地寓直寶奎以寵爾行牧御之<lb/>
方無俟多訓勿以在外而忘告猶政成來歸副我虚佇<lb/>
　　知漳州鄧馹江東提刑<lb/>
敕具官某入而居獻替之選出而任澄按之寄皆朕耳<lb/>
目之官也以爾端靖有守雅望甚休擢在諫垣出鎮南<lb/>
服江左祥刑之重肆以命汝豈惟引以寖近為爾之寵<lb/>
<pb n="KR4d0243_SBCK_034-21b"/>
抑使列城之人知朝廷垂意臬事至遣諫官以臨之書<lb/>
不云乎好生之德洽于民心朕将庶幾焉<lb/>
　　知廬州許及之大理少卿<lb/>
敕具官某朕承累聖仁厚之餘雖㒺敢兼于庶獄而明<lb/>
罰敕法求惟厥中乃者播告之修孚于中外矣爾以諫<lb/>
省之舊知予德意而明敏詳練無施不宜召自邊閫用<lb/>
為廷尉之貳昔張釋之使天下無冤民于定國為之民<lb/>
自以為不冤汝往哉其為朕持天下之平且以行汝學<lb/>
道愛人之志<lb/>
<pb n="KR4d0243_SBCK_034-22a"/>
　　大理評事李珏再任<lb/>
敇具官某廷尉之屬非明于文法不以輕授非遲以嵗<lb/>
月不能貫通也爾以名家子庀職既久以其自列爰俾<lb/>
因任尚圖來效勿替厥初<lb/>
　　故太傅蒲察久安女碩人乞用父遺表恩澤封郡<lb/>
　　夫人<lb/>
敕命婦之封蓋從于夫爵小君之號兹出于君恩某官<lb/>
女碩人蒲察氏生長北方來歸王國謂父兄即世惟一<lb/>
身之僅存而恩渥自天曾累嵗而未請乃叩九閽之邃<lb/>
<pb n="KR4d0243_SBCK_034-22b"/>
願加列郡之稱亮其忱衷矧有近比特疏予寵用慰爾<lb/>
心<lb/>
　　忠訓郞興州遊奕軍權綂領常崇轉一官<lb/>
敇具官某朕周知中外將士之才間使來前用閱其實<lb/>
不以逺近爲間也爾來自西陲人物可採何愛一秩以<lb/>
寵爾歸益習戎韜以俟有用<lb/>
　　殿前司神勇軍統制訓武郞劉肇步軍司左統制<lb/>
　　修武郞姚旦總轄牧放倒斃數少各轉一官<lb/>
敇具官某等歲分遣諸軍牧于淛右寛閒之鄉惟統御<lb/>
<pb n="KR4d0243_SBCK_034-23a"/>
有方芻秣以時歸而閲實生全者衆進之一秩以為來<lb/>
者之勸<lb/>
　　高夔知廬州<lb/>
敕具官某爾頃守合肥嘗移之内郡近守四明又易以<lb/>
邊方乃自制司復分帥閫蓋以爾習熟淮甸有志事功<lb/>
故因以遷焉内有以固吾圉外有以宣王靈爾尚勉之<lb/>
哉<lb/>
　　朝奉大夫新知昌州程仲虎為虧發官錢降一官<lb/>
　　與閑慢差遣<lb/>
<pb n="KR4d0243_SBCK_034-23b"/>
敇具官某朕崇儉示朴未嘗加賦于郡邑然軍餉則不<lb/>
容缺也廣安雖小賦入有度及爾為之闕供甚矣姑鐫<lb/>
一秩以為罷軟之戒<lb/>
　　皇弟右監門衛大将軍某州刺史多能多助收使<lb/>
　　父居中遺奏各轉遙郡團練使<lb/>
敕具官某等朕親睦九族務從優恩而十階之進則謹<lb/>
守舊制未嘗私也以爾父嘗建節旄不及中夀遺奏之<lb/>
澤未請于朝俾爾昆弟俱領遙團之任朕之于爾厚矣<lb/>
尚惟恪恭以綏寵禄<lb/>
<pb n="KR4d0243_SBCK_034-24a"/>
　　林㟽閤門舍人<lb/>
敇具官某爾以武科首選庀職上閤有年矣銜恤告歸<lb/>
免喪入見俾還舊班益務恭恪<lb/>
　　中大夫知寧國府蒋繼周磨勘轉官<lb/>
敕擁千里之麾方著民庸之茂攷三載之績尚伸吏課<lb/>
之公具官某被眷慈皇進班言路以中執法之舊為東<lb/>
諸侯之尊政最有聞尚有稽于襃表封章來上何屢請<lb/>
于歸休兹以年勞應于銓法爰峻文階之秩遂登從槖<lb/>
之聯大異庶工往祗茂渥<lb/>
<pb n="KR4d0243_SBCK_034-24b"/>
　　知廣州岳霖敷文閣待制致仕<lb/>
敕帥閫有嚴方任顧憂之寄囊封何遽來騰告老之章<lb/>
驚爾疾之寖深撫予衷而甚戚具官某秉心端亮遇事<lb/>
詳明少厯艱勤養成畏謹之性晩更事任率有循良之<lb/>
稱念方虎之舊勲擢金吾之近侍一辭軒陛洊閲嵗時<lb/>
起分嶺表之麾俄感漳濱之疾宦游南海曽無暖席之<lb/>
淹次對西清用示挂冠之寵尚期自厚以冀有瘳<lb/>
　　岳霖贈四官<lb/>
敕挂冠有請方聯次對之班易簀可哀宜厚飾終之典<lb/>
<pb n="KR4d0243_SBCK_034-25a"/>
云胡弗淑而至于斯具官某出自勲門動遵士檢攬轡<lb/>
登車之寄夙著賢勞簪筆持槖之除實由親擢分五羊<lb/>
而作牧擁駟馬以啟行何恙之深此生遂已念世臣之<lb/>
無幾愴長夜之不晨忍聞垂絶之言寧愛不貲之寵躐<lb/>
四階而進秩按三尺以疏恩用大爾家庶将予意<lb/>
　　知贛州趙彦操知廣州<lb/>
敇具官某爾頃為列卿攝民曹領京邑以才諝稱今二<lb/>
十年矣屢試劇郡政最卓然南海巨屏實控百粤去朝<lb/>
廷逺委任尤重章貢壤地相接不惟通知風俗之宜南<lb/>
<pb n="KR4d0243_SBCK_034-25b"/>
方亦久聞爾之名矣舉以命爾其為朕綏編甿撫蠻蜑<lb/>
使嶺海之間不異畿甸庶有以副朕不忘逺之意<lb/>
　　知靜江府趙思集英殿修撰提舉江州太平興國<lb/>
　　宫<lb/>
敕具官某朕擇才而用謀帥尤艱廣右去朝廷逺二十<lb/>
五州綿地甚廣爾以甘泉舊臣起家作牧而兩載之間<lb/>
内外晏然治行可覩矣方圖爾功而以疾諗丐閒甚力<lb/>
何耶均逸祠庭遂爾賦歸之志陞華論譔示予篤舊之<lb/>
恩尚勉壯猶毋忘忠報<lb/>
<pb n="KR4d0243_SBCK_034-26a"/>
</p>
<p>
攻媿集卷三十四<lb/>
<pb n="KR4d0243_SBCK_034-26b"/>
<pb n="KR4d0243_SBCK_034-26b"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_035-1a"/>
攻媿集卷三十五<lb/>
　　　　　宋　樓　鑰　撰<lb/>
　外制<lb/>
　　給事中尤袤禮部尚書<lb/>
敕官建儀曹俾司禮樂制作之事職專宗伯當用朝廷<lb/>
老成之人閱一時侍從之臣極三朝髦俊之選求之公<lb/>
論僉曰汝諧具官某學極羣書才兼數器被眷知于慈<lb/>
扆參寮寀于儲宫出入累年始終一節禁路論思之益<lb/>
有衆人之所難瑣闈封駮之章至三進而未已積兹徳<lb/>
<pb n="KR4d0243_SBCK_035-1b"/>
望處以文昌職務惟清實總夷䕫之任謀猷可告尚殫<lb/>
稷契之忠<lb/>
　　中書舍人黄裳給事中<lb/>
敕朕惟舜命龍出納朕命而名官以納言蓋人君之命<lb/>
不難于出而望其能納也瑣闥之職爲朝廷喉衿古誼<lb/>
昭然尤當遴擇具官某天資直諒學力粹深處之王邸<lb/>
則有講導之益擢之詞掖則推潤色之工是用授爾以<lb/>
封駮之任非以序而遷也事有不可爾則盡言言而可<lb/>
從朕不吝改惟能知舜所以名官之意則能體朕所以<lb/>
<pb n="KR4d0243_SBCK_035-2a"/>
命爾者矣<lb/>
　　太常丞章穎軍器少監<lb/>
敕具官某爾以倫魁之彦<hi>屢用之一本改倫為掄非案倫魁見漢書揚雄傳是集</hi>
端諒有聞進丞容臺預職史筆王邸講誦之益天官銓<lb/>
綜之公惟時名流兼此數器俾貳戎監是曰序遷萃之<lb/>
象曰除戎器戒不虞此亦急務尚勉之哉<lb/>
　　吏部員外郎汪義端監察御史<lb/>
敕具官某朕選任臺端增置諫列惟六察之分職非一<lb/>
人之可為泛觀在廷識擢自我以爾蚤先衆俊屢試長<lb/>
<pb n="KR4d0243_SBCK_035-2b"/>
才風儀凜然有御史之望聲譽籍甚乃故臣之家俾踐<lb/>
世家往贊而長屢更劇郡尚何學邑之拘輟自名曹庸<lb/>
示簡僚之重其祗朕命往振臺綱<lb/>
　　右正言胡瑑左司諫<lb/>
敕具官某朕擢卿諫省亦既再嵗端靖有守論事加詳<lb/>
蓋聞古者有爭臣七人爾獨賢勞念之久矣増置諫列<lb/>
俾正左虚之位其益究乃心暨乃僚相與補拾闕遺以<lb/>
輔不逮俾朕導諫之風有聞于世亦惟休哉<lb/>
　　監察御史何異右正言<lb/>
<pb n="KR4d0243_SBCK_035-3a"/>
敕具官某臺謀之選俱為甚重而職務自有不同臺臣<lb/>
當糾官邪而諫省專裨主闕爾為六察亦既年餘屢進<lb/>
封章凜有風采今予授以拾遺之職滋嚮用矣以峩豸<lb/>
之風盡造䣛之益則朕有聴言之美而爾亦無愧于古<lb/>
爭臣矣<lb/>
　　大理評事王補之大理寺丞<lb/>
敕具官某爾家傳文法久任廷評遂為同列之首賢勞<lb/>
著矣丞貳之職命爾遷焉罪疑惟輕繄古之訓移情就<lb/>
法尚戒于兹<lb/>
<pb n="KR4d0243_SBCK_035-3b"/>
　　寶文閣直學士程大昌龍圖閣直學士提舉南京<lb/>
　　鴻慶宫<lb/>
敕朕收攬羣才緬懐耆徳矧東宫賓友之舊洊從琳館<lb/>
之游冠西清學士之班爰峻河圖之直具官某才髙而<lb/>
能下氣勁而用沖幼學壯行曽不渝于一節出籓入從<lb/>
實有聞于三朝退食自如著書不輟仰天觀象窮羲經<lb/>
八卦之文畫地成圖洞禹貢九州之域兹繼廩人之粟<lb/>
益髙延閣之名故國有世臣尚賴典刑之重乃心在王<lb/>
室毋㤀猷告之忠<lb/>
<pb n="KR4d0243_SBCK_035-4a"/>
　　皇伯嗣秀王伯圭故妻秦國夫人宋氏追封兩國<lb/>
　　夫人<lb/>
敕伯父行尊已極三公之貴夫人徳配盍疏二國之封<lb/>
雖不逮于生榮顧可稽于䘏典具封某起由戚閈歸我<lb/>
宗英動惟圖史之遵居有珩璜之飾少同甘苦能與家<lb/>
人而忘貧晚被寵光固宜君子之偕老云胡不淑弗永<lb/>
其年賜湯沐之大邦既屢頒于翟茀兼公侯之兩社爰<lb/>
特畀于蜜章<hi>屢用之一本訛蜜為密或改作宸亦非案蜜章本諸晉書山懤傳所云蜜印是集</hi>
以伸伉儷之情以厚幽㝠之渥尚惟精爽式克欽承<lb/>
<pb n="KR4d0243_SBCK_035-4b"/>
　　御史臺檢法官李謙太常丞主簿彭龜年司農寺<lb/>
　　丞<hi>與郡張叔椿再辟辭免元係林大中辟差大中</hi>
敕具官某等爾謙篤信好學表裏無玷爾龜年剛毅近<lb/>
仁氣節有聞又皆憂深思逺有拳拳愛君之心御史選<lb/>
也大中之辟叔椿之留豈其私哉而引義慨然若不可<lb/>
一朝居者朕既不汝捨而髙爵非所以留之也容臺農<lb/>
扈分以命汝丞哉丞哉其少安之以俟選擇<lb/>
　　都官員外郎趙謐户部員外郎主管左曹<lb/>
敕具官某爾祖父以直道佐中興配饗髙廟子孫苟在<lb/>
<pb n="KR4d0243_SBCK_035-5a"/>
仕版以次拔用今位于朝惟爾一人外奏筠陽之課内<lb/>
為秋官之屬恂恂自守尚有家風遷置左民毋懈于位<lb/>
　　趙思璱知徳慶府<lb/>
敕具官某海康雖逺以髙廟潛藩而增重選侯亦不輕<lb/>
也爾以宗支之秀資歴寖髙往撫是邦毋忽民事<lb/>
　　都大提㸃坑冶鑄錢耿延年兩浙轉運判官<lb/>
敕具官某部使者分行諸道在外則鍾官總貨泉之重<lb/>
在内則畿漕任飛輓之繁皆遴選也爾長于心計敡厯<lb/>
已深新安之政興仆植僵徹于予聽鼓鑄以佐用度又<lb/>
<pb n="KR4d0243_SBCK_035-5b"/>
優為之計臺虚位亟以命汝式遄其歸以副朕為官擇<lb/>
人之意<lb/>
　　陳揚善知光州<lb/>
敕具官某浮光舊為内郡今實竝邉牧民之任不輕卑<lb/>
也以爾嘗守輔邦見稱辦治自去郎省家食有年兹庸<lb/>
授以左符往臨邉徼撫民以寛處事以靜其庶㡬乎古<lb/>
之折衝者矣<lb/>
　　知湖州趙不迹都大提㸃坑冶鑄錢<lb/>
敕具官某爾秀出宗支以才自奮三試劇郡辦治有聞<lb/>
<pb n="KR4d0243_SBCK_035-6a"/>
惟時鍾官究山澤之利興鼓鑄之饒以佐國用非心計<lb/>
優長風力强敏之士不足以當之輟自吳興俾趨臺治<lb/>
檢柅吏奸導疏利源匪急匪徐惟正之供則爾之職舉<lb/>
矣<lb/>
　　知平江府沈揆司農卿<lb/>
敕具官某朕臨御丕圖求賢如渇儲闈寮寀選用無遺<lb/>
蓋舉予所知非止篤舊故之恩也爾以儒學奮身周旋<lb/>
清貫詞藻之發追配前良肆朕纂承之初最先收召出<lb/>
守劇郡試之益詳矣漢二千石有治理效公卿缺則選<lb/>
<pb n="KR4d0243_SBCK_035-6b"/>
諸所表朱邑由北海入為大司農則其事也朕之待汝<lb/>
豈惟掌周稷之事哉往祗厥官嗣有褒陟<lb/>
　　吕大麟知常徳府<lb/>
敕具官某本朝衣冠之族爵位相望文獻不墜未有盛<lb/>
于吕氏者也至于今日仕者寖寡慨然念之起爾于家<lb/>
以爾素守家法好學不衰宰郡有循良之稱在朝謹靖<lb/>
共之守去國既久退然自安武陵湖右奥區外控五溪<lb/>
之徼思得賢牧以撫安之故舉以命爾爾尚勉哉能大<lb/>
其家則為報國<lb/>
<pb n="KR4d0243_SBCK_035-7a"/>
　　左丞相留正初除少保封贈<lb/>
　　　曾祖贈太師耀卿追封英國公<lb/>
敕朕任賢甚專虚已以聽累奏篇之賞盍膺八命之崇<lb/>
覽遜牘之勤始進三孤之重乃循故事加賁曾門具官<lb/>
某生為善人世載隠徳傳芳中古由王國大夫之有聞<lb/>
席慶華宗去清源節度之未逺惟躬行無媿于幽顯故<lb/>
家聲大啓于孫曾是生名儒致位上宰閔書屢錫已登<lb/>
極品之官公社肇開爰胙真陽之土尚惟精爽歆此寵<lb/>
靈<lb/>
<pb n="KR4d0243_SBCK_035-7b"/>
　　　曾祖母周國夫人藥氏贈周國夫人<lb/>
敕士有奮身而仕至元臣推恩而爵及曾祖嘗迹所自<lb/>
必有其原豈惟奕世之賢仍多中饋之助夫或加寵婦<lb/>
則從之具封某以柔淑之資嬪儒素之族積功累行雖<lb/>
有良人之賢處順安時宜偕君子之老比及後裔是生<lb/>
上台封既至于小君寵仍疏于大國不改周南之舊用<lb/>
配留侯之祧其祗異恩以利後嗣<lb/>
　　　祖贈太師沂國公寔追封福國公<lb/>
敕徳雖著州鄉而弗顯于朝廷身不及富貴而乃施乎<lb/>
<pb n="KR4d0243_SBCK_035-8a"/>
孫子此古人敢以自必而天報昭然不誣我有宗工恩<lb/>
逮顯祖具官某坦坦幽人之履恂恂長者之風惟先世<lb/>
以來有功于國故餘慶所及遂肥其家果見聞孫進登<lb/>
孤保屢頒霈澤貴極師垣乃更沂水之舊封仍祚閩山<lb/>
之鄉國九京未泯百世不忘<lb/>
　　　祖母楚國夫人洪氏贈商國夫人<lb/>
敕婦道之修相夫以順家法之懿至孫而興雖寵榮不<lb/>
及乎生前而恩渥屢加于身後具封某以幽閒之操崇<lb/>
節儉之風夫婦俱賢蓋非一日之積室家流慶遂見百<lb/>
<pb n="KR4d0243_SBCK_035-8b"/>
年之餘賜湯沐于南荆易封圻于上洛以顯漏泉之澤<lb/>
以慰含飴之思<lb/>
　　　父贈太師衞國公鑄追封魏國公<lb/>
敕朕惟東周大夫留氏號稱世賢子國子嗟之父也俱<lb/>
不見用詩人惜之此丘中有麻所由作也朕之用賢則<lb/>
異于是具官某世有潛德生爲醇儒雖富貴不在其身<lb/>
而善慶乃積于後惟我碩輔秉國之鈞尊顯其親貴極<lb/>
人臣斯教忠之效也旣胙武公之土復更畢萬之封父<lb/>
子之賢于是俱顯視東周之留爲盛矣死而不亡其尚<lb/>
<pb n="KR4d0243_SBCK_035-9a"/>
知歆<lb/>
　　　前母燕國夫人鄭氏贈齊國夫人母秦國夫人<lb/>
　　　劉氏贈魏國夫人<lb/>
敕婦爵從夫已極小君之號母貴以子洊更大國之封<lb/>
具封某迪徳靜專處家約素相夫以禮躬孟光舉案之<lb/>
勤教子能賢慕軻母擇鄰之訓相予初政致位上台秩<lb/>
既進于三孤貴遂登于累葉表兹閫範用配禰宫改北<lb/>
國之舊圻卑東藩之新邑<hi>邦卑大名之新邑劉氏改四塞之舊</hi>申加閔冊<lb/>
增賁宗祧<lb/>
<pb n="KR4d0243_SBCK_035-9b"/>
　　　故妻魏國夫人徐氏贈秦國夫人<lb/>
敕朕寵任大臣躋榮孤保爵既加于祖禰恩又及其閨<lb/>
門具封某生有令姿居循内則知巨源之識度相待如<lb/>
賓勉仲卿以激卬及見其貴雖隔幽明之際仍深伉儷<lb/>
之情夏篆通旜顯漢相元勲之重魚軒象服開秦川大<lb/>
國之封九泉有知千載無憾<lb/>
　　大理卿王善之直龍圖閣知平江府<lb/>
敕具官某呉門地大物阜隠然東南一都會也爾生長<lb/>
浙右固已習知其風俗又嘗持節臨之聲聞藹然至今<lb/>
<pb n="KR4d0243_SBCK_035-10a"/>
未忘矧明練憲章飾以儒術再長廷尉滋嚮用矣抗章<lb/>
求外自詭治民為爾相攸無踰于此卑以羲圖之直用<lb/>
寵爾行豈惟不減昔人晝錦之榮吏民聞之不戒以孚<lb/>
足以寛吾顧憂矣<lb/>
　　浙東提刑陳倚除大理卿<lb/>
敕具官某國家以臬事付廷尉而立制視古為祥治獄<lb/>
者無預于定法斷刑者不使之鞫囚而卿實總之選顧<lb/>
不重哉爾習于憲章而持心近厚由廷評而上至于為<lb/>
長踐敭有年矣綰建寧之符持浙東之節又皆有稱焉<lb/>
<pb n="KR4d0243_SBCK_035-10b"/>
肆疇已試還爾舊物囹圄屢空病未能也爾能盡心使<lb/>
刑獄號為平則庶㡬乎古矣<lb/>
　　知雅州宋南强知金州<lb/>
敕具官某金城外控邉陲内連巴蜀有民有兵號為价<lb/>
藩延燔之餘正須長才以任郡寄擇人于内豈曰無之<lb/>
臨遣而行慮不及事疇咨西南之守就以遷焉以爾有<lb/>
志事功敏于從政其解蒙山之組往撫漢陰之民此而<lb/>
有聞朕將用汝<lb/>
　　木待問知湖州<lb/>
<pb n="KR4d0243_SBCK_035-11a"/>
敕具官某儒科首選宦達相望儲禁舊僚收用略盡慈<lb/>
皇初開南省爾則為多士之先沖人頃居東宫爾則任<lb/>
端尹之寄而十年以來欲仕輒已朕嘗念之惟近臣為<lb/>
明當途之誣浮議遂定呉興劇郡視古左馮衆所憚為<lb/>
舉以試汝勿以多言為畏倚需最課之聞髙爵美官豈<lb/>
于汝吝<lb/>
　　費培大理評事<lb/>
敕具官某李官選屬必先試以文法然對有司之問者<lb/>
易為工察庶獄之情者難于盡爾為廷評其以昔之所<lb/>
<pb n="KR4d0243_SBCK_035-11b"/>
習見于詳讞之際遇事加勉增益其所未至不倦以終<lb/>
之則為稱職<lb/>
　　福建提刑辛棄疾太府卿<lb/>
敕具官某爾蚤以才智受知慈扆盤根錯節不勞餘刃<lb/>
中更閒退以老其才養邁往之氣日趨于平晦精察之<lb/>
明務歸于恕朕則得今日之用焉召從閩部長我外府<lb/>
夫氣愈養則全明愈晦則光于以見之事功孰能禦之<lb/>
哉<lb/>
　　顔師魯知泉州<lb/>
<pb n="KR4d0243_SBCK_035-12a"/>
敕均佚真祠遂彭澤賦歸之志起臨舊鎮慰潁川願借<lb/>
之心匪曰朕私徒得君重既去家之不逺俾便道以有<lb/>
行具官某學茂儒先朝推壽俊慨孔戣之去命典外藩<lb/>
念陽城之勞許歸故里而逺甿懐其惠政賈胡服其真<lb/>
清攀轅莫留垂涕相踵此誠心之所感非人力之能為<lb/>
既徹聽聞重增嘉歎方遴選惟良之守要先求已試之<lb/>
才追常袞之遺風當一變于閩俗用蔡襄之故事宜再<lb/>
領于泉麾式遄其驅以副所望<lb/>
　　新寧國府林大中知贛州<lb/>
<pb n="KR4d0243_SBCK_035-12b"/>
敕具官某章貢居江右上流控楚粵之要民俗果悍可<lb/>
以義服不可以力勝也非淸德雅量練達世務者不在<lb/>
師帥之選爾以不羣之資爲有用之學治縣如古循吏<lb/>
入朝爲才御史彈劾不避于權要論議率中于事機横<lb/>
榻之風振于一時朕旣分爾以宛陵之符念其家食易<lb/>
鎭兹地先聲所臨百吏望風撫予南邦以寬憂顧朕豈<lb/>
汝忘哉<lb/>
　　廣東轉運判官黄掄再任<lb/>
敕具官某朕分遣諫官御史使行諸道以亷察列郡之<lb/>
<pb n="KR4d0243_SBCK_035-13a"/>
吏知予徳意多稱其職爾以端諒之資選在諫省去國<lb/>
未㡬使于嶠南善最有聞俾之因任既以慰斯民願借<lb/>
留之意又以見朝廷不忘逺之仁母替厥初嗣有褒寵<lb/>
　　宫人王安安轉郡夫人<lb/>
敕朕謹乃儉徳固無漁色之私選于後宫亦若審官之<lb/>
遴宫人某稟資婉嫕祗事靜專被樛木之恩蚤預内廷<lb/>
之御承小星之惠躐升名郡之封其益習于壼彝庶克<lb/>
綏于寵數<lb/>
　　直龍圖閣知贛州楊萬里秘閣修撰提舉隆興府<lb/>
<pb n="KR4d0243_SBCK_035-13b"/>
　　玉龍萬壽宮<lb/>
敕具官某朝廷之于賢者用而盡其才上也用未盡才<lb/>
而勇退寵其歸而全其髙次也上焉者朕之本心次焉<lb/>
者非得已也爾以清節雅道冠冕一時髙文大篇追配<lb/>
古作出入中外聞望日休計臺丐歸俾守章貢古郡臥<lb/>
治庶以優賢抗章自列欲留不可卑眞祠之佚升論譔<lb/>
之華詩不云乎雖無老成人尚有典刑朕不汝忘也<lb/>
　　袐書丞陳損之淮東提舉<lb/>
敕具官某常平使者之任重矣淮東鹽筴甲天下視他<lb/>
<pb n="KR4d0243_SBCK_035-14a"/>
路尤重貨泉所聚出入萬計調度低昂在一路部使者<lb/>
事又重焉爾起西蜀慨然有志于當世通練闓敏遇事<lb/>
風生周旋清塗久攝宰掾彌綸省闥備著賢勞視其官<lb/>
可以知其才矣頃護使客往來淮堧歸論利病如示諸<lb/>
掌兹因求外選而用汝勉哉思所以稱任使之意<lb/>
　　起居舍人陳傅良經進壽皇聖政轉一官<lb/>
敕具官某朕惟壽皇在御務行聖人之政二十有八年<lb/>
傳祚菲躬懼弗克堪既巳申飭史臣謹以事繋日之書<lb/>
又掇其大端可以為法于萬世者别為一經追儷二典<lb/>
<pb n="KR4d0243_SBCK_035-14b"/>
真我家之盛事也爾以一代名儒晩登郎省親擢道山<lb/>
付以史事奏篇來上奉之慈極從容進讀冠珮儼然兹<lb/>
焉論賞盍先于衆命増一秩以示儒者之榮尚惟欽哉<lb/>
　　浙東提舉陳𣏌本路提刑淮東提舉衛涇浙東提<lb/>
　　舉<lb/>
敕具官某等浙東部刺史萃于會稽宻邇行都視他部<lb/>
為重𣏌以辦治之才為常平使者就卑臬事任益髙矣<lb/>
涇以倫魁之彦領淮甸鹽筴改授簜節地益近矣其各<lb/>
揚乃職使刑罰無寃公私兼足以副朕選掄之意<lb/>
<pb n="KR4d0243_SBCK_035-15a"/>
　　武翼郎左翼軍統制韓俊供職滿十年轉一官<hi>武修</hi>
<hi>軍統制李郁同郎馬軍行司選鋒</hi>
敕具官某爾出自禁旅護戎泉南<hi>陪都李郁改</hi>既厯十年内<lb/>
外靖謐雖功名無事以自見賢勞著矣俾循故實序進<lb/>
兩階益習韜鈐以俟選用<lb/>
　　參知政事胡晉臣知樞密院事<lb/>
敕朕纂承丕緒圖任舊人一日萬幾之繁旣久勤于裨<lb/>
贊三軍五兵之本兹益厚于倚毗乃播綸言式彰枋用<lb/>
具官某氣全剛大識造精微以端靖結慈皇之知以忠<lb/>
<pb n="KR4d0243_SBCK_035-15b"/>
純為初政之輔同心同徳人孰知房杜之功嘉謀嘉猷<lb/>
日惟陳堯舜之道居宜鎮于雅俗動有助于沈機察其<lb/>
所安任以不貳矧一登于政地凡三入于樞廷諒憲度<lb/>
之愈明卑事權而增重噫予欲務孝宣之周宻以起治<lb/>
功爾其慕子房之從容用符眷意顧惟宿望奚俟多辭<lb/>
　　同知樞密院事陳騤參知政事<lb/>
敕贊本兵于右府方藉壯猷圖共政于邇聨尤資宿望<lb/>
我有明命告于具寮具官某學探聖源才周世務立朝<lb/>
謇諤素為君子之儒處事精詳居有大臣之體升之常<lb/>
<pb n="KR4d0243_SBCK_035-16a"/>
伯擢在機廷陳告后之謀猷簡而甚切贊基命之宥宻<lb/>
靜以無譁雅量鎮浮不改其度正身率下敢干以私曾<lb/>
不俟于期年俾進陪于大政國以永賴人無異詞噫謨<lb/>
明弼諧朕有望股肱之助任重道逺爾其推腹心之忠<lb/>
永孚于休以副所屬<lb/>
　　吏部尚書趙汝愚同知樞宻院事<lb/>
敇西漢以同姓疏封不在公卿之位東平以至親輔政<lb/>
厥由聲望之隆惟我本朝尤厚皇族始則優加祿爵曾<lb/>
弗仕于外廷後雖竝用親賢亦無踰于法從兹開宥府<lb/>
<pb n="KR4d0243_SBCK_035-16b"/>
蓋得宗英具官某派出天潢望髙國器早隨寒雋首冠<lb/>
于儒科出任藩宣久臨于蜀郡侍經帝幄選士貢闈皆<lb/>
故事之所無在爾身而兼備爰以樞機之寄托之肺腑<lb/>
之親必有若人乃堪大任匪固私于異渥將深慰于公<lb/>
言噫開國以來未有今日非常之舉本兵至重當展平<lb/>
生有用之才以增磐石之光以壯維城之勢<lb/>
　　刑部郞中沈樞度支郞中<lb/>
敕具官某爾生長相門明習文法爲郞憲部恪守三尺<lb/>
司度之職凡軍國之用㑹其入出以周知經費之數欲<lb/>
<pb n="KR4d0243_SBCK_035-17a"/>
得清謹之士為之故以爾遷焉勿以郎潛為淹思所以<lb/>
稱其職者<lb/>
　　太府寺丞沈作賓刑部郎官<lb/>
敕具官某郎官必由宰郡而除憲部必以明法而授行<lb/>
之舊矣爾出名閥通習憲章久厯廷尉之屬宜在兹選<lb/>
向守丹丘曾不煖席而去郡之日遮道借留其必有以<lb/>
得此者再入脩門養資外府而後遷焉朕之用爾審矣<lb/>
惟盡乃心以稱斯舉<lb/>
　　右司員外郎應孟明左司吏部員外郎徐誼右司<lb/>
<pb n="KR4d0243_SBCK_035-17b"/>
敕具官某等宰掾非他官比也調䕶闗決皆天下事非<lb/>
有才識可以為守常應變之助者疇克為之爾孟明介<lb/>
然有守練達民事爾誼能為可用通貫治體一以序遷<lb/>
一以選授朕方委政于二三大臣惟爾分任其勞使大<lb/>
臣得以綱紀庶務助朕求賢以起治功豈小補之哉<lb/>
　　度支員外郎王厚之直袐閣兩浙路轉運判官<lb/>
敕具官某朕惟轉運之任莫重于畿内祗承慈訓率用<lb/>
士人比年以來多稱其職爾庠校諸生故家人物好古<lb/>
博雅風裁素髙克勤小物而知大體領使淮西聲望籍<lb/>
<pb n="KR4d0243_SBCK_035-18a"/>
甚為郎名曹侃然有守還卑道山之直兼按浙河之間<lb/>
飛挽以時而用不乏調度有經而民不病表率諸道尚<lb/>
其勉哉<lb/>
　　監都進奏院朱致民大理司直<lb/>
敕具官某詩云彼其之子邦之司直國家明謹用刑遂<lb/>
以名李官之屬近復定制審閱奏當尤不可以輕授也<lb/>
爾以儒學自奮而宰邑丞郡循良有稱入班于朝靖共<lb/>
爾位選以命汝往哉惟欽<lb/>
　　司農寺丞彭龜年袐書郎<lb/>
<pb n="KR4d0243_SBCK_035-18b"/>
敕具官某朝列多士皆以賢選雖不以日月為功要必<lb/>
使宿其業爾丞大農屬耳兹又命典中袐書朕不以為<lb/>
煩人亦無得而言以爾之才望有以當此也道山羣玉<lb/>
之府涵養天下英才異時臺閣髙選于此乎取何止讀<lb/>
未見之書而已哉<lb/>
　　中書門下省檢正楊經太府卿四川總領湖北轉<lb/>
　　運副使張抑太府少卿湖廣總領<lb/>
敕具官某等國家東巡呉會宿兵楚蜀示天下以形勢<lb/>
給餉之任必選王人居之爾經奮身西南老成詳練樞<lb/>
<pb n="KR4d0243_SBCK_035-19a"/>
屬宰掾裨助為多問以蜀事了辯如響是用使爾于蜀<lb/>
爾抑起自故家見聞殫洽屢持使節所至可紀荆湖風<lb/>
土尤所諳厯是用使爾于楚寵以外府長貳之任将命<lb/>
以行爾二人皆儒士其有以適緩急之宜無乏興無病<lb/>
民使上下百城不擾而兼足相安而有恃則朕之顧憂<lb/>
可寛矣<lb/>
　　新知湖州木待問改知婺州<lb/>
敕具官某浙河以西呉興為輔藩浙河以東婺女為名<lb/>
郡視邦選侯委任惟均爾少為舉首聲振東南從吾春<lb/>
<pb n="KR4d0243_SBCK_035-19b"/>
宮徧歴寮寀念投閒之旣久命起家而作牧引嫌自列<lb/>
易地爲宜是行也非惟不使汝遠去畿甸苟盡心焉課<lb/>
最易聞公論自此而定則朕之眷汝人無間言矣<lb/>
　　宣教郞史彌廓係秀王孫女夫轉一官<lb/>
敕具官某爾以師臣之子娶秀邸之孫不習貴驕能勉<lb/>
家學推恩爾室遂進以官往其欽承益務修進<lb/>
　　朝奉郞給事中黃裳朝散大夫權工部倚郞謝深<lb/>
　　甫磨勘轉官<lb/>
敕嚴吏銓之課所以示百寮之公優法從之聯猶不忘<lb/>
<pb n="KR4d0243_SBCK_035-20a"/>
三載之攷具官某再登朝著亟上禁途朱邸横經久藉<lb/>
講磨之益瑣闈批敕尤髙論駮之風<hi>著密勿禁途三輔謝深甫云翺翔朝</hi>
<hi>卿任重允賴于論思政清久資于彈壓貳</hi>兹以年勞應于治典爰陟文階之<lb/>
等寖陞官簿之華其服恩榮尚殫猷告<lb/>
　　張允中該修玉牒循從事郎<lb/>
敕具官某慈皇寶牒之成一代之鉅典也爾為胥吏預<lb/>
有勤勞既登仕版併進二階<lb/>
　　知秀州趙充夫改知湖州<lb/>
敕具官某爾守臨汀政最徹聞擢之嘉興尤號辦治理<lb/>
<pb n="KR4d0243_SBCK_035-20b"/>
財則不擾而集御吏則不惡而嚴民甚安之湖在近輔<lb/>
最劇就以卑汝近嵗皇族人才輩出爾宜在政事之科<lb/>
益勉所長為諸郡率朕將有以表異之<lb/>
　　太學正顔棫知常州無錫縣呉獵潭州教授項安<lb/>
　　世召試竝除袐書省正字<lb/>
敕具官某等國家開館閣以待天下士若必循次而進<lb/>
非所以示招延之廣也博採公言取以數路爾棫由舍<lb/>
法官學省爾獵方宰壯縣爾安世客授湖南一聞其賢<lb/>
俱命給札前此殆未有也指陳時務蔚然可稱登之冊<lb/>
<pb n="KR4d0243_SBCK_035-21a"/>
府遂列英躔豈惟養有用之才抑以為多士之勸庶㡬<lb/>
巖穴之彦亦将樂從吾游焉<lb/>
　　戸部員外郎趙謐陞郎中<lb/>
敕具官某近嵗郎選日重非外庸之著不在此選非資<lb/>
厯之深猶置員外爾以名臣之孫更踐蘭省積其吏攷<lb/>
就正厥名官簿寖髙益思加勉<lb/>
　　蘇大任太學正<lb/>
敕具官某眉山蘇氏文獻相望爾雖派别以學自奮朕<lb/>
覽薦牘召寘學館得天下英才而教育之何樂如此益<lb/>
<pb n="KR4d0243_SBCK_035-21b"/>
勤教事勉繼前良<lb/>
　　趙不邌知西外宗正事<lb/>
敕具官某國家宗支日盛散處郡國而温陵長樂猶循<lb/>
南西二京之舊各有司存以爾行尊而性淑奮由儒科<lb/>
練達政事往其主盟糾合吾族撫摩孤弱而使之得所<lb/>
敎奬孝秀以率其不良振振麟趾之風庶有望焉<lb/>
　　江東提舉黃黼戸部郞中主管右曹<lb/>
敕具官某聚天下賢士列之朝行必更外庸而後收用<lb/>
非惟欲重郞選亦以詳試人才亨途由是而之焉不輕<lb/>
<pb n="KR4d0243_SBCK_035-22a"/>
卑也以爾馳聲膠庠資敏而練世故使行江左得部刺<lb/>
史之體召對便朝嘉其忠藎户曹動闗民事號為劇煩<lb/>
往既乃心以副選擢之意<lb/>
　　煥章閣學士知襄陽府張枃徽猷閣學士知建康<lb/>
　　府<lb/>
敇慿熊軾于上游久資填撫之畧卑麟符于重地尤藉<lb/>
保釐之方是為留籥之司增峻寳儲之職具官某性資<lb/>
闓敏智識縱横樂父兄之賢源流有自登侍從之選敡<lb/>
厯已深遇事敢言詞鋒甚厲臨機輒斷才刃有餘輟自<lb/>
<pb n="KR4d0243_SBCK_035-22b"/>
文昌出當方面果肅清于邉徼務宣暢于王靈矧是秣<lb/>
陵實雄江左石城鍾阜六朝之風績猶存大纛髙牙先<lb/>
正之威名未逺俾居連帥益振家聲想具有于成謨顧<lb/>
何煩于多訓<lb/>
　　顯謨閣待制知江陵府章森煥章閣直學士知興<lb/>
　　元府<lb/>
敕荆楚奥區無若江陵之重巴蜀外蔽實賴漢川之雄<lb/>
我有侍臣更此名鎮峻増延閣之職用寵元戎之行具<lb/>
官某稟氣沖和受材宏達早被知于慈扆亟登任于禁<lb/>
<pb n="KR4d0243_SBCK_035-23a"/>
途司留籥于陪都既騰善最建髙牙于南郡久殿上游<lb/>
眷炎劉始封之邦為元徳必爭之地<hi>帝之字宋時避廟案此稱蜀漢昭烈</hi>
<hi>作元諱故改</hi>雲屯萬竈虎視三秦誦武侯出師之章諒其素<lb/>
志審漢将登壇之䇿勉乃壯圖毋有遐心徃祗成命<lb/>
　　王藺知江陵府<lb/>
敕運魁柄于西樞嘗贊幄中之畫開帥藩于南紀兹分<lb/>
閫外之權惟任舊人式孚羣聽具官某器資鯁挺智識<lb/>
開通世傳許國之忠躬負濟時之略明目張膽在朝廷<lb/>
無事不言聚精會神故君臣不膠而固輔予初政正位<lb/>
<pb n="KR4d0243_SBCK_035-23b"/>
本兵機謀足以折千里之衝文武足以為萬邦之憲退<lb/>
安祠館寖閲嵗華蜀道登天之難曲從私請荆州用武<lb/>
之要勉為朕行諒無俟駕之淹倚聞洗印之報噫比周<lb/>
家之分陜允屬宗工據天塹之上游是為重鎮尚體規<lb/>
恢之志豈惟填拊之圖<lb/>
　　知興元府宇文价知襄陽府<lb/>
敕唐制以山南分東西二道西則漢中為巴蜀之捍蔽<lb/>
東則襄陽為荆郢之北門以是俱號重鎮而控扼之要<lb/>
于今尤切謀帥其可輕乎具官某以學奮身世有名徳<lb/>
<pb n="KR4d0243_SBCK_035-24a"/>
壽皇眷知擢寘華近遂居文昌八座之選出鎮漢中于<lb/>
今五年撫安軍民帖帖無事襄陽易地委任惟均方時<lb/>
小康邉鄙不聳輕裘緩帶折衝樽俎以追羊祜之遺風<lb/>
不亦善乎<lb/>
　　錢象祖吏部員外郎<lb/>
敕具官某吏部之司七而右選最為劇曹涉筆終朝猶<lb/>
恐不逮非夫精敏詳練之士不足以察吏奸而澄弊源<lb/>
也爾明習吏事飾以儒雅分符持節民庸茂焉為郎未<lb/>
㡬銜恤而歸不俟造朝亟加選用靜以制動要以御詳<lb/>
<pb n="KR4d0243_SBCK_035-24b"/>
汝知之矣尚其勉哉<lb/>
　　將作監主簿李大異司農寺丞軍器監主簿曾三<lb/>
　　聘太府寺丞<lb/>
敕具官某等大農外府分領食貨之重各設之丞以贊<lb/>
其長非才不授也爾大異强記洽聞處事有條爾三聘<lb/>
篤學厲操持論不苟簿正兩監退然安之竝進厥官各<lb/>
任以事以才自見今其時矣<lb/>
　　秦焴知嚴州<lb/>
敕具官某爾生長大家少而穎悟力學進徳譽者交口<lb/>
<pb n="KR4d0243_SBCK_035-25a"/>
古括之政無愧循良嚴陵爲高宗潛藩密邇行闕選而<lb/>
用汝詳試其才益撫吾民以稱朕意<lb/>
　　吳宗旦知舒州<lb/>
敕具官某龍舒在淮右爲名郡士大夫以剖符爲樂而<lb/>
朝廷必選才而後授之爾以學自奮明練憲章法家者<lb/>
流自以爲不及也律身範俗清裁可紀家食寖久精力<lb/>
未愆往居專城綏靖淮服列卿之舊朕豈汝忘<lb/>
　　榷貨務監官修武郞陳仲堅董淵孫侁收趂增羨<lb/>
　　各轉一官<lb/>
<pb n="KR4d0243_SBCK_035-25b"/>
敕具官某等摘山鬻海之利榷之以佐用度其數實廣<lb/>
爾等協心奉法嵗有贏貲何愛一官以勸來者<lb/>
　　新江西運副錢端忠改江東運副<lb/>
敕具官某爾以王人給餉江淮才諝著稱俾之將漕需<lb/>
次已久持節有行小疾來諗尤見㢘靖為爾易地以遂<lb/>
其私輔養精神庸俟器使<lb/>
　　幹辦審計司劉三傑將作監主簿王恬軍器監主<lb/>
　　簿<lb/>
敕具官某等爾等在太學為名流試劇邑為良吏以薦<lb/>
<pb n="KR4d0243_SBCK_035-26a"/>
入朝嵗月當遷分命以勾稽之職而處三傑于大匠恬<lb/>
于戎監職清而務簡益養賢望以俟甄拔<lb/>
　　江西路轉運判官林湜吏部郎官<lb/>
敕具官某尚書郎為當今妙選朝行雖有名士必更外<lb/>
庸而後授之爾嘗峩豸冠凜有風采按刑浙東將漕江<lb/>
右久攝帥閫所至有稱賜環而歸敷奏詳雅資望高矣<lb/>
然猶處之小選所以重銓綜之任也其究乃心以贊而<lb/>
長<lb/>
<pb n="KR4d0243_SBCK_035-26b"/>
</p>
<p>
攻媿集卷二十五<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_036-1a"/>
攻媿集巻三十六<lb/>
　　　　　宋　樓　鑰　撰<lb/>
　外制<lb/>
　　國子司業彭椿年除祭酒<lb/>
敕具官某祭酒尊者之稱也荀卿任齊最為老師蓋三<lb/>
為之後世遂以名冑監之長非夫儒先哲艾德齒俱尊<lb/>
者豈輕卑哉爾蚤以文行表于諸生歴官朝行好禮不<lb/>
變擢居小司成士論久已厭服為國學師無以易汝往<lb/>
哉惟不言而躬行使人益觀感于規矩之餘則首善之<lb/>
<pb n="KR4d0243_SBCK_036-1b"/>
風振矣<lb/>
　　樞密院檢詳李祥國子司業<lb/>
敕具官某成均教事師道貴尊近歲雖長貳不並除而<lb/>
為士擇師不應以此為拘也爾馳譽膠庠見謂前輩文<lb/>
學行誼久服衆心諒直簡嚴不移素守郎潛以來藹有<lb/>
師儒之望兹庸命以少司成之職追還古風變而至道<lb/>
于以副朕作成之意尚勉之哉<lb/>
　　左司諫胡瑑司農少卿<lb/>
敕具官某朕之用人謹守成憲惟爾之用獨異他人始<lb/>
<pb n="KR4d0243_SBCK_036-2a"/>
以編摩見于便朝奏對詳雅朕心嚮焉擢典中秘遂居<lb/>
六察居無幾何徑登諌垣期月之間屢獻忠讜引嫌自<lb/>
列執義不囘俾貳大農豈朕初志往祗乃事庸俟甄升<lb/>
　　同知樞密院事趙汝愚初除封贈<lb/>
　　　曾祖東頭供奉官士慮贈太子少保<lb/>
敕國家親睦九族本支蕃衍侯王使相寵禄相望然雖<lb/>
在近屬無子孫贈典之文惟爾孫曽進秉事樞追榮之<lb/>
恩上及三世有宋以來實自汝始豈不榮哉具官某胄<lb/>
出熙陵慶綿漢邸生長承平之日涵濡信厚之風不顯<lb/>
<pb n="KR4d0243_SBCK_036-2b"/>
其躬以燾于後本兵之任我得宗英推迹本原寵之宫<lb/>
保蜜章之渥賁爾九京<lb/>
　　　曽祖母龔氏贈高平郡夫人<lb/>
敕士大夫遭時遇主致身兩地必有慶源之自仍多内<lb/>
助之先矧在吾宗可無異渥具封某婉嫕之質幽閒之<lb/>
度克相夫子寖大其家孫又生子起為公輔既錫曽門<lb/>
之寵併推婦爵之崇惟沁水之名邦實河東之沃壤以<lb/>
示廟祧之寵以増屬籍之光<lb/>
　　　祖贈秉義郎不求太子少傅<lb/>
<pb n="KR4d0243_SBCK_036-3a"/>
敕唐之宗室大用者九人而李適之爲稱首追榮乃祖<lb/>
襃冊典物焜照都邑行道咨嘆著于史牒今爾之寵視<lb/>
古過之具官某稟資甚賢爲善知樂雖事功不見于世<lb/>
而隱行實侔于天是生聞孫首致樞近旣嘗逮事當揆<lb/>
所元用推黃壤之恩爰授青宮之傅三錫之命尚其未<lb/>
央<lb/>
　　　祖母太孺人晁氏贈咸寧郡夫人<lb/>
敕惟晁氏世有名士在濟北號稱華宗女教旣嚴壼彝<lb/>
可紀矧來歸于天族乃深篤于義方宜有後人克顯先<lb/>
<pb n="KR4d0243_SBCK_036-3b"/>
世具封某結縭之訓蓋自家傳采蘋之儀實遵禮度相<lb/>
夫以道躬德曜齊眉之勤有子甚仁兼仲由負米之養<lb/>
三遷之教燕及元孫<hi>時避廟諱所改案元孫之元宋</hi>一命之榮胙之大<lb/>
郡是為陽報尚服殊恩<lb/>
　　　父贈大中大夫善應太子少師<lb/>
敕躬行之實莫著于隠微天報之昭殆同于影響苟能<lb/>
用一日之力何必活千人而興惟深仁厚誼有以過絶<lb/>
于人則隂功隠德終當暴白于世具官某生長富貴遭<lb/>
罹險艱菽水僅充而事親有卧冰躍鯉之孝伏臘未給<lb/>
<pb n="KR4d0243_SBCK_036-4a"/>
而於人有解衣推食之仁片言可質于神明一飯不忘<lb/>
于君父教忠之訓既著生前篤行之名遂彰身後朕方<lb/>
命爾元子貳吾西樞察其許國之忠想見過庭之學寵<lb/>
之師範冠彼儲僚豈惟禰廟之是崇抑亦宗盟之未有<lb/>
尚其英爽式謹歆承<lb/>
　　　母淑人李氏贈安化郡夫人<lb/>
敕朕顯登樞筦既以崇趙氏之祧加賁幽原其可忘孟<lb/>
母之訓具封某生自名閥歸于賢宗秉志靜專與少文<lb/>
而協趣處家約素為彭澤以忘貧一門相勉以孝慈奕<lb/>
<pb n="KR4d0243_SBCK_036-4b"/>
世俱傳于清白是有賢子為予輔臣爰開順化之封用<lb/>
示追榮之寵毋重杯棬之感庶寛霜露之思<lb/>
　　　妻淑人徐氏贈鄱陽郡夫人<lb/>
敕朕竝用親賢延登宥密雖曰家傳之懿如麟趾仁厚<lb/>
之風亦惟閫助之良有雞鳴警戒之道宜與偕老胡不<lb/>
永年用加寵榮以賁冥漠具封某天資柔淑婦德慈祥<lb/>
冊府道山才及見夫子英游之際副笄翟茀傷不逮小<lb/>
君命服之榮獨惟南渡以來久寓楚東之近始封此郡<lb/>
尚慰爾靈<lb/>
<pb n="KR4d0243_SBCK_036-5a"/>
　　知䕫州趙鞏江西路轉運判官<lb/>
敕具官某爾起書生有志當世頃由名曹出鎮淮右孳<lb/>
孳邊備論奏相踵易帥䕫子民夷帖服事有當辯不已<lb/>
于言可謂首公忘私者矣大江之西漕事爲重引以漸<lb/>
近朕意可知順流而歸祗率厥職<lb/>
　　江西提刑劉光祖知䕫州<lb/>
敕具官某䕫子之國介于楚蜀之間山川險固民夷雜<lb/>
糅謀帥之重心惟通才爾正色立朝號稱敢言出擁使<lb/>
軺威望日聳既授以江右之節矣尚兹家食非以優賢<lb/>
<pb n="KR4d0243_SBCK_036-5b"/>
分閫之寄易以命汝亟其洗印以安逺民<lb/>
　　知昭州莊方知瓊州<lb/>
敕具官某瓊管以四州之壤屹立海中實與番禺相為<lb/>
引重大艑獻琛賴以為歸麾符不輕卑也爾進由儒科<lb/>
練達吏事貳郡賓水承流昭潭必能習知南海之俗往<lb/>
其輯寧蠻蜑勞撫賈胡以稱朕選侯之意<lb/>
　　軍器少監章穎左司諌<lb/>
敕具官某古者箴規之求下逮工瞽矧位于朝孰不進<lb/>
言以諌名官視古已狹選用之際其可不嚴爾蚤以倫<lb/>
<pb n="KR4d0243_SBCK_036-6a"/>
魁寖登華序清標直節照映周行約史東觀横經朱邸<lb/>
端靖無華物自宗之擢居諌垣允協時望山甫補衮職<lb/>
之闕孟子格君心之非尚惟勉旃以伸素藴<lb/>
　　將作少監黄艾右正言<lb/>
敕具官某諫省設官備矣大夫而下幾于古諍臣之目<lb/>
比方並建遺補俱以引嫌而去妙選時彦乃今得之爾<lb/>
抱負不凡學為有用言簡氣勁宜備諫列輟自王邸命<lb/>
以拾遺爾其振厲風采别白是非引經据古以佐朕之<lb/>
不逮將虛已以聽焉<lb/>
<pb n="KR4d0243_SBCK_036-6b"/>
　　資正殿學士正奉大夫蕭燧轉一官致仕<lb/>
敕朕睠言故老方深仄席之思遽覽封章乃有垂車之<lb/>
請勉從所志殊咈予懷具官某洪毅而裕和<hi>洪宋時避案洪毅之</hi>
<hi>所改廟諱</hi>閎深而肅括擢儒科于紹興之際登朝蹟于乾道<lb/>
之初自結主知蓋正人無待于助久司言責使天下想<lb/>
聞其風遍儀論思獻納之班遂參輔贊彌縫之用粤從<lb/>
去國亦既累年卧疾清漳興鄴下文人之詠掛冠神武<lb/>
慕山中宰相之高爰序進于崇階以曲全夫晩節噫漢<lb/>
疏知止既永謝于軒裳蕭傅素剛尚勉親于藥石<lb/>
<pb n="KR4d0243_SBCK_036-7a"/>
　　蕭燧贈金紫光祿大夫<lb/>
敕舊弼退休方徇辭榮之懇奏函踵至驚聞垂絶之言<lb/>
撫往事以慨然愴吉人之巳矣具官某名高一代仕歴<lb/>
三朝官以諫爲名眞得諍臣之體后非賢罔乂俾參鬷<lb/>
嘏之尊雖爲故里之歸尙佇壯猷之告云何屬疾亟願<lb/>
乞身載覽遺章尚想伏蒲之氣優加卹典以彰告第之<lb/>
恩庸寄予悲務昌厥後噫求馬周儀形之見遂隔九京<lb/>
歌晉公柱石之衰重増一涕<lb/>
　　知建康府余端禮吏部尚書<lb/>
<pb n="KR4d0243_SBCK_036-7b"/>
敕朝列選曹妙簡持衡之任位登常伯尤高荷槖之班<lb/>
兹得名臣式符時望具官某稟資洪毅履行精純慈扆<lb/>
結知蚤預甘泉之侍儲闈列屬久陪少海之游頃出鎮<lb/>
于雄藩實典司于留籥既聞報政亟命還朝矧惟十載<lb/>
以來屢歴三銓之劇士論夙推于平允吏行素憚其嚴<lb/>
明乃于晝接之餘寵以天官之舊老成復進豈惟躬簿<lb/>
書期㑹之繁忠蹇自將正有賴朝夕論思之益其祗成<lb/>
渙用副虛懷<lb/>
　　湖北提舉張孝曽䕫路提刑<lb/>
<pb n="KR4d0243_SBCK_036-8a"/>
敇具官某䕫子一道視四川為差近而山川深險雜以<lb/>
夷蠻民物凋陋困于征取典刑之使選用不輕爾出自<lb/>
名家敏于吏事持節湖外斂散以時往按蜀門布宣德<lb/>
意使深山窮谷舉無冤民則庶乎得職矣<lb/>
　　右正言何異湖南運判<lb/>
敇具官某朕監觀四方志不忘逺寄耳目于部使者猶<lb/>
恐不逮故間遣諫官御史以臨之爾自登朝行雅有清<lb/>
望頃因奏對擢居憲臺升之諍臣之列方有賴于規益<lb/>
引嫌求外授節湖湘典司將輸光華燁然夫以峩廌伏<lb/>
<pb n="KR4d0243_SBCK_036-8b"/>
蒲之風抗攬轡登車之志揚清激濁在此行矣有猷以<lb/>
告毋有遐心<lb/>
　　四川制置使京鏜權刑部尚書<lb/>
敕朕體列聖寛仁之訓務謹刑章求一時忠厚之臣俾<lb/>
居司寇久虛此位今得其人具官某器度恢洪才猷挺<lb/>
特蚤結慈宸之眷亟登要路之津修聘殊鄰壯蘇武持<lb/>
旄之節開藩全蜀慨王尊叱馭之行百城咸服其恩威<lb/>
四載備聞于勞烈爰示賜環之寵俾陞聽履之班錫以<lb/>
贊書付之臬事罔兼庶獄朕方推文王敬忌之心明用<lb/>
<pb n="KR4d0243_SBCK_036-9a"/>
五刑爾其慕臯陶邁種之徳尚殫辰吿以副予知<lb/>
　　秘閣修撰知紹興府趙不流職事修舉除集英殿<lb/>
　　修撰<lb/>
敕懷會稽之章久煩填撫報齊邦之政可後襃嘉具官<lb/>
某分派天潢服休仕路頃由淮甸來任飛芻輓粟之司<lb/>
旋尹京都遂登簪筆持槖之選起臨輔郡就擢帥垣迨<lb/>
茲期年知職務之時舉去此一水亦舉言之日聞乃諭<lb/>
柄臣俾陞寓職以璽書示勉勵之意毋曰彞章使田里<lb/>
亡愁嘆之心尚圗來效<lb/>
<pb n="KR4d0243_SBCK_036-9b"/>
　　梁季珌知光州<lb/>
敕具官某爾父在紹興間以才敏致位文昌其後未有<lb/>
至二千石者爾守上饒政務簡靜銜恤而去未究職業<lb/>
浮光易治地則被邊舉以命汝委寄為重尚其勉之毋<lb/>
忝前人<lb/>
　　李沐吏部郎官<lb/>
敕具官某爾以舊學大臣之子自奮巍科寖登膴仕出<lb/>
使閩浙有志于民為養求歸嘉其靖退晉接之頃處以<lb/>
名曹親庭無信宿之遙選部乃攝承之舊往祇厥職無<lb/>
<pb n="KR4d0243_SBCK_036-10a"/>
復固辭<lb/>
　　新知興元府章森改知瀘州<lb/>
敕開藩蜀部曾洗印之未聞易鎮邊陲又改轅而于邁<lb/>
惟首公之有素諒承命而遂行具官某知略該通才猷<lb/>
挺特進儀禁路入陪豹尾之嚴擢殿畱都出擁麟符之<lb/>
重由上流之奏課卑西道以折衝十年而守漢中田叔<lb/>
固宜于久任五月而渡瀘水武侯豈憚于遐征矧羣情<lb/>
安集之初藉元帥撫綏之力推君子之心置小人之腹<lb/>
能坦然而不疑脱慈母之懐立嚴師之傍當翕爾而自<lb/>
<pb n="KR4d0243_SBCK_036-10b"/>
定亟祗成渙用寛顧憂<lb/>
　　知福州鄭僑知建康府<lb/>
敕開帥藩于閩嶠曾未彌年司留籥于秦淮兹焉易鎭<lb/>
渴想儀形之見亟令郵置之傳具官某執德不回秉心<lb/>
無競論議遠追于晁董文章高軋于漢周正色立朝尤<lb/>
推批勑之手至公典選允藉持衡之權皂葢頒春出臨<lb/>
千里錦衣行晝就撫三山欲改卑于麟符仍從馳于驛<lb/>
騎朝受命夕引道諒無憚于暑行退補過進盡忠正有<lb/>
資于辰告入奉受釐之對徐爲分閫之行惟我舊臣服<lb/>
<pb n="KR4d0243_SBCK_036-11a"/>
茲休命<lb/>
　　廣東提刑李信甫江東提刑<lb/>
敕具官某爾爲御史直道而行出守信安旋使南嶠皆<lb/>
有聲績可紀矧錄囚于嶺海煙瘴之地不憚深逺勞亦<lb/>
甚矣抗章求閒未應捨汝其典臬事于大江之東少休<lb/>
馳驅而後攬轡以行亦惟休哉<lb/>
　　太府卿辛弃疾集英殿修撰知福州<lb/>
敕具官某七閩奥區三山爲一都會地大物阜甲于東<lb/>
南負山並海綿亙數千里舉聽命于大府連帥之選豈<lb/>
<pb n="KR4d0243_SBCK_036-11b"/>
云易哉爾以軼羣之才蚤著事功夀皇三卑大藩寵以<lb/>
論譔之華于今幾二十年召對便朝擢長外府益平豪<lb/>
爽之氣而見温粹之容朕心嘉焉比居外臺讞議從厚<lb/>
閩人户知之陞之集賢増重閫寄往其為朕布宣徳意<lb/>
撫吾赤子以寛一面之顧憂朕豈汝忘哉<lb/>
　　著作郎黄由軍器少監<lb/>
敕具官某著庭之選最為清高矧爾以倫魁之英謇諤<lb/>
之氣周旋三館于兹有年徑上要津無不可者然朝廷<lb/>
序進人物不厭于詳薦紳綿歴事任不以遲速計也進<lb/>
<pb n="KR4d0243_SBCK_036-12a"/>
貳戎監仍攝劇曹益養資望以俟器使<lb/>
　　司農卿沈揆權吏部侍郎<lb/>
敕古有六官孰若天官之重部分四選無如武選之繁<lb/>
兹擇貳卿宜求吉士具官某高文贍麗古學精深自登<lb/>
周行雅有清望凡一時華要之選以累載周旋其間壁<lb/>
水道山為諸儒之領袖儲寮詞掖振六藝之英華屢垂<lb/>
上于禁途復優聞于郡課蔽自朕志召長大農寵之荷<lb/>
槖之聯卑以典銓之寄惟公可以守成憲惟明可以察<lb/>
衆欺倚聞稱職之名用助官人之道<lb/>
<pb n="KR4d0243_SBCK_036-12b"/>
　　新知襄陽府宇文价改知遂寧府<lb/>
敕朕惟今日謀帥之難深以數易為戒卿有大邦遺愛<lb/>
之舊無嫌改命之繁具官某學有家傳才為世用奮身<lb/>
西蜀膺慈皇特逹之知累嵗中朝歴儒者清華之選佩<lb/>
印屢更于劔外分符最久于漢中峴首名藩方尋羊叔<lb/>
子之迹遂寧舊治更喜郭細侯之來諒去思之未忘宜<lb/>
外庸之益著往祖成渙嗣有寵光<lb/>
　　知遂寧府單夔知建寧府<lb/>
敕逺臨蜀部念頻年跋履之勞易鎮閩邦示鄉國旋歸<lb/>
<pb n="KR4d0243_SBCK_036-13a"/>
之寵具官某受才通敏蒞政精明繇廷尉之年蚤被慈<lb/>
宸之眷擢侍臣之列最居羣彦之先祠庭寖閲于十年<lb/>
帥閫雄開乎三峽旋更㑹府罙著外庸仍次對之舊班<lb/>
卑建安之新組山川伊邇諒少慰乎遐心民社匪輕方<lb/>
有資于善政惟時舊徳服我茂恩<lb/>
　　張孝伯司農寺主簿<lb/>
敕具官某爾以學自奮吏治有聞三入朝行閲嵗滋久<lb/>
凡爾等夷騰上多矣退然靖共物論歸之兹以序遷勾<lb/>
稽農扈尚共乃事以就器業<lb/>
<pb n="KR4d0243_SBCK_036-13b"/>
　　知廣徳軍林孝友大理寺丞<lb/>
敕具官某列寺皆有丞惟廷尉之屬其選為尤重必求<lb/>
通儒以治庶獄已試之效吾其捨諸爾頃居是官見謂<lb/>
稱職出守桐川又以最聞兹還舊班進用無壅惟明克<lb/>
允以副朕好生之意<lb/>
　　中奉大夫知襄陽府張枃大中大夫知建寧府陳<lb/>
　　居仁磨勘轉官<lb/>
敕夙嚴銓法所以示百僚之公優待從臣猶不忘三載<lb/>
之攷具官某神機敏悟器度閎深禁路升華久聽星辰<lb/>
<pb n="KR4d0243_SBCK_036-14a"/>
之履帥藩因任蓋得江漢之心<hi>問淹該西掖代言雅得陳居仁云性資夷曠學</hi>
<hi>理尤明寛猛之宜深醇之體南邦共</hi>兹以年勞應于治典爰陟文階之等<lb/>
益增侯服之光思稱恩榮尚殫猷吿<lb/>
　　中奉大夫吏部侍郎沈揆磨勘轉官<lb/>
敕制禄以官式序百僚之進在法當從乃登四品之崇<lb/>
具官某儒學老成文華高勝儲寀有執經之舊祠臣推<lb/>
為誥之工屢結綬于朝行幾問津于禁路攝承民部更<lb/>
一紀而有餘積累年勞雖九遷而未艾茲擢天官之貳<lb/>
始伸銓格之優太中不易公卿庸表褒遷之渥大夫既<lb/>
<pb n="KR4d0243_SBCK_036-14b"/>
掌論議益思獻納之忠<lb/>
　　新除兵部侍郎黄裳顯謨閣待制依舊嘉王府翊<lb/>
　　善<lb/>
敕朕惟國朝謹教子之法王府建翊善之官在太宗務<lb/>
選正人惟姚坦最稱直士自時厥後何代無賢我有論<lb/>
思之臣俾專輔導之任具官某以天下士從吾兒游自<lb/>
典秘書已參講席雖寖歴瑣闈之貴曾不離朱邸之僚<lb/>
誦典謨百篇之書既得坦明之制正春秋一王之法尤<lb/>
多深切之言力辭武部貳卿之除俾就文謨次對之秩<lb/>
<pb n="KR4d0243_SBCK_036-15a"/>
于以究遺經之終始于以示朕意之眷留尚服訓詞益<lb/>
殫猷吿<lb/>
　　成忠郞邕州橫山寨招馬官黄世明轉兩官<lb/>
敕具官某戎馬之須多自南徼爾招誘盡力累賞日厚<lb/>
併陞二秩以旌其勞<lb/>
　　敇賜進士及第陳亮承事郞簽書建康軍節度判<lb/>
　　官廳公事<lb/>
敕具官某三歲大比人徒知爲布衣進身之途藝祖皇<lb/>
帝有言曰國家設科取士本欲求賢以共治天下大哉<lb/>
<pb n="KR4d0243_SBCK_036-15b"/>
王言朕所當取法也廷䇿者再乃始得汝爾蚤以文藝<lb/>
首賢能之書旋以論奏勤慈扆之聽親閲大對嘉其淵<lb/>
源擢寘舉首殆留以遺朕也尚循故事往佐帥幕益懋<lb/>
逺業以須登用<lb/>
　　集英殿修撰耿秉權兵部侍郎<lb/>
敕長才被選嘗擢侍從之聮末疾自言閔勞官職之事<lb/>
丐閒寖久簡記不忘既加晝接之餘復畀夏官之貳具<lb/>
官某稟資端亮厲操堅剛篤志愛民雖細故必加逺慮<lb/>
推誠致主無一事不以上聞屢布藩條率騰善最甫登<lb/>
<pb n="KR4d0243_SBCK_036-16a"/>
禁路俄領外祠乃俾賜環再趨文石之陛亟令持槖徑<lb/>
歸武部之班益勵壯猶以答隆眷<lb/>
　　皇叔祖少保士峴贈少師<lb/>
敕屬近行尊富貴既無危溢年髙徳邵死生宜備哀榮<lb/>
具官某迪徳忱恂處心夷曠分暉帝籍雖坐致于顯融<lb/>
席慶王門曾不形夫驕吝磊砢維城之望雍容鳴玉之<lb/>
班奉香火于内祠允謂三朝之舊建節旄于輔郡更居<lb/>
亞保之尊胡不百年困于一疾驚奏章之上達愴遺老<lb/>
之㡬何輟九陛之視朝冠三孤而錫命噫髙爵厚祿既<lb/>
<pb n="KR4d0243_SBCK_036-16b"/>
已見于生前䘏典優恩顧何忘于身後尚惟英爽歆我<lb/>
寵靈<lb/>
　　武徳大夫鄂州都統制張詔軍政修舉轉一官<lb/>
敕具官某國家分屯重兵列戍江滸申飭將帥務嚴紀<lb/>
律爾居鄂渚實當上游緩帶輕裘如一儒生而氣稟山<lb/>
西沈鷙善斷軍政修整徹于朕聞何愛一官以示表勸<lb/>
益勵戎昭用圖爾功<lb/>
　　直秘閣京西運判朱晞顔直煥章閣知靜江府<lb/>
敕具官某桂林為嶺右都會控制最逺帥閫久虚掄擇<lb/>
<pb n="KR4d0243_SBCK_036-17a"/>
尤遴惟爾儒雅醇明練達世故蓋嘗為部使者矣當鹽<lb/>
筴蠱弊之後協心扶持民懐其惠輟京西飛輓之重還<lb/>
撫南方增堯章寓直之名用為爾寵内安甿俗外戢蠻<lb/>
蜑人心知向條教易孚予自以為得人爾其有以稱此<lb/>
哉<lb/>
　　廣西運判方崧卿京西運判提舉張釜廣西運判<lb/>
敕具官某等嶺右分百越之半漕計匪輕京西總三司<lb/>
之繁事權尤重爾崧卿儒雅飭吏廉按有稱是用易以<lb/>
襄漢之節爾釡清白傳家斂散惟謹是用圖爾桂林之<lb/>
<pb n="KR4d0243_SBCK_036-17b"/>
居道里略同委寄無異飛芻輓粟既資辦治之才攬轡<lb/>
登車益抗澄清之志爾惟自勉朕不汝忘<lb/>
　　太常丞李謙浙東提舉<lb/>
敕具官某部使者任常平之寄一道之休戚繫焉朕固<lb/>
不以輕卑而況近㡬乎爾篤志于學力行其言弦歌之<lb/>
政見于已試憂國之心形乎辭色輟從朝行畀以使節<lb/>
旱澇之餘嵗事未知周爰咨詢先事而圖浙河以東汝<lb/>
其任是責哉<lb/>
　　知寧國府蔣繼周知太平州<lb/>
<pb n="KR4d0243_SBCK_036-18a"/>
敕偃藩巨屏正資共理之良易鎮鄰邦允藉上流之重<lb/>
惟時宿望聽我訓辭具官某經術融明材猷挺特厯居<lb/>
言路凜乎中執法之威屢剖郡符翕爾東諸侯之最念<lb/>
千里相安之久為三年報政之期乃睠當塗猶為重地<lb/>
民風淳靜素稱道院于江東訟牒簡稀真是太平之官<lb/>
府更煩舊徳為撫黎民矧擊柝之相聞亟驅車而及境<lb/>
雙溪疊障難伸願借之私五馬一驄又得宦游之樂其<lb/>
因詳試遂訖外庸<lb/>
　　木待問知寧國府<lb/>
<pb n="KR4d0243_SBCK_036-18b"/>
敕具官某朕念儲闈寮寀之舊罔匪極一時之選既已<lb/>
延登四人為予宰輔其在外里居者亦未嘗忘也爾事<lb/>
朕有素家食累年起為二千石以示舊恩相攸久之兹<lb/>
焉始定宛陵為江右名郡以壽皇潛藩地望尤崇爾其<lb/>
往為朕撫字吾民篤志賑卹以銷愁恨歎息之心豈惟<lb/>
有以副選侯之意爾亦將由是而進焉<lb/>
　　成都提刑楊王休本路運判知閬州續耆成都路<lb/>
　　提刑<lb/>
敇具官某等朕臨御萬方寄耳目于部使者地愈逺則<lb/>
<pb n="KR4d0243_SBCK_036-19a"/>
任愈重蜀道萬里成都奥區其選又可知矣爾王休移<lb/>
自潼川方祗臬事易以漕節就按本道爾耆自守閬風<lb/>
頗著能稱俾乘憲車以表列城使民之利病徹于朕聞<lb/>
而朕之徳意布于遐徼揚清激濁威愛兼舉則為稱職<lb/>
矣<lb/>
　　知常州陳謙湖北提舉<lb/>
敕具官某為常平而置使專以惠民選名士以乗軺示<lb/>
不忘逺邇服勤儒術抗志事功頃居編摩已著才望甫<lb/>
試繁劇優有治聲往行重湖之區典司義廩之政貿遷<lb/>
<pb n="KR4d0243_SBCK_036-19b"/>
鬻海之利務在通商綏靖摘山之徒無致生事佇觀成<lb/>
績嗣有寵章<lb/>
　　吏部員外郎雷潨直煥章閣知平江府<lb/>
敕具官某姑蘇古郡號稱吳門密輔行都最為重鎮地<lb/>
大物阜訟訴實繁衣冠走集應酬不暇非寛博彊敏之<lb/>
士其何以居師帥之任乎爾以辦劇之才飾以儒雅嘗<lb/>
以一邑之長膺千里之寄又以十連之帥撫五羊之民<lb/>
召對便朝郎潛選部念未足以究爾之能也視邦選侯<lb/>
為朕一行加以堯章之職用為臨遣之寵倚聞異政以<lb/>
<pb n="KR4d0243_SBCK_036-20a"/>
稱所蒙<lb/>
　　章森依舊知興元府<lb/>
敕國家謀帥豈命令之可移臣子徇公亦東西而惟命<lb/>
間因有爲未免從宜具官某文有古風神無滯用以禁<lb/>
路論思之舊爲藩方師帥之良建鄴留都允藉保釐之<lb/>
畧江陵巨屏久煩塡撫之威惟此興元控于蜀道念開<lb/>
藩之未及又易鎭以有行不如舊貫之仍毋庸新尹之<lb/>
吿漢中地重肯形雞肋之書南國教明當息鼠牙之訟<lb/>
尚圖茂渥以答顯庸<lb/>
<pb n="KR4d0243_SBCK_036-20b"/>
　　呉總知瀘州<lb/>
敕禁路通班久遂燕閒之適藩方謀帥允資撫御之良<lb/>
方起家而臨民諒聞命而引道具官某胄出勲門而被<lb/>
服儒雅世傳戎韜而深涉藝文澤笏彯纓舊為儀于朝<lb/>
列擁麾持節屢宣力于坤維眷此瀘川控彼南徼民生<lb/>
繁阜當勞來安集之餘軍律申明嚴坐作進退之節正<lb/>
賴中和之政往宣寛大之書西平王之在唐固多賢子<lb/>
諸葛侯之仕漢自有美聲益振爾家用固吾圉<lb/>
　　知太平州葉翥知婺州<lb/>
<pb n="KR4d0243_SBCK_036-21a"/>
敕聽履而上星晨緬懐舊徳把麾而去江海又著外庸<lb/>
錫以明綸處之輔郡具官某性寛而有制道廣而能周<lb/>
為天子之從臣最先衆俊主國家之大計殆過十年謀<lb/>
謨備罄于忠嘉仕已不形夫喜愠乃睠文昌之老俾臨<lb/>
寳婺之區姑熟最聞未及賜金之寵括蒼地近何殊衣<lb/>
繡之榮倚觀中和樂職之詩益表平易近民之政其祗<lb/>
隆眷嗣有優恩<lb/>
　　劉俁廣東提舉<lb/>
敕具官某朕嗣服之初首下寛大之諂俾部使者分察<lb/>
<pb n="KR4d0243_SBCK_036-21b"/>
屬郡務寛民力爾守岳陽推誠奉行凡加賦橫斂之病<lb/>
吾民者悉加蠲除幾去嵗額之半薦章交上朕甚嘉之<lb/>
嶺海去朝廷逺卑爾一節專斂散之權推岳陽之意而<lb/>
行之遐陬其息肩乎<lb/>
攻媿集巻三十六<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_037-1a"/>
攻媿集卷三十七<lb/>
　　　　　宋　樓　鑰　撰<lb/>
　外制<lb/>
　　同知樞密院事趙汝愚知樞密院事<lb/>
敕朕延登樞臣方務親賢之並用擢專兵本豈以日月<lb/>
而為功式隆磐石之宗益聳維巖之望具官某仙源有<lb/>
自天分素高發之以埸屋之聲名博之以師友之問學<lb/>
論思禁路真有諍臣之風填撫藩方著古循吏之績望<lb/>
之堂堂折而不撓元齡孜孜知無不為卓爾士夫之間<lb/>
<pb n="KR4d0243_SBCK_037-1b"/>
居然公輔之器頃為儲寀已知許國之忠兹貳機廷尤<lb/>
見愛君之篤俾陞右府之長密贊中宸之謀増衍真腴<lb/>
併昭異數噫三軍五兵之問雖未至于廟堂一日萬幾<lb/>
之繁正有資于帷幄朕方越拘攣而圖任爾其勉忠力<lb/>
以赴功惟既厥心同厎于治<lb/>
　　吏部尚書余端禮同知樞密院事<lb/>
敕朝建幾廷實總事樞之要任專軍政尤資副貳之賢<lb/>
乃圖舊人用稱隆委具官某氣和而有守資介而能通<lb/>
蚤膺慈扆之知徧儀清貫爰列儲闈之屬久事初潛禔<lb/>
<pb n="KR4d0243_SBCK_037-2a"/>
身有肅括之稱立朝奏正直之徳典銓衡于選部尤推<lb/>
鍳裁之公守管籥于留都允藉保釐之略召還位著益<lb/>
簡予衷蓋君臣相知非一日之積而文武並用何二柄<lb/>
之分屢登朝夕論思之班宜居夙夜宥密之地啓侯封<lb/>
之土宇卑采邑之圭腴噫運籌帷幄之中當逺追乎前<lb/>
躅折衝樽俎之上正有望于壯猶尚服寵光毋替朕命<lb/>
　　萬鍾司農卿<lb/>
敕具官某爾以才諝早為九卿去國久之擢冠宰掾仕<lb/>
已之際不見幾微召對便朝奏論詳雅是用命汝復長<lb/>
<pb n="KR4d0243_SBCK_037-2b"/>
予周稷之任王城内外儲粟動以百萬計上下仰給事<lb/>
則浩繁往哉惟欽以稱朕意<lb/>
　　通議大夫知樞密院事胡晉臣致仕<lb/>
敕三年輔政是為股肱之良一旦乞身欲挂衣冠而去<lb/>
勉從爾請深軫予衷具官某迪徳粹和秉心正直尊賢<lb/>
容衆無一毫忌刻之私學道愛人備四時温厚之氣察<lb/>
其有守任以不疑典封駮于東臺贊樞機于西府進參<lb/>
鬷嘏遂長本兵方期竭節以相資乃以沈疴而有請任<lb/>
重道逺知許國之未量名遂功成奚退身之太早無君<lb/>
<pb n="KR4d0243_SBCK_037-3a"/>
子者如蒼生何噫垂車而傳子孫顧莫囘于雅志就第<lb/>
而問籌䇿尚有冀于壯猶其服寵光以綏吉履<lb/>
　　胡晉臣贈金紫光禄大夫資政殿大學士<lb/>
敕抗章自列俯從納禄之言遺奏上聞猶篤愛君之義<lb/>
驚柄臣之已矣撫往事以愴然具官某天賦純誠世推<lb/>
厚徳仁必有勇立朝多謇諤之忠正而不它致主盡忠<lb/>
清之節自登近弼可謂大臣何抱疾之遽深願辭榮而<lb/>
勇退始猶未許遂不可為愛之欲其生謂何恙之不已<lb/>
死者如可作微斯人而誰歸加秘殿之隆名極文階之<lb/>
<pb n="KR4d0243_SBCK_037-3b"/>
三品俾昌厥後均賜以官噫命方士而求馬周空軫如<lb/>
存之念輟餘瓜而奠如䀲徒増追悼之懐顧一鑑之既<lb/>
亡嗟九京之何及尚惟英爽歆此寵靈<lb/>
　　潼川運判劉光祖奏儒林郎知資州龍水縣楊安<lb/>
　　益賑濟有方循一資<lb/>
敕具官某潼川去朝廷逺頃修荒政部使者察一道官<lb/>
吏之能否以龍水為最而聞于朝進爾選階以示襃表<lb/>
　　徐元徳知均州<lb/>
敕具官某均之為州雖逺以其控制洞蠻置武當之節<lb/>
<pb n="KR4d0243_SBCK_037-4a"/>
使填撫一境任不輕矣爾蚤以經學教授鄉里旋以聲<lb/>
望登進朝行貳郡新安績用罙著剖符兹土以惠逺民<lb/>
往哉惟欽益行所學<lb/>
　　太常博士陳棅秘書丞著作佐郎李唐卿著作郎<lb/>
　　秘書郎范仲黼著作佐郎校書郎王奭秘書郎正<lb/>
　　字蔡幼學校書郎<lb/>
敕具官某等道山羣玉之府聚天下英俊其間所以涵<lb/>
養器業以為進用之儲也爾棅以容臺議禮之舊爾唐<lb/>
卿爾仲黼豋瀛既久爾奭爾幼學給札著間或分典丞<lb/>
<pb n="KR4d0243_SBCK_037-4b"/>
郞之職或序進著作之庭校讎未見之書不改共二之<lb/>
故職優選遴孰邁于此其思稱崇奬之意以爲邦家之<lb/>
光<lb/>
　　太學博士邵康太常博士曾秘國子博士太學錄<lb/>
　　雷孝友國子正田澹並太學博士<lb/>
敕具官某等博士秦官掌通古今員多至數十人國朝<lb/>
稽古建官凡以博士名者皆淸選也爾康學問該洽俾<lb/>
議禮于奉常爾秘資稟純篤俾典教于胄學爾孝友爾<lb/>
澹俱以上庠糾正之職陞教育之任一日而拔士以十<lb/>
<pb n="KR4d0243_SBCK_037-5a"/>
數亦足以知朕好賢之意也其祗明命毋曰序遷<lb/>
　　費士寅耤田令<lb/>
敕具官某朕立賢無方視所為主苟得茂才多列于朝<lb/>
爾以西州之雋襃然為舉首薦口既重又當有以表異<lb/>
之往司帝耤實預容臺清華之選權輿于此惟務靖共<lb/>
以俟甄拔<lb/>
　　主管吏部架閣陳希㸃國子正湯璹國子録<lb/>
敕具官某士修于家而仕于朝又典膠庠之教事可謂<lb/>
榮矣爾希㸃蚤上甲科久為掌故爾璹首冠南宫未登<lb/>
<pb n="KR4d0243_SBCK_037-5b"/>
華途嘉其靜退之風俾參樂育之選雅有聲望司予成<lb/>
規子率以身疇敢弗恪<lb/>
　　湖南提舉郭徳麟宗正少卿<lb/>
敕具官某宗正一星在帝座之東朝廷以屬籍為重設<lb/>
官以象之卿少之選亞于太常非他寺比也爾以諒直<lb/>
周密久司六察之職出持使節深簡予衷賜環來歸優<lb/>
寘少列豈徒為飬望之地將有以進汝焉<lb/>
　　皇叔祖贈少師士峴追封郡王<lb/>
敕冠三孤之位既頒䘏典之優疏千里之封更極真王<lb/>
<pb n="KR4d0243_SBCK_037-6a"/>
之貴具官某分暉天派擢秀宗支琚瑀珩璜允矣朝儀<lb/>
之肅櫜兜㦸纛居然將閫之崇雖平生坐致美官而終<lb/>
老不愆素履逮朕纂承之始方形親睦之風曾頒爵之<lb/>
未遑乃抱疴而自晦云何不淑遂止于斯噫搢笏垂紳<lb/>
愴典刑之安在分茅胙土尚冥漠之有知用慰爾靈益<lb/>
昌厥後<lb/>
　　士峴女三人並封縣主<lb/>
敕某人朕丕承慶基崇篤宗老凡今屬近行尊歴事三<lb/>
朝如爾父者幾人奄其告終遺奏來上粲然三女願賜<lb/>
<pb n="KR4d0243_SBCK_037-6b"/>
湯沐朕何愛大邑之封不以慰爾父之意乎益懋壺彛<lb/>
以對隆渥<lb/>
　　同知樞密院事余端禮初除封贈<lb/>
　　　曽祖慶太子少保<lb/>
敕士有致位廟堂而光顯于時其上世終身韋布而追<lb/>
榮于後惟源流必有所自而貴盛亦豈偶然具官某樂<lb/>
道丘園隱居閭里人無知者實有侔于天我自得之故<lb/>
無待于外比及三世乃生貳樞朕方以儲闈舊學之臣<lb/>
擢居宥府基命之地首以宫保之亞用為曾門之光豈<lb/>
<pb n="KR4d0243_SBCK_037-7a"/>
徒顯爾宗之祧抑以為善士之勸<lb/>
　　　曽祖母徐氏齊安郡夫人<lb/>
敕朕延登儲寮進貳樞筦既已寵及上世又念伉儷之<lb/>
賢必有以相之者故加以小君之號焉具封某生太末<lb/>
之樞盛偃王之族嬪于良士託以終身諒閫範之可稱<lb/>
至曾孫而遂顯擇黃岡之佳郡開石窌之新封賁爾泉<lb/>
扄歆予渙渥<lb/>
　　　祖鐸太子少傅<lb/>
敕君子之澤既被于後人朝廷之恩宜及于先世有徳<lb/>
<pb n="KR4d0243_SBCK_037-7b"/>
必大可攷不誣具官某探六藝之遺言為一鄉之善士<lb/>
雖文學行誼不見于用而孝悌忠信能行于家再傳而<lb/>
興致身樞近推跡先祖之自欲亢余氏之宗青宫六傳<lb/>
舉以命汝尚惟不泯服兹寵靈<lb/>
　　　祖母傅氏高平郡夫人<lb/>
敕儒者篤行不顯于世而能垂裕子孫則亦惟閨門能<lb/>
循法度以為之助追贈之寵殁宜共之具封某謹蘋蘩<lb/>
之儀佩圖史之訓克事君子相敬如賓是生賢孫為朕<lb/>
良佐以高都之名郡為湯沐之新邑惟爾靈其預享之<lb/>
<pb n="KR4d0243_SBCK_037-8a"/>
　　　父贈通議大夫繪太子少師<lb/>
敕信安自趙抃以來仕登宰輔不過三數人我有本兵<lb/>
之賢固由自致跡夫義方之教當揆所元具官某秉心<lb/>
靜淵履行淳固分薛包之田而愛形于兄弟折馮驩之<lb/>
劵而義篤于鄉閭積善有餘固非一日之力延師不倦<lb/>
遂成令子之名周旋清班登進宥府蜜章加贈屢升法<lb/>
從之階禰廟益親獨簉宫師之選以示教忠之效以寛<lb/>
追逺之思<lb/>
　　　母淑人虞氏咸寧郡夫人<lb/>
<pb n="KR4d0243_SBCK_037-8b"/>
敕士之家傳固出父師之訓古有胎教實由母氏之賢<lb/>
仕既顯于朝廷寵宜加于泉壤具封某天資婉嫕婦徳<lb/>
靜專謹以事夫逺追舉案之美勤于教子不媿㫁機之<lb/>
言雖魚軒不見于生前而鸞誥屢頒乎身後兹錫義川<lb/>
之號蓋由樞筦之恩慶則有餘澤其未艾<lb/>
　　　妻淑人葉氏信安郡夫人<lb/>
敕大臣許國能有羔羊正直之風夫人起家必如鳲鳩<lb/>
均一之徳既資内助之力宜啓小君之稱具封某姆訓<lb/>
是遵壺彞甚飭相爾夫子不以事物嬰其心為時名卿<lb/>
<pb n="KR4d0243_SBCK_037-9a"/>
得以廉白厲其操位登兩地之貴恩霑三世之先矧惟<lb/>
魚軒宜爾象服視樞臣而命爵就鄉郡以疏封益肥汝<lb/>
家庸稱予渥<lb/>
　　浙東提舉李謙乞將合轉朝奉郞一官囘授<lb/>
　　　本生父珝贈承事郞<lb/>
敕具官某故本生父某朕方以孝治天下凡以親爲請<lb/>
者多曲從之爾世有令德躬履特操是生賢子而嗣其<lb/>
兄旣已能顯其父母矣願捨外郞之一秩求贈本生之<lb/>
二親淳化淳熙況有故事是用寵爾以廷評之階詩不<lb/>
<pb n="KR4d0243_SBCK_037-9b"/>
云乎孝子不匱永錫爾類爾子方為部刺史以此風厲<lb/>
郡邑其助吾風化多矣<lb/>
　　　本生前母王氏本生母陳氏並贈孺人<lb/>
敕具官某故本生母某氏爾有賢子出繼伯父既顯其<lb/>
親又追惟本生之重願加贈典有司已援舊比且言員<lb/>
郎所係為重而其請于義可矜足以勸臣子榮親之孝<lb/>
朕曰俞哉並進湯沐之封以為泉壤之寵<lb/>
　　胡澄知光州趙彥珖知容州<lb/>
敕具官某等光山之在淮右今為保障之區容管之在<lb/>
<pb n="KR4d0243_SBCK_037-10a"/>
廣西舊為經略之所選候而往寄任匪輕以爾澄起由<lb/>
名家嘗奏郡課爾彦珖秀出天族洊佐藩條往分顧憂<lb/>
當體朕意有政可紀無逺不聞勉哉<lb/>
　　四川總領楊經直寳文閣提舉四川茶馬<lb/>
敕具官某爾以宰掾之長往餉蜀門之師萬里馳驅之<lb/>
勞計當入境四川榷牧之寄尤在得人與其遴選于中<lb/>
朝孰若就煩于便道載頒英簜寓直寳奎摘山以惠逺<lb/>
人市駿以備戎事惟鄉閭之在望宜利病之詳聞往既<lb/>
乃心用掦厥職<lb/>
<pb n="KR4d0243_SBCK_037-10b"/>
　　淮西提舉張同之奏修職郎安豐軍六安縣令陸<lb/>
　　子虡救活被水人一千四百餘人循一資<lb/>
敕具官某鼓鐘代鼛淮有三洲詩人所以興嘆也安豐<lb/>
之潦朕聞而念之部使者謂爾有字民之能乃得救災<lb/>
之術進爾一階又以少徇父老借留之意其亦寵矣益<lb/>
勉之哉<lb/>
　　朝奉大夫知敘州計孝似夷賊作過不能彈壓降<lb/>
　　一官<lb/>
敕具官某僰道被邊郡將實當控御之寄而威令不申<lb/>
<pb n="KR4d0243_SBCK_037-11a"/>
夷獠侵侮驚擾邊氓害及徼吏久而後定是不于汝而<lb/>
誰責哉其上一秩尚思後圖<lb/>
　　朝散郎敘州通判李楰孫節制義軍驚動夷賊降<lb/>
　　一官放罷<lb/>
敕具官某逺夷匪茹侵我王略爾為别駕受帥檄而不<lb/>
進擁義軍以自尊致此猖獗而又貪功倖賞迹狀昭然<lb/>
削秩免官以示邊吏之戒尚為寛典其務省循<lb/>
　　諸王宫教授楊大灋國子監丞黃度並監察御史<lb/>
敕具官某等憲臺設屬實分六察之司御史虚員當極<lb/>
<pb n="KR4d0243_SBCK_037-11b"/>
一時之選孰堪此任今得其人以爾大灋以端恪之資<lb/>
而達于時宜爾度以深沈之量而敏于吏事舊臨劇縣<lb/>
俱著能聲嘗對便朝各陳讜論尚忠而用夏政既已先<lb/>
明詔之頒約史而作宋經亦已攷遺編之載並加親擢<lb/>
蓋自簡知爾其助正紀綱振揚風采務求稱職之實毋<lb/>
負官人之能<lb/>
　　福建提刑盧彦徳本路運判<lb/>
敕具官某爾屢持使節為時老成暫居郎曹復按閩部<lb/>
祥刑之寄方藉平反將漕之司又煩調度不改山川之<lb/>
<pb n="KR4d0243_SBCK_037-12a"/>
舊仍頒郡邑之條益靖吾民以稱朕指<lb/>
　　知郴州呉鎰湖南提舉<lb/>
敕具官某爾以冊府之英起當郡寄慈惠之政徹于朕<lb/>
聞夫士之務學固將見之用也始以宜章之最俾任一<lb/>
州茲由郴陽之能得廉一道矧是湖湘之逺方當旱潦<lb/>
之餘醝茗阜通雖攸司之甚重倉庾斂散尤荒政之宜<lb/>
先爾能究心部刺史之職則朕之用汝等而上之庸止<lb/>
此耶<lb/>
　　曽集知嚴州<lb/>
<pb n="KR4d0243_SBCK_037-12b"/>
敕具官某贛川之曾人物相望仕至二千石者前後以<lb/>
十數聲績茂焉爾習于家傳有志乎古試以郡寄有志<lb/>
乎民還奏便朝嘉其詳練惟嚴陵之輔郡實高廟之潛<lb/>
藩分以左符用撫吾民由小州得大州蓋亦寵矣益勉<lb/>
厥職以大爾家<lb/>
　　沈維知房州<lb/>
敕具官某爾以相家子明習文法自致膴仕蓋嘗久于<lb/>
廷評爲丞爲正又出爲二千石矣中更閒退閱歲滋深<lb/>
起爾于家俾分房陵之符戢吏愛民省刑節用治郡之<lb/>
<pb n="KR4d0243_SBCK_037-13a"/>
大端也爾皆知之奚俟多訓<lb/>
　　知江州王師古廣東提刑知吉州胡長卿廣西提<lb/>
　　刑<lb/>
敕具官某等國家分道遣使以祥刑為重嶺海之逺尤<lb/>
遴于擇人爾師古奏潯陽之課爾長卿報廬陵之政俱<lb/>
以儒雅飾吏踐敭嵗久授之軺傳其必能為朕審用刑<lb/>
章平反庶獄使百城之民自以為不冤亦惟休哉<lb/>
　　吏部員外郎錢象祖陞郎中<lb/>
敕具官某爾自淳熙初元攝事列曹今二十年矣三易<lb/>
<pb n="KR4d0243_SBCK_037-13b"/>
州麾一擁使節凡今郎吏出入省戸未有如爾之久者<lb/>
也茲以積攷始正其名資望俱高益稱詳練雖曰銓法<lb/>
尚服優恩<lb/>
　　新成都府司戸李僑乞將所得官資回授父証贈<lb/>
　　迪功郎母廖氏贈孺人<lb/>
敕具官某士之發策決科以求仕也爾之子萬里造庭<lb/>
得官名都而求致其事以榮二親此非追逺報本不可<lb/>
解于心者能之乎朕甚嘉之曲從其請于以風厲四方<lb/>
使知慕焉<lb/>
<pb n="KR4d0243_SBCK_037-14a"/>
　　新徽猷閣學士知建康府張枃依舊知襄陽府<lb/>
敇金陵為帝王之宅方藉保釐羊祜得江漢之心爰加<lb/>
因任具官某忠嘉傳世才智絶人兼言語政事之科何<lb/>
施不可更彈壓惠養之政易地皆然惟今襄陽在昔畿<lb/>
甸暢皇靈于遐徼控天塹于上游謀帥留都已畀玉麟<lb/>
之重還車舊鎮諒多竹馬之迎惟首公而忘私遂聞命<lb/>
而引道吏民如故不煩條教之載頒城郭重來但覺精<lb/>
明之頓改其祗茂渥以訖外庸<lb/>
　　左司應孟明中書門下省檢正右司徐誼左司員<lb/>
<pb n="KR4d0243_SBCK_037-14b"/>
　　外郎<lb/>
敕具官某等宰掾之任重矣自爾二人為之實能謹守<lb/>
程度參稽事宜佐吾二三大臣以平章中書之務大臣<lb/>
亦言其能朕用嘉之以序而遷滋嚮于用益習天下之<lb/>
事以昌逺業尚勉之哉<lb/>
　　何澹煥章閣學士知泉州<lb/>
敕弄大夫之印方渴想夫嘉猷分刺史之符尚往臨于<lb/>
重鎮眷知有素中外惟均具官某名檀倫魁望髙風憲<lb/>
由辟水師儒之任厯騎省諍臣之班披腹而呈琅玕獨<lb/>
<pb n="KR4d0243_SBCK_037-15a"/>
任臺綱之長把麾而去江海更觀吏治之優矧是泉山<lb/>
實雄閩嶠徒得君重勉為朕行煥乎文章示西清學士<lb/>
之寵凜然風采增南國諸候之嚴倚聞報政之期其體<lb/>
顧憂之意<lb/>
　　樞密院編修官吕棐太常丞<lb/>
敕具官某三丞號高選而容臺為最不惟禮樂是司凡<lb/>
朝廷有大議必咨焉是可以輕卑哉以爾奮自儒科又<lb/>
精吏事持論不苟亷直自將乆于編摩擢寘華列惟寅<lb/>
惟清往賛而長<lb/>
<pb n="KR4d0243_SBCK_037-15b"/>
　　國子監主簿王源國子監丞<lb/>
敕具官某胃監以教養人才而金榖細務丞實司之爾<lb/>
父頃在從班有批勑之風能繼世科風烈未逺乆服勾<lb/>
稽之職就俾序遷資望寖髙尚思所以稱其家者<lb/>
　　監登聞鼓院李友直宗正寺主簿監都進奏院羅<lb/>
　　克開國子監主簿<lb/>
敇具官某等國家銓擇人才進各有敘勾稽之職在寺<lb/>
則司宗為清在監則胄庠為重以爾友直儒學老成舊<lb/>
傳夫素業爾克開士行修飭自奮于世科進官于朝雅<lb/>
<pb n="KR4d0243_SBCK_037-16a"/>
有賢譽俱遷簿領實階華途罙務靖共以祗朕命<lb/>
　　潘景珪知湖州<lb/>
敕具官某吳興名邦今為輔郡地大而民阜賦重而訟<lb/>
繁視邦選侯弗以輕卑爾練逹吏事明習憲章入從出<lb/>
藩踐敭舊矣起家為二千石顧豈擇地而後安移前日<lb/>
彈壓之威而為惠養之政尚優為之以稱朕意<lb/>
　　沈瀛知江州<lb/>
敕具官某大江之險分戍重兵潯水之陽號稱要地軍<lb/>
民錯處牧御須才爾奮迹膠庠馳聲場屋仕雖三已而<lb/>
<pb n="KR4d0243_SBCK_037-16b"/>
無愠予豈一端而取人既輟新安之行復分共理之寄<lb/>
綏靖十同之衆撫安萬竈之屯此而有稱進則未艾<lb/>
　　承節郎敘州管界巡檢程仲乾因夷人作過被殺<lb/>
　　特贈兩官與一子進武校尉<lb/>
敕具官某爾為徼吏勇于捍寇而捐其軀謀雖不足過<lb/>
于逗撓自全者逺矣以二秩告第而官其子庸勸邊臣<lb/>
之用命者<lb/>
　　湖南提刑孫逢吉秘書少監<lb/>
敕具官某道山羣玉之府聚天下英才其間必又求才<lb/>
<pb n="KR4d0243_SBCK_037-17a"/>
之傑然者領袖之遴選之久今得其人以爾禀資端方<lb/>
充之以學九流百氏之書該綜無遺良史之才諍臣之<lb/>
風爾實兼之頃由少司成出使湖湘刺舉惟公風采凜<lb/>
然是今日第一流人物也還為少蓬孰不曰宜來游來<lb/>
歌以副虚佇<lb/>
　　楚州奏忠訓郎添差副將魏昌教習效用弩手轉<lb/>
　　一官<lb/>
敕具官某爾以名將之子習于戎昭練兵山陽守將以<lb/>
告授之一秩以勵能者<lb/>
<pb n="KR4d0243_SBCK_037-17b"/>
　　蔣藺邵公翰奚士遜邵衮並大理評事<lb/>
敕具官某等理官之屬惟廷評為甚勞獄成之告必躬<lb/>
必親非習于文法者不在茲選今又試以經術蓋欲兼<lb/>
用儒者也爾等俱以場屋之舊明司空城旦之書而中<lb/>
其科虚位既久並舉而用各揚乃職使人知引經決獄<lb/>
之效焉<lb/>
　　太常少卿薛叔似秘書監<lb/>
敕具官某朕以冊府為重選才甚嚴信宿之間既得逢<lb/>
吉為之貳又俾叔似長之所謂朝取一人焉拔其尤暮<lb/>
<pb n="KR4d0243_SBCK_037-18a"/>
取一人焉拔其尤士論翕然朕亦自樂于得賢也爾問<lb/>
學淵博論議明辯結知慈皇擢在諫省有古諍臣之風<lb/>
逺乗軺車歸貳容臺物望無不宗之既授以太史氏之<lb/>
職復使正此久虚之位表儀雋㳺儒者之至榮也雍容<lb/>
養望以俟甄擢<lb/>
　　司農少卿詹體仁太常少卿<lb/>
敕具官某奉常惟禮樂是司而去古寖逺放失尚多非<lb/>
得博物洽聞學有根據者未易輕卑也爾少明經術務<lb/>
為有用探賾索隠恥一物之不知總餉之久蓋已由郎<lb/>
<pb n="KR4d0243_SBCK_037-18b"/>
省而貳大農矣召對雍容效忠無隠其為朕典禮樂之<lb/>
事鐘鼓玉帛抑末也尚求其本而釐正之<lb/>
　　蔡戡司農少卿<lb/>
敇具官某爾起由名家以甲科自奮登用最蚤敭歴已<lb/>
多深沈之度㢘退之節朕知之舊矣比總軍儲嘗貳外<lb/>
府升之農扈備予九卿朕欲收拾人才共興治功覽爾<lb/>
奏篇又有得士之喜顧豈獨望以周稷之事然積貯天<lb/>
下之大命也方平糴以為備尚贊而長使事集而民不<lb/>
擾則予汝嘉<lb/>
<pb n="KR4d0243_SBCK_037-19a"/>
　　新知泉州何澹兩易知明州<lb/>
敇起鎮泉山將趨于閩部易麾鄞水併護于瀛壖凜聞<lb/>
憲府之名增光制閫之寄具官某受材精敏履行粹和<lb/>
場屋文鳴蚤先衆俊朝廷徳選寖歴華途屬予纂紹之<lb/>
初賴爾論思之益擢居騎省端有古諍臣之風進長烏<lb/>
臺真得中執法之體遽收朝蹟再更嵗華洊畀郡符俾<lb/>
近畿甸地當一面海帀三垂蔽遮浙河之東控御島夷<lb/>
之外布宣徳意豈惟欲田里愁恨之銷敷暢王靈正欲<lb/>
藉文武威風之重倚聞成績嗣有殊襃<lb/>
<pb n="KR4d0243_SBCK_037-19b"/>
　　知明州朱佺兩易知泉州<lb/>
敕具官某才有小大之異而選用當適其宜郡有逺近<lb/>
之殊而委寄之重則一爾詳練世故敭歴仕途鄮嶺分<lb/>
麾報政久矣温陵改鎮易地皆然此則控東夷之要衝<lb/>
彼則據南海之都會内修侯度外暢王靈諒無憚于脩<lb/>
途當復聞于善最<lb/>
　　司農少卿胡瑑湖北運判<lb/>
敕具官某朕臨御萬方寄耳目于部使者又間遣諫官<lb/>
御史爲之俾遐陬之氓如在畿甸矧湖右實據上游而<lb/>
<pb n="KR4d0243_SBCK_037-20a"/>
外臺當軍民錯處之地任顧不重哉爾外靜而内明言<lb/>
簡而氣勁一見而決亟寘諫垣雍容論奏多所裨益乃<lb/>
自引嫌遷貳大農丐外再三察其勇退茲用授爾以飛<lb/>
輓之寄為官擇人非以遂爾之私因事進規無忘愛君<lb/>
之意<lb/>
　　高文虎將作監丞<lb/>
敕具官某朕旁招俊乂布列周行徳進言揚如恐不及<lb/>
矧以太史氏之舊引疾家居十有四年昔病今愈予環<lb/>
可後乎爾博學篤志承伯父之傳網羅舊聞述史遷之<lb/>
<pb n="KR4d0243_SBCK_037-20b"/>
緒採之公論僉曰汝賢再轉為丞尚居繕監職務清簡<lb/>
可以卒汗青之業毋以匠為嫌也<lb/>
　　汪粹軍器監丞<lb/>
敕具官某爾舊弼之子以才自見出臨邊郡綏靖有方<lb/>
奉最言歸論奏明辯丞于戎監孰不謂宜矧爾久在塞<lb/>
垣有志事功除戎器以戒不虞國之務也亦惟欽哉<lb/>
　　戸部侍郎趙彦逾工部尚書<lb/>
敕攷六典之書實重冬官之職總百工之事今惟起部<lb/>
之司乃得宗英俾居常伯具官某聯休天派擢秀儒科<lb/>
<pb n="KR4d0243_SBCK_037-21a"/>
立志孤高萬鍾何加于我持身㢘潔一介不取諸人令<lb/>
名逺紹于間平惠政徧加于楚蜀任國大計為予良臣<lb/>
朝夕論思有猷必告簿書期㑹惟正之供勤勞已著于<lb/>
累年寵數遂登于八座親賢並用朕方隆睦族之風技<lb/>
巧咸精爾尚敬若工之命<lb/>
<pb n="KR4d0243_SBCK_037-21b"/>
</p>
<p>
攻媿集卷三十七<lb/>
<pb n="KR4d0243_SBCK_037-22a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_038-1a"/>
攻媿集巻三十八<lb/>
　　　　　宋　樓　鑰　撰<lb/>
　外制<lb/>
　　太府少卿兼知臨安府袁說友權戸部侍郎<lb/>
敕朕攬收人才思裕拜用足兵雖急要先足食之言大<lb/>
計是謀當求大度之士是為儒者之效孰曰民曹之難<lb/>
具官某文有英詞神無滯用蚤登館學嘗接武于華途<lb/>
旋歴麾符屢策勲于劇部居輦轂彈壓之任知里閭銖<lb/>
兩之姦前張後王聲望相繼東賈西萭豪猾自消疊膺<lb/>
<pb n="KR4d0243_SBCK_038-1b"/>
晝接之榮擢寘地官之貳損上益下朕欲圖加賦之寛<lb/>
理財正辭爾尚明盍徹之意<lb/>
　　直祕閣兩浙運判王厚之直顯謨閣知臨安府<lb/>
敕具官某國家駐蹕呉會視古天府民日庶事日繁師<lb/>
帥之寄尤難其人以爾先世嘗爲京尹治行超卓如漢<lb/>
章尊汝實是似故以命汝自其少時博雅篤學世味沖<lb/>
澹若將終身焉一行作吏所至辦治處之以榮觀而超<lb/>
然投之以劇繁而不亂是宜居此官者輟自漕臺加畀<lb/>
延閣用爲爾寵唐人有言輦轂之下先彈壓郡邑之治<lb/>
<pb n="KR4d0243_SBCK_038-2a"/>
本惠養此言殆未純也五方之民固為厖雜九縣之衆<lb/>
尤須撫字威惠交孚則為稱職且稱其家矣<lb/>
　　戸部員外郎黄黼直秘閣兩浙運判<lb/>
敕具官某部使者之職重矣而畿漕視他路尤劇近歳<lb/>
率用儒者不惟職務整辦惠愛遂及于浙河之東西是<lb/>
不可攺也以爾起由膠庠凝粹而開敏嘗使江東得斂<lb/>
散之宜澄按列城不苛不弛茲由郎省付以漕事寓直<lb/>
延閣以示寵嘉矧在鄉邦周知利病爾能罷行之下有<lb/>
月旦之評上有公朝之論當不日而徹聞矣勉哉<lb/>
<pb n="KR4d0243_SBCK_038-2b"/>
　　李大卞知洋州<lb/>
敕具官某洋川在東蜀為望郡通儻谷駱谷之道據黄<lb/>
金戍之險賢牧風流相傳左符不以輕畀也以爾家世<lb/>
循良明習吏事雖安于閒退而閱歳已多勉為一行以<lb/>
副朕選用之意<lb/>
　　虛恨蠻酋首成忠郎袁弄滿三年轉一官<lb/>
敕具官某國家銓法文臣以四年武臣以五年乃得進<lb/>
秩三載攷績不以施諸庶僚也以爾慕義中華誓保西<lb/>
南塞下郡將有請升爾一階益貞乃心毋替于舊<lb/>
<pb n="KR4d0243_SBCK_038-3a"/>
　　監建康府榷貨務武翼郎趙公遜修武郎丁昌時<lb/>
　　收趁增羨各轉一官<lb/>
敕具官某等摘山鬻海之利榷之以佐軍需其數實繁<lb/>
爾仕陪都歳課登衍何愛一秩以勸後來<lb/>
　　周珌大理寺丞<lb/>
敕具官某李官之屬率以文法進求其持身無玷缺以<lb/>
儒術飾吏事者尤難其人爾起名家乆于棘寺嘗為丞<lb/>
為正矣試郡有稱奉最來歸<hi>最言歸論奏明辯互證當案奉一本作奏與前卷奉</hi>
<hi>奉作</hi>再轉為丞復典臬事雖若小迂而榮途自此無壅矣<lb/>
<pb n="KR4d0243_SBCK_038-3b"/>
　　隨龍御前忠佐馬步軍都軍頭陸安轉遙郡刺史<lb/>
敕具官某爾事朕潛藩首尾三十載勤且久矣然稍逾<lb/>
三尺則有司執法以裁正旣進六資則朕之寵命復行<lb/>
上下俱為得體而爾受之亦宜往刺一州益務忠恪<lb/>
　　浙西提刑葉適吏部員外郎<lb/>
敕具官某郎選在今為甚重雖朝列名流必著外庸而<lb/>
後授今得人物之英為之則又增重矣爾博極羣書洞<lb/>
視千古文章之發追配作者頃由册府試以郡寄臨事<lb/>
知變就畀使節以寵之天官名曹實為星省之冠是不<lb/>
<pb n="KR4d0243_SBCK_038-4a"/>
于爾而誰屬簡要清通爾其兼之<lb/>
　　判潭州周必大判隆興府<lb/>
敕詔起東山已報長沙之政符分南服尚提新府之封<lb/>
乃睠元台載颺明訓具官某閎深而肅括堅正而裕和<lb/>
極論思獻納之工盡輔贊彌縫之用始終一節光顯三<lb/>
朝進退百官聚英才而在列總領衆職任大事以不疑<lb/>
方安蘂館之閒往鎮藩方之遠眷懐不替委寄則均政<lb/>
化流行有類上公之分陜威名孚洽共期大老之歸周<lb/>
惟此南昌尤為要地爰命三孤之重式遄十乘之行矧<lb/>
<pb n="KR4d0243_SBCK_038-4b"/>
爾寓居之鄉實今賜履之下旣喜衮衣之寖近抑知晝<lb/>
錦之有光先聲所臨羣聽自聳噫令行庭戸當還帶牛<lb/>
佩犢之風福及京師更佇自葉流根之效來綏四國式<lb/>
憲萬邦<lb/>
　　朱熹知潭州<lb/>
敕具官某十國為連師帥是寄矧長沙控湖湘上游賜<lb/>
履甚廣視邦選侯尤難其人以爾古學粹深風節峻特<lb/>
可以為世之師仁心仁聞威惠孚洽可以為時之帥兼<lb/>
是二者往臨藩方聲望所加列城聳服儒先相望士氣<lb/>
<pb n="KR4d0243_SBCK_038-5a"/>
方振爾其為朕教之楚俗雖安尚有凋瘵爾其為朕撫<lb/>
之典刑所存奚俟多訓<lb/>
　　陳公亮江西運副<lb/>
敕具官某朕惟郡邑官吏至繁不勝其選故精擇部使<lb/>
者付以揚淸激濁之寄以爾抗直而詳練由宰掾持七<lb/>
閩使者節按刑畿甸又有能聲是豈可一日使之家食<lb/>
而不在事易節待次姑以徇爾之私大江之西將輸事<lb/>
重益謹厥職以副眷懷<lb/>
　　吏部郎中林湜太府少卿<lb/>
<pb n="KR4d0243_SBCK_038-5b"/>
敕具官某版曹總國用之要而帑藏分之有司必以外<lb/>
府處其中所以檢柅財貨之出入不嫌于詳其可以輕<lb/>
畀哉爾奮身儒生習于吏治在縣為賢大夫入朝為才<lb/>
御史澄按兩道攝承十連皆有聲績徹于朕聞召寘郎<lb/>
闈靖共爾位進之少列以慰公言率屬究心使上下兼<lb/>
足爾其懋哉<lb/>
　　戸部郎中趙謐軍器監<lb/>
敕具官某戎監之設本以嚴飭武備而休兵歳久繕修<lb/>
之職各有司存長貳亦惟總其凡而已以爾舊弼之孫<lb/>
<pb n="KR4d0243_SBCK_038-6a"/>
克自抑畏久在郎省能寡悔尤序進為長仍攝民曹往<lb/>
其祇欽毋替于舊<lb/>
　　龍圖閣學士正議大夫韓彦直磨勘轉官<lb/>
敕夙嚴銓法所以示百僚之公優待從臣猶不忘三載<lb/>
之攷具官某材猷通敏政術闓明歴事三朝負縉紳之<lb/>
素望投閒十載號簪槖之舊人心安蘂館之居職寓河<lb/>
圖之峻年勞旣久官簿愈高用為晩節之華其服寵光<lb/>
之渥<lb/>
　　寶文閣學士大中大夫顔師魯轉一官致仕<lb/>
<pb n="KR4d0243_SBCK_038-6b"/>
敕奉香火于眞祠方徇投閒之請掛衣冠于神武遽騰<lb/>
告老之章雖欲挽留不如得謝具官某性資剛毅政術<lb/>
疏通幼學壯行曾不渝于一致出藩入從蓋詳試者累<lb/>
年往使殊鄰抗節不撓進登常伯典銓尤明一辭宸陛<lb/>
之嚴洊鎭泉山之遠力求閒退方念儀刑不知何恙之<lb/>
深載覽引年之奏俾升官簿以寵老臣眷簡未忘姑遂<lb/>
明農之志始終無玷尚餘許國之忠服此恩光體予至<lb/>
意<lb/>
　　顔師魯贈四官<lb/>
<pb n="KR4d0243_SBCK_038-7a"/>
敕垂車得請尚想履聲之餘易簀有言猶存尸諫之意<lb/>
愴老成之已矣念冥漠以憮然具官某受才高明植操<lb/>
堅特莅官行法所至有循吏之風憂國愛君直欲任天<lb/>
下之重獨辭榮于八座乃斂惠于一方身退而名益彰<lb/>
年高而德彌邵眷舊臣之無幾驚遺奏之遽聞超進文<lb/>
階仍延世賞仰無愧俯無怍何謝古人生也榮死也哀<lb/>
終全晩節眷惟英爽歆此寵靈<lb/>
　　正議大夫尤袤轉一官守禮部尚書致仕<lb/>
敕位列儀曹屢上求閒之請恩隆儲寀俯從納祿之私<lb/>
<pb n="KR4d0243_SBCK_038-7b"/>
兹焉告歸于以示寵具官某器資精敏學業淹該隱帙<lb/>
奥篇了辨無爽殘膏賸馥霑丐為多冊府道山極一時<lb/>
儒學之選詞垣翰苑兼兩朝制誥之工比訖外庸進儀<lb/>
淸禁命之夕拜有唐人批敕之風擢以春官當虞臣典<lb/>
禮之任乃因感疾遽欲辭榮俾陟崇階以華晩節李綱<lb/>
乞骸而去肯久于尚書孔戣得謝而歸仍加于禮部尚<lb/>
祗渙渥無媿前良<lb/>
　　尤袤贈四官<lb/>
敕舊老遺榮猶有留行之意表章載覽忽形垂絶之言<lb/>
<pb n="KR4d0243_SBCK_038-8a"/>
天不憗遺人所嗟惜具官某以時耆德事朕初潛蚤歳<lb/>
宦游殆及王楊之接晩年貴重遂從園綺之招古事今<lb/>
事問無不知大言小言進必有補爰暨纂承之日首參<lb/>
侍從之班召自藩方喜典刑之如故擢居瑣闥嘉悻直<lb/>
之不衰圖任方深求歸何亟雖弗至甘盤之罔顯恨不<lb/>
許彦博之少閒喪此良臣動予深念進四階而命秩按<lb/>
三尺以疏恩學焉而後臣之正賴多聞之益死者如可<lb/>
作也抑惟斯人之歸或其有知毋悼不幸<lb/>
　　起居舍人陳傅良起居郎<lb/>
<pb n="KR4d0243_SBCK_038-8b"/>
敕具官某言動之屬史官固有左右之異朝廷之用賢<lb/>
士豈以日月為功試之加詳旨則有在爾窮百氏之學<lb/>
發六經之文身方在于布衣名已傳于海内外庸旣訖<lb/>
衆望愈歸比再入于脩門寖擢居于清貫叩其著述之<lb/>
業登之記注之司螭陛直前善開明于朕意鳳池共二<lb/>
能震耀于王言執義不回秉心無競稍遷厥職以重此<lb/>
官庶幾朝宁之間猶見儀刑之舊載纂高皇之典仍陪<lb/>
元子之遊益啓乃心母忘忠告<lb/>
　　祕書郎彭龜年起居舍人<lb/>
<pb n="KR4d0243_SBCK_038-9a"/>
敕具官某朕修明官制用之有條識拔人材待以不次<lb/>
惟此柱下史在邇列以尤親取之中秘書迨近時之罕<lb/>
有旣云遴選安得異辭爾操守堅剛論議剴切端公辟<lb/>
屬贊臺院之宏綱冊府為郎號士林之翹楚擢寘螭頭<lb/>
之直俾陪豹尾之班不循年限而授此官深得用魏謩<lb/>
之意掌錄時政以付國史尚克遵唐室之規益效忠猷<lb/>
以酬異渥<lb/>
　　朝請大夫權刑部尚書京鏜磨勘轉官<lb/>
敕六卿分職皆吾從槖之臣三載陟明優爾吏銓之制<lb/>
<pb n="KR4d0243_SBCK_038-9b"/>
具官某謀謨宏達識度恢洪頃膺慈扆之知徑上甘泉<lb/>
之列張旜而使萬里折戎虜以不驕叱馭而鎮兩川撫<lb/>
民夷而咸服召登宸陛擢寘秋官茲以年勞應于治典<lb/>
爰峻文階之等益増禁路之光尚服恩榮式殫猷告<lb/>
　　兵部尚書羅㸃落權字<lb/>
敕尚書古之納言必求德望之妙武部周之司馬實惟<lb/>
邦正之專肆疇已試之良爰錫爲真之寵具宫某訏謨<lb/>
經遠雅量鎮浮蚤歴近臣自有老成之譽素多仁聞仍<lb/>
全剛毅之資推愛人利物之心為致君澤民之業詞掖<lb/>
<pb n="KR4d0243_SBCK_038-10a"/>
久推于潤色經幃尤賴于講明旅登聽履之聯兼莅典<lb/>
銓之重儀刑朝著滿歲已深領袖從班優賢可後有常<lb/>
德以立武事正需舊學之規以軍令而振國容方倚壯<lb/>
猶之助往祗成命式贊永圖<lb/>
　　兵部侍郞耿秉落權字<lb/>
敕朕旁招賢士遴選從臣惟我舊人載處五兵之貳不<lb/>
煩滿歲遂頒一札之書俾正厥名敷告于衆具官某性<lb/>
資剛果器識宏深夙志功名善談當世之務屢更事任<lb/>
専以斯民爲憂故典州則千里舉安而將命則列城蒙<lb/>
<pb n="KR4d0243_SBCK_038-10b"/>
惠徧儀華貫寖簡予衷掄才甫上于禁途引疾遽收于<lb/>
朝蹟勿藥有喜盍歸乎來留寘邇聯方藉論思之益願<lb/>
全晩節尤高廉退之風乃加眞除俾鎭雅俗櫜弓雖久<lb/>
豈忘武備之修持槖甚休益謹忠猷之告尚承至意毋<lb/>
有遐心<lb/>
　　工部侍郎謝深甫落權字<lb/>
敕朕昭德塞違臨政願治乃睠吉士洊兼夕拜之官樂<lb/>
聞嘉言俾正冬官之貳固云試可實示褒升具官某性<lb/>
稟粹純行能膚敏被聖父非常之遇膺周行不次之除<lb/>
<pb n="KR4d0243_SBCK_038-11a"/>
嗣服云初首居郎省量才旣審擢寘諫垣顒顒朝望之<lb/>
益高亹亹奏篇之切當晉登在陛咸推記注之功就尹<lb/>
中都更資彈壓之重持櫜優遷于起部典銓仍領于選<lb/>
曹載輸批勑之忠尤見愛君之篤豈應久次宜遂為真<lb/>
疇若予工匪求精于技巧毋替朕命尚益效于論思<lb/>
　　汪德輸知崇慶府<lb/>
敕具官某始吾高宗開公社之封實自蜀國尋以崇慶<lb/>
名軍蓋久而後冠以府號地望滋重矣選侯可輕乎惟<lb/>
爾祖首貳元帥府以佐中興爾為恂恂克守家法簡池<lb/>
<pb n="KR4d0243_SBCK_038-11b"/>
之政平易無華卑以左符往守兹蜀念之哉無忝爾祖<lb/>
則不負寄委此邦之意<lb/>
　　宫人符燕燕轉永寜郡夫人李進進轉通義郡夫<lb/>
　　人<lb/>
敕朕飭修内治靡形色選之私周覽掖庭爰秩婦官之<lb/>
序有嘉女德用錫命書具封某婉嫕自將柔良有素知<lb/>
小星盡心之美不見驕盈承樛木逮下之恩惟加肅謹<lb/>
寖歴歳時之久備殫夙夜之勤分樂土以疏封賁小君<lb/>
而示寵其祗渙渥益懋芳猷<lb/>
<pb n="KR4d0243_SBCK_038-12a"/>
　　汪義端知舒州<lb/>
敕具官某淮右諸郡職優而事簡舒其尤也爾蚤登甲<lb/>
科蔚有時望近膺親擢欲振臺綱引去翩然留之不可<lb/>
爾才辦劇屢更盤錯是邦簡靜游刃有餘其與斯民相<lb/>
安于無事以稱朕安邊固圉之意<lb/>
　　集英殿修撰知紹興府趙不流知廣州趙彦操職<lb/>
　　事修舉並除煥章閣待制<lb/>
　　　趙不流<lb/>
敕報政輔藩又見期年之變疏恩中扆載加禁路之榮<lb/>
<pb n="KR4d0243_SBCK_038-12b"/>
具官某慶席仙源才優吏道頃由輦轂彈壓之任遂為<lb/>
朝夕論思之臣寶婺分符備著蕃宣之效㑹稽奏課曾<lb/>
陞論譔之華日坐黄堂庭無留事風行黔首時有譽言<lb/>
登之持橐之聯壯我維城之勢帥臨十國方為久任之<lb/>
圖位列四松不減近班之寵尚祗明命以訖外庸<lb/>
　　　趙彦操<lb/>
敕帥閫雄尊著南海于蕃之蹟璽書勉勵陞西淸次對<lb/>
之華惟我宗英被兹渙渥具官某才猷敏劭學識該通<lb/>
蚤膺聖父之知超寘列卿之長俾兼天邑有趙張之威<lb/>
<pb n="KR4d0243_SBCK_038-13a"/>
名進攝地官熟研桑之心計一辭位著久閲星霜姑蘇<lb/>
宣三載之勞章貢總數州之重頃踰庾嶺往鎮番禺撫<lb/>
蠻徼以不驚惠賈胡而無擾載嘉善最俾正從臣望雲<lb/>
以求蓬萊毋謂鵷行之遠把麾而去江海乃通豹尾之<lb/>
班兹曰殊恩益圖來效<lb/>
　　端明殿學士正奉大夫致仕鄭丙贈四官<lb/>
敕引年已乆無復尚書之履聲遺奏忽聞庶幾太史之<lb/>
尸諫舊臣無幾䘏典宜加具官某氣直而能温性剛而<lb/>
善下立朝正色為多士之表儀典選盡公慕古人之風<lb/>
<pb n="KR4d0243_SBCK_038-13b"/>
裁洊更名郡遂返故鄉奉祠館以怡神據禮經而告老<lb/>
謂因閒適可迪壽康不知何恙之深遽起云亡之嘆疊<lb/>
升命秩仍茂賞延八座班高篤始終之不替九京恩及<lb/>
尚英爽之有知<lb/>
　　資政殿大學士通議大夫范成大轉一官致仕<lb/>
敕圖舊人而共政方媿未能引大體以乞身胡爲有請<lb/>
嗟名臣之老矣撫往事以慨然具官某俊逸不羣風流<lb/>
自命文章甚偉崔蔡誠不足多制誥尤工王楊當爲之<lb/>
伯緒餘所出施設具宜桂海冰天望皇靈而益遠瀛壖<lb/>
<pb n="KR4d0243_SBCK_038-14a"/>
蜀道專制閫以增雄是誠宣力于四方宜俾進官于兩<lb/>
地出司留籥遂奉祠庭用之未盡其才退而自求其志<lb/>
臥公幹漳濱之疾掛隱居神武之冠寵數彌光典刑斯<lb/>
在噫胸中之有兵甲世稱小范之才高扁舟之泛江湖<lb/>
或謂鴟夷之仙去皆爾鄉閭之舊豈其苗裔之餘無忝<lb/>
前良以全晩節<lb/>
　　范成大贈五官<lb/>
敕舊弼遺榮方遂垂車之志需章上奏忍聞易簀之言<lb/>
天不憗遺人其殄瘁具官某身登二府仕歴三朝詞章<lb/>
<pb n="KR4d0243_SBCK_038-14b"/>
議論之高無慚古昔東西南北之表咸著威名曾輔政<lb/>
之幾何乃居閒之寖乆九齡之風度可想晉公之神明<lb/>
不衰石湖忽墮乎文星壽櫟遽成夫陳迹云何不淑而<lb/>
至于斯念三呉人士之無多嘆一代風流之幾盡躐五<lb/>
階而進秩按二品以疏恩噫三仕三已而賦歸豈復計<lb/>
生前之事一官一集之傳遠尚得垂身後之名其或有<lb/>
知當自無憾<lb/>
　　軍器少監黃由將作監<lb/>
敕具官某朕有元子愛之固深而敎之惟恐不至一時<lb/>
<pb n="KR4d0243_SBCK_038-15a"/>
賓僚極儒雅之選爾以倫魁之彦乆儀羣玉之府侃侃<lb/>
正色抗論不回自少匠而為長蓋亦寵矣技巧精能非<lb/>
以此望汝也横經朱邸使吾兒有直諒多聞之益是惟<lb/>
休哉<lb/>
　　開府儀同三司判隆興府趙雄少保致仕<lb/>
敕舊弼偃藩方倚上流之重需章請老遽求故里之歸<lb/>
逝矣莫留惻然興感具官某謀謨宏遠識度恢洪洞往<lb/>
古治忽之原識當今輕重之體臨機輒斷慕如晦彌縫<lb/>
之功遇事敢為有黃裳經濟之略頃辭朝會洊著民庸<lb/>
<pb n="KR4d0243_SBCK_038-15b"/>
起之西蜀之陬付以南昌之郡仰父俯子寖銷愁嘆之<lb/>
心襟江帶湖雅稱詩書之帥以疾來諗乞身甚堅雖深<lb/>
軫予衷亦重違雅志其陟三孤之貴以華萬里之行噫<lb/>
圖任舊人謂尚堪于大政注想元老惜不究于長才諒<lb/>
服渙恩式全嘉遯<lb/>
　　趙雄贈少師<lb/>
敕垂車自適難留故相之歸屬纊有言尚篤大臣之誼<lb/>
殄瘁之嘆遠邇所均具官某以庸濟之才際明良之㑹<lb/>
坐廟堂而獨任光輔至尊之朝解印組以言旋猶髙勇<lb/>
<pb n="KR4d0243_SBCK_038-16a"/>
退之節迨予嗣服嘗賴矢謨初為武侯渡瀘之行實重<lb/>
周公分陜之寄洊更帥閫最得士心不圖柱石之衰遂<lb/>
掛衣冠而去勉親醫藥猶藉典刑遽淪九京奄隔千古<lb/>
爰陟公師之亞仍加世賞之延噫死生旦晝之常固達<lb/>
人之所諒君臣始終之分豈卹典之可稽慨想冥途尚<lb/>
歆異渥<lb/>
　　湖北提刑張垓江西提刑知池州王謙湖北提刑<lb/>
敕具官某等祖宗哀矜庶獄分道置使前古未有也朕<lb/>
承丕緒尤遴于擇人爾垓名臣之子尚有家法爾謙儒<lb/>
<pb n="KR4d0243_SBCK_038-16b"/>
林之彦尤長吏才大江之西人以終訟為能重湖之北<lb/>
民有敚攘之擾各務澄按恤民之可矜懲吏之無良使<lb/>
遠方之人自以為不冤朕將有以褒表之<lb/>
　　朝議大夫煥章閣待制馬大同磨勘轉官<lb/>
敕一麾出守實吾從橐之臣三載陟明優爾吏銓之制<lb/>
具官某器資精敏心計疏通比從惟月之班徑上甘泉<lb/>
之列民曹治賦更嘉獻納之忠京口分符備著蕃宣之<lb/>
效年勞寖及治典可稽俾序進于文階以増光于侯度<lb/>
往其祗命益務告猶<lb/>
<pb n="KR4d0243_SBCK_038-17a"/>
　　吏部郎中錢象祖樞密院檢詳<lb/>
敕具官某天下之兵本于宥庭設屬掄才實視宰掾非<lb/>
夫詳練敏明之士不在兹選爾起于重珪疊組之家而<lb/>
以書生自處蚤更事任若老于州縣者出入郎省殆二<lb/>
十年敏而不疎審而無滯賛吾樞臣爾其選也益勉所<lb/>
長以俟登用<lb/>
　　太府丞曾三聘秘書郎<lb/>
敕具官某道山蓬萊圖籍鉅萬士夫仰望眞有颷車羽<lb/>
輪之隔遊其中者皆天下選也以爾力學自奮持論不<lb/>
<pb n="KR4d0243_SBCK_038-17b"/>
阿憂國之心如飢如渴擢自外府徑登淸貫益讀未見<lb/>
書以昌遠業且使四部秩然有序是為稱職哉<lb/>
　　大理寺主簿王寜新知信陽軍劉崇之並太府寺<lb/>
　　丞<lb/>
敕具官某等寺監皆有丞而外府設官獨詳焉蓋欲上<lb/>
裨版曹之調度下柅有司之出納不可以非其人也以<lb/>
爾寜文詞蔚然明習吏道勾稽棘寺平反為多爰俾序<lb/>
遷以酬勞勩爾崇之聲稱籍甚蚤登著庭出守邊方占<lb/>
對尤敏使還朝蹟以慰公言所貴于儒者為其能通世<lb/>
<pb n="KR4d0243_SBCK_038-18a"/>
務其以所學見之事功勉哉<lb/>
　　宗正少卿鄭汝諧右文殿修撰知池州<lb/>
敕具官某爾以科級自奮以才諝見稱持節分符俱有<lb/>
聲績登之卿列進攝禁途迨命為眞乃有異論朕方遴<lb/>
論思之選屢欲留行爾乃陳去就之義力求引退卑以<lb/>
右文論譔之職往撫池陽凋瘵之餘式遄其行慰彼黎<lb/>
庶<lb/>
　　忠翊郎屠思正監轄製造御前軍器所實及五年<lb/>
　　轉一官<lb/>
<pb n="KR4d0243_SBCK_038-18b"/>
敕具官某除戎器以戒不虞國之務也爾職其事遂閱<lb/>
五年何愛一官以奬勞勩<lb/>
　　壽聖皇太后慶八十詔書文武陞朝官等加封祖<lb/>
　　父母父母定詞<lb/>
　　　臺諫卿監郎官以上封祖父并父<lb/>
敕具官某父某朕日侍慈皇推尊祖后母儀備三朝之<lb/>
盛壽簡増八袠之崇奉徽稱于日至之長講慶禮于元<lb/>
正之始爰本親親之道用推老老之恩以爾積善有餘<lb/>
潛光不試粤有賢子<hi>孫子祖父云</hi>揚于王庭<hi>臺卿少云列在臺官云列屬憲</hi>
<pb n="KR4d0243_SBCK_038-19a"/>
<hi>曹都司云宰掾是司月卿郞宫云列在名</hi>聿觀縟典之行可後高年之渥爰<lb/>
陞命秩以示寵光益務教忠用圖顯報<lb/>
　　　臺諫卿監郞官以上封祖母并母<lb/>
敕具官某母某氏<hi>至用推老老之恩同前制朕日侍慈皇</hi>以爾婦道素全<lb/>
壼彛甚飭粵有賢子<hi>賢孫祖母云</hi>揚于王庭<hi>臺卿少云列在臺官云列屬憲</hi>
<hi>曹都司云宰掾是司月卿郎官云列在名</hi>聿觀縟典之行可後高年之渥爰<lb/>
加沐邑以示寵光<hi>國夫人晉封大國郡夫人爰封名郡</hi>
　　　職事官內外陞朝官京局京官選人在外京官<lb/>
　　　選人封祖父母父母<lb/>
<pb n="KR4d0243_SBCK_038-19b"/>
敇具官某父某朕以祖后壽登八袠恭侍慈皇奉上萬<lb/>
年之觴爰推老老之恩以廣親親之道以爾潛光不試<lb/>
積善有餘<hi>甚飭婦道有聞祖母并母云壼彜</hi>子仕朝行身逢慶霈<hi>云孫祖父</hi>
<hi>云子仕中都在外京官選人云子在仕途仕朝行朝官云子通朝籍京局京官選人</hi>爰加異渥以<lb/>
惠高年<lb/>
　　知樞密院事趙汝愚初除封贈<lb/>
　　　曾祖太子少保士慮太子太保<lb/>
敕我有宗臣進長樞筦雖循牆而避寵終出綍以疏榮<lb/>
貴震一時恩及三世具官某分暉帝胄履善家庭九族<lb/>
<pb n="KR4d0243_SBCK_038-20a"/>
序遷曾不登于膴仕百年隱行乃有見于後人惟爾曾<lb/>
孫旣登右府亞于宫保已賁幽原爰加再命之崇遂列<lb/>
三師之重前無舊比歿有餘光<lb/>
　　　曾祖母高平郡夫人龔氏文安郡夫人<lb/>
敕位尊任重必有家傳積厚流光亦由閫政恩旣加于<lb/>
曽廟封宜進于小君具封某以柔淑之資嬪信厚之族<lb/>
雖中饋之職無顯于外而内則之懿能肥其家逮三葉<lb/>
而益昌位元樞而鼎貴載加名郡以表芳猷<lb/>
　　　祖太子少傅不求太子太傅<lb/>
<pb n="KR4d0243_SBCK_038-20b"/>
敕紫樞元臣方隆于同姓靑宮亞傅嘗寵于大家位旣<lb/>
愈崇恩亦宜稱具官某奕奕帝王之胄恂恂儒素之風<lb/>
教子以經至孫而貴鳴珂佩玉雖不見于生前疊組重<lb/>
圭乃追榮于身後進登一品以慰九京<lb/>
　　　祖母咸寧郡夫人晁氏濟陽郡夫人<lb/>
敕世胄高華本由濟北之族慶源流衍實自召南之風<lb/>
具封某躬蘋蘩之勤遵圖史之訓功容俱備典則不渝<lb/>
教子有方能甘啜菽之養撫孫甚愛眞有含飴之歡兹<lb/>
領樞庭以翊興運頃嘗頒夫沐邑俾載益于郡封爰分<lb/>
<pb n="KR4d0243_SBCK_038-21a"/>
廣濟之名式慰謹終之意<lb/>
　　　父太子少師善應太子太師<lb/>
敕眷我維城固多將相侯王之貴惟爾有子遂為股肱<lb/>
心膂之臣可無寵光載篤餘慶具官某家法有自天資<lb/>
尤高及見太平猶記開元之際結交前輩尚聞正始之<lb/>
音躬曾閔之孝欽慕間平之儒雅爰謹家庭之訓遂傳<lb/>
宥府之賢乃進宫師以彰陽報其祗明命益啓後昆<lb/>
　　　母安化郡夫人李氏饒陽郡夫人<lb/>
敕愛君憂國繄我本兵之良嫓德娠賢可後榮親之渥<lb/>
<pb n="KR4d0243_SBCK_038-21b"/>
具封某稟資柔懿植操幽閒以澤底之名家歸天潢之<lb/>
支派<hi>以澤底李與岡頭盧土門崔竝稱可證其不誤案澤底一本疑底字誤因缺之攷唐李肇國史補</hi>
中閨甚肅不辭舉案之勤令子著名端自繼機之訓云<lb/>
何不淑其後遂興洊啓博陵之封以示冥途之寵<lb/>
　　　妻鄱陽郡夫人徐氏通義郡夫人<lb/>
敕大臣許國有光麟趾之宗夫人起家無媿鵲巢之隱<lb/>
惜悼亡之已乆宜追遠以加榮具封某生自儒門嬪于<lb/>
皇族身能全于婦道生弗永乎天年迨夫子之登庸嗟<lb/>
室人之冥漠視其爵秩賁以恩光易番水之舊封卑眉<lb/>
<pb n="KR4d0243_SBCK_038-22a"/>
山之新渥尙惟靈爽式克欽承<lb/>
<pb n="KR4d0243_SBCK_038-22b"/>
</p>
<p>
攻媿集卷三十八<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_039-1a"/>
攻媿集卷三十九<lb/>
　　　　　宋　樓　鑰　撰<lb/>
　外制<lb/>
　　大中大夫沈揆轉一官守權吏部侍郎致仕<lb/>
敕侍朝甚喜方儀荷橐之聯何恙之深忽上掛冠之請<lb/>
初不聞曾子之疾乃欲為疏傅之歸具官某文有菁華<lb/>
學稱博雅頃屢登于位著矧夙備于儲寮嗣服云初首<lb/>
頒于召節殿邦旣久終入于從班謂其數器之兼卑以<lb/>
二銓之重預修史策勸講經帷造膝陳謨曽未浹日抗<lb/>
<pb n="KR4d0243_SBCK_039-1b"/>
章告老胡不待年許尋里社之閒仍守天官之秩子騫<lb/>
之在汶上莫遂挽留公幹之卧漳濱徒深懷舊尚祇渙<lb/>
渥以保修名<lb/>
　　沈揆贈四官<lb/>
敕孟軻之致為臣方軫留行之念曽參之啓予手忽聞<lb/>
將死之言撫往事以何追嗟若人之不淑具官某老于<lb/>
文學志在事功博極羣書而發于英詞上下千載而見<lb/>
之篤論任握節分符之寄所在著稱登簪筆持橐之班<lb/>
于時未久抱疴自列納祿言歸當危惙以奏篇眷忠勤<lb/>
<pb n="KR4d0243_SBCK_039-2a"/>
而隕涕爰加卹典悉按彝章進官序以甚優卑賞延而<lb/>
不吝尙惟英爽歆此寵靈<lb/>
　　皇太后慶壽武學生加封祖父母父母定詞<lb/>
　　　上舍内舍生<lb/>
敕具某人父某朕以祖后春秋益高乃月正元日恭侍<lb/>
慈皇仰奉慶禮錫類之恩溥及中外一命而上祖父母<lb/>
父母壽登八十者始得預此爾年方從心以有子列在<lb/>
右庠嘗預舍選寵以命秩<hi>祖母并母云寵以恩封祖父并父云進加命秩</hi>最爲<lb/>
優異其服明渙以迪壽康<lb/>
<pb n="KR4d0243_SBCK_039-2b"/>
　　　外舍生<lb/>
敕具某人父某朕以祖后春秋益高乃月正元日恭侍<lb/>
慈皇仰奉慶禮錫類之恩溥及中外惟爾有子<hi>云有孫祖父母</hi>
列在右學年登八秩寵以恩封<hi>云加進恩封父母同詞加封</hi>其服渙<lb/>
恩以綏吉履<lb/>
　　勝捷下名都虞候楊彦換從義郎王檝換秉義郎<lb/>
敕具官某汝久隸羽林積勞可紀授以勇爵實應舊章<lb/>
往其欽承益務忠恪<lb/>
　　王進之知德慶府<lb/>
<pb n="KR4d0243_SBCK_039-3a"/>
敕具官某爾頃以天府貳車往守武陵突不得黔已復<lb/>
報罷朕心憫焉晉康雖遠實高皇興王之地舉以授汝<lb/>
以觀汝能尚其懋哉毋替朕命<lb/>
　　大理寺丞林季友吏部郎官主管侍郎右選<lb/>
敕具官某郎曹二十有八莫劇于武選文書盈几難以<lb/>
徧察涉筆占位猶恐不暇非靜而敏者未易得其要領<lb/>
也爾以儒者而通世務桐川奉最再轉而丞于廷尉未<lb/>
久也選居星省遂典三銓鶡弁之士惟吏是聽雖有抑<lb/>
滯不能自伸爾其念哉勉贊而長<lb/>
<pb n="KR4d0243_SBCK_039-3b"/>
　　浙西提舉黃遹本路提刑<lb/>
敕具官某三丞出擁使節還為郎曹者多矣以爾之賢<lb/>
列屬憲臺丞于中秘使事修舉宜俾來歸浙河以西服<lb/>
爾淸裁爾亦以靜退自處無羨于登仙就易祥刑之司<lb/>
以為畿甸之望表廉幹儆惰偷民以不寃淸我臬事朕<lb/>
豈使爾徒久于外哉<lb/>
　　宗正丞鄭公顯浙西提舉<lb/>
敕具官某朕惟倉庾斂散之法山海摘煮之利分道置<lb/>
使所任甚專畿甸之間選用尤重以爾學贍而文敏外<lb/>
<pb n="KR4d0243_SBCK_039-4a"/>
寛而内剛進丞司宗華問罙暢兼掌名表屬詞最工持<lb/>
節有行去天尺五酌豐歉而賦政辨能否以簡僚惟爾<lb/>
之能思所以稱<lb/>
　　龍圖閣直學士程大昌除龍圖閣學士致仕<lb/>
敕引經告老為神虎掛冠之歸念舊疏榮峻龍馬負圖<lb/>
之職以優耆德以表高風具官某秉操堅剛著書淵博<lb/>
蚤游冊府擅温厚爾雅之文晩侍儲闈賴直諒多聞之<lb/>
友十年筆橐人望素隆數路麾符民庸益著高蹈囂塵<lb/>
之表久從香火之閒年旣及于從心志欲祈于納祿羽<lb/>
<pb n="KR4d0243_SBCK_039-4b"/>
翼之資黃綺毋忘伐木之詩丘壑之有臯䕫當遂考槃<lb/>
之樂尚祗明渙式介蕃釐<lb/>
　　太府寺主簿林思濟大理寺丞<lb/>
敕具官某先王用刑之法莫詳于甫刑一書有曰故乃<lb/>
明于刑之中率乂于民棐彜爾蚤以經術先多士嘗誦<lb/>
其言矣入仕朝行有靖共之譽廷尉選丞以爾為之其<lb/>
試所學以廣朕欽恤之意<lb/>
　　主管戸部架閣孫元卿太學正<lb/>
敇具官某爾以甲科自奮用為掌故之官中更艱棘蓋<lb/>
<pb n="KR4d0243_SBCK_039-5a"/>
久而後得之退然自牧亦旣再歳賢關淸選爾宜居之<lb/>
子率以正孰敢不正橋門之士將于爾觀焉<lb/>
　　修職郎權建寜府政和縣尉胡杞擒獲許伯祥等<lb/>
　　循兩資<lb/>
敕具官某警捕尉曹職也姦民寇攘爾能致之連帥有<lb/>
言何愛旌賞<lb/>
　　余永弼知閬州<lb/>
敕具官某閬風錦屏之勝士誦少陵之詩恨不得身到<lb/>
其地爾乃以二千石臨之豈易得哉爾起儒門萬里入<lb/>
<pb n="KR4d0243_SBCK_039-5b"/>
蜀洊更事任雅有能稱郡寄寖高事權益重無輕民事<lb/>
克勤小物則可以稱此矣<lb/>
　　王寅知江州<lb/>
敇具官某長江上游以潯陽爲重鎭分屯禁旅控禦一<lb/>
面守將非它郡比也以爾三領左符老于吏治番昜之<lb/>
政人多稱之其殫撫字之心無改中和之舊使兵民晏<lb/>
然隱若敵國則不負選侯之舉矣<lb/>
　　丁逢潼川府路轉運判官<lb/>
敕具官某爾有志當世結知慈皇守郴陽使湖外又皆<lb/>
<pb n="KR4d0243_SBCK_039-6a"/>
有聲績可紀今日有用之才也東川飛輓之重不以輕<lb/>
卑叱馭而往毋憚馳驅撫摩吾民廉察羣吏以稱外臺<lb/>
耳目之選是惟休哉<lb/>
　　謝源明直煥章閣知温州<lb/>
敕具官某朕遴選諫臣以廣聽覽爾頃居九列旋冠宰<lb/>
掾察其堅正擢在騎省論事不回方嚮于用銜恤而歸<lb/>
念之不忘亦旣卽吉起鎭東土惟永嘉在左浙為望郡<lb/>
山川秀發衣冠鼎盛四邑相去才百里而負山並海壤<lb/>
地深遠人物日庶事亦滋繁非得精明和惠之人未易<lb/>
<pb n="KR4d0243_SBCK_039-6b"/>
辦治爾其人矣堯章寓職以寵爾行俟訖外庸登進未<lb/>
晚尚其欽哉<lb/>
　　幹辦審計司范蓀太府寺主簿<lb/>
敕具官某蜀之范氏如晉王謝人物輩出文獻相望爾<lb/>
在今日又其翹楚也以世科發身以吏課交薦其在朝<lb/>
列退然若無所修綜者而人自稱之勾稽外府姑以序<lb/>
進勉紹家學以稱所䝉<lb/>
　　趙像之福建提刑<lb/>
敕具官某七閩祥刑之寄選于衆久矣以爾被服儒雅<lb/>
<pb n="KR4d0243_SBCK_039-7a"/>
屢持使節往司宗盟聲望日著雖無預于吏治已習知<lb/>
其民風就乘軺車不俟臨遣聽訟吾猶人也必也使無<lb/>
訟乎聖人之言固未易及得情勿喜尚惟勉旃<lb/>
　　江東運副傅伯壽直煥章閣<lb/>
敕具官某朕惟烈祖聖學高妙昭回之光下飾萬物煥<lb/>
乎文章尊閣惟謹寓直之寵不以輕卑也以爾天資警<lb/>
敏一日千里詞章精贍連收三科登著作之庭于今十<lb/>
有八年矣按刑將漕益著外庸爰錫寵名以示褒表討<lb/>
論潤色豈其舍諸<lb/>
<pb n="KR4d0243_SBCK_039-7b"/>
　　朱翺大理寺丞<lb/>
敕具官某惟爾祖光輔思陵爾父又登從列君子之澤<lb/>
未艾也爾被賞延乃能明習文法致身廷評出守辰陽<lb/>
奉最以歸進之棘丞榮路無壅益勉厥職無忝爾先<lb/>
　　淮西運副趙師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>太府少卿淮西總領<lb/>
敕具官某國家分屯重兵布列江滸董饟之任必選朝<lb/>
士臨之而金陵莫重焉爾決科自奮飾以儒雅有志事<lb/>
功所至辦治嘗使京口見謂敏明淮甸錢幣更張之餘<lb/>
賴爾撫摩調護之力民情悅服名稱益彰兹以亞卿往<lb/>
<pb n="KR4d0243_SBCK_039-8a"/>
司調度足兵足食復于爾觀焉尚殫爾心以副詳試之<lb/>
意<lb/>
　　廬州修城官修武郎建康都統司中軍權副將馬<lb/>
　　再興武顯郎左軍統領毛致通武經郎左軍統制<lb/>
　　馬遹各轉一官<lb/>
敕具官某等合肥當淮西一面俾葺堅城以固吾圉率<lb/>
衆庀工汔厎于成各進厥官庸勸勞勩<lb/>
　　同安郡夫人武氏進封才人<lb/>
敕朕肅正宫闈日修于内則整齊品秩尤戒于私恩必<lb/>
<pb n="KR4d0243_SBCK_039-8b"/>
有柔儀乃容序進具封某禀資婉嫕履行純和久承樛<lb/>
木之慈得備貫魚之列疏封名郡錫號小君知閱時之<lb/>
滋深嘉率職之無怠登之女御示我壼彜位幾近于九<lb/>
嬪爵亦儕于千石帶弓箭而待君側吾豈務于燕游理<lb/>
絲枲而獻歳功爾尚勤于蠶織<lb/>
　　知建康府鄭僑吏部尚書<lb/>
敕司筦籥于留都方資賢牧典銓衡于選部當任舊人<lb/>
乃播綸言載儀禁路具官某性資剛毅學力精深聲華<lb/>
蚤擅于倫魁名節尤稱于傑特訓辭温厚信獨步于一<lb/>
<pb n="KR4d0243_SBCK_039-9a"/>
時朝夕論思率主盟于公議旋由夕拜進長天官閩部<lb/>
選侯洊更鎭撫秣陵謀帥復藉保釐屬興宣室之思俾<lb/>
趣鋒車之召渴聞讜論日佇尚書之履聲器使羣才更<lb/>
賴山公之啓事毋庸俟駕亟遂歸班<lb/>
　　趙師程大理寺主簿<lb/>
敕具官某朝行簿領之官勾稽之外職業素簡惟理官<lb/>
設屬則有近制廷評奏當之成俾分攷而訂正之遴選<lb/>
非他比也以爾天潢之秀儒雅自將試邑佐州遇事不<lb/>
苟且嘗列于朝矣其服朕命益觀汝能<lb/>
<pb n="KR4d0243_SBCK_039-9b"/>
　　翰林醫效王懋兼重華宫祗應實及二年轉一官<lb/>
敕具官某朕祇事重華尤謹于藥石之奉爾以瘍醫奉<lb/>
職惟謹亦又再歳在法當遷俾陞爾階其思所報<lb/>
　　俞澂知常德府<lb/>
敕具官某武陵為湖北名邦以壽皇潛藩地望增重總<lb/>
數州之戎事控五溪之喉衿未嘗不選侯而用焉爾出<lb/>
儒門明習文法有公亷之操得温厚之稱嘗守髙安政<lb/>
適其平郎曹卿寺踐歴滋久起家剖符往鎭遐服明聽<lb/>
朕言無輕民事<lb/>
<pb n="KR4d0243_SBCK_039-10a"/>
　　中奉大夫煥章閣待制知鄂州王信磨勘轉官<lb/>
敕一麾出守久著于民庸三載陟明適登于吏攷乃頒<lb/>
恩命俾進文階具官某性識疏通材猷敏劭西掖擅演<lb/>
綸之美東臺髙批敕之風易鎭㑹稽暢威名于近甸分<lb/>
符鄂渚增形勢于上游茲以年勞應于治典雖曰有司<lb/>
之定制是為增秩之殊榮益圖爾功以謹忠報<lb/>
　　知明州何澹母太淑人石氏該慶壽恩封齊安郡<lb/>
　　太夫人<lb/>
敕朕禮厚兩宫當累洽重熙之際年登八袠奉隆慈備<lb/>
<pb n="KR4d0243_SBCK_039-10b"/>
福之尊乃推老老之心庸廣親親之道具封某氏起自<lb/>
名族嬪于大門善相其夫為部使者之貴親見吾子任<lb/>
中執法之嚴方乘輕軒以就祿養逢國家之慶霈開湯<lb/>
沐之新封位正小君爰擇黃岡之勝恩隆晩歳式增彤<lb/>
管之華益介壽祺以儀閨閫<lb/>
　　太府少卿呉珽太府卿淮東總領<lb/>
敕具官某國家東巡呉㑹列戍江淮惟此丹陽尤為近<lb/>
屏䕶餉旣久可後褒升爾儒雅雍容克勤吏道詳歴版<lb/>
曹司金之職遂登外府亞卿之華頃以王臣往給軍食<lb/>
<pb n="KR4d0243_SBCK_039-11a"/>
調娯酬酢上下帖然就加惟月之班其服自天之寵勿<lb/>
替于舊益圖爾功<lb/>
　　迪公郎李閌父儀甫該慶壽恩封承務郎致仕<lb/>
敕具官某爾積行有素年過九齡有子在官實應封典<lb/>
授之京秩以爲爾寵<lb/>
　　宫人張氏封郡夫人<lb/>
敕朕日聽外朝退修内治婦官具設尤嚴陛級之分恩<lb/>
命所加必視功容之懿具位某氏雅稱柔履選自良家<lb/>
事宫壼以服勞閱歳時而滋久啟封名郡進位小君仍<lb/>
<pb n="KR4d0243_SBCK_039-11b"/>
頒祿秩之優庸示禁庭之寵其祗渙渥益懋芳猷<lb/>
　　訓武郎臨安府湖州巡轄遞鋪梁靑違滯金字牌<lb/>
　　降一官<lb/>
敕具官某置郵所以傳命令達章奏矧制閫動係邊事<lb/>
可少稽乎爾怠于職行不以時奪爾一階以懲不恪<lb/>
　　國子錄陳邕武學博士<lb/>
敕具官某爾掌敎國子蔚然有稱嘗對便朝論事尤切<lb/>
長于右學益觀通才武尚止戈兵實貴謀其以斯意訓<lb/>
迪學士庶幾得有用之才以備將帥之選焉<lb/>
<pb n="KR4d0243_SBCK_039-12a"/>
　　王介國子錄<lb/>
敕具官某士登甲科立致膴仕亦惟行誼有以稱則得<lb/>
之斯無異辭爾當龍飛之初居俊秀前列輔邦入幕以<lb/>
儒雅飾吏是能稱此科級者擢居胄監典我敎事又能<lb/>
稱此使學者宗之則爾之進未艾也<lb/>
　　樞密院編修官許介宗正丞<lb/>
敕具官某司宗有丞在頌臺冊府之間非列寺比故其<lb/>
選甚高爾蚤擢乙科嘗試劇縣慈皇聞其善政就加增<lb/>
秩之寵再入脩門其才益著比以編摩之職攝郎省參<lb/>
<pb n="KR4d0243_SBCK_039-12b"/>
宰掾矣兹登淸途務修寶牒益謹厥職以究爾長<lb/>
　　王漑戸部郎官<lb/>
敕具官某版曹掌國之大計而左民尤為繁劇州邑之<lb/>
訟有不得其平者率造焉思得疏通詳練之士久矣爾<lb/>
源流家傳緣飾吏事往使于蜀精敏有餘操贏貲以蘇<lb/>
疲瘵嘗加詔奬召對便朝審其可用往振兹職益觀汝<lb/>
能<lb/>
　　䕫路運判馮震武戸部郎官四川總領<lb/>
敕具官某朕惟武王不忘遠之意西南萬里選才尤詳<lb/>
<pb n="KR4d0243_SBCK_039-13a"/>
矧總餉之寄動關軍國見大夫臨遣而行或不及事爾<lb/>
蜀國之產嘗列于朝觀風䕫門能宣德意加以民曹之<lb/>
職就董五十餘州之賦以給營壘之師民力困矣軍須<lb/>
方繁足食足兵佇觀儒效<lb/>
　　太常寺主簿張貴謨司農寺丞<lb/>
敕具官某爾學術該通論議根據一時清流也頃試劇<lb/>
邑乃有能聲蓋嘗見于用矣勾稽頌臺進丞農扈雖曰<lb/>
曾預禮樂制作之事要須詳試簿書期會之間爾惟通<lb/>
才其體此意<lb/>
<pb n="KR4d0243_SBCK_039-13b"/>
　　太社令陳峴太學博士<lb/>
敕具官某爾以紹興法從之孫自奮宏博之科宜仕于<lb/>
朝久矣徊翔幕府列屬容臺賢士之關師儒虛位疇咨<lb/>
多士僉曰汝宜温故知新爾其自勉<lb/>
　　判建康府葛邲攺判隆興府<lb/>
敕由端揆以殿邦允藉保釐之略為上流而易鎭更資<lb/>
撫御之才爰授左符載揚明綍具官某謀猷宏達德度<lb/>
恢洪三世名儒益致家聲之顯兩朝異眷遂專國秉之<lb/>
隆矧惟舊學之臣久處洪樞之任密參廟算旣兼文武<lb/>
<pb n="KR4d0243_SBCK_039-14a"/>
之資祈解政機遂付軍民之寄加延恩而寓職視上宰<lb/>
以疏榮顧陳義以甚堅為相攸而攺命惟襟江帶湖之<lb/>
地可以優賢皆耕田鑿井之民正宜坐嘯其為十連之<lb/>
帥式遄千騎之行噫嘗本五兵彌覺偃藩之重周知萬<lb/>
務豈云斂惠之難尙訖外庸益綏休寵<lb/>
　　新除吏部尚書鄭僑龍圖閣學士依舊知建康府<lb/>
敕召還選部行領從臣之班居守陪京復分方面之任<lb/>
選用之遴中外則均具官某望重兩朝才髙衆俊以三<lb/>
代之文掌我帝制以六經之學格于君心頃由天官出<lb/>
<pb n="KR4d0243_SBCK_039-14b"/>
鎭閩部旋卑保釐之寄實資鎭撫之功尙書喉舌之官<lb/>
固應圖舊河東股肱之郡故特召君矧荒政之方修亦<lb/>
遜章之沓至俯徇借留之志益髙難進之風龍閣陞華<lb/>
用為爾寵麟符增重克成厥終益著外庸以綏渙渥<lb/>
　　知臨安府錢塘縣趙盛太社令<lb/>
敕具官某惟爾先正光輔髙皇配饗廟廷燕及後裔凡<lb/>
爾昆弟序進于朝社稷之司不以輕授靖共爾位毋忝<lb/>
爾先<lb/>
　　新知潼川府楊虞仲直秘閣知䕫州<lb/>
<pb n="KR4d0243_SBCK_039-15a"/>
敕具官某䕫子之國號稱䕫門蓋蜀川之喉衿也謀帥<lb/>
之重實難其人爾西南望士三持使節蜀之民服爾名<lb/>
已久爾亦習知風俗之詳矣潼川未行易鎭茲部寓直<lb/>
中秘以爲爾寵民生凋瘵非他路比罷行利害汔可小<lb/>
康其尚勉哉以稱推擇之意<lb/>
　　進士張昉陳舜咨賑濟補承節郎<lb/>
敕某人荒政之修勸分爲急爾出私儲以濟饑民何愛<lb/>
一官用勸來者<lb/>
　　承信郎榷貨務檢法使臣錢煜收趁増羨轉一官<lb/>
<pb n="KR4d0243_SBCK_039-15b"/>
敕具官某榷山海之利以佐邦儲賞典最厚爾奔走其<lb/>
下亦預進官尚勉公勤思有以稱<lb/>
　　陳謙䕫路運判<lb/>
敕具官某䕫門為蜀要衝川陸險絕刀耕火種民生甚<lb/>
難將輸之寄甚重郡計實仰給焉非通敏之士不在茲<lb/>
選以爾有用之學洊試劇繁以南蘭陵吏課之最領湖<lb/>
右斂㪚之權茲為朕行調度一道撫惠疲氓務去泰甚<lb/>
使田里得以安其生則朕之顧憂寛矣<lb/>
　　知台州徐子寅廣東提刑<lb/>
<pb n="KR4d0243_SBCK_039-16a"/>
敕具官某朕念廣東憲臺之重疇咨其人思得資髙而<lb/>
練事法明而尚寛者居之大臣謂爾為可且曰是嘗為<lb/>
卿為部使者帥維揚矣中更退閒起為漢東而治辦丹<lb/>
丘之政民安而歌之使持節以按嶺海其必有以稱欽<lb/>
恤之意朕曰俞哉式遄其驅毋替朕命<lb/>
　　奉議郎提轄榷貨務謝儼收趁增羨轉一官<lb/>
敕具官某榷筦之繁總于京邑爾不欺于職濟以變通<lb/>
歳入之貲坐致贏羨可無褒賞以勸後來其祇増秩之<lb/>
恩益謹有司之守<lb/>
<pb n="KR4d0243_SBCK_039-16b"/>
　　提㸃坑冶鑄錢趙不迹淮南運判<lb/>
敕具官某朕惟外臺飛輓之司莫如東淮委寄之重兼<lb/>
憲使刑辟之任當使客冠葢之衝欲求通才得我賢族<lb/>
以爾奮由科級尤精吏能擁麾棨于三州屢書課最總<lb/>
貨泉于六道式阜邦財俾行邊疆進專漕計尚思忠報<lb/>
益著外庸<lb/>
　　文思院造皇太后尊號冊寶監官從政郎陳庶監<lb/>
　　門儒林郎黃槪各循一資<lb/>
敕具官某朕以月正元日奉徽稱于祖后白玉之牒鏤<lb/>
<pb n="KR4d0243_SBCK_039-17a"/>
刻甚工黃金之璽一鑄而就雖曰有司之職實惟莅事<lb/>
之勤各進爾階庸示嘉寵<lb/>
　　幹辦審計司劉誠之太常寺主簿劉德秀大理寺<lb/>
　　主簿<lb/>
敕具官某等列寺之屬皆有勾稽惟容臺禮樂是司實<lb/>
預討論之事惟廷尉刑獄至重實分讞議之司銓敘人<lb/>
才二者尤不可輕也以爾誠之聲稱籍甚持以靖共爾<lb/>
德秀文采蔚然不事表襮兹庸並命其進未央尙體優<lb/>
恩各揚乃職<lb/>
<pb n="KR4d0243_SBCK_039-17b"/>
　　福建提舉張濤提㸃坑冶鑄錢<lb/>
敕具官某國家分道遣使各揚乃職惟貨泉之寄總六<lb/>
道百郡之權歸于一大有司視漢之鍾官辯銅其重甚<lb/>
矣非得通儒不以輕卑以爾抱負不凡詞章精贍出入<lb/>
朝行見謂老成使于二部皆有聲績舉以命汝其為朕<lb/>
謹調度察姦欺使邦財阜通朕豈久汝于外哉<lb/>
　　宋之瑞福建提舉<lb/>
敕具官某爾以儒學之秀三仕于朝滋嚮于用而又引<lb/>
去朕亦念之七閩斂㪚之司職優而事重疇咨膚使起<lb/>
<pb n="KR4d0243_SBCK_039-18a"/>
爾于家士之宦學不以仕已為喜愠上之用人豈以中<lb/>
外為重輕爾尚勉旃以俟光寵<lb/>
　　從政郎揚州司法林橓搜獲銅錢循一資<lb/>
敕具官某邊郡嚴錢幣之出而吏多不䖍爾能摘狀遂<lb/>
正其罪選階之進以懋爾勤<lb/>
　　四川量試宗子伯揚時敏補承信郎<lb/>
敕某人爾在屬籍遠處蜀道能以文藝優占科級錫之<lb/>
武爵尙其勉旃<lb/>
　　鎭江都統閻世雄管軍五年職事修舉轉遙郡刺<lb/>
<pb n="KR4d0243_SBCK_039-18b"/>
　　史<lb/>
敕具官某國家分遣禁旅列戍江城京口捍蔽行都最<lb/>
為要近爾以宿將坐總戎韜威名隱然壁壘靖謐五年<lb/>
于此宜賞賢勞遙刺侯邦是為異寵益思忠報毋替厥<lb/>
初<lb/>
　　慈福宫内人安化郡夫人方氏彭原郡夫人高氏<lb/>
　　淸河郡夫人鄺氏竝轉國夫人胡氏蘇氏張氏竝<lb/>
　　封郡夫人<lb/>
敕朕承累洽重煕之運奉隆慈備福之尊疇咨女御之<lb/>
<pb n="KR4d0243_SBCK_039-19a"/>
良爰卑恩光之渥具位某氏稟資婉嫕植行柔嘉選在<lb/>
掖廷蚤備婦官之列事予祖后寖更歳籥之深屬慶典<lb/>
之告成演褒綸而逮下進封大國<hi>云啓封名郡胡氏蘇氏張氏</hi>益懋<lb/>
小心<lb/>
　　煥章閣待制趙不流換正任承宣使知大宗正事<lb/>
敕擁東越之麾方騰吏課糾成周之族有賴宗英優加<lb/>
留務之班式寵從臣之舊具官某氣和而智敏屬近而<lb/>
行尊夙分帝胄之華寖歴仕途之久政成京邑嘗進貳<lb/>
于司空身處輔藩訖褒升于次對來奉便朝之覲俾專<lb/>
<pb n="KR4d0243_SBCK_039-19b"/>
屬籍之盟示我異恩超亷車而授職藉卿宿望壯磐石<lb/>
以承休是曰當才奚勞多訓<lb/>
　　修職郎鄭守仁賀正旦使親屬循一資<lb/>
敕具官某爾父頃使敵國爾雖不預行役而善于子職<lb/>
使行者不内顧而居者得所安勞還之初亦被醲賞舉<lb/>
行于今尚其祇服<lb/>
　　修職郎李良臣奉使書狀官循兩資<lb/>
敕具官某歳遣信使修聘殊鄰凡預驅馳均有勞還之<lb/>
賞矧以鉛槧為職潤色使華疊進選階于汝何吝<lb/>
<pb n="KR4d0243_SBCK_039-20a"/>
　　慶壽詔書宗子年八十以上使臣年八十以上願<lb/>
　　致仕者竝轉一官定詞<lb/>
敕具官某朕以正月上日奉祖后萬年之觴霈澤四方<lb/>
及人之老爾在屬籍春秋益高進以一階用華晩節<hi>臣使</hi>
<hi>進官一等是為優恩云爾在右列引年告老</hi>
　　宗子汝种與昉補承信郎<lb/>
敕某等爾在屬籍逢時覃霈能以文藝自取科級予之<lb/>
武爵尙其勉旃<lb/>
　　淮東提舉陳損之創立紹熙堰除直祕閣<lb/>
<pb n="KR4d0243_SBCK_039-20b"/>
敕具官某水利本以惠農常平使者之職也爾使淮東<lb/>
善于其職建議任責迄觀厥成伻來以圖如指諸掌閉<lb/>
縱隨時條流有序綿亘及數百里之遠灌漑為千萬頃<lb/>
之利農商俱濟旱澇無虞使客漕運之往來咸有賴焉<lb/>
謝安為埭人以召伯名之爾通敏有餘不擾而辦名以<lb/>
紹熙淮民不汝忘也寓直中秘以寵爾勤朕所以待汝<lb/>
者何止是哉<lb/>
　　姚榘知邕州<lb/>
敕具官某南晉深入嶺右控制蠻方唐則分建五管今<lb/>
<pb n="KR4d0243_SBCK_039-21a"/>
亦併護數州權任亞于連帥選侯顧不重哉以爾莅官<lb/>
不苟有趨事赴功之心治施與靖咸有聲績班班可紀<lb/>
今又命爾以此邦固圉寧民尙其勉哉<lb/>
　　大理少卿許及之權禮部侍郞<lb/>
敕廷尉天下之平洊居卿列宗伯春官之貳徑入從班<lb/>
是曰異恩實由親擢具官某才兼數器識綜九流蚤以<lb/>
多文之儒務爲有用之學方彈冠之伊始巳脫頴而不<lb/>
凡禁闥拾遺得眞諫官之譽藩方作牧有古良將之風<lb/>
比因奉最之歸俾簉明刑之任惟慶霈旣行之後當郊<lb/>
<pb n="KR4d0243_SBCK_039-21b"/>
禋再舉之時儀曹久虛禮典誰屬釋爾平反之重參予<lb/>
制作之司有功過于張之賢朕所知者虞舜命夷䕫之<lb/>
事汝則兼之益勉告猶斯為稱職<lb/>
　　四川茶馬朱致知京西運判<lb/>
敕具官某襄漢將漕之寄雖所部不過數州而實兼諸<lb/>
使之職控制邊要仍居上游不輕以授人也爾起世家<lb/>
能以儒雅飾吏事嘗守申伯隨侯之國又三使于蜀矣<lb/>
萬里召還復卑華節惟爾鼻祖致身九卿以桐鄉之嗇<lb/>
夫為漢世之循吏爾其苗裔當慕前烈以此位而行志<lb/>
<pb n="KR4d0243_SBCK_039-22a"/>
豈不易于一嗇夫哉<lb/>
　　訓武郎監榷貨務陳仲堅收趁增羨轉一官<lb/>
敕具官某榷筦之重總于中都爾能其官歳入贏羨加<lb/>
之命秩以勸後來<lb/>
　　倉部郎官鄭湜大理少卿<lb/>
敕具官某國家刑辟之寄總于廷尉而職則分任焉使<lb/>
習憲章者視獄之成而審聽囚徒必命儒者臨之其旨<lb/>
深矣爾少而發藻善為詞章立朝有鯁亮之稱治民有<lb/>
循良之效總餉江左威譽日聳郎潛未久卑爾臬事能<lb/>
<pb n="KR4d0243_SBCK_039-22b"/>
深知設官分職之旨斯無負今日推擇之意往贊而長<lb/>
亦惟欽哉<lb/>
　　起居郎陳傅良祕閣修撰嘉王府贊讀<lb/>
敕具官某漢四皓起商山羽翼之功千古稱之朕則歉<lb/>
焉使高帝能以卑辭厚禮聘之以輔其子則善矣爾以<lb/>
一世名儒羽儀于朝抗議不回引去甚亟爾與吾兒游<lb/>
舊矣爾旣厭直承明之廬予亦閔勞以侍從之事寵之<lb/>
祕撰之寓職來為朱邸之賓僚尚遄其行庸副虛佇<lb/>
　　帶御器械霍汝翼復元官轉觀察使<lb/>
<pb n="KR4d0243_SBCK_039-23a"/>
敕具官某侍御之臣苟曠瘝而必罰歳時旣久俾牽復<lb/>
以自新爾舊服禁嚴雅稱詳謹佩侯邦之組綬官簿寖<lb/>
髙屬宸陛之櫜鞬戎容甚肅頃懲慢弛知務省循況更<lb/>
政典之修徑授廉車之秩益思恭恪以對寵光<lb/>
　　文林郎張允中該修壽皇玉牒循一資<lb/>
敕具官某寶牒成書嘗頒醲賞汝供刀筆亦與進官毋<lb/>
曰例遷其思所報<lb/>
　　前知建昌軍趙彦禮拖欠月樁錢降一官<lb/>
敕具官某盱江本江右佳郡一人壞之毒流至今爾自<lb/>
<pb n="KR4d0243_SBCK_039-23b"/>
力于政而承積弊于二十餘年之後給餉有闕無所歸<lb/>
咎稍鐫一秩以儆後來<lb/>
　　沈合知岳州<lb/>
敕具官某岳陽據荆楚之要郡雖小而地望實重焉爾<lb/>
淸約詳練資歴寖深惟爾兄舊鎭長沙威望凜然父老<lb/>
類能道之試郡云初毋忝家聲則知共理之意<lb/>
　　趙不逷江西提舉<lb/>
敇具官某爾頃以吏課之優為郎起部出守輔郡蔚然<lb/>
有聞江右斂散之重俾爾持節以臨之昆弟三人少則<lb/>
<pb n="KR4d0243_SBCK_039-24a"/>
俱列于儒科今又分道而為使者遠有光華宗盟之美<lb/>
談也其勉爾事以稱所蒙<lb/>
<pb n="KR4d0243_SBCK_039-24b"/>
</p>
<p>
攻媿集卷三十九<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_040-1a"/>
攻媿集卷四十<lb/>
　　　　　宋　樓　鑰　撰<lb/>
　外制<lb/>
　　知婺州葉翥知紹興府<lb/>
敕輔郡承流久不聽尚書之履价藩謀帥茲又懷太守<lb/>
之章允謂才難莫先德選具官某智周慮表學紹儒先<lb/>
踐敭旣歴三朝侍從亦踰一紀愛人利物由天性之自<lb/>
然足國裕民處地官而最久屢更劇部深惠疲氓盡銷<lb/>
愁恨歎息之心尤見勞來安集之政眷惟東土密邇行<lb/>
<pb n="KR4d0243_SBCK_040-1b"/>
都先帝上賓將奉因山之役大邦維屏益嚴分閫之除<lb/>
惟爾通材稱予隆委規模素定旣所臨而有聲威信兼<lb/>
行當不擾而自辦佇聞成效奚俟多辭<lb/>
　　新知紹興府倪思知婺州<lb/>
敕具官某視禁林之草允藉通儒分輔郡之符俯從忱<lb/>
請相攸旣審易地皆然爾學優而醇文麗以敏早登宏<lb/>
博之選徑上淸華之途翰苑詞垣擅兩制絲綸之美經<lb/>
帷史館極一時筆槖之榮擢貳儀曹獨司邦禮拭圭出<lb/>
使握節言旋曾坐席之未温俄抗章而自列豈久勞侍<lb/>
<pb n="KR4d0243_SBCK_040-2a"/>
從之事遂厭直承明之廬懷㑹稽太守之章至勤再命<lb/>
繼東陽隱侯之詠去擁一麾勉為朕行毋輕民事詞人<lb/>
而任岳牧初無内重之偏宣室之對鬼神當俟政成之<lb/>
後<lb/>
　　䕫路運判陳謙湖北提刑<lb/>
敕具官某爾以君子儒為湖北常平使者蠻猺披猖省<lb/>
民驚擾船粟而往哺之爾之職也因攝憲臺併任其責<lb/>
就設方略隨以撫定朕聞而嘉之可謂不辭難者矣乃<lb/>
酌帥臣之言姑輟䕫門之役兹庸命汝持刑本道以慰<lb/>
<pb n="KR4d0243_SBCK_040-2b"/>
民望以奬爾勞其思永圖靖此一方不汝忘也<lb/>
　　湖北提刑王謙湖南提刑<lb/>
敕具官某部使者之選以風采為先所以寄吾耳目于<lb/>
千里之外不欲其數易也以爾志操不凡居有直氣其<lb/>
在郡邑聲望翹然持憲湖陰正欲倚重易節隣部非以<lb/>
便爾之私又將于爾乎觀焉尚勉之哉<lb/>
　　判太史局降授夏官大夫吳澤降授中官大夫荆<lb/>
　　大聲降授中官正劉孝榮同判局降授局令周端<lb/>
　　友並復元官<lb/>
<pb n="KR4d0243_SBCK_040-3a"/>
敕具官某等天道高遠王者欲求端于上必有日官以<lb/>
司之爾善于觀象見謂老成頃以不謹嘗鐫命秩涉期<lb/>
而敘法也勿以為宜得而忘所報<lb/>
　　修武郎監建康府榷貨務門茅恭收趂增羨轉一<lb/>
　　官<lb/>
敕具官某榷貨之在留都歲入甚夥增羨之賞司關者<lb/>
亦預焉進爾一官益勉而職<lb/>
　　建寧府浦城知縣鮑恭叔降兩官永不得與親民<lb/>
　　差遣<lb/>
<pb n="KR4d0243_SBCK_040-3b"/>
敇具官某縣令與民最親獄事所宜深察也爾為大邑<lb/>
以重辟告于郡卻而復上幾陷平民于死迨寃狀旣白<lb/>
而欲便文以自解乎外臺有言奪汝二秩不復使任臨<lb/>
民之官尚為輕典也<lb/>
　　中大夫煥章閣待制趙彦操轉一官致仕<lb/>
敕鎭五羊之地方通持槖之班叩九虎之關忽上挂冠<lb/>
之請是為宗老宜厚寵章具官某受才素優莅政尤敏<lb/>
早參民部旋自逸于燕閒晩歴藩方嘗屢騰于課最眷<lb/>
南海折衝之略升西清次對之聯聞囹圄之屢空見里<lb/>
<pb n="KR4d0243_SBCK_040-4a"/>
閭之不擾胡為感疾遽欲乞身念帥閫之幾年進文階<lb/>
之四品鄭尚書之威信日佇來歸漢大夫之優游諒深<lb/>
自得以華晩節以勵能臣<lb/>
　　帶御器械某知閤門事<lb/>
敕設上閤之官豈惟掌朝㑹之事選名門之子抑以儲<lb/>
將帥之才具官某志在事功家傳韜略奏最于淮陰為<lb/>
侯之地易鎭于亞父所封之城聞父喪而棄官人咨其<lb/>
孝承召命而引道朝賞其忠釋苴杖以趨班屬櫜鞬而<lb/>
衞上授之以仲叔圉之任可使當公西華之言惟子道<lb/>
<pb n="KR4d0243_SBCK_040-4b"/>
臣道之知方宜軍容國容之俱習是將用汝尙其勉旃<lb/>
　　武功大夫殿前司選鋒軍統制李浩總轄牧放合<lb/>
　　轉一官久任有勞轉行遙郡刺史<lb/>
敕具官某兵久不用軍中累年勞以進武爵率有止法<lb/>
無得踰焉以爾久任戎務舉軍推其能出視駉牧善修<lb/>
馬政寵以郡刺史之職蓋異恩也其奮事功以圖報稱<lb/>
　　侍御史張叔椿權吏部侍郎<lb/>
敕朕祗膺丕緒董正具僚六部之分莫如選部之為重<lb/>
小宰之事豈應冢宰之兼行輟而風憲之嚴司我銓衡<lb/>
<pb n="KR4d0243_SBCK_040-5a"/>
之舊具官某性資凝粹論議正平襲永嘉之儒風蚤收<lb/>
科級守文昌之家法雅擅鄉評再䇿足于朝行幾問津<lb/>
于禁路進班柱史君舉必書攝事天官吏姦無蔽自擢<lb/>
居于横榻久肅正于南臺當予御圖三日之初俾爾正<lb/>
位貳卿之列規模素定要須甄拔之盡公藻鑒益明無<lb/>
使賢愚之同滯副兹隆委成爾脩名<lb/>
　　左司諫章頴侍御史<lb/>
敕具官某朕臨御之初精求政體正心以正朝廷正朝<lb/>
廷以正百官朕之所務也然一朝之綱總于憲臺一臺<lb/>
<pb n="KR4d0243_SBCK_040-5b"/>
之柄屬于端公茲得其人他可類舉以爾秉心堅正燭<lb/>
理融明學問之懿察于朱邸横經之日風節之峻見于<lb/>
諫省論事之際不俟信宿擢之南牀其為朕别白正邪<lb/>
振舉蠧弊使君子有所恃小人有所畏四方風動而朝<lb/>
廷益尊于予初政豈曰小補之哉<lb/>
　　右正言黃艾左司諫<lb/>
敕具官某古者天子有諍臣七人而後之諫官不過一<lb/>
二苟非精擇正士何以補衮職之闕哉朕御圖伊始下<lb/>
詔以來直言舊學之臣聲著騎省首命序進以示四方<lb/>
<pb n="KR4d0243_SBCK_040-6a"/>
爾發藻士林負敢言之氣事朕宗邸動有箴規輟任拾<lb/>
遺兼侍經幄風采凜然聞于中外茲庸命汝官以諫名<lb/>
予違則汝弼汝言則予從豈惟身處寡過之地庶幾海<lb/>
內之士聞其風者有樂告以善道之益焉<lb/>
　　國子司業李祥宗正少卿<lb/>
敕具官某爾樸茂忠恪見推士林頃貳司成學者厭服<lb/>
蓋平日踐履之效是可以聲音笑貌爲哉司宗少列位<lb/>
亞容臺敘百世之本支修累朝之史牒惟老于文學著<lb/>
述不倦者可以當之舉以命爾公論惟允勇退之志亦<lb/>
<pb n="KR4d0243_SBCK_040-6b"/>
可以少囘矣<lb/>
　　吏部郎官葉適國子司業<lb/>
敕具官某國家萃天下英才而置之學選于衆而為之<lb/>
師經術由此而明人物由此而出豈細故哉朕御圖之<lb/>
初思欲作新學者耳目求當今第一流素為天下士所<lb/>
推服者以正師席宜莫如汝矧茲郎潛資望俱稱故用<lb/>
之不疑傳不云乎善待問者如撞鐘叩之以大則大鳴<lb/>
叩之以小則小鳴惟汝足以當此哉<lb/>
　　司農少卿蔡戡司農卿<lb/>
<pb n="KR4d0243_SBCK_040-7a"/>
敕具官某大農本周稷之業自漢名官以來惟朱邑號<lb/>
循吏鄭康成為大儒唐之叚秀實以忠節自奮官以人<lb/>
重顧不信歟爾以儒術治行選為少列徊翔朝行最為<lb/>
舊人進而為長雖曰序遷益勉所長以紹乃祖之風烈<lb/>
何止為此官之重哉<lb/>
　　劉光祖司農少卿<lb/>
敕具官某忠直之士為國之寶本朝名臣豈無以直道<lb/>
去國者旋復召用以至大位此又祖宗之家法也況爾<lb/>
予之舊學相從有年執法殿中號稱謇諤雖嘗引去聖<lb/>
<pb n="KR4d0243_SBCK_040-7b"/>
父任以外臺帥閫之寄不使之一日家食也茲庸命爾<lb/>
為少列于大農實為多士先尙遄爾驅以副朕傾徯之<lb/>
意<lb/>
　　顯謨閣待制黃裳給事中<lb/>
敕眇予沖人臨政伊始惟我太上知卿最深朱邸談經<lb/>
專任以輔導之事銀臺批勑又屬以出納之言雖抗論<lb/>
而遷厥官終留行而不使去至今日而復用豈人力之<lb/>
能為具官某學貫九流識通千古世居劍外擅蜀士之<lb/>
雄文地近關中挾西人之勁氣是非邪正惟務體國利<lb/>
<pb n="KR4d0243_SBCK_040-8a"/>
害禍福不知有身久從吾游備見爾藴迨此纂承之日<lb/>
付之封駮之司將求多聞毋替諄諄之誨不負所學會<lb/>
觀諤諤之言倚注方深權輿于此<lb/>
　　新除起居郎陳傳良中書舍人<lb/>
敕朕嗣膺大統收攬羣才朱邸賢僚豈容居外紫垣老<lb/>
手宜俾為眞具官某學探聖原文追作者論議多先儒<lb/>
之未發行藏惟古人之與稽相從兩載之餘信為三益<lb/>
之友謂左氏眞得春秋之旨謂周官實為太平之書推<lb/>
祖宗之本心明政事之要道昔信其說將行所言首卑<lb/>
<pb n="KR4d0243_SBCK_040-8b"/>
故官洊加新渥矧是纂承之始尤資播告之修大老之<lb/>
居海濱是將焉往舊學之遯荒野其遂來歸式遄爾驅<lb/>
以副朕望<lb/>
　　起居舍人彭龜年中書舍人<lb/>
敕中書造命之地實王政之所先内史代言之官非賢<lb/>
才而孰處我有舊學時為名流擢登詞垣實預國論具<lb/>
官某為有用之學抱軼羣之才惟其善養之氣剛遂使<lb/>
所居之官大班分螭陛視言動而必書額叩龍墀抗威<lb/>
顔而不撓方朱邸横經之日多赤心憂國之言迨膺超<lb/>
<pb n="KR4d0243_SBCK_040-9a"/>
除深允衆望訓詞温厚爾其振盤誥之文朝夕論思爾<lb/>
毋廢箴規之益尚圖忠報奚事多辭<lb/>
　　將作監黃由起居郎<lb/>
敕具官某王者嗣膺丕祚首用舊僚非欲私我所與而<lb/>
厚平日之恩蓋將舉吾所知以來當世之士列爾二史<lb/>
助予一人以爾蚤冠儒科乆儀朝路不以仕已為意而<lb/>
益進于學不以利害為計而務極其言囊封旣効忠嘉<lb/>
殿陛尤加剴切被眷知于慈扆為賓友于王門迨初政<lb/>
之方新與羣英而並進入則侍螭頭之左凡論事而直<lb/>
<pb n="KR4d0243_SBCK_040-9b"/>
前出則班豹尾之中亦在法而當從是爲爾寵期懋予<lb/>
衷<lb/>
　　著作郞沈有開起居舍人<lb/>
敕具官某朕踐阼云初涉道尚淺實賴二三元老力濟<lb/>
多艱更資左右近臣交修不逮惟平日賓僚之舊分一<lb/>
時言動之書匪予敢私惟爾能稱爾詞華敏贍學術淹<lb/>
通蚤蜚場屋之聲名乆歴膠庠之師表以著庭而兼史<lb/>
筆之重由郞省而參宰掾之司比從予遊實自親擢學<lb/>
爲可用閱義理以滋多中自不欺樂講論之日益其居<lb/>
<pb n="KR4d0243_SBCK_040-10a"/>
柱下密侍朕前尚思嘉猷以助初政<lb/>
　　參知政事陳騤知樞密院事<lb/>
敕九五正位方承太上之傳二三大臣俱極當今之選<lb/>
用人由舊錫命維新旣久貳于政機宜進專于省府具<lb/>
官某氣剛而不撓德盛而有容以博學篤志而為世醇<lb/>
儒以正色直道而致身近輔斯謀入告則惟后之德一<lb/>
夫不獲則時予之辜厚重若絳侯而有多文之學彌縫<lb/>
若如晦故無揚已之名朕念周業之艱難慕漢機之周<lb/>
密睠我元老長予本兵藉東省之猷為領西樞之方略<lb/>
<pb n="KR4d0243_SBCK_040-10b"/>
事均一體威示四方噫折千里之遐衝顧豈圖于近效<lb/>
建萬世之長策正有賴于訏謨其務同心以康庶事<lb/>
　　同知樞密院事余端禮參知政事<lb/>
敕文武兩途實歸一道東西二府允賴兼資粤予非涼<lb/>
膺此付託乃進鴻樞之貳俾參鬷嘏之嚴具官某宅心<lb/>
粹夷植操堅特凜凜有大臣之體謙謙得君子之風壽<lb/>
皇知臺察之名擢居法從太上眷儲僚之彦授以本兵<lb/>
喟然形憂國之誠卓爾任正君之責言婉而切氣勁以<lb/>
温故于宥密之司率藉調娛之力稽之公論蔽自朕心<lb/>
<pb n="KR4d0243_SBCK_040-11a"/>
欲新政之設施宜舊人之圖任是資共二有賴同寅噫<lb/>
朕方求内外之安經理于上爾尚慮軍民之要彌縫其<lb/>
間庶幾有成其永無斁<lb/>
　　覃恩文臣承務郎以上轉官選人在任并嶽廟循<lb/>
　　資定詞<lb/>
敕具官某朕奉太上之慈訓嗣守丕圖踐阼之初大敷<lb/>
霈澤京秩而上咸進厥官<hi>守者皆許序進嶽廟云雖食選人在任云凡預選階有官</hi>
<hi>許序進祠祿咸</hi>蓋將樂與士夫共起治功也各揚乃職以稱異<lb/>
恩<lb/>
<pb n="KR4d0243_SBCK_040-11b"/>
　　文臣承務郎以上致仕定詞<lb/>
敕具官某朕仰惟太上不俟倦勤傳祚眇躬覃霈之頒<lb/>
仕者進秩雖致其事亦預此恩老吾老以及人之老王<lb/>
者之仁政也朕心庶幾焉<lb/>
　　端明殿學士知江陵府王藺資政殿大學士知潭<lb/>
　　州<lb/>
敕朕嗣居九重臨制萬國若刺史縣令之衆未暇究詳<lb/>
惟方伯連帥之功首當襃表眷時元老嘗秉鴻樞撫荆<lb/>
楚者有年易湖湘之重鎭具官某受天間氣為世名臣<lb/>
<pb n="KR4d0243_SBCK_040-12a"/>
直節高風眞可立懦夫于百世之下崇論宏議將欲舉<lb/>
明主于三代之隆受知兩朝致位四輔過江而見王導<lb/>
有國何憂舉衆而得臯陶不仁自遠控長江之都㑹建<lb/>
大將之鼓旗固邊圉以内周宣王靈而外暢惟予初政<lb/>
之急念茲舊弼之賢下詔求言方期樂告視邦選牧有<lb/>
賴于蕃惟此昭潭峙乎南服帶洞庭而負喬嶽扼嶺嶠<lb/>
而震蠻猺藉卿威名壯我藩翰加以大學士之貴用為<lb/>
東諸侯之先噫陶公之封長沙足倚上流之重賈傅之<lb/>
對宣室已深前席之思尚遄十乗之行以慰一方之望<lb/>
<pb n="KR4d0243_SBCK_040-12b"/>
　　知常德府袁樞右文殿修撰知江陵府<lb/>
敕具官某荆州居國上游自古為用武之地謀帥之重<lb/>
每嘆才難以爾鯁亮之資淵博之學養氣以義不撓不<lb/>
阿有憂國愛君之心有憤世疾邪之志一辭禁闥家食<lb/>
累年起鎭武陵治行昭著寵以論譔之職以殿是邦朕<lb/>
承丕圖臨制四方萬里之遠謂斯民宅生于刺史故大<lb/>
明黜陟以示好惡由支郡而受閫寄爾實為初政第一<lb/>
選固圉靖民可不懋哉<lb/>
　　兵部尚書羅㸃父奉直大夫朝俊覃恩贈中散大<lb/>
<pb n="KR4d0243_SBCK_040-13a"/>
　　夫<lb/>
敕朕祗荷慈謨嗣膺大統爰敷曠蕩之澤以及中外之<lb/>
臣矧喉舌是司兼領典銓之重而松楸在遠方深陟岵<lb/>
之思乃分寵光用賁冥漠具官某天資純茂族系繁昌<lb/>
早為君子之儒稱于里社自樂先王之道老矣丘園尚<lb/>
及郗超入幕之賓不見紀騭隔屏之坐素多隱行遂為<lb/>
大門兹登五品之崇足慰九原之望賢子方用侯封未<lb/>
央其歆綸誥之恩繼有蜜章之渥<lb/>
　　參知政事陳騤該覃恩封贈<lb/>
<pb n="KR4d0243_SBCK_040-13b"/>
　　　曾祖太子少保斆太子太保<lb/>
敕朕祗膺慈訓勉紹丕圖允賴邇臣其濟萬幾之務爰<lb/>
因惠澤特推三世之恩具官某積善素深秉心無競恂<lb/>
恂有守旣高月旦之評坦坦無營自樂衡門之老侈厥<lb/>
餘慶流于後昆進參政地之崇追貢儲僚之峻肆由亞<lb/>
保薦錫明綸用昭寵靈以慰冥漠<lb/>
　　　曾祖母始興郡夫人成氏河內郡夫人<lb/>
敕朕履位云初均福于下有如近輔之重可後曾門之<lb/>
光具封某生于儒家嬪此名族動謹珩璜之飾克供蘋<lb/>
<pb n="KR4d0243_SBCK_040-14a"/>
藻之儀是有聞孫晩參大政易翁源之舊壤開河内之<lb/>
新封陰報可知寵光未艾<lb/>
　　　祖太子少傅䇿太子太傅<lb/>
敕圖大宅中方布維新之令建極斂福寔均共政之臣<lb/>
爰舉彝章加賁先世具官某履行純固禀資粹和福祉<lb/>
未央見生子生孫之盛人門俱勝無慙卿慙長之名申<lb/>
命九泉遂登六傅<hi>太傅與下句意義混不可從案六傅見晉書何劭傳一本作</hi>茲進<lb/>
在前之職用為有後之榮尚惟不忘其克祗服<lb/>
　　　祖母和義郡夫人朱氏博平郡夫人<lb/>
<pb n="KR4d0243_SBCK_040-14b"/>
敕惟時近臣翊予初政厥有霈澤光爾前人具封某素<lb/>
稟嫕柔能循法度中饋攸職宜其室家慶源旣深有此<lb/>
湯沐載啓博平之號益崇石窌之封是為異恩以詔幽<lb/>
穸<lb/>
　　　父太子少師讜太子太師<lb/>
敕維予沖人嗣大歴服無疆惟休均暨海宇凡列朝籍<lb/>
皆得以榮其親矧二三大臣顧可後歟具官某尚友古<lb/>
人為世善士安時處順不求聞達藴蓄弗露是宜有子<lb/>
旣執政柄寵及泉壤義方之訓蓋可驗矣乃進宫師以<lb/>
<pb n="KR4d0243_SBCK_040-15a"/>
慰雨露之感英靈不昧其尚寵嘉之<lb/>
　　　前母平樂郡夫人成氏文安郡夫人母咸寧郡<lb/>
　　　夫人王氏濟陽郡夫人<lb/>
敕大寳是守賴兹臣鄰湛恩普覃燕及禰廟具封某克<lb/>
遵壼範能謹婦儀舉案事夫聿追德曜之羙斷機敎子<lb/>
無愧軻親之賢旣陟近臣屢揚卹典兹載疏于新寵用<lb/>
加峻于小君以寛吹棘之思庸示漏泉之澤<lb/>
　　　妻東牟郡夫人宣氏封魯郡夫人<lb/>
敕丕緒紹隆方履重熙之運臣工翊贊宜均内助之恩<lb/>
<pb n="KR4d0243_SBCK_040-15b"/>
庸頒鸞誥之華以詔魚軒之貴具封某靜專自守儉約<lb/>
有聞作配名卿能勉以正克主中饋用肥其家視夫爵<lb/>
以疏封由霈恩而攺命乃疇曲阜載錫贊書尙迪令猷<lb/>
以祗茂渥<lb/>
　　禮部侍郎許及之該覃恩封贈<lb/>
　　　父朝奉郎樞贈朝請郎<lb/>
敕朕祗荷慈謨嗣膺大統爰敷曠蕩之澤以及中外之<lb/>
臣矧吾貳卿欲寵先世可無渙渥以發潛光具官某坦<lb/>
坦幽人恂恂長者惟居鄉不變其素守而教子能知夫<lb/>
<pb n="KR4d0243_SBCK_040-16a"/>
義方隱行有聞陽報如響親見儒科之擢蚤欣宦牒之<lb/>
榮遠奉安輿旣愴九原之隔茲持禁橐何勝三釡之懷<lb/>
超官簿以升階冠郞曹而視秩是爲曠典少慰孝思<lb/>
　　　故母安人呂氏贈令人<lb/>
敕九五正位方承與子之傳小大羣臣俱有榮親之典<lb/>
載頒明命以示寵光具封某淑靜自將柔嘉可度嬪于<lb/>
善士克共蘋澗之儀生此名卿徒起棘薪之嘆旣更事<lb/>
任遂陟禁嚴爰疏告第之恩以顯漏泉之澤尙其冥漠<lb/>
式克欽承<lb/>
<pb n="KR4d0243_SBCK_040-16b"/>
　　　繼母太恭人五氏封太令人<lb/>
敕<hi>五正位六句此下同前九</hi>具封某雅著壼彞恪循婦道儉勤自詔<lb/>
允為中饋之賢甘旨承顔坐享安輿之奉旣登眉壽茂<lb/>
擁多祺乃因霈澤之行超示疏封之寵其祗朕命益侈<lb/>
爾榮<lb/>
　　　故妻安人洪氏贈令人<lb/>
敕凡我從臣均此大霈爰及閨房之秀並膺綸綍之華<lb/>
具封某鍾慶相門流芳女範蚤從名士將仰望于終身<lb/>
胡嗇永年曾不登于中壽迨躋顯用嘗賁卹章兹超命<lb/>
<pb n="KR4d0243_SBCK_040-17a"/>
服之榮用錫幽扃之寵姑從告第以慰悼亡<lb/>
　　　妻安人潘氏封令人<lb/>
敕<hi>我從臣四句此下同前凡</hi>具封某稟姿靜專處已沖素動遵女戒<lb/>
克循待傅之言躬習婦儀果見從夫之貴治組紃而有<lb/>
度奉温凊以尤恭象服是宜鸞牋増寵其服恩光之渥<lb/>
以彰内助之賢<lb/>
　　煥章閣直學士中奉大夫丘崈磨勘轉官<lb/>
敕具嚴銓法所以示百僚之公優待從班猶不忘三載<lb/>
之攷爰頒命綍俾進文階具官某以拔萃之才負爽邦<lb/>
<pb n="KR4d0243_SBCK_040-17b"/>
之望進貳民曹之重心計有餘出臨井絡之區威名益<lb/>
遠方謀陟典適會年勞遂升漢大夫之名用為蜀太守<lb/>
之寵其祗渙渥嗣有殊襃<lb/>
　　見任侍從該覃恩轉官<lb/>
　　　兵部尚書羅㸃<hi>尾詞同以下首</hi>
敕朕嗣膺鴻祚祗遹燕謀九五正位之尊何德以稱二<lb/>
百餘年之業得人乃興眷惟禁路之英皆我慈皇之舊<lb/>
爰因覃霈首示優恩具官某以經世之才為致君之學<lb/>
早登朝著益顯時名久居侍從之班務竭論思之藴末<lb/>
<pb n="KR4d0243_SBCK_040-18a"/>
光之依日月旣親遇于三朝聽履而上星辰足儀刑于<lb/>
百辟方藉嘉謀之告亟升命秩之華其務同寅以光初<lb/>
政<lb/>
　　　工部尚書趙彦逾<lb/>
具官某砥礪廉隅磨礱事業挺身徇國是為貴戚之卿<lb/>
正色立朝遂陟文昌之貴<lb/>
　　　翰林學士李巘<lb/>
具官某德必有言文斯貫道蚤儀鵷序徑登紫槖之華<lb/>
進直鸞坡久被金蓮之寵<lb/>
<pb n="KR4d0243_SBCK_040-18b"/>
　　　刑部尚書京鏜<lb/>
具官某學博而智明才高而用大出分方面曾遠憺于<lb/>
王靈入踐文昌實坐司夫邦典<lb/>
　　　兵部侍郎耿秉<lb/>
具官某持論不阿修身無玷參華武部久儀法從之班<lb/>
共二瑣闈克振塗歸之職<lb/>
　　　工部侍郎謝深甫<lb/>
具官某忠結主知才周世務雍容禁槖屢形批勑之風<lb/>
潤色邦條雅得稽經之意<lb/>
<pb n="KR4d0243_SBCK_040-19a"/>
　　　給事中黃裳<lb/>
具官某性稟精忠學窮奥義潛藩勸講賴誘進以最深<lb/>
瑣闥除官冀塗歸之如昔<lb/>
　　　中書舍人陳傅良彭龜年<lb/>
具官某學貫九流名滿四海<hi>純明謀猷深遠彭龜年云學識</hi>横經朱邸<lb/>
遂依日月之光掌制西垣期鼓風雷之號<lb/>
　　　吏部侍郎張叔椿<lb/>
具官某迪德粹和受才膚敏久居横榻實高風憲之嚴<lb/>
兹任小天允致銓衡之重<lb/>
<pb n="KR4d0243_SBCK_040-19b"/>
　　　戸部侍郞袁說友<lb/>
具官某器度恢宏風神峻整宣威天邑政允號于神明<lb/>
掌計民曹道深知乎取予<lb/>
　　　禮部侍郞許及之<lb/>
具官某智術疏通詞章精敏拾遺諫省雅有諍臣之風<lb/>
掌禮儀曹克守先王之典<lb/>
　　起居郞黃由等該覃恩轉官<lb/>
　　　起居郞黃由起居舍人沈有開<hi>尾詞同以下首</hi>
敕具官某朕嗣膺鴻祚祗遹燕謀九五正位之尊何德<lb/>
<pb n="KR4d0243_SBCK_040-20a"/>
以稱二百餘年之業得人乃興眷惟近臣實有舊學爰<lb/>
因覃霈首示優恩爾早負時名進多朝望曳裾王邸熟<lb/>
陳六藝之格言載筆殿㘭允謂三長之良史方藉嘉謨<lb/>
之益亟升命秩之華其務同寅以光初政<lb/>
　　　秘書少監兼權吏部侍郎孫逢吉<lb/>
爾學貫古今識分邪正比當言責是為諫諍之臣茲典<lb/>
選曹雅善銓衡之職<lb/>
　　　侍御史章穎左司諌黃艾<lb/>
爾早陟殊科進多雅望曳𥚑王邸熟陳六藝之精微執<lb/>
<pb n="KR4d0243_SBCK_040-20b"/>
法憲臺<hi>笏諫垣黃艾云澤</hi>獨振一時之風采<lb/>
　　　監察御史并卿監郎官該覃恩轉官定詞<lb/>
敕具官某朕嗣服云初求賢以自助仰惟慈皇招徠衆<lb/>
俊寘在周行殆留以遺朕也覃霈之恩其可後乎爾職<lb/>
在六察<hi>在月卿郎官云列在郎曹秘書監云擢長道山卿云列</hi>序進一階往其祗<lb/>
命尙思所以助我者以報<lb/>
　　在外大中大夫以上官知州府該覃恩轉官<lb/>
　　　顯謨閣學士中大夫知紹興府葉翥<hi>尾詞同以下首</hi>
敕朕奉上皇之慈訓承列聖之丕圖霈乃渙恩覃于海<lb/>
<pb n="KR4d0243_SBCK_040-21a"/>
宇矧是文昌之舊往宣屏翰之勞爰錫明緡俾躋命秩<lb/>
具官某材猷通敏德度恢洪聽履禁途坐閱十年之久<lb/>
分麾帥閫實為九牧之先方歌求助之詩仍加進律之<lb/>
寵在漢比千石之秩于今為四品之階其務欽承益思<lb/>
猶告<lb/>
　　　煥章閣學士大中大夫知明州何澹<lb/>
矧惟中執法之舊往為東諸侯之行爰錫明緡俾躋命<lb/>
秩具官某學探藴奥名冠倫魁入總臺綱見藜藿之不<lb/>
採出臨制閫致波濤之不驚方歌求助之詩仍加進秩<lb/>
<pb n="KR4d0243_SBCK_040-21b"/>
之寵在隋始大夫之號于今正三品之階<lb/>
　　　通議大夫煥章閣待制知建寧府陳居仁<lb/>
矧是詞臣之舊往宣藩服之勞爰錫明緡俾躋命秩具<lb/>
官某禀資端亮秉德忠純擅西掖之雄文最宜為誥奏<lb/>
南邦之最課尤號近民<lb/>
　　　中大夫煥章閣待制知鄂州王信<lb/>
矧是瑣闈之舊往宣藩服之勞爰錫明緡俾躋命秩具<lb/>
官某詞源浩博才刃恢餘西掖東臺嘗備更于淸選武<lb/>
昌夏口正倚重于上游<lb/>
<pb n="KR4d0243_SBCK_040-22a"/>
　　　中奉大夫煥章閣待制知鎭江府馬大同<lb/>
矧是文昌之舊往宣屏翰之勞爰錫明緡俾躋命秩具<lb/>
官某性資沈毅政術闓明持槖禁途嘗主民曹之大計<lb/>
分麾京口實當天塹之要津方歌求助之詩仍加進秩<lb/>
之寵昔倪寛則以誦書而擢若晁錯則由對䇿而除<lb/>
　　　龍圖閣學士正議大夫知建康府鄭僑<lb/>
具官某學通乎百氏文根乎六經領豹尾之班雅有公<lb/>
臺之望分麟符之寄實為方面之雄<lb/>
　　　徽猷閣學士中大夫知襄陽府張枃<lb/>
<pb n="KR4d0243_SBCK_040-22b"/>
具官某才高一世氣壓萬夫聽履漢廷有張京兆之英<lb/>
譽分麾峴首追羊太傅之流風<lb/>
　　　中大夫敷文閣待制知建寧府單䕫<lb/>
具官某才猷膚敏政術疏通持槖禁途坐閱十九年之<lb/>
乆分麾侯服屢稱二千石之良<lb/>
　　　煥章閣直學士中大夫知興元府章森<lb/>
具官某風儀峻整學術疏通持槖禁途嘗典銓衡之重<lb/>
分麾帥閫屢專方面之雄<lb/>
　　　大中大夫敷文閣待制知瀘州呉總<lb/>
<pb n="KR4d0243_SBCK_040-23a"/>
具官某家聲素著政術甚優四松而班殿廷實視從臣<lb/>
之淸貴五月而渡瀘水正資邊徼之威名<lb/>
　　　大中大夫煥章閣待制知太平州蔣繼周<lb/>
具官某才名素著經術尤高憲府宣威尙想聞于風采<lb/>
侯藩共理亦屢賦于中和<lb/>
　　　寶文閣學士通奉大夫知遂寧府宇文价<hi>川府知潼</hi>
<hi>同詞閻蒼舒</hi>
具官某禀資膚敏植行粹和聽履禁途<hi>持槖禁途閻蒼舒云</hi>嘗出<lb/>
漢廷之右擁麾帥閫屢登蜀道之難<lb/>
<pb n="KR4d0243_SBCK_040-23b"/>
</p>
<p>
攻媿集卷四十<lb/>
<pb n="KR4d0243_SBCK_040-24a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_041-1a"/>
攻媿集巻四十一<lb/>
　　　　　宋　樓　鑰　撰<lb/>
　外制<lb/>
　　在外大中大夫以上任宫觀該覃恩轉官<lb/>
　　　龍圖閣學士正奉大夫韓彦直<hi>尾詞同以下首</hi>
敕朕奉上皇之慈訓承列聖之丕圖霈乃渙恩覃于海<lb/>
宇矧是文昌之舊屢從閒燕之居爰錫明緡俾躋命秩<lb/>
具官某才周庶務仕歴四朝進長地官職論思而最久<lb/>
退安真館奉趨謁以甚恭方歌求助之詩仍加進律之<lb/>
<pb n="KR4d0243_SBCK_041-1b"/>
寵爰陟文階之等遂冠侍臣之班其務欽承益思猶告<lb/>
　　　煥章閣直學士朝奉大夫謝諤<lb/>
具官某純誠自守全德兼容聽履而上星辰已高勇退<lb/>
之節把麾而去江海竟尋嘉遯之風<lb/>
　　　通奉大夫顯謨閣待制陳峴<lb/>
矧是瑣闈之舊久從蘂館之居爰錫明緡俾躋命秩具<lb/>
官某天資通敏門第高華入處東臺早儀簪槖之列出<lb/>
臨西蜀遂安香火之閒<lb/>
　　　中奉大夫敷文閣待制吳益<lb/>
<pb n="KR4d0243_SBCK_041-2a"/>
矧惟次對之舊久遂真祠之游爰錫明緡俾躋命秩具<lb/>
官某禀資和粹植行端良壯嵗逢辰巳列甘泉之侍高<lb/>
懷去國惟求蘂館之閒<lb/>
　　　大中大夫煥章閣待制劉國端<lb/>
矧是論思之舊久從閒燕之居爰錫明緡俾躋命秩具<lb/>
官某秉心無競持論不阿横榻宣威徑上甘泉之列西<lb/>
清寓職遂安蘂館之游<lb/>
　　　大中大夫敷文閣待制賈選<lb/>
具官某才周世務識照事機憲部持平蚤列甘泉之侍<lb/>
<pb n="KR4d0243_SBCK_041-2b"/>
閩山報政遂安蘂館之游<lb/>
　　在外大中大夫以上致仕官該覃恩轉官<lb/>
　　　龍圖閣學士通奉大夫張大經<hi>尾詞同以下首</hi>
敕朕仰奉慈謨嗣膺聖緒肆頒大霈覃及萬邦當代英<lb/>
才雖賜環而畢至前朝故老乃上印以言歸顧注想之<lb/>
方深豈渙恩之可後具官某純明而有執亮直而能容<lb/>
諫大夫之伏蒲朝行甚肅大常伯之聽履物望愈高挹<lb/>
神虎挂冠之風寓龍馬負圖之職居然壽考允矣典刑<lb/>
比歌求助之詩庶有乞言之福爰陟文階之峻用為晩<lb/>
<pb n="KR4d0243_SBCK_041-3a"/>
節之華其服寵光益介繁祉<lb/>
　　　敷文閣直學士正奉大夫汪大猷<lb/>
具官某性通而自節道廣而能周雍容簪橐之班凡有<lb/>
謀而必告出入麾符之後乃未老而求閒辭滎上北闕<lb/>
之章寓職峻西清之舊<lb/>
　　　正議大夫寶文閣待制沈樞<lb/>
具官某風猷高邁政術淹通揚歴禁嚴嘗任宫端之重<lb/>
周旋郡寄遂專連帥之雄聨次對之清班樂辭榮之嘉<lb/>
遯<lb/>
<pb n="KR4d0243_SBCK_041-3b"/>
　　　朝散大夫敷文閣待制李昌圖<lb/>
具官某才周通變氣禀直方登蜀道之難屢稱膚使出<lb/>
漢廷之右遂列從臣通次對之清班樂辭榮之嘉遯<lb/>
　　　中奉大夫萬鍾直龍圖閣守本官致仕<lb/>
敕具官某朝廷用人豈容其無故而去臣子納禄或遂<lb/>
其知止之高爾以文奮身以才用世外臨兩郡既治行<lb/>
之有聞内列九卿非宦游之不達方將執筆于左螭之<lb/>
陛乃欲掛冠于神虎之門畀以河圖之華成而緜上之<lb/>
隱是或一道毋有遐心<lb/>
<pb n="KR4d0243_SBCK_041-4a"/>
　　著作郎李唐卿江東提舉太常丞吕棐湖北提舉<lb/>
敕具官某等朕惟一人之聰明不能周知天下之故分<lb/>
道遣使不惟寄耳目于外臨遣朝士又得以宣布予之<lb/>
德意志慮于民常平以斂散為職括山澤之利事顧不<lb/>
重哉爾唐卿心平而論篤久于著作之庭爾棐氣勁而<lb/>
言忠丞于禮樂之地俱以儒學老成見于有用治縣稱<lb/>
最寘彼周行輟從郎曹將我使指一往大江之左一往<lb/>
重湖之北各揚乃職朕不汝忘<lb/>
　　知建康府鄭僑吏部尚書<lb/>
<pb n="KR4d0243_SBCK_041-4b"/>
敕金陵為王者之宅固有藉于保釐吏部有天官之名<lb/>
尤欲精于流品粤求舊德復領從班具官某執德不回<lb/>
秉心無競舉明主于三代之上倡諸儒以六經之文論<lb/>
思不憚于犯顔封駮尤高于批勑出臨鄉部載守留都<lb/>
肆纂承丕祚之初乃董正治官之日亟頒召節方欲聽<lb/>
尚書之履聲盡付銓曹豈令書干木之紙尾佇聞猷告<lb/>
其疾爾驅<lb/>
　　太常少卿詹體仁太府卿<lb/>
敕具官某容臺之禮樂外府之財用其實皆政也後世<lb/>
<pb n="KR4d0243_SBCK_041-5a"/>
治出于二而後有流品之分然禮以養人為本又曰樂<lb/>
以殖財惟知古道者能言之爾好古而志于用頃由道<lb/>
山冊府出為常平使者遠護軍儲能聲益昭歸處少列<lb/>
明禮修樂亶惟其長序進卿長上以佐民曹之調度下<lb/>
以柅有司之出納以若之才不勞而辦朕將思所以用<lb/>
汝者焉<lb/>
　　監察御史曾三復太常少卿<lb/>
敕具官某憲府設屬以六察為重容臺少列非七寺之<lb/>
比壽皇厭朝士之數易御史峩廌或二三年而不遷若<lb/>
<pb n="KR4d0243_SBCK_041-5b"/>
其察事能審敢言不阿擢居禮樂之司不以為吝士亦<lb/>
以此競勸朕之用爾蓋此道也爾氣剛而克和才敏而<lb/>
能詳其在周行表表自立報政于輔郡簡僚于南牀助<lb/>
正臺綱閱時最久朕知其有靖共之譽故拔而用之禮<lb/>
方從宜大饗伊邇引經据古使禮行于上而人孚于下<lb/>
朕于是望汝焉<lb/>
　　李壁秘書省正字<lb/>
敕具官某惟爾父爾兄並游英俊之躔有臯綬之遺風<lb/>
無歆向之異論能繼厥後爾惟其人自登世科亟寘冊<lb/>
<pb n="KR4d0243_SBCK_041-6a"/>
府銜卹萬里素冠三年召收來歸復畀舊物豈惟以是<lb/>
正簡冊望汝史事甚重爾有家傳朕將于汝乎求之<lb/>
　　知樞密院事趙汝愚該覃恩封贈<lb/>
　　　曽祖太子太保士慮少保<lb/>
敕朕祗膺慈訓勉紹丕圖允賴邇臣共濟萬幾之務爰<lb/>
因惠澤特推三世之恩具官某宅慶璇霄聨芳寶牒少<lb/>
而從宦雖官政之莫施孝以宜家諒躬行之無媿侈厥<lb/>
餘福流于後昆進參宥府之崇嘗賁儲寮之峻兹疇故<lb/>
典遂陟孤卿用昭寵光以慰冥漠<lb/>
<pb n="KR4d0243_SBCK_041-6b"/>
　　　曽祖母文安郡夫人龔氏崇國夫人<lb/>
敕朕履位云初均福于下有如近輔之重可後會門之<lb/>
光具封某生于儒家嬪我皇族動謹珩璜之飾克共蘋<lb/>
藻之儀爰及諸孫進居兩地遂啓封于大國以錫命于<lb/>
小君隂報可知寵光未艾<lb/>
　　　祖太子太傅不求少傅<lb/>
敕圖大宅中方布維新之令建極歛福實均共政之臣<lb/>
爰舉彜章加賁先世具官某履行純固禀資粹和生長<lb/>
承平及見累朝之全盛始終信厚遂臻後葉之繁昌進<lb/>
<pb n="KR4d0243_SBCK_041-7a"/>
秩青宫申命黄壤兹以湛恩之布徑躋亞傅之榮尚惟<lb/>
不忘其克祗服<lb/>
　　　祖母濟陽郡夫人晁氏濮國夫人<lb/>
敇惟時近臣翊予初政厥有霈澤光爾前人具封某素<lb/>
禀嫕柔能循法度中饋攸職宜其室家慶源既深有此<lb/>
湯沐載啓濮陽之號益崇石窌之封是為異恩以詔幽<lb/>
穸<lb/>
　　　父太子太師善應少師<lb/>
敕維予沖人嗣大歴服無疆惟休均暨海宇凡列朝籍<lb/>
<pb n="KR4d0243_SBCK_041-7b"/>
皆得以榮其親矧二三大臣顧可後歟具官某孝友實<lb/>
根于天禀躬行無愧于古人為吾宗盟之表善言善行<lb/>
稱于搢紳即世之後隱然不忘是宜其有子也寵及泉<lb/>
壤遂冠六傅兹以周官貳公之秩以告于第且以慰雨<lb/>
露之感英靈不昧其尚寵嘉<lb/>
　　　母饒陽郡夫人李氏申國夫人<lb/>
敕大寶嗣守賴兹臣鄰湛恩普覃燕及禰廟具封某克<lb/>
遵壼範能謹婦儀四德備全協山水之高趣三遷垂教<lb/>
為廊廟之鉅賢屢錫恩封以昭寵遇乃開申伯之國載<lb/>
<pb n="KR4d0243_SBCK_041-8a"/>
徹饒陽之封以寛吹棘之思庸示漏泉之澤<lb/>
　　　妻通義郡夫人徐氏安定郡夫人<lb/>
敕丕緒紹隆方履重熙之運臣工翊賛宜均内助之恩<lb/>
具封某婉嫕自將柔嘉可度克相夫子遂為當代之名<lb/>
卿乃嗇天年不見機庭之異數亶敷寵渥豈間幽明用<lb/>
疇涇水之封載徹眉山之舊尚惟英爽欽此卹章<lb/>
　　簽書樞密院事羅㸃初除封贈<lb/>
　　　曽祖起太子少保<lb/>
敕延登邇臣翊贊初政維時偉望進參宥府之嚴庸錫<lb/>
<pb n="KR4d0243_SBCK_041-8b"/>
明綸以厚曽門之寵具官某持身無玷制行有嚴寡悔<lb/>
寡尤自潔幽人之履以嗣以續遂開餘慶之源厥聞惟<lb/>
彰其後乃大爰畀青宫之秩用疏黄壤之恩尚惟不忘<lb/>
其克祇服<lb/>
　　　曽祖母陳氏臨川郡夫人<lb/>
敕參宥密之司是謂百僚之表煥顯揚之典宜加三世<lb/>
之榮具封某婦德素充姆儀尤備柏舟自誓知勤苦以<lb/>
成家彤管有光篤義方而教子至孫曽而遂顯信隂報<lb/>
之不誣錫命小君疏封鄉郡以侈漏泉之澤以彰告第<lb/>
<pb n="KR4d0243_SBCK_041-9a"/>
之恩<lb/>
　　　祖琢太子少傅<lb/>
敕士有積德在躬弗見于用施及後嗣追榮厥先于百<lb/>
年之後豈人力所能致哉具官某孝友天禀義概素篤<lb/>
人不間于其昆弟之言深沈不二安分知足長者之號<lb/>
著于鄉黨積此慶羡篤生樞臣申命九泉遂登東儲六<lb/>
傅之秩如有知也庶克自慰<lb/>
　　　祖母鄧氏新興郡夫人<lb/>
敕登用大臣所以贊廟謨也錫命之初則必有以寵其<lb/>
<pb n="KR4d0243_SBCK_041-9b"/>
先世又所以示優典也具封某勤儉柔淑如古賢婦克<lb/>
相夫子以廣義風為族婣之所依賴含飴之愛素篤于<lb/>
生前雖不及親見其貴而湯沐之頒方來未艾榮亦至<lb/>
矣新興名邦用賁冥漠惟爾靈其預享之<lb/>
　　　父贈中散大夫朝俊太子少師<lb/>
敕積厚流光既陟機庭之峻位高寵厚肆崇禰廟之恩<lb/>
厥有故常式昭渙渥具官某操履純固性資靖夷共被<lb/>
對床素深同氣之愛指囷倒廪尤高周急之風是鍾令<lb/>
子之賢親見儒科之擢速超登于近著嘗屢被于卹章<lb/>
<pb n="KR4d0243_SBCK_041-10a"/>
進位宫師疏榮泉壤庸示教忠之效庶寛追遠之思<lb/>
　　　母齊安郡夫人繆氏封通義郡夫人<lb/>
敕遴選名儒密贊紫樞之貴推恩賢母式頒鸞誥之華<lb/>
具封某性秉賢明動循鑒戒從夫協趣克共蘋澗之儀<lb/>
教子有方首擢桂林之秀承顔甚樂就養有年受福祉<lb/>
而未央見寵光之狎至兹易眉山之號用崇石窌之封<lb/>
其服異恩益介遐壽<lb/>
　　　妻贈淑人黄氏永嘉郡夫人<lb/>
敕進秉事樞實倚朝廷之重載疏湯沐以旌閨閫之賢<lb/>
<pb n="KR4d0243_SBCK_041-10b"/>
具封某禀姿懿柔處已莊靜毓慶儒族知女則之不踰<lb/>
作配名卿循婦儀而克謹云何不淑弗見顯庸兹疇甌<lb/>
海之雄用錫鸞牋之寵姑從告第少慰悼亡<lb/>
　　　妻淑人陳氏封咸安郡夫人<lb/>
敕進秉事樞實倚朝廷之重載疏湯沐以旌閨閫之賢<lb/>
具封某鍾慶相門流芳女範無違夫子形鵲巢積累之<lb/>
風宜其家人有鳴鳩均一之德克謹旨甘之奉居惟法<lb/>
度之循兹開名郡之封用錫贊書之寵其祗異渥益懋<lb/>
芳猷<lb/>
<pb n="KR4d0243_SBCK_041-11a"/>
　　中書舍人彭龜年兼侍講<lb/>
敕朕自臨帝位首闢經帷詳延舊學之賢不改潛藩之<lb/>
舊具官某始以德選久從吾游素知朕意之所安況有<lb/>
詔書之備列不待多訓自應具知惟孟軻所著七篇之<lb/>
書非戰國以來餘子所及蓋嘗三復其説間有一得于<lb/>
中若知言養氣之難存心盡性之妙人無不善聖可踐<lb/>
形正須反覆屢陳使予通徹無蔽若夫爵禄之制井地<lb/>
之規凡諸所傳皆我當講食云則食坐云則坐朕當審<lb/>
尊賢之方義莫不義仁莫不仁爾其務正君之學<lb/>
<pb n="KR4d0243_SBCK_041-11b"/>
　　給事中黄裳禮部尚書<lb/>
敕朕嗣膺大統首擢舊僚然建安七子之賢先推徐幹<lb/>
商山四皓之盛最數黄公徑躋八座之崇庸侈一時之<lb/>
盛具官某學足以充其性辯足以達其心貫穿經史之<lb/>
言而纚纚可聽論議古今之變而歴歴如睹自予幼學<lb/>
屢得良師若夫上皇委任之專潛邸游從之久無間于<lb/>
我未有如卿規過舉則何止血山之言執正道則不數<lb/>
邪蒿之説開性天之所蔽知學力之自來辛不容甘盤<lb/>
遯野之行是宜被伯夷典禮之命孺子王矣方夕惕以<lb/>
<pb n="KR4d0243_SBCK_041-12a"/>
憂勤良言旨哉尤日資于獻納其祗予訓益勉爾忠<lb/>
　　著作佐郎王容范仲黼並著作郎秘書郎王奭校<lb/>
　　書郎蔡幼學並著作佐郎<lb/>
敕具官某等學士大夫以道山冊府比之蓬萊瀛洲之<lb/>
勝而著作之庭又其高選也爾容學博而文優爾仲黼<lb/>
忠純而意篤既皆升處其長奭之遠業幼學之英才又<lb/>
均使為之佐或以倫魁而聲稱昭于時或以名門而學<lb/>
問世其家是皆稱此選者朕篤意人材共興治功公卿<lb/>
將于此乎取何止以史事而望汝哉<lb/>
<pb n="KR4d0243_SBCK_041-12b"/>
　　秘書省正字顔棫秘書郎項安世吳獵並校書郎<lb/>
敕具官某等比嵗一日給札而得三俊館閣之盛舉也<lb/>
然秀頴之才將于此乎養之以待用若棫之聲名發于<lb/>
上庠獵之才略著于劇縣安世之節概又士論之所推<lb/>
是三人者不惟老于文學又俱練于世故舉而用之何<lb/>
所不可況年皆自强而艾固無俟乎菁莪之育也兹命<lb/>
棫典中秘書獵與安世為校讐之職姑以序遷朕將有<lb/>
以用汝焉<lb/>
　　浙西提刑黄遹湖南運判江東運副傅伯壽浙西<lb/>
<pb n="KR4d0243_SBCK_041-13a"/>
　　提刑<lb/>
敕具官某等朕分道遣使以寄耳目于外地有遠近職<lb/>
有劇易選任之意則無不均爾遹以諒直之姿抗澄清<lb/>
之志使于近畿威望甚聳引疾求退故畀爾以湖外漕<lb/>
計少休其勞爾伯壽以精敏之才在文章之選使于江<lb/>
左職業日修惜其久外故授爾以畿甸臬事引以自近<lb/>
然飛輓讞議二者俱重事也一日不理則必有受其弊<lb/>
者其各勉旃以稱予選<lb/>
　　知樞密院事陳騤初除封贈<lb/>
<pb n="KR4d0243_SBCK_041-13b"/>
　　　曽祖太子太保斆少保<lb/>
敕朕嗣守大寶凛乎重器所賴左右大臣輔其不逮乃<lb/>
由政地進陟機庭追榮厥先是有彝典具官某隱德不<lb/>
耀躬行有餘孫子相承代傳清白之訓施及三世遂登<lb/>
廟堂推恩泉壤至于再三是必有以致此也兹舉周官<lb/>
孤卿之秩以告于第尚惟歆承嘉命佑爾後人<lb/>
　　　曽祖母河内郡夫人成氏滕國夫人<lb/>
敕夫人之號古者謂之小君歴觀在昔蓋未有無因而<lb/>
得之者也具封某躬節儉之行有柔嘉之德克相夫子<lb/>
<pb n="KR4d0243_SBCK_041-14a"/>
以肥其家隂功所昭至于孫曽而後見湯沐疏寵蓋嘗<lb/>
歴始興河内之郡今茲封國間于齊楚庶幾冥漠其克<lb/>
自慰<lb/>
　　　祖太子太傅䇿少傅<lb/>
敕學士大夫必知尊祖非獨禮典之攸尚至于為世顯<lb/>
人往往推迹先世之所自隱德彰著其應不虛具官某<lb/>
出太丘之華胄生赤城之儒族棲遲衡泌不以利欲貳<lb/>
其心躬行之篤見信鄉黨雖不及施用于世而積厚流<lb/>
光屢被追榮之典兹登亞傅品秩益崇如有知也可以<lb/>
<pb n="KR4d0243_SBCK_041-14b"/>
無憾<lb/>
　　　祖母博平郡夫人朱氏崇國夫人<lb/>
敕婦人之爵必從夫子若夫異恩之頒加賁王母非二<lb/>
府大臣則不預此具封某動遵圖史雅習組紃婦道甚<lb/>
飭隱然朱陳之好也含飴之愛素篤雖不及親見其貴<lb/>
而積善之效乃暴白而不可掩疏封一國以爲廟室之<lb/>
光<lb/>
　　　父太子太師讜少師<lb/>
敕陳氏著姓自嬀汭之後歴三代建國不絶漢以來多<lb/>
<pb n="KR4d0243_SBCK_041-15a"/>
名卿大夫百世相望君子之澤未泯亦可謂盛矣具官<lb/>
某以隱逸遂其性以詩禮訓其子内行之積既有以大<lb/>
其門閭而教忠之效卒為朝廷之端士存殁雖異哀榮<lb/>
則均夫三孤之長貳公洪化有子如此遂申命于九泉<lb/>
豈惟慰爾子深長之思亦所以示予體貌之意<lb/>
　　　前母文安郡夫人成氏杞國夫人母濟陽郡夫<lb/>
　　　人王氏信國夫人<lb/>
敕延登樞臣所以贊廟謨也錫命之初必有以寵其先<lb/>
世又所以示恩典也具封某禀姿婉嫕處已儉約有光<lb/>
<pb n="KR4d0243_SBCK_041-15b"/>
彤管之訓不愧采蘩之詩是有賢子為吾近輔副筓六<lb/>
珈屢頒石窌之封矣兹徹沐邑改命于𣏌伯所都之地<lb/>
<hi>廣信之區王氏云命于</hi>以勸天下之為人婦者<lb/>
　　　妻魯郡夫人宣氏封魏郡夫人<lb/>
敕朕初膺丕祚晉用近弼惟東西二府兼以任之夙夜<lb/>
匪懈是可不厚其内助之恩乎具封某性資賢明能循<lb/>
法度歸于名士用勤儉以起其家閨閫之政不以累焉<lb/>
使得一意精白以承休德是足嘉者兹啓大名之郡以<lb/>
詔予寵其尚祗服永綏燕譽<lb/>
<pb n="KR4d0243_SBCK_041-16a"/>
　　知樞密院事陳騤該覃恩轉官<lb/>
敕朕祗荷慈謨欽承丕緒萬幾之務每懼弗堪共政之<lb/>
臣實資夾輔因霈恩而申命覽遜牘以力辭序進一階<lb/>
僅同百辟具官某忱恂而堅正渾厚而温恭久處從班<lb/>
以嘉謀而入告自居宥府任大事以不疑比當内禪之<lb/>
初嘗求小毖之助善調庶事動懐永圖執義示公惟知<lb/>
議軍國之利害忘身徇主豈復計官資之崇卑乃詔攸<lb/>
司俾行故事不已循墻之避遂忘反汗之嫌矧東府彌<lb/>
縫之是兼尤當代觀瞻之所繫姑循撝謙之志稍行進<lb/>
<pb n="KR4d0243_SBCK_041-16b"/>
律之褒噫文武兼資尚深思于並用内外無患當益勉<lb/>
于交修惟肩乃心以翊予治<lb/>
　　參知政事余端禮該覃恩轉官<lb/>
敕朕以寡昩之資傳泰安之祚既登九五之正位允賴<lb/>
二三之大臣盍因覃霈以疏恩終以謙辭而改命具官<lb/>
某崇深而有裕莊肅而能容幼學壯行終始勿渝一節<lb/>
出藩入從精白不形二心比參鴻樞實贊初政俾進居<lb/>
于東府仍兼領于宥廷一日萬幾之繁既調娛而曲當<lb/>
三軍五兵之問又該綜以無遺雖官簿之當升曽身謀<lb/>
<pb n="KR4d0243_SBCK_041-17a"/>
之不顧命由中出事則公行何陳義之益高乃抗章而<lb/>
不已姑徇三辭之請僅升一秩之華噫訏謨遠猶乃所<lb/>
望于賢輔高爵厚禄豈有吝于予懷其尚欽承以副隆<lb/>
委<lb/>
　　四川制置使丘崈煥章閣學士再任<lb/>
敕乗乾德以御圖始受四方之籍念坤維之作牧久分<lb/>
一面之權眷威惠之並行豈恩榮之可後寵加延閣因<lb/>
任帥垣具官某道廣而能周才高而善下躬履冰霜之<lb/>
操手揮河漢之文握節擁麾所在著神明之政簪筆持<lb/>
<pb n="KR4d0243_SBCK_041-17b"/>
槖周行推仁義之言頃出鎮于成都實總臨于諸道先<lb/>
聲所暨遠俗自孚瀘川除暴之餘施賞刑而曲當武興<lb/>
闕帥之久藉方略以無虞兵民無不歸心奸宄為之破<lb/>
膽封陲宴若政績炳然東西六十州敢違號令幅員數<lb/>
千里燕及羌髳寛朝廷之顧憂信京師之流福堯章増<lb/>
煥正學士之清班蜀道借留慰吾民之素望示予隆睠<lb/>
表爾異能德裕籌邊何止山川之洞見孔明識治或言<lb/>
禮樂之可興益懋前功以需登用<lb/>
　　朱熹煥章閣待制侍講<lb/>
<pb n="KR4d0243_SBCK_041-18a"/>
敕朕初承大統未暇他圖首闢經幃詳延學士眷儒宗<lb/>
之在外頒召節以趣歸徑登從班以重吾道具官某發<lb/>
六經之蘊窮百氏之源其在兩朝未爲不用至今四海<lb/>
猶謂多奇擢之次對之班處以邇英之列若程頤之在<lb/>
元祐如尹焞之于紹興副吾尊德樂義之勤究爾正心<lb/>
誠意之說豈惟慰滿乎士論直將增益夫朕躬非不知<lb/>
政化方行帥垣有賴試望之于馮翊不如置之本朝召<lb/>
賈傅于長沙自當待以前席慰茲渴想望爾遄驅<lb/>
　　翰林學士李巘寶文閣學士知婺州<lb/>
<pb n="KR4d0243_SBCK_041-18b"/>
敕登鼇戸以摛文久資潤色分虎符而出守有賴蕃宣<lb/>
中外雖殊眷倚無間具官某性資淵靜學問該通視八<lb/>
代文章之工欲齊驅于藝苑極三朝辭命之選幾獨步<lb/>
于禁林周旋十年終始一致古事今事問無不知公門<lb/>
私門行皆可迹方進遷于翰長何遽動夫歸思寵西清<lb/>
學士之班仍寓宸奎之職為東方諸侯之長更當寶婺<lb/>
之躔是誠岳牧之用人宜有江山之為助徒得君重其<lb/>
為朕行勉著民庸以觀儒效<lb/>
　　檢正應孟明太府卿<lb/>
<pb n="KR4d0243_SBCK_041-19a"/>
敕具官某爾以純一之德惻怛之誠見于牧人御衆之<lb/>
間備著愛民利物之效召由帥閫徧儀宰掾蓋朝列之<lb/>
老成士林之標表也外府上佐大農之調度下柅有司<lb/>
之出納卿士惟月實艱其選舉以命之公議允諧問津<lb/>
要途自茲始矣<lb/>
　　右司徐誼中書門下省檢正諸房公事吏部郎中<lb/>
　　錢象祖右司刑部郎中沈作賓檢詳<lb/>
敕具官某等朕初政是圖惟二三大臣夾輔之賴樞機<lb/>
至重當先其大者豈可以細故縈之于是詳擇掾屬以<lb/>
<pb n="KR4d0243_SBCK_041-19b"/>
次而遷爾誼深沈而善謀爾象祖詳審而無滯爾作賓<lb/>
在郎曹有通敏之稱其為朕簡節疏目清東西府之務<lb/>
俾吾大臣惟振綱絜領以贊予遠猷則爾為稱職矣<lb/>
　　吏部郎官李沐將作監<lb/>
敕具官某東都李固好學尋師同業不知為司徒郃之<lb/>
子其所成就復為李公爾以輔臣之子退然寒生蚤擢<lb/>
甲科仕進甚緩文敏而蔚追企古作郎潛既久避遠繁<lb/>
劇處之繕監以遂其志素尚如此遠業未可量也<lb/>
　　軍器監丞汪梓倉部郎中大理寺丞周珌刑部郎<lb/>
<pb n="KR4d0243_SBCK_041-20a"/>
　　官<lb/>
敕具官某等列曹為郎其選俱重非治郡有聲績者不<lb/>
預焉國家行之幾三十年弗可改也已爾梓博涉文學<lb/>
有志事功出守都梁邊防甚飭爾珌明習憲法恪意操<lb/>
守濡須之政田里妥安況俱以名臣之子嘗在朝列奉<lb/>
最而歸宜登兹選肆令並命以究爾能積貯者天下之<lb/>
命寛仁者累聖之規深體至懷各贊而長<lb/>
　　兵部侍郎耿秉煥章閣待制知太平州<lb/>
敕入而奉上為言語侍從之臣出則殿邦任蕃宣屏翰<lb/>
<pb n="KR4d0243_SBCK_041-20b"/>
之寄士之從宦是為通顯國之用人初無重輕第于臨<lb/>
遣之間終惜老成之去具官某天資鯁亮政術精詳自<lb/>
其居下位之時已有澤斯民之志功利及物既所至而<lb/>
可稱懇惻愛君凡有猷而必告甫上甘泉之列亟求故<lb/>
里之歸旋即賜環復令持橐為真武部固有賴于論思<lb/>
攝事瑣闈尤見推于抗直比力祈于補外亦深察其由<lb/>
中畀以當塗真是太平之官府寵之次對仍聨兩禁之<lb/>
清班用昭眷懷増重侯度訪民碞之疾苦諒無假于訓<lb/>
辭控天塹之要衝尚往圖于方略勿以在遠而忘獻言<lb/>
<pb n="KR4d0243_SBCK_041-21a"/>
　　大宗正丞李大性軍器少監兼權司封郎官<lb/>
敕具官某朝士之職優而事簡者無如二監非所以處<lb/>
才者然而銓序人物具有差等不可廢也爾一門競爽<lb/>
刻意記問出而丞邊郡入而簉周行心計有餘遇事多<lb/>
辦進貳戎監仍攝郎曹益務靖共以俟選擇<lb/>
　　大理寺丞彭演大宗正丞<lb/>
敕具官某朕惟國家本支百世繁衍盛大高出近古既<lb/>
擇屬近行尊之賢者以糾合宗盟又選學士大夫以貳<lb/>
其事職雖清簡不以輕畀也以爾經術該綜吏事精明<lb/>
<pb n="KR4d0243_SBCK_041-21b"/>
丞于外府于廷尉踐揚旣久而後登此蓋亞于三丞之<lb/>
選仕益進矣優游養望其進未央<lb/>
　　大理司直朱致民大理寺丞陳樸大理司直<lb/>
敕具官某廷尉天下之平而國家設屬爲尤備囚徒之<lb/>
聽自昔以吉士臨之奏當之成今又使分董而察焉以<lb/>
爾致民儒學老成久預臬事故俾升而爲丞爾樸才具<lb/>
資品皆應近制故以爲邦之司直朕嗣服之始專以祖<lb/>
宗家法爲務雖罔兼于庶獄懼不獲于一夫各旣乃心<lb/>
毋懈于位<lb/>
<pb n="KR4d0243_SBCK_041-22a"/>
　　太府卿詹體仁直龍圖閣知福州<lb/>
敕具官某朕覽長樂之志知其地大物阜真東南一都<lb/>
㑹也帥守掄才初政為急以爾學問該洽性識深明試<lb/>
之劇繁所在辦治入為九卿嚮于用矣願歸閩部求便<lb/>
其私徑疏晝繡之榮仍畀河圖之直跨州連邑要風氣<lb/>
之不殊並海負山賴威名而為重倚觀政績以究爾能<lb/>
　　廣西運判張釡直秘閣知廣州<lb/>
敕具官某朕臨御萬國一視同仁嶺海之遠待猶畿甸<lb/>
矧番禺重鎮實控南服謀帥之際其何可輕以爾紹興<lb/>
<pb n="KR4d0243_SBCK_041-22b"/>
舊弼之孫以家學登世科潤飾吏事所在稱辦湖湘明<lb/>
歛散之宜廣右謹將輸之要就移五筦之長以當一面<lb/>
之權寓直道山以為爾寵爾其填撫遠氓招徠海賈斥<lb/>
貪殘奬亷介以稱予倚任之意是惟休哉<lb/>
　　知建寧府陳居仁知鎮江府<lb/>
敕由詞掖以偃藩久騰善最分輔邦而易鎮用奬賢勞<lb/>
宜錫明緡以昭寵數具官某風猷凝粹心地平夷識者<lb/>
嘆其遠道之資望而知為大度之士文華緯國久從鳯<lb/>
沼以代言愷弟宜民屢以虎符而出守恩威並用寛猛<lb/>
<pb n="KR4d0243_SBCK_041-23a"/>
適時不惟人樂其中和所至嵗為之登熟眷兹京口控<lb/>
彼江津城郭増雄有山川之映發兵民雜處無牒訴之<lb/>
浩繁屬旱魃之為災賴賢侯之勤撫毋庸臨遣亟望遄<lb/>
驅坐理南徐其首修夫荒政時登北固尚有賴于良籌<lb/>
惟服訓詞嗣圖襃表<lb/>
　　瀘州安溪寨蕃官王鑒男天麟承襲補承信郎<lb/>
敕某國家填撫萬邦燕及方外惟爾父祖恭順相傳爾<lb/>
之承襲請命于朝武爵之頒益務忠謹<lb/>
　　江西運判趙鞏直顯謨閣知隆興府<lb/>
<pb n="KR4d0243_SBCK_041-23b"/>
敕具官某國家選侯甚重謀帥尤艱既懲數易之繁重<lb/>
戒迎新之費就移使節俾正帥垣爾受才甚高得譽最<lb/>
早以文學之彦為慈惠之師其在合肥極論淮錢之弊<lb/>
迨移䕫子載言蜀戍之詳主漕計以宣勞總邦條而攝<lb/>
事撫綏凋瘵賑救凶災因江西頌韋侯之言念河内借<lb/>
宼君之意徑令洗印以遂開藩俟訖外庸成爾歸志<lb/>
　　沈清臣江東提舉<lb/>
敕具官某士有自重其身而輕視軒冕嘉遯于世而獨<lb/>
樂山林是雖出于一概較之浮競者相去遠矣此有國<lb/>
<pb n="KR4d0243_SBCK_041-24a"/>
者之所當與也爾以古學為任不計時之用舍頃游館<lb/>
學從予潛藩儼然自持古之畏友也茲予纂紹念爾退<lb/>
閒起以江左之節用慰家食之久其尚少安以俟恩渥<lb/>
　　中書舍人蔡幼學兼侍讀<hi>吏部尚書兼翰苑偶西以下二首嘉定元年以</hi>
<hi>行詞併附于此掖無兼員用故事</hi>
敕春秋天子之事具存一國之書筆削聖人之公實為<lb/>
萬世之法朕久勤講貫期廣見聞兹擇名儒共論斯道<lb/>
具官某深知經旨素有師承未冠而擅論魁士皆取則<lb/>
既壯而登膴仕人以為遲近升禁路之華庸代王言之<lb/>
<pb n="KR4d0243_SBCK_041-24b"/>
重予欲旁通夫六藝豈容弗措于一辭所以至日昃而<lb/>
不遑庶幾學古訓而有獲懲惡勸善其力究于微言攷<lb/>
古驗今將益明于大體<lb/>
　　蔡幼學講詩終篇轉官<lb/>
敕朕踐阼十五載尤先講貫之勤誦詩三百篇端賴緝<lb/>
熙之益談經既畢第賞可稽具官某早冠時髦寖為朝<lb/>
望踐揚已久既昭著夫外庸獻納于今喜時陳夫讜論<lb/>
謹鳯掖代言之職當金華卒業之辰序進文階以酬儒<lb/>
效其罄格心之學用為報上之忠<lb/>
<pb n="KR4d0243_SBCK_041-25a"/>
</p>
<p>
攻媿集卷四十一<lb/>
<pb n="KR4d0243_SBCK_041-25b"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_042-1a"/>
攻媿集卷四十二<lb/>
　　　　　宋　樓　鑰　撰<lb/>
　內制<lb/>
　　擬進郊祀御札<hi>位寧宗未嘗郊祀篇中有寖歴六紹熙五年案是年七月光宗禪</hi>
<hi>位時豫擬而事不果行年云云蓋在光宗未禪</hi>
朕祗膺慈訓嗣守洪圖仰天地之儲休以綏四海賴祖<lb/>
宗之垂裕寖歴六年欲涓長至之辰載舉親郊之禮膏<lb/>
澤可占于農扈信盟久締于鄰歡汔可小康敢忘昭報<lb/>
率由舊典無事虛文上萬壽于重親式嚴孝治均蕃釐<lb/>
<pb n="KR4d0243_SBCK_042-1b"/>
于兆姓匪鄉朕躬按令甲以陳儀體先庚而申命朕以<lb/>
今年十一月祇事于南郊播告中外之臣咸謹駿奔之<lb/>
職其飭爾事毋愆于儀故兹札示想宜知悉<lb/>
　　擬立皇子嘉王皇太子制<lb/>
朕祇若大猷紹休列聖念承祧之重允屬元良惟主器<lb/>
之嚴莫如長子仰稽古制詳攷舊章匪予一人之私繄<lb/>
爾四海之望誕揚明綍敷告大廷皇子具位某夙禀謙<lb/>
恭動循儀法生長帝王之胄周旋詩禮之經迨予纘承<lb/>
勉爾諭教宏開藩邸寵之茅土之封妙選英賢為之羽<lb/>
<pb n="KR4d0243_SBCK_042-2a"/>
翼之助而能服勤講貫尚論古先閲義理以滋多屏驕<lb/>
奢而不顧朕惟儲貳不可以曠位國本宜先于正名其<lb/>
從朱邸之尊入處青宫之重於戲立嫡以長所以綿宗<lb/>
社之休為下得人所以係臣民之望<lb/>
　　擬進登極赦文<hi>七月五日紹熈五年</hi>
朕共為子職日守宗藩烈祖上賔曽未釋服聖父違豫<lb/>
㡬不勝喪屬上意之倦勤屢思退託䝉太皇之出令遽<lb/>
命纂承眇兹沖人膺此大器驚惶失次涕泣固辭謂二<lb/>
百年社稷之傳豈容執遜惟億兆人謳歌之戴乆已屬<lb/>
<pb n="KR4d0243_SBCK_042-2b"/>
心仰有體于慈謨俯難違于衆志祇承丕祚以撫萬方<lb/>
自維寡昧之資深思付託之重祈天永命用綿龜鼎之<lb/>
休發政施仁首播風雷之號可大赦天下<hi>云云</hi>於戲奉<lb/>
三無以勞天下敢懐以位為樂之心歛五福而錫庶民<lb/>
盍布與物惟新之澤罔間遐邇之衆咸瞻曠蕩之恩<lb/>
　　季秋淫雨震電罪已責躬詔<hi>年十月紹熙五</hi>
朕臨御以来三閲月矣廼者洚水為災幾甸尤甚悉意<lb/>
賑撫未知攸濟而又隂氣為沴天作淫雨繼之震電信<lb/>
宿猶未已也時維季秋實已孟冬兹豈其時耶變不虛<lb/>
<pb n="KR4d0243_SBCK_042-3a"/>
致朕甚懼焉豈朕之徳薄不足以承祖宗之休烈抑眇<lb/>
躬有過朝政或闕而致然歟雲漢之詩遇災而懼終篇<lb/>
惟及靡神不舉靡愛斯牲等語蓋言如此而天降之災<lb/>
罪必在我側身修行之誠見于言外此朕之所當勉也<lb/>
朕欲應天以實而方執夀皇之喪避殿撤樂皆無以自<lb/>
見惟是罪已責躬其曷敢後布告中外使知朕恐懼修<lb/>
省之意<lb/>
　　孝宗祔廟徳音<hi>十二月紹熙五年</hi>
朕躬繩祖武日懋孝思萬邦之君允有貽孫之典七月<lb/>
<pb n="KR4d0243_SBCK_042-3b"/>
而葬適當同軌之期悵莫報于皇慈惟謹襄于大事卜<lb/>
夏禹廵狩之地近高廟衣冠之藏載謀載惟既營神域<lb/>
必誠必信已窆靈輿迓吉仗以言旋肅太官而班祔縟<lb/>
儀云備舊制可稽固已遵三年之通喪體累朝之儉徳<lb/>
蠲除浮費戒節虛文然念遺誥初頒都下有奔號之擾<lb/>
因山之際國人多供億之勤未免煩㑹稽之徒宜特肆<lb/>
櫟陽之赦神祇效順咸議恩封官吏宣勞均行賞賚寛<lb/>
井里之賦調清囹圄之縲囚庸推澤物之仁用繼憂民<lb/>
之志於戲蒼梧不返人心惟慕于重華温洛未歸陵邑<lb/>
<pb n="KR4d0243_SBCK_042-4a"/>
尚安于永阜咨爾有衆服予異恩<lb/>
　　改嘉定元年詔<lb/>
朕嗣承大統勤撫庶邦更星紀之一周見歴元之三易<lb/>
頻年相繼寰宇多虞邊釁遽開顧生靈之何罪蟲蝗為<lb/>
孽與旱潦以相仍皆權臣誤國之致斯在菲質應天之<lb/>
敢慢今則典刑已正綱紀益張乃因正月之和適際三<lb/>
陽之泰誕揚大號亶告多方取商宗嘉靖之言暨周王<lb/>
耆定之義用光嗣嵗式迓休祥庶㡬叶氣之薰太平可<lb/>
望行見萬民之集得所為期衍丕祚于無疆與斯人而<lb/>
<pb n="KR4d0243_SBCK_042-4b"/>
更始其以明年為嘉定元年<lb/>
　　戒飭貪吏詔<hi>月十四日嘉定元年三</hi>
朕臨御以来仰遵累朝恭儉之規菲食卑宫靡敢怠遑<lb/>
庶㡬躬行以移風俗而志勤道逺觀感未孚况以姦倖<lb/>
弄權故相同惡上下交利賄賂公行贓吏債帥益無忌<lb/>
憚監司為吾澄按之官郡守受吾民社之寄至相倣傚<lb/>
貪婪無厭反恃苞苴狼籍已甚席卷帑藏或盈鉅萬郡<lb/>
縣經費秏蠧㡬盡軍民衣食椎剝無餘積敝有年雖悔<lb/>
何及大臣簠簋不飭殆弗容遷就而為之諱也朕方厲<lb/>
<pb n="KR4d0243_SBCK_042-5a"/>
精庶政與民更始申加訓飭以警有位繼自今各務精<lb/>
白一心以承至意其有竝緣公家以濟其私尚爲故態<lb/>
必罰無赦至如互送無藝屢形切責遐方循習曾不少<lb/>
悛並當禁戢或徹聽聞攷驗有迹皆以贓坐嗚呼咎莫<lb/>
追于旣往法欲勵于將来宜存素絲之風毋蹈覆車之<lb/>
轍使人知自愛罔或敢干冀民力之少蘇期士風之益<lb/>
媺朕意厚矣尙其戒哉<lb/>
　　戒飭四川將士詔<hi>四月九日嘉定元年</hi>
朕端居法宮慨念蜀道敢泄邇而忘遠庶一視以同仁<lb/>
<pb n="KR4d0243_SBCK_042-5b"/>
自叛將之既誅與斯人而更始已講休兵之䇿冀臻徹<lb/>
戍之期惟是師徒屢更征役暴露乆矣夙宵惕焉毎咨<lb/>
督餉之臣仍飭列屯之帥究心調度加意撫循然而養<lb/>
兵于無事之時在國家而靡吝効命于多虞之日乃吏<lb/>
士之當為儻饋運之或愆及勤勞之弗恤罔孚朕志豈<lb/>
逭官常凡爾在行亦宜深體其有狃于姑息不知律紀<lb/>
之遵妄肆讙譁㡬失等威之辨流傳易惑闗繋匪輕爰<lb/>
頒一札十行之書用嚴三令五申之制各思戒儆毋抵<lb/>
憲章<lb/>
<pb n="KR4d0243_SBCK_042-6a"/>
　　閔雨求言詔<hi>月二十六日嘉定元年閠四</hi>
朕惟祖宗傳祚之重祇懼靡遑而自去嵗以来蝗蝻爲<lb/>
災冬既無雪春又不雨以至于今陂澤揚塵種未入土<lb/>
夏且半矣祈禬不應間有霡霂未能通濟天災流行固<lb/>
亦有之在于今兹闗繋實重邊鄙甫定流徙未復漕運<lb/>
不至糴價日増苟失嵗事何以保邦朕于宫中齋心致<lb/>
禱又將躬謁于靈神且飭臣鄰廣求民瘼六官帥漕各<lb/>
令條具可以慰安人心消弭天變者矣載惟雲漢之詩<lb/>
靡神不舉靡愛斯牲祈年孔夙方社不莫祈于天以及<lb/>
<pb n="KR4d0243_SBCK_042-6b"/>
父母先祖不見責躬之言蓋宣王謂周家祈禳之典既<lb/>
已備舉而旱既太甚是必在我有以得罪于天其遇災<lb/>
而懼側身修身之意藹然見于言外朕心慕焉固知大<lb/>
軍之後必有凶年不敢以此自解也傳不云乎屋漏在<lb/>
上知之在下人苦不能自知其播告中外凡朕躬之不<lb/>
逮朝政之缺失與夫田里愁嘆之由軍民疾苦之狀盡<lb/>
言無隐朕将採而用之庶㡬以實應天冀消災沴以迄<lb/>
康年無小無大惟既乃心稱朕意焉<lb/>
　　右丞相錢象祖等以旱蝗星變待罪不允詔<lb/>
<pb n="KR4d0243_SBCK_042-7a"/>
朕臨御寖乆兢惕靡寧更化以来厲精深切雖邊鄙有<lb/>
息肩之日而民生當望嵗之時旱魃為災飛蝗肆孽方<lb/>
陽光之煜晝見太白之争輝豈天道之難知實朕躬之<lb/>
自致無所歸咎惟知反身尚虞抑塞之未伸正欲交修<lb/>
于不逮騰章来上憂國良深有何愆尤而欲引去退惟<lb/>
涼徳詎可不移于大臣所冀同心庶以靈承于上帝尚<lb/>
安厥位益逺乃猷<lb/>
　　趙彦逾再上劄子辭免端明殿學士并執政恩數<lb/>
　　不允詔<lb/>
<pb n="KR4d0243_SBCK_042-7b"/>
卿以起部大常伯領䄂從班主耳忘身預陪國論金陵<lb/>
吾之北門固以謀帥為重文明之峻職政府之異數所<lb/>
以寵卿之行今欲辭二者而之鎮顧豈若留卿以自近<lb/>
乎朕慮之甚審乆而後發不應至此乃復反汗無以多<lb/>
言為也<lb/>
　　新除安徳崇信軍節度使伯圭辭免不允詔<lb/>
朕肇禋重屋懼弗克堪贊予盛儀賴我宗老首頒祭澤<lb/>
無加于達尊者乃因舊鎮益以漢東之大國備三公之<lb/>
典䇿兼兩鎮之節旄先正以為異數非如卿者其孰能<lb/>
<pb n="KR4d0243_SBCK_042-8a"/>
當之何用撝謙以避斯寵<lb/>
　　新除少傅周必大辭免不允詔<lb/>
卿三朝元老身佩安危退處東山直欲棄置人間事顧<lb/>
豈以爵秩爲心哉朕初臨御注想不忘下詔乞言疏恩<lb/>
進律亦可以見朕意矣覃霈之頒無逺弗屆安有達尊<lb/>
如卿而可但已保傳一間不必固辭遜章甚力非朕所<lb/>
望<lb/>
　　趙汝愚再辭免提舉編修國朝㑹要不允詔<lb/>
卿進専國秉總領衆職無所不統固無待于兼官也國<lb/>
<pb n="KR4d0243_SBCK_042-8b"/>
家以史事為重故必擇其尢重者屬之上相疊畀三組<lb/>
既已再命而又欲辭其一何耶㑹要之書故實所萃諸<lb/>
儒載筆坐總宏摹兼人之才豈復憚此其祇成渙以訖<lb/>
奏篇<lb/>
　　吏部尚書鄭僑辭免兼實録院修撰不允詔<lb/>
髙宗中興臨御三紀一代之史簡冊挐䌓設官累年汗<lb/>
青無日朕既命大臣為之典領思得鴻儒耆徳為諸儒<lb/>
倡卿自陪都還朝表儀從班論撰之重非卿誰屬矧惟<lb/>
舊物不待疇咨趣上奏篇毋勞謙避<lb/>
<pb n="KR4d0243_SBCK_042-9a"/>
　　吏部侍郞彭龜年辭免兼侍讀詔<lb/>
朕開邇英之閣瞻無逸之圖上慕唐虞近法祖宗正有<lb/>
賴于啓沃之助卿以舊學之臣勸講多益升之進讀亦<lb/>
惟序遷朕方汲汲于學卿欲濟濟相遜固經帷之美事<lb/>
也然雖有德齒之尊不曰朝廷莫如爵乎其毋固辭徒<lb/>
稽朕命<lb/>
　　王藺再辭免知潭州不允不得再有陳請詔<lb/>
惟有周之盛時以分陜爲重任故煩舊弼往鎭邊陲升<lb/>
秘殿之隆名易昭潭之巨屛輿言允協憂顧滋寬胡爲<lb/>
<pb n="KR4d0243_SBCK_042-9b"/>
再辭至勤三命粤漢詔流行之既久諒楚人徯望之已<lb/>
深倚聞叱馭之行毋執循墻之避<lb/>
　　新除四川安撫制置使趙彦逾辭免不允詔<lb/>
蜀道險逺人所憚入一之為甚其可再乎然朝廷為官<lb/>
擇人不免于推轂以遣忠臣忘身徇國豈難于叱馭而<lb/>
行昔趙抃以匹馬入蜀為政簡易及其再命神宗諭之<lb/>
曰近嵗無自政府復往者卿能為我行乎抃曰陛下有<lb/>
言即法也顧豈有例哉今朕知卿清節著于蜀遂用熈<lb/>
寧故事卿能體抃之忠其得辭行乎<lb/>
<pb n="KR4d0243_SBCK_042-10a"/>
　　新知鄂州吴琚辭免不允詔<lb/>
卿奮自戚閈被服儒雅雖齋壇授鉞棘位通班人終以<lb/>
用未盡其才為言矧襄漢上游嘗騰善最武昌重地宜<lb/>
分顧憂何必固辭亟其祇命<lb/>
　　趙彦逾再辭免新除端明殿學士中大夫四川安<lb/>
　　撫制置使兼知成都府不允不得再有陳請詔<lb/>
蜀道天下之絶險也然以為難則難于上青天以為易<lb/>
則易于履平地是在人爾卿嘗總軍餉調度五十餘州<lb/>
公㢘明恕蜀人誦之兹庸命以制閫之寄蜀父老聞卿<lb/>
<pb n="KR4d0243_SBCK_042-10b"/>
之来必有不待教而孚者矧視儀政地位望愈隆尤足<lb/>
以示朕不忘逺之意謀帥之重蓋無以易卿者矣<lb/>
　　趙汝愚辭免大禮加食邑實封不允詔<lb/>
朕祇事總章懼弗克堪卿以端揆實専使領天地並貺<lb/>
神明顧歆熙事備成顯相之力也賦以多邑具有故實<lb/>
既免告廷之禮何事循牆之避<lb/>
　　新除刑部侍郎梁總辭免不允詔<lb/>
卿少習憲章歴觀棘寺為郎為卿皆以此選正以明練<lb/>
吏事心計有餘遂持使節遂董軍餉擢貳民曹俱號稱<lb/>
<pb n="KR4d0243_SBCK_042-11a"/>
職若今秋官虛員舍卿尚誰屬耶明允篤誠若自道然<lb/>
萬里使還徑俾為真僉曰汝諧何辭之有<lb/>
　　吴琚再辭免不允不得再有陳請詔<lb/>
朕立賢無方惟才是用亦不必曰右賢而左戚也爾嘗<lb/>
主漕計總軍餉出帥襄陽皆有治狀可紀而強仕之餘<lb/>
使之奉祠燕處可乎鄂渚兵民雜居號稱難治正倚才<lb/>
刃勿復謙辭<lb/>
　　王藺辭免覃恩轉一官不允詔<lb/>
朕嗣位云初覃霈四方小大之臣罔不均被卿以元樞<lb/>
<pb n="KR4d0243_SBCK_042-11b"/>
舊徳出鎮雄藩序進一階亦惟彛典忽披遜牘殊咈眷<lb/>
懐其服恩光毋留朕命<lb/>
　　周必大再辭免少傳不允不得再有陳請詔<lb/>
朕勉紹丕圖方修初政首推霈澤溥及羣工惟予元老<lb/>
之賢宜陟孤卿之秩偃息而藩魏室何必在廷寅亮而<lb/>
命周官是為進律載披来奏殊咈眷懐卑于公尊于卿<lb/>
亦惟均耳一而俯再而傴何以多為兹繫具瞻毋庸固<lb/>
避<lb/>
　　梁總辭免奉使回程時轉一官不允詔<lb/>
<pb n="KR4d0243_SBCK_042-12a"/>
卿輟自從班遠使鄰國服勞巳甚成禮而還序進文階<lb/>
厥有舊典往祗渙命何事謙辭<lb/>
　　知明州何澹辭免曾任藩邸講官轉一官不允詔<lb/>
卿頃以儒英授經于朕逮予嗣服眷注不忘求之近比<lb/>
當進兩秩舊僚遜避俯徇其請在卿又何辭焉宜遂欽<lb/>
承毋至于再<lb/>
　　知泰州韓同卿辭免改授正任觀察使在京宮觀<lb/>
　　不允詔<lb/>
朕勉承丕祚肇正中宮爾爲后父之親召自淮壖之守<lb/>
<pb n="KR4d0243_SBCK_042-12b"/>
眷惟相種本出儒門屬王姬下嫁之恩致武爵流傳之<lb/>
衆兹優戚閈超授亷車俾仍奉于内祠蓋一遵于故典<lb/>
是為允惬其又奚辭<lb/>
　　賜觀文殿學士致仕李彦穎銀合茶藥詔<lb/>
朕祇紹丕圖緬懐故老卿前朝舊弼佑我烈祖遺榮告<lb/>
歸世推典型比進嘉言尢見忠藎一水間之日勞注想<lb/>
爰頒飲劑以實寳奩問勞有加將予至意<lb/>
　　賜龍圖閣學士致仕程大昌張大經敷文閣直學<lb/>
　　士致仕汪大猷顯謨閣待制致仕程叔達寳文閣<lb/>
<pb n="KR4d0243_SBCK_042-13a"/>
　　待制致仕沈樞敷文閣待制致仕李昌圖銀合茶<lb/>
　　藥詔<lb/>
朕寤寐賢俊懐思老成卿頃侍孝宗夙著聲望引經告<lb/>
老<hi>垂車告老張大經改</hi>世推典型逮予纂承渇于一見爰加問勞<lb/>
仍有匪頒體予至懐無忘忠告<lb/>
　　資政殿大學士黄洽辭免覃恩轉一官不允詔<lb/>
朕踐阼云初訪予落止緬懐舊弼嘗下求言之詔矣乃<lb/>
因覃霈俾進文階國有彛章非有私于卿也其服訓詞<lb/>
毋煩多避<lb/>
<pb n="KR4d0243_SBCK_042-13b"/>
　　周必大再辭免少傳不允不得再有陳請詔<lb/>
朕嗣膺洪祚注想宗工比升孤棘之班實霈蓼蕭之澤<lb/>
雖云恩厚非曰予私凡卿之言近已行于一二顧朕所<lb/>
與辭何至于再三若夫貤爵之科尢匪尊賢之意尚承<lb/>
眷渥毋事勞謙<lb/>
　　殿前都指揮使郭杲辭免修葢大内福寧殿等特<lb/>
　　轉一官減三年磨勘回授不允詔<lb/>
朕俯徇羣臣之請歸安廣内之宫顧棟宇之崇成命工<lb/>
徒之勞止卿親臨鼛鼓祗事殿巖訖役云初懋官可後<lb/>
<pb n="KR4d0243_SBCK_042-14a"/>
既有貤恩之命毋煩避寵之詞<lb/>
　　知樞宻院事陳騤乞歸休不允詔<lb/>
卿儒學老成有大臣體肆朕纂服方厚倚毗何為露章<lb/>
遽祈閒退謀猷克壯神明未衰其謹輔予無事力請<lb/>
　　新除知樞宻院事余端禮辭免不允詔<lb/>
朕惟宥廷之任事體至嚴非長材不可以濟時非壯猶<lb/>
不可以經逺卿兼資文武乆贊樞機輔政以来輸忠無<lb/>
隐輟自中臺之貳進専西府之權蔽自朕心益隆兵本<lb/>
是為妙選非以敘遷公論具孚遜章可略<lb/>
<pb n="KR4d0243_SBCK_042-14b"/>
　　新除參知政事京鏜辭免不允詔<lb/>
卿以通敏宏達之才受知烈祖擢之法從付以全蜀太<lb/>
上召還文昌有意大用肆朕纂服登貳西樞闗決籌帷<lb/>
動稱朕意是用進參機政以究經濟之藴鎮浮應變卿<lb/>
所優為眷倚方深毋庸多遜<lb/>
　　新除同知樞宻院事鄭僑辭免不允詔<lb/>
卿乆儀禁路人望最髙垂上政途詳試帥閫天官之長<lb/>
至勤三入西樞為貳蓋已晚矣朕訪落求助二三大臣<lb/>
是託以卿宏才素藴練達國體急于登用以冀治功其<lb/>
<pb n="KR4d0243_SBCK_042-15a"/>
祇成命以圖回本兵之務勿以謙避為煩也<lb/>
　　正議大夫陳騤辭免除職與郡不允詔<lb/>
朕惟釋政機而均逸者大臣全進退之宜畀華職以示<lb/>
寵者累朝篤始終之眷矧惟耆哲朕所倚毗専西樞本<lb/>
兵之權兼東府基命之地俯徇忱請暫分外藩恩禮加<lb/>
優典章可攷少須除命何用謙辭<lb/>
　　王藺再辭免覃恩轉一官不允不得再有陳請詔<lb/>
朕勉承基緒猶懼弗堪實賴臣鄰相與協濟不有近輔<lb/>
孰為之贊襄不有价藩孰為之屏翰霈恩所逮中外惟<lb/>
<pb n="KR4d0243_SBCK_042-15b"/>
均矧如舊弼之賢方倚上游之重需章洊至渙號難回<lb/>
其遂欽承毋為固避<lb/>
　　御史中丞謝深甫辭免兼侍讀不允詔<lb/>
進讀露門自昔髙選肆朕纂承之始首務詳延妙擇法<lb/>
從之賢不以輕畀以卿器資端亮學問淹該議論正平<lb/>
實長風憲俾侍經幄士莫之先胡為引辭尚留朕命令<lb/>
行弗反倚聴嘉猷<lb/>
　　新除資政殿大學士陳騤辭免不允詔<lb/>
卿器資剛毅經術該通乆任事樞臨機輙斷力祈閒退<lb/>
<pb n="KR4d0243_SBCK_042-16a"/>
善始以終况辭藩屏之除願處祠庭之佚由衷有請反<lb/>
汗無嫌若規殿之隆名乃大臣之彛典再披遜牘殊咈<lb/>
眷懐用榮買臣衣錦之歸毋作考父循牆之避<lb/>
<pb n="KR4d0243_SBCK_042-16b"/>
</p>
<p>
攻媿集巻四十二<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_043-1a"/>
攻媿集卷四十三<lb/>
　　　　　宋　樓　鑰　撰<lb/>
　内制<lb/>
　　新除户部侍郎袁説友辭免不允詔<lb/>
版曹天下之劇任也而卿為之之時尤難向來國家多<lb/>
故事緒浩穰經費之外又増不時之須屬嵗大祲調度<lb/>
不給卿儒學俊茂舊歴清華通敏有餘獨任大計内之<lb/>
無闕供之急外之無誅求之怨滿嵗有奇勞亦甚矣為<lb/>
真已晩又何辭焉<lb/>
<pb n="KR4d0243_SBCK_043-1b"/>
　　新除少師永寜郡王郭師禹辭免不允詔<lb/>
阜陵之役重事也朕不得躬執紼之勞祖遣有行號慕<lb/>
弗已卿以王之元舅國之信臣辨護宣勤為朕任送終<lb/>
之責往來順濟上下無譁禮備安虞歸祔太室卿得以<lb/>
報孝宗之恩朕可忘所以賜卿者哉進長孤棘仍加王<lb/>
爵既渙告廷之命何煩避寵之詞亟其欽承朕言不再<lb/>
　　伯圭辭免兼中書令不允詔<lb/>
中書造命之地令公師長百僚清貴華重古人謂之鳳<lb/>
凰池者也國朝之制率以寵異親賢然祥符天禧以還<lb/>
<pb n="KR4d0243_SBCK_043-2a"/>
久不除此官矣惟公明徳懿親貴重無二三公兩鎮何<lb/>
以加此爰舉曠典以賁宗正既無兼管内樞之煩復得<lb/>
老成典刑之重渙汗大號毋庸固辭執謙雖勤禮難曲<lb/>
徇<lb/>
　　太府卿吴珽辭免換授正任觀察使在京宫觀不<lb/>
　　允詔<lb/>
卿生長戚閈儒雅自將佳公子也名曹繕監踐敡有年<lb/>
總饟殊方寖升卿列賢勞既久寵以賜環亷車内祠用<lb/>
循故事非以為襃美也春秋方富而才可用豈遂投閒<lb/>
<pb n="KR4d0243_SBCK_043-2b"/>
哉毋事牢辭其祗朕意<lb/>
　　新除觀察使謝淵辭免不允詔<lb/>
卿以祖后至親往爲使介風埃萬里不憚馳驅成禮而<lb/>
還襃升可後廉車之峻遂登從班毋庸空辭思所以稱<lb/>
此則善矣<lb/>
　　知紹興府葉翥辭免除龍圖閣學士不允詔<lb/>
孝宗因山之役凜然懼不克奉大事文昌老成尹兹東<lb/>
郊遂委己以聽焉神明不衰心計有餘酬酢萬變調度<lb/>
百出卒之禮成而無缺典用足而節橫費朕心嘉之絶<lb/>
<pb n="KR4d0243_SBCK_043-3a"/>
江不風入山而雪謂非卿之力耶進職龍圖姑以示寵<lb/>
朕之所以待卿者非止此也而又何辭焉<lb/>
　　知樞密院事余端禮辭免攝太傅持節導孝宗靈<lb/>
　　駕及奠諡冊諡寳監掩欑宫轉一官不允詔<lb/>
比者營圖東越襄奉阜陵卿以本兵之崇親臨復土之<lb/>
重往来俱順上下無譁塗潦方深蹇蹇盡王臣之節顔<lb/>
色尤戚欒欒有棘人之風朕方篤孝思幸周大事既賴<lb/>
送終之助首加進律之襃是所宜然無可辭者<lb/>
　　郭師禹辭免備禮冊命宜允詔<lb/>
<pb n="KR4d0243_SBCK_043-3b"/>
卿以祇奉阜陵顯頒制綍升孤卿之峻秩封異姓之真<lb/>
王冊命之儀朝廷當備控辭甚力引義尤髙雖俯徇于<lb/>
謙沖顧豈忘于嘉歎<lb/>
　　趙汝愚辭免不允詔<lb/>
卿輔朕初政備宣忠力兹奉孝宗大事厥功茂焉襃崇<lb/>
之典所宜優異正以卿素執謙沖避逺權勢凡有進擢<lb/>
辭遜過禮或至迫而後受故尤思所以處卿者初拜右<lb/>
揆已授此官還以畀卿是不為過毋復牢辭朕必不為<lb/>
反汗也<lb/>
<pb n="KR4d0243_SBCK_043-4a"/>
　　宜州觀察使孫璫辭免孝宗隨龍特轉一官不允<lb/>
　　詔<lb/>
列祖上賔孝思日切仰戚靈之如在率禮不違念攀附<lb/>
之幾人獨汝無怠爰自亷車之秩特升留務之班其服<lb/>
異恩寜容反汗<lb/>
　　參知政事京鏜辭免孝宗祔廟畢特轉一官不允<lb/>
　　詔<lb/>
朕尊奉皇祖無所不致其厚而送終之禮祔廟尤嚴卿<lb/>
以輔臣相此盛儀已事而竣可後襃賞進以一秩誠不<lb/>
<pb n="KR4d0243_SBCK_043-4b"/>
為過賞有先後既已均及卿可獨辭乎<lb/>
　　皇伯祖伯圭辭免贊拜不名加食邑實封不允詔<lb/>
天下有達尊三爵一徳一齒一而未及言親也惟公徳<lb/>
明爵齒俱尊而又孝宗同氣之親太上皇之伯父而朕<lb/>
之大父行也貴窮人爵思所以尊異之非舉曠典不足<lb/>
以稱紫微令公既以謙辭而不受朕其可遂已乎不名<lb/>
之禮蓋自尚父保衡以來實朝廷之殊禮前朝嘗以寵<lb/>
待親賢百有餘年無有可當此者舉以命卿人無異辭<lb/>
尚形遜避朕不敢從邦之榮懐亦非朕敢私也<lb/>
<pb n="KR4d0243_SBCK_043-5a"/>
　　知樞宻院事余端禮辭免兼參知政事不允詔<lb/>
朕圖回治功方倚二三大臣以為重卿頃自參預進長<lb/>
樞廷宰席偶虛俾兼政地兹惟故典亦今之宜非卿通<lb/>
才何以任此亟其承命無事謙辭<lb/>
　　新除觀文殿大學士知福州趙汝愚辭免不允詔<lb/>
卿以肺腑之戚為社稷之臣翊戴眇躬輔相初政力足<lb/>
以任天下之重識足以斷衆志之疑倚毗方隆引去何<lb/>
速雖有議者亦無異詞遂釋台符往分帥閫極秘殿之<lb/>
殊寵實累朝之舊章事君以忠卿既全出處之致退人<lb/>
<pb n="KR4d0243_SBCK_043-5b"/>
以禮朕當篤始終之恩尚冀告猶毋庸辭命<lb/>
　　余端禮辭免權提舉編修玉牒監修國史日歴不<lb/>
　　允詔<lb/>
朕惟國家以史事為重典領之任必命大臣寳牒之設<lb/>
蓋古者書之于策之遺意日歴則以事繫日後之信史<lb/>
實基于此卿問學通博攝行相事非卿其誰宜司之成<lb/>
命已行毋容多遜<lb/>
　　參知政事京鏜辭免權提舉實録院編修國朝㑹<lb/>
　　要不允詔<lb/>
<pb n="KR4d0243_SBCK_043-6a"/>
髙皇帝中興之烈當遂特書累朝庶政之規尤宜分類<lb/>
故實録則取史遷之舊而㑹要亦用唐室之餘爰命大<lb/>
臣職此二者卿素推該洽俾視纂修其躬率諸儒以趣<lb/>
成大典兹為故事何必謙辭<lb/>
　　寳文閣學士知遂寜府宇文价乞奉祠不允詔<lb/>
卿以文昌舊徳往鎮蜀藩居外數年所在稱治方此政<lb/>
成于大府正資卧護于逺民忽騰諗疾之章欲遂奉祠<lb/>
之請眷倚之重神明未衰其訖外庸毋違朕志<lb/>
　　提舉臨安府洞霄宫趙汝愚辭免觀文殿大學士<lb/>
<pb n="KR4d0243_SBCK_043-6b"/>
　　不允詔<lb/>
大臣進退之宜固知有義人主始終之遇尤當示恩矧<lb/>
惟宗工祈解機政念忠勞之素著曽倚注之未衰歘然<lb/>
賦歸若此勇決閩山舊鎮既避寵之甚堅書殿隆名豈<lb/>
升華之可已諒還寓里暫佚真祠其體眷懐毋為多遜<lb/>
　　少保周必大再乞致仕依已降指揮不允詔<lb/>
七十致仕雖著于禮經二三大臣難拘于古制矧惟元<lb/>
老嘗冠中台周旋兩朝負荷重事既于蕃于南國終退<lb/>
處于東山神明未衰徳望彌劭奉真祠之香火自樂隠<lb/>
<pb n="KR4d0243_SBCK_043-7a"/>
居挂神武之衣冠胡為早計抗章再至陳義愈髙顧難<lb/>
徇夫沖懐尚少安于素履<lb/>
　　寳文閣學士知太平州李巘乞宫觀不允詔<lb/>
卿老于文學久處禁林出守當塗日徯報政胡為諗疾<lb/>
欲遂求閒朕方念典刑之舊望屏翰之良卿豈不能體<lb/>
此眷懐為斯民而少留乎<lb/>
　　余端禮辭免右丞相不允詔<lb/>
朕承付託之重思紹祖宗之大業志勤道逺悠哉未艾<lb/>
置相之際其何敢輕寜槐位之暫虚必疇咨而後授卿<lb/>
<pb n="KR4d0243_SBCK_043-7b"/>
純明篤厚秉徳不回入從出藩望實兼著本兵貳政三<lb/>
載于兹論事有諍臣之風謀國得宰相之體具瞻攸屬<lb/>
顯拜不疑惟今亦多故矣朕欲賴卿以濟書所謂若濟<lb/>
巨川用汝作舟楫卿其以此自任副朕倚毗萬斛之載<lb/>
惟卿為宜而又何辭焉<lb/>
　　新除知樞宻院事京鏜辭免不允詔<lb/>
朕惟聖人不畏多難而畏無難于今雖曰邊鄙不聳而<lb/>
宥宻之司正當為不虞之備無競維人朕于是注意焉<lb/>
卿以慷慨宏逺之資有志事功立節于殊鄰宣威于全<lb/>
<pb n="KR4d0243_SBCK_043-8a"/>
蜀纂紹之始一見而決擢貳樞筦風采凜然預政未幾<lb/>
復爲之長迹若序進實繇德選當仁無遜其又何辭<lb/>
　　新除參知政事鄭僑辭免不允詔<lb/>
朕以寡昧嗣無疆大歴服惟二三大臣是賴凡今日德<lb/>
望在人爲國家用皆兩朝選擢留以遺朕者也卿周旋<lb/>
從班雅有公輔之器登之樞筦人以爲晩顧豈以日月<lb/>
爲功乎參預政途僉言爲允宜遂佐朕宏濟多艱引避<lb/>
抗章非朕所望<lb/>
　　新除端明殿學士簽書樞密院事謝深甫辭免不<lb/>
<pb n="KR4d0243_SBCK_043-8b"/>
　　允詔<lb/>
卿始以縣大夫奏事孝宗一見以為有唐人風親擢再<lb/>
三如恐不及上皇用卿于諫省試卿于天府而登之從<lb/>
班肆朕纂承輟秣陵之行而寘風憲之長進讀金華引<lb/>
以自近用卿之意久矣寵加書殿升貳㡬廷卿豈未知<lb/>
朕意耶何避寵之力也亟其祇命毋用費辭<lb/>
　　新除權兵部尚書張叔椿辭免不允詔<lb/>
卿出入朝列敡歴最深凡今要途多出卿後文昌入座<lb/>
乃爾世官端粹亮直之資視名父以無愧臺綱諌省乆<lb/>
<pb n="KR4d0243_SBCK_043-9a"/>
矣賢勞進長夏官朕命惟允往其率職何事謙辭<lb/>
　　權兵部尚書張叔椿辭免兼侍讀不允詔<lb/>
惟卿先正以經術侍孝宗于潛藩逮居文昌實兼露門<lb/>
卿立朝不阿雅有父風聽履之初仍命進讀此搢紳美<lb/>
談也何辭之有<lb/>
　　右丞相余端禮辭免權提舉編修玉牒實録院編<lb/>
　　修國朝㑹要不允詔<lb/>
史冊之成欲傳于萬世國家所重莫盛于三書大事則<lb/>
續為鏤玉之編中興則未就汗青之簡況舉綱而撮要<lb/>
<pb n="KR4d0243_SBCK_043-9b"/>
欲踵事以増華宜有宗工併修鉅典卿嘗兼二者未浹<lb/>
四旬既進秉夫鈞衡俾盡専于筆削宅百揆而熙帝載<lb/>
惟爾之休總衆職而稱上心非卿孰可<lb/>
　　參知政事鄭僑辭免權監修國史日歴不允詔<lb/>
朕惟史事至重功用浩博惟以事繫日謹而書之則後<lb/>
之信史于此乎取分命諸儒而領以大臣國家之令典<lb/>
也卿以儒英出入冊府有年矣兹參大政命總宏摹良<lb/>
史之才加以學識公議所屬尚何辭焉<lb/>
　　户部侍郎袁説友辭免兼侍講不允詔<lb/>
<pb n="KR4d0243_SBCK_043-10a"/>
卿性資闓敏儒術該通雖當主計之繁每切愛君之念<lb/>
方御圖云始首闢經帷而建議獨先能發朕意前所陳<lb/>
請旋已施行近因獻納之餘復上課程之奏深嘉忠藎<lb/>
俾與講明惟讜論之是求何需章之為遜亟就邇英之<lb/>
列以禆典學之勤<lb/>
　　新除吏部侍郎林大中辭免不允詔<lb/>
卿天資鯁挺論事不回比以久居臺端慈皇蓋嘗命以<lb/>
小宰之職矣去為劇郡召歸近班既殫批勑之勤庸畀<lb/>
典銓之任踐敡惟舊選用匪輕清吾文部以助官人之<lb/>
<pb n="KR4d0243_SBCK_043-10b"/>
能不亦休哉避寵丐閒非朕所望<lb/>
　　新除吏部侍郎兼太子左庶子婁機辭免不允詔<lb/>
天官貳卿之司有資銓綜春宫中護之職尤遴選掄卿<lb/>
性稟深淳才猷挺特以天下士從吾兒遊頃尋里社之<lb/>
閒久樂祠庭之適兹方更化首遂建儲思得老成之人<lb/>
以重元良之輔亟頒召節重上從班毋庸固辭式副虚<lb/>
佇<lb/>
　　新除開府儀同三司充萬夀觀使楊次山辭免不<lb/>
　　允詔<lb/>
<pb n="KR4d0243_SBCK_043-11a"/>
朕維新庶政豫建儲闈屬時戚閈之賢久安均逸進視<lb/>
鼎司之貴豈曰示私卿素迪忠勤居懐静退謹容儀而<lb/>
就列允為耆艾之英養威重以闔門尤服滿盈之戒逮<lb/>
兹播告曽靡異辭覽巽牘之亟陳顧謙懐之難徇其祇<lb/>
成命毋咈予衷<lb/>
　　新除權兵部尚書兼侍讀倪思辭免不允詔<lb/>
朕惟姦臣竊權上下䝉蔽導諛獻佞習以成風卿至朕<lb/>
前獨效忠讜誼氣足以激頹俗英詞足以發壯懐鳳鳴<lb/>
朝陽何足以喻迨兹更化可後趣歸來對便朝言議益<lb/>
<pb n="KR4d0243_SBCK_043-11b"/>
偉武部之長露門之讀姑引卿以自近耳往其承命毋<lb/>
執牢辭<lb/>
　　新除禮部侍郎兼侍講章良能辭免不允詔<lb/>
卿夙富青箱之學來居紫槖之班兼直北門典司東觀<lb/>
朕惟親軍旅之務非以待詞翰之臣儀曹既俾為真經<lb/>
幃仍資勸講爰總夷䕫之任實親禇馬之賢僉謂汝諧<lb/>
卿毋多遜<lb/>
　　右武大夫文州刺史知閤門事楊谷辭免除觀察<lb/>
　　使不允詔<lb/>
<pb n="KR4d0243_SBCK_043-12a"/>
爵惟馭貴當昭示于至公恩以及親遂優加于彛典卿<lb/>
起由戚畹列在朝紳入儀賔閤之司歸服家庭之訓克<lb/>
存孝謹不見驕盈爰稽閲歲之勞超進觀風之秩需章<lb/>
來上㡬不自勝渙汗既頒固難曲徇其益堅夫素履庶<lb/>
長保于令猷<lb/>
　　右武郎知閤門事楊石辭免除觀察使不允詔<lb/>
名器至嚴豈容于輕授恩榮加厚遂越于常規卿毓秀<lb/>
后家通班朝路素有義方之訓密參賔贊之司居存忠<lb/>
勤深避權勢爰攷踐敡之舊躐升亷問之華成命既行<lb/>
<pb n="KR4d0243_SBCK_043-12b"/>
固難反汗遜辭來諗尤見益恭其體至懐以永終譽<lb/>
　　兵部尚書倪思辭免兼修國史兼實錄院修撰不<lb/>
　　允詔<lb/>
國之大典尤貴于擇人史之良才當先于求舊卿蚤嘗<lb/>
再入素擅三長孝宗擢之著作之庭先帝處以獻納之<lb/>
任皆參筆削具在簡編兹當更化之初方以得賢爲喜<lb/>
式資班馬之體追配商周之書允謂汝諧尚何多遜<lb/>
　　禮部侍郞章良能辭免改兼修玉牒官不允詔<lb/>
古者大事書之于策玉牒之所由起也唐始建官而未<lb/>
<pb n="KR4d0243_SBCK_043-13a"/>
若本朝之重寫之精縑庋之邃殿他書莫嚴焉以卿比<lb/>
司記注久居史館是用任以大事之重凡例昭然具有<lb/>
書法翦繁撮要作宋一經以詔來世方以此望卿而又<lb/>
何辭<lb/>
　　吏部侍郎婁機辭免兼太子詹事不允詔<lb/>
召還紫槖固有賴于吏銓肇建青宫尤遴求于端尹卿<lb/>
性姿凝逺問學老成久為資善之寮實謂甘泉之舊雍<lb/>
容引去恬然自如屬兹更化之初矧復建儲之重載煩<lb/>
哲艾以輔元良毋庸固辭服我休命<lb/>
<pb n="KR4d0243_SBCK_043-13b"/>
</p>
<p>
攻媿集卷四十三<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_044-1a"/>
攻媿集卷四十四<lb/>
　　　　　宋　樓　鑰　撰<lb/>
　内制<lb/>
　　端明殿學士四川宣撫副使安丙乞宫觀不允詔<lb/>
卿沈毅善謀尤長將略内鉏臣姦外禦強敵履天下之<lb/>
至難為全蜀之司命虜實畏卿如所謂祭北門祭西門<lb/>
者然彼之技亦窮矣乃睠西顧嘉歎不忘方升書殿之<lb/>
班以重閫外之寄胡為引疾願解印章朕方賴卿以當<lb/>
一面賢于長城逺矣卿其身任保障之責以稱朕意<lb/>
<pb n="KR4d0243_SBCK_044-1b"/>
　　京西湖南北路宣撫使宇文紹節辭免除寳謨閣<lb/>
　　學士不允詔<lb/>
入陪經幄外暢王靈既物望之愈隆豈襃章之可後卿<lb/>
受才挺特抗志崇深不惟誓報于國恩尤欲仰追于祖<lb/>
烈宣威邊徼遂寛北顧之憂寓直文謨益峻西清之職<lb/>
尚殫忠藎嗣有寵嘉毋事牢辭亟祇新渥<lb/>
　　新除寳謨閣直學士李寅仲辭免召赴行在不允<lb/>
　　詔<lb/>
朕志于有為心不忘逺矧惟簪槖之舊具宣藩翰之勞<lb/>
<pb n="KR4d0243_SBCK_044-2a"/>
既頒優恩仍趣歸覲卿素全忠孝備著事功豈惟勁草<lb/>
之知實障狂瀾之倒峻西清之職未稱眷懐望東海之<lb/>
來方深渇想尚騰遜牘未就鋒車式遄其馳勿重有請<lb/>
　　禮部侍郎章良能乞宫觀不允詔<lb/>
卿以該洽通敏之才洊直鼇禁亦既三載身兼數器宣<lb/>
勞翰墨之間夥矣朕更化之初大述作多出卿手方有<lb/>
賴于論思之助遽欲以目眚求退非所樂聞也卿雖欲<lb/>
奉身而去使朕幾似于棄才者可乎其安厥位勿重有<lb/>
請<lb/>
<pb n="KR4d0243_SBCK_044-2b"/>
　　新除觀文殿學士趙彦逾再辭免不允不得再有<lb/>
　　陳請詔<lb/>
朕更化之始登用賢才宗老典刑無如卿者閔勞以官<lb/>
職之事雍容進讀以冀日新之益進班延恩少示眷意<lb/>
一辭贅矣況于再乎身其康強謀猶克壯少親醫藥毋<lb/>
復重陳勉為朕留以繫人望<lb/>
　　侍讀趙彦逾倪思宇文紹節侍講章良能辭免進<lb/>
　　講毛詩終篇轉一官不允詔<lb/>
朕日御邇英講明經理三百五詩至是終篇敘進官聨<lb/>
<pb n="KR4d0243_SBCK_044-3a"/>
厥有故典卿為宗老<hi>宇文紹節云卿雖處閫外倪思章良能云卿居從列</hi>實助緝<lb/>
熙毋事固辭益思所以輔朕之不逮<lb/>
　　新除刑部侍郎曽㬇辭免不允詔<lb/>
朕更新治化欽恤刑章遴選貳卿久令攝事以卿性資<lb/>
直諒器度寛洪承東魯之儒風襲南豐之家學比安閒<lb/>
外促使來歸入對便朝喜聞正論刑惟弼敎方有望于<lb/>
老成徳本好生當務先于明恕亟祇隆委勿事牢辭<lb/>
　　吏部侍郎梁季珌乞宫觀不允詔<lb/>
惟卿先正受知髙皇既登聽履之班尤多活國之計是<lb/>
<pb n="KR4d0243_SBCK_044-3b"/>
宜有子爲予從臣比更民曹浩穰之司又歴銓部公方<lb/>
之選胡爲引疾乃欲求閒尚安厥官以副眷倚之意<lb/>
　　刑部侍郞曾㬇辭免兼同修國史兼實錄院同修<lb/>
　　撰不允詔<lb/>
昔在先世嘗繼列于史官爾爲近臣亦洊司于直筆閒<lb/>
居自適更化惟新召還獻納之聯兼卑纂修之舊豈特<lb/>
助成于國典抑將大振于家聲明命旣頒遜辭可略<lb/>
　　福州觀察使鎭江府駐劄御前諸軍都統制兼知<lb/>
　　揚州畢再遇乞奉祠不允詔<lb/>
<pb n="KR4d0243_SBCK_044-4a"/>
牧守之良方圖久任將帥之重尤戒迭更惟卿沈鷙之<lb/>
資拳勇自奪身經數載最多汗馬之勞賞不踰時亟上<lb/>
亷車之峻領京口戎旃之寄鎮淮堧制閫之雄深明保<lb/>
障之圖日講留屯之策流民寖復信使始通甫臻按堵<lb/>
之期遽上奉祠之請其安爾位以訖外庸<lb/>
　　皇太子某辭免毎遇視事令侍立宰執赴資善堂<lb/>
　　㑹議不允詔<hi>閏四月嘉定元年</hi>
朕惟古者立國必建儲闈共為子職實資主器之重惟<lb/>
予元子篤意問學年未及冠綽如成人朕欲俾爾習知<lb/>
<pb n="KR4d0243_SBCK_044-4b"/>
國家之務侍立吾左預聞政事師賔㑹議皆吾大臣朕<lb/>
方一新治體兼聽公言爾當周旋其間日増聞見以成<lb/>
温文之徳尚其勉旃毋事多遜<lb/>
　　四川宣撫副使安丙再辭免資政殿學士不允不<lb/>
　　得再有陳請詔<lb/>
朕更化以來愛惜名器未嘗輕以假人其有度越拘攣<lb/>
超資級而授者非如卿之雋功茂績不予也書殿升華<lb/>
以所以待執政者待卿其内撫兵民外飭邊備使全蜀<lb/>
之境奠枕無虞以稱朕委任之意以保爾功名之成可<lb/>
<pb n="KR4d0243_SBCK_044-5a"/>
矣服我休命毋為固辭<lb/>
　　皇伯嗣秀王師揆生日詔<hi>月十五日嘉定元年五</hi>
薰風南來當朱明之方半望舒東出慶伯父之始生是<lb/>
曰宗英宜膺天夀匪頌惟舊寵數益新<lb/>
　　新除吏部侍郎章良能辭免不允詔<lb/>
卿以剛勁之資濟以博洽之學為吾詞臣仍兼數器其<lb/>
在儀曹事有不可者堅執不移朕所歎嘉進貳天官其<lb/>
以處儀曹者處之柅吏姦明銓法庶使無賢愚同滯之<lb/>
嗟何為固辭更欲求去非所望也<lb/>
<pb n="KR4d0243_SBCK_044-5b"/>
　　新除侍衛步軍副都指揮使夏震辭免不允詔<lb/>
卿赤心體國忠勇自將久攝殿巖尤見勞效步旅謀帥<lb/>
卿實宜之其為吾協和三軍訓之以義密衛行闕以折<lb/>
遐衝胡為固辭其服休命<lb/>
　　開府儀同三司楊次山生日詔<hi>月二十三日嘉定元年六</hi>
卿志樂燕閒躬持亷靖時當初度宜介多祥是為戚閈<lb/>
之華爰厚上方之錫<lb/>
　　知閤門事楊谷乞祠不允詔<lb/>
卿戚畹之良周行素謹職司賔閤寵畀亷車忽求祠館<lb/>
<pb n="KR4d0243_SBCK_044-6a"/>
之閒欲侍家庭之佚且弟兄並列于朝著以何嫌倘父<lb/>
子退休在眷私而有歉惟益崇于謙靖亦奚慮于滿盈<lb/>
其服厥官毋庸有請<lb/>
　　寳謨閣學士前四川安撫制置使楊輔乞宫觀不<lb/>
　　允詔<lb/>
朕以國家多囏更化善治收用耆耉如恐不及慨念舊<lb/>
學存者㡬人就傳之初卿為首選蓋吾烈祖之所親擢<lb/>
向者持槖未久翩然西歸朕念此弗忘也非不知制閫<lb/>
之重有賴壯猶而圖任之意則有所在召節既往注想<lb/>
<pb n="KR4d0243_SBCK_044-6b"/>
待卿控辭愈切殊用憮然載覽封章宣示邇列備見愛<lb/>
君憂國之志益知尊主庇民之學然與其獻言于萬里<lb/>
孰若造膝而陳前乃欲引疾求閒效蜀莊之沈冥何耶<lb/>
矧西蜀之士卿為標表肯為朕行則後生英俊將于于<lb/>
而來矣三命益勤朕志不易勿復有請式遄爾驅<lb/>
　　京西湖南北路宣撫使宇文紹節乞祠不允詔<lb/>
卿以通敏之才淵博之學起趨勲名之㑹欲報家國之<lb/>
仇輟從經帷出撫邊徼修好伊始息肩可期有如賢勞<lb/>
盍還舊著屬以繕修備禦之未畢勞來安集之方勤將<lb/>
<pb n="KR4d0243_SBCK_044-7a"/>
圖爾功少俟其定忽上真祠之請欲為便道之歸在卿<lb/>
則固所願焉于朕則豈所望者其攄長算毋有遐心<lb/>
　　右丞相錢象祖乞解罷機政不允詔<lb/>
方國家多事之時任廟堂一相之職卿蓋屢形于固避<lb/>
朕亦自知其甚難然而朕以更化云初尤冀和平之福<lb/>
而卿受恩最厚素為忠孝之家正使慮有未周力有弗<lb/>
及猶需同心協志求以尊主庇民而況察卿之才為衆<lb/>
所服寵以告廷之拜豈曰歴階而升幸邊瑣之粗寜恐<lb/>
事機之難測中外未能小息臣主靡容自安旱魃既驅<lb/>
<pb n="KR4d0243_SBCK_044-7b"/>
星文未格日不暇給他何可言偶微爽于節宣宜倍加<lb/>
于攝養勿念去計共圖治功宵盰實勤曷嘗以位爲樂<lb/>
燮調有賴安得奉身而歸<lb/>
　　新除御史中丞章良能辭免不允詔<lb/>
朕惟振朝廷之紀綱當先重紀綱之地新天下之耳目<lb/>
必遴求耳目之官卿鯁亮之資淵深之學自奮于韋布<lb/>
之日有聞于搢紳之儒雖遍歴于淸華亦屢更于夷險<lb/>
處身無玷疾惡如風欲堅塞于倖門曾不辭于怨府彈<lb/>
擊之任簡求實宜其力辨于官邪以共扶于國論發卿<lb/>
<pb n="KR4d0243_SBCK_044-8a"/>
所藴助朕有為勿騰避寵之章益勵敢言之氣<lb/>
　　衛涇乞解罷機政不允不得再有陳請詔<lb/>
居九五之正位方以遇災而憂何二三之大臣皆欲引<lb/>
身而去豈朕所望于卿奚安尚賴同寅而協恭庶幾轉<lb/>
禍而為福要須持久或可圖功雖屢請以難從毋再辭<lb/>
而為贅<lb/>
　　錢象祖乞歸田里不允不得再有陳請詔<lb/>
朕慨踐阼之既久念治效之不進不惟不進殆將阽危<lb/>
是以惕然改圖勵精更化庶幾更也人皆仰之之意首<lb/>
<pb n="KR4d0243_SBCK_044-8b"/>
論一相得卿之賢旁招俊乂如恐不及前此寒心數月<lb/>
方幸交鄰少定可以盡力内治自卿及執政以至論思<lb/>
之臣造膝而言無不傾聽君臣之間了無疑阻卿等以<lb/>
災異請去朕方側身自儆不容重陳而數日以來廟堂<lb/>
五臣而三求退留行之詔屢下請猶未巳不惟朕失所<lb/>
望四方傳聞其謂朕何卿以勤勞致愆調攝惟益謹藥<lb/>
餌以速痊愈所謂故國者有世臣之謂也非卿而誰其<lb/>
體一心勿致三瀆<lb/>
　褒語卿相予未久備罄忠勞方圖内修正藉協贊知<lb/>
<pb n="KR4d0243_SBCK_044-9a"/>
　卿小疾予告甚優佇聞有瘳勿復言去<lb/>
　　刑部侍郎曽㬇乞祠不允詔<lb/>
朕延登耆雋列在邇聨豈惟資讞議之平真有賴論思<lb/>
之益卿夙髙譽處久樂燕閒粤從一節之趨増重貳卿<lb/>
之選惟明克允方持憲以盡公非道不陳曽閲時之未<lb/>
久忽披來諗遽欲告歸有嘉易退之風殊匪趣還之意<lb/>
刑章方簡議無待于過三史筆至嚴職何妨于共二少<lb/>
安定著難徇謙辭<lb/>
　　禮部尚書倪思乞祠不允詔<lb/>
<pb n="KR4d0243_SBCK_044-9b"/>
朕召收舊人以圖新政比者凡有一事宰輔相與謀于<lb/>
廟堂侍從相與議于臺省粗無過舉朕心以懌今兹未<lb/>
能略定而求去者紛然從班亦有一二矣矧卿素為敢<lb/>
言自陳讜論不畏強禦不避怨仇歴歴為朕陳之擢長<lb/>
儀曹以示襃表亦為此舉何耶朕求其故豈朕有以致<lb/>
此耶相應以文止見辭費惟當一切不聽庶㡬以一天<lb/>
下之觀瞻其體眷懐勿復有請<lb/>
　　簽書樞密院事林大中乞仍舊休致不允詔<lb/>
朕更化之初未遑他務求賢甚急首召耆英起自挂冠<lb/>
<pb n="KR4d0243_SBCK_044-10a"/>
之餘擢居持橐之長延登樞筦増重朝廷言必出于内<lb/>
心謀實稽于古訓倚毗方切而疾遽侵沖養有來何恙<lb/>
不已胡為騰奏即欲告歸尚精醫藥之調以繋搢紳之<lb/>
望<lb/>
　　江淮制置大使丘崈乞致仕不允詔<lb/>
朕惟屯禁兵百萬而邊鄙是虞開幕府四三而留都尤<lb/>
急畀以樞廷之寄増吾天塹之雄卿久安里閭洊分帥<lb/>
閫徒得君重肯為朕行上寛宵旰之憂外撫貔貅之衆<lb/>
盡護諸將獨當北門草木亦知其威名狄鞮想聞乎風<lb/>
<pb n="KR4d0243_SBCK_044-10b"/>
采力禆廟論卒靖封陲人皆望歸衮之期卿乃有掛冠<lb/>
之請矧方叔之謀猷克壯而晉公之神明不衰益堅體<lb/>
國之心毋作明農之計<lb/>
　　寳謨閣直學士李寅仲乞祠不允詔<lb/>
朕緬懐巴蜀之民未嘗忘逺夢想淵雲之彦尤務招來<lb/>
卿蚤冠倫魁久騰英譽洊登朝蹟嘗為獻納之臣出殿<lb/>
侯邦尤著蕃宣之績特立搶攘之際實増嘉歎之深升<lb/>
學士之班既以旌其風節趣鋒車之召誠有望于謀謨<lb/>
何辭之煩以疾來諗萬里云逺當已戒途三命滋恭諒<lb/>
<pb n="KR4d0243_SBCK_044-11a"/>
無俟駕<lb/>
　　右丞相錢象祖辭免提舉國史院實録院提舉編<lb/>
　　修國朝㑹要不允詔<lb/>
纂修史冊深賴于公平㑹稡典章尤先于鴻博允資碩<lb/>
輔坐總宏摹卿識洞古今學該流略接詞華于奕葉用<lb/>
則有餘攷故實于累朝蓋其素習舉以並命了無異辭<lb/>
毋遜牘之重陳期奏篇之俱上<lb/>
　　參知政事雷孝友辭免權監修國史日歴不允詔<lb/>
宻贊政塗日預萬機之決參提史筆正資數器之兼卿<lb/>
<pb n="KR4d0243_SBCK_044-11b"/>
早冠詞場寖登冊府迨通班于侍從已嘗賴于纂修朕<lb/>
慨大典之未成選鴻儒而坐領趣就累朝之策仍嚴繫<lb/>
日之書故事當然謙辭可略<lb/>
　　刑部侍郎曽㬇辭免兼太子詹事不允詔<lb/>
朕遴選從臣方賴論思之益精求儲寀尤資輔導之功<lb/>
卿累葉儒風半生朝蹟何止衣冠之偉實為簮槖之英<lb/>
擢處宫端允符公論亟承明命毋庸固辭<lb/>
　　觀文殿學士侍讀趙彦逾乞歸田里不允詔<lb/>
朕更化之始起大老于東海之濵明徳懿親老成典刑<lb/>
<pb n="KR4d0243_SBCK_044-12a"/>
趣行造朝國勢増重訏謨逺慮見于進讀圖任共政束<lb/>
于定制偃息藩魏人望所歸小疾既痊正宜休養大臣<lb/>
不可以暑行其為朕留庶幾猶得奉露門之從容也<lb/>
　　吏部侍郎梁季珌乞待次州郡不允詔<lb/>
朕惟論思之臣欲全進退之義若其未可以去則亦難<lb/>
以遽從卿為國宣勞既云累嵗任予典選實號劇曹胡<lb/>
為抗章必欲求外冕旒密侍正有賴于協恭符節屢更<lb/>
顧奚煩于詳試尚安舊著以副眷懐<lb/>
　　禮部尚書倪思乞待次州郡不允詔<lb/>
<pb n="KR4d0243_SBCK_044-12b"/>
卿以一時人物之望召還未久拳拳獻納朕所樂聞何<lb/>
嫌何疑屢欲求外此固足以見難進易退之節非朕所<lb/>
以待卿者且更迭之制豈爲卿輩設哉<lb/>
　　江淮制置大使丘崈再辭免召赴行在不允不得<lb/>
　　再有陳請詔<lb/>
卿以超世之資篤濟時之志久安故里曾不忘畎畂之<lb/>
思洊鎭陪都專以徇國家之急言皆厎績事不辭難禦<lb/>
侮折衝旣以著偃兵之效聞命引退謂不應俟駕而行<lb/>
一歸疑丞之班足爲宗社之重旣頒溫詔日俟來音共<lb/>
<pb n="KR4d0243_SBCK_044-13a"/>
政而圖舊人注想以待元老而乃抗章至再稱疾愈堅<lb/>
極知難進之風殊非虚佇之意況聞老而益壯氣不少<lb/>
衰式遄其驅以副所望使朝廷得以諮訪而搢紳視為<lb/>
表儀務逺乃猷以弼予治顧何恙之不已諒無説之可<lb/>
辭<lb/>
　　知平江府李大異辭免除寳謨閣直學士不允詔<lb/>
朕惟斯民宅生于牧守苟有治理效者倣虞朝攷績之<lb/>
法取宣帝増秩之意不惟示勸抑以數易為重也卿以<lb/>
諍臣出守吳㑹政聲上徹朕所深知進職西清庸示襃<lb/>
<pb n="KR4d0243_SBCK_044-13b"/>
表成命已頒尚何辭焉<lb/>
　　賜皇太子生日詔<hi>月十七日嘉定元年八</hi>
敕某商顥中分元良初度賜生設醴用為宴衎之資授<lb/>
粲貽牟仍厚匪頒之寵共期難老益體隆私<lb/>
　　通奉大夫趙師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>辭免復寳謨閣直學士依所乞<lb/>
　　宫觀不允詔<lb/>
卿起臨近甸嘗著外庸既辭制閫之行仍徇祠庭之請<lb/>
念宣勞于北固欲華爾歸俾寓直于西清但仍其舊卿<lb/>
毋多遜朕不汝忘<lb/>
<pb n="KR4d0243_SBCK_044-14a"/>
　　觀文殿學士何澹再辭免知建康府仍奉祠禄不<lb/>
　　允不得再有陳請詔<lb/>
以金陵而為陪都保釐素重護天塹而開制閫委寄尤<lb/>
隆卿以時名人為予舊學蚤膺擢任屢嘗入從以出藩<lb/>
尋遂登庸俾爾貳公而洪化<hi>時避廟諱所改案洪化之洪宋</hi>方權臣之<lb/>
用事宜正論之多違久鎮三山時稱治最言歸數載朕<lb/>
不汝忘屬邊鄙之甫寜擇邦侯而分遣惟大使之所莅<lb/>
非良弼其誰宜朕方躬宵旰之勤卿當體股肱之寄聞<lb/>
命引道知己屆于中途奉親為榮顧何妨于色養毋格<lb/>
<pb n="KR4d0243_SBCK_044-14b"/>
成渙式遄爾驅<lb/>
　　鎮江府都統制畢再遇乞歸田里不允詔<lb/>
卿以拳勇之資挾忠毅之氣撫士最爲得衆遇敵幾于<lb/>
無前外則營壘之不譁内則里閭之甚靖屬邊陲之甫<lb/>
定亦信使之交通諸將于焉少休來奏亦求引退乃眷<lb/>
維揚之重鎮實爲淮甸之要衝其爲朕以少留豈于卿<lb/>
而獨後總周廬而入衛終當誰歸歌出車以勞還固應<lb/>
有日<lb/>
　　京西湖南北路宣撫使宇文紹節辭免召赴行在<lb/>
<pb n="KR4d0243_SBCK_044-15a"/>
　　不允詔<lb/>
卿以勸誦之近臣往宣威于遐徼邊陲以靖邦好汔修<lb/>
爰念賢勞亟頒命召何控辭之未已又引疾以為言朕<lb/>
渇想風儀急聞方略俟交符于制閫即趣駕于歸途毋<lb/>
復重陳副予虚佇<lb/>
　　何澹辭免兼江淮制置大使不允詔<lb/>
國家間遣輔臣往營邊事粤從近代加以大名不惟欲<lb/>
憂顧之寛正以増使華之寵疇咨于衆喜得其人卿以<lb/>
舊弼之賢畀留都之寄英聲有素輿望已孚疆場甫寜<lb/>
<pb n="KR4d0243_SBCK_044-15b"/>
先上宣威之組江淮併護再隆分閫之稱其為朕行徒<lb/>
得君重獨當一面正資經理之良坐使諸軍咸屬指呼<lb/>
之下往祇成命毋致牢辭<lb/>
　　新除煥章閣學士改知江陵府充京西湖北路制<lb/>
　　置使李大性辭免乞奉祠不允詔<lb/>
謀帥以鎮上游素為重任分閫以護兩道尤賴長才卿<lb/>
久列從臣屢更藩服比奏三吳之課繼擁七閩之麾方<lb/>
塞北之休兵屬荆南之缺守仁聲夙著僉論攸推進學<lb/>
士之清班益隆眷倚總邊庭之諸將咸莅指呼引道既<lb/>
<pb n="KR4d0243_SBCK_044-16a"/>
前遄驅毋緩爰事循墻之避佇聞洗印之期<lb/>
　　新除同知樞宻院事丘崈辭免不允詔<lb/>
朕厲精更化當饋思賢樞庭既得于耆英宣室實深于<lb/>
注想謂何恙之不已故申命以益勤載覽封章備陳疾<lb/>
狀使翦須而可療亦所當為倘賜几而肯來自應増重<lb/>
宜進萬金之藥勿為三命之辭<lb/>
<pb n="KR4d0243_SBCK_044-16b"/>
</p>
<p>
攻媿集卷四十四<lb/>
<pb n="KR4d0243_SBCK_044-17a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_045-1a"/>
攻媿集卷四十五<lb/>
　　　　　宋　樓　鑰　撰<lb/>
　内制<lb/>
　　右丞相趙汝愚加食邑實封制<lb/>
門下朕祗膺丕緒肇祀合宫賴天地之靈儼百神而顧<lb/>
享嚴祖宗之配綿萬世以承休惟時大臣贊我縟禮肆<lb/>
頒祭澤敷告朝倫具官某寛博而崇深裕和而肅括學<lb/>
造聖賢之藴才兼文武之優有經濟四海之志而行之<lb/>
以忠有酬酢萬變之智而決之以果擢由樞筦進秉國<lb/>
<pb n="KR4d0243_SBCK_045-1b"/>
鈞是爲社稷之元勲非止衣冠之盛事處心無競休休<lb/>
多容物之仁守道不阿蹇蹇盡匪躬之節予所毗倚國<lb/>
其庶幾頃卜仲辛恭修大饗上稽皇祐之故典近遵慈<lb/>
極之宏謨致精三日之齋䖍奉九筵之制惟辟公之顯<lb/>
相厥有賢勞顧熈事之備成敢云專鄉増多采邑併衍<lb/>
眞畬以隆巖石之瞻以壯維城之勢於戲載貂蟬而展<lb/>
采固宰路之所同被衮繡以侍祠實宗盟之未有惟親<lb/>
賢之並用于邦國以増光其服渙恩益圖治績<lb/>
　賜告口宣有敕卿爲時上相贊我盛儀是宜與邑之<lb/>
<pb n="KR4d0243_SBCK_045-2a"/>
　多用見疇庸之渥其祗成命毋事謙辭<lb/>
　　士歆加食邑實封制<lb/>
門下朕嚴九筵之禮是曰肇禋逆三神之釐若䝉昭答<lb/>
餕惠所暨臣鄰斯均矧惟屬籍之尊可後恩光之渥集<lb/>
廷紳而誕告示詔綍之匪私具官某徳性寛洪風猷端<lb/>
粹重珪疊組生長富貴之中簜節騂旄雍容閒燕之乆<lb/>
惟夙夜之匪懈仰春秋之益髙實長周家之宗盟是爲<lb/>
劉氏之祭酒兹崇宗祀預贊上儀冠班列于三孤聳儀<lb/>
刑于九族乃加井賦仍侈圭腴以表耆英以隆孝治於<lb/>
<pb n="KR4d0243_SBCK_045-2b"/>
戲祭有十倫之義莫如同姓之先備者百順之名益介<lb/>
遐齡之永願如夀俊奚假訓辭<lb/>
　賜告口宣有敕卿位冠孤卿望髙宗老既奉合宫之<lb/>
　祀宜加采邑之封雖曰彛章是為新渥<lb/>
　　郭師禹加食邑實封制<lb/>
門下朕祇事總章荷神祇之來格廣施惠術普中外以<lb/>
惟均顧予元舅之親嘗預羣工之相肆加異數明告周<lb/>
行具官某迪徳忱恂飭躬謙靖祖后實為同氣夀皇尤<lb/>
篤優恩淑旂綏章蚤授齋壇之鉞篆車希冕近升棘位<lb/>
<pb n="KR4d0243_SBCK_045-3a"/>
之班疏三吳公社之封廪萬夀祠庭之禄能屏膏梁之<lb/>
習自忘圭組之崇比卜季秋親祠重屋茂對三神之祉<lb/>
宜先四姓之賢用衍爰田載加眞食於戲兢兢業業以<lb/>
事上帝朕敢懐專鄉之私洞洞屬屬而存小心爾尚介<lb/>
方來之寵益昭吉履永保修名<lb/>
　賜告口宣有敇禮畢九筵恩均百辟賜予伯舅之胙<lb/>
　均兹宣室之釐與邑旣多頒綸可後<lb/>
　　周必大加食邑實封制<lb/>
門下朕嗣守邦圖肇修宗祀父天母地祭既重于合祛<lb/>
<pb n="KR4d0243_SBCK_045-3b"/>
尊祖敬宗禮尤嚴于並　予一人越紼以行事爾多士<lb/>
奉璋而侍祠眷舊弼以興思顧慶條之可後誕揚渙號<lb/>
敷告昕廷具官某簡重而閎深直方而膚敏典誥上規<lb/>
于姚姒詞章逺軋于漢周弼亮兩朝未究經綸之藴鎭<lb/>
安四海有懷康濟之功偃藩南國之雄均逸東山之勝<lb/>
比以霈恩之渥升之亞傅之崇注想不忘乞言方切屬<lb/>
伸大報爰啟合宫載謀載惟聖父嘗頒于先甲我將我<lb/>
享季秋乃卜于仲辛熈事既成蕃釐來介申衍多田之<lb/>
賦仍加眞食之封於戲明堂王者之堂方荷神休之答<lb/>
<pb n="KR4d0243_SBCK_045-4a"/>
二老天下之老宜先祭澤之施尚迪逺猷永綏殊寵<lb/>
　賜告口宣有敇卿嘗位冡司均休真館屬總章之竣<lb/>
　事賦多邑以示恩其即欽承以祗眷渥<lb/>
　　師䕫加食邑實封制<lb/>
門下朕寅紹丕圖䖍修大饗親惟伯父既有助于多儀<lb/>
神介蕃釐詎敢云夫專鄉亶敷命綍用告昕廷具官某<lb/>
履行粹和稟質端靖生長神明之胄源流詩禮之傳出<lb/>
分顧憂見民庸之甚茂入趨班綴奉朝謁以尤恭建六<lb/>
纛以承家視三孤而命秩屬講肇禋之禮適當越紼之<lb/>
<pb n="KR4d0243_SBCK_045-4b"/>
行攝事太宫降登有度陪祠重屋顯相無違庸推祭澤<lb/>
之優可後宗盟之懿爰加井賦併衍畬租兹謂恩襃式<lb/>
昭名數於戲奉犧牲粢盛而告聿嚴布政之宫拓山川<lb/>
土田之封益示展親之義其祗異渥以對靈娭<lb/>
　賜告口宣<hi>琚同吴瓌吴</hi>有敇禮成重屋賚及萬方宜首及<lb/>
　于懿親用申加于多邑載頒明命其服殊恩<lb/>
　　吴瓌加食邑實封制<lb/>
門下朕穆卜季秋躬修大祀靈祇授職幸熈事之備成<lb/>
多士在廷賴懿親之顯相宜頒惠術敷告羣工具官某<lb/>
<pb n="KR4d0243_SBCK_045-5a"/>
謹畏自將純和無玷聨四姓小侯之貴承三朝外戚之<lb/>
恩入侍中宸屬櫜鞬而甚肅進班上閤飭冠佩以尤嚴<lb/>
頃建齋壇退安琳宇旋視孤卿之秩併開公社之封逮<lb/>
蕆禮于九筵實均釐于萬國乃増采邑仍衍圭腴以彰<lb/>
寵數之優以表肅雝之助於戲蒐上儀于陽館豈惟黍<lb/>
稷之馨鍚蕃祉于后家可後脹膰之賜尚綏吉履以服<lb/>
彛章<lb/>
　　吴琚加食邑實封制<lb/>
門下合宫肇祀實祗奉于慈謨宣室受釐爰大頒于霈<lb/>
<pb n="KR4d0243_SBCK_045-5b"/>
澤惟時懿戚夙著賢稱庸舉徽章式孚渙號具官某美<lb/>
由世濟才應時須登簮筆持槖之聨惟知避寵更握節<lb/>
擁麾之選不專爲恩比崇建于齋旄旋寖加于孤棘逮<lb/>
兹大報贊我上儀禮既備于八階胙惟優于四姓俾増<lb/>
多賦仍衍眞腴於戲文徳以講明堂幸神祇之顧饗賀<lb/>
慶以親異姓宜福履之均霑雖曰邦彜尚承惠渥<lb/>
　　郭杲加食邑實封制<lb/>
門下朕頃用盛秋䖍修宗祀奉犧牲以薦備陳重屋之<lb/>
儀賴爪牙之良肅領千廬之衛既云竣事可後均釐我<lb/>
<pb n="KR4d0243_SBCK_045-6a"/>
有明綸告于列位具官某生資沈毅世濟忠勤氣禀山<lb/>
西期逺追于起翦書傳圯上自有合于孫吴久專將閫<lb/>
之雄入侍殿巖之邃屬祗孝饗務罄齋誠奉璋惟多士<lb/>
之賢執㦸有元戎之重肆疇采邑仍啟侯封以介靈休<lb/>
以彰異渥於戲茅簷蒿柱朕方躬大禮之嚴玉節琱戈<lb/>
爾尚體中權之寄益思忠報以答殊知<lb/>
　賜告口宣<hi>巴同蕭鷓</hi>有敇禮嚴重屋澤及羣工錫多邑于<lb/>
　巖除啟新封于侯甸<hi>臣疇兹多賦蕭改眷我勁</hi>其祇明命益勵忠<lb/>
　猷<lb/>
<pb n="KR4d0243_SBCK_045-6b"/>
　　蕭鷓巴加食邑實封制<lb/>
門下奠圭瓉以薦誠既䖍修于宗祀執豆籩而在列宜<lb/>
咸被于靈娭眷我虎臣董兹羽衛厥有渙恩之錫式彰<lb/>
顯相之勞具官某智略雄深性資沈鷙望雲就日夙肩<lb/>
面内之誠建旐設旄馴致總戎之拜奉眞祠而均佚視<lb/>
左棘以疏榮乃因霈澤之行増畀爰田之賦申加眞食<lb/>
用侈神休於戲承異眷于三朝蓋屢覿彌文之盛敷大<lb/>
賚于四海顧可無寵數之優益綏令圖以保終吉<lb/>
　　郭師禹特授少師封永寜郡王加食邑實封制<lb/>
<pb n="KR4d0243_SBCK_045-7a"/>
門下朕纂上皇之丕緒承列祖之通喪復土告功既克<lb/>
襄于大事提綱置使實有賴于懿親爰播明綸肆加殊<lb/>
寵具官某小心自牧吉徳著聞蚤席慶于椒闈寖升華<lb/>
于棘位恂恂家法靡矜金穴之奢侃侃朝班久遂琳宫<lb/>
之適兹卜㑹稽之麓往營永阜之陵靈駕徐驅飭廞儀<lb/>
而肅靖重臣主辦訖閟寢之固安粤惟元舅之崇可忘<lb/>
醲賞之報繄勞之稱匪朕敢私衮服命圭顯冠孤卿之<lb/>
秩金印盭綬進封異姓之王仍旄鉞于東秦徹土疆于<lb/>
南晉申陪井賦併侈轅疇以昭四姓之華以篤三朝之<lb/>
<pb n="KR4d0243_SBCK_045-7b"/>
眷於戲節侯仕漢得謹畏謙恭之聲尙父在唐有富貴<lb/>
繁衍之盛豈其苗裔見此親賢其踵前人之休以爲密<lb/>
戚之勸<lb/>
　賜告口宣有敇阜陵復土元舅策<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>旣升冠于孤卿<lb/>
　仍疏封于王爵其祗渙渥毋事謙辭<lb/>
　　皇伯祖太師嗣秀王伯圭特授兼中書令加食邑<lb/>
　　實封制<lb/>
門下朕祗紹炎圖遹繩祖武追仰抱孫之愛謹奉菆塗<lb/>
實繄同氣之賢式專使領克襄大事悉按舊章昭示殊<lb/>
<pb n="KR4d0243_SBCK_045-8a"/>
襃用孚羣聽具官某聨休皇極正位泰階直大以方厚<lb/>
載體坤爻之二爵齒與徳達尊全天下之三惟我孝宗<lb/>
最崇秀邸眷乃象賢之懿襲兹開國之封敬其所尊愛<lb/>
其所親今當推于宗老反也如疑往也如慕況密䕶于<lb/>
廞儀每入臨于朝晡曽不避于塗潦能以從心之嵗躬<lb/>
為復土之勤有司莫敢不哀行路為之感動語必流涕<lb/>
誓報平生之恩賞不踰時肆舉非常之典是兼紫㣲令<lb/>
之重以為大父行之華仍衍爰田併豐眞食匪以爵而<lb/>
馭貴恨無官以酬公於戲隆專席之榮蓋用祥符之故<lb/>
<pb n="KR4d0243_SBCK_045-8b"/>
實第中書之攷會參尚父之勲名以増師尹之嚴以侈<lb/>
邦家之盛益綏夀嘏庸對寵光<lb/>
　賜告口宣有敕卿貴隆人爵尊襲王封親臨永阜之<lb/>
　藏寵冠中臺之列是為殊渥尚體眷懐<lb/>
　　右丞相趙汝愚特授銀青光禄大夫加食邑實封<lb/>
　　制<lb/>
門下聖人因親教愛蓋本于躬行大臣以道事君莫先<lb/>
于協賛朕方遵皇祖之訓形四方之風眷我宗英相予<lb/>
孝理惟忠勞之備著繄命數之宜加爰集具僚載申襃<lb/>
<pb n="KR4d0243_SBCK_045-9a"/>
律具官某崇深而行簡直諒而能容學有淵源究前聖<lb/>
天人之藴志存節誼立本朝社稷之勲相業素髙民瞻<lb/>
允屬自擢登于右揆獨光輔于冲人於皇孝宗克振炎<lb/>
祚朕既荷緑車之鍾愛遂紹于重規卿亦䝉丹扆之異<lb/>
知寖基于大任惟推心而相勉念圖報之尤難三年之<lb/>
喪服勤敢怠七月而塟宣力居多因山為陵得丘原之<lb/>
爽塏稱天定諡極寳冊之鋪張迓吉仗以來歸奉太宫<lb/>
而班祔誠信無悔哀禮有餘仰慰在天之靈實由同徳<lb/>
之助是用超文資之峻徑授三階衍井賦之腴幾盈萬<lb/>
<pb n="KR4d0243_SBCK_045-9b"/>
户勉從遜牘少屈恩綸於戲明徳懿親既居金鉉黄耳<lb/>
之貴勞謙終吉僅登銀章青綬之聨益成亷退之名尚<lb/>
副倚毗之意<lb/>
　賜告口宣有敕卿祗奉阜陵爰加賞典班既髙于百<lb/>
　辟位亦次于三公其體眷懐亟祗成命<lb/>
　　皇伯師夔特授開府儀同三司加食邑實封制<lb/>
門下朕丕膺寳祚加厚皇支惟我祖之君萬邦既訖因<lb/>
山之禮顧天子之謂伯父實參置使之行眷吉仗之言<lb/>
旋豈襃緡之可後視儀宰路敷號廷紳具官某賦敏給<lb/>
<pb n="KR4d0243_SBCK_045-10a"/>
之資擅温恭之譽分左符而出鎭嘗專制閫之雄易留<lb/>
務以歸班徑擢齋旄之峻迨沖人之臨御進孤保以疏<lb/>
恩鳳闕晨趨見朝儀之甚肅鯉庭日侍知家法之尤嚴<lb/>
匪惟族姓之光允謂衣冠之盛比營東越崇建阜陵願<lb/>
躬除道之勤往䕶成梁之役久安閒燕退若無慿小試<lb/>
才能燦然可覩宜加寵數以答賢勞公府肇開遂擬三<lb/>
師之貴珍臺兼領併増千户之封用侈宗盟兹為使相<lb/>
於戲有是父有是子俱膺華衮之滎拜于後拜于前克<lb/>
紹緇衣之美勉圖休問以對殊私<lb/>
<pb n="KR4d0243_SBCK_045-10b"/>
　賜告口宣有敇惟予伯父表我宗盟爰升衮鉞之華<lb/>
　已播絲綸之寵其祗異數毋事謙辭<lb/>
　　知樞宻院事余端禮特授銀青光禄大夫右丞相<lb/>
　　加食邑實封制<lb/>
門下稽古建官莫重王朝之論相代天理物必資揆路<lb/>
之得賢朕臨御惟艱疇咨敢怠爰命紫樞之長進居黄<lb/>
閤之崇乃輯廷紳誕敡制綍具官某温恭而氣勁凝静<lb/>
而謨明智周萬事之原學貫九流之邃孝宗擢之于庶<lb/>
列亟躋法從之班聖父召之于留都遂處輔臣之任益<lb/>
<pb n="KR4d0243_SBCK_045-11a"/>
殫忠藎力賛政㡬迨予嗣厯之初尤藉同寅之助迭掌<lb/>
東西之二府兼明文武之兩途内則密勿廟論以慮四<lb/>
方外則整齊戎律以令諸將清規足以範俗深謀足以<lb/>
濟時進退百官詳試知人之鑒調娱衆務究觀識治之<lb/>
才蔽自予衷與之國秉用正鈞衡之寄毋勞夢卜之求<lb/>
超授文階増陪井賦以示奮庸之選以昭注意之隆於<lb/>
戲夙夜基命而單厥心朕欲起太平之盛朝夕納誨以<lb/>
輔台德爾其繼良弼之名表正士風訪求民瘼及閒暇<lb/>
而修政刑之要專燮理以致陰陽之和若股肱耳目之<lb/>
<pb n="KR4d0243_SBCK_045-11b"/>
相需將天地祖宗之臨汝懋承明渙期厎成功<lb/>
　賜告口宣有敇卿比領樞廷兼行相事兹延登于右<lb/>
　揆已誕布于明綸注意方深拜恩可後<lb/>
攻媿集卷四十五<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_046-1a"/>
攻媿集卷四十六<lb/>
　　　　　宋　樓　鑰　撰<lb/>
　内制<lb/>
　　伯圭再辭免兩鎭節度使不允批答<hi>年九月紹熈五</hi>
省表具之朕惠于宗公務隆于體貌相予肆祀可後于<lb/>
恩襃位已極于人臣官無加于師尹兼授齋壇之鉞倍<lb/>
多井賦之租是曰彛章未為異數儀刑所繋以為泰乎<lb/>
俯傴之恭再斯可矣<lb/>
　口宣有敕卿位冠三公望髙九族兹相合宫之祀用<lb/>
<pb n="KR4d0243_SBCK_046-1b"/>
　頒雙節之華其服恩榮毋爲謙避<lb/>
　　伯圭再辭免兩鎭節度使不允仍斷來章批答<lb/>
省表具之朕尊寵帝師惟恐不至優崇宗老尙竊慊然<lb/>
故因大饗之成曲示異恩之渥載加少府之節復登上<lb/>
將之壇城南天下稀舊臨樂土漢東國爲大併領名藩<lb/>
式慰具瞻益綏多祉旣無反汗之理奚事循牆之恭<lb/>
　口宣有敕卿德齒俱尊名位皆備欲侈三卿之寵遂<lb/>
　疏兼郡之恩何必固辭亟祗成渙<lb/>
　　侍講陳傅良朱熹宣赴經筵供職曲謝宣答詞<lb/>
<pb n="KR4d0243_SBCK_046-2a"/>
有制朕務明政體首闢經帷嘉舊學之來歸喜耆儒之<lb/>
同集其思忠告以副疇咨<lb/>
　　初講畢案前致詞降殿曲謝<lb/>
　　　陳傅良<lb/>
有制首頒召命渴想忠猷聳聞講貫之詳恍若從㳺之<lb/>
舊克諧朕志益啓乃心<lb/>
　　　朱熹<lb/>
有制乆聞髙詣傾佇嘉猷來侍邇英之㳺講明大學之<lb/>
道庶㡬于治深慰予懐<lb/>
<pb n="KR4d0243_SBCK_046-2b"/>
　　余端禮再辭免知樞宻院事不允仍斷來章批答<lb/>
省表具之卿自簉本兵積隆時望有致君澤民之志有<lb/>
憂邊思職之勤迨參政幾又嘗共二其于基命宥宻之<lb/>
地詳練乆矣兹疇樞長非卿誰屬夫本强則精神折衝<lb/>
制千里之勝者其機實在于廟堂尚究逺圖以祗寵命<lb/>
朕志決矣勿復有辭<lb/>
　口宣有敕卿精白承休勤勞匪懈爰自政途之竣載<lb/>
　登宥府之崇成命既行牢辭勿再<lb/>
　　京鏜再辭免參知政事不允仍斷來章批答<lb/>
<pb n="KR4d0243_SBCK_046-3a"/>
省表具之本兵之任方倚于壯猶共政之求更資于夾<lb/>
輔朕圖回治道選用柄臣眷一相之處中有嘉同徳惟<lb/>
萬㡬之甚衆允藉協恭卿之長才朕所深識奏陳剴切<lb/>
剖决精明進㕘鬷嘏之嚴益冀訏謨之告既頒再命毋<lb/>
事三辭<lb/>
　口宣有敕卿召歸全蜀旋貳洪樞兹膺共政之圖實<lb/>
　倚告猶之益何勞謙避其遂欽承<lb/>
　　鄭僑再辭免同知樞宻院事不允仍斷來章批答<lb/>
省表具之朕惟孝宣樞機周宻用以中興漢道于今本<lb/>
<pb n="KR4d0243_SBCK_046-3b"/>
兵之地尤號才難卿以魁碩之才為士夫儀表踐揚最<lb/>
乆望實具孚兹焉登用朕非以私于卿所以尊朝廷也<lb/>
朕方庶㡬孝宣之治卿志在體國其遂秉徳以陪朕顧<lb/>
豈以執謙為美乎<lb/>
　口宣有敕卿屢分帥閫三總吏銓兹進貳于機廷方<lb/>
　允符于輿論亟其祗命何必固辭<lb/>
　　郭師禹再辭免少師不允批答<lb/>
省表具之朕惟三孤之貴卑于公尊于卿異姓之王苴<lb/>
以茅胙以土皆本朝之所重非懿戚而誰居以卿徳量<lb/>
<pb n="KR4d0243_SBCK_046-4a"/>
有餘忠誠匪懈受隆知于烈祖不專為恩䕶大事于阜<lb/>
陵克勤乃職迨兹歸報可後襃嘉既敷號以明揚雖循<lb/>
墻而安避毋為苛禮徒咈眷懐<lb/>
　口宣有敕位尊三少爵重異王用酬使領之勞已播<lb/>
　廷揚之命洊披遜牘其服殊恩<lb/>
　　郭師禹再辭免少師不允仍斷來章批答<lb/>
省表具之卿世為懿戚仕厯累朝惟孝宗之恩毎思所<lb/>
報故阜陵之役獨䕶其行人徒見闔門而養威今乃知<lb/>
任事而能辦位列三孤之長封疏五等之崇揚于大廷<lb/>
<pb n="KR4d0243_SBCK_046-4b"/>
協彼公論何為固避屢卻復來其亟受于寵章毋重陳<lb/>
于遜牘<lb/>
　口宣有敕阜陵庀役總使有行既竣事以來歸乃疏<lb/>
　恩而示寵其祗一札何事三辭<lb/>
　　伯圭再辭免中書令不允批答<hi>元年慶元</hi>
省表具之卿以伯祖之尊上公之貴名位已隆而無事<lb/>
任之累冨貴已極而無危溢之虞夀考康寧子孫蕃衍<lb/>
此于人間世尚何慕焉獨惟烈祖孝悌之至則友其兄<lb/>
朕追仰音容如在左右古者思其人猶愛所憩之棠况<lb/>
<pb n="KR4d0243_SBCK_046-5a"/>
我祖同氣之親乎是以因使範之勞加寵數之重夫髙<lb/>
允之在魏子儀之在唐俱以令公名者豈惟爵秩之崇<lb/>
葢以徳為貴也惟我父師尚何辭于此哉<lb/>
　口宣有敕卿爵齒俱尊忠孝兼備兹授令公之秩實<lb/>
　為皇族之光毋復固辭亟宜祗命<lb/>
　　伯圭再辭免特授兼中書令加食邑實封不允仍<lb/>
　　斷來章批答<lb/>
省表具之朕攷國朝官制尤以中令為重親賢如魏魯<lb/>
陳韓諸王為此官者僅六七人元豐中曹佾以帝舅兼<lb/>
<pb n="KR4d0243_SBCK_046-5b"/>
令有司謂無給俸之例則其稀闊又可知矣卿爲達尊<lb/>
執德彌劭久虚之典非卿尙誰當之近命元子寵兼衮<lb/>
鉞恩禮之盛萃于一門邦之榮懷匪曰予私辭之至三<lb/>
斯可巳矣<lb/>
　口宣有敕卿位極人臣德高帝胄爰拜中臺之長以<lb/>
　彰元老之尊寵命旣頒謙辭勿再<lb/>
　　余端禮再辭免右丞相不允批答<lb/>
省表具之君臣相逢謂之千載上下協濟本乎一心必<lb/>
能如風雲之從斯可不膠漆而固惟卿朴厚副朕倚毗<lb/>
<pb n="KR4d0243_SBCK_046-6a"/>
雖累年務罄于論思而近嵗又殫于忠力眷政府樞廷<lb/>
之更踐知文事武備之該通儀圖老成宜置左右試之<lb/>
已乆斷然不疑惟昔宗盟嘗居冢宰之任若時卿衮亦<lb/>
應柘溪之祥尚期逺邁于前人相與共興于大業朕所<lb/>
望者卿何辭焉<lb/>
　口宣有敕卿比握兵機實專政柄乃徑登于次相仍<lb/>
　累進于崇階其服寵光勿為多遜<lb/>
　　京鏜再辭免知樞宻院事不允仍斷來章批答<lb/>
省表具之朕惟本兵之司有國所重必得樞機周密乃<lb/>
<pb n="KR4d0243_SBCK_046-6b"/>
可圖功自非智略縱横何以稱職卿之能事朕所素知<lb/>
分制閫則推師帥之良登政途則著輔弼之望威名日<lb/>
起遐邇具瞻其勵壯猶益運幄中之算坐銷外侮以收<lb/>
堂上之奇宜已需章毋留朕命<lb/>
　口宣有敕卿資兼文武望聳華夷輟東府之大臣長<lb/>
　西樞之重任明綸已播遜牘毋煩<lb/>
　　鄭僑再辭免參知政事不允仍斷來章批答<lb/>
省表具之朕修明庶政務興起于事功圖任舊人乃布<lb/>
揚于命告卿行為世表文擅國華瑣闈銓部則著忠蹇<lb/>
<pb n="KR4d0243_SBCK_046-7a"/>
之名侯藩留籥則備恩威之美再儀禁路增重朝行既<lb/>
擢貳于本兵兹進參于鬷嘏其體責成之重毋為避寵<lb/>
之煩<lb/>
　口宣有敕卿擢在樞廷久隆人望兹進參于大政庶<lb/>
　益重于本朝洊貢忱詞亟祗明命<lb/>
　　謝深甫再辭免簽書極宻院事不允仍斷來章批<lb/>
　　答<lb/>
省表具之朕惟九五正位毎切圖安二三大臣所當遴<lb/>
擇乃眷㡬廷之貳必求禁槖之英卿外寛而内明氣和<lb/>
<pb n="KR4d0243_SBCK_046-7b"/>
而才劭凡一時清切之選以數載周旋其閒封駮之嚴<lb/>
屢回主意抨彈之勁益振臺綱勸誦以來陳謨尤切兹<lb/>
肆頒于一札俾㕘掌于五兵出命惟行抗章可已<lb/>
　口宣有敕卿備厯華途寖髙雅望兹自憲臺之長入<lb/>
　㕘樞筦之嚴朕命既孚卿辭毋費<lb/>
　　余端禮再辭免右丞相不允仍斷來章批答<lb/>
省表具之商宗之命傅説也爰立之初訓告具存惟説<lb/>
以天下自任祗若休命不敢辭也朕之論相則又詳矣<lb/>
大號揚廷與衆共之需章以來既已再卻而猶未已何<lb/>
<pb n="KR4d0243_SBCK_046-8a"/>
耶朕之菲涼有賴啓沃式克欽承卿其可使古人專美<lb/>
于前乎三命而僂其可已矣<lb/>
　口宣有敕朕妙選儒英俾登揆路欲專裁于庶務顧<lb/>
　俯事于三辭難徇勞謙亟祗成命<lb/>
　　賜右丞相錢象祖襃語<lb/>
朕更化之初論相為急注意已乆無踰卿者大臣義當<lb/>
體國勿為牢辭往哉汝諧毋稽朕命<lb/>
　附劄子臣獲望清光仰䝉聖慈開納芻蕘之言不勝<lb/>
　千載之幸再被宣旨令撰右丞相錢象祖襃語進上<lb/>
<pb n="KR4d0243_SBCK_046-8b"/>
　竊思制麻已宣無可辭之理臣退方供職所有答詔<lb/>
　章良能必已撰述臣謹撰襃語進呈更合取自聖裁<lb/>
　開禧三年十二月二十四日<lb/>
　翰林學士知制誥臣樓鑰<lb/>
　　新除右丞相兼樞宻使錢象祖再辭免不允批答<lb/>
省表具之漢之丞相無所不統孝宗正名委任罙重朕<lb/>
更化善治注意尤精以卿忠孝之家台輔之望踐敭中<lb/>
外多厯年所邇者再預政機能斷國論去凶舉賢人望<lb/>
愈歸播告廷紳士夫至于相賀何謙何疑固辭不已矧<lb/>
是邊陲之未靖尤資右府之壯猶三命而僂執謙甚矣<lb/>
<pb n="KR4d0243_SBCK_046-9a"/>
朕志巳定決無反汗之理卿其自任天下之重稱朕意<lb/>
焉<lb/>
　口宣有敕卿兼文武之資體家國之重旣巳頒于制<lb/>
　綍何尙執于謙詞毋違朕言亟正台席<lb/>
　　新除參知政事衞涇再辭免不允仍斷來章批答<lb/>
省表具之朕更化之初惟二三大臣是賴以卿倫魁之<lb/>
彦密在邇聯贊決廟謨擢升獨坐尋卑洪樞之任仍參<lb/>
鬷嘏之嚴茲焉正名以贊台揆內則百度之欲治外則<lb/>
三邊之未寧此爲何時而執故典其體責成之意勿爲<lb/>
<pb n="KR4d0243_SBCK_046-9b"/>
遜避之煩<lb/>
　口宣有敕卿近以樞廷遂參政地兹焉錫命止用正<lb/>
　名尚禆當軸之謀無執循牆之謹<lb/>
　　新除參知政事雷孝友再辭免不允仍斷來章批<lb/>
　　答<lb/>
省表具之朕躬覽萬㡬與民更始欲解琴瑟之舊允藉<lb/>
股肱之良卿乆矣蜚英居焉難進比處代言之任實懐<lb/>
憤世之心預同宻謀卒殄元惡擢居瑣闥遂長憲臺欲<lb/>
新億兆之觀瞻尤急二三之輔弼其祇予命亟贊政㡬<lb/>
<pb n="KR4d0243_SBCK_046-10a"/>
國事匪輕謙辭可略<lb/>
　口宣有敕卿由中執法為吾大臣正資經世之猷以<lb/>
　贊濟時之相朕志先定卿辭勿煩<lb/>
　　新除端明殿學士簽書樞宻院事林大中再辭免<lb/>
　　不允仍斷來章批答<lb/>
省表具之卿養氣以剛秉心無競出藩入從榮利澹然<lb/>
久安燕居不容何病朕一新治具急欲求老成典刑以<lb/>
鎭服中外起舊徳于垂車之後還人望于持槖之班矢<lb/>
謨朕前尤見克壯亟升書殿進貳宥庭人無異辭國以<lb/>
<pb n="KR4d0243_SBCK_046-10b"/>
増重時則可矣尚何遜焉<lb/>
　口宣有敕卿禁班老成人望乆屬擢寘㡬庭之貳正<lb/>
　資兵本之謀尚復奚辭往其祗服<lb/>
　　楊次山再辭免開府儀同三司不允批答<lb/>
省表具之朕愛惜名器惟賢是予由掌武之官而視儀<lb/>
揆路品職益崇其可輕畀卿以肺腑之親服在爵位靖<lb/>
共自飭㢘介有餘爰示優恩用孚至意而又何辭焉毋<lb/>
復重陳亟宜就列<lb/>
　口宣有敕卿聫芳椒掖均逸琳宫爰開公府之華實<lb/>
<pb n="KR4d0243_SBCK_046-11a"/>
　視台躔之貴其祇茂渥毋事牢辭<lb/>
　　經筵進講毛詩終篇宣答詞<lb/>
　　　宰執赴聽講致詞謝<lb/>
有制朕臨御今十五載講詩終三百篇卿等同觀朕心<lb/>
惟懌尚其協贊助我緝熈<lb/>
　　　侍讀侍講官奏賀<lb/>
有制朕日勤三接共講四詩既徹篇章實資問學深賴<lb/>
主文之諫載嘉歸美之勤<lb/>
　　　宰執率經筵侍立官再奏賀<lb/>
<pb n="KR4d0243_SBCK_046-11b"/>
有制朕積朝夕之勤終雅頌之業究觀六義用蔽一言<lb/>
尚冀輸忠毋忘進戒<lb/>
　　皇太子再辭免侍立㑹議不允批答<hi>閏四月嘉定元年</hi>
省表具之近頒中詔命元子以侍朝仍諭大臣集東宫<lb/>
而㑹議是為令典非用前規顧予教爾以義方俾爾預<lb/>
聞于政理躬臨五學既親賔友以交修宻拱九重具見<lb/>
君臣之相與爾能進徳予自忘疲何以辭為再斯可矣<lb/>
　口宣有敕爾為元子年近成人俾入侍于昕朝且預<lb/>
　聞于㡬務勉親多益毋事牢辭<lb/>
<pb n="KR4d0243_SBCK_046-12a"/>
　　衞涇乞解罷機政不允仍斷來章批答<lb/>
省表具之朕厲精更化遭時多虞延登俊良列在輔弼<lb/>
當經綸之始賴協力以共謀迨平定之初乃奉身而求<lb/>
退朕所未喻卿尤無他知出處之素明見忠勤之曲盡<lb/>
五十而服官政在古訓以甚明三千而惟一心矧大臣<lb/>
之無間倘遽欲去吾誰與居勿爲封奏之煩尙體眷懷<lb/>
之渥<lb/>
　口宣有敕卿以同德任吾大臣一爲進退之圖實有<lb/>
　重輕之繫尚安位著庸副朕心<lb/>
<pb n="KR4d0243_SBCK_046-12b"/>
　襃語卿貳政更化之初備宣忠藎朕所眷屬何人異<lb/>
　辭告歸無名理難曲徇<lb/>
攻媿集卷四十六<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_047-1a"/>
攻媿集卷四十七<lb/>
　　　　　宋　樓　鑰　撰<lb/>
　内制<lb/>
　　提舉淮南東路常平茶鹽公事陳損之奨諭敕書<lb/>
<hi>分撥八州軍賑糶共二十萬石以常平司見在米麥及收糴物斛</hi>
朕嗣服之始旱潦相仍宵旰興懐務行實惠首形詔告<lb/>
所望部使者推廣上恩初不以重費為憚也卿使淮堧<lb/>
蓋嘗乆興水利兹又能發其餘蓄上不仰給于大農下<lb/>
有以平八郡之糴邉民被惠已廣而又將為後日之儲<lb/>
<pb n="KR4d0243_SBCK_047-1b"/>
有臣如此實寬顧憂載覧奏章良深嘉歎<lb/>
　　賀金國生辰使副梁總戴勲到闕傳宣撫問并賜<lb/>
　　銀合茶藥口宣<lb/>
卿等逺聘殊鄰旋歸近境念舟車之勞勩頒茗劑之珍<lb/>
芳仍命行人往将予意<lb/>
　　賜銀合臘藥敕書<lb/>
　　　荆湖南路安撫使王藺<lb/>
卿西樞故老南國元侯念兹觱發之辰賜以竒珍之劑<lb/>
體予至意勉爾壯猶<lb/>
<pb n="KR4d0243_SBCK_047-2a"/>
　　　四川安撫制置使趙彦逾<lb/>
卿視儀兩地出鎭四川錫品劑之竒珍慰風寒之匽薄<lb/>
益厚頥養用寛顧憂<lb/>
　　　主管侍衛馬軍行司張師顔<lb/>
卿肅領騎兵分屯江國頒寳奩之珍劑慰玉帳之凝寒<lb/>
其體眷懐益思忠藎<lb/>
　　　御前諸軍都統制閻世雄皇甫斌張詔趙廞劉<lb/>
　　　忠劉震<lb/>
卿等肅提禁旅列戍藩方念乆處于轅門俾匪頒于奩<lb/>
<pb n="KR4d0243_SBCK_047-2b"/>
劑毋云例卷其服恩綸<lb/>
　　　　御前諸軍副都統制馮湛張國珍田世輔李世<lb/>
　　　廣王宗㢘王知新田臯<lb/>
卿等逺臨外戍宻贊中權念營壘之嚴寒錫禁庭之上<lb/>
藥尚思奮勵以答恩私<lb/>
　　報登寳位使副鄭湜范仲壬到闕傳宣撫問并賜<lb/>
　　銀合茶藥口宣<lb/>
卿等握節言旋及門伊邇厚荈劑珍芳之賜勞川途跋<lb/>
履之勤庸序爾情特将予意<lb/>
<pb n="KR4d0243_SBCK_047-3a"/>
　　賜銀合夏藥敕書<lb/>
　　　荆湖南路安撫使王藺<lb/>
卿嘗位元樞往臨南楚爰錫珍芳之劑用清暑愠之袢<lb/>
将以寶奩賁于帥閫<lb/>
　　　四川安撫制置使趙彦逾<lb/>
卿不辭叱馭諒已開藩爰加珍劑之頒仍賁寶奩之賜<lb/>
用示恩于宗老期解愠于吾民<lb/>
　　　侍衛馬軍都虞候張師顔<lb/>
卿總提騎将往駐金陵當溽暑之在辰出珍芳而分賚<lb/>
<pb n="KR4d0243_SBCK_047-3b"/>
尙綏衆士如濯淸風<lb/>
　　　御前諸軍都統制閻世雄張詔趙廞劉忠劉震<lb/>
　　　田世輔<lb/>
卿等分戍价藩撫安戎壘出上方之凉劑分内府之珍<lb/>
奩坐覺生風諒欣承命<lb/>
　　　御前諸軍副都統制馮湛張國珍李世廣王宗<lb/>
　　　亷王知新田皐<lb/>
卿等分提禁旅密贊戎和乃馳賜夫芳珍冀遠淸于蒸<lb/>
鬱惟兹解愠可以忘勞<lb/>
<pb n="KR4d0243_SBCK_047-4a"/>
　　賜銀合夏藥敕書<lb/>
　　　知潼川府費士寅<lb/>
卿舊居兩社出撫東川緩帯輕裘逺著藩維之效寳奩<lb/>
珍劑往寛炎鬰之煩益謹節宣以綏寵渥<lb/>
　　　四川宣撫使安丙<lb/>
卿仕聫執政職佐宣威蜀道籌邉想帥垣之多暇暑風<lb/>
屆候将珍劑以分頒豈惟清遐徼之塵抑以解吾民之<lb/>
愠<lb/>
　　　江淮制置大使丘崈<lb/>
<pb n="KR4d0243_SBCK_047-4b"/>
卿恩視政塗任分制閫炎威将熾念戎幕之賢勞靈劑<lb/>
匪頒均上方之珍品庸昭渙渥以滌歊煩<lb/>
　　　四川安撫制置使兼知成都府呉獵<lb/>
卿寓直從班鎭臨制閫増雪山之重念撫御之良勞當<lb/>
南風之薰冀節宣之無爽爰頒珍劑庸示優恩<lb/>
　　　京西湖南北路宣撫使宇文紹節<lb/>
名在經幃威宣將閫上流増重念袢暑之賢勞良劑匪<lb/>
頒助薰風之清穆其均此賜以慰彼民<lb/>
　　　殿前副都指揮使兼江淮制置使趙淳<lb/>
<pb n="KR4d0243_SBCK_047-5a"/>
職領殿巖任隆制閫屬風埃之甫定當溽暑之寖隆爰<lb/>
錫珍奩用將寳劑坐消煩鬰仍助節宣<lb/>
　　　侍衛步軍都虞候措置防捍江靣王處乆<lb/>
肅領衛兵出臨天塹壁壘多暇濤波不驚屬當炎暑之<lb/>
隆宜厚珍芳之錫尚承殊渥以豁煩襟<lb/>
　　　侍衛馬軍行司權管幹本軍馬職事張良顯<lb/>
肅提精騎分駐留都當溽暑之寖隆屬氛埃之甫定爰<lb/>
頒珍劑用滌煩襟益謹節宣以圖綏靖<lb/>
　　　御前諸軍都統制李郁畢再遇秦世輔王大才<lb/>
<pb n="KR4d0243_SBCK_047-5b"/>
　　　彭輅<lb/>
某等肅提戎律綏靖邊陲當溽暑之寖隆屬風埃之甫<lb/>
定永懐勞勩宜助節宣爰畀珍芳以銷煩鬰<lb/>
　　　御前諸軍副都統制周整莊松何汝霖劉元鼎<lb/>
　　　魏友諒薛九齡王鉞<lb/>
某等協佐戎昭克勤軍務撫帥徒而整暇當炎暑之藴<lb/>
隆緘寳劑以分頒即栁營而加勞<lb/>
　　賜安南國王李龍翰嘉定二年厯日敕書<lb/>
敕安南國王某朕仰稽天運豫受民時爰分厯象之書<lb/>
<pb n="KR4d0243_SBCK_047-6a"/>
徧及方隅之境眷惟南國世奉中朝此疆雖逺于山川<lb/>
嗣嵗先頒夫正朔用均惠利尚克欽承<lb/>
　　金國弔祭使人赴闕口宣<hi>年十月紹熈五</hi>
　　　盱眙軍傳宣撫問賜御筵<lb/>
有敕卿肅持使指來慰國哀眷入境之云初豈肆筵之<lb/>
可後往宣予意以勞爾勤<lb/>
　　　鎭江府賜銀合茶藥<lb/>
有敕卿等肅擁使華逺將慰禮經鐡甕山川之險錫寳<lb/>
奩茗劑之珍宜體眷懐用安旅次<lb/>
<pb n="KR4d0243_SBCK_047-6b"/>
　　　鎭江府賜御筵<lb/>
有敇卿等來趨素幄行次丹陽雖深銜恤之悲不廢示<lb/>
慈之宴是將厚意式寵行人<lb/>
　　　平江府賜御筵<lb/>
有敕卿等遠從燕驛近及吳門深嘉唁問之勤宜備賓<lb/>
筵之渥其承異眷益進來程<lb/>
　　金國弔祭使人赴闕口宣<lb/>
　　　赤岸賜酒果<lb/>
有敕卿等遠將慰問來屆近郊先之旨酒之頒增以嘉<lb/>
<pb n="KR4d0243_SBCK_047-7a"/>
肴之錫少安次舍用息勤勞<lb/>
　　　賜御筵<lb/>
有敕卿等握節載馳越疆來弔将展國喪之禮宜先郊<lb/>
勞之儀其體眷私少休匽薄<lb/>
　　　賜被褥鈔鑼<lb/>
有敕卿等逺致奠儀乆勞客路爰厚寝衣之賜仍分盥<lb/>
器之珍跋履之餘撫存加渥<lb/>
　　　宻賜大銀器<lb/>
有敕使華既接弔禮斯勤宴已備于饔飱器仍加于銀<lb/>
<pb n="KR4d0243_SBCK_047-7b"/>
鏤是為異渥少慰賢勞<lb/>
　　　賜生餼<lb/>
有敕卿等少安賔館既畢弔儀按聘禮以受饔命廩人<lb/>
而致餼諒均徒御咸體眷懐<lb/>
　　　賜内中酒果<lb/>
有敇卿等禮謹弔喪退將即次頒酒殽于内府示恩寵<lb/>
于來賔意則一餘物惟俱稱<lb/>
　　　朝見訖歸驛賜御筵<lb/>
有敕卿等慰此國哀見于喪次爰暫休于燕館用初秩<lb/>
<pb n="KR4d0243_SBCK_047-8a"/>
于賔筵首示殊私嗣加好賜<lb/>
　　　就驛特賜衣服金帯銀器衣著<lb/>
有敕卿等弔喪自逺率禮無違器分山溢之珍衣有身<lb/>
章之寵雖云多品未盡至懐<lb/>
　　　賜内中酒果<lb/>
有敕卿等肅将使節來唁喪幃嘉有客之多儀出尚方<lb/>
之珍品甘芳俱厚寵眷彌加<lb/>
　　　在驛特賜射弓酒果<lb/>
有敕卿等既肅哀儀難修賔射雖輟主皮之藝仍加設<lb/>
<pb n="KR4d0243_SBCK_047-8b"/>
醴之勤殽核俱頒情文尤厚<lb/>
　　　特賜射弓御筵<lb/>
有敕卿等交鄰有道序賔以賢屬當變禮之時仍飭初<lb/>
筵之賜穿楊何取折俎惟優<lb/>
　　　特賜射弓例物<lb/>
有敕卿等慰予國恤厚乃賔儀雖觀射之未遑顧匪頒<lb/>
之可後悉從常禮以表眷懐<lb/>
　　　朝辭訖歸驛賜酒果<lb/>
有敕卿等弔哀事畢贈賄禮成將遄車馬之歸載厚壺<lb/>
<pb n="KR4d0243_SBCK_047-9a"/>
籩之錫其承嘉貺復啓長途<lb/>
　　　賜御筵<lb/>
有敕卿等既趨素幄遂别彤墀禮下替于權輿恩更加<lb/>
于觴豆尚安旅次徐屇歸程<lb/>
　　回弔祭國書<lb/>
皇祖上仙嘗馳赴問沖人嗣位方服通喪荷信使之逺<lb/>
來辱弔儀之加厚益堅盟好彌切感懐哀疚既深敷陳<lb/>
難究<lb/>
　　回賀登寳位國書<lb/>
<pb n="KR4d0243_SBCK_047-9b"/>
祗奉慈謨勉承丕祚比飭行人之告兹勤信使之來儀<lb/>
物有加書函尤備既荷禮文之厚益欣盟好之堅爰謹<lb/>
報章用陳謝悃<lb/>
　　報謝登寳位國書<lb/>
祖武是繩孝思方切勤使華之逺暨知盟好之彌隆品<lb/>
物具陳情文俱稱比已騰于報櫝爰再飭夫行人仍致<lb/>
彞儀用將謝悃<lb/>
　　報謝賀慶元元年正旦國書<lb/>
三陽攸慶方夙戒于行人萬里交歡復逺勤夫信使惠<lb/>
<pb n="KR4d0243_SBCK_047-10a"/>
以函書之厚加之篚幣之豐爰飭報章備宣謝臆惟益<lb/>
堅夫世好冀均介于春祺<lb/>
　　金國弔祭人使回程口宣<lb/>
　　　賜龍鳳茶并金鍍銀合<lb/>
有敕逺修唁問兹遂旋歸茶分北苑之珍器備南金之<lb/>
飭是爲異渥用慰遐征<lb/>
　　　赤岸賜酒果<lb/>
有敕卿等返旆云初出郊于邁加六壺六籩之饋致三<lb/>
辭三揖之勤式慰爾歸用將予意<lb/>
<pb n="KR4d0243_SBCK_047-10b"/>
　　　　賜御筵<lb/>
有敕卿等成禮云歸啓途未遠意方勤于郊送恩宜視<lb/>
夫賓初旣厚眷私益堅信睦<lb/>
　　　平江府賜御筵<lb/>
有敕卿等弔儀旣備使事言旋行巳次于蘇臺恩仍頒<lb/>
夫鎬燕禮文加厚客路具宜<lb/>
　　　沿路賜使副冬至節絹<lb/>
有敕使且北歸日方南至載念脩途之役俾加厚幣之<lb/>
將其服恩榮尚寬旅思<lb/>
<pb n="KR4d0243_SBCK_047-11a"/>
　　　讀祭文官<lb/>
有敕卿逺陪膚使歸遇新陽爰頒束帛之温以助重裘<lb/>
之燠益昭眷渥庸慰賢勞<lb/>
　　　三節人從<lb/>
有敕長至維時逺歸在道言念禦寒之具特加實篚之<lb/>
珍賚賜有差恩私無異<lb/>
　　　鎭江府賜御筵<lb/>
有敕卿等來修慰禮既畢使儀望北薊以還轅至南徐<lb/>
而憩節庸加燕衎其悉眷私<lb/>
<pb n="KR4d0243_SBCK_047-11b"/>
　　　盱眙軍賜御筵<lb/>
有敕卿等來成使禮歸次邊疆更加燕豆之勤不替權<lb/>
輿之舊其承眷禮遂戒征途<lb/>
　　金國賀登寳位使人赴闕口宣<lb/>
　　　盱眙軍傳宣撫問賜御筵<lb/>
有敕卿等持禮逺來入疆伊始念川途之匽薄加燕勞<lb/>
之優隆徒御少休賔儀無爽<lb/>
　　　鎭江府賜銀合茶藥<lb/>
有敕卿等來擁使華逺申盟好念舟車之勞役頒茗劑<lb/>
<pb n="KR4d0243_SBCK_047-12a"/>
之珍芳爰飾寳奩以迎玉節<lb/>
　　　　賜御筵<lb/>
有敕踐阼云初親仁是務肅使華于近鎭謹賔禮于初<lb/>
筵益屇來程以承眷渥<lb/>
　　　　平江府賜御筵<lb/>
有敕卿等逺持賀禮來次輔邦再加燕衎之私庸示眷<lb/>
存之渥少休跋履且慰勤勞<lb/>
　　　　赤岸賜酒果<lb/>
有敕卿等來次郊闉肅将賀禮寵以上尊之賜加之碩<lb/>
<pb n="KR4d0243_SBCK_047-12b"/>
果之珍式佇來游以堅信好<lb/>
　　　賜御筵<lb/>
有敕初御丕圖逺勤信使既次郊關之近載加燕豆之<lb/>
優其體眷私以承虛佇<lb/>
　　金國賀正旦使人赴闕口宣<lb/>
　　　盱眙軍傳宣撫問賜御筵<lb/>
有敕卿等逺將聘禮來賀嵗元既加壹勞之勤首示肆<lb/>
筵之渥其祇眷意益謹賔儀<lb/>
　　　鎭江府賜銀合茶藥<lb/>
<pb n="KR4d0243_SBCK_047-13a"/>
有敕玉節方來寳奩是錫取雪芽于北苑輟珍劑于尚<lb/>
方并寵行人用昭眷意<lb/>
　　　賜御筵<lb/>
有敕卿等逺持華節近次朱方行登象日之畿重錫需<lb/>
雲之宴益加盛禮庸示眷私<lb/>
　　　平江府賜御筵<lb/>
有敕履端之始修聘甚勤行既次于近藩禮宜加于載<lb/>
燕是為異渥其服多儀<lb/>
　　　赤岸賜酒果<lb/>
<pb n="KR4d0243_SBCK_047-13b"/>
有敕卿等逺從萬里來賀三朝望觀闕以非遥賜壺籩<lb/>
而加腆尚承眷渥以締歡盟<lb/>
　　　賜御筵<lb/>
有敕履端之始将命以來既聞畿甸之登宜厚賔筵之<lb/>
錫春私所逮使介維均<lb/>
　　　賜使副春幡勝<lb/>
有敕綵杖土牛方舉春郊之禮寳幡金勝爰如使客之<lb/>
恩和氣所鍾歡盟益厚<lb/>
　　　賜三節人從春幡勝<lb/>
<pb n="KR4d0243_SBCK_047-14a"/>
有敕禮嚴修好時重履端爰加厚于使華乃分頒夫節<lb/>
物儀雖辨等意則均優<lb/>
　　　朝見畢歸驛賜酒果<lb/>
有敕卿等既覲軒墀歸安次舍俾厚壺籩之賜少休車<lb/>
馬之勞毋曰彛章實惟至意<lb/>
　　　賜生餼<lb/>
有敕卿等進講賀儀退休賔館既設豆籩之渥仍加饔<lb/>
餼之頒尚體眷懐以須異數<lb/>
　　　賜内中酒果<lb/>
<pb n="KR4d0243_SBCK_047-14b"/>
有敕卿等來趨日正兹遇歲除出御府之甘芳助驛庭<lb/>
之晏集益修賓禮用介春祺<lb/>
　　　賜被褥䤬鑼<lb/>
有敕卿等來趨元日將覲大昕爰加賜于寢衣仍分頒<lb/>
夫盥器用安旅次以示恩私<lb/>
　　　入賀畢就驛賜酒果<lb/>
有敕歲律更新使軺遠曁酒致屠蘇之勝盤隨椒柏之<lb/>
芬均受春陽益增和氣<lb/>
　　　玉津園射弓賜御筵<lb/>
<pb n="KR4d0243_SBCK_047-15a"/>
有敕兹開禁籞用設射侯既觀舍矢之能爰錫在公之<lb/>
燕有發必中不醉無歸<lb/>
　　　朝辭畢歸驛賜酒果<lb/>
有敇卿等甫辭殿幄尚憩賔郵載為川陸之行更厚壺<lb/>
籩之錫益祗眷渥以示初終<lb/>
　　　賜大銀器<lb/>
有敕卿等既成聘禮將治歸裝乃頒什器之豐皆用五<lb/>
金之次是為異渥式助遐征<lb/>
　　　囘程賜御筵<lb/>
<pb n="KR4d0243_SBCK_047-15b"/>
有敕卿等成禮言歸登途欲逺仍特頒于載燕曽不替<lb/>
于初筵春日尚寒賔僚加厚<lb/>
　　賜接伴使副春幡勝口宣<lb/>
有敕卿等往迓使軺還趨行闕值陽和之届律加好賜<lb/>
之如儀其服殊私益祇厥事<lb/>
　　金國賀登寳位使人到闕口宣<lb/>
　　　賜被褥䤬鑼<lb/>
有敕卿等肅将使指來賀君臨式頒盥洗之珍仍致衾<lb/>
茵之麗用安次舍其服恩私<lb/>
<pb n="KR4d0243_SBCK_047-16a"/>
　　　賜使副春幡勝<lb/>
有敕卿等逺修邦好適遇春陽爰加節物之頒庸示使<lb/>
華之寵尚祗渙渥益締歡盟<lb/>
　　　賜接伴使副春幡勝<lb/>
有敕卿等迓客于畿還朝有日當此新春之始特加好<lb/>
賜之優其體眷私益修使事<lb/>
　　　賜三節人從春幡勝<lb/>
有敕春起于東使來自北舉綵杖土牛之禮頒寳幡金<lb/>
勝之華儀則有差恩無所異<lb/>
<pb n="KR4d0243_SBCK_047-16b"/>
　　　朝見畢歸驛賜御筵<lb/>
有敕卿等來致賀儀歸安賔館念川途之勞勩設樽俎<lb/>
之優隆庸示眷勤少休跋履<lb/>
　　　賜酒果<lb/>
有敕卿等拭圭修聘將幣成儀爰加芳醖之頒仍厚嘉<lb/>
殽之錫少休徒御以俟賔筵<lb/>
　　　宻錫大銀器<lb/>
有敕卿等陳儀既備執禮滋勤欲深示于情文爰宻頒<lb/>
夫用器非金之貴惟意之將<lb/>
<pb n="KR4d0243_SBCK_047-17a"/>
　　　賜内中酒果<lb/>
有敕卿等來修邦好克謹賔儀分御府之甘芳示使軺<lb/>
之華寵雖云例卷蓋出殊恩<lb/>
　　　賜生餼<lb/>
有敕卿等既謹朝儀退安賔次俾廩人之致餼冀使者<lb/>
之加餐異數相望眷懐増厚<lb/>
　　　特賜御筵<lb/>
有敕卿等趨朝甚謹授館方安修客禮以無違秩賔筵<lb/>
而有楚特将予意庸慰爾勤<lb/>
<pb n="KR4d0243_SBCK_047-17b"/>
　　　特賜酒果<lb/>
有敕卿等進謹朝儀退安賔館賚此壺尊之腆加以肴<lb/>
核之珍蓋示殊私尚承好賜<lb/>
　　　玉津園射弓賜酒果<lb/>
有敕卿等肅駕使軺共修賔射諒慰四方之志想聞百<lb/>
發之能爰錫甘芳少休勞勩<lb/>
　　　賜射弓例物<lb/>
有敕卿等講射寳津視儀相圃爰首頒于弧矢仍加賜<lb/>
夫金繒張弛具宜恩私愈渥<lb/>
<pb n="KR4d0243_SBCK_047-18a"/>
　　　朝辭畢歸驛賜酒果<lb/>
有敕卿等禮成無闕事畢言旋錫列甕之芳醪洎加籩<lb/>
之珍果少休賓馭行届歸程<lb/>
　　　賜御筵<lb/>
有敕卿等履勤入覲兹遂告歸更加籩豆之優不替權<lb/>
輿之始尙祗燕禮徐戒行裝<lb/>
　　　特賜銀<lb/>
有敕卿等備成使事俱趣歸程特頒山溢之珍用助星<lb/>
馳之役毋云故事蓋示優恩<lb/>
<pb n="KR4d0243_SBCK_047-18b"/>
　　　回程赤岸賜酒果<lb/>
有赦卿等已祗聘禮初計歸程迺馳賜于上尊仍分頒<lb/>
夫碩果少安旅次徐屇征途<lb/>
　　　賜御筵<lb/>
有敕卿等持禮言還戒途伊始爰啓在公之燕用華修<lb/>
聘之歸既秩賔筵遂登客路<lb/>
　　　賜龍鳳茶金鍍銀合<lb/>
有敕卿等邦好既修回途未逺珍茗選春芽之賜寳奩<lb/>
分山溢之餘是曰殊恩用將厚意<lb/>
<pb n="KR4d0243_SBCK_047-19a"/>
　　　平江府御賜筵<lb/>
有敕卿等賀禮既周歸程寖逺甫即蘇臺之次載修鎬<lb/>
燕之儀益向長途毋忘厚意<lb/>
　　　鎭江府賜御筵<lb/>
有敕卿等逺來致慶倐遂言旋念北客之改轅即南徐<lb/>
而錫爵眷私無替禮貌罙修<lb/>
　　　盱眙軍賜御筵<lb/>
有敕卿等來持慶禮囘次邊疆欲締好于兩朝復陳儀<lb/>
于四簋行當上道更祝加餐<lb/>
<pb n="KR4d0243_SBCK_047-19b"/>
　　金國賀正旦使人到闕囘程口宣<lb/>
　　　賜龍鳳茶金鍍銀合<lb/>
有敕卿等將命言旋登途寖逺飾寳奩而加惠實珍茗<lb/>
以分頒深示恩私式安行役<lb/>
　　　平江府賜御筵<lb/>
有敕卿等來賀履端更勤歸報洊錫吴門之宴用津燕<lb/>
驛之行春日尚寒征途加䕶<lb/>
　　　鎭江府賜御筵<lb/>
有敕肅持玉節還次丹陽仍優宴豆之儀用慰川途之<lb/>
<pb n="KR4d0243_SBCK_047-20a"/>
役其均既醉毋憚遄驅<lb/>
　　　盱眙軍賜御筵<lb/>
有敕卿等逺賀元正汔修使事爰肆筵于邊服将夙駕<lb/>
于歸途眷禮之私始终無異<lb/>
　　報謝使副林季友郭正已回程到闕傳宣撫問并<lb/>
　　賜銀合茶藥口宣<hi>正月一日慶元元年</hi>
有敕卿等握節言旋登畿告至想風寒之匽薄念川陸<lb/>
之艱勤茗劑寳奩併加存撫<lb/>
　　金國諭成使赴闕口宣<hi>年八月嘉定元</hi>
<pb n="KR4d0243_SBCK_047-20b"/>
　　　盱眙軍傳宣撫問并賜御筵<lb/>
有敕卿等載馳原隰始届疆陲當和議之既成喜歡盟<lb/>
之復締首加勞問仍示宴私<lb/>
　　　鎭江府賜御筵<lb/>
有敕卿等持節鼎來揚舲既濟望信書之漸近啟賔燕<lb/>
以加勤其體眷慈式遄行邁<lb/>
　　　鎭江府賜銀合茶藥<lb/>
有敕卿等肅擁使華來修邦好爰厚寳奩之錫用加珍<lb/>
品之頒庶滌煩勞式祇延佇<lb/>
<pb n="KR4d0243_SBCK_047-21a"/>
　　　平江府賜御筵<lb/>
有敕卿等逺將信幣來次近畿嘉膚使之再馳宜賔筵<lb/>
之三錫是為異數用賁行人<lb/>
　　　赤岸賜酒果<lb/>
有敕卿等徒御逺來郊圻宻邇爰再頒于甘醴仍分錫<lb/>
夫嘉肴行色少休賔儀是飾<lb/>
　　　賜御筵<lb/>
有敕卿等遥驅使傳切近國郊將修昕旦之儀重錫需<lb/>
雲之宴式昭眷意益謹前規<lb/>
<pb n="KR4d0243_SBCK_047-21b"/>
　　賀生辰國書<lb/>
使介載馳伸講誕辰之慶郵音垂諭少遲良月之期䖍<lb/>
致函書遠將篚幣用祝無疆之算益堅有永之盟施及<lb/>
黎元同躋仁壽<lb/>
攻媿集卷四十七<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_048-1a"/>
攻媿集卷四十八<lb/>
　　　　　宋　樓　鑰　撰<lb/>
　内制<lb/>
　　明堂禮畢告謝五嶽四瀆祝文<hi>告謝天慶觀青詞案原集此首前有</hi>
<hi>表今刪滿散朱</hi>
伏以祗奉慈謨親行大饗多儀既備景貺孔昭實惟山<lb/>
川之靈陰相馨香之薦尚歆誠悃滋介純禧<lb/>
　　明堂禮畢祭謝五嶽四海四瀆祝文<lb/>
伏以肇祀合宫告成熙事惟二儀祖宗之禮皆已備修<lb/>
<pb n="KR4d0243_SBCK_048-1b"/>
凡五岳河海之神悉均望祭雖靈祠之尚逺顧䖍報之<lb/>
敢稽<lb/>
　　明堂禮畢奏謝諸陵表文<hi>節建康府茅山崇禧觀案原集此首後有瑞慶</hi>
<hi>詞滿散朱表今刪啟建祝夀道場青</hi>
伏以嗣厯云初奉先為大適三嵗當郊之際祇薦總章<lb/>
惟列聖在天之靈俯垂陰佑雖潔齋之粗備懼誠悃之<lb/>
未孚髙厚顧歆神明來格既訖成于熙事敢恭布于深<lb/>
衷遥望陵宫不勝感涕<lb/>
　　安穆安恭皇后改諡告太廟祝文<lb/>
<pb n="KR4d0243_SBCK_048-2a"/>
</p>
<p>
伏以仰惟烈祖將祔太宫易别廟之舊稱從成孝之尊<lb/>
諡先期以告英鑒其臨<lb/>
　　大行至尊夀皇聖帝靈座祝文<lb/>
伏以集百官于南郊首定稱天之諡奉二后于太室改<lb/>
從祔廟之名將舉盛儀敢伸昭告<lb/>
　　奉上孝宗皇帝諡冊寳成穆成恭皇后改謚冊寳<lb/>
　　奏告天地社稷十神太一祝文<hi>瑞慶節滿散道塲案原集此首前有</hi>
<hi>瑞慶節萬夀觀滿散道場青詞滿散朱表瑞慶節賜三省樞宻院殿前司馬軍司步軍司乳香口宣</hi>
<hi>報恩光孝觀青詞太上皇帝本命萬夀觀設醮青太一宫設醮青詞滿散朱表又此首後有天慶觀</hi>
<pb n="KR4d0243_SBCK_048-2b"/>
<hi>表今竝刪詞滿散朱</hi>
伏以夀皇即逺方定于尊稱祖后俱從當更于舊諡將<lb/>
嚴寳冊敢告神祇<lb/>
　　孝宗皇帝謚號下日改換銘旌奏告祝文<lb/>
伏以烈祖在天南郊定謚既遵節恵之典載飭神明之<lb/>
旌仰惟威靈俯鑒誠恪<lb/>
　　孝宗皇帝欑宫神圍除去鋪屋窠木等奏告昭慈<lb/>
　　聖獻皇后永祐永思陵祝文<lb/>
伏以皇祖上仙期方臨于七月稽山庀役地實近于諸<lb/>
<pb n="KR4d0243_SBCK_048-3a"/>
陵暫撤徼廬稍開宰木懼有驚于神御敢先叩于威靈<lb/>
仰冀洪慈俯加陰佑<lb/>
　　孝宗皇帝祔廟修製祏室太廟殿宇廊廡權奉安<lb/>
　　祖宗神主于初獻㕔時前奏告祝文<lb/>
伏以仰尊烈祖將祔太宫奉二代之宗祧飾累朝之祏<lb/>
室暫遷神主敢告威靈<lb/>
　　權奉安神主祝文<lb/>
伏以崇飾太宫奉遷神主少寓齋居之邃以須祏室之<lb/>
成敢冀慿依用伸䖍告<lb/>
<pb n="KR4d0243_SBCK_048-3b"/>
　　祭祀太廟土地祝文<lb/>
伏以修崇清廟升祔孝宗念斤斧之交興懼神祇之或<lb/>
聳敢先昭告願相多儀<lb/>
　　閻仲續康伯修奉欑宫傳宣撫問并賜銀合茶藥<lb/>
　　及喝賜一行官吏工匠等犒設口宣<lb/>
有敕卿等視役山陵宣勤夙夜勞風寒之匽薄頒茗劑<lb/>
之珍芳好賜有差工徒無怠<lb/>
　　孝宗皇帝梓宫發引祝文<lb/>
　　　啟欑<lb/>
<pb n="KR4d0243_SBCK_048-4a"/>
伏以阜陵旣飭靈駕將行遂從禹穴之蔵式啓商楹之<lb/>
殯攀號何及昭告宜先<lb/>
　　　前夕日初昏奏告<lb/>
伏以窀穸有期念終天之永訣靈輿卽遠痛詰旦之將<lb/>
行重惜分陰罙增孺慕<lb/>
　　　發引時前祭告<lb/>
伏以六紼有行九京寖遠追念抱孫之愛阻伸臨穴之<lb/>
勤少駐須臾不勝哀殞<lb/>
　　　啓奠行禮<lb/>
<pb n="KR4d0243_SBCK_048-4b"/>
伏以扵穆孝宗將趨神穴爰諏穀旦肅引靈輀顧挽紼<lb/>
以難留遂遵途而卽遠音容愈邈慟哭何堪<lb/>
　　　祖奠行禮<lb/>
伏以陵宮旣備愴我祖之何之紼翣啟行痛仙游之不<lb/>
返拊龍輴而永訣駕鯨浪以遂東祖祭是修哀號愈切<lb/>
　　　下皇堂時前奏告<lb/>
伏以於皇文祖將就菆塗愴永閟于衣冠痛莫親于兆<lb/>
域式安玉體絶望天顔<lb/>
　　　掩欑畢迎奉御容詣下宮奉安<lb/>
<pb n="KR4d0243_SBCK_048-5a"/>
伏以明明我祖奉窀穸以既安雝雝在宫痛威容之愈<lb/>
邈天顔惟肖神宇具依不勝追逺之悲敢致妥靈之告<lb/>
　　孝宗皇帝梓宫發引奏告天地社稷太廟别廟太<lb/>
　　一宫祝文<lb/>
伏以烈祖上賔阜陵告備慈啓菆塗之舊將趨兆域之<lb/>
蔵敢告先期仰祈陰佑<lb/>
　　至欑宫奏告帝后祝文<hi>報恩光孝觀青詞此首後案原集此首前有天慶觀</hi>
<hi>皇帝本命萬夀觀青詞滿散朱表今竝刪有冬至節孝宗皇帝几筵水陸道場齋文</hi>
伏以奉皇祖之菆塗勉襄大事近累朝之兆域敢告威<lb/>
<pb n="KR4d0243_SBCK_048-5b"/>
靈未遑洛邑之歸尚奉㑹稽之葬仰祈孚佑咸遂妥安<lb/>
　　孝宗皇帝虞主自浙江還重華宫鼓吹導引曲<lb/>
孝宗純孝前聖更何加髙蹈處重華丹成仙去龍輴逺<lb/>
越岸暮山遐波臣先為捲寒沙來往護靈槎九虞禮舉<lb/>
神祇樂萬世佑皇家<lb/>
　　孝宗皇帝神主自重華宫至太廟祔廟鼔吹導引<lb/>
　　曲<lb/>
吾皇盡孝宗廟務崇尊鉅典備彌文巍巍東向開基主<lb/>
七世祔神孫追思九閏整乾坤環宇慕洪恩從今宻邇<lb/>
<pb n="KR4d0243_SBCK_048-6a"/>
髙宗室千載事如存<lb/>
　　孝宗皇帝虞祭畢卒哭行祭禮祝文<lb/>
伏以阜陵復土既修易奠之虞班祔有期遂卒無時之<lb/>
哭仰遵禮典莫究哀悰<lb/>
　　孝宗皇帝神主祔廟并成穆成恭皇后神主同時<lb/>
　　祔謁升祔奏告祖宗帝后祝文<lb/>
伏以竣事阜陵既畢九虞之祭寜神祏室實同二后之<lb/>
升祖宗是依昭穆以序實循禮典敢告威靈<lb/>
　　孝宗皇帝祔廟樂章<lb/>
<pb n="KR4d0243_SBCK_048-6b"/>
聖人之徳無加于孝思皇孝宗履行立教始终純誠非<lb/>
曰笑貌於萬斯年是則是傚<lb/>
　　太廟修置太祖至髙宗室帝后神主祏室畢工時<lb/>
　　前奏告還殿室祝文<lb/>
伏以班祔孝宗崇新清廟備累朝之祏室奉列聖之神<lb/>
靈敢告先期冀垂昭格<lb/>
　　還殿正奉安祝文<lb/>
伏以阜陵竣事太室鳩工爰蕆禮于宫庭用妥靈于宗<lb/>
祏以享以祀來燕來寜<lb/>
<pb n="KR4d0243_SBCK_048-7a"/>
　　孝宗皇帝祔廟時前告遷成穆成恭皇后神主詣<lb/>
　　幄次權行奉安以俟同時祔謁升祔祝文<lb/>
伏以阜陵竣事奉神主以即安室祏致嚴妥柔靈而並<lb/>
祔稍遷邃幄将奠太宫惟時之良敢豫以告<lb/>
　　孝宗皇帝神主祔廟前二日奏告祝文<hi>首前有太案原集此</hi>
<hi>醮青詞滿散朱表今刪上皇帝本命太一宫設</hi>
　　　天地<lb/>
伏以尊祖禮嚴因山事畢用宏開于宗祏将升祔于靈<lb/>
儀信宿之先潔齋以告仰祈昭鑒永賴孚休<lb/>
<pb n="KR4d0243_SBCK_048-7b"/>
　　　宗廟<lb/>
伏以於皇文祖既畢安虞爰攷禮于前朝盍妥靈于太<lb/>
室仰瞻列聖敢告先期其永無疆克昌厥後<lb/>
　　　别廟<lb/>
伏以惟我孝宗將登清廟設九虞而既畢奉二后以同<lb/>
升永世是承前期敢告<lb/>
　　　太社太稷<lb/>
伏以永阜訖功孝宗升祔惟億載萬年之鉅典告九土<lb/>
五榖之明神願鑒先期式垂孚佑<lb/>
<pb n="KR4d0243_SBCK_048-8a"/>
　　　太一宮<lb/>
伏以烈祖上賓太宮升祔國之大事其敢弗䖍天之尊<lb/>
神是當先告冀垂昭格用妥威靈<lb/>
　　改元慶元奏告昭慈聖獻皇后永祐陵永思陵永<lb/>
　　阜陵成穆成恭皇后欑宮表文<hi>天慶觀報恩光孝案原集此首前有</hi>
<hi>今刪觀青詞</hi>
伏以仰奉慈謨勉承丕祚將興嗣歲首議嘉名惟慶歴<lb/>
最爲盛時而元祐尤伸公道履端伊邇敷號云初敢告<lb/>
威靈式祈孚佑<lb/>
<pb n="KR4d0243_SBCK_048-8b"/>
　　改元奏告祝文<hi>夀觀設醮青詞滿散朱表今刪案原集此首前有皇帝本命萬</hi>
　　　天地<hi>觀報恩觀同景靈宫天慶</hi>
伏以纘緒何堪改元惟謹稽仁祖致平之盛洎泰陵嗣<lb/>
徳之初合取嘉名用綿丕祚敢伸昭告仰冀孚休<lb/>
　　　宗廟<hi>諸陵表文同景靈宫帝后</hi>
伏以承列聖之休謹踰年之制合太宗明皇之號有唐<lb/>
實創于嘉名仰慶厯元祐之時我宋尤稱于盛際爰肇<lb/>
新于嵗紀敢䖍告于威靈<lb/>
　　　社稷<lb/>
<pb n="KR4d0243_SBCK_048-9a"/>
伏以嗣位承休踰年改號取慶厯元祐之盛期紹重規<lb/>
仰勾龍后稷之神用伸昭告尚祈靈佑益介炎圖<lb/>
　　　太一宫<lb/>
伏以嗣厯云初紀年敢後合兩朝之盛爰號慶元告十<lb/>
神之靈用祈福佑尚惟昭鑒永助丕基<lb/>
　　上辛祀感生帝以太祖升侑奏告祝文<lb/>
　　　天地<lb/>
伏以祀感生之帝蓋已有年侑創業之君始從今日敢<lb/>
伸昭告仰冀孚休<lb/>
<pb n="KR4d0243_SBCK_048-9b"/>
　　　宗廟<lb/>
伏以推功藝祖既居東向之尊升侑感生兹謹上辛之<lb/>
祀仰瞻列聖豫告先期<lb/>
　　　社稷<lb/>
伏以感太㣲之精夙祗大祀推藝祖之烈升侑明神惟<lb/>
社稷之炳靈設豆籩而致告<lb/>
　　　諸陵諸欑宫表文<lb/>
伏以上辛榖旦大旅盛儀爰推立極之功克配感生之<lb/>
祖遥瞻陵域敢告吉期事體至嚴威靈斯鑒<lb/>
<pb n="KR4d0243_SBCK_048-10a"/>
　　僖祖順祖翼祖宣祖還正殿奉安祝文<lb/>
伏以新廟是營羣言允協爰卜太宫之右用安四祖之<lb/>
靈敢冀威神式歆典祀<lb/>
　　奏告太廟祝文<lb/>
伏以肇舉盛儀宏開别廟祧僖宣之祀視夾室以尤嚴<lb/>
遷順翼之靈祔先公而惟謹仰祈列聖俯鑒忱衷<lb/>
　　春分前修飾欑宫奏告諸陵祝文<lb/>
伏以嵗序流易春陽正中既當雨露之濡益愴宫陵之<lb/>
念繕修惟謹種藝以時敢告先期尚祈昭格<lb/>
<pb n="KR4d0243_SBCK_048-10b"/>
　　進奉皇太后生辰表詞<hi>帝本命太一宫設醮青詞案原集此首前有太上皇</hi>
<hi>表今刪滿散朱</hi>
伏以尊居長樂方歌難老之詩時届芳春適啓誕彌之<lb/>
節邦家均慶宫壼交欣<hi>中賀</hi>恭惟夀成皇太后殿下徳<lb/>
合坤元心同天大贊淳熈之内治恭儉具孚命菲質以<lb/>
嗣興恩私未報方具㳺神澹泊玩志清虛益觀過厯之<lb/>
期坐閲後天之算臣夙承大造獲奉慈顔含飴弄孫咸<lb/>
仰姜任之盛戲綵為樂惟祈箕翼之年<lb/>
伏以修蘭亭之禊事方樂春陽上椒殿之夀觴仰尊祖<lb/>
<pb n="KR4d0243_SBCK_048-11a"/>
后夀成皇太后殿下恭願坐膺多福日介脩齡國治家<lb/>
齊合三宮而同慶天長地久見千載之太平<lb/>
　　太陽交蝕祭告太社祝文<lb/>
伏以季春五陽日食于朔側身修行朕不敢怠伐鼓于<lb/>
社彝章具存尚抑羣陰以助陽德<lb/>
　　陰雲不見交蝕祭謝祝文<lb/>
伏以淸臺獻占太陽當食引咎自省方切兢兢東方未<lb/>
晞陰雲布濩實惟神賜敢恃天休<lb/>
　　孝宗皇帝小祥奏告永阜陵欑宮表詞<hi>首前有皇案原集此</hi>
<pb n="KR4d0243_SBCK_048-11b"/>
<hi>命太一宫設醮青詞滿散朱表又有太一宫祝延帝本命萬夀觀設醮青詞滿散朱表太上皇帝本</hi>
<hi>詞滿散朱表今竝刪太上皇帝聖夀設醮青</hi>
伏以念兹皇祖遽驚新榖之升瞻彼阜陵罙切髙山之<lb/>
仰恭惟<hi>尊號</hi>皇帝恢宏帝業垂裕孫謀兹當祥練之初<lb/>
敢後馨香之薦馳誠惟謹隕涕無從<lb/>
　　改元嘉定奏告祝文<hi>十二月開禧三年</hi>
　　　天地景靈宫天慶觀報恩光孝觀<lb/>
伏以祗奉洪圖寖逾周紀屬時多故欲開嗣嵗之祥乃<lb/>
選嘉名用冠新元之首敢伸昭告祈介宏休<lb/>
<pb n="KR4d0243_SBCK_048-12a"/>
　　　宗廟諸陵<lb/>
伏以承列聖之休方深夕愓紀新元之號式介春祺開<lb/>
景運之亨嘉期武功之耆定仰惟敷佑敢不欽承<lb/>
　　　太社太稷<lb/>
伏以為國家者尤謹于紀年有社稷焉敢稽于蕆事仰<lb/>
冀神靈之佑庶開嘉定之期肇易美名爰伸昭告<lb/>
　　　太一宫<lb/>
伏以國之大事莫重改元天之尊神當嚴昭告願介亨<lb/>
嘉之㑹遂成耆定之功益卑多祥以興嗣嵗<lb/>
<pb n="KR4d0243_SBCK_048-12b"/>
　　　諸陵欑宫表文<lb/>
伏以祗奉洪圖寖踰周紀屬時多故欲開嗣嵗之祥乃<lb/>
選美名用冠新元之首取商宗嘉定之㫖睎武王耆定<lb/>
之功仰冀孚休敢伸䖍告<lb/>
　　閏四月起居諸帝后表詞<hi>元年嘉定</hi>
　　　諸帝旦表<lb/>
伏為積分成閏適當孟夏之餘告廟有儀敢飭先王之<lb/>
典恭惟<hi>諡號</hi>皇帝徳參高厚仁及華戎仰賴在天之靈<lb/>
益綿奕世之慶式供嘉薦用妥威神<lb/>
<pb n="KR4d0243_SBCK_048-13a"/>
　　　諸后旦表<lb/>
伏為元年建巳閏月定時既當視朔之初爰謹奉先之<lb/>
禮恭惟<hi>謚號</hi>皇后坤隆厚載世嗣徽音慨莫望于聲容<lb/>
尚永綿于慶羡式修孝敬敢薦馨香<lb/>
　　　諸帝望表<lb/>
伏為閏以正時方謹居門之禮月惟既望敢修朝廟之<lb/>
儀恭惟<hi>謚號</hi>皇帝澤寖羣黎慶緜百世望僊㳺而雖邈<lb/>
席丕祚于無疆爰薦孝思用循彛典<lb/>
　　　諸后望表<lb/>
<pb n="KR4d0243_SBCK_048-13b"/>
伏為四月維夏閏式紀于歸餘先后在天禮用陳于改<lb/>
望恭惟<hi>諡號</hi>皇后母儀如在神御即安永陪衣冠之游<lb/>
用綿宗社之慶奉承思孝奠薦惟馨<lb/>
　　洞霄宫徑山天目山龍井祈雨祝文<lb/>
伏以國方多事所願年豐春夏以來甘澤未足種不入<lb/>
土遺蝗已䌓當宁興思旱氣甚廣近雖得雨猶未霈然<lb/>
遣官禱祠齋心以俟庶祈響答三日為霖大慰九農敢<lb/>
忘伸報<lb/>
　　故皇子肅王垍興靈前夕敕祭祭文<lb/>
<pb n="KR4d0243_SBCK_048-14a"/>
嗚呼哀哉頃欣嬪御得此誕育晬盤將設何去之速情<lb/>
之所鍾念念顰蹙苗而不秀無乃太促一奠寓哀往從<lb/>
幽卜<lb/>
　　成肅皇后小祥奏告永阜陵欑宫香表詞<lb/>
伏以祖后上賔尚想含飴之愛嵗華遽易忽驚鑽燧之<lb/>
期遥瞻陵寝之嚴倍切音容之感期已乆矣儼追慕以<lb/>
如新練而慨然顧加隆而敢怠肅陳寳炷用表哀誠<lb/>
　　雨澤愆期奏告祝文<lb/>
　　　天地十神太一九宫貴神嶽鎭海瀆<lb/>
<pb n="KR4d0243_SBCK_048-14b"/>
伏以旱魃為災間有不免在于今嵗利害尤深疆埸甫<lb/>
寧流徙未復中外空匱正望有秋屬兹常暘種或未入<lb/>
苟失嵗事何以有邦顧慚菲涼乆䝉敷佑髙髙在上<hi>地皇</hi>
<hi>土靈祇祇云后</hi>俯鑒哀祈三日為霖庶以活國側身引慝恭俟<lb/>
嘉應<lb/>
　　　宗廟别廟<lb/>
伏以時方常暘憂懼實甚種未入土何望收成間有一<lb/>
雨未能霑足齋心致禱靡神不宗在天之靈願垂矜憫<lb/>
有請于帝救此下民沛為膏澤徧及遐邇迄用康年以<lb/>
<pb n="KR4d0243_SBCK_048-15a"/>
夀國脉<lb/>
　　　太社太稷雨師雷師風師<hi>慶觀報恩光孝觀青案原集此首後有天</hi>
<hi>刪詞今</hi>
伏以社稷與君以民為重民之司命以食為天時方多<lb/>
艱仰望一稔乆矣不雨雨又復霽傾心禱祈願垂嘉答<lb/>
廣布甘澤普濟羣生報以秋冬其敢不飭<lb/>
　　禳蝗祝文<hi>夀觀設醮青詞滿散朱表今刪案原集此首前有皇帝本命萬</hi>
　　　天地<lb/>
伏以稼穡維寳方興播種之功蝗蝻為災備舉禬禳之<lb/>
<pb n="KR4d0243_SBCK_048-15b"/>
術雖都城之少靜顧畿甸之尙繁遠邇何殊焦勞則一<lb/>
敢祈上帝<hi>后土地云</hi>俯念斯民旣敕酺神盡屏衆多之害更<lb/>
令田祖益昭秉卑之靈<lb/>
　　　社稷<lb/>
伏以禾苗方茂社稷焉依雖旱魃之巳驅復飛蝗而爲<lb/>
孽神旣職幽冥之事朕不勝宵旰之憂爰致禱祈願垂<lb/>
感格掃螟蟊而無迹庶稼穡之有成<lb/>
　　　酺神<lb/>
伏以比以飛蝗之作孽嘗遵故典以祭酺都邑頓淸無<lb/>
<pb n="KR4d0243_SBCK_048-16a"/>
非昭答郊圻未免敢怠祈禳惟盡除振振揖揖之災庶<lb/>
㡬有薿薿芃芃之望<lb/>
　　雩祀祝文<lb/>
　　　前一日奏告太宗室<lb/>
伏以旱魃挻災禱而既應覆出為虐其害愈深爰即紫<lb/>
壇仰祈清昊熙陵之徳實配彼天豫告威靈願垂昭格<lb/>
有請于帝蘇此遺黎<lb/>
　　　上帝<lb/>
伏以旱氣方隆禱既如響飛蝗肆孽禳之亦消奈何常<lb/>
<pb n="KR4d0243_SBCK_048-16b"/>
暘又以示譴朕實不徳民則非辜祗祓郊丘謹修雩祀<lb/>
仰祈上帝哀閔下民蚤興雲雷大沛雨澤無有逺邇均<lb/>
被滂沱坐變凶年復成樂歳邦本所繋惟天佑之<lb/>
　　　太宗<lb/>
伏以天災流行固知代有今嵗之旱尤所弗堪禱雨應<lb/>
期方幸周浹陽居大夏兹焉益驕爰即泰壇恪修雩祭<lb/>
稽諸故典作主侑神曽孫菲涼宜致疵癘殃及萬姓實<lb/>
惟焦心在天之靈願垂矜閔亟頒甘澤以迄康年<lb/>
　　　皇地祇<lb/>
<pb n="KR4d0243_SBCK_048-17a"/>
伏以至哉坤元厚徳載物生我百榖以活斯人比雨應<lb/>
祈種幸入土苗而未秀又復亢陽滌滌山川物意焦灼<lb/>
國有故典禱旱以雩后土資生敢伸䖍告願垂大惠敕<lb/>
使百神三日為霖溥及萬域以蘇焦槁以致豐登庶幾<lb/>
有邦可以長保<lb/>
　　　再奏告宗廟别廟<lb/>
伏以顧惟菲涼負荷至重常暘之罰乃徧黎元飛蝗未<lb/>
清雨而復旱投誠列聖威靈在天閔予曽孫以及赤子<lb/>
亟垂昭格沛以甘霖迄用康年保邦是賴<hi>復旱兹焉致别廟云雨而</hi>
<pb n="KR4d0243_SBCK_048-17b"/>
<hi>感通禱願昭</hi>
　　　太社大稷嶽鎭海瀆五方山林<lb/>
伏以惟民之生以食為命聰明正直亦惟相依今兹旱<lb/>
災日既太甚側身致禱徧于百神仰冀為霖沛然四洽<lb/>
庶有秋之可望豈嘉報之敢稽<lb/>
　　内中禳蝗文<hi>中元節水陸道場齋文今刪案原集此首前有成肅皇后</hi>
伏以旱魃云初遂致飛蝗之作孽雨師既應不圖遺種<lb/>
之滋䌓逺侵閩楚之疆近集郊關之内遇災是懼惟帝<lb/>
焉依願敕百靈盡除螟螣之害俯令萬國咸保稲粱之<lb/>
<pb n="KR4d0243_SBCK_048-18a"/>
豐<lb/>
　　祈雨感應報謝祝文<lb/>
　　　天地<lb/>
伏以渉春以來旱氣甚廣種未入土上下隐憂宵旰齋<lb/>
心日致忱禱皇皇后帝<hi>坤元后土皇地祇云</hi>實賜鑒臨曰雨而雨<lb/>
隨時孚應藝我稷黍寖成小康盡彼萬物不足以報矢<lb/>
詞告謝少致衷誠<lb/>
　　　宗廟<lb/>
伏以亢陽為災幾害穡事國計所繫無所控祈夙夜投<lb/>
<pb n="KR4d0243_SBCK_048-18b"/>
誠父母先祖敢期上徹在天之靈霡霂滂沱㡬無虛日<lb/>
旱魃退聽良苗勃然所在中熟實踰始望傾心報謝其<lb/>
敢弗䖍<lb/>
　　　别廟<lb/>
伏以亢陽已甚嘗致禱祈甘雨以時實為孚應兹成中<lb/>
熟獲濟民生幽贊為多可無致謝<lb/>
　　　十神太一九宮貴神<lb/>
伏以民為邦本食乃民天嵗一不登何以為國頃以旱<lb/>
甚禱于尊神<hi>禱于貴神九宫貴神云</hi>如饗應聲隨車滂沛肅時雨<lb/>
<pb n="KR4d0243_SBCK_048-19a"/>
若易歉為豐敢罄謝誠尚求終惠<lb/>
　　　嶽鎭海瀆五方山林<lb/>
伏以國方多事豈堪旱災䖍誠禱祠靡神不舉時雨之<lb/>
降實由山川三日之霖四逺霑足嵗事將就䖍謝敢稽<lb/>
　　　太社太稷雨師雷師風師<hi>慶觀報恩光孝觀青案原集此首後有天</hi>
<hi>刪詞今</hi>
伏以顧惟菲徳致此亢陽仰賴百神鑒予忱禱風雨時<lb/>
至雷霆疾驅逺邇均霑成此中熟一祈一報敢怠此誠<lb/>
尚惟居歆益加敷佑<lb/>
<pb n="KR4d0243_SBCK_048-19b"/>
　　　祭告酺神<lb/>
蟊賊為災秉卑有資于田祖蝗蝻肆孽掃除實賴于酺<lb/>
神既隨禱以盡消俄蔽空而復至人心相恐嵗事可憂<lb/>
疑有物以驅之殆非力可及者載修祀事仰叩髙靈俾<lb/>
食葉食心之妖罔存噍類成多黍多稌之慶還保豐登<lb/>
攻媿集卷四十八<lb/>
<pb n="KR4d0243_SBCK_048-20a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_049-1a"/>
攻媿集卷四十九<lb/>
　　　　　宋　樓　鑰　撰<lb/>
　謚議<lb/>
　　孝宗皇帝諡議<hi>撰奉敕</hi>
臣聞帝王之出治豐功茂烈生則著見于天下而其流<lb/>
傳于後世者則待節恵之名要皆取其盛者而傳之文<lb/>
王一怒而安天下非無武也武王告武成而作洪範非<lb/>
無文也取其盛者而傳之則備道全美可以一言定也<lb/>
甚哉孝之大也虞舜之大武王之達自漢歴唐無不諡<lb/>
<pb n="KR4d0243_SBCK_049-1b"/>
帝爲孝本朝累聖相承皆用舊典若夫集孝道之大成<lb/>
則未有如大行之盛者也恭惟大行至尊夀皇聖帝繩<lb/>
藝祖之武重光堯之華以天縱之能日新之徳臨御天<lb/>
下二十有八載巍巍煌煌不可備述若形容天地繪畫<lb/>
日月則不容無辭方在初潛龍徳而隐學聚問辨師教<lb/>
不煩日就月將君徳昭著䖍鞏勞謙共爲子職日趨朝<lb/>
謁威儀雝肅雖莫窺其涯涘而中外屬心天人協應光<lb/>
堯内禪髙視唐虞嗣位以来勵精庶政召收故老尊禮<lb/>
元臣臨朝若神待物如春崇節儉以革奢汰之風振紀<lb/>
<pb n="KR4d0243_SBCK_049-2a"/>
綱以起偷惰之習事無小而不察人無微而不記機務<lb/>
雖䌓酬酢無壅立法定制動為後則以科舉為未盡則<lb/>
立待補之法以蒐遺才以武舉為未盛則優入仕之級<lb/>
以收智勇年勞竝用以裁濫賞而不致于累遷銓闈加<lb/>
嚴以抑任子而又為之限節改秩必使之作邑謂舉以<lb/>
親民而使之治民御史必取之賢宰謂受人之察而後<lb/>
可察人以周行速化必使試郡而後為郎以延閣清華<lb/>
必俟有功而後除職監司守將必延見而臨遣癃老昏<lb/>
繆之人不得而隐藏姦贓之吏必窮治而斥逐清介潔<lb/>
<pb n="KR4d0243_SBCK_049-2b"/>
㢘之士則從而㧞用朝士闕官乃除遂無待次之淹要<lb/>
郡留闕選才遂無輕授之宂黜贓吏之世賞進軍功于<lb/>
流内長慮卻顧守之至堅故雖日不暇給而四方靡然<lb/>
向化矣于時疆場未寜戎車方駕激厲將士嚴備邊陲<lb/>
張皇六師明見萬里中原起来蘇之望殊鄰多歸附之<lb/>
民撫而有之還以為用天威既振戎虜畏讋雖犂庭掃<lb/>
閭未快初志而信使復通減幣殺禮至今無煙火之警<lb/>
苟非雄斷逺畧何以臻此臨政既乆治道愈明物来能<lb/>
名事至輙斷精神之運上際下蟠于天地之間智慮所<lb/>
<pb n="KR4d0243_SBCK_049-3a"/>
闗六通四闢于帝王之徳行公道以銷黨偏之蔽推平<lb/>
心而絶喜怒之私間有水旱之變應天以實而禮文尤<lb/>
備州縣之奏恐其不速蠲復之數恐其不多傾囷倒廩<lb/>
以濟其急賞勤罰惰以勵其餘民不知其有凶嵗亦隨<lb/>
以登熟幸太學幸秘省廷䇿貢士布文教以振士風御<lb/>
鞍馬親弓矢申嚴軍法立武事以張國威内外大小之<lb/>
臣無不列之屏以待黜陟山川險要之地無不指諸掌<lb/>
以立防閑治具畢張風化已成方且玩意希夷而無奉<lb/>
道之過㳺心寂寞而無佞佛之迹作敬天之圖兢懼愈<lb/>
<pb n="KR4d0243_SBCK_049-3b"/>
深闢延和之殿諏訪愈切躬講讀之勤設遺補之官其<lb/>
于保治有始有卒至于脱屣萬乗燕居重華授受之際<lb/>
尤為雍容嗚呼身退而道彌髙尊極而用彌儉是宜萬<lb/>
有千嵗永處慈扆而厭代登遐歸于帝鄉此羣臣萬姓<lb/>
所以攀號擗踊泣盡而繼之以血也逺日有期恭定尊<lb/>
諡請之南郊以詔萬世謹按謚法曰能官賢才曰哲帝<lb/>
徳廣運曰文應變無方曰神保大定功曰武持盈守滿<lb/>
曰成慈恵愛親曰孝迹夫知人而善任使文武各得其<lb/>
用非所謂能官賢才乎修徳以来逺人矢文以治四國<lb/>
<pb n="KR4d0243_SBCK_049-4a"/>
非所謂帝徳廣運乎酬酢以周萬㡬圖回以盡衆智非<lb/>
應變無方乎妙韜略而不用極聰明而不殺非保大定<lb/>
功乎守基圖之廣大延國祚于綿逺非持盈守滿乎若<lb/>
孝道之盛非惟臣子所不能稱贊雖攷之諡法求之六<lb/>
家語其甚盛者曰慈恵愛親而已是則未足以彰大行<lb/>
之孝也報本反始而奉郊禋尊祖敬宗而事廟饗惟髙<lb/>
宗為天下而得人太皇盡母道以愛子而大行天賦至<lb/>
性不可解于心備四海九州之養謹五日一朝之儀委<lb/>
曲周盡猶恐不及兩宫九閏終無間言固已風動四方<lb/>
<pb n="KR4d0243_SBCK_049-4b"/>
震服夷虜髙宗屬疾則衣不解帯躬自嘗藥及棄天下<lb/>
則勺水不入于口倚廬有過于哀鄙漢文之短喪陋晉<lb/>
武之無斷身服苴麻禮盡苫塊行有匹夫之所難哭則<lb/>
哀動于左右鄰使来弔止許朝于喪次顔色之戚哭泣<lb/>
之哀鄰使退而嘆曰皇帝聖孝乃如此大臣或進諭解<lb/>
之言則流涕被面曰大恩難報羣臣感泣莫敢仰視易<lb/>
月之制既终因山之役既畢孺慕無已追逺弗勝遂舉<lb/>
大寳以畀聖子不曰倦勤不曰求逸惟曰不得日奉先<lb/>
帝之几筵躬行聖母之定省又曰俾予一人獲遂事親<lb/>
<pb n="KR4d0243_SBCK_049-5a"/>
之心永膺天下之養于是御素服于乗輿尊几筵于内<lb/>
殿退處堊室以終三年之喪哀疚不忘齋潔自若欽事<lb/>
慈福温凊無違嗚呼兹豈非集孝道之大成又豈慈恵<lb/>
愛親之所能盡也大行至尊夀皇聖帝宜天錫之曰哲<lb/>
文神武成孝皇帝廟號孝宗謹議<lb/>
　　成穆皇后改諡議<hi>撰奉敕</hi>
臣聞帝王之興皆有天命夫婦大倫尤非偶然曰天作<lb/>
之合曰天立厥配正始之道王化之基于是乎在焉矧<lb/>
汾陽大家多為后族唐室憲宗則有懿安之盛皇朝真<lb/>
<pb n="KR4d0243_SBCK_049-5b"/>
廟則有章穆之賢姓系相承是生聖女慶鐘戚閈實嫓<lb/>
夀皇生不及禕衣之榮歿而膺寳冊之禮乆安别廟將<lb/>
奉太宫宜改尊稱以從帝諡恭惟安穆皇后柔明懿淑<lb/>
慈順温恭蚤儷王藩克盡婦道設桑弧于門左屢占熊<lb/>
夢之祥帯弓韣于禖前每啓燕祠之瑞云何不淑遽奄<lb/>
九原迨烈祖之御天眷元妃而追冊欲歌流荇傷不見<lb/>
于令姿正號長秋遂疏恩于幽穸固已嚴烝嘗之奉崇<lb/>
節恵之名綿慶祚于三朝介洪休于萬世重華厭代方<lb/>
服大喪吉竁因山行當升祔念今日遺弓之痛既切于<lb/>
<pb n="KR4d0243_SBCK_049-6a"/>
神孫愴昔時故劒之求用承于先志爰因安穆之懿式<lb/>
遵成孝之規謹攷謚法婦徳均一日成徳化肅雍曰穆<lb/>
安穆皇后窈窕好逑有闗雎之美用心専壹有鳲鳩之<lb/>
徳非婦徳均一乎孝欽以奉舅姑和平以儀閨門非徳<lb/>
化肅雍乎伏請改上諡號曰成穆皇后<lb/>
　　成恭皇后改謚議<hi>撰奉敕</hi>
臣竊惟至尊夀皇聖帝臨御之初仰奉髙皇首隆孝治<lb/>
正家刑國百度具舉而中闈乆虛陰教斯闕乃奉親命<lb/>
乃諏卜吉攷正古制閎建長秋安恭皇后淑範懿徳冠<lb/>
<pb n="KR4d0243_SBCK_049-6b"/>
于後宫君子好逑遂正乎内坤承乾而時行月遡日以<lb/>
為明禕揄盛服助成九廟之奉<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>縱具禮欽承兩宫之<lb/>
養母儀既尊后徳有輝而曽未數嵗祲纏椒掖方隆大<lb/>
練之飾终符素柰之祥求賢審官未展周南之志感今<lb/>
懐昔空形宋文之䇿固已極襃崇之典議安恭之謚祭<lb/>
于别廟迨今二十有八年矣夀皇上寳萬國起號弓之<lb/>
慕孝孫盡禮七月庀因山之役有司奏請定謚南郊二<lb/>
后在天皆應改號以從成孝之名謹攷之謚典曰夙夜<lb/>
警戒曰成謙而好禮曰恭安恭皇后共繭館之職以贊<lb/>
<pb n="KR4d0243_SBCK_049-7a"/>
親耕之勤謹雞鳴之戒以勉相承之道禁切外家不干<lb/>
裏謁兹不曰夙夜警戒乎躬節儉之徳服澣濯之衣卻<lb/>
貢獻之珍麗遵圖史之箴規兹不曰謙而好禮乎伏請<lb/>
改上謚號曰成恭皇后<lb/>
　　劉忠肅公<hi>大中</hi>覆謚議<lb/>
資正殿學士劉公輔政于紹興七年未㡬而薨距今五<lb/>
十有餘年矣中更權臣當國之乆故家泯然無聞公又<lb/>
為趙丞相鼎深知同寅之人尤無敢言者迨今始得出<lb/>
處之詳于行狀太常又明其立朝體國之大節謚以忠<lb/>
<pb n="KR4d0243_SBCK_049-7b"/>
肅可謂當矣嗚呼髙宗皇帝身濟大業披荆棘而立朝<lb/>
廷一時人物雖經崇觀政宣之摧折靖康建炎之流離<lb/>
而元祐流風猶有存者趙公身任天下之重甄抜人望<lb/>
布滿中外論思勸講皆極天下選由是王政日修國勢<lb/>
日隆以啟中興是豈惟將帥攘卻之功哉抑聞之趙公<lb/>
入相之初首白髙宗必欲得公與王公庶為執政以自<lb/>
助二人遂竝用方是時君臣上下日夜講求恢復之計<lb/>
外與敵通使而為備甚飭所謂行在所止為時巡之謀<lb/>
若不可以一朝居非若後日之晏然于此也公之同心<lb/>
<pb n="KR4d0243_SBCK_049-8a"/>
輔贊力正國本太常之言皆家世舊聞參以記傳炳炳<lb/>
如丹而後公之名益顯望之如神人然公議之不可泯<lb/>
謚法之有益于天下如此可不務哉<lb/>
　　王節愍公<hi>倫</hi>覆謚議<lb/>
馬或奔踶而致千里士或以負俗之累而立功名夫泛<lb/>
駕之馬跅<graphic n="KR1375" url="https://raw.githubusercontent.com/kanripo/KR-Gaiji/master/images/KR1375.png" mimeType="image/png"/>之士亦在御之而已此雖非古先用人之<lb/>
道漢武帝所以能得竒才為用蓋以此也靖康艱難事<lb/>
出倉猝承平百年衣冠如雲習于乆安不知所為平時<lb/>
經明行修襃衣博帯之士狼狽失守不計其㡬至有助<lb/>
<pb n="KR4d0243_SBCK_049-8b"/>
桀為虐忘君賣國不忍言者樞宻王公名臣諸孫跌蕩<lb/>
不羈浮湛閭里不見其異一旦慷慨奮發論事激烈抗<lb/>
章敢言欽宗為之改容擢于布衣待以國士天下方知<lb/>
其為奇男子也帥府既建首為勸進之舉髙宗募忠勇<lb/>
之士往使不測之敵罔有徇死以行者惟公機智勇辯<lb/>
氣吞豪酋往來再三忠肝義膽折服倔強和議之成為<lb/>
力最多公之志蓋朱已也故毎當陛辭必以乗機用兵<lb/>
為請勿復以臣為意此其志豈止于和戎哉再使被留<lb/>
音問斷絶誘以髙爵而不就脅以嚴誅而不懼引義南<lb/>
<pb n="KR4d0243_SBCK_049-9a"/>
向仗劒以死郡邑為之震動至畫像而祠之回視小亷<lb/>
之士其能以忠徇國視死如歸如公者寡矣太常易名<lb/>
曰節曰愍無可議者傳之来世抑以見取士之無方不<lb/>
應以細故而棄才也<lb/>
　　楊恵懿公<hi>偰</hi>覆謚議<lb/>
謚所以易名也法苟應謚雖功烈不見于世亦必隨其<lb/>
人之所宜而稱之此孔文子之所以為文也故特贈光<lb/>
禄大夫少傅楊公某生長富貴不知天下之憂患而抗<lb/>
志不羣篤志問學隆師親友嗜書好古若有不能自已<lb/>
<pb n="KR4d0243_SBCK_049-9b"/>
者古人以公子而厲布衣之操者公實近之已而游太<lb/>
學擢上第優游都城以致顯位是時四方無事朝廷尊<lb/>
安周旋清華尤無以自見于事然因所職而建言類老<lb/>
于世故者自詭治民休有恵愛晩登禁途益有志于效<lb/>
忠孜孜論思時見一二不幸所藴未伸天不假之年而<lb/>
遽忽焉惜乎未見其止也官簿已髙一贈而至光禄禮<lb/>
官即其已行者揆之以法謚以恵懿得其實矣尚何異<lb/>
辭<lb/>
攻媿集卷四十九<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_050-1a"/>
攻媿集卷五十<lb/>
　　　　　宋　樓　鑰　撰<lb/>
　進故事<lb/>
　　唐鑑<lb/>
李絳對憲宗曰人臣死生繫人主喜怒敢發口以諫者<lb/>
有㡬就有諌者皆晝度夜思朝刪暮減比得上達十無<lb/>
二三故人主孜孜求諌猶懼不至况罪之乎帝善其言<lb/>
<hi>比諌官多朋黨論奏不實皆陷謗訕欲黜其尤者若何案舊唐書李絳傳不載此新唐書載絳見浴堂殿帝曰</hi>
<hi>拒諫亡夫人臣進言于上豈易哉君尊如天臣卑如地絳曰此非陛下意必憸人以此營誤上心自古納練昌</hi>
<pb n="KR4d0243_SBCK_050-1b"/>
<hi>及將以聞則又憚而削其半故上達者纔十二何哉干加有雪霆之威彼晝度夜思始欲陳十事俄而去五六</hi>
<hi>譴訶之使直士杜口非社稷利也帝曰非卿言我不知不測之禍顧身無利耳雖開納奨勵尚恐不至今乃欲</hi>
<hi>同而詳約其異云云與此大意</hi>帝謂宰相曰太宗以神聖之資羣臣進<lb/>
諌者猶往覆數四况朕寡昧自今事有違宜卿當十論<lb/>
毋但一二而已<hi>丙辰上謂宰臣曰朕覽國書見文皇帝案舊唐書憲宗本紀元和二年十二月</hi>
<hi>未明今後事或未當卿等毎事十論不可一二而止與行事少有過差諫臣論諍往復數四况朕之寡昧涉道</hi>
<hi>語句不盡同此無異意而</hi>
臣嘗謂近古敢言者在唐太宗時無如魏徴太宗嘗賞<lb/>
其直言徴對曰陛下導臣使言所以敢爾不然臣敢數<lb/>
<pb n="KR4d0243_SBCK_050-2a"/>
批逆鱗哉在憲宗時無如李絳而絳之言如此不惟曲<lb/>
盡人臣之情蓋亦躬自蹈之而後能言之以此知一介<lb/>
之臣敢言于人主之前者至鮮惟在人主有以導之憲<lb/>
宗有意貞觀之治<hi>魏證貞觀作正觀今竝更正案原集因避宋仁宗諱魏徵作</hi>謂事<lb/>
有違宜卿當十論毋但一二而已絳既能開廣帝意憲<lb/>
宗又能勵其羣臣如此中興唐祚不在兹乎仰惟陛下<lb/>
和顔聴言好善忘勢凡有奏對無不俯納臣宻侍清光<lb/>
實親見之而臣猶援憲宗李絳之言者蓋當國家閒暇<lb/>
人心易弛朝廷之上罕聞直聲又自聖躬康復以来羣<lb/>
<pb n="KR4d0243_SBCK_050-2b"/>
臣深恐仰勞聴覽奏事不敢遲乆言而簡切固不在多<lb/>
第恐相習成風各務省事朝刪暮減恐無二三情實不<lb/>
輸事理不究羣臣苟免煩瀆之過陛下因謂無事可言<lb/>
私憂過計昧死陳述願陛下厲太宗憲宗之志俾廷臣<lb/>
竭魏徴李絳之忠知無不言言無不盡上下交泰以興<lb/>
治功聖度優容擇其可用者力行之顧何事之不濟哉<lb/>
竊見陛下視朝之際宰輔奏事已乆亦難以坐至日晏<lb/>
壽皇在御之日多于進膳之後便殿引見臣寮得以從<lb/>
容詢訪此實陛下家法可舉而行也<lb/>
<pb n="KR4d0243_SBCK_050-3a"/>
　　資治通鑑<lb/>
武徳九年<hi>今據資治通鑑改正案九年舊本訛八年</hi>房玄齡嘗言秦府舊人<lb/>
未遷官者皆嗟怨曰吾屬奉事左右㡬何年矣今除官<lb/>
反出前宫齊府人之後太宗曰王者至公無私故䏻服<lb/>
天下之心朕與卿軰日所衣食皆取諸民者也故設官<lb/>
分職以為民也當擇賢才而用之豈以新舊為先後哉<lb/>
新而賢舊而不肖安可舍新而取舊乎今不論其賢不<lb/>
肖而直言嗟怨豈為政之體乎<lb/>
貞觀元年或上言秦府舊兵宜盡除武職進入宿衞<hi>進案</hi>
<pb n="KR4d0243_SBCK_050-3b"/>
<hi>資治通鑑改正舊本訛追今據</hi>太宗謂之曰朕以天下為家惟賢是與<lb/>
豈舊兵之外皆無可信者乎汝之此意非所以廣朕徳<lb/>
于天下也<lb/>
三年濮州刺史龐相夀坐貪汚解任自陳嘗在秦王幕<lb/>
府上憐之欲聴還舊任魏徴諫曰秦府左右中外甚多<lb/>
恐人人皆恃私恩是使為善者懼上欣然納之謂相夀<lb/>
曰我昔為秦王乃一府之主今居大位乃四海之主不<lb/>
得獨私故人大臣所執如是朕何敢違賜帛遣之相夀<lb/>
流涕而去<lb/>
<pb n="KR4d0243_SBCK_050-4a"/>
九年岷州都督髙甑生坐減死徙邊或言甑生秦府功<lb/>
臣寛其罪太宗曰甑生違李靖節度又誣其反此而可<lb/>
寛法將安施且國家自起晉陽功臣多矣甑生獲免則<lb/>
人人犯法安可復禁乎我于舊勲未嘗忘也為此不敢<lb/>
赦耳<lb/>
臣聞書曰官不及私眤惟其賢爵罔及惡徳惟其能蓋<lb/>
官爵者天下之公器人主所以厲世摩鈍犇走天下而<lb/>
天下為之服役者以其用之公也唐太宗由秦王嗣位<lb/>
其平日陪從于左右者往往經百戰之餘冒矢石犯霜<lb/>
<pb n="KR4d0243_SBCK_050-4b"/>
露出萬死而得一生及見興王之盛者蓋無㡬也太宗<lb/>
以至公為心雖有故人舊勲而求遷官者未始輕予祈<lb/>
入衛者不肯偏用至于坐貪者雖憐之而終遣之去犯<lb/>
法者雖不忘而終不敢赦惟其見之明而行之果是以<lb/>
能成貞觀之治本朝列聖故事一一可攷陛下毓徳春<lb/>
宫之乆攀附之人官之禄之其人甚多既歴四年而扳<lb/>
援求請今猶未已動煩宸衷曲為區處臣願陛下逺鑒<lb/>
文皇之公心近遵列聖之定法裁抑僥倖使各安分而<lb/>
退聼則外此而妄求者亦當息心朝政清明非為小補<lb/>
<pb n="KR4d0243_SBCK_050-5a"/>
　　唐鑑<lb/>
太宗貞觀三年帝謂侍臣曰中書門下機要之司詔敕<lb/>
有不便者皆應論執比来惟睹順從不聞違異若但行<lb/>
文書則誰不可為何必擇才也房玄齡等皆頓首謝<hi>舊案</hi>
<hi>者皆應執奏毋得阿從云云竝載在貞觀四年七月與唐書太宗本紀及資治通鑑令百司自今詔敕有不便</hi>
<hi>三年異此作貞觀</hi>
臣聞機要之司譬之人身則喉舌也舜之命龍曰夙夜<lb/>
出納朕命惟允蓋命令之出或出焉或納焉惟欲其允<lb/>
而已然必先之曰命汝作納言以納名官正欲其能納<lb/>
<pb n="KR4d0243_SBCK_050-5b"/>
也命令之頒于天下猶飲食之入腹也飲食不擇則身<lb/>
必病命令不審則下必傷人之飲食也柔則當茹剛則<lb/>
當吐喉舌之責也若不問剛柔知茹而不知吐一過喉<lb/>
舌所傷必多雖欲悔之已無及矣大雅之稱仲山甫曰<lb/>
出納王命王之喉舌惟其或出或納如喉舌之謹焉夫<lb/>
然後賦政于外而四方爰發也太宗其可謂知此者矣<lb/>
不惟聴臣下之言又敕責而使之言范祖禹亦曰朝廷<lb/>
設官分職非徒使上下相從欲交修其所不逮也苟取<lb/>
充位而奉行上令則是胥史而已仰惟陛下平心處事<lb/>
<pb n="KR4d0243_SBCK_050-6a"/>
虛已聴言後省間有論奏率䝉賜可不憚更改是將比<lb/>
隆大舜予違汝弻之訓而臣猶以太宗之事為言者言<lb/>
切而易明事近而可鍳亦工執藝事以諫之意惟陛下<lb/>
行事毎毎如此則聖徳益新朝政亦清貞觀之治不難<lb/>
致也<lb/>
　　三朝政要<lb/>
太宗淳化四年六月以左諫議大夫魏庠司封郎中知<lb/>
制誥柴成務同知給事中事凡制敕之有所不便許依<lb/>
故事封駮以聞八月命樞宻直學士向敏中張詠同知<lb/>
<pb n="KR4d0243_SBCK_050-6b"/>
銀臺通進司凡天下章奏案牘必由二司然後進御先<lb/>
是中外奏報但由尚書内省籍以下有司有司或行或<lb/>
否得縁而為姦禁中不得知外司無糾察之職至是始<lb/>
命敏中等謹視其出入而鈎稽焉事無大小不敢有所<lb/>
留滯矣九月以給事中封駮隸銀臺通進司應詔敕竝<lb/>
令樞宻直學士向敏中張詠詳酌可否然後行下富弼<lb/>
等釋曰古者詔命皆中書奉行門下省審封駮改正厥<lb/>
有司存太宗親選向敏中張詠同判通進司等以察稽<lb/>
失二府奉行之過皆得改駮闗防之意謹之于始也今<lb/>
<pb n="KR4d0243_SBCK_050-7a"/>
之羣臣多不舉職官有封還之名未聞駮正之實所以<lb/>
命令不由此司十有六七蓋因循之弊也<lb/>
臣竊惟唐給事中之職凡百司奏鈔侍中既審則駮正<lb/>
違失詔敕不便者塗竄而奏還謂之塗歸李藩為給事<lb/>
中制有不便就敕尾批卻之吏驚請聫他紙藩曰聫紙<lb/>
是牒豈曰批敕耶唐制之嚴如此中更五季寖失其職<lb/>
太宗皇帝深究治亂之源特振其職業妙選名臣為之<lb/>
曰凡制敕有所不便許依故事封駮曰應詔敕竝令詳<lb/>
酌可否然後行下則是事無輕重政無大小官無尊卑<lb/>
<pb n="KR4d0243_SBCK_050-7b"/>
封駮詳酌是其職也近者給事中論奏除目或謂止當<lb/>
駮論横恩不當及此臣深恐此論有誤宸聰使後省寖<lb/>
失其職紀綱廢紊所闗者大是敢仰稽太宗致治之要<lb/>
為陛下言之庶使後省臣僚得舉其職言聴計行以禆<lb/>
聖治臣不勝惓惓<lb/>
　　漢書<lb/>
髙帝紀六年上歸櫟陽五日一朝太公云云詔曰人之<lb/>
至親莫親于父子故父有天下傳歸于子子有天下尊<lb/>
歸于父此人道之極也<lb/>
<pb n="KR4d0243_SBCK_050-8a"/>
臣聞文王之為世子也朝于王季日三武王帥而行之<lb/>
不敢有加焉父子之道天性也一日不見豈容自安漢<lb/>
髙帝五日一朝其父比之文武雖曰稍踈然文武皆以<lb/>
世子事親髙帝已有天下曰見則有所不暇故立五日<lb/>
之制焉本朝列聖務盡孝道凡事祖后母后于宫中見<lb/>
之無時至尊夀皇聖帝之事髙宗正以異宫而處不得<lb/>
已俯從漢制二十八年终始不倦陛下今春過宫者再<lb/>
恭請者一人情感悦歡聲四起自兹以後積雨既不可<lb/>
出極暑又難進拜因仍至今五閲月矣都人顒顒日望<lb/>
<pb n="KR4d0243_SBCK_050-8b"/>
翠華之駕今則雨師灑道之餘仲秋新凉之始伏望早<lb/>
降睿旨夙戒有司講定省之禮上以奉兩宮之歡下以<lb/>
慰兆姓之望臣不勝惓惓<lb/>
　　資治通鑑<lb/>
唐貞觀六年監察御史馬周上疏云太上皇春秋已髙<lb/>
陛下宜朝夕視膳今九成宫去京師三百餘里太上皇<lb/>
或時思念陛下陛下何以赴之又車駕此行欲以避暑<lb/>
太上皇尚留暑中而陛下獨居凉處温凊之禮竊所未<lb/>
安今行計已成不可復止願速示返期以解衆惑上深<lb/>
<pb n="KR4d0243_SBCK_050-9a"/>
納之<lb/>
臣竊攷唐太宗時髙祖以太上皇居大安宫而太宗欲<lb/>
往九成宫避暑馬周切諌以為車駕此行欲以避暑太<lb/>
上皇尚留暑中陛下獨居凉處温凊之禮竊所未安又<lb/>
曰九成宫去京師三百餘里太上皇或時思念何以赴<lb/>
之此皆忠臣愛君之切足以感悟主聴垂憲後世仰惟<lb/>
陛下誠孝著聞乃去嵗之冬及至日嵗旦三詣重華都<lb/>
人歡呼中外慶快今猶未乆也霜寒陰雨固難屢出竊<lb/>
聞夀皇近曽宣醫外間傳聞日望翠華夫以九成宫去<lb/>
<pb n="KR4d0243_SBCK_050-9b"/>
大安之逺馬周切切欲太宗之速還今則鳴蹕至近伏<lb/>
恐夀皇思念敢望出自聖意亟修定省之禮實天下幸<lb/>
甚<lb/>
攻媿集卷五十<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_051-1a"/>
攻媿集卷五十一<lb/>
　　　　　宋　樓　鑰　撰<lb/>
　序<lb/>
　　止齋春秋後傳左氏章指序<lb/>
春秋後傳左氏章指二書故中書舍人止齋陳公傅良<lb/>
之所著也春秋之學不明久矣啖趙之後至本朝而後<lb/>
有泰山孫先生復尊王之說彌顯公是劉先生敞權衡<lb/>
意林等書訂證尤詳伊川程先生頤雖無全書而一序<lb/>
所該聖人之大法備矣自王荆公安石之說盛行此道<lb/>
<pb n="KR4d0243_SBCK_051-1b"/>
幾廢建炎紹興之初高宗皇帝復振斯文胡文定公安<lb/>
國承伊洛之餘推明斯道勸講經筵然後其學復傳學<lb/>
者以為標準可謂大全矣東萊吕公祖謙又有集解行<lb/>
于世春秋之義殆無遺蘊止齋生于東嘉天資絶人誦<lb/>
書屬文一旦逈出諸老先生上斂然布衣聲名四出六<lb/>
經之說流行萬里之外而其學尤深于春秋鑰非深于<lb/>
此者嘗涉獵諸公之書非不明白然亦不過隨文辯釋<lb/>
間有前後相為發明者亦不見體統所在鑰自客授之<lb/>
初即從止齋游雖不得執經其門嘗深叩之同在西掖<lb/>
<pb n="KR4d0243_SBCK_051-2a"/>
時始以隠公後傳數篇相示因為道春秋之所以作左<lb/>
氏之所以有功于經者其說卓然且曰自余有得于此<lb/>
而欲著書于諸生中擇其能熟誦三傳者首得蔡君幼<lb/>
學蔡既仕又得二人焉曰胡宗曰周勉游宦必以一人<lb/>
自隨遇有所問其應如響而此書未易成也未幾去國<lb/>
而鑰亦歸雖若相忘于江湖而友朋之來必以此書為<lb/>
問雖親炙之者跪以請則曰此某身後之書也迨卒于<lb/>
嘉泰三年而此書始出其壻林子燕最得其傳又四年<lb/>
而後長子師轍與其徒汪龍友以二書來鑰老矣如獲<lb/>
<pb n="KR4d0243_SBCK_051-2b"/>
希世之珍屏去他書窮晝夜讀之始盡得其大意嗚呼<lb/>
盛哉蓋未有此書也先儒以例言春秋者切切然以為<lb/>
一言不差有不同者則以為變例竊以為未安公之書<lb/>
不然深究經㫖詳閱世變蓋有所謂隠桓莊閔之春秋<lb/>
<hi>桓字皆作威今更正後同案原集因避宋欽宗諱凡</hi>有所謂僖文宣成之春秋有<lb/>
所謂襄昭定哀之春秋始焉猶知有天子之命王室猶<lb/>
甚威重自霸者之令行諸候不復知有王矣桓公之後<lb/>
齊不競而晉霸文公既亡晉不競而楚霸悼公再霸而<lb/>
又衰楚興而復㣲呉出而盟諸夏於越入呉而春秋終<lb/>
<pb n="KR4d0243_SBCK_051-3a"/>
矣自杜征南以來謂平王東周之始王隠公遜國之賢<lb/>
君其說甚詳而公以為不為平王亦不為隠公而為桓<lb/>
王其說為有據依又其大節目如諸候改元前所未有<lb/>
齊魯諸大國比數世間有世而無年至記厲王奔彘始<lb/>
有紀年古者諸候無私史乗與檮杌春秋皆東遷之史<lb/>
也書齊鄭盟于石門以志諸候之合書盟于鹹以志諸<lb/>
候之散是春秋之終始也隠桓莊之際惟鄭多特筆襄<lb/>
昭定哀之際惟齊多特筆諸候専征而後千乗之國有<lb/>
弑其君者矣大夫專將而後百乗之家有弑其君者矣<lb/>
<pb n="KR4d0243_SBCK_051-3b"/>
宋魯衛陳蔡為一黨齊鄭為一黨公㑹齊鄭于中丘而<lb/>
後諸候之師衡行于天下罪莫甚于鄭莊宋魯齊衛次<lb/>
之而父子兄弟之禍亦莫甚于五國是可為不臣者之<lb/>
戒矣齊桓公卒鄭遂朝楚夏之變夷鄭為亂階侵蔡遂<lb/>
伐楚以志齊桓之霸侵陳遂侵宋以志楚莊之霸足以<lb/>
見夷夏之盛衰矣書公孫兹帥師書公孫敖帥師書公<lb/>
子季友卒皆見三家之所從始首止之盟鄭伯逃歸不<lb/>
盟則書以其背夏盟也厲之役鄭伯逃歸不書蓋逃楚<lb/>
也夷夏之辨嚴矣自隠而下春秋治在諸候自文而下<lb/>
<pb n="KR4d0243_SBCK_051-4a"/>
治在大夫有天下之辭有一國之辭有一人之辭于干<lb/>
戈無所不貶于玉帛之使則從其爵勸懲著矣文十年<lb/>
而狄秦又三十年而狄鄭又五十餘年而狄晉狄鄭猶<lb/>
可也狄晉甚矣貶不于其甚則于事端餘實録而已矣<lb/>
此皆先儒所未發至僖之三十一年四卜郊不從乃免<lb/>
牲猶三望極言魯之用天子禮樂以明堂位之言為不<lb/>
然惠公始乞郊而不常用僖公始作頌而以郊為夸引<lb/>
祝鮀之言為證此尤為前所未聞也若左氏或以為非<lb/>
為經而作惟公以為著其不書以見春秋之所書者皆<lb/>
<pb n="KR4d0243_SBCK_051-4b"/>
左氏之力章指一書首尾専發此意昔人以杜征南為<lb/>
丘明忠臣然多曲從其說非忠也公之章指謂君子曰<lb/>
者蓋博采善言禮也者蓋據史舊文非必皆合于春秋<lb/>
或曰後人増益之或曰後人依倣之或以凡例義淺而<lb/>
不取或以例非左氏之意蓋愛而知其惡者乃所以為<lb/>
忠也又言莊公元年至七年及十九年以後訖終篇多<lb/>
無傳疑有佚墜公之求于傳者詳矣嗚呼與止齋遊前<lb/>
後三十年不得卒業于其門既興殄瘁之悲而後得二<lb/>
書其間尚有欲質疑而不可得此所以撫卷三歎而不<lb/>
<pb n="KR4d0243_SBCK_051-5a"/>
能自已也<lb/>
　　息齋春秋集註序<lb/>
吾鄉四明慶歴皇祐間杜楊二王及我高祖正議號五<lb/>
先生俱以文學行誼表率于鄉杜先生又繼之講明經<lb/>
術名公輩起儒風益振厥後伊洛二程先生之興得其<lb/>
傳以歸者惟故禮部侍郎高公公天資純篤濟以勤敏<lb/>
師友淵源學問精詣入上庠登舍選已有盛名諸公貴<lb/>
人爭欲壻之拂衣而歸建炎二年升補上舍紹興改元<lb/>
徳音免殿試賜同進士出身十三年高宗初建太學遴<lb/>
<pb n="KR4d0243_SBCK_051-5b"/>
選名儒為四方所推服者為少司成公實應選士子雲<lb/>
集凡學之規則皆所裁定明年三月車駕幸學講易泰<lb/>
卦于上前擢貳卿將嚮用矣以直道忤時宰一斥不復<lb/>
家居累年中夀而殁洎端明汪公登從班奏言公學行<lb/>
出處之詳始詔復次對官諸子而公之名愈顯矣自頃<lb/>
王荆公廢春秋之學公獨耽玩遺經専以程氏為本又<lb/>
博采諸儒之說為之集註其說粹然一出于正然猶未<lb/>
行于世也仲子得全知黄州始取遺藁刻之而屬鑰以<lb/>
序鑰生長外家汪氏于公有連雖生晚不及承教而猶<lb/>
<pb n="KR4d0243_SBCK_051-6a"/>
記拜公牀下竊聞之公既投閒杜門屏居略不以事物<lb/>
自攖日有定課風雨勿渝此書之所以成也嗚呼泰山<lb/>
孫公明復<hi>此書字故異案前篇書名</hi>著尊王發㣲深欲明夫子襃貶<lb/>
之㫖伊川先生則謂後世以史觀春秋謂襃善貶惡而<lb/>
已至于經世之大法則不知也自有春秋以來未有發<lb/>
此祕者公亦曰仲尼懼先王經世之法墜地莫傳欲立<lb/>
為中制俾萬世可以通行故假周以立王法而託始于<lb/>
隠公焉且以文武之道期後王以周公之事業望魯之<lb/>
子孫也以此推之春秋固非一王之法乃萬世通行之<lb/>
<pb n="KR4d0243_SBCK_051-6b"/>
法也其推明伊川之意類如此昔曾子每誦夫子之言<lb/>
則必曰吾聞諸夫子子夏使西河之民疑汝于夫子曾<lb/>
子罪之說者曰言其不稱師也觀公之序直引伊川之<lb/>
序不更一辭可謂稱師而知其所本矣伊川有序而傳<lb/>
未成公之書成而未有序此當屬之深于春秋者鑰何<lb/>
人而敢預此黄州言之再四竊幸因得託名于不腐乃<lb/>
弗敢辭公諱閌字抑崇子孫能守家法其興蓋未艾也<lb/>
　　古文孝經指解後序<lb/>
古文孝經實吾夫子之舊秦火之後出于屋壁而顔芝<lb/>
<pb n="KR4d0243_SBCK_051-7a"/>
所藏十八章已先行于世翼奉張禹等五人各自名家<lb/>
古文惟孔安國馬融為之傳而又不顯隋開皇中劉炫<lb/>
為作稽疑一篇已多譏笑唐陸徳明亦云古文世既不<lb/>
行隨俗用鄭康成註十八章本獨一劉知幾以為行孔<lb/>
而廢鄭諸儒爭辯蠭起明皇亦以今本注而序之書以<lb/>
八分刻之經臺猶在長安童而習之皆此也司馬文正<lb/>
公僅得古文于祕閣之藏為之指解嘗以進仁宗哲宗<lb/>
而范太史祖禹繼為之說噫自漢以來何其好者之寡<lb/>
也故信州使君季公天資純孝篤學好古尊敬此書又<lb/>
<pb n="KR4d0243_SBCK_051-7b"/>
為詳說不惟發明夫子之㫖又以文正公之解隨文演<lb/>
暢用意甚勤辭亦詳備如愛敬可行于匹夫而惡慢不<lb/>
可行于天子如論忠順之不可失如不敢遺之穖甚㣲<lb/>
而其效甚大又曰要道云者言所敬者寡所說者衆也<lb/>
曰至徳云者言所敬者廣而所因者本也皆有所啟發<lb/>
非苟然者紹熙五年七月皇上踐阼有詔求言公以八<lb/>
月進此書未幾中書舍人陳公傅良又為之繳進于經<lb/>
筵初欲刋于廣信而不及公之子淇念此書之未行將<lb/>
刋于家求為後序經曰故自天子至于庶人孝無終始<lb/>
<pb n="KR4d0243_SBCK_051-8a"/>
而患不及者未之有也明皇注云始自天子終于庶人<lb/>
尊卑雖殊孝道同致而患不能及者未之有也言無此<lb/>
理故曰未有此說非也古文小異故自天子以下至于<lb/>
庶人文正公則曰始則事親也終則立身行道也患謂<lb/>
禍敗言雖有其始而無其終猶不得免于禍敗而羞及<lb/>
其親未足以為孝也季使君又以明皇之事證之是矣<lb/>
鑰竊以為猶未為詳且明敢申言之夫聖人一經可謂<lb/>
詳矣而其立教之要専在此數語孩提之童無不知愛<lb/>
其親是人之于孝未有無其始者夫子所以為曽子諄<lb/>
<pb n="KR4d0243_SBCK_051-8b"/>
諄言之正欲人之有終也夫子首則總言孝道次分天<lb/>
子諸候卿大夫士庶人之孝大小之分固自不同而又<lb/>
于此謂孝道有始而無終未有不及于禍患者此則無<lb/>
有貴賤之别後雖具述孝治聖治之效以至終篇然其<lb/>
教人之最切無過于此上下一體俱當盡心焉明皇惟<lb/>
不知此所以不克其終可不戒哉篇末云孝子之事親<lb/>
終矣止為喪祭之終猶未為孝之終也若所謂孝之終<lb/>
與此孝無終始之終蓋謂立身行道死而後已者也故<lb/>
雖曾于既啟足手以其能全而歸之自以為知免矣然<lb/>
<pb n="KR4d0243_SBCK_051-9a"/>
而易簀一節猶在其後蓋大夫之簀猶非其正也嗚呼<lb/>
聖人之言可謂深切而能有終者亦豈易易乎鑰餘生<lb/>
無幾深知兢懼得正而斃所願加勉故以告有志之士<lb/>
且以補二公之說云<lb/>
　　范忠宣公文集序<lb/>
惟昔賢者皆後世之師表而學者之慕古人則自各有<lb/>
不同如汲黯之慕袁盎司馬子長之慕藺相如若有不<lb/>
可解于心者本朝先正名徳相繼如太山喬嶽景星鳳<lb/>
皇事近而易攷嘉言善行皆當取則而區區之愚少而<lb/>
<pb n="KR4d0243_SBCK_051-9b"/>
讀元祐丞相忠宣范公言行録反復終始正學大節偉<lb/>
識宏度贊歎不足于諸鉅公間尤願執鞭欲追逐其萬<lb/>
一而不可得也如奏議國論等書責人如責已助亷成<lb/>
徳之訓又若避好名之嫌則無為善之路等語皆當終<lb/>
身誦之每恨未見其家集也嘉定五年三月甲戌公之<lb/>
從曽孫中書舍人之柔見過謂鑰曰忠宣文集未行于<lb/>
世晩而謫居永州三年邦人至今懐仰比因沈使君圻<lb/>
赴郡以家藏本屬之既已刋就而舊無序引徑以見委<lb/>
鑰謹謝之且曰託名不腐豈非晚進之幸豈非平日之<lb/>
<pb n="KR4d0243_SBCK_051-10a"/>
願顧年衰學落何足以預此三辭不獲則取而伏讀越<lb/>
兩日而盡得之蓋公天資誠確篤志學問承文正公之<lb/>
親傳愽之以泰山孫明復徂徠石守道盱江李泰伯三<lb/>
先生師友之益發為詞章根柢六經切于論事無有長<lb/>
語而一出于正文忠蘇公序文正公集有曰其于仁義<lb/>
禮樂忠信孝弟如飢渴之于飲食欲湏臾忘而不可得<lb/>
又曰雖弄翰戲語率然而作必歸于此故天下信其誠<lb/>
爭師尊之公真是似者哉而鑰之所尊敬者此又其餘<lb/>
事自其立朝出鎮廟謨相業具載史册不待贅言惟公<lb/>
<pb n="KR4d0243_SBCK_051-10b"/>
本于忠恕得二者之功用深入吾夫子閫域非淺丈夫<lb/>
所能窺者溫恭惟謹無異稠人遇有當為勇決過于賁<lb/>
育此其大過人者然亦尚可勉也心平而寛慮周而逺<lb/>
喜恕哀樂所發而必中克伐怨欲不止于不行包含太<lb/>
虛無所適莫姑以其見于外者一二言之鄧綰嘗奏罷<lb/>
公襄州及言者攻綰則極力爭之謂已經先朝責降不<lb/>
應再有所貶公亦非有意于以徳報怨自謂上惜朝廷<lb/>
事體下以安人情反側蘇黄門誦楊畏彈章而公去相<lb/>
位他日哲宗面斥黄門公從容為解黄門謂公為佛地<lb/>
<pb n="KR4d0243_SBCK_051-11a"/>
位中人章子厚得罪父年九十議與一便郡公言當置<lb/>
往咎而念其親公本以議新法不合而去及溫公將盡<lb/>
改熙豐之法公謂特當去其太甚又湏徐徐經理論差<lb/>
役一事尤不可暴操心類如此公既喪明而責知隨州<lb/>
尋竄永州蓋子厚必欲寘之死地而公素安義命無一<lb/>
語怨之家人猶未平也風雨中覆舟于江以救僅免拭<lb/>
面而語家人曰此亦子厚所為耶嗚呼使之從夫子于<lb/>
陳蔡當亦有不容何病之言此非他人所及也蔡新州<lb/>
重得罪公力救之上忤簾中下違同列賢如劉元城諸<lb/>
<pb n="KR4d0243_SBCK_051-11b"/>
人以呉處厚為義存君親而詆公不遺餘力公不為動<lb/>
卒貰其死一時不以為快及事之變自劉忠肅吕汲公<lb/>
等雖終于貶所其得免于已甚者始知公之不寘新州<lb/>
于死之力也汲公軰竄嶺表郊赦未頒先謂難從恩宥<lb/>
公齋戒奏大防等年老疾病何以自存迹其所罪亦因<lb/>
持心失恕好惡任情以異已為怨讎以疑似為訕謗誤<lb/>
國害公覆車可鑒此不惟欲寤泰陵正欲感動子厚輩<lb/>
使之革心而從厚也嗚呼自熙豐元祐以至元符紹聖<lb/>
之間世事屢變翻覆非一徽皇踐阼改元建中靖國流<lb/>
<pb n="KR4d0243_SBCK_051-12a"/>
人悉歸四海望太平于朝暮欽聖顯肅皇后與徽皇待<lb/>
公而為政至遣中使逺至湖外好賜牽復迎勞不絶公<lb/>
時在瞽廢風痺中知上果用我亦欲感激自奮而病不<lb/>
可為矣嗚呼天乎倘延以三數年之夀使再得政則調<lb/>
一天下可以仰副建中靖國之意豈復有後日之禍哉<lb/>
公既已矣而蔡吕俱召吕又為蔡所擠而任蔡愈専矣<lb/>
此所以撫卷長懐而繼之以太息流涕也後之君子多<lb/>
識前言往行以蓄其徳者于此書可不熟復而力行之<lb/>
以代絃韋之佩乎文正四子長監簿以疾蚤殁忠宣與<lb/>
<pb n="KR4d0243_SBCK_051-12b"/>
二季皆顯衣冠蟬聨然自忠宣以來一百二十有四年<lb/>
而後中書舍人始繼世科實監簿之曾孫范氏之興未<lb/>
艾也<lb/>
　　王魏公文集序<lb/>
神宗皇帝不世之資高出百王始相荆國王文公君臣<lb/>
之間義同賓友奏對往復載于史可知也元豐之初主<lb/>
徳已成天容毅然羣臣尊仰將順之不暇非復熙寧之<lb/>
比惟左丞魏公起由庶僚自結主知以省寺八品官而<lb/>
特許賜坐與府尹奏事而命奏罷獨進一為柱史許以<lb/>
<pb n="KR4d0243_SBCK_051-13a"/>
直前而又導之使諫待遇之意固已卓異于餘子公亦<lb/>
感慨自奮不負所學論事上前守正不阿精當剴切其<lb/>
視同列如野鶴之在雞羣一時才氣無出其右者若其<lb/>
論說古今治亂災變警戒計邊餽之非實杜西師之再<lb/>
舉除市易之罰息而别以内外救徐勲之詔獄而戒其<lb/>
出入折姦侫之萌辨是非之際皆深中事機有以變移<lb/>
主意而一出于義理之正言議風烈凜凜生氣神宗傾<lb/>
聴奬拔嘗謂公曰朕與卿兄弟如同産然是知神宗聖<lb/>
度恢偉容受直言而當時俛伏聴命無能有所論說者<lb/>
<pb n="KR4d0243_SBCK_051-13b"/>
蓋皆具臣不足以佐下風耳不然公之抗直安得容于<lb/>
朝廷之上乎公之五世孫直顯謨閣厚之編次遺文屬<lb/>
鑰為序鑰曰文公之文固不待序而顯校理之文曽南<lb/>
豐為之序而陳后山繼之使鑰誦左丞之書則可何敢<lb/>
以此自任顯謨公求之不置鑰曰吾有以應子之求矣<lb/>
田承君晝天下士也送别鄒道鄉之言可畏可仰是豈<lb/>
苟于從人者在公幕府至十有五年㣲公不足以致此<lb/>
客㣲承君不足以入公之幕也為公家傳其稱公之文<lb/>
則曰踔厲駿發卒歸宿于道制誥溫潤豐美得中和之<lb/>
<pb n="KR4d0243_SBCK_051-14a"/>
氣而屬辭贍洽成于口授上數稱之誥命有可以通行<lb/>
者俾公為定辭以新之公在翰林舊制尹京者不行詞<lb/>
時高麗修貢數以奏來上而所用答詔以十數有㫖學<lb/>
士等槩為之執政欲人求一通以塞㫖而上乃獨用公<lb/>
所草其後既為丞弻每下大詔令與通好夷狄多屬于<lb/>
公若籌邊之妙略立朝之大節皆炳炳如丹又採長老<lb/>
之論縉紳大夫之談謂公厚徳懐人如晉羊祜直節敢<lb/>
諫如魏辛毗吏治儒雅如漢張敞風槩整峻如唐溫造<lb/>
昌黎有曰知其客可以信其主知其主可以信其客公<lb/>
<pb n="KR4d0243_SBCK_051-14b"/>
之賢足以表千古承君之言可以信後世鑰不侫尚何<lb/>
敢措辭于其間<lb/>
　　陳都官文集後序<lb/>
制置使陳公由地官貳卿出鎮四明政成暇日以家藏<lb/>
曾祖都官文集刻之郡庠屬鑰為序謝不敢且曰蔣魯<lb/>
公之序詳矣何敢贅既不得命敬題于後曰高哉都官<lb/>
之節也魯公稱公之學曰雅志之所學以謂為道而不<lb/>
為利此學者之所當守而不失仕者之所當遵而不變<lb/>
者也若夫平日之論高出于䕫契之上而至其趨時之<lb/>
<pb n="KR4d0243_SBCK_051-15a"/>
事乃卑出于管晏之下者此固令舉之所鄙也稱公之<lb/>
文曰大者則以經世務極時變小者猶足以詠情性暢<lb/>
幽鬱蓋其于道如此而其辭亦不足道也可謂備矣然<lb/>
猶若有所畏避而不敢盡言鑰不侫敢補其所未言者<lb/>
嘗三復公之遺文而得其爲人蓋其抱負素已不羣本<lb/>
之忠義充以學問以安定胡先生爲師所友自東坡先<lb/>
生而降皆天下士淵源又如此萬言之䇿經濟之規模<lb/>
定矣自以親結昭陵之知身雖在外遇事輒發書論災<lb/>
異言尤激烈三上英宗書又皆人所難言迨神宗作興<lb/>
<pb n="KR4d0243_SBCK_051-15b"/>
銳意治功王文公得君用事法度更新諸老大臣爭不<lb/>
能得抵巇取爵位之人不可勝數風俗為之大變至有<lb/>
逺在蜀萬里外官為偏州騰奏于朝盛稱青苗新法之<lb/>
美而捷登膴仕者公方宰山隂例以秩滿登館閣小忍<lb/>
不言豈不足以平進而抗章力辯繳納召試堂劄自取<lb/>
竄責而不悔方且優游廬山與劉公凝之騎牛松下窮<lb/>
幽尋勝以自娛適嗚呼非凝之不足以當歐陽公之廬<lb/>
山高非公不足以侣凝之之賢也使當時以公一言而<lb/>
寤君相之意安有後日之紛紛哉公既窮老以死其子<lb/>
<pb n="KR4d0243_SBCK_051-16a"/>
訴寃又重得罪然其後再傳而得祕丞及刪定二公三<lb/>
傳而貳卿出陳氏益大天之報施何如哉讀公之文者<lb/>
能以是求之然後知公之高風大節猶將廉頑立懦于<lb/>
百世之下毋徒玩其華藻而已也<lb/>
　　清真先生文集序<lb/>
班孟堅之賦兩都張平子之賦二京不獨為五經鼓吹<lb/>
直足以佐大漢之光明誠千載之傑作也國家定都大<lb/>
梁雖仍前世之舊當四通五逹之㑹貢賦地均不恃險<lb/>
阻真得周家有徳易以王之意祖宗仁澤深厚承平百<lb/>
<pb n="KR4d0243_SBCK_051-16b"/>
年高掩千古異才間出曾未有繼班張之作者神宗稽<lb/>
古有為鼎新百度文物彬彬號為盛際錢唐周公少負<lb/>
庠校雋聲未及三十作為汴都賦凡七千言富哉壯哉<lb/>
極鋪張揚厲之工期月而成無十稔之勞指陳事實無<lb/>
夸詡之過賦奏天子嗟異之命近臣讀于邇英閣由諸<lb/>
生擢為學官聲名一日震耀海内而皇朝太平之盛觀<lb/>
備矣未幾神宗上賓公亦低徊不自表襮哲宗始寘之<lb/>
文館徽宗又列之郎曹皆以受知先帝之故以一賦而<lb/>
得三朝之眷儒生之榮莫加焉公之殁距今八十餘載<lb/>
<pb n="KR4d0243_SBCK_051-17a"/>
世之能誦公賦者蓋寡而樂府之詞盛行于世莫知公<lb/>
為何等人也公嘗守四明而諸孫又寓居于此嘗訪其<lb/>
家集而讀之參以他本間見手藁又得京本文選與公<lb/>
之曾孫鑄裒為二十四卷中更兵火散墜已多然足以<lb/>
不朽矣公壯年氣銳以布衣自結于明主又當全盛之<lb/>
時宜乎立取貴顯而攷其嵗月仕宦殊為流落更就銓<lb/>
部試逺邑雖歸班于朝坐視捷徑不一趨焉三綰州麾<lb/>
僅登松班而旅死矣蓋其學道退然委順知命人望之<lb/>
如木鷄自以為喜此尤世所未知者樂府播傳風流自<lb/>
<pb n="KR4d0243_SBCK_051-17b"/>
命又性好音律如古之妙解顧曲名堂不能自已人必<lb/>
以為豪放飄逸高視古人非攻苦力學以寸進者及詳<lb/>
味其辭經史百家之言盤屈于筆下若自己出一何用<lb/>
功之深而致力之精耶故見所上獻賦之書然後知一<lb/>
賦之機杼見續秋興賦後序然後知平生之所安磬鏡<lb/>
烏几之銘可與鄭圃漆園相周旋而禱神之文則送窮<lb/>
乞巧之流亞也驟以此語人未必遽信惟能細讀之者<lb/>
始知斯言之不為溢美耳居閒養疴為之校讎三數過<lb/>
猶未敢以為盡力淇水李左丞讀賦上前多以偏旁言<lb/>
<pb n="KR4d0243_SBCK_051-18a"/>
之因為攷之羣書略為音釋闕其未知者以俟博雅之<lb/>
君子非敢自比張載劉逵為三都之訓詁也鑰先世與<lb/>
公家有事契且嘗受廛焉公之詩文幸不泯没鑰之願<lb/>
也公諱邦彦字美成清真其自號歴官詳見志銘云制<lb/>
使待制陳公政事之餘既刊曾祖賢良都官家集又以<lb/>
清真之文竝傳以慰邦人之思君子謂是舉也加于人<lb/>
數等類非文吏之所能為也<lb/>
　　北海先生文集序<lb/>
皇朝文章之盛高掩前古徽宗在御天下承平上則日<lb/>
<pb n="KR4d0243_SBCK_051-18b"/>
月戴承星文雲彩之效祥下則靈芝朱草赤烏白鵲之<lb/>
呈瑞名表進賀殆無虛時文士角立爭奮所長無不工<lb/>
緻形容鋪張以為盛觀㑹進築順州得枸杞宿根于士<lb/>
中其形<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>伏仙家以為千載所化馳獻闕廷上生于壬<lb/>
戌正符所屬之辰尤以為善祥百寮欲以詰朝拜表諸<lb/>
公閣筆相視無以措詞先是庠校英才久束于王氏之<lb/>
學不習應用之文車駕幸學欲進一表而無能應者時<lb/>
翰林學士綦公為諸生出藁袖間無不驚服至是已為<lb/>
學官有薦公名者延致東閣授以題意公從容屬聨妙<lb/>
<pb n="KR4d0243_SBCK_051-19a"/>
絶一時首曰靈根夜吠變異質于千年驛騎朝馳薦聖<lb/>
人之萬夀眷荒裔沈藏之久實王師恢復之初物豈無<lb/>
知時各有待既進天子爲之改容即日喧傳京師諸公<lb/>
咸自以爲不及也公初起北海之濱學殖甚富不求人<lb/>
知自是貴名日起遂登館殿未及施用而以内艱去矣<lb/>
建炎二年高宗駐蹕維揚公航海朝行在一再還而爲<lb/>
郎明年輪對一見契合恨見之晚擢左史攝瑣闈召試<lb/>
中書文不加㸃玉音擊歎即正西掖進用之捷未有近<lb/>
比永嘉南渡之行公在帝側實代王言詔㫖所至讀者<lb/>
<pb n="KR4d0243_SBCK_051-19b"/>
感動諸將奔走承命如陸宣公之在奉天也尋入翰苑<lb/>
當羽檄旁午書詔填委之㑹而播告之修不匿厥指吕<lb/>
忠穆公以首相開督府訓辭尤為宏偉有曰盡長江表<lb/>
裏之封悉歸經略舉宿將王侯之貴咸聴指呼其能布<lb/>
宣威靈張大國體類此蓋公篤意經術博覽强記以直<lb/>
道自任才高而氣剛平時為文不為崕異之言而氣格<lb/>
渾然天成故一旦當書命之任明白洞達雖武夫逺人<lb/>
曉然知上意所在非規規然取青嫓白以為工者比也<lb/>
夫唐文三變宋之文亦幾變矣止論駢儷之體亦復屢<lb/>
<pb n="KR4d0243_SBCK_051-20a"/>
變作者爭名恐無以大相過則又習為長句全引古語<lb/>
以為竒倔反累正氣況本以文從字順便于宣讀而一<lb/>
聨或至數十言識者不以為善也惟公與汪龍溪追述<lb/>
古作謹四六之體至于今行之然此等在公皆為餘事<lb/>
盡忠竭誠遇事極論進而造膝退多削藁以輔成中興<lb/>
之業公之力為多焉公之薨于紹興十有二年秦丞相<lb/>
方當國専政以罷相草麻之憾恨不得甘心焉至二十<lb/>
九年而後宗丞李公益能始狀其行又至三十三年而<lb/>
後得參政周忠簡公銘公之墓公之從孫煥手集公文<lb/>
<pb n="KR4d0243_SBCK_051-20b"/>
為五十六卷藏于家鑰生晚不及拜公下風而多誦公<lb/>
文文贅倅丹丘始見家集益聞出處之詳晚而投閒有<lb/>
更生者亦公之從孫蚤有雋聲寓居吾鄉嘗以公海上<lb/>
詩刻求跋為之詩曰晉陽固自有高共奉天豈可無宣<lb/>
公當時扶日滄海東尚想健筆驅長風指麾諸將如奴<lb/>
童中興當數第一功㫁碑毋庸詫詩工制藁具在鑾坡<lb/>
中更生致謝再三且曰今之知北海先生者蓋寡遺文<lb/>
將遂版行願為之序鑰曰公之文有傳又得託名于不<lb/>
朽不復固辭屬更憂患既免喪而後敢為下筆懼不足<lb/>
<pb n="KR4d0243_SBCK_051-21a"/>
以發揚公之盛烈謹銜媿而書之公諱崈禮字叔厚濰<lb/>
州人北海其自號也<lb/>
<pb n="KR4d0243_SBCK_051-21b"/>
</p>
<p>
攻媿集卷五十一<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_052-1a"/>
攻媿集卷五十二<lb/>
　　　　　宋　樓　鑰　撰<lb/>
　序<lb/>
　　薌林居士文集序<lb/>
知人古以為難苟未見其實行形貌言語名譽文華皆<lb/>
未可以保其往此今人所以難知也及其葢棺事定登<lb/>
載史冊又有好惡之不公流傳之失實不得其賢否之<lb/>
真此昔人所以難知也至于近世前輩耳目所接雖銘<lb/>
誌多溢美章疏多溢惡以為難攷然其行事具見于己<lb/>
<pb n="KR4d0243_SBCK_052-1b"/>
為交游皆出于善類又其平生所著詩文集以成編始<lb/>
末備在粲然不誣察其所安㫁可識矣薌林居士向公<lb/>
寔文簡公五世孫也重珪疊組生長富貴而抗志不羣<lb/>
卓然自立所交多天下名士方全盛時居官守職固已<lb/>
不畏强禦聲績著聞靖康元二間為江淮制置發運使<lb/>
一聞偽楚之變即移文合肥拘留其家屬以折其姦心<lb/>
聞者韙之高宗初開元帥幕府以羽檄起四方之兵未<lb/>
有應者公募士人李稙首齎金幣以濟艱難之用上章<lb/>
勸進切中事機上深嘉之承制補稙以官公之功名及<lb/>
<pb n="KR4d0243_SBCK_052-2a"/>
受不世之知實始于此及帥長沙金兵猝至堅守奮擊<lb/>
外救阻絶力不足而城破猶保牙城巷戰以拒敵兵退<lb/>
盡所以撫摩之力楚人至今徳之尋改鄂州行次衡陽<lb/>
曹成李宏賊衆十萬將肆侵敓公肩輿入曹成賊壘曉<lb/>
以大義不敢為暴遂獲鍾相降楊正表上眷愈渥擢之<lb/>
户簉入從出藩竭其忠力幾至大用媢嫉者衆而公雅<lb/>
志退休抗疏面陳不一而足卜居臨江古木無藝多植<lb/>
巖桂又素慕香山自號曰薌林有船曰汎宅高宗親御<lb/>
翰墨書四大字及企疏堂以寵其歸公家東望閤皂山<lb/>
<pb n="KR4d0243_SBCK_052-2b"/>
連玉筍靚深如隠君子居壁皆畫以山水木石門皆裝<lb/>
以古刻靈龜老鶴馴擾其間自著五十詩以形容景物<lb/>
亦多和篇嘗云淵明生于興寧之乙丑歸以義熙之乙<lb/>
巳年四十有一余生于元豐之乙丑歸以紹興之壬子<lb/>
有述懐詩云我與淵明同甲子歸休已恨七年遲又言<lb/>
香山得洛陽履道坊楊常侍舊宅薌林得臨江五栁坊<lb/>
楊遵道光禄别墅有詩云莫問清江與洛陽山林總是<lb/>
一般香兩家地占西南勝可是前人例姓楊又題樂天<lb/>
真云香山與薌林相去幾百祀丘壑有深情市朝多見<lb/>
<pb n="KR4d0243_SBCK_052-3a"/>
忌杭州總看山蘇州俱漫仕才名固不同出處略相似<lb/>
上梁文云坊名五栁仰陶令之高風洲號百花乃東坡<lb/>
之遺事其尚友前賢類此標致可知矣士夫往來者必<lb/>
造見又素喜客相與觴詠其下蓋自建炎初元罷六路<lb/>
漕明年歸臨江紹興八年起知平江力辭不克次年三<lb/>
月復歸自是不出優游十五年以夀終焉勤勞著于中<lb/>
外名節全其終始雖有異論亦皆厭服無可議者諸子<lb/>
又能世其家不待平泉之記草木數十年來幽致儼然<lb/>
復裒一時名公書尺刻為薌林帖公之忠孝大槩愈著<lb/>
<pb n="KR4d0243_SBCK_052-3b"/>
而世之持論者大定矣公之曽孫公起為湖廣總屬分<lb/>
司九江受知于使君袁和叔燮介以求序且言已刊公<lb/>
之家傳行狀志銘為一編又刊拘偽楚檄稿及諸賢跋<lb/>
語他日又將刊家集行于世鑰生晩雖不及拜公牀下<lb/>
生長外家外祖汪公少師與公同朝相好曽為汪氏友<lb/>
恭堂生雲閣賦詩先太師岐公初丞崑山及趨事于呉<lb/>
門最䝉眷與故多見公之藻翰熟聞高風今又盡得公<lb/>
之詩文雜著如㫁碑風雨碎文章等句皆素所膾炙今<lb/>
乃知為公之詩公為徐東湖詩集後序有云始為詩以<lb/>
<pb n="KR4d0243_SBCK_052-4a"/>
數百計一見師川快說詩病盡焚其藁則知公之少作<lb/>
尤多其所存者止此耳章表奏議明白直亮可舉而行<lb/>
兼備體制而又能出入内典此蓋由前朝涵養之久文<lb/>
簡典刑之存非曲學之士所易及也鑰庸陋不侫何敢<lb/>
預品題之末姑誦所聞如此猶記九嵗時仲舅尚書公<lb/>
尉江山乙丑登乙科以書為謝公答書親題其外云書<lb/>
上明州鎖元先輩汪下書薌林居士此亦近時之所未<lb/>
聞也公諱子諲字伯恭官至徽猷閣直學士累贈至少<lb/>
師云<lb/>
<pb n="KR4d0243_SBCK_052-4b"/>
　　洪文安公小隠集序<lb/>
番易洪氏自忠宣公以文學致位通顯忠誠許國逺使<lb/>
殊庭當干戈俶擾之際執節不屈迨蘇子卿之歸而二<lb/>
子已俱中詞科矣一子又繼之自唐設此科本朝又增<lb/>
廣之名公多出此途然未有兄弟三人聨中如此之盛<lb/>
者也況父子俱掌帝制出入鑾坡文章聲問萃于一門<lb/>
赫然為天下冠而仲子文安公又其先逹者也公生于<lb/>
宣和二年至紹興二十五年自秘書省正字已兼中書<lb/>
舍人獨押六房暫直學士院又三年以左史再攝西掖<lb/>
<pb n="KR4d0243_SBCK_052-5a"/>
明嵗為真遂擢翰林學士出守呉門高宗皇帝將行内<lb/>
禪聖意謂一時大典冊不可輕屬召為翰林承㫖禪位<lb/>
之詔登極之赦尊號改元等文皆出公手紛至沓來從<lb/>
容應之動合體制天下傳誦極儒生之榮遇孝宗皇帝<lb/>
命知貢舉未幾遂登樞近蓋仕宦終始以文字為職也<lb/>
唐張燕公稱富嘉謨之文既而曰施于廊廟則駭矣惟<lb/>
公天分素高加以篤學文體蚤成天生廊廟之文也文<lb/>
從字順隨物賦形非如寒士苦志悲鳴口吻者所可望<lb/>
也公以隆興初元知舉鑰由鄉書就試公一得文巻必<lb/>
<pb n="KR4d0243_SBCK_052-5b"/>
欲寘之前列而第二䇿中誤犯泰陵舊諱公嘆惜不已<lb/>
為引呉若等例奏聞襃借甚寵得㫖降充末等首名鑰<lb/>
何者受公特達之知既竊名第以至晩登政途不敢忘<lb/>
也公之子二楀嘗守峽州將赴闕至上饒而殁橰知餘<lb/>
姚縣又亡于旅舍峽州無恙時刻公之文將俾鑰為序<lb/>
未及也其壻汪君杲通判信州以峽州遺意為言鑰方<lb/>
經紀餘姚之家其子伷又面以為請鑰何敢當獨以銜<lb/>
恩未報又願託不朽因不敢辭公之兄為右丞相諡文<lb/>
惠弟以翰林閣老終端明殿學士諡文敏世稱三洪以<lb/>
<pb n="KR4d0243_SBCK_052-6a"/>
比錦屏三陳而又過之公諱遵字景嚴若世系治行則<lb/>
文敏所作行狀甚詳不待愚言而後見小隠則公自號<lb/>
也<lb/>
　　靜退居士文集序<lb/>
歐陽文忠公為本朝文章宗師猶昌黎文公之在唐也<lb/>
光燄萬丈不容贊嘆諸子叔弼兄弟咸得家傳季黙之<lb/>
子徽猷閣待制徳孺則諸孫之益顯者也嘗見中書舍<lb/>
人王公鉌銘公之墓云忠厚之質孝友之性皆稟于自<lb/>
然不勞追琢詩篇賦頌章奏碑誌之文古律雖殊體製<lb/>
<pb n="KR4d0243_SBCK_052-6b"/>
不一各極其妙而家法燦然當時推能世其家者惟公<lb/>
也嘗訪求遺文于館中僅三十餘篇每恨不得其全公<lb/>
之孫伋守連州以公家集二十巻鋟諸版而來求序始<lb/>
得而盡見之嗚呼真得六一先生之傳而王紫㣲之稱<lb/>
非溢美也中遭亂離挈族南徙流離困苦憂國愛君之<lb/>
心盡發于詩文中皆不苟作平生著述散逸為可惜然<lb/>
此足以不朽矣前輩既不可得而見文章流傳士夫皆<lb/>
當傳録而況于子孫乎歐陽氏久不振連州能傳斯文<lb/>
于其家世尚勉之哉公諱懋徳孺其字自號静退居士<lb/>
<pb n="KR4d0243_SBCK_052-7a"/>
遂以名其集云<lb/>
　　筠溪文集序<lb/>
士大夫種學績文孰不欲流傳于後資稟有厚薄用力<lb/>
有淺深固不可誣然湏器度過人則自應高勝有非勤<lb/>
苦之所能强進者此可與知者道爾筠溪先生以父兄<lb/>
之賢少有聲于太學一夕奏厠有同舍投繯于梁間公<lb/>
時年纔十七八略無懼意亟解其繫卧而枕于股上親<lb/>
撫摩而嘘呵之㑹有後至者怪而問焉徐語其故馳報<lb/>
齋中羣士競篝火而來相與抱持而歸竟全其生即日<lb/>
<pb n="KR4d0243_SBCK_052-7b"/>
名動京師弱冠遂為大觀三年上舍第一人繼登科其<lb/>
才固足以得此天報亦昭昭矣公之器度絶人逺甚如<lb/>
許加以問學之懿其發為文章顧豈淺見者所能及也<lb/>
政和間以南宫舍人使契丹擢左史因訐直貶宣和未<lb/>
知冀州獨能堅壁以抗强敵靖康初漕江東平叛卒之<lb/>
變入紹興為饒吉二州七年復立左螭尋掌書命雄深<lb/>
之文黼藻王度四方傳誦之論事封駮皆人所難又以<lb/>
力闢和議益與時忤遷户簉丐外補去國之際猶拳拳<lb/>
以立國待夷狄之大計為言竟請祠以歸隠福之連江<lb/>
<pb n="KR4d0243_SBCK_052-8a"/>
西山凡十六年不復有仕宦意哦詩自娛筆力愈偉居<lb/>
閒憂世著議古數十篇雖泛論古事而皆闗于當時利<lb/>
病深切著明有范太史唐鑑之遺風乃心王室惜乎用<lb/>
之之不盡也迨今將一甲子公之孫珏以郎曹典大藩<lb/>
今居江西憲臺方迎奉老親而當寇攘驚危中竭力不<lb/>
少顧避琪以上舍魁決科克繼大門為京口貳車皆有<lb/>
時名有以知公之澤未艾也二孫以鑰游從之厚出公<lb/>
遺文三十卷求序鑰晚進何足以測識前軰所蘊以平<lb/>
日慕用之誠幸託名于不腐敢謹書之公諱彌遜字似<lb/>
<pb n="KR4d0243_SBCK_052-8b"/>
之昆仲六人文字為一門之盛兄尚書彌大<hi>彌遜傳訛案宋史李</hi>
<hi>彌大作弟</hi>弟太史彌正俱負重望筠溪則公自號云<lb/>
　　曹忠靖公松隠集序<lb/>
淳熙改元九月癸丑昭信軍節度使開府儀同三司曹<lb/>
公薨十月壬戌徳夀宫遣中使賜以宸翰有曰歴事四<lb/>
朝盡瘁國事從徽考北狩至燕被宻㫖晝伏夜行持御<lb/>
札御衣俾予繼統金人敗盟犯江奮身請行見敵帥力<lb/>
陳禍福敵退渡淮繼令請太后天眷至金主前宣予孝<lb/>
思使彼感動俾予母子如初完顔亮方圖南下令往觀<lb/>
<pb n="KR4d0243_SBCK_052-9a"/>
其意陳前後盟約聲色俱厲亮令以繡褥藉之終始一<lb/>
節夷險不渝今遽告終為之惻然因疏其行事大概賜<lb/>
其後具見予不忘之懐嗚呼士生斯世苟有一概可以<lb/>
自見皆足以取重于時其殁也苟得名士巨公為之志<lb/>
亦足以垂不朽惟公之生屢立竒節殁纔浹旬而斯文<lb/>
出于慈極震耀一世先正諸公間得碑銘多屬詞臣為<lb/>
之若夫親御翰墨大書特書聖作高妙文簡事核未有<lb/>
如此之盛者顧雖刻銘鼎彛無以尚兹史冊登載足以<lb/>
傳無窮矣鑰于公三子俱識于宦游中仲子工部相與<lb/>
<pb n="KR4d0243_SBCK_052-9b"/>
有連事契尤厚公薨十七年矣集公之文俾鑰序之且<lb/>
曰先公早入太學負時名中更險艱晚遂安逸其于六<lb/>
藝百家無一日輟吟而停披也詩文至多略備衆體紹<lb/>
興乾道間出入兩宫奉清燕之閒最承寵眷謙謹已甚<lb/>
無毫髪之玷一時筆墨類多出其手易簀之際以藁屬<lb/>
耜曰爾為我傳之涕泣拜受襲藏至今追念平生大概<lb/>
固已具于高宗之製然文字未有以自表矧家世業儒<lb/>
大父箕潁之文參政上蔡謝公為之序引行于世自度<lb/>
多病早衰恐負九京之託與子幸同郎省能加一言于<lb/>
<pb n="KR4d0243_SBCK_052-10a"/>
篇首志願畢矣工部近以衡州奏事上記尹京時實在<lb/>
幕府問勞優渥遂留為郎庀職未幾他不暇問拳拳獨<lb/>
以遺文為言誠足以稱其家矣公之詩文其來有原其<lb/>
發不苟慷慨論事有古烈士之氣雍容適意有隠君子<lb/>
之風又未易以一端盡也蓋嘗登沖嗇之廬玩雲壑之<lb/>
勝想高致而不及見而又重違工部之請故為之書公<lb/>
諱勛字功顯諡忠靖累贈太師松隠公晚嵗游息之地<lb/>
遂以名其集云<lb/>
　　詅癡符序<lb/>
<pb n="KR4d0243_SBCK_052-10b"/>
客有以書一編示余曰此赤城李公察院所為詩文名<lb/>
曰詅癡符公亡矣莫曉其名書之意余曰公于書無不<lb/>
讀此名殆不苟也海邦貨魚于市者夸詡其美謂之詅<lb/>
魚雖㣲物亦然字書以為詅衒賣也顔黄門之推作家<lb/>
訓曰吾見世人至無才思自謂清華流布醜拙亦已衆<lb/>
矣江南號為詅癡符公之意蓋出于此特謙辭耳公諱<lb/>
庚子長其字也少年筆力絶人始為長沙尉一時帥守<lb/>
部使者傾待之皆以牋翰委公從容泛應無不曲當時<lb/>
余伯父揚州為漕使公首以長牋進謁有曰衰懐錯落<lb/>
<pb n="KR4d0243_SBCK_052-11a"/>
有秋風鱸鱠之思舊學荒涼無春草池塘之夢伯父一<lb/>
見擊賞延為賓客不復以寮吏遇之湯公參政時帥湖<lb/>
南後為中司遂辟公檢法官遷六察為郎而歸自此三<lb/>
數十年間僅一再以麾節出終不得為文字官以展究<lb/>
所長識者恨之余倅丹丘始得拜公之門公方買屋近<lb/>
郊古木交隂庭草錯列若隠士居聚書數萬巻于樓上<lb/>
閉門不與人通老矣猶沈酣其中里閭罕識其面間與<lb/>
人接雖㣲賤必與之抗禮後生有以經史叩請隨即響<lb/>
答詩文晚益高時出一篇即日傳誦哀挽之作尤為悽<lb/>
<pb n="KR4d0243_SBCK_052-11b"/>
惋真可以泣鬼神也公之子浵因求余序其首余度公<lb/>
所著甚多猶有遺者更搜故藁盡出而行于世以慰其<lb/>
平生筆硯之功則箕裘可以不墜矣陳子高克台人也<lb/>
詩名已久而所傳不多公嘗盡得其遺逸者板行于江<lb/>
右視舊殆過倍蓰而子高之詩益顯公亦將以此望于<lb/>
後人乎然讀此編者亦足以知公之所存矣<lb/>
　　環溪文集序<lb/>
道無終窮學無止法自非聖人誰能盡之觀志學以至<lb/>
從心猶有等級如此學者之于斯道隨造詣之淺深用<lb/>
<pb n="KR4d0243_SBCK_052-12a"/>
功之多寡如獵于山漁于海死而後已猶不足以究聖<lb/>
人之蘊奥若環溪者殆深而多者乎余少讀能改齋漫<lb/>
録等書而知有臨川呉虎臣之名隆興改元同年有二<lb/>
呉曰澥曰鎰皆虎臣之族虎臣名曽嘗分嚴陵之符澥<lb/>
字徳深終太學録鎰字仲權終湖南轉運判官三人者<lb/>
皆博學多識而善屬文晚嵗投閒四明里中有醴陵宰<lb/>
呉君琮來一見知其佳士與之接從容于杯酒間亦是<lb/>
族也既别去始得環溪之文一編玩味不置又知醴陵<lb/>
乃其叔子分教澧陽時所刊恨不及面與之商㩁既老<lb/>
<pb n="KR4d0243_SBCK_052-12b"/>
還朝有名大禮者見余自言奉其祖環溪大全集八卷<lb/>
併以江右諸臺請賜諡事聞于朝錢丞相嘗知撫州熟<lb/>
知其名既以遺才為惜欲于科目之外收巖穴之遺而<lb/>
下之有司久未及報再見泣以請曰大父著書滿家貧<lb/>
不能盡刻先醴陵又齎志以殁藐然孤孫以其言行大<lb/>
略求伸于身後而事有未成幾無以歸告兩世丘壟謂<lb/>
余于呉氏素有事契求一序以傳余曰環溪不待序而<lb/>
傳也篤志好古盡孝事親固已師表鄉閭名聞京師工<lb/>
部尚書何公異稱之云易旋璣明天理自然終歸之人<lb/>
<pb n="KR4d0243_SBCK_052-13a"/>
事幾㣲之應本制論期黼黻王度若以身周旋從事于<lb/>
禮制樂作之末虎臣云通言簡不及陋侈不及宂事順<lb/>
而意宏辭嚴而理婉仲權吏部云宋文人之文唐詩人<lb/>
之詩而漢經生學士之學也其書通言云者法言中說<lb/>
類也醴陵亦云學通五經尤長于易禮旁通于百家而<lb/>
游藝于文觀此四者可以知其平生矣深于易故三十<lb/>
而著璇璣圖論深于禮故又二年而著周禮本制圖論<lb/>
六官析㣲論皆傳于世通言最所注意名言善誘實惠<lb/>
後學其曰不為言之言言立不朽又曰孔孟之書無難<lb/>
<pb n="KR4d0243_SBCK_052-13b"/>
讀之文無難明之字此不易之論也而通言未免于為<lb/>
言間亦有難讀者嗚呼其學早成而進修不自已使天<lb/>
假之年且將有不為言之言而夀止同于韓昌黎為可<lb/>
歎也唐李愿何等人盤谷亦無聞于時徒以序而傳先<lb/>
生視愿有餘而環溪之窈而深繚而曲又豈減于盤谷<lb/>
所歉于愿者特余之文不足以發之耳江右多秀士大<lb/>
禮其别圖之<lb/>
　　王文定公内外制序<lb/>
藏書以經史子集為四庫尚矣國家中秘之儲士夫家<lb/>
<pb n="KR4d0243_SBCK_052-14a"/>
塾之目莫不由此然惟集部必居十之七八方來未已<lb/>
充棟汗牛不厭其多非特玩其辭也蓋尚論古之人史<lb/>
傳銘志不若家傳最詳然必見其遺文而後得之文章<lb/>
之作出于胸臆讀其文則如親見其人攷其言則如生<lb/>
其時不可誣也左丞相魯國王文定公天分素高涵養<lb/>
深厚自少時已有場屋聲中外翺翔未始一日去書及<lb/>
為天子代言外制内制詞㫖溫淳殆有西漢遺風如春<lb/>
之和如玉之粹措意高逺而渾然不見圭角實似其為<lb/>
人一時爭傳誦之其後徧歴七府位極人臣事業之偉<lb/>
<pb n="KR4d0243_SBCK_052-14b"/>
鑰嘗狀其行為詳然傳于不朽要不若遺文之具備公<lb/>
之子知筠州樞與諸季編緝西掖北門舊藁為三十卷<lb/>
俾鑰序之鑰平時誦公之文恨不能多見薰沐三誦而<lb/>
後歎曰曩見禮部侍郎史公彌大言嘗問視草之體于<lb/>
魯公公曰蘇長公才氣邁往不可强追軌躅少公沈厚<lb/>
爾雅尚庶幾焉鑰于公之文不敢輕為贊揚讀斯文者<lb/>
不惟可見乾道淳熙之盛欲知公之詞源當于長公少<lb/>
公之間求之<lb/>
　　酌古堂文集序<lb/>
<pb n="KR4d0243_SBCK_052-15a"/>
故太府卿王公寔鑰之姑之夫也其亡也鑰為之志銘<lb/>
甚詳公之子惟潛在裒其詩文若干巻號酌古堂集㑹<lb/>
國史院下索志銘及奏議等文求序于鑰向固不忍銘<lb/>
公而卒銘之此不應辭惟公天資頴悟雖世家四明而<lb/>
幼隨父金紫仕西北如京洛故家子弟既冠而孤叔祖<lb/>
宗正少卿欲命以官力辭之欲以與其季而自奮于科<lb/>
級少卿以公昆弟三人必使之受而以遺澤官其長弟<lb/>
又自以一官與季子可以見王氏之義風公之自立者<lb/>
已可知矣既而翻然曰學不必爾仕以行其志足矣遂<lb/>
<pb n="KR4d0243_SBCK_052-15b"/>
不復為舉子業而一意于學忍貧深居窮經閱史手自<lb/>
編輯及見王紫㣲洋諸公作詩直欲追儷陳簡齋及子<lb/>
高軰一語不苟作名公多畏服之近時以詩鳴如石湖<lb/>
范公見公詩亦自言欲焚其藁未嘗無為而作文遇論<lb/>
事則明白洞達援據審諦切于世務理之所在無所回<lb/>
撓壓之以萬鈞震之以雷霆不動也如江隂論民兵之<lb/>
终于無益廣西論鹽法之不可輕變其為宰掾看定四<lb/>
方章奏之類皆如五榖藥石之適于實用若其立論謂<lb/>
翼祖雖已入祧廟而臣子终不當以其諱為名字及扁<lb/>
<pb n="KR4d0243_SBCK_052-16a"/>
榜六十甲子古人惟以紀日所謂天有十日是也若書<lb/>
嵗則當如通鑑之用嵗陽字以表徳不應自稱其言皆<lb/>
可以為後法風流醞藉如晉宋間人若不以事物自嬰<lb/>
者至其莅官而克勤小物立節而不媿古人詩文中亦<lb/>
間見之讀者自可得其為人又不待于費辭自少至老<lb/>
聚書六萬餘卷多自讎校為之目甚詳名堂以酌古鼎<lb/>
彛古刻分列其下鑰少公十有九嵗忘年與進不以輩<lb/>
行自高笑語至通夕無間偶未死不可不為發其幽光<lb/>
餘已見于志銘者不復載公諱正已字正之潛今丞徳<lb/>
<pb n="KR4d0243_SBCK_052-16b"/>
清能守先訓尚當勉紹素風以亢王氏之宗云<lb/>
　　見一堂集序<lb/>
赤城鹿公以望郎顯于淳熙間當服官政之年不以病<lb/>
不以故致為臣而歸天子既寵襃之朝之名卿大夫學<lb/>
校之士爭為歌詩以餞其行郡太守侈其事裒以為見<lb/>
一堂集傳于世將三十年矣其子龍泉大夫又輯一時<lb/>
諸公寄贈若山園留題等益之為十巻所以顯揚先君<lb/>
子之清風峻節歆動中外蓋其祖帳之盛如二疏歌詩<lb/>
之多如楊巨源而其齒尚强其去尤高雖時移嵗久一<lb/>
<pb n="KR4d0243_SBCK_052-17a"/>
覽此編赫赫若前日事眞足以亷貪立懦也觀夫大篇<lb/>
短章鏗鏘眩晃極其形容之美寫其慕歎之懐非不欲<lb/>
庶幾公之所立也然而至今未聞有繼之者豈非坡公<lb/>
所謂有其言而無其心有其心而無其決者哉鑰初謁<lb/>
公于堂上實與周子及彭子復同之獲陪杖屨接觴豆<lb/>
于烟霏空翠之表退而賦十三詩以獻其後又嘗銘公<lb/>
之墓故龍泉復以序引為屬自惟宦情素薄而投閒十<lb/>
年屢更奉祠淟涊戀粟視公不待年而去誠甚不勇然<lb/>
親在為養尚得自恕也今免喪未死年甫七十眞老矣<lb/>
<pb n="KR4d0243_SBCK_052-17b"/>
方將上挂冠之章期于得請是敢落筆而不辭公之本<lb/>
末具于志銘龍泉亦已繫之巻末兹不復贅<lb/>
　　檗菴居士文集序<lb/>
江都李氏名族也紹興間名之從民者尚多俊茂余生<lb/>
晩猶及識將作監端民平叔及其子泳皆有詩聲又有<lb/>
名璜字徳劭者平原公之從孫將作之再從弟少負雋<lb/>
才而頗誕放恥從進士舉里人或譙之則曰我非不欲<lb/>
試但恐奪爾曹魁爾又嗤笑之乃曰爾曹不信我將試<lb/>
矣一試果魁維揚後寓四明筆力雄邁人所罕及時初<lb/>
<pb n="KR4d0243_SBCK_052-18a"/>
脫兵火之厄郡縣庠校記文多出其手太守仇公泰然<lb/>
悆周公元舉綱潘公子賤良貴皆一時名公莫不低簪<lb/>
禮之侍御史王公伯禮伯庠為敎官與之游最厚蓋文<lb/>
字之友也明多禪刹往來其間或以書來云孟信安欲<lb/>
招為壻資送特豐且可得官擲于地曰老大乃復爲此<lb/>
耶竟不報既不得志場屋蕭散骯髒以終其身不娶無<lb/>
子晩從宏智禪師于言下有省益耽内典以其筆耕之<lb/>
餘買田一頃施于阿育王山使奉嘗我寫照而題其上<lb/>
今至留水陸堂中遇薦羞則為設伊蒲其贊有云分明<lb/>
<pb n="KR4d0243_SBCK_052-18b"/>
便是龐居士又卻無人賣罩籬不可謂無所得然亦可<lb/>
哀也已嘗見侍御言徳劭病革往候之問向為文用僧<lb/>
騰客為何事曰侯景臺城是也又問平日了逹今何所<lb/>
見曰都無所見但覺神氣消散爾出書一囊乃其遺藁<lb/>
猶顧而言曰以屬吾子勿竊吾詩文以為己作平時相<lb/>
忘方緜惙時戲調尚如此里人戴伯與權雅士也託館<lb/>
王氏慕其文名從侍御諸子借囊出藁而手編之又多<lb/>
殘紙㫁壊不可盡録故所存十之二三僅得詩文雜著<lb/>
幾二百篇釐為十二卷俾余為序久未暇及嘗取其白<lb/>
<pb n="KR4d0243_SBCK_052-19a"/>
氏長慶詩譜録寄呉門使君李諫議既為刋于集後又<lb/>
索其詩文且曰近為建寧當為版行余喜其文之將就<lb/>
泯没而有傳也為序其大槩而記之嗚呼世之騷人才<lb/>
士耽嗜成癖哦詩屬文皆欲有聞于世而因仍埋没與<lb/>
草木同腐不得以一語自見由古以來不知其幾徳劭<lb/>
之集藏于侍御之家傳于伯與又因余與諫議而行于<lb/>
世兹非幸歟若其詩句之工妙文體之高勝出入古今<lb/>
追配前良不待余言覽者當自知之檗菴其自號云<lb/>
　　雪巢詩集序<lb/>
<pb n="KR4d0243_SBCK_052-19b"/>
淳熙五年余自刪定郎贅倅丹丘始識雪巢林君景思<lb/>
行誼高潔骯髒不與世合環堵蕭瑟忍窮如鐡石一郡<lb/>
人士稱重之讀其詩恍然自失愈叩愈無窮身雖未達<lb/>
而以詩聞于諸公聞于是遂初尤公尚書誠齋楊公侍<lb/>
制俱為之序此可以不朽矣一日寫數十百篇遺余又<lb/>
使序之余曰二公已序何待于鑰景思笑不答而請不<lb/>
已余啞然曰吾知之矣君詩出入古今作者門户善備<lb/>
衆體二公極力稱道猶有未及者詩之衆體惟大篇為<lb/>
難非積學不可為而又非積學所能到必其胸中浩浩<lb/>
<pb n="KR4d0243_SBCK_052-20a"/>
包括千載筆力宏放間見層出如淮隂用兵多多益辦<lb/>
變化舒巻不可端倪而後為不可及君蓋于此有得者<lb/>
如羅漢嶺頭羅漢樹楊花飛後無可飛等篇直欲與渼<lb/>
陂行茅屋為秋風所破歌相周旋君豈欲余之及此乎<lb/>
景思捧腹久之曰吾于此非曰能之而願學焉子何以<lb/>
得余心吾行于世五六十年得此于人者蓋寡因相與<lb/>
劇論詩家事不知更僕之久酒酣欲去遂書以遺之<lb/>
　　静齋迂論序<lb/>
静齋李君才翁自號也才翁真静者也幼歴艱苦與其<lb/>
<pb n="KR4d0243_SBCK_052-20b"/>
兄徳翁相與為命寓柯山嘗試流寓為魁選故參知政<lb/>
事錢忠肅公聞其賢延致館下今丞相實從之學才翁<lb/>
學有本原又自刻厲文章日高兼備衆體嘗叩錢公以<lb/>
親黨舉削公信其言而許之彼以金為謝才翁曰乃欲<lb/>
以此汚我耶白公不可與公益高之欲授以官力辭曰<lb/>
使有仕進之分則已效于科舉矣强與之又不肯仕為<lb/>
求祠禄使藉此以試漕臺兩預薦書又不利于春官遂<lb/>
不為進取計益取經史百家讀之以昌其詩以大放于<lb/>
文錢公秉政亦不略為身謀從錢氏祖孫終其身如一<lb/>
<pb n="KR4d0243_SBCK_052-21a"/>
日素安貧約粗給即止家無冠裳通謁止稱長安李某<lb/>
台之人無貴賤老少莫不敬而愛之幾如康節之在洛<lb/>
也郡邑來仕者聞其風多與之交俗務一絲不挂得酒<lb/>
則酣暢自適貫穿今古多識前輩行事清談亹亹聴者<lb/>
忘倦丞相屢出仕必與之偕行有直諒多聞之益以才<lb/>
翁之才不得少施見于世又不幸年六十八而殁善類<lb/>
皆嗟惜之有子曰<graphic n="KR1629" url="https://raw.githubusercontent.com/kanripo/KR-Gaiji/master/images/KR1629.png" mimeType="image/png"/>丞相視之如子姓撫其家不替于<lb/>
昔一日俾<graphic n="KR1629" url="https://raw.githubusercontent.com/kanripo/KR-Gaiji/master/images/KR1629.png" mimeType="image/png"/>來見出才翁所著迂論五十餘篇求為序<lb/>
引鑰舊聞才翁之名贅倅丹丘始交下風觴詠相從欣<lb/>
<pb n="KR4d0243_SBCK_052-21b"/>
然莫逆交情久而罙篤間往來都下飄然如不繫之舟<lb/>
見之使人意也消嘗以詩贈君歸有云文可演綸詩更<lb/>
工翛然蟬脫世塵中平生不復遇飄瓦兩腳何妨類轉<lb/>
蓬彼尚勞心論出處我今無夢計窮通江神閱徧憧憧<lb/>
者來往無營只此翁才翁得之甚喜回首三十年矣才<lb/>
翁家長安大父及與横渠浮休諸公游號潏水先生文<lb/>
集行于世多入陜西戎幕曉暢邉事腐夫握兵以抗議<lb/>
不合坐廢嵗久賊犯闗中年高且病乃以為舊徳知兵<lb/>
强起以守秦州空城卒死于賊此志士仁人之所痛也<lb/>
<pb n="KR4d0243_SBCK_052-22a"/>
其家避地深入嶠南父又卒于瘴鄉禍患何可堪耶才<lb/>
翁詩文至多未暇編集迂論則其所學之著見者言議<lb/>
正大文詞溫淳論治體則欲返本而不求于末論世故<lb/>
則由相激而成壊謂道之弊極而必反謂聖人無心化<lb/>
物而化自行其論漢事尤為詳明既無科舉之累又不<lb/>
求賣論以取官直取諸胸中實見而筆之名曰迂論而<lb/>
實非迂也若言情貴得其眞而養心在于明分則有自<lb/>
其躬行得之非真静者能及此耶余既為之序又念才<lb/>
翁之葬未有志銘併書其大槩以授之才翁諱龜朋<graphic n="KR1629" url="https://raw.githubusercontent.com/kanripo/KR-Gaiji/master/images/KR1629.png" mimeType="image/png"/>
<pb n="KR4d0243_SBCK_052-22b"/>
能世其家今為丹丘人<lb/>
　　放麑子集序<lb/>
秦西巴不忍一麑而與其母孟孫遂以為子傳是出于<lb/>
一時之仁耳然猶未及放麑之稱至唐陳子昻感遇詩<lb/>
始曰吾聞中山相乃屬放麑翁后山託疾謁告擅去官<lb/>
治以送坡公其詩有云豈不畏簡書放麑誠不忍正用<lb/>
此事然亦一時之不忍耳吾友蔣仲武天資仁厚自號<lb/>
放麑子蓋終身拳拳于此者其為人不言可知始與之<lb/>
同從國先生仲宏之綱相與最厚余是時讀書于荒園<lb/>
<pb n="KR4d0243_SBCK_052-23a"/>
破屋中家貧僅有書一厨仲武時時相過清談繙書動<lb/>
至終日以是知予益深余老矣回首舊游凋落殆盡仲<lb/>
武之子和中以遺藁求序閲其名曰放麑子集讀之慘<lb/>
然是誠吾亡友之本心也仲武嗜學如嗜芰于書無所<lb/>
不讀于詩無所不記雖字畫任真而手抄之書至不可<lb/>
計其孝友慈祥愛人利物之心既不得少見于世一寓<lb/>
之詩大篇短章藹然仁義之言溢于編牘若奥篇隠帙<lb/>
稗官小說問之如響少工詞賦每屈其儕輩而輙不偶<lb/>
于有司以此窮老而不厭鄉評無不以善人長者稱之<lb/>
<pb n="KR4d0243_SBCK_052-23b"/>
斯人既不可復見撫遺編而歎息余聞人之積徳不必<lb/>
活千人而後興以放麑之心推之後其有興者和中自<lb/>
力于學效張横渠體以絶句發古詩之㣲咄咄有父風<lb/>
又聞其三孫頎然而立興仲武之門者庶其在兹乎<lb/>
　　紙閤詩序<lb/>
我家業儒舊矣曾叔祖承議才氣尤俊偉不羣妙年決<lb/>
科剛介自守承平時宰畿縣尹以勢臨之不為動未幾<lb/>
罷歸卒不偶以死時時聞諸父言之恨生晩不及識也<lb/>
叔祖實承議仲子少力學有父風言議英發率傾坐人<lb/>
<pb n="KR4d0243_SBCK_052-24a"/>
視功名若不足以浼焉者事親盡孝道既終喪貲産一<lb/>
不取與妻子郊居自業方其四方之志未衰以一介行<lb/>
李往來江湖間上武昌浮彭蠡歴覽勝地挹秀氣以充<lb/>
胸中之竒晩居龍潭安貧裕如槿籬荆門背山俯溪如<lb/>
世所畫老龎之居客至則清談去則宴坐老圃老農爾<lb/>
汝無間謙恭樂易宗黨鄉曲無不敬而愛之年已八十<lb/>
矣每取伊洛道徳之書釋老清淨之說讀之隨意手抄<lb/>
細書著行動盈編帙日不下數千字以訓子弟以勵後<lb/>
進雖書生舉子以為難且勞者為之不少勌老成典刑<lb/>
<pb n="KR4d0243_SBCK_052-24b"/>
此尤人之所畏服也鑰官永嘉一日以書來曰我處此<lb/>
二十年簡儉粗足無復縁飾紙閤方可丈餘藏修游息<lb/>
不出于此番易張紫㣲嘗有此詩吾既與子和之矣今<lb/>
和者益多巻軸益富亦居閒勝事也汝為我序之鑰謝<lb/>
不敏敢取叔祖平日大槩書于巻首使覽者詳焉舊聞<lb/>
荆國文公有和王樂道紙閤詩學易先生劉公斯立亦<lb/>
嘗賡韻始知紫㣲蓋循諸公之舊非倡也併録二詩以<lb/>
歸獨恨未見樂道之作耳鑰仲兄頃亦同賦有曰但愛<lb/>
忩間冬日暖不知門外北風涼叔祖擊節歎賞以為正<lb/>
<pb n="KR4d0243_SBCK_052-25a"/>
得我之意抑所存又可知矣<lb/>
　　三家詩押韻序<lb/>
吾家自高祖正議先生以儒學師表鄉曲是生五子曾<lb/>
祖金紫曾叔祖承議俱躡世科助教最幼家傳擅名而<lb/>
邃于小學亦有五子其次子則居士叔祖也字元應記<lb/>
問該洽書經覽輙不忘許叔重說文解字略皆記誦其<lb/>
于六經句讀㸃法悉有定規如不字本方久切凡書之<lb/>
不字皆㸃入聲其字皆㸃平聲惟夜如何其則不㸃蓋<lb/>
本是以箕字而借為其也嘗曰陸氏釋文最為詳宻集<lb/>
<pb n="KR4d0243_SBCK_052-25b"/>
古人之全後之作者如孟子音之類皆所不及讀書者<lb/>
多自茍簡口口相授遇有難字始為檢閱故謬誤者多<lb/>
我兄弟少時皆讀之自首至尾殆無遺失鑰侍坐最久<lb/>
粗傳緒餘又以授兒曹使不至于甚陋者皆叔祖之訓<lb/>
也教子尤篤五鼓而興燈前坐對同讀一書多至百遍<lb/>
諸叔父經書皆通念如流真可畏服也惜乎父子不偶<lb/>
叔父三人俱下世弟四人字君秉骯髒寡合獨居郊外<lb/>
先廬中疎財處窘蹭蹬場屋年過六十而氣不衰取歐<lb/>
陽蘇黄三家詩集類以聲韻細字楷法凡四十萬字親<lb/>
<pb n="KR4d0243_SBCK_052-26a"/>
經四寫而後成書以示鑰曰此吾以適晩景者也雖若<lb/>
無補然因此書見前軰用韻之妙雖曰本朝詩律壊于<lb/>
和韻如三公多記善用若天成然不知者必以我為無<lb/>
所用心而為此吾子其為我言之鑰曰唯舊見叔祖手<lb/>
寫春秋左氏傳禮記二書悉以古字今又見叔父之勤<lb/>
如此敢書所聞見以勉後生之偷惰者<lb/>
　　求定齋詩餘序<lb/>
吾宗自高祖正議先生以儒學起家仍三世登科者五<lb/>
人最後伯祖宗子博士元符三年鎖試以來雁塔不書<lb/>
<pb n="KR4d0243_SBCK_052-26b"/>
者至于五紀從兄編修景山始因太學舍選與教授兄<lb/>
少虚同上紹興三十年進士第又三年而後鑰繼之大<lb/>
率羣從中入上庠躡世科登朝行擁州麾皆兄為之倡<lb/>
兄少有場屋聲一語不茍作遂以詞章聞于時由太學<lb/>
正宗正寺主薄玉牒所檢討官樞宻院編修官守江隂<lb/>
以治最聞自九江移武昌以疾奉祠而遂已矣門户不<lb/>
競可勝歎哉遺文散失未暇㑹稡平日游戲為長短句<lb/>
甚多深得唐人風韻其得意處雖雜之花間香奩集中<lb/>
未易辨也其壻黄定之安道偶得殘藁遽鋟之版而求<lb/>
<pb n="KR4d0243_SBCK_052-27a"/>
序引嗚呼吾兄抱負不凡志尚高逺居家孝謹臨政明<lb/>
恕讀書博而能精屬文麗而有體長短句特詩之餘又<lb/>
尚多遺者此何足以見兄之所存耶少工賦篇駢儷尤<lb/>
高曽不得一日為文字官韓退之云乃令吾徒掌帝之<lb/>
制翻閱此篇為之於邑兄嘗以為能定未易言故自號<lb/>
曰求定齋云<lb/>
<pb n="KR4d0243_SBCK_052-27b"/>
</p>
<p>
攻媿集卷五十二<lb/>
<pb n="KR4d0243_SBCK_052-28a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_053-1a"/>
攻媿集巻五十三<lb/>
　　　　　宋　樓　鑰　撰<lb/>
　序<lb/>
　　六老圖序<lb/>
記曰福者備也備者百順之名也蓋一有不順不得謂<lb/>
之備一有不備不得謂之福世之得福者有之而備與<lb/>
順者百不一二易曰積善之家必有餘慶善至于積則<lb/>
非一人之為一日之力而後慶為有餘慶至于有餘而<lb/>
後能備能順哉恭惟致政太保大丞相魏國公際遇真<lb/>
<pb n="KR4d0243_SBCK_053-1b"/>
主于龍潛之日光輔初政名遂身退之後兩鎮巨藩再<lb/>
專國秉皇上篤舊學之恩二紀之間所以寵綏其身榮<lb/>
其親而燕及其宗黨者無所不用其至上印綬則賜第<lb/>
于京師挂衣冠則分湖之一曲雍容進退爲國元老四<lb/>
方之人無不以備福爲可羨而未知夫備之至也始丞<lb/>
相事母齊國太夫人至孝及見大拜者數年九鼎之養<lb/>
囘班之儀照映今昔凡孝于親者親其身欲冀望萬一<lb/>
而不可是生一女五男子至淳熙乙巳嵗丞相年登八<lb/>
袠其女兄八十有三四弟亦皆六十餘矣一門同氣咸<lb/>
<pb n="KR4d0243_SBCK_053-2a"/>
夀而康舉觴相屬朱顔華髪嬉戲如小兒狀鄉閭親識<lb/>
歎仰盛事咸請繪而為圖丞相曰幸哉兄弟無故是吾<lb/>
門之餘慶也乃大合樂置酒高㑹簪纓樽俎極一時之<lb/>
盛以上方所賜金帛香茗以侑酒作為歌詩播之樂府<lb/>
于時風日清美簫鼓振作長子禮部侍郎某以次對奉<lb/>
祠次子都官郎官某入制司議幕率羣從子壻皆盛服<lb/>
環侍行酒授饔躬子弟職樂飲終日而罷昔眉山洛下<lb/>
耆英之集且有四人同生丙午之歌然皆合衆姓而成<lb/>
之無出于一家者若燕山竇氏稱丹桂之芳襄陽馬良<lb/>
<pb n="KR4d0243_SBCK_053-2b"/>
擅白眉之譽亦未聞以大耋之年而全對床共被之樂<lb/>
而又得燎鬚之愛如今日者是千載樂事曾未之有嘻<lb/>
兹始可謂備福也已圖成適得良工為之寫照逼真烏<lb/>
紗道服前奉女兄恂恂怡怡如欲笑語雖名位有高下<lb/>
才業有先後而溫乎其容薰然之慈大率相似識不識<lb/>
望而知其俱為徳人長者也惟史氏世有隠徳八行先<lb/>
生又以奥學絶識不言而躬行既不得顯用于世福慶<lb/>
流演是生我公其在朝廷專務以道徳佐人主規恢宏<lb/>
大不求近功絶口不道開邊事其在郡國愛民如子涵<lb/>
<pb n="KR4d0243_SBCK_053-3a"/>
養教化惟恐傷之待人接物謙下已甚好賢樂善收選<lb/>
寒俊薦進若不及位極人臣退然如老書生源已深而<lb/>
日濬之本已厚而日培之闔門習成忠厚無一人為剋<lb/>
核事者史氏之興殆未艾也何止今兹乎人有為一善<lb/>
而責報于天躬不自厚而欲徼無妄之福者可以媿矣<lb/>
然則疏吾鄉風化之原助聖朝孝治之盛不在兹圖乎<lb/>
丞相顧鑰曰子為我序此鑰不侫辭不獲命謹再拜而<lb/>
書之<lb/>
　　樂書正誤序<lb/>
<pb n="KR4d0243_SBCK_053-3b"/>
樂之壊久矣自孔子時問樂于萇弘學琴于師襄語魯<lb/>
太師翕如純如之變記闗睢洋洋盈耳之美聞韶而忘<lb/>
肉味與人歌而善必反之而後和之太師摯而下適齊<lb/>
適楚入河入海必謹識之蓋周衰而樂工散亡一日欲<lb/>
用則猶可訪求也聖人之用意深切如此故自衛反魯<lb/>
然後樂正雅頌各得其所詩三百五篇皆絃歌之以求<lb/>
合韶武雅頌之音去今又二千餘年雜之以鄭衛混之<lb/>
以兜離而樂幾亡矣以祖宗全盛之時聚天下博洽之<lb/>
士不惜重費欲定樂律以求合于古而不可得蓋其聲<lb/>
<pb n="KR4d0243_SBCK_053-4a"/>
者樂之本也不得其本而求其末取之尺寸是以度也<lb/>
求之秬黍是以量也未有能吹律而求聲者而況于今<lb/>
乎嘗從知樂者得十二律均旋相為宫之法益以變宫<lb/>
變徵而求八十四調調為七聲其說甚備蓋本出于龜<lb/>
兹而鄭譯首好之以傳于世乃與周官大司樂之說不<lb/>
合又不可曉近嵗得陳禮部樂書謂周禮止以圜鍾函<lb/>
鍾黄鍾為宫如三統三正不過子丑寅而止又謂古無<lb/>
四清聲痛夷樂之入中國必欲盡去之頗與其他論樂<lb/>
者異閒居無事讀之盡二百巻古今之樂曰雅曰俗曰<lb/>
<pb n="KR4d0243_SBCK_053-4b"/>
胡器用舞曲無所不該其間重見者亦多要可謂浩博<lb/>
矣求其所謂聲者終不可得然念其用心之勤樂家之<lb/>
書未有此比而又苦其舛誤無所攷證聞建昌陳使君<lb/>
刊此書與禮書竝傳取而校之賴以改定者甚衆又亦<lb/>
互有得失併為質之經傳而是正之尚三數百條㑹表<lb/>
兄華文閣直學士陳公之子芾為南豐宰因以寄之南<lb/>
豐欲别刊此編以補郡本之缺求書其後老矣精力日<lb/>
衰而氣習未除强為少年書生事亦可笑矣校書如掃<lb/>
塵而況拙者尚望多聞之士增益其所不及以全此書<lb/>
<pb n="KR4d0243_SBCK_053-5a"/>
使後來者有攷焉亦區區之志也<lb/>
　　燕樂本原辨證序<lb/>
樂之失久矣本朝諸鉅公逄時遇主不可謂不行所學<lb/>
而終無定論今之君子學此者益寡建安蔡季通久從<lb/>
晦菴朱先生游學問該洽持論皆有信據一見而及此<lb/>
因得叩請曰大樂之書卷帙繁重不能自隨出所著一<lb/>
編曰燕樂本原辨證謂雅鄭固已遼絶而燕樂尤為淫<lb/>
靡然推其所自實出于雅唐志論雅俗之别謂俗樂有<lb/>
與律吕同名而聲不近雅者其宫調乃應夾鍾之律季<lb/>
<pb n="KR4d0243_SBCK_053-5b"/>
通謂律度量衡言蓋有敘若有尺寸求之則是律生于<lb/>
度若以累黍為之則是律生于量皆非也故自為律以<lb/>
吹之而得其聲每疑今之樂以夾鍾為黄鍾得唐史之<lb/>
言而信故為圖為說而又列律本正律俗名三者使人<lb/>
知今之俗樂雖非古而其本則不能外此也則又歎曰<lb/>
為此俗樂者不知其何人使後世眈玩而人心日漓風<lb/>
俗日薄不能自還于雅正其亦不仁也矣然名宫與調<lb/>
猶曰黄鍾中吕南吕以紀律本意謂聲雖變而名尚存<lb/>
不没其本以待後之知者其用心又何其仁也故欲民<lb/>
<pb n="KR4d0243_SBCK_053-6a"/>
之歸于厚當先正樂欲樂之正不可不先求俗樂之原<lb/>
此書之作非一日之積余雖好之亦未能遽解老矣恐<lb/>
不能自進于此季通又長余二嵗安貧樂道壯嵗已棄<lb/>
科舉此志其遂申否乎季通此行得一觀頌臺之樂歸<lb/>
而益攷諸書欲使樂書全備善矣然古謂妙解者猶不<lb/>
如神解如萬寳常等人亦幾于神者恐非書所能盡季<lb/>
通用功已深更加勉焉必無歉于我然後可傳諸人求<lb/>
大樂之書而觀之尚俟後日<lb/>
　　辨志録序<lb/>
<pb n="KR4d0243_SBCK_053-6b"/>
學記曰一年視離經辨志此書之所以立名也學者則<lb/>
先辨志志不辨則不知所守矣東萊吕伯恭甫與鑰為<lb/>
同年生而又齊年聞道甚蚤心實師之博學篤志深造<lb/>
自得規模宏大而克勤小物其所著書如大事記近思<lb/>
録閫範之類不一而足又雜取子史傳記下逮醫書精<lb/>
要而切于日用者以為此編易知易行中人皆可企及<lb/>
擴而充之則可以入聖人之道用雖委曲而體則正大<lb/>
事若淺易而理實精㣲凡處已待人臨事之方詳盡縝<lb/>
蜜而大要以忠信篤敬為本將令學者循循然如履平<lb/>
<pb n="KR4d0243_SBCK_053-7a"/>
地步步就實其用意切矣章貢李君和卿得而玩味法<lb/>
其可法戒其可戒又將刻而廣之此真東萊之本㫖也<lb/>
俾鑰為之序孟子曰可欲之謂善有諸已之謂信天下<lb/>
之事凡可欲者皆善其不可欲者非善也可欲而不能<lb/>
有諸已則猶天下之善也譬之五穀無非嘉種然必藝<lb/>
于土而後有苗有葉以至于實善必有諸已而後有所<lb/>
謂美所謂大以至于聖神此書誠善矣然君子多識前<lb/>
言往行蓋將以蓄其徳非以資口耳之習也學者讀之<lb/>
必以有諸已而力行之則東萊之意庶其無負矣此書<lb/>
<pb n="KR4d0243_SBCK_053-7b"/>
初以帥初名後又改為少儀外傳云<lb/>
　　復古編序<lb/>
文字之書世謂之小學或者因陋就簡指以為學之細<lb/>
事而忽之非也古者四民擇其秀者為士而教之所謂<lb/>
八嵗入小學者教以禮樂射御書數是六者雖不見古<lb/>
人之大全周禮注疏亦見其略是皆有名數法度及人<lb/>
之幼真淳未散記識性全使習六藝則終身可以為用<lb/>
此為少年之學非曰學者之小事禮壊樂崩射御弗習<lb/>
數學亦復罕傳猶幸六書之說具存凡將爰厯等書不<lb/>
<pb n="KR4d0243_SBCK_053-8a"/>
復可見急就章止存大略惟許叔重著說文解字垂範<lb/>
千載李陽冰中興斯文于唐若南唐二徐兄弟尢深此<lb/>
學楚金在江南既為通釋部敘通論祛妄類聚錯綜疑<lb/>
義系述等篇總謂之繫傳又著韻譜備矣鼎臣入本朝<lb/>
逮事熙陵命校定叔重之書至今賴之爾後楊南仲章<lb/>
友直文勛邵疎陳睎諸公皆以篆鳴遺跡猶班班見之<lb/>
然不聞有書以惠後來吳興張謙中有篤志古道傷俗<lb/>
學之混淆為書一編號曰復古<hi>有復古編二巻案宋史藝文志張</hi>用功<lb/>
數十年書成于大觀政和之間陳了齋程北山為前後<lb/>
<pb n="KR4d0243_SBCK_053-8b"/>
序稱美甚至足以不朽矣鑰晩出何敢容喙尚有欲言<lb/>
而未盡者謙中攷證精詣字之合于古者皆所不論惟<lb/>
俗書亂之者必正其訛舛毫釐不貸讀者悦服無有異<lb/>
論聞其落筆作篆如真行然略無艱辛之態惟體脩而<lb/>
末重與人小異不入俗目漢宣帝時器械工巧元成間<lb/>
鮮及之有谷口銅甬傳于世款識銅字其體正爾始知<lb/>
謙中之作蓋有自來非以意為之也巍字從委從嵬或<lb/>
省山以為韓魏之魏謙中為林中書家篆墓碑終不省<lb/>
去山字古無菴字謙中以為當作闇而難于題扁山谷<lb/>
<pb n="KR4d0243_SBCK_053-9a"/>
雖定從草謙中亦不用也嘗篆楊龜山所作踵息菴記<lb/>
終篇偶無此字碑額雖從广竟作隸體書之其信古不<lb/>
從俗類如此鑰不能作篆心頋好之陽冰新義猶為楚<lb/>
金所祛使二徐見此編殆無以訾之陽冰務新而謙中<lb/>
一意于古優劣可以坐判矣<lb/>
　　班馬字類序<lb/>
淳熙壬寅余丞宗正同年李聖俞為簿暇日以一書相<lb/>
示蓋婁君機所編史漢字類也余讀之因相與言曰古<lb/>
字不多率假借以為用後世寖廣隨俗更改多失造字<lb/>
<pb n="KR4d0243_SBCK_053-9b"/>
之意此好古者所歎也以史籀之大篆或云書法已壊<lb/>
其書俗惡已不可言以叔重之說文而云野陋淺薄謬<lb/>
妄欺世後之字書又可知矣西漢去古未逺文章固非<lb/>
後人所及而字亦多古雖已變秦文科斗書廢要之假<lb/>
借簡朴髣髴古意其興亡之大端忠邪之異趣千載自<lb/>
不可誣而綴文之士又摘取竒字以資華藻片言隻字<lb/>
施之鉛槧自有一種風味故誨䝉漢雋等書作者不一<lb/>
此書更取史記之字合為一編從韻類分粲然可覩婁<lb/>
君之志勤矣蓋孟堅生于東都源流叔皮以成信史子<lb/>
<pb n="KR4d0243_SBCK_053-10a"/>
長事武帝紬金匱石室之藏網羅天下放失舊聞孟堅<lb/>
實祖之多用其文不敢改定婁君尤為知所本矣然亦<lb/>
有難解者班之于馬時有遺失文意泯没如彘肩之不<lb/>
言生有以起自布衣而去也夫之類殆不曉其意又其<lb/>
甚者垓下之圍以項羽之用兵未嘗接戰止以楚歌而<lb/>
潰去疑無此理至誤儒者謂惜乎項羽韓信不曽一戰<lb/>
引孔明仲達以為比史載甚詳而孟堅略不及此是可<lb/>
遺耶嘗有意一一證之性懶未暇婁君此書將傳于世<lb/>
觀其趣向進進未已或更攷究以補孟堅之闕以發揮<lb/>
<pb n="KR4d0243_SBCK_053-10b"/>
子長之餘不亦善乎聖俞啞然笑曰婁君屬我以序久<lb/>
未落筆當盡以子之言寄之<lb/>
　　西漢㑹要序<lb/>
梁王筠論家門集自言吾門人人有集以為盛事然自<lb/>
永嘉南渡以至齊梁文氣日以卑弱所謂連篇累牘不<lb/>
出月露之形者也臨江徐氏以儒名家始余讀思叔左<lb/>
氏國紀故中書舍人陳公君舉為之序固已甚重其書<lb/>
後見貳卿彭公子夀為其表兄祕閣商老求儒榮堂詩<lb/>
始知其編北盟録甚富史官奏其有益于史筆遂膺延<lb/>
<pb n="KR4d0243_SBCK_053-11a"/>
閣之寵尋傳其書知其爲思叔之兄伯仲皆以詩書發<lb/>
身晩皆挂冠家居為鄉里標表已而思叔長子孟堅著<lb/>
漢官攷次子仲祥又倣唐㑹要之體為西漢㑹要一書<lb/>
疏為七十巻目録二卷總為十五門分三百六十有七<lb/>
事嘉定四年表進仲冬丁卯有㫖付尚書省藏之祕閣<lb/>
是昆仲父子間四書俱行于時俱有益于世用非止如<lb/>
王氏詞華之比也三代之餘治效近古莫如西京典章<lb/>
文物立法定制不惟輝煥周宻其言語亦皆雅馴非後<lb/>
世可及然而散于紀傳表志之間讀者未易識其倫緒<lb/>
<pb n="KR4d0243_SBCK_053-11b"/>
仲祥究心于此二十餘年無一事不録無一語無據條<lb/>
列臚分秩然有敘開巻一閱而二百餘年之事厯厯在<lb/>
目其體專以班氏為主又旁取荀恱諸書參攷異同視<lb/>
古之文類與近時漢嶲博聞六帖法語字類等書皆出<lb/>
其上士夫之好古者無不欲録而藏之不患其不傳顧<lb/>
何待于序引而求之不置余既書儒榮之堂又銘祕閣<lb/>
之墓思叔致書又以此為屬為著其大略惟老憊不能<lb/>
盡纂述之詳為有媿云商老名夢莘紹興二十四年登<lb/>
科思叔名得之孟堅名筠淳熙十一年同登第孟堅今<lb/>
<pb n="KR4d0243_SBCK_053-12a"/>
知全州仲祥名天麟開禧元年廷試第六人今為湖廣<lb/>
總領所幹官云<lb/>
　　厯代帝王總要序<lb/>
帝王之傳尚矣鴻荒以來至于高辛其事莫得而詳故<lb/>
夫子定書㫁自唐虞司馬遷亦以為薦紳先生難言之<lb/>
洛陽邵雍為皇極經世書以為唐堯即天子位嵗在甲<lb/>
辰推而下之以迄我宋之熙寧又略載嵗之卦爻以推<lb/>
其政迹比世之紹運圖編年通載詮要等書最為優焉<lb/>
給事中婁公機嗜學如嗜芰手不釋巻尤長于攷訂著<lb/>
<pb n="KR4d0243_SBCK_053-12b"/>
書不一始為資善堂教授輔導帝子備竭心思去國二<lb/>
年青宫始建妙柬僚宷以吏部侍郎召還首兼端尹皇<lb/>
太子天資高明篤學好古禮待賓友咨訪不倦上下三<lb/>
千餘年興亡治亂固已綱舉而領挈矣公益思有以補<lb/>
報取平時所著帝王總要一書精加潤色輯成四帙又<lb/>
備録年號輔臣各爲一編始自唐虞以至光宗皇帝凡<lb/>
君道之汙隆治效之優劣既書其大略以至離合割據<lb/>
餘分閏位五徳之相生世系之聨屬靡不提綱撮要又<lb/>
擇前賢立論精確者各系世次之末開卷粲然如指諸<lb/>
<pb n="KR4d0243_SBCK_053-13a"/>
掌獻于儲扄俾鑰序之鑰竊窺此書嘆曰彼瑤山玉彩<lb/>
之集皆非此比也皇太子講誦之餘垂意閱習不待徧<lb/>
攷史牒古今厯厯在目矣況公之持身挺特論議直諒<lb/>
凡所著述皆有依據亦未嘗茍為高論以駭俗故規畫<lb/>
一出于正無可議者皇上崇建國本教以義方既命丞<lb/>
相為之少傅執政大臣皆為賓客左右勸講罔匪正人<lb/>
公為之領袖又以此書日陳于前此宗社無窮之福也<lb/>
鑰何敢贅辭<lb/>
　　溫州進士題名序<lb/>
<pb n="KR4d0243_SBCK_053-13b"/>
永嘉自晉為名郡宋興六十餘年人物未有顯者至天<lb/>
聖初朱君士廉第進士邦人榮之以名其閭自天聖至<lb/>
今厯四十有八年舉其上第者凡三百三十有七人夷<lb/>
攷鄉薦之額初止二人中十有三今益以五他繇大學<lb/>
外臺以進一舉所第率過鄉薦書之數而魁南宫者四<lb/>
冠大廷者再嗚呼亦盛矣河南二先生起千載之絶學<lb/>
以倡學者此邦之士漸被為多議論詞篇類有㫖趣進<lb/>
士之盛豈其是歟鑰濫授于兹樂儒風之方興爰攷姓<lb/>
名之高下嵗時之後先次而書之刊置學官又訪其氏<lb/>
<pb n="KR4d0243_SBCK_053-14a"/>
族爵里别為一編咸虛其末以待來者雖然程氏之學<lb/>
大要在知本而敬以行之事業文章皆其發也而禄爵<lb/>
之得喪不與存焉向以此邦之士因故家之傳充而不<lb/>
止沿流而逹于源其為盛也又將有立言者樂為此邦<lb/>
書之鑰也斯拱而竢<lb/>
　　送趙廉州序<lb/>
趙使君以貴介公子好古嗜學自少交名士寓居東嘉<lb/>
避逺囂塵築屋城西偏環以竹樹如山中居擁書數千<lb/>
巻沈酣其間客至則清談终日無倦色澹若與世相忘<lb/>
<pb n="KR4d0243_SBCK_053-14b"/>
者遇其適意揚眉抵掌論兵講治道咸纚纚有端緒又<lb/>
自許以有用之才一時貴人爭薦之錫對便朝神㑹氣<lb/>
合可立致要津下亦當在蓬萊道山也自以家貧急養<lb/>
分合浦之符以歸且行顧謂鑰當有言鑰曰奉太夫人<lb/>
輕軒逺遊嶺海撫字之外惟謹視藥餌經行佳山水有<lb/>
詩願以寄我此外尚何言然有一于此昔嘗疑孟伯周<lb/>
去珠復還事謂明月之胎固靈物也政苛則去平則歸<lb/>
雖知幾士不及殆史失之誣觀柳子厚記零陵郡乳穴<lb/>
之復載穴人之言曰向吾以刺史之貪戾嗜利吾是以<lb/>
<pb n="KR4d0243_SBCK_053-15a"/>
病而紿焉今吾刺史令明而志潔吾是以誠告焉且乳<lb/>
穴必在深山窮林入者觸昏霧扞龍蛇束火以知其物<lb/>
靡繩而志其返其勤若是出又不得吾直吾安得不以<lb/>
盡告讀之啞然笑曰是珠還之說也蓋天之生物凡世<lb/>
所謂寳者必在深險之地劉氏在嶠南役兵採珠至縻<lb/>
石于其足而縋之海使不至其下不止以是知求珠之<lb/>
難不止如乳穴之深一去一來豈其然乎使君行矣自<lb/>
爾或聞合浦之珠曰盛則公之政成而民生可樂矣當<lb/>
舉巵酒南望相賀以待公之歸<lb/>
<pb n="KR4d0243_SBCK_053-15b"/>
　　送王粹中序<lb/>
粹中力學起家馳聲上庠優在舍選又其問學該洽其<lb/>
進進未已慨然有志于功名者也客授厯陽學子雲集<lb/>
凡經指授多所成就當路諸公非無知己尚為江右漕<lb/>
幕之行君向欲入蜀嘗為大篇後亦為詩以送厯陽之<lb/>
役老為此來日不暇給何處有詩輒效昌黎先生以規<lb/>
之義為贈君子疾没世而名不稱非必欲求名也疾吾<lb/>
無是實而致名也善乎名箴之言曰内不足者急于人<lb/>
知沛然有餘厥聞四馳昔者子路惟恐有聞赫然千載<lb/>
<pb n="KR4d0243_SBCK_053-16a"/>
德譽愈尊蓋名者實之賓也實至則名隨之非可要于<lb/>
鄉黨朋友也非可以違道而干也予人以金帛不足以<lb/>
收也飲人以酒不足以得也惟求其在我者而巳凡得<lb/>
于外者分毫皆是過分一切聽之其求于我者則無止<lb/>
法所謂死而後已不亦逺乎茍進德修業惟日不足雖<lb/>
欲逃名不可得也士之決科姑以進身而已所過者化<lb/>
陳迹俱不足言世之為大魁中大科者是仕進第一選<lb/>
後日賢否毁譽皆不係此場屋之聲亦不足以名世吾<lb/>
曹相與勉之愛厚不覺費辭其所以相期者逺也<lb/>
<pb n="KR4d0243_SBCK_053-16b"/>
　　増釋南陽活人書序<lb/>
世以醫為難醫家尤以治傷寒為難仲景一書千古不<lb/>
朽蓋聖于醫者也本朝累聖篤意好生務使方論著明<lb/>
以惠兆庶積而久之名醫輩出如蘄春之龎泗水之楊<lb/>
孫晁張銳諸公未易悉數無求子朱公肱士夫中通儒<lb/>
也著南陽活人書尤為精詳吾鄉王君作肅為士而習<lb/>
醫自號誠菴野人以活人書為本又博取前輩諸書凡<lb/>
數十家手自編纂蠅頭細字參入各條之下名曰増釋<lb/>
南陽活人書可謂勤且博矣自言暮齒駸駸不欲為私<lb/>
<pb n="KR4d0243_SBCK_053-17a"/>
藏將版行于世來求一言余好醫而不能學與之論辨<lb/>
皆有據依學者可按而求求而得其用始知此書之為<lb/>
有功也然嘗聞之老醫京師李仁仲之子云前朝醫官<lb/>
雖職在藥局方書而階官與文臣同活人書既獻于朝<lb/>
蔡師垣當軸大加稱賞即令頒行而國醫皆有異論蔡<lb/>
公怒始盡改醫官之稱不復與文臣齒不知當時異論<lb/>
之詳若許學士知可近世推尊其術本事方之外為活<lb/>
人指南一書謂傷寒惟活人書最要最備最易曉最合<lb/>
于古典余平日所酷愛觀許公之言則無求子所著可<lb/>
<pb n="KR4d0243_SBCK_053-17b"/>
輕訾乎因併書之<lb/>
　　鄭屯田賦集序<lb/>
先生姓鄭氏唐之名族後累世居福州少時以孝文集<lb/>
書囊為殿帷賦魁其鄉繼以玉路建太常賦入太學人<lb/>
多傳誦尋寓四明開門受徒來者雲委躬孝友之行該<lb/>
貫羣經多有講解旁通子史百家年至四十五紹興三<lb/>
十年始登科文備衆體尤工于賦源流李唐諸名公出<lb/>
入三元元祐二李之間集古人所長而藻思絶人興寄<lb/>
高邁聞見層出講明題意立詞用韻精切平妥古語隨<lb/>
<pb n="KR4d0243_SBCK_053-18a"/>
用奔湊筆端而一語不出程度之外元祐有域中有四<lb/>
大先生作域中四大王居一有輿議稱太平人猶議其<lb/>
率先生有太平無象皆突過前人不可企及讀之熟知<lb/>
之深者方服其理明而辭順蓋古文之有韻者也鑰年<lb/>
及弱冠侍親游宦而歸始得登門時亦粗成賦篇及見<lb/>
先生機杼望洋向若而嘆一意摹倣先生時猶未第間<lb/>
作一篇俟諸生既畢始出之迥出人上視瞠乎若後者<lb/>
又引進之嘗曰前四韻固當加工然皆有規矩前輩以<lb/>
妙意英詞震耀人耳目者多在後四韻而學者忽之致<lb/>
<pb n="KR4d0243_SBCK_053-18b"/>
讀者無味雖舜琴歌南風可謂傑作先主猶曰後三韻<lb/>
皆空矣其嚴如此閱諸生所作語雖工或引經史全句<lb/>
屬對可觀而意不貫者皆所不取每令人讀堯舜不能<lb/>
化朱象大舜五十而慕富嵗子弟多賴等賦以為韻韻<lb/>
有意终篇尚有餘味可以為法或有一字切題既不可<lb/>
對而又與題字相犯者謂不若寘之送聨如以禮為翼<lb/>
之以翼星而配禮之類先生作詔諸儒講五經則曰厥<lb/>
後孝章開白虎之名蓋亦遵于此詔魯秉周禮云不然<lb/>
何以韓宣子見易象與春秋知周禮之盡在魯鑰服膺<lb/>
<pb n="KR4d0243_SBCK_053-19a"/>
有素既沾殘膏以竊名第老猶不敢忘命兒輩收纂先<lb/>
生舊作僅得三十篇兒輩又以鑰少作八篇綴于後此<lb/>
編不惟筌蹄而已亦不求傳于世區區辭費如許不惟<lb/>
人笑之亦竊自笑姑使子孫知師承之自爾先生諱鍔<lb/>
字剛中官至屯田郎嘗為主上小學教授近録其後又<lb/>
特加贈官云<lb/>
　　法華經顯應録序<lb/>
西竺之教其高處至不可思議有厯劫贊揚所不能盡<lb/>
其神通發現攝魔救苦雖非人力所及皆其餘事也然<lb/>
<pb n="KR4d0243_SBCK_053-19b"/>
其教所以盛行于世者亦賴此為多法華經凡三譯而<lb/>
鳩摩羅什所譯舉世誦之功徳効驗昭然顯著傳記所<lb/>
載非一蓋此經實如來祕密藏非思量分别之所能解<lb/>
故其神異如此鄉僧宗曉朝夕誦習嘗刺血書之又集<lb/>
古今簡䇿之言凡一百五十事遂成巨編皆有依據將<lb/>
版行于世以助流通一日訪其所居蕭然自適與之語<lb/>
貫穿教秉問何以不出領衆曰非所敢當也因出此書<lb/>
求余為序余笑曰黄面老子本不欲言大藏所見與夫<lb/>
龍宫海藏之所祕無邊無盡其實本不曽言況此經之<lb/>
<pb n="KR4d0243_SBCK_053-20a"/>
外見于餘之餘者乎子既集之而余又序之耶請不已<lb/>
漫書以授之且語之曰子欲了此而後游方他日一登<lb/>
寳所悟明本性筌蹄且將忘之而况此乎曉曰唯<lb/>
　　聰老語録序<lb/>
余頃投閒門可羅爵有僧以徑山聰老書來求寺記甚<lb/>
勤再三辭之不惟與聰無半面身隠言遜何能屬文徑<lb/>
山之名甲于東南一燔之後欲興瓦礫為寳坊兩宫賜<lb/>
予檀施山委舊觀鼎新又大過之宜得玉堂金閨之英<lb/>
為之登載顧乃訪老朽于寂寞之濱何耶僧曰寺倚神<lb/>
<pb n="KR4d0243_SBCK_053-20b"/>
龍為命率衆致禱肸蠁昭答欲以屬公余感其意而為<lb/>
之辭晩歸朝行始與之識退然老衲也再相過忽已亡<lb/>
矣其徒集六㑹語刊之求序余不能學佛莫知師之所<lb/>
至但見臨濟揚岐之下曰白雲端曰五祖演曰佛眼逺<lb/>
皆古徳之光明傑特者逺傳行雪堂行傳光晦菴以及<lb/>
師其相付囑又非他人茍然之比光將示寂以行所付<lb/>
法衣集衆書偈以授師偈曰再來毒種元聰侍者叵耐<lb/>
吾宗滅汝邊也我今高枕百無憂聴子時撾塗毒鼓叢<lb/>
林遂有毒種之稱聚徒說法三十年自雪峯來此山法<lb/>
<pb n="KR4d0243_SBCK_053-21a"/>
席大振復成金碧之區人謂為國一後身則師之所得<lb/>
者可知矣讀者其自參之<lb/>
<pb n="KR4d0243_SBCK_053-21b"/>
</p>
<p>
攻媿集卷五十三<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_054-1a"/>
攻媿集卷五十四<lb/>
　　　　　宋　樓　鑰　撰<lb/>
　記<lb/>
　　中興顯應觀記奉敕撰<lb/>
嘉定三年十一月朔制詔臣鑰顯應觀為國家集福之<lb/>
地自建立以來未有為之記者汝其碑之文成朕當書<lb/>
其額曰中興顯應觀記已而宸翰下頒昭囘之光輝耀<lb/>
千載臣既承命謹拜手稽首言曰百神在天地間昭布<lb/>
森列皇朝咸秩無文非有功不祀其間靈效顯著遠邇<lb/>
<pb n="KR4d0243_SBCK_054-1b"/>
奔走者不過數處而䕶國顯應真君其一也真君崔姓<lb/>
廟在磁州旁為道觀河朔人奉之五百餘年矣靖康中<lb/>
高宗由康邸再使金磁去金營不百里既去謁祠下神<lb/>
馬擁輿肸蠁炳然州人知神之意勸帝還轅孝宗誕育<lb/>
于嘉興先形絳服擁羊之夢生有神光燭天之祥此皆<lb/>
其最著者也中興駐蹕錢塘初置觀于城南尋徙于西<lb/>
湖之濱分靈芝僧寺故基為之祠宇宏麗像設森嚴長<lb/>
廊靚深采繪工緻鐵騎戎卒左出右旋戈鋋旗葢勢若<lb/>
飛動敞西齋堂以挹湖山之秀為崇祐館以處羽衣之<lb/>
<pb n="KR4d0243_SBCK_054-2a"/>
流稱其為大神之居高宗脱屣萬乗嘗同憲聖臨幸以<lb/>
丹堊故暗賜金藻飾一新既又三十餘年矣皇帝皇后<lb/>
聿追祖考之意載命興葺復賜緡錢二萬俾都監右街<lb/>
鑒義主管教門公事明素大師陳永年買田以増齋供<lb/>
之費所以妥靈而錫福斯民者甚至是誠不可以無紀<lb/>
也竊攷神之所自不知者以為北魏之伯淵其知者以<lb/>
為後漢之子玉雖皆名公而實非也續會要等書亦不<lb/>
詳諦或誤後人唐武德元年置磁州貞觀元年州廢而<lb/>
以滏陽屬相至永泰初始復舊仁宗實録景祐二年封<lb/>
<pb n="KR4d0243_SBCK_054-2b"/>
崔府君為護國顯應公且言府君貞觀中為相州滏陽<lb/>
令再遷蒲州刺史史失其名在滏陽有愛惠民為立祠<lb/>
後因葬其地咸平二年始賜府君之廟而京師北郊及<lb/>
郡縣奉之如嶽祠至是因民之所信嚮而封崇之故詔<lb/>
曰惠在滏邑恩結蒲人又曰按求世系雖史逸其傳尸<lb/>
祝王官而民賴其德使果為子玉與伯淵安得謂史逸<lb/>
其傳歟元符二年即舊號封王大觀賜廟額政和賜冠<lb/>
冕七年加封䕶國顯應昭惠王宣和三年郡守韓景朝<lb/>
辭承上命葺治祠曰敷靈觀曰顯應且按舊碑為之記<lb/>
<pb n="KR4d0243_SBCK_054-3a"/>
其説略與實録同又言唐太宗夢得之俾詔入覲刺蒲<lb/>
州河北採訪使因命刑曹曹弋編録神之靈迹五十餘<lb/>
條傳于世淳熙十三年奉光堯聖旨改封真君然至今<lb/>
以府君為號者尤見其本于為令也初命延福宫使安<lb/>
德軍承宣使張去為為提舉官傳子及孫延慶復庀此<lb/>
職宣力于觀為多道士初止十餘人今益以衆田止百<lb/>
餘畝今益以廣啓觀門而許士庶祈禬咸有定期季夏<lb/>
六日相傳以為府君生朝都人無不歸嚮駢擁竟夕尤<lb/>
為一時之盛孟冬十日又謂為府君朝元之節或云以<lb/>
<pb n="KR4d0243_SBCK_054-3b"/>
是日上升禁庭皆設齋醮北人之寓居者是日亦必至<lb/>
焉乾道六年遣使賀金國正旦臣以假吏從行過磁使<lb/>
介而下相率望拜于驛中蓋往來者必致敬行則先禱<lb/>
于西湖之祠歸則潔羞以謝之臣謹摭其始末之實為<lb/>
記而又播以詩云<lb/>
惟漢之司農兮著遺愛于桐鄉使葬我于桐兮必他時<lb/>
之奉嘗繄神之仕兮于滏之陽惠及斯民兮久而愈彰<lb/>
擢刺河中兮任河北之採訪生則祠于舊邑兮歿又冢<lb/>
于其旁神之既遠兮雖尊以姓而逸其名神之威靈兮<lb/>
<pb n="KR4d0243_SBCK_054-4a"/>
信千載之流芳謂子玉與伯淵兮皆流傳之渺茫獨昭<lb/>
陵之詔録兮載顚末之為詳北方之人兮謹廟食而自<lb/>
唐膺累朝之封賜兮誠有赫乎龍光功在社稷兮著明<lb/>
效于靖康神馬乗輿兮實顯祐于高皇始孝宗之方娠<lb/>
兮夢絳衣而擁羊迨震夙之夕兮又神光而發祥敞祠<lb/>
宫之百楹兮繚千丈之周牆儼像設之雄尊兮煥金碧<lb/>
之焜煌仰皇明之臨御兮未嘗求福而專鄉灑奎畫以<lb/>
寵嘉兮粲鳯翥以龍翔前三茅而後太乙兮與四聖而<lb/>
相望肆隂隲而黙相兮鞏國勢于無疆上宫掖而下士<lb/>
<pb n="KR4d0243_SBCK_054-4b"/>
民兮藉神休而禬禳偉明神之英烈兮夫豈斂惠于一<lb/>
方願謁于上帝兮掃欃槍而殄豺狼吾君将中天下而<lb/>
立兮開壽域于八荒神亦歸其所兮報何可忘<lb/>
　　重修太常寺記<lb/>
禮樂一也舜命伯夷作秩宗典朕三禮曰夙夜惟寅直<lb/>
哉惟清無他言也命䕫典樂教冑子而及詩言志歌永<lb/>
言聲依永律和聲八音克諧無相奪倫䕫亦曰於予擊<lb/>
石拊石百獸率舞又曰戛擊鳴球以至鳥獸蹌蹌蕭韶<lb/>
九成鳯凰來儀何樂之詳也三禮之書樂亦在焉而名<lb/>
<pb n="KR4d0243_SBCK_054-5a"/>
書皆以禮春官掌邦禮而大司樂以下屬焉則夷䕫之<lb/>
任已歸于一矣為樂設官十餘自中大夫而下府史胥<lb/>
徒凡一千三百餘人其間上中下瞽至三百人眡瞭又<lb/>
三百人而舞者衆寡尚無數抑何其備也孔子之時禮<lb/>
樂已缺其觀于周而歴聘諸國志固在于行道未始不<lb/>
切切于二者故問于老耼問于萇弘止以論語一書求<lb/>
之執禮固所雅言而言樂為尤衆至聞韶而不知肉味<lb/>
且曰不圖為樂之至于斯也所感深矣與人歌而善必<lb/>
使反之而後和之説者或不知此章之意蓋鄉人邦國<lb/>
<pb n="KR4d0243_SBCK_054-5b"/>
所用之外樂歌多失其聲苟聞歌而善必使再歌之所<lb/>
謂和之者又得此一詩之聲矣太史公知之言三百五<lb/>
篇孔子皆絃歌之以求合韶武雅頌之音禮樂自此可<lb/>
得而述故曰吾自衛反魯然後樂正雅頌各得其所豈<lb/>
苟云乎哉自太師摯適齊至少師陽擊磬襄入于海亦<lb/>
多不得其説摯而下皆樂工散之四方夫子謹志之如<lb/>
有欲用則皆知其所之殆所謂樂失求諸夷者耶安上<lb/>
治民莫善于禮夫人而能知之至于移風易俗莫善于<lb/>
樂烏可不求其故哉今又幾二千年禮既多廢樂尤失<lb/>
<pb n="KR4d0243_SBCK_054-6a"/>
之皇朝累聖非不講明所謂禮者尚可求之簡冊一時<lb/>
鉅公樂樂甚盛卒不可復古蓋其本已亡矣樂之本在<lb/>
聲無知之者而力求于尺度秬黍之未為可歎也近世<lb/>
陳氏兄弟禮樂二書流傳于世禮尚可攷樂亦名與器<lb/>
而已耳高宗嗣歴庶事草創而卿列不以一日廢迨駐<lb/>
蹕錢塘以法惠僧寺東偏隙地為敕令所又街之東則<lb/>
為容臺尚不足以盡設禮樂之器遇閱習則列宫架于<lb/>
法惠寺中紹興三十一年少卿王公普始請易地會敕<lb/>
局中廢遂遷焉中為寅清堂耽耽夏屋于是為稱法惠<lb/>
<pb n="KR4d0243_SBCK_054-6b"/>
既廢為懐遠驛又以為臺諫官舍敕局再建于寺之舊<lb/>
處而容臺不移于今五十年矣梁棟墮圯日有覆壓之<lb/>
虞卿少久闕嘉定二年崇慶張君鈞為主簿已歎其不<lb/>
可居既丞胄監又轉而丞于此時司農太府俱舍舊以<lb/>
趨新或謂亦可遷矣君曰此禮樂之司庭宇宏敞位置<lb/>
崇嚴不應輕棄矧盜泉勝母古人所避不若因而增葺<lb/>
之請于朝度材于天邑凡而叢費取其貲而親出納之<lb/>
都下之煩末吏曹之謾欺一切痛革之手賦工直察其<lb/>
勤惰惰者至執扑以抶勤者或釃酒以勞百堵皆興衆<lb/>
<pb n="KR4d0243_SBCK_054-7a"/>
役競勸始于三年之仲冬明年三月八日告畢用工三<lb/>
千五百有奇而内外堅鞏丹堊輝華于舊有加而無不<lb/>
及觀者駭歎謂工于營私者未必如是之敏且辦也發<lb/>
地得泉石刻名曰觀音且曰飲者可以愈疾猶是法惠<lb/>
之舊濬而澄之泉甘且冽結亭其上扁以汲古皆不在<lb/>
調度之數宜其大有不足而反因撙節之有方餘錢三<lb/>
十萬歸之府中而寺有勲臣畫像及書籍嵗久脱落又<lb/>
欲為一碑未能也府帥將作監王君柟復以為助今皆<lb/>
如所圖不愆于素而求記于余余自念老矣豈復為文<lb/>
<pb n="KR4d0243_SBCK_054-7b"/>
頃嵗嘗叨簿正博士少列之命三以家諱而改除終不<lb/>
得進退周旋于其間兹喜寺之新因君之請又欲以平<lb/>
日所聞者自見故弗辭君飽學工辭章沈黙靜重號蜀<lb/>
士之秀而克勤小物乃如此漢之什邡劇邑也辦治有<lb/>
餘力今日葺理官寺朝論翕然稱之每言前後同僚協<lb/>
力以隮登茲不自以為勞其言曰今之天下雖不易于<lb/>
為而于其尚可為之中卒至于不可為者意其無不息<lb/>
之誠且不能充是心以往故也君之所存者如此宜乎<lb/>
見諸實用者有此也寺無他碑乾道七年黄公鈞為壁<lb/>
<pb n="KR4d0243_SBCK_054-8a"/>
記謂後世以儀為禮以器為樂其于聖賢之道遠矣惟<lb/>
儀與器又皆因陋就寡寖非六經之故蓋嘗誦其言而<lb/>
歎息今鐘鼓玉帛具在而官寺又備矣若安上治民移<lb/>
風易俗者可不求其彷彿于古者乎<lb/>
　　台州社壇記<lb/>
台州之北大山綿亘其一支自東而西蜿蜒委蛇至江<lb/>
而止勢若囘顧是為龍顧之山子城據其下官寺在焉<lb/>
城西南隅去儀門百許步為社稷之壇厥位面陽爽塏<lb/>
平曠昔人相攸而為此必不苟也有司不戒日就荒圮<lb/>
<pb n="KR4d0243_SBCK_054-8b"/>
頽垣成蹊蕘牧無禁淳熙己亥正月宗正寺丞沈侯被<lb/>
選來守仲春行祀愀然顧其僚曰是可以奉吾神乎乃<lb/>
命撤而新之臨海令彭仲剛建縣治于煨燼之餘侯知<lb/>
其才舉以任焉首按圖籍斥地之舊繚以周牆數十百<lb/>
丈始治地得仆碑土中洗而讀之蓋政和中所頒社稷<lb/>
壇式也制度明甚横列三壝門各四出中立社稷二壇<lb/>
風師居東雷師雨師居西亦各為壇壇之高二尺有半<lb/>
又為燎壇于風師之東南壝外稍高于諸壇于是悉倣<lb/>
名數因其舊而増築之故有屋四楹為視饌待事之所<lb/>
<pb n="KR4d0243_SBCK_054-9a"/>
既葺新之又增其一為齋潔之地其途北出表以二柱<lb/>
中建臺門嚴闗鍵以守之作于六月朔旦又六旬有七<lb/>
日告成靡金錢五十萬有竒民不知役工不告勤過者<lb/>
肅然始知有地主之敬侯命鑰書之鑰聞古者先成民<lb/>
而後致力于神侯之下車訪民隱飭吏事廩廩乎循良<lb/>
之風而思不倦以終之以是邦被山帶江水旱仍嵗又<lb/>
間有鬱攸之災謂職諸幽者非人力所及故于神無所<lb/>
不致其敬社稷之重其可後乎秋社展禮氣象一新環<lb/>
佩琮琤豆籩靜嘉神貺昭答如在左右繼自今氣淑民<lb/>
<pb n="KR4d0243_SBCK_054-9b"/>
和雨暘時若其必有相之者然則侯之政真知所先後<lb/>
而致力于神者乃所以成民也侯名揆字虞卿秀之嘉<lb/>
興人<lb/>
　　澧陽樓記<lb/>
紹熙四年三月戊寅澧州澧陽樓成于是太守王侯承<lb/>
甫以書屬余為記且曰澧之為州始于開皇後雖廢置<lb/>
不一而柳河東謂自漢以南州之美者十七八莫若澧<lb/>
則在唐已為名郡國朝建隆四年始脱僭竊之餘而為<lb/>
王土乾德二年始隷荆湖北路東接洞庭西連施黔武<lb/>
<pb n="KR4d0243_SBCK_054-10a"/>
陵在其前江陵在其北爲湖廣之孔道承平日久戸口<lb/>
滋蕃嵗輸米以斛計者十五萬養禁旅至三千有畸盛<lb/>
矣建炎之末妖民弄兵倡亂加以劇宼一再攻陷民居<lb/>
官府蕩爲埃煤因以饑饉幾無噍類蓋六年而後定翦<lb/>
除榛棘招集流散僅復城郭之舊今六十餘年矣米輸<lb/>
猶不及盛時十一屯兵百餘人而郡治尤偪小黄堂之<lb/>
前重門相去不能尋丈外逼郡城又有酒壚相直纔于<lb/>
東偏啟一門以通出入心竊隘之訪諸故老或曰酒壚<lb/>
之後舊爲城門兵燬以來閉塞至今倘闢而新之郡之<lb/>
<pb n="KR4d0243_SBCK_054-10b"/>
氣且伸吾民其庶幾乎士民援以請為告于部使者始<lb/>
作新門酒壚既遷斸其故基則古甃宛然言益有驗節<lb/>
費以為資募民以供工官吏勸趨日以就緒外鑿城雉<lb/>
上建華屋即前日之外門為儀門而撤其舊于是治事<lb/>
之廳始得軒豁寛敞而前無蔽障得以挹蘭江之秀俯<lb/>
仙明之洲經始于去年之十二月庚申至是訖工合樂<lb/>
以落之氣象煥然頓還舊觀不敢自以為功也要不可<lb/>
以不紀余因為之太息曰今之為郡者或能以廉白自<lb/>
喜則于營繕之事一切置之恐以擾民而招謗不問其<lb/>
<pb n="KR4d0243_SBCK_054-11a"/>
事之當為與否也前後相承謂非吾責若此樓之于澧<lb/>
陽是可已乎余與侯世有道義之好又為世姻侯之兄<lb/>
弟皆承清白之傳侯里居時恂恂然一長者而莅官遇<lb/>
事人有難及莆田劇邑談笑辦治茲試彫郡謂將日不<lb/>
暇給而能振起固陋興五紀之闕典開一郡之眉目是<lb/>
可記也又攷之地志是邦有浮丘子採藥之仙蹤李羣<lb/>
玉讀書之遺跡又楚之申明以忠孝著晉之車武子以<lb/>
學術顯皆其郡人也先是層城横前重扃壅底士氣亦<lb/>
因以不揚是役也豈惟于隂陽家之言有利于郡其必<lb/>
<pb n="KR4d0243_SBCK_054-11b"/>
有秀士為時而出者侯于是時勤撫以致其庶尚儉以<lb/>
益其富闢庠序以教之後來者又能繼此將寖復承平<lb/>
之盛而賢能以興實自侯發之侯名正功四明人承甫<lb/>
其字也<lb/>
　　真州修城記<lb/>
眞之為州未遠也自唐永淳中始析江都置永正縣南<lb/>
唐為迎鑾鎮皇朝乾德二年升建安軍大中祥符六年<lb/>
以聖像一鑄而成遂以名州而實當江淮之要㑹大漕<lb/>
建臺江湖米運轉輸京師嵗以千萬計維揚楚泗俱稱<lb/>
<pb n="KR4d0243_SBCK_054-12a"/>
繁盛而以真爲首中興以來不復置發運使而山陽通<lb/>
泰之鹽泝江而上商賈輻湊猶爲淮堧大郡佛狸之駐<lb/>
瓜步近在六合之境逆亮之至瓜洲去此無數十里郡<lb/>
居二者之間故亦再罹兵禍朝廷以保障之未固屢飭<lb/>
守臣築城鑿池以爲設險之計林君伯成興役于前及<lb/>
四百餘丈鎮江游奕統制郭君超繼之僅八百丈雖務<lb/>
欲速未底于成嘉定二年八月諸軍糧料院潘君被命<lb/>
出守當兵荒饑饉之餘幾不成邦既屬以勞來安集之<lb/>
政又以城築委之君自下車愛民如子手自摩撫左餐<lb/>
<pb n="KR4d0243_SBCK_054-12b"/>
右粥加以醫藥呻吟疾痛不翅切身之苦視人之飢眞<lb/>
若由己食寢為廢此意孚乎上下通于幽明斯民感悦<lb/>
頓有生意和氣致祥年糓順成劭農通商寖復舊觀乃<lb/>
大肆其力于斯城因前功而増築之合四百六十餘丈<lb/>
基厚六丈上居三之一可列七騎高二十二尺浚濠五<lb/>
百餘丈闊者至一十五丈深稱之女　易土以甓凡鵲<lb/>
臺礮臺武臺角臺　城馬面等甃結堅緻金湯之固巋<lb/>
然與維揚相為長雄足為邊庭之壯觀既又興造葺理<lb/>
自儀門黄堂凡官府公宇大小二十八所合為屋二百<lb/>
<pb n="KR4d0243_SBCK_054-13a"/>
二十六楹郡之内外為之一新朝家以緡錢十萬米七<lb/>
千斛庚費而所用不貲不復有請惟以榷酤之餘及撙<lb/>
節用度以充之斯已勤矣郡之井市與漕臺皆在城南<lb/>
大江之濱議者欲如瓜州之城剏為兩翼自城到江以<lb/>
蔽遮之事重費多未易驟舉余追記未冠時侍親泊江<lb/>
干登鑑遠亭訪之居民指其前曰頃有閧市悉墊于淵<lb/>
江外有沙洲數十里雖隔皇天蕩之風濤而激水北來<lb/>
相侵未已不數年問之宦游者則鑑遠亦為壑矣是知<lb/>
兩翼之城不至江濱則不足恃岸既善隤不知所止又<lb/>
<pb n="KR4d0243_SBCK_054-13b"/>
何恃也將為久計則更宜詳處而審訂之抑又聞合肥<lb/>
之城自乾道修築嵗嵗増葺工費不可數計竹木灰甓<lb/>
出于帥漕二司而工役則又金陵戎帥任之以躋登兹<lb/>
山陽歴陽大率類此今是邦城郭雖就而方有兩翼之<lb/>
議又前者林郭二君之所築已多隳圯尚須隨處補苴<lb/>
又别儲二萬緡豫為後日不時之備繼此者當知今日<lb/>
之艱難益加不測之防則當與揚廬和楚嶺嶭相貫而<lb/>
掎角之勢固矣惟潘氏自紫微舍人以風節名一世君<lb/>
之二父以從子被賞延俱為時吏師先正柯山使君能<lb/>
<pb n="KR4d0243_SBCK_054-14a"/>
輕財重義君實似之自其幼年躬行孝謹篤志問學有<lb/>
不可解于心者行矣而著日進未已嘗宰崑山去之日<lb/>
無以續食及倅京口以荒政自任民以父母稱之今則<lb/>
江之南江之北草木亦知君名制帥既以治最上聞士<lb/>
大夫公論莫不以為循良之冠君則退然未嘗自足也<lb/>
使守邊者誠心體國皆能如君何有北顧之憂哉官僚<lb/>
以郡人公言求記為書大槩尚勉其成云君名友文字<lb/>
文叔婺之金華人<lb/>
　　奉化縣學記<lb/>
<pb n="KR4d0243_SBCK_054-14b"/>
四明六邑奉川為大號難治然俗尚氣而服義秀士尤<lb/>
多治之得其道非難也神文在位郡國始建學張文定<lb/>
公方平謂庠序俶落乎睢渙嗣音乎郟鄏而是邑舊記<lb/>
謂相國清河公士遜出鎮秣陵為椎輪之始蓋寳元初<lb/>
祕書丞于君房為宰以石夫人之廟為縣學自為之記<lb/>
云然且曰願以奉川為縣學始亦可以知吾邑儒風之<lb/>
興舊矣宣和中周君因徙于邑治之東面勢益勝未幾<lb/>
舍法罷廢為亭傳又遭弄兵者燬焉紹興九年榮君彜<lb/>
復新之于今五紀棟宇寖壞圮陋不可復支永嘉宋君<lb/>
<pb n="KR4d0243_SBCK_054-15a"/>
始至謁奠顧瞻廟像愀然曰教化根本之地不振如此<lb/>
何以示斯民之欲謀焉未遑也財用之空乏期會之迫<lb/>
遽固已不勝其應而連嵗大祲愈不暇給政成欲去介<lb/>
介若不滿邑士汪君伋素好為鄉里義事聞之謂其弟<lb/>
份曰是吾曹責也不待勸率不謀于衆以身先之首創<lb/>
大成殿増廣舊址不日而成一木一瓦皆不苟設必欲<lb/>
堅緻宏敞為久遠計重立先聖先師十哲之像儀門兩<lb/>
廡以次興作前有墨池濬而廣之方正清深冰壺澄澈<lb/>
南山千尺倒影其中輪奐翬飛照映江縣為費不貲曽<lb/>
<pb n="KR4d0243_SBCK_054-15b"/>
無吝色乃季夏戊申宋君率僚佐士夫釋菜學宫用以<lb/>
掲䖍妥靈觀者如堵驚嘆贊美以為前此未有而民不<lb/>
知役也于是里中善士董安嗣徐如松等三十有二人<lb/>
爭趨競勸相與再建駕説之堂挾以直廬傍列諸齋庖<lb/>
湢廥廩器用畢備凡為屋四十楹又以去嵗始有自右<lb/>
學登科者為闢射圃以勸方來舉梁之初屬鑰為之文<lb/>
今既崇成又託以記鑰世居奉川高祖正議先生教授<lb/>
邑中寳元學記預名刻石尋掌鄉校前後幾三十年始<lb/>
為郡人然五世皆反葬境内區區封邑猶不敢捨辭不<lb/>
<pb n="KR4d0243_SBCK_054-16a"/>
獲命敢告于里人曰令尹洎諸賢所以惠吾邑者至矣<lb/>
自爾必能相勉以學相高以文躡儒科登膴仕使吾邑<lb/>
簪纓日盛爲四方榮觀則今日之舉斯爲稱矣然孟子<lb/>
有曰謹庠序之教申之以孝悌之義頒白者不負戴于<lb/>
道路矣是殆與今人論學之意不同何耶孔子之教人<lb/>
亦必曰弟子入則孝出則悌蓋庠序所以申孝悌孝悌<lb/>
之義明則老而負戴于道者少者必從而代之以此爲<lb/>
庠序之效不爲利禄地也誠能因今之學行古之意月<lb/>
書季攷不害進取而父兄之告語師友之講習率以孝<lb/>
<pb n="KR4d0243_SBCK_054-16b"/>
悌為先此義既明則凡學于此者施于家則為孝子順<lb/>
孫出而仕則為忠臣良吏蹌蹌濟濟化及里閭寖有不<lb/>
負戴之風幾于一變而至道者將以此望吾黨之士豈<lb/>
直為是觀美而已哉宋君名晉之字正卿悃愊無華三<lb/>
為邑長皆以儒術飾吏事首欲興學迄于有成邑人紀<lb/>
之實鑰之同年生也<lb/>
　　安慶府修學記<lb/>
舒本羣舒之地于今最為佳郡灊皖之勝欲游而不遂<lb/>
見從宦擁麾而之焉者輒企慕如登仙然嘉泰二年嚴<lb/>
<pb n="KR4d0243_SBCK_054-17a"/>
陵詹侯下車以寛明之資臨淳古之俗平易近民因其<lb/>
俗而施之政未幾坐以無事顧謂僚屬曰官府俱飭而<lb/>
黌舍不稱兹不可後乃即其舊而增葺之學始建于紹<lb/>
興八年中更繕修嵗久圯壞以某年庀工至某月日訖<lb/>
役煥然一新郡人謂役不及我而躋登茲願有以紀之<lb/>
教授王君君玉度以書來余與詹侯俱壻王氏而侯為<lb/>
尊行知其賢有年矣以西樞之子謙厚廉介所至有聲<lb/>
績而飾以儒雅澄江既以政最舶使尤著清節謂文翁<lb/>
興學于蜀變巴夷如鄒魯翁實舒人尤敬慕之故未暇<lb/>
<pb n="KR4d0243_SBCK_054-17b"/>
他事而首屬意于庠校可謂知所先務矣舒之人將何<lb/>
以報之侯非有望于報也惟爾父兄相與率其子弟益<lb/>
進于學亦因其淳古之習而文之以儒術不必以取科<lb/>
級之多寡為輕重文翁既祠于學如漢大司農朱邑以<lb/>
一嗇夫而遺愛傳于千載周瑜以文武才略獨步江湖<lb/>
間其名尤高皆郡人也誠使異能之士間出為國家用<lb/>
如前數公豈非侯之望于斯郡者尚勉之哉<lb/>
　　黃州貢院記<lb/>
黃岡東南佳處也大江東下赤壁西峙武昌夏口鼎立<lb/>
<pb n="KR4d0243_SBCK_054-18a"/>
相望其在皇朝王蘇二翰林一以州馳名一以坡自命<lb/>
皆千載傑特之偉人竹樓雪堂既壞復葺風流文獻至<lb/>
今增重近時郡太守博士皆不輕其選秀士亦彬然出<lb/>
矣建炎兵燬以來秋賦多附他邦乾道七年始試于州<lb/>
而因陋就簡寓貢闈于庠校三載必一毁撤既非所以<lb/>
作士氣而學宫寖以頽靡州人病之嘉定二年四明高<lb/>
君仲遠來守承開禧兵戍之餘日不暇給首謁夫子廟<lb/>
嘆其弗葺已甚未遑他務與教授李君宗勉飭而新之<lb/>
廊廡齋舍以次興立而大比又近不可復蹈前轍亟相<lb/>
<pb n="KR4d0243_SBCK_054-18b"/>
與謀得驛舍遺址鳩工調度分委僚屬創貢院五十餘<lb/>
楹庀工于二月丙寅訖役于五月己丑重門正㕔攷試<lb/>
分位左右長廊庖湢吏舍備具嚴整費緡錢五百萬米<lb/>
二百斛悉出于撙節之餘民不知役工不告勞而八十<lb/>
五年之闕典一旦復興父老謂承平殆亦不及士類歡<lb/>
奮氣象振發且請記之仲遠與余有中外之好相與素<lb/>
厚以書來委且曰去中秋才月餘願即為屬筆以慰千<lb/>
里之望余為之欣然且曰仲遠長余一嵗恂恂似不能<lb/>
言與人語如恐傷之月評以長者稱兩乘貳車而後試<lb/>
<pb n="KR4d0243_SBCK_054-19a"/>
郡撫字固所長不謂振起事功敏辦如此高氏蓋名家<lb/>
也高宗皇帝中興初駐蹕錢塘始建太學妙選師儒先<lb/>
侍郎首為國子司業豈惟文行經學足以表率士林馳<lb/>
名京師規繩具舉未幾車駕幸學擢貳儀曹至今四海<lb/>
尊仰之仲遠其次子也居家孝友恪守家法故為政彫<lb/>
郡知所先後士子尚勉進學業以稱使君期待之意使<lb/>
人物聲望與江山相高二翰林有靈實寵嘉之仲遠名<lb/>
得全朝散大夫云<lb/>
　　建寧府紫芝書院記<lb/>
<pb n="KR4d0243_SBCK_054-19b"/>
建寧當閩浙之衝是為孝宗皇帝龍潛之舊雖宦游不<lb/>
得一至其地聞其山川聳秀武夷諸山皆非塵境蓋八<lb/>
州之門戸也鍾為英傑古今相望士夫多挺挺尚氣節<lb/>
秋賦動踰萬數薦送率八十餘人儒風最盛學有生徒<lb/>
三百分十二齋猶不足以容之今郡侯寳謨閣直學士<lb/>
諫議李公鎮臨以來治行稱最百廢具舉功利及物不<lb/>
可以數計周知而尤篤意于教養顧瞻府庠悉加葺治<lb/>
猶以為未能甚稱樂育之意謂晉范甯之守豫章大設<lb/>
庠序資給衆費一出私禄心實慕之乃捐俸錢三千餘<lb/>
<pb n="KR4d0243_SBCK_054-20a"/>
緡度地于學之東西兩隅廣為四齋鳩工于嘉定三年<lb/>
仲冬朔旦訖役于明年二月之望脩廊廣厦翬飛跂翼<lb/>
名齋以志道據德依仁游藝以其前挹紫芝之峯扁曰<lb/>
紫芝書院蓋前所未有也財不費于官斂不及于民増<lb/>
弟子員又廣田疇以豐其儲舉郡之士歡奮感勵咸請<lb/>
記之公學有家傳伯仲競爽且素號博洽富于文詞不<lb/>
以自有乃列致郡博士暨學職諸生三百餘人之請貽<lb/>
書以屬于鑰顧年侵氣索何以承命勉為之言曰諌議<lb/>
此舉固已甚偉當屢書以傳後若名齋之義其待學者<lb/>
<pb n="KR4d0243_SBCK_054-20b"/>
尤深矣是四者出于先聖之言學之大端莫過于是道<lb/>
者百聖之所傳非可以須㬰離不志于此則易以流遁<lb/>
必至惑于異端德者誠也經之言德必以偽對之以是<lb/>
決知德之為誠據此一誠可以終身行之仁之為器重<lb/>
其為道遠苟能依之形于參倚之際非學之要乎德不<lb/>
可言志仁不可言據藝不可言依言之各有攸當也或<lb/>
謂藝成而下聖人以游言之疑其為可輕是不然所謂<lb/>
藝者非如今之技藝乃禮樂射御書數古所謂六藝是<lb/>
也稽之禮經各有名數先王設教及人之幼少眞淳未<lb/>
<pb n="KR4d0243_SBCK_054-21a"/>
散之時使習而熟之則身在有餘不可勝用君子未有<lb/>
不兼此而能為全德者今禮壞樂亡射御號為武事數<lb/>
亦不復見惟六書可傳士又罕垂意焉夫謂之小學謂<lb/>
小年所當學非曰學之細也洒掃進退尚由此可以上<lb/>
逹而況六藝乎苟能盡力于三者而游于此則為士庶<lb/>
幾于備矣學者其毋忽于名齋之義勉而進之以答諫<lb/>
議之賜豈以科舉利鈍為吾儒之盛衰耶本朝庠校權<lb/>
輿乎睢渙嗣音乎郟鄏寳元中詔建州立學賜田五頃<lb/>
至慶歴四年郡邑始得立學熙寧設官分教建州首置<lb/>
<pb n="KR4d0243_SBCK_054-21b"/>
教授一員諸郡亦未之有元豐又賜田十頃則知是邦<lb/>
之學國家最所屬意尤在他郡之先也或曰郡既有學<lb/>
而復有書院不既多乎是又不然潭之嶽麓衡之石鼓<lb/>
南康之白鹿皆此比也古者家有塾黨有庠術有序國<lb/>
有學以今準之百里之邑千里之郡其為學當有幾所<lb/>
而謂此為多乎姑誦所聞以謝諫議及多士之意若公<lb/>
餘詣學與郡博士講明經術以訓迪好學之士則諫議<lb/>
之任也鑰何敢贅為之辭<lb/>
攻媿集卷五十四<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_055-1a"/>
攻媿集卷五十五<lb/>
　　　　　宋　樓　鑰　撰<lb/>
　記<lb/>
　　麻姑山顔魯公祠記<lb/>
顔魯公嘗為撫州刺史至今有南城縣麻姑僊壇記南<lb/>
城今屬建昌軍郡人祠公于僊都觀中曽南豐一記論<lb/>
公之風節備矣正平張公戒又發明邪正禍福之説尤<lb/>
為著明張南軒已謂無可言者于是糸之以辭使祠者<lb/>
歌之以侑神然則後來者可無作矣慶元六年觀遭火<lb/>
<pb n="KR4d0243_SBCK_055-1b"/>
災祠宇灰燼巨石皆毁裂大鐘亦融液不可尋而公之<lb/>
碑獨儼然人益敬之太學甯君居麻姑山下與觀相望<lb/>
慕公之為人以私財撤而新之求記于余又以李盱江<lb/>
麻姑山賦求宇文樞密之書余雖不識甯君而嘉其好<lb/>
古以扣工部尚書何公公曰此山與吾月湖山莊皆同<lb/>
郡嘗建一閣于觀門之西藏書萬卷餘以效李公擇山<lb/>
房之舊因亦與甯氏游且促余記之魯公事業載新舊<lb/>
二史然得南豐正平二記而幽光發越不容贅詞獨惟<lb/>
公既親爲僊壇記眞有意于神僊之説故附會者亦衆<lb/>
<pb n="KR4d0243_SBCK_055-2a"/>
姑以為作尉時或謂子有金骨可以為僊又謂希烈使<lb/>
人刺之公曰吾服殷七七丹在頂解金帶與之故得縊<lb/>
死而全其首領及其既死又有寄書小顔家之説皆方<lb/>
士之言無所取信固不必辨觀公視烈火滿坑忠憤一<lb/>
發徑欲投其中賊徒捄而得免當是時豈暇顧身首之<lb/>
全否耶因誦平日所聞以授甯君使刊之以袪世人之<lb/>
惑亦不失曾張二公之本意又與盱江一賦詞旨暗合<lb/>
云甯君名式聚族頗衆又多為儒甯氏未艾則公之祠<lb/>
亦賴以不壞矣<lb/>
<pb n="KR4d0243_SBCK_055-2b"/>
　　廣德軍范文正公祠記<lb/>
文正范公勲業在國史其祠于廣德則已具見于内相<lb/>
浮谿汪公之記兹以祠宇久圯不修從弟鏞以嘉定二<lb/>
年為郡博士撤而新之求記于鑰語之曰文正公盛德<lb/>
絶識才兼文武非贊揚所能盡然大要在立志不苟而<lb/>
已耳方在貧約則朝暮甘虀粟之味既已富貴則子弟<lb/>
均布帳之清在海陵為一倉官而築海隄數百里在桐<lb/>
川為一獄掾而所立已卓然如此一馬微矣居則鬻以<lb/>
養士去又鬻之徒步而歸其跋乞米帖云顔魯公唐朝<lb/>
<pb n="KR4d0243_SBCK_055-3a"/>
第一等人而饘粥不繼非所謂君子固窮者歟又有家<lb/>
書云老夫平生屢經風波惟能忍窮故得免禍公之所<lb/>
存類如此此其所以大過人者故曰志士不忘在溝壑<lb/>
勇士不忘喪其元公之自處直欲追古人而友之故其<lb/>
見于行事亦非今人所能及也學既奉公之祠則為士<lb/>
者無徒慕公之名位當求其所以致此者鑰既為推公<lb/>
之所以致此者而為之記又因以勉吾弟與吾黨之士<lb/>
鑰雖老尚當相與思古人與稽之義云<lb/>
　　鄞縣經綸閣記<lb/>
<pb n="KR4d0243_SBCK_055-3b"/>
始慶歴七年荆國王文公宰明之鄞縣元祐中縣治建<lb/>
閣以紀遺愛名曰經綸肖公之像而祠其下俯仰百餘<lb/>
年間嘗再興于紹興淳熙而又廢壊紹熙五年知縣事<lb/>
莆陽吳君泰初新之起于三月戊寅踰月而訖工舊觀<lb/>
復還而有加焉求記于郡人樓鑰鑰以史牒攷之公為<lb/>
縣時世當承平公方讀書為文章率三日一治縣事垂<lb/>
意斯民為之起隄堰決陂塘為水陸之利貸榖于民立<lb/>
息以償俾新陳相易興學校嚴保伍又刻善救方立縣<lb/>
門外邑人便之此相業之權輿也公之于鄞厚矣觀經<lb/>
<pb n="KR4d0243_SBCK_055-4a"/>
游之記皆為農田而行歴東西十有四鄉鄉之民畢已<lb/>
孚事而遂歸上書外臺極論浚河捕鹽利害則公之為<lb/>
政可知詩文之傳于世為鄞而作者班班也鄉有五先<lb/>
生鑰之五世祖及王公杜公皆與之定交是以教化興<lb/>
行學者競勸後有憶鄞及憶東吳太白山等詩則又知<lb/>
公之戀戀于鄞也熙寧遇主千載一時盡以所行于鄞<lb/>
者推廣之嗚呼使一時奉行者皆能如公之在鄞則天<lb/>
下豈以為病哉天下雖病之然吾邑人之于公不敢忘<lb/>
也故尸而祝之以至于今若吳君可謂知務矣政成且<lb/>
<pb n="KR4d0243_SBCK_055-4b"/>
去如始至然一新縣樓出于人之樂輸以其餘材又為<lb/>
此舉蓋將以表先正仁民之效慰父老甘棠之思而示<lb/>
後日循吏之勸一舉而三善具非直為是觀美而已也<lb/>
　　定海縣淮海樓記<lb/>
慶元五年十月甲戌慶元府東海縣淮海樓成主簿陳<lb/>
君廣孫求記于余問樓何以名曰秦公少游初筮之地<lb/>
也舊有此樓碎于建炎兵火至是始得再作退而攷之<lb/>
國史有傳云元祐初調定海主簿信矣又求于文集則<lb/>
絶無一語及之訪諸父老相去百餘年間耳目所不接<lb/>
<pb n="KR4d0243_SBCK_055-5a"/>
不可得而攷矣公受知于東坡王荆公本欲以大科發<lb/>
身俯就進士舉實與先祖少師同在元豐八年丙科家<lb/>
藏小録淮海獨掌牋表蓋其布衣時名已重矣然亦不<lb/>
聞仕鄉邑之詳謂公鄙夷吾鄉而不出一語耶則公所<lb/>
至必有詩文不應于此獨爾頃游括蒼公之故迹班班<lb/>
可見水邊沙外之詞後人作為鶯花亭登臨賦詠猶使<lb/>
人想見風度樓今在簿領官舍余未及登也聞其東望<lb/>
大海浮天浴日之波殆無津涯大江自東而南西抵郡<lb/>
城横陳樓前潮汐往來風帆浪舶尤為壯觀北有蛟門<lb/>
<pb n="KR4d0243_SBCK_055-5b"/>
招寳伏龍之山南有長山太白諸峯一覽而盡得之此<lb/>
宜公之所甚樂豈亦有詩文而遺佚不傳耶公未第前<lb/>
一年嘗自題其閒居集之首曰將赴京師索文稿于囊<lb/>
中得數百篇辭鄙而悖于理者輒刪去之豈後來亦嘗<lb/>
取少作而刪之耶陳君元樞之子宦學有家法知所向<lb/>
慕故一官雖小慨念前聞人而興斯樓及瓜且去矣必<lb/>
欲記此余既喜其意因又念一時諸公與公同時秉鈞<lb/>
怙權富貴隆盛者多矣由今觀之雖窮達賢否之不同<lb/>
同歸子盡彼或甚達而民無稱至有搢紳所羞道者公<lb/>
<pb n="KR4d0243_SBCK_055-6a"/>
以軼羣奇才為蘇門上客賦似屈宋詩凌鮑謝壯猶碩<lb/>
畫直欲鞭笞二虜而困于煩言陷于黨人僅得一校勘<lb/>
黄紙書籍爲正字史院編修官遂倅杭州監處州酒竄<lb/>
郴及横雷坎壈流離醉臥古藤一笑而終亦可悲已而<lb/>
聲名至今暴白家有其書望之如神仙然其所經行之<lb/>
地了無片言可尋猶為士夫愛慕如此然則士之立于<lb/>
世可不知所擇乎鶯花亭詩祭酒芮公國器一章最佳<lb/>
人言多技亦多窮隨意文章要厎工淮海秦郎天下士<lb/>
一生懷抱百憂中余嘗誦而悲之因併記焉<lb/>
<pb n="KR4d0243_SBCK_055-6b"/>
　　東萊吕太史祠堂記<lb/>
乾道淳熙間儒風日盛晦菴朱公在閩南軒張公在楚<lb/>
而東萊吕公講道婺女是時以學問著述為人師表者<lb/>
相望惟三先生天下共尊仰之而婺人被東萊之教尤<lb/>
深至今名士班班其傳蓋未艾也先生為文靖公之七<lb/>
世孫自正獻公而下名德繼起又為文清曾公之外孫<lb/>
淵源固已甚遠而天資絶人讀書五行俱下少從三山<lb/>
林公之奇游學徒百數卓然出其上博極羣書究通千<lb/>
古興亡治亂之變而耽嗜經學至忘寢食年二十有七<lb/>
<pb n="KR4d0243_SBCK_055-7a"/>
禮闈既擢前列又中博學宏詞科聲名震于都城鑰既<lb/>
忝同登復媿齊年意其為豪俊之士一日相遇則頽然<lb/>
似不能言者殊不稱其名與之坐而敂焉不惟使人意<lb/>
消欽嘆擊服雖定交于是日終不敢以友友也公入館<lb/>
學鑰在敕局又鄰居于百官宅聽教為多亦嘗造婺之<lb/>
寓居留連夜話幾至達旦又六年而再造焉則公已病<lb/>
矣嘗為之歎息曰少為國器長為人師使居大位則必<lb/>
稱物平施庶幾直道之行也而公已矣世間萬物自書<lb/>
之外無一可動其心者推明道德性命之説而不流于<lb/>
<pb n="KR4d0243_SBCK_055-7b"/>
迂盡排佛老異端之論而不至于甚愛惜士友如待子<lb/>
姓而持論不阿别白是否如持水鏡而不事于察著書<lb/>
立言粹然一出于正而克勤小物雖使之仕于州縣亦<lb/>
甘心焉蓋其造詣精深本末具舉用志不分必欲至于<lb/>
聖賢閫域沛乎不見其止也其教人則以孝弟忠信為<lb/>
先以窮經躬行為務故登其門者隨其性質咸有得焉<lb/>
自建炎南渡父祖始寓于婺假官屋以居其地在光孝<lb/>
觀之側八仕雖久而在官之日僅四年故在婺之日最<lb/>
多四方學者幾于雲集横經受業皆在于此晚始買屋<lb/>
<pb n="KR4d0243_SBCK_055-8a"/>
于城之北隅以舊居歸之官公之亡既二十有七載是<lb/>
為開禧之三年邦之士夫及其門人請于郡欲以舊居<lb/>
之半為堂以祀先生郡侯諫議李公大異慨然從之又<lb/>
出錢五十萬屬掌書記宣君繪經理其事前增城主簿<lb/>
潘君頤孫實董斯役郡寮及其門人合力以佐費庀工<lb/>
之初相率持牛酒以犒焉嘉定改元之秋為屋纔十餘<lb/>
楹外門五間祠室及前軒各三間又欲前為一堂扁以<lb/>
麗澤書院以存公之舊且為後來講習之地後為遺書<lb/>
閣以庋平日所著如大事記讀詩記閫範近思録春秋<lb/>
<pb n="KR4d0243_SBCK_055-8b"/>
尚書講議家法祭禮及他書之未成者皆可以傳遠垂<lb/>
後而工費猶未備國子司業王公介與其同門友生謁<lb/>
記于鑰感念疇昔自以宦游不得日陪函丈亦不謂公<lb/>
之蚤歿也老矣公之墓木拱矣雖欲一拜祠下而不可<lb/>
得遂不復辭而書其始末將使吾黨之士自今瞻先生<lb/>
之像如在左右毋忘先生之淑諸人者以自勉且思有<lb/>
以稱賢使君所以風厲振起之意則先生之傳寕有既<lb/>
乎先生諱祖謙字伯恭其季曰祖儉字子約確守素業<lb/>
能世其家頃以忠憤上書貶死江右主上更化念其困<lb/>
<pb n="KR4d0243_SBCK_055-9a"/>
于權倖之手贈直祕閣澤一子學術操行亞于先生恐<lb/>
久而泯沒敢牽聨書之<lb/>
　　平江府瞻儀堂畫像記<lb/>
慶元二年知衢州鄭公若容治行彰聞浙東部使者合<lb/>
詞以最課表于朝某月甲子有旨除直祕閣改知平江<lb/>
府自皇帝踐阼以來垂意民瘼郡太守以異等效膺不<lb/>
次之寵實自公始四方流傳莫不聳動而公之名益顯<lb/>
吳門地大物夥郡務又十倍于西安舊嘗聞吳中士夫<lb/>
言吾邦使君當得三數人以治賓客答牋書理財賦聽<lb/>
<pb n="KR4d0243_SBCK_055-9b"/>
民訟分典之乃可辦治雖若戲言蓋甚言其日不暇給<lb/>
也公精力絶人年侵而彊直不衰今蒙天子親擢以平<lb/>
日臨事不苟之意窮日夜之力以從事于簿書期會宜<lb/>
視前後數公愈勞而無頃刻之閒然下車未幾而治聲<lb/>
已隨舟車而東矣一日貽書于鑰謂郡中自至道以迄<lb/>
于今更郡守一百五十人率有繪像舊在齊雲樓兩廡<lb/>
紹興末年洪公樞密以内相出守嘗建瞻儀堂而列像<lb/>
其中范公參政為之記今又三十六年繪事故暗裝潢<lb/>
寖以陊脱欲盡圖于壁間良工名筆一開生面而以舊<lb/>
<pb n="KR4d0243_SBCK_055-10a"/>
像庋之閣上庶幾可久子為我記之鑰唶曰以繪事為<lb/>
甘棠固他郡所無于浩穰膠擾中公餘豐豫雍容及此<lb/>
非身兼數器之才寧能爾耶舉此一事可以知公之政<lb/>
下轉而上聞天子之用公殆未艾也鑰祖父宣和中嘗<lb/>
以徽猷閣直學士為守遺像在諸公間慮其久或失眞<lb/>
謹以家藏寫照因託公是正之併書始末以塞公命<lb/>
　　慈溪縣董孝子廟記<lb/>
慶元二年某月甲子慶元府慈溪縣重修董孝子廟成<lb/>
邑令朱君堂求記于郡人樓鑰以傳記圖經參攷之孝<lb/>
<pb n="KR4d0243_SBCK_055-10b"/>
子諱黯字叔逹一字孝治㑹稽句章人生後漢時家貧<lb/>
少孤事母盡孝採薪供養甘果美味奔獻于母母甚肥<lb/>
悦比舍有王寄者富而不孝二母各言其子寄聞而銜<lb/>
之伺孝子出苦辱其母孝子知之恐貽母憂黙而不言<lb/>
母既葬斬寄首以祭母墓自囚以告有司和帝釋其罪<lb/>
召為郎不就以壽終句章今之鄞縣也孝子之母嘗寢<lb/>
疾喜飲大隱溪水不以時得于是築室溪傍以便日汲<lb/>
厥疾用瘳溪在今縣南一舍故以慈名溪而又以溪名<lb/>
縣母反葬于鄞鄞為郡太守治所故州邑與其墓側皆<lb/>
<pb n="KR4d0243_SBCK_055-11a"/>
世祠之城之祠宇即其故居先其母塑像在南郭草堂<lb/>
中康憲錢公億迎歸于廟鑰親訪其墓宰木猶存近在<lb/>
城南豈所謂草堂者耶晉虞預㑹稽典録亦載其事但<lb/>
言㑹赦免而不言為郎之詳然至今鄉人猶稱董孝郎<lb/>
中廟也吳之虞翻稱其盡心色養喪致其哀單身林野<lb/>
鳥獸歸懷怨親之辱白日報仇海内聞名昭然光著以<lb/>
為㑹稽英俊之首唐大歴中刺史崔殷作碣徐浩書之<lb/>
亦云其徙居也庭出寒泉其執喪也林集祥鳥無貽一<lb/>
日之憂終報共天之怨又載其六代祖仲舒漢大中大<lb/>
<pb n="KR4d0243_SBCK_055-11b"/>
夫嗣孫字春領廬江太守世為郡中名族既不可詳攷<lb/>
又言環堵已蕪遺記將落意前此必有碑版今不得見<lb/>
矣若董孝名鄉慈溪名縣亦謂之董溪則不可磨也祥<lb/>
符元年冬真宗皇帝封岱禮畢詔賜號純德徴君或云<lb/>
起于錢康憲之請夫孝子豈有意身後名耶發于至誠<lb/>
自不可揜生䝉和帝之恩越九百載而膺章聖之寵然<lb/>
則隱約之士可不慕而勉哉唐神龍中有張孝子無擇<lb/>
墓在慈溪之虎胛山結廬負土有湧泉芝草之異仕至<lb/>
和州刺史比郡中有揚孝子慶自紹聖至宣和刲股割<lb/>
<pb n="KR4d0243_SBCK_055-12a"/>
乳以愈父母之疾者至于五六卒旌表其門孝秀相望<lb/>
蔚為義郡其源流有所自矣元豐間盛君次仲為令嘗<lb/>
書董溪事于碑下建炎改元林君叔豹祠于東山之陽<lb/>
紹興之末戸掾董君鄰攝邑又崇大之為前後二殿前<lb/>
以奉孝子而處其母于内今三十五年矣寖以圯壞朱<lb/>
君始至進謁慨然以為此蓋風化所繫宜為先務顧荒<lb/>
陋如許是闕典也君既以儒雅飾吏剸決如流縣務畢<lb/>
舉以政成之餘一新廟貎視舊增闢首捐俸錢助以餘<lb/>
帑斂不及民給工直如私家人徒見輪奐之美而不知<lb/>
<pb n="KR4d0243_SBCK_055-12b"/>
役莫不驚歎稱服又率邑之士夫酌奠以落之是足以<lb/>
仰贊天子之孝治而示邦人于無窮皆可書故備書之<lb/>
　　嵊縣嶀浦廟記<lb/>
剡壯縣也兩火一刀自古記之晉宋名勝遺跡至多地<lb/>
以豁名以谿之山水俱秀也邑城之北山圍平野谿行<lb/>
其中至四十里許兩山相向愈廹剡之水易于暴漲者<lb/>
以此然水口氣聚所以為壯縣也西曰嶀山巨石突踞<lb/>
水上其下曰嶀浦巖壑奇聳尤為勝絶溪多積沙深淺<lb/>
不等惟此數里間淵渟澄澈不知為幾尋丈潭在石下<lb/>
<pb n="KR4d0243_SBCK_055-13a"/>
為羣魚淵藪相傳中有神物無敢觸犯亦險絶之地也<lb/>
上善濟物侯廟貎像嚴毅夙著威靈據山瞰谿稱其為<lb/>
明神之居谿通曹娥大江山為台越孔道舟車所經無<lb/>
不致敬吉凶響答求夢尤應遠近以雨暘祈禱蒙賜為<lb/>
深時節報謝者相踵畫像以祠于家者俱是也駱氏世<lb/>
為廟史有吳越時公牒稱陳長官祠嘉祐七年鄉貢進<lb/>
士何淹為給事郎太子中舍知縣高安世為記亦云侯<lb/>
姓陳氏為台之仙居令始過此隂有卜居之志秩滿舟<lb/>
覆于下拯之復溺死焉自爾顯靈民遂祠之天福初有<lb/>
<pb n="KR4d0243_SBCK_055-13b"/>
神兵之助而受此封然酈道元之注水經出于後魏已<lb/>
言嶀山北有嶀浦浦口有廟廟甚靈驗行人及樵伐者<lb/>
皆克敬焉若相盜竊必為蛇虎所傷則廟已古矣況台<lb/>
州樂安縣五代時改永安至皇朝景祐四年始改為仙<lb/>
居不應石晉之前已有此名豈侯實為永安縣令後人<lb/>
誤承仙居之名耶正如磁州崔府君國家奉之甚嚴㑹<lb/>
要以為後漢之崔子玉孝宗聖德事跡謂賜名從玉從<lb/>
爰蓋以始生符瑞黙契其名而昭陵實録乃謂唐貞觀<lb/>
中滏陽一縣令也幽冥之事不可究知傳記亦有謂靈<lb/>
<pb n="KR4d0243_SBCK_055-14a"/>
祠間有以剛方之士代之者惟其血食有素授職于朝<lb/>
故封爵之報與臣子不殊也建炎時敵騎入越而叛兵<lb/>
欲犯邑境以神之威不戰而退乾道中曾賜香茗之奠<lb/>
今丞相大觀文謝公布衣時由丹丘赴南宫神已告之<lb/>
富貴之期是舉登科作尉此邑事之尤謹公既登樞筦<lb/>
修職魏君必大率邑人以加封為請慶元改元賜廟額<lb/>
曰顯應公之力也魏君年及八十為一鄉之老既募衆<lb/>
力新其嗣而鑰之子潚適為丞介以請記惟神之姓氏<lb/>
事跡著聞已久潚又能道祠宇祈禬之祥且將捐私財<lb/>
<pb n="KR4d0243_SBCK_055-14b"/>
而刻石併為記之修廟之役劉令君榘先以十萬錢市<lb/>
材魏君以宰木助之周令君悦取以建殿宇始于慶元<lb/>
四年十一月成于六年六月而終始經理者魏君也<lb/>
桐廬縣桐君祠記<lb/>
荆州多荆薊州多薊豫章以木氏都酸棗以棘名邦茲<lb/>
邑以一桐之大垂葢如廬古有隱者採藥求道于此或<lb/>
問其姓則指桐以示之人因稱為桐君故桐江桐谿桐<lb/>
峴皆以此得名既以為縣又因以名郡焉大谿澄澈横<lb/>
其前又一谿出天目至此而㑹一山巋然聳于谿之東<lb/>
<pb n="KR4d0243_SBCK_055-15a"/>
林樾秀潤號小金山上有祠宇肖君之像蓋一方之絶<lb/>
境也新婺州貳車詹君乂民以書來曰家本嚴陵郡中<lb/>
慕桐君之高風來寓邑下念古祠之蕪廢思有以興起<lb/>
之未能也邑尉趙君某公餘為一新之士民稱美思有<lb/>
以登載傳後求記于余昔未冠時嘗侍親過其下雖甚<lb/>
愛山川之清淑曽不能登嵲<graphic n="KR2248" url="https://raw.githubusercontent.com/kanripo/KR-Gaiji/master/images/KR2248.png" mimeType="image/png"/>以致一觴之薦徒誦盧<lb/>
公贊元招僊之詞而去之至今猶屬夢境也夫所謂隱<lb/>
者正欲逃名于世嚴之高士有三人焉子陵隱于漢風<lb/>
節最高而其名終不可泯方干隱于唐又以詩顯桐君<lb/>
<pb n="KR4d0243_SBCK_055-15b"/>
不知為何人身既隱而姓氏竟不傳其殆最優乎余既<lb/>
喜詹趙二君之好事有契夙心因併書之俾刻焉<lb/>
　　建寧府沖應周眞人祠記<lb/>
神仙之説茫乎邈哉有耶無耶不可得而知也以為無<lb/>
者謂以秦皇漢武之力求之而不得故以為必無之殆<lb/>
未必然以為有者則指傳記以為信傳記雖多夸言然<lb/>
耳目所不及者非必無之噫蓋有之矣我未之見也洪<lb/>
内相志夷堅言建之周生事以為丹欲成而失之出神<lb/>
往求而魔又困之勸家人火其尸而無所歸又謂其山<lb/>
<pb n="KR4d0243_SBCK_055-16a"/>
淺陋非神仙所居也嘉定五年學士院權直眞希元建<lb/>
人也為其里浦城周眞人之祠求記于余且示以真人<lb/>
之弟待制公所為行狀及閒樂先生陳公師錫容臺何<lb/>
博士去非所書陳何皆同鄉始末甚明始知内相得于<lb/>
傳聞而未見此三書也眞人天分素高夙有仙骨神既<lb/>
授之又加以眞積力久之功其妻楊氏文公之孫亦有<lb/>
隱操相與枯槁于山林之深及其垂成猶未至于形神<lb/>
俱妙輕舉飛昇之地則世之謂一有遇而遂羽化者又<lb/>
難矣然其精神聚而不散遂著靈響水旱有禱至今猶<lb/>
<pb n="KR4d0243_SBCK_055-16b"/>
能惠其里社里人以其祈禬之明驗聞于府于監司以<lb/>
徹于朝封沖應眞人舊有祠宇因而興葺以侈上賜而<lb/>
眞人之名益顯矣余聞建多偉人山川孕秀非他郡比<lb/>
近閱圖志武夷之外名山無數造化豈故私于一方哉<lb/>
自有宇宙融結自然而秀氣特多人才方興而未艾蓋<lb/>
不止神仙道家之盛也余家于鄞少有四方之志而宦<lb/>
游不出温台粗窮東南之勝欲入閩而終不遂老矣方<lb/>
乞身以歸將隱于四明山中望建安無可到之期第切<lb/>
悵歎而已既為書此且囑希元併與前三公之文刻之<lb/>
<pb n="KR4d0243_SBCK_055-17a"/>
此不復具載云眞人名霞字史卿希元名德秀<lb/>
<pb n="KR4d0243_SBCK_055-17b"/>
</p>
<p>
攻媿集巻五十五<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_056-1a"/>
攻媿集卷五十六<lb/>
　　　　　宋　樓　鑰　撰<lb/>
　記<lb/>
　　遺老堂記<lb/>
乾道辛卯客授來東嘉一日衣冠㑹于黄堂廡下中有<lb/>
蒼顔白髪目光瞭然者心竊敬之人曰此高密郡王曾<lb/>
孫崇道公也遲頃俄揚笏相向字呼我家少師問于君<lb/>
何屬鑰拱而對曰先大父也因言在京師時相與游從<lb/>
如昨日事媿晚出不及知自爾時時造門聞話言祖宗<lb/>
<pb n="KR4d0243_SBCK_056-1b"/>
承平餘百年事之廢興人物之賢不肖内之朝廷典章<lb/>
近之干戈轉徙之詳歴歴言之嘆擊不暇若宗正屬籍<lb/>
之盛他人按圖莫能究舉以叩之了辨如響年踰八十<lb/>
視聽不少衰氣節剛勁門無雜賓獨以事契故厚我一<lb/>
日謂鑰曰予家素貧僑居佛廬他無所用心左右圖史<lb/>
且以永日近闢屋數楹取趙臺卿之言牓以遺老子盍<lb/>
為我記之鑰曰臺卿非公比也彼嘗詭姓遁身以逃鈎<lb/>
黨之禍晚焉著書詞思遺老顧豈得已公以當世宗英<lb/>
嘗驅馳戎馬間得敵要領歸報德齒俱尊為趙氏祭酒<lb/>
<pb n="KR4d0243_SBCK_056-2a"/>
名堂之義不應處此漢子政自以宗室遺老言事必盡<lb/>
今天子廣覽兼聽無間疎戚親親賢賢尤所篤意間平<lb/>
之懿迨無遺賢公于古事今事問無不知豈不能為更<lb/>
生之為而以臺卿自處耶公一笑併以為記<lb/>
　　㑹稽縣寛簡堂記<lb/>
㑹稽縣治之東有地三畝所舊有一堂以溫陵曾魯公<lb/>
嘗為之宰名曰衮繡嵗久圯壞知縣事歐陽季思伋撤<lb/>
而新之前軒後廡又為亭三間以臨河上巖桂官梅分<lb/>
植其間棟宇宏敞丹堊煥然經始于慶元四年孟秋落<lb/>
<pb n="KR4d0243_SBCK_056-2b"/>
成于十月之望求名于余為之名其堂曰寛簡亭曰休<lb/>
心且語之曰文忠公君之四世祖也為郡以寛簡不擾<lb/>
為意故所至民便旣去民思或問公為政寛簡而事不<lb/>
弛廢何也公曰以縱為寛以略為簡則弛廢而民受其<lb/>
弊吾之所謂寛者不為苛急爾所謂簡者不為繁碎爾<lb/>
此士夫均所當法也君承家傳為江右甲族而今之在<lb/>
仕版者才一二君仕中都以才諝自見諸公貴人薦之<lb/>
朝來治劇邑其可不以此言為法乎因為書其扁記其<lb/>
說使刻諸石以自勵且以示後之人縣壯而賦重民為<lb/>
<pb n="KR4d0243_SBCK_056-3a"/>
之困官不勝繁君能以剸劇之餘力及此且再書攷矣<lb/>
尚其勉之行百里者半九十毋忘此言後來者又能率<lb/>
是而行之豈惟文忠公之言可寳萬世邑之民其庶幾<lb/>
乎或曰臨下以簡御衆以寛此古之格言也然今之作<lb/>
邑者戴星出入焚膏繼晷猶恐不逮寛簡之説果可行<lb/>
乎曽不知為單父者彈琴而治宰山隂者晝而垂簾其<lb/>
必知此矣故文忠之為青州揚州南京皆號大郡公至<lb/>
三五日間事已十減五六一兩月間官府如僧舍豈非<lb/>
明效大驗乎文忠之宰夷陵為至喜堂記有曰聽事之<lb/>
<pb n="KR4d0243_SBCK_056-3b"/>
東以作斯堂度為疏潔高明而日居之以休其心君于<lb/>
公退之餘吏散庭空休心亭中以養吾之神以待事物<lb/>
之至惟寛與簡將自此出本無二道也<lb/>
　　昌國縣學申義堂記<lb/>
東陽葛容甫洪為昌國令葺縣庠之講堂名曰申義求<lb/>
書其扁余既喜葛君知政之先務又樂其名之佳大書<lb/>
以遺之又欲為之記余分教永嘉時嘗作序齒文以示<lb/>
諸生其略曰孔子稱甚矣魯道之衰也洙泗之間齗齗<lb/>
如也説者謂齗齗為相遜孟子曰謹庠序之教申之以<lb/>
<pb n="KR4d0243_SBCK_056-4a"/>
孝悌之義頒白者不負戴于道路矣夫洙泗之間行者<lb/>
相遜何以為魯道之衰謹庠序之教何預于道路之負<lb/>
戴者及究其説漢地理志云魯瀕洙泗之水其民涉渡<lb/>
幼者扶老而代其任俗既益薄長老不自安與幼者相<lb/>
遜也徐廣又曰蓋幼者患苦長者長者忿媿自守故齗<lb/>
齗爭辭所以為衰也想其盛時老者晏然如父兄之役<lb/>
子弟無復相遜子所謂老者安之殆為此也孟子亦謂<lb/>
孝悌之義既申則頒白負戴者少者自當代之矣噫後<lb/>
世教養士子以科舉得人之多寡爲庠校之盛衰者與<lb/>
<pb n="KR4d0243_SBCK_056-4b"/>
古意遠甚昌國故甬東之地民以漁鹽為業近嵗儒風<lb/>
日興而猶未盛葛君欲崇教化以善其俗一聞余言則<lb/>
曰此名堂之本意也始余從弟鏞尉東陽而歸余啓得<lb/>
人之問以容甫為稱首兹為鄉邑治聲卓然又將興學<lb/>
化民以幾古人之意誠非文法吏所能為者齊變至魯<lb/>
魯變至道顧不在兹乎鑰既為之記而命鏞弟題其上<lb/>
　　奉化縣恕堂記<lb/>
奉川余鄉邑也比因掃松見趙令君㑹方禱雨相與過<lb/>
恕堂上蓋縣齋便坐且折獄之地也棟宇一新而戸冊<lb/>
<pb n="KR4d0243_SBCK_056-5a"/>
不稱令請改書之且出舊記相示因謂令曰治獄固貴<lb/>
乎恕而所謂恕者非止用于此也孔門之徒最為善問<lb/>
子貢猝然問曰有一言而可以終身行之者乎亦難乎<lb/>
其答矣夫子不曰仁不曰義不及其他而曰其恕乎兹<lb/>
豈夫子一時姑以應弟子之叩擊哉蓋其平日踐履之<lb/>
實故其言藹如歴萬世終無以易此又從而言曰己所<lb/>
不欲勿施于人大哉恕乎曰違道不遠曰求仁莫近一<lb/>
貫之傳亦曰忠恕而已矣制字之初以如心為恕大率<lb/>
以我之心如彼之心則為恕矣若彼亦能以其心如我<lb/>
<pb n="KR4d0243_SBCK_056-5b"/>
之心則天下豈復有他事哉世之言恕者曰我能臨民<lb/>
而輕其笞箠追科而緩其節目是皆恕之一端何足與<lb/>
言恕之大全也君子學道則愛人人能言之小人學道<lb/>
則易使則鮮有能説者此亦恕之説耳君子役人者也<lb/>
以吾心如下之心安得不以愛人為務小人役于人者<lb/>
也以其心如上之心安得不易使且以至微之事言之<lb/>
令君坐官舍而有以謁入者心欲卻之苟曰彼之來亦<lb/>
良難豈非有急以相投有事以相告耶則吾之迎之也<lb/>
必不以為憚驅車以出謁欲見主人而不出心必愠之<lb/>
<pb n="KR4d0243_SBCK_056-6a"/>
苟曰安知其家不適有故乎姑待之則吾之心必釋然<lb/>
矣推此以往仁不勝用寧復有乖爭陵犯之患哉令君<lb/>
曰所未聞也方欲以記為請願徑書坐中語以詔後之<lb/>
人且曰邑有吳氏懋者既以一力葺理牢戸内外俱備<lb/>
又以其餘材重建此堂願託名焉令君名彦綰祕閣修<lb/>
撰右司公之子以清謹守家法以儒雅飾吏事明恕而<lb/>
行終始如一為邑中建惠政石橋分為雙洞壯麗絶出<lb/>
吏民以為昔所未有誠信及民上下響答此堂其餘事<lb/>
也<lb/>
<pb n="KR4d0243_SBCK_056-6b"/>
　　沖和堂記<lb/>
古有宗法大宗小宗具載禮經聖人之用意深矣陽羡<lb/>
周孝侯廟碑後有宗簿宗尉溧陽史氏舊有家譜每一<lb/>
院各有簿尉之職蓋是時宗法猶在意必擇其族之有<lb/>
才力者為之若有司然餘姚虞氏實世南之裔有為農<lb/>
者故譜尚存自受氏以來莫不可紀如漢之詡吳之翻<lb/>
凡有名于史者皆略載其行事歴晉宋齊梁陳隋皆嘗<lb/>
上于朝而名臣為之修纂齊則王儉修之他悉類是聞<lb/>
玉山魯氏有譜亦然唐史所載甚詳至武氏而譜法大<lb/>
<pb n="KR4d0243_SBCK_056-7a"/>
壞唐人猶能各守其閥閲今則亡矣本朝惟一二名門<lb/>
如杜祁公上世自三代春秋諸侯之子孫千有餘嵗不<lb/>
絶世譜蘇老泉之言曰情見乎親親見乎服無服則親<lb/>
盡親盡則塗人也吾之相視如塗人者其初兄弟也兄<lb/>
弟其初一人之身也悲夫一人之身分而至于塗人此<lb/>
吾譜之所以作也鑰嘗讀而重悲其言故族黨雖衆縱<lb/>
不能與之如同氣率體老泉之言以待之山谷先生文<lb/>
章妙天下學問冠百家而至性尤為絶人東坡先生薦<lb/>
之曰孝友之行追配古人其見于詩如食蓮有感等語<lb/>
<pb n="KR4d0243_SBCK_056-7b"/>
皆藹然仁義之言于元明知命情義尤篤晚謫宜州患<lb/>
難極矣學道純熟不知有死生之變與再從弟靖民判<lb/>
官書有曰吾儕所以衣冠而仕宦者豈已力哉皆自高<lb/>
曾以來積累偶然沖和之氣在此一枝其實相去不遠<lb/>
幸深念之嗚呼此言之發出于中心其視羣從功緦之<lb/>
親豈有厚薄之間秖此一語可以睦宗黨可以厲風俗<lb/>
可以寛鄙而崇薄聖人宗法之意盡在是矣先生之諸<lb/>
孫犖既刻之石名曰沖和帖又建堂于家仍以沖和扁<lb/>
之皇太子爲之大書犖又求鑰爲之記顧骩骳之詞何<lb/>
<pb n="KR4d0243_SBCK_056-8a"/>
足以發竊嘗佩服斯言故勉書之犖以才業之美由郎<lb/>
曹宰掾為直顯謨閣兩浙路轉運副使其他在仕籍者<lb/>
多以治行見稱故家簪紳之盛在今日未有如黄氏者<lb/>
茲非沖和一枝之餘慶耶<lb/>
　　清芬堂記<lb/>
皇朝以忠厚為家法親睦九族高視千古高宗中興收<lb/>
用周宗以强王室如令畤令詪子崧子晝子淔皆列之<lb/>
法從或紹爵郡王士樽士籛等又皆極禄位之豐更化<lb/>
之後首擢令衿襲封安定獨殿諸老寵眷隆渥特許非<lb/>
<pb n="KR4d0243_SBCK_056-8b"/>
時見普安郡王倡和動盈卷軸王聖性高邁學問夙成<lb/>
篇章璀璨屬聨尤工其間理趣精深非若文士徒為華<lb/>
藻而已紹興三十二年孝宗受内禪而令衿不及見矣<lb/>
一子子覺以御書詩二軸裝潢以進孝宗復親灑翰墨<lb/>
題其一云朕在藩邸令衿以宗室老奉朝請時有唱酬<lb/>
子覺今標軸來上想清芬之如在復書賜之其一云此<lb/>
卷皆朕與令衿唱和詩令衿亡矣覧之愴然先是祐陵<lb/>
朝諫官江公望以抗直敢言有重名于時而又學佛超<lb/>
詣每謂與吾道合令衿舊與之相好得其四書俱是理<lb/>
<pb n="KR4d0243_SBCK_056-9a"/>
到之言前後名公卿跋語甚衆嘗以進呈孝宗又書其<lb/>
後有曰觀江公之言其利濟方便超脱生死佛道蓋如<lb/>
是歟超然居士果能允蹈卓爾不羣信乎宗藩之領袖<lb/>
也高山仰止聊書卷末詩及此跋又書舊諱至十有一<lb/>
超然蓋令衿自號也子覺之長子伯禽袐藏于家亦謹<lb/>
題于巻尾伯禽之子師濟舉以示臣鑰敢整冠再拜而<lb/>
讀之仰而嘆曰皇乎盛哉臣子之家寳先日所得奎畫<lb/>
者有之矣未有炳曜傑特昭囘之光連篇纍牘如此之<lb/>
夥者也惟安定天資穎悟加以篤學所交多世之名勝<lb/>
<pb n="KR4d0243_SBCK_056-9b"/>
樂善好施胸次豁然中間嘗以客得禍終不自悔惠人<lb/>
利物不負公望之言寓居柯山臣外祖太府少卿汪思<lb/>
温爲守與之友善公望所謂事事方便物物利益者外<lb/>
祖蓋終身誦之後二十年先臣贈太師岐國公璩爲監<lb/>
征公知其貧而廉貸私錢三十萬以濟臣家之歸先臣<lb/>
一介不取雖已償之至今懐感終不敢忘此固公之細<lb/>
事敢附見于此抑使人有以信公之實行也師濟將取<lb/>
清芬二字以名其所居之堂而求記于臣臣老矣學落<lb/>
不能馳騁于藝文之圃輒直書始末以著君臣相與之<lb/>
<pb n="KR4d0243_SBCK_056-10a"/>
深庸詔後世為安定子孫無窮之榮且以見前良議論<lb/>
詞采更相映發為一時文獻之盛云<lb/>
　　揚州平山堂記<lb/>
平山堂東南勝處也長淮之東地多堆阜苟見山處皆<lb/>
以得名于斗野山在他郡何算自泗上南來者望而首<lb/>
得之故米寳晉有第一山之詠儀真西北登高見建鄴<lb/>
諸山而有壯觀之勝揚州大明寺所謂自有宇宙便有<lb/>
此山而千載無領略之者六一居士一覽而得之撤僧<lb/>
廬之敗屋作為斯堂而風景煥然遂名天下公以為占<lb/>
<pb n="KR4d0243_SBCK_056-10b"/>
勝蜀岡江南諸山一目千里而王荆公亦謂一堂高視<lb/>
兩三州者也天造地設待人而發滁之醉翁峽之至喜<lb/>
皆以公得名而揚又居南北之衝士夫往來喜至其下<lb/>
自堂之成所謂迷樓螢苑蕪城九曲之舊<hi>亭月觀吹臺案一本作風</hi>
<hi>之舊琴室</hi>俱在下風矣公之記峴山亭謂峴蓋山之小者而<lb/>
其名特著豈非以其人哉羊叔子與杜元凱是已亭屢<lb/>
廢而復興者由後世慕其名而思其人者多也此堂亦<lb/>
幾是耶然而物有盛衰承平才更十七年而堂巳圯壞<lb/>
直史館刁公約新之沈内翰括為之記紹興末年廢于<lb/>
<pb n="KR4d0243_SBCK_056-11a"/>
兵燬周貳卿淙起其廢而洪内翰邁記之近嵗趙龍圖<lb/>
子濛嘗加葺治鄭承宣興裔更創而增大之開禧邊釁<lb/>
之起環揚之境本無侵軼而庸人債帥畏怯太甚始以<lb/>
大言自詭事未迫而欲遯遽假清野之名縱火于外負<lb/>
郭室屋延燔一空而堂遂為荆榛瓦礫之場于茲數年<lb/>
矣嘉定三年宼攘既息而旱蝗饑饉之餘瘡痍益甚皇<lb/>
上思得人以鎮撫之大理少卿趙侯方以閩漕之節徯<lb/>
次于浙右遂除右文殿修撰起帥于揚遠繼叔祖龍圖<lb/>
之軌下車之初日不暇給簡節疏目恩威竝用教條井<lb/>
<pb n="KR4d0243_SBCK_056-11b"/>
井軍民帖服邊鄙既已不聳而年糓順成寖復樂土之<lb/>
舊郡城堡寨<hi>本俱缺案此下各</hi>
攻媿集巻五十六<lb/>
<pb n="KR4d0243_SBCK_056-12a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_057-1a"/>
攻媿集卷五十七<lb/>
　　　　　宋　樓　鑰　撰<lb/>
　記<lb/>
　　雪竇山錦鏡記<lb/>
雪竇山名天下自下而升既至絶頂而地始平曠四山<lb/>
又環之寺據正中氣象雄秀二水不知所從來出山之<lb/>
兩腋而㑹于前徑赴大壑峭石削立險不可測崩空落<lb/>
崖飛雪千丈洞心駭自勝絶一方此山之所以得名也<lb/>
繇古以來登覽之士不知其幾眩于創見何暇擬議紹<lb/>
<pb n="KR4d0243_SBCK_057-1b"/>
興甲子郡太守尚書莫公將來游乃始發妙意于萬象<lb/>
之表謂水去太亟屬寺僧以田爲池使二流匯其中寛<lb/>
納而緩出之則寺當少利有詩云能廢千畦渟玉雪不<lb/>
妨飛練掛丹梯讀者韙之而四十餘年十易主人咸睥<lb/>
睨以爲難淳熙十一年足庵鑒公禪師既至百廢修舉<lb/>
取莫公之說斟酌之八月己未遂興畚鍤池深一尋縱<lb/>
四百三十尺廣半之築隄南西以便往來因橋爲閘視<lb/>
水漲落而閉縱焉明年二月庚子池成漪漣拍隄渟濙<lb/>
如拭千巖倒景空明相映道俗欣嘆見未曽有禽魚下<lb/>
<pb n="KR4d0243_SBCK_057-2a"/>
上咸有喜色師問名于雪窻張武子良臣武子曰是所<lb/>
謂淵林錦鏡者也遂以錦鏡名而謂余記之余不能習<lb/>
隂陽家言然通天下一氣耳山如人之定形水如人之<lb/>
脉絡或瀦或泄當適其中池之未作也水若建瓴山之<lb/>
氣與之俱逝而不留及其既積則淑靈之氣得以扶輿<lb/>
磅礴于茲矣繼自今其必有卓然超徹之士深藏若虚<lb/>
出于此山以振祖風者豈惟利而已哉曩嘗一再游焉<lb/>
間久不雨水僅相續蕭索輪囷固自不惡惟積雨暴漲<lb/>
則尤爲壯偉可觀顧安得每每如許及今過之既坐亭<lb/>
<pb n="KR4d0243_SBCK_057-2b"/>
上徐徹三版水則大至怒濤迅雷凌駕震疊素蜺萬數<lb/>
哮吼層出真天下之奇觀也始惟見寒莎野卉紛駭相<lb/>
應少焉覺兩涯石壁亦爲之低昻不已此非親至其上<lb/>
深矉而駐觀者不足以知此莫公止謂不妨飛雪之勝<lb/>
不知此池之成關機闔開乃大有功于瀑泉也足庵傳<lb/>
洞下心宗精鍊刻苦等慈接物法施不吝所向傾動緇<lb/>
白數主廢刹皆立興之壯年嘗出力于此以辦衆縁晚<lb/>
座道場年踰八十適丁歉歳艱食之餘他人支傾補壊<lb/>
猶懼不濟乃于談笑間成此勝事用錢百萬外不以謁<lb/>
<pb n="KR4d0243_SBCK_057-3a"/>
諸人内不以費諸帑傾囊倒篋一力爲之信有大過人<lb/>
者是役也僧德宣實相其事妙有智思規畫多出其手<lb/>
又得信士單承亮割膏腴以補田之廢此池益可以久<lb/>
矣故併書之以告來者云<lb/>
　　望春山蓬萊觀記<lb/>
老與佛之學行于世尚矣未知孰爲輕重然以吾鄉一<lb/>
境計之僧籍至八千人而道流不能以百其居才十數<lb/>
而佛廬至不可數何耶蓋嘗聞之歐陽公矣大略以爲<lb/>
佛能箝人情而鼓以禍福人之趨者衆而熾老氏獨好<lb/>
<pb n="KR4d0243_SBCK_057-3b"/>
言清淨靈仙之術其事冥深不可質究故凡佛氏之動<lb/>
搖興作爲力甚易而道家非遭人主之好尚不能獨興<lb/>
且曰其間能自力而不廢者豈不賢于其徒者哉明之<lb/>
四山去郡皆三十餘里西有湖千頃一山穹然秀出此<lb/>
爲最近者名曰望春舊有靈波廟以祠白龍政宣間有<lb/>
陳孜者始崇以殿辟道院于東俾道士馮立權奉香火<lb/>
祖父少師典鄉邦因湖之淤請于朝而田之歲得糓亡<lb/>
慮四十萬斛父老以爲徳生立祠其中又得道士何思<lb/>
遠居之于是觀宇益興廊廡略備思遠澄心鍊氣得黄<lb/>
<pb n="KR4d0243_SBCK_057-4a"/>
老之真風驅役鬼物靈迹有不可掩者嘗之京師有運<lb/>
船數百千艘欲絶淮而潮不登爲作法于其堧未幾潮<lb/>
溢歡聲如雷悉賴以濟發運使以聞<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>差明州管内副<lb/>
道正盗發清谿旁郡山谷間多響應者祖父大飭守備<lb/>
郡以無恐思逺亦有隂助石記存焉紹興癸夘太守莫<lb/>
公將命拜章禱雨而驗奏移象山蓬萊觀廢額手書扁<lb/>
牓以寵異之其後主者竭力以増益前功今知觀呉若<lb/>
訥繼胡志清之後里之巨室厲氏兄弟相與出力興造<lb/>
又得昝氏創岱嶽行祠于山麓遂爲一方勝處由歐陽<lb/>
<pb n="KR4d0243_SBCK_057-4b"/>
公之言觀之諸君可謂能自力而賢于其徒者矣鑰自<lb/>
念生晚不逮事祖父嘗拜祠下冠佩儼然幼年及識何<lb/>
君猶記其道貌能歴歴道祖父時事使人起敬呉嗣法<lb/>
于何爲孫行厪行乃祖之法以大其居是爲能負荷者<lb/>
故與之游一日來請曰觀之興才六十餘年懼無以傳<lb/>
逺久願記之應曰傳之久不久正不在記而況此骩骳<lb/>
之文乎世之棟宇有傾民力爲之欲爲無窮之計而驟<lb/>
起亟廢幾不能以一瞬山巔水涯結茅累甓或遂化爲<lb/>
殊庭自前古以至今日者非一也子以爲今之琳宫蘂<lb/>
<pb n="KR4d0243_SBCK_057-5a"/>
館據名山洞府之勝霞冠星䙱搖曳其間者皆固然耶<lb/>
其創始之初亦若是而已又未必能如子之居之壯也<lb/>
其寖致雄盛者雖曰有數亦存乎人爾揆之世法又何<lb/>
止棟宇也哉今蓬萊之興或作于前或繼于後以隮登<lb/>
兹歸語子之徒儻能念其囏勤而増葺之則真可以無<lb/>
窮矣呉曰正欲記此以示來者遂爲之書<lb/>
　　天童山千佛閣記<lb/>
淳熙五年孝宗皇帝親灑宸翰大書太白名山以賜天<lb/>
童山景徳禪寺寺之門甚雄敬刻雲章尊閣其上又于<lb/>
<pb n="KR4d0243_SBCK_057-5b"/>
方丈專建一閣以藏真跡實爲禪林盛事前所未有也<lb/>
初西晉永康中沙門義興卓庵此山有童子來給薪水<lb/>
後既有衆遂辭去曰吾太白一辰上帝以師篤于道行<lb/>
遣侍左右因忽不見自是始有太白天童之名山在郡<lb/>
東南六十里所太白一峯高壓千嶺雄尊深秀爲一郡<lb/>
之望紹興初宏智禪師正覺欲撤其寺而新之謀于衆<lb/>
有蜀僧以隂陽家言自獻曰此寺所以未大顯者山川<lb/>
宏大而棟宇未稱師能爲層樓傑閣以發越淑靈之氣<lb/>
則此山之名且將振耀干時矣覺深然之乃拓舊址謀<lb/>
<pb n="KR4d0243_SBCK_057-6a"/>
興作内外鼎新以次就成智匠高妙務極崇侈門爲高<lb/>
閣延袤兩廡鑄千佛列其上前爲二大池中立七塔交<lb/>
映澄澈游是山者初入萬松關則青松夾道凡三十里<lb/>
雲棟雪脊層見林表而倒影池中未入窺樓閣已非人<lb/>
間世矣中建盧舍那閣尤爲壯麗住山三十年其爲久<lb/>
逺之計皆絶人逺甚後有慈航了朴一坐亦二十年起<lb/>
超諸有閣于盧舍那閣之前複道聨屬至今巋然相望<lb/>
又大築海塗増益歲入由是天童不特爲四明甲刹東<lb/>
南數千里亦皆推爲第一游宦者必至至則忘歸歸而<lb/>
<pb n="KR4d0243_SBCK_057-6b"/>
詫于人聲聞四方江湖衲子以不至爲歉皇子魏惠憲<lb/>
王出鎮一見慈航歡若平生暇日來游顧瞻山林登玲<lb/>
瓏坐宿鷺或累日不忍去因圖以進于上㑹稽郡王太<lb/>
師史文惠公又從容奏請遂有四大字之賜瑰奇絶特<lb/>
之觀無以加矣十六年虚庵懐敞自天台萬年來主是<lb/>
刹百廢具舉追跡二老而千佛之閣歲久寖圮且將弗<lb/>
支猶以前人規模爲未足以稱上賜欲從而振起更出<lb/>
舊閣及前二閣之上僉以爲難師之志不囘也先是日<lb/>
本國僧千光法師榮西者奮發願心欲往西域求教外<lb/>
<pb n="KR4d0243_SBCK_057-7a"/>
别傳之宗若有告以天台萬年爲可依者航海而來以<lb/>
師爲歸及遷天童西亦隨至居歲餘聞師有攺作之意<lb/>
請曰思報攝受之恩糜軀所不憚況下此者乎吾忝國<lb/>
主近屬它日歸國當致良材以爲助師曰唯未幾遂歸<lb/>
越二年果致百圍之木凡若干挾大舶泛鯨波而至焉<lb/>
千夫咸集浮江蔽河輦致山中師笑曰吾事濟矣于是<lb/>
鳩工度材雲委山積列楹四十多日本所致餘則取于<lb/>
境内之山始建于紹熙四年季秋之甲申才三載告畢<lb/>
費緡錢二萬有奇是歲海莊倍稔贏糓三千斛如有相<lb/>
<pb n="KR4d0243_SBCK_057-7b"/>
之者不求于人見者樂施以迄于成凡爲閣七間高爲<lb/>
三層横十有四丈其高十有二丈深八十四尺衆楹俱<lb/>
三十有五尺外開三門上爲藻井井而上十有四尺爲<lb/>
虎座大木交貫堅緻壯密牢不可拔上層又高七丈舉<lb/>
千佛居之位置面勢無不曲當外檐三内檐四檐牙高<lb/>
啄直如引繩旅楹有閑翬飛跂翼周延四阿繚以欄楯<lb/>
内爲綺疏表裏明豁自下仰望如見崑閬梵唄磬鐘半<lb/>
空振響徜徉登覽四山下瞰河漢星斗如在欄檻御書<lb/>
金榜巍乎中峙翊以翔龍護以絳綃高出雲霄之上真<lb/>
<pb n="KR4d0243_SBCK_057-8a"/>
足以彈壓山川傳示千古善財童子大裝嚴藏入見樓<lb/>
閣廣博無量則不可知若經行四方室屋巨麗殆未見<lb/>
其比也鑰奉祠東歸嘗往遊焉驚歎傑特目眩神駭過<lb/>
于耳聞敞請記其事老矣學落不能形容姑記大槩以<lb/>
表吾鄉之勝海内好奇之士欲游而未遂者覽此則太<lb/>
白之景思過半矣虛庵道價素高禪子向方島夷亦聞<lb/>
其名而歸之加以願力深重才刃恢恢巧匠瑰材成此<lb/>
勝事觀者無不羡歎或請飾之敞曰殫力竭財幸躋登<lb/>
兹行且謝去若丹雘華飾尚有賴于後之人云<lb/>
<pb n="KR4d0243_SBCK_057-8b"/>
　　安巖華嚴院記<hi>汪尚書代仲舅</hi>
吾鄉僧刹最衆奉川一邑凡七十有二雪竇古道場爲<lb/>
冠其次則安巖山也林壑幽䆳非餘山比出縣治三十<lb/>
里創于唐之大歴而廢于㑹昌五季漢之乾祐僧清聳<lb/>
義仙入山求卓庵之地登高四望投以一石誓曰石所<lb/>
住處吾其止焉既得之曰此五龍之地居此者當利見<lb/>
大人皇朝乾德錢氏猶在吳越聞聳之名命住杭之靈<lb/>
隱寺號了悟禪師乃以此庵爲四明道場爾後寖爲徒<lb/>
弟廢壊天聖中有老禪伯其名上曰居下與泰陵廟諱<lb/>
<pb n="KR4d0243_SBCK_057-9a"/>
同字久住天童山邑有汪居士湜自號和静先生以其<lb/>
好佛里人稱爲汪長老率信士十人力挽師爲此來既<lb/>
至尤與居士契合遂相與營度形勢遷立寺基相去二<lb/>
百步有蔣宗盛施錢十萬鑿山平址汪君鳩合衆力建<lb/>
寺宇百餘楹殿堂宏敞中嚴像設康定元年括囊山人<lb/>
志全爲之記大率稱其地之勝東接奉川西連台嶠南<lb/>
臨滄海北倚四明言其興造之速則曰霜暑不再金碧<lb/>
相輝師又自作十方遺戒謂永爲十方宗師說法道場<lb/>
語論深切蓋凜然可畏人也手植松六千本自葛隩至<lb/>
<pb n="KR4d0243_SBCK_057-9b"/>
門約十餘里亦有松門記三碑皆居士所立稱爲檀越<lb/>
主則施財出力爲多矣慶歴三年賜華嚴禪院之額外<lb/>
建玉澗流峽望春濯塵四橋中有釣臺緑蘿望海亭皆<lb/>
爲佳境距今百六十餘載間有興作支傾補壊視舊不<lb/>
能有所増益今住持僧無盡俗姓汪氏寔居士五世孫<lb/>
也出或庵體公㑹下三住名藍來主華嚴十年矣念居<lb/>
士經始之勤益務興起族弟智德捨俗爲僧與之勠力<lb/>
有蓬道奥山緜亘三千畝岡壟險絶莽爲盜區僻在此<lb/>
山之西徳之已業也至是捨入山中别立一庵以謹護<lb/>
<pb n="KR4d0243_SBCK_057-10a"/>
守林巒映發又一勝處于北名馬跡開廢田八頃又以<lb/>
衣盂增置三十畝以贍塔庵盡公既已重建僧堂鐘樓<lb/>
等比舊加壯創爲舂磑機輪激水爲無窮之利又將増<lb/>
廣大殿香積地之廢興固自有時居士植福深厚厥後<lb/>
族處雙谿爲大家其興未艾豈苟然哉余家久與之通<lb/>
譜視之猶南阮也族子伋與宗黨求記于余余笑曰嘗<lb/>
觀白樂天沃洲禪院記謂晉宋以來白道猷始居此山<lb/>
中間寖荒大和有頭陀僧白寂然卜築遂爲禪院寂然<lb/>
謂樂天爲從叔乞爲之記樂天系以詞云道猷肇開寂<lb/>
<pb n="KR4d0243_SBCK_057-10b"/>
然嗣興今日樂天又垂文茲山異乎哉沃洲與白氏其<lb/>
世有縁乎今安巖大刹居士建立于前無盡嗣興于後<lb/>
又委余以記余有從子清一方禮盡公爲師其于汪氏<lb/>
又不止如沃洲之與白氏也因慨然爲書之<lb/>
　　徑山興聖萬夀禪寺記<lb/>
徑山天下奇處也田雙徑而上至高絶之地五峯巉然<lb/>
中本龍湫化爲寶所國一禪師開山于天寳之初特爲<lb/>
偉異天作地藏待斯人而後發道成名震召歸長安代<lb/>
宗爲之執弟子禮將相不得預大丈夫事繼之以無上<lb/>
<pb n="KR4d0243_SBCK_057-11a"/>
又繼之以法濟坐鎮羣魔刃斮禪牀而色不動識錢武<lb/>
肅王于㣲時故吳越累世崇奉尤謹皇朝至道中太宗<lb/>
皇帝賜以御書并佛骨舍利元祐五年内翰蘇公知杭<lb/>
州革爲十方祖印悟公爲第一代住持紹興七年大慧<lb/>
禪師來主法席衲子雲集至千七百衆末年南歸重來<lb/>
跲而復振人境相與映發道俗趨仰龍神亦隨指麾而<lb/>
定顯仁皇后在慈寧宫高宗皇帝在徳夀宫時皆嘗游<lb/>
幸就書龍游閣扁牓孝宗皇帝書興聖萬夀禪寺又賜<lb/>
以圓覺經解天下叢林拱稱第一大慧以來名徳繼起<lb/>
<pb n="KR4d0243_SBCK_057-11b"/>
神龍靈響素著國家民庶有禱輒應累封神應徳濟顯<lb/>
祐廣澤王廟爲靈澤且有玉圭玉帶黄金缾罏祭器之<lb/>
賜其盛極矣然而廢興有數不可豫知國一之後以㑹<lb/>
昌沙汰而廢咸通間無上興之又後八十餘年慶賞始<lb/>
以感夢起廢爲屋三百楹翦去樗櫟手植杉檜不知其<lb/>
幾今之參天合抱之木皆是也䝉菴禪師元聰以慶元<lb/>
三年自福之雪峯被旨而來道譽隆洽不媿前人五年<lb/>
仲冬行化浙西而囘禄挻災烈風佐之延燔棟宇一昔<lb/>
而盡異哉人皆以爲四百年積累之業一旦掃地有能<lb/>
<pb n="KR4d0243_SBCK_057-12a"/>
興之非磨以嵗月未易就也先是寺基局于五峯之間<lb/>
又規模不出一手雖爲屋甚夥高下奢儉各隨其時因<lb/>
陋就簡亦復有之衆爲之請曰大慧無恙時豈不能撤<lb/>
而更之顧其勢未可兹焉火起龍堂瞬息埃滅豈龍神<lb/>
欲一新之乎況祖師之像出于烈燄而不毁開山之菴<lb/>
四面焦灼而茅不傷師與國一俱姓朱氏或疑以爲後<lb/>
身比移醬壇涌泉成井今日安知非暫廢而當復大興<lb/>
耶聰曰有是哉㣲我誰當爲之乃出衣盂爲之倡率學<lb/>
徒元韶可逹等所在縁化兩宫加以錫賚施者聞風日<lb/>
<pb n="KR4d0243_SBCK_057-12b"/>
集動以萬計又命南悟等廣募閩浙江東西良工伐木<lb/>
于山日役千輩斤斧之聲震動山谷凡食于山者無問<lb/>
比丘優婆塞相與勸勉智者獻謀壯者出力夙夜經營<lb/>
不翅己私開拓舊址首于東偏爲龍王殿以嚴香火之<lb/>
奉繼爲香積㕑以給伊蒲之饌延湖海大衆則有雲堂<lb/>
供水陸大齋則列西廡此皆一日不可緩寺之所以立<lb/>
也寳殿中峙號普光明長廊樓觀外接三門門臨雙徑<lb/>
架五鳳樓九間奉安五百應真翼以行道閣列諸天五<lb/>
十三善知識仍造千僧閣以補山之闕處前聳百尺之<lb/>
<pb n="KR4d0243_SBCK_057-13a"/>
樓以安洪鐘下爲觀音殿而以其東西序庋毗盧大藏<lb/>
經函鑿山之東北以廣庫堂輦其土石置後山巨壑中<lb/>
開毗那方丈于法堂之上復層其屋以尊閣思陵宸翰<lb/>
御榻修復妙喜塔亭仍建䝉菴于明月池上爲香水海<lb/>
以沐浴爲天慧堂以選僧禪房客館内外周備像設雄<lb/>
尊金碧璀璨法器什物所宜有者纖悉必具不可勝書<lb/>
蓋其百工競起衆志孚應經始于六年之春成于嘉泰<lb/>
改元之夏閱月才十餘而變瓦礫之區爲大寳坊始者<lb/>
蕩廢于一彈指頃若甚慘矣及其興之神速則高掩前<lb/>
<pb n="KR4d0243_SBCK_057-13b"/>
古而又雄壯傑特絶過于舊按圖而作井井有條雲棟<lb/>
雪脊翬飛層疊迥出于烟霏空翠之表春秋二㑹來者<lb/>
益衆奔輳瞻仰如見化城驚瞿踴躍稱未曽有徑山干<lb/>
是乎大振矣余嘗登含暉之亭如踏半空左眺雲海視<lb/>
日初出前望都城自西湖浙江以至越山歴歴如指諸<lb/>
掌真絶景也爲别峯寳印賦詩有百萬檆松雙徑杳三<lb/>
千樓閣五峯寒之句印爲之撫掌且曰山中之景幾無<lb/>
餘藴矣是時新創大閣丹雘未施上下一色如凝霜雪<lb/>
涉二十年猶屬夢境今則土木之盛何止十倍恨未能<lb/>
<pb n="KR4d0243_SBCK_057-14a"/>
一寓目也聰忽以書相尋于寂寞之濱屬以記文遣僧<lb/>
契日攜書來見備道始末辭之曰年侵學落筆力隨衰<lb/>
子之師願力宏深成如許大佛事不求于重望雄文之<lb/>
士而爲此來何其舛耶求之再三拙菴又助之請遂櫽<lb/>
括其語爲之大書且告之曰大慧千僧閣之成一時稱<lb/>
爲盛舉善乎李資政之記以謂在杲公何足道而循習<lb/>
齷齪者以爲奇特不亦陋甚矣哉聰之爲此初豈有意<lb/>
于興作者因鬱攸之奇變偶人情之響答上資國力廣<lb/>
集喜捨時節因縁有相之道以隮登兹是固不可不記<lb/>
<pb n="KR4d0243_SBCK_057-14b"/>
以傳逺然于師何有哉矧國一之初本無可傳之法其<lb/>
後瞻禮之衆傾于億兆財施之廣形于千萬視之如幻<lb/>
等之于空居惟一室室惟一牀布褐陶匏澣衣糲食其<lb/>
視寵榮震耀何如也聰方以此道行而余欲以言語贊<lb/>
歎有爲功德多言益足爲贅是故言盡于此師其以爲<lb/>
然乎<lb/>
　　江州普照院記<lb/>
余少侍先光禄自洪都舟行順流而東過彭蠡望廬山<lb/>
開翠屏于空外小泊南康迫于行役不及一至山中歴<lb/>
<pb n="KR4d0243_SBCK_057-15a"/>
指五老香爐諸峯悵望而行猶意此生可游也老矣遇<lb/>
人自山中來必問泉石之勝或惠以圖與記讀之若身<lb/>
到其處也住育王瑞公九江人嘗以問之最能言受業<lb/>
普照院之詳蓋院去湓城之東才十五里爲邦人游樂<lb/>
之地昔曇珣律師講經宴坐感白鹿之祥至今有白鹿<lb/>
臺臺下即此刹晉義熙中逺公與十八賢結蓮社于兹<lb/>
山而于山巔水涯建立法幢甚衆此蓋其一也雖非深<lb/>
入廬阜而面勢殊勝前横大江江中桑落洲正與之對<lb/>
亦爲一古刹中更兵火蕩爲榛墟紹興初僧崇信始誅<lb/>
<pb n="KR4d0243_SBCK_057-15b"/>
茅結屋而徒弟普誠與嗣子師瑞師紹師義師卿相與<lb/>
募縁興建已而正殿廊廡法堂寢室輪藏三門鐘樓佛<lb/>
閣庖湢等處無一不備瑞公自以土木但爲有爲功徳<lb/>
出而游方以一大事爲己任首住舒之興化移浮山未<lb/>
幾被命來育王時佛照光禪師自徑山乞歸來居東堂<lb/>
瑞其高弟也既嗣法席父子更唱迭和相爲引重衲子<lb/>
雲集因念受業香火之傳猶有未滿人意者罄衣貲度<lb/>
智日智月等十僧使相其事爲經久之計増田以待雲<lb/>
水高人是刹之立幾七百餘載既廢而復大興豈無數<lb/>
<pb n="KR4d0243_SBCK_057-16a"/>
耶瑞公清介孤高而未嘗爲矯厲之行道俗歸重故能<lb/>
一坐大道場至于九年略無魔惱已而退居西塔又復<lb/>
累嵗一日語余曰出本無心住亦隨縁拙菴既已示寂<lb/>
吾將歸老于前山山間素無碑誌願爲之記將歸而刻<lb/>
之噫余既無由杖屨相從以酬素願縱到山中勝具亦<lb/>
已無有矣師之歸度無再見之日廬山面目終不能復<lb/>
識既爲書其始未又重爲之憮然也<lb/>
　　魏塘大聖塔記<lb/>
僧伽本西域人唐龍朔中始來中國于泗州臨淮縣信<lb/>
<pb n="KR4d0243_SBCK_057-16b"/>
美坊乞地建標欲爲伽藍掘得古香積寺石記并金像<lb/>
一軀上有普照王佛字或言師頂有一穴窒之以絮夜<lb/>
去絮則香滿一室質明香還復窒之萬回異人謂觀音<lb/>
化身也示寂于長安以有靈應遷還泗上爲之建塔傳<lb/>
于世久矣鑰先祖少師年四十爲守家傳其顯應事甚<lb/>
衆陳子充大光了齋之孫貳卿之子與余家有連比任<lb/>
太府寺簿余方爲郎相與尤厚余既投閒而子充亦掛<lb/>
衣冠矣忽以書來云先侍郎自紹興十二年南蘭陵解<lb/>
郡組延平既無先廬無所于歸始謀禾興之居僑寓魏<lb/>
<pb n="KR4d0243_SBCK_057-17a"/>
塘大聖院六年始得今竹橋之宅院以大聖名中有瑞<lb/>
像靈異幾不勝書蓋自治平紹聖時屢發妙光其明屬<lb/>
天圖志實載之至今水旱災疫必求于此祖父諫議嘗<lb/>
因從兄黙堂繪像而爲之贊所謂一月在天影分萬水<lb/>
者也方寓居時祖妣尚無恙洎吾二親闔門敬奉皆所<lb/>
親見久思有以崇事之老僧清梵戒行堅潔一夕夢僧<lb/>
伽欲建塔于寺中既以實告適符願心自淳熙六年竭<lb/>
力爲之經理歲捐百斛以爲助今將二紀土木之工悉<lb/>
已就緒其高七層塔心相輪以次而舉指日可畢願爲<lb/>
<pb n="KR4d0243_SBCK_057-17b"/>
我記之余方病足僵臥一榻酸呻無聊未能屬筆隔嵗<lb/>
而相促不已余昔誦韓文公詩僧伽後出淮泗上勢到<lb/>
衆佛尤魁奇且有突兀三百尺之語東坡之詩云不嫌<lb/>
俗士汚丹梯一看雲山繞淮甸乾道間以假吏過泗但<lb/>
有火燒水轉掃地空之嘆而已盤溝小像之在吳門人<lb/>
猶敬之不謂殊特之觀乃見于此子充疎財好施既以<lb/>
輕視軒冕不問家之有無獨于此舉惟力是視倡率衆<lb/>
施成此勝事三請之勤見于羅雀之門與世異好如許<lb/>
余亦不得而辭也<lb/>
<pb n="KR4d0243_SBCK_057-18a"/>
　　仰山太平興國禪寺記<lb/>
仰山天下之勝地也雖未曽一至其處讀韓昌黎之文<lb/>
而知山之有神閱傳燈而知小釋迦之開山二神蕭姓<lb/>
釋迦之來實有靈響遜山爲寺又能隂相黙佑招致檀<lb/>
施以至于今迦之道愈高山之神益靈山之名日以著<lb/>
環袁之境旁及四鄰之外水旱疾疫必禱而奉香火者<lb/>
尤衆其詳又見于孚惠二王集録寺興于唐㑹昌之元<lb/>
至皇朝太宗皇帝賜以太平興國禪寺之額仍賜御書<lb/>
棟宇之盛甲于江右自迦至今凡三十有七代矣嘉定<lb/>
<pb n="KR4d0243_SBCK_057-18b"/>
元年閏四月三日不戒于火延燔殿堂樓閣三百餘楹<lb/>
盡爲煨燼茲豈有數耶太守寺正余公謂一郡倚此山<lb/>
爲命當有以興起之亟捐金錢三百萬首建法堂及二<lb/>
王之殿户部尚書趙公爲建僧堂三門且爲之主盟知<lb/>
隆興府待制趙公前後施錢亦三百萬作佛殿住山清<lb/>
公率其徒持鉢四逺聞者樂施不數月佛殿丈室香積<lb/>
廊廡盡還舊觀而煥然一新則大過之嗚呼又何其神<lb/>
速也余侯以丞相之弟平易近民既已成民而又能致<lb/>
力于神尚書斂澤民之惠袖活國之手歸而燕居助成<lb/>
<pb n="KR4d0243_SBCK_057-19a"/>
大事連帥又出俸餘爲之倡率清以一衲度寒暑頃在<lb/>
淨慈孝宗知其名召對而賜之頌至今土木形骸不攺<lb/>
故時四人者相與敬孚惠之靈神興釋迦之名刹一廢<lb/>
一興殆不偶然清屬予爲記記其大概云爾神有二祠<lb/>
去寺逺者一舍近者才五里而寺亦祠之釋迦諱慧寂<lb/>
初來自郴余侯名應誠尚書名善堅待制名希懌清自<lb/>
號簡菴余四明樓鑰也<lb/>
<pb n="KR4d0243_SBCK_057-19b"/>
</p>
<p>
攻媿集卷五十七<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_058-1a"/>
攻媿集卷五十八<lb/>
　　　　　宋　樓　鑰　撰<lb/>
　記<lb/>
　　新昌縣丞廰壁記<lb/>
余表弟汪履道得中丞新昌尋前任人名氏自紹興末<lb/>
年得李君結而下凡十餘人以壁記爲請報之曰昌黎<lb/>
藍田有記尚可著筆乎書再來曰藍田之文誠美矣殆<lb/>
有激而言不然既曰于一邑無不當問而崔斯立乃日<lb/>
哦二松之間丞果誰負也我先人季父及吾兄皆嘗爲<lb/>
<pb n="KR4d0243_SBCK_058-1b"/>
之率以勤幹貳其令有聲于時是邑雖小思繼家聲庀<lb/>
職以來勉于所事日不暇給追科讞獄凡邑之寄大府<lb/>
下之縣必屬令丞謂之知佐簿與尉或不預也侵官固<lb/>
所不敢敢慢官乎求丞之職又自有常平雇役經制等<lb/>
緡錢動以千萬計境内河渡水利等事固已不勝應帥<lb/>
垣部使者萃于越委以吏事文符旁午又時奉檄以走<lb/>
它郡㑹邑大夫更易攝承久之惟恐無尺寸自見以及<lb/>
吾民誠知古今事不類人才有高下顧雖欲一日掃溉<lb/>
之暇不可得未可以藍田之言爲當然也余讀書莞然<lb/>
<pb n="KR4d0243_SBCK_058-2a"/>
曰子之言有理勉旃其以此記之<lb/>
　　錢塘縣廰壁記<lb/>
錢塘古都㑹繁富甲于東南高宗南巡駐蹕于兹歴三<lb/>
朝五十餘年矣民物百倍于舊負郭二邑事體寖重他<lb/>
郡邑莫敢望紹興二十七年有旨錢塘仁和比開封祥<lb/>
符兩赤縣中書擇才授任秩滿許以陛擢于是選任又<lb/>
重仁和乃錢塘之分故錢塘爲尤重焉舊治在錢塘門<lb/>
内尋入景靈禁籞乃以華嚴僧坊故址爲之在國庠之<lb/>
西南邑鉅事叢才者或病之紹熙二年宋君价始至興<lb/>
<pb n="KR4d0243_SBCK_058-2b"/>
滯撥煩坐以無事首作夫子廟以崇儒風建狴獄以清<lb/>
囚禁因又裒彚前任人名氏將刻石以記縣既甚古蒐<lb/>
攷史傳自宋元嘉中劉道真至呉越羅隠凡十人國朝<lb/>
張君房而下抵今凡三十九人具載歲月亡者缺之使<lb/>
後有攷焉君寔景文公四世孫風流未逺儒雅飾吏敏<lb/>
于從政故其施設知所先後如此鑰與君素有姻好喜<lb/>
君之優于仕也爲之記始末而又告之曰壁記不可無<lb/>
也然縣令去民最親賢否不可得欺彼卓太傅元魯山<lb/>
諸公著于民心千載猶不忘蓋有不待碑而後傳者君<lb/>
<pb n="KR4d0243_SBCK_058-3a"/>
尚勉之<lb/>
　　沿海制置司參議廰壁記<lb/>
四明爲東南大邦海帀三垂北通海岱東控高麗日本<lb/>
諸國高皇南巡駐蹕臨安尤爲控扼要地始置沿海制<lb/>
置使尋命守臣兼之凡閩浙淮東瀕海之州皆隷焉後<lb/>
分道置使乃專領浙東四郡檢校少保郭公仲荀徽猷<lb/>
閣待制仇公悆皆嘗領之仍有參謀參議官紹興三年<lb/>
二司俱罷隆興元年海寇猖獗户部侍郎趙公子潚以<lb/>
敷文閣直學士出鎮復兼制置使以重其權獨置議幕<lb/>
<pb n="KR4d0243_SBCK_058-3b"/>
非老成資高者不在茲選于是張君大年始爲之五傳<lb/>
而至先君先君嘗以軍器監丞兼攝起部出守括蒼倦<lb/>
游念歸遂仕于家又閱八人至今吳侯侯一日謂鑰曰<lb/>
時平罷警幕府雖省文書然制司任重爲之參佐敢怠<lb/>
其事將刻石紀前任人名氏自隆興始且子之先君嘗<lb/>
爲是官矣子爲我記之侯嘗爲鵝城濠梁二守有能名<lb/>
精神未衰才力過人此職雖無以表見然嘗造其公宇<lb/>
前日支傾拄壊之不暇今皆煥然又有餘力以及此臨<lb/>
事類不苟識者多稱其賢鑰既與侯游又因得以不肖<lb/>
<pb n="KR4d0243_SBCK_058-4a"/>
姓名託先君之後遂謹書之<lb/>
　　昌國縣主簿廳壁記<lb/>
昌國明之屬邑實海中一大島也以山經地志數家攷<lb/>
之唐開元二十六年七月十三日析越州鄮縣置州仍<lb/>
置奉化慈溪翁山等縣大率多析于鄮明今爲慶元府<lb/>
鄮復爲鄞翁山即昌國也大歴六年三月四日廢于袁<lb/>
晁之亂故唐書地理志元和郡縣圖志止列四縣曰鄮<lb/>
奉化慈溪象山而圖志于鄮縣云翁洲入海二百里即<lb/>
春秋所謂甬東越滅吳請吳王居之者也其洲周環五<lb/>
<pb n="KR4d0243_SBCK_058-4b"/>
百里有良田湖水多麋鹿圖經翁山一名翁洲十道四<lb/>
蕃志云徐偃王居處城基猶存皆今之縣境也皇朝端<lb/>
拱二年始爲鹽場熙寧六年部使者以蓬萊安期富都<lb/>
三鄉與鄞縣隔海請置一尉以司鬬訟盜賊事王文公<lb/>
嘗爲鄞令創縣賜以今名元豐元年又割定海縣之一<lb/>
鄉隷焉初以邑小憚費以尉兼簿領之職隆興攺元海<lb/>
寇猖獗郡守尚書韓公仲通奏更置武尉而職始分邑<lb/>
之未立一尉獨尊承平民有餘力官舍壯麗他邑無能<lb/>
及者而簿廳始因草創久覺弊陋居者懼將壓焉累政<lb/>
<pb n="KR4d0243_SBCK_058-5a"/>
欲爲而力不逮慶元二年平陽楊君既至慨然欲一新<lb/>
之既數月公勤敏明孚于上下嘗試爲之圖郡造浮梁<lb/>
邑有餘材君請得之捐資調度邑人相與分材効力不<lb/>
勸而集鳩工于三年初夏落成于十月之乙未爲廳三<lb/>
間高廣加于前數尺階與軒稱是徒廳右之神祠于左<lb/>
廊廡吏舍一切更造木工一千五百有奇役夫二千優<lb/>
與之直費錢才千緡父老爭持酒幣以犒工役唶曰民<lb/>
不告勞而輪奐如此何其神速也始余官于朝故人劉<lb/>
閒叟嶠雲以書來曰外子楊正臣欲附計臺一試望有<lb/>
<pb n="KR4d0243_SBCK_058-5b"/>
以惠顧之已而中其選遂登紹熙元年進士第鑰也初<lb/>
一見而奇其貌與文今又益知其才矣余鄞人也而未<lb/>
嘗涉海第聞出定川鮫門山水天無際風帆迅駛窮日<lb/>
而後至昌國故雖有寳陀安期蓬萊之勝願游而不果<lb/>
惟邑人往來誦楊君之政至不容口發軔之初臨事不<lb/>
苟如此逺業殆未可量也邑士請記其實且曰楊君將<lb/>
去不可以無傳故欣然爲書之<lb/>
　　慶元府通判南廳壁記<lb/>
郡縣丞雖不侔然位高而偪大率如藍田壁記所言余<lb/>
<pb n="KR4d0243_SBCK_058-6a"/>
頃贅倅丹丘問于故給事吳公芾公曰吾嘗三爲之進<lb/>
則有侵權之譏退則有避事之謗余曰處于材不材之<lb/>
間可乎公曰子得之矣慶元于今爲輔郡貳車有三分<lb/>
東西南廳而南爲勝城中一湖最爲絶境公宇據其陽<lb/>
盡得十洲三島之要舊爲榷酤之所至今猶以名其橋<lb/>
南渡増員始以居此參政錢公重建紅蓮閣于前運使<lb/>
楊公大興廳戺然二廳皆有題名此獨闕焉今董君嘗<lb/>
入制幕先君工部時爲參議官同僚頗久樂此邦風土<lb/>
别駕車以來既至首欲編前任名氏登之石以序列見<lb/>
<pb n="KR4d0243_SBCK_058-6b"/>
屬病故相仍三請不倦遂爲之書併以所親歴而知者<lb/>
告之君之大父資政在思陵元帥府爲名臣家法流傳<lb/>
猶有世臣之風只此一舉足以見居官之不苟淳熙初<lb/>
魏王易鎮罷倅貳而置長史司馬之職故更六年而後<lb/>
葉君以太社令員外置云<lb/>
　　錢清鹽場廳壁記<lb/>
錢清鎮去紹興府四十五里而近有江曰浦陽蓋自婺<lb/>
之浦江發源浦江舊名浦陽也唐志載越州有府一曰<lb/>
浦陽乃府兵之府城基猶在有橋曰隠兵而錢清之名<lb/>
<pb n="KR4d0243_SBCK_058-7a"/>
則不知所始相傳以爲錢武肅王誅董昌于浮梁因以<lb/>
得名然近嘗發土得靈助廟捨路記乃㑹昌中碑已言<lb/>
錢清則名已久矣昌傳言執昌至西江五代吳越世家<lb/>
又言西小江豈正謂此江耶或言後漢父老持百錢送<lb/>
太守劉寵寵各爲取一大錢以此表其清云熙寧間部<lb/>
使者盧秉論鹽課云越之錢清場江水清淡以六分爲<lb/>
額不言三江曹娥兩場老吏云崇寧攺鹽法始以錢清<lb/>
分爲三場場基堆阜四環乃舊教閱之所今猶目爲教<lb/>
場亭民本九十餘户户每月出鹽一席豪民既侵奪其<lb/>
<pb n="KR4d0243_SBCK_058-7b"/>
地邑胥又多方漁獵之復有私販通注之擾僅餘三十<lb/>
八户而額不減使之均出是以重困四五十年來未嘗<lb/>
及額而逋負愈積矣從弟鏞孤苦力學久處上庠幸取<lb/>
世科頃尉東陽頗著能聲轉而爲此不敢不謹撫存亭<lb/>
民既爲之剔蠧疏源又間爲之代稅輸三十八户欣然<lb/>
如更生而課亦隨羨遂加増九分有奇廨宇建于崇寧<lb/>
二年適百年矣雖頽敝之甚高宗幸四明略嘗駐蹕其<lb/>
中鏞爲一新之倉使得十萬錢而爲屋三十餘楹宏敞<lb/>
雅潔什器俱備使亭民之解事者司錢物之出入官吏<lb/>
<pb n="KR4d0243_SBCK_058-8a"/>
皆不預居民仰嘆以爲前未有也又嘗爲府中修山隂<lb/>
兩鄉海上石隄八百丈土塘千三百餘丈添創兩埭造<lb/>
南岸大石橋以便往來亦可謂勤矣去替止三月以書<lb/>
來求壁記將書前任名氏歲月之詳因爲取其大槩併<lb/>
記之庶後來者有攷云<lb/>
　　池州教官廳壁記<lb/>
秋浦爲江左名郡齊山九華之勝人物秀發又有李太<lb/>
白杜牧之遺風庠校之興有自來矣吾甥永嘉盧申之<lb/>
祖臯力學繼世科爲郡博士其行也求贈以言申之俊<lb/>
<pb n="KR4d0243_SBCK_058-8b"/>
而好文進學不待勸勉特以其少孤而自立將爲人師<lb/>
慮鮮琢磨之益大書無有師保如臨父母以遺之之官<lb/>
未幾則聞教育有序衿佩向風以書來求壁記告之曰<lb/>
余嘗客授子之鄉矣學無止法學然後知不足教然後<lb/>
知困古人之言其旨深矣非真知學者自以爲足非篤<lb/>
于教人者亦不能知困惟斆學半傅說之說本以勉其<lb/>
君而學記以爲教學相長此又一說也今之教者不待<lb/>
問而講說又所從事惟舉子業雖皆非古之道然勵志<lb/>
于學當自知其不足用力于教當知其困不足與困子<lb/>
<pb n="KR4d0243_SBCK_058-9a"/>
當自知之非余所能告也試書諸壁以銘坐右且將以<lb/>
告後來者<lb/>
<pb n="KR4d0243_SBCK_058-9b"/>
</p>
<p>
攻媿集卷五十八<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_059-1a"/>
攻媿集卷五十九<lb/>
　　　　　宋　樓　鑰　撰<lb/>
　記<lb/>
　　慈溪縣興修水利記<lb/>
慈溪本以東漢孝子董君得名溪今在大江之南江之<lb/>
發源自越至上亭而分一貫邑中一環邑前已復合焉<lb/>
縣之西北有水出羣山間迤而東來未至縣五里所抵<lb/>
彭山而入于江瀕江舊有閘啟閉以時遇霖潦則泄之<lb/>
瀦其餘以備旱暵西鄉實受其利又通下流以入縣水<lb/>
<pb n="KR4d0243_SBCK_059-1b"/>
勢朝拱映帶左右合于隂陽家言亦猶它山之于郡城<lb/>
也昔人創邑之初爲長溝于井市横三縱四其間二者<lb/>
如帶之垂爲梁于上而通舟于下堰其南而立斗門于<lb/>
東呼吸江水脉絡通貫按其圖大槩如古澮洫之制嵗<lb/>
久閘廢水無所蓄旱則仰潮汐乍盈易涸民勞滋甚縣<lb/>
河淺淤菰蒲叢生居民因侵其旁藝木築室日就湮微<lb/>
雨集則湓溢沉墊已則汚穢停滀氣壅不宣多起癘疫<lb/>
豈惟不足以供濯溉之須年來縣一再火延燔數百家<lb/>
環拱而莫之救病又甚焉邑無丞水利之職簿實司之<lb/>
<pb n="KR4d0243_SBCK_059-2a"/>
蓋有欲爲而不能遂者㑹今郡侯岳公方提舉常平事<lb/>
按行郡邑首詢利病縣人合辭有請迺下其事使亟圖<lb/>
之主簿趙君推跡本原慨然欲復其舊告諭父老訓率<lb/>
子弟莫不勸趨几田于西者畝出錢三百首建閘于彭<lb/>
山先爲長隄以捍江潮撤故閘餘址悉以石爲之長十<lb/>
有一尋廣四尋中闕丈有二尺扃以層版經始于淳熙<lb/>
十三年之春秋七月訖事費錢百六十萬爲工五千重<lb/>
築四埭以障支流西鄉之利既興遂修斗門復捐金錢<lb/>
爲之倡二者皆堅緻精密比舊基有加焉十月初吉又<lb/>
<pb n="KR4d0243_SBCK_059-2b"/>
爲濬河之役趙君譬曉明白上下交孚于是家自爲役<lb/>
不待程督愁霖之餘開霽踰月若有相之者盡撤壅蔽<lb/>
始見故道攘剔浚治工不告勞河廣一丈五尺深七尺<lb/>
中間廣二丈六尺深如之引西流而灌之淥波汪灣舟<lb/>
楫通濟又可以溉邑下之田易去横彴増重河梁百年<lb/>
舊觀一旦復還如人之身氣血滯鬱疢疹隨生醫巧藥<lb/>
良導之流通則舉體和暢精神自倍耋穉雜然相賀且<lb/>
曰自今以往吾邑其庶幾乎趙君佳公子也種學績文<lb/>
以儒科自奮天資闓敏吏事極不苟二役之興皆成于<lb/>
<pb n="KR4d0243_SBCK_059-3a"/>
同僚協謀不掣其肘更選里士之才而公者以司㑹計<lb/>
不使吏預其間故財不蠧民不擾一箠不施而利興害<lb/>
除可傳永久咸請記之余觀古循吏剖訟解紛功止一<lb/>
時惟水利之興則可以惠民于無窮熙豐間非不務此<lb/>
然而擾民之害先見則奉行者之過也善乎蘇潁濱之<lb/>
論曰事起無漸人不素講未知水利之所在而先遣使<lb/>
者興事至此蓋已甚勞皆切中當時之病恭惟皇上求<lb/>
民之瘼如恐弗及一以此事委之州縣而命部使者督<lb/>
課之是惟無作作則實利及民賞不失勞所在底績由<lb/>
<pb n="KR4d0243_SBCK_059-3b"/>
今之法良有司奉行惟謹而佐邑之賢又有如趙君之<lb/>
整辦遲以年嵗所濟多矣後來者尚有以増緝之哉趙<lb/>
君名汝積字商卿漢恭憲王之裔熙陵八世孫也<lb/>
　　荆門軍義勇甲仗庫記<lb/>
文武無二道有其事則必有其備古之義也荆門王使<lb/>
君銖之爲郡也思不忝于先烈竭力從事有聞于時始<lb/>
至問民疾苦皆以財殫民貧姦豪得志逋逃爲孽人不<lb/>
奠居爲言君曰是當有以次第爲之汲䝉泉以釀酒而<lb/>
利入日倍墾荆榛以爲田而曠野以闢括隱户以増官<lb/>
<pb n="KR4d0243_SBCK_059-4a"/>
賦務農功以勸本業崇飾學校旌賞孝悌嚴釋奠之禮<lb/>
勸奬士子以興文風以續先參政之墜緒鋤治豪强修<lb/>
飭火政明賞信令以制逋卒盜賊之尤無良者遠斥堠<lb/>
教義勇又能鑿頑石甓通塗増置郵傳以便往來謹邊<lb/>
鎖絶支徑申嚴法禁以謹泉貨才智有餘而精力足以<lb/>
行之諸司咸以最聞可以少休矣一卒以狂酲殺三人<lb/>
捕得立誅之以聞上尤嘉歎以爲無罪可待威名流聞<lb/>
姦宄屏跡載念郡當荆楚之郊倚義勇以爲重在尺籍<lb/>
者四千人顧視所用器甲之屬名數雖具在而積久不<lb/>
<pb n="KR4d0243_SBCK_059-4b"/>
用位置無法率委于郡治廊廡滯壓朽腐兵氣不揚君<lb/>
既親行都試以作其勇且曰兵不犀利與空手同甲不<lb/>
堅宻與袒裸同是非置之高爽之地民居多茅茨萬一<lb/>
延燔則又將埃滅而無餘矣乃度基于郡之西北虛曠<lb/>
幾百餘丈繚以周牆阻以深溝計工與材以聞于朝有<lb/>
旨下總司幹金糓以濟其須淳熙十五年八月庀役不<lb/>
閱月告成爲屋若干楹廳事居中置樓于門兩廡翼如<lb/>
也使君爲政抑可謂知所先後文事武備無有不及者<lb/>
足以爲保障矣荆門多古跡義勇之士服習教法持利<lb/>
<pb n="KR4d0243_SBCK_059-5a"/>
兵以賈勇望當陽之長阪其亦有慕張益德之横矛拒<lb/>
敵者乎幕府翰墨之士登斯樓也挾清漳之通浦倚曲<lb/>
阻之長洲其亦有爲仲宣之賦者乎使君其進之<lb/>
　　泰州重築捍海堰記<lb/>
東南隄防莫盛于淮東捍海之堰堰在泰州海陵縣北<lb/>
一百五十里起唐大歴中黜陟使李承自楚之鹽城南<lb/>
入揚州綿亘通泰之境不惟蔽遮民田亭竈附依尤利<lb/>
鹽事至天聖初范文正公又宏大之徙堰少西以避海<lb/>
濤之衝發運使張綸轉運使令狐儀實主張是亘一百<lb/>
<pb n="KR4d0243_SBCK_059-5b"/>
四十三里有奇甓其外以爲固置兵五百人分列五寨<lb/>
專典繕修崇觀之後始充他役乃無一人守者宣和隄<lb/>
決壞田三百餘頃紹興七年又壞隄幾半越二年始修<lb/>
成已不如天聖之堅密厥後提舉朱冠卿知州事徐子<lb/>
寅張子正魏欽緒皆因壞増修子寅又請鹽場官分視<lb/>
捍堰各守其境淳熙十三年提舉趙鞏相海所衝曰六<lb/>
澤浦甓而新之壯于舊三倍且柵其外十三里更創夾<lb/>
隄六里于桑子河其餘増卑培薄悉還舊觀慶元二年<lb/>
二邑之民又以病告謂晏溪河東有土月堰下臨海洋<lb/>
<pb n="KR4d0243_SBCK_059-6a"/>
了無塗泥爲之固䕶地形就下紹興以來四經移築民<lb/>
田之墊于海者十五里衝損海陵堰身六里餘如臯亦<lb/>
壞十餘處近益損甚提舉王公寧覽之惻然亟命知海<lb/>
陵縣陳之綱相視利害請移入二里重増九尺基厚二<lb/>
丈九尺面減五尺又遣捍堰巡檢劉正志量度㑹計創<lb/>
立基址計三十四里一百九十四步用工二十八萬公<lb/>
按圖察之謂西接范公大堰若不及今移築則堰内之<lb/>
田當爲斥鹵且將浸淫旁及横流四出爲害益大亟以<lb/>
奏聞且言水政臣職也敢憚攺作所費雖重撙節財用<lb/>
<pb n="KR4d0243_SBCK_059-6b"/>
銖積寸累願就茲役不敢以煩朝廷仍及仲春農事未<lb/>
興之時亟圖之正月甲子剡上凡再旬而得請遂以某<lb/>
月某日庀役至某月某日崇成既訖事再招海清兵士<lb/>
百人分置五寨興窰燒磚以爲後日繕修之備仍檄之<lb/>
綱偕幹辦公事趙不熄董其役公亦躬爲一行凡用若<lb/>
干工費錢米若干民大感悅而王公不自以爲功也告<lb/>
成于朝遷一秩以寵之太守沈公坦走書于鑰曰捍海<lb/>
大堰雖跨數州而泰之利害猶重今日所修則全在下<lb/>
二邑賴賢使者一力爲之民既不知役凡我同僚亦皆<lb/>
<pb n="KR4d0243_SBCK_059-7a"/>
䝉成而無預請記之鑰因爲之攷圖經舊記而得其實<lb/>
則作而言之曰美哉斯役也范文正興千載之大利苟<lb/>
非後之賢者相與扶持之亦安保其不壊自茲朝廷之<lb/>
上皆如今天子之垂意爲部使者爲郡將皆如王公之<lb/>
用心雖至于無窮可也鑰與王公嘗同朝稔知其文章<lb/>
政事之絶人試郡永嘉實繼沈公詹事之後泰州其子<lb/>
也治辦有餘尤爲王公所知樂其有成欲以傳于永久<lb/>
鑰長子淳方以一尉出二公之門故不復辭而屬筆焉<lb/>
　　餘姚縣海隄記<lb/>
<pb n="KR4d0243_SBCK_059-7b"/>
餘姚爲紹興壯縣岸大海者八鄉分東西二部綿地一<lb/>
百四十餘里舊有長隄蔽遮民田孝義龍泉雲柯三鄉<lb/>
沙漲土高無風潮衝決之患開元東山蘭風梅川上林<lb/>
五鄉間有闕壞實爲民憂其東自雲柯而北至于上林<lb/>
爲二萬八千尺慶歴七年縣令謝景初爲之王文公記<lb/>
之今自上林以及蘭風四萬二千餘尺慶元二年冬知<lb/>
縣施君宿所築其中有石隄四所計五千七百尺者又<lb/>
其所創建也邑人求記于余謝之曰令尹之功力固倍<lb/>
于前人然前有文公之記何敢爲第二碑請不已則又<lb/>
<pb n="KR4d0243_SBCK_059-8a"/>
曰文公之文不可及姑以記今日之實則可爾余外祖<lb/>
汪公少師宣和中嘗爲是邑修燭溪之湖建承宣之亭<lb/>
其後伯父從兄皆嘗爲之婦家王氏自尚書而下四世<lb/>
寓邑中熟知海隄之爲害而近歲猶甚大率歲起夫六<lb/>
千夫役二十日計工一十二萬費緡錢萬有五千夫力<lb/>
或不均弊孔百出故勞費如許民力不堪曽不足以支<lb/>
一歲而又往往蕩去矣施君始至問民疾苦咸以此爲<lb/>
大病親往視之詢究利害乃得要領選鄉豪之首公强<lb/>
幹爲人所信服者十五人分地而共圖之尉曹趙君伯<lb/>
<pb n="KR4d0243_SBCK_059-8b"/>
感協力佽助必欲集衆力以捍怒濤謀久計以蘇民瘼<lb/>
承平時提刑羅公適知縣秘書丞牛君嘗以石爲之今<lb/>
既百年舊迹遠在海塗中則民田之侵多矣先因修築<lb/>
搜取塗中舊石創築二千七百尺用工二十萬三百六<lb/>
十以蔽東部之田惟西部三塘以紹熙五年秋潮爲菑<lb/>
故隄蕩盡爲害甚酷乃于謝家塘王家塘和尚塘三處<lb/>
度爲石隄通計三千尺尤當海水突怒之衝鄉民趙明<lb/>
釋子行球董其役約費甚重邑不足以供列于府于監<lb/>
司提舉常平劉公誠之深主其說首助糓三百斛益勉<lb/>
<pb n="KR4d0243_SBCK_059-9a"/>
爲之凡所陳請率應如響通守王君介幹辦公事王君<lb/>
柄左右尤力令得恃以展布隄高一丈石厚一尺爲一<lb/>
層用石至三萬尺縣出緡錢四千三百有奇邑之士夫<lb/>
與其鄉人助三百萬工力尤重費猶未足也兹事既成<lb/>
則並海之田始盡可以無虞矣前者惟知修築弗思守<lb/>
䕶之䇿隨補隨壊迄無寧嵗況隄壊有漸特人事有所<lb/>
未盡爾冬而起夫春始興役因仍粗畢姑以辦聞日隳<lb/>
月損無肯出力蟻穴尤能潰隄況秋至潮起其壊必甚<lb/>
亟科近隄民夫爲之救捺農事方殷青黄未接安有財<lb/>
<pb n="KR4d0243_SBCK_059-9b"/>
力以爲久計今則四邑官分季臨視廟山三山兩寨官<lb/>
月遣十兵巡其上鄉豪又伺察之隄苟有闕即以聞于<lb/>
邑隨即補治其視蕩然而後爲之者豈不相萬萬哉令<lb/>
猶以爲未也謂不有以爲千百載之圖終恐不足以繼<lb/>
而前功寖隳矣于是又議建一莊約爲田二千畝始得<lb/>
上林海沙田二百三十餘畝又得東山汝仇湖外之地<lb/>
六百八十三畝龍泉有桐木廢湖素不蓄水得七百四<lb/>
十五畝三者凡爲田一千六百六十八畝皆出官司之<lb/>
相視不妨公不害民收地之遺力俱有水源以爲灌溉<lb/>
<pb n="KR4d0243_SBCK_059-10a"/>
募民耕墾假以資糧菑畬新地皆成阡陌得禾稼實利<lb/>
以助費又將益求曠土且以其收而嵗增之以足二千<lb/>
畝之數築倉于縣酒務之西專儲粟以備修隄之用嵗<lb/>
省重費民遂息肩浮土爲千金之隄斥鹵化膏腴之地<lb/>
傳之將來利顧不博哉劉公又備邑人所請奏之九重<lb/>
白之廟堂及當路諸公乞以此莊之田依常平法不許<lb/>
他用仍禁官民户之請庶可經久聖天子加惠田里諸<lb/>
公相與維持其說亟下俞音曽不淹時令率吏民祗拜<lb/>
明命刻之堅珉以詔後人今之宰劇邑者簿書期㑹日<lb/>
<pb n="KR4d0243_SBCK_059-10b"/>
不暇給水利等事遇有急闕趣了目前其至誠愛民有<lb/>
不可解于心而才智足以行之如施君者幾何人施君<lb/>
湖之長興人實司諫之子司諫用不盡其才齎志而殁<lb/>
君能世其家下車以來百廢具興飾以儒雅整辦有餘<lb/>
銖積寸累以圖此舉中間易地之行咸恐敗于垂成及<lb/>
其來歸爲之愈力百年之害一日盡除去嵗他邑告歉<lb/>
而此獨豐海田幾于倍入明效大驗今已如此宜乎邑<lb/>
人歌舞之天下之事害不極則利不興若有數然民困<lb/>
已甚令以深長之思而興民庸部使者之賢建白甚明<lb/>
<pb n="KR4d0243_SBCK_059-11a"/>
聖朝勤恤民隱遂躋登兹非止人力也後之人守其成<lb/>
規隨力補治雖至于無窮可也因作爲詩章命邑人歌<lb/>
之俾勿壤歌曰<lb/>
舜江之爲邑兮居越之東八鄉瀕海兮水浴日而吞空<lb/>
古有長堤兮庸蔽遮乎一同人力有限兮海濤之來無<lb/>
窮濤來如山兮日相撞舂一有闕壊兮葦不可障而泥<lb/>
不可封民將爲魚兮良田墊于馮夷之宫嵗月勞費兮<lb/>
民告于鞠凶萬五千之緡錢兮十二萬之民工惟令之<lb/>
賢而才兮有尉曹之和衷築土纍石兮折彼波臣之衝<lb/>
<pb n="KR4d0243_SBCK_059-11b"/>
矗如長城兮繚如萬丈之晴虹部使者主盟于上兮飛<lb/>
章徹于九重仰明聖之恫矜兮朝奏而暮惟人欲之從<lb/>
墾田倍于千畝兮藏其收于廩中禁豪民之侵漁兮雖<lb/>
巧取而弗容化斥鹵兮土膏隆隆變歉歲兮爲年之豐<lb/>
良耜畟畟兮多稼芃芃穫之積之兮將櫛比而墉崇歌<lb/>
以訊之兮樂石是礱赤子相告兮永無忘令君之功惟<lb/>
後人之勉勉兮用心以公視此隄之闕兮謹爲之彌縫<lb/>
念經始之囏難兮尚圖功于厥終<lb/>
　　象山縣渡船記<lb/>
<pb n="KR4d0243_SBCK_059-12a"/>
象山爲邑海巿三垂漢志鄞有越天門山輿地廣記謂<lb/>
即今之東門山也唐神龍二年屬台州廣德二年始屬<lb/>
于明元和郡縣圖志亦言本漢鄞縣地神龍元年監察<lb/>
御史崔皎奏于寧海縣東界海曲中象山東麓彭姥村<lb/>
置縣惟西南有陸路接台州寧海二說㣲有不同而郡<lb/>
縣志加詳焉志實李吉甫在相位所上吉甫嘗爲明州<lb/>
長史宜得其真今西北至慶元府水陸一百六十里中<lb/>
有一渡之險若由寧海陸行則囘逺倍之故多以渡爲<lb/>
便渡實支海南曰陳山去邑十五里北曰東宿皆潮退<lb/>
<pb n="KR4d0243_SBCK_059-12b"/>
而行中途少憩海口俟潮登而後善逹舊以小舟往來<lb/>
多有風濤盜刼之虞隆興二年今資政殿大學士趙公<lb/>
彦逾主邑簿始創二大舟颿檣篙櫓器用畢備募習于<lb/>
操舟者月給之分置二渡以便行者晏然如在枕席之<lb/>
上所濟不知其幾邑人至今歌之鑰嘗侍公坐問何以<lb/>
能辦公曰句稽之職安得有力及此偶郡委以征商事<lb/>
舊例商賈以錢輸官以十之二爲導行費既首蠲其半<lb/>
以惠之餘分給胥輩因置缿筩而諭之曰前日公用有<lb/>
例今一切不取爾曹得百金則以一錢寘其中僅二年<lb/>
<pb n="KR4d0243_SBCK_059-13a"/>
餘所積已多矣因首以修朝宗碶又助邑之敕書樓與<lb/>
邑庠遂以爲此二舟皆躬自督課費省而工倍人樂爲<lb/>
用故能辦耳鑰爲之三歎試吏之初孰能用心及此今<lb/>
日勲在社稷豈苟然哉公去既久寖以隳廢而一舟先<lb/>
壞間有修治往往因陋就簡不可支久撤舊増新併爲<lb/>
一舟行旅不堪濡滯而私渡出焉未免復有覆溺者慶<lb/>
元四年六月承直郎韓君元禮爲宰訪問疾苦耆老首<lb/>
以是告謀欲遵趙公之法而興起之鳩工度材即以八<lb/>
月先造一舟其長七丈廣二尋十一月既成又以次年<lb/>
<pb n="KR4d0243_SBCK_059-13b"/>
之冬葺治舊舟去朽易堅色色鼎新幾于改作至今年<lb/>
二月畢工修廣之度視前少殺之若什器細大篙師名<lb/>
額悉循古規又月委官僚以次提督用防姦弊功就而<lb/>
民不知邑士請紀其事鑰以謂趙公濟川之功未易遽<lb/>
及今令尹忠憲裔孫雍容辦治維此一舉仰有以繼趙<lb/>
公之成績俯有以爲一方永久之利趙公名遂身退卜<lb/>
築城中親見其成喜形于色尤爲一段奇事夫子産以<lb/>
與濟人于溱洧孟子以爲惠而不知爲政今前後邑官<lb/>
之賢蓋能知爲政者惠及斯民如此後來者苟能垂意<lb/>
<pb n="KR4d0243_SBCK_059-14a"/>
而不忽二舟之利其有既乎陳山有驛以爲賓客行人<lb/>
弛擔之地將刻石驛中以詔後人慨然爲直書之以補<lb/>
吾里地志之闕云<lb/>
<pb n="KR4d0243_SBCK_059-14b"/>
</p>
<p>
攻媿集卷五十九<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_060-1a"/>
攻媿集卷六十<lb/>
　　　　　宋　樓　鑰　撰<lb/>
　記<lb/>
　　范氏復義宅記<lb/>
吳門范氏自唐柱國麗水府君居于靈芝坊今在雍熙<lb/>
佛寺之後五世孫文正公少長北地皇祐中守杭始至<lb/>
故鄉訪求宗族買田千畝作義莊以贍之宅有二松名<lb/>
堂以歲寒閣曰松風因廣其居以爲義宅聚族其中義<lb/>
莊之收亦在焉中更兵燬族黨星散故基榛蕪編民豪<lb/>
<pb n="KR4d0243_SBCK_060-1b"/>
據爲居室爲場圃僦直無幾甚失遺意粟無所儲寓于<lb/>
天平山墳寺倍有往來給散之勞久復圮廢改寘城中<lb/>
反寄他舍病此久矣自公長子監簿而下又五世而至<lb/>
良器一日謂二弟曰先君奉議念此有年齎志而殁吾<lb/>
儕當有以振起之慨然自任思圖其新于是歴告居民<lb/>
盡除僦直約期而遣之不服者訴于郡于監司以至上<lb/>
達臺省提刑臨川何公異太守四明鄭公若容咸義此<lb/>
舉力主張是復得故地周一千四百四十八丈首捐私<lb/>
帑繚以垣牆創建一堂仍扁歲寒以祠文正結屋十楹<lb/>
<pb n="KR4d0243_SBCK_060-2a"/>
以處貧族就立新倉寖復舊觀庀役于慶元二年之季<lb/>
夏仲秋告成不愆于素觀者無不歎息親掌出納一年<lb/>
以爲後式選族子之廉謹者二人繼之詳具要束以補<lb/>
舊規揭于堂上且刻田籍于石以爲永久之計介季之<lb/>
柔續世科于百二十有四載之後尤勇于義既力贊其<lb/>
兄謀之屬鑰爲記始末鑰不佞先祖少師收䘏宗族有<lb/>
意于此而歲不與伯父揚州始爲之雖不及文正公之<lb/>
盛而寒宗之貧者賴以自給亦四十餘年于兹先工部<lb/>
欲附益之而清貧終身猶未果也見范氏家法爲之媿<lb/>
<pb n="KR4d0243_SBCK_060-2b"/>
歎是舉也衍文正公累世之遺澤伸先奉議九原之餘<lb/>
恨又以綿范氏無窮之休豈不偉哉嗚呼文正公奮身<lb/>
孤藐未嘗賴宗人毫髪之力既達則闔族受解衣推食<lb/>
之恩天祐范氏三子鼎貴皆以宏才高誼上繼父風後<lb/>
人得維持憑藉以保其家良器以布衣而決意興起不<lb/>
惟義宅載新義莊亦復整飭剔蠧省費又爲數世之利<lb/>
用心如此後其興乎嗚呼文正初立規矩止具給予之<lb/>
目僅設豫先支請之禁不數年忠宣公已慮其廢壊故<lb/>
治平奏請聖旨違犯義莊規矩之人許令官司受理又<lb/>
<pb n="KR4d0243_SBCK_060-3a"/>
與右丞侍郎自熙寧以至政和隨事立規關防益密今<lb/>
之規約又加密矣一門同姓爲此義事其難如此而況<lb/>
天下之大思所以爲億萬世之計者又可忽乎嗚呼衣<lb/>
冠之族不免飢寒者甚衆願如范氏之宗派而不可得<lb/>
今坐享飽煖者幾人若人人如良器用心更相扶持以<lb/>
永其傳則善矣若曰是我所當得者而不思自力甚者<lb/>
反爲蠧于其間則文正諸公實臨之其聞于有司曰公<lb/>
元者蓋今之族長云<lb/>
　　汪氏報本庵記<lb/>
<pb n="KR4d0243_SBCK_060-3b"/>
惟四明汪氏代有隠德上世葬城南之俞村鑰汪出也<lb/>
嘗隨拜掃裴回松下顧瞻前後中有一丘隆然奇峰遙<lb/>
峙秀水縈抱磬折面勢岡阜非若近時積土平田强爲<lb/>
丘壟出于人力者比氣象秀潤真吉竁也是爲外高祖<lb/>
大府君之墓府君以才選爲吏古君子也終身掌法一<lb/>
郡稱平范文正公王荆公皆以士人待之我高祖正議<lb/>
先生爲之志銘蓋積德之尤著者是生正奉四先生而<lb/>
汪氏之衣冠始于此鑰生長外家逮事外祖少師二十<lb/>
餘年親見孝友之懿奉墳墓尤謹遇忌日必躬至墓下<lb/>
<pb n="KR4d0243_SBCK_060-4a"/>
爲薦羞之禮遂爲汪氏家法仲舅尚書恪遵先志不敢<lb/>
少怠而増潤色焉俞村之墓始于十二府君其子若孫<lb/>
葬于左右者凡十餘所迨今百七十餘載矣冢舍三易<lb/>
歲久易圮仲舅投閒既久度不可支吾乃營基于松楸<lb/>
之東輟費于伏臘之餘鳩工兩月而告成爲堂三間後<lb/>
出一間併爲修祀之地前爲軒如堂之數可以聚族列<lb/>
拜兩廡凡六楹前又爲門及享亭以淳熙十二年三月<lb/>
二日奉神座于堂之東室宗人雖墳墓在遠遇清明必<lb/>
合而祭者凡數十人列于其次規畫纖悉一一親授以<lb/>
<pb n="KR4d0243_SBCK_060-4b"/>
板爲障而平其前祀則取以陳祭器臨事可不移而辦<lb/>
下至庖湢罔不備具靡錢五十萬一力爲之贍塋舊有<lb/>
田初出于諸院其子孫間有生計凋落視爲已業而私<lb/>
售者久不能制于是積累細㣲益以俸入以元直取之<lb/>
用供僧徒歲仍例卷命族人迭掌祀事其器用則分任<lb/>
其責且爲出穀以助他日尚將益之庵成未有名夢中<lb/>
若有告以報本者公爲之恍然遂以名之正奉始卜葬<lb/>
西山少師兄弟皆從仲舅大爲墓阡甲于鄉里又以外<lb/>
祖母福國之先壠在奉川桃花隩王氏既不振亦爲買<lb/>
<pb n="KR4d0243_SBCK_060-5a"/>
田建屋以奉香火凡其先冢域至是無所不備可以傳<lb/>
遠矣鑰既得歸日侍函丈一日顧鑰道始末使記其詳<lb/>
以詔子孫惟我舅氏克振家聲光紹前人以燕後葉庵<lb/>
之落成時年六十有八矣誠孝不衰而又精力絶人克<lb/>
勤小物壯者有所不逮皆可爲人子法遂謹書之後人<lb/>
能不墜少師尚書之意汪氏之興殆未艾也<lb/>
　　長汀庵記<lb/>
樓氏自周武王封夏后氏之後東樓公于杞實始得姓<lb/>
後有食采于婁者因以爲氏或著樓焉東京雍丘縣即<lb/>
<pb n="KR4d0243_SBCK_060-5b"/>
杞之舊故亦稱杞縣樓氏以杞國爲郡而望出東陽雖<lb/>
聞吾族自婺而遷不知所始自鑰一行推而上之至八<lb/>
世祖而止惟曽叔祖二十五助教墓志云六世祖自婺<lb/>
遷于明是鑰之九世祖也又不書其諱明化院之西南<lb/>
一山坡陁數十百畮上世葬埋甚衆邑人號樓太婆墓<lb/>
亦不知太婆爲幾世爲何姓今墳墓可尋者七世祖大<lb/>
録葬白水雷家隩六世祖二評事葬太婆墓山之中劉<lb/>
夫人葬于西偏相去數十步徐夫人葬明化側平地蓋<lb/>
祖宅之後也高祖十八正議及陳氏和義郡朱氏歴陽<lb/>
<pb n="KR4d0243_SBCK_060-6a"/>
郡二夫人曾祖三金紫永嘉郡夫人翁氏葬龍潭先祖<lb/>
三少師兩守鄉郡首尾五年每寒食上冡旌旗鼓吹皆<lb/>
集塋下鄉里以爲榮少師教授兗州時祖妣秦國夫人<lb/>
馮氏蚤喪葬南山再娶魏國夫人馮氏先卒得地于報<lb/>
國山之左今爲仁濟院作三穴以右穴葬魏國少師親<lb/>
寫馮令人藏扁榜猶存約他日自居中穴而遷秦國于<lb/>
左晚歲有閩人上官仲恩獻金鍾山圖得于舒氏尤喜<lb/>
之知平江日病中語諸父曰我死當葬金鍾比薨二夫<lb/>
人葬已久金鍾墓域頗狹至今三墳相去或二十里而<lb/>
<pb n="KR4d0243_SBCK_060-6b"/>
遠初營葬時四山皆願求售仲恩亦勸之五伯父曰人<lb/>
其謂我家乘勢并包非先志也仲恩歎服且曰第三虎<lb/>
山不可不買可以爲庵其實庵後亦一穴也少師龍虎<lb/>
二山皆平正如畫至江而止龍山之前俯臨沙洲相傳<lb/>
下有金鍾曾見光景今神龍居之亦聖迹也俗謂江水<lb/>
一段爲一汀近金鍾一汀最長彌勒每浴其中號長汀<lb/>
子故地名金鍾而庵名長汀少師薨于宣和五年至七<lb/>
年歲在丙午而葬今且八十年矣先君銀青卜夀穴于<lb/>
庵之後荷諸院相從嘗買鄰山以葬亡弟錧夀穴正在<lb/>
<pb n="KR4d0243_SBCK_060-7a"/>
兩山之間坐艮向坤面勢環擁下直金鍾之洲前有一<lb/>
峯錢令公葬其下號令公尖爲山五重惟此峯中立深<lb/>
秀正與之對自他處視之俱不如也先君以淳熙九年<lb/>
十二月十七日卒于仲兄嚴州郡治以次年九月二十<lb/>
日大葬庵之右屋適在其前雖不礙前山而神道門起<lb/>
于谿次不能相望爲曲徑以入是時以仲兄繼亡無力<lb/>
攺造先妣年已七十有四亦不敢輕動因仍幾二紀嘉<lb/>
泰四年正月九日先妣不幸棄諸孤荒迷哀苦之餘卜<lb/>
以臘月八日丙申襄事謀之羣從銜哀負土決意先期<lb/>
<pb n="KR4d0243_SBCK_060-7b"/>
移建冢舍以八十年左支右吾之屋撤而新之舊木之<lb/>
可用者十無二三又遷基于左半在田間築疊尤費工<lb/>
力幸及大事之前粗畢工役爲屋三十餘間造石橋三<lb/>
所材良工緻庶幾可久于是始得神道坦平墓與門直<lb/>
列植檆檜移置石獸等平揖前山氣象愈偉少伸兄弟<lb/>
夙昔志願皆祖考陰祐之賜宗族相成之力也祖塋松<lb/>
行有干霄合抱之材然侵耕者多亦有枯瘁稍正疆界<lb/>
又補其闕别爲屋數楹于外以爲廥廩是役也雖出于<lb/>
一力而事實關于諸院已戒僧徒日謹焚修以資冥福<lb/>
<pb n="KR4d0243_SBCK_060-8a"/>
若羣從及子弟掃松㳂幹而至者自當館穀于此如挈<lb/>
家寓處或封寄什器必至觸汙冢舍非奉先之本旨自<lb/>
兹幸無啟此意亦宜相與戒飭僕使一竹一木毋容侵<lb/>
犯斯有可傳之望前輩言子孫以仕宦不能自守墳墓<lb/>
而使人代之故守墓之人不可待以奴隸而況庵僧乎<lb/>
此庵始建僧希亮入主之三十五年傳其弟子本權權<lb/>
住三十年又傳妙悟才三易人俱善于其事後來者宜<lb/>
善待之<lb/>
　　李氏思終亭記<lb/>
<pb n="KR4d0243_SBCK_060-8b"/>
淳熙八年嵗在辛丑鑰預攷南廟試蜀人李君子思以<lb/>
審計司聨事先是固已得其江東十鑑讀之一見如平<lb/>
生歡既而出所著易解相與講明警發爲多竣事鑰叨<lb/>
丞外府君代主宗正簿鑰尋丞司宗方以同僚爲幸而<lb/>
君忽焉亡矣哭之盡哀且與諸蜀士經紀其家君之父<lb/>
年已八十諸子皆幼弔者無不傷䀌送其西去哭以二<lb/>
詩殆不勝情今三十有二年矣間者闊焉不相聞知慶<lb/>
元之初鑰既投閒明年閲登科記見君之子道傳在乙<lb/>
科又一紀而復來則已聞其召命同朝五年寖登館學<lb/>
<pb n="KR4d0243_SBCK_060-9a"/>
上著庭攝攷功時時相過以先友故厚我其季性傳又<lb/>
擢嘉定四年第來見獨未識長子心傳聞其嘗名薦書<lb/>
一不上第年未四十棄舉業而著書朝廷取其建炎以<lb/>
來繫年要録百卷寘館中嘗得其副而盡讀之然後知<lb/>
天之報施本無差忒而子思家學日盛爲不亡矣子思<lb/>
之論易專究心于卦畫其言甚富如中孚豚魚等說前<lb/>
未有發明及此者十鍳極陳南北朝戰守勝敗如指諸<lb/>
掌書有小傳又有諸經解義皆其節目之大者吐其所<lb/>
見論議過人一宰饒之德興治行有循吏之績其所抱<lb/>
<pb n="KR4d0243_SBCK_060-9b"/>
負十未見一二此識與不識所以恨其蚤殁也五年七<lb/>
月癸亥攷功涕泣而謂鑰曰先君子之葬兄弟尚弱萬<lb/>
里亦無由相告已得後谿劉先生爲之銘矣墓前有亭<lb/>
取終身慕父母之義以致深長之思非敢自言能盡此<lb/>
也名以思終併致昆仲之意俾記之凡子思文學事業<lb/>
與其家世履歴後谿之志已詳不復書語之曰先公有<lb/>
子如此固已不悼其不幸于土中矣終之義豈云小哉<lb/>
近方爲金華季氏爲古文孝經詳說後序因論古自天<lb/>
子至于庶人孝無終始而患不及者未之有也爲之言<lb/>
<pb n="KR4d0243_SBCK_060-10a"/>
曰聖人一經立教之要專在此數語孩提之童無不知<lb/>
愛其親者是人之于孝未有無其始者夫子作此一經<lb/>
正欲人之有終也自天子以至庶人孝之大小固自不<lb/>
同于此復言若孝有始而無終未有不及于禍患者此<lb/>
則無貴賤之别上下一體俱當盡心焉末篇云孝子之<lb/>
事親終矣止爲喪祭之終猶未爲孝之終也夫所謂孝<lb/>
之終與孝無終始之終蓋謂立身行道死而後已者也<lb/>
故雖曾之旣啟足手以其能全而歸之自以爲知免矣<lb/>
然而易簀一節猶在其後蓋大夫之簀猶非其正也嗚<lb/>
<pb n="KR4d0243_SBCK_060-10b"/>
呼聖言可謂深切而能有終者亦豈易易乎鑰餘生無<lb/>
幾深知兢懼得正而斃所願加勉故以告有志之士云<lb/>
鑰老退學落加以病餘輒拾前說以慰孝思之切惟昆<lb/>
仲勉之<lb/>
　碑<lb/>
　　聚奎堂碑<lb/>
兵部尚書趙師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>謂臣鑰曰淳熙初年龍集乙未高宗<lb/>
在德夀宫先臣和州防禦使贈少師伯驌久被眷顧師<lb/>
<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>由鎖應賜進士出身德夀喜甚謂其有子賜金更新<lb/>
<pb n="KR4d0243_SBCK_060-11a"/>
所居増創一樓以榮桂書其榜蓋摭孝宗聖製聞喜宴<lb/>
詩桂林爭占一枝榮之句而寵之慶元攺元師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>卜築<lb/>
吳門之晝錦坊闢堂曰聚奎奉先世前後所藏真蹟匪<lb/>
惟侈雲漢昭囘之盛抑取竇儼所謂五星聚奎天下太<lb/>
平之義累聖崇儒右文高視千古蓋天人之符應也主<lb/>
上誤加奬拔寖塵禁近嘗因奏對以宸翰爲請上首肯<lb/>
再三嘉定二年冬起家長武部兼天府明年正月見于<lb/>
便殿昧死申言上又許之七月甲寅中使宣諭拜三大<lb/>
字之賜未幾又錫三扁曰宗表日玉輝曰與閒鋟鏤髹<lb/>
<pb n="KR4d0243_SBCK_060-11b"/>
飾皆出尚方恍然從天而下周章踧踖感激自誓思所<lb/>
報稱移刊樂石願有以記之臣辭不獲竊攷所元蓋非<lb/>
一日國家親睦九族恩禮兼備神明之胄繁衍盛大教<lb/>
養既至人才輩出獻詞章躬課試承平百年史不絶書<lb/>
崇國公世恬好學績文有聲前朝徽皇命翰林學士承<lb/>
旨鄭居中爲志銘知淮陽軍米芾書丹其子開府儀同<lb/>
三司嘉國公令晙及從蘇軾黄庭堅游刻而龕諸睦親<lb/>
北宅之壁間嘉國之子通判泰州子笈陪從康邸最膺<lb/>
顧遇又見芾所書而愛之紹興間既得墨本訪求其後<lb/>
<pb n="KR4d0243_SBCK_060-12a"/>
伯驌與兄浙西路兵馬鈐轄伯駒方贅員筦庫以近臣<lb/>
召薦待以家人禮念其孤露自立厚加撫勞勉以温習<lb/>
賜第都城俾日趨中禁圖書之府曰于此可觀人間未<lb/>
見之書少師老成詳練歴記舊事盡瘁職守襃賞相仍<lb/>
博洽醞藉歌詩聲畫取法晉唐游戲丹青深造其妙德<lb/>
夀怡神物表密侍清燕預翰墨之選直廬邃嚴且給珍<lb/>
膳名畫法書鼎彞款識攷訂商略從容畢景肆筆成書<lb/>
楷法行草分賚稠疊王粲登樓及謝莊月賦則全而書<lb/>
之二王懐素帖則倣而臨之合作逼真以少師鑒裁精<lb/>
<pb n="KR4d0243_SBCK_060-12b"/>
審猶不能辨又雜取唐宋名賢佳句形諸幅箋便面者<lb/>
踰十數持憲近畿孝宗出内帑緡錢萬嚴飾天慶觀親<lb/>
札丁寧示弗勤民之意神毫睿藻數以賜焉乃今奎畫<lb/>
申攽于以承二祖之休于以奬聲績之楙三朝寳墨萃<lb/>
于私室光華絢爛衣被草木有歴劫贊揚所不能盡者<lb/>
而臣何足以知此雖然蓋可稽焉堂以玉輝名則取陸<lb/>
機文賦石韞玉而山輝之語樓以與閒名則取蘇軾賴<lb/>
有高樓能聚遠一時分付與閒人之詩而宗表之襃實<lb/>
用唐宰相李勉故事聖意攸屬昭然著見復揭榮桂舊<lb/>
<pb n="KR4d0243_SBCK_060-13a"/>
題于便坐植巖桂以環之始乾道間遴選聘使擢少師<lb/>
爲副别授國書議事敵知其爲宗老相與歎服以爲備<lb/>
待時之說歸報蓋久而後益信師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>稔承家訓力沮開<lb/>
禧用兵之議以是不合而去聖化更新復登邇聨委寄<lb/>
益隆俯俞忱請則所以䝉被簡記者有自來矣惟昔君<lb/>
臣際㑹一字之襃踰于華衮今少師父子才美世濟爲<lb/>
趙氏祭酒帝筆之儲盈溢巾衍有傳家之寳無登牀之<lb/>
嫌六丁豐隆呵禁護持昭示將來以永無斁爲子若孫<lb/>
顧瞻豐碑齋莊斂袵仰聖作之淵懿知忠厚之積累盡<lb/>
<pb n="KR4d0243_SBCK_060-13b"/>
萬物而不足報可不勉諸臣衰顇無庸方期謝事跂望<lb/>
斯堂無由一拜于其下敢述始末而爲之詩曰<lb/>
煌煌聖朝親睦九族有制有恩克保世禄信厚振振麟<lb/>
趾之時才學自奮見于設施於穆少師相逢盛際受知<lb/>
高皇蚤被簡記源流有來元祐名臣賜對入侍禮如家<lb/>
人博洽醖藉翰墨之選帝筆昭回溢于巾衍賜第崇成<lb/>
有子策名迺書榮桂表于家庭阜陵掄才輶軒載牽出<lb/>
奉六條申畀一札子克負荷致身文昌四尹神臯如漢<lb/>
趙張卜築姑蘇有嚴尊閣户冊狎攽増賁丘壑奎壁之<lb/>
<pb n="KR4d0243_SBCK_060-14a"/>
光聚于吾門顧瞻斯堂庸侈上恩是父是子並膺殊眷<lb/>
非止爲榮于以示勸生子生孫其報伊何忠孝一心永<lb/>
矢弗磨<lb/>
　　王節愍公忠肅廟碑<lb/>
嘉定四年某月某日詔爲故樞密節愍王公立廟賜額<lb/>
忠肅某年某月某日廟成惟公建炎紹興間五使不測<lb/>
之地卒執節以死忠烈顯著人户知之大臣欲專和戎<lb/>
之功不以實聞故䘏典多闕至孝宗皇帝聞之始特官<lb/>
其三孫曰杞曰柟曰機開禧權臣横挑氈裘三邊俱震<lb/>
<pb n="KR4d0243_SBCK_060-14b"/>
始復求專對之才以通好柟捐軀徇國爲人所難母夫<lb/>
人又以節愍之事勉之張旜三往終定信誓祖孫相望<lb/>
勲在社稷可謂無負三槐之家風矣紹熙元年諡公節<lb/>
愍柟既奏功擢帥合肥尋尹天邑請于朝求爲乃祖立<lb/>
廟于是天子嘉歎且曰爾祖葬吳郡其廟于城中柟拜<lb/>
稽首退而營求㑹提㸃刑獄陳芾攝府事爲度基于郡<lb/>
之北真慶坊地周百三十丈有奇闢門三楹旁翼二挾<lb/>
以入兩廡中爲寢堂敞以高軒肖公之像以安康郡夫<lb/>
人陳氏配命服如禮鼎爼具列深邃崇嚴既足以揭䖍<lb/>
<pb n="KR4d0243_SBCK_060-15a"/>
妥靈又啓旁舍以處道流買田續食使永香火之奉可<lb/>
謂備矣少卿以新廟成不可無紀命鑰碑之鑰嘗銘公<lb/>
之隧若平生大節與夫勤勞機辯之詳既屢書之兹不<lb/>
復列獨著立廟之本末以詔後世竊觀昌黎韓公爲廟<lb/>
碑者三曰烏氏曰田氏曰袁氏烏以重胤田以弘正袁<lb/>
以滋皆以子至將相寵及上世非自以功業而得廟食<lb/>
也以死節而得祀者莫盛于張巡許遠之廟而兩家子<lb/>
弟才智下後無聞焉惟節愍公上承三槐之盛以忠義<lb/>
自奮風烈昭灼膺此廟食之寵尸而祝之子以死孝而<lb/>
<pb n="KR4d0243_SBCK_060-15b"/>
歸其骸孫又以探虎穴而就功名既不忝其先而又増<lb/>
大之王氏之廟其最優乎因爲之歌詩以侑四時之享<lb/>
云<lb/>
公之生兮不辰投大艱兮期殉以身掉三寸兮驚嚴宸<lb/>
起布衣兮立登從臣痛二聖兮䝉塵出萬死兮氣益振<lb/>
得要領兮折殊鄰辯懸河兮機若神數往返兮就和親<lb/>
功既高兮遭厄屯握漢節兮死朝紳地震裂兮天霾昏<lb/>
祀于河間兮秋復春紹祖烈兮世有人始雖屈兮終獲<lb/>
伸墓于山兮祠于城之闉依琳宇兮輪奐一新肖公之<lb/>
<pb n="KR4d0243_SBCK_060-16a"/>
像兮凜然如存芳菲菲兮薦苾芬洋洋在上兮傷不見<lb/>
而不聞公其訴上帝兮叫九閽或爲鬼以厲賊兮如張<lb/>
巡九原有知兮煥絲綸享廟食兮報君恩佑爾後人兮<lb/>
傳無垠<lb/>
<pb n="KR4d0243_SBCK_060-16b"/>
</p>
<p>
攻媿集卷六十<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_061-1a"/>
攻媿集卷六十一<lb/>
　　　　　宋　樓　鑰　撰<lb/>
　啓<lb/>
　　謝發解啓<lb/>
決戰文場喜鏖大敵策勲計版幸綴羣英心既歉然顔<lb/>
之厚矣竊以真主嗣臨于萬國宸心經略于中原正紫<lb/>
髯將軍撫劍之秋豈白面書生鼔篋之日然用武必有<lb/>
文備當修德以來遠人況一士可以止百萬之師寸舌<lb/>
可以賢五千之騎搴旗斬將者特匹夫之勇敦詩說禮<lb/>
<pb n="KR4d0243_SBCK_061-1b"/>
者乃元帥之資丁字徒知固難處强弓之右毛錐可用<lb/>
當争雄大劍之間得奇才自足有爲用真儒必將無敵<lb/>
爰命郡國選修潔之士且使鄉遂獻賢能之書廣數路<lb/>
以取人才詔直言以増士氣將取布韋之賤以爲將相<lb/>
之儲草萊期王佐之才畎畝任天下之重坐使有志之<lb/>
男子羞爲無用之陳言附鳯翼而攀龍鱗咸起功名之<lb/>
願擢犀角而拔象齒始膺藻鑑之求如鑰者賦性棗昏<lb/>
受材樗散幸家聲之未遠冀世業之永傳誓收黄卷之<lb/>
功益振青箱之學十載空隨于舉子一言未售于有司<lb/>
<pb n="KR4d0243_SBCK_061-2a"/>
良弓之子必爲箕有自來矣吹竽之門而攻瑟如不好<lb/>
何欣逢不諱之朝深惜難逢之㑹一鼔作氣已爲勝敵<lb/>
之謀三年不鳴期遂驚人之舉及奏功于里選僅厠迹<lb/>
于行間雖叨鶚薦之書猶愧鵬飛之化沙礫已甘于在<lb/>
後駑駘敢望于爭先靜惟賤士之拔茅實賴大人之推<lb/>
轂兹蓋伏遇<hi>某官</hi>才髙今古名壓搢紳久居喉舌之司<lb/>
臥治股肱之郡愛民如子惟忠厚以存心遇事生風信<lb/>
精神之滿腹天子思大夫之國器布衣求吏部之門生<lb/>
遂使庸愚亦預掄擇鑰敢不益嚴筆陣力淬詞鋒敵無<lb/>
<pb n="KR4d0243_SBCK_061-2b"/>
畏于萬人霸當成于一戰鵰在秋天之外已借髙風魚<lb/>
掀春浪之中更資餘澤<lb/>
　　謝省闈主文啓<lb/>
薄技中程豈謂單辭之誤上恩從厚猶霑末第之榮靖<lb/>
言僥倖之由實自生成之力德無所報感不知言竊惟<lb/>
選舉之公本朝爲盛科條之備今日尤嚴凡羣試于有<lb/>
司當首遵于成法未問詞章之工拙先觀品式之從違<lb/>
苟有一毫之差必爲終篇之累惟時公諱尤異常規雖<lb/>
在祖宗不致山川器幣之廢然爲臣子當明滸勢秉機<lb/>
<pb n="KR4d0243_SBCK_061-3a"/>
之嫌著之甲令以謹臨文之疑掲之棘闈以備入門之<lb/>
問倘律度之不中宜衡鑒之弗容自非詞華驚絶代之<lb/>
工議論如古人之正又安得特加抆拭曲賜甄收既寛<lb/>
司敗之誅乃玷主文之選如鑰者伶俜無取坎壈數奇<lb/>
猥承簪紱之餘期紹箕裘之業念踵登桂籍者已三四<lb/>
世而不書鴈塔者幾數十年幸兄弟之聯飛喜門庭之<lb/>
稍振願修世學益大家聲濫由鄉老之書來赴春官之<lb/>
試孺子不謹嘗約日而後期窮鬼爲妖復轉喉而觸諱<lb/>
問山犯名之二者猶有不學之愧書馬與尾而四者尚<lb/>
<pb n="KR4d0243_SBCK_061-3b"/>
懷譴死之憂矧明見于條章乃自爲于鹵莽深慮布韋<lb/>
之賤不勝鈇鉞之誅敢謂巨公曲成孤迹略去片言之<lb/>
失力收一日之長委墮甑于道中已甘絶望取焦桐于<lb/>
爨下實賴知音既援例于先朝遂飛章于清禁異恩俯<lb/>
及同輩皆驚雖不能豪奪于錦標然固已寵踰于華衮<lb/>
三神山上人憐不及于鼇頭千佛經中自愧得陪于驥<lb/>
尾退量叨冒良有夤縁茲蓋伏遇<hi>某官</hi>正始名流開元<lb/>
故老公車讜議與秋霜烈日以爭嚴召驛重來快鳯凰<lb/>
景星之先覩假道蓬山之上主盟蘭省之中凡屬品題<lb/>
<pb n="KR4d0243_SBCK_061-4a"/>
莫逃藻鑑雖小善之占必以録盡收天下之英雄而斯<lb/>
言之玷不可爲尤費筆端之造化遭逢若此稱報謂何<lb/>
鑰敢不痛自激昂益加詳謹對千人而不犯願尚友于<lb/>
先儒號一莊而復荒肯下同于流俗誓損頂踵以報丘<lb/>
山<lb/>
　　謝試中教官除温州教授啓<lb/>
就試棘闈復售綴文之技庀司槐市誤叨分教之官慙<lb/>
無黄絹之好辭偶中青錢之妙選幸踰望表愧溢情涯<lb/>
竊以庠序之興人倫是賴郡國皆立王化尤先僖公能<lb/>
<pb n="KR4d0243_SBCK_061-4b"/>
修泮宫致一時稱其多士子産不毁鄉校蓋千載以爲<lb/>
美談在西漢李唐之盛時有文翁常衮之循吏變蜀郡<lb/>
如東魯至司馬氏而昌其文化七閩如上州有歐陽生<lb/>
而爲之倡是知自京師而首善亦必崇鄉黨以勵賢惟<lb/>
我皇家歴参古制開學宫于四海延師席于諸儒慮擇<lb/>
士之或遺復設科而俾試攷之經以察其識命之賦以<lb/>
觀其材人寡鑒精禮優選遴欲中有司之意必兼舉子<lb/>
之長如鑰者術業空疎詞章骩骳受過庭之教敢言匡<lb/>
鼎之解頤<hi>衡匡廬之匡皆作康今更正案原集避宋朝廟諱凡匡鼎匡</hi>習雕蟲之工<lb/>
<pb n="KR4d0243_SBCK_061-5a"/>
難及溫生之叉手比幸登名于蘭省夫何困迹于銓曹<lb/>
念舊學之未蕪幾此途而妄進操觚染翰是皆已試之<lb/>
才斂板趨風咸望非常之遇顧如孱質乃預英游方期<lb/>
六鷁之退飛敢謂雙鵰之連中獲離場屋之餘習復逃<lb/>
州縣之徒勞載維永嘉實名東浙鼇頭屢占在紛紛白<lb/>
袍之間黌舍宏開無青青子衿之廢苟非儒匠難主文<lb/>
盟好爲人師素守孟軻之戒此非子坐恐招有若之譏<lb/>
念得寵之過優復去家之不遠無非僥倖端有夤縁兹<lb/>
蓋伏遇<hi>某官</hi>旋斡化權主張吾道内治外治既陶萬國<lb/>
<pb n="KR4d0243_SBCK_061-5b"/>
之泰和小成大成仰贊一人之化育善類悉歸于真宰<lb/>
危蹤尤累于洪鈞久憐書馬之愆欲收置于門下茲試<lb/>
不龜之藥偶獲預于選中亟畀除書實由大造鑰敢不<lb/>
益堅素履無負初心學不如務師曾何知于善誘教然<lb/>
後知困顧敢忘于自强庶上副于眷知以少圖于報効<lb/>
　　回交代李教授<hi>冰</hi>啓<hi>州教授任内以下十五首温</hi>
陪鴈塔之題恍如昨夢叨鱣堂之選猥繼後塵荷委貺<lb/>
之洊臨愧馳緘之已後恭惟<hi>某官</hi>性天夷曠才地髙明<lb/>
筆陣摧鋒得雋膠庠之彦儒林振藻飛英俊造之科尚<lb/>
<pb n="KR4d0243_SBCK_061-6a"/>
淹三館之遊俯作諸侯之客一方士子固已樂吾教中<lb/>
當路薦書皆欲出我門下倚聞嚴召徑挹超除鑰託契<lb/>
已深承顔不遠此非子坐正慙温故之稱必有我師全<lb/>
賴告新之益<lb/>
　　通添差教授王太博<hi>信</hi>啓<lb/>
賓興鄉國曾叨推轂之知客授侯邦尤得摳衣之便撫<lb/>
躬甚喜剡牘先之恭惟<hi>某官</hi>賦軋兩都名髙六館文章<lb/>
攀桂再登俊造之科閶闔排雲首上治安之策詔開言<lb/>
路章交公車英詞獨徹于細旃襃語寵踰于華衮先生<lb/>
<pb n="KR4d0243_SBCK_061-6b"/>
入太學方將育天下之英才廣文獨冷官何乃爲諸侯<lb/>
之賓客俯從新制大屈公言風引仙舟雖覺三山之暫<lb/>
遠雲垂鵬翼㑹㸔萬里之横飛鑰少欲傳家長而懵學<lb/>
閉門覓句初無虀臼之稱仰屋著書空有醬瓿之誚頃<lb/>
藉鶚章之薦遂叨鴈塔之題不知七年待次之遲但喜<lb/>
一旦同寅之幸豈止日沾于膏馥要當力踵于步趨既<lb/>
非中行待我以衆人方謹舊恩之報如使西河疑汝于<lb/>
夫子難逃良友之譏<lb/>
　　通太守曾吏部<hi>逮</hi>啓<lb/>
<pb n="KR4d0243_SBCK_061-7a"/>
恭審疏寵宸庭承流侯服凡居庇幬㒺不欣愉竊惟左<lb/>
浙之奥區獨以永嘉爲名郡人才秀發接王謝之風流<lb/>
城望雄尊控甌粤之衝要海物惟錯生齒日繁屬嵗事<lb/>
之多虞致天災之代有颶風駕浪萬衆爲魚烈火焚廬<lb/>
一昔而燼八潦七旱田野無以爲生九牧十羊吏民疲<lb/>
于奔命闔境告病淵衷顧憂正藉虞升卿爲開錯節不<lb/>
有龔渤海誰治亂繩既入奏于明光諒疾驅于逵道恭<lb/>
惟<hi>某官</hi>乗珠照夜衡玉懸秋學自得于家傳美蓋由于<lb/>
世濟矧惟我宋衣冠之盛無如曾氏閥閱之髙閩嶠勲<lb/>
<pb n="KR4d0243_SBCK_061-7b"/>
名藹相門之清議南豐術業擅昭代之詞宗未若于門<lb/>
卓稱江左弟兄輝映競馳雲間日下之名門户熾蕃遂<lb/>
爲澤底岡頭之族顧如偉望立上要津早瞻使者之星<lb/>
來近長安之日握蘭密勿銓衡無同滯之嗟聽棘平反<lb/>
囹圄有屢空之效暫從均逸亟畀于蕃將使官府復見<lb/>
于太平閭里盡銷于愁嘆報齊國之政諒無五月之淹<lb/>
趣曹相之裝即聽三公之拜鑰學不知道才非瘉人偶<lb/>
霑末第之名濫作諸侯之客敢圖㑹遇獲事賢明歡寒<lb/>
士之顔願託千間之厦順下風而請敬持一瓣之香<lb/>
<pb n="KR4d0243_SBCK_061-8a"/>
　　通太守莫給事<hi>濟</hi>啓<lb/>
恭審榮膺宸誥起鎮侯邦瑣闥需賢將復甘泉之舊左<lb/>
符共理暫爲滄海之行先聲所加衆聽皆聳恭惟<hi>某官</hi>
學該四部文擅兩科渾然金玉之相凜若松筠之操經<lb/>
綸自任直將舉明主于三代之隆雄挺不囘信能立懦<lb/>
夫于百世之下韜藏既久聞望益髙獨由直道以致身<lb/>
自結九重之知已紬書東觀徑躋瀛洲學士之聯典奏<lb/>
南宫已有鳯閣舍人之様上方修明號令鼔舞華夷爰<lb/>
念制詞思復深淳之體肆求卿列首推宏博之才俾代<lb/>
<pb n="KR4d0243_SBCK_061-8b"/>
予言仍參内相大述作多出其手豈惟復見常楊近詔<lb/>
誥自爲之文端欲上規姚姒還直螭坳之秘進趨雞㦸<lb/>
之嚴更藉剛方之資爲專封駮之寄危言造膝嘗有志<lb/>
于囘天勁氣逆鱗曽不難于去國坐令時論之推重惜<lb/>
無諌列之拜章退安香火之祠自得林泉之樂惟永嘉<lb/>
之古郡寔東淛之奥區乃命承流以遂均逸一麾出守<lb/>
肯爲顔步兵之詩五馬自隨姑尋王右軍之舊矧高門<lb/>
之名勝著此地之聲華南院世官猶有甘棠之遺愛阿<lb/>
連客授尚存絳帳之餘風自聞成命之肆頒惟恐使君<lb/>
<pb n="KR4d0243_SBCK_061-9a"/>
之來暮山川攺觀城郭増輝地控甌閩正有資于韜略<lb/>
道傳伊洛尤仰賴于範模第恐廊廟之資尤被冕旒之<lb/>
眷賜環在邇豈容皁葢之行春視草居中復見金蓮之<lb/>
照夜遂聞大拜以佐中興鑰學不知方才非可用末科<lb/>
厠迹自憐書馬之愆再試得官人笑畫蛇之贅敢恨八<lb/>
年之家食第慚多士之主盟好爲人師真成不韙此非<lb/>
子坐日懼弗堪仰千騎之鼎來幸二天之在望飛鴻遵<lb/>
渚咸歌姬旦之歸兮泮水采芹猶喜魯侯之戾止<lb/>
　　通邵通判<hi>範</hi>啓<lb/>
<pb n="KR4d0243_SBCK_061-9b"/>
别駕功髙夙仰聲華之茂廣文官冷幸依庇䕃之餘念<lb/>
行遂于趨鳧顧敢稽于饋鯉恭惟<hi>某官</hi>風儀峻整政術<lb/>
髙明試以劇煩井井有條而不紊遇諸盤錯恢恢游刃<lb/>
以有餘矧是永嘉甲于東浙地望控甌閩之要人才承<lb/>
王謝之流正資賢治中以佐明太守撫摩凋瘵振起教<lb/>
條稔聞五月之政成盡出貳車之力贊少舒驥足不妨<lb/>
風月之平分入簉鵷行㑹見雲霄之獨步鑰才非適用<lb/>
學不知方雖記問以尚疏在淵源而何有謬司芹泮偶<lb/>
及瓜時樂英才而教之固知非據事大夫之賢者尤得<lb/>
<pb n="KR4d0243_SBCK_061-10a"/>
所依<lb/>
　　通趙通判<hi>公侃</hi>啓<lb/>
題仲舉之輿凜先聲于海嶠開馬融之帳竊大庇于雲<lb/>
天仰德既深遡風知幸恭惟<hi>某官</hi>派分銀漢秀挺瓊枝<lb/>
撑腸富萬卷之書落筆掃千人之陣儒科振藻仕路蜚<lb/>
英非錯節于笑談破大觚于俄頃歌合江之桃李邑人<lb/>
猶見于去思依上幕之芙蓉府主但聞于坐嘯眷茲名<lb/>
郡密邇行都屬頻年有饑饉之災況比屋被焚漂之酷<lb/>
公私窘匱民吏彷徨方欣郡政之一新更喜治中之鼎<lb/>
<pb n="KR4d0243_SBCK_061-10b"/>
至湖樓風月豈惟景物之平分春草池塘㑹見精神之<lb/>
頓攺來播海沂之詠佇歸禁闥之班鑰才不及中學非<lb/>
語上淵源無自敢謂好爲人師教導未明政恐此非子<lb/>
坐不圖幸㑹獲在帡幪闔境傾心想望貳車之風采冷<lb/>
官修敬預通記室之姓名<lb/>
　　囘錢録參<hi>佖</hi>啓<lb/>
久矣向風恨無半面之雅茲焉聯事幸逢三語之英拜<lb/>
履非遙捫心知慰恭惟<hi>某官</hi>清姿冰潔奥學淵深玉斚<lb/>
瓊彝壓倒千人之筆牙籖緗帙讀殘萬卷之書淮山小<lb/>
<pb n="KR4d0243_SBCK_061-11a"/>
試于梅仙海嶠更煩于阮掾獄市無擾長賦池塘春草<lb/>
之詩兄弟聯飛行繼鵰鶚秋天之武鑰家傳雖久客授<lb/>
何堪喜聞都騎之來遂竊靈河之潤朋緘委貺驚珠璧<lb/>
之暗投短牘陳誠愧瑤琚之匪報<lb/>
　　回瑞安胡縣丞啓<lb/>
一行作吏敢興獨冷之嗟再轉爲丞喜見真清之彦髙<lb/>
詞先辱謙德有光伏惟<hi>某官</hi>澤底名家雲間妙譽仕途<lb/>
詳練兩淹黄綬之司薦口瀾翻果上金閨之籍謂宜闊<lb/>
步徑登要津稱雨道晴又聽下邳之論事哦松掃竹不<lb/>
<pb n="KR4d0243_SBCK_061-11b"/>
妨藍水之風流預想登仙由兹假道鑰宦遊無取客授<lb/>
何堪騎氣方來<hi>書一本攺氣爲驥誤案騎氣見史記天官</hi>將快爭先之覩緘<lb/>
書敬遣少陳未見之心<lb/>
　　回陳司户<hi>僖</hi>啟<lb/>
芹宫客授慙博士之不治槐笏宦遊喜參軍之稱絶聞<lb/>
風久矣拜賜懽然<hi>某官</hi>理窟精深詞源淵奥早射廣庭<lb/>
之策合窺藏室之書誰謂偏州乃淹賢掾俸錢寡狹固<lb/>
非京兆念珠曹吏事精明共㸔琰之霹靂手髙才如許<lb/>
迅召何疑鑰行遂同寅庶幾承教日候入疆之告忽驚<lb/>
<pb n="KR4d0243_SBCK_061-12a"/>
將命之臨廣文冷官雖有聲名而何用孟公尺牘但知<lb/>
藏弆以爲榮<lb/>
　　回前寧海沈主簿<hi>興傑</hi>啓<hi>第後駮放不復仕沈在秦師垣館下登</hi>
竊伏海隅久壓斗南之譽宦游仙里屢聞月旦之評首<lb/>
勤車騎之臨門更有文書之銜袖勞謙過矣自視缺然<lb/>
<hi>某官</hi>涵泳聖涯翺翔藝苑振三都之鼔吹韻五典之笙<lb/>
簧漢閣招賢貴人欲出我門下堯階賜第天子謂入吾<lb/>
選中一官猶恨于棲鸞萬里忽嗟于退鷁雖當邪正初<lb/>
分之日乃有疑似難明之人顧得喪苟無愧心雖聖賢<lb/>
<pb n="KR4d0243_SBCK_061-12b"/>
未免流議沮魯如臧氏之子能使予不遇哉于齊主侍<lb/>
人瘠環好事者爲之也科第空傳于拾芥功名髙視于<lb/>
浮雲收還四海之虛聲自作一鄉之善士尋伊洛之故<lb/>
步窮洙泗之遺經仰屋著書期立言以俟君子閉門覓<lb/>
句推殘膏以丐後人坐歴十年事更幾變沈舟而閱千<lb/>
帆之過翦翮而㸔百鳥之翔公論自明識者増歎紛紛<lb/>
餘子蠅營雖見于復還落落髙懷馬喪安知其非福然<lb/>
而休期難再大器晚成毋忘結綬之心當起據鞌之志<lb/>
鑰晚生無似客授何堪久懷望履之私未遂升堂之快<lb/>
<pb n="KR4d0243_SBCK_061-13a"/>
掩關卻掃素欽静退之風忘年定交猥及庸虛之子焉<lb/>
有瓊瑶之爲報但驚珠璧之暗投誦廣文官冷之詩喜<lb/>
遇同襟之客讀東陽郊居之賦㑹求撫掌之歡<lb/>
　　囘永嘉徐主簿<hi>總</hi>啓<lb/>
孺子名髙方屈臨于簿領廣文官冷乃先辱于緘縢摛<lb/>
詞粲然爲禮過矣伏惟<hi>某官</hi>學耽八索識洞九流提筆<lb/>
以赴文場前無堅敵彯纓而遊帝所自致巍科精金百<lb/>
鍊而愈剛良玉三獻而後售宜在瀛洲之選往觀藏室<lb/>
之書俯就鸞棲尚淹鵬運髙士不爲主簿雖曰徒勞君<lb/>
<pb n="KR4d0243_SBCK_061-13b"/>
子不卑小官何妨行志㑹聞妙擢徑上要津鑰晚出無<lb/>
聞散材焉用黄卷自樂豈敢好爲人師絳帳方開正恐<lb/>
此非子坐獨幸佳郡素多賢僚匡衡鼎來可共説詩之<lb/>
樂鑿齒一詣便勝讀書之功<lb/>
　　囘瑞安林主簿啟<lb/>
宦游伊始方淹枳棘之棲客授無堪徒愧蒹葭之倚先<lb/>
聲竦甚華翰先之伏惟<hi>某官</hi>人物粹夷天資爽邁寳甘<lb/>
棠之笏自有家風讀牙籤之書盡傳世學小試勾稽之<lb/>
職倚㸔趣召之行鑰久矣聞名茲焉同事髙士爲主簿<lb/>
<pb n="KR4d0243_SBCK_061-14a"/>
固知公議之未平廣文獨冷官但喜疎蹤之有託<lb/>
　　回平陽李縣尉<hi>煥</hi>啓<lb/>
登漢庭之第猥繼英游訪吳市之仙更逢隱吏方謹先<lb/>
聲之伺遽勤華翰之頒恭惟<hi>某官</hi>學有本原辭無枝葉<lb/>
論議醇正所得蓋自于名儒氣貌粹温不問巳知其長<lb/>
者騰踔合登于要路酸寒乃就于尉曹不容警捕之淹<lb/>
㑹膺召對之寵鑰家傳雖久客授何堪逢君子之僚巳<lb/>
伸素願篤年家之好尤激義風<lb/>
　　回郡庠職事啓<lb/>
<pb n="KR4d0243_SBCK_061-14b"/>
冷官無取豈敢好爲人師佳士有聞不當列于弟子伏<lb/>
惟<hi>某人</hi>性天俊茂才地髙明玉斚瓊盃壓倒千人之筆<lb/>
牙籖錦帙讀殘萬卷之書三年已見于驚人一第何足<lb/>
以慁子倚觀奮發自致功名鑰久矣聞風欣于識面辱<lb/>
貽書之加寵歎陳義之甚髙喜荷之私敷宣岡既<lb/>
　　通交代徐教授<hi>嘉言</hi>啓<lb/>
讀鴈塔之題久欽聞望典鱣堂之教獲與交承既慙揚<lb/>
粃之在前敢俟及瓜而受代通名伊始修好在茲恭惟<lb/>
<hi>某官</hi>學造聖涯文髙藝苑評彼處士孺子宜當爲先求<lb/>
<pb n="KR4d0243_SBCK_061-15a"/>
之古人有功未見其比能似鼻祖今惟耳孫既已飛英<lb/>
聲于千佛經中固宜追俊游于三神山上何爲歴歲始<lb/>
就冷官惟此邦餘王謝之風而多士知伊洛之學正有<lb/>
資于模範俾益究于淵源君子之育英才是誠所樂諸<lb/>
公之登臺省㑹見同升鑰夙昧家傳偶叨客授望親庭<lb/>
于咫尺較吏攷之毫釐日冀先聲得遂歸歟之志顧瞻<lb/>
清峙用寛仰止之心<lb/>
　　謝除刪定官啓<lb/>
投誠恩地倍煩大冶之陶鎔定法清朝俾預有司之筆<lb/>
<pb n="KR4d0243_SBCK_061-15b"/>
削密附聲光之末親承約束之嚴榮喜交深凌兢冞甚<lb/>
竊以國家備百王之制章程垂萬世之規小紀大綱秩<lb/>
然有序奇請他比或以滋彰肆當核實之朝爰舉久虛<lb/>
之典宏開書局共議邦條上勤元老之尊坐總羣言之<lb/>
首假刪詩定書之目以名其官凡摩研編削之流可知<lb/>
其選豈容濫吹有玷知音如鑰者才不適時資非近道<lb/>
雕蟲何取謾成童子之虛聲書馬有愆幾作詞場之奇<lb/>
祟敢歎十年之不調但知三省以加工徳之不修學方<lb/>
圖于爲已斯未能信仕豈專于爲貧乃因客授之行益<lb/>
<pb n="KR4d0243_SBCK_061-16a"/>
究家傳之旨力攷淵源之所自務求斆學之半功抱素<lb/>
志以自憐庶此生之不苟竟縁色養來叩化鈞璞三獻<lb/>
而孰知鼠五技而成拙屬正人之登用矜寒士之滯留<lb/>
謂當在藥籠中必欲出我門下誦佳句于百僚之上有<lb/>
味其言持長綆于千仞之艱不遺餘力卒令弱質亦入<lb/>
化爐雖知隔仙府之幾塵猶使及天朝之速化適承人<lb/>
乏獲厠英游自爲之謀不過于此兹蓋恭遇<hi>某官</hi>主盟<lb/>
公道厚禮人材翊贊九重不顯彌綸之用精白一意曾<lb/>
何適莫之容然無私乃能成私惟不德是以有徳如弟<lb/>
<pb n="KR4d0243_SBCK_061-16b"/>
兄之不振荷造化之特深之遴顯以文之亨著以功敢<lb/>
言競爽公山用于前正禮擢于後實出殊私鑰敢不益<lb/>
勵廉隅進修職業舉數事以塞詔何敢自欺慕國士以<lb/>
報恩豈容弗勉<lb/>
　　囘詹狀元<hi>騤</hi>啓<lb/>
清禁傳呼喜聞第一之選長牋委貺更驚駢四之工恭<lb/>
惟<hi>某官</hi>學富三冬才優六館馳雋聲于藝苑承一門詩<lb/>
禮之傳奉大對于昕庭爲四海英雄之冠賢關増氣里<lb/>
社重輝盍從臺閣以問津㑹見功名之發軔鑰頃由殿<lb/>
<pb n="KR4d0243_SBCK_061-17a"/>
幕先揖辭華待尼父于季孟之間愧文衡之非據舉公<lb/>
孫爲賢良之首仰天鑒之獨髙敢意謙撝反爲巽謝<lb/>
　　通浙東安撫李參政<hi>彥頴</hi>啓<hi>判台州任内以下九首通</hi>
便親求外仰䝉化筆之餘貳郡之官適在帥垣之下依<lb/>
仁有自禀令無譁敢修大府之恭庸効小夫之智恭惟<lb/>
<hi>某官</hi>爽邦哲匠名世真儒以平生不欺之心爲古人有<lb/>
用之學澄之不清淆之不濁儼然公輔之資來非可招<lb/>
去非可麾卓爾朝廷之望至公待物直道持身辭色不<lb/>
以假人毁譽未嘗經意上以此信于人主下以此服于<lb/>
<pb n="KR4d0243_SBCK_061-17b"/>
衆心久爲朝夕論思之臣遂登夙夜宥密之任進參政<lb/>
柄實領宰司豈惟奉養之微曽不攺于儒素若其酬應<lb/>
之確了無間于戚疏苟曰才能各随器使雖有浮競自<lb/>
應意消故國是不容動搖而朝列爲之肅靖坐鎮雅俗<lb/>
遠追謝安石之賢共致太平咸望楊公權之相既明且<lb/>
哲善始以終出殿大邦寵分秘殿七州訟理民無恨于<lb/>
田里之間數月令行人自得于湖山之外雖少留于蓬<lb/>
島曽不遠于長安㑹聞衮繡之歸亟正鈞衡之拜鑰登<lb/>
門最晚辱眷惟深涉筆金科顧何知于八律兼官玉牒<lb/>
<pb n="KR4d0243_SBCK_061-18a"/>
曾弗措于一辭叨陪典領之嚴備費生成之造㑹聞半<lb/>
刺許置外員幸下攷之再書援新制而三請匪蒙深照<lb/>
安得此行望故里以非遙奉安輿而在即獲承菽水之<lb/>
養盡出丘山之恩展驥無堪徒以負丞而増愧<hi>見韓愈案負丞</hi>
<hi>本改丞爲乘不必從藍田縣丞㕔璧記一</hi>登龍未遂尚須假事以有行愛日<lb/>
方舒寒威將勁願爲宗祊之重益精茵鼎之調<lb/>
　　通吳給事<hi>芾</hi>啓<lb/>
甘泉宿望久懷睎驥之誠别乗贅員喜有登龍之便敢<lb/>
修柔削以代先游恭惟<hi>某官</hi>命世偉人爽邦哲匠才雄<lb/>
<pb n="KR4d0243_SBCK_061-18b"/>
萬夫而持之以正名滿四海而取之甚廉出入兩朝周<lb/>
旋三紀選部賴典銓之鑒瑣闈髙批敕之風劇寄屢分<lb/>
外庸尤著侯邦訟理民舉安于田里之間帥閫令行人<lb/>
自得于湖山之外掃蠧源而略盡清狡穴以一空不惟<lb/>
所去以見思抑使所居之官大乃守東山之志屢賡彭<lb/>
澤之辭均逸祠庭猶俾斯人之有望告歸神武直將與<lb/>
世以相忘容與千巖之中傲睨羣物之表凡烟霞勝絶<lb/>
之地皆杖屨經行之區下流水而上青山固知自適身<lb/>
赤城而名絳闕豈得長閒況資元老之壯猶將任舊人<lb/>
<pb n="KR4d0243_SBCK_061-19a"/>
而共政丘壑臯䕫衣冠巢許民具爾贍股肱蕭曹腹心<lb/>
良平公其母遜鑰晚生無似薄宦徒勞涉筆金科倏更<lb/>
三載兼官玉牒弗措一辭惟父母之年益髙念菽水之<lb/>
養多闕偶逢新制適契初心得請治中將遂迎親之樂<lb/>
强顔員外未知貳郡之方幸門墻之是依信典刑之斯<lb/>
在使獲附聲光之末如見古人倘粗傳士苴之餘願爲<lb/>
弟子炎威方熾仙隠獨清顧茵鼎之茂調爲宗祊而自<lb/>
重<lb/>
　　通韓運司<hi>彥質</hi>啓<lb/>
<pb n="KR4d0243_SBCK_061-19b"/>
伏審拜恩天陛將漕日畿龍馬負圖久寓邃嚴之直水<lb/>
牛輓粟允資斡運之才凡隸部封舉深抃蹈恭惟<hi>某官</hi>
乗珠照夜衡玉懸秋赫赫元勲具載鼎彛之刻言言餘<lb/>
烈尚存帶礪之盟仰昆季之横翔見門庭之益振竹樓<lb/>
赤壁増大江形勢之雄檇李嘉禾偉近輔恩威之洽剔<lb/>
蠧源而俱盡掃狡穴而一空齊民欣冬日之溫老吏凜<lb/>
春冰之薄矧是外臺之重適當虛席之初肆求能臣乃<lb/>
擢賢守借一州之斂惠俾列郡以觀風問津清禁之途<lb/>
接武昕朝之列致身自奮行預嚴徐之襃活國有謀小<lb/>
<pb n="KR4d0243_SBCK_061-20a"/>
試管蕭之亞不勞鞭計坐致錢流便登簪槖之聯俯慰<lb/>
搢紳之望鑰行能無取學術尤疎涉筆刑章顧安知于<lb/>
八律預名史牒曽弗措于一辭惟親年之益髙念色養<lb/>
之多缺偶逢新制求倅偏州乘鴈䨇鳧顧何加于多少<lb/>
懸疣附贅適有愧于駢枝莫知關決之宜幸屬按臨之<lb/>
下願廣萬間之大庇俾霑九里之餘波展驥何堪徒以<lb/>
負丞而興歎登龍正阻尚須假事以有行<lb/>
　　回王主管<hi>銖</hi>啓<lb/>
東閣同趨曽䝉傾葢南州半刺首辱飛緘瞻高隠以非<lb/>
<pb n="KR4d0243_SBCK_061-20b"/>
遥荷謙光之過厚恭惟<hi>某官</hi>神鋒秀整筆力縱横克紹<lb/>
家聲善寳甘棠之笏親傳世學盡讀牙籖之書盍上亨<lb/>
途以攄雅志依芙蓉于邊徼俄賦歸來奉香火于仙都<lb/>
姑爲自適正恐精金之價定不容美玉之櫝藏鑰佐郡<lb/>
無堪登門自喜屬暑行之疲甚媿瑶報之闕然<lb/>
　　回寧海湯知縣<hi>烈</hi>啓<lb/>
蝕粟周行力圖補外贅員别乘恩許便親喜同事之相<lb/>
依荷貽書之先辱伏惟<hi>某官</hi>詞場前輩聖世名流棲枳<lb/>
海邦藉甚一時之望采芹泮水盍從三館之遊尚爲墨<lb/>
<pb n="KR4d0243_SBCK_061-21a"/>
綬之淹小駐青雲之武循良所在登用可期惟慕向之<lb/>
已深喜瞻承之伊邇縱横老筆歎才氣之増雄踸踔征<lb/>
塵媿報章之弗稱<lb/>
　　囘石司户<hi>宗昭</hi>啓<lb/>
聞公子之名踰于十載識荆州之願始自去秋既服持<lb/>
衡之公更蒙傾葢之好茲來佐郡深喜爲僚素知三語<lb/>
之無同未省千人之小異荷貽緘之先辱審沿檄之將<lb/>
歸喜不自勝言何能盡伏惟<hi>某官</hi>學期于古用適于今<lb/>
髙挹儒科振家聲于奕世首爲户掾贊郡政者累年豈<lb/>
<pb n="KR4d0243_SBCK_061-21b"/>
容州縣之勞㑹登臺閣之選君既不爲駢儷之諛語我<lb/>
亦欲言去就之私心自惟無堪顧將焉用三尺所出四<lb/>
年其間用之則行舍之則藏詎敢論古人之懿往而不<lb/>
返入而不出要皆非吾道之中惟親年之益髙愧色養<lb/>
之有闕每切望雲之念懼乖愛日之誠幸下攷之再書<lb/>
援新制而三請置之員外處以治中豈求半刺之優正<lb/>
恐負丞之誚玉川之異自異或恐未然䝉莊之才不才<lb/>
未知攸處既逢直諒之友良佩切磋之規賀下之先請<lb/>
益爲便凡此地當知之事與平生有用之言不鄙其愚<lb/>
<pb n="KR4d0243_SBCK_061-22a"/>
願悉以教<lb/>
　　回添差錢節推<hi>慶祖</hi>啓<lb/>
處以治中自慚無用置之員外所向適同喜傾葢之非<lb/>
遙荷貽緘之先辱伏惟<hi>某官</hi>家聲赫奕性地純明早聯<lb/>
紳笏之華未快雲霄之武六月而息欲爲撃水之遊三<lb/>
年不鳴必有驚人之舉暫煩婉畫來佐賢侯不移桑梓<lb/>
之邦徑入芙蓉之幕㑹聞交薦别遂超遷茲叨佐州甫<lb/>
及視事一笑莫逆俱爲駢拇之流同官爲僚尚恃斷金<lb/>
之義<lb/>
<pb n="KR4d0243_SBCK_061-22b"/>
　　回寧海方知縣<hi>果</hi>啓<lb/>
附驥同登恍如昨夢飛鳬來下忽聽先聲方慙佐郡之<lb/>
無堪深喜爲僚之有託伏惟<hi>某官</hi>性資通敏問學邃深<lb/>
屬辭甚工屢得文場之雋從政何有寖蜚仕路之英既<lb/>
通籍于金閨聊假途于墨綬惟茲海縣在四明天台之<lb/>
間久矣邑人有卓茂魯恭之望矧叨末契尤切寸心辱<lb/>
華翰以過優媿短章之匪報<lb/>
　　賀明州范參政<hi>成大</hi>啓<lb/>
恭審詔起柄臣權分制閫九重前席方深共政之圖千<lb/>
<pb n="KR4d0243_SBCK_061-23a"/>
里褰帷暫屈于蕃之寄山川頓攺號令鼎新凡屬按臨<lb/>
舉増抃舞恭惟<hi>某官</hi>儒林師表聖代宗工英主有爲出<lb/>
際五百年之運嘉謨允合遂超九萬里之程羽儀天朝<lb/>
金玉王度縯綸秘掖追還盤誥之風抗節殊鄰平讋彊<lb/>
梁之氣威名日著宸眷冞隆謀元帥于西南憺皇靈于<lb/>
徼塞令行八桂世稱伏波銅柱之規澤浸兩川人服武<lb/>
侯羽扇之略進參鬷嘏光輔太平遽辭丹陛之風雲髙<lb/>
蹈石湖之林壑奉身而退與世相忘屬名藩弄印之初<lb/>
喜元老賜環之速首頒帝綍併護瀛壖姑爲試馮翊之<lb/>
<pb n="KR4d0243_SBCK_061-23b"/>
行了無薄淮陽之志仰體皇上憂顧之重俯矜民生凋<lb/>
瘵之餘叱馭徑行不待東方之千騎望塵雅拜欣逢刺<lb/>
史之二天傳填撫之先聲極撫摩之至意吏民相賀知<lb/>
有所依旬月之間坐以無事輕裘談笑澄瀚海之驚瀾<lb/>
健筆流傳播雞林之佳句盡消愁歎倏變謳吟諒課最<lb/>
之易聞恐公歸之難緩台星兩兩重觀齊色之祥泰山<lb/>
巖巖式副具瞻之望鑰夙叨鑪冶久去門牆贅員于兹<lb/>
阻奉維桑之敬賜履之下實云擊柝之聞尚爲假事之<lb/>
謀少遂趨風之願敢憑慶牘敷敘勤誠畫㦸靖深薫絃<lb/>
<pb n="KR4d0243_SBCK_061-24a"/>
和暢祈爲冕旒之眷益精茵匙之調<lb/>
<pb n="KR4d0243_SBCK_061-24b"/>
</p>
<p>
攻媿集卷六十一<lb/>
<pb n="KR4d0243_SBCK_061-25a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_062-1a"/>
攻媿集卷六十二<lb/>
　　　　　宋　樓　鑰　撰<lb/>
　啟<lb/>
　　謝除宗正寺主簿啟<lb/>
容臺列屬方驚出命之從天宗寺勾稽更許引嫌而易<lb/>
地事應如響人以為神倍煩致曲之私益戴不貲之賜<lb/>
伏念鑰頃持孤迹入玷周行叨金科筆削之司三嵗于<lb/>
此預寳牒討論之末貳職最優念親年之益髙思色養<lb/>
之多闕偶逢新制幸遂贅員天台四明喜家山之在望<lb/>
<pb n="KR4d0243_SBCK_062-1b"/>
治中别駕奉菽水之餘歡甫更二攷之書復捧三州之<lb/>
檄苟逃吏責來赴朝參登光範之門始尋故步索長安<lb/>
之米甘作畸人素䝉一顧之隆重辱千金之諾屏身逆<lb/>
旅忘意洪鈞不圖信宿之間忽被生成之渥方羣才之<lb/>
競進或累月之曲留是何庸愚首勞記軫俾居制作之<lb/>
地得以周旋其間雖公府無私諱之可疑而人子有至<lb/>
情之當隠范蔚宗謂郭㤗爲太司馬遷以趙談爲同彼<lb/>
雖千載不刋之書亦有一時随宜之例矧從兄正有近<lb/>
比而律經端爲此文非敢爲循牆之恭姑以避入門之<lb/>
<pb n="KR4d0243_SBCK_062-2a"/>
問洊勤敷奏許以徇私再窺天派之慶源恍若華胥之<lb/>
昨夢輕舟浮海方虞風引于三山零雨自天終賴雲興<lb/>
于四嶽茲蓋伏遇<hi>某官</hi>聖時間氣王佐真才進退百官<lb/>
而坐廟朝悉從公論總領衆職而稱上意專幹化權矜<lb/>
雁塔之舊題惜龍門之下客遂由遠外徑被甄収鑰敢<lb/>
不仰首厚恩服膺髙誼況獲居典領之下猶得附聲光<lb/>
之餘譜磐石之宗益加修纂圖國士之報誓竭疲駑<lb/>
　　通温州交代沈詹事<hi>樞</hi>啟<hi>温州任内以下三首知</hi>
偃藩滄海真有古方伯之風易鎮温陵庸示東諸侯之<lb/>
<pb n="KR4d0243_SBCK_062-2b"/>
勸乃容賤子獲繼後塵敢言一月之間再辱五雲之貺<lb/>
撝謙甚矣揣分悚然恭惟<hi>某官</hi>學貫九流氣髙八表天<lb/>
分已超于凡品心傳自得于遺經嚅道真泳聖涯信師<lb/>
友淵源之遠穿天心出月脅仰文章黼黻之工首振臺<lb/>
綱早膺睿奬洊居宰掾遂陟禁途儲寮推商皓之賢朝<lb/>
望出漢庭之右粤從壯嵗已著外庸使節帥垣凜威名<lb/>
之猶在閩山江國懷惠愛以如新獨瀛壖未識于旌旄<lb/>
故上意特分于符竹教條所及掃狡穴以一空政務日<lb/>
清剔蠧原而欲盡朞年而變百堵皆興精力如黄潁川<lb/>
<pb n="KR4d0243_SBCK_062-3a"/>
而事不繁方略如薛馮翊而用自省撫摩多暇賦詠流<lb/>
傳繡口錦心在昔接王楊之舊風樓月觀從今齊沈謝<lb/>
之名忽傳舜詔之頒更與泉麾之重佇聞歸奏别拜襃<lb/>
遷刺史之為三公厥存故事人主之論一相用佐中興<lb/>
伏念鑰晚出無堪冥行自信當血氣盛强之際不能大<lb/>
所居之官矧父兄憂患之餘豈復有敢為之志茲叨郡<lb/>
寄遽迫戍期雖懷烏養之私未識牧民之體仰惟耆徳<lb/>
嘗拜下風庭内芝蘭已見朱轓之賢守門前桃李居多<lb/>
黄閤之名臣望重儒先年為父行退慚孤遠敢謂交承<lb/>
<pb n="KR4d0243_SBCK_062-3b"/>
瞻之在前知堅髙之可慕瞠乎若後豈可逸之能追尚<lb/>
須修敬之初躬請告新之益署風清潤燕寢邃深願精<lb/>
茵鼎之調仰副冕旒之眷<lb/>
　　囘瑞安呉知縣<hi>敦義</hi>啟<lb/>
朱轓就道未知郡太守之宜墨綬臨民正須邑大夫之<lb/>
助同寅為幸良覿非遥伏惟<hi>某官</hi>璧水勝流桂林秀士<lb/>
絺章繪句蚤騰場屋之名錯節盤根尤藹簪紳之譽尚<lb/>
淹闊步俯就徒勞已報政于羅川更字人于安固一同<lb/>
何幸獲依明府之仁三異有聞行應清朝之選鑰疎愚<lb/>
<pb n="KR4d0243_SBCK_062-4a"/>
自信憂患何聊忽為雙旌五馬之行欲訪孤嶼中川之<lb/>
舊人情物態雖曰素諳吏事邦條正資恊濟曽未馳于<lb/>
尺牘乃先辱于朋緘欣荷良深敷宣罔既<lb/>
　　回沈主簿<hi>興傑</hi>啟<lb/>
别十五年願復為李君之御官二千石又獲在鄭公之<lb/>
鄉入境云初飛緘未暇不圖前輩先辱英詞伏惟<hi>某官</hi>
厚徳鎮浮髙風立懦蚤勤學殖視富貴若易然晚悟性<lb/>
空置功名于度外笑孟嘗之下客為羲皇之上人以濟<lb/>
南伏生之年抱西河子夏之病隠居求志之士吾見其<lb/>
<pb n="KR4d0243_SBCK_062-4b"/>
人焉耄期稱道之賢蓋僅有存者行見鶴書之聘仍加<lb/>
鳩杖之扶乞三老之格言為千載之盛事鑰頃因客授<lb/>
獲預英遊茲叨銅竹之分方厚金蘭之好拔薤一本惟<lb/>
忠告之是求束帛十端懼寡聞之貽誚敢俟及階也而<lb/>
相帥冕便當從牀下以拜徳公<lb/>
　　回楊秘監<hi>萬里</hi>啟<lb/>
鑰猥自左庠謬參外府兼史牒討論之職皆英躔吹借<lb/>
之私垂問甚勤撝謙良渥再念一登末第曽因公諱而<lb/>
退飛三入容臺率以祖名而引避雖曰周人事神之義<lb/>
<pb n="KR4d0243_SBCK_062-5a"/>
亦惟窮鬼轉喉之妖敢因修謝之餘併發自公之粲瞻<lb/>
依益切感敘奚殫<lb/>
　　回王原父主簿<hi>洙</hi>啟<lb/>
頃傳新作慙妄正于雌黄茲荷勞謙喜再來于尺素志<lb/>
期遠到學有雋功曽日月之幾何覺詞章之頓進伏惟<lb/>
<hi>某官</hi>才由天與業本家傳孔鯉過庭素佩學詩之訓相<lb/>
如入室肯希用賦之圖既決世科寖登宦路移平昔窮<lb/>
經之力為一時應用之文今日侍親既供子職他時遇<lb/>
主可代王言尚云老馬之智專不鄙雕蟲之技小謂白<lb/>
<pb n="KR4d0243_SBCK_062-5b"/>
圭之玷固曰可磨而清濟若毫豈如無有不量衰朽輙<lb/>
指纎瑕非惟欲補于聰明抑亦願加于砥礪今則下語<lb/>
俱當屬聫更工囘念舊編如出兩手雖未至飄飄凌雲<lb/>
之氣然已有咄咄逼人之風盱衡以觀刮目相視要知<lb/>
駢儷之有體不必怪竒以為髙既不當窘于邉幅之間<lb/>
又不可施之廊廟而駭文從字順意足氣全苟進學之<lb/>
未央諒蜚英之有助君如斵輪者須得手而應心此若<lb/>
持衡然懼俯首而至地果或亮我尚惟勉旃<lb/>
　　回李希岳先輩<hi>詢伯</hi>啟<lb/>
<pb n="KR4d0243_SBCK_062-6a"/>
澤底名家素聫枌社雲間俊譽未覿芝眉辱華翰之先<lb/>
臨喜髙詞之創見伏惟<hi>某人</hi>天資近道學力過人繡口<lb/>
錦心期赴功名之㑹金昆玉季已蜚場屋之聲豈大才<lb/>
之未逢何小敵以猶怯然焚舟而進者有決勝之志手<lb/>
劍而盟者乃敗北之餘試看今日著朱騎馬之流多是<lb/>
前年㸃額暴腮之輩㑹見出一隻手竟當取第二籌欲<lb/>
大振于家風惟益修于賢業自慙朽拙莫助掀騰輙馳<lb/>
緘以附鴈足之還方洗眼以俟龍頭之選<lb/>
　　回張子宓教授<hi>虙</hi>謝作辨虛跋啟<lb/>
<pb n="KR4d0243_SBCK_062-6b"/>
虛以擬玄仰儒先之述作言不盡意冀學者之發揮惟<lb/>
後世之子雲有本朝之君實探賾索隠著書立言頃尚<lb/>
多于闕文旋獲逢于全帙蓋丁年得之張御史之手謂<lb/>
蜀本出于范太史之家且言令慈水之時親曽覩徳深<lb/>
之説既逾三紀始遇一編專窮象數之微備見淵源之<lb/>
藴輙伸末議具載舊聞初未有演義之篇故尤欽于絶<lb/>
識及今見發微之論乃盡掩于前功念其生不得用于<lb/>
時賴有此可少見于世況家傳之甚的實鄉義之所推<lb/>
掠而有之忍亦甚矣不勝憤懣併為辨明豈惟慰九原<lb/>
<pb n="KR4d0243_SBCK_062-7a"/>
之英抑亦表一介之善伏惟<hi>某官</hi>義尊從祖力取世科<lb/>
知奥學之有來發幽光之不泯懷問一得三之喜極駢<lb/>
四儷六之工荷意甚勤非吾敢望蔵于屋壁何殊孔氏<lb/>
之遺報以瓊瑶徒愧衛人之厚<lb/>
　　囘上虞杜君昆仲啟<lb/>
伯氏決科出世真成于一佛華宗積慶克家又見于二<lb/>
難琴劍踵門文書銜袖大篇見憐才之切長箋知種學<lb/>
之深陳義甚髙撝謙似過有如衰悴自揆庸疎論道徳<lb/>
則虛負于初心言文章則難追于古作徒勤盛意秪益<lb/>
<pb n="KR4d0243_SBCK_062-7b"/>
厚顔尚冀融明均垂孚照<lb/>
　　回陳勝私先輩<hi>屺</hi>啟<lb/>
謁次通名初喜見秀公之裔世家論契乃知為侍講之<lb/>
門握手定交傾葢莫逆伏惟<hi>某人</hi>父書素讀天分更髙<lb/>
盤萬卷于雲夢胸中巢四松于匡廬山上及見開元之<lb/>
故老尚聞正始之遺音古事今事問無不知儒家道家<lb/>
應皆如響稍窺新作歎温厚爾雅之文側聽髙談眞直<lb/>
諒多聞之友言誠可用學有自來蚤負俊聲眞是崑山<lb/>
之片玉晚甘肥遯竟成滄海之遺珠退念少時熟聆慈<lb/>
<pb n="KR4d0243_SBCK_062-8a"/>
訓遭戈兵之肆燬寓冢舍以偷安荷先正之相求闢數<lb/>
椽而共聚窮百家之奥㫖信一代之偉人三紀以還尚<lb/>
求過于仲舅交臂而失恨不拜于下風豈謂暮年得逢<lb/>
賢嗣自幸無涯之樂且聞未見之書遊邉忽作于宵征<lb/>
訪别更厪于夜辱餘生能幾再見未期相送仙舟第有<lb/>
加餐之祝㑹從傔籍或觀破賊之章<lb/>
　　回翟司户<hi>大正</hi>啟<lb/>
服忠惠之英名固已踰于四紀聞孫曾之競爽曾未識<lb/>
于一人喜户掾之鼎來撫衰蹤而自幸伏惟<hi>某官</hi>家傳<lb/>
<pb n="KR4d0243_SBCK_062-8b"/>
未遠天分更髙書讀五車多是牙籖之舊仕因三語密<lb/>
參蓮幕之遊諒無暖席之温即有交章之薦杜門老矣<lb/>
承問欣然倒屣相迎及見故家之人物揮犀晤語尚傳<lb/>
前輩之風流<lb/>
　　囘劉監場啟<lb/>
客授仙鄉夙聞俊譽屏居海嶠喜聽先聲知望履之匪<lb/>
遥荷飛緘之下及伏惟<hi>某官</hi>性資純厚問學邃深毓秀<lb/>
簫臺真得江山之助䇿名楓陛榮登將相之科宜徑為<lb/>
結綬之行乃俯就熬波之職時則可矣君其升乎退念<lb/>
<pb n="KR4d0243_SBCK_062-9a"/>
衰蹤再瞻英峙回思三紀知故舊之幾何來共一樽庶<lb/>
笑談之莫逆<lb/>
　　回奉化趙縣尉<hi>伯鳳</hi>啟<lb/>
居閒已久喜逢梅隠之來投分素深知是雪齋之子貽<lb/>
緘先辱修報何遲伏惟<hi>某官</hi>挺秀天枝傳芳祖烈翩翩<lb/>
佳公子稟資固自不凡顯顯世豪英游宦已知自立暫<lb/>
宣威于綵棒㑹接踵于青氈舊識二難又迎一尉輕輿<lb/>
徑造豈惟桑梓之必恭先壟相望正爾松楸之有託<lb/>
　　回曽簽判<hi>棨</hi>謝復官啟<lb/>
<pb n="KR4d0243_SBCK_062-9b"/>
賢者受誣輿情久鬱聖恩牽復公論終明方深贊喜之<lb/>
私乃勤言謝之寵伏惟<hi>某官</hi>世傳清白政本廉平蚤通<lb/>
籍于金閨旋字民于花縣方政譽之旁達俄毁言之上<lb/>
聞乃以乾餱之愆重為白圭之玷呌閽徒切欲復雁門<lb/>
之踦投匭莫伸屢索長安之米忽聞昭雪盡釋猜嫌首<lb/>
畀故官遂登上幕自此升矣已知復玷缺之難惟其有<lb/>
之行遂赴功名之㑹比傳邸報尋辱郵音荷雅眷之未<lb/>
忘愧蕪辭之不敏容容多福固匪吾人之當言皓皓易<lb/>
汙願全君子之終吉<lb/>
<pb n="KR4d0243_SBCK_062-10a"/>
　　回賀致仕啟<lb/>
頃自投閒已作終焉之計迨茲告老亦惟仕者之宜況<lb/>
平生不敢為髙至今日自應知止過䝉褒拂深荷謙勤<lb/>
及神虎挂冠之年幸酬素志若龍馬負圖之直實出誤<lb/>
恩方此控辭未遑敘謝敢輸微悃以報先施<lb/>
　　回西安髙寺丞<hi>文善</hi>啟<lb/>
七旬得謝方報君恩千里貽緘仰欽友誼誦髙詞而増<lb/>
歎附陋迹以何堪鑰仕本為貧才非適用數竒命薄何<lb/>
望寵榮年除嵗遷寖踰涯分積有妨賢之媿遂叨宰郡<lb/>
<pb n="KR4d0243_SBCK_062-10b"/>
之行自頃投閒已作終焉之計逮茲告老亦惟仕者之<lb/>
宜奉母九齡都無外慕執喪三載苟幸生前偶當納禄<lb/>
之期始上叩閽之請平生易足非敢為髙今日既衰固<lb/>
應知止俞音初閟遂過神虎掛冠之年誤寵太優乃有<lb/>
龍馬負圖之直控辭弗獲修謝頗稽不圖撝謙俯加贊<lb/>
喜伏承<hi>某官</hi>曲崇鄉黨不倦詞章能于劇部之餘閒俯<lb/>
念陳人之末路予之題品賁此衰遲來日無多但欲堅<lb/>
杜門卻掃之志褒言已甚詎敢為驚世絶俗之誇矧災<lb/>
星之尚存致宿恙之不已軒裳俱脱既無是中有鬼之<lb/>
<pb n="KR4d0243_SBCK_062-11a"/>
嗟藥石弗靈未見其效如神之速呻呼一榻之上荏苒<lb/>
再朔之餘舊學已忘豈知雕篆之習報章自勉慚非駢<lb/>
儷之工何足拜嘉適堪取笑幸投苦海毋玷文盟<lb/>
　　囘留校理<hi>元剛</hi>啟<lb/>
中宏博之科夙聞令譽陳治安之䇿首見雄文喜承秘<lb/>
省之異除乃辱私門之謙謝摛詞甚麗陳義尤髙伏惟<lb/>
<hi>某官</hi>胄出相家名標學海牙籖象軸讀殘萬卷之書玉<lb/>
斚瓊盃壓倒千人之筆始膺妙選徑上周行給札北門<lb/>
大明當世之務紬書東觀更用先朝之官忽䝉駢儷之<lb/>
<pb n="KR4d0243_SBCK_062-11b"/>
工猶見淵源之自惟我宋文體之盛掃晚唐風格之餘<lb/>
楊劉始以藻麗擅名歐蘇惟以才氣獨步後來争奮分<lb/>
派寖差凡詞采之有聞或雕鎪之未免不圖晚景獲見<lb/>
勝流洗末習而一空視前良而無愧何有報酬之稱第<lb/>
知蔵弆之榮<lb/>
　　囘真正字<hi>徳秀</hi>啟<lb/>
給札北門首閲治安之䇿紬書東觀先勤駢儷之文退<lb/>
視歉然勞謙過矣伏惟<hi>某官</hi>乘珠照夜衡玉懸秋宇量<lb/>
邃深吞雲夢者八九胸襟宏放貯文字之五千連中異<lb/>
<pb n="KR4d0243_SBCK_062-12a"/>
科徑登左學茲更化之云始以急賢為最先落筆萬言<lb/>
無非當世之務奏名九陛遂結明主之知擢處道山尚<lb/>
迂俊軌雖百家之富未及于盛際而四部所蓄孰比于<lb/>
秘蔵嗟朽蠧之日侵亦校讎之幾廢倘絶意軒冕之進<lb/>
能埀精竹素之間竭其心思磨以嵗月豈惟辨正于訛<lb/>
舛抑以多益于見聞遠業罙昌貴名増重此時冊府共<lb/>
推為行秘書他日玉堂信可謂真學士有如衰朽喜見<lb/>
豪英頃聞禮闈之言頗以里俗為念知所存之甚大致<lb/>
相與之尤深强飾蕪詞以酬雅眷文不足採意或可通<lb/>
<pb n="KR4d0243_SBCK_062-12b"/>
　　囘趙昌甫監嶽<hi>蕃</hi>啟<lb/>
書寄鳧飛喜見章泉之姓氏亭名魚計曽觀小宇之賦<lb/>
篇驚二寳之俱來顧千金其何算伏惟<hi>某官</hi>學耽八索<lb/>
識洞九流雖離鄭圃之居猶是趙家之玉舊傳文獻不<lb/>
知幾世淵源時出詞章自然一種風氣流傳寖廣慕用<lb/>
良深恨無半面之恩忽枉五雲之貺惟上饒夙名于佳<lb/>
郡而南渡猶多于寓公東萊文清之重名典刑斯在南<lb/>
澗稼軒之妙語酬唱相從接絺繪之王楊為衣冠之巢<lb/>
許到霜降水落之後擅日光玉潔之稱不圖加念于陳<lb/>
<pb n="KR4d0243_SBCK_062-13a"/>
人使得遠沾于賸馥鑰倦游既久得謝重來慚共政之<lb/>
無堪歎妨賢之已甚屢嘗求去猶苦留行陽杲杲其未<lb/>
光首肅大昕之謁景翳翳以將入尚通殘客之來當血<lb/>
氣之既衰以筋力而為禮心存北闕欲報未能日薄西<lb/>
山不歸何待況茲踰七望八之際安有駢四儷六之工<lb/>
猥以蕪辭妄希雅好曽不盡意無以為顔<lb/>
　　囘張伯修<hi>汝礪</hi>結交啟<lb/>
貴賤雖殊無不須友以成者交遊當謹必先擇善而從<lb/>
之愧我非才誤君永契惟朋友實為士之急務故古今<lb/>
<pb n="KR4d0243_SBCK_062-13b"/>
以備人之大倫不取乎挾有勲挾貴挾賢每求夫友多<lb/>
聞友直友諒是以合志則一朝傾葢如故或至興思則<lb/>
千里命駕而行道義所存器重如此古人混混去不返<lb/>
俗子紛紛何足云倚貴勢以為山視貧交而如土平時<lb/>
相遇雖款誠偽盡少物所動則仇隙頓成經一死生因<lb/>
以知情者多矣臨于利害賣而取寵者有之豈能無媿<lb/>
伐木之詩固已不勝谷風之刺悵聖賢不可跂而及顧<lb/>
風流孰能坐而還舍君其誰當今何遜伏惟<hi>某人</hi>勃窣<lb/>
為理窟慷慨真人英器大難容反為下士所笑才髙無<lb/>
<pb n="KR4d0243_SBCK_062-14a"/>
用直以巨儒自期思得同志而與之偕遊故凡庸才皆<lb/>
不足為伍肯許陳餘之刎頸未逢范氏之殺雞遇無益<lb/>
之交朋過輙忘其姓字時惟公琰威重有守獨與祖希<lb/>
情好日隆同心之言臭如蘭樂則生矣君子之交淡若<lb/>
水久而敬之惟情不可間而疎故人皆欲得而友退量<lb/>
陋質敢廁英游初期蓮社中不許謝生居其列豈意竹<lb/>
林下乃容向秀預其流畀以雄文深為縟禮咳唾已成<lb/>
珠玉寳擲地當作金石聲實昭盛徳之過謙益使小人<lb/>
之不稱鑰區區何數斷斷無他雖相距一望之遥恨未<lb/>
<pb n="KR4d0243_SBCK_062-14b"/>
諧半面之雅講聞髙誼日久矣豈若吾身親見哉將抱<lb/>
季任之幣而願交于下風乃盡嘉賓之心而奬成于後<lb/>
進鑰敢不竭愚者衆慮之得裨上性就學之明終身無<lb/>
變于炎凉一節不渝于風雨同自同異自異吾懶為玉<lb/>
川子吟我用我卿用卿君毋作庾中郎語<lb/>
攻媿集卷六十二<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_063-1a"/>
攻媿集卷六十三<lb/>
　　　　　宋　樓　鑰　撰<lb/>
　啟<lb/>
　　代賀魏王判明州啟<hi>代先公工部以下十五首</hi>
恭審顯冊中頒价藩易鎮任隆分陜久推大國之王宗<lb/>
茂强周咸仰吾君之子傳聞四遠懽喜一詞恭惟<hi>某官</hi>
慶席璿源輝分寳緒天球不瑑中全温粹之資金鑑洞<lb/>
開外廣精明之照為善深知于最樂退朝有若于無憑<lb/>
節旄兼兩鎮之雄劍佩領諸侯之貴啟封安化旋賜履<lb/>
<pb n="KR4d0243_SBCK_063-1b"/>
于大名出殿宛陵復分麾于東甬静練方賡于佳句昔<lb/>
襦已沸于歡謡遵海而南振元戎之號令自江而左分<lb/>
皇上之顧憂先聲所臨疲俗胥慶未聽教條之施設已<lb/>
蠲閭里之歎愁不知官髙卑聳藩維而増鞏弗違顔咫<lb/>
尺來休聞于無窮<hi>某</hi>連蹇孤生衰頽末路為郎粉省屢<lb/>
陳過輦之忠假守蓮城尋竊乗軺之遣偶縁瓜李之避<lb/>
苟安桑梓之居方茲需制幕之期敢意忝戚藩之屬二<lb/>
天在望分甘此日之杜門廣厦俱驩尚幾它時之曳履<lb/>
　　代賀史丞相<hi>浩</hi>啟<lb/>
<pb n="KR4d0243_SBCK_063-2a"/>
恭審顯膺帝制榮正台衡總宥密之大權兼文武之重<lb/>
寄華夷震疊朝廷尊嚴恭惟<hi>某官</hi>有王佐才負宰相器<lb/>
開天闢地際千載之亨嘉旋乾轉坤贊一人之號令聲<lb/>
動四海禮絶百僚豈惟崛起徒步以至公侯所謂優游<lb/>
都城以取卿相自星郎在列已依前位之星及月寺為<lb/>
卿又近重輪之月惟舊學甘盤而帝心久矣簡在故爰<lb/>
立傅説而士論猶以為遲進既攀于龍鱗歸得承于鶴<lb/>
髪老萊子以綵衣為戲豈若衮衣之榮太夫人乗輕軒<lb/>
而遊寧及魚軒之貴増二府之門第破四明之天荒由<lb/>
<pb n="KR4d0243_SBCK_063-2b"/>
古以來于斯為盛然而位望益重身名俱榮上有相須<lb/>
致太平之心又有髙拱操成功之意京洛願王化之復<lb/>
搢紳冀公道之行三軍五兵之問既至于廟堂一日萬<lb/>
幾之務又賴于帷幄蓋春秋責賢為甚備而丞相得君<lb/>
為最深當此秉鈞之時宜適投機之㑹繼伊周之事業<lb/>
用堯舜其軍民自然拯中原故境之人追尚父中書之<lb/>
攷<hi>某</hi>老于州縣辱在泥塗惟能守分以固窮尤拙乗時<lb/>
而射利劉尹知己雖自知而弗如荀令進人將不進而<lb/>
無已仰銜恩施親見盛時聽白麻于九重深喜綴鵷行<lb/>
<pb n="KR4d0243_SBCK_063-3a"/>
之後磨蒼崖之千丈㑹當觀鴻烈之成<lb/>
　　代賀葉丞相<hi>顒</hi>啟<lb/>
恭審渙號大廷晉班左揆外領機庭之重兼提史筆之<lb/>
嚴宗廟晏安華夷震疊竊以宣王興周道允資元老之<lb/>
壯猶盤庚告商民必任舊人而共政蓋功名滿人視聽<lb/>
故用舍為國安危況寢兵措刑方極帝王之盛將擢士<lb/>
拔卒以為將相之儲矧惟宗工嘗參揆路遠姬公于王<lb/>
室何以使四方之迓衡置裴度于巖廊自足使兩河之<lb/>
聽命亟登上宰庸副具瞻恭惟<hi>某官</hi>正色立朝精忠許<lb/>
<pb n="KR4d0243_SBCK_063-3b"/>
國自任天下之重深結人主之知持論弗阿笑首䑕兩<lb/>
端之陋居官不苟掃狡兔三穴之姦士夫敬之如神朝<lb/>
野倚以為重擢從禁路處以政途獨持文武之權實行<lb/>
宰相之事主張公道興起治功夫何讒箭之深至徹凝<lb/>
旒之側方當名實之綜覈肯容邪正之混淆初未辨是<lb/>
非幾類市中之虎及大明黜陟卒麾瓜上之蠅亟頒賜<lb/>
環入對前席暫登樞府之寄式寵衮衣之歸金甌久覆<lb/>
于姓名玉鉉正須于調燮召詞臣于紫禁都人知拜相<lb/>
之榮宣大廷之白麻公議賀得賢之盛九州四海萬口<lb/>
<pb n="KR4d0243_SBCK_063-4a"/>
一辭上方注意于太平公亦同心而輔政臣作股肱耳<lb/>
目拜有虞戒禹之辭爾為麴糵鹽梅膺髙宗命説之訓<lb/>
當聖賢相逢之㑹信社稷無疆之休益展經綸以臻康<lb/>
乂<hi>某</hi>依仁最久荷徳罙深一聞成命之頒百倍輿情之<lb/>
喜兔葵燕麥固匪春風之上游馬渤牛溲願為藥籠之<lb/>
餘物<lb/>
　　代賀蔣丞相<hi>芾</hi>啓<lb/>
敬趨宸陛俯聽制麻恭審爰立巨賢進居端揆朝廷肅<lb/>
静宗社㤗和<hi>某</hi>竊以人主必觀其所用之才宰相必視<lb/>
<pb n="KR4d0243_SBCK_063-4b"/>
其所養之氣惟胸中之素有不可及則天下之事皆不<lb/>
足為蓋嘗論古之人求氣之説雖霍光之不學與周勃<lb/>
之少文惟其器質之渾全致此功名之翕赫使廣之以<lb/>
絶人之識加之以濟世之才則其視三代之臣可無愧<lb/>
千載之上久聞是語今見斯人恭惟<hi>某官</hi>為國元臣受<lb/>
天異稟徳行冠四科之首真成顔閔之流文章承三變<lb/>
之餘迥出王楊之右家聲甲于江左譽望髙乎斗南議<lb/>
論依至公澄之不清撓之不濁進退有餘裕來非可招<lb/>
去非可麾蚤結眷知遍儀華要凡一時清切之選以數<lb/>
<pb n="KR4d0243_SBCK_063-5a"/>
嵗周旋其間矯矯蛟龍雖已得于雲雨喬喬松柏曾不<lb/>
改于嵗寒極論思獻納之工見輔贊彌縫之妙果膺大<lb/>
用以副具瞻當聖君居九五正位之尊以太平惟二三<lb/>
大臣之責然而治體未定國勢未振雖甲兵之問不至<lb/>
于廟堂而愁嘆之聲尚多于田里當途之士蓋曰欲之<lb/>
而不能命世之才獨恨求之而不得比適宰司之虚席<lb/>
獨因遜牘以矢辭姚崇之説明皇是陳十事千秋之寤<lb/>
孝武端為一言凜然有王佐之風卓爾當天子之意九<lb/>
重動色豈欲當饋以歎蕭曹四海得人大似選衆而舉<lb/>
<pb n="KR4d0243_SBCK_063-5b"/>
臯尹志存經濟身佩安危必欲士夫息奔競之風上下<lb/>
無苟且之意富國强兵于嵗月之頃移風易俗于禮樂<lb/>
之中迓衡之期拭目以俟<hi>某</hi>一介何取半生無聞竊郎<lb/>
宿之虛名將遂及瓜之代仰台星之騰曜實深賀厦之<lb/>
誠庶幾么麽之蹤預在生成之列<lb/>
　　代賀浙東安撫蔣丞相啟<lb/>
恭審詔出中宸將復鈞衡之舊權分巨屏姑煩衮繡之<lb/>
行郵語四馳歡聲一律恭惟<hi>某官</hi>氣全剛大學造精微<lb/>
倡諸儒以六經之文允謂天民之先覺舉明主于三代<lb/>
<pb n="KR4d0243_SBCK_063-6a"/>
之盛亶為聖世之宗臣于埀紳搢笏之間負旋乾轉坤<lb/>
之任維持國是振舉朝綱治已嚮于迓衡悲遽纒于陟<lb/>
屺上方待公以共政士以奪服而為榮雖眷寵之優隆<lb/>
念祈陳之哀到五使銜詔莫囘終制之誠三年執喪必<lb/>
待變衰而起惟開元之際共髙于張説而嘉祐之時獨<lb/>
見于韓公三人相望千載同仰甫及祥琴之御亟分帥<lb/>
閫之雄冷然御風姑少留于蓬島舉而見日曾不遠于<lb/>
長安福及京師心在王室髙牙大纛往分東顧之憂黄<lb/>
閤白麻行正左虛之位<hi>某</hi>退慚頑鑛素出陶鎔迨茲一<lb/>
<pb n="KR4d0243_SBCK_063-6b"/>
障之乗又託十連之屬治大府而受約束恨無鳧舄之<lb/>
飛如厦屋之為帡幪自喜燕巢之穏<lb/>
　　代賀范舎人<hi>成大</hi>啟<lb/>
伏審宸庭疏寵詞掖升華竊惟中禁之班莫重西垣之<lb/>
選彌綸世務論思居諌諍之先榮辱一言懲勸出賞刑<lb/>
之表動關國體榮冠朝行名儒既登善類相賀恭惟<hi>某</hi>
<hi>官</hi>學耽八索才本六經分東方諸侯之符俄促歸于鳯<lb/>
闕秉南宫舍人之筆遂進立于螭坳比求膚使之行無<lb/>
出明公之右戎酋相顧不知李揆之肯來士論私憂或<lb/>
<pb n="KR4d0243_SBCK_063-7a"/>
言韓愈之可惜抗穹廬而不撓全故璧以復歸天顔為<lb/>
開國勢増重徑上紫微之直快吟紅藥之階雖儒者最<lb/>
以掌制誥為榮而人言猶有典屬國之嘆眷之方渥進<lb/>
用未央變汙俗而制典謨正賴文章之潤色游都城而<lb/>
取卿相㑹攄經濟之規模<hi>某</hi>託契頗深受知尤厚静守<lb/>
賢侯之範喜聞内史之除大厦穹崇竊自同于燕雀飛<lb/>
黄騰踏願少顧于蟾蜍<lb/>
　　代通婺州王給事<hi>曮</hi>啟<lb/>
瀫水開藩誤䝉知己瑣闈批敕屢幸趨風迨承山郡之<lb/>
<pb n="KR4d0243_SBCK_063-7b"/>
流復竊寳隣之庇夤縁有自欣抃實深恭惟<hi>某官</hi>道學<lb/>
淵源文章典麗家藏鄭公甘棠之笏架插鄴侯牙籖之<lb/>
書掣碧海之鯨魚笑翡翠蘭苕之戲運天池之鵬翼隘<lb/>
鷽鳩榆枋之飛蚤登瀛洲徑躋禁路肩險夷之一節際<lb/>
亨嘉于千齡忠若子文仕無喜已無愠情如徐邈昔非<lb/>
介今非通録舊學之多聞冠近班之異渥藥階苔砌方<lb/>
欣星掖之重游鱸鱠蓴羮又歎風舟之引去欲前半夜<lb/>
之席暫分千里之麾陳義甚髙急流勇退清風八詠岳<lb/>
牧姑用夫詞人㤗階六符廊廟正資于王佐<hi>某</hi>被恩有<lb/>
<pb n="KR4d0243_SBCK_063-8a"/>
素圖報未遑偶縁瓜代之先期已造蓮城而視篆小侯<lb/>
方事夫大國短札爰具于遥懷魯之擊柝聞于鄒敢謂<lb/>
相依于唇齒楚之餘波及于晉尚期曲賜于帡幪燕寢<lb/>
優閒暑風清閏願精調于茵鼎佇入秉于鈞衡<lb/>
　　代謝户部侍郎舉陞陟啟<lb/>
下走無能謬忝花城之貳當途過聽誤形衮字之褒一<lb/>
經品而便佳三下拜而受命寵踰望表愧溢情涯竊以<lb/>
選舉之公今昔攸重近觀所為主人固不易知惟一心<lb/>
湛然妙絶冰壺之清澈雖萬物紛至難逃風鑒之毫釐<lb/>
<pb n="KR4d0243_SBCK_063-8b"/>
見誠過于百聞辟或由于三語使不言則子幾失矣觀<lb/>
其眸則人焉廋哉未有斷然于稠人之中舉之于千里<lb/>
之外自非俊彦曷稱褒揚如<hi>某</hi>者術與世疎能如命薄<lb/>
生而多難天與數竒斗筲之才亦何足算儋石之禄秖<lb/>
益可憐半生從事于下僚再轉為丞于百里躬親丹墨<lb/>
日困秕糠蔑有哦松而自娱行矣及瓜而受代著身卑<lb/>
宂絶望品題敢期一紙之春風忽到窮山之寒谷退不<lb/>
知據得之若驚茲蓋伏遇<hi>某官</hi>髙識絶人大量容物繡<lb/>
衣金節屢宣江上之風月寺星曹更近長安之日進司<lb/>
<pb n="KR4d0243_SBCK_063-9a"/>
民部簡在帝心深欲以人而事君尤喜屈身而薦士伯<lb/>
樂囘顧自宜十倍之増匠石揮斤猥及百圍之散涸鮒<lb/>
已䝉于升斗羣蚊難負于丘山<hi>某</hi>敢不益守官箴深緘<lb/>
薦墨小人懷惠蔵在寸心國士報恩見之他日<lb/>
　　代賀林左史<hi>機</hi>啟<lb/>
恭審拜命中宸書言左陛故國非謂喬木賴有世臣我<lb/>
家再得青氊是為舊物望髙位著喜動搢紳恭惟<hi>某官</hi>
徳度粹夷道源淵奥掃千軍于筆陣敢當我哉快獨步<lb/>
于詞林無出右者結綬丹墀之上横經朱邸之深重暉<lb/>
<pb n="KR4d0243_SBCK_063-9b"/>
重輪早依光于日月從龍從虎終感㑹于風雲起分千<lb/>
里之憂已著九重之眷爰膺嚴召入覲清光髙宗學甘<lb/>
盤尚記宅河之舊孝文見賈誼果膺前席之褒欲親咫<lb/>
尺之威顔仍典起居之記注珥螭坳之筆豈惟富貴之<lb/>
逼人秉鳯閣之鈞㑹見功名之報國<hi>某</hi>披雲未遂仰斗<lb/>
徒勤屬分山郡之銅符阻奉侯門之珠履聞置郵之傳<lb/>
命慶朝廷之得人夏屋渠渠方託帡幪之庇䕃夢魂栩<lb/>
栩恨無羽翼之飛翻<lb/>
　　代賀汪舍人啟<lb/>
<pb n="KR4d0243_SBCK_063-10a"/>
恭審光膺宸綍進拜詞垣搢紳欽稽古之榮制誥見代<lb/>
言之體正人登用善類依歸恭惟<hi>某官</hi>識際天人道隆<lb/>
今昔淵源奥學倡諸儒以六經之文挺特髙風立懦夫<lb/>
于百世之下秉赤心而自許箴丹扆以結知堂堂堅許<lb/>
國之忠蹇蹇有愛君之節密居螭陛非堯舜之道不敢<lb/>
陳進批龍鱗雖賁育之勇不能過伏蒲論事名重日邉<lb/>
埋輪擊姦風生江水亟被賜環之寵載歸珥筆之聫承<lb/>
親擢于中宸陟清班于西掖階翻紅藥謝公徒詫于風<lb/>
流日對紫薇白傳漫矜于清貴茲惟盛徳髙視古人首<lb/>
<pb n="KR4d0243_SBCK_063-10b"/>
正官聫用明舊制大開公道以塞倖門聖君深納其忠<lb/>
嘉多士想聞于風采究觀今日謀謨之懿可見異時經<lb/>
濟之功號令一新固已追踪于姚姒規橅素定便將接<lb/>
武于臯䕫<hi>某</hi>假守何堪依仁有幸大厦成而燕雀賀知<lb/>
無風雨之虞靈丹化而雞犬升自有雲霄之望<lb/>
　　代謝除提舉福建市舶啟<lb/>
分侯麾于古括始終䝉全䕶之私總商舶于温陵委曲<lb/>
荷生成之賜竊以番禺置使傳自有唐閩嶠庀司起于<lb/>
元祐金山珠海磊砢乎萬寳之蔵輦賮航琛奔走乎百<lb/>
<pb n="KR4d0243_SBCK_063-11a"/>
蠻之廣樓船舉颿而過肆賈胡交舶以候風豈惟貿易<lb/>
而求質劑之平抑將綏懷而致聲教之被是為遴選必<lb/>
藉通才如<hi>某</hi>者少也多艱壯而漫仕馳驅四紀備嘗州<lb/>
縣之勞黽勉一心尤謹簡書之畏抱虚郎省濫吹朝紳<lb/>
念尸禄之無功以治民而自詭試以一郡逮于二年布<lb/>
宣詔書不知萬里君門之遠施行義役庶幾三代井田<lb/>
之遺幸年穀之順成致閭閻之安静益勤撫字以免譴<lb/>
訶聞尚書之履聲理應退聽掃舍人之門外自恨無階<lb/>
敢謂大鈞弗遺下體未作乞憐之態已叨拜命之榮仕<lb/>
<pb n="KR4d0243_SBCK_063-11b"/>
而為貧瓜戍既欣于非久思不出位樗材或得以苟容<lb/>
自為之謀豈過于此茲蓋恭遇<hi>某官</hi>清朝碩輔名世真<lb/>
儒雷厲風飛君臣相遇于千載天開地闢日月可冀于<lb/>
中興顧在上引類自其本心而為官擇人尤為急務至<lb/>
如下走雖曰無以逾人察其平生必知老而戒得俾司<lb/>
互市實出殊私<hi>某</hi>敢不俯激懦衷愈全晚境慕隠之之<lb/>
節飲貪泉不易其心效孔戣之清罷貨燕無名之費倘<lb/>
逃瘝曠以報使令<lb/>
　　代通交代李知丞<hi>浚</hi>啟<lb/>
<pb n="KR4d0243_SBCK_063-12a"/>
對松而哦自笑聾丞之老及瓜而代又迎貳令之賢顧<lb/>
今日之交承真一時之㑹遇心未降于既見齒已幸于<lb/>
相依恭惟<hi>某官</hi>性稟中和家傳清白一行作吏功名小<lb/>
試于著鞭三載陟明才術已聞于游刃宣勤勞于蓮幕<lb/>
通姓字于金閨方嘉運之鼎來宣亨衢之闊步仕擇人<lb/>
而人不擇仕姑為金瀨之游丞負予而予不負丞應起<lb/>
藍田之嘆學美崔生之博清推景倩之真去則行遲誰<lb/>
非戀父母之國聞何來暮其如興民吏之謡豫想登仙<lb/>
茲為假道涉筆惟謹居然視雁騖之行黔突未幾行矣<lb/>
<pb n="KR4d0243_SBCK_063-12b"/>
簉鴛鴻之列<hi>某</hi>半生從宦再轉為丞徒甘州縣之勞反<lb/>
出簿尉之下笑如櫟之無用愧若糠之在前雖舊尹之<lb/>
政必告新然老者之智不如少材不足塞既久負于曠<lb/>
瘝玷或可磨當益勞于礱錯<lb/>
　　代通蘇通判<hi>師徳</hi>啟<lb/>
恭審疏恩玉陛貳政金陵居百里而負丞仰二天而托<lb/>
庇時方㑹遇喜倍倫夷恭惟<hi>某官</hi>學殖深醇材猷敏邵<lb/>
泉如初湧共推大手之才山或可移難變至誠之節名<lb/>
家最久治世益新明良相㑹于半千閥閲當今之第一<lb/>
<pb n="KR4d0243_SBCK_063-13a"/>
綸綍藹玉堂之譽鼎彛書鳯閣之勲惟别乗之多才信<lb/>
髙門之有子眷言建業今號陪京羅綺一城富六朝之<lb/>
風物絃歌千里綿百世之衣冠山川分龍虎之形甲胄<lb/>
冠貔貅之勇憂寛西顧任重維藩尤資賢治中以佐明<lb/>
太守疇茲異數屬我真賢已騰來暮之謡更聽不空之<lb/>
頌始展驥足姑憑泥軾之榮真有鳯毛行拾青氈之舊<lb/>
<hi>某</hi>材如樗散性若棗昏猥承弓冶之餘謬綴簪紳之列<lb/>
半生從宦徒甘州縣之勞再轉為丞反出簿尉之下及<lb/>
瓜將代幸逭前愆杭葦欲歸深虞後患既托帡幪之下<lb/>
<pb n="KR4d0243_SBCK_063-13b"/>
諒寛鞭䇿之求雙舄願飛恨乏仙鳧之便戎幕知穏果<lb/>
無巢燕之危瞻霄漢之仞牆寓腹心于尺牘方盛徳之<lb/>
在木惟衛生之有經祈為宗祊精調茵匙<lb/>
　　代賀鄧運使啟<lb/>
伏審榮拜帝綸寵持使節恭惟懽慶竊以自江而左最<lb/>
為財貨之源由古以還夙號膏腴之地菽粟有如水火<lb/>
山川不啻金湯十國為連盡承風乎外府三軍分駐皆<lb/>
仰食于太倉矧轉輸于千里之勞而儲蓄必九年之富<lb/>
欲責成于列職必也使乎肆圖任于舊人無如公者疇<lb/>
<pb n="KR4d0243_SBCK_063-14a"/>
茲大任屬我真儒恭惟<hi>某官</hi>望重吏師行為世則志澄<lb/>
清而黙斷用砉騞以無留元非百里之才多多益辦小<lb/>
試一同之地綽綽有餘雖儒者當任于謀謨然利器必<lb/>
更于盤錯狗盜䑕竊曾何置于齒牙蟻聚蜂屯固不勞<lb/>
于才刀姦鋒逆挫薦牘交馳謂割雞焉用乎牛刀處别<lb/>
駕始展其驥足銅章墨綬聊自樂于弦歌泥軾星屏俄<lb/>
平分于風月任居刺史之半人仰治中之賢邦國不空<lb/>
繄實王祥之賴老弱從借乃許㓂恂之留由萬家而治<lb/>
十萬家自千石而陞二千石吏民乃服其教化草木亦<lb/>
<pb n="KR4d0243_SBCK_063-14b"/>
知其威名即地按臨方剖東州之竹拂衣歸去空餘南<lb/>
國之棠惟守正以不阿乃既踣而復振伯道載米而之<lb/>
呉郡已為良守于中興次公受詔而歸潁川終云治行<lb/>
之長者欲立賞以勸百辟豈私惠而庇一方賜爵關内<lb/>
侯有昔王之盛典増秩部使者見今日之殊恩邦人騰<lb/>
挽不留之歌江國興來何暮之歎星随駿馹風靡列城<lb/>
曽未布于教條已想聞于畏愛木牛流馬非以居材金<lb/>
節繡衣于焉借重諒未容于暖席行即膺于賜環<hi>某</hi>孱<lb/>
瑣無堪衰遲有素半生從宦敢辭奔走之勞再轉為丞<lb/>
<pb n="KR4d0243_SBCK_063-15a"/>
猶懼曠瘝之誚久欲執鞭而從轡未遑持帚以掃門念<lb/>
小吏之人疆際鉅賢之持斧駕駑䇿蹇詎敢自安含垢<lb/>
匿瑕不無所賴雙舄無據曾莫効于鳧趨大厦既成徒<lb/>
自深于燕賀<lb/>
　　代賀徐提刑正旦啟<lb/>
行夏之時爰重建寅之統采周之舊式謹次王之書惟<lb/>
道與時而偕行宜福如川之方至恭惟<hi>某官</hi>爽邦哲匠<lb/>
名世大才荷宸扆之眷知儼使臺之威重明刑以弼教<lb/>
懋哉期于無刑聽訟吾猶人必也使之無訟比期年而<lb/>
<pb n="KR4d0243_SBCK_063-15b"/>
報政與十國以為春茂對三朝倍膺百倍<hi>某</hi>職卑而穴<lb/>
道阻且長賓履躡珠遥慕簉庭之禮夀觴浮柏莫陪進<lb/>
酒之儀<lb/>
攻媿集卷六十三<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_064-1a"/>
攻媿集卷六十四<lb/>
　　　　　宋　樓　鑰　撰<lb/>
　啟<lb/>
　　代賀王樞密<hi>倫</hi>奉使回啟<hi>氏汪尚書大猷以下五首代舅</hi>
交鄰國有道乎大而事小遣使臣以禮也遠而有光自<lb/>
昔才難于今任重十九年誠著夷狄孰謂世無蘇子卿<lb/>
數千里口伐可汗必有人如鄭元璹惟樂天者保天下<lb/>
故和戎而得戎心乗軺之人銜箠于道臨軒優造固盛<lb/>
世之非常杖節請行實大臣之未有揚旌亟去締兩朝<lb/>
<pb n="KR4d0243_SBCK_064-1b"/>
魚水之歡接淅言還際千載風雲之㑹神人喜樂河海<lb/>
晏安么麽至微驩快以抃恭惟<hi>某官</hi>有宰相器真王佐<lb/>
材量括江湖不清不濁氣充天地至大至剛貌不勝衣<lb/>
心匪轉石言而造膝非堯舜之道不敢陳議或犯顔雖<lb/>
賁育之勇不能過愈膺眷注寖歴清華快吟紅藥之階<lb/>
久寓紫微之直敏悟如廷碩時詔誥皆自為之文精壯<lb/>
若燕公大述作類皆出其手進貳樞府増重聖朝運籌<lb/>
于帷幄之中折衝于樽俎之際上方安邉境于無事時<lb/>
乃堅和盟于未寒禮云禮云豈玉帛乎哉使乎使乎安<lb/>
<pb n="KR4d0243_SBCK_064-2a"/>
國家可也謂虞臣之相遜彼或一時命裴度以往釐正<lb/>
在今日確持志士之操果爲天子而行帝曰汝諧僉言<lb/>
惟允身輕一葉佩四海之安危名重泰山聳萬夫之風<lb/>
采分憂北顧顒望東歸馬維駒馬維騏方聽皇華之選<lb/>
鵻集栩鵻集杞已聞四牡之來生靈獲按堵之安宗社<lb/>
有覆盂之固孤忠凜凜馳不測之深淵萬目睽睽仰難<lb/>
逢之盛事歡傳土宇喜動天顔去握漢旄固已虚上台<lb/>
之席歸調商鼎何待趣舍人之裝行慰具瞻即膺爰立<lb/>
<hi>某</hi>寒鄉冷族藝苑散材雖知必學于箕裘未免徒勞于<lb/>
<pb n="KR4d0243_SBCK_064-2b"/>
州縣寡交于世知已惟公顧蒹葭之柔曽倚身于玉樹<lb/>
笑蟾蜍之拙難追步于飛黄誰知霄壤之殊途不替金<lb/>
蘭之舊分比干寸禄進拜崇墉方彭彭馳使者之車而<lb/>
戀戀有故人之意將曲成其羽翼乃特借以齒牙俾掃<lb/>
齊門獲參儉幕受丘山而有自効蛇雀以無階俯聽先<lb/>
聲莫負蜀郊之弩輙尋故步重瞻夫子之牆敢泚筆于<lb/>
下風佇宣麻于穀旦<lb/>
　　代賀錢樞密<hi>端禮</hi>兼提舉徳夀宫啟<lb/>
恭審光奉宸綸進參樞筦天子侍龍樓之膳仰裨孝治<lb/>
<pb n="KR4d0243_SBCK_064-3a"/>
之勤聖恩加書殿之名増重本兵之寄神人歡喜宗社<lb/>
晏安恭惟<hi>某官</hi>才為時生美由世濟學究六經之蘊識<lb/>
窮庶物之原緗帙牙籖插架固踰于三萬漆書竹簡撑<lb/>
腸何止于五千發華藻以為文出緒餘而飾吏果由治<lb/>
行自致功名踐敭仕路之深密勿從班之久屬遠夷之<lb/>
弗靖眷邉境之多虞洊遣侍臣往宣徳意星軺兩使盡<lb/>
清千里之烟塵羽扇一揮坐變三軍之風采隃度機事<lb/>
明若蓍龜確守成謨堅如金石遠膺芝檢來對楓庭君<lb/>
必有尊蓋以天下養也時方多事要當馬上治之自非<lb/>
<pb n="KR4d0243_SBCK_064-3b"/>
膺眷遇于兩宫兼文武之二道安得被家令賜金之寵<lb/>
贊元樞總戎之權父子無難言之嫌繄公是賴廟堂銷<lb/>
未形之患舍我其誰久難其人今得此選自聞拜命僉<lb/>
曰當賢雖李衛公之髙才素恥由于進士而曹侍中之<lb/>
故事特先賜于儒科積此恩榮可知注倚邉聲未寂騎<lb/>
壒方高頃在金城固已圖上于方略今居西府自應制<lb/>
勝于朝廷位髙則任隆名盛則望備盡平時欲行之事<lb/>
當今日可為之秋願思君臣遇合之難以濟國家恢復<lb/>
之業<hi>某</hi>効官何補蒙眷數深側聞渙汗之頒倍極輿情<lb/>
<pb n="KR4d0243_SBCK_064-4a"/>
之喜兔葵燕麥固匪春風之上游馬渤牛溲願爲藥籠<lb/>
之餘物<lb/>
　　代賀錢參政兼知樞密院啟<lb/>
恭審榮膺宸綍進貳政機兼持右府之權益壯本朝之<lb/>
勢郵音一播輿論交孚恭惟<hi>某官</hi>徳量恢洪勲名赫奕<lb/>
傳龜襲紫偉岡頭澤底之家聳壑昂霄擅日下雲間之<lb/>
譽早膺睿眷寖歴華途游刃不見于全牛利器豈拘于<lb/>
錯節外臺輔郡著藩宣屏翰之功清列近班備獻納論<lb/>
思之益頃以邉庭之未靖嘗持使節以請行風清塞北<lb/>
<pb n="KR4d0243_SBCK_064-4b"/>
之烟塵名震淮南之草木折衝樽俎之上運籌帷幄之<lb/>
中方鄧騭欲棄涼州微升卿幾誤國事惟營平固守明<lb/>
詔謂宣帝可為忠言披膽莫回噬臍増悔以身徇主豈<lb/>
欲得先知之名轉敗為功自難掩孤忠之節亟畀芝函<lb/>
之寵峻躋樞筦之權雖士氣之已振尚兵釁之未解力<lb/>
裨聖算先遣軺車嘉謀無膠柱之拘天意有轉圜之易<lb/>
埀紳搢笏坐致元功曲突徙薪終為上客宜進參于鬷<lb/>
嘏俾益究于宏規士夫喜公道之行中外欣王化之復<lb/>
惟夷險不踰于操守故始終尤被于龍光大臣慮四方<lb/>
<pb n="KR4d0243_SBCK_064-5a"/>
玉鉉方資于調燮人主論一相金甌將啟于姓名<hi>某</hi>竊<lb/>
禄無堪荷恩自舊側聽絲綸之播不勝燕雀之私鄰哉<lb/>
鄰哉方慶明良之遇人耳人耳願歸造化之餘<lb/>
　　代回髙參議啟<lb/>
假守南州方遂奉祠之請拜恩中道忽叨謀帥之行曽<lb/>
修問之未遑媿貽緘之先辱伏惟<hi>某官</hi>精忠報主妙略<lb/>
濟時英英故國之耆儒表表清朝之雅望一門父子喜<lb/>
富貴之鼎來萬里功名諒規橅之先定豈謂著鞭之晚<lb/>
尚淹入幕之留蔚相扶炳相輝適有同寅之幸起而言<lb/>
<pb n="KR4d0243_SBCK_064-5b"/>
酌而祝尚資婉畫之餘<lb/>
　　代囘陳節推<hi>棅</hi>啟<lb/>
擢首選于漢廷聳聞雋譽置外員于儉幕是曰異恩曷<lb/>
遲吾行願快先覩伏惟<hi>某官</hi>東嘉勝士西洛别傳視將<lb/>
相之科真拾地芥陳治安之策若吐天葩顧上游實為<lb/>
館殿之儲屈故事尚勞州縣之職青雲器業具在斯人<lb/>
歟緑水風流頗有此客否首勤髙作來訪陳人駢麗何<lb/>
工褒嘉過厚閒而成嬾既乖桑梓之恭言不能文又媿<lb/>
瓊瑶之報<lb/>
<pb n="KR4d0243_SBCK_064-6a"/>
　　代謝直秘閣啟<hi>温州曽吏部逮以下四首代知</hi>
假守偏州方媿承流之選陞華中祕遽蒙増秩之褒揣<lb/>
已無堪歸恩有自伏念<hi>某</hi>稟資甚陋涉世尤疎十上空<lb/>
歸莫售家傳之學一行作吏但遵父教之忠素甘薄宦<lb/>
之驅馳敢意清時之差擇容臺議禮僅逃聚訟之嘲畿<lb/>
甸持刑上廣好生之徳進貳唐朝之銓選預參漢代之<lb/>
章程忽去國以難留秖杜門而自省偶屬東嘉之空乏<lb/>
俾分南面之顧憂被臨遣于丹陛之嚴受要束于黄扉<lb/>
之邃俯矜嬴俗惟恐其傷虚受瞽言其應如響鄰封移<lb/>
<pb n="KR4d0243_SBCK_064-6b"/>
粟來蘇待哺之民下户蠲租盡革剥膚之弊赤子既寛<lb/>
于無告青史遂書于有年皆聖君施舍之恩繄上相燮<lb/>
調之賜苟逃曠戾已劇僥逾乃論尺寸之勞誕布絲綸<lb/>
之寵重念流離粗免凋瘵尚多倘守臣安受于誤恩則<lb/>
事體遂同于佳郡雖循牆而力請曽反汗之無聞風阻<lb/>
三山尚覺去人之逺雲興四嶽遂霑零雨之餘茲蓋伏<lb/>
遇<hi>某官</hi>道徳宗工朝廷元老天開地闢㑹千載之明良<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>
雷厲風飛冀中興于日月深念專城之重務先良吏之<lb/>
求苟片善之有聞無一夫之責備坐令么麽亦玷褒嘉<lb/>
<pb n="KR4d0243_SBCK_064-7a"/>
<hi>某</hi>敢不益勵駑才深圖雀報仙凡夐隔無從讀石渠東<lb/>
觀之書今昔何殊尚當奏渤海南陽之課<lb/>
　　代賀虞丞相<hi>允文</hi>啟<lb/>
恭審宸章渙發肇更夾輔之名制冊随頒爰正左虛之<lb/>
席仰觀盛事髙掩前聞竊以阿衡左右商王作相必兼<lb/>
于仲虺姫旦股肱周室為保亦資于召公下及兩京以<lb/>
還寖隳二代之典雖大臣之委寄自若而歴時之位號<lb/>
不倫至用秦官領事之稱以為唐室中臺之長大聖君<lb/>
之有作復官制以聿新非惟遠追孔子正名之言抑欲<lb/>
<pb n="KR4d0243_SBCK_064-7b"/>
遂行宣帝責實之政肆疇上宰首屬宗工恭惟<hi>某官</hi>千<lb/>
載真儒兩朝元老蘊仲舒佐王之學負孟軻命世之才<lb/>
竭忠力以事君肩一心于夷險出緒餘而應事了萬變<lb/>
于笑談勤勞何止于十年往返動踰于萬里凡四海危<lb/>
疑難辦之事廷臣皆斂袵而莫當求一時剛果敢為之<lb/>
人天子必虚懷而相屬手持威柄身佩安危王曰勲國<lb/>
曰功顧特書而未已出為將入為相宜注意之尤深臣<lb/>
主俱賢紀綱益振尊歸慈極贊九重孝治之心位正儲<lb/>
闈建萬國元良之本總衆職以遂大有為之志講内治<lb/>
<pb n="KR4d0243_SBCK_064-8a"/>
以成不可勝之資當稽古建官之時選衆而舉膺奮庸<lb/>
熙載之任舍我其誰兼提樞筦之權進極文階之品漢<lb/>
儀復見一新昭代之觀瞻周室中興㑹見神州之克復<lb/>
<hi>某</hi>久蒙知遇猥被使令方欣黄閤之開洊喜白麻之播<lb/>
用汝作舟楫仰知濟川獨任之專以我爲鏌鎁遽有躍<lb/>
冶自言之意<lb/>
　　代賀沈運使<hi>复</hi>啟<lb/>
恭審天陛拜恩日畿授莭木牛輓粟榮分使者之權龍<lb/>
馬負圖寵冠奎文之直列城聳動公議傾依恭惟<hi>某官</hi>
<pb n="KR4d0243_SBCK_064-8b"/>
造道深淳受材髙劭潄六經之芳潤摛章驚絶代之工<lb/>
究千古之興衰論事有適時之用頃趨嚴召自結深知<lb/>
謂公等皆安在耶信明主一見決矣郎潛省户坐騰列<lb/>
宿之輝使行邉庭盡䕶長淮之境總師屯之萬竈供日<lb/>
費之千金民不告勞士皆宿飽試之馮翊益知治行之<lb/>
髙任以關中要資餉饋之給豈惟見研桑心計之妙行<lb/>
且膺嚴吾從臣之求于焉假途寧俟暖席<hi>某</hi>夙蒙知奬<lb/>
兹屬部封顧惟千里之凋殘猶賴二天之庇覆軺車澄<lb/>
按冀舒雅拜于前塵海嶠阻脩莫厠賀裾之下列<lb/>
<pb n="KR4d0243_SBCK_064-9a"/>
　　代賀吕運使<hi>正已</hi>啟<lb/>
恭審光被宸命寵升使名九重益厚于眷知列郡愈嚴<lb/>
于風采恭惟<hi>某官</hi>髙才絶俗奥學傳家納萬頃于雲夢<lb/>
胷破大觚于霹靂手釣璜渭水屹然尚父之功名聽履<lb/>
漢廷偉矣尚書之人物踐敭中外備歴險夷比講鄰盟<lb/>
獨膺新擢方張旜而遠聘俄全璧以來歸首加部使者<lb/>
之稱獨有典屬國之恨倚毗方重進用未央佇登紫槖<lb/>
之華徑取青氈之舊<hi>某</hi>辱知有素贊慶尤深大厦之庇<lb/>
千間夙荷帡幪之賜洪河之潤九里願承沾丐之餘<lb/>
<pb n="KR4d0243_SBCK_064-9b"/>
　　代謝知温州啟<hi>州王待御伯庠以下二首代知温</hi>
承流蜀道初無保障之功更治瀛壖復得股肱之郡俯<lb/>
慙僥倖欣戴生成伏念<hi>某</hi>少已無竒晚尤多難十年不<lb/>
仕惟真祠香火之依一札俄頒豈生平夢寐之及曽蔑<lb/>
片言而悟主未知何自以為郎方評蘭省之文忽冐柏<lb/>
臺之選遇事輙發初不顧于憎仇有知必言誓少酬于<lb/>
眷奬久為怨府卒蹈危機但求闔户以省愆敢意分符<lb/>
而起廢叱馭而進仰追鼻祖之忠勤鼔盆而歌有媿蒙<lb/>
莊之了達號啼塞耳憂患薫心願休退于田廬姑召収<lb/>
<pb n="KR4d0243_SBCK_064-10a"/>
于魂魄詎聞衮服之貴下軫綈袍之思授以輔邦遂其<lb/>
私計俾控甌閩之要許尋王謝之風江海一來難冀脩<lb/>
門之重入山川相望惟思舊隠之可歸茲蓋伏遇<hi>某官</hi>
道徳佐王謀猷濟世大開正路期立致于太平獨秉化<lb/>
鈞用陶成于善類有如朽鈍誤辱矜憐<hi>某</hi>敢不澡雪精<lb/>
神究詢利病奉寛大之詔務使及民勞撫字之心以報<lb/>
知己<lb/>
　　代賀史開府<hi>浩</hi>啟<lb/>
恭審頒冊九重視儀三事節旄前道聿嚴帥閫之雄衮<lb/>
<pb n="KR4d0243_SBCK_064-10b"/>
繡交輝爰寵帝師之舊允為異數宜屬宗工恭惟<hi>某官</hi>
忠冠兩朝道關百聖體仁蹈義聲名如山斗之尊聚精<lb/>
㑹神君臣不膠漆而固當天開地闢之際贊雷厲風飛<lb/>
之機天下日向于太平王化亦幾于復見晉公巨徳歸<lb/>
爲緑野之遊謝傅髙懷終為蒼生而起㑹稽輔郡曽衣<lb/>
錦衣閩嶠大邦更憑熊軾上篤潛藩之眷恩先召節之<lb/>
來前席受言改容加禮台廷虚左方圖上宰之求制綍<lb/>
自中首飭多儀之備參鼎司之崇品隆巖石之具瞻錫<lb/>
賚便蕃燕饗優渥貴盛絶諸公之右榮寵萃一門之中<lb/>
<pb n="KR4d0243_SBCK_064-11a"/>
髙宗舊學甘盤未見報功之及武王維師尚父會聞授<lb/>
任之均<hi>某</hi>素辱殊知仰欽成命屬有郡章之繫莫前賓<lb/>
閤之趨蕭曹同心咸願股肱之夾輔甌閩接境敢睎脣<lb/>
齒之相依<lb/>
　　代魏丞相囘趙明州<hi>伯圭</hi>啟<lb/>
將使指于龍庭曽無微効代王言于螭陛遽辱誤恩方<lb/>
自媿于抱虚乃亟蒙于贊喜恭惟<hi>某官</hi>才髙玉箭秀毓<lb/>
銀潢人推子敬之明經自許東平之樂善享太守之禄<lb/>
二千石屢宣屏翰之勤賜列侯之印十九枚益見本支<lb/>
<pb n="KR4d0243_SBCK_064-11b"/>
之盛行被芝書之寵即歸荷槖之班<hi>某</hi>久辱眷知茲蒙<lb/>
推借朋緘遽及可知君子之謙謙交態益深備見故人<lb/>
之戀戀<lb/>
　　代龔參政囘廣東林提刑<hi>光朝</hi>啟<lb/>
入處從班已慙過分進參機務益愧非才首勤慶牘之<lb/>
臨尤佩誨辭之切伏惟<hi>某官</hi>學窮古始識造幾先六藝<lb/>
淵源得聖涯涵泳之樂一時名勝多殘膏沾丐之餘比<lb/>
專璧水之主盟將掩橋門之盛際乃從雅志往按遐方<lb/>
文翁之守蜀邦常衮之使閩部正藉遠揚于聲教豈惟<lb/>
<pb n="KR4d0243_SBCK_064-12a"/>
詳試于刑章毋為攬轡之淹㑹有賜環之寵顧如菲陋<lb/>
誤被柬知忽叨共政之圖悉自更評之助疾顛是懼請<lb/>
益無階茲聞提耳之言當謹書紳之戒陳耽先用殊有<lb/>
太丘未登之慙樂正無聞恐孤孟子不寐之喜尚期弗<lb/>
棄警所未知<lb/>
　　代莫給事<hi>懐</hi>賀曽丞相啟<lb/>
恭審光奉制麻進登揆路華夷填服宗社晏安恭惟<hi>某</hi>
<hi>官</hi>學殖深淳器資閎博千載際聰明之主十年居侍從<lb/>
之班本末源流知天下之大計論思獻納見王臣之匪<lb/>
<pb n="KR4d0243_SBCK_064-12b"/>
躬頃貳政機密參國論輔贊藏諸用不言房杜之功仁<lb/>
義事其君豈為管晏之烈天子意可使為相朝廷謂無<lb/>
以踰公正夾輔之名方革秦官之陋蘊太平之業況傳<lb/>
魯國之餘一聞爰立之傳實允具瞻之望<hi>某</hi>受知最久<lb/>
假守無堪不勝賀厦之私敢致飛緘之敬自憐老矣方<lb/>
日念于故山倘遂歸歟尚許全于晚節<lb/>
　　代仲兄<hi>錫</hi>謝監左藏庫門啟<lb/>
讞獄南徐曽無善狀司閽左帑遽冐中除誤叨特達之<lb/>
知倍費生成之力竊以剖訟之際自古所難吕刑謹兩<lb/>
<pb n="KR4d0243_SBCK_064-13a"/>
造之情周官備五聽之制雖三尺從事固自有法然片<lb/>
言折獄存乎其人仰惟列聖之朝尤廣好生之徳凡嬰<lb/>
罪戾咸劇哀矜用隣邦之吏以絶請求擇練事之人以<lb/>
加詳密孰謂清强之選猥先寒晚之流有何微勞當此<lb/>
殊遇伏念<hi>某</hi>受才甚陋學道未深名粗齒于薦書仕仍<lb/>
由于世賞銓曹試律雖少知司空城旦之書户掾兼官<lb/>
顧豈是柱後惠文之手偶上司之過聽付疑獄而使評<lb/>
三省吾身樗材奚取一行作吏牆面是憂況縲絏之中<lb/>
或非其辜而箠楚之下何求不得閲簡書而致察束桁<lb/>
<pb n="KR4d0243_SBCK_064-13b"/>
楊而不施公心以觀三日而決正自慚于拙速亦何有<lb/>
于平反因獲瞻上相之光儀固已劇此生之榮幸敢圖<lb/>
大造俯念孤蹤雀角䑕牙未知明辨牛溲馬渤首辱兼<lb/>
収坐令下國之參軍來職中都之外府姦胥鋤治雖云<lb/>
狡穴之已空寳藏所儲或恐蠧原之未盡出入親臨于<lb/>
朱墨啟閉尤謹于晨昬時乎為貧孟子亦容于擊柝各<lb/>
從其志望之自樂于抱關上得近于恩閎下不妨于吏<lb/>
攷深知僥倖曲賴陶甄兹蓋伏遇<hi>某官</hi>夾輔聖君共康<lb/>
大業羣才並用或下採于芻蕘片善不忘顧豈遺于葑<lb/>
<pb n="KR4d0243_SBCK_064-14a"/>
菲致使斗筲之賤亦霑膚寸之餘<hi>某</hi>敢不澡雪精神感<lb/>
蔵恩紀既以備籠中之蓄詎敢貽門下之羞今日遭逄<lb/>
本非夢寐所及他時報効要當生死以之<lb/>
　　代陳叔揚<hi>大年</hi>謝興國軍教授啟<lb/>
持帚相門屢瞻公衮横經侯泮辱在化鑪揣已無堪歸<lb/>
恩有自伏念<hi>某</hi>涉道甚淺接物最疎不能飾貌以動人<lb/>
且無曲學以阿世永惟大父獨立先朝正色不囘志必<lb/>
期于去莒著書自見心常在于尊堯雖孤忠勁節每挫<lb/>
抑于强臣而潛徳幽光終暴白于昭代傳家有法遺子<lb/>
<pb n="KR4d0243_SBCK_064-14b"/>
以安學焉記聞禮之言仕者守教忠之訓一經未泯賤<lb/>
子敢忘濫踵世科幾周嵗紀奉真祠之香火兩痛家囏<lb/>
司絶徼之貿遷適開邉釁妄論天下之事慨上公車之<lb/>
書雖幸徹君門之九重猶未試鉛刀之一割坐閲星霜<lb/>
之變不知升斗之謀壁立自憐瓶儲不繼投誠大造自<lb/>
忘躍冶之非厠迹嘉賓時遂曳裾之願麞頭鼠目何敢<lb/>
求官馬渤牛溲庶幾待用賴鈞播于小物俾客授于南<lb/>
州好為人師素守孟軻之戒此非子坐恐招有若之譏<lb/>
既逃州縣之徒勞仍有絃歌之可樂無非僥倖端有夤<lb/>
<pb n="KR4d0243_SBCK_064-15a"/>
縁兹蓋伏遇<hi>某官</hi>旋斡化鈞主張吾道内治外治既陶<lb/>
萬國之泰和小成大成仰贊一人之化育善類悉歸于<lb/>
真宰危蹤尤累于洪鈞夫何孤寒有此遭際<hi>某</hi>敢不益<lb/>
堅素節不負初心學不如務師曽焉知于善誘教然後<lb/>
知困顧敢忘于自强庶上副于眷知用少圖于報効<lb/>
　　代范孝隆<hi>棟</hi>謝提轄文思院啟<lb/>
掃舍人之門方欣進拜備事官之屬遽辱生成揣分已<lb/>
盈戴恩無藝伏念<hi>某</hi>才如樗散身若蓬飄不能飾貌以<lb/>
動人且無曲學以阿世偶憑門䕃獲厠官聯太上皇方<lb/>
<pb n="KR4d0243_SBCK_064-15b"/>
御于飛龍先丞相實同于附鳯言言正色獨輸蹇諤之<lb/>
忠耿耿一心共濟艱難之㑹旋居元輔以佐中興依日<lb/>
月之末光㑹風雲之盛際生前相業但為社稷之謀身<lb/>
後生涯肯作子孫之計適權臣專國而方恣致故家無<lb/>
地以自容屏跡山樊但知畏影冥心宦路敢望求伸欣<lb/>
逄更化之初始興干禄之志猶念一經未售莫振家聲<lb/>
百技無長不為世用顧時命之大謬況拙懶之相逄雖<lb/>
嘗千里以効官又復三年之不調痛弟兄之淪落慨門<lb/>
户之衰頺不自植立以干當世之公卿幾無面目以上<lb/>
<pb n="KR4d0243_SBCK_064-16a"/>
先人之丘壟幸真賢之並用喜公道之大明輙彈貢禹<lb/>
之冠徑造平津之閤囘思江國嘗叨堂下一言之知仰<lb/>
望台衡敢敘屏間半面之愫豈圖謙徳弗替昔時執轡<lb/>
愈恭不數信陵之義脱袍加惠猶憐范叔之寒曲記姓<lb/>
名俾歸陶冶鈍不及事幸而得之善自為謀不過此矣<lb/>
惟文思名官之義取㮚氏銘量之言鳩燕荆胡粤之良<lb/>
材督鄭宋魯呉之巧匠居百僚之底雖號卑微在三轄<lb/>
之間頗為優簡静惟僥冐端有夤緣茲蓋伏遇<hi>某官</hi>吾<lb/>
道宗工本朝碩輔總衆職而稱上意明良相㑹于千齡<lb/>
<pb n="KR4d0243_SBCK_064-16b"/>
順四時而遂物宜勲業獨髙于百世惟儒者在朝美政<lb/>
而上臣事君以人三握三吐而下士畢歸一貴一賤而<lb/>
交情自若務盡刈翹之術不嫌躍冶之私坐使孱庸亦<lb/>
叨造化<hi>某</hi>敢不仰銜恩施俯飭司存逄人而説項斯敢<lb/>
忘此意結草以報魏顆誓畢餘生<lb/>
　　代汪景孟<hi>茂良</hi>上龔參政啟<lb/>
程末技于省闈曾叨誤聽拜下風于帥閫始受真知不<lb/>
圖淪落之蹤復望熒煌之座敢陳悃愊上動髙明伏念<lb/>
<hi>某</hi>學不知方器非適用少修素業惟知讀先父之書壯<lb/>
<pb n="KR4d0243_SBCK_064-17a"/>
忝末科亦嘗起當時之志但欲仕途之平進恥為俗士<lb/>
之詭随猥縁假吏之行謬辱名公之舉逮其當軸許以<lb/>
曳裾方文武並用之時有賢愚同滯之歎薫蕕既異軌<lb/>
轍遂殊碌碌不為頗慕望之之從志寂寂為爾自甘鄧<lb/>
禹之笑人豈其若將凂焉政自不得不爾集君卿五侯<lb/>
之味深所不能奉南豐一瓣之香徒懷自信惟集賢之<lb/>
門無雜賓以進故小人之身為衆怒所歸獨念由銓選<lb/>
而仕京都初非有援滿吏攷而為帥屬止以為貧雖造<lb/>
物有意于提撕而揣分但甘于静退内省不疚浮議何<lb/>
<pb n="KR4d0243_SBCK_064-17b"/>
傷克盡力于公家庶可逃于吏責忽傳印綬之解是為<lb/>
薦紳之憂欲留孔戣固已難伸于末議不負臨賀詎知<lb/>
反蹈于危機祠官實匪其本心化筆幾成于誤墨襥被<lb/>
而去杜門自怡追惟平生最號多蹇孤苦獨立險阻備<lb/>
嘗當此流離之時尤為災禍之㑹鼔盆之念未歇陟屺<lb/>
之悲已深是知膠西之行雖曰公孫之力也若夫江濱<lb/>
之溺豈亦子厚所為耶盡捐怨天尤人之私益廣安時<lb/>
處順之説數年于此寸進何言駸駸婚嫁之逼人擾擾<lb/>
啼號之塞耳稍収魂魄再整冠裳幸逄萬物吐氣之秋<lb/>
<pb n="KR4d0243_SBCK_064-18a"/>
寧忍一人向隅之泣用持鑛質來就洪鑪茲蓋伏遇<hi>某</hi>
<hi>官</hi>得時致君以道濟物卓爾聖朝之柱石凜然王佐之<lb/>
規模陛廉日尊藜藿為之不採威望所及草木亦皆知<lb/>
名惟上臣之用人無一夫之求備哀窮悼屈觀過知仁<lb/>
顧如貿貿之來似匪悠悠而進念千里識韓之日初不<lb/>
知蒙眷之由而一緘薦禰之書已大有吹生之意矧是<lb/>
政機之親秉實為善類之所依遂令久鬱之情居有求<lb/>
伸之願適㑹槐庭之虚席共期楓陛之拜麻廣厦萬間<lb/>
將随燕雀之賀靈丹九轉願同雞犬之昇<lb/>
<pb n="KR4d0243_SBCK_064-18b"/>
</p>
<p>
攻媿集卷六十四<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_065-1a"/>
攻媿集卷六十五<lb/>
　　　　　宋　樓　鑰　撰<lb/>
　啟<lb/>
　　代通王明州<hi>佐</hi>啟<lb/>
恭審光膺一札移鎮四明加延閣之清華示雄藩之風<lb/>
采自聞成命已播先聲恭惟<hi>某官</hi>學造聖涯行為世表<lb/>
韋編竹簡讀殘萬卷之書玉斚瓊彛壓倒千人之筆才<lb/>
出于天人䇿上名冠于龍虎榜中蓮幕掄才未舒婉婉<lb/>
之畫蘭臺選士已聞衮衮之登立螭陛以書言接鵷行<lb/>
<pb n="KR4d0243_SBCK_065-1b"/>
而布武俄分郡寄遠暢王靈以黄霸神明止著循良之<lb/>
譽雖子游文學無關政事之科未有以千載之通材兼<lb/>
一時之要任直節在庭臣之右治最為天下之先飽聞<lb/>
兩地之生靈自樂二天之庇䕃惟時鄞水實近行都海<lb/>
匝三埀地綿千里清朝偃武久無烽火之驚潢池弄兵<lb/>
或恃風波之險近禦狗偷之盗遠防虎視之隣必欲得<lb/>
第一流以之為二千石忽聞鳯詔更畀菟符宿姦甚落<lb/>
膽之憂罷俗有息肩之望帡幪伊邇桑梓知歸便道過<lb/>
家大似衣買臣之錦近臣還闕豈惟得子敬之氈行據<lb/>
<pb n="KR4d0243_SBCK_065-2a"/>
要津以前大用<hi>某</hi>夙蒙異顧近别台躔豈知閒冷之身<lb/>
復拜熒煌之座曽是堂前之燕知故壘之可依自憐屋<lb/>
上之烏因丈人而亦好<lb/>
　　代通福州陳丞相<hi>俊卿</hi>啟<lb/>
上公分陜聿嚴帥閫之雄寒士依劉叨處貳車之任爰<lb/>
通名于下執喜託跡于洪鈞恭惟<hi>某官</hi>百代偉人兩朝<lb/>
元老負特立獨行之氣堅任重道遠之心奥學淵源根<lb/>
六經而排百氏忠誠挺特貫三光而洞九泉當天開地<lb/>
闢之秋遇雷厲風飛之主臣作股肱耳目備宣輔贊之<lb/>
<pb n="KR4d0243_SBCK_065-2b"/>
宜爾為麴糵鹽梅尤著燮調之效維持國是進退人才<lb/>
士夫喜公議之有歸中外知王化之將復功成而退道<lb/>
大不容麾分十國之連地控七閩之要故鄉在望何殊<lb/>
朱買臣衣錦之榮盛徳若虛肯為蘇季子佩印之樂經<lb/>
綸未究威望益隆公尚居東行見衮衣之復席方虚左<lb/>
重膺玉鉉之求<hi>某</hi>學術荒疎性資凡下遲頓不能以及<lb/>
事容貌不足以動人良弓之子必為箕粗守傳家之舊<lb/>
吹竽之門而攻瑟自憐應世之乖念平生願上于膺門<lb/>
而今日得游于儉府趨風伊邇撫已知榮駑馬加鞭倘<lb/>
<pb n="KR4d0243_SBCK_065-3a"/>
緩一時之驅䇿頑金躍冶尚希他日之陶鎔潭府靖深<lb/>
暑風清潤願體冕旒之眷茂加茵鼎之調<lb/>
　　代謝葉丞相<hi>衡</hi>奏門客恩澤啟<lb/>
孤蹤何取妄干鳯閣之元臣洪造不遺俾預龍門之下<lb/>
客生成有自感戴惟深伏念<hi>某</hi>一介寒儒半生苦學蹉<lb/>
跎場屋徒堅鐡硯之心荏苒嵗時有愧青箱之業家惟<lb/>
四壁之徒立野無二頃之可耕重念嚴君久為漫仕心<lb/>
勞王事嘗抗塵于三紀之間位亞郎曹竟賚恨于九泉<lb/>
之下弟兄孱弱門户羇單記先友于碑隂孰是金蘭之<lb/>
<pb n="KR4d0243_SBCK_065-3b"/>
舊候舍人于門外頓驚霄壤之殊敢期當路之知不忍<lb/>
向隅之泣念子路為曽參所畏固知事契之深有山公<lb/>
則嵇紹不孤尤覺義風之厚假以手援之力開其寸進<lb/>
之階是何遭逄獲此成就茲蓋伏遇<hi>某官</hi>夙髙耆望光<lb/>
輔昌辰雷厲風飛君臣相遇于千載天開地闢日月可<lb/>
冀于中興方將任使于賢能顧豈遺忘于微賤至而不<lb/>
肖亦使有成<hi>某</hi>敢不俯激懦衷仰酬恩紀便當銜袖以<lb/>
上先壟且將藉手以戰文場黄壤有知豈無結草之報<lb/>
青氈如在敢忘推轂之私<lb/>
<pb n="KR4d0243_SBCK_065-4a"/>
　　代通薛通判<hi>鳯</hi>啟<lb/>
庠校師儒兩著佐州之效塵埃俗吏方為學邑之行獲<lb/>
在下風豈勝幸㑹恭惟<hi>某官</hi>性資沖静經學通明文字<lb/>
五千渺波瀾于筆下雲夢八九忘芥蔕于胸中早収俊<lb/>
造之科徑躡清華之武先生入太學久居賢士之關博<lb/>
士伴雙旌乃為刺史之半公論甚鬱髙懷自如登臨洪<lb/>
府之江山嘯詠爛柯之風月撫摩凋瘵關決是非似聞<lb/>
五月之政成多賴貳車之力贊龎士元之展驥其可再<lb/>
乎班景倩之登仙行且升矣<hi>某</hi>么微晚出蹭蹬半生頃<lb/>
<pb n="KR4d0243_SBCK_065-4b"/>
辭箠楚于尉曹復較錐刀于征筦貳令海邦之表脱身<lb/>
選路之初任花縣以無堪驚瓜期之甫及尚祈加惠俾<lb/>
免矌官非曰能之姑試鉛刀之一割所可恃者正依廣<lb/>
厦之千間<lb/>
　　代通劉湖州啟<lb/>
建牙三輔誰無附驥之心涉筆一同乃有登龍之幸敢<lb/>
修竿牘仰徹齋鈴恭惟<hi>某官</hi>聞望雷霆文章河漢穿天<lb/>
心出月脅英詞侔造化之工嚅道真泳聖涯奥學究誠<lb/>
明之蘊周旋中度左右逄源歴窮千古而若在目前泛<lb/>
<pb n="KR4d0243_SBCK_065-5a"/>
覽百家而不專紙上羲文既遠尚有言傳釋老雖殊皆<lb/>
為我用惟其蓄于中者厚故其發于外也閎入仕皇都<lb/>
聲動百寮之底出臨壯縣治髙三異之書惟聖主以斯<lb/>
民為先而中興視循吏之盛大襃卓魯徑躡龔黄越觀<lb/>
二十載之間不過三數人而止久難其選今見我公矧<lb/>
茲苕霅之區是曰股肱之郡白蘋泛月想神仙窟宅之<lb/>
深皁葢頒春稱師帥風流之美來紆丈二之組密依尺<lb/>
五之天課最易聞上心素簡丈夫功濟四海尚鬱壯猶<lb/>
刺史入為三公更觀盛舉<hi>某</hi>初無他技早預一官徒堅<lb/>
<pb n="KR4d0243_SBCK_065-5b"/>
鐡硯之心猶負金籯之訓典閩山之醝務俄閲十年充<lb/>
檇李之法曹媿無三語轉丞茲邑獲居是邦方涓日以<lb/>
載塗行束身而受察豈惟庀職于吏師之側抑將横經<lb/>
于政學之餘哦二松之間敢言公事而姑退得廣厦之<lb/>
庇庶幾寒士之俱歡<lb/>
　　代通趙郡王<hi>伯圭</hi>啟<lb/>
瞻帥閫于瀛壖曽以部民而修敬望齋旄于澤國更容<lb/>
邑吏之趨風肅貢朋緘豫通下執恭惟<hi>某官</hi>璇源毓秀<lb/>
嵩嶽儲神東平之在漢京為善深知最樂汝陽之居唐<lb/>
<pb n="KR4d0243_SBCK_065-6a"/>
室退朝端若無憑宛然韋布之流籍甚搢紳之望惟親<lb/>
賢之並眷宜富貴之逼人寓直西清屢拜兩宫之雨露<lb/>
疏封南服不移十載之旌戲清和兼惠夷之風畏愛如<lb/>
衰盾之日潢池赤子憺威名于鯨海之深大舶賈胡傳<lb/>
政譽于鷄林之遠樂苕溪山水之勝奉珍臺香火而歸<lb/>
濯纓而賦滄浪闔門而養威重四子之官二千石用昭<lb/>
磐石之宗列侯之印十九枚式廣維城之助雖有蒼生<lb/>
之徯望不妨緑野之雍容胙新鄭之真封分閬中之巨<lb/>
屏櫜兜㦸纛益嚴亞保之多儀衮繡貂蟬入侍合宫之<lb/>
<pb n="KR4d0243_SBCK_065-6b"/>
盛禮寵光有赫福履難量<hi>某</hi>早預一官本無他技典閩<lb/>
山之醝務俄閲十年充檇李之法曹愧無三語茲叨貳<lb/>
令又獲登門梓里有光復見魯公之拜後棠隂未改尚<lb/>
歌召伯之去思自念孤蹤適逄幸㑹矧是典刑之舊願<lb/>
承土苴之餘哦二松之間敢言公事而姑退得廣厦之<lb/>
庇庶幾寒士之俱歡<lb/>
　　代通李都大啟<lb/>
髙山仰徳久欲事于賢大夫冷局效官幸獲依于部刺<lb/>
史迹雖殊于兩地庇實托于二天敢因告始之恭少見<lb/>
<pb n="KR4d0243_SBCK_065-7a"/>
投誠之素恭惟<hi>某官</hi>風儀岳峙徳量淵澄才兼文武之<lb/>
資學究天人之際義嘗許國忠不忘君決䇿請行不獨<lb/>
在十九人之列論功頒賞已足稱五千騎之賢成桃李<lb/>
不言之蹊堅松柏後彫之操爰受朱轓之寄入趨丹陛<lb/>
之嚴宣室受釐謂賈生久不見矣中朝召對歎徐樂皆<lb/>
安在耶亟示睿恩俾遷輔郡擁麾出守屢宣愷悌之仁<lb/>
攬轡觀風端有澄清之志眷貨泉之至重移使節以按<lb/>
臨盡収數路之權悉總三官之利錢流于地貨積如山<lb/>
已書朽貫之功卽聽召環之命<hi>某</hi>濟南冷族海内腐儒<lb/>
<pb n="KR4d0243_SBCK_065-7b"/>
辛苦半生甘在百僚之底﨑嶇末宦濫參九府之司豈<lb/>
期樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>之資獲在帡幪之下鈍金無用尚期良匠之鈞<lb/>
鎔躍冶不祥敢覬洪爐之造化<lb/>
　　代謝知潮州啟<lb/>
曳裾東閤載瞻元衮之光華剖竹南州復預大爐之造<lb/>
化寵驚神悚感極涕零竊以在廣極東以掲陽為列郡<lb/>
自唐而後有昌黎之遺風置鄉校以教千里之民驅鱷<lb/>
魚以除百世之害坐使蠻夷之地一如畿甸之間惟我<lb/>
皇家尤重邉徼正當擇士以職承流如<hi>某</hi>者踸踔無堪<lb/>
<pb n="KR4d0243_SBCK_065-8a"/>
嶔﨑可笑紹弓冶之餘習綴搢紳之後塵兩地監征力<lb/>
較錙銖之利六年學邑備宣朱墨之勞雖無健吏之聲<lb/>
稱頗究生民之利病頃罷邉城之佐首干上相之尊得<lb/>
倅宛陵忽坐遭于擯斥奉祠梓里亦久就于休閒孤迹<lb/>
若萍歸棲何所仕途如漆跬步而登悵毁譽之交攻驚<lb/>
鐫黜之四至息黥補劓苟逃城旦之書滌慮洗心敢賦<lb/>
大鈞之問㑹中興之英主復圖任于真儒自憐香火之<lb/>
散官曽是門牆之舊物念丘山之莫報幸溝壑之未填<lb/>
尋故步于鈞墀仰勤三握髮三吐哺之禮訴危衷于洪<lb/>
<pb n="KR4d0243_SBCK_065-8b"/>
造復煩一舉手一投足之勞俾守海陬以安蠻蜑惡溪<lb/>
瘴聚不妨叱馭以前驅秦嶺雲横何必問家之所在但<lb/>
如僥倖端有夤縁茲蓋伏遇<hi>某官</hi>以王佐才為天子相<lb/>
内以緝熙于庶績外焉鎮撫于四夷虎嘯龍吟弼亮兩<lb/>
朝之治鳶飛魚躍陶成多士之材遂致庸愚亦叨任使<lb/>
<hi>某</hi>敢不布宣詔㫖撫字民生益遵父教之忠毋怠官司<lb/>
之守興瀧吏之問敢辭行路之八千捐國士之軀庶報<lb/>
龎恩之萬一<lb/>
　　代謝劉提舉薦舉啟<lb/>
<pb n="KR4d0243_SBCK_065-9a"/>
畿邑負丞未展秋毫之效上臣誤聽已形華衮之褒恩<lb/>
重山丘感深肺腑伏念<hi>某</hi>才如命薄術與世疎妄嘗有<lb/>
志于事功頗亦早親于經學屢操筆硯之習往從場屋<lb/>
之遊良弓之子必為箕有自來矣吹竽之門而攻瑟如<lb/>
不好何衰遲白髪之雙親齟齬青衫之一第賞延于世<lb/>
遂因委質以入官父教之忠粗識律身而奉法念家聲<lb/>
之淪替嗟世緒之凋零敢言隠忍以就功名但欲植立<lb/>
以興門户一行作吏亦知棲枳之為卑再轉為丞寧復<lb/>
哦松之可樂困簿書之叢委驚塵土之昏霾應無窮之<lb/>
<pb n="KR4d0243_SBCK_065-9b"/>
求急于星火酬方來之務紛若毛釐但能催科粗可逃<lb/>
責當官動礙于掣肘莅事況多于面牆公家之利無不<lb/>
為誰為知已君子之仕行其義求無媿心曽微片善之<lb/>
可書敢冀當途之肯舉仰鄉閭之先達方彭彭持使者<lb/>
之車憐上世之至交猶戀戀有故人之意夫何么麽適<lb/>
隸按臨忽傳一紙之春風為振孤生之寒色周章拜賜<lb/>
俯僂知歸茲蓋恭遇<hi>某官</hi>識量恢洪風度凝遠北宫黝<lb/>
之勇一毫弗挫于人栁下惠之和三公不易其介聲猷<lb/>
籍甚節義凜然攬轡近畿起澄清天下之志推轂後進<lb/>
<pb n="KR4d0243_SBCK_065-10a"/>
稱品題人物之公廣務搜羅誤収庸瑣<hi>某</hi>敢不飲冰勵<lb/>
操結草酬恩鮒轍可憐方賴激西江之水鵬程欲起更<lb/>
祈借北海之風<lb/>
　　代賀王詹事<hi>十朋</hi>啟<lb/>
恭審顯膺宸命擢處宫端朝廷益尊國本増固凡在紳<lb/>
緌之列舉深抃舞之私恭惟<hi>某官</hi>學探精微氣全剛大<lb/>
聳公台之望于庠校談經之日吐廊廟之言于殿廷射<lb/>
䇿之初結知兩朝傾譽四海堂堂不撓豈惟近古社稷<lb/>
之臣諤諤以昌信是當今諫諍之選進以禮而退以義<lb/>
<pb n="KR4d0243_SBCK_065-10b"/>
用之行而舍之藏四擁隼旟掩漢室龔黄之迹一登鶴<lb/>
禁追商山園綺之蹤朝廷固喜于得人公議咸期于且<lb/>
相弼諧審諭方資李文紀之忠清輔贊彌縫㑹致房玄<lb/>
齡之事業<hi>某</hi>薾然無似少也何知備更州縣之勞幸脱<lb/>
譴何之域貳車來止方將掃齊相之門召驛趣行莫獲<lb/>
為李君之御敢馳賀牘少見忱衷尚期茵鼎之調仰副<lb/>
冕旒之眷<lb/>
　　代通薛尚書<hi>良朋</hi>啟<lb/>
拜棨㦸于黟山當辱老商之一眄駕屏星于梓里幸依<lb/>
<pb n="KR4d0243_SBCK_065-11a"/>
夫子之仞牆俯已知歸陳誠敢後恭惟<hi>某官</hi>身兼數器<lb/>
才出萬人深造道眞傳伊洛淵源之學發為詞藻追舒<lb/>
向金玉之文自結上知遍儀清貫談笑不妨于剸劇功<lb/>
名自覺其逼人握節擁旄外著廉平之績簪筆持槖内<lb/>
為侍從之臣凡建明遇事而敢言宜寵遇在廷之莫及<lb/>
盡四方而屬望期兩地之問津聽履而上星辰忽驚勇<lb/>
退把麾而去江海徑作賦歸周旋泉石之間盤屈公台<lb/>
之器謝傅東山之志寧久遂夫髙懷賈生宣室之思行<lb/>
即膺夫迅召<hi>某</hi>生平無似門下所知自幕府之終更叨<lb/>
<pb n="KR4d0243_SBCK_065-11b"/>
貳車之承乏十年徳施未知圖報之階一代吏師喜有<lb/>
趨風之便始茲洗印未及掃門沈侯方賦郊居輙通名<lb/>
于記室龐公倘入城府期雅拜于前塵仲夏清和燕居<lb/>
優暇願調鼎食以候鋒車<lb/>
　　代賀趙明州<hi>伯圭</hi>啟<lb/>
恭審課績上聞為南國諸侯之最寵光下被進西清學<lb/>
士之聫曽何異登瀛之榮又以顯維城之效恭惟<hi>某官</hi>
為善最樂大雅不羣風流追配于古人被服必先于儒<lb/>
者天潢近派于周為魯衛之親帝胄竒才在漢擅間平<lb/>
<pb n="KR4d0243_SBCK_065-12a"/>
之譽號宗藩之儀表為聖世之豪英海沂歌别駕之功<lb/>
丹丘著剖符之烈眷深于上進不以親奉夫人之輿創<lb/>
聞盛事送列侯之印獨被殊恩睠二浙之奥區有四明<lb/>
之佳郡地綿千里海匝三垂浪舶風帆萃卉服獻琛之<lb/>
利蜂屯蟻聚有潢池弄兵之虞必得升卿以當錯節正<lb/>
須龔遂來理亂繩既易地以䇿勲果自天而渙號賜金<lb/>
増秩爰示寵于侯邦簪筆持荷徑問津于政路幾京師<lb/>
之蒙福見城郭之生輝坐令風濤萬頃之間隂受刺史<lb/>
二天之庇命召公而江漢化已知治效之優得李勉而<lb/>
<pb n="KR4d0243_SBCK_065-12b"/>
朝廷尊行聽召音之播<hi>某</hi>戴恩最厚仰徳方深側聞二<lb/>
千石寵數之頒實同十萬户驩心之劇恨官司之有守<lb/>
望賓廡以無階燕雀賀大厦之成喜得營巢之地騏驥<lb/>
騁夷途之逸豈無附尾之心<lb/>
　　代上吕鎮江啟<lb/>
憔悴餘生幸叨末契風波千里敬謁明公敢陳迫切之<lb/>
愚仰溷髙明之聽雖云無因而自至詎敢亡説以為先<lb/>
竊以文舉不羇妄謂李君之有分山公如在定知嵇紹<lb/>
之不孤載在信書以為盛事蓋先契者古人最重而高<lb/>
<pb n="KR4d0243_SBCK_065-13a"/>
誼者叔世所艱不有豪傑之人孰振頽靡之俗恭惟<hi>某</hi>
<hi>官</hi>量吞四海氣壓萬夫夙懷公輔之壯猷早屈功名之<lb/>
奇志釣璜渭水世傳柱石之勲取日虞淵身預風雲之<lb/>
㑹獨以有用之學兼濟非常之才精忠上結于主知儒<lb/>
術下飾于吏事發硎游刃未見全牛錯節盤根久知利<lb/>
器總軍儲于邉徼仰分西顧之憂守留籥于行都更任<lb/>
東釐之寄惟京口之巨鎮控天塹之要津坐嘯未幾卧<lb/>
治自若已聞政績之上達側聽召音之鼎來立懦律貪<lb/>
以名節而自任哀窮悼屈崇風義以獨高寒士赴之如<lb/>
<pb n="KR4d0243_SBCK_065-13b"/>
歸羇人倚以為命矧在門牆之舊尤祈甄冶之収伏念<lb/>
<hi>某</hi>身與萍浮命随葉薄紹箕裘之業不能自振于家風<lb/>
厠簪紱之聨徒以猥縁于世賞羇蹇加人數等流落在<lb/>
天一涯憂患相仍不及養親之三釡飢寒復迫焉能餬<lb/>
口于四方比参醝局之僚越在瀛堧之表方苟升斗而<lb/>
自活未容尺寸之暫施適承弊政之餘例有譴章之及<lb/>
二年于此十口無歸雖嘗知安分之言亦能誦固窮之<lb/>
戒然而比之顔氏既無負郭之田較以淵明更乏儲瓶<lb/>
之粟不求濟于旌麾之下是自投于溝壑之中重念<hi>某</hi>
<pb n="KR4d0243_SBCK_065-14a"/>
大父獲游相君之門最䝉知遇先人亦為藥籠之物屢<lb/>
辱生成恩紀未酬存殁知感迨宵人攝職于越邑遇明<lb/>
府弭節于舜江蹤跡雖微曽辱步兵之青眼眷私不替<lb/>
間遣使君之白衣是敢仰憑一日之知輙忘三瀆之僭<lb/>
大鵬欲化固將借北海之風涸鮒方危且願激西江之<lb/>
水<lb/>
　　代通韓總領<hi>彥直</hi>啟<lb/>
居百僚之底雖知仰泰山之名輕千户之封但願識荆<lb/>
州之面幸茲末屬預在下風雖擁篲之未遑顧馳緘之<lb/>
<pb n="KR4d0243_SBCK_065-14b"/>
敢後恭惟<hi>某官</hi>雄才冠古壯氣横秋當世家聲功孰踰<lb/>
于八柱國妙齡上第名獨高于千佛經錯節盤根共知<lb/>
利器發硎游刃未見全牛顧大丈夫所以致身惟明天<lb/>
子以為知已乃眷江淮之壤實為財貨之淵萬竈列屯<lb/>
用増天塹之險三軍宿飽正資鞭䇿之才爰擢貳于月<lb/>
卿仍暫煩于星使威名逺暨城池不啻金湯儲庤益充<lb/>
菽粟有如水火當邉隅之息燧肅營壘以無譁非惟操<lb/>
贏貲以佐軍所謂不加賦而足用簿書期㑹豈久為外<lb/>
府之淹朝夕論思行即簉甘泉之侍<hi>某</hi>伶俜何數結約<lb/>
<pb n="KR4d0243_SBCK_065-15a"/>
亡竒少讀父書未䇿勲于筆硯早承世賞偶厠迹于簪<lb/>
纓自紆俗吏之青衫羞見古人之黄卷奉祠庭之香火<lb/>
遽纒風木之悲依幕府之芙蓉又屬沙金之汰朅來上<lb/>
國猥備微官董舳艫之轉輸謹朱墨之出入幸預使令<lb/>
之列祗承約束之嚴得大君子為之依歸庶賤有司安<lb/>
于職守駑馬十駕寜敢憚于驅馳鷦鷯一枝願永棲于<lb/>
芘䕃<lb/>
　　代謝臨安府通判啟<lb/>
拜赤舄于泰階方深榮幸駕緹屏于天邑遽辱生成退<lb/>
<pb n="KR4d0243_SBCK_065-15b"/>
而捫心感至流涕伏念<hi>某</hi>材如樗散性若棗昬妄嘗有<lb/>
志于功名頗亦早親于筆硯與聖賢對獨躭黄卷之書<lb/>
從場屋游終阻青衫之第强顔宦路刻意官箴兩仕窮<lb/>
邉僅脱微軀于萬死一參下幕幸離小選之七階學邑<lb/>
寧川慮傷美錦分司京口莫試鉛刀比改畀于除書俾<lb/>
總提于市榷謹朱墨之出入較財賄之有無誓殫一日<lb/>
之長不憚數年之次忽從省汰何所怨尤八嵗三得官<lb/>
莫霑升斗一門四立壁但有啼號驚薄命之數竒覺晚<lb/>
途之甚窶顧已往之迹了如蒼狗之浮空閲去速之辰<lb/>
<pb n="KR4d0243_SBCK_065-16a"/>
常若白駒之過隙髪種種以如是身遑遑其何之幸宵<lb/>
人未填溝壑之時際元宰方慶風雲之㑹勢殊霄壤契<lb/>
篤金蘭傳好語于西山跫然有喜進孤蹤于東閤歡若<lb/>
平生窮猿方急于投林駑馬但知夫戀棧周旋久矣委<lb/>
曲從之三握三吐而謙徳不衰一貴一賤而交情自見<lb/>
官不離于都下職況忝于治中惑于多岐初類亡羊之<lb/>
牧未必非福今成喪馬之翁頂踵知歸丘山莫重茲蓋<lb/>
恭遇<hi>某官</hi>為天下宰負王佐才元首明哉股肱良哉適<lb/>
臣主相逄之日受命長矣茀禄康矣佐國家無疆之休<lb/>
<pb n="KR4d0243_SBCK_065-16b"/>
大開衆正之門共築太平之址惟賢者在位引類而上<lb/>
臣事君以人凡厥有知誰無附鳯翼之志顧如無似亦<lb/>
叨展驥足之榮<hi>某</hi>敢不仰戴已知恪居官次飲冰厲操<lb/>
懼為門下之羞結草酬恩敢後古人之報<lb/>
　　代通李縣丞啟<lb/>
始為刀筆吏愧居栖棘之聨獲逄君子寮行視哦松之<lb/>
樂顧惟幸㑹殊劇懽悰伏惟<hi>某官</hi>秀毓山川慶鍾閥閱<lb/>
學淵源而有守才砉騞而不留致身于紅蓮幕中舉無<lb/>
遺䇿書名于金閨籍上益著休聲仕不擇地而安丞有<lb/>
<pb n="KR4d0243_SBCK_065-17a"/>
負予之嘆立吏行之雁鶩豈端使然哉造朝列之鵷鴻<lb/>
殆亦非晚矣<hi>某</hi>江湖泠族簿領下僚父教之忠粗可律<lb/>
身而執贄學失其道徒嗟莅事之面牆疐尾跋胡轉吭<lb/>
觸諱一邑無不當問肯例以嫌三人必有我師願提其<lb/>
耳<lb/>
<pb n="KR4d0243_SBCK_065-17b"/>
</p>
<p>
攻媿集卷六十五<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_066-1a"/>
攻媿集卷六十六<lb/>
　　　　　宋　樓　鑰　撰<lb/>
　書<lb/>
　　答綦君<hi>更生</hi>論文書<lb/>
鑰講聞雋譽乆矣茲承恵然肯顧教以長書論文章大<lb/>
體筆力衮衮大過所聞幸甚幸甚鑰少習舉業不過欲<lb/>
應有司之求作吏以來雖粗有意于此而精神多敝于<lb/>
無用宦游往來忽焉半百重以二三年間憂禍薫心偶<lb/>
然不死以至今日舊學本自無㡬益覺荒落尚何足以<lb/>
<pb n="KR4d0243_SBCK_066-1b"/>
言此而厚意不可虛辱試吐一二相與質正之來書謂<lb/>
長江東流不見其怪瞿唐灎澦之所廹束而後有動心<lb/>
駭目之觀誠是也然豈水之性也哉水之牲本平彼遇<lb/>
風而紋遇壑而奔浙江之濤蜀川之險皆非有意于竒<lb/>
變所謂湛然而平者固自若也灎澦之立中流或謂其<lb/>
乃所以為平此言尤有深致故樂之未亡也與天地同<lb/>
和可以感發人之良心而其既亡也史紀其精者謂能<lb/>
使人歎息悽愴至泣下霑襟者然後以為聲之妙曽不<lb/>
知哀以思者乃亡國之音所謂安以樂者何在耶清廟<lb/>
<pb n="KR4d0243_SBCK_066-2a"/>
之瑟一唱而三嘆其亦異于後世之樂矣妄意論文者<lb/>
當以是求之不必惑于奇而先求其平唐三百年文章<lb/>
三變而後定以其歸于平也而栁子厚之稱韓文公乃<lb/>
曰文益竒文公亦自謂怪怪竒竒二公豈不知此蓋在<lb/>
流俗中以為竒而其實則文之正體也宋景文公知之<lb/>
矣謂其粹然一出于正至其所自為文徃徃竒澀難讀<lb/>
豈平者難為工竒者易以動文人氣習終未免耶典謨<lb/>
訓誥無一語之竒無一字之異何其渾然天成如此文<lb/>
人欲髙一世或挾戰國策士之氣以作新之誠可以傾<lb/>
<pb n="KR4d0243_SBCK_066-2b"/>
駭觀聴要必有太過處嗚呼如伊川先生之易傳范太<lb/>
史之唐鑑心平氣和理正詞直然後爲文之正體可以<lb/>
追配古作而遽讀之者未必深喜波平水静過者以爲<lb/>
無竒必見髙崖懸瀑而後快韓文公之文非無竒處正<lb/>
如長江數千里竒險時一間見皆有觸而後發使所在<lb/>
而然則爲物之害多矣故古文之感人如清廟之瑟若<lb/>
孟郊賈島之詩窮而益工者悲憂憔悴之言雖能感切<lb/>
不近于哀以思者乎鑰本不敢爲人言言之又極平平<lb/>
視來書豪壯頓挫之氣亦甚異矣人之少而壯壯而老<lb/>
<pb n="KR4d0243_SBCK_066-3a"/>
如朝氣之鋭晝墮而暮則歸鑰方墮而將歸欲以當足<lb/>
下之鋭宜其説之不相似然時時讀足下之書以作其<lb/>
墮足下亦味鑰之言以趨于平亦朋友相資之義也豈<lb/>
惟文哉喜怒哀樂之未發與夫平旦之氣顧豈有一毫<lb/>
之不平古人欲寡其過而未能此意安在幸併思之多<lb/>
言媿甚惟足下諒之而已<lb/>
　　答朱晦菴書<lb/>
鑰伏自壬寅夏間修敬紹興臺治之下伏䝉與進加以<lb/>
宴犒獲侍博約之誨未㡬先生賦歸鑰亦繼遭外艱沈<lb/>
<pb n="KR4d0243_SBCK_066-3b"/>
迷憂患後數年赴官永嘉才聞台旆造朝已復還山後<lb/>
知起鎮臨漳俱不得一拜記史之問請違台範遂一紀<lb/>
矣青天白日奴隸知仰歎慕師席無由進拜時得門下<lb/>
所著作誦詠探索尚庶㡬在弟子之列仰惟名徳為一<lb/>
世師表今日端揆而下諸公無不有先登之媿嘗見講<lb/>
筵班退黄夕郎對人浩歎或問之曰好一箇去處吾曹<lb/>
冒處此如晦菴乃不使一來耶鑰學殖荒疎無所可用<lb/>
三入脩門推遷至此進無補于君上退不能寧其親蕪<lb/>
纇之詞不足以代絲綸之言孱瑣之資不足以立雷霆<lb/>
<pb n="KR4d0243_SBCK_066-4a"/>
之下日坐針氈未知自免于戾前者表兄陳舎人之子<lb/>
赴楚州户曹一見即言嘗拜牀下䝉齒及賤姓名固已<lb/>
慙愓感著之不暇蔡季通傾葢如故亦言軫記之意晚<lb/>
出何以得此季通定交日淺而得益已多而況得親炙<lb/>
于先生乎諸公方謀以麾節强起門下庶㡬因得伏謁<lb/>
以遂師承之願因季通歸敢此少見悃愊不敢累牘以<lb/>
為苛禮顧雖承顔接辭未有其便或以為可敎欲得警<lb/>
誨使知所歸不勝幸甚易學啓䝉之書反復熟觀無從<lb/>
叩請亦託季通寓下意一二何當摳衣以請伏紙馳誠<lb/>
<pb n="KR4d0243_SBCK_066-4b"/>
之切<lb/>
　　答杜仲髙<hi>旃</hi>書<lb/>
鑰向者天街一别忽忽四五年兹辱恵書以慰以荷鑰<lb/>
杜門郤掃荷上恩再畀祠禄仰以奉九十之親俯以自<lb/>
適不肖之軀不翅足矣況老態日見夏秋間病足延痛<lb/>
左腕嘗作醮詞云四肢而三痛楚十日而九呻吟其況<lb/>
可知近方稍安九十者其家不從政但當虞侍膝下暇<lb/>
日則以故書遮眼而昏花已不可視細字矣鼓琴足以<lb/>
自娱奕棊可以遣日此外一不以經意來書論出處大<lb/>
<pb n="KR4d0243_SBCK_066-5a"/>
致意甚篤詞甚偉佩荷雖深然非所敢當也寄示新詩<lb/>
快讀降歎杜詩集注等書恨未盡見發㣲一編誦之數<lb/>
過卓乎髙哉賢父子真足以發少陵之㣲意非淺識者<lb/>
所及來書云云姑置是事且説杜詩以寄逺懐如何杜<lb/>
之詩韓之文如王右軍之書皆古今一人而已近世士<lb/>
夫水墨積習之工類不甚至唐人多能書歐虞褚薛是<lb/>
其尤穎異者疲精竭神各自名家終不足以望右軍閫<lb/>
域若詩與文可以力取而强進之耶詆之為村夫子者<lb/>
固自難言然王荆公以為與元氣侔蓋極言詩之髙致<lb/>
<pb n="KR4d0243_SBCK_066-5b"/>
若曰所以拜公像再拜涕泗流正為茅屋為秋風所破<lb/>
歎一詩用意之大東坡謂自是稷契等輩口中語正謂<lb/>
其語似稷契輩爾唐史贊之詩人以來未有如子美者<lb/>
皆極口稱其詩工部之詩真有參造化之妙别是一種<lb/>
肺肝兼備衆體間見層出不可端倪忠義感慨憂世憤<lb/>
激一飯不忘君此其所以為詩人冠冕後人著意形似<lb/>
亦有可雜之詩中而不可辨者至其奔逸絶塵雖諸名<lb/>
公恐未免瞠乎若後此難與不知者道也然儗人必于<lb/>
其倫以言取人先聖所難若直以上比禹稷與孔孟之<lb/>
<pb n="KR4d0243_SBCK_066-6a"/>
進退則亦愛之過甚此老如在亦未必敢當鄙見如此<lb/>
更試思之非面言不能究也如中自誅襃妲前輩嘗稱<lb/>
之而陳將軍之不没其實未有人能發此者發㣲如此<lb/>
者非一末篇尤佳歎誦不已又記一二事雖非詩之大<lb/>
節因併及之留花門詩連雲屯左輔百里見積雪以趙<lb/>
次公之詳且博畧不注釋四明舊有卞倅養直圜為注<lb/>
甚詳竟不得其書嘗與之論及此亦止云意其偶有積<lb/>
雪爾蓋花門即回鶻也鑰嘗攷回鶻之俗衣冠皆白故<lb/>
連屯左輔而百里如積雪然不既多乎以此意讀之方<lb/>
<pb n="KR4d0243_SBCK_066-6b"/>
覺語意精彩頓别又嘗與蜀士黄文叔裳食花椑因問<lb/>
蜀中有此乎黄曰此物甚多正出閬州杜詩所謂黄知<lb/>
橘柚來極為佳句然誤矣曾親到蒼溪縣順流而下兩<lb/>
岸黄色照耀真似橘柚其實乃此椑也問之土人云工<lb/>
部既誤以為橘柚有好事者欲為之解嘲為于其處大<lb/>
種橘柚終以非其土宜無一活者又云嘉陵江水何所<lb/>
似一本作山水者是蓋嘉陵江至閬州西北折而趨南<lb/>
横流而東復折而北州城三面皆水故亦謂之閬中閬<lb/>
内如河内然地勢平闊江流舒緩城南正當佳處對面<lb/>
<pb n="KR4d0243_SBCK_066-7a"/>
即錦屏山蓋山如石黛水如碧玉故云嘉陵山水何所<lb/>
似石黛碧玉相因依真絶唱也此皆前所未聞恐可以<lb/>
助異聞之萬一又信乎不行萬里不可讀杜詩也信筆<lb/>
為報惟為逺業自厚㑹昆仲併道甫問訊為荷<lb/>
　　答柴殿院之子<hi>楙</hi>書<lb/>
鑰承長書之貺且示以事目甚詳區區非不知之鑰自<lb/>
叨典選凡滯案至前必究觀之可行則屬使胥輩施行<lb/>
若必不可行求其説而不得則必悉以底藴明告之使<lb/>
知其決不可以倖望息心而歸且曰毋徒為逆旅也是<lb/>
<pb n="KR4d0243_SBCK_066-7b"/>
皆未嘗問識不識求盡吾職而已況如先殿院厚徳前<lb/>
輩幸及同朝今見賢子來理遺澤豈不願奉周旋重䝉<lb/>
垂諭不得不詳布之遺表自從官之外舊日惟中奉中<lb/>
散大夫以上方得一名若先殿院生前持服時中奉大<lb/>
夫之告已下未及授而捐館則尚可料理捨此則無説<lb/>
矣何也以為帶貼職朝議大夫與不帶貼職人事體一<lb/>
同則鑰之外祖汪公帶直顯謨閣二十年轉朝議大夫<lb/>
數年而後致仕未嘗敢陳乞遺表恩澤蓋無此法也來<lb/>
教所謂一職合比四官不知何所據而言亦所未聞也<lb/>
<pb n="KR4d0243_SBCK_066-8a"/>
以為已該磨勘轉中奉大夫之人則苟未授告猶朝議<lb/>
也鑰之親伯父紹興三十二年已下磨勘告未及下而<lb/>
終于朝議大夫亦不敢求遺表蓋告未下則無縁可得<lb/>
也觀尊意所以未能決然者以猶有虞氏之例也亦甞<lb/>
為之求其説虞君終承議郎無可得遺澤之理以其寓<lb/>
直龍圖閣乃在朝請大夫之上想是時有人為之地以<lb/>
其寓直之髙故特與之致仕一名若先殿院所寓之職<lb/>
則猶在朝奉郎之下況已得致仕恩澤而欲以此更得<lb/>
遺表一官求之法例無一而可既必知其不可而不以<lb/>
<pb n="KR4d0243_SBCK_066-8b"/>
明告徒使左右乆旅營營則鑰之所不安也病中草草<lb/>
授筆吏以爲報切幸加亮<lb/>
　　答趙共甫書<lb/>
易補音之作所謂鮮不抵掌指爲迂闊誠然誠然鑰雅<lb/>
好吴氏詩補音今者皆取其説然尚有當言者如幡幡<lb/>
之下注文用之不盡似有未圓處不若全用或節去不<lb/>
甚親切者如即鹿无虞不叶中字亦可若以音五公謂<lb/>
詩叶蓬豵則上章葭豝又尚何叶此一音可去之詩必<lb/>
有韻易則有不必叶者又不可强通也車之音斤于韋<lb/>
<pb n="KR4d0243_SBCK_066-9a"/>
昭之辨只得寫詩補音全文節之意不完難曉艮卦薰<lb/>
心<hi>切思尋</hi>此不可曉如此則是本音非叶也注中引易林<lb/>
太玄乃叶鄰民豈誤音耶小畜象獨富乃取詩瞻卬補<lb/>
音内引老子二項知足者富强行者有志可用如以正<lb/>
叶富呉氏之意不可通不若易之大率古語多韻跋語<lb/>
所謂言出而聲諧辭比而響順不待勉强牽屬而自中<lb/>
音節者極然如聖謨洋洋嘉言孔彰作善降之百祥作<lb/>
不善降之百殃之類甚多只如補音首論服字方悟漢<lb/>
書順天者昌逆天者亡名其為賊敵乃可服作蒲北切<lb/>
<pb n="KR4d0243_SBCK_066-9b"/>
方可通耳吴氏以集韻為據而不深攷説文解字之書<lb/>
如碩人盼字注文未為甚當説文盻恨視也从目兮聲<lb/>
胡計切盼詩曰美目盼兮从目分聲匹莧切眄目偏合<lb/>
也一曰衺視也从目丐聲莫甸切三字甚明蓋盻如孟<lb/>
子使民盻盻然眄如老商之一眄又眄庭柯以怡顔以<lb/>
匹莧一切為與倩絢二音不相叶又似太甚若䀎則㡬<lb/>
不成字則以不攷信説文之故也姑舉此一端耳江不<lb/>
與陽唐相連而綴于三鍾之後上去入皆然蓋古音江<lb/>
<hi>工音</hi>謂之轉聲與東通亦有據否有疑處必有攷證方可<lb/>
<pb n="KR4d0243_SBCK_066-10a"/>
決然定説不然寧闕之爾毎疑十二齊不綴于支脂之<lb/>
㣲之後而與十三佳十四皆相比乆不得其説後因觀<lb/>
後漢語如天下中庸有胡公萬事不理問伯始五經紛<lb/>
綸井大春之類皆是七字為句而四字一韻下三字一<lb/>
韻若天下模楷李元禮方知楷與禮叶齊之所以近佳<lb/>
皆也非好古者亦不語及此不知者不止謂迂闊而已<lb/>
來教所説屯離蹇乾隨臨噬嗑革卦中諸字今本既叶<lb/>
如王鄭諸家改字不同皆可略而不問如乾之若厲等<lb/>
十二處有不可通者不必强通只如潜龍勿用亢龍有<lb/>
<pb n="KR4d0243_SBCK_066-10b"/>
悔見羣龍无首吉雖欲通之不可得也但當採吴氏之<lb/>
説通其可通者足矣如晦菴之説亦及叶韻漸卦上爻<lb/>
以陸為逵雖改經文于儀字卻叶雜卦之末蓋雜而又<lb/>
雜不可終窮自大過顛也而後更不復反對坡公疑之<lb/>
改從反對大非古意觀其韻叶可見非差如歸妹女之<lb/>
終也未濟男之窮也可求反對乎此皆晦菴之説為是<lb/>
若實之從去聲則似未然更須詳攷此亦未暇入聲之<lb/>
叶去聲恐無此例有則韻皆少差如讀之為讀<hi>豆</hi>復之<lb/>
為復<hi>切扶富</hi>覆之為覆<hi>切敷救</hi>宿之為宿<hi>秀</hi>無有從其本字<lb/>
<pb n="KR4d0243_SBCK_066-11a"/>
之去聲者盡入聲韻中只有厭<hi>入</hi>厭<hi>去</hi>二字通用本音<lb/>
卻是實有此二字義又不同實為去聲恐難從也如伸<lb/>
正當為敬比輔也比吉下順從也履艮同人卦首合别<lb/>
著卦名賁彖天文上闕文旅彖兩小亨當是衍來説皆<lb/>
然但流傳已乆不可輕改然亦不可不知也鑰又别有<lb/>
跋語見他紙可用否午暑連日揮汗方能辦此餘不暇<lb/>
及亦不可為不好者道也<lb/>
　　答徐敬甫書<lb/>
鑰辱示及主敬扁牓艮齋真蹟文昌章公跋語固深歎<lb/>
<pb n="KR4d0243_SBCK_066-11b"/>
服然不敢著語者頃竊聞之太府卿王公字正之鑰姑<lb/>
之夫也嘗言此字本翼祖廟諱雖已再經祧遷而在臣<lb/>
子終不當以此為名字及齋室之名張南軒以此為字<lb/>
嚮不以為然鑰又嘗見文潞公帖或勸以為翼祖已入<lb/>
夾室可復舊姓潞公云老夫弼亮四世未敢遽改蓋是<lb/>
時猶是七廟也徽宗朝立九廟翼祖復入廟祏又以為<lb/>
諱後至欽宗祔廟始復祧遷省元錢敬直永嘉人也鑰<lb/>
忠告之遂改易直此不可不知也特臭味相與敢及此<lb/>
切幸加亮<lb/>
<pb n="KR4d0243_SBCK_066-12a"/>
　　答趙郎中<hi>崇憲</hi>書<lb/>
鑰乆不嗣音正爾馳仰辱書翰以慰以荷䝉示諭濓溪<lb/>
書院尤見政最之餘儒術潤飾甚休甚休謹為冩四字<lb/>
去但谿字當如此寫溪出于陽冰之變體非古也二者<lb/>
俱寫去惟台意所擇濓字有少曲折見之别紙望詳覽<lb/>
九江古郡于今為重鎮幸有周先生之遺迹表而出之<lb/>
又使士子得以館榖于其下儒風自此愈興賢使君之<lb/>
名與之無窮矣鑰衰瘁求去未得尚爾勉强草草修報<lb/>
不究欲言併㡬台察<lb/>
<pb n="KR4d0243_SBCK_066-12b"/>
　濂谿之濂字書所無鑰少時見林侍郎黄中知江州<lb/>
　曾作濂谿祠堂記今想尚有石本便中望以寄示其<lb/>
　中亦似説濂字如元次山之<graphic n="KR1875" url="https://raw.githubusercontent.com/kanripo/KR-Gaiji/master/images/KR1875.png" mimeType="image/png"/>峿浯出于意見近嵗<lb/>
　得晁氏參記許氏文字一書以道所編也有云溓<hi>力徐</hi>
<hi>力簟反鹽反唐</hi>从水从兼徐本曰薄冰也一曰中絶小水唐<lb/>
　本曰薄冰也或曰中絶小水又曰淹也或从亷徐本<lb/>
　闕濓字按素問夏三月之病至隂不過十日隂陽交<lb/>
　期在溓水楊上善曰溓水静也七月水生時也然則<lb/>
　从兼者亦古文㢘字非兼并之兼以上皆以道之説<lb/>
<pb n="KR4d0243_SBCK_066-13a"/>
　徐本謂今世所行徐鉉所定説文解字也以道得唐<lb/>
　人本時以校其不同者鑰按素問二十四卷隂陽類<lb/>
　論夏三月云云在溓水注溓水者七月也建申水生<lb/>
　于申陰陽逆也楊上善云溓㢘檢反水静也七月水<lb/>
　生時也唐本既曰或从㢘則非無濓字晁氏之書甚<lb/>
　佳止有三冊若因刋之尤佳<lb/>
<pb n="KR4d0243_SBCK_066-13b"/>
</p>
<p>
攻媿集卷六十六<lb/>
<pb n="KR4d0243_SBCK_066-14a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_067-1a"/>
攻媿集卷六十七<lb/>
　　　　　宋　樓　鑰　撰<lb/>
　書<lb/>
　　答楊敬仲論詩解<lb/>
鑰蒙示教詩解以病故相仍近始讀竟荷開發鄙陋至<lb/>
多感歎擊服之餘恨未得一遂請益于門下若夫發明<lb/>
無邪之思一貫之旨天人同心大道至平古説難盡信<lb/>
雖載之左傳者亦不可據爾雅亦多誤大學所引亦有<lb/>
牽合詩序多失經意釋文多好異音詩人諷詠或自包<lb/>
<pb n="KR4d0243_SBCK_067-1b"/>
于事實制度名數不盡合于禮典先王皆在商世難拘<lb/>
以周禮文王以服事商不應作禮樂如此類未易槩舉<lb/>
皆前輩之所未發者尤用服膺然惟尊意每不自以爲<lb/>
足而欲人之言鑰亦不能自已欲効所見試陳其甚明<lb/>
者正欲反覆論辨以歸至當非恃相與之厚非愛此書<lb/>
之深不及此也<lb/>
葛覃○毛詩傳曰覃延也其義未安覃本義深也葛葉<lb/>
大而蔓小故墜焉而深下俗謂墜下曰覃徒紺切而廣<lb/>
韻集韻無此字音釋文徒南切方音不同不可知也而<lb/>
<pb n="KR4d0243_SBCK_067-2a"/>
謂延也則未安曰覃及鬼方由中國而覃及之則中深<lb/>
旁淺實有覃義實覃實訏后稷之聲深廣也故水中深<lb/>
旁淺曰覃加水以别其字先儒徒因葛推義釋覃曰延<lb/>
然施即延也無乃重複乎大田以我覃耜覃者深也耜<lb/>
宛然有微深之狀故曰覃耜毛傳殆未親見耜徒見易<lb/>
有剡木為耜之義故以覃為利後儒求其説而不獲又<lb/>
轉音為剡又轉字為䎦今正其字義平聲如字<lb/>
　覃爾雅釋言流覃也覃延也郭注皆謂蔓延相被及<lb/>
　説文　長味也从<graphic n="KR3264" url="https://raw.githubusercontent.com/kanripo/KR-Gaiji/master/images/KR3264.png" mimeType="image/png"/>鹹省聲詩曰實覃實訏徒含切<lb/>
<pb n="KR4d0243_SBCK_067-2b"/>
　又　篆文覃省潭説文从水覃聲集韻一説楚人名<lb/>
　深曰潭潭字在六書中為形聲如江河之从水而工<lb/>
　與可止取其聲而無義潭从水覃亦取其聲非有義<lb/>
　也潭有深義今之言潭潭是也覃郤無深義字書凡<lb/>
　有意者如人為為偽人言為信之類皆入㑹意之科<lb/>
　王荆公字説所以不能傳者往往以形聲諸體皆入<lb/>
　㑹意故有牽合强通之病以葛之蔓延故施于中谷<lb/>
　亦未為重複也覃耜之音剡疑是方言集韻以為利<lb/>
　耜止以詩傳釋文為據如八月剥棗剥音普卜反荆<lb/>
<pb n="KR4d0243_SBCK_067-3a"/>
　公以為養老者剥棗之皮而進之後行田野間羣兒<lb/>
　相呼扑棗方知釋文之有自來此二覃字更望攷之<lb/>
鵲巢維鳩居之○爾雅釋鳥云鳲鳩鴶鵴郭云布榖未<lb/>
安音如布榖者不居鵲巢音如鴶鵴者乃居鵲巢為鸜<lb/>
鵒魯昭公二十五年鸜鵒來巢而公如乾侯此亦假他<lb/>
巢之應也故文成之世已有童謡曰鸜鵒跦跦公在乾<lb/>
侯矧鸜鵒亦鴶鵴之音凡鳥名多用其音埤蒼云鴶鵴<lb/>
方言云戴勝今審究戴勝首有竦毛鸜鵒亦有之而鸜<lb/>
鵒身色黒戴勝身色毼而稍長大豈埤蒼攷之未審歟<lb/>
<pb n="KR4d0243_SBCK_067-3b"/>
布榖其音渾然鸜鵒其音亟然穫榖毛毼頭有斑者李<lb/>
氏亦以鳲鳩為鸜鵒<lb/>
　多識鳥獸草木之名攷之當如此之詳然鳲鳩之為<lb/>
　鸜鵒甚明浙人呼為八八兒川人呼為阿八所謂音<lb/>
　如布榖者乃今斑鳩俗謂之步姑其性雖拙粗能為<lb/>
　巢戴勝首有竦毛向後鸜鵒竦毛直上又自不同鳲<lb/>
　鳩之刺不壹正謂鸜鵒也郭景純云布榖固已失之<lb/>
　歐公言拙鳩極然不知此乃鸜鵒吕氏具載皆未當<lb/>
　也<lb/>
<pb n="KR4d0243_SBCK_067-4a"/>
簡兮日之方中在前上處○將祭習舞以日中為期碩<lb/>
人在前列上處方中將中也碩大也大徳之人俣俣徳<lb/>
容也<lb/>
　前輩曾云日之方中則明而易見之時在前上處則<lb/>
　近而易察之地君猶不能見況幽逺者乎此意甚切<lb/>
氓于嗟女兮無與士耽士之耽兮猶可説也女之耽分<lb/>
不可説也○耽樂也説解説也今俗説亦以女淫為大<lb/>
醜<lb/>
　毛傳云女與士耽則傷禮義鄭箋云士有百行可以<lb/>
<pb n="KR4d0243_SBCK_067-4b"/>
　功過相補至于婦人無外事惟以貞信為莭然功過<lb/>
　相補則士可耽也每疑其害教近得一説無與士耽<lb/>
　已是自悔而反正之言蓋其初抱布貿絲來即我謀<lb/>
　後又以車來則非女之奔之也其言曰始者以士之<lb/>
　耽兮故我今日猶可説也若是女之耽兮則我不可<lb/>
　説矣如此則得詩之意又免功過相補之害教也<lb/>
兎爰雉離于羅○雉文明比君子<lb/>
　非為其文明也羅之設所以取鳥獸兎狡如小人爰<lb/>
　爰緩行不至觸冒雉性耿介多罹其中世亂網宻小<lb/>
<pb n="KR4d0243_SBCK_067-5a"/>
　人多幸免而君子多䧟于罪言文明則意差<lb/>
蘀兮○此詩凡言女皆指君也女者愛之之辭<lb/>
　民勞王欲玉女是用大諌此意尤明又卷阿俾爾彌<lb/>
　爾性之類不惟是愛君如古之稱我為朕未至如秦<lb/>
　以來分别之嚴也<lb/>
出其東門聊樂我員○我自有員姓者吾妻也<lb/>
　此説未然毛鄭不解員字疏言樂我心云耳云員古<lb/>
　今字助句辭也唐員半千齊州人其先本彭城劉氏<lb/>
　十世祖凝之事宋為起部郎及齊受禪奔元魏以忠<lb/>
<pb n="KR4d0243_SBCK_067-5b"/>
　烈自比伍員因賜姓員古無此姓也況此詩解内云<lb/>
　陸徳明以爾雅云徂存也牽合上章思存改且作徂<lb/>
　甚無謂也且語助也于義自通何必牽强又改字以<lb/>
　此知員亦語助耳<lb/>
侯人維鵜在梁不濡其翼不濡其咮○鵜鶘啄長尺餘<lb/>
頷下胡大如數升囊羣飛入水食魚今也在梁不濡其<lb/>
翼咮長如此而亦不濡是當食魚而不得食喻賢者宜<lb/>
得禄而不得禄<lb/>
　歐陽氏曰此鵜當居泥水中以自求魚而食今乃邈<lb/>
<pb n="KR4d0243_SBCK_067-6a"/>
　然髙處魚梁之上竊人之魚以食而得不濡其翼咮<lb/>
　如彼小人竊禄于髙位而不稱其服也鵜不當以喻<lb/>
　賢者不若歐陽氏之説為長<lb/>
不遂其媾○小人富貴縱肆好色淫恣而棄其婦媾婚<lb/>
媾也<lb/>
　毛氏曰媾厚也張氏曰不遂其媾不稱其寵待也今<lb/>
　人謂遂意亦曰稱意<lb/>
薈兮蔚兮南山朝隮婉兮孌兮季女斯飢○董曰集注<lb/>
作嬒蔚文也南山朝隮蝃蝀也人莫敢指者乃隂陽交<lb/>
<pb n="KR4d0243_SBCK_067-6b"/>
感不正之氣南山喻在高位朝隮喻淫縱淫縱者惟其<lb/>
意所溺固有其妻雖婉孌而自不説者如衛莊姜雖美<lb/>
而不見答蓋不樂于靜正而放于情慾季女者年少之<lb/>
義以其未嘗相親如不為婦也故曰季女不説之則失<lb/>
所至于斯飢矣<lb/>
　張氏詩曰林木南山薈蔚時工斤樵斧竸朝隮舉知<lb/>
　趨利青㝠上不念幽居季女飢陳氏曰壯者趨利于<lb/>
　山則弱者餒窮于室小人肆志于上則君子困窮于<lb/>
　下張陳二説雖未必盡得詩人之意然其説猶雅馴<lb/>
<pb n="KR4d0243_SBCK_067-7a"/>
　今為一媾字一嬒字又婉孌季女遂生此説然朝隮<lb/>
　實非蝃蝀也彼蝃蝀之詩首章曰蝃蝀在東莫之敢<lb/>
　指故次章曰朝隮于西崇朝其雨至今朝日在東則<lb/>
　虹出于西夕日在西則虹出于東鮮有見于南者且<lb/>
　此詩初不言虹而徑以朝隮為蝃蝀則不可既曰季<lb/>
　女如有齊季女而曰如不為婦亦覺費辭若以南山<lb/>
　喻髙位朝隮喻淫縱亦不成詩語宜有以更之<lb/>
七月一之日觱發二之日栗烈○觱發者寒氣勁發萬<lb/>
籟盡鳴如觱栗也野俗有語籬端吹觱栗謂烈風吹籬<lb/>
<pb n="KR4d0243_SBCK_067-7b"/>
端之虚管作聲也栗烈者丑月寒氣益烈人股戰栗也<lb/>
毛傳謂栗烈寒氣也其以是歟<lb/>
　毛氏曰觱發風寒也栗烈寒氣也王氏曰風而寒尚<lb/>
　非其至也無風而寒于是為至只如此説足矣觱栗<lb/>
　乃胡樂一名悲篥一名笳管羌胡龜兹之樂也其聲<lb/>
　悲栗胡人吹之以驚中國馬後世樂始譜其音以為<lb/>
　衆器之首周時安得有此俗語尤不足取股戰而栗<lb/>
　漢人始有此語<lb/>
二之日鑿氷沖沖○鑿氷之時擇沖和之日慮寒氣之<lb/>
<pb n="KR4d0243_SBCK_067-8a"/>
傷人也豳公之愛民如此<lb/>
　毛氏曰沖沖鑿氷之意孔氏曰沖沖非貌非聲故云<lb/>
　鑿氷之意左傳曰深山窮谷固隂沍寒于是取之豳<lb/>
　尤寒盛冬安得有沖和之日不如只從毛説<lb/>
東山鸛鳴于垤婦歎于室○毛傳曰垤螘塚也將隂雨<lb/>
則穴處先知之鸛好水長鳴而喜也孔疏曰將雨則螘<lb/>
避濕而上塚鸛鳴于垤詩意與零雨其濛同婦歎于室<lb/>
聞其夫將歸感傷而歎也<lb/>
　毛公齊人必自知之解不甚詳孔疏亦未明皆不見<lb/>
<pb n="KR4d0243_SBCK_067-8b"/>
　于垤之義惟胡徳煇珵蒼梧雜志言之最明云新經<lb/>
　釋鸛鳴于垤謂垤為丘垤非螘塚蓋荆公未嘗到山<lb/>
　東螘塚有極髙大者如塚墓然每天將雨則鸛集螘<lb/>
　垤而鳴螘知雨鸛喜雨以其類也方説得于垤字分<lb/>
　曉正以雨將作故婦歎于室如殷其雷之意正念其<lb/>
　勞也若我征聿至自在下句婦歎于室意聮于上孟<lb/>
　子所謂丘垤以是知丘是自然髙處垤乃螘塚下王<lb/>
　洪盤馬于螘封亦謂此也<lb/>
狼跋○老狼有胡進則躐其胡退則跲其尾周公欲進<lb/>
<pb n="KR4d0243_SBCK_067-9a"/>
則成王未授公以政如狼跋其胡欲退則又深念民人<lb/>
社稷之重欲退不可如狼㚄其尾<lb/>
　周公雖進退不可亦何至如狼之跋㚄故程氏有云<lb/>
　狼獸之貪者猛于求欲故䧟于機穽羅縶前跋後㚄<lb/>
　進退困險詩人取之以言狼之所以致禍難危困如<lb/>
　是者以其有貪欲故也若周公者雖在危疑之地安<lb/>
　步舒泰赤舄几几然也又云先儒以狼跋㚄不失其<lb/>
　猛與周公不失其聖猛奚若虎豹胡獨取狼也詩人<lb/>
　比興以類是以香草譬君子惡鳥譬小人豈有以豺<lb/>
<pb n="KR4d0243_SBCK_067-9b"/>
　狼興聖人乎程氏之説美矣然詩中無機穽之意猶<lb/>
　未為盡也嘗得其説于蜀人楊少卿民望云狼之遇<lb/>
　人先旋遶于人之四旁甚疾人為之戰懼自失然後<lb/>
　食之詩人蓋以狼之跋㚄比四國而周公處其中不<lb/>
　懼也此説最為得之<lb/>
常棣儐爾籩豆飲酒之飫兄弟既具和樂且孺妻子好<lb/>
合如鼓瑟琴兄弟既翕和樂且湛○孺有柔義兄弟既<lb/>
具猶曰皆在于是和樂且柔孺言辭氣柔巽也其妻其<lb/>
子情好合同言夫婦父子和順孝慈如琴瑟之和毛傳<lb/>
<pb n="KR4d0243_SBCK_067-10a"/>
曰翕合孥子也湛和樂之至<lb/>
　此解亦平然説詩意未出此詩極言兄弟之間如伐<lb/>
　木極言朋友之間前章引陳曰兄弟之急難相救助<lb/>
　如此及其既安寧乃謂兄弟不如友生乎此正詩之<lb/>
　本意也此二章言凡人以儐爾籩豆飲酒之飫爲樂<lb/>
　若兄弟既具如謂兄弟無故其樂又何止籩豆飲酒<lb/>
　而已其和樂又且如孺子之眞情如孺慕之孺有不<lb/>
　可解于心者凡人妻子止以好合尚能如鼓瑟琴之<lb/>
　和若兄弟翕合而無間其和樂不足以盡之又且湛<lb/>
<pb n="KR4d0243_SBCK_067-10b"/>
　矣如湛酒湛色然如此方見詩意<lb/>
六月棲棲○六月建巳之月也棲淒也淒淒有泠意時<lb/>
有麥秋之寒也<lb/>
　毛氏曰棲棲簡閲也蘇黄門曰棲棲不安也李氏曰<lb/>
　與論語栖栖同注栖栖猶皇皇言其不安也雖未為<lb/>
　定論然以為棲棲有泠意麥秋之寒則不可俗諺云<lb/>
　江南兩浙春寒秋熱若中原北方則立春便温和入<lb/>
　夏便熱入秋便凉冬則極寒宣王在西周四月豈復<lb/>
　有泠也<lb/>
<pb n="KR4d0243_SBCK_067-11a"/>
車攻不失其馳舍矢如破○惟善御者兩驂不猗雖馳<lb/>
而一無所失<lb/>
　此一段不盡其義蘇黄門曰四黄既駕兩驂不猗御<lb/>
　者之善也不失其馳舍矢如破射者之善也蓋不善<lb/>
　射者必待御者為之詭遇則獲故王良為之範則嬖<lb/>
　奚不能獲一惟御者不失其馳而舍矢如破方見射<lb/>
　者之善不惟此詩意明孟子一段亦皆焕然<lb/>
吉日既伯既禱○毛傳曰禱禱獲也禱未必為獲也云<lb/>
云禱者禱其無傷人也弓矢驅馳之間或偶傷人故禱<lb/>
<pb n="KR4d0243_SBCK_067-11b"/>
歟<lb/>
　毛以禱為禱獲固已贅矣此謂禱其無傷人亦未為<lb/>
　的當將田而用馬故禱于馬祖不必専為獲亦不必<lb/>
　専為求無傷人與廄焚不問馬之意不侔<lb/>
漆沮之從○禹貢雍州漆沮既從從者從入渭水然則<lb/>
天子之所其在渭漆沮之㑹歟<lb/>
　漆沮既從禹貢自説治水此詩自説從漆沮驅禽而<lb/>
　至天子之所似不必泥此從字<lb/>
庭燎○毛傳曰庭燎大燭也云云秋官司烜氏凡邦之<lb/>
<pb n="KR4d0243_SBCK_067-12a"/>
大事共墳燭庭燎故書墳為蕡鄭司農云蕡燭麻燭也<lb/>
然則與庭燎有異焉今俗曰　盆者庭燎歟　麻滓也<lb/>
音詵毛傳以為大燭未安<lb/>
　今説亦未安　乃麻餅毛謂大燭司農謂麻燭皆是<lb/>
　也古者如男子夜行必以燭童子隅坐而執燭又如<lb/>
　顔叔之秉燭非如今之蠟燭也凡㸃火而明者如麻<lb/>
　骨樺皮松明之類可以照者皆謂之燭今祭祀所用<lb/>
　庭燎以麻骨一大束立于地而然其上照耀一庭故<lb/>
　毛謂之大燭司農謂之麻燭卻非　盆也<lb/>
<pb n="KR4d0243_SBCK_067-12b"/>
斯干如跂斯翼○如鳥之跂立而張兩翼鳥首如棟甍<lb/>
兩翼如二霤<lb/>
　孔氏曰如跂如人跂足直立若如今説下三句已言<lb/>
　如矢如鳥如翬矣不應又以跂為鳥之跂不若只用<lb/>
　舊説如人之跂立翼言其翼然不必謂鳥之翼也<lb/>
小旻人知其一莫知其他○不敢暴虎不敢馮河此固<lb/>
膚近柔懦之士所執常論然而人知其一莫知其他不<lb/>
知聖智所及當大有為亦無所懾但聖智雖不懾亦無<lb/>
慢易忽略而亦戰戰兢兢<lb/>
<pb n="KR4d0243_SBCK_067-13a"/>
　范氏曰人皆知虎不可暴河不可馮而不知小人之<lb/>
　不可不畏臨深履薄懼之甚也此説似勝不必更加<lb/>
　委曲也<lb/>
小宛交交桑扈率埸啄粟哀我填寡宜岸宜獄握粟出<lb/>
卜自何能榖○桑扈名竊脂食肉之鳥也云云今不得<lb/>
食而率場啄粟喻食肉富貴者今猶失所困乏而況于<lb/>
疹病孤寡貧弱之徒宜其尤甚于入犴獄也云云民窮<lb/>
苦握粟出卜問曰何自而能榖善耶此章言貴賤皆困<lb/>
窮<lb/>
<pb n="KR4d0243_SBCK_067-13b"/>
　前輩大率如此説意既不屬亦覺其言泮涣桑扈竊<lb/>
　脂爾雅釋鳥自有兩義非名竊脂也其曰夏鳸竊玄<lb/>
　秋鳸竊藍冬鳸竊黄桑鳸竊脂棘鳸竊丹者竊皆訓<lb/>
　淺注竊藍青色然則竊脂謂其色淺白也其前又别<lb/>
　有兩句云桑鳸竊脂鳭鷯剖葦注云食肉好盜脂膏<lb/>
　蘇黄門古史序有云聖人之不為不善如騶虞之不<lb/>
　殺竊脂之不榖小宛正謂此竊盜脂膏之義此章蓋<lb/>
　言遭誣䧟而無告者桑扈食肉而謂其率場啄粟可<lb/>
　謂是非顛倒矣惟其填寡宜乎䧟于岸獄也此事甚<lb/>
<pb n="KR4d0243_SBCK_067-14a"/>
　易見試握粟以卜之謂握粟以試桑扈彼何嘗能食<lb/>
　榖乎言是非在目前分明如此而上不能察若以為<lb/>
　卜筮之卜則意差矣<lb/>
何人斯維暴之云○詳觀是詩非刺暴公也刺其從暴<lb/>
公者也<lb/>
　此詩之序必有所傳詩不言蘇而序言之一詩中只<lb/>
　有維暴之云一句不知果暴公否鄭氏以蘇暴皆畿<lb/>
　内國名孔疏云蘇國在河内温縣是東都之畿内也<lb/>
　春秋為公者多是畿内諸侯徧檢書傳未聞畿外有<lb/>
<pb n="KR4d0243_SBCK_067-14b"/>
　暴國今暴公為卿士明畿内此説亦不定記得鄭漁<lb/>
　仲曾辨此云周之畿内無所謂暴者更當攷<lb/>
巷伯㨗㨗幡幡○幡幡者隨風翻覆反覆不定之狀如<lb/>
此<lb/>
　幡幡誠有反覆之意然謂之隨風翻覆則是今釋道<lb/>
　所立之幡也恐古無此秦已有幡信之書未知幡信<lb/>
　起于何代更攷<lb/>
北山或王事鞅掌○在腹曰鞅此詩士子其職卑矣其<lb/>
鞅在掌方駕車馬故任此勞故世以煩勞為鞅掌<lb/>
<pb n="KR4d0243_SBCK_067-15a"/>
　毛氏曰鞅掌失容也孔氏曰鞅掌煩勞之狀只須用<lb/>
　孔説今説頗迂韅靷鞅靽皆在馬之身惟轡則在御<lb/>
　者之手鞅既在馬腹如今之肚襻不應在人之手掌<lb/>
　也<lb/>
陸機草木疏<lb/>
　機當作璣非晉之陸士衡也吕氏讀詩記皆作璣<lb/>
　　又答論易<lb/>
鑰何敢言易間有聞見輒以一二求教兹蒙下問以口<lb/>
耳之所得録呈恐可以少裨聰明<lb/>
<pb n="KR4d0243_SBCK_067-15b"/>
坤元亨利牝馬之貞<lb/>
　坤利牝馬之貞説者止謂取其順爾曾不知聖人取<lb/>
　象皆曲有妙理禽獸之牝者皆順惟牝馬之性最貞<lb/>
　㳺牝率以一牡引十牝雖雜以千百苟非其偶他牡<lb/>
　犯之則踶齧不可近坤之卦雖主乎順惟其能貞乃<lb/>
　成地道故曰至柔而動也剛至静而徳方也妻道臣<lb/>
　道豈曰順而已哉<lb/>
　　答張正字論莊子書<lb/>
鑰比自同朝初欲相親而未能髙才飽學深蔵若虚亦<lb/>
<pb n="KR4d0243_SBCK_067-16a"/>
不可得而親也後始得稍稍承教蒙以莊子講義借示<lb/>
遂得以窺見素藴每切感歎謂請益未艾也忽爾去國<lb/>
為之恍然亟令傳寫元本九冊謹以納還伏幸視至聞<lb/>
尚留闗外無由執别尤增悵惘平時讀蒙莊之書安能<lb/>
如執事用功之深士友來言處得喪之際鼻間栩栩則<lb/>
造詣可知略閲講義開發為多然亦有一二鄙見疏之<lb/>
别紙更望示誨治萬里之船何時可行尚容别布<lb/>
今之隠几者非昔之隠几者也○郭象云子㳺常見隠<lb/>
几者而未有若子綦也非也講義略之<lb/>
<pb n="KR4d0243_SBCK_067-16b"/>
　此意甚妙方子綦隠几而臥未有以異于人也仰天<lb/>
　而嘘嗒焉似喪其耦則講義所謂超然萬物之表而<lb/>
　萬物無與為對者也隠几雖自若忽然有覺則今之<lb/>
　隠几者别是一人非適之隠几者矣昔猶適也故子<lb/>
　綦善其問且曰今者吾喪我<lb/>
吾遇天難○講義云天難注與疏皆不解按易雲雷屯<lb/>
剛柔始交而難生動乎險中則天造之難也<lb/>
　竊尋上下文恐不為此前曰天忘朕耶後又曰天降<lb/>
　朕以徳則是雲將謂鴻濛為天矣講義亦云雲將再<lb/>
<pb n="KR4d0243_SBCK_067-17a"/>
　見鴻濛而謂之為天蓋天其施也前則雲將三問而<lb/>
　鴻濛曰吾弗知又三年願聞一言而鴻濛遣之使歸<lb/>
　不盡告也故雲將曰吾之遇天可謂難矣故願聞一<lb/>
　言而鴻濛始告以心養等言不必求之屯卦也<lb/>
以瓦注者巧以鉤注者憚以黄金注者昏○講義云以<lb/>
操舟博塞明之又云博塞之事以瓦注為戲則得失之<lb/>
心忘而其智巧以帶鉤為注得失之心漸重而憚以黄<lb/>
金為注則得失之心愈重而昏今之博者謂所出錢物<lb/>
為注王冀公所謂以陛下為孤注是也<lb/>
<pb n="KR4d0243_SBCK_067-17b"/>
　然莊子前此説操舟本無博塞之言而博者亦不至<lb/>
　以瓦為注蓋注者抵擲也謂如玉抵鵲金抵竈之類<lb/>
　試欲抵物以瓦抵之則巧以鉤抵之則已有憚心以<lb/>
　黄金抵之則必不中此所謂外重則内拙也鉤亦刀<lb/>
　之異名如吴鉤是亦不必帶鉤也<lb/>
　　答徐丞<hi>適</hi>書<lb/>
鑰比為從弟致謝承報章甚勤且蒙示恵忠壯公事實<lb/>
伏讀不勝歎仰靖康之變死事者寡世以為恨迨五路<lb/>
之失執節守義者衆人以為闗陜多豪英而然若忠壯<lb/>
<pb n="KR4d0243_SBCK_067-18a"/>
生于太末而忠勇兩盡是無待而興者也馮通奉之狀<lb/>
之誄范君之傳皆能以雄文發幽光足以傳不朽矣惟<lb/>
後篇稱蕭參政奏請者乃王仲言明清揮塵第三録第<lb/>
二卷具載此文自竊惟國家而下至少厲偷俗之弊則<lb/>
仲言所見而失所著人姓氏者也自此紙頃歲而下至<lb/>
有道處士迥之兄也則皆仲言所述也蕭參政臨江人<lb/>
恐或者謂李邈是其鄉人而為此奏是又不然此文之<lb/>
作蓋是朝廷未知三人之時據馮公之狀建炎三年十<lb/>
二月忠壯死事明年賜諡贈節度而蕭公乾道始仕于<lb/>
<pb n="KR4d0243_SBCK_067-18b"/>
朝為宫教至淳熙始居言路登政府不應始有此奏今<lb/>
當易去蕭參政某奏請六字而改題云王通判明清揮<lb/>
塵第三録則為得之恃臭味相與不自外如此若更以<lb/>
程北山所作誌銘編入則尤為全備也併㡬垂照<lb/>
攻媿集卷六十七<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_068-1a"/>
攻媿集卷六十八<lb/>
　　　　　宋　樓　鑰　撰<lb/>
　書<lb/>
　　上宰相書<hi>父代叔</hi>
<hi>某</hi>聞天地之所以為天地者無私也而人或見其私蓋<lb/>
其生育長養以為事有時乎私而實非也窮冬沍寒萬<lb/>
物憔悴春回自東一元磅礴于太空而一草一木咸有<lb/>
生意造物未嘗私也間有朽枿枯株雖無萌蘖之生而<lb/>
其根荄餘潤猶未自絶于造物者一元之氣必且為之<lb/>
<pb n="KR4d0243_SBCK_068-1b"/>
融液浸潰費施生之力而不憚雖其生獨後于衆卉而<lb/>
終亦不在造化之外故人或疑造物之私于此而不知<lb/>
其非私也恭惟<hi>某官</hi>弼亮兩朝經略四海巍巍勲名與<lb/>
嵩岱齊聚精㑹神仰贊聖天子治内治外之務方且收<lb/>
拾人才躬周公吐握之勞視平津東閤為不足道挾鑪<lb/>
錘以造化天下人物正如一元之運行無有偏頗當是<lb/>
時而有匹夫匹婦之失所是當春而有寸卉之不萌也<lb/>
敢不投誠于造化而俟其生成哉<hi>某</hi>受才最卑賦分最<lb/>
蹇入仕三十餘年歴州縣者七任兩宰劇邑一佐邉郡<lb/>
<pb n="KR4d0243_SBCK_068-2a"/>
雖綿力不足以為國家使令而父教之忠粗知亷勤以<lb/>
自守庚辰之春仰于光範之門蒙大丞相恩造俾倅宣<lb/>
城方且自喜萌蘖之得生日望成就而需次之間有報<lb/>
罷之命今日之來其窮甚矣正猶朽枿枯株大費造化<lb/>
之力大丞相秉化鑪于上枯者吹之使生肯使<hi>某</hi>遂老<lb/>
于窮哉寒谷之黍彼吹律者猶能使之長而況造物者<lb/>
乎願大丞相擴無私之造使萌蘖于今日而備用于後<lb/>
雖吹之嘘之若私于小物而亦豈有累于造化哉天地<lb/>
不可報之恩猶當糜捐以報萬一<lb/>
<pb n="KR4d0243_SBCK_068-2b"/>
　　上宰相書<hi>代人</hi>
天地萬物惟其時而已矣聖人作易幽贊神明然于卦<lb/>
言時必大其義用是知易之作亦明其所謂當其可之<lb/>
時以示後世後世好言機而不及時以為機即㡬也竊<lb/>
以為不然聖人言㡬而不言機蓋㡬者動之微而機者<lb/>
事之要後世之所謂機者似時而非也言機即近于人<lb/>
為氣象迫促惟恐失之時則出乎自然者我心休休庶<lb/>
績自達天何言哉四時行焉百物生焉四時自行百物<lb/>
自生天則付之于無私而已一草一木華實各有其時<lb/>
<pb n="KR4d0243_SBCK_068-3a"/>
或先之或後之妄者以為奇為瑞其實則反物之妖也<lb/>
天之于物尚爾而況于人乎宰相操造化之柄區區然<lb/>
欲以智力運元化則亦勞矣故當觀萬物之變而聴其<lb/>
時之當然我之用舍時也事物之芸芸于前者亦時也<lb/>
推無一夫不被澤之心以待天下然其自窮自達自進<lb/>
自退若不由乎我而惟物之時之聴夫然後不煩智力<lb/>
而王佐之氣象見矣方今聖賢相遇千載一時神㑹氣<lb/>
合此豈可以人為求之耶相公上佐天子下理萬務四<lb/>
海之求于相公者一一以智處之則且將不勝其應究<lb/>
<pb n="KR4d0243_SBCK_068-3b"/>
極化原在乎坐以觀萬物之動植隨其時之可而應焉<lb/>
此相公之所以大也<hi>某</hi>何為者曩者猥叨龍虎榜之下<lb/>
陳則固已為今日張本屢拜下風誤蒙知遇相公之欲<lb/>
提撕于衆人之中乆矣有其志而未有其權有其權而<lb/>
或非其時故<hi>某</hi>辱在泥塗雖知相公之不遺微賤而不<lb/>
敢有求于相公之門相公秉鈞當軸二年于兹矣而<hi>某</hi>
適在心制中杜門海嶠實不敢求聞達于時今者收召<lb/>
魂魄彈冠而掃門相公一見便有曲成之意兹非<hi>某</hi>之<lb/>
時乎敢誦言所聞于平日者以獻古人云君相造命雖<lb/>
<pb n="KR4d0243_SBCK_068-4a"/>
曰造命非時不可今日則真可以言命矣惟相公矜而<lb/>
進之<hi>某</hi>如蟋蟀之秋吟非敢鳴其不平也時焉當鳴蓋<lb/>
有不容自已者干冒鈞嚴俯伏俟命<lb/>
　　上蔣參政書<hi>孝隆代范</hi>
<hi>某</hi>聞君子之所以得人心者能以天下之心為心而以<lb/>
吾之心為天下之心天下之溺何預禹事禹豈無一席<lb/>
之地以容其足哉而其心視天下之溺猶已溺之也天<lb/>
下之飢何預稷事稷豈無一飽之計以充其腹哉而其<lb/>
心視天下之飢猶已飢之也二君子孜孜汲汲罄竭以<lb/>
<pb n="KR4d0243_SBCK_068-4b"/>
拯天下凡能以天下之心為心而以吾之心為天下之<lb/>
心也公卿世家為之子孫者孰不願自植立以振門户<lb/>
其願之從違係乎子孫之賢否然此心則人之所同也<lb/>
夫己欲立而立人己欲達而達人吾夫子以為仁人之<lb/>
用心況夫己已立而人或未立己已達而人或未達仁<lb/>
人見之得無動心乎恭惟<hi>某官</hi>懐絶世之才輔之以碩<lb/>
大光明之學文章雅奥足以規姚姒謨謀忠嘉足以配<lb/>
臯稷領宥宻參機政天子虚席而論相閣下其選矣仰<lb/>
惟先正太師魏公勲業譽望為前朝第一等人彪炳俊<lb/>
<pb n="KR4d0243_SBCK_068-5a"/>
偉具在史冊子孫以似以續持槖擁麾代不乏人以至<lb/>
于閣下閣下以經術魁儒科以詞章鳴海内優㳺都城<lb/>
中極天下清華之選凡書生之所夢寐而古人之所歆<lb/>
艷者無不親歴之人望益隆主眷益深卒以此取卿相<lb/>
蔣氏之家聲日大以肆天下以是知魏公之有孫而閣<lb/>
下之光于前人也閣下以王佐自負一意于尊主庇民<lb/>
固不以是區區之軒冕為事然如閣下之為人子孫可<lb/>
謂盛矣有人焉業弓冶之餘而弗能修播穫之職顛沛<lb/>
流離而呌呼攀援于門下閣下其念之也必矣伏念<hi>某</hi>
<pb n="KR4d0243_SBCK_068-5b"/>
先丞相妙年自布衣以䇿于天子風節翹然有聞致位<lb/>
上宰憂國愛君之心終身不少衰至今數紹興中興名<lb/>
臣然亦不在第二流也惟是諸孤不肖既不能以家學<lb/>
取世科委靡闒茸又不能少自振拔于搢紳之列加之<lb/>
憂患相仍三兄淪謝相繼惟一弟相與為命又皆困躓<lb/>
連蹇碌碌州縣間退揣庸虚之質顧何足以求當世聞<lb/>
達惟是痛念先丞相之迹未陳而門户衰落遽已至此<lb/>
㡬無面目以上先人之丘隴矣罷官三年固窮田里非<lb/>
曰絶意榮望顧當路未有為之地者故不得已而為此<lb/>
<pb n="KR4d0243_SBCK_068-6a"/>
待時之計一日有聞于人曰朝廷大用蔣公矣問其家<lb/>
世則曰太師魏公之曾孫也<hi>某</hi>也釋然悟躍然喜曰吾<lb/>
之窮其少瘳乎或曰子于蔣公之門無一日之舊而勢<lb/>
位如霄壤之隔子乃以為往必得所欲何耶<hi>某</hi>應之曰<lb/>
吾聞蔣公之為人其心則禹之心稷之心也公與魏公<lb/>
相去四世巖巖相望如此<hi>某</hi>為先丞相之子而沒沒不<lb/>
振如此以此求之其必有以哀我者故今日之來索手<lb/>
無以自見不自知其不可也伏惟仁慈薫然垂徳于不<lb/>
報之所引手于内溝之際使他日有以少見于世士之<lb/>
<pb n="KR4d0243_SBCK_068-6b"/>
歸心于門下者多矣豈特<hi>某</hi>哉<lb/>
　　上洪丞相書<hi>孫公和代表兄</hi>
<hi>某</hi>聞臧孫諌君以徳而君子知其有後于魯管仲受下<lb/>
卿之禮而君子知其世祀于齊方二子之為此也求盡<lb/>
乎人臣之事何嘗有意于徼福而此亦豈徼福之具哉<lb/>
然愛君合禮天相神祐百順不期自至而子孫碩大繁<lb/>
衍君子已能逆知于未然嗚呼彼皆一時陪臣効小忠<lb/>
循常禮而天之報施已如此矧本朝鉅公以身徇國建<lb/>
大節排大難功成困讒身不得有爲于時天亦媿之必<lb/>
<pb n="KR4d0243_SBCK_068-7a"/>
擁佑其後光明俊偉亦非止如臧管二子而已也恭惟<lb/>
先正内相忠宣公以文學志誼結主知致身華近一旦<lb/>
當戎馬倉卒之變翠華南狩騩馭未返此正主憂臣辱<lb/>
士君子畢命効死之際而肉食者類多選耎蓄縮為保<lb/>
家室計無肯出萬死以報國者獨我忠宣公毅然自奮<lb/>
仗節請行不可回挺平時徳望固已聳服夷裔而専對<lb/>
正辯又足以彈壓倔强不廷之衆故雖間闗險阻節旄<lb/>
盡落而中心如丹卒締金石之盟還長樂之駕嚮者三<lb/>
十年邉鄙不聳而南北無烟火警誰之力也上天助順<lb/>
<pb n="KR4d0243_SBCK_068-7b"/>
佑我國家為生賢佐而所以報忠宣公者亦昭昭可知<lb/>
蓋丞相首以文章鳴而一門之秀連中宏博異科洪氏<lb/>
之文遂擅天下此雖在丞相為餘事而四海由是人知<lb/>
洪氏之名而家有洪氏之書此天所以侈忠宣公之報<lb/>
而示為善之利也權臣當國衆能勝天方忠宣公還朝<lb/>
被太上皇帝寵遇之厚駸駸大用讒人罔極一斥不復<lb/>
故權臣能貶其位而不知適所以大其聲能抑其身而<lb/>
不知乃所以昌其後天定復有以勝之未㡬而朝廷更<lb/>
化金昆玉季繼踵登用福善禍淫可謂差耶恭惟<hi>某官</hi>
<pb n="KR4d0243_SBCK_068-8a"/>
以顔孟之學負伊吕之才周旋外服而隆巖石之瞻翺<lb/>
翔華要而結兩宫之眷比者槐鉉虚席乆至閲歲此古<lb/>
今之所未聞而四海所顯望卒之覆金甌秉魁柄者丞<lb/>
相也明良相遇千載一時決非偶然者是雖報施常理<lb/>
皆人所不能及由是輔中興于無窮而成忠宣之大功<lb/>
天于此不為無意也<hi>某</hi>不佞一介鄙人無所取材獨念<lb/>
先吏部<hi>某</hi>早受忠宣公之知君子交情見于尺牘先吏<lb/>
部流離兵火之餘故時圖籍往往埃滅而忠宣公咫尺<lb/>
之書蔵弆巾箱爛然可觀先吏部既捐館舍<hi>某</hi>雖無似<lb/>
<pb n="KR4d0243_SBCK_068-8b"/>
亦知寳祕以俟今日是敢躬自裝褫百拜以獻有以見<lb/>
先世之契不為不厚亦以少裨門下手澤之富比之掃<lb/>
舍人之門者猶為有因也恭惟丞相竭誠節以相天子<lb/>
鞏國勢于千載而衍家慶于綿逺八葉宰相七世内傳<lb/>
將不足為今日道痛念先吏部以筆硯起家忠鯁獨立<lb/>
終于一郡人亦歎其餘才未施而不肖之孤又不能少<lb/>
振于後宦路如漆四壁枵然㡬填溝壑偏親垂白菽水<lb/>
不繼猶强自植立以苟升斗得官安陸困于逺次之官<lb/>
有期矣固將奉板輿攜孥累為數千里之適以圖一飽<lb/>
<pb n="KR4d0243_SBCK_068-9a"/>
然喜懼之年惴惴朝夕所以謀寸進而為親榮者尤切<lb/>
切于中仰惟閣下仁慈薫然軫念先世一日之素興哀<lb/>
于無用之人道援天下之餘力一振于窮困之地則髙<lb/>
誼絶俗寒士歸心<hi>某</hi>亦當摩頂放踵以効萬一九原有<lb/>
知先吏部亦不當後結草之報惟閣下哀之<lb/>
　　上趙憲書<hi>推代趙</hi>
<hi>某</hi>聞疎不如親親不如賢詩曰豈無他人不如我同姓<lb/>
曰瓜瓞曰葛藟親親之謂也周公相武王封姬姓五十<lb/>
三國而天下不以為私人皆曰周以宗强噫宗故可以<lb/>
<pb n="KR4d0243_SBCK_068-9b"/>
為强也宗而非賢其何以强使受封者五十三而不賢<lb/>
焉天下不以我為私乎無競惟人四方其訓之周以宗<lb/>
强蓋以賢强也我國家聖祖神宗敦厚同姓封爵禄廪<lb/>
務極隆異親親之道盡矣賢賢之義則未也乃復慨念<lb/>
宗室雖有才而不得試于是設教養之法開選舉之科<lb/>
人才班班得以自見近歲修潔博習之士因以益衆與<lb/>
寒雋並驅争衡天子又搜舉其尤才能者擢寘周行授<lb/>
之以持莭擁麾之寄視有周無媿焉恭惟<hi>某官</hi>以光明<lb/>
俊偉之才輔之以淵源該洽之學髙義慷慨薄乎雲天<lb/>
<pb n="KR4d0243_SBCK_068-10a"/>
勁氣崢嶸沮乎金石間平之儒雅勉石之事業閣下誠<lb/>
優為之在中為鯁亮之臣在外為循良之吏中朝士夫<lb/>
數當世賢者必以門下為稱首朝夕論思自此升矣激<lb/>
濁揚清顧為閣下胸中自有定論然人才方賴以主盟<lb/>
倘從州邑之吏視天族之可以收拾者長養而成就之<lb/>
俾有以自見于世則親親之道賢賢之義足以仰贊朝<lb/>
廷之盛矣<hi>某</hi>疎族無似蚤歲而孤上奉孀親下撫幼弟<lb/>
家四壁立無以資其身攻苦讀書不能自已辛勤百戰<lb/>
始得一官為寮于兹亦㡬年矣亷勤自飭不敢少越規<lb/>
<pb n="KR4d0243_SBCK_068-10b"/>
矩之外以為終身羞史君察其無他而未敢求知部使<lb/>
者冠葢相望而棄之不顧每自念言是豈惟孤寒之難<lb/>
于進蓋未有當世明公以為之引重也閣下按臨曵裾<lb/>
旅進天壤勢異宜不可以冒干然而決于自獻者誠以<lb/>
閣下方主張公道愛惜士類宗族之末尤所矜憐倘引<lb/>
而進之則他人必指之而曰是子也而首受知于宗英<lb/>
其必有以取此也假寵乞靈<hi>某</hi>之寸進有望矣故<hi>某</hi>平<lb/>
日之不敢為不肖以幸今日之遇非徒以親親望門下<lb/>
也古語有之為山九仭功虧一簣故士君子于舉士之<lb/>
<pb n="KR4d0243_SBCK_068-11a"/>
際多以垂成為辭嗚呼九仭之虧固爲可惜然所以致<lb/>
九仭者不由覆一簣而進乎今日之進固有望于閣下<lb/>
之開其始若其終之則在他日<lb/>
　　上葉樞宻書<hi>代人</hi>
<hi>某</hi>聞念子桑之飢者有裹飯之仁憐范叔之寒者有綈<lb/>
袍之恵故舊之情誰則無之故窮則相䘏達則相引或<lb/>
故舊之不及用則從而收其子孫此古人之所甚重而<lb/>
今之時絶無而僅有者也故山公在則嵇紹不孤而優<lb/>
旃之戲亦能封叔敖之子載在前史以為美談寥寥髙<lb/>
<pb n="KR4d0243_SBCK_068-11b"/>
風非當世大臣孰能振起之恭惟<hi>某官</hi>道徳配古人聲<lb/>
名滿天下秉大政行公道行將入相明天子以共起中<lb/>
興之功而獨于故舊之情尤為垂意此所以能主盟吾<lb/>
道而振風教于千載之後也伏念<hi>某</hi>門緒衰微生涯淪<lb/>
落環視一身無寸長可録獨賴先世遺澤得官而蹭蹬<lb/>
連蹇絶人數等齒名仕<graphic n="KR2136" url="https://raw.githubusercontent.com/kanripo/KR-Gaiji/master/images/KR2136.png" mimeType="image/png"/>今㡬三十年矣頃者得闕桂<lb/>
林待次數載望嶺外之地邈然數千里而偏親垂白不<lb/>
堪逺去重以乆居浙西遭去歲邉警士夫率皆東徙轉<lb/>
寓於越之屬邑羇單可憐無與為比痛念先君之後零<lb/>
<pb n="KR4d0243_SBCK_068-12a"/>
丁如許今欲之炎荒之地則有狼狽之憂坐以無䇿則<lb/>
忽不知歲月之换而寸進愈茫茫矣分竒才薄失于初<lb/>
計尚誰咎哉然猶有冀寒灰復然者賴有閣下使<hi>某</hi>不<lb/>
于今日伸喙而一鳴是自棄于溝壑也方閣下弦歌武<lb/>
城先君宰剡谿獲與閣下有同僚之契而荷知遇為最<lb/>
深今日不肖之孤貧悴無聊至于此極此閣下之所宜<lb/>
動心也然閣下方坐廟堂而進退百官而<hi>某</hi>也微賤疏<lb/>
逺尾百僚之底前時末契何足恃此以進君子之門獨<lb/>
以嚮者閣下擁麾毘陵<hi>某</hi>得以桑梓修敬固已蒙眷顧<lb/>
<pb n="KR4d0243_SBCK_068-12b"/>
之厚謂<hi>某</hi>為故人之子有惻然興憐之意今也<hi>某</hi>之窮<lb/>
益甚而閣下振拔滯淹一舉手力耳今日之進不為無<lb/>
因敢冒鈇鉞以干造化區區之命垂于閣下之手伏惟<lb/>
薫然之慈有以憐之振之不勝幸甚<lb/>
　　上宰相書<hi>代人</hi>
<hi>某</hi>聞養才之法不一也養大才者勞之養小才者優之<lb/>
譬之植木彼楩楠檜柏之屬不貴其拱把椓杙之用也<lb/>
生于隂巖絶壑中風雨之所浸蝕霜雪之所摧折外益<lb/>
枯而中益腴磊砢多節目而材益剛夫然後數十百年<lb/>
<pb n="KR4d0243_SBCK_068-13a"/>
而以爲棟梁而不橈明堂之柱非此不能勝也然爲巨<lb/>
室者棟梁之外椳闑扂楔之用不知其㡬故必有養小<lb/>
材之法焉若樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>小木欲求近用苟不植根于膏腴壤<lb/>
墳之地使之遂其生長則將枯悴萎薾蕩然雖求拱把<lb/>
之材亦亡矣孟子曰天將降大任于是人也必先勞其<lb/>
筋骨餓其體膚此養大才之法也小雅曰薄言采芑于<lb/>
彼新田于此菑畝此養小才之法也才大者用大而志<lb/>
亦大故必先勞之而苦其成才小者用小而志亦小故<lb/>
必先優之而責其近未易以一概論也伏念<hi>某</hi>生無一<lb/>
<pb n="KR4d0243_SBCK_068-13b"/>
竒學無一成猥以賞延登仕版㡬四十年矣平時碌碌<lb/>
以備國家之使令雖不能卓然拔茹于流俗而以功名<lb/>
自期然謹守父教官箴以從事思有尺寸以見乎世比<lb/>
仕東都自計司而為均輸之職亦不敢以為勞且宂方<lb/>
且躬朱出墨入之煩居無何而以罪去退念妄庸孱謬<lb/>
獲戾為宜而一時旁觀莫不搤腕太息知其寃而莫敢<lb/>
辨<hi>某</hi>亦不敢自明以速大何也坐廢田里于今五年堂<lb/>
有八十之母而闕旨甘之奉室有數百之指而困啼號<lb/>
之迫日復一日㡬不自聊嗚呼是樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>之才而遭風雨<lb/>
<pb n="KR4d0243_SBCK_068-14a"/>
霜雪之所戕置之隂崖絶壑將遂摧折于無用之地是<lb/>
大君子所宜動心焉者也恭惟<hi>某官</hi>以不世出之才輔<lb/>
贊兩朝舉天下之物皆在陶冶而進退士大夫于一舉<lb/>
手之頃比者起東山以鎮壓倔强不廷之國如鳯皇麒<lb/>
麟一出而鴞怪狐妖自然逃遁隂受公相之賜者不知<lb/>
其㡬千萬人而猶孜孜以人才為意不倦吐握之勤此<lb/>
周公之用心也重念<hi>某</hi>孤危之迹屢玷大造而公相寵<lb/>
遇撫存之非一日也今日以窮來歸栖栖如飛鳥之依<lb/>
人人將憐之而況公相耶噫<hi>某</hi>之此來則窮甚矣公相<lb/>
<pb n="KR4d0243_SBCK_068-14b"/>
遂收録之耶則他日必有尺寸之効以報門下今日棄<lb/>
之則遂將槁項黄馘與糞壤俱腐雖欲糜捐以為門下<lb/>
用終不可得録之棄之<hi>某</hi>之命懸于公相矣伏惟公相<lb/>
哀憐之干冒鈞慈<hi>某</hi>下情無任戰慄之至<lb/>
　禮書<lb/>
　　馮仁叟表兄請婚任氏書<lb/>
族緒單平猥紹大馮之裔人才凡下敢齒諸任之間偶<lb/>
因媒妁之言獲締婚姻之好伏承<hi>某人</hi>幽閒秉操素知<lb/>
蘋藻之誠而<hi>孫某某長</hi>孝謹傳家粗習箕裘之業兹諧燕爾<lb/>
<pb n="KR4d0243_SBCK_068-15a"/>
夫豈偶然往之女家想見結縭之戒願爲有室遂成合<lb/>
卺之歡敢薦薄誠拱聞嘉命<lb/>
　　不愚弟請婚馮氏書<lb/>
見舅氏于渭陽慚非酷似尋世婚于髙宻兹謂好逑蓋<lb/>
將締百年之歡豈惟合二姓之好伏承<hi>某人</hi>素鍾淑質<lb/>
乆<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>中饋之儀<hi>某男</hi>幸忝彌甥不待東牀之選蚤荷千<lb/>
金之諾敢稽百兩之將宜其室家既無嫌于齊鄭傳之<lb/>
孫子俾弗替于朱陳<lb/>
　　少虚兄請婚孫氏書<lb/>
<pb n="KR4d0243_SBCK_068-15b"/>
託契髙門承風乆矣求婚猶子得諾欣然屬事緒之因<lb/>
仍閲歲華之荏苒敢持薄禮逺尋舊盟維鵲有巢正欲<lb/>
資夫内助迨氷未泮深有望乎來歸方當相忘于江湖<lb/>
之中可以盡索于形骸之外<lb/>
　　從子澤請婚舒氏書<lb/>
定五世之交乆篤金蘭之契合二姓之好敢稽雁幣之<lb/>
恭<hi>令女</hi>素習婦功<hi>某男</hi>粗修子職既無嫌于齊鄭將永<lb/>
好于朱陳逺不容刀何待買鄰千萬之費告先近日倚<lb/>
觀結縭九十之儀<lb/>
<pb n="KR4d0243_SBCK_068-16a"/>
　　内弟汪文可請婚薛氏書<lb/>
敘百年之親素聮瓜葛合二姓之好兹始權輿既情話<lb/>
之相通曾媒言之不費<hi>令女</hi>夙<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>姆訓<hi>從子</hi>粗習家傳<lb/>
了無耦鄭之嫌乃有齒任之幸既承面命欲奉婚期嘉<lb/>
禮具存何妨三者之備官占云吉尚㡬五世之昌<lb/>
　　沈虞卿侍郎女許陳氏書<lb/>
襟期莫逆乆為研席之交臭味不忘兹遂松蘿之託欣<lb/>
然承命捨是焉求伏承<hi>某人</hi>詩禮素傳稔聞于父教而<lb/>
<hi>子某女</hi>蘋藻是訓未習于婦容嘉納采納幣之同時實有<lb/>
<pb n="KR4d0243_SBCK_068-16b"/>
室有家之伊邇潘楊方睦當豫卜于三星吴越相望尚<lb/>
將杭于一葦<lb/>
　　史侍郎女許秦氏書<lb/>
老矣從心猶有愛孫之念為之求耦幸逢列鼎之家<hi>某</hi>
<hi>人</hi>秀出相門素傳詩禮<hi>某女</hi>幼疎姆訓未習組紃荷鴈<lb/>
幣之多儀知鳯占之協吉深喜潘楊之睦自此權輿既<lb/>
無秦晉之卑庶安家室<hi>無齊鄭之嫌又鄭府云既</hi>
　　　納幣張氏書<lb/>
合二姓之好荷親誼之甚髙尋十年之盟喜宦逰之相<lb/>
<pb n="KR4d0243_SBCK_068-17a"/>
遇況老境篤抱孫之愛而兒曹懐歸養之思男女及時<lb/>
幸勿愆于柔日幣帛將意媿不辦于多儀共存素風一<lb/>
洗末習<lb/>
　　季舅第三女許顧氏書<lb/>
閭里相望其來已乆婚姻之好實始于今<hi>某人</hi>秀出輩<lb/>
流方謹詩禮之習<hi>某女</hi>幼居閨壼未<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>纂組之工既協<lb/>
鳯鳴辱貽鴈幣一言決矣正湏坦腹之求百兩成之當<lb/>
謹結縭之戒<lb/>
　　汪表兄之子請婚書<lb/>
<pb n="KR4d0243_SBCK_068-17b"/>
桑梓相望夙敦雅好金蘭合契幸締華姻<hi>某人</hi>素習婦<lb/>
功將歸千歲龍魚之裔<hi>某人</hi>粗傳家法適得五世鳯皇<lb/>
之占二姓是求一言而決欲將厚意敢稽納幣之儀佇<lb/>
俟嘉期終遂肥家之吉<lb/>
　　婦弟知道長女許李氏書<lb/>
里舍相望曾未諧于識面媒言一定乃屢辱于貽書臭<lb/>
味既同婚姻敢後伏承<hi>某人</hi>世傳儒業況是太史公之<lb/>
外孫<hi>某女</hi>幼習婦容未熟曹大家之女誡知鳯鳴之叶<lb/>
吉荷鴈幣之先臨往送之門媿不盈于百兩願為有室<lb/>
<pb n="KR4d0243_SBCK_068-18a"/>
庶仰望于終身<lb/>
　　少及兄女許舒氏書<lb/>
師友從逰爰自宿昔婚姻求偶至于四三況一水之相<lb/>
望宜兩家之合好<hi>某令子</hi>蚤傳詩禮尚餘獨坐之儒風<hi>某</hi>
<hi>女</hi>幼習組紃未解大家之女訓既叶鳯鳴之卜首勤鴈<lb/>
幣之臨佳耦曰妃但覺門䦨之喜色同聲相應尚何媒<lb/>
妁之多言<lb/>
　　次女許鄭氏書<lb/>
鴈塔題名夙講同登之契鳯占叶吉兹諧嘉耦之求一<lb/>
<pb n="KR4d0243_SBCK_068-18b"/>
笑相過片言而決伏承<hi>某人</hi>幼而岐嶷早有成人之風<lb/>
而<hi>某女</hi>資亦善柔方親慈母之訓俱生丙午之歲真是<lb/>
甲辰之雌惟臭味之既同在禮文而宜簡御之百兩首<lb/>
勤納幣之儀加我數年當展齊眉之敬<lb/>
　　從子淶請婚陳氏書<lb/>
潁川譙國均著聲稱孟公君卿俱為㳺俠相望千載之<lb/>
下始諧二姓之歡<hi>某人</hi>柔婉有聞素<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>姆訓而<hi>某</hi>孤㷀<lb/>
自立粗習家傳了無間阻之言遂定婚姻之約幸兹叶<lb/>
吉孰云齊鄭之嫌其或自今益締朱陳之好<lb/>
<pb n="KR4d0243_SBCK_068-19a"/>
　　治請婚吴氏書<lb/>
識北平之三世素知事契之深牽張氏之一絲喜有姻<lb/>
親之託鳯占云吉鴈幣是將伏承<hi>某人</hi>出鄞水之外家<lb/>
遂歸于我而<hi>某某男</hi>生台山之傳舍爰娶于吴既無非耦<lb/>
之嫌殆有夙縁之幸一言而決因締交于延陵子之門<lb/>
二姓相求用徼福于東樓公之裔<lb/>
<pb n="KR4d0243_SBCK_068-19b"/>
</p>
<p>
攻媿集卷六十八<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_069-1a"/>
攻媿集巻六十九<lb/>
　　　　　宋　樓　鑰　撰<lb/>
　題跋<lb/>
　　恭題直學士院所賜御筆<lb/>
　　　留正少師判建康府趙汝愚右丞相<lb/>
臣紹熙五年待罪西掖兼直學士院際遇主上龍飛之<lb/>
初書詔填委時翰林學士李巘去國新除中書舍人陳<lb/>
傅良未至臣以非才當内外制斤斤幸無闕事一時册<lb/>
后封拜加恩等皆次第而舉八月二十七日忽蒙宣召<lb/>
<pb n="KR4d0243_SBCK_069-1b"/>
不知為何事入院而御筆至亦不聞知既啟御封留正<lb/>
除少師觀文殿大學士判建康府汝愚除右丞相故事<lb/>
命相必設金鑾殿詞臣面受聖語是時主上猶御重華<lb/>
宫仍鎖南内翰苑故以御筆賜臣二者皆有訓辭而汝<lb/>
愚者尤詳遂具載于二制中退不敢以語人讀者往往<lb/>
不知所自也又九月二十三日伯圭加兩鎮節度使十<lb/>
月八日以季秋淫雨罪已降詔慶元元年正月八日汝<lb/>
愚除特進依舊右丞相十三日師夔除開府儀同三司<lb/>
四月四日余端禮除右丞相臣千載幸遇猥以蕪陋之<lb/>
<pb n="KR4d0243_SBCK_069-2a"/>
詞視草摛文堂録本例留院中臣得珍蔵宸翰以為家<lb/>
寳未遑勒之堅珉謹齋祓裝褫以傳子孫仍識嵗月大<lb/>
概于右<lb/>
　　　嗣秀王伯圭免奉朝請并聖節批答<lb/>
紹熙五年皇上踐阼之初臣叨掌内外制時從臣方同<lb/>
班一奏事然後以次獨對臣猶未及進也七月二十九<lb/>
日嗣秀王伯圭以衰老乞免奉朝請内批降詔不允懐<lb/>
不自已輙進狂瞽之言仍有貼黄云聖意若允其請不<lb/>
必行出伯圭劄子徑論大臣降一指揮尤為盡善仰蒙<lb/>
<pb n="KR4d0243_SBCK_069-2b"/>
聖慈徹去貼黄御筆批依八月十日羣臣上表請以十<lb/>
月十九日誕聖之日為天佑節内批宜允臣又亟奏少<lb/>
俟三表即再得内批降批答不允尋三請而後從之臣<lb/>
謹寳藏二奏中宸翰御寳于家使世世子孫仰見聖主<lb/>
從善如流不以人廢言之盛抑以記微臣際遇之榮仍<lb/>
録所撰詔書及三批答于前以著事實後以契丹偽號<lb/>
中有天佑二字始改瑞慶節云<lb/>
　　恭題知貢舉所賜御札<lb/>
皇帝御極十有五年嵗在戊辰禮部試進士五千餘人<lb/>
<pb n="KR4d0243_SBCK_069-3a"/>
二月甲辰以御札付臣等臣亟率同知貢舉臣思臣幼<lb/>
學臣時暨參詳㸃檢試巻官以下三十三人班列于庭<lb/>
望闕重拜退而啟緘伏讀莫不驚喜感歎以為前此雖<lb/>
間有之未有如今日之盛舉也仰惟皇帝陛下以濬哲<lb/>
之資承付託之重清心寡欲崇儒典學不懈益䖍乃者<lb/>
權臣開邊塗炭生靈陛下憂形于色外鋤叛將内誅元<lb/>
惡處之晏然而天下復定所謂淵黙而雷聲神動而天<lb/>
隨者也方且厲精而躬覽臨政而更化廪廪嚮治安矣<lb/>
先是三錫宸翰于貢闈其二皆以不及臨軒故戒主司<lb/>
<pb n="KR4d0243_SBCK_069-3b"/>
以審取舍今嵗親䇿造士而又豫戒臣等至于再三蓋<lb/>
自比年以來姦倖弄權公道㡬泯舉場寛縱以私害公<lb/>
士類嗟惋不勝其敝又慮人之議已也専為蒙蔽杜絶<lb/>
人言仰賴陛下聖心感悟首下求言之令繼頒温詔博<lb/>
采芻蕘真社稷之福今聖訓有曰去取之間趨嚮所繫<lb/>
使精加攷閲擇文體醇正議論精確者又曰或因問獻<lb/>
言實有可用雖涉訐直勿以為諱陛下隆寛盡下髙視<lb/>
千古屬意人才興起治功煌煌帝謨五三六經載籍之<lb/>
傳敢諌之鼓誹謗之木何以尚此猗歟休兹臣等既以<lb/>
<pb n="KR4d0243_SBCK_069-4a"/>
宣示寮屬更相勸厲又以聖意發䇿俾士子盡言無隠<lb/>
矣伏念臣等受國厚恩平日所願推賢遜能圖報萬分<lb/>
矧以孤學誤蒙委以文衡回念場屋之舊固不敢輕于<lb/>
抑揚恪遵告戒謹拔其尤異者寘在前列然士子局于<lb/>
文體雖有竒才恐不得騁又臣等智識荒淺深恐上不<lb/>
足以副陛下求賢之切下不足以得人物之真驚惕祗<lb/>
懼夙宵靡遑敢以奎畫登諸樂石以詔四方仰惟國家<lb/>
設科得人最盛然山林巖穴之士必有逸才髙節非科<lb/>
目所能致爵禄所能誘者惟陛下推此心以往不憚孜<lb/>
<pb n="KR4d0243_SBCK_069-4b"/>
孜而求之當有魁壘不世之才出而為陛下用野無遺<lb/>
賢多士濟濟臣等不佞尚庶㡬見之<lb/>
　　恭題賜陳傅良宸翰<lb/>
臣仰惟皇帝陛下龍潛嘉邸毓徳進學一時宫寮皆出<lb/>
遴選嘗逢誕辰咸獻詩頌既而置酒髙宴初酌黄裳次<lb/>
酌陳傅良各授文書一通致謝再三其一曰上呈翊善<lb/>
其一曰上呈贊讀御名謹封因請問所以謙賜之由陛<lb/>
下為言二公之詩雖因為夀而作皆寓警誨之意輙依<lb/>
所惠親書一本復以為贈以示不忘裳與傅良跽謝而<lb/>
<pb n="KR4d0243_SBCK_069-5a"/>
退陛下踐阼之初擢裳禮部尚書傅良中書舍人未㡬<lb/>
裳以疾歿傅良奏請以宸翰刋之堅珉玉音賜許是時<lb/>
臣鑰待罪瑣闥與傅良同直北門嘗過其家傅良以跋<lb/>
語示臣大略曰季札觀樂歌頌而曰哀而不愁太史遷<lb/>
讀虞書至于君臣相敕維是㡬安未嘗不流涕也成王<lb/>
作頌推己懲艾可不謂戰戰恐懼善始善終者哉蓋頌<lb/>
者不専于美盛徳之形容皆有警戒之義秦斯以來此<lb/>
義殆絶臣為之矍然作而曰偉哉論也自時大序言以<lb/>
成功告于神明無有以頌為警戒者舜皋賡歌世但以<lb/>
<pb n="KR4d0243_SBCK_069-5b"/>
爲盛事非司馬遷不足以發聖賢相敕之㫖自李斯頌<lb/>
秦専務溢美人亦不以為過韓愈有曰不以頌而以規<lb/>
亦不悟頌之有規也而傅良能發之臣于傅良平日所<lb/>
畏至是益以歎服促使刻之傅良曰今既刋奎畫于上<lb/>
方不敢使人代書適有目眚當俟小瘉曽未信㝛而已<lb/>
報罷臣尋亦去國相忘于江湖者十餘年傅良下世訪<lb/>
遺藁于其家則不知所在矣其子臣師轍求跋其下將<lb/>
碑之以傳逺臣既傷傅良不及見更化之日敢直書始<lb/>
末上以彰陛下好賢樂善之素下以侈傅良等際遇之<lb/>
<pb n="KR4d0243_SBCK_069-6a"/>
寵抑使後學知古人賡歌頌詩本非専于形容稱美而<lb/>
諷諌之切未嘗不寓于斯云<lb/>
　　恭題仁宗賜董淵宸翰<lb/>
臣竊攷皇祐五年三月辛丑朔壬子崇政殿試禮部進<lb/>
士圜丘象天賦辛酉放鄭獬等五百二十人前所書十<lb/>
四日是為甲寅蓋廷試後二日又自言以大理丞景福<lb/>
殿祗應豈非為諸位官耶孟子曰國家閒暇及是時明<lb/>
其政刑是時神文臨御已三十餘年正月平儂智髙朝<lb/>
廷無事而肆筆匪頒小臣猶不忘保治之要雖止二字<lb/>
<pb n="KR4d0243_SBCK_069-6b"/>
足以示萬世法印文左曰帝右則古筆字也見義雲章<lb/>
臣髙祖先臣<hi>某</hi>以是年中第為第三甲第八十人臣家<lb/>
衣冠實始于此感歎再三謹附書下方<lb/>
　　恭題仁宗賜懐璉御頌<lb/>
臣仰惟紹興初元髙皇帝南巡慨念天章所藏祖宗宸<lb/>
翰墜失殆盡求訪山林所得不多惟明州廣利寺住持<lb/>
僧淨曇悉以宸奎閣中仁宗皇帝所賜懐璉贊頌寳墨<lb/>
上進上大悦賜以御札謂卷軸既豐䕶持有道又書佛<lb/>
頂光明之塔以寵之孝宗皇帝賜以妙勝之殿皆巳登<lb/>
<pb n="KR4d0243_SBCK_069-7a"/>
之樂石惟浄曇摹勒昭陵詩翰雖至今珍藏而因仍七<lb/>
十餘年未稱尊奉之義今住山臣僧宗印始盡摹而刻<lb/>
之以補名山之闕典而後累朝雲漢昭回之美于焉大<lb/>
備真東南禪林第一盛事也山君海王益當來朝以謹<lb/>
其蔵若禪頌之深妙宸藻之交輝則非小臣贊歎形容<lb/>
之所能盡也<lb/>
　　恭題仁宗賜張中庸恤刑敕書<lb/>
臣家藏賜吴紹儒恤刑敕書後止書日不知何帝時祕<lb/>
書丞兼權兵部郎官臣張鈞以其從曽祖中庸所蔵仁<lb/>
<pb n="KR4d0243_SBCK_069-7b"/>
宗皇帝暑月敕書一通示臣凡二百五十字紹儒者二<lb/>
百二十七字而同者一百七十有九字始知紹儒者亦<lb/>
昭陵所賜也紹儒當是郡守故有云方伸共理之良中<lb/>
庸為部使者故稍詳焉聞之故事每更一朝則敕字别<lb/>
為一體此二書雖作字不同而每行皆九字璽文大小<lb/>
如一末有敕字絶甚相似則是同時無疑日子不同蓋<lb/>
以頒降逺近為先後至今先下川廣次及諸道或恐非<lb/>
一嵗之書也臣仰惟藝祖開基仁覆天下好生之徳洽<lb/>
于民心開寳二年四月詔扇暍泣辜前王能事恤刑緩<lb/>
<pb n="KR4d0243_SBCK_069-8a"/>
獄有國通規今朱夏既臨溽暑方甚睠兹縲繫深用哀<lb/>
矜宜令有司限詔到日其囚人枷械囹圄户庭吏每五<lb/>
日一檢視灑掃蕩洗務在清潔貧無所自給者供給飲<lb/>
食病者給醫藥小罪即時決遣重繋無有淹滯太宗太<lb/>
平興國六年詔當鑠石流金之候在黄沙聚棘之中亦<lb/>
有灑掃供饌之文雍熙三年四月詔曰當此炎蒸之際<lb/>
念其縲絏之人宜伸欽恤之文庶協長嬴之候宜令諸<lb/>
道州府軍監縣等凡禁繫之所竝須灑掃牢獄供給漿<lb/>
飲械繫之具皆令潔淨疾病者為致醫療供送飲食畫<lb/>
<pb n="KR4d0243_SBCK_069-8b"/>
時傳送無令邀難減剋無家屬者官給口糧合歸法者<lb/>
侯處㫁之時給與酒食小罪逐旋決遣大罪窮究其情<lb/>
無致淹延以稱朕意蓋又加詳矣自是每嵗首夏下詔<lb/>
恤刑遂為定制真宗大中祥符仁宗慶歴皆有詔㫖而<lb/>
條約大率如開寳雍熙之詔乃知此二敕書實本朝之<lb/>
家法累聖遵行尤以炎蒸為念肆我主上當盛暑時臨<lb/>
軒疏決分命諸道慮囚悉如故典至開禧二年復因論<lb/>
囚又命提㸃刑獄使者仲冬巡歴如仲夏之法每嵗必<lb/>
再舉行又命御史劾其不䖍者欽恤之恩又益廣矣鈞<lb/>
<pb n="KR4d0243_SBCK_069-9a"/>
蜀人也禔身肅括持心篤厚行其所學不苟于職朝譽<lb/>
藹然力求外補今為潼川憲使奉訓詞之丁寧寳前朝<lb/>
之敕書宣揚徳意于萬里之外使逺民自以不寃如在<lb/>
畿甸真可以仰副臨遣之意矣<lb/>
　　恭題向公起所蔵仁宗宸翰<lb/>
臣頃見故祕書省正字陳師道跋修起居注江休復之<lb/>
孫端禮所蔵仁宗皇帝御書善法刑政四字又言其璽<lb/>
文曰帝籙竊疑其不倫後見昭陵他刻正用此印臣尋<lb/>
攷之其字曰　蓋古文筆字也出義雲章始知師道誤<lb/>
<pb n="KR4d0243_SBCK_069-9b"/>
以為籙字爾宻州觀察使贈太尉向恵節公傳範蒙賜<lb/>
以飛白帝筆二大字七世孫新知桂陽軍臨武縣公起<lb/>
刻于石以示臣雲漢昭回不容繪畫敢以舊聞再拜書<lb/>
于下方<lb/>
　　恭題趙時穆家藏兩朝賜碑<lb/>
臣三造朝行四官玉牒凡聖語御筆在法當書嘗預修<lb/>
仁宗皇帝朝玉牒十年求所謂二者絶無而僅有有則<lb/>
必謹書之蓋以臨朝淵黙㡬欲無言雲漢之章尤不輕<lb/>
畀有如尹孝齊公叔充乃獨蒙忠孝之褒則其賢行眞<lb/>
<pb n="KR4d0243_SBCK_069-10a"/>
可以信後世矣三子決科神宗皇帝又寵異之益彰麟<lb/>
趾之慶君子之澤流衍至今五世孫剡夫與其子時穆<lb/>
以家蔵二碑示臣端拜敬誦仰歎累朝崇篤親賢之盛<lb/>
事孝齊公立身訓子之懿美一時名公或序或議雄文<lb/>
相照碑製古雅書札精到抑以窺見承平文物之大㮣<lb/>
竊攷印章左曰帝人所易識右曰筆義雲章中古字也<lb/>
昭陵多用此印退傳張文懿公士遜富蔵書畫友正能<lb/>
世其家擅書名有晉宋風度此二碑皆其竒畫世所罕<lb/>
見友正不仕故銜中無職守養髙故第中三數十年非<lb/>
<pb n="KR4d0243_SBCK_069-10b"/>
孝齊公父子之賢且厚未易得其書丹也剡夫寓四明<lb/>
有鄉曲之譽時穆登世科為開化尉奕奕佳公子也其<lb/>
益寳蔵以無忘先朝先世之典訓<lb/>
　　恭題神宗賜沈括御札<lb/>
臣仰惟神宗皇帝經略西事纎悉周宻萬里風烟俱入<lb/>
長算時四明沈公括帥鄜延閲月纔十有六承宻詔至<lb/>
二百七十三道元祐編裕陵御集悉已上送官此祕貯<lb/>
所存者盡元豐五年十月蓋以永樂事而公亦歸矣臣<lb/>
頃在都下嘗恭覩宣諭楊公繪宸翰筆法與此卷絶類<lb/>
<pb n="KR4d0243_SBCK_069-11a"/>
倉猝戒諭邊臣而字體莊重廟謨逺矣再拜欽歎謹識<lb/>
于後視張丞相魏公浚潭州舊題恰六十年矣<lb/>
　　恭題徽宗賜沈晦御詩<lb/>
宣和六年御試䇿問非舉子所能條對惟胥山沈公晦<lb/>
以軼羣之才精通象數借箸籌之一揮數千萬言炳如<lb/>
也祐陵喜于得人聞喜宴以御詩寵之雲章昭回具在<lb/>
金花箋上至今如新勢欲飛動是時以貢士人衆特添<lb/>
省額一百人廷試士子至八百有五人文物盛一時沈<lb/>
氏其世世寳之使後來者猶得以想見承平氣象胥山<lb/>
<pb n="KR4d0243_SBCK_069-11b"/>
遭時多艱不得躋時于舜禹之前能捐軀盡瘁于干戈<lb/>
搶攘中而去就出處卒保名節褎然舉首可謂不負徽<lb/>
皇知人之哲矣<lb/>
　　恭題宇文紹節所藏徽宗御書修禊序<lb/>
臣嘗觀蘭亭修禊序草本流傳千載唐太宗求之尤勤<lb/>
自謂心慕手追一人而已唐人作字無不效之者故南<lb/>
唐後主謂善法書者各得右軍之一體若虞世南得其<lb/>
美韻而失其俊邁歐陽詢得其力而失其温秀褚遂良<lb/>
得其意而失其變化薛稷得其清而失于窘拘顔真卿<lb/>
<pb n="KR4d0243_SBCK_069-12a"/>
得其筋而失于麤魯栁公權得其骨而失于生獷徐浩<lb/>
得其肉而失于俗李邕得其氣而失于體格張旭得其<lb/>
法而失于狂獨獻之俱得之而失于驚急無藴藉態度<lb/>
觀此言則是終無有得其全者恭惟徽宗皇帝天縱多<lb/>
能游心六藝筆力超邁髙掩前古自出機杼真書禊序<lb/>
于青繒中雖曰出于薛稷而楷法精妙何止青出于藍<lb/>
而已臣世受國恩先臣大父<hi>某</hi>受不世之知俾守四明<lb/>
鄉郡者㡬五年寵光狎至細書方國之賜聮翩而下雖<lb/>
遭兵燬遺刻猶有存者兹焉恭覩簽書樞宻院事紹節<lb/>
<pb n="KR4d0243_SBCK_069-12b"/>
家蔵御書真蹟昭回之光照耀凡目感歎不足謹流涕<lb/>
再拜書于左方歸其書于宇文氏<lb/>
　　恭題徽宗賜張繼先御詩<lb/>
嘉定五年嵗在壬申郊祀慶成中外交賀迺季冬甲午<lb/>
皇帝恭謝太一宫臣扈駕陪班既已竣事知宫事髙士<lb/>
臣易如剛以所蔵徽宗皇帝賜虚靖先生張繼先詩翰<lb/>
示臣且求跋其後竊惟漢天師道成于蜀而教傳于龍<lb/>
虎山至三十代而虚靖出仙姿絶人道術驚世人謂天<lb/>
師復生誠不為過祐陵親御詞翰爛然如新再拜仰瞻<lb/>
<pb n="KR4d0243_SBCK_069-13a"/>
盪耀凡目勒之堅珉以鎮名山已為晚矣嗚呼人知祐<lb/>
陵之崇道教不知仁心實本乎為民人知虚靖之仙去<lb/>
而蜀之青城猶有見之者此詩尤不可以無傳也<lb/>
　　恭題欽宗御畫十八學士圖<lb/>
唐文皇十八學士猶在秦府蓋武徳四年也仰惟欽宗<lb/>
皇帝毓徳春宫以仁孝恭儉聞天下手臨舊畫而又親<lb/>
灑宸翰以誌之誠有慕于貞觀之盛也臣嘗觀後周光<lb/>
禄丞杜良作文皇畫像記曰太宗已定天下而髙祖已<lb/>
登九五矣太宗于閭閻疾瘼干戈勤勞且盡知之于仁<lb/>
<pb n="KR4d0243_SBCK_069-13b"/>
義之治興太平極治之功容或有未究焉耳既作文學<lb/>
館延四方英俊講貫紬繹薫陶耳目者莫非帝王之事<lb/>
彼十八登瀛人必曰為如是事而治為如是事而亂以<lb/>
太宗之明刻記于心肯圖衰亂乎一意于求治而已仁<lb/>
鑪義鞴道薪徳火日往月來就聖神之模其為宗廟社<lb/>
稷生靈者炳焉與三代無以異矣故太宗之功烈自漢<lb/>
髙以降莫之與敵十八人之力也此眞得太宗之意嗚<lb/>
呼欽宗游戲翰墨而為此固為萬世法由今觀之豈不<lb/>
為臣子萬世之痛哉抑聞後世人君能用材者無如太<lb/>
<pb n="KR4d0243_SBCK_069-14a"/>
宗然許敬宗乃得預議者謂如摘瓜手耳取之既多其<lb/>
中不容無濫此又足為世戒故併載之<lb/>
　　恭題髙宗賜胡直孺御札<lb/>
髙宗皇帝垂精翰墨始為黄庭堅書今戒石銘之類是<lb/>
也偽齊尚存故臣鄭億年輩宻奏豫方使人習庭堅體<lb/>
恐緩急與御筆相亂遂改米芾字皆奪其真嘗覩寫詩<lb/>
自周南至商頌全袠上有帝筆印記天縱多能人固莫<lb/>
及聖度恢然其視使臣下為拙筆書者霄壤矣<lb/>
　徐俯及洪芻兄弟皆庭堅外甥有酷似之稱俯題雙<lb/>
<pb n="KR4d0243_SBCK_069-14b"/>
　廟詩有云向使不死賊未必世能容不惟自巡逺以<lb/>
　來未有此論蓋亦隠永樂之痛庭堅亟稱之且勉諸<lb/>
　洪進步非此舅安得此甥也然卒致大用殆亦不喜<lb/>
　劉蕡之助云<lb/>
　　恭題髙宗賜陳正彚御札<lb/>
陳瓘之在四明遣正彚往浙西過杭州遽告變蔡京既<lb/>
得其情必欲寘之死地又欲併以此殺瓘既就逮瓘以<lb/>
勁言得免猶謫通州故其放還謝表云狐突教子素存<lb/>
不二之風曽參殺人寧免至三之惑又云海島萬里不<lb/>
<pb n="KR4d0243_SBCK_069-15a"/>
如無子之無憂淮壖一身彌覺有生之有患徽皇聰察<lb/>
僅得貸正彚之死既至沙門無復歸望島上巡檢知其<lb/>
為名家子招致館下又有神祠甚靈嘗謁之卜以桮珓<lb/>
且曰若得生還求百聖珓擲之至百皆然未㡬欽宗即<lb/>
位召歸而瓘已下世痛不及見遂得心疾上殿已不能<lb/>
對賜以名方猶傳于世髙宗眷遇又如此擢其子大方<lb/>
為郎瓘之孫大年實正由之子也為臣家壻故得聞其<lb/>
詳謹書之以補衆人之未及者<lb/>
　　恭題汪逵所蔵髙宗宸翰<lb/>
<pb n="KR4d0243_SBCK_069-15b"/>
　　　紹興五年御書廷試䇿問<lb/>
髙宗皇帝踐阼之九載當紹興五年嵗在乙夘二月車<lb/>
駕始自平江還臨安八月癸亥䇿士于行在所射殿時<lb/>
敵兵敗退厲精求治親御翰墨咨以當世之急務一士<lb/>
條對剴切褎然為舉首則信之汪洋也自幼天資髙邁<lb/>
十行俱下筆力絶人其在布衣名已聞于當世臚傳第<lb/>
一年始十有八聖意寤寐英傑得之喜甚且曰惟昭陵<lb/>
天聖八年王拱辰魁多士年實相似賜名應辰誠為儒<lb/>
林盛事既負重名益進于學八年為祕書省正字尋以<lb/>
<pb n="KR4d0243_SBCK_069-16a"/>
論和議不合權臣惡其不附己屢擯于外㡬二十年而<lb/>
其學沛然莫禦更化之明年始入為吏部郎望臨一時<lb/>
自爾入從出藩四方以其出處為世輕重位雖止于内<lb/>
相文昌用不盡其學至今學者尊敬真有泰山北斗之<lb/>
望可謂不負親擢矣公之次子逵能繼世科恪守家法<lb/>
仕為吏部尚書太子詹事博學多識綽有父風一日謂<lb/>
臣鑰曰先公所試䇿問思陵御墨既傳于外得為私蔵<lb/>
禁中裝潢亦非人間所及是殆天賜以為家寳也其為<lb/>
逵識之臣鑰再拜聳觀歎仰驚眩前所未覩竊惟國家<lb/>
<pb n="KR4d0243_SBCK_069-16b"/>
三年一廷試士子固必有首選惟此舉䇿問既出奎畫<lb/>
下寵多士雲漢昭回照耀編簡汪公一代真儒魁天下<lb/>
今賢嗣又得真蹟蔵弆以詔将來光明俊偉未有如此<lb/>
者其家法書甚富此特為希世之遇雖夏之琱戈商周<lb/>
鼎彛款識甚髙古者亦當在下風矣謹識于後而歸之<lb/>
公少名師閔故字孝伯既得賜名丞相趙鼎字之以聖<lb/>
錫云<lb/>
　　　御書中庸篇<lb/>
髙宗皇帝自履大位時當艱難無他嗜好惟以翰墨自<lb/>
<pb n="KR4d0243_SBCK_069-17a"/>
娱始為黄庭堅書改用米芾動皆逼真至紹興初専倣<lb/>
二王不待心慕手追之勤而得其筆意楷法益妙五年<lb/>
䇿士首得汪應辰九月十九日言者乞依雍熙故事賜<lb/>
新進士儒行篇以勵士檢有㫖仍添賜中庸送祕書省<lb/>
校勘正字張㟸校中庸篇髙閌校儒行篇二十二日閌<lb/>
入奏儒行雖間與聖人之意合而其詞夸大類戰國縱<lb/>
横之學蓋漢儒雜記決非聖人格言欲望止賜中庸一<lb/>
篇庶㡬學者得知聖學淵源而不惑于偏邪駮雜之見<lb/>
上可其奏御書中庸以十月四日賜之仰惟思陵書六<lb/>
<pb n="KR4d0243_SBCK_069-17b"/>
經以幸承學之士此固餘事然中庸無慮三千五百餘<lb/>
字萬㡬至煩而挾日之間書就終篇書生勤篤者亦安<lb/>
能及此尊經崇儒之意眞可為萬世法時趙鼎為左僕<lb/>
射例得墨蹟為家蔵仍摹刻分賜鼎晚謫海上而素重<lb/>
應辰遺言以此卷歸汪氏應辰次子逵既以御題示臣<lb/>
併示此卷可謂汪氏二寳矣髙宗夀考遐不作人鳶飛<lb/>
魚躍儒風日盛中興之業實本于此應辰上不負天子<lb/>
下不負所學躬行直道以終其身以及子孫君臣際遇<lb/>
猗歟盛哉流傳千載何止一時之榮也<lb/>
<pb n="KR4d0243_SBCK_069-18a"/>
　　恭題孝宗御書心經<lb/>
淳熙十四年嵗在丁未孝宗皇帝元命之年也十月二<lb/>
十二日㑹慶聖節親灑翰墨書心經于禁中觀堂先是<lb/>
上天竺山再建觀堂既成住山妙珪求記于臣嘗既登<lb/>
之石矣嘉定二年孟夏之十日珪又來言蒙皇帝賜以<lb/>
孝宗所書真蹟願得跋語併刻之山中臣仰惟孝宗皇<lb/>
帝聖學髙明度越前古是時在位已二十有六年不倦<lb/>
于勤治體已定而進徳不已退朝餘暇游心内典深味<lb/>
禪悦毗盧五千餘卷而此經獨名以心蓋千經萬論之<lb/>
<pb n="KR4d0243_SBCK_069-18b"/>
至要也列聖在御相傳以仁忠厚積累福祚延永蘇軾<lb/>
有云惟佛與佛乃識其真臣謹齋祓書于下方以詔後<lb/>
世<lb/>
　　恭題曹勛所蔵迎請太后回鑾圖<lb/>
臣嘗恭讀光堯太上皇帝宸翰稱譙公歴事四朝盡瘁<lb/>
國事始終一節夷險不渝且言令請太后天眷至金主<lb/>
前宣予孝思使彼感動俾予母子如初恭惟太上皇帝<lb/>
睿性仁孝天地助順以遂長樂之歡而乃推功臣下堯<lb/>
言炳然亦惟譙公忘身徇主有以得此也臣自為兒時<lb/>
<pb n="KR4d0243_SBCK_069-19a"/>
聞臨平道中太后回鑾之盛恨不身見之暨官玉牒預<lb/>
聞史事纔得窺一二今從譙公家獲覩迎請圖丹青煥<lb/>
爛賦篇贍蔚然後一時慶事歴歴在目敬拜歎仰嗚呼<lb/>
休哉夫以譙公功成之初乞身退歸無一毫矜伐意此<lb/>
圖之作非欲自明其功蓋所以發揮太上皇帝聖孝之<lb/>
蹟過于方册逺矣是豈惟其家所當寳蔵後之太史氏<lb/>
尚有取于斯焉<lb/>
<pb n="KR4d0243_SBCK_069-19b"/>
</p>
<p>
攻媿集卷六十九<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_070-1a"/>
攻媿集卷七十<lb/>
　　　　　宋　樓　鑰　撰<lb/>
　題跋<lb/>
　　跋王順伯所蔵二帖<lb/>
　　　鍾繇力命表<lb/>
始順伯示余以定武蘭亭序書賜官奴樂毅論余謂小<lb/>
字無以復加矣順伯笑曰未也又有邁此者乃出鍾繇<lb/>
力命表諦觀久之心為之醉字畫精到乃至是乎順伯<lb/>
博雅好古蓄石刻千計單騎賦歸行李亦數篋家蔵可<lb/>
<pb n="KR4d0243_SBCK_070-1b"/>
知也評論字法旁求篆隸上下數千載衮衮不能自休<lb/>
而一語不輕發先鍾後王字家固有定論以此三者坐<lb/>
判優劣豈為知者道耶<lb/>
　　　定武修褉序<lb/>
順伯好石刻成癖蘭亭善本收至三四未已余家無一<lb/>
名帖心顧好之把玩不忍去手雖未若順伯之膏肓然<lb/>
疾在腠理矣豈所謂不治將深者耶<lb/>
　　跋秦淮海帖<lb/>
山谷晚游浯溪題詩磨崖碑後見少㳺所書文潛詩嘗<lb/>
<pb n="KR4d0243_SBCK_070-2a"/>
恨其已下世不得妙墨刊石間時少㳺醉卧古藤下未<lb/>
久也而山谷老人已有此恨矧今相去幾百年此帖灑<lb/>
然如新得而讀之寧不感歎<lb/>
　　書仰孝子行實後<lb/>
先生孝行出于至誠本不求人之知清朝官之以風厲<lb/>
天下而後先生之名顯永嘉名臣輩起為浙河東西冠<lb/>
嘉遯之士至行卓然必有繼先生者第其深處巖谷不<lb/>
求聲稱故潜徳幽光未之或發鑰不肖願與邦人訪之<lb/>
聞于州于部使者于朝廷使此邦之風義益髙而先生<lb/>
<pb n="KR4d0243_SBCK_070-2b"/>
之名不孤不亦可乎<lb/>
　　跋陳氏續蒙求<lb/>
徐堅作初學記中山劉子儀愛其言曰非止初學可為<lb/>
終身記此書出入史傳援據精確何止應童蒙之求耶<lb/>
　　跋呉生畫卷<lb/>
　　　李廣射虎<lb/>
史言將軍射沒鏃謂沒矢者殆未必然臨右北平盛秋<lb/>
匈奴避之畫不能真似尚可想見也神氣如此而恂恂<lb/>
如鄙人此所以為李將軍耶<lb/>
<pb n="KR4d0243_SBCK_070-3a"/>
　　　山水平逺<lb/>
延陵生丹青無不工適興作山水尤深逺有意趣宦游<lb/>
三載歸心蕩摇渡口喚舟殆屬夢境<lb/>
　　跋韓幹馬<lb/>
舊讀坡翁詩恨未見此畫今日得之便覺詩畫互相映<lb/>
發此詩此畫誰當看豈無所待耶<lb/>
　　跋徐薦伯横槊醉藁<lb/>
上馬能撃賊下馬作露版古人惟以許傳修期薦伯儒<lb/>
者由右學以奮論議慷慨談兵如流擊賊何足言讀其<lb/>
<pb n="KR4d0243_SBCK_070-3b"/>
詩頓挫清厲有壯士横槊之氣倚馬而作露版有餘矣<lb/>
修期何人哉<lb/>
　　跋徐子由菊坡圖<lb/>
徐君傲睨菊坡不復出仕故其樂同彭澤令少日便賦<lb/>
歸而三徑已就荒松菊僅有存者則夫火馳宦途碌碌<lb/>
忘返之士顧有一適如君者耶<lb/>
　　書元章簡公神道碑後<lb/>
章簡公名徳隆重詞章典裁蓋平昔之所慕者兹來佐<lb/>
州披圖牒訪故迹始知甓城牐門疏河建隆梁以為此<lb/>
<pb n="KR4d0243_SBCK_070-4a"/>
邦無窮之利者皆公之力曽孫康曽適為監征叩其家<lb/>
世始得碑銘而讀之益加歎仰若蘇魏公之雄文韓南<lb/>
陽之竒畫又皆可寳也<lb/>
　　跋任氏香圓記<lb/>
齊晉安王以蓮華供佛願竟齋不萎七日齋畢華更鮮<lb/>
紅視甖中稍有根鬚史稱其孝感然猶藉于水也香圓<lb/>
垂之空中而敷華結實可謂異事此理殆未易致詰輕<lb/>
下注脚卻成蹉過<lb/>
　　跋王清叔畫卷<lb/>
<pb n="KR4d0243_SBCK_070-4b"/>
　　　㫁崖小枯木<lb/>
醒菴古木大似梁鵠書有劒拔弩張之氣<lb/>
　　　全幅枯木<lb/>
此幅筆勢尤瓌壯雜之文湖州射澤中未易辨也<lb/>
　　　横披山水<lb/>
觀此圖當作烟雨半開登高臨逺時想苟求形似便失<lb/>
妙意要不可以畫家三尺繩之<lb/>
　　跋霍氏球川圖<lb/>
霍君來為赤城理官垂去矣益不得志書銜袖過余曰<lb/>
<pb n="KR4d0243_SBCK_070-5a"/>
漫仕三年不逢已知圖家之球川得名勝詞翰盈巨軸<lb/>
以此西歸賢于薦書逺甚余頗愛其言展卷久之字呼<lb/>
曰子登宦情如水而家居勝絶乃爾君之歸似晚矣他<lb/>
日有客道南蘭陵捨舟金斗門外徑造竹所者必我也<lb/>
君其容之乎<lb/>
　　　跋王少保行述<hi>肅公父參政敏</hi>
士夫以重名致大位雖才業足以自奮要其先必有所<lb/>
自來而積善累功之人亦往往取必于後參政一代偉<lb/>
人恨生晚不及見得此書于公之仲子始知自無怨公<lb/>
<pb n="KR4d0243_SBCK_070-5b"/>
以還世有隠徳遂為名臣大家天之報施端不偶然後<lb/>
來者又堅肯堂之志湯湯淮流寧有既耶<lb/>
　　跋丁端叔所藏鼎彛款識<lb/>
右商周以來鼎彞尊鬲等八十有六予㳺南蘭陵從丁<lb/>
端叔借觀商周逺矣器之存于今者蓋寡識者望而知<lb/>
之以為商質周文世愈逺則文愈簡然周器亦有甚簡<lb/>
者不知何以别其非商也盤誥詰曲聱牙商周皆然其<lb/>
他訓誥誓命之文初不相逺者商頌雖止五篇求其體<lb/>
製比之清廟維清之詩加詳焉豈高識者它有見于此<lb/>
<pb n="KR4d0243_SBCK_070-6a"/>
耶古人不可復見而得其器器又不可得有乃摹取款<lb/>
識之文茫昧難讀顧有何好而深好之是殆難與不知<lb/>
者道也<lb/>
　　跋陳忠肅公表藁<lb/>
范忠宣晚年益以天下自任尤留意人材或問其所儲<lb/>
蓄為今日用者曰陳某又問其次曰陳某自好蓋言忠<lb/>
肅公可以獨當天下之重也宣和末年或問游公察院<lb/>
以當今可以濟世之人曰陳了翁其人也元城先生嘗<lb/>
因公病勉以醫藥自輔天下將有賴于公當力加保養<lb/>
<pb n="KR4d0243_SBCK_070-6b"/>
以待時用讀公表藁及紙尾數語氣凜然如生折而不<lb/>
撓有大臣之風三公真知言哉<lb/>
　　跋百醉老人詩<lb/>
百醉老人詩追七子凌鮑謝諸公論之已詳逰别圃有<lb/>
句云中原戎馬場故國虎狼窟言歸成黙傷念之中心<lb/>
慄鑰讀而悲之此詩人黍離之歎少陵一飯不忘君之<lb/>
意也百醉間一醒豈真醉耶<lb/>
　　跋史魏公與心聞禪師帖<lb/>
太傳史魏公得法于心聞愛其子孫至今不忘明書記<lb/>
<pb n="KR4d0243_SBCK_070-7a"/>
其從孫也持魏公書偈來讀之益信二老相得之深傳<lb/>
播叢林又為裴相國與黄蘗禪師添一重公案<lb/>
　　跋趙清憲公遺事<hi>挺之傳謚清憲與趙抃異案憲一本訛獻攷宋史趙</hi>
右丞相清憲趙公遺事其孫誼録以示鑰遂獲窺先正<lb/>
之風烈嗚呼建中靖國初徽皇鋭意于治親擢公為御<lb/>
史中丞裕陵人物之舊收用無餘黨論雖興猶有如公<lb/>
者屹立于諸公中讒謗競起而主意不移維持國是尚<lb/>
有賴焉使左右皆薛居州事寧至此耶三讀遺編為之<lb/>
感涕<lb/>
<pb n="KR4d0243_SBCK_070-7b"/>
　　跋戴伯與石屋詩卷<lb/>
莊子秋水篇言埳井之蛙擅一壑之水陸士龍逸民賦<lb/>
富貴者是人之所欲而古之逸民輕天下細萬物而欲<lb/>
専一丘之歡擅一壑之美半山詩曰穰侯久擅闗中政<lb/>
長恐諸侯客子來我亦暮年専一壑忽逢車馬便驚猜<lb/>
蓋用其語語則工矣惜乎其不大也石屋之勝余未及<lb/>
識伯與以妙思尋幽而無専擅之意思與好事者共之<lb/>
豈不宏哉<lb/>
　　跋劉杼山帖<lb/>
<pb n="KR4d0243_SBCK_070-8a"/>
先子嗜書如嗜芰平生富蔵名流翰墨而獨謂杼山先<lb/>
生之書光前絶後尤袐寳之鑰自遭家艱文字散落惟<lb/>
此二番宛然巾箱中疑有神物為䕶持焉謹帛其縵而<lb/>
新之以續先子之志<lb/>
　　跋朱灊山自撰墓誌<lb/>
灊山先生少年以詞藻表見一世士林傳誦追配前良<lb/>
銘中之文如霜降水落掃盡翰墨餘習非飽諳世故晚<lb/>
歲見道不及此尚何疑于死生之際哉<lb/>
　　跋徐狀元<hi>奭</hi>祥符五年敕牒<lb/>
<pb n="KR4d0243_SBCK_070-8b"/>
歐陽公歸田録載真宗好文雖以文辭取士然必視其<lb/>
形神器識或取其所試文辭有理趣者徐公鑄鼎象物<lb/>
賦云足惟下正詎聞公餗之欹傾鉉乃上居實取王臣<lb/>
之威重以為第一嗚呼公之擢舉首逺業已見于此非<lb/>
徒為偶儷之工祖宗之取人如是宜乎名臣之衆多也<lb/>
　　跋楊伯子詩巻<lb/>
平生未識誠齋而多見其詩每深向若之歎璘師示以<lb/>
此卷讀之灑然知其為誠齋之子也筆力駸駸真逼人<lb/>
哉<lb/>
<pb n="KR4d0243_SBCK_070-9a"/>
　　跋秦淮海戒殺帖<lb/>
秦淮海妙墨前輩所推余頃得此本愛玩不能去手時<lb/>
在校官念此邦日事鮮食物命不可勝計欲傳于人未<lb/>
暇也兹來假守遂登之石釋氏戒殺誠是而言之太過<lb/>
不若逺庖厨之言為適中然則何取于此嘗感汝南周<lb/>
顒之言曰變之大者莫過死生生之所重無逾性命性<lb/>
命之于彼極切滋味之在吾可賖讀者宜動心焉<lb/>
　　跋鄭屯田<hi>鍔</hi>蓬萊山詩<lb/>
先生風神蕭散肺腑清徹不以事物自嬰故出語輒驚<lb/>
<pb n="KR4d0243_SBCK_070-9b"/>
人晚歸自道山來賦此詩未幾遂仙去元丞相微之云<lb/>
我是玉皇香案吏謫居猶得小蓬萊先生殆是耶<lb/>
　　跋杜祁公草書詩<lb/>
鑰在郡庠直舍時薛君文老以近鄰相過出杜祁公草<lb/>
書雲詩嘗跋之云歐陽公答祁公惠詩言無俗韻清而<lb/>
勁筆有神鋒老更竒二寳收藏傳百世豈惟榮耀詫當<lb/>
時薛君所蔵詩雖出于唐人而草聖則公真蹟也歐陽<lb/>
公二寳君得其一矣兹遂登之于石<lb/>
　　跋薛士隆所撰林南仲墓誌<lb/>
<pb n="KR4d0243_SBCK_070-10a"/>
淳熙四年冬鑰備員敕局陳君舉任太學録官居相鄰<lb/>
一日同林伯順大備相過愴然曰薛寺正之亡吾儕之<lb/>
所痛也嘗為伯順求先銘于寺正書以古篆恐其難辨<lb/>
又作楷法于後已授我而亡之矣後從薛氏子沄得其<lb/>
藁茫不知何語子能辨之否鑰不善篆而素好之一見<lb/>
纔識十二三餘皆竒古難知白仲氏故嚴州使君相與<lb/>
徧閲字書攷究幾月而後盡得之寺正于書無不讀耽<lb/>
玩鍾鼎古文搜竒抉怪凡易識者多不用古文所無間<lb/>
以小篆補其闕真好古哉君舉伯順得之喜甚又十二<lb/>
<pb n="KR4d0243_SBCK_070-10b"/>
年假守東嘉二君來見曰寺正所授真篆二本後得之<lb/>
故書中取以校昔所攷無差者併爲刊石以授伯順使<lb/>
寳之以成其志以存寺正之遺蹟抑以見吾兄弟用心<lb/>
之勤俯仰皆有感焉始伯順葬父于金舟如寺正之志<lb/>
後以五年九月壬申改葬于親仁鄉龍門山合其母陳<lb/>
氏云<lb/>
　　書周禮井田譜<lb/>
㑹稽夏君林以篤學名于鄉紹興間有旨郡給筆札録<lb/>
其所著書以進郡出錢百萬就姚江置局謄寫幾千卷<lb/>
<pb n="KR4d0243_SBCK_070-11a"/>
春秋易有解律歴有書余從其孫壻袁起宗鼎得其周<lb/>
禮井田譜讀之井田之廢久矣林勲本政書最為有志<lb/>
于古然僅載田制他書亦未有如此之詳且明者井邑<lb/>
丘甸寓兵于農凡出于井田者無不毫分縷析又皆圖<lb/>
以示人如指諸掌文中子曰如有用我者當執周禮以<lb/>
往其講之熟矣事大體重固非歲月可為惟仁政必自<lb/>
經界始此先王經國之本也故為廣其傳思與學者共<lb/>
講之刋既就錢文季文子指其間有不合者胡太初宗<lb/>
亦相與講明而黄君毅又作問答一卷皆有益于書陳<lb/>
<pb n="KR4d0243_SBCK_070-11b"/>
君舉許以序引自湖南逺寄詞雄義渾尤為著明遂併<lb/>
刻之惟文子之説以俶裝薄遽不及附見當俟他日夏<lb/>
君年八十餘無一日不著書其精且博如此以上書補<lb/>
官一試吏而止不得少見于施用為可憾云<lb/>
　　跋諸名公翰墨<lb/>
　　　　韓魏公　司馬公　王文公　韓康公<lb/>
　　　　富韓公　文潞公　王宣徽　晏元獻<lb/>
　　　　陳文惠　韓南陽<lb/>
　右諸名公翰墨米寳晉題跋過江以來鮮有之或謂得<lb/>
<pb n="KR4d0243_SBCK_070-12a"/>
之揚州擾攘中蓋故家物眞可寳也司馬公書必施于<lb/>
所尊其論出處大致凜然不可奪晏元獻屬其弟于人<lb/>
以為不可温顔兹非前輩之言耶是時士夫書必以小<lb/>
紙圓緘故多用圓印而書無摺痕禮簡而意厚字畫又<lb/>
不苟類可傳後今世専以録子往來語多浮溢紙尾書<lb/>
銜全是吏牘體雖有詞翰之工欲襲藏之終覺不韻重<lb/>
可歎也<lb/>
　　跋汪季路所蔵書畫<lb/>
　　　徐騎省篆項王亭賦<lb/>
<pb n="KR4d0243_SBCK_070-12b"/>
舊見岸老筆談載騎省竵匾之説近有敷原王季中彦<lb/>
良實襄敏諸孫余及見其暮年嘗問古人篆字真蹟何<lb/>
以無燥筆季中笑曰罕有問及此者蓋古人力在<graphic n="KR1266" url="https://raw.githubusercontent.com/kanripo/KR-Gaiji/master/images/KR1266.png" mimeType="image/png"/>不<lb/>
盡用筆力今人以筆爲力或燒筆使秃而用之移筆則<lb/>
墨已燥矣今觀此軸信然子孫非不甚工惜其自壊家<lb/>
法反以端直姿媚售一時後進競倣之古意頓盡但可<lb/>
爲知者道耳<lb/>
　　　龍眠九歌圖<lb/>
三閭大夫見楚先王廟圖畫古聖賢怪物而作天問龍<lb/>
<pb n="KR4d0243_SBCK_070-13a"/>
眠讀九歌而為之圖一段風流視楚人何逺<lb/>
　　　王晉卿江山秋晚圖<lb/>
宋大夫聞襄王之夢孫興公見天台山圖皆想像為之<lb/>
賦文章之妙如此若丹青非親見景物則難為工晉卿<lb/>
固自名勝然方其以金狨㳺冶都城嫩寒中安知江山<lb/>
秋晚時事不有南州之行寧能盡寫浩然詞意耶<lb/>
　孫浩然詞云一帶江山如畫景物向秋蕭灑水浸碧<lb/>
　天何處㫁霽色冷光相射橘樹蓼花洲掩映竹籬茅<lb/>
　舍天際客帆高挂烟外酒旗低亞多少六朝興廢事<lb/>
<pb n="KR4d0243_SBCK_070-13b"/>
　盡入漁樵閒話悵望倚層樓紅日無言西下<hi>亭燕右離</hi>
　　跋元豐八年進士小録<lb/>
先祖少師以是年登科為三等第十人建炎中金兵至<lb/>
四明諸父倉猝避難室廬遭燬故物一不遺章公擇申<lb/>
公子也實為同年生其孫澥與鑰同登隆興元年進士<lb/>
科家蔵此書至紹熙改元始得傳録以篤年契以示後<lb/>
人是時當泰陵在諒闇貢闈既試而火時有狀元焦之<lb/>
謡已而果然嘗聞之長老焦之文精而麗亞魁劉公之<lb/>
文渾然天成主文争或不勝則曰魁恐終非逺器焦竟<lb/>
<pb n="KR4d0243_SBCK_070-14a"/>
不及禄而劉遂為近臣是書大略與今日相似而不同<lb/>
者九終牓無一宗子蓋天族未有試進士者任子當有<lb/>
自鎖試進亦不見一人既無廷試止書第一第二等期<lb/>
集所供職纔二十五人卷首止以二版書雜事試官書<lb/>
知舉而不及參詳以下猶有明經科謝恩延和殿賜優<lb/>
牒于崇政殿門外又不曉優牒之義四月二十九日奏<lb/>
號五月二十日御史拆卷封三日奏名六日奉敕放榜<lb/>
此皆事之變汪公澥職糾彈秦公觀掌牋奏兹又一時<lb/>
之盛也<lb/>
<pb n="KR4d0243_SBCK_070-14b"/>
　　書張武子詩集後<lb/>
武子拱人也父避地南來往返明越遂家于明隆興初<lb/>
與余為同年生自爾益相好人物髙勝筆力可畏非敢<lb/>
以友友也不幸齎志而歿吾黨共哀之其季以道裒詩<lb/>
二編期以行逺遂初尤貳卿為之序以道示余泣且言<lb/>
曰尤公知吾兄之詩而不深知其平生知平生者惟子<lb/>
爾更為我言之余曰尚忍言哉武子天資絶髙少以流<lb/>
寓名薦書文已怪怪竒竒或誚之笑曰吾寧僻無俗寧<lb/>
怪無凡此意卒不變然亦以此不偶閒居好與諸禪逰<lb/>
<pb n="KR4d0243_SBCK_070-15a"/>
佛日宏智皆入其室穎悟超卓學亦與之大進結交老<lb/>
蒼聞見多前輩事聴之使人忘倦丞相壽春魏公作尉<lb/>
姚江一見君竒之君亦歸心投以詩曰願同丑萬輩終<lb/>
老孟子門後二十年試南宫魏公得其三䇿心知為武<lb/>
子之文袖以見知舉張公真定曰適得一卷舍人如欲<lb/>
取時文則不敢進果欲得士人否張公曰吾嘗言寧取<lb/>
有瑕玉不欲取無瑕石讀之以為佳魏公曰此某故人<lb/>
張某之文也舍人異而記之比掲牓驚謂魏公曰果張<lb/>
某也魏公罷相居小溪山中武子日從之㳺如裴迪之<lb/>
<pb n="KR4d0243_SBCK_070-15b"/>
在輞川兩仕都城司糴于外司帑于内皆甚劇泊然如<lb/>
在山林苟非所知雖貴而欲見不造也平時若不以事<lb/>
物自嬰而官業井井可觀惜乎不見用惟詩傳于江湖<lb/>
間爾余嘗跋其詩卷云與武子評詩謂當有悟入處非<lb/>
積學所能到也君讀之以為得我意嘗曰山谷晚年詩<lb/>
皆是悟門愛其金狨繋馬曉鶯邊之句又曰四更山吐<lb/>
月殘夜水明樓東坡嘗賦五更五詩詞雖工蓋惟四更<lb/>
為佳爾又嘗自哦其詩曰客向愁中都老盡秖留平楚<lb/>
伴銷凝又哦其詞曰昨日豆花籬下過忽然迎面好風<lb/>
<pb n="KR4d0243_SBCK_070-16a"/>
吹獨自立多時其大約可見矣閉門讀書室中無一物<lb/>
憑案開巻終日凝然性雖嗜詩未嘗輕作或終歲無一<lb/>
語故所作必絶人妻孥至不免飢寒或謂君不為歲晚<lb/>
計君曰水禽有名信天翁者食魚而不能捕兀立沙上<lb/>
俟他禽偶墜魚于前乃拾之然未聞有餓死者其夷澹<lb/>
雅謔類此詩不必贊也其清麗粹潔上參古作旁出入<lb/>
禪門寄興髙逺遽讀之或不易了而中有理窟覽者當<lb/>
自知之<lb/>
　　跋趙君靖所蔵張紫巖帖<lb/>
<pb n="KR4d0243_SBCK_070-16b"/>
丞相魏國忠獻公名遂身退又在閒廢憂患中與友壻<lb/>
趙君家問悼亡方切而憂國愛君之言炯然自以爲中<lb/>
心未嘗須㬰寧時紹興辛已邊事方擾故公尤以爲憂<lb/>
忠肝義膽不徒因事而後見也<lb/>
　　跋東坡上樞宻論開邊書<lb/>
裕陵鋭意攘夷晚乃信用兵不是好事樞臣得公書惜<lb/>
乎不蚤以聞徒流傳至今也<lb/>
　　跋陳簡齋戲學<lb/>
劉子曰玉屑滿匣不可以爲圭璋余則曰雖不可爲圭<lb/>
<pb n="KR4d0243_SBCK_070-17a"/>
璋要可寳也于此書亦云<lb/>
　　跋李伯和所蔵書畫<lb/>
　　　東坡所作文與可硯屏贊<lb/>
老坡文如河漢而寂寥短章措意曲折不窘邊幅大似<lb/>
老泉名二子説而又過之使但言竹石之工何以為文<lb/>
湖州耶<lb/>
　　　薄薄酒二篇<lb/>
兩頭纎纎終不如月初生虚飄飄終不如花飛不到地<lb/>
薄薄酒後作者寖不及前詞人務以相勝似不若别出<lb/>
<pb n="KR4d0243_SBCK_070-17b"/>
機杼<lb/>
　　　蘇氏璇璣圖<lb/>
晉史載竇滔妻蘇氏始平人名蕙字若蘭善屬文滔苻<lb/>
堅時為秦州刺史被徙流沙蘇氏思之織錦為迴文旋<lb/>
圖詩以贈滔宛轉循環以讀之詞甚悽惋凡八百四十<lb/>
字即此圖也與武氏所記多不同未知孰是又武氏謂<lb/>
二百首而龍眠止得百二十六首細推之殆不止此也<lb/>
　　跋安光逺所藏祖廉訪詩跋<lb/>
廉訪公以文受知徽皇屢將使指劉延康之守真定公<lb/>
<pb n="KR4d0243_SBCK_070-18a"/>
實佐之分守京城又引以自助尋執節以死公與其三<lb/>
子寳學公以下䕶喪間闗兵火中送之建陽未至而死<lb/>
于道其為人可知鑰頃以假吏過趙石橋色深碧而累<lb/>
甃堅緻中為大洞跨水兩旁橋基各為小洞三若品字<lb/>
洞中多前良題刻不能詳記意公詩在其中也此軸多<lb/>
北刻無别本安氏尤當寳之<lb/>
　　又張總得與其父子伸帖<lb/>
總得翁才氣髙邁其子紫㣲公文采名重一世議者猶<lb/>
謂不及其父所與安君子伸二帖稱歎如許欲得名章<lb/>
<pb n="KR4d0243_SBCK_070-18b"/>
俊語為定山中故事求新詩以矜式此翁豈輕為許可<lb/>
者耶<lb/>
　　跋撫州崇仁縣義約<lb/>
媺哉義約之立也風俗之媺惡繋乎士大夫先正名公<lb/>
有以孤生薦于鄉歴求裹糧于親故終不滿千錢憤且<lb/>
慙挂錢于城門矢之曰我且顯當徙族以去已而果然<lb/>
非輕去父母之邦蓋病其里俗之不可變也崇仁固多<lb/>
士有因此約而成名他日得志必益思有以媺吾之俗<lb/>
凡濟人利物之事相與講求而興起之下至田里必有<lb/>
<pb n="KR4d0243_SBCK_070-19a"/>
出入相友守望相助疾病相扶持之風近者悦逺者慕<lb/>
一變至道當于此乎取何止為目前寒士之利也耶<lb/>
　　書魏丞相奉使事實<lb/>
隆興二年金以兵壓境朝廷選使右丞相壽春魏公時<lb/>
在淮東宣諭司議幕見大夫無可使者召對便殿遂授<lb/>
使節敵勢方張事變叵測所謂飛矢在上行人在下而<lb/>
公握節抗議動中事機氣勁詞直要約遂定迄今三十<lb/>
年邊境晏然厥功茂矣此書所載皆其實跡也方來歸<lb/>
時鑰適在都下士大夫皆謂必有醲賞殊渥迎勞境上<lb/>
<pb n="KR4d0243_SBCK_070-19b"/>
以寵其至至則論賞如格與平時泛使無異公亦退然<lb/>
即司宗官次而不自言久之而後為右史又久之僅遷<lb/>
左螭亦以序進而已蓋平時壽皇鋭意恢復中原紹祖<lb/>
宗之大烈敵未退聴嘗詔公盡以禮物授督府為犒軍<lb/>
費雖卒就和議聖意不以自安也公既登從班典銓縯<lb/>
綸封駮相繼上眷日隆一歲九遷乾道元二間以夕郎<lb/>
攝大天徑除同知樞宻院兼參知政事不數月參預為<lb/>
真是冬遂登揆路宰相代天理物固非賞功之官公之<lb/>
大用君臣遇合殆不以使事至此也制麻初攽賀版如<lb/>
<pb n="KR4d0243_SBCK_070-20a"/>
織有客歴叙奉使大節既而曰逮兹登用咸謂疇庸在<lb/>
宵人竊謂其不然待丞相不幾于太淺使蘇中郎亶典<lb/>
屬國固難酬抗匈奴之功然富韓公卒為大臣豈専以<lb/>
使契丹之故公讀之以為佳公之意可知矣元豐中裕<lb/>
陵命蘇魏公纂修南北通和以來國信文字賜名華夷<lb/>
魯衛信録仍别録一本付樞庭聖謨逺矣中更喪亂書<lb/>
遂不全嗚呼攄髙文之㝛憤必有任其責者于此書尚<lb/>
有攷焉<lb/>
<pb n="KR4d0243_SBCK_070-20b"/>
</p>
<p>
攻媿集卷七十<lb/>
<pb n="KR4d0243_SBCK_070-21a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_071-1a"/>
攻媿集卷七十一<lb/>
　　　　　宋　樓　鑰　撰<lb/>
　題跋<lb/>
　　跋汪季路書畫<lb/>
　　　王岐公立英宗詔草<lb/>
昭陵以英宗為皇子詔曰濮安懿王之子猶朕之子也<lb/>
思陵以壽皇為皇子詔曰藝祖皇帝七世孫也明白洞<lb/>
達曉然使天下後世知之前聖後聖其歸一揆大哉王<lb/>
言兹豈詞臣之力也哉<lb/>
<pb n="KR4d0243_SBCK_071-1b"/>
　　　魏野草堂圖<lb/>
冦巴東終于無地起樓臺熟魏三山居乃如許宜乎不<lb/>
肯以此而易彼也<lb/>
　　　蘇子美詩<lb/>
嘗見滄浪補懐素草書至不可辨雖天才豪逸自謂信<lb/>
手縱筆何嘗留意然非水墨積習亦未易至此<lb/>
　　　東坡祭范蜀公文<lb/>
唐人贊狄梁公云取日虞淵洗光咸池潛授五龍夾之<lb/>
以飛公稱蜀公云導日而昇燦如長庚事固不侔詞意<lb/>
<pb n="KR4d0243_SBCK_071-2a"/>
亦卓然過之<lb/>
　　　東坡與歐陽叔弼兄弟帖<lb/>
蘇以歐而顯歐以蘇而尊薦士蔽賢後人當知所擇<lb/>
　　　東坡與林子中論賑濟帖<lb/>
荒政無第一手蓋蓄積無素聚飢民以千萬計仰給于<lb/>
官活者雖多其不免者亦衆盡心力而為之尚庶幾焉<lb/>
爾坡翁亦自言懲熙寕流殍之禍公私皇皇曉夜措置<lb/>
僅免狼狽九年耕必有三年之蓄古制既不明此賈誼<lb/>
所以哀痛公私之積也<lb/>
<pb n="KR4d0243_SBCK_071-2b"/>
　　　黄太史書少游海康詩<lb/>
祭酒芮公賦鶯花亭詩其中一絶云人言多技亦多窮<lb/>
隨意文章要底工淮海秦郎天下士一生懐抱百憂中<lb/>
嘗誦而悲之醉臥古藤誠可深惜宜人者宜于人竟亦<lb/>
不免哀哉<lb/>
　　　蔡京自書竄謫元符黨人詔草<lb/>
裕陵裁決庶政動出親札是時京方為檢正建請差官<lb/>
置局類而為書因委京編次迨事徽皇遂以為相業之<lb/>
本違御筆者初以違制論後又以大不恭論其實皆出<lb/>
<pb n="KR4d0243_SBCK_071-3a"/>
于京也黨籍之設臣子所憤纎悉見于此藁尚可掩乎<lb/>
比其再相以至三入寵任既不及舊御筆一從中出京<lb/>
亦不知所為商鞅立法親受其弊隕身覆宗誠自取之<lb/>
敗國殄民中原丘墟豈不痛哉<lb/>
　　跋喬仲常髙僧誦經圖<lb/>
始余從鄉僧子恂得羅漢摹本舊有跋云姚仲常善畫<lb/>
而不易得一貴人待之三年一日欣然索匹紙為作應<lb/>
真數日而成其本巳經四摹固知失真巳遠而筆意尚<lb/>
卓然可觀衆像之外人物鬼神山水樹石無不畢備以<lb/>
<pb n="KR4d0243_SBCK_071-3b"/>
瑠璃瓶貯藕花小龜縁茄而上童子隔瓶注視末有大<lb/>
蛇横行水簾中節節間㫁而意象自全皆新意也恨不<lb/>
得見真筆後又見摹本于蘇卿伯昌家則巳題為龍眠<lb/>
矣大率事不深攷又不謹于闕疑見唐人畫則指為道<lb/>
子摩詰不知有盧楞伽輩見國朝畫則指為龍眠亦不<lb/>
知有喬君也今見此圖洎巖壑跋語為之醒然且知姚<lb/>
之為誤也是僧黙誦何經而仙佛諸相縹緲自其口出<lb/>
鬼物俯聴于後皆有妙思又使人之意也消<lb/>
　　跋游嗣祖所藏帖<lb/>
<pb n="KR4d0243_SBCK_071-4a"/>
　　　歐公與薛公期駕部帖<lb/>
歐公有送公期得假歸絳詩山行馬瘦春泥滑野飯天<lb/>
寒餳粥香最為人膾炙簡肅公絳人也公為之壻稱其<lb/>
清徳直節家法嚴子弟多賢材公期豈其人耶<lb/>
　　　山谷草聖<lb/>
草聖可習無如俗何以山谷之髙勝晚乃得脱此耳<lb/>
　　　唐子西與游氏帖<lb/>
蜀士鄭太玉與先生游俱好世出世間法嘗曰文章習<lb/>
氣盍痛掃除雕琢肝腎徒勞人耳先生戲答曰吾寧盡<lb/>
<pb n="KR4d0243_SBCK_071-4b"/>
此生筆硯間寂然之樂俟來世尚未晚也其用志如此<lb/>
先生嘗謂其子曰我胸中有見成論五百篇當以授汝<lb/>
未幾疾作遂殁紫微公以為終身之恨云<lb/>
　　跋王順伯家藏帖<lb/>
　　　蘇子美錦雞詩<lb/>
滄浪文采絶羣正似錦雞雖欲為木雞可乎悲哉<lb/>
　　　范文正公與尹師魯帖<lb/>
師魯自筠州輿疾至南陽託范公以死蓋平日之相與<lb/>
者如此<lb/>
<pb n="KR4d0243_SBCK_071-5a"/>
　　　韓魏公與尹師魯帖<lb/>
嘗讀安陽集及家傳公之慮事精審非他人所及此帖<lb/>
尤可見兵凶戰危安保必勝或記師魯謂公置勝敗于<lb/>
度外者過矣<lb/>
　　　王荆公書佛語<lb/>
公詩有云世間好事佛説盡豈為此等語耶公之書自<lb/>
有來處非無意于工者<lb/>
　　　林和靖與通判帖<lb/>
通判不知何如人承平無事時佐錢塘佳郡又得此老<lb/>
<pb n="KR4d0243_SBCK_071-5b"/>
為州民樂哉<lb/>
　　　右軍章草<lb/>
章草之絶久矣嘗見皇象所書急就章象時有張子竝<lb/>
陳梁甫能書甫恨逋竝恨峻象斟酌其間甚得其妙中<lb/>
國善書者不能及<hi>字今據三國呉志趙逹傳末注文填案舊本自張子並以下六句間空七</hi>
<hi>補</hi>惟如此然後可作章草此帖信是合作正使非右軍<lb/>
真蹟決非近世所能為者是可寳也<lb/>
　　　米元章三帖<hi>篆一隸一行書一</hi>
孔融遺張紘書曰前勞手筆多篆書毎舉篇見字欣然<lb/>
<pb n="KR4d0243_SBCK_071-6a"/>
獨笑如復覩其人以是知古人作書亦有以篆者寳晉<lb/>
行書妙絶一世此卷四十三字尤髙而不善用二短何<lb/>
耶<lb/>
　　跋陳聞遠所藏了翁龜山元城帖<lb/>
楊龜山嘗宰餘杭今贊府陳棠則了齋之曾孫也出家<lb/>
藏二公及元城先生手帖家問凡十二紙邑大夫江君<lb/>
相與刻石于縣庠名徳翰墨前後照映整襟讀之凜如<lb/>
三君子相從于一時百世之下尚當興起矧聲迹尚未<lb/>
遠耶<lb/>
<pb n="KR4d0243_SBCK_071-6b"/>
　　跋曾氏獨醒雜志<lb/>
余比官成均臨江曾無逸為僚嘗言其先君子平生示<lb/>
以書一卷蓋狀其行事樊少從博士為之哀辭者端明<lb/>
忠簡胡公遺墨二畫得艮齋誠齋諸公為之跋誠齋又<lb/>
序其獨醒雜志嗚呼備矣無逸又曰先子非無意于用<lb/>
世蚤嵗得疾遂棄舉子業專務古學能懸腕作行草追<lb/>
配前良嚮也視富貴若不足浼而曰浮雲居士久益髙<lb/>
尚又以獨醒名齋晚號歸愚所造愈深故死生禍福之<lb/>
至了達如此家有章伯益友直飛跂墨戲數幅初未嘗<lb/>
<pb n="KR4d0243_SBCK_071-7a"/>
摹倣落筆輙過之一日于敗紙寫二蟲精彩勝絶未幾<lb/>
遂下世故并手澤藏焉余曰畫不足為居士道也以誠<lb/>
齋之親且厚猶不知游藝之妙其藴蓄不見之外如此<lb/>
畫者多矣可勝歎哉尋得獨醒志讀之益知其為博雅<lb/>
篤論之君子徐節孝平日黙處一室幾若與世相忘至<lb/>
其論天下事則衮衮不倦有不出户而知天下之稱然<lb/>
猶居山陽往來之衝若居士遠在江右而中原故事歴<lb/>
歴能言則又過之矣<lb/>
　　跋趙伯山責偽楚書<lb/>
<pb n="KR4d0243_SBCK_071-7b"/>
段太尉奮然擊朱泚人徒知出于一時忠憤栁河東拳<lb/>
拳録其遺事以見非出于苟然者延康二書觀者無不<lb/>
興起近讀其行狀在承平時遇事一一不苟故能自立<lb/>
于搶攘中士大夫平日苟不務操履一旦臨大節能不<lb/>
奪乎<lb/>
　　　跋姚編禮<hi>闢</hi>敕牒<lb/>
議禮之家名為聚訟彼惟不得卓然名儒而雜進異議<lb/>
故爾嘉祐治平間朝廷清明元老大臣欲修因革禮而<lb/>
于下位拔用姚蘇二人書成而人無異詞為官擇人要<lb/>
<pb n="KR4d0243_SBCK_071-8a"/>
當如此而後可以服天下成事功矣<lb/>
　　跋謝觀妙混元實録<lb/>
道家者流出于老氏而支分派别去本寖疎道藏之書<lb/>
雜取百家士之有聞于世者多以拜章役鬼煉氣<graphic n="KR2057" url="https://raw.githubusercontent.com/kanripo/KR-Gaiji/master/images/KR2057.png" mimeType="image/png"/>金<lb/>
為能此皆燕齊方士之餘去本又遠矣觀妙本儒生學<lb/>
道于皇甫清虚蓋知尊老子者博極書傳薈稡成編窮<lb/>
搜約取自號實録且言凡十六變之説事迹隠晦其餘<lb/>
間見紀傳不載時代者不述與夫放光見瑞示夢傳言<lb/>
靈驗等事非化身下降者亦不復載庶幾傳世不誣然<lb/>
<pb n="KR4d0243_SBCK_071-8b"/>
青羊白衞之靈迹瓊臺玉局之奇祥此類尚多果皆實<lb/>
歟嘗誦公是先生之言曰蒼茫六合外渺莽三皇初近<lb/>
既未必有遠亦非必無信如斯言安知其非實也<lb/>
　　跋李武義<hi>翼</hi>行狀<lb/>
天寶之變擁强兵坐而觀者相環也而賈賁以一尉討<lb/>
賊張巡以縣令起兵朝不坐燕不與古人不免有是言<lb/>
忠臣義士惟知盡節不以位卑為辭也李侯官不過徼<lb/>
吏而獨奮一臂抗方張不制之敵矢死不屈凜然如生<lb/>
三復遺事爲之流涕<lb/>
<pb n="KR4d0243_SBCK_071-9a"/>
　　跋朱巖壑鶴賦及送閭丘使君詩<lb/>
承平時洛中有八俊陳簡齋詩俊巖壑詞俊富季申文<lb/>
俊皆一時奇才也南渡以來詩俊文俊皆為執政大臣<lb/>
相與力引巖壑之名始以隠逸召用于朝而骯髒不偶<lb/>
終以退休鶴賦之作其有感于斯耶使其羽翮一成豈<lb/>
不能翺翔寥廓往而不返猶思以靈藥仙經求報主人<lb/>
愛君之意又見于此余生晚不及見猶識蘄州史君淳<lb/>
誠篤實似古君子宜巖壑相與之厚也<lb/>
　　書張待制<hi>字發</hi>行實後<lb/>
<pb n="KR4d0243_SBCK_071-9b"/>
余嘗過越與士人語靖康建炎間事歎曰李鄴以吾州<lb/>
降金雖苟全一時之民而貽我千載之辱余慰藉之曰<lb/>
彼但自隤其家聲安能汚大府耶欽宗倉卒遣使廷臣<lb/>
多畏避苟免中書侍郎陳公慨然請行欽宗為之泣下<lb/>
特免其行見大夫無可使者卒遣之其副則待制張公<lb/>
二人皆奮不顧身深入虎狼之區淪陷十餘年竟握節<lb/>
以死忠義之風凜凜如生是豈不足以刷會稽之恥哉<lb/>
士曰然皆吾鄉人也兹讀張公行狀因記于後<lb/>
　　跋袁起巖所藏閻立本畫蕭翼取蘭亭圖<lb/>
<pb n="KR4d0243_SBCK_071-10a"/>
此圖世多摹本或謂韓昌黎見大顛或謂李王見木平<lb/>
皆非也使是二者不應僧據禪牀而客在下座正是蕭<lb/>
翼耳呉公傅朋云書生意氣揚揚有歸全璧之色老僧<lb/>
口張不嗋有遺元珠之態<hi>時避廟諱所改案元珠之元宋</hi>亦非也翼以<lb/>
權謀被選遠取蘭亭首奏乞二王雜帖三數通以行至<lb/>
越衣黄衫極寛長潦倒得山東書生之體方卑辭以求<lb/>
見銜袖之書乃是御府所齎野童自隨亦攜書帙此正<lb/>
畫其納交之時後既得蘭亭則以御史召辨才曉然告<lb/>
之不復作此儒酸態矣且其時此僧為之絶倒良久何<lb/>
<pb n="KR4d0243_SBCK_071-10b"/>
止口張不嗋而巳右相不惟丹青精妙其人物意度曲<lb/>
折尤非後人可及也<lb/>
　　跋姜堯章所編張循王遺事<lb/>
栁河東以段太尉逸事上史館自言好問老校退卒能<lb/>
言其事攷其所載者三戮郭晞之軍士撫焦令諶之農<lb/>
者不受朱泚大綾之幣顧太尉忠節顯著何必俟此三<lb/>
者而後為賢蓋惜其逸墜且以見太尉之平昔非一時<lb/>
奮不慮死以得名者舊唐史之傳雖詳以未見河東之<lb/>
狀故三事皆闕而不書宋景文公謹謹書之其為佳傳<lb/>
<pb n="KR4d0243_SBCK_071-11a"/>
之助多矣堯章慕循王大功而惜其細行小節人罕知<lb/>
者矻矻然訪問而得此將以補史氏之遺其志可嘉也<lb/>
　　跋東坡獲鬼章告裕陵祝文<lb/>
永樂之禍可勝痛哭鬼章生禽㝛憤遂攄太宗平突厥<lb/>
髙宗平髙麗當告陵廟蓋以唐髙祖蓄憤于北狄太宗<lb/>
鋭意于東夷武功未終後聖繼志亦既平盪所宜啓告<lb/>
此長慶中奏語也不知當奏告時有雄文如此否<lb/>
　　跋東坡送劉道原歸南康詩<lb/>
劉凝之棄官居南康歐陽公所為賦廬山髙山谷謂其<lb/>
<pb n="KR4d0243_SBCK_071-11b"/>
忍貧如鐵石者是生道原坡公亟稱之所謂古君子即<lb/>
凝之也司馬公通鑑一書賴道原為多其子壯輿亦奇<lb/>
士坐客問此詩本末因為道此<lb/>
　　跋嘉祐二年進士小録<lb/>
鑰曾大父登治平二年乙科大父登元豐八年丙科近<lb/>
嵗傳得小録又因併録紹聖二年者大率與今小異今<lb/>
又見此書四者俱以前一葉盡録雜事而此又分試題<lb/>
為三等殆不可曉同年生無分職姓名下每事輙容一<lb/>
字事之因革類如此不能詳攷矣是嵗得名士十五六<lb/>
<pb n="KR4d0243_SBCK_071-12a"/>
人而蘇長公少公皆在焉此真千佛名經也<lb/>
　　跋揚州伯父賦歸六逸圖<lb/>
　　　　淵明聨句　山谷西軒　真長望月<lb/>
　　　　太白把酒　玉川啜茶　東坡題詠<lb/>
嘗見古畫六逸圖孫登長嘯阮孚蠟屐淵明以巾漉酒<lb/>
韓伯休貨藥邊孝先晝眠畢卓甕下皆非同時特取其<lb/>
逸耳非若竹溪六逸之同游也滕子濟藏唐人出游圖<lb/>
亦六人宋之問王維李白髙適史白岑參雲林子跋云<lb/>
據其名題或有弗同時者而揚鑣並驅睇盼相語以為<lb/>
<pb n="KR4d0243_SBCK_071-12b"/>
得意忘象者揚州伯父所圖是豈可與俗人言耶<lb/>
　　又四賢圖<lb/>
　　　謝安游東山　張翰思蓴鱸<lb/>
　　　子陵釣臺　淵明臨流賦詩<lb/>
謝公雖爲蒼生一起而東山之志不渝子陵出見劉文<lb/>
叔終不肯為三公以歸季鷹淵明尤爲髙尚伯父擁麾<lb/>
持節十餘年興寄髙遠尚友四賢晚而得歸殆不負此<lb/>
志矣<lb/>
　　跋了齋有門頌帖<lb/>
<pb n="KR4d0243_SBCK_071-13a"/>
鑰舊讀了齋集見有門頌一篇莫知其㫖慶元二年八<lb/>
月上澣有二僧叩門袖出了翁真蹟及與延慶第四代<lb/>
明智講主論此頌二帖讀之恍然因問天台教觀之説<lb/>
云智者大師所説四門一曰有門一曰空門一曰亦空<lb/>
亦有一曰非空非有其實一可貫四四實歸一公之為<lb/>
有門頌蓋謂此也近世士大夫用力不及前輩只如學<lb/>
佛或僅能涉獵楞嚴圓覺淨名等經及傳燈録以資談<lb/>
辯爾若唐之梁補闕諸公本朝楊文公楊無為張無盡<lb/>
及了翁皆留心教觀深得其趣讀此頌及書可以知其<lb/>
<pb n="KR4d0243_SBCK_071-13b"/>
所造之深矣惟公忠言大節照映千載身罹百謫視死<lb/>
生如旦晝平時學問深造自得固自應爾方在丹丘時<lb/>
逆境尤多而心地泰然深入不二法門公之學佛得力<lb/>
豈易測識哉二僧欲刊之石以信天台之傳謹書于後<lb/>
而歸之二僧曰妙珣了怡云<lb/>
　　跋施武子所藏諸帖<lb/>
　　　鍾繇墓田丙舎帖<lb/>
慶元二年孟冬壬子見餘姚施令尹蓋司諌之子也出<lb/>
其家所藏墓田帖碑石余誦山谷之詩曰平生半世看<lb/>
<pb n="KR4d0243_SBCK_071-14a"/>
墨本摩挲石刻鬢成絲為之三歎<lb/>
　　　王右軍東方畫贊<lb/>
李陽冰上李嗣真論右軍書有云畫像贊洛神賦姿儀<lb/>
雅麗有矜莊嚴肅之象視之信然<lb/>
　　　黄庭經<lb/>
硬黄小字臨黄庭平生所見三四非精筆不能到第未<lb/>
知玉軸黄庭比此何如耳雲林子以陶隠居之言證此<lb/>
經非逸少書而隠居與梁武帝啟自以黄庭為逸少有<lb/>
名之迹若遂以為興寧以後宋齊人書恐亦未易定也<lb/>
<pb n="KR4d0243_SBCK_071-14b"/>
　　　王大令洛神賦<lb/>
大令好書洛神賦而李陽冰論右軍書與畫像贊同稱<lb/>
右軍之蹟不復可見不知更勝此否栁公權記于前璨<lb/>
題其後何止公慙卿耶<lb/>
　　　東坡救月圖贊<lb/>
舊未見此圖直不知贊之所以作東坡竹樹猶傳之文<lb/>
與可兹以一㸃成月一抹成蛇曲盡妙趣蓋自得之若<lb/>
曹不興誤墨成蠅子敬為烏駮㹀牛髙道興墜筆亦成<lb/>
畫彼皆工于畫者坡乃以游戲至此真天人哉<lb/>
<pb n="KR4d0243_SBCK_071-15a"/>
　　　東坡醉中書對客醉眠詩<lb/>
公自言我書意造本無法㸃畫信手煩推求然豪逸邁<lb/>
往如此者不多見毎毎言酒氣從十指間出而飲酒正<lb/>
自不多豈所謂醉中醒者耶<lb/>
　　跋卞居讓攝泰州長史牒并宣徽院公文<lb/>
余平時見士夫家故物未嘗不起敬亦因攷其所自竊<lb/>
攷此卷前曰敕泰州團練使乃檢校太保姓荆者敕授<lb/>
之官如今之公牒前必曰知某州軍州事之類也自牒<lb/>
奉處分以後則泰州之公移也既差卞君攝長史故為<lb/>
<pb n="KR4d0243_SBCK_071-15b"/>
之詞其後列銜皆泰州之官印文凡七皆泰州團練使<lb/>
印唐朝固有紙告而此非告也後一紙宣徽院之文姓<lb/>
柴者禹錫也禹錫以太平興國七年四月拜樞宻副使<lb/>
至雍熙二年冬方罷而此文乃八年九月所給故知其<lb/>
為禹鍚也國朝舊制宣徽二使通掌院事共院異㕔止<lb/>
用南院印又南院比北院頗優或兼樞宻亦掌本院皆<lb/>
與此合石晉天福五年除翰林承旨改殿前承旨為殿<lb/>
直或云淳化三年始改殿前承㫖為三班奉職蓋蘇易<lb/>
簡以是年除承㫖而其次子耆續翰林志云舊有殿前<lb/>
<pb n="KR4d0243_SBCK_071-16a"/>
承㫖其父拜翰林承㫖上以其稱呼不别又以其與清<lb/>
貴混淆詔改為三班奉職以避其稱因備載之然此卷<lb/>
乃卞氏故物相傳二百餘年又出于兵火煨燼之中是<lb/>
可寶也<lb/>
　　跋温公題劉雜端孝叔奏藁<hi>為侍御史知雜事王案孝叔名述神宗初</hi>
<hi>最為切直宋史本傳失載尚見東都事略安石始參知政事述疏論權數不足任云云</hi>
士大夫特立獨行無待于助然亦賴巨公正人以為重<lb/>
韓忠獻論事切直有本末王沂公稱其不負所職諫官<lb/>
宜若此而忠獻益自信劉雜端之奏藁司馬文正公以<lb/>
<pb n="KR4d0243_SBCK_071-16b"/>
為純忠懇至深識治本明主宜置座側以為觀戒雜端<lb/>
可以自信可以不朽矣一時得喪其猶足存耶<lb/>
　　跋陳昌年梅花賦<lb/>
皮日休賦桃花欲狀其天冶專取古之美女以為況此<lb/>
賦形容清致故又多取名勝高人以極其變梅固非桃<lb/>
可比體物之工亦又過之<lb/>
　　跋孫徳輝作薛持國所居記<lb/>
南朝何子季築室秦望山山發洪水樹石皆倒拔惟子<lb/>
季所居巋然獨存太守衡陽王元簡命鍾嶸作瑞室頌<lb/>
<pb n="KR4d0243_SBCK_071-17a"/>
刻石以旌之薛君家再脱鬱攸之災鄉人敬之水火雖<lb/>
不同亦可名瑞室云<lb/>
　　跋李光祖所藏遠祖遷定海縣丞告<lb/>
天福八年乃石晉髙祖之末呉越第三世弘佐之三年<lb/>
自同光改元武肅王建國以來二十有一年矣是時呉<lb/>
越雖奉中原正朔事皆專行令丞銀茜之賜豈復有關<lb/>
于晉朝況此告不稱敕而稱制蓋呉越國承制而行者<lb/>
也或者猶疑官制印文等全似中朝攷之五代史呉越<lb/>
更名所居曰宮殿府曰朝官屬皆稱臣遣使冊海中諸<lb/>
<pb n="KR4d0243_SBCK_071-17b"/>
國封拜其君長又通鑑言建國之始儀衞名稱多如天<lb/>
子之制教令下綂内曰制敕將吏皆稱臣惟不改元置<lb/>
百官有丞相侍郎等又范魯公五代通録云自稱呉越<lb/>
國王參佐稱臣僭朝廷百僚之號府曰朝廷但不改年<lb/>
號而已通鑑又有寶正之稱五代史十國年譜載至六<lb/>
年而後已平章事等官雖不可徧攷亦有可言者中書<lb/>
侍郎曰鄭遨五代史一行傳有鄭遨隠居華山唐明宗<lb/>
以左拾遺晉髙祖以諫議大夫召之皆不起則是隠居<lb/>
不仕又天福四年已卒且不與呉越相干非此鄭遨也<lb/>
<pb n="KR4d0243_SBCK_071-18a"/>
翰林學士行禮部侍郎知制誥元徳昭後為呉越丞相<lb/>
及事弘佐與俶至顯徳三年周世宗使呉越出兵擊南<lb/>
唐時猶在相位所謂元丞相不欲出師者元本危姓危<lb/>
仔倡以信州降武肅武肅惡其姓遂易元氏徳昭即仔<lb/>
倡之子熙寧中參知政事章簡公絳厚之即徳昭之孫<lb/>
也蘇魏公為章簡公神道碑言曾祖仔倡又言祖徳昭<lb/>
武肅王稱制用以為相官至右僕射兼侍中晉國公銘<lb/>
曰憲憲公祖遂相錢塘然則此為呉越之告無疑如給<lb/>
事中曰輦右丞曰玄亮皆未詳若門下侍郎平章事曰<lb/>
<pb n="KR4d0243_SBCK_071-18b"/>
鼎者疑是林鼎武肅以羅隠林鼎為賔客元瓘以鎮海<lb/>
節度判官林鼎掌教令恐至弘佐時為平章事未可知<lb/>
始武肅嘗列賔佐將校名氏于紀功碑隂者五百餘人<lb/>
而見于史者如沈崧沈瑫皮光業輩不過十數人其他<lb/>
不可得而見姑叙其可見者以俟博古之君子云五代<lb/>
亂世仕于晉朝與仕于呉越不足為輕重要欲辨其所<lb/>
自耳李氏藏此告二百五十餘年得以存先世之舊信<lb/>
可尚也光祖所記清泰三年閏十一月正當後唐廢帝<lb/>
之末晉髙祖改元天福之際乾祐元年則漢隠帝之初<lb/>
<pb n="KR4d0243_SBCK_071-19a"/>
也併書之<lb/>
　　　又蘇黄門帖<lb/>
蘇少公謫居筠陽今有雜著一編别行于世吾鄉李光<lb/>
祖一日攜其曾祖屯田所傳筠陽唱和集見示時在元<lb/>
豐間雍維瞻度支為守屯田字君績為倅與潁濵及一<lb/>
時士夫唱和甚衆余既假而録之光祖又攜此一帖及<lb/>
二刺字來攷之遺老傳少公以著佐為簽書南京判官<lb/>
長公以詩得罪從坐而謫監税居五年移知績溪縣此<lb/>
帖云已離洪州正赴績溪時也餘帖既歸蘇氏此尤當<lb/>
<pb n="KR4d0243_SBCK_071-19b"/>
寶藏之舒中丞誌屯田公墓謂雖老翰墨篇章益遒贍<lb/>
可喜然則宜其與少公相好也<lb/>
　　書董資政<hi>耘</hi>元帥府事迹<lb/>
髙廟中興之初紀載時事者類非一書間有異同無從<lb/>
質正初史官奏請詔隨龍人與藩邸帥府舊僚并前宰<lb/>
執各令記録事迹撰為一書以進御取其實而不誣者<lb/>
降付史官計當時臣僚應為此書者多矣而髙廟獨以<lb/>
屬四人蓋妙選也大資政董公預焉是髙廟深知公之<lb/>
必不誣也舊嘗見一二編未問登載之工拙紀事之虛<lb/>
<pb n="KR4d0243_SBCK_071-20a"/>
實往往因而自列其功狀故見者多疑其私公初為大<lb/>
元帥行軍録遇盗亡失既無復見今讀此編據一時見<lb/>
聞之實以事繫日炳炳如丹扈從之久亦云勞矣曾不<lb/>
自言止載二奏劄之可攷者若制詔書檄及李綱宗澤<lb/>
之表奏何烈之小史徐偉之忠謀録及痛定録等皆公<lb/>
以為可信者併裒而上之然則此編是所謂實而不誣<lb/>
者真可備史氏之採擇以信後世豈特為董氏之家寶<lb/>
也<lb/>
　　跋魏忠壯侯<hi>勝</hi>行實<lb/>
<pb n="KR4d0243_SBCK_071-20b"/>
乾道初余嘗過山陽望清河口弔忠壯魏侯戰死之地<lb/>
故老猶能言當時事相與悲吒久之又嘗從老校退卒<lb/>
問知守海州事甚衆猶記一二侯有鍮石具裝明光甲<lb/>
胄日射如黄金出入行陣敵望之膽落嘗被甲坐城樓<lb/>
觀戰備駿馬城上望見我師少卻怒甚推去雉堞飛騎<lb/>
而下徑入陣中敵望風奔潰又嘗戰北門既㨗忽囘騎<lb/>
徑出南門人不知所謂蓋慮酣戰于此或擊吾背也已<lb/>
而敵果襲南門以數矢卻之三軍敬服後得參政錢觀<lb/>
文所記言隆興二年仲冬敵出清河連艘而下侯率神<lb/>
<pb n="KR4d0243_SBCK_071-21a"/>
勁弓射之矢盡而船出不已以戰艦拒之中流為敵衆<lb/>
所乗矢下如雨勢不可支棄船登岸敵已渡者衆被圍<lb/>
甚急冒東南而出身中數箭拔之復上馬告急于大軍<lb/>
而救不至侯膽勇善鬬而人馬被傷已十七八士氣已<lb/>
竭進退無所因墜馬遂死之而大軍亦喪氣矣觀文時<lb/>
爲淮東宣諭使當得其實嗚呼使當時擁强兵坐而觀<lb/>
者稍出數十百騎爲之聲援豈至是哉今覽行實爲之<lb/>
三喟子孫多壯士尚其勉旃<lb/>
　　跋蘇魏公所臨閣帖<lb/>
<pb n="KR4d0243_SBCK_071-21b"/>
此蘇魏公所臨閣帖也譚訓云嘗于相國寺置得閣本<lb/>
法帖十卷甚奇畢文簡公賜本也魏公記誦絶人固由<lb/>
天分博極羣書葢出學力觀此卷臨摹之工其勤可知<lb/>
中人自怠而欲追及前輩可乎<lb/>
　　跋華氏中藏經<lb/>
余少讀華佗傳駭其醫之神奇而惜其書之火于獄使<lb/>
之尚存若刳腹㫁臂之妙又非紙上語所能道也古汴<lb/>
陸從老近世之良醫也嘗與之論胍云無如華佗之論<lb/>
最切曰性急者胍亦急性緩者脈亦緩長人脈長短人<lb/>
<pb n="KR4d0243_SBCK_071-22a"/>
脈短究其説未暇也一日得閩中倉司所刊中藏經讀<lb/>
之其説具在葢貳卿姜公詵為使者時所刊凡三十餘<lb/>
年而余始得之序引之説頗涉神怪難于盡信然其論<lb/>
議卓然精深髙遠視脈察色以決死生雖不敢以為真<lb/>
是元化之書若行于世使醫者得以習讀之所濟多矣<lb/>
惜乎差舛難據遂攜至姚江以叩從老從老笑曰此吾<lb/>
家所祕不謂版行已久因出其書見假取而校之乃知<lb/>
閩中之本未善至一版或改定數十百字前有目録後<lb/>
有後序藥方増三之二閩本亦間有佳處可以證陸本<lb/>
<pb n="KR4d0243_SBCK_071-22b"/>
之失其不同而不可輕改者兩存焉始得為善本老不<lb/>
能繕冩俾從子溉手録之蘄春王使君成甫聞之欣然<lb/>
欲于治所大書鋟木以恵後學且以成余之志因以溉<lb/>
所録面授而記其始末于左藥方凡六十道亦有今世<lb/>
所用者其間難曉者有之恐非凡識所及佗傳稱處齊<lb/>
不過數種又未知此為是否好事者能以閩本校之始<lb/>
知此本之為可傳也<lb/>
攻媿集卷七十一<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_072-1a"/>
攻媿集卷七十二<lb/>
　　　　　宋　樓　鑰　撰<lb/>
　題跋<lb/>
　　跋陸宣公奏議總要<lb/>
阜陵喜觀陸贄奏議故紫㣲崔公為總要一書上之東<lb/>
坡先生曰如贄之論開卷了然聚古今之精英實治亂<lb/>
之龜鑑然奏議繁重尚勤乙覽是書摭華芟宂因門分<lb/>
類名言確論一閲而盡得之所以開導聰明禆益治道<lb/>
多矣易曰納約自牖崔公有焉<lb/>
<pb n="KR4d0243_SBCK_072-1b"/>
　　跋石曼卿古松詩<lb/>
曼卿上世家幽州燕俗勁武少以氣自豪書體兼顔栁<lb/>
前輩謂愈大愈竒余三見真蹟禮部尤尚書家西師詩<lb/>
有旗光秋曉起甲色夜江横之句歐陽氏籌筆驛詩有<lb/>
意中流水逺愁外舊山青之句今又見此詩影摇千尺<lb/>
聲撼半天尤為人膾炙皆警䇿也歐陽公稱文章勁健<lb/>
稱其意氣余以為字畫尤有劒拔弩張之勢吾鄉郡從<lb/>
事官舍中先有籌筆驛石刻久矣今趙君致逺又欲刻<lb/>
此是為二妙也<lb/>
<pb n="KR4d0243_SBCK_072-2a"/>
　　跋周公禮殿圖<lb/>
余近得臨江周公禮殿圖石刻紹興十七年向薌林刻<lb/>
于學宫疑與先人所藏畫本不侔聞大資政趙公帥守<lb/>
成都嘗摹禮殿本為八軸借而校之丹青煥然自盤古<lb/>
而下位次向背不同者十八九虙羲八卦上下各有字<lb/>
位置亦不倫䕫之球為鍾無傅說像孔子弟子中多徒<lb/>
父叔魚原亢又一人闕名石刻中有梁鱣字叔魚而形<lb/>
貌不類卻無顔路公孫龍冉季公祖兹漆雕從狄昱公<lb/>
良孺奚蒧叔仲㑹容蒧顔之僕左郢而有蜀太守李冰<lb/>
<pb n="KR4d0243_SBCK_072-2b"/>
又一人無名第七軸畫文翁司馬相如匡衡蕭徳仁戴<lb/>
聖王吉嚴君平揚雄劉向服䖍陳寔鍾繇諸葛亮崔桓<lb/>
平福王濬杜預張華杜畿豆盧第八軸畫漢武帝蕭何<lb/>
張良叔孫通陸賈陳寛賈誼司馬遷董仲舒漢光武鄧<lb/>
禹桓榮班固張湛廉范馬融第五倫鄭玄公孫弘兒寛<lb/>
丹青愈工皆石刻所無益州刺史張收未知在漢何帝<lb/>
時後漢諸名儒或在其前若鍾繇諸葛亮王濬杜預張<lb/>
華等皆魏晉間人既在張收之後豈後人所續耶武帝<lb/>
光武列于諸臣之間次序亦多不可攷蕭徳仁崔桓平<lb/>
<pb n="KR4d0243_SBCK_072-3a"/>
福名不甚顯豆盧複姓不知何名姑記大概以俟攷證<lb/>
　　跋孟蜀王與周世宗書<lb/>
余家藏此書既以五代史證其事兹閱張次功所編蜀<lb/>
檮杌載此尤詳因具書于後<lb/>
廣政十七年周世宗即位改元顯徳周師至仇池攻秦<lb/>
州韓繼勲鳯翔王萬迪請益師昶遣雄武監軍使趙季<lb/>
札率師赴之季札怯懦不進乘馹而還成都震恐昶怒<lb/>
斬于市十八年五月李廷珪髙彦儔吕彦珂總衆以禦<lb/>
周師九月戰于唐倉監軍王巒被殺我師敗績廷珪退<lb/>
<pb n="KR4d0243_SBCK_072-3b"/>
保青泥閏月周師克秦階成等州雄武節度韓保正棄<lb/>
城遁十一月又克鳯州執節度使王環監軍趙崇溥二<lb/>
十年六月周世宗歸我秦鳯之俘昶遣使致書謝稱大<lb/>
蜀皇帝世宗不答昶曰朕郊祀天地稱天子時爾方䑕<lb/>
竊作賊何得相薄耶二十一年荆南遣使來致書言周<lb/>
世宗已定淮南請通職貢昶不許<lb/>
　　跋任氏所藏外祖汪少師帖<lb/>
鑰生長外家事外大父少卿二十餘年屢侍筆硯書問<lb/>
多出親札外祖母王夫人居奉川任氏與舒董諸家皆<lb/>
<pb n="KR4d0243_SBCK_072-4a"/>
至親相與篤厚類此忽瞻遺墨肅然起敬陳后山謁龎<lb/>
丞相墓有云少日拊頭期類我暮年垂淚向西風陳簡<lb/>
齋跋存誠子帖有云客來空認袁公額淚盡慙無楊惲<lb/>
書三復二詩重増悲歎<lb/>
　　跋參寥詩<lb/>
參寥以東坡門人得罪黄師是坡之姻家時為京東漕<lb/>
使坡與之書曰參寥以某故竄兖州望為之地師是曰<lb/>
昨方有兖州樓教授見過其人必長者遂以為屬教授<lb/>
鑰大父少師也領其意而行既至兖與之定交後宰登<lb/>
<pb n="KR4d0243_SBCK_072-4b"/>
封一日閽人告曰有僧攜行李徑欲入門自言與知縣<lb/>
故人不可止遏少師笑曰必參寥也已而果然館穀縣<lb/>
齋嘗同登嵩嶽之頂游從倡和參寥集中所稱試可即<lb/>
少師之字也諸父猶及見登封時事兗州一段舊得于<lb/>
師是從子叔愚子魯云珣公所藏二軸皆其得意詩翰<lb/>
墨飛動真可寳也集中有九江與東坡話别詩云霅水<lb/>
黄樓赤壁間勝游長得共躋攀坡亦云算詩人相得如<lb/>
我與君稀周旋如許何止工詩而已耶少師遺文碎于<lb/>
兵燬僅存二十四峯詩與師喜雨詩有云一聲雷碾青<lb/>
<pb n="KR4d0243_SBCK_072-5a"/>
山過萬里風驅白雨來之句兹見師詩重増感慨然卷<lb/>
中和愚上人二首開字奉字鵶字三絶漪漣齋一首皆<lb/>
不見于集以此知遺亡者亦多矣<lb/>
　　跋桑澤卿和林和靖詩<lb/>
和靖詩似其為人自然髙勝不特梅花為絶唱也澤卿<lb/>
一一細和間有不能辨者風度又可知和靖絶筆一篇<lb/>
云湖外青山對結廬墳前修竹亦蕭疎茂陵異日求遺<lb/>
草猶喜曾無封禪書此則不容和矣<lb/>
　　跋從子深所藏呉紫溪游絲書<lb/>
<pb n="KR4d0243_SBCK_072-5b"/>
錢塘呉傅朋游絲字前無古人黄給事仲秉鈞嘗稱蜀<lb/>
士仲明舉詩云春蠶一縷來不㫁萬鈞筆力歸毫芒佳<lb/>
句也然未若參政漢濱先生王公瞻叔之詩為工伯父<lb/>
揚州嘗得二紙于呉公從子深求書王公之詩于後<lb/>
　　又題所書羅端良文三篇<lb/>
新安羅端良願公輔器也止于鄂州世所共惜劉子澄<lb/>
清之為倅亟以其詩文為小集以不暇求全也所作無<lb/>
不精妙而陶令祠堂記社壇記爾雅翼後序尤為髙勝<lb/>
端良方無恙時嘗以此三篇見寄意亦其最得意者余<lb/>
<pb n="KR4d0243_SBCK_072-6a"/>
每為子弟誦之從子深請書此卷後有作者欲論淵明<lb/>
及社稷事恐無以過此爾雅翼一書深恨未得見之也<lb/>
　　書吏商贈趙仲堅題其後<lb/>
余從兄之子伯時一女謹擇所歸近以歸趙仲堅佳公<lb/>
子也既尉新城以此卷來求余言老矣幾與世相忘素<lb/>
不長于吏道又非能言者何以告子惟仲堅大父龍學<lb/>
少師一世吏師光顯于朝精明强敏誠有不可及聞其<lb/>
在上虞時忍貧如鐵石已為半刺猶執卷田間躬視僕<lb/>
夫糞田灌蔬竟日一肉故曰人有不為也而後可以有<lb/>
<pb n="KR4d0243_SBCK_072-6b"/>
為知宗長子也繼有賢譽仲堅廉謹詳練師祖若父尚<lb/>
何他求為書栁河東吏商以贈而繫以此仲堅勉之哉<lb/>
　　跋周尚書<hi>武仲</hi>詩軸<lb/>
余少讀龜山先生集見周憲之墓誌知公孤立于宣和<lb/>
中獨祐陵知之甚深公以御史觸忤權貴屢蹈禍機詰<lb/>
王黼拒梁師成極論童貫蔡攸之罪至往來使不測之<lb/>
敵伏節不屈建炎元二間為刑部吏部尚書髙宗欲柄<lb/>
用之而不及剛毅之氣可畏而仰兹讀公詩詞翰俱高<lb/>
尤使人起敬公諱見詩注憲之其字也建之浦城人嘗<lb/>
<pb n="KR4d0243_SBCK_072-7a"/>
為貫所誣謫黄州三年日以詩酒自適無漂泊流寓之<lb/>
歎卷中多黄州詩意其正在謫居中葢宣和末年也又<lb/>
稱公以文學名于世餘暇留心翰墨得歐陽率更筆法<lb/>
至是尤可信矣<lb/>
　　跋虢國夫人曉妝圖<lb/>
虢國夫人承主恩平明騎馬入金門却嫌脂粉汙顔色<lb/>
淡掃蛾眉朝至尊余每疑此恐非杜少陵語後乃得于<lb/>
張祜集中葢集靈臺第二篇也素聞同年林子長家有<lb/>
虢國夜游圖甚佳而未之見或謂此曉妝圖也豈正畫<lb/>
<pb n="KR4d0243_SBCK_072-7b"/>
平明騎馬時耶<lb/>
　　跋范石湖游大峩詩卷<lb/>
文殊示現于五臺普賢示現于大峩光景殊勝大畧相<lb/>
似舊見無盡居士清涼傳書五臺事甚詳亦有詩紀所<lb/>
見今石湖先生大峩數篇尤為竒偉張公素不善書必<lb/>
不能如此翰墨飛動然無盡後謁無業禪師塔塔上五<lb/>
色光現有詩云四入臺山禮吉祥五雲深處看熒煌而<lb/>
今不打這鼓笛為報禪師莫放光尤為禪林稱誦使石<lb/>
湖再登大峩必須别有一則佳話也<lb/>
<pb n="KR4d0243_SBCK_072-8a"/>
　　跋徐神翁眞蹟<lb/>
海陵漢晉間有樂眞君子長或云徐二翁其後身也如<lb/>
蔡魯公之東明吕東平之善守尤爲著驗此卷脱去白<lb/>
字遂爲桑公大夫登第之祥可謂神矣然使吾得爲二<lb/>
翁道成之後閉口藏舌何用管人間如許閒事<lb/>
　　跋姜氏上梁文藁<lb/>
姜氏在京師以財雄南來吾鄉子孫遂以儒顯舅氏適<lb/>
齋尚書汪公跋語甚詳七夕書此卷閲兩旬而下世殆<lb/>
絶筆也鑰以外門之故向來親見上梁文屬藁之初宣<lb/>
<pb n="KR4d0243_SBCK_072-8b"/>
奉公慶七十時丞相壽春魏公見委以樂語有云生長<lb/>
東都親見開元之盛際從㳺諸老及聞正始之遺音又<lb/>
云今日王孫猶有承平之故態當年竹馬得見㑹昌者<lb/>
幾人丞相頗以為然姜氏家風葢有自來其興則未艾<lb/>
也上梁文必言兒郎偉舊不曉其義或以為唯諾之唯<lb/>
或以為竒偉之偉皆所未安在敕局時見元豐中獲盜<lb/>
推賞刑部例皆節元案不改俗語有陳棘云我部領你<lb/>
懣厮逐去深州邊吉云我隨你懣去懣本音悶俗音門<lb/>
猶言輩也獨秦州李徳一案云自家偉不如今夜去云<lb/>
<pb n="KR4d0243_SBCK_072-9a"/>
余啞然笑曰得之矣所謂兒郎偉者猶言兒郎懣葢呼<lb/>
而告之此闗中方言也上梁有文尚矣唐都長安循襲<lb/>
之然嘗以語尤尚書延之沈侍郎虞卿汪司業季路諸<lb/>
公皆博洽之士皆以為前所未聞或有云用相兒郎之<lb/>
偉者殆誤矣因附見之<lb/>
　　跋傅夢良所藏山谷書漁父詩<lb/>
漁家無鄉縣滿船載稚乳鞭笞公私急醉眠聴秋雨<lb/>
右山谷之父亞夫詩也谷之書既刊諸石此雖僅得三<lb/>
之一殘圭㫁璧要自可寳谷嘗有古漁父詩云四海租<lb/>
<pb n="KR4d0243_SBCK_072-9b"/>
庸人草草太平長在碧波中殆此意耶<lb/>
　　又孫鴻慶作傅和州墓銘<lb/>
鴻慶孫文昌一代文章伯也誌人之墓固未免于稱美<lb/>
兹為和州之誌有云其學自六經太史氏百家諸子浮<lb/>
屠黄老之書無所不讀其文自歌詩賦頌表箋傳序箴<lb/>
銘紀誌亦無所不工又曰文章閎麗可當大典冊詩語<lb/>
精深可列于歌頌以薦郊廟此非心服其能不作此語<lb/>
也夢良為余鄉邑三年且去矣膴仕當未艾若御民一<lb/>
以寛簡聴訟如家人無疾言厲色如和州之在蘄亷直<lb/>
<pb n="KR4d0243_SBCK_072-10a"/>
有父風所莅皆有迹又不減繁昌之政能世其家者也<lb/>
<hi>繁昌諱鞏和州諱諒友</hi>
　　跋可壽上人所藏史文惠公帖<lb/>
于襄陽問紫玉如何是黑風吹其船舫漂墮羅刹鬼國<lb/>
玉云于頔你者漢問恁麽事作麽于當時失色玉云秖<lb/>
者箇便是漂墮羅刹鬼國于於是有省于在襄陽傲上<lb/>
虐下號為襄様節度猶能有此前輩賢達所以好與有<lb/>
道髙僧游者正以富貴隆盛諛言塞耳若不得此等人<lb/>
安能深錐痛割如許太師史公地位中人與師為方外<lb/>
<pb n="KR4d0243_SBCK_072-10b"/>
交此詩帖皆其蹟也二人相得必别有針鋒相湊處非<lb/>
外人所知不然安得相與如此之深耶<lb/>
　　跋禇河南隂符經<lb/>
隂符經説者甚衆以文義不貫頗費牽合葢嘗疑之唐<lb/>
李筌傳驪山老母之言曰此符三百餘言百言演道百<lb/>
言演法百言演術上有神仙抱一之道中有富國安民<lb/>
之法下有强兵戰勝之術分為三章又有六注謂太公<lb/>
范蠡鬼谷張良諸葛亮及筌也繋以正義不言誰作後<lb/>
序中謂出于驪山老母亦間有無主名者略計太公之<lb/>
<pb n="KR4d0243_SBCK_072-11a"/>
言八張良之言九鬼谷六諸葛五范蠡纔一見而筌及<lb/>
正義尤詳又與世所版行注本不同後有㫁章三贊又<lb/>
道士希嚴不知何許人作贊三十九首可謂備矣或總<lb/>
題其後云觀注者粗得一二而贊者略無彷彿信其奥<lb/>
妙不可以智知而言説姑存之耳誠哉是言也比歲于<lb/>
都下三茅寧壽觀見禇河南真蹟注本始知上古真仙<lb/>
各出語一二以至三四自愚人以天地文理聖<hi>似有脱案此句</hi>
<hi>字誤</hi>而彼不言爲誰其間有若相應答亦有㫖意全不聯<lb/>
屬者將由羣仙之集而爲之耶抑髙真薈稡而成此經<lb/>
<pb n="KR4d0243_SBCK_072-11b"/>
耶初有道流攜以求售索價不貲未幾羽化于觀中遂<lb/>
為三茅寳藏摹得其本以歸兹因徐粹中醇一為慈谿<lb/>
至道宫建藏手寫以遺之凡見河南所書三本其一草<lb/>
書貞觀六年奉敕書五十卷其一亦小楷永徽五年奉<lb/>
㫖寫一百廿卷及此葢書百九十本矣二者皆見石刻<lb/>
惟此真蹟尤為合作字至小而楷法精妙河南卒于顯<lb/>
慶三年年六十有三書此時計四十五歲而永徽所書<lb/>
則五十有九矣豈惟筆力不可跂及亦安得此目力耶<lb/>
然三本詳畧亦自不同草書本又冠以黄帝隂符經要<lb/>
<pb n="KR4d0243_SBCK_072-12a"/>
當以此本為善仍命長子淳細書臨摹于後尚存舊本<lb/>
之萬一云<lb/>
　　書石門披雲集後<lb/>
縉雲川谷惟石門最可觀誦太白之詩舊矣乾道五年<lb/>
先工部守括蒼侍旁見石門洞文躍躍然欲游未能也<lb/>
明年冬先君解印綬余適分教永嘉奉雙親東下登覽<lb/>
勝處為題詩壁間淳熙末自温守得㫖奏事復過其下<lb/>
相羊竟日盡見巖石留題恨不能悉記奉祠里居而羽<lb/>
士王君愚叟訪余于寂寞之濱自言嘗住此觀裒古今<lb/>
<pb n="KR4d0243_SBCK_072-12b"/>
詩文爲一編將歸而刻之閲一再過如蹈夢境少作非<lb/>
工亦列其中又荷好事者爲之次韻老矣無由更尋故<lb/>
歩慨然爲書于後而歸之愚叟好棊與琴詩有佳語又<lb/>
能集此以永山中之傳信雅士也<lb/>
　　跋趙清臣所藏濮議<lb/>
嘉泰元年三月乙巳訪餘姚令君趙清臣觀書閲畫久<lb/>
之清臣曰嘗見濮議乎余曰固嘗見之君所藏何書也<lb/>
曰頃丞金壇得于蘇氏云歐陽公以此議獻之神宗而<lb/>
出鎮道遇蘇魏公語及此事徑以奏藁授之遂為蘇氏<lb/>
<pb n="KR4d0243_SBCK_072-13a"/>
家寳余歸而閲近歲廬陵所刊文忠公集則此卷列在<lb/>
一百二十卷以後首尾俱同而録本多誤亦間有勝于<lb/>
版行者因併為手校而歸之公序此議而進之神宗時<lb/>
罷政而出為觀文殿學士行刑部尚書知亳州以年譜<lb/>
攷之寔治平四年正月葢神宗即位三月公得亳社故<lb/>
序稱先帝議稱英宗其第四卷劄子注云是歲十月撰<lb/>
不曾進呈謂治平三年也三月以言者指濮議為邪説<lb/>
求去不允十月成而不及進者英宗時巳服藥故併進<lb/>
之神宗也其為後或問二篇及漢魏五君論晉問未知<lb/>
<pb n="KR4d0243_SBCK_072-13b"/>
所著年月公薨于熙寧五年壬子年六十六此書進于<lb/>
治平丁未年六十一矣因併見之<lb/>
　　跋桐隂韓氏家問<lb/>
蘇魏公嘗言韓忠憲教子嚴肅不可犯知亳州日第二<lb/>
子舍人自西京倅謁告省覲坐中忽云二郎吾聞西京<lb/>
有疑獄奏讞者其詳云何舍人思之未得已呵之再問<lb/>
未能對遂推案持梃大詬曰汝食朝廷厚禄事無巨細<lb/>
皆當究心大辟奏案尚不能記則細務不舉可知矣必<lb/>
欲撻之衆賓力解方已諸子股栗累日不能釋家法之<lb/>
<pb n="KR4d0243_SBCK_072-14a"/>
嚴如此所以多賢子弟也或疑其言為過觀此家問可<lb/>
信不誣亦是亳社時事可畏而仰哉象山令君猶能守<lb/>
家法邑事整辦庠序一新又刊此卷寘之學宫真桐木<lb/>
韓氏之子孫也<lb/>
　　跋張徳深辨虚<lb/>
余少時嘗得儀真所刊司馬氏潛虚中多闕文不能遽<lb/>
解隆興改元先光禄官奏邸檢詳新安張公為僚同寓<lb/>
直舍時在侍旁日從之游自言家有潛虚全書亟借而<lb/>
傳之又言為慈溪令時有張氏徳深漢邃于易元<hi>謂揚案元</hi>
<pb n="KR4d0243_SBCK_072-14b"/>
<hi>諱改書今仍之後同雄所作者宋時避廟</hi>葢未識潛虚也嘗示之一見即言<lb/>
其大義歸閲數日著辨虛一篇洞曉其説因畧為余言<lb/>
之自此始知虚之大概獨未見所謂辨虚者相去幾四<lb/>
十年與新澧陽郡博士張子宓虙語及此書子宓曰徳<lb/>
深從叔祖也始得見之凡十餘篇兼綜易元二書易曰<lb/>
卦元曰首虚曰名卦有爻首有贊名有變二體四位十<lb/>
等之象八物五行與生成之數乾中元之所以始一三<lb/>
五之所以虚與夫揲法占法皆若異而實同又辨氣體<lb/>
性名行命與蓍虚之得此幾無餘藴徳深之學真有淵<lb/>
<pb n="KR4d0243_SBCK_072-15a"/>
源而總序則檢詳為縣令時所為也檢詳又云虚之書<lb/>
未成而已傳温公晚始以全書授范太史淳夫遂傳于<lb/>
蜀後以問蜀士曰非也觀物先生張公兵部行成所補<lb/>
託為此言耳觀物窮象數之學著述衍翼元元包總義<lb/>
潛虚演義經世索隠外篇衍義通變等七書近百卷世<lb/>
號精博嘗取演義讀之為卷十六潛虛之書章分句析<lb/>
尤為詳盡比辨虛不啻數倍果如蜀士之言非此人亦<lb/>
不能補此書然觀物之書未出而徳深能辨之此其所<lb/>
以尤難也檢詳又言通鑑為温公之筆學潛虚為心學<lb/>
<pb n="KR4d0243_SBCK_072-15b"/>
方疑總序中不見此説兹又得發㣲論攷之則衍總序<lb/>
而為總論遂及筆學心學之説直以為出于已而沒徳<lb/>
深之作自元以準易虚以擬元論而下有九篇八篇皆<lb/>
徳深之舊止有變論一篇論律吕者在此書之外猶恐<lb/>
是其本文而此所傳者或闕焉又不載五宫天軌歲紀<lb/>
三圖徳深辨名之末謂齊處大中之内斟酌造化其斗<lb/>
之任乎今發㣲論乃曰處大中之内在天其北極之任<lb/>
乎輕改一言失其㫖矣土分王于四季齊亦土也居中<lb/>
而斟酌造化故以北斗之任非謂若極之居其所也檢<lb/>
<pb n="KR4d0243_SBCK_072-16a"/>
詳為察院時以發㣲授司馬侍郎季思伋其兄漢章倬<lb/>
為湖廣總領遂以版行寔乾道二年也淳熙十一年檢<lb/>
詳之子南金又刻之世罕有知所自者鑰非欲與檢詳<lb/>
辨誠不敢沒徳深之實而惜其不少見于世也徳深兄<lb/>
弟讀書躬耕其兄宗丞亨時濟得薦送而歸其父題于<lb/>
門曰三四郎今年免耘田專掌送茶其朴茂類此徳深<lb/>
耽嗜古學天文地理無不該貫此特其一也<lb/>
　　劉允叔夢紫瓜而作舍萌題其後<lb/>
退之送窮而延上坐子厚乞巧而甘抱拙若允叔之舍<lb/>
<pb n="KR4d0243_SBCK_072-16b"/>
萌則真驅之雖未能絶紫瓜之生畏君之詞自爾當不<lb/>
復敢入吾夢矣然此種一名不落彼夢滿甑三顆不妨<lb/>
甲科釋褐者殆以此又似不必力驅之也為書其後以<lb/>
壯昆季西上之氣<lb/>
　　跋朱叔止所藏書畫<lb/>
　　　徐季海題經<lb/>
趙氏金石録目録第七卷一千三百四十唐徐浩題經<lb/>
天寳中立歐陽氏集古目録云經首有楞伽阿跋陀羅<lb/>
寳經一部乃浩所書而經則吕問姚子彦等寫也在嵩<lb/>
<pb n="KR4d0243_SBCK_072-17a"/>
山經藏院叔止所藏雖不見所書之經而季海所題為<lb/>
可寳又足以攷天寳中官制之一二云<lb/>
　　　李公垂書樂毅論<lb/>
李公垂短小精悍詩最有名時號短李其在翰林與李<lb/>
徳裕元稹同時又號三俊傳稱以文藝節操見用余固<lb/>
嘗見石刻大字不知其小楷精到如此今世以海字本<lb/>
為第一殘闕已多此卷比右軍所書甚小墨蹟具全尤<lb/>
為可珍詳視印章葢巖壑老人故物也<lb/>
　　　龍眠蓮社横卷<lb/>
<pb n="KR4d0243_SBCK_072-17b"/>
余得蓮社圖高三尺横二尺筆力精勁五采煥發妙絶<lb/>
一世龍眠眞筆也此爲横軸大略相似時有不同元中<lb/>
之記云童子蹲而汲水者一人而有二書猿一麞一而<lb/>
猿亦有二麞則鹿也元中書甚工既非其親書疑别爲<lb/>
一圖作記余所藏童子汲水及猿皆一而麞亦鹿也龍<lb/>
眠為此圖妙意非一自知愛重或縱或横意必有數本<lb/>
恨未能盡見也此卷謝康樂不為長鬛捕蛇翁亦欠朴<lb/>
惷之狀必有能辨之者<lb/>
　　跋李孟達<hi>含章</hi>六世祖少卿詩卷<lb/>
<pb n="KR4d0243_SBCK_072-18a"/>
少陵之祖審言山谷之父亞夫再傳三傳而詩遂名世<lb/>
自李早梅而下傳數世而詩益昌盛哉<lb/>
　　跋沈雲巢帖<lb/>
雲巢妙于楷隸諸書備古今體寸墨尺紙落筆輒為人<lb/>
争取富池靈神猶知䕶惜子孫尤宜寳之也<lb/>
　　跋吳僧若逵所書觀經<lb/>
太府卿蘇公伯昌諤為明州長史僧有獻少公維摩經<lb/>
手澤葢為老泉小祥書此後以示蜀士士曰蜀有長公<lb/>
書圓覺經與此同時字體亦相類以所攜石本示公且<lb/>
<pb n="KR4d0243_SBCK_072-18b"/>
許求墨蹟以來後不知曾得之否若逵二經元祐諸名<lb/>
公為之跋而増重觀經儼然如新不知法華經何在安<lb/>
知他日不能復合耶<lb/>
攻媿集卷七十二<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_073-1a"/>
攻媿集卷七十三<lb/>
　　　　　宋　樓　鑰　撰<lb/>
　題跋<lb/>
　　跋揚州伯父所藏魏元理畫卷<lb/>
　　　蓮荷<lb/>
爾雅釋草言荷最詳其莖茄其葉蕸其本蔤其華菡萏<lb/>
其實蓮其根藕其中的的中薏觀魏君墨戲曲盡形狀<lb/>
殆無餘藴又有熟芡生菱鳧茈之屬一一如生袢暑尤<lb/>
宜觀之所謂宛然坐我水仙府也<lb/>
<pb n="KR4d0243_SBCK_073-1b"/>
　　　桂花<lb/>
伯父揚州持節擁麾幾徧東南襟度髙勝所至多與雅<lb/>
士游若魏君元理之畫徐公明叔之書皆擅名一時者<lb/>
桂花才一枝諦觀佳處疑有秋風生其間<lb/>
　　跋龍眠二馬<lb/>
余家藏白氏長慶集乆矣近又得吳門大字者周伯範<lb/>
模欲得舊本以所藏龍眠二馬遺余古有以妾換馬者<lb/>
矣以書換馬自攻媿始可博一笑<lb/>
　　跋趙共甫古易補音<lb/>
<pb n="KR4d0243_SBCK_073-2a"/>
小學之廢乆矣陸氏經典釋文可謂詳盡近世讀書或<lb/>
至苟簡率意誦習字有不識者始加閲視有訛謬終身<lb/>
不自覺知而况補音乎吳氏好古博洽始作詩補音雖<lb/>
不能變儒生之習而讀之者始知詩無不韻韻無不叶<lb/>
祛所未悟有功于古詩多矣吾友趙共甫又取其説以<lb/>
補古易之音用志甚勤逺以示余閲之不去手鑰老矣<lb/>
習氣未除頗為是正一二目昏成嬾媿不能盡力也噫<lb/>
凡將爰歴等書今不復見惟許叔重説文解字為小學<lb/>
之本顏黄門家訓稱其檢以六文貫以部分櫽括有條<lb/>
<pb n="KR4d0243_SBCK_073-2b"/>
例剖析窮根源集韻雖博贍于攷古則未可全據共甫<lb/>
今本諸呉氏多以集韻為證更當以説文解字定之可<lb/>
傳無窮呉氏之書不知者以為苟然而已共甫祖其餘<lb/>
論鑰又喋喋及此皆謂之癖可也雖然自當有好之者<lb/>
　　題拳毛騧<lb/>
杜少陵觀曹將軍畫馬圖詩云國初已來畫鞍馬神妙<lb/>
獨數江都王又云昔日太宗拳毛騧近時郭家師子花<lb/>
名畫記江都王緒乃霍王元軌之子多藝善書畫鞍馬<lb/>
擅名陳后山亦謂一紙千金不當價人傳此馬為江都<lb/>
<pb n="KR4d0243_SBCK_073-3a"/>
筆誠有之長安志太宗昭陵有六駿在陵後曰拳毛騧<lb/>
金石録昭陵琢石象平生征伐所乗六馬為贊刻之此<lb/>
馬神駿耐戰是横行萬里堪託死生者史稱秦王自起<lb/>
兵以來前後數十戰身先士卒輕騎深入雖屢危殆而<lb/>
未嘗為矢刃所傷今觀帝手書親乗之馬槊箭之瘡十<lb/>
有二處而不及其身真大人哉攷之史其平黑闥也洺<lb/>
水大陣信然榖州乃河南府之新安福昌二邑武徳元<lb/>
年改榖州至顯慶二年始廢此言合鬬蓋征世充時黑<lb/>
闥乃在山東也<lb/>
<pb n="KR4d0243_SBCK_073-3b"/>
　　跋趙振文經幢碑<lb/>
趙振文為臨安郡從事寄示小碑得于井中蓋錢氏專<lb/>
知囘圖酒務曹從暉所立經幢也從書會同十年嵗在<lb/>
丁未七月十五日試攷之石晉嵗在丙申改元天福三<lb/>
年戊戌契丹耶律徳光改元會同至天福九年晉改元<lb/>
開運至開運四年嵗實丁未契丹入汴滅晉六月劉知<lb/>
逺建國曰漢仍用天福十二年正契丹會同十年是丁<lb/>
未一年實晉之開運而漢仍稱天福契丹則日會同也<lb/>
明年戊申漢始改乾祐錢氏兼有兩浙自唐乾寧二年<lb/>
<pb n="KR4d0243_SBCK_073-4a"/>
至皇朝太平興國三年凡八十五年當五代時貢奉中<lb/>
國不絶惟唐明宗時安重誨奏削鏐王爵元帥尚父以<lb/>
太師致仕時嘗稱寶正年號安重誨死復鏐官爵復用<lb/>
中國正朔今乃用契丹年號耶律滅晉時大赦改晉國<lb/>
為大遼國開運四年為會同十年意必亦頒正朔于諸<lb/>
國故錢氏用之此史氏所未見也錢弘佐以是年卒而<lb/>
俶立史不書月舊五代史弘佐以漢初卒于位而倧立<lb/>
漢祖入汴之嵗十二月倧為胡進思所廢此蓋弘佐已<lb/>
卒當倧之時也因併著之<lb/>
<pb n="KR4d0243_SBCK_073-4b"/>
　　跋王伯長定武修禊序<lb/>
定武本凡湍流帶右天五字全者皆謂在薛紹彭之前<lb/>
然不能知嵗月之乆近此誠善本王順伯謂是熙寧前<lb/>
摹拓于中山者為可貴近見畢少董所藏董氏淳化間<lb/>
本尤為精好自言為兒時親在定武見青石本帶右天<lb/>
三字已闕壊大觀再見之與舊所見無異則五字未必<lb/>
皆紹彭劖損也更當攷紹彭在中山時嵗月云<lb/>
　　跋余襄公題崖碑<lb/>
襄公以孤生起嶠南忠言劘上顯于慶歴嘗出居庸闗<lb/>
<pb n="KR4d0243_SBCK_073-5a"/>
口伐戎酋于九十九泉退其二十萬之師西邊亦賴以<lb/>
定晚而經制五管前後十年如交趾大理特磨南詔之<lb/>
國皆可以頤指氣使使坐廟堂眞可以鎮撫四夷乃終<lb/>
于南方人之功業不惟有時亦各自有地如伏波之在<lb/>
南孔明之在蜀蓋非一人不然昭陵非棄才之主而公<lb/>
之用不得盡為可歎也此帖字有顔體石崖天齊人物<lb/>
亦俱與之相髙云<lb/>
　　跋李莊簡公與其壻曹純老帖<lb/>
韓文公潮州表柳河東囚山劉賓客謫九年文愈竒而<lb/>
<pb n="KR4d0243_SBCK_073-5b"/>
氣愈下盛哉本朝諸公如忠宣之徳度元城之勁節東<lb/>
坡先生英特之氣行乎患難髙掩前人莊簡公流竄瀕<lb/>
死重以愛子之戚尤所難堪家書中言議振發略不少<lb/>
貶其氣何如哉三誦以還慕仰不已純老姓曹氏諱粹<lb/>
中吾鄉之善士有詩傳行于世真冰玉也<lb/>
　　跋金花帖子綾本小録<hi>盛京王扶</hi>
集賢王公金花帖子其孫鄜州謂端拱二年太宗朝第<lb/>
三牓者誤也當以益公所攷為正尚書宋公名白時以<lb/>
翰林學士禮部侍郎知貢舉其同知貢舉則知制誥李<lb/>
<pb n="KR4d0243_SBCK_073-6a"/>
公沆帖子花押蓋二公也咸平元年知舉四人楊給事<lb/>
礪李舍人若拙梁司諫灝朱祕丞台符盛公帖子花押<lb/>
乃此四人也太宗以至道三年上賓咸平改元真宗諒<lb/>
闇遂不廷試而敕下禮部放牓登科記亦稱省試故猶<lb/>
得以帖子報中選者非以不臨軒策試而廢兹制也知<lb/>
舉止列祖父不及三代糊名復于淳化三年至是已七<lb/>
年矣藝祖一朝進士凡十五舉多者不過三十餘人太<lb/>
宗朝取士寖廣至二百餘人獨孫何一牓放三百五十<lb/>
五人諸科合千餘人後世但駭其多而不知前兩年詔<lb/>
<pb n="KR4d0243_SBCK_073-6b"/>
權停貢舉至是集闕下者萬人太宗既多取之而後連<lb/>
四年俱有權停之詔次五年為至道三年三月以大喪<lb/>
不暇及至咸平之初詔以乆停貢舉頗滯時才令禮部<lb/>
據合格人内進士放五十人諸科百五十人來嵗不得<lb/>
為例于是進士孫僅等及高麗所貢竝賜及第此小録<lb/>
所載五十一人是也祖宗時貢舉之疏數取士之多寡<lb/>
惟上所命非若近世之定制也鑰髙曽先祖仍三世登<lb/>
科中遭兵燬故書無一存者先祖少師元豐末年焦蹈<lb/>
牓丙科後從年家章氏傳當時小録雖印為大編而與<lb/>
<pb n="KR4d0243_SBCK_073-7a"/>
今制不侔者已十餘條又嘗見嘉祐二年章衡牓東坡<lb/>
兄弟小録與焦牓者不殊今始見王盛二家金花帖子<lb/>
及綾本小録前此真未聞也諸公跋語如載知舉家諱<lb/>
私忌等外若韻腳明主空一字<hi>脱落字句案此下有</hi>詩限六十字<lb/>
以上成論限五百字以上成皆與今小異今止書第一<lb/>
人此直書狀元外氏書其母之封五十人貫開封者三<lb/>
十七人不應如此之多按端拱二年有㫖國子監生竝<lb/>
須品官子弟開封府有户貫者充豈以此故士子多用<lb/>
開封貫耶貫建州者二人一日建寧軍一日建州書事<lb/>
<pb n="KR4d0243_SBCK_073-7b"/>
不同如此者非一祖父俱存者今曰重慶而第四人張<lb/>
景書榮侍下父祖未仕者書不仕三代名下書皇任者<lb/>
柳河東作陳京行狀云五代祖某陳宜都王曾祖某皇<lb/>
會稽司馬祖某皇晉陵郡司功參軍父某皇右補闕云<lb/>
云或謂書皇者以表其仕于唐也此又不然多有稱皇<lb/>
不仕者又或止書見任某官每一頂各空一字皆與今<lb/>
不同此牓止五十人可以綾書不知前此孫何一牓三<lb/>
百餘人亦可以綾書耶小録之作近亦屢有輕以意改<lb/>
者要知典故所在前人多有深意一遵其舊可耳吁又<lb/>
<pb n="KR4d0243_SBCK_073-8a"/>
何止此耶司諫祕丞各稱其官楊公為翰林學士而止<lb/>
稱給事李公知制誥而稱舍人亦因可見前朝之官稱<lb/>
云楊公開國之初為第一人李公為乾徳四年進士第<lb/>
五人梁公與其子固俱為大魁朱公則孫何牓第二人<lb/>
主文極天下選宜乎得人之盛僅繼兄何固為盛事劉<lb/>
燁子岳父溫<graphic n="KR1621" url="https://raw.githubusercontent.com/kanripo/KR-Gaiji/master/images/KR1621.png" mimeType="image/png"/>是終身不聴樂者中山劉子儀參政李<lb/>
子淵皆在此牓髙輔國曾祖季興祖從誨俱為南平王<lb/>
蓋荆南髙氏輔國之父保寅不知在從誨十五子中為<lb/>
第幾人與繼冲俱歸本朝者也吕䝉休三代俱贈師傅<lb/>
<pb n="KR4d0243_SBCK_073-8b"/>
父龜圖母劉氏徐國太夫人文穆公䝉正之弟也王克<lb/>
從為彥超中令之孫句希吉為中正之子盛京為文肅<lb/>
公度之弟樂黄庭父史任職方員外郎是作太平寰宇<lb/>
記者其任職方宜矣李山房謂知名之士幾三之一後<lb/>
生寡陋不能盡知姑誦所聞一時人物不亦盛哉借摹<lb/>
本於豐宅之有俊老眼不能細書令從子溉臨寫藏于<lb/>
家仍備書其後而歸之<lb/>
　　跋雲丘草堂慧舉詩集<lb/>
余頃嵗游雲巖有詩牌挂壁上拂塵讀之云朝見雲從<lb/>
<pb n="KR4d0243_SBCK_073-9a"/>
巖上飛暮見雲歸巖下宿朝朝暮暮雲來去屋老僧移<lb/>
幾翻覆夕陽流水空亂山巖前芳草年年緑愛其清甚<lb/>
視其名則僧舉也曰非季若乎僧曰此今之廬山老慧<lb/>
舉也後得其詩編號雲丘草堂集及與吕東萊紫微公<lb/>
雪谿王性之後湖蘇養直徐師川朱希真諸公游最後<lb/>
尤為范石湖所知盡和其大峨諸詩余赴東嘉亦辱詩<lb/>
為贈近世詩僧如具圓復瑩温叟輩淪落既盡而師亦<lb/>
亡矣其徒覺淨求跋其後感念疇昔因為書之師老于<lb/>
禪悦詩句特其餘事而能兼得衆體佳處不可以一二<lb/>
<pb n="KR4d0243_SBCK_073-9b"/>
數讀之者可想見其人不勞贊歎也<lb/>
　　跋蘇氏囘文錦詩圖<lb/>
晉史載竇滔苻堅時為秦州刺史被徙流沙蘇氏思之<lb/>
織錦為囘文旋圖以贈滔宛轉循環以讀之武氏及見<lb/>
晉史之成不知何所據依記載如此之詳滔字連波記<lb/>
之末云因述若蘭之多才復美連波之悔過故山谷題<lb/>
此圖云千詩織就囘文錦如此陽臺暮雨何亦有英靈<lb/>
蘇蕙手只無悔過竇連波正用武氏之記而任子淵止<lb/>
以晉史注之豈未攷此記耶余前後見舊畫數本大小<lb/>
<pb n="KR4d0243_SBCK_073-10a"/>
不侔未有如此卷之精者<lb/>
　　跋東坡行香子詞<lb/>
揮塵第三録載東坡自黄州移汝州中道起守文登舟<lb/>
次泗上偶作詞云何人無事燕坐空山望長橋上燈火<lb/>
閙使君還太守劉士彥法家者流山東木強人也聞之<lb/>
亟謁東坡云知有新詞學士名滿天下一出則京師便<lb/>
傳在法泗州夜過長橋者徒二年况知州耶切告收起<lb/>
勿以示人東坡笑曰軾一生罪過開口不在徒二年以<lb/>
下吾鄉豐吏部叔賈誼倅盱眙游南山寺有老僧云寺<lb/>
<pb n="KR4d0243_SBCK_073-10b"/>
舊有苦條木一段上有東坡親書行香子詞後沈于深<lb/>
水中亟募人取得之遺墨如新就刻其上尋爲一軍官<lb/>
買去析為槍幹矣此詞惟曾寶文端伯所編本有之亦<lb/>
云與泗守游南山作則揮塵所載殆未盡豈與之同游<lb/>
後乃閲其詞耶偶從豐氏得墨本既登之石又以寄施<lb/>
使君武子請刻之以為都梁一段嘉話<lb/>
　　跋黄氏所藏東坡山谷二張帖<lb/>
東坡與黄潁州父子厚善嘗書潁州之父子思詩集之<lb/>
後又龍圖二女爲少公二子适遜之婦觀此祭潁州之<lb/>
<pb n="KR4d0243_SBCK_073-11a"/>
文與龍圖直閣二公書問情好可知子思名上字孝下<lb/>
字先潁州名上字好下字謙龍圖名从宀从是字師是<lb/>
直閣名从宀从辛字才叔居宛丘家藏二蘇翰墨甚富<lb/>
此二十一帖及孫志康二帖墨妙亭記鵶種麥行及山<lb/>
谷二張公挽詩直閣之孫約之年纔十三遭靖康之變<lb/>
隨其父郎中公脱身來南能攜以自隨既又力貧登之<lb/>
石其未刻者一二爾可謂善守家法者也余嘗銘其墓<lb/>
亦為及此約之幼子直義以真蹟見示為記其大略坡<lb/>
書皆有法石本類多失真此卷字字飛動恵州儋耳及<lb/>
<pb n="KR4d0243_SBCK_073-11b"/>
北歸等帖尤為老筆信可寶也第六帖云因志康行即<lb/>
孫君也第七帖云乞會稽使其得請則題詩必滿浙東<lb/>
矣第十六帖云乏人寫大狀不罪簡率蓋今所謂外啓<lb/>
者前輩書問皆用之故云第十九帖在曲江云何時定<lb/>
居少安晚節歸及毘陵而仙去曾不得一日之安也悲<lb/>
哉<lb/>
黄太史張右史張浮休皆一時人物之英則潁州之賢<lb/>
可知太史先自金華徙豫章潁州之先自浦城徙宛丘<lb/>
嘗敘宗盟故稱從姪右史為龍圖友壻且居于陳嘗為<lb/>
<pb n="KR4d0243_SBCK_073-12a"/>
潁州作友于泉記故敘鄉曲浮休又周旋伯仲間任道<lb/>
即汝陽守誦三公之詩使人興起也<lb/>
墨妙亭記惜未登之石鵶種麥行有章草體别是一種<lb/>
風氣<lb/>
　祭潁州文故潁州使君同年黄兄集云幾道大夫年<lb/>
　兄之靈○終焉玉雪集身為玉雪○不緩不<graphic n="KR1328" url="https://raw.githubusercontent.com/kanripo/KR-Gaiji/master/images/KR1328.png" mimeType="image/png"/>集不<lb/>
　絙○與義降升集與道○含章不矜集終焉不矜<lb/>
　墨妙亭記以為吳興新集集無以字○余以事至吳<lb/>
　興集至湖○乃為差乆集猶為差乆<lb/>
<pb n="KR4d0243_SBCK_073-12b"/>
　山谷詩仕路厭風沙集厭作困○袖有投虚手集手<lb/>
　作刀<lb/>
　張右史詩但使將軍桃李在集使作得○聞凶哭朋<lb/>
　友集聞哀若朋友<lb/>
　張浮休詩常憶之官潁上時集作憶昔○著靴騎馬<lb/>
　集作乘馬<lb/>
　三公詩皆親筆集中猶不同如此豈編集時嘗改定<lb/>
　耶<lb/>
　　跋遺教經<lb/>
<pb n="KR4d0243_SBCK_073-13a"/>
歐陽叔弼集古録目遺教經卷第二百六十三右不著<lb/>
書人名氏刻石年月世以為王羲之書石在永興歐陽<lb/>
公集古録跋尾遺教經相傳云羲之書偽也蓋唐世寫<lb/>
經手所書爾唐時佛書今在者大扺書體皆類此第其<lb/>
精粗不同爾近有得唐人經題其一云薛稷一云僧行<lb/>
□書者皆與二人他所書不類而與此頗同予知寫經<lb/>
手所書也然其字亦自可愛故録之蓋今士夫筆畫能<lb/>
髣髴乎此者鮮矣山谷云不知何世何人書或曰右軍<lb/>
羲之書吾嘗評此書在楷法中小不及樂毅論爾清勁<lb/>
<pb n="KR4d0243_SBCK_073-13b"/>
方重蓋度越蕭子雲數等非右軍筆畫也趙明誠金石<lb/>
録云唐遺教經正書無姓名第一千九百四十八跋云<lb/>
國初時人盛傳為王右軍書惟歐公識其非是攷諸公<lb/>
之論非右軍書明矣然歐公謂唐寫經手所書明誠定<lb/>
著為唐遺教經則尚有可疑以世民二字俱如此寫不<lb/>
空筆畫恐非唐人書或若山谷之言不知何世何人得<lb/>
闕如之意也<lb/>
　　跋東坡紙帳詩<lb/>
坡公次韻柳子玉二詩曰地爐曰紙帳此紙帳詩也集<lb/>
<pb n="KR4d0243_SBCK_073-14a"/>
中紋作文㲲作疊煖作暖秖作但皆可通惟以鯨為衾<lb/>
則非也少陵有太子張舍人遺織成褥段詩有云開緘<lb/>
風濤湧中有掉尾鯨後又云錦鯨卷還客始覺心和平<lb/>
坡正用此事而編集者未之攷也此卷字畫飛動不可<lb/>
形容公嘗和子由論書曰端莊雜流麗剛健含婀娜豈<lb/>
自道耶<lb/>
　　跋陳進道所藏杜祁公詩<lb/>
右杜正獻公詩翰界紙謹書三誦起敬第不知請郡四<lb/>
明者何姓公自注云君侯逺祖諱郃始知其為孫氏按<lb/>
<pb n="KR4d0243_SBCK_073-14b"/>
四明題名記云孫郃博學髙才唐末授左拾遺淨恵院<lb/>
即其故宅載于圖經唐文粹有古意效陳拾遺有哭玄<lb/>
英方干先生詩有卜世論春秋無賢臣論皆郃之作也<lb/>
又不知孫氏為守者為誰太守題名記中無之止有孫<lb/>
扶在端拱中又與正獻不同時慶歴中王周以司封郎<lb/>
中為守鄉人也政和七年鑰先祖少師為鄉郡兩任涉<lb/>
五年在任除次對所居號晝錦坊南門内有錦照橋與<lb/>
正堂相直宅之後有錦照堂在今竹洲上宅之左有堂<lb/>
名以繼繡以繼王公之後也不聞有姓孫而為鄉守者<lb/>
<pb n="KR4d0243_SBCK_073-15a"/>
王岐公作孫威敏墓誌嘗以樞密直學士知益州道中<lb/>
罹母憂服除以為陜西都轉運使未欲逺去墳墓得知<lb/>
明州屬盜起山東改知徐州威敏越人王荆公在鄞時<lb/>
答元規大資書有云比方得邑海上而聞左右之别業<lb/>
實在敝境豈威敏以别業在此故有仁里之言又豈威<lb/>
敏得請而正獻贈以此詩既改徐而不及至郡耶淺陋<lb/>
姑誦所聞未必真是進道好古博雅更試攷之<lb/>
　蔡君謨詩㑹亭遇資政孫公赴闕公致仕已七年時<lb/>
　召歸將有西鄙之任有云新治甬上居閒逸安暮齒<lb/>
<pb n="KR4d0243_SBCK_073-15b"/>
　以是知亦嘗居于四明<lb/>
　　書從兄少虛敎授金書金剛經後<lb/>
嗚呼此從兄教授少虛之眞蹟也兄少好二王書筆力<lb/>
素髙後得樂毅論石刻深愛之一筆不妄下故楷法精<lb/>
妙字字可敬觀者當自知之兄諱鈜少虛其字也幼有<lb/>
俊才日誦千言未冠能屬文十五應鄉書中其選又十<lb/>
年始入太學聲聞諸公間公試聖人肆筆成書賦薛叔<lb/>
雲元鼎魁文固佳而兄之賦云元聖有作斯文在兹惟<lb/>
得書之體也故肆筆以成之兄自少習書未嘗作賦時<lb/>
<pb n="KR4d0243_SBCK_073-16a"/>
方兼經一出而爭誦之私試惟聖人可以踐形論冠絶<lb/>
一時蓋他人皆謂聖人能踐形兄獨謂可以踐形尤得<lb/>
孟子之旨而文又勝蜀名士馮圓仲方李知幾石為學<lb/>
官相與擊歎且曰東南乃有如此人才耶必欲寘首選<lb/>
雖以異議小卻而名愈重紹興二十有九年解試為第<lb/>
七名明年省試為第六名三場俱髙而堯仁如天光武<lb/>
總攬權綱二論尤為世所稱述錢子和豫為參詳官批<lb/>
其卷云議論雄特文勢雅健非老于史學者不及此無<lb/>
有與之爭衡者方未第時嫂鄭氏不幸勉強赴省既登<lb/>
<pb n="KR4d0243_SBCK_073-16b"/>
丙科授鹽官尉已成見次遭伯父朝散之喪哀毁瘠甚<lb/>
奉親至謹真是食在口則吐之至是欲寛伯母陳氏安<lb/>
人之憂先意承志曲盡子道服闋除泰州教授未幾又<lb/>
罹内艱何其多難耶乾道三年莊文太子將葬宫僚二<lb/>
詹事庶子諭徳當作祭文而難于言或以屬兄為之文<lb/>
曰嗚呼惟天惟祖宗啓佑我國家純篤生哲人允惟元<lb/>
良及兹重離竝明家用平康於萬斯年肆用貳我宸極<lb/>
承我兩朝用奉若于天休洪惟我億萬年竝受丕丕基<lb/>
者庻其在兹若之何弗弔旻天降割于我家虚我主器<lb/>
<pb n="KR4d0243_SBCK_073-17a"/>
惟御事庶士越在外服越百姓里居罔不䀌傷心矧惟<lb/>
某等有服在百僚惟我儲君既冠成人夙敏日躋弗勤<lb/>
弗煩惟兹四人無能往來厥有顯徳亦罔克紀述惟速<lb/>
戾于厥躬是懼若涉淵水今日月有時惟是窀穸之事<lb/>
所以奉神靈于幽宮者其孰敢弗䖍肆惟靈其監于兹<lb/>
雖多用盤誥語而體正文古無能易者衆作為之皆廢<lb/>
尋為臨安府教授以為郡國首善為上庠之亞堅持規<lb/>
矩學者翕然師尊之光宗以東宫尹京内侍知省甘昇<lb/>
怙勢横恣欲廣湖上園囿諷府中移置社壇府命兄為<lb/>
<pb n="KR4d0243_SBCK_073-17b"/>
祝文兄執不可以書抵少尹曰依奉令旨改移社壇就<lb/>
昭慶寺前築疊令譔祝文某竊以社稷繫一府利害不<lb/>
可輕有改作况今皇太子殿下領尹事大體重尤難輕<lb/>
議某雖聞見今社壇委是荒蕪沮洳每嵗不問晴雨只<lb/>
就寺宇祠祭深失禮意此實累嵗有失修治止合芟治<lb/>
增築别建祭屋孟子云祭祀以時然而旱乾水溢則變<lb/>
置社稷趙岐謂其間有旱乾水溢之災則毁社稷而更<lb/>
置蓋謂國之事神者既備而神或不職然後可以易置<lb/>
示加責于神也今六氣順序别無災沴若今輕改社稷<lb/>
<pb n="KR4d0243_SBCK_073-18a"/>
神何所依祝史之文其將何辭揆之幽明事未穏便欲<lb/>
望别取令旨止下本府如法修築若必欲改移所有祝<lb/>
文不知所謂難以下筆未敢製譔言雖不用而聞者歎<lb/>
服咸曰昔知其能文不謂風節如是之髙也淳熙改元<lb/>
考試婺女得疾卒于貢院夀止四十有二嗚呼痛哉天<lb/>
胡予以才而嗇其夀畀之名而奪其禄耶娶鄭氏宣和<lb/>
太宰居中之曾孫再娶孫氏紹興參政近之孫郎中大<lb/>
雅之女俱無子以族人之子演為後又得一子澧于民<lb/>
家以其為遺體也始日者唐杞謂兄不夀且大期不逺<lb/>
<pb n="KR4d0243_SBCK_073-18b"/>
齋戒泥金以書此經冀望少延而竟如其言尤可哀也<lb/>
兄喜讀莊子漢書故文氣有近似者嘗謂鑰曰我欲手<lb/>
寫古書意所好者首以檀弓繼以天問天對之屬必與<lb/>
時好不合欲名曰攻瑟編大率志尚如此甥壻盛箕號<lb/>
能文自婺來明作四明八詠頗工衆方環坐讀之兄乆<lb/>
與之厚字呼曰次龍沈約文體卑弱可憎君又效之耶<lb/>
坐客赦然盛亦悔媿藏其藁不出鄭先生剛忠席下數<lb/>
十人兄一日忽私謂鑰曰吾黙觀同舍中惟楊聖可與<lb/>
吾弟為佳問之則曰惟汝二人清而有福問兄何如又<lb/>
<pb n="KR4d0243_SBCK_073-19a"/>
曰我雖清如無福何今同舍凋謝存者蓋寡聖可名公<lb/>
冶晚得官而有子琛登甲科兄非相形者而風鑒乃如<lb/>
此鑰少兄四嵗愛撫訓奬過于同氣其卒于婺也往為<lb/>
䕶喪以歸兄之昆弟五人惟幼弟在其子浹裝潢此卷<lb/>
以求跋痛念兄之抱負不羣宜乎逺到顧其少作與場<lb/>
屋之文俱不足為兄道而區區具載于此者傷其不夀<lb/>
而見于世者止此其亡也誌銘不立羣從輩行今亦無<lb/>
幾鑰不書此則兄之哲蹤逺韻遂泯泯矣故書之不嫌<lb/>
于詳鑰非不慕兄之書而天資不潁不及逺甚于是年<lb/>
<pb n="KR4d0243_SBCK_073-19b"/>
六十有七矣勉追後塵而猶如此雖覺我形穢亦無所<lb/>
辭焉<lb/>
　　跋仲兄嚴州所書安遇山房題扁<lb/>
先君銀青嘗讀葛文康公集見其父清孝公行狀云所<lb/>
居以安遇名軒言遇無定遇安有常安先君欣然曰此<lb/>
吾之心也遂以名所居之堂自號安遇居士先是卜夀<lb/>
藏于報國山仁濟院祖妣魏國墓左因作小菴于山下<lb/>
號安遇山房命仲兄書其扁後既葬于長汀而山房亦<lb/>
廢仲兄遺墨尚存從子濚裝池求跋痛念父兄相繼下<lb/>
<pb n="KR4d0243_SBCK_073-20a"/>
世二十餘年撫卷不勝感泣<lb/>
　　跋王恭叔所藏淵明雪中詩圖<lb/>
初寮跋祖潁所藏東坡帖言吏部趙公元豐元祐與坡<lb/>
為代所藏則公使淮南時坡所行詞也言公之孫竒育<lb/>
而不及棄竒蓋寮之愛壻也集中與之賡唱近三十篇<lb/>
亦謂之趙十六有云何敢壻君真好友端來學道伴衰<lb/>
翁與之别則曰吾詩如鐘須子撞豈可一日相參商則<lb/>
翁壻之間固可知觀此圖則又知其兄弟之相與風度<lb/>
殊不凡王郎示余此卷余何敢望寮君之伴我亦我家<lb/>
<pb n="KR4d0243_SBCK_073-20b"/>
之祖穎也<lb/>
　　跋先大父徽猷閣直學士告<lb/>
政和間先大父少師被命守鄉邦再任至四年宣和二<lb/>
年方臘起睦州連陷睦杭歙處四郡聲搖兩浙承平既<lb/>
乆至勤京師遣大兵而後剿滅時先祖備禦甚嚴保全<lb/>
郡境適召赴闕下不敢遽去奏乞侯代以安人心事定<lb/>
奏聞遂升學士綸告既登之石足為家寶惟是詞臣不<lb/>
知其詳襃詞既簡外祖汪公所記鑰實知之時諸父多<lb/>
仕于外九伯父暨先君待次里中揚州倅卞公養直圜<lb/>
<pb n="KR4d0243_SBCK_073-21a"/>
在伯父館下為此跋語亦未深攷也鑰昔聞之臘之初<lb/>
起本無足畏朱勔父子以花石進奉等結怨東南所在<lb/>
頑民好亂者與臘相應賊勢日張其實皆村民也少隨<lb/>
侍處州聞其來處也止以數舟載百餘人絳帛帕首帶<lb/>
鏡于上日光照耀自龍泉山間亂鳴鉦鼓順流而下諸<lb/>
邑洎城中望風而遁略無守備遂據州城又欲破温州<lb/>
賴劉教授士英唱義堅守台州賴滕司户膺二城皆全<lb/>
鑰嘗仕二州尤聞其詳温則處賊洪再使其徒來攻其<lb/>
西呂師囊以魔術發于台之仙居既破樂清又攻其東<lb/>
<pb n="KR4d0243_SBCK_073-21b"/>
危甚郭少保仲荀等以西師來援始免台亦師囊之黨<lb/>
攻城甚急久而後解二城雖僅免而城外皆為盜區蹂<lb/>
躙殘滅甚矣越分帥府雖不至為賊所迫而剡川新昌<lb/>
魔冦大熾被害最酷及寧海俱與奉化為鄰避地而來<lb/>
者如織恐賊徒雜于衆中人心恟恟先祖經畫大略如<lb/>
汪公之記神道碑云台越二城雖全而外境皆殘破惟<lb/>
明六邑秋毫無犯為得其實矣爰是東備海道南塞新<lb/>
剡寜川之衝布耳目逺斥堠戒僧寺不復鳴鐘有急則<lb/>
鳴以為警賊知有備不敢犯我在諸郡中闔境獨全明<lb/>
<pb n="KR4d0243_SBCK_073-22a"/>
賞信罰境内之盜亦不得發發亦輒得祐陵知之深嘉<lb/>
屢歎故賞之尤厚冦既平改睦州為嚴歙州為徽剡縣<lb/>
為嵊亦可見當時之事變矣鑰不肖且老每念先祖之<lb/>
功無有發其幽潛者會從子深以此卷求跋敬敘所聞<lb/>
使後來者知之<lb/>
　　書機汲記贈姜子陽題其後<lb/>
乾道五六年間先光禄守括蒼兄弟隨侍郡齋中無處<lb/>
不對谿山之勝而山無水源取汲于谿一日試同仲兄<lb/>
步至谿滸一下數百步又攀援而歸喘汗乆不定相顧<lb/>
<pb n="KR4d0243_SBCK_073-22b"/>
曰徒手上下猶如此彼卒輩負水而登日不下數四其<lb/>
勞甚矣思有以免之竟無策而止後偶讀劉賓客集有<lb/>
機汲記聱牙難曉詳究其説則啞然曰是可施于括蒼<lb/>
無疑然乆無所告語姜子陽鈐轄沿檄來歸因語及此<lb/>
詢問甚悉是有心于利物者因為録賓客所記又命工<lb/>
作小式以遺之歸見黄堂儻獻其説而贊成兹事縱未<lb/>
能筧以達于正堂但得引寘山上而運之比汲于谿者<lb/>
大有間矣外而公廚及公帑釀酒之須皆可以濟下至<lb/>
巖居而谷汲者亦可倣此若小有不合則又在潤澤之<lb/>
<pb n="KR4d0243_SBCK_073-23a"/>
功子陽幸加之意焉<lb/>
　　跋豫章别集<hi>苑英華跋清閟居士臨修褉序二首案原目此首後有跋王伯奮所藏文</hi>
<hi>其文今竝佚</hi>
一詩二銘贊頌三序説四記律賦箋注老子一篇杜詩<lb/>
六十首東坡少游參寥各賦春日詩十首參寥第八首<lb/>
云梅梢青子大于錢慙愧春光又一年亭午無人初破<lb/>
睡杜鵑聲在柳花邊山谷别集書王氏夢錫扇乃是此<lb/>
詩但首句云壓枝梅子末句云杜鵑啼在柳梢邊豈山<lb/>
谷愛參寥詩嘗書之扇耶山谷以承天院塔記為人所<lb/>
<pb n="KR4d0243_SBCK_073-23b"/>
訐遂貶宜州記文及毁壁序皆見此集<lb/>
攻媿集卷七十三<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_074-1a"/>
攻媿集卷七十四<lb/>
　　　　　宋　樓　鑰　撰<lb/>
　題跋<lb/>
　　跋沈智甫所藏東坡帖<hi>諌帖一首今佚其文案原目此首前有跋五</hi>
坡公以端明殿學士侍讀學士為定州安撫使紹聖元<lb/>
年落職知英州道貶寧逺軍節度副使安置惠州帖中<lb/>
又言過邢州疑是此時再遭逺斥不知所與何人既言<lb/>
道友恐是佛印參寥諸公以書唁之公不領細人姑息<lb/>
之愛而望其警策以進于道一見梁邢州之善政而亟<lb/>
<pb n="KR4d0243_SBCK_074-1b"/>
稱之不計身之百謫恐一善之不聞嗚呼此其所以不<lb/>
可及也<lb/>
　　跋揚州伯父所藏張魏公帖<lb/>
魏公謫連州凡四載夫人侍太夫人居長沙紹興二十<lb/>
年移永州始迎版輿同處時伯父揚州以湖南漕兼潭<lb/>
帥權臣當國士夫或以傾覆遷客為進身計伯父義概<lb/>
凜然劉杼山在全則持使節以過之魏公在連則時節<lb/>
餽問其母自潭過永又津其行魏公所以致謝之勤也<lb/>
百謫不怨惟思報上徳而收拾人物之心猶不少忘可<lb/>
<pb n="KR4d0243_SBCK_074-2a"/>
以畧見公之所存矣<lb/>
　　又錢希白三經堂歌<lb/>
紹興二十四年嵗在甲戌先銀青部綱過儀真鑰實侍<lb/>
行時七伯父方以漕使兼揚州遂到郡齋公餘出示書<lb/>
畫卷有草書一軸末章云君家世世為好官後書錢希<lb/>
白今五十年矣偶以問諸孫而桂始出此卷葢三經堂<lb/>
歌也希白名易呉越國王倧之子與其兄昆隨俶歸朝<lb/>
願從科舉年十七舉進士御試三題日中而就言者以<lb/>
其輕俊而黜之太宗語蘇易簡曰朕恨不與李白同時<lb/>
<pb n="KR4d0243_SBCK_074-2b"/>
易簡曰有錢易者李白才也太宗喜曰若然當用唐故<lb/>
事召至禁林㑹盜起劍南不果用復舉進士甲科又舉<lb/>
賢良方正科官翰林學士俊逸過人為文數千言頃刻<lb/>
而就又善行草書有文集在秘閣觀此卷可知其人也<lb/>
宋諫議敏求著東京記載崇慶坊司空致仕李昉宅有<lb/>
孝經道徳經為三經堂家有東京圖崇慶坊在城之東<lb/>
北有李昉司空宅則詩所謂夾城盡北十里街者也黑<lb/>
轓葢用漢舊儀丞相兩黑轓事攷其家譜子孫為郎者<lb/>
衆獨未知客曹為誰司空之子宗諤為翰林學士年不<lb/>
<pb n="KR4d0243_SBCK_074-3a"/>
及五十真宗甚悼之恨不及大用且曰自國朝將相家<lb/>
能以聲名自立不墜門閥者惟昉與曹彬家爾宗諤之<lb/>
子昭述亦為翰林侍讀學士從子昭道爲天章閣待制<lb/>
世世為好官非虛言也<lb/>
　　跋從子深所藏書畫<lb/>
　　　東坡<lb/>
公以元祐五年在杭州治西湖四明圖經載太守七人<lb/>
皆止書元祐年韓宗道李莘李閌王子淵張脩劉淑吕<lb/>
温卿不知所與何人謂視此民猶公民雖欲勿與得乎<lb/>
<pb n="KR4d0243_SBCK_074-3b"/>
　　　錢明逸　張文潛<lb/>
錢子飛父子兄弟俱中制科作字猶有父風然以言事<lb/>
致杜范富三公皆罷政惜哉張右史手書自有一種風<lb/>
氣與大禮慶成賦藳相類<lb/>
　　　林和靖　蔡端明　范太史<lb/>
和靖名逋字君復而曰君復頓首古有此例比西臺差<lb/>
少肉信然求仲蓋用三徑事也蔡端明詩見于集中第<lb/>
八卷題云二十二日山堂小飲和元郎中牡丹向謝之<lb/>
什范太史筆勢端重似其爲人集中今無此詩家傳謂<lb/>
<pb n="KR4d0243_SBCK_074-4a"/>
自紹聖之後貶責萬里屢遭焚溺之厄元符喪歸再嚴<lb/>
黨禁家藏文字固已不全靖康避地遷徙所存益少悲<lb/>
夫<lb/>
　　　劉杼山<lb/>
伯父揚州與杼山同在京師太學相與最厚觀此書詞<lb/>
交情可見此皆在貶所書也第二帖三霍之言雖出雅<lb/>
謔葢是時鮮有與遷客相親者故鴻慶孫尚書亦有望<lb/>
望然如避垢汙之言其志先伯之墓有曰余謫洮陽夀<lb/>
玉方持湖南使者節過我相勞苦如平生與此意不侔<lb/>
<pb n="KR4d0243_SBCK_074-4b"/>
矣第三帖問疾而進苦語有味其言哉鑰少隨侍溧陽<lb/>
及拜公牀下見與伯父一書其言尤切有曰久聞夀玉<lb/>
後堂甚盛某不敢謂然吾儕老矣違情逆境固不可堪<lb/>
若縱意于聲色之娛為計似疎其于保夀命也左矣人<lb/>
世浮生其誰不死眼前亦何嘗見有百嵗之人然古人<lb/>
必謂衞生有經者大恐未死以前或因此疾病纒身舉<lb/>
動須人其況亦何可堪也嘗歴歴服膺此言不知舊帖<lb/>
何在前輩責善之義如此陶公安世因公之言遂為伯<lb/>
父上客後所立亦不負二公之知時先君銀青為道州<lb/>
<pb n="KR4d0243_SBCK_074-5a"/>
僉幕避伯父親嫌而歸亦過清湘見公故帖中兩問及<lb/>
後在溧陽受知尤深公嘗曰某無他長頗能對客發書<lb/>
草聖飛動觀者必謂敏手鑰親見其落筆沈著詳緩甚<lb/>
不茍也感愴疇昔謹為詳志之<lb/>
　　　李西臺<lb/>
西臺不惟以書名毎見其詩真有唐人風度紙尾花押<lb/>
筆力亦不凡<lb/>
　　　錢曲臺<hi>昆</hi>吕芸閣<hi>大臨</hi>蘇後湖<hi>庠</hi>
錢裕之善草隷而字體又與希白子飛不同郤近李西<lb/>
<pb n="KR4d0243_SBCK_074-5b"/>
臺但未老耳芸閣先生經學之餘詞翰皆有餘韻後湖<lb/>
居士詩筆俱老豈奪命鬼手之後哦詩結字尚有餘習<lb/>
耶止之諱正由了翁次子其與前輩相接如此家風可<lb/>
知<lb/>
　　　游御史<hi>酢</hi>
建安游先生從伊川遊在謝上蔡楊龜山之間宜其與<lb/>
了翁父子相厚也龍舒爲今佳郡是時乃空乏如此天<lb/>
災流行可無先備耶<lb/>
　　　趙清獻<lb/>
<pb n="KR4d0243_SBCK_074-6a"/>
清獻平生四入蜀先為蜀州江原縣後歴梓益兩路漕<lb/>
使又兩知成都最後則已為執政矣神宗亦曰能為我<lb/>
行乎帖中言寄家甬上單騎入蜀是為部使者攜一琴<lb/>
一龜時耶<lb/>
　　　徐東湖<lb/>
徐東湖與了翁家相厚如家人通判郎中即了翁次子<lb/>
止之也呼以仁弟情義可知<lb/>
　　　韓南陽　宋宣獻　文潞公<lb/>
南陽為元章簡公書神道碑字體莊重正如此宣獻傳<lb/>
<pb n="KR4d0243_SBCK_074-6b"/>
言筆法精妙上嘗取所書千字文及其家之墨迹藏禁<lb/>
中故敝紙渝墨尚有典刑潞公翰墨飛動使人望而畏<lb/>
之<lb/>
　　　曹子方<lb/>
祐陵盛時曹公上書極論時事廟堂質責之問所從知<lb/>
對曰天下皆知之而相公不知所謂焉用彼相遂貶去<lb/>
京尹不忍辱之引頸荷校而行吏卒問何以為路費曰<lb/>
少俟吾子已而一介草履負擔而至即其子也問所攜<lb/>
前則草履後則乾糧卒輩憤然欲加捽辱子奮曰我父<lb/>
<pb n="KR4d0243_SBCK_074-7a"/>
得罪朝廷爾曹敢加無禮我當殺爾愕不敢動靖康初<lb/>
召還寖至樞筦又閩人也宜乎逰了翁之門<lb/>
　　　石曼卿　張都官<lb/>
石學士以書名所謂愈大愈竒者張都官未知何等人<lb/>
要是前輩作字不茍如再拜尊候施于所敬今亦不見<lb/>
此風矣<lb/>
　　　張魏公<lb/>
紫巖翁忠肝義膽炳炳如丹蓋矢死而不變也使士夫<lb/>
俱能懐此心國其庶幾乎<lb/>
<pb n="KR4d0243_SBCK_074-7b"/>
　　　吕子約<lb/>
哀哉子約見其書如見其人始余以隆興初元與其兄<lb/>
東萊為同年聞子約之賢而未識也淳熙九年子約来<lb/>
掌庾事余在先君服中時時相過情義日篤服除舍弟<lb/>
買舟赴調或傳以為余將西上子約在庾中亟以片紙<lb/>
力言其不可前余固不為行計然此意不可忘也其後<lb/>
兩得同朝迨天台贅倅之行又見其遭貶自此不復得<lb/>
見亦不意其蚤没也嘗評其人楊秉三不惑之外視軒<lb/>
冕又如浮雲非勉强然也見其進未見其止觀人多矣<lb/>
<pb n="KR4d0243_SBCK_074-8a"/>
未有表裏如一如子約者所謂葢有之矣我未之見也<lb/>
九原可作微斯人吾誰與歸<lb/>
　　　周蓮峯　朱灊山　王侍御<hi>伯庠</hi>
紹興之末蓮峯周貳卿歸自永嘉灊山朱公舍人歸自<lb/>
平江俱以次對來寓四明僧舍侍御王公年雖未及而<lb/>
從二公遊完顔亮既平周公賀表用萬馬救中原對一<lb/>
驢載都市朱公問之侍御適參坐誦臧質傳中數十言<lb/>
二公俱稱其强記故倡醻之頻如此周公之詩三惟中<lb/>
篇及朱公一詩皆親筆侍御皆使人代書葢至敬之地<lb/>
<pb n="KR4d0243_SBCK_074-8b"/>
不敢縱筆也山谷與王才元舍人詠牡丹詩云欲搜佳<lb/>
句恐春老試遣七言賖一枝周公豈用此事耶鑰少時<lb/>
俱及拜三公牀下撫卷惘然豈復得此前輩人物乎<lb/>
　　　徐明叔剡溪雪霽圖<lb/>
伯父揚州所至辦治官府清簡坐多佳客如徐公明叔<lb/>
其一也幼時猶及望見徐公之風流韻度如晉唐間人<lb/>
翰墨篆畫四明人家多有之時徐貳卿獻之為守與敘<lb/>
宗盟久留郡齋如秦詔刻石篆韻皆其筆也嘗為髙麗<lb/>
使屬盡圖其山川器物以歸兄穉山侍郎有重名從子<lb/>
<pb n="KR4d0243_SBCK_074-9a"/>
子禮志其出處甚詳謂畫入神品山水人物二俱冠絶<lb/>
濡毫漱墨成于須臾此卷幾是矣命女壻狀其行則近<lb/>
故參政張公伯子也因併記之<lb/>
　　跋再刋裴公紀徳碣<lb/>
熙陵命王著集法帖第五巻有李斯篆十八字米南宮<lb/>
云未知何人書蓋亦不敢以爲斯之書也黄秘書伯思<lb/>
長睿著法帖刊誤云按其文云田疇耕耨為政期月而<lb/>
致法令使父子爲鄒魯乃李陽冰篆王密所撰明州刺<lb/>
史河東裴公紀徳碣中字也此帖乃摹田疇等十八字<lb/>
<pb n="KR4d0243_SBCK_074-9b"/>
爲斯書與碑中篆無銖黍差而米云不知何人書葢未<lb/>
見此碑也校書攷古精確類此然秘書又云自蒼頡至<lb/>
程邈書皆偽史籀書傳後世者岐鼓耳今此書云揚州<lb/>
裴易惠糸字殊無三代體與其辭皆唐人筆亦爲未盡<lb/>
葢所謂史籀書者即此碑額中字也　乃碧落碑第二<lb/>
字唐字也陽冰最愛碧落碑故用之秘書以爲楊字殆<lb/>
未攷爾州<graphic n="KR1548" url="https://raw.githubusercontent.com/kanripo/KR-Gaiji/master/images/KR1548.png" mimeType="image/png"/>惠三字皆在糸即紀字之半但無易字疑<lb/>
以明字疊而成之特以大爲小豈秘書卻未攷此碑之<lb/>
額耶若謂字無三代體與其辭皆唐人筆亦可謂精鑒<lb/>
<pb n="KR4d0243_SBCK_074-10a"/>
矣建炎三年此邦兵燬最酷舊物幾無存者待制仇公<lb/>
得此碑于蓁莽中重刻之而或毁焉僅存其額識者深<lb/>
惜之貳卿李公以臺省舊徳来臨政成多暇訪得墨本<lb/>
新知繁昌縣玉牒善潼素工小篆專以屬之輦石其家<lb/>
臨視摹刻漫者闕之以成此一段奇事使裴公之政陽<lb/>
冰之筆與公之名俱傳又俾鑰書其後亦預有榮焉按<lb/>
東武趙明誠徳甫金石録此碣又有八分書者今不知<lb/>
所在矣貳卿名景和九江人也<lb/>
　　為趙晦之書金剛經口訣題其後<lb/>
<pb n="KR4d0243_SBCK_074-10b"/>
鑰七世祖以貲為奉化縣錄事當咸平中民俗富厚一<lb/>
意奉佛邑之告成明化等塔廟多所營建時杭州新印<lb/>
華嚴經贖十部以歸又刊法華經版造百部皆以分施<lb/>
邑下諸寺至今猶有存者嘗得古銅觀音像于江沙中<lb/>
長僅尺餘而相好端嚴寶藏于家是生四子六世祖其<lb/>
次也尤篤厚種徳五世祖正議先生以文行教授鄉里<lb/>
三十年皇祐間登第起家一時名公舒豐羅袁童郭姚<lb/>
俞皆為髙弟曾祖金紫兄弟繼世科諸公又皆執友而<lb/>
與提刑羅公尤厚葢其醇茂勤篤甚相似也開禧元年<lb/>
<pb n="KR4d0243_SBCK_074-11a"/>
表妹壻新彭澤趙丞晦之師侊欲刊六祖金剛經口訣<lb/>
鑰方居先妣安康郡太夫人之喪痛念先妣平生佛課<lb/>
至謹既于卒哭前手寫法華經以資㝠福因許為晦之<lb/>
書此口訣及觀後序則羅公所作敷暢經意又發明六<lb/>
祖之說且云士大夫無不樂助而四明樓君某願助成<lb/>
其事則我曾大父也遂謹書之且易注文為大字以便<lb/>
觀者區區之誠願以追薦祖先二親無量功徳其中妙<lb/>
旨開警迷懵者非一善讀者當自知之<lb/>
　　跋山谷西禪聴琴詩<lb/>
<pb n="KR4d0243_SBCK_074-11b"/>
此山谷西禪聴戴道士彈琴詩也山谷之詩不待贊揚<lb/>
手自分内外篇今之詩集傳于世任公子淵為之注者<lb/>
皆自入館後詩纔七百餘首外集乃有千餘有如此詩<lb/>
而不得在内篇又或云晚年刪去詩可易言乎内篇有<lb/>
聴宋宗儒摘阮歌不知與此何以分必有能辨之者集<lb/>
中幽水曰幽泉更作曰更似外集又有招戴道士彈琴<lb/>
詩豈亦斯人耶<lb/>
　　跋晁深甫所藏東萊吕舍人九經堂詩<lb/>
伯父揚州家有錢内翰希白三經堂歌其蹟甚偉初不<lb/>
<pb n="KR4d0243_SBCK_074-12a"/>
知為誰氏作後閱宋諫議所著東京志始知為崇慶坊<lb/>
李司空家三經乃孝經道經徳經也末章云三經不滅<lb/>
堂不壊君家世世為好官兹見東萊紫微公題晁氏九<lb/>
經堂詩益知大家文獻相承未始不以經術為本也<lb/>
　　跋葉氏夫人墓誌<lb/>
四明衣冠雖盛自開國以至紹興曾未有仕登兩府恩<lb/>
及三世者二十四年嵗在甲戌史公才始為端明殿學<lb/>
士簽書樞密院事兼參知政事贈三世為東宫三少隆<lb/>
興元年從子浩為參知政事未幾為尚書右僕射同中<lb/>
<pb n="KR4d0243_SBCK_074-12b"/>
書門下平章事至淳煕五年再為右丞相其後位極人<lb/>
臣生為太師賜第行在所玉帶金魚勳名富貴康寧夀<lb/>
考為近代臣子之冠子孫繁衍不惟為吾鄉衣冠盛事<lb/>
四方搢紳亦莫不歆艷企慕而求其源流之所自則出<lb/>
于八行之一人又遡而上之則八行之母葉氏夫人流<lb/>
慶也夫人以子孫贈典凡十七封為冀國夫人太師文<lb/>
恵王推原本始追崇極品之外上及五世之祖其敘致<lb/>
積慶之由可謂極其至矣然猶未能知葉夫人之詳也<lb/>
開禧二年新監文思院彌忠致族黨之意叩門而告鑰<lb/>
<pb n="KR4d0243_SBCK_074-13a"/>
曰葉夫人之志銘碑石既碎于兵火不知所在近方得<lb/>
于故書中始知于煨燼之餘僅得斷碑上世能録其銘<lb/>
雖有闕文而其志銘則子之大父少師為鄉郡時所作<lb/>
也嗚呼建炎三年吾鄉遭兵燬最酷我家先世遺文片<lb/>
紙不存粗能班班見一二不謂乃有此碑伏而讀之不<lb/>
肖孫不敢為溢美之言至其言曰人皆謂天之報施善<lb/>
人在此而余獨以為曷止是哉葢本固則葉茂源深則<lb/>
流長累行積徳厚矣後必有顯者未易量也銘詞又有<lb/>
曰天之報施固未易量後必有顯以大厥光是時樞密<lb/>
<pb n="KR4d0243_SBCK_074-13b"/>
方爲遂昌縣丞而終貳大政文恵王卽夫人之曾孫也<lb/>
碑中五子一尚幼者後名光七孫若訥卽文恵王之舊<lb/>
名若愚後名淵終朝奉郎知江隂軍若谷後名溥終湖<lb/>
州通判若樸名源爲曹娥監場涓以刪定官爲南康軍<lb/>
簽判悛為婺州通判是時猶未生也元孫今數十人彌<lb/>
大爲禮部侍郎敷文閣待制彌正兩浙東路提刑今彌<lb/>
逺方爲起居郎彌堅方爲樞密院檢詳彌字一行登科<lb/>
者已六人其餘名薦書遊賢闗以賞延登膴仕者未易<lb/>
縷數況其子孫承上世積善之慶大率性行端良相勉<lb/>
<pb n="KR4d0243_SBCK_074-14a"/>
于學以是益知史氏之興未艾而吾大父之言于今已<lb/>
為明驗矣既謹錄之以補家集之闕又著其説于世使<lb/>
為善者知勸他日有秉彤史之筆為列女傳者當以夫<lb/>
人為稱首焉闕文尚多可補者補之餘當以傳疑不敢<lb/>
茍也嗚呼蘇文忠公為三槐堂銘有云善惡之報至于<lb/>
子孫而其定也久矣國之將興必有世徳之臣厚施而<lb/>
不食其報然後其子孫能與守文太平之主共天下之<lb/>
福今夫寓物于人明而取之有得有否而晉公修徳于<lb/>
身獲報于天取必于數十年後如持左契交相付吾是<lb/>
<pb n="KR4d0243_SBCK_074-14b"/>
以知天之果可必也又曰世有以晉公比李栖筠者栖<lb/>
筠之子吉甫其孫徳裕功名富貴略與王氏等而忠信<lb/>
仁厚不及魏公父子由此觀之王氏之福葢未艾也鑰<lb/>
不佞于史氏之門亦云<lb/>
　　跋姚宣伯所立許斯二孝子墓表<lb/>
東陽在婺為壯縣號難治近嵗議者以東鄉尤曠逺别<lb/>
置一尉以領之余里人姚宣伯為之數月以書來曰税<lb/>
籍不明賦役不平非民之頑驅之使頑也余報之曰固<lb/>
也良心人所同然或仁或鄙顧為之上者如何子益勉<lb/>
<pb n="KR4d0243_SBCK_074-15a"/>
之未幾又以書来曰管内有許斯二孝子墓許見晉書<lb/>
孝友傳墓在藍硎村所居名孝順里及其親家尚可識<lb/>
鹿峰虎峰俱以得名斯蓋吳赤烏間人墓在后侣村地<lb/>
名孝義塘事併見圖經二人皆嘗表其門閭今不復存<lb/>
欲立巨石以表其墓且各刻其事于碑隂以詔邑之人<lb/>
使慕焉願為書之余欣然曰尉以警捕為職而加意于<lb/>
風教子之意逺矣且必耿令君之所樂為也自念得姓<lb/>
于東樓公而望出東陽郡上世遷于四明而婺實吾宗<lb/>
之故里也既書其碑又且勸宣伯併刻之<lb/>
<pb n="KR4d0243_SBCK_074-15b"/>
　　跋張忠簡公<hi>闡</hi>詩帖<lb/>
煕寧六年日當食四月朔裕陵為徹饌避正殿一夕微<lb/>
雨不見日食百官入賀蔡子正挺為副樞獻詩前四句<lb/>
曰昨夜薫風入舜韶君王未御正衙朝陽輝已得前星<lb/>
助陰沴潛隨夜雨消當時無能過之者蓋又有皇子之<lb/>
慶也端明張公紹興十三年為秘書郎是時事既相類<lb/>
詩語精切可以追配前人後以孝宗舊學仕為尚書雖<lb/>
不及大用而清徳映照寵數優渥三子一孫同為郡守<lb/>
叔子遂踐世官張氏之興未艾也拳拳愛君憂國之誠<lb/>
<pb n="KR4d0243_SBCK_074-16a"/>
巳見于此詩伏讀為之三歎<lb/>
　　跋王如晦文卷<lb/>
開禧二年下元前二日王周伯垕示余以巨軸曰此曾<lb/>
大父朝議少時場屋之文也大父滁州藏之贈告箱中<lb/>
余曰周伯妙年固非漢之老人而余年七十及識君之<lb/>
曾大父于少時余與表兄中書陳舍人安行俱汪出生<lb/>
長外家舍人幼孤侍母以汪氏為歸余十嵗時見舍人<lb/>
取朝議之女外祖少師待朝議如姻家往来無時後六<lb/>
年而朝議亡外祖銘其墓而仲舅尚書為之文紹興三<lb/>
<pb n="KR4d0243_SBCK_074-16b"/>
十年嵗在庚辰滁州登科余適在都下侍仲舅往賀滁<lb/>
州泣曰先君少在郡庠以明易試優等升内舍籍上庠<lb/>
兵火之後再以本經中鄉舉太學再興又以詩賦聨薦<lb/>
一日外報省榜而不及門先君方理髮吾母勸之曰君<lb/>
髮已種種兹事可已徒費精神何為先君握其髮曰未<lb/>
死終不可已然竟齎志以殁某之僥倖先君之澤也今<lb/>
見所著易義十三篇論二首雖非今時文格然既盡當<lb/>
時之體而議論詳明益見學問之蚤成而老不得售非<lb/>
命也耶滁州既成先志仕至二千石亦足為善士之勸<lb/>
<pb n="KR4d0243_SBCK_074-17a"/>
矣若其髙誼樂施雖巳見志中抑聞遇西變時鄉之寒<lb/>
士襆被附舟日為食客又濟其乏絶者不知幾人項文<lb/>
學彦思伋貧甚以場屋之舊叩門無時公知使令者厭<lb/>
之一聞項之謦欬則徑出迎之袖出所贈以應其須嘗<lb/>
在旅中項來謁不值逡巡既去而銀盃羽化從者遽白<lb/>
公以為無疑公怡然曰必無之因置不問後乃知從者<lb/>
之廀也聞者益歎服其他折劵已債不可數計王氏之<lb/>
澤未艾也周伯拱而曰皆孫曾所未聞願書卷尾以補<lb/>
家傳之闕又以詔後之人<lb/>
<pb n="KR4d0243_SBCK_074-17b"/>
　　跋趙大資政所藏趙忠定公帖<lb/>
開禧二年大資政趙公奉祠居四明一日理故篋有簡<lb/>
韜紫羅囊中緘封甚密發而視之乃丞相趙公報章翰<lb/>
墨如新蓋皇上受禪前一日事已豫定公密以報丞相<lb/>
丞相時爲知樞密院喜甚而書此所謂陸賈交歡爲公<lb/>
以大義諭殿帥郭杲正如平勃之安劉氏也公慨然感<lb/>
念倏已十三年矣公方爲蜀帥時嘗被㫖上内禪本末<lb/>
無一言之誣茲欲以此簡登之石以示後人公之意深<lb/>
矣鑰待罪直學士院甲子昧爽之前密聞大議于公相<lb/>
<pb n="KR4d0243_SBCK_074-18a"/>
君示以太皇太后之命播告四方實叨視草遂得在二<lb/>
公之間正元朝士存者無幾矣幸日陪杖屨之末公曰<lb/>
微吾子無有深知當時事者為我序之鑰曰唯<lb/>
　　跋劉師文昆仲乞増母夀疏藁<lb/>
文王謂武王曰我百爾九十吾與爾三焉文王九十七<lb/>
乃終武王九十三而終有是哉正義曰年夀之數賦命<lb/>
自然不可延之寸隂不可減之晷刻然劉氏兄弟以母<lb/>
暴得病欲絶各乞減算三年増母之夀而母後六年乃<lb/>
卒嗚呼真有是哉<lb/>
<pb n="KR4d0243_SBCK_074-18b"/>
　　跋東坡與宗人帖<lb/>
宗人容貧甚吾無以濟之昔年嘗見李駙馬瑋以五百<lb/>
千買王夷甫帖吾書不下夷甫其人則吾之所羞書此<lb/>
以遺生生不得五百千勿以與人然事在五百年後價<lb/>
直如是吾佛一坐六十小劫五百年何足道哉東坡居<lb/>
士<lb/>
俟河之清人夀幾何容方苦貧而使待五百年後坡亦<lb/>
善謔矣錢大參書法源出于坡歎仰若此必能審其為<lb/>
真<lb/>
<pb n="KR4d0243_SBCK_074-19a"/>
　　書李氏建炎備禦錄後<lb/>
始余八九嵗時侍外祖汪少師外祖母福國夫人先妣<lb/>
安定郡夫人季舅江州赴奉川任氏慶集江口秉義李<lb/>
君及王夫人邀過其家隠然巨室猶記及見雙椿芝蘭<lb/>
之盛既長始知二老人康適由長子修武子列一力幹<lb/>
蠱才智絶人孝養備至秉義自六十嵗即以家事付之<lb/>
一絲不掛時已近八十略無老人衰憊之氣夀至八十<lb/>
八而終侍御王公志其墓先是建炎三年吾鄉被兵禍<lb/>
最酷逺如昌國顓顓獨居一海中亦遭焚燬時髙宗南<lb/>
<pb n="KR4d0243_SBCK_074-19b"/>
巡永嘉奉川為孔道敵勢方張承平既久人不知兵望<lb/>
風奔散而邑境獨全嘗以問諸父洎故老則曰此李君<lb/>
子列之力也邑有義社素號趫勇邑官召人士議事皆<lb/>
已竄伏山谷君所居去邑一舍令馳檄使自備餱糧從<lb/>
便控扼而數百人已列庭下君延致其長自任館穀之<lb/>
責椎牛釃酒以勞勉之衆皆感奮逺近来歸隨即撫定<lb/>
軍聲既振冦望風而郤麾衆追躡得其數級而還事定<lb/>
又出私藏犒之方是時虛張功閥冒賞射利者甚衆君<lb/>
不自言賞亦不及逮今將八十年李氏之貲産雖寖不<lb/>
<pb n="KR4d0243_SBCK_074-20a"/>
及舊而隂徳必報文風大興君有九子長過庭蚤入太<lb/>
學得官亦轉為丞矣第四子迪功充庭是生六子長曰<lb/>
元白授學于舒元彬璘歸以誨諸弟今為上舍生諸弟<lb/>
與其羣從入太學預鄉書者已五六人元白長子亦入<lb/>
學次以制中開禧元年進士第鄉里莫不歆艷盛矣一<lb/>
日迪功理故書盡得修武備禦時支犒總目手澤具存<lb/>
欲以顯揚先人之烈俾鑰序其後詳已見于張公仲房<lb/>
所作行狀矣抑聞之衣冠南渡所在顛躓者非一鑰親<lb/>
見王信州正夫從言時侍二親避地南来倀倀然無所<lb/>
<pb n="KR4d0243_SBCK_074-20b"/>
歸寄命一航聞有義勇所聚遂投之衆見其北音遽日<lb/>
此姦細也欲戕之舉室不知所為忽一士人攘臂曰毋<lb/>
害善良此士大夫之族也問知其為三槐家益善遇之<lb/>
則子列也且曰微子列吾家無噍類矣又聞秉義嘗慶<lb/>
夀百客皆集有壻劉氏獨不至子列欲盡親歡以此為<lb/>
歉問之則以官逋三數百千方繫于有司不可脱也即<lb/>
具舟載錢如所負之數輸之官取壻以歸大率髙誼宏<lb/>
略如許然則李氏之興殆未艾也今方多事思得疎財<lb/>
好義徇公忘私如修武君者豈易得哉故慨然為之書<lb/>
<pb n="KR4d0243_SBCK_074-21a"/>
　　跋秦王獨獵圖<lb/>
山谷題摹燕郭尚父圖云往時李伯時為余作李廣奪<lb/>
胡兒馬挾兒南馳取胡兒弓引滿以擬追騎觀箭鋒所<lb/>
直發之人馬皆應弦也伯時笑曰使俗子為之當作中<lb/>
箭追騎矣余因此深悟畫格此文皇獨獵圖唐小李將<lb/>
軍之筆建炎間内府宣取于宗室家奏以非所敢惜但<lb/>
以前射一豕而上生于亥故不敢進復令取之亟摹一<lb/>
本而以真者進御三馬一豕皆極奔驟弓既引滿而箭<lb/>
鋒正與豕相直豈山谷龍眠俱未見此畫耶<lb/>
<pb n="KR4d0243_SBCK_074-21b"/>
</p>
<p>
攻媿集卷七十四<lb/>
<pb n="KR4d0243_SBCK_074-22a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_075-1a"/>
攻媿集巻七十五<lb/>
　　　　　宋　樓　鑰　撰<lb/>
　題跋<lb/>
　　書曹武惠王傳後<lb/>
康王之誥曰昔君文武則亦有熊羆之士不二心之臣<lb/>
保乂王家用端命于上帝夫所謂不二心者人但謂其<lb/>
忠于所事而已書之意葢謂其臣與文武之心為一如<lb/>
咸有一徳之謂也藝祖之造邦武惠之元勛不容贊嘆<lb/>
後人徒知藝祖之神武而不知創業垂統本于不嗜殺<lb/>
<pb n="KR4d0243_SBCK_075-1b"/>
人徒知武惠爲熊羆之士不知其用兵行師不妄殺一<lb/>
人所謂不二心之臣故伐蜀而戢兵藝祖使人謂王曰<lb/>
汝能戒士暴掠成吾不殺之志任得其人矣江南將下<lb/>
藝祖夢神人奏上天以金陵一城生靈爲曹厶後自知<lb/>
厶必能副朕不殺之志矣嗚呼我宋之國祚無窮曹氏<lb/>
之餘慶流衍三代之君臣何以尚茲<lb/>
　　跋趙睎逺使北本末<lb/>
漢武帝得人之盛史贊有曰奉使則張騫蘓武武之執<lb/>
節千古所仰若騫者往來匈奴十餘年謂其勤勞則可<lb/>
<pb n="KR4d0243_SBCK_075-2a"/>
然竟不得月氏要領猶之可也奉使有指而多取外國<lb/>
奇物失侯之後益言所聞于他國者以蕩上心帝之黷<lb/>
武以至虚耗騫實啟之殆漢之罪人也少師以皇族之<lb/>
彦孝宗妙選副國信使上方銳意恢拓别持一書前此<lb/>
未有而公遇事詳審抗節不撓既深得膚使之體迨其<lb/>
歸奏力陳遵養之説上意雖無封狼居胥之快而察公<lb/>
之忠誠南北信誓守之愈堅三復遺編手澤粲然敬歎<lb/>
不已既得周文忠公為隧碑以發揚之謹書卷末以慰<lb/>
二賢嗣之孝思云<lb/>
<pb n="KR4d0243_SBCK_075-2b"/>
　　跋黄刺史公移<lb/>
余從妹適新昌石時亨文今主桐廬簿其壻黄君日宣<lb/>
自言鼻祖名从日从成唐五季間為明州刺史始居鄞<lb/>
之隠學後徙于剡所居號北莊且攜其家藏明州公移<lb/>
三紙相示草書皆手澤也余毎見舊物無不愛玩又念<lb/>
先大父少師宣和中守鄉郡首尾四年中更兵燬不惟<lb/>
家集不存吏牘亦不復見君家此帖傳三百年可寳也<lb/>
諦視之其第三帖天祐三年嗚呼唐昭宗以天復四年<lb/>
三月改天祐八月而遭朱全忠之禍哀帝嗣位竟不改<lb/>
<pb n="KR4d0243_SBCK_075-3a"/>
元三年嵗在丙寅明年四月而唐亡矣嵗在丁卯是為<lb/>
梁開平元年餘二帖皆開平二年嵗在戊辰第二帖則<lb/>
正月而第一帖乃九月三帖之次正失其前後當一正<lb/>
之二帖為雪竇山者前止稱監蓋專為監事也印文漫<lb/>
滅僅辨一二疑是監中之印一牒補吳徳為衙官則明<lb/>
州重鑄之印六字甚明晚唐名器益輕一刺史而檢校<lb/>
太傅騎省憲銜下及胥史是時錢武肅王據吳越或勸<lb/>
拒梁使者武肅笑曰吾豈失為孫仲謀耶故用其正朔<lb/>
又言董昌之誅明州君預有力故有佐忠去偽功臣之<lb/>
<pb n="KR4d0243_SBCK_075-3b"/>
號因併著之<lb/>
　　跋歐陽公與張直講帖<lb/>
歐陽公筆札自成一家故所見無偽帖然鮮有如張氏<lb/>
所蓄之夥蓋直講出其門久矣嗚呼前輩風範歎仰何<lb/>
極與門人書止以講學進道為問官稱直書外封多用<lb/>
花押皆今之所無也出處君子之大致可以自決若范<lb/>
蜀公之不待年固為髙矣蓋有為而發公亦不暇俟從<lb/>
心之期勤勤屢請而後得之本無可疑而于士友間詢<lb/>
士論恤清議又恐或以為速也李宗易未知何人公欲<lb/>
<pb n="KR4d0243_SBCK_075-4a"/>
少遂休息可漸調攝公非他人比也以憂世體國之切<lb/>
又為斯文宗主雖曰忘疲精力耗矣六十四嵗至蔡明<lb/>
年六月得謝又明年當熙寧五年之秋而公薨矣哀哉<lb/>
汝隂處士公待之甚厚騎馬聴朝雞之句可知一從王<lb/>
氏之招頓隳素守春秋猶且倚閣于公何有哉公發明<lb/>
經學于詩最詳易道難言公亦自言不敢以己意為凖<lb/>
也直講五世孫篪示此二軸敬題其後聞家藏直講易<lb/>
説猶恨未及見之公嘗薦直講試制科期待不淺官止<lb/>
大理寺丞秀州倅命也而其後衣冠不絶曽孫諤訢洎<lb/>
<pb n="KR4d0243_SBCK_075-4b"/>
篪俱挹世科非垂裕之效耶<lb/>
　　跋巢經唱和帖<lb/>
　　　向薌林　夀岡楊愿　巢經蕭奐<lb/>
薌林詞翰固多見之夀岡巢經之酬倡可以見江右文<lb/>
物之懿夀岡臨江之山其字謹仲紹興二十一年進士<lb/>
也樞密楊公字原仲姓名適與夀岡相似今其家在㑹<lb/>
稽杜小冠陳驚坐不可不辨也<lb/>
　　跋傅欽甫所藏職貢圖<lb/>
　河南出鮮卑慕容氏吐谷渾之後也地在河南古之<lb/>
<pb n="KR4d0243_SBCK_075-5a"/>
　流沙也梁天監元年遣使朝貢獻瑪瑙鍾後或嵗再<lb/>
　三至或再嵗一至<lb/>
　中天竺國一名身毒天監初其王屈多遣使獻瑠璃<lb/>
　唾壺等<lb/>
　師子國大通元年其王迦葉伽羅訶黎邪使使貢獻<lb/>
　北天竺國天監三年遣使朝貢<lb/>
　渇盤陀國于闐中小國也中大同元年始通江左遣<lb/>
　獻方物<lb/>
　武興蕃國本仇池天監初封武都王後以為東益州<lb/>
<pb n="KR4d0243_SBCK_075-5b"/>
　滑國車師之别種天監十五年其王厭帶夷栗陁遣<lb/>
　使獻方物<lb/>
　波斯國中大通五年始通江左遣使獻佛牙<lb/>
　百濟國東夷三韓馬韓有五十四國百濟其一也天<lb/>
　監十一年遣使朝貢<lb/>
　龜茲國西域之舊國自晉渡江不通天監元年遣使<lb/>
　朝貢<lb/>
　倭國武帝進其王武為征東大將軍<lb/>
　因古柯國<hi>古柯國此因字似誤案梁書及南史竝作周</hi>呵跋檀國胡密丹<lb/>
<pb n="KR4d0243_SBCK_075-6a"/>
　國竝滑國之旁小國也普通元年使使隨滑國使來<lb/>
　獻方物<lb/>
　白題國匈奴之别種胡也漢灌嬰與匈奴戰斬白題<lb/>
　騎一人普通三年遣使來獻方物<lb/>
　末國漢世且末國也普通五年始通江左遣使來貢<lb/>
　獻<lb/>
　林邑國古之越裳漢日南郡象林縣天監九年其王<lb/>
　范天凱奉獻白猴<lb/>
　婆利國去廣州二月日行天監十年<hi>竝作天監十六案梁書及南史</hi>
<pb n="KR4d0243_SBCK_075-6b"/>
<hi>年</hi>遣使奉表獻金席<lb/>
　宕昌國西羌種天監四年其王梁彌博來獻甘草當<lb/>
　歸<lb/>
　狼牙脩國在南海中去廣州二萬四千里天監十四<lb/>
　年遣使阿撒多奉表<lb/>
　　右二十國亦有屢至者姑紀其略<lb/>
正字傅欽甫攜職貢圖見示不惟畫筆精好其上題字<lb/>
亦自合作李龍眠有帖云梁元帝蕭繹鎮荆時作職貢<lb/>
圖首虜而終䗺凡三十餘國今此卷纔二十有二必有<lb/>
<pb n="KR4d0243_SBCK_075-7a"/>
遺脱者余試攷之其一曰魯國使龍眠以為首虜而此<lb/>
曰魯豈有誤耶徧閱南史梁之記傳及通典太平御覽<lb/>
皆無魯國與丙丙國其下二十國則有之既列于前皆<lb/>
曾朝貢于梁者也武帝紀中又有扶南鄧至于闐蠕蠕<lb/>
髙麗干陁利新羅盤盤丹丹九國豈圖之所遺耶亦不<lb/>
見所謂䗺者按海南諸國晉代通中國者蓋鮮故不載<lb/>
史官及宋齊至梁其奉正朔修職貢航海往往而至自<lb/>
晉氏南渡介居江左北荒西裔隔礙莫通至于南徼東<lb/>
邊界壤所接宋元嘉象浦之捷威震冥海于是鞮譯相<lb/>
<pb n="KR4d0243_SBCK_075-7b"/>
係無絶嵗時以洎齊梁職貢有序元帝字世誠武帝第<lb/>
七子也工書善畫自圖宣尼像為之贊而書時人謂之<lb/>
三絶江陵城陷聚圖書十餘萬卷盡燒之著書甚多内<lb/>
有職貢圖一卷此幾是矣然尚有可疑者既曰圖書盡<lb/>
燒何由得傳使不在煨燼中去今已六百五十三年紙<lb/>
之夀雖過于絹素亦不應尚爾全好恐是龍眠摹本前<lb/>
帖即其自跋也故又云恨筆墨凡惡而未究真此蓋其<lb/>
自謙之辭也標題小楷與帖字頗類疑亦龍眠之筆又<lb/>
帖云狀其形而識其土俗今不見所識又疑止摹其形<lb/>
<pb n="KR4d0243_SBCK_075-8a"/>
也況龍眠好臨古名畫如張僧繇善神李將軍海岸圖<lb/>
呉道子韓幹者尤多晉天福中胡嚴徵臨道子善神亦<lb/>
曾榻木澹巖張公右丞達明龍眠之甥亦言伯時于前<lb/>
人遺跡靡所不叩則元帝之畫當是其所臨者貞觀開<lb/>
元等印髙下匀布如出一時貞觀既在御府不應百濟<lb/>
之下書顯慶四年滅又内殿圖書内合同印集賢院御<lb/>
書等雖皆是李後主印然近世工于臨畫者偽作古印<lb/>
甚精玉印至刻滑石為之直可亂真也姑罄所聞更俟<lb/>
博識之士訂之噫龍眠之筆在今日誠不易遇欽甫寳<lb/>
<pb n="KR4d0243_SBCK_075-8b"/>
之安知他日不獲其餘也<lb/>
欽甫云通鑑宋元嘉二十七年將北伐詔云芮芮亦間<lb/>
遣使逺輸誠款誓為掎角疑丙丙與芮芮相類恐傳寫<lb/>
之誤然南史亦無芮芮之名姑俟詳攷<lb/>
梁書西北諸戎傳芮芮國蓋匈奴别種魏晉世匈奴分<lb/>
為數百千部各有名號芮芮其一部也自元魏南遷因<lb/>
擅其故地宋引之共伐魏天監十四年遣使獻貂裘是<lb/>
後數嵗一至貞觀中中書舍人裴孝源公私畫録云梁<lb/>
元帝畫六卷竝有題印卻不及此又云職貢圖三卷江<lb/>
<pb n="KR4d0243_SBCK_075-9a"/>
僧寳畫隋朝官本亦有陳梁年號名畫記云元帝畫職<lb/>
貢圖幷序外國貢事又梁書云任荆時畫番客入朝圖<lb/>
下元日再書以助博聞<lb/>
初疑芮芮恐是蠕蠕北史蠕蠕傳甚詳攷之不見而南<lb/>
史蠕蠕傳與梁書芮芮傳首尾止二百餘字事絶相類<lb/>
乃知芮芮果蠕蠕也蠕蠕貢獻已見前跋在武帝紀中<lb/>
因併書之<lb/>
　　跋二疏圖<lb/>
開僖二年余年七十鄉黨作㑹于敝廬俞惠叔以此圖<lb/>
<pb n="KR4d0243_SBCK_075-9b"/>
為夀愛玩不已時余已告老于朝至明年再請而後得<lb/>
之韓文公送楊巨源序引二疏事云後世工畫者又圖<lb/>
其跡至今照人耳目赫赫若前日事則知舊有此圖矣<lb/>
澹巖右丞張公有二疏圖詩自注云世傳顧長康筆故<lb/>
詩中云虎頭圖一卷髙貴鄉公畫隋朝官本二者未知<lb/>
孰是右丞詩又稱潼闗四山萬木送車闐咽導騎交馳<lb/>
疑非此本龍眠思出新意或約舊圖而為之洛陽王夀<lb/>
卿魯翁篆李陽冰琴銘跋尾趙公明誠稱其深入陽冰<lb/>
之室賀公所稱殆是斯人而非公也近又得龍眠四皓<lb/>
<pb n="KR4d0243_SBCK_075-10a"/>
圖稍大遂臨此本展以爲對<lb/>
　　題柳公權所跋洛神賦<lb/>
洛神賦本感甄賦王大令好書此故多傳于世嘗見六<lb/>
一居士家傳絹素眞蹟亦非全文柳誠懸小楷書跋此<lb/>
巻作章草體雖合作未到皇象諸公其用工亦深矣余<lb/>
以讀者不能盡識欲爲行書于後因參以他本正定以<lb/>
穴未暇書此以歸之他日或再見尚當屬筆<lb/>
　　跋金縢圖<lb/>
金縢之説不明久矣嘗偶得其意欲著于冊而未暇廬<lb/>
<pb n="KR4d0243_SBCK_075-10b"/>
甥祖臯申之攜此圖見示雖出臨摹而古意具在遂為<lb/>
之説書序曰武王有疾周公作金縢讀者遂謂公作金<lb/>
縢之匱殊不知序書者葢言金縢之篇為公而作也古<lb/>
之卜筮非若後世之輕易記曰易抱龜南面天子北面<lb/>
蓋聖人齋戒以求蓍龜其求之天也可易乎哉此篇之<lb/>
説既不明似覺文義間斷又若非可以傳後世者間有<lb/>
不通先儒多畧而不道余熟復之始得其意而後詞意<lb/>
聨屬所謂豐不餘一言約不失一辭者要當先正金縢<lb/>
二字所謂金縢之匱者其中實藏占書自后稷之封于<lb/>
<pb n="KR4d0243_SBCK_075-11a"/>
邰分茅胙土授之以龜占書至嚴子孫世守非有大事<lb/>
不啟也武王克商纔二年而疾弗豫召公太公曰我其<lb/>
為王穆卜穆敬也二公欲卜之于天也周公曰未可不<lb/>
若以感動我先王遂以告太王王季文王卜三龜而皆<lb/>
吉所謂啟籥見書者正啟先世金縢之匱也既觀占書<lb/>
亦曰吉公納冊于匱中不欲人之見之非聖人欲徼福<lb/>
于後也罪人斯得之後又為鴟鴞之詩以遺王其意切<lb/>
矣史臣書王亦未敢誚公言雖不誦言而不利孺子之<lb/>
讒王之心猶未釋然也雷電以風禾偃木拔王與大夫<lb/>
<pb n="KR4d0243_SBCK_075-11b"/>
盡弁以啟金縢之書不知何為而啟此書也以為不知<lb/>
則天變于上何為而啟此以為知之則亦不必啟此書<lb/>
也蓋其時正以不知天之所以為變故啟占書以卜天<lb/>
意及得公代武王之説至于執書以泣王心始大悟首<lb/>
曰其勿穆卜蓋本欲卜而今不必卜也始知天變之意<lb/>
欲彰公之勤勞爾出郊而迎雨反風而嵗大熟而後一<lb/>
篇之義煥然孔子定書特存此篇以見周公之制禮作<lb/>
樂以致太平本于此也新莽以平帝有疾作策請命願<lb/>
以身代蔵冊金縢莽之讒詐不足言漢去古未逺此説<lb/>
<pb n="KR4d0243_SBCK_075-12a"/>
已不明直以金縢之匱為周公所作而況于後世乎<lb/>
　　跋章達之所藏虞書孔子廟堂碑<lb/>
此本雖無大周二字比余所藏為多又精彩殊勝聞天<lb/>
台有真跡在餘生恨不得見之得見此本斯可矣<lb/>
　　又心經<lb/>
虞書石刻雖不盡有尚多見之心經精妙始見此本章<lb/>
貳卿自言家藏已百餘年矣柳誠懸蘇浩夫人志銘此<lb/>
本竒甚只一疊字真欲照人小字難于寛綽而有餘不<lb/>
如此不足為楷法户簉李公誠之示以大父參政文肅<lb/>
<pb n="KR4d0243_SBCK_075-12b"/>
公草堂所藏懐素自敘嘉定元年閏四月丙子同觀于<lb/>
道山堂有疑為臨本者然亦妙矣未易輕議<lb/>
　　跋潘刑部<hi>致堯</hi>詩卷<lb/>
彦先濟南潘公之字也登紹興初進士科時方多艱慷<lb/>
慨許國始為尉曹丞相吕忠穆公薦其有專對之才二<lb/>
年嵗在壬子假禮部侍郎使不測之敵一時名公皆壯<lb/>
其行詩章甚衆今其存者四殿院劉公棐察院李公藹<lb/>
又李公愿馬公永卿皆俊偉人也公既得要領以歸和<lb/>
好隨定授朝請郎尚書刑部郎中終焉公諱致堯其行<lb/>
<pb n="KR4d0243_SBCK_075-13a"/>
也季氏宗丞公致祥字彦和奉其太夫人居四明余從<lb/>
妹適宗丞之子迂今其子佋樓出也攜以求跋為道梗<lb/>
槩仍請道山諸賢各識姓名于别卷明日又書此于玉<lb/>
堂直舍俾佋襲藏之以為家寶云<lb/>
　　跋李文敏公遺事<lb/>
士大夫學為文章固足以為國之光華一臨事變隳素<lb/>
守忘大節者多矣二凶變起倉猝文敏公廷叱之而奪<lb/>
其氣事不難無以見君子宗社再安誠國有人哉<lb/>
　　跋李山房與山谷帖<lb/>
<pb n="KR4d0243_SBCK_075-13b"/>
山房不以書名嘗見行書不知草聖乃如此以是知前<lb/>
輩無不過人者所謂不有此舅安得此甥也<lb/>
　　跋黄子耕定武修禊序<lb/>
子耕明逺以古帖相易不肯各有其寳余有淳化間本<lb/>
與此相似而流帶右天尚全謂子耕曰天下有道丘不<lb/>
與易也明逺姓單名丙父右選之有文者<lb/>
　　跋郭適之集句梅雪詩<lb/>
集句始于近世莫盛于半山而葛公亞卿繼之後有作<lb/>
者鮮能及也吾鄉郭君適之舉業餘暇為梅雪集絶句<lb/>
<pb n="KR4d0243_SBCK_075-14a"/>
至六百餘篇雖曰以詩為戯非博記詳取未易為也然<lb/>
亦有擇之未精者至下取鄙句何耶昔有刺字至半山<lb/>
之前自稱集句詩人坐客駭然公寘之坐末問曰江州<lb/>
司馬青衫濕何以為對應聲曰梨園弟子白髪新公甚<lb/>
悅觀此篇者其可輕視之耶<lb/>
　　題專壑<lb/>
半山詩云穰侯久擅闗中政長恐諸侯客子來我亦暮<lb/>
年專一壑毎逢車馬輒驚猜蓋引穰侯事而採莊子擅<lb/>
一壑之語也余起爻告老之餘叨塵樞近寓居乃得此<lb/>
<pb n="KR4d0243_SBCK_075-14b"/>
勝處名以專壑客有言曰此真傳舍子安得專余曰公<lb/>
退燕坐酌酒賦詩如在深山窮谷中援琴對之萬壑同<lb/>
響則余實專之矣若自其變者觀之則此身殆非吾有<lb/>
而況此乎客一笑因刻其語于崖下<lb/>
　　跋韓忠武王詞<lb/>
近見費補之衮梁谿漫志紹興間韓蘄王自樞密使就<lb/>
第放浪湖山匹馬數童飄然意行一日至湖上遥望蘇<lb/>
仲虎尚書宴客蘄王徑造其席喜甚醉歸翌日折簡謝<lb/>
餉以羊羔且作二詞手書以贈蘇公緘藏之親題其上<lb/>
<pb n="KR4d0243_SBCK_075-15a"/>
云二闋三紙勿亂動淳煕丁未蘇公之子夀甫山丞太<lb/>
府攜以示蘄王長子莊敏公莊敏以示余字畫殊傾欹<lb/>
然其詞乃林下道人語莊敏云先人生長兵間不解書<lb/>
晚年乃稍稍能之耳嘉定改元莊敏公次子樞密副都<lb/>
承㫖帶御器械杕以二詞石本見示益信梁谿之説但<lb/>
詞中一二字不同耳昔人有競病之詩及塞北烟塵之<lb/>
句雖皆可稱殆未有超然物外如蘄王之曠達者也<lb/>
　　跋韓莊敏公遺藁<lb/>
鑰頃在周行荷莊敏公與之進抵掌而談世故慨然有<lb/>
<pb n="KR4d0243_SBCK_075-15b"/>
許國之志觀此奏藁蓋事有至難而不敢辭身將就死<lb/>
而弗茍避母已老而不以告子在側而不及知事定之<lb/>
後始出以示之忠孝大節可以概見勒石傳逺以昭前<lb/>
人之遺烈此孝子職也<lb/>
　　跋桑澤卿蘭亭博議<lb/>
禊序之傳歌詩序跋不知其幾愈出愈新贊揚不盡澤<lb/>
卿又從而鳩集之後之作者殆未已也余復何言嘗記<lb/>
本長老赴闕時過金山佛印見其樸野强使賦詩仍誦<lb/>
唐人以來佳句本忽使人代書云水裏有塊石石上有<lb/>
<pb n="KR4d0243_SBCK_075-16a"/>
箇寺千人萬人題只是這箇事印深服之余輒用其語<lb/>
曰定州有片石石上幾行字千人萬人題只是這箇事<lb/>
可以發好事者一笑<lb/>
　　跋黄知命帖<lb/>
山谷真蹟中更禁絶重以兵燬銷爍而四方得之者甚<lb/>
衆則知此老所書未易以千億計知命但傳詩篇今始<lb/>
見此帖于子耕許風度大似伯氏所謂一不為少者尚<lb/>
可想見白衫騎驢搖頭而歌之時山谷以名太髙一世<lb/>
憂患卒以謫死知命雖以躄廢優游終老殆伏波家之<lb/>
<pb n="KR4d0243_SBCK_075-16b"/>
少游耶<lb/>
　　跋蔣亢宗所藏錢松窻詩帖<lb/>
鑰汪出生長外門幼時見故大參錢公為貳車公壯年<lb/>
風流醖藉喜與士夫游與外祖尤厚吾鄉舊有五老㑹<lb/>
宗正少卿王公珩朝議蔣公璿郎中顧公文衡州薛公<lb/>
朋龜太府少卿汪公思温外祖也皆太學舊人宦游略<lb/>
相上下歸老于鄉俱年七十餘最為盛事禮部侍郎髙<lb/>
公閌起居舍人吳公秉信皆自以後輩不敢預王薛二<lb/>
公下世參政王公次翁致仕寓居嘉慕義風始議為八<lb/>
<pb n="KR4d0243_SBCK_075-17a"/>
老㑹朝議徐公彦老布衣陳公先而後至顧蔣汪公參<lb/>
政洎髙呉二公繼之然已不及前日之純全矣大參政<lb/>
詩中所謂八僊人者此也蔣公園中素有集春堂海棠<lb/>
尤多即大參所賦也後使淮上猶與蔣公通問今左相<lb/>
當軸與大父相望于四十年間蔣公曾孫亢宗裝池詩<lb/>
帖欲以獻光範門下求跋其後大參素博學好詩文詞<lb/>
翰俱勝不待贊嘆又見前輩宦游其待寓公如此之厚<lb/>
也<lb/>
　　跋先太師與張檢詳帖<lb/>
<pb n="KR4d0243_SBCK_075-17b"/>
先君太師隆興初元監進奏院檢詳張公為寮俱未有<lb/>
廨宇同處直舍情好日隆未幾先君易諸軍糧料院張<lb/>
公擢監察御史㑹有旨薦郡守遂薦先君其詞曰御下<lb/>
以嚴處事以靜嚴而知恤靜而能辦識者以為曲盡先<lb/>
君尋以軍器監丞兼工部郎因此得守古括公遷檢詳<lb/>
已而歸婺源奉祠先君兩致專書前緘銜位鑰代書之<lb/>
今四十年矣公之子星子令南金以墨蹟逺寄又以二<lb/>
書為碑本見遺仍求真蹟感歎追慕衰淚横集謹書其<lb/>
後而歸之先君一意郡事書尺盡付鑰輩此皆親筆尤<lb/>
<pb n="KR4d0243_SBCK_075-18a"/>
見交情之篤餽遺止此又以見前良相予物薄而情厚<lb/>
也<lb/>
　　跋陳君<hi>彦直</hi>楚薌圖<lb/>
小子何莫學夫詩多識于草木之名離騷具載香草多<lb/>
湘楚間所産陳君篤好之圖形作贊而闕所不知者四<lb/>
以是知詩人亦不能盡見痛飲讀之取其大指而已陳<lb/>
君所記亦有與余所聞不同者人言木蘭即木筆雖别<lb/>
有辛夷之名未知孰是而頗有證焉半山有籬落黄花<lb/>
滿地金之句歐公云菊無落英半山云歐九不曾讀離<lb/>
<pb n="KR4d0243_SBCK_075-18b"/>
騷公笑曰乃介甫不曾讀耳竟無辨之者余嘗得其説<lb/>
不惟悟歐公之意騷之旨亦明靈均自以為與懐王不<lb/>
能復合矣毎切切致此意木蘭仰生而欲飲其墜露菊<lb/>
花不謝而欲餐其落英有此理乎正如薜荔在陸而欲<lb/>
採于水中芙蓉在水而欲搴于木末皆此意也又嘗于<lb/>
蘭有感焉凡花之生深林者皆能不以無人而不芳然<lb/>
古人必以稱蘭者非蘭不足以當此正如疎影暗香他<lb/>
花亦有之惟梅可以語此耳有若無實若虚犯而不校<lb/>
初止言昔者吾友嘗從事于斯而後世以為顔子不疑<lb/>
<pb n="KR4d0243_SBCK_075-19a"/>
又此意也余老矣本終身山澤間牽挽至此日墮膠擾<lb/>
中一見楚薌卷軸雖未及見陳君已覺鄙吝意消又知<lb/>
為同年雍甫之季也縱筆及此俟來過我相與一笑<lb/>
　　跋餘姚縣陳山寺碑<lb/>
五代史載耶律徳光問馮道曰天下百姓如何救得道<lb/>
曰此時佛出救不得惟皇帝救得雖俳語人謂契丹不<lb/>
夷滅中國之人頼道一言之善也五季厯五十餘年四<lb/>
方雲擾惟兩浙境内不知兵革但知錢武肅王絫世奉<lb/>
佛崇飾塔廟不知一方生靈佛力所不及者錢王實為<lb/>
<pb n="KR4d0243_SBCK_075-19b"/>
之隂功至普于今慶裔緜逺爲本朝勲閥之冠姚江陳<lb/>
山一碑具言建立本末主僧妙珣欲持謁丞相于丹丘<lb/>
仍攜忠懿王制書求跋遂書于卷尾<lb/>
　　跋舊答李希岳啟<lb/>
少嘗問從兄編修景山老杜韓栁洎本朝歐蘇半山山<lb/>
谷諸公晚而詩文益髙何耶兄曰文章精神之發也學<lb/>
問既充精神有養故老而曰進余嘗佩服斯言數年前<lb/>
余方投閒李希岳惠以駢儷之文嘗手報之復以來示<lb/>
又出大篇筆力愈進余退視舊作自覺只在故處爲書<lb/>
<pb n="KR4d0243_SBCK_075-20a"/>
卷尾以誌吾之媿尚勉希岳之進也<lb/>
　　跋王額之所藏趙忠定公帖<lb/>
紹煕之末丞相趙忠定公方在西府慨然欲收召天下<lb/>
故老之有清徳雅望者聚之朝時太府卿王公正已吏<lb/>
部郎中豐公誼諸人皆其選也以年髙退處于家皆欲<lb/>
盡起之庶幾大老歸周明年忠定當國王公時已休官<lb/>
豐公先至適以繁言而去此事遂已爾後事愈多變而<lb/>
諸老亦盡矣可勝嘆哉大卿鑰姑之夫也從其孫額之<lb/>
見忠定舊書讀之使人流涕尚寶藏之使後來知前輩<lb/>
<pb n="KR4d0243_SBCK_075-20b"/>
相與之意非有私于故舊也<lb/>
　　跋王岐公端午帖子<lb/>
嘉定二年大宗正丞兼權吏部郎王君以曾祖岐公端<lb/>
午帖子并和范蜀公詩一軸示鑰且求跋鑰曰華陽集<lb/>
一百卷可謂多矣然岐公在翰苑幾二十年著述殆不<lb/>
止此嘗問公之孫大監云不惟有所遺逸如資治通鑑<lb/>
序韓魏公神道碑皆曰御製不敢編入家集中鑰謹攷<lb/>
此軸所書太皇太后慈聖光獻也皇太后宣仁聖烈也<lb/>
皇后欽聖憲肅也時煕寧三年裕陵之盛際也後一詩<lb/>
<pb n="KR4d0243_SBCK_075-21a"/>
集中詩題有云兼呈司馬君實内翰又自注云自太平<lb/>
興國以來四世凡十榜登科又云予與景仁君實有子<lb/>
登第公長子仲脩蜀公之子百揆俱在葉公祖洽牓第<lb/>
四甲温公之子康中明經一甲亦在是年集中詩與子<lb/>
皆同惟鳴鳳作雛鳳云<lb/>
　　跋周侍郎<hi>聿</hi>三帖<lb/>
鑰衰族本出東陽樞密通譜為伯父行使闗陜時聲績<lb/>
甚著侍郎周公書中云樞密于鳳翔長安西六程極用<lb/>
心凡事皆平和無間言而隂能消諸公自恣之心極不<lb/>
<pb n="KR4d0243_SBCK_075-21b"/>
易周公古君子言又出于無心則當時使事可見李世<lb/>
輔後名顯忠意隨樞密以歸張中孚亦闗中傑黠周公<lb/>
推誠待之是時士夫多出入兵間以濟國事可仰也<lb/>
　　跋章達之所藏唐石淙詩序<lb/>
同知樞密院章公示以故碑二冊其一則夏日游石淙<lb/>
詩序曰　制　音聖蓋則天所作也有云爰有石淙者<lb/>
即平樂澗也則天賦七言太子顯則中宗也相王旦則<lb/>
睿宗也武三思狄仁傑李嶠蘇味道姚元崇閻朝隠崔<lb/>
融薛曜徐彥伯楊敬述于季子沈佺期各稱其官詩皆<lb/>
<pb n="KR4d0243_SBCK_075-22a"/>
七言侍遊應制亦有姓名殘缺者後云大周久視元年<lb/>
左奉宸大夫<graphic n="KR1428" url="https://raw.githubusercontent.com/kanripo/KR-Gaiji/master/images/KR1428.png" mimeType="image/png"/>薛曜奉敕書其一秋日宴石淙序序中<lb/>
言若三陽石淙亦曜書曜乃稷之兄字畫勁正實相似<lb/>
云退而詳攷之唐史則天聖厯三年造三陽宫于嵩山<lb/>
夏四月幸三陽宫五月改年久視七月至自三陽宫唐<lb/>
㑹要乆視元年七月三日右補闕張説以車駕在三陽<lb/>
宫不時還都上疏有云三陽宫至洛城百六十里有伊<lb/>
水之隔崿坂之峻奈何去宗廟之上都安山谷之僻處<lb/>
正其地與時也春明宋次道敏求作河南志登封縣三<lb/>
<pb n="KR4d0243_SBCK_075-22b"/>
陽宫武后聖厯三年造有含樞殿長安四年毁之其城<lb/>
曰石淙即平樂澗也或謂石淙即晉石崇之金谷攷之<lb/>
殆不然太平寰宇記及河南志皆云金谷在河南縣此<lb/>
石淙在登封縣淙與崇字又不同以此知其非也武后<lb/>
傳言則天作十有二文此碑多用之亦有字畫不同者<lb/>
又知　之為月　之為聖圀之為國全之為人等不能<lb/>
悉書亦可補史之闕文也<lb/>
　　跋趙明可家藏三物記<lb/>
金蠶為墟墓中物無疑嘗見虞世南家墓厯古多族葬<lb/>
<pb n="KR4d0243_SBCK_075-23a"/>
記一墓域有數十冢在某州縣又記松柏若干株石羊<lb/>
石虎石沙門等若干又云金蠶若干蠶乃墓中物不知<lb/>
何以知其數殆不可曉漢鐙制亦甚巧上翻其半可焚<lb/>
膏油置蠟炬亦可收燈灺古人制器不茍如此葛文康<lb/>
公魯卿少仕于兗有手板裁香楷之句此簡真闕里物<lb/>
又傳于唐初信可寶也故家遺物傳數世者蓋鮮明可<lb/>
既藏此三者及其宰縣適有龍牙之異亦一奇事也<lb/>
　　又信岐二王傳<lb/>
開禧元年鑰方閒居書信王岐王二傳其六世孫汝述<lb/>
<pb n="KR4d0243_SBCK_075-23b"/>
既登之石至嘉定二年秋汝述歸自慶元縣更求跋語<lb/>
并敘家世岐王之子安康郡王士説嘗使敵營隨二聖<lb/>
北狩不勝忠憤罵敵而自沈于黄河金人服其義葬之<lb/>
河于是生銀青公不柔銀青生岳州善待字時舉乆寓<lb/>
吾鄉又與鑰同為隆興元年進士杜門罕出教其四子<lb/>
甚嚴各設几案正坐其中自為指授後汝述汝逵汝遇<lb/>
汝适俱踵世科十餘年間皆改京秩其興未艾信岐二<lb/>
王之賢徳安康之忠節岳州之義方是宜有後哉<lb/>
　　跋張正字莊子講義<lb/>
<pb n="KR4d0243_SBCK_075-24a"/>
景徳三年敕莊周立言理歸于冲寞郭象為注義造于<lb/>
淵微自莊子之書盛行于晉而清談名理莫不以象為<lb/>
稱首其序首曰莊子者可謂知本也矣莊子固為知本<lb/>
而象所謂本恐非莊子之本也南郭子綦隠几而坐仰<lb/>
天而嘘嗒焉似喪其耦顔成子游曰今之隠几非昔之<lb/>
隠几者此莊生之妙旨而象乃曰子游嘗見隠几者而<lb/>
未有若子綦也嗚呼謂之知莊子可乎自兹以後無能<lb/>
真知者惟王荆公之論蘇文忠之記超乎先儒之表得<lb/>
莊子之本心而荆公專以未篇天下為言蓋其首論六<lb/>
<pb n="KR4d0243_SBCK_075-24b"/>
經之道既而曰後世之學者不幸不見天地之純古人<lb/>
之大體百家往而不返必不合矣而後列諸家于後以<lb/>
老耼爲博大眞人又自稱其道術然而皆在百家之科<lb/>
不敢上與六經比此實蒙莊語也太史公先黄老而後<lb/>
六經六家要㫖以儒爲宗顧安知此乎余雖服膺二公<lb/>
之言竊以爲前此未有發此秘者而又自知學力淺短<lb/>
不敢輕議嘉定改元始識西蜀張君于朝行聞其耽玩<lb/>
此書且有所著深藏若虚似不能言一日旅進送客而<lb/>
獨留之始敂其説惠然以其書示余始得以盡見所藴<lb/>
<pb n="KR4d0243_SBCK_075-25a"/>
因相與商㩁之其言浩博未易究陳大率探莊生之深<lb/>
旨得二公之遺意凡世人真以為荒唐謬悠者皆推引<lb/>
以通乎六經之意雖未敢以為盡得其説而與世儒之<lb/>
説不侔矣方欲時奉從容以求發明之益倐然去國留<lb/>
之不可欲得一言以為别余老矣何能坐進君方以才<lb/>
名入道山冊府澹然不見其喜及其去也亦無幾微見<lb/>
于顔面則其所得所養可知矣萬里相望余將再挂衣<lb/>
冠歸老田里無復再見之日君其勉旃進進不已尚可<lb/>
以寄我也君名興祖廣漢人也<lb/>
<pb n="KR4d0243_SBCK_075-25b"/>
</p>
<p>
攻媿集巻七十五<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_076-1a"/>
攻媿集卷七十六<lb/>
　　　　　宋　樓　鑰　撰<lb/>
　題䟦<lb/>
　　䟦史太師答范參政薦崔宫教帖<lb/>
太師魏郡王聞人一善則志之隨時薦用不遺餘力此<lb/>
其真帖盛大且有後薦賢之福也乾道間丞相魏文莭<lb/>
公守吳門魏惠憲王鎮宣城過郡宫教為教官作樂語<lb/>
有云天上風姿咸仰吾君之子人間官品休論異姓之<lb/>
王丞相極稱之以是知大參范公不茍于薦士太師謂<lb/>
<pb n="KR4d0243_SBCK_076-1b"/>
之二難是矣紫微先生舉鑰自代遂出門下宫教之喪<lb/>
紫微哭之甚哀人琴俱亡未㡬亦下世矣紫微兼内外<lb/>
制文擅一時宫教之文人鮮知者故表其警聯可以知<lb/>
鼎味云<lb/>
　　䟦趙忠定公家書<lb/>
丞相忠定公魁多士登館殿侍經帷帥全蜀知貢舉皆<lb/>
本朝天族之所未有受知孝宗擢登從列又留以遺光<lb/>
宗兩朝眷渥特寘樞府引故實力辭至于五六重以御<lb/>
史之有言又列高宗聖訓以為據而詔㫖弗俞尋知樞<lb/>
<pb n="KR4d0243_SBCK_076-2a"/>
宻院事紹熙五年七月甲子既成翊戴之功拜右丞相<lb/>
翰林學士李公巘所草麻制已行三命而僂終遂牢辭<lb/>
改樞宻使至八月二十八日鑰時以西掖直學士院主<lb/>
上猶在北内忽蒙宣押御筆留某以少師觀文殿大學<lb/>
士判建康府趙某宗姓之賢偉然忠實太上體夀皇圗<lb/>
任之意擢貳機衡肆朕繼承厥功為大俾居宰路控避<lb/>
莫回殊咈眷懐尤辜輿望朕惟不膠者卓維時之宜今<lb/>
政令未孚水旱間作得一賢佐度越拘攣萬㡬實繁其<lb/>
遂我相可除右丞相詞臣茍得君上一言敢不具載況<lb/>
<pb n="KR4d0243_SBCK_076-2b"/>
承宸翰詳宻如此何敢不以屢書并草兩麻丞相制有<lb/>
云夀皇咨其切直屢敷心腹之言太上察其篤誠徑委<lb/>
股肱之寄擢居宥府宻贊籌帷逮予有興厥功尤大又<lb/>
云亟頒詔綍俾踐台符何循牆之過勤致反汗而中止<lb/>
既辜輿望殊咈眷懐又云矧今政令之未孚復多水旱<lb/>
之間作是圗賢佐以贊繁機越彼拘攣不膠者卓矣置<lb/>
于左右亦職有利哉非為朕私其遂我相蓋具載上語<lb/>
也比嵗不知者以鑰為褒稱太過謹不敢辯雲漢之章<lb/>
至今寳藏然則丞相之進用本末大略可攷矣公之長<lb/>
<pb n="KR4d0243_SBCK_076-3a"/>
子太府寺丞以家問示鑰敢詳書之若其戒從子初仕<lb/>
數端真可以為世範云<lb/>
　　䟦白樂天集目錄<lb/>
香山居士之詩愛之者衆亦有輕之者山谷由貶所寄<lb/>
十小詩如老色日上面歡情日去心今既不如昔後當<lb/>
不如今又輕紗一幅巾短簟六尺床無客日自静有風<lb/>
終夕凉妙絶一時皆香山詩中句也周公恐懼流言日<lb/>
王莾謙恭下士時若使當時身便死一生真偽有誰知<lb/>
今在王文公集中不知亦香山詩也此特其佳句爾其<lb/>
<pb n="KR4d0243_SBCK_076-3b"/>
間安時處順造理齊物履憂患嬰疾苦而其詞意愈益<lb/>
平澹曠達有古人所不易到後來不可及者未容悉數<lb/>
琴詩亦多有曰自彈不及聽人彈又曰近來漸喜無人<lb/>
聽琴意髙低心自知皆有自得難言之秘道徳二經世<lb/>
所尊尚讀老子詩云言者不知知者黙此語吾聞于老<lb/>
君若道老君是知者緣何自著五千文其所見超詣如<lb/>
此留侯之在漢無敢訾之者四皓廟詩云子房得沛公<lb/>
自謂相遇遲終雜霸者道徒稱帝者師子房爾則能此<lb/>
非吾所宜立論至此尤為髙勝而可輕之乎余平日佩<lb/>
<pb n="KR4d0243_SBCK_076-4a"/>
服其妙處手編目錄寄吳門使君李公諫議併以所聞<lb/>
錄寄之李徳邵璜有白氏年譜尚當訪求以成此書云<lb/>
　　䟦戴式之詩卷<lb/>
唐人以詩名家者衆近時文人多而詩人少文猶可以<lb/>
發身詩雖甚工反爲屠龍之伎故好之者寡黄巖戴君<lb/>
棟字敏才獨能以詩自適終窮而不悔號東臯叟不肯<lb/>
作舉子業且死一子方在襁褓中語親友曰吾之病病<lb/>
矣而子甚幼詩遂無傳乎爲之太息語不及他與世異<lb/>
好如此子既長名曰復古字式之或告以遺言深切痛<lb/>
<pb n="KR4d0243_SBCK_076-4b"/>
之讀書績文而尤篤意于古律雪巢林景思竹隠徐淵<lb/>
子皆丹丘名士既從之游又登三山陸放翁之門而詩<lb/>
益進一日攜大編訪余求一語余于詩雖知好之而不<lb/>
能工老益廢忘無以答其意夫詩能窮人或謂惟窮然<lb/>
後工笠澤稱玉谿生是已笑語之曰子惟能固窮則詩<lb/>
愈髙矣余之言顧何足為軒輊耶<lb/>
　　䟦汪季路所藏書帖<lb/>
　　　唐僖宗賜憘實敕書<lb/>
唐末敕書讀之使人悽惻時多工于書倉猝中猶爾可<lb/>
<pb n="KR4d0243_SBCK_076-5a"/>
觀文安王君世臣䟦語頗詳謂袁氏本得之古墓中疑<lb/>
即憘實之墓又言徧閲唐史及編年通載不著憘實姓<lb/>
氏蓋偏裨也余觀敕書委諭詳宻必非施于偏裨者治<lb/>
平中張唐英次功自號黄松子著外史檮杌十卷載前<lb/>
後蜀事王建永平四年書張琳始末有云大順初憘實<lb/>
為黔南節度辟為推官憘字惟集韻與喜同他未之見<lb/>
鄧校書名世古今姓氏書辯證正引檮杌之説且曰姓<lb/>
書未有此氏今增入乃知姓憘而名實也書後止書十<lb/>
五日尚不書月王君遽以為中和年者以書中言越在<lb/>
<pb n="KR4d0243_SBCK_076-5b"/>
巴蜀又有雖元惡未就誅擒凶黨竝皆逃竄及已收宫<lb/>
闕之言蓋僖宗乾符二年乙未黄巢大盗始起至廣平<lb/>
元年庚子遂入長安帝幸興元次年改元中和遂幸蜀<lb/>
三年癸卯李克用以四月平京師巢遁去所謂元惡未<lb/>
誅已收宫闕殆斯時也四年夏巢既誅乙巳嵗三月始<lb/>
還京師改元光啟是在蜀㡬五年若大順乃昭宗之次<lb/>
年庚戌欲以此為昭宗之敕則昭宗雖嘗播越幸石門<lb/>
幸華州幸鳳翔其在鳳翔詔謀幸蜀王建迎駕而不果<lb/>
是為僖宗中和之敕無疑豈中和間憘實已為黔南節<lb/>
<pb n="KR4d0243_SBCK_076-6a"/>
度至大順初始辟張琳耶其詳不可得而知僅得二書<lb/>
知其姓名他書未必無之顧淺陋老懶未能詳攷尚有<lb/>
待于博洽之士王君偶未攷檮杌又惜鄧校書之不及<lb/>
見此書也<lb/>
　　　東坡嘯軒詩<lb/>
易晉卦之九四晉如鼫鼠雖近代大儒皆以爲貪而畏<lb/>
人之鼠然詩之碩鼠从頁石聲大也故曰若大鼠也易<lb/>
之鼫鼠從䑕石聲陸徳明釋文音石五技鼠也引本草<lb/>
螻蛄一名鼫䑕始深疑之攷許叔重説文解字註云五<lb/>
<pb n="KR4d0243_SBCK_076-6b"/>
技䑕也能飛不能過屋能緣不能窮木能游不能度谷<lb/>
能穴不能掩身能走不能先人是真螻蛄也荀子所謂<lb/>
捂䑕五技而窮楊倞所注乃出于叔重唐本又曰六技<lb/>
䑕也下又有云能歌不能成曲成曲一作度曲余嘗試<lb/>
其五技皆然土中百蟲多能以穴掩身惟此物于淺土<lb/>
穿穴人或取于路窮處必得之署月雨後土中有聲若<lb/>
長哦者俗謂蚯蚓唱歌余既得六技之説嘗于夏夜傾<lb/>
聽久之篝火發土果螻蛄也坡翁詞翰不待贊嘆嘯軒<lb/>
詩云食土蚓無腸亦作終夕叫似亦未知為螻蛄而徇<lb/>
<pb n="KR4d0243_SBCK_076-7a"/>
俗耶彌明石鼎聯句云時于蚯蚓竅微作蒼蠅聲亦誤<lb/>
矣<lb/>
　　　付官奴樂毅論<lb/>
余見此刻多矣未有如此之精明者半山集中有江鄰<lb/>
㡬邀觀三館書畫詩或云梅聖俞作有云羲獻墨跡十<lb/>
一卷水玉作軸排疏疏最奇小楷樂毅論永和題尾付<lb/>
官奴豈承平時此論猶有真蹟耶<lb/>
　　　淳化本修禊序<lb/>
余嘗蓄一二褉序近嵗得畢少董所藏豢龍董氏淳化<lb/>
<pb n="KR4d0243_SBCK_076-7b"/>
中本最勝少董䟦其後甚詳自言董氏有三百本取其<lb/>
尤者三此又其最佳者後多名士題䟦而田君秀實大<lb/>
篇亦以此為三本中第一故尤寶之與此本無一毫之<lb/>
差而此長半寸許當是裝潢者用刷太重遂引而伸之<lb/>
爾<lb/>
　　　邵康節觀物篇<lb/>
易之傳尚矣至本朝而後有先天後天之説戴九履一<lb/>
左三右七二四為肩六八為足坎以一居北坤以二居<lb/>
西南震以三居東巽以四居東南乾以六居西北兌以<lb/>
<pb n="KR4d0243_SBCK_076-8a"/>
七居西艮以八居東北離以九居南故説卦云帝出乎<lb/>
震齊乎巽相見乎離致役乎坤説言乎兑戰乎乾勞乎<lb/>
坎成言乎艮此後天之説文王之易也乾一兑二離三<lb/>
震四巽五坎六艮七坤八乾自南而左巽自西南而右<lb/>
故説卦云天地定位山澤通氣雷風相薄水火不相射<lb/>
蓋乾上而坤下離左而坎右震東北而巽西南兑東南<lb/>
而艮西北二卦各各相對此先天之説伏羲之易也先<lb/>
儒以此二者爲先天後天之辨竊嘗攷之説卦惟帝出<lb/>
乎震之序合于今人之説其餘如所謂雷以動之風以<lb/>
<pb n="KR4d0243_SBCK_076-8b"/>
散之雨以潤之日以晅之艮以止之兑以説之乾以君<lb/>
之坤以藏之曰乾健也坤順也震動也㢲入也坎陷也<lb/>
離麗也艮止也兑説也曰乾為馬坤為牛震為龍㢲為<lb/>
雞坎為豕離為雉艮為狗兑為羊曰乾為首坤為腹震<lb/>
為足㢲為股坎為耳離為目艮為手兑為口又乾稱父<lb/>
坤稱母震㢲為長男長女坎離為中艮兑為少又乾為<lb/>
天坤為地震為雷㢲為風坎為水離為火艮為山兑為<lb/>
澤終説卦之篇皆先天之説也顧未詳攷爾先天千載<lb/>
絶學麻衣得之傳于希夷累傳至康節而後盛行然余<lb/>
<pb n="KR4d0243_SBCK_076-9a"/>
始在永嘉得先天方圎二圗于薛象先叔似傳皇極經<lb/>
世之書于王木叔柟而不見其全後丞外府蜀士吕澤<lb/>
甫疑之以閬州奏事進經世之説阜陵大喜其書留為<lb/>
太府丞同官為寮始得蜀本全帙因得叩其一二後有<lb/>
觀物篇隔眼大書云出康節親筆今見此巻悚然起敬<lb/>
始知板本失真為多然猶恨不見其全也二圖探索無<lb/>
窮康節之學雖不易窺測要皆不出于此繫辭所謂太<lb/>
極生兩儀兩儀生四象四象生八卦明道先生所謂加<lb/>
一倍法盡在是矣使伏羲文王周公孔子復生不能加<lb/>
<pb n="KR4d0243_SBCK_076-9b"/>
損毫末于此不如是何以順性命之理通幽明之徳類<lb/>
萬物之情哉熟復嘆仰以還罄其謏聞書之以俟知者<lb/>
　　　温公奏藁<lb/>
平章軍國重事止預大事十二條見申國春秋所以尊<lb/>
尚元老也近嵗竊平章之名而不加重字豈其力不足<lb/>
以得此哉欲盡總衆職以盗大權爾彼亦不足以知此<lb/>
蓋有教之者嗚呼非文潞公吕正獻豈可當此位耶<lb/>
　　　歐公與劉原甫帖<lb/>
公是先生望隆一時而不容于朝出知揚州歐陽公所<lb/>
<pb n="KR4d0243_SBCK_076-10a"/>
為賦平山堂之詞也移知青州公是作董仲舒詩云江<lb/>
都才子又膠西擾擾諸侯等棄之為問公孫丞相道不<lb/>
知東閣欲賓誰後又帥長安久之作班超詩云班超投<lb/>
筆起行間傅鄭甘陳不足攀何事眼昏頭髪白却思生<lb/>
入玉門闗二詩不無少望矣歐公與之至厚西齋蓋平<lb/>
時羣賢聚㑹之地歐氏至今有西齋帖然終不能挽之<lb/>
還朝豈非命耶<lb/>
　　　韓魏王與歐公帖<lb/>
歐公嘗曰絫百歐陽其何敢望他韓公今觀此帖魏王<lb/>
<pb n="KR4d0243_SBCK_076-10b"/>
之推尊歐公又如此更相欽服宜乎同心輔政以致慶<lb/>
歴之盛翰墨又其餘事也<lb/>
　　　東坡與秦太虛帖<lb/>
坡公愛淮海如子弟喜黄岡如鄉曲殆前緣耶<lb/>
　　跋黄子邁所藏山谷乙酉家乗<lb/>
頃嵗見張志溥庇家藏山谷雜記一小巻諦玩不已因<lb/>
略效其筆意手錄之兹見子邁所臨乙酉家乗典刑具<lb/>
存為錄雜記于巻末而歸之嗚呼建中靖國以至崇寧<lb/>
元祐諸公多已南歸而先生乃以承天塔記更斥宜人<lb/>
<pb n="KR4d0243_SBCK_076-11a"/>
誰能堪之先生方翛然自適觀所記日用事豈復有遷<lb/>
謫之歎所謂青山白雲江湖之水湛然寜復有不足者<lb/>
家乗止四年八月二十八日而先生卒于季秋之晦相<lb/>
去才月餘耳三山陸待制務觀嘗言先生臨終時暑中<lb/>
得雨伸足簷外沾濕清凉欣然自以為平日未有此快<lb/>
死生之際乃如此世言范寥信中訪先生于宜此書信<lb/>
然<lb/>
　　跋朱晦菴書中庸<lb/>
乾道末年余客授東嘉貳卿曾公以吏部郎出守嘗侍<lb/>
<pb n="KR4d0243_SBCK_076-11b"/>
坐論訓詁音韻數端公皆以為然余因曰此皆學者之<lb/>
細也公正色曰不然中庸所謂博學之審問之慎思之<lb/>
明辨之力行之五者不可闕一兹非所謂博學者乎余<lb/>
為之悚然公乃文清公之次子文清及見元城龜山諸<lb/>
公家學有自來矣中庸之言昭如日星晦菴先生書此<lb/>
以告學者而又曰不可以偏有所緩至哉言乎學者試<lb/>
思之緩其一則必有所蔽而況以力行為可廢乎戒之<lb/>
哉<lb/>
　　䟦費校書<hi>肅</hi>被召省劄<hi>被召不出與陳簡齋同</hi>
<pb n="KR4d0243_SBCK_076-12a"/>
費校書之不赴特招竊聞之是時人情事力尚可爲恢<lb/>
復計遽以和議自屈忠義之士皆惜此機力既不可以<lb/>
囘因遂肥遯以求其志不知者謂其爲髙而已<lb/>
　　䟦胡澹菴和學官八詩<lb/>
澹菴先生以一書觸秦氏竄昭州諸賢救之高宗諒其<lb/>
忠再徙爲威武簽幕羣憸承一時風㫖相與擠之而又<lb/>
下石焉乃始逺置新州又復移吉陽蓋秦氏必欲致之<lb/>
死地也先生處之泰然雖遭摧辱略不爲屈益窮經學<lb/>
又以昌其詩紹興更化始得北還孝宗初政擢吏部郎<lb/>
<pb n="KR4d0243_SBCK_076-12b"/>
隆興改元鑰就試南省先生以秘書少監為參詳官鑰<lb/>
䇿卷誤犯泰陵舊諱知舉内相洪公方欲為之奏聞先<lb/>
生贊其決遂叨末第蓋優恩也于是始得拜先生下風<lb/>
長身霜鬛神采昭映恭謙磬折音吐洪暢畧不見久居<lb/>
嶺海烟瘴之狀衣冠甚偉如見古人時以短箋投謝坐<lb/>
主或報或不報惟先生報章甚寵以鑰多用諱事遂引<lb/>
釁夏滕文等數十條為言尤切感服寶藏又已載于先<lb/>
生集中今見學省八詩蓋攝祭酒時也前輩固多唱酬<lb/>
未聞大篇而人人報之愈出而愈竒最後樊武諭以其<lb/>
<pb n="KR4d0243_SBCK_076-13a"/>
右科魁選再登進士第先生首言舞陽次及魁紀皆樊<lb/>
氏之先一武一文益見其工是時年逾六十思若涌泉<lb/>
筆力愈勁英特之氣至今凜然周益公為隧碑言先生<lb/>
刻意詩騷後生投贄率次韻以酬多至百韻數十篇然<lb/>
則此八詩猶先生之細也鑰頃既登門又辱許從其長<lb/>
子季永游雖恨其蚤沒而仲子季解及季永二子伯圜<lb/>
仲方俱以才業自奮今為湖南憲江西漕樞宻院編修<lb/>
遂踐世官皆相與良厚又在中書嘗預試仲方二子燿<lb/>
煃童子科鑰年七十有四求歸未得于先生之門遂識<lb/>
<pb n="KR4d0243_SBCK_076-13b"/>
四世抑以知澹菴之徳澤為未艾也謹併書于卷尾云<lb/>
　　䟦鄭徳輿歴代蒙求<lb/>
蒙求始于李氏後有作者終不及之蓋自王戎裴楷鳴<lb/>
鶴士龍之類多取其一事而成對如忌鵩畏犧人多知<lb/>
其事而鮮知畏忌二字出于班孟堅幽通賦中蠟屐好<lb/>
財似若不類而事則相闗秉燭不諧尤非切對則以事<lb/>
意相似屢見和韻有句賡者亦有廣編十七史或專用<lb/>
小説及本朝故事左傳西漢或道家之書意亦勤矣終<lb/>
不及李氏之盛行同年鄭君徳輿老不廢書用李氏之<lb/>
<pb n="KR4d0243_SBCK_076-14a"/>
體備述歴代由伏羲以至大宋事不求對句以四言童<lb/>
子易于誦習千古大槩如指諸掌徳輿别有著述此特<lb/>
其一爾然比之衆作其殆最優乎其子洽濙鋟板以傳<lb/>
為書其後且將使諸孫誦之<lb/>
　　䟦黄長睿東觀餘論<lb/>
雲林子妙于攷古是書久行于世余尤所篤好惜其訛<lb/>
舛尚多每欲手寫以傳好事者未暇也著作莊子禮欲<lb/>
得善本傳後再為詳校而寄之王順伯厚之嘗言本朝<lb/>
始自歐陽公集古錄千卷趙徳甫金石錄至二千卷攷<lb/>
<pb n="KR4d0243_SBCK_076-14b"/>
訂甚工然猶未免差誤惟雲林之書為盡善順伯蓄古<lb/>
刻最富論議不茍余觀此書辨析隠奥上下千古皆前<lb/>
賢所未發後人所難及修撰劉公燾紫微董公逌皆鴻<lb/>
博之士與之言自以為不及也以雲林之美才又仕于<lb/>
洛多見故家名帖及居館閣盡見太清樓所藏異書時<lb/>
方承平鼎彜古器具見制作款識之舊嘗自言曰攷校<lb/>
往古事迹先須熟讀强記遇事加之精審决無疎略又<lb/>
謂歐公攷校非所長則此書宜無毫髪之恨及細讀之<lb/>
尚有疑焉如米襄陽疑李斯書謂不知何人書雲林則<lb/>
<pb n="KR4d0243_SBCK_076-15a"/>
曰乃李陽冰篆明州刺史裴公紀徳碣中字可謂精確<lb/>
矣然謂史籕書揚州<graphic n="KR1548" url="https://raw.githubusercontent.com/kanripo/KR-Gaiji/master/images/KR1548.png" mimeType="image/png"/>易　系能辨其字殊無三代體<lb/>
與其辭皆唐人筆顧不知正以紀徳碣額縮而小之既<lb/>
全取　州<graphic n="KR1548" url="https://raw.githubusercontent.com/kanripo/KR-Gaiji/master/images/KR1548.png" mimeType="image/png"/>三字又移明為易　系皆取其半　乃碧<lb/>
落碑中唐字陽冰素好碧落碑故用其字雲林誤以為<lb/>
揚殆未之攷也王大令静息帖礜石事異苑謂曹公同<lb/>
王粲見此而雲林謂劉表在荆州時未知何據題河南<lb/>
王氏所藏子敬帖云太極璇題猶重書自注云謂不書<lb/>
太極殿榜然選詩所謂璇題納行月者乃謂以玉飾椽<lb/>
<pb n="KR4d0243_SBCK_076-15b"/>
頭如孟子之言榱題非題扁之題也王世將表云頓乏<lb/>
勿勿雲林引顔氏家訓云世中書翰多稱勿勿又引杜<lb/>
牧之詩浮生長勿勿謂古人詩中用之不特稱于書翰<lb/>
顔之推在牧之數十百年之前似難以此詩為證跋右<lb/>
軍甘蔗帖云䉀似竹于文從焉此帖以之俗從草非是<lb/>
按説文解字蔗从草在草部不得為非是以是益知攷<lb/>
古著書之不易云雲林夀止四十而精博如此余年七<lb/>
十有四聞見寡陋心顧好之不自知其可笑也鍾王以<lb/>
來多以意行筆雲林耽玩古帖與之俱化如隱之為隠<lb/>
<pb n="KR4d0243_SBCK_076-16a"/>
最之為㝡之類尚衆此既為小學而作亦畧為正其㸃<lb/>
畫不敢自謂詳盡更俟博雅君子相與正之<lb/>
　　䟦揚州伯父耕織圖<lb/>
周家以農事開國生民之尊祖思文之配天后稷以來<lb/>
世守其業公劉之厚于民太王之于疆于理以致文武<lb/>
成康之盛周公無逸之書切切然欲君子知稼穡之艱<lb/>
難至七月之陳王業則又首言授衣與夫無衣無褐何<lb/>
以卒嵗條桑載績又兼女工而言之是知農桑為天下<lb/>
之本孟子備陳王道之始由于黎民不飢不寒而百畝<lb/>
<pb n="KR4d0243_SBCK_076-16b"/>
之田牆下之桑言之至于再三而天子三推皇后親蠶<lb/>
遂為萬世法高宗皇帝身濟大業紹開中興出入兵間<lb/>
勤勞百爲櫛風沐雨備知民瘼尤以百姓之心爲心未<lb/>
遑他務下重農之詔躬耕耤之勤伯父時爲臨安於潛<lb/>
令篤意民事慨念農夫蠶婦之作苦究訪始末爲耕織<lb/>
二圖耕自浸種以至入倉凡二十一事織自浴蠶以至<lb/>
剪帛凡二十四事事爲之圖繫以五言詩一章章八句<lb/>
農桑之務曲盡情狀雖四方習俗間有不同其大略不<lb/>
外于此見者固已韙之未㡬朝廷遣使循行郡邑以課<lb/>
<pb n="KR4d0243_SBCK_076-17a"/>
最聞尋又有近臣之薦賜對之日遂以進呈即蒙玉音<lb/>
嘉奬宣示後宫書姓名屛間初除行在審計司後歴廣<lb/>
閩舶使漕湖北湖南淮東攝長沙帥維揚麾節十有餘<lb/>
載所至多著聲績實基于此晚而退閒斥俸餘以為義<lb/>
莊宗黨被賜者近五紀則其居官時惠利之及民者多<lb/>
矣孫洪深等慮其久而湮沒欲以詩刋諸石鑰為之書<lb/>
丹庶以傳永久云嗚呼士大夫飽食煖衣猶有不知耕<lb/>
織者而況萬乗主乎累朝仁厚撫民最深恐亦未必盡<lb/>
知幽隠此圖此詩誠為有補于世夫霑體塗足農之勞<lb/>
<pb n="KR4d0243_SBCK_076-17b"/>
至矣而粟不飽其腹蠶繅織絍女之勞至矣而衣不蔽<lb/>
其身使盡如二圖之詳勞非敢憚又必無兵革力役以<lb/>
奪其時無汙吏暴胥以肆其毒人事既盡而天時不可<lb/>
必旱潦螟螣既有以害吾之農夫桑遭雨而葉不可食<lb/>
蠶有變而壊于垂成此實斯民之困苦上之人尤不可<lb/>
以不知此又圗之所不能述也伯父諱从玉从夀字夀<lb/>
玉一字國器官至朝議大夫<lb/>
　　䟦先大父嵩嶽圖<lb/>
嵩高維嶽峻極于天巍然居四岳之中蓋天下之絶境<lb/>
<pb n="KR4d0243_SBCK_076-18a"/>
也大父為登封宰家間舊有嵩山圖丹青故暗揚州伯<lb/>
父設于雲岫堂屏間而書大父二十四峰詩于左右鑰<lb/>
幼時猶及誦之先是建炎中四明遭兵燬最酷諸父僅<lb/>
得生全故廬焚蕩一物不遺亦不知嘗刻之石也嘉定<lb/>
三年鑰叨居政地鄉人張致逺翼仕京西一日得書謂<lb/>
北客有以雜碑至榷場貿易忽見嵩山圖碑下有序文<lb/>
及詩知其為大父遺蹟逺以見寄如獲拱璧真我家舊<lb/>
物也惜其嵗久細字欲漫乃敬書之移于樂石于是鑰<lb/>
年七十有四矣不能更作注字使第三子治書之碑不<lb/>
<pb n="KR4d0243_SBCK_076-18b"/>
載嵗月知縣伯父生于元符二年小名曰嵩家藏詩序<lb/>
書元符庚辰大父又于少室山逹磨面壁處作菴其上<lb/>
后山先生陳無已為記今在集中云建中靖國元年則<lb/>
辛巳嵗也曇潛書潛即參寥子以二者攷之在縣首尾<lb/>
凡三年大父字試可參寥集中多有唱和如登嵩山絶<lb/>
頂等詩大父遺文顧無傳焉三十六峰賦亦不知何在<lb/>
故此碑尤當寶之嗚呼大父薨于宣和五年甲辰後十<lb/>
四年是為紹興七年丁巳而鑰始生既不獲逮事而登<lb/>
封舊治尚渝于胡塵中北望慨然何能自已大父登元<lb/>
<pb n="KR4d0243_SBCK_076-19a"/>
豐八年乙科文氣政術過人逺甚讀此碑者可以想見<lb/>
大概受知祐陵官至徽猷閣直學士嘗守鄉郡再任涉<lb/>
五載其詳見于神道碑銘中後諸父累贈至少師鑰始<lb/>
追贈太師齊國公云<lb/>
<pb n="KR4d0243_SBCK_076-19b"/>
</p>
<p>
攻媿集卷七十六<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_077-1a"/>
攻媿集卷七十七<lb/>
　　　　　宋　樓　鑰　撰<lb/>
　題䟦<lb/>
　　䟦春秋繁露<lb/>
繁露一書凡得四本皆有髙祖正議先生序文始得寫<lb/>
本于里中亟傳而讀之舛誤至多恨無他本可校已而<lb/>
得京師印本以為必佳而相去殊不逺又竊疑竹林玉<lb/>
柸等名與其書不相闗後見尚書程公跋語亦以篇名<lb/>
為疑又以通典太平御覽太平寰宇記所引繁露之書<lb/>
<pb n="KR4d0243_SBCK_077-1b"/>
今書皆無之遂以為非董氏本書且以其名謂必類小<lb/>
説家後自為一編記雜事名演繁露行于世開禧三年<lb/>
今編修胡君仲方榘宰萍鄉得羅氏蘭堂本刻之縣庠<lb/>
攷證頗備凡程公所引三書之言皆在書中則知程公<lb/>
所見者未廣遂謂為小説者非也然止于三十七篇終<lb/>
不合崇文總目及歐陽文忠公所藏八十二篇之數余<lb/>
老矣猶欲得一善本聞婺女潘同年叔度景憲多收異<lb/>
書屬其子弟訪之始得此本果有八十二篇是萍鄉本<lb/>
猶未及其半也喜不可言以校印本各取所長悉加改<lb/>
<pb n="KR4d0243_SBCK_077-2a"/>
定義通者兩存之轉寫相訛又古語亦有不可强通者<lb/>
春秋㑹解一書<hi>皇祐間進士杜諤集繁露諸書斷以己案是書未詳孰撰攷晁公武讀書志有</hi>
<hi>秋㑹義意名春</hi>仲方摭其引繁露十三條今皆具在余又據説<lb/>
文解字王字下引董仲舒曰古之造文者三畫而連其<lb/>
中謂之王三者天地人也而參通之者王也許叔重在<lb/>
後漢和帝時今所引在王道通三第四十四篇中其餘<lb/>
傳中對越三仁之問朝廷有大議使使者及廷尉張湯<lb/>
就其家問之求雨閉諸陽縱諸隂其止雨反是三䇿中<lb/>
言天之仁愛人君天道之大者在隂陽陽爲徳隂爲刑<lb/>
<pb n="KR4d0243_SBCK_077-2b"/>
故王者任徳教而不任刑之類今皆在其書中則其為<lb/>
仲舒所著無疑且其文詞亦非後世所能到也左氏傳<lb/>
猶未行于世仲舒之言春秋多用公羊之説嗚呼漢承<lb/>
秦敝旁求儒雅士以經學專門者甚衆獨仲舒以純儒<lb/>
稱人但見其潛心大業非禮不行對䇿為古今第一余<lb/>
竊謂惟仁人之對曰仁人者正其誼不謀其利明其道<lb/>
不計其功又有言曰不由其道而勝不如由其道而敗<lb/>
此類非一是皆真得吾夫子之心法蓋深于春秋者也<lb/>
自揚子雲猶有愧于斯況其他乎其得此意之純者在<lb/>
<pb n="KR4d0243_SBCK_077-3a"/>
近世惟范太史唐鑑為庶㡬焉褒貶評論惟是之從不<lb/>
以成敗為輕重也潘氏本楚莊王篇為第一他本皆無<lb/>
之前後增多凡四十二篇而三篇闕焉惟玉柸竹林二<lb/>
篇之名未有以訂之更俟來哲仲方得此尤以為前所<lb/>
未見相與校讎將寄江右漕臺長兄秘閣公刻之而謂<lb/>
余記其後<lb/>
　　䟦宋宣獻公書李公垂詩編<lb/>
李公垂詩編自號追昔遊宋宣獻公手書之可謂兩絕<lb/>
乾道七年嘗宿剡川之龍宫寺見李公詩碑今在編中<lb/>
<pb n="KR4d0243_SBCK_077-3b"/>
而有闕文亟為求石刻于寺補百餘言宣獻字畫精妙<lb/>
而參以惡札如碔砆列于璠璵中益歎前輩之難及也<lb/>
宣獻父名臯不惟于本字缺筆髙字亦去其口尤見真<lb/>
迹不疑如此等書皆親自傳錄春明三世以博洽稱有<lb/>
以也夫公垂短小精悍才氣絶人其自言治行之偉如<lb/>
此人品真可與文饒相上下惜乎二公徳度如此恩讎<lb/>
太明以此得名位亦以此掇禍大雅曰君子實維秉心<lb/>
無競誰生厲階至今為梗詩人之意謂厲階之生由夫<lb/>
好競者為之也牛李二黨更相摩軋數十年而唐益以<lb/>
<pb n="KR4d0243_SBCK_077-4a"/>
衰可不戒哉<lb/>
　　䟦周氏棣華編<lb/>
歐陽公于燕兄弟之詩發不如友生之義髙矣此詩方<lb/>
以兄弟為急而毛鄭二氏失其本義得公之言詩意始<lb/>
明而末章猶未甚詳深哉詩人之㫖也儐爾籩豆飲食<lb/>
之飫特一時之適耳使兄弟既具而無他則和樂至于<lb/>
且孺猶孺慕之孺此真情也妻子人合也茍能好合猶<lb/>
如瑟琴兄弟天倫也如其既翕而無間則其樂至于且<lb/>
湛猶湛酒之湛其樂尤深矣故又曰如此則可以宜爾<lb/>
<pb n="KR4d0243_SBCK_077-4b"/>
室家樂爾妻孥所謂人不間于昆弟之言而家肥矣是<lb/>
究是圗亶其然乎而後篇終兄弟之道無餘藴矣前嵗<lb/>
武寧周氏昆仲俱自上庠來見以棣華集求詩許之已<lb/>
久今其季又至且流涕曰始與吾兄同致此懇不幸兄<lb/>
亡矣願終惠之兄弟無故天下之樂事也余伯仲九人<lb/>
僅存其四備嘗手足之痛為之感歎不足併書古詩之<lb/>
義以遺之因以勉其後人毋隳此意以保其家周氏其<lb/>
有興乎<lb/>
　　䟦林氏所藏趙清獻公父子詩<lb/>
<pb n="KR4d0243_SBCK_077-5a"/>
清獻公以元豐二年春加太子少保致仕明年次子景<lb/>
仁倅永嘉從公遊天台雁蕩吳越間榮之至今廨宇有<lb/>
戲綵堂猶以為盛事萱堂林先生隠居樂道與公父子<lb/>
遊頃嵗客授之初登堂慕想嘗錄三人唱和之篇兹從<lb/>
萱堂之元孫晉獲見真蹟以神道碑攷之正三年庚申<lb/>
嵗也清獻父子定交寒士萱堂以布衣與大臣為寮友<lb/>
髙風凜然俱可敬而仰哉<lb/>
　　䟦八陣圗<lb/>
八陣自桓温一言之後無能究其説者乾道末年客授<lb/>
<pb n="KR4d0243_SBCK_077-5b"/>
東嘉始聞其説于毘陵使君薛士隆而陳君又以薛氏<lb/>
所傳握機及馬隆贊示余于是始見武侯之遺意王清<lb/>
叔曉以要略建安蔡季通元定著論尤詳嘉定三年編<lb/>
修胡仲方榘示余一篇蓋其婦翁王景醇方帥䕫門裒<lb/>
前後衆説寄仲方且俾訪求遺逸余遂取所藏薛陳王<lb/>
蔡四家之書悉以授之將以復寄䕫帥併刻焉武侯之<lb/>
陣原于先天六十四卦之方圖而其實則井田之遺法<lb/>
也文中子以不井田為茍道且曰諸葛亮不死禮樂其<lb/>
有興乎蓋以深知井田之制也毘陵嘗問余曰一部周<lb/>
<pb n="KR4d0243_SBCK_077-6a"/>
禮兵制何在對曰在夏官曰此但畋獵閲習坐作進退<lb/>
之説且非兵制也對曰寓兵于農比閭族黨為伍為什<lb/>
即其制也毘陵曰固然當知古人法制素明中外一致<lb/>
非如後世别有兵法八佾之舞六十四人即此法也祭<lb/>
祀燕饗猶以為用人人習熟公卿皆可為將帥用此道<lb/>
也法制既隳知兵者猶得遺意余因其言而攷之韓信<lb/>
連百萬之衆戰必勝攻必取自謂多多益辦者此也項<lb/>
羽敗亡之後以二十八騎分四隊而下尚能披靡漢軍<lb/>
亦此也晉之馬隆以一小將自薦武帝傾意用之孤軍<lb/>
<pb n="KR4d0243_SBCK_077-6b"/>
深入略無後繼音問既絶而捷奏忽聞則已斬樹機能<lb/>
而平涼州矣史但言其用偏箱車今乃知其深于八陣<lb/>
如此後之任將帥者可不知此哉<lb/>
　　跋山谷奇崛帖<lb/>
山谷草書釣魚船上謝三郎之詞後有云上藍寺燕堂<lb/>
夜半鬼出助吾作字故尤奇崛吾儕生晚恨不識山谷<lb/>
上藍何等鬼物乃得以夜半助竒崛之筆此鬼正自不<lb/>
凡<lb/>
　　䟦劉資政遊縣學留題<lb/>
<pb n="KR4d0243_SBCK_077-7a"/>
資政靖文劉公以大魁發身髙宗擢至侍從賢徳日著<lb/>
而不見赫赫之名蓋其人深沈醇厚盛徳若不足晚益<lb/>
受知于孝宗乾道五年起之閒廢中先卑内祠兼侍讀<lb/>
除禮部侍郎權尚書年髙求退不至大用後以資政殿<lb/>
學士致其事名莭始終與黄公中徐公嚞名位相似前<lb/>
則有王公十朋周公操陳公良翰此皆孝宗盛時尊老<lb/>
貴徳之懿也龍游有石而鋭古記有之曰尖石圜出狀<lb/>
元紹興十有四年嵗在甲子大水去其鋭次年乙丑公<lb/>
遂魁天下人皆以此為奇䜟而公處之泊然不有也鑰<lb/>
<pb n="KR4d0243_SBCK_077-7b"/>
生晚不及拜公親聞介菴趙公少卿彦端云嘗自以好<lb/>
論時事不知諱避時朝廷方經略中原日為恢復之計<lb/>
調兵造甲諸郡頗擾多指言其非是或譖于上曰陛下<lb/>
究心大舉凡所圗囘但資趙彦端一笑爾趙頗聞之不<lb/>
勝恐懼且謂使漢武帝聞此誅滅何疑已而寂然久乃<lb/>
知劉公夜對上從容問曰聞卿監中有人笑朕所為者<lb/>
公初不知端倪徐對曰聖主所為人安敢笑若議論不<lb/>
同則恐有之上意頓解亦曰止是議論不同耳趙公聞<lb/>
此感不容言又歎倉猝中出言之盡善若止曰無之未<lb/>
<pb n="KR4d0243_SBCK_077-8a"/>
必可以深悟聖意也帝前動笏移南山推此一端以見<lb/>
獻納之有益于國者多矣鑰年十六時侍先太師仕柯<lb/>
山兄弟學于郡庠者二年頗聞鄉之名公始末但聞公<lb/>
之為士固窮力學以致膴仕不知其他也鑰四明汪出<lb/>
表弟之子之彊力學決科作尉兹邑聞其居官殊有可<lb/>
紀校文漕臺竣事來見曰縣學大成殿建于至和二年<lb/>
頽圯已甚齋館又甚焉幸士民之相安謀欲撤而新之<lb/>
翕然響應動有緡錢數千可以興役此志甚嘉方勉使<lb/>
成之又曰聞劉公布衣時因鄉飲酒禮之成嘗書講堂<lb/>
<pb n="KR4d0243_SBCK_077-8b"/>
壁間以勉後學而壁壞不復存訪其家得之求跋于鑰<lb/>
取而讀焉益知公之平素所以自勉所以教人之大方<lb/>
槩見于此矣其曰山川雖秀未足誇而師友之益為可<lb/>
恃㫖哉斯言然則尖石之䜟豈足為公道是宜刻之堅<lb/>
珉以詔後來公以平日謙退故知之者寡此鑰所以不<lb/>
能自己于言亦不嫌于太詳也頃先公守括蒼公之子<lb/>
之衡宰龍泉縣有聲後為御史臺檢法官今諸孫為守<lb/>
為倅公之餘慶殆未艾也<lb/>
　　跋袁光祿<hi>轂</hi>與東坡同官事迹<lb/>
<pb n="KR4d0243_SBCK_077-9a"/>
慶歴詔郡國立學而置教官者纔數處多延致鄉里之<lb/>
有文學行誼者為之師我髙祖正議先生教授四明前<lb/>
後三十餘年一時名公皆在席下是時赴鄉舉者纔百<lb/>
餘人解額六人試于譙樓秋賦之年先生謂舒公亶袁<lb/>
公轂羅公適曰二三子學業既成不應有妨里人薦名<lb/>
于是舒試于鄉袁試于開封羅試于丹丘三人皆在魁<lb/>
選實為一時之盛舒以舜琴歌南風袁以易更三聖賦<lb/>
名于時而袁之著述傳于世者有韻類題選百卷後學<lb/>
賴之元祐五年倅杭州東坡為郡守相得歡甚有迓新<lb/>
<pb n="KR4d0243_SBCK_077-9b"/>
啟事坡書龍泉何氏留槎閣記介亭唱和詩坡次韻二<lb/>
詩一謝芎椒一為除夜如别乗一來風月平分破之詞<lb/>
最為膾炙正為公而作則其賓主之間風流可想而知<lb/>
也抑嘗聞坡一日謂公曰素知博洽試徴韈事公一夕<lb/>
錄數十百項坡曰可謂博矣又從而增之前輩之不倦<lb/>
于學如此尚書豐公稷亦正議之髙弟誌公之墓當崇<lb/>
寧中方諱言蘇氏但言為守者至不言坡之姓字鑰隨<lb/>
侍括蒼于郡齋見公作守時十詩石刻摹遺其家此外<lb/>
罕見公之遺文自少學賦最重韻類之書竊以為古今<lb/>
<pb n="KR4d0243_SBCK_077-10a"/>
類書第一蓋類書必須分門雖多出名公而事多重叠<lb/>
又必有雜門惟此書以韻别之讀者隨字徑取一索而<lb/>
獲每一目之下必有賦題故以題選為名況公編纂精<lb/>
確諸經注疏捜括無遺蜀有書林號為該博止取白氏<lb/>
六帖散于此書之間其實反成猥釀殊失本意世鮮知<lb/>
者公之五世孫槱錄公與東坡同官事迹及豐公所為<lb/>
銘謂鑰書干後因誦所聞併書之兩家子弟衰門既幸<lb/>
未墜而公之後儒風日興有孫字質甫好古篤學教子<lb/>
有聞于時覺名鄉書燮以吏部知九江槱以特科為丞<lb/>
<pb n="KR4d0243_SBCK_077-10b"/>
燮之子肅甫一孫字叔平又有名方亦以特科進其子<lb/>
洽與肅俱收世科其興殆未艾也羅公亦為杭之貳車<lb/>
與坡同時有啟云談笑風雲咳唾珠玉弟兄射䇿有機<lb/>
雲慷慨之風父子談經無歆向異同之論是故名動四<lb/>
海號稱三蘇亦為坡所深知意與公適相先後因附見<lb/>
云<lb/>
　　書陳止齋所作張忠甫墓銘後<lb/>
乾道七年客授東嘉獲從一時賢士遊忠甫居城南相<lb/>
見如平生歡學校中小有所聞必詰其始末而是正之<lb/>
<pb n="KR4d0243_SBCK_077-11a"/>
略無隠情嘗曰性直言惷執友或不能堪不意子之從<lb/>
我如流也鑰曰朋友道喪已久勁語實所樂聞以此終<lb/>
三年往來如一日又自言舊與其友謝君黔講易謂易<lb/>
與春秋未易窺測詩書執禮夫子雅言于是相與讀書<lb/>
與詩儀禮雖非全書而禮節具在自古以為難讀而公<lb/>
獨熟復而躬履之貳卿曾公逮時以吏部典州取其所<lb/>
校定大字刻之實為善本嘗問何以不仕曰今之仕皆<lb/>
非古之道是以雖貧而不願祿也問其説曰始至則朝<lb/>
拜遇國忌則引緇黄而薦在天之靈皆古所無也其持<lb/>
<pb n="KR4d0243_SBCK_077-11b"/>
論不囘類此後十五年叨冒假守則公已亡又二十五<lb/>
年當嘉定四年凡始以志銘求書丹感念疇昔併書于<lb/>
後<lb/>
　　跋唐林夫父子帖<lb/>
唐質肅公盛名士大夫户知之少時見唐氏風憲記及<lb/>
東坡守杭州贈林夫詩又知有林夫之名鄭君寅宰吉<lb/>
之太和今工部尚書汪季路其舅也以林夫嘗自諫院<lb/>
謫五羊移監太和鹽酒税遂取所藏林夫所書少陵劍<lb/>
器行哀江頭二詩與家問等及其父翰林侍讀學士彦<lb/>
<pb n="KR4d0243_SBCK_077-12a"/>
猷二帖併使刻之縣有林夫墨池山谷後為令嘗為之<lb/>
賦詩則其工書可知父子筆墨相照映後來當自知識<lb/>
别不待贊揚云季路好古有素鄭宰實知樞宻院惠叔<lb/>
之次子聞其博雅有能稱必能訪求遺迹以増益之<lb/>
　　跋六逸圖<lb/>
　　　孫登長嘯　馬融卧吹笛　陶潛漉酒巾<lb/>
　　　邊韶晝眠　阮孚蠟屐金貂換酒　畢卓甕下<lb/>
　　　　雅　放　樂　暢　逹　逸　蘇子美書<lb/>
頃在髙炳如家見案上有六逸圗意其為竹谿李白孔<lb/>
<pb n="KR4d0243_SBCK_077-12b"/>
巢父諸賢閲之乃孫登馬融陶潛邉韶阮孚畢卓此卷<lb/>
絶似而有滄浪真蹟以六字目之尤為可寶余于此見<lb/>
淵明又在館中見唐人為太白寫照始知今世所畫陶<lb/>
則狀其逺韻李則極其俊氣殆出龍眠諸人意匠未必<lb/>
真也展玩未已童子忽曰豈針灸圖耶坐客為之絶倒<lb/>
　　跋吉日圖<lb/>
此圖古矣意其出于唐人是時六經未版行本各不同<lb/>
故滄浪錄舊文而以今本證之前有壯士驅羣醜而前<lb/>
以待王射得悉率左右以燕天子之意然御者當居中<lb/>
<pb n="KR4d0243_SBCK_077-13a"/>
以執轡主將居左必擇勇者為右此畫御者或在左或<lb/>
在右殊未曉也<lb/>
　　跋史文惠公帖<lb/>
四明沈氏累世為儒鑰幼年猶及識博羅公是生三子<lb/>
長字公權為鄉人師表晚始得官太師史文惠王篤布<lb/>
衣之交薦之孝宗上殿改秩為紹興簽判次字髙卿少<lb/>
負俊才紹興十四年初開太學時侍郎髙公為司業陳<lb/>
公少南為博士皆極天下選得髙卿春秋巻寘之首選<lb/>
聲名籍甚竟以恩科得一尉食祠祿以終簽判有子曰<lb/>
<pb n="KR4d0243_SBCK_077-13b"/>
煥官雖不逹而有盛名尉有子燠力學未效家藏太師<lb/>
所作博羅挽詩及薦尉公于梁丞相帖足以見太師垂<lb/>
情寒士又以知尉之有以得此也前輩日逺後來者可<lb/>
不勉紹遺風乎撫卷三歎謹書其後而歸之<lb/>
　　跋范丞相江西唱和詩卷<lb/>
髙平公相業之詳見于王大參瞻叔所作行狀公之第<lb/>
四子孝隆棟實為鑰妻之姑之夫獲聞公平生尤著初<lb/>
赴廷試京師人已傳惟襄陽一范吳興一劉直言時方<lb/>
佞諛成風人已想望風采暨臚傳盡甲科不見二公姓<lb/>
<pb n="KR4d0243_SBCK_077-14a"/>
名李丞相士美以攷官侍立出班奏知徽宗亟命索此<lb/>
二巻進讀嘉歎再三遂俱寘第二甲首公既得官時何<lb/>
丞相文縝方為内相往别之何公曰如公等人物豈應<lb/>
墮州縣中公年始逾冠對曰偶叨名第且欲歸山中讀<lb/>
書未暇求進也何公尤加歎賞贈以詩曰漢廷初唱乙<lb/>
科時陛楯何知亦歎咨天子方將前席問將軍焉用免<lb/>
冠為髙風已側諛臣目異日應伸壯士眉更向山中讀<lb/>
書去功名如此不嫌遲然公竟自此横翔三十一嵗為<lb/>
髙宗朝名相兹得敬觀詩篇遺墨敢識舊聞于後劉公<lb/>
<pb n="KR4d0243_SBCK_077-14b"/>
名寧止云<lb/>
　　跋米元暉著色春山<lb/>
向薌林有題元暉横軸云早為山谷印可晚陪帝所清<lb/>
閒筆力休論扛鼎神工更解移山向日家居道士今朝<lb/>
筆落仙鄉胸次山髙水逺筆端雲起風狂可謂曲盡矣<lb/>
闗仝李成皆世名筆多大山喬嶽之形元暉專貌江南<lb/>
山水自成一家此卷尤為勝絶超然故物也後人多作<lb/>
贋本去此逺矣<lb/>
　　跋王都尉湘鄉小景<lb/>
<pb n="KR4d0243_SBCK_077-15a"/>
國家盛時禁臠多得名賢而晉卿風流尤勝頃見雅集<lb/>
圖坡谷張秦一時鉅公偉人悉在焉淮海詞所謂憶昔<lb/>
西池㑹鴛鷺同飛葢者又有詩云夢入平陽舊池館隔<lb/>
花猊口吐清寒皆為此也嘗畫孫浩然金陵離亭燕詞<lb/>
多少六朝興廢事盡入漁樵閒話曲盡其妙今又見湘<lb/>
鄉小景著身富貴不以平陽池館為戀而樂荒閒之野<lb/>
雖嘗因謫居而見之四時草木羣飛皆有生意胸次可<lb/>
想而知<lb/>
　　跋楊叔禹所藏東坡帖<lb/>
<pb n="KR4d0243_SBCK_077-15b"/>
二疏淵明洎文太師其退一也老矣既退復來求去未<lb/>
得尤有感于斯言坡公猶以名位過分日負憂責吾曹<lb/>
豈容安處耶<lb/>
人言作文當如作家書長公家書即文也如此等帖可<lb/>
以弔喪問疾而廢之乎<lb/>
紹熈四年余以左史攝詞掖為殿試編排官楊渾甫為<lb/>
檢院其子叔禹登甲科明年嘗書此卷又明年當慶元<lb/>
改元余自天官出守婺女叔禹送以詩有云為漢寢謀<lb/>
惟汲直在唐無黨只香山雖不敢當實佳句也萬里之<lb/>
<pb n="KR4d0243_SBCK_077-16a"/>
别余自廢退十三年又已休致不謂復來而叔禹召還<lb/>
由學館入冊府再見恍如隔世坡帖八軸復得披閱慨<lb/>
念疇昔遂書卷末云<lb/>
　　又跋東坡三笑圗贊<lb/>
坡書三笑圗贊不言為誰山谷實以陶陸逺公事陳賢<lb/>
良舜俞廬山記亦云舉世信之有宗室彦通字叔逹作<lb/>
廬嶽獨笑一編乃以為不然謂逺公不與修静同時余<lb/>
曾因其言細攷之十八賢傳逺公卒于晉義熙之十二<lb/>
年丙辰年八十三而吳筠所撰簡寂陸君碑修静卒于<lb/>
<pb n="KR4d0243_SBCK_077-16b"/>
宋明帝元徽五年丙辰去逺公之亡正一甲子而修静<lb/>
年七十有二推而上之生于義熈之三年丁未逺之亡<lb/>
修静才十嵗況修静宋元嘉末始來廬山逺之亡已三<lb/>
十餘年淵明之亡亦二十餘年矣淵明生于晉興寧之<lb/>
乙丑少逺公三十一嵗卒于元嘉之四年丁卯逺亡時<lb/>
淵明年已五十矣固宜相從姑志之以示好事者<lb/>
跋曾召南所藏先侍郎訓戒<lb/>
諡法尚矣子孫孰不欲顯其先世然罕有以清為諡者<lb/>
嘗求之周公之法及春秋廣諡沈約扈蒙諸書皆無清<lb/>
<pb n="KR4d0243_SBCK_077-17a"/>
字惟賀琛之書乃有其三曰弗邇聲色曰清弗殖貨利<lb/>
曰清臨官潔正曰清蘇老泉之書有其一曰避逺不義<lb/>
曰清有如趙清獻公豐清敏公皆世所歸重若趙清憲<lb/>
則未免有議之者矣葛文康公之父官雖未及特諡清<lb/>
孝頃見文康謝表有云俯惟先臣夙有卓行飲氷自勵<lb/>
清每畏于人知負米服勤孝實由于天禀觀休寧以語<lb/>
姜尉之言可謂嚴矣至曾文清公乃得此名公論爲之<lb/>
翕然鑰初筮永嘉時侍郎由吏部郎典州親見美政後<lb/>
十五年叨冒假守凡事以爲模楷今閲此卷訓戒其子<lb/>
<pb n="KR4d0243_SBCK_077-17b"/>
引文康之言洎文清之書兩家皆以清易名者清白之<lb/>
傳可知三讀歎仰不已召南久更事任已有所試矣其<lb/>
益思所以振家聲者哉<lb/>
攻媿集卷七十七<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_078-1a"/>
攻媿集卷七十八<lb/>
　　　　　宋　樓　鑰　撰<lb/>
　題跋<lb/>
　　跋<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>書<lb/>
蜀隆州有山名跨鼇郡人李公新號跨鼇先生有書一<lb/>
編名<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>書觀物先生張公行成跋云方言曰<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>倦也丁<lb/>
度謂字或作䜪故司馬相如云窮極倦䜪而釋者亦云<lb/>
倦䜪疲憊也先生之書以<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>名蓋示其倦游不睎時用<lb/>
也余攷之集韻二十陌有<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>字與劇同音注引方言倦<lb/>
<pb n="KR4d0243_SBCK_078-1b"/>
也然則此書之名音從劇義則倦跨鼇之意不過此爾<lb/>
然説文解字無<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>而有　集韻<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>胡官切䜱<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>亭名在<lb/>
上谷䜱謨官切説文解字　其虐切相踦　也二字若<lb/>
不類而俗書足以相亂<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>從山谷之谷彈丸之丸則是<lb/>
欽宗廟諱嫌名第三十六字止是亭名别無義可取跨<lb/>
鼇卒于宣和之末故不以靖康之嫌名為避　從谷亦<lb/>
其虐切口上阿也從口上象其理郤綌皆從此俗書與<lb/>
山谷之谷無别　已逆切持也象手也集韻云隷變為<lb/>
丸執孰等之丸恐筑之卂皆當从　俗書與丸凡無别<lb/>
<pb n="KR4d0243_SBCK_078-2a"/>
司馬相如上林賦曰徼䜪受詘曰窮極倦䜪俱音劇倦<lb/>
<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>疲憊也而説文　字徐錯通釋亦引上林賦徼䜪受<lb/>
屈謂以力相踦角徼要極而受屈也䜪竭㦸切　其虐<lb/>
切聲亦相近疑即　字也跨鼇之書不應取踦　之義<lb/>
正用方言上林賦倦䜪之意耳區區雖若辭費詳攷及<lb/>
此因併見之以俟好古者癸未申同年錫赴宏詞多用<lb/>
竒字已在選中正用倦䜪字而有司以為犯廟諱嫌名<lb/>
而罷之過矣<lb/>
　　跋<graphic n="KR2826" url="https://raw.githubusercontent.com/kanripo/KR-Gaiji/master/images/KR2826.png" mimeType="image/png"/>書<lb/>
<pb n="KR4d0243_SBCK_078-2b"/>
余君穜編大易粹言刊于龍舒又自著書名曰<graphic n="KR2826" url="https://raw.githubusercontent.com/kanripo/KR-Gaiji/master/images/KR2826.png" mimeType="image/png"/>書以<lb/>
八起數或問<graphic n="KR2826" url="https://raw.githubusercontent.com/kanripo/KR-Gaiji/master/images/KR2826.png" mimeType="image/png"/>字何義余攷説文解字二字部亟字注<lb/>
敏疾也从人口又二二天地也去吏反徐鍇通釋曰承<lb/>
天之時因地之利口謀之手執之時乎時不可失疾也<lb/>
㑹意氣至切集韻于去聲七志正引上文而又于入聲<lb/>
二十四職出此字亟　䓧注亦引上文而云或作　䓧<lb/>
余君既擬太元潛虚以為書謂此字實備三才故用之<lb/>
亦務用竒字故又加升第未知䓧字止用集韻為據雖<lb/>
復别見他書其下又加木則未之見也當攷去吏乃本<lb/>
<pb n="KR4d0243_SBCK_078-3a"/>
音也要當从去聲為正<lb/>
　　跋汪季路所藏書畫<lb/>
　　　東坡西山詩<lb/>
西山詩碑止有坡谷張右史三篇近嵗鄧公裔孫以前<lb/>
輩和篇數十首相示輒不揣次韻附見于後時在翰苑<lb/>
仍效周益公用印章蓋南渡來官府印多更鑄惟翰林<lb/>
院猶用承平時舊印鑄于景徳二年蘇鄧二公俱曾用<lb/>
此也<lb/>
　　　顔魯公書裴將軍詩<lb/>
<pb n="KR4d0243_SBCK_078-3b"/>
魯公集中不見此詩裴將軍不知為誰既言劍舞疑為<lb/>
裴旻曾子言有若無實若虛犯而不校昔者吾友嘗從<lb/>
事于斯矣初不指名為何人而後世皆以為顔子不疑<lb/>
此書不見姓名其劍拔弩張之勢非忠肝義膽不能為<lb/>
此所謂言言如嚴霜烈日真可畏而仰哉<lb/>
　　　温公倚几銘<lb/>
文正公自不妄語推之亹亹千餘言一出于正是以輔<lb/>
成元祐之治古之人所以大過人者無他善推其所為<lb/>
而已耳<lb/>
<pb n="KR4d0243_SBCK_078-4a"/>
　　　蔡端明吐谷渾曲<lb/>
此柳河東鐃歌鼓吹曲第十篇李靖滅吐谷渾西海上<lb/>
曲也忠惠公字人言愈小愈好而大字亦足名世瑰詞<lb/>
妙墨可稱二絕<lb/>
　　　富鄭公帖<lb/>
國初襲前代之舊士夫隔品致敬則端拜自文忠公為<lb/>
相一切罷之潞公嘗云宰相事體都被富鄭公壞了兹<lb/>
觀與李待制師中書詞謙尊而光尤增歎仰公在當時<lb/>
猶山嶽然一趙濟敢摇之而師中亦凌慢如此況他人<lb/>
<pb n="KR4d0243_SBCK_078-4b"/>
乎<lb/>
　　　趙徳甫帖<lb/>
趙徳甫為金石錄二千巻最稱精鑑此巻謂宋公無名<lb/>
䜌者而黄長睿謂汲冢師春書宋之世次曰景公䜌者<lb/>
昭公子與此銘合當以䜌為正周䜌女及　䜌亦人名<lb/>
此謂仲忽以為魯公器者無所據而薛尚功謂乃説文<lb/>
魯字古之文字形聲假借魯公者周公始封為魯公為<lb/>
周公祭文王之器無疑攷古之難如此哉<lb/>
　　　范寛雪景<lb/>
<pb n="KR4d0243_SBCK_078-5a"/>
范寛畫亦可模見真者輒能辨之刻削窮絲髮而行筆<lb/>
堅勁鐡屋石人無能及者非其天性甚寛亦不能為此<lb/>
也<lb/>
　　　燕文貴畫卷<lb/>
圖畫見聞誌載燕文貴本隷尺籍工畫山水不專師法<lb/>
自立一家規範預玉清昭應宫之役偶畫山水一幅人<lb/>
有告都知者因補圖畫院祗候實為精品此巻不入家<lb/>
數而布置精工别有一種風氣豈其是耶<lb/>
　　跋王逸老飲中八僊歌<lb/>
<pb n="KR4d0243_SBCK_078-5b"/>
朱巖壑跋逸老草書蘭亭禊序云逸少作行書逸老爲<lb/>
草字外人那得知當家有風味逸老以草聖擅名其爲<lb/>
名公稱道如許寓居烏戍是時先太師岐國公爲監鎮<lb/>
與之往還舊亦得其八僊歌此本改从九从日字爲顛<lb/>
蓋長史素有此稱也羔羊居士乃其自號聖采爲所居<lb/>
之堂得柳軒豈亦其家耶鑰隨侍時當紹興十一二年<lb/>
間猶識其人此巻書于庚午嵗自言年七十有五則知<lb/>
生于丙辰余生于丁巳後公六十一年方識公時纔五<lb/>
六嵗嘉定四年辛未始見此書則亦七十五矣感今念<lb/>
<pb n="KR4d0243_SBCK_078-6a"/>
昔為之惘然<lb/>
　　跋張謙中篆金剛經<lb/>
謙中之篆自成一家近嘗跋復古編頗詳此蓋其真蹟<lb/>
也然坡公有與趙清獻公帖云表忠觀碑額可用張子<lb/>
野之孫有書之子野吳興人名先而此云追薦亡父張<lb/>
三先生何耶更當詳攷其間以袒為但以轉為褥以薩<lb/>
為薛之類是終不欲書篆法之所無也<lb/>
　　跋李晉明所藏書畫<lb/>
　　　文與可竹<lb/>
<pb n="KR4d0243_SBCK_078-6b"/>
笑字從竹從天而字書不述其義李陽冰云竹得風其<lb/>
體夭屈如人之笑坡公亦曾用其説湖州兩枝開卷一<lb/>
閲真欲向人而笑者妙處可得而窺哉<lb/>
　　　與可老木<lb/>
廉博士宣仲以古木墨戲得名于紹興間嘗以坡公真<lb/>
筆映之全無精采兹見湖州老筆又出其上坡公有云<lb/>
孰有愛其徳如愛其畫者乎<lb/>
　　　東坡漁父詞<lb/>
元真子生為魯公客後又為坡谷所稱至櫽括其詩篇<lb/>
<pb n="KR4d0243_SBCK_078-7a"/>
大書之其與屈靈均答問于江濱者何異耶<lb/>
　　　東坡獲鬼章告廟文<lb/>
鬼章擾邊如唐之黙啜种誼之奇功似郝靈筌第未知<lb/>
當時有詞臣如此否翟忠惠作安南制有云亦惟恃我<lb/>
朝廷爵秩假寵有邦用能保爾山川土田傳祚永世文<lb/>
人多稱服之蓋出坡公之遺意時方禁蘇氏學而文人<lb/>
之傑如忠惠公亦祖其緒餘是真不可揜矣<lb/>
　　跋宇文廷臣所藏吳彩鸞玉篇鈔<lb/>
始余讀文簫傳言吳彩鸞書唐韻事疑其不然近于汪<lb/>
<pb n="KR4d0243_SBCK_078-7b"/>
季路尚書家見之雖不敢必其一日可辦然亦竒矣爲<lb/>
之賦詩且辨其爲陸法言切韻兹見樞密宇文公所藏<lb/>
玉篇鈔則又過之是尤可寶也既謂之鈔竊謂如北堂<lb/>
書鈔之類蓋節文耳以今玉篇驗之果然不知舊有此<lb/>
鈔而書之耶抑彩鸞以意取之耶有可用之字而略之<lb/>
有非日用之字而反取之部居如今本皆以朱字别之<lb/>
而三字五字止以墨書字之次序亦不與今合皆不可<lb/>
致詰輒書前嵗所與汪氏詩跋于左庶來者得以覽觀<lb/>
今玉篇惟越本最善末題㑹稽吳氏三一娘寫問之越<lb/>
<pb n="KR4d0243_SBCK_078-8a"/>
人無能知者楷法殊精豈亦彩鸞苗裔耶<lb/>
　　跋所書卞公祠堂記<lb/>
東晉死節之士卞公為最顯忠獻公為之立祠忠簡公<lb/>
為之作記忠肝義膽千載鼎立既成而忠獻趨召碑未<lb/>
及建今五十年矣忠簡之子澥將漕江左俾鑰書之將<lb/>
登于石鑰為何人而敢預此顧惟平生慕卞公之節義<lb/>
恨不及登忠獻之門叨末第時受忠簡公深知實門下<lb/>
士也兹乃幸得以惡札託名于不朽故謹書之<lb/>
　　跋趙氏所藏大士<lb/>
<pb n="KR4d0243_SBCK_078-8b"/>
趙君所供大士聞竹石皆廉博士宣仲之筆梵相則出<lb/>
于司馬參議端行廉諱布司馬諱棿皆以畫得名于紹<lb/>
興初余家亦有此像端行併作山林此軸得二名士各<lb/>
盡所長尤可寶也<lb/>
　　跋胡五峰論語指南<lb/>
論語一書自昔大儒不知㡬人未有能發明仁之一字<lb/>
樊遲問仁夫子固嘗答以愛人矣韓昌黎原道首曰博<lb/>
愛之謂仁他何望焉自伊洛二先生始發千古之秘洙<lb/>
泗言仁深見本源兹讀指南一巻樞宻黄公察院沈公<lb/>
<pb n="KR4d0243_SBCK_078-9a"/>
皆深于此者五峰斷以一言方見二公猶有差處一曰<lb/>
有心于為仁則曰如此立言恐不識心不識仁也一曰<lb/>
能惡人則或者疑焉于是復明仁者之心曰本無所惡<lb/>
也則曰只是當好惡之時胸中元未了了也烏得為仁<lb/>
又顔淵問仁之下有曰人有仁不仁心無不仁此要約<lb/>
處不可毫釐差嗚呼此言㫖哉此論語之本體也然而<lb/>
非二公相與講貫亦無以發五峰之言故易以朋友講<lb/>
習為説蓋天下之説未有過于此者夫子以學之不講<lb/>
為憂蓋君子之憂未有甚于此者學者可不勉哉<lb/>
<pb n="KR4d0243_SBCK_078-9b"/>
　　跋張樂全上范文正公書<lb/>
范文正公講道睢陽樂全以文受知晏元獻公欲擇二<lb/>
婚其一則富文忠公次則樂全樂全雖不成婚然皆文<lb/>
正所薦文正通守河中樂全以布衣寄此書自敘南都<lb/>
知奬甚深蒲坂㑹府則河中也又曰經術興于南郡士<lb/>
林歸乎北海北海濰州也文正未嘗仕于濰亦無北海<lb/>
之稱南郡亦非為南都恐是引用馬季長孔文舉事故<lb/>
俱不平闕而集中却有上北海范天章書又有謝范天<lb/>
章薦應制科詩在明道二年又有謁青州范天章等詩<lb/>
<pb n="KR4d0243_SBCK_078-10a"/>
攷之乃范中丞諷也樂全雖為文正所知二范俱曾為<lb/>
天章閣待制俱曾知青州然文正在明道間始為通守<lb/>
而諷已為天章文正知睦州蘇州之後始得此職又執<lb/>
政之後知邠鄧杭晚知青州則已疾甚樂全亦已通顯<lb/>
而諷正以天章守青社又實以明道二年同宋宣獻蔡<lb/>
文忠列薦樂全茂才異等然則集中詩及書皆為諷而<lb/>
作青州在漢屬北海唐天寶曰北海郡皇朝以青北海<lb/>
縣置軍後升為濰州政和始以青州為齊郡以濰州為<lb/>
北海郡此書稱北海蓋謂青州也因具列之以俟知者<lb/>
<pb n="KR4d0243_SBCK_078-10b"/>
此書當在范氏而乃傳于女孫豈書成不及上仍藏于<lb/>
家耶<lb/>
　　跋東坡備水帖<lb/>
蘇少公序黄樓賦謂長公之備水有三焉水至而民不<lb/>
恐水大至而民不潰水既去而民益親此帖言得㫖見<lb/>
役七千餘人蓋水去之後請增築徐城以木堤捍水衝<lb/>
之時熙寧七年七月河決澶淵九月水至城下帖稱二<lb/>
月十日則其明年元豐元年戊午也坡時年四十三筆<lb/>
雖未老而精彩照人可寶也<lb/>
<pb n="KR4d0243_SBCK_078-11a"/>
　　跋李莊簡公與傅樵風帖<lb/>
建炎四年金陵潰卒四散三月戚方既殘廣徳五月遂<lb/>
圍宣州鋒不可當參政莊簡李公時為太守無兵可恃<lb/>
亟設方略招潰卒于郊野厚待之以為用戚與其副竝<lb/>
馬近城指畫攻具公以一書傅矢射副馬前大略言戚<lb/>
乃凶冦天誅必加汝為將家何至附賊二人相顧曰此<lb/>
間我也攻稍緩始得為備詔遣統制巨師古劉晏率兵<lb/>
救之晏戰死第三帖所言巨劉為此也嘗巡城親以鐡<lb/>
扇障面而賊箭正中之危機屢矣舊曾問于老校退卒<lb/>
<pb n="KR4d0243_SBCK_078-11b"/>
而得其詳經略潘公其壻也嘗言公當危時寘匕首枕<lb/>
匣中與家人約曰城不可必保若使人取匕首則我必<lb/>
死汝輩亦俱自戕無落賊手一日危甚果遣人至一家<lb/>
慟哭既而報少寛矣公誓以死守勵志如此故將士用<lb/>
命賊遯而城全郡人至今祠事之觀所與給事傅公手<lb/>
帖則所聞益信二公里人忠義相勉風節凛然皆可畏<lb/>
而仰哉<lb/>
　　跋吕東萊舍人所作趙鈐轄墓表<lb/>
趙侯死節九江三子相從于難父死于君子死于父忠<lb/>
<pb n="KR4d0243_SBCK_078-12a"/>
孝之道萃于一門殆有東晉卞氏之風劉公嘗任從班<lb/>
丞相沆之孫也為之墓碑甚詳東萊紫微吕公有文章<lb/>
重名又為之墓表足以傳不朽矣侯之元孫吳興使君<lb/>
崇規先以墓碑示惠朱晦菴跋語謂東萊碑銘今不復<lb/>
存當為求之其家吳興之父道州亦自言未入石而家<lb/>
多故因亡其本吳興一日又過鑰曰近從臨川宗族家<lb/>
遂得墓表錄本且得東萊所答簽判書真跡欲俾書墓<lb/>
表以補先世之遺慨然為書且勉其併刻東萊之帖以<lb/>
信後世鑰何幸乃得以鄙札託名于斯<lb/>
<pb n="KR4d0243_SBCK_078-12b"/>
　　跋彭子夀甲寅奏藁并日錄手澤<lb/>
紹熙五年嵗在甲寅七月甲子皇上初受内禪恭儉仁<lb/>
孝中外具孚勵精圗治羣賢在列曾未㡬時而權臣已<lb/>
寖寖孽牙其間無有敢白發其端者時惟吏部侍郎彭<lb/>
公以舊學受眷最渥忠憤激發數其姦狀自此補外鑰<lb/>
在東臺同中書舍人林公繳奏至再竟不得回消長自<lb/>
此分矣三人之言皆驗于後而公尤為曲突徒薪之首<lb/>
更化之初與林公俱召遂列邇聮獨公不及見今日為<lb/>
可痛也公之子司農寺主簿欽出奏藁及日錄手澤等<lb/>
<pb n="KR4d0243_SBCK_078-13a"/>
見示覽之輒為流涕公論既白上恩加厚公亦不自悼<lb/>
其不幸于九原矣欽倅嘉禾求跋其後林公下世亦已<lb/>
五年感念疇昔病中扶憊書此公之徳業皆已見于隧<lb/>
碑不復屢書嗚呼子夀可以不朽矣<lb/>
　　跋韓熙載投吳狀<lb/>
楊行宻之據淮南一傳渥再傳隆演徐温已專政矣九<lb/>
年温始進隆演爲吳王而建國天祐十六年始卽吳王<lb/>
位改唐之天祐爲武義元年又傳至溥改元順義拜温<lb/>
左丞相其子知誥爲左僕射六年嵗在丙戌温雖在金<lb/>
<pb n="KR4d0243_SBCK_078-13b"/>
陵制朝權而政已歸知誥立延賓亭以待士四方豪傑<lb/>
歸之時中原多故名賢宿徳皆亡身歸順此正熙載投<lb/>
吳之時也其父光嗣為後唐明宗所殺煕載方隠嵩丘<lb/>
懼禍及而南奔所謂司空者非温即知誥而史傳江南<lb/>
諸書不載其為司空宋齊丘雖為司空乃在太和六年<lb/>
嵗在甲午相去九年矣熙載文華擅一時南唐諡以文<lb/>
靖此狀雖挾戰國縱横之氣不脱五季萎<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>之體然詞<lb/>
翰俱勝惜乎生不逢辰崎嶇危亂中自朱元之變嗣主<lb/>
益忌北人多酖之遂至自汙要其論議未曾少屈信英<lb/>
<pb n="KR4d0243_SBCK_078-14a"/>
物也想見分裂之時南走北走之士類假此等文詞以<lb/>
自見禪月貫休之投孟蜀有詩云一瓶一鉢垂垂老萬<lb/>
水千山得得來亦此類耶<lb/>
　　跋向薌林拘偽楚檄藁<lb/>
博陸侯既立宣帝威權益重而嚴延年劾其無人臣禮<lb/>
事雖不行朝廷肅然敬憚之使博陸雖有驕慢之心亦<lb/>
足以奪其氣偽楚虛有其表中實謬懦豈敢望博陸之<lb/>
萬一建君主龍天之議則其人可知向公一聞奇變即<lb/>
檄合肥拘其家想其方在惶擾憂恐中聞此寧復敢桀<lb/>
<pb n="KR4d0243_SBCK_078-14b"/>
耶封府庫以臣名奉昭慈垂簾而上璽綬于髙宗雖出<lb/>
一時諸公之議而此舉實中其機此豈淺丈夫所能及<lb/>
哉<lb/>
　　又薌林家規<lb/>
薌林遺訓凛然如生而三子俱賢興國及郡倅既遵行<lb/>
維持于前貳車髙夀獨殿諸公保家之慮尤為深長既<lb/>
聞于郡又刻之石諸孫相與結約為久逺之計士夫名<lb/>
家能守素業少見其比臨武令君悉以見示歎仰不已<lb/>
然嘗聞古之循吏有云律設大法禮緣人情蓋不欲專<lb/>
<pb n="KR4d0243_SBCK_078-15a"/>
以法臨民也家規如學規然師與弟子以道義相處不<lb/>
得不立規矩以警其不率者非恃此以為庠校當有行<lb/>
于規矩之外者而況家乎臨武令為一門最長更惟勉<lb/>
之以全雍煕之軌則向氏之興未艾也既以薌林文集<lb/>
求序引又書此以贈之<lb/>
　　代史少保恭題御製和詩<lb/>
臣不肖仰蒙陛下矜念簪履之舊俾待罪經帷寵光殊<lb/>
奕夐無前比迺季秋壬子錫宴于澄碧殿因獲縱觀清<lb/>
激之勝洞心駭目如上崑閬捧手從遊天顔益温命宿<lb/>
<pb n="KR4d0243_SBCK_078-15b"/>
玉堂之直廬顧謂臣此㑹不可以無紀臣亦思敘感遇<lb/>
之萬一是夕裁成古詩三十韻上進陛下賜以宸章俯<lb/>
同其韻華衮之褒下飾小已雖聖主所以優禮老臣者<lb/>
務極其至而隆天厚地之恩臣愚何以稱塞竊觀有虞<lb/>
盛時帝庸作歌而後臯陶颺言載賡猶得大書簡䇿垂<lb/>
文後代臣之蕪陋焉敢言詩而乃上勤睿作之妙是豈<lb/>
惟近世儒臣遭逢之所未有視臯陶抑有光焉倘不能<lb/>
勒之堅珉以侈大賜臣則有罪臣洪惟陛下聖學淵奥<lb/>
句法深醇渾然天成兼備衆體一詩之中屢致意焉有<lb/>
<pb n="KR4d0243_SBCK_078-16a"/>
曰躋民期仁夀有曰朕瘠天下肥得以見陛下之用心<lb/>
有曰都䕶萬年觴何當至庭戺得以見陛下之立志若<lb/>
夫罄嘉謀以起勲業則非臣衰朽之所敢承至使直筆<lb/>
以紀中興臣不佞茍未先狗馬填溝壑雖在田里尚庶<lb/>
㡬見之<lb/>
　　代仲舅汪尚書跋了齋表藁<lb/>
徳夀皇帝中興慨念裕陵實錄之誣紹興甲寅乃詔三<lb/>
館之士是正之内相范公沖中書舍人任公申先相繼<lb/>
職其事當時英俊皆在選中吾鄉禮部侍郎髙公閌其<lb/>
<pb n="KR4d0243_SBCK_078-16b"/>
一也先少卿方官于朝髙公以姻連館寓間見諸公往<lb/>
來議論之餘鑰因得剽聞一二及取忠肅陳公所著尊<lb/>
堯集讀之其立言措意無非忠憤所激英風義氣凛凛<lb/>
乎方冊之上自恨晚出不得端拜下風逮今五十年始<lb/>
獲見公手書表藁于蔣君輝之家盥手諦觀為之斂袵<lb/>
遐想氣象如在左右嘗竊攷之國史政和初元張公商<lb/>
英猶在相位編修政典局其所建也于是得㫖命公繳<lb/>
進此書及奏御留中而張公以八月罷政用事者隠其<lb/>
詔索之實而誣以私九月遂有台州之謫觀公題識數<lb/>
<pb n="KR4d0243_SBCK_078-17a"/>
語雖在顛沛艱危中其尊君戴上之心死生禍福有不<lb/>
能奪者抱抑鬰于一時昭聲烈于萬世以此較彼孰得<lb/>
孰失鑰輒不揆敬書其後而歸之<lb/>
<pb n="KR4d0243_SBCK_078-17b"/>
</p>
<p>
攻媿集巻七十八<lb/>
<pb n="KR4d0243_SBCK_078-18a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_079-1a"/>
攻媿集卷七十九<lb/>
　　　　　宋　樓　鑰　撰<lb/>
　雜著<lb/>
　　詠歸㑹講説<lb/>
乾道五年暮春辛巳晝錦坊樓氏為詠歸㑹黟縣尉曺<lb/>
主之言志者十三人冠者十二人童子二十人質明謁<lb/>
先聖先師以敘列坐臨安教官講夫子入孝出弟之言<lb/>
已鑰乃作而言曰吾門自髙祖先生以儒學起家衣冠<lb/>
六世仕者以清白相傳學者以詩禮相勉門内雍穆雖<lb/>
<pb n="KR4d0243_SBCK_079-1b"/>
總角之童亦恂恂自守家法遂爲四明望族亦知夫所<lb/>
以致此者乎先生以古道爲鄉里師表一時名士咸出<lb/>
其門儒風蔚然大父行以下以文鳴者相繼金紫孝友<lb/>
絶人少時刻意學問有古人閉門錐股之勤少師宏才<lb/>
大度爲聖世名臣竊嘗聞金紫之言曰可使財窮不可<lb/>
使行窮少師之言曰士大夫遇好事不要放過嗚呼味<lb/>
其言其所存可知矣諸父承家學之傳盡洗膏梁習氣<lb/>
至不使人見有子弟態吾曹今日不耕而食不織而衣<lb/>
生長以來不知人間辛苦勞役事正以上世書種不絶<lb/>
<pb n="KR4d0243_SBCK_079-2a"/>
故得為天之幸民吾之弟若從子皆宜自勉于學以無<lb/>
負尉曹詠歸之意抑嘗聞闕黨童子將命夫子曰吾見<lb/>
其居于位也見其與先生竝行也非求益者也欲速成<lb/>
者也張童子明經韓子曰夫少之與長也異觀少之時<lb/>
人惟童子之異及其長也將責成人之禮焉成人之禮<lb/>
非盡于童子所能而已也然則童子宜暫息乎其已學<lb/>
者而勤乎其未學者聖賢之言其誘人于善如此其切<lb/>
然而闕黨童子張童子皆無聞焉今日之坐于下者年<lb/>
甚少氣甚鋭豈無文采之可取記誦之可喜然為士者<lb/>
<pb n="KR4d0243_SBCK_079-2b"/>
之事等而上之不知其㡬級當佩服夫子速成之戒深<lb/>
求韓子成人之言退而思曰我知此矣能此矣未知未<lb/>
能者何啻千萬計為己之學不至于聖人不可己年有<lb/>
限而道無窮故君子有終身之憂任重道逺死而後已<lb/>
不及今無事時自力于學而以身之勢身之年為可恃<lb/>
謂學無益謂惡無傷茍目前安佚而不思後日事日復<lb/>
一日忽焉老之將至使没世而無聞是豈吾祖宗父兄<lb/>
之所望于後人者鑰將行矣五年而歸丱者弁矣冠者<lb/>
室矣富貴科第是有命焉不可以必求也惟期懋進乎<lb/>
<pb n="KR4d0243_SBCK_079-3a"/>
學駸駸日新道學既充所謂取時名而振家聲者不在<lb/>
兹乎日月逝矣嵗不我與後生可畏焉知來者之不如<lb/>
今也古人曰士别三日便當刮目相視況五年之久乎<lb/>
幸毋忽<lb/>
　　趙子冶循齋説<lb/>
趙子冶求名其齋名之以循而告之曰循之義大矣哉<lb/>
莊子曰去知與故循天之理董仲舒曰樂循理謂之君<lb/>
子通天下一理爾循之而行可以寡過可以接物可以<lb/>
處事可以臨政等而上之何所不可亦不必咨是非于<lb/>
<pb n="KR4d0243_SBCK_079-3b"/>
人心所不安即是非理循是而行隠于心而安施于人<lb/>
而合天理不外是矣言雖近而㫖甚逺子冶勉之哉<lb/>
　　趙元衛勉齋説<lb/>
余既為趙振文作毋自欺齋之銘又名子冶以循齋其<lb/>
季元衛亦以此請為名曰勉齋而告之曰事在强勉而<lb/>
已矣强勉學問則聞見博而知益明强勉行道則徳日<lb/>
起而大有功吾儕中人之性可上可下如逆水行舟倍<lb/>
用力則可以寸進謹執持則尚在故處放手則流蕩而<lb/>
下不可收拾矣貴賤窮逹自有定分學問亦自有分量<lb/>
<pb n="KR4d0243_SBCK_079-4a"/>
盡力終身雖所至未可知與不用其力者有間矣元衛<lb/>
勉之哉後日再見當刮目相視也<lb/>
　　雙谿金君顯菴説<lb/>
雙谿金君式欲書顯菴扁榜且曰起家寒儒祿不及養<lb/>
自升朝籍三得追榮吾親雖取以顯父母之義非敢當<lb/>
此也願併言其所以顯者因告之曰經所謂顯父母者<lb/>
謂立身行道揚名于後世非取爵位之顯也故孝子養<lb/>
親必薦仁者之粟而況枉道以干進乎若枉道干進則<lb/>
雖位極人臣贈親崇品適足以為九京之辱何顯之有<lb/>
<pb n="KR4d0243_SBCK_079-4b"/>
易曰賁其趾舍車而徒揚子曰以其所養養之至也君<lb/>
固所深知聞又自卜夀藏于其側其以此意更以告後<lb/>
之人<lb/>
　　徐聖可字説<lb/>
臨江徐君簡一見如故交問其字曰敬伯因告之曰君<lb/>
之字善矣然自翼祖再入祧廟雖于禮法不諱為臣子<lb/>
者要不當以為名字君聞而矍然請易之于是字之曰<lb/>
聖可葢亦取仲弓子桑伯子之問也舜命教胄子有曰<lb/>
簡而無傲臯陶九徳曰寛曰柔而下皆性之善也曰栗<lb/>
<pb n="KR4d0243_SBCK_079-5a"/>
曰立而下必曰而者皆所以成其徳是以君子不敢恃<lb/>
其天資而貴于學也子桑伯子聖人之所可也君其體<lb/>
舜之無傲臯陶之所謂亷又以仲弓之言而行之不亦<lb/>
善乎<lb/>
　　贈種牙陳安上<lb/>
韓平子問叔向曰剛與輭孰堅對曰臣年八十矣齒再<lb/>
墮而舌尚在老萊子曰齒雖堅固卒以相磨舌柔順終<lb/>
以不敝而子思以為吾不能為舌叔向老萊曉人以處<lb/>
世之法本非正論子思之言則有意于剛也陳生術妙<lb/>
<pb n="KR4d0243_SBCK_079-5b"/>
天下凡齒之有疾者易之以新纔一舉手使人終身保<lb/>
編貝之美吾于此有感焉豈惟已人之疾是喜抑使人<lb/>
知剛者之不必亡也<lb/>
　　從子渢改字景劉<lb/>
劉渢字處和南陽人父紹仕宋位中書郎渢母早亡紹<lb/>
納路太后兄女爲繼室渢年數嵗路氏不以爲子復爲<lb/>
奴婢輩所苦路氏生溓兄渢憐愛之不忍捨常在牀帳<lb/>
側輒被驅捶終不肯去路氏病經年渢晝夜不離左右<lb/>
每有增加流涕不食路氏病差感其意慈愛遂隆溓有<lb/>
<pb n="KR4d0243_SBCK_079-6a"/>
識事渢過于同産事無大小必諮而後行<hi>南史孝義傳案以上節錄</hi>
<hi>文之</hi>
渢數嵗時伯兄尚無恙既奉命于二親而立名使鑰字<lb/>
之是時取季札觀樂歌魏曰美哉渢渢乎大而婉故字<lb/>
曰大之伯兄下世且久嫂氏鞠三子如一日渢既冠將<lb/>
授室上則欲其幹母之蠱下則欲其教率二季因閱南<lb/>
史劉君傳實有感焉改字渢曰景劉而告之曰劉君之<lb/>
事可謂難矣後母不以為子而孝益甚溓非其同産而<lb/>
愛益篤又況奴婢従而困苦之惟其至行不移母反慈<lb/>
<pb n="KR4d0243_SBCK_079-6b"/>
愛而弟亦終能敬于事兄此天理也伯嫂既非前後之<lb/>
不同而慈祥盡愛又非路氏比二季亦能惟兄之聽渢<lb/>
居其間當慕古人之用心思尊長所以字我之意孝友<lb/>
二事行之惟謹二季亦當如溓之事其兄則雍睦之盛<lb/>
無媿于古人矣尚勉之哉<lb/>
　　姜子謙以試邑鍾離請益<lb/>
鄉人有為宰而請教于外祖汪少卿語之曰作縣無他<lb/>
切勿作大<hi>䭾音做</hi>或疑其太簡而又云百里獨専易得作<lb/>
大纔作大且先與丞簿尉等情不通漸至養尊則去民<lb/>
<pb n="KR4d0243_SBCK_079-7a"/>
寖逺<lb/>
龔公滂善宰劇邑或問其要云此如浙江踏浪兒投身<lb/>
怒濤中旁觀亦為之寒心所以能濟者謹不可喫了一<lb/>
口水喫著一口便難脱矣<lb/>
前輩有為縣公退以貫珠誦佛其叔父見之云汝欲為<lb/>
佛耶對曰然叔笑曰汝既做了知縣更望做佛耶言造<lb/>
業之多也其人悚然謹不敢為殃民害物等事<lb/>
子謙既挹世科以新制宰鍾離以此冊請益鑰不曽作<lb/>
邑無以塞命況近世如吕觀文治縣法等書已多彭子<lb/>
<pb n="KR4d0243_SBCK_079-7b"/>
復臨海一書尤精詳可取而觀也姑誦所聞一二以告<lb/>
言皆通俗易曉俱有㫖哉淮堧事簡土風亦淳長民者<lb/>
惟相與安之而已<lb/>
　　彈廣陵散書贈王明之<lb/>
唐李琬聞樂工羯鼔謂雖精能而無尾工異而問之自<lb/>
以為求之久矣琬曰曲下意盡乎工曰盡琬曰意盡則<lb/>
曲盡又何索焉工曰柰聲不盡何琬曰可言矣使以他<lb/>
曲解之果相諧協余嘗愛其説少而好琴得廣陵散于<lb/>
盧子嘉鼔之不厭然此曲多潑攦聲葢他曲所無者二<lb/>
<pb n="KR4d0243_SBCK_079-8a"/>
序正聲亂聲或以此始皆以此終小序為一曲權輿聲<lb/>
乃發于五六絃間疑若不稱屢以叩人無能知者王明<lb/>
之精于琴為余作此小序獨起以潑攦雍容數聲然後<lb/>
如舊譜聞而欣然遂亟傳之邪婆娑雞得屈柘急遍而<lb/>
得其尾今廣陵不假他曲而得其首聲意俱盡古語真<lb/>
不虛也晉史稱廣陵散于今絶矣而韓臯論之甚詳且<lb/>
其所謂哀憤躁蹙慘痛廹脅之音始末具見而尤致意<lb/>
于宫商二絃至亂聲而愈覺痛快必非後人能作余所<lb/>
得數聲未必真出于古也以其深愜素懷故書以贈明<lb/>
<pb n="KR4d0243_SBCK_079-8b"/>
之<lb/>
　　贈寫照郭拱辰<lb/>
藝無大小胸中有書者居然不凡三山郭君登晦菴之<lb/>
門而游戲丹青挾寫照以示予若鄭公尚書晦菴數公<lb/>
展巻對之如欲笑語陋質不足煩君為貌武洞清神物<lb/>
能得其真有不怒而威之意勉旃更添數百巻書則顧<lb/>
陸不足進矣<lb/>
　　贈筆工吕文質<lb/>
四明吕文質居桃源谿上多游浙右作筆殊佳在人品<lb/>
<pb n="KR4d0243_SBCK_079-9a"/>
中則賈長頭也近筆工苦無兔毫文質深入淮楚始得<lb/>
之韓文公作毛穎傳及贊終始以中山為言意其為定<lb/>
武也傳雖寓言然其中云蒙恬南伐楚次中山將大獵<lb/>
以懼楚則非定武也今溧水有中山去縣纔十五里元<lb/>
和郡縣志云出兔毫為筆精妙此縣唐屬宣州今隸建<lb/>
康宣城筆舊有名于世豈以此耶文質試往訪求之<lb/>
　　贈徐心鏡<lb/>
師曠師冕矇瞍御瞽古人専使之審音此事不復見矣<lb/>
今之聽聲殆其遺意徐心鏡一聞人聲輒能言其休咎<lb/>
<pb n="KR4d0243_SBCK_079-9b"/>
周之瞽矇上中下凡三百人不惟禄之而又有相之者<lb/>
而徐生一身餬口之不足噫古道之不行何止是哉<lb/>
　　趙甥叔明和孺堂<lb/>
外甥趙叔明汝顧昆季四人今與其季季敏汝劰同堂<lb/>
而居求扁于予小雅燕兄弟之詩曰喪亂旣平旣安且<lb/>
寧雖有兄弟不如友生儐爾籩豆飲酒之飫兄弟旣具<lb/>
和樂且孺妻子好合如鼔瑟琴兄弟既翕和樂且湛深<lb/>
哉詩人之㫖也毛鄭注箋皆不得其意謂安寧之時則<lb/>
友生爲急曾不知伐木則専爲朋友此詩則専主兄弟<lb/>
<pb n="KR4d0243_SBCK_079-10a"/>
葢謂急難禦侮以兄弟為急至于安寧乃謂兄弟不如<lb/>
友生乎此説出于歐陽公嘗因是以推後二章注箋皆<lb/>
非也葢曰陳籩豆以飲酒食一時之樂耳尚得以厭飫<lb/>
而况兄弟既具如孟子所謂兄弟無故一樂也既具矣<lb/>
吾之和樂且至于孺謂直如孺子之時孩提之童其長<lb/>
也無不知敬其兄者此天性也妻子本非天屬徒以好<lb/>
而相合猶能如鼔瑟琴然若兄弟翕合則其和樂且至<lb/>
于湛言甚樂也平日以此意處兄弟之間因名其堂曰<lb/>
和孺且序其意以勉之<lb/>
<pb n="KR4d0243_SBCK_079-10b"/>
　　名厚孫<lb/>
嘉定四年龍集辛未五月二十二日潚得男其八字辛<lb/>
未乙未癸酉癸亥以辛未土克癸亥水或以為大海水<lb/>
非土之所能克是不然辰戌丑未皆為土而未乃坤位<lb/>
納音又為土是坤土也坤為地中庸謂振河海而不洩<lb/>
者也何克之云欲名以振又有當避者易曰地勢坤君<lb/>
子以厚徳載物名曰厚孫抑誨之使從厚云<lb/>
　　書老牛智融事<lb/>
淳煕七八年間始聞雪竇山有僧智融者善畫而絶不<lb/>
<pb n="KR4d0243_SBCK_079-11a"/>
以與人一日見其畫心甚敬之曰此非畫者其殆有道<lb/>
之士乎往山中訪之融素嚴冷不可挹酌一見心許氣<lb/>
韻談吐果如所期歸取匹紙寄之久不見與催以古風<lb/>
有曰古人惜墨如惜金老融惜墨如惜命又曰人非求<lb/>
似韻自足物已忘形影猶映地蒸㝛霧日未髙雨帶寒<lb/>
煙山欲暝融得之喜遂為余盡紙作嵗寒三友妙絶一<lb/>
時嘗問尚可作人物否曰老不復能作蓋目昏不能下<lb/>
兩筆也問豈非阿堵中耶曰此雖古語近之而非也吾<lb/>
所謂兩筆者蓋欲作人物須先畫目之上瞼此兩筆如<lb/>
<pb n="KR4d0243_SBCK_079-11b"/>
人意則餘皆隨筆而成精神遂足只此一語畫家所未<lb/>
發也自是數年間時得其得意之筆精深簡妙動人神<lb/>
品尤好作牛自號老牛智融或云源流出于范牛而妙<lb/>
處過之融亡矣不可復得從其徒問以平生俗姓邢名<lb/>
澄世居京師以醫入仕南渡居臨安萬松嶺號草菴邢<lb/>
郎中官至成和郎出入禁廷賞賚殊渥不知何從得道<lb/>
年五十棄官謝妻子祝髪入靈隠寺諸公貴人挽之不<lb/>
可猶以去塵俗不逺又游諸方徑山匡廬經行殆徧聞<lb/>
是山之勝遂投跡為終焉計假一室深坐土木形骸泊<lb/>
<pb n="KR4d0243_SBCK_079-12a"/>
然如偶人齋餘或曳杖以出有欲相隨則謝遣之山有<lb/>
千丈巖妙峯亭栖靈隠潭皆幽僻絶勝之地意行獨坐<lb/>
或至移晷人莫窺其際初亦不知其能畫也山深多蛇<lb/>
忽作二竒鬼于壁一吹火向空一蹋蛇而掣其尾蛇患<lb/>
遂除而時有火驚或者病之又于火端作土梟梟聲為<lb/>
之革嘗畫龍首半體禱旱輒應頗近于靈怪師亦不以<lb/>
自矜也遇其適意嚼蔗折草蘸墨以作坡岸巖石尤為<lb/>
古勁間作物像不過數筆寂寥蕭散生意飛動或極力<lb/>
摹寫亦有形似而遽不及逺甚此自是悟門非積學所<lb/>
<pb n="KR4d0243_SBCK_079-12b"/>
能及也始知向來幽尋之時山林雲氣四時萬變到眼<lb/>
入心一寓筆端游戲㸃化自然髙勝前無古人超出翰<lb/>
墨畦畛畧不可以畫家三尺繩之或加以勢利則避之<lb/>
愈深意茍相與亦輒不吝作詩不多語意清絶字畫亦<lb/>
無俗韻初自言若得為僧三十秋瞑目無言萬事休紹<lb/>
煕四年五月某日卒夀八十僧臘如師言與足菴尤契<lb/>
合相與終始先一年足菴示寂侍者道元來都下求銘<lb/>
于余師亦以書見屬未㡬而師亡亦異矣師晦藏自祕<lb/>
雖與之周旋者不能盡知余亦安能知其所至陳后山<lb/>
<pb n="KR4d0243_SBCK_079-13a"/>
謂淵明無意作詩但寫胸中之妙余于師之畫亦云東<lb/>
坡贊文與可竹石曰嗚呼孰有愛其徳如愛其畫者乎<lb/>
此余所以又歎也元之來也以師所予足菴彌勒像及<lb/>
元所藏牛溪烟雨二軸遺余師又寄歸牛圗意蓋有在<lb/>
余為作三偈元欲刻之石且請書師之大畧附足菴碑<lb/>
隂因慨然為書之<lb/>
<pb n="KR4d0243_SBCK_079-13b"/>
</p>
<p>
攻媿集卷七十九<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_080-1a"/>
攻媿集巻八十<lb/>
　　　　　宋　樓　鑰　撰<lb/>
　賦<hi>政事賦玉巵爲夀詩注以省試光武大度同髙祖課藁案原集别有試藁一巻其目曰宣王内修</hi>
<hi>巻合御試召試省試别試解試上舍試州學等試所賦宅道㶧星緯詩䇿三道注以教官試又有䇿問一</hi>
<hi>竝缺佚無憑錄刊擬問凡十有三篇今</hi>
　　受降如受敵賦<hi>當嚴備爲韻以受降之際亦</hi>
上將甚武神機獨潛雖在受降之際亦如待敵之嚴納<lb/>
夫授首之人敢矜已勝類彼臨戎之日以備無厭夫惟<lb/>
兵収决勝之功將有防微之智謂冦之窮也雖已見于<lb/>
<pb n="KR4d0243_SBCK_080-1b"/>
屈服而心之險也猶未知其誠偽彼既降矣曾無自滿<lb/>
之心如受敵然必謹非常之備于時大敞堅壁旁標碧<lb/>
幢無醜類脅從之衆納渠魁肉袒之降如將受夫大敵<lb/>
懼見欺于小邦方陳釋縛之儀深虞變詐若處交綏之<lb/>
地敢恃敦厖莫不肅我軍容嚴予兵衛雖殘冦之臣附<lb/>
猶兩軍之交際非惟伸大將之威蓋恐墮敵人之計受<lb/>
其璧焚其櫬豫防一旦之危稱爾戈比爾千隂養六師<lb/>
之鋭議者曰彼之降也既挺身而至矣我之受也當開<lb/>
心而待之何必招攜之日乃同禦侮之時葢念犬戎之<lb/>
<pb n="KR4d0243_SBCK_080-2a"/>
難信深恐狼心之或欺與其有變以無備孰若居安而<lb/>
慮危豈不見行儉審兹果能平夫突厥耿公明此遂終<lb/>
定乎車師彼有坑既降者固出詐謀使自縛者尤非善<lb/>
畫曷若我外弛金鼓内嚴矛㦸深防禍起于所忽亦慮<lb/>
敵乗夫吾隙彼如犯順以欲為我則稱兵而將亦伐崇<lb/>
因壘既施文考之威就塞築城兼取武皇之䇿因知力<lb/>
角于鋒鏑者敵尚能禦變生于肘腋者患何可當今也<lb/>
勍敵雖聞其讋服禍心猶恐其包藏惟吾之為備也既<lb/>
自嚴宻則彼雖好亂也烏能陸梁且異夫魏子㑹秦卒<lb/>
<pb n="KR4d0243_SBCK_080-2b"/>
受欺于商鞅唐臣盟狄果見劫于平涼噫屈膝而服也<lb/>
人固畏威噬臍何及也吾當慮後毋弛禁以自忽必整<lb/>
軍而後受方今將軍納降衆而獻俘于廟焉不廢嚴兵<lb/>
之守<lb/>
　　擊楫誓清中原賦<hi>清中原為韻以渡江擊楫誓</hi>
國讎未雪壯夫請行擊長楫以前渡誓中原之復清共<lb/>
涉巨川爰叩舟人之枻備言素志願恢天子之京時其<lb/>
典午中衰永嘉南渡憤晉元攘敵之未暇有祖逖奮身<lb/>
而不顧揚䑪以往方乗天塹之流擊楫而言誓復皇都<lb/>
<pb n="KR4d0243_SBCK_080-3a"/>
之故爾乃緩引蘭櫂旁瞻碧幢一鳴而英氣先奮再鼓<lb/>
而羣心已降志必復于故土誓有如夫大江吐我赤心<lb/>
忽形言于剡木指夫白水期淨掃于中邦謂夫戰塵久<lb/>
滿京師突騎交馳洛汭期狼煙之必掃顧鯨波而作誓<lb/>
方横橈徐撫獨决䇿以前征儻諸夏未平尚何顔而復<lb/>
濟豈不以國始草創人思茍存江山有異也或作楚囚<lb/>
之泣綱維不舉也至形北客之言故我浮巨艦以勇奮<lb/>
視强敵而氣吞倡義有先于温嶠定從不假夫平原遂<lb/>
將電掃風驅盡復神州之大肯使龍蟠虎踞久留法駕<lb/>
<pb n="KR4d0243_SBCK_080-3b"/>
之尊果能扶神器之阽危拯遺黎之沈溺長淮以北也<lb/>
復見夫冠帶大河以南也悉除夫荆棘不渝江上之盟<lb/>
坐制目中之敵澄清抗志車同范氏之登慷慨論功柱<lb/>
鄙漢臣之擊向使無妖宿以示異緩若思之代終則必<lb/>
蠢爾醜類墮吾計中盡郊圻而申畫舉幕庭而一空振<lb/>
起江南益大中興之烈掃清冀朔遂成再造之功惜乎<lb/>
大厦未成而忽撓棟梁中流欲濟而遂亡維楫不聞壯<lb/>
志之成就徒有餘威之震疊方今矯矯虎臣皆欲濟河<lb/>
而焚舟下視祖生之事業<lb/>
<pb n="KR4d0243_SBCK_080-4a"/>
　　簞食壺漿迎王師賦<hi>漿以迎為韻以王師所至食</hi>
民意胥附王師出征持簞壺而咸至實食漿而相迎飲<lb/>
食雖微用表歡欣之志遐邇均集喜觀仁義之兵蓋憫<lb/>
赤子之無依奮神戈而大舉惟兵之所至也既已不擾<lb/>
則人之樂從也其誰敢拒櫜弓箙矢往平敵國之民簞<lb/>
食壺漿來勞王師之所觀夫老幼紛至饔飱共持我之<lb/>
至也救民于水火彼之迓也恐吾之渴飢凡爾一時之<lb/>
衆悉迎六月之師饋餉鼎來皆望風而逺附干戈所指<lb/>
曰後我以奚為兹蓋兵收不戰之功人有再生之喜竭<lb/>
<pb n="KR4d0243_SBCK_080-4b"/>
蹶而趨也欣塗炭之時脱襁負而來也知父母之孔邇<lb/>
顧慕義以皆然非弔民而何以以萬乗而伐萬乗罔敢<lb/>
抗衡其小人以迎小人咸來造壘大抵窮兵以殘民者<lb/>
孰肯徯后行師以救亂者衆斯向方今也軍罔秋毫之<lb/>
犯人無血刃之傷是宜至者獻酌來皆裹糧夏衆咸來<lb/>
功可同于商后燕民不悦事有異于齊王向非東征西<lb/>
怨也民望來蘇邇悦逺歸也衆無攜貳又安得輟仰事<lb/>
俯育之物見心悦誠服之意自坐見于功成曾不煩于<lb/>
家至如是則三軍益飽何煩挽粟之勤千里遐征不假<lb/>
<pb n="KR4d0243_SBCK_080-5a"/>
望梅之智非不知給餉不絶也何必饋食釃酒以犒也<lb/>
奚煩挹漿然念禮雖薄而心則甚至食雖菲而情烏可<lb/>
忘茍匪同心之奉曷云厚意之將亦何異咸篚元黄人<lb/>
盡歸于周室争持牛酒民皆勞于髙皇彼有築道而饋<lb/>
軍者用力亦多投醪而飲衆者為功非易豈知多助之<lb/>
舉自有爭先之饋方今中原之民皆開門而迎王師又<lb/>
豈止于壺漿簞食<lb/>
　　光武乗時龍而御天賦<hi>御天也為韻以時乗六龍以</hi>
炎徳繼統漢光得時惟乗龍而特起以御天而有為獨<lb/>
<pb n="KR4d0243_SBCK_080-5b"/>
收興復之功系隆丕祚蓋際飛騰之㑹統制方維迹其<lb/>
奮宛邑而戰昆陽誅青犢而降銅馬念再造丕圗也雖<lb/>
本自于神聖而獨逢興運也故能安乎區夏軍摧九虎<lb/>
成止戈之武焉時乗六龍顯御天之造也觀其業務紹<lb/>
復符能握乾將登四七而上應于列宿載當二百而適<lb/>
際于中天體純剛而有作莅至尊而獨專受命而興協<lb/>
彼眞人之應逢辰則奮攬夫帝位之權用能驤首而飛<lb/>
也非在田而在淵馭世而起也遂得位而得祿威羣盗<lb/>
之䑕竄掃中原之鹿逐尊既正于九五祚遂興于百六<lb/>
<pb n="KR4d0243_SBCK_080-6a"/>
爰究位天之載允協羲經詳推鬬野之符又同赤伏大<lb/>
抵聖不世出也世必治而斯起龍不時見也時純陽而<lb/>
後升今我恢雄圖之赳赳濟大業以兢兢既當陽而有<lb/>
造宜取象于時乗小利見之神堯第伸潛躍仰同符之<lb/>
髙帝果致隆興因以兆應金刀祥飛白水赤光之照也<lb/>
已新于育聖之際佳氣之鬱也又見于舉兵之始由天<lb/>
意之久屬宜帝尊之獨履蓋有致而斯能茍不然而何<lb/>
以遂令耿氏攀鱗翼以願從肯使聖公假風雲而能起<lb/>
故得息盗集之奮蝟破野戰之羣龍回飇既止于九縣<lb/>
<pb n="KR4d0243_SBCK_080-6b"/>
彗雲寧見于髙鋒靈貺自甄類五馬渡江之化功臣皆<lb/>
厚笑四蛇入宇之從噫感如諸將也有鱗集之歸驤如<lb/>
吳公也擅風行之譽抑知天徳之位亦賴人謀之助吾<lb/>
皇復受天命而逺跨于漢光乗時龍而在御<lb/>
　　修身以為弓賦<hi>必中矣為韻以修身為弓發</hi>
學貴務本志當適中惟修身而由道遂取喻以為弓正<lb/>
以不他曲盡飭躬之術張而弗弛自成中的之功士有<lb/>
該百行以研窮端一心而折衷謂存于吾者茍不知審<lb/>
則發于外者何以示衆今也見聖師而由聖當明四重<lb/>
<pb n="KR4d0243_SBCK_080-7a"/>
以四輕猶弓人之為弓要在百發而百中觀夫學問尚<lb/>
志操修及時忠信以進徳也我則務敏驕奢所自邪也<lb/>
吾寧詭隨故此誠身之道類夫弦木之為慮以動動惟<lb/>
時罔蹈黨偏之失奠而發發必中宜先審固之持兹蓋<lb/>
有不言也言則中倫有弗行也行皆審是施于逺大則<lb/>
何止百步時乎遊息則為之一弛茍出乎而發乎信髙<lb/>
矣而美矣勉夫百行折中矩而周中規志在四方義為<lb/>
的而思為矢彼有忠信為甲胄者第取防閑之固以言<lb/>
行為樞機者深明榮辱之因我是以鑒彼省括謹夫檢<lb/>
<pb n="KR4d0243_SBCK_080-7b"/>
身動切戒于失鵠發何勞于扣輪亦猶率乃攸行書取<lb/>
若虞之度反而求已軻言如射之仁因知身之修也有<lb/>
立功立徳之方弓之作也有尚角尚筋之術然器不藏<lb/>
者曷成功于射隼材不良者難求竒于貫蝨理既無邪<lb/>
中斯可必肯同詭遇一朝獲禽以為良尚小儀成終日<lb/>
射侯而不出噫主于皮者徒聞游藝之巧佩以弦者但<lb/>
知矯性之柔曷如志正以體直自然誠立以身修殆將<lb/>
觀徳于矍相奚假矜能于養由如是則有志于弧禮何<lb/>
拘于戴記其直如矢道兼得于成周誠以枉尺直尋也<lb/>
<pb n="KR4d0243_SBCK_080-8a"/>
固所不為志睂中目也亦何敢忽取友必端則道豈反<lb/>
害與人無争則行何有闕又當兢兢業業以脩吾之身<lb/>
肯廢前功于一發<lb/>
　　尊賢則士願立朝賦<hi>立於朝為韻以尊賢則士願</hi>
士固自重君宜罔驕惟克尊于賢徳斯願立于王朝上<lb/>
懐樂道之誠必加優禮下起充庭之望不待旁招凡稱<lb/>
命世之才俱有事君之願然而世或崇儒則與朋類以<lb/>
偕進時乎慢士則雖佚遺而不怨惟明主有尊賢之意<lb/>
每務撝謙則羣髦興入仕之思誰甘肥遯時也晉晝接<lb/>
<pb n="KR4d0243_SBCK_080-8b"/>
下鼎烹養賢徳行道藝則必預旌表忠信孝友則皆䝉<lb/>
薦延此既加于體貌彼寧甘于棄捐神聖謙沖毎優崇<lb/>
于儒術英豪歆慕咸樂効于官聯自是來榮軒冕之華<lb/>
去恥山林之人望旒纊者拭目以期見候旌車者比肩<lb/>
而竚立謂邦有道兮于時可見故心欲仕兮如是其急<lb/>
聖人在上既聞有禮之三君子于行願厠亂臣之十大<lb/>
抵士雖貴于求仕位尤慙于茍居視君好惡以决已進<lb/>
退觀道興廢以卜身巻舒惟尊徳樂義而見或嗟晚則<lb/>
離蔬釋蹻而來惟恐徐莫不有道賤焉而恥也豈若吾<lb/>
<pb n="KR4d0243_SBCK_080-9a"/>
身幡然而改於立或無方必負割烹之鼎待如不次自<lb/>
投衒鬻之書是何君専行爵之權士守立身之則儻恃<lb/>
祿位者因明月而按劒則安義命者必冥鴻而避戈是<lb/>
故好仁文后有海濱二老之歸慢罵髙皇致商嶺四人<lb/>
之匿譬如鳥巢不覆則鳳集阿閣駿骨必市則驥來西<lb/>
極今也世遇右文之盛朝惟有徳之尊語而前席者非<lb/>
鬼神之論見而賜璧者非捭闔之言又孰不思棄商築<lb/>
來趨舜門盡令雝水之西同為振鷺肯顧鍾山之北猶<lb/>
念驚猿王者以是改容就不召之臣式閭禮非常之士<lb/>
<pb n="KR4d0243_SBCK_080-9b"/>
俾乗駒以去者賁然而至卧廬以隠者幡然而起是之<lb/>
謂王公尊賢士乎士乎可以出而仕矣<lb/>
　　濟河焚舟賦<hi>在立功為韻以濟河焚舟志</hi>
戰欲必勝歸寧豫謀既濟河而赴敵遂决䇿以焚舟涉<lb/>
彼大川肯思還于故國火其巨艦誓死報于强讎昔秦<lb/>
穆違蹇叔以襲人越晉邦而趨利二陵之敗也既自咎<lb/>
于覆將三年之戰也又貽譏于拜賜全師再出俱懷奔<lb/>
北之羞雪恥不忘常起向東之志孟明乃慷慨發憤歡<lb/>
呼卽戎謂將之屢敗也固難以語勇而君之専任也當<lb/>
<pb n="KR4d0243_SBCK_080-10a"/>
先于効忠昔也䘮師曾媿萬全之䇿今焉賈勇願収一<lb/>
戰之功由是提虎旅以徂征絶鯨波而永逝念解驂之<lb/>
遺辱遂舍舟而自誓兵茍勝也仇則可報功不就也我<lb/>
寧復濟顧吾壯志已為死戰之期慮彼士心猶作生還<lb/>
之計莫若揚一炬以獨决聚萬舟而畢焚烈燄奔電長<lb/>
烟走雲俾歸者以絶望庶往焉而立勲回視歸途渺洪<lb/>
濤之千頃示無還志激壯氣于三軍故得我師奮臂以<lb/>
長驅鄰國斂兵而自戢縱横馳河内之地談笑取王官<lb/>
之邑指茅津而反濟封殽尸而洒泣挫夫强晉既聞國<lb/>
<pb n="KR4d0243_SBCK_080-10b"/>
恥之湔威彼西戎尤喜霸功之立茲蓋舍生而往也非<lb/>
徒誓于擊楫好謀而成也非不悔于馮河百敗而勇氣<lb/>
不讋一戰而戰功愈多歸志與灰而共滅盛烈如山而<lb/>
不磨誓必破于秦師類湛船之項籍悲不還于易水小<lb/>
叩筑之荆軻噫秦將之忠也既懐報國之心秦伯之任<lb/>
也不數覆軍之罪茍因一眚而遂棄徒使終身而自悔<lb/>
又焉得千載之下仰焚舟之風凛然如在<lb/>
　　本强則精神折衝賦<hi>神折衝為韻以本强則以精</hi>
本既强固人斯服從得英雋以制勝致精神之折衝俊<lb/>
<pb n="KR4d0243_SBCK_080-11a"/>
士朋來益鞏尊崇之勢威風逺暨坐摧奔突之鋒竊原<lb/>
君得士則昌國以賢為本茍并謀兼智也能以徳而為<lb/>
固則懐姦伺隙者自聞聲而逺遁蓋朝廷為諸夏之本<lb/>
能制勝于九重故精神折千里之衝自宣威于四逺觀<lb/>
其多士同徳一人勵精肅爾幄中之妙算凛然堂上之<lb/>
竒兵勢既聞于克鞏勝自全于不争朝有徳而益尊人<lb/>
皆奠枕敵望風而引去孰敢争衡兹蓋威棱之振也足<lb/>
以聳動于華夷譽望之隆也足以永為夫儀則人咸想<lb/>
于風采我何勞于聲色宜其上兵伐謀大邦畏力晏子<lb/>
<pb n="KR4d0243_SBCK_080-11b"/>
不出于尊俎兵自罷于鄰疆齊威必勝于朝廷㑹果來<lb/>
于敵國大抵千里制難者以重任于賢士匹夫敢争者<lb/>
以輕量于大臣今也俊乂垂紳而搢笏臣主聚精而㑹<lb/>
神惟用儒而無敵宜不戰而屈人止須裴度之神明以<lb/>
威悍將不假魯連之談笑坐鄙强秦譬如猛虎在則藜<lb/>
藿不採于山神龍居則網罟不親于水今也紀綱法度<lb/>
有以鞏固威靈氣燄不可嚮邇國家按堵以無事鄰敵<lb/>
從風而自靡顧厭難于無形非得人而曷以賢五千之<lb/>
騎隨何徒詫于片言止百萬之師處厚亦稱于一士噫<lb/>
<pb n="KR4d0243_SBCK_080-12a"/>
子玉不去則為晉之患季梁猶在則挫楚之强矧多士<lb/>
之濟濟佐中國之堂堂赫然臨之則夫誰與敵望而畏<lb/>
之則彼烏敢當豈不見汲黯居朝寢淮南之異議仲尼<lb/>
相禮歸魯國之侵疆彼有威卻匈奴者未免于窮征口<lb/>
伐可汗者猶勞于面折未若此動容貌而鄙暴斯逺宣<lb/>
靈武而姦邪盡絶方今優游于巖廊之上而精神折衝<lb/>
九有自聞于有截<lb/>
　　嵗星所在國有福賦<hi>其有福為韻以嵗星所居宜</hi>
國既得嵗祥斯應期占是星之所在有其福以誠宜仰<lb/>
<pb n="KR4d0243_SBCK_080-12b"/>
以驗之木精適居常次致當臨之邦域咸被純禧原天<lb/>
下之妖祥係嵗星之贏縮且運于上者象不虛示則居<lb/>
其下者應為甚速爰占景曜適當所次之躔俯驗吾邦<lb/>
誕受非常之福觀其瑞色明潤重華陸離應以仁也既<lb/>
存生育之理王于春也又司長養之時既循度而至止<lb/>
則錫羡以宜其右行于天居一辰而不忒下臨其地備<lb/>
百順以無虧是宜君明臣直而世格昌期時和年豐而<lb/>
人欣樂嵗師之興也戰則必克政之舉也事無不濟由<lb/>
龍宿之所居故鴻禧之可繼越人遇此終摧吳國之强<lb/>
<pb n="KR4d0243_SBCK_080-13a"/>
晉室得之果挫苻堅之鋭大抵事將兆于休咎星乃為<lb/>
之疾徐超而前者或棄次而旅次行而失者或當居而<lb/>
不居事各有證象誠非虛惟嵗之在也無東西之去則<lb/>
福之來也有山阜之如可以伐人請驗馬遷之史所之<lb/>
得地願稽班固之書彼有國之昌也由太白之當期國<lb/>
之厚也以填星之居久况此應王者而紀于號令主嵗<lb/>
事而為之統首茍非次舍之當居安得休祥之備有豈<lb/>
不見淫在元枵之次徒致鄭饑既居析木之津遂興陳<lb/>
後因知嵗之行也雖本于天度嵗之居也實昭于徳馨<lb/>
<pb n="KR4d0243_SBCK_080-13b"/>
今也太史奏瑞清霄炳靈生治國之百樂開寶運之千<lb/>
齡如是則賢士已登不必驗少微之象刑章㡬措何煩<lb/>
占貫索之星王者以是攷星次之攸居知天心之所與<lb/>
斂時福而民罔不錫討有罪而人莫能禦方今天相中<lb/>
興而嵗星臨之孰敢犯王師之所<lb/>
　　高祖好謀能聽賦<hi>謀能聽爲韻以天性明達好</hi>
髙祖獨奮漢圗以成蓋有好謀之徳又兼能聽之明顧<lb/>
夙負于英姿乗時以起尤樂聞于羣議擇善而行迹其<lb/>
提三尺以初興念四方之未定謂不咨于衆則孰判利<lb/>
<pb n="KR4d0243_SBCK_080-14a"/>
害不擇其言則曷分賢佞從吾心之所好謀之其臧屈<lb/>
羣䇿之兼收又能審聽觀其逐鹿崛起斷蛇勃興善欲<lb/>
納則如恐不及䇿可用則何為不能惟大公至正之是<lb/>
取豈小智淺私之自矜功為最髙雖獨稱于赫赫計將<lb/>
安出每嘉納以兢兢莫不説辭或悦于監門謀主或資<lb/>
于亡命食而吐哺也恐彼敗事言而逆耳也知其利行<lb/>
設施皆合于衆智明逹蓋由于天性顧將軍何以教深<lb/>
圗東嚮之功非夫子無所聞爰下南浮之令非不知雌<lb/>
雄之勢可決于一戰甲兵之利可服于諸侯蓋念至仁<lb/>
<pb n="KR4d0243_SBCK_080-14b"/>
伐不仁也何必恃勇多算勝少算也敢忘用謀我是以<lb/>
疑切戒于築室從有如于順流為真王為假王悟陳平<lb/>
躡足之語趣刻印趣銷印用張良借箸之籌帝之性也<lb/>
非不聰明帝之度也非無豁逹然而助桀為虐者欲居<lb/>
秦室之富養虎遺患者㡬遂鴻溝之割謀茍匪于能用<lb/>
亂何由而可撥所以闗東欲棄問不憚于據鞌戍卒能<lb/>
言見豈嫌于衣褐難者曰趙王之立也不顧叔孫之争<lb/>
匈奴之伐也反囚婁氏之賢謀不詢于多士智難合于<lb/>
敷天殊不知過雖聞于有此改必見于幡然遂令信彼<lb/>
<pb n="KR4d0243_SBCK_080-15a"/>
四人爰割體膚之愛封之萬户深懲械繫之愆至兹騎<lb/>
項雖倨也諫而必從溺冠雖慢也賢非不好吾不愛于<lb/>
兼聽人亦為之樂告故能舉秦如鴻毛而取楚若拾遺<lb/>
翦一時之强暴<lb/>
　　子使漆雕開仕賦<hi>人使之為韻以開未從仕聖</hi>
夫子善誘漆雕受知念從仕之未也爰因言而使之顧<lb/>
至聖以何心惟均教育視吾徒之可用俾効施為蒙嘗<lb/>
尚友及門潛心諸子仕焉非茍于利祿學也所期于官<lb/>
使眷兹尼父當日則何以哉謂彼漆雕可以出而仕矣<lb/>
<pb n="KR4d0243_SBCK_080-15b"/>
觀夫心本愛日志思澤民惟可行之道不試于事以有<lb/>
用之學私淑諸人及門之士也皆欲効職升堂之子也<lb/>
誰忘進身惟此魯人頗能參于聖學雖當周季俾往厠<lb/>
于王臣開也倐爾有聞欿然自視謂吾之學也固欲見<lb/>
于行事而學之優也乃可施于從仕茍吾信之未能何<lb/>
已長之足恃斯言既發殆門弟之未聞此意孰知惟聖<lb/>
師之獨喜議者謂士之仕也固所素願師之言也宜無<lb/>
不從然念道之將行則急于一命才或未充則難求萬<lb/>
鍾雖尚遲于奮迅聊自適以從容所以進則未能垂嘉<lb/>
<pb n="KR4d0243_SBCK_080-16a"/>
言于穎逹喜其志道激髙論于司農噫有帝王之學者<lb/>
使之為邦在言語之科者使之辭命茍非此子之善學<lb/>
安得發言于將聖今也師以為可而猶切于退託道既<lb/>
未成則尚資于涵泳志有同于曾㸃姑樂舞雩藝或及<lb/>
于冉求始當從政彼有求價而沽者賜亦陋矣干祿而<lb/>
學者師何過哉豈若此心不求于爵祿迹寧滯于蒿萊<lb/>
厯攷闕里賢惟子開固異夫何必讀書子路飾有民之<lb/>
説使之學邑尹何非製錦之才誠以志則在于恬愉心<lb/>
不謀于富貴才已成而已則猶歉師之可而吾猶曰未<lb/>
<pb n="KR4d0243_SBCK_080-16b"/>
使斯人也出而仕焉功利之及民也尚何有既<lb/>
　　天下可傳檄而定賦<hi>檄而定為韻以今天下可傳</hi>
世仰英主威行普天既望風而應也<hi>竹之勢也一作乗破</hi>可傳檄<lb/>
而定焉王旅既興將大蘇于逺邇軍書所至當自厎于<lb/>
安全夫惟信已結于人心助遂多于天下彼陷于塗炭<lb/>
也無不徯我則聞吾號令也孰能禦者赫然一怒皆延<lb/>
頸以望焉于以四方可傳檄而定也時其士勇咸鼓民<lb/>
思已深萬里起簞壺之念中原徯車馬之音茍用十行<lb/>
之札足安四姓之心寰宇雖遥已欣聞乎大號尺書所<lb/>
<pb n="KR4d0243_SBCK_080-17a"/>
至自平難于當今是宜敘百世之仁恩收三軍之勇果<lb/>
書至河西則驚萬里之明見節入北軍則舉一呼而袒<lb/>
左何在我之能然蓋斯時而固可極彼不毛之地咸已<lb/>
順從馳吾挿羽之書自然安妥大抵强人之服者必假<lb/>
征誅之及從民之望者止煩命令之宣今也久矣願王<lb/>
師之至歡然聞軍檄之傳自然姦雄畏力而屈膝老穉<lb/>
聞風而息肩所以光武陶儀圅紙首安于平廣淮隂遣<lb/>
使尺書亦足以降燕或曰民已見于歸心國何煩于馳<lb/>
檄殊不知近者已附而逺或未至弱者欲來而强猶作<lb/>
<pb n="KR4d0243_SBCK_080-17b"/>
敵故我形惻怛之言也慰雲霓之望振威猛之詞也若<lb/>
雷霆之擊俾爾懐徳而畏威俾爾敉功而厎績掉舌而<lb/>
賢五千騎豈勞辯士之隨憑軾而下七十城何用狂生<lb/>
之酈向非戴商之民家則相慶思漢之人心焉悦隨則<lb/>
何以當率土之紛擾也可空言而聳動之興可冀也亂<lb/>
斯已而固異夫通彼夜郎止諭意于蜀道守夫鴨綠卒<lb/>
遺誚于髙麗皇乎哉鉛槧之儒也既務于討論帷幄之<lb/>
臣也又加于審訂俾萬姓以咸悦聳百蠻而退聽方今<lb/>
檄書風馳而人望中興不假一戎衣而大定<lb/>
<pb n="KR4d0243_SBCK_080-18a"/>
　　仁孝二致同源賦<hi>致同源爲韻以仁孝之道二</hi>
仁孝至重性情所根用若出于二致理蓋同于一源究<lb/>
此兩端皆良知之固有初無異體以大本之中存嘗聞<lb/>
才非曰于爾殊人或多于自異語其大體則似有異用<lb/>
本之一貫則了無餘事惟兹仁孝在人皆可以廣充究<lb/>
厥本源是理曾何于二致觀夫惻隠素禀愛欽自持行<lb/>
之閨門則致終身之慕散之民物則由一念之推莫匪<lb/>
斯心之舉初非二道之爲皆是物也孰能外之總百行<lb/>
以率先悉由所性雖兩兼之難備安有他岐豈不以親<lb/>
<pb n="KR4d0243_SBCK_080-18b"/>
其親而因不失親老吾老以及人之老篤近舉逺雖則<lb/>
有别舉斯加彼率由内抱信此理之不殊推是心而足<lb/>
保顧施物事親之際雖曰殊途如鉤深探賾而言孰云<lb/>
異道大抵孝之化也先以博愛仁之實也本于事親茍<lb/>
志于仁則豈好犯上有一非孝則適能害仁雖運用或<lb/>
疑于前後而本原不離于真淳當戒波流之蕩曾何派<lb/>
别之因本立道生載攷魯論之訓功多事寡備形延篤<lb/>
之論是源也㑹精粗于一致之中合内外于同歸之地<lb/>
使兼愛者知厚親之道而敬親者備仁民之意重輕非<lb/>
<pb n="KR4d0243_SBCK_080-19a"/>
復于銖兩先後豈殊于源委尊而安義道同曾子之三<lb/>
愛則無差本異夷之之二厥後道不明而去本益逺性<lb/>
好偏而所施不同剔股孝也而深溺鄠人之過摩頂仁<lb/>
也而或淪墨子之風是皆得于此失于彼我則觸而長<lb/>
廣而充純若顔回可竝有虞之體徳如閔子豈殊管仲<lb/>
之功以是知天下之得蓋以其仁聖人之徳無加于孝<lb/>
見于日用雖有殊品求之吾心初無異教信夫仁孝之<lb/>
道雖二致而本同源又何必分其大較<lb/>
　　孟荀以道鳴賦<hi>道而鳴為韻以二子皆以其</hi>
<pb n="KR4d0243_SBCK_080-19b"/>
周孔既逺孟荀挺生以斯而道自任在當時而善鳴仰<lb/>
兹名世之賢同宗一聖抱此覺民之術茂著英聲當六<lb/>
國之下衰有二賢之可攷以亞聖之才而無所施用以<lb/>
宗王之學而終于窮老其遇于世何如也既不逢辰不<lb/>
得其平則鳴焉獨能以道觀夫名重楚國學傳子思優<lb/>
入聖人之域卓稱王者之師恐斯文之䘮也振吾道以<lb/>
鳴其顧二儒仁義之言一根于正用六藝詩書之教大<lb/>
警于時兹蓋二百餘章兮皆立教之文三十二篇兮悉<lb/>
綴文之美闡其前而振其後著乎心而入乎耳蔑千載<lb/>
<pb n="KR4d0243_SBCK_080-20a"/>
未光之病豈沒世無聞之恥時將駕説鼓木舌于諸儒<lb/>
經本吐辭和金聲于夫子誠以軻之辯也非出于得已<lb/>
況之説也不貴于難持柰何承道傳之弊也歎徳衰之<lb/>
已而如草木無聲而風或撓矣如金石無聲而人或擊<lb/>
之茍非一鳴之善曷能萬世之知久而愈盈固異震雷<lb/>
之喻大而且逺允同木鐸之爲寧不由别王霸之尊卑<lb/>
明禮義之統紀一時衛道也信同聲之相應後世聞風<lb/>
也有徳音之不已顧響應以能然非言揚而何以假于<lb/>
韶樂鄙弗能之后䕫鏘若鈞天小爲文之韓氏故能倡<lb/>
<pb n="KR4d0243_SBCK_080-20b"/>
正道以相和詆異端而力排南蠻之鴃兮豈巧舌之能<lb/>
騁天下之鴞兮豈好音之孔懐俾衆議之不惑由大聲<lb/>
之孔皆且異夫卿雲最其善焉文徒稱于壯麗魏晉未<lb/>
嘗純也辭只見于淫哇噫大醇小疵也雖或不同立言<lb/>
指事也未嘗有二羣儒敢飾于邪説處士不容于横議<lb/>
然則先王之道至今在人耳者無他由孟荀之不墜<lb/>
攻媿集巻八十<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_081-1a"/>
攻媿集巻八十一<lb/>
　　　　　宋　樓　鑰　撰<lb/>
　銘<lb/>
　　胡徳容安静室銘<lb/>
民生之初未嘗不静私慾害之羣邪交騁不操而存必<lb/>
也元聖勉旃學者無非中性乃若異端寂滅清淨死灰<lb/>
不然何有于應寜知聖心塵不著鏡妍媸坐分不将不<lb/>
迎吾嘗從事萬慮悉屏求静得擾薰蕕終勝師乃有言<lb/>
求則増病必有事焉勿忘勿正安則何敢庶㡬游泳吾<lb/>
<pb n="KR4d0243_SBCK_081-1b"/>
誰與歸将求安定<lb/>
　　趙振文毋自欺齋銘<lb/>
上欺乎天謂其甚邈下欺乎人意其㒺覺事親而欺所<lb/>
厚者薄事君而欺陷于大惡所利幾何所喪甚博惟不<lb/>
自欺乃無媿怍一不妄語所守至約事是今日勿謂爲<lb/>
昨推此而行餘裕綽綽心惟至靈神不可度戒之戒之<lb/>
惟謹惟恪君如美玉欲資磨琢他山之石可以爲錯<lb/>
　　族兄德潤硯銘<lb/>
惟端溪下巖之石藏古麗州之樓氏用以射䇿閱三世<lb/>
<pb n="KR4d0243_SBCK_081-2a"/>
孫子相傳寳千祀<lb/>
　　王端本硯銘<lb/>
四圭兩圭同一邸未聞一璧踞十趾玉有五色今乃紫<lb/>
磨以禹圭滃雲起羲獻傳家不知㡬傲睨揮毫約詩史<lb/>
淮水不絶璧不毁書種緜緜尚百世<lb/>
　贊<lb/>
　　伏羲像贊<lb/>
不履而跣不冠而髪是何人歟以治以察手持圎蓍畫<lb/>
卦以八嗚呼是所謂古之聰明叡知神武而不殺者夫<lb/>
<pb n="KR4d0243_SBCK_081-2b"/>
　　東坡畫贊<lb/>
出則鳳鳴處則龍卧論議觸海翻聲名塞天破百謫九<lb/>
死一毫不挫嗚呼固已知前無古人後有作者殆恐無<lb/>
有過之者也<lb/>
　　呂真人贊<lb/>
神氣旺雙瞳碧一劒横飛萬里瞬息旁人道是吕洞賓<lb/>
堪笑旁人初不識<lb/>
　　自贊<lb/>
平生愛讀書眼昏健忘不如故平生愛為人只有照管<lb/>
<pb n="KR4d0243_SBCK_081-3a"/>
不到處老矣百事好罷休山林如許盍歸去惟有媿處<lb/>
便須攻攻到無時方始住<lb/>
　　伯氏小崑山贊<lb/>
崑山片玉大不彌掌數峯天成暗合心匠懸崖崚嶒咫<lb/>
尺千丈主人樂山一見技癢環以清泚碧樹増兩海岸<lb/>
孤絶大士俯仰我亦膏肓誰㑹清賞援琴對之萬壑同<lb/>
響<lb/>
　　十六叔祖畫贊<lb/>
猗歟先生嘉遯巖谷中無一塵髙視流俗面壁燕坐形<lb/>
<pb n="KR4d0243_SBCK_081-3b"/>
骸土木是誰丹青寫此面目旁觀未知既笑而嘻此身<lb/>
見在何以假為先生粲然徐曰不然若謂是假何必此<lb/>
畫咄哉此身又豈其真<lb/>
　　趙禹川畫贊<lb/>
一室懸罄萬縁俱掃道窮而志益堅心灰而形不槁予<lb/>
實敬之蓋宣和西洛之貢士而淳熙宗室之遺老也<lb/>
　　陸從老真贊<lb/>
綸巾野服河目海口膏肓泉石而能起人于九殞之餘<lb/>
銜盃漱醪真欲遯迹于千載之後是将傲睨塵埃之表<lb/>
<pb n="KR4d0243_SBCK_081-4a"/>
蓋隠于藥而逃于酒者也<lb/>
　　莫子大畫贊<lb/>
目光深碧長鬛如漆少從諸公故身處韋布而有素官<lb/>
之風自適其適故年将六十而有孺子之色是将坐安<lb/>
輿脱世故洗眼以看令子之翺翔而逍遥乎仁壽之域<lb/>
者耶<lb/>
　　叔韶弟畫贊<lb/>
是何爲者獨立突兀目視雲漢若書咄咄江山數千里<lb/>
而氣益増齏鹽十九年而志不屈故能起連桂之墜緖<lb/>
<pb n="KR4d0243_SBCK_081-4b"/>
收青氈之故物今既漸失布衣之髙是将斂湖海之豪<lb/>
而歸尋理窟者耶<lb/>
　　髙㑹之畫贊<lb/>
風標秀整興寄髙逺淟涊京塵而素衣之色不緇浮沈<lb/>
宦海而鐵硯之志不淺吾欲與之一局以消白日五絃<lb/>
而送歸鴻蓋所謂向若而歎自崖而反者也<lb/>
　　趙景瞻畫贊<lb/>
寫照求贊其詞多妍子求箴規意已卓然余訥于詞為<lb/>
誦道家之言其言曰和暢命生卑退徳生清静道生慈<lb/>
<pb n="KR4d0243_SBCK_081-5a"/>
儉福生君能行此四者而又文之以學富貴何足論當<lb/>
遂爲河間東平之賢<lb/>
　　馮義叟畫贊<lb/>
曳笻者誰曰小馮君謂爲山澤寒儒而有食肉之相疑<lb/>
爲貴介公子而有驚代之文孤標如峯尖之秋隼秀句<lb/>
如春空之行雲退然不言無異稠人若飛書走檄之敏<lb/>
髙文大册之工有能試之老矣是筆力猶足以挽千鈞<lb/>
者耶<lb/>
　　汪彊仲畫贊<lb/>
<pb n="KR4d0243_SBCK_081-5b"/>
頭圎骨緊短小精明種雙芝之秀擷叢桂之英宦學有<lb/>
傳清白是承勉之哉資禀如此毋曰賢于俗人斯可矣<lb/>
冀有以振吾外門之家聲也<lb/>
　　豐叔宜真贊<lb/>
志行超卓風神灑落襲清敏之餘慶傳黄梅之家學弟<lb/>
兄怡怡親髪如鶴故居鼎新樸斲丹雘已而意慕山林<lb/>
身去城郭掃溉松楸以自伸其志甘守簞瓢而不改其<lb/>
樂蕭然松廬一丘一壑捜蒼石之空洞引瀑泉之濺撲<lb/>
信盤谷之可序而輞川之可貌也惜乎急景不可以久<lb/>
<pb n="KR4d0243_SBCK_081-6a"/>
留泉石之膏肓又不得而藥吾聞其風欲從之游噫九<lb/>
京其可作耶<lb/>
　　從子澤修淨業以彌陀像求贊<lb/>
彌陀何在云在西方垂一隻手接引無際視日入處知<lb/>
幾由旬一念感通如覿面見莊嚴五采聚紫金光全體<lb/>
現前若在浄土汝以色相欲見如來一念或差萬里懸<lb/>
隔惟此世尊衆稱慈父汝能供養懺悔歸依家有慈母<lb/>
與佛無二事母與佛其畢此生<lb/>
　　觀音像贊<lb/>
<pb n="KR4d0243_SBCK_081-6b"/>
　　　宜興蔣雲起示余曹仲元觀音像上有宣和御<lb/>
　　　題筆妙在吳道子之上且曰上天竺瞻禮大士<lb/>
　　　者衆今将摹刻山中使來者得此像以供養用<lb/>
　　　資二親冥福乃稽首為之贊<lb/>
慈悲廣大相好殊勝筆意精微乃與佛稱自在在心固<lb/>
不在相察至秋毫出道子上攜此西還刻之天竺流傳<lb/>
八方植無量福<lb/>
　　定光佛像贊<lb/>
蟲蝕成文屋漏成痕贈之以中天然者存擬議則錯思<lb/>
<pb n="KR4d0243_SBCK_081-7a"/>
量則昏斷是無人能㑹徒自饒舌紛紛直教喚出南安<lb/>
巖主也只解説無門風鈴搖殿角柔櫓過江村<lb/>
　　南山律師贊<lb/>
曰禪曰教無非為人惟兹律儀尤切于身仰止南山與<lb/>
佛無間人天師尊不容贊歎<lb/>
　　靈芝律師贊<lb/>
南山既逺教道中微化身再來是為靈芝持律益嚴護<lb/>
法甚勞靈芝之風南山相髙<lb/>
　佛法自天竺流入震旦久矣而四海之外奉之尤謹<lb/>
<pb n="KR4d0243_SBCK_081-7b"/>
　今有日本國僧俊芿慕南山靈芝之法航海求師首<lb/>
　畫二師之像求余為贊芿公恪守律嚴究觀諸書既<lb/>
　得其説欲歸以淑諸人余非學佛者吾儒曲禮三千<lb/>
　散亡多矣然見于日用者如入公門而鞠躬上東階<lb/>
　而右足雖造次不可廢也詩曰我心匪石不可轉也<lb/>
　我心匪席不可卷也威儀棣棣不可選也此非律之<lb/>
　説乎歸矣使律之一宗盛行于東海之東于以補教<lb/>
　化之所不及其為利益豈有窮哉<lb/>
　　哲老真贊<lb/>
<pb n="KR4d0243_SBCK_081-8a"/>
本是六一居士後裔郤做臨濟老子兒孫拈槌弄拂便<lb/>
習成出家兒事横説豎説都不見文忠之文若是金剛<lb/>
圏渾身透過栗棘蓬作一口吞直得齒如劔樹口似血<lb/>
盆呵佛罵祖惟我獨尊真箇了此一段大事也不枉了<lb/>
打破家門<lb/>
　　湖心竹谿政講師贊<lb/>
諸佛諸祖都知源流一片靈臺莫之與儔萬論千經縱<lb/>
横受用一段辯才壓倒大衆定交方外一别九年再見<lb/>
似黄面老子依舊説教説律説禪指望他一口吸盡西<lb/>
<pb n="KR4d0243_SBCK_081-8b"/>
湖水郤成火裏打秋千季札挂劔于徐君之樹吾亦説<lb/>
偈于老師之前師豈遂無知耶當亦盱衡而爲余欣然<lb/>
也<lb/>
　　鑑堂昕老贊<lb/>
咄這老頑頑于石鐵喝倒又起棒打不殺急裏翻身當<lb/>
機便拶若教撾鼓説禪也㑹七七八八咄把似口羅舌<lb/>
沸何似耳聾眼瞎<lb/>
　　瑞巖益老贊<lb/>
鋪席多年欲捲收又攜一錫海東頭雲門不絶僅如綫<lb/>
<pb n="KR4d0243_SBCK_081-9a"/>
命脈有人能續不<lb/>
　　涂毒䇿老贊<lb/>
涂毒已化一絲不挂誰模其形強為描畫是見佛便呵<lb/>
見祖便罵者我銘其塔已成話霸更要注腳我則不暇<lb/>
為此老從來顛蹶不知今在何許而精爽猶為可怕也<lb/>
　　雪菴瑾老贊<lb/>
俊辯不窮靈臺無比菴空無人雪消成水若道成水流<lb/>
轉未巳一㸃洪爐永超生死<lb/>
　　英老真贊<lb/>
<pb n="KR4d0243_SBCK_081-9b"/>
豎起硬脊梁論交鐵拄杖栖雲菴中若将終身十字街<lb/>
頭蹴踏龍象大地一變直教寸草不留大厦将傾敢将<lb/>
一手扶當翩然去之逺隔風浪維摩示疾幸得無恙且<lb/>
須留取這老古錐要與住山人作箇榜様<lb/>
　　壽上人真贊<lb/>
年甚髙業甚茂火冷雲深松枯鹤瘦對鬼神而獨説有<lb/>
翻河之辯口人望為大道師終不出一隻手邁祖風之<lb/>
髙絶挽末俗之卑陋求之吾鄉蓋前有顔聖徒而今見<lb/>
此山之壽也<lb/>
<pb n="KR4d0243_SBCK_081-10a"/>
　　瞎堂逺老真贊<lb/>
少識師于柯山之菴晚見師于靈隠之南荆棘林中吞<lb/>
栗棘蓬觀堂深處見古瞿曇雲歸列岫月印寒潭真圓<lb/>
悟之嫡子而杲風之同參也<lb/>
　　圓覺菴澄師真贊<lb/>
清浄縁深塵勞念絶雖見比丘尼身有古貞女之潔居<lb/>
然是圓覺菴第一代住持更不須横說豎説<lb/>
　偈頌<lb/>
　　雙峯二偈<lb/>
<pb n="KR4d0243_SBCK_081-10b"/>
莫把資深兩處尋此心心外更無心道人欲問資深話<lb/>
自得元無古與今<lb/>
道非身外亦非中左右逢源作麽逢遶寺尋山無好處<lb/>
不知門外有雙峯<lb/>
　　新昌石佛<lb/>
費盡三生心與力造成石像一百尺相好端嚴具足尊<lb/>
五采黄金妙装飾道不是佛郤不得若道便是也不得<lb/>
上盡層樓郤下來何曽見得真彌勒<lb/>
　　游金焦兩山以雨而輟<lb/>
<pb n="KR4d0243_SBCK_081-11a"/>
　　　余沿檄行浙西冒秋陽之暴烈漕河絶流日有<lb/>
　　　焦槁之歎至京口假舟游二山適是日風雨大<lb/>
　　　作江頭尤甚豈俗語所謂平生不賣漿者耶回<lb/>
　　　城道中因憶本長老金山偈戲續其韻<lb/>
金山寺裹山焦山山裹寺風雨勸我歸也省兩頭事<lb/>
　本長老金山偈云水裏有塊石石上有箇寺千人萬<lb/>
　人題只是這箇事<lb/>
　　跋惠峯詢老所編類海<lb/>
古徳手段決裂剥地破㔢地折説道不立文字未免横<lb/>
<pb n="KR4d0243_SBCK_081-11b"/>
説豎説草菴文字太多只為老婆心切若不作恁麽看<lb/>
将謂多口饒舌<lb/>
　　題老融畫彌勒<lb/>
乗風欲去東南回頭此意誰參當時蹉過足菴郤來攻<lb/>
媿同龕<lb/>
　　戲贈怡雲平老<lb/>
深山中拔出閒身閙市裏尋得静處相逢了白話三通<lb/>
那箇是末後一句不因聞所聞而來不為見所見而去<lb/>
嶺上白雲君自怡何時許得同龕住<lb/>
<pb n="KR4d0243_SBCK_081-12a"/>
　　送清道者住投子山<lb/>
一鉢一衲一丘一壑非去非住無相無作一脚踏著投<lb/>
子機不被旁人輕摸索<lb/>
　　戲題珪老借菴<lb/>
莫道菴子是借底只你也是借将來勸君莫作來生債<lb/>
盡底還他亦快哉<lb/>
不知當初問誰借至今久假而不歸畢竟還了方是了<lb/>
郤須還我未生時<lb/>
　　次仲舅韻寄拙菴<lb/>
<pb n="KR4d0243_SBCK_081-12b"/>
涵秋古澗落珠旒㡬欲相将作勝游芒屩未穿心已嬾<lb/>
不如莫莫且休休<lb/>
明月堂前玉几山倦游雙徑卻來還舅甥相與成三隠<lb/>
城郭山林等是閒<lb/>
公居山外我城中不見成疎見亦空要是歸來當一見<lb/>
待攜藜杖訪支公<lb/>
莫把坐忘成坐馳歸來須是識真歸壺籌投盡無人拾<lb/>
澹坐藤牀風掩扉<lb/>
　　送雪竇璧老住雪峯<lb/>
<pb n="KR4d0243_SBCK_081-13a"/>
雪竇移將住雪峯兩山雪色本皆同莫言此去八千里<lb/>
明月往來含太空<lb/>
　　游雪竇雙塔登雲簷有懐海印雲老<lb/>
來禮二師遺像小立雲簷一餉欲見徳雲比丘卻在别<lb/>
峯頂上<lb/>
　　金峩本老領優婆塞衆求寫選僧堂三大字示以<lb/>
　　數語<lb/>
行者堂中選僧衆僧堂中選佛人道是我卻不不如莫<lb/>
待僧伽梨便與豎起脊梁骨大丈夫休汨沒一粒爆起<lb/>
<pb n="KR4d0243_SBCK_081-13b"/>
冷灰豆十分鈍似遼天鶻赤脚踏透祖師闗神錐擊碎<lb/>
精靈窟君不見盧能只在碓坊前解道本來無一物<lb/>
　　題壽居仁獨説圖<lb/>
向來八萬四千偈舌端辯才若翻水山空月落說向誰<lb/>
不如出口入吾耳當時受者兦是公烏有先生子虚子<lb/>
我卻曽見語録來秖有空空數張紙<lb/>
　　題璧老笑菴<lb/>
笑甚底笑甚底若要笑時笑殺你説夢夢中洗泥泥裏<lb/>
頭上安頭以水濟水箇箇一般滔滔皆是我也要笑來<lb/>
<pb n="KR4d0243_SBCK_081-14a"/>
終不欲開脣露齒<lb/>
　　題宏老空谷<lb/>
君看空谷自然空聲有洪纖應則同正為中虛聲自應<lb/>
莫将應處做神通<lb/>
　　昕老自號鑑堂來住蘆山山中先有鑑堂<lb/>
鑑堂來住鑑堂中兩鑑相磨只一同要是非堂亦非鑑<lb/>
但見寂照含虛空<lb/>
　　跋涂毒與惠老偈<lb/>
我銘師塔而不識面一瞻頂相爛爛巖電横説豎説不<lb/>
<pb n="KR4d0243_SBCK_081-14b"/>
待饒舌涂毒一聲百獸腦裂<lb/>
　　次韻伯父與心聞偈<lb/>
　　　紹興二十四年伯父帥維揚時在郡齋見所與<lb/>
　　　心聞一偈慶元六年昕老示及真蹟恍如隔世<lb/>
　　　敬次舊韻<lb/>
法器何妨待晩成一朝㸃鐵便成金拽開鼻孔力無限<lb/>
坐斷舌頭功更深揚子江頭言在耳靈山㑹上笑傳心<lb/>
自憐鈍置無香氣四十年來只似今<lb/>
　　汪耐翁以最首座十玄談見示<lb/>
<pb n="KR4d0243_SBCK_081-15a"/>
十首玄談已贅疣勞君頭上更安頭若還又有九百漢<lb/>
葛藤相纒幾時休<lb/>
　　題龍眠畫西域聖僧<lb/>
放兩不借疊雙足自在在心機在目黙然深入不二門<lb/>
不知師唱誰家曲<lb/>
　　戲答益老寄方竹杖<lb/>
　　　瑞巖益老寄方竹杖書云不可削圓也一笑又<lb/>
　　　舉大徳拈起拄杖全得這箇力話謂攻媿下語<lb/>
　　　下得一任提持下不得奪卻作麽生區處快道<lb/>
<pb n="KR4d0243_SBCK_081-15b"/>
　　　快道<lb/>
家家竹杖只圓光此竹如何得許方削得團欒無可笑<lb/>
驀然奪去亦何妨咄哉得力處不在這箇<lb/>
　　答東山一老二偈<lb/>
即心是佛本無難錯郤絲毫隔萬山知有毗盧五千卷<lb/>
誰能分寸費躋攀<lb/>
閉門深坐日知味無限好山都嬾游城裏山中俱是隠<lb/>
江湖不若兩忘休<lb/>
　　送一老住廬山歸宗<lb/>
<pb n="KR4d0243_SBCK_081-16a"/>
久向東山捲藏經鬼神推出舉軍驚從來要去廬山住<lb/>
好就山中過此生<lb/>
啐啄同時不偶然史君提起正當年向來閙市難行道<lb/>
今日人天聽説禪<lb/>
千古名山大道塲止因賦重遂荒凉後之君子誰能弛<lb/>
試向山前問老蒼<lb/>
歸宗法窟寖湮微拭眼餘風靡孑遺法鼓一聲精彩變<lb/>
要如光弼用軍時<lb/>
廬山面目非難識横嶺側峯皆是真若待出來方識破<lb/>
<pb n="KR4d0243_SBCK_081-16b"/>
不知何用箇中人<lb/>
　　題庠老頤菴<lb/>
下震上艮下動上止分明兩片口脣包著許多牙齒禍<lb/>
自此出故以言語為戒病自此入故以飲食為忌庠者<lb/>
養也頤者養也名庠而住頤菴知他養箇甚底直待吞<lb/>
郤栗棘蓬更與吸盡西江水莫問這邊那邉都是一箇<lb/>
道理<lb/>
　　題慈溪張氏坐化頌<lb/>
　　　慈溪董君之妻張氏坐化作頌云有身有苦無<lb/>
<pb n="KR4d0243_SBCK_081-17a"/>
　　　身無礙撒手便行這回自在柏泉諸人稱之爲<lb/>
　　　下一轉語<lb/>
苦是自苦有誰縛汝礙是自礙非身爲害既知一物本<lb/>
來無何待行時方自在<lb/>
　　書全無用語錄<lb/>
全公無用無用之用生前已自無用死後葛藤何用雖<lb/>
然如是善用者必自有用不善用者不如勿用試問大<lb/>
衆如何則為善用有時拈起一枝草作丈六金身有時<lb/>
把丈六金身郤作一枝草用<lb/>
<pb n="KR4d0243_SBCK_081-17b"/>
　　跋正法眼蔵<lb/>
正法眼藏當時滅郤那得許多落落索索問著則差答<lb/>
著則錯喝也喝不住棒也打不著妙喜更得工夫時與<lb/>
下箇注腳休休休莫莫莫若要拈花微笑底事不二法<lb/>
門也低一著<lb/>
攻媿集巻八十一<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_082-1a"/>
攻媿集卷八十二<lb/>
　　　　　宋　樓　鑰　撰<lb/>
　祝文<hi>農文三首合為一卷已缺佚無存又有青詞三案原目此卷前有致語十五首上梁文四首勸</hi>
<hi>道場祈醮佛寺功徳求僧募縁之作今竝刪去十四首别為一卷疏文九十六首分為二卷大率</hi>
　　温州修大成殿祝文<hi>教授</hi>
殿久弗葺隳蠧日甚神像在兹懼将壓焉易敝從新飭<lb/>
工伊始恐驚神靈不敢不告<lb/>
　　台州謁廟祝文<hi>通判</hi>
　　　東嶽行祠<lb/>
<pb n="KR4d0243_SBCK_082-1b"/>
泰嶽以膚寸之澤及天下功利之在民物者何止一邦<lb/>
鑰佐郡此來伏謁祠庭巖巖之瞻邈在天外神聽則近<lb/>
尚其顧歆<lb/>
　　　靈康行祠<lb/>
惟神之祠肇于永康而靈響之著盛于台城乃崇寜元<lb/>
祀曾祖來守以神之隂功聞于朝是以有仁濟之封鑰<lb/>
佐郡此來所以事神者何敢不肅祗事之始先欵祠下<lb/>
靈康之謁少俟朝夕惟神其鑒之<lb/>
　　　諸廟<lb/>
<pb n="KR4d0243_SBCK_082-2a"/>
州之民吏治其明神理其幽神之血食于此既久功利<lb/>
之及民者深鑰佐郡此來祗謁祠下吏之事不敢不勉<lb/>
惟神其隂佑之<lb/>
　　　靈康正廟<lb/>
王之威神震于一方疫癘雨暘罔不禬禳昔曾大父來<lb/>
守海邦列功于朝侯封有光鑰兹叨佐州祗敬靈響巋<lb/>
然祠庭襟山帶江千載喬木鬱乎蒼蒼再拜致謁肴鮮<lb/>
酒薌願廣隂佑保綏此疆十雨五風豐年穰穰吏責茍<lb/>
逃神賜敢忘<lb/>
<pb n="KR4d0243_SBCK_082-2b"/>
　　辭廟祝文<lb/>
　　　先聖<lb/>
夫子曰君子學道則愛人鑰未知道而願學焉羨員此<lb/>
邦所未厎于戾者夫子之教也今去矣敢敬致辭然夫<lb/>
子之道無乎不在鑰之心亦當無乎不勉蓋夫子之廟<lb/>
可辭而道不可須臾離也<lb/>
　　　諸廟<lb/>
鑰贅倅此邦首尾二年年榖順成無菑無害神之福吾<lb/>
民者如此而吏之被賜也尤為不貲今去矣祇拜祠下<lb/>
<pb n="KR4d0243_SBCK_082-3a"/>
非敢邀福于身願神之福吾民者千載猶今日也<lb/>
　　温州謁廟祝文<hi>知郡</hi>
　　　先聖<lb/>
夫子之道萬世所尊夫子之尊萬國所共鑰頃嘗分教<lb/>
今十五年奉釋奠之舊儀葺大成之廣殿兹叨假守尤<lb/>
仰師尊夫子有言曰敬事而信節用而愛人使民以時<lb/>
鑰雖不敏請事斯語惟夫子實鑒之<lb/>
　　　諸廟<lb/>
永嘉内外百神咸著靈響<hi>創祠此邦民已受賜海神祠山云惟王威徳著于東南</hi>
<pb n="KR4d0243_SBCK_082-3b"/>
<hi>室威徳著于是邦云惟王勲業冠于唐</hi>鑰頃嘗客授祈報屢矣兹焉假守<lb/>
獲共香火之奉今嵗旱災甚廣獨吾州有年神之賜厚<lb/>
矣國家張官置吏凡以為民祀典所載亦惟有功于民<lb/>
者祀之秋氣方中岌岌然以風濤為憂愁霖未止願亟<lb/>
開霽以全農功鑰不敏竭力以祗王事惟神有以相諸<lb/>
幽則吾民其庶㡬乎祗謁之初敢敬以告<lb/>
　　祭酺神祝文<lb/>
惟周禮族師之職春秋祭酺鄭康成云蝝螟之酺慶厯<lb/>
之制有蝗蟲則祭煕寕議臣欲每嵗春秋行禮終不果<lb/>
<pb n="KR4d0243_SBCK_082-4a"/>
行乃閏五月丙戌以蟲螟爲害祭以致禱賴神之賜隨<lb/>
卽衰息兹當晚禾秀茂之際又有食其心者士民以前<lb/>
日之靈異來請不憚再瀆復舉斯典詩云靡神不舉靡<lb/>
愛斯牲而況明神見之禮經著之祀典専職于蝝螟者<lb/>
吏不敢辭其勞神其不倦于應俾田祖之神畀之炎火<lb/>
以全嵗事于垂成不亦休哉<lb/>
　　辭廟祝文<lb/>
　　　先聖<lb/>
嗚呼聖人之言可寳萬世而況吾夫子集大成而又拔<lb/>
<pb n="KR4d0243_SBCK_082-4b"/>
其萃者乎夫子之言曰道千乗之國敬事而信節用而<lb/>
愛人使民以時鑰不肖試郡以來伏謁之始固嘗請事<lb/>
斯語黽勉萬一由是得二年之間田里相安今去矣敢<lb/>
以展謝四五年間十修釋奠之禮顧瞻廟庭不忍遽去<lb/>
若拳拳願學之志又非止乎此也<lb/>
　　　諸廟<lb/>
惟明神福永嘉之民民之謹奉香火于兹有年矣鑰試<lb/>
郡此來荷神之休凡有禱祠無不響答今歳尤幸十雨<lb/>
五風以迄康年晚禾闕雨不免煩瀆秋髙氣清忽霈膏<lb/>
<pb n="KR4d0243_SBCK_082-5a"/>
澤豈么麽能動神聽蓋千里之幸也吏之撫民不過二<lb/>
三年鑰拳拳此邦無異鄉社今去矣既謝靈貺神其加<lb/>
惠斯民于無窮哉<lb/>
　　工部加贈焚黄祝文四首<lb/>
國家蕆事于南郊大賚四海鑰以叨列朝籍贈先考為<lb/>
中散大夫嗚呼惟樓氏世有積徳衣冠相襲既百三十<lb/>
餘載矣自曽大父金紫而下階官至朝議者三人俱不<lb/>
及生登五品我先考厯仕㡬一甲子謹廉周密始終無<lb/>
玷闕官簿益髙壽七十有六而束于新制乃今而後得<lb/>
<pb n="KR4d0243_SBCK_082-5b"/>
之仲兄既不勝喪遂不得同致卹典焚黄九京追痛罔<lb/>
極伏惟昭鑒歆承寵渥<lb/>
鑰伏自淳熙十四年七月假守永嘉辭拜塋下聖朝恩<lb/>
賚動及泉壌先君贈典乃至于八前四者固嘗燔黄以<lb/>
告矣今皇帝登極已而鑰遷秩中奉又遇明堂大禮累<lb/>
贈先君為正議大夫今者鑰由權吏部尚書丐郡得婺<lb/>
按故事以請于是遂有正奉之贈歸掃松楸涙沾宿草<lb/>
敢以四告併侈上恩惟我先君位不稱徳積慶流衍十<lb/>
年之間寵渥踵至不肖子鑰蒙被遺澤年除歳遷寖逾<lb/>
<pb n="KR4d0243_SBCK_082-6a"/>
分量幸逃譴何得遂一歸皆先君之賜也尚惟祗服命<lb/>
數以佑我後人于無斁<lb/>
惟皇帝御宇之四年親祀南郊霈大澤于天下追榮之<lb/>
恩普及泉壤嗚呼顯考積厚流光鑰不肖祗服義方慿<lb/>
藉隂佑幸不墜門户以為先君羞十有四載之間告第<lb/>
燔黄至是而九兹敢以宣奉大夫之命薦于塋域顧瞻<lb/>
松楸音容如在尚惟歆鑒式綏寵渥<lb/>
伏自嘉泰三年郊祀大禮考加贈銀青光禄大夫妣加<lb/>
封安康郡夫人恩命未頒顯妣遽棄諸孤憂苦摧割未<lb/>
<pb n="KR4d0243_SBCK_082-6b"/>
遑蕆事去歳天子宗祀合宫又贈考金紫光禄大夫妣<lb/>
安定郡夫人嗚呼顯考捐館于今二十有六年告第之<lb/>
典至十有二今既視秩天官追蹤曾祖顯妣克享上壽<lb/>
石窌啓封至再至三康寜考終洊更大郡餘慶所暨燕<lb/>
及孫曽世受國恩存歿俱幸惟是奉顯妣色養之久近<lb/>
經初忌又首行燔黄之禮鑰等不勝哀慕之劇謹併以<lb/>
四告三黄展儀塋下<lb/>
　　移長汀菴祭告祝文<lb/>
　　　三代并陪葬位<lb/>
<pb n="KR4d0243_SBCK_082-7a"/>
鑰等罪逆酷罰母氏大寜郡太夫人汪氏傾逝伏自淳<lb/>
熙十年先考葬于長汀祖庵之後是時即議少遷冡舍<lb/>
因循二十餘年兹以母氏卜日合祔移菴于左敢先奉<lb/>
祖考神主于享亭庶免斤斧工役驚動神靈俟新菴之<lb/>
成復還廟室伏惟鑒察密賜隂佑俾大事克修鑰等不<lb/>
勝哀痛感激之至<lb/>
　　　先君工部<lb/>
嗚呼先考之葬二十餘年矣體魄安静子孫蒙休久議<lb/>
遷移祖菴不敢輕易天禍我家母氏大寕郡太夫人以<lb/>
<pb n="KR4d0243_SBCK_082-7b"/>
正月九日棄諸孤攀號擗踊痛割何極鑰等忍死力貧<lb/>
已豫卜十二月八日丙申奉太夫人之喪祔先考之墓<lb/>
将以此月二十二日丙辰解屋填基伏恐驚動神靈先<lb/>
于今日設祭昭告惟我先考黙相大事使區區孝誠早<lb/>
遂素志永奠二親九原之居不勝悲痛感激之至䘏典<lb/>
将頒燔黄未果寒食之節以凶服不敢墓祭挂旛追薦<lb/>
併惟歆鑒痛吾母之不及見也<lb/>
　　　土地<lb/>
先祖少師之葬建立菴舍今八十年其鎮安松楸保佑<lb/>
<pb n="KR4d0243_SBCK_082-8a"/>
存歿惟神是賴兹以母氏大寕郡太夫人之喪将祔于<lb/>
先考光禄之墓豫卜吉日遷菴于左方伏恐有冒明神<lb/>
謹用昭告奉神位稍就西廂俟工役訖事别當築室妥<lb/>
靈永祗香火惟神鑒察尚隂相之<lb/>
　　　畢工奉安神主<lb/>
長汀建菴垂八十年物各有數撤而新旃顯考之藏安<lb/>
康合焉惟此舊基實蔽新阡忍死竭力徙于東偏土木<lb/>
初興神主告遷兹焉訖役奉以言旋載髹新位敬書掲<lb/>
䖍捨舊從新憑依永傳佑我後來慶系其綿<lb/>
<pb n="KR4d0243_SBCK_082-8b"/>
　　鄉校奉安先生祠堂祝文<hi>部代工</hi>
惟我曾祖以古學起家不務仕進退而教授鄉校一時<lb/>
名公横經授業最爲盛際里人推本文風之所由興相<lb/>
與祀于學有年矣近又請于郡願徙祠東序以致尊尚<lb/>
之意郡太守欣然從之遂爲四明美事衰族預有榮焉<lb/>
粤子孫不敢以是勤鄉曲身任其責堂宇一新像設嚴<lb/>
備其率子弟祗拜祠下以妥先生之靈世蒙餘休懼弗<lb/>
克稱繼自今歳時瞻敬其勉進學業惟孝惟友以庶幾<lb/>
先生之風以無負里人之意惟先生其鑒之<lb/>
<pb n="KR4d0243_SBCK_082-9a"/>
　　立皇太子祭諸廟祝文<hi>温州守以下代</hi>
皇帝惟宗祧之重豫建太子以固國本爰推恩沛惠綏<lb/>
萬方凡郡國大小之神有功及民者命長吏咸致敬焉<lb/>
惟神廟食兹土法應得祀謹涓吉辰<hi>遣某官一作謹</hi>奉酒醴牲<lb/>
牢以薦馨香神之聽之相我千里之民自今無或有旱<lb/>
潦疫癘之災仰以答上之賜俯以為邦人之休顧不在<lb/>
兹乎<lb/>
　　海神廟祈謝祝文<lb/>
　　　祈雨五首<lb/>
<pb n="KR4d0243_SBCK_082-9b"/>
惟神相唐若旱作霖精爽凛然廟食歳深民以旱告吏<lb/>
實疚心潔齋致禱罔或弗欽願沛膏澤視古猶今庶幾<lb/>
歎愁變為謳吟<lb/>
海邦之民神所勞驕陽傷農下無告吏實不肖心是悼<lb/>
三日再瀆神勿躁旱魃既虐風亦暴吹雲使醨氣不冒<lb/>
平疇良苖日就燥安得上天隂雨膏神兮至靈随所禱<lb/>
牲牢馨香敢忘報<lb/>
夏旱致禱神既應之驕陽復興實慙再瀆暑氣日甚嘉<lb/>
榖将槁吏無所告惟神是求願為甘露迄成歳事靈應<lb/>
<pb n="KR4d0243_SBCK_082-10a"/>
益彰報敢後哉<lb/>
頃歳夏旱秋而得雨農功雖失尚收桑榆惟今之災秋<lb/>
晚未巳千里内外日以告病間有火驚無敢安處麥不<lb/>
入土後日可憂瀆神再三顧豈得已願為膏澤捄此疲<lb/>
氓<lb/>
三時務農以神為命雨暘不若随禱輒應農事既閒人<lb/>
亦少休旱暵吿病惟神之求連甍而居甘井枯竭宜寒<lb/>
而燠疫癘将孽神芘斯民尚聽禱祈三日之霖拱而竢<lb/>
之<lb/>
<pb n="KR4d0243_SBCK_082-10b"/>
　　　迎神像行道祈雨<lb/>
旱災致禱雖日造于靈祠甘澍愆期意尚虧于舊禮願<lb/>
同佛像周厯郡城列處黄堂慰萬衆瞻依之切悉裒緇<lb/>
侶盡六時諷唄之勤庶神力之益彰俾雨師之速應人<lb/>
所欲者神其聽之<lb/>
　　　謝雨四首<lb/>
夏旱而雨功歸于神神安厥居蓋亦未㡬秋陽為虐于<lb/>
于復來不以為瀆而不我聽三日之澤如響應聲苖興<lb/>
勃然一稔可待神之賜也敢謂偶然敬拜于庭神其來<lb/>
<pb n="KR4d0243_SBCK_082-11a"/>
格<lb/>
神居是邦民之司命曰雨曰暘來禱必應亢旱既久千<lb/>
里告病迎處黄堂用彰禮敬人心惶惶神實來聽以隂<lb/>
以雨不俟雩禜肅神之歸如初之迎掲䖍妥靈牲酒斯<lb/>
盛或言海氣則風之證祈佑農功俾終有慶<lb/>
秋日亢陽正此無告海風助虐其何以堪吏之不徳不<lb/>
能銷去精祈未既靈貺已昭神之愛民若父于子隨禱<lb/>
而應是焉可誣尚請于朝以伸陽報<lb/>
旱災之餘人心易恐雨小不應千里嗷嗷所不甚恐惟<lb/>
<pb n="KR4d0243_SBCK_082-11b"/>
神是恃衛公精爽凛然如生膏澤所霑闔境告足率屬<lb/>
來謝其敢不䖍尚冀時若以汔稔歳<lb/>
　　　祈晴二首<lb/>
惟神廟食之久于民有功曰雨曰暘調護無爽吏政實<lb/>
愆致此隂沴雨雪不已欲耕未能怨咨無告惟神是賴<lb/>
毋以吏故而害于民廓清頑隂使遂開霽吏敢不勉重<lb/>
為神羞<lb/>
春耕欲雨多則告病人既無厭神亦難應然念此邦倚<lb/>
神為命淫霖未巳隂沴日甚嘉種不蘖汨于深濘東作<lb/>
<pb n="KR4d0243_SBCK_082-12a"/>
茍失曷為農慶日在甲子占匪休證驅斥雨師惟神之<lb/>
令有禱于兹神其來聽<lb/>
　　　謝晴<lb/>
春霖太甚良農病之吏求于神日俟嘉應上勤宵旰徳<lb/>
音四馳曾不淹辰廓清氛翳回視四野物物昭蘇神實<lb/>
相唐功著千載燮調之妙又及我朝曰雨曰暘尚期終<lb/>
惠<lb/>
　　　祈雨雪<lb/>
惟兹東嘉歳事屢愆神厚其賜書大有年農隙而旱敢<lb/>
<pb n="KR4d0243_SBCK_082-12b"/>
瀆神聽泉竭麥枯人亦告病歳云暮矣煖然如春又恐<lb/>
疫癘重困吾民立雲滃興密雪交下益以霡霂潤及原<lb/>
野是在明神不勞餘力倘終芘之何以報徳<lb/>
　　　謝雪<lb/>
冬温不雨為嗣歳憂致禱于神靈應如響微雪欲作先<lb/>
集于霰報神之賜庸有既乎<lb/>
　　　發海舟<lb/>
郡祗天子命遣巨艦數十艘由海道以戍四明惟神廟<lb/>
食此邦靈應如響願隂相之俾往來鯨波如乗安流無<lb/>
<pb n="KR4d0243_SBCK_082-13a"/>
有驚畏則所以報神者敢怠哉<lb/>
　　　禳謝颶風三首<lb/>
永嘉災荒首尾十年今歳之稔近所無有時暘時雨神<lb/>
賜實宏秋霖未巳害我穡事積隂之久或致颶風窮民<lb/>
易驚愁嘆相屬垂成之賜惟神是依驅除雲師使見白<lb/>
日風伯退聽鳴條不聞倘終惠之其敢忘報<lb/>
魯有爰居止于東門展禽曰今其有災乎是歳也海多<lb/>
大風先事之占有可信者此邦歳苦颶風邦人畏甚春<lb/>
有飛雪以秋為期暑雨未休深恐馴致惟神靈響千里<lb/>
<pb n="KR4d0243_SBCK_082-13b"/>
具依是用祗謁祠下豫罄丘禱曰暘曰雨神已佑之于<lb/>
前其終惠之汔我穡事<lb/>
吏實不肖無功于民神曷芘之隨禱輒應反風之感雖<lb/>
曰偶然如神之靈答貺昭甚震風凌雨一昔掃除祗謝<lb/>
祠庭其敢不恪<lb/>
　　龍女廟祈雨祝文二首<lb/>
旱潦有數天實爲之千里之潤神實司之歳以旱告将<lb/>
困吾民天高難諶用求于神幽蟄奮起霈然膏澤俾成<lb/>
豐年何以報徳<lb/>
<pb n="KR4d0243_SBCK_082-14a"/>
靈貺在民廟食久矣靈雖不渝祠則甚圯旱禱未答或<lb/>
其在是吏職養民視飢猶已神相于幽休戚共只願噓<lb/>
立雲沛澤千里何以報神葺祠舊址丹青相輝棟宇豐<lb/>
侈神之聽之誓有如水<lb/>
　　二龍潭請聖水祝文<lb/>
歳以旱告靡神不舉百榖方仰于膏雨神龍猶卧于靈<lb/>
湫爰遣屬僚修郡故事仍将緇流諷唄致禱挹彼注兹<lb/>
雖曰聖水一勺之多賦靈于中端如泰山膚寸之潤三<lb/>
日之霖将于此乎求之神尚肯來慰此渇望<lb/>
<pb n="KR4d0243_SBCK_082-14b"/>
　　迎四龍王行道祝文<lb/>
深山大澤是生神龍旱魃為灾迎之幽宫聖水一勺神<lb/>
在其中甘霖未施吏罔措躬旗旄幡幢往從紺容願驅<lb/>
妖沴回禄祝融願呼羣靈屏翳豐隆尊居黄堂指麾成<lb/>
功膏雨浪浪黍苖芃芃策勲而歸報神何窮<lb/>
　　巾子山龍潭請聖水祝文<lb/>
記曰天降時雨山川出雲然惟神龍所居則膚寸之雲<lb/>
雨輙應之郡苦亢旱祈禬之禮徧于羣神雲出相望膏<lb/>
澤禾下竊惟巾子山一郡之望真龍之所居也謹命縣<lb/>
<pb n="KR4d0243_SBCK_082-15a"/>
大夫修敬靈湫勺聖水以伸誠禱願興雲霓沛以甘雨<lb/>
以慰渇想以蘇千里以示神應于無窮不其休哉<lb/>
　　九龍潭請聖水祝文<lb/>
神龍之居實為靈山旱憂吾民神不得閒從人之來奮<lb/>
起幽蟄來即公堂杯水可挹玄雲四興千畝含滋為此<lb/>
澤者非神而誰求之于初萬目所矚于以将之其敢不<lb/>
肅神乎既居願安幽宫節宣雨暘相予屢豐<lb/>
　　平水王禱旱祝文<lb/>
亢陽為虐方憂誠禱之未孚故老有言始悟靈神之在<lb/>
<pb n="KR4d0243_SBCK_082-15b"/>
邇謂護國通天之號有濟民惠物之功比歳以來幽祠<lb/>
寖廢既上雨旁風之未免何西廂東序之足觀雖吏民<lb/>
已謹于祈禳而守宰久愆于禮敬旱既太甚咎或在兹<lb/>
聞之惕然其敢寜止爰陳菲奠來謁明靈伏願矜小己<lb/>
之寡聞憫斯人之無告沛乎百里之潤為之三日之霖<lb/>
誓率耄倪益謹牲牢之報且令棟宇聿觀輪奐之新<lb/>
　　郭先生廟祈雨祝文<lb/>
維兹斗城先生卜之厯千百年民用安之亢陽有禱神<lb/>
又聽之廟貌之崇後其圖之<lb/>
<pb n="KR4d0243_SBCK_082-16a"/>
　　祭勾芒神祝文二首<lb/>
正月惟閏既望始春甘雨霢霂土膏墳興祀牛于門協<lb/>
氣是迎司我穡事惟帝與神歆此菲奠用介豐登<lb/>
維時發春盛徳在术帝實主之神實輔之迺祀土牛用<lb/>
介穡事其尚居歆以迄康年<lb/>
　　春賽諸廟祝文<lb/>
惟神功利及物廟食此邦維暮之春聿修歳祀涓辰致<lb/>
潔徼福于民神之聽之惠我無疆<lb/>
　　畢文簡公祠堂奉安祝文<hi>台州</hi>
<pb n="KR4d0243_SBCK_082-16b"/>
興國之初台爲王土擢公朝行首綰郡組宣暢皇風蠲<lb/>
除虐賦去厯華途爲公室輔遺愛一方美談千古君子<lb/>
人歟章聖天語迺昔尤侯建祠黌宇遺像未設闕典思<lb/>
舉傳之番易冠佩容與道貌睟然爭先快覩鑰去二百<lb/>
年叨繼前武敢曰尚友庶㡬趨步于以奠之掲示儀矩<lb/>
曰士曰民惟敬惟慕<lb/>
　　鄉校序拜奠謁祝文<hi>人代鄉</hi>
　　　先聖<lb/>
夫子于鄉恂恂爲先鄉人飲酒後杖者出正月之吉敬<lb/>
<pb n="KR4d0243_SBCK_082-17a"/>
拜殿庭退序長幼仰遵聖訓兹與鄉人飲酒以齒謹以<lb/>
清酌薦籩式陳明獻<lb/>
　　　兗國公<lb/>
惟公亞聖苦孔之卓非禮勿動不改其樂願言睎之敬<lb/>
拜于學兹與鄉人飲酒以齒釋菜于先聖謹以薦籩之<lb/>
禮配陳明祀<lb/>
　　　鄒國公<lb/>
學以明倫孝悌具申徐行後長舜予何人鄉黨尚齒遺<lb/>
言是遵兹與鄉人飲酒以齒釋菜于先聖謹以薦籩之<lb/>
<pb n="KR4d0243_SBCK_082-17b"/>
禮配陳明祀<lb/>
攻媿集巻八十二<lb/>
<pb n="KR4d0243_SBCK_082-18a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_083-1a"/>
攻媿集卷八十三<lb/>
　　　　　宋　樓　鑰　撰<lb/>
　祭文<lb/>
　　孝宗皇帝靈駕發引祭文<hi>從同侍</hi>
維紹熙五年嵗次甲寅十有一月戊子朔十五日壬寅<lb/>
<hi>具位</hi>臣<hi>某</hi>等伏覩哲文神武成孝皇帝靈駕發引臣<hi>某</hi>
等謹于道左恭陳薄奠攀慕龍輴臣等謹泣血頓首死<lb/>
罪言曰恭惟<hi>尊號</hi>皇帝道全徳備仁熟義豐列聖儲休<lb/>
承藝祖神明之胄中興垂統紹髙宗揖遜之傳亶超今<lb/>
<pb n="KR4d0243_SBCK_083-1b"/>
冠古之資妙旋乾轉坤之略髙出百王之表規恢億載<lb/>
之圖若孝徳之大成蓋聖人之未有永惟四海之養仰<lb/>
奉兩宫之歡以萬乘之尊躬行舜慕以三年之久親執<lb/>
堯喪釋神器以不疑事慈闈而盡禮方且凝神泰極介<lb/>
壽無疆乘飇馭以上賓攀龍髯而何及千官號慟兆姓<lb/>
悲摧茲當同軌之期既庀因山之役臣等叨塵班列夙<lb/>
荷生成痛靈駕之莫囘俯濤江而欲濟同傾丹悃敢薦<lb/>
芹誠臣等無任號天摧絶哀慕感切之至臣等泣血頓<lb/>
首死罪謹言<lb/>
<pb n="KR4d0243_SBCK_083-2a"/>
　　祭龔參政<hi>茂良</hi>
嗚呼哀哉先生之生殆不偶然先生之用人則望焉先<lb/>
生之貶自古有此先生之亡則天道亦不可知矣嗚呼<lb/>
哀哉尚何言哉聖度如天斥者多還使先生少須臾毋<lb/>
死且少北矣而何朝露之遽先嗚呼禍福之變處之晏<lb/>
如疾在血脉而居非人之所居以馬伏波之堅壯猶不<lb/>
堪飛鳶之墮況愛嫡埋玉之痛雖有鐵心石腸能無動<lb/>
乎斯人也而有斯禍兹非命夫兹非命夫鑰受知先生<lb/>
十有七年出入東閤託身陶甄既驚嘆于云亡又哀夫<lb/>
<pb n="KR4d0243_SBCK_083-2b"/>
父子之相隨于九原也聞旅櫬之言歸愧生芻之闕然<lb/>
向風一慟有淚徹泉<lb/>
　　祭謝樞密<hi>寺監丞簿廓然○同</hi>
丹丘之境上應泰階名徳輩出未躋公台惟公特起抱<lb/>
負竒才遇事風生游刃恢恢一言寤主風雲壯懐含香<lb/>
蘭省峩豸栢臺言聴諌行天顔屢開青霄直上富貴鼎<lb/>
來洪樞運動大政參陪謂當自此麴糵鹽梅天乎不淑<lb/>
梁壊山頽上意震悼生榮死哀<hi>某</hi>等叨列周行屢登翹<lb/>
材劍佩儼然公安在哉乃列斯殽乃酌斯罍矢辭一慟<lb/>
<pb n="KR4d0243_SBCK_083-3a"/>
我腸九回<lb/>
　　祭王丞相<hi>郎官淮○同</hi>
嗚呼魯公氣備才全結知三朝運逢半千紹興之季已<lb/>
任諫垣敭歴中外再歸日邊巍巍夀皇尤急親賢知公<lb/>
日深擢之邇聮憂國孜孜愛君拳拳無喜無愠不黨不<lb/>
偏若不勝衣似不能言臨機輒斷得君最專愛惜名器<lb/>
避逺勢權旁求髦俊坐鎮浮儇其崇如山其澄如淵宰<lb/>
輔七府十有四年彌縫藏用海内晏然縟儀大典奉以<lb/>
周旋無器可名靡勞弗宣經綸未究精力未愆名遂身<lb/>
<pb n="KR4d0243_SBCK_083-3b"/>
退來歸林泉舜亦命禹龍飛御天甘盤舊學盍歸帝前<lb/>
上意傾屬虛左待旃嗚呼慶門多故天命不延嬴博痛<lb/>
念風木悲纒竟不勝喪一病弗痊兩宫震悼四方驚傳<lb/>
<hi>某</hi>等叨列郎吏久與陶甄絶望衮衣阻拜新阡敬以菲<lb/>
奠逺致几筵矢哀以詞有淚如川<lb/>
　　祭羅樞密<hi>㸃</hi>
嗚呼天之生才足用一世如公之生為國之瑞氣勁而<lb/>
和色温而厲立登要津以學自致年不可及衆惟大器<lb/>
亹亹九遷逼以富貴而公謙虚得寵思畏樂善貪賢惟<lb/>
<pb n="KR4d0243_SBCK_083-4a"/>
恐弗至公爾忘私力捄時弊憂深思逺語輒歔欷論事<lb/>
剴切無所顧忌退省其私不改端粹謂如若人宜居大<lb/>
位上以舊學眷寵尤異擢貳西樞望以經濟才五浹旬<lb/>
一疾而逝天胡不仁孰主張是賦以宏才登之兩地乃<lb/>
遽奪之哀哉殄瘁平生無玷俯仰何媿母方逺歸子不<lb/>
及侍公之齎恨有此一二<hi>某</hi>等仕同班列情均兄弟同<lb/>
寅協恭相勉忠義比日扈從尚得聨騎一宿九原驚悼<lb/>
喪氣潭府方新賀弔相繼矢詞寓哀痛哭流涕<lb/>
　　祭趙觀文<hi>彦逾</hi>
<pb n="KR4d0243_SBCK_083-4b"/>
惟我朝之天族兮分銀潢于仙源極富貴于承平兮盛<lb/>
人才于瓜瓞之緜仰高帝之子孫兮固龍種之不凡惟<lb/>
我公尤為傑出兮掇儒科于妙年初小試于簿領兮騰<lb/>
政譽于瀛壖葺水利于不朽兮兩舟之濟人不知其㡬<lb/>
千由宰縣以佐郡兮聲名上徹于細氈阜陵畀以三輔<lb/>
兮藹遺愛之流傳上不畏于强禦兮下撫恤于黎元鉏<lb/>
積蠧之狡穴兮伸累載之幽寃將使指于諸道兮振風<lb/>
采于兩川一介不輕取予兮信靡勞之弗宣出藩入從<lb/>
兮擢文章之邇聯當紹熙之末年兮鯁論至于駢肩公<lb/>
<pb n="KR4d0243_SBCK_083-5a"/>
實領袖于時髦兮心鐵石而愈堅劇羣情之危疑兮方<lb/>
憂夫杞國之天發大計于丹衷兮皇天后土實臨公之<lb/>
一言彼頌梁公之取日兮謂咸池與虞淵未若公之善<lb/>
斷兮定䇿于萬衆之先進忠謀于長樂兮又從容于平<lb/>
勃之間覩大明之繼升兮措世于泰山之安無官可以<lb/>
酬公兮視政路之清班偉君子之勞謙兮推勲名而弗<lb/>
專望蜀道而再登兮兼制閫于帥垣服袍帶而攜琴龜<lb/>
兮追軌躅于趙張之賢方讒邪之競起兮若蜩螗之羣<lb/>
喧馳睿旨于萬里兮俾書龍飛之末與顛陷宗臣于罔<lb/>
<pb n="KR4d0243_SBCK_083-5b"/>
測兮將于此而求旃孰知公方平心直筆以進兮無一<lb/>
語之黨偏守陪都之管籥兮歸佚于橰閒繙萬書以自<lb/>
適兮若將終其身焉痛妖孽之肆行兮裒凶鞠頑而盜<lb/>
大權又妄興于兵端兮致塗炭于三邊公雖身在外兮<lb/>
切憂時而拳拳豁天地之開闢兮更漢化而改弦起大<lb/>
老于海濵兮詢黄髮而罔愆屈故事而不得共政兮為<lb/>
帝師于經筵俄引疾以吿歸兮返錦里而名全猶薦賢<lb/>
以報上兮又開東宫之新編曾經濟之未究兮忽一疾<lb/>
而不痊邦國為之殄瘁兮惟我十倍于哀纒悵登門之<lb/>
<pb n="KR4d0243_SBCK_083-6a"/>
雖晚兮幸接武于甘泉頃丐外而投閒兮亦來問舍以<lb/>
求田登百尺之樓兮十載奉公以周旋約五日以往還<lb/>
兮澹若水而無間然酒三行而棊再戰兮望之者或以<lb/>
為仙時抵掌以劇談兮若相和之篪壎忝賜環之同日<lb/>
兮祖生先我而著鞭我方困于沈疴兮尚踸踔而蹣跚<lb/>
陪露門之進讀兮又聨鑣于九閽公既扁舟而東下兮<lb/>
謂將相隨而出闗乃匏繫而不得去兮徒尺書之翩翩<lb/>
謂獨居而無偶兮幸蚤歸而毋留連荷公之心相知兮<lb/>
夢曰繞乎故園何天之不憗遺兮棄塵區而蛻蟬念吾<lb/>
<pb n="KR4d0243_SBCK_083-6b"/>
母之窀穸兮公之賜及乎九原感二子之受知兮正禮<lb/>
舉于後而公山舉于前繄龍門之高峻兮殆吾父子之<lb/>
宿縁何雲翰之未乾兮驚身世之遽遷寄薄奠于繐帷<lb/>
兮慘東望之風煙尚乞身以挂冠兮期執紼于南陽之<lb/>
阡相距纔四歲兮亦豈久于人寰爰矢心以致辭兮灑<lb/>
哀涕之潺湲<lb/>
　　又<hi>塟事</hi>
惟公操厲冰霜忠貫目月東西惟命險夷一節求之古<lb/>
人蓋以安社稷為悅者也功成不居橰閒道尊更化還<lb/>
<pb n="KR4d0243_SBCK_083-7a"/>
朝進讀露門人望所歸尚秉政機難進易退竟歌式微<lb/>
送公江干欲隨出闗匏繫于茲夢寐故山寄聲促歸相<lb/>
從暮年我未得去公已登仙疾不及問喪不得慟尚期<lb/>
執紼少展悲痛抗章乞身六請未俞聞公窀穸哀不足<lb/>
而媿有餘亟遣長孫往致芻奠東望佳城老淚如濺<lb/>
　　祭趙侍郎<hi>粹中</hi>
嗚呼惟公族糸盛于山東貂蟬風烈衣冠所宗建炎南<lb/>
渡名勝昂顒源深流逺古今貫通父子兄弟師友磨礱<lb/>
惟公問學俊氣如虹詞場策勲雁行雝雝一登朝班雅<lb/>
<pb n="KR4d0243_SBCK_083-7b"/>
望已崇上嗟見晚眷意日隆年除嵗遷龍飛雲從容臺<lb/>
道山螭坳儲宫瑣闈批敕仇然獻忠天官銓綜姦弊一<lb/>
空論議從厚古人追蹤遇事敢言執節始終煌煌藝祖<lb/>
配天其功東向之議公論所同引經据古昭若發蒙言<lb/>
雖未用後當折衷出守池陽吏凜民雍自兹倦游冥冥<lb/>
飛鴻僧坊蕭瑟暮鼓晨鐘人不堪處公方沖融巻不去<lb/>
手圖書横縱顔筋栁骨翰墨尤工一觴一咏其樂無窮<lb/>
四明尚齒猶存古風雖有鄉老亦賴寓公公居其間俯<lb/>
首鞠躬人化其徳事之滋恭慶霈既頒盡還故封宜對<lb/>
<pb n="KR4d0243_SBCK_083-8a"/>
宣室自茲登庸胡為小疾藥石弗攻一朝傾摧如千丈<lb/>
松<hi>某</hi>等辱居里閭許入社中登臨歗歌樽酒從容回首<lb/>
不堪頓失兩翁遺像儼然素髮方瞳有酒既旨有殽斯<lb/>
豐公乎來乎淚如奔洪<lb/>
　　祭莫侍郎<hi>叔光</hi>
嗚呼國之用賢夫豈易然成徳如公而夀不延禀資中<lb/>
和宅心靜淵決科者三其勇無前朝行恂恂似不能言<lb/>
義有不可論正而堅璧水道山柱史掖垣揚歴清華斤<lb/>
斤十年直如朱絲思若湧泉簡知益深擢居右銓進也<lb/>
<pb n="KR4d0243_SBCK_083-8b"/>
未央何疾之綿方將引歸朝露忽先一子秀發衣鉢有<lb/>
傳公固無憾人誰舍旃矧如我輩俱忝官聮不見㡬何<lb/>
遽驚蛻蟬相率來奠尚陳豆籩公能來乎有淚如川<lb/>
　　祭陳閣學<hi>居仁</hi>
惟公少馳雋聲晚以文鳴徳望寖隆俊偉光明海内孰<lb/>
不知仰而知公之深者非至親不得其真情蓋公之性<lb/>
資渾然天成如渾金與璞玉器用莫得而名故人知其<lb/>
坦蕩蕩而不知其日用之矩矱人知其無不可而不知<lb/>
其胸中之渭涇其治郡也但見惠利之及物而孰知鋤<lb/>
<pb n="KR4d0243_SBCK_083-9a"/>
姦之若談笑其立朝也但見文章之經國而孰知獻納<lb/>
之出于忠誠以是舉世稱其長者士夫以為儀刑周旋<lb/>
五州有衰之愛盾之畏出入四朝有惠之和夷之清嗚<lb/>
呼人不為不知而知之不盡才不為不用而用之未盈<lb/>
可以穆天縡而謀王體可以運樞極而秉鈞衡於皇孝<lb/>
宗知公至矣謂使是人而坐廟堂自然安靖而和平大<lb/>
哉王言大用之意已形天胡嗇之殊遷之命交臂而失<lb/>
十年外庸身益逺于昕廷皇上趣歸既及帝京衆心顒<lb/>
顒謂今必用矣而一疾困之身欲進而不能君門咫尺<lb/>
<pb n="KR4d0243_SBCK_083-9b"/>
而成萬里舟欲至而風引去于蓬瀛奉祠而歸人已觖<lb/>
望猶庶㡬復起而為蒼生豈知到家纔越信宿而千丈<lb/>
之松已傾矣親黨為之慟哭逺邇于焉嘆驚天蒼蒼而<lb/>
難問遂將埋玉璧于泉扄耶鑰生長外家少公九齡挹<lb/>
叢桂之芳潤攀紫薇之餘英相與事諸舅如諸父而中<lb/>
外親密如一門之弟兄卒不款于情話徒追痛于幽冥<lb/>
朗朗百間可以安享于上夀乃不得一日之寧登虚堂<lb/>
而進拜悵遺像于丹青銜悲送公鬱鬱佳城舉一觴而<lb/>
致奠不知涕淚之交横也<lb/>
<pb n="KR4d0243_SBCK_083-10a"/>
　　祭史敷文<hi>彌正</hi>
八行之孫三公之子術業傅家公實是似小試詞場再<lb/>
拔其萃才名已昭所欠一第入丞大農蘭省攝事持節<lb/>
擁麾所至可紀太師年高貳卿即世相公煌煌惟公是<lb/>
倚拂衣賦歸一則以喜周旋數年先意承志一旦執喪<lb/>
不堪哀毁窀穸之奉杖而後起遂抱沈疴忽若蟬蛻使<lb/>
假嵗年顧何止此嗚呼長才葢棺已矣<hi>某</hi>等託契素深<lb/>
游從晩嵗持憲者五遽隔生死存誠觴豆兹乃來祭感<lb/>
今念昔相向出涕<lb/>
<pb n="KR4d0243_SBCK_083-10b"/>
　　祭王侍御<hi>伯庠</hi>
嗚呼公之學術能世其家公之操履終始無瑕出遇聖<lb/>
明風雲千載正色立朝藜藿不採退居里門善刀而藏<lb/>
天子念之起殿大邦䕫子萬里蕭然一舸尚無圖書安<lb/>
問蜀貨一來東嘉益見真清愛民戢姦郡政向成公病<lb/>
已侵公志益壯孜孜于民以至屬纊閭里相弔老稺涕<lb/>
洟正人云亡善類疇依精爽如生尚歆薄奠奉公之喪<lb/>
不敢不勉<lb/>
　　又<hi>同官</hi>
<pb n="KR4d0243_SBCK_083-11a"/>
惟公少年有場屋聲晩登霜臺四方威名出入蜀門清<lb/>
節著稱凡我士夫想望典刑一聞公來奔走出迎待人<lb/>
之謙與人之誠相顧歎仰如見古人孰不自勉以事父<lb/>
兄郡政一行風采已新庭訟無留日益精明恂恂拊摩<lb/>
薰然慈仁時濟以猛宿姦震驚博洽諒直如劉更生剛<lb/>
正亷介如宋廣平此眞吏師所願奉承盛徳如公宜百<lb/>
其齡天胡不仁奪我老成飲泣巷哭嗟嘆相聞矧在僚<lb/>
吏若何爲情巵酒未酹悲涕先傾<lb/>
　　又<hi>路祭</hi>
<pb n="KR4d0243_SBCK_083-11b"/>
嗚呼公之來兮雙旌紛馬輿兮往迎公之去兮丹旐慘<lb/>
千里兮相弔曾日月兮㡬何樂何少兮哀多欲攀轅兮<lb/>
執紼變歡謠兮悲歌嗟若人兮宜久蹇何為兮中夀巷<lb/>
哭兮失聲紛雨淚兮如溜設祖祭兮道周奠單杯兮泣<lb/>
柩瞻望兮弗及此恨兮何究甘棠兮峴碑尚千載兮不<lb/>
朽<lb/>
　　祭薛寺正<hi>季宣</hi>
嗚呼天之不佑斯文耶如公之道學而施不昌天之未<lb/>
欲平治耶如公之宏才而用不彰議論之醇操履之剛<lb/>
<pb n="KR4d0243_SBCK_083-12a"/>
根六經而貫百氏闡微言而蹈大方破千載利欲之謬<lb/>
妄掃諸儒章句之披猖蓋書無不通事無不練一話一<lb/>
言皆絶人意表横騖别驅窮極幼眇而究其旨歸貫之<lb/>
以一初無相去之尋常施之政事著之文章真所謂不<lb/>
見其短又惡知其所長者也斯人也而不及中夀福善<lb/>
禍淫之道奈何乎蒼蒼嗚呼公之聲名海内所尊然形<lb/>
之于外者不茍徇乎衰俗之見藴之于中者人亦莫究<lb/>
其所存故不知者以為徒剛而已爾而知之者亦惟稱<lb/>
其直諒而多聞知公之深不過㡬人言之則大而似夸<lb/>
<pb n="KR4d0243_SBCK_083-12b"/>
矣尚何言哉相向而哭失聲者蓋嘗登公之門者也巵<lb/>
酒之奠相與悼善類之不幸一哀而出涕又何止為薛<lb/>
使君而已耶<lb/>
　　又<hi>辭靈</hi>
鑰登門最晚受知獨深人之云亡百身何贖解組東去<lb/>
莫預執紼英爽如生諒歆菲誠知己之報嗟無及矣尚<lb/>
行所知毋羞九原淚盡辭窮嗚呼哀哉<lb/>
　　祭鄭龍圖<hi>伯熊</hi>
嗚呼和氣生物本無偏頗惟公之生得之者多徳量淵<lb/>
<pb n="KR4d0243_SBCK_083-13a"/>
澄而不見其涯涘性質玉粹而不勞于琢磨其形于文<lb/>
也渾然天成而上軋于周漢其進于道也怡然理順而<lb/>
深探于雄軻與之游如在春風之中登其門如入泰山<lb/>
之阿是非至明而涵容不顯其迹進退至切而雍容不<lb/>
見其他至于莅官則有不惡而嚴之風憂世則有哀而<lb/>
不傷之意發而中節兹又皆其所以為至和者也外庸<lb/>
既積物望罙重是當羽儀天朝登進法從獻納論思而<lb/>
格君心輔贊彌縫而藏諸用何皇天之不憖忽兩楹之<lb/>
奠夢仰絶識之超詣豈死生之能動惟慈母之垂白反<lb/>
<pb n="KR4d0243_SBCK_083-13b"/>
銜哀而擗踊雖行道而心折矧為公之伯仲者耶<hi>某</hi>等<lb/>
登門最久渉學昏瞢時摳衣而請益或執經而折衷聞<lb/>
公之亡相與嗟痛喪不得束芻而酹葬不得執紼以送<lb/>
馳菲奠以寓哀徒向風而一慟<lb/>
　　祭吕太史<hi>祖謙</hi>
嗚呼才難之歎豈謂凡才治不如古亦云久哉思得一<lb/>
人庶㡬于此才非不多未知孰是必也學窮本源行有<lb/>
根柢古今貫穿而守之以約規模宏大而不遺其細議<lb/>
論正平而得事機之要人物兼取而無愛憎之累表裏<lb/>
<pb n="KR4d0243_SBCK_083-14a"/>
如一俯仰無愧若人者夫然後退可以為後學之師表<lb/>
進可以居朝廷之大位覬斯民之小康抑吾道之不墜<lb/>
惟公其人歟胡為抱道而不得試也嗚呼天之生公其<lb/>
亦甚難而不易賦之徳而嗇其夀誘其衷而不使伸其<lb/>
志蓋天子欲用而公已病病不可以有為矣卧家優游<lb/>
尚足以矜式于一世何疾困之宿昔而逝嗟此數年凋<lb/>
喪善類天乎天乎又奪吾大賢是眞可為痛哭流涕者<lb/>
矣<hi>某</hi>等登公之門嘗聞餘論之一二顧平時師仰之不<lb/>
暇尚何敢知公之所至詩不云乎人之云亡邦國殄瘁<lb/>
<pb n="KR4d0243_SBCK_083-14b"/>
抑公其人也相與設奠而哭以斯文是豈曰吾徒之私<lb/>
意也耶<lb/>
　　祭吕寺丞<hi>凝之</hi>
嗚呼澤甫百夫之特學博而通文麗以則雅量鎮浮長<lb/>
才辦劇妙齡世科幕府婉畫乗邊二年日著聲績分符<lb/>
閬風再登上國入奏帝前漏下數刻論事衮衮濟以亮<lb/>
直庸節之學茫昧莫測君得其傳若數白黑往古來今<lb/>
可驗可索上意響合動容歎息曰卿毋行其在予側俾<lb/>
丞外府始有朝蹟雁序横飛家聲赫奕行且用矣何喪<lb/>
<pb n="KR4d0243_SBCK_083-15a"/>
之亟向也聞君才氣無敵迨入脩門已見病色惟我同<lb/>
僚得友三益毎懐私憂勉親藥石戊辰之朝末疾俄得<lb/>
徑走君家已云易簀嗚呼天與以才而夀之嗇秘此絶<lb/>
學不使究極樽酒論文談笑翰墨俯仰之間已爲陳迹<lb/>
岷峨西來萬里泛宅今將安歸行道嗟惜難兄乞州經<lb/>
紀甚力庶㡬孤[婺-矛+牙]同此休戚鑰定交雖晚義深匍匐遇<lb/>
哀一動涕淚如激<lb/>
　　祭從舅汪刪定<hi>大辯</hi>
嗚呼惟舅甥之間兮固曰至親粤我之于諸舅兮有異<lb/>
<pb n="KR4d0243_SBCK_083-15b"/>
于他人蓋生長外家兮非一朝一夕之積公亦依于伯<lb/>
父兮自齠齔而為羣飛黄著鞭兮媿駑馬之弗進一日<lb/>
千里兮悵奔逸之絶塵無詩不酬兮無樽酒之弗與琢<lb/>
磨至切兮亦游焉息焉而是均迨公之鼓篋上庠兮我<lb/>
亦繼薦于鄉老喜南宫之接武兮相與賜第于楓宸情<lb/>
好益篤兮㡬類于同氣年不相遠兮亦忘其分之卑尊<lb/>
仕于百僚之底兮氣出萬夫之上小試以事兮無不闗<lb/>
于細氈之聞逢此百罹兮凡三仕而三已鼻間栩栩兮<lb/>
眇軒冕于浮雲不負臨賀兮反貽怒于柄臣引經諏律<lb/>
<pb n="KR4d0243_SBCK_083-16a"/>
兮又以激僚友之紛紜卷懐于家兮志則在于當世沈<lb/>
酣經籍兮益以探聖賢之深醇進于朝兮可以使藜藿<lb/>
之不採居于外兮可以使功利之及民投以所問兮惟<lb/>
明時之所用此公之所自許兮人亦以期于君忽竒禍<lb/>
之作兮真出于意表曾一指之傷兮害右肱之屈伸驚<lb/>
一世之英兮奄葢棺而事已紛孤嫠之叫號兮何蒼蒼<lb/>
之不仁嗚呼鑒裁至高兮不以我為不足語詞章之雄<lb/>
兮若謂我其可以與于斯文顧憂患之沈迷兮荷撫憐<lb/>
之日至登公之堂兮君今其安存望丹青之圖像兮何<lb/>
<pb n="KR4d0243_SBCK_083-16b"/>
精神之逼真念一息之千古兮不知淚涕之沾襟翩飛<lb/>
旐之南征兮今其已矣言不成章兮尚何問于穹旻<lb/>
　　又<hi>人同鄉</hi>
嗚呼景孟天賦竒倔少小孤立氣已英發一登上庠徑<lb/>
挹簪笏讀書俊甚如千里之駒遇事敏强若遼天之鶻<lb/>
知已在朝聲動魏闕當夷途之欲驤驚霜蹄之屢蹶浮<lb/>
湛里閭中不自屈方且横騖藝苑深探理窟冀此生之<lb/>
有用恥修名之泯沒雖矯矯亢亢高視一世而和之者<lb/>
寡然揆之公言顧豈非明時之人物也耶況復顙廣頤<lb/>
<pb n="KR4d0243_SBCK_083-17a"/>
張生有竒骨音吐洪暢辭條豐蔚充其所養壒壤劘刜<lb/>
何竒疾之遽嬰禍乃生于所忽迨親友之及知則已葢<lb/>
棺而竟歿矣嗚呼今而後里有疑謀孰為之析理于茫<lb/>
昧事有難辦孰為之應變于倉猝此士友之所痛而以<lb/>
福善禍淫欲歸之于恍惚者也家四壁立夫將安施孤<lb/>
嫠一慟行道傷割<hi>某</hi>等義篤金蘭契連瓜葛悲埋璧于<lb/>
黄壤攬寒涕而執紼嗚呼景孟精爽何之尚能聞此言<lb/>
于髣髴矣乎<lb/>
　　祭姜總管<lb/>
<pb n="KR4d0243_SBCK_083-17b"/>
惟公生長京華起自戚閈積習富貴遭時多難乃能奮<lb/>
身自喜吏幹天資精敏儒雅飾縁治絲之棼解繩之亂<lb/>
投以劇繁談笑立辦結交老蒼衆口爭薦中外筦榷所<lb/>
至增衍郡國韜鈐足當一面五十餘年宦游不倦晚而<lb/>
退休雍容閒宴為生有涯雅意作善結廬百間藏書萬<lb/>
卷蘭玉秀發簪笏輝炫外臺薦書上閤賓贊寓公寄客<lb/>
如公者鮮夀㡬八帙鄉閭歆羨胡為沈疴奄如露電嗚<lb/>
呼中原戰氛陸沈赤縣開元舊事于今㡬見承平王孫<lb/>
少日更練靈光一荒有識相喭<hi>某</hi>等里社從遊交情戀<lb/>
<pb n="KR4d0243_SBCK_083-18a"/>
戀嵗月侵尋驚此物變曰樽曰醑曰俎曰饌矢哀以文<lb/>
有淚如濺<lb/>
　　祭劉宜人<hi>州母王台</hi>
猗歟夫人婉嫕靜專生自名族嬪于太原夫人之夫學<lb/>
行推賢樂善好施餘慶綿綿夫人之子壯嵗騰騫高牙<lb/>
大纛名郡蕃宣相夫一心教子三遷綵衣斑斕孫曾滿<lb/>
前慈祥愷悌舉無間言五福兼備富貴俱全丹丘赤城<lb/>
版輿輕軒壺彛婦則誰其比肩自奉愈約執謙愈堅待<lb/>
人愈厚奉佛愈䖍一語不妄一言不偏坦夷真醇得全<lb/>
<pb n="KR4d0243_SBCK_083-18b"/>
其天少疾考終忽如蛻蟬夀開九帙尚何憾焉<hi>某</hi>等託<lb/>
在鄉曲又忝姻連升堂進拜于兹有年慈容如生望之<lb/>
退然設奠矢哀涕泗潺湲<lb/>
　　祭史宜人<hi>女兄太傅</hi>
惟靈八行之孫拾遺之婦孟母之賢共姜之守古稱五<lb/>
福其一曰夀夫人尤盛年帙開九惟我魏公視姊如母<lb/>
<hi>友愛事姊如母唐楊慎矜兄弟</hi>躬率四弟備極孝友俱登高年世所未<lb/>
有六老成圖夫人稱首慶事方隆疾已在腠進粥燎鬚<lb/>
醫禬趨走夜半訃聞悲哽心疚㳟惟此風俗可歸厚女<lb/>
<pb n="KR4d0243_SBCK_083-19a"/>
壻乘龍芝蘭俱秀終始哀榮何憾何咎<hi>某</hi>等出入相門<lb/>
于茲嵗久薄奠薦羞淚落巵酒<lb/>
　　祭族兄心上人<lb/>
惟我鼻祖四子俱賢仲生先生衣冠蟬聨曰伯叔季仍<lb/>
居奉川既富且庶後乃日朘人物彫零賴有達源天乎<lb/>
不淑朝露溘先壽雖已穹惜不少延達源之生俊氣騰<lb/>
騫使其起家必收青氈少從釋氏白業精専結交老顔<lb/>
直與比肩曰律曰教又參枯禪説祖正令室中機縁通<lb/>
貫一理如珠在穿旁及百家覃思鑽研纂言記事細大<lb/>
<pb n="KR4d0243_SBCK_083-19b"/>
不捐出其緒餘翰墨詩篇流傳江湖聲價愈喧世晚寖<lb/>
薄空門亦然耕而鹵莽乃芸人田耳剽塗説妄夸眞詮<lb/>
行有説空誑欺人天惟師髙蹈得味中邉或勸出世如<lb/>
墜諸淵先君愛重挽之使前陳義甚髙萬牛莫旋我倅<lb/>
丹丘來游萬年欲與同車往尋祇園曰無累我徒驚林<lb/>
猿踏遍勝境徑歸海壖孤雲悠悠獨鶴翩翩念之意消<lb/>
望之若仙詩晩益工節窮益堅一鉢一衲遂以終焉我<lb/>
媿晩出最辱愛憐家有書種俾其力傳名節器業俾其<lb/>
勉旃我恐不稱服膺拳拳師棄塵世其猶蜕蟬有骨已<lb/>
<pb n="KR4d0243_SBCK_083-20a"/>
灰無銘可鐫敬書梗槩以贊遺編茗盌三酹淚下迸泉<lb/>
　　祭謝雲臺<hi>傑</hi>
嗚呼謝公人物之英爰自上蔡斯以道鳴繼以大參又<lb/>
有列卿文獻奕世不殞其名惟公巋然見謂老成文如<lb/>
綺錯辯欲河傾誘掖後進糾合宗盟髙懐骯髒不以事<lb/>
嬰漫仕委順浮湛半生一丘一壑自喜獨清永嘉名邦<lb/>
來為郡丞闗決之餘名流合并風流醖藉至今有稱然<lb/>
諾不侵自主門庭有如不肖一見心傾忘年許交語必<lb/>
盡誠去秋末宦寄徑赤城衝熱遠臨握手通情黄山密<lb/>
<pb n="KR4d0243_SBCK_083-20b"/>
邇詩筒屢賡自言多病懶入帝京慨然奉祠欲為此行<lb/>
冀幕府之裨助望前輩之典刑喜而不寐日聴先聲茍<lb/>
孤縱之未汰當倒屣以逢迎訃音忽聞心折魂驚痛斯<lb/>
人之云亡傷耆老之彫零覽翰墨以猶濕乃遽隔于幽<lb/>
冥亟馳菲奠以寫中扃望東山以興哀尚髣髴其來聴<lb/>
　　祭周通判<hi>去非</hi>
嗚呼直夫而謂止于斯乎始雖同登各天一隅余分郡<lb/>
符君方憂居間至偃室退公之餘講易談元為之躊躇<lb/>
劇論世故發蒙砭愚再仕嶠南備歴﨑嶇代答一書曲<lb/>
<pb n="KR4d0243_SBCK_083-21a"/>
盡錙銖倘不忘逺當有取諸前宰劇邑赫然有譽遇事<lb/>
不茍動有規橅憂患熏心篤志弗渝渇然自憂求方于<lb/>
余謂當良已乃終弗除抱負不凡有銜不袪曽是半刺<lb/>
僅得緋魚近傳短牘周姓言孤啓緘恍然乃君遺書死<lb/>
生大矣何其舒徐揮翰寄别其言穆如數五十五尚明<lb/>
堪輿明月清風猶能自悟通乎晝夜晏然不殊嗚呼直<lb/>
夫而又何憾乎下交私情驚愴欷歔對客三誦淚與之<lb/>
俱淨光東麓遥望故廬矢哀以詞奠之生芻<lb/>
　　祭陸提刑<hi>洸</hi>
<pb n="KR4d0243_SBCK_083-21b"/>
陸氏家聲源流雲間左丞儒宗振于陶山大漕徙鄞及<lb/>
見盛際雙椿偕老八龍列侍公尤秀出三薦漕臺漫登<lb/>
膴仕益展長才荆門擁麾課最上徹孝宗一見畀以華<lb/>
節斂散得宜流殍再生就陞憲車刑期無刑大獄株連<lb/>
平反甚勇煩言俄興公不為動得請祠庭賦歸翩然士<lb/>
師辨明卒如公言宏逺之業巻藏退處卜居斯成生計<lb/>
楚楚里社相從期公長年小病困之卒隨逝川窀穸有<lb/>
時來致菲奠矢哀以詞有淚如濺<lb/>
　　祭趙安國<hi>鎮</hi>
<pb n="KR4d0243_SBCK_083-22a"/>
惟君孝于奉親友于羣弟自信淳直澹乎世味心計有<lb/>
餘能振其家乃築新堂不陋不華優游卒歳足以自適<lb/>
忽焉已矣天乎莫測青山滿門寒梅滿坡公則云亡傷<lb/>
如之何喪此善人鄉里嗟惜舉觴一酹涕淚霑臆<lb/>
　　祭張梅州<hi>祖順</hi>
嗚呼刺史為千里之尊人生以五馬為貴茍仕宦之平<lb/>
進率以次而馴致今之士夫孰不為之何于君而獨不<lb/>
以畀公之才足以辦劇其嚴足以戢吏折獄則敏于片<lb/>
言理財則優于心計謹于奉法鋭于立事此真良二千<lb/>
<pb n="KR4d0243_SBCK_083-22b"/>
石之選也而屢得屢失得又不久終不得以行其志自<lb/>
宰龍游政聲甚美擢守武當時方壮嵗既而數竒三仕<lb/>
三已徃倅番禺薦牘交至就秉一麾謂自此升矣而遽<lb/>
以不起予之早而奪之屢引之深而寘之于烟瘴之地<lb/>
是果有司之者耶豈造物小兒之見戲也嗚呼踰嶺來<lb/>
歸川陸迢遞一家纍然行道隕涕矧鄉黨之素交而同<lb/>
社之深契公之将行開樽盡醉曽嵗月之幾何而舉觴<lb/>
以為酹靈其來乎庶知此悲痛之意嗚呼哀哉<lb/>
　　祭趙運使<hi>善</hi>
<pb n="KR4d0243_SBCK_083-23a"/>
公生于荆南長于五嶺與七閩居乎樂成卒于杭而葬<lb/>
于鄞余與公傾葢稽山尋忝姻家中雖屢見而莫從容<lb/>
于永嘉望公自此嚮用矣而送公之喪于啓霞嗚呼是<lb/>
豈偶然也哉惟公才具有稱既敏而明受知孝皇擢寘<lb/>
列卿謂宜持槖仍尹神京流離數年起擁雙旌飛芻江<lb/>
右轉餉帝城文母上賔因山為陵公方力疾辦護訖成<lb/>
跬步要津徑登西清疾勢寖革大命以傾天子震悼親<lb/>
黨嘆驚夫孰知公此理素精悟死生幾如旦晝知吾身<lb/>
之不可以久生也謝醫郤藥湛然中扃爵禄在前不復<lb/>
<pb n="KR4d0243_SBCK_083-23b"/>
入于心恩愛至重不以闗吾情泊然長往無物可嬰然<lb/>
則公之自處者如此吾黨亦何為而哭失聲耶鑰投分<lb/>
素深齊年為兄爰設薄奠以寫此誠蓋一死一生而交<lb/>
情乃見余亦不知夫涕淚之縱横也<lb/>
　　祭舒簽判<hi>琬</hi>通判<hi>璘</hi>
猗歟舒氏何其多賢昆仲飛英俱自少年西美元英既<lb/>
已玉折于往嵗所賴以主門户者惟傳正傳道元質之<lb/>
鼎立而乃相隨于九原耶惟吾傳正負氣敢言晩對大<lb/>
廷直聲凛然止或尼之不至帝前尉于武昌恩威並宣<lb/>
<pb n="KR4d0243_SBCK_083-24a"/>
日剖滯訟自以不冤五溪峒蠻動興戈鋋匹馬深入且<lb/>
諭且鐫投戈解仇羅拜馬前遠邇驚嘆咏歌四傳通籍<lb/>
金閨将宦閩川一疾困之遂至沈綿祠禄甫頒朝露遽<lb/>
先惟吾元質良知自天蚤登上庠受知南軒一日千里<lb/>
師友淵源學道愛人中心拳拳新安客授範模陶甄横<lb/>
陽撫字吏畏民安私淑諸人春誦夏絃本思無邪貫三<lb/>
百篇處以治中傷哉士元嗚呼二公之亡也固無所憾<lb/>
于其身我之弔也傷吾今不復見此二人兄之于事如<lb/>
燭照而數計季之于人如熙然之陽春主盟義風聲至<lb/>
<pb n="KR4d0243_SBCK_083-24b"/>
響臻事無劇易人無故新鄉有曲直不于公堂而惟兄<lb/>
之愬人有叩請不之他人而惟季之親今而忽焉連璧<lb/>
沈淪嗚呼天之于舒氏何多予以才而不使究于用不<lb/>
予以利禄而强其名豈名者造物之所甚貴有非利禄<lb/>
之所能均耶我有疑慮從誰咨詢里有後生繄誰是遵<lb/>
悲夫傷哉靈輀有行雙旐相因薄奠寫哀豈吾儕之私<lb/>
情上為清時惜此人物而下為吾鄉痛二公之不得伸<lb/>
也<lb/>
　　祭從兄少微縣丞<lb/>
<pb n="KR4d0243_SBCK_083-25a"/>
惟我大父二十餘孫列為五家同出一門嵗久凋零僅<lb/>
有十人兄為之長又殞其身兄號秀頴早登成均謂收<lb/>
世科致身青雲留落久之始預搢紳數年之間為尉為<lb/>
丞介然自守不緇不磷歸而後病卜築湖濵奉祠香火<lb/>
女嫁男婚庶可佚老而疾已成抱疴視䕃傷哉沈淪諸<lb/>
父盛時游宦頻仍禮智二院久矣比鄰兩家子弟情誼<lb/>
尤親讀書從師調琴相應方期晩嵗杖屨逢迎幽明遽<lb/>
隔孤嫠惸惸葬從其先遠日數旬酌奠送行涕淚霑巾<lb/>
　　祭李府君<hi>鄉人奉化</hi>
<pb n="KR4d0243_SBCK_083-25b"/>
東郭之外湖水清澈脩梁駕空霜筠茂樾居者何人如<lb/>
湖之清有隱君子隴西先生先生之家為儒絫世上舍<lb/>
之孫香彎之弟仰屋著書其書滿家不偶于世鄉閭之<lb/>
華鸞鶴精神方瞳華髮望之儼然叩之斯發三絶韋編<lb/>
究極微言身則已矣此書當傳謂君百年後進承楷一<lb/>
疾困之無不傷駭原始反終旦暮死生書種有繼何戀<lb/>
何營惟今來者非親則舊典刑之亡使我心疚窀穸有<lb/>
期來奠一巵哭者失聲先生何之<lb/>
　　祭表兄馮耤田<hi>端方</hi>
<pb n="KR4d0243_SBCK_083-26a"/>
外門汪氏諸表森然惟我與兄始終周旋姻好絫世生<lb/>
又齊年嬉則同隊學則差肩惟兄敏悟得之于天加以<lb/>
篤學經史貫穿長而屬文思若湧泉俱從鄭師尤工賦<lb/>
篇鴻慶孫公一代儒先見兄駢儷歎驚屬聨得兄百韻<lb/>
報以長箋二文照映至今流傳盍登青雲操筆如椽命<lb/>
胡數竒場屋迍邅年及半百始沾賞延所至文鳴筆力<lb/>
翩翩詞人所長多工一偏兄備衆體詞妥意全間見層<lb/>
出左右逢原持之以謙似不能言晩尤清修一室罄懸<lb/>
久依相門賔主俱賢貴名日起益壮益堅擢居掌故進<lb/>
<pb n="KR4d0243_SBCK_083-26b"/>
司耤田亨途伊始一疾弗痊薦紳嗟惜親黨涕漣兄我<lb/>
所畏猥先著鞭吾徒掌制媿在盧前極口贊揚未嘗舍<lb/>
旃喜兄欲達而乃忽焉繐帷咫尺欲酹無緣亟遣兒曹<lb/>
往陳豆籩矢哀以詞歴歴究宣言不盡意老淚如川<lb/>
攻媿集卷八十三<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_084-1a"/>
攻媿集卷八十四<lb/>
　　　　　宋　樓　鑰　撰<lb/>
　祭文<lb/>
　　祭叔父彬州<hi>部代工</hi>
嗚呼我父是生五子惟我與弟年差無幾幼則同隊長<lb/>
則共被矯矯三兄雍熙同軌歲星一周淪謝相繼鴈序<lb/>
彫零門户亦替相與為命二人而已平生宦遊動則千<lb/>
里晚食祠祿俱還桑梓築室比隣為終焉計弟室先成<lb/>
如跂如矢我家未就猶費經理寓止外舎相去密邇有<lb/>
<pb n="KR4d0243_SBCK_084-1b"/>
景共賞有酒同醉杖屨相過中有真味所期百年同此<lb/>
燕喜弟抱㣲疴時作時止我官于朝祖餞如禮執手郊<lb/>
原勉進藥餌時得安書亹亹盈紙猶子來調得官辟水<lb/>
弟雖卧病頗亦自慰歸侍十日遽已疲瘁醫禱百端竟<lb/>
以不起嗚呼哀哉才術之施十不一二兩宰劇縣一佐<lb/>
邊壘精明絶人所至可紀莅官行法治家處已内外斬<lb/>
斬無小不治謂宜進用以繼先世天乎不淑遽已亡矣<lb/>
吾之干祿聊復爾耳為飢所驅未免漫仕又謂小别不<lb/>
甚為意安知數旬便隔生死心摧肝裂哀淚如洗使吾<lb/>
<pb n="KR4d0243_SBCK_084-2a"/>
之心知其至是雖有萬鍾詎肯舍爾他時賦歸浮湛閭<lb/>
里隻影翩然寧忍念此今也死不得撫其棺葬不得臨<lb/>
其隧向風長號不知有生之為美㫖酒嘉殽遣子以祭<lb/>
情傷不文姑寓哀㫖嗚呼九京其有知乎猶以少見吾<lb/>
手足之義<lb/>
　　祭安康郡俞夫人<hi>○代工部蔣參議母</hi>
起于名門作配君子壼助之賢輝于彤史惟子惟孫斑<lb/>
衣盈門子列朝行孫秀而文嵗時上壽簮笏相映家慶<lb/>
成圖一時之盛年登八十胡不百年日月云吉將祔九<lb/>
<pb n="KR4d0243_SBCK_084-2b"/>
原<hi>某</hi>等相與有連事契不薄哀以送之奠此清酌<lb/>
　　祭伯母馮恭人<hi>弟同兄</hi>
巨族之胄華宗是歸婚好益締室家具宜事夫如賓捧<lb/>
案齊眉撫族以和恩愛無虧秩秩子舍兟兟孫枝撫循<lb/>
鞠育夫人是依季父游宦十年秉麾夫人從行魚軒生<lb/>
輝方期來歸慰此離思親戚團圞情話嬉嬉何意中途<lb/>
一疢寖危繼以訃聞舉宗傷悲靈轝西旋郊迎奔馳不<lb/>
覿温顔徒瞻靈旂涕洒百行何悲如斯矧此仲春窀穸<lb/>
有期嘉殽在俎㫖酒在巵情寓于文靈其聴之<lb/>
<pb n="KR4d0243_SBCK_084-3a"/>
　　祭王樞密<hi>代仲舅剛中○</hi>
猗歟王公生宋八葉身歴四朝險夷一節貫穿百家藝<lb/>
苑耕獵其在江湖名已超躐出陳治安為天下甲道山<lb/>
峩巍金門岌嶪鳯掖優處螭蚴獨攝大哉王言與典謨<lb/>
接坤維謀帥公論誰協帝曰汝諧往卽功業蜀道之難<lb/>
捫參仰脅尊為忠臣叱馭不懾朝無顧憂威動邊堞奉<lb/>
祠以歸高臥鄉邑東山雅志鷗盟不歃邊塵忽驚騎壒<lb/>
四匝羽檄星馳軍書夜急尺一趣還承明再入首定國<lb/>
是終始堅執忠肝義膽越見眉睫臣主相遇神㑹氣合<lb/>
<pb n="KR4d0243_SBCK_084-3b"/>
樽爼折衝醜虜震讋智略縱横闗機開闔王師増氣一<lb/>
月三㨗侵疆復歸信使響答遂登西府以贊調燮人皆<lb/>
謂公行矣爰立大厦梁棟巨川舟楫輔成太平光明煒<lb/>
燁天何不憗變生呼吸人之云亡孰不嗚唈天子震悼<lb/>
為輟朝集見之恨晩用之無及存殁哀榮贈賻雜沓鑰<lb/>
列官于朝莫拜馬鬛靈輿啓途丹旐帖帖哀以送之千<lb/>
載一訣<lb/>
　　祭鄭衡州<hi>代仲舅若容○</hi>
嗚呼衡州才大屈宋筆擅雕龍詞高吐鳯妙年馳聲出<lb/>
<pb n="KR4d0243_SBCK_084-4a"/>
冠鄉貢吾州多賢不利首送惟公開荒徑挹晁董吏事<lb/>
精明萬口歸重亨途方闢八駿飛鞚䜛口含沙巧發竒<lb/>
中退墜諸淵公不為動天定勝人復為時用惟公之文<lb/>
盍儀禁從清廟作歌追配雅頌驥足方馳三刀形夢悠<lb/>
然漫仕無所修綜閉閤卻掃胸次空洞至寶横棄稱屈<lb/>
彌衆公乎云亡鄉曲嗟痛來祖公喪為之一慟<lb/>
　　祭趙路鈐<hi>舅同鄉人不枯○代仲</hi>
惟公派出天潢生長昭代政宣隆平出入廣内艱危奮<lb/>
忠脱身騎壒卒歸行闕官以寖大來歸四明踰四十載<lb/>
<pb n="KR4d0243_SBCK_084-4b"/>
待人謙恭處身静退蓮社從游今為前輩樽酒相過雍<lb/>
容貴介揚清歌以歡洽談中都而感慨蓋今日宗室之<lb/>
遺老猶使人識承平王孫之故態也年踰七十風度不<lb/>
改郊廟侍祠峩峩冠佩屬近行尊富貴未艾一疾困之<lb/>
遽至危殆嗚呼安閒一堂真率高㑹忽焉陳迹樂不可<lb/>
再相與設奠以致哀尚英靈之如在也<lb/>
　　祭徐少卿<hi>舅同鄉人子寅○代仲</hi>
惟公骨相竒龎徳量汪汪和而知介圓而能方早繼家<lb/>
聲明習憲章旋自幕府徑登朝行乃分左符乃奏明光<lb/>
<pb n="KR4d0243_SBCK_084-5a"/>
留屯之策結知壽皇委寄日隆寵賚相望富貴逼人進<lb/>
用未央賦歸十年林壑徜徉漢東天台尤稱循良持節<lb/>
踰嶠澄按南邦云胡不淑季子夭傷情鍾弗堪公亦云<lb/>
亡歸途千里兩旐飛揚行道霣涕而況州鄉<hi>某</hi>等從游<lb/>
日望歸艎兹登公門繐帷在堂遺像如生奠此一觴相<lb/>
向失聲尚其來享<lb/>
　　祭趙恭人<hi>代仲舅同鄉人王滁州之室○</hi>
嗚呼彤史不書女教不修閨門之間動多悔尤賢哉夫<lb/>
人獨異輩流天予淑質婉嫕和柔不虐不妬不忮不求<lb/>
<pb n="KR4d0243_SBCK_084-5b"/>
事姑以孝與物以周舉無間言豐裕優游宜備五福益<lb/>
高春秋胡為累年心熏百憂使君既亡二子不留馴致<lb/>
末疾遂不可瘳<hi>某</hi>等辱在親黨具聆芳猷設奠一哀非<lb/>
為膳羞尚爾後人壼彞是收<lb/>
　　祭袁通判<hi>舅同鄉人章○代仲</hi>
嗚呼惟袁氏四世五公盛于東都五世登科望于鄉閭<lb/>
惟吾叔平尤為耆儒少鳴膠庠文高行孤中年漫仕日<lb/>
著令譽晩益倦游有宅一區安貧樂道隨時巻舒古所<lb/>
謂篤信好學守死善道居處恭執事敬與人忠者惟公<lb/>
<pb n="KR4d0243_SBCK_084-6a"/>
兼之而有餘壽登八帙皤鬢霜鬚出則舎車而徒字則<lb/>
蠅頭細書外和内剛不可得而親疎勞謙終吉矢死弗<lb/>
渝進不聞呂父之卜獵退不見申公之安車禄不及子<lb/>
二孫蚤孤養不至于列鼎仕不過于題輿人或不堪其<lb/>
憂而公處之則晏如也沈疴來侵水已浮膚天不憖遺<lb/>
奄歸泉途識與不識聞者歎吁惟余齊年往來舒徐凡<lb/>
我同社視公步趨有几有杖有琴有壺載平時問字之<lb/>
酒奠今日一束之芻欲寫余悲言與淚俱嗚呼尚復有<lb/>
全徳篤行博物洽聞之君子如吾叔平者乎<lb/>
<pb n="KR4d0243_SBCK_084-6b"/>
　　祭魏丞相<hi>知道代王</hi>
嗚呼惟公盛徳不可涯涘雖欲屢數莫究一二竊窺緒<lb/>
餘蓋本實地故其設施不誣不偽少而篤學寢食不置<lb/>
壮而從政動施實恵其奉太夫人也既備于色養又及<lb/>
手足之愛以承其意其事明天子也既盡于輔贊又罄<lb/>
啓沃之忠以順于外敵再犯境淮甸鼎沸見大夫無可<lb/>
使者召從幕府張旜出使所謂飛矢在上行人在下而<lb/>
公神色不動講解而歸和議至今南北之人受公之賜<lb/>
者又不知其幾也晚居碧溪不渝東山之志潭潭之居<lb/>
<pb n="KR4d0243_SBCK_084-7a"/>
固已因其舊而山林日涉隨其高下蓋天作地藏以爲<lb/>
公宴居之計益覽載籍出入釋老觸物而咏遇客則醉<lb/>
其雍容蕭散野老爭席風流醖藉有晉宋之風度則又<lb/>
其餘事也人皆望公再登端揆使其小卻猶當出侯藩<lb/>
方使萬物爲之吐氣不然處之林下尚可以典刑于善<lb/>
類天不憖遺奄棄塵世詩不云乎人之云亡邦國殄瘁<lb/>
其公之謂乎<hi>某</hi>等先祖諸父俱託夙契來官異縣獲拜<lb/>
簪履憐其孤㷀視猶子弟引而進之極力于嘘枯吹生<lb/>
之際頭顱如許莫報洪施再拜公前俯伏流涕嗚呼公<lb/>
<pb n="KR4d0243_SBCK_084-7b"/>
乎尚歆此蘋蘩之意<lb/>
　　祭王令人<hi>閣學代陳</hi>
惟陳氏世家閩中我先少卿兄弟始徙鄞川叔父之外<lb/>
他無期功之親族猶未大也迺嵗在丙戌余得庶子是<lb/>
時年方壮而處貧不得已鞠于趙氏迨今十有九年夫<lb/>
人無恙時屢以爲言謂趙氏有子可以歸矣庚子之秋<lb/>
既哭子曅因念夫婦俱涉半百而子姓凋疎兹有意請<lb/>
于趙氏因仍至今夫人忽以疾亡而言猶在耳此子已<lb/>
不得逮事于生前豈應更緩于今日二子鞏芾扶靈轝<lb/>
<pb n="KR4d0243_SBCK_084-8a"/>
以東卒哭在邇且將卜塟以十二月戊午之吉命子歸<lb/>
伏喪次使執喪如禮以成夫人之美意以廣陳氏之嗣<lb/>
續又以全諸子手足之愛且俾無忘趙氏撫育之恩夫<lb/>
人有知尚臨此言嗚呼尚忍言之<lb/>
　　祭劉宜人<hi>閣學代陳</hi>
嗚呼夫人之徳柔恵淳直夫人之福康寧戩榖相夫而<lb/>
夫聞于鄉教子而子顯于朝年益尊而無一事之遺家<lb/>
愈肥而無一毫之驕自奉至約以施則饒言無枝葉聞<lb/>
者意消母儀婦則真可以表儀于閨閫蓋八十四年處<lb/>
<pb n="KR4d0243_SBCK_084-8b"/>
之如一朝晚嵗尤盛賢侯宴喜安輿徐行去鄉密邇千<lb/>
騎奉迎金章拱侍含飴弄孫斑衣濟濟乃開慶筵大集<lb/>
珠履歡謠雜然洋溢千里云何不淑禍福伏倚内外䀌<lb/>
傷幾為罷市夫人之身固無憾矣他人為壻猶曰半子<lb/>
我壻王氏維子是似撫愛之辱今踰三紀室人云亡神<lb/>
傷未巳夫人訃聞痛哭流涕效官詞掖欲歸無計喪不<lb/>
得摩其棺而一慟塟不得臨其穴而盡禮敬状行事不<lb/>
敢溢美雖已大書特書而淑徳懿行終有不能盡言之<lb/>
媿也二甥東歸致奠甚菲東望長號靈其歆止<lb/>
<pb n="KR4d0243_SBCK_084-9a"/>
　　祭王參政<hi>曾吏部之望○代</hi>
惟公負卓犖不羣之才養剛大不屈之氣富閎深自得<lb/>
之學奮經綸四海之志出其緒餘十不一二蓋文章直<lb/>
欲追兩都之風而政事已足絶俗而驚世矣正色立朝<lb/>
官曰諫議明白賢佞公非公是振舉綱紀使君子有所<lb/>
恃而小人有所畏督師淮堧長城千里雅歌投壺坐卻<lb/>
敵騎進參政機人謂且相而翩然去之高蹈赤城視富<lb/>
貴如脱屣東坡先生稱張文定公曰上不求合于人主<lb/>
故雖貴而不用用而不盡下不求合于士大夫故悦公<lb/>
<pb n="KR4d0243_SBCK_084-9b"/>
者寡不悦者衆然至言天下偉人則以公為首者豈公<lb/>
之謂耶<hi>某</hi>登公之門俯仰二紀假守海邦猥繼英軌欲<lb/>
一拜公于床下而公已屬疾欲見不遂巍巍巨公何恙<lb/>
不已人之所以期公者未艾也而泰山其頺千丈松崩<lb/>
聞者為之流涕嗚呼吏民方相與泣于甘棠之下亟遣<lb/>
薄奠以寓千里去思之意尚當力追公于步趨之餘庶<lb/>
乎不為九京之媿也<lb/>
　　祭劉衢州<hi>曾吏部朔○代</hi>
嗚呼天之生賢其嗇已甚鍾山川之靈委造化之和不<lb/>
<pb n="KR4d0243_SBCK_084-10a"/>
為不靳予之以賢授之以才而獨短其命伯牛之疾顔<lb/>
淵之夭豈獨其身之不幸人物器業有如公者儵焉奪<lb/>
之蒼蒼者又何其太忍耶嗚呼我公受天異稟當今人<lb/>
才在第一品處之孔門未必不升堂而在寢居之廟堂<lb/>
上可使藜藿之不採下可使斯民之奠枕南宫一鳴萬<lb/>
口皆噤風節日新利害益審激貪立懦論議鯁挺不事<lb/>
孫劉身不得一日安于朝廷之上小試兩州皆足以追<lb/>
龔黄之遺軫三仕三已重以疾病正路坦坦孤蹤凜凜<lb/>
四方屬心謂公之未達者天將降以大任孰知夫堂堂<lb/>
<pb n="KR4d0243_SBCK_084-10b"/>
王佐之才百不一騁而遂至于隕乎嗚呼公之純孝温<lb/>
凊定省鶴髪在堂公必不瞑公之友愛不見畦町十年<lb/>
相望俱負重名于時忽相從于九原此尤薦紳韋布之<lb/>
所悲哽也<hi>某</hi>慕公髙風歲月良逺假守東嘉方視公以<lb/>
為繩準惟兹邦人崇仰最謹君子服道德之教小人懷<lb/>
撫字之政訃音一聞哀感萬井詩不云乎人之云亡邦<lb/>
國殄瘁要當為天下惜爾何止于海隅之一郡耶<lb/>
　　祭王詹事<hi>曾吏部十朋○代</hi>
惟公行出乎誠學根乎經髙見逺識特立獨行射策論<lb/>
<pb n="KR4d0243_SBCK_084-11a"/>
事仲舒賈生面折廷諍汲黯王陵功成羽翼政如神明<lb/>
人或一得公集其成公論之興公爲主盟事失其平公<lb/>
爲權衡一有抑揚人爲辱榮一有去就國以重輕人亡<lb/>
一鑑夢奠兩楹明主震悼善類失聲天亦惜之爲之隕<lb/>
星<hi>某</hi>昔拜公屣履以迎公去不回誰其典刑往哭不可<lb/>
郡紱是縈設祭道周酹公之靈精爽凜然尚其顧歆<lb/>
　　又<hi>守代莫</hi>
嗚呼<hi>某</hi>之于公殆有夙契稽山定交歲踰一紀晩寮青<lb/>
宫益敬益畏道義相勉草木臭味哭公之喪義如同氣<lb/>
<pb n="KR4d0243_SBCK_084-11b"/>
兹焉假守實公梓里九京不作何所則視公雖云亡道<lb/>
在百世嘗錄遺事上太史氏盛德大節略具是矣嗚呼<lb/>
我公詩不云乎髙山仰止景行行止奉以周旋未敢失<lb/>
墜視焉如生庶幾無愧欲酹宿草相望一水馳奠告哀<lb/>
澘然出涕<lb/>
　　祭薛寺正<hi>吏部代曾</hi>
惟公學博而知約行髙而不孤政嚴而無苛論正而不<lb/>
迂求之海内未見其比意者天生斯人其必將回狂瀾<lb/>
于千載之絶學建功名于萬里之亨途纔小試而奪之<lb/>
<pb n="KR4d0243_SBCK_084-12a"/>
蒼蒼者又何其忍乎公之守吳余在故廬我來剖符公<lb/>
歸里居固嘗服髙風于踐履之舊聴宏論于謦欬之餘<lb/>
方將日親直諒多聞之益盡讀篋中未見之書曾不見<lb/>
于幾日驚死生之頓殊寓哀情于短章灑衰淚于生芻<lb/>
嗚呼吾老矣不知餘生尚復見人物如公者乎<lb/>
　　祭鄭司法<hi>同官頡○</hi>
嗚呼德升止于斯乎早名薦書而不得上太常之一第<lb/>
晚歴曹掾而不能脫七階之選途欲試無所有銜不袪<lb/>
旁觀者為之歎息而君處之則裕如也方其釃酒劇談<lb/>
<pb n="KR4d0243_SBCK_084-12b"/>
裁燭賦詩精神爽拔不見衰相謂當收功名于桑榆孰<lb/>
謂夫江風匽薄得疾膚腠一入膏肓而不可除方瞳瞭<lb/>
然强忽笑語凜如對面而葢棺事定青衫已上于畫圖<lb/>
矣嗚呼倡酬之詩易而為哀挽之歌清飲之樽今而酹<lb/>
祖奠之芻德升尚能飲而聴之否淚盡詞殫空相與望<lb/>
君于路隅君則已矣有子是似古人所謂非在其身在<lb/>
其子孫者其在斯人歟<lb/>
　　祭陳司户<hi>僖</hi>
惟君之家世篤儒學君之皇考尤號淵博噤不得施晚<lb/>
<pb n="KR4d0243_SBCK_084-13a"/>
而君生謂興吾宗教之以經齠齔秀發書無不讀中童<lb/>
子科老生嗟服遊學十年暮鹽朝虀乃登上第乃瞻龍<lb/>
飛得官户曹千里跬步云何不淑至此大故君之于家<lb/>
孝友天成收䘏孤露糾合宗盟君之于文亹亹不倦自<lb/>
公之餘手不釋卷君之于義勇于敢爲親舊有急匍匐<lb/>
救之積是三者宜其逺到壯年長才廢于中道峩峩閩<lb/>
山靈轝何歸歸旐翩然云胡不悲惟我同寮周旋最乆<lb/>
菲奠薦誠疚心疾首<lb/>
　　又<hi>路祭</hi>
<pb n="KR4d0243_SBCK_084-13b"/>
嗚呼武仲學甚富而命甚奇也氣甚髙而位甚卑也天<lb/>
畀之以才而不與以時也又嗇其夀使不及四十之期<lb/>
也一疾困之遽成九原人皆悼其不幸而同寮之心又<lb/>
何其悲也詩盟文㑹書名居以為永好非君主之而誰<lb/>
也青衫畫圖宛宛乎君之芝眉也炎天赫曦道阻且長<lb/>
丹旐翩然君將安歸也官則有守欲送不可惟君家暑<lb/>
行之無恙猶可以慰我之思也祖奠于郊向風長號不<lb/>
可及已嗚呼武仲知乎不知也<lb/>
　　祭湯寧海<hi>烈</hi>
<pb n="KR4d0243_SBCK_084-14a"/>
惟君之資如玉之粹惟君之辭如綺之麗來宰寧川政<lb/>
尚平易悃愊無華彈琴而治兹方及瓜束擔歸計奇疾<lb/>
困之一旦長逝囊無襲衣室有孤累吏民興哀幾于罷<lb/>
市矧同王事休戚所繫不圖善人忽焉隔世雖有菲奠<lb/>
不得自致君其歸乎望望揮涕<lb/>
　　祭陳安人<hi>表門閭○同守倅詹事良翰女兄旌</hi>
台之著姓朱陳是推既生自陳朱子誠歸一門孝友累<lb/>
世不虧夫人贊之室家具宜之死靡他面割耳剺夫人<lb/>
視之婦道與稽夫人之姑年登期頤孝養既勤夀祉孔<lb/>
<pb n="KR4d0243_SBCK_084-14b"/>
齊夫人之弟名德峩巍同氣是似為家門楣月評升聞<lb/>
寵光陸離旌表髙門彤史有輝<hi>某</hi>兹叨假守欽歎壼彞<lb/>
思播清風以勵幽閨爰設菲奠來瞻繐帷節孝有閭過<lb/>
者式之<lb/>
　　祭劉天台<hi>同守倅孝㦂○</hi>
名父之子徒勞州縣悃愊無華夙宵不倦平易近民民<lb/>
罔怨咨生無赫赫死則痛之知君清貧賻贈加厚知君<lb/>
無歸謀葬山阜更率同僚奠此一觴君而有知庶其來<lb/>
享<lb/>
<pb n="KR4d0243_SBCK_084-15a"/>
　　祭周侍郎<hi>從代侍</hi>
惟公惟識淵沖智略輻輳悃愊無華持心近厚趨事赴<lb/>
功力瘁心疚險夷屢更介然有守五溪深入四蜀奔奏<lb/>
給餉數年簡在斯乆擢主大計亨途方驟云何末疾遽<lb/>
啓足手位不稱徳年不及夀急義首公可以不朽信息<lb/>
從班于公何有天其或者欲昌厥後<hi>某</hi>等為僚屬耳底<lb/>
藴未究忽拜繐帷孰不疾首乃陳斯殽乃酹斯酒矢哀<lb/>
以文公乎知不<lb/>
<pb n="KR4d0243_SBCK_084-15b"/>
</p>
<p>
攻媿集卷八十四<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_085-1a"/>
攻媿集卷八十五<lb/>
　　　　　宋　樓　鑰　撰<lb/>
　事略<lb/>
　　髙祖先生事略<lb/>
樓某字子文其先婺人不詳徙居之始居奉化縣世以<lb/>
財雄于鄉祖以選為縣錄事有陰徳及人父某尤積善<lb/>
以古學為鄉人所尊慶歴中州縣立學掌教縣庠者數<lb/>
年郡學尋又延請至十餘年遂居城中為郡人登皇祐<lb/>
五年進士第調舒州廬江主簿祿不及親不欲出官以<lb/>
<pb n="KR4d0243_SBCK_085-1b"/>
繼母無以養弟妹未成立具見辭墓祝文既歸遂致仕<lb/>
授大理評事其孝行節操如此自後又主郡庠十餘年<lb/>
為州縣士子師前後凡三十餘年號樓先生四明五先<lb/>
生某其次也成就一時人物甚衆豐尚書稷舒中丞亶<lb/>
俞待制充袁知府轂等皆其門人又羅提刑適自天台<lb/>
來學諸公學業既成舒公試鄉里袁公試開封羅公試<lb/>
台州一舉三處皆魁選其亡也舒公為墓銘豐公書丹<lb/>
袁公篆額羅公以仕北方不得預後為浙東提刑拜墓<lb/>
下用闕里故事手植數木今有存者祭文見赤城先生<lb/>
<pb n="KR4d0243_SBCK_085-2a"/>
集中郡邑學中皆立祠碑志登載甚備莫教授冠卿一<lb/>
書尤詳子常光孫弁异五世孫鍔鈜鑰鏞六世孫汶皆<lb/>
踵世科异受知祐陵仕都司大卿前後知泗秀蘇州再<lb/>
典鄉郡居晝錦坊宣和初盗發青谿攻陷旁郡一路惶<lb/>
擾异調兵守備軍聲甚振羣盗望風而退郡境獨全以<lb/>
功進徽猷閣直學士諸孫以門蔭入仕者又數十人有<lb/>
文集藏于家<lb/>
　行狀<lb/>
　　亡妣安康郡太夫人行狀<lb/>
<pb n="KR4d0243_SBCK_085-2b"/>
亡妣姓汪氏諱慧通字正柔明之鄞人曾祖元吉不仕<lb/>
祖洙明州助教累贈正奉大夫父思温左朝議大夫仕<lb/>
為太府少卿直顯謨閣累贈少師妣恭人王氏累贈越<lb/>
國夫人明今為慶元府亡妣生于大觀四年歲在庚寅<lb/>
五月八日少師長女也先君諱璩曾以軍器監丞兼權<lb/>
尚書工部郎官知處州終朝議大夫累贈銀青光祿大<lb/>
夫先君之祖諱常朝議大夫累贈銀青光祿大夫父諱<lb/>
异徽猷閣直學士朝議大夫累贈少師兩家少師實為<lb/>
中表金紫無恙時始命締婚年十九而歸于我紹興十<lb/>
<pb n="KR4d0243_SBCK_085-3a"/>
六年封孺人二十三年封安人二十八年封宜人乾道<lb/>
三年封恭人淳熙九年十二月先君捐館十二年鑰該<lb/>
郊祀恩封太令人十三年髙宗慶霈封太碩人紹熙五<lb/>
年夀聖皇太后慶夀恩封太淑人慶元五年光宗聖體<lb/>
清安天子行慶于下封信安郡太夫人六年明堂恩進<lb/>
封大寧郡嘉泰三年郊禮進封安康郡不及拜四年正<lb/>
月癸酉以疾薨于晝錦坊之第室享年九十有五子九<lb/>
人鐊右迪功郎徽州績谿縣尉錫承議郎權發遣嚴州<lb/>
軍州事鑰顯謨閣直學士通議大夫提舉江州太平興<lb/>
<pb n="KR4d0243_SBCK_085-3b"/>
國宫錧登仕郎鏘奉議郎知福州永福縣事錙文林郎<lb/>
監淮東總領所鎮江府太平惠民局兼户部大軍倉鋁<lb/>
鍨迪功郎温州司理參軍鉼女二人蚤夭孫三十一人<lb/>
渢澡迪功郎新泰州海陵縣尉溆滌淳從政郎紹興府<lb/>
上虞縣丞濛潚從政郎紹興府嵊縣丞淜淶涔濚溗洎<lb/>
潗涷治承務郎況濓淛㵄洔潯浯濋㶕淔濡溍渟渥溧<lb/>
孫女十二人<hi>字間空弗連屬今㮣節去案此下長適次適云云百餘</hi>曾孫男十六<lb/>
人棟機杓登仕郎椷枝樾槱格枚札桔櫑櫟机柯檉曾<lb/>
孫女十人第二人許適戴闓之第四人許適陳篚餘在<lb/>
<pb n="KR4d0243_SBCK_085-4a"/>
室二兄及錧鏘溆濛棟第二第六第八孫女皆先卒先<lb/>
君葬于奉化縣金鍾之原將以十二月丙申奉亡妣之<lb/>
喪合焉亡妣幼而敏悟五歳從外祖教授雄州歴歴能<lb/>
道河朔所見及邊上風物騎射之詳日在親側凡箋書<lb/>
往來皆能記其人之名字親庭或有遺忘問之如響將<lb/>
嫁外祖曰吾之紺珠往矣數歳已能作家書越國賢明<lb/>
口授詩語教以裁剪紉縫纂組之類不待習而工平正<lb/>
端整皆可為法外祖為王府贊讀敵犯京師事定㩦家<lb/>
南京以歸亡妣及笄籨具遭亂散失餘又壞于漏舟不<lb/>
<pb n="KR4d0243_SBCK_085-4b"/>
以為懟也先君自少清介亡妣實為合徳事李氏姑及<lb/>
伯父伯母如公姑之禮曉練世故謙抑遜順被服寒素<lb/>
内外交稱之先祖有幼女亡妣愛育如妹隨事教飭箱<lb/>
篚直與共之為擇良配遂歸王公正己仕至太府卿與<lb/>
之偕老王公之父提舉時方宰長興而外祖知湖州挈<lb/>
往郡治相與為結縭之助罄所有以送之王氏初得賢<lb/>
婦致謝再三是時亡妣年纔二十有七秖此一節過人<lb/>
逺矣自爾同先君宦游内助亷平言不出閫或有觸怒<lb/>
必勸使從寛有所饋予必贊令從厚故廬既碎于兵火<lb/>
<pb n="KR4d0243_SBCK_085-5a"/>
先君仕不加進生計日削多寓外家亡妣因得盡晨昏<lb/>
定省之敬二舅出仕參理家務上下歡服既遂終養執<lb/>
喪盡禮自以不逮事舅姑歳時祭祀蠲潔誠至必躬必<lb/>
親晩雖分命子婦猶臨視之先君乳母劉氏本中原人<lb/>
忠愛子孫亡妣待之甚厚卒老于家又以亡姑三人無<lb/>
後春秋皆預饗焉節序薦新未始少廢竣事飲福必欲<lb/>
家人俱集齠齔不遺暮年髪不勝冠或勸裹以烏紗則<lb/>
曰非所以為禮也謹守家法至于終身澹于榮利素不<lb/>
蓄財有則緣手而盡不喜為時世妝沖靚雅正無珠璣<lb/>
<pb n="KR4d0243_SBCK_085-5b"/>
之侈飲食有節靡務精鑿毎言避宼時僅以澗水進脫<lb/>
粟飯有饋以豆豉者其甘如飴今日所享不翅足矣篤<lb/>
于教子至質貸以供束脩諸子粗有成立或問何以為<lb/>
訓曰平生不曾對兒輩出一不義語故薰染至此耳一<lb/>
視九子無嫡庶之間方授室時視家之有無以為豐殺<lb/>
平心處之自無間言其遣嫁女孫亦然女孫有嫁及逺<lb/>
適者多誦北方安夫人之詩有曰女長終為婦親邊不<lb/>
是家睦婣存古訓勤苦是生涯之句以勉之先君有再<lb/>
從弟妹幼孤無依取而育之亡妣為畢其婚嫁其他解<lb/>
<pb n="KR4d0243_SBCK_085-6a"/>
衣為助者不能悉書也喜周人之急家藏奪命丹秘方<lb/>
歳營珍劑以為施治疾起死甚多先君在烏鎮時友壻<lb/>
陳公膏已自御史貳外府亡妣毎聞有除目則為女弟<lb/>
贊喜遣賀惟恐後無分毫羡慕及欿然之意少卿忽下<lb/>
世輕舟入都以慰之其達識類此嘗在親戚家聞從子<lb/>
過省之報喜不自勝坐中以爲夫人之子也問得其詳<lb/>
唶曰心地乃爾耶先君夀終固已難堪未半載而嚴州<lb/>
兄又以毁卒亡妣年已髙皆憂其不能處而曠度了達<lb/>
晝夜之哭哀至若不可解哭已則胸次豁然起居不改<lb/>
<pb n="KR4d0243_SBCK_085-6b"/>
其度人尤以為難鑰守永嘉迎侍為八十之慶暇時領<lb/>
婦孫周行郡圃不假扶掖擷黄甘以分啗略無衰相鑰<lb/>
亦仰體慈訓不敢以嚴苛臨民在後省嘗以封駮乆不<lb/>
決跪以告曰朝夕且得嚴譴恐一有斥逐徒驚尊抱莫<lb/>
若先歸故里脫不可逃寧身當之亡妣曰我亦念歸乆<lb/>
矣盡室為之東下嗣歳復來時仕者間自引去同列或<lb/>
謂鑰曰子有親老可明告于朝使子弟奉以歸非他人<lb/>
比也鑰亦以告亡妣曰吾兩陷圍城中還鄉又脫宼厄<lb/>
以是知死生真有定分在此則猶知事宜外方傳聞多<lb/>
<pb n="KR4d0243_SBCK_085-7a"/>
過徒亂人意鑰竦而承命不敢復請聞者無不歎服鑰<lb/>
自吏部尚書謀補外亡妣聞之曰可去即去毋以祿位<lb/>
為累也既歸見親黨道舊故甚自適也越國生二女一<lb/>
子仲舅尚書諱大猷引經告老而陳氏從母之子諱居<lb/>
仁為中書舎人終華文閣直學士里有一舅二甥三學<lb/>
士之語從母及舅母亦皆封贈至夫人外門切鄰亡妣<lb/>
年九十尚書公亦八十里之族姻孟春為慶既報之又<lb/>
合樓氏年過七十者男女二十餘人别為一席以侈其<lb/>
盛仲春為尚書慶酬酢稠疊迭為重客季春又夫人生<lb/>
<pb n="KR4d0243_SBCK_085-7b"/>
朝也簫鼓之聲幾無虛日未幾聖朝推老老之恩亡妣<lb/>
授郡封尚書公進直學士郡太守致上命羊酒粟帛之<lb/>
賜焜燿兩家先君在時固已贏八十口逮今二十許年<lb/>
未問納婦及壻惟孫曾子女增四十有五人童丱滿前<lb/>
愛撫惟均歡笑雜沓不以為厭問安直頷之而已晚歳<lb/>
備福誠世所鮮儷也奉佛素謹甫三旬已閱大藏經取<lb/>
龍龕手鑑以正竒字越國嘗再誦及半又與二舅補之<lb/>
近年猶作梵唄時舉因果以示人晨餐以前無非佛事<lb/>
寒暑如一晝靜多觀大字未見之書不問多寡必自首<lb/>
<pb n="KR4d0243_SBCK_085-8a"/>
至尾而後已書傳過目如素所習諸史舉大端興亡之<lb/>
際賢否之著者類能道之稗官小說所見尤衆性復善<lb/>
記非出彊勉二族交婚如朱陳然親連至多姓第之外<lb/>
姻婭宗派如燭照數計後生取質焉及見宣和盛時暨<lb/>
靖康間事言之皆有端緒如痛定泣血等書間能指其<lb/>
不然者後得夢華錄覧之曰是吾見聞之舊且謂今之<lb/>
茶褐墨綠等服皆出塞外自開燕山始有至東都者深<lb/>
歎習俗之變也太師史文惠公丞相魏文節公見必加<lb/>
敬數年間遇舉夀則大資趙公郡侯洎倅貳而下俱集<lb/>
<pb n="KR4d0243_SBCK_085-8b"/>
或歎曰人間縱有此夀若斑衣珠履之盛則未之見也<lb/>
既倦于行或過諸院近則鑰輩抱持稍逺則子若孫親<lb/>
扶板輿每顧笑以為樂客或求升堂苟非有疾未嘗不<lb/>
見問勞周悉旁及其近親之安否談舊事不少差咸仰<lb/>
神明之未衰也燈前則與諸婦為依經馬之劇或至夜<lb/>
分不倦去年方覺頓弱雖齒豁體羸已乆而耳聰目明<lb/>
如舊鑰比䝉恩與郡以九十者家不從政力辭亡妣以<lb/>
為然疾既革元日猶自力危坐以待賀者鑰痛念嚴州<lb/>
兄祿不及後郊恩以奏從子澡歳首受命亡妣猶能以<lb/>
<pb n="KR4d0243_SBCK_085-9a"/>
手加額六日忽命浴且理髮自此叩之則應不復出語<lb/>
面西側卧時若㣲哂三日不動以至屬纊殆善業之報<lb/>
也仁慈薰然待妾媵有恩人人懷感不待鞭扑而自馴<lb/>
服去者必使得所歸閭巷匹婦有來者一以恩意接之<lb/>
故弔者無不盡哀聞者無不傷歎已而大資率鄉之士<lb/>
夫近百人制帥尚書黄公郡縣官及鄉校正錄而下各<lb/>
來致祭多有哀辭以形容盛羙與哀榮終始之備且言<lb/>
上夀全福無可憾者嗚呼人子之心豈有窮極況自父<lb/>
兄凋喪以來母子相倚為命年彌髙懼彌甚不敢一日<lb/>
<pb n="KR4d0243_SBCK_085-9b"/>
輕去膝下而天禍我家遽降酷罰不孝罪逆以至于此<lb/>
尚何以生為哉方忍死以襄大事追惟吾母淑質懿範<lb/>
著聞逺邇若其容徳廣大孝敬淳篤髙明諒直慈祥清<lb/>
粹曲盡人情而動依大義非惟閨閫之賢婦所不能及<lb/>
有烈丈夫名薦紳之所難能者不肖子鑰自省事以來<lb/>
親見實行聞格言舊矣是敢泣血具載以少伸哀痛孺<lb/>
慕之誠非不欲極意贊揚而屏伏苫塊肝膽潰裂魂魄<lb/>
紛亂不能盡究始末以發濳徳窀穸有時未敢求銘于<lb/>
當世大賢輒援曾文昭公亡妣之稱效后山陳公先夫<lb/>
<pb n="KR4d0243_SBCK_085-10a"/>
人行狀之體敬刋之石以對先君之碑銘以示子孫使<lb/>
毋忘哀哉餘生無母可事長號擗踊冀相尋于九原之<lb/>
下耳嗚呼痛哉嗚呼痛哉孝子樓鑰泣血謹狀<lb/>
　　先兄嚴州行狀<lb/>
曾祖常故任朝議大夫累贈金紫光祿大夫妣翁氏贈<lb/>
永嘉郡夫人<lb/>
祖异故任徽猷閣直學士朝議大夫累贈少師妣馮氏<lb/>
贈秦國夫人馮氏贈魏國夫人<lb/>
父璩故任朝議大夫主管亳州明道宫母汪氏封恭人<lb/>
<pb n="KR4d0243_SBCK_085-10b"/>
先兄諱錫字予善一字申伯世家明之奉化今居于鄞<lb/>
蓋自我髙祖正議先生始四明之樓實出于東陽不知<lb/>
所遷其可尋者自兄以上才八世先生以古學教授鄉<lb/>
校凡三十二年擢第起家金紫少師皆以伯仲踵世科<lb/>
後來者又繼之衣冠彬彬焉先公嘗以軍器監丞攝工<lb/>
部郎有忠厚亷平之稱太保魏國史公為墓銘生九子<lb/>
兄其仲也兄天資穎悟精力絶人自幼從學迥出流輩<lb/>
年十三游郡庠三山陳公元裕典教事鑒裁甚精兄一<lb/>
試占髙等祖居遭建炎之燬依外家以居先公攝事平<lb/>
<pb n="KR4d0243_SBCK_085-11a"/>
江母氏攜伯氏繼往兄已能理門内如老成人自爾舉<lb/>
業之餘幹蠱尤篤樓汪二族吉凶㑹集人夥事叢他人<lb/>
智力所不給兄為主辦則應酬中度談笑自若遇事有<lb/>
膽略不怯不躁委蛇曲盡無劇易必舉故雖未冠而中<lb/>
外親識已極口稱其能而期用于世矣先公乆欲問舎<lb/>
而無其貲兄承親意竭力圖之銖積寸累以立堂宇先<lb/>
公懷太守章歸寓奉川兄慨然曰親年益髙兹可緩耶<lb/>
入城謀度日以就緒落成奉二親定居而後待行蓋一<lb/>
力任事米鹽靡密有無相通以全其家者幾二紀隆興<lb/>
<pb n="KR4d0243_SBCK_085-11b"/>
二年以先公遇郊祀大禮奏補將仕郎乾道改元中銓<lb/>
授右迪功郎秀州司户參軍先公赴處州兄率諸弟分<lb/>
掌家務雞初鳴時左右至受謁聴訟則俟于屏内公退<lb/>
候伺顔色承命惟謹書尺之繁委行李之往來一不以<lb/>
累先公之心故先公專意郡政無有内顧既赴户掾太<lb/>
守徐公蕆曾公逢一見如故交事多資決糾曹懵甚守<lb/>
方委兄恊濟俄有㫖使錄事專典獄漕使吕公正己行<lb/>
郡部民有訴獄寃者以詰糾曹呿不能答兄前曰兹事<lb/>
甚明是時新制未行錫預聞之因引姓名歳月與事之<lb/>
<pb n="KR4d0243_SBCK_085-12a"/>
始末辯數明暢四座屬耳吕公歎曰作吏不當爾耶顧<lb/>
吏一依兄所言糾曹得解而訴者伏辜㑹鎮江有軍校<lb/>
訴于朝且自言乆掌軍用列校貸錢以萬計知其欲訴<lb/>
將殺以滅口脫身而來後必有追者出此門則不得生<lb/>
矣丞相虞公駭其言具奏于上先令郡置獄盡繫所訴<lb/>
者欲遣理官以往今丞相梁公方參大政慮摇軍心請<lb/>
敕漕臣擇州縣清强官許以理寺推獄行時胡公昉新<lb/>
爲東漕與吕公合詞薦兄吕言秀州事胡曰自淮南易<lb/>
節以來密訪人物至秀稱樓君者如出一口徑取㫖以<lb/>
<pb n="KR4d0243_SBCK_085-12b"/>
檄兄二公使來見面趣之行兄曰事闗軍旅君相所屬<lb/>
意錫試吏未半歲豈應預此二公不許曰隆暑不可乆<lb/>
繫獄吏已候于郊外數日以待子之來也請械軍校以<lb/>
自隨途中時與之語鉤得其情比至桁楊滿庭所繫有<lb/>
官横行者兄以所訴貸錢之目詰之皆曰誠有此而悉<lb/>
已償矣各以左券來有須㑹問于軍者頌繫一二餘即<lb/>
日縱遣復引訴者謂之曰爾之妄明甚察爾之情欲逃<lb/>
死耳上㒺朝廷下駭軍伍死有餘責即吐實尚全爾生<lb/>
其人頓首感服一箠不用僅三日而竣事大理吏跽請<lb/>
<pb n="KR4d0243_SBCK_085-13a"/>
曰事體甚重今遽已後必有悔兄曰我不知觀望惟盡<lb/>
其情而已汝第為我行文書他日有責我當任之既出<lb/>
尚書蔡公洸為守握兄臂曰何其神也始得制書府庭<lb/>
為之震動非君來某亦無所逃責然尚疑兄年少氣鋭<lb/>
或有疎略因為備言之唶曰弗可及已歸塗比文案該<lb/>
叙請密老獄吏所不能為二漕聞兄及門大驚既見道<lb/>
所以喜甚曰吾二人舉士不謬矣亟呼吏草奏兄曰已<lb/>
具于此讀之又大喜過望涉筆書名即攜兄詣丞相府<lb/>
先入白相唯唯問安在自賓戺徑以便服謁見色尚不<lb/>
<pb n="KR4d0243_SBCK_085-13b"/>
怡曰折獄誠敏然訴者肯黙乎亦得所謂伏辯者乎二<lb/>
漕相目兄曰伏辯有二如使吏曹附口語代書辭容有<lb/>
誣服今其親筆也袖出囚辭數百言視首辭筆跡不少<lb/>
異又無一字揩改注乙者相始大稱賞且曰使者誠知<lb/>
人翌日與梁公奏聞上為之嘉嘆因共薦兄謂如此等<lb/>
人不應使沈州縣請以中都官處之適左帑吏有巨蠧<lb/>
既正典刑以兄監都門相謂兄曰是何足慁子特不欲<lb/>
使子捨祿而遲次也既就職潤色成法隨請于上積弊<lb/>
寖銷在法譏訶出入得其過失者賞有差故雖名同事<lb/>
<pb n="KR4d0243_SBCK_085-14a"/>
而偵伺甚嚴或成仇隙兄曰吾儕為國主藏任責匪輕<lb/>
各謹攸司錫亦不願得此賞也由是相處甚歡而事益<lb/>
集南庫闕官朝旨命兄兼攝兄視寶貨品目至繁而位<lb/>
置紛糅躬督帑吏彚分之各得其所列屋有定數而總<lb/>
其凡于籍標識粲然未幾上忽遣中使臨視兄執籍取<lb/>
物如探諸囊使無以返命即取屋角敝繒將封以歸奏<lb/>
官吏失色兄徐曰是非軍衣所需蓋裒以備賜花等用<lb/>
數實若干籍具在也神氣湛然使無以詰尚書張公津<lb/>
曰某號典領初不得親臨胥輩又不任事㣲君吾其殆<lb/>
<pb n="KR4d0243_SBCK_085-14b"/>
乎張公由此受賞兄不屑也任滿主管都茶場㑹子庫<lb/>
闗陞右從政郎上方留意楮幣兄服勤其中纎悉明備<lb/>
凡事皆立成規吏不得搖手日造萬紙無不精好一日<lb/>
謁丞相曾公有同僚力言省罷之便兄立其後具聞之<lb/>
僚顧見兄踧踖而退兄亦不之辯果罷已又進謁白相<lb/>
君曰國家賴楮幣以資用度今罷已何敢復言然度必<lb/>
復于後吏曹失業散之四方他日恐難遽集况作偽者<lb/>
他皆可為惟貫百例不能亂真故多敗此曹無聊若冒<lb/>
為之智者不察也願擇可用者分隸官司使得以自活<lb/>
<pb n="KR4d0243_SBCK_085-15a"/>
丞相曰子不謀身而逺慮及此即白于上如兄言旋攝<lb/>
主管尚書刑工部架閣文字遂為真職最清簡靖共自<lb/>
守垂滿欲詣銓部時史魏公再相素以兄為可用力薦<lb/>
上前丞相趙公又舉鎮江獄事贊之且奏曰是時虞某<lb/>
即欲處以職事官今丞相雖知之尚避鄉曲之嫌未敢<lb/>
遽言上曰朕猶記向時事信可用豈應顧小嫌耶遂除<lb/>
詳定一司勑令所刪定官以薦章及格改宣教郎時方<lb/>
修一司一路酬賞法取諸路專降旨揮五千餘項立條<lb/>
一千三百繼又編類海行法兄夙夜疚心筆削損益多<lb/>
<pb n="KR4d0243_SBCK_085-15b"/>
出其手書成奏篇轉通直郎輪對首誦主上孝儉之徳<lb/>
上曰朕之即位卿預觀否對曰臣是時雖不及見今叨<lb/>
朝列冬至正旦親見陛下拜太上皇夀真千古盛事也<lb/>
上顧而笑再奏請明詔有司議立科目凡是則是傚有<lb/>
一于此者令郡國察舉以聞擇其尤者尊顯以風厲天<lb/>
下孝者舉則忠臣可以求亷者進則贜吏不必治又論<lb/>
乾道修法乆已奉行間有牴牾重加審核雖已出于睿<lb/>
㫁修定新書止緣頒降尚遲州縣無所依㨿胥吏因得<lb/>
為姦反致淹延獄訟欲望頒行使得遵守續有陳請自<lb/>
<pb n="KR4d0243_SBCK_085-16a"/>
編别敕仍下諸道且用舊法理㫁免致因循待報遷太<lb/>
府寺丞又以輪對論紹興和買事謂㑹稽一郡賦額最<lb/>
重然經界之初物力及四萬錢者始敷一絹今乃半之<lb/>
既無物力之增徒有科敷之倍止緣下户舊與免科聖<lb/>
朝優恤之恩反為豪户欺隠之地上焉者財力豐裕與<lb/>
吏為市莫可究尋盡以本户之田析以占籍五等分立<lb/>
砧基多至百本卻致中産之家和買歲增偏重已甚乞<lb/>
以産錢均敷不復更問等第議者必曰始科不及下户<lb/>
蓋恤之也今反加賦可乎是大不然今名為下户者實<lb/>
<pb n="KR4d0243_SBCK_085-16b"/>
富室也眞是貧乏十無二三若仍舊貫不爲更張則必<lb/>
盡歸五等之籍無復可敷之絹矣又言身丁錢者皆出<lb/>
于下户欲將所取之額總計為絹若干與和買絹數合<lb/>
爲歲額止以産錢均開上户雖就和買敷身丁而和買<lb/>
之敷則頓減下户雖就身丁敷和買而身丁之免則甚<lb/>
優上下各得其利而官賦所入無虧鈔書仍以和買身<lb/>
丁爲名用防異時重疊倍敷之患若有丁無産之民則<lb/>
又可以全免而爲太平之氓矣上褒嘉再四且曰卿所<lb/>
陳利害甚明朕卽為差漕臣與郡守同共措置又論左<lb/>
<pb n="KR4d0243_SBCK_085-17a"/>
帑權出之弊謂出入之吝具有科條物貨權出勢不能<lb/>
免此等既非正支止是私置文記遇出即注纔入即銷<lb/>
雖有據憑終難檢柅萬一乆假不歸因有重出不無姦<lb/>
弊欲從外府印給二簿付都中兩門專記權出之物門<lb/>
者以時拘收太府每季稽攷上曰其弊如此朕殊不知<lb/>
即命行下至今遵用之宣諭宰執天語甚寵兄前後再<lb/>
對所陳九事皆䝉睿奬今錄其施行于時與其最著者<lb/>
遷大理寺丞獄人之司命廷尉又天下之平因所當謹<lb/>
兄尤恪意從事謂天獄追逮非他處比一夫所向閭里<lb/>
<pb n="KR4d0243_SBCK_085-17b"/>
驚搖每見吏牘必詳究其人擇不可已者始稟卿長而<lb/>
行之既至則窮日之力親加聴察茍無用拘留則亟去<lb/>
之或先有案卷者豫審事節一問即得故囚之宿于獄<lb/>
者甚寡拷掠尤稀闊視之如傷情實俱露而猶為廋隠<lb/>
者僅施十數囚徒至前未嘗厲威以臨之斥退吏卒使<lb/>
得盡其欲言遇有婦人孺子深以驚迫為戒適有大獄<lb/>
三數皆晻昧翻覆最為難事兄究見底藴處㫁公平不<lb/>
為勢力顧忌亦不詭法以惠姦軍民鬬訟例送寺中是<lb/>
非立決率皆厭服而去由是廟堂相知愈深士大夫則<lb/>
<pb n="KR4d0243_SBCK_085-18a"/>
曰此真得人矣始至寺吏曰是為初官時能決詔獄者<lb/>
乆之熟見兄官業咸謂未之見也兄乆去親庭力求外<lb/>
補九年四月差知嚴州時謁告歸省拜命于家未幾交<lb/>
代奉祠有旨趣行不俟臨遣便道之官九月到任郡更<lb/>
旱潦之餘財用空匱陋不成邦逋負動以千萬督責交<lb/>
至以郡計訪寮屬具訴煎熬困急之狀先是曹掾筦庫<lb/>
之官分往諸邑公吏五百又旁午于道日不暇給兄曰<lb/>
郡尚可為也何亟如是悉使歸之一跡不留也諸邑既<lb/>
已肅然然後使來受要束盡取財賦本末審緩急之序<lb/>
<pb n="KR4d0243_SBCK_085-18b"/>
與夫當蠲而未蠲已發而更催者人皆得以自言首尾<lb/>
七八日朝暮相處如父兄之詔子弟凡可蠲者落筆掃<lb/>
盡其他或為之倚閣或為之分限其應輸者皆指期至<lb/>
郡倅貳以下爭以為不可兄不為變邑無官吏之擾又<lb/>
罷無名之斂期㑹寛而信欣然承命以行且各置二歴<lb/>
緘以紫囊公文之外守宰欲有所言親題歴上不時往<lb/>
還吏不得預聞其間脈絡貫通了無壅滯文移簡寡上<lb/>
下安便及期無一金之負寮吏聳服郡始少蘇矣木栰<lb/>
出于歙郡由城下以趨錢塘郡帑賴此以濟比歲苛取<lb/>
<pb n="KR4d0243_SBCK_085-19a"/>
商賈不通兄為之簡節疎目按舊額而寡取之㑹計甫<lb/>
畢牙儈一為保識即縱之順流而下賈人更相告語來<lb/>
者益衆以故三閲月而錢之入大農者踰十萬緡曾不<lb/>
倍征也版曹漕司差官相踵至則與之道其所以然甚<lb/>
悉又隨所索而應之相與嘆其通敏且曰下車幾何時<lb/>
洞徹乃至此耶歸語諸長故兄之譽益彰民訟多据案<lb/>
親決各適其平受責者亦無辭舉手加額稱誦神明者<lb/>
相屬也外邑番訴間取其甚者自處之必窮其情狀而<lb/>
抑彊扶弱不為己甚有訴喪衣囊于津亭者期以餔時<lb/>
<pb n="KR4d0243_SBCK_085-19b"/>
必獲已而果然學校頽圮所未暇及兄為之區處表裏<lb/>
一新像設嚴整士類感嘆人不知役或以疑事來諗從<lb/>
容響答動中要領而以愛民近厚為先務近城本埸苦<lb/>
于潦水築墻則善隤挿籬則易壞或以請兄應聲曰種<lb/>
木以環之則可乆矣聞者以為難及大率迎刃而解庭<lb/>
無留事馭吏接物廚傳賓廡下至舟子軍士之差次具<lb/>
有方略人情翕然愁歎之聲化為謳吟傍郡之訴于監<lb/>
司者亦求直于兄其感化流聞有非人力之所及者十<lb/>
二月丁先公憂徒跣扶喪哀感行路郡人如失慈父設<lb/>
<pb n="KR4d0243_SBCK_085-20a"/>
祭于道者相望巷哭以送之在官僅八十餘日人謂良<lb/>
二千石終更以去者未必得此户部侍郎曾公逮當今<lb/>
吏師謂人曰試郡而辦事者有之若樓嚴州為政平靜<lb/>
百廢具舉雖老于治民者未易過也既歸追慕摧割不<lb/>
可解于心力貧謀葬顔色深墨十年四月感疾去卒哭<lb/>
未逺也閱七日至五月丁卯竟不勝喪以歿嗚呼痛哉<lb/>
享年五十官至承議郎娶馮氏封孺人子男三人澡濚<lb/>
滐女一人適承務郎新知紹興府餘姚縣蔣綸將以十<lb/>
一年八月壬午葬兄于奉化縣龍潭正議先生之墓左<lb/>
<pb n="KR4d0243_SBCK_085-20b"/>
澡錄兄行事以告于鑰與之相抱持而哭語之曰吾尚<lb/>
忍言哉子之所不知者吾為汝書之嗚呼兄之所以過<lb/>
人者天才之優也然人之有才者或量不足以容物或<lb/>
學不能以自將恃氣而兀傲矜敏而怠惰察以為明嚴<lb/>
而近刻為已而嗜進計利以自豐者間有未免惟兄器<lb/>
度恢洪莫見涯涘受人之觸傍觀為之憤怒而辭色不<lb/>
少異朋友同寮所閱多矣無不得其歡心居家作吏幾<lb/>
無暇日而學問不倦尤好說詩得風雅之深旨兩薦漕<lb/>
臺卒困于南宫筆力日進動翰如風對客作書真行俱<lb/>
<pb n="KR4d0243_SBCK_085-21a"/>
精瞬息數函不見其勞嘗見徐公兢作篆心顧好之下<lb/>
筆輒工好事者爭求扁牓流傳甚多晚更斂制稍尋斯<lb/>
冰之體近方攷證說文仍集張氏復古與鍾鼎遺文從<lb/>
韻昈分欲為一書竟不就餞别慶賀間爲詩詞皆清新<lb/>
切當壓倒坐人此其見于外者至涵養饜飫增益徳性<lb/>
委運自適則又其所安也和氣薰然無貴賤長少與之<lb/>
盡禮人有所求惟力是視告以急難必傾身以應之或<lb/>
就之謀事先䆒情實能道人胷中之欲言者爲之致曲<lb/>
不翅已事人亦感其誠而許之故率能如請者之意濟<lb/>
<pb n="KR4d0243_SBCK_085-21b"/>
則如身得之喜否則介介若有失焉蓋其資性篤厚雅<lb/>
存濟物之心而才又足以行其志此所以為不可學遇<lb/>
有不可亦必曲為言其所以不可者以曉之人亦不以<lb/>
為忤克勤小物略不茍簡所居一日必葺船居旅次容<lb/>
膝之地亦務整潔創造器用巧思横出人取以為法終<lb/>
日矻矻有古人運甓之志每曰勤則不匱一有自惰則<lb/>
不足以立身矣人之情偽絲髮不能逃而自晦其明含<lb/>
垢匿瑕如弗聞者動有規矱不以己長望人人有弗及<lb/>
率歸于恕徊翔筦庫知已滿前不一登權貴人之門昔<lb/>
<pb n="KR4d0243_SBCK_085-22a"/>
人所謂性至通而自然有節者兄為近之心計有餘使<lb/>
之利析秋毫有不足道而疎財尚義不問家之所有貧<lb/>
無告者時推以濟其須俸入不足以給用而食客無虚<lb/>
日間遇士子就試親賓坌集兄豫為館穀之計帷帳器<lb/>
用咸備手行觴豆彌月無倦色少閒又問勞其乏絶商<lb/>
㩁文義人人自以為親已婦家寖窶輟衣食之資以助<lb/>
之外舅姑之喪及葬皆兄為之存歿無憾再從弟鏞幼<lb/>
孤求師在所兄曰是吾叔父子愛子也飲食教誨積數<lb/>
年遂入上庠東陽有族子曰溥以窮來歸兄育其數口<lb/>
<pb n="KR4d0243_SBCK_085-22b"/>
又為謀資身之䇿温飽至今少游西安與張元晦汝明<lb/>
厚善乙未張赴省闈兄取其新作讀之曰君文誠工而<lb/>
乆不售者正坐用意太深為取前三年程文數十通使<lb/>
熟觀之曰是未必勝于子惟以筆端無滯礙耳張爽然<lb/>
悟場屋中一揮成篇既在選謂所親曰吾霑一第益友<lb/>
之賜也其于故舊類此嗚呼在私門為亢宗之子在公<lb/>
家為有用之才徳之感人者深惠之及物者廣況復容<lb/>
貌頎偉素少疾病謂必將建立事功為時聞人而止于<lb/>
此是可痛也故斂之日親戚交游下至閭里耋穉皆相<lb/>
<pb n="KR4d0243_SBCK_085-23a"/>
向慟哭搏膺盡哀傳聞訃音交相驚悼乆而後信之至<lb/>
今弔者尚未絶也兄亦自度抱負不凡抗志閎逺紹興<lb/>
和買之請既行郡民聞之無不鼓舞且曰不知是何官<lb/>
來惠吾州耶帥奏催科方急未易遽改上尤注意令候<lb/>
省限滿日取旨近臣復有請者遂遣漕臣以行僅能蠲<lb/>
減<graphic n="KR1238" url="https://raw.githubusercontent.com/kanripo/KR-Gaiji/master/images/KR1238.png" mimeType="image/png"/>宫及寺觀撥賜無名之額終未能盡如兄之言兄<lb/>
深惜上意之未究益訪利害期申言之而無及矣兄之<lb/>
齎志于地下何止此哉嗚呼兄之孝友篤矣伯氏喪于<lb/>
丹丘星馳䕶喪治葬撫孤甚有恩意第八弟鍨之生先<lb/>
<pb n="KR4d0243_SBCK_085-23b"/>
公以多男子之故命兄育之撫愛如子以至成人澡之<lb/>
居喪鍨實同力以報焉方伯氏之亡而諸弟尚幼每與<lb/>
鑰相語曰仰事俯育之類吾二人分任之鑰自度才具<lb/>
智略去兄逺甚一聴命焉而悉意以佐其傍處家從宦<lb/>
更為勉勵欲寡其過以毋貽親憂官敕局丞外府適相<lb/>
後先連簷以居並轡以趨非敢以為榮父母俱存兄弟<lb/>
無故誠人間之一樂也先公七十同歸拜夀壬寅屬疾<lb/>
又同時省侍己而先公益安而兄得輔郡奉雙親西上<lb/>
鄉曲艷其盛丞相史公魏公率里之士夫大合樂以送<lb/>
<pb n="KR4d0243_SBCK_085-24a"/>
之兄曰當以一身服為郡之勞而使家人女子極奉親<lb/>
之歡躬調旨甘又間以政事施設具言于庭闈以請益<lb/>
甚適也不幸天禍我家先公棄諸孤兄號慕深切大事<lb/>
未涯百口仰給憂苦鬱結以殞其身天乎哀哉游宦許<lb/>
乆不足以餬其口生事日廢幸能以器業自奮改秩纔<lb/>
四年而得郡紱卒不及澤其子竟何為哉竟何為哉今<lb/>
日之事固有能言之者豈真有定數不可逃耶世言陰<lb/>
德隠行有益夀之理未問兄之平生以棘寺數月治獄<lb/>
平允之心嚴陵一時臨民循良之效亦宜得祐于神明<lb/>
<pb n="KR4d0243_SBCK_085-24b"/>
而大禍之餘復不自免福善禍淫豈又有時差耶不可<lb/>
曉也垂白之母晝哭之淚未乾而重以晝夜之哭門户<lb/>
責任之重以兄當之猶懼不能勝鑰何以堪之嗚呼不<lb/>
可活矣與澡等忍死以圗窀穸之事又雪涕以書此或<lb/>
曰子之志雖切詞不亦太繁乎鑰泣曰吾兄之亡㫁吾<lb/>
手足不足以喻其痛且重悲夫人品才氣如此而不得<lb/>
顯于用特書屢書猶未能形容大槩以寫吾之悲也吾<lb/>
暇文乎哉乃長號授澡而使之求銘焉謹狀<lb/>
攻媿集卷八十五<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_086-1a"/>
攻媿集卷八十六<lb/>
　　　　　宋　樓　鑰　撰<lb/>
　行状<lb/>
　　皇伯祖太師崇憲靖王行状<lb/>
曾祖世將華州觀察使贈太師福國公妣李氏封淑人<lb/>
贈商國夫人<lb/>
祖令譮武略大夫贈太師益國公妣劉氏封宜人贈齊<lb/>
國夫人<lb/>
父子偁左朝請郎秘閣修撰贈皇兄太師中書令追封<lb/>
<pb n="KR4d0243_SBCK_086-1b"/>
秀王諡安僖妣張氏封秀王夫人<lb/>
本貫玉牒所諱伯圭字禹錫年七十有八状<lb/>
鑰仰惟皇朝以忠厚仁澤涵養天下累聖家法相守一<lb/>
道本支繁衍日熾而昌親睦九族恩禮隆備真足以度<lb/>
越千古恭攷國史開國以來屬近行尊貴窮人爵富溢<lb/>
萬鍾不知幾人然皆生長宫邸専奉朝請雖威望彰明<lb/>
有如周王亦未嘗著民庸于外自熙寧間稍就外補才<lb/>
業寖顯各以所長自見爲世豪英代不乏人曾未有位<lb/>
極人臣出處繫海内重輕者若夫歴事四朝寵光赫奕<lb/>
<pb n="KR4d0243_SBCK_086-2a"/>
以間平之賢躬曾閔之行出為龔黄之政入有旦奭之<lb/>
望兼是數者而又壽考康寧子孫盛大始終無憾二百<lb/>
四十餘年間其惟崇憲靖王乎鑰四掌玉牒嘗攷福國<lb/>
公藝祖皇帝之元孫也建炎元年安僖為秀州嘉興縣<lb/>
丞孝宗寔生于官舍安僖生不及進用殁有追封賜諡<lb/>
之寵尋又築祠堂于行在所建園廟于塋域如濮安懿<lb/>
王故事又升秀州為嘉興府所以寵賚之極矣王其長<lb/>
子也安僖被服儒雅由舎選擢宣和元年貢士第交游<lb/>
皆一時名公王在髫齡有成人風安僖肅重客必命王<lb/>
<pb n="KR4d0243_SBCK_086-2b"/>
侍植立拱聴長而彌謹安僖任子請以先外表張似之<lb/>
安僖大喜雖銓曹以法不許王之器識自少已不凡矣<lb/>
紹興七年明堂恩奏補將仕郎十三年安僖薨王號慟<lb/>
哀毁見者隕涕有㫖令秀州應辦王傾橐以襄事一毫<lb/>
不取于公家十八年授廸功郎秀州華亭縣尉邑苦多<lb/>
盜王周行境内以五家爲甲一家警盗則四家應之一<lb/>
家容姦則四家同坐盜無所容焉有鹽鐵塘自金山海<lb/>
口屬郡城二百里而近嵗久淤塞鹽運不通王建議疏<lb/>
鑿卒賴其利齊國之喪以承重解官二十五年調宣州<lb/>
<pb n="KR4d0243_SBCK_086-3a"/>
司法參軍既至㑹常平帑廩事發興獄逮繫甚衆守將<lb/>
案前政王請寛假守不聴王曰法固甚重然官劾吏竄<lb/>
則亡失者不可復得若少假嵗月庶可償納懲治未晩<lb/>
也代者得以保全尋為補足有囚當死王疑而爭之守<lb/>
是獄掾觀望者隨靡王辯愈力後加詳讞罪止流役戚<lb/>
方出戍道郡境津險而梁敝檄郡為桴筏期㑹迫甚郡<lb/>
以屬王且行且謀凡官地有林木皆黙識之歴津梁則<lb/>
度廣狹材既周用馳詣軍中勞以牛酒且告戚云筏材<lb/>
已具役民恐不及事又非所習若調軍士五百繕治之<lb/>
<pb n="KR4d0243_SBCK_086-3b"/>
可立辦也方既樂從王臨視優犒士卒競勸甫畢而師<lb/>
至民不知役守益歎服三十年孝宗自普安郡王爲皇<lb/>
子封建王是冬以舉主循從政郎明年夏添差兩浙西<lb/>
路提刑司幹辦公事未赴特改宣義郎尋添差通判明<lb/>
州三十二年六月孝宗受内禪八月除集英殿修撰知<lb/>
台州隆興元年十二月以職事修舉擢敷文閣待制二<lb/>
年秋潦暴漲加以潮溢亟遣舟濟溺者水將入城囊士<lb/>
塞門補苴罅漏水殆及女垣不爾則民幾爲魚矣細民<lb/>
多以鬻鹽抵罪王深念之諭巡尉使嚴譏邏獲鹽則歸<lb/>
<pb n="KR4d0243_SBCK_086-4a"/>
之官而縱其人獄訟為之衰息而嵗課自若也以治行<lb/>
改知明州充沿海制置使敵再犯邊嚴海道之備傳檄<lb/>
不絶驚譌訩訩王命邀郵筒于遠郊宻受以入民始晏<lb/>
然乾道元年嵗大歉飢民麕至分處寺觀發廩振救多<lb/>
所全活真里富國大商死于城下囊齎巨萬吏請没入<lb/>
王曰遠人不幸至此忍因以為利乎為具棺斂屬其徒<lb/>
䕶喪以歸明年戎酋致謝曰吾國貴近亡没尚籍其家<lb/>
今見中國仁政不勝感慕遂除籍没之例矣來者且言<lb/>
死商之家盡捐所歸之貲建三浮屠繪王像以祈壽島<lb/>
<pb n="KR4d0243_SBCK_086-4b"/>
夷傳聞無不感悦至今其國人以琛貢至猶問王安否<lb/>
六月以獲海寇功陞敷文閣直學士二年冬以邦人舉<lb/>
留再任益思所以恵民者定海有沈窖湖豪右侵築民<lb/>
失其利開浚復舊蓄泄以時規模宏固抵今賴之又有<lb/>
茅砧碶與慈谿接畛定海居上流旱則足以溉灌水則<lb/>
以慈谿為壑紛爭久不定王以帥事行縣親視其宜俾<lb/>
浚舊溝溝成兩邑皆利而爭者息矣三年秀王夫人寢<lb/>
疾藥必親嘗衣不解帶既遭内艱擗踊攀號絶而復蘇<lb/>
溢米不入于口喪行邦人擁道送之面色深墨哀動行<lb/>
<pb n="KR4d0243_SBCK_086-5a"/>
路四方賻禮日至自以俸餘足以終大事悉辭之五年<lb/>
服除八月再知明州下車謁先聖顧瞻學宫頽敝大出<lb/>
緡錢葺之自大成殿御書閣稽古明倫二堂以至齋舎<lb/>
門廡為之一新增置書籍月課諸生所習以酒醴勸之<lb/>
宗子不遵防檢者俾入學舎閑以規矩與生員同後多<lb/>
修飾取科級者于是相與立生祠于東序制司水軍舊<lb/>
屯于城外之江東時得㫖移定海軍于平江之許浦王<lb/>
請于朝謂定海控扼之衝不可撤備移制司軍以實之<lb/>
增葺舊營度容萬竈又造鎧甲器械甚備璽書襃焉歸<lb/>
<pb n="KR4d0243_SBCK_086-5b"/>
正揀汰軍士來者無所歸王為度地城隅為屋數十楹<lb/>
以處之頃嵗膠西大㨗之後海波不驚而降者言始謀<lb/>
本欲直犯吾境或譌傳連結髙麗者上下疑之王益治<lb/>
戰艦嚴閲習以張軍聲遣郡人徐徳榮覘之得要領以<lb/>
歸遂寛東顧之憂六年陞學士海寇葛明張甚王以方<lb/>
略授將佐毎遇必勝王曰兵不可久也遣人諭以逆順<lb/>
禍福遂降羅拜于庭股栗莫敢仰視王為卻兵衞霽威<lb/>
嚴以問始末明感泣悔懼願自效又進其黨詰之其脅<lb/>
從者縱使復業寮屬謂明之罪不可貸且恐其飽則颺<lb/>
<pb n="KR4d0243_SBCK_086-6a"/>
去王曰既懐來之反其鋒以為用餘孽不足平也奏請<lb/>
授以官有以佚罰為言者王復奏曰誘之降而殺之後<lb/>
日何以使人遂補將校又有倪徳號倪郎尤為難制遣<lb/>
明禽捕人尤危之恐其合而為一也明感恩盡力徳技<lb/>
窮亦從招服明年王以此轉一官願以分及將士復請<lb/>
以徳為禆將自是賊之巢穴虛實動息皆知情見力屈<lb/>
姦黨破散海道一清以王善撫二人而用之也八年陞<lb/>
顯謨閣學士九年陞龍圖閣學士皆以郡人借寇之請<lb/>
也嵗饑糴價翔踊王曰此富者閉糴以幸災治之則益<lb/>
<pb n="KR4d0243_SBCK_086-6b"/>
甚乃出二十萬緡遣人糴于浙西閉糴者計窮爭先出<lb/>
糶米舟尋亦踵至其價大平饑而不害官無一金之失<lb/>
而行者又得其利王之慮事周密類此在郡前後十年<lb/>
政尚中和寛猛相濟平易近民千里安之禮遇寮寀人<lb/>
樂為用兩造在庭必据案究其情實多勸諭使平之其<lb/>
抵于罪率從未減平反死囚至數十百人嘗獲鑄銅者<lb/>
數輩謂曰汝欲希利而冒重禁耶人與錢二萬使易業<lb/>
碎其器而書姓名于籍後犯決不貸也亦無敢再犯者<lb/>
每曰節用愛人不易之道與其苛取急征以資妄用孰<lb/>
<pb n="KR4d0243_SBCK_086-7a"/>
若量入爲出以求裕乎不飾㕑傳不事包苴鄰郡交餽<lb/>
盡歸公帑行之既久沛然有餘百廢具舉斂不及民以<lb/>
郡之西湖爲放生池扁其堂曰廣生列石于側刻採捕<lb/>
之禁待遇賓客不爲豪侈而尊爼風流恩意周洽寓公<lb/>
寄客皆得其歡心而不敢干以私也自以久去松楸屢<lb/>
求閒退雖優詔狎至而歸志不囘淳熙元年十一月始<lb/>
得請除端明殿學士提舉江州太平興國宫去郡之日<lb/>
貴賤耋稺攀轅挽留出境不絶三年積官至朝奉大夫<lb/>
二月換授安徳軍節度使提舉隆興府玉隆萬壽宫九<lb/>
<pb n="KR4d0243_SBCK_086-7b"/>
月加開府儀同三司充萬壽觀使九年九月充明堂大<lb/>
禮橋道頓遞使至是始見孝宗天顔感動清問款密王<lb/>
性素謹不敢以語人又朝于徳壽宫髙皇喜曰久欲見<lb/>
卿撫勞甚至禮成加少保封滎陽郡王髙皇曰吾欲自<lb/>
見篤睦之恩賜以玉帶十二年充郊祀别廟亞獻十四<lb/>
年髙宗登遐王奔赴見孝宗于素幄龍輴啓塗事大體<lb/>
重詔充總䕶使十五年六月加少傅八月充明堂禮頓<lb/>
使十六年二月光宗龍飛以皇伯加少師紹興元年三<lb/>
月詔入覲加太保嗣秀王仍賜甲第于安僖祠堂之側<lb/>
<pb n="KR4d0243_SBCK_086-8a"/>
屢欲奉孝宗幸祠第王力辭憲聖慈烈皇后賜水月園<lb/>
堂曰瀛燕亭曰玉林湖州私第中又有堂曰慶遠圃曰<lb/>
小隱樓曰溪山勝㮣扁榜皆三朝宸翰也紹熙中憲聖<lb/>
洎孝宗光宗皆同中闈屢嘗臨幸光賁林壑詔益其地<lb/>
竝湖為複閣有司既度材矣王恐重費縣官又固辭焉<lb/>
每侍情燕之閒兩宫皆待以家人禮王執禮愈恭語不<lb/>
輕發一日孝宗宴私隆洽不覺前席密問潛龍時事王<lb/>
遜避良久徐奏臣老矣不復記省問至再三終不敢言<lb/>
孝宗笑曰何太謹也然以此益加愛重嘗召王及諸子<lb/>
<pb n="KR4d0243_SBCK_086-8b"/>
宴于北宫之静齋孝宗曰近者元夕簫鼓之聲不絶斯<lb/>
民自得其樂不欲禁止然物戒太盛為之惕然是夕不<lb/>
飲酒僅啜一盃湯而已大抵人君不可不事節省若肆<lb/>
意所為將何所不至王對曰陛下兢業如此雖堯舜無<lb/>
以過自古人君誠能不溺于宴安則怠荒之念何從而<lb/>
起孝宗深然之二年六月判大宗正事宗司任法太過<lb/>
天族固賴以整肅而頗虧親睦之意王處以平恕厲以<lb/>
亷恥鮮犯令者每言要當先教導而後齊之嘗建議别<lb/>
立宗學月書季攷以教天下之宗子請出餘禄以助贍<lb/>
<pb n="KR4d0243_SBCK_086-9a"/>
給又以減宫廟員闕之多請復増數以優之事雖不行<lb/>
識者韙之三年六月拜太師五年辭大宗正事七月主<lb/>
上登極加皇伯祖免奉朝請九月充明堂亞獻詔加兩<lb/>
鎮于是兼崇信軍節度使十一月充永阜陵<graphic n="KR1238" url="https://raw.githubusercontent.com/kanripo/KR-Gaiji/master/images/KR1238.png" mimeType="image/png"/>宫禮儀<lb/>
使慶元元年以復土拜中書令王以曠典五辭御筆答<lb/>
曰遜避莫囘勉從所請可别議襃崇之禮乃詔贊拜不<lb/>
名嘉泰改元賜第為火災延燔乞還湖州故居守園廟<lb/>
二年春趣召賜肩輿至殿門令子孫扶掖命有司復營<lb/>
舊邸四月王丐歸九月癸亥薨于正寢遺奏訃聞上震<lb/>
<pb n="KR4d0243_SBCK_086-9b"/>
悼輟視朝三日賵贈加厚賜棺含以蟬冠朝服斂遣内<lb/>
侍押班左武大夫保康軍承宣使呉思忠等五人䕶喪<lb/>
設祭之文甚寵曰藝祖造邦源深流長子孫繩繩百世<lb/>
其昌巖巖秀邸不顯其光積久愈厚篤生賢王濯濯祥<lb/>
麟玉質金相允文孝宗則友其兄召繇外藩賜第于京<lb/>
迺分茅社于彼滎陽赤旂金節絢爛綏章文考念功曰<lb/>
篤不忘建祠秀園舊履是荒太師維垣衮衣煌煌爰暨<lb/>
沖人應龍初翔宣力百為調娯多方予嘉乃勲臚句不<lb/>
名紫㣲是令遜避勿遑貴極愈謙年耋益莊踰七望八<lb/>
<pb n="KR4d0243_SBCK_086-10a"/>
熾昌壽臧子侍孫攜蟬冕相望王比來朝精神方强謂<lb/>
當百年鎮此宗盟不遠伊邇降此弗祥維大父行生死<lb/>
哀榮王實無憾典刑云亡緘辭徃尊寄哀一觴又遣太<lb/>
常博士錢易直等軷祭于都門外文曰我伯祖父標的<lb/>
宗英奉釐列邸隱然維城天胡忍予殱此老成爰飭邦<lb/>
典命使以行遥致奠斚以賁泉扄爰以量幣清酌齊牲<lb/>
粢盛庶品用薦哀誠十一月癸卯諸孤奉王之喪葬于<lb/>
烏程縣永新鄉成山之原王娶安徳帝姬之女信安郡<lb/>
主宋氏父保慶軍承宣使駙馬都尉邦光寔徽宗皇帝<lb/>
<pb n="KR4d0243_SBCK_086-10b"/>
外孫也封衞國夫人先二十四年薨追贈齊魏國夫人<lb/>
夙有懿範嫓徳娠賢用肥王家子男十人長師䕫興寧<lb/>
軍節度使開府儀同三司充萬壽觀使以王之襄奉哀<lb/>
毁而薨贈少師追封新安郡王諡恭滎次師揆檢校少<lb/>
保奉國軍節度使提舉佑神觀兼秀安僖王園令次師<lb/>
垂定江軍節度使提舉佑神觀次師稷蚤亡次師禼深<lb/>
州防禦使提舉佑神觀先五年卒贈昭慶軍節度使追<lb/>
封信國公次師禹慶遠軍承宣使提舉佑神觀次師臯<lb/>
保慶軍承宣使提舉佑神觀次師嵒朝奉郎新權發遣<lb/>
<pb n="KR4d0243_SBCK_086-11a"/>
通州軍州事次師彌奉議郎添差通判嘉興軍府事次<lb/>
師貢宣教郎添差通判廣徳軍事師嵒師彌師貢俱得<lb/>
㫖除直秘閣未拜女三人長嘉興縣主適故朝議大夫<lb/>
直秘閣知蘄州軍州事鄭嗣宗蚤亡次永嘉郡主適故<lb/>
宣教郎添差兩浙轉運司主管文字張似續次新安郡<lb/>
主適朝奉郎直秘閣新權發遣髙郵軍事史彌堅孫男<lb/>
二十四人希道朝散郎新權發遣嚴州軍州事希明承<lb/>
議郎新權發遣黄州軍州事希遠通直郎添差通判慶<lb/>
元軍府事希徳通直郎添差權通判衢州軍州事希永<lb/>
<pb n="KR4d0243_SBCK_086-11b"/>
武翼郎特添差兩浙西路兵馬鈐轄湖州駐劄希顔故<lb/>
儒林郎紹興府上虞縣主簿希行故將仕郎希古武翼<lb/>
郎特差行在㸃檢贍軍激賞酒庫所幹辦公事希純奉<lb/>
議郎添差通判衢州軍州事希閔右千牛衞將軍權主<lb/>
奉秀安僖王祠事希忼右千牛衞將軍希䚱太子右監<lb/>
門率府率權充秀安僖王園令希憕忠翊郎特添差兩<lb/>
浙西路兵馬副都監嘉興府駐劄希栞承事郎新差監<lb/>
臨安府糧料院希諟太子右監門率府率希呂忠翊郎<lb/>
希怟成忠郎希復忠翊郎希邛承事郎餘五人未賜名<lb/>
<pb n="KR4d0243_SBCK_086-12a"/>
補官孫女十人長永康縣主適通直郎知江隂軍江隂<lb/>
縣事胡元卿次適承務郎特改添差監兩浙轉運司造<lb/>
船場范莘次適保義郎新差幹辦御前忠佐軍頭引見<lb/>
司呉璞次適從仕郎特添差婺州觀察推官林燮次適<lb/>
承事郎特添差通判嘉興軍府事韓杞次適承節郎新<lb/>
差幹辦御前忠佐軍頭引見司呉珙餘未行曾孫九人<lb/>
未賜名補官曾孫女十五人長適文林郎特改添差婺<lb/>
州觀察推官沈煜餘尚幼嗚呼杜甫謂汝陽王爲眞天<lb/>
人鑰謂崇王天人也其生也秀王夫人夢彩仗傳呼導<lb/>
<pb n="KR4d0243_SBCK_086-12b"/>
朱袍而冕者直至寢所奏鈞天之樂既覺聲猶在耳免<lb/>
乳之際香霧滿室終日方散及為安僖卜宅兆銜哀走<lb/>
數百里惟烏程之菁山最佳卜之而食然念力不能致<lb/>
裴囘其處一叟忽前曰官豈姓趙而欲求葬地乎王矍<lb/>
然曰汝何以知之叟曰嘗夢神告我矣指所卜之地以<lb/>
售今寢園是也方丞郡時居湖心僧舍夢有形狀獰異<lb/>
而繡衣者乘小舟環繞數四訶問之則曰公他日當為<lb/>
地主故巡䕶爾既為守又嘗夢其人言有召公者過小<lb/>
橋人之憔悴與支體不具者紛紛求拯援甚哀尋見所<lb/>
<pb n="KR4d0243_SBCK_086-13a"/>
召者曰適所見得無動心乎此曹久不安居願庇之唯<lb/>
而覺莫知何故後出郊過一橋恍如夢所見而道旁藁<lb/>
葬纍纍有暴露者王悟曰神豈以是望我耶悉為掩瘞<lb/>
之晩嘗率鄉人禱雨道士伏章王盛服端立左右見嵲<lb/>
屼久之瞑而不跌頃之語人曰適覺神遊帝所以閔雨<lb/>
告帝既許我矣翌日膏雨如注闔境告足翰林學士洪<lb/>
公邁載于夷堅志尤詳神異之事固為難言如王之交<lb/>
于神皆明白而又有驗于後故屬纊之日起處如平時<lb/>
夜尚觀書甫二鼓始覺體中有異集子孫告之曰時至<lb/>
<pb n="KR4d0243_SBCK_086-13b"/>
矣了無怛化殆仙去矣嗚呼王真天人也王風姿秀挺<lb/>
襟度粹夷忠孝誠篤恭儉謙勤皆其天分加以好學善<lb/>
持論春秋二丁必具盛饌祭先聖于家塾率子孫拜之<lb/>
四十年未嘗廢每曰熟讀論語一書平生受用不盡又<lb/>
喜誦孟子間舉二書之疑與客反覆論辯又摭其㫖而<lb/>
為言曰食色雖重禮義以安之富貴可求非道則不處<lb/>
又旁取釋老二家而為之説曰愛欲煩惱對治法門又<lb/>
曰願有情皆得度無情保長生書之坐隅以自警嘗有<lb/>
方外之士書廣大慈悲方便忍辱八字以獻其徒復為<lb/>
<pb n="KR4d0243_SBCK_086-14a"/>
之辭幾數百言王書其旁曰廣大聖之事也慈悲仁之<lb/>
用也方便智之功也忍辱謙之徳也㫖要在此奚俟多<lb/>
言其人愕而退蓋其所存者如此喜玩法書字畫温秀<lb/>
如其為人賦詠賡酬愈出愈新多記詩詞筆端富麗棊<lb/>
品甚髙皆其餘事居閒則以此自娯也寛厚有餘事秀<lb/>
王夫人尤謹迎養在官退食娯侍夫人必勉以恕服膺<lb/>
慈訓不嚴而治未嘗案一寮屬作尉時有部使者責以<lb/>
躬督人舟王無難色使者見王徒步亦悔之後其子將<lb/>
丞屬邑久之不敢進王趣之且曰何待我之淺也終為<lb/>
<pb n="KR4d0243_SBCK_086-14b"/>
剡奏丞至感泣燕居自怡申申夭夭無疾言遽色侍側<lb/>
勝冠者衆童丱紛如也皆假之色辭第戒以謹守儒素<lb/>
下至臧獲未嘗怒辱之不以貴盛自居嘗見丞相魏文<lb/>
節公于山間先屏騶閧及門下車趨就賓廡呉興太守<lb/>
旦日拜表僅畢而謁已入矣賓客至前少賤亦為之加<lb/>
禮總角朋游雖寒左皆能記憶至録其小字以示不忘<lb/>
鄉人為真率之集以勢位遼絶不敢有請王曰非所聞<lb/>
也竟與之周旋自奉至薄食不重味器不華飾衾襦用<lb/>
布浣濯紉補不棄也買屋而居稍加葺治詹事王公十<lb/>
<pb n="KR4d0243_SBCK_086-15a"/>
朋為守歎曰某起書生築屋尚窮事力意邸第必極輪<lb/>
奐之美今見之使人媿歎親舊之貧者月有廩給嫁娶<lb/>
病故隨髙下濟之雨雪日久則令人走閭里賑施嬰孩<lb/>
遺棄則募乳者收育之蓋用之以義者則所不吝也鑰<lb/>
父子兄弟出入王門晩預班綴時得進拜眷撫有加焉<lb/>
王在朝端山立玉色貂蟬寶帶進止有度照映班列固<lb/>
已增重朝廷紹熙末年徃來兩宫調虞密勿若不動聲<lb/>
色而外廷屬目倚王以為重造厀從容多有獻替一語<lb/>
不露于人或有以傳聞求質者但曰無之故莫得聞焉<lb/>
<pb n="KR4d0243_SBCK_086-15b"/>
此鑰所親見者兼直禁林王之加恩兩鎮拜中令三制<lb/>
皆忝視草迨丐外而歸隆暑中訪别于官舍屏居海角<lb/>
不敢以姓名入脩門王賜之書且致酒殽之饋若施于<lb/>
敵已者銘于心不敢忘也王之訃聞識不識皆有殄瘁<lb/>
之痛惟明之人去思最深至流涕相弔葬既不及為執<lb/>
紼之役亟走五詩以寓哀挽之私王之諸子自少保而<lb/>
下遠寄事實俾狀王之行將以求墓隧之碑鑰不佞竊<lb/>
惟王之抱負非淺陋者所能究識爰自建節之後富貴<lb/>
逼人名位日尊而所藴自是無由表見于外人但見其<lb/>
<pb n="KR4d0243_SBCK_086-16a"/>
養威重保明哲而已盛徳全美細事本不必書王自少<lb/>
涉歴至多克勤小物持循有素故能善始以終為一代<lb/>
宗工重臣正以平時踐履積而至此故亦不得而略也<lb/>
敢具列之告于太史氏以備採擇謹状<lb/>
<pb n="KR4d0243_SBCK_086-16b"/>
</p>
<p>
攻媿集巻八十六<lb/>
<pb n="KR4d0243_SBCK_086-17a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_087-1a"/>
攻媿集巻八十七<lb/>
　　　　　宋　樓　鑰　撰<lb/>
　行状<lb/>
　　少師觀文殿大學士魯國公致仕贈太師王公行<lb/>
　　状<lb/>
曾祖本累贈太師魯國公妣陳氏贈魯國夫人<lb/>
祖登故任承議郎累贈太師魏國公妣陳氏贈魏國夫<lb/>
人<lb/>
父師徳故任宣義郎累贈太師楚國公妣時氏封魏國<lb/>
<pb n="KR4d0243_SBCK_087-1b"/>
太夫人<lb/>
本貫婺州金華縣大雲鄉安期里王公諱淮字季海年<lb/>
六十有四狀<lb/>
王氏系出太原五季避地至婺居義烏之鳯林後徙金<lb/>
華遂古名數八世爲儒至魯公守道自晦始闢家塾延<lb/>
名士以訓子孫政和二年魏公以科第起家知潭州湘<lb/>
潭縣是生四子次曰師心繼踵世科仕爲吏部尚書終<lb/>
顯謨閣學士其幼即楚公也倜儻有大志義風爲鄉里<lb/>
所敬故翰林學士何公溥志其墓公生于靖康元年六<lb/>
<pb n="KR4d0243_SBCK_087-2a"/>
月七日幼穎悟粹温凝遠寡言正色顧瞻步趨率有彛<lb/>
度力學善屬文紹興十五年由漕薦擢進士科調左迪<lb/>
功郎台州臨海縣尉郡守蕭公振一見即以公輔期之<lb/>
郡事多委公裁決捕盜應格不就二十三年秩滿循左<lb/>
從政郎蕭公帥蜀辟以自隨已而召還諸公爭欲羅致<lb/>
公曰受蕭公深知故奉親為萬里行詎為利禄計耶既<lb/>
歸授國子監書庫官改主管吏部架閣文字二十七年<lb/>
為省試㸃檢試卷官知舉湯公鵬舉薦除樞密院編修<lb/>
官冬兼檢詳諸房文字二十八年改左宣教郎八月為<lb/>
<pb n="KR4d0243_SBCK_087-2b"/>
祕書省校書郎二十九年兼呉王益王府教授既入館<lb/>
屏遠人事益讀未見書假休亦入抵暮始歸一時名臣<lb/>
汪公應辰史公浩虞公允文陳公俊卿劉公珙雅相器<lb/>
重三十年再攷省試知舉朱公倬尤知公詔舉臺察薦<lb/>
公及史虞劉四人四月擢監察御史六月遷右正言首<lb/>
論大臣矜勢以養尊小臣持禄以遂私二三執政以括<lb/>
囊為智以引去為髙願陛下正朝廷以正百官體貌大<lb/>
臣勿假以權刑賞黜陟之柄一聴于上使號令無紛更<lb/>
官吏無數易則其他將不革而自去上欣然嘉納公自<lb/>
<pb n="KR4d0243_SBCK_087-3a"/>
以不世之遇論事益切其大者論時宰初無素望偶中<lb/>
科目權臣引之要途致位公宰竊弄威權動循覆轍假<lb/>
封駮以行其意嫉風憲以沮其言既罷政又論其植黨<lb/>
營私懐諼迷國竟鐫其職又論大將劉寶之在鎮江私<lb/>
殖貨財隂交權倖方命掊克之罪而罷之此外遇事必<lb/>
言言之必盡時高宗更化之初興滯補弊公所言無非<lb/>
經綸要務嘗謂道揆正于上則法守明于下乃者用事<lb/>
之臣持己私以専國柄四方奏請有送部勘當看詳措<lb/>
置之類當處以無心總要聴成以詔廢置而已今乃均<lb/>
<pb n="KR4d0243_SBCK_087-3b"/>
是事而有前批後批之殊同是法而有元降續降之别<lb/>
情法不相當則云更合取自朝廷指揮自知無法可行<lb/>
則云如朝廷特降指揮于本部成法即無所礙變舊章<lb/>
而惑觀聴有司失其守而名實亂矣欲望明詔大臣令<lb/>
各以成法來上盡去宿弊或依違遷就則坐以違制御<lb/>
筆令三省六曹遵守此實公之相業也眷遇日隆且將<lb/>
大用三十一年正月轉左奉議郎四月丁楚國憂上聞<lb/>
之惻然因諫議大夫何公溥入對就令傳㫖慰問亟有<lb/>
金繒之賜隆興元年服除孝宗勵精政事妙選部使者<lb/>
<pb n="KR4d0243_SBCK_087-4a"/>
是冬除直敷文閣福建路計度轉運副使除科鹽之宿<lb/>
弊洗滯訟之寃枉治最上聞乾道改元召赴行在陳責<lb/>
難之説必欲致君于堯舜又奏監司郡守數易及内治<lb/>
外治之䇿尤詳上皆賞歎且曰卿居言責有補治體四<lb/>
月除秘書少監又以公端厚誠慤五月兼皇子恭王府<lb/>
直講六月兼國史院編修官未幾皇孫降生申乞檢照<lb/>
典故有沮之者與外任三年閏七月轉左承議郎十二<lb/>
月起知江州四年奏事改建寧府仍舊職對祥曦殿陳<lb/>
擇將備器簡兵足食四事又言差役關征賦籍榷酤水<lb/>
<pb n="KR4d0243_SBCK_087-4b"/>
旱義倉典獄御軍之要既赴鎮人熟公仁厚炷香以迎<lb/>
莅政尤以慈祥清簡崇風教務節儉為先明年就遷轉<lb/>
運副使尋有召命言者尼之公亦力辭而止始建谿用<lb/>
浮梁潦水則撤去行者告病公命以石為之既去而橋<lb/>
成榜曰平政生為立祠八月轉左朝奉郎六年六月改<lb/>
兩浙西路提㸃刑獄公事入奏閩中利病及建劍汀邵<lb/>
上供銀悉施行之奏事畢上令一至東宫皇太子以師<lb/>
儒之重加以拜禮公于詳讞之際尤切哀矜直欲使無<lb/>
一人之獄又切戒豫借折帛之擾冬轉左朝散郎七年<lb/>
<pb n="KR4d0243_SBCK_087-5a"/>
天申節上壽奏浙右水災欲令許浦水軍任疏鑿之役<lb/>
又言州郡任情或以輕罪編置失太宗奉法除姦之戒<lb/>
賜田之家或取民間已佃之田所當禁止縣之推吏當<lb/>
行重禄盜販榷貨配隷加詳上曰議論切當朕所簡注<lb/>
八年十一月除太常少卿十二月兼權中書舎人九年<lb/>
閏正月兼權吏部侍郎二月兼太子左庶子四月兼權<lb/>
直學士院七月除中書舎人仍兼直學士院論軍興以<lb/>
來上下相沿事干機速則先施行而後書押朝臣除授<lb/>
亦有先次供職者望申舊制正救于未行使天下不見<lb/>
<pb n="KR4d0243_SBCK_087-5b"/>
其過九月兼侍講十二月兼太子詹事轉左朝請郎封<lb/>
東陽縣開國男食邑三百户淳熙元年陳覺民非隨龍<lb/>
而援例轉兩官龍大淵已致仕而越例求恩數執政罪<lb/>
罷而猶除資政殿皆封還之訓詞深厚得王言之體十<lb/>
二月除翰林學士知制誥兼侍讀依舊太子詹事二年<lb/>
知禮部貢舉上俾擇文學行誼之士薦鄭伯熊李燾程<lb/>
叔達三人皆被進擢張説罷樞密除太尉在京宮觀力<lb/>
陳其不可竟奉外祠三月以東宫講易徹章轉朝奉大<lb/>
夫四月兼修國史兼實録院修撰公在禁林晝接夜對<lb/>
<pb n="KR4d0243_SBCK_087-6a"/>
退不以語家人無得而傳焉閏九月除端明殿學士簽<lb/>
書樞密院事進爵開國伯公懇辭上謂卿存心至誠學<lb/>
有淵源及倚用之意且戒以推誠待遇將帥同濟國事<lb/>
有曰人臣須是徇公不當邀權古人有願公無權之説<lb/>
又嘗曰樞密每事詳審有未合法度處必將上理㑹其<lb/>
善朕亦從容多暇又稱遇事無私詳練謹密深賴協濟<lb/>
四川制置使范公成大奏郭鈞馭衆無術幾致生變命<lb/>
龍雱體究上曰成大所陳則鈞之罪大雱條奏亦有不<lb/>
然者公奏雱謂其留心軍務但繩治弛墮甚嚴乃是稱<lb/>
<pb n="KR4d0243_SBCK_087-6b"/>
其所長然謂僻于自用剋剥侵漁勢不可復留因薦可<lb/>
代者六人又奏江西捕茶寇眞是有功行賞太濫卻須<lb/>
核實此皆大節目也其他應酬邊事如湖北之夷人占<lb/>
城之劫掠皆因事制宜隨即帖息髙宗慶壽奉上尊號<lb/>
爲篆寶官進爵東陽郡開國侯三年申議使湯邦彦使<lb/>
囘上怒金人無禮公奏天下爲度惟當講自治之䇿以<lb/>
待之四月國史日厯書成轉朝散大夫八月授中大夫<lb/>
除同知樞密院事上又稱公盡公無私禆益爲多簽書<lb/>
樞宻院事趙公雄留身奏事上又語之曰王某難得卿<lb/>
<pb n="KR4d0243_SBCK_087-7a"/>
宜同寅協恭傜人姚明敷已就禽而率逄原擅入多殺<lb/>
文州蕃部漸就安業而李昌祖誘殺降人公皆謂不足<lb/>
為武徒傷好生之徳上皆令體究責罰上言中宫躬儉<lb/>
誠信太子温恭儉薄本朝后妃多賢朕自以為幸所少<lb/>
者則是功業未成公奏功業雖中主可成齊家治國非<lb/>
上聖莫能及上曰然徳行為本功業次之嘗宣諭十年<lb/>
來欲令宰執進呈退將得㫖文字再具熟狀進入朕再<lb/>
行審閲批出然後施行既免専擅之嫌且無遷令之患<lb/>
參知政事李公彦頴奏曰此光武以吏事責三公之道<lb/>
<pb n="KR4d0243_SBCK_087-7b"/>
也公奏唐制宰相奏事止是口奏曲折或賜茶而退即<lb/>
作聖㫖施行國初范質等係前代舊人懐不自安始日<lb/>
具事目進呈退就殿廬批㫖然後上馬今若再經審閲<lb/>
然後付外則事無過舉人無可議亦保全大臣之一端<lb/>
也翌日又命進擬仍注鄉貫于臣寮姓名之下公謂除<lb/>
授當論賢否不事形迹誠賢耶不敢以鄉曲故舊而廢<lb/>
苟曰非才亦不當以己私而庇之上曰善郊祀充儀仗<lb/>
使禮成進爵開國公四年六月除參知政事時宰席久<lb/>
虚公與李公同行相事五年三月知樞宻院事十月拜<lb/>
<pb n="KR4d0243_SBCK_087-8a"/>
大中大夫樞宻使公在右府憂邊思職約束諸軍擅差<lb/>
白身人任職事揀汰筋力未衰屯駐離軍人改陞等為<lb/>
合入差遣禁黎州所部邀功生事撫存草羌山招到作<lb/>
過人措置歸正添差員闕及冒名承代之弊安邊鄙以<lb/>
懐遠人動中機㑹江西賴文政郴寇陳峒李接之變淮<lb/>
隂刧寇等公應酬羽書號令賞罰明審平當上亦稱其<lb/>
毫釐不差又嘗顧簽書樞宻院事錢公良臣曰王某臨<lb/>
事至公遇事不曾放下卿宜恊贊又曰向來大臣不知<lb/>
兵所以用兵多無成功今卿等究心軍務朕復何憂錢<lb/>
<pb n="KR4d0243_SBCK_087-8b"/>
公亦語公曰近郭棣嘗云䝉宣諭王樞使在西府數年<lb/>
不曾錯了一事六年四月日厯書成轉通議大夫八月<lb/>
㑹要書成轉通奉大夫九月明堂充禮儀使或請主兵<lb/>
官置親軍者宰執謂主帥不可無此如韓世忠置背嵬<lb/>
卒能成功上欲令三衙建康主帥相度聞奏公獨曰若<lb/>
令主帥相度孰不願置此軍恐内有肘腋之虞外有尾<lb/>
大不掉之患世忠等輩當艱難日握兵于外置背嵬等<lb/>
軍以募死士今無事而置此他軍必謂主帥自有私人<lb/>
不肯為用又請受賞給勢須加厚怨望日生萬一有警<lb/>
<pb n="KR4d0243_SBCK_087-9a"/>
使之擇勇敢出死力亦何不可上曰卿任腹心之寄長<lb/>
慮卻顧如此真善謀者也嘗論立賢無方而或言閩人<lb/>
不可用者公謂固有章子厚吕恵卿蔡京蔡卞然曾公<lb/>
亮蘇頌蔡襄陳襄亦閩人也江浙固多名臣亦有王欽<lb/>
若丁謂輩顧人主所以用之如何爾上極以為然七年<lb/>
八月詔公今後垂拱殿及後殿奏事竝免宣名賜宴隱<lb/>
秀上曰朕比來臨事未嘗茍且近欲按軍法誅成光延<lb/>
等王樞使言平常寇賞格比北寇戰功減半議罰亦宜<lb/>
如此朕釋然而悟稱奨久之公復奏曰敗軍之將罪固<lb/>
<pb n="KR4d0243_SBCK_087-9b"/>
當戮聖恩溥博遂從寛宥臣何力之有十二月四朝正<lb/>
史書成進正議大夫食邑實封滿萬户封信國公公執<lb/>
政累年謹守成憲執内降之難行者張説之子薦以水<lb/>
教溺士卒褫官封還敘復詔命至于再三乃止守邊綂<lb/>
兵之官各當其才孝宗明見萬里公區處軍務率皆合<lb/>
宜眷意益厚公歸美君上無一毫矜伐之色人望愈歸<lb/>
之八年九月拜右丞相兼樞宻使授光禄大夫封福國<lb/>
公累月亢旱至是大雨霑足人心闓懌公奏事力辭上<lb/>
曰卿直道自將知無不言朕所信用卿而不宜尚誰宜<lb/>
<pb n="KR4d0243_SBCK_087-10a"/>
者又曰卿等朕所倚信當盡言無憚公對曰有君如此<lb/>
茍為緘黙豈不辜任用之意右丞相趙公雄罷政朝中<lb/>
蜀士率有去意公曰若宰臣一出而引用之人相隨以<lb/>
去是激之使為黨也皆以次進遷于是始按堵矣大拜<lb/>
之初好進者蟻附踰月無所更易或問之公曰此正奔<lb/>
競之秋若驟爾陞黜非惟有駭觀瞻尤非平日所喜也<lb/>
旱勢既廣力贊荒政起李椿于休致以次對帥長沙知<lb/>
南康朱熹擢浙東提舉以為郡國之倡兩路出粟専濟<lb/>
邊郡歸正之闕食者借貸二麥種子戒飭檢視官司甚<lb/>
<pb n="KR4d0243_SBCK_087-10b"/>
嚴孝宗遴選從臣皆出獨㫁版曹闕貳俾公擇才因薦<lb/>
曾逮周嗣武皆從之尤見責任之意公為閩漕時侍御<lb/>
史李處全嘗論公召命至是公謂處全久閒若不録用<lb/>
將有私憾之嫌奏起知處州同列皆服公之仁朝士有<lb/>
論朋黨始聞五鬼七殤之目者上以為問公曰此乃不<lb/>
得志者所為示之以静則無事矣金使魏正吉朝見執<lb/>
書未進公諭以禮而正吉䣛行欲退公即奏請皇帝還<lb/>
宫降㫖别日引令館伴議之次日卒如儀而去樞密副<lb/>
都承㫖王抃竊弄威柄招權納賄軍機邊事輒用白劄<lb/>
<pb n="KR4d0243_SBCK_087-11a"/>
子徑作得㫖行下朝廷又不預知士論籍籍無敢斥言<lb/>
公憂之已久至此頗甚造膝極陳上始爲之動色既而<lb/>
欣然開納曰非卿盡言朕不聞此當爲卿斥之後數日<lb/>
上又及之公奏近習弄權人主鮮不以此受謗一旦斥<lb/>
去中外無不服陛下之明㫁既而宣諭欲改用文臣公<lb/>
曰救弊之初當有以新天下之耳目力薦蕭燧以待制<lb/>
爲之上嘗諭丞相直諒無隱君臣之間正欲如此今後<lb/>
有合處分事只與丞相議之上曰朕欲奬用直言以起<lb/>
治道而好名之士至于以虚爲實毁譽亂真豈朕所望<lb/>
<pb n="KR4d0243_SBCK_087-11b"/>
公曰誠有此病然不可因噎廢食必欲興天下之大利<lb/>
除天下之大害非奬用忠言不能濟也㑹章頴輪對上<lb/>
以為言涉沽激全無根蔕自王藺以言進用一傳而為<lb/>
劉堯夫此後如周洎鄭建徳輩妄肆臆説相師成風不<lb/>
少示以好惡則此風遂扇而章頴又有甚焉欲批與外<lb/>
任以卿前奏故留至今公奏頃以象緯失度陛下畏天<lb/>
求言搢紳當不諱之朝以言相髙恥不相若雖入于激<lb/>
訐而不自知士風如此良亦可賀或加阻抑則有諱言<lb/>
之謗莫若奬其切于治道者好名無實置而不問以示<lb/>
<pb n="KR4d0243_SBCK_087-12a"/>
優容則自各安其分矣上稱善久之豐儲倉蠧弊上聞<lb/>
有司請窮治公奏將有不勝治者欠數雖多厯年亦深<lb/>
吏已隨所犯流配官則更易已多難以令見任人獨任<lb/>
其責上即蠲之知䕫州林栗奏譚汝翼之罪而汝翼亦<lb/>
伏闕訴陳有㫖索案而栗繳囘省劄上怒其擅格君命<lb/>
鐫秩罷之大理當汝翼死罪公以其與夷人殺傷略相<lb/>
當又詣闕聲寃欲貸命編管内地處以不死潛消姦宄<lb/>
之心又奏栗亷介有才學此亦無他上曰少俟復職除<lb/>
二廣監司恭涪忠萬饑公奏去嵗荒政施行略備蜀遠<lb/>
<pb n="KR4d0243_SBCK_087-12b"/>
旱傷尤當賑卹乞就江陵及總所各撥萬斛以濟之職<lb/>
事官闕上令先及侍從薦舉人公拔其尤如羅㸃陸九<lb/>
淵彭仲剛劉清之竝與職事官莫叔光趙鞏除刪定官<lb/>
武臣鄒詡乞大減任子之數以清穴官上付外集議公<lb/>
奏去郊尚遠姑令熟議若行之當自大臣始遂定宰相<lb/>
十人執政八人侍從六人卿監四人帶職員郎以上三<lb/>
人致仕遺表裁減有差上曰張大經説近日差除頗協<lb/>
人望亦欲卿知上又曰黄洽稱成都除留正甚當以得<lb/>
人為賀朕諭以近日進擬莫非公道二人皆臺諫也公<lb/>
<pb n="KR4d0243_SBCK_087-13a"/>
奏聖主在上賢不肖較然稟受聖訓庶幾寡過敢不竭<lb/>
誠以圖報嘗因進擬宣諭曰選得甚當丞相于人物不<lb/>
茍如此公奏臣于人物恐不能盡記自有手記有繙閲<lb/>
十餘過而不得其人者何敢輕也九年七月為明堂大<lb/>
禮使九月拜特進左丞相進封冀國公監修國史日厯<lb/>
提舉編修玉牒詳定一司敕令制詞有曰似不能言而<lb/>
智足以決天下之疑如不勝衣而勇足以任天下之重<lb/>
士林誦之是日梁公克家拜右丞相同心輔政上益傾<lb/>
任之公首以用人為己任以館職及郎官多闕欲召試<lb/>
<pb n="KR4d0243_SBCK_087-13b"/>
及選治郡髙第者為之于是薦召蔡戡謝師稷周頡尤<lb/>
袤林枅鄭僑羅㸃鄭鍔等又以張枃傅淇徐詡王正已<lb/>
京鏜等分為監司一時翕然稱為得人户部申明赦文<lb/>
蠲閣税租之外其餘赦所不載者欲起催則洊饑方蘇<lb/>
恐致重困公奏嘗令計之為緡錢三十七萬有竒若朝<lb/>
廷補其經費方可蠲放上慨然從之明堂訖事上以任<lb/>
子減前郊幾半公奏仁宗時韓琦等減任子猶不免紛<lb/>
紛陛下行之既盡人情後效不止此也十年以太夫人<lb/>
將八十久任機衡求退甚力上不許嘗欲行推排事公<lb/>
<pb n="KR4d0243_SBCK_087-14a"/>
謂同列曰非不知其利以臣寮所請而行猶或可緩若<lb/>
作直㫖則奉行過當利未及而害先之吾輩在此見民<lb/>
所苦當如疾痛之在身可不救乎天長水害七十餘家<lb/>
或謂不必以聞公曰昔人謂人主不可一日不聞水旱<lb/>
盜賊禮曰四方有敗必先知之可謂人之父母矣因擬<lb/>
周極安豐軍公奏跅㢮之士緩急可用臨難不顧其身<lb/>
小亷曲謹者未必能之平日愛惜人才正為此耳對境<lb/>
報金主歸上京所差人使權止一年公既陳設備之詳<lb/>
又謂接伴亦不須遣蓋彼既止吾使之來亦難受彼之<lb/>
<pb n="KR4d0243_SBCK_087-14b"/>
使上意恐啓爭端已而敵又報使人更不差發上曰卿<lb/>
言乃驗于今豈非真廟謨哉十二年十一月為郊祀大<lb/>
禮使髙宗慶八十議典禮賞賚甚詳既被命撰尊號冊<lb/>
文又為禮儀使禮成轉兩官力辭恩許囘授十三年三<lb/>
月象緯告異求解機政章四上不允九月公喪長子求<lb/>
去愈力天語開勉又不敢去國史院進四朝國史列傳<lb/>
秘書省㑹要為禮儀使玉牒又進書力辭官進封魯國<lb/>
公十四年以旱又求去上一日以手札問樞宻非古制<lb/>
晩唐不足法欲罷之人吏併歸三省公奏廟謨雄㫁非<lb/>
<pb n="KR4d0243_SBCK_087-15a"/>
臣下所及未敢輕對乞少俟籌度已而晝度夜思基命<lb/>
之地軍中稟承號令習熟見聞一旦更張非所謂振士<lb/>
氣又批貞觀開元兵强天下其視唐末密院豈係輕重<lb/>
哉公又奏祖宗規模既定難以輕改上令促擬指揮且<lb/>
曰此于兵將别無利害公奏唐之盛時兵柄在外藩鎮<lb/>
權重不無疑貳故置監軍事從中覆後患其難制又建<lb/>
本兵之地謂之内樞天子臨朝親加裁決實收天下兵<lb/>
柄以制外重于軍中豈無利害與其行而中輟孰若小<lb/>
忍以待大業之定其事遂已髙宗不豫公請依唐貞觀<lb/>
<pb n="KR4d0243_SBCK_087-15b"/>
四年典禮權不視朝以見不遑安之意逮升遐扈從于<lb/>
徳壽宫門外一時典禮皆參畫成之充撰諡號冊文官<lb/>
及陵名廟號充上冊寶禮儀使公撰冊文號大手筆稱<lb/>
天定諡衆説競進髙廟之號公力主其議及定永思陵<lb/>
名因山之役事緒非一皇太子參決庶務于議事堂調<lb/>
䕶尤多兵部侍郎林栗乞增置遺補御筆欲除薛叔似<lb/>
許及之二人資序才望相當否密具奏來公復奏曰陛<lb/>
下方修廢官遴選在廷難逃聖鑑雖非臣所敢預知然<lb/>
二人資序才望實與官職相當上乃出命蓋孝宗無事<lb/>
<pb n="KR4d0243_SBCK_087-16a"/>
不與公議如此者非一謹著其大者公又以親年益髙<lb/>
上章丐外議政復不茍同十五年髙宗祔廟禮畢請益<lb/>
力五月除觀文殿大學士判衢州内殿朝辭襃諭勞勉<lb/>
至于再三退辭東宫慰撫尤厚宰執百官郊餞奉版輿<lb/>
還鄉極衮衣晝錦戲綵之盛又以便親求閒秋提舉臨<lb/>
安府洞霄宫明堂大禮加恩積食邑一萬五千户食實<lb/>
封五千七百户十六年嵗旦詣鄉校講釋菜序拜之禮<lb/>
齒于韋布間二月光宗受内禪以詔書咨詢初政略曰<lb/>
卿曩以經術羽翼朕躬以徳業股肱聖父周旋政地十<lb/>
<pb n="KR4d0243_SBCK_087-16b"/>
有四年凡國家利害生民休戚與夫因革損益之宜可<lb/>
以禆朕者其悉以告朕將受而行之公奉詔感泣遂奏<lb/>
疏曰初詔求言中外之臣咸得條奏不遺舊臣復加特<lb/>
詔臣受國恩至深至厚此而不言臣則有罪天下之事<lb/>
莫難厥初厯陳盡孝懋徳奉天敬民用人立政六事又<lb/>
言髙宗壽皇如堯舜而以禹處陛下又力言禹之所以<lb/>
繼舜者以對有㫖建節開府儀同三司㑹魏國薨候服<lb/>
闋日降制公執喪孺慕悲泣無時不肯少近滋味仲秋<lb/>
中使傳宣撫問賜内帑銀絹七百匹兩為賻公親具表<lb/>
<pb n="KR4d0243_SBCK_087-17a"/>
謝纔數日忽語諸子曰六十有四卦氣已盡而哀苦衰<lb/>
病如此其能久乎主恩未報母葬未舉為恨耳遂乞休<lb/>
致口授遺表戒子孫忠孝無一語及他前一月大星隕<lb/>
于第至是神色不少變夜漏下一刻黙然而薨寔八月<lb/>
十二日也拜少保致仕遺表上聞兩宫震悼輟朝二日<lb/>
贈少師賜銀絹一千匹兩親屬一人添差本路幹官以<lb/>
䕶葬官其子若孫七人䘏典甚備殄瘁之歎中外所同<lb/>
紹熙元年十二月甲申葬于婺城之北十里許隆壽之<lb/>
原紹熙二年贈太傅五年贈太師皆以諸子陞朝該大<lb/>
<pb n="KR4d0243_SBCK_087-17b"/>
禮恩也娶何氏左奉議郎知温州瑞安縣紳之女封冀<lb/>
國夫人後公十二年薨子八人長曰模通直郎監西京<lb/>
中岳廟次曰樞朝散大夫新知岳州軍州事次曰機通<lb/>
直郎監西京中岳廟次曰樸迪功郎次曰棟朝散郎通<lb/>
判臨安軍府事次曰檝通直郎知紹興府上虞縣事次<lb/>
曰橚朝散大夫新知辰州軍州事次曰栻修職郎新監<lb/>
台州支鹽倉模機樸皆先卒女三人長適故宣教郎通<lb/>
判平江軍府事姚頴餘皆蚤卒孫男十三人儼承奉郎<lb/>
儀倫俱承務郎億將仕郎俌承奉郎脩承務郎侑仍承<lb/>
<pb n="KR4d0243_SBCK_087-18a"/>
奉郎佖偃儔信倓孫女十一人長適廸功郎新建康府<lb/>
府學教授程珌次適將仕郎姚元特次適姚元哲次適<lb/>
從事郎信州貴溪縣主簿趙汝鍨次適將仕郎丁嗣延<lb/>
餘未行公神宇秀整雅有丰度清虛粹夷望之自是風<lb/>
塵表物加以問學邃深詞藻贍麗蚤步清要輿望已屬<lb/>
中雖邅迴晚乃際遇孝宗皇帝以不世出之資直欲鞭<lb/>
笞四夷以遂大有為之志一時進用多趨事赴功之人<lb/>
淳熙以來益務内治選任儒雅厚重經遠好謀之士而<lb/>
公為之稱首君臣相遇千載一時國家左右相之下則<lb/>
<pb n="KR4d0243_SBCK_087-18b"/>
有參知政事右府則有使知樞密院同知簽書凡七府<lb/>
公獨遍厯以至端揆近所未有也孝宗聰明果㫁臨照<lb/>
百官公以寛厚精深調娯萬務守法度行故事大綱小<lb/>
紀持守無失取人才則先器識治民事則務優容理財<lb/>
則不為苛急論兵則尤極周密賞不遺勞而裁其濫刑<lb/>
必當罪而歸于寛中外之官各當其職方内乂安君相<lb/>
儆戒上無驕盈之迹下無危溢之憂至今言治者必稱<lb/>
淳熙之際焉天資謙謹輔贊彌縫而藏諸用者外人不<lb/>
得而見其所薦進能盡其才而避遠名迹若不自已出<lb/>
<pb n="KR4d0243_SBCK_087-19a"/>
蓋有受恩而不自知者沖澹寡欲自奉至薄食不重味<lb/>
衣至十年不易素不喜酒外物一無所好屏絶聲色之<lb/>
奉一意篤學聚書數萬巻無所不觀雖機務業委退坐<lb/>
靜室飲食亦不釋巻夜則使子弟讀而聴之制誥尤有<lb/>
體要一時文學之士皆出衡鑑上選詞臣必以密訪之<lb/>
有詩文制草奏議四十卷藏于家聚族餘百口上奉慈<lb/>
親既極其誠敬友愛諸弟任子恩先以及之撫息遺孤<lb/>
居無惰容家人不見喜愠之色不治生産門無雜賓功<lb/>
緦之慘素服盡禮皆當于古人中求之鑰不肖再㸃朝<lb/>
<pb n="KR4d0243_SBCK_087-19b"/>
行負丞太府忽有容臺博士之除上問班序反下若左<lb/>
遷者公奏議禮之地最當擇人而近嵗乃以序遷臣所<lb/>
以為此者欲重其選也鑰何足以當之有以見公知遇<lb/>
之深雖以私諱不及就職至今不敢忘公之薨一紀鑰<lb/>
之投閒亦久矣樞等以行状為屬將以上于太史氏仰<lb/>
惟公之備道全美宏才遠業鑰何足以知之謹叙次爵<lb/>
里履厯行實之大槩參以見聞而書之蓋公之為善不<lb/>
可勝書徒恐辭費又不敢以溢美也嗚呼髙宗擢之言<lb/>
路不及大用孝宗眷倚最久經綸未究而乞身以去光<lb/>
<pb n="KR4d0243_SBCK_087-20a"/>
宗以舊學之重待以為政而公不勝喪矣此搢紳之所<lb/>
重歎然自古稱君臣遇合之難而善始以終者尤為罕<lb/>
遇如公之受知累朝哀榮終始士之致身至此者有幾<lb/>
亦可以無憾矣謹狀<lb/>
<pb n="KR4d0243_SBCK_087-20b"/>
</p>
<p>
攻媿集巻八十七<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_088-1a"/>
攻媿集巻八十八<lb/>
　　　　　宋　樓　鑰　撰<lb/>
　行狀<lb/>
　　敷文閣學士宣奉大夫致仕贈特進汪公行狀<lb/>
曾祖元吉不仕妣何氏<lb/>
祖洙皇明州助教累贈正奉大夫妣陳氏累贈太碩人<lb/>
父思温皇左朝議大夫直顯謨閣致仕累贈少師妣王<lb/>
氏封恭人累贈越國夫人<lb/>
本貫慶元府鄞縣武康鄉沿江里汪大猷字仲嘉年八<lb/>
<pb n="KR4d0243_SBCK_088-1b"/>
十有一狀<lb/>
惟汪氏派出黄帝得姓尚矣然自厯代以至本朝未嘗<lb/>
有一顯者宣城鄱陽上饒四明諸郡大率皆出于新安<lb/>
英濟王廟食千載後裔繁衍宦路相遇多講宗盟祐陵<lb/>
時大司成澥以耆儒名翰林學士藻以文章顯嘗謝司<lb/>
成薦舉止用張衡思玄賦汪氏龍魚及檀弓童汪踦事<lb/>
且曰遙遙譜牒之相傳没没衣冠之不振雖更魏晉之<lb/>
遠莫厠崔盧之間槩可知矣丞相伯彦首相髙宗遂為<lb/>
佐命之臣紹興間簽書樞密院事勃樞密使澈俱至大<lb/>
<pb n="KR4d0243_SBCK_088-2a"/>
位子孫宦達相踵端明殿學士尚書應辰以重名崛起<lb/>
雖不至公輔而道誼風烈足為一世師表此其尤盛者<lb/>
也公以文昌舊臣厯仕四朝康寧耆艾獨殿諸老抑其<lb/>
次焉今汪氏所在衆多幾如王謝家豈族姓盛衰亦有<lb/>
待于時耶公之曾祖處約而有士君子之行受知范文<lb/>
正公王荆公正奉為鄉先生文行淳備沾丐後學少師<lb/>
紹興初為太府少卿兩浙漕使風誼尤髙搢紳推重生<lb/>
四子公其仲也始越國方娠公之從伯父夢應真受生<lb/>
産于叔父吏部鄞縣丞之官舎生而岐嶷骨相頴異四<lb/>
<pb n="KR4d0243_SBCK_088-2b"/>
嵗誦孝經能對客問學中所講論語孟子輒述口義以<lb/>
示同舎一日千里儕輩皆畏之紹興七年以少師遇宗<lb/>
祀補將仕郎調右迪功郎衢州江山縣尉公漸漬義方<lb/>
曉暢吏道若老于州縣者所部百人黙識姓名及幹力<lb/>
之優劣輒得其用分鄉警捕境内肅然鉤攷滯訟㫁之<lb/>
以理嵗在甲子洪水稽天發廩為粥以食避水者又取<lb/>
鹽商大舟救之存活為多時方申兼經之制以嘗試南<lb/>
宫公餘肄業再薦漕臺遂中十五年進士乙科秩滿闗<lb/>
陞左從事郎為婺州金華縣丞處事益明期限必信文<lb/>
<pb n="KR4d0243_SBCK_088-3a"/>
引可以質錢至有以潤其屋者豪民陸氏析産嚚訟案<lb/>
牘紛積公詰其要謂祖屋枕山長兄據其前而使諸弟<lb/>
由山蹊以出公曰此最其不平者按圖更分已得要領<lb/>
又訴義遜及贍塋嫁姑之厚公曰爾父兄同力起家義<lb/>
遜有法奉先冢嫁諸姑豈得不厚一婦以衆錢買田託<lb/>
以嫁資公攷婦家户籍不滿半頃復取均之且諗之曰<lb/>
若送所司一門無全人至親不復可相見汝家破矣命<lb/>
講長幼之禮歎服而退時户部侍郎李公椿年建議行<lb/>
經界選公為龍游縣覆實官約束嚴峻已量之田隠藏<lb/>
<pb n="KR4d0243_SBCK_088-3b"/>
畝步不以多寡率至黥配盛氣臨人無敢忤者公獨曰<lb/>
愚民不識弓步不善度量若田少而所供反多須使之<lb/>
首復乃可竝行李公問當何如公曰凡有不實許其自<lb/>
陳俟驗實與改正悉皆施行受賜者已不知其幾既至<lb/>
躬行阡陌唱弓量之目則已黙計其廣袤之實吏運籌<lb/>
久之無毫釐差觀者以為神凡事俱有方略邑人鼓舞<lb/>
旁縣皆取為法事畢躬納圖帳李公又欲以十保合為<lb/>
一圖仍與鄰都犬牙相入公曰一保之圖用紙二百番<lb/>
已無地可展又從而十之不惟不能圖畫亦安所用之<lb/>
<pb n="KR4d0243_SBCK_088-4a"/>
徒重勞費無益于經界也由是諸郡俱免催科辦事談<lb/>
笑而了不失忠厚二十年丁越國憂星奔哀毁悲動行<lb/>
路服除為嚴州建徳縣丞二十四年饑民嘯聚熾甚守<lb/>
禦調度多出規畫以訖無事分都賑給衆中指一夫詰<lb/>
曰是某都某人也蓋居兩都之間而冒請者械繫于前<lb/>
餘多引去事已徐釋之又嘗遜薦牘辭受輸皆人所難<lb/>
能明年用舉者改宣教郎知平江府崑山縣旋遭外艱<lb/>
既造朝有達官使獻生財之説將用以為薦公曰財不<lb/>
可生也生財者必害于民寧甘心寸進耳遂謝之差總<lb/>
<pb n="KR4d0243_SBCK_088-4b"/>
領淮西江東軍馬錢糧所幹辦公事金亮犯邊饋饟王<lb/>
師髙宗廵幸供億百出公佐其長以辦羣工扈從咸知<lb/>
公名三十二年賜緋魚袋改幹辦行在諸司糧料院文<lb/>
書盈几目不給視公間摘一二無不切中老吏驚歎謂<lb/>
未有也或言榷貨務左藏庫有羡儲朝㫖以諉公躬自<lb/>
檢校得其實以對隆興二年四月參政錢簡肅公宣諭<lb/>
淮東辟為幹辦公事九月改充參議官内禆幕府外按<lb/>
邊陲海泗唐鄧之棄錢公執以為不可公亦贊之雖不<lb/>
得盡行終免倉猝之變者宣諭司之力也遷大宗正丞<lb/>
<pb n="KR4d0243_SBCK_088-5a"/>
乾道元年兼吏部郎官主管侍郎左選又兼户部右曹<lb/>
有蜀士理和糴酬賞吏必欲以小節取㑹公曰在法有<lb/>
旁照可驗許比類而行即取其同類者併上之省吏沮<lb/>
抑尤急公力爭之自是始為定例六月輪對錢公先薦<lb/>
于上乞與之言察其人物公奏總覈名實責任臣下因<lb/>
才而任毋違所長量能授官毋拘流品又乞表薦宗子<lb/>
隨事録用止注目久之謂輔臣曰疏通詳雅有議論今<lb/>
日有用之才也除禮部員外郎公自登第嘗習宏辭科<lb/>
應用之文足以行意在州縣時守將多委以箋奏南宫<lb/>
<pb n="KR4d0243_SBCK_088-5b"/>
名表一出士林誦之此外無他職務同列言于廟堂謂<lb/>
公撥繁治劇有餘而清簡太甚丞相洪文恵公以此諭<lb/>
公七月遂兼吏部侍郎右選九月除吏部郎官主管尚<lb/>
書左選莊文太子初建東宮妙選僚寀是月以公兼太<lb/>
子左諭徳太子侍講兩日一講孟子多寓規戒莊文深<lb/>
所欽重嘗出龍大淵禁中所進侍燕樂章諭宫僚同賦<lb/>
既退公謂同列曰燕既不預無以措辭若出于御製或<lb/>
儲禁爲之猶可賡和鄭衞之音近習爲倡非講讀官所<lb/>
當預也白于太子而止二年爲省試參詳官參政林公<lb/>
<pb n="KR4d0243_SBCK_088-6a"/>
安宅以户簉同知貢舉就除諫議大夫自言去場屋久<lb/>
以攷校事屬公公為之恊心焉訖事日欲邀公議論辭<lb/>
不徃林既罷政獨免于評議六月除秘書少監髙宗聖<lb/>
政書成進讀于紫宸殿徳壽宫道山清髙領袖名士職<lb/>
當修神宗以來㑹要而曠嵗不舉深懼典故散逸率屬<lb/>
分纂上聞之為置局命宰臣提舉書奏五朝之大典始<lb/>
備金國來賀四年正旦借吏部尚書為接送伴使上閲<lb/>
語録見公敏于酬對處事有體滋嚮之尋兼權刑部侍<lb/>
郎六月兼崇政殿説書八月兼權給事中孝宗厲精民<lb/>
<pb n="KR4d0243_SBCK_088-6b"/>
事訪問不倦宿直玉堂夜宣對選徳殿賜坐從容導公<lb/>
使言時欲遣察官決獄畿邑公奏使果有滯囚亦且先<lb/>
次決遣事體太重徒擾諸縣必又甚于監司之臨按不<lb/>
得不謹于始遂改命通判以行公首以一言移主意自<lb/>
爾每遇夜對上多訪以時事嘗曰卿為侍從天下之事<lb/>
無所不當論朕毎厭宦官女子之言思與卿等款語正<lb/>
欲知朝政闕失民情利病茍有所聞可極論之公悉進<lb/>
所欲陳者奏對明白曲盡情偽上多聳聴而行之其造<lb/>
厀啓沃之際若講義進故事論治道之要具有遺編亦<lb/>
<pb n="KR4d0243_SBCK_088-7a"/>
或削藁而不傳惟見于事功之實者謹書之以池饒信<lb/>
建水災乞用澶州劉渙收買耕牛之法令州郡廣收糴<lb/>
以備賑糶論役法則陳一鄉通差物力均差均錢雇人<lb/>
官户例減限田之詳又别白里正則専主煙火盗賊耆<lb/>
長壯丁則催科承引今取耆長雇直撥入經總制司竝<lb/>
縁法意里正承役之初抑使兼充役者受害為甚至死<lb/>
必爭又乞改定役法未可輕變廣求衆議而後可必須<lb/>
遲以嵗月若欲寛其困苦當先嚴禁誅求又論亭户不<lb/>
充役次以鹽折税或有未嘗親熬波之勞居近場監貸<lb/>
<pb n="KR4d0243_SBCK_088-7b"/>
錢取息射利為厚且三公尚有限田而此曹獨無定數<lb/>
反受官户隱寄又均和買于編民欲將家産及二等以<lb/>
上依官户充役又論給賜勲舊近戚以田一得指揮豪<lb/>
奪占據桀黠者妄指官之籍没民之户絶者以為獻藉<lb/>
勢陵轢州縣至不能誰何寧忍恵及一家而使人重罹<lb/>
其苦自今惟當錫以金帛使自求之又論籍没財産止<lb/>
可行于强盜囊橐官吏犯贜之人然朝為富室暮為窮<lb/>
民流離凍餒已自可念至有倉庫綱運負陷官錢而致<lb/>
破家者宜有以處此欲應以欠負拘産不在給賜出賣<lb/>
<pb n="KR4d0243_SBCK_088-8a"/>
之數計其租入償欠既足則以給還使復故業以至廢<lb/>
鄉村私立税鋪罷官監酒坊及陳萬户酒之䇿嘗因輪<lb/>
對論銅器之害則曰産銅之地不發浸銅之水漸涸鼓<lb/>
鑄重費楮劵弊深洩于邊境而法不嚴壊為器用而官<lb/>
不問若立用銅之罪重于銷銅之人居官而使人為器<lb/>
用者坐以贓私罪則法乃可行論捕酒之害則曰民户<lb/>
遭劫盜者猶有官司可告盜既不敢肆毒鄰里亦得救<lb/>
應今捕酒者空人之家鄰里至前則誣以拒捕官司不<lb/>
復明白則是捕酒之暴甚于劫盜也殺人者罪止一身<lb/>
<pb n="KR4d0243_SBCK_088-8b"/>
而老幼自若今一遇捕酒舉家拘縶非法受苦則是犯<lb/>
酒之罪重于殺人也大率公之論事皆深切著明攷究<lb/>
詳備玉音嘉奬嘗曰卿前後所言皆今日可行之事臣<lb/>
僚所未及一一付外雖議有不同不盡見諸施用亦有<lb/>
遂著之甲令者五年再為參詳官四月除權刑部侍郎<lb/>
兼侍講職于秋官二年餘孝宗垂意刑章哀矜庶獄公<lb/>
乞重修法令謂中興之初首立詳定一司自建炎四年<lb/>
六月以前著為紹興法今四十年多編集監學貢舉常<lb/>
平茶鹽等一司之法而一代條章因革損益迄無成書<lb/>
<pb n="KR4d0243_SBCK_088-9a"/>
敕局官多吏繁俸優賞厚因減穴官遽行廢罷舉數十<lb/>
年之法一切不省建炎以後續降指揮二萬餘條若不<lb/>
刪其繁重定其當否有司率用新制而棄舊法日移月<lb/>
改輕重舛牾無所遵承使舞文之吏時出而用之以售<lb/>
其姦及今不為久益難攷乞明詔盡行編纂命大臣典<lb/>
領而選廷臣討論庶幾筆削必當以杜吏姦以一民聴<lb/>
上極以為然即令條具仍差大理二卿本部三郎官寺<lb/>
丞司直各一員公遂兼重修敕令詳定官此四年之冬<lb/>
也他官去留不一惟公疚心修定以為己任推舉詳明<lb/>
<pb n="KR4d0243_SBCK_088-9b"/>
通練之士以自佐訪求舊吏網羅故牘若一司一路専<lb/>
法不係海行者卽釐送之一時申嚴或雖係續降尋即<lb/>
衝改者卽刪去之于見行法中增損元文五百七十四<lb/>
條帶修創立者三百六十一全刪舊文八十三存留照<lb/>
用者百二十有八墨書舊文朱書新條年餘書成進書<lb/>
之奏公所草也謂將前後續降參以累朝法意酌以四<lb/>
方人情攷訂編入各有看詳案冊明言去取之因而例<lb/>
不以頒降欲申敕有司凡州縣于新書有所未曉許條<lb/>
具申所當以元修因依行下孝宗取進本列于選徳殿<lb/>
<pb n="KR4d0243_SBCK_088-10a"/>
之左右朝夕觀覽嘗宣問所疑隨即奏對上又取條冊<lb/>
指問與所奏俱合嘉賞再三曰文字繁拏不易盡記留<lb/>
意所職乃至于此對曰此法將與天下共之況屢承宣<lb/>
諭敢不盡心他日又問如初遂亟稱于宰執有忌公者<lb/>
遽入譖言賴聖明不以為信爾後屢更修定今凡再易<lb/>
矣其規畫大率循公之舊而精力不能逮也上又嘗問<lb/>
本職事刑罰黜陟豈無過差公因奏温台大水郡不以<lb/>
聞使之具析以守臣王之望嘗為執政陳巖肖為從官<lb/>
特免違慢之劾乃移罪二漕各降一官上云亦覺未是<lb/>
<pb n="KR4d0243_SBCK_088-10b"/>
待作一名目改正公又奏知其未是當明以示衆若别<lb/>
作縁故則前失仍在不若徑改之有㫖改正又奏知信<lb/>
州趙師嚴補糴前政所虧常平米方及半而坐擅用鑴<lb/>
兩秩永不得任親民提舉李庚巳嘗申明送饒州取勘<lb/>
亦以不行檢察坐之且不得與監司雖欲示警而皆不<lb/>
當其罪案上皆得追改前命辯台民楊大任匿盜而能<lb/>
告捕不應坐以越訴即依條給賞仍免其罪論一案推<lb/>
結之法屢變㑹問無期獄訟淹延即令别行立法時尚<lb/>
書周公執羔韓公元吉樞密劉公珙以强盜率不處死<lb/>
<pb n="KR4d0243_SBCK_088-11a"/>
無所懲艾侍郎林公栗爲右司謂今之强盜非親下手<lb/>
已殺人者類皆不死請依太祖舊法贓滿三貫者皆斬<lb/>
公恐遂行曰此吾職也遂具奏曰強盜豈可恕用舊法<lb/>
而痛懲之何爲不可惟是天聖景祐宣和以來益用中<lb/>
典太上與民更始非以刃殺人者一切貸死遠近歸心<lb/>
循襲既久寖失禁姦之意今已議爲法六項犯者依法<lb/>
處㫁非此而但得財惟再犯者死可謂寛嚴適中矣此<lb/>
輩雖愚豈無黠者爲謀知有可生之路志在得財而已<lb/>
所全尚多若不分首從雖不殺傷悉皆抵死則凡得財<lb/>
<pb n="KR4d0243_SBCK_088-11b"/>
鮮不及三貫者此法既立未必能禁其為盜彼先以死<lb/>
自處則被盜者將無噍類為盜者無復全人究其極而<lb/>
計之死者益衆矣陳公良祐為諫議大夫請取案例公<lb/>
以見定一案聞奏用六項法則死者十七人用見行法<lb/>
則纔四人若如舊法則百七人俱死遂從公議借吏部<lb/>
尚書為六年賀金國正旦國信使歸至盱眙得印榜云<lb/>
今後犯强盜竝依祖宗舊法所有六項指揮更不施行<lb/>
到闕未及結局即以不得其職自列求去上聞其詳即<lb/>
日復行六項之制至今遵用焉有請以大辟奏案如情<lb/>
<pb n="KR4d0243_SBCK_088-12a"/>
理可憫即上朝廷若情法相當者止從刑部審覆行下<lb/>
公以為既經奏聞非有司所得自専當依舊例擬㫁降<lb/>
㫖處分尤見詳審欽恤之仁監司按發官吏不得送置<lb/>
司州軍根勘紹興之良法也久而寖紊為弊亦多公申<lb/>
嚴之使見有違戾者竝行改送勘院翻異當究問其詞<lb/>
具申監司有詔物價騰踊以絹定罪者毎匹增為三貫<lb/>
公乞以錢定罪者亦如之其明罰敕法助聖朝好生之<lb/>
徳者未易悉數也使金之役權要為輔行公在朝累年<lb/>
于人甚周而介然有守未嘗與之通至是惟議使事相<lb/>
<pb n="KR4d0243_SBCK_088-12b"/>
處亦不為異惟不能過為奉承事已又疎之衆服其裁<lb/>
正而其人自此不相樂矣時孝宗方欲經略中原使囘<lb/>
者或承順㫖意過為大言公歸首以為問因具陳經行<lb/>
所見聞者上曰如卿所言則未可為攻取計耶公頓首<lb/>
曰誠如聖訓今日豈可輕動且須益務内治以俟機㑹<lb/>
耳玉色不悦公又曰臣不敢妄論迎合聞者以為名言<lb/>
七月除權吏部侍郎九月兼權尚書再置敕局兼詳定<lb/>
一司敕令先少師嘗為吏部郎仕者脱兵火亡失文書<lb/>
訴者日集躬為辨析吏不得蔽建請改官狀五紙之外<lb/>
<pb n="KR4d0243_SBCK_088-13a"/>
許令改舉聲績卓然公少親見之自爲郎嘗厯三選以<lb/>
至長貳清通簡要兼古人之長建明尤多率以先徳爲<lb/>
法或曰今日凡事從窄非曩時比蓋有務爲沮抑號能<lb/>
任怨而至顯用者公曰方且鄙之何忍效尤乎調官陳<lb/>
詞者多孤寒之人于此不爲留意使不得其平尚謂之<lb/>
銓衡耶由是鬱者得伸滯者得速求者得遂人人感悦<lb/>
亦未嘗屈法以從人其有不可明以告之退無所恨辨<lb/>
宗室及陣亡人女夫不當在七色之數乞恩科權官選<lb/>
人願致仕者請以厯過嶽廟爲攷修正川廣定差之弊<lb/>
<pb n="KR4d0243_SBCK_088-13b"/>
命官被訴不經勘正者免闗刑寺注籍以妨差注縣令<lb/>
臧否欲俟其任滿奏聞案後收坐不當之人止就部檢<lb/>
照免行下取㑹又條列部中留滯節目附赦施行皆欲<lb/>
去弊剔蠧使選法流通以爲公私之便中使嘗夜傳㫖<lb/>
學士院袖出資治通鑑一冊指唐沈旣濟論選舉事曰<lb/>
今日有無此弊其説可與不可行來蚤面對退卽呼燭<lb/>
草奏既入先厯陳數項謂事與今異弊雖似之其言則<lb/>
難行上曰卿言甚明更試一言因奏正恐言不能盡曾<lb/>
筆于紙深夜書寫不謹上卽令展讀讀畢不敢留中退<lb/>
<pb n="KR4d0243_SBCK_088-14a"/>
至廡下又遣宣取且云更欲詳觀可遂留下宸眷日隆<lb/>
㑹當郊特差充鹵簿使人知枋用有漸而忌者愈甚竣<lb/>
事力求外祠上亦知之七年正月除敷文閣待制提舉<lb/>
江州太平興國宮侍從館閣諸公賦詩留題以餞行色<lb/>
今石刻存焉還鄉四月起知泉州到郡遇事風生不勞<lb/>
而辦郡實瀕海中有沙洲數萬畝號平湖忽為島夷號<lb/>
毗舎邪者奄至盡刈所種他日又登海岸殺略禽四百<lb/>
餘人殱其渠魁餘分配諸郡初則毎遇南風遣戍為備<lb/>
更迭勞擾公即其地造屋二百間遣將分屯軍民皆以<lb/>
<pb n="KR4d0243_SBCK_088-14b"/>
為便不敢犯境後左翼軍狃于盜賞忽又報侵犯徑捕<lb/>
至庭自以為功公曰毗舎邪面目如漆黥湼不辨此其<lb/>
人服飾俱不類何耶察之乃真臘大商四舟俱行其二<lb/>
已到餘二舟以疑似被誣公驗其物貨什器信然軍人<lb/>
猶譊譊不已公諭其將曰使真是寇賊固不應縱捨既<lb/>
知其為商旅又豈得陷以深文始皆退聴即使盡入來<lb/>
遠驛所販黄蠟償以官錢命牙僧旬日間遣行軍屯城<lb/>
外有入盜庫銀者踰垣而出為邏者所偵反執而歸誣<lb/>
以為盜而上之郡公已得其情仍械邏者使參對失銀<lb/>
<pb n="KR4d0243_SBCK_088-15a"/>
十二鋌得十而遺其二主將辯數甚苦公不為動已而<lb/>
軍士首伏即其所窖取之皆伏辜微公明察善處則俱<lb/>
失其情矣蕃商雜處民間而舊法與郡人爭鬭非至折<lb/>
傷皆用其國俗以牛贖罪寖亦難制公號于衆曰安有<lb/>
中國而用夷俗者茍至吾前當依法治之始有所憚無<lb/>
敢鬭者三佛齊請就郡鑄銅瓦三萬片舶司得㫖令泉<lb/>
廣二州守臣監造付之公上疏極論其不可既犯中國<lb/>
之禁又為外夷所役獨不與南外宗正司廪給嵗廣久<lb/>
以為病公撙節用度増價以糴民始免于苛取公再嵗<lb/>
<pb n="KR4d0243_SBCK_088-15b"/>
兩求奉祠九年以治行尤異除敷文閣直學士再任賜<lb/>
衣帶淳熙元年申前請始有興國宫之命歸次延平除<lb/>
知隆興府兼江南西路安撫使赴闕奏事甫入國門即<lb/>
令引對臨遣甚寵江上有篙師謀害主人而據其女因<lb/>
有資財女聞公威名密告縣令公為究治得主人夫婦<lb/>
二屍于神祠之傍寃始獲伸吉民王氏雄于財怒武尉<lb/>
之不容冒佃官地誣訴于州尉不屈夜歸過其門使人<lb/>
折其足事逹帥憲公同奏其事且謂父子皆以貲得官<lb/>
恐從末減無以懲姦乞先除其名孝宗閲奏震怒徑下<lb/>
<pb n="KR4d0243_SBCK_088-16a"/>
所勘建昌軍皆黥配嶺海併坐推吏之受賕者江右無<lb/>
不快之五月茶寇賴文政等起湖北自湖南向江西帥<lb/>
司即令境上防託江西所恃惟贛吉將兵亟遣未及而<lb/>
賊已入境與吉兵遇一使臣死之以湖南曾戕官軍至<lb/>
此又小勝止為逃死之計遂據禾山洞公遣副總管賈<lb/>
和仲總數州之兵以討之和仲老將意頗輕敵或已議<lb/>
其狠愎難任然兵官無踰此人者未及出門而得㫖果<lb/>
以委之主帥調發而簉牧領兵職也武人謂朝廷専委<lb/>
凡事寖不相闗一到賊壘暮夜驅迫將士入山反為所<lb/>
<pb n="KR4d0243_SBCK_088-16b"/>
覆不可復用又遽遣約降至折箭為誓人知其為詐而<lb/>
不寤賊立旗幟為疑兵由鳥道竄去兩日而後知之六<lb/>
月初有㫖湖南令帥臣王炎節制如已入江西即令賈<lb/>
和仲綂率四路人馬討捕是時猶未委公及和仲輕舉<lb/>
妄發將兵已潰賊勢日張則乞就委江州都綂制月末<lb/>
始得金字牌令公節制大暑中兼程而進洪至吉七百<lb/>
里勢不相及賊亡命習險阻常隠叢薄間弓矢所不及<lb/>
官兵驅逐接戰十餘殺傷相當多猝遇于陿隘之處交<lb/>
鋒者不過數人餘已遁去不知蹤跡使荷戈被甲之士<lb/>
<pb n="KR4d0243_SBCK_088-17a"/>
與之追逐雖欲列陣併力有所不可既逐入廣而又復<lb/>
囘初就招安列六百餘人後止餘百輩則知所喪已多<lb/>
勢旣已窮而有許拔身自首指揮間有禽獲者亦言本<lb/>
非兇逆若開其生路必來降矣遂以小榜具載指揮募<lb/>
人入賊賊云望此久矣茍得曉事文官來即當隨往提<lb/>
刑辛棄疾同議遣士人借補以行而公已罷盡復逃去<lb/>
未幾興國尉黄倬請行正合前説遂降公初以和仲敗<lb/>
事自劾降龍圖閣待制㑹有爲和仲地者又降集英殿<lb/>
修撰後帥旣以儶功受賞公遂落職南康軍居住至四<lb/>
<pb n="KR4d0243_SBCK_088-17b"/>
年自便十二年始得外祠十三年髙宗慶霈復龍圖閣<lb/>
待制十四年再奉祠十六年提舉鳯翔府上清太平宮<lb/>
紹熙改元盡復舊職二年致仕兩朝即位之初皆有詔<lb/>
求言上又賜詔書撫問賜銀合茶藥公退閒既久無復<lb/>
用世拳拳憂國終不弭忘疏論天下事各數千言慶元<lb/>
五年十一月朝家優老特除敷文閣學士賜衣帶鞍馬<lb/>
六年秋初感疾七月庚辰薨于正寢遺奏上贈四官官<lb/>
一子娶樓氏封碩人先二十七年卒于隆興男三人端<lb/>
中奉議郎兩浙西路提舉常平司幹辦公事立中宣教<lb/>
<pb n="KR4d0243_SBCK_088-18a"/>
郎知婺州武義縣丞沿檄歸省弗可久留方將丐祠就<lb/>
養而公亡矣<graphic n="KR1330" url="https://raw.githubusercontent.com/kanripo/KR-Gaiji/master/images/KR1330.png" mimeType="image/png"/>中將以遺恩補官女四人三蚤夭一適<lb/>
奉議郎知福州永福縣事樓鏘孫男四人之翰承奉郎<lb/>
監嘉興府華亭縣市舶務之幹之輔之範碩人以淳熙<lb/>
五年葬于慈谿縣石臺鄉龍潭之原諸孤將以十二月<lb/>
丙申奉公之柩合焉禮也嗚呼公之為人幾于全矣少<lb/>
而孝弟稱于鄉黨長而聲譽振于場屋入仕則公勤亷<lb/>
恕施恵于民立朝則忠諒精白結知于君用雖不盡退<lb/>
而居鄉髙誼特達四明素為義郡至公而忠厚之風益<lb/>
<pb n="KR4d0243_SBCK_088-18b"/>
盛焉天性樂易于人無不容而風裁自髙截然有不可<lb/>
犯者其在朝行史文恵公有同年之好錢公知奬最深<lb/>
魏成公少小相處如兄弟蔣丞相同為宫僚王侍御伯<lb/>
庠寔為姻家前後同時公樂于平進既無附炎之迹又<lb/>
不涉于指議公精敏而寛和處事有體其在禁路尤為<lb/>
梁文靖公陳正獻公及今少傅周益公所知惟虞雍公<lb/>
與史魏錢三公不咸雅不相樂徐而避之孝宗察見隱<lb/>
微幸保終始方龍曽鼎貴一時諸公不事孫劉者葢寡<lb/>
龍在閤門聞諭徳之除亟稱以為當有史官坐中問曰<lb/>
<pb n="KR4d0243_SBCK_088-19a"/>
亦與之熟耶龍曰在此未嘗徃來某少為三衢兵官只<lb/>
見人説江山汪縣尉之賢如出一口聞者益以此服公<lb/>
之介曾向有簡驩之嫌隆興之屢貶南康之久謫既歸<lb/>
而八年不得祠多其力也時碩人未塟豈不念歸史公<lb/>
風公通書修好謂求進則不可不爾恐梗歸計公歎曰<lb/>
若能為此前必不致相失竟達空函貽羞千載老矣一<lb/>
聴天命耳後得善脱史公深歎美此節每以語人謂不<lb/>
可及南康之行親戚恐公未免攖懐或致摧沮公方挹<lb/>
送行者曰使某年近六十以恩科得官今赴星子一尉<lb/>
<pb n="KR4d0243_SBCK_088-19b"/>
豈不為我賀其曠達類此既至樂廬山之勝杖履徜徉<lb/>
登臨自適若將終身者借書郡庠益沈酣于史冊上下<lb/>
數千載興亡大槩下至稗官小説罔不該究塗中和淵<lb/>
明歸去來辭平易精切視前輩無媿佳處或出其上遇<lb/>
觴客則使歌之王魯公謂公不求復用公聞之曰求之<lb/>
廟堂而辭之君父非自欺乎既登七十即抗章引年求<lb/>
致其事朝論以為髙又予之祠再申力請其後諸公相<lb/>
繼得謝遂為清時美事實自公發之尚書鄭公丙貽書<lb/>
曰公少某二嵗先吾著鞭矣始少師以深仁厚義稱于<lb/>
<pb n="KR4d0243_SBCK_088-20a"/>
世嘗曰事事上行方便物物上有利益此吾志也公又<lb/>
能推廣之少師奉先塋素謹公之葬二親皆力貧襄事<lb/>
規橅宏大纎悉周備鄉人視以為式既畢窀穸假貨經<lb/>
營久而冢舎方就廬居終喪拜埽之外諱日必親薦羞<lb/>
于山間南城祖隴外家王氏奉川諸墳一一經理可為<lb/>
永久三妹尚幼竭力嫁遣俱得所歸聚族寖衆闢先廬<lb/>
房宇百餘楹皆身任之内外百口獨當家務出私財以<lb/>
佐用者二十餘年凡公所得盡為諸院公費又以及女<lb/>
弟之貧者二外孫既孤收養至今官賦輸送皆親為之<lb/>
<pb n="KR4d0243_SBCK_088-20b"/>
不以累兄弟又得整辦無一金之負少師既任諸子晩<lb/>
嵗一以及伯氏長子行中次當及公位以伯氏子衆推<lb/>
以與次子積中尋又奏其二子得中稽中又及季弟江<lb/>
州之子敏中既拘限員將復與叔弟之子闡中而不果<lb/>
然終念之厥後江州沿公之意命以一官甚愜初志而<lb/>
公之孫今尚有白丁焉兩宫聖節非有疾未嘗謁告子<lb/>
弟之已仕者必使之俱行曰汝曹世受國恩終嵗閒處<lb/>
獨不能以頃刻之勞效後天之祝乎宗黨有急以公為<lb/>
歸産業素薄僅足自給納禄之後用亦寖窘隨力周施<lb/>
<pb n="KR4d0243_SBCK_088-21a"/>
嫁人之孤女塟貧者之喪不知其幾敘宗盟及累世外<lb/>
門姻黨宗派條列號興仁録以遺子孫使之不替親好<lb/>
豫營美檟嘗輟以予人至于再三無靳色家有一池鄰<lb/>
里來汲每歎曰安得有財如水以濟人之欲乎力既不<lb/>
及遂率鄉之人為義莊首割二十餘畝以爲倡衆皆競<lb/>
勸至三百畝又得郡中益以絶産二頃凡賢士夫之清<lb/>
貧身後不給者量多寡周之買地立莊于城西門之阿<lb/>
親爲約束防閑曲盡可謂無窮之利庠校自兵火草創<lb/>
嵗久寖圮勸率巨室且爲之文謂崇釋老之居以徼福<lb/>
<pb n="KR4d0243_SBCK_088-21b"/>
不如新夫子之宫以助風化首創儀門聞者不約而趨<lb/>
黌舎一新冠于東南冬至嵗旦序拜有規主盟斯事少<lb/>
長以禮推年長者為學賓遇釋菜則為祭酒自編于布<lb/>
韋之間以為一鄉矜式凡里中義事率自公倡之賓客<lb/>
造門必與鈞禮不問遠近必親謝其門性不喜飲而好<lb/>
客觴豆不至過豐而情意周備嵗講壽席自為歌詞皆<lb/>
安分知足之語人多傳誦㑹者不下百客手自勸酬連<lb/>
夕不厭貤及僮僕無不霑給間赴宴集必盡主人之歡<lb/>
危坐笑談雖達旦不先退真率之約觴詠琴奕未嘗以<lb/>
<pb n="KR4d0243_SBCK_088-22a"/>
爵齒自居此皆終身行之後生之官多以巻軸求教公<lb/>
樂于訓誘隨所職一一以告能行公言者多著能稱真<lb/>
一代之吏師也成就人固多矣而薦舉非名士不預樞<lb/>
密大資政葉公翥方為掌故公一見識抜于稠人中尚<lb/>
書錢公象祖侍郎劉公孝韙史公彌大經略潘公畤屯<lb/>
田鄭公鍔簽判沈公銖皆卓然者其他汲引光顯于中<lb/>
外有知人之稱晩更篤學如少年書生有適齋存藁二<lb/>
十冊觀書手抄曰適齋備忘十七冊取唐宋名公詩集<lb/>
編為詩韻四十冊又有漫録訓鑒等書端中等方㑹稡<lb/>
<pb n="KR4d0243_SBCK_088-22b"/>
俟他日鋟木以傳今藏于家鑰曾祖金紫娶翁氏公祖<lb/>
母陳氏翁陳出也兩家少師為表兄弟行又甚相好先<lb/>
君工部遂締姻焉公之碩人又鑰從伯父之女交婚至<lb/>
今如朱陳然先君依甥館鑰輩生長外家䝉外祖教育<lb/>
之賜事諸舅如諸父受知于公尤深且久公為禮部秘<lb/>
監時鑰留侍側䕶客使金皆許侍行晩而僥倖與表兄<lb/>
華文閣直學士陳公居仁繼登從班居素切鄰公既謝<lb/>
事而鑰得奉祠六年之間有行必從有唱必和徒步徃<lb/>
來殆無虛時劇談傾倒其樂無涯去嵗老母年九十公<lb/>
<pb n="KR4d0243_SBCK_088-23a"/>
少十嵗鄉閭合慶元夕之後簫鼓相聞暮春方止嵗晚<lb/>
公既為真學士老母亦進封信安郡太夫人郡奉詔㫖<lb/>
均致粟帛羊酒之賜皆為一時之盛平時慕白樂天之<lb/>
為人仕俱至尚書白以五十八歸休猶一出為京尹公<lb/>
之歸又先二年而壽過之以適名齋宜靜名室畫履道<lb/>
宅圖于屏且書池上等篇于其顔後又易以無可奈何<lb/>
之歌詩造平淡能道人情曲折和達哉樂天行等篇置<lb/>
之集中殆莫能辨也鑰嘗與公同閲石林避暑録話論<lb/>
樂天事甚詳公厯言出處大槩慨然而歎謂吾非敢追<lb/>
<pb n="KR4d0243_SBCK_088-23b"/>
配古人而大略偶似之鑰遂録于冊益公見之賦詩甚<lb/>
工以公比樂天尤切公曰雖不敢當然足為不朽之榮<lb/>
矣遂礱石寘適齋中公既有疾時問安否一日奉版輿<lb/>
過公笑語竟日不見少異纔隔再宿有報公之疾變者<lb/>
亟走牀下則已不可為矣藥石禬禳皆所不及嗚呼公<lb/>
豈厭塵世而徑仙耶何去之速也内行修飾名節純全<lb/>
壽考令終幾無可憾惟仙風道骨必謂上壽禍起非意<lb/>
最為驚痛聞公之亡者無問貴賤大小駭怛赴弔相向<lb/>
而哭俱為盡哀鄉之達尊郡太守而下至庠校之士相<lb/>
<pb n="KR4d0243_SBCK_088-24a"/>
與設奠而寓哀于文皆盛徳之感也鑰痛徹肺肝固已<lb/>
不堪若太夫人之悲慟罙不忍聞行道之人所共歎也<lb/>
諸孤以葬日迫近未遑求銘于當世儒宗俾鑰敘次行<lb/>
事竊自維念愛我撫我莫如吾舅而知舅之詳者亦莫<lb/>
如鑰公之名位至此小官時事不必屢書痛惟侍坐之<lb/>
次公厯言入仕之初以至通顯凡經區處者嵗月姓名<lb/>
一一不忘聞見所及既不可勝書謹擇其可法者備載<lb/>
之不嫌于詳也他日定謚法秉史筆者庶有取于斯焉<lb/>
謹狀<lb/>
<pb n="KR4d0243_SBCK_088-24b"/>
</p>
<p>
攻媿集巻八十八<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_089-1a"/>
攻媿集卷八十九<lb/>
　　　　　宋　樓　鑰　撰<lb/>
　行狀<lb/>
　　華文閣直學士奉政大夫致仕贈金紫光禄大夫<lb/>
　　陳公行狀<lb/>
曽祖砥故不仕妣林氏<lb/>
祖嘉謨故贈右朝奉郎妣黄氏贈安人<lb/>
父膏故任左朝奉大夫太府少卿累贈特進妣蔡氏贈<lb/>
安康郡夫人汪氏封咸寧郡太夫人贈新平郡夫人<lb/>
<pb n="KR4d0243_SBCK_089-1b"/>
本貫興化軍莆田縣崇業鄉孝義里陳公居仁字安行<lb/>
年六十有九狀<lb/>
惟陳氏胄出姚虞為世著姓後漢文範先生以來世系<lb/>
蟬聯皆可推攷七世祖司直避五代之亂自光州徙于<lb/>
泉之莆田國朝陞邑為軍至今衣冠不絶特進宦游聯<lb/>
姻四明遂著籍慶元之鄞始特進來依甥館公以建炎<lb/>
己酉生于奉化未及月而寇攘蠭起親黨竄伏窮山公<lb/>
在襁褓不作一聲同行相與言曰此貴子也少長頴悟<lb/>
性不好弄厚重如成人十嵗已學屬文特進以文章氣<lb/>
<pb n="KR4d0243_SBCK_089-2a"/>
節望于朝始分教汾州佐延康張公克戩守城捍寇知<lb/>
恵州值曾衮之變徑至賊壘譬曉之賊氣奪而降為御<lb/>
史四明有僧法恩謀不軌而事覺或請屠城以示四方<lb/>
力論多殺非聖世事得㫖赦不在法恩之籍者又爭之<lb/>
謂籍餘萬人其實不足稽據況皆脅從願悉寛宥兩州<lb/>
皆賴之其大節如此宜其有子也公幼時侍立聞汾州<lb/>
事能憤然激烈特進為泣下且曰此兒當大吾家特進<lb/>
嘗語之曰似聞欲以我使敵固不憚行汝能任家事乎<lb/>
公曰大人恵州見賊時未嘗反顧今尚何念某雖幼敢<lb/>
<pb n="KR4d0243_SBCK_089-2b"/>
不勉特進益竒之甫十四嵗而孤執喪如禮新平夫人<lb/>
挈以依外氏誓終靡他公尤盡孝養相倚為命勉之學<lb/>
益自刻苦有一日千里之敏外祖少師外祖母王夫人<lb/>
撫愛如己子以特進遺澤補將仕郎調信州鉛山尉連<lb/>
取漕薦紹興二十一年登進士科特進舊與秦丞相投<lb/>
分至密時御史多由此大用嘗風特進論一二大臣堅<lb/>
拒之而抗疏求外坐此左遷而弗能害也時秦公威柄<lb/>
方盛喜公取世科或勸一見可得美官公曰是有命焉<lb/>
終不自通鉛山當孔道盜賊出没公設方略部分而厲<lb/>
<pb n="KR4d0243_SBCK_089-3a"/>
使之盜不得發嘗以公事忤泉使及行縣以威脅公公<lb/>
請納告辨白退束裝以俟劾使者竟負媿去繼之者翻<lb/>
以此知公授永豐令改監行在㸃檢贍軍激賞酒庫所<lb/>
糴場隆興元年孝宗修髙廟聖政妙選僚屬時參政范<lb/>
公成大為和劑局與公皆自筦庫中兼檢討官二年攷<lb/>
滿當改秩既已進巻丞相壽春魏公使金公嘗學事之<lb/>
辟公為書状官時和戰未決敵兵在淮北人請恟懼公<lb/>
以身許魏公至境上議久不定突騎大至上下失據公<lb/>
欲上馬猶從容舉酒告魏公曰先生冒寒且釂此觴觀<lb/>
<pb n="KR4d0243_SBCK_089-3b"/>
者壯之既退京口尋復北向真所謂飛矢在上行人在<lb/>
下遣諭敵兵開道而入皆引滿以待魏公察公無懼色<lb/>
唶曰仁者之勇也卒遂成禮減嵗幣而還公之贊畫為<lb/>
多改左宣教郎以奉使賞轉兩官差充諸王宫大小學<lb/>
教授時魏公日貴乾道元二年間進秉國均公方忍貧<lb/>
需遠次閉門讀書未嘗求進初虞雍公一見竒公欲引<lb/>
以為用公不欲就六年始赴又導公言兵謝不能退以<lb/>
書抵之謂有定力乃可立事若徒為大言終必無成幸<lb/>
成亦旋敗雍公為之動色踰年始為軍器監主簿明年<lb/>
<pb n="KR4d0243_SBCK_089-4a"/>
宗寺闕官競謀攝事以希寶牒之賞俄得堂帖權丞宰<lb/>
執謂公曰求者紛然擇不求者授之輪對奏立國之要<lb/>
在規模先定陛下非無可致之資而規模未立孝宗初<lb/>
頗不懌曰朕未嘗不立規模公奏陛下鋭意恢復繼乃<lb/>
通和和戰守三者迄今無定論不知何者為規模上曰<lb/>
此則隨機而應公復奏發號施令使人必信可也今朝<lb/>
令夕改人得一闕臨時更易尚不能保外間至有前降<lb/>
指揮更不施行已差下人别與差遣之類此不可以不<lb/>
戒以録本納政府雍公曰適已見之規模即前日定力<lb/>
<pb n="KR4d0243_SBCK_089-4b"/>
之論某今益知此言之當也遷將作監丞國子監丞秘<lb/>
書丞再對奏文武竝用長久之術陛下奬進武臣深得<lb/>
持平救偏之道正恐未必得智謀勇略之士或多便佞<lb/>
輕躁之徒又非兼用之本意上曰只爲文臣太勝要當<lb/>
扶而正之又奏聖慮甚至但又不可過恐復至于偏勝<lb/>
又奏邊民盜馬事宣諭直㫖行下少蓬去位公専省事<lb/>
臺察奏太史局生所學淺陋請増三二書以試之公顧<lb/>
同舎曰國家禁此等書嚴甚不應用此増試無敢忤御<lb/>
史者公入奏上稱善卽寢前議議者不樂公乞去相君<lb/>
<pb n="KR4d0243_SBCK_089-5a"/>
堅卻之且曰上方譽美未巳將上則御史不安是年郊<lb/>
恩賜緋薦攝禮部郎中嘗奏論臺閣宜多用明習典故<lb/>
之士上曰知名之士試舉一二公奏如周必大洪邁久<lb/>
在禁林不待臣言李燾莫濟豈應棄之侯國上欣納甫<lb/>
數日首召李公尋再請差知徽州時朝行三數人以故<lb/>
去皆乞免對公不欲為異亦乞免謝辭上指曰陳某無<lb/>
他可令陛辭而行臨遣甚寵且曰方欲用卿乃遽求去<lb/>
卿其清省獄訟盡心民事政成當召又謂大臣曰陳某<lb/>
論事明練貌類汪大猷曽丞相曰是其甥也淳熙四年<lb/>
<pb n="KR4d0243_SBCK_089-5b"/>
赴郡郡自五季楊行密割據刺史陶雅宿重兵賦入倍<lb/>
旁郡祖宗削平每下寛令又以山多田少米則輸八折<lb/>
十絹匹當重十二兩徽獨止十兩左帑忽加退剥守遽<lb/>
使如令民益不堪控訴徹聞上慨然欲蠲之出自睿㫁<lb/>
謂申舊制恐悍吏或能重為民病乃命竝輸十二兩而<lb/>
舉郡所輸之數率十二匹而蠲其二以絶竝縁之姦公<lb/>
適當其時官吏奉行過當揀擇太精公即諭告而痛革<lb/>
之時版曹威嚴無敢忤之者公貽書謂天子節經費以<lb/>
恵儉瘠不能推廣聖徳吏則有罪自今茍及度程隨至<lb/>
<pb n="KR4d0243_SBCK_089-6a"/>
輒受敢豫以告已即自以名銜受輸植二表于庭有中<lb/>
度而遭抑退者抱所輸立表下老校抗聲以告親為分<lb/>
明之鈔至隨即批銷人無留滯吏不得揺手實恵確乎<lb/>
及下秋苗益選良吏減加耗之甚者石可四五升民徃<lb/>
徃裹贏以歸徽之政甚休而得民之深多此類又連嵗<lb/>
大稔米至不論錢民以為數十年所未有也郡有大溪<lb/>
嵗晏民未病涉忽鳩工造渡舟數十艘莫測所用梅霖<lb/>
暴漲遂得以濟始知公先事遠慮之效自是嵗一舉行<lb/>
抵今賴之既新軍資庫造閲武亭復于郡庠創御書閣<lb/>
<pb n="KR4d0243_SBCK_089-6b"/>
甚偉皆取于餘財民不知役聴訟明敏剖析滯事情法<lb/>
曲盡或至千言鄰境有詣臺省願得公定㫁者御史府<lb/>
索案去官吏創見為之股栗公略不排比徑以授之御<lb/>
史亟稱于朝曰古之良二千石也既受代吏民遮留真<lb/>
有截鐙㫁橋者公由他道去父老或送别數十里外生<lb/>
為之祠去郡十餘年遇生日郡人必來拜壽後赴武昌<lb/>
取道郡中猶聚綵掲旗填擁道路亡慮千萬人非素有<lb/>
以感其心顧能爾耶還朝入對襃諭再三首曰新安之<lb/>
政甚好從臣臺諫屢為朕言且舉卿所㫁水利之訟為<lb/>
<pb n="KR4d0243_SBCK_089-7a"/>
之賞歎不已奏劄四篇皆依奏付出其一乞編類隆興<lb/>
以來寛恤詔令有曰法久則易玩事久則易怠惟申加<lb/>
戒飭有以儆其觀聴則千萬年猶一日也上讀此數句<lb/>
至再曰可謂名言其二論絹賦匹數既減吏胥市例大<lb/>
有朘削恐後日復有苛取重擾乞加告戒上曰變法之<lb/>
初賴卿盡力方成實恵正恐後人未能遵守尋即御批<lb/>
行下本路監司常切覺察如敢違戾具申尚書省取㫖<lb/>
重作施行初在郡因奏五事末章極言歸正忠順過于<lb/>
優渥而戰士反輕雖曰猥多固自有十三處戰功之别<lb/>
<pb n="KR4d0243_SBCK_089-7b"/>
此輩皆出萬死䇿勲之人今老矣添差已罷廪稍半給<lb/>
至丐于市軍士歎恨有解體者乞明詔優恤以示終始<lb/>
念功之意堅後生圖報之心上覽之嘉歎㑹駕幸白石<lb/>
大閲即以是日出命再添差兩任衣糧全給三軍為之<lb/>
呼舞至是上又稱向來五事中論戰功事甚當此曹既<lb/>
曾為國盡死力豈應老不加䘏卿于職事之外能用心<lb/>
采訪尤見為國公遜謝玉色甚悦且曰便當用卿自是<lb/>
受知益深矣翌日諭大臣曰陳某詳練敏達為政極有<lb/>
聲奏論又切當且留為郎以俟用遂除户部右曹郎官<lb/>
<pb n="KR4d0243_SBCK_089-8a"/>
㑹要書成奏篇適在除郎指揮之後特㫖轉行朝議大<lb/>
夫且語丞相曰治行方為天下第一一官不足道嘗兼<lb/>
攝度支貳卿欲援嵗例從南帑借貸公曰用度方殷援<lb/>
例或不從則無䇿去嵗明堂借撥左帑金帛莫若徑乞<lb/>
撥還上初以借貸不可為例知為還撥即許之貳卿曰<lb/>
公之先見乃爾耶再兼禮部㑹樞屬闕員方以著庭名<lb/>
進擬上曰陳某今何官對曰今為郎上曰豈有人才如<lb/>
陳某而可久為郎乎即除樞宻院檢詳諸房文字二樞<lb/>
不受私謁差遣恩例悉令投牒送檢詳所公為之攷令<lb/>
<pb n="KR4d0243_SBCK_089-8b"/>
甲酌故實可否立決右選翕然歸心年除嵗遷徧厯左<lb/>
右司三年至中書門下省檢正諸房公事天下事上于<lb/>
政省者無不闗都司公處事明審持心忠厚議論寛平<lb/>
咨白又為明暢執政曉然易從間有不可隨事辨析終<lb/>
歸于是乃已退亦不以語人諸公由是開心相予綱餫<lb/>
調撥展轉失序謂如湘潭來赴昇潤江西卻上荆鄂之<lb/>
類道里回遠費倖滋繁公盡搜故牘攷閲程限擇其便<lb/>
且順者更之計嵗省導行費等百餘萬緡賞典不預軍<lb/>
屯得米既便且速嘗因輪對及之上曰非卿忠于體國<lb/>
<pb n="KR4d0243_SBCK_089-9a"/>
誰能及此又歎曰似此非一端本爲貪賞如此鄭重人<lb/>
樂因循故不能改耳荒政方急事有便民者立爲稟行<lb/>
徽旱尤甚蠲放至八九萬緡嚴婺亦且十萬㑹有論徽<lb/>
饒二守捄荒無術又有言流移多二州之民上震怒皆<lb/>
至追停自是守令罷者相踵公奏長吏不能奉行黜免<lb/>
爲宜但送迎費重文書㫁絶職業且廢今既罷去其太<lb/>
甚者餘或有聞請姑從鑴秩以責來效上深納之先是<lb/>
文書之下六曹指定勘當者三日之限或逾月不報公<lb/>
擿其尤者繩之長貳徑白宰府請從闊略公曰六卿雖<lb/>
<pb n="KR4d0243_SBCK_089-9b"/>
尊事在有司安可慢令吾位固卑所以糾六曹者安得<lb/>
以尊撓法卒治之朝綱為肅刑房獄案如山翻閲不倦<lb/>
一以平心應之謂有罪幸免則寃者何告以故平反雖<lb/>
多而無失刑士夫陳理恩賞改正過名有所拘閡者一<lb/>
至都司鮮有克濟公曰吾豈賣恩者若一切沮之則吏<lb/>
愈弄權失職者何賴躬自疏白不以屬吏有任滿賞為<lb/>
部吏所格者公詰之乃曰指揮中有自今後之文公曰<lb/>
前乎此後乎此者皆得之矣指揮本欲從寛今乃為汝<lb/>
輩舞文之具耶徑為放行且請刪此三字以絶吏姦又<lb/>
<pb n="KR4d0243_SBCK_089-10a"/>
捕盜賞有執續降為言者公曰格改之法不可用乎吏<lb/>
駭服大禮之後埋雪紛至公為之裁訂擇取七人皆當<lb/>
改正丞相難之辨論數四艴然曰檢正自將上則可公<lb/>
曰丞相以為多耶某于二百人中精覈得此皆坐罣誤<lb/>
而沈抑者願推内溝之念而行之固爭不可退各疏其<lb/>
冤狀且欲引去丞相徑以公手疏者將上上一閲之即<lb/>
曰陳某精審尚復何疑便與施行廟堂嘗啓擬某人能<lb/>
文上曰朕但聞陳某能文爾是嵗攝侍立者三嘗因旱<lb/>
求言公應詔乞公卿務行寛大頃嵗監察御史京鏜極<lb/>
<pb n="KR4d0243_SBCK_089-10b"/>
論從窄之弊已䝉開納此風未革殊無和平氣象聞者<lb/>
韙之仲冬上謂宰執曰欲令陳某奉使聞其有親能為<lb/>
朕一行否試諭之公囘奏有賤息可以奉老親惟命之<lb/>
從遂借吏部尚書差淳熙十一年賀金國生辰國信使<lb/>
正初陛辭公嘗兼領左藏三庫上首曰每以繁劇相浼<lb/>
備見忠勤但非所以累賢者耳祖宗用人不拘清濁全<lb/>
才須詳試乃見公奏毎恨駑蹇不足以共煩使襃諭非<lb/>
所敢當也使還除起居郎入謝上曰卿端静有文將處<lb/>
卿以清要久矣去嵗欲用為諫官今日立螭不必多謝<lb/>
<pb n="KR4d0243_SBCK_089-11a"/>
論圩田多勢家所據使水無所瀦復無所泄圩田未作<lb/>
嵗多豐稔作圩以來水旱屢告利害甚明上稱誦久之<lb/>
又曰卿今在邇班凡有所聞悉當忠告㑹西掖暫闕即<lb/>
令攝事曰朕亟欲觀陳某詞命兼同詳定一司敕令上<lb/>
曰朝士中如陳某惟善是從所謂心平氣定之人也明<lb/>
年春兼權中書舎人泛恩濫賞封繳無避有察官奏旅<lb/>
櫬之殯寺院及十年無子孫祭省者許自與焚爇公即<lb/>
繳論謂如此則緇徒之無賴者得以藉口而子孫之不<lb/>
肖者亦得以挾詐請増為二十年必經涉郡邑為之勘<lb/>
<pb n="KR4d0243_SBCK_089-11b"/>
驗得實方許埋葬仍標識以待其家尋訪上大悦從公<lb/>
之議曰臺諫給舎多成一律如此方見和而不同時金<lb/>
使不通人情多疑公因對上問卿比出使見其情狀果<lb/>
何如對曰必不動自古敵國欲有為必匿其壯士健馬<lb/>
今呈露無餘又其上下習驕以兵為諱決不輕舉顧在<lb/>
我不可不備臣以為外敵不足畏而内患不可忽也前<lb/>
郊祀四日除中書舎人人益知上眷之渥陞兼詳定既<lb/>
謝上曰已將宿齋百穴中忽記得卿未為真豈應更過<lb/>
一郊耶公曾以足疾求去問勞尤篤且曰當自處一方<lb/>
<pb n="KR4d0243_SBCK_089-12a"/>
賜卿須是就補中有去風藥乃佳移時方得出奏劄論<lb/>
上有恩恵而小民不預名為寛逋負足以恵頑民耳名<lb/>
為赦宥罪足以恵姦民耳願因慶赦盡放天下五等户<lb/>
身丁四等户一半上笑曰正合朕意乃于赦中行之公<lb/>
在詞掖最久論事不為苛細而詔令有不便事闗國體<lb/>
人所難言公輙論奏率䝉報可安定郡王乞封妾為夫<lb/>
人公以葵丘同盟事繳奏他日入對上迎謂曰所論子<lb/>
彤事極痛快且是有補風教朕為之擊節不已奏事訖<lb/>
求去上曰今氣宇大勝前時何為及此對曰進退之義<lb/>
<pb n="KR4d0243_SBCK_089-12b"/>
所當講明況近列乎上曰朕用卿之意殊未艾又嘗論<lb/>
朝廷之事失于好詳君人之道貴在執要今陛下親細<lb/>
故而忽遠猷事末節而紊大體願深思漢明帝黄老養<lb/>
性之言俯循唐劉洎多記多言之諫舉綱要以御臣下<lb/>
省知慮以頤精神上曰邇亦自覺叢脞遠近大小之臣<lb/>
未曾及此尤見忠誠次日語輔臣陳某之言甚忠卿等<lb/>
相與持守簿書細故可省即省不必繁瑣自今亦當少<lb/>
降指揮中書務清方是朝廷之體全在卿等留意熟復<lb/>
其言可也後數日王丞相以外郡財賦事奏上曰前此<lb/>
<pb n="KR4d0243_SBCK_089-13a"/>
方言之如此則又非陳某奏劄中意朕不欲自催幾錢<lb/>
此當責之監司方説不可叢脞不應又爾丞相以下媿<lb/>
謝此事已編之聖政中閣老李公巘出疆以闕官奏上<lb/>
曰陳某一人足辦不必更差他人内相洪公邁典貢舉<lb/>
復命兼直學士院王言俱出公手應之不繁上臨朝嘗<lb/>
曰官欲擇人信非虛語向來中書或用三人今内外制<lb/>
獨陳某一人當之略不見其難時因邏者興獄公奏長<lb/>
吏帥屬有贓不劾至煩陛下自用耳目既非執要之道<lb/>
又恐人不自安乞詔内外長吏各公心攷察陛下端拱<lb/>
<pb n="KR4d0243_SBCK_089-13b"/>
責成可也伺察之風誠不可長又論列聖徳澤至深自<lb/>
熙豐變更崇觀侈靡利源日以浚廣脂血日以朘竭今<lb/>
賦入數倍于昔而大農調度略不少寛日以益甚聖心<lb/>
焦勞固欲省賦以寛之而養兵所仰有不可闕然今日<lb/>
曰養兵明日曰養兵是終不可為豈不深可慮哉願詔<lb/>
大臣博議絶浮費汰穴兵以其可省之數定為蠲除之<lb/>
目所以續民命而壽天下之脈豈止召和致豐而已哉<lb/>
上皆是之一日從容謂輔臣曰陳某老成凝重可大用<lb/>
葛邲亦其人也又曰使是人坐廟堂自然安靖和平天<lb/>
<pb n="KR4d0243_SBCK_089-14a"/>
下本無事庸人擾之耳秋復丐外上固留且曰卿忠厚<lb/>
而疏通朕大用之意已決切勿曠也冬髙宗升遐醫官<lb/>
王涇死有餘罪止從鑴官編置公勃然必欲寘之極典<lb/>
率同僚俱入奏省吏謂無前比公曰臺官既許全臺省<lb/>
官獨不許全省乎極論之得㫖貸命杖脊于都市刺配<lb/>
筠州無不快之給舎久無連銜之舉至是復振矣思陵<lb/>
之役臺察漕臣相繼以戒苛擾節穴費為言公獨奏欑<lb/>
宫應辦事重期迫不無繁擾議臣不得不以上聞陛下<lb/>
不得不加申飭臣剽聞沿路八頓只作二頓翻衮酌獻<lb/>
<pb n="KR4d0243_SBCK_089-14b"/>
神幄亦欲轉移酒果微物三日一易過為裁抑四方何<lb/>
觀願存大體毋至削弱以全送徃之孝徳壽宫官屬兵<lb/>
衞宜與寛假上瞿然曰人但以浮穴當節不思反失欽<lb/>
奉之意忽泣數行下曰向非卿言朕亦未悟尤見忠藎<lb/>
更降一詔明示朕意如何對曰不必降詔前日詔百費<lb/>
自内庫支罷諸路州軍貢獻已自明白但乞持之以堅<lb/>
則聖孝有光矣上曰卿毎事盡忠而知體久欲置卿于<lb/>
經筵適無闕近諌大夫有闕深欲處卿亟閲班簿在職<lb/>
已二年不應下遷少須徑為中司可也公力辭不敢當<lb/>
<pb n="KR4d0243_SBCK_089-15a"/>
上曰祖宗時必用淳厚忠直者為之卿正其選又固辭<lb/>
上曰别思所以用卿數日兵部尚書宇文公价對方及<lb/>
欑宫事上遽曰若欲省費㫁然不可公與權禮部侍郎<lb/>
顔公師魯俱久次宰臣奏各二年有半矣上曰顔某奉<lb/>
使囘即與為真陳某則更欲少俟近及三年以其代言<lb/>
論事皆得體又甚盡忠俾久留後省須殊遷以報之十<lb/>
五年五月新平已被疾求對力丐外祠以便醫藥上卻<lb/>
之且曰卿毎毎要去可見易退即日當峻遷非平進也<lb/>
對曰臣豈敢以求去要進上曰尊親壽幾何何以致疾<lb/>
<pb n="KR4d0243_SBCK_089-15b"/>
公對曰小人有母何敢當尊親之稱具以實對竟不許<lb/>
去公再拜復奏懇切上為之蹙額眷眷不已雖許留劄<lb/>
子退及家則不允之命已頒上方之藥踵至次日旬休<lb/>
十一日欲下除目宰執奏已遭内艱矣上嗟惻久之亟<lb/>
賻以金帛公哭過于哀公卿弔者不惟惜公之去國而<lb/>
尤慮公之幾于毁也服闋除集英殿修撰知鄂州鄂號<lb/>
難治唐崔郾所謂土沃民剽雜以夷俗非用威莫能治<lb/>
者在今日最為重鎮三司鼎立尤費調娯及公為之從<lb/>
容泛應三司如一家軍民帖服郡計仰商征公總大綱<lb/>
<pb n="KR4d0243_SBCK_089-16a"/>
加恵行旅而課入倍蓰人情翕然盡心力為之三四月<lb/>
而領略江山得坐嘯之適政譽流聞以為前後所無有<lb/>
寛賦勸耕曠土加闢築隄捍江水患遂除興國沔鄂之<lb/>
間私鑄聚衆至數千人巢穴深阻寖成盜敚公聞之曰<lb/>
勢已滋熾緩之則害大急之則事生諸司欲調兵公曰<lb/>
計必出此然民兵習知地理可使大軍持重以為聲援<lb/>
不足平也密召總首諭告纖悉俾圖之不踰旬梟其魁<lb/>
以徇餘皆縱使歸業始以奏聞仍乞分戍以鎮其地郡<lb/>
有案樂寮以養窮民病夫嵗久漸隳公為増大之具器<lb/>
<pb n="KR4d0243_SBCK_089-16b"/>
用給公田至者如歸焉紹熙三年進煥章閣待制襃治<lb/>
行也秋大比計使以外郡士子附試公固持不可則徑<lb/>
以勢臨攷官公度其必致紛爭五夜躬至棘闈之前叱<lb/>
外郡士毋得入譁者始定屯兵數萬軍民有訟平心而<lb/>
處隨輕重曲直牒軍中治罪主帥既樂其不相侵亦不<lb/>
輕貸由是感悦而知憚去郡數年人皆祠之不忘此豈<lb/>
驅之使然哉秩滿移建寧府俗尤勁悍動輙殺人公始<lb/>
治鬭毆尤嚴于為首者環視不勸止亦且連坐鬭者為<lb/>
之衰息聞浦城有謀弄兵者戕一家數人鄰里擾動公<lb/>
<pb n="KR4d0243_SBCK_089-17a"/>
召左翼戍兵五十人授以方略計日擒之崇安又有因<lb/>
告糴而殺傷者尋亦捕獲今上覃霈公與二使者議此<lb/>
輩皆亂民茍赦之不惟死者含冤將復出爲惡矣遂誅<lb/>
之而待罪自列境内肅然郡苦多訟蓋有専以把持誣<lb/>
訴爲業者家已致饒鑿空造事吏因爲姦日不暇給公<lb/>
親筆數百言疏其情狀示以法禁且戒屬邑無輕受妄<lb/>
訴受者先坐之舉必行之令嚴反坐之法自此缿訟頓<lb/>
清矣寛宿逋十餘萬又代輸下五等繭税民以生佛稱<lb/>
之公在鄂渚政聲行于江湖間建去行在所不遠朝家<lb/>
<pb n="KR4d0243_SBCK_089-17b"/>
益知公為詳改知鎮江府適當洊饑請粟于朝謂郡有<lb/>
餘貲不應公再疏曰舊將所留緡錢十有四萬不能糴<lb/>
三萬斛以支兵食尚不足何以為振業計又不報直以<lb/>
書抵丞相曰丞相平昔以愛民稱一旦得政豈應遽變<lb/>
所守畿甸之近尚委而不顧遐方遠徼且將若何某願<lb/>
乞身以歸不忍千里之民徒為餓莩也始許稱貸公分<lb/>
畫詳備講究深切委遣僚屬事無遺慮猶以為未盡乘<lb/>
扁舟屏騶衞時一到給散之所茍朝去而暮可還者皆<lb/>
不憚徃有弊即懲有勞即勸至誠惻怛無不感勵吏胥<lb/>
<pb n="KR4d0243_SBCK_089-18a"/>
亦習知公勞瘁之意至不忍欺人人如使君臨其旁闔<lb/>
境均及全活數萬計他郡流移者亦及之邦人以為自<lb/>
昔賑荒未有如今日者也始米價翔甚雖給糶以平之<lb/>
正恐不繼又告糴于荆楚遠商聞之曰是陳待制耶俱<lb/>
告于湘北計臺願以米就糶計使胡公瑑以書來曰公<lb/>
之恩信固有以孚于商賈此事殆古所未見米舟沓至<lb/>
價遂以平郡民不知饑之為害也前守造閘于丹徒鎮<lb/>
欲取江潮以灌漕河而地勢髙仰水終不登公為之撤<lb/>
去改造石䃮以泄霪潦父老因公按視羅拜謝曰固民<lb/>
<pb n="KR4d0243_SBCK_089-18b"/>
所願不謂使君慮及此也埭下巨艘連檣櫛比江滸公<lb/>
問風濤猝起汝曹安得無患合詞對曰沈溺時有之顧<lb/>
無䇿以避耳公訪問舊有海鮮界港嵗久湮塞亟徃營<lb/>
度鳩工濬治民旅相賀謂自此可以無恐矣又造二巨<lb/>
艦以濟揚子之險皆為永久之利嘗有一僧投牒自言<lb/>
結廬瀕江每為邏卒所侵擾願行禁止公察其庸悍詰<lb/>
之曰距此幾何曰在鎮江江隂之間各數十百里公曰<lb/>
吾得之矣地僻而介于二境官府既遠盜賊出没汝必<lb/>
為之囊橐僧懼甚立命尉曹掩捕果得盜數輩其中多<lb/>
<pb n="KR4d0243_SBCK_089-19a"/>
為便房曲室即破壊之悉寘于理撤其屋以增養濟院<lb/>
籍其田歸焉吏民驚以為神咸曰此巨蠧也非迅雷不<lb/>
及掩耳未易鉏治自此奠枕矣饑民既蘇帑庾赤立幾<lb/>
不可支商旅久服公名願出于塗課入增羡公不欲多<lb/>
積又代下户之輸嚚訟未息公自以向者三郡令無不<lb/>
孚此邦獨未盡服是吾之過也乃罰俸以自咎百姓咸<lb/>
悦憲使何公異聞之曰韓延壽之閉閣復見于今具列<lb/>
政績及此事聞于上三山謀帥公為首選加寶文閣待<lb/>
制邦人挽留不可迓吏至或詆之曰爾輩乃奪吾慈父<lb/>
<pb n="KR4d0243_SBCK_089-19b"/>
耶赴鎮過建上父老歡迎如過徽時喜公容貌不衰無<lb/>
不以手加額福之屬邑十有二有去城數百里者豫戒<lb/>
令佐毋得詣郡専以静鎮之推所以治建者行之八州<lb/>
初入境領帥事狂民有嘯聚者公念攻之必散入旁郡<lb/>
分遣迓兵數路要截如指諸掌裨校奉成算以行賊計<lb/>
窮酋豪度不能脱皆自經餘數人定罪有差脅從者縱<lb/>
去姦盜為之屏跡治宗子之横暴申蠱毒之舊禁蠲買<lb/>
鹽之宿逋優貢銀之市估内侍幹辦啓運宫忽折簡相<lb/>
要公惡其桀傲劾去之慶元三年二月召赴行在長途<lb/>
<pb n="KR4d0243_SBCK_089-20a"/>
冒雨得疾及闗遽劇既平待對蕭寺又為嵐濕所乘疾<lb/>
復作力請外祠至再始進華文閣直學士提舉江州太<lb/>
平興國宫六月庚戌抵家甲寅疾勢遽變遂薨于正寢<lb/>
甫歸即語諸子吾之病病矣仕至禁從五綰郡組事君<lb/>
臨民不敢有媿于心今日無可憾者惟先塋之碑未立<lb/>
義莊規矩未備汝曹其圖之其為我上章休致尋有㫖<lb/>
轉一官致仕遺表聞贈金紫光禄大夫娶王氏贈朝議<lb/>
大夫居隠之女封令人先十三年卒贈碩人子男六人<lb/>
曰鞏宣議郎曰革曰曅曰芾通直郎新知湖州武康縣<lb/>
<pb n="KR4d0243_SBCK_089-20b"/>
曰卓宣教郎新知紹興府餘姚縣曰阜承奉郎鞏先一<lb/>
年卒革曅未命女一人未嫁皆前卒孫男四人允恊承<lb/>
奉郎允迪允修允諧女五人長適紹興府鄉貢進士石<lb/>
榘次許嫁王埜餘尚幼碩人葬于鄞縣豐樂鄉横溪西<lb/>
奥之原諸孤將以十二月甲申奉公之柩合焉公性資<lb/>
渾厚風度凝遠胸次洞然而臨事甚密與物無忤而見<lb/>
義必勇和氣襲人望之而意消至誠待物不能以形遁<lb/>
忠孝篤實始終不渝恥言人過寸善必取不以己長望<lb/>
人而喜人之勝己自奉如寒素而周人之急則不計有<lb/>
<pb n="KR4d0243_SBCK_089-21a"/>
無善與人交久而逾敬道廣而能周雖有强戾鄙俗之<lb/>
人一與之處自然降心非意相干恬不之較彼自悔忸<lb/>
待之如初推賢揚善不遺餘力無一毫媢嫉之心人以<lb/>
為不可及而公出于中心不自以為長也自為小官所<lb/>
立已不茍出入朝行奏論一于納忠知無不言言無不<lb/>
聴推誠薦士有味其言一時推挽多名流有致身法從<lb/>
者林公栗䕫州之罷上怒未已公力救之楊公萬里由<lb/>
秘書監漕江東上疏留行皆人所難獻替甚多而不自<lb/>
表暴故天子信之而士夫推服在都司嘗以論事忤王<lb/>
<pb n="KR4d0243_SBCK_089-21b"/>
魯公久乃信服曰吾之益友也知院胡公晉臣同省嘗<lb/>
曰舊聞名而未識面今自以為得師也給事中王公信<lb/>
每語人曰陳公一片心地所謂海内少雙少以文受知<lb/>
于魏丞相汪端明應辰進學不倦文亦愈工尚書韓公<lb/>
元吉稱之曰文詞温潤有制誥體異時必以名世正獻<lb/>
陳公嘗薦于上曰前御史陳某在太上朝挺然為名臣<lb/>
今其子賢而有文金玉之徳絶似乃父文恵史公屢執<lb/>
手曰觀公人物器業必當鼎貴在相位時恨不得相成<lb/>
尚書程公大昌曰陳同年文章今日之巨擘而政事則<lb/>
<pb n="KR4d0243_SBCK_089-22a"/>
龔黄當反出其下待制楊公曰陳公海内名勝某平生<lb/>
之知己也周益公尤愛公之文時以佳句誦于百僚上<lb/>
又薦之孝宗嘗曰某交游多矣耐嵗寒者惟公一人此<lb/>
相知之最深者也特進之徙于鄞田廬之在莆者悉與<lb/>
羣從鄞纔有租四百斛仲氏蚤世尤愛其季毎以自隨<lb/>
特進捐館新平命公中分以與叔父後以特恩補官卒<lb/>
老于貧公時自窘于用而周䘏其家甚至試郡奉叔母<lb/>
與板輿俱行葬送婚嫁一力辦集二子諸壻及甥又皆<lb/>
仰給久而彌篤二女弟適張氏王氏夫婦俱亡矣以張<lb/>
<pb n="KR4d0243_SBCK_089-22b"/>
氏中女嫁曾嚴州集又嫁其季女王氏妹生一子曰澈<lb/>
新平尤愛撫之今上受内禪公在建命之奉表遂補文<lb/>
資莆中宗族生事死葬無不被賜從弟翟仕于南而殁<lb/>
其兄雃方教育其孤而雃又亡公取其季以來愛之猶<lb/>
子也遂聯入太學兄子肇頗友愛而貧無以自存公以<lb/>
叩益公益公爲感動遂官之公又命諸子斥田二頃略<lb/>
用范文正公義莊規矩以給宗婣三山之行晝繡有光<lb/>
族黨接踵至戲下待之如一捐俸以給之親故有急無<lb/>
不周䘏待安康之族不異汪氏義襟特達人有難及徽<lb/>
<pb n="KR4d0243_SBCK_089-23a"/>
州招三衙軍立表于門有願行者躬閲之有一人疑其<lb/>
氣度不類卒伍問姓名曰雍彦恭詳問之則泣下曰有<lb/>
先人之遺澤可以仕厄貧故自棄為此公惻然既飲食<lb/>
之命取文書來為召保任奏上且給其費命下又撫養<lb/>
之至數年在都司有稚子訴其父官廣中嵗餘不得俸<lb/>
竟死厯劵具在即堂白下左帑代支令本郡償納仍飭<lb/>
諸道小吏俸不以時給者劾長吏在建有嫗自言前推<lb/>
官之家夫婦俱没二子乞食久矣求自便公訪其實乃<lb/>
華亭柳氏即為闢官舎給常平之粟取布帛于私帑為<lb/>
<pb n="KR4d0243_SBCK_089-23b"/>
之買田又教以學去又以屬代者公之及物類如此者<lb/>
衆三事尤其著者公自宰掾以至禁從無嵗不上丐外<lb/>
之請或勸止之則曰叨在要塗不可待君相厭薄而後<lb/>
去晚臨四郡在外八年後來者多已得政或為公稱屈<lb/>
則笑曰前輩有言人生五馬政不惡與人處處為春風<lb/>
故能不薄其官奉職日謹精力徳量皆不可及所至恵<lb/>
利及民水旱有禱率應如響若有相之者尤善因其俗<lb/>
以為政寛猛適宜鋤姦無所顧忌撫恤善良若不可觧<lb/>
于心去徽之後尚為長慮論夏税和買著在甲令兩數<lb/>
<pb n="KR4d0243_SBCK_089-24a"/>
有差更法以後臣既去郡乃悉輸十二兩是欲輕而反<lb/>
重請竝從定制上從之徽人聞此感徳深矣僚吏各盡<lb/>
其情樂為之用賢者推轂恐後間有按劾皆甚不得已<lb/>
而后發一吏一卒不至屬邑各置一厯守宰親筆徃復<lb/>
吏不得窺情實具見如對面語不待鉤距出竒而政成<lb/>
于户庭矣未嘗以私喜怒施一箠亦不妄用一錢非有<lb/>
疾故不謁告惜官物如己物治公事如私事每曰要當<lb/>
一日必葺而便坐蕭然自謂凝塵滿室澹如也遂以澹<lb/>
名室公退則讀故書尤熟于班左摘其精要為一編名<lb/>
<pb n="KR4d0243_SBCK_089-24b"/>
曰擷芳故公之文温厚爾雅有二書之風有奏議制藁<lb/>
二十卷詩文雜著十巻藏于家諸孤將版行以傳世厯<lb/>
任四朝出藩入從飭已甚嚴了無玷缺天下之言長者<lb/>
莫先焉鑰亦汪出與公俱生長外家公見老母及舅氏<lb/>
尚書每興如存之感待中外諸表俱厚鑰既奉祠無時<lb/>
不過舅家聞公之歸謂當春容里社鄉人已有一舅二<lb/>
甥三學士之謠天乎何奪吾表兄之遽也始公荷孝宗<lb/>
隆眷埀上政塗而以憂歸今春召還謂必枋用及門而<lb/>
病不能朝終不得究經綸之藴豈非命耶嗚呼姑無問<lb/>
<pb n="KR4d0243_SBCK_089-25a"/>
此以公之仁厚有餘竒龎福艾意必享上壽而年不及<lb/>
七旬以卒尤為可痛也薨之日上而士夫下而兒童走<lb/>
卒識不識無不傷嘆内外姻黨哭之盡哀五郡吏民以<lb/>
次致奠且道其邦人聞訃涕泣㡬為罷市殆傳記所罕<lb/>
見也諸子承公義方各以材器自奮鞏嘗魁國子監芾<lb/>
兩以漕薦上禮部卓登紹熙元年進士科積善餘慶其<lb/>
在兹乎将葬芾等泣拜求狀公之行知公之詳無如鑰<lb/>
者又以舊所聞審于母氏舅氏謹書之将以告于太史<lb/>
氏而請諡于朝若處鄉治家之法皆公之餘事也不屢<lb/>
<pb n="KR4d0243_SBCK_089-25b"/>
<pb n="KR4d0243_SBCK_089-25b"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_090-1a"/>
攻媿集巻九十<lb/>
　　　　　宋　樓　鑰　撰<lb/>
　行状<lb/>
　　侍御史左朝請大夫直秘閣致仕王公行状<lb/>
曾祖寂故任永靜軍東光縣令累贈少傅妣趙氏贈成<lb/>
國夫人丘氏贈濟國夫人<lb/>
祖禔累贈少師妣張氏贈衞國夫人<lb/>
父次翁故任資政殿學士左大中大夫致仕累贈太師<lb/>
妣趙氏贈秦國夫人<lb/>
<pb n="KR4d0243_SBCK_090-1b"/>
本貫濟南府章丘縣巨徳鄉巨人里王公伯庠年六十<lb/>
有八状<lb/>
公字伯禮其先大名府人五世祖繼文贈特進者以明<lb/>
經出身嘗爲河中府虞鄉縣令四世祖异贈太保者以<lb/>
甲科爲尚書郎直史館嘉岐王府翊善十餘年請老而<lb/>
歸避大河之患葬特進于濟南因家焉少師古學精深<lb/>
兼通醫卜工真行草篆尤䆳于春秋既免少傅喪不樂<lb/>
進取攜二子屏居青崖山之兩河太師因教授其間以<lb/>
供甘㫖名聞東州學者雲集時號兩河先生紹興初執<lb/>
<pb n="KR4d0243_SBCK_090-2a"/>
政凡四年力丐閒退已遂致其事居于四明西湖之陽<lb/>
今遂為鄞人公登紹興二年進士科授左迪功郎吉州<lb/>
左司理參軍試教官為第一改充明州州學教授十一<lb/>
年任滿循左從事郎便親自列主管潭州南嶽廟時太<lb/>
師方在政府詔以諸將成卻敵功皆二三大臣竒謀指<lb/>
縱之力可與一子職名改左宣教郎直秘閣顯仁皇太<lb/>
后囘鑾太師充禮儀使辟公書寫機宜文字尋主管台<lb/>
州崇道觀十四年授兩浙東路安撫司參議官太師薨<lb/>
服除二十二年通判平江軍府奪職罷歸三十年主管<lb/>
<pb n="KR4d0243_SBCK_090-2b"/>
台州崇道觀三十一年賜五品服通判鎮江軍府三十<lb/>
二年以覃恩轉左朝請郎隆興元年改兩浙西路安撫<lb/>
司參議官二年省罷知興國軍乾道元年七月召赴行<lb/>
在除户部左曹郎官仍有㫖復舊職明日兼皇子慶王<lb/>
府贊讀尋改直講二年南省試進士為參詳官就院擢<lb/>
殿中侍御史五月遷侍御史八月罷四年主管台州崇<lb/>
道觀十二月知閬州五年八月復直秘閣改知䕫州兼<lb/>
本路安撫七年移知温州九年赴上纔三月終于州治<lb/>
累官至朝請大夫公忠孝謙勤得之天資自幼刻意問<lb/>
<pb n="KR4d0243_SBCK_090-3a"/>
學家素清貧太師教子甚力朝夕講習至以楮衣禦寒<lb/>
手種苜蓿以充飢及冠猶未知肉味父子易衣以出而<lb/>
抗志不凡慨然有立名當世之意手抄古書往往成誦<lb/>
太師守道州欽宗登位奉表者例當推恩公請以叔父<lb/>
次臯行既乃連中世科人益竒之分教四明人士仰慕<lb/>
適與名士相先後或以見在過去未來三佛名之初被<lb/>
延閣之命時宰欲擢丞列寺太師既不欲私其子公亦<lb/>
力辭焉平江當冠葢之衝毗贊郡政聲稱甚美㑹以讒<lb/>
間遭論自此不復造朝安貧樂道十有餘年若將終其<lb/>
<pb n="KR4d0243_SBCK_090-3b"/>
身一旦趨召際遇聖明首論養人才裕民力理財訓兵<lb/>
以為不可勝之備又論攷察薦舉鬻爵積粟等事奏對<lb/>
明白音吐洪暢上意開納陛楯亦屬耳傾聴為之咨歎<lb/>
即日除户部郎講讀王府究繹經㫖詞義俱勝帝子斂<lb/>
袵受之逮執法殿中進遷南牀自以起遠外被異知益<lb/>
展盡底藴謂强國在法制固國在人心然國勢可振而<lb/>
易强人心難得而易失乘航之諭不可不知駭輿之言<lb/>
不可不鑑又奏方今之弊莫大于風俗茍且而茍且之<lb/>
弊生于士大夫議論之不公惟不以虛言先實用不以<lb/>
<pb n="KR4d0243_SBCK_090-4a"/>
髙論葢真才茍且之風或可少革是時宿將類以罪廢<lb/>
公奏奔北固為可罪而戰多有不可掩者不應以一眚<lb/>
而廢之宜及此無事之日以次召還使備環衞撫之以<lb/>
恩折之以威庶可收效于後上深以為然稍稍録用沙<lb/>
田蘆塲議起租税民以為病無敢言者公乃極論之其<lb/>
略曰沙漲之地未嘗耕耨施工布種乃是務本之民既<lb/>
未能如漢置立田科以勸農而可擾之乎蘆葦之生本<lb/>
非種植各以其力樵刈必非游手之徒既未能如古捐<lb/>
山澤之利以予民而可困之乎豪强坐據雖曰非法然<lb/>
<pb n="KR4d0243_SBCK_090-4b"/>
怨不及上今朝廷遣官增稅怨始有歸矣上感悟即令<lb/>
罷去以便貧民廢省兩浙舶司簡閱宿衛之士皆自公<lb/>
發之由是眷意愈厚甞奏事良久上肅容謂公曰卿所<lb/>
言一一可用議論全似唐王珪公平日恥言人過未甞<lb/>
臧否人物恩仇一視坦無城府既居敢言之地遇事輒<lb/>
發抨彈所及動涉仇怨無少分顧忌意或為公危之公<lb/>
正色曰言責所在顧忠于君者如何爾一有愛身之念<lb/>
紀綱何賴焉筆力素髙作奏不能自休諫藁謹宻子弟<lb/>
不得預論事尚多非施行于外者莫傳也諫長率公論<lb/>
<pb n="KR4d0243_SBCK_090-5a"/>
政府乞置詔獄已乃下其事臨安一日太守請間公語<lb/>
之曰始得之風聞不容自嘿今既事在有司豈復當預<lb/>
獄具失實即上章自劾以故俱獲譴而公止從罷免上<lb/>
亦知其非出于公念之不忘或言去國之後事有涉公<lb/>
所嘗論者上必取元奏親加省覽而施行之且嘗曰此<lb/>
真臺諫也奉祠未幾以閬風起公遂易䕫帥䕫部曠遠<lb/>
夷夏雜糅公首圖諸郡地理合而為一分别險要獸蹊<lb/>
鳥道纎悉畢見區處指授盡出于此人莫得而欺也撫<lb/>
夷人以寛養百姓以恵馭官吏以嚴䕫以大治郡有巨<lb/>
<pb n="KR4d0243_SBCK_090-5b"/>
刹既為嵩呼祝壽之地而祖宗諱辰薦修及三嵗合五<lb/>
州人士羣試皆在焉公以為厖且陋命葺廢寺分行香<lb/>
之所又建貢闈二區以其一與漕司土木之工皆有條<lb/>
理不日而成士民誦而歌舞之巴俗多略子女以為貨<lb/>
公特嚴其禁有綿竹獄掾者捆載而來為瞿唐闗所詰<lb/>
蓋以此牟利者有年矣公立訊之皆遂寜潼川間人為<lb/>
給貲各還其家或請發其事公曰不可究也惟責而遣<lb/>
之城素無井筧水于山杜少陵所謂白帝城西萬竹蟠<lb/>
接筒引水喉不乾者郡失于葺或課民以錢詹事王公<lb/>
<pb n="KR4d0243_SBCK_090-6a"/>
十朋嘗縱民取水目曰義泉公修王公故事又增治焉<lb/>
市人歡呼相謂曰二公豈伯仲耶其他營繕非一先賢<lb/>
遺跡如子美髙齋之屬皆以餘力一新之施黔珍三州<lb/>
與南平軍地接生夷而思州則田氏世襲撫御尤難有<lb/>
何思明任鬼師楊震穆㑹等皆豪族動輒疑阻牒訴累<lb/>
興公化之深得其道宣布威徳譬曉禍福掲示要束至<lb/>
或親致尺書思明投牒乞藏牓于家傳示子孫楊震得<lb/>
書感泣飲血盟誓邊境帖息公遇事敏明臨機善㫁戢<lb/>
吏至嚴莫敢仰視聴訟之際反覆究問誠意具孚無不<lb/>
<pb n="KR4d0243_SBCK_090-6b"/>
退聴者既而有伉儷之戚亟請祠禄遂移永嘉赴闕奏<lb/>
事上意欲留惜公已衰矣到郡篤志從事不少懈而疾<lb/>
已不起寔二月二十五日也娶同郡成氏封宜人柔淑<lb/>
孝謹克配夫子男三人曰星郎未名而卒曰有大通直<lb/>
郎福建路提舉市舶司幹辦公事後公九年卒曰正大<lb/>
文林郎新處州軍事推官女三人長適朝請郎中書門<lb/>
下省檢正諸房公事周舜元次適承事郎汪大有一幼<lb/>
亡孫男十一人坦域埴堈垍埏垓圻餘未名坦埴將仕<lb/>
郎女八人其一適進士孫瑜餘在室曽孫女一人淳熙<lb/>
<pb n="KR4d0243_SBCK_090-7a"/>
元年正月九日葬公于奉化縣忠義鄉之瑞雲山太師<lb/>
墓側公事親至孝少時所得成夫人奩具悉以奉太師<lb/>
居喪哀毁盡禮有人所難及者記問絶人博覽載籍當<lb/>
宣政間舉子惟務金陵之學公獨貫穿經史旁出入百<lb/>
氏至老未嘗釋卷賓客相對諸子侍立奥篇隠帙隨意<lb/>
舉似以探其學問之進否後生多親附之舎人朱公翌<lb/>
嘗問侍郎周公綰曰比見表中用一驢載都市事偶忘<lb/>
所出周公素簡黙僅舉一二公適參坐又以目公公厯<lb/>
誦臧質傳中數十語二公歎賞不已又歸以勵其子焉<lb/>
<pb n="KR4d0243_SBCK_090-7b"/>
作文雄竒操紙筆立就若不經意而語多警拔諸公銘<lb/>
誌類出公手有厯山集雲安集奏議告䝉資治編年宏<lb/>
詞集要䕫路圖經等藏于家其他不及屬藁散落甚衆<lb/>
人雖以公不作文字官為恨然崇論宏議日月獻納亦<lb/>
有以少伸素志矣立朝典州威望凜然而待人接物卑<lb/>
牧已甚閒居客至應酬終日倒屣延納惟恐其後朝章<lb/>
野服顛倒層疊人人與之傾寫略無倦色士夫無不愛<lb/>
敬下至閭里聞風悦服疎財好義不計家之有無義所<lb/>
當為無所吝惜四明舊為義郡顯謨汪公思温為之主<lb/>
<pb n="KR4d0243_SBCK_090-8a"/>
盟汪公殁公實繼之緩急叩門視所請曲為之經理故<lb/>
鄉人尤歸心焉亷節傳家他無嗜好俸給之外一毫不<lb/>
以費公帑在䕫首禁科買狨麝之類仍以公移鏤版徧<lb/>
滿山谷有以書求市者則以墨本寄之永嘉軍卒百工<lb/>
咸具公一切罷遣服用所需必面與之直至或倍償人<lb/>
謂其過而行之不疑故治温未久病告幾半而喪行之<lb/>
日百姓巷哭以過車非徳之感人者深乎僚屬問疾臥<lb/>
内見公几案蕭然鎮紙以甓皆歎息而退初治入蜀之<lb/>
装于建康有以白金來售者曰以此西上當有倍蓗之<lb/>
<pb n="KR4d0243_SBCK_090-8b"/>
獲公曰不幾于商乎止以緡錢行比歸日輕舟而下以<lb/>
餘錢自隨人愈咨其清方家食時未嘗忘國事凡所聞<lb/>
見必詢究講明務求可行之實葢其志尚如此及膺進<lb/>
用期不負所學以報主知去不以罪人猶望其再入也<lb/>
終不得究見徳業朝野共惜之病且革二子以藥進手<lb/>
格之去靜黙焚香宴坐自如上章休致處畫家事若平<lb/>
時及屬纊不怛不亂翌日入歛肢體和柔如生皆積善<lb/>
之報也鑰汪出因外家以拜下風自蚤嵗辱知奬間置<lb/>
坐隅匪怒伊教殆非一日公將泝江鑰以假吏之燕㑹<lb/>
<pb n="KR4d0243_SBCK_090-9a"/>
别于金山客授永嘉公適來守尤得窺治行之詳公之<lb/>
二子不鄙以行實見屬自惟荒淺不足以稱下筆復輟<lb/>
者屢矣壬寅之夏提幹公一疾不起殊使人有愧于泉<lb/>
下今推官又以為言乃取所聞見敘次之以俟當世君<lb/>
子立言者採擇云<lb/>
　　國子司業王公行状<lb/>
曾祖景章屯田員外郎贈金紫光禄大夫<lb/>
祖真臣朝議大夫致仕贈銀青光禄大夫<lb/>
父俱左中大夫充敷文閣待制致仕贈光禄大夫<lb/>
<pb n="KR4d0243_SBCK_090-9b"/>
公諱速字致君姓王氏上世居大名葢三槐晉公之别<lb/>
派㑹河決遷墳墓于洛髙祖贈吏部尚書軫徙于陳之<lb/>
宛丘建炎南渡待制再為户部侍郎終工部尚書寓居<lb/>
越之餘姚今遂為餘姚人公幼警悟絶人書一讀輙不<lb/>
忘建炎二年金人破宛丘公年十一被擄能以婉言脱<lb/>
禍至幽燕久之㑹調發騷動脱身走河朔復歸宛丘日<lb/>
為南河計嘗黙寫舊所記論孟六經爾雅教受汝潁間<lb/>
時作歌詩葢未嘗一飯忘君親也紹興八年中原戍兵<lb/>
有自拔而南者公與之俱遂達行在所自是益耽玩書<lb/>
<pb n="KR4d0243_SBCK_090-10a"/>
史一試入太學在諸生間已知名二十五年以尚書郊<lb/>
祀恩補登仕郎明年春中銓試第一循右修職郎特差<lb/>
兩浙西路安撫司准備差遣未上丁尚書憂服除監行<lb/>
在雜貨務雜賣場門樞密使汪公澈以御史中丞宣諭<lb/>
荆襄辟差充湖北京西宣諭使司准備差遣汪公素聞<lb/>
公名事必咨焉公亦不為茍合嘗坐中得蔡捷賔僚相<lb/>
賀公獨歎曰蔡人塗炭矣聞者甚之公道所以然者已<lb/>
而果然汪公既歸宴僚屬亟稱公論事不茍舉一巵屬<lb/>
之訖事特改右承奉郎幹辦行在諸司審計司隆興改<lb/>
<pb n="KR4d0243_SBCK_090-10b"/>
元中進士第明年赴計院上問北方人材于尹侍御穡<lb/>
尹以公對忽有旨引見公奏對雍容上喜曰早晩當用<lb/>
卿退除御史臺主簿越七日遷監察御史時金人再窺<lb/>
淮甸朝廷旰食公與同列奏疏曰昔婁敬勸漢祖都闗<lb/>
中張良亦勸之是日車駕西都長安趙充國上書請先<lb/>
誅先零六月戊申奏七月甲寅璽書報從史臣書髙祖<lb/>
事必曰是日書宣帝事必著日辰者皆表其從善之速<lb/>
也夫遷都大事也即日啓行金城去長安遠甚璽書往<lb/>
返僅七日應機如此事何由而不成今天下事急矣臣<lb/>
<pb n="KR4d0243_SBCK_090-11a"/>
僚所言不可用則置之或有可采願陛下逺法髙祖宣<lb/>
帝㫁以必行不俟終日庶乎不失事機又嘗奏論西邊<lb/>
上流形勢詳陳備禦之䇿凡五條大略為將帥不和務<lb/>
使輯睦士卒寒苦宜加勞賜益武昌舟師以張黄州之<lb/>
勢分兵戍郢州以防荆襄之衝且請多方疑誤敵衆使<lb/>
不得專意襄陽又奏疏條上急務願下哀痛之詔以收<lb/>
人心選宰相之賢以任國事出令必由三省則命令專<lb/>
一且絶姦人矯偽之萌諸將小衂不聞則必致誤事寜<lb/>
開功過相輔之科因極論大江而上我軍單弱乞詔沿<lb/>
<pb n="KR4d0243_SBCK_090-11b"/>
江諸郡守臣從宜措畫一面施行以一上下之力是時<lb/>
宿將如李顯忠卲宏淵趙樽姚仲之徒猶有居閒者公<lb/>
一一條其才用有以貪殘得罪者乞加抆拭以收其死<lb/>
力且言姚仲舊在川陜曾將燕北兩河歸正人號赤心<lb/>
軍以保川蜀今江上歸正人不無危疑宜令姚仲將之<lb/>
以聽督府節制每一進說上皆嘉納十一月擢右正言<lb/>
陛對之日首論擇相之難且言專取親舊排斥異議官<lb/>
義制之人于有初之地置循黙之士于必進之塗樞密<lb/>
院之權反奪于機速房尚書省之事不闗于左右司皆<lb/>
<pb n="KR4d0243_SBCK_090-12a"/>
宰相之私也次論其釁未已科擾騷然羣盗根芽姦宄<lb/>
不禁宜詔守宰行寛政務實惠安固羣心以靜邦本次<lb/>
論講和有三可疑且請督師不專于持重諸將不專于<lb/>
分守悉遣銳卒以順攻逆以主待客各為决戰破敵之<lb/>
計此聲一出雖未必交鋒敵人聞之知吾有備和亦在<lb/>
其中矣次論陛下以願治力行之心憤衆事之不理慨<lb/>
然更革令欲必行人情或有不安終至廢格不若責當<lb/>
言者使之言擇其當者明坐其人之奏請而舉行之或<lb/>
有浮議責有所歸若其可行利興害除善聽善用之功<lb/>
<pb n="KR4d0243_SBCK_090-12b"/>
歸于陛下矣是時晁公公武為侍御史一日與公同條<lb/>
具急務利害翌日得㫖晁某理財之說最長除户部侍<lb/>
郎公入奏言臣就晁公武家同草奏疏同銜奏入内殿<lb/>
又同奏陳公武既因此改除揆之義分臣不應獨留言<lb/>
路願繁劇自効上賜御筆曰卿方守諫職且朕親擢不<lb/>
須引嫌辭避繁劇之任當俟異時勿復再有陳請上意<lb/>
隆渥且將進用㑹論館職免召詔試非是忤執政遂除<lb/>
吏部郎官供職一日力求外補除直秘閣知鄂州尋以<lb/>
母老丐祠主管台州崇道觀乾道三年除知台州㑹永<lb/>
<pb n="KR4d0243_SBCK_090-13a"/>
嘉闕守執政以海溢之後艱其選擬試郡有績效者五<lb/>
人上曰近嘗令王某守台州未行此良吏也遂除知溫<lb/>
州既至一意摩撫寛猛適中除積歳無名之求罷廚傳<lb/>
不急之費公未嘗更州縣而公庭無留訟屬邑無吏迹<lb/>
雖老于吏事者不逮也水利多廢得内帑錢二十萬盡<lb/>
心力而爲之擇縣官之能者總其事召鄉之士有才幹<lb/>
者董其役如朱浹埭瑞安塘路石岡斗門功役浩繁皆<lb/>
不日而成民蒙其利災傷流移之餘歲事屢豐士民怡<lb/>
愉遂爲樂土郡人畫像于州之普覺寺祠之至今樂清<lb/>
<pb n="KR4d0243_SBCK_090-13b"/>
縣令顔大松邑事整辦豪右不得逞相率誣訴于部使<lb/>
者公審其無罪辯之事至臺省朝廷為差理官就郡訊<lb/>
鞫公又執前說使者憤其異已併按公黨蔽贜吏人皆<lb/>
為公危之獄成令果無事始服公之守正不撓四年改<lb/>
荆湖南路提舉常平茶鹽公事丁内艱服除提舉福建<lb/>
路常平茶事公奏陳常平以陳易新之法甚備上令先<lb/>
行之一路公乗傳至部敷諭聖意約以檢校之期親行<lb/>
按觀弊蠧隨革從行不過數輩所至靜謐遇僚屬之賢<lb/>
者一見即薦之求者弗與也裁節浮費公帑積二萬緡<lb/>
<pb n="KR4d0243_SBCK_090-14a"/>
以其半入建寧府庫充常平本錢九年丐歸主管台州<lb/>
崇道觀淳熙改元除荆湖南路轉運判官明年入對上<lb/>
迎問曰卿去國有十年否公對向蒙陛下擢從宂官俾<lb/>
任臺諫分符察州十有二年恨無報効上曰毋往湖外<lb/>
且將用卿公奏天下之士口有至公之論而中有至私<lb/>
之情願有以絶覬覦塞流競舉無遺賢劾無佚罸則人<lb/>
無所容其私矣遂留為吏部郎官三年遷軍器監嘗因<lb/>
輪對奏言管子曰人君修官上之道而不言其中人臣<lb/>
比官中之事而不言其外又曰無代馬走使盡其力無<lb/>
<pb n="KR4d0243_SBCK_090-14b"/>
代鳥飛使弊其羽翼此言深責成效于臣下也願陛下<lb/>
使羣臣各居其位職任分于臣下之所趨誅賞操于人<lb/>
主之獨㫁日省其事歲攷其成小大協心以張國勢又<lb/>
奏紹興以來軍器先閱于本監官然後赴部旬終進呈<lb/>
近用御筆軍器非進呈不得出所自此止是文移往來<lb/>
更不加攷察臣以為職與事合則功罪可稽事職相離<lb/>
則誅賞竝廢欲乞略依故事仍令監丞旬月就本所察<lb/>
其美惡不為虚文丞貳專主親臨監部總其大綱有不<lb/>
精詳無敢逃罪十月差充大金賀生辰使接送伴使舊<lb/>
<pb n="KR4d0243_SBCK_090-15a"/>
例宰執具郎曹而上姓名以進上獨遣公調䕶使客了<lb/>
無間言往回奏對益稱上意四年秋國子監試進士上<lb/>
舎攷官以子弟預上舍試引嫌自列特㫖别開院以公<lb/>
持文柄鑒裁精甚士論稱愜至九月遂除國子司業公<lb/>
在學校乆士子素所欽服人情翕然謹守規繩始終如<lb/>
一公嘗得暍疾至是復作謁告未滿求致其事遂以五<lb/>
年二月二十八日終于官舍享年六十有二累官至朝<lb/>
奉郎娶張氏故知漳州轔之女子男一人中行迪功郎<lb/>
前明州慈溪縣主簿孫男一人大臨將仕郎女一人公<lb/>
<pb n="KR4d0243_SBCK_090-15b"/>
性孝友尚書治家嚴整子弟小有不謹正色視之公一<lb/>
兄二弟相繼蚤世公事尚書無闕者居喪盡禮後雖寖<lb/>
顯輿轎出入不敢就廳所避尚書之舊也迓吏到門一<lb/>
不改度母文安郡夫人黄氏生公旬浹而歿痛念終身<lb/>
語輒泣下遇外家特厚繼母河南郡夫人宋氏撫公于<lb/>
齠齡中以至成人事之尤謹尚書捐館之後率循家法<lb/>
加詳悉事寡嫂孤姪内外斬斬無一毫之私遇父母諱<lb/>
日潔齋兼辰哀動左右奉塋域及四時之祭皆可法也<lb/>
少歴艱苦通練世故慨然有大志不為無用之學䆒極<lb/>
<pb n="KR4d0243_SBCK_090-16a"/>
事變著明利病動數千言初登第時張魏公方銳意進<lb/>
取公上書辯論以為無規模而決大計以天幸而希成<lb/>
功魏公不以為忤曰正欲各出所見後省率如公言既<lb/>
居言責當國家多事知無不言居憲臺百日諫垣三旬<lb/>
而前後論奏數十上皆切中事幾有人所難言者以遺<lb/>
補舊人再入為郎稍遷監長士論為鬰而公處之恬然<lb/>
出公門入私門貴近未嘗識面旦望一見政府不請間<lb/>
也天資素髙而力學至老不少衰黎明誦書數十過而<lb/>
後盥櫛日常以六經羣書至文選韓栁李杜詩文大率<lb/>
<pb n="KR4d0243_SBCK_090-16b"/>
成誦暇日正坐黙誦左氏傳一字不遺尤通貫漢史嘗<lb/>
辯班固牴牾為西漢決疑三巻補註杜詩三巻編集南<lb/>
北戰爭事實為南北龜鑑詩文至多少作皆棄不取存<lb/>
者尚十巻為監門時姚令威寛嘗有所遺忘折簡問公<lb/>
答三百餘字皆史傳全文姚問所遣介云就筆揮答不<lb/>
見有所閲也姚大驚服尹晁同居臺中一日有言蓄鵝<lb/>
于陸者入水輙沈下公曰是必以豆飼之客曰然因引<lb/>
嵇康養生論豆令人重之語二公歎曰公記問可謂精<lb/>
博姚與二公皆號該洽自以為不及也自少才氣不凡<lb/>
<pb n="KR4d0243_SBCK_090-17a"/>
方赴銓選時張公綱為禮部侍郎吏持銓牓來張公遽<lb/>
曰魁非王某乎吏曰唯同列怪問之張公因盛稱公才<lb/>
學之懿非第一不可其為前輩所期待如此為文務極<lb/>
本源謂近世學者多茍膚淺其教子弟嘗曰欲為文必<lb/>
自先秦文章欲為詩必自三百篇以及騷選唐人欲作<lb/>
字必自鍾王諸公故公之詩文皆髙古字畫有水墨積<lb/>
習之功尤精小楷手抄書盈溢巾衍首尾遒整開巻粲<lb/>
然對賓客宴笑髙談雄辯援据詳明率傾其座人晚頗<lb/>
務簡嘿叩則應明理益深聞者悚歎居家自奉甚約間<lb/>
<pb n="KR4d0243_SBCK_090-17b"/>
以其餘賑宗親之不給者春夏間傾囷廩所有下其直<lb/>
以糶一邑米價賴之以平乙酉大饑爲粥以食餓者里<lb/>
人勸率全活甚衆攷公之平生以世家子淪陷異域脱<lb/>
身而歸力學自奮兩薦上庠不上第又以上書得罪權<lb/>
臣閒廢十八年不預世賞年且四十纔得一官暨登一<lb/>
科不兩年居諫省未幾去國更憂患浮湛久之一旦天<lb/>
子引以自近且貴矣曾不得一在言語侍從之列齎志<lb/>
而殁士大夫無不痛惜兩學諸生哭之盡哀又相與祖<lb/>
祭于江干者數百人行道嗟呀以爲未有也中行既以<lb/>
<pb n="KR4d0243_SBCK_090-18a"/>
五月二十八日葬公于縣之雙林屬鑰狀公行事將以<lb/>
求銘于立言之君子鑰不肖公以兄之子妻之又為癸<lb/>
未同年進士公既撫兄子如己出且不以子壻遇我其<lb/>
敢以固陋辭謹摭平日所親見聞于公者具如左謹狀<lb/>
　　直秘閣知揚州薛公行狀<lb/>
公諱居寳字云華世為明之鄞人曽祖弁故不仕祖唐<lb/>
累贈右朝議大夫父朋龜故任右朝奉大夫知衡州累<lb/>
贈通議大夫通議公以儒學起家純明簡靜鄉黨尊敬<lb/>
之公自幼敏悟風骨魁梧通議公期以遠到受致仕恩<lb/>
<pb n="KR4d0243_SBCK_090-18b"/>
補將仕郎初任福州長溪縣東尉任滿循從政郎尋以<lb/>
監賞改宣義郎知湖州武康縣始至延父老問疾苦一<lb/>
以仁厚遇之追科不擾而集庭訟益稀民方喜公之政<lb/>
而遭母淑人王氏之憂以歸服闋差主管臨安府城南<lb/>
右廂公事南廂户口十四萬最為劇繁公手決訟牒了<lb/>
無滯礙有武弁安儼者其母嘗充掖庭怙勢横恣公曰<lb/>
此而不懲是箭張禁酒趙放復生于今日也列其姦狀<lb/>
于府府上其事有旨鑴秩免官徙之他郡有府胥持公<lb/>
移造庭下肆言慢侮公以為如此何以助彈壓杖而遣<lb/>
<pb n="KR4d0243_SBCK_090-19a"/>
之吏部尚書薛公良朋時帥臨安喜公臨事静厚而能<lb/>
不畏强禦貳車有闕必使攝事事多咨訪焉工部侍郎<lb/>
姜公説為漕副當乾道初間都下大疫漕以上命遣府<lb/>
僚視民疾苦惟公傾毉家至議疾賦藥毉不敢欺所活<lb/>
最多于是帥漕共以公績上聞被旨候任滿日陞擢初<lb/>
四明海多盜户部侍郎趙公子潚以龍學出守復制置<lb/>
司以鄉兵分委士夫之里居者公曰是畦下也緩急何<lb/>
可用乃即遠郊勒兵以法教之坐作進退之節是時舳<lb/>
艫雲集而篙師輩無所用心日遨城市公獨率所部與<lb/>
<pb n="KR4d0243_SBCK_090-19b"/>
之期而肄習之一日趙公按視公所轄百艘沿泝奮迅<lb/>
餘州為之辟易趙公亟稱之及任都廂曰諌大夫尹公<lb/>
穯出使東浙措置海道雅知公諳練辟以自隨焉授臨<lb/>
安府通判未赴任間㑹曽丞相懐以户簉領榷酤始議<lb/>
併二十一庫為七思得通敏静重之士為之屬遂辟公<lb/>
為主管文字當併省之初羣失職者不樂浮議横出欲<lb/>
挽取之公洞究弊源隨事更革不見其迹又能調娯上<lb/>
下以迄于成課入増倍至今行之公之力為多權發遣<lb/>
興化軍始至庭盜跖充斥吏或請分曹以治者公不聴<lb/>
<pb n="KR4d0243_SBCK_090-20a"/>
親閲而審詰之往往得其情窮教令之黨嚴妄訴之罰<lb/>
處決精當訟者悦服郡以辦治興化士子盛多而學宫<lb/>
隘陋弗稱教養公為之建傑閣以庋御書崇齋宇以安<lb/>
學者廣書籍備器用奕奕一新有浮屠自謂遇金僊得<lb/>
咒術有疾者飲其水或愈愚民相扇所在城市財施日<lb/>
積旬月間累百萬公聞之曰執左道以惑衆罪不容死<lb/>
弗忍究也逐浮屠境外悉以其資歸之學多士韙之郡<lb/>
圃嵗入苧麻以為太守圭租公視地狹不足以出此則<lb/>
曰朘民以自厚非吾志也立罷之就除提舉福建路常<lb/>
<pb n="KR4d0243_SBCK_090-20b"/>
平茶事公以為監司自有體簿書期㑹固不可慢而非<lb/>
政之先頗以激揚為己任甌寜尉執盜謀賞㑹公攝憲<lb/>
疑其附㑹摘獄辭之隱以折之獄吏詞屈具得尉曹姦<lb/>
利之状移官審究則良民也駮正其事而散遣之朝廷<lb/>
興修水利公驅馳川谷不憚勤勞所在必集故老與鄉<lb/>
之秀者攷言遺迹一一疏濬吏受成規奉行惟謹循行<lb/>
諸郡約省騎從不以聲勢臨人或不知為部使者也公<lb/>
除郡時少保陳公當國自喜為鄉邑得賢二千石且道<lb/>
主上選擇之意及少保帥閩公方持使節至三山糴價<lb/>
<pb n="KR4d0243_SBCK_090-21a"/>
翔踊公還建寜發常平粟萬斛順流而下少保公難其<lb/>
神速尋除廣南東路轉運判官力丐奉祠王管建寧府<lb/>
武夷山沖佑觀秩滿赴都堂審察得㫖内引公力言常<lb/>
平虛數水旱無備請盡洗宿弊與之更始又言閩中部<lb/>
綱公取夫力之費所至輙起夫騷擾以為常請一切禁<lb/>
止上嘉奨留為倉部郎官既而陞郎中漕粟都至有折<lb/>
閲者所司括責逋負之人聨以脩垣百十為羣徒困笞<lb/>
箠而無所從出藍縷枯瘠無復生意公憫其然為同長<lb/>
貳奏請令漕司下所屬償納囚繫一空鼓舞而去淮西<lb/>
<pb n="KR4d0243_SBCK_090-21b"/>
漕闕有以公姓名薦者遂除淮南轉運判官兼提刑提<lb/>
舉即日獨班對便殿臨遣甚寵面諭兩淮事宜委以城<lb/>
險要浚池隍又將立倉廥以豐塞下之粟且曰勉力辦<lb/>
職朕不忘卿公感激受命即日引道至治所府庫枵然<lb/>
公訝其已甚及㑹出入之凡則嘆曰用之無節安得不<lb/>
匱吾知所以治之者矣于是汰宂吏罷不急補罅導源<lb/>
時取而約用之蠧弊之迹剗磢殆盡漕計始優一意屯<lb/>
田事修築塘圩廣募種藝又以其餘貲修無為軍庠校<lb/>
遂為淮右之冠興利除害纎悉上聞主眷既渥隨即罷<lb/>
<pb n="KR4d0243_SBCK_090-22a"/>
行安豐軍光州舊有忠勇軍水寨不隷漕司上以公肅<lb/>
靜有謀併以委公陛辭之日上親語公漕司所造弓弩<lb/>
就令和州築屋貯藏公檢閲其目虧數尚多亟爲奏審<lb/>
御筆仍令増造公不以纎毫擾州縣而如期辦集樞府<lb/>
上其勞特轉一官淮東謀帥上因公奏陳邊事深嘉之<lb/>
即以公知揚州淮地被邊狗鼠之盜雲合鳥散無所踪<lb/>
跡邊民多苦之公設醲賞置耳目取其尤者明正典刑<lb/>
窮治囊橐之黨疏其姓名而掲之市羣盜屏迹外户爲<lb/>
之不閉淳熙庚子旱既太甚公以禱禬勤勞蔬素日久<lb/>
<pb n="KR4d0243_SBCK_090-22b"/>
遂得下痢之疾郡民日到庭問公起居以安否為休戚<lb/>
閲兩月竟終于郡之正寢十月四日也百姓為之悲慟<lb/>
士夫亦傷惜之累官至朝請大夫嘗以職事修舉除直<lb/>
秘閣娶朱氏封宜人男六人長揚祖迪功郎特充淮南<lb/>
東安撫司書寫機宜文字次佑祖以國子入太學將受<lb/>
公遺澤次循祖懐祖延祖述祖女四人長適進士汪閎<lb/>
中次適承務郎新監兩浙轉運司明州造船場王克常<lb/>
次許嫁將仕郎劉安正次許嫁通仕郎徐睎䕫公稟資<lb/>
寛亮而能濟以嚴遇事明察而不流于刻自奉甚約而<lb/>
<pb n="KR4d0243_SBCK_090-23a"/>
未嘗嗇于人性不喜酒居官未嘗夜宴視王事如家事<lb/>
惜官物厯官三十年了無玷缺以緩急叩請者割俸以<lb/>
周之維揚公帑負民錢積數頗多公到郡捐私財先為<lb/>
償之遇事有可疑而難辨或以非意相干必退而深坐<lb/>
思有以處俟其心平氣定徐起而應之故未嘗失色于<lb/>
親舊事亦無不得其平者平生多巨公奬予更為汲引<lb/>
馴致宦達晩結主知親擢閫寄士夫不惟以公之才業<lb/>
應有以得此且謂公竒龎沈毅福禄未易量也而年止<lb/>
五十有八不得盡其才用嗚呼天耶諸孤以九年六月<lb/>
<pb n="KR4d0243_SBCK_090-23b"/>
七日葬公于奉化縣志義鄉雙各㠗之原從新卜也鑰<lb/>
母于公為中表鑰視公為諸舅行平時相與素厚公之<lb/>
諸子以公之行事屬鑰編次因紀其大者如右謹狀<lb/>
攻媿集巻九十<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_091-1a"/>
攻媿集卷九十一<lb/>
　　　　　宋　樓　鑰　撰<lb/>
　行狀<lb/>
　　文華閣待制楊公行狀<lb/>
曾祖端故不仕妣蔣氏魏氏<lb/>
祖零故不仕妣邵氏<lb/>
父渙故宣義郎致仕贈中散大夫妣徐氏贈令人<lb/>
本貫慶元府象山縣政實鄉美政楊公諱王休字子美<lb/>
年六十六狀<lb/>
<pb n="KR4d0243_SBCK_091-1b"/>
楊氏世居郡城公之曾門始家象山遂為邑人累世以<lb/>
隱徳聞于鄉公生而竒龎邵夫人中年抱孫極愛撫于<lb/>
髫齡中已有成人氣象莊重寡言樂然後笑相者以為<lb/>
必貴中散延儒士教之家苦無書傾貲買經史于胄監<lb/>
肄業蓬萊山僧庵中窮日夜之力至雪積于階而不自<lb/>
覺尤好詞賦兼通春秋游郡庠名出諸生之右紹興末<lb/>
年始名鄉書再薦登乾道二年進士第調左廸功郎台<lb/>
州黄巖縣尉首興邑庠公自課督又奬拔其尤俊秀者<lb/>
其後登科相踵皆以為出于公也邑有豪民武斷一方<lb/>
<pb n="KR4d0243_SBCK_091-2a"/>
蓄雄狡數十輩分而為三曰大神者為之謀事曰中神<lb/>
者為之行貲曰小神者則無賴善鬬之人也官吏莫敢<lb/>
誰何公具得其奸狀白于郡黥隷他州閭里懽伏稱公<lb/>
為鐵靣少府遇略賣生口者痛懲而歸其人請捕監立<lb/>
賞格計實而募于衆禱雨則神龍為之示現捕盗則鯨<lb/>
海為之肅清蓋筮仕之初器業聞望過人已數等矣尋<lb/>
以賞典改左承務郎知盧州合肥縣邵夫人年過九十<lb/>
方欲奉重親之歡而邵夫人夀終公追慕含飴之愛不<lb/>
欲行中散同徐夫人執喪于家勉公前邁公攜一僕自<lb/>
<pb n="KR4d0243_SBCK_091-2b"/>
隨晝至聽事夜寢書室洛誦或至夜分尚書王公希呂<lb/>
爲帥歎曰據案決是非此猶可及官舍如僧居二年如<lb/>
一日實有所不能也又愛公筆端箋奏皆屬之帥漕不<lb/>
相能久不覿靣僚吏無敢言者而皆敬公各致剡舉公<lb/>
因得調娱其間二公爲之釋然置酒交懽而待公益厚<lb/>
淮民多爲客户所侵地訟難決公親行阡陌爲之平章<lb/>
訟日息而野日闢至今賴之賦役均平一毫不擾民樂<lb/>
就役欲及公任内爲之嵗饑發防邊馬料運米給貸漕<lb/>
司詰之公疏艱食之狀且已責其秋償矣至期皆不督<lb/>
<pb n="KR4d0243_SBCK_091-3a"/>
而集萬弩手赴帥司檢閲多苦傷寒喉閉之疾公擇方<lb/>
製藥以給之病者多全活具不幸者官又斂之郡多草<lb/>
廬易致延燔公白于郡請易以瓦帥曰非君孰能辦者<lb/>
公一力經畫市木傍境教民陶瓦未幾民居一新邊方<lb/>
為之壯觀淳熙四年磨勘轉承事郎明年任滿賞轉宣<lb/>
教郎授南康軍簽判郡素號江東道院待制朱公熹時<lb/>
為守日課諸生講書公亦相與發明事無巨細悉以委<lb/>
公自行經界以來境内苦于賦重民不聊生流移者衆<lb/>
公與朱公力請于朝利害甚白雖幸少寛猶惜其不盡<lb/>
<pb n="KR4d0243_SBCK_091-3b"/>
如所陳也廬山東南勝境官宇有吏隱堂正與五老峰<lb/>
相直娱侍䨇親于堂上太守尤敬中散扁一亭曰敬老<lb/>
公餘則奉安輿遊名刹以盡其歡六年轉奉議郎初有<lb/>
詔臺諫給舍舉察官王公已在西掖以公及丞相京公<lb/>
鏜應詔京公遂峩豸而公遭内艱以歸矣扶護暑行悲<lb/>
感道路執喪甚苦九年又丁中散憂勉舉大事家為之<lb/>
罄邑鄰台州有蓋蒼山髙絶人迹罕至公處僧室閲佛<lb/>
經一藏以資冥福人以為難服除造朝言士風奔競皆<lb/>
上之人有以來之仍言海舶不可徑造都下貳相王公<lb/>
<pb n="KR4d0243_SBCK_091-4a"/>
淮梁公克家是其言有意留公自以五年憂患之餘力<lb/>
求鎮江府分司糧料院以歸人尤髙之十二年到官職<lb/>
務至簡而少保吴公琚為總領一見公期以逺到幕府<lb/>
事既為盡力吴公亦開心聽可一司賴公為多明年轉<lb/>
承議郎吴公召還首薦公才徳之美孝宗命中書識之<lb/>
既滿秩王丞相欲處以司農寺簿公又力請外郡除知<lb/>
洋州十五年轉朝奉郎光宗時以皇太子參決庶務公<lb/>
辭于議事堂論淮甸撮課紹興和買最為民害又論四<lb/>
川綱馬利病光宗喜曰議論人物俱偉當為敷奏施行<lb/>
<pb n="KR4d0243_SBCK_091-4b"/>
是冬赴鎮洋本佳郡近嵗有健訟者公剖決精明人不<lb/>
能欺坐以無事治賦期㑹信必不嚴而辦征商榷酤亦<lb/>
皆沛然郡有丹淵二蘇鮮于子駿四賢繪像旦望必率<lb/>
子弟拜之丹淵有園池三十詠公盡復故迹退食多賦<lb/>
詠其下又崇教化課農桑百姓安之纔一閲月俄改知<lb/>
金州兼管内安撫前守一武吏居興元席卷以歸又盡<lb/>
焚其籍公至則<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>然且無所稽攷為之節用度懲吏姦<lb/>
不能給一二詔置獄前守坐編置没其家貲公又極力<lb/>
經理僅能成邦西津两渡公帑征利病民首罷之創浮<lb/>
<pb n="KR4d0243_SBCK_091-5a"/>
梁于西津以惠行旅人為立祠過者必祝處分西城漢<lb/>
陰平利三邑綱馬以損均敷之費施竹木柴場之利去<lb/>
受輸倍征之害州有榷茶場其初止隷茶馬總領三司<lb/>
抱納息錢之外郡計亦藉其助守或乗勢權取至移用<lb/>
係省以増本錢從官多售既已科擾園戸深治私販配<lb/>
隷者相屬守亦或以自累公極白茶司欲賣引以便民<lb/>
朞年始有更引之命公力贊之俾官僚及諭鄉之大夫<lb/>
士各陳其事酌取衆説罷茶場而鬻引一方無不快之<lb/>
帥守尚書宇文公价憲使朱公致知相與歎曰安康之<lb/>
<pb n="KR4d0243_SBCK_091-5b"/>
政前所未有也條其政績交薦以聞光宗登極轉朝散<lb/>
郎郡之士風素陋鄉舉者二人其一又流寓也公為大<lb/>
興學宮學者寖盛鼎新祭器春秋釋奠如禮有雅歌投<lb/>
壺之風焉十六年為四川類試攷官境内一水逺通襄<lb/>
鄂行商不絶有鬼愁灘摧舟絶險公出錢募人平理之<lb/>
石堅不可破公臨視之得古鐵于沙中甚夥鑄為鎚鑿<lb/>
嚴醯熾炭以攻之石為之解以砲竿移去遂為安流郡<lb/>
宿重兵多以榷利啟爭公視如一家愛軍士如愛吾民<lb/>
都統田公世卿固已交歡殿帥郭公棣奉祠里居相與<lb/>
<pb n="KR4d0243_SBCK_091-6a"/>
從容無間嘗獵近郊步騎俱從三公戎服竝馳公又素<lb/>
善射以一矢斃䨇兔二老將敬服之閒語同僚曰中興<lb/>
之初余為均房鎮撫使敵騎犯塞大將以金舊隷京師<lb/>
置不問止保洋州饒風闗遂致此郡失守又乗勝擊破<lb/>
饒風直擣漢中賴王師力禦之遂由斜谷而遁今郡為<lb/>
西蜀喉襟上津縣即商於之舊邑自商之豐陽西至洋<lb/>
之重陽闗横亘一千三百里闗隘六十四邊靣闊逺而<lb/>
權輕財匱何以備倉猝乎聽者竦然公曰向以大將為<lb/>
守與三邊軍府角立廚傳動有重費交賄通及四鄰惟<lb/>
<pb n="KR4d0243_SBCK_091-6b"/>
當痛絶舊習雖賈憎不暇恤也嵗餘以所積置防邊器<lb/>
具増保勝民兵衣甲親給支犒無侵漁之患時比箭賞<lb/>
革游惰之習休日則較禁卒事藝號令精明賞罰有差<lb/>
將官有夜飲于城外者私留門鑰以俟公曰吾與敵畫<lb/>
地而守其可弛乎懲閽者而軍中亦治其騎將内外始<lb/>
肅舊有撫養庫例與公使用等公曰此正以防邊也自<lb/>
軍用外不支一錢去之日為緡錢十餘萬紹熙元年轉<lb/>
朝請郎二年除利州路轉運判官自郡赴臺幾千里道<lb/>
遇訟牒隨即受理御吏甚嚴秋毫無擾攷察吏治置籍<lb/>
<pb n="KR4d0243_SBCK_091-7a"/>
大書明别淑慝二條區别賢否列城爲之震悚利路屬<lb/>
郡多在關外漕計入不支出適當洊饑西師除掌武門<lb/>
下増俸不貲重以歸正之蠧方左枝右梧之不給而暑<lb/>
雨爲災上煩宵旰又躬撫勞賑濟之役金州大火幾無<lb/>
孑遺守卒僅以舟免公兼倉使即發米以救之漕司力<lb/>
不足寢食爲廢貳卿楊公輔方護餉四川與公同年氣<lb/>
義相許公力請于楊公曰安康一爇甚矣軍中有事力<lb/>
多使令猶可興起公私赤立何以爲州若請僧牒于朝<lb/>
萬里難應頃罷本州安撫司有備邊庫錢二萬萬樁留<lb/>
<pb n="KR4d0243_SBCK_091-7b"/>
使所前守拘沒贓錢有㫖輸内帑二者皆本出于金州<lb/>
之民若以此建官府措居民于經費無所損而可以新<lb/>
此邦矣楊公慨然從之公既兼憲使聞闗外六七月方<lb/>
食麥盜賊横行吏惰訟淹徳意壅不宣冐暑慮囚厯階<lb/>
成文鳳四郡賙貧剖訟所至有恩行襃斜谷出武休闗<lb/>
道不通車間用籃輿徒步以度險于中暍以文州地荒<lb/>
民稀而力役最重為奏罷其不急者數條西帥吴公挺<lb/>
久鎮貴重待賓客尤厚公既深入邊闗吏曰當道武興<lb/>
公曰此行正欲到軺傳不到之地遂由文南以歸吴公<lb/>
<pb n="KR4d0243_SBCK_091-8a"/>
猶以例卷至司公力辭帥服其亷蜀人翕然稱之有利<lb/>
州兵官告訐太守陰平知縣以縣庠爲酒肆公以爲犯<lb/>
名分敗風教莫甚于此俱劾罷之嘉陵江暴漲漂壊棧<lb/>
道郵傳隔絶公大爲經理以其費上聞總司助其役由<lb/>
益昌至大安軍修創棧閣二千餘間視舊加闢今成夷<lb/>
塗明設條約補役兵之闕畫疆分掌椽柱綯茭乗暇採<lb/>
取風雨侵蝕以時繕治期以勿壞自祥符皇祐元豐三<lb/>
爲此役元豐嘗紀用數今役不翅數倍而不以取于民<lb/>
有修橋閣記甚詳蜀中皆歌詠之三年移成都路提刑<lb/>
<pb n="KR4d0243_SBCK_091-8b"/>
兼常平事得㫖護試外省公自向為攷官固已具知蜀<lb/>
人多為廋語于程文中有容私而幸中者謂之牢籠公<lb/>
身率官僚力革舊弊寒俊獲伸無不感服又詳究試闈<lb/>
曲折參以南省規式闗防備盡既施行之又編為成式<lb/>
申制司以為後舉照用綿州嵗市黄雀數十百萬一切<lb/>
禁絶之藥局嵗久劑料陳腐焚而易之巨室責租至使<lb/>
耕夫自戕公治其甚者綿漢告饑親至二郡主行荒政<lb/>
故饑而不害西蜀藉江水入堰灌溉舊率取竹木于民<lb/>
春猶未集水已大至積薪救急簡陋重擾徒有倍費公<lb/>
<pb n="KR4d0243_SBCK_091-9a"/>
豫于冬初收買嵗始修築又眉州蟆頤山下一堰嵗苦<lb/>
衝決命伐石為之濬廣溝畎謹視瀦泄又捐俸為漢嘉<lb/>
西門石梁郡人名楊公橋皆為永久之利臺有平允齋<lb/>
聚獄案于中夜則閲之有疑則親筆究問緘以紫囊亦<lb/>
令所問官親筆批執吏不得預之故多得其平三年轉<lb/>
朝奉大夫四年冬除本路漕黎州蠻獠青羌攪邊州所<lb/>
遣兵為羌所圍公適攝帥以䇿禦之遂遁嘗聞道旁兒<lb/>
啼聲得嬰兒于枯木中因籍城内外得遺棄者百餘人<lb/>
悉加撫養俱遂生全剖決两司詞訟迎刃而解酒禁素<lb/>
<pb n="KR4d0243_SBCK_091-9b"/>
嚴有捕郭二十五私醖至庭下公詢之郭乃一邑令公<lb/>
察其非滌器之徒治告捕者而慰遣之郭少城大族擁<lb/>
笏致謝三十餘人府庠養士至千人每月必再入攷閲<lb/>
程課旌其能文者庖饌豐贍士愈悦造吴蜀㑹子紙每<lb/>
界至六千萬漕計始十七萬緡偶㑹多事費倍平時或<lb/>
慮乏興而公處之裕如遂積緡錢至四十餘萬两在漕<lb/>
臺典外銓倖門尤衆一以公心行之量能授職多得實<lb/>
才人服鑒裁之明慶元元年覃恩轉朝散大夫尋又以<lb/>
年勞轉朝請大夫召赴行在七月除戸部郎官湖廣總<lb/>
<pb n="KR4d0243_SBCK_091-10a"/>
領仍令奏事對便朝奏罷邊民守闗及非法役民者以<lb/>
軍兵爲之此安邊恤民之急務又奏禁盜賊之法彊盜<lb/>
已有六項指揮欲于殺人屍不經驗而無證佐依大辟<lb/>
疑慮奏裁指揮下添入彊盜殺人者非六字使盜賊有<lb/>
所憚且明示無惠姦之意又論錢弊甚悉謂貲泉取其<lb/>
流通今自裂而三之東南則用行在㑹子两淮則用鐵<lb/>
錢㑹子湖北㑹子則又異于二者是使商旅不通嗟怨<lb/>
相聞不若罷两淮湖北㑹子其在民間用行在官㑹收<lb/>
之俟收两處㑹子盡絶則官㑹通行實爲利便總司金<lb/>
<pb n="KR4d0243_SBCK_091-10b"/>
榖浩穰公首去八弊而總計為之日充詳閲軍用而覈<lb/>
虧數之實親臨出入而究楮劵之姦分錢交子為三而<lb/>
不容互用判軍糧樁積為二而不許移易拒河支廊支<lb/>
之請而米綱無陳腐之憂繩兌支截支之擾而茶引有<lb/>
通行之便以至廣儲蓄之地两郡為屋百楹舊以蘆荻<lb/>
藉米一易以板後遣使盤量惟湖廣之數豐盈人益歎<lb/>
慮事之周也循行邊屯㑹襄陽火災之餘亟議撥錢五<lb/>
干緡瓦礫之場盡興棟宇公又親撫存之軍中升差赴<lb/>
司按試公勉以忠節親校武藝仍書公移置几上中選<lb/>
<pb n="KR4d0243_SBCK_091-11a"/>
者即書其姓名手以授之進退既公軍士感悦三年春<lb/>
就除司農少卿九月令赴行在供職十一月除太府少<lb/>
卿十二月三日除中書門下省檢正諸房公事六日始<lb/>
入國門先次供職明年奏事陳備邊之䇿謂金方與韃<lb/>
靼相攻未知勝負然皆足以為吾患不可不慮也又列<lb/>
擇將審勢修戎器招勇敢士四事因薦統制而下内可<lb/>
為環列外可為將帥十人御筆籍記時中書積獄案甚<lb/>
多月日或有揩改之迹四月轉對即奏曰奏案動闗人<lb/>
命中書豈能悉察吏得以為姦利以小節迂囘而俟赦<lb/>
<pb n="KR4d0243_SBCK_091-11b"/>
降或改移月日後先謂該恩宥乞以大理寺及四方案<lb/>
盡申御史臺置籍月委察官一員稽攷勾銷已結絶者<lb/>
而催督其餘或有淹延太久日月差殊則奏劾之庶無<lb/>
冤滯之民又論省部吏引任緦麻親之弊國家以天下<lb/>
之務隷于六曹而總于三省故爲吏者賞優而廩厚又<lb/>
爲保引之法許錄其子孫若異姓而今日厖雜殊甚習<lb/>
學守闕不知幾人氣習趨向非復舊風輕儇苟求詭秘<lb/>
百出反甚于州縣之吏乞加澄汰止許保引子孫者許<lb/>
引同宗大功親一名其異姓之人一切停罷庻少清吏<lb/>
<pb n="KR4d0243_SBCK_091-12a"/>
選聞者皆韙之六月假顯謨閣學士兼侍讀為金國賀<lb/>
生辰使過泗州北書表初參索使副出笏公令掌儀以<lb/>
禮折之曰都管而下便服來參乃欲使者以盛服相見<lb/>
豈無差等耶竟受參如儀至眞定謝酒果金之中使忽<lb/>
謂使副不當用皁背白領蓋北方朝儀皆用紫也公曰<lb/>
本朝止用此服且泗州東京既用之儀正如此使以左<lb/>
袵至本朝豈為不恭即麾三節人退班終不能奪歸而<lb/>
奏曰臣將命殊鄰因得觀民情之向背敵勢之盛衰與<lb/>
夫士馬之虚實財貨之盈虧皆已可知此固已見天道<lb/>
<pb n="KR4d0243_SBCK_091-12b"/>
好還今古不異然在我不可一日而不備又奏和糴所<lb/>
以惠民而備兵今平糴良法寖壞牙僧胥徒操其權而<lb/>
官受其敝乞置場收糴聽民商從便免致科敷可以絶<lb/>
姦利而價自平矣四年以勞遷轉朝議大夫又以年勞<lb/>
轉中奉大夫十一月遷太府卿轉對論奉使三節人從<lb/>
近嵗託請貨取僥賞而已安有能覘人之國者欲乞除<lb/>
上節親隨等選辟如舊餘悉取于三衙及江上諸軍上<lb/>
自統領下至隊兵輪轉差撥已行者不許再差嵗两遣<lb/>
使約不下百餘人彼城壁之堅瑕地理之要害必有能<lb/>
<pb n="KR4d0243_SBCK_091-13a"/>
覘之者因使士卒經行洪河太山激昻壯志轉相傳聞<lb/>
一旦用之必有助焉又論郡縣拘到銅器或憚于解發<lb/>
而收貯不嚴竊取求售所在有之乞令盡發赴錢監仍<lb/>
申嚴禁戢五年差省試參詳官五月除秘書監公性嗜<lb/>
學久從吏道未嘗廢書自謂平日欲見袐府書而不可<lb/>
得遂終日坐省沈觀未見之書尤不喜趨競同省贈以<lb/>
詩有九衢達宦方馳轂羣玉詩仙獨下帷之句有以為<lb/>
後時者公笑不答九月兼實録院檢討官十一月除禮<lb/>
部侍郎兼修玉牒官六年進故事論監司廣朝廷之耳<lb/>
<pb n="KR4d0243_SBCK_091-13b"/>
目攷州縣之否臧以惠安斯民者也若罷軟不擇癈耄<lb/>
兼容徇苟且而略風節尚資厯而混賢否亦何取于外<lb/>
臺之寄哉因厯陳髙宗孝宗聖訓願深詔大臣除授之<lb/>
際雖不可廢資厯一當先擇風力强濟材具精敏之人<lb/>
使充此選則一路可以蒙福矣光宗玉牒書成公讀于<lb/>
殿上以賞轉中大夫四月兼工部侍郎夏旱上封事請<lb/>
下罪已之詔修應天之實布之天下使内外之臣圖弭<lb/>
天變五月有詔罪已仍詔侍從而下疏陳闕失又奏備<lb/>
論二税徵榷之擾和糴先備之計尤詳時慈懿皇后上<lb/>
<pb n="KR4d0243_SBCK_091-14a"/>
仙两部事繁公嘗病暍往來冐暑感暴下之疾力請外<lb/>
祠三請除文華閣待制提舉江州太平興國宮以歸歸<lb/>
而病寖革啟手足之際色莊不亂命具紙筆曰吾將逝<lb/>
矣書一頌甫畢遂終于正寢寔九月壬申也病中乞致<lb/>
其事轉大中大夫遺奏聞贈四官澤其後二人娶同邑<lb/>
史氏子二人燡將仕郎燧先半年卒女四人長適吴興<lb/>
鄉貢進士周儼次適承事郎新知常州宜興縣丞洪俌<lb/>
丞相之孫也二女皆先卒次適文林郎新紹興府<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣<lb/>
丞俞杭次許嫁未行後公一年卒孫男一人基登仕郎<lb/>
<pb n="KR4d0243_SBCK_091-14b"/>
以嘉泰二年九月庚午葬公于鄞縣通逺鄉金谷里四<lb/>
明龍井山之原將葬燡請狀公之行鑰少與公同薦公<lb/>
自海上後至遇于途峩冠粹温即語同行者曰風度如<lb/>
許一第何足言且當以賢貴有聞于時遂定交焉今四<lb/>
十年矣中間離合不一公之賢譽日起人猶日長者耳<lb/>
其使蜀也聞公不畏强禦幾危其舟嘗按郡守有為之<lb/>
地者反欲相傾人為公懼公抗辯于朝不少屈中執法<lb/>
為直之而後定于是益壯公之為而加敬焉京丞相嘗<lb/>
謂鑰曰祖宗不以蜀人帥成都又多以東南士夫參錯<lb/>
<pb n="KR4d0243_SBCK_091-15a"/>
于諸路麾節間有深㫖哉某帥蜀時固知蜀多名士求<lb/>
其曉暢吏事所至治辦而不疎者無如楊嗣勲東南士<lb/>
夫入蜀者亦多可稱求其最賢而有才者無如楊子羙<lb/>
故某與之尤厚紹熙初詔内外從官薦可為卿監者首<lb/>
薦之公欲歸而未得㑹京公趨召公命燡浮家依京公<lb/>
東歸獨處于蜀者又三年蓋其清修約已一意公家如<lb/>
此前朝用人往往厯偏逺而後歸主大計以至柄用公<lb/>
之宏才逺業所莅不苟揚厯最衆見其歸而持槖意必<lb/>
由此而升姑未問經濟事使其婆娑從班吐胸中之竒<lb/>
<pb n="KR4d0243_SBCK_091-15b"/>
以見于論思之間亦何止此厄而不得騁豈非命耶逮<lb/>
其賦歸已先卜城居棟宇閎敞猶望為老朋友以相依<lb/>
然公歸而病病遂不可為一見亦不及也哀哉公厚重<lb/>
周密與人不為翕然熟久而敬之士無賢不肖入朝見<lb/>
嫉自古志之矣惟公之來而朝無間言猶謂其晚去而<lb/>
共惜之是必有過人者素少病聞歸班時氣貌尤充悅<lb/>
人咸以為富貴未艾也歸自北方始覺稍衰而又連年<lb/>
有兒女之戚人所難堪使堂堂雅望奄至九京此尤識<lb/>
者之所共嘆也著述甚多宦游名山隨處題咏散落之<lb/>
<pb n="KR4d0243_SBCK_091-16a"/>
餘入川時有遊岷漫筆一編又有東齋集五卷諸史闕<lb/>
疑三卷藏于家篤于孝友中散每憚航海之險屢謀入<lb/>
郡而不果公既貴遂問舍于湖上將赴洋州故廬先業<lb/>
盡以與二弟漕成都時以捧表恩任弟之子燫又攜以<lb/>
出疆循從事郎今為台州支鹽倉遺令燡曰吾家素寒<lb/>
㣲羣從多困其有以助之燡泣曰敢不承此志公在蜀<lb/>
中樂賢之衆多所薦引如今吏部尚書費公士寅前兵<lb/>
部侍郎趙公介俱嘗與公同朝此其最表表者也其他<lb/>
大有建立是時燡已奉母而歸不能盡記公又以為王<lb/>
<pb n="KR4d0243_SBCK_091-16b"/>
事所當爲不惟不夸于人亦鮮以歸語其家恐尚有遺<lb/>
事未能備也謹摭其可記者爲之狀將以求銘焉謹狀<lb/>
　　直秘閣廣東提刑徐公行狀<lb/>
曾祖義贈中奉大夫妣胡氏贈令人<lb/>
祖佐贈宣奉大夫妣許氏贈碩人鞠氏贈碩人<lb/>
考立之故任朝議大夫贈特進妣李氏贈安定郡夫人<lb/>
本貫登州黄縣<lb/>
公諱子寅字協恭世居文登特進以紹聖初元登進士<lb/>
甲科南渡先寓㑹稽建炎四年令人梁氏生公徙居四<lb/>
<pb n="KR4d0243_SBCK_091-17a"/>
明今遂為慶元人特進家無儋石儲而篤意教子公生<lb/>
而敏悟尤所鍾愛先意承志務進于學授詩于鄭先生<lb/>
剛中累冠鄉校紹興十年以明堂大禮恩補將仕郎十<lb/>
八年春銓中選授右迪功郎監渾州南嶽廟時法官多<lb/>
山東人與特進厚善勉公習法明年公方弱冠一試中<lb/>
其科二十一年丁特進憂遺訓有云吾以孤寒自奮為<lb/>
正郎者三十年中遭兵燬僅能立家汝曹異時莅官内<lb/>
勿欺心外勿虐民公泣血書紳終身誦之服除授建州<lb/>
司法參軍任滿闗陞右從政郎授潼川府路轉運司主<lb/>
<pb n="KR4d0243_SBCK_091-17b"/>
管帳司未赴以法科改福建路提刑司檢法官審復囚<lb/>
牘累百凡駮正死罪七十九人吏部以聞減磨勘一年<lb/>
公曰法所當輕非敢縱囚以求賞也竟存而不用隆興<lb/>
元年以舉主改宣教郎授两浙西路提刑司檢法官改<lb/>
除大理評事乾道元年以鞫制獄除丞其詞曰志業有<lb/>
立操修可觀潛心于孔子孟軻之言兼邃于柱後惠文<lb/>
之事是于聖人之意其知之矣三年差充刪修續降指<lb/>
揮所刪類官四年輪對力以清刑為請上固已識之丐<lb/>
外補除知無為軍十一月陛辭奏两淮議營田屯田久<lb/>
<pb n="KR4d0243_SBCK_091-18a"/>
矣地有餘而人不足每以為病比年歸正之人甚衆分<lb/>
處州郡仰給大農徒有重費猶患不給臣嘗因鞫勘歸<lb/>
正人公事嘗以詰問之皆以為飢寒所迫不得已而為<lb/>
此若得官備耕具使治淮上荒田以餬其口何苦犯法<lb/>
哉臣矜其言竊嘗詢究淮上治田之具蓋每招一家必<lb/>
首給錢百二十緡以其二買牛一為室廬耒耜之資是<lb/>
知淮上不惟人稀牛亦艱得計道途之費固應倍于内<lb/>
地又縁經厯商税費亦寖重臣恭覩仁宗皇帝國史凡<lb/>
鬻牛者免算税紹興敇令云若以牛販賣其過税勿收<lb/>
<pb n="KR4d0243_SBCK_091-18b"/>
即遇災傷放税及五分過往税亦免欲望遵仁廟之法<lb/>
申甲令之文並免販牛過税至两淮者住税亦免耕牛<lb/>
輻湊則曠土日闢矣臣恭聞陛下方發内帑委守臣備<lb/>
耕具招歸正人營田若更免牛税則必欣然從事于畎<lb/>
畝農隙閲以武事邊備之至計也上大悦且曰牛税可<lb/>
免卿能保歸正人樂于耕乎對曰臣豈敢為嘗試之説<lb/>
盖詰以汝輩未歸此時在北方亦耕夫耳咸曰然臣使<lb/>
手書款狀皆其真情因袖出舊辭以進上尤擊賞玉音<lb/>
甚寵曰朕圖此久矣未有利害較然如卿所陳者卿于<lb/>
<pb n="KR4d0243_SBCK_091-19a"/>
訊囚之際乃能體國逺慮及此耶卿未可試郡朕將用<lb/>
卿既退御批陳獻可採先次差往淮南楚州相視措置<lb/>
條具聞奏公在朝行恂恂似不能言一旦對奏卓然動<lb/>
上聽感激自奮始盡力于淮甸而眷寵日深矣公躬履<lb/>
阡陌募樂耕之人與之通情詳議不以使者自居上嘗<lb/>
念公之勞又未見圖上事宜因中使至盱眙戒以訪徐<lb/>
某所在宣諭催促公性簡易方在田間議事語既久出<lb/>
盃酒與之分酌中使適至傳宣既畢匿笑而去以其太<lb/>
簡也歸即奏之上曰孰肯將使㫖而為朕究心如此者<lb/>
<pb n="KR4d0243_SBCK_091-19b"/>
明年正月歸奏上首襃諭此事公遂奏條目甚悉大略<lb/>
謂楚之淮陰乃沿淮極邊之地監城沿海雖有間田未<lb/>
有以處歸正人且于寳應山陽得空閒水陸田五百餘<lb/>
頃勸諭到歸正傳昌等四百餘名欲人給一頃五家為<lb/>
甲一為之長隨處置莊仍給備耕牛農具屋宇等錢家<lb/>
與草屋二两牛并屋一種糧萬錢並俟入莊日給付初<lb/>
年開荒免納本錢次均五年還還足給其田為已業候<lb/>
滿十年起納税賦其勸諭等人奬勸有差詔可其奏淮<lb/>
東帥奏乞措置監城喻口两地守禦上曰非徐某不可<lb/>
<pb n="KR4d0243_SBCK_091-20a"/>
就俾措置公奏喻口當射陽湖入海之要監城築壘不<lb/>
堅又無屯兵乞下楚州措置守禦從之是月除大理正<lb/>
不候授告先次供職復往淮東御筆賜知揚州莫濛覽<lb/>
徐某所陳歸正人給田利便甚有條理已令施行卿宜<lb/>
協力使一一就緒五月詔對奏諸莊水利有二古溝可<lb/>
洩水田夏潦循其舊而浚之因而賑給歸正原耕之人<lb/>
實為两利又奏荒田及守令拊摩等事亦得㫖行下並<lb/>
依所乞施行七月詔以莫濛措置淮東山水寨及民兵<lb/>
總首并莊寨使效已及半年未曾審實委公按視激犒<lb/>
<pb n="KR4d0243_SBCK_091-20b"/>
仍支舟師器甲等尋兼權尚書駕部郎官又奏仍舊置<lb/>
萬弩營六年正月有㫖徐某措置官田招集人民委有<lb/>
勞效除駕部告詞有云司輿郎吏髙選非曾把麾持節<lb/>
不以授今特命汝上曰徐某清貧不受餽遺繼命中使<lb/>
賚白金五百两四月差知髙郵軍公奏措置官田節次<lb/>
勸諭到歸正人及種田使效計一千四百餘人共置五<lb/>
十莊屋宇牛具畢備縁諸莊散在揚楚髙郵盱眙四郡<lb/>
今差知髙郵切慮諸莊疑惑欲專委才吏措置两淮官<lb/>
田得㫖徑委公兼領許令每年一往諸莊激犒俄改知<lb/>
<pb n="KR4d0243_SBCK_091-21a"/>
泰州又一月召奏事因陳鹽場利害及捍海堰事甚悉<lb/>
遂兼權淮東提舉御札令俞召虎與徐某同措置營田<lb/>
郤令徐某同措置鹽場各宜協濟以副朕使令之意十<lb/>
一月以職事修舉除直秘閣七年賜緋衣銀魚四月奏<lb/>
事選徳殿復條具鹽事遂除提舉淮東茶鹽常平措置<lb/>
官田如故楚州申淮人陸梁恐開敵隙上令相度隨即<lb/>
奏聞上喜御批卿無所避憚挺身任責足見恪勤乃職<lb/>
朕甚嘉之當官處事正宜如此然淮民既已肅静郤當<lb/>
撫之以恩不可專用刑威也恐卿等或未之思故兹奬<lb/>
<pb n="KR4d0243_SBCK_091-21b"/>
諭復示朕懐宜加體悉十二月以鹽課増羡特轉一官<lb/>
丞相虞公允文貽書謂一司治辦前所未有欽歎不已<lb/>
是年以和糴最多而先辦仍自行津運委見盡心國事<lb/>
又轉一官八年坐不覺察所部私渡降一官後乃得實<lb/>
改正屢請外祠以鹽司積壓鹽本降二秩卒以總領所<lb/>
申額鹽虧失罷九年七月主管台州崇道觀淳熙元年<lb/>
正月召赴闕奏對稱㫖除工部郎中仍舊措置官莊樞<lb/>
密院得㫖列具淮東官莊已成之數總五部七縣及楚<lb/>
州忠勇使效爲五十四莊屋二千四百四十九間耕者<lb/>
<pb n="KR4d0243_SBCK_091-22a"/>
一千二百有竒牛六百二十有五稼器六百二十五副<lb/>
老穉五千四百二十有七耕田九百一十四頃上見實<lb/>
效尤以為喜公蒙上異恩感激盡力嘗歎曰古者專以<lb/>
屯田為養兵開邊之計國無重費而可成功今講和方<lb/>
堅無所展究將有見忘者矣已而果然淳熙二年官莊<lb/>
結局除將作監㸃校官莊三年四月除大理少卿六月<lb/>
罷十月主管建寧府武夷山沖佑觀四年春除淮南運<lb/>
判不赴九月再命仍專一措置督修城壘五年兼權揚<lb/>
州于是瓜州城成六年五月除知揚州八月除運副時<lb/>
<pb n="KR4d0243_SBCK_091-22b"/>
暫差知楚州九月修築髙郵興化寳應縣石闥斗門函<lb/>
洞隄岸可以固䕶民田約三千七百餘頃特授中奉大<lb/>
夫封黄縣開國男食邑三百戸未幾罷歸两任提舉武<lb/>
夷山沖佑觀十三年轉中大夫十四年除知隨州十六<lb/>
年賜紫章服冬始赴郡紹熙二年任滿尚書張公杓為<lb/>
帥薦于朝三年除知台州公至郡詢訪利病之實思欲<lb/>
不闕郡計而又裕民量入為出優有餘地榷酤征税大<lb/>
率從寛闔郡熙然塗歌巷詠率有太平官府昔所未見<lb/>
之語明年版曹比較上供以台為優人謂既以利子民<lb/>
<pb n="KR4d0243_SBCK_091-23a"/>
非天雨鬼輸何以致此益以為不可及或問公則曰求<lb/>
弊當求其源台有二弊偶皆得之一曰秋苗為鈔二曰<lb/>
軍士虚籍有姦胥増改鈔額照以倉籍偽增至八千餘<lb/>
石至以十為百以百為十上下蒙蔽久矣公既發之而<lb/>
使輸苗者每鈔不過一石弊無所容至增萬斛虛籍尤<lb/>
為重耗因立賞罰使之自陳置籍几案上親為銷注月<lb/>
餘十去二三嵗減數千斛財賦條盡較計精詳節不急<lb/>
之費罷饋賂之私杜刺軍之請是以能不擾而辦屬縣<lb/>
寧川邑庠久廢公為買田五百畝以振之剖決滯訟情<lb/>
<pb n="KR4d0243_SBCK_091-23b"/>
法俱當人既悦服一毫使民則為之蠲積逋至十餘萬<lb/>
謠頌騰播逺邇寮吏亦皆感歎倅貳賢者還朝語人曰<lb/>
郡太守職在便民政有不平則吾當正救之今徐使君<lb/>
專意撫摩如恐傷之吾無所用其力惟贊之而已憲使<lb/>
陳公杞行郡父老擁車請留太守者累數千牒陳公歎<lb/>
曰得民如許諸郡未見其比當以聞于上五年四月除<lb/>
廣南東路提㸃刑獄公事郡人尤惜公不滿秩而去立<lb/>
祠塑像以歌謠刻之石攀轅臥轍喧動千里幾不容去<lb/>
公歸此亦倦遊矣力丐祠而促行之㫖益嚴既扺所部<lb/>
<pb n="KR4d0243_SBCK_091-24a"/>
詳刑決獄務在寛平恩威兼行列郡皆聳慶元元年春<lb/>
夏之交欲徧厯諸郡或謂瘴煙季春為甚姑緩之公謂<lb/>
職在澄按不能自已至五羊疾作而還第四子隨侍自<lb/>
公得疾于道驚憂精禱願以身代公既還而此子先以<lb/>
疾卒公罙不堪遂相繼而逝寔五月八日相去纔五日<lb/>
爾痛哉享年六十有六娶汪氏累贈令人再娶陸氏封<lb/>
令人七子長晞臯通直郎先三年卒次睎益承直郎知<lb/>
台州寧海縣丞次睎稷嚴州觀察支使次睎夔儒林郎<lb/>
新鄂州觀察支使即死于曲江者次睎垂將授公遺澤<lb/>
<pb n="KR4d0243_SBCK_091-24b"/>
次睎契睎夷習進士女五人長適朝奉郎主管台州崇<lb/>
道觀唐漼次適進士王然次適從事郎監温州在城商<lb/>
税□琴次適承奉郎監台州在城商税汪立中次適史<lb/>
宣之寔太師之孫將以遺恩補官孫男十一人師顔師<lb/>
孟師周師偃師雍師錫師㸃師召師伋師夏孫女四人<lb/>
未行諸孤將以二年九月丁酉葬公于鄞縣翔鳯鄉隱<lb/>
學之原從新卜且公志也公天性夷曠與人以誠實素<lb/>
嫺吏道晚益更練故台州之政尤為人所稱孝宗知奬<lb/>
實千載之遇往來淮南數年詳究精密論事上前如辨<lb/>
<pb n="KR4d0243_SBCK_091-25a"/>
白黑動輒寤朝奏暮行間有飛奏亦皆響答故凡事皆<lb/>
見功緒人但見其寵渥使藩成大家亦其才業勤勞有<lb/>
以取之公為漕時有揚州教官倚勢援迫諸司求攝傍<lb/>
郡守皆俯從之來求于公公曰此非所以相愛悔吝必<lb/>
在旦夕邊郡章奏動徹上前萬一以為問何辭以對力<lb/>
郤之其人遂陰擠公坐此罷公不以為恨後數年其人<lb/>
以賄失官舉者皆坐公蓋嘗諫之彼自不用故獨免于<lb/>
罰仁者之報也一閒十餘年築屋湖上日以觴奕杖履<lb/>
自適尤善居鄉未嘗忤物宅欲成而東南尋丈之地或<lb/>
<pb n="KR4d0243_SBCK_091-25b"/>
執不售公曰我亦何用此左廡止為前榮而缺其後久<lb/>
之求售終以善價酬之晚雖豐餘而自奉如小官時兄<lb/>
子數人撫之有恩意調給惟均無有間言公在淮南鄉<lb/>
人有被盜疑公之僕為囊槖追捕治掠甚苦公聞亦不<lb/>
為動已而得釋伺公歸而訴之公曰我以家事付汝累<lb/>
嵗侵漁已多迨假手以治汝尚何訴其無競類此聞者<lb/>
服之麾符所至前後薦士百二十餘人其間有在從班<lb/>
者而公出入三朝受孝宗之知尤深官止列卿豈非命<lb/>
耶鑰汪出早嵗及與公同舍姨母既歸公情親寖厚丞<lb/>
<pb n="KR4d0243_SBCK_091-26a"/>
相留公當國最重然諾鑰一日見之坐中有語及公者<lb/>
留公曰此人有才鑰因問曰相公何以知之曰朝廷每<lb/>
下邊郡措置禁銅錢過界惟隨州一奏甚明而可行因<lb/>
曰其人純茂向來口語非其實也其後丹丘廣東之除<lb/>
皆出其手鑰不惟服公之知人而又喜公之爲留公所<lb/>
知也諸孤請狀公行并以所聞書之俾求銘焉謹狀<lb/>
<pb n="KR4d0243_SBCK_091-26b"/>
</p>
<p>
攻媿集卷九十一<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_092-1a"/>
攻媿集卷九十二<lb/>
　　　　　宋　樓　鑰　撰<lb/>
　行狀<lb/>
　　觀文殿學士錢公行狀<hi>尚書代汪</hi>
曾祖暄故任中大夫寳文閣待制累贈太師鎮國公妣<lb/>
陳氏贈國夫人<lb/>
祖景臻故任少師安武軍節度使累贈太師康國公尚<lb/>
仁宗皇帝女秦曹國賢穆明懿大長公主<lb/>
父忱故任少師潼川軍節度使累贈太師雍國公妣唐<lb/>
<pb n="KR4d0243_SBCK_092-1b"/>
氏雍國夫人<lb/>
本貫開封府錢公諱端禮字處和年六十九狀<lb/>
吴越忠懿王六世孫也髙祖惟演以文章受知章聖掌<lb/>
内外制十有餘年擢樞密使以襄鉞鎮盟津移洛陽歐<lb/>
陽文忠公修尹公洙謝公絳皆在幕下一時士靡不歆<lb/>
艷諡文僖鎮公在慶厯治平間號良二千石神宗朝王<lb/>
莊定公存領三司鎮公為副使奕世光顯至康公而愈<lb/>
大公雍公第三子以賢穆之孫政和初授宣義郎七年<lb/>
賜緋宣和三年賜金紫主管西京嵩山崇福宫靖康元<lb/>
<pb n="KR4d0243_SBCK_092-2a"/>
年監登聞鼓院未幾隨侍重親避地湖廣累奉祠禄紹<lb/>
興三年添差通判台州嵗饑方議賑給飢民千餘人集<lb/>
譙門下守欲設兵衛公曰是促之為亂也亟開倉俾以<lb/>
次受粟無敢譁者識其閒有猾吏數輩白太守尸諸市<lb/>
一境安堵公時方年二十餘由是聲名籍甚四年通判<lb/>
嚴州又改湖州皆不赴主管華州雲臺觀七年通判明<lb/>
州太守尚書莫公將知公明敏郡政多決于公除直秘<lb/>
閣後政以苛敏自任僚吏重足而立公獨以理折之不<lb/>
為屈又加敬焉十五年除提舉淮東茶鹽引對改除兩<lb/>
<pb n="KR4d0243_SBCK_092-2b"/>
浙轉運判官時方繕治行闕増葺宮城公與臨安守分<lb/>
任其役率先告辦除直徽猷閣進寳文閣漕司有積鏹<lb/>
近萬萬或勸公獻之公曰此朝廷外府也何以獻為時<lb/>
宰不樂遂罷歸十七年除淮東轉運副使時金使方通<lb/>
官吏希賞趣辦過豐一切取給于民怨嗟相聞公日力<lb/>
言于朝人皆危之公曰目覩公私之害忍不言乎秦丞<lb/>
相亦察其誠遂為減入至今賴之漕計率耗于無名之<lb/>
費嵗用多請于上公革去宿弊帑廩有餘遂乞罷大農<lb/>
嵗給又儲三年之貲為備用庫明年進直龍圖閣知婺<lb/>
<pb n="KR4d0243_SBCK_092-3a"/>
州公入境聞嵗方苦旱即齋素黙禱首祈于星祠香火<lb/>
未收雨已大注邦人歡呼已而霖霪不已公度必有水<lb/>
患亟募客舟百餘艘人或以為蚤計一夕水暴至城不<lb/>
沒者纔數版浮梁既漂去溪南市人求救者號呼震動<lb/>
公坐城上厚賞舟人競載以濟幾數千人公分處僧舍<lb/>
計口給食悉遂全活去之日遮道挽留生立祠至今奉<lb/>
祠三年丁雍國憂服除知衢州過婺闔境送迎近世所<lb/>
無也三衢大火公以民居侵據通途不因是時一正之<lb/>
害未艾也乃訪古溝遺跡盡復其舊自是無火災民方<lb/>
<pb n="KR4d0243_SBCK_092-3b"/>
大以為便嘗治一豪氏之無良者偶與漕有連以屬公<lb/>
公必欲竟其獄漕陰中公而罷人皆寃之二十八年除<lb/>
知撫州抵玉山以病匄歸是冬召赴行在次年陛對除<lb/>
太府少卿七月除秘閣修撰两浙轉運副使公嘗領浙<lb/>
漕事至是十四年再至人以為淹囘而公曽不介意振<lb/>
舉職事視昔有加居無何顯仁皇太后上仙太上皇帝<lb/>
欲得典禮嚴備御筆委公專領辦護公晨夕不少懈訖<lb/>
事進右文殿修撰三十年正月除知臨安府府以應辦<lb/>
積欠民戸緡錢幾數萬公曰天府為郡邑首即售物不<lb/>
<pb n="KR4d0243_SBCK_092-4a"/>
償其直何以示天下盡還之明年七月除權戸部侍郎<lb/>
先是御史中丞汪公澈論版曹闕官當遴選太上問誰<lb/>
可者對曰錢端禮可故有是命八月兼樞密都承㫖九<lb/>
月兼權知臨安府公嘗建明用楮爲弊至是專委公經<lb/>
畫分為六格出納皆有法幾月已易見鏹數百萬三十<lb/>
一年八月丁雍公憂次年今上即位公取故諫議大夫<lb/>
忠肅陳公瓘所撰芻説中二十事事爲之説號曰正論<lb/>
進之時邊境方擾公言戰守爲尤詳其畧曰當今國家<lb/>
利害莫大于夷狄侵侮然圖大之計不若從是而務實<lb/>
<pb n="KR4d0243_SBCK_092-4b"/>
張虚聲蹈實隱非國之福也去年諸軍所可恃者獨一<lb/>
劉錡而首不能支託疾退師其餘或避舍宵遁或全軍<lb/>
陷沒或逗撓不進間取小㨗以欺君上公肆大言然無<lb/>
成效幸而敵人自相殘滅不然可為寒心今金主新立<lb/>
陛下嗣服之初所當講聘睦鄰修明政事訓勵士卒増<lb/>
理邊要外與之和而不忘内修中原之民將見襁負而<lb/>
歸王化矣上每為稱善賜親札曰卿世積忠孝姻聫戚<lb/>
畹雖居憂于外乃心罔不在國家載閲奏篇備詳忠讜<lb/>
嗣有聞見無憚剡牘公又奏曰陛下訓練甲兵申命將<lb/>
<pb n="KR4d0243_SBCK_092-5a"/>
帥人人賈勇無如今日兵法曰倍兵不戰蓋衆寡强弱<lb/>
既已不同縱有驍勇之兵忠義之將適足以餌虎口耳<lb/>
今彼勢雖屈而事力尚强未可與之較勝負今日將帥<lb/>
非無忠勇之士恐為匹夫之勇乗危僥倖貪小利而忘<lb/>
大計使得一城一邑而旋得旋失既不能保持其民人<lb/>
又不能堅守其要害更相屠戮以激强敵不惟終無所<lb/>
益久致㓂兵願陛下審思利害而熟計之明詔諸將無<lb/>
妄出兵以蹈後患夫戎狄俗尚殺戮然两世俱遭篡弑<lb/>
矣報應之理各以類至是殺人豈有利哉藝祖不血刃<lb/>
<pb n="KR4d0243_SBCK_092-5b"/>
而得天下盡除五代專殺之弊故四海之内歸仁焉陛<lb/>
下若取法祖宗以仁政為先自可以鞭撻夷狄不在于<lb/>
戰勝而後定也令彼殺我亦殺彼鬭我亦鬭諸將疲于<lb/>
奔命民困財竭而兵革不息意外之虞又有不可勝言<lb/>
者太上講好息民二十餘年今一旦欲以虗名招實禍<lb/>
獻言之士徒以口打賊若將帥妄希功賞誤國逺圖後<lb/>
雖孥戮之亦無及矣臣竊謂當修睦鄰好以懐柔為務<lb/>
則安靖休息不妨固守邊障遵養時晦上以奉两宫之<lb/>
歡下以安百姓之生仁及草木則中原不難圖也隆興<lb/>
<pb n="KR4d0243_SBCK_092-6a"/>
元年冬外除召對内殿自符離失利之後南北相持和<lb/>
戰未決公奏曰竊觀注措施為可謂勤且勞矣且夫大<lb/>
功必立而未聞其效者豈非議論偏勝機事失宜未得<lb/>
其當耶中原之當復人皆知為不可緩恐須時至則可<lb/>
為耳今士多持以為進身之資揣摩上意所以施為之<lb/>
事未嘗有成徒捐貨財虚費民力有用兵之名無用兵<lb/>
之實是欲増重兵威而反弱國勢豈不為鄰人所侮哉<lb/>
至于招納叛亡交結鄰援此皆賈怨生事無益于國者<lb/>
又以江東守備未具及所用將帥未盡得人又奏臣聞<lb/>
<pb n="KR4d0243_SBCK_092-6b"/>
金人數有文移取索俘擄人衆是釁已開為興師張本<lb/>
敵人犯邊淮東必自清河淮西必自渦口两處當豫選<lb/>
梟將委之拒捍維揚六合和州當為聲援須擇有謀略<lb/>
三大將臨之髙郵僻在一隅三靣阻水止可以處游兵<lb/>
水寨之屬或可為間探不可專恃陸贄謂兵當居重以<lb/>
御輕蓋謂以輕兵居前重兵居後為臂指之用淮上既<lb/>
固則大兵當屯于沿江如采石宣化鎮江江池皆當嚴<lb/>
備又須選名將數人如前日有因事而罷者願加收䘏<lb/>
諭以恩意稍復官爵責之後效孰不願盡死力仍須以<lb/>
<pb n="KR4d0243_SBCK_092-7a"/>
威望素著懐忠善謀者使各䕶一路敵知備禦有方未<lb/>
必便敢輕犯若處之失宜反為所易故上兵伐謀不待<lb/>
戰而定勝負也是日除戸部侍郎兼樞密都承㫖二年<lb/>
寓吏部侍郎上靣諭前日劄子議論甚好朝臣皆不及<lb/>
時韓公仲通為尚書同對論及經費因奏所入有限兵<lb/>
食日増正恐此去或更有調發不易應辦公奏曰臣頃<lb/>
在戸部已見支用不足嘗總一嵗出入之數比較五年<lb/>
増損多寡為㑹計録上之後自度牒既行僅得八十萬<lb/>
通約有四百餘萬内庫取撥又不在此數而辛巳調兵<lb/>
<pb n="KR4d0243_SBCK_092-7b"/>
為之一空今日匱乏實由于此今宿兵之久未見休息<lb/>
之期臣等所以夙夜惴恐未知救弊之道上云直須恢<lb/>
復中原了財賦須充足仲通奏曰恢復恐未可必且願<lb/>
陛下經度目前所用公奏仲通之言甚是望陛下聽納<lb/>
上亦稱善時左相湯公思退右相張公浚招戸部長貳<lb/>
同到都堂右相問两淮興兵用度錢糧公云未知合用<lb/>
多少右相云軍中大費且備千萬韓公欲退而議公云<lb/>
此事體大須與两丞相執政靣議若非于經費内分撥<lb/>
必須飛泛措置經費既不自足飛泛必取于民民力困<lb/>
<pb n="KR4d0243_SBCK_092-8a"/>
敝若無名横斂不惟不堪必致人言韓公云民間科斂<lb/>
甚難不知以何名取之惟有鹽鈔一事容試議之公曰<lb/>
鹽事差可為然添起鈔靣則民食貴鹽未必及千萬之<lb/>
數改法亦重事若一切行之恐致中輟須先有定論然<lb/>
後有司可以奉行後再論鹽事右相云不若賣度牒數<lb/>
萬道尋有㫖且給一萬道然竟不施行時左相乞出公<lb/>
因對又奏今廷臣羣居竊議但以和戰守三事為進身<lb/>
之資未嘗權國之利害分朋植黨牢不可破以惑上聽<lb/>
萬一事變奈何三説不必執一但度事力淺深知彼已<lb/>
<pb n="KR4d0243_SBCK_092-8b"/>
當何如耳上極然之問今日當何如公即奏三代以至<lb/>
秦漢夷狄多得志于中國所謂王者不治夷狄非不治<lb/>
也以不治治之也因歴陳秦皇漢武用兵之禍髙帝和<lb/>
親宣帝不用兵之利澶淵之盟爲中國之福燕山之役<lb/>
致靖康之變又言太上講解以致乂安陛下欲成恢復<lb/>
之志此聖主之用心也然兵者凶器帝王之道以仁爲<lb/>
本太祖灼見故以不殺爲武應天順人指顧而定中原<lb/>
破蕩而四海獨知有趙氏豈非仁恩之至乎非不知順<lb/>
㫖迎合可以保爵禄世受國恩蒙陛下非常之遇臣而<lb/>
<pb n="KR4d0243_SBCK_092-9a"/>
不言誰當言者願以符離之潰為戒早決國是為社稷<lb/>
至計上改容欣納云卿論事甚詳因賜巵酒且云卿可<lb/>
見湯思退諭朕㫖令勿再請仍見張浚令早行退詣二<lb/>
相府宣諭右相遂行三月充淮東宣諭使王公之望使<lb/>
淮西公奏又詳陳秦漢之事且言魏晉以下無術制夷<lb/>
狄以至于亂者多矣惟有唐制頡利得先後之序和吐<lb/>
蕃有終始之謀五代石晉之事尤不足言自完顔亮入<lb/>
宼于今四年天下不得休息殺傷不可勝紀疾疫者殆<lb/>
無虚日官爵不足以充賞錢糓不足以為用内外急迫<lb/>
<pb n="KR4d0243_SBCK_092-9b"/>
上下煎熬而議者不深維大計惟空言以永虚譽抵巇<lb/>
而要利權國何賴焉臣故厯陳自古所以制夷狄者在<lb/>
徳保人民者在仁願躬行此道以致太平今两淮名曰<lb/>
備守守未必備名曰治兵兵未必精欲増兵則餉饋無<lb/>
所從出欲増備則人力有所不勝雖使敵不犯邊但見<lb/>
日以自困今所以未長驅而來者蓋完顔亮覆車未逺<lb/>
慮挾弹者在後欲與臣下重兵恐有尾大不掉之患又<lb/>
河南困敝未易鳩集故委前日餘兵付一元帥使自經<lb/>
理其意蓋欲和耳故在今日和之為利南北均焉或以<lb/>
<pb n="KR4d0243_SBCK_092-10a"/>
前日持用兵恢復之説者為勇為忠為剛以今日和議<lb/>
為懦為怯為弱此不明事機不計事實之甚也用兵而<lb/>
敗豈不為懦連兵數戰而無功豈不為怯與敵角逐而<lb/>
不能勝豈不為弱今斷然行仁義之事修文徳以來逺<lb/>
人可不謂勇陳帝王之道以輔明主可不謂忠以柔克<lb/>
之可不謂剛又況古者兵交使在其間禮文之事安可<lb/>
遽絶前日敵帥力言四郡之地若使命得通庻幾有可<lb/>
商榷未至遽行萬一彼以重兵攻下四郡宼襄漢淮甸<lb/>
重相邀索和則退師不和則進兵不知其時議者何以<lb/>
<pb n="KR4d0243_SBCK_092-10b"/>
處之昨小使之行自來無此體例為彼摧沮以自取辱<lb/>
蓋縁事多輕發不思後圖兹蒙選擇俾宣徳意于淮東<lb/>
及令經度事宜不敢隱黙取誤國之誅望察臣愚忠明<lb/>
詔大臣早定其議御筆付三省又奏向者經營山東得<lb/>
海州而終不能守中原之人非不懐祖宗之徳澤歸陛<lb/>
下之仁聖然自出兵收復所至刦掠重擾其民既而又<lb/>
不能堅守為金人屠戮肝腦塗地生業蕩散無餘若此<lb/>
望簞食壺漿以迎王師難矣陳蔡順昌夀春等處皆被<lb/>
此患如此招來適足以離人之心堅後日之敵也傳聞<lb/>
<pb n="KR4d0243_SBCK_092-11a"/>
道路或謂吴璘已失徳順秦州不守還保川口果爾則<lb/>
可見用兵無效虚費錢糧枉殺軍士初無益也不徒無<lb/>
益正恐釁端再起兵連禍結養成大患雖有智者不能<lb/>
為陛下謀矣方今將帥兵强馬壯未有如璘者力尚不<lb/>
敵況餘人乎建康鎮江之兵經王權李横敗衂之後率<lb/>
皆傷殘之餘又且數易主帥士氣未振江池襄漢之兵<lb/>
尤為烏合殿司一軍為成敏破壞死損大半而東南諸<lb/>
郡起發之兵懦弱不堪披帶緩急必致誤事臣故曰和<lb/>
戎國之福也聞金人大軍見屯虹縣積粟糧秋冬必為<lb/>
<pb n="KR4d0243_SBCK_092-11b"/>
邊患两淮城邑半為丘墟雖欲堅守戰備不具又無兵<lb/>
力以拒之或欲清野則是先自棄之萬一彼留戍淮上<lb/>
俯視長江以久相困豈非危道哉雖欲與之連和彼必<lb/>
偃蹇邀索何以應之靖康議割三鎮百官廷議舉朝皆<lb/>
謂寸土不可與人後敵騎長驅事窮勢迫則或言割地<lb/>
或言固守一時不能堅決金人徑抵京師三鎮平下遂<lb/>
成大變前日議臣相與太息而已眞可為痛哭也臣所<lb/>
以墮肝膽吐情實願陛下夷攷前事永以為鑒早定和<lb/>
議遣使通誠以保國安民為計既和之後養勇以待時<lb/>
<pb n="KR4d0243_SBCK_092-12a"/>
蓄積以富國待兵力既壯機㑹可乗惟陛下所欲為耳<lb/>
又奏專言用兵者嘗謂敵人已弱可以恢復今止得一<lb/>
宿州而遽棄之則恢復之計復如何有用兵不勝僥倖<lb/>
行險輕躁出師大喪師徒者則必勝之説果如何有自<lb/>
獻其説欲折服人使用敵國之禮者及從而遣之則辱<lb/>
命無所不至使至今和好未決則未見其折服使人之<lb/>
效也有稱長安談笑可取鳳翔之虜如何可逃者今西<lb/>
師取一德順尚不能有則未見其談笑取長安之效也<lb/>
凡此數事皆可攷驗誤國明甚不可掩願聽言則審其<lb/>
<pb n="KR4d0243_SBCK_092-12b"/>
忠實立事則黜其浮議幸甚五月公至揚州頒詔勞賜<lb/>
諸軍即申朝廷云雖未至楚泗淮上守備大畧已見揚<lb/>
州城補葺破敝全無樓櫓何以容人借使有人須積糧<lb/>
爲一城之計可也設敵人自天長徑入瓜洲曠野約可<lb/>
容二十萬則揚州巋然在後詎能堅守瓜洲兩小城不<lb/>
過容五七千人豈足當其鋒兩處守禦止如此泗州邈<lb/>
在淮北如敵兵渡淮不必取泗州逺則光濠近則浮山<lb/>
一帶皆可以濟近日淮北賊過浮山寨卻奪婦女驢馬<lb/>
泗州恬然不知或敵人徑渡及自清河口運糧而來泗<lb/>
<pb n="KR4d0243_SBCK_092-13a"/>
州必先隔絶此不待圖上灼然可見若自西路而入則<lb/>
海淮泗折北不支揚楚坐困前日劉錡之敗是也今營<lb/>
屯備守皆嚴將士亦願賈勇其如地勢平曠分布難遍<lb/>
聚于一處則不能分守要害各守一方則臨事難應大<lb/>
敵今劉寳一軍分屯外在寨者不滿二萬自以為憂正<lb/>
以前出後空别無後繼或謂輕兵在邊重兵留屯江上<lb/>
則敵可直臨大江小駐不去坐失两淮尤非䇿也至若<lb/>
軍須調度糧饋犒賞金帛官爵計今日帑藏可充其用<lb/>
否今泗州姑少増兵以張聲勢移江陰一軍亦可以安<lb/>
<pb n="KR4d0243_SBCK_092-13b"/>
邊民助軍聲爾若決欲守備如金湯之固前日蓋嘗大<lb/>
有所費矣皆徒勞而必不可恃若欲開拓以希大功萬<lb/>
無一可故曰用兵難而守亦不易罷揚州牧馬監塞楚<lb/>
州滿浦閘増清河之戍兵積監本之贏貲皆公措置之<lb/>
大略也既至盱眙泗州宣詔犒師與守臣遍巡城上觀<lb/>
覽形勢時準御筆云泗州可棄則棄今夏金人蓄鋭秋<lb/>
必犯邊彼以重兵得泗州即去則于我無利害不必與<lb/>
之爭鋒若守而不去則㑹重兵絶糧道是不戰而勝也<lb/>
若彼得泗州而平其城郭而去則我亦平其城郭如淮<lb/>
<pb n="KR4d0243_SBCK_092-14a"/>
陽軍之類是也朕調發卿以前軍屯楚州扼清河輕兵<lb/>
守泗王琪以殿司兵二三萬屯揚州郭振屯六合淮西<lb/>
自有王彦張守忠等敵兵雖衆何足憂止恐調發不及<lb/>
而來卿宜保江上朕便遣三衙兵至江上卿宜軍往楚<lb/>
州别有所見即具奏來時審議官胡昉揚由義已囘两<lb/>
月金人聲言聚兵于近邊有意連和而朝廷尚未通書<lb/>
遣使知揚州周淙提舉茶鹽吴巘謂彼計如此必有所<lb/>
待欲作本路帥臣一書鈎致彼帥之意然後審處其宜<lb/>
公為聞于朝謂两淮與金人各為屯守之計彼既清野<lb/>
<pb n="KR4d0243_SBCK_092-14b"/>
稍逺其兵我亦宜休息少減屯戍其意各欲安静然彼<lb/>
此未絶闗防欲休不得休欲静不得静則餉饋不減于<lb/>
前日戰守相去能幾何縁國是未有定論前嘗有書往<lb/>
來今遂南北阻絶周淙等恐因循及秋敵情難料若彼<lb/>
趣和之意欲速則興師之舉必急兵一交鋒所傷必大<lb/>
若待其無禮侵踰而後與之盟曷若先事通情可以欵<lb/>
其意因具以淙等書上之囘至楚州又奏論前此屢通<lb/>
元帥書使命終不曾行議論久無果決所以致彼之疑<lb/>
必曰既不遣使又無禮幣謂我通書止為款兵之計持<lb/>
<pb n="KR4d0243_SBCK_092-15a"/>
空言以相誤也布薩忠義<hi>散今改後同案布薩舊作僕</hi>在邉累年若<lb/>
成和解彼則無功今業已簽軍意欲一動力彊則自取<lb/>
待其不可然後連和固執前謀以激功利今雖與之書<lb/>
彼必持此説沮格其議不若便遣信使直造燕山一則<lb/>
可見金主之意一則可伐布薩之謀仍調發諸軍分屯<lb/>
江淮以備不虞或不納我使納而過有邀求則曲在彼<lb/>
而不在我兵以曲直為勝負不繫强弱衆寡前日完顔<lb/>
亮之事正類此也又得御筆云比得陳敏奏泗州兵少<lb/>
欲増戍兵朕俟近秋調發設若七月敵人伺我不備衝<lb/>
<pb n="KR4d0243_SBCK_092-15b"/>
突泗州輕則敵衆則避縱使得泗州終何能為卿當按<lb/>
兵持重圖之六月歸奏事納劄子十二及六圖一一指<lb/>
陳仍言守備踈略恐敵人入宼再對上問兵力險要具<lb/>
以實對改除吏部侍郎仍再令日近起發公又一再入<lb/>
奏乞早定和議及和議未決守備當嚴七月囘至鎮江<lb/>
被省劄住楚州以此體度應副北人登舟至江口得盱<lb/>
貽報北人未有來耗公具申朝廷謂來朝未可知若遽<lb/>
往而守待日久彼無來耗勢必空囘徒致衆疑俟報而<lb/>
動庻合事機又遣屬官楊由義赴闕奏乞遣使發兵云<lb/>
<pb n="KR4d0243_SBCK_092-16a"/>
北人來期皆是不定之辭未可信憑今又無耗敵情狡<lb/>
詐竊慮别生姦計其遣使發兵二事皆不可緩若只發<lb/>
兵以待其報則海泗二郡必先受兵中其陰謀若只遣<lb/>
使以俟其和則可否未決不可不虞惟當遣使與發兵<lb/>
並行使以盡其禮兵以防其變若使至北廷則堅決之<lb/>
語誓書一定然後抽囘軍馬脱議論有變勢必相侵則<lb/>
嚴兵固守與之力戰是謂應兵臣雖不武實無所懼所<lb/>
以至于再三冐凟天聽者恐一失機㑹後必噬臍望速<lb/>
賜睿㫖施行數日又申朝廷乞速遣使介以示信彼見<lb/>
<pb n="KR4d0243_SBCK_092-16b"/>
使來必喜無有使行而兵來深入者兼使人見敵酋言<lb/>
必端的彼此可決使囘即遷西城所有不過信宿事耳<lb/>
與其先墮其城不若速遣使介彼料吾重于遣使若使<lb/>
命既往信非空言其間設有小不相從至再至三議當<lb/>
定矣書中務存大體簡嚴其文不必用前日來書中辨<lb/>
曲直之語郤恐引起不遜之言後復難處當少遷就之<lb/>
以濟大議須兵與使同遣一則使敵人聞我有備和議<lb/>
早定二則安海内之心亦知吾本謀得和則和必不得<lb/>
已則戰以和為先事以戰備不虞如此則間言異議無<lb/>
<pb n="KR4d0243_SBCK_092-17a"/>
從而入不必待其書來而後遣使書中或有見脅之語<lb/>
則不若先遣以釋其疑以破其謀于計爲得八月由義<lb/>
囘自行在云到日得㫖内引上云錢端禮所奏未是左<lb/>
相又面授劄子三十五道令親納宣諭劄子係奉聖㫖<lb/>
令將海泗二州戍兵先次撤囘便令奉行時丞相魏公<lb/>
杞爲本司參議官是日招劉寳及參議官以下與由義<lb/>
㑹議公大言曰某屢于内殿奏和戰之議未決且當固<lb/>
守邊圉觀敵情以待其成舉動皆未可輕必不得已而<lb/>
爲應兵曲不在我若與之和彼已求四郡之地前後雖<lb/>
<pb n="KR4d0243_SBCK_092-17b"/>
已許之彼必候盟書約定而後退師今使命未遣雖敵<lb/>
帥通書本相未曾計割四郡若無故撤戍而囘是棄之<lb/>
也彼乗虛據之自言收復不以爲我之惠他時别有邀<lb/>
求或乗時侵軼孰任其責上不以某不肖付之一路事<lb/>
權一已去就至輕此事繫天下休戚斷之于心必不敢<lb/>
奉行須俟遣使或朝廷通書議定始可議之即具申奏<lb/>
力諭撤戍不便縁繫北界囘書未到之日承降指揮今<lb/>
北界囘書已到本朝之書有續當遣使之文若所議之<lb/>
事北界書中悉已相從則目下撤戍便可交割或事有<lb/>
<pb n="KR4d0243_SBCK_092-18a"/>
未定只撤戍占據之後餘事難以商量縱欲備宣聖主<lb/>
示信之意他日亦難以口舌爭也又慮未曾遣使交割<lb/>
撤戍之後敵帥據以要功自稱收復又執盧仲賢之語<lb/>
必愈費力兼两州撤戍合行事多難以申明待報恐致<lb/>
誤事乞暫赴行在靣奏曲折得㫖邊事末定未須求對<lb/>
别有事宜速具奏來遂上奏并牒北界官司檢繳申未<lb/>
挾日金字牌至奉御筆覽卿奏劄欲遣使事朕初遣卿<lb/>
為宣諭意在肅軍政明守備二者皆無所陳卿當與諸<lb/>
將嚴戰守主和議非卿事也雖金人重兵屯于淮北亦<lb/>
<pb n="KR4d0243_SBCK_092-18b"/>
須待許我議事方當遣使若因而侵犯則將帥之任安<lb/>
在哉撤戍可早闗邊無害不可遲疑即日便宜施行卿<lb/>
恐兵一動若彼不囘書而發兵則當何如卿欲奏事邊<lb/>
上未可闗卿可頻具奏來翌日又準金字牌魏杞令疾<lb/>
速赴行在奏事公亦乞罷遂請劉寳靣付撤戍省劄仍<lb/>
與議定候朝廷北界書先行然後抽兵庻敵人先得書<lb/>
知是以海泗與之不是白棄两郡日後免于邀索是日<lb/>
發下宰相與布薩書登時入遞盱眙申齎書已過北界<lb/>
九月癸未朔得㫖過淮上措置撫于軍民以二州撤戍<lb/>
<pb n="KR4d0243_SBCK_092-19a"/>
人民南奔也報差魏杞奉使康湑副之庚寅盱眙報撤<lb/>
戍人囘辛卯招撫司申胡明兵馬已囘敵已薄海州而<lb/>
未入公申朝廷云自至淮上两具申稟又遣幹官稟議<lb/>
乞發兵遣使二者兼之既而被㫖撤戍即具奏合候使<lb/>
行議定之後正防姦詐尋蒙璽書切責已即恭依近北<lb/>
界射過榜文已相見欺未知厥後之意方今两州未受<lb/>
奉使未過正是危疑之時雖飭諸將嚴備竊恐兵力不<lb/>
加累乞王琦一軍望早賜調發引疾求罷非敢規避誠<lb/>
恐死無益于國耳尋報金人有入宼之意蓋遽得二州<lb/>
<pb n="KR4d0243_SBCK_092-19b"/>
反以我無信具以聞望日敵騎已入泗州民有不及南<lb/>
渡者或刖其足海州歸正人亦多被害两州積糧尚二<lb/>
十餘萬半爲居民所焚餘者皆爲敵用壬寅得御筆已<lb/>
令王琪起發劉寳軍馬有分在他處者可盡抽囘不可<lb/>
使兵分詔劉寳亦如之公奏敵人貪婪無厭既見撤戍<lb/>
遂啟姦心虚張大言公肆迫脅陛下憫南北生靈俯從<lb/>
其議令大臣通書講解撤戍以示大信彼宜應答如響<lb/>
而乃包藏異意自反其説此殆天亡之時也夫無事則<lb/>
深憂有事則不懼臣已謹戒邊吏固守封疆不爲禍先<lb/>
<pb n="KR4d0243_SBCK_092-20a"/>
不可輕敵若取接使介則信義不可輕變或妄為陰謀<lb/>
别有窺伺臣當傳檄六師奮勵諸將堅壁以老其師持<lb/>
重以乗其敝絶其糧道挫其鋭鋒以逸待勞可以決勝<lb/>
甲辰王公之望除參知政事丁未報左相除都督戊申<lb/>
得省劄除兵部尚書都督府參贊庚戌淮泗報金人侵<lb/>
廬州本州移治初頓遇守夀春金人繫橋不敢禦敵是<lb/>
夜南徙韓璡守廬謂敵已渡淮徑入焦湖郡人奔迸致<lb/>
溺舟狼狽甚衆既而聞虚驚復還十月庚申公以督府<lb/>
既建宣諭司乞結局又申朝廷比得盱眙録到來書副<lb/>
<pb n="KR4d0243_SBCK_092-20b"/>
本正縁先得四郡遂致猖獗如取俘擄等人決不可從<lb/>
事須斟酌不宜欲速若固守道理使知我不畏怯乃所<lb/>
以速之也癸亥差充大禮鹵簿使十一月癸未探報敵<lb/>
騎已至濠梁盱眙守移治天長奉使楚州敵未渡淮而<lb/>
盱眙大火軍民奔走一路震動因取所遺錢糧自燕館<lb/>
郡治民間屋宇盡移泗州魏勝力拒于清河死之進據<lb/>
楚州初金人本不為渡淮計而一旦至此豈無自哉丙<lb/>
戌公赴闕既對上曰前後廷臣議論獨卿不變兼戸部<lb/>
尚書乙未上問欲遣楊由義持敵帥書而辭行甚力誰<lb/>
<pb n="KR4d0243_SBCK_092-21a"/>
可遣者公奏臣聞王抃者雖不識其人前副盧仲賢行<lb/>
知事之詳又亦密細自願一行更望召見察其人而用<lb/>
之上欣納數日遂行丁酉下詔親征戊戌上宣諭卿議<lb/>
論實忠于國欲用卿為執政公控辭甚力辛丑除端明<lb/>
殿學士簽書樞密院事賜同進士出身甲辰兼權參知<lb/>
政事時邊報日至都下官民多謀移徙或傳徳夀宫亦<lb/>
有諸宫燒香之議人心愈摇太上宣問近事宜公奏金<lb/>
人必和但民間驚疑似聞陛下亦有所備所以日有妄<lb/>
傳臣不敢少誤陛下此豈小事願陛下不可輕動太上<lb/>
<pb n="KR4d0243_SBCK_092-21b"/>
開納自是始定去者復還或議峻其法禁公曰朝廷鎮<lb/>
静持重人當自寧豈可家至戸曉也閏十二月乙卯得<lb/>
㫖令執政等進呈文字以左丞相陳公康伯疾也公奏<lb/>
適見付出王之望奏金左副元帥見在滁州恐王抃徑<lb/>
往都元帥處則于左副元帥情意不通乞將書本别寫<lb/>
發往左副元帥處臣竊詳之望嘗建三䇿欲放彼處人<lb/>
至淮用兵掩擊今既過淮之望又在江上若見得可擊<lb/>
必已擊之久矣而乞再通左副元帥書可見之望親臨<lb/>
所見必不敢妄言以背前説乃所以盡忠望從而行之<lb/>
<pb n="KR4d0243_SBCK_092-22a"/>
乙亥王抃到闕先是上嘗宣問敵情如何有需索否樞<lb/>
密虞允文對必有之公曰若然是不欲和若只如盧仲<lb/>
賢約定方可議耳抃至書未啟封上復問允文奏定有<lb/>
需索恐難應副公獨以爲今既駐兵不動又連來通書<lb/>
皆無不遜之言欲和本出彼意若必欲和定無意外或<lb/>
果有難應不足從也及見書止是欲世稱姪國書用名<lb/>
後用再拜皆舊書元定項目内事餘無他請上曰今既<lb/>
别無所需可如其式報之虞曰何必一如他説公曰而<lb/>
今正以未能制彼死命苟力可制又豈以一言半辭爲<lb/>
<pb n="KR4d0243_SBCK_092-22b"/>
輕重但權其事機而已虞曰且如和尚原最係川蜀襟<lb/>
喉豈可復與上曰他要辛巳年以前舊界為定若于内<lb/>
不與和定不成公奏固知險要我若求之而得彼卻以<lb/>
求何以應之況與向來之和不同虞曰有何不同公曰<lb/>
今既以皇帝兼稱則名位已正雖曰稱姪是敵國與向<lb/>
日殊不同又減十萬嵗幣此三事最大我執之已堅彼<lb/>
不能易此外若更力爭是求釁也謀國當思逺圖姑與<lb/>
之和則我得休息以修内治若為忿兵未見其可恐欲<lb/>
為治兵親征之計臣乞先罷專任能者争辯至漏下數<lb/>
<pb n="KR4d0243_SBCK_092-23a"/>
刻方定虞已承命明日又奏王抃行只理㑹乞令奏使<lb/>
朝陵寢一事上曰不若且休待事定了别議公又入奏<lb/>
第一次遣使莫若安静庻幾他日有事卻可與言抃遂<lb/>
行十二月辛卯除參知政事兼權知樞密院事先是已<lb/>
得差遣人限五日出門奏除其令論館職不當限員又<lb/>
論人才當須自外召三五人靣論然後審擇而用上皆<lb/>
從之奉使過界北軍已囘甲午降詔和議已定丙午上<lb/>
問改元事隆興故叛臣趙諗嘗用虞公以為載籍所不<lb/>
載自不必改公曰改元大典也簽書王剛中奏事留身<lb/>
<pb n="KR4d0243_SBCK_092-23b"/>
上以爲問剛中奏此事具見曾布日録不當復用錢端<lb/>
禮欲改虞允文有不同之論臣以爲當改御筆欲用乾<lb/>
統西北虜曾用别擬四號以進遂改乾道元年正月辛<lb/>
亥朔上親祀圜丘公爲禮儀使率百僚班賀于端誠殿<lb/>
庚申充徳夀宮使丁卯公乞出不許丁丑殿中侍御史<lb/>
唐堯封論公以帝姻不可任執政公即再乞出堯封除<lb/>
太常少卿戊寅又申前請上云朕已宣諭堯封朕以公<lb/>
選用才即非私意公奏曰既移臺諫愈不自安上曰決<lb/>
難請去己卯降詔不允不得再有陳請二月庚辰朔祥<lb/>
<pb n="KR4d0243_SBCK_092-24a"/>
曦殿奏事虞公奏云錢端禮輔佐陛下方成和議恐未<lb/>
可去上曰和議出于朕意參政端不可去王公亦奏大<lb/>
臣進退所繫非輕公又奏乞從臺諫之言間陳累數百<lb/>
言退復入文字辛巳御筆朕念即位以來股肱鮮克勝<lb/>
任倘得其人不以私義廢雖議者或有不容而曾無眚<lb/>
愆見于論疏抗章屢上丐去甚力方憫風俗之極弊嫉<lb/>
浮言之易興卿宜竭節推誠亟安厥位毋以小嫌咈朕<lb/>
意也次詣徳夀宮太上亦再三諭不當去位又云只如<lb/>
許大一件事非卿誰能了得丁酉寒食公奏欲上先世<lb/>
<pb n="KR4d0243_SBCK_092-24b"/>
諸王冢上再三宣問因厯敘家世上曰卿以才徳選不<lb/>
縁私親是日約族黨具集表忠觀焚黄两宮夀聖殿並<lb/>
賜酒果以為榮丞相陳公已病公為援典故以長子偉<lb/>
節為直秘閣次子安節賜同進士出身既薨于位以少<lb/>
師大觀文致仕公奏逆亮内㓂康伯以重徳鎮浮陛下<lb/>
踐阼康伯以大忠翊戴宜優贈典遂贈太師已而王剛<lb/>
中薨公亦稱其竭忠輔治引詹大方故事乞贈七官外<lb/>
更加贈一職以示優禮所以周旋二公之後備至公既<lb/>
行相事兼權提舉玉牒監修國史八月乙酉詔立鄧王<lb/>
<pb n="KR4d0243_SBCK_092-25a"/>
為皇太子壬辰公入奏避親嫌甲午除資政殿大學士<lb/>
在京宫觀仍奉朝請踰月兼侍讀公在經筵論事不少<lb/>
貶而勇退之志益堅七上章求外祠始改提舉臨安府<lb/>
洞霄宮辭日宣坐賜茶襃諭尤渥四年秋起知寧國府<lb/>
仍奏事而行公治尚簡静幕府省文書蠲畸零税八萬<lb/>
餘緡一方為之鼓舞建炎初劇宼攻城故參政莊簡李<lb/>
公光力卻之奏為立廟境内有麻姑山地曠多藏姦盜<lb/>
公奏立砦仍置官徼巡百廢具舉不加鞭笞而租税如<lb/>
期郡以大治雖鋤治姦猾終以恕行每曰治道去太甚<lb/>
<pb n="KR4d0243_SBCK_092-25b"/>
者爾六年四月丐祠六月知紹興府力辭而歸九年申<lb/>
前命辭不獲免適修荒政不憚勤勞民賴以安又勸種<lb/>
麥官與之種明年麥大熟收數倍決滯訟理經費吏民<lb/>
以為神明两郡皆為之修建貢闈且葺公宇廢壞者率<lb/>
談笑而辦最聞除觀文殿學士公在越凡有建明直達<lb/>
上前請無不從或以御筆批行忌者恐再用因以飛語<lb/>
中公既以祠歸竟降資政殿學士以罷時淳熙二年四<lb/>
月也三年太上皇慶夀公以紹興從臣特轉通奉大夫<lb/>
六月再提舉洞霄宫四年三月復資政殿大學士八月<lb/>
<pb n="KR4d0243_SBCK_092-26a"/>
屬疾請致其事復觀文殿學士壬辰薨于正寢娶李氏<lb/>
中奉大夫直顯謨閣莊之女贈文安郡夫人再娶髙氏<lb/>
封鄆國夫人先公一年薨男當故奉議郎女一人爲莊<lb/>
文太子妃孫象祖承議郎知處州軍州事女三人修職<lb/>
郎監行在車輅院吴修年迪功郎新福州侯官縣主簿<lb/>
王鐸承務郎知常徳府桃源縣許軫其壻也曾孫二人<lb/>
曰雲曰澤並登仕郎女一人尚幼公生而不羣居重慶<lb/>
下承顔幹蠱曲盡孝道雍國尤所鍾愛親教以詩書雍<lb/>
國父之問質肅公介之幼子嘗仕館閣以元祐黨廢娶<lb/>
<pb n="KR4d0243_SBCK_092-26b"/>
晁氏濟北先生補之實為羣從公承平時生長京師富<lb/>
貴中了無膏梁之習唐氏晁氏諸老尚無恙公從容其<lb/>
間因得以講論文詣商㩁古今又先世自文僖公以來<lb/>
文獻相繼故公曰自少多識前言往行熟于典章由熙<lb/>
寧以至政宣間事世所不及知者厯厯能言之謂李徳<lb/>
裕不應進士科以至宰相非力學烏能至是耽玩經史<lb/>
未嘗一日去手少時嘗手節十七史甚備晚又著史提<lb/>
要行于世尤通于左氏西漢率多成誦幼好為詩伯祖<lb/>
内相文肅公勰字穆父與蘇文忠公游往來書尺唱和<lb/>
<pb n="KR4d0243_SBCK_092-27a"/>
甚多公尤刻意慕效詞翰得其遺風清癯如不勝衣而<lb/>
眸子瞭然如神仙中人尚氣節功名雖在下位時聞國<lb/>
有大事必黙為經畫揣成敗多中嘗稱子房貌若婦人<lb/>
乃能仇秦而興漢蓋自況也為政飾以儒雅不專事文<lb/>
法望之儼然即之也温寮史禀自使盡其詞一言剖決<lb/>
是非立判公家之利知無不為不顧一己之私意所不<lb/>
欲廹之終不能動靖康用兵公親見和戰不決而致大<lb/>
患故力陳和議終始不變公規畫甚逺亦非苟于就和<lb/>
者但以内審國用外察兵力少休王師方可支吾以圖<lb/>
<pb n="KR4d0243_SBCK_092-27b"/>
大計崇深果決洞見敵情嗚呼辛巳敵人之變無可奈<lb/>
何若甲申嵗公揣事勢謂金人弑亮之日以無名興師<lb/>
騷動百姓為辭今新造之國又負篡弑之名必不肯效<lb/>
尤以取禍但欲偃兵以靖其國徒張為虚聲實主于和<lb/>
故勤勤懇懇欲乞遣使以通好出兵以示備緩棄海泗<lb/>
以為惠至于執詔書而未出以當之使盡行公言則敵<lb/>
兵不動不至淮楚再遭蹂躪之苦公之言亦不為不用<lb/>
而用之頗失其機西則廬濠先遁東則劉寳不援魏勝<lb/>
以致敗死豈不痛哉是時士氣愈索幾不可支而敵人<lb/>
<pb n="KR4d0243_SBCK_092-28a"/>
似進而退似攻而緩公益探其欲和而已之説為是故<lb/>
王抃之行諭之曰此行有三一曰正位號二曰定名分<lb/>
三曰減嵗幣往往人不以為然謂如此何以郤敵至有<lb/>
靣詰公者公笑曰事成是非乃定姑少待之抃囘既皆<lb/>
如約金果退師人始服公能斷大事自此南北晏然以<lb/>
至于今誰之力也公始至台呂忠穆公頤浩一見賞歎<lb/>
以公輔期之又為參政席公益所汲引中書舍人潘公<lb/>
良貴元樞賀公充中皆相友善尤有知人之鑑丞相史<lb/>
公浩魏公杞知院王公綸或交于布衣或取于賓僚推<lb/>
<pb n="KR4d0243_SBCK_092-28b"/>
輓名士至輔弼禁從卿監臺郎者甚衆一介之士苟所<lb/>
許可無不委曲薦達嘗曰韓安國自謂所舉皆天下士<lb/>
賢于已者誠竊慕之士之賢者恨未盡知耳好賢樂善<lb/>
如恐不及甞奏事徳夀太上賞雪賜坐以玉盃宣勸不<lb/>
以名呼隆眷如此因問及閒居自號乃大書松窻以賜<lb/>
上亦賜忠實二字两朝宸翰光動一時公雖家居而恩<lb/>
數視政府其孫裒所著詩文奏議若干卷號松窻集藏<lb/>
于家初康公賢穆葬天台之護國山公以某年某月甲<lb/>
子從葬遂為台人公初歸寓瑞嚴僧舍年餘始卜築于<lb/>
<pb n="KR4d0243_SBCK_092-29a"/>
城之東北隅有林泉之勝立精舍繙經其中暇日幅巾<lb/>
野服與方外之士徜徉笑傲觴詠琴奕甚自適也及遇<lb/>
圓悟禪師䆒心内典超然自得視軒冕如無故出處死<lb/>
生之際絶人逺甚得疾即屏去醫藥曰生則有死亦事<lb/>
之常大期將至待之而已疾革家人捧藥泣告公曰汝<lb/>
曹豈觧此大丈夫何可倖覬萬一浮屠氏或勉之亦笑<lb/>
不答第捐金分施以謝之前一日肩輿登所居山園瞻<lb/>
謁釋道像如平時歸即瞑目安坐至終神色自若豈苟<lb/>
然哉公薨之後象祖以書來曰先大父居官立朝之大<lb/>
<pb n="KR4d0243_SBCK_092-29b"/>
節公知之最詳願為紀述將以告于太史氏鑰竊惟參<lb/>
政徳望勲業在家有牒在國有史搢紳知之士民誦之<lb/>
豈衰朽骫骳之辭所能發揚觀公自隆興以來與人主<lb/>
論天下事見于奏對者多矣皆本于忠實合于人情是<lb/>
非有攷于前而所成敗有驗于後其先見如蓍龜之明<lb/>
其定力如金石之堅至如囘太上燒香之行抑都人遷<lb/>
避之擾皆所目擊而心服者載念鑰自幼識公于三衢<lb/>
首蒙賞愛來倅鄉郡鑰初竊第以歸及尉江山公方主<lb/>
漕事即收置門下公之守婺鑰適丞金華知遇益深護<lb/>
<pb n="KR4d0243_SBCK_092-30a"/>
慈寧之喪辟以為屬後入為六院正隸版曹煩使必以<lb/>
見屬宣諭之行亦備數幕下進參大政力薦于上前以<lb/>
鑰之不肖叨寘從列實基于此四十餘年所以挈提成<lb/>
就之者至矣而鑰既無所効尺寸于公者矧公之門名<lb/>
人才士凋謝無幾何敢以固陋辭謹摭其大者書之不<lb/>
敢隱不敢諛卒狀如右<lb/>
<pb n="KR4d0243_SBCK_092-30b"/>
</p>
<p>
攻媿集卷九十二<lb/>
<pb n="KR4d0243_SBCK_092-31a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_093-1a"/>
攻媿集卷九十三<lb/>
　　　　　宋　樓　鑰　撰<lb/>
　神道碑<lb/>
　　純誠厚徳元老之碑<hi>保寜軍節度使致仕魏國公奉敕撰案標題一作太師</hi>
<hi>篇中親灑宸翰云云則此為當日原題諡文惠追封㑹稽郡王史公神道碑據</hi>
髙宗皇帝以孝宗君徳日就將屬以社稷妙選天下學<lb/>
行端粹之士以輔導之紹興二十有九年太師㑹稽郡<lb/>
王史浩以國子博士奏事殿中髙宗一見契合屬目送<lb/>
之諭大臣曰浩今日有用之才也除秘書省秘書郎粤<lb/>
<pb n="KR4d0243_SBCK_093-1b"/>
五日兼普安郡王府教授受知髙宗被遇孝宗實昉于<lb/>
此明年孝宗封建王遷司封員外郎兼直講又明年爲<lb/>
宗正少卿三十二年五月立皇太子擢起居郎兼左庻<lb/>
子六月孝宗受内禪遷中書舍人兼侍讀十日爲翰林<lb/>
學士知制誥八月參知政事明年正月拜尚書右僕射<lb/>
同中書門下平章事兼樞密使未幾罷政再典巨藩淳<lb/>
熙四年春召爲侍讀五年三月復拜右丞相十一月罷<lb/>
仍侍經筵八年告歸得請一再召見恩賚罙渥每以老<lb/>
先生呼之孝宗移御重華宮以宴處清閒思見舊學太<lb/>
<pb n="KR4d0243_SBCK_093-2a"/>
上皇為攽詔諭賜御札明年遣幹辦御藥院楊舜卿撫<lb/>
問趣行命守臣以禮津發既入覲孝宗顧公曰卿輔朕<lb/>
初潛親遇朕建朱邸陞儲宮登大寳两居相位三入經<lb/>
幃逮今三十餘年君臣相得殆非他人比也五年四月<lb/>
五日公薨于里第之正寢訃聞孝宗上皇震悼賻贈有<lb/>
加有㫖以公身居極品又為夀皇潛藩舊學贈䘏之典<lb/>
宜從優異可特追封自餘賻葬恩數並如陳康伯例今<lb/>
皇帝登極賜諡文惠親灑宸翰書純誠厚德元老之碑<lb/>
以賜焉且命臣鑰為之文臣以末學待罪北門乃得對<lb/>
<pb n="KR4d0243_SBCK_093-2b"/>
揚明命敷述盛美以詔不朽臣雖甚陋何敢辭竊伏思<lb/>
自古君臣以遇合為難而篤眷不替善始以終殆千載<lb/>
而不一遇也方孝宗以藝祖統系之逺承髙廟付託之<lb/>
重時公以所學糾正贊弼自其緝熙光明推而至于事<lb/>
親以孝事天以誠兵不輕用刑不妄施人才盛多夷夏<lb/>
乂肅孝宗繼志述事之功承顔順色之愛刑于四海光<lb/>
于萬世而又惠顧帝師日篤日親胙我太師福慶流衍<lb/>
光大顯休追嫓典謨孝宗奄棄慈極公先六旬以遺表<lb/>
聞嗚呼豈偶然哉公諱浩字直翁世為慶元之鄞人曾<lb/>
<pb n="KR4d0243_SBCK_093-3a"/>
祖簡祖詔父師仲俱贈太師冀國公曾祖妣葉氏祖妣<lb/>
徐氏妣洪氏俱贈冀國夫人曾祖蚤卒母葉夫人有遺<lb/>
腹指天自誓願得子以續史氏之祧是生公祖教之甚<lb/>
嚴以八行薦于朝積徳垂祐寖大其家仲子才紹興二<lb/>
十三年為簽書樞密院事公又繼登揆路衣冠盛事莫<lb/>
尚焉公性穎異記誦絶人少孤自力于學貫穿經史理<lb/>
致超詣措詞持論出人意表年四十始登進士科授左<lb/>
迪功郎紹興府餘姚縣尉尋為温州州學教授郡守張<lb/>
九成有重名待以國士諸生推崇之以中書舍人吴秉<lb/>
<pb n="KR4d0243_SBCK_093-3b"/>
信薦除太學正遷博士改宣教郎自此六年以至相位<lb/>
近世未有也公智慮深長臨機輒斷平居若不勝衣而<lb/>
剸裁勇決毅然不可囘推究經㫖多先儒所未發引經<lb/>
處事動中要領完顔亮南牧邊廷用兵建王抗疏請為<lb/>
前驅誓不與賊俱生公方以疾移告聞之亟往問孰為<lb/>
大王計誤矣國歩方艱父子豈可須臾離使唐肅宗能<lb/>
隨明皇幸蜀安得有靈武事建王大悔立俾公草奏請<lb/>
扈蹕以供子職辭意懇到髙宗聞議出于公歎曰眞王<lb/>
府官也廟堂方議以建王督師由是不果遂從視師之<lb/>
<pb n="KR4d0243_SBCK_093-4a"/>
行而内禪之意決矣髙宗將過徳夀宮公議嗣皇當乗<lb/>
馬扶輦髙宗諭公曰執鞚前導不足為法公對曰臣于<lb/>
肅宗何取父行而子隨萬世不易之道也孝宗竟用公<lb/>
議髙宗數遣使邀還出皇城門而止既參大政召宴禁<lb/>
中公奏臣頃在翰苑雖暮夜宣召可也今居政地非有<lb/>
中使不敢前若恃恩奔命非大臣體孝宗深然之嘗問<lb/>
當今施設何先公曰莫如保邊境收人才前言辛次膺<lb/>
張燾人望所屬即日召還又薦周葵任古胡銓張戒王<lb/>
十朋等以次收用公平時咨問天下人物有所聞密疏<lb/>
<pb n="KR4d0243_SBCK_093-4b"/>
其實且識言者録為一編皆于此乎取又得金安節王<lb/>
大寳周必大等三十五人各書所長以聞並為時用嘗<lb/>
對徳夀宮髙宗曰皇帝誠孝卿輔導之效居多今又得<lb/>
卿佐之朕心亦安又曰卿為皇帝親臣凡有規正不可<lb/>
囘忌賴卿悉力調䕶公既推謝次日又因奏事言之上<lb/>
封事者多乞減任子公請嵗一試且損其額試者必習<lb/>
所業以應詔既不傷恩足以激厲孝宗顧左相陳康伯<lb/>
議合公因奏凡有所陳皆先與丞相議而後言自是臣<lb/>
僚奏請更改政令必先以示公然後施行嘗因諌擊鞠<lb/>
<pb n="KR4d0243_SBCK_093-5a"/>
事張燾共政退而曰相公愛君至矣燾又嘗語人曰參<lb/>
政今之賢輔不可妄議向來柄臣得君多以威嚴脇人<lb/>
史則不然事多迎刃而解志于寛厚上前别白是非甚<lb/>
明宰相器也康伯乞罷政孝宗批問恩禮已盡當與何<lb/>
職意蓋屬公也公即奏康伯前朝老臣不可不留以為<lb/>
重若其請未已必得徳夀聖諭可安其意是日髙宗賜<lb/>
以御筆康伯乃安職尋密詔公曰朕粗勤庻政然軍務<lb/>
民事未得其要若礦金璞玉方以卿為良工其毋怠焉<lb/>
公既相益思所以報上者首言前宰相趙鼎參政李光<lb/>
<pb n="KR4d0243_SBCK_093-5b"/>
之無罪大將岳飛之久冤宜復其官爵録其子孫凡坐<lb/>
廢者次第昭雪悉從之時外建都督府歸正人及諜者<lb/>
日衆公雖憂之而深察其能否故拔皇甫倜于境外官<lb/>
胡昉于書生皆賴其用有滕忠信等八人還自山東自<lb/>
言已結集萬五千人可為内應公詰問再三皆無其實<lb/>
語塞汗下而退初已借閤門宣贊舍人遂令赴督府張<lb/>
浚亦以其無證僅補承信郎而已燕人劉藴古該通古<lb/>
今談辯如流一日濠州奏募到北方游手僅萬人欲以<lb/>
營田藴古力請以抗敵時欲許之公獨謂此必姦人姑<lb/>
<pb n="KR4d0243_SBCK_093-6a"/>
欲藉以反其國耳因詰之曰樊噲欲以十萬横行匈奴<lb/>
季布猶以為可斬君得萬人何以成功藴古錯愕不知<lb/>
所對曰此皆無家必不為朝廷留不如乗其未定而用<lb/>
之公曰其家不來宜無固志不知君家何在藴古曰老<lb/>
幼皆在幽燕自知失言戰灼久之後因刺探事宜私遣<lb/>
僕歸燕僕以告遂伏誅吴璘以兵取徳順㨗至方議行<lb/>
賞公奏諸葛亮出師必攻陳倉及郿即今之鳳翔得之<lb/>
則可窺長安髙祖出漢中正此道也姜維舍此而多出<lb/>
隴西狄道臨洮得之無益今乃蹈維覆轍臣恐遂失蜀<lb/>
<pb n="KR4d0243_SBCK_093-6b"/>
矣宜勉諭其歸登命公即選徳殿廬作詔令徹戍班師<lb/>
專保蜀口以俟大舉斯須而就詞㫖明暢孝宗閲之曰<lb/>
他人必不能道朕意竒才也既而吴拱王彥奏敵已扼<lb/>
璘歸路方募人往報璘亦勢迫間道以歸袁孚罷右正<lb/>
言公曰初政而遽去諫官何耶孝宗曰妄言徳夀宮有<lb/>
私酤公曰陛下事親可謂曲盡然宮中左右皆閹官有<lb/>
何知識若非言路時以正論折其萌則將有甚此者上<lb/>
怒少霽又奏諌官無故而罷天下必以爲疑若暴其罪<lb/>
恐啓兩宫之間願少須之使其引去尋除直秘閣知温<lb/>
<pb n="KR4d0243_SBCK_093-7a"/>
州自是益無纖芥之隙張浚屢奏欲取山東公曰宿師<lb/>
于外守備先虚我能出兵山東以牽制川陜彼獨不知<lb/>
警動两淮荆襄以解山東之急耶惟當固守要害為不<lb/>
可勝之計必俟两淮無致敵之慮然後可前若乃順諸<lb/>
將之鋭氣收無用之空城宼去則論賞于朝宼至則僅<lb/>
保山寨顧何益乎繼而大將李顯忠邵宏淵奏乞進兵<lb/>
公又奏二將輒乞戰豈督府之命令不行耶浚繼請入<lb/>
覲乞即日降詔幸建康孝宗以問公公陳三説謂若下<lb/>
詔親征則無故招致敵兵㓂邊何以應之若巡邊犒師<lb/>
<pb n="KR4d0243_SBCK_093-7b"/>
則徳夀去年一出州縣供億重費之外朝廷自用緡錢<lb/>
千四百萬今何以繼若曰移蹕欲奉徳夀以行則未有<lb/>
行宮若陛下自行萬一敵人有一騎衝突則都城騷動<lb/>
何以處之孝宗感悟曰都督先往臨邊俟有功緒朕亦<lb/>
不憚一行浚言陛下當以馬上成功豈可懐安以失事<lb/>
機公執不可退又以詰公公曰帝王之兵當出萬全豈<lb/>
可嘗試而圖僥倖主上承二百年基業之託漢髙祖起<lb/>
于亭長敗亡之餘烏可比也尋復論辯于殿上浚曰中<lb/>
原久陷今不取豪傑必起而收之公曰中原决無豪傑<lb/>
<pb n="KR4d0243_SBCK_093-8a"/>
若有之何不起而亡金浚曰彼民間無寸鐵不能自起<lb/>
待我兵至而為内應公曰勝廣能以鉏耰棘矜亡秦彼<lb/>
必待我兵至非豪傑矣若有豪傑而不能起則是彼猶<lb/>
有法制維持之未可以遽取也今不審思將貽後悔又<lb/>
上疏力諫曰靖康之禍臣子孰不痛心疾首思欲蹀血<lb/>
北廷以雪大恥恭想宸衷寢膳不忘然邇安則可以服<lb/>
逺若大臣未附百姓不信而遽為此舉安保其必勝浚<lb/>
老臣慮宜及此而溺于幕下新進之謀眩于北人誑惑<lb/>
之語是以有請耳徳夀豈無報敵之心時張韓劉岳各<lb/>
<pb n="KR4d0243_SBCK_093-8b"/>
擁大兵皆西北勇士燕薊良馬猶不能進今欲以顯忠<lb/>
之輕率宏淵之寡謀而取全勝可乎惟當練士卒備器<lb/>
械固邊圉蓄財賦寛民力十年而後用之則進有闢國<lb/>
復讐之功退無勞師費財之患此臣區區素志實天下<lb/>
之至計也督府乏用欲取之民公曰未施徳于民遽重<lb/>
征之恐外賊未必至民貧將自為盜康伯與公相顧同<lb/>
奏曰必欲取于民臣等皆當丐退上為之給虚告五百<lb/>
道以庚費浚又奏歸正人當優待之公以為不可浚康<lb/>
伯俱曰彼以善心至安可拒乎公又两入奏其一曰敵<lb/>
<pb n="KR4d0243_SBCK_093-9a"/>
日為姦謀以撓我縱流民以困我而沿邊方以招徠為<lb/>
功數年之後蠶食既多國用益乏彼將反有怨悔之心<lb/>
可不逺慮乎固不可絶其内嚮之意其有至者當諭之<lb/>
使安土以俟恢復彼且無所歸怨而敵亦知國之有人<lb/>
豈應先為自蹙之計其二曰棄實而務名捨近而謀逺<lb/>
見利而忘害願棄名取實以集大勲先近後逺以安邊<lb/>
鄙見利思害以杜亂萌言甚切至又與浚言平時願執<lb/>
鞭而不可得幸同事任而數日議論不同不惟為社稷<lb/>
生靈計亦為相公計相公養成名望一旦失利豈不有<lb/>
<pb n="KR4d0243_SBCK_093-9b"/>
損威重浚曰公言良是但浚老矣公曰杜預輩有平吴<lb/>
之功而晉歸功于羊祜以祜立規模而預竟其功相公<lb/>
若先立規模後使人藉是有成亦相公之功也何必身<lb/>
自為之浚因内引奏曰史浩意不可囘恐失機㑹乞出<lb/>
英斷既而省中忽得宏淵出兵知稟狀始知不由三省<lb/>
徑檄諸將公語康伯曰吾屬俱兼右府而出兵不得預<lb/>
聞則焉用相哉由是求去不已孝宗曰何苦至是公對<lb/>
曰道徳元老無如陳康伯忠義慷慨無如張浚臣與之<lb/>
議論俱不合諸將出兵而臣不知近習積憾而臣不去<lb/>
<pb n="KR4d0243_SBCK_093-10a"/>
尚何待乎因又言康伯欲納歸正人臣恐他日必為陛<lb/>
下子孫之憂浚鋭意用兵若一失之後恐陛下終不得<lb/>
復望中原臣即日去國遂逺清光然惓惓之忠不容緘<lb/>
黙言訖拜辭而退遂以觀文殿大學士知紹興府公力<lb/>
辭提舉臨安府洞霄宮以歸未及月而宿州失利䘮士<lb/>
馬甚衆軍資器械不可計人心沮喪上降詔罪已而浚<lb/>
亦自劾去位矣初浚措置萬弩營及他所建請公應之<lb/>
如響或問之公曰事力未備故止其進兵若邊防捍禦<lb/>
安可不從公既去其所奏請多不以時報浚亦悔之嗚<lb/>
<pb n="KR4d0243_SBCK_093-10b"/>
呼公本欲修政固圉裕民練兵雖不求近功而規模甚<lb/>
逺議者不察以爲獨無意于事功惟知之者乃信其非<lb/>
苟爲異也公卜居東湖之麓徜徉山水勝絶之地以奉<lb/>
親歡嵗時賀表外不以一字至行在所後除四川制置<lb/>
使知成都府以親老辭月餘改知紹興府兩浙東路安<lb/>
撫使孝宗見公首曰卿前所奏陳如龜兆數計無一不<lb/>
驗從容賜坐訪以治道公以求治太速聽言太雜爲對<lb/>
至鎭為民興利除害不可縷舉越人至今徳之進檢校<lb/>
少傅領保寧軍節度使㑹洪夫人屬疾思歸力丐祠不<lb/>
<pb n="KR4d0243_SBCK_093-11a"/>
允乃許謁告迎侍未幾罹内艱公性至孝平日奉母甚<lb/>
周孝宗素知之在王府時得上方珍饌必以分遺登位<lb/>
之後間問動静以正旦賜酒肴使為夀特于洪夫人生<lb/>
朝拜公為相又嘗以御筆徑賜之曰丞相今日正謝賜<lb/>
酒果為太夫人之慶其歸自帥閫旌旄行前公擁版輿<lb/>
于後人子之榮極矣至是悲毁骨立忍哀舉葬纖悉周<lb/>
備世所難及前即吉數日除知福州兼福建路安撫使<lb/>
避魏王同鎮改崇信軍節度入對賜宴内庭勞問加優<lb/>
後三日除開府儀同三司公自言臣何功徳叨此眷寵<lb/>
<pb n="KR4d0243_SBCK_093-11b"/>
孝宗指心而言曰于此甚有功朕學力堅固心術明正<lb/>
皆卿之力也初過越老穉迎拜擁道有垂泣者時方滋<lb/>
為帥謂公曰公去此時有緡錢十六萬米斛四萬漕司<lb/>
取充羡餘遂為嵗例奈何公奏除之至閩甃山路七百<lb/>
餘里葬旅櫬以千萬計闢官舍以益貢闈每事立規四<lb/>
方傳以為式建劔四州多不舉子臧獲則取于福與漳<lb/>
泉間公置田為莊貧婦孕育月有所給既使生齒益繁<lb/>
又免誘畧之害淳熙元年秋丐祠提舉洞霄宮後三年<lb/>
孝宗問執政久不見史浩無他否遂除少保觀文殿大<lb/>
<pb n="KR4d0243_SBCK_093-12a"/>
學士充醴泉觀使兼侍讀頗聞有尼之者至两降親批<lb/>
三遣金字牌又取尚書省移文封以付公不得已而後<lb/>
起抵都城聞輔臣謫英州及見奏曰陛下未嘗以大臣<lb/>
投嶺南實國家忠厚之意此門恐不可開孝宗唯唯他<lb/>
日語近臣曰史浩厚徳人蓋深知前日事也進讀三朝<lb/>
寳訓及眞宗正説事闗治體及當法祖宗者必委曲援<lb/>
引開廣上心嘗宴澄碧殿酒數行步至清激觀機泉宣<lb/>
勸無算至二鼓孝宗攜手登橋又賜三爵命宿玉堂夜<lb/>
參半引雙蓮燭以送且曰此游不可無紀是夕公進古<lb/>
<pb n="KR4d0243_SBCK_093-12b"/>
詩三十韻孝宗和答之引陳襄故事薦石斗文等五人<lb/>
皆赴闕既再相孝宗曰自葉衡罷虚席以待丞相久矣<lb/>
與執政入謝徳夀宮髙宗曰卿再入相天下之幸也公<lb/>
以士夫留滯旅寓者凡八百人各隨其分處之為之一<lb/>
清初相時蜀帥以緡錢獻公謂宜以儉徳風天下請以<lb/>
賜蜀郡復二税是年紹興所獻復倍此孝宗曰郤之必<lb/>
有散失姑令封椿如何公對曰郡方困于和買丁錢願<lb/>
以代輸其半孝宗欣然從之是年金歴以八月晦為九<lb/>
月朔或言㑹慶節使人將先一日入境請治歴宫公曰<lb/>
<pb n="KR4d0243_SBCK_093-13a"/>
天道難測未知孰是而遽治歴官是自彰其失也但當<lb/>
諭接伴使若使人渡江則當語以晦朔尚可議皇帝生<lb/>
辰則不可改先一日乃是藝祖忌後若欲行慶禮當如<lb/>
舊期孝宗以為當後皆如公之言車駕既幸太學公因<lb/>
請幸秘書省三衙皆與坐乃奏閤門舍人方以比館職<lb/>
亦當列于西廡崇儒矯弊皆有深意孝宗謂公視文武<lb/>
如一為得大體十月諸軍以多闕額又有逃亡請得自<lb/>
招捕許之而並縁强取被掠者或至斷指以求免都下<lb/>
洶洶公飛奏盡釋所捕又禽為首者送棘寺宣宰輔及<lb/>
<pb n="KR4d0243_SBCK_093-13b"/>
樞密都承㫖議罪欲取兵民各一人梟首以徇公謂未<lb/>
得其平兵士可斬百姓陸慶童當坐流罪上怒不以為<lb/>
然公曰陛下恐軍人有語而百姓為可欺耶豈不聞等<lb/>
死死國可乎此豈是軍人語上愈怒曰是比朕為秦二<lb/>
世也同列相顧失色公徐進曰如時日害䘮予及汝偕<lb/>
亡豈二世事聞者縮頸而公不為動議罪既如初遂日<lb/>
求去位除少傅保寧軍節度使醴泉觀使兼侍讀後有<lb/>
言慶童之冤者孝宗曰史浩蓋嘗力争坐此求去至今<lb/>
悔之賜第城中出御製長春花詩酬和至再以示眷留<lb/>
<pb n="KR4d0243_SBCK_093-14a"/>
之意又薦薛叔似而下十五人叔似召用餘以次收擢<lb/>
佑聖觀故建邸也孝宗嘗自北宮臨幸語曰去此十七<lb/>
年今得與卿為豐沛故人之飲可謂盛事甘盤無此樂<lb/>
也公屢求歸時陳俊卿已奉祠八年二月除判建康府<lb/>
公奏俊卿年未及七十而去臣以七十有六而往豈不<lb/>
媿見吏民耶孝宗嘗自擬館職䇿極言取士用人之弊<lb/>
大要謂國朝過于忠厚以示公公讀畢奏曰太祖不忍<lb/>
殺一不辜以得天下累朝仁徳至仁宗而大備夫忠厚<lb/>
豈有過耶乞改曰一于忠厚孝宗曰非卿不能為此言<lb/>
<pb n="KR4d0243_SBCK_093-14b"/>
五月始許歸除少師留至八月陛辭猶進八事十年請<lb/>
老除太保致仕公嘗歴永衛魯三國公于是進封于魏<lb/>
仍如曾公亮例入謝明年先降㫖候至國門百官郊迎<lb/>
見畢對御賜宴用文彦博故事道中具辭再三奉俞音<lb/>
乃絶江公晚治第西湖之左裒两朝所賜御書建閣以<lb/>
奉之因奏聞孝宗書明良慶㑹之閣以賜公謝不敢當<lb/>
孝宗曰古人願為良臣卿輔朕之久日聞忠言深悟朕<lb/>
心尚何慊乎敕後苑造扁榜命中使馳賜之上嘗以舊<lb/>
學二字即政事堂賜公同列咸曰自古際遇莫盛于此<lb/>
<pb n="KR4d0243_SBCK_093-15a"/>
請鑱諸石爲省中榮觀公又謝不敢既歸以名其堂嵗<lb/>
遇誕日錫以金器者十四年年八十又加器寳兩宮使<lb/>
命相望髙宗再舉慶典詔公隨班上夀進太傅賜玉帶<lb/>
金魚踰月乃東上皇御極進太師降詔求言首及故老<lb/>
公上封事數千言皆當世要務重華之召引辭甚切孝<lb/>
宗誥曰今與卿皆閒人當衣褐見何必求免耶詔乗肩<lb/>
輿入隔門仍命孫定之扶掖特改京官朝退次詣重華<lb/>
孝宗從容謂公曰與卿復得相見既無嫌疑足可爲度<lb/>
暑計毋亟言歸因奏陛下躬行三年之喪復見堯舜三<lb/>
<pb n="KR4d0243_SBCK_093-15b"/>
代之盛孝宗曰此皆卿平昔所以語朕者今日得以行<lb/>
之正如滕文公盡哀戚之情而弔者大悦實自然友反<lb/>
命之一言蓋公平時專以忠孝二者發明聖學謂父子<lb/>
天倫雖自有至性亦宜先意承志曲盡誠心後又屢奏<lb/>
欲報莫大之恩惟應尊事不倦使慈孝两盡為萬古父<lb/>
子之懿範垂之子孫永永無極故孝宗不忘此言再對<lb/>
奏陛下召臣非徒使霑被寵光亦恐有一得之愚少裨<lb/>
繼明之治敢為四説以獻曰立天下之大本平天下之<lb/>
隱難收天下之人望伸天下之直氣謂教皇子備夷狄<lb/>
<pb n="KR4d0243_SBCK_093-16a"/>
舉人才受盡言也太上垂聽慰奬再三既歸之次年長<lb/>
子彌大以疾不起公起居寖衰後感疾危甚呼諸子及<lb/>
孫戒曰吾受國厚恩欲報無所汝等惟當世竭忠節以<lb/>
圖尺寸命左右取手藁遺表曰吾且死其以是進遂瞑<lb/>
享年八十有九娶貝氏追封魏國夫人先三十九年卒<lb/>
子四人彌大故通奉大夫充敷文閣待制新知寧國軍<lb/>
府事贈銀青光禄大夫彌正朝奉大夫復直祕閣主管<lb/>
華州雲臺觀彌逺朝奉郎主管建寧府武夷山沖佑觀<lb/>
彌堅通直郎两浙路轉運司主管文字彌大彌逺皆登<lb/>
<pb n="KR4d0243_SBCK_093-16b"/>
進士第彌正彌堅亦累舉春官人以是服公之教子也<lb/>
女五人長適朝請郎新權發遣永州軍州事陸杞次適<lb/>
從事郎充江淮荆浙福建廣南路都大提㸃坑冶鑄錢<lb/>
司檢踏官豐謙次適朝請郎前通判湖州軍州事李友<lb/>
直次適迪功郎新荆湖北路提舉茶鹽司幹辦公事夏<lb/>
鼎次適承議郎簽書寧海軍節度判官㕔公事王橚孫<lb/>
十二人宗之通直郎改添差沿海制置司幹辦公事宜<lb/>
之宣教郎知臨安府富陽縣丞定之宣議郎新知婺州<lb/>
蘭溪縣守之承事郎前監平江府糧料院安之迪功郎<lb/>
<pb n="KR4d0243_SBCK_093-17a"/>
温州瑞安縣主簿實之修職郎監紹興府和㫖酒庫宣<lb/>
之憲之寯之寛之崈之賓之孫女十五人長適奉議郎<lb/>
新知建康府上元縣方叔恭次適通直郎新知明州鄞<lb/>
縣丞吴樸次適宣教郎前知湖州武康縣丞秦鉅次適<lb/>
宣義郎新監臨安府仁和縣臨平鎮税胡綱次適修職<lb/>
郎新秀州華亭縣支鹽官王友元餘未行曾孫八人唐<lb/>
卿虞卿文卿夏卿商卿周卿漢卿顯卿曾孫女十人皆<lb/>
幼以其年十二月庚申葬公于鄞縣翔鳳鄉吉祥安樂<lb/>
山合魏國之兆公盛徳絶人備福無比蓋嘗竊窺其大<lb/>
<pb n="KR4d0243_SBCK_093-17b"/>
者性本至孝有不可解于心故為士時惟見其事親事<lb/>
長篤朋友鄉黨之義及出而事君則盡其忠謀國則竭<lb/>
其慮接物則極其寛臨事則務于恕匹夫孺子不失其<lb/>
懽心而義有不可不以死生禍福少變率自孝道發之<lb/>
君臣道合脗然無間蓋近古人主躬行通䘮自孝宗始<lb/>
而公又以此事之其能不膠漆而固豈無所自哉孝宗<lb/>
嘗謂公曰卿所薦用人其間有負卿者亦知之乎公頓<lb/>
首曰此臣所以報陛下也臣所薦未嘗以語人亦不受<lb/>
其私謝故人人自以為得上意薦賢者臣之責用賢者<lb/>
<pb n="KR4d0243_SBCK_093-18a"/>
君之恩也嘗擬知湖州陳之茂進職知平江孝宗知之<lb/>
茂嘗毁公曰卿豈以徳報怨耶對曰臣不知有怨若以<lb/>
為怨而以徳報之是有心也莫濟作詹事王十朋行狀<lb/>
詆毁尤甚公薦濟掌内制孝宗曰濟非議卿者乎公曰<lb/>
臣不敢以私害公遂除中書舍人兼直學士院待之如<lb/>
初蓋公之寛厚類此人雖有不悦然無物可以忤意古<lb/>
人所謂澄之不清淆之不濁雷霆破柱而神色不動者<lb/>
猶未足道也公既極貴處鄉曲一如布衣時每以事親<lb/>
為未足又推本史氏積徳累行之原自為之文時節誦<lb/>
<pb n="KR4d0243_SBCK_093-18b"/>
于家廟上以報祖考之施下以勵子孫之習其用意篤<lb/>
矣事物之來不問劇易雖至難甚宂或連日夜廢寢食<lb/>
而精神酬應益有餘裕攷其克勤小物凡事精密園館<lb/>
器用動出新意其在富貴中望之如神人而謙虚退然<lb/>
若無與者野服蕭散皆不足以累其中此如萬斛之舟<lb/>
容物有餘不見其多而經濟之業則用之猶未盡也而<lb/>
又居權之日少安佚之日長故舉世無怨無惡惟以鉅<lb/>
公大度推之生榮死哀無可憾者公屬文多立就雖老<lb/>
表章猶自爲之有文集五十卷外集二十卷論語口義<lb/>
<pb n="KR4d0243_SBCK_093-19a"/>
尚書講義周禮天官地官講義傳于世餘皆公之細也<lb/>
不勝書銘曰<lb/>
於皇髙宗天開中興鞏宋基業思永繼承藝祖七世有<lb/>
孫神武是用付託纘宋之緒髙宗曰嘻帝命不易我儀<lb/>
圖之謹厥輔翼孝宗武文實惟承之雍雍太帥實維成<lb/>
之帝咨臣弼一本于學緝熙光明徳修罔覺两輔予政<lb/>
毋輕黷兵毋過取民毋濫用刑言如蓍龜靡有差忒旁<lb/>
招多士寧我王國天地清夷中外晏然繼志述事二十<lb/>
八年两宮燕娱天夀平格三奉玉巵四登寳冊召對徳<lb/>
<pb n="KR4d0243_SBCK_093-19b"/>
夀嘉帝之孝又曰太師輔翼之效帝謂聖父教誨之功<lb/>
臣亦歸美媚于髙宗天用昌之耆艾康寧帝用休之福<lb/>
禄寵榮孝宗乗雲太師騎箕君臣始終雖恨莫追有赫<lb/>
景命湯孫是纂顧瞻遺烈于以追逺錫之篆碑孝宗有<lb/>
臣報我天子詔爾後人<lb/>
　　忠文耆徳之碑<hi>撰者同在當日原題應只此六字奉敕撰案標題一本與後卷自</hi>
嘉泰四年十月庚寅朔故左丞相少傅觀文殿大學士<lb/>
益國周公年七十有九薨于吉州之里第十二月丙申<lb/>
葬于廬陵縣斗岡之原至嘉定元年公之子綸告于朝<lb/>
<pb n="KR4d0243_SBCK_093-20a"/>
曰先臣備位首相既葬而隧碑未立敢泣以請天子曰<lb/>
嘻此四朝之宗臣也諡以文忠御書忠文耆徳之碑以<lb/>
賜且詔臣鑰為之文臣鑰不侫荷文忠公知奬之深屏<lb/>
居四明先已撰公隧道之碑矣聖恩起于告老之餘待<lb/>
罪翰苑欲引前碑以辭綸又曰昔歐陽公修已銘程文<lb/>
簡公琳之墓復以敕命為之碑故事甚切願毋辭臣既<lb/>
共二史館敢不敬承明㫖以答孝子之請以揚公之休<lb/>
光用詔後世公諱必大字子充一字洪道世家鄭州之<lb/>
管城曾祖衎朝奉郎妣郭氏祖詵左朝散大夫妣潘氏<lb/>
<pb n="KR4d0243_SBCK_093-20b"/>
李氏張氏父利建左宣教郎太學博士妣王氏公既貴<lb/>
三世俱累贈太師秦國公妣俱贈秦國夫人宣和中祖<lb/>
通判吉州因家焉公幼而孤十三又遭内艱天資髙亮<lb/>
記問絶人紹興二十一年擢進士第授左迪功郎徽州<lb/>
司户參軍改監行在和劑局門二十七年中博學宏詞<lb/>
科建康府府學教授三十年除太學録召試館職髙宗<lb/>
見奏篇曰他日可掌制除秘書省正字次年改左宣教<lb/>
郎兼權國史院編修官明年五月除監察御史六月孝<lb/>
宗即位八月除起居郎直前奏事上曰朕舊見卿文可<lb/>
<pb n="KR4d0243_SBCK_093-21a"/>
進近作兼編類聖政所詳定官暫權給事中兼權中書<lb/>
舍人嘗論翟婉容位官吏轉行礙止法事上曰初止謂<lb/>
卿能文不謂剛正如此此其被眷注之始也應詔條上<lb/>
十事皆切時病其一嚴銓試之法又奏羣臣六參除朔<lb/>
望過宮外勿改舊制至今行之事有未便者不憚極論<lb/>
上亟奬歎公亦曰陛下有納諌之資故臣輩各思自竭<lb/>
龍大淵曾覿除知閤門事公與給事中金公安節同奏<lb/>
大淵罷副都承㫖覿罷帶御器械俱為知閤若以攀附<lb/>
舊恩尚有可諉正以搢紳指目臺諌有言外議方喧而<lb/>
<pb n="KR4d0243_SBCK_093-21b"/>
除命遽加非舍己從人之義有㫖罷劇就閒己允公論<lb/>
尚茲回繳可特依奏既而再除公曰前已反汗今復申<lb/>
命豈復但已格除目不下越三日不獲命以遷奉請祠<lb/>
两任主管台州崇道觀乾道四年權發遣南劍州未赴<lb/>
六年改福建路提㸃刑獄公事陛對留為秘書少監兼<lb/>
直學士院兼國史院編修官上改告詞首尾公奏陛下<lb/>
取漢宣帝之意親制贊書臣觀漢社稷臣乃在周勃汲<lb/>
黯霍光之徒儒者公孫弘輩皆持禄保位故宣帝以為<lb/>
俗儒不達時宜使宣帝求眞儒用之何至雜霸哉上曰<lb/>
<pb n="KR4d0243_SBCK_093-22a"/>
卿學術精深記問該博所藴可以自見當日夕與卿論<lb/>
文兼實録院檢討官加上徳夀尊號公謂太上萬夀而<lb/>
紹興末議文及近上表用嗣皇帝爲未安按建炎以後<lb/>
遥拜徽宗表及唐憲宗上順宗尊號冊文皆稱皇帝議<lb/>
遂定七年奏四事重侍從以儲將相増臺諌以廣耳目<lb/>
郎官專以旌外庸監司郡守皆當久任上稱以爲要務<lb/>
兼權兵部侍郎上云學士院湫隘公奏宫城不容増廣<lb/>
陛下欲卑宫室臣等居此亦過矣若遴選名儒而信任<lb/>
之不在棟宇之麗也除權禮部侍郎仍兼直學士院陞<lb/>
<pb n="KR4d0243_SBCK_093-22b"/>
同修國史實録院修撰有㫖公與吏部侍郎王之竒太<lb/>
子詹事陳良翰對選徳殿出御札引唐太宗魏徵問對<lb/>
以在位之久功未有成治效優劣苦不自知使各極陳<lb/>
其當否公退而條陳練兵以圖恢復而用將之道未盡<lb/>
擇人以守郡國而責實之方未至又指陳大將郡守數<lb/>
易之弊且言貞觀政要四十篇既先之以魏徵論為君<lb/>
之道又著不克終之戒于篇末蓋是時惟徵為善諌願<lb/>
思太宗廣諫諍之徳使嘉言日聞治道日興上嘉納又<lb/>
奏諌官虗位願蚤擇正人先朝參用古制卑其品而厚<lb/>
<pb n="KR4d0243_SBCK_093-23a"/>
其禮責其盡言使姦邪望風畏戢銷患未形如近嵗張<lb/>
松韓玉等使臺諌無所顧忌蚤為力言豈至勞民費財<lb/>
始勤英斷上曰朕自此知戒矣又奏曰人主無職事惟<lb/>
在察臣下邪正凡輕于任事速于求售者必至敗事若<lb/>
疑儒者不足用而專用才臣今既累年其效可睹唐太<lb/>
宗之臣即隋之臣藝祖之臣即五代之臣非前愚而後<lb/>
智顧人主用之如何耳又論臣寮務為新説欲徼竒功<lb/>
王安石以堯舜之道告君實行管商之術指司馬光蘇<lb/>
軾輩為流俗尤當察之江湖亢旱上稱龔茂良措置有<lb/>
<pb n="KR4d0243_SBCK_093-23b"/>
理公請出緡錢二十萬代民租乃不乏事非不知縣官<lb/>
急闕然艱食則盜起盗起則調兵費可省乎上曰卿議<lb/>
論殊善使朕聞所未聞兼侍講又奏近奉詔以僕射名<lb/>
官非古欲更其名周之太宰卿也小宰中大夫也中間<lb/>
所改非是上曰止欲為左右丞相如同中書門下平章<lb/>
事皆可削公遂奏前古沿革而退八年兼中書舍人固<lb/>
辭且言外制之設正欲謹于出令凡有未當欲其繳奏<lb/>
非專責以詞翰也卒因繳奏而遂免兼張説再除簽書<lb/>
樞密院公當草不允詔奏謂昨者舉朝以為不可陛下<lb/>
<pb n="KR4d0243_SBCK_093-24a"/>
欣然聽納曾未周嵗復有此除貴戚預政公私两失臣<lb/>
未敢具草時權給事中莫濟亦封還御筆遂俱與外祠<lb/>
九年除知建寧府再辭不許中道引疾提舉江州太平<lb/>
興國宮天下愈髙之淳熙元年除右文殿修撰説罷召<lb/>
為敷文閣待制兼侍講六月兼權兵部侍郎八月兼直<lb/>
學士院上嘗稱公持重不迎合無附麗除兵部侍郎兼<lb/>
侍講進太上尊號詔草上曰此文難于言而温純典雅<lb/>
無一字可議公奏初上光堯之號臣已預議庚寅之詔<lb/>
亦出臣手上愕然曰前詔亦卿所草耶兼太子詹事嘗<lb/>
<pb n="KR4d0243_SBCK_093-24b"/>
論用人惟上智與下愚不移中人惟上所御為官擇人<lb/>
則引中人為君子為人擇官則引中才為小人又奏聞<lb/>
陛下日御毬場固知不忘閲武然太祖二百餘年之天<lb/>
下屬在聖躬可不自愛上作色曰卿言甚忠正以讎恥<lb/>
未雪不欲自逸耳嘗奏聞金星近前星武士擊毬太子<lb/>
亦預臣甚危之上曰卿可語太子公曰太子人子也陛<lb/>
下命以馳驅臣安敢勸以違命陛下勿命之可也陞兼<lb/>
侍讀郊祀禋禮執綏備顧問除吏部侍郎奏朝廷守至<lb/>
公之道有司持一定之法行以無私孰不心服四年除<lb/>
<pb n="KR4d0243_SBCK_093-25a"/>
翰林學士奏自唐至本朝優待詞臣以其無簿書之冗<lb/>
可以朝夕論思或有補于治道得人固多最可慕者陸<lb/>
贄歐陽修也五年為御試詳定官得㫖撰選徳殿記及<lb/>
皇朝文鑑序上尤稱之賜御書白居易七徳舞墨猶濕<lb/>
也除禮部尚書兼翰林學士嘗論本朝專以仁立國而<lb/>
又以禁暴安人為本上曰兵勢似弱公曰仁故似弱實<lb/>
非弱也社稷靈長職此之由上曰所以並無禍亂耳公<lb/>
曰本朝似周秦兵雖强興衰竟如何六年詔禮官詳議<lb/>
明堂典禮公定圜丘合宫互舉之議再執綏草赦明著<lb/>
<pb n="KR4d0243_SBCK_093-25b"/>
古禮以示來世禮成獻詩又進動天之戒上曰動天誠<lb/>
當以徳惟知道乃可語此公曰皇天親有徳饗有道此<lb/>
豈聰明作爲所能爲哉除吏部尚書兼翰林學士承㫖<lb/>
論六部長貳判依字改爲從上謂公視草勞甚公奏臣<lb/>
素無汗馬之勞致此爵位宣力文字之間未爲勞也上<lb/>
曰翰墨之功豈小補哉若大述作固當煩卿七年五月<lb/>
除參知政事上曰卿遇事殊不依違宰執自當和而不<lb/>
同公曰韓琦歐陽修殿上日有所争退則歡然最爲可<lb/>
法大臣自應互相可否秦檜用事執政至不敢措一辭<lb/>
<pb n="KR4d0243_SBCK_093-26a"/>
後遂以為當然陛下惟恐臣下不言人臣乃欲自是乎<lb/>
嘗極陳民困之由上問其故公曰且以平江府論之二<lb/>
十年前歸正添差等官嵗用五萬緡今已數倍民安得<lb/>
不困此特其一耳上為之悵然進呈湖北月樁錢數公<lb/>
曰固出于不得已亦須平時有以存䘏去嵗荒旱若非<lb/>
先事賑救禁戢苛暴何以免流殍之苦舒州汪革始謀<lb/>
不善若如前代失軍民之心則乘災唱亂必致蠭起亦<lb/>
安肯束身自歸于司敗所貴得民正為是耳此非倉猝<lb/>
所能成也上深以為然有恃長樂之援求為郎者上俾<lb/>
<pb n="KR4d0243_SBCK_093-26b"/>
諭給舍繳奏公謂不可諭意不從則失體從之則壊法<lb/>
命下臣等自當執奏上曰卿等肯任怨如此公曰當與<lb/>
而不與則有怨不當與而不與何怨之云上歎曰所謂<lb/>
任責非任怨也九月知樞密院事上曰三省本未可輟<lb/>
卿每見難處之事卿以數語決之可謂敏矣上嘗歎養<lb/>
兵費邦賦之八公奏自古未有五十年屯兵不解古者<lb/>
講和則罷兵今既有嵗幣而兵不敢撤所以倍費上眷<lb/>
公益深嘗奏事退御筆卿臨事明敏而有決朕每嘉之<lb/>
又稱公通練軍政深副擢用之意公謝曰臣本以文墨<lb/>
<pb n="KR4d0243_SBCK_093-27a"/>
受知豈曉武事誤蒙任使不敢不勉十一年御筆欲移<lb/>
興元義勝軍于襄陽此軍皆契丹渤海漢兒慕義來歸<lb/>
者上以金商山險非用騎之地聞其營砦遺火因遷之<lb/>
公奏路經金洋當先計人馬之數使郭杲于襄陽豫辦<lb/>
更令彭杲具以此意深察衆情六月拜樞密使上曰卿<lb/>
在西府光前絶後若有邊事宣撫使惟卿可為也先是<lb/>
金主避暑夀安過上京北牒以道逺權止賀正生辰使<lb/>
一年宣諭卿嘗料未必遣使今果不來可謂廟謨矣十<lb/>
二年金州謀帥公欲合侍從管軍薦舉上曰軍帥當自<lb/>
<pb n="KR4d0243_SBCK_093-27b"/>
上除授公曰舜用九官皆咨四岳與其私薦不若明揚<lb/>
若能攷實孰敢妄舉因論邊報異同上奬諭云事無巨<lb/>
細卿皆究心昨密問一事條上數端深謀逺慮朕所不<lb/>
及也上謂王藺論事頗偏公奏藺雖稍過然汲黯在朝<lb/>
淮南寖謀盡言而不顧身帝之左右豈可無此等人況<lb/>
以獻納為職若上下相蒙非國之福也御筆嘗謂大石<lb/>
契丹欲加兵于金又諭結約夏國又有呼嚕竊據上京<lb/>
之報<hi>魯今改後同案呼嚕舊作忽</hi>公奏但當嚴備隨機應之未幾上<lb/>
諭公所傳皆妄眞有先見之明矣十四年二月乙亥面<lb/>
<pb n="KR4d0243_SBCK_093-28a"/>
諭卿在樞筦事皆經心更旬日拜相後人難繼也丁亥<lb/>
拜右丞相尋兼提舉國史院㑹要所敕令所上諭以委<lb/>
任之意公奏自古鮮有無事時今賴陛下勤政内外晏<lb/>
然殆將二紀此正可懼之時當思經逺之計又奏舜禹<lb/>
君臣相戒唐太宗不存形迹臣等過失望隨事戒勑免<lb/>
積罪戾臣有所見不敢廢弼直之義日有論奏動繫天<lb/>
下休戚比至給舍繳駮臺諌論列已為後時不若致審<lb/>
于初又奏人才不失之虛夸則失之緘默凡宂宜求篤<lb/>
實為國者因旱求退甚力請依慶歴中例降秩皆不許<lb/>
<pb n="KR4d0243_SBCK_093-28b"/>
遂奏實惠及民莫若寛減夏税施徳當自近始上方篤<lb/>
意救荒其所以贊寛仁之政不可勝紀封事多言宰執<lb/>
同異公奏要當各盡所見豈可尚同既是協心體國苟<lb/>
有未然雖面詰何害若人才邪正政事得失安危所繫<lb/>
自應反覆論難止欲歸于是耳陛下復祖宗密白之制<lb/>
使三省覆奏而後行正欲上下相維非止奉行文書也<lb/>
髙宗升遐始末稽攷制度奏置山陵五使贊成聖孝哀<lb/>
禮两備㑹賀生辰使至上在喪次議令館伴使諭遣公<lb/>
奏賀禮固不可行但彼行人逺來而朝無一辭于理未<lb/>
<pb n="KR4d0243_SBCK_093-29a"/>
安遂口占數語使歸報焉正旦使將至或請易淡黄袍<lb/>
御殿受書然後素幄見使者公力陳不可止以縞素引<lb/>
見使者果心服手詔討論皇太子參決典禮初欲開資<lb/>
善堂公奏天禧故實恐不宜于今不若取西晉宣猷堂<lb/>
為議事堂十五年正月戊戌公請上特御延和殿令宰<lb/>
執奏事畢始過議事堂思陵發引公奏永熙故典呂端<lb/>
一相猶攝太傅親往而欲用顯仁舊例非是遂再拜請<lb/>
行乃以公攝太傅上慮使人堅欲上夀公奏必無争執<lb/>
上欲先令侍從臺諌集議公曰國之重事謀之帷幄有<lb/>
<pb n="KR4d0243_SBCK_093-29b"/>
不必詢衆者上尤稱奬卿能如此國之幸也仲冬之初<lb/>
奏乞骸骨忽宣諭以病倦欲傳位太子卿須少留公奏<lb/>
聖體康寧止是孝思稍過豈應倦勤上曰禮莫嚴于事<lb/>
宗廟而孟饗多以病而分詣孝莫重于執喪而不得日<lb/>
至徳夀欲不退休得乎朕以此委卿公泣而退十二月<lb/>
壬申密賜紹興傳位親札辛卯留身議定二月壬戌之<lb/>
吉又命公草詔專以奉几筵侍東朝為意十六年正月<lb/>
己亥拜左丞相壬子因奏事始諭二府旬日當内禪又<lb/>
令公獨呈詔兼提舉玉牒及監修日歴二月辛酉朔降<lb/>
<pb n="KR4d0243_SBCK_093-30a"/>
傳位詔翼日上吉服御紫宸殿公奏陛下巽位與子古<lb/>
今盛典再見聖朝中外同慶臣等輔政無狀自此無由<lb/>
日侍天顏無任依戀之至哽噎幾不能言上亦泫然曰<lb/>
正賴卿等協贊新君光宗首問當世急務公奏用人求<lb/>
言二事尋即降詔公積階至特進爵自管城縣開國男<lb/>
至滎陽郡公歴封濟許二國公三月拜少保益國公公<lb/>
以三孤之官不應以覃霈而得力辭不可又乞囘授至<lb/>
于四五不得已而始受之奏以朔望之次日朝重華宫<lb/>
五月求去方力而諌省有言請益切除觀文殿大學士<lb/>
<pb n="KR4d0243_SBCK_093-30b"/>
判潭州言者不已殿中助之遂以少保充醴泉觀使而<lb/>
歸孝宗賜金器勞問紹熙改元判隆興府辭不赴二年<lb/>
除觀文殿學士判潭州罷倍税牙契錢二十萬緡郡事<lb/>
皆親理之三年四月復元職七月坐所舉官以賄敗降<lb/>
滎陽郡公四年八月復舊封冬易鎮隆興力求奉祠主<lb/>
上登極求言于舊弼公奏聖孝敬天崇儉久任四事皆<lb/>
切于世用遣閤門官賜少傅告控免至再始許貤恩慶<lb/>
元元年于是公年七十矣三表引年遂以少傅致仕嘉<lb/>
泰元年布衣上書及公姓名臺評降一官明年乃復遺<lb/>
<pb n="KR4d0243_SBCK_093-31a"/>
奏既聞上爲震悼輟朝二日贈太師賻銀絹各千累食<lb/>
邑一萬五千六百戸食實封五千八百戸娶王氏監察<lb/>
御史葆之女封益國夫人先一年薨一子即綸也朝請<lb/>
大夫新知筠州軍州事孫顥宣義郎新監饒州浮梁縣<lb/>
景徳鎮兼煙火公事孫女五人長適承事郎監嘉興府<lb/>
糴納倉蕭彖餘尚幼嗚呼天之生公固授之以間氣公<lb/>
之出仕亦可謂千載之遇矣自決科以至考終五十有<lb/>
三年始以文字受知髙宗孝宗以至位極人臣晚輔光<lb/>
宗之初政退被主上之休寵孝宗在位二十有八年公<lb/>
<pb n="KR4d0243_SBCK_093-31b"/>
實相為終始其中以十年出入翰苑時方承平極鋪張<lb/>
揚厲之美以十年輔政秉鈞盡輔贊彌縫之妙兩以逆<lb/>
折姦鋒深忤上意事定言驗得眷愈隆致身元宰出處<lb/>
為時重輕幾無纖瑕㣲纇之可指文章則追配作者論<lb/>
議則究極古今風度如張九齡謀謨如崔祐甫宋廣平<lb/>
之守文杜如晦之善斷公幾兼之乃所願則尤切切于<lb/>
陸宣公歐陽文忠此非臣之私言也平日著述為書十<lb/>
餘種總為二百巻行于世校之前碑撮取其名節國事<lb/>
而略其餘謹再拜特書以對揚休命銘曰<lb/>
<pb n="KR4d0243_SBCK_093-32a"/>
巍巍孝宗天錫勇智二十八年是為盛際猗歟益公善<lb/>
始以終始進以文終察其忠再折姦萌逆鱗以批事定<lb/>
言驗表表忠規獻納論思知無不為彌縫輔贊百工惟<lb/>
熙三聖相授同守一道公實佐之家有宸藻憂邉思職<lb/>
具存宏模臨機輙斷華夷謐如告老既休著書自若拳<lb/>
拳斯文以惠後學天不憗遺殄瘁興悲既銘公墓又勒<lb/>
豐碑生榮死哀身美君顯是為宗臣後慶其衍<lb/>
<pb n="KR4d0243_SBCK_093-32b"/>
</p>
<p>
攻媿集卷九十三<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_094-1a"/>
攻媿集卷九十四<lb/>
　　　　　宋　樓　鑰　撰<lb/>
　神道碑<lb/>
　　少傅觀文殿大學士致仕益國公贈太師諡文忠<lb/>
　　周公神道碑<hi>二年原目以奉敕撰列前今仍之案前巻忠文耆徳之碑作于此篇後</hi>
孝宗皇帝在位二十八年厲精求治久而不倦聖徳日<lb/>
新光紹祖宗宰相凡十有五人明良㑹遇可謂盛矣求<lb/>
其相爲終始全徳備福亦未有如益國周文忠公者始<lb/>
公親見龍飛御名之立已嘗預議中間再以力排權倖<lb/>
<pb n="KR4d0243_SBCK_094-1b"/>
沮其枋用忤㫖去國略不少貶士大夫之過計者謂公<lb/>
不復用矣聖明洞照愈加襃擢遂至元宰任天下之重<lb/>
周旋密勿終贊與子之決以孝宗之實睿實聰公之明<lb/>
敏肅給眞千載之遇而又事光宗于春宮夾輔初政功<lb/>
成身退既掛衣冠猶被主上寵光者十年嗚呼其可謂<lb/>
聖朝之宗臣矣公薨之二年嗣子綸以書抵四明樓鑰<lb/>
曰先公既葬而隧碑未立謂鑰荷公之知晚而益深又<lb/>
嘗待罪太史氏俾為之辭且示以今參知政事李公璧<lb/>
所作行狀鑰不佞謹摭其大槩洎平日見聞之實而書<lb/>
<pb n="KR4d0243_SBCK_094-2a"/>
之公諱必大字子充一字洪道世為鄭州管城縣人曾<lb/>
祖衎朝奉郎祖詵左朝散大夫父利建以上舍魁登第<lb/>
終左宣教郎太學博士以公貴三世俱贈太師秦國公<lb/>
曾祖妣郭氏祖妣潘氏李氏張氏妣王氏俱贈秦國夫<lb/>
人宣和中祖為吉州通判因家焉外祖給事中靚知平<lb/>
江府靖康元年公生于郡治幼孤歸信州外家從汳人<lb/>
陳持學太夫人躬督誦書率至夜分十三而太夫人卒<lb/>
公記誦絶人徒手入舉場有問者應如響文又工緻遂<lb/>
名薦書紹興二十一年擢進士第授左迪功郎徽州司<lb/>
<pb n="KR4d0243_SBCK_094-2b"/>
戸參軍改監行在和劑局門以鄰火罷二十七年中博<lb/>
學宏詞科循左修職郎建康府府學教授三十年除太<lb/>
學録召試館職髙宗稱奏篇謂他日可掌制除秘書省<lb/>
正字循左文林郎三十一年改左宣教郎兼權國史院<lb/>
編修官三十二年五月除監察御史六月孝宗即位八<lb/>
月除起居郎直前奏事上曰朕舊見卿文有近作進來<lb/>
此眷注之始也侍立講筵奏勸講非爲分章析句正欲<lb/>
從容訪問以禆聖聰究治體兼編類聖政所詳定官暫<lb/>
權給事中兼權中書舎人嘗論邊事上以蜀爲憂對曰<lb/>
<pb n="KR4d0243_SBCK_094-3a"/>
蜀民久困征求願降詔撫諭許以事定寛其力又奏比<lb/>
嵗史官不備故記注多闕欲先自六月十一日修纂前<lb/>
未備者併修之論翟婉容位官吏轉行礙止法事上曰<lb/>
初謂卿止能文不謂剛正如此公奏前宰執侍從依赦<lb/>
復職亦有不合人望當繳奏者上曰固然卿論事但令<lb/>
適中朕無不從也應詔條上十事皆切中時病其一嚴<lb/>
銓試之法又奏羣臣六參除朔望過宫外勿改舊制至<lb/>
今行之安穆皇后追冊祔饗公奏神主謁諸室前殿則<lb/>
不以欽宗服而廢祖宗之樂别廟奉安則乞備而不作<lb/>
<pb n="KR4d0243_SBCK_094-3b"/>
金人來邀舊禮詔從臣指陳定論公率同列奏向者祐<lb/>
陵未卜慈寧未返以講好之故寧親寧神兩遂所欲禮<lb/>
雖屈而志則伸今而遽許之必謂我怯將有難塞之請<lb/>
使者之行當再用鄰國之禮彼或有辭則告以通好于<lb/>
用兵之後以何名而屈以何名而受耶事有當駮者皆<lb/>
極論其不可上亟加奬歎公亦言陛下有納諫之資故<lb/>
臣輩各思自竭龍大淵曾覿除知閤門事公同給事中<lb/>
金安節奏大淵罷副都承旨覿罷帶御器械俱以閤門<lb/>
處之實遷也若以攀附舊恩尚有可諉正以搢紳指目<lb/>
<pb n="KR4d0243_SBCK_094-4a"/>
臺諌有言外議方喧而除命遽加陛下于將相要官或<lb/>
罷或貶一付公論略無適莫獨此二人乃為之遷就諱<lb/>
避殆非舎已從人之義也有旨罷劇就閒巳允公論尚<lb/>
兹囘繳可特依奏已而二相宣示御札謂給舎為人鼓<lb/>
惑議論羣起小事豈應如此公等奏言昧于事體専徇<lb/>
流俗輕瀆天威居家俟罪再乞重賜竄責俱不允入謝<lb/>
上曰朕察卿務舉職但朕欲破朋黨振紀綱耳旬日二<lb/>
相又道上意已再除兩知閤且云後省想亦無他公曰<lb/>
前已反汗今復申命豈敢但已格除目不下右揆以聞<lb/>
<pb n="KR4d0243_SBCK_094-4b"/>
越三日不獲命以信州遷奉請祠兩任主管台州崇道<lb/>
觀乾道四年權發遣南劍州未赴六年改福建路提㸃<lb/>
刑獄公事陛對論帥臣有名而無其實將副具官而非<lb/>
其人又論雜舉中外文武之才以備選用益縣令之俸<lb/>
而責其亷及捕盜官候六攷行賞執政奏擬秘書少監<lb/>
上可之仍令兼直學士院㑹草晁公武知揚州不允詔<lb/>
御筆改定公引故事乞罷不許兼國史院編修官初鄭<lb/>
聞草公制上改首尾詞公奏陛下取漢宣帝之言親制<lb/>
贊書明示好惡敢因訓詞推廣聖意臣觀漢社稷臣乃<lb/>
<pb n="KR4d0243_SBCK_094-5a"/>
在乎周勃之鄙樸汲黯之少文霍光之不學至于儒者<lb/>
持禄保位則公孫弘輩實爲之故宣帝嫉之以爲俗儒<lb/>
不達時宜蓋有激而云爾使宣帝求真儒用之何至雜<lb/>
霸哉陛下以漢爲監則士風趨向歸于正矣上曰卿學<lb/>
術精深記問該博又嘗曰平昔所藴可以自見矣自此<lb/>
當日夕與卿論文兼實録院檢討官加上徳壽尊號公<lb/>
謂太上萬壽而紹興末議文及近上表例用嗣皇帝爲<lb/>
未安按建炎以後遥拜徽宗表及唐憲宗上順宗尊號<lb/>
冊文皆稱皇帝議遂定趙丞相雄以中書舍人奉使賀<lb/>
<pb n="KR4d0243_SBCK_094-5b"/>
金主生日宗室伯驌為介御札生辰使兼齎國書一封<lb/>
理㑹受書公立具草有云尊卑分定或校等威叔姪情<lb/>
親豈嫌坐起後四日對秘殿上曰朕未嘗諭國書之意<lb/>
而卿能道朕心中事可謂大才賜坐久之欲退而不記<lb/>
來路上指示之命内侍導而出七年奏四事重侍從以<lb/>
儲將相增臺諫以廣耳目郎官専以旌外庸監司郡守<lb/>
皆當久任上稱其為要務皇太子領臨安尹公既草制<lb/>
因奏恐别無被受欲依詔書體式降付東宫兼權兵部<lb/>
侍郎上云學士院湫隘公奏宫城不容增廣陛下欲卑<lb/>
<pb n="KR4d0243_SBCK_094-6a"/>
宫室臣等居此亦過矣若遴選名儒而信任之不在棟<lb/>
宇之麗也除權禮部侍郎仍兼直學士院升同修國史<lb/>
實録院修撰有旨公與吏部侍郎王之竒太子詹事陳<lb/>
良翰對選徳殿袖出御札引唐太宗魏徵問對以在位<lb/>
之久功未有成治效優劣苦不自知各極陳其當否公<lb/>
退而條陳練兵以圖恢復而用將之道未盡擇人以守<lb/>
郡國而責實之方未至又指陳大將郡守數易之弊且<lb/>
言貞觀政要四十篇既先之以魏徴論為君之道又著<lb/>
不克終之戒于編末蓋是時惟徵為善諌願思太宗廣<lb/>
<pb n="KR4d0243_SBCK_094-6b"/>
諌諍之徳使嘉言日聞治道日興上嘉納且曰方圖力<lb/>
革二弊又奏諫官虚位願早擇正人先朝參用古制卑<lb/>
其品而厚其禮責其盡言使姦邪望風畏戢消患未形<lb/>
如近嵗張松韓玉等使臺諫無所顧忌早為力言豈至<lb/>
勞民費財始勤英㫁雖天縱濬哲安能盡見上曰如人<lb/>
奕碁當局多誤惟旁觀乃見之朕自此知戒矣又奏人<lb/>
主無職事惟在察臣下邪正凡輕于任事而速于求售<lb/>
者他日必至敗事不可不察若疑儒者不足用而専謂<lb/>
才臣能趣辨今既累年其效可睹唐太宗之臣即隋之<lb/>
<pb n="KR4d0243_SBCK_094-7a"/>
臣藝祖之臣即五代之臣非前愚而後智顧人主用之<lb/>
如何耳又論臣寮務爲新説欲徼奇功王安石以堯舜<lb/>
之道告人主實行管商之術指司馬光蘇軾輩爲流俗<lb/>
尤當深察之上曰蘇軾卻是流俗可謂顛倒嘗奏江湖<lb/>
大旱上稱龔茂良措置有理公請出南庫緡錢二十萬<lb/>
代民租乃不乏事非不知大農急闕然艱食則盜起盜<lb/>
起則調兵費可省乎上曰卿議論殊善使朕聞所未聞<lb/>
謝曰臣惟以不欺事陛下兼侍講上以雨雪愆亢欲加<lb/>
精禱公奏洪範肅時雨若此殆言路曠官之證臺端一<lb/>
<pb n="KR4d0243_SBCK_094-7b"/>
日不可闕今乃五旬不除上言未有人公奏百執事何<lb/>
至乏才兼御史臺令殿中闕具察官姓名取旨差權苟<lb/>
未欲輕用人亦可舉行此制上驚曰朕不知此遂宣諭<lb/>
宰相具上又奏近奉詔以僕射名官非古欲更其名周<lb/>
之太宰卿也小宰中大夫也中間所改亦未可用上曰<lb/>
太宰今吏部尚書爾止欲為左右丞相如同中書門下<lb/>
平章事皆可削公遂歴奏前古沿革而退八年權中書<lb/>
舎人公奏西浙為今日根本之地而賦税供億反重于<lb/>
他路且户部既理財朝廷又理財爭肆漁取致以隠漏<lb/>
<pb n="KR4d0243_SBCK_094-8a"/>
為名増無實之税上曰此漕臣之繆公曰陛下既知何<lb/>
不改正因辭西掖且言外制之設正欲謹于出令凡有<lb/>
未當欲其繳奏非専責以詞翰也上曰正有望于卿因<lb/>
奏閩漕陳峴議變鹽法恐擾民難行又奏曹耜除府推<lb/>
事上曰知其人才欲與寺丞公曰臣即有文字上意不<lb/>
悦退而繳詞頭願别擇俊寮協贊元良耜知嚴州公亦<lb/>
免兼矣張説再除簽書樞密院王之竒賜出身並命公<lb/>
當草不允詔奏謂昨者舉朝以為不可陛下欣然聴納<lb/>
嘗云兹事誠誤旋即改命曾未周嵗復有此除貴戚預<lb/>
<pb n="KR4d0243_SBCK_094-8b"/>
政公私兩失若謂西府間以武臣願擇大將有威望者<lb/>
畀之臣非欲専任文吏也且當是時之竒亦曾論奏今<lb/>
乃與説同升恐亦未當遽受也臣未敢具草時權給事<lb/>
中莫濟再封還御筆遂俱與外祠又趣公出門匹馬便<lb/>
面翩然徑行九年除知建寧府再辭不允中道引疾提<lb/>
舉江州太平興國宫天下愈高之淳熙元年除右文殿<lb/>
修撰説罷召還除敷文閣待制兼侍講六月兼權兵部<lb/>
侍郎嘗論改官舉削到部放散之制後雖潤色然自公<lb/>
發之八月兼直學士院上稱公持重不迎合無附麗除<lb/>
<pb n="KR4d0243_SBCK_094-9a"/>
兵部侍郎仍兼侍講進太上尊號詔草上曰此文難于<lb/>
言而温純典雅無一字可議公奏向者初上光堯之號<lb/>
臣已預議庚寅之詔亦出臣手上愕然曰前詔亦卿所<lb/>
草耶兼太子詹事上論史事公奏李燾于史學如嗜飲<lb/>
食長編攷證異同罕見其比嘗論用人惟上智與下愚<lb/>
不移中人惟上所御為官擇人則引中人為君子若為<lb/>
人擇官則引中才為小人今不及數月已望遷擢後將<lb/>
無官可遷願力革此風愛惜名器又奏兵將官刻削等<lb/>
事上曰今不如此且言王友直極亷安有刻下公曰昨<lb/>
<pb n="KR4d0243_SBCK_094-9b"/>
聞殿司進羨餘二十萬緡此何從而得上曰朕已不受<lb/>
公曰雖則不受當思其所自來上曰統制官不治財賦<lb/>
綂領卻治之可相闗防不致妄費公則曰此尤非也主<lb/>
將而下須令各得懽心今因小利更相猜察情既不通<lb/>
緩急何由得其死力又奏聞陛下日御毬塲固知不忘<lb/>
閲武然太祖二百餘年之天下屬在聖躬可不自愛上<lb/>
作色曰卿言甚忠得非憂銜橜之虞乎正以讎恥未雪<lb/>
不欲自逸耳又奏聞金星近前星上曰止是略近公曰<lb/>
天道高遠當論人事武士擊毬太子亦預臣甚危之上<lb/>
<pb n="KR4d0243_SBCK_094-10a"/>
曰卿可語太子公曰太子人子也陛下命以驅馳臣安<lb/>
敢勸以違命陛下勿命之可也陞兼侍讀大禮執綏備<lb/>
顧問除吏部侍郎奏朝廷守至公之道有司持一定之<lb/>
法行以無私孰不心服近乃有任怨之説法行以公人<lb/>
自無怨上曰朕每諭大臣彌縫人情無有是處四年除<lb/>
翰林學士奏自唐至本朝優待詞臣以其無簿書之宂<lb/>
可以朝夕論思或有補于治道得人固多最可慕者陸<lb/>
贄歐陽修而已若乃進則有隠退則不密擠人而利己<lb/>
揚己以取名安能逃日月之照哉上曰學士宴見無時<lb/>
<pb n="KR4d0243_SBCK_094-10b"/>
至為親近五年為御試詳定官屢乞去上問文士可代<lb/>
者聞吕祖謙能文公謂翰苑須用有學問者祖謙涵養<lb/>
既久習知典故史院甚得其力不但文字之工也得㫖<lb/>
撰選徳殿記又命書之後内直宣對别令中使引至碑<lb/>
下傳㫖記文詞采贍蔚召卿觀覽既見上又有博美之<lb/>
稱歸至玉堂御書白居易七徳舞賜之墨猶濕也後進<lb/>
呈皇朝文鑑序上曰卿之文在廷莫及真匠手也除禮<lb/>
部尚書兼翰林學士嘗論本朝専以仁立國兵非不用<lb/>
而以禁暴安人為本上曰兵勢似弱公曰仁故似弱實<lb/>
<pb n="KR4d0243_SBCK_094-11a"/>
非弱也社稷靈長職此之由上曰所以竝無禍亂公曰<lb/>
本朝似周彼秦兵雖彊興衰竟如何六年詔禮官詳議<lb/>
明堂典禮公奏祀帝祀天以祖宗配此前朝已行之制<lb/>
世俗止誦孝經之語未嘗深攷其義致以今日為疑由<lb/>
是定圜丘合宫互舉之議公再執綏草赦引周漢故事<lb/>
有曰俶經路寢有皇祐之彛儀徧秩羣神有紹興之近<lb/>
制蓋明著古禮以示來世也禮成獻詩又進動天之誡<lb/>
上曰動天誠當以徳惟知道乃可語此公曰皇天親有<lb/>
徳饗有道此豈聰明作為所能為哉除吏部尚書兼翰<lb/>
<pb n="KR4d0243_SBCK_094-11b"/>
林學士承㫖論六部長貳判依字遂改為從嘗奏祖宗<lb/>
涵養善類名卿才大夫相望自章蔡沮士氣以壊風俗<lb/>
奬讒諂以植黨與卒致播遷之禍中興一洗前弊得人<lb/>
為多秦檜以患失之心濟忌刻之資引庸人以充侍從<lb/>
對畢輙納副封既出其門無所不有人才衰落貽患至<lb/>
今論思之職上規人主次及大臣下及四方安可納副<lb/>
封耶願博求文武之英布列中外上曰如曾開輩今豈<lb/>
易得又及舜之無為非皆無所為也特不為期㑹之屑<lb/>
屑耳又言自古上自人君下至士庶鮮有不為左右前<lb/>
<pb n="KR4d0243_SBCK_094-12a"/>
後之人所牽制者上謂公視草勞甚公奏臣素無汗馬<lb/>
之勞致此爵位正使宣力文字之間未為勞也上曰翰<lb/>
墨之功豈小補哉若大述作固當煩卿七年五月除參<lb/>
知政事上曰近見卿遇事殊不依違執政之于宰相事<lb/>
任非遠自當和而不同公曰韓琦歐陽修殿上日有所<lb/>
爭退則懽然無間最為可法後又嘗曰前此宰相議事<lb/>
執政更無語今乃肯各述所見公奏大臣自應互相可<lb/>
否秦檜用事執政至不敢措一辭後遂以為當然臣嘗<lb/>
以紹興初聖語示同列勉其協濟況陛下虚心無我惟<lb/>
<pb n="KR4d0243_SBCK_094-12b"/>
恐臣下不言人臣乃欲自是乎惟小事不敢有隠則大<lb/>
事何縁蔽欺八月以久旱御筆付三省求直言初回奏<lb/>
慮所在因是皆有賑濟之請公言上明目達聰而吾儕<lb/>
不能將順獨不愧于心乎萬一上自行之或以此奏示<lb/>
外豈不獲罪公議相亟從之又奏聖明在上星變旱災<lb/>
殆繇臣等所致上曰若封事及大臣朕須留中公曰付<lb/>
出何害未聞有過而人不知也昌化有箭糓得米相以<lb/>
上再三及此議宣示外廷公曰天若爲瑞必無水旱乾<lb/>
道間有以九華山竹米爲瑞而得罪者且宣和有此豈<lb/>
<pb n="KR4d0243_SBCK_094-13a"/>
是休徵遂已有乞改常平不以赦原之法公奏紹興中<lb/>
因孔括申請遂與謀叛等同科乞令削去祇從海行法<lb/>
遇兩赦或非次赦聴原公嘗極陳民困之由上問其故<lb/>
公曰且以平江府論之二十年前歸正添差等官嵗用<lb/>
五萬緡今乃數倍支移折變之數日有所増齊民安得<lb/>
不困此特其一爾上為之悵然進呈湖北月樁錢數公<lb/>
曰固出于不得已亦須平時有以存卹去嵗旱荒若非<lb/>
陛下先事賑救禁戢苛暴何以免流殍之苦舒州汪革<lb/>
始謀不善若如前代失軍民之心則乘災唱亂必致蠭<lb/>
<pb n="KR4d0243_SBCK_094-13b"/>
起彼亦安肯束身自歸于司敗所貴得民正為是耳此<lb/>
非倉猝所能成其來有漸矣上大以為然上嘗謂樞密<lb/>
非古官公奏在唐止司傳導五代始置崇政院分宰相<lb/>
之權神宗亦有意廢併聖諭可謂盡善但二百年官制<lb/>
難以驟改不若且令二府互領更加熟慮有恃長樂之<lb/>
援求為郎者上俾諭給舎公奏臺諫給舎與三省相維<lb/>
持豈可諭意不從則失體從之則壞法命下之日臣等<lb/>
自當執奏上曰卿等肯如此任怨公曰當與而不與則<lb/>
有怨不當與而不與何怨之云上歎曰此所謂任責非<lb/>
<pb n="KR4d0243_SBCK_094-14a"/>
任怨也上嘗言唐鑑一書興衰治亂之理甚明公奏祖<lb/>
禹著書皆可備乙夜之覽篇篇即是諌疏九月除知樞<lb/>
密院事上曰卿才堪其任三省本未可輟卿每見難處<lb/>
之事卿以數語決之可謂敏矣上謂公如統制官之類<lb/>
可時與之接以觀其才公因奏雷世賢説淮南地形緩<lb/>
急欲守滁臣謂不然廬和則當其衝滁沮山林可自守<lb/>
而不可以禦敵楚州舊屯軍八千雷世方乞止差鎮江<lb/>
軍五千人公奏山陽控扼清河口韓世忠實屯重兵今<lb/>
無故減戍他時或增必致敵疑揚州武鋒軍有衆八千<lb/>
<pb n="KR4d0243_SBCK_094-14b"/>
本屯山陽若嵗撥三千同戍誠為兩便十年奏白氣自<lb/>
西南亘天宜為兵備上曰日脚之氣冬常有之公言此<lb/>
日官相寛之詞然有備乃能無患上嘗歎養兵費邦賦<lb/>
之八公奏自古未有五十年屯兵不解古者講和則罷<lb/>
兵今既有嵗幣而兵不敢徹所以倍費文州蕃部刧殺<lb/>
二漢人呉挺止申照㑹公請督其根治使知朝廷事必<lb/>
留意不敢忽略日有萬幾不察于微弊不勝救上曰自<lb/>
昔多因不防其微馴致禍敗温州軍士喧悖憲司欲先<lb/>
定汪義端刻削之罪仍正紀律公奏此風不可長恐兵<lb/>
<pb n="KR4d0243_SBCK_094-15a"/>
愈驕郭杲請移江陵萬二千人與其孥永屯襄陽公言<lb/>
止當以兵之半分戍杲謂襄陽為要地而江陵亦在江<lb/>
北為呉楚喉衿爭辯甚力乃許萬人且令騎兵盡行上<lb/>
眷公益深嘗奏事退特命中使賜御筆卿臨事明敏而<lb/>
有決朕每嘉之宣諭金主避暑壽安所徙器用倍多且<lb/>
分諸子出鎮或謂欲至東都秋間議過上京公奏當豫<lb/>
為之備甚詳上稱公通練軍政深副朕擢用之意公謝<lb/>
曰臣本以文墨受知豈能曉暢武事誤蒙任使不敢不<lb/>
勉彼方恫疑虚喝正恐我或先動所當精擇邊將鎮之<lb/>
<pb n="KR4d0243_SBCK_094-15b"/>
以靜上曰朕嘗戒臣下以公心人自無説公曰所以私<lb/>
者欲收人情其來無窮得者寡不得者衆若不裁以公<lb/>
道恐譽者不若毁者之多以陛下聖明臣等智慮所不<lb/>
及則有之何敢有所欺也十一年奏廣中鹽法既更州<lb/>
縣空乏事勢可憂詹儀之胡庭直皆賢而才短故鋭于<lb/>
革弊而不能計其後已而果然公言趙汝愚在福州百<lb/>
廢具舉孜孜國事殆不多得王希呂緩急可當一面彼<lb/>
小亷曲謹雖無瑕可指卻恐誤事上曰如趙雄汝愚希<lb/>
呂皆帥才也義勝軍皆契丹渤海漢兒慕義來歸屯于<lb/>
<pb n="KR4d0243_SBCK_094-16a"/>
興元御筆以金商山險欲移襄陽用騎之地聞其營砦<lb/>
遭火因以遷之公奏路經金洋當先計人馬之數使郭<lb/>
杲于襄陽豫辦方可議遷更令彭杲具以此意深察衆<lb/>
情御批卿謀慮深遠良用嘉賞六月拜樞密使上曰卿<lb/>
在西府光前絶後若有邊事宣撫使惟卿可他人不能<lb/>
也呈諸軍陞差籍公奏已及一季欲間召一二雖不専<lb/>
用此取人亦因以察其能否使主將不敢容私上令赴<lb/>
樞密院審察後池州李思孝自言正將二人不能開弓<lb/>
乞與罷軍上曰此皆樞使措置之效北牒以上京道遠<lb/>
<pb n="KR4d0243_SBCK_094-16b"/>
權止賀正生辰使一年宣諭卿等料未必遣使今果不<lb/>
來可謂廟謨矣王希呂乞增兵戍廬州上以萬弩手民<lb/>
兵已多止可分數千人公奏須與萬人蓋當以正軍為<lb/>
主則帥司可立帥司既立則沿淮歸正山水寨民兵皆<lb/>
為我用矣十二年留正申西兵巳免起二年今年取㫖<lb/>
上以三衙不可闕欲令發來公奏襄陽兵少閻世雄欲<lb/>
得此人敵不得志于四川又嘗送死淮南深恐睥睨荆<lb/>
襄遂與一年金州謀帥公欲令侍從管軍薦舉上曰大<lb/>
帥當自上除授公曰舜用九官皆咨四岳與其私薦不<lb/>
<pb n="KR4d0243_SBCK_094-17a"/>
若明揚若能攷實孰敢妄舉因論邊報異同上奬諭云<lb/>
事無大小卿皆究心公又曰天下安有不可措置之事<lb/>
上曰昨密問一事卿便條上數端深謀遠慮朕所不及<lb/>
也上謂王藺論事頗偏公奏藺雖稍過然汲黯在朝淮<lb/>
南寢謀盡言而不顧身者陛下左右豈可無此等人況<lb/>
以獻納為職若上下相䝉非國家之福也先是御筆大<lb/>
石契丹欲加兵于金果有之在我豈得漠然固不可違<lb/>
誓或有釁端何以為詞公奏彼一方小警何至移文宿<lb/>
泗若果有釁何患無詞急在間探精審耳至是又諭結<lb/>
<pb n="KR4d0243_SBCK_094-17b"/>
約夏國事公奏頃嘗因任令公帛書通信金以示范成<lb/>
大夏國難保如此似未可也後又報呼嚕大王據上京<lb/>
上問公公奏兹事體大當隨機應之未幾上諭公所傳<lb/>
皆妄樞使眞有先見之明矣廣東帥潘畤以擅斬逃兵<lb/>
自劾上批無罪公奏帥無便宜之文不經録問詳覆而<lb/>
斬四人雖鋭于除惡然人命至重不可輕許洪邁守婺<lb/>
誅首亂六人止是放罪後不妨旌賞十四年二月乙亥<lb/>
宣諭卿在樞筦凡事無不經心更旬日拜相後人難繼<lb/>
丁亥拜右丞相尋兼提舉國史院㑹要所敕令所上諭<lb/>
<pb n="KR4d0243_SBCK_094-18a"/>
以擢用人才及委任之意公奏東府事繁非西樞比自<lb/>
古鮮有無事時今賴陛下勤政内外晏然殆將二紀此<lb/>
正可懼之時當思經遠之計又奏舜禹君臣相戒唐太<lb/>
宗不存形迹臣等過失望陛下隨事戒勑免積罪戾臣<lb/>
有所見不敢廢弼直之義日有論奏動係天下休戚比<lb/>
至給舎繳駮臺諫論列已為後時不若致審于初又奏<lb/>
人才不失之虚夸則失之緘黙凡宂宜求篤實為國者<lb/>
大旱求退甚力上曰方賴卿等協贊若捨朕而去誰與<lb/>
共此又請依慶歴中例降秩一等亦不許徧禱羣望下<lb/>
<pb n="KR4d0243_SBCK_094-18b"/>
詔求言遂奏實恵及民莫若寛減夏税施徳當自近始<lb/>
㑹稽和買詭避至多請權免一年徐議釐正秀州乞權<lb/>
減大軍總制錢二萬餘緡吏擬勘當公曰此豈勘當時<lb/>
耶奏蠲之上方篤意捄荒其所以贊寛仁之政不可勝<lb/>
紀封事多言大臣同異公奏豈可尚同要當各盡所見<lb/>
臣每謂同心體國茍有未然雖面相詰責何害止欲歸<lb/>
于是耳若人才邪正政事得失安危治忽所繫自當反<lb/>
覆論難陛下復祖宗密白之制使三省官覆奏而後行<lb/>
正欲斟量可否上下相維非止奉行文書也高宗上仙<lb/>
<pb n="KR4d0243_SBCK_094-19a"/>
始末稽攷制度奏置山陵五使贊成聖孝哀禮兩備初<lb/>
欲用顯仁例遣三使公固謂事體不同不當曲徇㑹賀<lb/>
生辰使至上在喪次議令館伴使發遣公奏賀禮固不<lb/>
可行但彼遠來朝無一辭于理未安遂口占數語使歸<lb/>
報後正旦使將至或請權易淡黄袍御殿受書然後素<lb/>
幄見使者公力陳不可止以縞素引見使者果心服手<lb/>
詔討論皇太子參決庶務典禮初欲開資善堂公奏天<lb/>
禧時仁廟尚幼始見輔臣恐不可用西晉有宣猷堂今<lb/>
作議事堂可也十五年正月戊戌公請上特御延和殿<lb/>
<pb n="KR4d0243_SBCK_094-19b"/>
令宰執奏事畢然後過議事堂思陵發引公奏陛下既<lb/>
行三年之喪又用七月之制永熙故典呂端一相猶攝<lb/>
太傅親往而有司欲用顯仁舊例非是遂再拜請行乃<lb/>
以公攝太傅上慮使人堅欲上壽公奏引見受書即是<lb/>
成禮上壽時不過隨班拜舞若奉觴致詞皆無所預臣<lb/>
等保無爭執上欲先令侍從臺諫集議公曰國家大事<lb/>
謀之帷幄中有不必詢衆者況事理曉然不必徒為紛<lb/>
紛上尤稱奬卿能任責如此國之幸也仲冬之初留身<lb/>
奏臣歸自陵下即欲求外縁京鏜使囘聖慮來賀者求<lb/>
<pb n="KR4d0243_SBCK_094-20a"/>
報復令臣少待人使已行願乞骸骨上奬勞再三忽宣<lb/>
諭比年病倦欲傳位太子卿須且留公奏聖體康寧止<lb/>
因孝思稍過豈應遽爾勌勤上曰禮莫大于事宗廟而<lb/>
孟饗多以病而分詣孝莫大于執喪而不得日至徳壽<lb/>
欲不退休得乎朕方以此委卿公泣而退十二月壬申<lb/>
密賜紹興傳位親札辛卯留身議定二月壬戌之吉又<lb/>
命公草詔専以奉几筵侍東朝為意十六年正月己亥<lb/>
拜左丞相壬子始因奏事宣諭二府旬日當内禪又令<lb/>
公留身呈詔草兼提舉玉牒及監修日歴二月辛酉朔<lb/>
<pb n="KR4d0243_SBCK_094-20b"/>
降傳位詔翌日上吉服御紫宸殿公奏陛下巽位與子<lb/>
古今盛典再見聖朝中外同慶臣等輔政無狀自此無<lb/>
由日侍天顔無任依戀之至哽噎幾不能言上亦泫然<lb/>
曰正賴卿等協贊新君光宗問當世急務公奏用人求<lb/>
言二事尋即降詔公積階至特進爵自管城縣開國男<lb/>
至滎陽郡公歴封濟許二國三月拜少保益國公公以<lb/>
三孤之官不應以霈恩而得力辭不可又乞囘授至于<lb/>
四五不得已而後受焉奏以朔望之次日朝重華宫五<lb/>
月求去甚力既而諫省有言請益切除觀文殿大學士<lb/>
<pb n="KR4d0243_SBCK_094-21a"/>
判潭州言者不已副端助之遂以少保充醴泉觀使而<lb/>
歸孝宗賜金器勞問紹熙改元判隆興府辭不赴二年<lb/>
除觀文殿學士判潭州親理郡政不以簡貴自居罷倍<lb/>
税牙契錢二十萬緡三年四月復元職七月坐所舉官<lb/>
以賄敗降滎陽郡公四年八月復舊封冬易鎮隆興五<lb/>
年力求奉祠主上踐阼詔求言于舊弼公奏四事曰聖<lb/>
孝曰敬天曰崇儉曰久任皆訏謨也遣閤門官賜少傅<lb/>
告一再辭免始許貤恩慶元元年公于是年七十矣三<lb/>
上表引年遂以少傅致仕嘉泰元年布衣上書及公姓<lb/>
<pb n="KR4d0243_SBCK_094-21b"/>
名臺評降一官明年乃復四年十月庚寅朔薨年七十<lb/>
有九累食邑一萬五千六百户食實封五千八百户遺<lb/>
奏聞上為震悼輟朝兩日贈太師賻銀絹各千仍命弟<lb/>
之子縝添差江南西路轉運司主管帳司以護襄奉尋<lb/>
賜諡文忠娶王氏監察御史葆之女封益國夫人先一<lb/>
年薨一子即綸也朝請大夫行大理司直孫顥宣義郎<lb/>
新監饒州浮梁縣景徳鎮兼烟火公事孫女五人長適<lb/>
承事郎監嘉興府糴納倉蕭彖餘尚幼初益國夫人葬<lb/>
廬陵縣斗岡之原十二月丙申奉公之喪合焉公在高<lb/>
<pb n="KR4d0243_SBCK_094-22a"/>
宗朝已擢臺察事孝宗最久始皆以詞章受知可以平<lb/>
挹美官而秉心不欺遇事輙發不復顧身屢跲復奮上<lb/>
久而深察其精忠北門之官有四公徧為之前後十年<lb/>
兩宫極孝治之盛講慶壽加尊號親祠赦宥立后升儲<lb/>
過宫出郊無非盛事大典公皆在屬車間鋪張揚厲實<lb/>
有以佐宋之光明若水旱災異夷狄冦盜之辭咸無焉<lb/>
自參預樞筦以歴二揆又涉十年榻前論事出入經史<lb/>
練習典章動有援據不為空言故天子聳聴嘉奬而同<lb/>
列自以為不及以國事為己任進退人才一本公道養<lb/>
<pb n="KR4d0243_SBCK_094-22b"/>
民擇守憂邊訓兵仰贊睿謨慮周而敏被遇日隆數當<lb/>
大事典禮論議裁處曲當内禪尤為至重吉日徽稱宮<lb/>
名母后孝宗獨與公素定于數旬之前近將浹旬始諭<lb/>
宰執注意委任可謂不膠漆而固矣天資超穎非凡材<lb/>
可及而體夫子忠恕之道大易勞謙之義孝友淳篤事<lb/>
從兄如諸父自奉甚約絶聲色之娯周䘏族姻具有恩<lb/>
意官同姓者六異姓者五少自號省齋居士中年曰青<lb/>
原野夫既貴而閒曰平園老叟孝宗生于丁未一時輔<lb/>
相多在丙午丁未間公及丞相王公淮參政錢公良臣<lb/>
<pb n="KR4d0243_SBCK_094-23a"/>
同爲參樞人謂三府爲丙午坊公嘗作詩用文潞公同<lb/>
生丙午之韻告老之後猶引故等夷之齊年者遇生朝<lb/>
同㑹用韻賦詩者數年方其端委廟堂一介之善收拾<lb/>
如恐不及退而均逸汲引無虚日士類莫不歸心焉以<lb/>
文苑英華及六一居士集訛舛太甚率同志者朱黄手<lb/>
校如老書生鋟板家塾以恵學者卜築貢院故基公實<lb/>
預薦此地故以充賦名堂作唐虞二典閣藏兩朝内禪<lb/>
詔書洎崇陵宸翰又爲玉和蜀錦二堂皆自爲之記晚<lb/>
嵗康强神明不衰天下猶望公之再起不謂天之不憖<lb/>
<pb n="KR4d0243_SBCK_094-23b"/>
遺也嗚呼殄瘁之痛四海所同有如鑰之不肖素辱知<lb/>
遇假守東嘉屢有收用之意未滿秩而公已歸比忝代<lb/>
言公之除少傅暨加恩兩預草制又四作不允詔書嘗<lb/>
蒙摘句稱賞投閒以來書函詩筒倍加奬予當世銘記<lb/>
多求于公間使鑰書之公已書丹或徑以賤姓名題葢<lb/>
此意甚厚皆非所敢當也嘗竊謂公初入禁林自謂所<lb/>
慕者惟陸宣公歐陽文忠公公之始卒絶似二公者無<lb/>
事不言無言不盡而卒至大用上不負天子下不負所<lb/>
學既不媿于宣公而得時遇主無追仇盡言之患文忠<lb/>
<pb n="KR4d0243_SBCK_094-24a"/>
晚居于潁望瀧岡而不得歸公乃優游平園使里人矜<lb/>
式是兼二公之美而又無遺恨者也若克勤小物誘掖<lb/>
後進皆公之細不勝書有省齋文藁别藁平園續藁掖<lb/>
垣叢藁玉堂類藁詞科舊藁政府應制藁歴官表奏奏<lb/>
議奉詔録承明集玉堂雜記龍飛録親征録及閒居紀<lb/>
録等書總二百巻藏于家其行于世者已多屬文之士<lb/>
傳誦以為模楷公之文不待贊揚微至題跋之語攷古<lb/>
證今嵗月先後通徹明白讀者歎服末為三忠堂記謂<lb/>
歐陽文忠楊忠襄胡忠簡皆郡人也精確簡嚴幾于絶<lb/>
<pb n="KR4d0243_SBCK_094-24b"/>
筆嗚呼一代風流于焉盡矣鑰何足以銘公銘曰<lb/>
世非乏才何謂才難有君無臣自古所歎吝驕平凡動<lb/>
則為己不合是憂安得竒偉直道而行無患失心一有<lb/>
遇合奚翅斷金於皇孝宗才選于衆誕謾畏縮慨不足<lb/>
用堂堂益公負王佐才始以文名芸省蘭臺高文大冊<lb/>
追配古作獨步禁林不負所學二十八年相為始終屢<lb/>
跲而奮致身上公堯既授舜舜亦命禹首贊大議龍飛<lb/>
再覩功成身退樂哉平園晚陳四事不已于言既挂衣<lb/>
冠無與世道胡不百年遺此一老星隕于堂人之云亡<lb/>
<pb n="KR4d0243_SBCK_094-25a"/>
不亡者存文章光芒惟子是似觀行取則後其有興視<lb/>
此銘刻<lb/>
<pb n="KR4d0243_SBCK_094-25b"/>
</p>
<p>
攻媿集卷九十四<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_095-1a"/>
攻媿集卷九十五<lb/>
　　　　　宋　樓　鑰　撰<lb/>
　神道碑<lb/>
　　簽書樞宻院事贈資政殿大學士謚節愍王公神<lb/>
　　道碑<lb/>
嗚呼靖康之禍慘矣自古所未有也而一時伏節死義<lb/>
之士絶無而僅有之人皆以為祖宗涵養幾二百年不<lb/>
應至是殊不思自熙寧時當國者惟務變更尚同忌前<lb/>
風俗大敝至章蔡用事日甚一日凡忠臣義士禁錮困<lb/>
<pb n="KR4d0243_SBCK_095-1b"/>
苦不容立于世如是者有年矣一時攫取美官當事任<lb/>
者非諂佞姦宄則闒茸貪黷之人禍變忽起搏手無䇿<lb/>
首尾衡決廟謨顛倒甚則賣國抵巇以圖身利安知所<lb/>
謂主辱臣死之義哉當是時而有奮身犯難國爾忘家<lb/>
者自非豪傑之士不待文王而後興者安能及此建炎<lb/>
以來募有能使絶域蹈不測之淵者冠葢相望然亦多<lb/>
以高爵重禄所誘若夫捐軀盡瘁機智勇辯忠義出于<lb/>
天性而又有以濟國事及其事出倉猝執節抗敵卒徇<lb/>
以身如節愍公者比之前後諸公又其卓然者其可無<lb/>
<pb n="KR4d0243_SBCK_095-2a"/>
傳乎公諱倫字正道世為大名府莘縣人六世祖祜以<lb/>
文章起家事太祖太宗為名臣是手植三槐者也終兵<lb/>
部侍郎贈太師尚書令兼中書令追封晉國公生三子<lb/>
仲子文正公旦相真宗而王氏益顯始居京師季子諱<lb/>
從九從日官兵部郎中贈太尉則公之五世祖也曾祖<lb/>
端通議大夫贈太子太保妣李氏贈秦國夫人繼李氏<lb/>
贈魏國夫人祖元朝請大夫贈太子太傅妣趙氏贈福<lb/>
國夫人繼晁氏贈定國夫人父毅朝散郎贈太子太師<lb/>
妣李氏贈慶國夫人太師在政和間嘗上疏論蔡京罪<lb/>
<pb n="KR4d0243_SBCK_095-2b"/>
惡乞正典刑因是得罪然則公之氣節有自來矣公生<lb/>
于禮義之門而少有大志不護細行喜立奇節輕財好<lb/>
施貧而無悔讀書見古人義概事必慨然慕之往來京<lb/>
洛浮沈俗間頗以俠自任聞士夫之賢者傾心事之宣<lb/>
和之季知天下將亂欲入廬山爲道士靖康寇犯京城<lb/>
公以太平日久官軍驕惰不可用于是上書言民兵之<lb/>
利欲使貧富相資以弭内憂書奏召對翼日授迪功郎<lb/>
充都大提舉守禦使司幹辦公事敵先攻通津門拐子<lb/>
城公説綂制官鄭建雄選健卒縋而出戰敵失利小郤<lb/>
<pb n="KR4d0243_SBCK_095-3a"/>
録立功姓名為之謁都大守禦使孫傅傅欲置籍次第<lb/>
之公曰首戰獲㨗行賞豈可緩耶願以便宜從事傅從<lb/>
之士氣十倍是以一拐子城敵攻之兩旬不能下十二<lb/>
月戊申敵自宣化門入公往麗景門見綂制官渠慥曰<lb/>
事亟矣請速分兵扈法駕上召見公宿禁中乞命慥將<lb/>
兵保東華門班直蔣宣等率衆聲言奉皇帝奪萬勝門<lb/>
以出實欲刦内帑公復乞以慥兵三百與左言俱入斬<lb/>
蔣宣等餘皆股栗聴命或云始公欲入而未得日掃李<lb/>
丞相邦彦之門㑹有㫖前宰執赴殿廷議事公又懇曰<lb/>
<pb n="KR4d0243_SBCK_095-3b"/>
此某效鳴之時也李擕以入忽于殿下嵩呼欽宗愕然<lb/>
使問之即大言曰臣真宗朝故相王旦之孫也有致君<lb/>
澤民之術無路自進比嵗嘗上書言大遼不可滅女真<lb/>
不可盟果如臣言今無他䇿京師豪俠臣皆識其人平<lb/>
日能服役之當募死士數萬奉陛下侍上皇挾諸王決<lb/>
圍南幸欽宗忠之慰勞甚厚解所佩夏國寶劔以賜命<lb/>
整齊六軍召募死士且以片紙批曰王倫事成可除尚<lb/>
書兵部侍郎既拜賜以出次日再對自言已得數萬人<lb/>
悉願效死幸陛下勿疑且請上御祥曦殿慰安中外時<lb/>
<pb n="KR4d0243_SBCK_095-4a"/>
有勸上幸青城者宰相何㮚已主和議將用其説上以<lb/>
問公公曰此必誤國非臣之所敢聞上悟曰倫之言是<lb/>
也㮚進曰萬一誤國臣當伏死公怒髪衝冠㮚叱曰若<lb/>
何人敢至此耶公亦叱曰爾何人乃至此耶又面斥其<lb/>
不材寡謀必誤大計或至天子䝉塵雖誅相公數百輩<lb/>
何益㮚怒謂狂生言既不用恐為亂請上誅之且乞就<lb/>
令衞士執之上意未決公執御批立于從班中以免又<lb/>
次日㮚畫㫖送御史府將置之死地賴上全䕶獲免用<lb/>
事者乞換公左武大夫吉州防禦使帶御器械公皆不<lb/>
<pb n="KR4d0243_SBCK_095-4b"/>
拜止循修職郎已得間出都矣二聖北狩公見張邦昌<lb/>
問國璽安在何不齎迎大元帥康王同韋拱侍淵得璽<lb/>
遂行㑹聞大元帥已次南京即與淵倍道奉璽勸進高<lb/>
宗移蹕維揚公走行在上書自伸前志乞使沙漠問二<lb/>
聖起居時高宗正思擇人即轉朝奉郎借朝議大夫試<lb/>
尚書吏部侍郎河東大金軍前通問使制詞略云胄出<lb/>
公侯資兼智勇朕方俯同晉國命魏絳以和戎汝其遠<lb/>
慕侯生御太公而歸漢金帥尼雅滿㓙焰熾甚<hi>滿舊作案尼雅</hi>
<hi>改後同粘罕今</hi>公與之抗辯旁若無人金帥憤怒留之雲中從<lb/>
<pb n="KR4d0243_SBCK_095-5a"/>
行者多不堪公談笑自若勉以節義然尚未知兩宫安<lb/>
否日禱于天以朝通夕死為言有商人陳忠告使臣楊<lb/>
永亨曰二聖太后在黄龍府公以語副使朱公弁及洪<lb/>
公皓曰此天所贊也即遺之金使逹上意由是兩宫始<lb/>
知本朝中興而江南之信通焉一日尼雅滿使烏陵思<lb/>
謀至驛尤為桀驁公藐視之語及契丹事公曰我道君<lb/>
皇帝與大金先大聖結盟海上約為兄弟大金與契丹<lb/>
相持師老糧盡使使告急即遣兵進援于委頓之時使<lb/>
成雲中之功豈非有重恩于大金耶契丹已滅大金之<lb/>
<pb n="KR4d0243_SBCK_095-5b"/>
臣屢請南下先大聖恐敗盟約終身不從後忽稱兵至<lb/>
使二聖北狩生靈塗炭但知貪目前之利天地神明安<lb/>
可欺也大金累年喪失人馬不可勝計殆先大聖冥冥<lb/>
之中必有所不佑比渡江深入﨑嶇敗衂可見我朝徳<lb/>
澤深厚人未厭宋今主上法令一新賢才並用必圖復<lb/>
讐盍為遠謀歸我二聖太母天眷復我土疆講兄弟之<lb/>
好使南北赤子免肝腦塗地之苦幸為贊成大計思謀<lb/>
沈思曰侍郎言是也當達此意明年春尼雅滿忽來盛<lb/>
陳兵衞延入問曰使人來者數輩于吾所問皆未知對<lb/>
<pb n="KR4d0243_SBCK_095-6a"/>
今乃遽欲議和決非南朝實情直侍郎私意爾公曰主<lb/>
上臨遣若非尋盟來復何爲人衆能勝天天定亦能勝<lb/>
人惟公裁之尼雅滿不知答紹興改元乃以公歸議事<lb/>
二年秋入境有㫖趣覲具奏羈留曲折敵情底藴天語<lb/>
勞奬特轉右朝議大夫充右文殿修撰主管萬壽觀賜<lb/>
銀絹二千匹兩官其二弟一從子公之將歸曰洪皓母<lb/>
老請以所議付之尼雅滿不從遂攜皓弁書歸奏各授<lb/>
其家時劉豫犯邊和戰未決三年韓肖胄使還金遣李<lb/>
永壽王詡踵至驕倨不可告語上聞之曰非王倫不辦<lb/>
<pb n="KR4d0243_SBCK_095-6b"/>
此召問之公曰彼性貪但邀賂耳上問幾何時在御書<lb/>
院奏曰但得案上物足矣上聴取去凡筆格鎮紙之屬<lb/>
皆精金為之公袖之拜以出徑入驛與道雲中時事且<lb/>
曰主上喜公等遠來故加勞賜宜拜以謝二人不自知<lb/>
䣛之屈也借左朝議大夫尚書吏部侍郎充送伴使廟<lb/>
堂擬除邊帥公謂前在敵境知烏珠幾為我禽<hi>舊作兀案烏珠</hi>
<hi>後同术今改</hi>山東河朔久望王師機不可失力陳進取大計<lb/>
詞意剴切覬上親征大臣難其請主管江州太平觀居<lb/>
㑹稽七年春徽宗皇帝顯肅皇后訃至除公徽猷閣待<lb/>
<pb n="KR4d0243_SBCK_095-7a"/>
制借直學士左中大夫樞密都承㫖充迎請梓宫使至<lb/>
南京僞齊授館于鴻慶宫移文取國書及使指公曰國<lb/>
書當納金主使指無他報謝訃音迎護梓宮而已明日<lb/>
又來曰大金與齊一也國書當赴齊相府驗實遞至軍<lb/>
前俟得報然後可進公曰有死無二願勿復言再三迫<lb/>
取不遂頓鑴餼廩増兵圍守莫不失色公曰無能爲也<lb/>
金遣接伴以九月渡河見金帥達蘭于涿州<hi>作撻辣今案達蘭舊</hi>
<hi>同改後</hi>問過淮已久何來之遲公備言劉齊邀索住睢陽<lb/>
者數月因言豫在本朝曾擢臺諫外樸内姦營私掊刻<lb/>
<pb n="KR4d0243_SBCK_095-7b"/>
民怨神怒方欲吞噬兩朝能保他日不為大國之患乎<lb/>
恐妨遠圖敢布腹心問曰若將豫與南宋能制之否公<lb/>
曰皇帝聖孝神武臥薪嘗膽志在恢復但以天下為度<lb/>
不忍輕以動兵豫之父子忘背國恩孰不願食其肉倘<lb/>
欲驅除何難之有痛言利害泪滿茵席達蘭顧謂烏珠<lb/>
曰江南有忠臣如此何慮不能立國越夕使人導意云<lb/>
侍郎少休已馳奏矣是冬廢豫使謂公曰歸報皇帝强<lb/>
梗掃去自此和議無復間沮但有當議者須不倦以終<lb/>
之于是仗節來歸上在建康嘉歎累日好賜特異徑除<lb/>
<pb n="KR4d0243_SBCK_095-8a"/>
所借職任明年又往見達蘭于祁州出諸軍招誘蠟彈<lb/>
旗榜八百餘通詰公南朝欲和而沿邊日獲姦細文字<lb/>
語言無理奉使只是款兵相陷耳公曰奉命三至専以<lb/>
講信修睦諸將徒見往返猶豫各欲乗時求尺寸之功<lb/>
若和議一定朝廷明降約束豈復敢爾二酋相視無語<lb/>
初公之族有留京師者季父存欲結太行義士徑擣敵<lb/>
巢聞公拘雲中密以書來公大喜報曰某自恨疲駑無<lb/>
以佐中興辱示正愜素心幸竟斯事未及發而謀泄捕<lb/>
存黨囚之地窖至是知為公之族押存付公存既還改<lb/>
<pb n="KR4d0243_SBCK_095-8b"/>
合入官金遣張通古烏陵思謀報聘使者朝謁進止詳<lb/>
華曲盡臣禮上因賜之酒思謀從容進曰陛下知劉齊<lb/>
之廢否始因王某極言遂了此事真口伐也北朝將相<lb/>
重之如山斗真社稷臣也上欣然領略于公益加信任<lb/>
御札令公籌度别以金器龍腦茶具賜思謀公亦拜賜<lb/>
復借龍圖閣學士為迎奉梓宫使兼請太母淵聖祖宗<lb/>
山陵上念東朝之歸尤切丁寧告戒曲盡聖情公泣拜<lb/>
以辭期于必濟既見達蘭具宣上旨願親見郎主敬請<lb/>
達蘭曰非不欲侍郎至闕下但九州之外荒寒殊甚恐<lb/>
<pb n="KR4d0243_SBCK_095-9a"/>
不堪疲勞公請益力明日遂行既見金主謝其廢劉豫<lb/>
且伸祈請金主喜公之來撫存加厚且曰山川太遠不<lb/>
易跋涉公曰今日獲遂所請少效使臣之職雖死之日<lb/>
猶生之年詎敢以登頓為勞嗟異良久宴犒連三日遂<lb/>
決大議歸奏上大悦除龍圖閣學士侍讀金遣蕭哲石<lb/>
慶元來及境而不肯進揚言曰此非他使之比豈可用<lb/>
平時禮數相待邀索百端迓客者無如何副使藍公佐<lb/>
密奏乞命公一行借端明殿學士侍讀充計議使哲等<lb/>
聞之即日渡淮相見有慙色曰何煩端明遠來既就館<lb/>
<pb n="KR4d0243_SBCK_095-9b"/>
舎公索副書及議朝見哲愕然既不肯道所以欲損朝<lb/>
儀公曰如此則當再詣河北軍前議之退取旨欲行以<lb/>
足瘡未能陛辭哲問館伴使兩日不見王端明來議事<lb/>
何耶上聞之即俾公力疾入令子弟扶掖賜坐命以調<lb/>
䕶哲問連日何不一見公曰簽宣不遵故事已被命再<lb/>
行當少須回日議定二人作番語久之徐謂公曰不決<lb/>
于此遠去何爲公曰既不相聴何憚一行哲方肯啓國<lb/>
書割地講和許還兩宫及梓宫既入見起居進書如儀<lb/>
上下喜懌九年春真除端明殿學士簽書樞密院事賜<lb/>
<pb n="KR4d0243_SBCK_095-10a"/>
進士出身充迎䕶梓宫奉還兩宫交割地界使兼東京<lb/>
留守公既交河南寛恤疲民大發倉庾以賑窮乏烏珠<lb/>
留數百人取偽齊留貲名落後司公聞其紛擾盡逐之<lb/>
民始安堵烏珠一親信人見公若欲有言公屏人問之<lb/>
遂言烏珠有害達蘭之意公厚遣之即密奏乞令張俊<lb/>
守東京韓世忠守南京岳飛守西京呉玠守長安張浚<lb/>
建督府盡䕶諸將以備不虞上以示大臣持不行連促<lb/>
北去六月渡河北至㑹寧府聞向之主和者盡為烏珠<lb/>
所屠事皆變矣既見金主令耶律紹文作宣勘官傳言<lb/>
<pb n="KR4d0243_SBCK_095-10b"/>
問公還知元帥達蘭等罪否答以不知又問交了許多<lb/>
疆界而略不及嵗幣卻欲一一如請只知有元帥不知<lb/>
有北朝耶公曰前日蕭哲等齎書至本朝許割河南歸<lb/>
梓宫太母淵聖天下皆以金國不忘海上之盟庶幾與<lb/>
民休息行人則往來通兩朝之好耳豈有他哉是日風<lb/>
雪寒苦詰難數十反公忠憤激烈辭氣不少沮見者為<lb/>
之喪膽歸館又遣紹文就驛受辭公對如初度必不得<lb/>
歸通夕密語副藍公佐曰前過汴都已知事變亟奏上<lb/>
矣知閤若歸乞檢前奏急命諸將分守所歸侵疆無令<lb/>
<pb n="KR4d0243_SBCK_095-11a"/>
輕失中原敵至今日已如强弩之末烏珠不達時變貪<lb/>
而無親將自取斃往囘幽燕父老談道本朝未始不泣<lb/>
下咸知君明臣良必大恢復忍死以待太平金之貴臣<lb/>
往往輸誠相結衆叛親離久矣他日若來請和當盡復<lb/>
土疆則可與議又去年嘗稟宰執乞不發歸正人切無<lb/>
苟且以失後圖自是四旬無所聞十一月庚辰紹文至<lb/>
驛傳言問公向拘雲中本無還期曾不知恩反貳我君<lb/>
臣今遣副歸留以待報將分驛與公佐酌别云區區悉<lb/>
已前白無一語及其私留河間六年金以公爲平蠻三<lb/>
<pb n="KR4d0243_SBCK_095-11b"/>
路轉運使公力拒之驅迫日甚公曰君命無貳臣之節<lb/>
也貳而苟官爵倫實恥之又脅以威且曰受命則生不<lb/>
受則死公乃振衣冠南望行闕再拜稽首厲聲言曰先<lb/>
臣文正公旦勲業炳然臣爲國將命猥被拘留復以偽<lb/>
命見逼敢愛一死上孤國恩以辱君命于是大慟斥罵<lb/>
使者聴其絞死寔十四年七月戊午也是日秋宇澄霽<lb/>
忽隂雲晦冥風雹雨雪咫尺不相覩城郭内外地皆震<lb/>
裂數日不已河間人懼甚亟立公祠家繪公像以奉之<lb/>
明年公之訃始聞天子震悼特輟視朝報其家贈左通<lb/>
<pb n="KR4d0243_SBCK_095-12a"/>
議大夫賜銀絹各千敕就平江府安葬仍令有司應辦<lb/>
享年六十有一娶陳氏封安康郡夫人二子述朝請郎<lb/>
通判光州軍州事贈奉直大夫逸朝請大夫主管華州<lb/>
雲臺觀述之子五人朴承奉郎棣承直郎監三省樞密<lb/>
院激賞庫杞修職郎監行在打套局枏中奉大夫守將<lb/>
作監兼知臨安府主管兩浙西路安撫司公事樞將仕<lb/>
郎曾孫五煥炎從事郎新監衢州都酒務炳郯剡女七<lb/>
逸之子四人梓通直郎機文林郎新臨安府觀察推官<lb/>
棠迪功郎新光州録事參軍枃迪功郎新監常州薛堰<lb/>
<pb n="KR4d0243_SBCK_095-12b"/>
犒賞酒庫曾孫八焯從事郎隆興府分寧縣主簿焌焴<lb/>
燧爚熺煇燦女九公之亡也時相専和戎之功又忌公<lb/>
之死節令公家止稱在金身亡故卹典有未盡孝宗淳<lb/>
熙初搜訪知之始命杞枏機皆為將仕郎述自聞凶問<lb/>
擗踊號絶勺飲不入口者五日是冬冒萬死與從兄遵<lb/>
同北方豪俠訪得公之骨于河間歸葬于長洲縣陽山<lb/>
大石塢之原嗚呼古之膚使止以専對為能若公前後<lb/>
五反烏珠尼雅滿達蘭等皆貪如狼暴如虎未易以口<lb/>
舌辯也性根忠義藐視凶酋隨宜應對悉中事機以濟<lb/>
<pb n="KR4d0243_SBCK_095-13a"/>
大事投身鼎鑊刀鋸之間氣不少讋智意横出他人莫<lb/>
及臨死生之際又洞達勇決如此非烈丈夫能之乎述<lb/>
等摭公言動及使事始末懼禍久不敢出郎中鍾離公<lb/>
松嘗為使屬知公尤詳乾道間始敢狀公之行紹興元<lb/>
年請諡于朝禮部尚書倪公思為太常博士議以節愍<lb/>
易名鑰時在攷功為之覆諡又二十有二年當嘉定之<lb/>
四年公之諸孫求銘距公之亡蓋六十八年矣比嵗權<lb/>
臣妄開釁端横挑強鄰以為功在旬月兵連禍結始謀<lb/>
講解無敢行者枏時為城南廂官帥臣言其有異才又<lb/>
<pb n="KR4d0243_SBCK_095-13b"/>
自以大父之志未展被命辭母而行至再至三卒就和<lb/>
議可謂不忝其先矣擢帥淮西進尹京邑皆有聲績其<lb/>
進用未艾也于是列公之節請于朝特贈資政殿大學<lb/>
士廟號忠肅而公之名益顯矣鑰妻祖工部尚書俁實<lb/>
與晉公分派居宛丘公最後出疆之時語尚書曰此歸<lb/>
當講宗盟而竟不還兩家尋此盟久矣閩舶淹公之從<lb/>
孫行也與鑰締婚又助之請鑰生晚竊慕公之節義有<lb/>
年矣謹摭行狀之大概參以槐庭濟美集中興小歴遺<lb/>
史雪溪王公銍所作御劔銘序與其子明清揮塵録及<lb/>
<pb n="KR4d0243_SBCK_095-14a"/>
網羅舊聞以就此碑大懼骫骳之文不足以發潛徳之<lb/>
萬一抑聞之韓信不顧酈生之烹李靖以唐儉為安足<lb/>
惜故使絶域者惟恐其用兵于後公毎先以酈生唐儉<lb/>
自處將行必請戒飭諸將練兵備器脱有可乗之機不<lb/>
必以臣為慮雖閒居于外時時貽書宰相請措置兩淮<lb/>
山水寨以陜西弓弩手法行之沿邊以俟大舉間有召<lb/>
命家人相賀則泣曰大將富貴俱極誰肯進討見上必<lb/>
傾盡愚直又將觸怒大臣未知死所何賀之有然則公<lb/>
之志豈専以求和為功哉嗚呼天未悔禍强寇尚存九<lb/>
<pb n="KR4d0243_SBCK_095-14b"/>
京之英必有遺恨此忠臣志士所以痛憤而不能自已<lb/>
也一時假吏必取通儒與之俱其有才智可與同患難<lb/>
者雖屠沽所不廢自以品秩雖微事君以人不敢不勉<lb/>
聞有欲以貨取者輙矣曰是豈所以遺子孫耶及其被<lb/>
留士子十餘人競願從公止許留七人有蜀士張大時<lb/>
者年最高且多病終不相捨其能得士心又如此烏珠<lb/>
之犯順昌也逆風暴雨戎壘深濘大為劉公錡所破烏<lb/>
珠輕騎宵遯行一舎間知不雨始稽顙三歎曰小人不<lb/>
信王端明説南朝國富兵强徒虧和好咫尺不雨是天<lb/>
<pb n="KR4d0243_SBCK_095-15a"/>
不容南牧而小人違天也乃折箭誓不復敢輕舉三日<lb/>
馳至韓州劉公後親以語公之長子且曰畫淮之約何<lb/>
遽如許苟繹公之言徐與之議則版圖歸復何止河南<lb/>
而已劉公之言必不苟嗚呼此尤非人力之所能為也<lb/>
公初自奮于稠人中驟膺欽宗之眷後又身任南北之<lb/>
議其事日偉及其死節則雖有異議者至是翕然歎服<lb/>
惟公之終始天下喜聞而樂道之而登載于書者各誦<lb/>
所聞不能齊一今特表公之大節以厲世之為臣子者<lb/>
其間小有異同尚可略云銘曰<lb/>
<pb n="KR4d0243_SBCK_095-15b"/>
三槐之王族系繁昌衣冠鼎盛名徳相望公生其間不<lb/>
扶而直少慕竒偉人未之識干戈雲擾忽逼神都主憂<lb/>
臣辱顚倒廟謨奮由布衣親上方略欽宗忠之賜劔予<lb/>
槖徒手一呼得數萬人欲奉兩宫決圍南巡謀不及用<lb/>
出狩于北奉璽勸進求使絶域高皇聖孝五以節行凶<lb/>
酋虓暴望者震驚惟公忠勇以死自誓視之無如而奪<lb/>
之氣隨機肆辯出古入今得其要領以副上心事成功<lb/>
高忌其大用晚遭囚拘疑有隂中欲啖以官死生立分<lb/>
痛哭怒罵卒殉以身天作風雹地爲震裂或者蔽之使<lb/>
<pb n="KR4d0243_SBCK_095-16a"/>
不上徹有子死孝終歸其骸卹典雖頒烈士所哀公之<lb/>
有行請益兵備機有可乗雖烹何畏分驛之際語不及<lb/>
私死輕鴻毛了無異辭公亦勤止萬里往反全軀之臣<lb/>
尚糵其短迨其執節無不心降鬼必厲賊公乎不亡孫<lb/>
有祖風捐軀將命屢探虎穴和議以定帥淮尹京得請<lb/>
于朝隆名世祠寵數孔昭我作銘文㑹稡衆説萬世臣<lb/>
子仰止忠烈<lb/>
　　寶謨閣待制贈通議大夫陳公神道碑<lb/>
嘉泰三年集英殿修撰陳公告老于朝天子歎曰此吾<lb/>
<pb n="KR4d0243_SBCK_095-16b"/>
舊學且書命之臣也除寶謨閣待制遺奏聞贈四官録<lb/>
其後所以飾其終者如故典門弟子哭之失聲里人聚<lb/>
而相弔四方士夫聞之無不䀌傷者蓋非他人云亡之<lb/>
比也公諱傅良字君舉其先自閩徙温州瑞安縣帆遊<lb/>
鄉湗村里至公八世矣曾祖靖祖邦父彬皆不仕父以<lb/>
公貴累贈朝請大夫妣徐氏贈令人朝請邃于易教授<lb/>
鄉里以篤行稱公天分高勝其于學問心悟神解而苦<lb/>
志自勉精力亦絶人隆師親友有不可解于心者興化<lb/>
劉復之朔以南省第一人來為司户參軍攝教官得公<lb/>
<pb n="KR4d0243_SBCK_095-17a"/>
程文以為絶出公之年甚少也而名已高開門受徒于<lb/>
仙巖僧舎士子莫不歸敬薛寺正士龍見公問所安公<lb/>
曰毋不敬士龍曰比參倚如何公釋然増進歸心薛氏<lb/>
後又相從于滆上讀書一日千里其為薛氏祭文云我<lb/>
昔自喜壁立倚天見兄梅潭忽若墜淵梅潭即仙巖也<lb/>
伊洛之學東南之士自龜山楊公時建安游公酢之外<lb/>
惟永嘉許公景衡周公行已數公親見伊川先生得其<lb/>
傳以歸中興以來言理性之學者宗永嘉惟薛氏後出<lb/>
加以攷訂千載自井田王制司馬法八陣圖之屬該通<lb/>
<pb n="KR4d0243_SBCK_095-17b"/>
委曲真可施之實用凡今名士得其説者小之則擅埸<lb/>
屋之名大可以行于臨民治軍之際公游從最久造詣<lb/>
最深以之研精經史貫穿百氏以斯文為己任綜理當<lb/>
世之務攷覈舊聞于治道可以興滯補敝復古至道條<lb/>
畫本末粲如也本朝名公鉅卿不可縷數自韋布而名<lb/>
動宇内者不過數人公自為舉子業其所論著如六經<lb/>
論等文所在流播幾于家有其書蜀中文學最盛讀之<lb/>
者無不動色文體為公一變至傳入夷貊視前賢為尤<lb/>
盛乾道六年始入太學士無賢不肖斂袵下風八年公<lb/>
<pb n="KR4d0243_SBCK_095-18a"/>
之高弟蔡公幼學為省元公次之徐公誼又次之薛公<lb/>
叔似鮑君潚劉君春胡君時等皆鄉郡人非公之友則<lb/>
其徒也尤為一時盛事既登甲科朝野想望風采授泰<lb/>
州教授以歸參政龔公茂良帥江西以書幣招之願與<lb/>
定交公曰此古人羔雁之禮不行于世有年矣善辭之<lb/>
未赴㑹太學録闕求之者衆龔公實行宰相事奏孝宗<lb/>
曰待次不改闕初官不堂除陛下良法也太學録一闕<lb/>
而睥睨者衆臣欲擇取名儒為士林所推者越拘攣而<lb/>
用之則人自服矣上問為誰以公對上曰是朕所素知<lb/>
<pb n="KR4d0243_SBCK_095-18b"/>
者除命一下果無異辭就職幾月車駕幸學改承奉郎<lb/>
龔公既罷政亦寖有相嫉者添差通判福州帥相梁公<lb/>
克家得公喜甚以政委之公悉心禆贊不事形跡卒以<lb/>
専擅論罷時淳熙七年也尋主管台州崇道觀起知桂<lb/>
陽軍閒居八年始赴郡提舉荆湖南路常平茶鹽事就<lb/>
遷轉運判官改兩浙西路提㸃刑獄公在桂陽蠲除宿<lb/>
負罷弛斜科倉司則補糴諸郡米至十萬斛漕司亦蠲<lb/>
錢數萬緡力講荒政所及者廣進登極銀三千兩屬方<lb/>
救荒力不能辦申請減額損三之二實恵遂及一方以<lb/>
<pb n="KR4d0243_SBCK_095-19a"/>
服勤使事嘗感寒疾至是以奏事再入脩門鬚鬢如雪<lb/>
丞相留公正一見歎曰幾年陳君舉尚可使外補耶奏<lb/>
留爲吏部員外郎初對上曰卿去國幾何時朕欲見卿<lb/>
久矣知卿學問深醇有所著書進來時上臨朝淵黙罕<lb/>
有聖語公敬謝而退以周禮説進擢秘書少監訓詞曰<lb/>
朕日御便朝延見郎吏有郎白首色夷而氣温儐者贊<lb/>
其名則汝傅良也朝列傳誦實黄公裳之詞也兼實録<lb/>
院檢討官皇子嘉王府妙選官寮以公兼贊讀未幾除<lb/>
起居舎人兼權中書舎人期年始遷起居郎紹熙末年<lb/>
<pb n="KR4d0243_SBCK_095-19b"/>
龍樓問寢不以時自大臣而下更進讜言從班多連名<lb/>
騰奏或同班叩請公自以受不世之遇必欲身任其責<lb/>
請對直前幾無虛月剴切痛憤指陳利害無所不用其<lb/>
至蓋嘗贊嘉邸為中宫言之又嘗奏疏謂臣等在王邸<lb/>
于古今父子君臣之際人之大倫天地之正義以開導<lb/>
賢王而㑹慶闕上觴之禮長至虧稱賀之儀區區口耳<lb/>
之感必不能勝躬行之化紙上之習必不如家傳之法<lb/>
今既上失三宫之歡則臣等講讀皆為空言矣其餘骨<lb/>
鯁之言有敵已以下所不能堪者上終不加譴而言亦<lb/>
<pb n="KR4d0243_SBCK_095-20a"/>
不用一日奏云陛下屢許臣以出又令傳旨于廟堂而<lb/>
復不然臣貪戀厚恩未忍決去容臣遂思補過更圖入<lb/>
奏若不垂聴則有致為臣而去耳又從而草奏曲盡事<lb/>
節犯顔極論度上意不回遂上挂冠之奏上雖不受玉<lb/>
音賜可公即申省乞致仕宰輔留之不可既行授秘閣<lb/>
修撰嘉王府贊讀皇上御極以中書舎人召還兼侍講<lb/>
兼直學士院實録院同修撰謂可行素藴矣而言者指<lb/>
其學術不正罷為提舉江州太平興國宫慶元二年復<lb/>
劾其在太上朝奏對狂率降三官罷祠嘉泰二年叙復<lb/>
<pb n="KR4d0243_SBCK_095-20b"/>
元官再畀祠禄遂除泉州以病力辭除集英殿修撰病<lb/>
革謝事遂有次對之命十一月十有二日終于里第享<lb/>
年六十有七積官至朝議大夫爵永嘉縣開國男食邑<lb/>
三百户娶張氏名幼昭字景恵主管禮兵部架閣文字<lb/>
孝愷之女以婦徳著聞先公九年卒子男二人師轍迪<lb/>
功郎安豐軍壽春縣主簿師朴承務郎女七人長適迪<lb/>
功郎監鎮江府凌口酒庫潘子順次適從政郎新福州<lb/>
連江縣丞薛師雍次適迪功郎處州州學教授林子燕<lb/>
次適迪功郎新福州連江縣尉徐沖次適進士張紹次<lb/>
<pb n="KR4d0243_SBCK_095-21a"/>
適進士張疇一尚幼令人葬于前山開禧元年三月庚<lb/>
申二子奉公之喪合焉嗚呼以公之抱負偉傑學博而<lb/>
精觀書别有高識作文自出機杼類非今人所可企及<lb/>
求之古人亦未易多得也受知三朝掌内外制經帷史<lb/>
館不為不遇而名高多忌卒不得究其經世之學為可<lb/>
痛也公行誼著于鄉曲述作擅于當世不待屢書敢摭<lb/>
其論奏之大者列之然後知其非諛墓之詞也公之赴<lb/>
郡免奏事而去歸覲光宗以舊欲奏之孝宗者陳之蓋<lb/>
公憂國之心澤民之具其説不易謂藝祖創業垂綂無<lb/>
<pb n="KR4d0243_SBCK_095-21b"/>
非可傳之法而深仁厚澤裕我後人則専以愛惜民力<lb/>
為本攷之故牘自建隆至景徳四十五年間南征北伐<lb/>
未嘗無事而金銀錢帛糧草雜物七千一百四十八萬<lb/>
計在州縣不㑹古所謂富藏天下者也諸道上供隨所<lb/>
輸送初無定額留州錢物雖盡曰係省而不盡取大中<lb/>
祥符元年三司始奏立上供税額熙寧用事者始取藝<lb/>
祖之約束一切紛更之新法既行増上供之額一倍至<lb/>
崇寧遂增數倍此特上供耳其他雜物熙寧則有令項<lb/>
封椿元豐則有無額上供宣和之經制紹興之總制月<lb/>
<pb n="KR4d0243_SBCK_095-22a"/>
樁皆至今為額而折帛和買之類不預焉茶引盡歸都<lb/>
茶塲鹽鈔盡歸榷貨務秋苗以十之八九為綱運是皆<lb/>
不在州縣于是取之斛面取之折變取之科敷抑配贓<lb/>
罰而民之困極矣方今之患何但夷狄蓋天命之永不<lb/>
永在民力之寛不寛豈不甚可畏哉上曰莫急于此但<lb/>
以處置為難公奏第三劄子乃是處置之説既奏襃美<lb/>
再三其大略曰嗣位之初詔為寛民置局講究而民窮<lb/>
如故蓋以裁抑細微或蠲空張之數未有以稱明詔慰<lb/>
民望也國家財力竭于養兵又莫甚于江上之軍故毎<lb/>
<pb n="KR4d0243_SBCK_095-22b"/>
欲省賦朝廷以為可則版曹不可版曹可則總領不可<lb/>
總領可則都綂司不可以謂之御前軍馬雖朝廷不得<lb/>
知謂之大軍錢糧雖版曹不得預中外勢分職掌不同<lb/>
事權不一施行不専雖欲寛民得乎使都綂司之兵與<lb/>
向者在制置司時無異總領所與向者在轉運司時無<lb/>
異事出一體而後可議寛民力矣轉對又論藝祖治大<lb/>
而不治細以上書人文字令知制誥看詳升降以聞次<lb/>
對章奏下尚書省參詳人主所自擇不過臺省長官豈<lb/>
不甚易行哉又嘗論役法謂免役錢者本以恤民使出<lb/>
<pb n="KR4d0243_SBCK_095-23a"/>
錢雇役而逸其力也自罷募户長壯丁而取其錢今隷<lb/>
總制之類于是役者白著而法不得不壞保正長催科<lb/>
是以保甲法亂役法而行之也熙寧自有役法五等簿<lb/>
是也自有保甲法魚鱗簿是也五等則通縣計之魚鱗<lb/>
以比屋計之保甲但以稽察盜賊與免役初不相闗熙<lb/>
寧七年始以保丁充甲頭催稅而耆戸長壯丁之屬以<lb/>
次罷募利其雇錢而封椿之法起矣元豐遂著為令以<lb/>
甲頭同大保長催科元祐匆匆復舊隨即紛更至紹聖<lb/>
二年催科悉用大保長役法轉而為保甲嘉祐以前固<lb/>
<pb n="KR4d0243_SBCK_095-23b"/>
無此法至此又非王安石之舊特章厚爲之今士夫恥<lb/>
言安石之爲人指章厚爲罪魁而方世守其變亂之餘<lb/>
以爲成憲萬古設法一安石能改之章厚能力行之此<lb/>
斯民最大之害乃若出于三代之舊而莫敢議有議之<lb/>
者則付之有司不過檢坐見行條法申嚴行下此臣尤<lb/>
所未喻也誠能不以保甲法亂役法雖未足以盡寛民<lb/>
力亦可謂至恩矣進故事以眞宗詔兩浙福建荆湖身<lb/>
丁錢並特除放其論尤詳以爲減折帛不如身丁切于<lb/>
窮民此皆公平時攷古驗今可舉而行非若泛然美觀<lb/>
<pb n="KR4d0243_SBCK_095-24a"/>
之言卒不得見于用若其封還詞頭遇事輒發未易悉<lb/>
數如請還黄裳給事中則引唐吕元膺紹興程瑀以為<lb/>
比論張子仁之建節則請先處分留正之去留吳挺之<lb/>
除代而其甚難者莫如陳源與率逢原二者源之貫盈<lb/>
幸不及誅忽除内侍省押班瑣闥攝事者繳章五上人<lb/>
皆傳誦大臣力請觸雷霆之怒㡬不自全一為書行公<lb/>
議沸騰黨與凶焰不可嚮邇而公獨當之逢原麄暴恃<lb/>
有奥援所至兇横其在池陽㡬至軍變為總領鄭湜所<lb/>
發按其偏裨上命樞臣鐫戒方待罪間自副統制陞都<lb/>
<pb n="KR4d0243_SBCK_095-24b"/>
統公又論之源供職自如而詞命不行終不得俸逢原<lb/>
先被宣劄已自書銜而公于二者執奏再三終不奉詔<lb/>
以至乞身而去公去未㡬而内禪子仁訖不得節鉞源<lb/>
亦罷去逢原以病廢惟此三事無敢嬰其鋒者公神色<lb/>
不動來則繳奏旁觀者為之寒心而外間罕知之者鑰<lb/>
與公同生于丁巳少我九日自分教東嘉為布衣交義<lb/>
兼師友後雖一同朝蹟而情義日篤一旦同在西掖同<lb/>
攝北門相與如弟昆然至于同寅協恭尤非他人之比<lb/>
藝祖東嚮宗廟大典集議至再始正百年之禮而臺諫<lb/>
<pb n="KR4d0243_SBCK_095-25a"/>
有異論鑰極論之丞相趙公宣㫖鑰又執不可公從旁<lb/>
力賛其決而事遂定謝知閤淵以太母之弟有旨請給<lb/>
等依禄格全支公已書行而鑰駮之再命特與書行公<lb/>
上奏先具鑰之駮章且曰樓鑰委是允當始知臣失于<lb/>
㸃檢不及論奏若更書行臣有三罪一則迎合聖意不<lb/>
敢執奏二則衝改旨揮使有司無所憑守三則恥過遂<lb/>
非無見善則遷之義欲望追寢御筆仍正臣鹵莽之罪<lb/>
其事遂已嗚呼孰有負重名于時致身至此而服義引<lb/>
慝同濟公議如公者乎汲引人才如恐不及在湖南應<lb/>
<pb n="KR4d0243_SBCK_095-25b"/>
詔薦宋文仲呉獵蔣礪楊炤在朝則薦朱熹葉適呉仁<lb/>
傑王明清修中苟知其賢不復以私嫌為忌其他成就<lb/>
延譽使就聲名者不知其幾也博極羣書而于春秋左<lb/>
氏尤究極聖人制作之本意左氏翼經之深旨著春秋<lb/>
後傳左氏章㫖二書蓋經止獲麟孔子卒傳止韓魏反<lb/>
而喪之之後殆未有此書也願見不可得則曰此吾身<lb/>
後之書近既得之誦讀不已不揣而為之序其門人遂<lb/>
以銘為請鑰欲述公行事或恐有觸忌之嫌自以投閒<lb/>
十有三年已掛衣冠視䕃幾何知公為最詳若畏避而<lb/>
<pb n="KR4d0243_SBCK_095-26a"/>
没其實豈不負吾亡友㑹稡未集而病深恐溘先朝露<lb/>
不究此志小愈遂扶憊而畢之公風度高遠動輙過人<lb/>
詩律之精深字畫之遒媚登覽高致吟諷低昻親之則<lb/>
使人意消王謝韻度尚可想也方主上在宫邸時寮寀<lb/>
以詩為壽惟翊善黄公與公之詩皆有諷諫上為置酒<lb/>
各親書所上詩謝之公後嘗奏知以御札登諸石而跋<lb/>
其下以其藁示鑰未及刻而公歸訪求此藁不可復得<lb/>
猶記其略云季札觀樂歌頌而曰哀而不愁太史公讀<lb/>
虞書至于君臣相勑維是幾安未嘗不流涕也成王作<lb/>
<pb n="KR4d0243_SBCK_095-26b"/>
頌推己懲艾可不謂戰戰恐懼善守善終哉蓋頌者不<lb/>
専于美盛徳之形容皆敕戒之義秦斯以來此義殆絶<lb/>
鑰讀之為之感咽嗚呼此又先儒之所未發也銘曰<lb/>
温居瀛壖儒學之淵間氣所鍾挺生斯賢舒向金玉游<lb/>
夏淵源羣書博極本末貫穿退然布衣名震八埏晚登<lb/>
周行帝席為前典刑具存訓詞是専王邸螭陛史館經<lb/>
筵獨當雷霆刀欲回天經世澤民齎志終焉天之生才<lb/>
夫豈偶然儲神毓秀其必有年宦匪不達受才則全道<lb/>
之不行賴有遺編後有百載復見儒先哀哉止齋見此<lb/>
<pb n="KR4d0243_SBCK_095-27a"/>
銘鐫<lb/>
<pb n="KR4d0243_SBCK_095-27b"/>
</p>
<p>
攻媿集卷九十五<lb/>
<pb n="KR4d0243_SBCK_095-28a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_096-1a"/>
攻媿集巻九十六<lb/>
　　　　　宋　樓　鑰　撰<lb/>
　神道碑<lb/>
　　寶謨閣待制致仕特贈龍圖閣學士忠肅彭公神<lb/>
　　道碑<lb/>
皇上踐阼之十有四年十有一月乙亥詔樓鑰林大中<lb/>
赴行在大中先至首言故吏部侍郎彭龜年之忠乞賜<lb/>
襃贈嘉定改元鑰求對又以為請且録其諌草以進皇<lb/>
帝為之愴悼詔贈寶謨閣直學士仍與一子陞擢既又<lb/>
<pb n="KR4d0243_SBCK_096-1b"/>
御批彭龜年係朕潛藩舊學當權臣用事之始首能抗<lb/>
疏折其姦萌襃卹之典理宜優異雖已追贈未稱朕懐<lb/>
可特加贈龍圖閣學士其子欽與寺監簿差遣三年禮<lb/>
部尚書章頴侍御史劉榘起居郎黄中就講筵同進公<lb/>
家所被賜御書御製正邪論且言公之盡忠知無不言<lb/>
首論侂胄之姦爲其沮抑抱恨以殁乞賜美諡上賜諡<lb/>
忠肅又云是肅敬之意恐有司行之遲緩當爲批出八<lb/>
月三人又因晚講奏謝上云彭龜年忠鯁可嘉宜得此<lb/>
諡使人人如此必能寘人主于無過之地先是紹熙五<lb/>
<pb n="KR4d0243_SBCK_096-2a"/>
年七月甲子上受内禪公時以右史兼嘉王府直講上<lb/>
在重華宫一時舊寮惟公最承睿眷宣召幾無虚日未<lb/>
幾由西掖遷貳卿方趙公汝愚決大䇿之初曾遣韓侂<lb/>
胄奏憲聖慈烈皇后有一日之勞至是寖以出入兩宫<lb/>
始有竊弄威權之漸公極論之且乞去公除職與郡侂<lb/>
胄罷知閤門等職事轉一官内祠時鑰為給事中大中<lb/>
為中書舎人同状繳奏上批彭龜年除職與郡已為優<lb/>
異韓侂胄無罪辭劇就閒可與書行鑰與大中再奏龜<lb/>
年以貳卿得此若以為優異侂胄無故轉承宣使非優<lb/>
<pb n="KR4d0243_SBCK_096-2b"/>
異乎若以侂胄為無罪龜年以盡忠陛下直言無隱何<lb/>
罪之有龜年一去必不復來侂胄内祠日在左右若併<lb/>
使出外則人言自息矣鑰遂為吏部尚書大中竟由給<lb/>
事中為吏部侍郎尋皆補外郡鑰得婺不赴而奉祠公<lb/>
在荆南亦以疾丐閒林公在慶元罷歸三人者鐫職罷<lb/>
祠至于一再惟公之謫尤重侂胄擅權之久罪惡貫盈<lb/>
妄開兵端舉世震動主上奮發威斷加以誅殛中外稱<lb/>
快故翌日而二人趣還獨公不幸已成千古不及見更<lb/>
化之盛士大夫莫不痛惜之公字子壽世為臨江軍清<lb/>
<pb n="KR4d0243_SBCK_096-3a"/>
江縣人曾祖廣祖愈考文通俱不仕考以公貴贈朝奉<lb/>
大夫妣楊氏累贈碩人公七嵗而孤奉母盡孝如成人<lb/>
幼穎異讀書能曉大義比長得程氏易讀之至忘寢食<lb/>
年十八薦于鄉三預計偕登乾道五年進士第授左廸<lb/>
功郎袁州宜春縣尉時丞相趙忠定公將漕公以書言<lb/>
月樁錢病民趙公因計為緡錢七十萬而無名者强半<lb/>
皆出于苛斂趙公首取最甚者如宜春麴引之類先罷<lb/>
之乃以聞獲盜八人自以為非親捕不就賞公方初筮<lb/>
而利民自立已如此闗陞從政郎調吉州安福縣丞縣<lb/>
<pb n="KR4d0243_SBCK_096-3b"/>
有寅陂灌田萬三千餘畝彊宗錮其利嵗以旱告按圖<lb/>
疏治陂成而嵗稔郡委檢察保甲而無其籍憮然曰是<lb/>
縣之根本不務可乎乃以法聨合綂紀又户别其老病<lb/>
强弱之丁士農工賈之業租税有無多寡之數調夫既<lb/>
均後有賑貸按籍立辦他日檢旱賴此尤得其要蠲放<lb/>
不及二分而民間歡服以為前此未有得實如此者請<lb/>
藏此牘以為後法育嬰兒救疫疾雖不禁巫覡之禬禳<lb/>
而各使勉病者以服藥全活尤衆淳熙十二年用舉主<lb/>
改宣教郎以母碩人年高丐祠便養主管建昌軍仙都<lb/>
<pb n="KR4d0243_SBCK_096-4a"/>
觀自初第而歸益篤于學以毋自欺名齋以書問南軒<lb/>
張公中庸語孟大義至是義理愈明開發後進摳衣北<lb/>
面者日衆復與劉子澄清之往復問辯時相與折衷于<lb/>
晦菴朱公而學愈成矣再請祠未滿而丁内艱執喪盡<lb/>
禮誠信備極葬之日觀者歎其可法以致敬致樂致憂<lb/>
致哀致嚴裒集格言類為一書名五致録晚又定祭儀<lb/>
行于家服除吏部尚書鄭公僑兵部尚書張公枃同薦<lb/>
之得旨引見時光宗初即位内降頗多公首論正始之<lb/>
道願以仁宗杜權要請屬為法以崇寧御筆為戒公又<lb/>
<pb n="KR4d0243_SBCK_096-4b"/>
言嘉王傅相少而侍御多請用司馬光令伴讀官提舉<lb/>
左右之議使府寮之勢重于侍御道義之訓密于宴游<lb/>
光宗首肯久之且曰當世急務也又以開樂之初進逸<lb/>
豫之戒謂國家大讎未復而内外宴安猶襲宣和之舊<lb/>
淫侈成習光宗曰風俗驕侈太甚至此極矣朕日夜思<lb/>
所以革之因奏陛下為之不難風俗之變未有不自上<lb/>
始也二月除太學博士時殿中侍御史劉公光祖因論<lb/>
帶御器械呉端改太府少卿公上疏乞復其位又貽書<lb/>
宰相云祖宗嘗改易差除以伸臺諫之氣不聞改易臺<lb/>
<pb n="KR4d0243_SBCK_096-5a"/>
諌以伸倖臣之私有諫大夫同知貢舉欲大變文格下<lb/>
太學選經義詩賦論策各二百篇為式長以督課學官<lb/>
公獨不可曰使士明經術熟古文則文格自正校文已<lb/>
為下策又使之習時文此非所謂教也雖忤諫官意然<lb/>
遂不復選二年兼魏王府教授六月除國子監丞郊禮<lb/>
遇雨祠于望祭光宗意鬱鬱不豫至展恭謝之日公具<lb/>
嘉祐中文潞公因設醮宿殿中故事白廟堂又言重華<lb/>
命押醫官下都堂亦欲大臣共此憂責次日乃聞内引<lb/>
宰執三年許國公始朝參公為言保富貴之道無過恭<lb/>
<pb n="KR4d0243_SBCK_096-5b"/>
儉又集禮記論孟子史中朝見之禮為朝參須知且言<lb/>
雖與嘉王同行在禮世子不可與同名非惟名不可同<lb/>
色色不當相似至生日又以恭儉惟徳為韻作四詩壽<lb/>
之六月侍御史林公大中辟公充御史臺主簿謂公操<lb/>
行堅正不為詭隨遇事通明不事沽激八月以舊班對<lb/>
乞復經筵典故謂勸講之臣當用明經之士人各有長<lb/>
經須素業不應不問所學例以序遷又謂宣召講官多<lb/>
用晝接不如夜直之有益也光宗云親儒生最有益十<lb/>
二月林公以論事除吏部侍郎公乞去張公叔椿代林<lb/>
<pb n="KR4d0243_SBCK_096-6a"/>
再奏乞留卒不就四年正月除司農寺丞三月除秘書<lb/>
郎先是外傳召姜特立公白丞相留公恐非虚傳至是<lb/>
果然留公引李絳事乞退公率同館論奏又勉樞廷爭<lb/>
之遂寢五月兼嘉王府直講論説經理精切明白禆益<lb/>
為多不勝書書其大者嘗論梁燾辨邪正之奏公曰此<lb/>
正是元祐末年小人將進君子將退之時不可不詳覽<lb/>
王曰君子小人不可參用參用則小人勝公因具述元<lb/>
祐紹聖君子小人進退之大略王一日親製邪正辨以<lb/>
賜公正指燾奏而發又嘗賜所書瑤山詩乃光宗在東<lb/>
<pb n="KR4d0243_SBCK_096-6b"/>
宫時作有雪詩云閭閻多凍餒廣厦媿膏粱公言人主<lb/>
當如是用心嘗因講詩王曰下以風刺上已是人臣委<lb/>
曲要知為君者須使人臣直言其事方是公曰願大王<lb/>
無忘此意而推廣之則善言至矣讀曾肇奏議因言用<lb/>
人須先識邪正王親題其説于奏議上贊讀沈公有開<lb/>
講三風十愆謂十不可有一王曰要是病根全在比頑<lb/>
童一比頑童何事不有公稱贊不已亦請王題講義上<lb/>
聞王宴居書知人難三字于坐右公質之于王王曰然<lb/>
畢竟人如何知君子以小人為小人小人亦以君子為<lb/>
<pb n="KR4d0243_SBCK_096-7a"/>
小人正恐錯看爾公曰堯舜亦以為難也光宗久不詣<lb/>
重華宫公與同館入疏又以㑹慶節未舉進香之禮自<lb/>
上封事力請俱不報十二月除起居舎人明年正月直<lb/>
前奏事光宗曰久欲見卿説話此官待有學識人方除<lb/>
公謝且進内治聖鍳奏以祖宗家法集為此書光宗曰<lb/>
祖宗家法最善漢唐所不及待外戚尤嚴不可容易壊<lb/>
了公對曰聖論及此天下之福祖宗不委以權乃是愛<lb/>
親戚之道此書宦官女子之防尤嚴恐不得進御光宗<lb/>
云不至是三月直前奏起居注乃繫日之書言動無不<lb/>
<pb n="KR4d0243_SBCK_096-7b"/>
記者今一月四次書免到宫陛下半年不出如此已書<lb/>
三十餘次以貽後世實累聖徳四月駕幸玉津園公言<lb/>
于宰相謂近捨聚景而遠幸玉津不奉三宫而獨出宴<lb/>
遊宰執以公言乞恭請公亦入奏㑹被命禱雨因言兩<lb/>
宫不和則天下不和天下不和則天地不和蓋天地和<lb/>
則雨未有不和而雨者自是屢許過宫或仗集而不出<lb/>
侍從奏陳不效皆居家待罪公又獨奏誤以臣充嘉王<lb/>
府講讀之官正欲臣等教以父子君臣之道臣聞身教<lb/>
者從言教者訟陛下以身教臣以言教者也言豈若身<lb/>
<pb n="KR4d0243_SBCK_096-8a"/>
之切哉五月重華不豫已奏告公與侍從臺諫請對不<lb/>
果八日戊辰公繳納告敕乞竄逐待命江滸戊寅壽皇<lb/>
服藥赦下始入城癸未公念屢乞對及求去至今日不<lb/>
可不極諫拜訖獨不離班位伏地敂額久不已血漬甃<lb/>
甓搢笏取劄子置龍墀上再拜欲辭出始傳旨上殿光<lb/>
宗云知卿忠直理㑹何事公奏今日無大于不過宫事<lb/>
光宗云須用去公又極言陛下屢許羣臣一入則又不<lb/>
然内外不通禍亂不聞臣實痛心光宗為之慘然曰終<lb/>
當去六月戊戌壽皇升遐七月甲子主上受内禪是晚<lb/>
<pb n="KR4d0243_SBCK_096-8b"/>
召公對于大堂聖容蹙額云前但聞建儲之議亦自可<lb/>
息浮言豈知遽踐大位泣辭不許至今怔忪公奏此乃<lb/>
宗廟社稷所繫陛下亦不得而辭首乞奏知太上皇因<lb/>
擬劄本上即寫入又問初政及人物明日再見猶云朕<lb/>
一日不曾食因泣下又言昨太匆匆參決可爾公奏今<lb/>
只得盡人子事親之誠心再擬起居劄子乞日進一通<lb/>
又與翊善黄公裳同奏往朝南内因定過宫之禮乞先<lb/>
一日入奏率百官恭謝壬申擢中書舎人庚辰上朝泰<lb/>
安宫至則寢門閉矣拜表牋而退上嘗問恐太上皇未<lb/>
<pb n="KR4d0243_SBCK_096-9a"/>
肯過泰安如何公奏陛下本出于不得已必不以位爲<lb/>
樂況宫室乎壽皇梓宫在殯且居喪次于禮爲正旬日<lb/>
間三降㫖經營泰安紛紛不定太上微疾未瘳不若且<lb/>
居南内以休息聖躬陛下少留重華以居喪聽政從之<lb/>
代言之初李孝純孝友轉右武大夫帶行遥刺公封還<lb/>
詞頭謂固當推恩母黨然上事三宫禮有隆殺恩有後<lb/>
先乞候三宫戚屬次第推恩内侍符滌得罪于太上而<lb/>
差幹辦泰安宫劉慶祖已帶遥郡承宣使而以太上隨<lb/>
龍人落階官公皆繳奏上于劉慶祖事批可與書行公<lb/>
<pb n="KR4d0243_SBCK_096-9b"/>
又奏曰慶祖無官可轉止有建節若念其忠勸不若任<lb/>
之以事不必優之以官臣非為慶祖惜此一官蓋為朝<lb/>
廷惜此一門陛下自登大寶聴言如流忽于此事首降<lb/>
可與書行指揮夫可與書行乃近世敝令也使其可行<lb/>
臣即書矣何待再令使不可行豈敢因再令而書哉上<lb/>
嘗言中宫未建聖節未立隨龍人恩例之類直俟祔廟<lb/>
後施行公即極口稱贊聖徳後隨龍命下封還再四且<lb/>
言祖宗隨龍人止轉一官元符中方轉兩官如徐勣何<lb/>
執中除待制侍講亦止轉一官靖康以後方有四官之<lb/>
<pb n="KR4d0243_SBCK_096-10a"/>
例誠是太優今于巳分正當過為裁損酌中推恩命遂<lb/>
寢因對上語公曰朕尚未見父母如何敢恩及下人孰<lb/>
重孰輕且稱繳章為是然公亦以此等故不久而遷矣<lb/>
上問講筵所奏諒闇罷講舊例公奏多故以來兩三月<lb/>
不與儒生講矣不可不以為急務上袖出二紙一具太<lb/>
上講筵書目一具潛邸講堂書目謂講筵講書太少公<lb/>
奏今有機務不比講堂専一讀書上云朝退亦無事恐<lb/>
自怠惰況酬應萬務非多讀書不可又奏人君之學與<lb/>
書生不同惟能虚心受諫遷善改過乃聖學第一事不<lb/>
<pb n="KR4d0243_SBCK_096-10b"/>
在多也他日又出二紙一御書經史十件春秋禮記詩<lb/>
書孟子通鑑唐書三朝寶訓奏議長編節本一書臣寮<lb/>
十人黄裳陳傅良彭龜年黄由沈有開朱熹李巘京鏜<lb/>
黄艾鄧馹公請聖意上云朕欠讀書太上讀許多書養<lb/>
徳東宫垂二十年今欲添講官至十員各専講一件兩<lb/>
日一次五人上講早二件晚三件早依舊講殿上晚只<lb/>
用小衫依講堂例坐講公曰講學愈切此帝王之舉也<lb/>
若少讀而精庶幾有益又曰十人充講官否陛下若招<lb/>
徠一世之傑如朱熹輩方厭人望不可専以潛邸學官<lb/>
<pb n="KR4d0243_SBCK_096-11a"/>
為之尋除侍講而待制朱公中書舎人陳公俱以召至<lb/>
公引傅堯俞乞班蘇頌之下以請繼除侍讀三辭而後<lb/>
受御筆舉御史有不植黨與之言公奏但當察君子小<lb/>
人不可問黨與元祐黨籍第一人是司馬光小人陷君<lb/>
子變白為黑何所不有又言近差除多自中出此不足<lb/>
為威斷適為小人所賣耳九月除吏部侍郎公知事勢<lb/>
漸變乃陳四太之説其略曰用臣太驟處臣太高臣跡<lb/>
太危臣分太滿因震雷暴雨言近日好出不測之號令<lb/>
故天應以不測之風雷因極陳今日小人竊弄權柄皆<lb/>
<pb n="KR4d0243_SBCK_096-11b"/>
起于號令之不測借吏部尚書充金國弔祭接送伴使<lb/>
至平江奏漢元帝時日青無光恭顯指為堪猛用事之<lb/>
咎及斥堪猛復有日變始切責言者小人機心古今一<lb/>
轍楚州應詔一疏尤極剴切謂信任君子之意未孚于<lb/>
人而暱比小人之跡已見于外君子告陛下之言小人<lb/>
或得預聞而小人誤陛下之事君子或不能知送伴至<lb/>
楚聞朱公奉祠又奏君子小人消長甚詳皆不得報及<lb/>
歸屢乞對不許自知不能久矣明堂禮成封清江縣開<lb/>
國男食邑三百户公見廟堂之權日輕侂胄之勢愈重<lb/>
<pb n="KR4d0243_SBCK_096-12a"/>
言官又多出其門于是歴數其姦大要云進退大臣更<lb/>
易言路皆初政最闗大體者大臣或不能知而侂胄知<lb/>
之假託聲勢竊弄威福陛下總攬之權恐為此人所盜<lb/>
矣時　二月九日也上聞奏甚駭且曰只為親戚故信<lb/>
之不謂如此奏事退已聞下之中書晚又聞復取以入<lb/>
知必不濟再入一奏丞相以聞上云侂胄是親戚龜年<lb/>
是舊學講堂五人一死一憂去二人俱罷只有龜年在<lb/>
又性直肯言今當如何丞相陳兩留之説已而侂胄雖<lb/>
罷職而予内祠公除職與郡給舎繳駮不能囘也除煥<lb/>
<pb n="KR4d0243_SBCK_096-12b"/>
章閣待制知江陵府荆湖北路安撫使公既去丞相竟<lb/>
論罷矣公至荆罷和糴以平米價罷沙市官買之敝治<lb/>
牙儈以寛商旅撙浮費以除魚湖之輸復奏修長隄教<lb/>
民兵乞支還備邊庫錢俱不報公遂以疾丐祠一請而<lb/>
提舉江州太平興國宫慶元二年六月以論列落職罷<lb/>
祠五年言者以蔡璉誣告公與趙丞相言政和中嘉王<lb/>
事乞加貶竄于是追三官勒停嘉泰三年秋復元官再<lb/>
奉興國祠開禧二年起知贛州以疾力辭除集英殿修<lb/>
撰提舉建寧府武夷山沖佑觀俄以疾甚致其事除寶<lb/>
<pb n="KR4d0243_SBCK_096-13a"/>
謨閣待制三月二十三日終于家享年六十有五遺奏<lb/>
聞特贈中奉大夫娶敖氏先三十年卒贈碩人生二子<lb/>
欽承事郎守司農寺主簿鉅迪功郎新特差充荆湖北<lb/>
路提㸃刑獄司幹辦公事女四人長適進士陳復之次<lb/>
適鄉貢進士胡夢得次適從政郎揚州江都縣丞章瑢<lb/>
次適進士敖清之再娶燕王宫宣州位宗室潭州益陽<lb/>
縣丞贈中大夫伯攄之女封碩人後二年卒生一子鉉<lb/>
承務郎新監江州在城税務孫男二人滋沄孫女四人<lb/>
俱幼七月壬午諸孤奉公之柩窆于縣之建安鄉金家<lb/>
<pb n="KR4d0243_SBCK_096-13b"/>
井之原從治命也公性資剛方學識正大而議論尤爲<lb/>
簡嚴勁直善惡是非務盡道理義所當爲白刃可蹈正<lb/>
色立朝其愛君憂世之誠先見之識敢言之氣皆人所<lb/>
難及故公議浩然歸重晚既投閒専以養性讀書爲事<lb/>
扁所居曰止堂悠然自得幾微不見于顔面賓客非親<lb/>
與賢不妄交郡縣吏乗時羅織公之親黨文致之罪潛<lb/>
窺隂伺欲捃摭細微以媚權倖公視之如無彼亦不得<lb/>
毫毛之隙自僞學之説興鮮不變者公于關洛之書益<lb/>
加涵詠著止堂訓蒙一書蓋終始不變者也聞蘇師旦<lb/>
<pb n="KR4d0243_SBCK_096-14a"/>
為節度使曰此韓氏之陽虎也其禍韓氏必矣及聞用<lb/>
兵曰禍其在此乎皆如公言著内治聖鑒二十卷訓蒙<lb/>
經解奏議外制并表牋雜著合為若干卷藏于家塾鑰<lb/>
幸同朝一見如故相與日厚公之三子求銘謂知公之<lb/>
深者莫如鑰偶然未死尚何辭銘曰<lb/>
矯矯彭公天予剛介學問淵䆳言議正大自其筮仕憂<lb/>
國愛民登朝屢奏心乎愛君嘉邸簡寮極天下選遇事<lb/>
獻規務納于善重華違豫問寢有愆朝夕思慮不已于<lb/>
言螭陛直前龍墀敂額言雖不用忠節愈白聖主龍飛<lb/>
<pb n="KR4d0243_SBCK_096-14b"/>
風雲是依無日不召擢居綸闈開口論事略無顧避志<lb/>
欲回天側目多忌權姦櫱牙惟公先知抗疏逆折鳴鼓<lb/>
攻之上色為動公言益切聞者縮頸驚歎膽決一去一<lb/>
留消長遂分言者雖力無救絲棼聲生勢長附炎日盛<lb/>
太阿倒持竊弄威柄横挑强敵塗炭斯民赫然天誅公<lb/>
論復伸改弦之初與世更始曲突徙薪如公有幾嗚呼<lb/>
天乎不假之年身不及見徒為知言恩光優渥施及其<lb/>
子公凜如生誰顙有泚九京可作非公誰歸金井之原<lb/>
過者式之<lb/>
<pb n="KR4d0243_SBCK_096-15a"/>
　　寶謨閣待制獻簡孫公神道碑<lb/>
開禧三年嵗在丁卯余以衰疾引年幸而得謝因自念<lb/>
以凡才叨近列一時同朝多君子寮投閒以來相忘道<lb/>
術遂隔死生者多矣忽得故吏部侍郎孫公從之之子<lb/>
新瑞金西尉鐩之書寄示從之行述且曰先公不幸薨<lb/>
于慶元五年四月之丁丑葬未有銘因仍八九年重不<lb/>
幸二兄俱蚤世凜然門户之託惟先友有以碑于隧道<lb/>
以恵顧九京以少贖不孝之愆余執書以泣曰方公之<lb/>
薨余方遭嚴譴不得致生芻于前已而又自遭内艱憂<lb/>
<pb n="KR4d0243_SBCK_096-15b"/>
苦無生意以至于今悲愧多矣老而學落本不足以銘<lb/>
公義激于中有不容已閲五年始克謹摭行實之大概<lb/>
序公平生而系以銘公諱逄吉從之其字也先世居南<lb/>
蘭陵五季避地于吉之太和五世祖徳弼奉其父銀青<lb/>
霸之命徙名數于龍泉今為邑人曾祖文妣李氏祖叔<lb/>
遇通經博古倜儻有奇節雅不喜王氏學棄科舉不就<lb/>
尤為里人所推晚以經旨授諸孫卒昌其家公以按行<lb/>
阜陵恩特贈承務郎妣李氏考宜文行尤髙兩上禮部<lb/>
而不及禄以公貴累贈奉直大夫妣羅氏贈令人奉直<lb/>
<pb n="KR4d0243_SBCK_096-16a"/>
三子公居長次逄年終上猶令季逄辰終袁州守俱中<lb/>
儒科里人有三傑之稱公生于紹興五年時方俶擾學<lb/>
士解散公就學雖晚而資實俊邁課藝頴出父祖竒之<lb/>
自弱冠三薦于鄉隆興元年擢進士第調左迪功郎郴<lb/>
州司户參軍乾道四年校試長沙場屋喧動同列踰垣<lb/>
避之公諭以義理衆方帖息尚書沈公介為帥給事黄<lb/>
公鈞領漕計相與愛敬沈公留寘幕府御吏剛嚴無敢<lb/>
迕其意者公自以受知之深知無不言未始一語詭隨<lb/>
始若難合終必垂聴豪民匿罪越訴捕之不獲吏執其<lb/>
<pb n="KR4d0243_SBCK_096-16b"/>
子于嶽麓書院沈公怒甚既得其父必欲併杖之公獨<lb/>
不僉書且曰父有罪子不知情何可從坐爭之數日而<lb/>
後得因力辭攝事而歸沈既薦公闗陞既而又畀以京<lb/>
削或謂公未可用沈公曰但知舉賢安知其他歸欲力<lb/>
薦于朝而不果七年陞左從事郎黄公還朝薦于廟堂<lb/>
欲處以學官公以二弟游宦懼闕子職授常徳府教授<lb/>
㑹侍郎李公燾出守常徳以史局自隨熟聞公之該洽<lb/>
先以書約見于公安傾葢之頃質以數疑公了辯如響<lb/>
恨得之晚且曰儀曹有京削留以待鄉人今日不可失<lb/>
<pb n="KR4d0243_SBCK_096-17a"/>
士亟以畀公樞宻劉公珙少司成鄭公伯熊劉公焞皆<lb/>
有重名薦章交上初不識面淳熙五年改宣教郎太令<lb/>
人春秋高不忍去左右閲兩嵗令人强之始授袁州萍<lb/>
鄉縣公以學道愛人爲心不爲赫赫名而慘怛恵利之<lb/>
政出于至誠值嵗大祲待哺者數萬荒政皆有實恵不<lb/>
爲便文逃責事已而得雨又教民芟旱苗養禾孫是嵗<lb/>
饑而不害例有添給别貯之久而盈溢輟四十萬市榖<lb/>
創社倉以濟貧乏擇賢士主之民賴其利催科不亟不<lb/>
徐行雨露于膏火中民亦樂輸縣計既裕稍蠲其餘還<lb/>
<pb n="KR4d0243_SBCK_096-17b"/>
以予民邑之西北土瘠民窶受役甚苦公與錢市田教<lb/>
之義役縣苗税素重為裁酌而損其額又以餘力代貧<lb/>
民之賦為錢四百餘萬馬驛三在境内嵗有繕修芻藁<lb/>
之擾事又不集公既葺其陋又糴粟以給之遂有經久<lb/>
之計修學市書督課諸生身為之師士風大振公之政<lb/>
直可比古之循吏非有矯飾求名之心而邑當孔道謡<lb/>
誦藹然起居舎人呉公燠出使湖隂過縣貽書江西諸<lb/>
司曰部有賢令如此雖欲蔽賢可乎諸臺競列上治最<lb/>
有㫖籍記士民亦至今歌之代還丁内艱服闋家居又<lb/>
<pb n="KR4d0243_SBCK_096-18a"/>
久之十三年幹辦行在諸軍審計司十五年九月遷國<lb/>
子博士十六年光宗覃恩轉朝奉郎賜緋衣銀魚六月<lb/>
隂司農寺丞兼實録院檢討官紹熙元年五月徙秘書<lb/>
郎八月兼皇子嘉王府直講二年二月雷雪交作詔求<lb/>
直言公疏八事以獻一曰去蔽䛕二曰親講讀三曰伸<lb/>
論駮四曰崇氣節五曰省用度六曰惜名器七曰抜材<lb/>
武八曰飭戎備明白剴切深中時弊輪對論今嵗初郊<lb/>
請遵用隆興三年詔書節用恵民以當天心上諭公曰<lb/>
圜壇不尚華飾亦事天簡素之意又曰中外支賜合從<lb/>
<pb n="KR4d0243_SBCK_096-18b"/>
減省復勸上容納狷直併論和買折帛之弊上喜悉可<lb/>
其奏㑹諫官鄧馹請增諌員即擢公右正言首奏帝王<lb/>
經世之學根于一心大而隂陽寒暑之變化小而人民<lb/>
事物之綂紀皆係于此心之運此心融徹發之政事則<lb/>
天地可位萬物可育舉無難者其言甚備時營繕寖廣<lb/>
一第之建撤民居數百咨怨者衆公力言其弊公自以<lb/>
受天子特達之知思欲補報切磨治道七旬中章二十<lb/>
上多人所難言者期于不負所學無復顧忌故亦不得<lb/>
久居其職臨安守潘景珪交結謀進鄧公疏其罪反以<lb/>
<pb n="KR4d0243_SBCK_096-19a"/>
計傾之鄧移大匠公曰名為優遷而罷其言職後不可<lb/>
為矣兩疏不報再對復論言路壅塞諫臣結舌天下利<lb/>
害無由上聞願留神于逆心遜志之戒則雖失之于前<lb/>
尚可收之于後也併論景珪脅持臺諫蔑視紀綱連章<lb/>
劾奏竟逐之未幾公亦有遷官之命大臣奏踐阼以來<lb/>
屢易諫臣非所以示中外若以二監處之必不肯留遂<lb/>
除國子司業辭不拜上諭旨曰士論所推此師儒之選<lb/>
也不得已就職而求去愈力公之初除或議其弱丞相<lb/>
留公正曰是有仁者之勇上之親擢得人矣及是丞相<lb/>
<pb n="KR4d0243_SBCK_096-19b"/>
曰某有獻替上豈能一一垂聴然不敢以是求去也公<lb/>
對曰宰相與諫官不同宰相平章國事不能無可否官<lb/>
以諫為名是専以言為職業也不得其言而不去人將<lb/>
狗彘我矣烏可與丞相比哉君相知其不可奪九月遂<lb/>
除荆湖南路提㸃刑獄公事兩學之士數百人出祖闗<lb/>
外人謂中興以來纔一再見公褰帷入境風采凜然守<lb/>
法度識大體不専按刺傅經決獄多所貸宥案牘盈几<lb/>
披閲參攷決遣如流未數月文書為清民亦自以為不<lb/>
冤尤篤意人物太府卿項安世吏部呉鎰方銓工部徐<lb/>
<pb n="KR4d0243_SBCK_096-20a"/>
應龍皆所薦也五峯胡先生宏之子大時元城劉先生<lb/>
安世之曾孫孝昌俱隱衡嶽公請官之以繼賢人之世<lb/>
事雖不行聞者韙之兩攝漕事通融有無深得計度之<lb/>
體衡之茶陵秋輸特重公曰昔祠官使臣大軍仰給于<lb/>
邑不免加賦今則咸無焉尚取贏可乎量出計入蠲十<lb/>
之三令下歡聲如雷邑人相與作佛家道場三晝夜以<lb/>
報伐石刻詞至今尸而祝之也愛惜公帑不以毫髮自<lb/>
奉諸臺月餽隨以還之一無取焉參政陳公騤首疏六<lb/>
名士公在其中上亦念公久外嘗曰孫逄吉好士人三<lb/>
<pb n="KR4d0243_SBCK_096-20b"/>
年九月召為秘書少監訓詞有當今第一流人物之襃<lb/>
承上意也五年朝謁重華不以時公數具疏援引古誼<lb/>
深言之又率同館列名以進七月主上受内禪登用舊<lb/>
學越三日擢公兼權尚書吏部侍郎初公入諫省翊善<lb/>
黄公裳曰孫直講問學醇正勸講多益今遂失助上曰<lb/>
言路得斯人尤可慶也又言所論有不樂者上曰既為<lb/>
言事官豈可不使之盡言蓋上之在嘉邸知公已深至<lb/>
是首陳初政有曰陛下嗣膺大寶蓋非得已願起敬起<lb/>
孝數申温清撫接宗戚俾之開釋太上推明陛下之本<lb/>
<pb n="KR4d0243_SBCK_096-21a"/>
心乃若建立長秋推恩隨龍人之屬皆可緩也又請進<lb/>
學以養其明揆事以審其㫁凡立政造事皆明以先之<lb/>
㫁以輔之則守經事而得其宜遭變事而達其權天下<lb/>
可運于掌矣上欣然納之覃恩轉朝奉大夫九月除權<lb/>
尚書吏部侍郎賜金紫服明堂恩封廬陵縣開國男食<lb/>
邑三百嘗告丞相以和買折帛之價太重宜因初政稍<lb/>
議蠲減庶可固結民心丞相舉行之然止限以三年非<lb/>
公之本意也十月擢兼侍講公在嘉邸嘗集羣經格言<lb/>
以獻至是請講論語蓋公平日潛心此書有自得之趣<lb/>
<pb n="KR4d0243_SBCK_096-21b"/>
欲以遂格君之志也差充孝宗<graphic n="KR1238" url="https://raw.githubusercontent.com/kanripo/KR-Gaiji/master/images/KR1238.png" mimeType="image/png"/>宫按行使朝方議撤<lb/>
秘書省以為壽康宫而以東宫為館閣公毅然力爭謂<lb/>
于理非順地狹屋敝不可以奉慈極事亦竟止待制朱<lb/>
公熹在經筵持論切直忽奉祠而去公于上前爭論甚<lb/>
苦因講權輿之詩反覆紬繹以為諷上曰朱熹所言多<lb/>
不可用公曰熹論祧廟獨與衆論不合他所説皆正理<lb/>
未見其不可施用願留之以重經幄冬有震雷詔求闕<lb/>
失公言過失所當謹者二曰奉親曰親儒闕違所當講<lb/>
者二曰謹爵禄曰節用度又論治體之要曰治化之原<lb/>
<pb n="KR4d0243_SBCK_096-22a"/>
肇于宫壼而達于外廷宫壼嚴則内外之禁肅外廷正<lb/>
則上下之職修后妃之家多啓私謁嬪御或養私身願<lb/>
擇老成宫嬪佐六宫之政内侍本備掃除自閣長而上<lb/>
願遵舊制選年四十以上者知内省之事樞宰之職論<lb/>
道經邦願萬幾之暇從容與之議政近習之臣職在禁<lb/>
密願全其恩數勿使預事上深然之十二月假煥章閣<lb/>
學士提舉萬壽觀兼侍讀充館伴金國賀正使金使需<lb/>
竹牛角之屬期以必得公奏皆難得之物戎心無厭當<lb/>
遏之于初大璫王徳謙典司國信所密請匪頒公卒卻<lb/>
<pb n="KR4d0243_SBCK_096-22b"/>
之慶元元年正月兼實録院同修撰使事畢入對因奏<lb/>
臣比縁館伴刺求北事竊聞自孝宗上賔寖有輕視中<lb/>
國之心比年公卿習安將帥習媮士卒習惰風俗習侈<lb/>
上恬下嬉無復有枕戈復讎之意願陛下拔材賢旌循<lb/>
良核名實蓄財用選將帥簡精鋭城要害備器械講求<lb/>
孝宗内治外攘之䇿上尤嘉納而公于是時已有不見<lb/>
容者矣待制朱公熹之去公力捄之侍郎彭公龜年補<lb/>
郡又論不應為近習而逐正人忤韓侂胄之意又嘗扈<lb/>
蹕有馬上迴揖之者公獨不顧彼又以為簡驩也一日<lb/>
<pb n="KR4d0243_SBCK_096-23a"/>
㑹食部中或報王喜除閤門祗候公曰此乃優伶嘗于<lb/>
内廷效朱侍講容止以儒為戲者豈可以汙清選當抗<lb/>
疏力爭否則于經筵論之有飛語上聞五月内批與郡<lb/>
而王喜之命亦寢或以為出于誤報而公憂國愛君之<lb/>
心亦云至矣潛邸恩轉朝散大夫七月除知太平州累<lb/>
章丐祠九月提舉江州太平興國宫三年轉朝請大夫<lb/>
五年三月起知贛州言者始疏前事沮之公素有徳量<lb/>
未嘗語人以去國之由杜門深居時事一不掛口書史<lb/>
自娯不以得喪介意至是以言者傳播公之直節愈顯<lb/>
<pb n="KR4d0243_SBCK_096-23b"/>
而公已屬疾上章納禄矣終于里第壽六十有五五月<lb/>
除集英殿修撰致仕嘉定五年上以公舊學軫其遺忠<lb/>
特贈寶謨閣待制仍度越彞典賜諡獻簡娶李氏累封<lb/>
令人與公相繼而卒子男三人銶承奉郎監鄂州在城<lb/>
鹽税務錤迪功郎新臨安府餘杭縣尉季即鐩也女五<lb/>
人進士李三聘李拓羅沂迪功郎前臨江軍司户羅晟<lb/>
通直郎前知南康軍都昌縣事胡杙其壻也孫男四人<lb/>
渙溱淳溥女一人尚幼六年十一月乙酉葬公于萬安<lb/>
縣龍泉鄉緜津之原公資稟醇澹于外物一無所好惟<lb/>
<pb n="KR4d0243_SBCK_096-24a"/>
刻意經史不可解于心自幼至老手不釋卷務為有用<lb/>
之學尤精于國朝典章事物之源委宦族之譜系除拜<lb/>
之嵗月與夫前代疆理卒乘之法封國行河之利參貫<lb/>
融液無不通流修世教植治道誠有志焉發為文詞以<lb/>
理為主以意為先體制具備闗鍵嚴宻簡而有法不為<lb/>
綺麗之習晚嵗自號靜閲居士有文集七十卷外集三<lb/>
十卷藏于家左規右矩言笑不妄恂恂似不能言遇人<lb/>
無賢愚貴賤少長咸接以禮平實誠慤表裏如一修身<lb/>
踐言樂于聞過遜賢達善心無媢忌喜怒不形于色而<lb/>
<pb n="KR4d0243_SBCK_096-24b"/>
正大剛方之氣有臨大節不可奪之風以鑰平昔之所<lb/>
見聞攷之胡君之行述不隠不誣足以傳遠而瑞金必<lb/>
欲以銘見屬老復病瘁豈敢言文念公之三子而失其<lb/>
二余亦視䕃幾何有不能已者與公為同年初未相知<lb/>
晚幸定交情義至篤為少司成則實為交承出入從班<lb/>
又為寮于講讀之官余與給事林公大中于晚講之次<lb/>
論救吕祖儉之貶公從旁贊言尤力嘗論日食事謂上<lb/>
即位未久多有隂翳一得明照必有背氣等變三月朔<lb/>
去正陽之月一間先一日大雨謂必以隂雲不見至朔<lb/>
<pb n="KR4d0243_SBCK_096-25a"/>
日乃暸然使萬目見其剥蝕天之示戒如此公又奏曰<lb/>
至次日則又雨此雖片言為助多矣當紹熙慶元之間<lb/>
上既隆寛下亦多盡言余幸周旋其間固有激于忠憤<lb/>
不容不言惟公天與諒直事君不以犯顔為難與同列<lb/>
不以忤意為憚劉徳秀為諫官以私意劾左史劉光祖<lb/>
公謂之曰人君寄心膂于宰相寄耳目于臺諫皆當以<lb/>
天之心為心倘任私以害忠良如彼蒼何願自此三思<lb/>
而後行其盡言類此居之不疑惟義所在嗚呼斯人而<lb/>
在諫爭論思之列可謂天下選時非不遇位非不至而<lb/>
<pb n="KR4d0243_SBCK_096-25b"/>
道卒不行任以史事尤為當才相與論修史之規模甚<lb/>
備汗青無日而身去矣嗚呼殄瘁之悲識者所同孰知<lb/>
余心之悲有在于此乎銘曰<lb/>
帝王之興四門以闢無人不言猶恐不力官以諫名惟<lb/>
言是職視古已狹言又不得憂世之士所共太息孰為<lb/>
敢言為糾邪慝矯矯孫公古之遺直學為有用博聞多<lb/>
識其處友朋直諒三益幕中之辯不為婉畫一登諫垣<lb/>
身任言責有犯無隠攖鱗之逆天姿則然不動聲色鯁<lb/>
論日聞不容煖席召還蓬山上方御極首擢從班寵光<lb/>
<pb n="KR4d0243_SBCK_096-26a"/>
赫奕經帷史館人望丞弼遑遑靡寧期補君徳飛語中<lb/>
人又成去國命非不通而道之塞不容何病爲天下惜<lb/>
銘以昭之後人斯式<lb/>
<pb n="KR4d0243_SBCK_096-26b"/>
</p>
<p>
攻媿集卷九十六<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_097-1a"/>
攻媿集卷九十七<lb/>
　　　　　宋　樓　鑰　撰<lb/>
　神道碑<lb/>
　　資政殿大學士致仕贈特進婁公神道碑<lb/>
國家中興八十餘年四朝以聖繼聖相守一道夫豈不<lb/>
欲復大讎歸侵疆而申締鄰好遵養時晦以俟天命蓋<lb/>
其廟謨深矣比嵗權臣竊弄威柄富貴已極猶以為未<lb/>
足假恢復之名以逭危溢之禍其黨又相與嗾之平章<lb/>
軍國益無忌憚一旦妄發以債帥為方召以驕兵當犬<lb/>
<pb n="KR4d0243_SBCK_097-1b"/>
羊人人知其必危競進者方縱臾以苟爵位不在其位<lb/>
者固不容强聒仕于朝者雖面從而腹非無敢有誦言<lb/>
爭之者時惟婁公機以直諒之資抗議無所回撓一為<lb/>
御史即上疏明辯之是時權臣雖倡此議猶未敢自任<lb/>
鄧友龍初不知兵將漕淮右騰書投合妄薦大將既叨<lb/>
召還専主此議為侍御史為給事中公皆與為寮每語<lb/>
及此未始不奮然力詆以為必敗國事友龍至不能堪<lb/>
曰不逐此人則異議者不已公亦自以不合丐歸除職<lb/>
與郡竟求奉祠㑹泗州獲㨗友龍上表稱賀自以為勢<lb/>
<pb n="KR4d0243_SBCK_097-2a"/>
當如破竹羣讙競和諫大夫遂以詆公褫職罷祠此開<lb/>
禧二年之五月也已而延敵致寇塗炭數郡姦黨失措<lb/>
始媿公之言八月再畀祠禄明年二月復職十一月元<lb/>
惡既誅大明黜陟天子思公之忠十二月除吏部侍郎<lb/>
兼太子左庶子嘉定改元正月到闕兼太子詹事五月<lb/>
除給事中兼權工部尚書七月除禮部尚書兼給事中<lb/>
八月擢同知樞宻院事兼太子賓客十月參知政事蓋<lb/>
公天資忠鯁不畏强禦逆折兵鋒言雖不用而後日皆<lb/>
驗先見敢言人所畏服既坐廟堂不以詞色假人相與<lb/>
<pb n="KR4d0243_SBCK_097-2b"/>
維持和議密贊更化惜乎年高疾侵奉身而退居無何<lb/>
考終于家經濟未究孰不興殄瘁之悲諸孤以鑰同宗<lb/>
同朝交情之厚既葬而求銘義不得以老退為解先書<lb/>
立朝之大節系以言行履歴之詳而銘之惟樓氏自武<lb/>
王封夏禹之後東樓公于杞而始得姓後有食采于婁<lb/>
者别為婁氏其實則一宗也建信侯在漢為劉蟬聨數<lb/>
十世至䢿事呉越避武肅王嫌名始復為婁仕左千牛<lb/>
衞上將軍占數嘉興五傳而至公之曾祖諱億億生乾<lb/>
曜俱為將仕郎父壽朝奉郎以公貴三世累贈少保少<lb/>
<pb n="KR4d0243_SBCK_097-3a"/>
傅少師曾祖妣杜氏祖妣鄧氏顧氏妣郭氏為譙國崇<lb/>
國榮國成國夫人少師荘重有家法教子甚嚴公其第<lb/>
三子也字彦發幼而頴悟日誦數百言能自刻苦長益<lb/>
奮勵該貫經史百家之書作文直欲以左氏班馬韓柳<lb/>
為標的或謂其持論太高公曰他日以此致君澤民要<lb/>
當自立詎可苟徇時好蓋其立志已不凡矣兩上鄉書<lb/>
乾道二年賜進士出身授左迪功郎臨安府鹽官縣尉<lb/>
丁成國憂服除主和之含山簿銅城有八十四圩遭夏<lb/>
潦大壞僅存其一郡以委公役工三千有竒設廬以處<lb/>
<pb n="KR4d0243_SBCK_097-3b"/>
之優給庸直時犒酒炙器用材植一出于官民樂勸趨<lb/>
兩旬告畢邑人歡服礱石以記七攝淮邑率以治辦聞<lb/>
薦章交上尋丞於潛漕使檄公攝宰之闕潛川以蠶桑<lb/>
為命織紡貿易至于再税公首罷其一民甚徳之酒坊<lb/>
縣計所仰久廢弗葺公大修酒政嵗羡息錢近二十萬<lb/>
日以寛裕先代輸貧民之竒税寖以及四等户所被廣<lb/>
矣版籍既亡有産去税存之害公一新之獄訟幾絶庭<lb/>
空圄虛治行稱最邑素無學大比無應選之士公首建<lb/>
夫子廟啓庠序擇師儒士有以養李廷光首預賓送擢<lb/>
<pb n="KR4d0243_SBCK_097-4a"/>
賢科親書桂枝坊以表具廬士益知勸政聲上聞有旨<lb/>
都堂審察以少師得疾而歸既遭外艱士民莫不借留<lb/>
匍匐奔慰縞素盈門公性至孝居喪盡禮手書華嚴法<lb/>
華等經以伸冥報免喪爲江東提舉司幹辦公事嘗易<lb/>
淮東已而復舊淳熙十二年以舉主改宣教郎知衢州<lb/>
西安縣十六年光宗覃恩賜銀緋縣當舟車之衝號難<lb/>
治公以學道愛人自任不可干以私有騰謗者不爲動<lb/>
巨室買地爲塋域發地遇石復索元價公曰設得金將<lb/>
誰歸守督賦峻厲公不忍施一箠課亦不乏親閲案籍<lb/>
<pb n="KR4d0243_SBCK_097-4b"/>
豫定役次民服其公紹興二年通判饒州五年皇上踐<lb/>
阼轉朝請郎慶元二年到官事多關決而無侵官之嫌<lb/>
滯訟隨以清省一重囚獄具欲上察其誣白郡覆鞫之<lb/>
得不冤死又二人已經詳覆以其可疑者同太守以聞<lb/>
俱得減等參政袁公説友帥蜀辟議幕不就攝州及南<lb/>
康諸臺益稱其能相率列薦内相洪公邁稱道尤不容<lb/>
口謂公學有源委工詞章身端行治既以敘公所輯漢<lb/>
隸字源又以監司科薦之丞相京公一見即除幹辦諸<lb/>
軍審計司五年之七月也輪對奏祖宗盛時吏禄兵廩<lb/>
<pb n="KR4d0243_SBCK_097-5a"/>
嵗不過緡錢十數萬熙寧月支四萬南渡無嵗不用兵<lb/>
月猶不及百萬乾道已支百六十萬欲請裁損經費又<lb/>
論刑名疑慮之弊六年十一月遷宗正寺主簿嘉泰元<lb/>
年爲太常博士秘書郎請續編中興館閣書目又請寛<lb/>
䘏淮浙被旱州縣時皇太子以恵國公始就外傅遴選<lb/>
學官以公兼資善堂小學教授國公鋭情學問公日陳<lb/>
正言正道又以累朝事親修身治國愛民四事手書以<lb/>
獻寘之坐右朝夕觀省嘗謂公曰今日甚熱禁廷深邃<lb/>
尚爾閭閻細民豈能堪之公以奏之上問昨日與先生<lb/>
<pb n="KR4d0243_SBCK_097-5b"/>
説何事國公具言之上喜曰唐文宗但云人皆苦炎熱<lb/>
我愛夏日長更無一句及百姓此意過之遠矣又嘗語<lb/>
孝宗戒食蛤蜊事國公曰此無他只是廣好生之意公<lb/>
隨事開明多所禆益三年除太常丞仍兼資善旋兼右<lb/>
漕郎官五月為秘書省著作郎尋以民曹事煩改兼駕<lb/>
部以専訓導都城大火命百官條具闕政公力言三弊<lb/>
謂朝臣務為奉承不能出已見以禆國論外臣不稱其<lb/>
職至苛刻以困民財將帥偏禆務為交結而不知訓閲<lb/>
以强軍律時公年七十丐閒上以資善倚重不允周旋<lb/>
<pb n="KR4d0243_SBCK_097-6a"/>
四載不懈益䖍同寮予告公每當之首尾如一日國公<lb/>
睠顧最親字畫少差必求是正公深于小學辨析如響<lb/>
又著廣干禄字一編國公得之尤喜命講官戴公溪為<lb/>
之跋四年六月擢監察御史講未退而除命已頒國公<lb/>
戀戀幾不忍捨公亦為之感涕入臺省論近時士風薄<lb/>
惡聞者聳然又論京官必兩任有舉主年三十以上方<lb/>
許作縣又論郡守輕濫太甚貽害千里時小史蘇師旦<lb/>
怙勢妄作蒙蔽自肆語及者必罪去而獨憚公嘗與閤<lb/>
門納謁公于寒暄外他無所及師旦俛首不敢吐一詞<lb/>
<pb n="KR4d0243_SBCK_097-6b"/>
而去兵端方開惟公極口沮之謂恢復之名非不美亦<lb/>
孰不願今士卒驕逸遽驅于鋒鏑之下人才難得財力<lb/>
未裕萬一兵連禍結久而不解奈何權臣聞之不悦所<lb/>
議愈宻外廷罔測公又上疏極論雖宻謀人莫得知而<lb/>
羽書一馳中外惶惑友龍方為臺端主議甚力公日以<lb/>
苦語勸之且曰今日大將為誰計臣孰任正使以殿巖<lb/>
當之能保其可用乎開禧改元六月除右正言兼侍講<lb/>
首論廣蓄人才乞詔侍從臺諫學士待制三衙管軍各<lb/>
舉將帥邊郡一二人召問甄抜優養以備緩急八月除<lb/>
<pb n="KR4d0243_SBCK_097-7a"/>
太常少卿兼權中書舎人閏月真除今丞相史公樞宻<lb/>
宇文公同省毎㑹坐親見公力詆友龍用兵之説㑹有<lb/>
㫖令宰執侍從臺諫集議公義形于色略不少變聞欲<lb/>
以公宣諭荆襄公昌言曰使往慰安人情則可必欲開<lb/>
邊啓釁有死而已不能從也春初卒以此去四月聞諸<lb/>
道進兵謂吾老矣無所施力惟晨香致禱願天佑國家<lb/>
以安邊境及聞泗㨗愈増憂危且曰若自此成功以攄<lb/>
高文之宿憤老臣雖死亦幸謫官尚何言但恐進鋭退<lb/>
速禍愈深耳未幾還朝徳望益隆鸞鶴精神照映朝列<lb/>
<pb n="KR4d0243_SBCK_097-7b"/>
人莫不想聞風采見上首論三事謂至公始可以服天<lb/>
下權臣以私意横生敗國殄民今惟當行以至公若曰<lb/>
私恩未報首爲汲引私讎未復且爲沮抑一涉于私人<lb/>
心將無所觀感矣次論兩淮招集敢勇不難于招而難<lb/>
于處若非繩以紀律課其勤惰必爲後害仍請檢柅權<lb/>
臣内侍等所籍家貲專爲養兵之助天顔悦穆玉音嘉<lb/>
奬曰太子尚小煩卿教導待卿久矣公謝以衰暮耄昏<lb/>
恐無以補儲徳上曰昨已除詹事猶未知耶皇太子念<lb/>
公最篤嘗親書問安否以多事未果發聞公來歸問信<lb/>
<pb n="KR4d0243_SBCK_097-8a"/>
絡繹仍致前書以示不忘之眷自是簡注尤深而東宫<lb/>
愈加愛重矣公在選部守法革弊吏銓為清有里人故<lb/>
任天官喪未舉而子赴調公謂彼既冒法禁而部胥不<lb/>
之問即撻數吏使之治葬而後來聞者韙之上望治甚<lb/>
切公奏古人為國之心頃刻不忘而望治之誠未嘗以<lb/>
日月冀夫子無欲速之戒誠以維持成就非可亟圖而<lb/>
驟致也又言貢舉貴公乞下禮部具朝官親族有赴廷<lb/>
對者並與免差御試諸位官以絶異議嘗繳奏海巡八<lb/>
廂親從都軍頭指揮使年勞轉資恩㫖太濫乞收寝未<lb/>
<pb n="KR4d0243_SBCK_097-8b"/>
應年格之人年已及者予之上顧宰臣曰所繳極當庶<lb/>
不為小人欺隠又稱至再三上以皇太子春秋鼎盛欲<lb/>
使預聞廟論諳知民瘼命日侍昕朝宰執竝兼宫官仍<lb/>
時赴宫㑹議公為宫端益思所以禆助遂取舊所著歴<lb/>
代帝王總要一書加以潤色上下三千年間君道之汙<lb/>
隆治效之優劣綱舉領挈燦然畢陳俾鑰為之序以備<lb/>
參決之餘可用攷訂儲扄尤以為要覽時以飛蝗求言<lb/>
公奏和議甫成先務安静葺罅漏以成紀綱節財用以<lb/>
固邦本練士卒以壮國威又謂臺諌論奏以為月課若<lb/>
<pb n="KR4d0243_SBCK_097-9a"/>
政有闕失人有非賢或除授之不當患在不知知之則<lb/>
恐去之不亟當隨事輙言無嫌于數所論皆切于時既<lb/>
登兩地當干戈甫定信使往來之始瘡痍方深弊蠧紛<lb/>
然公彌縫協恭禆贊為多重惜名器持循法度進退人<lb/>
物直言可否不市私恩不避嫌怨有舉員及格當改秩<lb/>
作邑而必欲内除公曰如此則有勞者何以勸孤寒者<lb/>
何以伸若至上前自應執奏堂吏寄資未仕而例以陞<lb/>
朝官賞陳乞封贈公曰士夫辛勤一第非通籍不能及<lb/>
親汝輩乃以白身得之㫁不可行嘉定二年八月臨軒<lb/>
<pb n="KR4d0243_SBCK_097-9b"/>
行皇太子冊命公攝中書令讀冊于廷百辟傾聴九月<lb/>
明堂為禮儀使前導趨拜如少壯然儲君與公俱生于<lb/>
癸丑雖相去一甲子而生日同在仲秋先後纔五日賜<lb/>
生餼詔曰九秋風露之清裒時英氣三呉山水之秀生<lb/>
我耆儒固已寵甚是年七十有七盛典縟儀適聚旬浹<lb/>
間都省後堂久不講祝頌之禮公首當之貢闈方按鼓<lb/>
吹嚴更警場五使同坐堂上正用公之生朝鑰退而慶<lb/>
以詩公與諸公皆屬和尤為晚景一段美談冬再納禄<lb/>
不允三年五月以禱雨感疾復四上告老之章詔曰太<lb/>
<pb n="KR4d0243_SBCK_097-10a"/>
公既老猶起海濱留侯雖病强輔太子公弗敢復言孟<lb/>
冬分詣原廟疾又大作求歸尤切上猶未許方形詔旨<lb/>
云年雖耄矣初未聞知慮之昏志方浩然亦未見精神<lb/>
之憊公復叙四説以進懇請不已皇太子又遣宫寮勉<lb/>
留而去意堅決除資政殿學士知福州力辭提舉臨安<lb/>
府洞霄宫以歸延見親故上冢燔黄寖復康强尋上休<lb/>
致之請忽感微疾猶取表奏展閲檢視命筆書偈顧諸<lb/>
子曰大期迫矣勿以藥來是夕遂薨寔四年十一月辛<lb/>
酉也享年七十有九累官正議大夫除資政殿大學士<lb/>
<pb n="KR4d0243_SBCK_097-10b"/>
致仕爵至嘉興郡開國公食邑二千六百户食實封六<lb/>
百户國史實録敕令㑹要皆嘗提舉纂修遺奏聞上為<lb/>
之震悼輟視朝贈金紫光禄大夫旋以東宫徹章加贈<lb/>
特進賞延䘏典如制皇太子賻奠加厚可謂哀榮矣娶<lb/>
徐氏大晟府典樂申之曾孫封呉郡夫人先公四年卒<lb/>
子三人紹曾迪功郎紹彭從事郎紹耼承務郎以公參<lb/>
預俱監西京中嶽廟女一人適故朝請大夫直煥章閣<lb/>
知慶元府程準孫二人續祖承務郎知於潛縣丞同祖<lb/>
尚幼女三人長適進士史沾次適承務郎監兩浙轉運<lb/>
<pb n="KR4d0243_SBCK_097-11a"/>
司慶元府造船場程端節次適進士魯之績曾孫一楚<lb/>
孫女一五年三月甲寅葬公于嘉興縣履仁鄉東洲之<lb/>
原公天分素高加以篤學而家訓尤嚴親聞公言初第<lb/>
拜親少師戒之曰得官誠爲可喜然爲官正自未易爾<lb/>
其謹之義方類如此又禾興輔郡紹興間寓公寄客多<lb/>
時英賢朱少卿自號巖壑最爲名勝次如董公彌大將<lb/>
方公景南雲翼祝舜俞師龍鮑任道仔聞人務徳滋皆<lb/>
源流前輩詞章政事學問論議各有所長公從之遊聞<lb/>
見益廣所著諸書悉有功于後學既以此發身又自初<lb/>
<pb n="KR4d0243_SBCK_097-11b"/>
筮歴官所至可紀逢辰雖晚譽望已高擢用甚峻而士<lb/>
論遲之主眷日隆注意大用皇太子垂情宫寮雖在遠<lb/>
外念之不忘惟公侍資善最久輔導最勤顧遇尤渥然<lb/>
方居急流而抗議以沮權姦翩然求閒不復顧忌一歸<lb/>
若將終身焉憂國一心耿耿不少變再為聖主一出干<lb/>
霄直上建立愈偉老而益壮然用之太晚耄未及而疾<lb/>
困之性篤孝友少師囑公以二弟模年貌相若愛之固<lb/>
深棟未冠而孤撫育訓飭卒為善士近嵗先卒貤恩贈<lb/>
官詔特從之嘗命諸子以遺澤任二弟之子居鄉以誠<lb/>
<pb n="KR4d0243_SBCK_097-12a"/>
接物不事縁飾是非枉直判于語下不爲後言人雖憚<lb/>
而服之周貧濟急尤篤姻黨生理素薄輸送自同編民<lb/>
門無雜賓亦無敢干以私者故廬僅庇風雨既歸闢丈<lb/>
室于左以東宫所書一軒榜以銀題朝夕游處庭前殆<lb/>
不容旋馬清裁若不可犯而樂善好賢稱奨人才不遺<lb/>
寸長又訪問賢能疏列姓名及其可用之實以備采取<lb/>
其所薦進亦不欲人之知也近時小學日微公素耽嗜<lb/>
字源干禄用意最深好之者始知其爲工作字遒美行<lb/>
草俱勝隸古小篆動皆有法尺牘人多藏弆扁榜亦所<lb/>
<pb n="KR4d0243_SBCK_097-12b"/>
在寶之鑰初未識公而同年李吏部聖俞嘉言同在宗<lb/>
寺出班馬字類致公之意俾為序引則知公之相與有<lb/>
年矣既老復來公亦賜環而歸㑹當集議傾葢于政事<lb/>
堂一見如平生歡同入兩地協心無間議政餘閒啇㩁<lb/>
古今論文説詩亦時出法書名畫清談從容温然如春<lb/>
事有不可剛毅不囘久而益敬真畏友也執别而歸書<lb/>
問時徃來墨猶未乾而訃聞云亡之痛固非稠人比既<lb/>
受銘文之託偶以多病心志凋耗筆硯盡廢日過故府<lb/>
惕然于中乞身欲歸僅能屬稿既不能發明潛徳終有<lb/>
<pb n="KR4d0243_SBCK_097-13a"/>
媿于公云銘曰<lb/>
婁之得姓實本東樓在漢為劉自建信侯後復厥初乃<lb/>
因避鏐累葉嘉禾義豐徳修惟公國器河圖天球文以<lb/>
發身仕學俱優立朝正色告后嘉猷寖登要津貴名日<lb/>
休權姦専國欲挑氈裘債帥總師妄人運籌衆莫敢言<lb/>
徒懐私憂公獨抗論力遏狂謀六月出師石爍金流人<lb/>
厭綌絺士困櫜兜僅取邊壘㨗書置郵自謂破竹期功<lb/>
于秋老師致寇氣索語偷幾如鄧騭欲棄涼州謂公立<lb/>
異屏居林丘一偓不容衆楚競咻初謂沮軍末乃思婁<lb/>
<pb n="KR4d0243_SBCK_097-13b"/>
元惡既誅舊徳是求四皓來漢二老歸周間于兩社克<lb/>
壮其猶同寅協恭厚徳鎮浮饑饉寇攘瘡痍未瘳彌縫<lb/>
調燮相與咨諏勢方向平公去不留哀榮雖備急景已<lb/>
遒典刑已矣後孰與儔殄瘁悲深為銘諸幽尚爾後人<lb/>
先烈是侔<lb/>
　　集英殿修撰致仕贈光禄大夫曾公神道碑<lb/>
宋興崇尚儒術振起一代之治直史館贈太師密國公<lb/>
南豐曾公致堯以文鳴當世直道正言事太宗真宗為<lb/>
名臣是生博士贈太師魯國公易占有文章政事材而<lb/>
<pb n="KR4d0243_SBCK_097-14a"/>
仕不合為文十餘萬言又著時議十卷荆國王文公志<lb/>
其墓蓋首稱之六子皆登進士第達者三人曰鞏為中<lb/>
書舎人以道徳文章名世學者宗之號南豐先生曰布<lb/>
位宰相諡文肅曰肇終翰林學士諡文昭當元祐盛際<lb/>
徽皇初政再為詞臣氣節論議尤挺特卓偉名儒如上<lb/>
蔡龜山俱謂端嚴有大臣之風其後亦最盛後六十餘<lb/>
年曾孫刑部侍郎炎與從弟吏部尚書㬇相繼取世科<lb/>
同為天子從臣故家文獻表表一時而南豐之曾益重<lb/>
于天下矣侍郎字南仲祖纁明春秋擢第奉使數道歴<lb/>
<pb n="KR4d0243_SBCK_097-14b"/>
知高郵軍舒州甫强仕終承議郎贈左中奉大夫父協<lb/>
年十九以詞賦魁胄監一上不第則攷古著書有雲莊<lb/>
集行于世終朝奉大夫知永州贈正奉大夫自文昭三<lb/>
世皆娶强氏文憲公家永州始居湖之徳清公幼警悟<lb/>
能言即知讀書正奉語公曰吾家由密魯二公至而祖<lb/>
雖皆取科第然師友淵源非止利禄而已汝當志其遠<lb/>
且大者因銘其書室曰求已以勉之公服膺義方益自<lb/>
刻勵從名儒授毛鄭詩紹興三十年入太學端明汪公<lb/>
應辰為司業深器之隆興元年賜進士出身授左迪功<lb/>
<pb n="KR4d0243_SBCK_097-15a"/>
郎㤗州海陵縣尉兼主簿時敵騎驚擾所在寇攘官吏<lb/>
多解散公曰巡徼職也吾其可去乎乃廣為榜諭以安<lb/>
集之親捕劇盜數十輩不以賞格介意而言于理官兵<lb/>
燬之後宜從矜貸類得末減臺郡爭論薦將羅致幕下<lb/>
竟守職不就秩滿以闗陞及酬奬循左儒林郎調徽州<lb/>
教授篤意教養更新學宫課試精審有自旁郡執經席<lb/>
下者奉二親就養與其季燮俱公立三樂齋以見志丞<lb/>
相周文忠公必大參政李忠文公彦穎繼為禮部侍郎<lb/>
與當路交上京削垂滿丁正奉憂服除再為温州教授<lb/>
<pb n="KR4d0243_SBCK_097-15b"/>
如所以治徽學者凡經指授皆為時名人淳熙八年改<lb/>
通直郎知建康府江寧縣事轉奉議承議郎江寧軍民<lb/>
雜處治訟多牽制公不以利害囘撓一意字民獄犴屢<lb/>
空催科無擾民感其恵皆先期樂輸推排陞降悉得其<lb/>
實至役有不俟差而願充者公先于暇時摭前輩賢令<lb/>
嘉言善行與法令之所當守者為邑政總類一書講畫<lb/>
既詳故施于臨民迎刃而解父老詣臺府借留參政錢<lb/>
文恵公良臣帥江東偕監司上治最吏部侍郎沈公揆<lb/>
繼將漕又請亟加奬拔以為天下治邑者勸任滿命赴<lb/>
<pb n="KR4d0243_SBCK_097-16a"/>
都堂審察十五年以明堂恩賜緋衣銀魚十一月幹辦<lb/>
行在諸司糧料院光宗覃恩暨年勞轉朝奉朝散郎紹<lb/>
熙元年八月遷大理寺主簿以新制兼左評事究心詳<lb/>
讞稱為平允輪對請選劇縣嵗命近臣舉歴任二人以<lb/>
授之無拘資格隨事旌賞治有殊績則待以不次又請<lb/>
申飭榷酤征税之禁利害詳明時論韙之二年八月除<lb/>
司農寺丞被㫖和糴米石五十萬選屬吏之才者授以<lb/>
成算戒以苛取不趣而辦三年轉朝請郎九月丁母碩<lb/>
人憂五年十二月擢知温州慶元元年三月陛辭復申<lb/>
<pb n="KR4d0243_SBCK_097-16b"/>
劇邑薦舉為令之議又請稽版籍聯保伍汰巡尉之罷<lb/>
輭者永嘉號多士素服公化故教令所下不誡用勸闢<lb/>
良田以贍學養濟院以醫廪其廢疾無告者民産子棄<lb/>
而弗字月以公錢給乳哺者費全活甚衆二年秋未穫<lb/>
颶風淫雨海溢為菑樂清尤酷具舟筏畚梮以濟捍之<lb/>
極意賑䘏奏蠲丁錢數千緡水退修築瑞安石岡及平<lb/>
陽三斗門為東塘以殺其衝皆使可久至今人賴其利<lb/>
公正身帥下細大畢舉戢吏拊民以循良稱里社生為<lb/>
立祠且碑以紀其徳丞相葛文定公邲鎮越及諸使者<lb/>
<pb n="KR4d0243_SBCK_097-17a"/>
皆以最列二年轉朝奉大夫三年召赴行在所四月入<lb/>
對勸上垂意經術恪守祖訓嘉納忠諫斥遠私昵杜絶<lb/>
用例之弊申嚴贓墨之科遴選邊將久任帥守停印造<lb/>
以重楮劵禁銷泄以羡銅錢廣和糴以厚邦儲蠲逋負<lb/>
以寛民力皆當世急務除尚書户部郎中治左曹事躬<lb/>
理文案滯訟頓清九月充金國正旦國信使將行值憲<lb/>
聖慈烈之喪既越境諭使去樂接伴納噶厚之以他辭<lb/>
解抵故京地前導奏胡伎公叱止之比押宴者至猶然<lb/>
公避席不拜引義詰責往復論難竟去口宣賜樂等語<lb/>
<pb n="KR4d0243_SBCK_097-17b"/>
始就位授館燕山凡命宴皆請去樂及罷燕射悉勉從<lb/>
使還未嘗道其事惟以講求内治諄諄為上言之始文<lb/>
昭嘗使朔方増重國體及是有問公家世以南豐對稱<lb/>
歎名家者再知典刑之所存也四年以竣事轉朝散大<lb/>
夫六月復除户部郎中總領淮西江東軍馬錢糧諸郡<lb/>
賦不時入侵欺移用其目實繁綱運弊蠧特甚緡錢失<lb/>
期者三百萬餘他物稱是師不宿飽公奏請下諸路期<lb/>
以兩月起發且議賞罰上可之公復手疏屬部約以不<lb/>
多為文書不遣吏卒要束既定輸送以時凡部運當進<lb/>
<pb n="KR4d0243_SBCK_097-18a"/>
秩者面以奏剡授之競知趨勸軍給以饒五年轉朝請<lb/>
大夫七月除直敷文閣福建路計度轉運副使首亷所<lb/>
部疾苦民有被訟久繫而訟者反匿不出乃戒郡縣必<lb/>
兩造俱集始得予決自是良愿無擾姦無容欺奉詔上<lb/>
便民事公奏請委部使者以翻訴之多寡當否為縣令<lb/>
殿最詳列賦税于契劵之首以革産去税存之患二税<lb/>
不許高價折估獄案以時奏報定物力選獄官多見施<lb/>
行又奏倚閣上四州積負鹽本併免州縣所負正税及<lb/>
虧收錢合十有六萬緡累嵗困于郡邑囚繫者呼舞散<lb/>
<pb n="KR4d0243_SBCK_097-18b"/>
去而漕計視始至増鏹百萬悉付來者以寛氓征嘉泰<lb/>
元年三月詔入奏計因論屬縣掊克之弊謂縣有内外<lb/>
内縣于州取給故苗税征商悉歸于州若外縣則俸給<lb/>
衣糧與凡支費不一而足今為郡者苗税或概輸于州<lb/>
倉征商或使他官吏侵擾為縣者反藉以旁征巧取肆<lb/>
行無忌小民赴訴郡不敢詰宜戒其交相規奪上嘉納<lb/>
之除樞密院檢詳諸房文字歴右司左司郎中兼刪修<lb/>
勑令官二年三月遷中書門下省檢正諸房公事嵗中<lb/>
徧居宰掾禆贊為多四月除起居舎人因直前奏事請<lb/>
<pb n="KR4d0243_SBCK_097-19a"/>
捜舉遺逸長吏禮遣詣闕以備咨訪九月敕令所修進<lb/>
慶元條法事類轉朝議大夫十一月除起居郎兼權刑<lb/>
部侍郎同詳定敕令十二月轉中奉大夫尋改兼國史<lb/>
院編修官實録院檢討官三年四月除權侍郎賜服金<lb/>
紫經筵讀兩朝寶訓終篇轉中大夫公持心忠恕臨事<lb/>
明審每謂刑獄為生民之命必使姦豪畏法吏不舞文<lb/>
乃可言政廣右鉅商虐死其弟流竄逃歸輙從外臺改<lb/>
正復有訴者下棘寺閲實權門諸用事者表裏寺吏曲<lb/>
為道地綴補文書肆為誕嫚公察其姦執付京兆獄吏<lb/>
<pb n="KR4d0243_SBCK_097-19b"/>
求解萬端公持不少貸且併劾商人罪卒以是去六月<lb/>
提舉江州太平興國宫史院進孝宗光宗實録轉大中<lb/>
大夫郊祀恩封曲阜縣開國男食邑三百户開禧三年<lb/>
轉通議大夫嘉定改元皇上更化盡起故老二月公被<lb/>
命守婺未幾改姑孰暑行抵郡適師旅饑饉之後勞來<lb/>
流徙寛逋節費政聲徹聞至秋感暈眩疾㑹合肥擇帥<lb/>
詔以集英殿修撰移鎮公曰臣子事君東西惟命今既<lb/>
屬疾焉可冒為丐免之章數上有旨輟行治姑孰如故<lb/>
雖整軍息民為國遠慮而疾日以侵求去益堅二年二<lb/>
<pb n="KR4d0243_SBCK_097-20a"/>
月竟遂祠請復提舉隆興府玉隆萬壽宫宗祀禮成進<lb/>
封開國子加食邑二百户四年自為奏述出處大槩乞<lb/>
骸骨詔以通奉大夫仍本職致仕越數日薨矣寔正月<lb/>
二十日甲辰也享年七十有一遺奏聞以光禄大夫告<lb/>
第官其後如格八月丙午葬于臨安府錢塘縣欽賢鄉<lb/>
西谿山先塋之次從所自卜也娶九江王氏封碩人克<lb/>
有令徳善相夫子先十年卒子掄承務郎前監嘉興府<lb/>
都税務女適承事郎新知婺州東陽縣陳貴誠孫仲良<lb/>
登仕郎公資稟純明器識凝遠事親盡禮謹守家法妙<lb/>
<pb n="KR4d0243_SBCK_097-20b"/>
年決科安于平進自海陵赴調有同姓為聘使者金人<lb/>
問其氏族自言蜀人又問南豐後孰在班列既歸以告<lb/>
于是朝廷始加搜訪時相意屬公而公方欲從校官卒<lb/>
故業遂為新安之行不復以姓名通未受代三十六日<lb/>
遭外艱既免喪或以銓制方嚴欲為圖賞典以補餘日<lb/>
公亦不顧竟遲次六年而前舉者皆無恙恬于勢利乃<lb/>
如是先世資産推與其季又以正奉遺澤及公郊恩任<lb/>
二從子内外族姻以至鄉黨鄰里婚葬急難必賑而助<lb/>
焉待人接物謙抑有加而律己持正不可迴奪敭歴中<lb/>
<pb n="KR4d0243_SBCK_097-21a"/>
外徊翔久之始登禁從既不得其職而去杜門卻埽谿<lb/>
園數畝杖屨徜徉自號覺翁因以名菴晚年意象簡黙<lb/>
所造益深由少至老好學不倦六經子史手自校定且<lb/>
以諸史傳記攷釋資治通鑑續于攷異後短章大篇凡<lb/>
所述作率皆温潤典雅而楷法行草見謂精詣尺牘書<lb/>
判好事者藏弆爲榮有覺菴集與邑政總類藏于家公<lb/>
既葬掄以校書郎陳君貴謙之状來曰先君子于法當<lb/>
得諡將有請矣願先爲銘詩表于隧道慨念在昔先太<lb/>
師岐公初掌奏邸正奉接武周行一時列院有子若弟<lb/>
<pb n="KR4d0243_SBCK_097-21b"/>
多為新進士鑰于公事契既深襟期莫逆攝事西垣公<lb/>
丞大農俱奉親輿升堂展敬兩仕永嘉載筆左螭皆有<lb/>
在前之媿及鑰起于挂冠公方奏最藩部同年生落落<lb/>
如晨星日徯公歸以慰遲暮而公薨矣鑰長于公四嵗<lb/>
亦豈久于世者死生契闊撫事興悲衰顇何足言文惟<lb/>
公不負文獻之傳故立本朝使鄰壤挺挺有祖風烈詩<lb/>
云惟其有之是以似之非公之謂歟銘其可辭銘曰<lb/>
惟曾受氏曲列始封舞雩之傳望于南豐有户部郎事<lb/>
我二宗博士繼之顯不在躬六子聯芳弟上攷功徳望<lb/>
<pb n="KR4d0243_SBCK_097-22a"/>
彰徹曰文昭公本厚源深寔生覺翁學以求己中積外<lb/>
充早挹世科奏最一同翺翔周行敭歴西東仗節殊鄰<lb/>
氣讋夷戎外庸既訖從上法宫進難退易先哲之風聖<lb/>
化更新起于閒中申畀鉅藩疾已内攻施弗盡才奄其<lb/>
令終西谿之原父祖是從後來方興銘詔無窮<lb/>
<pb n="KR4d0243_SBCK_097-22b"/>
</p>
<p>
攻媿集卷九十七<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_098-1a"/>
攻媿集卷九十八<lb/>
　　　　　宋　樓　鑰　撰<lb/>
　神道碑<lb/>
　　簽書樞密院事致仕贈資政殿學士正恵林公神<lb/>
　　道碑<lb/>
開禧三年十有一月四日有旨樓鑰林大中召赴行在<lb/>
先是平章軍國事韓侂胄専國弄權妄啓兵端禍及南<lb/>
北生靈國勢幾殆主上赫然震怒俾誅殛之更化善治<lb/>
之始才一日而有此命公足以當此矣鑰何以堪之公<lb/>
<pb n="KR4d0243_SBCK_098-1b"/>
字和叔婺之永康人曾祖禄太子少保妣陳氏延寧郡<lb/>
夫人祖邦太子少傅妣姚氏高平郡夫人考茂臣太子<lb/>
少師妣李氏信安郡夫人皆以公貴追贈初少傅隨母<lb/>
嫁盧氏再世承其姓公始復為林公少篤志問學文章<lb/>
自出機杼紹興二十七年入太學文行俱高士論歸重<lb/>
三十年登進士科調左迪功郎湖州烏程縣主簿貧甚<lb/>
俸薄郡欲月有增餽卒謝之所立已如此乾道六年丞<lb/>
貴池用薦者改左宣教郎淳熙三年知撫州金谿縣郡<lb/>
督財計太急公堅請寛以數月不敢有負又貽書至四<lb/>
<pb n="KR4d0243_SBCK_098-2a"/>
三不聴公取告敕納之州求劾而去守媿謝許之邑民<lb/>
感公之深恐其受責競輸于郡已而視嵗額反加焉差<lb/>
役盡公多端寛䘏受役者無異詞有先一年而豫定者<lb/>
丁少師憂役人泣曰反誤我矣七年知湖州長興縣在<lb/>
浙右號難治公益究心官事民情孚洽若有相之者縣<lb/>
境高于太湖嵗旱河涸米價翔貴已有攘奪之患民寡<lb/>
葢藏官無贏蓄公方憂慮而無䇿夜半涌水自荻浦灌<lb/>
河聲震數里米舟輻湊闔境以為神和買比經界前增<lb/>
四之三公必欲寛之推見衆弊獲免者五千餘戸増輸<lb/>
<pb n="KR4d0243_SBCK_098-2b"/>
以實者帖然訟牒必竟曲直不許私和或謂恐益多事<lb/>
公曰此乃省事之法也以是缿訟曰稀期限寛而信可<lb/>
展而不可違去如始至所下文移無一紙遺于民間二<lb/>
邑遺愛迨今未泯也詹侍郎儀之力薦于朝十年幹辦<lb/>
行在諸司糧料院十二年冬求補外同擬者四人孝宗<lb/>
皇帝指公與計衡姓名曰此二人佳可除職事官遂除<lb/>
太常寺主簿十四年遭内艱十六年夏除諸王宫大小<lb/>
學教授時光宗皇帝初即位詔侍從舉察官户部葉尚<lb/>
書翥等四人俱以公薦擢監察御史論事無所回挺紹<lb/>
<pb n="KR4d0243_SBCK_098-3a"/>
熙改元三月御批賜公等曰臺綱正則朝廷理委寄匪<lb/>
輕言事覺察各有舊制兹示朕意宜務遵承公謂臺官<lb/>
不當踰越分守誠如聖訓然居此當以抗直敢言爲稱<lb/>
職遂與同列答奏又曰職有常守期各務于遵承言所<lb/>
當言庶不孤于委寄自是風采益振五月遷殿中侍御<lb/>
史二年八月除侍御史三年三月兼侍講公之論事根<lb/>
于忠實上不求合于人主下亦不避嫌怨而愛君憂國<lb/>
務存大體毁譽皆有所試抨彈無不聳服在臺首尾四<lb/>
年最爲稱職知靜江府陳賈將奏事之任知潭州趙善<lb/>
<pb n="KR4d0243_SBCK_098-3b"/>
俊得㫖奏事皆極論而寢其命其論善俊也謂若欲收<lb/>
用宗室以强本朝當擇其賢者善俊何人而可當特召<lb/>
上問孰賢公以知福州汝愚對退又申其説御批善俊<lb/>
與郡又兩日遂召汝愚此諌行言聴之始也鄧司諫馹<lb/>
以忤㫖移將作監公請曲加優容俾復舊職丞相留公<lb/>
正丐去公率同寮奏乞宣諭使安相位遂不果去身居<lb/>
言路而伸諫省之氣誦宰相之賢他人不敢為也有薦<lb/>
公入臺而論其多可而無特操不可為執政與公舊故<lb/>
而論其囘邪不靖不可典刑獄户簉督迫州郡太甚公<lb/>
<pb n="KR4d0243_SBCK_098-4a"/>
上彈章上曰别易一部何如對曰昨為刑郡専為深刻<lb/>
易别部亦不可章至三上宣諭宰臣遣都司道上意公<lb/>
曰言事不行只有一去更無可商㩁者此語既聞竟與<lb/>
郡而去監文思院常良孫以賄遭重劾公奏此人死有<lb/>
餘責然其曾祖安民為元祐名臣高宗念其以忠直斥<lb/>
死擢其子同為中司願特免其真決寧加遠竄公勇于<lb/>
逐方用之從臣而拳拳于一纍囚如此排擊固多此皆<lb/>
其著者至其論議尤為切直而當理首論君子小人大<lb/>
槩曰趨向果正雖小節可議不害為君子趨向不正雖<lb/>
<pb n="KR4d0243_SBCK_098-4b"/>
小有可喜不失為小人正者當益厚其養無責其一節<lb/>
之過差以消沮其直大之氣不正者深絶其漸無以一<lb/>
節之可喜而長其姦偽之萌則君子得以全其美而小<lb/>
人無所容其姦又論今日之事莫大于讎恥之未復此<lb/>
事未就則此念不可忘然事變不常我有備而後可為<lb/>
彼有釁而後可乗恢復固未容輕議惟此念存于心則<lb/>
陵寢如見于羮牆故都如見其禾黍于以來天下之才<lb/>
作天下之氣倡天下之義根本既立綱紀日張而治功<lb/>
可得而成矣雷雪求言公以事多中出疏曰雷電之後<lb/>
<pb n="KR4d0243_SBCK_098-5a"/>
大雪繼作則隂勝陽之明驗也當毋使小人得以間君<lb/>
子夷狄得以窺中國女謁得以行于外嘗論邊事謂今<lb/>
之言備邊者皆其細務當遴選行實才略之人付以江<lb/>
淮荆襄經理之任使文武合為一道慶歴中分河北陜<lb/>
西各為四路悉用文臣為大帥武臣副之平時使之通<lb/>
情而共事則緩急可以協濟而成功無事則同任撫養<lb/>
士卒之責有事則獨當號令行營之寄久其任重其權<lb/>
則邊防立而國勢張矣又奏律有别籍異財之禁祖父<lb/>
母父母令别籍者減一等而令異財者無罪淳熙敕令<lb/>
<pb n="KR4d0243_SBCK_098-5b"/>
所看詳亦然今州縣不明法意父祖令異財者亦罪之<lb/>
知美風教之虚名而不知壊風教之實禍欲申嚴律文<lb/>
疏議及淳熙指揮若止令其異財初不析開户籍自不<lb/>
應坐父祖之罪其非理破蕩所異田宅者理為己分則<lb/>
不肖者不萌昏賴之心而其餘子孫皆可自安實美化<lb/>
移風之大要也詔頒行之至今為便江浙四路以和買<lb/>
折帛重困公奏有産則有税于税絹而折帛猶有説也<lb/>
和買其初先支錢而後輸絹中以錢與鹽分數均給後<lb/>
遂白納紬絹今又使納折帛反成倍輸全失立法之本<lb/>
<pb n="KR4d0243_SBCK_098-6a"/>
意欲求對補之䇿以寛民力而固邦本于是減其輸者<lb/>
三嵗公初論版曹齟齬者幾月僅能去之繼論棘卿至<lb/>
四章不報遂明以姓名申尚書省而力求補外改除吏<lb/>
部侍郎丐外祠除直寶文閣與棘卿俱與郡後省同奏<lb/>
留公且言當與被論者有别公尋知寧國府改贛州而<lb/>
卿以祠去何正言異因對上謂曰林某好人朕甚念之<lb/>
已為易章貢見次矣贛為劇郡公一以平心處之文移<lb/>
期㑹動有成規裁斷曲直不可動摇聴訟初有數百後<lb/>
惟十餘紙猾胥豪民為之束手所奏便民五事一論州<lb/>
<pb n="KR4d0243_SBCK_098-6b"/>
之穴官無職事而糜廪禄者可罷二請添置土軍弓兵<lb/>
三請以錢分給諸邑而禁科罰四乞禁廣東之民誘致<lb/>
盜掠郡人賣為奴婢五謂贛縣兩武尉乞差文臣一員<lb/>
皆郡之急務五年七月主上登極趣召公還贛石至險<lb/>
公欲行不雨而水高數尺怪石盡没俗謂之清漲殆出<lb/>
神助趙清獻公以後惟此時得之九月除中書舎人十<lb/>
二月遷給事中尋兼侍講公代言得制誥之體而繳詞<lb/>
批敕風裁如臺中時侂胄來見公接之無他語因使人<lb/>
通問願内交又笑卻之㑹彭侍郎龜年抗論侂胄甚切<lb/>
<pb n="KR4d0243_SBCK_098-7a"/>
有㫖侂胄特轉一官依所乞除在京宫觀龜年除煥章<lb/>
閣待制與郡公尚在西掖鑰在鎖闥連名上疏謂次對<lb/>
不過在外之職序反下于貳卿亷車之升留務則寵之<lb/>
已至況一去一留恩意不侔去者不復得侍左右留者<lb/>
既曰内祠則召見無時終不能遠請留龜年于經筵不<lb/>
然則命侂胄以外祠奉御筆龜年除職與郡已爲優異<lb/>
侂胄初無過尤罷職奉祠亦不爲過可並書行又同繳<lb/>
奏龜年以眞侍郎除職與郡若以爲優異則侂胄之轉<lb/>
承宣使非優異乎若謂侂胄初無過尤則龜年論事乃<lb/>
<pb n="KR4d0243_SBCK_098-7b"/>
出于愛陛下之誠心豈為過乎恐自此無敢為陛下出<lb/>
力論事者龜年既已決去侂胄難以獨留望予外任或<lb/>
予外祠以慰公議初趙丞相登政府汪義端為監察御<lb/>
史力攻之不得遂罷去至是侂胄引為右史公又駮之<lb/>
改除公吏部侍郎蓋兩以言事得此官竟不拜除煥章<lb/>
閣待制知慶元府時慶元元年鑰素聞贛上之最慶元<lb/>
鄉郡也奉祠家居公之善政實親見之公清心寡欲無<lb/>
一物可以動其念日坐黄堂非二膳不入克勤小物如<lb/>
為長興宰時剖決民訟是非立辨人固不敢干以私亦<lb/>
<pb n="KR4d0243_SBCK_098-8a"/>
無可干者始居郡齋有盜若鬼神之状人人皇惑公以<lb/>
為此黠賊也必欲捕治已而果然前政所失器物亦皆<lb/>
得之由是姦人屏息公亷明敏皆安而行之不可屢數<lb/>
精力有餘足以行其志城南有河而江浦抵隄下者數<lb/>
處河漲潮登幾混為一行者病之間遇潮退隄決河水<lb/>
盡傾鑰自幼即熟聞此害不知自舊幾年矣嚮之有才<lb/>
知者屢謀而未遂公聞之初不以語人在郡纔數月撙<lb/>
節浮費得贏貲二萬緡一日委官置局命富室才力兼<lb/>
備者七人分董其役悉以石為之吏不得預民不知擾<lb/>
<pb n="KR4d0243_SBCK_098-8b"/>
指日而成砥平繩直自甬水橋以至北渡凡二十五里<lb/>
有欲記者公曰何用而利及永久民用歌之二年求祠<lb/>
至于再三始得請郡人曰守有三林後林尤冠謂侍郎<lb/>
栗郎中枅皆在前有聲也得守如此未聞有所襃進又<lb/>
不留以福吾州乃聴其求閒耶未行銀臺駮論鐫職罷<lb/>
祠而歸耋穉攀留嗟惋如出一口公怡然而行五年四<lb/>
月提舉武夷山沖佑觀六年引經有請復元職致仕未<lb/>
幾御史承風㫖論列摭四明異政一二為最謬再落職<lb/>
公道安在哉嘉泰三年十月再復職一閒一紀退然一<lb/>
<pb n="KR4d0243_SBCK_098-9a"/>
布衣也去邑居三里所得龜潭之勝作莊園其上最得<lb/>
一縣勝處時挾書以徃客至則擷𣏌菊取谿魚以佐酒<lb/>
談笑自適亭榭隨意有獨樂之風或謂公不以書入脩<lb/>
門縱不求福亦欲免禍公則曰禍福皆天也豈智力所<lb/>
能移乎邊釁既啓朝夕憂之歎曰恢復之名則不可議<lb/>
權臣之心則不可知今欲宗社再安非息兵不可欲息<lb/>
兵非去權臣不可既有召命令州軍以禮津遣又促其<lb/>
行始到闕而吏部尚書之命已五日矣内引奏對玉音<lb/>
嘉奬公首論防微杜漸無求更化之名必務更化之實<lb/>
<pb n="KR4d0243_SBCK_098-9b"/>
次歴陳朱熹彭龜年呂祖儉以論擊侂胄皆以貶死其<lb/>
他類此者量輕重旌表之以伸其冤且以為直言之勸<lb/>
末謂侂胄之竊權陳自强之貪沓官有定價乞嚴贓吏<lb/>
之罪是月除端明殿學士簽書樞密院事嘉定改元閏<lb/>
四月命宰執並兼東宫官公兼太子賓客公抱負所學<lb/>
中外俱有聲績及在西府當侂胄殘毒之餘未易經理<lb/>
事之當為推誠以佐其長但論事之是否不顧身之利<lb/>
害亦不暇顧忌而後發嘗在榻前議講解事上曰朕為<lb/>
生靈不憚屈已事定之後亦欲與卿等作家計侂胄十<lb/>
<pb n="KR4d0243_SBCK_098-10a"/>
三年敝政豈可不革公與同列謝且賀曰陛下之言及<lb/>
此國之福也退為所親言年將八十豈堪勞勩獨念和<lb/>
議未成未能體承聖訓盡革敝倖為經久之計略遂此<lb/>
心則乞身以歸然和使未囘而公薨矣廬帥王柟初徃<lb/>
通好金人謂之曰近報韓侂胄已就戮矣又問公與鑰<lb/>
同日被召二人如何王以實對歸誦其語公以語鑰且<lb/>
益相勉不可忘也公孝于親友愛諸弟既終信安夫人<lb/>
之喪悉以先疇分與之又官其從子二人自奉甚薄清<lb/>
俸之餘以給宗黨莊敬好禮不惡而嚴一言之出終身<lb/>
<pb n="KR4d0243_SBCK_098-10b"/>
可復讀書至老不倦郡齋公退躬督諸孫課程吏卒或<lb/>
聞洛誦聲而不識其面悼亡之後自言子雖蚤殁而三<lb/>
孫足以承家清修幾二十年尤人所難家居不以事干<lb/>
州縣守令能訪利病則極口告之接人深有恩意或浼<lb/>
以外事雖至親不答也所居殊陋既貴不改出以二僕<lb/>
肩輿僅免徒行而已素不求人知人自服其名節朱待<lb/>
制嘗貽書朝士有曰林和叔初不識之但聞其入臺無<lb/>
一事不中的去國一節風誼凜然當于古人中求之後<lb/>
同在從班相得愈深公文詞淳實如其為人未嘗無用<lb/>
<pb n="KR4d0243_SBCK_098-11a"/>
而作有奏議十卷外制三卷文集二十卷藏于家冒暑<lb/>
得病猶自力以趨朝謁六月壬申薨于位上爲之震悼<lb/>
徹視朝三日賜水銀龍腦及銀絹各五百東宫亦致賻<lb/>
焉享年七十有八積官至朝議大夫爵東陽郡侯食邑<lb/>
一千一百户食實封一百户贈資政殿學士正奉大夫<lb/>
有司將設軷祭力辭之以二年十一月已未葬公于縣<lb/>
之長安鄉南塘山之原有司定諡曰正恵特添差從子<lb/>
籥爲婺之司户參軍護其葬朝旨轉運司應辦可謂終<lb/>
始哀榮矣娶趙氏先十八年卒贈永嘉郡夫人至是合<lb/>
<pb n="KR4d0243_SBCK_098-11b"/>
祔焉子簡以公樞府恩例特贈登仕郎女七人長適從<lb/>
事郎新汀州州學教授陳黼次適進士胡一之王樾宣<lb/>
教郎新通判臨安軍府事應懋之國學生喬時敏里士<lb/>
趙遜孫栻孫三人楷樅竝迪功郎監西京中嶽廟棫迪<lb/>
功郎新湖州歸安縣主簿楷實承重觧官曾孫四人子<lb/>
熙子㸃竝將仕郎餘未名女五人尚幼公標矩自髙望<lb/>
之儼然若不可以挹酌臭味苟同歡如平生始在宫庠<lb/>
鑰為攷功郎一見傾葢公久在御史府鑰入後省當紹<lb/>
熙間各欲維持公議徃徃不謀而同交情由是益厚已<lb/>
<pb n="KR4d0243_SBCK_098-12a"/>
又同司論駮相隨出闗託芘桑梓别後俱墮百謫自謂<lb/>
此生不復再見矣赴闕之初握手笑且歎相語曰吾儕<lb/>
相逢此殆天也嘗為龜潭賦大篇公見而喜寄烏絲欄<lb/>
使書之鑰取友固多晚而出處略相似名位相上下未<lb/>
有如公者非所謂君子之交淡以成者耶天不憗遺喪<lb/>
此元老殄瘁之悲又非他人比楷等求銘義不容辭發<lb/>
揮幽光愧弗克稱詩曰我心匪石不可轉也我心匪席<lb/>
不可卷也范太史稱司馬溫公曰其清如水而澄之不<lb/>
已其直如矢而端之不止嗚呼林公其幾于是乎銘曰<lb/>
<pb n="KR4d0243_SBCK_098-12b"/>
儒者制行或流于偏猗歟林公行幾于全喜怒未發公<lb/>
名斯得發而中節以表公徳學以致身政能及民秉心<lb/>
無競掇皮皆真具區灌河贛石清漲心與天通動有隂<lb/>
相謹終如始視險若夷非通非介不磷不緇遇事敢言<lb/>
獨立不懼兩貳天官不合則去號三不欺藹然吏師四<lb/>
明之政實親見之風生柏臺節著瑣闥百謫横加清聲<lb/>
四達歸老龜潭若將終身更化之初首圖舊人上喜見<lb/>
公俾貳宥府望尊朝廷名讋蕃部經綸未究胡不憗遺<lb/>
一鑑云亡殄瘁何悲子産遺愛叔向遺直孰其兼之視<lb/>
<pb n="KR4d0243_SBCK_098-13a"/>
此銘刻<lb/>
　　中書舎人贈光禄大夫陳公神道碑<lb/>
公諱希㸃字子與處州青田人陳姓出于有媯其來遠<lb/>
矣九世祖名師訥呉越王時為銀青光禄大夫積勲上<lb/>
柱國曾祖圭贈宣奉大夫祖汝錫擢紹聖四年進士第<lb/>
仕至左朝請大夫秘閣修撰知紹興府兩浙東路安撫<lb/>
贈中奉大夫高宗駐蹕㑹稽朝廷草創賴彈壓辦䕶之<lb/>
力為多威名甚聳直道自將不能與時高下一斥不復<lb/>
士論惜之父棣篤學有賢行奉議郎通判潭州贈中太<lb/>
<pb n="KR4d0243_SBCK_098-13b"/>
夫妣葉氏馮氏俱封孺人贈碩人公葉出碩人石林先<lb/>
生從兄之女也公承家訓少有場屋聲入太學再預薦<lb/>
連丁内外艱淳熙八年以南省第六人登甲科授從事<lb/>
郎平江府觀察推官樞密丘公崈為守屢以職事爭辯<lb/>
丘公或憑怒折之公退立屏息俟其少霽執論如初至<lb/>
于再三竟不能奪自爾公所書擬望而許之樞密羅公<lb/>
㸃以浙西提舉兼府事舉兩司事無大小悉以屬公行<lb/>
荒政修水利決積訟皆公左右之除主管尚書吏部架<lb/>
閣文字再嵗遷國子正日進諸生問難經史而嚴私謁<lb/>
<pb n="KR4d0243_SBCK_098-14a"/>
所拔多宿學有行誼之士時重華寢疾光宗亦不豫省<lb/>
覲闊疏或夙戒而中止物論紛然公謂上實被疾而間<lb/>
其心者得以肆其邪説因疑成畏遂至猜阻上疏備言<lb/>
之讀者以為辯而不激直而有禮深體父子之至情又<lb/>
嘗代從班兩疏反覆至數千言皆剴切出于衷誠言及<lb/>
則悲傷感泣不能自已愛君憂國其深切類此尋遷太<lb/>
學博士上即位之初輪對首陳三事曰畏天命曰法祖<lb/>
宗曰結人心敷敘詳明用故事不納副封時宰以公嘗<lb/>
出其門不以間見固己不樂至是以為輕我且曰是不<lb/>
<pb n="KR4d0243_SBCK_098-14b"/>
尊廟堂也奏令赴吏部銓上獨喜公所奏遷大理寺主<lb/>
簿人爲之憤公曰上知我矣欣然就職素不讀律而原<lb/>
情引經法家自以爲不及丞將作監又幾年丞司農大<lb/>
農除江浙十一州運米外餘仰和糴中糴以助嵗計淳<lb/>
熙初州郡嵗額糴降本緡錢計一百六十八萬是時年<lb/>
豐楮重未至迫蹙後又議寛減加以虚額及收馬料等<lb/>
凡減去二十餘萬有竒中熟僅可支吾一或不登則廪<lb/>
廪有乏興之懼公與同列究弊源權輕重爲之少裕時<lb/>
權倖方張公不少屈遲囘久之丐外知泰州陛辭陳農<lb/>
<pb n="KR4d0243_SBCK_098-15a"/>
寺四弊三策且曰此其在有司者耳弊在朝家有大于<lb/>
此者乾道二年一嵗除馬軍一司二十二萬石之外實<lb/>
支一百三十八萬餘石馬司既已移屯而紹熙以來不<lb/>
下支一百六十萬此臣所未解也願究昔之所以省今<lb/>
之所以多力圖而痛革之然後採三策而去四弊庶幾<lb/>
國計稍可為官吏亦得以任責上從公言方議施行而<lb/>
不樂者益衆言者有未作縣不當守邊為辭公上祠請<lb/>
改知衢州州當舟車之衝訟繁事夥將迎無虚日公謂<lb/>
財裕則可以行志首閲嵗入之籍痛節浮費力裁厨傳<lb/>
<pb n="KR4d0243_SBCK_098-15b"/>
用既不闕時有蠲減得以裕民寓公服其風裁軍士犒<lb/>
給無闕而憚其嚴愛民如子惜官錢不啻己私或用至<lb/>
數十緡拊心歎息曰此皆民之膏血箠楚所取安可輕<lb/>
用耶秩滿視帑藏元額餘十四萬緡吏請上聞公曰吾<lb/>
豈以羡餘取世資者止以少過舊數申發留其贏以寛<lb/>
征取召赴行在首奏農寺和糴嵗歉價増富商大賈反<lb/>
操其權以邀原利不若乗此粒米狼戾之時廣行收貯<lb/>
積及三百萬則可以備凶年之急矣又言役法之弊欲<lb/>
以限田視品秩為等限以止法三品以上自依舊法四<lb/>
<pb n="KR4d0243_SBCK_098-16a"/>
品至六品止于曾孫七品至正八品止于孫從八品止<lb/>
于子八品而未嘗歴任與九品止于本身一依宣和舊<lb/>
法子孫自致通顯者别計庶官户既有限節下户可以<lb/>
少寛詭寄之弊亦可漸革除户部右曹郎官嘉泰四年<lb/>
都市大火延燔省部家人進饌公輟七箸曰主上無失<lb/>
徳皆姦邪致此言畢流涕㑹求直言遂極論弊事大略<lb/>
謂西漢之末人主無甚過行徒以上下偷安風俗脂韋<lb/>
寖成衰弱併論贓吏債帥及士風日偷州郡數易皆闕<lb/>
政之大者又言晉之南渡未嘗主和故不弛備而戰亦<lb/>
<pb n="KR4d0243_SBCK_098-16b"/>
不慴今上下恃和為安將驕卒怨敵勢雖衰未易乗也<lb/>
遷右司郎官時權臣専制政柄貪相濁亂朝綱公與今<lb/>
知樞密院雷公彌縫其間一裁以法雖盡所職而念去<lb/>
已深遷軍器監平章之初方觀衆情向背公一見首求<lb/>
外補旁觀者為公危之公曰去意已久非容心于矯也<lb/>
遂以直寳謨閣為福建路提㸃刑獄訟訴萃于憲司明<lb/>
恕而行處決不倦人以不冤時方用兵征求益繁建有<lb/>
飢民鈔略逮繫百數公謂皆迫于乏食不足深治取為<lb/>
首數人寘之輕典餘悉縱遣之召還論邊事皆深長之<lb/>
<pb n="KR4d0243_SBCK_098-17a"/>
思切中時務復歸舊著不數日元惡就誅遂除中書門<lb/>
下省檢正諸房公事未幾擢起居舎人兼太子侍講進<lb/>
兼侍讀兼左諭徳公講讀之際至人道大綱治亂大端<lb/>
祖宗立國之本意必反覆陳述太子為之起敬聴者聳<lb/>
然立螭之初首陳西蜀兵事謂重兵駐漢沔東南禁旅<lb/>
不能為之輕重成都者漢沔之根柢也今漢中三大軍<lb/>
無慮十萬而成都之兵不滿百何以制末大之患逆曦<lb/>
之變至無敢抗者謂宜如揚廬帥司增置親兵仍增募<lb/>
屬縣之卒庶足以鎮一方緩急可以倚仗策無便于此<lb/>
<pb n="KR4d0243_SBCK_098-17b"/>
嘉定初元當兵荒之餘久旱飛蝗人情惶惑或謂成肅<lb/>
喪制未終主上不應親出禱雨公直前奏謂出而于逸<lb/>
于畋于觀則不可若循仁皇禱西太乙故事親屈萬乗<lb/>
為民一出則人人皆知陛下閔雨之切人心悦而天意<lb/>
解孚應必矣上為之感動越三日車駕禱于太乙宫甘<lb/>
雨隨車都人歡呼嵗亦中熟進起居郎未踰月兼權中<lb/>
書舎人尋為真公既代言詞尚體要隨職戒諭不為虚<lb/>
美遇有繳奏身任其責奏或未下不憚繼入事闗大體<lb/>
漸不可長者必痛抑一二以警其餘末節細故亦不屑<lb/>
<pb n="KR4d0243_SBCK_098-18a"/>
屑也詔求時政闕失公言太上知天其次畏天其下慢<lb/>
天知天者興畏天者存慢天者亡請以周事明之文王<lb/>
知天故以之興成王宣王以畏天而存厲王幽王以慢<lb/>
天而亡累聖繼承祈天永命中更變亂而天命人心彌<lb/>
久彌固者在此也陛下即位十有六年恭儉之心敬畏<lb/>
之誠上通于天下信于民是陛下有其心矣夫有其心<lb/>
者必有其政有其政者必有其事苟徳意未宣政事多<lb/>
闕是殆未知推其所為而已公前後論奏于天命人心<lb/>
之際必反覆開説指切事情雖不盡見于施行而立論<lb/>
<pb n="KR4d0243_SBCK_098-18b"/>
率可稱述公素多疾至是以久次方擬進擢而公之病<lb/>
病矣二年十二月壬午卒于位享年六十有六積階至<lb/>
通議大夫遺奏聞贈宣奉大夫以皇太子冊寶恩贈光<lb/>
禄大夫爵青田縣開國男食邑三百户先三日設榻正<lb/>
堂至是斂襟危坐而逝問以家事一無所答識與不識<lb/>
莫不傷正人之云亡上深惜之賻贈加禮贈官之制首<lb/>
引唐文皇之言曰收也若在當以中書令處之亦足以<lb/>
見眷遇之深矣皇太子尤爲惻然三年二月諸孤奉公<lb/>
之柩以歸十二月甲申葬于鳴鶴鄉慈明之原公娶同<lb/>
<pb n="KR4d0243_SBCK_098-19a"/>
邑朱氏封碩人子仲堪迪功郎福州羅源縣主簿仲埴<lb/>
承務郎仲垍國學生先公九年卒仲垓仲坊將以公致<lb/>
仕遺表恩補承務通仕郎女二人文林郎新汀州州學<lb/>
教授孔夢符迪功郎鎮江府延陵鎮税兼煙火公事盛<lb/>
立禮其壻也孫男女五人尚幼公性素剛交際簡淡其<lb/>
不為阿附人以為難公蓋優為之慕王陵汲長孺為人<lb/>
少作見剛録以寓意其哭知樞宻院胡公晉臣文曰朝<lb/>
有正臣其國乃重漢曰汲蕭唐稱魏宋誼形于色賁育<lb/>
其勇或招麾之亢立不動其抱負如此三登朝著二十<lb/>
<pb n="KR4d0243_SBCK_098-19b"/>
餘年終以落落不為當路所知自博士左遷遠迹清要<lb/>
更化以來始遂向用以世道為己任嘗曰世之不治非<lb/>
謂無法法亂之弊也救時之相固不易得苟得平心守<lb/>
法者其庶幾乎蓋自許也孝友勤儉得于家傳碩人能<lb/>
承公意謹奉甘旨既畢葬送弟妹婚嫁謹奉先志事兄<lb/>
如事父春冬賜帛必先奉其兄而後入私室既又推所<lb/>
遺田宅悉以予兄弟自奉如未遇時所居纔蔽風雨作<lb/>
詩雖多録其得意者文尤簡古字畫端方如其為人公<lb/>
靜黙嚴重出于天資兒時已如成人及長左右規矩風<lb/>
<pb n="KR4d0243_SBCK_098-20a"/>
標益峻起居飲食之處終始如一喜愠不見于辭色雖<lb/>
家人莫窺其際笑語有度使人意消讀書觀大略苟有<lb/>
㑹心處則涵泳充廣必使心通意解達于踐履執喪哀<lb/>
慕之餘一意探討免喪始登東萊吕太史之門一見契<lb/>
合相與質疑辨惑由是聞見益明而所守愈定矣有淡<lb/>
齋筆談淇渌遣興璧水雜著西掖類藁經筵講解及奏<lb/>
議各藏于家此皆右史王公介状公行之詞也仲堪等<lb/>
求銘于鑰自念及識潭州已服其賢厚與公同朝相好<lb/>
非一日掛冠復來恩及三世一嵗間封贈至三四訓詞<lb/>
<pb n="KR4d0243_SBCK_098-20b"/>
皆出公手知鑰家世之詳敘述委折使自爲之亦不過<lb/>
是也殄瘁之歎倍于他人故不敢以固陋辭銘曰<lb/>
誦詩讀書孰非儒雅悠悠千載未見剛者我重彼輕惡<lb/>
圓喜方禍福度外乃全吾剛惟公不羣尚友陵黯持志<lb/>
養氣明目張膽天分既高學力尤深閲世多變秉吾一<lb/>
心進退以義落落難合更化始用論思獻納西掖代言<lb/>
訓詞温淳東宫横經輔道諄諄折而不撓人望公輔一<lb/>
疾困之遂隔千古鶴溪之原父祖相從孰有如公一節<lb/>
始終<lb/>
<pb n="KR4d0243_SBCK_098-21a"/>
　　龍圖閣待制趙公神道碑<lb/>
孝宗皇帝在位之十三年吏部侍郎趙公粹中奏乞正<lb/>
太祖東嚮之位上攷三代六經之制旁引漢魏晉唐之<lb/>
規近取本朝馮公京司馬公光范公鎮孫公固中興以<lb/>
來董公弅王公普朱公震以下及公之叔父渙奏議參<lb/>
訂其説集而成編謂太祖當居太廟第一室永為不祧<lb/>
之祖太宗居第二室永為不祧之宗遇祫饗當奉太祖<lb/>
居中東嚮尊無與二昭穆旁列以侍所尊實允萬世公<lb/>
議久而未正願陛下一定廟制上當天心光昭祖烈上<lb/>
<pb n="KR4d0243_SBCK_098-21b"/>
極向之㑹有沮其議者公又為闢異一書尤為著明人<lb/>
以比唐之陳京而攷論過之上既謙遜未遑公嘗撫其<lb/>
書而歎曰兹事未明吾死不瞑後之君子誰能信之至<lb/>
上遺表猶曰推藝祖肇造之功早正東嚮之位念中原<lb/>
沈淪之久無忘北伐之圖其志可哀也蓋我宋之興與<lb/>
商周不同契稷為始封之祖其下皆親盡則毁漢魏祖<lb/>
廟凡曰太祖而上四親之廟亦親盡則毁禮之正也惟<lb/>
唐雖起于高祖而景皇帝始封唐公故以比契稷為唐<lb/>
太祖建隆初元立僖祖順祖翼祖宣祖四廟如漢魏之<lb/>
<pb n="KR4d0243_SBCK_098-22a"/>
祀太祖造邦之主所以列于昭穆者以上有四廟也仁<lb/>
宗祔廟七世已備至英宗既祔祧僖祖于西夾室禮也<lb/>
神宗熙寧五年王安石異議請祔僖祖以為太廟始祖<lb/>
居第一室祫祭居東嚮之位故馮公司馬公等引經爭<lb/>
之安石强辯固執至欲以僖祖配天孫公欲救其已甚<lb/>
請以僖祖權居東嚮之位哲宗祔則宣祖當祧蔡京在<lb/>
徽宗朝又建九廟之議遂不祧宣祖而復奉翼祖于廟<lb/>
高宗中興公之叔父以將作監丞對首陳其説時方明<lb/>
宣仁之誣謗除元祐之黨籍皆足以快天人之憤故一<lb/>
<pb n="KR4d0243_SBCK_098-22b"/>
聞此議慨然從之擢爲御史俾廷臣共議議者十有七<lb/>
人皆合亦以横議而止光宗時太常少卿丘公崈有請<lb/>
盡用公之説得㫖集議又不果上嗣服將祔孝宗始議<lb/>
祧宣祖而少卿曾公三復又申此議吏部尚書鄭公僑<lb/>
以下集于御史臺無不以爲當然而鮮有知其詳者鑰<lb/>
不肖素荷公之知嘗授以全書得以備究始末時待罪<lb/>
瑣闥羣公俾爲之辭既又有㫖使定祧廟之制再議而<lb/>
益定自熙寧至是一百四年而藝祖始居第一室正東<lb/>
嚮之位實自公發之而公之亡已八年不及見矣又十<lb/>
<pb n="KR4d0243_SBCK_098-23a"/>
年鑰方投閒四明公之子來請曰先公之亡既辱状其<lb/>
行而墓隧之碑未立且先公立朝建明之大者無如廟<lb/>
議又蒙力信其説卒正國家之大典先公死且不朽今<lb/>
之知此者幾人哉願有以詩之泣拜不已鑰亦為之流<lb/>
涕敢敬列斯事以冠碑首又序而銘之公字叔達密州<lb/>
諸城人家世多以文發身號東西趙西有丞相清憲公<lb/>
而公則東趙也曾祖伸不仕祖公綽累贈右正奉大夫<lb/>
父濬左朝散大夫累贈通奉大夫通奉因官東南久寓<lb/>
㑹稽卒葬明之鄞遂占名數明今為慶元府公天資絶<lb/>
<pb n="KR4d0243_SBCK_098-23b"/>
人書一覽不忘厲志高邁自幼篤學不煩師傅下筆成<lb/>
章詞鋒鋭甚通奉文高一時父子間自為知己謂此兒<lb/>
必大吾門紹興二十四年與弟大猷同登進士科授左<lb/>
迪功郎南劍州順昌縣主簿乞免截鹽充失收經制錢<lb/>
州與邵武虚認明谿寨兵請給乞正支官錢以寛民力<lb/>
蓋初筮己不苟于其職如此三十一年闗陞左從政郎<lb/>
監行在雜買務雜賣場門雖在筦庫論當世事皆天下<lb/>
大計人已屬望以為國器矣乾道元年用薦者改左宣<lb/>
教郎調吉州永豐縣丞二年丁妣碩人高氏憂四年通<lb/>
<pb n="KR4d0243_SBCK_098-24a"/>
奉公下世公抱負不凡聲望已聳七年甫免喪除太常<lb/>
寺主簿公世明禮學用贊其長輪對奏乞辨雪岳少保<lb/>
飛之<graphic n="KR2817" url="https://raw.githubusercontent.com/kanripo/KR-Gaiji/master/images/KR2817.png" mimeType="image/png"/>録功定諡優䘏其家以激厲將士又乞募人耕<lb/>
江淮荆襄荒田不税不役家出一兵如四川義士進恢<lb/>
復機密十論俾邊帥招中原之人用竒以擣燕山又進<lb/>
制狄權鑑取書傳制狄之説參攷歴代事迹總歸條例<lb/>
為十六門四十卷又富强要䇿十卷専論屯田頻年雖<lb/>
嘗留意而未及前代者其説有三利害未盡爵賞未重<lb/>
委任未専三書既進送給舎看詳咸云學問淵源議論<lb/>
<pb n="KR4d0243_SBCK_098-24b"/>
詳確八年冬遷太府寺丞再對極論文具之弊願詔大<lb/>
臣崇尚實用明年春除秘書郎翼日兼權起居舎人閏<lb/>
月暫權給事中自後凡三攝此職論事無所囘挺建康<lb/>
將佐以獲盜轉官承旨司主之公謂軍律不修部曲劫<lb/>
盜曾無責罰反以捕獲推賞何以示警權臣館客奪官<lb/>
已久直赴殿試除倅臨安公謂其無一日攷第如此則<lb/>
其類進矣耶律适哩乞其子閤職又二子爲額外綂領<lb/>
乞寢罷使遠人知朝廷之尊不敢妄有僥覬劉光祖濫<lb/>
以邊功求厚賞條其不應格者五以駮之又論紹興府<lb/>
<pb n="KR4d0243_SBCK_098-25a"/>
㑹稽和買太重欲除子户之弊莫若以田畝均科仍下<lb/>
兩省集議亦不拘臣之説上曰如此則利害詳盡又奏<lb/>
選將于行伍中有才武智略者許自相推擇更加攷察<lb/>
上曰誠如卿言已試而顯者多輭熟不足用對曰彼惟<lb/>
保守富貴不思報國自下拔擢人始奮勵上以公誠實<lb/>
振職每加激奬不可屢書大將真俸從臣召命亦行繳<lb/>
奏上尤歎其正直且曰卿不沽激不求名封駮皆當正<lb/>
欲如此朕見卿有節概是以用卿公奏臣孤立惟陛下<lb/>
聖明是以容臣愚直後省維持紀綱封駮多則可見公<lb/>
<pb n="KR4d0243_SBCK_098-25b"/>
朝臣屢攝瑣闈無非務發明公道陛下總攬于上宰執<lb/>
圖囘于中臣輩扶持于下如此一心皆能守法則僥倖<lb/>
路塞小人道消矣但以不避仇怨恐遭中傷上曰朕自<lb/>
照知無慮也五月遷起居郎冬兼太子左諭徳嘗奏講<lb/>
求渡江以來用度酌立定制以賦入之數七為經費儲<lb/>
其三以備水旱非常又命江東漕臣及此稔嵗糴米分<lb/>
貯諸郡郊祀先雪後霽願益加兢業以答上天之眷州<lb/>
郡或獻羨餘請更加覈實以代下户之輸除權吏部侍<lb/>
郎暫權刑部侍郎淳熙元年金遣泛使梁肅富察守中<lb/>
<pb n="KR4d0243_SBCK_098-26a"/>
來<hi>蒲察今改案富察舊作</hi>二月借朝請大夫試工部尚書充接送<lb/>
伴使待之以誠折之以理因論和好公曰煬王敗盟送<lb/>
死為千古笑肅等唯唯且言其主遣使正欲再堅和好<lb/>
不肯舉兵先舉則曲有所歸公曰皇帝守天下以仁尤<lb/>
以南北生靈為念豈肯容易言兵彼此從順自然和好<lb/>
堅固肅等相顧云如此則濟矣以尚書開懐見待略無<lb/>
疑忌是以盡布腹心不敢有隠事訖備奏上大悦曰卿<lb/>
可謂専對之才矣二年九月除吏部侍郎公久貳天官<lb/>
盡公革弊不遺餘力乞將堂除架閣以下歸部以開公<lb/>
<pb n="KR4d0243_SBCK_098-26b"/>
道以清中書右選必候呈試方許參選免試恩例並不<lb/>
許用曾經堂除人及舊許壓在部者請依次注擬以均<lb/>
寒素而待才能川廣福建到任賞格輕重不等宜加裁<lb/>
抑以革穴濫選人有力者初任或併取京状有妨平進<lb/>
公請次任方許薦舉改官條列銓試之禁甚密嘗奏自<lb/>
入銓曹不敢苟簡惟恐有負委任之意近懲數吏為之<lb/>
肅然上曰公生明卿既無私澄汰多矣公雖愛惜名器<lb/>
而持心近厚士夫受賜者衆有蜀士數人當改秩而吏<lb/>
以微文沮格累嵗公立為申改有恩科得官而復衰病<lb/>
<pb n="KR4d0243_SBCK_098-27a"/>
來赴銓量公慰藉周至或問之公曰一官姑以慰其蹉<lb/>
跎待次尚數年何忍沮之聞者感歎此皆本職大概若<lb/>
論思之際知無不言嘗奏承平日久士風不振凡取人<lb/>
材當以氣節爲先論軍政則乞遴選大將郡守申嚴藝<lb/>
祖階級之法使分守益明一日又論四事一博訪諳悉<lb/>
水利之人開震澤百瀆以除壅塞二歸正添差猥多難<lb/>
以贍養宜分給田廬以爲兩淮殿最三文武官欲換授<lb/>
者竝試文藝四罷大學混補令方州于解試内取貢敷<lb/>
奏詳蔚上曰似卿人材難得前後更無一人説卿嘗論<lb/>
<pb n="KR4d0243_SBCK_098-27b"/>
王安石及雱父子姦邪當罷從祀畫像又乞崇奬直言<lb/>
謂人主能來天下之言則下情通下情通則君子有所<lb/>
恃小人有所畏近日襃贈魏掞之奬諭鄭鑑足以風動<lb/>
天下監司郡守治状顯著宜候任滿召還或令因任過<lb/>
失苟非已甚且令鐫降以責後效庶免數易之患宰執<lb/>
侍從嵗舉邊帥一人堂察奏聞且與邊方差遣以儲将<lb/>
帥之才又論唐取武士以八科不試孫呉之書欲倣其<lb/>
制止以步射步弩步槍步刀四事招兵號武士科中者<lb/>
與免丁役如齊之内政唐之府兵農隙教閲以次犒賞<lb/>
<pb n="KR4d0243_SBCK_098-28a"/>
擇其出衆者為之長又請條具積欠錢物有名無實之<lb/>
數因行慶典咸賜蠲除尋遇高宗過南内宴賞坐出此<lb/>
奏兩宫歡甚就宴降旨施行公前後四求外補上眷曲<lb/>
留求之愈力三年始得請十二月御批久典銓曹勞績<lb/>
日著除敷文閣待制知池州時孝宗方以職名為重非<lb/>
有功不除公以簡眷之深首得之四年三月赴鎮臨政<lb/>
勤敏寛猛相濟布宣徳意詢訪利病以簡静不擾為本<lb/>
而賞罰必行吏畏民愛姦盜為之屏迹理財節用久而<lb/>
充溢既補積逋又代貧民之税決訟如流吏不得預秋<lb/>
<pb n="KR4d0243_SBCK_098-28b"/>
税受輸多取于民公深疾之至是使輸者自槩事既徹<lb/>
聞有㫖行之諸路増葺學校親較諸生課程時加餽遺<lb/>
以勉之嘗謂榷禁太嚴愚民抵冒者衆嘗獲私茶其數<lb/>
甚多但籍其物而薄其罪官醖價亷味醇私酤不禁而<lb/>
自戢有邑令侵漁官帑止令備償其人慙甚引去公曰<lb/>
錮人聖世不忍為也大軍分屯下車大閲以錢三百萬<lb/>
犒之軍士歡服營壘取水囘遠為創大池以便汲者百<lb/>
廢具舉兵民安之五年冬詔郡政修舉實恵及民陞龍<lb/>
圖閣待制民為立生祠六年春移知湖州挽留者繫道<lb/>
<pb n="KR4d0243_SBCK_098-29a"/>
不絶在池陽與監司互乞囘避㑹有言者到任三日而<lb/>
罷凡四任提舉江州太平興國宫初遞卒汪青私啓遞<lb/>
筒實以匿名書至徹宸聴獄成具奏公因言事闗邊徼<lb/>
此而不懲恐有甚于此者上深以為然遂處極典八年<lb/>
臺評以為疑公坐鐫職十三年高宗八十之慶盡復舊<lb/>
職十四年屬疾寖劇自言厄運方迫必不可為卻藥不<lb/>
進求致其事四月甲戌薨于寓舎公自持橐之後年勞<lb/>
賞格不用者二十餘年故官止承議郎爵高密縣開國<lb/>
伯食邑七百户遺奏聞特贈四官官其家二人娶錢氏<lb/>
<pb n="KR4d0243_SBCK_098-29b"/>
朝議大夫億年之女封碩人先公一年卒子四人長幼<lb/>
亡次端承事郎知平江府常熟縣丞次䇕承奉郎後公<lb/>
十五年卒次竴修職郎新吉州永豐縣主簿女三長適<lb/>
迪功郎前温州司法參軍辛勸次適修職郎監嘉興府<lb/>
澉浦鎮税曾晏次適承事郎知滁州清流縣魏峴孫男<lb/>
七槩棨棐梁<graphic n="KR1643" url="https://raw.githubusercontent.com/kanripo/KR-Gaiji/master/images/KR1643.png" mimeType="image/png"/>杲棠女二尚幼碩人葬縣之陽堂鄉同<lb/>
奥之原通奉墓側六月乙酉諸孤奉公之喪合焉公事<lb/>
親盡孝居喪哀禮俱至先以通奉遺澤遜與長兄之子<lb/>
靖次兄以疾廢又無後公經紀其家取從子竦為之嗣<lb/>
<pb n="KR4d0243_SBCK_098-30a"/>
先以世賞及之崇篤外家養從母終身事乳母尤謹親<lb/>
故有以緩急告者力周之孤忠亮直無所附離名公前<lb/>
輩多知己者不縁介紹自結主知器業蚤就年幾五十<lb/>
始有朝績乾道末年一嵗幾于九遷入從出藩睿簡罙<lb/>
厚人謂枋用而遽退閒居鄞十年夷然不以得喪芥蔕<lb/>
與太師史公丞相魏公尚書汪公為真率之集僑居僧<lb/>
坊僅芘風雨自號曰梅堂號燕坐曰意足曰樂静聚書<lb/>
萬卷手不停披持身玉潔表裏無異望之儼然即之甚<lb/>
和無貴賤疏戚均為盡禮愈貴愈謙儉素不啻寒士杜<lb/>
<pb n="KR4d0243_SBCK_098-30b"/>
門寂寂郡邑幾于相忘凝塵滿席處之淡如暇日幅巾<lb/>
蕭散猝遇之不知其為甘泉舊徳也字有楷法水墨積<lb/>
習出入率更公權之間尺牘為人藏弆告身書名端重<lb/>
勁正見者敬之學有原本文有體要表章雅健追配前<lb/>
人尤喜論治道古今典章無不該貫論事剴切通暢能<lb/>
動人主之聴詩律酷似唐人杜詩韓筆深造精詣劉白<lb/>
之作誦習無遺不為艱深奇澀之言矯激崖異之行貌<lb/>
若介而有容交雖淡而能久位既通顯専以薦士為己<lb/>
任片善必欲揚之使達所舉至多皆知名之彦有至公<lb/>
<pb n="KR4d0243_SBCK_098-31a"/>
輔者文集十卷奏議二卷梅堂雜誌五卷史評五卷及<lb/>
廟議諸書藏于家晚猶取歴朝實録纂提綱目當世之<lb/>
志未衰也遺令諸子友悌守家法治葬以時親戚之貧<lb/>
者廪給之或請禱曰吾素不欺無事于此嗚呼公之所<lb/>
存可知也矣銘曰<lb/>
藝祖造邦功冠萬世廟立四親如漢如魏廟曰太祖尊<lb/>
無二上室居第一祫則東嚮昔在五朝四親未祧開基<lb/>
之主列穆與昭猶虚東嚮以俟後世既祧而復熙寧横<lb/>
議羣公爭論百有餘年惟公會稡集其大全神堯興唐<lb/>
<pb n="KR4d0243_SBCK_098-31b"/>
封始于虎陳京抗論為唐太祖公之為力倍過于京惜<lb/>
議之行不見其成孝宗聖明惟賢是柬問公安在何見<lb/>
之晚乾道末年幾于九遷入從出藩聲望燁然建明非<lb/>
一廟議為大自公發之禮正昭代惟兹大端足以不朽<lb/>
在天之靈其昌厥後我作斯銘不顯幽光巖巖豐碑以<lb/>
賁其藏<lb/>
攻媿集卷九十八<lb/>
<pb n="KR4d0243_SBCK_098-32a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_099-1a"/>
攻媿集卷九十九<lb/>
　　　　　宋　樓　鑰　撰<lb/>
　誌銘<lb/>
　　端明殿學士致仕贈資政殿學士黄公墓誌銘<lb/>
公諱裳字文叔其先岀江夏唐晚徙梓之安泰六世祖<lb/>
曰文友者寳元康定間發粟賑梓劍閬三州饑民所活<lb/>
萬計朝廷特官之文友生阜阜生<graphic n="KR2064" url="https://raw.githubusercontent.com/kanripo/KR-Gaiji/master/images/KR2064.png" mimeType="image/png"/>
                    <graphic n="KR2064" url="https://raw.githubusercontent.com/kanripo/KR-Gaiji/master/images/KR2064.png" mimeType="image/png"/>生楰是為公祖<lb/>
壻何氏始籍隆慶之普成考安中居縣東郊顧公齒長<lb/>
恐無所見聞悉捐舊産居邑中不治他事篤于教子母<lb/>
<pb n="KR4d0243_SBCK_099-1b"/>
鄭氏繩之加嚴公未冠刻勵激昻登乾道五年進士第<lb/>
調閬州新井尉未赴罹外艱邑子從授業公語以經義<lb/>
又爲之講解其後學益詣悉焚其稿服闋授巴州通江<lb/>
尉三年杜門潛究經傳出入古今黙而精思或達旦不<lb/>
寐人與語若無聞然于是剖微析幽宏深四達文詞明<lb/>
暢動中律度始時人傳其詩不知其學已成非復前日<lb/>
文叔矣總領趙公公說聞其名俾諸子從之游賴其束<lb/>
脩葬父祖及其諸父兩世九喪已而奉太夫人遊青城<lb/>
無爲諸山率賦詩以寄意其純孝幽尚有古風于世澹<lb/>
<pb n="KR4d0243_SBCK_099-2a"/>
如也後總領李公蘩復招以往時邊民苦和糴實不得<lb/>
一錢吏且督輸旁午漢中尤以為病公作漢中行以諷<lb/>
與李公意合力奏罷之民大恱公又作罷糴行至今歌<lb/>
之公将之官經紀其昆弟親族之家而後行攷滿用舉<lb/>
主闗陞為興元府錄事參軍能以情求獄脱冤死伸無<lb/>
告甚衆終不訊一囚用舉主當改秩制帥留公正薦五<lb/>
士公為之首召對論蜀兵民大計曰蜀中民貧兵困極<lb/>
矣臣思其故有二恨焉闗外四州邊于敵境勢便地饒<lb/>
兵火之餘田萊多荒不用屯田積榖之䇿乃榷民以養<lb/>
<pb n="KR4d0243_SBCK_099-2b"/>
兵嵗月既深兵民俱困此一恨也邊民仰給外府米運<lb/>
率指沿江若稍分邊屯使就食諸郡外計費省今千里<lb/>
漕粟商因為利幾以三石而致一石名為養兵十萬實<lb/>
養三十萬人兵困民窮職此之由此二恨也今屯田積<lb/>
榖勢已難行分兵就糧事猶可及孝宗下其說卒不果<lb/>
行次論常平賑濟其略曰古人救荒良法不過常平義<lb/>
倉見今官司豈無樁積以一州言之則少以一路計之<lb/>
則多水旱之災決不常有不幸而有決不同時苟甲乙<lb/>
相推逓相賑救則豐凶迭用可以無窮以此救荒似為<lb/>
<pb n="KR4d0243_SBCK_099-3a"/>
良䇿又論闗外義士人材驍勁緩急可使往年師出秦<lb/>
州鼓譟先登官軍坐視不救遂皆䧟沒自今苟遇調發<lb/>
宜令主将自作一軍專攻守之謀任成敗之責明日除<lb/>
國子錄未幾太夫人不幸宰相以闕官進擬孝宗怪問<lb/>
黄裳何在因奏其故特賜錢七十萬甫除喪而趣召既<lb/>
至太上已登極公謂守成之主要在恢張志度為先因<lb/>
論大利害凡數千言大略以為古人論創業守成中興<lb/>
謂之三難今陛下雖當守成之時而實任中興之責守<lb/>
成之道必有能為陛下言之者若夫中興規模則與守<lb/>
<pb n="KR4d0243_SBCK_099-3b"/>
成不同出攻入守當據利便之勢不可不定行都富國<lb/>
強兵當求功利之實不可不課吏治捍内禦外當有緩<lb/>
急之備不可不立重鎮因論都建康有五利天下大勢<lb/>
終在建康及言方今官雖具而職實不修一當立品式<lb/>
以課其功二當計資攷以久其任既建都邑課官吏根<lb/>
本固矣則又據要地立名城環大兵以守之分大臣以<lb/>
鎮之今呉蜀綿亘萬里雖號為重鎮宿師之地受兵之<lb/>
處率三年一易僅同列郡所謂國之藩籬門户者固當<lb/>
若是耶陛下即位之始所與共濟中興者宰相也陛下<lb/>
<pb n="KR4d0243_SBCK_099-4a"/>
主其謀宰相任其責用之則勿疑疑之則勿用苟輕用<lb/>
之于始必輕棄之于終别奏國方有大讎大恥大害大<lb/>
憂而為人臣子乃狃于無事忽然忘之此風之成已非<lb/>
一日其要在陛下篤于躬行以感愧之而已矣又上奏<lb/>
曰今日之最弊兵多而食少一也吏多而官少二也變<lb/>
而通之惟當省兵省吏臣以為守備不闕則戰兵可省<lb/>
竊謂沿邊郡守宜悉除用武臣付以民兵責以軍政無<lb/>
事則耕有事則守如此則藩籬固而邊備實省兵之説<lb/>
始可言矣以民兵守雖多而無養兵之費以官軍戰雖<lb/>
<pb n="KR4d0243_SBCK_099-4b"/>
少而有可用之實官軍之食可以少増吾民之賦可以<lb/>
漸減豈非至計乎若夫省官之說則當以理論之縱有<lb/>
怨咨寜無曲直夫實邊備則可以省兵執事理則可以<lb/>
省吏使即日行之其效猶将在十年之後苟又不然兵<lb/>
日以衆吏日以多他時雖欲逃怨于目前嫁禍于後日<lb/>
不可得矣公在憂中益熟觀天下大勢至陛對其言條<lb/>
達明切太上異之于是始被簡記除太學博士不敷月<lb/>
改秘書郎又旬日親擢公為嘉王府翊善曰黄裳善論<lb/>
事必能開益皇子公感主知遂以輔導為己任前後凡<lb/>
<pb n="KR4d0243_SBCK_099-5a"/>
五年規切諷諌之語無虛日前朝號為能直言如姚坦<lb/>
輩皆所不及後來諸賢講貫切劘亦皆自公發之公講<lb/>
春秋初及王正月曰周之王即今之帝也王不能號令<lb/>
諸侯則王不足以為王帝不能統御郡鎮則帝不足以<lb/>
為帝今之郡鎮即古之諸侯也周之王惟其不能號令<lb/>
諸侯故春秋必書王正月所以一諸侯之正朔也今天<lb/>
下境土比祖宗時不能十之四然猶連跨呉蜀荆廣閩<lb/>
越二百州兵與民分任任吾民者二百州也任吾兵者<lb/>
九都統也中興以來三聖相授苟惟不能統御則何以<lb/>
<pb n="KR4d0243_SBCK_099-5b"/>
服之上曰何謂九都統公曰唐太宗年十八起義兵平<lb/>
禍亂今大王年既過之而國家九都統之設豈容不知<lb/>
然則是可不汲汲于學乎公性真率而語疏達上大感<lb/>
悟恨得公晚及講鄭伯克段于鄢公曰段驕而有過鄭<lb/>
伯乃以兵取勝使大王如鄭伯之有段宜如何處之上<lb/>
思良久公曰大王獨不見孟子載舜之事乎象舜弟也<lb/>
舜封之有庳不及以政凡親親之道但當富貴之不可<lb/>
使之預政事此舜與鄭伯之得失也上曰善公因事啓<lb/>
發大率類此他日有東宫舊人除帶御器械詣王府謁<lb/>
<pb n="KR4d0243_SBCK_099-6a"/>
謝上接之重輕中節左右咸大驚退以告公公翌日講<lb/>
左氏禮有等衰因問上曰昨日聞大王待某人正得等<lb/>
衰之說有之乎上曰有之人不可無學前日臨事胸中<lb/>
即有區處如有人在心腹間商度也公大喜曰大王之<lb/>
學正當見之處事今日等衰之說即是意也公大抵即<lb/>
某事則以某書言舉某書則以某事合雖所汎論亦必<lb/>
曰前日某書云云或上所未喻又曰某日某書云云上<lb/>
意益嚮因作八圖以獻曰太極曰三才正性曰天文曰<lb/>
地理曰王霸學術曰九流學術曰帝王紹運而終之以<lb/>
<pb n="KR4d0243_SBCK_099-6b"/>
百官文武各述其大㫖陳之可謂該盡而宏逺矣公每<lb/>
曰為學之道要當體之于身本之于心大王宜以心為<lb/>
嚴師于王心有一毫不安者皆所不可為也凡上所行<lb/>
有一善必誘掖稱贊俾日進不已否則盡言無所諱上<lb/>
謂人曰黄翊善言語亦難堪惟我則能受之每至喪敗<lb/>
危亡之事無不為上精言之上必傾聽上嘗侍宴宫中<lb/>
從容誦酒誥語太上喜曰翊善之功也一日輪對勸太<lb/>
上曰陛下有五美三戒何謂五美曰仁曰誠曰明曰公<lb/>
曰㫁公各指事如此如此曰此陛下之五美也何謂三<lb/>
<pb n="KR4d0243_SBCK_099-7a"/>
戒曰立規模崇儉徳受忠言時太上意主安静之說因<lb/>
循寖怠而用度賜予過多忠鯁之士相踵去國故以諷<lb/>
焉後命接伴金使因通兩國名諱而高宗猶稱帝名公<lb/>
曰高宗祔廟已久乃不稱廟諱前實失之安可不改乎<lb/>
令典儀通意使者難之公曰前乎此在二十七朔之内<lb/>
故未遑及今已即吉當互傳廟諱往返數四來使語塞<lb/>
然卒以前例不果從公還奏曰臣以理詰之其辭已順<lb/>
事關國體後遣使人當力議改正太上納其說紹熙二<lb/>
年二月雷雪交作公具封事其略曰謹按易帝出乎震<lb/>
<pb n="KR4d0243_SBCK_099-7b"/>
震為雷君象也震本坤體陽自外來交之有動乎情慾<lb/>
之象是以聖人于六十四卦之中凡涉震體者取義尤<lb/>
嚴在復則曰雷在地中先王以至日閉闗欲其復之静<lb/>
也在隨則曰澤中有雷君子以嚮晦入宴息欲其居之<lb/>
安也在頤則曰山下有雷君子以慎言語節飲食欲其<lb/>
養之正也復之静晝不可以鄭聲撓之居之安夜不可<lb/>
以慾心蕩之養之正食不可以㫖酒亂之夫人主起居<lb/>
動息人雖不知而天則知之變異之來豈容掩覆震之<lb/>
象曰洊雷震君子以恐懼修省修省云者謂省己之私<lb/>
<pb n="KR4d0243_SBCK_099-8a"/>
也豈時政之謂哉公疏特切深皆人所難言者時求言<lb/>
之詔及館職郎省而不及公不果上四月擢起居舍人<lb/>
未幾瘡發于背告滿百日甫出即直前奏事曰唐太宗<lb/>
最重魏徵一旦至欲殺之凡人主私心非必如好色好<lb/>
貨之類然後謂之私也事苟不出于公而執以己見皆<lb/>
私也私心既生則以諌者為病必求有以勝之勝心既<lb/>
生則以諌者為仇必求有以逐之因私心而生勝心因<lb/>
勝心而生忿心是三物者為之蔽雖以太宗之于徵猶<lb/>
不免況其他乎陛下即位以來臺諌之臣不得其職而<lb/>
<pb n="KR4d0243_SBCK_099-8b"/>
去者幾七八輩陛下亦知三蔽之所以然乎且如陛下<lb/>
之待某人本不甚厚徒以臺諌攻之愈甚故陛下庇之<lb/>
愈力陛下之本心亦忽不自知其如此也望陛下静察<lb/>
吾心勿使有秋毫之私此心既公無所偏係則聞臺諌<lb/>
之言必從何由以勝心臨之待臺諫之情必厚何由以<lb/>
忿心加之乎公久侍王邸一再遷官兼翊善如故見上<lb/>
為學日益因誕日作渾天儀輿地圖以獻皆以木為之<lb/>
因為歌詩勉上進學如天之運行而不息及念祖宗郡<lb/>
國大半陷為賊區乃王心所宜感憤者觀公之志凡可<lb/>
<pb n="KR4d0243_SBCK_099-9a"/>
以動悟王意者無不為也居數月除中書舍人制詞坦<lb/>
明人多傳誦公既擢禁從念國家日忘武備勢寖削弱<lb/>
復勸太上以右武為事曰壽皇在位三十年待遇武臣<lb/>
拊循士卒恩意深厚三軍之士至今言者無不感激恨<lb/>
天下無事不得效死以報君父願陛下勿替此意又請<lb/>
權撥鄂渚兵一二萬人分屯襄漢張形勢以備敵公心<lb/>
之素所存者然也天下方恬于宴安公䇿無所施用都<lb/>
人比嵗日夜望車駕之出譁言紛紛公奏疏極論自今<lb/>
宜五日一朝以解中外之謗一疏之中凡六七致意焉<lb/>
<pb n="KR4d0243_SBCK_099-9b"/>
尋除給事中同知貢舉未幾除侍講公在瑣闥甫一月<lb/>
封駮之章無慮數十上貴戚宦寺一限以法最後指侍<lb/>
臣進用不當繳論甚切翌日遷公兵部侍郎公不受命<lb/>
堅乞去久之王邸奏乞留公遂除顯謨閣待制專為翊<lb/>
善公始就職未幾瘡復作轉甚連丐去不許病稍差又<lb/>
上封事請車駕即日過兩宫言極苦尋復除公侍講引<lb/>
對便坐又為太上力言父子天性陛下于重華不應有<lb/>
他疑太上徐勞公曰近見嘉王學問殊進應對議論益<lb/>
非前日比皆卿力也公曰臣伎止此朱熹四十年學問<lb/>
<pb n="KR4d0243_SBCK_099-10a"/>
陛下宜收召使備僚屬且言王初就傅蜀士楊輔劉光<lb/>
祖相繼在選可復充學官以廣王之聞見太上悉嘉納<lb/>
時太上久不過宫中外莫喻其故侍從同班抗論不已<lb/>
孝宗不豫中外憂危事勢益急轉臣交口諫不聽公復<lb/>
抗聲切諫至號泣隨之宫門閉掩涕而出公自是瘡復<lb/>
作連章請外又請歸田里書再上不報即移疾闗外待<lb/>
命兼旬聞孝宗遺詔亟入臨瘡遂大作上即位公病不<lb/>
能朝再除給事中上語輔臣此黄裳舊官宜改擬他職<lb/>
明日以權禮部尚書進上曰獨不可真尚書乎且令兼<lb/>
<pb n="KR4d0243_SBCK_099-10b"/>
侍讀上意即欲大用數問公疾如何公力疾入謝出一<lb/>
奏諄諄數千言備極忠愛大略謂書傳所載前古人君<lb/>
如堯舜禹湯文武壽皆百餘嵗在位之日多至五六十<lb/>
年而其所為之事自少至老只如一日至于後世之主<lb/>
享國之日率多不久其間如漢武帝梁武帝唐明皇此<lb/>
三君者得年稍高在位稍久而其平生所為是非美惡<lb/>
如出兩人治亂安危亦全相反此非他故由其持心之<lb/>
一與不一也持心一則始終如一否則有始而無終陛<lb/>
下今日正如涉大川行萬里固未知登岸税駕之期臣<lb/>
<pb n="KR4d0243_SBCK_099-11a"/>
請略舉已行之事諭之且陛下新即大位初臨萬幾虚<lb/>
心忘我委任大臣政出中書萬事坐理此正得人君好<lb/>
要之道使大臣得人常如今日則陛下雖終身守之可<lb/>
也臣恐數年之後陛下應酬日熟聰明日新亦欲出意<lb/>
作為躬親聽㫁左右迎合之徒竊窺聖意因而獻説謂<lb/>
陛下委任大臣意非不善然事皆決于外庭權不歸于<lb/>
人主日積月累恐成亂階陛下聞之能不介然于心乎<lb/>
臣恐是時委任大臣不能如今日矣若不委任大臣必<lb/>
須借助左右小人得志何所不為隂竊主權潛移上意<lb/>
<pb n="KR4d0243_SBCK_099-11b"/>
引用邪黨殘害忠良其為禍患何所不至乎臣之所憂<lb/>
者此也陛下深鑒近弊奬用臺諫每有彈劾無不聴從<lb/>
善惡區分綱紀振立此正得祖宗設官之意使臺諫得<lb/>
人常如今日則陛下雖終身守之可也然臣恐自今以<lb/>
往臺諫之言日闗聖聴或斥小人之過使陛下欲用之<lb/>
而不能或暴近習之罪使陛下欲親之而不可所言滋<lb/>
多不能無厭厭心既生不能無怒左右迎合之徒竊窺<lb/>
聖意因而獻説謂陛下奬用臺諫本以革弊然臺諫得<lb/>
志遂使人主不能自由陛下聞之能不怫然于心乎臣<lb/>
<pb n="KR4d0243_SBCK_099-12a"/>
恐是時奬用臺諌亦不能如今日矣夫朝廷所恃以分<lb/>
别善惡使君子小人不相侵亂者專在臺諫陛下苟厭<lb/>
其多言不復聴用則爲臺諌者咋舌閉口無所論列君<lb/>
子日退小人日進而天下亂矣臣之所憂者此也此二<lb/>
事者朝政之大者也若自其切于陛下之身者言之又<lb/>
有大者焉因條舉曰陛下篤于孝愛如是勤于學問如<lb/>
是薄于嗜好如是然臣亦恐陛下自不能保其常如今<lb/>
日也又曰天下之事不可勝言也人君之憂不可勝計<lb/>
也姑自臣所言數事思之其可憂者已如此其衆而臣<lb/>
<pb n="KR4d0243_SBCK_099-12b"/>
安得不以為憂乎昔唐太宗老于世故在位日久魏徵<lb/>
猶以十漸戒之一謂其漸不寡欲二謂其漸不愛民三<lb/>
謂其漸不利物四謂其漸疎君子五謂其漸貴異物六<lb/>
謂其漸疑大臣七謂其漸好畋獵八謂其漸輕臣下九<lb/>
謂其漸倦朝政十謂其漸忽水旱使徵生于今時其所<lb/>
以為陛下憂者又當如何夫心者動物易縱難收人主<lb/>
之心又與常人不同溺于富貴放于安逸朝善暮惡固<lb/>
不可保陛下欲求所以持心之説臣請終言之自古及<lb/>
今有治則有亂有安則有危有存則有亡使人主之心<lb/>
<pb n="KR4d0243_SBCK_099-13a"/>
常知亂知危知亡則又豈肯須臾自放于安逸之地書<lb/>
曰予臨兆民凜乎若朽索之馭六馬又曰慄慄危懼若<lb/>
將隕于深淵又曰心之憂危若蹈虎尾此聖人持心之<lb/>
法也世豈有馭六馬臨深淵蹈虎尾而安危存亡之念<lb/>
不闗于心者乎凡首末皆主此意公絶筆之作也明日<lb/>
上復召公移坐與語從容良久後數日有旨充明堂禮<lb/>
頓使公疾寖羸不復可出時時獨語曰五年之功無使<lb/>
一日壊之度吾必不可為矣後之君子必有能任其責<lb/>
者蓋憂之深也公連三嵗病瘡至是以積憂故瘡雖損<lb/>
<pb n="KR4d0243_SBCK_099-13b"/>
而他疾乘之九月二十四日卒不起方疾亟命子弟秉<lb/>
筆口占遺表大抵不異前奏意曰陛下好為之上大驚<lb/>
詫傷悼即日批出除公端明殿學士致仕他恩禮悉依<lb/>
執政朝廷上下聞公死皆撫手相弔以為國之不幸也<lb/>
丞相為上言至泣下不能已遂贈公資政殿學士所以<lb/>
賻䘏之加厚公寛簡樂易不為拘拘平時于利害是非<lb/>
若不經意至忠義所激奮然忘身每論事人主前其氣<lb/>
平其辭切其事核其理盡人但見其發于造次若天機<lb/>
之自然不知其燕居深念索之精而見之切也為人喜<lb/>
<pb n="KR4d0243_SBCK_099-14a"/>
思慮樂辛勤而對客輒懽然言笑終日飲酒無算其為<lb/>
學恥一物之不知苟一家言無不與之交而究其説推<lb/>
賢奬善憫孤恤貧蓋出天性外内僅書一十攷積官至<lb/>
朝請郎公娶蘇氏繼王氏王氏既喪又連失二孫每語<lb/>
人曰富貴真博禍之具也既病客視公公嘻笑曰僕甚<lb/>
愛田間與耕夫為伍此時稻芋蓊然豆飰藜羮山中之<lb/>
樂真無央也倘得乞骸骨以歸足矣嗚呼公之立朝終<lb/>
始大節如此朝野望公即預大政而天遽奪之壽止四<lb/>
十有九惜哉皇考贈承議郎母妻皆贈碩人一子瑾承<lb/>
<pb n="KR4d0243_SBCK_099-14b"/>
務郎女二人許適進士何鏜前進士何伯巽鑰與公同<lb/>
在後省年餘相與甚厚抵掌談世故言議多合各誦所<lb/>
聞終日不倦地相去萬里而肝胆相照傾倒無不盡嘗<lb/>
笑謂鑰曰前後得制詞數篇皆出君手思有以報未能<lb/>
也尚忍言之左史劉公光祖狀公之行瑾以請銘于鑰<lb/>
因盡得誦公遺文高處殆不可及平處亦自有一種風<lb/>
氣至論事之書明白洞達夫人而能知之若其剴切精<lb/>
忠憂深而思遠撫卷三歎使人流涕而不自已也惟左<lb/>
史之作文實事覈敬俾載于石而系之以銘銘曰<lb/>
<pb n="KR4d0243_SBCK_099-15a"/>
井絡之區為東西川鍾秀在人名士出焉有卿有雲有<lb/>
武有淵三蘇諸范踵登英躔巖巖劍門山險地偏勢連<lb/>
闗隴秀氣弗宣涉厯千載扶輿蜿蟺萬山之中乃生斯<lb/>
賢英特雄邁高視八埏輔以學力窮探本源移孝為忠<lb/>
立朝卓然大放厥辭亹亹百篇惟我慈皇識之最先俾<lb/>
侍嗣聖設職惟專官雖屢進職終不遷公能盡忠左右<lb/>
累年引經据古指事陳前義所當為執之彌堅死生禍<lb/>
福咸委于天神㑹氣合奉以周旋夾日以飛入侍細旃<lb/>
將降大任忽焉登仙上心震悼恩賁九泉炳炳八圖今<lb/>
<pb n="KR4d0243_SBCK_099-15b"/>
寘經筵殄瘁之悲心折涕漣嗚呼余嘗評之先見如呂<lb/>
中丞勇決如范蜀公敢言如蘇文忠蓋司馬公自以為<lb/>
不及者公或過之而皆得其全嗚呼尚何言哉惟知公<lb/>
之深者然後以余為知言<lb/>
　　朝議大夫秘閣修撰致仕王公墓誌銘<lb/>
紹興七年有旨王勲召赴行在所三十二年有旨王正<lb/>
已不畏强禦節槩可稱三省詳加訪問其人如在可與<lb/>
甄録尋召赴行在二人蓋父子也先是公之父知湖州<lb/>
長興縣有治聲髙宗皇帝以廣南舶政大弊命二府大<lb/>
<pb n="KR4d0243_SBCK_099-16a"/>
臣擇士人修潔者為之樞密沈公與求參政陳公與義<lb/>
俱以為薦既對擢提舉市舶果以清裁著名嵗大疫夫<lb/>
婦繼殁賈胡哀之率錢二百萬為賻公時纔冠固卻之<lb/>
且曰吾父以廉直聞吾雖貧旅猶能負喪以歸不媿廉<lb/>
叔度也聞者歎服以為有是父而有是子公在海陵當<lb/>
孝宗皇帝厲精之初既有訪問之寵至淳熙元年詔求<lb/>
廉吏以勵末俗丞相葉公衡方在政府以公辭賻事為<lb/>
稱首又復召用嗚呼人亦有言廉者士大夫之所當為<lb/>
古者在位皆節儉正直故不以廉稱然攷之周禮天官<lb/>
<pb n="KR4d0243_SBCK_099-16b"/>
小宰以聴官府之六計弊羣吏之治一曰廉善二曰亷<lb/>
能三曰廉敬四曰廉正五曰廉灋六曰廉辨説者曰弊<lb/>
斷也既斷以六事又以亷為本然則成周盛時亦以廉<lb/>
為難而況廉恥道喪之久惟王氏仍父子以廉顯父不<lb/>
究于用而子卒為世名卿皆自此發之盛哉公舊名上<lb/>
字從小從真下字言以避孝宗嫌名改焉字伯仁父舊<lb/>
字正之至今以舊字行其先桐廬人六世祖仁鎬仕呉<lb/>
越為明州衙推因家于鄞之桃源曾祖説以學行為鄉<lb/>
里所宗師寔五先生之一也以季子宗正少卿珩贈銀<lb/>
<pb n="KR4d0243_SBCK_099-17a"/>
青光禄大夫祖玩贈朝奉郎父提舉也終左朝散郎贈<lb/>
金紫光禄大夫母蔡氏元氏薛氏贈武陵永寜普寧郡<lb/>
夫人公蔡出也事後母尤謹幼警悟少長益嗜書史既<lb/>
免喪首以金紫遺澤奏長弟少卿尚無恙自欲任公又<lb/>
請與季弟必欲自取世科少卿諭勉再三始授將仕郎<lb/>
既而幡然曰仕行吾志不負所學足矣何必爾遂不復<lb/>
事舉業而與信州王使君從相與通經攷古務為有用<lb/>
至今二王為桃源之望焉為洪州豐城縣主簿漕檄部<lb/>
綱方詣臺受要束使者卻謁叱鈴下卒迫遣公不勝憤<lb/>
<pb n="KR4d0243_SBCK_099-17b"/>
遽乞休致遂遭重劾公處之如平時使者罷乃免帥以<lb/>
公易理官有寓公為時相姻黨先與一富民有他憾會<lb/>
冢舍失瑞香花以疑似誣之逮繫郡獄諷公文致其罪<lb/>
公證其無他又忤帥意竟稱疾而去游宦之始所立已<lb/>
然歸而攻苦食淡左圖右書饘粥幾不繼泊如也又二<lb/>
年始授婺州司法參軍詔舉縣令會稽郡王史公浩為<lb/>
司封郎以公姓名進知泰州海陵縣張忠獻公浚募萬<lb/>
弩手官吏畏怖奔走恐後公獨以邑民方脱兵火之酷<lb/>
募既難從聚亦無用陳利害以獻旁觀為之股栗公亦<lb/>
<pb n="KR4d0243_SBCK_099-18a"/>
謁告以俟忠獻以書遜謝慰勉安職人始服公有守而<lb/>
歎忠獻之樂善也隆興改元正月對垂拱殿上意嚮納<lb/>
改宣教郎幹辦行在諸軍糧料院乾道二年詔薦監司<lb/>
郡守丞相魏公𣏌在瑣闥薦對祥曦殿權司農寺主簿<lb/>
知江隂軍在任得旨沿江郡籍民為兵防江守城為大<lb/>
軍聲援公抗疏列上徒擾良民無益備禦者七條且言<lb/>
舊嘗為山水寨騷動兩淮競進圖册謂得勝兵數十萬<lb/>
完顔亮深入乃無一人為用敵退起焚官寺聲言欲燒<lb/>
棄山水寨案牘以絶後害此最深切著明者公以此罷<lb/>
<pb n="KR4d0243_SBCK_099-18b"/>
而他郡亦徒擾如公言起知饒州改嚴州復改饒州以<lb/>
事忤憲司劾罷主管台州崇道觀以葉丞相之薦除尚<lb/>
書吏部員外郎權右司郎官遂爲眞葉公去國公亦遭<lb/>
論再奉祠除嚴州改婺州内引奏事尤加襃納至漏下<lb/>
數刻治婺數月改荆湖北路轉運判官移知湖州未半<lb/>
年罷而版曹以一全年逋欠奏公鐫兩秩不辯也又為<lb/>
外祠除廣南西路轉運判官議臣請行客販鈔鹽薦浙<lb/>
西帥屬胡庭直至二廣議可否公首貽書于胡又奏其<lb/>
事胡還朝盡變前説議臣亦駮公所陳金字牌踵至必<lb/>
<pb n="KR4d0243_SBCK_099-19a"/>
欲施行公不為屈復辯析甚苦大略謂西路官賣誠非<lb/>
鹽法之善然科折有弊尚可禁止若客鈔有虧無法可<lb/>
救漕計立見空匱諸郡取辦勢必不勝弊而又變矣臣<lb/>
去替不遠計任内決可支吾豈以利害不及身遂為詭<lb/>
隨以欺陛下移公漕湖南而議臣帥桂林以庭直代公<lb/>
且領鹽事行其説庭直身受其弊以憂死既而公私告<lb/>
乏民不聊生孝宗聞之震怒議臣坐嚴譴而法果變矣<lb/>
為江西提刑易節江東未到改運判又移淮南以職事<lb/>
修舉直寶文閣江東運判俄除左司遷中書門下省檢<lb/>
<pb n="KR4d0243_SBCK_099-19b"/>
正諸房公事借禮部尚書接送伴金國賀正旦使正使<lb/>
者之非儀折儐者之踞肆無不聳服太上皇帝踐阼賜<lb/>
金紫遷宗正少卿自以任子不當預玉牒史事力辭改<lb/>
太府卿丐外除秘閣修撰江東提刑俄改浙西以未疾<lb/>
求歸主管建寧府武夷山沖祐觀既再任紹熙五年八<lb/>
月乞致其事十月以今上覃恩轉朝議大夫慶元二年<lb/>
三月二日屬疾卻藥不進翌日終于正寢享年七十有<lb/>
八娶樓氏徽猷閣直學士贈少師之季女封宜人先七<lb/>
年卒贈㳟人子男五人汲洌渙皆蚤世澤文林郎監紹<lb/>
<pb n="KR4d0243_SBCK_099-20a"/>
興府都税務潛登仕郎洌出繼少卿為曽孫女六人文<lb/>
林郎鎮江府金壇縣丞延平陳大應武節郎閤門舎人<lb/>
開封朱龜年同郡樓錝將仕郎延平陳仲紱宣教郎新<lb/>
提領建康府户部贍軍酒庫所幹辦公事廣漢張忠恕<lb/>
其壻也一幼亡今惟朱氏樓氏二女在孫男八頤之顒<lb/>
之額之顯之頔之頡之穎之顥之先一年顒之卒孫女<lb/>
五長適同郡樓滌次適毘陵張篪餘未行曾孫男四惟<lb/>
賢惟寅惟明惟清女三俱幼諸孫以五月丙申奉公之<lb/>
喪合于恭人之墓是為午嶺之原公資不凡而自力于<lb/>
<pb n="KR4d0243_SBCK_099-20b"/>
學多識前言往行曉暢事理立身立朝所守一定不可<lb/>
囘奪尤安義命置禍福于度外始則不畏上官之嚴久<lb/>
益自强雖壓以大君之命亦固執而明辯之仕以此多<lb/>
齟齬上下既信服亦以此踣而復振云平生惟是之行<lb/>
視人所難揆以古道謂彼亦人也吾何為不可人駭其<lb/>
不易而自處恬然亦不以此干名于時廣東一節有孫<lb/>
偉竒甫者知名士自號七澤老漁作蔣周翰傳具載始<lb/>
末公嘗刻于金紫碑隂以彰先徳而削去辭賻數十言<lb/>
則公豈干名者耶未嘗求合于人而當世大賢相知甚<lb/>
<pb n="KR4d0243_SBCK_099-21a"/>
衆孝宗擢公于下僚奬待尤渥漕淮南時或言鎮江軍<lb/>
帥張詔不法幾中深文特命公竟其事公為辯明止坐<lb/>
薄責前此監司未有越所部而治事者眷倚之意可知<lb/>
然中外踐敭終不得一登禁近非命耶身退之後聞朝<lb/>
論欲再起之笑曰少欲挂衣冠老乃强吾顔以進耶風<lb/>
力素高晚而益嚴絶不可干以私剖符數郡持節幾半<lb/>
東南所至無聚斂之政省鞭扑之苛不徒以文法臨賔<lb/>
屬而有父兄教子弟之意薦舉必公按刺至寡而端毅<lb/>
簡黙望風畏之及其即之也温洞見肺腑一善可取口<lb/>
<pb n="KR4d0243_SBCK_099-21b"/>
之不置臭味苟同忘年忘輩行與之傾倒風流韻度如<lb/>
晉宋名勝又使人意也消藏書至二萬巻手抄為多號<lb/>
酌古居士又以名其堂詩文似其為人少嗜山谷詩造<lb/>
詣已深為紫微王公洋所擊賞晚又以杜少陵蘇長公<lb/>
為標準石湖參政范公成大見公近詩唶曰不惟把降<lb/>
幡殆將焚筆硯矣有文集若干卷藏于家始孤撫養弟<lb/>
妺妺得所歸二弟教之有成正功今為蘄州正民倅天<lb/>
邑鑰不肖晚出以威姑之故辱在親黨省事以來䝉誨<lb/>
予特異比㸃朝行聞公林泉甚適夢寐欲侍巾屨歸而<lb/>
<pb n="KR4d0243_SBCK_099-22a"/>
相得愈歡以為不負我所期也劇談痛飲或連日不倦<lb/>
人之云亡有識共歎豈鑰一夫之私哭之以詩曰槁梧<lb/>
誰共語空㫁伯牙絃嗚呼尚忍銘公也哉銘曰<lb/>
士為民瞻莫先于廉惟公父子持身特嚴父不究用子<lb/>
以是顯終始一節百行俱善皇皇孝宗知公最深視公<lb/>
之心如日斯臨風裁日高譽望日偉三仕三已踣而復<lb/>
起毅焉而和介焉而通老成典刑今孰踰公人惜公歸<lb/>
公自謂晚一丘一壑往而不返我銘斯阡匪哭其私繄<lb/>
爾後人尚其似之<lb/>
<pb n="KR4d0243_SBCK_099-22b"/>
</p>
<p>
攻媿集卷九十九<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_100-1a"/>
攻媿集卷一百<lb/>
　　　　　宋　樓　鑰　撰<lb/>
　誌銘<lb/>
　　朝請大夫致仕王君墓誌銘<lb/>
吾鄉五先生俱以文行師表士子惟桃源王先生暨我<lb/>
高祖之後皆大蓋其啓迪後學徳澤之及來裔者源深<lb/>
而流長矣先生之子宗正少卿珩孫廣南提舉市舶勲<lb/>
繼登進士科提舉疎財尚義以廉節著所積尤厚是生<lb/>
三子長太府卿諱正已次即君也朝請大夫諱正功季<lb/>
<pb n="KR4d0243_SBCK_100-1b"/>
知安慶府諱正民三人以節誼政術能世其家嘗一嵗<lb/>
同奏子興固未艾也嗚呼昔者鑰既銘太府之墓纔八<lb/>
年而君與季相繼下世既葬矣君之諸子以國子正袁<lb/>
君燮之狀求銘惟王氏樓氏自二先生以道義定交至<lb/>
太府壻吾門姻好稠疊感今懐昔乃摭其大概為之書<lb/>
而系以銘君舊名上字从忄从真下曰思字有之後以<lb/>
避孝宗嫌名改焉遂字承甫曾祖説先生也贈銀青光<lb/>
禄大夫祖玩贈朝奉郎父贈金紫光禄大夫娶蔡氏元<lb/>
氏薛氏贈武陵永寧普寧郡夫人君薛出也家世之詳<lb/>
<pb n="KR4d0243_SBCK_100-2a"/>
已載于太府之志惟君生而不凡幼篤于學不待彊教<lb/>
已如成人以金紫遺澤補將仕郎紹興二十四年由銓<lb/>
選授右迪功郎撫州宜黄縣主簿尋易處州青田有訴<lb/>
夫死于毆者君按視則更曰自經君察其必以賄故即<lb/>
用初情訊之具服隆興初調筠州司理參軍筠號道院<lb/>
而獄事亦繁精意推鞫狴岸屢空乾道二年循右從政<lb/>
郎四年爲荆湖南路轉運司主管帳司給事黄公鈞主<lb/>
漕計以嚴明稱寮屬僅取充位君果于立事滯訟見屬<lb/>
剖析無留難黄公舉以厲同列之持兩端者尚書沈公<lb/>
<pb n="KR4d0243_SBCK_100-2b"/>
介為帥尤簡貴威重裁決無敢輙經外臺者理或未安<lb/>
君改之不疑沈公更加敬異不以為忤也二公爭薦之<lb/>
又為延譽不朞月舉削應格七年改宣教郎知興化軍<lb/>
莆田縣縣素難治始至牒訴數百懲其非實而決其久<lb/>
滯者遂寖以清省宋氏子怙勢突入毆吏林公枅守信<lb/>
其從父太學諸生也喧競于庭皆捕治使服而徐釋之<lb/>
且戒曰後復爾不汝貸也感謝而去林公由是知君後<lb/>
為監司嘗表薦之邑岸大姓鬻鹽因為寇鈔捕獲數十<lb/>
人其黨篡取殺傷卒徒篡官亦被數創救至得免而郡<lb/>
<pb n="KR4d0243_SBCK_100-3a"/>
怒其生事君曰拒捕至此而賞罰不伸何以厲其後即<lb/>
窮治之而賞官兵焉又修陳覇斗門以永灌溉之利淳<lb/>
熙六年賜緋衣銀魚七年通判潮州推誠佐郡守貳無<lb/>
間言郡人有為憲屬者武斷鄉曲征利于近郊君裁以<lb/>
法不勝慚怨擠之不遺餘力君用是罷將歸會劇寇沈<lb/>
師逼城民走依官寺君開門納之力贊郡將修戰守具<lb/>
甚悉賊知有備而退衆唶曰是已罷官而為民深切乃<lb/>
如此耶至其行多涕泣者九年簽書武安軍節度判官<lb/>
廳公事十一年改淮南皆以伯氏將漕引嫌十四年主<lb/>
<pb n="KR4d0243_SBCK_100-3b"/>
管湖北安撫司機宜文字紹熙元年差知澧州陛辭論<lb/>
沙毛錢及雜賣塲二事上亦深知其弊嘉嘆再四三年<lb/>
到郡帑庾枵然廩禄累月不給君去其侵蠧之已甚者<lb/>
節浮費汰冗食補罅漏郡計無乏及朞而用頗裕乃從<lb/>
邦人之請即州治之前闢城通道建澧陽樓前俯大江<lb/>
巨麗軒豁遂為一方偉觀嘗屬鑰記之由是人心闓懌<lb/>
士氣振厲比舉多決科者藥園寺僧以稔惡聞邑令發<lb/>
其端謂罪不可赦而以賄緩其獄君詰之治始急復賕<lb/>
于上司之吏移文使先縱遣而以牘來君曰欲以勢力<lb/>
<pb n="KR4d0243_SBCK_100-4a"/>
求免耶即日杖之五年奉最還朝奏事重華宫行内深<lb/>
稱上意遂知蘄州自私錢之廢淮民多窶鮮有葢藏遇<lb/>
霪雨至絶市無糴君以慶元四年視事急發廩而損其<lb/>
直且多邀米商許以蠲征舳艫輻湊又念嵗收纔能自<lb/>
給而巨商率先以他貨來售禾始登埸厚取其贏君以<lb/>
為遏糴固非古訓而坐視民食之空咎將誰執力請于<lb/>
朝乞禁止商販許之民相謂曰使君通變如此自爾有<lb/>
足食之望矣有言銀礦發于山者君欲遏之而未得其<lb/>
説耆老訴云往嵗嘗有此事官不熟計而遽行之非徒<lb/>
<pb n="KR4d0243_SBCK_100-4b"/>
無益冶户以虧額坐深文鬻産以償者數百家痛猶未<lb/>
定也君為奏罷之佛燈大師者自稱戚里挾權要書走<lb/>
州縣攫取無藝人病其擾莫敢詰君出郊有訴者立捕<lb/>
之寮佐勸止不聽比至一黥隸爾致之法六年除廣南<lb/>
西路提㸃刑獄公事嘉泰元年賜四品服廣右之俗輕<lb/>
于冒禁而上官以不按吏為從厚君深病之劾其貪暴<lb/>
之尤者請託一無所聴始知悚懼而君亦寖危矣興安<lb/>
令之子蹴小吏至死逮繫郡獄令脅治獄者欲變之君<lb/>
怒曰臺治所在可使死者抱冤乎劾令而移獄鄰路令<lb/>
<pb n="KR4d0243_SBCK_100-5a"/>
誣訴于言者公遭論而歸自以無慊于中處之怡然二<lb/>
年冬主管建寧府武夷山沖佑觀三年正初屬疾癸未<lb/>
終于家享年七十有一娶同郡伍氏贈宜人先二十九<lb/>
年卒今宜人應氏子男六人深從事郎新無為軍巢縣<lb/>
尉[泳-永+貢]迪功郎新池州青陽縣尉洙迪功郎太平州蕪湖<lb/>
縣主簿登紹熙四年進士科泌將以遺澤補官女八人<lb/>
長適從事郎監紹興府㑹稽縣户部贍軍上臯酒庫毘<lb/>
陵張符女後君半年卒次適進士伍遵第五第六女蚤<lb/>
亡餘與第四第五男俱有廢疾孫男三人仁之儀之信<lb/>
<pb n="KR4d0243_SBCK_100-5b"/>
之信之先一年卒二女一夭一未行先是伍宜人葬于<lb/>
鄞縣桃源鄉排隩之原諸孤以四月己酉奉君之柩合<lb/>
焉君資稟忠信不發一妄語妻子不見喜愠之色開心<lb/>
見誠吐露情素孩孺有問亦告以實不敢戲侮之田夫<lb/>
野老市井小人過而挹之俯接惟謹或遇機穽險巇之<lb/>
人一對以誠彼自意消以是善與人交終始不變筮仕<lb/>
之初或言邑令有心術亦當有以牢籠之太府問客言<lb/>
何如君曰以誠待之爾何術之可用卒與令甚厚至執<lb/>
手不忍别人但以君為恂恂自謹之人而遇事敢為毅<lb/>
<pb n="KR4d0243_SBCK_100-6a"/>
然不可干以私每曰食君之禄徇情撓法以取悦于人<lb/>
自爲計則得矣其如體國何廉潔守家法俸入非令所<lb/>
載者謝不受澧陽終更吏白有資送錢三百萬悉拒之<lb/>
惟備舟浮家而歸郡人歎服所至未嘗飾治器用不市<lb/>
一物莆陽荔子最盛有以名品餽者堅辭之怡于仕進<lb/>
不求知于人而人自知之丞相趙魏公樞密使軒山王<lb/>
公每欲汲引丞相京公尤稱其眞淳力薦于上晚厯麾<lb/>
節皆其力而君不自知也張侍講栻風裁甚高在潭游<lb/>
從雅相愛重呼君爲齊年兄清貧自處質貸以給奉已<lb/>
<pb n="KR4d0243_SBCK_100-6b"/>
至薄得禄不足以償逋負如是者三十年然持損有餘<lb/>
補不足之説有義事亦勉為之後既稍裕親故有求隨<lb/>
力以應隆冬細民乏食賑與無倦色幼孤鞠于兄嫂少<lb/>
長省事自念孝養無及以事親之禮事之嫂即鑰先祖<lb/>
少師之季女也伍宜人亦順適君志躬執婦禮既亡祔<lb/>
于廟以時奉祀太府諸女之行竭力以助籨具良厚皆<lb/>
人所難者性嗜學多録未見之書唐諸帝實録略備今<lb/>
寫本及版行者各萬餘卷少喜為詩周旋太府與王信<lb/>
州之間佳句與之相下上暮年益造平澹有荆澧集行<lb/>
<pb n="KR4d0243_SBCK_100-7a"/>
于時餘藏于家嗚呼書曰吉人為善惟日不足卷阿之<lb/>
詩言求賢用吉士也漢文帝初立召田叔問曰公知天<lb/>
下長者乎周家用人以吉士為首文帝之化㡬三王實<lb/>
基于此王氏父子兄弟皆有以自見于世惟君制行醇<lb/>
篤立身處家施于有政風誼聳然而其本體蓋所謂吉<lb/>
人吉士長者人也故鄉評卒以是歸之使其得位而行<lb/>
可使鄙夫寛頑夫廉而風俗庶㡬于古小試緒餘感化<lb/>
已多一區之宅始成求田足以卒嵗天假之年亦可表<lb/>
率鄉曲而遽已矣此鑰平日敬嘆毎以語人者今也四<lb/>
<pb n="KR4d0243_SBCK_100-7b"/>
子俱列仕版家道肅穆天之敷佑如此為善者亦可以<lb/>
勸矣銘曰<lb/>
恂恂王君家世儒雅君尤篤恭視如樸野周云吉士漢<lb/>
言長者君其人歟力行不捨藍田皆真元規非假施于<lb/>
有政不言而化義所當為勇于施舎麾節倦遊求田問<lb/>
舎謂宜上壽式是鄉社云何不淑棣華凋謝高其門閭<lb/>
尚容駟馬詩以颺之用慰泉下<lb/>
　　叔祖居士并張夫人墓誌銘<lb/>
居士姓樓氏諱弆字元應明之鄞人也先世居奉川後<lb/>
<pb n="KR4d0243_SBCK_100-8a"/>
徙焉曾祖杲不仕祖郁以古學全徳為鄉先生登第主<lb/>
廬江簿以禄不逮親不復仕進終大理評事累贈正議<lb/>
大夫考肖正議之季子篤學晚不衰以特奏名補和州<lb/>
助教居士世其家者也讀書敏而勤百氏之言無不該<lb/>
貫句讀音訓攷證是否有先儒之所未發朱黄讎校學<lb/>
者取法焉小學尤精鄙流俗簡陋手以古字寫春秋左<lb/>
氏傳禮記莊子以課其子用志如此然澹于榮利少舉<lb/>
進士一再不遇已甚厭之遂不復為場屋文而學問益<lb/>
高娶夫人張氏里人詢之女勤儉静專克相夫子早嵗<lb/>
<pb n="KR4d0243_SBCK_100-8b"/>
居貧甚夫人心計有餘而濟之以識知所取予未始與<lb/>
人為怨二人同心而家益饒兄弟五人居士處其仲性<lb/>
孝悌和州病沈綿累嵗下二弟二妺皆幼稚未立所以<lb/>
奉甘旨畢婚嫁者維力之盡夫人承其意無不周悉他<lb/>
日罄先世家産四分之獨不取一金夫人亦無難色且<lb/>
贊其決正議好著書手澤盈篋兵火倉猝居士尤以為<lb/>
憂夫人捐金募人窖藏至今得為家寶居士中年益薄<lb/>
世故好浮屠氏之説名山古刹意有所寓假榻宴坐一<lb/>
鉢一衲或累嵗忘返間過親族所至如歸為人樂易無<lb/>
<pb n="KR4d0243_SBCK_100-9a"/>
少長與之無間豪飲劇談衮衮竟夕道古今涉經史旁<lb/>
出入釋老稗官之説如畫一二坐客傾聴不暇倦遊還<lb/>
家屏處一室乾道癸巳嵗于是年七十有五矣正月十<lb/>
有六日感疾以卒夫人既率諸孤以是年十二月二十<lb/>
有一日葬于陽堂鄉梅湖之原持門户愈謹奉佛愈嚴<lb/>
平生自奉至薄見華靡之服至瞑目不觀曰吾以儉之<lb/>
故不妄取不妄用雖不能甚富亦未嘗困乏此夫人治<lb/>
家之要也至賙人之急雖多不較病給以藥死給以棺<lb/>
者日相踵寺觀營繕隨所求而應之晚益了悟歎曰吾<lb/>
<pb n="KR4d0243_SBCK_100-9b"/>
焉能以垂盡之年尚較米鹽耶聚族而謀盡以家所蓄<lb/>
分給子舍戒以自力毋輕費淳熙壬寅四月十有四日<lb/>
卒享年七十有八將以明年閏十有一月十一日啓居<lb/>
士之墓而合葬焉子男五人曰由仁曰行仁先居士卒<lb/>
曰珹先夫人卒曰球曰琰俱業儒承居士之訓書傳如<lb/>
流女二人福州懐安縣丞杜友直其壻也一早亡孫四<lb/>
人鋙鍰鉉錦女六人長適翁烜次適豐有基餘未行曾<lb/>
孫一人嗚呼樓氏自先生起家皇祐中衣冠相傳六七<lb/>
世矣豈惟祖考積善所至蓋先生教授鄉校三十餘年<lb/>
<pb n="KR4d0243_SBCK_100-10a"/>
諸生皆當世名士一門書種賴以不絶有如和州居士<lb/>
雖不得施用而力紹世業流傳典刑使後生猶得沾丐<lb/>
其所以維持之力為多後來者可無念乎居士寔先祖<lb/>
少師之從弟葬之日夫人以墓銘見屬鑰自念生晚少<lb/>
見前輩毎侍居士則愛誨良渥尚厯厯能記餘論又為<lb/>
字鑰以大防也嘗為詮次行事未及成而夫人又亡矣<lb/>
乃以二叔之命併序而銘之銘曰<lb/>
學焉甚博行也無闕窮通有命不繫巧拙達人大觀欣<lb/>
戚泯絶不亡者存厥有高節孌彼賢配千載同穴孰發<lb/>
<pb n="KR4d0243_SBCK_100-10b"/>
其潛視此幽碣<lb/>
　　盛夫人墓誌銘<lb/>
孺人姓盛氏世爲餘杭人有曰蟠者仕呉越位通顯錢<lb/>
氏納土始居嚴之建徳又徙嘉禾因家焉曾大父偕徳<lb/>
興令大父兑贈通直郎父師聖迪功郎充户部經界所<lb/>
措置官徳興公且老猶提五子試場屋各明一經號六<lb/>
經家孺人年十有八歸于洪氏夫曰懐祖今爲通直郎<lb/>
賜緋魚袋寔吏部尚書文憲公之次子也元祐中孺人<lb/>
之伯祖僑以名儒爲國子司業文憲公從之遊雅相器<lb/>
<pb n="KR4d0243_SBCK_100-11a"/>
重遂爲忘年交既銘徳興之墓又締婚焉孺人資凝重<lb/>
喜怒不見于色平居斂袵危坐一語不妄發有所醻答<lb/>
唯而已笑纔啓齒若懼有所聞閫内雍如也孺人厚貲<lb/>
裝嬪大家舅又鼎貴而自處沖靚食不兼味裘葛無副<lb/>
未嘗有所表襮姑文安郡夫人尤愛之通直夙登仕版<lb/>
而宦情甚薄兄升朝籍弟亦補京秩通直公固不屑意<lb/>
孺人亦安之也文憲多孫孺人之長子藏年始髫齔文<lb/>
憲愛其頴悟欲先奏補孺人力辭至泣下文憲爲之嘉<lb/>
歎然卒先之遇下有恩意待子婦如賔客未嘗見惰容<lb/>
<pb n="KR4d0243_SBCK_100-11b"/>
妾媵有過告諭至再三不加鞭扑故有終身不忍去者<lb/>
淳熙乙未秋七月屬疾藏官泉南孺人念之甚苦疾遂<lb/>
革以二十八日卒享年六十有三㑹通直引年休致明<lb/>
年以郊霈贈孺人子男八藏新處之松陽令䔌新建康<lb/>
府司法參軍皆從政郎曰蘧先卒曰芹曰藹曰薈曰藝<lb/>
曰薰女四長適姑蘇翁浩次適丹丘錢起二人未行孫<lb/>
男八伯景仲杲昭孫叔旦會孫晧孫魯孫㬇孫孫女六<lb/>
長適延平陳仲達餘皆幼以其年十二月八日葬孺人<lb/>
于台州寧海縣鳯潭西之原通直與諸子哭之甚哀松<lb/>
<pb n="KR4d0243_SBCK_100-12a"/>
陽一日過予泣曰藏不孝素為吾母所鍾愛宦學垂二<lb/>
十年輒不偶無以奉一日歡隨牒遠方又不得終養恨<lb/>
不得即死以從吾母于九京願得子銘吾母之墓以塞<lb/>
無窮之悲予于洪氏有連又與松陽厚也不得辭銘曰<lb/>
予于善而壽不洪安于儉而報不豐夫與偕老而生不<lb/>
得被其封子既强仕而養不洎于千鍾嗚呼其命耶斯<lb/>
銘也尚以詔于無窮<lb/>
　　江元適墓誌銘<lb/>
始余遊柯山聞南塘徐誠叟先生之名其學本于伊川<lb/>
<pb n="KR4d0243_SBCK_100-12b"/>
欲見而不得今二十餘年乃聞其江徒君之賢于其鄉<lb/>
之秀士且曰南塘之門顯者固多而江君則得其傳而<lb/>
不仕者也君諱泳字元適世居衢之開化大父以上潛<lb/>
徳弗耀考沔從常山起家主饒之安仁簿辟泉司屬以<lb/>
卒君其季子也束髪知讀書一以為已為本手抄中庸<lb/>
大繫置座右口誦心維寒暑不廢弱冠有聲庠序漳守<lb/>
陳公杲得君諸生中以其子妻之子蓋張出是為右史<lb/>
文潛外孫紹興初黨籍解詔沒者官其子孫一人無後<lb/>
者許授異姓親右史與龔公夬俱無後龔氏以官予外<lb/>
<pb n="KR4d0243_SBCK_100-13a"/>
孫壻臧珙陳公欲以右史之澤與君君辭焉迺及其友<lb/>
壻戚竢既欲奏以他官又不就至是君之年益壯學益<lb/>
明再應鄉大夫舉不利絶不為舉子語既遭外艱廬墓<lb/>
毁瘠除喪因弗去遂不復謀仕而行其志于家號所居<lb/>
為西莊堂室軒館下至器用悉有銘記以便觀省創樓<lb/>
西偏掲先聖像朝夕瞻仰如親見而師之榜家塾曰明<lb/>
善命其子震升謙蒙革肄業其中所訓先徳行後文藝<lb/>
絶口不以利達啓其心亦不使預家務而治家自有法<lb/>
中閫有亭以限僕妾細大條理擇謹厚者董其凡不勞<lb/>
<pb n="KR4d0243_SBCK_100-13b"/>
而辦不事生産家業無所增益伯氏仲氏貲息日倍人<lb/>
以百畝與之謝不取樂以所聞見告人願學而力不逮<lb/>
者教且食之曰吾非養其口體養其才也常有小疾一<lb/>
日出就外寢焚香黙坐間一諷詠不異平時惟勵諸子<lb/>
以毋忘疇昔之訓語畢而逝寔乾道八年八月二十九<lb/>
日享年四十有九以其年十二月二十六日庚申葬于<lb/>
禄墩之原遺文曰西莊題意曰朋遊講習曰天籟編曰<lb/>
因心録易中庸有解他論述尚多藏于家未傳也葬之<lb/>
五年始得以銘諸墓嗚呼人孰不欲仕如君才足以取<lb/>
<pb n="KR4d0243_SBCK_100-14a"/>
事足以得而其學又可見于用乃翛然自適以終其身<lb/>
余惟孔門有用之學上可以為邦南面而其流亞皆可<lb/>
使從政觀至人與㸃説漆雕之意則知樂道者之為高<lb/>
而以政學者皆自欺也余于道未有聞而仕仕而未能<lb/>
優也聞君之風有媿焉故為之銘銘曰<lb/>
仕以行志而或害義孰若不仕以全吾氣允矣南塘源<lb/>
由二程有派其流君挹其清徳成行修不用于世淑諸<lb/>
人者抑君之細命維匪長後其熾昌銘以訂之觀者勿<lb/>
忘<lb/>
<pb n="KR4d0243_SBCK_100-14b"/>
　　知嵊縣季君墓誌銘<lb/>
皇帝即位之六年五月壬戌有旨季光弼所獻文字有<lb/>
補治道可與循兩資制曰上書公車日以百計高則近<lb/>
迂卑則涉諂至于出入經史動含諷諫覽爾奏篇朕甚<lb/>
嘉之進官一列不獨爾私庶聞其風亦克用勸先是四<lb/>
月戊辰朔日有食之君摭光武十事備論以進目曰美<lb/>
芹文簡而旨深意篤而言婉訓詞既頒士夫相與傳誦<lb/>
聖天子導人使諫盛徳日新而君之名亦由此暴白于<lb/>
天下君居八年再上萬言書敷繹前説又泛論當世之<lb/>
<pb n="KR4d0243_SBCK_100-15a"/>
務不報一日聞西府除目愀然曰樞筦與中書並立繫<lb/>
朝廷輕重其可忽諸遂攷唐之宰相起自武徳裴寂終<lb/>
于天祐楊涉作編年録論説二百五十有五去取抑揚<lb/>
皆有微意苟位之非據假以隆名雖元勛如郭子儀亦<lb/>
不得預讀者爲之聳歎嗚呼才不得究齎志而殁著書<lb/>
一二亦足以不朽矣君字觀國其先家處之龍泉七世<lb/>
祖超爲呉越錢氏常侍始籍于温居平陽之桂源曾祖<lb/>
宗喬祖文瑩俱不仕父敦習以君陞朝贈宣教郎妣林<lb/>
氏贈孺人宣教公早世君方在髫齔號慕如成人祖母<lb/>
<pb n="KR4d0243_SBCK_100-15b"/>
猶無恙與林孺人自釐家務俾君一意問學君少穎悟<lb/>
痛自激昻于書無所不讀詩禮左氏春秋及諸子古文<lb/>
皆手自編寫寒暑不少變年十六授室益加刻苦視生<lb/>
産作業與閨房之私一不經意羣試庠校輙出其輩行<lb/>
而器識凝邃不見圭角閣學林公待聘待制蕭公振里<lb/>
之先達少所許可咸器重之兩薦于鄉紹興二十七年<lb/>
遂登進士第授左迪功郎調福州福清縣主簿以祖母<lb/>
憂不赴服除授臨安府鹽官主簿秩滿用薦者闗陞左<lb/>
從政郎特旨授左儒林郎充邵州教授丁太孺人憂授<lb/>
<pb n="KR4d0243_SBCK_100-16a"/>
福州寧徳縣丞改通直郎知紹興府嵊縣磨勘轉奉議<lb/>
郎代者且至俄疾卒于縣治享年五十有七時淳熙十<lb/>
年四月四日也嗚呼君之抱負厚矣學行政術皆欲以<lb/>
古人自期而見于用者止于州縣間所在皆著聲績而<lb/>
其甚可稱者數端鹽官邑庠久不振君召張横浦高弟<lb/>
干恕郎曄勉以身率士子課試皆臨視之咸自奮勵登<lb/>
巍科如張少良等數人邵陽僻遠士無師承君遇諸生<lb/>
如朋儕程度甚悉鄰郡縣之士至者相屬凡經指授多<lb/>
成美才如陳偕謝特起輩有聲湖湘間此君之善教養<lb/>
<pb n="KR4d0243_SBCK_100-16b"/>
者然也浙西漕河淺淤例調民運水以濟往來嵗旱民<lb/>
勞水愈不至君相地形鑿河引潮以灌之至今為便閩<lb/>
有僊湖為豪右所田君按黄諫議之舊疏濬以廣灌溉<lb/>
此君之善興民利者然也君之聴訟不為鉤距一以至<lb/>
誠臨之公而生明無不洞察羅源尉鍛錬平民為盜以<lb/>
希賞連帥丞相陳申公命君鞫治悉從平反公欲騰奏<lb/>
又力辭之有母改適而子有後言訟其不孝君曰不為<lb/>
伋也妻者是不為白也母安得以不孝坐之申公稱其<lb/>
引經之決剡民張僖之子為盜所戕疑怨家黄氏為之<lb/>
<pb n="KR4d0243_SBCK_100-17a"/>
黄無以自明君察其非殺人者故緩其獄得子之衣于<lb/>
東陽遂禽真盜又有王生與僧有隙匿田家之子使其<lb/>
交訟之旁引曲証僧自誣服君獨以為疑求之竟得于<lb/>
其家告者遂伏辜焉君之救荒不為文具皆出于惻怛<lb/>
之意所至疚心受賜者衆隆興之初畿邑大歉尚書薛<lb/>
公良朋尹京以事屬君君列急務六條獻之隨即施行<lb/>
給事程公叔達以六察行縣喜曰使諸邑皆如君尚憂<lb/>
飢民哉丞相史魏公聞丞之才常下君所陳盡發常平<lb/>
裁價分糶民為之謡曰飢不憂與之庾儒林季公民之<lb/>
<pb n="KR4d0243_SBCK_100-17b"/>
父寒不憂今有袴儒林季公民之母既為縣又遭洊饑<lb/>
山谷窮民易致嘯聚君加意拊摩豫令富室致呉中之<lb/>
米七千餘斛丐于府得常平緡錢二萬于鄰邑始得按<lb/>
堵而嗣嵗尤甚禾未登場民已菜色秘丞朱公熹力舉<lb/>
一道荒政尤詳于越君求哀諸司得米四萬斛縣有二<lb/>
十七鄉凡為賑糶場賑濟場養濟坊三十餘所戴星出<lb/>
入以課督之數月之後鬚髪為變朱公每貽書勞勉曰<lb/>
省刑緩賦以囘天意非體國愛民之切不及此也君為<lb/>
丞貳則悉心以贊其長謀事甚詳請于長而後行及為<lb/>
<pb n="KR4d0243_SBCK_100-18a"/>
長則待寮友如兄弟莫不樂為盡力故所至皆有可紀<lb/>
而去輒見思卒之日剡中耋穉相持聚泣至巷哭以過<lb/>
車識與不識皆唶曰善人亡矣平日安于義命論説甚<lb/>
明儒林之命既下人謂君且通顯君曰吾豈以此釣爵<lb/>
位耶竟客授湖外以去巨公知已甚衆亦有欲薦于朝<lb/>
亦或有尼之者君雖聞之不以介介至義所當為則奮<lb/>
然直前無所顧忌親故以出位抗論得罪後當叙理無<lb/>
敢保任君方為簿領慨然許之有貴臣過縣境冠葢相<lb/>
望或勸俱往君為詩曰不堪枉道依陽虎可是無心簡<lb/>
<pb n="KR4d0243_SBCK_100-18b"/>
子敖聞者韙之亦以是終不得爲時用可哀也已娶同<lb/>
里周氏清儉端恪克相夫子先君十年卒後以明堂恩<lb/>
贈孺人男五人復之泰之蒙之俱習世業次兼善舉善<lb/>
早世女二人長適進士林仲明次適陳權皆周出也君<lb/>
天資篤厚孝謹過人少小孤立奉祖母及母甚至未始<lb/>
暫去厀下有疾必躬治湯藥執喪以毁聞與弟兄光度<lb/>
友愛誦書作文自爲師友終身無間言無他嗜好惟以<lb/>
論著自娛奉養寡薄俸錢多以買書别有文集八卷藏<lb/>
于家爲文渾厚典雅言皆有用庶幾乎一飯不忘君者<lb/>
<pb n="KR4d0243_SBCK_100-19a"/>
雅愛東山林泉之勝築室其下樓曰雙清軒曰靜寧欲<lb/>
為晚嵗歸休之地竟不得一日之適顧非命耶諸子將<lb/>
以某年某月甲子葬君于邑之某鄉某原以君之甥朱<lb/>
徳成之狀來求銘鑰頃官東嘉一見辱定交盡得君之<lb/>
書讀之相與益厚今其可辭銘然君志不負所學而見<lb/>
于行事者僅如許既已屢書于前惟所著之書當表其<lb/>
大者以示後世銘曰<lb/>
惟君之生未為不遇位雖不豐朝有顯譽章交公車君<lb/>
獨進御美芹之書一言而寤唐三百年曰宰曰輔汎論<lb/>
<pb n="KR4d0243_SBCK_100-19b"/>
其尤姚宋房杜君獨究觀一一論著忠邪昈分咸有旨<lb/>
趣位非其據勲如汾陽而不與事有責備徳如晉公而<lb/>
不恕上可以發潛徳而誅姦諛下可以垂世鑒而切時<lb/>
務細繹乎義命之説磊砢乎經濟之具使用于世則必<lb/>
古人之與稽使之作史亦必大明于勸沮嗚呼尚何言<lb/>
哉後之君子必有撫是書而太息者銘實昭之用以載<lb/>
君子名于不腐者也<lb/>
攻媿集卷一百<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_101-1a"/>
攻媿集卷一百一<lb/>
　　　　　宋　樓　鑰　撰<lb/>
　誌銘<lb/>
　　朝散郎李公墓誌銘<lb/>
公諱宗質字文叔世家于濮六世祖文定公相真宗仁<lb/>
宗隠然為社稷臣子太子少師柬之諡懿靖又以名徳<lb/>
世其家徙洛中號西京房生中散大夫贈金紫光禄大<lb/>
夫孝孫則公之曾祖也金紫生朝奉大夫偉偉生晟承<lb/>
議郎知懐安軍贈奉直大夫配曰劉氏贈恭人公八嵗<lb/>
<pb n="KR4d0243_SBCK_101-1b"/>
而孤未㡬而所生母展氏去嫡母四子又散于靖康之<lb/>
亂從兄提舉宗臣攜公入蜀聞叔父直閣旼亦在蜀中<lb/>
間闗尋訪至則已下世惟叔母劉氏在又公之從母也<lb/>
柔順賢明撫之如已子竟以直閣延賞命公紹興八年<lb/>
補将仕郎公有姊歸司馬文正公之諸孫與之俱詣行<lb/>
在所至江州水南始遇展氏于廛中物色良是司馬氏<lb/>
姊見之而信抱持相哭人以為孝感别十餘年而得奉<lb/>
色養者二十年贈安人赴調授右迪功郎監明州大嵩<lb/>
鹽場九年到官惟李氏代有顯人子孫目濡耳染為世<lb/>
<pb n="KR4d0243_SBCK_101-2a"/>
吏師公年尚少筮仕筦庫臨事極不苟秩滿之日例裒<lb/>
花帶錢五十萬公悉謝遣之因家于僧坊晚卜居名塘<lb/>
遂為明之鄞人矣十七年為洪州新建縣丞二十年闗<lb/>
陞右從政郎就差處州遂昌縣令饑寇作于傍郡或告<lb/>
豪民将率數百人侵昬犯邑者公亟捕首惡斃之杖下<lb/>
而後聞于州羣黨帖息授湖州長興丞遇主上登極恩<lb/>
循右文林郎隆興元年改右宣教郎知紹興府蕭山縣<lb/>
未赴給事吴公芾為帥以會稽劇邑非健吏不可為奏<lb/>
改命公既至剸裁有方政譽甚休賦租素重公思有以<lb/>
<pb n="KR4d0243_SBCK_101-2b"/>
寛之先是以奉永祐<graphic n="KR1238" url="https://raw.githubusercontent.com/kanripo/KR-Gaiji/master/images/KR1238.png" mimeType="image/png"/>宫免三鄉支移折變公請依永<lb/>
安祖宗陵寢儀制舉邑皆免仍豁除折帛止輸本色吴<lb/>
公具以聞亦浹日而得上㫖父老歡呼拜詔至今紀之<lb/>
丁展氏憂服除權通判明州引寓居之嫌改隆興府時<lb/>
江西大旱安撫龔公茂良垂意荒政多以事屬公賑濟<lb/>
盡力全活者衆倅廳有贏資頗豐致之公帑帥以助公<lb/>
之歸不得已以其半分給吏卒義不受一錢龔公益嘉<lb/>
歎之提轄行在雜買務雜賣場改通判鎮江府外臺以<lb/>
清廉公勤列薦于朝差知台州陛辭上曰乆聞卿才宜<lb/>
<pb n="KR4d0243_SBCK_101-3a"/>
以節用愛民為務公祗上命罙自奮勵聽訟必先抑告<lb/>
訐懲姦惡郡有靜鎮堂退公不入私室危坐堂上吏抱<lb/>
案牘至前隨即決遣庭無留事暇則黙而觀書治家尤<lb/>
嚴外人無識子弟面者内外斬斬人不能欺理財精察<lb/>
量入為出無一毫妄費帑庾為之充衍增田于學以養<lb/>
士者㡬百畝上下贍足凡事整辦簿書器物位置粲然<lb/>
惟公之精力足以行之嵗時按閱及調戍兵遣海舟咸<lb/>
設方略羣立庭下厲威以臨之號令簡明凜有風采舉<lb/>
衆聳聽無敢譁者伍符尺籍一閱而識其人間有廋隠<lb/>
<pb n="KR4d0243_SBCK_101-3b"/>
隨即擿發人以爲神以故威名逺聞寇不得發發亦輒<lb/>
得治獄雖以寛縱爲戒而重囚苟有罣誤之跡必求有<lb/>
以生之郡縣吏重足承命而未嘗輕用鞭撻每曰此曹<lb/>
但欲其不犯吾令然亦民也可魚肉之耶有婦人訟前<lb/>
母之子不孝者親子實使之公深得其情責以子不順<lb/>
母弟不恭兄一等繩治母不忍視求爲母子如初諄複<lb/>
訓諭使之改事而退聞者服其平允年餘擢提舉兩浙<lb/>
東路常平茶鹽公事始至庫藏枵然八閱月而罷所蓄<lb/>
已四萬緡蓋公之儉勤過人食不兼味自奉至薄以其<lb/>
<pb n="KR4d0243_SBCK_101-4a"/>
行于家者移于官真有古人竹頭木屑之智所至不加<lb/>
賦而用以饒侵尋暮境倦游而歸不復有當世意尋差<lb/>
主管建寧府武夷山沖佑觀官五轉至朝散郎淳熙十<lb/>
一年公于是年七十有三矣素少病俄致其事或勸止<lb/>
之不可拜命纔數月遽感疾六月十五日卒于正寢若<lb/>
前知然娶夏氏朝奉大夫知徽州承之女能相其夫亡<lb/>
十九年矣贈安人以十二年十二月辛酉合葬于天童<lb/>
山南奥之原男四人長文鑄通直郎通判臨安府先公<lb/>
一年卒次文鎮次文錡卒于隆興次文鑑将受公遺澤<lb/>
<pb n="KR4d0243_SBCK_101-4b"/>
文鎮實遜之亦以成公之志也女二人長適姜處俊再<lb/>
適夏祖禹次適登仕郎王祐之孫男五人澤涇津潛源<lb/>
孫女三人尚幼公系出名門而遭時多故且以孤孽不<lb/>
得于親挺身自立艱難險阻有人所不能堪者先世舊<lb/>
物不遺一簮致位部使者退而燕閒生理頗裕皆公刻<lb/>
苦以至此時出其餘以濟人遇嵗寒散廩以食貧者安<lb/>
分知足未病而挂衣冠可謂賢矣然惜其不究于用也<lb/>
先君工部久與公周旋鑰贅倅丹丘以父執事公公相<lb/>
與殆忘輩行治郡之績皆所親見侍坐從容猶得窺中<lb/>
<pb n="KR4d0243_SBCK_101-5a"/>
原故家典刑年來憂居公時時相勞苦庖饌有珍鮮必<lb/>
畀以奉甘㫖方為林下游從之約而公亡矣公抗直有<lb/>
祖風不輕以詞色假人不知者或以為忤獨于鑰拳拳<lb/>
如許使人不能忘二子求銘公之墓義不得辭銘曰<lb/>
矯矯李公文定之孫奮身孤藐思大其門事無劇易遇<lb/>
之輒辦低徊宦塗惜用之晚丹丘之政尚有可紀使其<lb/>
用大所立必偉未疾引年得終其天公乎不亡視此銘<lb/>
鐫<lb/>
　　洪子忱墓誌銘<lb/>
<pb n="KR4d0243_SBCK_101-5b"/>
余故人洪子忱以名家子力官業而試邑之始横遭上<lb/>
官摧折心實念之事既白會余從兄編修作州摩撫扶<lb/>
持使得自見一旦聞子忱之訃乃道逺不得摩其棺一<lb/>
慟其子以書來求銘言甚悲請甚勤紀遺事甚備愴然<lb/>
其不能自巳也子忱諱蘩姓洪氏其先丹陽人曾大父<lb/>
固贈特進大父擬紹興初為吏部尚書終徽猷閣直學<lb/>
士左通奉大夫丹陽郡侯累贈左金紫光禄大夫諡文<lb/>
憲父光祖右朝奉郎通判湖州以君郊祀恩贈朝請郎<lb/>
妣王氏贈安人尚書晚居台之寧川君以婦家在南豐<lb/>
<pb n="KR4d0243_SBCK_101-6a"/>
因家焉紹興二十四年通判遺澤補将仕郎二十九年<lb/>
授右迪功郎監興國軍在城酒稅未赴間以綱賞循右<lb/>
修職郎改監行在户部贍軍糴場君少孤有意自立一<lb/>
嵗金穀出入以千萬計倖門至多挾勢行賄變亂色價<lb/>
君一切裁之以公無敢犯者樞宻林公安宅時以户簉<lb/>
領糴事庖人以緘題補吏君察其偽白林公公治庖人<lb/>
甚峻奨君于稠人中時人兩賢之秩滿陞右從政郎又<lb/>
以賞循右文林郎授鎮南軍節度推官屬邑奉新有苗<lb/>
米五百餘斛名存而實亡公私交病宰以書抵君君為<lb/>
<pb n="KR4d0243_SBCK_101-6b"/>
閱簿書得其始末告于帥而蠲之參政龔公召還尚書<lb/>
汪公為代問寮吏能否大參言君首公任怨臨事不苟<lb/>
尚書與君有連素知君者由是益善君督捕茶寇引以<lb/>
自隨無一日不同艱難功未及成而罷君復還官次分<lb/>
寧宰謝君磐忤後帥意有妄訴者降攝旁縣酒官囚繫<lb/>
滿獄君深知其誣會以漕檄行縣中父老皆詣君訟冤<lb/>
歸白漕使趙公汝愚始解一日帥俾君訊問即呼訟者<lb/>
究詰之皆無實状官吏俱按堵如故府西門火延燔數<lb/>
十家兵官五人捄焚甚力徹旦方止帥欲委罪兵官劾<lb/>
<pb n="KR4d0243_SBCK_101-7a"/>
章已具君厯道其焦灼勤勞之狀始寢其奏五人者相<lb/>
率繫謝君無徳色淳熙五年改宣教郎知江州徳安縣<lb/>
始視事民以丞暴弱羣訴于漕臺跡狀昭晰丞竟罷去<lb/>
郡將芘之不可遷怒于君督責日峻君謀避之有以告<lb/>
守守益怒移徳安丞吹毛鍛鍊遽按以聞君時到官方<lb/>
月餘人皆知其無他尋置獄筠陽竟遂昭雪守去而君<lb/>
亦歸矣邑素劇至是愈不可爲逋負不貲君力請于郡<lb/>
吏責少寛始得整頽綱而一新之春霖暴漲田家無所<lb/>
得食斂手待盡君載米家至損直以糶間有無貲者以<lb/>
<pb n="KR4d0243_SBCK_101-7b"/>
私帑償之夏亢陽躬禱名山率家人蔬食逾月徹葢行<lb/>
烈日中或至忘食發廩蠲征弛刑緩逋以次舉行無不<lb/>
極其至已而甘澤霶霈謠誦相聞疫癘繼作飭毉藥謹<lb/>
䕶視賴以全活者衆崇飾縣庠弦誦不輟有刲股以奉<lb/>
母者奨勵有加邑人勸焉初癸夘嵗旱民負官租七千<lb/>
餘斛至是猶未及半君曲為之圖糴及三之二從漕司<lb/>
和糴米以足上供期以年嵗償之可以寛箕斂之煩林<lb/>
公枅嘉其意俾郡給千斛未能盡行也君惓惓三請謂<lb/>
不及今為之他日必至重擾迨從其言而君不及見矣<lb/>
<pb n="KR4d0243_SBCK_101-8a"/>
人尤哀之君自禱雨得疾猶勉親細務寖不自堪顧孺<lb/>
人曰我父年五十三水浮膚而卒我年既及而疾又甚<lb/>
似殆不免矣遂以八月十七日卒于縣治之正寢神色<lb/>
不亂三日而斂如生也娶曾氏封孺人吉州教授發之<lb/>
女男五人柟孫棣孫栝孫桂孫椿孫女二人長未行幼<lb/>
早卒孫男一人諸孤将以某年某月日葬于某鄉某里<lb/>
君天資孝友推誠待物髙誼過人自痛禄不逮親且以<lb/>
蚤鞠于外家因仍未能還鄉嵗時祀享東望松楸追慕<lb/>
悽愴不能自勝幼妹未行舉部綱所贏又益以曾孺人<lb/>
<pb n="KR4d0243_SBCK_101-8b"/>
槖中物歸李君司法順之季兄芭為邵陽從事逢郡侯<lb/>
之怒捕擊甚急君聞之垂涕徑走湖外往來都下願納<lb/>
禄以贖其罪移獄江西又哀訴于當塗諸公卒脫吏議<lb/>
閱數嵗始得官廣州道由君家别三日而僨于道銜哀<lb/>
星奔䕶其喪歸葬南豐又挈其孥于邵併育伯兄之子<lb/>
甘苦同之勉以學問弟葆聚首二十年使之有室周給<lb/>
無倦隆興寓客胡峽州括挂冠家居貧不能堪縣不加<lb/>
禮至以逋租沒入其田君請計嵗入以償責還半俸以<lb/>
活其家南豐宰盧君孝孫與君定交嘗以公事忤貳車<lb/>
<pb n="KR4d0243_SBCK_101-9a"/>
既賴君解紛其死也又周之葉君大辯免官待命邑下<lb/>
君念其清貧餉饋無虚日且為求直于有司而君已病<lb/>
矣縣主簿之妻以免乳暴卒君驚惻不已委曲調護其<lb/>
家遇人有急難惟力之視人或負之曾無怨言方窘辱<lb/>
時亦有下石者已而待之如初更覆護其所不及人以<lb/>
為難民有姓胡者險健好訟君治之鼠伏又善諭之絶<lb/>
迹不至公庭君之喪胡泣于前甚哀良民失所依至巷<lb/>
哭以過車君在官名為二年莅事之日纔半其得人心<lb/>
乃如此潔廉自將祿粟圭租有升斗之贏必懲其人而<lb/>
<pb n="KR4d0243_SBCK_101-9b"/>
歸之然剛直自任胷中無留事一有不平空臆肆言不<lb/>
肯詭隨以徇人雖以此故所在整辦然亦以此寡合君<lb/>
殊不暇顧卹久而人亦亮之惜乎天不假之年見于事<lb/>
為者止此是可悲已銘曰<lb/>
惟文憲公策名中興丹陽之洪藹然簪纓君志自立家<lb/>
訓克承試邑九江罪罟是嬰人皆謂君否終則傾齎志<lb/>
以殁聞者歎驚急誼首公尚有令名勒銘山阿以詔昆<lb/>
仍<lb/>
　　蔣徳言墓誌銘<lb/>
<pb n="KR4d0243_SBCK_101-10a"/>
仕宦以作邑為難而又有甚難者姚江為越壯縣户口<lb/>
繁庶士夫駢集令才而勤猶不暇給四明蔣君徳言以<lb/>
便親為之宰貌不勝衣年又尚少平時簡易和同或慮<lb/>
其不能辦吏民亦望而易之去鄉近當舟車之衝毫髮<lb/>
不及悔吝必至此其甚難者府主丘公崈一世吏師威<lb/>
望赫然君一見白事已當其意退而視篆遇事風生曾<lb/>
未挾日聲稱流聞滯訟見則冰釋兩造至前或片言折<lb/>
之無不厭服得君書判者傳播道路皆以為神明催科<lb/>
徭役綱目簡明不妄施一箠而官賦夙辦受役者俛首<lb/>
<pb n="KR4d0243_SBCK_101-10b"/>
以聴令丘公及部使者大稱之以為今日之最則又以<lb/>
其餘力修學校葺傳舍講序拜以崇義風歌鹿鳴以勸<lb/>
多士應酬曲當下情益通進見者人人自以為親已殆<lb/>
無一人議其後纔半嵗而屬微疾不閱月而不可為矣<lb/>
闔境相弔如喪所親日相與聚哭于門喪舟之行耋稚<lb/>
長號江滸雖古之循良久于其職者未必得民之深如<lb/>
是是豈可以力致哉蓋君家以詩書相傳父子自為知<lb/>
己者累世君少俊邁近嵗尤刻意向學刳心好問進進<lb/>
未已故其敏于政如此以是知非作邑之難顧其人不<lb/>
<pb n="KR4d0243_SBCK_101-11a"/>
易得爾嗚呼斯民之不見徳乆矣如君能變愁嘆為謳<lb/>
吟于旬月之間曾不得究見所藴天遽奪之其不仁哉<lb/>
丹陽金壇蔣氏自東漢有封義興函亭侯者代為聞族<lb/>
君之曾祖猷事徽皇為中執法終徽猷閣直學士左宣<lb/>
奉大夫累贈少師忠言直道冠冕一時龍溪汪公誌其<lb/>
墓曰至今論宣和賢者必曰蔣公嘗守明州靖康來避<lb/>
寇難卒于海山葬隠學山子孫遂為鄞人祖謨右朝散<lb/>
大夫贈金紫光祿大夫父臺卿奉直大夫皆篤厚君子<lb/>
也母恭人張氏君諱綸徳言其字也以乾道三年郊恩<lb/>
<pb n="KR4d0243_SBCK_101-11b"/>
父任爲将仕郎五年試銓闈六年授迪功郎饒州安仁<lb/>
縣尉淳熙三年之官八年以强盜賞改承務郎知信州<lb/>
貴溪縣丁奉直憂不赴十年授姚江十三年七月到任<lb/>
磨勘轉承奉郎三月丙寅卒于縣治六月癸酉葬于定<lb/>
海縣太丘鄉富都奥之原與父祖之藏相望也君之在<lb/>
安仁已能卓然有立當路名公知己甚衆盡力所職殺<lb/>
傷者驗視必親人以不冤盜賊不敢發發亦輒得改秩<lb/>
之後憂患相仍祖母安康郡太夫人俞氏既喪而父行<lb/>
三人俱以毁卒君性至孝執喪甚哀調娱上下内外婣<lb/>
<pb n="KR4d0243_SBCK_101-12a"/>
族了無間言君之志得行于其家而不得仕者七年性<lb/>
不喜治生而好周人之急客至必置酒不問家有無以<lb/>
是益匱得祿曾未信眉而已矣君之才有餘而夀甚嗇<lb/>
又素多病見于用者止此豈造物者不能延其定數姑<lb/>
使之發名譽于是數月之頃乎使又不得此則君之所<lb/>
長益無以自見而入未必信其能過人也今邑人稱頌<lb/>
之于前㡬不容口追痛于後乆而未忘是亦足以不朽<lb/>
矣君昆弟四人叔氏早喪君哭之不能自勝至于成疾<lb/>
與伯氏季氏友愛尤篤傍及羣從切磋學問觴詠相從<lb/>
<pb n="KR4d0243_SBCK_101-12b"/>
甚適也去秋君以視篆之初不及秋賦伯氏季氏皆在<lb/>
選中又相繼之官搢紳以為榮太恭人首過姚江方将<lb/>
往來諸郎之間一旦禍起不堪晝夜之哭行道所不忍<lb/>
聞而况于親黨乎始余仲兄嚴州止一女為欲得快女<lb/>
壻戊子嵗就試漕臺歸而喜曰吾得壻矣有蔣氏子從<lb/>
其兄入場屋動翰如流取而讀之駸駸逼人父母少之<lb/>
未欲其覓舉上書請行氣宇爽甚閱三年成婚翁壻俱<lb/>
名薦書即徳言也徳言于余最厚既嘗為之状奉直之<lb/>
行今忍銘君耶仲兄之亡相抱持而哭且曰外舅既不<lb/>
<pb n="KR4d0243_SBCK_101-13a"/>
可見事公猶舅也今女姪既失終身之託君以兄子為<lb/>
後曰興仁晚得一女曰餘拊之輒心折因君昆仲請銘<lb/>
于辭亦不忍也哀哉銘曰<lb/>
君之往兮秋風藹流聲兮與江俱東手摩兮瘡痍居無<lb/>
何兮民歌之忽不見兮何當歸父老頓足兮咨嗟涕洟<lb/>
君歸兮奈何風搖摇兮水揚波英爽兮如在託體兮山<lb/>
阿山可傾兮水可涸惟姚江之名兮不磨<lb/>
　　太府寺主簿周君墓誌銘<lb/>
君諱元卿字景仁别字聖予舊諱冬卿字成甫世為處<lb/>
<pb n="KR4d0243_SBCK_101-13b"/>
之遂昌人曾大父諱從諌不仕大父諱逷贈少傅父諱<lb/>
綰左大中大夫敷文閣待制致仕贈正奉大夫以君陞<lb/>
朝贈光禄大夫文學清裁有重名兩娶李氏尚書諱南<lb/>
公之女孫贈永嘉郡縉雲郡夫人君縉雲所出也年十<lb/>
三以郊恩補将仕郎既冠授右廸功郎池州建徳縣尉<lb/>
光禄由祭酒遷吏部侍郎更今名奏承務郎監潭州南<lb/>
嶽廟充福建路安撫使準備差遣未赴丁縉雲憂尋監<lb/>
左藏西庫又丁光禄憂服除差充兩浙西路安撫司幹<lb/>
辦公事監左藏西庫提轄文思院提轄榷貨務都茶場<lb/>
<pb n="KR4d0243_SBCK_101-14a"/>
行太府寺主簿淳熙十三年閏七月十三日以疾卒年<lb/>
四十有七積官至承議郎賜五品服娶樓氏封孺人伯<lb/>
父淮東帥諱璹之次子諱鏜之女子男二人長大受從<lb/>
政郎監泰州鹽倉次未名而夭女三人長適葉相次適<lb/>
樓椅次蚤亡孫男三人文之前君半月卒遷之将受光<lb/>
禄遺澤次復之三女皆幼明年九月辛酉葬君于明之<lb/>
奉化縣松林鄉桃花西奥之原君性明悟過人光祿為<lb/>
當世儒宗教子甚篤㑹伯仲俱殁于壮嵗叔氏寖長晚<lb/>
乃得君愛之尤切常撫之曰吾不患汝不能學然亦不<lb/>
<pb n="KR4d0243_SBCK_101-14b"/>
强汝之苦學受命之後見葉氏甥肄業慨然曰吾舅也<lb/>
反不若耶遂發憤進學不半載下筆成文衆皆驚嘆自<lb/>
爾手卷不釋博貫經史雅有父風尤精班左二書前賢<lb/>
詩文稗官雜說動輒成誦鼓琴善自度曲挽弓能左右<lb/>
射舞劍擊刺圍碁投壺無不精到釋氏教律禪宗之說<lb/>
道家符籙錬養之法隂陽筮占推步之術一聞則心通<lb/>
類解記輒不忘發為文詞筆不停綴飲酒餘斗不亂席<lb/>
聞賦詩敏若風雨似不經意而語出驚人後或十數年<lb/>
問其故作歴舉不遺一字商㩁古今抵掌劇談通暢磊<lb/>
<pb n="KR4d0243_SBCK_101-15a"/>
落四座傾歎間出雅謔應口如響又莫不絶倒也加以<lb/>
臨事能斷有志于當世之務張魏公當國上書論十事<lb/>
皆國家大計魏公聳然異之欲擢置朝行而未果除左<lb/>
帑以旌其言又嘗集漢唐事跡切于今日者著要鑑三<lb/>
十篇獻于朝士友相期功名不足為君道長養成就當<lb/>
為一世偉人平時少病精力兼數人而小疾困之挾日<lb/>
而逝可痛也已帥幕多不以事物自嬰君曰食焉而怠<lb/>
其事可乎帥知其才試以滯訟剖決如流有㫖降神勁<lb/>
弓俾帥司製造以頒諸州君實董之且持檄徧閱于外<lb/>
<pb n="KR4d0243_SBCK_101-15b"/>
工力精緻至今爲用西帑最爲浩穰君處之裕如又以<lb/>
其餘閒温習故業登名薦書間有綱運稽程調度偶闕<lb/>
上下搏手無䇿君臨時制變動中事機一日郊賚甫畢<lb/>
而嵗幣迫期當市銀七萬餘兩君威信素著老吏巨駔<lb/>
無不厭服出錢纔數千緡以次分授約期償直不日登<lb/>
足版曹賴以無恐尤器重之任滿增秩蓋朱出墨入二<lb/>
年無纎毫詿誤乃始得此同僚皆藉君以濟文思雜用<lb/>
金玉寳貝綾錦之屬尤難稽攷君始創簿物以號别之<lb/>
至今遵用北使之來凡錫賚器皿下至徒御衣衾等物<lb/>
<pb n="KR4d0243_SBCK_101-16a"/>
皆以職守次第按視至勤御覽君以為此特分賜行人<lb/>
不應過禮以傷事體起部以聞上深然之支用餘羨嵗<lb/>
乆積腐君請于部編估而鬻之得錢數萬萬以給工費<lb/>
侍郎李公昌圖賞歎不已力引于朝又以邊郡薦之榷<lb/>
筦嵗額八十萬緡類多虧數君始就職皆曰君來則嵗<lb/>
事無慮矣既視事宻詢訪得數十條皆名數期㑹所當<lb/>
先吏輩匿之以為奇貨未始輕出間因白事君引類擿<lb/>
發旁通無餘愕眙相顧莫知其所以然後雖有不在條<lb/>
中者亦不敢隠以是未嘗汲汲趣辦嵗未終而額已溢<lb/>
<pb n="KR4d0243_SBCK_101-16b"/>
矣乙巳南郊攝符寳郎先郊三日命宿八寳于奉常君<lb/>
謂寳國重鎮也今先兩夕置于外非便日者祀明堂設<lb/>
寳于殿左宜即其所俟駕興以從㑹宰執取旨不及遂<lb/>
已然識者咸謂君知體焉勾稽外府方嚮于用左右揆<lb/>
知君素深自為筦庫時皆略去東閤苛禮見不以時君<lb/>
亦自喜有朝蹟将因是以見天子一吐胸中之奇使見<lb/>
于用當愈出而愈髙孰謂其止是耶然上而受知于當<lb/>
世名公往往期以國士與人無髙下賢愚又悉與之歡<lb/>
有以急難告輒傾身赴之匍匐救喪尤為周盡見有陷<lb/>
<pb n="KR4d0243_SBCK_101-17a"/>
于罪者苟可以營護之無不至故位雖未甚顯而聲名<lb/>
已籍甚才雖未盡用而恩之及人者多殁之日朝列皆<lb/>
為之痛惜親黨鄉曲下至閭里無不咨嗟相弔蓋其得<lb/>
人心者如此括蒼達官最盛皆與君至厚亦欲引而致<lb/>
之華途未能也光禄晚益清苦君性至孝奉承左右常<lb/>
時誦書以娱恱之父子兄弟自為知己談經論文侃侃<lb/>
如也執喪哀毁過禮叔兄已先喪一力任門户之責襄<lb/>
奉勞苦人所難能自郡至蓮峯葬所凡三百里水陸險<lb/>
絶又適大雪君徒跣露拜以禱喪行日光粲然道中灘<lb/>
<pb n="KR4d0243_SBCK_101-17b"/>
水激舟㡬至傾覆君號呼入水負舟以出人共哀之初<lb/>
光禄與鑰伯父俱将漕湖南始議締婚伯父由淮甸丐<lb/>
閒以歸光禄入蜀道還使江東君乃就成于四明光禄<lb/>
自永嘉奉祠寓于鄞置田欲為終焉計後雖還鄉治命<lb/>
俾叔氏之子守墳墓而俾君來依外舍然君未嘗忘鄉<lb/>
國也君與人甚周而待鑰尤厚相從之日又乆兩仕于<lb/>
朝復更為鄰無一日不奉周旋頃鑰遭外艱銜哀星奔<lb/>
委家不暇顧經紀其後君之力為多思欲一致泣謝未<lb/>
果而以訃聞矣間過君家有慟而不知所從也大受乞<lb/>
<pb n="KR4d0243_SBCK_101-18a"/>
銘銘曰<lb/>
括蒼之周文獻有傳光禄大之世推儒先君濟其美有<lb/>
志當世天分最髙身兼數器中都十年始有朝蹟夷途<lb/>
發軔何夀之嗇千載之英閟此一丘尚爾後人有發其<lb/>
幽<lb/>
　　鮑明叔墓誌銘<lb/>
友人鮑氏明叔将葬其子萬里萬石萬容踵門再拜求<lb/>
銘于余余為之悲始余數嵗時侍二兄從李先生若訥<lb/>
學明叔亦與其兄徳光受業于門既冠矣余兄弟皆以<lb/>
<pb n="KR4d0243_SBCK_101-18b"/>
兄事之明叔二十六而入太學猶時時相過友誼日篤<lb/>
隆興改元試南宫明叔與鄉人張伯玉璧王彦方敦義<lb/>
同邸余與從舅汪公刪定求分□以處而舅甥偶在選<lb/>
中今又二十四年矣囘首舊遊徳光與伯兄俱蚤世伯<lb/>
玉亦不禄彦方止于一尉淳熙十年春仲兄與余䕶先<lb/>
君之喪歸自嚴陵明叔來弔甚哀未㡬聞明叔之訃為<lb/>
之失聲又兩月而仲兄不幸甲辰之冬刪定亦亡矣憂<lb/>
苦之餘親朋凋喪俛仰感觸尚忍言哉明叔之亡也余<lb/>
方在苫凷中不得摩其棺一慟今其可銘君諱俊徳字<lb/>
<pb n="KR4d0243_SBCK_101-19a"/>
日新明叔其少時字也世居明之奉化曾大父遂良大<lb/>
父智俱不仕父璿以君故該慶典封迪功郎母江氏封<lb/>
孺人大父力穡起家迪功愛二子之敏入城就師友能<lb/>
相勵勉洛誦聲徹夜旦不休賦篇素工兼長于書多記<lb/>
經史子傳之文喜為人講說纚纚可聴以其餘力為詩<lb/>
詞發語清麗倡酬無虚時君性端重簡出自奉隨力不<lb/>
為異三兄繼殁獨任仰事俯育之寄經理生事米鹽靡<lb/>
宻處之裕如與人交闗務適其平門户雖大若無事者<lb/>
孝謹和易率子弟以學延名儒訓督之皆嶷嶷自立君<lb/>
<pb n="KR4d0243_SBCK_101-19b"/>
尤篤親故見單寒者親解衣以遺之無徳色間有造門<lb/>
觴豆留連談笑彌日不倦庠校二十年閱人甚衆交情<lb/>
終始無纎芥之間儕輩或致位通顯曾不以毫末干請<lb/>
人尤敬愛之兩上禮部竟以不售病且革戒其子毋為<lb/>
禬禳事遺言琅琅有序三月六日卒享年纔五十有六<lb/>
嗚呼可哀也已娶丘氏女一人孫男二人長曰初幼未<lb/>
名孫女一人諸孤卜地于嵩溪王奥祖塋之側以十四<lb/>
年正月己酉襄事銘曰<lb/>
吁嗟明叔而止于斯少也篤學㡬忘寒飢足用皸瘃目<lb/>
<pb n="KR4d0243_SBCK_101-20a"/>
侵腦脂勵志愈確期用于時命之不淑十上空歸孝友<lb/>
衆知月評則推有子克家尚其似之我作銘詩維後之<lb/>
詒<lb/>
<pb n="KR4d0243_SBCK_101-20b"/>
</p>
<p>
攻媿集卷一百一<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_102-1a"/>
攻媿集卷一百二<lb/>
　　　　　宋　樓　鑰　撰<lb/>
　誌銘<lb/>
　　朝奉郎主管雲臺觀趙公墓誌銘<lb/>
公諱善譽字静之一字徳廣系出太宗皇帝後曽大父<lb/>
仲暹䕫州觀察使贈開府儀同三司少傅嘉國公大父<lb/>
士迨武翼郎考不晦忠翊郎四舉進士以節行稱贈通<lb/>
直郎公弱不好弄年十二三誦詩書屬文如老成人未<lb/>
冠失怙恃固窮自立手不釋卷足不越戸不知飢渇寒<lb/>
<pb n="KR4d0243_SBCK_102-1b"/>
暑之變兩試胄監乾道五年試禮部俱為第一登進士<lb/>
第調明州昌國縣主簿昌國邈在海嶼公介然有守不<lb/>
鄙夷其人為辨曲直皆明達平允邑人相與愛服之或<lb/>
訴于郡多願決于主簿今太師嗣秀王時為守俾攝邑<lb/>
事對易定海慈溪三年簿領而無撫字之寄踰二朞三<lb/>
邑父老猶能道其惠政海盜竊發捕得全黨郡欲奏以<lb/>
上賞公言攝令捕盜不足為功誠不欲以人命希賞典<lb/>
嗣秀王為奏貸羣盜殊死力薦之朝公未始聞也授兩<lb/>
浙轉運司幹官忽報改秩知撫州臨川縣縣在江西最<lb/>
<pb n="KR4d0243_SBCK_102-2a"/>
為繁劇公始視事即為文徧諭鄉井出于愛利之誠心<lb/>
告教既孚乃具為條目日限量地之逺近以定期約里<lb/>
長月不過一再至訟事皆躬自予奪頃刻即釋去牒訴<lb/>
日省縣乆困于豫借吏以嵗例來白且謂不爾必不繼<lb/>
公命取稅籍閱之逋負實繁蓋上下蒙蔽無有發此者<lb/>
按籍征催不擾而辦有無額官地嵗入頗多以資妄用<lb/>
公白罷之復請倂罷諸邑類是者或議虛市比之私創<lb/>
稅場請撤屋罷市公力沮之以從民便太守趙公燁葛<lb/>
公郯列治績十數條奏之有㫖中書籍記去邑五年人<lb/>
<pb n="KR4d0243_SBCK_102-2b"/>
相與立生祠于縣治邑宰陸侃之記可攷也添差通判<lb/>
常州浙右饑饉躬行賑濟一郡賴以全活倉使以荒政<lb/>
論薦太師丞相史公上章舉士備言文學政事之美召<lb/>
審察差監都進奏院遷大理寺主簿秋旱下詔求言公<lb/>
草封事上之凡萬餘言其略曰陛下兼收衆善而言者<lb/>
志在投合搜抉隠微條目益廣而姦偽益生甚者唱為<lb/>
任怨之說竊徇公不阿之名一切付之不恤下情安得<lb/>
不壅習俗安得不薄和氣安得不虧乎天下之習日趨<lb/>
于褊狹機巧之域而無有優游舒泰氣象士不畏義民<lb/>
<pb n="KR4d0243_SBCK_102-3a"/>
不畏刑則是二十年來攘臂建議爭以為功者果何補<lb/>
歟夀皇嘉納為大理丞有以左帑宿蠧告者逮繫天獄<lb/>
官吏重足以俟譴公察其無辜謂將自其作俑者罪之<lb/>
則不可勝誅若斷以一二年來且有刑罰不均之歎上<lb/>
覽奏開悟得末減平江民唐贇之獄皆以為凶惡無可<lb/>
矜之理公條可疑狀十六謂贓證無實情款抵捂卒釋<lb/>
之十一年充省試攷官六月除提舉荆湖北路常平茶<lb/>
鹽陛辭夀皇曰朕精擇得卿公論士大夫為己之心重<lb/>
則愛民之誠必虧營私之念切則奉公之志必怠得失<lb/>
<pb n="KR4d0243_SBCK_102-3b"/>
之慮深則伏節死義之風必泯上深然之先嘗進南北<lb/>
攻守類攷上曰卿向所進書可謂有志至是又進易說<lb/>
謂聖人以斯道寓之書上又曰聖人以此寓之于書天<lb/>
何言哉易學要須兼通天人卿史學如此經學又如此<lb/>
及臨遣又曰卿向來學優則仕今乃仕優則學朕得人<lb/>
矣數日有請薦擢宗室人才上復言公經學文章雖士<lb/>
林中亦罕有之湖北大旱鼎澧尤甚入境一日躬走村<lb/>
落撫慰飢羸得戸四萬餘口二十萬通融諸郡常平之<lb/>
儲盡以為用賑糶貸濟三者並行動得其實疫者藥餌<lb/>
<pb n="KR4d0243_SBCK_102-4a"/>
兼之奏閣貧弱夏稅是嵗粟麥倍收禾稼豐盈民至扶<lb/>
老攜幼來謝初行賑貸或謂洊饑將無所取至是民争<lb/>
負以償諸郡充足嘗奏買撲稅場十餘河渡四十五嵗<lb/>
入甚微而豪民大為民害盡罷之十三年除潼川府路<lb/>
提㸃刑獄重囚讞議州縣鬬訟稽攷平反細大不遺纔<lb/>
三閱朔漕使闕上稱公儒者可使治財就除轉運判官<lb/>
公嘗論國朝置轉運使本以收藩鎮之權絶妄用之蠧<lb/>
脫斯民于暴征苛斂之苦近時司漕計者特以賦斂為<lb/>
事號為材能者務趣辦而事督迫州縣之困弊民力之<lb/>
<pb n="KR4d0243_SBCK_102-4b"/>
寛乏未始問也故其視州縣如一體有無緩急皆得上<lb/>
達悉力以應之諸郡所貸緡錢至十餘萬俾守貳置籍<lb/>
約以朞年優裕乃償自是蜀東諸郡舉無憂熬窘缺之<lb/>
狀十四年詔諸路監司條陳民瘼公言賦役不均獄訟<lb/>
不平征斂繁急酒稅苛暴四事且曰陛下延見牧守固<lb/>
將以觀人才也而計臣請以奏劄之一陳上供之數郡<lb/>
守垂滿者莫不督責舊逋宿負征商榷酤肆行苟虐以<lb/>
藉手求進近議者有刑輕之疑帥臣治盜輒先斬以自<lb/>
劾而求彈壓之名使其皆當不過能速殺之而已倘歸<lb/>
<pb n="KR4d0243_SBCK_102-5a"/>
之有司按鞫亦不免于死萬一愚誠不能自明冤恨之<lb/>
氣豈不上干陰陽之和乎兼遂寧郡事闔郡熙熙民有<lb/>
争競且曰公未始擾我其忍負之公措置常平深察宿<lb/>
弊擇官就倉和糴石増百金市有増損亦隨低昻聴民<lb/>
隨所有求售亦不限日糴之數實惠及民官儲充積公<lb/>
私便之所至就郡庠立學以教宗子率知嚮學持節東<lb/>
蜀凡三年士民愛之如父母遂寧尤所歸心寢疾二旬<lb/>
上章力丐歸主管華州雲臺觀百姓始則朝夕偵問相<lb/>
率禱祈及歸耋稚奔送涕泣不肯去既達寓里屏絶家<lb/>
<pb n="KR4d0243_SBCK_102-5b"/>
事獨處一室圗史自娱一日忽謂家人將歸正寢且欲<lb/>
自爲志翌日天將明燕坐榻上瞑然而逝十六年八月<lb/>
癸卯也娶錢氏僅再嵗而亡贈孺人再娶杜氏祁國正<lb/>
獻公之後封孺人子男五人汝傅修職郎新監舒州山<lb/>
口鎮次汝伋以公遺澤補將仕郎次汝儼次汝何國子<lb/>
進士次汝仲一女許適承奉郎楊㮤孫男一人崇揆孫<lb/>
女二人以是年十一月甲申葬于紹興府餘姚縣緒山<lb/>
之原通直墓左公天資髙明識見超詣研精性命之說<lb/>
發爲議論及所著易說明白簡易晦菴朱先生一見歎<lb/>
<pb n="KR4d0243_SBCK_102-6a"/>
賞以為擴先儒之未明頤正郭先生嘗序易書謂貫三<lb/>
才之理于其中一諸儒之說于其外二公師表一世于<lb/>
公特厚晦菴屢以書來相期甚至頤正出一編書公以<lb/>
奏之上孜孜好學公退不少懈率夜分乃寐嘗即國史<lb/>
所載深求藝祖開創之微意為書十四卷曰皇朝開基<lb/>
要覽又為皇朝聖政類編不幸寢疾僅成數十卷其他<lb/>
如南北攻守類攷晉載記年表皆行于時又有論語說<lb/>
鐃歌鼓吹曲祝堯文等詩文六十卷號恕齋類藁藏于<lb/>
家公孝行根于天性自以禄養不及祭祀務極豐潔悲<lb/>
<pb n="KR4d0243_SBCK_102-6b"/>
慕不少衰弱弟稚妹備殫鞠育教之有成仲弟善與同<lb/>
登科季善<graphic n="KR1971" url="https://raw.githubusercontent.com/kanripo/KR-Gaiji/master/images/KR1971.png" mimeType="image/png"/>亦以取應得官女弟再適人皆竭力資遣<lb/>
遇母家桂氏特厚舅氏既卒訪其遺腹子為之嗣且厚<lb/>
給之其他篤故舊撫姻族恩意稱是廉靖自將一介不<lb/>
妄取行郡例冊皆擯不使前按例饋遺者悉歸公帑刺<lb/>
舉尤所盡心苟賢矣不待其請舉奏牘面授之其在他<lb/>
州則郵置以達人知其不可以有挾無敢以浼公者間<lb/>
有按劾不以强有力為憚所部肅然楚蜀之士夫類能<lb/>
稱道之公抗志不羣砥節礪行不泥紙上之空言必欲<lb/>
<pb n="KR4d0243_SBCK_102-7a"/>
施所學而見之行事尚友古人思與之齊人或疑其好<lb/>
異公不顧行愈力乆而益安人益信之攷求世故貫穿<lb/>
今古直欲立事業以傳不腐少名齋以宗迂以勵其操<lb/>
後名以恕其志將以及物也出而從宦苟有利于民圗<lb/>
之甚于飢渴救荒施舍之外又所在為經乆之計在昌<lb/>
國已能勸勉富室買田與山專為編氓嫁娶喪葬之資<lb/>
在湖外則率十四郡買田各畀郡文學司之毎三嵗則<lb/>
以給士之預計偕者在潼川則以漕計之餘使州縣置<lb/>
舉子莊孕者産者俱給之米皆至于今賴之使天假之<lb/>
<pb n="KR4d0243_SBCK_102-7b"/>
年處以大位益攄所藴膏澤必將下于民而官止于員<lb/>
郎夀止于四十七識者痛惜之嗚呼豈以多記損心憤<lb/>
世疾邪而至是抑果有數不可逃耶鑰與公相見之日<lb/>
可數而相與特厚汝傅妙年躋世科大似其父率諸弟<lb/>
力學以守素業汝伋入太學蓋前所未有義方之訓可<lb/>
知汝傳㑹稡公行事來求銘採其可銘者書之餘弗著<lb/>
銘曰<lb/>
熙陵諸孫嘉國好文流傳至公遂爲儒門公起孤藐立<lb/>
志堅正尚友古人期與之並學貫經史仕更麾符學仕<lb/>
<pb n="KR4d0243_SBCK_102-8a"/>
俱優形于帝俞平心濟民一變齊魯志勤道逺中道而<lb/>
阻齎志何言勒銘山阿有子繼之尚其不磨<lb/>
　　太府卿王公墓誌銘<lb/>
公諱卿月字清叔世居開封府祥符縣曽祖壊左朝奉<lb/>
郎大理評事祖阜和安郎父思正翰林醫痊累贈朝議<lb/>
大夫朝議辟地轉徙寓居台州今為台人公生于贑上<lb/>
嫡母太恭人商氏夢月墜于前以裾承之僅得其半是<lb/>
夜陸宜人實生公故以名命焉公頴悟不凡未冠而失<lb/>
怙恃固窮自守必欲以學奮身隆興改元試入右庠乾<lb/>
<pb n="KR4d0243_SBCK_102-8b"/>
道二年中其科授承節郎徳安府復州漢陽軍都巡檢<lb/>
非其志也益進于學五年遂登進士第調温州樂清尉<lb/>
到官值海寇充斥制司督捕甚急諸將皇遽公處之自<lb/>
若宻使人扼其境路所出相繼就擒以授諸將不自以<lb/>
為功爾後獲盜不一公謂此曹雖有兇暴實以失業至<lb/>
此多為寛其獄識者知其為偉器憲使程公大昌奇其<lb/>
才薦于朝乾道七年十一月召對稱㫖改承奉郎守宗<lb/>
政寺主簿九年三月遷太府丞六月為秘書郎兼吳王<lb/>
益王府教授淳熙元年七月除起居舍人十一月除起<lb/>
<pb n="KR4d0243_SBCK_102-9a"/>
居郎閱日兼權中書舍人二年兼直學士院公起尉曹<lb/>
不四年擢用爲文字官制詞温厚眞若素宦嘗草胡公<lb/>
銓詞云吾寧身蹈東海獨仲連不欲帝秦至今名重泰<lb/>
山微相如何以强趙人多稱之論事尤不避權貴是嵗<lb/>
爲殿試編排官宣召之日繳奏池州守臣忤時宰之意<lb/>
因以帥才薦之五月除直祕閣知廬州時方年三十八<lb/>
在廬僅七旬而陸宜人年髙嬰疾請祠而歸日侍毉藥<lb/>
衣不解帶五年春除荆湖南路計度轉運副使八月丁<lb/>
内艱哀毁盡禮甫終喪起知静江府當李接陸梁之後<lb/>
<pb n="KR4d0243_SBCK_102-9b"/>
專務摩撫八年秋閱先期有告效用將殺將官以叛公<lb/>
廷詰而叱之曰前帥平賊功賞有不明何預我事我待<lb/>
此曹如子弟汝乃誣之耶械以屬吏且曰事畢當行軍<lb/>
法監司遣僚佐來欲用他日公不為動陰部勒以制其<lb/>
變仍攜家縱觀以安衆心效用謀既泄而形格比訖事<lb/>
無敢譁者歸即取告者謂當反坐汗喘不能言公曰妄<lb/>
人無知不足以膏吾斧鉞叱遣之效用又率其衆訴曰<lb/>
前日誣枉已蒙辨明而市井訛言不已願納軍器于庫<lb/>
以釋疑謗公善諭之羅拜而退為出錢五十萬于市許<lb/>
<pb n="KR4d0243_SBCK_102-10a"/>
告捕訛言者翕然而定其處事類此時臣僚有謂廣西<lb/>
鹽法不便于民欲罷官鬻而行鈔法詔監司帥臣條具<lb/>
可否公力言鈔法之害五千餘言雖一時不能回卒如<lb/>
公所料十年七月移帥襄陽觀覽形勢極論事宜致于<lb/>
元樞周公大要謂襄陽重地當屯三萬人乞移荆南之<lb/>
屯併歸襄陽仍以鄂兵萬人隸荆南分荆鄂為二軍以<lb/>
襄陽為都統荆南為副未㡬夀皇令條列邊防利害公<lb/>
徑以此書繳進纔一年均州報金人侵地數里削木大<lb/>
書曰移封疆過此均人詾詾謂必開邊釁公知其妄奮<lb/>
<pb n="KR4d0243_SBCK_102-10b"/>
筆為檄告諭邊民安業西府馳問所以公以家族保無<lb/>
他毎嵗敵騎多逼近境公與兵帥先期圍獵于郊視舊<lb/>
加逺敵騎遂不至又嘗虚傳有警為之出遊峴首抵暮<lb/>
而歸終以無事赴鎮之初遭嵗洊饑竭力賑濟奏陳至<lb/>
于五六田里得免流徙十一年言者乃謂公恬不講荒<lb/>
政十二月罷歸十二年再主管建寧府武夷山沖佑觀<lb/>
十五年冬除利州路提刑既奏事進直顯謨閣改帥瀘<lb/>
州叙人與石門蠻互市紛争蠻被殺傷者三公謂蜂蠆<lb/>
有毒不可不備奏易守臣練兵習武時忘戰日久士卒<lb/>
<pb n="KR4d0243_SBCK_102-11a"/>
驕惰分習勁弓强弩躬自教督軍聲大振其後石門蠻<lb/>
王特錯果貽書卭部川都蠻王墨崖欲借兵以侵邊又<lb/>
集蠻衆二十部兵事勢甚急公雖已素備不忍戕民于<lb/>
兵令蕃漢耆長王文通父子諭以禍福蠻人堅欲得前<lb/>
叙守而甘心焉相持數月公諜知蠻中有郭萬肆者最<lb/>
號桀黠為之主謀致此邊患以厚賞生致之或請誅以<lb/>
示衆公曰此易爾恐復因此生事奏請縻以重役迄今<lb/>
役于神泉監蠻既失心腹之人始以印狀設誓待命下<lb/>
吏邊徼以寧紹熙元年進龍圗閣再任明年召還三年<lb/>
<pb n="KR4d0243_SBCK_102-11b"/>
正月始至行在所除宗正少卿尋兼中書門下檢正諸<lb/>
房公事六月假吏部尚書爲金國生辰使未行除太府<lb/>
卿已而瘍發于背或勸其辭行公曰君命不可辭也七<lb/>
月壬午行次揚州卒于舟中享年五十有五積官至朝<lb/>
請大夫娶趙氏先公十年卒贈宜人子三人好謙迪功<lb/>
郎紹興府諸暨縣尉好問好生並將仕郎女二人在室<lb/>
孫男曇將受遺澤孫女二人尚幼諸孤以十月己酉葬<lb/>
公于臨海縣之牛極山合趙氏之墓公性警敏記誦絶<lb/>
人先以武舉進既精習兵書武事又登儒科詞章贍蔚<lb/>
<pb n="KR4d0243_SBCK_102-12a"/>
隨事立就議論通暢灑灑可聴古事今事問無不知旁<lb/>
通釋老之書百家之學游藝多能為士林第一醫卜星<lb/>
厯動皆精詣琴奕雅鄭入手輒工儀表瑰偉神情灑落<lb/>
唱第之日夀皇屬目良久簡記蓋有自矣從游玉津一<lb/>
發中的亟被金帶之賜在瀘南教士卒衆列兩旁百矢<lb/>
出帳中蝟集帖上無不駭服至于攷辨鼎彞古物游戲<lb/>
翰墨丹青一一造妙其他世故叩之無窮而又貫穿文<lb/>
法練習吏事恩威兼舉所在辦治心計有餘秋豪可察<lb/>
而持心忠恕事率從厚僚吏有請度其可用雖忤公意<lb/>
<pb n="KR4d0243_SBCK_102-12b"/>
幡然從之故人樂自盡公亦不勞而事集疏財容物尤<lb/>
所難及厯官雖乆用度之餘隨以散施親舊無所計惜<lb/>
月給嵗賦旁及鄰里之鰥寡孤獨者身後纔有田六十<lb/>
餘畝書畫圗籍之外儲蓄無㡬暫攝檢正于讞議之際<lb/>
務從寛典亦有譏其過甚者公不卹也居鄉恭謹無貴<lb/>
賤與之均禮閉門省事而不絶物不以一毫之私干州<lb/>
縣鄉人以此益加敬愛築圃北山之麓取孔徳璋移文<lb/>
中語列為扁牓泊然若與世相忘者徜徉盡日望之者<lb/>
以為仙平日有志事功留意世務擁麾㡬遍東南所至<lb/>
<pb n="KR4d0243_SBCK_102-13a"/>
觀山川問風俗厯厯胸次獨恨未識中原張旜有行欲<lb/>
周覽洪河大山以賛國家規恢之略而齎志以歿薦紳<lb/>
痛惜之諸孤彚其遺藁僅得三十卷藏于家鑰客授東<lb/>
嘉始以同寅相與特厚贅倅丹丘周旋二年見輒傾倒<lb/>
嘗與之論兵公曰兵不易言也指授大略則又曰謹之<lb/>
戒之惟忍于殺人者可以言吾儕皆不忍也毎歎服之<lb/>
公自蜀歸一見即自言此行他無所得嘗從康節先生<lb/>
孫曾傳易數甚詳以兼官玉牒時時相過論人窮達夀<lb/>
天奇驗甚衆許以傳授久而弗得語其家人曰今年我<lb/>
<pb n="KR4d0243_SBCK_102-13b"/>
當厄㑹萬里之行其能免乎一日取其書細焚之而去<lb/>
未㡬遂下世豈偶然也哉好謙兄弟來求銘余亦痛公<lb/>
之不得行其志也遂爲之銘銘曰<lb/>
穆穆王公世家開封寓居赤城乃亢其宗始以武進旋<lb/>
以文顯一尉討賊賞謝彞典召對明光結知至尊不四<lb/>
三年西掖北門于廬于桂于襄于瀘所至稱最復歸中<lb/>
都司宗司府拭圭北行望舒感夢卒止于卿人皆期公<lb/>
出入將相齎志以歿天乎不諒六尺之軀才兼百人死<lb/>
而可贖人百其身我誌且銘辭無溢美以詔後人以慰<lb/>
<pb n="KR4d0243_SBCK_102-14a"/>
孫子<lb/>
　　知婺州趙公墓誌銘<lb/>
公諱師龍字舜臣太祖皇帝九世孫曽大父令蘧邕州<lb/>
管内觀察使累贈少師追封昌國公諡孝良大父子翔<lb/>
修武郎累贈武節大夫父伯述武翼郎改贈朝散大夫<lb/>
前母錢氏贈宜人繼郭氏封太恭人建炎南渡公以紹<lb/>
興十三年生于長興先大夫宦遊遷徙尋定居于紹興<lb/>
府之餘姚公幼穎悟嶷如成人七嵗聴講春秋能解其<lb/>
義太師史魏公初為邑尉二子與公同研席公日記千<lb/>
<pb n="KR4d0243_SBCK_102-14b"/>
言下筆成章魏公奇之未習聲律以古體著雪賦甚工<lb/>
三十年取應授承節郎監潭州南嶽廟夀皇登極轉保<lb/>
義郎隆興二年以鎖試登丙科改授左承務郎監建康<lb/>
府糧料院郡委受輸庾吏以壓案銀來公正色叱去盡<lb/>
革宿弊俾自概量邦人已稱之有民田在大江中流訟<lb/>
久不決官吏憚風濤之險無親臨者率不得其實公輕<lb/>
舟徑至田所訪之耆老曲直始明帥閱其辭稱奬不已<lb/>
疑獄多以屬公仍兼領獄掾帥漕交薦秩滿調知武進<lb/>
縣訟牒填委剖析如流落筆精當老胥聳服縣為士夫<lb/>
<pb n="KR4d0243_SBCK_102-15a"/>
淵藪豪民倚勢縱横嵗輸殿諸邑送使緡錢負數萬公<lb/>
諭以理而嚴其期㑹翕然樂輸不費鞭箠先期以足乾<lb/>
道六年騎軍徙屯旁郡屬邑分造廬舍將校邀賂公不<lb/>
從徙之磽埆地倍費工力公躬自督工落成又先他邑<lb/>
愛民御吏寛猛適宜而若老于吏事者而公年始及壯<lb/>
人尤服之守知其才事無小大皆與公謀年少行卑而<lb/>
俾兼尊長司攝郡博士宗子儒流又皆驚歎譽益聞部<lb/>
使者列薦于朝權知邵武軍陛辭所奏皆郡邑利民事<lb/>
進止詳華占對明辯夀皇嘉納且曰秀王之孫與卿同<lb/>
<pb n="KR4d0243_SBCK_102-15b"/>
名孰為長公對曰臣為兄行遂命幼者更名皇族更名<lb/>
實自此始郡以運鹽為嵗計積蠧殊甚用度益匱僚吏<lb/>
俸給至累月不支公剗磢百弊規畫一新課入増衍去<lb/>
郡之日帑藏充溢至今賴之土俗慓悍至白晝以刃相<lb/>
殘有手刃十餘人者又多盜公重為之禁俗為衰止嘗<lb/>
捕强盜至庭公一閱知其非縱釋之邦人疑其太匆猝<lb/>
已而得真盜衆始駭歎以為神有富民兄子尚幼熏其<lb/>
目又寘毒食中幽囚以覬其死偶以他事到官須其兄<lb/>
子為証逾期不至俾搜其家得于僻舍瞽廢骨立非復<lb/>
<pb n="KR4d0243_SBCK_102-16a"/>
人形公為析其産命醫用藥復為全人真生死肉骨之<lb/>
恩也興郡縣二學増其廩給鼎新貢闈士氣益奮遂有<lb/>
以經學冠南宫者造鎧甲承命最後而辦集最早試于<lb/>
御前彊弩不能徹而第賞乃次他郡上供溢額亦不自<lb/>
言郡人刻石以紀政績監司入境耆艾遮道攀留不可<lb/>
數計憲使謝公師稷首以聞漕使柴公瑾錢公佃繼之<lb/>
有㫖審察還朝欲使持節嶠南公辭以親老除知滁州<lb/>
未上丁先大夫憂服闋除真州奏事睿奬尤寵儀真酒<lb/>
政廢闕稅課日虧公為之削酒價以便民蠲征取以通<lb/>
<pb n="KR4d0243_SBCK_102-16b"/>
商用度頓饒㑹南北泛使交馳供億數倍處之從容又<lb/>
以公帑之餘助漕計前此未有也飭武備修社壇百廢<lb/>
具舉諸司争言治狀歸奏民兵及兩淮備禦之策擢知<lb/>
温州温在東浙為劇郡人士尤繁公延見盡禮務以儒<lb/>
雅縁飾春秋釋奠于學元日序拜皆宴以觴豆儒士歸<lb/>
心焉閱牒訴數百紙不以屬吏治豪猾雪冤誣或持短<lb/>
長嚚訟者得其情不欲已甚正色誚責之媿謝而去不<lb/>
敢復至庭下缿筩為清積逋殘欠追逮日繁公悉蠲之<lb/>
四邑不下數萬緡而公樽節有方不以乏告也吏有偽<lb/>
<pb n="KR4d0243_SBCK_102-17a"/>
為符印以盜庫金亦為印鈔以欺鄉民者公據法黥竄<lb/>
吏重足一迹無敢犯者㑹嵗疫甚公盡力調護全活者<lb/>
不知幾人年餘以謡誦轉聞徙知婺州首蠲宿逋減折<lb/>
苗以寛民力罷酒務敷賣之擾人尤樂之纔閱月而公<lb/>
病一日謂家人曰吾數將盡平生不泥佛老不諂鬼神<lb/>
不好禨祥不信陰陽卜筮方術之書毋為禳禬使我為<lb/>
畏死戀生者名醫四集皆以禮遣之又曰吾死無憾惟<lb/>
八十之母不得終養為吾大恨吾婦吾子能孝能養有<lb/>
加于前則吾死亦瞑矣易簀之際不怛不亂以紹熙四<lb/>
<pb n="KR4d0243_SBCK_102-17b"/>
年正月壬辰終于郡治之正寢享年五十一娶聞人氏<lb/>
封宜人子男四人希醇髙郵軍髙郵縣尉希一泰州如<lb/>
臯縣尉希白湖州烏程縣主簿皆迪功郎三人累薦胄<lb/>
監未上禮部希章尚幼受遺澤女四人長適文學應宗<lb/>
度及幼女皆先亡餘未行孫男三人長與慶次俱未名<lb/>
女三人十二月庚申諸孤將葬公于縣東石堰西㠗之<lb/>
原以秘書省正字顔君棫之狀來求銘余與公同登進<lb/>
士科相與素厚假守東嘉去郡數月而公至如臯又娶<lb/>
舅氏汪韶州之女契好益厚正字嘗在公幕下所載詳<lb/>
<pb n="KR4d0243_SBCK_102-18a"/>
實可攷為掇其大者而序之嗚呼公簡重而周于物謙<lb/>
退而敏于事務清勤謹然諾事父母盡孝居父喪哀毁<lb/>
㡬不勝錢宜人早喪殯于青田公自幼聞之每深霜露<lb/>
之感卒遷奉以歸以公遺命葬于先大夫之近山弟妹<lb/>
嫁娶身任其責門内專守禮法長幼進退有度事無巨<lb/>
細動有䋲約内外肅然篤于教子雖吏道倥<graphic n="KR1555" url="https://raw.githubusercontent.com/kanripo/KR-Gaiji/master/images/KR1555.png" mimeType="image/png"/>公退必<lb/>
使之環侍講貫經史商榷人物或通夕不倦故皆有場<lb/>
屋之效家素窶忍貧如鐵石食不重味衣無華采藏書<lb/>
外無他嗜好姚江一區之宅僅庇風雨觀者若不堪而<lb/>
<pb n="KR4d0243_SBCK_102-18b"/>
公以數十口處之泰然治移于官吏事心計有不習而<lb/>
能者故所至可紀廉介自厲而以恕待人方在郡時親<lb/>
舊及寒士隨力周卹各盡其意雖居閒亦以其餘周人<lb/>
之急作文若不經意而援筆輒就嘗採史傳治亂成敗<lb/>
之跡為博古摘華三十卷臨江築小室號翠霞有詩㡬<lb/>
千篇以名其藁他文稱是嗚呼惟我國家慶系繁衍賢<lb/>
才輩出進與寒畯並驅仕為朝廷重臣漢唐之盛不及<lb/>
也以公之才抗志尤髙而進學不倦使遂登用必有以<lb/>
大表見于世天不假之年其所施設著于四郡而止君<lb/>
<pb n="KR4d0243_SBCK_102-19a"/>
子以其所已為足以知其欲為者可銘也已銘曰<lb/>
周强以宗宋祚尤隆本支日繁人材日豐公生明時不<lb/>
為不逢惠洽四州聲流南東然而宏博之習以早達而<lb/>
事不就逺大之業以中夀而位不充家學有傳餘慶所<lb/>
鍾詩以颺之尚詔無窮<lb/>
　　益陽縣丞趙君墓誌銘<lb/>
紹熙四年冬余待罪西掖臨江彭子夀龜年以秘書郎<lb/>
擢右史一日相與論近世皇族人物之盛余曰自元祐<lb/>
初子湜始見于進士題名至紹興十五年有伯攄者登<lb/>
<pb n="KR4d0243_SBCK_102-19b"/>
甲科余時已省事人皆言南渡以來所創見此人必遂<lb/>
通顯矣後聞其沈滯選調而賢譽益髙子夀曰子之論<lb/>
乃及此耶此吾之婦翁也其仲子興化使君今夏遭母<lb/>
太宜人曹氏之喪以歸將祔葬于吾鄉清江縣建安鄉<lb/>
磐石之西宅原君之墓以君之行狀來欲併求銘于朝<lb/>
士子其為我銘之君字徳藴藝祖皇帝七世孫也曽祖<lb/>
世統贈安化軍節度使濟陰侯祖令杳贈昭慶軍節度<lb/>
使吳興郡公父子暉武經郎君生于東都睦親宅幼而<lb/>
穎悟不為兒嬉五嵗誦書數千言儼如成人吳興愛而<lb/>
<pb n="KR4d0243_SBCK_102-20a"/>
拊之曰是兒必以詩書光吾門靖康避地徽之婺源武<lb/>
經赴調君年纔十四幹蠱有條道方梗踰年不聞問君<lb/>
晝夜泣禱一夕然臂武經心為之動投袂徑歸人以為<lb/>
孝感武經官臨安母孺人王氏屬疾君侍奉甚謹藥非<lb/>
嘗不進衣不解帶居喪哀毁悲號感動行路兒有歌呼<lb/>
過門者長老呵止之汝不聞趙孝子之泣乎里巷肅然<lb/>
從祖令畤以王爵司宗必欲官之君以願學辭及隨侍<lb/>
臨江聚㑹數十人君盡力調娱羣從幼孤未立友愛備<lb/>
至躬率講習其後聨名薦送有登科先于君者髙宗嘗<lb/>
<pb n="KR4d0243_SBCK_102-20b"/>
諭宰臣曰朕閱取應宗子伯攄程文多引詩書良不易<lb/>
得可令赴正奏名及臨軒放進士劉章以下至第九人<lb/>
見君名顧廷臣曰是能力學取高第誠可嘉也召見稱<lb/>
奬欲加進擢君不屈于當國者止依格授左迪功郎徽<lb/>
州司戸參軍用特恩循修職郎太守初亦易君後知其<lb/>
廉勤而臨事明敏歎曰平昔自謂善料人㡬失之趙掾<lb/>
殆未易量也經界法行君躬按阡陌抑强扶弱不容姦<lb/>
欺樞宻何公鑄繼為守見君文體典雅牋奏悉以屬焉<lb/>
汪公勃歸自西府聞鄉人譽君甚曰吾頃為廷試諸位<lb/>
<pb n="KR4d0243_SBCK_102-21a"/>
官嘗愛其䇿恨未識之㑹君沿檄至黟一見如平生歡<lb/>
即薦于朝秩滿循從政郎為鄱陽縣丞洪公興祖守饒<lb/>
亟稱之曰棄膏粱之習躬寒素之行宗室之標的也參<lb/>
政程公克俊方閒居與君論詩文或至終日二公俱薦<lb/>
之調柳州州學教授武經勉使之官不得已留家侍傍<lb/>
單騎以往至宜春慨然曰深入瘴鄉重貽親憂仕進非<lb/>
所急也遂乞侍養以歸初陳文恭公康伯知貢舉擢君<lb/>
為舉首及登參預聞君赴調喜甚延譽時宰欲振耀之<lb/>
㑹銓曹有南安教官闕君曰是可以便親他何求焉陳<lb/>
<pb n="KR4d0243_SBCK_102-21b"/>
公欲留之不可曰此非所以處賢者姑以成公美志爾<lb/>
將之官代者祈少緩君與之同年為遲遲㡬年而後進<lb/>
㑹陳公入相或勸申前日之語君謂方安于此苟求非<lb/>
吾願也郡在庾嶺下君訓導有方士皆奮勵弦誦寖廣<lb/>
甫書攷遭武經憂哀禮有餘治葬惟按之禮經略陰陽<lb/>
拘忌之說曰葬者藏也卜宅兆而安厝之禮也親喪分<lb/>
當即死敢徼福乎服除轉為益陽縣丞張公孝祥方師<lb/>
湖南邑事多以付君訟乆不決君徐詰其情折以片言<lb/>
莫不恱服有求薦于提舉范公成象者范曰非敢惜此<lb/>
<pb n="KR4d0243_SBCK_102-22a"/>
章欲留以待一賢者君眎篆首以剡上蓋與君嘗寮知<lb/>
之尤深也乾道四年夏君以勤職而又禱旱重爲暑氣<lb/>
所乗疾如痢瘧屏去醫葯起居如平時七月四日晨起<lb/>
猶對問疾者已而不言但以手加額若誦佛然而逝家<lb/>
人環泣忽顧曰毋擾我良久復瞑目既晡卒于官舍之<lb/>
正寢享年五十有五興化通籍朝列累贈君朝奉大夫<lb/>
太宜人少君五嵗開封人左宣教郎知海門縣棟之女<lb/>
有賢行安其夫之貧故能保其家而又教子以有立君<lb/>
之葬以其年十一月壬申太宜人之卒以五月二十七<lb/>
<pb n="KR4d0243_SBCK_102-22b"/>
日其祔也以九月庚午子四人師侗從義郎永州兵馬<lb/>
監押師俠即興化也官朝奉大夫師攸師翰俱為承信<lb/>
郎監潭州南嶽廟女二人長適通直郎知文州軍州事<lb/>
王沇次適子夀朝散郎試吏部侍郎兼侍讀<hi>龜年之字案子夀彭</hi>
<hi>以此不書姓因巳見前是</hi>孫六人希諫蚤世希謨承節郞添差監永<lb/>
州在城稅務希律希訦希詢希許女七人長適王節之<lb/>
次許嫁王汝嘉次適承節郎胡晉餘未行曽孫女一人<lb/>
抑聞君之為人誠以處已恕以接物寛以待下儉以居<lb/>
家嘗教子弟曰人福力有分量當重惜之仕宦盡其在<lb/>
<pb n="KR4d0243_SBCK_102-23a"/>
我不可苟求妄進與其有求于人不若無欲于已與其<lb/>
取賤于人不若以賤自安嗚呼賢哉君以二弟少亡撫<lb/>
教諸孤不翅己出君之長女未笄武經久已許嫁文州<lb/>
君方遭外艱語所親曰介弟諸女已長求配當先於吾<lb/>
女迨終喪則從子受室女出適又嫁一表妹然後畢王<lb/>
氏婣事親族之長者以禮待其幼以慈有疾或喪竭力<lb/>
赴之寒暑風雨不顧也未嘗談人之短聞人有善若已<lb/>
有之為人謀必長慮郤顧為經久計而忠告之性酷嗜<lb/>
書經史百家無不該究手抄者至數百卷動以書自娛<lb/>
<pb n="KR4d0243_SBCK_102-23b"/>
曰老矣豈以求進但欲賴此收放心免為外事撓耳奉<lb/>
佛尤謹旦必課經終身不替世味沖澹不蓄長物其容<lb/>
退然而所存甚逺使盡其才用于世必有大過人者厥<lb/>
後孝宗尤親睦九族搜取人才中外進用不減周宗而<lb/>
君止于中夀墓木拱矣豈非命耶興化能以才諝自見<lb/>
庶將大其家銘曰<lb/>
猗嗟益陽宗姓之望也少登巍科中興之倡也受知思<lb/>
陵迨文恭之相也竟沈下僚何天之不諒也道行于家<lb/>
而賢譽之暢也使盡其用㡬今之劉向也我問其賢而<lb/>
<pb n="KR4d0243_SBCK_102-24a"/>
銘于既葬也後人勉旃尚惟宗之亢也<lb/>
　　永寧郡夫人孫氏墓誌銘<lb/>
夫人姓孫氏池之石埭人世為大家曽祖某祖某父某<lb/>
夫人幼而警敏事父母以孝長歸故中書舍人直學士<lb/>
院王公鎡公以一時名儒篤學洽聞典内外制光顯于<lb/>
朝每語人曰我方窮約時刻意于學夫婦攻苦食淡久<lb/>
而愈相安及從仕以來尤能齊家治内賔祭省禮略不<lb/>
以累吾心所以得專意宦學者皆其助也以是人益知<lb/>
夫人之賢舍人書無不通尤精于易一日自卜卦顧家<lb/>
<pb n="KR4d0243_SBCK_102-24b"/>
人曰吾殆將死矣遽捐館舍年甫四十有三夫人不堪<lb/>
其憂時舅姑在堂幼孤滿前舍人清貴無生業家道艱<lb/>
窘姑實繼室性又嚴厲夫人身任一門之責娛侍阿姑<lb/>
率能當其意舍人有弟為廬州録事參軍亦早世孤嫠<lb/>
又衆夫人經紀其家撫愛其子女不翅已私憂樂與之<lb/>
同婚嫁與之均人尤以為難孀居十餘年二子長立從<lb/>
仕則盡付家事不復介意且曰我辛苦教子幸爾輩能<lb/>
任事吾何求哉安輿往來兩間優游自適專精佛課諷<lb/>
唄無倦色暇則歌酒為娱含飴弄孫如此㡬二十年長<lb/>
<pb n="KR4d0243_SBCK_102-25a"/>
子宰鄂之崇陽迎侍滿秩夫人以微恙卒于郡中頭陀<lb/>
寺之寓舍淳熙二年九月五日也享年七十有三二子<lb/>
長曰溉朝請大夫直祕閣知平江軍府事次曰渥故朝<lb/>
請郎守大理少卿致仕女五人承議郎新通判施州湯<lb/>
允徳迪功郎臨安府教授章綱進士李昌齡汪淼李熙<lb/>
載其壻也孫男七人長木蚤卒次克昌從事郎充四川<lb/>
都大茶馬司幹辦公事次伯昌迪功郎次東文林郎江<lb/>
州彭澤縣主簿次夢昌次汝昌次楠迪功郎嚴州夀昌<lb/>
縣主簿克昌暨東俱嘗上禮部而夢昌兩預首選孫女<lb/>
<pb n="KR4d0243_SBCK_102-25b"/>
二人長適承事郎監建寧府大挺場葉延年次適承事<lb/>
郎監無為軍崑山鎮虞方簡夫人始葬于石埭之黄龍<lb/>
山少卿嘗位于朝方以才奮而遽下世東其子也痛其<lb/>
父齎志而歿日者又盛言黄龍山之不利紹興三年啟<lb/>
夫人之穴謀改卜焉平江時方將漕西蜀既歸遂以五<lb/>
年九月望相與遷葬于九華山下鑰少嘗誦舍人之文<lb/>
三入脩門不及識少卿及平江為戸部郎一見如舊識<lb/>
慶元改元自吳門貽書以夫人之銘相屬且示以巴之<lb/>
通江陳宰淇所狀遺行而鑰巳得婺而歸今日又以書<lb/>
<pb n="KR4d0243_SBCK_102-26a"/>
來曰子既得閒其遂成吾志惟夫人淑範懿行皆可得<lb/>
銘因平江之請勤甚敢敬書之銘曰<lb/>
惟紫微公掌内外制謂將枋用而不永世二子克家以<lb/>
才致身熟知閫範自孫夫人夫人之賢用心均壹始任<lb/>
其勞終享其逸九華之麓千載是藏我颺以詩後其允<lb/>
臧<lb/>
<pb n="KR4d0243_SBCK_102-26b"/>
</p>
<p>
攻媿集卷一百二<lb/>
<pb n="KR4d0243_SBCK_102-27a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_103-1a"/>
攻媿集卷一百三<lb/>
　　　　　宋　樓　鑰　撰<lb/>
　誌銘<lb/>
　　高端叔墓誌銘<lb/>
余與端叔游舊矣宦游契闊而情好愈篤蓋其清苦勤<lb/>
敏皆余所畏而與人薫然又不得而疎也投閒來歸攜<lb/>
變離騷一軸遺余曰試讀之當相與論其當余退而讀<lb/>
之擊歎其精深而悲其志方將與之痛飲而極論之而<lb/>
端叔已病病久而不可為精爽猶前日也一日遣女奴<lb/>
<pb n="KR4d0243_SBCK_103-1b"/>
來手札炳然以所藏歐陽公爲進士時白襴及其史藁<lb/>
詩章見遺且曰吾將亡以此爲永好辭之又至未幾而<lb/>
亡矣寔慶元三年九月癸丑也往而哭之哀將葬其門<lb/>
人來告曰先生葬有日願得銘其墓余爲之泣曰嚮固<lb/>
嘗狀其先君之行今又忍銘端叔耶卒敘而銘之君姓<lb/>
高氏諱元之端叔其字也韓國武烈王曾孫曰士擥朝<lb/>
議大夫是爲君之曾祖祖公仔右宣教郎燕山府路宣<lb/>
撫使司主管機宜文字考世埴修職郎致仕母洪氏封<lb/>
孺人高氏家薊門五代之亂徙濠梁又徙亳是爲蒙城<lb/>
<pb n="KR4d0243_SBCK_103-2a"/>
高氏後居京師建炎衣冠南渡修職始寓明州今曰慶<lb/>
元府著籍于鄞安貧而喜教子君性穎悟絶人勤篤亦<lb/>
絶人居近市獨處赭山蕭寺顧無書得易一編晝夜誦<lb/>
不輟遂曉大㫖鄰士異焉稍借以書君下意質疑謹聽<lb/>
强記執禮甚恭人亦樂告之饑寒寥落辛苦萬狀人或<lb/>
厭且怒至排擯不容瀕死者屢矣而志愈厲夜依佛燈<lb/>
寒擁敗楮或數月不盥櫛由是博通經史諸子百家之<lb/>
書少未知名屯田郎三山鄭公鍔一見竒之俾訓其子<lb/>
鄭公為鄞士師表人以此加敬始寖得束修以奉親旦<lb/>
<pb n="KR4d0243_SBCK_103-2b"/>
力于學今漳州使君傅公伯成為教授折節定交不以<lb/>
諸生遇之由是門人益衆殆數百人少讀襄陵許公翰<lb/>
書及從沙隨程公迥故尤邃于春秋博采諸儒所長搜<lb/>
抉無遺聞人有書曾不憚遠裹糧徒步而求之前後凡<lb/>
三百餘家訂其指歸刪其不合者㑹稡為一書間出己<lb/>
意號義宗蓋十餘年而後成晚多所更定專務明經自<lb/>
三傳而下不盡以為可吾鄉及旁郡之為春秋者多出<lb/>
君之門或其門人之弟子也嘗病學者不務下學上達<lb/>
驟而求之太高故自天文地理稗官小説隂陽方技種<lb/>
<pb n="KR4d0243_SBCK_103-3a"/>
藝之書靡不究極雖庸人一技可取亦盡禮問焉佛氏<lb/>
大藏經五千卷讀之再過他可知也含英咀華以昌其<lb/>
文困阨多故其思苦憤悱極故其得深真有劌目鉥心<lb/>
穿天出月之工既乃日造平淡以幾于古作詩數萬存<lb/>
不能什一自謂樂府不媿前作嘗謂離騷之學幾亡矣<lb/>
為之九篇曰愍畸志曰臣薄才曰惜來日曰感囘波曰<lb/>
力敶曰危衷曰悲嬋娟曰古誦曰繹思深得三閭大夫<lb/>
㫖意且曰變離騷者沿流于千載之後而探端于千載<lb/>
之前非變而求異于騷所以極其志之所歸引而達于<lb/>
<pb n="KR4d0243_SBCK_103-3b"/>
理義之衷以障隄于隤波之不反者也又日班固揚雄<lb/>
王逸劉勰顔之推揚之者或過其實抑之者多損其真<lb/>
宋玉賈誼東方朔嚴忌淮南小山王襃劉向之徒皆悲<lb/>
原意各有纂著大抵紬續緒言相與詹詠而已原之微<lb/>
㫖不能有所建明噫君以為騷人之本意將亡君之意<lb/>
又將誰明之耶性嗜書家藏數千卷手自㸃勘寶之如<lb/>
珠玉遇所未見解衣輟餐不計其直又好周人之急有<lb/>
古人内溝之心田不滿半頃或割十畮以遺親黨事父<lb/>
母盡孝浣濯炊爨必身親之初入郡庠一羮胾必以奉<lb/>
<pb n="KR4d0243_SBCK_103-4a"/>
甘㫖而食淡自如人設異饌不敢嘗必歸以遺親平居<lb/>
無疾言遽色彊力而忍訽薄之以患難而不可奪教導<lb/>
生徒勤慤盡誠如訓己子貧者致貨財則卻之而訓愈<lb/>
力有念其孤苦衣食教誨卒名于鄉君無德色也婺士<lb/>
柳義老于逆旅君哀其窮率鄉人供給之死為之棺斂<lb/>
至殯于家皆人所難乾道四年薦于鄉淳熙改元又為<lb/>
第一凡五上春官卒不第僅得因慶霈以榮其親去年<lb/>
當受特恩不就年纔五十有六而卒疾既革不食者月<lb/>
餘自分必死卻葯屏醫而處之怡然區處身後事纖悉<lb/>
<pb n="KR4d0243_SBCK_103-4b"/>
無遺獨以不得終養母氏為痛修職葬奉化之察亷岡<lb/>
力疾作書以母氏他日事屬其門人屠君槐以其居近<lb/>
察亷也且為書以别親舊君子曰終豈不信哉豈不哀<lb/>
哉娶朱氏里士友聞之女先三年卒子男三人子高子<lb/>
亯子文一女淑尚幼家貧無以葬門人相與經紀其家<lb/>
以十二月甲申葬君于桃源鄉蔣山新盛隩之原始修<lb/>
職生名門實為殿撰睢陽劉公棐之甥君學問固有自<lb/>
來蚤受知于殿撰從子侍郎孝韙周公侍郎綰周公年<lb/>
八十有二為君記謙齋稱君之刻苦雖聚螢積雪和膽<lb/>
<pb n="KR4d0243_SBCK_103-5a"/>
刺股不能過也屬文贍蔚咄咄逼人學益富文益進行<lb/>
益修此其志欲立于萬人之上而以謙名齋可謂有志<lb/>
之士矣客游括蒼吏部何公偁風裁最高愛君之才教<lb/>
以詩律其子參政公遇君尤厚至今不衰也禮部㑹稽<lb/>
陸公游文章少所許可以詩人稱君君又好前輩遺墨<lb/>
故物對之則起敬如見其人得之則喜而不寐以遺余<lb/>
者一二也老校退卒與之語中原及兵家事抵掌忼慨<lb/>
有封狼居胥之志故論兵法尤精或得其一䇿以干時<lb/>
宰諸公為之驚歎使得少分自見且將著于事業而坎<lb/>
<pb n="KR4d0243_SBCK_103-5b"/>
壈終身不得一官以死豈非命耶義宗百五十卷又有<lb/>
易論詩説論語傳後漢厯志解各一卷揚子發揮三卷<lb/>
詩三千雜著五百號荼甘甲乙藁藏于家嘗結廬察廉<lb/>
在大小萬竹之間著萬竹先生傳自言為人達生任性<lb/>
不拘拘儒者之節好學而未至于道好文而不中繩墨<lb/>
好閒而刳心干古澹苦吟而不能自已鄉評亦謂君有<lb/>
不可曉者三貧而疎財貎古氣嚴而樂易已甚衣冠垢<lb/>
敝望之如木雞而胸次灑落綽有晉韻知君者以為然<lb/>
銘曰<lb/>
<pb n="KR4d0243_SBCK_103-6a"/>
君之生兮何為君之往兮何之學窮百氏兮五上而空<lb/>
歸蓄書萬卷兮竟死而何裨天不可問兮吾將誰訴君<lb/>
視如歸兮吾又何悲志在乎魯史之義宗文存乎楚人<lb/>
之騷詞噫後有欲知萬竹先生者其視諸斯<lb/>
　　工部郎中曹公墓誌銘<hi>尚書代汪</hi>
公諱耜字仲本姓曹氏世為開封府祥符縣人曾祖之<lb/>
器宣義郎祖組由太學登宣和三年進士第晚因郊祀<lb/>
進祥光賦徽宗稱賞召試中書省換授武階兼閤職仍<lb/>
給事殿中仕至道州刺史有箕潁集叅政謝公克家為<lb/>
<pb n="KR4d0243_SBCK_103-6b"/>
之序父勛得世父官厯事四朝為昭信軍節度使開府<lb/>
儀同三司累贈太師諡忠靖三代皆贈至太師宣義為<lb/>
嘉國公道州為魏國公忠靖之亡也高宗皇帝在德壽<lb/>
宫悼念平昔賜以宸翰具言其嘗從徽廟北狩親被密<lb/>
㫖持御札御衣以歸俾予繼統且達二后書信請梓宫<lb/>
太后之還盟烏珠而卻其師<hi>术今改後同案烏珠舊作兀</hi>使逆亮而<lb/>
得其情且曰終始一節夷險不渝厚其賻贈之禮因疏<lb/>
行事大概賜其後且見予不忘之懐搢紳讀之無不感<lb/>
歎以為君臣之際古所未有也公為忠靖仲子幼而敏<lb/>
<pb n="KR4d0243_SBCK_103-7a"/>
慧孝謹好學屬文忠靖尤愛之紹興十九年忠靖為保<lb/>
信軍承宣使以郊恩奏補成忠郎二十六年添差幹辦<lb/>
翰林司二十九年忠靖北使適當危疑之時高宗念其<lb/>
忠勤無以示寵遇之意乃召公赴中書後省試䇿深喜<lb/>
其才特改授右承奉郎差充奉使大金國信所親屬十<lb/>
月充顯仁皇后<graphic n="KR1238" url="https://raw.githubusercontent.com/kanripo/KR-Gaiji/master/images/KR1238.png" mimeType="image/png"/>宫總䕶使司幹辦公事三十年幹辦<lb/>
行在諸司審計司三十二年除軍器監主簿隆興元年<lb/>
知大宗正丞二年遷宗正丞乾道二年以便親主管台<lb/>
州崇道觀四年差通判紹興府五年除太府寺丞俱不<lb/>
<pb n="KR4d0243_SBCK_103-7b"/>
赴添差通判明州公未嘗厯州縣而曉暢吏事通練人<lb/>
情如素宦者時嗣秀王出鎮多以郡事委之公亦盡心<lb/>
禆贊相得甚歡八年太上皇帝時以皇太子尹京妙選<lb/>
寮宷除公臨安府推官尤被眷奬未幾隨府罷出知嚴<lb/>
州年未四十初試畿輔為治得寛嚴之中吏民安之尚<lb/>
書張公枃亦以妙年為别駕俱敏于政庭無留事至今<lb/>
相與如兄弟然錢塘江岸為風濤所壊大興工役公進<lb/>
錢萬緡石版五千片以佐其費朝廷嘉其不擾而事辦<lb/>
特轉一官以寵之淳熙元年秋丁忠靖憂執喪盡禮號<lb/>
<pb n="KR4d0243_SBCK_103-8a"/>
慕毁瘠聞者稱美始忠靖既奉梓宫太后以歸功高眷<lb/>
渥見忌于權臣因丐外祠卜居天台至是奉喪歸葬遂<lb/>
為台人四年起知徽州到官尤篤意民事剖決滯訟皆<lb/>
得其平山城民生甚艱下至薪炭㣲物必竭力而後得<lb/>
之公知其然因細民負重至城而不能售遂以官錢居<lb/>
之以俟嚴冬用元價以應民之須初非有規利之心故<lb/>
人皆感其惠因此乃反致繁言江東大饑公拊摩如不<lb/>
及荒政備舉而百姓終以艱食未免流移孝宗皇帝深<lb/>
軫疲甿令言者以徽饒二州流民獨多謂不峻其罰則<lb/>
<pb n="KR4d0243_SBCK_103-8b"/>
無以勵方國遂與饒守俱鐫三秩停任于是列郡聳然<lb/>
民益受賜公退而安之不敢自辯尋主管建寧府武夷<lb/>
山沖佑觀十三年差知衡州十六年冬陛辭奏事太上<lb/>
一見曰此吾尹京時賢寮也問勞甚寵留為尚書司封<lb/>
郎官以職兼司勲避父嫌名改工部郎中既出親擢朝<lb/>
士不知所自或告之故且曰曹工部宦逹最久今日卿<lb/>
相在小官或布衣時已嘗丞宗正矣公以故家子雍容<lb/>
省戸言議文采豐蔚可觀人始翕然稱之謂其宜有以<lb/>
得此也紹熙改元夏上章求外補差知常州未赴以論<lb/>
<pb n="KR4d0243_SBCK_103-9a"/>
罷明年復任沖佑慶元元年差知蘄州待次里第三年<lb/>
閏六月乙未卒于正寢享年六十有一積官至中奉大<lb/>
夫祥符縣開國男食邑三百户服四品娶洪氏吏部尚<lb/>
書擬之孫通判明州光祖之女封令人子男二人恕承<lb/>
奉郎志忠翊郎改奏授迪功郎處州松陽縣主簿俱先<lb/>
卒孫一人復將以遺澤補官是歲八月丙申葬公于臨<lb/>
海縣靖安鄉小石保之原忠靖奉佛老甚謹即小石建<lb/>
精舍以延往來公奉先志又加葺焉先一年自營夀藏<lb/>
于其側從新卜也公生長富貴而以儒素自將幼少無<lb/>
<pb n="KR4d0243_SBCK_103-9b"/>
驕矜之色忠靖出入禁中手擅筆墨而謹畏無比有萬<lb/>
石君之風避遠權勢辭謝寵榮高宗知公為愛子又閲<lb/>
其詩文故擢之朝列後受知于太上進登郎省然三十<lb/>
年更厯内外才不見于施用迄止于此非命也耶忠靖<lb/>
樂桐柏山水築庵于西偏高宗書沖嗇二字榜之傍有<lb/>
雲壑尤勝公閒居日久增飾其舊徜徉于中意度蕭散<lb/>
不復嬰拂世故獨好以餘財為鄉曲義事為邑中建西<lb/>
橋甃通途榖貴則損其直以平市價雪寒則散所積以<lb/>
賑貧民死喪者助以棺斂逆旅者濟其空乏野有暴骸<lb/>
<pb n="KR4d0243_SBCK_103-10a"/>
為之焚瘞建佑聖殿于松隠山為一方祈福之地水旱<lb/>
為沴必齋戒躬禱多獲嘉應自邑入郛有三渡之險為<lb/>
置大舟以濟不通民户無擾邑人德之故死之日士夫<lb/>
相率致祭厯言其事鄉閭無不嗟痛嘗過越上見茶園<lb/>
路僻雨濘則不可行又天姥一嶺尤巉巖難進皆捐金<lb/>
平治加之以石為利大矣官至六品賞延未及其子先<lb/>
以奏弟之子怤今為奉化縣尉宗族親黨倚以自給者<lb/>
甚衆風誼出于天性非勉强為之者達于時變自以再<lb/>
世由文華際遇累朝亦欲以此自見既不得與寒畯爭<lb/>
<pb n="KR4d0243_SBCK_103-10b"/>
執每遇吏事必疚心圖之觀其所已見者如此使得盡<lb/>
其才設施必有過人者既感疾卻葯弗進嘿無一語及<lb/>
家事恬然而化又可知其所存矣修謹潔亷仕途略無<lb/>
玷闕新安雖坐嚴譴無有為之明白者及得毘陵言者<lb/>
止謂引疾丐去不應治劇當别與閒地然其中却稱在<lb/>
徽之政捄荒自有條理而人或咎其有膏粱之習夷攷<lb/>
其迹乃大不然罷非其罪人多冤之由是知人有善可<lb/>
稱者公論自不能掩也噫公今亦可以無恨矣<hi>某</hi>女弟<lb/>
為洪文憲公孫婦與公有連又素相好也公之將葬復<lb/>
<pb n="KR4d0243_SBCK_103-11a"/>
在齠齔奉祖母洪氏之命求銘余既哀公之不究于用<lb/>
子皆蚤世不得詳載行事姑掇其家所録參以平日見<lb/>
聞者為敘而銘之銘曰<lb/>
有周振鐸始封于曹參起相漢至當塗高中更累代達<lb/>
者蓋鮮惟我國初武惠最顯猗歟太皇門多侯王公家<lb/>
晚著奮于潁昌曰文曰章名馳宣政忠靖繼起閥閲益<lb/>
盛公實鍾愛克世其家蚤登三丞荏苒歲華受知太上<lb/>
始在郎列卒不得施蘭摧玉折二州遺愛一鄉隂功孤<lb/>
孫秀潁其報必豐天台赤城父子仙去我惟銘之以詔<lb/>
<pb n="KR4d0243_SBCK_103-11b"/>
不腐<lb/>
　　孺人俞氏墓誌銘<lb/>
紹熙四年余為殿廬諸位官臚唱之日掌以甲乙科號<lb/>
名奏御時前五名婺人居其四君相以下皆動色以為<lb/>
一郡之盛喬君行簡則第五人也余從父弟鏞嘗與喬<lb/>
君兄弟同研席又與行簡為同年生同以表牋事人期<lb/>
集所時相與見過故與喬君尤稔慶元改元余既丐外<lb/>
得婺而歸喬君有書介鏞以來則知去載季冬之癸酉<lb/>
遭其母太孺人俞氏之艱矣未幾又以教授李君誠之<lb/>
<pb n="KR4d0243_SBCK_103-12a"/>
所爲太孺人行狀至且曰行簡不孝不得以一日之禄<lb/>
奉吾母菽水願求銘以賁九京余哀其言又知李君非<lb/>
溢美者遂摭其實而書之太孺人世家東陽曾大父羲<lb/>
大父咨益父嗣囘年二十嫁同邑喬居士森時舅姑已<lb/>
歿恨不逮事事其神主于正寢如生問其平生所嗜如<lb/>
古人所謂昌歜羊棗者歲時祭祀必供焉見親黨之事<lb/>
舅姑者每加羨慕且曰宜善事之吾不及盡此禮矣治<lb/>
家嚴整内外肅然自奉甚薄時儲酒肴以待居士之須<lb/>
賓至則奔走治具晤言燕語必以善道有犯者諭居士<lb/>
<pb n="KR4d0243_SBCK_103-12b"/>
以不爭居士深于黄帝岐伯之書鄉有病者多即之頗<lb/>
厭其繁必勉之曰是可以濟人不務規利何厭也由是<lb/>
所活滋多比鄰以室廬求售成劵已久忽欲復取人皆<lb/>
難之則贊其夫曰法不可復取矣然彼戀故棲而我必<lb/>
取之則非所安也居士即還之其人感悦終身居士憂<lb/>
二妹之嫠而貧孺人慨然曰吾未有以報舅姑況君之<lb/>
同氣忍坐觀其失所耶併其子挈以歸撫養皆有恩意<lb/>
有子不責以營生惟勉之學里巷舊無學者喬氏獨闢<lb/>
家塾延師儒以為之倡逺來者館榖之弦誦日相聞助<lb/>
<pb n="KR4d0243_SBCK_103-13a"/>
成居士之羙皆此類也寡居之後身任家事一毫不以<lb/>
累諸子子嘗手揣輕重曰是猶足存耶既不得求師四<lb/>
方則合鄉之秀士相勵以學業當論文時往往立屏間<lb/>
傾聽記其要處退必詢究之不㑹于中不已也故士亦<lb/>
樂與其子游升堂進拜禮如家人春秋寖高子屢舉不<lb/>
得志念無以慰母心則諭之曰吾欲汝為善士豈求必<lb/>
于進取乎行簡以上第歸鄉曲歆豔孺人視之淡然徐<lb/>
省其私持身益謹不以驕人始為之喜及屬疾既革則<lb/>
又曰吾生于宣和之三年至此不為不壽汝曹第求自<lb/>
<pb n="KR4d0243_SBCK_103-13b"/>
見于世以顯其親禄養不及吾無憾焉人以是知孺人<lb/>
之教子眞有義方非夫慕富貴以為悦者也子三人長<lb/>
德佐先三年卒次子驤業儒幼即行簡也從事郎饒州<lb/>
州學教授女二人長適王元諭次適杜之琮孫男三人<lb/>
從龍次龍元龍女六人尚幼先是長子既喪孺人于婦<lb/>
孫慈愛有加至是冡婦鄭氏以毁卒亦可以知婦姑之<lb/>
間矣十一月丙申將合葬孺人于居士之墓孺人嘗該<lb/>
慈福慶壽恩故得封云銘曰<lb/>
柔而寡識閨門則均愛而失教婦人之仁猗歟夫人乃<lb/>
<pb n="KR4d0243_SBCK_103-14a"/>
異于是以義相夫以學教子子登甲科喜猶未深察其<lb/>
所安始慰于心壼彞之懿莫此為盛我銘諸幽尚篤餘<lb/>
慶<lb/>
　　趙明道墓誌銘<lb/>
慶元二年趙共甫自丹丘來主鄞簿粹然佳士也已而<lb/>
其長兄見過晜仲俱賢意源流必有自一日共甫為余<lb/>
雪涕言曰先君之葬三十餘年矣既不及銘願有以表<lb/>
墓道庶幾有傳焉以贖不孝之罪且以行實來余悲其<lb/>
意矧共甫之言篤實必無溢美為次而書之昌陵皇子<lb/>
<pb n="KR4d0243_SBCK_103-14b"/>
燕懿王德昭生彰化軍節度使舒國公惟忠舒國生定<lb/>
州觀察使博陵侯從實博陵生保康軍節度使開府儀<lb/>
同三司房國公世彊是為公之曾祖房國生皇兄昭慶<lb/>
軍節度使安康郡公令磾是為祖武德郎子祐公之父<lb/>
也武德南渡轉徙久之始寓于台公諱伯直字明道建<lb/>
炎二年三月詔宗室羣試于有司特授承節郎累轉至<lb/>
訓武郎初監南劍州沙縣鹽税厯台州黄巖縣酒税明<lb/>
州奉化縣税婺州兵馬監押以親老不赴三任嶽祠再<lb/>
調贑州興化軍兵馬監押明州兵馬都監又以外艱不<lb/>
<pb n="KR4d0243_SBCK_103-15a"/>
赴遂主管台州崇道觀乾道三年八月辛丑以疾終于<lb/>
家享年六十有五十有一月丙寅葬于臨海縣大固鄉<lb/>
蔡嶺之原去武德墓西少南三十步娶程氏以紹興二<lb/>
十一年五月庚子朔卒殯于白龍潭之精舍至是合焉<lb/>
四男子師紘今為忠訓郎添差充潭州排岸次師泉亡<lb/>
矣次師絳保義郎添差監婺州都税務次師䢼修職郎<lb/>
共甫也各以科目進二女長適修武郎李蒙次適成忠<lb/>
郎張萬孫男九人希魚希珉希賀希淵希魯希瑀希韺<lb/>
希韶希梴女十人公生承平時習見富貴而天資端靜<lb/>
<pb n="KR4d0243_SBCK_103-15b"/>
莊謹自將長好儒學善屬文治尚書博觀史傳尤習知<lb/>
國朝憲章性至孝兵燬流離事親就養無闕武德晚嬰<lb/>
末疾葯必先嘗而進十餘年如一日居喪毁瘠兄弟和<lb/>
樂無間言介不絶物和不同流聞善則勇于必爲見惡<lb/>
則避之若將浼焉居無縁飾動有典刑雖退然若不勝<lb/>
衣言如不出諸口至是非利害剖決明辨人以爲不可<lb/>
及横逆或加未嘗校也蓋其質本夙成而厯世故蹈艱<lb/>
險困心衡慮多識前言往行故能躬行如此居官廉恪<lb/>
御下多得其心在章貢日羣卒忽擁門告曰軍且變恐<lb/>
<pb n="KR4d0243_SBCK_103-16a"/>
併害公盡徙公家出城而後去公始諭之不從乃㣲服<lb/>
間道以入迨羣集郡庭則公從中出衆愕相顧因開譬<lb/>
禍福羅拜聽命事遂息公雖不自言而郡人甚德之自<lb/>
奉雖薄而豐于祭祀教子嚴篤觀其義方之訓可知仲<lb/>
弟早世公善撫其孤卒使有成有子師酇今為承節郎<lb/>
公恬于利禄北客之同寓居者如參政賀公錢公皆欲<lb/>
力挽其進公謝曰國家多難大父而上陪葬山陵悉淪<lb/>
異域痛心北望不如無生禄仕實非素志家貧親老無<lb/>
以為養故未能自已而暇求榮耶二公皆愴其言不欲<lb/>
<pb n="KR4d0243_SBCK_103-16b"/>
强也晚號老圃每愛歐陽公吾欲四時攜酒去莫教一<lb/>
日不花開之句負郭卜居手種花卉時節互秀無日不<lb/>
徜徉其中帶月荷鋤臨風曵杖㣲吟舒嘯自適其適既<lb/>
不事生産禄又不足代耕因以别畦蓺蔬日鬻以助用<lb/>
安分自足與物無競超然獨樂以終此生嗚呼賢哉使<lb/>
其得試于用其志決不在富貴而已惜其終不少見于<lb/>
世然胸次夷曠無毫髮怨尤形于詞色識者可以見其<lb/>
所存矣余以淳熙五年贅倅丹丘一介之善多與之接<lb/>
聞公之風已後之矣幸因其子之請得為公銘姑以致<lb/>
<pb n="KR4d0243_SBCK_103-17a"/>
尊慕之意云銘曰<lb/>
王孫翩翩舊聞其賢篤學自立詞采燦然孝以事親欽<lb/>
以奉先半生漫仕樂以窮年教子義方科目相傳定交<lb/>
令子獲聆緒言老圃之適吾將學焉為發幽光見此銘<lb/>
鐫<lb/>
　　奉議郎黄君墓誌銘<lb/>
君諱仁儉字約之姓黄氏本出建寧浦城谿東之族慶<lb/>
厯皇祐間高祖銀青仕于中原因家于陳之宛丘曾祖<lb/>
好謙朝散郎知潁州贈通議大夫祖宰承事郎特贈直<lb/>
<pb n="KR4d0243_SBCK_103-17b"/>
秘閣累贈金紫光禄大夫父子游朝請大夫以君升朝<lb/>
贈奉直大夫母武氏贈恭人紹興初奉直自度支郎出<lb/>
守台州遂居明之奉化縣十三年之任補將仕郎次年<lb/>
監潭州南嶽廟次調嚴州淳安縣主簿秩滿以奉直年<lb/>
高不敢去左右再奉祠未幾遭外艱服除監台州支鹽<lb/>
倉厯處州青田縣紹興府餘姚縣丞綱賞循從政郎孝<lb/>
宗覃恩循文林郎高宗慶典循儒林郎引年致仕授通<lb/>
直郎賜緋衣銀魚今上登極轉奉議郎慶元二年四月<lb/>
丙子卒于黄巖長子官舍享年八十有三娶高氏建昌<lb/>
<pb n="KR4d0243_SBCK_103-18a"/>
軍通判公惕之女后族也先四十一年卒再娶陸氏處<lb/>
州通判康民之女實左丞諸孫先八年卒皆贈孺人子<lb/>
三人直行迪功郎監台州黄巖縣鹽監管押袋鹽次直<lb/>
古早卒次直義女二人長未行而亡次適進士陳經孫<lb/>
男三人正蒙正需正師女四人長許適進士鄭樞君先<lb/>
葬高氏于縣之寶化山又自卜壽藏于禽孝鄉車盤隩<lb/>
之原既葬陸氏今諸孤以十二月庚申奉君之喪合陸<lb/>
氏之墓君家世多名德性警悟長于記問史記兩漢杜<lb/>
詩韓文黙誦連數百言無遺忘及見前輩逮事直閣公<lb/>
<pb n="KR4d0243_SBCK_103-18b"/>
典刑具存多記承平舊事談之纚纚不倦内明而行以<lb/>
至誠不事外飾居家孝友端愿絶口不言人過有德于<lb/>
人亦不道也確守官箴亷勤自將不爲矯激沽名事韜<lb/>
晦恬淡不與物競人莫窺其際淳安俗獷悍競渡多致<lb/>
殺傷尉懼而在告君攝事處之以術帖然不譁邑人謂<lb/>
未有也嚴歲取米數萬斛于婺多不得全數君被漕檄<lb/>
受米于蘭溪去取以公吏不能欺婺既如約嚴乃得實<lb/>
用焉在台攝郡幕給軍衣有紕薄者羣卒掉臂忿怨坐<lb/>
上倉惶失措君徐呼其長諭以禍福羅拜曰黄佛子有<lb/>
<pb n="KR4d0243_SBCK_103-19a"/>
言安敢不聽汔事肅然邑隸縱榷貨受賕不盈尺而法<lb/>
當流君攝法官曰法重情輕可從輕乎吏以為不可君<lb/>
曰法本忠恕非爾所知請于守詹公儀之卒如君議赴<lb/>
青田日道由縉雲今樞密葉公自户簉居喪一見道舊<lb/>
久之且曰青田鐵阬錢多以促辦害民今得長者為丞<lb/>
民其少蘇乎君期㑹寛而信課反盈于舊永嘉遣海舟<lb/>
詣軍前既籍篙師為兵乞取家屬樞密院下其事帥司<lb/>
檄君覈實小人憑勢妄指怨家妻女以為其家人君悉<lb/>
究其實吏曰此軍事恐有不可測者君曰如此何名覈<lb/>
<pb n="KR4d0243_SBCK_103-19b"/>
實彼豈不能徑取之不為動人多懷其德始奉直公間<lb/>
闗南渡聚族頗衆身任其責君又從旁經紀之宦既不<lb/>
達家道益困未嘗問也先世與二蘇公為同年且通婚<lb/>
姻書尺甚多兵火之後所存無幾君力貧悉刻之石君<lb/>
書法甚精源流二王而遒勁似歐率更至老不衰在黄<lb/>
巖年餘真草行書幾滿屋壁見者驚歎臨終初無疾苦<lb/>
對客歌笑如平時少焉就寢則已逝矣豈非善人君子<lb/>
之報乎鑰妻祖尚書王公舊居宛丘娶君之祖姑奉川<lb/>
又為同郡識君諸父及昆仲甚稔二子求銘銘曰<lb/>
<pb n="KR4d0243_SBCK_103-20a"/>
中原故家存者無幾典刑尚在言議可紀惟君壽考龎<lb/>
眉兒齒上接前輩終殿餘子舊事厯厯及聞正始靈光<lb/>
獨存今焉已矣吉德之報手足為啟後其昌兮勒銘千<lb/>
祀<lb/>
　　周伯濟墓誌銘<lb/>
周氏為鄞聞族始慶厯中殿中丞造以進士起家是生<lb/>
三子曰處厚温厚師厚伯季俱躡世科仲亦以特恩入<lb/>
官父子兄弟皆以儒奮家聲卓然伯知建州永州季為<lb/>
荆湖兩路轉運判官終左朝散郎累贈銀青光禄大夫<lb/>
<pb n="KR4d0243_SBCK_103-20b"/>
娶范氏文正公之女二子皆有俊聲鍔登元豐二年第<lb/>
以宏才直節有志當世坐黨籍仕至左中大夫知南雄<lb/>
州而止公論歎息銖登崇寧二年第仕為邑令小不合<lb/>
棄官而歸鄉里尤高之中大夫長子沖任右迪功郎監<lb/>
潭州南嶽廟憂患之餘又更建炎兵燬慕叔父之節不<lb/>
復仕進優游終身蓋自崇寧至淳煕相去八十有七年<lb/>
歲在屠維作噩有燁薦于鄉焯薦于漕臺紹熙改元焯<lb/>
遂登第鑰時待罪朝行問之鄉人曰此周伯濟之二子<lb/>
監嶽之孫也淮周氏名士繼出仕不甚達而多以退為<lb/>
<pb n="KR4d0243_SBCK_103-21a"/>
高中大夫望最偉而不究于用伯濟守家法有隠德不<lb/>
務進取鄉人亦罕識其靣故其二子能振發如許鑰晚<lb/>
出及拜監嶽下風而隨侍游宦在都下嘗見其二子而<lb/>
聞伯濟之賢獨未之識既而奉祠里居慶元四年二月<lb/>
壬申聞伯濟之亡因往弔之二子一日率諸季泣以請<lb/>
曰先君雖不及定交而託契已數世先君嘗卜通逺鄉<lb/>
金谷里銀山之原去祖塋二里而近將以九月丙午襄<lb/>
大事願有以銘君諱楫伯濟其字也莊重剛簡幼不喜<lb/>
嬉戲從濟南劉壽夫學凜如成人扃户誦書率至夜分<lb/>
<pb n="KR4d0243_SBCK_103-21b"/>
家人不得而入抄書用楷法既冠一舉不售即棄舉子<lb/>
業而耽翫書史以詩自娯好讀杜工部韋蘇州詩至忘<lb/>
寢食故下筆有二公之風對客清談無一語及名利事<lb/>
監嶽燕居好客日與賢士夫從容觴豆君無兼侍奉承<lb/>
惟謹朝廷搜訪黨籍之後欲加録用清敏豐公少尹夏<lb/>
公之家皆以此登仕版君為中大夫適長孫郡上于朝<lb/>
未報連遭内外艱遂不以介意又不事生産奉祀之餘<lb/>
僅取自給田有逋租未嘗訟于官公賦則先期而輸間<lb/>
至質貸了無愠色寡言若訥不為諂諛克勤小物憂深<lb/>
<pb n="KR4d0243_SBCK_103-22a"/>
慮逺舉足如蹈規矩遇人無少長與之均禮真有不欺<lb/>
闇室之意教子甚篤每以門户之重訓飭之且曰吾家<lb/>
以清白相傳使汝輩能自奮勵貧非所患也延禮師儒<lb/>
意不少懈躬自督課始終如一鄉校月書季攷焯焯屢<lb/>
占前列君曰吾方以此卜汝之進否投卷必以實年兩<lb/>
際慶霈㷆年不及或為惜之君更喜其不欺焯拜恩以<lb/>
歸賀客滿門君以為幸不失舊物繼此有望矣亦不見<lb/>
其甚喜也焯之官請君御安輿以行曰吾方蕭散物外<lb/>
寧能閉置車中自為局促耶晚益杜門簡出入絶嗜好<lb/>
<pb n="KR4d0243_SBCK_103-22b"/>
薄滋味康强少疾不近葯石先一年忽以脾疾不喜食<lb/>
他皆如平時歲除祀先不改其度正旦㣲覺困憊疾遽<lb/>
侵矣諸子日奉毉禬不效竟卒于家享年七十善人云<lb/>
亡識與不識相與嗟悼是宜銘矣娶林氏子男九人煇<lb/>
燁焯煥㷆炤煜煒燀長子及炤煜早卒焯迪功郎台州<lb/>
臨海縣尉女三人壻孫輈劉佃紀橒皆里士孫二人塤<lb/>
坦女四人在室銘曰<lb/>
周為名門中有人豪世以學為業而仕以退為高猗歟<lb/>
夫君閲世滔滔哦詩擁書隠居以自遨有子克家為時<lb/>
<pb n="KR4d0243_SBCK_103-23a"/>
髦君則已矣後其有遭乎<lb/>
　　知江州汪公墓誌銘<lb/>
外祖少師生于熙寧十年後自太府少卿爲兩浙轉運<lb/>
副使年六十一季舅始生年丁巳時庚申皆與少師同<lb/>
深異之母氏歸寧亦以是年生鑰又長于外家與季舅<lb/>
丱角嬉戲少長同研席年十三同冠而公已受世賞周<lb/>
旋二十餘年相與不翅如同氣中雖游宦南北見輒傾<lb/>
倒對酒劇談幾忘輩行不謂去歲一别遂成千古每拜<lb/>
繐帷哭之未嘗不盡哀也將葬内弟求銘何忍銘吾季<lb/>
<pb n="KR4d0243_SBCK_103-23b"/>
舅又何敢不銘公諱大定字季應世為鄞人曾祖元吉<lb/>
有隠德于鄉祖洙為鄉先生以特恩補官贈正奉大夫<lb/>
父思温左朝議大夫直顯謨閣贈少師母王氏封恭人<lb/>
贈越國夫人所生母沈氏贈宜人公性開爽宏達了無<lb/>
城府十四歲遭越國憂伯仲二舅未及歸弔客盈門公<lb/>
哀毁擗踊如成人受弔盡禮宗黨稱之少師撫愛尤篤<lb/>
甫冠又丁外艱服除授右迪功郎特監潭州南嶽廟未<lb/>
幾沈宜人下世隆興二年差兩浙西路安撫使幹辦公<lb/>
事未赴省罷監行在排岸司乾道五年就充賀金國正<lb/>
<pb n="KR4d0243_SBCK_103-24a"/>
旦國信所官屬六年任滿七年以奉使賞循文林郎監<lb/>
鎮江府榷貨務都茶場請兩浙轉運司文解九年到任<lb/>
務場歲課三百萬公平時不屑㑹計至是躬親簡書乃<lb/>
以増羨受賞獨厚淳熙元年循承直郎四年改通直郎<lb/>
知紹興府上虞縣以賞典用新制對實歴凡十年至朝<lb/>
請郎公在上虞政務平易吏民相安事日以理邑有寓<lb/>
公吏部豐公誼左司潘公畤皆清介之士相與如平生<lb/>
觀魏王薨于四明將葬于越詔遣刑部尚書謝公廓然<lb/>
運副韓公彦質䕶喪使者旁午州縣震動官吏股栗他<lb/>
<pb n="KR4d0243_SBCK_103-24b"/>
邑不過供頓之勞惟上虞通明一堰最為高峻潮汐雖<lb/>
登僅過數舟則已涸矣公相視地形復興舊閘増浚渣<lb/>
湖别于支港創小堰以通餘舟募游手二百人别以旗<lb/>
色分列左右俟大舟入閘立柵既定引湖水灌之水溢<lb/>
堰平衆力掖喪舟以進略無欹側舳艫相銜序進而不<lb/>
譁俄頃俱濟二公驚歎稱不容口至邑復見館舍三十<lb/>
餘區一一整辦器用精明帟幕華煥祭饌頓食尤為珍<lb/>
腆上下翕然迨至府中貽書求假供張之具公又擇新<lb/>
潔者七十襲以應之二公既歸言于廟堂諸公以為一<lb/>
<pb n="KR4d0243_SBCK_103-25a"/>
路之最故公之才益顯贊府嘗以縣録事小忤其意不<lb/>
以闗白徑杖之吏來謝且訴公曰本縣丞何為不可撻<lb/>
汝輩尚敢訴耶更加懲治丞始媿服聞者以公為善處<lb/>
事也九年郊祀大禮恩賜緋衣銀魚通判揚州大鄉趙<lb/>
公子濛為帥政事嚴明公謹事之而從容忠告開心相<lb/>
與禆贊為多間遇其怒徐而解之終為之平僚屬恃公<lb/>
以無恐久而相知益深移憲浙右握手惜别時人兩賢<lb/>
之税契一司有所謂導行費者吏引例以啗公公正色<lb/>
卻之曰我知勾攷簿書盡吾職而已他日代者以此得<lb/>
<pb n="KR4d0243_SBCK_103-25b"/>
譴獄吏推尋根源公汔無一毫之累漕司交歲幣于金<lb/>
遴選其人命公與幹官權公安節俱行敵貪而愎齟齬<lb/>
萬狀至欲易白金四之一濡滯踰期雖已過淮北使者<lb/>
辭疾不出一日與權公誓曰今日不決斷不可空囘于<lb/>
是襆被為留宿計始相感歎遣人遜謝不待有請而事<lb/>
畢漕使以聞權公以是進擢公不自言也知韶州郡計<lb/>
惟仰諸邑常賦而令多攝官去來不一幾不可攷究舊<lb/>
者未足新者復積計逋緡錢三萬公曰民貧可重困耶<lb/>
徒費文移且以飽吏貪爾盡蠲舊負惟新是圖五邑欣<lb/>
<pb n="KR4d0243_SBCK_103-26a"/>
然承命民亦樂輸焉舊有漏澤園在光運寺之側其廢<lb/>
已久遺骸多貯以瓶罌垂之梁間纍纍無數公因勞農<lb/>
見之其間亦有游宦不能歸者惻然興念而未有以充<lb/>
費㑹曲江尉許君教老無妻子卒于官下公既為之經<lb/>
紀葬送篋中尚餘數百千公悉舉以辦役掩骼埋胔各<lb/>
得其所曰以此為許君植福勝于他用逺矣邦人尤德<lb/>
之幕官陳光祖為之記甚詳經畧趙公彦操漕使黄公<lb/>
掄倉使呉公昭夫各以所知薦漕又與憲車李公信甫<lb/>
倉使趙公不迂列于朝其畧言以寛得衆行簡臨民勤<lb/>
<pb n="KR4d0243_SBCK_103-26b"/>
儉公亷慈祥愷悌庶幾古循吏之風代還朝廷用諸司<lb/>
薦書而嘉其才遂除知江州江素號名郡訟簡財裕可<lb/>
以卧治及公之至大異故時帑藏不盈萬緡而負諸司<lb/>
之錢幾二十萬官兵俸給亦積至萬五千公為之矍然<lb/>
日與同寮圖之蓋征賦既弗辦而游士耗之又特甚公<lb/>
曰浚民膏血而使往來者挹取之以邀虛譽吾不忍為<lb/>
也㑹有㫖申游謁之禁公奉行尤嚴凡有挾而來者止<lb/>
以尊酒謝遣之或恐由此起謗公不為動剔蠧剗弊謹<lb/>
朱墨節浮費飾廚傳稱過使客之事一切畧去屬邑舊<lb/>
<pb n="KR4d0243_SBCK_103-27a"/>
逋蠲貸之如曲江不三數月而用粗足補解諸司十七<lb/>
萬緡吏俸亦以次支行民不加賦益安公之政而不得<lb/>
志者萋斐寖成矣公竟以此罷歸郡人冤之相與語曰<lb/>
不知誰為飛語厚誣吾賢侯耶有曹官坐侵用郡帑吏<lb/>
乘為姦既下有司公曲為保全姑與易地以息衆譁彼<lb/>
更以為怨鼓倡游言巧為隂中人尤為不平二倅張君<lb/>
泌陳君邕總幹王君興翁皆一時名士情交意浹驩然<lb/>
莫逆有頼叶濟數月政成公退觴詠相樂前此未有惜<lb/>
公之歸尤眷眷不忍别二郡皆有大兵屯駐待軍帥一<lb/>
<pb n="KR4d0243_SBCK_103-27b"/>
以誠意敬公亦有加焉士卒有犯結證明白送軍中使<lb/>
自懲戒了無間言兩造至庭究問詳盡俟其首服多歸<lb/>
于恕惟姦惡盜竊之徒治必盡法爲之屏跡則又仁者<lb/>
之勇也水旱有禱隨輒響應舊祭社多委寮吏代行寖<lb/>
以弗䖍公曰社稷重事豈可憚勞乃躬修祠禮貳車有<lb/>
詩曰九江代拜嗟從昔五馬親祠始自今公自以由支<lb/>
郡升巨鎭荷朝家選委之重洗手奉職罙自奮厲又素<lb/>
著廉潔而横遭口語皆出風聞不能無怏怏去郡尚無<lb/>
他重罹風雪之苦將次池陽忽得㣲疾一昔歿于舟中<lb/>
<pb n="KR4d0243_SBCK_103-28a"/>
寔慶元四年正月丙辰也嗚呼痛哉享年六十有二官<lb/>
朝請大夫娶陸氏故發運使寘之女明慧勤約内助甚<lb/>
飭相夫教子俱有可稱先二十六年卒贈宜人子男五<lb/>
人敏中從事郎撫州軍事推官教中將受公遺澤餘幼<lb/>
亡女八人其三亦先卒一適陸森宜人弟之子其次迪<lb/>
功郎監鎮江府延陵鎮趙希一從事郎台州臨海縣丞<lb/>
趙師侊里士黄沐皆壻也一尚幼孫男一人之綱迪功<lb/>
郎臨安府富陽縣主簿始宜人葬于慈溪縣石臺鄉龍<lb/>
潭之原敏中等將以十二月壬申奉公之喪合焉公之<lb/>
<pb n="KR4d0243_SBCK_103-28b"/>
處家居鄉出而從宦表裏如一明白空洞不問大小待<lb/>
之鈞禮故所至與人無所怨惡檢身謹密杜門省事又<lb/>
不治生産了無贏餘婚嫁交迫俸入縁手而盡處故廬<lb/>
西偏欲少增闢竟莫之遂外家友恭之名聞于時仲舅<lb/>
尚書任兄弟之子猶子也叔舅運幹蚤世澤不及子公<lb/>
奏闡中以官其篤于友愛有父兄之風焉訃音至鄉親<lb/>
故無不隕涕母氏洎仲舅皆以高年見公之亡傷悼尤<lb/>
甚公素少疾持心近厚孰謂其止于此耶公洊以臨遣<lb/>
奏事上動兩朝之聽其一論韶州岑水場兵匠之弊甚<lb/>
<pb n="KR4d0243_SBCK_103-29a"/>
悉謂諸路配隸之餘選以應役或聚而為盜害及一方<lb/>
若從爐户之便添認銅額可省廩給之費其到場及四<lb/>
年者照舊格給據縱遣餘人以次歸元配州軍實逺方<lb/>
經久之利敢書大概庶幾後人或有取于斯銘曰<lb/>
猗歟汪氏積德數世先生淳篤文行兼備少師起家深<lb/>
仁厚義舅承其傳慈祥愷悌載擁州麾仕非不遂胡嗇<lb/>
其年歿而齎志公之為政慕古循吏害公客耶亦命之<lb/>
制龍潭之原往從伉儷有銜不袪慶在來裔<lb/>
<pb n="KR4d0243_SBCK_103-29b"/>
</p>
<p>
攻媿集卷一百三<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_104-1a"/>
攻媿集卷一百四<lb/>
　　　　　宋　樓　鑰　撰<lb/>
　誌銘<lb/>
　　知梅州張君墓誌銘<lb/>
龍游為浙東壯縣號難治自紹興間陶安世定有聲之<lb/>
後厯數政不以善罷四明張和卿由袁州萬載尉以捕<lb/>
盜賞改右承務郎年壯氣鋭往為之宰親黨或勸止之<lb/>
既至謁廟以亷勤公平自誓上不負于君下不欺于民<lb/>
終始如一神其臨之聞者竦然首定規畫凡聽訟追科<lb/>
<pb n="KR4d0243_SBCK_104-1b"/>
出納簡稽公吏抱案進退皆有程度鄉胥姦弊智者不<lb/>
能盡察君左右參驗甲乙相紏簿籍更川薄楮以防削<lb/>
改字畫分明欺偽畧盡有宗室子與强民為仇各聚衆<lb/>
至數百期操兵夜鬭于市尉趨告公曰安有是事命置<lb/>
酒尉股栗不敢飲吏又告將合矣君笑不答俄散去約<lb/>
明日復至遲明召二人者至庭謂曰汝自相仇彼衆何<lb/>
罪而使濫被殺傷乎不如挺身持刃決雌雄于前兩人<lb/>
者相顧欲退公曰官府有法可容爾耶分囚廡下至累<lb/>
月始悔過求免邑衆為言願相保任使自新即縱之俱<lb/>
<pb n="KR4d0243_SBCK_104-2a"/>
媿惕感服君既歸猶以時節致書問起居者數年設保<lb/>
伍之法繪爲魚鱗圖居處嚮背山川逺近如指諸掌又<lb/>
籍其家之長幼姓名年齒生業纖悉畢載其崛强無行<lb/>
鄰里可以糾告或犯法未就捕而君已知其人私忿鬭<lb/>
毆鄰不爲勸止者與同罪牒訴誣妄必坐其教令者法<lb/>
令易行井若畫一欲以獻之朝通行天下未果也豪右<lb/>
竝大溪爲舂磑以擅利久爲舟行之害間有廢之僅能<lb/>
徹去浮屋君始併其基址去之初謁太守司諫施公元<lb/>
之迎謂曰邑大未易治蓋以君尚少也君曰正恐上官<lb/>
<pb n="KR4d0243_SBCK_104-2b"/>
以爲易今知其難則可爲矣守待寮屬嚴一日令賦外<lb/>
别輸四令奉命惟謹君獨爭曰使某左枝右梧月獻緡<lb/>
錢千計未爲甚難如貽患後人何守盛怒君辭益堅且<lb/>
曰寧棄官以歸已束裝矣守曰試子爾乃能剛果如此<lb/>
更薦之後日書問如待子姓家事亦或咨謀焉白革湖<lb/>
鎭當水陸之衝戍兵經由不翅寇盜莫敢誰何君白帥<lb/>
府以軍法齊之無敢譁者有一士籠禽于市爲惡少年<lb/>
侵侮君責其不學送縣庠從師受業謹其程課居數日<lb/>
而後杖其所侮者人皆悦服視事纔三月有訴君于部<lb/>
<pb n="KR4d0243_SBCK_104-3a"/>
使者覈其言不根反以此受知又訴之朝洎付有司乃<lb/>
扳引前令事為言其人既伏辜君之治行益白久之謡<lb/>
誦雜然如十德詩能官賦十可喜歌頌鋟木鏤石幾不<lb/>
勝數流聞四逺境内多立生祠惟靈耀成志二寺至以<lb/>
神事之或致禱焉帥憲具績效奏聞有㫖候任滿赴都<lb/>
堂審察淳熙初元既造朝幹辦行在諸軍審計司俄改<lb/>
差權發遣均州制詞有云風力敏彊有聲劇邑是時孝<lb/>
宗皇帝垂意民事由治縣而擢為郡者不過數人如丞<lb/>
相葉公衡自於潛守毘陵卒至大用均有管内安撫之<lb/>
<pb n="KR4d0243_SBCK_104-3b"/>
權人謂君自此升矣四年陛辭奏事稱上意且屬以有<lb/>
機密事奏來而臺評以資淺論罷五年差知興國軍前<lb/>
論者又以為言改通判筠州遭所生母安人方氏憂服<lb/>
除通判衡州既授代而報罷紹熙二年主管台州崇道<lb/>
觀四年通判廣州幾年適梅州闕守諸司奏辟未幾而<lb/>
屬疾慶元三年十月丙子歿于郡之正寢享年六十有<lb/>
一官止朝散郎嗚呼命矣夫娶伍氏封安人子男五人<lb/>
度廙庠序廉度將以君遺澤補官孫男六人竒之湘之<lb/>
衡之環之次俱未名先一年竒之卒孫女三人尚幼君<lb/>
<pb n="KR4d0243_SBCK_104-4a"/>
之入廣從行者多困于瘴癘第四子序卒于梅君念之<lb/>
切閲月而君亡安人來自富家善事其姑君既受命悉<lb/>
以祖産歸諸兄而又不事生産安人攻苦食淡閫助爲<lb/>
多人無間言奉祭祀未嘗不躬親撫庶子不翅如已出<lb/>
初封孺人後得今封率諸孤扶君之喪逺歸悲苦勞勩<lb/>
人所難堪歸而治葬尋亦感疾五年三月乙巳不起始<lb/>
公卜壽藏于鄞縣清道鄉邵家橋祖塋之側既以四年<lb/>
十一月丙申大葬又以五月壬寅祔安人于君之墓嗚<lb/>
呼天之禍張氏何其酷耶先是君之諸子爲君求銘以<lb/>
<pb n="KR4d0243_SBCK_104-4b"/>
君既葬而遲之弔安人之喪又哭踊以請余于君有連<lb/>
又以齊年相好尚何辭惟張氏自仲以孝友稱衣冠代<lb/>
不乏人永嘉南渡始居于呉五季之亂避地東來有官<lb/>
于四明者因家焉君之曾大父綸累贈宣奉大夫大父<lb/>
寅贈朝散大夫父邦彦政和二年繇太學上舍擢進士<lb/>
第官左朝散郎贈朝議大夫自叔祖宏舉經明行修為<lb/>
吏部郎遂為鄉之望族君諱祖順和卿其字也生七歲<lb/>
而孤當紹興十四年以朝議致仕恩補將仕郎性資明<lb/>
悟執喪如成人長從鄉先生僉判沈公銖游沈公愛之<lb/>
<pb n="KR4d0243_SBCK_104-5a"/>
至育于家曉暢世務以氣義自許庻幾大其家者居官<lb/>
所至可紀萬載有盜竊發躬勒部伍禽得之念其窮無<lb/>
所衣食而致此以為案問自首盜得不死衡陽歲饑道<lb/>
殣相望君遽發廩賑給而後報監司不罪其専而以才<lb/>
具優長薦之提刑姚公恪轉運張公縯提舉陳公傅良<lb/>
謂君敏彊精勤㢘平簡素不詭隨而失守不强梗以侵<lb/>
權嘗稽其簿書條目雖多撮為一編上収下支日總其<lb/>
最簡當精密無所容姦委之決獄酌情參法隨手剖析<lb/>
人稱平允相率列其狀于上今諫議張公釡為廣帥以<lb/>
<pb n="KR4d0243_SBCK_104-5b"/>
歲有登歉欲廣儲蓄以備緩急為經畧司樁備倉創立<lb/>
未久専以委君為之條畫綱紀辦事既速了無遺䇿張<lb/>
公亟稱之梅在萬山間官舍民居率以茅竹為屋公慮<lb/>
火災更以木瓦自驛舍庫廩兩獄先以公帑為之民亦<lb/>
樂從郡計匱竭為之經理而用稍足又能葺學校為養<lb/>
士計汀贛接境歲晚輒百十為羣名曰負販實為剽掠<lb/>
松源石下為二州淵藪淳熙間有嘯聚者自是幾無寧<lb/>
歲君下車即用龍游魚鱗比伍之法行之羣盗為之屏<lb/>
跡郡治之後茅葦彌望君令民築室兩傍者復其身遂<lb/>
<pb n="KR4d0243_SBCK_104-6a"/>
為通途舊以土客户社丁供州家之役各有科調為罷<lb/>
去之皆起來暮之嘆惜其見于用者止此也與人樂易<lb/>
持論平恕而勇于立事不顧彊禦毅然不可囘奪居官<lb/>
㢘約為令時鬻産以繼禄又好周人之急力竭而無倦<lb/>
色嫉吏姦如仇洞見肺肝人不能欺衡陽之劾良以此<lb/>
也平居念當世利害擬為奏草以待施用久遂成編名<lb/>
愚見録藏書教子尤所留意朝議有經解雜著數十卷<lb/>
大書編次寶藏甚飭對之輒泣下嗚呼古人以方六七<lb/>
十如五六十猶可以行志為邑宰而得名于史傳者衆<lb/>
<pb n="KR4d0243_SBCK_104-6b"/>
如君龍游之政可以不朽故余表而出之家有治縣捷<lb/>
徑等書皆公見于已試者後來尚得以攷其規橅云銘<lb/>
曰<lb/>
張氏著姓孝友惟仲漢良晉華支派尤衆永嘉南渡始<lb/>
為呉人或官于明遂大于鄞君起孤藐以才自奮所至<lb/>
可紀芒刃不頓龍游之政絶後光前治聲燁然徹于帝<lb/>
前謂自此升欲起輒仆晚試于梅遂罹變故抱負有餘<lb/>
齎志而亡哀哀賢助又不勝喪邑人尸祝足以不朽銘<lb/>
以表之尚啓厥後<lb/>
<pb n="KR4d0243_SBCK_104-7a"/>
　　黄仲友墓誌銘<lb/>
余從兄編修娶黄氏諸暨名族也嫂氏兄子定之又為<lb/>
編修壻定之佳子弟聞其父推官之賢恨未識也一日<lb/>
以書來訴推官亡于上饒之官舍歸葬而求銘為摭所<lb/>
録行實而銘之君諱宗諒字仲友世居洪之雙井與豫<lb/>
章先生俱本于婺州之黄五季有避亂而居剡者又遷<lb/>
諸暨遂為縣人七世而上失其譜矣曾祖舜卿贈正議<lb/>
大夫祖彦朝議大夫贈大中大夫父克寛朝散大夫贈<lb/>
中大夫君幼而孤刻意問學手卷不釋紹興初建太學<lb/>
<pb n="KR4d0243_SBCK_104-7b"/>
以弱冠上優選月書季攷屢占前列馳聲二十餘年秦<lb/>
申王當國之久士子習爲諛言漢唐非七制三宗不道<lb/>
時文中不復及興亡治亂事至不識資治通鑑爲何書<lb/>
二十六年歲在丙子高宗更化之初公道大開申挾書<lb/>
之禁防閑甚密秋賦多趑趄其行君以素業賈勇而前<lb/>
登名薦書儕輩歎服時命不偶淳熙五年始以特恩補<lb/>
將仕郎明年中銓授處州遂昌尉年近六旬而勞苦不<lb/>
憚警捕之職甚舉境接建安俗獷悍小歉則盜竊公行<lb/>
里正嘗以嘯聚聞君亟率所部操兵往遂之凶徒相顧<lb/>
<pb n="KR4d0243_SBCK_104-8a"/>
駭曰黄佛出矣忍犯之耶相與遁去一境晏然十年任<lb/>
滿調台州司法參軍到官適歲大祲義倉出納惟謹尋<lb/>
授信州軍事推官慶元二年始入幕國正季君翔爲守<lb/>
布衣交也郡事多以委君幾于畫諾君老而益壯剖析<lb/>
滯訟案牘山積推究無遺據法予奪不容一毫之私二<lb/>
年間類爲四冊近五百事四年之夏忽苦脾濕雖多在<lb/>
告竭力公務不見惰容痼疾復作遂求致其事轉承事<lb/>
郎方將俶裝東歸放意林壑以樂餘年未幾疾革竟以<lb/>
十月戊寅卒于正寢享年七十有七娶趙氏融州觀察<lb/>
<pb n="KR4d0243_SBCK_104-8b"/>
使贈開府儀同三司潤國公士筏之女聯姻天族袒免<lb/>
親法當補官君獨不就識者高之子四人與之先六年<lb/>
卒次即定之登仕郎次一之尚之皆業儒女二人長蚤<lb/>
亡次許嫁姚銓參政令憲之諸孫也孫男三季雅季文<lb/>
季野孫女四諸孤將以五年季秋某日葬君于縣之孝<lb/>
義鄉魯墓之原合趙氏之墓君資彊毅而與人謙和及<lb/>
見前輩源流有自他無嗜好惟教子甚力交游至多未<lb/>
嘗失色遂昌邑庠草剏二丁祭器亦不能備君悉力整<lb/>
辦為之一新課試士子翕然悦服尚書王公佐方尹京<lb/>
<pb n="KR4d0243_SBCK_104-9a"/>
邑貽書相賀有闢黌舍以延生員為斯文宗主之語在<lb/>
丹丘時直閣田公渭以倉使按郡一見唶曰老先生尚<lb/>
爾淹恤乃令吾徒冒乘傳之寄自顧歉然即以舉削來<lb/>
詞曰學高前輩政有典刑允謂老成尚堪繁劇人以為<lb/>
知言禮部尚書尤公袤時居西掖以詩寄君有云金馬<lb/>
玉堂慙我輩青衫白髮念君遲三數公皆上庠故人故<lb/>
知君尤深推此可見君之為人垂絶不亂命諸子無他<lb/>
言惟以進業保家勉之自號隠退老人有文集二十卷<lb/>
藏于家銘曰<lb/>
<pb n="KR4d0243_SBCK_104-9b"/>
吁嗟黄君馳騁文囿少蜚雋聲不為不售晚服官政感<lb/>
歎耆舊踰七望八不為不壽日月逝矣用不及究善積<lb/>
慶餘尚啓厥後<lb/>
　　趙深甫墓誌銘<lb/>
長兄績溪尉蚤世三子五女以次婚嫁丘嫂最愛季女<lb/>
聞小溪寓居趙氏家法媒妁之言曰武德夫婦偕老杜<lb/>
門約居教子甚嚴諸子聯中科第多有賢稱其第三子<lb/>
師信既以淳熙二年賜進士出身得尉台之臨海矣請<lb/>
婚審于鄉評曰然遂以兄之子妻之後以近制改師潯<lb/>
<pb n="KR4d0243_SBCK_104-10a"/>
字深甫既壻于我與之游處被服儒雅畧無膏粱之習<lb/>
慶元二年君既悼亡謀葬于通逺鄉白石里石營保之<lb/>
原而後之官甫四年而君亡矣哀哉母安人馮氏尚無<lb/>
恙一女二子哭聲不忍聞石營去所居纔里許將舉深<lb/>
甫之喪合焉求銘于余忍銘君乎哉君實為藝祖皇帝<lb/>
系孫贈保康軍節度使高密郡公令儇君之曾祖也贈<lb/>
武義大夫子葢祖也主管台州崇道觀伯<graphic n="KR1629" url="https://raw.githubusercontent.com/kanripo/KR-Gaiji/master/images/KR1629.png" mimeType="image/png"/>武德也武<lb/>
德生長承平南渡流落居四明之鄞縣大抵居官㢘儉<lb/>
謹蓄俸餘以為待次計與鄰里不以財交故内外肅然<lb/>
<pb n="KR4d0243_SBCK_104-10b"/>
深甫生而竒龐長服義方自力于學登第五年而後授<lb/>
室彊敏自喜始調官或賀之曰臨海尉多以捕盜改秩<lb/>
者君以為非吾志也在官果兩得强盜一獲私鹽甚夥<lb/>
皆應受賞照驗明備終不自言又達于吏事以此受知<lb/>
于諸公邑民自經而有傷又以移尸興訟令受私謁諭<lb/>
君毋生事君正色曰事干人命今日正欲得實耳長揖<lb/>
而起終直其事人皆稱平令慙且不樂時以職事相窘<lb/>
君弗恤也有十將雄狡無賴前政莫敢誰何偶有犯當<lb/>
治輒肆言曰尉欲治我不望改官耶君寘之理窮詰宿<lb/>
<pb n="KR4d0243_SBCK_104-11a"/>
過卒逐之餘皆聳服尋為衢州西安丞工部尚書謝公<lb/>
源明時為守趨召轉運使潘公景珪問曰郡中有賢丞<lb/>
乎謝公以二人對而以君為優備言㢘勤曉暢民事之<lb/>
詳潘公曰得之矣俄列上謂才術優長可以作邑兩易<lb/>
知嚴州桐廬縣最號難治君為之談笑而辦才譽益顯<lb/>
任滿授紹興府録事參軍丁武德憂不赴服除㑹有㫖<lb/>
侍從臺諫各舉宗子二人余在西掖薦君之兄師津今<lb/>
知樞密院謝公深甫台人也極知君恨舉員已足未有<lb/>
以及之方為御史中丞而吏部尚書劉公德秀為監察<lb/>
<pb n="KR4d0243_SBCK_104-11b"/>
御史問人于憲長謝公亟稱君之賢劉公慨然薦之其<lb/>
詞曰奥學有源素履無玷雖厯官未久而聲聞益彰併<lb/>
及辭盜賞事為逺到之識乞以備朝廷選擢初不識靣<lb/>
真公舉也天族蕃衍人才衆多昆仲屏居山間憂患之<lb/>
餘名徹天聽照移狎至幾于羔鴈成羣者鄉人榮之本<lb/>
無意于干進僅以此俱得添差幕官君授建康府節度<lb/>
推官留守尚書張公枃多以滯訟屬君處之當人情合<lb/>
法意衆議有未定者獨招入郡齋議之或至夜分而後<lb/>
退大資趙公彦逾素知其才見其盡心贊畫受輸決事<lb/>
<pb n="KR4d0243_SBCK_104-12a"/>
無不曲當首授京削參政又為之延譽諸司交薦僅二<lb/>
攷而歸既調嚴州節度掌書記為部胥所賣再往都下<lb/>
久之得疾逆旅遂以五年四月戊寅卒哀哉若人之不<lb/>
淑也始既辭盜賞而不用蹉跎至此知己方當路可以<lb/>
伸矣而止于儒林郎素壯强飯年五十有二何疾遽困<lb/>
之耶子希偘希倕女未行君性質直忍貧自立職務之<lb/>
外進學不倦垂意經史同寮賡和往往傾其座人心計<lb/>
精密治公事如家事言不妄發持論甚正孝友勤謹自<lb/>
奉淡薄不務華飾思有以自見于世遂吞志而已矣方<lb/>
<pb n="KR4d0243_SBCK_104-12b"/>
鼓盆時手記費用之目甚悉其子請曰何用爾君忽曰<lb/>
我且死汝輩從此為之兹聞訃音變起倉猝昆仲方議<lb/>
經紀之希偘等出舊所編按以從事適奢儉之中噫豈<lb/>
有知耶葬以六月某日銘曰<lb/>
父子之賢聞于鄉閭兄弟之美徹于帝都君才甚優知<lb/>
已當塗謂進未艾而止斯乎兄子既殂又銘其夫尚惟<lb/>
諸孤承慶之餘<lb/>
　　安光逺墓誌銘<lb/>
淳熙十二年余方懐東嘉之綬于家頗聞安君光逺詩<lb/>
<pb n="KR4d0243_SBCK_104-13a"/>
聲一日褏長箋臨門倒屣迎之貌甚偉文甚工與之語<lb/>
纚纚可聽而忘倦也又六年過余于外府求跋其大父<lb/>
詩卷比余投閒里居故人罕不見者獨光逺未能相過<lb/>
已而聞其病遂不起寔慶元四年七月丙辰也六年諸<lb/>
孤將以四月丁酉葬君于鄞縣之通逺鄉建隩南山其<lb/>
次子踵門以銘爲請手編先集列載行實粲然可觀余<lb/>
既哀光逺之不遇愛其子之克家遂屬筆焉惟安氏系<lb/>
出唐忠義傳金藏五代後唐中書門下平章事金全之<lb/>
後國朝勲籍節度留後守忠即君之九世祖司徒忠果<lb/>
<pb n="KR4d0243_SBCK_104-13b"/>
雄勇功臣習七世祖也曾祖希文崇信軍節度使祖㝢<lb/>
武德大夫真定中山府路㢘訪使者父時從義郎三世<lb/>
皆娶趙氏家開封祥符縣建炎避地著籍于明今為慶<lb/>
元府居小溪鎮四十年矣君諱昭祖娶軒氏亳社左承<lb/>
議郎中美之孫子男四勝非辟彊去華棄疾女二長歸<lb/>
馮季參次未行孫男一女三君世為名將至㢘訪始以<lb/>
文采受知祐陵與樞密宇文公虛中雍帥蔡公靖游尤<lb/>
與寶學劉公子羽厚善劉公狀其行自謂急難之義天<lb/>
屬莫加也從義仕不顯而家學尤懿見于張公總得祁<lb/>
<pb n="KR4d0243_SBCK_104-14a"/>
之帖正字王公衜之銘兄弟終鮮承父祖之傳幼敏悟<lb/>
力學抗志高邁從義指物命題脱手成句見類書輒屏<lb/>
去曰此豫以不能待人者性端靜衣或數歲一瀚繙書<lb/>
已熟若手未觸者舉動不苟絶無子弟過從義年踰四<lb/>
十得君篤愛之擇師以教日益秀發父子短檠相對至<lb/>
十餘載自為知己出入不能相捨既冠同客都下從義<lb/>
得疾委頓君憂惴願以身代旋即東歸竟至捐館執喪<lb/>
哀毁悲感行路母素嚴重家政至是益肅君亦敬事盡<lb/>
其歡心及疾革醫禬未效至刲股以進家人竊窺而後<lb/>
<pb n="KR4d0243_SBCK_104-14b"/>
知之喪葬俱備哀禮自以世襲衣冠未有以文發身者<lb/>
扁其室曰觀行朝暮激昻期紹先志蹉跎至五十始慨<lb/>
歎曰科舉之不效命也遂一意于義理性命之學舍後<lb/>
築圃中闢一徑自號通村老子好為古文尤工于詩平<lb/>
澹敷腴不為艱深之詞每曰工夫到處卻無竒特有文<lb/>
集二十卷名通村遺藁丞相壽春魏公退處碧谿山中<lb/>
之客惟雪窻張武子與君從容觴詠如裴迪之在輞川<lb/>
也鄭黄中王德新龔養正薛清卿湯孫將諸君皆相與<lb/>
為文㑹酬倡之友致仕應君良弼一鄉推為長者老而<lb/>
<pb n="KR4d0243_SBCK_104-15a"/>
益高君尤與之厚嘗銘其墓人以君為應之亞匹云與<lb/>
物無競不見喜愠之色每戒子弟勿與人辨是非待其<lb/>
自釋又曰横逆之來如在荆棘中徐行緩解而已禮法<lb/>
自將不識公府以誠待人久而相孚内外無間言喜事<lb/>
愛客客至趣備酒肴擷蔬買魚陶然徑醉氣同志合或<lb/>
館致累日室無長物惟好古不衰先世遺書殘編斷簡<lb/>
皆手自整比書尺往來有可觀者亦謹藏之筆札素工<lb/>
稱其文骯髒高簡莫窺其際客去則取所聞見者劇談<lb/>
示訓諸子不待出門而家傳充然有得也自卜葬地無<lb/>
<pb n="KR4d0243_SBCK_104-15b"/>
復世間意參閲内典旁接諸禪趺坐至深夜不動年纔<lb/>
五十有七而疾病垂絶猶大書偈語詞意超詣亦足以<lb/>
知君所存矣銘曰<lb/>
窮亦樂困而亨奚其為政不言而行惟卒不施以昌其<lb/>
詩江山為助筆乃縱横優游田里以得此生彼其憂于<lb/>
心而毁于後雖曰得志未知與此孰重而孰輕安氏之<lb/>
積厚矣非此其身後其有興者乎<lb/>
　　朝奉大夫李公墓誌銘<lb/>
太師史文惠公兩登相位其持論以求賢用吉士為先<lb/>
<pb n="KR4d0243_SBCK_104-16a"/>
蓋其天資寛宏務為忠厚家傳孝謹以此教子以此擇<lb/>
壻玉局李公刪定其一也公諱友直字叔益世家紹興<lb/>
府之餘姚太師為尉與公之父游見公所為文竒之又<lb/>
喜其端粹遂締姻焉公甫冠入上庠太師鼎貴公退然<lb/>
未嘗自言同舍有不知其為丞相壻者共恬于勢利自<lb/>
為諸生時已如此太師尤器重之既登科而太師再相<lb/>
孝宗垂意人物一日問太師子壻孰賢以公對即除詳<lb/>
定一司勑令所刪定官時淳熙五年二月也有以資淺<lb/>
為言者雖寢前命至七年再除始就職朝論翕然以為<lb/>
<pb n="KR4d0243_SBCK_104-16b"/>
眞吉士可謂冰清玉潤矣公曾祖尚邕州太平寨主簿<lb/>
祖竑從事郎累贈奉直大夫父梓承務郎累贈朝請大<lb/>
夫妣茅氏贈宜人公幼警悟蚤已能綴文父祖竒愛之<lb/>
稍長益自刻厲主簿學行爲里人所宗以貢入京師晚<lb/>
纔得一官延師儒訓子孫孫曾四人踵入太學公最以<lb/>
詞賦得名屢占上游首名薦書後以恩免舉將再上禮<lb/>
部俄遭外艱乾道初試上舍中優等又丁茅夫人憂淳<lb/>
熙改元該免省者五人公獨不就遂登二年進士第授<lb/>
迪功郎明州慈谿縣主簿易太平之蕪湖未上而有勑<lb/>
<pb n="KR4d0243_SBCK_104-17a"/>
局之擢纔半載以修進條法事類特改承奉郎輪對便<lb/>
殿進止詳雅敷奏明白歴陳救荒漕運附試三事孝宗<lb/>
嘉納悉以付中書或諷公謁廟堂施行之公曰吾知盡<lb/>
愚忠爾後議者立附試之額卒如公言同列序遷方擬<lb/>
以客臺博士處公言者又以為驟得㫖外補丞相王魯<lb/>
公諭使求倅謂杭則不失故步明則可以便鄉公止匄<lb/>
祠魯公深歎其逺識也九年主管台州崇道觀十一年<lb/>
通判婺州既至郡參正李公彦穎中丞蔣公繼周為守<lb/>
皆知公賢厚每事咨焉公外寛内明政務大體而畧苛<lb/>
<pb n="KR4d0243_SBCK_104-17b"/>
細恂恂若不能言而從容裁決無不均當謙和樂易事<lb/>
上官以禮雖不為異亦不肯希意苟合惟是之從不可<lb/>
干以私僚屬吏民敬而信之不忍欺也既歸宦情愈薄<lb/>
去國且十年未嘗以一字自媒于諸公居歲餘復求郡<lb/>
丞遂倅湖州劇郡數易守公間行郡事輒稱治吏引例<lb/>
卷以攝承當增俸叱去之一金不取也提刑陳公公亮<lb/>
提舉黄公遹將列薦于朝公力辭之趙公不迹來守强<lb/>
敏明察官吏嚴憚且謂公必不合公不改其度守為之<lb/>
降色辭公亦以吏師事之始終賓敬不可得而親疎時<lb/>
<pb n="KR4d0243_SBCK_104-18a"/>
人兩賢之後守至未煗席劾去外臺怒未釋偵邏日至<lb/>
符移旁午先是郡有舊胥為守家吏與之俱來已而頗<lb/>
肆籍其家得守與其壻數書戎官將發之公曰何忍發<lb/>
私書以隮人于險乎亟焚之止械其人以前使者聞之<lb/>
弗罪也後窮詰之守果無預事遂白微公幾殆矣秋賦<lb/>
多鼓譟之患公為監試前期以訪鄉老具得其情為之<lb/>
區畫無敢譁者攷官以去取求決于公辭不可以詞賦<lb/>
定取四人時預計偕者十一人獨此四人擢上第人深<lb/>
服鑒裁之精也尚書程文簡公大昌舊為司業素知公<lb/>
<pb n="KR4d0243_SBCK_104-18b"/>
嘗曰公澄之不清撓之不濁眞淵乎似道者哉侍郎莫<lb/>
公叔光代公為刪定郎嘗貽書曰公如美玉固未嘗掩<lb/>
瑕而純粹之至無瑕可指此平昔之所敬慕未易及也<lb/>
其為名勝所重如此慶元改元制曾兩任通判者方許<lb/>
拜州曾經擢用者方許除職事官交親趣之起勉至修<lb/>
門謂公必留而一造相府即以小壘自詭丞相余公謂<lb/>
何取之廉耶許知臨江軍命未下已謁告歸矣五年夏<lb/>
以疾求閒甚力今左丞相京公意謂憚逺委曲勉諭既<lb/>
不可囘又為之易廣德且諭公曰地近事簡可以卧治<lb/>
<pb n="KR4d0243_SBCK_104-19a"/>
毋惜一行也時廣德守已得祠需公之至公謂求閒居<lb/>
而得便郡辭逺次而就見禄君相之恩誠厚非本志也<lb/>
復申前請改成都府玉局觀後兩月疾益侵求致其事<lb/>
竟以其年八月乙亥卒于正寢享年六十有六積官至<lb/>
朝奉大夫賜緋衣銀魚史宜人有賢操先二年卒蓋宜<lb/>
人朝祥而公以暮捐館舍人尤哀之子四人曰賡曰康<lb/>
迪功郎婺州浦江縣主簿曰庸曰庲以公遺澤補官賡<lb/>
庸皆蚤世四女長適迪功郎臨安府新城縣尉趙師固<lb/>
而卒次適修職郎監紹興府和㫖酒庫史實之實之亡<lb/>
<pb n="KR4d0243_SBCK_104-19b"/>
矣餘在室孫男三人該將仕郎謐詡女一人諸孤將以<lb/>
六年九月辛酉葬公于縣之蘭風鄉新湖劉公隩之原<lb/>
合于宜人之兆嗚呼公金玉人也簡淡無嗜好經學䆳<lb/>
于二禮屬文長于駢四儷六間為人草箋奏談笑成篇<lb/>
初若未始經意詞㫖明切號為得體他有碑志銘贊等<lb/>
出輒為人取去無留藁公既沒僅裒二百餘篇藏于家<lb/>
詞氣雄渾似其為人字畫遒美鄉有石刻必求焉凡公<lb/>
所長不以自衒也性至孝禄不及親終身以為恨故于<lb/>
族黨恩意有加訓子若弟示以趣向使自知勸誘掖後<lb/>
<pb n="KR4d0243_SBCK_104-20a"/>
進絶口不言人過杜門卻掃或十餘年不至城邑令佐<lb/>
歆其賢多就見之清修謙謹無賢不肖一接以禮犯者<lb/>
不校不見喜愠之色故哭公之喪者無不盡哀里閭耋<lb/>
穉亦咨嗟痛惜謂無復見若人矣康少而幹蠱即委以<lb/>
家事俾毋闗我築堂曰竹隠一丘一壑不啻自足多焚<lb/>
香黙坐得喪榮辱不以介懷疏財喻義不事生産而趨<lb/>
人之急成人之美恐力不及既無德色或莫之知也先<lb/>
卒一月忽告二子曰吾以進士起家仕至二千石將以<lb/>
善終無可憾者遽屏醫藥至屬纊無一語亂膚色温潤<lb/>
<pb n="KR4d0243_SBCK_104-20b"/>
竟日無小異家人幾不忍斂顧非寡欲積善之效耶鑰<lb/>
父子出入太師之門識公甚久既又同朝婦王氏之姪<lb/>
歸康與鑰之次子實爲僚壻稔知公平日大槩故康來<lb/>
求銘康謹愿克孝濡染有自來嘗薦漕臺進學不已是<lb/>
能世其家者銘曰<lb/>
温良恭儉先聖規橅門人從事有無實虛猗歟李公渾<lb/>
金璞玉終始如一慊不自足施于有政如古循良進稱<lb/>
于朝退淑于鄉云胡不弔喪此吉士慶必有餘昌爾來<lb/>
裔<lb/>
<pb n="KR4d0243_SBCK_104-21a"/>
　　知復州張公墓誌銘<lb/>
孝宗龍潛妙選寮寀端明張忠簡公與太師史文惠公<lb/>
實為贊讀直講内禪之際二公翊贊為多文惠既相忠<lb/>
簡為工部尚書告老而歸上意恨用之不盡恩數優渥<lb/>
視簽書樞密院君臣相遇可謂盛矣公諱仲梓字才卿<lb/>
忠簡次子也世為温之永嘉人曾祖稹祖忱贈中奉大<lb/>
夫忠簡諱闡母盧氏累贈魏國夫人公資彊敏少承義<lb/>
方力學博記年十四入上庠時中興學校更新在選多<lb/>
名士已能與之相下上月書季攷率在前列又兩預薦<lb/>
<pb n="KR4d0243_SBCK_104-21b"/>
書紹興三十一年以明堂恩補將仕郎非公志也明年<lb/>
授右迪功郎監潭州南嶽廟隆興二年丁忠簡憂乾道<lb/>
五年差監行在豐儲倉九年史公以使相帥福州過闕<lb/>
力薦其才孝宗念舊學之子即日召對閏月改宣義郎<lb/>
三月除大理寺主簿淳熙元年遷太府寺丞四年乞外<lb/>
補知通州七月陛辭因論常平利病敷奏詳明上為之<lb/>
嘉歎問闕在何時以實對即許改除且諭公曰他日莅<lb/>
職毋忘所陳遂改荆南路提舉常平茶鹽公事六年持<lb/>
節入境體臨遣丁寧之意疚心區畫利興害除因劾寮<lb/>
<pb n="KR4d0243_SBCK_104-22a"/>
吏之慢令者忤同事意㝷遭論罷公之仕進自此齟齬<lb/>
矣十年主管建寧府武夷山沖佑觀後知江州再知通<lb/>
州俱不赴凡三授祠禄至慶元改元始為兩浙西路安<lb/>
撫司參議官秩滿知復州四年赴郡古號竟陵廢置靡<lb/>
定旁枕襄沔地卑水匯間三四歲僅一熟富商歲首以<lb/>
鹺茗貸民秋取民米大艑捆載而去公至首訪民瘼嘆<lb/>
曰種未入土民已無所告糴可無以處此乎騰書帥漕<lb/>
借所儲粟禁止商販又廣為収糴之計倉廩充實邦人<lb/>
賴之野曠多盜重為民害公分置鄉兵部分嚴整犯者<lb/>
<pb n="KR4d0243_SBCK_104-22b"/>
痛懲以法盜為引去期年公感末疾視事不少懈未幾<lb/>
寖革遂以五年十月辛酉卒享年七十有一積官至朝<lb/>
請大夫娶周氏朝議大夫奉先之曾孫視永嘉先生行<lb/>
已為大父行少公一歲先一年二月甲午卒封宜人男<lb/>
三人爚通仕郎既冠而亡次烜燠俱以公任補將仕郎<lb/>
女三人孫一人埴當授公遺澤孫女二人公蚤厯艱苦<lb/>
忠簡晚既貴家事賴公經理性介特不好華飾圖史之<lb/>
外他無長物通經餘暇諸子漢晉唐諸史鈎竒撮要手<lb/>
自抄録所為詩文盈帙簡古䆳深今藏于家既登仕版<lb/>
<pb n="KR4d0243_SBCK_104-23a"/>
又再薦于外臺四上禮部竟不偶中間困于煩言才不<lb/>
得試孝宗簡記擢守九江亦不果出卜築謝池陶然自<lb/>
樂終不見戚戚之色家傳有自來矣宜人幼穎悟嫁時<lb/>
公家尚窶相與刻苦以奉忠簡閨門無間言善相其夫<lb/>
者也二子將以六年十月甲申奉公及宜人之喪合葬<lb/>
于縣之吹臺鄉西山法濟院之右來求銘鑰于公家為<lb/>
有連歲在癸未與公之弟尚書公春卿為同年進士獲<lb/>
拜忠簡下風迨官勑局公之季弟延卿為寮公方丞外<lb/>
府居又比鄰客授公鄉後又假守昆仲偶皆家居春卿<lb/>
<pb n="KR4d0243_SBCK_104-23b"/>
同列從班公入議幕交情事契日益加厚公之在復春<lb/>
卿以華文閣學士守鎮江延卿為濠州伯兄之子晦之<lb/>
為泰州一門四郡守諸孫秀發人皆嘆忠簡君子之澤<lb/>
夫何公與春卿繼卒于郡逺不能致束芻而駭悼實深<lb/>
故不得辭而為之銘銘曰<lb/>
忠簡深醇求之古人位嗇台輔望壓薦紳君承義方蚤<lb/>
入太學嘗顯于朝卒困流落復政未報而乃忽焉哀哀<lb/>
介弟相隨九原君子之澤其流未已我惟銘之以詔孫<lb/>
子<lb/>
<pb n="KR4d0243_SBCK_104-24a"/>
</p>
<p>
攻媿集卷一百四<lb/>
<pb n="KR4d0243_SBCK_104-24b"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_105-1a"/>
攻媿集卷一百五<lb/>
　　　　　宋　樓　鑰　撰<lb/>
　誌銘<lb/>
　　朝請大夫史君墓誌銘<lb/>
四明衣冠之族紹興以來莫盛于史氏自八行先生以<lb/>
純德奥學積善餘慶是生樞密公吾鄉之登政地者實<lb/>
自公始樞密兄之子是爲太師會稽郡王文惠公位極<lb/>
人臣而史氏益大故君之髙曾皆重疊追贈者四十年<lb/>
不惟賞延繁衍而決取世科者累舉不乏人其興又未<lb/>
<pb n="KR4d0243_SBCK_105-1b"/>
艾也盛哉君樞密之子也諱浚字堯翁世為明州鄞人<lb/>
今為慶元府曽祖簡祖詔俱贈太師冀國公曽祖妣葉<lb/>
氏祖妣徐氏皆冀國夫人樞密諱才嘗任端明殿學士<lb/>
簽書樞密院事官左朝奉郎致仕累贈金紫光禄大夫<lb/>
妣孫氏封齊安郡夫人累贈大寧郡夫人樞密以紹興<lb/>
二十四年歸休三十年致其事奏君將仕郎授右迪功<lb/>
郎監潭州南嶽廟以便養三十二年丁樞密憂服除引<lb/>
孝宗登極恩循修職郎再奉祠乾道六年調福州古田<lb/>
縣尉九年文惠公帥閩以避親不赴崇憲靖王知明州<lb/>
<pb n="KR4d0243_SBCK_105-2a"/>
辟為定海制置使司準備差遣淳熙四年秩滿闗陞從<lb/>
政郎用舉主改宣教郎知紹興府新昌縣十三年差權<lb/>
通判婺州十六年光宗覃恩轉朝散郎紹熙五年今上<lb/>
覃恩轉朝散大夫餘以年勞積官至朝請大夫嘉泰元<lb/>
年引年致仕三年九月旦卒于家享年七十有五嗚呼<lb/>
君年三十而得官歸自婺女纔六十有三已無復宦情<lb/>
其見于施設者止新昌婺女兩任而所至聲績可紀其<lb/>
奉親立身處家居鄉又皆以古人前軰自期是亦為政<lb/>
豈虛語哉樞密之歸君已壯矣謂君曰吾之進退固自<lb/>
<pb n="KR4d0243_SBCK_105-2b"/>
無歉第郊恩不能及汝耳公拱而對曰大人方欲全晚<lb/>
節豈當以某為念樞密喜曰吾姑試之而氣貌泰然足<lb/>
以成吾志矣參政李莊簡公守永嘉樞密為簽幕待遇<lb/>
極厚君方就傅附學郡齋每旦必束書以俟户外寒暑<lb/>
如一李公奇愛之樞密赴餘杭君侍大寧次長安埭時<lb/>
有數百艘相持旬餘公猶總角為之登岸處分使往來<lb/>
之舟以敘而行己舟獨殿不日遂通樞密被召將行吏<lb/>
有以白金遺僕夫者公侍側奮然曰是將汙我當發之<lb/>
樞密喜曰吾兒可謂清白吏子孫矣性篤孝大寧既下<lb/>
<pb n="KR4d0243_SBCK_105-3a"/>
世樞密年益髙父子相與為命娛侍左右藥非親嘗不<lb/>
進未食不敢食執䘮盡禮既葬結廬其旁捨城居而家<lb/>
焉致敬家廟旦旦集家人拜謁風雨不渝蔬菜之屬未<lb/>
薦者弗敢嘗祭祀備極誠潔滌濯烹飪必躬必親將奉<lb/>
祀則衣深衣以寢諱日先期齋素哀慕涕洟如始䘮生<lb/>
朝不為宴樂在官吏民無知者同氣惟一女兄適周氏<lb/>
事之甚篤見其卜居以金谿别墅遺之制幕例得僦直<lb/>
君曰吾有先人之故廬在僕從亦以鄉曲不當用悉辭<lb/>
之魏王來鎮君以職事迎謁境上典客謂當庭拜君曰<lb/>
<pb n="KR4d0243_SBCK_105-3b"/>
此必非王旨揖而出王首以此見重遂被論薦將校捕<lb/>
海寇㡬百人吏欲逮治匿贓事君曰彼出死力得盜以<lb/>
贓為賞亦不為過若以屬吏是為賊報仇也誰復用命<lb/>
王為寛之皆感激盡力海道亦清幕寮蔡君大成亷明<lb/>
有守或汙衊之將寘于法君力辯其非辜及出又厚為<lb/>
之禮東錢湖積葑膠轕王欲開治之有請于朝欲給錢<lb/>
穀及設醲賞且以屬君君引嫌以不敏辭又白王曰今<lb/>
為民興利所費非不多水軍有舟楫畚臿之屬儻優給<lb/>
軍士當必樂趨第嚴為紀律毋令擾民足矣請列杙岸<lb/>
<pb n="KR4d0243_SBCK_105-4a"/>
旁取葑積之日久自成隄矣若屬之官吏必致煩擾民<lb/>
疲于奔命吏急于言功止得目下瀰漫可觀根蔓不除<lb/>
適滋後害爾已而皆如君言始至新昌待制朱公熹時<lb/>
為提學一見如舊即以滯訟委之天台有王烏頭者中<lb/>
産之民以析戸交訟三紀矣案牘山積君盡召其黨諭<lb/>
之曰至親終訟未有不破家者我非不能處㫁一有勝<lb/>
負汝必將復訴詞意愿款察其感動遂與酒肴使交相<lb/>
悔謝明日俱拜庭下曰今不復訟矣朱公深為器重自<lb/>
是親戚有訟率以此處之或使之拜起揖遜于前而去<lb/>
<pb n="KR4d0243_SBCK_105-4b"/>
得罪于父母者輕重亦惟父母之聽曰吾盡法則傷恩<lb/>
矣由是無不感厲自新蓋平時鄉鄰有失孝弟之義者<lb/>
必諭之以禮曉之以法不悛者或媿辱之感悟則與以<lb/>
酒食之資使其奉父兄之歡乃已其有暴戾恣睢狠于<lb/>
鬬昌于貨者亦誨之諄諄俾歸于善故見于政者專以<lb/>
風化為本也君于催科不擾而集嘗曰寛之于粒米狼<lb/>
戾之時而迫之于半菽不給之際是罔民也乃為之曉<lb/>
諭謂及今不即輸納將來不免追催諒勤周悉無慮數<lb/>
百言讀之者雖頑鈍之夫亦知感悟租賦不待促而辦<lb/>
<pb n="KR4d0243_SBCK_105-5a"/>
部使者至以移示旁邑至今邑人猶傳誦之邑在山間<lb/>
異時趣辦役夫以稱過使客近鄉之民一月或至數四<lb/>
君令鄉各置籍據籍㸃差出厯爲信自輦輸官物之外<lb/>
一無所役三年間户不過再及之逺者或終不及也大<lb/>
谿自天台而下溉田甚廣舊有隄以障狂潦而善壊㡬<lb/>
無寜歳君曰人力不至爾出官錢屬耆老督民修築民<lb/>
競勸趨其他陂埭經君修繕者無不堅久鄉吏銷鈔不<lb/>
以時遇有㸃追擾及已輸之民者多矣君深慰勞其人<lb/>
問其道里期㑹之費官爲還之罰吏金以償官吏困于<lb/>
<pb n="KR4d0243_SBCK_105-5b"/>
輸金其弊遂絶有士與民訟田君謂士直而牘未具士<lb/>
復來謁君曰兹事已決彼當無辭今見諭則成請求之<lb/>
私移丞佐決之後無敢有私請者僧訟一民負錢至數<lb/>
百緡君疑之問民妻安在曰近鬻于人矣即詰僧曰此<lb/>
人甚窶何屢貸之汝必私其妻妻鬻故訟爾僧詘又有<lb/>
訴僧寺殺其子而屍亡者君念筍蕨方盛此必為盗被<lb/>
擒而竄爾責僧令㝷訪而寛其期㝷獲之一訊而服豪<lb/>
民以稱貸獲利倍蓰償者無所出則以錢百萬獻于官<lb/>
公問錢安在曰散于民間官取之易耳君曰以此餌我<lb/>
<pb n="KR4d0243_SBCK_105-6a"/>
而欲自為計也即受其獻而列名及數悉蠲之無不稱<lb/>
快或殺人于野而未獲尉兩以他盜塞責君察其非是<lb/>
皆縱使去既而眞盜乃見猶微服至其處覈之與獄辭<lb/>
合縣計初無百金之儲而逋負以萬計君攷歳入之目<lb/>
窮蠧耗之原曰吏姦耳吾能裕之先是歳用一吏司出<lb/>
納號場典羣吏表裏假貸為姦君使日一易之凡一日<lb/>
之入暮歸諸帑久而寖饒曰此理官錢法也規模既立<lb/>
上下寖以相安再歳所用益衍重門頽圯衆以為請區<lb/>
畫自出一物不取之民有與官為市及就役者加與之<lb/>
<pb n="KR4d0243_SBCK_105-6b"/>
庸直有獻木者君曰官自足用此汝先壟中物或與族<lb/>
黨不平將假手于我耶卻之先嘗籍諸鄉之盜日飼之<lb/>
而拘焉民間無復犬吠之警既數月相率而訴曰某等<lb/>
失業為此然朝暮惕恐未嘗得飽食安卧如今日也各<lb/>
已知悔且望少寛許其日就傭役夜必歸宿及是皆執<lb/>
役于官元夕落成棟宇華煥鄉民不知有役咸聚觀以<lb/>
為神縣庠久敝欲新之而前迫于民業一徑㡬不容車<lb/>
馬君謀闢地或曰其家富饒未易得也君召與議即以<lb/>
為獻厚償其直于是面勢軒豁新殿廡列棨㦸觀者唶<lb/>
<pb n="KR4d0243_SBCK_105-7a"/>
曰吾邑文風其昌乎其後名薦書取儒科者相踵元日<lb/>
為敘拜禮衣冠畢集為陳尊爼設介僎敘長少獻酬雍<lb/>
臾無敢譁者且曰鄉飲之禮昔固嘗行之未有濟濟如<lb/>
此者耋穉皆相與觀禮焉君資明而健決兩詞至前情<lb/>
偽立見書判數百千言反覆切當每曰久訟廢業實官<lb/>
司不決之過惟詳盡不可轉移則安居矣故一經予決<lb/>
雖宿姦巨猾無復異辭及君將去念一任所決滯訟幸<lb/>
無翻訴吾去之後猾吏或為姦利則貧弱必受其害乃<lb/>
許請㫁由以備于是請者日至一一給之或感泣者曰<lb/>
<pb n="KR4d0243_SBCK_105-7b"/>
令君為我長慮及此眞父母也咸請立生祠君力止之<lb/>
既去民知其不可留扶老攜幼前期出境數十百里俟<lb/>
于水濵泣且拜曰不復有此知縣矣婺遭大水溪南之<lb/>
民登屋緣木以避者數千計守倅乗陴君首募善舟者<lb/>
救之令曰活一人者給錢五千竭貳㕔之蓄繼以私帑<lb/>
到者分處官舍既飲食之又列炬通夕以男女混處恐<lb/>
其淆雜也人尤伏其慮深盜入民舍覺而遁隱于桑間<lb/>
主人訪求盜投以石㡬中主舂以矛盜墜而殞吏以盜<lb/>
徒手受矛當主人以殺人之罪君詰之曰石非仗乎雖<lb/>
<pb n="KR4d0243_SBCK_105-8a"/>
非所持然中則主人死矣闇中偶傷于刃此為登時勿<lb/>
論可也守不能決交讞以上棘寺卒從君議有毆傷保<lb/>
辜限日未滿而殂者吏坐毆者以重辟君已知傷者能<lb/>
遨于市飲啗自若偶以宿疾發而斃再訊如所聞吏民<lb/>
驚伏蓋于獄事尤留意深思以得其情平反如此等者<lb/>
非一也婦人有欲棄其夫者誣舅以私舅不承而死于<lb/>
獄吏白無所攷證守將從婦君曰使其有之亂倫之罪<lb/>
固不為輕使其無之厚誣其舅亦當反坐舅由此以死<lb/>
婦可已乎聞之憲臺遂坐婦罪里婦獨處惡少謔之不<lb/>
<pb n="KR4d0243_SBCK_105-8b"/>
從夜詐稱夫歸婦痛無以自明泣告其夫而縊君聞而<lb/>
為葬之表曰義婦家罪其為詐者君之莅政多此類嘗<lb/>
禱雨于龍潭冒險親至其處肅然若有所感雲出湫中<lb/>
得神物以歸隂雲隱隱及郡而霈然作邑時凡禱皆應<lb/>
如此豈人力哉守既行而新刺史之兵百餘人未知所<lb/>
歸君使盡集于庭探籌分管隨即帖定三易郡將備盡<lb/>
禮敬事有利害必力爭事已和好如初君在州縣一時<lb/>
監司帥守多名公相知甚深然不為苟求終無有以姓<lb/>
名薦達者恬于仕進改秩之初文惠公在經筵欲以請<lb/>
<pb n="KR4d0243_SBCK_105-9a"/>
于孝宗而君辭焉曰未更吏事且欲字民以行志耳晚<lb/>
年閒居歳久祠禄亦不復就廟堂聞其亷退亟稱之以<lb/>
厲躁競者山居蕭然棊酒自適不以一事至公庭鄉之<lb/>
太守或欲見而不可得居官以亷節自厲俸給之外凡<lb/>
有例者皆不取用度一切取贍于家歳計僅給均爲十<lb/>
二每月一出之效東坡段作三十塊之説不治産業凡<lb/>
貨利之事未嘗爲也好仁樂施聞親戚之貧乏者以濟<lb/>
之喪不能舉女不能嫁多爲成就爲梁以濟渉解衣以<lb/>
蔽寒塗潦者予以笠屨年凶則爲粥以飼餓者疾疫之<lb/>
<pb n="KR4d0243_SBCK_105-9b"/>
家既遺以藥至量其所食昬暮潛送其家不使知也親<lb/>
見義役之便民及歸見鄉鄰有以爭役破家者君謂受<lb/>
役之害小爭役之害大勸率為之為請于邑大夫力主<lb/>
其説今賴其利焉近山有虎樵牧失業者㡬月募獵者<lb/>
許以厚賞獵具入山虎亦遁去晚益嚴重端莊守禮語<lb/>
不輕發居不雜交親朋有過靣折之有一善則奬借勸<lb/>
勉如自已出取司馬公家範書儀約為冠婚䘮祭之禮<lb/>
行于家子弟有惰容必正色以臨之童穉笑語亦不敢<lb/>
妄衣服器用不追逐時好家人俱不敢為華靡之飾或<lb/>
<pb n="KR4d0243_SBCK_105-10a"/>
見之則嘆息世態之薄也嘗在衆中服布衣鄉先生沈<lb/>
公銖笑其激君曰某不知其為陋也淡然一室無他嗜<lb/>
好惟取禮記檀弓學記中庸大學祭義祭統儒行表記<lb/>
等篇通鑑唐鑑朝夕從事尤篤于教子招延名士宗族<lb/>
子弟之願學者皆預勉以修身之要不徒望其取青紫<lb/>
也長子中第又二子入太學未嘗以為喜蓋所期望者<lb/>
不止此夜課童幼語孟為之講大義每曰雒誦之聲賢<lb/>
于絲竹逺矣莊談梵帙深究理趣病中區處家事秩秩<lb/>
有條醫至嬉笑待之呼諸子曰我無所憾惟汝祖隱德<lb/>
<pb n="KR4d0243_SBCK_105-10b"/>
實行太史紀載甚略我死則汝輩不復知矣口授數千<lb/>
言既革神觀愈清自書一頌尤為曠逺又書二紙戒毋<lb/>
受賻贈大略言生無益于親故歿可擾之乎仍戒毋用<lb/>
緇流既畢盥手炷香奄然而逝其視死生眞若旦晝耶<lb/>
君娶舒氏御史中丞亶之曽孫先君十四年卒贈宜人<lb/>
孝敬誠篤四德全備樞密方為國子監簿宜人未嫁而<lb/>
樞密超遷臺諫大寧喜曰此婦其昌吾家乎未歸登政<lb/>
地歸享上壽康寧宴衎宜人未始一日不在側也大寧<lb/>
性嚴事之至謹遂信愛之樞密久未有弄孫之樂宜人<lb/>
<pb n="KR4d0243_SBCK_105-11a"/>
請君置妾君曰設心如此何患不昌既而得子今兹蕃<lb/>
衍蓋不妒忌之效也新昌相傳有白虎神為祟吏言請<lb/>
避正堂君弗顧宜人亦曰何物小鬼敢據公宇乎不為<lb/>
動而亦帖然族妹為邑士之室始至遣饋之及歸則與<lb/>
之酌别中間不時求見則謝之果有私請也在官未嘗<lb/>
問梱外事俸入亦不舉知其目君之清德所助為多凡<lb/>
君所為極意奉承君待之如賓言必稱名有出入宜人<lb/>
必攝衣揖之子婦侍側雍雍如也待婢使未嘗譴怒詈<lb/>
言不出諸口衣必澣濯不事珠翠綺綉之飾年纔五十<lb/>
<pb n="KR4d0243_SBCK_105-11b"/>
有七卒于婺之官舍葬于陽堂鄉包家山之原子男五<lb/>
人彌遜迪功郎紹興府蕭山縣主簿彌迥迪功郎新台<lb/>
州臨海縣主簿彌遵先卒彌進將仕郎彌逮太學生女<lb/>
二人早夭孫男十三人麟之中之介之舉之希之翬之<lb/>
阜之常之準之异之<graphic n="KR2064" url="https://raw.githubusercontent.com/kanripo/KR-Gaiji/master/images/KR2064.png" mimeType="image/png"/>之<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>之彛之女九人在室諸孤<lb/>
將以十二月壬寅奉君之葬合于宜人之墓來求銘鑰<lb/>
託契非一日君之清介實所難及諸孤録君行實甚詳<lb/>
且其施于政者皆可為後法又自言其母之賢尤痛其<lb/>
早没懼無以顯于世願併書之故為具載而系以銘用<lb/>
<pb n="KR4d0243_SBCK_105-12a"/>
慰孝子之思云銘曰<lb/>
史氏之賢德惟邁種衣冠之盛輔相我宋君生而秀弱<lb/>
不好弄父兄濡染以義折衷比宰百里始見于用亷白<lb/>
照人輕徭清訟人皆望君夷庚飛鞚僅乗貳車其退甚<lb/>
勇平生介然晚益嚴重閨門自養無所修綜潭府不居<lb/>
歸侍丘隴家廟時享極其欽奉動循禮度周旋勉中閨<lb/>
門化之無敢奢縱屏絶聲樂喜聆雒誦謝去機事志甘<lb/>
抱甕力行所知不牽于衆誰毁誰譽終不為動老成云<lb/>
亡鄉黨所痛君則了達如幻如夢我方臥痾向風一慟<lb/>
<pb n="KR4d0243_SBCK_105-12b"/>
詩以颺之後人其諷<lb/>
　　太孺人蔣氏墓誌銘<lb/>
衞世子共伯蚤死其妻守義父母欲奪而嫁之誓而弗<lb/>
許此栢舟之詩所為作也女不事二夫古之道也共姜<lb/>
獨見于詩則知是時必有不能守者而況後世然共姜<lb/>
亦惟知守義不聞他美若從嫂太孺人蔣氏眞有共姜<lb/>
之節而婦道壼彛則又過之其可以無紀乎蔣氏世著<lb/>
籍于明之鄞今曰慶元府曽祖諱侃隱德不仕鄉里稱<lb/>
長者祖諱浚明贈金紫光祿大夫父諱珫朝請大夫贈<lb/>
<pb n="KR4d0243_SBCK_105-13a"/>
宣奉大夫妣宜人周氏贈碩人方孺人兒時有善相者<lb/>
謂他日必領百口既歸于我寔伯父揚州諱璹之仲子<lb/>
也諱鏜字仲宏紹興十五年伯父提舉福建市舶從兄<lb/>
以疾卒于官舍兄資孝謹事親主于敬接物謙和遇臧<lb/>
獲亦未嘗失色伯父宦未達産薄累重或至乏食上不<lb/>
以病二親下不以語妻孥經營彌縫以盡其歡間輟口<lb/>
腹以與兒輩猶嘆曰人多不能報上但知報下爾壯益<lb/>
進學屬文舊作止存一二手抄書皆有楷法雖米鹽細<lb/>
事亦然在泉南嘗受詩于柯先生宋英先生亟稱之伯<lb/>
<pb n="KR4d0243_SBCK_105-13b"/>
父與恭人馮氏尤所鍾愛哭之甚哀孺人年纔二十有<lb/>
九一女六歳居長四子幼者生始半月時二兄一弟皆<lb/>
在仕途所生母楊氏太安人眞欲奪而嫁之舅姑亦不<lb/>
能必其留也其伯父中奉璿諭之曰守志固美行顧汝<lb/>
年尚少能自保乎泣謝曰相待如賓誠所不忍抑不如<lb/>
是諸孤何以自存卒不爲動揚州擁麾持節厯十餘年<lb/>
所在隨侍雖舅姑存撫備至兒女子羣居間有人所難<lb/>
處者一切安之而婦職愈謹歸自維揚恭人得疾就醫<lb/>
于京口一力奉藥餌非親嘗不進臥起必俱既卒執喪<lb/>
<pb n="KR4d0243_SBCK_105-14a"/>
盡禮歳在辛巳揚州以廪橐均付子舍用稍裕矣即戒<lb/>
諸子曰父葬未安而當遷汝曹俱壯而當娶異時長穉<lb/>
猥衆何以待之吾性儉約有素汝其毋徇侈習衣食之<lb/>
餘銖積而寸累之後數年由奉化之長汀舉從兄之柩<lb/>
改葬于松林鄉報國山祖妣魏國夫人塋之右求姻家<lb/>
蓮峯侍郎周公綰為之志諸子遂以次授室將析居黙<lb/>
禱于先曰未亡人願守故廬也果得之㕔宇不改餘皆<lb/>
一新視舊不敢加瀕湖仍存風月閣之號謂家法子孫<lb/>
所當世守命鑰大書勤儉二字扁于正堂揚州略用范<lb/>
<pb n="KR4d0243_SBCK_105-14b"/>
文正公義莊規約以贍宗族之不給者孺人思有以増<lb/>
益之戒諸子及從子節他費遇稔歳則儲其贏今有端<lb/>
緒焉延慶寺有十六觀堂禮長懺僧未免乞食揚州欲<lb/>
賣田贍之始捐百斛孺人復用四十萬錢以酬先志且<lb/>
為揚州立祠得龍眠李公伯時所繪五十三善知識于<lb/>
故家置廣慧寺中有以乏告隨力周卹葢義所當用者<lb/>
大率不吝至其自奉則衣雜布素不事華飾纖粟不輕<lb/>
用也諸子少小蒙訓夜坐則諄諄然語昔者嫠孤艱棘<lb/>
與夫處已治家事上撫下之道一燈明滅泊如也每言<lb/>
<pb n="KR4d0243_SBCK_105-15a"/>
今衣食登足不惟汝曹享其成我亦何力之有僅知守<lb/>
而勿失爾故凡牟利稱貸等事未嘗過而問惟計所入<lb/>
而嗇其出磨以歳月而至此亦不復詳記多寡坐總其<lb/>
凡諸子幹母之蠱無敢欺者子若孫今已九房孫㑹詵<lb/>
詵時節上壽斑衣滿前遂成大家和氣浹洽終孺人之<lb/>
世百口無間言内外姻戚莫不歎仰以為古之烈女無<lb/>
以過或謂節約已甚者至是皆心服焉然終不以此自<lb/>
滿時以手加額曰非舅姑之賜不及此故于諱日及家<lb/>
廟香火四時祭享必躬親之孀居㡬六十年執禮益恭<lb/>
<pb n="KR4d0243_SBCK_105-15b"/>
吾母大寧郡太夫人間一過之奉之如姑未始少失禮<lb/>
于上下前數年嘗至奉川凡樓氏蔣氏松楸一一躬拜<lb/>
之曰吾老矣恐不能再至也病中不喜服藥區處家事<lb/>
甚詳且謂家人曰汝既不能留我吾亦不復戀汝勿爲<lb/>
哀毁能保家如今日足矣戒䘮葬母侈以髙侍郎夫人<lb/>
爲法嘉泰二年四月辛巳終于家享年八十有六男子<lb/>
長曰淵承議郎知婺州浦江縣賜緋魚袋仲曰源皆先<lb/>
亡叔曰洪季曰深國學生女歸故承議郎太府寺主簿<lb/>
周元卿孫十三人椅國學生桐國子進士棣梓㯃枅栱<lb/>
<pb n="KR4d0243_SBCK_105-16a"/>
槐植根棁櫛栟俱業儒桐梓栱槐植先卒女九人兩浙<lb/>
轉運司進士趙巘夫從政郎新差監行在太平惠民和<lb/>
劑局趙師固宣教郎建康府溧水縣丞趙善潼國學上<lb/>
舍生宣繒髙保孫吳槱之國子進士趙汝括皆壻也二<lb/>
未行曽孫六人儀伾僖儲儒儼女六人俱在室明年將<lb/>
奉孺人之䘮以十二月丙午祔于從兄之墓淵既陞朝<lb/>
贈父至宣教郎孺人先以髙宗慶壽恩被封孺人壽考<lb/>
康寧安享備福如相者之言而子孫亦復多故淵最為<lb/>
可哀蓋其資禀有父之謹承母之訓而又充之以學問<lb/>
<pb n="KR4d0243_SBCK_105-16b"/>
文辭蔚然鄉評甚休厯五任所至以賢稱職事無不辦<lb/>
受知于名公而未嘗一與同寮相忤行已無毫髪之玷<lb/>
此宗族之所痛而況母子乎然孺人之䘮洪深率婦孫<lb/>
哀禮俱至孺人為不亡矣銘曰<lb/>
女教不興彤史無稱猗歟孺人婦道備成執節守義固<lb/>
女子之髙致處事善㫁㡬烈丈夫之所不能蓋孟光之<lb/>
潔顧婦之清軻親之嚴篤陶母之賢明殆將兼而有之<lb/>
何止乎繼柏舟之名耶<lb/>
　　從妹樓夫人墓誌銘<lb/>
<pb n="KR4d0243_SBCK_105-17a"/>
夫人姓樓氏名某字靚之曾祖常左朝議大夫累贈金<lb/>
紫光祿大夫祖异徽猷閣直學士左朝議大夫累贈少<lb/>
師父琚右朝散郎世為明之鄞人母安人陳氏朝散子<lb/>
女最衆及娶嫁者男五女六而家訓素嚴紹興二十三<lb/>
年知紹興之新昌縣夫人于是年十有八矣謹擇所歸<lb/>
石氏為邑中衣冠名族有娶吾鄉金川馮氏者其子曰<lb/>
文朝散曰馮亦吾外家而又知文之賢遂以歸之文字<lb/>
時亨生未晬而孤所生母太孺人某氏相與為命忍貧<lb/>
扶持備嘗艱棘人視之蔑如也得夫人而家寖以立夫<lb/>
<pb n="KR4d0243_SBCK_105-17b"/>
人性資曉慧容止端莊幼閑禮度動有儀矩尤勤婦功<lb/>
且精其能既歸石氏仰奉其姑謹相夫子一以儉約職<lb/>
中饋事婦姑相安慈孝兩盡若親母子相處四十載怡<lb/>
愉如一日太孺人舉家務付之年未侵而身得優逸遂<lb/>
以上壽被慶典之封加賜冠帔以華晚節時亨有志古<lb/>
學結交多名士客至則酒肴不待需而具或游他郡從<lb/>
師友一不以俗務嬰拂之䇿名薦書賢譽日聞而夫人<lb/>
亦有内助之稱焉時節烝嘗必躬必親嚴潔精專至晚<lb/>
不倦石氏族黨最盛夫人承順上下皆有禮而恩意加<lb/>
<pb n="KR4d0243_SBCK_105-18a"/>
之遇有慶弔率先而往無不敬歎時亨尉羅源道逺單<lb/>
騎以行夫人與家人奉姑尤謹有疾則調藥餌須臾不<lb/>
去左右既喪哀踊不勝棺椁衣衾既已豫備送終纖悉<lb/>
舉出其手雖皆子婦之職亦云難矣時亨相待如賓夫<lb/>
人性剛氣直習聞論議以及死生之說往往領解慶元<lb/>
六年年六十有四聰明如少壯髪無斑白又素少疾病<lb/>
一旦以下利奄然如蜕既斂面如生兩手俱結釋氏印<lb/>
信爲善之報寔六月乙未也親黨哭之皆盡哀生四男<lb/>
子穉徠侗顓長先十二年卒次爲太學生二女子長適<lb/>
<pb n="KR4d0243_SBCK_105-18b"/>
里士黄日宣先八年卒次在室二孫順孫興孫將以嘉<lb/>
泰二年某月某日葬夫人于仙桂鄉石谿之原祔祖塋<lb/>
金紫之兆次時亨不堪悼亡之戚來求銘鑰諸父五院<lb/>
猶記少時惟伯父洎先工部多鄉居兩家往來最為親<lb/>
密夫人與余齊年而後一月相與㡬如同氣又念羣從<lb/>
兄弟及姊妹五十餘人存者僅十數而夫人又亡矣時<lb/>
亨復雅與余以臬味相好兩嘗過其家登飽山閣舉酒<lb/>
道舊故如昨日至是不勝愴悼而為之銘云時亨今為<lb/>
修職郎新嚴州桐廬縣主簿銘曰<lb/>
<pb n="KR4d0243_SBCK_105-19a"/>
夫出名門孤立無朋夫人相之家道以成事姑克終睦<lb/>
族以禮子且有稱遽悲陟屺窆而求銘伉儷之情吾有<lb/>
感焉引筆涕零<lb/>
　　績谿縣尉樓君墓誌銘<lb/>
先光祿有十丈夫子惟伯兄績谿尉生于紹興二年仲<lb/>
兄嚴州生于四年至七年而鑰始生二兄愛鑰厚期待<lb/>
尤逺硯席相從有師友之義伯兄年方三十有二而蚤<lb/>
世仲兄與鑰不堪手足之痛祭之以文有云左琴右書<lb/>
一室環堵熒熒夜燈共㡬寒暑讀者悲之葬送之餘調<lb/>
<pb n="KR4d0243_SBCK_105-19b"/>
䕶孤嫠不一而足仲兄不勝先公之䘮五十而終鑰益<lb/>
孤露上奉慈母以及二嫂下領諸弟從子幸不失雍熙<lb/>
之軌猶可樂也不幸丘嫂又亡矣哀哉兄卒于隆興元<lb/>
年十月丙子以十二月庚申葬于奉化縣長汀先祖冢<lb/>
舍之側嫂卒于慶元六年七月辛巳嘉泰改元得吉卜<lb/>
于禽孝鄉白石里徐隩之原二年二月甲申諸孤遷兄<lb/>
之藏以三月丙午朔奉夫人之柩合焉先葬泣以請曰<lb/>
渢滌不天父之葬不及銘今䘮吾母忍死竭力以襄大<lb/>
事惟潛徳懿行叔父知之爲詳請併登之石鑰亦爲之<lb/>
<pb n="KR4d0243_SBCK_105-20a"/>
泣念吾伯兄抱負不凡不見于用不惟他人莫知諸弟<lb/>
生晚亦不及知也欲無為銘得乎兄諱鐊字昭聲世為<lb/>
明之鄞人為今慶元府曽祖常朝議大夫累贈金紫光<lb/>
祿大夫祖异徽猷閣直學士朝議大夫累贈少師父璩<lb/>
嘗權工部郎出知處州終朝議大夫累贈光祿大夫母<lb/>
汪氏今為大寧郡太夫人兄生而英發少長風姿灑落<lb/>
從鄉先生游自力于學舉業之外哦詩結字遇其得意<lb/>
警拔清新無不稱歎登覽勝地好風佳月必倡率儕輩<lb/>
觴詠酣適未始虚度寓處室亦必隨宜増葺拳石泓水<lb/>
<pb n="KR4d0243_SBCK_105-20b"/>
昌陽蘭蕙芬馥秀穎而燕居其中間作墨戲小山叢篠<lb/>
雅有思致及見杼山劉公慕用其人摹草書千文㡬于<lb/>
亂真又有幹才先公築室深入窮山取材董工身任其<lb/>
勞疎財好義篤于親故恨力之不足宗族託以吉凶事<lb/>
未嘗云難甚劇者亦談笑而辦人以逺業期之歳在戊<lb/>
寅光禄丞溧陽以郊祀恩補將仕郎次年中銓選授右<lb/>
迪功郎徽州績谿縣尉未赴今嗣秀王方守丹丘檄監<lb/>
大田酒庫勤于所職檢柅弊蠧不擾而事集能令一方<lb/>
之人惜其去詣郡乞畱未㡬以小疾不祿使假之年其<lb/>
<pb n="KR4d0243_SBCK_105-21a"/>
自見于世者何止此而已耶嫂陳氏家番易祖宗道父<lb/>
兖登政和八年進士科止于發運司幹官母太安人徐<lb/>
氏新城名族膳部公偉達之女也無子生三女嫂其季<lb/>
也光祿知烏戍鎮事從姑之夫吏部孫公邦亦新城人<lb/>
與徐氏親厚以膳部之壻為屬遂締姻焉素有母訓歸<lb/>
而家人宜之嫁十六年而兄亡嫂方盛年幼穉纍纍長<lb/>
女始及笄而吾家清貧又非今日比徐安人尚無恙欲<lb/>
嫁之自以幼更多難又爾寡居命也奈何矢死靡他一<lb/>
意俯育人已服其守義自爾斥去鉛華專靜勤約心計<lb/>
<pb n="KR4d0243_SBCK_105-21b"/>
精密銖積寸累五女遣嫁三子納婦雖次第成立而嫂<lb/>
氏亦為之早衰年逾從心猶執婦道姑嫜娣姒歡然終<lb/>
身晚耽内典一絲不掛養痾自佚得壽七十有五中子<lb/>
漵後七月而卒女長適蔣與求次適奉直大夫知南劍<lb/>
州軍事朱軝次適迪功郎紹興府新昌縣尉兼主簿孫<lb/>
逢吉次適儒林郎添差建康軍節度推官趙師潯伍趙<lb/>
二壻及趙氏女亦俱亡矣孫七人曰棟年十三而夭曰<lb/>
機曰椷曰枝曰樾曰枚曰格孫女七人皆在室銘曰<lb/>
嗚呼伯氏自立千仞齎志壯年其用勿盡變彼賢配厥<lb/>
<pb n="KR4d0243_SBCK_105-22a"/>
有髙節柏舟自誓以汔同穴俯仰疇昔首尾四紀稱于<lb/>
宗姻光于彤史徐隩之藏捨舊從新我為詩之用啟後<lb/>
人<lb/>
<pb n="KR4d0243_SBCK_105-22b"/>
</p>
<p>
攻媿集卷一百五<lb/>
<pb n="KR4d0243_SBCK_105-23a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_106-1a"/>
攻媿集卷一百六<lb/>
　　　　　宋　樓　鑰　撰<lb/>
　誌銘<lb/>
　　戴伯度墓誌銘<lb/>
紹興三十二年鑰叨薦于鄉時二戴皆在前列曰機為<lb/>
詞賦之冠曰樟以周禮選長字伯度次字伯臯戴氏世<lb/>
為鄞人居桃源鄉曽大父侃以財雄大父冕以通經屬<lb/>
文上禮部不及仕而卒父汝明能傳家學見二子蚤歳<lb/>
競爽尤篤意訓教母夫人朱氏亦課督之一日俱擅場<lb/>
<pb n="KR4d0243_SBCK_106-1b"/>
屋聲父以二子故尋封至宣義郎賜五品服母封孺人<lb/>
而戴氏愈著伯臯擢乾道五年進士科終諸暨丞伯度<lb/>
至紹熙之元始以特恩補官鄉黨固已歎其晚暮纔歴<lb/>
金華簿待次鐡冶而一疾已矣寔嘉泰元年二月甲午<lb/>
也君之子燧以行狀踵門泣且拜曰既已忍死治墳于<lb/>
鄉之萬隩將以十二日丁酉襄事敢求銘于先友余亦<lb/>
爲之泣曰蓋嘗銘子之祖矣忍銘吾伯度耶讀其狀則<lb/>
袁和叔之文也和叔不輕許可又爲伯度内弟知之尤<lb/>
深無一語溢美又念頃與昆仲定交晚與伯度益厚君<lb/>
<pb n="KR4d0243_SBCK_106-2a"/>
之歸余偶苦足疾竟不及一見遂備錄所狀益以見聞<lb/>
而系之以銘惟昆仲皆游郡庠朋儕斂袵畏之伯度尤<lb/>
長于賦俊逸而不肆妥帖而不局體物匠意有前輩風<lb/>
君初調迪功郎紹興府蕭山縣尉未上丁宣義憂服除<lb/>
始為主簿官雖卑惟既厥心夜漏未盡而起旦即坐曹<lb/>
簿書鈎校不遺纖微皁吏莫不苦其勤憚其嚴而心敬<lb/>
服焉事不詭隨亦不苟異每以出位近名為戒歴事五<lb/>
太守或寛或嚴同列或未免少變君趣操自若曰吾知<lb/>
盡吾職爾田賦之入異時莅其事者有刻下奉上以溢<lb/>
<pb n="KR4d0243_SBCK_106-2b"/>
數為能輸者苦之累月而未畢漕以屬君更前之為僅<lb/>
兩月告具貧弱下户有積年未盡輸者守俾督之君詢<lb/>
究得實言于郡曰民畏法敢有不盡吏擅私隱欺爾郡<lb/>
計幸無乏奈何重困吾民守悚聽亟命蠲減合七萬餘<lb/>
緡先是縣吏輕侮士類被以惡名有赴愬者多沮挫不<lb/>
能自直而眞為姦者庇之君處心公平于吏無所聽沮<lb/>
者伸而庇焉者屏迹邑人稱誦之守與憲交薦其詞甚<lb/>
美既終更今丞相謝公一見深念之以為提㸃江淮湖<lb/>
北鐵冶鑄錢司檢踏官踰年會屬疾以承務郎致仕終<lb/>
<pb n="KR4d0243_SBCK_106-3a"/>
于家享年六十有七娶汪氏二子長即燧也次炳女適<lb/>
嚴仲游伍玠方復嚴輔之皆里士孫男塤埴一女君風<lb/>
規峻整志尚卓犖恥與碌碌者伍平居介然未嘗諂辭<lb/>
令色蘄悅于人非道義之契不與深語區别善惡若已<lb/>
甚者而徳性温温胷懐四達不設防畛色養親闈恪謹<lb/>
朝夕不敢少忤其意友愛諸弟于仲氏尤篤拊存孤嫠<lb/>
族黨稱述初師事鄉先生髙公開而深為先生之兄侍<lb/>
郎公所器重自是為學愈力有勝己者必從之研窮講<lb/>
切日進而不止根本諸經博采百氏喜史漢書敘事奮<lb/>
<pb n="KR4d0243_SBCK_106-3b"/>
筆效之沛若泉湧英詞麗藻出必驚俗愈出而愈新尤<lb/>
工偶儷之文如覩寶藏金珠象犀爛然溢目喜作七字<lb/>
詩多關風教有蟄齋集十卷蓋庶㡬乎詞人之秀一第<lb/>
易爾而困躓若是人為慨嘆君處之怡然無隕穫憔悴<lb/>
之色晚得一官稍見施設方為當路所知則又不幸而<lb/>
病病愈復作竟致大故嗚呼如彼其才發攄素藴足以<lb/>
顯于用顧若是而止乎然君之持身傳後自有不可泯<lb/>
沒者官金華也俸入至微而尉廪差厚守曰主簿尉官<lb/>
等爾而勤怠有間勤者薄而怠者厚可乎使均之固辭<lb/>
<pb n="KR4d0243_SBCK_106-4a"/>
不許曰吾以懲勸官吏非為主簿也然卒不受其義利<lb/>
昭晰如此官事稍暇時從名勝相與講貫有日新之益<lb/>
教詔二子朝夕諄諄無非切己曰吾平生所守不欺二<lb/>
字而已其子亦刻志自立親炙師友將大其門君之培<lb/>
養根源顧不厚哉銘曰<lb/>
昔吾鄉兮兵燬求故家兮無㡬訪戴氏兮故廬自熙寧<lb/>
兮經始歎古風兮猶在信不陋兮不侈川流兮無窮喬<lb/>
木兮髙風忽不見兮伯度儼丹青兮徳容嗟二雋兮齊<lb/>
名抱器業兮長終百不試兮一二泣遺稿兮焉從幸素<lb/>
<pb n="KR4d0243_SBCK_106-4b"/>
業兮有傳庶不悼兮土中表斯銘兮宿草尚過者兮必<lb/>
恭<lb/>
　　駱觀國墓誌銘<lb/>
易道不明乆矣夫子之于易不可及已然讀之至于韋<lb/>
編三絶是時十翼猶未作也近世通易者莫如康節先<lb/>
生亦寫易一部貼屋壁間日誦數十遍今之學者未論<lb/>
明易能讀者蓋寡甞聞旁邑有駱君觀國能凌晨暗誦<lb/>
全帙大寒暑如一日至老不廢每歎以為難及而未之<lb/>
識近者叔父學賔與從子沐致郡博士楊君成己之意<lb/>
<pb n="KR4d0243_SBCK_106-5a"/>
云有里士駱士宏與之有連求志其先人之墓既而沐<lb/>
又介以見泣拜且請就閱行實即觀國也乃為序而系<lb/>
之銘駱氏統仕吴為偏将軍封新陽侯姓苑曰東陽人<lb/>
又曰㑹稽烏傷人至唐有賓王以文章顯貫義烏實烏<lb/>
傷也五季之末有友義延訓者相繼為台守自義烏徙<lb/>
寧海遂為邑人君諱季友觀國其字也曾大父益大父<lb/>
全父恂世為著姓君于兄弟為季幼敏慧父竒愛之多<lb/>
買書而題其卷末曰留遺子孫君少長即感勵力學未<lb/>
冠而父與長兄俱亡母項氏以悲憂感疾氣㿂如石鍼<lb/>
<pb n="KR4d0243_SBCK_106-5b"/>
藥弗及君創屋一區寛明温凊娱侍無闕家人化之未<lb/>
期年而頓愈至九十以夀終鄉黨稱孝事仲兄尤謹協<lb/>
刀克家嘗讀佛書有感脫略世故逍遙林壑者數年儼<lb/>
若凝思専以達性為事聞儒士釋子有理學明徹者不<lb/>
問逺近必往叩請後果通悟幡然而歸曰吾乃今知天<lb/>
地萬物初無二致儒墨殊塗而同歸求其體用具存者<lb/>
莫大乎吾聖人之事業精義入神所以致用由是求為<lb/>
有用之學家政益井井有條年近五十不復作出仕念<lb/>
讀書必研究至極嘗自嘆曰若欲窮理盡性知時識勢<lb/>
<pb n="KR4d0243_SBCK_106-6a"/>
開物成務無出于易非圓機之士孰可與論是哉其子<lb/>
至前間取卦爻象辭以警之使之通貫而後已子雖鍾<lb/>
愛十歳即就外傅有名士必使從之逺亦不憚歸必使<lb/>
誦所聞士宏讀孟子至引而不發躍如也君撫几三嘆<lb/>
且令掩卷曰此正孟子警拔人處既不待發尚思其所<lb/>
躍如者何以得此此不可以口耳章句求之語至數四<lb/>
士宏聳然因名以躍而字以子發後始改焉淳熙間髙<lb/>
宗慶霈封迪功郎致仕非其志也鰥居二十餘年不復<lb/>
再醮獨處一室植竹繞榻而讀書其中雍容閒雅作詩<lb/>
<pb n="KR4d0243_SBCK_106-6b"/>
如其人暇則風詠以自適日渉家圃好吟歸去來辭其<lb/>
于聲利澹如也性耿介事有曲直必為之辯析里人憚<lb/>
之感疾既革神閒氣定不異平時至親環立忽語之曰<lb/>
生必有死世間止如此爾初非異事命筆俾書四句頃<lb/>
之氣絶慶元五年十月七日也娶同里魏氏生一男士<lb/>
宏也二女長適進士王夏國子監丞知信州及之堂弟<lb/>
次適楊考叔成己之從兄也孫男五人朝宗光宗儒宗<lb/>
可宗皆業儒開宗尚幼以嘉泰元年九月十四日葬君<lb/>
于縣北大中山之原合孺人之墓余將屬稿會閬風劉<lb/>
<pb n="KR4d0243_SBCK_106-7a"/>
允叔次臯過余問以鄉評曰此真吾邑之善士也贊余<lb/>
銘銘曰<lb/>
君之于易日讀一通百徧義見況終其躬學成不試得<lb/>
正而斃積慶之餘尚啟來裔<lb/>
　　朝請大夫曹君墓誌銘<lb/>
紹興李莊簡公光以直道大節屹然為中興元臣聞四<lb/>
明曹公粹中之賢妻以長女翁壻間自為知已學問大<lb/>
率以躬行實用為先真有冰玊之譽君其仲子也天資<lb/>
穎悟記誦絶人長而力學既有家傳而又源流外門氣<lb/>
<pb n="KR4d0243_SBCK_106-7b"/>
節自許詞章煥發落筆千言仕雖不顯而見于政事有<lb/>
可紀者足為一世名士余里人也客授東嘉君時主平<lb/>
陽簿深歎其不可及交情日深三十年來君之文益工<lb/>
政益明操守益固方相期為世用而遽亡矣哀哉將葬<lb/>
君之子孝忠以行録泣求銘君諱盅字困明明之定海<lb/>
縣人曾祖慎微贈宣教郎祖實贈奉議郎曽祖妣袁氏<lb/>
祖妣閔氏黄氏皆贈太孺人父朝㪚郎建寧府通判君<lb/>
既升朝累贈中奉大夫妣太宜人乾道三年君以中奉<lb/>
致仕恩補將仕郎明年銓試上等授迪功郎為平陽主<lb/>
<pb n="KR4d0243_SBCK_106-8a"/>
簿次調江陵令遭内艱淳熙九年循從政郎監行在贍<lb/>
軍激賞酒庫十五年以舉者改宣教郎知秀州嘉興縣<lb/>
既書再攷引親嫌改知福州長溪縣慶元改元通判楚<lb/>
州六年授福建轉運司主管文字積官至朝請大夫嘉<lb/>
泰二年九月朔以疾終于官舍享年六十有八娶陸氏<lb/>
封宜人子二人長孝忠也將仕郎次孝先當被遺澤一<lb/>
女尚幼十月還鄉三年三月癸酉葬君于奉化縣禽孝<lb/>
鄉童隩先塋之側宜人祔焉君兄弟競爽而君尤俊邁<lb/>
不羣十二能作舉子業未冠已博綜經史百家之言天<lb/>
<pb n="KR4d0243_SBCK_106-8b"/>
文地理與夫天下形勢兵家之學靡不通貫詩章文賦<lb/>
命題立就動輒驚人少嘗留題寧都金精山有曰手擎<lb/>
白日浴滄海氣使列嶽如羣兒中奉見之為失色且戒<lb/>
以力除此等氣象見其留心詩文以為當究經術務為<lb/>
實學君自是日則幹蠱夜則讀書昏定率飲三盃君止<lb/>
求小盂置書燈上至四鼓酒温始一引而寢奉親盡于<lb/>
敬愛不忍頃刻違膝下貧不足養恐貽親憂至躬負米<lb/>
之勞中奉被疾衣不解帶藥必先嘗既革許誦金剛經<lb/>
萬卷誦之終身至于倍蓰自少攻苦食淡忍貧自克奉<lb/>
<pb n="KR4d0243_SBCK_106-9a"/>
身至薄至用于義則不吝尤篤于友愛伯氏多女為嫁<lb/>
其二餘又厚助之介弟寓江陵逺宦相值情好尤篤見<lb/>
其子與能書不翅身得之喜幼弟早亡撫其孤為次子<lb/>
即孝先也其在平陽能聲已著上司委以事㡬無虚日<lb/>
訟者亦多自請求決士民歸心去而挽留殆不容行侍<lb/>
郎曽公逮自温除漕深知其才而薦之大卿辛公棄疾<lb/>
帥江陵治盜素嚴有盜牛者配江州吏縁其意欲沈之<lb/>
江君慨然禀白公改容歎賞卒俾如令寸金隄去城二<lb/>
里實捍大江衝突之患歳役人夫數千具文而徒勞君<lb/>
<pb n="KR4d0243_SBCK_106-9b"/>
調夫均平躬自督課増卑培厚以為永利又以農隙修<lb/>
築沿江官隄使前日巨浸衝決之地復為膏腴流移歸<lb/>
業耕墾日闢諸司公舉具載實跡南軒張公栻尤知君<lb/>
引置簽幕其舉詞有云直論敢言不肯詭隨有足嘉者<lb/>
榷酤餘杭京尹尚書張公枃韓公彦質更薦之遂以更<lb/>
選公餘任刀筆之須談笑揮翰無難色嘉興劇邑且當<lb/>
孔道牒訴山積君以五鼓秉燭治事遲明而畢人歎其<lb/>
敏既至長溪辛公帥閩以鬻鹽來委君謂縣為出産之<lb/>
地開國以來未嘗與民爭利持不可帥怒易糾曹比至<lb/>
<pb n="KR4d0243_SBCK_106-10a"/>
帥已釋然不使就職相與觴咏彌旬會貳車闕即以處<lb/>
君其在山陽尤悉邊事帥漕總餉合詞乞不次擢用嘗<lb/>
論五事一乞令楚州守臣仍舊節制出戍軍馬二乞開<lb/>
壽河以為山陽饋餉之備三乞申嚴淮禁四乞止用官<lb/>
會不必再印兩淮鐵錢交子五乞開淮東荒田以實邊<lb/>
儲習邊事者皆以為當思欲一登玉陛方寸之地以吐<lb/>
胸臆而所向不偶性素剛銓部偶有漕幕見次授之以<lb/>
歸㑹閩中歳旱白使長此不可謂細故緇黄禱祈亦置<lb/>
勿論辯析滯訟疏決岸獄加以振貸庶可感格貳卿曽<lb/>
<pb n="KR4d0243_SBCK_106-10b"/>
公炎悉從其說隨獲甘澍君位不稱徳其見于政事者<lb/>
止此中奉詩易皆有傳先以詩傳俾鑰為序而刋之遺<lb/>
藁自甲至辛凡八帙尚可傳逺也君之屬文兼備衆體<lb/>
高宗七十之慶一時文賦表頌獻于闕下者無慮千數<lb/>
君進賦篇無媿古作尋有旨付後省看詳取文理優長<lb/>
者十人以聞給事王公希吕中書舍人鄭公丙李公木<lb/>
以君為第六觀者無不嘆服其工開府吴公琚倅京邑<lb/>
監漕臺試夢神人以黃牒書君之名者不能遽識明以<lb/>
語同事俱異之君時自平陽來試吴得君名而喜已而<lb/>
<pb n="KR4d0243_SBCK_106-11a"/>
果在選中比為浙漕君引夢事為詩以見之吴公加禮<lb/>
焉君抱負不凡動以古人自期標致甚高不合于俗每<lb/>
謂與其取美以求合孰若行吾之志官雖不顯而氣不<lb/>
少慴所至放達不暇商計嘗嘆曰識真者少從古以然<lb/>
知我者希則我貴矣君御家嚴整居鄉尚和父老童孺<lb/>
相為爾汝非意相干自能理遣晚卜築奉川一區雅潔<lb/>
聚書萬卷多手自讎校每言夜以一燈使婦奉姑别以<lb/>
一燈觀書積學老不衰客至則討論古今觴詠奕棊意<lb/>
殊不倦客去則凝坐一室多採釋氏高勝之言可以警<lb/>
<pb n="KR4d0243_SBCK_106-11b"/>
悟者書之坐右自號牧庵居士不喜雜交以傍人門為<lb/>
恥骯髒兀傲自適其適既不能少貶以求進使得壽考<lb/>
為鄉里老成夫豈不可中更游宦處此室廬僅十稔而<lb/>
夫婦俱以喪歸可哀也已宜人世居台之寧海曾祖熙<lb/>
祖扆父之機起于富室而温恭勤儉無媢妒之私事姑<lb/>
相夫婦道惟謹君有幼妹寡居君欲奪而嫁之妹自以<lb/>
姑嫂相處無間不願再適同居二十年此尤可稱者君<lb/>
之成家出處無玷缺内助為多年纔五十有二先君一<lb/>
年卒七月二十有一日也孝忠痛怙恃之繼亡併求著<lb/>
<pb n="KR4d0243_SBCK_106-12a"/>
其母之賢亦君平時之所稱者牽聨書之以慰孝子之<lb/>
思云銘曰<lb/>
矯矯囦明天與令姿學有自來而文益奇駢四儷六篤<lb/>
論工詩奏賦明光大放厥辭見于有政精敏光輝才髙<lb/>
位下知我者希胸中耿耿噤不得施吾徒掌制愧先于<lb/>
之伉儷同穴行道興悲我銘其藏慰爾孝思<lb/>
　　參議方君墓誌銘<lb/>
余為兒時先光禄知烏戍已知秀州使君方公之名既<lb/>
冠公守四明纔三閲月而去民歌之至今乾道七年由<lb/>
<pb n="KR4d0243_SBCK_106-12b"/>
永嘉郡文學為秀之攷官公方奉祠居城中訖事始得<lb/>
一拜牀下侍徳容聆教言從同事者各詢其鄉里官所<lb/>
之詳故家意象寛弘歎仰前輩風度以為不可及公既<lb/>
云亡始識其子夷吾納交雖淺而意甚親後貳司府夷<lb/>
吾之子叔恭為打套局喜其有父祖之遺風遂薦之幸<lb/>
遂識方氏三世嘉泰元年聞夷吾以九月八日終于家<lb/>
二年叔恭等既以二月甲申葬君于臨安縣靈鳯鄉歸<lb/>
長山之原祖禰塋次以書來求銘新浙西參議官王明<lb/>
清仲言實余所敬娶君之女弟既狀其行又助之請仲<lb/>
<pb n="KR4d0243_SBCK_106-13a"/>
言有史學書詳備乃摭其實而系之銘君諱導夷吾其<lb/>
字也方氏自周之方叔以來逺有世譜後居嚴之鸕鷀<lb/>
原晚唐元英先生以詩鳴七世而楷以進士起家仕至<lb/>
駕部員外郎生蒙朝㪚郎尚書屯田員外郎贈銀青光<lb/>
祿大夫君之曽祖也妣陳氏贈永嘉郡夫人祖元修朝<lb/>
請郎大名府主管機宜文字贈特進妣王氏贈餘杭郡<lb/>
夫人父滋敷文閣學士通議大夫累贈少師妣李氏贈<lb/>
越國夫人少師未四十而專城擁麾㡬徧東南所至有<lb/>
惠愛晚登從班隠然為一代名臣及見正始源流深逺<lb/>
<pb n="KR4d0243_SBCK_106-13b"/>
所交皆當世名士在二廣八年自趙忠簡公鼎張忠獻<lb/>
公浚洪忠宣公皓李莊簡公光諸巨公皆為秦氏所擯<lb/>
斥流散湖廣或在海外秦方興羅織之獄急進者睥睨<lb/>
遷客以為奇貨少師獨一一以時存省饋遺濟其乏絶<lb/>
不幸歿于煙瘴者又為津致北歸旁觀者危之曾弗之<lb/>
卹竟亦不能害此其最為世所稱君忠垕孝謹目濡耳<lb/>
染之久故濟物之心切因得師承侍郎横浦張公九成<lb/>
又從御史樊公光逺三山宗丞林公之奇游講究精微<lb/>
達識宏度是以似之局于名位雖不得展布而平生出<lb/>
<pb n="KR4d0243_SBCK_106-14a"/>
處有可書者紹興十九年以郊恩補將仕郎㝷兩該恩<lb/>
例循右從事郎二十一年差充總領淮東軍馬錢糧所<lb/>
幹辦公事改辟福建路安撫司主管書寫機宜文字少<lb/>
師罷四明寓姚江不忍去側自監潭州嶽廟凡兩任孝<lb/>
宗登極循右文林郎乾道初元少師出疆以親屬恩循<lb/>
右承直郎差充兩浙西路提㸃刑獄司幹辦公事七年<lb/>
入幕冬遭内艱九年丁少師憂淳熙三年兼兩浙運司<lb/>
造船場八年改通直郎知湖州武康縣明年明堂大禮<lb/>
賜緋衣銀魚十二年差通判平江府十六年光宗覃恩<lb/>
<pb n="KR4d0243_SBCK_106-14b"/>
授朝散郎紹熙二年到官五年差知沅州主上覃恩授<lb/>
朝散大夫請祠主管建寧府武夷山沖祐觀三年差知<lb/>
黄州復請武夷之祠久之差淮南安撫司參議官而遂<lb/>
已矣享年六十有九積階至朝請大夫娶常氏御史中<lb/>
丞同之女君之姑秦國太夫人所出封宜人相敬如賓<lb/>
動合法度閨閫視以為則子男三人長叔恭也朝奉郎<lb/>
新通判臨安軍府事次叔寛宣教郎淮南東路提舉常<lb/>
平司幹辦公事皆賜緋魚袋次叔敏繼季弟後承事郎<lb/>
新監鎮江府大軍倉女四人長從釋氏次適進士張淳<lb/>
<pb n="KR4d0243_SBCK_106-15a"/>
厚次適計詵季尚幼孫男六人熙將仕郎㸃將以遺恩<lb/>
補官黙熊照然女五人長未行次適承奉郎知常州晉<lb/>
陵縣丞張佺齡次許嫁四明史文卿次許嫁進士李景<lb/>
藩餘尚幼初君在憲幕王丞相淮為使長雅知君賢君<lb/>
亦疚心協贊多所平反德清縣鞫茹菜者數十人請論<lb/>
如律君究其實乃鄰邑鄉民因售薪致競為怨家誣訴<lb/>
兩造俱斃案中皆牽連者又婺有倡家子規富室之産<lb/>
既已伏辜而嚚訟不已君悉白使者平其獄魯公大喜<lb/>
欲以論薦而君憂去矣船場在華亭造船本錢舊屬五<lb/>
<pb n="KR4d0243_SBCK_106-15b"/>
郡期㑹玩弛歲額侵虧君克勤細務額既登足異時闕<lb/>
廩貸物者俱償之漕司于青龍鎮剏許浦移屯寨屋三<lb/>
百餘間久之未定君承檄定基既便于事請以所征商<lb/>
販木植為用尅日而辦仍為痛除重征之弊武康密邇<lb/>
行都易致越訴君律身既嚴剖決公平不科罰一錢寛<lb/>
猛得宜訟亦衰少縣出絲纊賴以濟税課郡利其羨使<lb/>
别儲以俟命縣無所從出商人患苦倍征旁出山蹊公<lb/>
私交病君請于郡復舊規蠲宿逋申法禁減則例以招<lb/>
之曾不踰時來者輻輳并邑亦為之改觀米運至豐儲<lb/>
<pb n="KR4d0243_SBCK_106-16a"/>
倉退卻至數百斛典吏鬻妻子不足以償君為于他州<lb/>
賤糴取贏以補其數又以餘貲代下五等畸税義役良<lb/>
法也行之或反以致害君更立規式勸諭誠篤民咸信<lb/>
之追科不事鞭扑間出郊野食用百須皆以自隨無纖<lb/>
粟之擾于是爭先就役他縣至取以為法後有欲更張<lb/>
者老稚叩閽幾二千人竟仍其舊嘗久雨有怪民昌言<lb/>
水且大至人皆悚懼謀避亟捕至庭焚其書械繫以俟<lb/>
期既不驗杖而逐之有訴夫久出不還知其必死而迹<lb/>
不明者君為設方畧得姓徐者一問即承境内盜賊帖<lb/>
<pb n="KR4d0243_SBCK_106-16b"/>
息雨暘致禱多驗洊値豐歲上下熙然寓客任公紳諌<lb/>
議古之從兄也靖康失母長齋泣血以求之金人歸我<lb/>
河南徒步走北方奉之以歸孝行上聞擢敕令所刪定<lb/>
官改秩主管官告院母終廬墓事之如生與世相忘久<lb/>
矣君訪其家列其高節于朝控懇備至遂賜金紫聞者<lb/>
欽嘆風化之美提刑劉公潁行郡謂太守曰自蘇至此<lb/>
惟武康無一詞至前蓋君專務行所學視四境如一家<lb/>
不表暴以取赫赫名而民受實惠便坐有梧桐瑞香一<lb/>
曰甘露降其上晶熒潤液浹日不晞邑人聚觀士夫形<lb/>
<pb n="KR4d0243_SBCK_106-17a"/>
于歌詠者數十人其去也遮道挽留越境追送者不以<lb/>
數計此豈可力致耶呉門最號劇郡君闗決閒暇貳卿<lb/>
沈公揆同里之舊相得甚歡外臺多屬公以事無不得<lb/>
其平兩攝郡事尤為得體秩滿久滯逆旅今丞相謝公<lb/>
深甫大資政趙公彦逾俱在起部亟稱公始有沅州之<lb/>
命黄州陛辭乞銓擇巡檢以備不虞又論犯茶鹽之禁<lb/>
多妄引仇怨與多藏之家乞不許淹延枝蔓敷奏詳敏<lb/>
上甚悦皆見于施行逾年㑹言路申七十之制君官簿<lb/>
適及即為納禄計再就祠禄又授議幕皆非其志也呉<lb/>
<pb n="KR4d0243_SBCK_106-17b"/>
門苦旱嘗躬禱于横山龍母祠有隨車之應都城延燔<lb/>
之後人情未定秀亦連歲大旱公憂惴尤甚若任其責<lb/>
者率里人禱于道宫極其精誠至四晝夜雨為霈然既<lb/>
病猶以裕民之要聞于廟堂丞相擊嘆致謝少師在番<lb/>
禺羅致洪忠宣公長子适為屬丞相文惠公也仍命君<lb/>
定交共處郡齋文惠入相然後引之退然惟循塗守轍<lb/>
而已入仕甚早重去親側居官之日可數若刲股以救<lb/>
越國之疾執親之喪號慕幾致滅性皆人所難誦列子<lb/>
如流達其㫖奥尤喜讀通鑑策其治亂原委往往懸合<lb/>
<pb n="KR4d0243_SBCK_106-18a"/>
嘗論太湖高于運河當疏霅川浦漊之要者庶無饑歲<lb/>
後湖守得其説為之果有功焉少師敭歴最久非令甲<lb/>
當給者悉不取閒居又戒與民爭利君守遺訓惟謹歲<lb/>
歉或食不足未始以語人也取友必端志趣相投一見<lb/>
如平生歡苟非其人雖强附弗與年甫弱冠夜聞有溺<lb/>
于江者竭力拯之從叔希文以窮來歸少師解衣推食<lb/>
君又為畢其喪葬婚嫁事隆興二年金人犯淮少師守<lb/>
鎮江警檄交馳君日視烽火安危之報多至夜䦨軍士<lb/>
有失號者法當誅君黙念之㝷訪而還其人少師喜為<lb/>
<pb n="KR4d0243_SBCK_106-18b"/>
似我也明年凶荒之後饑<graphic n="KR2380" url="https://raw.githubusercontent.com/kanripo/KR-Gaiji/master/images/KR2380.png" mimeType="image/png"/>盈路嬰孩悲啼不忍聞君<lb/>
取道旁數十人育之皆遂全活既長男女各有所歸或<lb/>
詢訪其家而還之好周人之急假貸亦隨力而應之施<lb/>
藥餌以濟貧疾歲時酒炙以遺鄰里先有小圃相羊其<lb/>
中客至稱家有無歡宴終日不倦蘇氏女兄既寡奉之<lb/>
盡禮晚年姊弟合處夫婦垂白子孫衆多簪紱滿前雍<lb/>
睦之風鄉閭稱焉又以平日見聞為覺齋見聞録病中<lb/>
呼子弟戒以孝弟保家終制從約書四句偈以見志幼<lb/>
嘗有得于佛書長從大慧宗杲游且死猶誦杲舊所遺<lb/>
<pb n="KR4d0243_SBCK_106-19a"/>
法語而逝是皆可銘銘曰<lb/>
惟方叔之在周兮以壯猶而為勇子孫蟬聨兮見衣冠<lb/>
之光寵元英出晚唐兮擅詩名而最重六傳七傳兮為<lb/>
名臣于我宋仰少師之深仁厚義兮有盛德之邁種禱<lb/>
祠求子兮感精神于吉夢君之初度兮信釋氏之抱送<lb/>
宇量是似兮惟慈顔之是奉孝弟根于心兮利欲不為<lb/>
之動推是心以往兮仁將不可勝用源流老蒼兮學無<lb/>
不綜䇿千古之治忽兮寤沖虚而成誦小試雖不得騁<lb/>
兮著聲望之已聳片言可以折獄兮幾空庭而無訟蹇<lb/>
<pb n="KR4d0243_SBCK_106-19b"/>
挽須與扣閽兮何不約而有衆致甘露之下墜兮著碧<lb/>
梧而流湩懷憂世之心兮不敢諫而以諷吐其一二以<lb/>
自見兮言必有中悲長者之云亡兮非夫人之誰慟幸<lb/>
相從于九京兮依世上之丘隴詩以颺之兮顧何取于<lb/>
折衷尚後之人傳業兮庶家風之接踵<lb/>
　　知鍾離縣姜君墓誌銘<lb/>
嘉泰元年春姜君子謙赴鍾離既餞之又為攷濠梁故<lb/>
迹為大篇以贈别所以期之者甚逺也明年冬初其兄<lb/>
鈐轄子陽來見涕泣而言曰鍾離弟將亡矣以書來相<lb/>
<pb n="KR4d0243_SBCK_106-20a"/>
報亟往赴之袖出其書言甚悲而不亂謂得疾之不可<lb/>
為而復甦殆不可免婦弱子幼非兄來不可其末猶曰<lb/>
見攻媿尚書為致永決之意鑰為之失聲而泣然猶冀<lb/>
其無恙也未幾而訃至比間關扶喪以歸往哭之哀見<lb/>
其遺書一卷甚備又曰求攻媿數語以表吾墓其友袁<lb/>
木叔槱又得書云欲懇攻媿求銘而孤介能自植立不<lb/>
肯頽墮惟子深知我望與發揮之嗚呼子謙死生之際<lb/>
不亂如此而何拳拳于我之銘將葬木叔為述其平昔<lb/>
大槩文核而事實子陽又以見屬余不得而辭也君諱<lb/>
<pb n="KR4d0243_SBCK_106-20b"/>
柄子謙其字也家世汴京曾祖侁故右侍禁閤門祗候<lb/>
贈武德郎祖寛故成忠郎閤門祗候贈吉州刺史以靖<lb/>
康避地始徙鄞今為慶元府人父浩故武顯大夫累贈<lb/>
和州防禦使君既升朝改贈宣奉大夫母朱氏仁懷皇<lb/>
后姪也封宜人累贈碩人君初以世賞補承節郎監潭<lb/>
州南嶽廟秩滿充樞密院準備差使淳熙十二年轉保<lb/>
義郎監行在豐儲倉丁宣奉公憂服除辟差監婺州蘭<lb/>
谿酒庫十六年覃恩轉成忠郎紹熙四年轉忠翊郎是<lb/>
年登進士科改授承務郎知臨安府於潛縣丞五年覃<lb/>
<pb n="KR4d0243_SBCK_106-21a"/>
恩轉授承事郎慶元三年轉宣教郎知濠州鍾離縣五<lb/>
年轉奉議郎以疾卒于縣治十月四日也享年四十有<lb/>
九娶魏氏丞相文節公母弟知寧國府涇縣梠之女封<lb/>
孺人男一煓女二長許嫁迪功郎新黄州黄岡縣尉司<lb/>
馬遂三年九月乙酉葬君于縣之豐樂鄉東山唐家隩<lb/>
之原從治命也初姜氏之富甲于京師而喜延名儒以<lb/>
立家塾宣奉記覧多聞教子弟尤力兵火流離貲財蕩<lb/>
盡銖積寸累以立門户雖事力不及上世之一二而儒<lb/>
風寖昌矣宣奉之弟諱濤始登科于紹興十二年終諸<lb/>
<pb n="KR4d0243_SBCK_106-21b"/>
王宫大小學教授君與四兄皆朱出模四取漕薦棫蒙<lb/>
孝宗召對特除閤職樸雖抱疾不仕其子有場屋聲桐<lb/>
即子陽也與君同升禮部君最幼一再垂翅南宫必欲<lb/>
以科第發身感慨奮發蚤夜力學不知饑渴寒暑蚊䖟<lb/>
噆膚洛誦不輟謂事不成則無靣目見先人于地下卒<lb/>
遂其志又與子陽之子光同登後六年光之弟燧復躡<lb/>
世科目爾兄弟之子薦漕臺登胃監人太學者相繼實<lb/>
自君興之在密院時已名薦書不以官卑而辭勞近郡<lb/>
有禁卒犯階級而主帥不以實聞君上書樞密使周益<lb/>
<pb n="KR4d0243_SBCK_106-22a"/>
公謂軍政不修緩急何以使人語苦切益公大竒之宣<lb/>
奉之喪或言可免解官者君曰吾忍為此哉倚廬三年<lb/>
哭不絶聲不茹葷亦不入于家寺丞吕子約時仕于明<lb/>
見其居處容貌愀然動色遂相與討論喪禮洗末俗之<lb/>
陋後數年貽書朋舊猶曰君執喪有禮足勉世俗士友<lb/>
所共欽也君資素警敏初止鋭意舉業年二十六七翻<lb/>
然自以昨非為悔有志于古人為己之學折節虛心親<lb/>
近師友里社先達及四方賢士大夫遇之必斂袵求益<lb/>
反覆叩請其在蘭谿與婺女諸賢尤稔陶染既久懲忿<lb/>
<pb n="KR4d0243_SBCK_106-22b"/>
矯薄見于踐履臨事規規典刑中其進殆未已也於潛<lb/>
巖邑士風久不振君之邑庠為選士之秀者補弟子員<lb/>
每旦升堂講書校藝皆有尺度口授指畫與士日親期<lb/>
年而向學者彬彬然鄉舉占名者三而登第者二尹光<lb/>
庭者名在第五邑人榮之相語曰贊府作成之倡也昌<lb/>
化為鄰舊許民釀酒而輸賦于官有議欲榷酤者衆訴<lb/>
于府尹以屬君或謂出于朝㫖且欲以裨郡計君曰此<lb/>
實民便安可漁奪卒免之老稚歡呼爭繪像立祠君力<lb/>
止其議尹益重之檄入僉幕贊助為多君本以鍾離事<lb/>
<pb n="KR4d0243_SBCK_106-23a"/>
簡而往而訟牒紛委不減内地君疚心剖析日力不足<lb/>
夜以繼之内和外剛勇于為義人不能奪有獄吏罪惡<lb/>
貫盈而持吏短長不能去有盜牛馬者就逮已得其情<lb/>
而輒翻異君曰必吏教之也一鞫而服白于郡竄之逺<lb/>
近無不快之或言在君左右者皆其黨恐有為之報者<lb/>
君不為動吏民聳服聲聞煒然外臺多以滯訟相委隨<lb/>
即剖決總領韓公亞卿以文章政事科薦于朝郡太守<lb/>
尤加敬異應用之文又以屬君體素弱撫字已勞而種<lb/>
學績文畧不少懈縣事畢舉而君病矣君生長膏梁而<lb/>
<pb n="KR4d0243_SBCK_106-23b"/>
</p>
<p>
丰度高勝簡澹清苦無聲色之奉又不喜飲酒藏書數<lb/>
千卷凝塵滿室蕭然如物外人即所居超蓮堂池西累<lb/>
石創亭名曰磻隖時從雅士徜徉其中坐無雜賓尤工<lb/>
小楷作詩清婉有思致文節公于詩少許可閒居惟雪<lb/>
牕張武子為山中客碧谿泉石勝絶君每至甥舘遇遊<lb/>
賞必參坐論詩善與人交同寮相與如至親疾既侵至<lb/>
相率寢食于縣齋醫禬盡力前數日即命妻子治後事<lb/>
已而屏人危坐既為子陽書又書以與親故人人致訣<lb/>
别之意作偈以寄禪衲之厚善者大書數紙以戒其子<lb/>
<pb n="KR4d0243_SBCK_106-24a"/>
弟區處細故纖悉明白意象正大思深而見逺皆平時<lb/>
薰染講切見于躬行者如此可以信君之所存而推見<lb/>
其所未為者其亡也邑人為之聚哭喪歸鄉曲無不為<lb/>
之痛惜者哀哉銘曰<lb/>
嗚呼子謙是好名耶躬行自立疾沒世而無稱耶以其<lb/>
學力致其身起其家施于政事末而見于死生之際足<lb/>
以不朽矣而何待于余之銘耶余方畸于人無用于世<lb/>
吾何足為九京之重輕耶顧言猶在耳遺墨未乾余不<lb/>
得而黙然悼痛之深將何時而卒耶<lb/>
<pb n="KR4d0243_SBCK_106-24b"/>
</p>
<p>
攻媿集卷一百六<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_107-1a"/>
攻媿集卷一百七<lb/>
　　　　　宋　樓　鑰　撰<lb/>
　誌銘<lb/>
　　林府君墓誌銘<lb/>
四明有善士林君諱碩字興祖開禧二年十一月七日<lb/>
卒年七十有四力學而不見于用言議亦無以表暴于<lb/>
外躬行于家里閭敬之其亡也弔者盡哀明年三月丙<lb/>
申葬于鄞縣通逺鄉金谷里之赤隴楊敬仲簡既識其<lb/>
壙袁和叔燮又状其行樓鑰納交既乆君之子若孫請<lb/>
<pb n="KR4d0243_SBCK_107-1b"/>
銘銘曰<lb/>
惟林之先著籍于青五季避地遂居四明曾祖曰簡隠<lb/>
徳自髙祖暐漫仕韶司户曹財雄一鄉積豐施厚植徳<lb/>
名堂用昌厥後父嵩儒科晚仕不顯節度推官官止清<lb/>
逺母也馮氏賢如軻親君少挺特篤于自信講學至勤<lb/>
求友至切質疑請益甚于飢渇網羅百家博覽彊記或<lb/>
問所在開卷指示儉不苟費傾貲買書手不停披萬卷<lb/>
有餘㝷得目眚謂當佚我使人誦之竦聴無惰君之讀<lb/>
書根本經學乆而愈明自詳趨約恭敬誠慤檢柅此身<lb/>
<pb n="KR4d0243_SBCK_107-2a"/>
劇暑甚病飯必冠巾心若無倦形體自攝聖學之要正<lb/>
在兢業人靈于物知反為累吾有知哉道斯可致執喪<lb/>
盡禮水漿不入祭祀必齋箴規汲汲捄人之失退無後<lb/>
言謀人必忠赴急必先清心窒慾不作無益聞過則喜<lb/>
改無難色嫠不恤緯惟時是憂賢否用舍如身戚休禹<lb/>
功萬世予獨何人究觀聖心専在為民敬奉遺體不敢<lb/>
不懼涕唾不輕爪髮藏去克勤小物動有彛則端勁小<lb/>
楷見之心畫誦言行録自深愧怍詠康節詩如在伊洛<lb/>
躬行于家是亦為政恂恂二子處恭事敬伯曰惟忠叔<lb/>
<pb n="KR4d0243_SBCK_107-2b"/>
曰惟孝字之以全義方之教叔既登科伯亦舍選人謂<lb/>
君家慶由積善伯也忽焉人疑于天宗一繼進纔閱三<lb/>
年夫人曰任克相夫子叔官從政司越之理孫主邑簿<lb/>
宣之旌徳次傳省任不渝淳則壻曰周焯僅試一尉次<lb/>
曰楊忻孫女惟二祖葬豐林逺七十里願依九京今從<lb/>
其志君疾病矣呼友執别神氣泰定怡然不屑收視云<lb/>
久已無晝夜今忘生死安有怛化君則無憾士友衋傷<lb/>
尚其不亡視此銘章<lb/>
　　戴俊仲墓誌銘<lb/>
<pb n="KR4d0243_SBCK_107-3a"/>
乾道七年余客授東嘉蓋士夫之淵也職于學者多佳<lb/>
士而戴君俊仲為録以文行為鄉先生著春秋經解數<lb/>
萬言能為詞章詩清婉有思致性質粹溫不得而親疎<lb/>
乆處庠校與之議事詳審而寡失故尤與之密君是時<lb/>
已嘗薦于鄉五上禮部至淳熙八年始以特奏名試補<lb/>
賀州文學尋授迪功郎婺州金華縣尉光堯慶夀恩循<lb/>
修職郎余去官十五年而復假守真欲下榻以禮孺子<lb/>
避堂以舍蓋公而君已得末疾監潭州南嶽廟不可出<lb/>
矣徒有室邇人逺之歎十六年既以光宗覃恩循從事<lb/>
<pb n="KR4d0243_SBCK_107-3b"/>
郎余以八月去郡聞君以十有一月甲申終于家享年<lb/>
六十有八娶陶山張氏相敬待如賔家無間言後君十<lb/>
五年卒寔嘉泰三年七月十二日也年八十男二人誠<lb/>
之為郡直學淇為太學生女六人長適張渙次適諸葛<lb/>
詵次適包暹次適迪功郎廬州州學教授張泳次為尼<lb/>
名法夀住處州回向院幼適王廷碩孫男三人橚杕復<lb/>
孫女五人君之喪以紹熙元年三月辛酉殯于徳政鄉<lb/>
湖嶼之原夫人以開禧元年仲冬合葬焉君方領袖諸<lb/>
生時誠之已能屢試上游淇雖幼亦秀爽可喜與余諸<lb/>
<pb n="KR4d0243_SBCK_107-4a"/>
子同硯席雖嘆君之滯留庶二子之奮發今誠之亦困<lb/>
于場屋淇在上庠尚可望也公之初喪二子來求銘乆<lb/>
而因仍未就夫人既祔又以請余投閒多病又復許乆<lb/>
杜工部既葬四十年其孫過江陵謁銘于元微之一日<lb/>
而成余既許君之銘二十年而不就有媿多矣君性孝<lb/>
友幼失怙恃語一及則痛自憫悼至飲泣不已弟一飛<lb/>
夫婦蚤沒力貧治葬撫愛其子女如已出開門授徒席<lb/>
下多名士郡延之學後進皆知所矜式至今猶推淵源<lb/>
所自而卒不偶兹非命歟經解三十卷文集號横蕩類<lb/>
<pb n="KR4d0243_SBCK_107-4b"/>
藁五十卷藏于家後人尚猶因此以見君之大概云俊<lb/>
仲諱厚又字長文世為鄉之著姓曾大父天休大父臨<lb/>
父端夫俱隠徳不曜後其有興乎從兄之子溪闓之俱<lb/>
擢儒科溪有盛名今為兵部侍郎太子右庶子在君諸<lb/>
生中尤傑然者也銘曰<lb/>
嗟嗟俊仲鄉之勝流學博文優衿佩從游坎壈半生不<lb/>
忮不求命也奈何何所怨尤我銘雖緩尚銘諸幽後有<lb/>
知者其惟春秋<lb/>
　　通判姚君墓誌銘<lb/>
<pb n="KR4d0243_SBCK_107-5a"/>
四明自國初以來端拱二年至乾道末登進士科者㡬<lb/>
二百人矣淳熙五年姚君穎始以第一人及第實為吾<lb/>
鄉之光又其才業足以稱褎然之選意必逺到而竟以<lb/>
不顯可哀也已君字洪卿世家吴興後徙于明明今為<lb/>
慶元府曾大父阜迪功郎容州司户輕財好施創必慶<lb/>
堂于城南延師以教宗族之子弟于是姚氏後又有曰<lb/>
大任曰持曰孚者相踵擢第遂為聞族孚卽君之大父<lb/>
也尤號博洽三預計偕入太學宦情素薄再調和州録<lb/>
事參軍遂致其事終左奉議郎父孝全封朝奉大夫致<lb/>
<pb n="KR4d0243_SBCK_107-5b"/>
仕賜紫金魚袋母宜人楊氏君在髫齔嶷然已有成人<lb/>
風五嵗讀書過目不忘十嵗能屬文試鄉校占前列郡<lb/>
博士疑之别命題使試于前應手成章時號神童師事<lb/>
屯田鄭先生鍔累年能自刻苦洛誦多至徹旦㡬忘寒<lb/>
暑飢渴經史百氏傳記注疏下至稗官小說多所貫穿<lb/>
大書論語置几案間又取二程上蔡龜山之書仁義禮<lb/>
樂道徳性命之說決擇是非類聚成帙以便講習文體<lb/>
簡嚴自出機杼有以為後時者曰是有命焉由漕臺試<lb/>
南宫參知政事范文穆公成大以宗伯知貢舉得公文<lb/>
<pb n="KR4d0243_SBCK_107-6a"/>
竒之及發策集英推明中庸大學之㫖㡬數千言末論<lb/>
敵國事宜尤備孝宗皇帝以其議論正大剴切親擢首<lb/>
選而戒勿版行蓋不欲傳于外也聞喜宴御書旅獒篇<lb/>
以賜授承事郎簽書寧國軍節度判官㕔公事特命員<lb/>
外置力祈寝免上嘉歎而許之皇子魏惠憲王鎮吾邦<lb/>
欲侈其盛命以騶哄鼓吹迓君而扁舟已歸郊居矣祖<lb/>
妣史氏蓋太師文惠王之姑時文惠再相侍立上前一<lb/>
聞臚傳再拜謝恩丞相王魯公方知樞密院問與公何<lb/>
物文惠道所以且盛稱其賢魯公鍾愛一女託文惠以<lb/>
<pb n="KR4d0243_SBCK_107-6b"/>
締婚焉魯公後因對及之孝宗曰策中用趙逢墜馬事<lb/>
甚佳乃知簡眷之深也七年之官龍圖鄭公伯熊為守<lb/>
相得歡甚繼之者治尚嚴君能濟之以寛乗間語之曰<lb/>
催科之急郡有十之一則邑十之五吏曹以為利懼民<lb/>
之不堪也守感其言為之霽威適大旱榷酤之課不登<lb/>
逮治苛峻君緩其期而蠲其無所從出者人心歡然甘<lb/>
澍隨應邦人尤徳之八年被召有㫖引見以未經審察<lb/>
辭不敢當次日遂對便殿君首以數被異恩叙謝繼論<lb/>
治體切于時者凡十有八條進讀未終玉音琅然云道<lb/>
<pb n="KR4d0243_SBCK_107-7a"/>
理當如是又論義倉等利病及守令乆任上皆嘉納除<lb/>
秘書省校書郎供職之日胥吏例以雌黄塗數字請書<lb/>
其上以應故事君不欲循襲非手校真有譌舛不下筆<lb/>
也時言路多選于館中頗有饋遺君不啓書加以緘封<lb/>
而還之魯公當國引嫌丐外周益公欲處以一郡君力<lb/>
辭添差通判平江府又辭釐務不果館閣皆一時名勝<lb/>
惜君之去相與餞飲道山用風流半刺史清絶校書郎<lb/>
分韻賦詩以送之仲冬奉二親以行㑹郊祀以曾任館<lb/>
職恩封及親吴門一都㑹地大事夥闗決無壅吴江民<lb/>
<pb n="KR4d0243_SBCK_107-7b"/>
交訟乆不決部使者以屬君邑以其人素不可追君曰<lb/>
張官置吏非以治貧弱正以制豪强耳窮竟黨與卒究<lb/>
其獄一郡竦服君自念蚤以大魁丞輔藩斂藏淵靚若<lb/>
無所能為者間有所為亦不欲人之指目為能也不要<lb/>
名不混俗無所阿附名齋曰迂嗚呼可謂深藏若虚者<lb/>
矣十年禱旱勞悴感疾以終年纔三十有四官止宣教<lb/>
郎屬纊之際語不及他惟以君恩未報親養不終為恨<lb/>
寔十有一月十三日也二子元特四嵗元哲二嵗一女<lb/>
在二子之間君未第時欲卜築于鄞之陽堂鄉延夀山<lb/>
<pb n="KR4d0243_SBCK_107-8a"/>
至是遂以其年十二月壬申歸葬妻以丞相恩封孺人<lb/>
于時年二十有三泣告父母誓不背姚氏卻鉛華不御<lb/>
賦柏舟之詩撫教其子女大夫公夫婦至今夀且康嵗<lb/>
時供婦禮無敢慢嗚呼賢哉魯公家訓清肅孺人處昆<lb/>
弟無間言後諸昆弟遵秦國夫人之命以遺奏恩予元<lb/>
特未㡬朝家用故事命元哲以官今俱為迪功郎調饒<lb/>
州安仁福州連江縣主簿皆壻于外家女適承奉郎新<lb/>
監臨安府糧料院王儼又魯公之孫新吉州通判檝之<lb/>
子也孫男女今各二人君性孝謹少居大父母之喪已<lb/>
<pb n="KR4d0243_SBCK_107-8b"/>
能悲慕盡禮大夫素嚴重先意承志未嘗少忤遇有慍<lb/>
色至閉户自撾屏息不敢喘母病疽衣不解帶藥非親<lb/>
嘗不進祈以身代友愛弟妹惟力之盡平日動以古人<lb/>
自期文詞之作尤為精敏他人汲汲不能發舒者下筆<lb/>
輒過之掩抑覆護不欲衒耀而自不可掩真如其為人<lb/>
也裒為家集十卷方在甥館時諄諄言宰相之職惟進<lb/>
賢退不肖昔王文正在位僉壬豈能悉去不以為憂也<lb/>
惟多引諸賢使不為小人所勝耳因宻疏賢才三十餘<lb/>
人雖不及盡用終多為知名士君之志豈小哉體瘠神<lb/>
<pb n="KR4d0243_SBCK_107-9a"/>
清人以爲似文惠而與魯公真有冰玉之譽出門軸折<lb/>
此識不識所共嘆也開禧三年君之二子踵門泣曰先<lb/>
君之葬時兄弟穉幼未及銘墓念不可以無傳又以通<lb/>
判贑州袁君燮所作行状爲請余尤哀其意爲之銘銘<lb/>
曰<lb/>
人之生子惟恐不敏敏而好學乃善之盡既敏而學又<lb/>
或恃才浮躁衒露爲身之災猗歟洪卿實具才美蚤冠<lb/>
儒科一日千里抗志逺古力行在躬文惠是似清如魯<lb/>
公天胡不仁蘭摧玉折二親俱存共姜守節有子競爽<lb/>
<pb n="KR4d0243_SBCK_107-9b"/>
志于家傳不在其身天其舍旃<lb/>
　　王夫人墓誌<lb/>
大名王氏至晉公魏公益顯占籍京師號三槐家魏公<lb/>
之兄諱懿仕秘書丞贈兵部侍郎曾孫為夫人之曾祖<lb/>
震吏部尚書龍圖閣直學士贈少師妣潘氏越國夫人<lb/>
祖仰尚書金部員外郎贈大中大夫妣閻氏碩人唐氏<lb/>
淑人父從知信州贈正議大夫母金氏陳氏俱贈碩人<lb/>
大中建炎避地來明後遂葬于鄞正議定居桃源鄉夫<lb/>
人生于紹興八年十一月年十九歸于向氏文簡公八<lb/>
<pb n="KR4d0243_SBCK_107-10a"/>
世孫欽聖憲肅皇后五世姪名公援字伯劭太府卿兼<lb/>
權兵部侍郎士偉之子也終修職郎徽州司法參軍夫<lb/>
人金出也幼失所恃唐淑人鞠育以至成長淑人為質<lb/>
肅公之孫有家法夫人習熟閫範動以為楷至疾革猶<lb/>
以祖母為言逮事侍郎之母游碩人者一紀曲盡誠敬<lb/>
寝疾歴嵗奉養無怠容侍郎季女適仇氏寳學悆之孫<lb/>
由尉贑之㑹昌夫婦俱喪一子伸孤立伯劭與夫人既<lb/>
經紀其家夫人又以幼妹歸之以振仇氏之門侍郎之<lb/>
薨有女纔七嵗夫人拊愛教以婦徳擇曾文清公之孫<lb/>
<pb n="KR4d0243_SBCK_107-10b"/>
</p>
<p>
樵以歸之伯劭友愛素至介弟登仕郎公擢蚤世無嗣<lb/>
其婦髙氏嫠居二女俱幼夫人承夫之志命仲孫大年<lb/>
為之繼以其長女歸髙氏兄子銳賴其經理之助次歸<lb/>
蔣興邦亦名家子也伯劭晚有女甚愛之夫人篤于手<lb/>
足議以歸仲弟涵之次子槩涵授樂清令而不禄資送<lb/>
加厚過于已出伯劭先娶括蒼葉氏僅閱嵗而亡寄葬<lb/>
山寺夫人為繼室略無諱忌土冢修祀如奉其先伯劭<lb/>
将葬謂二子曰葉無子而又别葬若不舉以同穴則後<lb/>
日必寖致廢禮遂合祔焉此尤人所難能也伯劭嗜書<lb/>
<pb n="KR4d0243_SBCK_107-11a"/>
手不釋卷或忘寝食夫人時其寒煖不以俗務累其心<lb/>
及其亡也治葬送撫諸孤益謹家政米鹽靡宻井井有<lb/>
條平居凝重語笑不輕發闔門㡬百口内外肅然嵗時<lb/>
姻族㑹聚始假借顔色雖諸院子弟亦知敬憚苟有過<lb/>
惟恐夫人聞之性明淑曉文義旁通醫卜之說又善攝<lb/>
養少病疾年七十忽得疾遂不可為寔開禧三年二月<lb/>
戊午也二子之邵之翰二女長適甥王蒼舒次即槩也<lb/>
孫男四人大成大卞大方大應女二人長許嫁蒼舒之<lb/>
子将仕郎簡次尚幼将以五月甲申祔于雙鴈鄉蓮峯<lb/>
<pb n="KR4d0243_SBCK_107-11b"/>
之原司法之墓始余妻祖尚書公俣上世由大名徙宛<lb/>
丘自晉公分派故南渡以來與三槐通譜二王氏向氏<lb/>
皆居明越間夫人之弟柯山使君淹又與余締婚焉于<lb/>
是使君哭女兄甚哀以書來曰自涵弟云亡與吾姊相<lb/>
倚為命幼而至老氣同聲應専以謹守學業不辱門户<lb/>
相勉罔敢怠忽今舍我而逝人皆謂其令終吾今獨存<lb/>
何以善吾後冤乎痛哉吾姊夙佩慈訓善學力行遇事<lb/>
處決有大丈夫所不及某實敬畏之與君姻連必亦稔<lb/>
聞為我志之以塞吾悲以慰諸甥之孝思可乎余姑之<lb/>
<pb n="KR4d0243_SBCK_107-12a"/>
夫太府卿王公正已與信州為莫逆之友每稱伯劭風<lb/>
度之佳記問之博一日見伯劭于鄞簿廨舍而不值夫<lb/>
人相見于碧梧軒縱談家務世故及伯劭所職纚纚移<lb/>
晷卿退而語鑰曰吾與信州通家如兄弟而又同姓知<lb/>
其女之慧亦不知其通曉如許雖嫺于辭令者所不逮<lb/>
也蒼舒及簡又尚書之孫曾余以故屢獲升堂辱延遇<lb/>
益信卿公之言敢併敘之云<lb/>
　　承議郎孫君墓誌銘<lb/>
淳熙五年余贅倅天台已而會稽孫君應時季和尉黄<lb/>
<pb n="KR4d0243_SBCK_107-12b"/>
巖見其學行吏事詞采翰墨動輒過人與之定交問其<lb/>
家世始知其父雪齋先生之賢甚悉方與四方士友期<lb/>
季和以逺到開禧二年二月二十三日将赴邵武貳車<lb/>
忽一疾不起遂以朝奉郎致仕識與不識莫不痛之三<lb/>
年十月二十五日其母太孺人張氏繼卒于家季和之<lb/>
兄應符遣其子祖祐來見余曰祖父雪齋之亡季父嘗<lb/>
持故國子録沈君煥所状行實乞銘于晦菴朱公公許<lb/>
以銘曰古所謂志士仁人今復見之恨不及展龎公之<lb/>
拜銘文見屬其何敢辭既而公亡迄不果銘今不幸祖<lb/>
<pb n="KR4d0243_SBCK_107-13a"/>
妣繼季父以逝顧當今孰能繼晦菴者敢泣以請余以<lb/>
衰病掛衣冠而迫于上㫖收置北扉震懼固辭不獲命<lb/>
念季和之交誼又不可以固陋爲解讀其所示事實見<lb/>
雪齋七十嵗時倣程公大中自誌其墓有云雪齋野叟<lb/>
孫介字不朋越之餘姚人也族緒寒㣲難援譜系但聞<lb/>
五代祖自睦州徙居此力田自業余曾祖諱亮生二子<lb/>
余祖爲長諱政孝慈馴善鄉黨稱之生四子長從釋氏<lb/>
爲昇師次爲十伯父次爲十三伯父次先考十七府君<lb/>
諱子全昇師持苦行而有髙識兼通儒書喜聴賢士大<lb/>
<pb n="KR4d0243_SBCK_107-13b"/>
</p>
<p>
夫語歸葬父母守冢三年則聚諸弟之子躬授語孟詩<lb/>
禮蘄變其家為儒已而余生于政和甲午八月辛未實<lb/>
十三伯父之子命以為先考嗣四嵗能離家入郡庠隨<lb/>
兄夀朋讀書日數百言七嵗學于鄉先生胡定翁家聞<lb/>
本生伯母及先考之訃號噎奔喪哭臨以時孝悌之端<lb/>
發于天性衆稍驚異其後兄常攜寓鄉館側聴講說文<lb/>
義粗通然退侣燕朋弛怠不進十四五潛喜哦詩兄使<lb/>
誦杜集頗費日寡益十八九始學舉子賦遽罹兄喪哀<lb/>
痛之情如失乳哺如割肺腸倀倀無相㡬不自立因從<lb/>
<pb n="KR4d0243_SBCK_107-14a"/>
畏友厲徳輔肄業紫溪漸漬稍勝既冠迫于凍飢踵兄<lb/>
故步授書自給益發憤自課經史注疏且閱且抄不敢<lb/>
荒逸竊志古人務為實學時文非其所好而又無師屢<lb/>
試不利決意退藏尊拜先聖覬扶吾道晨誦孝經以致<lb/>
時思人多非笑不之恤也壮室張氏既得三子捨館歸<lb/>
訓鬻田就竭人不堪其憂五十九嵗始幸小子應時試<lb/>
入太學閱三載遂叨中進士科其後長子亦厠鄉選余<lb/>
于是家居寡出諸兒分寓歸辦菽水今既七十已隨應<lb/>
時滿尉黄巖還鄉閉門養疴不交人事挾策自適凡余<lb/>
<pb n="KR4d0243_SBCK_107-14b"/>
</p>
<p>
自少至老備嘗艱阻不可具言初侍所後母陳氏遭義<lb/>
兄陵暴慨然景念孤臣孽子竊以舜曾閔為師承意調<lb/>
諧各終其世紹興乙丑仲兄有重罪余未諳律令以身<lb/>
援之㡬併坐縲絏偶值星變原赦俱免其他困阨危難<lb/>
苦心衡慮改過遷善迄能自持厥躬不見薄于鄉里吾<lb/>
家父行享年多止五十今幸同産次兄七十有七與余<lb/>
白髮相保夫妻兒婦歡聚無缺捫心感舊粗足樂矣然<lb/>
余所以行已立心不忘恭敬近而冠屨微而紙筆未嘗<lb/>
輒輕易服用嘗謂不能動天地不足以言誠不能正室<lb/>
<pb n="KR4d0243_SBCK_107-15a"/>
家不可以為道故其在畎畝未始一日忽忘君民對妻<lb/>
子惟恐食息偝違禮教一言一事必求合于人情可無<lb/>
怨悔者而後出之其受人子弟之託教之不啻己子隨<lb/>
才指授専事講釋至老不倦與人交不敢失信廢禮受<lb/>
侮不敢爭忿蓄怨平居確意安貧守分不萌非義之求<lb/>
聞人有善心恨弗及見人之惡口不忍言自信不移量<lb/>
力而動平生謹畏求寡乎愧怍而已噫使余少年微有<lb/>
依怙不歴屯剥壮嵗窒于理性不明否泰未必能操心<lb/>
慮患固窮順命亦何以至于今哉凡吾子孫勿墜家學<lb/>
<pb n="KR4d0243_SBCK_107-15b"/>
推本源流念之敬之此吾之實録也余三復而嘆曰嗚<lb/>
呼其可謂躬行篤學樂道知命之君子矣凡君平生操<lb/>
履大槪已見于此而國録沈君所状尤為詳備余復何<lb/>
所措其辭至于蓬藋之居陋甚玉川而門堦户庭咸有<lb/>
銘勒簞食菜羮終日不飽而潔齋整齊如對大賓子良<lb/>
婦教孫枝競秀家法修明門雍户肅下逮僮僕舉訢訢<lb/>
也其遺風餘範至今藹然亦足以想見其典刑矣初君<lb/>
以淳熙十一年太上皇后慶夀恩封承務郎致仕十三<lb/>
年上皇再慶進承奉郎十五年正月二十八日甲子卒<lb/>
<pb n="KR4d0243_SBCK_107-16a"/>
于泰州海陵縣丞官舍享年七十有五後應時陞朝累<lb/>
贈承議郎張氏同邑人也曾大父嚞大父儼父日休封<lb/>
太孺人享年八十有六三子長曰應求後君四年卒次<lb/>
曰應符次即應時也一女未嫁而夭孫男三人祖祐祖<lb/>
詒祖開孫女五人長適文正范公五世孫克家次適宣<lb/>
教郎知婺州義烏縣丞胡衍次適里士胡伯韶次許嫁<lb/>
四明沈嚴曾一尚幼曾孫男二曰珍曰珤君初葬于燭<lb/>
溪湖潘山之塢穴頗不安季和之亡得吉卜于新奥竹<lb/>
山始遂遷葬今将以嘉定改元某月某日奉太孺人之<lb/>
<pb n="KR4d0243_SBCK_107-16b"/>
</p>
<p>
柩祔焉太孺人質性荘重雪齋動以古人自律孺人事<lb/>
之如賔終始若一日季和宰平江之常熟縣號難治吏<lb/>
民歡服既滿横為郡将所捃摭困阨兩朞至開人使訴<lb/>
卒無一詞猶被鐫降孺人曰但不得罪于公論足矣窮<lb/>
達非所計也閒廢累年方權臣用事不肯附麗求進菽<lb/>
粟不繼族黨姻舊皆勉以禄仕孺人獨未嘗一語及之<lb/>
曰使吾兒失節以為養不如粗糲之為甘蓋不如此不<lb/>
足以配君子不足以生賢子孫不足以成禮法之家也<lb/>
季和不幸出門軸折不得究所抱負以彰積慶諸孫皆<lb/>
<pb n="KR4d0243_SBCK_107-17a"/>
孝友以承先訓後其有興乎銘曰<lb/>
徳在隂報必明活千人後必興天人間響應聲有篤行<lb/>
出志誠子必賢家必名偉孫君真不朋動以禮善服膺<lb/>
不愧怍無虧成廟之璉壺之冰行于家森典刑噤不施<lb/>
閟幽扄過者式視斯銘<lb/>
<pb n="KR4d0243_SBCK_107-17b"/>
</p>
<p>
攻媿集卷一百七<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_108-1a"/>
攻媿集卷一百八<lb/>
　　　　　宋　樓　鑰　撰<lb/>
　誌銘<lb/>
　　贈金紫光禄大夫姜公墓誌銘<lb/>
公諱浩建炎紹興間來寓四明至十年嵗在庚申公之<lb/>
弟濤以流寓名薦書十二年遂登進士第人爭曰是東<lb/>
都大家能以舉子業致身于兵火流離之餘耶惟姜氏<lb/>
當承平時富盛甲京師婚姻多后妃侯王之家聲勢翕<lb/>
赫而最重儒學藏書築館延太學名士以訓子弟禮意<lb/>
<pb n="KR4d0243_SBCK_108-1b"/>
隆洽賓至亦留設盛饌參政簡齋陳公及一時勝遊皆<lb/>
求閱未見書或登科以去又請舉其友若昆弟題名家<lb/>
塾多有顯人如參政謝公克家侍御江公躋待制髙公<lb/>
至臨少卿汪公思溫及其季吏部思齊皆在焉積而至<lb/>
此以起其家公盡室南來弟猶未冠公方急禄每以未<lb/>
能卒業為恨獨任家事勉其弟力學撫育訓導儒風益<lb/>
振二十九年其長子模中浙漕舉至于三四訖不第又<lb/>
二十年曰桐曰柄曰煁曰煥曰光等相繼累上禮部入<lb/>
太學而柄與光同以紹熙四年賜第㸂又繼之皆公之<lb/>
<pb n="KR4d0243_SBCK_108-2a"/>
子若孫也噫亦盛矣公字浩然曾祖徳安杭州助教贈<lb/>
忠翊郎祖侁右侍禁閤門祗候累贈武經郎父寛成忠<lb/>
郎閤門祗候累贈武功大夫吉州刺史娶朱氏封宜人<lb/>
累贈和政郡夫人少師孝荘之女視欽成皇后為祖姑<lb/>
又仁懐皇后之姪也宣和四年少師以郊祀恩奏補承<lb/>
信郎調監平江府都稅務福州鹽稅務改明州市舶務<lb/>
行在草料場嚴州在城都稅務臨安府比較務㸃檢户<lb/>
部贍軍酒庫所糴場行在左藏庫再任京畿第二将荆<lb/>
湖北路安撫司準備将領改兩浙東路兵馬都監駐明<lb/>
<pb n="KR4d0243_SBCK_108-2b"/>
州者四一改婺州㝷除兵馬鈐轄紹興府駐劄陞馬步<lb/>
軍副總管駐明州秩滿改福州踰年丐祠主管台州崇<lb/>
道觀又任建寧府武夷山沖佑觀未滿納禄淳熙十二<lb/>
年十二月癸亥卒于家享年七十有七積官至武節大<lb/>
夫始夫人先公十年卒葬于慶元府鄞縣豐樂鄉東山<lb/>
之原明年二月庚申諸孤奉公之喪合焉男六人模故<lb/>
忠翊郎監建康府户部贍軍酒庫所糴場贈通直郎棫<lb/>
以召對職賔贊終武經大夫閤門宣贊舍人兩浙東路<lb/>
兵馬鈐轄樸以疾不仕桐武翼大夫新權發遣郴州軍<lb/>
<pb n="KR4d0243_SBCK_108-3a"/>
州事柄故奉議郎知濠州鍾離縣事林女六人長適故<lb/>
朝奉大夫知泰州司馬儼次適武節郎新東南第四副<lb/>
将紹興府駐劄董璆次適奉議郎知嘉興府海鹽縣事<lb/>
史彌謹次適國子進士樓溱次適建昌軍新城縣主簿<lb/>
王深一蚤亡孫男一十人炳煜武經郎新特差充殿前<lb/>
司書寫機宜文字煁故承節郎閤門看班祗候監饒州<lb/>
在城商稅煥故從義郎監兩浙轉運司婺州蘭谿酒庫<lb/>
光奉議郎新通判婺州軍州事㸂文林郎監泰州角斜<lb/>
鹽場焯爚國子進士剡國學生煒煓熠國子進士㷆燔<lb/>
<pb n="KR4d0243_SBCK_108-3b"/>
焴燐煟燫炎承信郎孫女九人修武郎新監湖州在城<lb/>
都酒務宋克明太學生汪祥進士陸枃迪功郎辰州司<lb/>
户參軍司馬遂奉議郎知江州彭澤縣事趙希蓁迪功<lb/>
郎新臨安府仁和縣主簿黄夢與史挺之承信郎新監<lb/>
撫州户部贍軍酒庫王堅迪功郎新嚴州淳安縣主簿<lb/>
趙希怤其壻也餘在室曾孫二十人埏垓填垕埜塈坰<lb/>
奎坡塾增堂<graphic n="KR2003" url="https://raw.githubusercontent.com/kanripo/KR-Gaiji/master/images/KR2003.png" mimeType="image/png"/>墅基墉壁至<graphic n="KR1551" url="https://raw.githubusercontent.com/kanripo/KR-Gaiji/master/images/KR1551.png" mimeType="image/png"/>堅曾孫女十人適進士<lb/>
何沖朱中庸顧大聲國子進士趙時古餘在室公少警<lb/>
敏及見前輩篤志問學書傳多成誦尤熟老荘之書人<lb/>
<pb n="KR4d0243_SBCK_108-4a"/>
但知為佳子弟耳家在汴都外城一旦碎于兵燬至京<lb/>
口遇潰兵劫鹵忽為窶人吉州旋即世聚食數十口皆<lb/>
仰給于公甫冠入仕厲志官業動有可稱北兵将陷平<lb/>
江郡人驚奔而閽者阻之公叱使開闗去者不勝計公<lb/>
殿後㡬不免人皆徳之及掌榷酤請創糴場以供酒事<lb/>
貸本錢于販曹要告身為質公以文書銜褏而進即命<lb/>
公為之定糴價三等比時估為髙初亦罔測未㡬米商<lb/>
輻湊價日以平嵗終會其息至百萬緡衆始歎服至今<lb/>
遵用焉孝宗登極婺以犒軍稍緩口語籍籍公禽治數<lb/>
<pb n="KR4d0243_SBCK_108-4b"/>
輩無敢譁者所至總戎有律閱武有程慢令者毫髮不<lb/>
貸行之以公人自畏讋所事帥守魏惠憲王崇憲靖王<lb/>
丞相梁儀公克家參政周公葵給事吴公芾敷文閣直<lb/>
學士俞公俟龍圖閣學士趙公子潚皆深相器重樞宻<lb/>
胡公松年守姑蘇擇官寮十人日供故事右列中惟公<lb/>
得預選所陳又能切中時病仕于明最乆詹事周公操<lb/>
朝請莫公伯鎔俱嘗同寮相與素厚莫公諸子皆為清<lb/>
望官公至必使環立以侍中書舍人濟來為長史以父<lb/>
執致敬周公為御史露章推薦太師史文惠王丞相王<lb/>
<pb n="KR4d0243_SBCK_108-5a"/>
魯公周益公皆稱于朝廷諸子出仕猶賴前數公提挈<lb/>
之力觀其所與則其所存可知矣前後以見辭五對清<lb/>
光奏陳多合上意有老成更練之襃遂賜横帶入仕㡬<lb/>
一甲子吏攷十之七八終始無玷臨機健決不問劇易<lb/>
遇事風生以智為樂談論亹亹音吐洪暢聴者忘倦此<lb/>
皆出于天資惟是生長富貴既更世故遽能率家人刻<lb/>
苦亷介有寒素之所不及田里細務詳練通曉尤為難<lb/>
能少有至性母恭人郭氏疾革刲股以進友愛宗黨初<lb/>
以銖積寸累漸為温飽計會從弟迫于官逋舉以濟之<lb/>
<pb n="KR4d0243_SBCK_108-5b"/>
季父客死江西又無嗣公取其遺骨葬于先塋之側嵗<lb/>
時祭享族人之廢祀必徧及之弟妹婚嫁身任其責一<lb/>
介不妄取予性實好施推其餘以周人之急亦所不靳<lb/>
也宫教濤出繼伯父既定居吾鄉買地城北分東隅與<lb/>
之築室比鄰人羨其雍熙之軌焉舊學不忘時有清新<lb/>
之句自為上梁之文思舊隠于夷門不堪回首築新居<lb/>
于鄞水粗可容身此特其一班耳専意教子不以家務<lb/>
嬰其心夜或焚香危坐使之誦習率二鼓而罷模柄之<lb/>
預薦栻之賜對公皆及見之其在婺時東萊吕太史未<lb/>
<pb n="KR4d0243_SBCK_108-6a"/>
第公知其賢遣二子從游模與之同中漕薦既即世子<lb/>
孫益守遺訓雖事力不及盛時一二而文風彬彬遂為<lb/>
儒家始以次子封武顯大夫累至和州防禦使柄升朝<lb/>
改贈宣奉大夫今至金紫光禄大夫足以信公之志于<lb/>
泉下後裔方興殆未可量也奉佛素謹楞嚴法華諸經<lb/>
夫婦繙閱以千萬計入閩積俸置大藏經歸寘家舍結<lb/>
字端重雖薄遽中家書無一筆行草手鈔内典數十軸<lb/>
首尾如一從妹歸丞相夀春魏文節公平昔相好為堂<lb/>
西偏藕花盈池丞相名以超蓮書扁以遺之既屬疾掛<lb/>
<pb n="KR4d0243_SBCK_108-6b"/>
衣冠杜門自頤家庭孝謹調娱藥餌乆而不倦多拱手<lb/>
黙坐間乘安輿致敬家廟佛像一絲不掛訖以夀終可<lb/>
以無憾矣鑰汪出也外祖少卿兄弟仕京師同為王府<lb/>
贊讀既皆嘗授館通家如至親先妣吴國時猶未笄能<lb/>
備言公家風範相依下汴初寓浙右數困冦攘其卒來<lb/>
鄞蓋以外祖為歸也外祖尤顧舊好經理不遺餘力既<lb/>
命伯舅娶公之女弟而宫教洎文節公與伯仲二舅同<lb/>
在家塾訓飭如一四人聯捷薦書自爾姻婭如朱陳然<lb/>
鑰以外門之故得從公游又與諸郎共學仲舅尚書状<lb/>
<pb n="KR4d0243_SBCK_108-7a"/>
公之行蓋嘗助之屬藁今二十餘年母氏舅氏俱即世<lb/>
而棫樸柄煁煥剡㷆亦皆亡矣郴陽泣謂鑰曰先銘未<lb/>
立日夜痛心兄弟凋零汪氏中表亦無㡬捨君無有知<lb/>
先人之詳者敢以請鑰撫事感慨又嘗銘其二兄及鍾<lb/>
離之墓不得辭銘曰<lb/>
太嶽之後著姓惟姜承平百年益大而昌延招名儒談<lb/>
經左塾典刑具存燕及嗣續矯矯姜公克荷克承艱難<lb/>
百罹既踣而興才有餘刃仕一甲子黄金横帶晚克知<lb/>
止積善餘慶遺訓有傳踵登賢科儒風蔚然東山之原<lb/>
<pb n="KR4d0243_SBCK_108-7b"/>
松柏斯兊銘以表之其興未艾<lb/>
　　司法晁君墓誌銘<lb/>
晁氏系出于西周王子朝漢有錯為御史大夫元魏有<lb/>
清為樂陵太守唐有左補闕大夫杲或謂其家有劉元<lb/>
徳起兵時錢劵<hi>宋朝始祖廟諱故書作元案此稱蜀漢昭烈帝之字避</hi>則其傳世<lb/>
逺矣本朝文元公以清徳雅望冠一時文荘公繼掌内<lb/>
外制賜第京師昭徳坊後益蕃衍散處汴鄭澶濟間南<lb/>
渡以來江浙蜀道所在寓居實皆出于昭徳無他晁也<lb/>
君諱某字某生于濟之任城曾祖仲參贈金紫光禄大<lb/>
<pb n="KR4d0243_SBCK_108-8a"/>
夫祖端義奉議郎簽書髙郵軍判官㕔公事考巽之超<lb/>
然不仕妣閭丘氏君資稟不凡少承家法篤于孝友嘗<lb/>
刲股以起母及仲兄之危疾年踰强仕從叔侍郎濟陽<lb/>
侯謙之以郊恩補君将仕郎授迪功郎監潭州南嶽廟<lb/>
循從政郎調建昌軍新城縣主簿繼為沅州司法參軍<lb/>
君宦情素薄而臨事殊不苟率有可稱其在新城豪强<lb/>
犁人之墓冤訢莫直君為得遺骸于田中遂伸存亡之<lb/>
枉廣昌令以匿冦事攘富人之貲骨肉駭散凍餒于外<lb/>
獄乆不決君受責欲行令輒賂君拒之以實聞而還所<lb/>
<pb n="KR4d0243_SBCK_108-8b"/>
籍其家優裕如初居沅纔三月有冒官稱者守意希賞<lb/>
抵以深文僚吏和之君獨不可守數諭意不為動善善<lb/>
惡惡行其志類此俄感疾已而起居如平時忽趺坐而<lb/>
逝安靜不怛不惟積善之報殆有自得而莫知也君宜<lb/>
達而沈下位宜夀而止六十一寔乾道元年正月三日<lb/>
也娶姜氏蚤卒子五人子騫子與子思子游子冉文學<lb/>
才幹俱有家法三女壻通直郎趙某沈忠恕杜雋皆世<lb/>
家也孫男八人百源百則百海百制百利百禮百揚百<lb/>
順女六人曾孫二世黻世表七月朔歸至寓居撫州金<lb/>
<pb n="KR4d0243_SBCK_108-9a"/>
溪縣十月二十六日葬君于臨川縣崇徳鄉嵯峩山之<lb/>
西敷文閣直學士公武君之弟行嘗状君之行事至開<lb/>
禧三年凡四十三年矣君之子惟子游在孫亦亡二人<lb/>
矣百海游鄞求銘于鑰老矣學落何足以發幽光獨念<lb/>
中原衣冠故家日就凋零文獻相傳如昭徳之晁則又<lb/>
鮮矣少時及識敷學風采服其該洽其誦君之賢如許<lb/>
以託名不朽為幸銘曰<lb/>
王謝故家風氣一種晁之在漢實配于董至宋益大名<lb/>
勝繼踵法藏耄智讀者皆竦濟北嵩山詞采泉湧恂恂<lb/>
<pb n="KR4d0243_SBCK_108-9b"/>
法曹典刑荘重以君之才卒于流冗我思前良託名為<lb/>
寵<lb/>
　　直秘閣徐公墓誌銘<lb/>
慶元二年有㫖朝散大夫徐夢華除直秘閣蓋異恩也<lb/>
始公生于靖康之初元嵗在丙午是冬金人再犯闕海<lb/>
内雲擾建炎二年寇躪江右叛将大盜蜂起公之生纔<lb/>
四年母氏襁負走陂頭劉氏家僅免于難公既省事自<lb/>
念生長兵間欲得盡見事之始末宦游四方收羅野史<lb/>
及他文書多至二百餘家為編年之體㑹稡成書傳聞<lb/>
<pb n="KR4d0243_SBCK_108-10a"/>
異辭者又從而訂正之號三朝北盟集編自政和七年<lb/>
海上之盟迄逆亮之斃上下四十五載間具列事實制<lb/>
敕詔誥國書奏疏記序碑誌之文有正史所不及載者<lb/>
搜掇無遺成二百五十卷又有綱目一冊併藏于家至<lb/>
是史官方修髙宗皇帝實録修撰楊公輔率同寮十人<lb/>
奏乞取公所編之書仍下臨江軍給筆札抄録以進十<lb/>
一月史官又奏其書有補于史筆為多仍薦公之賢大<lb/>
略云亷靜樂道好學不衰故有是命又奏所編書目内<lb/>
有百餘家館所未備復命録其全書諸公欲相挽一出<lb/>
<pb n="KR4d0243_SBCK_108-10b"/>
與同筆削有諭公者答曰此書本不為進身計力辭之<lb/>
後又得未見之書再編集補三帙所居闢一堂取詞命<lb/>
襃語篇曰儒榮以侈上賜樞宻劉公徳秀為之記待制<lb/>
楊公萬里為之銘少傅周公必大端明洪公邁而下賦<lb/>
詩者數百篇逺邇流傳而公之名愈顯矣公字商老情<lb/>
江縣人曾祖用和祖士穏俱不仕父世亨累贈通議大<lb/>
夫母楊氏贈碩人公俊敏篤學至忘飢渴寒暑讀書過<lb/>
眼輒不忘通貫經史百家尤熟晉宋南北五代時事自<lb/>
熙豐元祐以來名公奏議及出處大致無不該綜作文<lb/>
<pb n="KR4d0243_SBCK_108-11a"/>
皆有根據用事精確紹興二十四年登進士科授左迪<lb/>
功郎洪州新建縣尉以外艱不赴調鬱林州司户參軍<lb/>
到官未㡬又以母憂而歸後為江陵府司户任滿闗陞<lb/>
左從政郎乾道四年外移南安軍教授以舉主改宣教<lb/>
郎知潭州湘隂縣次授廣南西路轉運司主管文字賜<lb/>
緋衣銀魚諸司辟知賓州到郡遭罷主管建寧府武夷<lb/>
山沖佑觀華州雲臺觀紹熙元年授荆湖北路安撫司<lb/>
參議官慶元初引親嫌徑歸再奉沖佑祠引年致仕六<lb/>
年賜紫衣金魚仕宦㡬五十年閒居之日為多南安官<lb/>
<pb n="KR4d0243_SBCK_108-11b"/>
舍素在城外請遷入以附校官建雲漢閣以奉御書立<lb/>
濓谿二程先生祠于左劉元城張横浦先生祠于右自<lb/>
為之記參政龔公茂良時帥江西讀而善之以講筵官<lb/>
薦湘隂竝湖少田多盜帥括盜耕湖田者悉輸租號増<lb/>
耕稅他邑或移别賦應命公恐重困吾民謂邑無新田<lb/>
稅無從出帥盛怒移湘潭丞仍窘摭邑事無可疵瑕者<lb/>
卒免于行更加禮焉增葺學宫嚴設祠像祭器書籍以<lb/>
次而舉選士主之湘隂于是始興于學矣朝廷議更二<lb/>
廣鹽法遣浙西安撫司幹官胡廷直銜命與二漕臣集<lb/>
<pb n="KR4d0243_SBCK_108-12a"/>
議境上西漕王公正己以公審知利害邀至蒼梧㑹所<lb/>
公謂二廣事體不同使者徒見東路郡多瀕江可通客<lb/>
販固已非是若西路多山郡近江者少道阻運艱客販<lb/>
不通價必騰踴郡計不給重為民害郡有兵吏可役民<lb/>
不告勞若止循官般舊法初無抑配等弊公私俱便可<lb/>
以經乆衆不能奪胡亦是之議定而去将入奏為主議<lb/>
者所訹畏罪希進盡變其說擢為東路提舉旋升西漕<lb/>
侍郎詹公儀之出鎮桂林共行客販之策慮公或以賓<lb/>
州奏事必撼成說武憲熊飛素不快于公二人從而惎<lb/>
<pb n="KR4d0243_SBCK_108-12b"/>
</p>
<p>
之熊上悔舉之章公遂罷不三年二廣之害果如公言<lb/>
民食貴鹽富商至破産喪生胡憂懼至死詹亦得罪復<lb/>
行舊制至今便之周益公當軸謂公前謾未直公答以<lb/>
事乆自明不待辨也歸而悼亡連喪子女宦情愈泊然<lb/>
矣楊誠齋挽使造朝薦進甚力廟堂将處内郡止求議<lb/>
幕荆帥樞使王公藺移鎮長沙以公可任帥事申省委<lb/>
公經時而侍郎袁公樞始來知公止請上幕俸給盡以<lb/>
三月帥俸歸之又力辭尤歎其亷既而從母之子侍郎<lb/>
彭公龜年為帥公去替止半年法不用避公乞祠以去<lb/>
<pb n="KR4d0243_SBCK_108-13a"/>
彭公餞以詩云法許公不許法不如公嚴年雖已髙手<lb/>
不釋卷有讀書記忘集醫録集仙後録各三冊㑹録四<lb/>
冊皆以儒榮冠其目家有萬書閣籖帙甚整能視細字<lb/>
如年少時事親盡孝祭器封鐍惟謹有家記一編載時<lb/>
祀禮式又揭百不憂堂以志義方之效閣前亂石森立<lb/>
石間多紅薇花若張錦然號紫薇洞天勝日深衣坐閣<lb/>
下二鶴翔舞于前殆神仙中人也弟妹四人弟得之亦<lb/>
休官而歸時節聚會子孫甥壻羅拜為夀竟觴卜夜無<lb/>
倦色從母昆弟七人時置酒款集韋濟川楫黄仲禮琮<lb/>
<pb n="KR4d0243_SBCK_108-13b"/>
彭子夀而下俱效之開禧元年親黨為八十之慶宴笑<lb/>
數日乃罷中嬰小疾精明如故猶能課諸孫誦習三年<lb/>
八月浴出瞑目危坐而化二十有一日也娶豐城鄢氏<lb/>
先公二十一年卒封贈至宜人五男子簡從事郎新邵<lb/>
州新化縣令範迪功郎新袁州司理參軍簵業進士次<lb/>
子符幼子節皆蚤殁二女長適免解進士曾三異次適<lb/>
進士鄒塒亦前卒孫男十人長峯亡矣次嶢次金酉薦<lb/>
于鄉崧峩訔崇嶷㠖<graphic n="KR0882" url="https://raw.githubusercontent.com/kanripo/KR-Gaiji/master/images/KR0882.png" mimeType="image/png"/>一女適鄉貢進士向公美曾孫<lb/>
二人郯郁二女尚幼諸孤以嘉定元年十一月庚申奉<lb/>
<pb n="KR4d0243_SBCK_108-14a"/>
公之柩葬于縣之修徳鄉古牛岡之原始鑰屏居四明<lb/>
得子夀書俾為儒榮堂賦詩時雖抱疴為作古風寄之<lb/>
已而子夀與公俱以書來謝比聞子夀之訃固已不堪<lb/>
云亡之痛而公亦下世矣公既葬之二年簡以赴調來<lb/>
見謂前詩恨未見北盟全書盡録以見遺又出其季父<lb/>
致政所作行状求銘致政嘗著左氏國紀中書舍人陳<lb/>
公傅良為之序蓋深于經者書事尤覈敬掇其状而為<lb/>
之銘銘曰<lb/>
靖康兵禍古所未有凡曰臣子痛心疾首公生初元以<lb/>
<pb n="KR4d0243_SBCK_108-14b"/>
及己酉犬羊長驅薦食江右幼而得全實賴襁負少長<lb/>
讀書志已不苟宦游四方諮訪㝷究網羅舊聞編不停<lb/>
手二百餘家筆下輻湊繫日繫年别記誰某有制有書<lb/>
有疏有奏衆說雜然攷証是否名聞于朝六丁下取蓬<lb/>
萊漢閣寵數加厚儒榮名堂足以不朽才不盡用仕多<lb/>
不偶身退名尊二疏俱夀奄然仙去何憾何咎有子克<lb/>
孝慶流在後銘以發之尚照林藪<lb/>
　　朝請大夫吴公并碩人姚氏墓誌銘<lb/>
仙居吴氏自龍圖閣直學士給事中康肅公以儒術發<lb/>
<pb n="KR4d0243_SBCK_108-15a"/>
身入從出藩為時名臣長子興化使君首躡世科兄弟<lb/>
簪笏蟬聮多至郡守族黨中登貢籍擢科級者相望遂<lb/>
為巨族鑰淳熙五年由敕令所刪定官贅倅丹丘始拜<lb/>
康肅于湖山堂時居邑之石井既掛衣冠夫婦偕踰七<lb/>
十子孫詵詵坐享耆福谿山勝絶來者如游崑閬鑰一<lb/>
見辱知奨良厚因得與諸子游今識其家四世矣興化<lb/>
明銳竒龎謂必可接武夷路不幸嬰末疾止于中夀次<lb/>
子鄞丞壻四明史氏鑰以第三子娶其女遂為姻家今<lb/>
知吉州公比為大理寺主簿同朝見過泣而言曰先君<lb/>
<pb n="KR4d0243_SBCK_108-15b"/>
抱負不凡先妣婦徳素著而葬之日兄弟尚未立未有<lb/>
銘文以傳後介弟既亡繄誰之責援親契以請余感念<lb/>
疇昔為之永慨乃掇括蒼貳車郭君睎宗所為行状及<lb/>
興化自為姚碩人行述大槪併為之銘君諱津字仲登<lb/>
世為台之仙居人曾祖允昭故贈武略大夫祖師錫故<lb/>
任右承議郎累贈光禄大夫考芾康肅公也官通奉大<lb/>
夫累贈少師妣郭氏贈魯國夫人君幼嗜學强記博通<lb/>
羣書尤熟文選或覆誦終帙年十有五以詞賦魁鄉校<lb/>
嘗從秘書郎王公衜頌臺主簿胡公權殿中季公棠游<lb/>
<pb n="KR4d0243_SBCK_108-16a"/>
三人皆名儒每器重之康肅為御史以郊恩任将仕郎<lb/>
為銓闈第二人授右迪功郎監潭州南嶽廟侍旁益肆<lb/>
于學連薦漕臺登乾道五年進士乙科充兩浙東路安<lb/>
撫司幹辦公事改宣教郎知處州麗水縣監行在都進<lb/>
奏院為親求補外添差通判紹興府淳熙九年賜五品<lb/>
服十年繼丁内外艱執喪哀甚倚廬增慕靈芝産于楣<lb/>
人嗟其孝感紀以詩文服除權發遣江隂軍未上改主<lb/>
管建寧府武夷山沖佑觀㝷知廣徳軍以足疾丐歸改<lb/>
興化軍慶元二年屬疾八月四日終于家享年六十有<lb/>
<pb n="KR4d0243_SBCK_108-16b"/>
</p>
<p>
四累官至朝請大夫娶姚氏封安人先公六年卒葬之<lb/>
地曰西隩去先墓百步累贈碩人男四人機朝請郎知<lb/>
吉州軍州事樸故通直郎知慶元府鄞縣丞栻迪功郎<lb/>
福州福清縣主簿標迪功郎衢州開化縣尉兼王簿女<lb/>
一人適進士姚棟孫男四人燁煜煒灼孫女九人長適<lb/>
承奉郎監西京中嶽廟樓治次適從事郎新贛州司户<lb/>
參軍葉言次適将仕郎盧樵次適承信郎新差都大提<lb/>
㸃坑冶司監轄銅錢金銀場顧士龍餘在室曾孫男一<lb/>
人諸孤以十二月辛酉葬公于郭但山東隩之原遷碩<lb/>
<pb n="KR4d0243_SBCK_108-17a"/>
人之柩祔焉公志趣髙邁不溺于膏粱之習種學績文<lb/>
與寒畯爭馳乆在親側宦學增益小試于外動有可稱<lb/>
初入師幕丞相蒋公太師史公為帥屬以文詞以逺器<lb/>
期之丞相葛公樞使黄公為僚相好號一時幕府之盛<lb/>
麗水試邑恪守家範夙興冠帶視事決訟如流庭無留<lb/>
牘嚴于治盗民以奠居邑社稷壇壝圮壊學宫尤不葺<lb/>
公謂非所以安士訓民也乃築三壇于學之東偏又徹<lb/>
學而新之嵗祀月書如儀士民俱勸焉及官奏邸同知<lb/>
樞密院事謝公時在諌坡舉公自代有曰治邑有聲立<lb/>
<pb n="KR4d0243_SBCK_108-17b"/>
朝無玷方嚮于用懐親求歸朝士歎其髙致賦詩宴餞<lb/>
歸娱厀下乆之乃到官參政李忠文公多以郡事委之<lb/>
裁決嵗饑流殍盈路公請發圭租倡率勸分人遂樂從<lb/>
待制朱文公為提舉官任以荒政躬走阡陌如懐隠憂<lb/>
有所措畫俱從其言以文學淵源政事詳練薦之廣徳<lb/>
乆旱種不入土粟價翔踴公齋禱祠山隨車沛然時米<lb/>
舟輻湊官兵得空劵累月悉以給之積訟不決而兩獄<lb/>
隘陋卑濕公曰不葺不決疫将興矣先呼囚徒稽貌察<lb/>
辭隨處以法輕繫以片言折之諭獄官邑令日決數事<lb/>
<pb n="KR4d0243_SBCK_108-18a"/>
旬餘囹圄為清減商算損酒價訪水利民聴已孚而去<lb/>
矣遮道擁車至有泣者曰官何來之暮而去之速乎康<lb/>
肅軫惠鄰里穀貴則損價以糶嵗寒則賦粟以濟散藥<lb/>
給棺一方賴之公謹不敢廢湖山亭館以時整葺追慕<lb/>
不足築祠于堂之隩又以隠居詩篇刻石時節擷芳薦<lb/>
新事之如生耆舊有為父母所厚者尊禮之如故時正<lb/>
旦合鄉之士夫于邑庠謁先聖先師及先賢之祠序齒<lb/>
講拜升堂舉酒略如鄉飲之儀為文平淡援筆成詩蔚<lb/>
有父風合詩文十五卷藏于家荘重恬靜中無機心與<lb/>
<pb n="KR4d0243_SBCK_108-18b"/>
人交乆而彌親不知者或以為簡公不改其度寛裕容<lb/>
物無疾言遽色服用儉約而厚拊姻舊雖甚費不靳康<lb/>
肅嘗以嵗侵為憂公適歸自稽山白曰頃年得禄儲穀<lb/>
可數千斛舉以均濟親顔大喜殆有前輩麥舟之餘意<lb/>
使其得究于用可以及物可以亢宗而見于世者止此<lb/>
可哀也已碩人家黄巖承信郎義之女甫笄喪母已能<lb/>
任家政既歸于吴舅始丞郡而家尚寠寓族長之家光<lb/>
禄洎夫人俱存家法素嚴魯國病足已乆矣夫子方從<lb/>
師友于外無娣姒之助以冢婦獨任梱内之責人以為<lb/>
<pb n="KR4d0243_SBCK_108-19a"/>
難光禄與夫人既喪用益窘小姑出適發奩具以佐之<lb/>
石井卜築竭所儲以庚費康肅素好賓客不問家有無<lb/>
先意治具以竣所需康肅以賢婦稱之見于遺札其亡<lb/>
也夫子哭之甚哀吉州以作邑有聲連嵗進擢以至大<lb/>
郡可以知興化義方之訓鄞丞既亡而吉州求嫡母之<lb/>
銘甚切又可以見碩人鳲鳩之徳是皆可銘也已銘曰<lb/>
括之陽兮仙所居伊石井兮公之廬隄萬壑兮清流瀦<lb/>
夾明鏡兮澄冰壺偉康肅兮蚤垂車謝軒冕兮天為徒<lb/>
君冢嫡兮如伯魚傳衣鉢兮鄴侯書宦學富兮歴仕塗<lb/>
<pb n="KR4d0243_SBCK_108-19b"/>
見諸用兮直緒餘歸不改兮先規模終相從兮山之隅<lb/>
夫人徳兮鳲鳩如義方壺彞兮藹里閭我維銘兮子刻<lb/>
諸慰孝思兮賁幽墟<lb/>
　　直秘閣孟君墓誌銘<lb/>
君諱嵩字嶠之孟姓也昭慈聖獻皇后兄子信安郡王<lb/>
之次子也后以聖徳母儀四朝信安勲在社稷宻贊中<lb/>
興賢徳問學為戚閈之冠髙宗寵遇如唐肅宗之待李<lb/>
鄴侯無與比者公之髙祖在安武軍觀察留後贈太師<lb/>
韓王祖彦衍中散大夫行開封府左司録贈太師豫章<lb/>
<pb n="KR4d0243_SBCK_108-20a"/>
郡王信安諱忠厚少師保寧軍節度使充萬夀觀使提<lb/>
舉秘書省贈太師母秦魯國夫人王氏世本汴人五世<lb/>
祖魏王徙居衛州共城後復居汴信安南渡家姑蘇遂<lb/>
為長洲縣人君十嵗以祖䕃補承事郎性至孝不忍捨<lb/>
親出仕奉祠膝下者數年紹興二十七年任軍器監主<lb/>
簿未㡬信安薨懇免臨奠特恩除直秘閣賜緋魚服除<lb/>
授浙西安撫司主管機宜文字幕府笑談一坐盡傾事<lb/>
無巨細勤于闗決使長多資決而後行未滿除監尚書<lb/>
六部門時隆興改元之季冬也乾道初供職職事簡寡<lb/>
<pb n="KR4d0243_SBCK_108-20b"/>
而才地有餘尚書郎或有假故長貳更委攝承㡬遍二<lb/>
十四曹遇事益練習而聲譽日休輪對陳利害甚悉上<lb/>
嘉納之六月始以制書攝倉部公自以驟進抗章請外<lb/>
二年通判楚州又力請祠再任主管台州崇道觀滿秩<lb/>
通判臨安府七年瓜期将及㑹光宗以皇太子尹京易<lb/>
倅為府推八年始改浙西安撫司參議官淳熙三年八<lb/>
月到任蓋家食者餘十載淡然不復以仕進為意人皆<lb/>
期以逺到而明年八月丙戌以微疾卒享年四十有四<lb/>
累官至朝奉郎五年四月癸酉葬于常州無錫縣富安<lb/>
<pb n="KR4d0243_SBCK_108-21a"/>
鄉許峴山之原去先塋數百步娶仲氏左朝請大夫淮<lb/>
南安撫司參議官并之女後公七年嵗在甲辰卒有賢<lb/>
行克相夫子子男五人夔右宣義郎監秀州華亭縣市<lb/>
舶務次曰曾俱先卒次曰猷朝請大夫主管建寧府武<lb/>
夷山沖佑觀次曰導朝奉大夫權知嚴州幼曰翔故迪<lb/>
功郎信州司户參軍女一人適朝奉郎知真州李大理<lb/>
孫五人繼勲修職郎監鎮江府大軍倉門繼華修職郎<lb/>
監行在㸃檢贍軍激賞酒庫所都錢庫繼顯迪功郎新<lb/>
鎮江府丹陽縣尉繼勤将仕郎繼勇兩浙轉運司進士<lb/>
<pb n="KR4d0243_SBCK_108-21b"/>
惟信安謙恭威重有大功而不居遜逺權勢被服儒雅<lb/>
居第擇窮僻處門宇卑陋以終其身至今不為勢家所<lb/>
奪猶存其舊吴公棫字才老仲公參議字彌性皆名士<lb/>
以女弟嫁吴而與仲為姻家其好賢類此故子孫多賢<lb/>
公自幼承義方問學有原委論議正平性又强記一經<lb/>
見聞輒不忘詩句清新有冰翁之風一時名公多與之<lb/>
游自奉寒素而好濟人之急篤于教子刮磨豪習二子<lb/>
三孫俱聮名薦書繼顯先登嘉定元年進士科藹然為<lb/>
儒家矣鑰少隨侍都下嘗識風度而不及相接親見公<lb/>
<pb n="KR4d0243_SBCK_108-22a"/>
在部門丞相魏文節公為天官舅氏尚書汪公為郎與<lb/>
公相厚稱美不容口沖佑漕淮浙為太府卿兼權刑部<lb/>
侍郎嚴州嘗為大理正兄弟有賢譽俱得奉周旋鑰比<lb/>
知貢舉首閱榜帖一見公之孫姓名為之忻然知孟氏<lb/>
之方興而未艾也得書以公之葬未有銘逺以見屬遂<lb/>
銘之以慰孝思云銘曰<lb/>
昭慈之聖信安之忠輔成中興盛徳豐功公爲愛子餘<lb/>
慶所鍾問津郎曹受知諸公位不稱徳夀弗及中積善<lb/>
曠達不于其躬子孫日興益振家風我惟詩之表于幽<lb/>
<pb n="KR4d0243_SBCK_108-22b"/>
宫<lb/>
攻媿集卷一百八<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_109-1a"/>
攻媿集卷一百九<lb/>
　　　　　宋　樓　鑰　撰<lb/>
　誌銘<lb/>
　　周伯範墓誌銘<lb/>
周氏為四明望族不惟名宦相繼而前輩源流其來也<lb/>
逺孰不欲仕惟周氏之仕者多以壮年退休有四休堂<lb/>
則家風可知明今為慶元府周氏世為鄞人居城中西<lb/>
湖十洲之西君之髙祖告贈正議大夫曾祖師厚登皇<lb/>
祐五年進士科娶范氏文正公之女忠宣公之姊也仕<lb/>
<pb n="KR4d0243_SBCK_109-1b"/>
至朝散郎任荆湖南路轉運判官贈銀青光禄大夫次<lb/>
子曰鍔元豐二年登科娶胡氏右丞宗愈之女兩娶王<lb/>
氏翰林學士覿之女又娶陳氏正言伯强之女仕至中<lb/>
大夫才業尤髙嘗以忠憤上書遂陷黨籍又以外家妻<lb/>
族皆一時名公俱在姦黨動輒拘礙以經世之才僅知<lb/>
南雄小郡賢士大夫多痛惜之仲子諱淵亦有家聲仕<lb/>
止右儒林郎娶俞氏君即儒林之子也諱模字伯範性<lb/>
敏悟承家世之傳幼篤志于學如成人從濟南劉夀夫<lb/>
游又學書于睢陽徐濟甫有楷法年纔十七而儒林下<lb/>
<pb n="KR4d0243_SBCK_109-2a"/>
世兄弟終鮮四姊一妹俱未行親黨為之危慮君雅有<lb/>
心計沈靜善謀既訖葬送女兄弟俱歸里之善士皆人<lb/>
所難免喪之後一舉不遂即棄舉子業一意世學繙經<lb/>
閱史㡬不釋卷以為名第有命不可彊求不墜家聲足<lb/>
矣建炎兵燬先廬蕩然儒林所居湫隘以此事屬之君<lb/>
君承先志大啓堂宇甲于吾鄉奉累世丘壟隨力葺理<lb/>
嵗時修祀事物必親臨器必親濯諸父既亡從兄伯濟<lb/>
比鄰君事之如同氣榜所居曰怡怡堂以著其友愛之<lb/>
篤中大夫遺文甚多如承宣集等行于世文集僅二十<lb/>
<pb n="KR4d0243_SBCK_109-2b"/>
卷君恐其久而墜失手加編校以千緡為鋟版印造之<lb/>
費始得家有此書年登半百即以槥櫝施貧人之喪所<lb/>
濟甚衆官道傾圮加以甃甓行者賴焉經理家務井井<lb/>
有條時出其餘以周人之急姊妹既行及宗族之疎逺<lb/>
者恩意有差居閒好客觴豆終日不倦晚又增葺後圃<lb/>
益以自適號得閒居士縱心之㑹鄉里合慶以為君福<lb/>
夀未艾也明年是為嘉定元年三月二十九日以疾卒<lb/>
于家娶朱氏子男二人曰熺慶元四年為鄉貢進士次<lb/>
曰烜先五年卒女三人長適汪之彦次適鄉貢進士李<lb/>
<pb n="KR4d0243_SBCK_109-3a"/>
夢龍幼在室孫男六壄垓圭垍堪埏女五人長適陳錤<lb/>
餘未笄先是朱夫人葬于通逺鄉銀山熺将以十二月<lb/>
壬午奉君之柩合焉君素了達不以窮通死生累其心<lb/>
豫卜夀藏美檟之備已十餘年吾邦舊有真率之集仲<lb/>
舅尚書汪公主盟斯事君實預焉余投閒一紀從容其<lb/>
間君少余一嵗棊品又相近在㑹中尤為親宻後雖以<lb/>
憂患疾疢寖廢去冬西上君送于郊握手道别尚期餘<lb/>
生為老伴侣聞君之訃䀌傷殊甚熺來求銘義不得辭<lb/>
余有表妹之夫子建植于君為疎族死無所歸君呼其<lb/>
<pb n="KR4d0243_SBCK_109-3b"/>
子某使葬于其先塋之傍某游學又任其掃松之勞是<lb/>
尤可書也銘曰<lb/>
四明之周著名吾州家在十洲堂有四休君承其流抱<lb/>
才則優不忮不求無悔無尤家立身修晚益夷猶棊枰<lb/>
觥籌里閭沉浮積善未酧如穡有秋我銘諸幽後人其<lb/>
收<lb/>
　　承奉郎致仕李君墓誌銘<lb/>
江口李氏鑰及識其五世矣始秉義諱珂善富樂施鄉<lb/>
稱長者再娶王氏寔提舉廣東市舶勲之女兄太府卿<lb/>
<pb n="KR4d0243_SBCK_109-4a"/>
正己之姑也卿為鑰之姑之夫以是與李氏有連鑰生<lb/>
長外門幼年外祖汪公少師外祖母越國王夫人過其<lb/>
家先妣吴國攜侍行時李氏鼎盛夫婦偕老子孫滿前<lb/>
宴樂連日侍御史王公伯庠銘秉義之墓謂其持心廣<lb/>
大與造物者合三子長諱佾字子列尤善幹蠱奉親有<lb/>
稱仕為修武郎建炎三年冦殘四明遊騎向奉川出財<lb/>
力募鄉兵守禦邑境以全鑰嘗記其事甚詳是生九子<lb/>
第四子諱充庭則君也字伯振資孝謹最為大父母鍾<lb/>
愛昆弟既衆家析而非舊矣君躬行善道刻意教子元<lb/>
<pb n="KR4d0243_SBCK_109-4b"/>
白居長受學于舒貳車元彬歸以淑諸弟既為太學上<lb/>
舍優選待年廷試弟及子俱有場屋聲聮翩科級詵伯<lb/>
中嘉定元年進士第迪功郎監紹興府三江鹽場詒伯<lb/>
鄉貢進士訓伯國學免解以稱内舍生又中上舍選以<lb/>
制中開禧元年進士第迪功郎新紹興府餘姚縣尉詞<lb/>
伯在兄弟間才氣實相上下雖進取未效而士友固已<lb/>
期之從子森同以舍法待年從弟之子誨伯亦薦于鄉<lb/>
于是文風大振遂為儒門鄉里歆艷其興未艾也君沖<lb/>
澹與物無競善處宗黨周旋彌縫無間言父母既沒撫<lb/>
<pb n="KR4d0243_SBCK_109-5a"/>
弟妹畢昏嫁經理不遺餘力親族子弟不問賢否一家<lb/>
誨誘里中間有彊獷之人遇君輒斂避教子以踐履為<lb/>
先不専事舉業諸子學成而不偶不以介意及其名第<lb/>
寖興視之亦藐然人莫窺其際平居以書史自娱前言<lb/>
往行有契于心者必書之座右首曰有一言而可以終<lb/>
身行之者其恕乎如心之謂恕也又曰我必不忠不仁<lb/>
無禮皆自反之道也又曰一飯之徳必報况其有甚于<lb/>
一飯之徳者乎可以知君所存矣間作歌詩平淡如其<lb/>
人閱名臣言行録遇合意即作詩以記之至百餘篇慈<lb/>
<pb n="KR4d0243_SBCK_109-5b"/>
福宫慶典以二子在學封迪功郎嘉定二年郊祀恩轉<lb/>
承奉郎就養三江以疾卒于官舍寔三年十月二十三<lb/>
日也娶張氏封孺人朝奉郎嗣良之女姑之子也六男<lb/>
子長即元白次詵伯詒伯詞伯諴伯訓伯惜詒伯諴伯<lb/>
先卒女四人黄直愛張復袁邦傑張繹其壻也孫九人<lb/>
以稱以制以牧以豫以清以寧以生以似以翼孫女六<lb/>
人長適袁沂餘在室曾孫女一人明年閏二月甲子諸<lb/>
孤葬君于鄞縣塔嶺之原書來求銘數年以來日見李<lb/>
氏昆仲奮發益歎積善餘慶之盛聞君既亡家人始得<lb/>
<pb n="KR4d0243_SBCK_109-6a"/>
遺言于篋中區處後事甚悉且戒喪葬俱循古制無徇<lb/>
世俗有曰家中遺産惟有一經教子而已又曰吾幸有<lb/>
子所欠惟一死不以諱也賢哉銘曰<lb/>
祖開慶門父全鄉邑君繼以善子孫玉立或升于學或<lb/>
慶于鄉儒風大振名第相望衣冠方興所貴持乆毋渝<lb/>
淳則用篤厥後<lb/>
　　承議郎謝君墓誌銘<lb/>
余家世業儒五世祖正議始以鄉先生決科起家五子<lb/>
俱傳業而季子夢弼諱肖尤攻小學又傳其五子其仲<lb/>
<pb n="KR4d0243_SBCK_109-6b"/>
元應諱弆獨殿諸老說文解字經典釋文始末通貫㡬<lb/>
于成誦鑰侍教累年故頗知字學客授東嘉與諸名士<lb/>
游獨謝君季澤最為同好相與攷訂文字毫髮必計後<lb/>
十五年復叨假守時過郡齋晤語甚樂也别後時見其<lb/>
筆畫愈工余既投閒聞其亡矣亡又十五年當嘉定四<lb/>
年得其子有開書以銘為請既列君之行實又以張忠<lb/>
甫所作乃祖志銘陳君舉序君所著正字韻類五卷來<lb/>
撫其書為之傷歎此真季澤留意之書也因為掇其大<lb/>
槪而系以銘君諱雩季澤其字也温之永嘉人曾祖文<lb/>
<pb n="KR4d0243_SBCK_109-7a"/>
淵祖君任有鄉行父知柔嘗居瑞安之樂善里里人稱<lb/>
樂善先生君仕升朝贈承事郎母張氏贈孺人兄黔有<lb/>
聲上庠君性穎悟承父兄之訓博學强記自經子百家<lb/>
之書皆手自校定音訓句讀一一不苟以是文亦日進<lb/>
援筆立就不為艱深之辭紹興三十年入太學乾道五<lb/>
年登進士科授左迪功郎福州連江縣主簿丁母憂服<lb/>
除再調台州司户參軍闗陞從事部淳熙十二年為髙<lb/>
郵軍軍學教授改宣教郎知福州寧徳縣主上覃恩轉<lb/>
奉議郎賜緋衣銀魚慶元改元年勞轉承議郎三年以<lb/>
<pb n="KR4d0243_SBCK_109-7b"/>
疾卒于官享年六十有三娶萬氏有婦道先君五年卒<lb/>
贈孺人十一月庚申合葬于西山廣惠院先塋之後山<lb/>
二子有開有大孫四人師中師善師俞師心女三人君<lb/>
講學務出于正早受知于舅氏端明忠簡張公闡忠甫<lb/>
名淳君之内兄君舉名傳良又張氏壻龍圖鄭公伯熊<lb/>
毗陵薛使君季宣皆里之名公周旋其間不扶而直聞<lb/>
佛老巫覡之說必深排之既仕而知者益衆丹丘郡用<lb/>
不足取于民者多居甞受輸為之撙額外之求宿蠧一<lb/>
空五邑稱之朱公熹為庾使風裁甚髙一見君如故交<lb/>
<pb n="KR4d0243_SBCK_109-8a"/>
留語或至終夕屬以荒政及滯訟以辦集稱祭酒李公<lb/>
祥為淮南提舉薦四人于朝籍記中書髙郵教官預焉<lb/>
錢公之望為帥舊與君同舍知其才訪以民瘼君為論<lb/>
科買瓦甓薪葦洎差役工匠之害尤悉帥得書喜曰仁<lb/>
人之言其利溥哉下屬郡盡蠲之及試邑日危坐聴事<lb/>
事至立決故無留獄出儲粟以賑乏增學糧以養士閩<lb/>
有蠱毒法禁數嚴而姦民反以誣善良吏復鍜鍊或至<lb/>
誣服君察其誣白之部使者曰蓄蠱者固不可赦誣人<lb/>
者自應反坐卒平反之鄰邑連江亦有是獄太師鄭公<lb/>
<pb n="KR4d0243_SBCK_109-8b"/>
僑復以委君又得其情無不感服故吏畏其明而民樂<lb/>
其寛焉死之日巷哭相聞有攀號輀車不忍去者士夫<lb/>
挽章盈帙祭文率數十百言且相與祠于老氏之宫平<lb/>
時勤謹禮法冠昏喪祭皆有典則律子弟尤嚴于拜跪<lb/>
舉止之際衣冠服色斥去浮薄之飾君既亡其子行絞<lb/>
紟之制悉去世俗不經之文承君志也君性孝友二兄<lb/>
早世撫育諸孤為之畢婚嫁治室廬又勉之學勇于赴<lb/>
人之急惟力是視樂聞人善有過多面折之敏而善謀<lb/>
審度事宜往往中的惜乎不假之年其見于用者僅止<lb/>
<pb n="KR4d0243_SBCK_109-9a"/>
此耳韻類一書援據精確不知者以為苟然惟好之者<lb/>
然後信其積學之工每謂使之在天禄校讎之職必有<lb/>
補于斯文然亦不及此余所以重歎也銘曰<lb/>
古之設教學有大小六藝之目殆不為少幼而貞淳習<lb/>
之既成壮而用世足了一生惟此字學是為一藝後世<lb/>
忽之謂學之細禮樂既壊射御罕知數亦失傳惟書可<lb/>
為我家有原余亦素嗜間亦語人鮮有同志頃仕東嘉<lb/>
日親友朋惟此謝君時稱筆精以文發身又敏于政篤<lb/>
意斯文字為之正亡年五十始得其書著之于銘以賁<lb/>
<pb n="KR4d0243_SBCK_109-9b"/>
幽墟<lb/>
　　贈銀青光禄大夫宇文公墓誌銘<lb/>
宇文氏本居河南唐末入蜀遂爲成都大家隆興初元<lb/>
鑰忝進士科與淮東總領子震兵部尚書价同登尚書<lb/>
嘗幸同朝而總領以出入參差竟不及識三仕周行多<lb/>
見蜀士尤聞今貳卿及樞宻之名恨未遇也告老復來<lb/>
樞宻由京襄宣威召還文昌遂躋右府貳卿以棘寺奉<lb/>
使北歸上從班皆一見如故交貳卿引嫌出守當塗鑰<lb/>
既叨參預與樞宻情好日隆一日親攜貳卿書以二親<lb/>
<pb n="KR4d0243_SBCK_109-10a"/>
銀青及夫人之銘為委謝不敏至再三終不得辭謹摭<lb/>
所示行述書而銘之銀青諱師說字徳承曾祖宗象累<lb/>
贈太師魏國公祖邦彦故任朝奉大夫尚書屯田員外<lb/>
郎累贈太師齊國公父時中故任左中大夫直龍圖閣<lb/>
累贈通議大夫公之二伯父以文學被固陵深知迭掌<lb/>
翰苑繼為丞轄樞廷家聲臨一時公少在富貴中而天<lb/>
資沖淡惟專意于學自為程度風雨不渝由伯父任補<lb/>
承務郎銳情舉業兩占薦書高選父母既鍾愛之公亦<lb/>
不忍離膝下既冠三請祠禄以便養龍圖勉以仕始為<lb/>
<pb n="KR4d0243_SBCK_109-10b"/>
潼川府路轉運司主管文字使長喜興獄一道騷然州<lb/>
邑為之屏息凌忽官寮雖有言不屑也公氣平而語勁<lb/>
遇事堅執未嘗少屈下期于用己之學長為斂容獄亦<lb/>
寖息俄丁母碩人房氏憂父既奉祠公亦不調龍圖服<lb/>
除又任常平司幹辦公事甫到官而以疾卒年止四十<lb/>
寔紹興二十六年五月二十八日也官止奉議郎平時<lb/>
鄉黨搢紳品論世家子弟之賢必以公為稱首至是相<lb/>
與嗟惜又不能自已也兩娶房氏贈通議文安郡夫人<lb/>
四子紹猷故奉直大夫知漢州紹諤故文林郎知敘州<lb/>
<pb n="KR4d0243_SBCK_109-11a"/>
南谿縣次紹彭由權户部侍郎右文殿修撰知太平州<lb/>
次紹節以龍圖治命繼伯祖樞宻太傅肅愍公後端明<lb/>
殿學士簽書樞宻院事兼太子賔客一女適承議郎新<lb/>
知簡州楊思成孫五人景韓景脩俱終于将仕郎景琦<lb/>
迪功郎監漢州商稅景度儒林郎添差兩浙西路提㸃<lb/>
刑獄司幹辦公事景厚迪功郎邛州安仁縣尉孫女三<lb/>
人曾孫□人二子以郊恩累贈公銀青光禄大夫以某<lb/>
年某月某日葬于廣都縣龍華山之原後三十餘年文<lb/>
安夫人祔焉公既蚤殁諸子尚幼公之學行俱不得顯<lb/>
<pb n="KR4d0243_SBCK_109-11b"/>
于世文安每舉公之遺烈以教之大略以為公之讀書<lb/>
為文皆有繩準經史百家之言悉以次第繙閱沈濳反<lb/>
覆隨疏坐右旦為某書夜為某氏之文手抄成誦若布<lb/>
衣初學之勤者喜與士友談易時誦家人正家之道以<lb/>
勉我相敬如賔公退則閉閣弦誦哦詩緝文一不以家<lb/>
事介意此皆公之所安而道行于妻子之實也歐陽公<lb/>
幼失所怙罔知其父崇公之詳其見于瀧岡阡表者皆<lb/>
鄭夫人之言也敢引以為比公之隠徳所謂非此其身<lb/>
在其子孫貳卿方以名從臣出典藩方樞宻先膺大用<lb/>
<pb n="KR4d0243_SBCK_109-12a"/>
宇文氏之興真未艾也天之報施豈不昭昭乎銘曰<lb/>
宇文之先其積已厚樞筦丞轄赫然華胄公居其間卓<lb/>
稱孝秀天爵為貴多文為富學優入仕不渝素守出門<lb/>
軸折才不及究非此其身宜昌厥後我惟銘之用詔不<lb/>
朽<lb/>
　　文安郡夫人房氏墓誌銘<lb/>
夫人姓房氏諱妙光其先顯于唐廣明中扈䟆西狩因<lb/>
家于成都之華陽曾祖審能贈朝請郎妣安人宇文氏<lb/>
祖希參朝散郎贈通議大夫妣碩人張氏杜氏父永朝<lb/>
<pb n="KR4d0243_SBCK_109-12b"/>
奉大夫通判嘉州妣宜人張氏夫人性明悟在羣兒中<lb/>
獨若成人少長事親知色難之義不但長于女工也宇<lb/>
文氏世有姻好嘉州先以次女歸直龍圖閣時中之子<lb/>
銀青公師說又以第四女繼室是為夫人夫人之姑姑<lb/>
也未㡬即世執喪哀慕扶護以歸又謹視龍圗次舍食<lb/>
飲之宜已而治閫内奉烝嘗一如姑無恙時以寛龍圖<lb/>
悼亡之悲銀青為潼川漕幕夫人年纔過笄恪守家法<lb/>
食不重肉而豐賓客之奉夫子盡職不苟退則耽書一<lb/>
不以事物自嬰内助之力也嘗侍龍圖疾奉藥餌甚謹<lb/>
<pb n="KR4d0243_SBCK_109-13a"/>
少間曰吾婦孝敬他日願汝子婦如此銀青事兄如父<lb/>
夫人待長姒如姑百口無間言銀青卒于潼川倉司夫<lb/>
人三十有二諸子皆幼送終治葬無一不盡自後専意<lb/>
教子晝夜不怠又舉銀青學行以為法故諸子益自刻<lb/>
苦相繼預薦季子紹節遂登淳熙十四年進士第銀青<lb/>
之兄赴合州夫人領諸子留里舍教愈力用愈儉嵗入<lb/>
之餘悉儲以聴一毫不自私合州晚嵗閒適夫人與其<lb/>
姒分月主家務或客至紛沓供酒肴無倦色伯與姒皆<lb/>
敬歎之姒既寡居相好益篤事無大小未嘗先可否至<lb/>
<pb n="KR4d0243_SBCK_109-13b"/>
不敢専席而坐若非輩行然二十年如一日親黨皆以<lb/>
為不可及姒止中夀四女未行悲卹撫摩不啻已出俱<lb/>
使之得所歸長子紹猷得官成都張宜人年髙喜于便<lb/>
親即聴迎侍一二日必歸母側曲盡孝養宜人及見外<lb/>
孫以次授室相繼出仕謂夫人曰汝父與舅皆稱汝孝<lb/>
盛年守志不以悲哀亂所守固知其有今日矣送子之<lb/>
官戒飭尤備引雋不疑之母之語及談上世官業以勉<lb/>
之且俾亷勤首公無躁進無詭隨不以馳騖寵禄為急<lb/>
也肅愍公靖康奉使結約舉義謀泄遭變盡室死之龍<lb/>
<pb n="KR4d0243_SBCK_109-14a"/>
圖命銀青以紹節繼伯祖為孫甫冠夫人即遣詣行在<lb/>
所以其事本末請于朝留十寒暑每以書戒其盡力毋<lb/>
念我事既昭明卹典優渥乃俾追喪略無嫌忌人尤以<lb/>
為難平生動中準繩髙見絶識有士大夫所不逮然語<lb/>
笑不妄發未嘗以所長自為表襮賙人之急如恐弗及<lb/>
故奩衣襦乆而如新視世之紛華榮耀一無所累其中<lb/>
者淳熙九年六月十八日卒享年五十有九明年十一<lb/>
月甲子祔于銀青之墓子女孫曾悉在銀青誌中嗚呼<lb/>
夫人在家為賢女既嫁為孝婦妻道母道又皆兼盡可<lb/>
<pb n="KR4d0243_SBCK_109-14b"/>
以為閨門之規範矣是宜銘銘曰<lb/>
彤管不作傅姆無教孰能閨門惟敬惟孝猗歟夫人謹<lb/>
于三從事姒如姑又篤其終義方尤嚴繩繩孫子慶必<lb/>
有餘川至雲委典刑如存是為壼彞凡此婦道百世仰<lb/>
之<lb/>
　　朝散郎致仕宋君墓誌銘<lb/>
隆興改元永嘉進士得人最盛尚書木藴之既在魁選<lb/>
一郡同登至二十七人余忝末科至乾道七年客授此<lb/>
邦三年間多與同年往還甚樂也後又假守則在者已<lb/>
<pb n="KR4d0243_SBCK_109-15a"/>
寡矣今四十載惟余叅議光逺宋貳車正卿在鑰亦偶<lb/>
未死故三人時以音問往來而正卿又亡矣明年其弟<lb/>
習之持書求銘正卿之墓抆涕之餘為序其平生而系<lb/>
之銘且請光逺篆其葢云君諱晉之正卿其字也舊名<lb/>
孝先字舜卿五季時處士靖自福之長谿徙温之樂清<lb/>
邑有張文君隠居築室為鄰而緱山僊人吹簫臺峙其<lb/>
前真勝地也今八葉矣子孫繁衍為名族曾祖惟表祖<lb/>
世則俱晦徳不耀考允修行義過人有聲舍選而終不<lb/>
偶篤意教子既口授以尚書大義又力貧為之擇師君<lb/>
<pb n="KR4d0243_SBCK_109-15b"/>
既升朝生封承務郎後又贈至奉直大夫妣萬氏繼母<lb/>
張氏皆贈恭人由是邑人益勵子于學君幼穎悟日誦<lb/>
數百千言弱冠從梅溪先生王公十朋游學徒數百人<lb/>
獨君首出王公器之曾以詩贈别襃借甚至未㡬入太<lb/>
學登乙科授左迪功郎汀州司户參軍王公又以詩送<lb/>
行期待尤逺到官明銳任事不擇劇易郡政待户曹乃<lb/>
決有霹靂手之名秋稼加耗病民君以郡命蠲之人皆<lb/>
讙服校文三山士踰二萬杜君申有場屋聲又嘗名薦<lb/>
書文卷已遭摧剥君識于衆人中引義力爭竟寘舉首<lb/>
<pb n="KR4d0243_SBCK_109-16a"/>
果以經魁南省人尤服鑒裁之明時丞相王公淮檢正<lb/>
吴公龜年少卿鄭公伯熊同為部使者皆欲出其門外<lb/>
移長谿丞縣去福州數百里休戚㡬不相同丞相陳公<lb/>
俊卿為帥君言邑之利病多所開納贊其長黄君藻和<lb/>
而不同相得尤深罷官祖餞揮涕而别海舟之隷于邑<lb/>
者數千艘君既被檄總籍其目分番以備調發舟人安<lb/>
之時造戰艦期㑹趣迫君緩其期事亦隨辦伐木必親<lb/>
相視而後取其免于斧斤者號宋公松丁奉直憂治喪<lb/>
諸費一金不仰于公家歸營葬送仍自為夀藏于側泣<lb/>
<pb n="KR4d0243_SBCK_109-16b"/>
曰尚當供養于地下也除服調臨海令以辦治聞催科<lb/>
不擾囹圄屢空太守邀入簽幕郡縣視猶一體知無不<lb/>
為軺車行部士民遮道稱徳政者動數百人樞宻丘公<lb/>
崈為憲使率諸臺薦于朝及去官壺漿攀戀旗幟咽道<lb/>
相望不絶前此未有也再調光化令鄉人王公自中為<lb/>
守每稱為老先生被邊事簡作亭豐山之顛遙望卧龍<lb/>
舊隠暇日相與登髙弔古哦詩度曲不復以僚屬相遇<lb/>
改奉議郎知奉化縣君三更邑寄熟于綱目刓方為圜<lb/>
坐以無事民大愛之丞相謝公深甫臨海人素知治行<lb/>
<pb n="KR4d0243_SBCK_109-17a"/>
時在參預欲引之周行君赴部授信州通判以歸佐郡<lb/>
期月即引年求謝事謝公又卻其請且勉留之秩滿竟<lb/>
以朝散郎致仕或謂理賞可及正郎君曰不翅足矣翩<lb/>
然還家聞者愧服天資孝友奉直素為鄉曲所敬憚以<lb/>
儒術自信黜釋老之說每曰親亡而藉緇黄以薦何待<lb/>
之薄也死欲速葬或溺于隂陽家之言以幸富貴至累<lb/>
年不入土者不孝為大其卓見類如此君之執喪一遵<lb/>
遺言追慕老而不衰嵗時祭祀焄蒿悽愴如将見之言<lb/>
及則必泫然弟習之少君四十嵗撫之如子捐祖産以<lb/>
<pb n="KR4d0243_SBCK_109-17b"/>
畀之而不忍析爨弟亦恭謹好學事君猶父門内以禮<lb/>
法稱護墳塋如䕶頭目拜掃必躬必親宗黨貧者收卹<lb/>
經紀有孤女則為遣嫁之不惟子弟承教修飭厮僕亦<lb/>
能以生事相戒有古樟䕃蔽甚廣自號樟坡居士晚又<lb/>
築亭其上榜曰可髙賦詩賡酬者衆鑰亦預焉嘉定四<lb/>
年八月屬疾終于家享年八十有六娶孫氏繼萬氏皆<lb/>
贈安人二子長曰統迪功郎寧徳主簿衢州比校務調<lb/>
邵武軍司法姿稟端重居家臨政綽有父風不幸先二<lb/>
年亡矣次曰纓孫四人㑂僑俶皆業儒幼曰宅孫女四<lb/>
<pb n="KR4d0243_SBCK_109-18a"/>
人佰適進士劉頤仲適國學進士張復道叔從浮屠名<lb/>
法定季適進士萬逵女孫三人習之與纓将以五年十<lb/>
月丁酉葬君于縣葢竹山寔附先塋君志也君敏而靜<lb/>
貫穿百家不為艱深之文明白豐贍詩辭髙勝淡而實<lb/>
腴即席唱酬鋒起泉湧人畏其捷而服其工所至留心<lb/>
風教勉厲後學長谿有隠君子林君維屏號榕臺先生<lb/>
君屈致邑庠遇講書與其長率邑之寓公聴焉學者益<lb/>
勵丞相梁文靖公聞之遂招入郡中一時政化之盛君<lb/>
實啓之憂居開義學來者輒受勸諭有文齋舍有銘深<lb/>
<pb n="KR4d0243_SBCK_109-18b"/>
衣大帶濟濟翼翼習俗益媺臨海官事整暇太守熊公<lb/>
克遇視學則請君為說春秋光化既為一新軍學至奉<lb/>
化則又親見之銳意興作里士監南嶽廟汪君伋與其<lb/>
弟份斥家財為之倡衆亦競勸輪奐鼎新照映山川舉<lb/>
梁之文落成之記皆鑰為之自爾累舉得士為多家素<lb/>
貧孫安人初以田四頃自隨伏臘粗給仕㡬四紀無一<lb/>
丘之益客至必留盡歡或假貸以續食人為不堪晏如<lb/>
也歸老餘年齒落復生髮白更黑頎然為鄉曲之望詩<lb/>
文甚多隨有散佚今惟乾坤二卦中庸大學禹貢洪範<lb/>
<pb n="KR4d0243_SBCK_109-19a"/>
講義春秋十二公論各一卷歴代中興君臣論二卷擬<lb/>
進萬言書一卷樟坡集三十卷藏焉銘曰<lb/>
阜陵取士隆興之春惟溫最盛二十七人我幸同升洊<lb/>
官海濵相與往來乆而益親四十餘年如星向晨惟宋<lb/>
與余夀踰八旬宋君忽焉而迹遽陳行義治政藹然弗<lb/>
泯難弟貽書其請甚勤哀懐易感勒銘翠珉<lb/>
　　從兄樓府君墓誌銘<lb/>
我大父太師齊國公五子二十五孫惟九伯父五子皆<lb/>
鑰之兄也諸兄凋零殆盡惟兄長鑰一嵗自幼少追逐<lb/>
<pb n="KR4d0243_SBCK_109-19b"/>
晚益相親鑰投閒十三年時時步屧相過山肴野䔩聴<lb/>
琴觀奕酒酣而歸甚適也憂患之餘既掛衣冠期與兄<lb/>
樂此晚暮嚴召還朝重惜此别初謂可以復㝷舊銘兄<lb/>
亦促使蚤歸忽聞兄訃驚痛不自勝乞身未遂又聞将<lb/>
葬二子來求銘嗚呼遂無兄可事矣雪涕書之兄諱鎡<lb/>
字少及吾家世為明之奉化人入城而著籍于鄞者至<lb/>
吾兄弟五世矣推而上之僅得八世積徳有素至髙祖<lb/>
先生諱郁決科起家一仕遽休仍教授鄉里官止大理<lb/>
評事累贈正議大夫曾祖諱常朝議大夫累贈太傅祖<lb/>
<pb n="KR4d0243_SBCK_109-20a"/>
諱异徽猷閣直學士累贈太師齊國公父諱琚朝散郎<lb/>
母陳氏封安人朝散兒女俱衆與安人勤儉治家尤篤<lb/>
意教子叔子鋐有場屋盛名以丙科仕至臨安教官季<lb/>
子鉅亦自太學晚為歙丞兄幼子也天姿謹恪讀書之<lb/>
外竭力事親于伯仲間急病讓夷心計精宻既不及禄<lb/>
仕一意守家法安分知足自奉至薄量入為用數十年<lb/>
如一日朝散得齊公繼繡堂故基為宅後既不足以容<lb/>
衆兄得田三畝力營築室未㡬落成過者駭觀入其家<lb/>
濟濟如禪房精舍地無一塵闢門臨水得城南勝處内<lb/>
<pb n="KR4d0243_SBCK_109-20b"/>
地纔㡬弓花卉果蓏手植以供小摘之需真隠士之廬<lb/>
也朝而誦經晝則假寝暮止三酌陶然自適一呼燭則<lb/>
不復飲食故絶少疾病性諒直語輒見肺肝親故有過<lb/>
忠告或面折之自謂愛人以徳人亦諒而服之奉丘壟<lb/>
及致祭謹甚一物一器必出親臨尤好賓客至則談笑<lb/>
款洽小酌亦有恩義夫婦齊年俱至七十親黨合樂髙<lb/>
㑹扁其堂曰雙慶冬至元旦鄉校有序拜之禮兄必夙<lb/>
戒子弟率先而往風雨不渝每自言曰吾無才術以發<lb/>
身賴祖先宗族之庇處夏屋三紀何以堪之生計素薄<lb/>
<pb n="KR4d0243_SBCK_109-21a"/>
不足以卒嵗斤斤自處人不見其際遂為鄉里善人以<lb/>
終嘉定四年六月屬疾初無他苦丙申卒于家享年七<lb/>
十有六娶寧海李氏克相夫子以齊其家二子浹洽一<lb/>
女適文林郎撫州崇仁縣丞舒祐孫六人權柄校槢檜<lb/>
榗俱業儒柄出繼為長兄主簿鈺之孫孫女□人長適<lb/>
方楷次許適舒樞外孫也餘尚幼将以五年八月丙申<lb/>
葬兄于通逺鄉金谷之原植徳菴後兄所自卜欲從父<lb/>
兄于地下也兄雖出世家辛苦自立竹頭木屑未始輕<lb/>
棄物多可為兩用若瑣瑣者先具美檟夀藏雖一日二<lb/>
<pb n="KR4d0243_SBCK_109-21b"/>
日可為者亦皆豫辦略無拘忌之嫌又可見兄之曠達<lb/>
矣二子事親素謹兄亦以家務分委之繼繡舊堂㡬不<lb/>
能保兄言之或至泣下浹力圖而得之兄又喜甚将以<lb/>
故扁揭之未能也鑰既不得歸奉吾兄自念叨竊逾分<lb/>
上有憂責下困應酬每起伏波羨少游之嘆今日東望<lb/>
尤為心折淚迸哀哉無及也已銘曰<lb/>
齊公守鄉始立錦坊五家聚處昆令季强兄之與我親<lb/>
如同氣期盡此生日夕陪侍病不及問喪不得歸尚銘<lb/>
諸幽以寫我悲鄉里善人又以考終咨爾後來尚振素<lb/>
<pb n="KR4d0243_SBCK_109-22a"/>
風<lb/>
<pb n="KR4d0243_SBCK_109-22b"/>
</p>
<p>
攻媿集卷一百九<lb/>
<pb n="KR4d0243_SBCK_109-23a"/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_110-1a"/>
攻媿集卷一百十<lb/>
　　　　　宋　樓　鑰<lb/>
　塔銘<lb/>
　　徑山涂毒禪師塔銘<lb/>
徑山為東南第一叢林非第一等人不足以居之淳熙<lb/>
十五年冬丈室虚席臨安守臣奏請無錫華藏涂毒禪<lb/>
師夀皇素聞師名制曰可明年二月初吉方入寺遇今<lb/>
皇帝始登寳位詔就靈隠開堂中使齋御香以賜恩禮<lb/>
甚渥道俗輻湊驚歎未有且曰是為叢林一段盛事非<lb/>
<pb n="KR4d0243_SBCK_110-1b"/>
師不足以當此也師名智䇿姓陳氏天台人自號涂毒<lb/>
巖生英敏穎異父母素竒之十嵗護國僧楚光見之曰<lb/>
此子風骨巉巉有出塵之姿又六年遂祝髮光授以經<lb/>
律理詣昭徹迥出流輩性剛簡居處語黙肅如也尤不<lb/>
喜泛交善則慕之有不善雖親暱亦絶不與通年十九<lb/>
或告以定慧等學可以明見佛性即造護國請謁寂室<lb/>
光僅七日偶過門洒然有省寂室許之謂老于叢林者<lb/>
不能過也育王無示萬夀大圎皆一時大名徳無不肯<lb/>
可大圎問師甚處來曰天台曰見智者大師麽曰即今<lb/>
<pb n="KR4d0243_SBCK_110-2a"/>
亦不少曰因甚在汝腳跟下曰當面蹉過圎曰上人不<lb/>
耘而秀不扶而直一日辭去圎送之門拊師背曰寳所<lb/>
在近此誠非寳師領之時豫章雲巖游禪師號典牛聲<lb/>
震江湖師往投之道由雲居風雪塞路坐閱四十二日<lb/>
午初版聲鏗然豁爾大悟及造門典牛獨指師曰甚處<lb/>
見神見鬼曰雲居聞版聲來曰是什麽師曰打破虚空<lb/>
全無柄靶牛曰向上事未在師曰東家暗坐西家厮罵<lb/>
牛曰嶄然超出佛祖他日起家一麟足矣貞淨老人若<lb/>
在見子亦當下拜遂領師至僧堂前撞鐘大言曰侍者<lb/>
<pb n="KR4d0243_SBCK_110-2b"/>
</p>
<p>
大徹矣牛機辯峻峭莫有嬰其鋒者師與之平章今古<lb/>
泉湧風駛聞者為之錯愕踰年告别牛送以偈曰咄咄<lb/>
臨濟宗行行正在爾遂結菴于淮西烏崖之下典牛凡<lb/>
見浙客必曰識策公否客曰識之則欣然曰不虚生于<lb/>
浙江其器重如此大圎移大溈請居第一座秉拂之初<lb/>
衆已驚服嘗問訊圎圎俛眉不語師曰何其瞀悶圎曰<lb/>
期子濟濟多衆如雪峯存溈山祐之流而談天者謂子<lb/>
無徒子意如何師曰參學惟恐無本苟有本對泥像說<lb/>
法亦髙出諸方圎曰吾子器識過人玄酒太羮非常流<lb/>
<pb n="KR4d0243_SBCK_110-3a"/>
所能知味也東歸又分座于國清此菴景元方住護國<lb/>
謂師曰公來歸三峯景元即收卷波瀾矣出世住黄巖<lb/>
普澤為典牛焚香是為黄龍四世孫歴天台太平吉之<lb/>
祥符越之等慈及大能仁所至道價興行旋自護國華<lb/>
藏來住此山而師已老矣力行祖道衆至千餘每謂其<lb/>
徒曰來日無多豈久于此者弟子請建塔于東岡之麓<lb/>
紹熙三年秋畢工師曰生平言出没死生如適園觀此<lb/>
言㡬户知之時節因縁乃在于此十六日升堂訣别舉<lb/>
衆曰請偈賛者如市隨叩即信筆應之二十五日門人<lb/>
<pb n="KR4d0243_SBCK_110-3b"/>
宗惠問疾囑以後事仍曰子以文祭我師整襟危坐傾<lb/>
聽乆之至酹茶尚饗為之旴衡一笑二十七日辰初湯<lb/>
沐已竟剃髮更衣萬衆雲集說偈云四大既分飛烟雲<lb/>
任意歸秋天霜夜月萬里轉光暉俄頃泊然而逝八月<lb/>
二日舉全身瘞于東塔夀七十有六臘六十夏得法弟<lb/>
子已出世者十二人度四十三人<hi>空缺十餘字案此下原本</hi>余非學<lb/>
佛者未嘗參禪又與師無半面而惠公余鄉人録師行<lb/>
實求銘既適越貽書不已惟師之始末勁挺洞達無一<lb/>
毫回護意氣于余心似有契焉乃具載所録而系以銘<lb/>
<pb n="KR4d0243_SBCK_110-4a"/>
其實無此可也銘曰<lb/>
臨濟正宗直下不絶楊岐積翠何有分别矯矯典牛付<lb/>
授親切涂毒一聲聞者腦裂雲居版聲風撼深雪徑山<lb/>
一著霜夜秋月掃盡葛藤光明透徹我詞賛揚慙媿饒<lb/>
舌<lb/>
　　天童大休禪師塔銘<lb/>
余家四明十禪刹錯立名山中兒時未甚省事已聞人<lb/>
稱老尊宿頗衆而大覺小玨之名尤著且乆大則宏智<lb/>
正覺小則師也師名宗玨和州烏江人姓孫氏生不茹<lb/>
<pb n="KR4d0243_SBCK_110-4b"/>
葷世業儒而性樂空門年十六白父母願出家止之不<lb/>
可遂依貞州定山貞如住持徳雲十八進具長蘆祖照<lb/>
道和聲振東南師往叩謁照與語竒之留為侍者時真<lb/>
歇了公為座元師入室問云佛祖不到處是什麽境界<lb/>
歇豎起一拳師擬議歇揮之師即領悟遂云将謂無人<lb/>
到歇云放過一著宣和中歇主長蘆學徒益集至千七<lb/>
百衆師代居第一座為衆說法建炎初元之蒋山入慈<lb/>
受深公室語契淵微尤相器重尋避地浙東侍歇居補<lb/>
陀巖道價愈髙郡請住岳林布袋道場不就寵智時在<lb/>
<pb n="KR4d0243_SBCK_110-5a"/>
天童視歇為兄邀歸山間又命師挂牌領衆象山廷夀<lb/>
虚席使君延請再三始從之紹興二年太守陸公長民<lb/>
仍遷師于岳林備禮開堂丞相范公宗尹自號退晦居<lb/>
士與師為方外交遠來勸請參政孫公近時為部使者<lb/>
為范公草疏禪門以為美談師即嗣真歇㡬三年退處<lb/>
翠山依宗禪師待制仇公悆遷之香山一住十八年衲<lb/>
子雲趨寺為一新二十五年尚書王公俣請住雪竇二<lb/>
十九年真閣張公偁遂以天童招之師念太白名山實<lb/>
寵智之後一遵規式無所更改道俗益嚮之師容貌竒<lb/>
<pb n="KR4d0243_SBCK_110-5b"/>
龎度量恢偉喜慍不見于色終日頽然無所修綜亦未<lb/>
嘗振厲風采而見地明白深造自得死生之際卓然過<lb/>
人人于是尤以為不可及也時城中湖心辯公宗師與<lb/>
師生之年月皆同三十二年八月上浣辯以遺書來師<lb/>
初無恙覽書笑曰齊年既行吾亦逝矣翌日迎賓如平<lb/>
時晚欲小參侍僧以為暮矣即令集優婆塞衆人知其<lb/>
有異舉寺咸㑹師從容普說多致垂别之意既歸丈室<lb/>
濯足就座整容跏趺汨然而逝又八日學徒奉全身葬<lb/>
于南谷夀七十二臘五十四師等慈接物無貴賤之間<lb/>
<pb n="KR4d0243_SBCK_110-6a"/>
侍制張公劭昆弟與師為中外親舍人孝祥又視公為<lb/>
父行皆一時名勝師視之藐如也嗣法三十餘人分領<lb/>
宗風而足菴智鑑為最顯足菴住雪竇數年與余素厚<lb/>
紹熙三年余官後省忽得足菴垂絶之書專以先師大<lb/>
休塔銘為祝大休師自號也余幼欽師之名而不忍違<lb/>
足菴之祝為之銘曰<lb/>
是釋者流視生若浮生兮若浮死兮若休生既曰休死<lb/>
又何求足菴之求為銘諸幽<lb/>
　　瑞巖石牕禪師塔銘<lb/>
<pb n="KR4d0243_SBCK_110-6b"/>
師諱法恭明州奉化人俗姓林母楊氏號佛光道人日<lb/>
誦蓮經甚専一夕夢胡僧來謁既寤而生師父早喪年<lb/>
十五乃白母出家以棲真禪院僧則韶落髮為師宣和<lb/>
七年受具戒習南山律于湖心寺繼受天台教天童宏<lb/>
智覺禪師法席方盛師又更從之兄事自得暉晝夜危<lb/>
坐一日坐殿廡間忽傍有僧曰本自不生性無和合師<lb/>
一入耳根豁然開悟流汗浹體即見宏智反覆問答機<lb/>
應如響智遂留侍傍乆之再歴江湖徧參石佛萬年閑<lb/>
公室中嘗一舉似地擎山話經月不契他日再往閑日<lb/>
<pb n="KR4d0243_SBCK_110-7a"/>
似地擎山作麽生師掩耳而出草堂清不許暫到入室<lb/>
師直造前清舉拂日識得這個參學事畢師曰拈卻這<lb/>
箇喚作什麽清擬再舉師奪拂子擲地上曰老漢拂子<lb/>
也不識一衆駭嘆黄龍忠置界方槌拂于香案上師謂<lb/>
其侍者曰和尚此一絡索作何用少頃一一拈起問過<lb/>
一機不來莫言不道侍者白忠乃盡撤去三年復歸天<lb/>
童主藏事即分座說法遂為第一座智所舉宗要師不<lb/>
為苟合智愛而畏之紹興二十三年越之光孝虚席帥<lb/>
移書于智求一本色人智以師參學行業始終明白薦<lb/>
<pb n="KR4d0243_SBCK_110-7b"/>
之既往㑹應天塔壤或請捨去師曰非我尚誰為耶塔<lb/>
成始行未㡬復住能仁隆興改元趙公侍郎出守四明<lb/>
命主報恩兵燹之餘前人相繼興造凡所未備者如鍾<lb/>
經一臺等處皆師所建軒敞宏大遂為一城蘭若之冠<lb/>
乾道六年退居小溪之彰聖明年滎陽郡王又起住瑞<lb/>
巖居山㡬一周星闢舍宇以安衆開山田以足食又建<lb/>
圎通傑閣輪奐甚美皆師餘事也大參范公請師于雪<lb/>
竇自得暉公歸自淨慈乃請以雪竇還之復居瑞巖淳<lb/>
熙八年八月十三日感微疾謂弟子曰毋以藥石累我<lb/>
<pb n="KR4d0243_SBCK_110-8a"/>
殆将行矣十九日以書招自得且促之越五日始至談<lb/>
笑如平時付以後事作士大夫及道友書六緘已而諸<lb/>
山皆㑹以翌日遲明升座說偈而逝郡守謝公修撰得<lb/>
師遺書唶曰恨不識此老即以其座元如璧繼之師夀<lb/>
八十臘五十九受度者四十三人嗣法者十人山之西<lb/>
偏夙號上方于是立塔以葬寔九月三日也師之從姑<lb/>
歸余叔祖故自少時與師遊璧求銘于余余非學佛者<lb/>
然竊謂桑門之法有三曰律曰教曰禪學者當先習律<lb/>
以檢其身次聽教以廣其業然後參禪以求直指人心<lb/>
<pb n="KR4d0243_SBCK_110-8b"/>
見性成佛一聞千悟世出世間法則為全人矣況是三<lb/>
者本無異途苟能貫通何所不可惟師天姿勁挺持律<lb/>
嚴甚而禪教並行直以古徳自期愛身如冰玉終老不<lb/>
衰絫主大刹起居寢食無一日不與衆共不務縁飾無<lb/>
他嗜好自號石窻叟峭直骨骾未嘗借人以詞色見有<lb/>
道者雖坐下版必力加提引成就名譽郡命公定師畧<lb/>
不容私或以賂得叱之不貸至白郡將汰遣之諸方異<lb/>
辭輒遭呵咄衲子慧而狂者至則摧折有僧自謂罷參<lb/>
指地曰人人喚作地我道不是汝喚作什麽僧未及對<lb/>
<pb n="KR4d0243_SBCK_110-9a"/>
卽斥去同行僧請代一轉語遂舉一拳師曰同坑無異<lb/>
土併逐之臨安淨慈人所願得嘗馳書請師乃航海以<lb/>
避命郡為申免皇子魏王作牧每加敬禮欲訪師于山<lb/>
間辭曰路逺而險徒勞民耳其嚴冷類此公卿名士為<lb/>
方外交者甚衆丞相魏公晚嵗與師尤厚嘗嘆曰自得<lb/>
如深雲中片石石窻則空門中御史也緇流以為名言<lb/>
師行解甚髙不為夸詡以驚衆壬辰夏旱郡請說法卽<lb/>
日甘澍次年又旱定海宰延之師曰前此偶爾非吾力<lb/>
也堅拒不受邑人固請卽又雨焉嗚呼禪林五枝蓋出<lb/>
<pb n="KR4d0243_SBCK_110-9b"/>
一本惟曹洞宗至芙蓉而大振石林葉公左丞稱其與<lb/>
之嚴者得之必精傳之必乆河南邵公子文稱其為特<lb/>
立之士二公皆名儒言必不苟一再傳而至宏智尤光<lb/>
明俊偉而師得其正傳卓立傑出確然自信末後一著<lb/>
照映今昔盛矣師機縁有三㑹録瑞巖後録壁立千仞<lb/>
不可挹酌叢林尤所尊敬讀者當自知之瑞巖古道場<lb/>
璧以師故出世卽居之乆而衆無異辭不負所託矣銘<lb/>
曰<lb/>
此道本無二五派寖分别猗歟曹洞宗綿宻更親切稽<lb/>
<pb n="KR4d0243_SBCK_110-10a"/>
首芙蓉師壁立蹊徑絶邇來一再傳奇鄒出丹穴石窻<lb/>
嗣宏智游方俱洞徹門庭晚益峻坐㫁衲僧舌如識滋<lb/>
味人啗土炭石鐵醎酸甘苦辛開口了無說何以傳不<lb/>
腐君其視兹碣表裏無纎瑕瑠璃含寳月<lb/>
　　雪竇足菴禪師塔銘<lb/>
師諱智鑑滁之全椒人俗姓吴自兒時已喜佛書每以<lb/>
白紙為經跏趺端坐誦之琅琅然母嘗與洗手瘍因曰<lb/>
是什麽手忽對曰我手是佛手遂視母大笑少長日記<lb/>
經文千餘言連遭親喪決意出家誓修苦行以報罔極<lb/>
<pb n="KR4d0243_SBCK_110-10b"/>
之恩真歇禪師方住長蘆徑往依投一見異之師勤苦<lb/>
精進終嵗脇不至席大休小玨禪師領千七百衆為首<lb/>
座獨指師為法器曰汝當振吾宗已而侍真歇來四明<lb/>
至補陀山遇羣盜蠭起避地之馬秦駭浪翻空舉舟驚<lb/>
懼師坐篷外獨不沾濕真歇益異之㑹京城三藏道法<lb/>
師講菩薩戒師受戒已背若負萬金然道曰汝真得上<lb/>
乘戒之証也徐卽身輕真歇住雪峯服勤三載雖日親<lb/>
示誨終未超徹復回四明遯于象山縣之鄭行山乃海<lb/>
岸孤絶之處相傳山有怪妖不可入入亦多以驚異逃<lb/>
<pb n="KR4d0243_SBCK_110-11a"/>
歸師曰吾為法忘形何懼耶乃即山中盤石縛茅為菴<lb/>
地髙無泉脉師禱曰吾辦道來此山神其惠吾泉因鋤<lb/>
小坎移時而水溢食不繼則啖松枝以療飢時紹興二<lb/>
年也一日有巨蟒入菴矯首怒視越數日復旋繞于牀<lb/>
師不顧而去夜聞菴後巖谷震響如霆擊旦起視之有<lb/>
巨石飛墜越菴而立于門並菴大木皆為之摧拉變怪<lb/>
百出略可記者如此師不為動終不能害也明年正月<lb/>
十四夜于深定中豁然開悟師自念云威音王以前無<lb/>
師自証威音王以後無師自証者皆天魔外道遂下山<lb/>
<pb n="KR4d0243_SBCK_110-11b"/>
見延夀然曰日來肚大無物可餐菴小無牀可臥若能<lb/>
與食展菴則住不然則去然與師反覆問答不能屈因<lb/>
叩師見地師云一坐四旬身心瑩徹忽爾古鏡現前非<lb/>
由天降不從地出自是本有垢淨光通不勞心力自照<lb/>
也昔眞歇嘗于室中舉門一物上拄天下拄地常在動<lb/>
用中動用中收不得是什麽物得恁麽而今照破方知<lb/>
天葢不及地載不起喚作古鏡亦是謗他遂有頌云箇<lb/>
鏡光流遍刹塵鑑照無碍體難分羣靈巨徳皆稱妙凡<lb/>
聖無非裏許身然云不易到者田地師至陳山欲航海<lb/>
<pb n="KR4d0243_SBCK_110-12a"/>
或指曰此鄭行山中肉身菩薩也人皆環遶求偈時天<lb/>
大風不可渡師謂篙人曰吾為汝借風洎登舟俄頃而<lb/>
濟扺岸則逆風如故徑至岳林見大休云乆違尊顔卽<lb/>
不無如何是同風不間底人玨云井底蝦蟇吞卻月師<lb/>
云賓主不立報化平吞玨云向賓主不立處道師云不<lb/>
辭道恐涉唇吻玨云只今将什麽抵對師云不借玨云<lb/>
佛祖不奈爾何師禮拜遂令受具聞翠山宗白頭機鋒<lb/>
峻峭往叩焉時師方為岳林行匄擔二布囊隨得卽受<lb/>
備歴艱勤人所不堪宗云為衆竭力不無其勞師云須<lb/>
<pb n="KR4d0243_SBCK_110-12b"/>
知有不勞者宗云尊貴位中收不得時何如師云觸處<lb/>
相逢不相識宗云猶是途中賓主作麽生是主中主師<lb/>
云丙丁吹滅火宗以手掩師口師拂袖出宗遷雪竇挽<lb/>
師偕行荷負衆事㑹法堂新飾且命師為衆普說宗嘆<lb/>
曰吾生有耳未嘗聞也叢林愈加敬焉宗乃宏智髙弟<lb/>
師因造宏智室動輒深契二十四年遂舉住棲眞隆興<lb/>
二年移定水侍郎趙公子潚聞師名屬侍御王公伯庠<lb/>
製疏備開堂禮嗣法大休寔曹洞十一世孫也乾道五<lb/>
年退席遂之天台八年嗣秀王來鎮請住廣慧淳熙四<lb/>
<pb n="KR4d0243_SBCK_110-13a"/>
年皇子魏惠憲王請住香山七年參政范公移主報恩<lb/>
十年遂歸西山為終焉計十一年雪竇虚席衆皆以師<lb/>
為請師念明覺知覺道場勉為起廢一住八載所在道<lb/>
俗歸仰至是尤盛隨力葺理内外一新紹熙二年謝事<lb/>
止于寺之東庵太守林公枅稔聞道價命師再住不從<lb/>
必欲識面既見問道終日致請益堅力辭而歸三年七<lb/>
月乙未示疾己亥親筆遺書晦日以道具抄録八月哉<lb/>
生魄夜分戒其徒曰吾行矣送終其務簡約勿用素服<lb/>
哀慟言訖書偈趺坐而化時暴雨疾風震動山谷人尤<lb/>
<pb n="KR4d0243_SBCK_110-13b"/>
嗟異四遠聞者奔赴盡哀于是相與建塔于山之左戊<lb/>
午奉全身以葬夀八十八臘五十三嗣法及受度三十<lb/>
餘人師素與余厚在雪竇作錦鏡以蓄飛雪上流為一<lb/>
山竒觀甞為之記師且死手書遺余告别以大休塔銘<lb/>
為屬余既銘之師之徒又以此請不忍拒也余不習釋<lb/>
氏學然聞古徳相與傳授之際多藉導師有以啓發之<lb/>
惟師根器過絶人自誓不悟不為僧則識趣已不凡操<lb/>
心如鐵石視身猶土芥又有人所不能及者初雖乆依<lb/>
真歇鄭行之居略無怖畏非有師傳而遂得道禪門少<lb/>
<pb n="KR4d0243_SBCK_110-14a"/>
見其比是時自覺般若有靈真有飢則一與之食寒則<lb/>
一與衣之驗夜行深雪自然得路若有隂相自以為大<lb/>
千世界無如我者一見大休誦言所歴休徐曰但盡凡<lb/>
心勿為異解師為之漼然意消而歸心焉師天資樸厚<lb/>
見地真實業履孤峻苦行堅密至死不少變等慈接物<lb/>
法施不吝具大辯才浩博無碍為人說法或自曉至暮<lb/>
或自昏達旦至連日亦無倦色音吐洪暢晚亦不衰聞<lb/>
者聳服學徒每出衣資請師演說此尤禪林所未有也<lb/>
雲深火冷尸居淵黙有召之者雖祁寒隆暑不拒一毫<lb/>
<pb n="KR4d0243_SBCK_110-14b"/>
施利悉為公用丈室蕭然故六主廢刹積逋動數千緡<lb/>
不過期月百廢具舉若禱雨暘捄疾苦其應如響神祠<lb/>
烹宰物命輒為易以素饌有藏其鬚髮而得舍利者此<lb/>
皆世俗所創見師不欲人言之以為非此道之極致使<lb/>
其有之亦皆師之餘也師既亡太師史文惠公祭之以<lb/>
文有曰了悟圎通如觀音大士隨機化俗如善導和尚<lb/>
人不以為過也師生于淮南而化縁獨在四明屢易法<lb/>
席名震江湖而終不越境自號足菴人以古佛稱之惟<lb/>
師可以無媿云銘曰<lb/>
<pb n="KR4d0243_SBCK_110-15a"/>
祖師西來乃始有禪燈燈相續皆有師傳師之得道㡬<lb/>
于神曜心鏡孤圎大千俱照曹洞正宗實艱其承十有<lb/>
一傳至師中興蛇虺之宅聞者怖恐惟師宴坐曾不為<lb/>
動振錫出山據大道場四衆歸仰廣為津梁生于淮壖<lb/>
縁在甬東名震江湖卒老吾邦法施不吝辯才無碍行<lb/>
實堅苦而大自在人稱古佛師則無媿銘以表之用詔<lb/>
末世<lb/>
　　瑞巖谷菴禪師塔銘<lb/>
淳熙五年秋有㫖以明州智門僧景蒙住台州瑞巖寺<lb/>
<pb n="KR4d0243_SBCK_110-15b"/>
先是參政錢公請為墳院公既薨其孫今江東轉運判<lb/>
官象祖以大父治命辭于朝仍請敕差住持太傅史魏<lb/>
公再當國謂蒙可瑞巖台甲刹師一旦自海山膺敕命<lb/>
孤雲野鶴雖無心于去來然空門之盛舉也魏公分教<lb/>
永嘉時與心聞賁禪師為方外交罷相里居夢如平生<lb/>
傍有僧曰景蒙貌古神清談笑久之覺而叩天童朴曰<lb/>
僧名頗異有斯人否朴曰是方為堂中第一座招之恍<lb/>
如夢所見與論出世法了辯如響問其師則心聞也大<lb/>
異之遂為延譽而得智門一住七年寺以寖興甞葺古<lb/>
<pb n="KR4d0243_SBCK_110-16a"/>
殿得瓦于脊有字粲然蓋建隆改元之秋䜟語六言中<lb/>
有師名若言超進之意抑又異矣在瑞巖前後十夏道<lb/>
俗傾嚮寺居兩山間樓觀層出有溪自東北横貫寺中<lb/>
一夕暴漲衝決隄防棟宇漂蕩强半為瓦礫之場人以<lb/>
為不復可興矣師曰吾當任此既而財力交施從容規<lb/>
畫曾不踰時輪奐一新壮麗反過其舊師才智超邁不<lb/>
以毫末自見因事而顯無不嘆服韜養之深從可知矣<lb/>
師姓邵溫之平陽人族姓甚衆多以儒自業母感異夢<lb/>
而娠英特開爽幼聞鐘梵則喜年十三從惠安淨覺大<lb/>
<pb n="KR4d0243_SBCK_110-16b"/>
</p>
<p>
師惟梵著僧伽梨明習天台教觀自以名相之學不足<lb/>
了大事去遊國清又參育王山佛智裕公裕問以宗門<lb/>
節目師不知所對甞入室誤問鄉里師曰永嘉人還識<lb/>
永嘉大師麽未及答批頰而出至于再兀然如癡寢食<lb/>
不安者累月行道次忽聞鐘聲而悟卽造室中又問永<lb/>
嘉大師卽今在什麽處師曰卽日伏惟和尚尊體起居<lb/>
萬福裕隨問向上事如何師擬酬應又復逐去次日再<lb/>
入裕方發問師抗聲曰老漢今日敗闕也一拍而出裕<lb/>
曰雋哉念母而歸龍翔心聞一見深器之問曰言無展<lb/>
<pb n="KR4d0243_SBCK_110-17a"/>
事語不投機承言者喪滯句者迷試向言詮不及處通<lb/>
個消息師以在手畫一圎相聞以拂子擊左師卽畫以<lb/>
右手擊右師又畫于中以兩手托呈聞以拂子當中畫<lb/>
兩畫師禮拜而立聞大笑云三十年揀辨苖裔今日得<lb/>
此烏喙耶由是依止室中通徹無滯遂令執侍左右旣<lb/>
歸鹿園如在菴賢雪菴瑾咦菴鑑全菴存筠谷達還菴<lb/>
淳㑹下皆一時之名流惟師妙齡傑出聞以谷名師菴<lb/>
且為之銘蒙侍者之名曰髙矣又甞謁臨安顯寧志公<lb/>
志聞風壁立學者望崖而退獨謂師曰先世遺風餘烈<lb/>
<pb n="KR4d0243_SBCK_110-17b"/>
</p>
<p>
若未墜者尚在汝躬吾且拭目觀之名山法席聚衆千<lb/>
數師分座提唱諸方咸畏而仰之師孤髙絶俗若不勝<lb/>
衣而嚴冷峻峭不可挹酌旣坐道場槌拂所加龍象蹴<lb/>
踏長靈之道光焉十四年十月十有七日為施主說法<lb/>
似感微疾旣歸趺坐良乆泊然而逝山林震動鳥獸鳴<lb/>
悲緇白奔湊如哀所親越七日闍維舍利遺骨瘞干居<lb/>
禪師塔之右寔晦日也夀六十四臘五十一度小師四<lb/>
十嗣法者十餘人鑰贅倅丹丘草疏請師赴郡假道别<lb/>
未㡬時而師以訃聞亟遣茗奠其徒以魏公真翰來俾<lb/>
<pb n="KR4d0243_SBCK_110-18a"/>
銘其塔且曰吾師生得公贊死又辱祭以文願終惠之<lb/>
鑰不敏敢不承相君之命銘曰<lb/>
鞔峯髙髙壓干嶺寳坊樓閣非人境大浸稽天夜溟涬<lb/>
世界變滅彈指頃金碧掃地誰復整谷菴若子一笑領<lb/>
發揮金粟舊光景手髙妙絶風斤郢稜稜鶴骨雙眸炯<lb/>
古廟香爐無波井栗棘横施發深省一超透出毗盧頂<lb/>
眞隱神交錐脫穎聲駕諸方增九鼎我游丹丘與三請<lb/>
再别㡬何俄奠茗石上主人呼不醒迷途多岐孰知警<lb/>
勿謂空言如縛影影與俱傳乆逾炳<lb/>
<pb n="KR4d0243_SBCK_110-18b"/>
　　延慶月堂講師塔銘<lb/>
吾鄉延慶教院為東南諸郡之冠祖師建立不置佛殿<lb/>
所以待後人者不淺累代多得人如所期焉余不及見<lb/>
紹興以前事矣余嵗時見鄉人尊重圎辨講師道琛永<lb/>
嘉人初至說法是時宏智禪師諸大老拱手相顧曰此<lb/>
非闍黎也道價最髙大興此山繼以覺去予嘗銘其塔<lb/>
月堂惠詢之住持在乾道五年之後然得圎辨之正傳<lb/>
者也惠詢字謀道月堂其自號也姓陳氏父安寔家昌<lb/>
國縣蓬萊鄉之昫山母馬氏夢僧倚門乞食而娠生有<lb/>
<pb n="KR4d0243_SBCK_110-19a"/>
奇相甫八歲父母攜入寳印院謁了印大師善隆摩其<lb/>
頂曰能出家否欣然願留不肯去父母見其幼靜不類<lb/>
凡兒每竊竒之不奪其志始授蓮經兩月而成誦無不<lb/>
駭嘆十四為僧卽造延慶依澄照子先法師學日勤講<lb/>
業夜則坐禪迥與衆異或以飰食物玩游戲等試之一<lb/>
切謝絶獨行獨坐惟以參尋祖意為急衆目之曰詢獨<lb/>
立章菴道因法師髙視衆作時居第一座驟加稱賞親<lb/>
炙數嵗盡得其說欲徧見諸山問所先因曰天台能仁<lb/>
法照老人當今大善知識也且送之以序有曰吾子氣<lb/>
<pb n="KR4d0243_SBCK_110-19b"/>
</p>
<p>
貌温恭烈暑鑠金而法服襪履望之儼然夜坐而不臥<lb/>
不與羣輩相狎戲又曰兩山宿學皆吾故人盍行矣法<lb/>
照尤喜朝夕與處衆嫉之且曰吾曹久侍老師反不若<lb/>
新進耶夜堂講習一呼而隨者數人俱至師前遽曰教<lb/>
門多途叢雜非一欲從公以決之師正容徐曰吾學佛<lb/>
祖之大道夀量觀法十境十乘三千三諦皆是也得之<lb/>
則見性成佛失之則殃墜無間有疑則問來若名相之<lb/>
學方困算沙非吾所知也一衆愕然不敢措辭而退或<lb/>
曰此學海義龍也安得以衆人待之獨步于兩山者三<lb/>
<pb n="KR4d0243_SBCK_110-20a"/>
載圎辨方住延慶師曰百聞不如一見密入衆底竊聽<lb/>
開演已自欣快偶聞提唱曰吾祖之道荆谿之後傳者<lb/>
雖多不無小疵惟法智天資超悟不假傳而自知用一<lb/>
性惡之旨大闡圎頓之談論卽論具豈待煩惱之轉除<lb/>
約佛約心寧外婆娑之别旨一理貫通諸法悉捨師于<lb/>
言下洞然明白感發旣深涕泪俱下遂造丈室自列辨<lb/>
曰子再來人也特吾之㸃示耳旣日挈包在弟子列自<lb/>
爾左右逢源鋒不可觸㝷入堂司有監寺以事忤衆衆<lb/>
欲捲堂負擔于門矣師急止之吾當任責乃領衆白辨<lb/>
<pb n="KR4d0243_SBCK_110-20b"/>
曰維那之言然卽書片紙付堂司起監寺不共住衆遂<lb/>
帖然微師片言豈不殆哉辨亡為廣嚴第一座偶擇主<lb/>
僧郡以十名寘瓶中一索而得師或以年少為言師曰<lb/>
吾何求哉力辭之㝷出世住海瀕華雲以省母之便欣<lb/>
然就之沙岸持鉢忽遇羣盜刦盡所有將解師衣正色<lb/>
叱曰汝何為者我法戒貪嗔癡貪求何益于汝生有王<lb/>
法死有地獄眼光落地受極苦時悔將何及貧富有命<lb/>
强取之物豈為終身之樂幸自無事而作此業實可寒<lb/>
心盜曰我将殺汝師曰吾以寂滅為樂汝若殺我早歸<lb/>
<pb n="KR4d0243_SBCK_110-21a"/>
寂滅受大快樂有何不可盜相顧曰是善知識也安可<lb/>
害之盡還其物羅拜而退慈力攝持又能如此移住奉<lb/>
川之禪院又遷淨居前田後江師曰此處可與鬼神說<lb/>
法夜必炷香暗坐講法華經信宿間有飛螢一二遶于<lb/>
前後尋有百十乃至千萬明于燃燭講罷輒去甞夜出<lb/>
螢往來江上不入講室夜分旣歸螢忽來迎如繁星然<lb/>
師見而笑曰是待吾講耶自爾每見之師不以語人然<lb/>
自以為差適人意也移住普和問于草菴草菴曰僻在<lb/>
一隅大江横前峭壁對聳佛影岩也前輩聚徒之地吾<lb/>
<pb n="KR4d0243_SBCK_110-21b"/>
子其當之學子雲集鐘鼓一新朝參暮請晝誦夜禪禮<lb/>
講以時䇿筵有節乾道五年延慶虚席公定場中一舉<lb/>
師名衆口翕然師氣貌魁梧儀矩凝重未甞以詞色假<lb/>
人精持律範動不踰矩法席謹嚴數百衆無敢犯者說<lb/>
法必窮蘊奥學者有不能解昏後坐起信堂一香一燈<lb/>
遠在簷下僧徒畢集師乃揮塵縱辯夜靜堂深言詳理<lb/>
到境法俱勝隨資發越直疑祖師之復生忘其乆立之<lb/>
疲也至今舊人過其處遐想髙風多至隕涕制帥秀王<lb/>
每曰延慶人中鳯也寺之西有蔬圃官欲以為貢院勢<lb/>
<pb n="KR4d0243_SBCK_110-22a"/>
甚急師怡然不顧方杜門終日禪定纔信宿府主見招<lb/>
迎謂師曰貢院之擾得無動心乎今已得基址可以放<lb/>
懐矣師謝外護之庇蓋有神現夢以為言也丞相魏文<lb/>
節公好内典法華中有是法住法位世間相常住稽疑<lb/>
以叩自得石窻終未有所契舉以問師師曰此非大力<lb/>
量人不能致此問乃曰春生夏長秋凋冬落世間之相<lb/>
乎曰然非以其遷變而致疑乎曰然師曰四時遷變歲<lb/>
嵗同耶異耶曰無以異也師曰非止今年明年無以異<lb/>
窮過去極未來亦無所異旣無所異豈非世間之相常<lb/>
<pb n="KR4d0243_SBCK_110-22b"/>
住哉以至君臣父子生息大小不動本位皆得究竟以<lb/>
至天地日月明暗色空海闊山髙鶴長鳧短皆出自然<lb/>
莫不名體不轉貞常圎極故曰是法住法位世間相常<lb/>
住了此法者不落階梯隨所見聞立地成佛文節有省<lb/>
嘆曰經綸之妙還他教家魏惠憲王臨鎮來游獨坐一<lb/>
榻俾師坐而問所傳何道師曰天台教王曰恐不及禪<lb/>
家之直指師又曰禪教皆如在方便若就實知實見言<lb/>
之何為禪何為教妙悟之人一切掃除絲毫不掛然後<lb/>
龍菩提妙華徧莊嚴隨所住處常安樂王大悅屢以金<lb/>
<pb n="KR4d0243_SBCK_110-23a"/>
繒為齋施㝷盡出衣盂建雨華堂等又募縁一新兩廡<lb/>
至于臥不解衣講必更淨非入浴走厠袈裟未始去體<lb/>
非赴齋啜粥蓮經不曾離念廚庫諸司不一囘顧工匠<lb/>
報作略不舉目大綱整肅不事苛細然犯必不恕欺必<lb/>
照破中外井井無毫髮之遺史文惠王曰能使教門增<lb/>
重今惟月堂一人而已師之傳道直欲追配古人非徒<lb/>
塞責每曰以語之相似而證其言以資之善記而駕其<lb/>
說皆非所以說法也惟自悟心宗而宣演之庶得祖師<lb/>
之傳吾求悟門切勿自畫凡說教義不出私科惟著立<lb/>
<pb n="KR4d0243_SBCK_110-23b"/>
宗解一卷以救時弊淳熙六年十月二十五日召門人<lb/>
曰吾覺背痛殆將不乆矣越二日辛丑集衆諷十六觀<lb/>
經經終而逝十一月庚申奉全身葬于崇法祖塔之側<lb/>
師夀六十一法臘四十五聚髮一器舍相無所葬于蓬<lb/>
萊先塋遵遺言也分舍利之半同法智頂骨塔于太悲<lb/>
閣郎中省菴陸公沅贊之甚詳所度小師嗣法者六十<lb/>
人今柏庭善月其上足也餘皆散處諸方靈龕卽路之<lb/>
日緇素男女秉爐持花塡郛溢郭㡬于罷市觀者贊嘆<lb/>
以為前此未有此豈人力也哉後二十有五年其徒請<lb/>
<pb n="KR4d0243_SBCK_110-24a"/>
銘其塔余非學佛者尤昧于教乘以其請之勤而察其<lb/>
實行實諦為可敬為之銘曰<lb/>
智者禪師祖天台教乃知禪教本無二道禪貴直指教<lb/>
若支離存乎其人統而一之圎辨之興教門鼎盛粤惟<lb/>
詢公傳得其正如淵之淳如玉之潔入自悟門縱横演<lb/>
說辯才無碍脫落窠臼如老斲輪得心忘手月雖已墮<lb/>
孤老故躔柏庭之徒尚永其傳<lb/>
　　育王山妙智禪師塔銘<hi>丞相代魏</hi>
皇帝卽位之十五年有詔明州阿育王山廣利禪寺釋<lb/>
<pb n="KR4d0243_SBCK_110-24b"/>
迦文佛舍利寳塔詣行在所住持僧從廓侍行旣至命<lb/>
入禁中觀堂安奉上御素膳焚香瞻禮親覩殊勝遂召<lb/>
廓對碧琳堂問舍利從何發見奏曰自陛下聖心發見<lb/>
上大恱親洒宸翰大書妙勝之殿賜廓以妙智禪師號<lb/>
仍度僧五員頒錢萬緡眷賚優渥前所未見由是寳塔<lb/>
之靈益顯而廓之名愈彰矣廓姓林氏福之長溪人家<lb/>
世業儒踵登賢科生而穎悟不妄言笑羣兒强以聚嬉<lb/>
泊焉如不聞有以出世法語之則忻然解悟年十五依<lb/>
邑之建善寺祝髮受具戒時閩中名刹多有道之士悉<lb/>
<pb n="KR4d0243_SBCK_110-25a"/>
往從之佛心纔分室中舉四大各離今身妄身當在何<lb/>
處有所感發述投機頌佛心首背之而不自以為足也<lb/>
去之見懶菴需公為侍者復依大圎璞璞大慧果公之<lb/>
髙弟門庭甚髙始叩之若自失久之豁然有得服勤數<lb/>
載璞撫之以為類已然以未識大慧為恨不憚重趼見<lb/>
于衡之囘鴈峯下大慧深加器重留三年告歸送之以<lb/>
偈又以書屬璞曰廓乃佳衲子可為成就使異日為吾<lb/>
家種子自此叢林爭下之紹興丙子大慧被旨來育王<lb/>
復來依焉大慧移徑山璞以繼之衆踰千數以為第一<lb/>
<pb n="KR4d0243_SBCK_110-25b"/>
</p>
<p>
座制帥丞相沈公以廬山請出世大慧方名冠天下無<lb/>
不願出其門以借重開堂日乃以瓣香嗣大圎諸方以<lb/>
此益髙之已而育王虚席尚書韓公欲邀大慧而舉以<lb/>
自代遂主此山禪衲雲集以祖孫三人世繼坐道場築<lb/>
堂于丈室之東名以三秀遂為空門美談才具素髙以<lb/>
其暇日興土木之工皆極其壯麗增庾入數千斛施者<lb/>
委金帛創為長生局五所百需皆備月施金錢飰僧以<lb/>
萬計又造金塔以奉舍利此特其餘事爾日本國王閱<lb/>
師偈語自言有所發明至遜國以從釋氏嵗修弟子禮<lb/>
<pb n="KR4d0243_SBCK_110-26a"/>
辭幣甚恭且以良材建舍利殿器用精妙莊嚴無比丞<lb/>
相史公帥七閩以鼓山趣其歸滎陽郡王力挽無行魏<lb/>
王出鎮一見其風儀目為僧中龍又聞其機辯峻發肅<lb/>
然加敬師晚以衣囊立菴于烏石山名以笑月為終焉<lb/>
計有偈云三峯斂卻閒雲大海冷涵秋月庚子季春拂<lb/>
衣歸菴杜門不與世接俄示微疾八月四日呼左右付<lb/>
以後事澡浴趺坐書偈曰掣斷黄金鎖鑿碎玉樓鐘騰<lb/>
身大虚外半夜日輪紅擲筆而逝夀六十二臘四十七<lb/>
月五日葬于菴之寢室惟臨濟楊岐之宗至大慧而益<lb/>
<pb n="KR4d0243_SBCK_110-26b"/>
震又得如師者為嫡孫上承聖天子之休寵下為帝子<lb/>
公相之所尊禮近焉道俗之歸向遠焉外夷之師仰可<lb/>
謂盛矣籌室所度未易悉數有宜意者得法最的住平<lb/>
江開元方有聲于時而遽卽世禪家惜之徒弟至百餘<lb/>
人家法嚴甚嘗以師語録萃為巨編師呵之曰汝輩隨<lb/>
語生解去道益遠矣固不許師旣沒乃始得百之一二<lb/>
刊之余段老山林與世相忘師謂可以語道往來無虚<lb/>
月警所未至相期歲寒一旦棄我而先愴念不已其徒<lb/>
求銘于余為之銘曰<lb/>
<pb n="KR4d0243_SBCK_110-27a"/>
楊岐千古栗棘蓬諸方誰敢嬰其鋒佛日老子雲夢胸<lb/>
呵佛罵祖一洗空子孫三秀玉几峯妙智傑出傳家風<lb/>
碧琳一語開淵衷帝子謂是僧中龍三韓萬里滄海東<lb/>
酋傑稽首禮益恭一聲擊碎玉樓鐘日輪夜半通天紅<lb/>
亭亭寳塔上凌空烏石與之俱無窮<lb/>
　　延慶覺雲講師塔銘<lb/>
浮屠氏法盛于東南而明為最蘭若相望名徳輩起予<lb/>
固不能盡知其人然採之公言其間雖一代宗仰者往<lb/>
往未免評議至問覺雲師則同然無異辭余尤不能知<lb/>
<pb n="KR4d0243_SBCK_110-27b"/>
也甞造焉修幹古貌丹脣碧眼長松野鶴無一㸃世間<lb/>
氣與之語愈叩而愈無窮名下士信不虚矣師既以隆<lb/>
興癸未嵗十二月十有八日化叔祖居士語鑰曰士之<lb/>
難其全乆矣趙魏老猶不可為滕薛大夫矧釋氏事寂<lb/>
滅而不免于應世二者冰炭誰能一之能使學佛者宗<lb/>
其教交游者服其人周旋酬酢無一可議殆鮮有覺雲<lb/>
如者我與之方外交既已敘其行事汝銘之遂謹書而<lb/>
系以銘師諱志連字文秀覺雲其賜號也俗杜氏世家<lb/>
于明州鄞縣之寵山孕有祥生又不凡故母山氏篤志<lb/>
<pb n="KR4d0243_SBCK_110-28a"/>
竺乾法令從禮寂公慧云為師肄業崇夀年十八受具<lb/>
戒明智目為僧中鳳雛圎照授以天台教義後從智湧<lb/>
頓悟圎宗年登三十適延慶為第一座始開講席辯才<lb/>
先放落落風生四衆聳服靖康以來更主五刹惟妙音<lb/>
不及煖席而遷餘皆碎于兵火師一居之卒化瓦礫為<lb/>
寳所圎辯重建延慶于煨燼之餘功未竟而死遺基廢<lb/>
礎尚多有之虚席曠歲實難其人天童宏智禪師以師<lb/>
為首衆議是之遂徙居焉經營十年無有不備施利山<lb/>
積一毫不自奉悉以資建立事雲棟雪脊傑然城隅望<lb/>
<pb n="KR4d0243_SBCK_110-28b"/>
之如崑閬間物非大勤勞不易至此而師未嘗足也或<lb/>
贊其新伽藍者四當不媿智者師曰此有為功徳耳豈<lb/>
敢以此比跡前哲深恐不能洪宣祖道為法門罪人故<lb/>
雖所至興建而講學不少休承學之徒翕然向風誠于<lb/>
祈禱感應響捷或欲記之必痛以妄語為戒秘監姜公<lb/>
守四明為師作真贊門人固請立石師終不以為榮其<lb/>
不求名聞類如此一時名士多樂與游望之則毅不可<lb/>
犯卽之則和易温恭乆益敬之終不得而親疎也有達<lb/>
官與之劇談貫穿禪律纚纚不倦驚曰師禪教並通師<lb/>
<pb n="KR4d0243_SBCK_110-29a"/>
曰冰泮雪消固一水耳又問華嚴般若似過于繁師曰<lb/>
支離所以為簡易也于是肅然尤敬異之丞相沈公來<lb/>
鎮以僧職處師師以老疾固辭丞相遺手札曰師當表<lb/>
正一方紀綱諸刹毋退避以自潔且迫于諸方勸請始<lb/>
受命謙退謹愿不見有異然主盟衆事惟是之從或有<lb/>
私請雖大勢力富檀那不能囘也時度牒再頒受戒者<lb/>
僧吏邀取無藝師為立成規省十之九沙彌至于今徳<lb/>
之有不遠數百里求附壇者所革宿弊徐而不暴□□<lb/>
□□嗚呼此皆人所難及者然師之所存心大而不宻<lb/>
<pb n="KR4d0243_SBCK_110-29b"/>
體卑而道尊恭而不偽博而不雜寂用之涯不可得也<lb/>
感疾旣革衆以葯進師曰十方無碍入一道出生死書<lb/>
偈畢撫掌大哂又以指彈屏風或問之曰我自幸至此<lb/>
不覺喜樂鐘鳴當往矣已而信然師之所存果易識耶<lb/>
享年七十有六僧臘五十有八度弟子行丕等十有二<lb/>
人登門者甚衆傳道者三十餘人即以十二月二十有<lb/>
八日葬于城南祖塔之側銘曰<lb/>
舟不涂車不川離乎器用必偏惟寂滅釋所先惟應酬<lb/>
世所䖍工與拙必一焉偉覺雲㡬于全峻而通周而専<lb/>
<pb n="KR4d0243_SBCK_110-30a"/>
得其得悟獨圎出緒餘應世縁識不識無間言教不吝<lb/>
道以傳建塔廟崇人天定生慧無碍禪融一理逢其原<lb/>
金而玉嶽而淵尊尊師豈偶然道既成如蛻蟬嗟後人<lb/>
視銘鐫<lb/>
<pb n="KR4d0243_SBCK_110-30b"/>
</p>
<p>
攻媿集卷一百十<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_111-1a"/>
攻媿集卷一百十一<lb/>
　　　　　宋　樓　鑰　撰<lb/>
　　北行日録上<hi>括蒼受仲舅汪尚書大猷之辟時待次温州教授隨侍兖公守</hi>
乾道五年己丑十月九日辛卯邸報仲舅侍郎充賀正<lb/>
使曾總管<hi>覿</hi>副之<lb/>
十日壬辰蔡興以仲舅書來辟充書状官二親許一行<lb/>
是日游南園微雨<lb/>
十一日癸巳雨俶裝<lb/>
十二日甲午隂<lb/>
<pb n="KR4d0243_SBCK_111-1b"/>
</p>
<p>
十三日乙未雨<lb/>
十四日丙申雨李器之以鳳棲梧餞行<lb/>
十五日丁酉雨周仁甫約同登途<lb/>
十六日戊戌晚晴仁甫酌别于少微閣醉中唱和<lb/>
十七日己亥晴<lb/>
十八日庚子晴飯後别二親徑出城張子質一見于驛<lb/>
亭仲兄器之元聲弟　相送至夀寜寺仁甫繼至飲罷<lb/>
東行宿巖泉夏家店去城十五里<lb/>
十九日辛丑晴行二十里飯午頓驛行二十五里宿荆<lb/>
<pb n="KR4d0243_SBCK_111-2a"/>
山上方<lb/>
二十日壬寅晴早登小樓眺望行十里飯蒋家店過縉<lb/>
雲縣少候仁甫卽行道經放生潭山水秀發策杖縱觀<lb/>
聞有趙侯廟鄉人敬之石有如杖如履如罋如舟者皆<lb/>
以侯名雙頭巖白巖烏巖皆奇偉白巖峭立臨溪松竹<lb/>
秀潤烏巖下有石室端植如門渡溪入仙都玉虚宫路<lb/>
回顧南岸石筍森列有亭翼然僕夫曰此初暘谷也中<lb/>
有石鼓扣之有聲以旣濟不復往路轉山回已見獨峯<lb/>
大松夾立清溪映帶眇視林間有巨石屹據如雪且行<lb/>
<pb n="KR4d0243_SBCK_111-2b"/>
且觀遇道童問石之名云有洞名忘歸既懲初暘之失<lb/>
遂回登焉洞中可容數十人四旁嵌空如出鐫斲旁有<lb/>
小洞又一石横陳如臺松風清㣲俯和湍瀨是真使人<lb/>
忘歸也下行里許益近獨峯峯之上相傳有鼎湖嘗有<lb/>
巨蓮葉因風而下石壁隱隱有車轍世言黄帝由此飛<lb/>
昇塘曰黄履言遺履之地地曰靜樂言鈞天至此而不<lb/>
聞峯後大山如屏奇石崷崒始望之髙列峯外自謂倘<lb/>
登其上必可俯瞰鼎湖下有銳石僅如一筍及即之後<lb/>
山靡迤而退聽石筍亦不可跂及而此峯獨上摩穹漢<lb/>
<pb n="KR4d0243_SBCK_111-3a"/>
巍然削立無階而升人有捫蘿登後山之巔者猶覺未<lb/>
及强半是知此峯眞衆山之宗非凡目所可窺測也後<lb/>
山有石空洞躋攀而上一竇通明昔劉先生于竇之外<lb/>
横木爲床以居至今遺簀猶在號隱真洞髙不可登恨<lb/>
望乆之循峯而北又有仙水洞一名鏡巖懸崖數十尺<lb/>
級石以上石罅有水僅如屋漏終古不竭下鑿小泓貯<lb/>
之名公遺墨鑱滿四壁迂叟介夫趙清獻公皆在焉攜<lb/>
酒對酌清坐移時亦記嵗月而還再至峯下大書姓字<lb/>
小憩宫前兩亭顧瞻偉觀兀不得去洞心駭目生所未<lb/>
<pb n="KR4d0243_SBCK_111-3b"/>
見入據上方相與痛飲賦詩醉墨淋漓揮掃滿壁秉燭<lb/>
朗誦旁若無人詩榜櫛比蓋自香山居士而下不知其<lb/>
㡬閱十之三四不能盡讀也宫前有門書祈仙總真洞<lb/>
天是日行四十五里<lb/>
二十一日癸卯晴早復筆詩于版各置醉墨髙處謁黄<lb/>
帝祠宇李陽冰篆額今留縣庠聞有上宫名妙庭相去<lb/>
三里而近他無勝槩有洞名金龍一竇通獨峯下僅容<lb/>
小兒出入而其中甚寛宣和間甞以金龍鎮之為睦寇<lb/>
盜去腳力既倦不得窮歴出門相羊峯下絶溪而西數<lb/>
<pb n="KR4d0243_SBCK_111-4a"/>
里間山川猶競秀未已有徐氏小亭横跨練溪小憩而<lb/>
行三十里飯黄碧村醪醇釅不殊家釀二十八里宿和<lb/>
尚店去李溪猶二里㑹倅廳一兵楊靖自紹興囘因發<lb/>
家書第一封録所題仙都二詩寄仲兄<lb/>
二十二日甲辰夜微霰早隂晴行二十七里飯諸應行<lb/>
三十餘里至龍窟行五里宿尚書塘<lb/>
二十三日乙巳晴行二十里飯楊溪仁甫由新塘路往<lb/>
四明分袂于此田間行乆之猶能相望將入山舉手一<lb/>
揖而别四十里宿横塘暮嶺間張家店途中惟售溪坊<lb/>
<pb n="KR4d0243_SBCK_111-4b"/>
酒頗佳然比之黄碧味不及而價又三倍深夜微雨卽<lb/>
霽<lb/>
二十四日丙午晴行十餘里入東陽縣先見同年姚尉<lb/>
<hi>瀛</hi>次見王宰<hi>楫</hi>為諸卒批旁小憩一店尉已先至再三<lb/>
留一飯力辭之行十里飯愛頭孫家渡溪行五十里宿<lb/>
余店蓋過蘇谿八里矣夜微雨<lb/>
二十五日丁未微雨作而復止行二十二里飯羅嶺下<lb/>
篆坑何店行三十五里宿義井夏店過牌頭十里<lb/>
二十六日戊申晴風過平歴遇客將李濬等回發家書<lb/>
<pb n="KR4d0243_SBCK_111-5a"/>
第二封行三十里飯髙擁楊家行三十五里宿灰竈頭<lb/>
於店<lb/>
二十七日己酉晴行三十里飯溪口傅店行三十里宿<lb/>
漁浦鎮上朱店東陽士人周忠厚同邸清話乆之夜分<lb/>
小雨作<lb/>
二十八日庚戌微雨辰巳間晴早作飯了同周君行數<lb/>
里三憩方到渡頭裝載旣畢潮落舟膠監渡厲君以小<lb/>
舟般剥已又加一舟蕩兀波間乆之大舟既前復挈行<lb/>
李裝載勞擾良甚又艤棹食頃挽繂徐行近廟山始用<lb/>
<pb n="KR4d0243_SBCK_111-5b"/>
櫓潮上方急篙櫓努力欲進為山石所激進寸退尺舟<lb/>
人失色少縱復上乆方得過又挽行十餘里雨霽風靜<lb/>
一波不興至六和塔下登岸已薄暮矣驅馳至嘉㑹門<lb/>
閉闗已乆宿俞家店是日又有松陽一士人姓葉同渡<lb/>
二十九日辛亥晴早起入城館于仲舅家飯罷侍叔舅<lb/>
同去偽謁副使曾總管因登三茅山上步司教場觀仲<lb/>
舅習射夜發家書第三封<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>
三十日壬子晴同去偽見劉察院待范郎中<hi>成大</hi>乆之<lb/>
竟不見客次遇蔡架閣<hi>霖</hi>去嵗書状官也又遇留丞<hi>正</hi>
<pb n="KR4d0243_SBCK_111-6a"/>
<hi>臣</hi>飯季舅家發承局繆欽歸以第三書行<lb/>
十一月一日癸丑晴講禮何季膺葉先生<hi>憲平</hi>閭丘監<lb/>
丞尤監簿<hi>袤</hi>訪及仲舅赴副使㑹<lb/>
二日甲寅晴同去偽習儀都亭驛部中見梁監門<hi>叔玠</hi>
范丈呂郎中<hi>正已</hi>赴景孟舅晚飯<lb/>
三日乙夘晴習儀驛中已不及習干參政府梁郎中訪<lb/>
及<lb/>
四日丙辰天明㣲雨卽霽使副以下習儀驛中閱禮物<lb/>
授衣衫翟楫及承局翁葉行兩發家書仲舅招副使飯<lb/>
<pb n="KR4d0243_SBCK_111-6b"/>
五日丁巳晴習儀政府候黄御藥甚乆周邵州<hi>伯駿</hi>王<lb/>
智叟沈尉<hi>徳潤</hi>葉主管<hi>翥</hi>訪及<lb/>
六日戊午晴驛中大習儀使副以下備衣冠賈國信<hi>竑</hi>
六知閤<hi>直温康諝王抃張說張掄宋鈞宋</hi>偕來歸寫奏藁<lb/>
七日己未雨侍叔舅偕去偽赴何季膺陳叔强早飯于<lb/>
豐樂樓<lb/>
八月庚申陰發行李上船<lb/>
九日辛酉雨下遞擔籠<lb/>
十日壬戌晴飯了登舟髙伯定劉君任送出門張伯純<lb/>
<pb n="KR4d0243_SBCK_111-7a"/>
劉邦逵送過赤岸景孟舅姜子用沈澤遠王智叟約送<lb/>
長河<lb/>
十一日癸亥晴飯時過長河九十里遣第六書發周徳<lb/>
歸午過崇徳蘇彭年來迓水縮舟膠牽挽寸進更初遇<lb/>
士頴弟于官窑<lb/>
十二日甲子晴飯時過永樂行二十七里至秀州仲舅<lb/>
入城回謁閘頭登舟風作李同年<hi>唐卿</hi>相見<lb/>
十三日乙丑晴四更行六十里過平望姚漕相訪仲舅<lb/>
破睡見之行四十五里過吴江又行四十五里至平江<lb/>
<pb n="KR4d0243_SBCK_111-7b"/>
仲舅入城回謁船由城外至閶門叔舅别去一夕行九<lb/>
十里<lb/>
十四日丙寅晴早到無錫攜刺謁孫饒州父子中途聞<lb/>
其入城遂謁喻郎中<hi>樗</hi>以謝去春先辱魏子師子智訪<lb/>
及行九十里深夜去毘陵數里泊<lb/>
十五日丁夘晴生朝作湯餅遣人訪李表兄長卿已同<lb/>
王直甫候于門蘇彭年亦來皆延入船相見王江陰<hi>正</hi>
<hi>已</hi>惠茶幷公醖蘇李别于荆溪館直甫同行十里待書<lb/>
而别徐協恭過船棊戰三十六里過奔牛又十八里過<lb/>
<pb n="KR4d0243_SBCK_111-8a"/>
吕城月明水深挽舟甚駛夜行五十四里過丹陽縣約<lb/>
五更矣<lb/>
十六日戊辰晴行二十七里小泊新豐又二十七里過<lb/>
丹徒鎮行三十六里午後到鎮江以水澀良乆方抵丹<lb/>
陽館沈抑强<hi>中立</hi>旣迓于門又攜具館下協恭同集使<lb/>
人通問于王侍御<lb/>
十七日己巳晴上館盥櫛仲舅欲同謁王侍御而侍御<lb/>
已在門侍季舅同沈抑强去偽别侍御聞泊舟金山因<lb/>
約同遊窮覽勝處主僧<hi>寳印</hi>首座<hi>心鑑</hi>皆嘉州人侍御<lb/>
<pb n="KR4d0243_SBCK_111-8b"/>
</p>
<p>
方赴夔州不謂得見于此以小詩道别又辱和篇入船<lb/>
别其家遂歸仲舅招副使早飯抑强復攜具來嚴墨卿<lb/>
同集二鼓方散<lb/>
十八日庚午晴四更起天微明卽從使副到江干先登<lb/>
舟以待沈嚴二君相送晴和無風俄頃至瓜洲登岸未<lb/>
㡬風作胡撫幹<hi>仲文</hi>俞尉<hi>茂</hi>先陸泰興<hi>況</hi>相迓俟行李<lb/>
上坐船卽行薄暮至揚州城中水澀更餘方出城發第<lb/>
七書遞達親庭<lb/>
十九日辛未晴三鼓報送伴鍾尚書<hi>世明</hi>等回仲舅起<lb/>
<pb n="KR4d0243_SBCK_111-9a"/>
相見前處州湯路分<hi>逢時</hi>為鍾引接送狼頭帽五指子<lb/>
各一副拂手香四貼為發親庭第八書又以小舟來過<lb/>
仲舅方與胡漕<hi>昉</hi>對語因與湯畧見于舟外少選鍾尚<lb/>
書徐知閤<hi>本中</hi>船到仲舅見之約四更方得行辰時到<lb/>
召伯埭去揚州纔四十五里以夜來留滯故爾張帆而<lb/>
行三十里過露筋三十里到髙郵仲舅入城囘謁兩岸<lb/>
然草如晝三十里夜過塘頭<lb/>
二十日壬申晴三十里過界首二十五里過范水三十<lb/>
五里至寳應夜風雨行三十里過黄蒲二十里過平柯<lb/>
<pb n="KR4d0243_SBCK_111-9b"/>
橋<lb/>
二十一日癸酉晴辰時到楚州仲舅入城回謁登熙臺<lb/>
應山陽<hi>藏宻</hi>晏判官<hi>喆</hi>一揖于舟次三十里過磨盤三<lb/>
十里夜過淮隂三十里過聞家峯<lb/>
二十二日甲戌晴三十里到洪澤前去歐家渡極淺欲<lb/>
為般剥計使副借潮于瀆頭神東北風作欲候酉潮而<lb/>
申初已應開閘張帆三十里過瀆頭使副上廟挂幡又<lb/>
過數里舟膠而止<lb/>
二十三日乙亥晴未明東北風大作潮亦先期而應談<lb/>
<pb n="KR4d0243_SBCK_111-10a"/>
笑過歐家渡去瀆頭十五里一行人歡呼而行且感神<lb/>
貺之如響也行十五里至龜山以風大不可出淮擺泊<lb/>
山下見監鎮王<hi>九思</hi>曾同舍<lb/>
二十四日丙子晴早出淮三十里至盱眙泊燕館下龔<lb/>
守　攜具宴使副約季舅去偽分冬發家書第九封附<lb/>
遞<lb/>
二十五日丁丑晴冬至早起乘馬陪使副天慶觀朝拜<lb/>
歸館望拜兩宫各展賀偕季舅去偽遊第一山玻瓈泉<lb/>
冰不可酌遍觀磨崖石刻見周司法<hi>深</hi>譙提轄<hi>熙載</hi>王<lb/>
<pb n="KR4d0243_SBCK_111-10b"/>
幹辦<hi>茂</hi>龔守就館請使副早食軍衙晚食<lb/>
二十六日戊寅隂晴使副以下具衣冠習儀館中依例<lb/>
就皇華館犒三節人<lb/>
二十七日己卯晴盱眙客將李寳渡淮探問接伴使副<lb/>
已到泗州使副赴龔守晚㑹偕季舅去偽赴王幹辦之<lb/>
招<lb/>
二十八日庚辰晴掌儀引接等渡淮傳銜少頃同北引<lb/>
接禮信司髙琚等傳到接伴使副名銜正使昭武大將<lb/>
軍行尚書吏部郎中上輕車都尉彭城郡開國伯食邑<lb/>
<pb n="KR4d0243_SBCK_111-11a"/>
七百户唐括安徳副使朝奉大夫侍御史騎都尉廣陵<lb/>
縣開國男食邑三百户賜紫金魚袋髙徳裕使副坐燕<lb/>
館須其至犒以三杯而去移舟淮亭使副燕亭上偕季<lb/>
舅去偽赴譙提轄㑹發第九書遣吕葵張吉歸<lb/>
二十九日辛巳天明雪作使副以下巳時渡淮至泗州<lb/>
草館望拜如儀各就幕次三節人互參使副使副互展<lb/>
起居狀茶酒三行上馬入城天色開霽和氣翕然至館<lb/>
分位是日與季舅别<lb/>
十二月一日壬午晴車行六十里臨淮縣早頓縣境有<lb/>
<pb n="KR4d0243_SBCK_111-11b"/>
徐城本徐國嬴姓有徐君墓季札挂劒之所又八十里<lb/>
宿青陽鎮驛臨淮尉奪客牛以駕車為客所訴鞭條子<lb/>
八十金法士夫無免捶撻者太守至撻同知又聞宰相<lb/>
亦不免惟以紫褥藉地少異庶僚耳<lb/>
二日癸未晴風車行八十里虹縣早頓城門不容車乘<lb/>
馬入驛市井多在城外驛之西有古寺大屋二層瓦以<lb/>
琉璃柱以石聞其上多米元章諸公遺刻三年前于寺<lb/>
中待使客飯後乘馬行八十里宿靈壁行數里汴水斷<lb/>
流人家獨處者皆燒拆去聞北人新法路旁居民盡令<lb/>
<pb n="KR4d0243_SBCK_111-12a"/>
移就鄰保恐藏姦盜違者焚其居有一鹿起草間截馬<lb/>
前西去兩岸皆奇石近靈壁東岸尤多皆宣政花石綱<lb/>
所遺也虞姬墓在西岸荒草中横安二石板相去尺餘<lb/>
隆興間我得泗虹以此墓為界縣外山上有叢祠漢髙<lb/>
帝廟也淮北荒凉特甚靈壁兩岸人家皆瓦屋亦有小<lb/>
城始成縣道有粉壁云準南京都轉運帖理㑹買撲坊<lb/>
場遞鋪皆築小塢四角插皁旗遇賀正人使先排兩馬<lb/>
南去金法金牌走八騎銀牌三木牌二皆鋪馬也木牌<lb/>
最急日行七百里軍期則用之<lb/>
<pb n="KR4d0243_SBCK_111-12b"/>
三日甲申晴車行六十里靜安鎮早頓又六十里宿宿<lb/>
州自離泗州循汴而行至此河益堙塞㡬與岸平車馬<lb/>
皆由其中亦有作屋其上州城新築雉堞甚整聞是五<lb/>
月下旬上畔指揮重修限四旬畢工費一出于民城中<lb/>
人物頗繁庶麫每斤二百一十粟穀每斗百二十粟米<lb/>
倍之陌以六十大寺數所皆承平時物酒樓二所甚偉<lb/>
其一跨街榜曰清平䕶以葦蓆市肆列觀無禁老者或<lb/>
以手加額而拜有倒臥腳引書鋪般販官局湯藥蔡五<lb/>
經家餅子風藥去州二里許二郎廟前有下馬亭卽李<lb/>
<pb n="KR4d0243_SBCK_111-13a"/>
顯忠斬李福李保之地驛舍鄰郡治顯忠駐軍于此破<lb/>
城之初毎兵止犒以三鐶士卒憤惋及逃歸創殘之士<lb/>
不能自力悉碎于敵手為數坑埋之中庭有井自投者<lb/>
尤多負郭縣曰符離項羽破漢軍于靈壁東睢水為之<lb/>
不流卽此縣界<lb/>
四日乙酉隂晴風作車行四十五里蘄澤鎮早頓又四<lb/>
十五里宿栁子鎮晚小雪卽止<lb/>
五日丙戌霜寒頗力行人鬚髮皆冰六十里永城縣早<lb/>
頓驛中猶有燈縣本芒敬丘二縣地有芒山與碭山相<lb/>
<pb n="KR4d0243_SBCK_111-13b"/>
接漢髙帝隱于此漢更敬丘為太丘陳寔嘗為長故城<lb/>
在今縣西北又七十里宿㑹亭鎮<lb/>
六日丁亥霜晴車行四十五里沙山岡换驢三十五里<lb/>
穀熟縣早頓縣卽商之南亳湯所都也縣外有虹橋跨<lb/>
汴甚雄政和中造今兩旁築小土墙且敝損不可行絶<lb/>
河以入又二十二里至金果園果木甚多馬行十八里<lb/>
入南京城市井益繁觀者多閉户以窺夾道甲騎百餘<lb/>
城外及驛前皆步兵大樓曰睢陽製作雄古傾圮已甚<lb/>
驛曰睢陽穀熟甲卒自言西人月請五百短錢聞本朝<lb/>
<pb n="KR4d0243_SBCK_111-14a"/>
養兵之豐歎感不已南京城樓側有亭名解愠承應人<lb/>
有自言姓趙者不欲窮問之云城中猶有徐太宰路樞<lb/>
宻鄭宣徽等大宅多為官中所占亦有子孫居者按此<lb/>
地卽髙辛氏子閼伯所居商丘也武王封微子啟是為<lb/>
宋國後唐以為歸徳軍節度本朝以王業所基景徳四<lb/>
年升應天府祥符七年升南京金改曰歸徳府漢梁孝<lb/>
王所都兔園平臺雁鶩池蓼堤皆在此春秋隕石五猶<lb/>
存<lb/>
七日戊子晴車行六十里寧陵縣早頓古葛伯國湯所<lb/>
<pb n="KR4d0243_SBCK_111-14b"/>
征也魏信陵君無忌封于此又六十里宿拱州本襄邑<lb/>
縣屬開封崇寧四年建名輔州以為東輔又改拱州治<lb/>
襄邑本宋承匡襄陵鄉也襄公所葬故曰襄陵金曰濉<lb/>
州<lb/>
八日己丑晴車行六十里雍丘縣早頓縣故𣏌國武王<lb/>
封禹後東樓公故至今土人猶曰𣏌縣祖逖鎮此以禦<lb/>
石勒圉城鎮在東南本漢圉縣屬睢陽國王莽擊翟義<lb/>
為京觀于此漢外黄縣故城在東又有葵丘齊桓公所<lb/>
㑹也承應人杜從自言邑手分邑有令簿尉酒稅都監<lb/>
<pb n="KR4d0243_SBCK_111-15a"/>
同監共五員二稅輸粟及米亦納絹但薄而小此間只<lb/>
是舊時風範但改變衣装耳又行二十里過空桑伊尹<lb/>
所生之地也又里餘過伊尹墓惟一大枯木在側㫁碑<lb/>
臥其下曰湯相伊尹之墓又數里過三塜駕車人自言<lb/>
姓趙云向來不許人看南使近年方得縱觀我鄉里人<lb/>
善見南家有人被擄過來都為藏了有被軍子搜得必<lb/>
致破家然所甘心也宿陳留縣去雍丘六十里驛中有<lb/>
蒼柏可愛縣本鄭邑為陳所并故名<lb/>
九日庚寅晴車行四十五里道傍多陂塘路頗迂回古<lb/>
<pb n="KR4d0243_SBCK_111-15b"/>
塚相望發掘無遺至東御園小亭少憩使副以下具衣<lb/>
冠上馬入東京城改曰南京新宋門舊曰朝陽今曰弘<lb/>
仁城樓雄偉樓櫓壕塹壯且整夾壕植栁如引繩然先<lb/>
入甕城上設敵樓次一甕城有樓三間次方入大城下<lb/>
列三門冠以大樓由南門以入内城相去尚遠城外人<lb/>
物極稀疎有粉壁曰信陵坊蓋無忌之遺跡城裏亦凋<lb/>
殘街南有聖倉屋甚多望見婆臺寺塔云城破之所街<lb/>
比望見景徳開寳寺二塔并七寳閣寺上清儲祥宫頽<lb/>
毁已甚金榜猶在皮場廟甚飾雖在深處有望柱在路<lb/>
<pb n="KR4d0243_SBCK_111-16a"/>
側各挂一牌左曰皮場儀門右曰靈應之觀又有欒將<lb/>
軍廟頽垣滿目皆大家遺址入舊宋門舊曰麗景今曰<lb/>
賓曜亦列三門由北門入尤壯麗華好門外有廟曰靈<lb/>
護兩門裏之左右皆有闕亭門之南卽汴河也故街南<lb/>
無巷街北即甜水巷過鄭太宰宅西南角有小樓都人<lb/>
列觀間有耆婆服飾甚異戴白之老多歎息掩泣或指<lb/>
副使曰此必宣和中官員也相國寺如故每月亦以三<lb/>
八日開寺兩塔相對相輪上銅珠尖左暗右明横過大<lb/>
内前逆亮時大内以遺火殆盡新造一如舊製而基址<lb/>
<pb n="KR4d0243_SBCK_111-16b"/>
并州橋稍移向東大約宣徳樓下有五門兩傍朶樓尤<lb/>
奇御廊不知㡬間二樓特起其中浮屋買賣者甚衆過<lb/>
西御廊數十步過交鈔所入都亭驛五代上元驛基本<lb/>
朝以待遼使猶是故屋但西偏已廢為瓦子矣<lb/>
十日辛夘隂晴歇泊承應人有及見承平者多能言舊<lb/>
事後生者亦云見父母備說有言其父囑之曰我已矣<lb/>
汝輩當見快活時豈知擔閣三四十年猶未得見多是<lb/>
市中提瓶人言倡優尚有五百餘亦有旦望接送禮數<lb/>
又言舊日衣冠之家陷于此者皆毁抹舊告為戎酋驅<lb/>
<pb n="KR4d0243_SBCK_111-17a"/>
役號閒糧官不復有俸仰其子弟就末作以自給有舊<lb/>
親事官自言月得粟二斗錢二貫短陌日供重役不堪<lb/>
其勞語及舊事泫然不能已留守來謁接伴使副使副<lb/>
連一榻南向坐㕔上留守設胡牀侍其左過盞勸酒翼<lb/>
而退接伴所得私覿物盡貨于此物有定價責付行人<lb/>
盡取見錢分附衆車以北歲歲如此又金人浚民膏血<lb/>
以實巢穴府庫多在上京諸處故河南之民貧甚錢亦<lb/>
益少塗中曾遇蒲簍數杠導之以旗殿以二騎或云其<lb/>
中皆交子也都管愠其主人貪墨以穢語詆之又有萬<lb/>
<pb n="KR4d0243_SBCK_111-17b"/>
福包待制之語承應人各與少香茶紅果子或跪或喏<lb/>
跪者胡禮喏者猶是中原禮數語音亦有㣲帶燕音者<lb/>
尤使人傷歎<lb/>
十一日壬辰晴賜宴既傳銜使副率三節人具衣冠出<lb/>
接伴位前對揖而出就褥位與接伴天使對立三節人<lb/>
立使副後先引使副東北向開敕兩拜天使烏古倫璋<lb/>
傳口宣云卿等遠持使節來㑹嵗元適冒寒威宜加宴<lb/>
勞今遣具位璋賜卿等宴仍差南京留守耶律成押宴<lb/>
并賜教坊樂使副舞蹈五拜又開敕兩拜再傳口宣云<lb/>
<pb n="KR4d0243_SBCK_111-18a"/>
卿等來朝歳旦遠抗使旌爰增原隰之華宜有甘芳之<lb/>
錫今差璋賜卿等酒果使副搢笏跪左厀义手受賜五<lb/>
拜舞蹈如儀還立褥位對展次揖接伴退就幕次與璋<lb/>
茶酒三行再立褥位引接石旦側跪捧表正使拜跪受<lb/>
表卻以授璋仍送土物與之璋退卽引押宴出與接伴<lb/>
拜舞謝恩押宴先升㕔側立使副拜舞訖與接伴對行<lb/>
升㕔與押宴對展訖就座㸃湯端笏離位少立三節人<lb/>
東北向再拜呼噪升廰占位東向南上小立俟使副初<lb/>
盞罷三節方坐初盞燥子粉次肉油餅次腰子羮次茶<lb/>
<pb n="KR4d0243_SBCK_111-18b"/>
食以大柈貯四十楪比平日又加工巧别下松子糖粥<lb/>
糕糜裏蒸蠟黄批羊餅子之類不能悉計次大茶飯先<lb/>
下大棗豉二大餅肉山又下㸇魚醎豉等五楪繼卽數<lb/>
十品源源而來仍以供頓之物雜之兩下飯與肚羮三<lb/>
下餅子五下魚不曉其意蓋其俗盛禮也次餅餤三次<lb/>
小雜椀次羊頭次煿肉次剗子次羊頭假鼈次雙下灌<lb/>
漿饅頭次粟米水飯大簇飣凡十三行樂次筝笙方響<lb/>
三次升廳餘皆作樂以送亦有雜劇逐次皆有束帛銀<lb/>
椀為犒使副以下皆離立以待謝恩或云所賜初不及<lb/>
<pb n="KR4d0243_SBCK_111-19a"/>
皆文具耳第十二行依例勸上中節酒罷三節先就班<lb/>
使副進第十三行茶罷與押宴接伴謝宴拜表庭下如<lb/>
儀再送璋土物與璋成互展辭狀卽與接伴對揖歸位<lb/>
送押宴私覿往囘自此每賜宴禮數準此食味樂次大<lb/>
同小異<lb/>
十二日癸巳晴五更出驛穿御街循東御廊過宣徳樓<lb/>
側東角樓下潘樓街頭東過左掖門出馬行街頭北過<lb/>
東華門出舊封丘門金改曰玄武新封丘門舊曰安遠<lb/>
金改曰順常河中有亂石萬嵗山所棄也北郊方壇在<lb/>
<pb n="KR4d0243_SBCK_111-19b"/>
路西青城在路東面南中開三門左右開掖門西開一<lb/>
門以通壇皆荒墟也北門内外人煙比南門稍盛車行<lb/>
四十五里飯封丘又四十五里宿胙城縣途中遇老父<lb/>
云女壻戍邊十年不歸苦于乆役今又送衣裝與之或<lb/>
云新制大定十年為始凡物力五十貫者招一軍不及<lb/>
五十貫者率數户共之下至一二千者亦不免毎一軍<lb/>
費八十緡納錢于官以供此費東京有千户二十一人<lb/>
各有三四百人共有八千兵耳有張千户者向來率其<lb/>
人戰符離一敗止存數十人至此除籍為民又言簽軍<lb/>
<pb n="KR4d0243_SBCK_111-20a"/>
遇王師皆不甚盡力往往一戰而散迫于嚴誅耳若一<lb/>
一與之盡力非南人所能敵符離之戰東京無備先聲<lb/>
已自搖動指日以望南兵之來何為遽去中原思漢之<lb/>
心雖甚切然河南之地極目荒蕪蕩然無可守之地得<lb/>
之亦難于堅凝也胙城之南有南湖去嵗五月河決所<lb/>
損甚多河水今與南湖通衝㫁古路用柴木横疊其上<lb/>
積草土以行車馬按東京春秋衛陳鄭三國之境戰國<lb/>
屬魏東魏立梁州後周改汴州興元為宣武軍節度使<lb/>
後梁以州建國升為東京開封府後唐復為汴州晉漢<lb/>
<pb n="KR4d0243_SBCK_111-20b"/>
周本朝因梁舊汴河古莨蕩渠首受黄河水隋煬帝開<lb/>
浚兼引汴水開封縣有浚溝卽衛詩浚都也有沙海戰<lb/>
國策顔率言大梁君臣欲得九鼎謀于沙海之上蓼堤<lb/>
自睢陽至此三百里吹臺今曰繁臺本師曠作孝王增<lb/>
築祥符縣有夷門山夷門大梁城之東門侯嬴抱闗于<lb/>
此蔡河古琵琶溝也寒泉阪詩所謂爰有寒泉在浚之<lb/>
下中牟縣趙襄子時佛肸以叛有中牟臺是為官渡城<lb/>
曹袁相持之所陽武縣有博浪沙張良擊始皇于此河<lb/>
決金堤亦此地長垣縣衛之匡邑孔子畏于匡古之蒲<lb/>
<pb n="KR4d0243_SBCK_111-21a"/>
邑子路為之宰鄢陵縣克段之地也封丘縣古封父國<lb/>
左傳所謂周以封父之繁弱賜魯縣有黄池吴王夫差<lb/>
所㑹胙城屬滑州故南燕國周公諸子所封左傳富辰<lb/>
曰凡蒋邢茅胙祭周公之胤也<lb/>
十三日甲午晴五更車行四十五里到黄河因河決打<lb/>
損口岸去年人使迂行數十里方得上渡今嵗措置只<lb/>
就淺水冰上積柴草為路里餘車馬行其上策策有冰<lb/>
泮聲遇深險處即有人跣立道旁指示使驅車疾行河<lb/>
心有沙墠甚闊蓋河決時所淤積者一行人兵車馬盡<lb/>
<pb n="KR4d0243_SBCK_111-21b"/>
于此登舟渡舟底平無篷屋于船頭品字用抄兩旁又<lb/>
以大枋為槳併力喝號使副以下露坐其中分數舟以<lb/>
渡風静不寒上卞冰合僅二寸許惟通舟處見水面數<lb/>
丈此李固渡本非通途浮橋相去尚數里馬行三里許<lb/>
飯武城鎮一名沙店車行四十五里宿滑州途中有土<lb/>
山夾道塵埃最甚咫尺不可辨俗號小灰洞蓋前路有<lb/>
甚于此者路西有白龍潭旁有大碑蓋亦是昔年河決<lb/>
所瀦也滑卽古豕韋氏之國春秋戰國屬衛負郭白馬<lb/>
縣本衛國曹邑狄滅衛立戴公以廬于曹袁紹遣顔良<lb/>
<pb n="KR4d0243_SBCK_111-22a"/>
于白馬闗羽斬良以報曹公酈生所謂守白馬之津皆<lb/>
此也有滑臺本鄭之廩延<lb/>
十四日乙未晴五更車行二十五里至濬州城外乘馬<lb/>
入城早頓東廊有大碑曰天成橋太師魯國公蔡京奉<lb/>
聖旨書濬依山為州子城據山上故州在今郡城之北<lb/>
紹興初河失故道蕩為陂澤遺堞猶有存者舊河卻為<lb/>
通途東有黎陽山因以名縣聞上有大佛與館相直橋<lb/>
之兩岸也馬行三十里過屯子河河出太行泝流而上<lb/>
可至燕山故金人又名清御河築三橋以濟行者望范<lb/>
<pb n="KR4d0243_SBCK_111-22b"/>
公善化二山是日供黄河鱖魚甚鮮而肥始作家饌道<lb/>
遇細車自北來先牌云蔡州都巡檢使宅眷與接伴使<lb/>
有連各下車相見一嫗一婦與正使皆胡跪拱手搖肘<lb/>
為禮然後立談良乆而去復車行四十五里過伏道望<lb/>
扁鵲墓墓前多生艾功倍于他艾經伏道河伏道店入<lb/>
湯隂縣縣有重城自此州縣有城壁市井繁盛大勝河<lb/>
南縣屬相州本二漢蕩隂縣羑里城在東南<lb/>
十五日丙申晴四更車行三十六里至相州城外安陽<lb/>
驛早頓馬入城人煙尤盛二酒樓曰康樂樓曰月白風<lb/>
<pb n="KR4d0243_SBCK_111-23a"/>
清又二大樓夾街西無名東起三層秦樓也望旁巷中<lb/>
又有琴樓亦雄偉觀者如堵大街直北出朝京門牌曰<lb/>
通逺門皆甕城相卽河亶甲所居魏文帝後趙石季龍<lb/>
前燕慕容雋北齊皆都焉東南二十五里朝歌城紂所<lb/>
都也中出莤草最多故相纈名天下俗傳漂杵餘血所<lb/>
化也門外過安陽河至更衣亭有脊記大金正隆三年<lb/>
八月二十九日光禄大夫彰徳軍節度使開國公鄭建<lb/>
元移建雖規模甚草草然所創見也至此從便馬行每<lb/>
十里置一馬鋪及所過豐樂鎮居民頗多皆築小塢以<lb/>
<pb n="KR4d0243_SBCK_111-23b"/>
自衛各有城樓西望太行頗為風埃所蔽土地平曠膏<lb/>
沃桑棗相望至漳河水縮沙出中多石子俗傳可以煖<lb/>
腹南向循河行三四里于陿處作柴橋以渡層冰峨峨<lb/>
中有水甚駛載冰凘以東聞水盛時至與髙岸平闊可<lb/>
數里土人號小黄河北行沙中又數里復渡一小橋即<lb/>
漳支流也囘望鄴鎮有塔古都皆在其地聞魏銅雀臺<lb/>
故基猶在昔為縣金以為鎮矣經講武城猶有壁壘氣<lb/>
象雄壮有將臺甚髙城外髙丘相望號七十二塚世傳<lb/>
曹公之葬以此惑後人使不至發掘或云其家數世所<lb/>
<pb n="KR4d0243_SBCK_111-24a"/>
葬有廟屋甚雄即曹公祠也塚間又有螭首碑聞是晉<lb/>
碑六十里過滏河上有觀魚亭頗新壮少西百餘步入<lb/>
磁州城門與州治相近篆牌字甚穩大定五年所立過<lb/>
惠政門入禮賓坊又有東溪在驛之東聞其中是郡庠<lb/>
有士人十餘人夜宿滏陽驛之東北望見崔府君廟靈<lb/>
星門并廟棟使副以下焚香遥謁是日相州承應人狀<lb/>
貌甚偉衣冠亦楚楚呼問之云姓馬有校尉名目以少<lb/>
二百千使用一坐二十年不調非錢不行也既無差遣<lb/>
多只監本州酒稅務又言並無俸禄只以所收課額之<lb/>
<pb n="KR4d0243_SBCK_111-24b"/>
餘以自給雖至多不問若有虧欠至鬻妻子以償亦不<lb/>
恤且歎曰若以宋朝法度未說别事且得俸禄養家又<lb/>
得寸進以自别吏民今此間與奴隸一等官雖甚髙未<lb/>
免箠楚成甚活路又本州以相纈百疋分獻接伴<lb/>
十六日丁酉晴自南京來飲食日勝河北尤佳可以知<lb/>
其民物之盛否自是不必家饌矣車行七十里邯鄲縣<lb/>
早頓有城及樓甚壯皆舊物也未至三里許有舊城戰<lb/>
國趙都漳水相去三十里許漢髙祖征陳豨至此曰豨<lb/>
不南據邯鄲而阻漳水吾知無能為也趙王叢臺在縣<lb/>
<pb n="KR4d0243_SBCK_111-25a"/>
之北上有亭榭馬行四十里宿臨洺鎮洺河出其下隸<lb/>
洺州永年縣館舍極寛潔前有大廳旁列三節位次廳<lb/>
後主廊方分使副位廳有脊記鎮國大將軍充洺州防<lb/>
禦使護軍開國侯食邑一千户食實封一百户吾古論<lb/>
三合重建吾古論意卽烏古倫因語訛耳三合曾以兵<lb/>
部侍郎來泗州理會俘擄人又聞彼中有三等官漢官<lb/>
契丹女直三者雜居省部文移官司牓示各用其字吏<lb/>
人及教學者亦以此為别道旁數處賣酒皆掘地深闊<lb/>
可三四尺累塊上風以禦寒一瓶貯酒苕菷為望石炭<lb/>
<pb n="KR4d0243_SBCK_111-25b"/>
數塊以備煖盪河朔之樸如此道中有一㬠尸棚其俗<lb/>
行有死者不埋立四木髙丈餘為棚其上以荆棘覆其<lb/>
尸以防鴟梟狗䑕之害立一牌以記其名姓年月有人<lb/>
識認則從便塟埋否則任之<lb/>
十七日戊戌晴車行三十五里過沙河縣屬邢州縣有<lb/>
重城換驢行二十五里至邢州今榜曰安國軍甕城三<lb/>
重入門直對州衙東入邢臺驛早頓過七教坊椽木巷<lb/>
立節坊成義坊熙暉樓市肆牌額多寫般作　有大塔<lb/>
十三層寺宇亦雄壯北門外陂塘冰厚尺餘臠疊岸上<lb/>
<pb n="KR4d0243_SBCK_111-26a"/>
如柱礎然青瑩如菜石三里至柳溪唐柳公權遺跡亭<lb/>
榭數所引溪水載之髙岸流觴曲水為邢臺遊觀之地<lb/>
東北有邢山出邢沙碾玉所用也過沙河數處春夏間<lb/>
皆不可徒涉四十五里宿内丘縣沙河縣漢襄國縣地<lb/>
邢卽春秋邢國衛滅之戰國屬趙漢常山王張耳後趙<lb/>
石勒皆都焉勒陷冀州張賓曰襄國因山慿險形勝之<lb/>
地可都也内丘亦屬邢有干言山詩所謂出宿于干飲<lb/>
餞于言者<lb/>
十八日己亥晴車行六十里柏鄉縣早頓舊日堯山卽<lb/>
<pb n="KR4d0243_SBCK_111-26b"/>
柏人也漢髙祖心動不宿之地六十里宿趙州道中過<lb/>
漢光武廟有塑像坐而侍者四人云是宰相不著姓氏<lb/>
壁間畫二十八將廟屋止一間廊廡故基甚廣碑石露<lb/>
立者凡四一開元十九年本郡進士李雲撰范陽盧規<lb/>
書一開元廿二年立皆對偶文也餘皆本朝所立有二<lb/>
石人皆腰斬道旁俗云光武欲北渡滹沱有二人捧漿<lb/>
以進行數里恐追襲者得其踪復還斬之或云夜遇二<lb/>
人問途不應怒而斬之已乃石也行十里由王郎城縱<lb/>
廣約數里去趙州五里使副以下觀石橋橋有石欄髙<lb/>
<pb n="KR4d0243_SBCK_111-27a"/>
二尺餘上分三道下為洞橋兩馬頭又各為二洞旁為<lb/>
小亭板閣以入石理堅緻題刻甚衆多是昔時奉使者<lb/>
有云連鵬舉使大金至絶域實居首選宣和六年八月<lb/>
亦有天㑹中回謝大齊使人留題不能盡讀橋上片石<lb/>
有張果老驢迹四遇一夫自言舉人問所業云通三史<lb/>
試詞賦論䇿然褐衣與皁隸無别上馬入城外驛負郭<lb/>
曰平棘縣今改曰沃州春秋屬晉戰國屬趙後魏曰殷<lb/>
北齊曰趙隋曰欒為慶源軍節度使臨城縣有泜水韓<lb/>
信斬成安君于此是日聞接伴使之兄左丞安禮罷為<lb/>
<pb n="KR4d0243_SBCK_111-27b"/>
滄州刺史初安禮娶金主之妹妹死欲妻以女辭以不<lb/>
當復娶妻姪强之不可金主怒以抗敕坐之道逢重車<lb/>
三載鐵餘載板木欲修河橋<lb/>
十九日庚子晴風車行三十里欒城縣早頓晉大夫欒<lb/>
氏之邑又七十里宿真定府城外館館分東西道中見<lb/>
掃帚桑特起林中數尺枝條叢細宛如帚狀稍指東南<lb/>
或謂此方有居民受其䕃者過滹沱河由土橋以行河<lb/>
側有開凌村以光武渡河未畢數車而冰陷俗傳河冰<lb/>
隨車而拆故以名自河以北每五里許必有小舍或在<lb/>
<pb n="KR4d0243_SBCK_111-28a"/>
古塚上每夜輪保甲十人宿其中以伺察行者真定在<lb/>
春秋時屬鮮虞國為晉所滅戰國屬趙漢為恒山郡文<lb/>
帝改常山本中山國之東垣陳豨將趙利守此髙帝攻<lb/>
拔之改曰真定元和改鎮州五代改曰真定府唐叛将<lb/>
李寳臣王武俊王廷湊等皆據此<lb/>
二十日辛丑晴歇泊住驛<lb/>
二十一日壬寅晴賜宴東館口宣云來持使節遠冒寒<lb/>
威宜頒在鎬之恩以示禮賓之意又云遠涉道途衝冒<lb/>
霜雪爰嘉勞勩宜錫芳甘禮悉如汴京但第三第四行<lb/>
<pb n="KR4d0243_SBCK_111-28b"/>
及飯遍使樂人舞旋大茶飯中有沙糖熊白使副下食<lb/>
人趨進尤肅押宴下人李泉爭執禮數語具語録泉撻<lb/>
條子六十其徒三人各三十每一下必令毒打十下易<lb/>
一人不惟三節人快之雖都管監門吏卒皆怒其生事<lb/>
無不稱快俗雖好勝要可以禮屈也安徳為開州刺史<lb/>
以治行聞道中頗讀莊子故臨事間有可觀然貪呇狠<lb/>
愎不知何以有政聲益知北方守令難得循良者<lb/>
二十二日癸卯晴四更車行七十里飯新樂縣尤繁庶<lb/>
古鮮虞國也又四十五里宿中山府靖康之禍真定中<lb/>
<pb n="KR4d0243_SBCK_111-29a"/>
山皆固守不下中山城外猶有敗城圍之金所築也此<lb/>
地堯所始封戰國初為中山國魏文侯使樂羊伐取之<lb/>
以封太子擊後燕慕容垂移都後魏為安州唐改定州<lb/>
城門曰昭化甕城三里甚壯城濠有流水過信利鮮虞<lb/>
髙陽三坊坊各有小樓又有明月樓道旁多重車有先<lb/>
牌云輔國新授西京同知留守子城門亦雄偉曰中山<lb/>
門兩旁亦有挾樓入門東行百餘步入驛子城西門曰<lb/>
夕陽樓卽望長安詞所作之地北去又有仁教化原二<lb/>
坊負郭安喜縣令姓夾谷酒名曰九醖曰瓊酥<lb/>
<pb n="KR4d0243_SBCK_111-29b"/>
二十三日甲辰晴天氣清寒方思近火四更車行五十<lb/>
里望都縣早飯縣有城樓又七十里宿保州城壕甕城<lb/>
皆三里城約厚十餘丈門曰雞川負郭為保塞縣驛曰<lb/>
金臺燕昭王遺迹也驛西城上有亭曰富覽御莊聞在<lb/>
西上四十里過鴻福院三門有樓崇積倉道西有小門<lb/>
榜曰教女直學州樓曰順天軍驛在州治西南驛分東<lb/>
西供張如法屋宇寛潔初至望都聞國主近打圍曾至<lb/>
此自後人家粉壁多標寫禁約不得採捕野物舊傳為<lb/>
禁殺下令至此乃知燕京五百里内皆是御圍場故不<lb/>
<pb n="KR4d0243_SBCK_111-30a"/>
容民間採捕耳皇朝初置保塞軍後升為州政和三年<lb/>
為清苑郡望都堯母慶都所居堯山在北慶都山在南<lb/>
登堯山見慶都山故名望都<lb/>
二十四日乙巳晴五更車行四十五里至安肅軍南城<lb/>
外上馬由城中又入北城驛早食軍本遂城縣屬易州<lb/>
皇朝置静戎軍後改焉二城甚固南城南門三重北門<lb/>
一重為安肅縣治有雄威營二所北城兩門各二重二<lb/>
城之間有濠塹水櫃積冰甚多方取以入窖又有祥光<lb/>
塔福善寺食罷又乘馬出北門過一大廟或云北嶽行<lb/>
<pb n="KR4d0243_SBCK_111-30b"/>
宫車行二十五里過白溝河又五里宿固城鎮人物衣<lb/>
裝又非河北比男子多露頭婦人多耆婆把車人云只<lb/>
過白溝都是北人人便别也<lb/>
二十五日丙午晴五更車行三十里定興縣早食縣本<lb/>
黄村近以為邑今歳九月方築城四旬畢工雉堞甚整<lb/>
獨門樓未起驛舍亦創造始待使客于此又六十里至<lb/>
涿州漢髙帝立涿郡魏文帝更名范陽新城縣有督亢<lb/>
陂溉田號為膏腴即太子丹所獻督亢地圖也入宣清<lb/>
門過釋迦普賢堂商稅務范陽縣樓入子城城無門上<lb/>
<pb n="KR4d0243_SBCK_111-31a"/>
有清風樓兩旁土累為髙臺左曰迎月樓右曰棲霞樓<lb/>
州治在道西門廡陋甚館驛尤湫隘天使髙徳亨傳宣<lb/>
撫問虞友益賜銀合湯藥銀合二十五兩藥十貼皆客<lb/>
路所資以紅綾為貼有曰每服一榛子大如南方之比<lb/>
梧子也録其語如後敕某卿㑹朝嵗旦䝉犯寒威眷惟<lb/>
將命之恭有加勞勩宜錫衛生之物迎致沖和今差入<lb/>
内内侍御直郎虞友益賜卿湯藥一銀合往堂祗受故<lb/>
兹詔諭想宜知悉冬寒卿比平好否遣書指不多及二<lb/>
十五日敕某複名不書姓副使書姓名<lb/>
<pb n="KR4d0243_SBCK_111-31b"/>
二十六日丁未晴五更車行六十里良鄉縣早食因宿<lb/>
道中以瑠璃河<hi>李河或云劉</hi>堤岸為水所壊又迂行二十里<lb/>
方抵縣縣有城門二重衙在道左驛在北門牆下有大<lb/>
防山<lb/>
二十七日戊申晴風大作抵暮不止四更初車行六十<lb/>
里過盧溝河至燕山城外去燕賓館百餘步使副上馬<lb/>
三節具衣冠隨入館中亭子館伴傳銜正使起復正議<lb/>
大夫都水監上輕車都尉安定郡開國伯食邑七百户<lb/>
賜紫金魚袋梁肅副使廣威將軍尚書工部郎中上騎<lb/>
<pb n="KR4d0243_SBCK_111-32a"/>
都尉廣平郡開國子食邑五百户圖克坦子澄<hi>坦舊作案圖克</hi>
<hi>今改徒單</hi>肅兼押宴白琮賜宴李顯金賜酒果酒九行罷入<lb/>
城道旁無居民城濠外土岸髙厚夾道植栁甚整行約<lb/>
五里經端禮門外方至南門過城壕上大石橋入第一<lb/>
樓七間無名旁有二亭兩旁青粉髙屏牆甚長相對開<lb/>
六門以通出入或言其中細軍所屯也次入豐宜門門<lb/>
樓九間尤偉麗分三門由東門以入又過龍津橋二橋<lb/>
皆以石欄分為三道中道限以護穽國主所行也龍津<lb/>
雄壯特甚中道及扶欄四行華表柱皆以燕石為之其<lb/>
<pb n="KR4d0243_SBCK_111-32b"/>
色正白而鐫鏤精巧如圖畫然橋下一水清深東流橋<lb/>
北二小亭東亭有橋名碑次入宣陽門樓九間分三門<lb/>
由西門入會同館館在内廊之西南向入館門使副與<lb/>
館伴立馬下節人從互聲兩喏傳示訖分位張鉉撫問<lb/>
琮口宣云遠持使節已次近郊宜示宴慈以彰眷遇顯<lb/>
金云遠乘軺傳已次國門宜有寵頒以休勞勩鉉云㑹<lb/>
朝嵗旦弭節宴亭爰念勤勞宜加省問<lb/>
二十八日己酉晴風止賜酒果口宣云已休侯館將造<lb/>
明庭方修進止之儀宜有甘芳之錫閤門副使左光慶<lb/>
<pb n="KR4d0243_SBCK_111-33a"/>
到館說朝見儀<lb/>
二十九日庚戌晴天明行司捧國書上馬前行使副上<lb/>
馬與館伴並行入見館之西有門門外皆民居宣陽門<lb/>
内街分三道中有朱欄二行跨大溝為限欄外植栁髙<lb/>
麗人西夏人二館在東與㑹同館相對立馬門外俟使<lb/>
副一行既過方相繼而行長廊東西曲尺各二百五十<lb/>
間廊頭各有三層樓亭䕶以綠欄杆廊有三路貫其中<lb/>
南路兩門外皆民居中路無門而路甚闊左為太廟右<lb/>
為三省北路左門外有屏牆夾道中有官府南向右門<lb/>
<pb n="KR4d0243_SBCK_111-33b"/>
入六部蓋在三省之後也正門十一間下列五門號應<lb/>
天門左右有行樓折而南朶樓曲尺各三層四垂朶樓<lb/>
城下有檢鼓院又有左右掖門在東西城之中兩角又<lb/>
朶樓曲尺三層初出館横過馳道皆卻葢三節人至東<lb/>
廊北頭下馬使副至左掖門皆步而入左掖門後為敷<lb/>
徳門其東廊之外樓觀翬飛聞是東苑西廊有門卽大<lb/>
安殿門外左翔龍門之後敷徳後為集英門兩門左右<lb/>
各又有門集英之右曰㑹通其東偏為東宫西有長廊<lb/>
中起髙樓卽大安殿前廣祐樓也㑹通門内之西廊卽<lb/>
<pb n="KR4d0243_SBCK_111-34a"/>
大安之東榮為麗夏茶酒幕次其後為承明門北向相<lb/>
對為昭慶門東為集禧門西即左嘉㑹門之後相對有<lb/>
右嘉㑹門其中即大安殿後宣明門之前待班幕次在<lb/>
其西敷徳之西門及㑹通承明左嘉㑹皆所由之路也<lb/>
入宣明門及仁政殿左門在隔門外當中立俟百官裏<lb/>
見退即左入殿下大氈上上有一品至七品牌子蓋是<lb/>
其朝著也氈中有大花鳯使立鳯花之中副在其右大<lb/>
殿九楹前有露臺金主坐榻上儀衛整肅殆如塑像殿<lb/>
兩旁廊二間髙門三間又廊二間通一行二十五間殿<lb/>
<pb n="KR4d0243_SBCK_111-34b"/>
柱皆衣文繡兩廊各三十間中有鐘鼓樓垂紅縁金漆<lb/>
簾簷頭皆挂繡額亭下有撮椒井亭二宣明門三仁政<lb/>
殿側門二皆列㦸殿門外衛士二百人分列兩階皆戴<lb/>
金花帽錦袍宣明門以外直至外廊下除麗夏幕次前<lb/>
皆甲士青絛甲居左執黄龍旗紅絛甲居右執紅龍旗<lb/>
外廊下皆銀鎗自左掖門以入皆金鎗執鎗者具裝門<lb/>
以執弓矢者一被七分甲人依一柱以立每數人必以<lb/>
一女真衣皁緊絲衫者部之凡門屋下皆素隊挾弓矢<lb/>
大門四十人小門二十人惟仁政左門用甲士皆自未<lb/>
<pb n="KR4d0243_SBCK_111-35a"/>
明分立訖見退無有移動者是日髙麗西夏使人同見<lb/>
髙麗使三綱衣冠如本朝一為賀正一謝遣使一謝賜<lb/>
羊酒上節幞頭犀偏帶中節折上巾犀束帶下節獻頂<lb/>
巾犀束帶皆紫衫西夏使二綱一賀正一謝遣使皆以<lb/>
正子為正使戴金冠製作甚工朱袍蹀躞狀貌甚偉副<lb/>
使衣冠如髙麗人三節皆不入見椎髻被髮小巾尖帽<lb/>
皆夷服也西夏人進禮物十二牀馬二十匹海東青七<lb/>
細狗五亦旅于庭馬嘶狗吠頗亂朝儀隔門在殿門後<lb/>
簷下上以木雕為銅瓦小栱甚巧麗隨門五間每間朱<lb/>
<pb n="KR4d0243_SBCK_111-35b"/>
門四扇金釘粲然入見如儀受衣帶而退就館賜茶酒<lb/>
左宣徽使敬嗣暉押伴賜宴之禮押宴與正使對坐接<lb/>
伴使副坐押宴下副使對二者之中惟茶酒則小異本<lb/>
是殿上置酒多就館安排必以兩府為押伴押伴廟坐<lb/>
使副接伴對坐兩旁立班及對揖位次必差向前嗣暉<lb/>
雍容莊重而善應接嘗使于我盡記朝儀以歸國中典<lb/>
章禮文多出其手舊為宣徽力諫亮南牧削籍為民新<lb/>
主立復用之<lb/>
三十日辛亥晴賜宴館中完顔宗嗣賜宴烏古倫璋賜<lb/>
<pb n="KR4d0243_SBCK_111-36a"/>
酒果完顔彦押宴宴罷館伴送葡萄酒<lb/>
<pb n="KR4d0243_SBCK_111-36b"/>
</p>
<p>
攻媿集卷一百十一<lb/>
</p>
<p>
</p>
  </div>
<div> <lb/>
    <p>
<pb n="KR4d0243_SBCK_112-1a"/>
攻媿集卷一百十二<lb/>
　　　　　宋　樓　鑰　撰<lb/>
　　北行日録下<lb/>
乾道六年庚寅正月一日壬子晴使副率三節官從望<lb/>
拜兩宫交賀禮畢上馬與館伴同入賀由應天東門步<lb/>
入東廊幕次中大安殿門九間兩傍行廊三間為日華<lb/>
月華門各三間又行廊七間兩廂各三十間中起左右<lb/>
翔龍門皆垂紅縁簾庭中小井亭二幕次與髙麗使相<lb/>
鄰西夏使相對客省茶酒罷已初錦衣衛士又益以青<lb/>
<pb n="KR4d0243_SBCK_112-1b"/>
錦袍五十餘人列立大安門庭下百官排班朝日太子<lb/>
為班首四拜約近三百餘人既罷客省引使副由月華<lb/>
門隨百官班入賀太子錦褥四鎮以銀猊出衆班中立<lb/>
次宰執親王次有十餘人皆金帶紫袍使副立西偏肅<lb/>
與子澄亦在此列意是以館伴之故不然郎官卿監不<lb/>
應如是之少也其後又有二百餘人預宴者除親王宰<lb/>
執四十餘人餘皆賀畢先退訖事凡五十七拜五次舞<lb/>
蹈二十五拜初入班并三次上御酒各再拜上夀罷喝<lb/>
與卿等同慶又四拜勸夀酒兩次共四拜初登殿就坐<lb/>
<pb n="KR4d0243_SBCK_112-2a"/>
致語宴罷各兩拜酒七行第一行宣勸在坐兩拜第二<lb/>
第四第六行獨勸使副各兩拜每宣勸必先離位而立<lb/>
搢笏受盞赴坐宴罷謝恩拜于殿上又拜舞于丹墀而<lb/>
退進御酒時卻不起立餘皆如本朝之儀衛士甲卒如<lb/>
入見時殿下砌䃈兩道鎗子郎君紫衫幞頭執柱斧佩<lb/>
弓矢刀劍面殿分立凡五十人聞柱斧中藏鎗刃皆軍<lb/>
官子弟也大安殿十一間朶殿各五間行廊各四間東<lb/>
西廊各六十間中起二樓各五間左曰廣祐後對東宫<lb/>
門右曰弘福後有數殿以黄琉璃瓦結葢號為金殿聞<lb/>
<pb n="KR4d0243_SBCK_112-2b"/>
是中宫殿上鋪大花氈中一間又加以佛狸毯主座并<lb/>
茶牀皆七寳爲之卓幃以珍珠結網或云皆本朝故物<lb/>
卓前設青玉花六朶看果用金壘子髙疊七層皆梨瓜<lb/>
之屬其次皆低釘細果傍設玉壺以貯餘酒未至時覆<lb/>
以真紅繡衣既坐八人皆公裳舁以前分兩翼卻行以<lb/>
退榻前服玉帶者八人太子許王對坐次二丞相餘不<lb/>
知何人其後各金帶者六人使副與左右丞相對在玉<lb/>
帶之南稍後自金帶以下皆用銀器榻後照屏畫龍如<lb/>
本朝頂爲大金龍盤其上餘十間皆結罳頂小拱三層<lb/>
<pb n="KR4d0243_SBCK_112-3a"/>
皆以金為小龍間置其中曲折皆釘以繡額壁柱衣繡<lb/>
幃中各有龍又有金香猊金龍山各二露臺三層兩傍<lb/>
各為曲水石級十四最上層中間又為澀道亦覆以氈<lb/>
上夀酒時太子獨至澀道下捧盃以進者三山棚起十<lb/>
一峯號仁夀山山下栽松柏并裝桃李各十餘株大獅<lb/>
象各一背負七寳又以綵索繫棚之前為小獅子二以<lb/>
蔽其杙弘福廣祐之前又各為綵樓三間三節人宴東<lb/>
廊下髙麗使次之西夏使與對二國三節人雖預宴不<lb/>
拜于庭其餘廊屋皆垂黄沿簾伏甲其下殿前都副㸃<lb/>
<pb n="KR4d0243_SBCK_112-3b"/>
檢完顔仲烏古倫元忠二人各執柱斧率其徒十人立<lb/>
御榻兩傍東西向榻後近侍八人各執其物終席不見<lb/>
宦者每上國主酒係宣徽使敬嗣暉等互進以金托玳<lb/>
瑁椀貯食卻只覆以金釦紅木淺子令承應人率爾持<lb/>
進其禮文不倫如此樂人大率學本朝惟杖鼓色皆幞<lb/>
頭紅錦帕首鵝黄衣紫裳裝束甚異樂聲焦急歌曲㡬<lb/>
如哀挽應和者尤可怪笑宴罷歸館<lb/>
二日癸丑晴張鉉賜分食圖克坦通賜酒果<hi>通舊作徒案圖克坦</hi>
<hi>今改單通</hi>分食二盤一盛大肉山以生葱棗栗飾之其中藏<lb/>
<pb n="KR4d0243_SBCK_112-4a"/>
一羊頭一盛茶食糖糯粥粟飯麥仁飯皆以棗栗布其<lb/>
上晚大風作<lb/>
三日甲寅晴風益甚赴花宴于大安殿大率如元日加<lb/>
酒二行五行後四䟆國主先起百官出就簮花剪綵為<lb/>
之惟欒枝甚異或四或二長二尺許花為雜色狀如錦<lb/>
帶翹起幞頭四角後垂栁四枝是日風旣暴狂㡬不可<lb/>
行花葉飄墜者往往有之少頃六䟆國主復坐又四行<lb/>
而罷是早見黄土鋪道中由左翔龍門出應天中門折<lb/>
而東向知國主以元日謁原廟云<lb/>
<pb n="KR4d0243_SBCK_112-4b"/>
四日乙夘晴射弓宴張倬賜生餼髙蕙賜宴完顔髙賜<lb/>
酒果完顔仲雄押宴仲雄于進趨酬應一無所能手有<lb/>
雕青細字蓋以射選借官而來射雖不能命中而善于<lb/>
發矢人多服之酒七行各分位換窄衫束帶將出射宰<lb/>
執遣右司張汝弼傳語問俘擄人事既退使副及館伴<lb/>
射弩仲雄射弓射垜設庭下上畫火珠夾以小飛鶴二<lb/>
下畫一綵架以承射帖夾以大立鶴二緑竹數竿帖上<lb/>
初為銀椀五毎頭二矢少頃加四花二矢押宴館伴國<lb/>
信使副知閤五人以次執一矢起揖以射皆坐胡牀庭<lb/>
<pb n="KR4d0243_SBCK_112-5a"/>
下分列錦衣金帽衛士五十人樂人立其左又衛士一<lb/>
人為押宴執弓矢二人為館伴過弩一人端箭二人立<lb/>
垜側喝箭射每中則面㕔傴立撒手報覆樂使喝打著<lb/>
卽樂作否則以擡捺後手見曉初中時先望闕拜賜衞<lb/>
士以元矢穿所中銀楪引賜物過其前就坐共飲勝者<lb/>
酬酢必遍然後復射楪子重三兩中角花者隨所中而<lb/>
得中的者舉九楪得之以其一與喝箭者初中亦如之<lb/>
使副拜賜之後但欲成禮卽已伴使志在于得抵暮不<lb/>
肯休屢謝止之方已兩廳過弩者各以二楪酬其勞易<lb/>
<pb n="KR4d0243_SBCK_112-5b"/>
衣就座又二行而罷倬口宣云逺將慶幣來㑹春朝方<lb/>
休徒御之勞宜有餼牽之賜蕙云長途遠屆使事告成<lb/>
將觀射御之容宜示宴私之寵髙云已成使事將向歸<lb/>
途宜有珍頒以彰寵遇<lb/>
五日丙辰晴入辭仁政殿客省茶酒既罷引使副欲入<lb/>
而閤副云合自下入辭遂復回幕次乃引三節人拜賜<lb/>
宣明門外次引髙麗西夏二使及使副至隔門外夏使<lb/>
已出麗使方辭少俟至丹墀下面西立俟通班面殿方<lb/>
拜喝有敕兩拜又喝賜衣帶鞌馬疋段等义手左跪受<lb/>
<pb n="KR4d0243_SBCK_112-6a"/>
賜以賜目納懐中就一拜舞蹈五拜再喝賜酒食又五<lb/>
拜升露臺少立舍人兩行各三人齊揖以入欄子内副<lb/>
使躬身使少前拜跪受書卻行與副使齊立躬身俟傳<lb/>
示訖復退行三步左下丹墀再面殿立躬身聽喝好去<lb/>
由右而出賜茶酒五行于館韓鋼押伴<lb/>
六日丁巳晴先發麄車行使副率三節人同館伴出至<lb/>
燕賓館賜宴完顔元賜酒果完顔宗安押宴仍差安徳<lb/>
徳裕送伴盡借回程私覿泛送從之車馬欲行安徳方<lb/>
呼其家人以細車般所得還家如木綿之類復載至汴<lb/>
<pb n="KR4d0243_SBCK_112-6b"/>
京滯留至晚方行燕山本召公所封秦滅燕以爲上谷<lb/>
郡武王封堯後于薊即薊縣也二世時韓廣自立爲燕<lb/>
王項氏封臧荼髙帝封盧綰皆都此太行燕山大防山<lb/>
綿亘千里隱然一都㑹金又以宫室侈大之古所未有<lb/>
也又改曰大興府其守爲尹車行六十里更盡宿良鄉<lb/>
縣<lb/>
七日戊午晴五更車行八十里涿州早食又六十里宿<lb/>
定興縣<lb/>
八日己未晴五更車行六十里安肅軍早食又四十里<lb/>
<pb n="KR4d0243_SBCK_112-7a"/>
宿保州<lb/>
九日庚申晴隂風有雪意四更車行七十里望都縣早<lb/>
食又行五十里道中看大龍桑小龍桑宿中山府<lb/>
十日辛酉晴四更車行五十里新樂縣早食又行七十<lb/>
里宿真定府道傍老嫗三四輩指曰此我大宋人也我<lb/>
輩只見得這一次在死也甘心因相與泣下<lb/>
十一日壬戌晴賜宴張汝說口宣云復將使指少憩中<lb/>
途宜示宴慈以光行色又云使命改轅价藩弭節宜頒<lb/>
寵賜增重皇華同知真定尹田鍾吉押宴<lb/>
<pb n="KR4d0243_SBCK_112-7b"/>
十二日癸亥晴三更車行六十里欒城易驢馬三十里<lb/>
飯趙州城角樹上有蘆蓆裹一人云是强寇李住兒自<lb/>
煬王時作梗刧人婦女以要財物至是以弓弦㫁為弓<lb/>
手所捕挑脊筋挂樹上死矣直候支到賞給方取下埋<lb/>
殯又六十里宿柏鄉縣與去偽以馬前行再讀光武碑<lb/>
十三日甲子四更車行六十里飯内丘縣天明雪作至<lb/>
晚方止又四十五里宿邢州北門曰拱徳<lb/>
十四日乙丑霿子下天明開霽四更車行二十五里至<lb/>
沙河縣易驢馬又三十五里飯臨洺鎮食後與去偽馬<lb/>
<pb n="KR4d0243_SBCK_112-8a"/>
行四十里宿邯鄲縣雪後塵清盡見太行山色邑中沿<lb/>
街作燈洞頗可觀<lb/>
十五日丙寅晴車行七十里磁州早食燈火尤盛出門<lb/>
麄車有折軸者隨使副乘馬過漳河登車六十里至相<lb/>
州使副復上馬入城燈洞不如磁州之多而工巧過之<lb/>
秦樓街尤繁華自北門至南門約七八里所士女多靚<lb/>
糚擁觀有食店挂一燈上為胡羊中横一瓠下為經一<lb/>
卷蓋河朔人語音以羮為經也宿城外安陽驛把車人<lb/>
言去年十二月方差使一番為年時被䝉子國炒舊時<lb/>
<pb n="KR4d0243_SBCK_112-8b"/>
南畔用兵盡般軍器在南京今卻般向北邊去三月中<lb/>
般用牛三千頭般未盡間被黄河水漲後且休問驢馬<lb/>
價云驢上等有直四十千者馬更髙貴舊時家家有馬<lb/>
煬王南征盡刷去不知㡬萬萬匹後來都是行歸而今<lb/>
又殃我等貴價買問絹帛價云好絹每疋二貫五百文<lb/>
絲每兩百五十文<hi>十陌並六</hi>又有云越王不平其弟為儲國<lb/>
主曾以女小底十人賜之遜謝不受云他日生出孩兒<lb/>
來亦無用處䝉古國作梗太子自去邊頭議和半年不<lb/>
決又且歸今又遣莫都統提兵去軍子云我輩三四日<lb/>
<pb n="KR4d0243_SBCK_112-9a"/>
種少麻豆足了得喫舊時見說厮殺都歡喜而今只怕<lb/>
簽起去彼此休厮殺也好又有云我見父母說生計人<lb/>
口都被他壊了我輩只喚他做賊應河南北錢物都般<lb/>
向裏去更存活不得<lb/>
十六日丁夘晴四更車行三十六里飯湯隂縣又七十<lb/>
五里宿濬州安徳暮夜叩門送私覿<lb/>
十七日戊辰晴風三更車行二十五里三角路上換驢<lb/>
馬一路可入滑州又四十五里武城鎮早飯馬行至黄<lb/>
河去程所行李固渡口以冰泮水深柴路不可行又稍<lb/>
<pb n="KR4d0243_SBCK_112-9b"/>
上三四里先横過中潬上入水牽挽數里抛過南岸待<lb/>
車船至方行循河至浮橋邊掃岸又行荒草陂澤中四<lb/>
十五里宿胙城縣<lb/>
十八日己巳晴三更行四十五里飯封丘短牆為城人<lb/>
烟牢落便遠不及河北日未午又行四十五里抵東京<lb/>
北郊青城側亭子換馬具衣冠所過柔遠館但有㫁垣<lb/>
敗屋入順常元武二門二門之間過五丈河菜市橋夷<lb/>
門山巷口百王宫乃煬王毬場親從第一指揮舊日御<lb/>
龍直也由竹竿巷口斜街入第二門土市馬行街皇建<lb/>
<pb n="KR4d0243_SBCK_112-10a"/>
院巷徳勝橋轉太廟巷口東行相國寺出御街歴廊屋<lb/>
三十間過榷貨務又廊屋七十間中有小門是國子監<lb/>
前後御廊尚多不知其數投西穿門由舊路入驛<lb/>
十九日庚午晴收銀絹十疋兩赴宴完顔元賜宴酒果<lb/>
南京路都運梁銶押宴宴罷行四十五里宿陳留縣<lb/>
二十日辛未晴車行六十里至雍丘縣早飯臨川驛又<lb/>
六十里漸行汴河中宿拱州襄陵驛城外客旅往來人<lb/>
家頗多入城舊有橋河流既㫁築隄以行子城内舊是<lb/>
州衙今以屯軍有三箇千户約有千二百人<lb/>
<pb n="KR4d0243_SBCK_112-10b"/>
二十一日壬申晴四更車行六十里飯寧陵縣永寧驛<lb/>
又六十里宿南京甲士數十甲馬百夾道而陳城門去<lb/>
驛稍遠馬如來時之數而行甚疎意屯軍亦不甚多也<lb/>
是日日有四背氣又白虹貫日日在壬癸荆生言其應<lb/>
在北<lb/>
二十二日癸酉晴四更車行四十里飯穀熟縣又三十<lb/>
五里沙岡換驢又四十里宿下邑縣㑹亭鎮<lb/>
二十三日甲戌晴四更車行七十里飯亳州永城縣又<lb/>
六十里宿栁子鎮聞有天使往山東簽兵人不肯從執<lb/>
<pb n="KR4d0243_SBCK_112-11a"/>
天使殺之<lb/>
二十四日乙亥晴車行四十五里飯宿州臨渙縣蘄澤<lb/>
鎮早頓又四十五里宿宿州汴河底多種麥<lb/>
二十五日丙子隂晴車行六十里飯蘄縣静安鎮又六<lb/>
十里宿靈壁夜㣲雨作即止<lb/>
二十六日丁丑隂晴三更車行八十里飯虹縣又八十<lb/>
里宿青陽鎮驛<lb/>
二十七日戊寅晴四更車行八十里飯臨淮縣過縣即<lb/>
見龜山塔及淮山一行已不勝喜躍矣又六十里宿泗<lb/>
<pb n="KR4d0243_SBCK_112-11b"/>
</p>
<p>
州自臨淮即依淮西行<lb/>
二十八日己夘晴先發遞擔麄車即上馬出城使副入<lb/>
草館同去偽先乘馬至河岸舟至首見季舅洪子度唐<lb/>
季潤及吕葵張吉來收家問喜極涕下頃之俟行李裝<lb/>
船了卻具衣冠入草館俟使副茶酒畢辭送伴即行是<lb/>
日大風拍岸良乆方到盱眙謁胡漕龔守不值見王御<lb/>
幹取所買物譙提轄司馬尚書<hi>伋</hi>姜叔永司馬季聞張<lb/>
伯淳皆往來交謁後綱官屬也宿淮岸<lb/>
二十九日庚辰微雪早離盱眙過龜山以新制行淮大<lb/>
<pb n="KR4d0243_SBCK_112-12a"/>
風不可進宿淮岸約去龜山數里<lb/>
三十日辛巳微雪天明欲舟行風又大作力行而前過<lb/>
瀆頭數里風正北駕浪益急又止宿<lb/>
二月一日壬午午後風力稍平衆舟齊行迫暮僅能入<lb/>
洪澤舟人交口相賀昔蒋魯公開運河六十里以避長<lb/>
淮之險所活不知㡬人中間歐家渡最淺使人往還非<lb/>
借潮于神不可行官司憚開河剥載之擾創議行淮使<lb/>
舟纔四往返無不驚虞此行至三宿淮上波濤春撞有<lb/>
魚腹之憂魯公今丞相曾祖為發運使將入奏計自洪<lb/>
<pb n="KR4d0243_SBCK_112-12b"/>
澤至龜山率一二里輒鑿一井以測地之土石既得請<lb/>
遂開運河前輩用心至矣可輕改乎<lb/>
二日癸未晴過淮隂夜過楚州<lb/>
三日甲申晴過寳應<lb/>
四日乙酉晴過髙郵<lb/>
五日丙戌雨以沿路水澀寸進甚艱夜宿木鋪壩裏季<lb/>
潤過儀真俞縣尉<hi>茂先</hi>相見甚款<lb/>
六日丁亥雨晚晴昨晚以禮物船與前船舳艫相觸斃<lb/>
一篙人至召伯埭使副捐金使瘞之晚過揚州是夜禮<lb/>
<pb n="KR4d0243_SBCK_112-13a"/>
物船為暗樁所敗漏發而人不覺同行楊劉羅三人蒙<lb/>
被登岸舟已沈矣抵瓜洲宿<lb/>
七日戊子晴渡揚子宿丹陽館下侍季舅同去偽見陳<lb/>
待制及魏子智其内子展參賀執禮甚恭金山印老相<lb/>
見渡船中<lb/>
八日己丑晴城中水澀良乆力出門夜過丹陽縣及吕<lb/>
城閘<lb/>
九日庚寅晴天明過奔牛閘午後過毘陵<lb/>
十日辛卯晴天明抵無錫使副謁蔣丞相罷即行喻郎<lb/>
<pb n="KR4d0243_SBCK_112-13b"/>
中訪及任富來知諸舅來迓夜宿楓橋<lb/>
十一日壬辰晴過平江城外午後過吴江乆苦淺澀至<lb/>
是大風駕太湖水入港張帆而行陳表兄張子家丁表<lb/>
兄胡子淵相見<lb/>
十二日癸巳晴天未明到秀州同去偽㝷見王江隂值<lb/>
送女陳宅未歸見直甫于臥内謁鄭景元判官同年不<lb/>
遇已聞仲兄見次到廨宇一觀出門李同年主簿相見<lb/>
于郵亭王表弟澤同行數里而歸讀江隂奏狀無不擊<lb/>
節稱歎夜過崇徳抵長河閘<lb/>
<pb n="KR4d0243_SBCK_112-14a"/>
十三日甲午晴天明起見諸親午後過臨平赤岸晚泊<lb/>
閘頭使副入仁和館受傳宣賜銀合茶藥因出所撰還<lb/>
醮青詞宿稅務下發家書附遞<lb/>
十四日乙未晴使副上馬赴朝參船入北闗以小舟般<lb/>
載歸舅家一見至親喜氣自倍而歸興益勇矣是夜與<lb/>
諸親劇飲醉甚仲舅有詞走筆次韻二闋<lb/>
十五日丙申晴侍季舅同去偽謝曾知閤不遇又謁范<lb/>
丈甚款<lb/>
十六日丁酉晴士頴弟攝蕭山尉别去胡春自婺女來<lb/>
<pb n="KR4d0243_SBCK_112-14b"/>
收景山兄書飯後出謁吴太博胡給事陸寺丞陳大諌<lb/>
薛國正苪司業張少卿林編修尤宗丞始聞銅坑之議<lb/>
十七日戊戌晴謁閭丘監丞欲問坑冶之詳不值同去<lb/>
偽智叟侍叔舅陳表兄以小舟見陸子山留飯而歸赴<lb/>
景孟舅晚飯被酒先歸<lb/>
十八日己亥晴飯罷赴梁參政呼召客次遇蜀士郭倅<lb/>
<hi>甲</hi>馮太丞<hi>仲夷</hi>
十九日庚子晴吴太博盧監簿連日招飯皆力辭之治<lb/>
疊行李雨作買船<lb/>
<pb n="KR4d0243_SBCK_112-15a"/>
二十日辛丑小雨卽晴諸親作醵泛湖五十餘分以水<lb/>
淺不可傍岸盤旋湖中抵暮醉歸<lb/>
二十一日壬寅雨赴范丈晚飯<lb/>
二十二日癸卯雨侍仲舅往延祥觀醮筵同上中節兩<lb/>
焚香致敬齋罷各散與去偽小舟自湧金門歸先遣承<lb/>
局吴蓋行發家書<lb/>
二十三日甲辰雨先發行李下船兩返方畢使吕葵張<lb/>
吉宿舟中期以來早啓行以舅家挽留又展一日<lb/>
二十四日乙巳晴去偽生朝仲舅與諸親同作慶偷閒<lb/>
<pb n="KR4d0243_SBCK_112-15b"/>
謁李恩州授般運法是夜大醉中拜辭諸親<lb/>
二十五日丙午晴早作襆被辭舅家轎行七十里出暗<lb/>
門由赤山出六和塔下至廟山登舟宿富陽雨作<lb/>
二十六日丁未晴雨作復止風逆寸進至三江口東風<lb/>
微動方理帆忽西風再起甚勁力挽至桐廬凡行九十<lb/>
里過青溪<lb/>
二十七日戊申晴東風張帆過鸕鷀原釣臺下伴伯原<lb/>
風止過烏石大浪灘十五郎灘大浪最可畏雖以水漲<lb/>
不見灘磧而岐頭水怒良乆方上居民以小舟來助刺<lb/>
<pb n="KR4d0243_SBCK_112-16a"/>
船什伍為羣以舟輕止用一人方當湍流忽隨篙墜水<lb/>
觀者膽落而少年善泅如履平地復登舟助力犒以百<lb/>
錢而去宿東館凡行九十里去嚴州二里<lb/>
二十八日己酉雨大作午間加以西風水又盛長舟人<lb/>
疲于牽挽屢止復行晚雨止風静行至烏岐灘下宿小<lb/>
港中纔行三十餘里<lb/>
二十九日庚戌晴風亦止但以水漲寸進遇一岐輒移<lb/>
時方能冒險以進懸崖飛瀑所在見之雖快覽勝處至<lb/>
凌犯怒濤亦可駭也所過白雁二岐尤暴怒又過横流<lb/>
<pb n="KR4d0243_SBCK_112-16b"/>
數處夜同衆舟宿桑林間隔岸望鄉頭終日驚險勞動<lb/>
止行三十餘里夜水益長至五更方少退<lb/>
三十日辛亥晴舟子早起候望前路黄泥岐不可上復<lb/>
囘數里尋路避之泝流行亂林間半日方出大溪晚至<lb/>
蘭溪先以劄子與李尉<hi>由</hi>懇雇五夫李以庚辰登科其<lb/>
子遂夫又癸未同年便訪逆旅繼往見之宿客舍<lb/>
三月一日壬子風雨早起束裝飯後李尉來訪即行又<lb/>
飯竹馬館晚到婺州首見趙金華<hi>子濤</hi>不值徑入郡學<lb/>
直舍省景山兄周教授<hi>汝能</hi>雍無錫<hi>希稷</hi>相訪周與景<lb/>
<pb n="KR4d0243_SBCK_112-17a"/>
山兄同官雍同舍也借周直舍安泊少選侍景山兄過<lb/>
周之五柳堂堂本蕭侍御<hi>振</hi>所建詩牌尚多盡得雙溪<lb/>
之勝王察推<hi>枏</hi>亦來訪同飲劇談至二鼓方歸<lb/>
二日癸丑雨侍景山兄見李使君<hi>衡</hi>留來日一飯客次<lb/>
遇解節推<hi>延運</hi>是日景山兄周趙雍王醵就五栁相招<lb/>
早飯又坐養原堂無盡藏台人陳文學<hi>愿</hi>周之故人也<lb/>
同坐解推又約晚飯六人徑自五栁赴之李知録張義<lb/>
烏同集于酉退軒琴棋投壺坐客皆醉李糾又約來日<lb/>
早飯<lb/>
<pb n="KR4d0243_SBCK_112-17b"/>
三日甲寅雨侍景山兄同周教授謝李使君客次遇唐<lb/>
正字<hi>仲友</hi>遂復還無盡藏同出梅花門過浮橋數里迓<lb/>
蘇倉<hi>嶠</hi>歸見唐正字歸學發五擔付張吉先歸侍景山<lb/>
兄赴李糾飯坐清遠樓景物尤勝同㑹七人解張雍王<lb/>
酒三行李守速客即往赴之劉判院<hi>藻</hi>陳子厚同集小<lb/>
候自公堂坐半政堂勸酒移忠堂酒罷劉先歸余四人<lb/>
復過五柳手談清飲夜分乃散<lb/>
四日乙卯隂晴微雨間作早别景山兄即行三十五里<lb/>
飯摩訶樣又行數里遇麗水林丞<hi>良</hi>過婺鞫獄相見逆<lb/>
<pb n="KR4d0243_SBCK_112-18a"/>
旅宿楊公橋永康界首行八十里<lb/>
五日丙辰晴過永康數里飯至李溪遇承局持家書來<lb/>
接晚過黄壁<hi>里飯黄碧二十八里宿和尚店去李溪猶案上卷乾道五年十月二十一日行三十</hi>
<hi>黄壁與黄碧係一處而壁碧互異姑各仍原文二里比云過永康數里飯至李溪晚過黄壁似</hi>
六日丁巳雨過縉雲邑官相迓皆謝之獨見李同年又<lb/>
送過大溪而别縣得四夫又荆山寺四夫輪番舁轎冒<lb/>
雨登馮公嶺至天寧寺已昏黑仲兄器之仁甫不愚元<lb/>
聲淳張子質相接先行還家拜二親燈下上下無恙歡<lb/>
聲相聞喜可知也<lb/>
<pb n="KR4d0243_SBCK_112-18b"/>
</p>
<p>
攻媿集卷一百十二<lb/>
<pb n="KR4d0243_SBCK_112-19a"/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>巴西集巻上</head>
    <p>
<pb n="KR4d0438_WYG_001-1a"/>
欽定四庫全書<lb/>
　巴西集巻上　　　　　　元　鄧文原　撰<lb/>
　　吴氏義塾記<lb/>
崇徳古禦兒地大徳己亥吾嘗為其州文學掾吴氏儁<lb/>
卿建門左之塾聘師以訓鄉之子弟三年矣地故多饒<lb/>
富儁卿非甚雄於貲而志欲敦尚儒風廸成善俗視古<lb/>
稱任恤者盖庻幾焉未幾余入補詞垣属又八年州若<lb/>
府䟽其事于江浙省而以聞於朝曰吴氏義塾田為畆<lb/>
<pb n="KR4d0438_WYG_001-1b"/>
者二百師生餼廪有度講肄有業童冠鼓篋而來者逾<lb/>
百員盍舉以旌善朝命表其門曰義士㑹余以提舉學<lb/>
事出領江浙西道訪義塾之成則已遷于官河之東縣<lb/>
庾故址嵗輸僦直為方七畆有半益以旁近地畆三經<lb/>
度締構宏麗亢爽中象燕居翼以齋廡其北講堂寢息<lb/>
有所左右書器庋閣嚴奥重門輝赫南穴為池直池北<lb/>
東廪舍庖湢各有攸處又増田二百畆以羡嵗入中河<lb/>
為橋級石夷平便諸入塾者自造端至今更十有七寒<lb/>
<pb n="KR4d0438_WYG_001-2a"/>
暑而塾始大備凡用錢若干緡米若干石皆約巳撙用<lb/>
以給其規約則嵗所歛儲必子孫之長且賢者次掌之<lb/>
而師友共稽其出納有贏亦以周里閭之㛰嫁䘮𦵏貧<lb/>
不舉者勿侈勿嗇勿軋于豪右勿撓于有司以圗惟永<lb/>
久子孫有違約者以不孝論鄉得紏正焉儁卿謁余文為<lb/>
記余嘆曰古者里門為塾子弟畢學於士師少師而里<lb/>
耆鄰長誨之耕出入有時幼長有序其道簡而教易行<lb/>
也自秦發閭左之戍而教始大壊今吴氏之為義塾或<lb/>
<pb n="KR4d0438_WYG_001-2b"/>
未能盡合乎古而意則美矣禦兒本吴壌始太伯以禮<lb/>
讓道民歴十九世而季札乃克𢎞宣祖訓振邁髙風言<lb/>
行焯著夫子亦許為吴之習於禮者再世至闔廬已不<lb/>
承季札之志而自蹶其本識者知吴之不競不待遷甬<lb/>
東時也夫吴之禮讓更𢾗百年封植之不足而隳之一<lb/>
旦易若反掌禮之有闗於斯世有如此者今世之士率<lb/>
視禮為濶迂而莫之講所謂筋骸之㑹肌膚之表尚不<lb/>
能自振况望其飭躬澡行以希聖賢之域者哉吾道亦<lb/>
<pb n="KR4d0438_WYG_001-3a"/>
大矣斆學必自䝉養始其勿謂洒掃應對進退為末而<lb/>
思有以涵育性情磨礲氣質循序而進以要其成尚無<lb/>
負儁卿所以建塾之意世之觀吾言者其亦有所興起<lb/>
也夫<lb/>
　　戴祖禹墓誌銘<lb/>
剡溪戴氏自安道以清隐著其世緒代有顯聞祖禹之<lb/>
九世祖始遷居于山隂之西陵曽祖允能宋廸功郎又<lb/>
自西陵居杭祖安國父應垓皆潜徳不仕比三世皆返<lb/>
<pb n="KR4d0438_WYG_001-3b"/>
𦵏西陵東西州相距一水祖禹時時省墓朝渉而暮至<lb/>
雖居杭志常在西陵也始余初識祖禹時甫弱冠意氣<lb/>
巳頴發傾動流輩所居塵市囂雜然藏書甚富常閉户<lb/>
讀書不妄接人事如窮儒宿學遁迹林谷讐校自樂余<lb/>
見輙愧之而祖禹雅善余及張君仲實言論纚纚商㩁<lb/>
今古觴詠間作客至或瞪目聳耳移時不出一語余私<lb/>
問其故則曰吾惟不耐與俗子靣而能强為言笑乎余<lb/>
嘗規之而祖禹終不欲苟刓其方故於時寡合及其死<lb/>
<pb n="KR4d0438_WYG_001-4a"/>
則莫不哀其才命之畸而思如祖禹者何可復得嗚呼<lb/>
自古有志之士齟齬一世殁而公論始定者皆可悲也<lb/>
祖禹喜為詩蚤宗太白漸就深沉用少陵法每論詩至<lb/>
厯代正變是非優劣又如老吏持律明燭幽𦕈其學自<lb/>
經傳諸子百家書靡不研究尤嗜古法書名畫及鼎彛<lb/>
器物遇勝友則焚香娱翫殆忘渇飢或勉之仕登名於<lb/>
天府以祖禹㑹稽人俾正其鄉學未幾移疾歸曰吾不<lb/>
能束帶趍走俛事上官也大徳己亥余職教禦溪祖禹<lb/>
<pb n="KR4d0438_WYG_001-4b"/>
亦寓傳貽精舍㞐鄰事簡情好益欵洽踰年而余徴詣<lb/>
詞林與祖禹别且五稔時得書問無恙最後為其子孟<lb/>
淳來請婚余許諾則以明年春謁告還杭祖禹相見大<lb/>
喜曰四千里尋盟真信士也越秋既醮成禮余復還京<lb/>
師又明年孟淳來訃祖禹卒余得書慟慟非為祖禹私<lb/>
也祖禹嘗自謂早通釋老書交方外士於死生若有悟<lb/>
然卒秘其傳書言疾亟猶規畫家事周反靡宻且嘱余<lb/>
銘其墓翛然無怛化此豈其騐耶世之知祖禹者既鮮<lb/>
<pb n="KR4d0438_WYG_001-5a"/>
而其畢生狷介不群之學百不一試於時而忽以死天<lb/>
之報施善人其可詰哉祖禹名天錫卒以至大戊申八<lb/>
月四日享年四十有五先是再調淮海書院山長未赴<lb/>
娶王氏先十年卒男三人即孟淳次宜孫實孫尚幼女<lb/>
一人未行𦵏以是年十一月巳未墓在錢塘縣大慈鄉<lb/>
艮山之原銘曰早萃厥美又學不止天畀之材中恬以<lb/>
黙有媚其獨寕亢無回藴能勿攄阻於中塗君子之哀<lb/>
越墓相望尚安爾藏昌厥後哉<lb/>
<pb n="KR4d0438_WYG_001-5b"/>
　　皇太子賜大慶夀寺田碑<lb/>
聖上嗣登大寶之初儲皇星輝儷極動法祖宗亦<lb/>
旣毗賛元化脩明百度陽施春育恩洽黎元又謂金仙<lb/>
之道可以啟悟羣迷同歸正覺沙門梵刹禮尚優崇矧<lb/>
大慶夀寺宻邇禁庭裕皇祝釐之所頋瞻輪奐若慕<lb/>
羮墻寺有賜田仍諭有司蠲其徭征俾諸比丘勤脩佛<lb/>
事導迎禎祥具如先朝明命越二年復賜土田為頃者<lb/>
五十申飭懇至光賁<graphic n="KR1244" url="https://raw.githubusercontent.com/kanripo/KR-Gaiji/master/images/KR1244.png" mimeType="image/png"/>林先是嘗命詞垣具書錫賚顛<lb/>
<pb n="KR4d0438_WYG_001-6a"/>
末以諗來者忝職司文翰不敢以庸陋辭仰惟世祖<lb/>
龍徳淵潜豪俊聞風而雲附者靡不虚左以待若方外<lb/>
之士則海雲師可菴師皆學契真如辨窮實諦世稱宿<lb/>
徳奬遇日臻太保劉文正公尊事海雲師以研精内典<lb/>
之餘入叅碩畫出偹顔行至於息戎衣而混文軌逾三<lb/>
十載帝用休嘉彰其師之道俾寺有恒産得廣延來者<lb/>
以暢宗風中統建元之明年有編甿張氏以固安新城<lb/>
兩縣<hi>闕</hi>　　　村之水陸地来獻由是慶夀昭被上賜<lb/>
<pb n="KR4d0438_WYG_001-6b"/>
厥租惟不毛之田嵗墾而新之乃益滋殖衍沃廪入豐<lb/>
羡園有樹栗隴有來牟環布近郊石煤以薪水輪以磨<lb/>
市區子錢之入皆有贏儲鐘魚振響檀施如歸祠官秘<lb/>
祝匪頒傍午而慶夀寺遂為京師招提之勝嗣皇提封<lb/>
之内又擇薊州漁陽之膏腴以益之自中統距今餘四<lb/>
紀而聖祖文孫垂繼後先所以嘉惠於緇流甚厚夫上<lb/>
以禄秩任其下而下以忠信亷耻事其上者公卿大夫<lb/>
士之職也庶民則火耕水耨羮藜飯粟疲筋力出租賦<lb/>
<pb n="KR4d0438_WYG_001-7a"/>
以給縣官然而豐㓙之係乎天貴賤榮辱之係乎人二<lb/>
者常不可必而憂虞以滋乃若世之學浮圖者無圭組<lb/>
之累可以怡神曠志而益閒無耒耜之勤可以棲遲其<lb/>
身而常安層簷夏屋儗於封君而役庸之政不及也羣<lb/>
居而食以禪悦為味而通般若食已而㳺息則念五藴<lb/>
六塵之幻假而修證菩提超清净之佛乗具圓明之正<lb/>
果以祈皇家億萬斯年治隆化洽羣生樂豫是則如來<lb/>
方便設教濟世津梁與上之人尊奉釋民之意也今住<lb/>
<pb n="KR4d0438_WYG_001-7b"/>
持西雲安公行業粹冲器宇𢎞大克修前美而提㸃某<lb/>
監寺某等皆具願力相兹法㑹故宜洊膺隆渥以貽永<lb/>
久文原既奉命紀述復繫以銘銘曰於皇聖元握符闡<lb/>
珍撫御九有涵煦同仁曰瞿曇教啟民廸嚚孰尸余<lb/>
禱像設是因錫<hi>闕</hi>所宅丹雘雲矯息繇免征俾安弗撓<lb/>
綸言誕敷極于丕冐睠兹蘭若昔帝寅祀臻臻釋子天<lb/>
門邇止猗歟承華祖考是式申錫土田原隰廣斥倉盈<lb/>
庾億飯于香積誰云耕鑿罔知帝力我觀性相如糓之<lb/>
<pb n="KR4d0438_WYG_001-8a"/>
滋<graphic n="KR1573" url="https://raw.githubusercontent.com/kanripo/KR-Gaiji/master/images/KR1573.png" mimeType="image/png"/>以慧器法雨沃之勿希焦芽勿砂而糜每飯食頃<lb/>
常是思惟承佛受記為世藥師賛祐皇圖永配穹祇<lb/>
　　熊西父瞿梧集序<lb/>
瞿䧿長梧之論始於是非之相形好惡之偏争禍福利<lb/>
害之轇轕紏紛將欲一之以道樞和之以天鈞物我兩<lb/>
忘以蹈乎大方其言辨矣肆矣然昔之能言者至聖人<lb/>
而極聖人於是非好惡禍福利害之辨若薫蕕玉石不<lb/>
可雜糅非曠尚𤣥同以為道也則吾又安能舍聖人之<lb/>
<pb n="KR4d0438_WYG_001-8b"/>
教而從其説哉異哉熊君西父以瞿梧名其集也謂君<lb/>
泯然忘情於斯世耶何也乃搯擢胃腎絡編言語大篇<lb/>
短韻搜竒抉怪自其壯年角逐於藝文之塲至於老不<lb/>
厭則君豈忘情斯世者毋乃翫世滑稽姑託於莊周之<lb/>
寓言耶君以文字掇巍科位朝著垂紳委珮駸駸乎華<lb/>
要矣俄而息駕乎跨鶴之山樵牧之與俱而花竹之與<lb/>
娱峩冠皓首講道唐虞宜其酣歌嘯詠塵蜕天遊如草<lb/>
木華落而歸根乎太虚鼎俎欲謝麴蘖羞稱而從太古<lb/>
<pb n="KR4d0438_WYG_001-9a"/>
之味若是乎洵有取於瞿䧿長梧之論豈以昔之夢今<lb/>
之覺乎夢境之相續也物化之不齊也若隂晴朝暮寒<lb/>
暑晦明之翕忽逓代惟變乃不窮而造化之常者與之<lb/>
為无窮此知道之士所以遯世无悶而推其緒餘以立<lb/>
言猶足以不朽也君其起瞿䧿長梧而問之<lb/>
　　送王明之推官北上序<lb/>
余初識王明之於杭時明之方掾江浙省以才猷英敏<lb/>
見知上官尋任鈎校其曹事秩滿出宰常之晋陵劇邑<lb/>
<pb n="KR4d0438_WYG_001-9b"/>
君至有惠愛號稱治辦旄倪遮留不可作去思之碑朝<lb/>
廷亦知君可佐大郡决平矧仕杭久嘗諳其俗廼命為<lb/>
杭推官自君官晋陵適余被徴為詞林属言論不相接<lb/>
者逾十載人能道君不以亟疾苛察為髙而能得事情<lb/>
盖豪猾脅息疲懦旡愁寃也去年冬還杭問其事若何<lb/>
則曰有捍禁黷貨弊為怨家<hi>闕</hi>語誣服者有盗率其曹<lb/>
伍剽掠為奸而脅從罣誤者有司一切文致于法君皆<lb/>
讞問得寔多所原貸諸如斯類甚衆厥今吏部銓選能<lb/>
<pb n="KR4d0438_WYG_001-10a"/>
辨疑獄出死罪若干人者皆視所授秩有加若明之<lb/>
者其進用可量哉吾觀造化之於物雖風霜肅殺而生<lb/>
之機常流動旡間為吏者故欲軋其生而毒人于死用<lb/>
法或持巧心析律貮端或務刻深若束濕以要時譽甚<lb/>
則市獄以便私自營此其設心皆為造化戾乃若持禄<lb/>
取容旡所可否者為害適相當士不通經不足與論政<lb/>
刑明之既力於善而復以詩書教子其知本也夫余今<lb/>
將適京師乃序以送之且以諭夫持三尺法者至大辛<lb/>
<pb n="KR4d0438_WYG_001-10b"/>
亥二月望日<lb/>
　　送黄可玉錬師還龍虎山燕集序<lb/>
世傳淵明修静入逺公社盖淵明未之言也或疑好事<lb/>
者為之説夫交道貴心知豈復計形迹之異哉而世徒<lb/>
以形迹分爾汝者此交道之所以薄也王謝支許其出<lb/>
處大不同而當時論交者歆羡以為美盖忘勢與忘人<lb/>
之勢雖晋宋世而古風尚未冺矧淵明修静髙蹈物表<lb/>
而獨何疑於逺公相好哉竊意匡廬之勝豈無若斯人<lb/>
<pb n="KR4d0438_WYG_001-11a"/>
者㳺息其間而余方宦游北南莫獲邂逅與交乃今還<lb/>
杭得交黄君可玉甫其學典麗該洽貫儒名老而同歸<lb/>
其文章由古訓誠若摐金石而奏韶濩錢塘固多勝士<lb/>
而余居甚邇情義尤欵宻一日語余曰吾將暫還龍虎<lb/>
山<hi>闕</hi>七月復來於是吾黨暨方外之士凡十有六人釃<lb/>
酒而與之别雍容談謔羽觴屡集彷彿蓮社故事廼用<lb/>
祥月師詠逺公詩分韻以紀勝集夫古者㑹盟讌集各<lb/>
賦詩道志義相劘切於風教深有助逺公離情證空於<lb/>
<pb n="KR4d0438_WYG_001-11b"/>
釋氏不為異而能為二老破戒過溪此義乃甚髙余既<lb/>
序其事復以發同志者一笑云<lb/>
　　慶吴彦升知事母夫人八十詩序<lb/>
至大辛亥聊城吴公以淛右亷察治效著聞上命佐行<lb/>
䑓幕士民咸惜其去而不能留也則又喜曰江以南悉<lb/>
行䑓所按治吴公徃司畫諾其用當日𢎞以大粤明年<lb/>
太夫人年登八袠公迎侍官所釃酒燕樂官僚以次畢<lb/>
賀聞者復為公喜曰世有富儗金埒貴列鼎食而名譽<lb/>
<pb n="KR4d0438_WYG_001-12a"/>
不昭或為世指目以笑者何可勝𢾗幸而富且貴名譽<lb/>
昭矣而視在堂獲康强眉夀忠孝之道兩備盖千百求<lb/>
一二也吴公自為吏以才猷英敏受知上官居風憲善<lb/>
鉏姦擊强功常奏最而太夫人飲食起居無恙南來二<lb/>
千里享其禄榮是非大可樂者乎吾聞其鄉人言太夫<lb/>
人慎閨儀佐義方甚肅每吴公治事歸色養左右必問<lb/>
所平决幾何若雋不疑之母也漢輔號最繁劇為吏者<lb/>
率以鷹擊毛鷙為重然輙以是敗吏獨稱不疑嚴而不<lb/>
<pb n="KR4d0438_WYG_001-12b"/>
殘母教誠有自來洪範五福夀居首而君實司之嘗疑<lb/>
夀得之天君若無所與然上古治尚淳素生人徃徃夀<lb/>
逾百嵗今岩谷之甿亦多鮐背兒齒克保耆艾其夭者<lb/>
未漓也晁錯言人情莫不欲夀三王能生而不傷錯之<lb/>
知不及此其有得於伏生者乎吴公嵗時率其子姓羣<lb/>
從再拜為太夫人夀退而益思是道以施諸政理以上<lb/>
承老老之化是尤吾黨之士所深望於公者也太夫人<lb/>
姓王氏諸孫業詩書有立志吴氏之興如鉅川榮木有<lb/>
<pb n="KR4d0438_WYG_001-13a"/>
衍未艾詩以志喜者若干首而属予為之序<lb/>
　　婺源處士吴君墓誌銘<lb/>
徽婺源有吴瑋者述大父之世系行實介其師汪又善<lb/>
來謁銘曰瑋不自夭己酉於今三年服齊斬之䘮四孤<lb/>
且幼未有見焉先生尚矜而銘之余耳其言悲且重又<lb/>
善請也廼為敘次其辭識諸墓按吴氏居婺源之富春<lb/>
者相傳其始祖嘗以功受王封今兆域具在然考之傳<lb/>
志莫原其初其子姓日蕃以大則皆曰是寔吾祖也以<lb/>
<pb n="KR4d0438_WYG_001-13b"/>
表異他族君諱克珍字聘卿曽祖曰<hi>闕</hi>　祖曰<hi>闕</hi>　父<lb/>
曰<hi>闕</hi>　此三世皆韜徳不售以善聞鄉邑君生而偉貌<lb/>
豐頰不妄言笑長益慎重居家庭揖遜歩趨咸中儀軌<lb/>
喜恢廓無卞急之行子弟有過不苛責惟端居肅容遲<lb/>
其悔悟僮𨽻有少忤意每示寛假殆天性然也遇人無<lb/>
夷險佞直一接以誠久而人益孚悦里有山曰王良峪<lb/>
窈曲圭立壁峙谷下山上多松柟檜桂之植君慕其曠幽<lb/>
若與道謀乃穴泉甃池剪榛畦圃種梅其坡有亭萃止<lb/>
<pb n="KR4d0438_WYG_001-14a"/>
遂因以名其居每風日清羙則歩屧扶笻携壺擊鮮與<lb/>
魁人韻士髙凌雲巔攬擷空翠心境俱㑹竟暮忘歸盖<lb/>
君自年五十即屏家事屬二子米塩靡宻悉不以經意<lb/>
嘗誨之曰人孰不樂富貴耻賤貧然命懸之天莊周言<lb/>
以有涯随無涯殆已若等治生産勿過營也凡博學在<lb/>
力行毋為搯擢肝腎務競孅巧惠逆之施各以類應吾<lb/>
慎守以老若等其朂之大徳丁未嵗大祲君發廪賑飢<lb/>
癘者藥之民資以存活甚衆巳酉秋意忽不樂八月朔<lb/>
<pb n="KR4d0438_WYG_001-14b"/>
旦郤藥謝醫言昨夢神畀我大環環者還也吾其終乎<lb/>
子孫惟讀書强為善以慰吾意言畢正冠而逝君生于<lb/>
宋<hi>闕</hi>　年<hi>闕/</hi>月<hi>闕</hi>　日享年七十有三娶汪氏先君九<lb/>
年卒子男二應杓應槱女一適浮梁文學椽滕茂孫男<lb/>
五璼瑋環瓈珏孫女四曽孫男女三皆幼君卒之二年<lb/>
應杓應槱死未幾璼又死聞者皆為雪涕曰處士之善<lb/>
而隕其後乎謂福善天道信耶瑋無父兄以終䘮遭禮<lb/>
之變卜以<hi>闕</hi>　年<hi>闕/</hi>月<hi>闕/</hi>　日奉君柩𦵏于<hi>闕/</hi>　里<hi>闕</hi>
<pb n="KR4d0438_WYG_001-15a"/>
　山之原又善言瑋居憂克自立奉先訓唯謹吴氏當<lb/>
有興者銘曰吁嗟吴君彼憸而榮善罹其屯天胡昭昭<lb/>
貿厥蕕薫君既中夀易簀奚言又泣先露二子一孫崇<lb/>
山有梅颯其歸魂尚安毋恫施祉後昆我勒銘詩永賁<lb/>
幽墳<lb/>
　　送郭文卿赴浮梁知州序<lb/>
人之所遇有意所甚欲而不可强致者豈特富貴利逹<lb/>
哉雖交游㑹合亦然然余徴詣京師為詞林属留十年<lb/>
<pb n="KR4d0438_WYG_001-15b"/>
汴梁郭文卿由中書掾佐宣徽幙薦紳間徃徃言文卿<lb/>
雅尚儒術其為吏持三尺法而无舞智深文以徼榮寵<lb/>
且勸余與文卿友而余竟不獲一接言論以自快及文<lb/>
卿再調都事江浙省凡南來者道文卿之善如京師時<lb/>
前年冬余還錢塘居相隣始得以暇日抵掌論説古今<lb/>
釃酒酣謔意懽甚追惟南北十年㑹合之艱猶若此則<lb/>
夫疲筋力善造請以希富貴利逹者可必得邪文卿受<lb/>
易於真定侯先生不間寒暑風雨每讀書至夜分乃寐<lb/>
<pb n="KR4d0438_WYG_001-16a"/>
昔漢儒説易皆祖田何然學者有醇駁嘗爱邴㬅容師<lb/>
魯伯魯伯師施讐史稱㬅容之兄漢與兩龔齊名而㬅<lb/>
容名過於漢為吏不肯過六百石然則㬅容學易於進<lb/>
退得失之道深有得哉昔余杜門教授生徒以自給一<lb/>
旦被徴命適萬里交遊慮余有不釋然者余謂友人<lb/>
胡牧仲曰世之仕者或以出處易其守至於困戾顛踣<lb/>
為俗姍笑今吾此行是在周易履之訟曰素履徃旡咎<lb/>
牧仲喜曰士患不知道耳知之則居陋巷不為憂任卿<lb/>
<pb n="KR4d0438_WYG_001-16b"/>
相不為榮造乎性命之精而安於所遇者也吾子其慎<lb/>
諸今余委𤨏旡似濫綴通籍牧仲斯言不敢忘也朝廷<lb/>
命文卿守饒之浮梁行有日矣用敢以余所得者為文<lb/>
卿贈以為何如也文卿上奉七十之親以孝聞其學如<lb/>
百川東注不進不止才猷且將大用教子弟奕奕有詩<lb/>
禮風是皆有足喜者余既序次其説善詩者復歌以繼<lb/>
之<lb/>
　　故宋登仕郎李君墓誌銘<lb/>
<pb n="KR4d0438_WYG_001-17a"/>
李氏本唐宗系居新安不知始何年後嬰廣明亂遷黄<lb/>
墩有諱京者樂浮梁之山水清夷欎紆可田可廬乃遂<lb/>
相攸族以滋衍距今登仕君十一世矣其間簮組蟬聫<lb/>
修名姱節烜著家乗盖與宋運相終始而今猶演迤未<lb/>
艾識者推其世徳所繇與子孫之立言行事未嘗不慨<lb/>
然于君子之澤如芳林嘉榖必封植乃大而天之報施<lb/>
善人可必信也余不及識登仕君而君之<hi>闕</hi>樂平知州<lb/>
傅良銓状其行來請銘且書以致其孤泰亨之意曰<lb/>
<pb n="KR4d0438_WYG_001-17b"/>
子幸哀而銘之登仕君有知當不恨其生不偶於時而<lb/>
不朽者固在也余辭不可則為之叙曰君曽祖諱裳娶<lb/>
盧氏祖諱文器廸功郎提舉司幹辦公事娶鄭氏父諱<lb/>
彌世業春秋登進士乙科以端<hi>闕</hi>長者為鄉評器重娶<lb/>
吴氏生君而穎悟童齓已若成人稍長從傳受易學耳<lb/>
熟緒言與同輩角藝文每輙中雋宋制中朝官得舉族<lb/>
姓選太學弟子員時君之叔父大監公雷應以君名聞<lb/>
將就試錢塘聞父疾革歸半道訃至哀毁殆絶然䘮𦵏<lb/>
<pb n="KR4d0438_WYG_001-18a"/>
禮旡違者年幼失怙衆或以不更事訾之君益刻勵不<lb/>
怵于浮言值兵興訌阻而才猷能自表見然後知君之<lb/>
所樹立甚卓也其從父兄原尤䆳於易君與為師友益<lb/>
鈎决𤣥奥適事之變若中理觧鄉耆雋皆折輩行與交<lb/>
㝡受知于尚書朱公貔孫京尹吴公益二公負時望所<lb/>
取予皆足為人重輕宋事日棘大監公守鄉郡鉏姦擊<lb/>
强號稱治辦辟公節制司計議官遄奏補登仕郎大兵<lb/>
南來諸郡瓦觧時<hi>闕</hi>湘令浮梁欲棄官去以章綬委君<lb/>
<pb n="KR4d0438_WYG_001-18b"/>
君曰公爵無私畀吾不爾從也自是迹韜志恬雅不喜仕<lb/>
嘗欲重建新田書院以訓鄉之子弟經度既備而道謀<lb/>
是阻士論嘅惜㑹郡侯欲選慎重無侵牟者司庾事强<lb/>
起君曰委吏㑹計是豈不足為政耶卒善其職每守令<lb/>
下車輙問俗利弊及政所宜先君剴論無隐善被鄉邑<lb/>
至元庚寅邑燬于<hi>闕</hi>愚氓並縁竊發剽掠者為姦公與<lb/>
叔父宗正公雷初義同險艱官軍掩捕倚君竒畫獲其<lb/>
渠首而貸脇從者主將欲官之君曰吾以衛鄉井也豈<lb/>
<pb n="KR4d0438_WYG_001-19a"/>
干榮哉卒不受越六年浮梁陞州君年且五十學官優以<lb/>
賔禮每衿佩環列觀君深衣峩冠容止甚美言論偉然<lb/>
徴畨昜文獻者皆亟稱李氏君治家嚴不惑異端戒諸<lb/>
子朂詩書趾美前人聞弦誦聲則喜有過亦不少假詞色<lb/>
園池亭榭花竹齊列植梅崇阿竒石山峙日與魁人韻<lb/>
士觴詠酣謔樂志忘其老里有蕭處士年七十矣君兄<lb/>
事之約為耆英㑹與者如干人好事者以繪以詩明年<lb/>
處士殁君哭為慟曰昔至道九老以文正公即世雅懐<lb/>
<pb n="KR4d0438_WYG_001-19b"/>
弗遂翰林洪公以為造物所恡居今方之可為雪涕自<lb/>
是君常忽忽不樂未幾病病再<hi>闕</hi>而卒先是泰亨嘗長<lb/>
幼菴書院及再仕襄樊君勉之往曰孝是教忠慎勿以<lb/>
親逺増離憂也之官甫半載聞病謁告娱<hi>闕</hi>醫藥一不<lb/>
以家事累君悉畢婚娶季冬望猶觴酒酌客巳而周視<lb/>
園圃折花㺯芳意若永訣後四日形神忽異泰亨等驚<lb/>
泣問所欲言君曰吾疾殆不起乎繼志者惟若等余何<lb/>
言有頃嗒然而逝實至大辛亥十二月十九日也享年<lb/>
<pb n="KR4d0438_WYG_001-20a"/>
六十有六君娶新安戴氏子男七人長即泰亨提舉襄<lb/>
陽等處營田事次謙亨復亨咸亨恒亨鼎亨豐亨女五<lb/>
人長<hi>闕</hi>即良銓也次適太平路龍英州判官汪琦翁氏<lb/>
武昌路南湖書院山長程琦宋丞相番昜公之子馬端<lb/>
頤餘未行孫男女四人泰亨等卜以明年十月癸酉奉<lb/>
治命葬君于里之琅玕峰君諱心道字聖傳自號踈嬾翁<lb/>
扁其室曰<graphic n="KR3797" url="https://raw.githubusercontent.com/kanripo/KR-Gaiji/master/images/KR3797.png" mimeType="image/png"/>軒有詩藁藏於家余嘗俯仰二十年間豪<lb/>
家右族或泣王孫或降皂𨽻而李氏流芳燾祉耀于逢<lb/>
<pb n="KR4d0438_WYG_001-20b"/>
掖雖登仕君之瓌材雅度練事逹幾百不一試于時而<lb/>
卒以死然視世之仕不得其志以辱先者君亦可无憾<lb/>
於其身而且有以裕後其得失豈不有間哉是故宜銘<lb/>
銘曰系有唐徳流慶嗟聖傳士之良閟不售毋䀌傷百<lb/>
年短千古長欝其堂封視髙岡<lb/>
　　清隠院記<lb/>
如來氏之教必先歴諸勤苦而後樂其説曰吾所居為<lb/>
净土為荘嚴佛界以黄金布地竒珍美卉璀璨林列人<lb/>
<pb n="KR4d0438_WYG_001-21a"/>
生願樂具足旡有凶荒死徙札瘥天昬之災然必外四<lb/>
大六塵永離渇愛者始克臻此故其徒徃徃含茹苦辛<lb/>
入深林幽谷至毁截膚體不厭凡此者以樂誘其中也<lb/>
而樂何可必得哉夫佛以真如為體不着貪欲而曲學<lb/>
彊從諸苦以求樂是尤以幻修幻去性逾逺有净土陸<lb/>
道祥者居家受優婆塞戒喜誦法華經晝夜維念殆忘<lb/>
渇飢與其弟子明翔躬鉏耰襏襫務勤耕稼以自食其<lb/>
力如此餘二十年為至元丁丒始薙髮更名志行由寡<lb/>
<pb n="KR4d0438_WYG_001-21b"/>
約計贏銖滋黍累益度僧斥土志𢎞厥居先是菴曰清<lb/>
隐其左曰真珠墩時有光恠變見激射乃大徳十年即<lb/>
其地為殿周阿中設釋迦牟尼像翼以十八阿羅漢尊<lb/>
者及觀音大士始易菴為院又明年搆為飛閣以奉三<lb/>
十三天皆鏤木錯金備諸妙好欲人囙相求真因真成<lb/>
覺至若祠室堂廡庫庾庖湢莫不布列完羙而志行殁<lb/>
明翔慨其師之志弗究於成益傭工偫具門以瓌材丹<lb/>
堊絢耀直院西偏建彌陀殿甃石為池植芬陀利華以<lb/>
<pb n="KR4d0438_WYG_001-22a"/>
待塗者之所憩息其前曰赤秀堂東西相距一舍曠迥<lb/>
閴寂日晏舟人以為病明翔岸流結屋僦為甿居併川<lb/>
行若歸其東為善應橋以利徒渉又北東曰通運橋則<lb/>
因地圯毁而新之盖明翔自幼受業於志行以迄於今<lb/>
且老而願力益固是真能紹先志者哉吾謂明翔曰<lb/>
自爾師為是以至於子其志將以求樂乎而世之言樂<lb/>
者日相羡於无窮吾懼子之蕩而忘其歸望洋而莫知<lb/>
所止也子亦思夫昔者荒榛野蔓螢燐飛而狐兔宅今<lb/>
<pb n="KR4d0438_WYG_001-22b"/>
穹墉奥屋修庭敞軒若雲興而山峙矣昔者風畊雨耘<lb/>
終嵗作勞不得息今而食飫芳甘居宜燠凉以㳺以娱<lb/>
且以贍其徒吾不知佛所謂樂國者何如古封君之奉<lb/>
殆不是過而復求樂乎子又思昔雖甚勤而心逸无人<lb/>
非鬼責雖苦亦樂也夫然後齊得失等喧寂一垢净同<lb/>
生死而佛道幾矣明翔聞是語巳瞠然若有得請書以<lb/>
為記於是乎記志行號徳慧大師院在崇徳州石門鄉<lb/>
從信里嗣法孫曰崇建崇益崇圖崇明其傳以甲乙云<lb/>
<pb n="KR4d0438_WYG_001-23a"/>
　　丹陽書院田記<lb/>
書院舊有記建康道肅政亷訪使盧公之所作也若郡<lb/>
縣之因革儒教之廢興與書院之剏始而承序者亦既<lb/>
參稽方志咨諏故老闡道之奥垂訓方來按書院肇自<lb/>
宋景定甲子劉君應安嘗貢於其鄉即别業建精舍為<lb/>
學者藏修息逰之所郡守朱公禩孫為請於朝報可且<lb/>
賜公田為畆者二百由是教養以立多士用勸名登大<lb/>
比烜著後先属王師撫定函夏聲教所暨朔南是鈞章<lb/>
<pb n="KR4d0438_WYG_001-23b"/>
縫子息徭寛賦殊於甿𨽻劉君自長兹山即擢文學掾<lb/>
溧陽郡子輝孫繼之亦職教海陵歴嵗滋久而書院繕<lb/>
治悉完𢎞麗靚深鄉邑改觀獨賜田奪于浮屠氏廪稍<lb/>
弗供絃誦荒簡被檄來者居若傳舍視廕去留龍泉陳<lb/>
君潤祖至則慨然曰官旡崇庳惟勿曠厥職矧兹弊廢<lb/>
其曷敢不圖以隳前人成功乃諗諸慕義者黄池典司<lb/>
其事漆君榮祖為之副首助田十畆以倡學者提舉陳<lb/>
侯侗義之卜日之吉觴酒爼肉燕畢而語属劉君洎前<lb/>
<pb n="KR4d0438_WYG_001-24a"/>
山長姚霖龍學賔董文賔<hi>闕</hi>以如漆君之志相恊厥成<lb/>
衆曰諾不<hi>闕</hi>月得田𢾗仍其舊夫可以義動甚轉丸哉<lb/>
陳侯職在監工乃能以庠養為務可謂知本也巳余聞<lb/>
而嘆曰古之為民者各有分田以周事育而暇則從<lb/>
鄉之長老習孝弟忠信之道其秀者自鄉升之司徒有<lb/>
選俊造進之等簡不帥教者右鄉移之左左亦如之甚<lb/>
則屏之逺方終身不齒其道易明而教易行也自田制<lb/>
壊而貧富以病士無田至不以祭乃出逰四方資權謀<lb/>
<pb n="KR4d0438_WYG_001-24b"/>
術𢾗以獵取聲利去先王之道益逺後世知逰士之不<lb/>
可無歸也則為之夏屋以居腴田以食其意非不周渥<lb/>
而<hi>闕</hi>莫誦習乃搰搰乎詞章藝業之末則人才之不逮<lb/>
古又不在無田也學者可以求其故矣今夫不易之田<lb/>
二頃上農夫二家之産風畊雨耘終嵗不得息規豆區<lb/>
之入以餬其口而水旱凶荒之不時猶或不給焉而不<lb/>
敢堕也學者羣居逸逰嵗月逾邁而問學不充視農夫<lb/>
寕不有愧哉余既記其事復誦所聞與學者共朂之潤<lb/>
<pb n="KR4d0438_WYG_001-25a"/>
祖字正徳世為儒宗習聞義訓故克有樹立以才詣稱<lb/>
是宜書若田則詳諸碑隂云<lb/>
　　故徵事郎徽杭等處𣙜茶提舉司吴君墓誌銘<lb/>
君諱宗字宗正胄出延陵季子居南昌莫迹其始又自<lb/>
南昌遷睦其地曰茭塘子孫日蕃滋為著姓髙祖某忼<lb/>
慷有武略嘗從軍擊方臈平之宋髙宗署戰功補十將<lb/>
使夫人葉氏尚書左丞公夢得之孫曽祖某祖某父某<lb/>
皆潜徳内植弗逮仕而傳業甚備君蚤習父訓博渉經<lb/>
<pb n="KR4d0438_WYG_001-25b"/>
史年逾三十矣猶浮湛閭里㑹王師南征宋運將季君<lb/>
幡然曰是豈竪儒泥章句時耶丙子春正月淮安忠武<lb/>
王以中書右丞相統大軍駐杭遣兵部郎中王世英刑<lb/>
部郎中蕭郁以宋主命諭列城欵附兵且薄境上守臣<lb/>
方回將出䧏莫啟其端君因説曰死封疆社稷義也頋<lb/>
宋主念赤子无辜毋俎刄為魚肉事亟矣盍從以舒禍<lb/>
回属君以郡符來上遂版授郡知事政令新更民懐首<lb/>
䑕君賛幙畫劗夷姦凶良弱安堵盗發旁近郡負山阻<lb/>
<pb n="KR4d0438_WYG_001-26a"/>
溪賊殺長吏以叛兵次于睦日給餉餽民不告瘁而君<lb/>
以治辦聞越三年從守臣入覲燕問賜衣恩寵周渥還<lb/>
調遂安縣主簿亡何鄉氓陳萬一為冦浮言謼囂賊勢<lb/>
憤張大帥議殱其邑君言首亂者𢾗人耳餘皆瓦合易<lb/>
懾以離姑按兵伺其變未幾渠魁就擒衆得逭死咸徳<lb/>
君之言君在任凡七年始以代去官無崇庳政行於鄉<lb/>
者古今為難而君能弛張得宜以久於其職再調主信<lb/>
之弋陽簿世傳信產白金有司欲即南鄉之寳峯為冶<lb/>
<pb n="KR4d0438_WYG_001-26b"/>
所調民採輸君請罷其役乃止頃牟利者復議置如初<lb/>
期㑹苛急環𢾗十里間穉耄轉徙田里亡聊而官旡銖<lb/>
贏乃復以君言罷之識者益竒君為前<hi>闕</hi>也邑令<hi>闕</hi>其<lb/>
佐以少怨望搆為飛文誣<hi>闕</hi>死君獨念寡妻弱息孰雪<lb/>
其寃為直於有司而竟坐誣者又在弋陽留八年擢提<lb/>
舉司澉浦市舶賈交海南居積不可貲筭舶官多利其<lb/>
私者以斗珠遺君君卒辭不受改授平陽州判官盖君<lb/>
至是益練習吏治人謂亷者故善為政非邪後除徽杭<lb/>
<pb n="KR4d0438_WYG_001-27a"/>
等處𣙜茶提舉未試而卒君生於淳祐六年十一月四<lb/>
日卒以至大二年二月<hi>闕</hi>　日享年六十有四積官至<lb/>
徴仕郎娶唐氏男三人夀道蚤世薫將仕佐郎江隂州<lb/>
在城税務副使蘭信州路蒙古學教授江浙省以象胥<lb/>
選蘭夀道唐氏出也女三人適倪任孫李某唐元紹孫<lb/>
男女四人皆幼小以皇慶元年十二月<hi>闕</hi>　日𦵏於順<lb/>
慈鄉均平里甲山之原蘭述君行實來謁銘余雖未嘗<lb/>
與君交然聞其性愿直平居不妄笑言交友必端慎讀書<lb/>
<pb n="KR4d0438_WYG_001-27b"/>
至老忘疲詩取適性不為旬煆月錬而意度修逺易簀<lb/>
誨其子語不亂若不為生死怵者是可無銘歟銘曰士<lb/>
或逢治理而堙嬰險難而聞豈連蹇者多知而跅弛者<lb/>
異倫吁嗟乎君乗時奮身位不究厥施惟善貽後人<lb/>
　　故建昌路南城縣尹王君墓誌銘<lb/>
至元丙子江南列城傳檄欵附維時踔厲功名之士或<lb/>
奮顏行興屠販徃徃致身簮紱紀績旗常世以閥閲取<lb/>
才者可以規治平之世而不可與論興運之初者也檀<lb/>
<pb n="KR4d0438_WYG_001-28a"/>
州王君元善始從中書左丞楊公鎮來南訖今幾四十<lb/>
年仕不離江海郡因家錢唐初浙西建宣慰司得辟署<lb/>
僚佐檄君為杭録事南兵新潰多竄匿岩谷上命綏集<lb/>
復選充鎮撫㑹楊公擢拜江西省偕君入覲即命君尹<lb/>
慶元昌國縣縣津海中民<hi>闕</hi>居若夷横暴易變徵歛不<lb/>
以時集君嚴為條約无干令者漕府調民煮塩使者因<lb/>
縁為市髙下以賄他邑莫敢誰何君令民以籍自占鹺<lb/>
户大均或議立征税君請曰縣渉鯨波商賈道阻乞罷<lb/>
<pb n="KR4d0438_WYG_001-28b"/>
勿立至激怒大府而請不止卒罷之鉅㓂嘯呼曹偶百<lb/>
千為羣出沒海艘官軍屡衂君誘以方畧獲其渠首有<lb/>
千夫長受㓂金君白其姦竟坐故縱罪奪所佩金符嘗<lb/>
慮囚徒舉平反者𢾗十事始至即修學宫行鄉飲酒禮<lb/>
咸曰令不鄙夷海邦俾濡染文教士益用勸在任凡三<lb/>
攷縣陞州就除馬泰等處海船副千長㑹盗發台州寕<lb/>
海主帥倚君掩捕餘黨悉平以泉府命徵民負逋米為<lb/>
石者幾四萬鈔為錠者二千七百七十有竒由是命薦<lb/>
<pb n="KR4d0438_WYG_001-29a"/>
於朝授鮑郎塲司令秩滿課以羡㝡盗筴弊文朝廷遣<lb/>
使覈治凡斤四百為引貪賈輙私其贏以君善計委勾<lb/>
稽得實名聞擢紹興等處檢挍所檢挍職昉此君鈞其<lb/>
權衡以公出納粃政薦更未幾復調財賦同提舉治建<lb/>
康明年改紹興新昌縣尹司財賦者器君治辦留不赴<lb/>
行䑓御史舉君剛方練逹慎守官箴政善理財而人忘<lb/>
怨詈宜加甄録以勸能者尋尹龍興之新建有豪家夜<lb/>
槖金求謁君問状首服械諸市一縣股栗其民訟不决<lb/>
<pb n="KR4d0438_WYG_001-29b"/>
且逾十年君片言發其隐於是同官媢疾欲飛語中君<lb/>
君曰是尚可復仕邪即移疾歸朝命起君尹建昌南城<lb/>
而君雅不樂仕𢾗月卒寔皇慶元年十月十三日享年<lb/>
六十有四積官至承務郎君諱友元文善其字也世譜<lb/>
散落又不逮事大父母故祖以上逸其名父諱真嘗為<lb/>
𣙜塲大使君娶張氏生男三人曰鏞銓鈞女一人適龜<lb/>
山書院山長郝義恭孫男女六人皆幼𦵏以<hi>闕</hi>年<hi>闕/</hi>月<hi>闕</hi>
日墓在<hi>闕</hi>之原余嘗一與君接盖魁岸多奇以才氣自<lb/>
<pb n="KR4d0438_WYG_001-30a"/>
負言論不輕下人兄元禮早由文吏從裕皇中外敭歴<lb/>
藉藉有聲譽所謂二惠競爽者鏞等状君之夀年履蹟<lb/>
來請銘予遂不辭而銘之銘曰士乗草昧蜚英聲<lb/>
若弓釋括刄發鉶銀黄垂組自載榮保兹禄厚儲徳馨<lb/>
老慎知止安旡傾惜哉堂堂閟幽扄垂慶來裔踰千齡<lb/>
俾後有考鑱斯銘<lb/>
　　故榮禄大夫平章政事鞏國武惠公神道碑銘<lb/>
先皇帝嗣大歴服追録功臣易名封爵恩澤深厚由是<lb/>
<pb n="KR4d0438_WYG_001-30b"/>
資徳大夫雲南行中書者左丞哈喇岱特贈榮禄大夫<lb/>
平章政事鞏國公諡武惠夫人巴圖瑪勒氏呼都拉氏皆<lb/>
封鞏國太夫人命詞臣草制綸言周渥華表為榮公薨<lb/>
於大徳丁未二月五日粤六年皇慶改元四月卄七日<lb/>
𦵏汝州郟城縣薛店保之原公系出赫嚕氏大父以上<lb/>
逸其譜父鄂蘭才不逮仕公生而英邁不羣長益負竒<lb/>
畧名𨽻冊籍王師征襄樊南兵嬰城固守六年矢盡飛<lb/>
輓道絶乃降公時在顏行卧不脱甲冑論功最宋上流<lb/>
<pb n="KR4d0438_WYG_001-31a"/>
勢蹙廼大興師南下列城欵附易若瓦觧至元丙子師<lb/>
住錢塘二王竄走海上淮安忠武王虞海道搗虚致生<lb/>
它變選公招討沿海諸郡明年授宣武將軍沿海招討<lb/>
副使佩金符尋除經畧使兼左副都元帥治慶元凡南<lb/>
征事悉倚公經畫未幾又拜昭勇大將軍招討使公率<lb/>
舟師冒瘴癘所向風靡東廣南恩等州皆歸職方氏既<lb/>
班師錫金虎符入覲勞問復賜尚方金袍鞍轡陞昭武<lb/>
大將軍慶元路總管府逹嚕噶齊仍左副都元帥自是<lb/>
<pb n="KR4d0438_WYG_001-31b"/>
控御海道皆委重公矣日本距海東偏負險慓悍嵗久<lb/>
弗庭上命用師建征東行省以公為鎮國上將軍都元<lb/>
帥兵薄境上颶風僨作乃還朝議蕞爾島夷不足煩逺<lb/>
畧務從綏静以紓南土復令公駐守處慶元領沿海上<lb/>
萬户丁亥嵗見于便殿奏對周給且陳治盗及禁戢私<lb/>
鹺等事多所便宜大蒙嘉納賜西錦衣玉帶金鞍弓矢<lb/>
佩刀諸物以示殊賞遷輔國上將軍浙東道宣慰使既<lb/>
仍命佩所賜金虎符為上萬户長㑹盗發處婺連城驛<lb/>
<pb n="KR4d0438_WYG_001-32a"/>
柵上塹溪嘯呼曹偶椎埋剽掠莫敢誰何公獲其渠首<lb/>
殱之民以安堵盖公自弭節海上至是幾二十載視官<lb/>
若家而朝廷亦不欲易公它處乃擢金吾衛上將軍中<lb/>
書右丞相宣慰使如故以相臣藩屏外服重其選也東<lb/>
朝亦稔公宿望畀尚方金綺段以旌之成宗將有事于<lb/>
西南夷合四道之軍進討雲南要地右轄重臣推轂燕<lb/>
勞倚毗實深萬里興師属時温暑林箐險昧不果深入<lb/>
而還玉音洊頒爵秩仍舊而公老且病乞歸汝州以便<lb/>
<pb n="KR4d0438_WYG_001-32b"/>
醫藥四年而薨享年七十有一男六人長不禄次庫<lb/>
楚布哈明逺將軍沿海上萬户府逹嚕噶齊卒于官次<lb/>
哈瑪爾布哈懷逺大將軍同知浙東道宣慰司事副副元帥<lb/>
沿海上萬户逹嚕噶齊佩元䧏金虎符才猷敏逹趾美<lb/>
前人次托克托亦蚤亡次布埒齊楚楚俱幼女三人孫男<lb/>
女十人惟公際遇四朝南逾嶺海披堅執鋭烜著勲勞<lb/>
晩節移疾克保終始求諸興運之初奮身戎行生榮死<lb/>
哀者如公可無憾也是宜銘銘曰聖元啓土海隅丕冐<lb/>
<pb n="KR4d0438_WYG_001-33a"/>
維時藎臣奮揚有耀公由禆佐出將楼船汎厥炎氛皇<lb/>
威是宣浩浩鯨波﨣﨣虎旅義旗先驅孰干余武<hi>闕</hi>事稽<lb/>
鈍彼人匪天惟忠惟烈裕於後昆分茅西壤申以<hi>闕</hi>惠<lb/>
綸綍之章榮逾帶礪徃事盖棺不朽者名千載其式堂<lb/>
封勒銘<lb/>
　　彭處士墓誌銘<lb/>
君姓彭氏諱應桂字芳翁生宋咸淳巳丑十二月<hi>闕</hi>日<lb/>
以至元辛亥正月晦日卒年四十有七卒之三年其孤<lb/>
<pb n="KR4d0438_WYG_001-33b"/>
宗漙等走杭謁余銘其墓属余以司成徵將詣京師辭<lb/>
不果而請益勤余哀其志知不朽其親者則為敘而銘<lb/>
之君世居廣信之薌溪曽大父曰質大父曰文龍父曰<lb/>
英字叔華俱刻意儒業而弗利於有司然鄉以善聞母<lb/>
汪氏生四男君居季少頴異若成人讀書輙通大㫖生<lb/>
十年而兵氛僨作幸脱于難未幾叔華卒念幼孤不自<lb/>
樹立將旡以振其宗則從諸兄奉母教唯謹至於經度<lb/>
靡密剸治紏紛多君心計手畫用禆幹蠱家道用裕見<lb/>
<pb n="KR4d0438_WYG_001-34a"/>
飢窮不能自存者則慼形于色輙賑給無靳容終不言<lb/>
惠自我先即所居西偏築堂曰石湖小隐靣勢敞爽水<lb/>
木竹石之勝隐映後先親友至則鼓琴奕棋持醪擊樂<lb/>
將終其身有舉君隐徳者欲自巴陵檄君為百里師而<lb/>
君曰母在逺逰豈人子情哉卒不就惟延師教子期不<lb/>
墜先業丁未母汪氏亦卒君早嬰痼疾暨終䘮哀毁疾<lb/>
益甚又五年病期月遂不起易簀謂宗漙等曰吾懼死<lb/>
先吾母今幸克襄大事死且瞑目君娶汪氏生子男五<lb/>
<pb n="KR4d0438_WYG_001-34b"/>
人長即宗溥次宗濟宗源宗漸紹徳以母命紹徳後其<lb/>
兄其女一人孫男二人皆幼異時以科目取士士多湮<lb/>
厄老死岩谷君年始就傅即值改物科舉事廢彭氏訖<lb/>
君四世不得以文藝致通顯邇者朝廷方議復取士舊<lb/>
制而君已先死士之不偶于時有是邪抑天之報施善<lb/>
人將在宗溥等也𦵏以皇慶三年月日墓在<hi>闕</hi>之原銘<lb/>
曰士韞櫝賈弗售世突梯列章綬善不永道焉咎有欝<lb/>
斯丘昌厥後<lb/>
<pb n="KR4d0438_WYG_001-35a"/>
　　故夫人俞氏墓誌銘<lb/>
夫人姓俞氏諱淑柔信之上饒人曽祖華祖庭秀父修<lb/>
皆韜徳不耀夫人幼孤性慧敏簮衣不尚珠璣紈縠而<lb/>
㓗嚴可度母愛之慎擇所宜適年十六歸于弋陽熊<lb/>
君從熊氏望于弋陽而君從又賢也常屏居勵操尚晝<lb/>
夜業詩書甚修夫人每讀古訓戒詩以交勵其志熊君<lb/>
忽嘅然曰士不適四方則學且滯廼挾䇿淮楚間謁當<lb/>
世名諸侯辟署承務郎大兵南征薄畨城急君應變多<lb/>
<pb n="KR4d0438_WYG_001-35b"/>
竒畧剽盗以寕用薦者尉其鄉邑夫人相以正而不撓<lb/>
故君得稱治辨未幾熊君卒夫人虞<hi>闕</hi>姑老不勝哀日<lb/>
娱侍起居食飲以適其意姑戴夫人年逾七十矣病卧<lb/>
視湯藥唯謹撫諸孤為禮賢師友得克遂有立遇親戚<lb/>
惠愛周洽嫠居二十有五年母儀婦道為里閭式大徳<lb/>
丙午嵗比不登夫人能出庾積以活流殍猶熊君志也<lb/>
皇慶壬子之七月以疾終年五十有六男五人子京子<lb/>
真皆以才聞于朝且選為郡學師而禄不逮養瑱松江<lb/>
<pb n="KR4d0438_WYG_001-36a"/>
府上海縣學教諭辟桂陽路石林書院山長留孫業于<lb/>
象胥氏亦在選中以祖命為叔父伯方後熊君前娶謝<lb/>
氏生女一人夫人育之若己子為擇良<hi>闕</hi>曰陳敏學今<lb/>
為將仕佐郎太常太祝孫男女十三人𦵏以皇慶<hi>闕</hi>年<lb/>
月日墓在<hi>闕</hi>山之原太祝次夫人之行属余銘銘曰婉<lb/>
婉令則飭躬蹈常惟孝惟睦善于尊章胡奪之良孤嬰<lb/>
在傍秉徳無諐裕後流慶死有不亡歸安爾藏<lb/>
　　深秀道院詩序<lb/>
<pb n="KR4d0438_WYG_001-36b"/>
余嘗讀陵文安公文知所謂為山之勝思欲一至其處<lb/>
極峭絶亢爽之觀訪昔賢所以學道誦習於此者將挹<lb/>
其髙風而有所興起焉也廼今得聞張君明道築别業<lb/>
兹山之趾榜曰深秀道院吾友虞伯生為之記夫懐居<lb/>
聖所不敢然山水之樂亦樂道者之一助與夫酣醟沒<lb/>
溺於聲華紛沓之塲者其得失豈不有間哉張公昔在<lb/>
詞垣與余為同僚余知之甚熟盖樂易旡它腸遇事輙<lb/>
介然不撼於勢其進用有聲援如春陽敷滋草木方華<lb/>
<pb n="KR4d0438_WYG_001-37a"/>
而未嘗以自多方始與樵夫牧子相從於岩居川觀釣<lb/>
鮮茹芳且以恱親友為事此其志為何如而吾懼造物<lb/>
者不私於張君而佚之也則君將憤懟抑欝有不適其<lb/>
適者矣吾聞逹道者能一仕隐齊喧寂不必髙卧林谷<lb/>
遺情絶交嘉花茂樹娱翫心目然後為得深秀之實必<lb/>
若荷蓧耦耕者為是則問津者非歟山中多隐君子學<lb/>
於老氏試以余言扣之同乎否也余既序其事且属善<lb/>
詩者思以道張君之志云<lb/>
<pb n="KR4d0438_WYG_001-37b"/>
　　禮樂韻語序<lb/>
禮經多散缺學者莫知所依古六藝自童子巳通其大<lb/>
指今皓首有不渉其流者古禮若繁縟然當時皆執而<lb/>
行之甚習不待誦説而明後世不接于見聞且猒其煩<lb/>
勞而莫之省也則夫世教之軌則人情之範防果安在<lb/>
哉横渠張先生欲教學者一本於禮惜其説不大行世<lb/>
亦無能紹其學者識者稍欲稽經諏傳考覈儀文世皆<lb/>
指為濶逺而不切於時用夫孔庭之授受自詩禮之外<lb/>
<pb n="KR4d0438_WYG_001-38a"/>
無餘言凡誨諸門弟子者皆可徵也學道而不由於禮吾<lb/>
不知其説矣嘗欲彚輯簡冊所載六藝之畧若古凡將<lb/>
急就等書以便童習使知為學必始於此雖未復古猶<lb/>
逾於旡聞也及來京師得觀虞君舜民所為韻語則知<lb/>
世固有同余志者矣可誚禮樂為无傳也哉舜民嘗執<lb/>
業於廣信謝先生氣尚伉直守節不渝舜民得於緒言<lb/>
者不可以崖畧既若韻語固其㣲爾經傳自南曲臺所<lb/>
記各本師承本相矛盾至今讀者莫能折𠂻此非初學<lb/>
<pb n="KR4d0438_WYG_001-38b"/>
所及吾欲與舜民共商畧之<lb/>
　　贈國子生台珠南歸省親叙<lb/>
近制國家嵗貢弟子員稽其入學之次第而甲乙之以<lb/>
登名於集賢及禮部廼召而試其業苟辭逹者為中選<lb/>
而授爵自六品以下有差夫士有淹洽經傳槁死岩谷<lb/>
而不獲一命以信其志者而國學弟子員日豐其餼廪<lb/>
命師教之計日而榮其身朝廷之待國子亦優矣待之<lb/>
之優惟中人以上知内愧而自盡下焉者如小吏牽補<lb/>
<pb n="KR4d0438_WYG_001-39a"/>
嵗月徼幸禄秩而暴棄者又不與焉如此豈上之人所<lb/>
望於國子而國子所以自貴重其身者哉有台珠者<lb/>
系出伊吾讀書甚勤瘁不間寒暑旡梁肉裘馬之慕或<lb/>
負聲勢欲授之仕輙辭與之語古聖賢之道竟充然若<lb/>
有得者其先伯祖為守於杭雅重儒多惠政可紀與余<lb/>
厚善知之深此其家法有自來乎今將徃省其親於江<lb/>
之南求余一言以自朂余曰學患志不先立志立矣而<lb/>
守之不堅將中道而畫嘗見安澹泊者或不能一動於<lb/>
<pb n="KR4d0438_WYG_001-39b"/>
紛華而勞久則弊一為惰心所乗舉昧没不復振者多<lb/>
矣生其毋急近效而忘逺圖也毋狥小成而遺大業也<lb/>
若夫群居暇逸次比而升以獵取資級此非生之意亦<lb/>
非余所期於生者<lb/>
　　克復齊箴為國子伴讀康禮作<lb/>
聖言肫肫易道以𢎞理欲之幾剥復是徵艮取碩果窮<lb/>
上反下是為震初無剥極者物生萬化即終為始仁根於<lb/>
生匪人由己艮止其所而震以動知止則克動復斯中未<lb/>
<pb n="KR4d0438_WYG_001-40a"/>
克匪虧復已奚増塵净鑑空夙心淵澄七日來復徃屈<lb/>
來伸一日歸仁機應若神聖人无復克復為賢若頻若<lb/>
迷灾𤯝繫焉咨爾内省克之惟艱知不逺復庻其睎顏<lb/>
　　孫氏先塋碑<lb/>
孫氏之居汴者值金亂譜牒散軼莫迹其始今奉直大<lb/>
夫京畿都漕運司判官元凱之父早居燕卒有二年𦵏<lb/>
宛平縣之樊村又十有五年為皇慶改元聖上踐阼敦<lb/>
尚孝理凡中外臣庻身被光寵而命𢾗不逮其先者詔<lb/>
<pb n="KR4d0438_WYG_001-40b"/>
中書議贈典有差由是元凱得贈父為奉直大夫漷州<lb/>
知州飛騎尉武清縣男母時氏武清縣君命下元凱率子<lb/>
姓具牲醴展墓白上所以嘉惠幽顯勸飭臣子俾勿替<lb/>
孝思之意甚厚按禮别世祖不祧則騎尉君為孫氏居<lb/>
燕始祖又得際遇文明焜耀泉壤施及來𦙍慶譽何窮<lb/>
而墓道無碑曷以訓厥後騎尉君嘗言幼聞諸父母孫<lb/>
氏代有著稱皆殖徳勵行資儉勤以給頋兵興轉徙父<lb/>
母亦蚤世道其事不悉也生子輙弗育晩乃得元凱渉<lb/>
<pb n="KR4d0438_WYG_001-41a"/>
書傳即業於象胥氏遂以其學得推擇掾中書調承務<lb/>
郎㑹同舘副使秩滿授今任元凱能於官搢紳多飛章<lb/>
論薦乃益謙冲約素不苟援聲勢以躐躋華要用是家<lb/>
道以充而休問弗墜繄騎尉君之教也君倜儻尚氣義<lb/>
每急人之私傾貲貨必身先好善若渴飢至老益篤䘚<lb/>
以大徳元年四月十四日夀七十有九時氏家雲中金<lb/>
<hi>闕</hi>叅謀官<hi>闕</hi>
　　　之女婦道母儀咸中壼則後十三年卒生子一<lb/>
<pb n="KR4d0438_WYG_001-41b"/>
人元凱也吾聞金亡名家右族走河南北得脫性命草<lb/>
棘間率一二為幸若騎尉君夫婦安且夀又有子亢其<lb/>
宗諸孫競爽未艾非積善致然邪元凱属予為文鑱諸<lb/>
石不得辭銘曰賢不必皆仕惟善克令躬而慶以裕後<lb/>
是為本固而積厚矧申之以眉夀則天者信可必視世<lb/>
之險詐眩巧徼幸榮名者以死誰祐也川流沄沄西山<lb/>
其㟁斯其騎尉孫君之室後千百年過者猶式<lb/>
　　求心齋記<lb/>
<pb n="KR4d0438_WYG_001-42a"/>
求心齋者蘇文忠公之所書也臨安羅君國賔得之因<lb/>
以名其齊且属予為記也公之學本之孟子以求放心<lb/>
為學問之要今公言求心者何居求則既放矣不放何<lb/>
求也故不言放然放而復求孰若不放之為得也孰能<lb/>
無放從心所欲不踰距者聖人之事出入無時莫知其<lb/>
鄉者衆人之事也君子則存焉以養性正焉以修身莫<lb/>
先於心心既放矣孰求之將以心求心乎曰非然也譬<lb/>
諸求水流者為川止者為澤也止而<hi>闕</hi>流則川行不竭<lb/>
<pb n="KR4d0438_WYG_001-42b"/>
心本乎静能静而動則非放矣放者物交物非動之正<lb/>
也吾所謂静者非死灰之謂鴻鵠將至者失之動死者<lb/>
失之静也今國賔之居是齋也花木竹石溪山之景華<lb/>
畢具啚書琴瑟環列左右尸居而淵澄神運而天㳺孰<lb/>
非此心之所求也不放而求其蔽也惑放而不求其蔽<lb/>
也蕩勿忘勿助者求心之的也羅氏圭組蟬聫詩書之<lb/>
澤有衍未艾歸而求之有餘言何為哉<lb/>
　　雪山齋頌<hi>并序</hi>
<pb n="KR4d0438_WYG_001-43a"/>
　江浙行省中書右丞相曹公羽儀天朝出司蕃翰清<lb/>
　聲雅望烜著當今翰林承㫖公篤棣華之愛大書雪<lb/>
　山二字以扁顔其齋求取義髙潔吐屬深至之士作為<lb/>
　歌詩以道盛羙髙郵龔嘯既序次其説巴西鄧文原<lb/>
　復為之頌曰<lb/>
元化崑崙天施地生水涵太乙其歸清寕肇自幽朔肅<lb/>
以𤣥㝠布濩汗瀾盪祲飛霙因時斂舒值物虗盈飭躬<lb/>
玉潔躋世砥平醇和不愆氣與道并仰瞻巉岩旁逹光<lb/>
<pb n="KR4d0438_WYG_001-43b"/>
晶昉自膚寸屹被層城匪霖而澤功配風霆猗歟曹公<lb/>
秉節亮貞職在南服維國之楨塤篪其和圭衮載榮頋<lb/>
為崧髙積壤攸成象物示儆如盤斯銘在昔懿侯仕漢<lb/>
宰衡道本清静民安繇征守成之規萬世凖程慶流祚<lb/>
𦙍運際休明髙山景止式揚頌聲<lb/>
　　錢塘嚴處士墓碣<lb/>
始余識處士時以善琴名江湖者皆言處士於斵琴為<lb/>
<hi>闕</hi>處士性坦夷然頗嗜酒酣極執禮益謙下遇人无少<lb/>
<pb n="KR4d0438_WYG_001-44a"/>
長賤貴必盡懇悃不立崖異而又雅敬之其斵琴雖世<lb/>
習亦天巧然也處士曽大父事宋髙宗以勇畧偹顏行<lb/>
暇則攻<hi>闕</hi>事著班經一巻髙宗甞夢神手劍而至就視琴<lb/>
也明日命製琴撱而長若劍者名曰<hi>闕</hi>夢又遣使蜀購<lb/>
異材倣唐雷氏式弦琴三百宋雅樂散逸中原而南渡<lb/>
後猶存古遺則今世所傳宋尚方琴腹有雷氏識者皆<lb/>
處士曽大父時物也處士幼知業其家不事它技老益<lb/>
精敏若扁之輪慶之鐻所謂技進於道者邪宋内臣有<lb/>
<pb n="KR4d0438_WYG_001-44b"/>
以處士琴上進者理宗欲官之卒辭不受自號古清翁<lb/>
寕落魄湖山間終其身處士殆隐於琴者也自雷氏後<lb/>
世稱郭諒沈鐐張鉞卒寥寥𢾗百載一得其人琴事豈<lb/>
易能哉處士姓嚴氏諱恭字子安其先家洛陽靖康亂<lb/>
落南來居湖州曽大父振武功大夫淛西路分<hi>闕</hi>大父致<lb/>
通修職郎主潭州瀏陽縣簿父庚以晦徳終處士生於<lb/>
紹定辛卯九月廿二日至大戊申八月一日卒夀七十<lb/>
有八娶梅氏男與敬學紹其世用儒先薦為安定書院<lb/>
<pb n="KR4d0438_WYG_001-45a"/>
山長女適茅山書院山長劉供𦵏用皇慶<hi>闕</hi>年月日墓<lb/>
在<hi>闕</hi>山之原與梅氏<hi>闕</hi>處士篤孝行年十四嘗刲股和<lb/>
糜以起父疾與敬云銘曰智創物巧者述諧互和與道<lb/>
一魂乎天㳺體安宅<lb/>
　　浮梁州重建廟學記<lb/>
聖天子即位之元年春三月汴梁郭侯由江浙行中書<lb/>
省都事出守浮梁蒞事之始祖見於先聖頋瞻庭宇褊<lb/>
陋弗葺懼無以昭來格而嵗承祀且曰在漢文翁治成<lb/>
<pb n="KR4d0438_WYG_001-45b"/>
都修學宫由是蜀士比齊魯而翁亦書㝡循吏矧番故<lb/>
多儒先豈下漢蜀郡哉政新令孚多士勸相鳩工庀具<lb/>
廓𢎞厥規始是年六月暨十一月廟成齋廬堂垣門序<lb/>
庖湢悉隆舊觀廼卜日率僚吏諸弟子員行釋菜禮以<lb/>
告成事既又聘耆徳為弟子師公退則躬加飭勵而稽<lb/>
考其惰勤由是編民佐吏咸競於學而來者未有止也<lb/>
越二年冬十一月制詔天下郡縣興其賢者能者充賦<lb/>
有司敦尚徳行經術而黜浮華之士此三代學校選舉<lb/>
<pb n="KR4d0438_WYG_001-46a"/>
遺制而後世鮮克師古馴至於風俗靡弊致治亡繇今<lb/>
聖天子孝崇繼述丕闡文教軼邁徃聖敷告萬方士<lb/>
莫不澡刷以自振属文原忝教冑子而番士方玉甫等<lb/>
以書來曰郭侯嘉惠於學願有紀也文原竊惟古之學<lb/>
者自二十五家之閭以里居之選有道徳者為左右師<lb/>
自是而升之黨庠術序國學雖教成有漸然其道必原<lb/>
於經術傳曰時教必有正業言非是則憸邪詖僻王政所<lb/>
不容是以教化一而風俗淳周衰經術巳不逮古若晋<lb/>
<pb n="KR4d0438_WYG_001-46b"/>
韓起吴季札因適魯而始知易象春秋與周樂乃不若<lb/>
楚左史倚相能讀三墳五典八索九丘也吳晋猶爾<lb/>
當時諸侯之國其昧于經者有矣秦祻有所自來盖至<lb/>
秦而後極漢興至建武幾八十載始克罷黜百家表章<lb/>
六經當儒道湮厄巳久奮然欲闢邪説以逹仁義之途<lb/>
其難如此而卒未得儗古者得人之盛然經籍之不墜<lb/>
繫漢儒是賴俗儒卑陋而莫之省幸稍自振者則又溺<lb/>
於章句訓詁不能悉心澄慮上求聖王所以叅主宰而<lb/>
<pb n="KR4d0438_WYG_001-47a"/>
廸民彛者遂使儒者名為窮經而寔用不著識者隐憂<lb/>
焉辟諸百榖草木徳行其本也經術則沃土之所封植<lb/>
甘霖之所膏潤而霜露又以閟深而積厚然後以華以<lb/>
衍敷鬯旁逹此詞章之昭晰而不可掩者然耳要其質<lb/>
文之相宣體用之備具皆天下之寔理豈有假借炫飾<lb/>
於外也哉夫學以為已而效可及於天下一有悅世取<lb/>
寵之私則所施必悖士之㳺息藴修於此者尚庻幾夙<lb/>
夜交儆以毋負菁莪豐芑之澤是亦郡太守承流宣化者<lb/>
<pb n="KR4d0438_WYG_001-47b"/>
之望也侯名郁字文卿喜讀書於易尤研賾其守浮梁<lb/>
嘗新三皇殿建舟梁均賦役汰煩冗雪滯寃為政號稱<lb/>
亷能云<lb/>
　　醫學教授李君墓碣<lb/>
醫之道周扵隂陽五行盈虗消息之變與易經相表裏<lb/>
世傳素問難經皆本黄帝羲黄心授固自有淵奥哉能<lb/>
通其説者必頴悟該洽於儒者也而昧者苟為夸謾以<lb/>
<graphic n="KR1545" url="https://raw.githubusercontent.com/kanripo/KR-Gaiji/master/images/KR1545.png" mimeType="image/png"/>幸中徼近利世亦鮮能辯其非是以至於頓劇者何<lb/>
<pb n="KR4d0438_WYG_001-48a"/>
可勝計太史公記扁鵲倉公禁方多不傳傳亦世不能<lb/>
用不知古今人不同而方藥廼異宜此非瑰特士莫能<lb/>
究詰若溧陽李君非所謂儒而醫者耶而不幸死矣君<lb/>
諱芳字子英世居和之歴陽本儒家父早嗜韜略善武<lb/>
事宋季淮土驛騷遂南徙占籍溧陽主將上其能補<lb/>
進義校尉尋卒君痛父死庸醫且早世遂慱渉古方書<lb/>
若君臣佐使之辯宣通補泄輕重澀滑燥濕之施靡不<lb/>
研覈由是抱疾者屨交戸外君亦不擇富貴為診治輙<lb/>
<pb n="KR4d0438_WYG_001-48b"/>
愈無少望嘗謂伯氏曰吾慕髙士傳韓伯休賣藥長安<lb/>
市不二價乃益居善藥務廣厥施至元丁卯有司舉君<lb/>
以其學教邑之家子弟滿代不復仕其徒自言得君秘<lb/>
授多騐者築别業城西偏翰林承㫖姚公時亷訪江東<lb/>
道為榜其居曰誠齋園蒔花竹日與伯氏酣歌嘯詠其<lb/>
中甚樂㑹建三皇殿君以身先勞瘁遂疾亟惟語伯氏<lb/>
以課諸子業詩書勿墜其世言畢而瞑時皇慶二年二<lb/>
月廿四日享年五十有八大父諱友直父諱起潜君娶<lb/>
<pb n="KR4d0438_WYG_001-49a"/>
居氏生二男子長曰士賢<hi>闕</hi>毉為文頗有聲譽次曰<hi>闕</hi>　孫男<lb/>
女五人葬用延祐二年<hi>闕</hi>月<hi>闕/</hi>日墓在北山之原士賢<hi>闕</hi>君<lb/>
之友芮又斯為君狀來請銘余曰李君儒者也銘其可<lb/>
哉銘曰世之言毉道者類曰方技方伎何可易言哉若<lb/>
子英者克孝克友非隐非仕恬養丘園而樹善以殁世<lb/>
與夫矜名狥利老昧知止者不亦異乎死有不亡垂慶<lb/>
來裔<lb/>
　　容徳齋箴<lb/>
<pb n="KR4d0438_WYG_001-49b"/>
　甄城邱以道幼從余執業已頴悟異凢兒長益務學<lb/>
　有操尚以容徳名齋求予言予惟容之義大矣世之<lb/>
　昧者以厚䫉深情為容也有忤於中久而不釋則憤<lb/>
　裂潰决其祻乃甚於不容者以道其亦審於理欲善<lb/>
　惡之辨焉故與之箴且以自儆云<lb/>
惟人禀美萬類攸司執徳務𢎞燭理慎㣲在易著象謙<lb/>
吉莫比包荒為泰包承為否容以虗受恕視人已匪曰<lb/>
尚同混彼涇渭趣舍或偏薫蕕斯異勿罪馭吏弗擾獄<lb/>
<pb n="KR4d0438_WYG_001-50a"/>
市時稱善治皆容之細世俗道漓交匪義合或矯言笑<lb/>
中乖外洽鑊穽不戒祻逾衷甲咨爾深省中和是經勿<lb/>
詭而慝勿隘以争視萭不髙如衡持平如水鑑物而不<lb/>
留形休休有容我思孟明式用箴言以配座銘<lb/>
　　試院瑞梅詩序<lb/>
延祐改元聖天子詔興大比江浙行中書省統領四<lb/>
道治於杭廼即宋故三省署為校士之所悉因其材而<lb/>
經度締構以從斯規中為堂南向靚麗敞爽髙唐<hi>闕</hi>公<lb/>
<pb n="KR4d0438_WYG_001-50b"/>
亷訪浙西道職在監紏以文原等忝司攷擇也季秋九<lb/>
日置酒半有作而言者曰直堂北東梅發枯枿二榦而<lb/>
七花夫梅冬葩也而榮於秋其斯文之禎乎公起視徘<lb/>
徊索酒酌客竟夕歡甚明日命工畫者䫉之属客賦之<lb/>
文原曰物之異者先聖所難言然史傳所志嘉禾秀麦<lb/>
靈芝等率以為美瑞考諸時事多有徵若梅之生與嵗<lb/>
寒松栢類故君子以比徳焉先時而敷有作興之道與<lb/>
菊同芳若聲應氣求者瘁久而復滋其山澤之臞出而<lb/>
<pb n="KR4d0438_WYG_001-51a"/>
應時湏者乎然則士之戰藝乎此者可以自期待而藩<lb/>
墻扄鐍以遂其生則又今之長育人才者之事也公囅<lb/>
然笑曰子其書之以為瑞梅詩序是為序<lb/>
　　廣德路修建廟學記<lb/>
古之學者不惟詩書禮樂之教薫濡涵育習性易融至<lb/>
於宫室車馬器物奉身之具皆有品式以為世範防使<lb/>
人日由於善而不知後世厭古狥俗去道日逺夫治莫<lb/>
先於建學而古制莫之考徵漢儒摭拾殘缺若米廪成<lb/>
<pb n="KR4d0438_WYG_001-51b"/>
均瞽宗東膠虞庠辟雍頖宫之異其説各禀師承義相<lb/>
抵牾今郡學猶古鄉庠也非復如周官㑹民射飲之舊<lb/>
故堂室之制冺昔之為大夫士者歸老於鄉道尊而徳<lb/>
媺廼為弟子師非若後世選於有司而授之職也禮釋<lb/>
奠於先聖先師自易之以像祠儀文莫稱世俗之士亦<lb/>
鰓鰓然莫辨其孰為非是然聖賢之道布在方册學者<lb/>
猶可因言而求理得理而忘言内以藏器於身外以施<lb/>
澤於天下而又汨於膚見剽聞異端曲學矜小才者希<lb/>
<pb n="KR4d0438_WYG_001-52a"/>
近名騖私智者趍末利斯道幾何而能復古也今之司民<lb/>
牧者亦有思乎廣徳郡文學馬君元壽以書來曰自偰侯<lb/>
來守兹土即以敦尚儒風訓廸末學為首務周視廷霤圮<lb/>
陋弗葺懼旡以宣上徳意以為良二千石羞則命馬君率<lb/>
諸生而告之以士有賜復有設科公侯皆與抗禮而氓隸<lb/>
不得知齒薦饌有廟講習有所將壓於風雨盍撤而新之<lb/>
以大厥宇則皆應曰諾由是朋分掄材吉日肇工敞殿疏<lb/>
堂飛閣修廡齋廬庖湢丹雘墁塓以次完美門之外有小<lb/>
<pb n="KR4d0438_WYG_001-52b"/>
溪昔為橋其上門薄溪流瞻視蔽隘侯徙建其南以就深<lb/>
廣而東西溪為垣下作石門瀦水成池䕃以嘉木前眺青<lb/>
山平野目曠神怡亦藏修息逰之一助矧今聖天子詔興<lb/>
大比風厲幅員務求徳行經術之士丕闡文治桐汭邈在<lb/>
江湖萬里之外士莫不儆飭思奮復際賢侯嘉惠於學宫<lb/>
先生幸記之以昭示來者余曰選士之不古久矣在宋熙<lb/>
寜明道先生建白學制教食考察賔興之法綱條具備不<lb/>
幸王氏之學興其議遂格厥後晦菴先生極論貢舉之弊<lb/>
<pb n="KR4d0438_WYG_001-53a"/>
語益激切而羣邪巧<hi>闕</hi>正道榛荒先生之身不得一日安<lb/>
於朝廷之上况能從其言也距今餘四十年而其説乃大<lb/>
行則士之立身行道者可以自信不惑而公論不合於今<lb/>
者必宜於古見拙於當時者必信於後世與夫計是非得<lb/>
喪於旦暮之頃者其賢不肖豈不大有逕庭哉此學聖賢<lb/>
之事而非常才所能與也馬君亦以是為諸生勉若徒侈<lb/>
其輪奐以為觀美則非偰侯所以作新之意侯名大賢字<lb/>
仲彬高昌人家以忠貞著故名堂曰三節其至不期月而<lb/>
<pb n="KR4d0438_WYG_001-53b"/>
廟學悉隆舊規又為造祭器繕官署築舍以訓䝉完廩以<lb/>
膳士為政可謂知本矣馬君清慎力學克懋乃職皆可書<lb/>
延祐元年日長至記<lb/>
　　天逰軒記<lb/>
荘周多寓言世之誕謾恣睢蕩而忘歸者常托焉以為<lb/>
名廼始流遁禮法離外倫類不知周之道本峭厲峻深矯<lb/>
一世而為之曲學之士得其粗而遺其精憙其言而不<lb/>
究其所以言也故放曰天放不放而放也逰曰天遊不<lb/>
<pb n="KR4d0438_WYG_001-54a"/>
遊而遊也孰能尸居淵黙乎環堵之内而蜕迹乎氛埃御<lb/>
氣乎隂陽造旬始而觀清<hi>闕</hi>　者乎昧者惑而夸者肆<lb/>
矣必有至道逹徳博大而能化如易所謂唯神故不疾<lb/>
而速不行而至者而後足以與此而莊周不盡言也夫<lb/>
信莫大於權衡固莫利於膠漆方圓莫踰於規矩而周<lb/>
之論曰權衡非信膠漆非固而規矩不足為方圓也常<lb/>
即其所謂以示道不泥於器而或者因以廢權衡膠漆<lb/>
規矩則非所以知周也故曰周之道本峭厲峻深矯一世<lb/>
<pb n="KR4d0438_WYG_001-54b"/>
而為之周之道本於老子老子一再變為申韓太史公<lb/>
為引䋲墨切事情明是非極惨礉少恩皆原於道徳之<lb/>
意斯言深得之余嘗惜周與孟子屈原相後先不相值<lb/>
孟子之語好遊曰人知之亦囂囂人不知亦囂囂屈原<lb/>
之賦逺逰曰一氣孔神兮扵中夜存虛以待之兮无為<lb/>
之先視天逰孰同異必有能折𠂻者真定范煥卿妙齡<lb/>
好修而尚友以天逰名其軒異乎誕謾恣睢蕩而忘歸<lb/>
者故余為之説以騐焉<lb/>
<pb n="KR4d0438_WYG_001-55a"/>
　　翰林侍讀學士貫公文集序<lb/>
余徃在詞林職司譔著獲事翰林承㫖姚先生於當世<lb/>
文學士少許可然每稱貫公妙齡才氣英邁宜居代言<lb/>
之選予私竊幸願倘得從公言語文字間先生之取人<lb/>
也必信未幾公入拜翰林侍讀學士而余適外補莫償<lb/>
所願越二年余以國子司業徵日聚羣弟子從呫嗶每<lb/>
休沐或牽以他事又不得一接顔面如昔人所謂傾盖而<lb/>
論交者雖俗士之欵吾門日千百而其樂終不以此易<lb/>
<pb n="KR4d0438_WYG_001-55b"/>
彼也亡何而公與余相繼南還<hi>闕</hi>之一年公來逰錢塘<lb/>
過余相見若平生歡示所著詩若文予讀之盡編而知<lb/>
公之才氣英邁信如先生所言者宜其詞章馳騁上下<lb/>
如天驥擺脱馽羈一踔千里而王良造父猶為之愕眙<lb/>
郤頋吁亦竒矣儒先有言古之名將必出於奇然後能<lb/>
勝然非審於為計者不能奇在速速在果此天下偉男子<lb/>
所為非拘牽常格之士所知也公之先大父丞相長沙<lb/>
王統師南伐功在旂常公襲其休澤嘗為萬夫長韜畧<lb/>
<pb n="KR4d0438_WYG_001-56a"/>
固其素裕者詞章變化豈亦有得於此乎漢李廣程不<lb/>
識俱稱善將廣行無部曲行陣不擊刁斗自衛幕府省<lb/>
文書其事甚疎畧然聲名常在不識右如予者自少好<lb/>
為文章謹守繩尺自程終亦不能竒也視公能不有愧<lb/>
哉嘗觀古今能文之士多出於羈愁草埜今公生長貴<lb/>
富不為燕酣綺靡是尚而與布衣韋布角其技自以為<lb/>
樂此誠世所不能者夫名者天下之公器也公亦慎勿<lb/>
多取也夫<lb/>
<pb n="KR4d0438_WYG_001-56b"/>
　　重建崇寕萬夀接待禪寺記<lb/>
浙水出新安郡東北流入海每潮夕下上排山連空衡<lb/>
决<hi>闕</hi>悍舟人日俟其盈縮以濟或颶風至則東西行<lb/>
人皆相戒以絶而況沙需雨立蒙冒暑寒渉者以為病<lb/>
宋淳熈間久上人嘗學於大慧杲公宗其辨智隨順化<lb/>
俗廼結屋江上之清水閘以便食息由是割膏腴傾貨<lb/>
財以施者迹接而居益廣歴百三十餘年而堂構勿朂<lb/>
圮扵訟囂過者惋息聖元崇信佛乗設官分理乃立行<lb/>
<pb n="KR4d0438_WYG_001-57a"/>
宣政院於杭今中書平章政事張閭公寔領院事鉏奸<lb/>
剔蠧粃政具修凡招提之頺敝不葺者悉更其舊因詢<lb/>
諸宿徳孰能繼久上人之志者則皆曰兼受師名正傳<lb/>
早登法㑹植清净因宜被兹選公禮致彌敦而師固辭<lb/>
弗獲命廼即席時大徳九年八月也未幾什器土田不<lb/>
召咸復衆至如歸遂作具章之輪寳相之殿既而隣居<lb/>
燎延若有魔事來試願力師益堅忍精進淅炊不輙惠<lb/>
周飢渇刜荒除礫新以棟宇中嚴像設僧堂文室庫庾<lb/>
<pb n="KR4d0438_WYG_001-57b"/>
庖湢以次完美有信士徐氏曰珍者義師之為不吝輸<lb/>
財來相斯役嘗鑿地得泉於寺西偏築亭其上以飲道<lb/>
渴嵗給米百石飯僧人圖為永久則捨海鹽田為畆者<lb/>
二百視所給有贏而其心樂檀施未有止也先是平章<lb/>
公捐已餐錢以倡來者㣲公無以知師之果㣲師無以<lb/>
來徐氏之善一寺廢興繫得人與否矧幅員之大欲致<lb/>
政理曷可不盡之思哉唯如來氏設教或因事假喻闡<lb/>
示義諦吾視驚濤駭浪喧豗蕩潏有異塵世之昧沒於<lb/>
<pb n="KR4d0438_WYG_001-58a"/>
業縁妄識而无有覺者乎捍以石塘即湼槃之岸資以<lb/>
颿檣即般若之航其未渡則悲巳渡而樂有能察夫吾<lb/>
性之未始有夫去來悲樂者然後不航而超不岸而固<lb/>
昔之若驚濤駭浪者且將安舒恬夷㑹乎真源斯究竟<lb/>
之道已師憙予言請書以為記師台之黄岩人始吴氏<lb/>
從龍山崇福寺若虗師薙髪受具足戒逰諸方所叅禮<lb/>
皆名沙門由凈慈上座為今崇寧萬壽寺住持余聞<lb/>
其墨名而儒行者故為之記<lb/>
<pb n="KR4d0438_WYG_001-58b"/>
　　缾城軒銘<hi>并序</hi>
　吴興凌君徳庸博造君子也摘朱文公敬齋箴以缾<lb/>
　城名其軒巴西後學鄧文原竊惟守口莫先於防<lb/>
　意意苟誠矣則多言不為辯寡言不為訥其道豈不<lb/>
　簡且要歟遂為之銘曰<lb/>
吾嘗博觀人巳黙研道契雖善有萬殊而本寔不二夫<lb/>
言以發志志以帥氣即物引喻可以究終始逹原委孰<lb/>
有干城之士計周於崇墉守嚴於百雉而能辨羸缾之<lb/>
<pb n="KR4d0438_WYG_001-59a"/>
凶挈缾之智相彼心聲語黙異致皆原於方寸神明静<lb/>
鏡涵而動水駛涵然内省言出於意世俗澆漓靈府弗<lb/>
治若居安而昧復隍之虞宼至而乏守闗之吏是以口<lb/>
給屡憎滛邪遁詖不知挹清注潔而乃䲭夷滑稽之為<lb/>
貴用乖物則<hi>闕</hi>苦窳類咎始暗室悔尤斯至故曲禮安<lb/>
定辭而先之以毋不敬者所以啟示學者入徳之次也<lb/>
歟<lb/>
　　請恩斷江住天平白雲寺疏<lb/>
<pb n="KR4d0438_WYG_001-59b"/>
家住四明山因人賢増地勝佛説一切法以禪定為宗<lb/>
乗向長江獨斷衆流於圓教是名妙覺恩公長老觀空<lb/>
得性住世隨縁自從雪竇叅來見滄海淺清俱妄却向<lb/>
天心平處占白雲怡悦何妨禪房覺花木生春詩客具<lb/>
茶𤓰欵晝人皆許墨名儒行道祗在山色溪聲況昌黎<lb/>
曽為大顛留衣而逺公欲邀淵明入社居然勝事企彼<lb/>
前脩徃瞻文正祠尤想讀書在僧舍豈必生公座獨能<lb/>
説法動人聽傳祖宗不盡燈祝聖人無量夀<lb/>
<pb n="KR4d0438_WYG_001-60a"/>
　　宜興王師尹真讃<lb/>
維師尹甫山澤臞也逢衣章甫美且都也外涵笑矧中<lb/>
恬舒也介不為矯通不汚也樂山之静竹中虛也宜爾<lb/>
受慶播令譽也<lb/>
　　至大三年崇文𢎞道𤣥徳真人臣全節䝉被上恩<lb/>
　　封贈二代歸榮父母焜燿來今玉語昭垂爛若雲<lb/>
　　漢書之副本傳示無窮國子司業臣文原拜手稽<lb/>
　　首為之讃曰<lb/>
<pb n="KR4d0438_WYG_001-60b"/>
粤若猶龍道根緜邈淵乎无為智周萬物聖元啟運宗<lb/>
其𤣥黙廼命賔師𢎞教是立吉蠲釐事覃及九域維臣<lb/>
全節秉心亮直式契道矩申用儒術帝曰予嘉孝思類<lb/>
錫綸言斯皇泥封猶濕羽旍歸覲耀於郷國寵𢾗便蕃<lb/>
振古難匹報忠伊何古訓是式治若烹鮮常德勿失少私<lb/>
寡欲清静寕一爰啟嘉猷益贊皇極<lb/>
　　請張伯雨提㸃住杭州福真觀疏<lb/>
培風來九萬里不負真逰出闗説五千言要敷𤣥教睠<lb/>
<pb n="KR4d0438_WYG_001-61a"/>
武陵之福地企華表之髙風貞居講師道悟集虛神全<lb/>
養素登真陪鳳笙之駕淩空泛牛斗之槎好士平原與<lb/>
為東道學仙𤣥嶠不離西湖翩然雲出岫以歸久矣玉<lb/>
在川而媚幾見紅蓮變誰超住世之塵欲從赤松游自<lb/>
有傳家之法祝聖人壽與太初隣<lb/>
　　萬松菴記<lb/>
杭昌化陳氏宋靖康間自許南徙按漢史陳太丘傳潁<lb/>
川許人此盖其苖裔云陳氏有隐君子讀書百丈溪上<lb/>
<pb n="KR4d0438_WYG_001-61b"/>
沒門人私謚文節先生其子斗龍又以孝行著胡君汲<lb/>
仲為作傳溪之西曰白水源其南曰大園攁塘直其北<lb/>
又北曰兆塢五世之墓方里而近塢有松数千章緜亘<lb/>
岩谷故山以萬松名攁塘之麓有峯秀出曰霞紫斗龍<lb/>
愛其踞幽面勝翔峙迴復且邇文節先生之兆若公叔<lb/>
文子之樂瑕丘焉廼劗茅規材構為屠蘇嵗時展省子<lb/>
孫將歸息於是以致春秋霜露之思因榜曰萬松菴集<lb/>
賢學士趙公書之斗龍為余言曰松吾先世手植視桑<lb/>
<pb n="KR4d0438_WYG_001-62a"/>
梓豈不益親且嚴吾懼後有嚚子憸孫將剪伐是以墮<lb/>
先志則嘱浮屠氏守其業益以腴田若干畆匪徼福也<lb/>
以存孝也予曰子之慮亦過逺矣其能必浮屠氏之不<lb/>
爾負乎則又曰願先生一言以昭示來者庶有儆也余<lb/>
惟人與物異者以知所本始而生事死塟情文交盡上<lb/>
古不封不樹然俗尚敦龎非若後世觀美而誠意不属<lb/>
聖王制禮墓祭有章斬丘木有戒弗帥教者司徒有辟<lb/>
所以崇風化立人紀也乃若學佛者言欲離一切煩惱<lb/>
<pb n="KR4d0438_WYG_001-62b"/>
清浄无垢必先具戒行斷貪嗔痴三不善根故捨諸所<lb/>
重雖毁膚體不厭肯取非其有以為巳利益哉昔季氏<lb/>
有嘉樹韓宣子譽之季氏曰宿敢不封植此樹以无忘<lb/>
角弓然則萬松之山勿替封植焉可也抑諺曰一年種<lb/>
之以榖十年樹之以木百年來之以徳陳氏之子若孫<lb/>
其亦念此也夫斗龍字南仲謙素愿謹喜藏書作書院<lb/>
教里子弟學陳氏當有顯聞浮屠氏者鄉之大明山慧<lb/>
炤禪寺今住持僧曰<hi>闕</hi>其傳以甲乙田及規約著碑隂<lb/>
<pb n="KR4d0438_WYG_001-63a"/>
此不書<lb/>
　　季先生墓鋕銘<lb/>
春秋自三傳之説並興學者各本師法黨同訕異而先<lb/>
聖人撥亂反正之㫖晦而弗彰後世設科取士益務為<lb/>
新巧傅㑹以中主司釣禄位訖宋季滋弊不可復振時<lb/>
國子祭酒楊公文仲守蜀學不為時好少屈撓為文必<lb/>
援㨿經㫖極明二百四十二年興衰理亂之故士林宗<lb/>
之而無能躋其堂閾者咸淳戊辰考試春官得先生之<lb/>
<pb n="KR4d0438_WYG_001-63b"/>
文大喜遂擢髙第盖先生早以才敏發聞鄉邑又之永<lb/>
嘉所從師若李貴蘭徐天麟潘景之皆號鄉先生交友<lb/>
則趙公順孫以春秋魁多士後嘗叅預大政者也故先<lb/>
生學粹而文日該洽由両浙漕司與計偕卒受知楊公<lb/>
云因楊公而先生之名益著視夫膚剽以為文而幸中<lb/>
者得失有逕庭矣先生<hi>闕</hi>調湖州歸安尉推用儒術吏<lb/>
不敢紿以事追逮訊鞫文案旁午能以治辦聞洪君起<lb/>
畏持憲節浙右好發密不肯輕薦士舉先生老成端謹<lb/>
<pb n="KR4d0438_WYG_001-64a"/>
辟置節制司幕下資其畫諾藹其休譽郡凡三易守皆<lb/>
見器重㑹漕司秋試選明經士司攷擇先生不得辭歸<lb/>
𢾗月以疾卒寔癸酉十二月十七日也先生生於宋嘉<lb/>
定壬申五月夀六十有二先是在朝以先生祖妣髙年<lb/>
推恩擇山水勝地便禄養授元<hi>闕</hi>臨汝書院山長未赴<lb/>
而卒先生性樂易善容物不為斬絶崖異之行然遇事<lb/>
不可撼以私鄉閭族屬稱善人長者嘗手抄春秋左氏<lb/>
傳考摭史記國語諸國名諡同異及論著事變顛末名<lb/>
<pb n="KR4d0438_WYG_001-64b"/>
曰春秋貫串盖先生於春秋雋永不釋至忘其世者也<lb/>
先生姓季氏世居處之龍泉曽祖<hi>闕</hi>祖<hi>闕/</hi>父<hi>闕</hi>先生諱<lb/>
立道字成甫娶<hi>闕</hi>氏子男三人大同大有皆卒休仁饒<lb/>
州路餘干州教授孫四人鎮鼎餘彬曽孫四人尚幼先<lb/>
生墓在邑南鄉髙浦之原𦵏用至元乙酉八月十二日<lb/>
後三十有一年休仁述先生之居里行業屬文原以銘<lb/>
嗚呼文原尚忍銘先生也哉癸酉嵗文原生十有五蜀<lb/>
士試春秋者逾五十而先生㧞其文首薦書嘗詣客舘<lb/>
<pb n="KR4d0438_WYG_001-65a"/>
先生手撫而誨之曰子後當以文章顯宜殖學以遲時<lb/>
毋躁也頋庸鈍无以報知己而年逾六十矣昔柳子厚<lb/>
讀春秋纂例願執業陸文通先生之門及先生為給事<lb/>
中始得執弟子禮未及卒業而先生亡嗚呼文原與先<lb/>
生僅獲一執摯於將命者而先生之學亦勿克究厥施<lb/>
是豈不可永嘆也夫銘曰惟聖刪述大闡人文支詞曲<lb/>
説廼湮其源萟圃中雋章縫之慶吁嗟先生而仕一命<lb/>
身則罹殃子孫受祉陋彼籯金遺經在几我幼登堂今<lb/>
<pb n="KR4d0438_WYG_001-65b"/>
髮且皤示後勿忘勒銘岩阿<lb/>
　　送蒲廷瑞北游序<lb/>
蜀人自罹兵祻轉徙東南所至如羈臣逐客呻嚬无聊<lb/>
幸而仕且貴者徃徃无由以周其家僅若古所謂禄代<lb/>
耕者不得仕則營他業亦鮮克自給盖涉憂患者懲艾<lb/>
深以禮法自繩者拙生事自先人來呉且餘八十年計<lb/>
耳目所睹聞類若此則夫人之安廬井服耕桑從親戚<lb/>
墳墓以終其身者豈不甚可樂也哉吾蜀尚鄉義解后<lb/>
<pb n="KR4d0438_WYG_001-66a"/>
輙握手笑語若平生驩然性多亢直有過亦面折不少<lb/>
恕余生晩猶得接諸故老而挹其遺風焉廼今成都蒲<lb/>
君廷瑞始遊雲南又自蜀沿江漢厯閩嶠由雁岩赤城<lb/>
甬東以來錢塘其生益後於余而意氣瑰邁不羣且練<lb/>
習世故皆余所愛慕以為不可及者徃為儒官馳士譽<lb/>
憲府用薦者補佐史不肯媕阿苟禄去將道金陵上京<lb/>
師以子之抱負吾知其必有合也考蒲氏固蜀望宋熈<lb/>
寧元豐間尚書左丞以言論風儀居禁近由翰林學士<lb/>
<pb n="KR4d0438_WYG_001-66b"/>
佩金魚為世殊寵作清風閣藏書教子孫極嚴厲族氏<lb/>
散居蜀土宋季有列朝著登虞庠掇髙科者皆醇謹富<lb/>
詞藻詩書流澤其來盖有自今又獲交吾廷瑞也廷瑞<lb/>
勉乎哉漢史稱司馬相如好讀書然作子虚賦因狗監<lb/>
楊得意以進此非余所望於廷瑞者<lb/>
　　送洪養源歸淳安省墓序<lb/>
古之為墓者必有兆域以辨昭穆凡丘封之度與其樹<lb/>
𢾗則又眂爵位為差先傳有言祭墓非古也然周官冢<lb/>
<pb n="KR4d0438_WYG_001-67a"/>
人祭於墓為尸先王制禮有權經所以適人情厚風教<lb/>
如此後世宦游之士死不克還塟而徼幸其吉以施及<lb/>
其子孫者江南川谷窈窕言祻福利害極毫髮故其弊<lb/>
特甚中州也吾友洪養源言上世家淳安四世祖筮仕<lb/>
始占籍錢塘由是族属之問遺嵗時之展省禮或缺焉<lb/>
由吾祖而下未嘗不心折而涕交流也余將徃省以致<lb/>
焄蒿悽愴之思願先生一言以為贈余曰禮四世而緦<lb/>
服之窮也五世袒免殺同姓也六世親屬竭矣夫服窮<lb/>
<pb n="KR4d0438_WYG_001-67b"/>
於五世者制禮之節若親親之道雖厯百世莫之有改<lb/>
以其五世而盡其百世者可乎哉子歸矣祭而合族尚<lb/>
有感於予言也乃若過家上冢俗人以為榮是殆以貴<lb/>
富加其親者此不為養源道養源名浚嘗為國史院編<lb/>
脩官云<lb/>
　　雪菴長語詩序<lb/>
學釋氏者曰佛以妙圓清浄究竟真如視語言文字猶<lb/>
夢幻空花本非實有然方便設教該括衆理鉅細靡遺<lb/>
<pb n="KR4d0438_WYG_001-68a"/>
曷嘗厭語言文字哉説者謂此為妄根塵識㝠迷无覺<lb/>
者若上智則不假世締直悟宗乗法性既空言於何有<lb/>
幾於得意忘象得象忘言者耶佛有頭陀教今大同李<lb/>
公𤣥暉為宗師遇手繙貝多心研般若之暇有所感發<lb/>
輙為歌詩以宣道其意或訊公曰頭陀氏草衣糲食勤<lb/>
修苦行何搰搰焉以詩為事公笑曰此吾長語也聽者能<lb/>
知長語為非長語則佛道可黙識矣公早業儒交友皆<lb/>
當世名卿相工大字所謂技進乎道者受知聖朝位昭<lb/>
<pb n="KR4d0438_WYG_001-68b"/>
文館大學士而不衒智能不著貪欲故為詩冲淡粹美<lb/>
有山林老學貞遁之風焉昔髙閑上人善草書昌黎公<lb/>
言淡與泊相遭若有疑於髙閑者然必先淡泊而後通<lb/>
變化豈惟書哉詩道亦由是爾余曩在詞林獲接公風<lb/>
采言論知公之為世貴重者不獨深於詩也故為序其<lb/>
編首而歸之<lb/>
　　頭佗師李大方詩集序<lb/>
大方李君早習頭陀教受業於藏真澄公機警不羣衆<lb/>
<pb n="KR4d0438_WYG_001-69a"/>
推讓為法器既示寂東平張君幼度為状其行履乞言<lb/>
於當代之工為文詞者幼度與余同在詞林素慎重其<lb/>
許予必審及觀大方所為詩而幼度之言益信唐僧類<lb/>
能詩徃徃以空𤣥為工視世故若不屑然吾觀古之善<lb/>
學佛者一垢浄齊喧寂等物我不間有旡不著苦樂必<lb/>
以空者為工是猶滯於一偏而非其道之至也大方之<lb/>
詩融㑹貫徹博周事物而非汙窮極理奥而非隠是殆<lb/>
有得於古之學佛者乎凡學必有悟而入若扁之斵輪<lb/>
<pb n="KR4d0438_WYG_001-69b"/>
慶之削鐻痀瘘之承蜩凡伎皆然而况於道也知道者<lb/>
視詩為末然非知道不足以言詩昔大方書維摩經至<lb/>
不二法門謂澄公曰法門至于不二可謂無門無門之<lb/>
中一切法門偹矣大方之悟入其在兹乎經之言曰文<lb/>
字不内不外不在中間是故无離文字説解脱也知此<lb/>
則佛道幾矣豈惟詩哉吾嘗聞釋氏云因書以為大方<lb/>
李君詩集序李君諱漙員大方其字自號如菴家本河<lb/>
南芝田人後居燕云<lb/>
<pb n="KR4d0438_WYG_001-70a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0438_WYG_001-70b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　巴西集巻上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>巴西集</head>
    <p>
<pb n="KR4d0438_WYG_000-1a"/>
欽定四庫全書　　　　　集部五<lb/>
　巴西集　　　　　　　　别集類四<hi>元</hi>
　　提要<lb/>
　　　　<hi>臣</hi>等謹案巴西集二巻元鄧文原撰文原<lb/>
　　　　字善之一字匪石綿州人隨其父流寓錢塘<lb/>
　　　　自稱巴西不忘本也生於宋理宗寳祐六年<lb/>
　　　　宋末應浙西轉運司試中魁選至元間行中<lb/>
　　　　書省辟為杭州路儒學正官至集賢直學士<lb/>
<pb n="KR4d0438_WYG_000-1b"/>
　　　　兼國子監祭酒致仕致和元年卒於家諡文<lb/>
　　　　肅文原學有本原所作皆温醇典雅當大徳<lb/>
　　　　延祐之世獨以詞林耆舊主持風氣袁桷貢<lb/>
　　　　奎左右之操觚之士響附景從元之文章於<lb/>
　　　　是時為極盛文原實有倡導之功所著有内<lb/>
　　　　制集履素齋稿今並未見傳本此本不知何<lb/>
　　　　人所編前後無序跋僅録其碑誌記序等文<lb/>
　　　　七十餘首即顧嗣立元詩選中所録諸詩亦<lb/>
<pb n="KR4d0438_WYG_000-2a"/>
　　　　無一首葢後人摘選非其完帙然文原為元<lb/>
　　　　代名人而焦竑經籍志中已不載文原集名<lb/>
　　　　黄俞邰千頃堂書目載其名而不著巻數葢<lb/>
　　　　亦未見傳本近時藏書家所有亦皆與此本<lb/>
　　　　相同則其全集之存否葢未可知或好事者<lb/>
　　　　蒐採逸篇以補亡佚亦未可知也然吉光片<lb/>
　　　　羽雖少彌珍固當以幸存寳之不當以不完<lb/>
　　　　廢之矣乾隆四十四年五月恭校上<lb/>
<pb n="KR4d0438_WYG_000-2b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林蕙堂全集巻八</head> <lb/>
    <p>
<pb n="KR4f0018_WYG_008-1a"/>
欽定四庫全書<lb/>
　林蕙堂全集巻八<lb/>
　　　　　　　　　　　湖州府知府吳綺撰<lb/>
　　序<lb/>
　　　秦太翁六十夀序<lb/>
地啓周封人重蘭陵之學溪由梁濬世傳梅里之風然<lb/>
而史紀鳯麐合後先以嫓績書通彪馬分大小以専家<lb/>
徳惟㓜于華陽冑莫尊于淮海矣我年伯秦先生世衍<lb/>
<pb n="KR4f0018_WYG_008-1b"/>
鼎鐘道隆圭璧紹鴻圖于方伯績重屏周承燕翼于中<lb/>
丞功存翊漢家傳純孝庭前白鵲雙飛代著華文門内<lb/>
雕龍獨擅閥閲崇于諸陸世稱遜抗機雲經緯重于四<lb/>
韓人道綜維絳縝先生獨超物表深味道和持盛滿而<lb/>
若虚歴嵗時以彌固兹後中和之三日已周甲子于六<lb/>
旬月際髙叢人稱耆宿堂前進酒將逢撲蝶之期户上<lb/>
懸弧適值獻鳩之會長公留仙太史以珥筆之宏才奮<lb/>
請纓之壮節鐃歌朱鷺方登南岳以題碑樽挹蒼犧乃<lb/>
<pb n="KR4f0018_WYG_008-2a"/>
返東山而奉斚袍拖宮錦寧誇萊子之舞斑杖捧青藜<lb/>
自有神人而吐火餘稱三鳳並競爽于瑶林下迨一鸞<lb/>
早露竒于丹穴蘭馨芝茂盡遶靈椿玉映珠輝咸依夀<lb/>
極君子致萬年之飲封人進三善之辭軒乎鼓之猗歟<lb/>
盛矣然石家萬石以謹厚而承恩竇氏五株本肅雍而<lb/>
致美夫其祥備諸物良由道集厥躬先生于親以誠為<lb/>
飬早嵗切為兄之願髫年承述祖之詩茅生設饌寧因<lb/>
過客而分甘潁叔遺羮獨感君王而知味以至牀前視<lb/>
<pb n="KR4f0018_WYG_008-2b"/>
疾七十日不暇求衣甚且廬次銜哀十數載無心御肉<lb/>
是以兩枝孝筍自出林間五色神𤓰還來夢裏鄰母爲<lb/>
之感動刺史欲以表聞無忝所生斯之謂矣先生于弟<lb/>
以愛為恭少知讓棗而能謙長念分荆而益篤禮肥孝<lb/>
痩懷急難于鶺原宋武梁文敦雝和于雁序倣曇首之<lb/>
析産獨取圖書慕隂慶之讓侯空懸印綬是以閨中青<lb/>
鬢不愬射牛海内白眉羣知推馬里叟咸師夫讓畔鄉<lb/>
人自格于訟田兄弟孔懷又有然也爾乃一經著訓七<lb/>
<pb n="KR4f0018_WYG_008-3a"/>
葉成家為清白之子孫在家庭如君父中原采菽勤則<lb/>
報以菑畬上國為儀優者稱為龍鳯銅盤美食勉楊家<lb/>
之芳規麈尾清談率顔公之雅誡是以羣賢鵲起列俊<lb/>
鴻鶱才號西豪星動陳荀之座名勝東觀雲蒸王謝之<lb/>
堂家有嚴君慶未艾也若夫橋同百口火待三宗即有<lb/>
異門而異烟亦鮮常父而常主徐陵得俸盡給親知疏<lb/>
廣散金多周窮乏有而不借因焚阮裕之車逋或難償<lb/>
屢毁田文之劵是以河潤九里雲䕃四郊徳及壺飱客<lb/>
<pb n="KR4f0018_WYG_008-3b"/>
報翳桑之飯惠沾瓶罍神酬種玉之田徳出仁人功尤<lb/>
溥也夫人操獨善尚享鴻名君具修能寜無厚茀况乎<lb/>
才方司馬文章自足風雲品擬元龍意氣獨髙湖海而<lb/>
早辭圭組閒心畧似淵明竟拂軒裳樂志遂如長統于<lb/>
五千言内常存知足之心在百六爻中獨契見幾之㫖<lb/>
謝安絲竹是東晉之風流文舉壺觴有西京之賓客雖<lb/>
綸頒紫閣義取先河而誥捧玉堂恩存愛日蒲輪下聘<lb/>
訪故事於申公纁帛遙臨託後乘于吕望而先生損之<lb/>
<pb n="KR4f0018_WYG_008-4a"/>
又損沖乎其沖蓋于莊生齊物之篇老子谷神之論思<lb/>
而有悟得之甚深矣是嵗在辰辰有三陽震起之義厥<lb/>
日維卯卯為萬物茂達之時考以周儀在二月而養國<lb/>
老稽之唐典踰兩夕而祀夀星凡此多徴皆宜介祉昔<lb/>
香山居士雒中允冠耆英潁水名臣宋室咸推碩果同<lb/>
當降昴並合生申今古一揆吾無間矣先生繼美二公<lb/>
追踪四皓有輕裘緩帶之樂當圍棋賭墅之年八千嵗<lb/>
以為春秋六十度而成運㑹桃開瑶水齊眉攀王母之<lb/>
<pb n="KR4f0018_WYG_008-4b"/>
花𤓰獻温泉捧手進安期之棗華筵合樂賜餘江上金<lb/>
錢寳籙傳書望見壇中絳節筭將無極美不勝書余從<lb/>
孔鯉以聞詩見李膺而得御摩挲銅狄空聞仙父同游<lb/>
展玩瓊圗莫測神人至止聊同李委奏𤣥鶴之南飛共<lb/>
望老耼引青牛而東度<lb/>
　　　鮑隠君五十夀序<lb/>
蓋惟祚錫𤣥圭肇洪圖於東海名髙蒼珮衍華胄於西<lb/>
京司𨽻尊嚴風清挽鹿都官彊直烈著行騘明逺文章<lb/>
<pb n="KR4f0018_WYG_008-5a"/>
俊逸遂同於庾謝慎由詞賦汪洋並駕于蘓王迨祖徳<lb/>
逓及于梅山而子姓彌馨於蘭砌至其修能允劭内行<lb/>
克敦則鮑君瑞生實有之矣君生負異姿少多至性六<lb/>
齡懷橘早解親仁五嵗推梨偏多讓徳趨庭問禮曽聞<lb/>
立雪之談入市窺書大有乗風之志傅介子棄觚而嘆<lb/>
端木賜結駟以逰而兵燹驚心室家𤨏尾管寜避地不<lb/>
穏藜牀原憲居貧誰憐土銼乃驚雷破枕難移砥柱之<lb/>
才錯節刓斤益顯太阿之噐遂至楚人重其一諾謂比<lb/>
<pb n="KR4f0018_WYG_008-5b"/>
黄金陶地適在四通爰興素業大史感而列傳鄉里聞<lb/>
而嚮風豈非創業之英流而乗時之傑士也哉兹當𤣥<lb/>
黓之嵗適逢服政之期羔幣走于四方歌頌颺乎百世<lb/>
而余謂瑞生之致是者蓋實有故矣夫松柏之茂始於<lb/>
本根崧嶽之崇先由培垤君則早悲陟岵獨賦循陔堂<lb/>
上靈萱嘗聞聖善堦前孝筍時有萌芽泉通躍鯉之波<lb/>
日照弄雛之影甚至祈天益筭籲斗延齡烏集曽冠每<lb/>
心驚于囓指鶴呼隠舎多涕泗于望廬日知盡哀路景<lb/>
<pb n="KR4f0018_WYG_008-6a"/>
潛聞而求狀安豐篤行桞宗元嘉而作銘感可格天孝<lb/>
堪永世宜爾純嘏此其一也至於棣華早謝荆樹雙凋<lb/>
藥憐獨活之枝蟲類寄生之種而君則撫其遺𦙍咸至<lb/>
安全飯吐兩頥有郗家之保姪奩分五女見虞氏之嫁<lb/>
孤慈為長物之原愛屬涵生之本斯宜黄耇又其一也<lb/>
若乃淳風漸邈古誼云衰徴逐笑其蠅營翻覆慚乎豚<lb/>
信而君則立志毋欺矢懷弗二季生赴義重無宿以片<lb/>
言朱穆論交守其介於終日信為徳之可乆貞者事之<lb/>
<pb n="KR4f0018_WYG_008-6b"/>
有恒合于引年又其一也况乎頻來著異煑白石以成<lb/>
糧再世徴竒受丹砂于得偶君之遥胄自屬仙宗何必<lb/>
啖瓊島之𤓰方期大耋進玉門之棗乃致遐齡也歟抑<lb/>
五為中數合大衍以陳蓍十號塞陽候應鍾而恊律韋<lb/>
𤣥微始為松菊之主實在斯年朱翁子方將富貴之時<lb/>
言當此日允稱未艾洊及無疆余之與君乆忝孔李之<lb/>
交竊附潘楊之睦迓斑龍之馭自切遐思窺朱鳥之忩<lb/>
惟多喜色爾<lb/>
<pb n="KR4f0018_WYG_008-7a"/>
　　　程太翁七袠夀序<lb/>
偶歸鶴郡暫憩鷗岑程子繡章因予汪甥而過訪焉望<lb/>
其冠佩若涓子之木雞示我篇章是曹家之繡虎探珠<lb/>
於水信有靈淵採玉於山知為異寳乃程子者為述過<lb/>
庭之訓并徴躋堂之詞而知才之獨秀道有自來也蓋<lb/>
其尊人叔清公少篤良懷雅多逸操覧哺烏之句每欲<lb/>
陳情聞叱牛之聲嘗為隕涕阮家宴集惟在竹林戴氏<lb/>
交遊獨嚴蘭籍楊愔為叔暐所識居食皆殊公綽受子<lb/>
<pb n="KR4f0018_WYG_008-7b"/>
華之知家門是賴而公心存讓畔志在歸田王仲祖獨<lb/>
妙丹青孟浩然惟躭吟咏髙人寄意逺託雲林徴士陶<lb/>
情閒觀月露是以鄙夷塵務脱畧世資同漢叟以披裘<lb/>
笑華歆于揮鍤金鶯入地莫令開池赤仄成倉何曽返<lb/>
顧允矣稱為令徳洵可教之義方兹值吹商時逢授杖<lb/>
問楚丘之帶索方聞壯嵗之言見單豹之栖巖猶肖嬰<lb/>
兒之色採芝草而同於四皓攬松竹以頌夫九如程子<lb/>
即歉然修瀡之未隆而顯揚之未至乎然徳積于身者<lb/>
<pb n="KR4f0018_WYG_008-8a"/>
慶貽于後道足于已者譽逹于時程子益修其文取榮<lb/>
于世自可乞大官之醖以酌金罍奉太史之函而當寳<lb/>
籙况曽氏之芸𤓰馨于跖鼎萊子之戲綵華于楚冠也<lb/>
哉過劉殷之門能興七業入荀淑之里還見八明我為<lb/>
歌焉指南山而作頌子其歸矣倡北斗以挹漿<lb/>
　　　冒巢民先生七十有一夀序<lb/>
嵗自申以迄酉時入夏而猶春吾友冒巢民來從賈婦<lb/>
陂中留寓蕭郎閣畔蓋以操戈入室禍幾烈于魚腸遂<lb/>
<pb n="KR4f0018_WYG_008-8b"/>
至賦感登樓蹤乆縻于雀角而情深舊雨今尚能來交<lb/>
締初年老而未倦憶君方少值世尚平承累葉之風華<lb/>
操當年之月旦三君在望常振履于龍門八俊同稱獨<lb/>
横經于虎觀地名金谷人是玉山香生荀令之衣氣壯<lb/>
王戎之舞揆其地望何事不成誦彼才華無竒弗有豈<lb/>
田桑之遽改忽庭樹以難堪馬埓烟飛遂盡南交之熖<lb/>
蜃樓雲起頻生東海之波露冷金盤縱是神仙亦淚灺<lb/>
殘銀燭難窺魑魅何心而曠識彌髙豪情無邁頻來桞<lb/>
<pb n="KR4f0018_WYG_008-9a"/>
下同聴隋苑之鶯毎到花前輙駐䢴溝之馬吾儕故態<lb/>
嚴子陵信是狂奴此日多情杜牧之豈非才子所以循<lb/>
年按譜已當李公致政之期若復祛慮存神實契老氏<lb/>
養生之㫖者矣况夫孝稱愛日節重髙風叔屢射牛誠<lb/>
堪作脯人當盗馬還為飲醇産既讓而猶均人倫靡憾<lb/>
刃雖戕而不中天意可知將有待于蒲輪又何疑于椿<lb/>
算也哉嗟乎宋家令子并得友文之牙鄭氏名孫欲似<lb/>
康成之手猶餘翠袖既醉能扶尚有青箱雖貧不困月<lb/>
<pb n="KR4f0018_WYG_008-9b"/>
非寒而已滿春欲盡而堪留以七十之老翁偕二三之<lb/>
良友但當把小紅之袂吹碎玉簫傾太白之樽卧横錦<lb/>
瑟英雄已徃付䜿子以功名成毁何心任小兒之顚倒<lb/>
也<lb/>
　　　家伯成四十夀序<lb/>
聞之養生之道其神定者斯全長世之方其噐𢎞者自<lb/>
逺余論交一代求友四方覔鑿齒於坐中遇伯符於堦<lb/>
下如家伯成明府者蓋百不一見也明府生應異徴長<lb/>
<pb n="KR4f0018_WYG_008-10a"/>
蜚雋譽沉香浦上傳清白于隠之燕友臺前擅風華於<lb/>
季重是故門推第一士號無雙者矣爾乃志慕投繻言<lb/>
從製錦拜讓王于梅里世有清操移單父于蓉湖民多<lb/>
雅俗山横九萼便為學士之臺水冽二泉即是李侯之<lb/>
井龎士元之展驥原非百里之才宓子賤之烹鮮已試<lb/>
十年之乆莫不羣呼為父或字其兒家題峴嶺之碑戸<lb/>
謹桐鄉之祀朝將大用既特簡以輶軒國有恒依尚勾<lb/>
留于化瑟斯蓋才由敏見徳以誠孚恩允洽于樹棠威<lb/>
<pb n="KR4f0018_WYG_008-10b"/>
復行於㧞薤空中潛度鬼神聞破膽之聲境外爭歸鄰<lb/>
比快移家之願漕嘗先兑而民不知兵賦鮮弗登而里<lb/>
無罷役大師頻過無妨腰笏以引船竒獄須明不惜當<lb/>
廷而抱牘而且子游為政首禮澹臺仲舉臨官先詢徐<lb/>
孺老人並載嘗知決案之能上客飲醇徧得垂簾之暇<lb/>
爭寳換羊之帖寜誇白練為工共傳舞鶴之篇獨羡綵<lb/>
毫多麗豈曰能吏信屬才人者矣迨乎隣邑亡猿中途<lb/>
歎鳯秫田何在將迴彭澤之車塵甑空留并少夀春之<lb/>
<pb n="KR4f0018_WYG_008-11a"/>
犢四封雨泣萬姓霆奔野積留鞭郊横卧轍重臣動色<lb/>
爰飛伏闕之書天子知名特濡題屏之墨而我明府喜<lb/>
愠不形於色榮枯不介其懷湖海之氣益豪山嶽之情<lb/>
彌重若謝郎之遇變尤善圍棋譬夏侯之聞雷無嫌破<lb/>
柱以此言器器可量乎以此徴神神斯裕矣僕以雁行之<lb/>
序來觀鴻漸之儀燭頻剪於西忩樽復盈於北海時逢建<lb/>
子慶值生申當王溥綵服之年是江總黒頭之日諸君奏<lb/>
笛引𤣥鶴以南飛野叟濡毫擘丹麟而西望天心當復君<lb/>
<pb n="KR4f0018_WYG_008-11b"/>
子之得位可知星紀方迥青帝之敷恩不逺如其進嵰<lb/>
山之甜雪此正其宜若夫問勾漏之丹砂斯為太早爾<lb/>
　　　王北山都諌五十夀序<lb/>
今<lb/>
天子崇文覃飛龍之治羣公式叙修振鷺之儀清問不輟<lb/>
于臨軒敷奏時勤夫佩筆我北山王公以臺諌第一首簡<lb/>
宸衷唐識李嶠稱為才子宋登蘇軾選在正人而公以不<lb/>
世之才際有為之日方騎羊之歲李泌談棋迨蔚豹之時<lb/>
<pb n="KR4f0018_WYG_008-12a"/>
張凴理楫金門射策入天禄以吹藜玉署揮毫上瀛洲而<lb/>
視草自甲至乙凡四庫讀人間未見之書襲六為七作一<lb/>
經是天下可行之語時推陸贄爰欲見之施行上識賈生<lb/>
遂以觀其諷誡烏鵲集升平之第乃應遷官白馬乗光武<lb/>
之朝還聞指佞魚頭比勁不憚批鱗虎頷抒忠無嫌履尾<lb/>
趙忠獻三十六事一一朱銷韓魏公七十餘章頻頻白副<lb/>
然而存聖朝之寛厚靡尚風聞若乃陳民事之艱難偏多<lb/>
露奏松到天而不屈葵向日以恒傾故事莫重于格君請<lb/>
<pb n="KR4f0018_WYG_008-12b"/>
經筵以崇正學惠無踰于愛物論清丈以豁浮逋軫畿輔<lb/>
之災而歡聲動地諫頒厯之失而鉅力回天膽落貔貅似<lb/>
温造之彈李愬跡消狐䑕如元禮之按張成是以<lb/>
哲后改容都人斂手兩畀進賢之任皆收得士之功桃李<lb/>
悉入公門楩梓盡登天府門生脚跡傳衣鉢以金蓮公侯<lb/>
腹心得翹關於玉筍遂使獻<lb/>
聖主之頌賢臣允賴直臣歌王國之詩多士咸由一<lb/>
士蓋其政治原乎經術故朝野仰為真儒風節澤以<lb/>
<pb n="KR4f0018_WYG_008-13a"/>
文章故進退皆成學道當其聞慈幃之變廬處三年<lb/>
迨乎忤貴室之心岩居數載淮南枕畔但有鴻文西<lb/>
蜀亭前惟多竒字雖天人之已對尚下董帷即日月<lb/>
之云除仍親孫案滋蘭樹蕙時歌屈子一篇蒔柳栽<lb/>
花獨向元卿三徑被服有同乎寒素鄉關罕識為貴<lb/>
人斯其曠懷雅致渺矣難幾實則峻節清風確乎不<lb/>
拔也若夫天懷純孝南陔常自耕田至性友于北阮<lb/>
曾聞讓宅任彦升之禄米半乞親知徐孝穆之車裘恒<lb/>
<pb n="KR4f0018_WYG_008-13b"/>
資族黨都無介意推童子以赤心豈待論交埋故人之<lb/>
碧血㣲才可録項斯頓引以登龍片語相知朱季何辭<lb/>
于嫁騖此則挺峻望于一時寧讓昔人于千古哉憶余<lb/>
未申之間遇公苕霅之上瓊林玉樹見太尉迴出風塵<lb/>
金馬碧鷄信使者能操月旦而公罔談榮利謬許清游<lb/>
浮碧浪以連朝對愛山而終日共平原之坐十日壺觴<lb/>
泛清獻之舟一囊圖籍及乎分衿河上歸衮朝端泰斗<lb/>
維隆幸得分輝于威鳯雲泥自逺猶䝉垂念于窮魚兹<lb/>
<pb n="KR4f0018_WYG_008-14a"/>
者嵗值疆圉月居監徳余友賀子千里致書謂夫㑹啓<lb/>
龍華香聞浴佛實當夢來麟紱慶恊生申瞻紫氣于函<lb/>
關誕黄星于崧嶽長贏届節應律呂以全昌大衍成蓍<lb/>
得乾坤之正䇿顧賤子奏南飛之曲俾同人獻西望之<lb/>
觴爰考前人辛讜懐康濟之志用稽此嵗翁子當富貴<lb/>
之時而公姓名早著于彤闈勲徳已傳于青簡豈待熊<lb/>
經鳥伸之説騐其麟摩鳯集之祥但當開櫻笋之厨酌<lb/>
鬱金之酒為億萬人而請命夀及蒼生用五千言而養<lb/>
<pb n="KR4f0018_WYG_008-14b"/>
生道崇黄老爾<lb/>
　　　臬憲金公夀序<lb/>
西京七世光禄特著其忠勤南宋千言太宰允稱于慱<lb/>
洽累傳碩徳篤起偉人我長真金公越水鍾靈燕山毓<lb/>
秀得冬成嵗當君子之乗時誕嶽維神應正人之得位<lb/>
二難競爽羡龍躍于平輿百行咸脩聴鳯鳴于岐嶺彈<lb/>
琴受訟入縣皆花製錦當官隨車即雨詔以豫州為法<lb/>
政莫善于賈逵出守廣陵之區衆悉呼為召伯軍國資<lb/>
<pb n="KR4f0018_WYG_008-15a"/>
其飛輓金粟藉以流通名動<lb/>
宸扆威崇憲府赤幢曲蓋以寵向雄蒼佩彤幨而來郭賀<lb/>
胸中氷雪能平雀䑕之心手内雷霆欲破狐狸之膽矯長<lb/>
孺之節藜杖皆蘇大于公之門蒲鞭不試黒頭未老佇登<lb/>
公輔之堦黄耉何難自是神仙之相蓋由少由壯而至于<lb/>
耆艾隂德有似乎耳鳴自令自守而迄于台槐盛業幾難<lb/>
于指屈史之言循吏活萬人者封詩之頌大賢作三朋為<lb/>
夀勲績已詳之鏤鼎紀述豈待夫抽毫哉獨是公之為政<lb/>
<pb n="KR4f0018_WYG_008-15b"/>
斷于經術而加醇公之治人本于風雅而益厚澤加四海<lb/>
所至皆慈恵之師名重一朝共奉為文章之主梁園賔客<lb/>
時滿坐中蜀郡絃歌常聞境内西園竹葉頻開文舉之<lb/>
尊東閣梅花共索何郎之句如一麾于汝水重新大復<lb/>
篇章方再莅于平山更大廬陵堂構望仙樓上六朝之<lb/>
烟水全收喜雨亭前四野之禽魚欲舞青箱萬巻有才<lb/>
子以讀書絳蠟三更共夫人之捧筆此皆近時之罕見<lb/>
亦豈俗吏所能為也夫人雖富貴惟有德者必傳道有<lb/>
<pb n="KR4f0018_WYG_008-16a"/>
盈虚獨斯文而可乆豈待熊經鳥息守黄老之庚申二<lb/>
首六身筭絳人之甲子耶予偶來桃葉適慶椿齡敬捧<lb/>
兕觥從父老之後爰抽兎管進元輔之前<lb/>
　　　孫汲山六十序<lb/>
一人知已在當代以難忘兩世論交雖古人而匪易嗟<lb/>
余不敏運值鼎移賦命多艱時逢琴碎頼得汲山孫子<lb/>
有敬仲之同心以致新齋先生見吳䝉而刮目呼之小<lb/>
友期以大儒特憫其才既施之于不報爰周其困亦愛<lb/>
<pb n="KR4f0018_WYG_008-16b"/>
也而非憐俾我良朋經雪霜而彌篤迨兹薄宦歴風雨<lb/>
以相依而先生早夢白鷄遽騎黄鶴碑前酹酒空傷腹<lb/>
痛之言海底揚塵不及指彈之頃顧小子已成皓首笑<lb/>
長君亦見華顛兹值逢申適當周甲因以祝華之誕回<lb/>
思入雒之年謂壯志之同懐方慚季重羡英才而獨妙<lb/>
還讓子荆賦盡鴻裁望赤城而霞起聲多鸞嘯響碧嶂<lb/>
以雲凝明復才髙非他人之可及伯符年永將何事而<lb/>
不成豈知半世沉淪彼百年有同過客萬端寥落我兩<lb/>
<pb n="KR4f0018_WYG_008-17a"/>
人具作老翁也哉然令子文章堪繩嚴祖舊家富貴已<lb/>
任小兒君善長歌每篇輒數百語我聞善釀一斗可十<lb/>
千錢寧不足舉酒以自豪倚聲而相樂耶<lb/>
　　　丁泰巖方伯閏八月夀序<lb/>
蓋聞河岳鍾靈雀籙維彰于輔治乾坤衍策龍圖用協<lb/>
于歸竒良臣奉帝賚而生是月名符天縱君子應大來<lb/>
而出維時數叶陽餘白帝之運方增蒼生之望彌永大<lb/>
方伯丁公直方而大純粹以精虎觀談經屢奪九花之<lb/>
<pb n="KR4f0018_WYG_008-17b"/>
簟鸞臺視草頻抽五色之毫寵照金蓮歸常賜錦班崇<lb/>
玉笋奏輒含香<lb/>
宸衷雅識其多才名隱暫觀其大用驅車劍閣澄清立靖蠶叢<lb/>
叱馭金臺惠澤溥施龍跡帝曰汝徃維呂侯乃可祥刑民謂吾<lb/>
生在于公從無寃獄山高百子未比隂功江近九宗難窮德水<lb/>
庇幸同于斗野殊慶來蘇曜忽照于吳天乃䝉分召紫薇開省<lb/>
三台望此中書翠萐承階四岳權侔宰相清操特立如山<lb/>
而獨柱中流雅量無方似海而能收衆澤嚴甲乙之辨犀<lb/>
<pb n="KR4f0018_WYG_008-18a"/>
照難欺靖戊已之屯䲭張不逞芙蓉被沼府中時有三<lb/>
才桃李盈門座上恒多八俊斯則裕鈞衡之度非惟宣<lb/>
屏翰之猷矣爾乃嵗沴頻聞時艱獨任請寛逋額章十<lb/>
上而猶持奏罷苛條漏三傳而未寢開倉可濟不辭矯<lb/>
詔之嫌分粒難周時有輟飡之歎遂使金饑木毁水火<lb/>
無憂左矩右規方圓不困鄼侯糧運還成翊漢之勲王<lb/>
濬戈船立奏横江之績此又功在生民道存家國由兹<lb/>
積慶慶何止于百年以此膺封封寜同于萬戸也哉兹<lb/>
<pb n="KR4f0018_WYG_008-18b"/>
届生申之會適逢閏酉之時辰在夀星倍見而應知多<lb/>
夀月臨觀卦重逢而正得大觀桐已茂于一枝蓂更舒<lb/>
其六莢羲龍緩轡留連顧兎之光岐鳯添翎稠叠素鸞<lb/>
之影四十七年而再見夫豈徒然百千萬姓以同歡吾<lb/>
無間矣况乎五年而稱大備備則具美之辭三載而號<lb/>
歸餘餘有延常之義酉為闔户萬物于以成功閏則居<lb/>
門五行因而得序其為正人之福寜煩太史之占也綺<lb/>
厄比黄楊䕃分蒼樾雲生待岳方自託于依劉神誕維<lb/>
<pb n="KR4f0018_WYG_008-19a"/>
嵩乃適同于頌魯望丹葩于玉宇快覩重輪獻碧藕于<lb/>
瑶池欣多一節指長松之東茂即十八年入輔之松歌<lb/>
素鶴之南飛是一千嵗神仙之鶴祥隨厯逺美豈言颺<lb/>
幸諸子之文心芳同蘭茞属鄙人以簡首義取薹萊爰<lb/>
述休聲佇觀茂祉丹分八八靈膏信可駐顔門入重重<lb/>
瑞夢非同折翼爾<lb/>
　　　徐辰逺六十夀序<lb/>
蓋聞士君子獲遇于時則綂貨泉而司九府不居其位<lb/>
<pb n="KR4f0018_WYG_008-19b"/>
則肯堂構以亢三宗俾孝友之稱式尊于鄉黨而仁義<lb/>
之實用恊乎經綸雖有隠顯之殊畧無貴賤之異也徐<lb/>
子符赤砥行能文夙與吾家聨葭莩之好恒來余邸深<lb/>
蘭茞之交因得悉其庭闈用以欽為模楷信足聲傳于<lb/>
東海良為譽重于南州則其尊人辰逺先生具摩頂之<lb/>
麟文應集肩之鳳采虞廷才子堪能競爽乎八元荀氏<lb/>
家兒鯤乃鍾靈于再索生而岐嶷當撫塵已與衆殊長<lb/>
更權竒在垂髫即膺時譽問楊梅而即對慧識偏多緝<lb/>
<pb n="KR4f0018_WYG_008-20a"/>
蒲桞而恒殘勤工不怠會值永嘉之末地滿黄巾幸當<lb/>
貞觀之初天開紫蓋班仲升慨然投筆恥為章句之謀<lb/>
管夷吾意在籌邉決用牢盆之筴念王父年逾杖國何<lb/>
堪猶問米鹽痛伯兄身早辭辰無復能司管鑰敢辭勞<lb/>
瘁王戎獨善持籌力任艱危周顗雅能當戸一成一旅<lb/>
浡興當衰夏之餘三縮三盈崛起在居陶之際法天時<lb/>
而消息冬資絺而夏資皮視地利以權衡齊樹桑而陳<lb/>
樹漆不侵然諾出言恒重于黄金每好施予結客何辭<lb/>
<pb n="KR4f0018_WYG_008-20b"/>
于白璧義聲日起好行其徳以無私俠氣雲流善用其<lb/>
才而靡困遂能方員並畫内外咸資催租不患于叩門<lb/>
可賦重陽風雨傾槖無嗟于仰屋常資伏臘壺觴兼之<lb/>
門無間言庭多愉色桞公權之盡孝雖異出而姻戚不<lb/>
知王休徴之存誠毎上食而饍羞必謹事嫂如母衣冠<lb/>
恒肅于文淵撫姪如兒封爵可均于鄭國曽家之弟妹<lb/>
單弱恒頼其貲范氏之宗親田宅悉沾其惠是以閭<lb/>
里稱之長者朋友謂為正人縉紳願與之交冠蓋咸為<lb/>
<pb n="KR4f0018_WYG_008-21a"/>
之式固其宜也豈有異哉嵗在著雍月逢大晉先生適<lb/>
加三豆諸君將進一觴弗揣不文因而授簡用其多祉<lb/>
藉以侑觥遂揖我于賔階乃陳言于客座曰人之格天<lb/>
者以徳天之報人者惟年資之好脩既為圭而為璧酬<lb/>
以上夀必如岡而如陵花甲六十年而一週天道始為<lb/>
不爽椿齡八千嵗而益茂人事豈為偶然昔孫相之上<lb/>
書始起平津之閣若羊公之建節初題峴首之碑前路<lb/>
方遥斯年未髦先生華齡始届盛徳方新偕隠鹿門是<lb/>
<pb n="KR4f0018_WYG_008-21b"/>
廡間之梁孟承懽燕寢有廨内之機雲以文旭而為長<lb/>
君才如卜式致厥構之方長以符赤而為仲子名類何<lb/>
蕃識其門之將大鳯毛在握已備九苞駒齒方長行㸔<lb/>
千里婆娑二老聚蘭桂以成歡矍鑠一時咏薹萊而衍<lb/>
慶欲徴園綺待纁幣于瑶廷共羡陳荀列盤觴于珂巷<lb/>
某忝稱逋史幸覿遺民歌𤣥鶴之南飛偶停輪于淮水<lb/>
望青牛而來度還輟駕于漣川敬拂魚箋欲作無疆之<lb/>
頌爰抽犀管聊歌既醉之篇爾<lb/>
<pb n="KR4f0018_WYG_008-22a"/>
　　　代王孝揚將軍祝吳留村制府夀序<lb/>
蓋惟輔世長民必有并包天地之量亨屯濟蹇定須彌綸川岳<lb/>
之才量不足以蓄其才不可以成大業才不足以運其量不可<lb/>
以樹竒功余雖早棄終繻罕窺董冊然嘗盱衡徃古羡名臣遭<lb/>
遇之隆流覽近今識哲士匡扶之故乃知蕭張輔沛姓<lb/>
協龍圖申甫弼姬功存雀籙其人其事豈有誣歟今<lb/>
天子神武懋昭𢎞文廣被瑶堦舞戚消兵氣而為<lb/>
景星玉几垂裳變炎雲而為甘露海無驚颶四瀛<lb/>
<pb n="KR4f0018_WYG_008-22b"/>
已靖夫狂瀾雨待重雲五岳并敷其愷澤而我留翁<lb/>
懋膺<lb/>
帝簡特應師占寄重鉞旌如召公恩綏南服望隆鎻鑰似萊國<lb/>
權鎮兆門總百粤而化行不三年而課最余忝叨閫外幸交平<lb/>
勃之歡共事行間復講晉秦之好小非大偶聊自附于蔦蘿矩<lb/>
用規前竊用忘夫樗櫟依葭誼重公既不鄙其愚聚米談深余<lb/>
乃備聞其教雖管窺蠡測何能言海岱之高深而禽語蟲<lb/>
嗚亦足見乾坤之廣大一則公以文章華國經術承家或<lb/>
<pb n="KR4f0018_WYG_008-23a"/>
能起譽于循良未必顯勛于師武而公得龍淵之劍本<lb/>
自秘傳演豹韜之書由于神授是以謀而後戰六出見<lb/>
意表之竒動則有功三捷奏師中之吉下至山隂隻矢<lb/>
每欲貫鵰河北空弓還能落鳥仁必有勇豈不信乎一<lb/>
則公以鐡石為心氷霜在手未必克調于水火必將過<lb/>
任其風雷而公徳濟剛柔原求止殺性全忠厚惟用勝<lb/>
殘是以破柱宣威長殄九頭之暴髙門集慶獨存三靣<lb/>
之恩下至伯氏遭褫没齒無怨李平省過銘腑益深猛<lb/>
<pb n="KR4f0018_WYG_008-23b"/>
濟以寛又其大也至若躬擐甲胄䟦履山川費禕臨戎<lb/>
似少圍棋之暇謝安破敵無復賭墅之閒而公才大于<lb/>
身器餘于事傅修期之露布下馬即成曹孟徳之詩篇<lb/>
横槊能賦遂使通白狼之譯只須自製誓詞𢋫朱鷺之<lb/>
歌無煩代為凱唱左宜右有實已兼之爾乃廉可歃泉<lb/>
清為飲水武侯報國家人並少栽桑文正居官舊好惟<lb/>
貽畫荔而公情殷贈縞誼篤盍簮築渤海之臺常因燕<lb/>
友置滎陽之驛每用迎賔遂使禄米資糧任彦升盡分<lb/>
<pb n="KR4f0018_WYG_008-24a"/>
戚黨衣裘車馬徐孝穆恒借故人禮至情生無以間矣<lb/>
是以允文允武既為憲於萬邦所過所存乃𢎞孚于四<lb/>
海功崇社稷<lb/>
天王爰見其忠寵錫河山雲裔咸䝉其祉名高一代李元<lb/>
禮望重龍門功炳千秋霍博陸形圖麟閣蓋建非常之績<lb/>
其才必自非常而存靡盡之心其澤益為靡盡胸不留乎<lb/>
一事始萬事遇之而非難懷可容夫萬人無一人當之而不<lb/>
善公之得此豈易言哉予之知公如是而已若夫桐鄉澤逺<lb/>
<pb n="KR4f0018_WYG_008-24b"/>
樊留多朱邑之思栢府寃銷平反頌于公之德宻謀制勝<lb/>
機屢中而維先神筭除兇功垂成而不有揮戈窮海立清<lb/>
九鯉之塵秉鉞巖疆迅掃五羊之瘴覆哀鴻以甘棠之䕃<lb/>
此户可封震害馬以拔薤之威扣舷無警諸葛上渡瀘之<lb/>
表南人競拜綸巾一韓贊平夏之謀西土羣歸繡纛則遺<lb/>
黎誦德百蠻可譜為國風太史書勲千載永傳于冊府何<lb/>
待小言以抽簡乃當盛烈之銘鐘耶兹逢昴誕之辰共獻<lb/>
嵩生之祝野人酌兕歌君子之萬年老子猶龍備聖人之<lb/>
<pb n="KR4f0018_WYG_008-25a"/>
五福薹萊可詠雖宰相尚在黒頭而葵藿同傾况姻婭<lb/>
偏承青眼聊書鄙見用表微忱聞兆姓之謳歌咸稱駿<lb/>
業合萬方之頌禱必致鴻禧矣<lb/>
　　　黄髙枝五十夀序<lb/>
蓋聞瑶漿玉屑不羡鐘鼎之榮寶質秘文何殊黼黻之<lb/>
貴具餐霞之逸氣自有靈姿抱朗月之清標皆原仙𦙍<lb/>
粤稽往冊歴有神人胄莫邁于春申名必推夫江夏來<lb/>
同甪里過商嶺而茹芝竒似初平入金華而叱石覩叔<lb/>
<pb n="KR4f0018_WYG_008-25b"/>
逹于市上世盡知為異人渡黄安于江邉羣共矜其幻<lb/>
術故不僅圭纓累葉誇燕翼之纒綿車㦸盈庭慕鴻圖<lb/>
之赫奕也我髙枝黄公第一英流無雙華裔清名映世<lb/>
澄千頃之層波雅操軼羣比一時之山谷獨超物表鶴<lb/>
立蜚聲深味道和鸞儀竟體幼知辨月種宿慧于英齡<lb/>
長足凌雲耀神姿于壯嵗是文彊之後嗣世不驅蚊如<lb/>
季常之諸昆衆咸推馬恵沾閭旅真樂善而不疲徳及<lb/>
壺飱屢施恩于莫報是以身膺厚茀代啓純庥綵舞日<lb/>
<pb n="KR4f0018_WYG_008-26a"/>
邉有階前之一鳯絮飛風際見掌上之三珠庭墀聚王<lb/>
謝之佳冠蓋盡應劉之彦兹遘中和令月已登大衍遐<lb/>
齡嵗徳紀于昭陽實兆物孳生之候羲圖臨夫大壯乃<lb/>
一乾奮起之辰樂奏華筵聴夾鐘而應律觴飛瓊斚借<lb/>
檀尺以添籌桃開度索之花草滿曲江之路昔韋𤣥微<lb/>
主持松菊實在斯年髙常侍諷咏詩篇言當此日古人<lb/>
可及盛徳攸同所謂家有素風亦何需于跖鼎人稱耆<lb/>
宿豈更企夫楚冠也哉余逺望西瀛仰瞻南極初交洗<lb/>
<pb n="KR4f0018_WYG_008-26b"/>
馬因知樂令之清欲御猶龍未遇李耼之度比金蘭之<lb/>
共譜行將進夫丹麟與赤松以偕游早已窺同朱鳥矣<lb/>
　　　程吹萬五十夀序<lb/>
余嘗遐稽往乗近采芳猷則有名炳于射蛟而支分洛<lb/>
水宗髙于毓鳯而胄衍岑山人稱喬木之家世結丝蘿<lb/>
之誼雖云齊鄭小大或有攸分要是晉秦踈戚曽無所<lb/>
異念當歸里獲奉通家既謁上慎先生展登堂之拜復<lb/>
交象六伯子脩對雨之懽契勝蘭荃知深棣萼軒軒霞<lb/>
<pb n="KR4f0018_WYG_008-27a"/>
舉似司馬之當年奕奕風神得元龍于此日因知吹萬<lb/>
名髙第五何减驃騎之稱才擅無雙早得鵷雛之目與<lb/>
江子辰六既忝斷金偕家姪星陳復叨倚玉淮波如帶<lb/>
徒深藉卉之思隋苑褰裳未遂入林之願兹嵗逢單閼<lb/>
月在脩臯偶登韓信之臺遂訪枚生之里西園對酒恒<lb/>
剪燭以宵分東瀼聨吟乃披襟而夜永不但加之觴豆<lb/>
若魯肅之遇周瑜益且誦我篇章若蘇渙之迎杜甫既<lb/>
歎其偉識為無以加又服其虚懷實不可及也君少標<lb/>
<pb n="KR4f0018_WYG_008-27b"/>
麟角有應奉之五行長具龍文擅陳思之八斗推梨道<lb/>
左非藉教而能懐橘筵前本因心以得故人如福畤曽<lb/>
不憚于譽兒而客對休文或反稱為知子髙軒偶過即<lb/>
知昌谷之才朗鍳長逢輒被廬陵所賞既芹香于泮水<lb/>
嘗欲棄繻乃菜釋于圜橋仍為鼔篋逢當年之郭泰許<lb/>
以龍頭歎此日之劉蕡終成猿臂固自安于義命聊小<lb/>
試其經綸端木賜名列四科何嫌億中管夷吾功髙九<lb/>
合獨致富强既雅遂其歸田益勤脩乎服耒堂前椿樹<lb/>
<pb n="KR4f0018_WYG_008-28a"/>
頻將膳鯉之盤庭畔荆花罕問射牛之矢小臣有母雖<lb/>
繼也而加親君子愛人即逺焉而若近且夫三宗待㸑<lb/>
百口名橋所有經營終是詩書之氣偶為籌畫無非仁<lb/>
義之心射魯連之書恒因排難命原陟之駕常用扶危<lb/>
意以誠求曽賞放麋之徳交無泛及寜忘嫁鶩之言勝<lb/>
友飛觴席上常聞横麈名卿倒屣巷中時有鳴騶洛下<lb/>
英賢咸歸朱勃關中豪傑願識袁絲既夣刀已恊于三<lb/>
州而贈佩將馳于千里且捧檄不仕謂其樂莫過天倫<lb/>
<pb n="KR4f0018_WYG_008-28b"/>
而執巻自娛云吾意惟師古訓朱翁子時當富貴已在<lb/>
今年蘇子瞻生有文章適當貞嵗賔客將為之進酒先<lb/>
生反用以輟飡奉杖履于方康恒言奚以稱老念塤箎<lb/>
之多故索處何忍言歡况植杖于家始能及艾而稱觴<lb/>
非古敢以固辭遂使人似荀龍竟無歡于舞綵即教仙<lb/>
來茅鶴且撤樂于開筵䇿有乾坤數始全于大衍道由<lb/>
河洛易實備于中宮故蘧子因之而察非尼父迺縁以<lb/>
知命斯時為重在古有然兹值懸蓬適當指李月名天<lb/>
<pb n="KR4f0018_WYG_008-29a"/>
皓斯為四季之成節號星迴差在一朝之後咏髙山而<lb/>
頌劉渙予也爰用抽毫泛朔雪而訪戴逵君兮何辭洗<lb/>
<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>程君乃避席而起曰敢不拜嘉吳子遂揚觶而言曰<lb/>
祈為引滿<lb/>
　　　湯惕庵夫子八袠夀序<lb/>
嘗聞具超世之學必有超世之才懷濟物之心乃有濟<lb/>
物之事故權衡内外畧有數端而粤考古今實難一見<lb/>
蓋文章精如晁董則理學闕于程朱經濟妙若臯䕫則<lb/>
<pb n="KR4f0018_WYG_008-29b"/>
節概疎于巢許道難備美品鮮兼收而吾湯夫子則其<lb/>
人矣夫子秀擷章山靈鍾盱水以韓昌黎為尚友力振<lb/>
頺風作李泰伯之鄉人重開正學鳴珂華胄傳經髙虎<lb/>
觀之聲覆錦宏才聞禮得鯉庭之教漢宮射䇿廣川獨<lb/>
對天人宋殿掄英沂國寜求温飽初當解褐賔僚選重<lb/>
于芙蓉迨及彈冠物望風清于芍藥鴉能訴枉曽聞訟<lb/>
院之鈴蟲自銷寃不載屬車之酒香焚五夜趙閲道事<lb/>
可告天雨潤三春鄭子游心原如水抱牘而爭富民之<lb/>
<pb n="KR4f0018_WYG_008-30a"/>
獄寧忍避嫌開倉而濟荒歲之饑何辭獲罪見督郵而<lb/>
弛帶獨伸彭澤之腰抗内豎而回轅不屈洛陽之項大<lb/>
臣奏狀偕推轂而謂非常<lb/>
聖主知名將題屏而需不次委股肱任咨傅説乃予阿衡<lb/>
作耳目官有田錫是朕汲黯乃因薑桂之性不赴朱門遂<lb/>
致楩梓之材暫淹粉署指珠江以叱馭直至五羊過錦石<lb/>
而埋輪惟携一鶴李元禮之為司𨽻破柱而挫豪强陳仲<lb/>
舉之守豫章下車而詢賢士戴星出入必秉燭而治簿書<lb/>
<pb n="KR4f0018_WYG_008-30b"/>
竟夕勤勞每忘飱而憂饑溺入日而平楊泰羡料敵有若<lb/>
天神一戰而㓕盧循嘆成功乃出儒者用𠞰而兼能用撫<lb/>
百萬衆悉以投戈治兵而還可治刑十餘城羣為解網靖<lb/>
海濵之鳬雁咸沐生成化島上之鯨鯢總歸覆育是以名<lb/>
高歴任勲著累朝周必大之面叱羣兇允資服醜王居正<lb/>
之力辭兼職克佐詰戎旋晉中樞耑司逺畧而心傷荆<lb/>
棘徒銜恨于銅駝身隱蓬蒿遂忘情于金馬笋鞋桐帽<lb/>
有處士之家風詩巻棋枰是濳夫之日課雖制府虚席<lb/>
<pb n="KR4f0018_WYG_008-31a"/>
肅纁幣而頻將而藩侯式廬列皷鐘而空返姜伯懷之<lb/>
䝉被不見畫工蘇雲卿之移家爰逃過客事傳在昔人<lb/>
見于今矣若乃盗可化貪惟畏知于王烈民嘗經亂多<lb/>
就避于管寜陶氏諸兒靡營心于利禄韋家令子俱肆<lb/>
力于篇章既正已以化其鄉爰藏身而善其俗忘機海<lb/>
鳥寜知野老之爭混跡山麋罔計醉人之忤登臨靡懈<lb/>
郭尚書之龍耳多徴仁智相資朱考亭之虎皮足據乃<lb/>
致邦君登請來為庻士儀型緝栁成編大啓横經之席<lb/>
<pb n="KR4f0018_WYG_008-31b"/>
折松為麈𢎞開講徳之筵遂使負笈雲從儋簦景合霧<lb/>
屯五里寜言市比華隂風動百城但覺車填通徳何其<lb/>
盛也不亦休哉兹者嵗届攝提月逢脩相在曝衣之先<lb/>
一日當舞彩而慶八旬曕綺季之冠裳眉真似雪隨王<lb/>
喬之履舄足健凌雲鈔向朗之書蠅頭未倦造宋纎之<lb/>
室鸞徳愈髙時間謂之地仙天下呼為人瑞綺乆疎几<lb/>
杖夙忝門墻老已無成誼殊慚于知己望而弗見忱未<lb/>
逹于行人仰厥生平已全乎三不朽揆其福澤必至于<lb/>
<pb n="KR4f0018_WYG_008-32a"/>
萬斯年敢因捧斚之辰聊紀勒彛之實顧三鳯而告曰<lb/>
君能養志兼乎養身持一鳩而祝云吾將卜年且以卜<lb/>
世矣<lb/>
　　　廣陵太守崔公夀序<lb/>
蓋惟三河作表同稱慈恵之師兩漢旌賢獨首循良之<lb/>
傳是以寵咨賢牧别造玉麟秩進上公專馳畫鹿然而<lb/>
權分輕重事具古今才或未竟其心事且有違于志矣<lb/>
而况江環海滙地當水陸之交民餒軍疲時值早潦之<lb/>
<pb n="KR4f0018_WYG_008-32b"/>
後非藉撫綏于召父難期含皷于堯民兹幸生崔公用<lb/>
徳為才以仁行義靈鍾常嶽天與寳符秀誕清河人推<lb/>
象笏杏園對䇿摛文丹鳯樓前桃嶺鳴琴建績白蝦池<lb/>
上障狂瀾于既倒支大厦于將傾三㨗頻傳羡書生乃<lb/>
能辨賊一麾不次信<lb/>
天子不肯負人股肱莫重于江南心膂遂膺于淮右幡熊<lb/>
欲度争栽百尺之棠竹馬初迎已秀兩岐之麥化行無<lb/>
欲績報有成兹當星現之期共獻日升之頌兒童忭舞<lb/>
<pb n="KR4f0018_WYG_008-33a"/>
迎紫馬以奉觴父老歡呼持白鳩而擁轂或謂公清若<lb/>
水咸言君恵如膏比人在于鏡中神明可感若兵過于<lb/>
席上保障無憂惟其存不忍以為心夲無私而出政憫<lb/>
勞人之已困惟愛人不致傷人識多事之維艱欲省事<lb/>
遂成無事何煩破柱蒲未試而先威罔待投書薤相傳<lb/>
其自拔氷壺皎潔笑劉寵何用一錢玉尺温良較亷公<lb/>
寜惟五袴仁恩翔洽遂聞經月以無笞義問昭宣不俟<lb/>
五年而始信若乃拔素士于泥中似文翁之長隨儒者<lb/>
<pb n="KR4f0018_WYG_008-33b"/>
拒奸人于境外若楚材之不拜國師菜傭弗問獨懸榻<lb/>
于南州蘭會維嚴特傳經于北地斯則智炳機先識超<lb/>
格表公才公望虞<graphic n="KR1294" url="https://raw.githubusercontent.com/kanripo/KR-Gaiji/master/images/KR1294.png" mimeType="image/png"/>實有兼資用武用文裴俠誠堪獨<lb/>
立鳯來潁水佇見徴黄龍望巴陵行當擢沈豈待主簿<lb/>
之賀乃占宰相之祥也哉念昔賢昆用傳令嗣亭伯之<lb/>
子以慈父而著稱神武之兒以良臣而起譽養和平之<lb/>
福功已在乎蒼生食貞固之休算自綿于絳叟而公仰<lb/>
齊芳躅逺紹前徽顧金仙而授籙毋須問𤣥雪之丹命<lb/>
<pb n="KR4f0018_WYG_008-34a"/>
玉女以行觴且願進黄華之酒<lb/>
　　　大中丞湯荆峴夫子夀序<lb/>
蓋聞直方者君子之心而包舉百代惟其大清任者聖<lb/>
人之徳而令育萬彚則以和然而理學之儒耻談功業<lb/>
勲名之士罕究正誠求其内外之兼全實則古今之難<lb/>
覯先覺後覺尹旦之跡既遥見知聞知鄒魯之傳亦遠<lb/>
誰為名世實在大賢乃數千年以來紹仲尼之學在五<lb/>
百世而上聞伯夷之風則我湯夫子蓋其人矣我夫子<lb/>
<pb n="KR4f0018_WYG_008-34b"/>
名居雀籙生應龍圖鎮天地之偏靈異聚于中岳分星<lb/>
宿之閏浩蕩衍之大河𤣥鳥開符遠繼瑶筐華胄蒼麟<lb/>
吐篆允膺繡紱殊祥當丱角以趨庭有嚴君乃生哲士<lb/>
方香心而立廟為烈婦定産真儒繼直節于徽猷品髙<lb/>
介石傳竒文于光禄名重吞星早嵗横經已矢懷于忠<lb/>
孝少年登第罕自足于科名奏天人之書良如董子絶<lb/>
温飽之志遠類沂公縱覧青編自甲至乙凡四庫窮搜<lb/>
紫府襲六為七作一經歐陽脩之在翰林文章莫大于<lb/>
<pb n="KR4f0018_WYG_008-35a"/>
是陸敬輿之稱内相公卿罕及其才出而試焉天語相<lb/>
期以銀信用即效也地險聿障乎金城皂蓋朱幡布清<lb/>
風于一路青藤翠竹養重望于十年㑹<lb/>
聖主之念賈生致大臣之推李泌玉堂再入還登視草之<lb/>
臺金匱重披獨據編年之席珊瑚入網盡東越之竒才玳瑁<lb/>
裝書有西清之秘典班孟堅爰成七志劉知幾實擅三長<lb/>
史局無雙四百載之勸懲不爽經筵第一十六字之敷奏<lb/>
獨詳常言折柳之非時<lb/>
<pb n="KR4f0018_WYG_008-35b"/>
上輒改容而聽每效傾葵之向日人皆掩耳而驚謂畀半<lb/>
壁之乾坤非趙堯而不可欲出三吳于水火得用李勉以為<lb/>
宜汝徃欽哉惟重臣斯當重地名望乆矣欲仁政必賴仁人<lb/>
父老歡呼迓單車而稽首吏民震慴瞻油幕而言情于是<lb/>
白簡頻飛墨吏聞而解綬皂囊特獻貪夫畏而改絃照察<lb/>
燃犀蟲足自銷其百威行破柱兎窟何慮其三請託難通<lb/>
兹夕止談風月關節不到此間大有氷霜偶試雷霆已令<lb/>
錢神裭魄頻施雨露寧容旱魃留形正風俗以正人心江漢<lb/>
<pb n="KR4f0018_WYG_008-36a"/>
因無㳺女省靡費而省物力閭閻頓絶滛巫感至徳之<lb/>
馨聞賴梁公以不毁念清塵之髣髴俾劉尹以重新是<lb/>
則政未及期而百廢已舉令無煩再而事遠悉聞者矣<lb/>
至若霽月光風窮逹不移其操渾金璞玉美好弗入于<lb/>
懷服平仲之澣衣非因學儉具公孫之布被豈為沽名<lb/>
坐少重茵每念四方之困食無兼膳恒憂百姓之饑積<lb/>
數月之焦勞聚米頻經宻畫竭一身之胼胝煮糜每用<lb/>
親嘗豈若汲長孺之開倉惟全數千餘戸乃如韓忠獻<lb/>
<pb n="KR4f0018_WYG_008-36b"/>
之設法至活七百萬人仍欲飛章减浮糧于昔所未能<lb/>
减常思請命言大事于人所不敢言即或奏免而未行<lb/>
顧吾心之已盡若其求生而不得信國法之難寛是以<lb/>
遍野哀鴻同登袵席一時害馬悉化戈矛聴神語于空<lb/>
中嘗云膽落遁妖踪于境外尚自心寒西蜀綸巾羅拜<lb/>
武侯之徳北門鎻鑰羣知萊國之忠自結主知登公府<lb/>
惟慿赤悃行膺帝賚拜宰相猶是黑頭蓋我夫子由格<lb/>
物以致知而學術斯為有用自脩身以治國而經濟乃<lb/>
<pb n="KR4f0018_WYG_008-37a"/>
以不窮惟與世毋欺自可有功于民物必居心不愧始<lb/>
能無負于君親夲無欲以成剛善養浩然之氣非有汚<lb/>
而自潔長存卓爾之思合朱陸之異同而折中有本渾<lb/>
蜀洛以參究而歸正無阿故能江海為其量日月為其<lb/>
心乃復見古君子歟富貴不能淫威武不能屈此之謂<lb/>
大丈夫也兹者候月為陽得冬成嵗杓方指亥調玉燭<lb/>
以功髙嶽更生申仰珠衡而光燦雖先憂後樂寜須黄<lb/>
老之脩持而巷舞途歌自有蒼生之祝誦綺本原樗櫟<lb/>
<pb n="KR4f0018_WYG_008-37b"/>
謬採參苓登伊川之門何辭立雪入扶風之帳自喜披<lb/>
雲雖承一日之知實附千秋之契自謂為大賢所得士<lb/>
但覺身榮况今遇君子之逢時何勝色喜南山栲北山<lb/>
杻聊取華封之義川之至日之升難窮絳縣之期望白<lb/>
鶴以南飛何能吹笛值青牛之東度徒愧抽毫爾<lb/>
　　　徐健庵先生六袠序<lb/>
皇上御極二十八年十有一月健庵徐公以假乞歸其次<lb/>
年大學士立齋公謝政而還斯時也良臣因浮言而避<lb/>
<pb n="KR4f0018_WYG_008-38a"/>
位一朝之去就匪輕<lb/>
聖主擴大度以容賢千古之是非自在或為<lb/>
廟堂惜者則曰誰其弼我皇猷或為世道憂焉則曰誰其作我<lb/>
士氣而黄陂之逋叟乃白社之舊交爰馳寸牘以申言迺釃一<lb/>
巵以致慶曰東海之澤其于斯而益長北極之思其于斯而益<lb/>
重乎蓋考之人事既有進取而即有退藏稽之天時必有寒消<lb/>
而後有暑息今公之昆弟以不世出之才遭大有為之主偕膺<lb/>
榮遇并擢巍科似諸陳之並入龍墀而皆司綸綍若三<lb/>
<pb n="KR4f0018_WYG_008-38b"/>
洪之齊游鳯閣而専領文章繼起而振佩金華同趨而<lb/>
聯班玉笋是則科第之盛夐絶古今矣况夫宰相為<lb/>
朝廷之股肱而手足並繫濟時之任尚書乃<lb/>
帝王之喉舌而花萼迭司執法之權元臣方蹇諤以立朝多<lb/>
俊亦聨翩而入選是則勲名之顯照耀一時者矣爾乃簡在<lb/>
宸衷屢膺異數光騰萬丈雄文齊李杜之稱寵冠百<lb/>
僚大儒嫓朱程之號撰書編而名高歴代總史局而<lb/>
功在千秋是雖燕許之鴻篇未可同日而語也至于身<lb/>
<pb n="KR4f0018_WYG_008-39a"/>
標物望徳重儒林所至而車馬羣歸多于林宗之槐市<lb/>
在座而人才廣聚盛于任昉之蘭臺後進仰為楷模羣<lb/>
賢奉為宗主又雖君公之雅望豈可並驅而争即如周<lb/>
甫之鴻名奚妨同聲而頌哉予之與公睽離十載今公<lb/>
之業日盛公之位日尊遂天壤判乎雲泥而信誓盟于<lb/>
風雨華子魚之揮鍤久見量于管寜楊伯起之却金從<lb/>
不聞于王宻豈有叔子乃至鴆人可信曽參原無殺客<lb/>
憶今嵗之孟夏曽相見于隋堤方對酒以論心喜停飛<lb/>
<pb n="KR4f0018_WYG_008-39b"/>
蓋且臨岐而執手暫挽仙舟謂友朋之知己難忘况受<lb/>
恩于君父即平生之話言不茍矧毁行于苞苴曽幾何<lb/>
時乃多快事夫賢如王曽也不能不疑公著之受賕即<lb/>
聖侔光武乎不能不使文淵之遭謗但正人之心事<lb/>
掲日月而可傾良輔之胸懷值風雷而不懼故不有所<lb/>
抑不足以揚其輝不有所藏不足以發其氣嫌生于最<lb/>
近而孤立之操始明毁積于多端而流言之來可白以<lb/>
此立望而望益重于龍門以此受知而知更堅于螭陛<lb/>
<pb n="KR4f0018_WYG_008-40a"/>
將玊環之召不待再賜于九重而銀信之符何必趣歸<lb/>
于萬里也而予之臆見更有鄙言昔廬陵之忠終以蒼<lb/>
蠅而有賦眉山之直還應磨蝎以興嗟古之大文人類<lb/>
有然者今之諸君子又何論焉且也志炳日星何妨身<lb/>
依泉石東山局畔蒼生之眼自青北海樽前白傅之頭<lb/>
正黒宋温公之再相終當福及蒸黎周詩人之九如但<lb/>
以頌夫元老<lb/>
　　　家中一七十夀序<lb/>
<pb n="KR4f0018_WYG_008-40b"/>
余家自延陵以後代有執珪廣平以來門多列棨文稱<lb/>
三變體首創于左臺詞重一時名更髙于中舍鳯凰村<lb/>
裏碧沼浮香鸚鵡筵前采毫稱妙大魁洊登于昭代名<lb/>
卿迭見于兩朝良為蔚然可云盛矣然而虎頭未遇猿<lb/>
臂難逢叠竒字于一牀蠧魚空老著雄文以千巻繡虎<lb/>
徒傷亦有其人實傷其世也予族姪中一隠君生而頴<lb/>
敏幼即權竒白鳯集肩應懸鈴之夢蒼麟奮趾兆吐紱<lb/>
之祥恢也相期吾家不乏季子柔之見賞君才可比揚<lb/>
<pb n="KR4f0018_WYG_008-41a"/>
雄而運值中衰時方多難嚴君已卒烏鳥歎其難存豎<lb/>
子營錢鼠雀為之自飽青衿一領徒嗟嵗嵗年年黄絹<lb/>
千箱但笑期期艾艾見小試則勇何才之多乎遇大敵<lb/>
而奔非戰之罪也乘風宗慤空思萬里之雄失路劉蕡<lb/>
頻為六月之息乃復怨尤不作義命自安忘得䘮于楚<lb/>
弓任盈虚于魯席趨庭有鯉學禮而還以學詩射井無<lb/>
禽讀史而還為讀易時而素甆瀹雪常含泉石之滋時<lb/>
而紫棧浮烟忽起樓臺之氣陶淵明之室内惟有琴樽<lb/>
<pb n="KR4f0018_WYG_008-41b"/>
許𤣥度之忩前無非詩畫蕭然自得多忘蟭螟之争淡<lb/>
若無營靜㸔鷄蟲之競而情深賑患恒裹飯于雨中且<lb/>
義篤論交欲分金于臺上焚劵非關于市義不待馮驩<lb/>
纓冠常為夫解紛偏多原陟是又勇于為徳厚于濟人<lb/>
者已而世事多澆人情日薄借耰鋤而見色誶語時聞<lb/>
破釡甑而失聲傷心不免門前十丈難消蠻觸之塵山<lb/>
下多岐莫問羝羊之徑故當年之榮辱不入于心且此<lb/>
日之紛紜不關其累其于黄老之㫖得之已深何必絳<lb/>
<pb n="KR4f0018_WYG_008-42a"/>
人之言算而始識也哉然而人多似馬總是白眉子盡<lb/>
如龍咸同紫色仲君某名髙石皷之碑季子某聲振環<lb/>
橋之席森森桂葉看來絶勝燕山奕奕蘭枝種就都如<lb/>
李浦將異日之繩乃祖逺勝于前而皇天之報善人必<lb/>
昌其後矣兹值斗杓之指亥適逢崧岳之生申入靈女<lb/>
之廟中歌傳赤鳯見麻姑于海上脯擘丹虬余也忝阮<lb/>
氏之步兵竹林曽入似王家之痴叔椿幹親瞻實乆羡<lb/>
于至人遂榮觀乎勝事君之醉已且待蒲輪之徴我所<lb/>
<pb n="KR4f0018_WYG_008-42b"/>
樂兮更酌松醪以獻<lb/>
　　　盛霽斯五十夀序<lb/>
霅溪解組笠澤浮家看花鄧尉之山藉卉吳王之苑獲<lb/>
交髙士時有求羊爰愛名賢多如枚馬嘗為置酒論故<lb/>
事于青梅每復和歌記新聲以紅豆尤與吳生交好者<lb/>
則有盛君霽斯焉君夙負雋才少多至性恥為章句班<lb/>
仲升投筆以興嗟小試經綸費長房懸壺而樂道洛陽<lb/>
市上曽教女子知名少室山中徒説至人無位乃君泠<lb/>
<pb n="KR4f0018_WYG_008-43a"/>
然而善具詩人之情藹乎其温有君子之徳何煩猛士<lb/>
不教貢父眉揚雅以雄文可使曹公頭愈况乎才精顧<lb/>
曲學妙審音白石吹簫自譜新詞一闋青蓮吮筆頻傳<lb/>
雅調三章度雲母之屏前冠新聲于法部付雪兒于座<lb/>
上傳麗句于賔筵斯則艶極芙蓉良亦秀傳楊柳者矣<lb/>
爾乃温恭御物孝友承家子騫曽無間言太丘嘗多懿<lb/>
行林中覓筍惟以供甘陌上推梨不渝其愛銅盤餽食<lb/>
撫育過于所生玉粒賙饑施濟頗能無倦是以管公鄰<lb/>
<pb n="KR4f0018_WYG_008-43b"/>
叟嘗感分泉朱氏鄉人咸能讓畔慕其行誼者既比之<lb/>
以馬少游見其詞章者亦擬之為韓康伯可也然君之<lb/>
品無忝如松而君之年甫稱及艾較髙適學詩之嵗則<lb/>
已著才名若翁子富貴之期則方當榮顯時維佳日門<lb/>
鮮雜賔庭桂初開諸君皆舉觴而泛月籬英將茂吾子<lb/>
其進爵以延年乎<lb/>
　　　孫禹錫夀序<lb/>
人多俊傑世重樂安間嘗尚考遺編乃得歴稽往哲或<lb/>
<pb n="KR4f0018_WYG_008-44a"/>
功髙相楚而以亷吏作歌或威著强吳而以寵嬪立法<lb/>
或品崇漱石而雅志不羣或文貴擲金而雄才自喜他<lb/>
若蘇門長嘯九天傳鸞鳳之音海國専征萬里靖鯨鯢<lb/>
之浪字不可易集賢長嘆于曲江名欲無雙秘書獲登<lb/>
于制院幾難指屈在昔日已知名獨許心期于今時而<lb/>
顯譽則有鴻𡨕髙士是為豹人先生以遺世之才負濟<lb/>
時之志數竒不偶長憐李廣難封嵗暮弗彫終喜馮唐<lb/>
見識覽其鸚鵡賦偏知受簡能工奪我鳯凰池不覺拂<lb/>
<pb n="KR4f0018_WYG_008-44b"/>
衣竟去歸來黄綺歌既遂其採芝共住朱陳好更聨于<lb/>
附栢當車行酒常同荀淑之兒素愛賞竒乃識士衡之<lb/>
弟則有禹錫公者門多列棨家有賜書華岳鍾英掌擘<lb/>
巨靈之㟧渭川擷秀身依帝女之津山啓堯門長浮雲<lb/>
氣地分井野仰應星文生夲夢蘭早有青麟吐紱少能<lb/>
懷橘曽聞白鵲馴堦謂是兒必大吾家言此子可名當<lb/>
代聲蜚芹水杜樊川曽心賞于武陵遇沮棘闈蘇眉山<lb/>
乃目迷于方叔嗟鴻文之敗北三戰由天徙鵬羽以圖<lb/>
<pb n="KR4f0018_WYG_008-45a"/>
南四通得地管夷吾非欺我者端木賜固賢人哉用是<lb/>
持籌致金錢于三累因能肯構振師旅于一成然而性<lb/>
惡浮靡兼以身甘勞瘁十年在篋恒留晏子之裘竟日<lb/>
登盤弗羡何曽之箸志不在于温飽雅慕古人意獨存<lb/>
乎淡寜無乖昔訓匪伊朝夕荷鋤靡廢其帶經好以詩<lb/>
書揮麈每聞其輟食嵗時樽俎惟有故交門徑蓬蒿都<lb/>
無熱客二三子而外寜偶然歟數十年以來蓋泊如也<lb/>
是以田中冀缺見者訝其如賔廡下梁鴻遇而知為有<lb/>
<pb n="KR4f0018_WYG_008-45b"/>
禮顔公定誡常手冩于屏問韋氏藏書每親抽于籝内<lb/>
一䕫足矣早振藻于橋門三英粲兮並露竒于里塾捧<lb/>
毛生之檄色喜因親題仲舉之輿名髙為國然而公據<lb/>
鞍如故强飯為佳昔聞武公之時常箴飲酒今當向朗<lb/>
之嵗猶且抄書是可謂之地仙予每呼為人瑞乃自執<lb/>
徐改厯監徳届辰節過燒燈盤内猶餘荔粉時當祀户<lb/>
杯中還泛椒漿方當貳膳之期適值懸弧之旦承筐盡<lb/>
謝止教綵舞堂前吹笛無煩却喜詩題座右于是式閭<lb/>
<pb n="KR4f0018_WYG_008-46a"/>
而請還憐魏照心誠遂乃濡筆而書敢謂江淹才盡念<lb/>
臨雍屢見漢主正在乞言且登岳將封軒帝曽聞訪道<lb/>
商山羽翼佇為園叟之求修水車輪必有申公之聘予<lb/>
且拭目以待公寜掉首弗行乎冀遥望其鶴飛愧少將<lb/>
乎鴿放但語令子且啜菽以為娛歸告爾翁毋據梧而<lb/>
不聴耳<lb/>
　　　喬翁六十夀序<lb/>
予家世居江左籍𨽻歙西去陶唐之故都距臨汾之大<lb/>
<pb n="KR4f0018_WYG_008-46b"/>
國星分兩地有參斗之殊域限九州判冀揚之界然而<lb/>
經營鹺政每有往來流寓淮封實為親切故馮翊之族<lb/>
每締朱陳而延陵之中無分齊鄭而家姪祗若壻于喬<lb/>
焉喬居河東望為鼎盛如吳都之顧陸四姓稱華若唐<lb/>
代之崔盧一門居首里名冠蓋入巷而競逐丹輪庭列<lb/>
鼎鐘當戸而皆陳畫棨先生禀中條之秀鍾姑射之靈<lb/>
生即權竒少而敦敏九淵三嵗問天地以何窮僧孺五<lb/>
齡願經文以常讀見而知為大器長者驚其異才乃家<lb/>
<pb n="KR4f0018_WYG_008-47a"/>
方少替業值中衰先生聞叱牛之聲時為隕涕覽哺烏<lb/>
之句每為動心乃為端木賜結駟以遊豈效傅介子棄<lb/>
觚而嘆敢辭勞瘁王戎爰善持籌力任艱危周顗雅能<lb/>
當户法天時以握筭冬資絺而夏資皮操氷鑑以用材<lb/>
耕問奴而織問婢是以一成一旅勃興當衰夏之餘三<lb/>
縮三盈崛起在居陶之際而性安恬澹力謝紛華守諸<lb/>
葛之格言笑魚𢎞之侈麗冬裘夏苧披服不異于儒生<lb/>
蓬徑茅堦居處有同于寒素門無剥啄何曽刺挾綾文<lb/>
<pb n="KR4f0018_WYG_008-47b"/>
出每徒行不喜車馳錦幰至于時當見義勇在力為白<lb/>
璧連城似藺輕于一擲黄金滿篋在楚重其片言魯仲<lb/>
連之解紛射書即下原孝先之急難輟食而行或倒槖<lb/>
以賑饑或傾貲而助乏兼之閨門有禮孝友無慚似陳<lb/>
仲弓之居家若阮步兵之待物是以義聲日起好行其<lb/>
徳以無私俠氣雲流善用其才而靡匱其為徳也寜有<lb/>
量哉嵗在重光月逢監徳先生適加三豆諸姻將進一<lb/>
觴弗揣不文因而授簡用其多祉藉以侑巵遂揖我于<lb/>
<pb n="KR4f0018_WYG_008-48a"/>
賔階乃陳言于客座且公之誕適值迎春是日也臘盡<lb/>
星迴寒餘日麗土牛呈瑞祝<lb/>
天子以萬年綵燕凝祥兆真人之百福氣融殘雪欣<lb/>
看生菜登盤景變條風其羡官梅繞砌先生樽開白<lb/>
獸用酌屠蘇幡剪蒼龍以圖人勝其為慶也又何如<lb/>
乎某誼忝葭莩情怡松竹望青牛而來度奏𤣥鶴之<lb/>
南飛敬拂魚箋用作無彊之頌聊抽兎管爰歌既醉<lb/>
之篇<lb/>
<pb n="KR4f0018_WYG_008-48b"/>
　　　新安太守朱公夀序<lb/>
予嘗讀書至元崇受代荆人乃截鐙以遮留侯霸召遷<lb/>
淮土至攀轅而擁塞或嚴裝待發山鵲為之銜旌或襆<lb/>
被將歸櫪馬因而頓轡竊以為史臣揚厲多過實之辭<lb/>
文士鋪張盡浮夸之論爾兹者重光御歲橘且當辰方<lb/>
載筆以歸鄉乍回輪而入郡時我朱公偶因夙累忽至<lb/>
左遷政拙催科大臣雖循例以入告恩留汪濊小民乃<lb/>
懷德以驚傳於是士罷弦歌農抛耒耜薦紳伏闕車不<lb/>
<pb n="KR4f0018_WYG_008-49a"/>
待駕而遄行童叟途争汗未及揮而狂走于斯時也不<lb/>
既岌乎乃三事大夫盡聞聲而嘉歎九重<lb/>
天子遂覽奏以咨嗟謂有臣而若斯萬物將為吐氣撫吾<lb/>
民而如此四海可以無憂爰沛德音用抒重望破一時之<lb/>
格行將破格以登庸縁萬姓之情必且縁情而大用詔傳<lb/>
之日六邑歌舞以騰歡命至之時億兆喧呼而拜德且節<lb/>
逢日至運值陽舒璧合珠聨方慶大人之占泰葭吹灰<lb/>
動盡知君子之道亨也蓋世尚矯枉之風人懷束濕之<lb/>
<pb n="KR4f0018_WYG_008-49b"/>
慮清或傷于過察而度鮮寛容剛則嫌乎近苛而道乖<lb/>
忠厚乃公也胸包愛育體備中和二曜無私趙之日惟<lb/>
冬而靡夏四時有序程之風即肅而皆温是以具直與<lb/>
方而獨成其大兼清與任而悉出于和竿牘難通而不<lb/>
作巖巖之色問遺不受而匪沽皦皦之名馭屬吏以深<lb/>
恩而臂指遂能相應協寅恭以厚禮而手足乃以不殊<lb/>
是以登元禮之門同飲醇而俱感入彦升之座偕挾纊<lb/>
以忘寒禁少長羈茂樹生青于園户案無留牘好山繞<lb/>
<pb n="KR4f0018_WYG_008-50a"/>
緑于訟庭息積俗之囂而牽牛之辭不聽革里胥之擾而<lb/>
冠虎之刺無聞化類文翁有造者人皆譙秀政如言偃能來<lb/>
者客盡澹臺百廢俱興而數仞之宮有臯門而俱整萬家<lb/>
同戴而千尋之堰與洛渡而偕修峯號蓮花比其嵯峨而莫<lb/>
及灘流竹箭較其灌注而益深則其德無窮而其名益乆<lb/>
將與莊椿比算漢栢齊年豈若朝菌之華榮争旦暮實已<lb/>
汗簡之録光賁古今矣抑公之先敬則以廬境之聲名立<lb/>
登宰輔仲卿以北海之治行超拜地卿考前事以非遥受<lb/>
<pb n="KR4f0018_WYG_008-50b"/>
皇恩其益重某親逢盛事近炙榮光始知當代所為去<lb/>
古人而未逺乃知桯史所載在前世而非誣誦閟宮之<lb/>
篇聊為生民而志喜獻舂陵之作更慶<lb/>
聖主之得賢爾<lb/>
　　　新安别駕蔣公夀序<lb/>
今<lb/>
皇上御極之三十載塵消五岳聽鐵馬而無驚慶協三辰<lb/>
卜金羊之有喜臯䕫在位鼎調水火之爭方伯連州壘<lb/>
<pb n="KR4f0018_WYG_008-51a"/>
壯河山之氣澄清半壁江左賴有謝公綏撫方隅南陽<lb/>
或稱召父而我公朗蔣公爰由浙水來判新都王休徴<lb/>
望重三公先著海沂之績陳仲舉名髙一代暫收荆楚<lb/>
之功將大行焉有所試矣乃若先生神逰象表學架區<lb/>
中夲自游龍所至輒興雲雨常為鳴鶴由來直上雲霄<lb/>
處閒况之曹偏持體要當頽玩之後獨振紀綱清心常<lb/>
湛氷壺庭下時看瘞鹿妙用恒同玊尺案前不爽燃犀<lb/>
用法無私不挫庖丁之鋒鍔臨文靡忽偏窮旁午之繁<lb/>
<pb n="KR4f0018_WYG_008-51b"/>
苛方坐理于一庭春風為之拂座迨分猷于四邑膏雨<lb/>
遂以盈郊開門興子固之謡滿道感季方之化東皋沛<lb/>
澤牛不喘于田間北野徴糧蚨欲流于地上是以别施<lb/>
坐榻禮獨異于恒僚不撤屏星名已聞于當宁不期年<lb/>
而課最踰半載而政成譬之光弼臨戎旌旗遂為改色<lb/>
一若武侯作相壁壘頓以殊觀誰謂治中不足見千里<lb/>
之才長史未可入九重之聴也哉昔公琰負社稷之器<lb/>
而竟掌鈞衡子通具文武之才而旋膺封爵唐則秘書<lb/>
<pb n="KR4f0018_WYG_008-52a"/>
顯績開祚于義興宋則學士承恩建功于樞宻他若勲<lb/>
著平章迨乎名髙學録簮纓衍于當代圭組盛于列朝<lb/>
而先生者承累業之榮庥振前賢之遺緒少懷異質頴<lb/>
不露于處嚢長擅英姿器獨先于迎刄惟因親老勉受<lb/>
世知其養之也既深松栢允堪乎梁棟其出之也必裕<lb/>
枳棘何損于鳯鸞由是而騰踔天閑馳驅雲路何所不<lb/>
至必且難量豈但開三徑于杜陵侈為勝事封一朝于<lb/>
上黨乃為隆名也乎予以耄齡甫歸舊里快聞弦于入<lb/>
<pb n="KR4f0018_WYG_008-52b"/>
境已知趙軌能清及奉麈于登堂更識劉𢎞有禮蓋半<lb/>
生慕義乆懷嵇阮之清而三世論交實見紀羣之雅捧<lb/>
觴燕市幸誼篤于停雲掃榻苕川復情殷于聴雨匪朝<lb/>
伊夕信覿面之難同自昔及今慨論心而不易迺者時<lb/>
方建酉將乞筭于北辰序值生申且注齡于南斗距素<lb/>
娥之良夜僅隔一宵當白帝之正秋同開萬戸滿城耆<lb/>
叟咸歡舞以躋堂屬邑兒童亦謳歌而徧野君子頌無<lb/>
疆之祉小人賡難老之章客盡持觥望青牛而東度子<lb/>
<pb n="KR4f0018_WYG_008-53a"/>
將吹笛奏黄鶴以南飛矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0018_WYG_008-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　林蕙堂全集巻八<lb/>
</p>
<p>
</p>
  </div>
</body>
</text>
</TEI>
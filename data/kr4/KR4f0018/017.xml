<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林蕙堂全集巻十七</head> <lb/>
    <p>
<pb n="KR4f0018_WYG_017-1a"/>
欽定四庫全書<lb/>
　林蕙堂全集巻十七<lb/>
　　　　　　　　　　　湖州府知府吳綺撰<lb/>
　亭皋詩集<lb/>
　　七言律<lb/>
　　　康山聞梵偶然有作<lb/>
畫棟凭虚天祭開下方遥傍妙高臺人閒每向雲同宿<lb/>
山静時聞磬一來簫鼓不將明月去松風能送海潮回<lb/>
<pb n="KR4f0018_WYG_017-1b"/>
坐餘更覺多深省欲向南宗覓辨才<lb/>
　　　寄懐浯溪夫子<lb/>
酒濕青衫半淚絲燈殘獨掩一編時未成國士羞言報<lb/>
不遇名賢恥受知千里高情吟茘子三年官况問梅枝<lb/>
吳公去後循良少懐舊長沙不自持<lb/>
　　　送晋人赴幕<lb/>
蕭蕭春樹莫愁湖猶帶霜痕對板車風雨十年黃葉夢<lb/>
鶯花三月白門書孤身作客常依馬浪跡逢人説釣魚<lb/>
<pb n="KR4f0018_WYG_017-2a"/>
從此屋梁明月色酒旗詩巻為君疎<lb/>
　　　登清涼臺<lb/>
布袷烏巾集勝流登高層折共尋秋半江落日千帆亂<lb/>
六代荒烟一壑收紅葉有聲鐘出寺白蘋無浪水移洲<lb/>
淒然數盡飛鴻影故壘蕭蕭指石頭<lb/>
　　　與雲止有懐晋人<lb/>
珍重離心賦索居有懐同在閉門初才人好夢留杯酒<lb/>
亂世深情檢舊書白袷夜寒聽雨燭青山秋老種𤓰鋤<lb/>
<pb n="KR4f0018_WYG_017-2b"/>
東來流水無消息腸斷滇雲萬里餘<lb/>
　　　夜坐<lb/>
淒淒摵摵子雲亭冷月階除夜杳㝠戀砌霜蛩悲戍笛<lb/>
隔河秋犬吠漁燈松依老石疑人立蕉舞涼風入夢聽<lb/>
衫苧可憐蕭索盡不堪和醉讀騷經<lb/>
　　　雲止所持扇是晋人畫雷峰圖索句題之<lb/>
倚櫂南屏過幾年白蓮香裏讀書船六陵舊跡聞鶗鴂<lb/>
三月離心拜杜鵑人與好山争逺夢花埋閒雨誤春田<lb/>
<pb n="KR4f0018_WYG_017-3a"/>
青谿兩兩燒燈影又巻遺圖問酒錢<lb/>
　　　偕師六登鷄鳴山寺同望臺城<lb/>
過雨鳴鳩恰喚妻謝家雙屐破春泥湖生新水花痕淺<lb/>
山帶荒城柳色齊白袷有人參寳誌黃油無夢問金題<lb/>
菊田二月僧歸晩荷鍤相逢在古隄<lb/>
　　　贈菊人<lb/>
披草相過取數頻斷橋涼雨兩閒身因貪夜色留深樹<lb/>
自愛秋風為古人忍酒寒心驚歳晩抱書歸影失家貧<lb/>
<pb n="KR4f0018_WYG_017-3b"/>
時時笑語東牆子此世如君尚荷薪<lb/>
　　　偕玉少鶴問小飲南郊<lb/>
晴原攜手共幽尋一醉旗亭感慨深芳草乍為經雨色<lb/>
垂楊漸有向春心鶯花細碎吹簫夢湖海低迷擊筑音<lb/>
同是彞門屠釣客不堪紅袖泣遺簪<lb/>
　　　贈子嘗<lb/>
問字揚亭意共親空城戴笠正逢春氷霜古道銷閒夢<lb/>
風雨前山悟往因客裏有懐驚歳短亂中無媿喜家貧<lb/>
<pb n="KR4f0018_WYG_017-4a"/>
韓門自有高軒過賈孟詩篇總後塵<lb/>
　　　贈仲木<lb/>
冷冷天風吹白鬚相尋常在酒家胡生憐東海空波浪<lb/>
老向西來得道途碧管細書豪士賦紅燈醉舞劍仙圖<lb/>
不堪故里塵埃滿馬散黃金長亂蕪<lb/>
　　　寄懐雲孫孝酌<lb/>
夢上江邊訪客船寒潮淒咽又經年騎驢未飲蘭陵酒<lb/>
買鶴曾銜蜀道牋蘇晋沉香薫繡像張慿畫舫載金鈿<lb/>
<pb n="KR4f0018_WYG_017-4b"/>
何時得向湖濵路共問吳疁種藥田<lb/>
　　　贈子房<lb/>
一夜春風動薜蘿送君歸去理漁蓑青山有事髙天近<lb/>
碧草無言古路多入市幾人工擊筑還家終日看懸梭<lb/>
閒來莫向嵩陽過醉倚桐江可放歌<lb/>
　　　寄懐沂公江如馭少<lb/>
海岳菴前長碧苔羊求日夕好懐開非闗詩酒全無故<lb/>
自是漁樵亦用才十里青山供隠几隔年黃葉照銜杯<lb/>
<pb n="KR4f0018_WYG_017-5a"/>
修琴賣藥何時到獨鶴長饑向釣臺<lb/>
　　　贈小有<lb/>
到門五柳欲留鶯已聽先生索酒聲未易途窮仍作逹<lb/>
最憐身老更多情人間風月愁無賴枕上公侯夢不平<lb/>
勸爾學仙知路稳白衣何事廢經營<lb/>
　　　偕公狄于一漢公集晦中齋頭<lb/>
堂前書帶雜蘭蓀客到西園酒正温皁帽有心人滿座<lb/>
青山無事月當門庭邊老鶴前生影籬外寒花舊日恩<lb/>
<pb n="KR4f0018_WYG_017-5b"/>
最愛康成多韵事十年醉墨展秋痕<lb/>
　　　柳鳳詹先生招同梁仲木社集雨華菴賦得垂<lb/>
　　　　絲海棠共用花字<lb/>
紅雪垂垂謝傅家小桃開後幾枝斜麗牽紫玉相思樹<lb/>
軟掛黃荃沒骨花自倚柔風偏嬝娜若籠輕雨益韶華<lb/>
酒中請補夔州作為遣山僧䕶絳紗<lb/>
　　　江上訪新亭舊跡<lb/>
金氣蒼茫接大荒新亭無處弔興亡中原舊事雲千疊<lb/>
<pb n="KR4f0018_WYG_017-6a"/>
南渡羣賢酒一觴山路乍回秋草白江流不斷晩雲黃<lb/>
停舟欲盡登臨興今古難堪幾夕陽<lb/>
　　　邀笛歩坐月<lb/>
露洗青溪紅樹枝一痕明月照人遲今朝豈少橫吹客<lb/>
當日難忘竟去時水氣乍涼魚更躍霜花欲下鶴先知<lb/>
雲鬟悵望倡家女畫槳臨江有所思<lb/>
　　　莫愁湖聽雨<lb/>
秋烟秋草㺯寒螿獨宿平湖水氣涼一夜汀鷗遊子夢<lb/>
<pb n="KR4f0018_WYG_017-6b"/>
百年海燕美人堂新寒但覺羅衣薄急響虚疑玉佩長<lb/>
卻憶藕花紅落處當時七十二鴛鴦<lb/>
　　　同雲止過石公房<lb/>
寒蕉拂拂與窻齊老碧新香坐欲迷一鉢軟烟梧子飯<lb/>
半鋤涼雨菊花泥閒支短杖調饑鶴學定空牀過午雞<lb/>
卻愧好山徒結夢明朝秋句不堪攜<lb/>
　　　亂後過廣陵憶舊<lb/>
華表歸來轉自傷獨行官道起悲涼殘兵賣馬歸荒壘<lb/>
<pb n="KR4f0018_WYG_017-7a"/>
老嫗擎漿倚破牆三月遊踪生蔓草六朝遺禍怨垂楊<lb/>
雷塘歴遍無人問只有青山識謝郎<lb/>
　　　悼友詩<lb/>
　　　　鄒建之<hi>名蘇邑諸生能文善書死於兵</hi>
自是梁園授簡人堪悲寃血濺泥塵蒼天不解憐才雋<lb/>
黑刼何曾赦賤貧幾日醇醪歸後想一編奇字夢中身<lb/>
西齋尚有留題處眼見銀鈎淚滿巾<lb/>
　　　　趙子璘<hi>名璘府諸生家貧嗜學性不諧俗死於兵</hi>
<pb n="KR4f0018_WYG_017-7b"/>
登樓煮酒只今年再過雙扉鎖暮烟身後有人嫌調冷<lb/>
生前無事許人憐文園命薄終慳遇昌谷才高亦累仙<lb/>
從此茱茰灣畔路不堪回憶李膺船<lb/>
　　　　髙申伯<hi>名孝纘邑諸生有雋才城破時自經于文廟</hi>
陳東痛哭已吞聲南望驚傳繫短纓蟋蟀河山歸宰相<lb/>
蜉蝣風節在諸生丹楹一代名無忝白馬三更夢不平<lb/>
卻憶射書城下者夜臺瓜葛好班荆<lb/>
　　　挽董少君<lb/>
<pb n="KR4f0018_WYG_017-8a"/>
　　　　少君名白字小宛桃葉名媛也姿穠轉玉品<lb/>
　　　　貴埋金鶴失意于離羣鴛有懐而慕侶吾友<lb/>
　　　　辟疆聞聲晋渡覿靣蘇臺燈下團紗醉眼曳<lb/>
　　　　留仙之帶江邊畫槳同心偕續命之絲乃雅<lb/>
　　　　韻難諧情波更折三生有石遂堅匪石之心<lb/>
　　　　離恨無天欲作問天之想轉車輪於午夜痩<lb/>
　　　　盡燈花駕艇子以秋風來逢月樹遂使當時<lb/>
　　　　才子競著黃衫命世清流為牽紅線玉臺重<lb/>
<pb n="KR4f0018_WYG_017-8b"/>
　　　　下温郎信是可人金屋偕歸汧國遂為佳婦<lb/>
　　　　閒心向月并囀紅簫巧笑將花同臨碧鏡香<lb/>
　　　　分博士貪燒鷓鴣之班書學夫人戲問鴛鴦<lb/>
　　　　之字扇松風于林下静影如吹咒桃雪于庭<lb/>
　　　　前夭心自浣新橙未擘纎手訝其香留弱蕙<lb/>
　　　　初承小唾疑于花亂斯可謂獨秀青閨恒芳<lb/>
　　　　彤管者矣爾乃樓通西閣琴調大婦之心饁<lb/>
　　　　進北堂羮諳老姑之性過華亭而聽鶴亂中<lb/>
<pb n="KR4f0018_WYG_017-9a"/>
　　　　存趙氏之書入皋廡而依鴻病裏伴龎公之<lb/>
　　　　坐十年織錦巧在絲前五夜彈筝韻流絃外<lb/>
　　　　而驚鸚鵡之夢果有不祥𦵏鸞鳳之身于焉<lb/>
　　　　速化死而可忍彌留椒蕊之筵去必有歸恍<lb/>
　　　　惚蓮華之國某偶遊射雉恰值騎鸞見奉倩<lb/>
　　　　之神傷為安仁而氣盡雲高巫嶺不遮傷逝<lb/>
　　　　之心雨入巴山盡是悼亡之淚展銀鈎于遺<lb/>
　　　　墨覩舊日之鈔書省瑶佩于生綃見春風之<lb/>
<pb n="KR4f0018_WYG_017-9b"/>
　　　　出畫聞其語矣為之泫然愧乏八义之才聊<lb/>
　　　　代七哀之賦青牛帳裏想入夢以氤氲紫玉<lb/>
　　　　墳邊當聞歌而宛轉其詞曰<lb/>
憔悴春衫杏子紗潘郎二月𦵏梨花愁能無淚天將老<lb/>
死到多情月不華抛散珍珠思閙掃丢殘鐵撥在琵琶<lb/>
莫言爉燭因灰盡想到當年油壁車<lb/>
　　　又<lb/>
半夜巫山結冷雲鰥猿寡鶴不堪聞情銷軟玉芙蓉障<lb/>
<pb n="KR4f0018_WYG_017-10a"/>
香碎泥金蛺蜨裙粧為好多都是恨愁從想極轉難分<lb/>
可憐一片桃花土先築雛鸞幾尺墳<lb/>
　　　又<lb/>
空有迎仙八寶臺淒涼義髻覆塵埃已無翠被容貪夢<lb/>
誰向紅窻肯愛才松栢忍堪猶并結芙蓉從此不雙開<lb/>
蒼天未解憐殊色欲倩靈均問鳳媒<lb/>
　　　又<lb/>
麻姑去後小姑閒獨剰雙成又早還此日若敎居海上<lb/>
<pb n="KR4f0018_WYG_017-10b"/>
當年何事降人間青絲有結寛腰帶白玉無心認指環<lb/>
地下果容長見憶也應愁損舊眉彎<lb/>
　　　又<lb/>
折得寒梅向庾林無人能辦惜芳心等金身上花終始<lb/>
埋玉山中樹古今轉妬白頭能薄倖不闗紅粉失知音<lb/>
此生倘遇鴻都客閬苑應知次第尋<lb/>
　　　又<lb/>
帳中環珮望遲遲腸斷春蠶死後絲兒女何能知古處<lb/>
<pb n="KR4f0018_WYG_017-11a"/>
英雄誰信不時宜支離白月長生語零落紅牋小字詩<lb/>
莫怪東陽新病沈十年吾亦為花癡<lb/>
　　　又<lb/>
月路雲階信𣺌茫愁人夜起合歡牀嬌心欲盡原非福<lb/>
薄命無才或可長雕玉枕沾花瓣粉縷金箱疊藕絲裳<lb/>
癡魂不逐梨雲去肯向巫山魅楚王<lb/>
　　　又<lb/>
響屧難聞下玉除茂陵琴倚馬相如長憐病起能看月<lb/>
<pb n="KR4f0018_WYG_017-11b"/>
最憶粧成好讀書澹菊似人徒有影幽蘭無語竟先鋤<lb/>
年來欲更修眉史特為紅顔賦子虚<lb/>
　　　庚寅元夕後二日于皇初度<lb/>
臺城楊柳向春舒郢客浮家感歳除學道近懐齊物論<lb/>
逢人偏愛絶交書孟郊無地能馳馬李白多才但釣魚<lb/>
幾度逢君雙鬢改滿頭風雪賦同車<lb/>
　　　又<lb/>
相離相見句同新憔悴青衫又此辰八載弟昆愁裏事<lb/>
<pb n="KR4f0018_WYG_017-12a"/>
十年名字客中身天敎磨蝎傳才子客許猶龍嘆故人<lb/>
浮世好須沈醉過陶家樽酒莫辭貧<lb/>
　　　又<lb/>
中宵自起坐漁磯風動高天指少微知爾獨行應不悔<lb/>
感余相念未全非一時浪忌禰衡鼔四海誰添范叔衣<lb/>
寂寞著書堪永夕天涯歳晩閉柴扉<lb/>
　　　又<lb/>
葛衣高歩向西京裹刺長干躑躅行老去不侯非骨相<lb/>
<pb n="KR4f0018_WYG_017-12b"/>
亂來多難屬才名酒人競拜黃河曲歌者翻愁白雪聲<lb/>
懐古漫傷年歳逼馬周前此未公卿<lb/>
　　　又<lb/>
離居終日賦愁霖擁鼻無聊但苦吟誰肯以貧原爾傲<lb/>
不堪將淺遇人深老依繡佛悲虚鉢路失空山哭斷琴<lb/>
淚落一燈談往事瑯琊當日果知音<hi>謂雪蕉也</hi>
　　　又<lb/>
雪滿長干客路寒春蔬猶剰七辛盤窮憐酒醉難消福<lb/>
<pb n="KR4f0018_WYG_017-13a"/>
狂笑吟成勝拜官新歳階前疎鳥雀故人天上足鵷鸞<lb/>
頭顱尚有星星在指㸃青雲且自寛<lb/>
　　　長橋月下聽吳人度曲<lb/>
長橋烟影見殘荷清夜紅簫賭艶歌一片流雲隨客住<lb/>
六朝明月奈人何誰家獨掩青團扇此地重攜金叵羅<lb/>
莫説開元曽較勝過江桃葉已無多<lb/>
　　　芙蓉别業為定九題<lb/>
少文高卧獨成遊小築柴扉一徑幽老鶴露多青桂晩<lb/>
<pb n="KR4f0018_WYG_017-13b"/>
涼蟬風緊白榆秋酒從錦瑟人邊醉花向金荃句裏收<lb/>
欲把鵞溪閒㸃染輞川名姓好風流<lb/>
　　　又<lb/>
擁鼻還為塘上行蓬蒿秋盡不知名草堂舊雨過蘇渙<lb/>
木榻新燈照向平八月蟹螯催釀日幾家蓑笠過籬聲<lb/>
墻東近事多難問閉戸期君且聽鶯<lb/>
　　　送孝威歸吳陵<lb/>
京雒風塵不耐看送君五月發長安路歸南國花初落<lb/>
<pb n="KR4f0018_WYG_017-14a"/>
夢到西山雪正寒燕市壺觴秋寂寞吳州燈火夜團圞<lb/>
丈夫莫更隨蓬轉翹首雲霄在羽翰<lb/>
　　　送人望歸里<lb/>
帝城驕馬競鳴珂才調如君返薜蘿沈約情多原善病<lb/>
荆卿年少已悲歌黃河水漲看漁艇白嶽天寒擁鷺蓑<lb/>
自恨故鄉歸未得幾年垂柳憶靈和<lb/>
　　　送亭彦歸檇李<lb/>
故人入雒轉飄萍蘓李河梁别袂青禾黍晩烟彈筑市<lb/>
<pb n="KR4f0018_WYG_017-14b"/>
芙蓉新雨落帆亭誰開鴟尾迎王粲毎憶龍頭屬管寧<lb/>
君去鄉園何日返蓴絲應不羡侯鯖<lb/>
　　　雜興<lb/>
一望銀河夜𣺌茫漢家宫闕鎖秋光傳聞高閣橫鳷鵲<lb/>
競買明珠待鳳凰獨樹金莖連碧漢雙棲翠羽出炎荒<lb/>
人間桂斧空惆悵只羡蕭何在未央<lb/>
　　　又<lb/>
司馬門前列騎橫樓船萬里賦長征黃金裝劍南蠻使<lb/>
<pb n="KR4f0018_WYG_017-15a"/>
赤羽移屯北府兵海國蟲沙多變化江湖鳬雁亦生成<lb/>
鄉園已自逢摇落極望愁聽戰鼔鳴<lb/>
　　　人日陪仲生芝麓兩先生集龍槐菴<lb/>
雙樹精藍隔鳳闉靈辰載酒逐華輪登臺碧草猶含甲<lb/>
入饌黃芽已薦辛四逺寒峰山有雪一痕纎月氣初春<lb/>
葛疆爛醉山公醒池上徒歌白鷺巾<lb/>
　　　送家右舟歸里<lb/>
才名久愧説平輿春至徒憐去雁疎紫佩乍分張氏劍<lb/>
<pb n="KR4f0018_WYG_017-15b"/>
黃金猶載馬卿書滿船山色看東岳一枕河聲下北徐<lb/>
到日綵衣休久戀枚皋詞賦在彤廬<lb/>
　　　陌上喜遇思曠即留止宿<lb/>
離鴻飛雪各天涯下馬驚呼見友儕舊雨三秋空裋褐<lb/>
西風萬里老麻鞋吟殘幽桂迷仙嶺落盡官槐過御街<lb/>
木榻不嫌塵跡冷一燈涼雪掩松齋<lb/>
　　　偶興<lb/>
灤河風急漸成氷千里攜家感廢興花落平臺聞過雁<lb/>
<pb n="KR4f0018_WYG_017-16a"/>
月明南苑見調鷹仙人夜泣金銅柱帝子宵懸錦繡燈<lb/>
幾度醉騎驕馬上白雲紅樹見昭陵<lb/>
　　　姜綺季招同芝麓先生聖秋伯紫友沂諸同人<lb/>
　　　　社集寓齋<lb/>
紅蠟青觴坐晩寒酒徒環倚玉闌干天連埜雪渾無地<lb/>
月射晴氷欲起瀾繫馬門前人正别啼烏江上歳空殘<lb/>
送君仗䇿南州去萬里歸心託羽翰<lb/>
　　　送存永之大梁<lb/>
<pb n="KR4f0018_WYG_017-16b"/>
世事悠悠未易論送君那復對離尊七千路外存師友<lb/>
廿四風前别弟昆笑指歸鴻辭越嶠醉驅羸馬過夷門<lb/>
慿將今日梁園句一慰江淹别後魂<lb/>
　　　呈家梅村學士<lb/>
開元才子蕊珠仙曾向蓬山領衆賢宮蠟送人歸制院<lb/>
御箋陳事入經筵湘東麗藻三枝管江左繁哀七寶弦<lb/>
白虎諸儒方奏賦風流誰許並花磚<lb/>
　　　秋日馬上見蜨<lb/>
<pb n="KR4f0018_WYG_017-17a"/>
閒向城南白鼻騧玉腰驚出道傍花秋風漸老滕王畫<lb/>
曉露新沾越女紗滿地碧蒿橫故壘一時黃葉過山家<lb/>
漢宮金粉都蕭索送眼徒憐錦絡斜<lb/>
　　　送家魚山司李潯江<lb/>
碧障遥通勾漏濵孤臣逺去擁雕輪題詩酌水吾家事<lb/>
載石還鄉異代人鴻雁逼天山桂晩鷓鴣啼月嶺梅春<lb/>
獨憐京雒相思淚不浣機雲袂上塵<lb/>
　　　送芝麓先生奉<lb/>
<pb n="KR4f0018_WYG_017-17b"/>
詔東粤<lb/>
天門絳節映花明<lb/>
詔下西臺叱馭行元老一時争去就逺人萬里解逢迎<lb/>
伏波壁壘珠崖古清獻圖書晝槳輕止駕無能空折柳<lb/>
揚亭誰識舊侯生<lb/>
　　　曉日瀛臺<lb/>
武皇别苑擬蓬萊太液波連玉女臺貝闕九層雲霧擁<lb/>
牙旗十丈早霞開仙人絳節吹簫下神女青蛾倚檝來<lb/>
<pb n="KR4f0018_WYG_017-18a"/>
珥筆暫從橋上望百花春露㸃袍回<lb/>
　　　仲生夫子招遊西山初至摩訶小憩<lb/>
勝日芳原囀早鶯玉壺瑶瑟快幽情繞城御柳垂鞭過<lb/>
夾路繁花送酒行斷礎寒苔春乍合小窻殘照雨初晴<lb/>
山僧已少琴聰在徙倚何煩問姓名<lb/>
　　　雨後入香山<lb/>
白鼻蹄輕踏軟沙雨餘相趂過山家千尋絶磴凌寒木<lb/>
一道飛泉響落花鹿苑經行留碧蘚鳳城回望起丹霞<lb/>
<pb n="KR4f0018_WYG_017-18b"/>
不知山色今多少但信空門未有涯<lb/>
　　　來青軒坐月<lb/>
此地曾經翠輦停朅來深夜訪山靈竹房扉啟鐘初絶<lb/>
木榻塵開酒乍醒露下諸天孤月白雲歸大壑萬峰青<lb/>
人間興廢渾閒事欲向生公問杳㝠<lb/>
　　　卧佛寺<lb/>
風榛露莽傍禪牀卧佛人傳舊道埸塵刼夢回原易厭<lb/>
香林亂過亦全荒猿乗夜月升高坐鼠嘯春隂走廢廊<lb/>
<pb n="KR4f0018_WYG_017-19a"/>
猶有老僧能問訊袈裟紅綻滿頭霜<lb/>
　　　玉泉道中<lb/>
碧巖遥望見嶙峋舉䇿空勞問古津寶刹千年成往事<lb/>
銀河一曲屬仙人芳林積雨廻驕馬蔓草縈春鎖石麟<lb/>
多少荒涼難極目斜陽無語送流塵<lb/>
　　　同友沂秘閣對月<lb/>
紫垣霜落斗初橫建禮門高逼太清月射琉璃天五色<lb/>
風吹環佩月三更青綾䕶夢經寒薄紅蠟成花到曉明<lb/>
<pb n="KR4f0018_WYG_017-19b"/>
頗牧只今誰得似漢廷空憶棄繻生<lb/>
　　　退翁亭小飲<lb/>
籃輿日渉興難窮獨扣山扉過竹叢誰把寒谿招漫叜<lb/>
尚留深谷號愚公飛觴送酒春蔬碧歸騎籠花晩卉紅<lb/>
不是夕陽催百鳥接䍦倒着向東風<lb/>
　　　喜玉潤玉少至自廣陵<lb/>
移家新近郭隗臺蔣徑先逢二仲來字讀故人千里札<lb/>
酒銜離客四年杯輕風過砌翻紅藥晴月當窻照碧槐<lb/>
<pb n="KR4f0018_WYG_017-20a"/>
莫羡市樓堪倚筑漢廷今已用鄒枚<lb/>
　　　送陳昌箕下第歸閩時以紫晶章見貽<lb/>
北固風前一寄書十年猶自困樵漁多才莫倚中山管<lb/>
失路空懐下澤車醉客留歡金菡萏美人充贈玉蟾蜍<lb/>
慿君珍重凌雲氣狗監曾聞薦子虚<lb/>
　　　次酬介公<lb/>
雁堂清暑舊淹留一聽微鐘忽四秋白石有歌憐寗戚<lb/>
碧雲無路憶湯休空香夜散花盈鉢片偈秋成月滿樓<lb/>
<pb n="KR4f0018_WYG_017-20b"/>
聞道經行多寂寞虎溪何日共遨遊<lb/>
　　　白鸚鵡為芝麓先生賦<lb/>
珠江南渡使星馳隴客全非舊羽儀縞袂夜寒思吉了<lb/>
玉籠春暖誦摩尼頻看花放開雲毋數喚茶來惱雪兒<lb/>
不是主人憐解語竒毛端畏衆禽疑<lb/>
　　　賦得四月清和雨乍晴<lb/>
春風欲盡楝花香海燕銜泥入射堂微雨灑紅成徑路<lb/>
新隂分碧到衣裳江山對酒逢高㑹櫻笋行厨憶故鄉<lb/>
<pb n="KR4f0018_WYG_017-21a"/>
最愛夜深清影亂一輪明月照繩牀<lb/>
　　　天壇樹下聞黃鸝聲<lb/>
靈宮清敞碧雲低栝栢隂森萬木齊路入芳林孤騎緩<lb/>
天逢晴日一鶯啼春簧嬌㺯初遷谷午磬驚飛又隔谿<lb/>
卻憶故鄉千樹柳金衣常只傍隋堤<lb/>
　　　曉入瀛臺紀事<lb/>
瑶臺高傍玉宸居蓬水環流映綺疏壺裏明霞金螮蝀<lb/>
鏡中香露碧芙蕖銀河織女朝裁錦紫府羣仙夜校書<lb/>
<pb n="KR4f0018_WYG_017-21b"/>
日夕雞栖徒佩筆上林誰是馬相如<lb/>
　　　送玉林和尚奉<lb/>
詔歸大雄山<lb/>
纔奉<lb/>
龍綸拜玉墀乞歸堅憶白蓮池東林道重辭<lb/>
鑾日北闕深恩解衲時坐下真王參栢子山中法侣望<lb/>
松枝應知<lb/>
聖世求𢎞濟願為蒼生祝大慈<lb/>
<pb n="KR4f0018_WYG_017-22a"/>
　　　移樽望仙樓對雨喜紫來後至<lb/>
紫閣凌虚栝栢齊嬌鶯愁囀隔林西不因避客攜金樏<lb/>
誰意尋仙上玉梯南苑樹連雙闕暗西山雲接太行低<lb/>
翩翩一騎青衫濕羡爾先沾錦陌泥<lb/>
　　　雪中舞鶴<lb/>
寒氷一夕綴空林皓羽何辭暮霰侵絮擁謝庭方顧歩<lb/>
花埋緱嶺欲高尋蹁躚素袂珠塵散整頓霓裳玉圃深<lb/>
自是半生同皎潔白雲難抑九皋心<lb/>
<pb n="KR4f0018_WYG_017-22b"/>
　　　詠氷上美人<lb/>
寒處偏憐皎潔多玻璃浄滑試纎羅宓妃顧步渾無影<lb/>
湘女迴身不起波豈有文鱗沉玉浦莫須靈鵲渡銀河<lb/>
亭亭絶似芙蓉榦斜倚菱花鏡乍磨<lb/>
　　　入署拜椒山楊先生祠<lb/>
排雲寧計九重賖猶剰清風滿署衙觸佞角應同獬豸<lb/>
驅奸膽不借蚺虵當年臣節何須補異代<lb/>
君恩更有加欲譜遺忠難握筆先生原是古夔牙<hi>時奉</hi>
<pb n="KR4f0018_WYG_017-23a"/>
<hi>命譜椒山傳竒</hi>
　　　又<lb/>
留將正氣與乾坤俎豆千秋此地存籌國不堪言已騐<lb/>
捐驅益信舌難捫誰誇龍比為僚友已見鸞嵩少子孫<lb/>
蘋藻託交吾未敢<lb/>
聖朝無事賦招魂<lb/>
　　　遥和阮亭迷樓懐古<lb/>
尋秋當日愴同遊此日看詩憶故丘彩艒笙歌荒壠斷<lb/>
<pb n="KR4f0018_WYG_017-23b"/>
玉鈎花草暗泉流隋唐舊事雲千堞今古閒愁雨一樓<lb/>
為報子山休作賦誰家風景劇銅溝<lb/>
　　　又<lb/>
玉簫明月跡全荒幾度臨高攬客裳南去江聲通甓社<lb/>
西來山色盡崑岡烏啼老樹春風晩螢散空田夜雨涼<lb/>
一曲清歌勞感慨邢堪遊子更柔腸<lb/>
　　　又和阮亭訪大明寺<lb/>
潞河南望隔江烟七歳清明冷石泉何處樓臺留梵刼<lb/>
<pb n="KR4f0018_WYG_017-24a"/>
有人詞賦倚吳天殘花着雨迷荒壠流水逢春入廢田<lb/>
客夢一時艱去住慿誰同問寶公禪<lb/>
　　　送近龍歸省<lb/>
五色萊衣染御香春明門外是河梁暫辭渤海尚書省<lb/>
歸拜汾陽異姓王島嶼金戈民力盡河山鐵券<lb/>
聖恩長趨庭倘問中樞事願助前籌靖玉狼<lb/>
　　　送張大光僉憲視學蜀中<lb/>
談兵郎署幾年同負弩重看蜀道雄已信文翁多異政<lb/>
<pb n="KR4f0018_WYG_017-24b"/>
卻憐譙秀少遺風蠶叢驛路青天外杜宇江山夕照中<lb/>
再過錦官煩借問浣花誰奪彩箋紅<lb/>
　　　再遊豐臺<lb/>
城西花事未全稀争訪揚州金帶圍晉國樓臺惟緑埜<lb/>
謝家賔客盡烏衣飛殘野蝶仍相就遊慣驕驄獨認歸<lb/>
邸舎一樽聊共飲繩牀還對暮蟾輝<lb/>
　　　壽邢太夫人<lb/>
韋家事業石家恩共慶萱花賀在門錦軸兩朝封大國<lb/>
<pb n="KR4f0018_WYG_017-25a"/>
綵衣三世見曾孫雲璈雅合分仙部壽酒遥知輟<lb/>
御尊自有羮梅當鼎養不煩雪藕送崐崘<lb/>
　　　紅鸚鵡同吳州詠<lb/>
䝉茸花羽見應稀日向雕籠㺯早輝荳蔲香濃長獨睡<lb/>
珊瑚恩重忍思歸棲當絳幄知深淺語近朱樓少是非<lb/>
一自山頭逢郭浩隴西楓葉盡沾衣<lb/>
　　　送文漪從軍<lb/>
風急盧龍塞草霜故人一騎出漁陽誰能更䕶諸侯使<lb/>
<pb n="KR4f0018_WYG_017-25b"/>
自許相逢俠客塲青海射雕金箭落紅樓繫馬錦衣香<lb/>
江東公瑾真年少莫誤春閨盼綠楊<lb/>
　　　清明日馬上看西郊新柳<lb/>
塞北春遲異故鄉清明楊柳尚輕黃偶因曠野移芳櫑<lb/>
初見柔條繫客韁村店寒烟新出屋市橋官樹舊成行<lb/>
低徊卻憶隋堤路多少啼鶯㺯早簧<lb/>
　　　題奕先傷秋賦後<lb/>
䕷蕪山下緑成叢團扇多情事已空神女飄零辭夜月<lb/>
<pb n="KR4f0018_WYG_017-26a"/>
故人憔悴為西風芳心已逐流鶯去薄命徒憐換馬同<lb/>
卻笑相如真薄倖茂陵容易别驚鴻<lb/>
　　　雨後新涼<lb/>
晞髪園林暑不支喜聞山雨過階墀雲隂北嶺推窻見<lb/>
氣爽南軒拂簟知潤滴蕉光沾鶴背香殘花片掛蛛絲<lb/>
詩成恰直鳴鳩歇猶是斜陽未轉時<lb/>
　　　送井鐵<lb/>
風吹殘葉下桑乾送别臨岐更駐鞍馬市金殘臺已廢<lb/>
<pb n="KR4f0018_WYG_017-26b"/>
酒樓人散筑空彈黃河有路堅氷合白雪無聲古木寒<lb/>
此去灞橋頻北望新詩應愛錦囊寛<lb/>
　　　次韻秦淮四首<lb/>
桃葉門臨罨畫溪門前烏桕緑隂迷鸞因並舞常躭睡<lb/>
鶯愛成雙忍獨啼淥水歌微金管細博山香静繡簾低<lb/>
當軒素手盈盈出争道儂家舊姓西<lb/>
　　　又<lb/>
一帶朱樓映紫霞段師家世敎琵琶碧窻曉膩鸕鷀粉<lb/>
<pb n="KR4f0018_WYG_017-27a"/>
紅袖春嬌蛺蝶花罏畔逺山巴子黛欄邊新水越娥紗<lb/>
當年記得吹簫曲明月寧容薄霧遮<lb/>
　　　又<lb/>
靣靣疎櫺傍水開賞心亭下足徘徊游人自墜金鞭去<lb/>
商女曽歌玉樹來五里霧迷煎甲火百枝燈照玩春杯<lb/>
小桃一向東墻發惹得遊蜂日幾回<lb/>
　　　又<lb/>
垂楊歴亂懶禁持乳燕啼鶯頃不離月下有心尋舞榭<lb/>
<pb n="KR4f0018_WYG_017-27b"/>
落花無力惹游絲高樓聽雨簾長下短笛臨風榻任支<lb/>
惆悵江闗蕭瑟後子山詞賦可相宜<lb/>
　　　綠珠井<lb/>
麗人生長共梧鄉誰道楊環勝阿梁為昔高樓花委地<lb/>
至今寒甃水生香銀牀夜月生蒼蘚金谷悲風舞白楊<lb/>
一曲新聲傳宋褘頓敎橫笛怨淒涼<lb/>
　　　我憶<lb/>
春日春情結勝儔東郊景物恣遨遊草堂千里紫叱撥<lb/>
<pb n="KR4f0018_WYG_017-28a"/>
柳色一聲黃栗留花落未落惜别酒人醉不醉聞閒謳<lb/>
我憶江南正如此蕭條京國今何求<lb/>
　　　憶友沂不至<lb/>
芙蓉折寄有前期青翰臨秋信轉遲直以久離長夢見<lb/>
可堪多難益相思燕臺馬散空懐古衡嶽鴻歸定賦詩<lb/>
莫怪安仁近疎懶君來看取鬢邊絲<lb/>
　　　又<lb/>
兄弟情親十幾年當時踪跡兩依然誰敎别恨能如此<lb/>
<pb n="KR4f0018_WYG_017-28b"/>
總計歡情不似前北闕寒雲時入望西園明月夜常圓<lb/>
旗亭尚有黃河曲惆悵雙鬟在舞筵<lb/>
　　　詠氷<lb/>
皎潔同憐玉一方長安大暑出隂房楊家酌酒多圍席<lb/>
白傅酬詩不計筐雪已無膚全露骨月方成魄未流光<lb/>
縁寒獨得君王重寢廟晶盤映蔗漿<hi>楊國忠張筵以氷圍席香山晩年以</hi>
<hi>氷換詩</hi>
　　　感事<lb/>
<pb n="KR4f0018_WYG_017-29a"/>
無慿清夢繞天涯支枕宵分思轉加半夜風燈窺案鼠<lb/>
五更霜柝過檐鴉飽經世故賢張翰冷閲交情憶叔牙<lb/>
自是青衫堪下淚不須江上聽琵琶<lb/>
　　　又<lb/>
土室藜牀夜復晨深秋兀兀轉傷神敢言磨蝎欺才子<lb/>
長愧窮魚累故人碧草漸枯愁裏色黃花不醉病中身<lb/>
笑他朝槿隨榮落何必風吹上繡茵<lb/>
　　　又<lb/>
<pb n="KR4f0018_WYG_017-29b"/>
京雒緇塵改素衣那堪時事與心違生來食蓼渾忘苦<lb/>
夢裏藏蕉久悟非湖海有人高卧榻江山何地穏漁磯<lb/>
新逢隣叟曾相訊舊隠垂楊已十圍<lb/>
　　　又<lb/>
叢桂淮南落絳英飄蓬翻悔計無成十年未許歸王粲<lb/>
五岳何縁到向平倦極祗留書作伴愁多時借酒為名<lb/>
豐城劍氣誰能識夜起閒看斗宿橫<lb/>
　　　壽家彦升七十<lb/>
<pb n="KR4f0018_WYG_017-30a"/>
紫芝歌逺德猶馨池草于今有歳星峴嶺客逢穿後屐<lb/>
石渠人授讀殘經雒中父老耆英社蘓氏文章族譜亭<lb/>
笑我雁行曽未識一觴徒欲寄仙醽<hi>彦升時刻家譜</hi>
　　　寄懐廣陵諸同社<lb/>
茱萸灣下雨如絲彩鷁橫江别夜知小草誤牽遊子夢<lb/>
落花重失酒人期黃雲斥堠迷邊笛青海樓船擁戰旗<lb/>
惆悵鄉闗消息斷秋風白雁晩來遲<lb/>
　　　又<lb/>
<pb n="KR4f0018_WYG_017-30b"/>
别夢支離夜當歸客懐蕭瑟倚園扉樓中綠鬢人相對<lb/>
臺上黃金事總非有客浪投燕市筑無家難采越山薇<lb/>
他時海畔尋漁叟莫遣羣鷗背我飛<lb/>
　　　七夕立秋與閨人小酌聽雨<lb/>
玉漢雲深轉素商曲房瑶瑟倚明糚只言風雨三秋劇<lb/>
卻愛星辰一夜涼烏鵲影迴桐葉晩鴛鴦夢濕藕花香<lb/>
漫須更鼔乗槎興金鈿銀盆憶故鄉<lb/>
　　　上元後一日同子唐飲右舟寓齋即贈孫王二<lb/>
<pb n="KR4f0018_WYG_017-31a"/>
　　　　姬<lb/>
晴雪初分火樹光天涯深夜倚明璫朱絲試筆春毫暖<lb/>
紅燭攤錢晩袖香小病似憐花熊淺微嚬偏愛月痕長<lb/>
無端卻聽官街鼔走馬還歸典鷫鸘<lb/>
　　　右舟友沂挾琴姬過集寓齋時樓岡滄葦皆後<lb/>
　　　　先枉駕分賦紀事<lb/>
帝城春早雪葳㽔三徑初開屐齒隨花欲惱人劉夢得<lb/>
月能同客庾元規背將銀燭藏紅豆停卻金巵看翠眉<lb/>
<pb n="KR4f0018_WYG_017-31b"/>
燕市此宵稱絶勝更隨飛葢記南皮<lb/>
　　　簡髯孫索年少遺墨<lb/>
叢桂岩空晩鶴呼隰西當日老潛夫獨留白石題高士<lb/>
嘗寫青山付酒徒筆塚已封芳屐冷書囊猶伴旅燈孤<lb/>
多君為啟明珠篋割贈西臺慟哭圖<lb/>
　　　中秋次米紫來韻<lb/>
清商瑟瑟動高天晩葉還看桂樹鮮撤燭蘓公同此夕<lb/>
觀濤枚叔又何年雲流素影窺珠幌露泛晴香入寶絃<lb/>
<pb n="KR4f0018_WYG_017-32a"/>
貝闕夜寒徒騁望霓裳誰復舞蹁蹮<lb/>
　　　又<lb/>
秋半銀蟾正吐華空清入望淡明霞江頭橫槊徒懐古<lb/>
橋上吹簫獨憶家紫塞霜高聞過雁紅樓風定繞飛鴉<lb/>
謝莊一賦堪淒絶何必身乗碧海槎<lb/>
　　　送鶴問<lb/>
幾年漂泊共長安送别如君意萬端華髪可知遊宦久<lb/>
綈袍不暖舊交寒雲深碣石鴻書逺雪下夷門馬跡乾<lb/>
<pb n="KR4f0018_WYG_017-32b"/>
猶喜陳蕃有懸榻他鄉文酒足清歡<lb/>
　　　又<lb/>
三匝求枝迥未安近來時事嘆多端愁中作别難成醉<lb/>
閏後逢秋早覺寒買馬臺前金已賤畫龍圖上淚空乾<lb/>
蛾眉有日當明鏡且盡離觴此夕歡<lb/>
　　　哭友沂<lb/>
秋老空懸貫斗槎豈知埋玉向長沙徒憐才子多無命<lb/>
始信浮生盡有涯舊事不忘丹桂樹虚名實誤紫薇花<lb/>
<pb n="KR4f0018_WYG_017-33a"/>
高堂白髪猶漂泊何計為君慰暮華<lb/>
　　　又<lb/>
南冠纍纍泣孤臣那更驚傳逺訃真半萬里中雙眼淚<lb/>
十三年内一家人嵇康被忌多因酒任昉疎才轉致貧<lb/>
從此山陽橫笛處暮雲春樹盡沾巾<lb/>
　　　懐廣陵同社諸子<lb/>
作客金門歳月催每因佳日憶追陪青帘厭酒吳姬小<lb/>
玉笛臨江越客來夢醒不堪聞落葉詩成徒欲訪寒梅<lb/>
<pb n="KR4f0018_WYG_017-33b"/>
只今羽獵求才子詞賦何人繼馬枚<lb/>
　　　冬日懐玉少時客榮河<lb/>
醉倚高臺舊酒樓故人西望隔蒲州君歸故里猶為客<lb/>
我對寒雲始欲愁燕塞九秋涼雨落汾河十月斷氷流<lb/>
青氊未必能諧世索寄雙魚不自由<lb/>
　　　送季滄葦歸省<lb/>
聖朝多暇可抽身拜慶南歸豸繡新數巻詩篇留好友<lb/>
一囊諫草獻尊親門前折柳當殘雪江上逢花及晩春<lb/>
<pb n="KR4f0018_WYG_017-34a"/>
送客此時還自笑十年京雒滿衣塵<lb/>
　　　贈松林寺僧<lb/>
十年京雒幾來遊開士相逢雪滿頭猶記故人曽借榻<lb/>
獨憐羈客又登樓花前對酒黃鸝晩樹下翻經白象秋<lb/>
慚愧子虚徒寂寞欲將心事問湯休<lb/>
　　　秋夜雨中言懐次紫來韻<lb/>
燈昏紅壁影漫漫倚遍高樓十二欄玉塞柳垂霜信早<lb/>
銀牀苔濕雨聲寒三年索米鄉書逺千里還山客夢殘<lb/>
<pb n="KR4f0018_WYG_017-34b"/>
莫指燕臺傷往跡蓬蒿埋沒已難看<lb/>
　　　又<lb/>
車門舊雨少過從支枕宵分響更濃九月涼風欺敝褐<lb/>
一窻寒葉打疎鐘宮開碣石空求駿劍憶延津可化龍<lb/>
幸有南華齊物論不須惆悵為浮踪<lb/>
　　　送家方漣時以言事左遷<lb/>
楊花榆莢滿天津兄弟傷離况晩春當代人才惟卷舌<lb/>
寒家時論有批鱗雲高白岳三花句路穏黃河一葉身<lb/>
<pb n="KR4f0018_WYG_017-35a"/>
莫便早圖安石卧轉環應是起埋輪<lb/>
　　　送沈國望之任東甌<lb/>
絳帳堂前舊兩生雲卿今已出西清年年送客逢人笑<lb/>
處處看山羡此行雨過好歌傳籜嶺春來長嘯坐蓮城<lb/>
煩君更續秦郎句淮海鶯花劇有情<lb/>
　　　梅花<lb/>
西湖無處訪遺民老樹猶看照眼新全勝百花因耐冷<lb/>
纔開一萼已知春天清絶壑塵難到水凍晴溪影更真<lb/>
<pb n="KR4f0018_WYG_017-35b"/>
卻憶故鄉何水部年年東閣為傷神<lb/>
　　　許天玉赴宜州令<lb/>
月旦聲華四海知西巖分綬豈嫌遲路經隴水難為别<lb/>
人近秦州好賦詩舊績争誇劉仲偃清風常愛許圉師<lb/>
臨岐更索吳船句懐袖相思對酒巵<lb/>
　　　又<lb/>
羡君風雅自多端飽看西山始赴官邊俗近羌渾尚簡<lb/>
才人作吏且宜寛願敎馴雉隨鸚鵡聞道栽花盡牡丹<lb/>
<pb n="KR4f0018_WYG_017-36a"/>
執板都亭逢謝客寄言池草正闌干<hi>謝客謂右舟也</hi>
　　　初度示内<lb/>
手把陶家金屈巵眼看潘鬢漸如絲酬恩不易惟存感<lb/>
射䇿無成亦自疑麗藻敢矜鸚鵡賦虚名實誤鳳凰池<lb/>
五陵裘馬空相識笑殺東方割肉時<lb/>
　　　送家長庚奉使安南<lb/>
聖朝典禮被遐方特借星槎出玉堂古貝林中宣慰冊<lb/>
大羅城裏貢名香還家賸有相如弩報國寧忘陸賈裝<lb/>
<pb n="KR4f0018_WYG_017-36b"/>
獨有水曹何遜在傷離空自折垂楊<lb/>
　　　又<lb/>
祖帳羣公列玉津共看天馬出埃塵科名早冠廷中士<lb/>
丰采還驚海外人銅鼔山川開舊路石門歌舞拜陪臣<lb/>
慿君更和雲卿句遥慰長安别夢頻<lb/>
　　　送友人南歸<lb/>
豐城五載劍光沉許報平安果有今數轉雷霆知<lb/>
帝意頻勞風雨識天心并州穉子還騎竹鄴下詞人更<lb/>
<pb n="KR4f0018_WYG_017-37a"/>
入林一棹春江烟水濶莫愁何日共幽尋<hi>獄定屢經量減閩讞時久</hi>
<hi>旱或雨廷訊復值異風</hi>
　　　題春暉堂<lb/>
研山園畔一茆茨猶記仙翁洒墨時翠幙柳風絲嫋嫋<lb/>
赤欄花日影遲遲逍遥直擬徴君館幽寂堪吟刺史詩<lb/>
珍重江城柑酒在過江無地着黃鸝<lb/>
　　　送松林寺感舊次芝麓先生韻<lb/>
袛林重到恨淒淒絶似桃花使客迷舊路已經添碧草<lb/>
<pb n="KR4f0018_WYG_017-37b"/>
故人無復對青藜風悲燕市驊騮散日落長沙鵩鳥啼<lb/>
即此河山誠邈矣黃罏寧待酒重攜<lb/>
　　　寄程石門<lb/>
頻報雙魚繫客槎多君情好及天涯郎官自戀三升酒<lb/>
仙令猶栽萬里花莫為折腰秋憶秫可堪割肉晩還家<lb/>
相思恰似燕臺月長向滇雲照落霞<lb/>
　　　紫來于津門遇盗慰之<lb/>
清風千里一歸航胠篋寧期遇陸梁豈有金裝煩祖約<lb/>
<pb n="KR4f0018_WYG_017-38a"/>
只縁書畫累襄陽市中屢報探丸客殿上空求執葢郎<lb/>
如此隠憂應不細士衡何必問行藏<lb/>
　　　偕友人吳船小飲<lb/>
幽窻晴月破春雲小有盤觴及論文快事直須窮五夜<lb/>
偉人何意集三君紅燈艶影藤蘿色白雪寒鋪荇藻文<lb/>
共道此宵非易得十年踪跡幾離羣<lb/>
　　　送石潭歸里<lb/>
雪盡垂楊已漸深臨岐折贈欲沾襟三同身世兼憂喜<lb/>
<pb n="KR4f0018_WYG_017-38b"/>
四傑才華半古今嚴譴原非<lb/>
真主意貧歸長繫故人心東門一送飛旌逺莊舄淒涼<lb/>
有越吟<lb/>
　　　送善伯歸翠微峰<lb/>
長安閱盡不如歸送爾囊書返翠微烏谷老梅香滿帙<lb/>
易堂寒竹影侵衣梁生妻子同田舎陸叟賔朋共釣磯<lb/>
他日池邊看楊柳可容蕭眘暫相依<lb/>
　　　又<lb/>
<pb n="KR4f0018_WYG_017-39a"/>
留得新詩出帝都掉頭吾自羡狂奴三年客興同琴酒<lb/>
一日歸裝入畫圖頗累微名幽事少欲成高隠别懐殊<lb/>
不知坐嘯東房夜曽念吳船舊雨無<lb/>
　　　南樓晩坐偕德邁雨徴聽玉先度曲<lb/>
高閣平臨緑野堂倚欄舒眺一蒼茫檐花向晩垂涼月<lb/>
宫樹迎秋動夕陽閒㸃紅牙聽水調醉歌烏幘舞山香<lb/>
寥寥李白今千載誰信狂夫老更狂<lb/>
　　　集六客堂<lb/>
<pb n="KR4f0018_WYG_017-39b"/>
老人星散已多時遺構相傳或在兹階草綠迷來去徑<lb/>
檐花紅入淺深巵可知愛客能成癖也信為官不廢詩<lb/>
高㑹一時稱絶勝蘓張何日更相隨<lb/>
　　　愛山臺月夜同楚畹子壽𢎞載辰六燕孫<lb/>
郡臺高峙弁山陽有客來同酒一觴夜静吹燈開畫閣<lb/>
月明橫笛倚繩牀四圍屏障芙蓉翠滿座裳衣茉莉香<lb/>
醉起凌虚問河漢不須團扇送微涼<lb/>
　　　又<lb/>
<pb n="KR4f0018_WYG_017-40a"/>
免苑詞英氣若虹此宵都向畫圖中不分上下元龍榻<lb/>
共愛雌雄宋玉風綵筆干雲渾未老晶盤漾月迥疑空<lb/>
當年六客依稀見最憶城南桑苧翁<lb/>
　　　太湖<lb/>
春餘閒放霅溪船乗興湖濵静倚舷一帶柳花吳漊雪<lb/>
千林橘樹洞庭烟游姬盪槳閒相荅漁叟攤蓑醉欲眼<lb/>
賴得家家膏雨足兒童應許慶豐年<lb/>
　　　文昌閣謁筠塘陳公遺像同澹心作<lb/>
<pb n="KR4f0018_WYG_017-40b"/>
朱甍百尺倚遥天遺愛曽經六十年故老漫誇人似昔<lb/>
當時真覺吏如仙桑麻原野秋聞鼔罨畫湖山曉泛船<lb/>
蘋藻託交重自感幾回惆悵白雲邊<lb/>
　　　沈常山看宋時三桂<lb/>
金粟婆娑倚暮霞尋秋因得過山家西湖風月誰為主<lb/>
南宋山川獨此花少室三株空磊落廣寒百尺任橫斜<lb/>
習池一醉情無限歸路香隨白鼻騧<lb/>
　　　孝豐即事<lb/>
<pb n="KR4f0018_WYG_017-41a"/>
方輿曽記古防風問俗來乗白玉驄山郭静開秋色裏<lb/>
人家雜住水聲中竹林繞澗園園翠栗葉經霜樹樹紅<lb/>
賴得長官能愛物一時絃管徧新豐<lb/>
　　　又<lb/>
城邊流水似襄陽秋盡偏敎逸興長人踏亂紅孤徑外<lb/>
馬嘶寒碧小橋傍畫熊幡動沿溪影銅鵲罏薫夾道香<lb/>
為語五峰諸父老鑿山休訝謝公狂<lb/>
　　　靈巖<lb/>
<pb n="KR4f0018_WYG_017-41b"/>
秋盡珠宫冷薜蘿偶將車馬暫經過清霜葉上丹黃半<lb/>
斜日峰頭紫翠多山叟乞詩争筆墨野人遮道看笙歌<lb/>
不知鵲尾薫香處把似髯蘓且奈何<lb/>
　　　棲賢看梅次燕孫<lb/>
春初擇勝過郊坰十里棲賢樹下行香不藉吹無逺近<lb/>
雪因能淡有隂晴何須夢後心方冷但覺來時眼倍明<lb/>
一笛斜陽微雨過誰堪歸去不闗情<lb/>
　　　龍華寺<lb/>
<pb n="KR4f0018_WYG_017-42a"/>
幾年車馬抗塵襟乗興來遊袛樹林滿院碧烟疑曉雨<lb/>
入門香雪撲春陰半巖積素寒猶淺一曲流觴味轉深<lb/>
歸去郡齋應有夢虎溪何日更棲尋<lb/>
　　　丁未二月以事過雉城邑令葉君招同江在湄<lb/>
　　　　宗鶴問諸友罨畫溪中登含清閣<lb/>
行春偶過城西路得到溪邊孺子亭一水繞從花下碧<lb/>
千峰齊向雪中青逍遥不覺浮蘭槳卧起真如寄畫屏<lb/>
應與湖山重有約武陵三月訪漁汀<lb/>
<pb n="KR4f0018_WYG_017-42b"/>
　　　即席次見末<lb/>
江湖偶得鳥魚閒終日懐人對碧山雁羽離情方接席<lb/>
蛾眉佳句早推班樊川歌舞繁華後霅館樓臺杳靄間<lb/>
高㑹未殘仍有約扁舟乗興過蘓灣<lb/>
　　　宿𤣥妙觀得風字<lb/>
無端旅宿蕊珠宫薄醉情懐孰與同湖上水添三日雨<lb/>
檐前樹閙五更風秋將到處單衫覺夢欲成時半榻空<lb/>
猶賴故人相對語一聲清磬蠟花紅<lb/>
<pb n="KR4f0018_WYG_017-43a"/>
　　　湖上和方歐餘先生<lb/>
三年今夕住湖濵匏繫從來歎此身楊柳多時風漸起<lb/>
藕花香處月初新高山欲響清霜操佳句如餐瑞露珍<lb/>
十隻畫船何處泊直敎西子笑勞人<lb/>
　　　次楚畹韻送阮懐遊閩<lb/>
故人一棹有心期上客偕來忍復離直愛𤣥暉同倚閣<lb/>
可堪高適早能詩彈琴欲送歸鴻逺覓字惟慿獨鶴知<lb/>
看到武夷山色盡水嬉相待未應遲<lb/>
<pb n="KR4f0018_WYG_017-43b"/>
　　　愛山臺同愚山作<lb/>
懐人長是問平安郡閣相逢得盡歡秋日碧浮苕水浄<lb/>
晩山青接敬亭寒高臺秉燭雲初合竒句當杯客共看<lb/>
只恐驪歌催别棹莫敎容易倚雕欄<lb/>
　　　再次前韻送愚山<lb/>
作客如君未易安離觴雖滿不成歡雲飛弁嶺詩人去<lb/>
葉落樵溪别夢寒茘子直須隨意啖梅花不必盡情看<lb/>
何時最是相思處明月高臺十二欄<lb/>
<pb n="KR4f0018_WYG_017-44a"/>
　　　聞瑺以詩見寄次韻酬荅并訊茂倫<lb/>
棲賢霜落萬楓凋平子行吟不自聊雙鯉寄愁詩漸老<lb/>
孤鴻破夢酒初消凭欄韻海逢新月㺯笛垂虹咽暮潮<lb/>
聞道虎頭酧唱好一編氷雪向誰驕<lb/>
　　　程石門至自滇南喜晤賦贈<lb/>
湖上苕花拂水新滇雲飛節弭征輪十年榻冷三更雨<lb/>
一夜杯香萬里人别後軍書勞屈宋歸來兒軰識荀陳<lb/>
細看知已還相慰梁月曾敎入夢頻<lb/>
<pb n="KR4f0018_WYG_017-44b"/>
　　　春日藕莊菴作<lb/>
精藍小構俗塵刪長為先生晝啟闗穿戸一灣環翠竹<lb/>
開樓四面入青山春城雨過桑麻潤午院香清鳥雀閒<lb/>
不是東皇容漫叟肯敎高卧對烟鬟<lb/>
　　　藕莊菴招天石<lb/>
春時愛客贊公房小院人稀清晝長幾日忽驚荷葉大<lb/>
一身都惹蕙蘭香因添白袷還知痩為寫黃庭轉覺忙<lb/>
取酒更邀摩詰過青山城角有斜陽<lb/>
<pb n="KR4f0018_WYG_017-45a"/>
　　　壽王烟客奉常八十<lb/>
門前畫㦸欲成叢客望東山比華崧秦𨽻獨傳王次仲<lb/>
漢官猶記叔孫通綵衣捧杖多才子寶閣藏書自上公<lb/>
但是人間俱第一不知蓬島更誰同<lb/>
　　　登雨花臺<hi>在洞庭翠微峰側</hi>
蕭蕭白雁曉霜寒曲折丹楓路幾盤一片青山浮震澤<lb/>
十年明月憶長干水禽帶日飛花嶼野犬驚人吠藥欄<lb/>
欲放畫船歸未可西風留我宿層巒<lb/>
<pb n="KR4f0018_WYG_017-45b"/>
　　　登微香閣歩歸元恭韻<lb/>
歩歩青山靣靣湖湖光山色共縈紆千峰總被白雲斷<lb/>
一徑全將黃葉鋪鶴髪仙人能獨往烏衣子弟更相扶<lb/>
登樓卻笑狂奴態醉墨淋漓舊酒徒<lb/>
　　　集許玉晨齋<lb/>
嫋嫋烟波十二鬟高人家住綠楊灣蓴羮入饌鄉心美<lb/>
花藥盈庭客思閒豈是林宗曽遇雨只憐康樂愛登山<lb/>
卜居何日同桑苧風日期君共往還<lb/>
<pb n="KR4f0018_WYG_017-46a"/>
　　　二峰菴看桃花<lb/>
籃輿偶渉到香城伏虎巖邊眼暫明二月最難遲日好<lb/>
千林都似曉霞生不因古徑無人跡誰信穠花隔世情<lb/>
擬向劉郎問消息管絃吹徹紫烟橫<lb/>
　　　中秋日沈常山看桂歸泛碧浪湖得簫字<lb/>
尋幽不覺晚峰遥紅袖青衫共畫橈秋樹向人還六客<lb/>
古香留月已三朝閒呼鷗鷺同瑶席醉許魚龍聽玉簫<lb/>
今夜相思在何處乗風欲看廣陵潮<lb/>
<pb n="KR4f0018_WYG_017-46b"/>
　　　秋日登學士山得歌字<lb/>
斷雲寒樹滿岩阿今古登臨我再過詞客似同山水在<lb/>
酒徒偏向亂離多風吹白雁秋如此天近黃花晚奈何<lb/>
搔首斜陽正愁絶泰娘無賴復高歌<lb/>
　　　九日同黃九烟暨諸子南潯秋泛<lb/>
佳㑹相攜上木蘭南林秋泛水雲寛由來此日莫輕負<lb/>
向後欲遊應漸寒秫米登場家醖熟蓼花吹袂客衣單<lb/>
此身雖健干戈滿救世須多七返丹<lb/>
<pb n="KR4f0018_WYG_017-47a"/>
　　　感舊篇<lb/>
　　　　孫廷評新齋先生<lb/>
廷尉清風孰與論生兒猶有仲謀存山中芝老先生節<lb/>
籬下花開舊主恩獨許鄴侯誇小友長教漂母飯王孫<lb/>
而今杖履凄涼甚元季相看益斷魂<lb/>
　　　　趙尚書洞門先生<lb/>
孔鯉庭前事未忘尚書清節動秋霜篋中剩有三千牘<lb/>
身後從無八百桑腹痛逺難將酒過心知先已慟琴亡<lb/>
<pb n="KR4f0018_WYG_017-47b"/>
飄零兩代歸何處燕子春來幾夕陽<lb/>
　　　　吳學士梅村先生<lb/>
江闗蕭瑟古今愁宗衮文章八代優雅志豈須題墓見<lb/>
餘生端為著書留亂山短夢傳佳咏落日髙臺憶舊遊<lb/>
青史飄零華屋冷羊曇空自哭西州<lb/>
　　　贈沈秋澗道士<lb/>
麟士髙秋近若何流霞飛觀隔烟蘿閒遊紫府長騎鶴<lb/>
自寫黄庭不換鵞半院蕉隂研露早一牕梧影得秋多<lb/>
<pb n="KR4f0018_WYG_017-48a"/>
人間蠻觸方酣鬪總向圖南夢裡過<lb/>
　　　贈東巖禪師<lb/>
旅舎偏宜鄉語聞與師相見好殷勤燈燃古院三更火<lb/>
衲補家山一片雲揮麈不嫌同謝客燒豬何必待蘓君<lb/>
道人合是忘情侣轉笑情多不易分<lb/>
　　　偕辰六及大兒二兒虎丘探梅訪扶辰汪子不<lb/>
　　　　遇分得明衣二字<lb/>
東風吹客意難平蠟屐尋芳取次行野寺雲深羣鳥散<lb/>
<pb n="KR4f0018_WYG_017-48b"/>
春山雪浄一花明綺羅不斷傷時眼草木長闗弔古情<lb/>
卻怪汪倫能寂寞修琴何事入江城<lb/>
　　　又<lb/>
一片寒香欲染衣老人扶杖幾忘歸鶯花漸向三春好<lb/>
歌舞寧知六代非逋叟醉來瑶笛冷真娘别後玉鈿稀<lb/>
羅浮有夢慿誰到只恐濃陰隔翠微<lb/>
　　　回舟紀事<lb/>
晴霜朝落楚江蘋青雀東風懶問津修竹嶺邊逢盛度<lb/>
<pb n="KR4f0018_WYG_017-49a"/>
桃花潭上見汪倫當筵兔管千山老入座蛾眉一鏡春<lb/>
城北徐君應最美共憐狂態總天真<lb/>
　　　陳伯騶黃處安招同曹秋岳先生暨沈仲連顧<lb/>
　　　　云美諸君子集虎丘月駕軒<lb/>
海湧峰頭晝影遲旅人偏與醉相宜薫風樓閣花千樹<lb/>
斜日河山酒一巵金虎跡荒懐古處水犀兵隔憶鄉時<lb/>
慿欄各有情無限走馬寧嫌倒接䍦<lb/>
　　　又<lb/>
<pb n="KR4f0018_WYG_017-49b"/>
河朔英雄彼一時天涯聊此暢離思干戈滿眼詞人老<lb/>
絲竹闗心旅夢遲栗里放懐惟愛酒杜陵傷老不忘詩<lb/>
莫言小集誠容易何處乾坤更習池<lb/>
　　　又<lb/>
離合寧煩象緯知快遊惟合擬南皮六朝勝事髙人社<lb/>
四海名山短簿祠白鳥往來隨倚檻蒼生多少看圍棋<lb/>
酒酣欲問生公石明月秋風復幾時<lb/>
　　　看奕軒偶成<lb/>
<pb n="KR4f0018_WYG_017-50a"/>
幾載栖遲賦遂初伯通橋畔閉門居漸能解事忽將老<lb/>
猶不畏窮偏著書報國恨無千鐵騎還鄉曽佩一金魚<lb/>
丈夫失路尋常甚分付黔雷任所如<lb/>
　　　又<lb/>
漫郎聱叟足平生絶意今年少送迎自分無才甘稼圃<lb/>
不知何事合公卿藏蕉夢向閒時悟種豆歌從醉裏成<lb/>
惆悵青編半零落幾人猶自戀浮名<lb/>
　　　又<lb/>
<pb n="KR4f0018_WYG_017-50b"/>
傳聞近事復多般甪里先生只閉闗屋角檀蘿非異國<lb/>
人間桐栢是名山孰看身世唯宜醉便作神仙且自頑<lb/>
只恐求羊更來往移家深向白雲灣<lb/>
　　　又<lb/>
天禄樓臺總路塵歸來猶及五湖春使君自是英雄客<lb/>
我軰寧為富貴人聽水獨拖班竹杖看雲時墜紫荷巾<lb/>
平生况味誰能識漫擬當年賀季真<lb/>
　　　又<lb/>
<pb n="KR4f0018_WYG_017-51a"/>
桃李無言亦有蹊吾儕寧復計東西聊栖孟德三更鵲<lb/>
莫聽劉琨半夜雞忽露壯心因酒動偶尋閒事被花迷<lb/>
南華獨笑莊周誤不信人間物可齊<lb/>
　　　又<lb/>
攜家惟剰鶴相隨一笑花前問阿誰偌大乾坤容不得<lb/>
無多歳月亦奚為仙方豈與蜉蝣覺竒字難敎獬豸知<lb/>
白首青山空嘆息欲澆杯酒恨無期<lb/>
　　　又<lb/>
<pb n="KR4f0018_WYG_017-51b"/>
車門舊雨隔青蘿白石敲殘夜和歌天下可兒原自少<lb/>
古來怪事亦何多蟻能駭客還相鬬雀肯依人未忍羅<lb/>
眼底豈堪吾黨在只宜西塞着烟蓑<lb/>
　　　酧朱望子<lb/>
到門春樹綠芊綿髙士船從岸上牽别後毎同花入夢<lb/>
亂中長用酒為年渡江莫嘆王夷甫蹈海誰知魯仲連<lb/>
多爾新編投玉案杜陵今雨各依然<lb/>
　　　宿徐原一憺園<lb/>
<pb n="KR4f0018_WYG_017-52a"/>
雞黍情深不世縁登堂何意轉留連陶潛得酒渾忘戒<lb/>
杜牧逢花又着顛池裡墖痕眠夜月樓中山翠滴春烟<lb/>
與君更有平原約六月科頭坐輞川<lb/>
　　　程益言邀飲虎丘酒樓<lb/>
新晴春色滿漁汀小憩黃罏畫槳停十里水環花市綠<lb/>
一樓山向酒人青綺羅堆裡埋神劍簫鼓聲中老客星<lb/>
妙曲高歌情不淺吳姬莫惜倒銀瓶<lb/>
　　　又寄益言<lb/>
<pb n="KR4f0018_WYG_017-52b"/>
中年來自惜韶華春盡停雲興轉加亂世藏身憐一葉<lb/>
美人浮宅近三槎畫船槳泊魚鱗浪酒市樓遮燕尾霞<lb/>
總是相思最深處那堪張翰正無家<lb/>
　　　過顧云美墖影園即歩移居四首<lb/>
髙士幽棲水竹邊雙扉閒扣即歡然常開蔣詡花間徑<lb/>
共坐張融岸上船穿葉芙蕖經雨長㺯絲楊柳受風偏<lb/>
蕭疎最愛蓬蒿滿莫道雕欄不似前<lb/>
　　　又<lb/>
<pb n="KR4f0018_WYG_017-53a"/>
一到高齋一眼明多君位置得閒情誰題門巷稱通德<lb/>
自寫經函號浄名支榻正逢溪鳥下開牕時看嶺雲生<lb/>
也知陵谷須臾過墖影何當似舊橫<lb/>
　　　又<lb/>
老樹猶存隔代枝衡門泌水足棲遲閒從栗里頻栽秫<lb/>
耻向桐江再下絲幽桂一叢看繞砌芙蓉三面不編籬<lb/>
曽聞紅豆龍門叟長把新詩説項斯<lb/>
　　　又<lb/>
<pb n="KR4f0018_WYG_017-53b"/>
虎阜南頭曲徑迤幽人偃仰綠陰垂獨收北海傾巢子<lb/>
愛誦西臺扣石詩地許浣花留杜甫天敎學稼老樊遲<lb/>
只憐烏鵲無歸處猶對疎星繞一枝<lb/>
　　　<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>菴為徐松之作<lb/>
<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>菴聞説是仙居水竹當年畫不如楊柳陰圍千頃宅<lb/>
藕花香䕶百城書風流自昔歸摩詰節孝而今隠仲車<lb/>
我欲相尋同釣叟未知何處有鱸魚<lb/>
　　　汪扶晨招集寓齋分韻<lb/>
<pb n="KR4f0018_WYG_017-54a"/>
作客寧言心賞違筵開河朔愛晴暉蟻浮金醆分花坐<lb/>
螢傍羅裙拂草飛幾曲清歌人盡醉一身涼月客忘歸<lb/>
不堪更憶揚州夢空笑當年杜紫微<lb/>
　　　偕菊人澹心壽平集念祖堂<lb/>
毎到君家即賦詩林泉真與散人宜漁樵天地論交古<lb/>
烽火河山對酒遲數就桐陰移晚席旋尋蓮子度秋池<lb/>
江闗蕭瑟何須念吾黨行藏世未知<lb/>
　　　又<lb/>
<pb n="KR4f0018_WYG_017-54b"/>
秋到吳山送早涼共攜尊罍向林塘藤蘿三面照流水<lb/>
荷葉半邊鋪夕陽滿眼畫圖分北宋傷心詩句入南唐<lb/>
吾儕聚散闗今古何意生涯是醉鄉<lb/>
　　　林天友别駕招集平逺堂<lb/>
猶記春歸共聽鶯重來偏喜桂華明山河影在光寧減<lb/>
歳序情多興倍生半夜松杉如雨過滿堂絲竹為秋清<lb/>
主人刻燭先聱叟卻愧探驪句未成<lb/>
　　　雪中飲唐朗思寺寓朗思談及吳興舊事<lb/>
<pb n="KR4f0018_WYG_017-55a"/>
霅館論交客思頻相逢雪屋倍情親三更濁酒春前影<lb/>
四壁寒燈夢後身父老未忘騎竹事江山猶識種桃人<lb/>
葛疆倘遇君歸棹為報霜華兩鬢新<lb/>
　　　九月初八夜歸鴻樓對月戲作艶體<lb/>
東南皎月緯河橫白雁天髙夜幾聲染墨暗吟香壁字<lb/>
隔燈遥聽畫樓筝他鄉紅蓼三更夢明月黃花一歳情<lb/>
欲效長房恐無術江闗愁殺庾蘭成<lb/>
　<lb/>
<pb n="KR4f0018_WYG_017-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　林蕙堂全集巻十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林蕙堂全集巻十</head> <lb/>
    <p>
<pb n="KR4f0018_WYG_010-1a"/>
欽定四庫全書<lb/>
　林蕙堂全集巻十<lb/>
　　　　　　　　　　　湖州府知府吳綺撰<lb/>
　　題䟦<lb/>
　　　題江氏忠孝節義合傳後<lb/>
四世五公環雀蟬聨于累代一門七貴金貂鵲起於當<lb/>
年吾見其人吾聞其語矣若乃貞懐介節合内外以流<lb/>
芳懿德顯名迄祖孫而濟美作史者罕傳其事讀書者<lb/>
<pb n="KR4f0018_WYG_010-1b"/>
靡覩其文也乃觀合傳一編而濟陽江氏後先相映表<lb/>
裏咸彰東之公既秉直以輸忠應全公復覃懐以養志<lb/>
七母頻傳于茹苦多賢迭出以見竒或尚友于逄屢獻<lb/>
批鱗之直或仰希曽閔能通齧指之誠或矢志存孤正<lb/>
氣反留于巾幗或扶危拯困烈聲𢎞著于衣冠聞結客<lb/>
之魯連情深蹈海有思親之仁傑感切望雲莫不炳烺<lb/>
青編輝煌彤管但能得其一二足挽子臣夫婦于頽波<lb/>
何况行有三千悉備孝義忠貞之大事語於人而未信<lb/>
<pb n="KR4f0018_WYG_010-2a"/>
際其盛而非誇信乎人之得綱常較難于得富貴而天<lb/>
之重名節更甚于重事功而江氏之貽慶後昆著稱來<lb/>
禩者為未艾也<lb/>
　　　題江氏雙節傳後<lb/>
竒男子嚼齒成仁甘留碧血賢婦人持身秉義長恨白<lb/>
頭本屬同歸要無異致然而一時嫓美累世貽芳則青<lb/>
史未之前聞而彤管于焉罕見矣江母程太君中含隠<lb/>
痛破鏡傷鸞汪孺人早負深憂離絃怨鶴兩心自對斷<lb/>
<pb n="KR4f0018_WYG_010-2b"/>
腸因以知心四目相看抆血難為比目卒使烏能返哺<lb/>
鵠可髙飛具季偉之餐非因飯郭上陳情之表雅欲報<lb/>
劉則孰謂急景之氷霜非所以成寒岩之松柏也哉昔<lb/>
崔親秉節乃受義成之封盧母持貞卒下武昌之拜吾<lb/>
信榮華之啟後必有節孝以開先彼下里之談輕同籬<lb/>
鷃傖父之見局等井蛙亦烏知天道之微識人倫之重<lb/>
也耶<lb/>
　　　王蒼霞萬巻山房詩集題詞<lb/>
<pb n="KR4f0018_WYG_010-3a"/>
世途險阻毎易危身仕路浮沉惟應裹足只有青氊一<lb/>
片可稱吏隠之資况夫錦字半囊足快詩豪之用葢脂<lb/>
膏不能相潤故貪黷息其誅求文史足以自娱而神明<lb/>
全于澹泊也蒼霞王先生少懐雅志長負雋才本貞白<lb/>
之鄉人為安豐之令子仕而未逹官已多閒初彈茂苑<lb/>
之琴行理昉溪之棹乃篋無長物惟存苜蓿髙吟袖有<lb/>
清風不減葡萄麗字好而示我輙欲享以熏香持以贈<lb/>
人亦匪等于懐璧始知文如韓愈何須伏宰相之門詩<lb/>
<pb n="KR4f0018_WYG_010-3b"/>
似鄭䖍真可入飲仙之座况乎溪邊釣石任彦昇之所<lb/>
曾逰嶺上閒雲李謫仙之所舊憩由是而寫之逸調出<lb/>
以新聲登伯起之堂先生自此升矣醉司業之酒老人<lb/>
其願歸乎<lb/>
　　　張鐡橋顧雲臣合畫像册題詞<lb/>
影息槐隂時當竹醉倦初同于司馬好忽惠於求羊具<lb/>
芝嶺之衣冠鬚眉並古把穀城之書册意氣多竒則鐡<lb/>
橋張君寫千金于駿骨而雲臣顧子合雙璧於虎頭也<lb/>
<pb n="KR4f0018_WYG_010-4a"/>
葢張君探道之微養神于曠青衿學劍得妙術于猿公<lb/>
綵筆摛文寫竒情於龍友負管葛之志寄意圖書具陶<lb/>
謝之情放懐山水而顧子通神絶技超代殊能興極滄<lb/>
洲家法頗傳于顧愷情娱山嶽卧游雅類乎少文名既<lb/>
重而還冲藝已精而未滿以是鞠躬進履倣孺子之登<lb/>
橋㸃頰成圖顧先生而捧杖葢契合在形神之表故㸃<lb/>
染居筆墨之先也昔宗生慕古用寫玉于步兵李子稱<lb/>
詩特範金于賈佛在古相傳佳話於今同羨勝流矣但<lb/>
<pb n="KR4f0018_WYG_010-4b"/>
得意雲泉此日看君於紙上而置身丘壑何時益我于<lb/>
圖中<lb/>
　　　題汪上若蘇幕遮詞後<lb/>
予甥汪子上若學類陽元才同陸果借美人以喻君子<lb/>
雅善微詞本古意以發新聲尤工小令寫紅窓之韻事<lb/>
有雨皆香傳粉黛之幽情和天都痩則珊瑚作骨直疑<lb/>
身作錦鞋豈翡翠為牀但許花開綵筆已哉乃程子亞<lb/>
韓並擅清才尤多藻思含珠吐玉行當較勝秦黄鏤月<lb/>
<pb n="KR4f0018_WYG_010-5a"/>
裁雲遂已齊驅元白誠謂一臺之妙寜惟獨秀于時者<lb/>
乎鐫之琬琰用以共著其國華勉以縹緗尚望無虚于<lb/>
宅相也<lb/>
　　　姜仲子宣窰脂粉箱題詞<lb/>
萊陽姜仲子博學而好竒多臧而服古所寳宣瓷一器<lb/>
質素文青體堅制妙詢之宫監知為翡翠香奩置以書<lb/>
牀用等琉璃硯匣姜子既獨珍之什襲三君乃競美以<lb/>
篇章物兼華實以咸工詞備抑揚而盡變嗟乎燕來漢<lb/>
<pb n="KR4f0018_WYG_010-5b"/>
殿夜珠時照露華獺補吳宫春暈還添玉屑仙如秦女<lb/>
方塗一轉之丹寵似昇平特賜兩輪之磑昔之口脂面<lb/>
藥不知何處恩光今則粉白縹青但許名流把玩其為<lb/>
物也君子傷之矣而况昭陵玉匣已出人間漢殿金盤<lb/>
盡歸天上考工零落久無大邑之供大雅凋殘非復宣<lb/>
和之舊人事見其盛衰物力因而消長其為感慨可勝<lb/>
言哉仲子其韞櫝以臧之異日可執型而考也<lb/>
　　　家文仲唾餘草題詞<lb/>
<pb n="KR4f0018_WYG_010-6a"/>
家星陳仲容雅量慕阮籍以入林承祜清才傍枚皋而<lb/>
卜宅十年馳想毎飲香名千里聞風恒傳好句而家分<lb/>
三眷跡散四方難聚首于瀼西徒懐思于渭北兹因訪<lb/>
戴乃獲識韓而星陳誼篤停雲情殷聽雨頻過廬阜異<lb/>
靖節之聞鐘毎坐蕭齋共許詢而揮麈既留連而對酒<lb/>
遂慷慨以論詩初未開函即有清風而拂座既而終巻<lb/>
盡看朗月之入懐若成連之鼓琴絃一彈而即爽如歐<lb/>
冶之鑄劍鋒有試而不留則曰異哉此才乃復近生吾<lb/>
<pb n="KR4f0018_WYG_010-6b"/>
族若其加之以學何難直到古人夫詩以傳情而情必<lb/>
生于厚詩以言志而志必取乎深幽蘭之馨要滋之於<lb/>
九畹芳桂之烈乃被之于一山渤海男意在研精而名<lb/>
齊于摩詰玉溪生心求入格而品貴於飛卿豈有他異<lb/>
人哉亦在乎刻意耳由此而抽毫廣座建幟長城取氷<lb/>
雪而擕直云君當自愛得江山之助毋曰臣叔不癡<lb/>
　　　題靈芝白鶴圖<lb/>
余友羅君臨思敏而工文賢而博古嘗屬蔣子前民為<lb/>
<pb n="KR4f0018_WYG_010-7a"/>
靈芝白鶴之圖曰予家系出長沙家于歙浦裔源夢鳥<lb/>
湘中曾號琳瑯道擅騎龍天上猶傳冠褐簪纓繼美史<lb/>
册流輝乃在李唐之時則有廬江太守者分餐香積未<lb/>
遂飛鵬携巻黄都或傳鳴鹿二十年虎符朝佩松杉已<lb/>
長舊圍三千里鵰錦晝行桑梓還沾雅化生靈拯患竟<lb/>
同梁國之仁絃誦遺風遂有文翁之政禁淫祠而巫風<lb/>
頓息崇本業而膏雨𢎞施惠以及人亷以律己于是芝<lb/>
生燕寢表瑞應于雙麟雀下訟庭傳喜聲於五馬夫草<lb/>
<pb n="KR4f0018_WYG_010-7b"/>
木應時而茁錯彩顯盛德之葳㽔禽鳥得氣之先純素<lb/>
見清操之潔白大吏上其治狀聖主賜以璽書行比淮<lb/>
南課是百城之最名髙潁上公從五等之封既炳烺于<lb/>
宸章亦昭垂於家乘仰揆徃跡竊願學而未能逺遡遺<lb/>
徽庶可風于有位蔣子乃吮毫而起曰是以盍觀乎聽<lb/>
翁亦展巻而稱曰美哉是圖也因書數語聊代座右之<lb/>
銘用示後昆毋忽庭前之訓<lb/>
　　　題宗鶴問竹秘閣後<lb/>
<pb n="KR4f0018_WYG_010-8a"/>
宗子得竹秘閣一具厥質既良其工特妙相其正直不<lb/>
殊君子之居身助彼英華每伴詞人而運掌華子比之<lb/>
陶瓦言分銅雀之形汪君謂為策書用鏤赤龍之字二<lb/>
者辭既工而調美兩君名雖異而實同從此品重裘鐘<lb/>
辭髙筆格築書城之偃月長從管子登臺銘筆陣于凌<lb/>
雲欲為班生剖劵矣<lb/>
　　　宗梅岑為燕子洗巢詩題詞<lb/>
吾友宗子梅岑雅負閒情嘗多勝韻習静而深居楊柳<lb/>
<pb n="KR4f0018_WYG_010-8b"/>
移家而獨愛芙蓉馬逸士之文窓時迴素羽張集賢之<lb/>
寢榻恰對香棲乃雛去梁空偶念薛郎佳句而泥随花<lb/>
落嘗汚揚子𤣥經爰命滌除更加封葺灰飛殘刼已銷<lb/>
寳墨之宫塵滿人間不入烏衣之國盼娘樓閣轉見清<lb/>
華趙姊亭臺益成窈窕雖紅襟歸晩徒憐杏壘雲髙想<lb/>
翠剪重來應訝芹泥雨潤誠哉佳事之堪傳美矣新篇<lb/>
之足詠纔過春社史邦卿藻井之篇欲近玉堂張子夀<lb/>
華軒之賦從此柳昏花暝長看此處簾櫳寧教野草夕<lb/>
<pb n="KR4f0018_WYG_010-9a"/>
陽更向誰家門户也<lb/>
　　　永愁人詩集題詞<lb/>
夫張衡寫志思在泰山衛玠言情茫如江水世有買愁<lb/>
之地人欲寄愁於天愁非慧心未易有也梁溪女士龔<lb/>
氏大家生有令姿少逢時難弔屈原于楚澤已殉故君<lb/>
葬李白於青山空留愛女既伶仃而失路遂俛仰以從<lb/>
人爰有閒情乃工韻事巻簾秋咏那堪痩盡黄花對鏡<lb/>
晨書直欲香盈素手李公擇之妹信解含毫王凝之之<lb/>
<pb n="KR4f0018_WYG_010-9b"/>
妻偏能染翰常含思而未吐纒綿畧似春蠶遂顧影而<lb/>
自憐凄切有同夜鴈自題所著命曰永愁嗟乎知已維<lb/>
艱賞心不易人逢意外事阻情中口銜闕以難言腸繞<lb/>
輪而徒轉石雖五色終何補于情天木有千枝竟難填<lb/>
乎恨海笋生湘水未竹而已有淚痕蟲是秦灰化土而<lb/>
尚存寃氣愁端百集愁態千名絲無緒而難尋酒不澆<lb/>
而長醉其為永也得無是乎然而我命不猶此中有鬼<lb/>
從前怪事悵當世以何多向後幽懐問他年而誰解年<lb/>
<pb n="KR4f0018_WYG_010-10a"/>
年緑樹空銷蛺蝶之魂夜夜青天枉費杜鵑之血僕原<lb/>
善恨人已視為巻葹子欲何為我欲贈之萱草<lb/>
　　　天鏡和尚語録題辭<lb/>
法向誰傳不來不去相從何見非我非人乃有沛國禮<lb/>
宗是為天鏡和尚生由紫竹産自青蓮出羊烈之名家<lb/>
真操獨立解鳩摩之宻諦妙性常圓偶涉愛河即上慈<lb/>
悲之筏宏開覺路旋明智慧之燈爰與靈璽大師互相<lb/>
參究共作比丘而説法同超天女以獻身寺號青鴛并<lb/>
<pb n="KR4f0018_WYG_010-10b"/>
居靈境林開白象不到纎塵入火宅而先凉出汚泥而<lb/>
弗染排沙秘義直能探靈照之心面壁真傳豈僅得逹<lb/>
摩之肉于是升壇提唱列座敷揚發獅子之音聲聞十<lb/>
地闡蜂王之教語盡三乘廣䕃法雲普及大千世界朗<lb/>
開慧日咸歸此一宗師固已道合人天心空彼我者矣<lb/>
至若神逰境外識香氣于林間悟在言先得春光于枝<lb/>
上機鋒共證不須坐破蒲團頓徹俱忘直欲還他拂子<lb/>
雖當年隻履已自西歸而此日遺經猶傳東度請親承<lb/>
<pb n="KR4f0018_WYG_010-11a"/>
於當下作什麽生問誰認其本來因如是見<lb/>
　　　䟦尤悔菴菩薩蠻後<lb/>
阮生失路澆淚無端屈子問天寄愁何處水以不平而<lb/>
激木因有鬱而竒情有所之理固然矣吾友悔菴文髙<lb/>
於命宦薄於名艶曲三章欲醉沉香之酒竒才兩字不<lb/>
分歸院之燈孤竹崖前空随射虎百花洲上徒共眠鷗<lb/>
劉公幹髙卧清漳王仲宣哀吟荆楚爰以沉鬱之意寫<lb/>
為穠麗之音此病中八首之所由作也夫生而識字即<lb/>
<pb n="KR4f0018_WYG_010-11b"/>
種愁根長解言文原非善氣惺惺自合人奴咄咄何堪<lb/>
令僕吾儕若此復何怪耶子善吹簫請命小紅而按節<lb/>
我為㧞劍聊浮大白以倚聲<lb/>
　　　䟦髙蒼巖太守洞庭倡和詩後<lb/>
蠟屐一雙謝臨川時多逸興畫船十隻白香山毎賦新<lb/>
篇古人理政之餘常為游覽良由風雅之氣足于性情<lb/>
蒼巖髙使君績懋黄龍聲髙紫馬乃湖中了其公事而<lb/>
濠上適有㑹心爰發山水之清音無煩絲竹遂振雲泉<lb/>
<pb n="KR4f0018_WYG_010-12a"/>
之逸彩自得鳥魚而汪子扶晨及家鹿園並擅清才同<lb/>
追麗響昔蘇家二客未見成吟王氏羣賢猶傳闕製兹<lb/>
則嬉如杜牧賦比枚乗同揮鸚鵡之毫總艶蒲桃之錦<lb/>
知公把酒時當不似人間笑我聞歌此曲渾疑天上矣<lb/>
　　　䟦孫止瀾太史詩巻<lb/>
少陵之吟落月雅憶平生彭澤之賦停雲願言疇昔古<lb/>
人崇乎氣誼出之性情交相重焉良有以也止瀾射陵<lb/>
兩先生徴君種柳學士班荆同為山澤之㳺共結雲雷<lb/>
<pb n="KR4f0018_WYG_010-12b"/>
之契固已清風被服古道照人矣乃止瀾因游寓之時<lb/>
録贈遺之作俾宋子穉恭用為世守夫穉恭之濟美誠<lb/>
王獻之繼王羲而止瀾之締交則陳羣之有陳紀詩篇<lb/>
贈答情致綢繆不足以風示來昆追踪徃哲哉爰題簡<lb/>
末俾教荷葉而藏永作家珍可比梅花之賦<lb/>
　　　素心詩䟦<lb/>
南村晨夕惜幽朋之姓氏未傳東瀼徃來歎勝侣之賡<lb/>
吟不著在一時以為闕事乃千載用以遐思雲紀黄子<lb/>
<pb n="KR4f0018_WYG_010-13a"/>
以江夏之逸才集廣陵之多俊李供奉雅稱詞傑梅都<lb/>
官最擅詩名賦能擲金石之聲惟聞孫綽品足收湖海<lb/>
之氣兩見陳登瑟鼓湘靈得仲文之佳咏賦言京洛有<lb/>
平子之雄才思或進于吞星能自髙於立雪莫不争標<lb/>
漢幟共奮秦椎日麗神都競長四聲之壘雲迷絶塞恒<lb/>
堅五字之城然當八音迭奏之時耳不傾于鄭衛逢衆<lb/>
彩錯雜之際目不眩于朱藍譬幽谷之蘭芬都無煙火<lb/>
如空林之梅發不受塵埃以此言知其相知也至宻以<lb/>
<pb n="KR4f0018_WYG_010-13b"/>
此自得其相得也愈深由斯而坐進古人力追大雅心<lb/>
之為素不既多乎予懶欲謝棼未暇執斧而導喜因見<lb/>
獵猶能慿軾以觀<lb/>
　　　宋牧仲楓香詞䟦<lb/>
近之詞家互為澁體施于樂府競號新聲實有江河之<lb/>
憂豈獨風雅之變哉先生楷模八代衣被九州乃以大<lb/>
雅之才間為小山之製具周秦之麗節而去其靡寫辛<lb/>
蘇之壯懐而去其亢所謂永嘉之末復聞正始之音也<lb/>
<pb n="KR4f0018_WYG_010-14a"/>
　　　余廣霞浴鶴吟䟦<lb/>
一百五日可禁凍雨連旬七十二峯空嘆春泥塞路正<lb/>
作聽鸝之想忽傳浴鶴之吟值仙叟于下邳殊多逸思<lb/>
得才人于東海同寫髙吟孔庭咸可聞詩杜氏皆能索<lb/>
句凄然對酒先得我心所同率爾焚香但覺君言特妙<lb/>
也<lb/>
　　　䟦彭爰琴夀閻再彭序<lb/>
再彭先生具栗里之髙風躋芝山之上齒鬚眉儼若疑<lb/>
<pb n="KR4f0018_WYG_010-14b"/>
是神人耳目未衰猶稱詞客而荀家之才子早騁龍媒<lb/>
且蕭氏之文孫還翔鶴羽洵足稱之人瑞號以地仙者<lb/>
矣吾友彭子爰琴為抽犀管用擘魚箋寫星子之詞裝<lb/>
之玳瑁染霞卿之翰麗若芙蓉何必圖展紫綈見真形<lb/>
於五岳籙成青簡傳靈誥于三山乃復義篤稠桑還求<lb/>
金縷思深落葉恒念瑶簮斯又意與世以俱長情随年<lb/>
而更永者也余既覽彭生之作復觀陳子之篇持為情<lb/>
移敢辭才盡進之仙訣用質牛叟以五千綴以鄙言聊<lb/>
<pb n="KR4f0018_WYG_010-15a"/>
濡龍賔之十二<lb/>
　　　鄭若千詩箋<lb/>
予于辛未上巳之辰重舉春江花月之社維時庭前受<lb/>
簡不乏羣賢花下論文盡來多俊而鄭子若千蘭夢一<lb/>
枝草生雙帶文章清麗獨操正始之音吟咏髙華自得<lb/>
元和之體歴觀五作足擅一塲自可與子美聨鑣豈但<lb/>
令君苗焚硯哉因題蕪句用授棗人<lb/>
　　　䟦陶奉長維揚竹枝詞後<lb/>
<pb n="KR4f0018_WYG_010-15b"/>
春風城郭舊是魂銷明月樓臺時為腸斷而香車寳絡<lb/>
雖如昔日繁華乃繡幕青絲迥異當年佳麗寫柔情于<lb/>
紙上不減名士風流寓勝賞于篇中欲問美人消息君<lb/>
請歌竹枝于堤上余將尋桃葉于江干矣<lb/>
　　引<lb/>
　　　雙節乞言引<lb/>
伏以髧髦矢節從容較甚於捐生剺面存貞堅忍尤難<lb/>
於繼美故<lb/>
<pb n="KR4f0018_WYG_010-16a"/>
朝重褒嘉之典雖待及年而野存激勸之風寧辭頌徳惟<lb/>
江母程太孺人者鶴誠先生之淑配郢上之尊慈也少裕<lb/>
鸞姿早成鴻偶婦能自好方靜御其朱絃士故多竒獨激<lb/>
昻於赤劔迨至天欲傾而莫補遂乃海可蹈而不歸寡鵠<lb/>
空歌誰憐宛頸文鸞不舞徒恨迴腸動則捋荼幾見忘<lb/>
憂之草生而食蓼長為茹苦之蟲稱未亡人幾四十年<lb/>
撫藐諸孤如旦暮事瀟瀟夜雨時聞鳴杼之聲慘慘晨<lb/>
霜不滅畫灰之字爰俾郢上聿振衰宗業授一經名成黄<lb/>
<pb n="KR4f0018_WYG_010-16b"/>
絹家完三徙事出青箱人推士行之親運甓良由于剉薦時<lb/>
值阿咸之匹矢栢遂合以如蘭葢境若公早賦玉樓致汪孺人<lb/>
遽塵瑶瑟題扉已决家人曲諭以存孤引刃何難娣姒羣<lb/>
寛以守志蚌雖胎而不育歎豈由人蜾非種而還生呼常<lb/>
似我墻邊灑淚俱開思婦之花海内填波莫盡帝娥之石<lb/>
泉能躍鯉汪能以事嫡姑者事其叔姑樹有啼烏程即以<lb/>
愛猶子者愛其猶婦青燈兩世有苦無甘白首一門長昏<lb/>
不旦里閭紀實誌乘并載其詞郡邑飛章旌典先從其長<lb/>
<pb n="KR4f0018_WYG_010-17a"/>
乃太孺人謂氷霜砥節痛教形影相依豈日月垂光肯<lb/>
使聲名獨後以兹謙德暫寢褒封用待遐齡同膺<lb/>
懋典然而龍門紀竹猶存巴婦之臺天禄吹藜尚誌義<lb/>
姑之傳况此雙貞之嫓美葢偕五烈以齊芳可少𢎞詞<lb/>
以揚淑範長篇偉製雅號鴻裁短咏微吟咸稱鳳采倘<lb/>
文通鏤管能開五夜之華則萊子斑衣足慰三春之草<lb/>
庶榮深衮字共知林下清風而寵溢綈箱永沐毫間瑞<lb/>
露矣<lb/>
<pb n="KR4f0018_WYG_010-17b"/>
　　　江青園七十小引<lb/>
青園先生理學名宗忠貞華胄風流不墜榮名代著朱<lb/>
纓節義相承灝氣獨凝青簡清剛化物彦方感還劔之<lb/>
風施濟覃懐阮裕動焚車之歎葢慷慨原乎大義豈矜<lb/>
游俠之名而然諾本於至誠遂有真儒之勇是以朝尊<lb/>
更老獨禮桓榮社啟耆英先迎富弼一時遵為律度當<lb/>
代奉其楷模至若大厯詞人還衣五彩髙陽才子并得<lb/>
三珠竹林多均愛之情蘭戺有競榮之勢斯則楊家傳<lb/>
<pb n="KR4f0018_WYG_010-18a"/>
其玉佩杜氏號為寳爻者矣兹逢誕岳之期適值觀濤<lb/>
之候稽之人事前半月而彩絲延筭于北辰考之天時<lb/>
後八夕而紫緯懸輝於南極書繙寳籙猶龍老子之文<lb/>
杖賜玉支單豹嬰兒之色炤長筵于不夜明月猶懸樂<lb/>
盛事之如春丹霞可接何人善頌敢抽兎管以陳詞此<lb/>
日為歡願酌犀觥而進酒君請歌乎既醉余方慶其作<lb/>
朋爾<lb/>
　漢殿傳經彦梁臺夢筆生華纓振橙里朱棨耀蕪城<lb/>
<pb n="KR4f0018_WYG_010-18b"/>
　維岳時生甫占星夜誕衡魁竒原獨立磊落早多英<lb/>
　威鳳存遐覽髙鴻足曠情觀書懐卓犖學古志縱横<lb/>
　道欲尊三代聲嘗動兩京艱難因就義慷慨為全名<lb/>
　仗劒歸齊地持盤定楚盟輟餐周友急汲井化人爭<lb/>
　白璧身同貴黄金諾匪輕里兒憑息訟隣境賴休兵<lb/>
　携酒攘鷄醉投錢飲馬行危巢留破卵沸鼎救餘鯖<lb/>
　令德惟神聽隂功似耳鳴素環應有報青䇿豈無銘<lb/>
　屢和居隂鶴頻聞出谷鶯易精王輔嗣賦美庾蘭成<lb/>
<pb n="KR4f0018_WYG_010-19a"/>
　虎觀方聨席鵬溟各奮程碧瞳誇矍鑠黄髪仰儀型<lb/>
　几杖華三祝衣冠漢五更幸兹逢大戊還共慶長庚<lb/>
　濤長符川至星髙並月明鮐顔齊衛武鳥爪降方平<lb/>
　絳縣何能筭丹丘不待營願開蓬島席永奉景山鐺<lb/>
　　　家士雅孝亷居憂致疾作詩慰勉並索同人屬<lb/>
　　　　和小引<lb/>
葢以道逺循陔綵服罕聞于萊子乃致情乖陟岵素冠<lb/>
嘗慨于棘人嗟斯世之不臧幸吾家而庶見則族姪士<lb/>
<pb n="KR4f0018_WYG_010-19b"/>
雅此其人也士雅本負俊才尤多至性以尊人之易簀<lb/>
率諸季以撫棺日日悲號盡淚而繼之以血時時躃踊<lb/>
幾死而遂不欲生以致鷄骨徒支猿腸欲裂經年病瘵<lb/>
瘳疴頼得銀丸畢世銜哀返魄恨無瑤草昔攀筵附子<lb/>
感鄰母于屬垣泣扇王修致鄉人而罷社斯為似矣良<lb/>
可風焉爰乃慰以新篇且可箴乎末俗白華敦孝聊同<lb/>
束氏之補亡彩管旌徽願得郢人之繼和<lb/>
　　　為家元士節母羅太孺人六十乞言引<lb/>
<pb n="KR4f0018_WYG_010-20a"/>
葢聞紫綈秘笈書藏于阿母巾箱彤管名編字照以神<lb/>
人拄杖非待彰于藻製難共顯其芳規兹有元士吳子<lb/>
之慈親是為幼符先生之淑配琳瑯家世本為夢鳥之<lb/>
孫琬琰聲華代有珥貂之客幼悲岵屺孝不待教而成<lb/>
早賦河洲禮獨因心而具堂前椎髻能同夫子之心厨<lb/>
下嘗羮獨諳老姑之性桓少君之挽鹿提甕何傷龎孝<lb/>
婦之烹魚脱簪靡恡瑟琴静好一十八載罕窺喜怒之<lb/>
容井臼操持三百六旬盡屬勤劬之夕緇衣欲造寧嫌<lb/>
<pb n="KR4f0018_WYG_010-20b"/>
錦却蒲桃黄巻堪酬自笑釵無玳瑁煙分百口旁且及<lb/>
于翳桑祠展三宗逺益䖍于采藻此則懿難盡述美不<lb/>
勝書者矣爾乃河決難填天傾莫補始則星前刲股深<lb/>
閨亦有金縢繼則日出當心絶壤空埋寳鏡題扉粉字<lb/>
幾欲還隂封髪帛書聊因存趙幾年夜雨鳴機和助讀<lb/>
之聲半世秋風斷杵警縫衣之夢養雛成鶴誰憐寡鵠<lb/>
凄凉有子雕龍肯惜和熊辛苦身肩四代心許千秋遂<lb/>
使膝下文通欲協貂蟬之兆階前令伯將陳烏鳥之情<lb/>
<pb n="KR4f0018_WYG_010-21a"/>
豈徒臺爇夜香令子金桃叶慶已見堂髙世綵曽孫玉<lb/>
筍成班他如義比魯姑識同許婦獨將赤手救伯姒于<lb/>
蓐室之中不惜黄金却暴客於空庭之内此皆閨闈之<lb/>
僅見良為巾幗所創聞者矣兹開六袠恰半九秋天上<lb/>
蟾蜍已就長生之藥雲中鸞鶴爭浮久視之觴信與月<lb/>
以俱明心常皎潔將和天而不老節更髙寒范式登堂<lb/>
爰同展拜楊羲授籙雅足承歡封萬歲之鄉行見起居<lb/>
八座錫百朋之字仰祈組織七襄爾<lb/>
<pb n="KR4f0018_WYG_010-21b"/>
　　　陳母姜太夫人七十乞言引<lb/>
葢聞光昭青簡凡才子必有慈親頌紀彤編由令妻必<lb/>
有夀母積徽聲于徃古傳懿範于近今則陳母姜太夫<lb/>
人實有之矣太夫人靈鍾玉燕𦙍本出於釣璜慶篤瓊<lb/>
鸞祚久昌于錫劵華纓累世河山傳象服之榮畫棨盈<lb/>
門井臼著鹿車之範爰歸碩士作配名臣義篤三從欽<lb/>
嘉儀于鼔瑟功髙六出襄秘計于篝燈純孝表于髙堂<lb/>
勤幹聞于中饋龎家烹鯉厨羹必自親嘗崔氏扶鳩中<lb/>
<pb n="KR4f0018_WYG_010-22a"/>
服多由手澣煙分三黨毎見脱簪廪濟一鄉恒聞輟膳<lb/>
雖華稱珈翟既身貴而靡驕迨慟切藁砧復門衰而不<lb/>
墜堂前畫荻空憐三鳳中分室内丸參還羨一䕫已足<lb/>
布裁大被冀佳兒長近正人珥易竒書謂是子終成大<lb/>
器乃俾令嗣是謂健夫若終子雲之過關雅多壯氣如<lb/>
陸士衡之游雒洵號異才乃涉世不慕聲華而讀書恥<lb/>
為章句窺其所造將顯親必頼揚名揆厥所由惟能文<lb/>
乃堪養志歲當乙丑月肇甲申節啟中元慶先一日夀<lb/>
<pb n="KR4f0018_WYG_010-22b"/>
增天秩時際七旬宣文君坐有生徒稱論自若郄夫人<lb/>
年踰耆艾神明未衰豈不盛乎是可頌也敢乞江毫之<lb/>
五色用賚魯衮之一言則文重鼎彞永頼仁人之贈而<lb/>
詞髙琬琰𢎞瞻君子之光矣謹啟<lb/>
　　　紫金丹小引<lb/>
杵分兎窟品重𤣥霜藥獻龜臺名珍絳雪張子本杏壇<lb/>
之佳士還種杏林以芝嶺之髙人自畊芝畝傳家金鎞<lb/>
早看藏發光明濟世珠奩更見書分宛委惟兹秘授實<lb/>
<pb n="KR4f0018_WYG_010-23a"/>
具竒功砂鍊蓉牀頻經九轉丹成桃液獨妙三還氣可<lb/>
除疴似啟龍膏之合香能辟惡不殊螢火之丸得自神<lb/>
人癕何為而徙樹佩之君子體竟勝于紉蘭<lb/>
　　　募修鎮海樓觀音閣小引<lb/>
南閣髙樓名曰鎮海丹甍飛拱慿陵百雉之巔畫棟遥<lb/>
鶱用奠六鼇之足捲風雲于南浦雄峙金湯駐慈月于<lb/>
西迦靈分瑤島舟航萬里共瞻朱鳥規模鐘鼓九霄自<lb/>
有白鸚響逹此既深于衛國良亦顯于佑民者矣素修<lb/>
<pb n="KR4f0018_WYG_010-23b"/>
上人者朴能生悟静可破愚百八子之勤持二十年而<lb/>
苦行雲霞千尺不煩棕拂登筵風雨一燈獨向蓮華聽<lb/>
漏念此翬飛鳥革萸江之保障非輕然而鼠穴雀穿桑<lb/>
土之綢繆宜早倘遲修葺必致寳相之淋漓若任廢弛<lb/>
何論鐡圍之傾壞敢辭饒舌仰懇信心用為助木之山<lb/>
神共作聚沙之童子施之材施之堊幸為費之無多孰<lb/>
為補孰為修計成功而尚易毋云官之所掌何煩撒手<lb/>
五銖將見福有攸歸絶勝葢頭一笠<lb/>
<pb n="KR4f0018_WYG_010-24a"/>
　　　為樸菴和尚募具足戒衣單引<lb/>
嘯鸞人後司馬家兒忽有意于離塵遽捨身而入道頭<lb/>
皮直上雖云煩惱能除脚板行參尚有威儀未具在嗔<lb/>
痴既絶要本無貪而慧定維修必須能戒是菩薩不名<lb/>
菩薩究竟如何做闍黎像个闍黎規模不免是用豐干<lb/>
饒舌徧求檀越發心念珠有一百八丸要令随時圓滿<lb/>
布衫重四斤七兩須教當下現成看他禪和子作甚麽<lb/>
生惟願大善人説如是法<lb/>
<pb n="KR4f0018_WYG_010-24b"/>
　　　為姚公六子募縁小引<lb/>
僧某者故廷尉永言姚公之六子也廷尉剛而絶俗清<lb/>
不謀身以故世未一傳家皆四散兒如任昉雖有葛而<lb/>
弗完子類叔敖并無薪之可負欒氏降為皂𨽻已足傷<lb/>
心孝客去作浮屠尤堪酸鼻况乎路窮于托鉢又復辭<lb/>
拙於叩門澗底束薪偏難煮石城中合掌誰與施珠非<lb/>
䝉長者之涓埃難起遺孤于溝壑伏祈惠以五銖共謂<lb/>
舊家所不忍見庶幾延兹一綫毋嗟亷吏之不可為<lb/>
<pb n="KR4f0018_WYG_010-25a"/>
　　　方君樂志圖小引<lb/>
夫入世塵而不滓者斯𤣥逹之鑒已深超物態而自頥<lb/>
者則貞休之氣彌足于以保兹純素和以天倪得河圖<lb/>
之中宫慶符龍馬應羲爻于大衍德叶鳳麟度黄綺而<lb/>
齊年絜喬松而等筭雖列名朝籍而溷跡塵區識者有<lb/>
以知其不凡達人早已許為無盡矣黟山之麓夙有異<lb/>
人方雷以來猶多杰士乃爾郅方君者少負英資長多<lb/>
偉抱岐嶷由于天亶慨慷實自性成擲筆早類於仲升<lb/>
<pb n="KR4f0018_WYG_010-25b"/>
結駟有同于端木而閔家門内絶少間言曽氏堂中恒<lb/>
多懿節萱堂偶疾輒步禱而忘遥荆砌分勞毎躬當而<lb/>
靡倦坦懐無曲其直如弦遇物惟誠我心匪石隂德不<lb/>
願人知勝事難為僕數是以贈佩見于吕䖍瑯琊濟美<lb/>
題輿稱乎仲舉潁水發祥兹當知命之時用祈黄耉方<lb/>
慶遐齡之筭以介白頭爾乃身寄寰中具淵明之逸興<lb/>
心逰物表慕長統之髙蹤則其清言傳諸柔翰波分上<lb/>
下可滌塵纓風有雌雄偏宜廣袖心知魚樂其何羨於<lb/>
<pb n="KR4f0018_WYG_010-26a"/>
渭濵目送鴻歸爰有同于江渚於是謝鯤一壑宛似虎<lb/>
頭叔則三毫端由麟角其曠懐有若此者則髙致為何<lb/>
如乎是當被以篇章傳好修于久逺豈但留於簡牘寫<lb/>
盛德之形容哉<lb/>
　　　靜之朱先生七袠介言小引<lb/>
黄山結幛紫府傳籌傳稱君子之國僑詩歌張仲之孝<lb/>
友式如玉式如金仙醴助綵衣之讌鼚乎鼓軒乎舞良<lb/>
辰飛濯錦之箋静之先生古黟望族讓産同乎讓國追<lb/>
<pb n="KR4f0018_WYG_010-26b"/>
延陵季子之髙風敬友本于敬兄仰司馬温公之盛德<lb/>
居睦親之宅年年風月樂以忘憂表鄭公之鄉世世子<lb/>
孫引而勿替階前蘭玉謝家之幼度超羣墻上薜蘿張<lb/>
氏之公超成市挽鹿車而行汲何嘗對泣牛衣藏龍劒<lb/>
以傳家已見名標虎榜運逢清泰夀届古稀緑鬢朱顔<lb/>
獨飲菊溪之水清泉白石同聽緱嶺之笙紫芝之眉宇<lb/>
爭觀碧海之煙波可涉羣公作賦并淵雲班馬之竒才<lb/>
令子開筵招鍾吕佺期而共集綺夙忝維桑之誼媿糠<lb/>
<pb n="KR4f0018_WYG_010-27a"/>
粃之在前况當酌斗之時奉盤匜而恐後<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0018_WYG_010-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　林蕙堂全集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林蕙堂全集巻六</head> <lb/>
    <p>
<pb n="KR4f0018_WYG_006-1a"/>
欽定四庫全書<lb/>
　林蕙堂全集巻六<lb/>
　　　　　　　　　　　湖州府知府吴綺撰<lb/>
　　序<lb/>
　　　太白亭修褉序<lb/>
道峯之麓歸雲之旁有詩人孫太初之墓焉予以丙午<lb/>
位郡首為剪其蓬蒿迨及已酉去官乆未將乎蘋藻兹<lb/>
逢春暮時值上除爰有名流言修禊事山隂上客方並<lb/>
<pb n="KR4f0018_WYG_006-1b"/>
集於蘭亭廬岳幽人亦相過于栗里陳家持杖纔有季<lb/>
方洛下將車還同叔寳于是悵髙風于既往惜勝事之<lb/>
難追偶爾班荆紛然藉卉青樽蠻榼揮觴于下馬之陵<lb/>
烏袷長藤布席於聽鸝之墅望赤城于海上似欲逢仙<lb/>
聆蒼籟于山中如聞招隠于時東堂雨過桃花紅近竹<lb/>
林南澗天髙苕水碧同雲影泃可樂也疇復抱琴而来<lb/>
何以言之可少含亳之賦罰同金谷聊分處士一瓢冩<lb/>
用紫絲獨讓右軍雙管矣<lb/>
<pb n="KR4f0018_WYG_006-2a"/>
　　　胡循蜚尺牘序<lb/>
原夫行人執簡義取疏通作者含毫辭占體要陳孟公<lb/>
慿几而授咸有當于親疎陶士行削牘而書曾無遺于<lb/>
逺近昔維重矣今或缺焉而吾友胡子循蜚管樂𢎞才<lb/>
班揚麗藻早掛冠于樂嶺遂拄笏于米山匡時有論斷<lb/>
義仿之馬遷玩世為心諧語同乎曼倩乃至友朋戯謔<lb/>
親串問遺莫不出安石之碎金皆可當士衡之積玊一<lb/>
函春送字裏花生半札宵投行間月照誠如對面實可<lb/>
<pb n="KR4f0018_WYG_006-2b"/>
移情譬積萱蘇見者愈三年之疾如搴蘭茝佩之生十<lb/>
步之香昔譙國髙賢嘗矜懶慢豫章太守或聽浮沈恐<lb/>
見斯編還忘故癖誰為匡鼎將聽之而解頥得遇李膺<lb/>
且聞焉而捧手矣<lb/>
　　　江逢其地理集成序<lb/>
蓋聞燧皇幽贊肇分八位之方炎帝仰參乃備四營之<lb/>
數形脈測之白阜疆域步于大章于是八萬餘言夏演<lb/>
圗而首艮四十五策殷列卦而先坤艮取兼山坤由行<lb/>
<pb n="KR4f0018_WYG_006-3a"/>
地堪輿之説由来逺矣然嚴善思之建議山川上應于<lb/>
列星童初中之鍊形丘冢攸開于五炁坎峯髙揖是為<lb/>
彭氏之阡泗水却流永定孔林之里自非精通八索黙<lb/>
契三才未可析妙理于牛毛决神機于龍耳也江子逢<lb/>
其逰心畫表得意象先似吕䝉之夢神人全通一部若<lb/>
虞翻之逢道士早飲三爻具彦輔之清言兼景純之奥<lb/>
㫖故其集成一書以地道而合諸天人用周義而通乎<lb/>
殷夏四元宻訣逺契金精八字靈詮遥通玊檢既撥沙<lb/>
<pb n="KR4f0018_WYG_006-3b"/>
而得解亦畫地而成圗虎嘯八垂識神仙之讖龜言百<lb/>
世洩水土之靈豈必聞音指桑東于裴俠何須得篆定<lb/>
樹下於沈彬哉至若道合推蓂識髙累黍賔寅紀物曾<lb/>
無爽於金儀納甲成聲遂有符于玊琯斯則伯瑀之所<lb/>
不及延翰之所未詳而徒以牛眠徵竒鶴来志異沙中<lb/>
竹策表徐地之祥土下木根去婺人之患則占騐之小<lb/>
術豈河洛之真傳也哉爰弁其簡端以俟諸識者是為<lb/>
之序<lb/>
<pb n="KR4f0018_WYG_006-4a"/>
　　　青来程君湘潭瘞骨紀序<lb/>
燎原莫救白骼成丘塞水難流青燐遍野使周文王而<lb/>
若見益厪如傷非韓衛使之曾逢仍同㒺覿兹幸倡於<lb/>
程君青来和於黄君希倩偶爾浮湘共為哀郢施既窮<lb/>
於廣栁謀乃就於空桑由秋杪以迄春餘二十旬俄踰<lb/>
半載皆手胼而與足胝六百簍何啻萬骸塔建普同豈<lb/>
築鯨鯢之觀園開漏澤盡驅狐兔之塵昔漢水之蛇曾<lb/>
銜珠實即華隂之雀猶獻玊環况係有情種就豈遂無<lb/>
<pb n="KR4f0018_WYG_006-4b"/>
情原自果報得来何能不報惜也昔在一邑獲免夜臺<lb/>
之悲痛哉今則四方並作春閨之夢夫安得兩君子化<lb/>
為億萬身以俾此衆寃氓超出㣲塵刼乎<lb/>
　　　題方秀千園居像贊并序<lb/>
夫一丘一壑謝幼輿身置嵓中半水半山仲長綂心遊<lb/>
物外此為幽人之逸致實亦曠士之素心也吾郡名亭<lb/>
向有竹西諸勝兹時别墅多當城北之偏然俯澗依岡<lb/>
勢難空曠連巢并壘地少紆迴畧存欄檻之形未盡林<lb/>
<pb n="KR4f0018_WYG_006-5a"/>
泉之興而秀千方子始在壯齡豪似元龍比襟期於湖<lb/>
海俊如司馬倣意氣以雲霞爰因愛日之誠遂有買山<lb/>
之樂當門種栁晉處士之清風引溜栽荷周先生之雅<lb/>
致爾乃心通仁智理徹髙深遂能即近為竒因疎得秀<lb/>
徑以曲而花分閣以崇而樹合泉迴仄磵竹隠幽櫳釃<lb/>
酒臨池可側山公之帽焚香掃石堪陪謝傅之棋方子<lb/>
偕彼賢昆將其夀母進茅容之饌日膳雙鷄御潘令之<lb/>
輿時同一鶴兄酬弟唱合棣友以承歡三筆六詩對楳<lb/>
<pb n="KR4f0018_WYG_006-5b"/>
妻而共醉斯則孝為養志愛以引和者矣爰屬虎頭濡<lb/>
其麟角寫菟裘之麗景極燕息之幽懐跂足林間不羨<lb/>
黑頭作宰科頭樹下無煩白眼㸔人逺眺晴嵐望三峯<lb/>
於縹緲旁臨曲澗玩一水之瀠洄于以息焉亦足樂矣<lb/>
夫四宜莫並衆美難兼地有名山罕淵明之二三友人<lb/>
雖勝士少戴符之十萬錢空有玊潭之書不賣平泉之<lb/>
石古今同慨人境罕齊而兹抱獨往之情得雙清之趣<lb/>
寜不足寫滄洲於妙手追濠濮之遐踪也哉乃為之<lb/>
<pb n="KR4f0018_WYG_006-6a"/>
贊曰<lb/>
　竒士耽幽少年知足春樹千株寒河一曲其室則邇<lb/>
　有人如玊據石忘形臨流引目有琴有樽不櫛不沐<lb/>
　抗懐昔人匿影空谷意淡彌髙神恬益穆隠顯不殊<lb/>
　古今齊躅<lb/>
　　　張山来筆歌序<lb/>
聞之詩惟言志而能詩莫尚於青蓮曲以宣情而顧曲<lb/>
獨稱於紅豆然情之所發樂之數不及於哀若情之既<lb/>
<pb n="KR4f0018_WYG_006-6b"/>
深真之極究歸於誕古之達士莊言之而或亂以諧昔<lb/>
有文人静觀之而即有所動經留于子首稱乎漆園之<lb/>
書賦本于騷獨妙在江潭之作也吾友山来張子少承<lb/>
家學早負時名書既讀于等身賦復工乎乂手乃于授<lb/>
簡之暇爰多恊律之篇酒邉時復髙吟花下頻為朗詠<lb/>
裒其所製題曰筆歌以一帙而示予命數言為弁首夫<lb/>
子文無口何意能聲元鋭諸毛寜能奏雅子惟是也誰<lb/>
其聽之既而展巻以觀乃復掩書而嘆仰懐穆滿聞天<lb/>
<pb n="KR4f0018_WYG_006-7a"/>
路之難登逺遡嗣宗悵世途之多阻巧難勝拙徒貽誚<lb/>
于陳梭衆欲呼顛且放狂而具笏武侯洒淚千古沾襟<lb/>
令伯含毫百年隕涕他若興悲于弱子並足遺慨于後<lb/>
人此為之歌痛于泣矣豈其為筆不能言耶蓋情之感<lb/>
于歡樂者輕而感于悲思者重情之托於言語者淺而<lb/>
托于翰墨者深所以拔劍髙鳴匪云樂只扣壺長嘯惟<lb/>
喚奈何而已但韓娥抗聲而四座之悲歡不一葉女合<lb/>
奏而一人之卧起再三彼其歌者之精要亦作者之妙<lb/>
<pb n="KR4f0018_WYG_006-7b"/>
也嗟乎人生快心之處寜有幾端世間失意之時當非<lb/>
一事吾安能借三影之麗句盡以寫千古之閒悲也哉<lb/>
　　　贈徐浩然序<lb/>
文舉好賢門多雅客偉長博古時得異人則有浩然徐<lb/>
君者其流亞矣君以東海之名家得西雍之秘典丘明<lb/>
撰史自續典墳師曠審音偏宜雅頌既知其變而復得<lb/>
其所同爰識其文而更詳其為數適翠華之臨幸雅意<lb/>
崇師值玊几之親承留心訪道有懐釐正簡名儒而用<lb/>
<pb n="KR4f0018_WYG_006-8a"/>
杜䕫特命精研求異術而知鄭譯問泗濵之石磬欲叶<lb/>
中聲購楚室之梓材將成雅奏蓋將宣中和于闕里豈<lb/>
只備歌舞于太常而已哉予以班荆之好既投契于東<lb/>
塘乃因累黍之精遂訂交于南國歎難能于絶學謝弗<lb/>
逮于妙談其不羨歟信祖少卿有所不及于其歸也實<lb/>
李都尉之所難忘矣爰弁諸詩書以為贈<lb/>
　　　記紅集序<lb/>
余向有選聲一集問業四方節欲其諧盡是迦陵之語<lb/>
<pb n="KR4f0018_WYG_006-8b"/>
音期于暢無取蠻府之談固已響叶紅牙遂得賞逢青<lb/>
眼人傳珠串旗亭欲拜雙鬟家奉金科樂部同推三影<lb/>
然以簿書旁午猶慚顧曲之未精較閲刁丁尚苦謀篇<lb/>
之不備積懐既久適耳為難逮卞嶺之投簮得康山而<lb/>
鍵户頻囘俗駕同心賴有求羊盡謝塵氛寓目能知亥<lb/>
豕乃有陳子丹問既研精而肄學亦好古以求音咸搜<lb/>
蘭畹之藏益廣花庵之選竊謂詞雖小道義在大晟究<lb/>
其源流體製實由于樂府相為表裏興觀允助于騷壇<lb/>
<pb n="KR4f0018_WYG_006-9a"/>
是以三唐偉士兩宋名賢無論秦栁之專工以及辛蘇<lb/>
之嫓美他若考亭理學猶歌綠酒飛紅莱國清貞亦念<lb/>
杏花芳草忠如武穆尚矢韻于凭䦨烈似文山復和歌<lb/>
于缺鏡趙忠簡之一枕夢入江南范文正之孤城心傷<lb/>
塞北皆有懐于白苧曾何累于青編至如供奉之名重<lb/>
開元三調實為星海太傅之集髙長慶諸編獨擅春江<lb/>
歐廬陵文冠八家小令偏多旖旎蘇眉山書傳千古長<lb/>
謳更自雄竒蓋詞章原非兩途而詩筆誠歸一致或以<lb/>
<pb n="KR4f0018_WYG_006-9b"/>
才難兼勝遂言義有相妨斯則淺見之拘攣實少英流<lb/>
之卓犖矣若夫和凝入相輒羞曲子之名韓偓登庸便<lb/>
悔香奩之作斯又唱渭城而不暇寜關皺春水以為嫌<lb/>
耶予與程子掇拾無遺編摩最乆譜蒐古逸寜言葑菲<lb/>
之㣲詞尚淹通用冀棗梨之夀務令記歌娘子數紅豆<lb/>
以傳聲勿使度曲才人望青蓮而閣筆<lb/>
　　　巾箱詩詞二韻序<lb/>
原夫律吕相宣聲歸大雅隂陽互恊義尚中和故衆管<lb/>
<pb n="KR4f0018_WYG_006-10a"/>
克諧而法先用損諸經並列而詩獨宜刪此東陽之四<lb/>
聲傳西園于千載也但髙才領異互矜揚子之竒末學<lb/>
文疎反失沈侯之妙非樊紹述而專尚夫詰聱豈劉知<lb/>
幾乃謬工于茁軋斯則聲音之學必須釐定為先矣予<lb/>
泛跡珠江避塵金地閒居抱膝聊寄興以銷憂獨坐撚<lb/>
髭偶選聲而送日爰檢巾箱舊帙重為韻府新編詩則<lb/>
準之升菴先生而兼夫百榖詞則遵乎東江主事而參<lb/>
以笠翁庶不雜不紊咸知宗乎典要而毋竒毋險總可<lb/>
<pb n="KR4f0018_WYG_006-10b"/>
出于清新付之梓人公于藻客將囊盛古錦得共探其<lb/>
驪珠而佩用芳蘭可𢎞章其鳳采矣<lb/>
　　　崔蓮生四時小影序<lb/>
蓋聞涵育羣生者必備四時之氣包舉一世者務養五<lb/>
徳之純柱可擎天而蒼昊于焉定位斗能福物而紫府<lb/>
用以垂芒是以燮理必賴元臣而亭毒廼歸真宰也崔<lb/>
公蓮生博陵碩彦恒岳名賢鍾薇極之靈符得蘭臺之<lb/>
正氣生而忠孝既有類于仲文早得才華復無殊于亭<lb/>
<pb n="KR4f0018_WYG_006-11a"/>
伯故能獻天人之策名重廣川乃致受民社之符勲髙<lb/>
宻縣保孤城于烽火之日厝巖邑於泰山請重兵于刀<lb/>
鋸之時奠窮黎于袵席薦牘屢傳于三事簡命乃畀以<lb/>
一麾開廬陵之堂重栽楊栁登安石之埭更種甘棠而<lb/>
問疾苦于蒼生出之湯火法治安於黄老與以生全遂<lb/>
以簡任兩淮用以匡扶半壁鹽鐡也而行之以經術耻<lb/>
為心計之𢎞羊錢穀也而澤之以文章欲擴仁恩于子<lb/>
駿卒至闗中轉餉敉寜終賴于鄼侯豈但江左撫綏鎮<lb/>
<pb n="KR4f0018_WYG_006-11b"/>
静允歸於安石信偉績難以更僕然大畧始於人民蓋<lb/>
其力之足以濟屯實其才之足以御變故聽訟之際常<lb/>
擐甲以登陴在戡亂之餘即投戈而講藝又其政足以<lb/>
及逺乃其徳足以化愚故不忍存心化多事以為無事<lb/>
而志誠在念齊衆情以為一情至於量之有餘實其心<lb/>
之無欲故處脂膏之内而皎若氷壺當襍亂之時而平<lb/>
如玊尺若夫明之作哲則又守之常貞故時在致身加<lb/>
威武難以屈志而義為守土任邪妄不入其衷是以元<lb/>
<pb n="KR4f0018_WYG_006-12a"/>
亨利貞自得乾坤之正而隂陽寒暑能調水火之平以<lb/>
之比于古人則衰冬日而宣夏日用以揆之聖道乃夷<lb/>
清風而惠和風也何来妙技之虎頭爰寫神姿于兔頴<lb/>
設境中之境身歴境而長閒生身外之身境遇身而更<lb/>
適花間巻帙無非與物以陽春樹下收綸更欲出民於<lb/>
清冷吴江楓落常懐萬寳之辰官閣梅開直欲四方之<lb/>
燠雖靈生一片裴晉公難冩丹青而敬起千秋諸葛侯<lb/>
常留楮墨倘當代而夢懐良弼寜煩肖像以求哉若斯<lb/>
<pb n="KR4f0018_WYG_006-12b"/>
世而佇想偉人是可展圗而見矣爰題其首用示諸来<lb/>
　　　鄭蕃修梅花樓序<lb/>
曩者懐人曽吟梅屋今兹得友適在茰江則有鄭子蕃<lb/>
修肯與入林時為藉卉来同白社無違廬阜之盟共在<lb/>
青門更作蘭亭之㑹應持一帙爰集多篇則以梅忩索<lb/>
句之圗用乞篠墅徵言之作也夫鄭子以超人之品賦<lb/>
邁俗之才體不受塵得烟霜之氣心能似雪聚山水之<lb/>
情而好等林逋栽晴雲于繞屋情同何遜冩幽况于巡<lb/>
<pb n="KR4f0018_WYG_006-13a"/>
簷月色横分但覺瘦同詩骨雪香輪與應知清入吟魂<lb/>
于是勝客尋芳更推敲于驢背髙人多韻還愛玩于虬<lb/>
枝吐異馥于行間不羨廣平有賦亂香愁于紙上爰知<lb/>
官閣能詩某開巻情移聞聲色喜如㸔浮動米襄陽應<lb/>
知有國能香净洗鉛華梁伯鸞寜復因人而熱清極忘<lb/>
寒請諸君同鋤夜月髙而多韻將吾儕共嚼春氷<lb/>
　　　己巳九月贈家酣漁序<lb/>
舊里仙都夙稱練水吾宗族處實重澄溪滙一派之晶<lb/>
<pb n="KR4f0018_WYG_006-13b"/>
瑩當萬峰之圍繞可以三春肥遯頗足桃花亦謂數畝<lb/>
觀頥猶存荷葉乃小阮雲逸自號酣漁其有得于山水<lb/>
之間而自適于江湖之内者耶夫士因慕禄或見誚于<lb/>
波臣客可忘機多自同於溪叟今雲逸初當壮嵗夙負<lb/>
異才方致力於文章奪五花之簟可蜚聲於殿陛登七<lb/>
寳之牀以好義之名傳于當代用能人之譽拔于恒流<lb/>
其有聞焉何可量也胡為逺同于魯望取足于茶竈筆<lb/>
牀聊比于志和放歌乎綠蓑青笠也哉然而忘于榮利<lb/>
<pb n="KR4f0018_WYG_006-14a"/>
並辭獨醒之名託乎林泉乃有醉侯之號此其志意殊<lb/>
逺而其景行甚髙矣于其誕降之辰諸君舉觴以致祝<lb/>
乃于巻軸之首屬予濡管而為言爰挹玊醴之漿效陶<lb/>
彭澤遂採金英之蘂曰傅延年大斗堪浮子且得全以<lb/>
酒中流可泛吾將為揚其波<lb/>
　　　瞻龍閣序<lb/>
家非止民部君既以瞻龍稱于人復以瞻龍名其閣聞<lb/>
者未達聽翁問之而瞻龍矍然曰夫龍山者予先人之<lb/>
<pb n="KR4f0018_WYG_006-14b"/>
壟所在也聞之古者過墟墓而生哀及乎風人陟岵屺<lb/>
而見志誠以心之所感實無間於三年故其目之所存<lb/>
乃不遥於千里天經地義難踰罔極之思行倚目參聊<lb/>
志不忘之感耳聽翁曰孝哉君子有兹名也夫人之受<lb/>
恩愛莫深于顧復而子之報本情最篤乎瞻依是以蒲<lb/>
版耕田五十于兹而慕尼丘載筆三千以是為先仲子<lb/>
重茵泫然出涕臯魚倚樹黯矣興哀不其悲乎皆此志<lb/>
也今民部君髙義聞于天下隂徳過于古人教子而受<lb/>
<pb n="KR4f0018_WYG_006-15a"/>
萬石之封處世而表四方之望以著管寜之行可云無<lb/>
忝所生且將衛武之年豈曰亦聿既耄乃有視如在聽<lb/>
如在遂至朝於斯夕於斯殁者猶然生可知矣逺者尚<lb/>
爾近其忽諸抑聞山水之靈毎于人事之相表况有忠<lb/>
厚之氣能以地脈之吉㐫今君之善修其躬者在兹君<lb/>
之永慕其親者又如此則晴嵐逺映而爽氣朝来應必<lb/>
有連理兩枝入神保之座右靈芝數本産希喬之庭中<lb/>
豈止顧氏之玊峯惟矜雅麗石家之金谷徒侈繁華而<lb/>
<pb n="KR4f0018_WYG_006-15b"/>
已哉余登其堂而若有神烏三足翔曾子之冠排其户<lb/>
而如見馴兔兩頭在解生之舍<lb/>
　　　重修黄山志序<lb/>
蓋惟司馬善游海外難窮五岳向禽多願人間徒望三<lb/>
山境有未通則神理為之不接目有不至則紀載為之<lb/>
未詳夐乎𣺌哉莫可述矣至于神禹鑄鼎伯益勒山海<lb/>
為一經皇漢成書孟堅列地理於十志揚子始為志錄<lb/>
蕭公乃紀山栖然而豹齒婉妗徒有真形之籙龍威仙<lb/>
<pb n="KR4f0018_WYG_006-16a"/>
丈不傳宛委之編則天地之精英時藏于宻而山川之<lb/>
秀異難得而言也然神境之開畧有數事而𢎞圗所建<lb/>
必待異人故夫康樂躭竒常多躡屐許詢濟勝不待支<lb/>
筇度絙索以尋峯過石梁而觀瀑是則陟幽之癖爰爲<lb/>
闢險之才若乃覽潯江之作九子有待于謫仙誦廬阜<lb/>
之篇五老維彰于白傅賦天台者詞堪擲地登太華者<lb/>
語欲驚人此又掞藻之英共有采真之興至于莊嚴有<lb/>
象締構無窮開生面于山靈留苦心于嶽麓無煩助木<lb/>
<pb n="KR4f0018_WYG_006-16b"/>
現鷲嶺于片言不憚懸金集鴻章于百世斯則烟霞之<lb/>
志士良為山水之功臣矣予鄉黄山著名鄣郡神囂仙<lb/>
的聚三地之靈氛丹鼎藥爐具累朝之灝氣去天咫尺<lb/>
出地億尋雖天寳更名特闡軒皇之秘而慈光錫額尚<lb/>
畱媧后之遺然由漢以来陳太守之後罕傳髙隠自唐<lb/>
以上李供奉之前靡著雄文迄乎普門大師始開雙樹<lb/>
逮夫𤣥陽道者僅蓋一茅勝境猶虚達人滋歎兹我内<lb/>
子諸父于升先生初當綴帛之年已有布金之願一詞<lb/>
<pb n="KR4f0018_WYG_006-17a"/>
慷慨衆或為驚獨力經營卒成其志紺龍之宫斯建白<lb/>
象之路宏開厥在梵圗是名檀主爰求山誌用授棗人<lb/>
取汪程三子之書定丘壑千秋之案既成卒業備此事<lb/>
之董狐復懼繁文滋他年之亥豕特延閔子賓連專司<lb/>
筆削並屬汪子扶辰嚴佐校讐以劉氏之三長權衡川<lb/>
岳用江郎之五色㸃染雲巒大書之間以特書鏤玊期<lb/>
成夫琬琰一刻矣仍為再刻施珠靡靳于縹緗美哉觀<lb/>
乎何其盛也或云先生之誕降具有妙因疑為道叟之<lb/>
<pb n="KR4f0018_WYG_006-17b"/>
再来完兹勝果昔傳眉山學士重登五戒之堂近則潛<lb/>
溪巨公更濡三生之筆曾有然者復何憾哉抑吾所聞<lb/>
先民有語黄山六百餘里能到者未及半途天都三十<lb/>
六峯可登者終踰十數雲霞之靈幻以地為天洞壑之<lb/>
幽竒在山而海既無黄鶴之羽徒歎赤龍之髯力士擘<lb/>
河掌難通于蓮㟧秦人壘石足尚裹于桃花猶能執簡<lb/>
尋源披榛覔徑則是書也直當藏之謨觴之館緘以琅<lb/>
函貯于輸寥之宫貽諸玊斧余未窮仙篆徒逢王烈傳<lb/>
<pb n="KR4f0018_WYG_006-18a"/>
看遥企神都輒羨陶公遐舉又烏足語以浮丘之道容<lb/>
成之功也哉<lb/>
　　　七星巖誌序<lb/>
天垂七曜運黙化以靈杓海湧三峰殫神功于光嶽蓋<lb/>
髙卑之位既列而俯仰之勢以分兼而有之罕其覯矣<lb/>
余来端郡言陟定山窈焉窔焉降得幽而深得曠髙矣<lb/>
逺矣形則異而氣則靈爰興渺然之懐遂有觀止之歎<lb/>
乃觀察韓公具山川河嶽之雄姿兼廊廟江湖之逸志<lb/>
<pb n="KR4f0018_WYG_006-18b"/>
恒于公暇共擬褰裳適值政成常謀濡簡適僧真際偶<lb/>
出斯編雖蒐輯之力頗勤而乆大之傳難廣公乃欣然<lb/>
展巻為更訂其豕魚用是詮題遂命夀諸梨棗青緗縹<lb/>
帙借卉木以騰輝赤水𤣥珠映璇璣而絢綵家大司馬<lb/>
延攬詞英若文僖之遇永叔標宣㫖趣擬𤣥晏之叙太<lb/>
沖蓋自昔名賢每流連于勝境故至今偉蹟多炳照于<lb/>
塵寰手摘瑶光見襟懐之霞舉氣吞雲夢識器宇之淵<lb/>
涵豈僅遇物能名效書生之珥筆登髙作賦侈學士之<lb/>
<pb n="KR4f0018_WYG_006-19a"/>
抽毫是知抉雲漢以成章匪僅七襄之妙演㑹見與湖<lb/>
山而競爽爰期千載以長留云爾<lb/>
　　　贈工畫顧瑟如序<lb/>
晉唐以来法遵三祖宋元而後派别累朝然方寸之間<lb/>
備諸衆有毫芒之内悉見多竒則推蚊睫之工罕及虎<lb/>
頭之勝矣顧子瑟如本四姓之英滙萬家之妙源流出<lb/>
於立本變化極乎探㣲吐納山川善冩有聲之水斡旋<lb/>
雨露能為沒骨之花乃復意在筆先神生物外既觀大<lb/>
<pb n="KR4f0018_WYG_006-19b"/>
以小收瀛海于棘端且得有如無納須彌於芥子宗家<lb/>
壁上五岳堪逰蕭子扇頭萬里在握遂使工踰馬逺巧<lb/>
過龍眠視且難明欲眩離朱之目談而若妄幾疑侯白<lb/>
之言此則髙尚書望而腐毫李將軍為之擱筆者矣若<lb/>
乃迂同倪叟潔類滕生心有所期彈指無辭于水牸情<lb/>
之未合掉頭直謝以風鳶斯又翰苑之髙人非獨藝家<lb/>
之能事也余見于拾遺坐上共嘆其工送于主簿祠前<lb/>
敢無以贈此時好我能圗虎阜以相貽他日思君為展<lb/>
<pb n="KR4f0018_WYG_006-20a"/>
鵞溪而若對爾<lb/>
　　　錢目天百二甲子序<lb/>
原夫蒼頡制書竒偶肇興于鳥跡大撓迎筴支干仰恊<lb/>
于鴻苞厥義良為甚𢎞斯文亦稱最古者矣兹者吾友<lb/>
錢子目天逸致雲流勝情霞舉才如希白常疑供奉重<lb/>
来詩似仲文輒共長卿方駕全神麴蘖恒居晉魏之間<lb/>
肆志縹緗不讀秦漢以後偶摹史籒遂欲刻鳥圗蟲畧<lb/>
倣嬴斯更已編禾得穗及其暇也爰取建斗所占因而<lb/>
<pb n="KR4f0018_WYG_006-20b"/>
重之倍作紀年之筭六身二首展巻而無待于絳人七<lb/>
曜五行按圗而有符于黄帝即文以考道而道莫尚于<lb/>
古文游藝以養心而心益精乎正藝也由此篆徴王烈<lb/>
雖未得仙苟其字問揚雲還須載酒定六術以六義即<lb/>
不及天皇之萬八千進一嵗以一觴業已過召公之百<lb/>
十九子其醉矣吾且觀之<lb/>
　　　醫暇巵言序<lb/>
予友程子雲来學裕雕龍品髙立鶴少有班揚之譽未<lb/>
<pb n="KR4f0018_WYG_006-21a"/>
展其才長聞莊老之言獨知其解斯固羣超江左萃拔<lb/>
汝南者矣爾乃有術如岐恩流含氣得經如扁名動諸<lb/>
侯通金匱之秘文著銀丸之妙諦疾無常異煮一枕而<lb/>
咸瘥人有寒温試五爐而胥效又仰通于鴻術將大拯<lb/>
夫駢生暇而後醫也醫安得暇乎及觀其巵言一書包<lb/>
舉二儀周羅萬彚用河間之博識抒稷下之雄談道自<lb/>
顯而知㣲理由窮以得變事分乎鉅細以曠覽而不遺<lb/>
類極夫洪纖惟静觀而自得昔茂先辨物僅著洽聞輔<lb/>
<pb n="KR4f0018_WYG_006-21b"/>
嗣談𤣥惟多妙緒粤稽斯集實兼有之以此去疑辟金<lb/>
鎞之刮目以此析理如鐵鏡之照心豈止王氏名流辨<lb/>
異聞于砭石泰山道士傳靈冊于瓠<graphic n="KR1383" url="https://raw.githubusercontent.com/kanripo/KR-Gaiji/master/images/KR1383.png" mimeType="image/png"/>而已哉蓋一人<lb/>
之身各具天地萬物之族咸有性情不揆其通則無以<lb/>
詳其變化不知所合則無以得其異同既揆其通復知<lb/>
其合故呪樹能死縛芻可針病女或以出蛇邪鬼于焉<lb/>
走獺道之所至技亦神焉而眇彼戔夫矜其陋術未飲<lb/>
上池之水徒求靈海之方亦烏足窺秘義于巫咸測𤣥<lb/>
<pb n="KR4f0018_WYG_006-22a"/>
機于秦緩耶嗟乎聖人無位常居醫卜之間大道有恒<lb/>
聊存施濟之事吾於程子是編重有感矣<lb/>
　　　家文仲傳燈錄序<lb/>
不有長明之炬難破重昏若無可續之薪誰開大照故<lb/>
宗門衍于西竺而覺路喻乎南離也若夫術取專家何<lb/>
闗宻印豈有書同正法欲等㣲言也哉不知陽主明而<lb/>
隂主幽幽則必燭之而後顯天曰文而地曰理理則必<lb/>
晰之于至精此其説有真偽之分而其事在明滅之際<lb/>
<pb n="KR4f0018_WYG_006-22b"/>
也家姪文仲漱芳六藝振藻千言得杜陵之長詩中有<lb/>
格探考亭之秘刪外存經業理恊乎兼三亦數同乎㕘<lb/>
兩乃獲逢于仙客遂得授乎竒書兆靈騐于桑東標竒<lb/>
徴于竹下篇分内外理備髙深宻義究于𢎞農有同聖<lb/>
訓微言衍于誠意盡洩仙機楊君窮天地之精寜為救<lb/>
貧而立論張君尋山水之脈更因遺後以成篇具一巻<lb/>
而非繁咸片言而居要覽其砂石水穴較龍耳而尤靈<lb/>
察于向背隂陽比牛毛而更細利其生乃所以安其死<lb/>
<pb n="KR4f0018_WYG_006-23a"/>
寜云富貴非致孝之心趨乎吉正所以避乎㓙自是水<lb/>
土有敦仁之道符神詮于八字逺契金精傳真誥于四<lb/>
元遥通玊檢允傳髙士定有鶴来何必神人乃占鹿起<lb/>
其于座上拈花之㫖皆有别傳庭前敲竹之機俱多妙<lb/>
悟也哉爰為鑚火用誌撥沙<lb/>
　　　上鄭鄭氏族譜序<lb/>
自先大夫潜徳昭明代居豐右而太淑人懿修聖善系<lb/>
本滎陽予於呉鄭之交世有潘楊之睦而鄭子東邑恒<lb/>
<pb n="KR4f0018_WYG_006-23b"/>
共雅游尤稱夙好間嘗溯河源于星宿考木本于丘陵<lb/>
圗繪流民則近思安上門開通徳而逺慕康成鄭子避<lb/>
席不遑操觚以請則曰祖原洪姓實分胄于尚書姑適<lb/>
鄭門獲作嬪于令尹時在宋元之季地當宣歙之衝活<lb/>
萬户者封尹既宣勞于社稷從一人以貴姑乃受服于<lb/>
河山野有畱棠思而勿拜澗堪採藻薦則惟馨羊叔子<lb/>
之碑見者多為流涕晏恭人之砦犯之猶有戒心而五<lb/>
桂勿榮孤蘿獨附孫而繼子厥有前文姪不祀姑究非<lb/>
<pb n="KR4f0018_WYG_006-24a"/>
通論十五世以後盡屬耳孫四百年以来難忘鼻祖爰<lb/>
述其始末冀特為表章予感其誠弗克以讓竊惟禮之<lb/>
論祭必後海而先河志在程功或因堂而考室張家擊<lb/>
皷合八院以同餐蘓氏成書建一亭以覆譜凡以事原<lb/>
厥本因而義篤所生自行葦鮮敦本之情恒疎諸父而<lb/>
葛藟忘庇根之誼遂等路人皆昭穆之弗明致親疎之<lb/>
失據也况乎魯妻抱姪義雖感于齊師而柴氏繼姑禮<lb/>
罕聞于周典其間式榖之故較蜾蠃而加親自此綿瓞<lb/>
<pb n="KR4f0018_WYG_006-24b"/>
之祥賴牛羊其勿踐可不宣之赤管用告後昆俾得守<lb/>
以青箱永敦前訓乎乃鄭子遵其庭訓輯為家乗系别<lb/>
縱横支詳逺近由初世及乎末世可按牒以稽自一人<lb/>
迄夫萬人能合尊而饗而又追思祖武逺訪先型始則<lb/>
虬軒公仗節全城射救聊之天繼則獅山公持忠入地<lb/>
結赴衛之纓或遺愛之在人而家無長物或好修以潔<lb/>
已而篋有竒書莫不彪炳後先鴻章遐邇斯誠美矣何<lb/>
其盛哉夫鄭子童年刲股知報本以哺烏壯歲立身方<lb/>
<pb n="KR4f0018_WYG_006-25a"/>
論交于結駟乃獨存心睦族篤意展親由其至性而行<lb/>
必有過人之業彼李昉盛徳惟給餉以資貧蕭瑀元臣<lb/>
乃分田而贍黨皆將企有厚望豈獨麗其𢎞文乃譜之<lb/>
成冠以上鄭猶裴分三眷而東異于西若阮本一宗而<lb/>
南殊于北云爾<lb/>
　　　某上人輓章序<lb/>
無佛法可説是向上事由聲聞得悟乃方便門如某上<lb/>
人者蓋其人也上人智炳黄睛行髙白足將調狂象振<lb/>
<pb n="KR4f0018_WYG_006-25b"/>
不二之𤣥風善馭法牛破六千之迷霧種旃檀之樹此<lb/>
間不異東林嗅簷葡之花是處都如西竺因縁普度曾<lb/>
開丹蜃之樓智慧髙鶱大建紺龍之宇𢎞揚妙諦翻貝<lb/>
葉而緇素歸心力轉法輪散雨花而人天合掌業已仰<lb/>
㕘無上獨悟有為者矣爾乃法性圎通慧因朗徹能兼<lb/>
衆妙染翰逺過于貫休雅擅諸長得句頗工于清晝而<lb/>
蟹行鸞嘯毎擅移情鶴舞雉飛偏能入雅以非絃非指<lb/>
意常運于曲先在水在山聲獨流于軫外是以髙賢傾<lb/>
<pb n="KR4f0018_WYG_006-26a"/>
蓋聞音而共賞其竒勝客停車洗耳而莫窮其㫖而一<lb/>
花方綻于絳臺雙樹俄歸於鷲嶺徒傳隻履誰復辨其<lb/>
去来毎聽㣲鐘幾欲忘其喧寂爰抽弱翰並冩哀吟悵<lb/>
向法以何人嘆知音之不見則白蓮社裏常深元亮之<lb/>
悲而紫栢庭前更切鍾期之慟耳<lb/>
　　　婺源程氏族譜序<lb/>
蓋聞名山之支有千而咸宗泰岱大河之曲凡九而悉<lb/>
本崑丘葛藟用庇其根而禮嚴於十叙行葦以合其屬<lb/>
<pb n="KR4f0018_WYG_006-26b"/>
而詩詠乎方苞故裴有東西河東乃為中眷而阮分南<lb/>
北陳畱是為大宗疏戚必有攸殊系牘斯為弗爽也吾<lb/>
郡實多甲姓諸程更為慶門蓋自安定以来其流實逺<lb/>
及乎忠莊而後厥裔益繁或樹績于方州或䇿勲于社<lb/>
稷或支分於冀北或名著於河南咸開祚於山川多垂<lb/>
光於竹帛簮纓繼美頗稱飛蓋之鄉棨㦸承徽不異鳴<lb/>
珂之里此其宗派既已有若列眉詳彼家乗不必更煩<lb/>
屈指也乃其右族别號祐源則始於天祐公来自開化<lb/>
<pb n="KR4f0018_WYG_006-27a"/>
縣奉其遺像占籍邵南肇厥丕基是為宗首凡歴二十<lb/>
餘世聚國族者于斯逮今數百多年長子孫而益衆然<lb/>
滄桑之屢變散在四方致譜牒之未詳難傳百代而爾<lb/>
功義篤先疇情殷祖武念箕裘之方大必水木以難忘<lb/>
爰肆力以修釐合譜不遺于唐宋遂覃心於諮訪列圗<lb/>
必悉其親疎自一人以及於千萬人可合尊而饗由一<lb/>
世以至于千萬世可按牒而稽奉元晦之遺篇無乖禮<lb/>
教法仲淹之義舉更切睦婣此其貽謀實為逺矣夫禮<lb/>
<pb n="KR4f0018_WYG_006-27b"/>
之論祭必後海而先河志在程功或因堂而考室自世<lb/>
風之不古致宗誼之多衰乾餱忘敦本之情恒疎諸父<lb/>
原流失敬宗之誼遂等路人誰為挽之殊足歎也今爾<lb/>
功少懐孝友敦至性以哺烏早慕賢豪希髙踪於結駟<lb/>
乃尤存心睦族篤意展親由其行已而推必有過人之<lb/>
業行將應陳氏之卜俾熾厥宗豈但見蘇老之亭而藏<lb/>
其譜也哉<lb/>
　　　閻氏本支錄序<lb/>
<pb n="KR4f0018_WYG_006-28a"/>
<hi>闕</hi>
　<lb/>
　<lb/>
　　　　　　　　　　　　　　　　　　　　淮<lb/>
隂再彭閻先生兩朝碩果一代英標𢎞文距司馬之前<lb/>
髙致軼伯鸞而上傍枚臯以卜宅獨號寓公類延伯之<lb/>
寄居共推遺老屏藩偉迹列三㦸以開基簮組華聲聚<lb/>
五車而講徳家由祁邑族啟晉都索一字之手文雖遥<lb/>
<pb n="KR4f0018_WYG_006-28b"/>
遥而莫考奉千年之鼻緒實奕奕以相成髙山留禹鑿<lb/>
之痕喬木本唐封之舊農桑不替咸傳清徳之家弓冶<lb/>
無衰共服先疇之隴逮逢元運始居西塞之村洊及武<lb/>
宗爰寓北淮之沚擇四通而處信若陶盈卜五世而昌<lb/>
早知陳大綿綿瓜瓞羨子姓之實繁纂纂椒聊且丁男<lb/>
之益衆乃先生憂其宗分而無統必且代遠而難稽是<lb/>
訂一編特詳十葉速諸父而速諸舅羅若列眉孰為穆<lb/>
而孰為昭煥如指掌或貽謀以忠厚力敦秉耒之風或<lb/>
<pb n="KR4f0018_WYG_006-29a"/>
創業以艱難義篤牽車之事或帶經于隴上有若倪寛<lb/>
或皷箧于宫中還如朱勃或世傳清白而心凛于四知<lb/>
或人絶雌黄而品髙於三善或耳鳴之隂徳澤播鄉閭<lb/>
或手建乎𢎞猷功存彛鼎詳畧既已攸宜近逺復為不<lb/>
紊四時合食可登蘇氏之亭八院傳餐並列楚公之宅<lb/>
尊其所自出用之木有本而水有源察乎所由疎亦可<lb/>
喜不慶而憂不弔夫㕘議公歴居顯任屢效繁疆操潔<lb/>
懸魚拔薤與畱棠並著神全履虎傾葵偕列栢同髙從<lb/>
<pb n="KR4f0018_WYG_006-29b"/>
恬淡于急流裕謀猷于来䙫而先生雄文振古壯志濟<lb/>
時慨東海之揚塵守西山于介石庭槐傳響争誇才子<lb/>
之聲籬菊怡情益挺徴君之望以百詩而為其賢嗣當<lb/>
代蔚其鳳麟以復中而為其文孫舉世知為鸑鷟行將<lb/>
騰驤皇路輝耀故鄉直若崔盧冠百家于唐代寜同顧<lb/>
陸號四姓于呉都而已哉乃猶殫懐追遠篤意展親念<lb/>
一身以至千百身見其分當思其合由一世以至億萬<lb/>
世從于厚無至于澆則孝子之情可油然而起而仁人<lb/>
<pb n="KR4f0018_WYG_006-30a"/>
之思將自此而深安見五服之圗不有闗于世道而九<lb/>
族之序一無所益于民心乎<lb/>
　　　張虞廷彈琴序<lb/>
余初識諧聲即慕雅音于四善方能讀曲長懐逸操于<lb/>
三均然少染塵縁志頗分于鉛槧中嬰世務心毎役于<lb/>
簿書布襪芒鞋殊乖夙念髙山流水獨好知音則有張<lb/>
子虞廷實為今時叔夜兩京作賦人推平子之才四庫<lb/>
多文世重茂先之學乆同白社每把臂而入林共隠青<lb/>
<pb n="KR4f0018_WYG_006-30b"/>
門常論心而藉卉而張子誦讀之暇毎畱意于歌風揮<lb/>
灑之餘長娱情于操縵性偏諧于雅器神獨㑹夫元音<lb/>
常用無累之心叶乎宫徴每以有道之物養其和平得<lb/>
意在心手之間求音于字句之外巖棲谷隠五七絃盡<lb/>
得其幽蟹行鸞鳴十三徽各窮其變可謂嵇心羊體巧<lb/>
妙極其兼長樂㫖潘文美麗誠為獨擅君每援琴以奏<lb/>
余常擊節而聽蓋兩蜀三吳緩急每因地異而西秦南<lb/>
楚柔勁亦以人殊而張子韻獨取于中州調常求之太<lb/>
<pb n="KR4f0018_WYG_006-31a"/>
古故其聲取乎正而風氣罕致于偏意極乎精而考擊<lb/>
獨收其勝若成連之居海上有七絃乃移七情如中郎<lb/>
之入清溪每一曲乃成一㺯是以聞之者競躁無故而<lb/>
平信矣哉哀樂不能自主譬雍門動操而孟嘗為之涕<lb/>
淋孫登理絃而嗣宗為之朗嘯遊魚出聽時為瓠巴舞<lb/>
鶴迴翔每因師曠觀其止矣技至此乎于是歴下才人<lb/>
競握珊瑚之管鄴中名士争書翡翠之篇並極形容羣<lb/>
為讃歎昔蕭思話之見賞乃在松石之間而俞伯牙之<lb/>
<pb n="KR4f0018_WYG_006-31b"/>
受知獨于山水之際以今方古何古非今耶張子挟此<lb/>
以逰咸識名髙伯玊攜之而往將同意㑹坡仙爾<lb/>
　　　秦樓月傳竒序<lb/>
簫裁淚竹即善離聲瑟製貞松偏工麗曲况乎珊瑚枕<lb/>
上既待子以三年翡翠屏中且思君兮千里崔徽南浦<lb/>
冩别淚于生綃蘇小西陵悵同心于綰帶則被之樂府<lb/>
用諧鸞鳳之音傳以教坊可叶鴛鴦之奏矣粤稽往代<lb/>
亦有才人門内烏衣由来第一囊中青鏤更自無雙乍<lb/>
<pb n="KR4f0018_WYG_006-32a"/>
側帽于樓前纔聞巧笑偶遺鞭于門外即動輕嚬于是<lb/>
下蔡㛹娟河陽窈窕將花並影弱處生憐對雪呈姿清<lb/>
中得艶有佳人兮在空谷宜名士之悦傾城折梔子之<lb/>
華同心可贈採蓮花之的苦意難言黄鵠晨鳴欲飛焉<lb/>
而且止紫驑遠去既行矣而安從少婦空歎于倚樓天<lb/>
孫亦悲于破鏡似蠺絲而不盡但有纒綿望烏角以何<lb/>
期惟存宛轉鏤金箱箧歐陽詹腸斷香鬟軟玊圍屏河<lb/>
東生心傷紅淚精誠不冺人在可今可古之間時㑹為<lb/>
<pb n="KR4f0018_WYG_006-32b"/>
難事亦若有若無之際于是毫抽五色聊以為娱聲按<lb/>
九宮聞之可感聽之將或歌而或泣作者不言性而言<lb/>
情此則玊茗文人奪烟花于南部金荃才子擅月露于<lb/>
西崑者也誰解記歌願畱心于紅豆吾為倚節且動魄<lb/>
于朱絃<lb/>
　　　慧照和尚語錄序<lb/>
問大意于西来原無文字迨至人之東度畧有因縁是<lb/>
以樹匪菩提直合麻鞋擦去花為優鉢惟從寳座拈来<lb/>
<pb n="KR4f0018_WYG_006-33a"/>
此慧照和尚所以不存語錄也然而無法向人雖難言<lb/>
説將心與汝何處求安非藉三乗誰空五藴則又當年<lb/>
貝葉還須神馬駝来此際寳華莫待野狐㕘破而我慧<lb/>
照大師破煩惱障䜿清净幢十載深山曾學少林面壁<lb/>
幾年鷲嶺還同天女翻經乂手庭中不欲孤吟白雪低<lb/>
眉世外惟聞連喚蒼天作海潮觀畫出廣長之相如風<lb/>
鐸語無非㣲妙之音如是我聞依舊不存一句畱他些<lb/>
子好教認取三摩<lb/>
<pb n="KR4f0018_WYG_006-33b"/>
　　　靈璽禪師語錄序<lb/>
道啟祇園實由皇胄法傳蘆渡亦本華支蓋其品有不<lb/>
同故其詣能獨造至若青閨弱質罕聞𤣥苑㣲言雖練<lb/>
行清修僅傳異操然道馨法侣未見多材豈非世境之<lb/>
移人難得真如之㧞萃也哉廼靈璽大和尚則有殊焉<lb/>
和尚家本隴西祚興淮右根蟠仙李烈祖奏績于秉旄<lb/>
響報靈槐伯兄馳聲于補牘姿温似玊不樂榮華性净<lb/>
如珠偏多智慧謂能養為孝孝莫大于全身而不字成<lb/>
<pb n="KR4f0018_WYG_006-34a"/>
貞貞無過于出世遂無情于法喜乃有事于靡那無實<lb/>
無虚獨窺八解不来不住自識三明忍草悲花早出非<lb/>
想之界霜筠雪竹常居無欲之天乃同天鏡慧照兩大<lb/>
師既宻義以同㕘亦㣲言而共和𤣥燈自朗原非横出<lb/>
一枝半偈常持遂覺縁空萬品爰從實地特指迷津雲<lb/>
本無心不待嶺頭遍踏月如可指還從水面曾看聽迦<lb/>
陵之聲無非和雅説鸚鵡之法自覺支離信乎無著天<lb/>
親攜手同為不二豈必寒山拾得饒舌乃至再三耶<lb/>
<pb n="KR4f0018_WYG_006-34b"/>
　　　督鹺郝大中丞柏臺霞頌序<lb/>
仰惟一代清風千秋正色三錢飲水胸中生自無塵七<lb/>
夕曬書腹内言皆有本不事小儒之學乃經國之文章<lb/>
務為當世所難有彌天之氣槩名髙楓陛方持槖于金<lb/>
門威振蘭臺即峩冠于玊壘當門仗節定欲潰之貔貅<lb/>
對陣揚袍掃方張之豺虎雖邪謀消沮淮南憚汲黯之<lb/>
忠而<lb/>
聖度包容海外表子瞻之直徙薪曲突世寧不騐乎危<lb/>
<pb n="KR4f0018_WYG_006-35a"/>
言錯節盤根天欲備嘗于利器龍荒何處較定逺之道<lb/>
里尤艱馬角無期比屬國之星霜更乆豪情不挫李長<lb/>
源豈望銀宣直節難移劉器之終成鐵漢迨乎烽連六<lb/>
詔皷震兩川討元濟之不臣召賈生而非晩羣公推轂<lb/>
咸共服其豹文<lb/>
天子賜環乃更工于驄歩松到天而益勁豈問炎凉柏<lb/>
㧞地而無邪何心雨露念勝筭之資飛輓<lb/>
皇心特注江淮用名士以理灌輸盛世無庸桑孔特重<lb/>
<pb n="KR4f0018_WYG_006-35b"/>
度支之寄是禆理學之宗草木知名奉龍綸而待潤山<lb/>
川動色迎豸節以生寒果當持斧之初遂有改絃之妙謂<lb/>
興利必先革弊須知害馬當除惟潔已乃可奉公自信<lb/>
烹黿不染于是井蛙奪氣頓教市虎潜踪錢已無神不<lb/>
信魯褒之論言能有味行看傅説之調某夙叨御李謬<lb/>
辱班荆苕川對酒曾陪十日之歡梅閣論詩竊有二天<lb/>
之幸先輿人以獻頌義忍外于師門合詞客以颺言慶<lb/>
實同于吾黨名原可久豈須更介岡陵辭愧弗文敢謂<lb/>
<pb n="KR4f0018_WYG_006-36a"/>
堪書鐘鼎<lb/>
　　　雲間魯謙菴太守江左仁聲序<lb/>
蓋惟雙麟剖玊寵艾綬以親賢兩鹿頒金理蒲鞭而宣<lb/>
化所以漢膺良牧即拜三公宋重名邦常分兩制然而<lb/>
權多兼綂地有異宜畱棠拔薤事或取于古人渡虎懸<lb/>
魚勢每殊于今日求其張弛不匱才望同稱者蓋亦難<lb/>
矣我同年友謙庵魯先生者新蔡名宗中牟碩𦙍綸扉<lb/>
珥筆品重紅鞓鈴閣分麾治隆黄綬十萬户之受福乆<lb/>
<pb n="KR4f0018_WYG_006-36b"/>
動楓宸二千石之知名獨髙苧郡湖名三泖盡屬春波<lb/>
城號五茸偏多善氣斯則治行𢎞推第一聲名允謂無<lb/>
雙者也爾乃民乆罹兵郊原瀕海憫瘡痍之未復痛旱<lb/>
潦之不常李舍人之𢎞文空傳繡虎馬将軍之毒熖未<lb/>
遠哀鴻而公加意鳴絃捐千金而啓塾殫心射弩歴七<lb/>
載而乗橇訟比風行聽湖中而不倦誠惟露禱曝隴上<lb/>
而何辭清國逋于重困之餘釜鍾不爽恤民力于積勞<lb/>
之日舟楫先成是以人比文翁民多譙秀房君鑿井苦<lb/>
<pb n="KR4f0018_WYG_006-37a"/>
變為甘白傅溉田豐成于瘠随車得相公之雨揮扇銷<lb/>
酷吏之風境外飛蝗争投海水溪中巨鱷逺遁江流一<lb/>
錢之譽恒傳五袴之謡徧起豈獨潁川增杖天子待以<lb/>
非常河北賜書使君稱為獨立而已哉余學分席硯照<lb/>
忝鄰膏不止見野叟之䝉恩惠同慈父實亦感遺孤之<lb/>
受恤誼比古人偶覽嘉謡遂成短引聽漁陽之頌惟張<lb/>
君逰可不懐慚作舂陵之行豈杜子美乃能學佞也<lb/>
　　　張公蔚生署分司徳政序<lb/>
<pb n="KR4f0018_WYG_006-37b"/>
蘇子瞻泛秋之嵗秦始皇改臘之時予南國方来東臯<lb/>
偶渉始得與蔚生張公修陳徐之雅聫僑肸之交朗月<lb/>
入懐既情傾于接袂清風拂座乃氣洽于飲醇蓋公以<lb/>
超世之才負濟時之望行能克效道靡類于淺嘗遇值<lb/>
可為時共期其大用而鼎調未試錦製徒工君子勞心<lb/>
四野幾忘巨浸至人無欲一代咸仰清風方司牧于昭<lb/>
陽歌聞耆老迨兼庖于延令頌起名英余既以蕪辭弁<lb/>
其蕊簡矣乃兹鹺務更借鼎才而公不以斥鹵為煩罔用<lb/>
<pb n="KR4f0018_WYG_006-38a"/>
脂膏自潤撫商恤竈剔弊釐奸却厨傳之陋規謝贏餘<lb/>
之舊例夷齊可飲心何易于貪泉管晏堪卑意更同于<lb/>
止水濟寛嚴以裕國本仁愛以字人其所以治乎十塲<lb/>
仍猶之夫兩邑於是十塲之愛戴猶然兩邑之謳歌也<lb/>
夫化理既乖矯誣滋甚或飾情以取譽而炙手維艱或<lb/>
飾貌以行非而盗名終敗上以此欺其下卑以此罔其<lb/>
尊天地為之相䝉江河于焉莫砥求其神明相感得顯<lb/>
號于自然和易無私致休聲于勿斁有如公者豈易覯<lb/>
<pb n="KR4f0018_WYG_006-38b"/>
哉詩曰其新孔嘉其舊如之何也又曰在此無射在彼<lb/>
寜有惡耶蓋由是而頌溢漁陽秀兩岐之麥歌騰陜服<lb/>
樹千尺之棠公可趣駕以臨余且珥筆以待矣<lb/>
　　　賀昭武將軍楊元凱再鎮全吴序<lb/>
蓋聞麟臺聳峙惟圗第一鴻功鵲印焜煌用顯無雙駿<lb/>
烈必江漢克安于綏定乃朝野快覩其寵榮則我昭武<lb/>
大將軍楊公者古今一人而已公英謀天縱偉畧神資<lb/>
劍授白猿𢎞禮得家風于越國書傳蒼兕沂中同世績<lb/>
<pb n="KR4f0018_WYG_006-39a"/>
于汾陽方束髮以從戎世咸稱為竒男子每奮身而破<lb/>
敵人皆避此飛将軍草木知名張萬福威行萬里山川<lb/>
改色李臨淮功著屢朝如飛如翰如霆如雷共駭兵從<lb/>
天下自豫自閩自齊自楚咸占師在地中業已望楊僕<lb/>
之樓船鯨鯢影静立馬援之銅柱狐兔塵銷者矣乃<lb/>
九重獨軫東南謂三吴實兼江海非藉北猷于方叔難<lb/>
免宻伺于盧循特命金符爰歸繡衮遂使機山父老快<lb/>
袵席以重登泖水兒重喜旌旗之再見營開楊栁無煩<lb/>
<pb n="KR4f0018_WYG_006-39b"/>
雨雪之歌幕啟芙蓉共遂雲霓之望營平方畧何須願<lb/>
到金城子翼功勲不俟借臨河内于是人如烏弋酌水<lb/>
知歸将是白題望塵遥避綠沈長卧閒看五色蜃樓赤<lb/>
羽無驚静掩千屯虎帳大丈夫抒嘉猷以報我后<lb/>
聖天子頒異數以晉元侯鑄金印以孤懸貺彤弓而三<lb/>
接武即布天威之允武俾赫濯其不虞昭乃本明徳之<lb/>
孔昭用宣揚于無外雲臺畫像長觀燕頷之章天府書勲<lb/>
不數龍驤之號也某恭逢采芑忝與維桑為新息侯之<lb/>
<pb n="KR4f0018_WYG_006-40a"/>
鄉人何其幸也作孟嘗君之客子可無言乎願著短衣<lb/>
随李廣以射虎慚無彩筆效揚子以雕蟲賦朱鷺之三<lb/>
章聊當鐃吹圗蒼龍于八陣還待勒銘爾<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0018_WYG_006-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　林蕙堂全集巻六<lb/>
</p>
<p>
</p>
  </div>
</body>
</text>
</TEI>
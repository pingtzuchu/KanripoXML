<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林蕙堂全集巻十一</head> <lb/>
    <p>
<pb n="KR4f0018_WYG_011-1a"/>
欽定四庫全書<lb/>
　林蕙堂全集巻十一<lb/>
　　　　　　　　　　　湖州府知府吳綺撰<lb/>
　　露布<lb/>
　　　擬浙江大兵平大蘭山土冦舟山逆賊㨗報露布<lb/>
<hi>臣</hi>聞玉弩垂芒九地失負嵎之險瑶堦舞戚四瀛銷吐霧之妖<lb/>
日月所臨有容光而必照雷霆下擊無負固而不靡干戈揚<lb/>
天子之威鐘鼓送<lb/>
<pb n="KR4f0018_WYG_011-1b"/>
聖人之喜恭惟<lb/>
皇帝陛下天挺英姿神授偉畧𤣥雲入戸奉寳籙於丹陵緑<lb/>
錯昇壇得瑶圖於翠渚榮露下竹葦之澤薄桂海以敷文肅<lb/>
雲垂芝草之華罄氷天而服武塗山禹㑹已集萬國之珙<lb/>
球蒲版堯衢自静九重之尊俎蠢兹浙冦敢悖天常肆虐<lb/>
金峩輒奮九頭之暴舒凶赤堇乆稽一靣之誅始猶釁構<lb/>
魚書遁蒼崖而伏莽終則怒迴螳臂依碧嶂而憑叢踪㡬<lb/>
類於黄中蔓欲同乎緑線兼之鱟背爲㠶通孫恩於扈<lb/>
<pb n="KR4f0018_WYG_011-2a"/>
瀆鼇身弄楫連楊泰於鼎湖出沒蛟門憑陵虎巘山倚<lb/>
海接相為犄角之形水借陸援用逞連拳之勢遂使曹<lb/>
娥江上估客盡棄桃枝嚴子嵒中隠士難安桂樹屐殊康<lb/>
樂寜煩孟顗之疑戈挺盧循屢致王凝之變<hi>臣</hi>等敢承<lb/>
廟筭廣布<lb/>
皇靈方傳壘而呼冀逭揚旗之罪乃揮弋而舞仍矜拒轍之能<lb/>
犬既敢於吠仁虎愈威於服猛遂乃應變出竒潛師制勝躡懸<lb/>
車之嶺暗搗腹心陟束馬之巖平分牙爪氣衝南斗輝煌雙<lb/>
<pb n="KR4f0018_WYG_011-2b"/>
劔之芒影滅西郊變幻五雲之陣始于夏關之地殲厥兇鋒繼<lb/>
于斗門之區躪其堅壁焚骸積阜幾成京觀之風殘息登高更<lb/>
切守陴之哭爰于某日遂破大蘭山土冦某者羊頭巨鏃并<lb/>
穿袁尚之顱龍尾神鐶爭斷蚩尤之背血被原而成赭何言鴈<lb/>
宕千尋屍伏地而流丹遂滿山隂萬壑而逆賊某等或以干<lb/>
城舊將為背地之陳豨或以島嶼遊魂作圖危之道覆猶爾<lb/>
遷延重地窺伺巖疆<hi>臣</hi>等益奮天聲嚴伸大討秉屏翳之<lb/>
效靈值馮夷之助順樓船萬艘還興黄海之師戈甲千重共合<lb/>
<pb n="KR4f0018_WYG_011-3a"/>
昆明之戰鯨波夜湧笑鼈令之浮屍蜃氣朝昬縶吕嘉<lb/>
而授首兎方迷于入穴鳥乃歎於焚巢惟此舟山者去<lb/>
浙水纔有兩潮藏沃野寧惟千頃咽喉吳越煩廟慮者<lb/>
十年襟帶閩畨結隠憂者數省獲兹全勝遂據要衝凡<lb/>
皆遥禀乎神謀故致奏功於師武資其甲仗不煩武庫<lb/>
之兵藉彼餱糧可上金城之策斷上流之奔逸勢若建<lb/>
瓴作東越之屏藩雄如列嶂逺人歸化皆言水不揚波<lb/>
樵客迎仙益見山無匿影矣<hi>臣</hi>等無任懽忭踴躍之至<lb/>
<pb n="KR4f0018_WYG_011-3b"/>
謹奉露布以聞<lb/>
　　疏<lb/>
　　　霞霧山北菴募縁疏<lb/>
五丁開嶂罕覩神工三癸建亭爰稱勝跡惟此菰城之<lb/>
外多古道塲憶彼霅水之旁為舊逰地嘗愛山名霞霧<lb/>
厥稱境足雲煙向逢石屋老人乆幸秋圍白象非遇燒<lb/>
庵婆子俄驚夜舞紺龍火種蓮花信因縁之有在天開<lb/>
祗樹知事業之攸存兹有隠愚上人者座列三支燈然<lb/>
<pb n="KR4f0018_WYG_011-4a"/>
五葉軒轅峯頂曽提頑楫之真傳妙喜巖前擬續皎然<lb/>
之故跡但髙坐不為漢語而上行未易唐捐是以抽毫<lb/>
代豐干而饒舌俾之托鉢乞給孤以葢頭倘童子聚沙<lb/>
共種旃檀之樹則山神獻木即成薝蔔之林識嶺路之<lb/>
髙低不碍吟成瞌睡儘人間之興廢還聞福在檀波矣<lb/>
　　　為徹千上人結茅疏<lb/>
葢聞勝縁有待嗅水知香法㑹將開移泉作供雖地經<lb/>
桑下不成三宿之情而坐湧花中實現六通之果惟兹<lb/>
<pb n="KR4f0018_WYG_011-4b"/>
徹千上人者系出吾宗法登彼岸生龜早脱嘗稱白足<lb/>
名流靈鷲恒㕘不數黄頭小乘一瓶一缽徒聞粥飯之<lb/>
縁千水千山莫問袈裟之地將參禪而少壁此面奚堪<lb/>
欲聚石以無臺誰頭可㸃何方蘭若能容獅子之牀此<lb/>
日竹林不聽鸚哥之語是以持杯不渡振錫空吟師惟<lb/>
得得而來室且揺揺靡定必藉聚沙之神力乃非築舎<lb/>
之虛言貫似蚨飛錢聊分於于頔珠同鶴報金共布於<lb/>
給孤買沃洲之山燈留黄蘗開廬峰之社池有白蓮矣<lb/>
<pb n="KR4f0018_WYG_011-5a"/>
　　　為黙雷上人募古琴疏<lb/>
神僧洗鉢但乞伊蒲長者布金惟資祗樹苟非悟超寳<lb/>
筏將得意而忘言何以供設銀絲乃聞聲而説法惟我<lb/>
黙雷上人法傳五葉道契三支短簿祠邊長攜焦尾生<lb/>
公石畔還欲㸃頭言募名流用求古器掃一切有為之<lb/>
法别作檀波用十分無累之神孤尋果地作水仙操煙<lb/>
波何處移情得混沌材風雪還堪悟道非絃非指直須<lb/>
言下儋承在水在山莫令當前錯過我慙坡叟曽得交<lb/>
<pb n="KR4f0018_WYG_011-5b"/>
聰誰是韓公應來聽潁倘令心游軫外頻教擊磬敲氷<lb/>
不妨塵冷匣中依舊山空月老<lb/>
　　　募修溪南㑹館法華菴疏<lb/>
葢惟河山西極一花開白象之天煙雨南朝雙樹栖赤<lb/>
烏之地考報恩之為古刹前代爰崇而法華之有精藍<lb/>
吾家持建旃檀馥郁在長干勝選之區瓜瓞綿長是豐<lb/>
芑發祥之所三百年簪纓赫奕堂構常新十八𣲖冠葢<lb/>
徃來絃歌不輟故九秋鶚薦賔興有頼以雲蒸而千里<lb/>
<pb n="KR4f0018_WYG_011-6a"/>
鴻飛客至無憂于露處允矣名宗之美制皇哉上國之<lb/>
雄圖然地屬梵宫守䕶必資于釋子迨事經軍帑倥傯<lb/>
不戒夫祝融遂使勢烈燎原悲興巢幕青氊靡託何言<lb/>
薝蔔之園畫棟難存竟作荆榛之苑斯則旅人為之裹<lb/>
足過客見而傷心者矣予以去秋來經舊館疏棠老桂<lb/>
惆悵於四十年前忍草悲花感慨於五百刼後念祖宗<lb/>
勤勞不憚殊切謨謀倘子孫修復無聞有乖仁孝欲為<lb/>
運鍤笑乏倒囊幸賴非止以同心尚願諸公之合力祗<lb/>
<pb n="KR4f0018_WYG_011-6b"/>
園長者倘能量地以布金梵域神童何碍聚沙以壘塔<lb/>
况乎振上世中衰之業名較善于他工貽後人即次之<lb/>
謀報非賒于異日物力歸之一手事必可成功德及于<lb/>
衆身福均無量<lb/>
　　　衡山南嶽廟募建斗母閣疏<lb/>
地莫盛於南而衡當星紀神必尊乎北而斗作天樞慨<lb/>
自變起鳴狐寃血横流于赤社迨及亂生贙虎妖氛釀<lb/>
毒于朱陵林木之禍方深荆棘之悲已甚維迅掃于十<lb/>
<pb n="KR4f0018_WYG_011-7a"/>
一載丕揚允頼天威而消刼于五百年黙運尤資神力<lb/>
此斗母寳閣創建之所由來而衡嶽羽人奔走為之勸<lb/>
募也夫𢎞開一炁宻孕九皇演尼丘化玉之符而王稱<lb/>
孝弟説耆闍布金之法而主制兵戈西兎東烏自轉兩<lb/>
儀之轂左龍右虎獨持七曜之衡用神光而大靖邪氛<lb/>
以生氣而潛弭殺運丹靈峙為長離之鎮摩利支開普<lb/>
化之祥道自無殊地應有合矣但不聞雞犬徒傳仙好<lb/>
樓居而遥集龍鸞那見神能露處不遇聚沙之童子絳<lb/>
<pb n="KR4f0018_WYG_011-7b"/>
闕何得九重倘逢助木之山神丹臺即成百丈惟衆仁<lb/>
人挽回氣數立開金錯之囊則大慈母税駕河魁坐湧<lb/>
翠瓔之館蒼龍度厄銷水火以駢禎赤彘垂光照乾坤<lb/>
而保泰德無不應福有攸歸<lb/>
　　　募建巽閣專祠繆李二先生疏<lb/>
葢聞忠義之挺生良闗國運文章之蔚發猶藉地靈故<lb/>
一水稱丁用兆衣冠之讖而二山名酉聿開圖史之祥<lb/>
維此延陵適當斗野境稱靈秀舊為君子之風俗尚清<lb/>
<pb n="KR4f0018_WYG_011-8a"/>
剛素秉正人之氣乃坤維實為盤固而巽位尚未崇髙<lb/>
何以為向學之心且難副右文之化隂陽是卜取堪輿<lb/>
家言風木相資補離震間事上圖傑閣奉開化翊運之<lb/>
神下敞髙堂列文貞忠毅之主葢以首嬰黨禍雖百折<lb/>
而不辭并能力挽王綱致九死而靡悔齒牙盡脱猶聞<lb/>
攀檻之聲支體無存但有漬衣之血倘無顯祀曷以激<lb/>
勵乎忠貞得此耑祠始足用存乎模楷况郡大夫主持<lb/>
風教已有意于崇賢豈諸君子表率鄉閭乃忘情于助<lb/>
<pb n="KR4f0018_WYG_011-8b"/>
義特為饒舌徧懇同心共謀不日之功長迓無疆之秀<lb/>
將見嵯峨畫棟摩日月而對雙峯聳峙雕甍挹雲霞而<lb/>
凌萬井英賢鵲起寧殊獬豸之山科第蟬聨即在鳳凰<lb/>
之嶺矣<lb/>
　　　為藏山和尚募塔䟽<lb/>
藏山和尚白足清姿赤髭異品十年面壁曽窺立雪之<lb/>
傳五夜入門得悟拈花之㫖偶然著手妙墨無讓于貫<lb/>
休率爾揺頭新篇竟同于覺範虎溪大笑惟共三人鷲<lb/>
<pb n="KR4f0018_WYG_011-9a"/>
嶺孤行獨留一指臘才髙于週甲道忽阻于建寅看九<lb/>
日之黄花猶存我相訪三生之白石欲待他年隻履空<lb/>
歸去來無著寸絲不挂究竟如何嗣子㷀㷀盼金棺而<lb/>
何有僧雛孑孑問鐡鉢以無存匪藉大檀誰封廣柳于<lb/>
是不辭饒舌覔一袈裟但得共為發心藏諸舍利上兜<lb/>
率界信髙人畢竟生天歸窣堵波非長者那能得地即<lb/>
交情以完禪智用厚道而結勝因行將雙樹參差長開<lb/>
浄域且見千花環繞更禮寒山<lb/>
<pb n="KR4f0018_WYG_011-9b"/>
　　　慈渡菴募殿小䟽<lb/>
赤岸分流山髙五嶺白沙湧浪渡險三潭鼓莫奏于回<lb/>
颿舟易同于覆釜迺有給孤善士義拯迷津幸得知本<lb/>
禪師身登道岸花龕夜誦空驚怒浪横飛蓮筏朝浮不<lb/>
畏業風吹堕伍胥請客直教喚醒醉人河伯娶妻肯令<lb/>
沉如浣女多生援手已註籍於東華一把葢頭尚浮杯<lb/>
于西竺林中風雨蜂王臺何處傳燈江上波濤獅子座<lb/>
誰來問法乃屬豐干而饒舌用裨龎藴以發心江類獮<lb/>
<pb n="KR4f0018_WYG_011-10a"/>
猴𢎞啟赤華之社人如龍象還開紫柏之堂將成塔必<lb/>
始乎聚沙豈種禾乃幾于生豆語應不妄福有所歸<lb/>
　　　募脩香界菴疏<lb/>
錫山攬勝古有草菴金地從新兹名香界葢清江刺史<lb/>
親荷鍤以誅茅而蒼雪大師自浮杯而證果者也堦升<lb/>
秀嶂久歴經行塢出吉雲恒多栖息冠九龍而直上獨<lb/>
髙龍樹之風凌一鷲于孤鶱是為鷲峰之境豈意纖埃<lb/>
之忽入幾遭大刼之全灰兹幸梁汾居士偶返故山念<lb/>
<pb n="KR4f0018_WYG_011-10b"/>
彼楞伽山人實為好友解驂贖客脱才子於流離置驛<lb/>
延賔以名流為性命負信陵之意氣而自隠于醇酒美<lb/>
人有叔原之詞章而更妙于舞樓歌扇昔經斯地願把<lb/>
臂以入林遥指兹峯可同心而藉卉何其半生遺世曾<lb/>
不染于微塵遂爾一笑凌雲竟永辭于幽壤偶因殘墨<lb/>
爰展遺型聽横笛于斜陽心傷向秀奏鳴絃于流水夢<lb/>
斷鍾期將留幻影於空堂用表知音於來禩乃有晉陵<lb/>
之仙尹見義勇為更得申浦之賢侯聞聲助善共捐亷<lb/>
<pb n="KR4f0018_WYG_011-11a"/>
吏之俸用表親仁兼全良友之情尤堪化俗但義舉何<lb/>
容獨任而勝事必頼衆擎用告同心共為協力山神運<lb/>
木便成七寳之臺童子聚沙即是千花之塔檀施勿恡<lb/>
茨福攸歸<lb/>
　　　為熊邑侯建書院疏<lb/>
廣陵實為重地江邑更屬要區當水陸之衝輪蹄交錯<lb/>
值疲敝之後呼應艱難况叵測之人情隂陽莫辨且吹<lb/>
求之吏牘左右安支是以一日難居肩荷者視如傳舎<lb/>
<pb n="KR4f0018_WYG_011-11b"/>
千夫莫措銓主者指為畏途時則旄鉞重臣皆栽棠之<lb/>
召伯至于襜帷循吏有㧞薤之龎公尤幸真儒來為仙<lb/>
尹如邑侯熊公龍山碩望鶴澤英流射策以掞日名髙<lb/>
莅官而戴星績懋獄不苛而市不擾吏治咸澤以文章<lb/>
子言孝而弟言恭聽斷恒先之教化清矣不為沽激故<lb/>
其清常湛氷壺明也不事矯䖍故其明有同水鏡機務<lb/>
無嫌于旁午剖决如流簿書不混于刁丁毫釐必察革<lb/>
火耗之羨入而潤不染于脂膏罷差役之追呼而怒不<lb/>
<pb n="KR4f0018_WYG_011-12a"/>
聞于需索嚴莠民之罸而白望潛踪絶囂訟之風而蒼<lb/>
生樂業脩義學于四境化美文翁講<lb/>
聖諭之六條功同卓茂是以徴催孔亟閭閻無困苦之嗟車馬雖<lb/>
煩井里有豫遊之慶一錢不選咸知暮夜難干五袴長聞返<lb/>
覺陽春不逮人真如父縱是怒而皆慈姓可名兒但有<lb/>
恩而無怨德難縷悉聊以𤣥黄為公子之裘功匪筆書<lb/>
惟願清白留後人之法原因善政而更懐善教之思誠<lb/>
以仁聞而更冀仁言之益况乃堂依楊柳歐陽之舊宅<lb/>
<pb n="KR4f0018_WYG_011-12b"/>
猶存則有嶺號梅花何遜之清風未逺特為講院共迓<lb/>
文軒俾月吉而常臨時聞讀法庶風規之長見獲遂瞻<lb/>
依但受澤多同而庀材殊急既衆擎之易舉共效子來<lb/>
將合力以圖成而永敦民俗矣<lb/>
　　　募建西來閣疏<lb/>
葢惟金山獨峙砥萬頃之銀濤寳塔雙懸鎮千尋之貝<lb/>
闕是以龍軒遥駐宸章燦日月之輝犀管親題睿藻壯<lb/>
江山之氣則蘇子瞻之留帶未足為竒而張承吉之聞<lb/>
<pb n="KR4f0018_WYG_011-13a"/>
鐘無能稱善者矣然在上方而眺北固有傑閣以號西<lb/>
來忩中納千嶺之柔嵐檻外收一江之勝賞昔年締構<lb/>
曽因賜紫髙僧此日摧頽無復留丹佳境是以斌如開<lb/>
士不憚饒舌而效豐干而我小阮庭生亦欲發心而同<lb/>
𤣥度但慳囊未啟誰為助木之山神而妙果將成必頼<lb/>
聚沙之童子則丹梯百尺即仰睇乎慈雲而繡栱三重<lb/>
便遥觀于法海將見施無不報應知福有所歸矣<lb/>
　　　為天續上人募菴䟽<lb/>
<pb n="KR4f0018_WYG_011-13b"/>
跨鶴城中何妨飛錫渡牛河畔雅足停車則有天續上<lb/>
人半偈清修三乘妙悟傳五葉之法豎拂子而随㕘作<lb/>
一枝之栖放蒲團而不下布獅子座三千那得容身立<lb/>
蜂王臺些子如何著手雖道人之漢語猶存不了之縁<lb/>
非長者之唐捐難助無邊之果用為饒舌共懇發心似<lb/>
西域之賢妃甘輸柰苑若東方之童子更捨旃林則一<lb/>
把茅得以葢頭而三更棗可尋歇脚矣<lb/>
　　傳<lb/>
<pb n="KR4f0018_WYG_011-14a"/>
　　　家茂才聲逺先生傳<lb/>
愚嘗流覽前編遐稽徃哲甘公朗鑒得陶謙于綴帛之<lb/>
辰桓子英標識安石于撫塵之際未嘗不慨然擊節願<lb/>
為執鞭以為知已難逢得人匪易也乃至謝家池草若<lb/>
靈運之愛惠連楊氏竹林如兄昱之知遵彦則論交一<lb/>
門之内而流聲千載之餘尤其難哉亦云罕矣余憶當<lb/>
初歲偶爾逺逰乃家聲逺先生輒相期許號以龍文仍<lb/>
為奬成勉其驥足而深知未報徒思腹痛之言篤行難<lb/>
<pb n="KR4f0018_WYG_011-14b"/>
忘聊紀躬修之跡弗慙鄙製爰闡幽踪先生諱鳳鳴字<lb/>
聲逺安若其别號也少有雋才長多異操甫受書而名<lb/>
傳鄉曲未弱冠而聲振膠庠當世業之中衰難謀二鬴<lb/>
值親年之既耄俱在八旬宋處宗之忩前鷄堪入饌王<lb/>
休徴之沼上鯉毎就烹遂使垂白含飴雖茹荼而不識<lb/>
將烏戲綵覺啖菽以逾甘迨侍疾有類伯喈累月何曽<lb/>
貼席及持䘮實同處黙頻年猶自居廬以事死而若事<lb/>
生惟思學孔由孝親而能孝祖還欲報劉五十六年恥<lb/>
<pb n="KR4f0018_WYG_011-15a"/>
求凰之易節百千萬日守牧犢以終身此皆敦篤天倫<lb/>
良可挽回風俗者也是以棘闈屢躓未遂顯揚梓里咸<lb/>
瞻共欽孝義豫州刺史為陳紀而表閭河曲諸生就王<lb/>
通而列舍至於田間認履笑而不言畦畔鋤金揮之弗<lb/>
顧置幼安之器汲者忘争勸雍伯之糜饑氓待飽義熈<lb/>
之後不復五斗為懐正始以還但有一編自適臣言忠<lb/>
而子言孝曾無矢口雌黄誦其詩而讀其書更復娱情<lb/>
飛白精思八法長畫被以成穿競乞千文輒填門而未<lb/>
<pb n="KR4f0018_WYG_011-15b"/>
倦毎偕支遁終朝共賞山泉時約戴逵鎮日惟論書畫<lb/>
是以西京耆碩奉仲舉為端人東洛羣賢推彦方為長<lb/>
者良有以也豈曰誣哉既而夢兆白雞慨三良之隕露<lb/>
身騎黄鶴歎一笑以凌雲運值康熈年當己酉孟秋下<lb/>
浣卒于里居子長順長循二君具象賢之德孫翹京翰<lb/>
京等輩懐繩武之思而翰京如京猶能飭行立名好文<lb/>
服古聚書能讀知王顗之有孫留硯堪傳識范喬之繼<lb/>
祖信虞詡得寛和之報而楊竒守清白之遺慶既有源<lb/>
<pb n="KR4f0018_WYG_011-16a"/>
施方未艾也<lb/>
豐南内史曰我<lb/>
國家肇修人紀首重天常禮官時有褒揚史臣亦多<lb/>
紀載惟義夫一節𣺌矣罕聞憶我先大夫稚圭公既失<lb/>
太淑人滎陽氏鰥魚卄載遂絶念于雲荼哀鴈三秋竟<lb/>
終身于霜蓼與兹伯子並號大儒而一命未膺雙貞<lb/>
不顯嗚呼五倫始于夫婦豈可闕然百行俱在詩書<lb/>
斯為卓爾不獨緬懷於知我實亦慨想夫古人矣<lb/>
<pb n="KR4f0018_WYG_011-16b"/>
　　　又道人傳<lb/>
又道人凌姓名畹字又蕙歙之沙溪人也少負儁才雅<lb/>
懐逸志鶴非鳥伍即傍白雲松不林生恒依丹壑詩如<lb/>
常侍遇得意而旋吟畫擬右丞時解衣而不倦然性惟<lb/>
絶俗心在寡營郭忠恕之戲寫風鳶非徇貴客李至獻<lb/>
之能圖水牸豈贈世家巷内無人曰斯世何堪入眼胸<lb/>
中有竹謂此君猶是知心以是四壁長貧一笻空老雖<lb/>
近三皇之丹竈未厭搜竒乃訪五老于香爐恒思選勝<lb/>
<pb n="KR4f0018_WYG_011-17a"/>
飛絙翠嶺多康樂之所未經躡履赤城實興公之所曽<lb/>
賦晩愛隋橋之月遂至携家久甘范甑之塵因而没世<lb/>
家姪楞香念張堪之遺孤倣原陟之厚義斂而䘮葬贍<lb/>
其女妻葢君本髙人實多俠槩曾留張儉靡惜破家嘗<lb/>
哭李膺無憂及禍兹以交情而獲報詎云天道之無知<lb/>
耶<lb/>
　　　方烈婦仇氏傳<lb/>
婦姓仇氏歙人方本素之妻也手劍成忠周稱烈士曵<lb/>
<pb n="KR4f0018_WYG_011-17b"/>
裾起譽漢號碩儒昭代歴有聞人近世齊為編户婦生<lb/>
懐淑德少具令姿從女塾以授書在公宫而習禮史開<lb/>
范傳長羞蔡琰之篇詩誦衛風獨愛共姜之賦下早歲<lb/>
之玉臺空悲蕩子壓頻年之金線恒為他人慈母為之<lb/>
痛心孝女因而屈膝貞能不字誠何怨于摽梅死且靡<lb/>
他敢有傷于穠李迨德耀之嫁已逾十年及荀采之婚<lb/>
曽無三月舞鸞青鏡猶未穏乎雙栖别鶴珠絃遽分飛<lb/>
而獨徃豈丈夫之志果在桑蓬惟女子之行自甘荼堇<lb/>
<pb n="KR4f0018_WYG_011-18a"/>
望刀環而無日誰憐機上流黄合釵股以何時不念樓<lb/>
前織素無珠可賣供餐成巧婦之炊有土堪包築壠代<lb/>
孤兒之泣八年胥浦俄驚鵩鳥之來千里練江特買蜻<lb/>
蛉而至青囊不驗已無分于齊眉白刃可揮復奚辭于<lb/>
割股嗟天傾而莫補歎海竭以難填淚欲成花即是斷<lb/>
腸之草魂能化樹將為連理之枝感姑婦之慰留勅家<lb/>
人以環守藥名獨活苦不由人蟲有寄生孤誰似我貧<lb/>
同種蒜艱難回廣柳之車事切封榛隠忍滌薦蘋之釡<lb/>
<pb n="KR4f0018_WYG_011-18b"/>
久無夜哭門前不聽烏啼忽起晨妝忩下翻疑鵲喜鄰<lb/>
姑束緼初祗訝其闔扉老父得書早已聞其掛樹粉痕<lb/>
在壁終還隂氏之屍錦帶留牀遂宛廬江之頸于是里<lb/>
人罷社邑令式閭題曰貞婦之祠表以女宗之墓如生<lb/>
斑竹在土而已有淚痕或化綵雲帶雨而尚聞香氣猗<lb/>
歟烈矣不亦美哉嗟乎緑綺幽情芳年越禮黄花妙句<lb/>
晩景貽譏已甘包麕之嫌寧論委禽之巧三年傾國空<lb/>
憐息媯之無言五夜失聲偶為江郎而喚覺稍徘徊于<lb/>
<pb n="KR4f0018_WYG_011-19a"/>
俄頃即隕落其生平兹獨漂揺風雨存定志于經年䟦<lb/>
涉闗山返遺骸于逺道然後從容就盡慷慨完貞斯有<lb/>
大過于人豈可無聞于世爰為濡墨以待書彤用箴頑<lb/>
懦之風并厲子臣之義爾<lb/>
　　　周太夫人傳<lb/>
葢自芸𤓰負米親承黄玉之書泣筍號松特紀紫金之<lb/>
管孝之為德豈不重乎然手不驅蚊憫濮陽之忍痛聲<lb/>
能感鶴聞處黙之銜哀厥事可風其人足敬似中郎之<lb/>
<pb n="KR4f0018_WYG_011-19b"/>
侍疾七旬無暇於求衣若申屠之慕親十載何心以御<lb/>
肉惟吾式燕實無愧焉因其孝而遂得其慈感其子而<lb/>
并傳其母此周太夫人之所以傳也太夫人系出周宗<lb/>
産于真邑伯仁雅量代著汝南公瑾名家世推江左靈<lb/>
儲婺宿地當躍鯉之津教本國風詩咏鳴鳩之渚生而<lb/>
守禮志不事夫庸人幼即知書名有同于博士時無逸<lb/>
公炊方夢臼彈用續膠石氏入門九族咸知見重少君<lb/>
歸里三黨由以加親兒鮮衣蘆寧識柳公權之為異出<lb/>
<pb n="KR4f0018_WYG_011-20a"/>
姬多纍葛豈有周太姥而無是言于是方進懐恩為耽<lb/>
書册髙柔見愛益篤瑟琴而太夫人富不為驕貴而能<lb/>
下衣無火浣曵大練而猶華釵少明璣選中璫而獨恕<lb/>
至于宫修采藻日以未逮為悲野飯翳桑時以不周是<lb/>
患先河義重捐多金而祠構翬飛待渡堪傷出餘資而<lb/>
橋横鴈齒感遺言而嫁鶩誼重夭桃見枯骨以脱驂恩<lb/>
敷廣柳則助義無妨于典珥施仁不恡于抽簪是以海<lb/>
内徧乎休聲域中稱為隠德公之得此多内助焉迨乎<lb/>
<pb n="KR4f0018_WYG_011-20b"/>
日出當心海填無力鳳亡其匹誰憐宛頸中宵鶴有其<lb/>
雛未可捐軀長夜付冡兒以筦鑰不戾三從撫兩稚于<lb/>
提攜何慙再起豈知麻姑轉盼俄見塵揚遂至漆女傷<lb/>
懐果聞天墜救無披髪争操室内之戈禍在剥膚莫厝<lb/>
突邊之火伯之隕矣歎大厦之將傾予何歸乎悵危巢<lb/>
而已覆鄉闗播越八百里處處驚蜀道之難親戚凋傷<lb/>
三十年人人利齊奴所有太夫人聞雷不震涉險如夷<lb/>
動者持之以静中流之砥柱常安急者應之以閒當局<lb/>
<pb n="KR4f0018_WYG_011-21a"/>
之機闗獨妙紛紜自解若芒刃之斬亂絲神色無驚似<lb/>
輕裘而臨大敵卒能潛消衆變黙劑羣情全破卵於湯<lb/>
火之中出覆舟於波濤之外堂前畫荻總是淚痕燈下<lb/>
丸參無非苦味慰之以義命何殊身自教兒束之以詩<lb/>
書不謂母能兼父六婚孤女頻年不倦傾笥獨撫遺孫<lb/>
盡日還為授讀念世難何辭身瘁顧吾力之已彈謂隂<lb/>
德有似耳鳴信其宗之必大訓兼文武劉殷之七業俱<lb/>
興教備慈嚴泰媖之一門無忝仲以文章啟事行登鷺<lb/>
<pb n="KR4f0018_WYG_011-21b"/>
序之班季以黌術致身亦入鷹揚之選歲當癸丑月在<lb/>
仲春嗟二豎之弗臧痛九原之忽渺羿妻歸月徒聞搗<lb/>
藥之宫織女還星但有支機之石當乗鸞而欲逝一心<lb/>
惟念前人迨化鶴而難留片語不闗他務賢哉此母允<lb/>
為巾幗之難貽厥後昆是作閨闈之範爰述其事是為<lb/>
之傳<lb/>
豐南内史曰世風不競人紀罕修士在恒居争誇竒節<lb/>
時當變亂輒易素心震雷有虩虩之傷樊圃著瞿瞿之<lb/>
<pb n="KR4f0018_WYG_011-22a"/>
刺而兹終養以和獨全其大存栢舟之雅操貽桑土之<lb/>
逺謨詩曰淑人君子其儀一兮母有之矣彼䘮匕以貽<lb/>
羞循墻而失步者亦烏足道哉<lb/>
　　　紅鵝生小傳<lb/>
髙士橋西是孝尼之故第讓王祠側為彦博之名園槐<lb/>
柳交隂蟬聲一巷松篁逓響鳥語四時葢其間有紅鵝<lb/>
生焉生夙負英姿早懐壯畧縁奉鯉趨之訓遂忘鯤化<lb/>
之圖陶元亮之家兒罕求聞逹王孺仲之嗣子不事聲<lb/>
<pb n="KR4f0018_WYG_011-22b"/>
華用孝全貞固其所也于是覃懐六籍極力四聲得北<lb/>
苑之精傳旋為閣筆有西崑之麗句特妙題籖襞古錦<lb/>
以為囊篇裁芍藥鏤青瑤而作管手浣薔薇金粟重來<lb/>
蘇舜欽之遥追太白玉簫新製姜堯章之低唱小紅歡<lb/>
既以古而深賞復因竒而富錞于古器辨乎周禮之文<lb/>
威斗遺模證以漢臺之記王將軍之庫内若具五材李<lb/>
公子之筵中無非三代苟其堂中賭茗不妨貴買徐熈<lb/>
若至袖裏懐珍必至狂呼米芾矣而且尊同北海惟醉<lb/>
<pb n="KR4f0018_WYG_011-23a"/>
詞人坐擬西園徧辭熱客杜司勲解官之後始訂忘形<lb/>
嵇中散僵卧之餘還為納契雖牡丹香發長思功父之<lb/>
家而脩竹清風不減元卿之徑至若酒旗歌扇時迎桃<lb/>
葉船頭側帽輕衫獨徃梅花閣上遇方山者謂為豪士<lb/>
望陶峴者有若神仙而弔古殊多問天還切過埋劍之<lb/>
地悵君子之不存逰響屧之廊嘆美人而安在杜鵑月<lb/>
冷歡少于悲麋鹿春深今猶似昔凡經逰于蠟屐悉寄<lb/>
託乎彩毫文為生焉情使然也又或玉鈎斜畔惆悵飛<lb/>
<pb n="KR4f0018_WYG_011-23b"/>
螢鐡甕江邊荒涼戰馬尋西陵之舊事兩峯未改煙雲<lb/>
訪南國之遺踪六代徒存花草莫不臨風釃酒對月興<lb/>
歌撫長劍以欷歔鼓哀箏而慷慨昔阮籍之登廣武時<lb/>
少英雄孔明之卧南陽人思管葛含悲吐曲觸緒言愁<lb/>
見之或訝為狂識者獨傷其志矣予與生逰同山澤好<lb/>
締林泉爰以闡其幽懐用待傳諸好事也而生架蓄瑶<lb/>
蟫恒多問字屨随銀鹿頗解揮毫墨沼流成獨得瑯琊<lb/>
之秘黄庭換得長懐曇<graphic n="KR1619" url="https://raw.githubusercontent.com/kanripo/KR-Gaiji/master/images/KR1619.png" mimeType="image/png"/>之髙故自號紅鵝生云<lb/>
<pb n="KR4f0018_WYG_011-24a"/>
　　　吳母鄭太孺人雙節傳<lb/>
葢惟史官所載務闡幽光女子之行尤崇苦節若乃髧<lb/>
髦矢志出百計以存孤截耳明貞守一身而濟蹇斯有<lb/>
裨于人紀咸宜表于家乘則鄭氏孺人為不可及矣粤<lb/>
考善濡叔祖具國士之英姿厥配汪氏太君有淑人之<lb/>
雅操而孺人同操箕帚屈奉巾箱雖絡秀本自士流而<lb/>
長懐門户故康成實為名族而甘就衾裯自挽鹿車用<lb/>
佐良人之畫頻調燕瑟能和大婦之心縱閣異東西禮<lb/>
<pb n="KR4f0018_WYG_011-24b"/>
則均于采藻即饁分前後而事總切于條桑鍾郝堪儀<lb/>
喜懐珠而並産齊梁非逺痛載寳之不還日出徒嗟天<lb/>
傾不補鞭長不及况在疚之㷀㷀巢破難完有未亡之<lb/>
藐藐他方遺槖齒既易于鯨吞同室操戈涎復垂于虎<lb/>
視况長男之先逝至嫡妣之繼亡烏失侣而長啼鸞抱<lb/>
雛而獨宿多方巧誘有懐欲動乎貞姬宻逞凶謀不利<lb/>
將施于孺子時則績勤文伯龜手何辭燭滅徐吾誓心<lb/>
靡改畫歐家之荻總是淚痕丸柳氏之參無非苦味雖<lb/>
<pb n="KR4f0018_WYG_011-25a"/>
頻驚于風雨毎自凛其氷霜調䕶維殷察神明之既定<lb/>
敦勉至再知志氣之有成爰出洸澼之微資加之脱珥<lb/>
助其桑蓬之壯志勉以將車遂能化犢為龍養雛成鶴<lb/>
重興舊業譬夏后之一成力奠頽基若周家之九鼎太<lb/>
孺人誠惟保子而仍保其子之子仲震公謀足貽孫而<lb/>
更貽其孫之孫使非一線之能留安得四通之累致傳<lb/>
之典册可稱巾幗之程嬰矢在咏歌是謂閨房之李善<lb/>
矣迨至三傳以後復尋二姓之盟則我周嗣隠君亦有<lb/>
<pb n="KR4f0018_WYG_011-25b"/>
滎陽佳配早稱櫛士出圭組之名門雅號針神具幃帟<lb/>
之淑行殫心進乳曽無叱狗之聲洗手嘗羮豈僅烹魚<lb/>
之事㑹伯也失尊人之意暫出塗山至女兮感君子之<lb/>
行長悲湘水兵戈既塞鴻爪雪而難歸琴瑟無音鵠啼<lb/>
霜而弗偶而氏强為笑語毎忍淚以承歡力謝言挑欲<lb/>
毁容而秉節恒依繡像雖閫閾而不窺自著綦巾即糜<lb/>
羮其未飽燈前顧影歴百千萬狀而未改丹忱鏡裏含<lb/>
悽凡五十三年而竟成白首事傳戚黨謂雙貞並出一<lb/>
<pb n="KR4f0018_WYG_011-26a"/>
門慶篤宗祊幸二烈流芳兩代綺偶遊楚地獲友文孫<lb/>
前既屬其祖姑後亦為其丘嫂言而足信可風勵于後<lb/>
昆行實有徴用儀型于末俗爰抽兎管弗揣不文竚待<lb/>
龍章同期有耀<lb/>
　　　馬伯元先生暨元配周太夫人忠節合傳<lb/>
葢聞烈士效忠秉丹忱以弗二貞姬守義矢白首以靡<lb/>
他是以運值昇平勒景鐘以著績時當豐豫安幃幕以<lb/>
成家若乃勁草之遇驚飈人嗟板蕩抑或長松之逢寒<lb/>
<pb n="KR4f0018_WYG_011-26b"/>
雪衆嘆風靡則國爾忘身獨甘勞瘁心堅勵節不慮漂<lb/>
揺乾健坤柔實相成以不朽臣忠婦順乃各致以長存<lb/>
心有異乎道惟一矣若伯元馬先生及周太夫人者則<lb/>
見之矣太夫人寳林世胄鏡水名宗裔出絳侯世有弓<lb/>
裘之望家原公瑾人傳圭組之華生有蘭標早奉班姑<lb/>
雅訓長多蕙性無慚鍾氏芳規奠鴈而配參軍莊而有<lb/>
禮挽鹿而歸司𨽻孝本于誠滿座賔朋酒漿不匱終年<lb/>
慰問筐筥無愆乃先生投筆從戎慷慨際時之志彎弓<lb/>
<pb n="KR4f0018_WYG_011-27a"/>
破敵雅多靖亂之才一出而圖吾軍三遷而帥其衆璇<lb/>
樞拊髀遥聞貔虎之威瓊島銷魂盡懾鯨鯢之氣真將<lb/>
軍從天而下醜類豈有遺乎諸反側望風而歸南人不<lb/>
復叛矣鞠躬盡瘁食少有似乎武侯效力忘疲星隕遂<lb/>
同于宗澤維時天傾莫補日出當心未亡人欲相從于<lb/>
九京藐諸孤尚伶仃于萬里干戈阻絶難歸廣柳之魂<lb/>
山水﨑嶇莫返維桑之骼而太夫人手瘏心碎淚以盡<lb/>
而血流晝畫夜思人屢危而天相身經九死竟完鷇于<lb/>
<pb n="KR4f0018_WYG_011-27b"/>
覆巢體備千辛乃歸魂于故壠况時當改玉既伏莽之<lb/>
未除而家且賣珠復牽蘿而無策凋零井邑毎常嘆于<lb/>
呼庚勞攘舟車更多虞之旁午白頭二老將不免于饑<lb/>
寒黄口多兒正有需于教誨仰事之與俯育所頼伊誰<lb/>
外䕶之與内調其艱實甚太夫人手封馬鬛十指幾至<lb/>
不完力䕶鳳毛三餐亦為少進堦前畫荻總是淚痕燈<lb/>
下丸參無非苦味含氷茹蘗凡四十三年補漏醫瘡有<lb/>
百千萬狀既老而不懈雖病亦不言是謂竭婦之功而<lb/>
<pb n="KR4f0018_WYG_011-28a"/>
復代夫以為子遂能備母之教抑且兼父以為師所以<lb/>
懿訓維章六龍爭為奮甲徽音彌著一鶚于以騰霄澤<lb/>
及兩邦并有神明之譽恩覃萬姓益𢎞清白之儀以致<lb/>
天賜鸞書人欽鶴筭堂中紫綬拜義成之封堦下文軒<lb/>
賜建昌之號世之寵禮行及無窮天之報施寧復有艾<lb/>
夫婦以德勝而持户更復多才女以貞名而立身實多<lb/>
苦節吾無間矣復何加哉迨及屬纊之時猶然伏枕而<lb/>
泣出篋金而修先墓傳遺令而置祀田斯豈庸輩所能<lb/>
<pb n="KR4f0018_WYG_011-28b"/>
實為丈夫不及耳爰紀其事以告諸來<lb/>
　　贊頌<lb/>
　　　練溪文虞江隠君像贊<lb/>
蓮峰毓秀橙里孕靈繼考城之閥閲承宋代之簪纓早<lb/>
挺岐嶷之質幼多孝友之聲期文章以振譽念怙恃而<lb/>
傷情傅介子乃棄觚而歎端木賜則結駟以行其為人<lb/>
也本多才而多識其御事也亦必敬而必誠雀一中而<lb/>
知為俊傑鳳再卜而許以和鳴梁家之配既叶陶公之<lb/>
<pb n="KR4f0018_WYG_011-29a"/>
業益興千萬里而不辭况瘁三十載而甫就經營齊人<lb/>
服仲連之義楚國知季布之稱有婦焉能相夫而教子<lb/>
惟髯也信邁羣而絶倫方嚴慈之克濟何凶閔之洊嬰<lb/>
賴虎頭之妙翰存燕翼之芳型寫古心于古貌揚令德<lb/>
以令名將慶貽於奕葉昭百世而流馨者歟<lb/>
　　　江氏四世五節婦贊<lb/>
葢聞髧髦矢志播雅詠于柏舟截耳明心紀徽聲于竹<lb/>
簡然青陵臺上鵠不再鳴采縷窓前鴈難重繋昺淑二<lb/>
<pb n="KR4f0018_WYG_011-29b"/>
寡但傳武庫之文華義三貞僅見永初之記未有聚苦<lb/>
節于一門紹幽芳于四代如我歙之江氏者也江氏系<lb/>
分伯益胄衍文通家風素著于柴車世德聿光于芸閣<lb/>
乃星辰照耀固神貽忠厚之祥而霜霰漂揺亦天篤孝<lb/>
貞之氣誰云荼苦益顯蘭馨粤攷明初元稱成化始惟<lb/>
江夏倡大義于靡他繼有滎陽抱孤貞而弗二或三珠<lb/>
在握而彌傷宛頸之心或一綫僅延而益結齊眉之痛<lb/>
烏啼門外處處秋風鸞掩鏡中時時夜雨盼黄姑于天<lb/>
<pb n="KR4f0018_WYG_011-30a"/>
上悼白首于人間斯固可匹美女箴貽馨婦誡者矣爾<lb/>
乃時當嘉靖復見貞姬系出宣文爰生懿質杜韡淑德<lb/>
早作繼于傅家荀采妙齡遽含悲于隂氏撫其異出皆<lb/>
有絮而無蘆逮及所生并種松而成樹望藁砧于山外<lb/>
五夜含辛泣絡緯于燈前六旬周甲亦云酷矣不足多<lb/>
乎若夫積慶將開閔凶洊至天傾莫補日出當心則有<lb/>
方氏孺人者來從德里迨事嚴姑叱狗無聲偕鸞有志<lb/>
鳥稱比翼寧呼婆餅之焦蟲取阜螽不禁女衾之抱爰<lb/>
<pb n="KR4f0018_WYG_011-30b"/>
擇賢媛以事君子遂得淑女而産俊人兒難識父幾同<lb/>
趙朔之孤妾以無夫自是韓慿之婦同磨笄而不可撫<lb/>
破鏡以相憐蜾蠃封泥或謂形之可似鴛鴦照水但在<lb/>
影之能雙豈必鬚眉乃稱嬰臼長將血淚欲並英皇足<lb/>
笑褚公問黄羅<graphic n="KR1596" url="https://raw.githubusercontent.com/kanripo/KR-Gaiji/master/images/KR1596.png" mimeType="image/png"/>而奚在堪同王女把白玉玦而不離<lb/>
是誠無愧于禮宗允足再傳于巨孝而應全翁性切哺<lb/>
烏誠通乳鵲燃龔明之頂朱袍遂以延年刲五鈍之羮<lb/>
白髪因而愈疾是以路公求狀柳子題銘天旌兩節之<lb/>
<pb n="KR4f0018_WYG_011-31a"/>
門人號衆芳之里濟陽之裔葢至是而益昌矣雖然石<lb/>
窌貤封國有旌崇之典延鄉寵錫禮存湯沐之儀凡此<lb/>
貞姿僉宜顯賚乃素門寒族既以請乞為難而弱質頽<lb/>
齡又為格程所阻禮官莫詳其姓氏女史罕識其儀型<lb/>
遂使隴上芳姿但化相思之樹海中窮羽空填精衛之<lb/>
波湮没良多可勝三歎爰是詳其淑行用以備夫曠聞<lb/>
贊曰<lb/>
猗歟德門實多女士厥有黄媛守德弗二迨及于鄭益<lb/>
<pb n="KR4f0018_WYG_011-31b"/>
為其難保持如綫母力克殫維宋之子既貞而慈黽勉<lb/>
鞠育備著令儀及方與萬泉清玉潔孝事君姑慶貽來<lb/>
哲凡兹五母懿教克彰𢎞宣聖善裨益綱常有泉匪清<lb/>
有石匪介凛凜貞操名光函葢彼臣奸君彼子懟父尚<lb/>
聞此風寧無心怍我為作賛以告後人誰司彤史永揚<lb/>
德芬<lb/>
　　　家貞女汪氏賛<hi>原名寳珠</hi>
予族孫炯然元聘汪氏者裔出平陽家原水界榮華累<lb/>
<pb n="KR4f0018_WYG_011-32a"/>
世信席上之堪珍婉孌多姿愛掌中而不離少而陟屺<lb/>
早䘮嚴君歲及撫塵惟依大父從蹇修之約盟久訂於<lb/>
豐溪就内舅而居身乃随於繁水而年方三五尚未當<lb/>
笄地隔半千猶虚納幣炯兮命促方埋玉以興嗟女也<lb/>
心驚遂折釵而兆夢貞鸞未偶其何意于雙飛寡鵠長<lb/>
悲誓相從于九死情原未解乃有性而無情禮尚未成<lb/>
輒因心而作禮扉間粉字已辦還隂堂上白頭空憐賦<lb/>
衛毎聞改聘即欲捐生絶粒投繯既痛其身之可惜毁<lb/>
<pb n="KR4f0018_WYG_011-32b"/>
粧易服益信厥志之難移於是一燈夜績惟同阿母篝<lb/>
燈半鏡朝窺不想仙郎合鏡堦前刲股嘆露禱之多誠<lb/>
榻下承顔念氷餐之獨苦匪朝伊夕力為扶持積日而<lb/>
年躬親請膳玉仍在璞寧知價值連城珠未離淵自可<lb/>
光還合浦當今<lb/>
上庚申之歲週貞姬甲子之齡洵正氣足以感人致清風<lb/>
遂能變俗合四十五年之久以孝存貞使百千萬人之<lb/>
多因誠得動青衿繡服拜送於荻港之濵彩榜金書迎<lb/>
<pb n="KR4f0018_WYG_011-33a"/>
返于柳干之舎墳前洒淚草木為枯室内藏形庭除不<lb/>
出夢中雖見猶然未識容顔地下相逢諒亦轉多悽楚<lb/>
迄今而又逾十稔久且未免於饑寒至此而益勵一心<lb/>
貧乃更堅于風雨未經作婦百年忍痛比殉烈而尤難<lb/>
若令為臣一旦顛危定效忠而弗二使當異代猶將遐<lb/>
慕斯人幸在吾家更得親觀竒事乃有忝為族黨置若<lb/>
罔知且聞獨擁膏腴棄而不顧斯則自棄倫常之外寧<lb/>
能復徼忠厚之貽某苕水陳人隋橋逋叟然少登史館<lb/>
<pb n="KR4f0018_WYG_011-33b"/>
與聞風教所闗老返鄉閭喜見貞良尚在傷哉貧也未<lb/>
能請䘏以<lb/>
龍綸慕而書焉或可垂光於蠧簡為之贊曰<lb/>
有美一人得氣之正金石之心氷霜其性性與時乖心<lb/>
難命任世處其艱力持于定白髪靡他青燈自映蟻羶<lb/>
弗慕蝸爭罔競宛頸終身秉懐益勁視彼纖夫百年朝<lb/>
菌塵息誰多榮名罕盡我作此贊𢎞昭貞佞用示後昆<lb/>
毋斁爾敬<lb/>
<pb n="KR4f0018_WYG_011-34a"/>
　　　茅士可天女散花圖贊<lb/>
彼何人斯維摩居士而非維摩即維摩氏是二非一是<lb/>
一非二無法可記不可思議是花非花花落何際破除<lb/>
諸有行所無事人我不存空色非異不生不滅多生咸<lb/>
濟作如是觀如是如是<lb/>
　　　羅母葉孺人夀頌<lb/>
吾鄉之有羅氏三君子也才堪鼎峙如瞻韋室之星品<lb/>
合珠聨並列王庭之樹而季子臨思尤與予常敦文酒<lb/>
<pb n="KR4f0018_WYG_011-34b"/>
之好數為山澤之逰毎歎何物寧馨得斯異質遂至今<lb/>
時淮海乃有俊人而前此十年獲為吕庭之叔夜曾為<lb/>
數語忝作魯國之奚斯始知泰岳出雲爰能致雨醴泉<lb/>
沛澤必有其源則夀母葉孺人者是矣太孺人懿德天<lb/>
成徽音日懋蘭常在谷以不植而偏芳李欲成蹊乃無<lb/>
言而更蔚雖顧愷之史未能紀其二三即劉向之篇何<lb/>
足言其萬一其為女也聞絃輒辨慧毎歎于中郎借硯<lb/>
能修文可續于班令而姊娣推為婉孌保傅服其温恭<lb/>
<pb n="KR4f0018_WYG_011-35a"/>
則孝著于家此其始矣其為婦也挽鹿而歸提甕不辭<lb/>
其悴烹魚以進饋食靡懈其勤琴瑟無噍殺之音機軸<lb/>
有箴規之益則敬存于室又其至矣至其與人也有禮<lb/>
有法佩璲時解于延賔何有何無方舟弗忘于恤患三<lb/>
黨無憂舉火百口乃可名橋以此為和和可知矣若其<lb/>
守已也既明且哲保家於數載之前亦淑而貞持身有<lb/>
百年之恨捋荼而若忘其苦畫荻而彌盡其心以此為<lb/>
節節靡加矣是以教成而業廣道在而名彰耳目固以<lb/>
<pb n="KR4f0018_WYG_011-35b"/>
神明福禄深于日月今之距昔又十載焉太孺人之齡<lb/>
愈髙三君子之名愈起而豐溪逸老愈見其昌看東閣<lb/>
之梅花猶存香雪挹北堂之萱草更見清風伏朱鳥之<lb/>
忩中聊窺阿母望丹虬于筵上復覩麻姑敢辭擘菡萏<lb/>
之箋用以獻葡萄之醖駐顔有術寧須問三祝之舊文<lb/>
註籙堪期願且更九如之新製乃為之頌其辭曰<lb/>
坤輿毓秀離曜垂芒月為隂德宿有婺光爰當北陸載<lb/>
降南陽諸梁衍𣲖越國流芳惟兹淑媛用産瑶房玉侔<lb/>
<pb n="KR4f0018_WYG_011-36a"/>
純粹珠比温良聞詩漢殿習禮齊宫裳衣窈窕行珮從<lb/>
容在氷上語有林下風言歸君子作配名宗裔華夢鳥<lb/>
譽炳乘龍琴調司馬案舉梁鴻鳴機助讀剉薦留賔翁<lb/>
媪相賀娣姒維均乾餱罕怨鍾釜多恩薛家有鳳王氏<lb/>
咸珍訓惟以義教毎由身養人以愛持節為貞辭多取<lb/>
寡戒逸甘勞恪安義命理謝紛嘵能書百忍獨化羣囂<lb/>
禍因智免量以榮髙行遵恕字吉取謙爻百年無爽介<lb/>
祉是徼鮐背矍鑠鶴髪婆娑含飴自樂强飯益多長膺<lb/>
<pb n="KR4f0018_WYG_011-36b"/>
家慶永保天和孫枝蕃庶子姓駢羅蘭馨厥穎桂挺其<lb/>
柯百齡未艾千載奈何屠維届歲應鐘發聲啟青紗帳<lb/>
駕丹轂軿宫開駐景臺築懐清赤霜繡帔紫電晨纓桑<lb/>
田笑指桃實歡呈永須介福長享遐齡<lb/>
　<lb/>
　<lb/>
　<lb/>
　林蕙堂全集巻十一<lb/>
</p>
<p>
</p>
  </div>
</body>
</text>
</TEI>
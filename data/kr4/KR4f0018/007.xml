<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林蕙堂全集巻七</head> <lb/>
    <p>
<pb n="KR4f0018_WYG_007-1a"/>
欽定四庫全書<lb/>
　林蕙堂全集巻七<lb/>
　　　　　　　　　　　湖州府知府吴綺撰<lb/>
　　序<lb/>
　　　送王阮亭司李維揚詩序<lb/>
郡司李貽上王公瑯琊名胄歴下才人東郡相誇羣推<lb/>
玊海西京雅步獨秀瑶林鏡影芙蓉早對紅雲之殿詩<lb/>
裁菡蓞重開白雪之樓方結綬於龍衢遂驅車於鶴郡<lb/>
<pb n="KR4f0018_WYG_007-1b"/>
官名大李地有垂楊永叔堂前還来染翰董生宅内再<lb/>
啟藏書信美政之有聞喜斯文之未絶豈獨蟲歸古獄<lb/>
酒足消寃虵殞神祠笏堪化慝而已哉某等盟締同岑<lb/>
交稱匪石或以人倫枉重或以心語相知或将借照于<lb/>
鄰膏或得分隂于厦䕃班荆北闕恒追飛蓋之歡折栁<lb/>
東門適遇鳴鑣之駕香山暮雪逺盼流塵滹水嚴氷難<lb/>
留去幰爰尋鄴苑之游各賦河梁之作嗚呼風雅薄則<lb/>
朋友之道衰行誼乖而治化之本闕子之往矣言修謝傅<lb/>
<pb n="KR4f0018_WYG_007-2a"/>
之甘棠我且歸焉用訪岐公之芍藥<lb/>
　　　送孫桴葊歸黄山序<lb/>
孫子桴葊欲返黄山将辭白社僕夫介其行李業已歴<lb/>
有歲時過客贈以垂楊復且增夫巻軸乃石娘江上尚<lb/>
阻迴舟蕭氏樓前還逢戴笠時銜觴于北館每斫地以<lb/>
長吟嘗剪燭于西忩或臨風而永歎故山猿鶴已相望<lb/>
于三年何處鱸魚可更遲夫八月嗟乎僕原浪士值此<lb/>
舊逰風景都非人民亦異澤葵依井徒寫恨于蕪城官<lb/>
<pb n="KR4f0018_WYG_007-2b"/>
栁成堤已迷踪于隋苑重慿畫檻非舊日之青山欲聽<lb/>
瓊簫豈當年之明月况復嵇家鳳字楚國猴冠豕腹盈<lb/>
途麞頭滿座望非元禮偏難百尺之登識豈嗣宗頓改<lb/>
雙眸之盼蛙惟競大遂自忘其汙泥鬼信可憎反笑人<lb/>
於白晝此則朱桃椎之所蹙額陶靖節之所攅眉長此<lb/>
安窮望而却走爾其崛强猶昔沈吟至今原欲閉門寜<lb/>
思今雨纔當解組即係閒雲不賭安石之棋何妨坐而<lb/>
袖手數舉元䂓之扇猶恐塵以汚人歸去来兮予奚為<lb/>
<pb n="KR4f0018_WYG_007-3a"/>
乎惆悵誰其知者子何待于經營若乃峯本煉丹源曾<lb/>
擲鉢藏雲有洞立雪成臺駘蕩榆花之溪嵯峨柘木之<lb/>
嶺紅术與紫芝比冽虎頭偕象鼻争髙雲霞一萬重成<lb/>
太守之所棲隠烟嵐四千仞李供奉于以尋真認棋石<lb/>
于峯頭可飲仙人之酒遇絃歌于橋畔疑吹王子之笙<lb/>
飯五粒之松枝長過毛女裁一池之荷葉或遇宣平何<lb/>
必侯鯖乃飽飲河之腹寜須駟馬方酬題柱之心也哉<lb/>
濯足紅泉爾早辭夫塵駕盟心白石吾久告諸山靈乃<lb/>
<pb n="KR4f0018_WYG_007-3b"/>
為歌以送之歌曰青天削出兮金芙蓉上有玊檢兮丹<lb/>
霞封下土溷濁兮不可容余将從子兮驂兩龍<lb/>
　　　送江辰六歸廣陵序<lb/>
年歸茘子風報梅花問節而始過燒燈訪友則偏宜泛<lb/>
雪吾倩江子辰六言尋甪里之居用宿滄浪之館屐聲<lb/>
才響羅雀驚飛燭影方同庭烏未息三年澧浦思公子<lb/>
兮不言十日平原喜酒人之尚在輒復盱懐一世抵掌<lb/>
千秋覽時態之遷流慨人生之倚伏讀子房相遇之事<lb/>
<pb n="KR4f0018_WYG_007-4a"/>
虎嘯艱難聞劉琨起舞之言雞聲激烈田文賔客屢見<lb/>
盈虚顔駟郎官恒多進退南山種豆或至為萁東海成<lb/>
桑行将皷楫莫不哀歌擊缶太息銜觴慕終子之請纓<lb/>
羨相如于負弩既而出其麗字示以新篇欣賞為多悲<lb/>
凉特甚老而未倦殊憐食苦之蟲窮且益工欲化成仙<lb/>
之蠧歎揚雲之覆甕世鮮聞人恐羊祐之沈碑後誰知<lb/>
者則謂惟兹繼起彰彼前賢志在名山心畱古道得謝<lb/>
家之詩句願效廷堅傳韓愈之文章期同李漢予雖未<lb/>
<pb n="KR4f0018_WYG_007-4b"/>
髦實感心知子念平生當非戲笑而元龍樓上甫共横<lb/>
牀洗馬江邉旋驚理棹嗟乎故人已散舊業都非燃寒<lb/>
谷之灰熱慿何竈繞武昌之樹栖也無枝殷深源少日<lb/>
相思謝安石中年易感僕原善恨其何以堪况乎客路<lb/>
烽烟江聲戰皷啼烏門巷動庾信之哀杜宇山川下少<lb/>
陵之涕春波畫槳期再至以何時明月瓊簫悵為歡而<lb/>
已晩子之往矣復何言哉曷為乎来且盡藏醪三斗黯<lb/>
然者别更須作賦一篇<lb/>
<pb n="KR4f0018_WYG_007-5a"/>
　　　送姜定菴少京兆之任奉天序<lb/>
定菴姜先生道足匡時言能濟物英才蓋世五百載重繼釣璜<lb/>
正色當朝二十年頻聞折檻雖忠能見信人題魯直之書而大<lb/>
不傷苛客醉陽城之酒是以蘭臺聚散吾道視為盛衰槐省遷<lb/>
除天下占其進退也眷言天府用求金馬之賢簡在<lb/>
宸衷遂有玉麟之授念青社開基于千載培養允<lb/>
藉正人思黄圖建極于四方彈壓亟需名士維<lb/>
召奭周公之有貳治扶風馮翊以成三是用王<lb/>
<pb n="KR4f0018_WYG_007-5b"/>
尊俾參京兆豈有汲黯逺薄淮陽乃慈母教忠笑牽裾<lb/>
之未達致名臣報國忘攬轡于獨賢衮遂赴乎東山帷<lb/>
暫褰于南國澄清有志方占益部之星觴詠多情偶㸔<lb/>
廣陵之月詞人入坐並託龍門上客登車旋辭螢苑攀<lb/>
隋堤之楊栁雖盡折而難畱贈官閣之梅花且相思而<lb/>
未已爰泛碧瑶之琖同抽青鏤之毫賦鸚鵡于當筵偕<lb/>
分四韻唱驪駒而載道各奏七言指長白以興懐舊化<lb/>
曾沾公望付小紅而度曲新詞那及堯章聊吟周渚之<lb/>
<pb n="KR4f0018_WYG_007-6a"/>
鴻佇歸洛邑為問遼陽之鶴何似揚州矣<lb/>
　　　送汪舟次赴贑榆廣文序<lb/>
汪子舟次具逸羣之才敦好古之學雕龍美業沈約見<lb/>
以傾心揮麈清談李膺聞而捧手乃兩京射策未登七<lb/>
寳之牀而東海傳經暫受一氊之席汪子聊以隠文豹<lb/>
耳諸君為之賦驪駒焉嗟乎卞玊難逢隋珠莫賞昭王<lb/>
臺畔非金而駿馬不来軒帝閣前無竹而鳳皇常餓道<lb/>
旁負弩豈能盡賦上林門内鳴珂何必定知獬廌而汪<lb/>
<pb n="KR4f0018_WYG_007-6b"/>
子言居下位獨抱竒姿空餐苜蓿之盤未改芰荷之服<lb/>
非其志也寜不歎乎然而遇值鴻昌宜居通顯時當蠖<lb/>
伏惟貴浮沈禄可代耕尚有抱闗之客吏如堪隠何妨<lb/>
執巻而師夫子之講座原髙司業之酒錢未乏况乎地<lb/>
兼淮海是漢代之山川人近魯齊有周家之風俗訪遺<lb/>
踪於夾谷可與談兵尋舊跡于仙山還堪學道於是春<lb/>
風滿逕種桃李以成隂化雨霏筵坐芝蘭而講徳明鏡<lb/>
不疲於屢照洪鐘有待而大鳴則鹿至洞中鱣来席上<lb/>
<pb n="KR4f0018_WYG_007-7a"/>
開扶風之絳帳並列管絃瞻泗水之緇帷長聞俎豆金<lb/>
華入直先生将自此而升碧縷抒懐良友可無言以贈<lb/>
爰将别緒各奏新篇染素繭以陳詞指飛鴻而送逺同<lb/>
把杜康之酒思公子兮不言煩過漂母之祠問王孫其<lb/>
安在<lb/>
　　　送周伯衡先生之楚詩序<lb/>
伯衡周先生命世鴻才匡時駿望性同屈軼到天横指<lb/>
佞之枝澤比甘棠徧野種懐恩之樹羣公推轂起安石<lb/>
<pb n="KR4f0018_WYG_007-7b"/>
於東山<lb/>
天子賜書委伯仁以南國㑹包茅之未入致行李之猶羈<lb/>
道出梁溪地當吴㑹家畱村懐殷投轄遂教美盡東南<lb/>
諸同人誼重留鞭不覺情闗今昔琴書瀟洒因攜一鶴<lb/>
以停舟文酒留連共望九龍而拄笏乃先生彫年客路<lb/>
計日皇途比流涕之袁宏嘗存慷慨似當年之孟博雅<lb/>
欲澄清既維縶之未能将别離其奚忍爰謀勝事用展<lb/>
餘情開鄴苑以飛觴入梁園而授簡臨邛輟食知令尹<lb/>
<pb n="KR4f0018_WYG_007-8a"/>
之重賢京洛鳴筝信主人之愛客于是一時碩彦并集<lb/>
蓉湖四郡名賢俱来梅里玊堂金馬選已邁于瀛洲紫<lb/>
電青霜才倍雄于大厯勝同梓澤無可罰之觥美并蘭<lb/>
亭鮮不成之賦而况時當春半節應天和芳草成叢雜<lb/>
花生樹晴生李徑適逢明月之入懐暖入桃谿已見好<lb/>
風之拂袖一觴一詠獨當四序之中載嘯載歌幾見百<lb/>
年之内其為得意何可勝言然而戰皷横江羽書塞路雖<lb/>
書生破敵雅善圍棋而壮士臨戎猶聞卧甲人非少壯<lb/>
<pb n="KR4f0018_WYG_007-8b"/>
何堪待子三年時在艱難况復送君萬里斗牛在望㑹<lb/>
龍劍以何期班馬長嘶寄魚書而尚逺誰為斫地之歌<lb/>
莫盡臨岐之淚矣<lb/>
　　　送陳其年赴大梁攜家序<lb/>
余自罷官菰郡求友荆溪始與陳子其年聽黄鳥之音<lb/>
訂丹鷄之好山園聽雨出筆札以相娱木榻眠雲叙家<lb/>
門而自慰兄袁弟灌同當學易之年大孔小楊獨少傳<lb/>
經之𦙍嗟同伯道買妾何嫌擬似方明夢兒可應而其<lb/>
<pb n="KR4f0018_WYG_007-9a"/>
年則謂逰梁之日曾聘茂陵㑹逢歸漢之時早生通國<lb/>
流離千里欲璧合以無期羞澁一囊望珠還而未敢遂<lb/>
為商之吴質且為話及徐陵並肯毅然用資爰及延陵<lb/>
解槖辦装于孔棘之時東海飛書引車于未經之處情<lb/>
關義舉即持襆以何辭助出名流或入錢而不可行将<lb/>
有日别矣何言嗟乎陳子具元龍之逸氣有司馬之妙<lb/>
才使得早遇諸君推挽青雲之路何致長貧此客凄凉<lb/>
白雪之音而八載飄零半生淪落文章自好寜堪路隔<lb/>
<pb n="KR4f0018_WYG_007-9b"/>
龍門詞賦徒工獨笑人非狗監及此少寛内顧于以勉<lb/>
樹令名獻策可期賜書有寄梁園日暮不煩稚子之牽<lb/>
衣漢殿春深還為細君而割肉將見人歸雪苑樂家室<lb/>
以琴樽益令客奏雲門重友朋之膠漆矣<lb/>
　　　送吕半隠歸蜀序<lb/>
蓋聞莊舄行吟靡忘情于越土杜陵念國常寄詠于秦<lb/>
川黯然别緒之縈懐甚矣故鄉之入夢僕原放客久作<lb/>
羈人身似三閭卜居無地家纔一水倚檝何時乃吕子<lb/>
<pb n="KR4f0018_WYG_007-10a"/>
半隠忽興言邁之思用索曰歸之賦嗟乎吕子少稱玊<lb/>
樹早入京華信立鶴于人間作㝠鴻于霞外酒泉太守<lb/>
過室而惟見長松栗里幽人當門而恒栽弱栁而月中<lb/>
烏匝二十九年峡裏猿啼八千餘里昔則錦江玊壘是<lb/>
唐代之春光今則雀桁烏衣有謝家之殘日長卿老去<lb/>
挟瑶軫而難鳴子美歸来過濁醪而誰在撫時傷事興<lb/>
慨何窮况乎天髙蜀道今古風烟地近巫陽去来雲雨<lb/>
無君子者為秣馬而脂車彼美人兮空驚猿而怨鶴往<lb/>
<pb n="KR4f0018_WYG_007-10b"/>
殊不易别益為艱矧在同儕俱成逆旅秋風摇落庾子<lb/>
山蕭瑟于江闗并水凄其賈浪仙低徊于客舍酒雖上<lb/>
若非舊里之青樽歌在前溪亦他鄉之白紵看安仁之<lb/>
雙鬢見也何年詠平子之四愁傷哉此夕以言為贈爰<lb/>
陳鸚鵡之辭命酌忘憂敢下杜鵑之拜<lb/>
　　　送李箕山歸隠沙村序<lb/>
予友李子箕山篤意好文覃心學古清音得之山水而<lb/>
餘及藝材妙悟合乎圗書而旁通籕史採百家之芳潤<lb/>
<pb n="KR4f0018_WYG_007-11a"/>
獨患才多交四海之英賢無憂意盡以是驅車燕趙常<lb/>
分買駿之金䇿馬晉秦不響歌魚之鋏足游五岳譽動<lb/>
一時今以殘秋遇余邗上九年賦别華髪都非兩地相<lb/>
思素心猶在畱連聽雨何辭剪燭巴山感慨停雲遂共<lb/>
聫牀并舍酒邉吹淚各有當年鬢上流霜空餘此日人<lb/>
間可畏将為廬阜之装婚嫁雖完暫返沙村之棹村連查<lb/>
墅有數百家地去吴陵可三十里背山臨水雖無長綂<lb/>
之園林鑿井耕田頗有陶唐之風味都無輕薄可到眼<lb/>
<pb n="KR4f0018_WYG_007-11b"/>
前但見漁樵相逢世外北窻横榻先生時掛詩瓢南畝<lb/>
扶犁光禄能多酒甕鰥魚獨宿漆園之論養生雛鶴俱<lb/>
成髙宻之門執業山池自足皆手種之龍鱗廬墓相連<lb/>
有魂依之馬鬛爰因敬梓用賦閒桑伏臘既有以為歡<lb/>
觴咏能因而自遂其為往也不亦樂乎然而四海多虞<lb/>
百年無幾置身今古誰為得意之人攜手林泉即是快<lb/>
心之事烏猶繞樹我尚無栖鴻可漸磐君堪自託方依<lb/>
依以相送實眇眇而多愁矣<lb/>
<pb n="KR4f0018_WYG_007-12a"/>
　　　送宗鶴問之官秋浦序<lb/>
春風隋苑兄弟有似一人舊雨咸園鄉里惟稱四子然<lb/>
寒曹剪燭同心于持㦸之時薄宦懸牀共命于推轅之<lb/>
日則宗子鶴問誼較篤焉顧顛沛十年予既心傷于按<lb/>
劍而浮沈半世君亦氣盡於碎琴病雖異而同憐飲不<lb/>
歡而餘醉而才堪草創未横七寳于殿前乃禄以代耕<lb/>
僅得一氊于江上嗟乎不遇好文之主馮唐之白首何<lb/>
辭非逢有道之時叔夜之青眸安問兹則徳過太始值<lb/>
<pb n="KR4f0018_WYG_007-12b"/>
天子之憐才選邁平津命雲官而薦士而馬卿徒困狗<lb/>
監難逢寜少故人寒莫憐于范叔竟無知已冷乃甚于<lb/>
鄭䖍是謂文窮足為道惜然而時艱彌甚宦苦方殷大<lb/>
吏雖威豈有膻于俎豆嚴程縱迫諒不及于琴書脯縁<lb/>
學禮而堪餐酒以問竒而可醉沈酣于名交之内優遊<lb/>
于仕隠之間亦足以容可無愠矣况夫齊山勝境秋浦<lb/>
名區峯近九華人有烟霞之氣地原三輔家存禮樂之<lb/>
遺樓似故鄉帝子文章尚在山留明月鄂王山水猶新<lb/>
<pb n="KR4f0018_WYG_007-13a"/>
李學士之題詩偏竒蓮萼杜舍人之買酒惟傍杏花于<lb/>
追古人之風講先王之徳鱣飛席上鸞舞宫中思賈生<lb/>
之談俟之異日讀揚子之賦願與同時斯非制發之先<lb/>
資而儒林之㨗徑也哉則情殷蘇李執手于廿四橋邊<lb/>
而望重嚴徐已注目于十三亭上也<lb/>
　　　送辰六令益陽序<lb/>
吾家洗馬當代雕龍紙貴三都雅負無前之志毫開五<lb/>
色偏多不盡之才羣公交頌其英聲<lb/>
<pb n="KR4f0018_WYG_007-13b"/>
聖主務求之實用牽絲入仕僅得雷封製錦當官遂過<lb/>
雲夢惜之者傷其小試如斯未足迴旋識之者信其多材<lb/>
由此終期逺大華隂神土拭龍劍以生芒蜀郡澄波濯<lb/>
鮫文而煥采斯為利往無待筮詹矣爾乃天表一星地<lb/>
横三水山名白鹿宛對香罏浦近黄牛如聞寳瑟過闗<lb/>
侯之瀨睠彼英風經賈傅之居懐其壮節借江山之靈<lb/>
秀發越神明收辭賦之芳華章施政教往而治物必非<lb/>
俗吏之能持以字人定有仁民之譽昔淹之金貂采筆<lb/>
<pb n="KR4f0018_WYG_007-14a"/>
乃得封於醴陵韋之玊白氷清用有聞於襄邑武可繩<lb/>
而非遠業以廣而方新何必讀五車之書吴靖有慙於<lb/>
彭澤作三閭之賦屈平空怨於汨羅哉若夫時值三秋<lb/>
家攜一室於其往也爰傾山水之罇厥有懐焉共授河<lb/>
梁之簡以才子而涖才子之地此遊定屬非常集詞人<lb/>
而贈詞人之行是事都為僅有則斐然白雪言歌風雅<lb/>
之篇勉矣青雲勿負循良之傳爾<lb/>
　　　送李南枝遊宜春序<lb/>
<pb n="KR4f0018_WYG_007-14b"/>
七載暮雲懐兹李白一江春水来共王猷方為捫蝨之談<lb/>
忽並飛鳬而去黯然之况豈有異于醴陵卓乎之情<lb/>
復何加于梁苑而李子拂衣長嘯如登匡俗之峯擊楫<lb/>
髙吟欲上子嬰之閣斯則寄懐山水良為結念雲霄者<lb/>
矣夫李子以霞舉之才值河清之代使其成就豈可涯<lb/>
量爾乃屈首泥蟠安身磐漸超于磷淄之外葆其貞素<lb/>
于中聞達無求歌不傳乎衰鳳是非靡及影獨逺于㝠<lb/>
鴻斯蓋大過于人非只不同于俗也况乎栁間習鍜陶<lb/>
<pb n="KR4f0018_WYG_007-15a"/>
徴君之清節可師花下懸牀徐孺子之髙踪足尚康郎<lb/>
山下還㸔江彘吹風興霸祠前争看神鴉舞日布帆無<lb/>
恙訪遺跡以何存濁酒堪澆呼古人而共語凡其所過<lb/>
未免有情則廣武登髙歎英雄兮何處沅湘望逺思公<lb/>
子而不言抽兔管以題碑染麋丸而寫壁因以江山之<lb/>
助發其今古之懐昌谷之錦囊探来復滿文通之彩筆<lb/>
夢過還開既聽鴈以宵吟復聞鷄而夜舞壮哉此去且<lb/>
将虚往實歸𣺌矣難從誰復倡予和汝採芙蓉于木末<lb/>
<pb n="KR4f0018_WYG_007-15b"/>
願寄我以新詩折楊栁于堤邉聊贈君以短序爾<lb/>
　　　送陳子萬歸大梁序<lb/>
疆圉御厯無射吹商方掩虎阜之闗忽枉龍丘之刺庭<lb/>
空擁篲既左迎于五栁門前溪未迴船遂定交于百花<lb/>
洲上班荆締好兄弟爰及於機雲藉卉言歡伯仲孔偕<lb/>
於袁灌乃陳子悽悽欲别爰有感于授衣而吾儕忽忽<lb/>
将離豈能忘于攬袂夫梁園勝地雪苑名都人盡能文<lb/>
尚有鄒枚之習俗惟近古多存荘惠之遺陳子以隠豹<lb/>
<pb n="KR4f0018_WYG_007-16a"/>
之姿修雕龍之業得清言于樂廣聲起平輿馳美譽于<lb/>
左思名髙洛市必能自樹以遇于時行且有為用繩其<lb/>
武但余将老倦哉司馬之遊梁值世多艱𣺌矣伯鸞之<lb/>
適越尋懽何地恨無斗酒以忘憂相見無期空有長歌<lb/>
而送逺悵碧草於千里把黄花兮一枝斯時之情黯然<lb/>
而已况昔先人弭䇿曾結客于夷門迄今從弟移書尚<lb/>
留家于宋土子之歸也指江水以寄愁我所思兮望雲<lb/>
山而增嘆矣<lb/>
<pb n="KR4f0018_WYG_007-16b"/>
　　　送劉震修赴越幕序<lb/>
虞卿失意纔見諸侯馮子作歌徒稱上客粤稽往事實<lb/>
用傷懐豈有才似相如猶復困同王粲嗟乎滄海濤飛<lb/>
蛟騰失水青旻霧靄鵬起無雲子之往焉固其宜矣雖<lb/>
然新豐濯酒竟發跡于鳶肩定逺投毫遂成名于燕頷<lb/>
遇合亦何常之有英雄非無故而生試聽雞聲寜無起<lb/>
舞遥瞻龍氣肯許終埋况乎山號秘圖異書可訪城名<lb/>
飛翼霸迹猶存誰欲請纓不少風雲之勢因而作賦定<lb/>
<pb n="KR4f0018_WYG_007-17a"/>
收巖壑之才子其勉于脂車吾将為之贈䇿矣<lb/>
　　　送何脱園詩序<lb/>
嵗在壬戌時值清和遇何子脱園於隋堤之上人如明<lb/>
月似平叔之當年賦是梅花見仲言於此日爰投佳句<lb/>
載覽新篇風度夷猶神姿清徹相其格律則祖述乎少<lb/>
陵老人玩厥情聲已伯仲于隨州刺史把之過日遂以<lb/>
忘餐何其詞之工歟信其人足尚矣夫何子少懐壮志<lb/>
早負雋才奕代蔚乎家聲四方傳其物望竟其所至將<lb/>
<pb n="KR4f0018_WYG_007-17b"/>
何事以不成揆厥所由豈夫人而易及而時方北道集<lb/>
號東籬蓋其寄托遥深欲在羲皇之上存心卓犖非同<lb/>
顔謝之間耳行既届期言以贈别一編白雪子且操伯<lb/>
玊之琴九日黄花予姑釀王𢎞之酒也<lb/>
　　　送家伯成先生赴閩臬序<lb/>
六鼇砥海銀箭頻飛九鯉騰波金戈未偃<lb/>
聖天子臨軒皷瑟爰求忠義之臣諸元老當陛推輪聿<lb/>
重文武之憲我伯成公懋應上簡特擢外臺甫奉<lb/>
<pb n="KR4f0018_WYG_007-18a"/>
皇綸聽歡雷之忽動才登祖棹報瘴霧之漸寧實用二<lb/>
泉之名升聞五位乃以百里之命超進八階昔公琰廣<lb/>
都遂錄尚書之事子康宻縣平登褒徳之侯今古原無<lb/>
幾人遐邇傳為異數矣而公當仁不讓受寵靡驚雖截<lb/>
鐙道旁去後思深於何武而埋輪亭下行来志壮於張<lb/>
綱允為公輔之才信有社稷之器也然職司綱紀道重<lb/>
激揚方反側之時脅從多有迨兵燹之後訟獄繁興或<lb/>
禍起于同文而張羅受慘亦門開于告宻而投匭生寃<lb/>
<pb n="KR4f0018_WYG_007-18b"/>
蟲得酒以難消鴉挽鈴而莫訴自非敦頤澤物誰從一<lb/>
路求安元結綏民罕為八州請命况夫中和洒翰寵被<lb/>
赤幢平反篝燈恩流丹筆在古人之報國無忘忠厚之<lb/>
心乃才子之當官必有文章之氣公之往矣活萬人者<lb/>
必封我所思兮潤千里而不逺将見釣龍臺上謳歌不<lb/>
異于龍山佇看浴鳳池頭簡㧞還歸于鳳閣綺誼叨昆<lb/>
弟慶在<lb/>
國家竊自附于贈言聊共申其送逺青箱命子用歌楊<lb/>
<pb n="KR4f0018_WYG_007-19a"/>
栁三章紫帽逢人好寄茘支一幅<lb/>
　　　送卓火傳歸隠計籌山昇元觀序<lb/>
予與同年火傳卓君聨半世之交歴深情于風雨賦十<lb/>
年之别託逺夢于湖山適于戊辰之冬相見邗江之上<lb/>
形容非昔情好有加曲巷泥深予方委形于皂帽名山<lb/>
花發君忽託興于黄冠蓋計籌山中有昇元觀者計然<lb/>
十䇿常居此以運謀少伯四通亦于兹而握筭後隠蒼<lb/>
崖以服氣遂躡白石以乗霞昔有葛仙翁逺紹靈修留<lb/>
<pb n="KR4f0018_WYG_007-19b"/>
神光于玊甃宋則楊和王特尋仙跡創傑構于瓊樓慨<lb/>
兵燹之洊經至荆榛之不剪欲聞要道必藉名流而余<lb/>
體崖始為結茅及周玊峯繼為除草然金亭未顯空存<lb/>
九節菖蒲絳闕猶虚未長萬年神藥而我火傳年兄褰<lb/>
裳獨往将尋赤水之珠著屐思從欲訪𤣥都之籙何其<lb/>
勇也不亦異哉蓋火傳以不世之才具無前之器淵源<lb/>
家學寧惟馳譽于一經炳烺時名㑹且置身于七寳懐<lb/>
仁輔義何難坐致古人緯武經文立可取榮當代而龍<lb/>
<pb n="KR4f0018_WYG_007-20a"/>
章不耀猿臂難逢香若猗蘭徒自零于幽谷苦如寒蘗<lb/>
将終老于空山此誠有託而逃寧若無因而至然才如<lb/>
司馬終見遇于雲霄氣若元龍豈但矜其湖海于其歸<lb/>
也乃酌而告之曰君非隠者豈無得于衡嶽之中誰為<lb/>
酒人可相待于鏡湖之曲<lb/>
　　　送畢正持歸里省覲序<lb/>
江山千里歲月三秋露咽𤣥蟬方凄懐于草木天髙白<lb/>
鴈又送别于河梁則于畢子正持蓋有感矣畢子以磊<lb/>
<pb n="KR4f0018_WYG_007-20b"/>
落之氣負清麗之才西蜀亭前就揚雄而問字東都門<lb/>
下偕匡鼎以説詩芍藥新篇或撚髭而不覺芙蓉雅製<lb/>
毎乂手而即成踈雨㣲雲既擅長于王孟曉風殘月更<lb/>
兼美于辛蘇遂使鄴下才人常為焚硯闗中諸子並讓<lb/>
登壇我匪於陵善敢藏于項子君如元嘆名欲比于中<lb/>
郎幾載相偕聽雨剪巴山之燭一時不見聞濤鳴東海<lb/>
之琴忽有意于承懽遂多懐以賦别韻束晳補亡之句<lb/>
輒欲採蘭諷季路念昔之言恒思負米于斯行也不其<lb/>
<pb n="KR4f0018_WYG_007-21a"/>
孝歟然白髮娱情子以遂老萊之樂而青山入夢予益<lb/>
懐荘舄之思以離人而竟作歸人情有可遣用送客而<lb/>
翻為羡客意復何堪况乎放鶴亭空梅堪作婦釣魚臺<lb/>
聳客可為星憶千古之清風泛一江之秋水登髙望逺<lb/>
感慨而扣舷興發情生低徊而䇿杖乃至聽松閣上濤<lb/>
聲猶似廣陵照古梁間月色還同隋苑則養體者當思<lb/>
所以養志而相見時寧復待于相思耶<lb/>
　　　送浮村上人㕘學天童序<lb/>
<pb n="KR4f0018_WYG_007-21b"/>
豕渡逢年正魯國建亭之歲鶯啼應日乃廬峯開社之<lb/>
時爰有浮村上人欲往天童古刹擔簦以别将索我之<lb/>
一言杖錫而遊遂尋師於千里夫浮村有紺龍之偉器<lb/>
具白象之英姿導引得之異人術通紫府吟咏傳於髙<lb/>
士業並紅樓是以戯演五禽並問養生之義聲聞一鶴<lb/>
多傳言志之篇緇素為之皈心縉紳聞而捧手也乃戒<lb/>
已傳於見月而法猶契乎宻雲證妙諦於拈花重㕘獅子<lb/>
訪㣲音於擊竹更禮蜂王固将白雪巖前悟四十九年<lb/>
<pb n="KR4f0018_WYG_007-22a"/>
之㫖丹霞坐上提一百八句之宗矣况乎寺近雲峰山<lb/>
經雪竇自義公入谷已感靈符迨璿老同林普興禪悦<lb/>
代傳白足風清揖讓之亭世服黄睛草淨跏趺之石廼<lb/>
浮村忽為行脚欲問㸃頭用詩法以作禪機機應更㨗<lb/>
本仙宗而㕘禪果果自能超豈須弄破泥團還見行齊<lb/>
墖影但潭空清水禪和子何處尋真而日暮碧雲休上<lb/>
人能無怨别耶<lb/>
　　　送楊爾玜之任青浦廣文詩序<lb/>
<pb n="KR4f0018_WYG_007-22b"/>
予昔為春江花月之社用揚竹西歌吹之聲已風動于<lb/>
一時将與梁園而嫓勝乃雲飛于四國遂同鄴苑以中<lb/>
衰迨龍厯之方占復鷗盟之再啟時則有岷山碩裔楊<lb/>
子爾玜風雅存心雲章在手乃于荷花開處仍来六一<lb/>
堂中遂于桂魄圎時更勝十三樓上人能授簡盡枚馬<lb/>
之才客共銜觴有求羊之致斯為盛矣誰可繼之㑹當<lb/>
選衆于芹宫遂乃言離于芍郡行如伯起席前還見鱣<lb/>
飛豈但巨源坐上但誇驪得然錦囊之句足比長城而<lb/>
<pb n="KR4f0018_WYG_007-23a"/>
玊軫之音已成絶唱何難振鳳皇之響豈必效鸚鵡之<lb/>
吟而已哉夫峯泖之間昔皆稱為勝矣而陳李之澤今<lb/>
其無有存焉者乎楊子于以揮毫時而振鐸将見繼前<lb/>
人而起開後葉之風其在是編用懐古處爾<lb/>
　　　送家芳友之任彭城序<lb/>
東南形勝彭城當水陸之衝今古繁華芒碭是英雄之<lb/>
藪然而張節度之畫閣獨見風流蘇學士之黄樓猶存<lb/>
月色則文章之氣且炳耀于千秋而節誼所留亦焜煌<lb/>
<pb n="KR4f0018_WYG_007-23b"/>
于百代矣余家小阮芳友孝亷以千里之才具一時之<lb/>
望将持衡於當世暫秉鐸于斯州此日名流咸贈繞朝<lb/>
之䇿而吾宗朋好皆傾文舉之觴或謂地異中區非鳴<lb/>
琴所能皷動或謂官同矮屋恐張袖難以廻旋不知功令<lb/>
日煩方興嗟于束濕抑且徵求難應多致慨于吹毛此<lb/>
則職暇而尊終歲無簿書之擾境貧而庶盡人知俎豆<lb/>
之隆况<lb/>
聖天子加意右文待師儒以異數而諸大僚存懐率屬<lb/>
<pb n="KR4f0018_WYG_007-24a"/>
旌亷善以殊科苟勸綏有類于九齡而化行興國訓教<lb/>
無殊于安定而澤被荆南則皷鐘而聲聞端形而影正<lb/>
槐市垂隂竟可作九州之䕃薇垣佐治行将登三事之<lb/>
榮豈止送司業之酒錢誇為勝事作昌黎之學解獨擅<lb/>
文名子之往兮且飽餐其苜蓿余之望也實翹想于竹<lb/>
林矣<lb/>
　　　送盧菽浦之戍所序<lb/>
今<lb/>
<pb n="KR4f0018_WYG_007-24b"/>
皇上三十有三年仲春既望盧菽浦明府以無妄之災<lb/>
䝉明夷之難遣謫于晉之太原時有吴子聽翁送之于<lb/>
蜀岡之野飲之以邗江之濤而告之曰夫君子之處世<lb/>
也因乎其時故古人之當憂也貞之以道是以眉山患<lb/>
難作過海之雄文禹錫迍邅有作賔之特召龍蛇之伸<lb/>
屈既已無常虎鼠之行藏因之靡定惟君子泰然于其<lb/>
際以待天道之清寧達者坦然于其中以俟人心之轉<lb/>
易故能仰囘帝命用承銀信之来上鑒天心特受玊環<lb/>
<pb n="KR4f0018_WYG_007-25a"/>
之賜理應不爽事有固然今先生以楚澤之名流宰廣<lb/>
陵之巖邑神明重譽冠于百城慈惠循聲傳于四野徒<lb/>
以狂蜂之噬偶爾經天遂至征馬之行飄然去國廿五<lb/>
年之知遇不能自保其身三千里之流離何處可為其<lb/>
室傷哉寃矣誰與辨之雖然<lb/>
聖主之恩澤甚寛仕路之是非有定時事之往来不一<lb/>
人生之榮悴有時吾安見汾水之波長流而不止太行<lb/>
之霧終昧而不開耶請為歌屈子一章聊以當枚生七<lb/>
<pb n="KR4f0018_WYG_007-25b"/>
發<lb/>
　　　送陸舒成入<lb/>
朝序<lb/>
濟世文龍儀天瑞鶠科名蓋代古今第一人家幹濟匡<lb/>
時前後無雙國士栽花于白公亭下處處春風憩棠于<lb/>
賈傅庭前時時秋月絃歌化俗學宫毎見鸞栖案牘驚<lb/>
神㕔事嘗聞虎伏然犀獨照字莫溷于刁丁害馬先除<lb/>
事無憂于旁午築魚麟之壘年自灌輸鑿龍首之渠力<lb/>
<pb n="KR4f0018_WYG_007-26a"/>
為修復盈郊起頌民在鏡而胥在氷比屋聞歌春有絃<lb/>
而夏有羽于是賜書嘉寵特宣褒徳之侯遂致卧轍遮<lb/>
留難挽去思之客爰上燕臺而攬轡因過隋苑以挑燈<lb/>
念我阿咸既依蘿而誼切嗟予如濟以折栁而情深爰<lb/>
賦短章若班生之望洛水并謡茂績同杜老之頌舂陵<lb/>
也<lb/>
　<lb/>
　<lb/>
<pb n="KR4f0018_WYG_007-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　林蕙堂全集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林蕙堂全集巻十九</head> <lb/>
    <p>
<pb n="KR4f0018_WYG_019-1a"/>
欽定四庫全書<lb/>
　林蕙堂全集巻十九<lb/>
　　　　　　　　　　　湖州府知府吳綺撰<lb/>
　亭臯詩集<lb/>
　　七言律<lb/>
　　　贈趙蓴客<lb/>
趙壹風流客共傳翛然鶴立似神仙愛蓴直走三千里<lb/>
種樹今來二十年碧嶂髙低横醉眼玉臺左右倚吟肩<lb/>
<pb n="KR4f0018_WYG_019-1b"/>
如何更戀湖光好蘇小門前又放船<lb/>
　　　家六益招同盧文子飲藻野閣<hi>閣為陳徵君故居</hi>
故人相見即軒渠風雨髙樓坐嘯餘世上有心惟縱酒<lb/>
閣中何意又藏書六朝山水留蓴鱠一代文章重草廬<lb/>
此日荆榛方滿目可憐叢桂未全虚<lb/>
　　　又<lb/>
髙閣嶙峋傍水涯西風百里聽吹笳太丘長者曾題壁<lb/>
綺里先生近住家十萬青蚨春買樹一雙白燕曉穿花<lb/>
<pb n="KR4f0018_WYG_019-2a"/>
吟成梁父還摇膝陸瑁湖邊日又斜<lb/>
　　　贈張帶三先生<lb/>
鶴髮垂肩已似銀飄然終日尚尋春信惟前代留斯老<lb/>
那得後生如此人綵筆縱横曾未倦青尊潦倒竟忘貧<lb/>
閒來愛共麻姑語滄海何年見起塵<lb/>
　　　贈張洮侯<hi>彦之</hi>
平子翩翩逸世情披裘帶索晩逃名髙談直上三公坐<lb/>
古調偏長五字城盡日不妨沾酒卧隔山長為看花行<lb/>
<pb n="KR4f0018_WYG_019-2b"/>
那堪又作河梁客何處雙柑更聼鶯<lb/>
　　　贈錢武子徳震<lb/>
屈指論交三十年仲文髙致益蕭然無家毎就門生宿<lb/>
有句争為過客傳百尺自髙誰得上一寒猶在不求憐<lb/>
近來機事渾相忘鷗鳥羣逰向海邉<lb/>
　　　贈趙雙白炎<lb/>
閩客浮家<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>水湄孤踪不許俗人知春衣盡典縁沽酒<lb/>
晨突無煙獨愛詩晞髪未忘文信國論心常憶鄭當時<lb/>
<pb n="KR4f0018_WYG_019-3a"/>
如何忽作思鄉曲擷采幽香絶妙詞<lb/>
　　　贈答張帶三先生<lb/>
夢繞茸城復幾年髙齋今得話從前長司花月何辭老<lb/>
自主溪山即是仙連理尚留三徑樹分香猶卧一池蓮<lb/>
北忩更放烟鬟入九㸃秋光到酒邊<lb/>
　　　集錢越江軒中分得西字<lb/>
謝家芳墅苧城西倦客來遊路未迷八月風華當晝暖<lb/>
九峯煙樹向秋齊昔時咸籍杯同把此夕鄒枚簡共題<lb/>
<pb n="KR4f0018_WYG_019-3b"/>
自是仲文情不淺鱸魚特為買松谿<lb/>
　　　酬别魯謙菴即用見贈原韻<lb/>
舊雨闗心近暮年訪君我泛<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>湖煙三更夜話雙椽燭<lb/>
萬里寒裝一硯田循吏已知清似水故人行更逺如天<lb/>
無端忽鼔㸔山興又損氷厨買酒錢<lb/>
　　　留别<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>上諸子仍叠謙菴原韻<lb/>
離别何堪動隔年楚江惆悵各風煙情多幾見飛鴻雪<lb/>
游倦曾無養鶴田明月送人過<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>水青山留客繞湖天<lb/>
<pb n="KR4f0018_WYG_019-4a"/>
何時更醉臨邛酒卓女爐邉㸔數錢<lb/>
　　　機山<lb/>
𣺌𣺌寒蕪没斷碑凄然倚楫向江湄思鱸不起秋風興<lb/>
唳鶴空傳夜月悲山水已隨人變易文章不問世安危<lb/>
平原只有東頭樹猶見征衫入洛時<lb/>
　　　寄懷宗鶴問秋浦<lb/>
閒房草色雨中新玉案長吟欲過春五夜正多千里夢<lb/>
一官難補百年貧溪山有待彈琴客花月無聊作賦人<lb/>
<pb n="KR4f0018_WYG_019-4b"/>
見説子才能折節煩君先掃半牀塵<lb/>
　　　江行有感<lb/>
江上寒蘆緑盡抽江邉行客自夷猶鮮鱗入饌初離網<lb/>
飛燕過檣故傍舟潮打石頭還帶怒雲連鐵甕不遮愁<lb/>
斜陽最是無聊賴難為齊梁頃刻留<lb/>
　　　揚帆北岸過采石不能登舟中以酒遥酹太白<lb/>
　　　　先生并望常開平戰處<lb/>
風激髙崕帆轉遲中流遥指碧参差人非文字難傳世<lb/>
<pb n="KR4f0018_WYG_019-5a"/>
事到英雄亦有時西蜀竒才明月在東吳王氣晩潮知<lb/>
蘭成老去誰相識獨倚扁舟多所思<lb/>
　　　逰齊山和杜牧之韻<lb/>
尋山有約興先飛笑我前身杜紫㣲手挽藤蘿還自上<lb/>
跡隨麋鹿肻言歸雲因出洞成竒石潮欲連江競夕暉<lb/>
便合掛瓢從此住不堪塵染陸郎衣<lb/>
　　　贈池陽太守喻武公<lb/>
九子晴嵐曉翠籠謳歌遥聽滿江東共聞童叟傳新事<lb/>
<pb n="KR4f0018_WYG_019-5b"/>
喜見循良有古風為政誰能如召父讀書争欲就文翁<lb/>
行春紫馬尋常到長命欣看彩縷紅<lb/>
　　　又<lb/>
蓋代聲華羡子才一時公望獨崔嵬清能潤物心如水<lb/>
響欲驚天手似雷野老共看持酒至逺人還為和詩來<lb/>
應知名世生非偶髙户何難及上台<lb/>
　　　贈别駕田牧園<lb/>
金臺舊雨久思存放棹春江及李門明月一年桃葉渡<lb/>
<pb n="KR4f0018_WYG_019-6a"/>
清風四野杏花村賜環竚見君恩重題柱原知物望尊<lb/>
何意西齋還對酒竒文卜夜又同論<lb/>
　　　雨中郎趙客偕家惟鄰過訪<lb/>
為尋秋浦叩華扃幾宿西齋雨共聽雙屐偶來三徑碧<lb/>
一尊同對九峰青江山有恨人將老風月無聊客暫停<lb/>
從此潁川傳故事天邉新聚少微星<lb/>
　　　過池陽書院簡喻武公太守二首<lb/>
幾年兵燹遍蒿萊此地争傳絳帳開一代菁莪身自教<lb/>
<pb n="KR4f0018_WYG_019-6b"/>
千林桃李手親栽筵陳廣榭三鱣集洞啟名山一鹿來<lb/>
常衮只今多雅化翩翩鵲起盡竒才<lb/>
　　　又<lb/>
華堂百尺采霞披濓洛風髙道在斯誰解得民先得士<lb/>
人能為父更為師堦前月照春絃夜席上雲生晝講時<lb/>
從此東南人就學文翁絃誦謝公詩<lb/>
　　　夏日㽞别宗遺山之粤東<lb/>
離腸已盡更留連此後音書不易傳二十餘朝如頃刻<lb/>
<pb n="KR4f0018_WYG_019-7a"/>
七千多路各山川貧中送别非佳况老去傷離異壯年<lb/>
所願琴書兩無恙猶能沉醉百花前<lb/>
　　　逰湖山小飲歸飲月下分韻<lb/>
主人愛客為紓愁挈榼聊為近郭逰亂蜨罥香樵徑暖<lb/>
一鷄啼竹酒壚幽江光隱映山光見樹色参差月色浮<lb/>
歸向西忩重續醉滿檐凉影燭初收<lb/>
　　　徐孺子墓<lb/>
兩京黨禍遍君宗獨羡鴻㝠竟可容一榻久為千古墓<lb/>
<pb n="KR4f0018_WYG_019-7b"/>
孤墳曾歴累朝封傷心地下生芻客舉眼人間賣菜傭<lb/>
惆悵陳蕃更何處蓬蒿空見卧狐踪<lb/>
　　　丁鴈水觀察招同龔衛公錢目天暨令弟韜汝<lb/>
　　　　及仲兒逰通天巖分賦<lb/>
登陟來隨叔子同芙蓉百丈倚晴空巖前布席原無雨<lb/>
洞裏披襟不待風一刻隂晴山向背百盤髙下徑西東<lb/>
此時眞有忘歸興况値蓬飄在客中<lb/>
　　　鬱孤臺<lb/>
<pb n="KR4f0018_WYG_019-8a"/>
望闕偏宜晩照開籃輿乘興獨登臺萬家雨過虹初隱<lb/>
二水秋生雁未來清獻遺踪空感慨端明往事自徘徊<lb/>
詩人最愛丁公雅恨不同傾濁酒杯<lb/>
　　　丁觀察社集八境臺同家觀莊陳緯雲錢目天<lb/>
　　　　龔衛公暨令弟韜汝及仲兒分得齊庚二韻<lb/>
有約論文上玉梯一尊公暇又同攜此時北海心相得<lb/>
往事東坡手自題向水樓臺天外迥繞城烟樹雨中齊<lb/>
主人愛客情無倦遥指疎林月上低<lb/>
<pb n="KR4f0018_WYG_019-8b"/>
　　　又<lb/>
相將弔古意難平况復登髙感倍生百雉逺圍秋浪濶<lb/>
一鴻斜背夕陽明悲歌不了孤臣跡俯仰徒留過客情<lb/>
勝地只因人更勝笑他銅雀草縱横<lb/>
　　　㕍水屢餉酒米以病未能踵謝賦此代柬<lb/>
四海論交有幾人濟陽兄弟獨情親平分客舍三升米<lb/>
寧問官厨一甑塵知我晩憐身巳老感君多為意全眞<lb/>
饑童卧起聞相告彈鋏馮驩近不貧<lb/>
<pb n="KR4f0018_WYG_019-9a"/>
　　　雁水招飲甓園分得才字<lb/>
韓栁寧知異代才官齋清夏共銜杯風因地静非常好<lb/>
花為春多不次開士行憂時還運甓子瞻懐古更登臺<lb/>
留賔最喜髙情甚索句無煩暮酒催<lb/>
　　　家觀莊憲副至自和陽喜而有賦<lb/>
西清聨轡賦同心王粲從軍别至今二十七年分去就<lb/>
百千萬種歴升沉宦途淪落詩空老客舍凄凉酒共斟<lb/>
屈指故人仍有幾鬢華休歎雪霜侵<lb/>
<pb n="KR4f0018_WYG_019-9b"/>
　　　雁水昆仲過曾波閣小集分賦<lb/>
髙軒一路紫蘭芬翠盖亭亭靄暮雲濠濮興髙還撤燭<lb/>
瑯琊情重欲書裠曾波得月光相射芳樹浮烟影不分<lb/>
此夕凭欄意何限輞川詩句讓諸君<lb/>
　　　又<lb/>
桂華初滿映芳汀鄴下才人到水亭藻荇渾如天聖道<lb/>
芙蓉却似楚騷經此時有客心同素當代憑誰眼更青<lb/>
只恐夷門車騎近畫橋煙笛憶同聽<lb/>
<pb n="KR4f0018_WYG_019-10a"/>
　　　鮑子韶招集蓮社菴分韻<lb/>
花宫門外水潺潺絶勝東林足閉闗㸔竹王猷能共到<lb/>
聞鐘陶令輒空還别離漸减中年樂愁病難期半日閒<lb/>
却羡宗雷清興在傾殘米汁白雲間<lb/>
　　　又<lb/>
作客同為半道留一時酬倡遍南樓正來鹿苑停雲席<lb/>
又放羊城泛雪舟十日酣歌欣遇趙半生潦倒愧依劉<lb/>
獨憐花栁成辜負那得探驪好句投<lb/>
<pb n="KR4f0018_WYG_019-10b"/>
　　　留曹大行石閭夜飲曾波閣分韻<lb/>
客裏風光此最幽披襟深喜故人留榕隂滿地月初午<lb/>
荷葉半池花已秋皁帽参差橋上笛紅燈歴亂水邊樓<lb/>
多君更有髙陽約同向青山號醉侯<lb/>
　　　王汲公招飲八境臺即席書贈<lb/>
兩江煙水對髙樓子晉還為載酒謀客裏尚能招客隱<lb/>
人間同作避人逰髙歌共舉梅花釀好夢難逢竹葉舟<lb/>
明日河梁須放棹津亭空憶夕陽秋<lb/>
<pb n="KR4f0018_WYG_019-11a"/>
　　　丁觀察招集甓園飲古桂下時桂上忽生靈芝<lb/>
欲去還留又幾回感君情重毎追陪日來坐待神芝長<lb/>
秋到難虚老桂開客醉異香非世賞天存勝跡豈凡栽<lb/>
地靈元自因人發為祝先生酒滿杯<lb/>
　　　南安客舍送查徳尹歸海昌<lb/>
九日峯前太痩生相逢客舍兩含情參軍正欲攜琴去<lb/>
詞客還為擁棹行路迥三洲山瘴逺樓髙百尺海濤平<lb/>
清容軒裏攤書巻賸可懐人對月明<lb/>
<pb n="KR4f0018_WYG_019-11b"/>
　　　九日南安登髙寄懐丁觀察兄弟<lb/>
江城欲去更遲留令節來登最上頭九日嶺宜今日到<lb/>
萬年人記昔年逰酒思白社何時醉詩愛藍田孰可酬<lb/>
此夕肯教容易過菊花猶是楚天秋<lb/>
　　　篋中檢得尤悔菴見懐之作依韻却寄<lb/>
長安遥望碧雲多欲寄離情歎奈何見説賦䝉天子賞<lb/>
可能詞付雪兒歌鳥雖已倦猶啼月魚未成枯且過河<lb/>
著作一時班馬在不妨身著五湖蓑<lb/>
<pb n="KR4f0018_WYG_019-12a"/>
　　　五馬山<lb/>
路近韶陽好問津林巒此地獨嶙峋凌空蘿壁疑無路<lb/>
絶頂茅居不見人盡日煙雲長出雨非時花草尚留春<lb/>
安能荷鍤隨朱翌谷口偕耕號逸民<lb/>
　　　過廻龍山<lb/>
風静蒲帆逺望紓揷天髙壁翠何如山疑軒帝騎時返<lb/>
石是媧皇補後餘巖畔誰能逢異客洞中應自閉靈書<lb/>
空憐行役難停楫不見秦人愧老漁<lb/>
<pb n="KR4f0018_WYG_019-12b"/>
　　　彈子磯<lb/>
碧嶂横江似此稀巨靈闢得是耶非樹從崖腹石中出<lb/>
鳥向山腰雲裏歸樵客下看懸倒乳舟人遥指挂斜暉<lb/>
布帆南去秋風急十里猶能見翠微<lb/>
　　　觀音巖<lb/>
百丈危峰倚碧天遥看趺坐却依然崖前石長千尋笋<lb/>
海上波飄五色蓮問法紺龍常夜至聞聲白鳥向秋傳<lb/>
閒雲亦有皈依性日為金爐起篆烟<lb/>
<pb n="KR4f0018_WYG_019-13a"/>
　　　泊佛山訪汪少參樊桐同年宅眷不得<lb/>
離踪飄泊幾經年倚櫂来尋益惘然萬里還家何所頼<lb/>
一官遺骨竟堪憐孀妻有淚辭山郡穉子無金買墓田<lb/>
惆悵人琴多少恨此情誰為表重泉<lb/>
　　　王孝揚大將軍招集西墅<lb/>
秋静旗門卧緑沉西園髙讌愜幽尋情多更覺銀筝好<lb/>
坐密難辭玉斚深燈影煖回覊客夢月華清似主人心<lb/>
也知意厚無拘束一任樊川信口吟<lb/>
<pb n="KR4f0018_WYG_019-13b"/>
　　　夜宿招隱堂憶石公題壁<lb/>
逰倦梁園鬢已華避囂聊復聼楞伽鄉心得静渾忘客<lb/>
歸夢無程忽到家地逺尚留前代樹春多先見隔年花<lb/>
逺公飛錫空相憶悵望瀛州阻海霞<lb/>
　　　長夀禪院次韻答元宗上人<lb/>
愛入青山聽磬聲逢師物外動閒情茶𤓰暫許同支遁<lb/>
婚嫁猶憐累向平貝葉影摇開士館墨花香滿化人城<lb/>
從今月下頻來往三癸亭前有姓名<lb/>
<pb n="KR4f0018_WYG_019-14a"/>
　　　至日旅中偶作用杜少陵句<lb/>
年年至日長為客此嵗蓬飄鹿苑中歩席花前貪地暖<lb/>
憑欄池上覺天空半忩梅萼横霜影一鉢葵芽剪露叢<lb/>
遥憶廬山舊同社可能沽酒待陶公<lb/>
　　　至後一日梁藥亭招集六瑩堂分得八庚<lb/>
不因人熱轉多情永日留賔坐欲盈香發自開新酒瓮<lb/>
調髙如聼古琴聲冬殘碧草霜華淡春近黄梅月色清<lb/>
獨笑淳于偏泥飲未愁魚鑰下重城<lb/>
<pb n="KR4f0018_WYG_019-14b"/>
　　　逰五羊觀<lb/>
琪樹蕭疎甲觀荒籃輿偶渉轉蒼茫人間那得千年鶴<lb/>
海上虚傳五色羊斷鈕寒鐘留古閣晩風斜日下空廊<lb/>
尉佗去後雄圖盡朝漢臺邉碧草長<lb/>
　　　夜泊紫雲洞<lb/>
蓬飄何意更宵征月黑前山問水程火燼寒爐知夜永<lb/>
暖回孤帳覺冬晴炎方氷雪非常見逺道風波只自驚<lb/>
遥聼桄榔聲邏裏荒雞無力唤天明<lb/>
<pb n="KR4f0018_WYG_019-15a"/>
　　　夜泊天寧禪院<lb/>
萬里蓬飄到海涯蕭齋夜宿自徘徊湖山已與人俱逺<lb/>
風雪如隨客共來一榻凉雲孤枕冷半牆斜月小忩開<lb/>
羅浮漸少梅花信何意談空得辨才<lb/>
　　　登七星巖<lb/>
層陂過盡碧粼粼多少竒峯倚翠旻北斗有形山競爽<lb/>
南天無盡草長新烟霞興劇歸來日林壑縁賖病後身<lb/>
更欲乘風窮一目晩雲吹上白綸巾<lb/>
<pb n="KR4f0018_WYG_019-15b"/>
　　　端州道中望峽口積雪<lb/>
篷忩一夜動寒吟曉望千巖雪已深峰不向陽常皎潔<lb/>
雪如戀壑更蕭森袛因路折偏迷眼不奈身孤益感心<lb/>
賴有留賔戴安道何須回棹北山隂<lb/>
　　　邸社讌集遇栁州太守江眉瞻話舊<lb/>
春水埀楊拂畫船江頭相送又經年一燈白石吟邊影<lb/>
萬里青樽别後縁子厚溪山爭似昔文通詞賦寄從前<lb/>
横柑堂下聞輿誦歸到南雲向客傳<lb/>
<pb n="KR4f0018_WYG_019-16a"/>
　　　瀝湖舟泛<lb/>
七星巖下漾揉藍偶泛扁舟勝自探嶺外霜風饒緑樹<lb/>
客中春色剩黄柑武陵未許逰人住輞水空將釣叟慚<lb/>
三十六陂秋故在相看寧不憶江南<lb/>
　　　玉屏峰看梅<lb/>
百尺危峰倚碧虚憑髙舒眺夕陽初雲空却見花争放<lb/>
山静還宜雪有餘洞口猿歸香縹緲山腰鶴下影蕭疎<lb/>
誰能更作羅浮夢么鳳横斜墜玉蜍<lb/>
<pb n="KR4f0018_WYG_019-16b"/>
　　　夜偕愚公凖菴及仲子看月<lb/>
雲斂晴霄桂影斜移牀聊復傍檐牙老夫得月難忘酒<lb/>
客子臨風忽憶家夜半隣人歌白苧冬殘異國見黄花<lb/>
誰知一枕江南夢又聽空林舞曉鴉<lb/>
　　　贈宋維清<lb/>
清霜瑟瑟鬢華寒長鋏由來未易彈十九人中猶作客<lb/>
七千里外為求官居貧未信從軍樂任俠偏嗟行路難<lb/>
漫道珊瑚空在手富春明月掛漁竿<lb/>
<pb n="KR4f0018_WYG_019-17a"/>
　　　客有問聽翁何義者書以答之<lb/>
炎凉時態眼難明况復容將口舌争萬事不須生計較<lb/>
一心惟合養和平洗桐書屋秋鳴鶴搓栁毬塲曉囀鶯<lb/>
更有翟公門外客任他來去不闗情<lb/>
　　　又<lb/>
牛馬從教任意呼醉人推罵莫相扶也知有進寧無退<lb/>
那見多賢遂少愚今古事當全合算行藏天已預為圖<lb/>
濁醪一盞詩千首若得閒心對海鳬<lb/>
<pb n="KR4f0018_WYG_019-17b"/>
　　　留村尚書招飲觀家劇即席紀事<lb/>
碧幛紅蓮未易攀鄭莊迎客夜初閒席聨舊雨情偏洽<lb/>
筵敞髙雲禮盡刪竟夕悲歡難自主一時嚬笑若相關<lb/>
浣花獨有龍鍾叟扶拜何堪劍履間<lb/>
　　　初六夜宿二癸菴<lb/>
為避塵囂就梵宫一宵清興許誰同四山緑净天垂釡<lb/>
萬樹青低月偃弓嶺外春來寒已少湖邉波定影全空<lb/>
此時身世知何處擾擾槐安嘆轉蓬<lb/>
<pb n="KR4f0018_WYG_019-18a"/>
　　　登束江亭望硯洲懐古<lb/>
直下牂牁勢不平蒼崖夾峙失縱横天低絶壁雲無影<lb/>
水遶孤城浪有聲髙寺寒泉來徃路空亭細雨古今情<lb/>
清風孝肅原千載一硯何由乃得名<lb/>
　　　元夜徐鳳池顧辛峰鄭愚公黄位北錢目天季<lb/>
　　　　偉公偕家觀莊武登同集石濓上人招隱堂<lb/>
　　　　分賦得回字<lb/>
嶺外燒燈暖已回雁堂初啟集鄒枚陶潛愛酒詩千首<lb/>
<pb n="KR4f0018_WYG_019-18b"/>
支遁逃禪茗一杯香界有人看皎月春城何處碾輕雷<lb/>
此中桃杏俱開遍消息江南未放梅<lb/>
　　　石公招諸同社集懐古樓分得八庚<lb/>
忘機隨地好班荆獅座聊尋鷗鷺盟逺客何勞寄詩巻<lb/>
幽人多是愛鐘聲雲因戀岫常思静雨欲妨花不肻晴<lb/>
盡日留連寧足計酒爐禪榻足平生<lb/>
　　　雨中<lb/>
深坐攤書晝下簾午餘更覺客懐忺滿懐山影暮雲合<lb/>
<pb n="KR4f0018_WYG_019-19a"/>
一夜雨聲春水添香印毎從長日冷酒杯偏憶故鄉甜<lb/>
傍人莫為逃禪怪支許由來麈共拈<lb/>
　　　尋朝漢臺遺跡<lb/>
五羊城下草如茵欲訪遺臺跡久湮上客何來真漢使<lb/>
老夫原是舊秦人雄圖已盡珠江晩徃事徒留錦石春<lb/>
惆悵函闗千萬里亂山斜日少停輪<lb/>
　　　珠江春泛<lb/>
木綿花發共他鄉極望羊城倚畫檣樹色曉籠山霧紫<lb/>
<pb n="KR4f0018_WYG_019-19b"/>
江流春帶海潮黄陸生館廢金裝盡趙尉臺空玉鏡荒<lb/>
却恨奔濤方日夜梅花偏隔嶺頭香<lb/>
　　　送友人還江南<lb/>
離亭芳草雜蘼蕪客裡歌驪意轉孤紫陌飛花初過馬<lb/>
白門垂栁正啼烏徃來路向東西别醉醒情因去住殊<lb/>
若到隋堤煩寄語郢州詩思滿東吳<lb/>
　　　和長白題畫不如樓<lb/>
髙樓百尺倚嵯峨賔客曾經此地過雲擁萬山開岳麓<lb/>
<pb n="KR4f0018_WYG_019-20a"/>
天交一水遶牂牁嵐光自覺當簷滿秋色偏能入檻多<lb/>
不是栁州曾易播誰留勝跡在巖阿<lb/>
　　　酬蘭偶<lb/>
多君雅志邁時人年少才髙必有神問字偶然逢漫叟<lb/>
讀騷偏喜近逋臣花間詩巻吟深夜竹裏禪房過晩春<lb/>
待我荔枝同啖後倚門應得慰慈親<lb/>
　　　喜晴<lb/>
一春簷溜動長嗟暫得雲開遇物華枕簟香清梅潤减<lb/>
<pb n="KR4f0018_WYG_019-20b"/>
簾櫳隂破栁風斜林間買酒留看月葉底扶藜剩見花<lb/>
明日板橋青紵下王郎應更繫驕騧<lb/>
　　　題梅花泉巻子<lb/>
西溪見説不尋常春到人間路𣺌茫萬樹冷雲晴帶月<lb/>
一泓寒雪静浮香髙人盡日攜笻杖幽客何年著草堂<lb/>
我欲移家更深處武陵雞犬未相妨<lb/>
　　　清明旅懐<lb/>
養花天氣反如秋槐火初新賦逺游卧病豈能還止酒<lb/>
<pb n="KR4f0018_WYG_019-21a"/>
思鄉何必定登樓七千路外魚書少廿四風前燕語愁<lb/>
却憶去年同上塚一杯猶得洒松楸<lb/>
　　　謁三忠祠<lb/>
天水南奔祚已終成仁有頼見三忠魂歸燕市原非死<lb/>
力盡厓門氣未窮今古何人回刼數乾坤無地哭英雄<lb/>
蘋蘩欲薦空多慨雨歇荒祠吐白虹<lb/>
　　　夀孝揚王大將軍<lb/>
嶺外南薰拂大旗封侯纔及棄襦時酬君志在長鳴劍<lb/>
<pb n="KR4f0018_WYG_019-21b"/>
破敵書來正賭棋竟日自臨修竹帖三春人誦鬬茶詩<lb/>
遥知荀羡方年少未暇登山覔五芝<lb/>
　　　又<lb/>
鵲印光摇海甸安幾曾三十始登壇起居八座方春曉<lb/>
籌畫諸邉毎夜闌孟珙談兵惟註易修期草檄未離鞍<lb/>
一時麟閣丹青畫猶作何郎傳粉看<lb/>
　　　和洗進士喬之見贈韻<lb/>
老去難閒訪戴身五羊城下駐征輪豈期白社容逋叟<lb/>
<pb n="KR4f0018_WYG_019-22a"/>
只合青山作外臣浪跡久為梅嶺客忘機常愛葛天民<lb/>
花開不厭同揮麈賖得醇醪未是貧<lb/>
　　　質既庸疎命尤蹇薄撫時揣分忝竊已多作自<lb/>
　　　　解詩<lb/>
檢㸃平生信自然無才猶得荷蒼天春花秋月將三萬<lb/>
緑水青山舊二千婦勝劉伶能勸酒兒如通子好謀篇<lb/>
雖知結客黄金盡何用囊中定一錢<lb/>
　　　又<lb/>
<pb n="KR4f0018_WYG_019-22b"/>
漫道衰年尚逺逰從來不解鎖眉頭未經海岳終堪恨<lb/>
纔見鶯花已欲留竟日逢人無俗語當時知已盡清流<lb/>
凄凉短髮江湖上賸有雲溪號醉侯<lb/>
　　　又<lb/>
少年世事未闗心悔别名山百慮侵讀史誤看循吏傳<lb/>
探懐空謝故人金青雲荏苒難通路白髮蕭條已滿簮<lb/>
慚愧乾坤身老大文章空自望知音<lb/>
　　　孤踪萬里五夜百憂交集旅懐率然成詠作自<lb/>
<pb n="KR4f0018_WYG_019-23a"/>
　　　　述詩<lb/>
也知磨蝎困孤臣豈謂無官虐更頻八口何甞逢稔嵗<lb/>
一椽猶是共他人酒因賖久難謀醉篋為搜空任惹塵<lb/>
説向傍人應不信老夫原自恥言貧<lb/>
　　　又<lb/>
兩年湖海信全稀未有闗心苦憶歸莊舄已衰家更逺<lb/>
彦升猶在子無衣奴憂多餒常求去友識忘炊不告饑<lb/>
頑鈍獨憐無所事一編時掩客中扉<lb/>
<pb n="KR4f0018_WYG_019-23b"/>
　　　又<lb/>
不是雲霄寄問疎從來懶作玉京書剰將朽櫪留齋馬<lb/>
賣到<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>編少蠧魚尚有三喪須解棹全無一頃待揮鋤<lb/>
買山自感襄陽意但恐山中累有餘<lb/>
　　　鮑爾先招集片雪堂小飲<lb/>
同是髙陽舊酒徒有誰能似叔牙無歌殘花月三千曲<lb/>
寫盡雲山十萬圖庭樹手栽同漢叟滄桑眼見笑麻姑<lb/>
相逢今日珠江上獨為知心倒玊壺<lb/>
<pb n="KR4f0018_WYG_019-24a"/>
　　　維清攜尊坐月<lb/>
嶺南秋半尚炎熏客舍追凉載酒勤萬里鄉心懸似月<lb/>
三更人影静于雲雞頭滿把珠光滑龍目登盤玊乳分<lb/>
如此清宵良不易遲歸應為惜離羣<lb/>
　　　端州贈偉公<lb/>
南天秋半暑初㣲一片孤帆去若飛彈鋏耻為賔館嘆<lb/>
叩門因乞父喪歸熟思生計惟開巻㸔盡人情好閉扉<lb/>
我欲掉頭從此别饑來猶有北山薇<lb/>
<pb n="KR4f0018_WYG_019-24b"/>
　　　家留村大司馬招同諸子讌集錫祉堂兼送電<lb/>
　　　　發歸里用其原韻<lb/>
油幢髙建海天雄清夜留賔有上公筵敞氍毺歌扇碧<lb/>
杯浮琥珀燭花紅千山粤嶠吟莊舄一曲江南憶妙隆<lb/>
㡬度送歸歸未得慣催鄉思是秋風<lb/>
　　　依韻奉酬家留村制府<lb/>
汗漫天涯已隔年尚書髙誼上秋煙班荆屢入三公府<lb/>
種豆渾忘二頃田自昔心期旌白水從來身世任蒼天<lb/>
<pb n="KR4f0018_WYG_019-25a"/>
一人知我惟宗衮更乞誰家買字錢<lb/>
　　　端州贈鄭珠江太史<lb/>
書帶新抽砌草痕玊堂歸養掩衡門鄉鄰罕識先生面<lb/>
菽水常沾聖主恩經嵗避人尋好句有時留客共清樽<lb/>
投交最喜心期愜古道於今誰與論<lb/>
　　　端州送家青壇給諫還朝<lb/>
未歸常是送人歸秋到河梁捲葛衣劍佩還朝聲自好<lb/>
金裝滿槖計原違願教風采同中復始信文章似少微<lb/>
<pb n="KR4f0018_WYG_019-25b"/>
贈别殷勤持一硯染毫應不負綸扉<lb/>
　　　泊舟禪山别鄺無傲<lb/>
歸心日夜肻流連為訪髙齋一繋船人已忘情何有病<lb/>
客來無語莫談禪秋忩試茗燒紅葉午鉢兮餐煮白蓮<lb/>
從此長沙徒惆望九嶷晴緑隔湘烟<lb/>
　　　留别厂翁和尚即次見送原韻<lb/>
秋半分江暑未殘片帆斜掛夕陽看浮杯送客君非易<lb/>
垂槖還家我正難世事明于三夜月人情險似萬重灘<lb/>
<pb n="KR4f0018_WYG_019-26a"/>
相期有約歸黄海莫惜珊瑚作釣竿<lb/>
　　　厂翁和尚同偉公蘭偶及家武登送别禪山舟<lb/>
　　　　中望月分韻<lb/>
嶺南歸雁羽難留追送澄江賦逺逰與子暫同千里月<lb/>
為誰猶欠一分秋碧天雨過雲偏盡翠渚風清露未收<lb/>
不醉今朝應未忍闗河明日思悠悠<lb/>
　　　韶陽用許郢州韻<lb/>
西樓無復舞輕羅空記殘碑立桂河百粤江山兹地好<lb/>
<pb n="KR4f0018_WYG_019-26b"/>
三秋詞賦古人多斜陽不斷孤帆影逺水重聞倚棹歌<lb/>
從此蓼花楓葉外洞庭明月照曾波<lb/>
　　　宿良田<lb/>
暫住籃輿息倦夫板牀土銼亂茅鋪殘燈弄壁争鼯鼠<lb/>
細雨連山叫鷓鴣樵鼔幾聲驚短夢征衫一幅老長途<lb/>
人生何事同桃梗欲畵瀟湘泛月圖<lb/>
　　　耒陽懐古<lb/>
金州城下耒江濵細雨孤帆悵昔聞王佐未堪終百里<lb/>
<pb n="KR4f0018_WYG_019-27a"/>
帝圖寧許作三分漢家霸業留殘壘杜曲詩篇哭斷雲<lb/>
今日木蘭船上酒一杯應不為湘君<lb/>
　　　望嶽<lb/>
一棹沿湘九面分朅來蒼翠散朝氛人言上下不同雨<lb/>
我見髙低無盡雲煨芋地罏誰復在采芝石室客常聞<lb/>
安能直上芙蓉頂徧讀朱陵古篆文<lb/>
　　　酬贈趙又裕司馬<lb/>
碧瀾堂畔惜離羣十七年來始見君往事已同苕上水<lb/>
<pb n="KR4f0018_WYG_019-27b"/>
舊逰今聚岳邉雲青峰數㸃秋聞瑟白社三更夜論文<lb/>
方外誰人似司馬可能張楚用吾軍<lb/>
　　　次韻酬華容徐荆菴明府<lb/>
扉掩都亭晝懶開一朝車轍破莓苔髙臺事往雄風散<lb/>
曲巷情多舊雨來毎嘆龔黄皆妄語終輸屈宋有竒才<lb/>
秋晴岳麓猶堪訪倒載何辭爛醉陪<lb/>
　　　遊嶽麓書院偕長白仲子同賦<lb/>
寫盡瀟湘聽雨圖何來杲日映菰蒲天開宿霧招逰客<lb/>
<pb n="KR4f0018_WYG_019-28a"/>
地許名山屬大儒鳥篆尚能存禹跡龍宫空自鎖仙都<lb/>
横經往事知何在欲訪湖南舊講徒<lb/>
　　　又<lb/>
亂後山川竟若何此間遺構幸嵳峩千秋正席朱元晦<lb/>
一片殘碑李泰和衡嶽烟霞逢霽少湘江風物過秋多<lb/>
夕陽好處偏懐古不獨登臨興未磨<lb/>
　　　李育九守戎招飲即席賦贈<lb/>
𤣥髮辭家氣激昂白頭相遇坐熊湘三千里外共樽酒<lb/>
<pb n="KR4f0018_WYG_019-28b"/>
十七年來老戰塲紅豆歌摇鴉背月黄花香㸃雁頭霜<lb/>
相期空有尋眞約魚蒲雲深石逕蒼<lb/>
　　　題辰六署中雲山湧坐樓<lb/>
官齋無異草𤣥亭髙閣嵯峨對列屏四野雲光浮檻碧<lb/>
萬峯煙樹入城青元龍孤榻書常滿巫馬單車轍暫停<lb/>
倚盡夕陽應自好知君一嘯破蒼㝠<lb/>
　　　又<lb/>
為政心閒身乃閒此中誰許共躋攀能清不愧湘江月<lb/>
<pb n="KR4f0018_WYG_019-29a"/>
愛静常看岳麓山丘壑自當功令外乾坤多在醉吟間<lb/>
公餘試檢雲煙課七十二峯羅翠鬟<lb/>
　　　登見岳樓次辰六韻<lb/>
候轉吹葭霽景融偶經嚴邑訪民風城頭不斷秋煙緑<lb/>
林表初㸔夕照紅迴雁千尋長隱隱離鴻幾日自悤悤<lb/>
憑欄共指煙深處屈宋精靈在此中<lb/>
　　　又<lb/>
桃花江水遶城邉城上樓成甫四年撫字誰知當亂後<lb/>
<pb n="KR4f0018_WYG_019-29b"/>
登臨同喜在春前頻教白雪留詩句為有青山費酒錢<lb/>
天際遥㸔峯个个白雲飛盡翠還連<lb/>
　　　益陽至日仍用杜句<lb/>
年年至日長為客客裏今年畧似家閔叔累人寧易飽<lb/>
阮公懐古不勝嗟黄牛水逺灘聲小白鹿山髙樹影斜<lb/>
何處倚樓同有夢隋橋明月故宫花<lb/>
　　　過黄陵廟<lb/>
鷓鴣聲裏倚蘭舟帝子遺踪此處留粧就湖山三萬頃<lb/>
<pb n="KR4f0018_WYG_019-30a"/>
啼殘烟雨幾千秋青楓葉冷鸞旗出斑竹痕深雁柱流<lb/>
一酹椒漿寒日晩蒼雲隱隱隔巴丘<lb/>
　　　黄鶴樓<lb/>
天地寥寥賦逺逰此間樓湧大江浮濤聲直下三千里<lb/>
雲氣遥連十五州霞表仙踪疑逺鶴河邉客舫泛羣鷗<lb/>
那堪陵谷無常處鸚鵡難容碧草秋<lb/>
　　　又<lb/>
黄鶴磯頭有所思檻前帆帶夕陽遲當年吕叟曽吹笛<lb/>
<pb n="KR4f0018_WYG_019-30b"/>
何處崔郎更賦詩夾㟁江城多事後倚欄山水欲歸時<lb/>
楚王宫闕荆榛裏只許朝雲暮雨知<lb/>
　　　歸興<lb/>
李家門戸任如龍歸去聊為食蓼蟲天下有誰思舊雨<lb/>
人間何處哭秋風短衣半夜青雲外長笛一聲滄海東<lb/>
與爾望衡眞不逺玊缸春酒蠟花紅<lb/>
　　　九月六日偕周匏葉劉季英朱素臣舒奕蕃家<lb/>
　　　　大章小集克敏堂分韻<lb/>
<pb n="KR4f0018_WYG_019-31a"/>
豈少侯家玳瑁筵舞衫歌扇夜留連那堪湖海皆相得<lb/>
同在風塵不受憐授簡更當明月下狂吟都在菊花前<lb/>
藥欄竟日堪乗興粗糲何妨共百年<lb/>
　　　又<lb/>
離索寧殊在逺郊多君有約過蓬茅相㸔快意非常客<lb/>
可與論心即舊交盡却笙簫吹木葉雜供魚蠏剪秋茭<lb/>
何堪更賦江淹别撚斷雲鞭細桞梢<lb/>
　　　夜集種字林聽雨分賦<lb/>
<pb n="KR4f0018_WYG_019-31b"/>
間中相得有詩豪晩向墻頭過濁醪夜色一燈深竹樹<lb/>
雨聲三徑驟風濤消磨往事蘇門嘯潦倒餘生楚國騷<lb/>
莫更縱談塵外事卧龍躍馬亦徒勞<lb/>
　　　集種字林試紫霞茶柬栗亭<lb/>
桐花滿地暑猶寒雨後聞歌行路難逺客尋君唯有夢<lb/>
才人遇主不須官紫陽舊業吹簫坐白下髙樓倚棹看<lb/>
許我名篇應計日亭前刻遍翠琅玕<lb/>
　　　武徵攜樽過種字林坐月分韻<lb/>
<pb n="KR4f0018_WYG_019-32a"/>
結夏墻東少徃還為君攜具啟柴闗雨過殘日初宜酒<lb/>
月到深林似在山入饌蟹螯秋信早垂簷馬乳夜光間<lb/>
輞川更有南城約紅藕花香緑一灣<lb/>
　　　七夕泛舟為盧賔三補賀花燭立秋前一日<lb/>
浣罷溪紗出若耶西陵油壁正同車移來江左文章樹<lb/>
共放河邉吉慶花白帝明朝秋日好黄姑今夜漏偏賖<lb/>
臨忩試取氷絃弄應笑閨中有伯牙<lb/>
　　　七夕送念昔歸楚<lb/>
<pb n="KR4f0018_WYG_019-32b"/>
年時記泛洞庭舟今日聞君賦逺逰天上牽牛猶有别<lb/>
人間洗馬莫須愁緑萍分影移歌棹紅藕吹香入酒甌<lb/>
若到故鄉休久戀瀟湘蘭杜不宜秋<lb/>
　　　重陽後一日哭扶風君墓下<lb/>
華表重歸舊業荒煙霜滿目總悲凉已無金屋藏春色<lb/>
但有青山送夕陽萬里夢中来倩女九秋江上哭蕭娘<lb/>
欲知多少傷心事一草墳頭一斷腸<lb/>
　　　又<lb/>
<pb n="KR4f0018_WYG_019-33a"/>
三年真悔海南逰一訣終難到白頭失水鰥魚原不寐<lb/>
覆巢歸燕竟誰投言闗骨肉應難吐淚出肝脾未易收<lb/>
自是幻縁君莫恨人間華屋總山丘<lb/>
　　　虎丘拜東萊二姜先生祠<lb/>
東海當年説二難雄文髙節震朝端書將正史心俱壯<lb/>
讀盡離騷淚未乾秋色已從吳市老斜陽猶作敬亭看<lb/>
誰家兄弟能如此晞髮泉臺覔舊冠<lb/>
　　　又<lb/>
<pb n="KR4f0018_WYG_019-33b"/>
霜落空山草不春荒堦倚杖拜遺臣龍門酹酒同攜手<lb/>
虎闕攀裾肻顧身家國一時多難日江湖千古未歸人<lb/>
三橋華桷應非少誰共裵公可結鄰<lb/>
　　　次韻答余廣霞<lb/>
孤影誰憐太瘦生老年羞更説才名大人不作彈冠夢<lb/>
小婦難為叩缶聲兩載暮雲懐粤嶺一番秋雨過吳城<lb/>
幾宵展轉頻推枕聽徹蝦蟇欲斷更<lb/>
　　　又<lb/>
<pb n="KR4f0018_WYG_019-34a"/>
路岐寧復問髙低夢破方知醒亦迷只合行藏同虎鼠<lb/>
誰將得失問蟲雞相逢那有三生笑欲去翻為半面啼<lb/>
始信南華原不悞從来物我自須齊<lb/>
　　　贈濤月<lb/>
閒身愛向静中安小阮相逢意更歡自是管寧猶皂帽<lb/>
何須賀監不黄冠花于市逺宜長對樹比鄰多莫借看<lb/>
大洞經完晴月上一樽初熟共盤桓<lb/>
　　　江隂陸天濤明府招集署齋<lb/>
<pb n="KR4f0018_WYG_019-34b"/>
秋盡澄江月影寒南軒煮酒坐更闌從他别夢長千里<lb/>
如此才名始一官秋水共知為吏好著書猶復向人看<lb/>
城頭山色多飛鳥誰信金門索米難<lb/>
　　　又<lb/>
訪戴何來繋短槎士龍為政俗無譁官齋地隙常鋤菜<lb/>
海國風清好種花月魄正圓人對酒秋心欲動客思家<lb/>
誰知未了西牕話街鼔聲聲報曉衙<lb/>
　　　重游韓園喜晤爾鉉<lb/>
<pb n="KR4f0018_WYG_019-35a"/>
重過玊暎舊時堂好友相看鬢總蒼百嵗欲同梅樹古<lb/>
一年多為菊花忙聞香未及開山館謀醉何曾計客裝<lb/>
三十餘年清夢在此時能不倒千觴<lb/>
　　　立冬前一日同集生玊亭逰君山登望江樓<lb/>
層波𣺌𣺌水颼颼乗興籃輿到上頭風月可憐人自老<lb/>
江山無恙客重㳺烏鴉向夕爭歸曉白雁明朝又送秋<lb/>
望裏金焦深不見倚欄誰更説歸舟<lb/>
　　　送盧賔三攜家歸皖江<lb/>
<pb n="KR4f0018_WYG_019-35b"/>
漠漠彤雲雪乍晴蒲帆十幅出蕪城故人正作中年别<lb/>
才子偏髙大厯名畵槳月明横軫夜玉簫風和扣舷聲<lb/>
皖江舊是英雄地懐古應知有逺情<lb/>
　　　俞錦泉招觀女劇漫賦<lb/>
十二樓中度曼聲玊輕金艶影縱横主人但謂清觴慢<lb/>
客子翻嫌絳蠟明休喚奈何須爛醉若為看去莫多情<lb/>
兩行紅粉重相笑猶記顛狂是此生<lb/>
　　　為史淑時悼亾<lb/>
<pb n="KR4f0018_WYG_019-36a"/>
奔月還星豈易知百年歡愛一年時好難都記翻成恨<lb/>
情不堪憐並作癡綵帖繡餘抛斷線青編讀後印殘脂<lb/>
巫山宋玊何能賦雲雨荒唐自可疑<lb/>
　　　又<lb/>
誰畵劉家列女圖當年挽鹿事原殊從夫自信非餘子<lb/>
作婦真難况兩姑艶似名花惟有影嬌如弱絮豈能扶<lb/>
海山浪説仙人在比翼終憐彩鳳徂<lb/>
　　　又<lb/>
<pb n="KR4f0018_WYG_019-36b"/>
纔開梔子贈同心夏雹俄將並蒂侵世上忽傳盧女盌<lb/>
閨中欲碎伯牙琴青山有恨能埋玊紅粉無縁可鑄金<lb/>
惆悵竹西亭下水一回揮淚一回深<lb/>
　　　又<lb/>
落葉哀蟬盡可傷返魂何處訪稠桑愁如碧草初經雨<lb/>
痩比黄花竟萎霜多慧只教心更苦無才或得命能長<lb/>
袛今燈下多情淚猶㸃安仁白練裳<lb/>
　　　雜感詩和上若韻<hi>三十首</hi>
<pb n="KR4f0018_WYG_019-37a"/>
摩天漸陸一秋鴻物我由來事不同作吏漫誇龔北海<lb/>
著書曾學董膠東那知工拙分齊瑟莫為存亡問楚弓<lb/>
幾畝黄花三徑竹儘教殘日付樽中<lb/>
　　　又<lb/>
澼絖相傳早得封寧知身襍酒家傭饑多懶向屠門過<lb/>
呤苦常從飯顆逢誰使老人為漢客徒因嬌女學吳儂<lb/>
時時運甓成何濟猶阻天闗第八重<lb/>
　　　又<lb/>
<pb n="KR4f0018_WYG_019-37b"/>
舊築愁城漸受降三春花氣撲瑶釭雕龍此日人無幾<lb/>
捫蝨當年客少雙桐帽可能登廣席竹燈嘗自照幽牕<lb/>
肻教一曲琵琶淚彈向青山月滿江<lb/>
　　　又<lb/>
行行老驥敢嫌遲才子曾稱杜牧之廟食久應賖逺志<lb/>
水嬉今已負前期事當已去寧堪憶人到將衰總不宜<lb/>
趙壹囊中無别物頻年惟貯浣花詩<lb/>
　　　又<lb/>
<pb n="KR4f0018_WYG_019-38a"/>
中條山下駐餘暉惟恐人過早閉扉吉了也知非得已<lb/>
杜鵑常喚不如歸身無玉壘桑千樹手種金城桞十圍<lb/>
縱有綈袍那得贈秋來欲剪芰荷衣<lb/>
　　　又<lb/>
欲取珊瑚網自疎行吟空自笑三閭東臯有意聊謀秫<lb/>
北闕無媒且灌蔬乾蠧豈能成脉望殘羮争得化王餘<lb/>
常憐鄭叟無先見臣老方知壯弗如<lb/>
　　　又<lb/>
<pb n="KR4f0018_WYG_019-38b"/>
閒行曲逕數花鬚一任人催九月租眼縱欲青眸合洗<lb/>
髮無堪白血難餘雲深不覺離鴻斷天逺誰知立鶴孤<lb/>
從此買將三尺棹五湖飛雪舞黄蘆<lb/>
　　　又<lb/>
幾叠青峰對碧溪移家新住竹林西忘憂時取三升醉<lb/>
避俗常將一巻攜只擬安身如尺蠖寧堪斷尾學犧雞<lb/>
飯餘偶得篔簹句欲寄山僧手自題<lb/>
　　　又<lb/>
<pb n="KR4f0018_WYG_019-39a"/>
小屋渾如畫舫齋新年漸覺賞心諧客來看竹横棕拂<lb/>
兒為澆花濕笋鞋得醉應知天可問無憂寧有地堪埋<lb/>
絶交讀罷劉生論且與山中鹿豕儕<lb/>
　　　又<lb/>
九衢終日起纖埃獨把藜牀上嘯臺紈扇驚秋藏皎月<lb/>
香車入夜碾輕雷身閒即辦蘭和菊性拙寧思棘與槐<lb/>
最羡江頭雙白鳥一回飛去又飛來<lb/>
　　　又<lb/>
<pb n="KR4f0018_WYG_019-39b"/>
四海茫茫孰問津幾多踪跡笑梁陳芙蓉閣下回珠勒<lb/>
楊桞堤邉走畵輪俯仰未能同熱客古今誰解作閒人<lb/>
行春莫向江頭去丞相從來易得嗔<lb/>
　　　又<lb/>
朝衣侍史久無熏翠被閒來擁鄂君常為寒梅成艶曲<lb/>
偶因修竹作彈文懶挑燈穗三更月静看香鬟一縷雲<lb/>
客過莫教談往事已無臧否不須聞<lb/>
　　　又<lb/>
<pb n="KR4f0018_WYG_019-40a"/>
庾信園中種合昏繞籬花竹閉閒門落將桐葉雲生影<lb/>
開到梅花月有痕愛酒只因能換骨聞歌輒欲為銷魂<lb/>
吾儕原少封侯相但合彈琴隱陸渾<lb/>
　　　又<lb/>
陶泓毛頴日相歡豈料人間有萬端美女何嫌遮翠鈿<lb/>
神仙又見泣金盤馬周向後偏宜醉范叔平生合耐寒<lb/>
慚愧東風無氣力等閒吹得百花殘<lb/>
　　　又<lb/>
<pb n="KR4f0018_WYG_019-40b"/>
路逢九折漫躋攀家住隋堤近小山黄老未須求道去<lb/>
紅兒聊共踏歌還故交多是人千里寒士安能屋萬間<lb/>
最笑勞生難暫歇畵船日夜過萸灣<lb/>
　　　又<lb/>
離騷一帙度年年賸有文園賣賦錢但得種花兼釀酒<lb/>
那知成佛更生天蒲桃上架三更雨楊桞搓毬二月煙<lb/>
莫怪比來生計少癡頑原不許人憐<lb/>
　　　又<lb/>
<pb n="KR4f0018_WYG_019-41a"/>
百慮皆從酒畔銷渴羌從此不稱姚任教老去頻呼馬<lb/>
誰信童時早拾貂山月自迎廬阜衲溪風能送剡川樵<lb/>
舉頭便見雲霄近偏是人如萬里遥<lb/>
　　　又<lb/>
自分生来似苦匏巾箱甞自取書鈔難求野老三年艾<lb/>
擬結山僧一把茅鼓到撾時帆自轉瑟當彈處柱難膠<lb/>
千秋世事原無定揚子寧須作解嘲<lb/>
　　　又<lb/>
<pb n="KR4f0018_WYG_019-41b"/>
歴觀前事愛東臯蜾臝當前笑二豪且待數畦供菽麥<lb/>
安能一斛獻蒲萄饑烏豈得頭生角髙鵠何須背有毛<lb/>
休怪臨餐還輟食㸑成應自惜薪勞<lb/>
　　　又<lb/>
不用臨風感慨多此中猶可免風波右軍壟下人曾誓<lb/>
左相門前客懶過劍擊長虹須痛飲簫吹明月好清歌<lb/>
桂花寂寂青天老未得無情奈若何<lb/>
　　　又<lb/>
<pb n="KR4f0018_WYG_019-42a"/>
日轉空庭樹影斜更無塵夢到東華愛看仙婦奔明月<lb/>
却許迂生號幻霞雪後花開香玊蕋春來草放鬱金芽<lb/>
懸知富貴皆時命莫羡髙軒叠鼓笳<lb/>
　　　又<lb/>
閒榻蘭亭冩硬黄不煩宫紙賜銀光小紅歌罷聲還囀<lb/>
太白吟成意欲狂幸得林棲同謝燕肻教芻牧任梁鴦<lb/>
楞嚴一巻心香爇便是餘生却老方<lb/>
　　　又<lb/>
<pb n="KR4f0018_WYG_019-42b"/>
懸車久擬罷宵征見説彈冠夢亦驚有累但須偕適越<lb/>
無才原不望登瀛尚留習氣為詞客未免機心見酒兵<lb/>
五畝閒桑春雨足教兒且共學歸耕<lb/>
　　　又<lb/>
晴忩曉日下丹欞笑殺淳于尚未醒片月屢經浮世白<lb/>
數峯猶對故人青前年踏雪游衡麓此日吟秋憶洞庭<lb/>
勝負何縁爭未了博經眞欲燬撩零<lb/>
　　　又<lb/>
<pb n="KR4f0018_WYG_019-43a"/>
腰圍漸減帶難勝豈料閒情日更增賦就大言酬宋絹<lb/>
詩成小字寫吴綾夜如紫鳳眞堪笑坐有蒼蠅信可憎<lb/>
龍性獨憐馴未盡醉中豪氣欲飛騰<lb/>
　　　又<lb/>
漸欲同為造物㳺半生疎放恥營求容頭不礙髙檐帽<lb/>
煖體偏宜大布裘緑酒有情能過日黄花無恙可經秋<lb/>
逍遥便得江頭住敢負芙蓉幾隻鷗<lb/>
　　　又<lb/>
<pb n="KR4f0018_WYG_019-43b"/>
種得梅花緑水潯雖無萬壑是山隂毎聞客到偏多喜<lb/>
惟恐人知欲更深學道漸空榮辱想作禪先斷去來心<lb/>
自從廬岳聞鐘後一見桃花悟至今<lb/>
　　　又<lb/>
霜花著鬢白毿毿樗櫟年來恐不堪幸値兩朝文漸盛<lb/>
欣逢七國亂初戡垂楊曉聽雙棲鳥香草春繅五色蠶<lb/>
自是放懐應便是八公從古在淮南<lb/>
　　　又<lb/>
<pb n="KR4f0018_WYG_019-44a"/>
朝朝看奕向疎簾紫棧成灰手更添蕙草雪消香滿逕<lb/>
桐花風定月侵檐文章似我無餘錦機杼如人獨比縑<lb/>
坦率尚虞吾道隘袁公何必事矜嚴<lb/>
　　　又<lb/>
端居原未逺塵凡日下經籖巳滿函自許野人甘雪竇<lb/>
不知朝事愛氷銜春生蔣逕花遮檻秋到淮山桂滿嵓<lb/>
葛被練裳時偃仰也應勝似白凉衫<lb/>
　　　丙寅元旦<lb/>
<pb n="KR4f0018_WYG_019-44b"/>
畵燭熒熒㸔曉粧閨人相見道勝常耐寒老子初圍火<lb/>
學拜頑孫欲鬨堂雪色正添忩外凍晴光偏送酒缾香<lb/>
也知增嵗原為减猶喜吟髯未盡霜<lb/>
　　　寄懐家留村司馬<lb/>
憶昨羚羊峡裏遊官齋剪燭意綢繆辭家空負三生月<lb/>
<hi>余入粤後馬姬卒於呉門</hi>度嶺真逢兩嵗秋<hi>余以癸亥九日度庾嶺甲子九日出摺嶺而歸</hi>
交誼如雲知我困臣心似水為人謀栽桑種秫煩深算<lb/>
一飽應知未易酬<lb/>
<pb n="KR4f0018_WYG_019-45a"/>
　　　又<lb/>
多君意氣勝襄陽徳水亭前語未㤀佩劍只因仍適粤<lb/>
讀騷翻悔悞浮湘<hi>余至楚當事頗以衆人相待</hi>人情閲後心偏感世<lb/>
路分時思轉長遥望南樓賔從在可曾對月憶中郎<lb/>
　　　書陳椒峰册寄留村<lb/>
當代論交孰淺深偏於將伯感知音長懐海國春雲誼<lb/>
未改泉亭夜月心赤社銘鐘君振古青門荷插我從今<lb/>
閒尋舊好煩傳語霧裏看花欲廢吟<lb/>
<pb n="KR4f0018_WYG_019-45b"/>
　　　小飲朱西柯四本堂<lb/>
西柯不見輒相思歩屧經過未肻遲偶出尋師㕘玉板<lb/>
還來邀客鱠銀丝雪晴修竹新成徑春到垂楊漸軟時<lb/>
為覔厨娘新様法與君重約賭金巵<lb/>
　　　題畢正持松濤閣著書圖<lb/>
萬壑清風鳥道紆倚欄常有緑雲鋪身如鶴立詩同瘦<lb/>
逕繞龍鱗嵗久逋百尺未曾容客上一編應自與人殊<lb/>
知君避俗非無意不羡秦家五大夫<lb/>
<pb n="KR4f0018_WYG_019-46a"/>
　　　書雲招飲看花時庭前芍藥鶯粟酴醿爭艶即<lb/>
　　　　席歩蛟門韻<lb/>
好客常時不掩扉南園櫻笋正初肥香非一種蜂難定<lb/>
艶有千重蝶競飛錦瑟横時名士醉彩毫摇處美人圍<lb/>
不因置驛多佳興那得脂痕亂染衣<lb/>
　　　黄孝昭貰酒過飲同諧石淑時正持分韻得八<lb/>
　　　　庚<lb/>
清簟疎簾一榻横南軒久己廢將迎人因無意成佳㑹<lb/>
<pb n="KR4f0018_WYG_019-46b"/>
酒為能賖得快情萱草開時看戲蝶桐花香裏聽啼鶯<lb/>
不縁較字頻燒燭那得留君待月明<lb/>
　　　送孝昭㳺武林再得十灰<lb/>
見説西陵花更栽褰裳無計幾徘徊忽聞詩酒催行去<lb/>
益令湖山入夢來油壁漫尋蘇小約金裝長憶陸生才<lb/>
竹西五月芙蕖好分付蒲帆緩緩開<lb/>
　　　送藏山和尚還中泠時以梅花家語見示并惠<lb/>
　　　　新詩依韻答之<lb/>
<pb n="KR4f0018_WYG_019-47a"/>
空谷何來得好音錫飛今見下東林因尋老樹穿幽徑<lb/>
欲共寒花説素心有句直憐雲未静無言應共雪還深<lb/>
西忩夜雨原堪聼拂袖誰教返碧岑<lb/>
　　　又<lb/>
嵗寒寧易得知音一巻傳來是道林徃日煙霜曾著眼<lb/>
此時氷雪有同心花將解語偏能淡詩到難名更自深<lb/>
我在羅浮頗相憶獨慚佳句付仙岑<lb/>
　　　幽居書事<lb/>
<pb n="KR4f0018_WYG_019-47b"/>
幽居幸逺軟塵紅永晝躭閒卧一弓移石且留蕉聼雨<lb/>
推忩先借樹占風吟殘轉覺蟬聲閙夢短徒尋蟻穴空<lb/>
納納乾坤無一事瘦笻長倚夕陽中<lb/>
　　　又<lb/>
九夏何曾更著冠㣲颸纔送意先歡閒人合在長閒地<lb/>
熱客由他愛熱官時雨隴頭秧五葉斜陽屋角竹千竿<lb/>
山妻却怪多吟癖煮豆頻勞勸晩飡<lb/>
　　　又<lb/>
<pb n="KR4f0018_WYG_019-48a"/>
蕭蕭木榻倩龜支一嘯髙齋墜枕時引睡不辭河朔飲<lb/>
怕愁常掩杜陵詩書因悞信名終鈍人以誠求計總癡<lb/>
彈指兩年成七十也知學道尚非遲<lb/>
　　　又<lb/>
小亭真似築滄浪晞髮籬邉受晩凉足畏險巇常引疾<lb/>
眼羞輕薄未嫌盲桐花帶露香飄檻笋籜摇風影過墻<lb/>
擬作槐芽聊一飽東田新麥麪如霜<lb/>
　　　又<lb/>
<pb n="KR4f0018_WYG_019-48b"/>
世事升沉信夙縁生涯何事不由天經籖有課晨先起<lb/>
文字多逋夜不眠老友為謀栽秫地貧交常助買花錢<lb/>
支頤竟日無來往坐看山爐裊篆烟<lb/>
　　　又<lb/>
曲巷泥深掩戸荆老人畏暑澹無縈經旬已見苔千箇<lb/>
昨夜又添蓮一莖急雨更拖殘日出斷雲還作亂山横<lb/>
西隣有客遲何事空費虚堂煮酒聲<lb/>
　　　又<lb/>
<pb n="KR4f0018_WYG_019-49a"/>
茂陵莫擬漢相如且就城東水竹居懶極那知身外事<lb/>
倦來時墮手中書敢期赤社衣冠偉漸喜青山筆札疎<lb/>
却笑楊郎空耳熱烏烏扣缶獨何歟<lb/>
　　　又<lb/>
錦石船回欲養慵夢中無復景陽鐘一椽巳可容聱叟<lb/>
十畝何妨號老農引分自安心易足感知嘗恐報無從<lb/>
瀝湖隄上籃輿軟遥念芙蓉七箇峯<lb/>
　　　又<lb/>
<pb n="KR4f0018_WYG_019-49b"/>
老驥徒懐萬里心山麋終是愛長林簪餘短髪猶非老<lb/>
選徧名山總未深天上有人摇羽扇市中何用碎胡琴<lb/>
一盂炊熟長腰米莫問浮生嵗月侵<lb/>
　　　又<lb/>
過從莫問笑𤓰牛小有軒忩致足幽九月種花堪供酒<lb/>
三更對月最宜秋身如白鶴難乘轂心似蒼鷹己脱韝<lb/>
從此更饒煙水計輕肥寧共小兒謀<lb/>
　　　偶然作<lb/>
<pb n="KR4f0018_WYG_019-50a"/>
得意失意非所知出戸入戸常遲遲一盤蒸桃紅琥珀<lb/>
六尺竹簟黄琉璃飡飯難為老妻勸啼笑時被兒童欺<lb/>
百年鼎鼎亦何速躍馬卧龍安足竒<lb/>
　　　一枝<lb/>
一枝聊學鳥安巢棋酒春來漸欲抛聞見毎嗟新事異<lb/>
過從漸少舊時交輕絺稱體㤀宫錦野䔩登盤勝美肴<lb/>
只有晴蟾無世態年年常為到林梢<lb/>
　　　月下觀蓮<lb/>
<pb n="KR4f0018_WYG_019-50b"/>
玉沼田田倚緑雲露華清夜暗香聞今年正得花三品<lb/>
此地原宜月二分凉影連宵懸雀鏡幽芬到曉襲羊裙<lb/>
嫦娥自惜紅衣冷欲為湘君下素雯<lb/>
　　　夀湯惕庵夫子八十<lb/>
紫氣遥瞻感倍深當年曾得薦鳴琴嵗時自老懐人意<lb/>
陵谷難移知己心碩果久留寧用採神芝親種不須尋<lb/>
釣璜未是磻溪願一曲南飛且共吟<lb/>
　　　又<lb/>
<pb n="KR4f0018_WYG_019-51a"/>
鳩杖婆娑引鳳毛新秋棋墅樂偏饒客經盱水方知學<lb/>
人與廬山相並髙河岳日星千古在臯夔巢許一身遭<lb/>
侯芭夢到揚亭逺欲寄蓬萊換骨膠<lb/>
　　　金山和畢正持韻時方發帑修寺<lb/>
一棹横趨萬馬奔多君乘興探雲根直臨中峙蓮花影<lb/>
俯蹋交流竹箭痕聖主正思天有柱神人聊障海為門<lb/>
蛟龍久卧知難穩莫把寒鐘震曉昏<lb/>
　　　和伯御姪㳺平山紅橋四首<lb/>
<pb n="KR4f0018_WYG_019-51b"/>
經旬不出只科頭羡爾乘槎作勝逰棋墅千家圍曲㟁<lb/>
酒爐一帶倚芳洲蘋開畫鷁依青嶂花夾垂虹枕碧流<lb/>
吟得新詩滿懐袖可堪風雨一庭秋<lb/>
　　　又<lb/>
歌吹猶聞滿大堤玉簫金管郡城西緑楊影密江蟬噪<lb/>
紅藕香深水鳥啼此地隋樓曾共醉誰人蠻榼更同攜<lb/>
惟憐清夜飛螢地只剰凄凄碧草齊<lb/>
　　　又<lb/>
<pb n="KR4f0018_WYG_019-52a"/>
珠簾畫棟壓人寰莫問茱萸更幾灣自有醉翁凭畵檻<lb/>
却教詞客重青山春風别後龍蛇杳明月分來鷗鷺閒<lb/>
最是荷花獨滿把誰能邀客更重攀<lb/>
　　　又<lb/>
行行䇿杖捨輕航此地髙樓半夕陽千古文章時己逺<lb/>
一簾風月夜初凉山光自足留人賞水調寧闗故國亡<lb/>
滿地秋隂凝眺逺垂楊猶自帶崑岡<lb/>
　　　鶴問來自秋浦喜而有作<lb/>
<pb n="KR4f0018_WYG_019-52b"/>
羅刹磯頭木葉紅蒲帆何意掛秋風官無民社能輕出<lb/>
老愛琴樽喜暫同浮世暗銷離别内故人多在寂寥中<lb/>
西忩一話非容易盡讀新篇意未窮<lb/>
　　　九日集玉粟稱言齋時鶴問至自秋浦分得支<lb/>
　　　　蒸二韻<lb/>
堦前流水緑差差正是天涯木落時烏榜乍歸江上客<lb/>
黄花初放酒邊枝知交漸少原須重讌笑無多最可思<lb/>
盡日疎簾湘簟静不妨同看謝家棋<lb/>
<pb n="KR4f0018_WYG_019-53a"/>
　　　又<lb/>
興發何須折簡曾偶聞髙㑹拂蒼藤花前聚首人無恙<lb/>
月下掀髯我尚能就菊巧徵詩一字巻荷狂吸酒三升<lb/>
吾儕亦信非麋鹿短髮空憐嵗序増<lb/>
　　　九日次書雲韻<lb/>
江山處處有樓臺秋氣偏從此地來千古傷心楊栁笛<lb/>
一時到口菊花杯迷花黄葉寒烟冷隔㟁青峰晩照開<lb/>
惆悵昔人多不見歩兵長嘯首頻回<lb/>
<pb n="KR4f0018_WYG_019-53b"/>
　　　和宋長白見寄韻<lb/>
何日招攜共入林一篇相寄似鳴琴嶺梅湘竹同幽夢<lb/>
碧水遥山憶逺尋逋叟楮冠棲北郭故人綵筆重南金<lb/>
分明丁邜橋邊句贏得空齋夜夜吟<lb/>
　　　初四日蛟門招同書雲志菴眉樞集見山樓次<lb/>
　　　　蛟門原韻<lb/>
髙齋花事乍逢春踏雪過從興倍新幸得烟雲娯冷眼<lb/>
肯將車馬負閒身無多畧似睢陽老有約還同雒下人<lb/>
<pb n="KR4f0018_WYG_019-54a"/>
堂上笑他批紙尾白頭辛苦為丝綸<lb/>
　　　元宵後二日小集和蛟門韻<lb/>
烟月能留漸老身燒燈又見一年新美人意重來清夜<lb/>
詞客情多為早春縦酒不嫌添麯友愛梅長欲䕶花神<lb/>
先歸豈是無佳興㶚上愁逢醉尉嗔<lb/>
　　　哭豹人二首<lb/>
垂老空思對酒期那知締好便傷離同言詞客常天寶<lb/>
豈信徵君在義熈百嵗才名貧病裏兩家兒女涕洟時<lb/>
<pb n="KR4f0018_WYG_019-54b"/>
寢門為位非常事可奈山陽笛又吹<lb/>
　　　又<lb/>
年來耆舊盡淪亾屈指何期到溉堂竒字欲留周汲冢<lb/>
髙人誰復魯靈光龍蛇有幾時堪惜猿鶴無多事可傷<lb/>
想爾凌雲應一笑莊生齊物等彭殤<lb/>
　　　寄辰六<lb/>
自愧氷清樂令般逢君驅馬入秦闗欲窺清漢無多路<lb/>
偶抹微雲是此山玉鏡早偕仙月皎金門長笑嵗星頑<lb/>
<pb n="KR4f0018_WYG_019-55a"/>
祗緣文字成親好漫擬浮槎到碧灣<lb/>
　　　又<lb/>
去年一棹訪雲蘿正値烹雌百里歌芳草未歸寒夢逺<lb/>
垂楊偏似旅愁多窮途授服裁畨褐弱女支餐賣越羅<lb/>
興盡不堪逢嵗晏滿江風雪獨披蓑<lb/>
　　　書雲招集種松軒看垂絲海棠步蛟門韻<lb/>
燕燕營巢未乳時輕紅初向畵檐垂攜觴最愛粧能淺<lb/>
燒燭還憐看己遲態欲難勝翻似醉情縁不斷更成絲<lb/>
<pb n="KR4f0018_WYG_019-55b"/>
碧雞坊下顛狂叟無句堪酬絳雪枝<lb/>
　　　集種松軒看棃花<lb/>
李艶桃嬌百感生棃花開處更含情相看但覺塵心净<lb/>
不意能教病眼明壓帽有風偏婀娜洗粧無雨更輕盈<lb/>
多君買得青旗酒月黑何嫌到五更<lb/>
　　　二月廿七日武徵東湖彦昭夜集蒓薌舸分韻<lb/>
　　　　時西柯以事不至<lb/>
小院東風放海棠濁醪深夜過隣墻㤀憂只合歸吟社<lb/>
<pb n="KR4f0018_WYG_019-56a"/>
投老偏宜入醉鄉三月烟花半寒暖一宵燈火各閒忙<lb/>
清明節後秋千冷不飲還應負艶陽<lb/>
　　　偶成<lb/>
投老偏宜向薜蘿春來幽興晩偏多偶聞夜雨思分菊<lb/>
自引山泉待放荷愛静獨為諸葛卧談禪惟許懶融過<lb/>
竹籬茅舍平生事何必曾逢春夢婆<lb/>
　　　喜霜溪移家至自白門<lb/>
交深車笠共寒温浮世紛呶豈足論解組久知身有數<lb/>
<pb n="KR4f0018_WYG_019-56b"/>
談詩今喜舌猶存紅牙㸃拍詞千首白髮燒燈酒一尊<lb/>
曲巷莫辭愁雨滑從來風義重彞門<lb/>
　　　懐蒲公和尚<lb/>
問法常思訪道林我來君去費幽尋始知六代名山地<lb/>
不了三秋上士心翠壁摩雲堪縦眺清江著月好閒吟<lb/>
如何韓信城邉路艸没蒲團未布金<lb/>
　　　次感懐韻<lb/>
浮家擬向五湖東荏苒年華付斷蓬獨卧敢希髙士雪<lb/>
<pb n="KR4f0018_WYG_019-57a"/>
逺逰空憶大王風心隨芳草三春後身老垂楊六代中<lb/>
惆悵鳴琴長在篋誰能揮手送歸鴻<lb/>
　　　贈陳婁東<lb/>
蕭齋六月葛衣單客况於今且暫寛自笑酒狂猶未减<lb/>
却憐詩痩更相看思君那得過蓬户似我都㤀著楮冠<lb/>
却笑玉山渾欲倒也隨陶令兩眉攅<lb/>
　　　贈東樞弟<lb/>
曾與天公上素箋當時名字共聨翩嗟予白雪頭先老<lb/>
<pb n="KR4f0018_WYG_019-57b"/>
愛爾青雲志更堅梅里著書秋偃仰蕭齋賭酒夜留連<lb/>
唾壺欲缺君休恨千里終當早著鞭<lb/>
　　　偶讀吕居仁夜夜蒲團坐五更之句漫作二首<lb/>
夜夜蒲團坐五更欲除豪氣學無生秋窮最與禪心合<lb/>
人静偏教道念成呼婢不妨驚鶴夢求衣寧復候雞鳴<lb/>
何如昔日趨朝早金馬門前理佩聲<lb/>
　　　又<lb/>
夜夜蒲團坐五更而今萬事不闗情也知來去非真相<lb/>
<pb n="KR4f0018_WYG_019-58a"/>
便是虚空亦强名才説幻縁應是幻若教明鏡向誰明<lb/>
六如己是非非想况復蟲雞那用爭<lb/>
　　　澄江九日作<lb/>
清秋重繫剡溪船借榻蕭齋意惘然嵗序催人還九日<lb/>
江山别我己三年黄花揷帽非吾土紅粉持觴總各天<lb/>
笑殺白衣人不見憑誰酬贈酒家錢<lb/>
　　　澄江喜晤昉思過飲玩月<lb/>
才記分衿各幾年故鄉相見益歡然秋殘忽得連宵月<lb/>
<pb n="KR4f0018_WYG_019-58b"/>
寒近難逢此夜天爛醉共傾桑落酒朗吟同砑衍波牋<lb/>
紅么白苧平生好願譜新聲付寶絃<lb/>
　　　喜廣霞喬梓自吳門震修自毘陵至偕趙翔九<lb/>
　　　　徐石霞鄧少廣諸同人小飲分韻<lb/>
倦㳺無事掩禪闗正憶停雲感慨間月下忽逢雙屐到<lb/>
花前猶共一杯閒晴開積雨楓初赤暖過重陽菊有斑<lb/>
同是羈心在摇落何堪不醉輒思還<lb/>
　　　同廣霞飲石霞齋頭分韻<lb/>
<pb n="KR4f0018_WYG_019-59a"/>
清立幽栖似陸渾情深舊雨為開樽霜凝古樹紅連屋<lb/>
秋老遥山翠入門北海千觴隨客倒南州一榻許人温<lb/>
何時得遂攜家約盡出竒文剪燭論<lb/>
　　　夜讀昉思諸樂府題贈<lb/>
江城橘柚欲寒天邸夜挑燈拂寶絃信是讀騷能協律<lb/>
豈知奉勅有屯田詞堪洒血寧惟難事到傷心定可傳<lb/>
我是青衫舊司馬為君焚硯百花前<lb/>
　　　又<lb/>
<pb n="KR4f0018_WYG_019-59b"/>
菊部於今少輩行髙音麗節譜宫商一時側目看才子<lb/>
幾處低鬟拜粉郎筆架珊瑚原有數筝調玳瑁信非常<lb/>
漢皇正想凌雲客何事猶虚七寶牀<lb/>
　　　移居皆可堂喜翔九石霞殿臣見過共用遷字<lb/>
髙齋逺在水雲邉一襆攜來榻更遷略渉秋冬時巳暮<lb/>
為貪朋好地須偏逺池並種花兄弟竟夕長淹酒聖賢<lb/>
見説張衡能作賦日同觴咏意悠然<lb/>
　　　登君山<lb/>
<pb n="KR4f0018_WYG_019-60a"/>
霜染柔嵐色更新扶笻還共歩嶙峋地因朱履仍留姓<lb/>
客有銀樽豈道貧雪色滿天催去棹江聲一路送歸人<lb/>
長松翠竹重相見多謝青山不厭頻<lb/>
　　　過漫園訪陳元伯即贈<lb/>
室邇何須著屐迎開門即有住山情亭花影接池花影<lb/>
林葉聲傳砌葉聲官冷尚能容下榻人閒常得共敲枰<lb/>
不嫌剝啄驚棲鶴日向桐隂取次行<lb/>
　<lb/>
<pb n="KR4f0018_WYG_019-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　林蕙堂全集巻十九<lb/>
</p>
<p>
</p>
  </div>
</body>
</text>
</TEI>
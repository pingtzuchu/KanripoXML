<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林蕙堂全集巻五</head> <lb/>
    <p>
<pb n="KR4f0018_WYG_005-1a"/>
欽定四庫全書<lb/>
　林蕙堂全集巻五<lb/>
　　　　　　　　　　　湖州府知府吳綺撰<lb/>
　　序<lb/>
　　　彭爰琴詞序<lb/>
憶予久沉金馬之曹將受玉麟之命齒牙不惜頻聞芳<lb/>
譽于文通肝膽可披獲訂素交于汝勵而彭子爰琴以<lb/>
及𤓰之際為歌折栁之篇千里河梁擬纒綿而指日十<lb/>
<pb n="KR4f0018_WYG_005-1b"/>
年湖海感惆悵于停雲及乎解組苕川還轅芍郡屈原<lb/>
既放方從澤畔行吟王粲言歸輒向庭前問訊見故人<lb/>
之面宛似青山讀才子之文都如白雪仰追芸閣有燕<lb/>
許之𢎞裁㫄及草堂亦周秦之麗響因出酒邊諸作用<lb/>
俾簡首一言夫詞號詩餘體原樂府翰林三闋寫怨思<lb/>
于寒煙博士八乂愴離情于夜雨翠翹金雀雖務極其<lb/>
綢繆玉宇瓊樓要本原于忠厚夫何小巫日競㡬自類<lb/>
於倚門遂至大雅云希竟難求其入室兹則法綜淮海<lb/>
<pb n="KR4f0018_WYG_005-2a"/>
義倣屯田端麗出于性成穠秀原于自有春風楊栁是<lb/>
孝伯之清華初日芙蕖非顔延之雕繪七襄成錦支機<lb/>
得自天孫三日留香拂座都如荀令傾城有笑何須齲<lb/>
齒為姸照水堪憐不待捧心作態是以江郎虛已嘗欲<lb/>
讓其風流而宗子逢人還共稱其雅令也予顧曲徒懐<lb/>
夫公瑾作序頗愧于士安入仙圃以看花心迷四照過<lb/>
旗亭而貰酒拜下雙鬟矣<lb/>
　　　周屺公澄山堂詞序<lb/>
<pb n="KR4f0018_WYG_005-2b"/>
憶同范叔論四海之詞人輒謂周侯為一時之才子以<lb/>
其麗旬索我蕪詞慚負諾以三年徒抱懐于千里兹來<lb/>
桃葉訪慧逺于山中小憩旃林識伯仁于座上凌雲氣<lb/>
壯雅推司馬之文聴雨情深益篤彦龍之好爰搜敝篋<lb/>
盡得彩毫新聲罕亞于屯田藻旬獨高于淮海而漳河<lb/>
馬渡恒多弔古之文楚澤鴻飛半屬思歸之曲芙蓉江<lb/>
上日日斜陽萍荔鐙前時時夜雨莫不凄其欲絶慷慨<lb/>
堪憐艷思紛來柔情婉轉花間徙倚心傷燕燕之篇酒<lb/>
<pb n="KR4f0018_WYG_005-3a"/>
後悲凉耳熱烏烏之唱則孤臣去國洒别淚于琵琶壯<lb/>
士投閒動雄心于篳篥可或歌而或泣且鼔之以舞之<lb/>
矣夫屺公以邁世之才負兼人之氣使其得志固為公<lb/>
瑾一流即或知名豈讓美成獨步而牽絲不達製錦無<lb/>
成家本四明偏忘可狂之客宦遊即墨復當多毁之鄉<lb/>
托美人香草之詞抒其幽憤用殘月曉風之旬寄彼壯<lb/>
懐曲以顧而多情調以高而善怨固其宜耳復何嘆乎<lb/>
獨是僕本恨人時逢怪事烏啼門外青棠無蠲忿之花<lb/>
<pb n="KR4f0018_WYG_005-3b"/>
人在天涯紅豆是闗情之樹酒樓何在難為擊筑聲悲<lb/>
蠟燭難灰不覺唾壺口缺讀離騷而無淚夫獨何心歌<lb/>
長恨以善懐我能無感因題數語踐宿約于當年更把<lb/>
新篇結遐思于此夕夢中尋路空望彼于渺渺波邊别<lb/>
後相思又送君于勞勞亭上哀絃濁酒把離袂于河梁<lb/>
紅樹青山望歸㠶于别浦耳<lb/>
　　　江辰六春蕪詞序<lb/>
江子辰六少負雋才長多雅望花生夢裏乃當代之文<lb/>
<pb n="KR4f0018_WYG_005-4a"/>
通璧在車中是吾家之叔寳篇章妙麗攬香草于中洲<lb/>
詩思清華照芙蕖以初日然而著述之暇長擬陶情擊<lb/>
贊之餘偏能顧曲牕前按律每協大晟燈下勻箋時裁<lb/>
小令西風漢闕發秋思于青蓮宿雨閒庭長春心於紅<lb/>
豆玉笙雞塞南朝宫體之篇羌笛黄河北里旗亭之曲<lb/>
莫不調飛郢雪響遏秦雲譬種萱蘇見者愈三年之疾<lb/>
如搴蘭茝佩之生十步之香固可使周栁讓其姸思辛<lb/>
黄慚其麗唱矣爾乃半生驥坂數歴燕吳萬里龍標頻<lb/>
<pb n="KR4f0018_WYG_005-4b"/>
遊梁楚一雙蠟屐登覽既多數曲哀筝悲歌時有閒寫<lb/>
清暉于逸藻或傳瓌思以新腔嘗于斤竹嶺頭白紵染<lb/>
明霞之色時而蓮花社裏紅絃寫瀑布之聲侍女倚簫<lb/>
姜堯章之煙波十里將軍鐡板蘇玉局之雪浪千堆以<lb/>
此豪吟還將濟勝斯又極詞人之雅韻備樂部之幽情<lb/>
者矣昔者山抹微雲少游獲誇于子倩門開明月德璉<lb/>
取重于婦家並屬美談傳為軼事而予也參軍已老凄<lb/>
清湖海之音開府空歸蕭瑟江闗之賦不覺聞聲而起<lb/>
<pb n="KR4f0018_WYG_005-5a"/>
舞惟言對酒以當歌爾<lb/>
　　　錢葆馚湘瑟詞序<lb/>
嵗值馬逢月當龍御雉媒日暖問獵苑于苧城魚蕝波<lb/>
深訪釣徒于蒓浦時有青峰江上賦瑟才人實則紫禁<lb/>
雲中簪毫舊侣爰開西墅許水監以哦松特館南州共<lb/>
漫郎而折芰燈前側帽既多顧影之憐酒畔鳴筝遂有<lb/>
緣情之製風流宛在比思曼以垂楊姿態横陳擬子京<lb/>
之仙杏凄清欲絶我見之始欲言愁哀樂無端人聽焉<lb/>
<pb n="KR4f0018_WYG_005-5b"/>
渾難自主舞山香之一曲技至此耶聞水調之數聲觀<lb/>
其止矣盖詞原靡麗體雖本于房中而語必遥深義實<lb/>
通于世說彼漢宫之衣袂固自傷淫若宋殿之屏風尤<lb/>
為失雋而葆馚穠纎合度摇曳成姿拗益加妍在疑雨<lb/>
疑雲之際淡還生艷是非花非霧之間譬姑射之仙肌<lb/>
何妨金粉若太真之艷質更勝鉛華故使淮海慚聲屯<lb/>
田輟響美人南國歎紅豆之叢生詞客西崑謂青蓮之<lb/>
再出昔天下歴三百載此道幾屬荆榛迨雲間有一二<lb/>
<pb n="KR4f0018_WYG_005-6a"/>
公斯世重知花草信乎五茸之興廢闗于三李之重輕<lb/>
今葆馚並轡相羊齊鑣髣髴彼徒慚其倚樹此益美乎<lb/>
積薪君將奉勅以填行且聞之楓宁我且選聲而聴悉<lb/>
以付于雪兒倘或問陸賈之裝黄金㡬兩則請誦姜䕫<lb/>
所譜白石一編耳<lb/>
　　　董少君輓詞序<lb/>
少君桃葉名媛也姿穠轉玉品貴埋金鶴矢意於離羣<lb/>
鴛有懐而慕侣吾友辟疆聞聲晉渡覿面蘇臺燈下團<lb/>
<pb n="KR4f0018_WYG_005-6b"/>
紗醉眼曳留仙之帶江邊畫槳同心借續命之絲乃雅<lb/>
韵難諧情波更折三生有石遂堅匪石之心離恨無天<lb/>
欲作問天之想轉車輪于午夜瘦盡燈花駕艇子以秋<lb/>
風來逢月樹遂使當時才子競著黄衫命世清流為牽<lb/>
紅線玉臺重下温郎信是可人金屋偕歸汧國遂為佳<lb/>
婦閒心向月並囀紅簫巧笑將花同臨碧鏡香分博士<lb/>
貪燒鷓鴣之斑書學夫人戯問鴛鴦之字扇松風於林<lb/>
下静影如吹吮梅雪于庭前夭心自浣新橙未擘纎手<lb/>
<pb n="KR4f0018_WYG_005-7a"/>
訝其香留弱蕙初承小唾疑于花亂斯可謂獨秀青閨<lb/>
恒芳彤管者矣爾乃樓通西閣琴調大婦之心饁進北<lb/>
堂羮諳老姑之性過華亭而聴鶴亂中存趙氏之書入<lb/>
臯廡而依鴻病裏伴龎公之坐十年織素巧在絲前五<lb/>
夜彈筝韵流絃外乃驚鸚鵡之夢果有不祥傷鸞鳳之<lb/>
身于焉速化死而可忍彌留椒蕊之筵去必有歸恍惚<lb/>
蓮花之國某偶游射雉恰值騎鸞見奉倩之神傷為安<lb/>
仁而氣盡雲高巫嶺不遮傷逝之心雨入巴山盡是悼<lb/>
<pb n="KR4f0018_WYG_005-7b"/>
亡之淚展湘鈎于遺墨覩舊日之鈔書省瑶珮于生綃<lb/>
見春風之出畫聞其語矣為之泫然媿乏八义之才聊<lb/>
代七哀之賦青牛帳裏想入夢以氤氲紫玉墳邊當聞<lb/>
歌而宛轉<lb/>
　　　范汝受十山樓詞序<lb/>
夫詞者詩之餘也詩號三唐極騷壇之變化詞稱兩宋<lb/>
盡樂府之源流然風雅所傳不能有王韋而無温李豈<lb/>
聲音之道乃可右周栁而左辛蘇譬如五味之滋並陳<lb/>
<pb n="KR4f0018_WYG_005-8a"/>
醯醤若夫八音之奏同具宫商乃説者互有所持而究<lb/>
之皆非通論也予友范子汝受少多竒氣人知孟博之<lb/>
名早擅賢聲世重巨卿之義青箱家學聞六藝于趨庭<lb/>
黄絹才華奪五花于隷事聰明冰雪學架區中意氣雲<lb/>
霞心傾海内當年對酒同遊白兎之園此夜論詩共宿<lb/>
青鴛之寺杯酣耳熱輒發新聲燈盡人歸多成逸調所<lb/>
著十山詞二巻清而兼麗直如霞引新桐澹更多姿有<lb/>
若雲横古木聴琴彈於清夜獨愛月明比花發於空山<lb/>
<pb n="KR4f0018_WYG_005-8b"/>
偏臨流水皆以自然之韻抒其不染之懐更将獨得之<lb/>
情出以無窮之思以視世之雕金鏤玉倣優孟之衣冠<lb/>
築粉塗脂學夷光之顰笑者實已有殊於河漢豈但盡<lb/>
洗其鉛華而已哉嗟乎華屋斜陽海燕有難歸之影離<lb/>
亭暮雪流鶯惜欲别之音予既将返于江城君亦言懐<lb/>
其舊里乃命小紅以吹笛倚曼節而歌遂浮大白以揮<lb/>
毫作數言而去<lb/>
　　　黄庭表古宫詞序<lb/>
<pb n="KR4f0018_WYG_005-9a"/>
嗟乎西京路失致嘆黍離東國人歸言謌麥秀仙人漢<lb/>
闕洒别淚于金盤商婦秦淮抗哀音於玉樹盛衰之際<lb/>
感慨生焉而况嬴鹿雖亡道原存夫恭儉軒龍既邈事<lb/>
有異于荒唐蜀魄號寃難招望帝徐方感徳猶憶偃王<lb/>
則甲乙觀書撰述無嫌於南董豈癸辛遺筆流傳有禁<lb/>
于中㳙此吾友黄子庭表古宫詞所由作也夫宫闈之<lb/>
製易近哀淫禁籞之篇多傷靡麗此則述憂勤之實事<lb/>
可補國史之遺忘記典禮于當年足備興朝之考訂大<lb/>
<pb n="KR4f0018_WYG_005-9b"/>
家親說見聞本確於仲初臣子鋪揚誇大不同于禹玉<lb/>
豈止青城妃子記孟蜀之偏安繡嶺山翁想開元之全<lb/>
盛而已哉清歌一曲請澆杯酒以醉蒼梧長恨千年願<lb/>
繫雙丸而聴黄竹<lb/>
　　　汪晉賢桐叩詞序<lb/>
夫詞之為道始於李唐而其體浸淫於五代盛于趙宋<lb/>
而其情原本于六朝故體以靡麗而多風情以芊綿而<lb/>
善入雖有花間蘭畹之目實則美人香草之遺也余友<lb/>
<pb n="KR4f0018_WYG_005-10a"/>
汪子晉賢甸外飛才區中架學論文獨妙已結契于青<lb/>
松顧曲偏精更留心於紅豆以故鴻㝠高士目以瑶林<lb/>
鵲起才人稱為玉海而汪子乃以桐叩詞一册問序於<lb/>
余受而讀之浣手濯薔薇之露函而藏之熏衣吹蘭茝<lb/>
之烟譬見楊環凭欄獨笑如逢鄭旦却扇自憐秀本出<lb/>
于骨中妍復生于肌外是有托而鳴者何其言之麗哉<lb/>
嗟乎古調寖微新聲競起效周栁則折腰齲齒以呈姿<lb/>
宗辛蘇則努目張眉而稱快安得以此頒諸樂府懸以<lb/>
<pb n="KR4f0018_WYG_005-10b"/>
國門花底沉香爰酌玻璃之盌燈前錦字試調玳瑁之<lb/>
筝<lb/>
　　　孫汲山山嘯詞序<lb/>
予與孫子汲山論交者三十六年賦别者一十七載中<lb/>
間風雨無非剪燭之期到處鶯花不少銜觴之㑹維時<lb/>
長沙公子常授簡於西園淝水先生每徵歌於南第名<lb/>
賢霧合競奏新聲碩彦星羅争傳麗曲雪兒坐上彈筝<lb/>
紅豆之詞雲母屏前擊鉢青蓮之旬而汲山悠然意逺<lb/>
<pb n="KR4f0018_WYG_005-11a"/>
不辭金谷之三升卓爾神閒時倒玉山于一夕人皆訝<lb/>
其莫測予獨許以無儔洎乎舊事空花故人小草十年<lb/>
冰雪頻消京洛之魂兩地山川再執河梁之手詢其近<lb/>
况示以新篇爰開古錦之囊盡出明珠之篋格傳長慶<lb/>
已堪元白齊驅律恊大晟尤喜秦黄再見或體物而盡<lb/>
態或即景以妍情或慷慨于歡塲或纒綿于别緒莫不<lb/>
勻箋意滿振筆情飛自有鸞鳳之音響傳山半羞作鸚<lb/>
鵡之語詞寄籬間得蘭畹之微何論栁家第七窮草堂<lb/>
<pb n="KR4f0018_WYG_005-11b"/>
之變寧言李氏成三遂使吳下羣賢同為刮目鄴中諸<lb/>
子並極賞心豈非逸氣横流驚才絶勝者乎昔達夫覔<lb/>
句在中嵗而方工子美言詩亦晩年而入細而或者偶<lb/>
逢龍睡遽欲阻以重雲未見鵠飛遂謂量其千里是猶<lb/>
拘時俗之見烏足論天下之士哉<lb/>
　　　飲水詞二刻序<lb/>
一編側帽旗亭競拜雙鬟千里交襟樂部惟推隻手吟<lb/>
哦送日已教刻遍琅玕把玩忘年行且裝之玳瑁矣邇<lb/>
<pb n="KR4f0018_WYG_005-12a"/>
因梁汾顧子高懐逺訊停雲再得容若成君新製仍名<lb/>
飲水披函晝讀吐異氣于龍賔和墨晨書綴靈葩于虎<lb/>
僕香非蘭茝經三日而難名色似蒲桃襍五紋而奚辨<lb/>
漢宫金粉不増飛燕之妍洛水煙波難寫驚鴻之麗盖<lb/>
進而益宻冷煖祗在自知而聞者咸歔哀樂渾忘所主<lb/>
誰能為是輒喚奈何則以成子姿本神仙雖無妨于富<lb/>
貴而身遊廊廟恒自託于江湖故語必超超言皆奕奕<lb/>
水非可畫得字成瀾花本無言聞聲若笑時時夜月鏡<lb/>
<pb n="KR4f0018_WYG_005-12b"/>
照眼而益以照心處處斜陽簾隔形而不能隔影才由<lb/>
骨俊疑前身或是青蓮思自胎深想竟體俱成紅豆也<lb/>
嗟乎非慧男子不能善愁惟古詩人乃云可怨公言性<lb/>
吾獨言情多讀書必先讀曲江南膓斷之句解唱者惟<lb/>
賀方回堂東彈淚之詩能言者必李商隠耳<lb/>
　　　佘文賔蓉鏡詞序<lb/>
維兹貞嵗言歸采菊之廬適我巢民亦過垂楊之苑月<lb/>
明無恙或聴吹簫雪意將垂時同剪燭爰遇雕龍之客<lb/>
<pb n="KR4f0018_WYG_005-13a"/>
頻聞捫虱之談則佘子文賔斯其人矣佘子登樓舒嘯<lb/>
雅負豪情擊筑哀吟恒多麗節遂使楊郎耳熱得酒還<lb/>
歌屈子神傷聞絃起歎予兩人用是興十年之感而佘<lb/>
子益以深一往之懐也因探古錦所藏遂得新詞一帙<lb/>
燈前展讀若有人來檻外披尋如聞花笑㸃僧繇之畫<lb/>
疑將破壁而飛持趙后之裾竟欲随風而去香生字裏<lb/>
不煩燕尾留芬艷出行間未論鮫文比織此則微雲半<lb/>
抺直登淮海之堂殘月一痕已奪屯田之席者矣爾乃<lb/>
<pb n="KR4f0018_WYG_005-13b"/>
髯真似㦸氣欲如虹曽事俠遊不惜千金買劔長多豪<lb/>
舉獨數百尺横牀則宋廣平可賦梅花張留侯宛同好<lb/>
女人固不可測才又何能量耶嗟乎四百年來古詞幾<lb/>
歸天上三十載内新聲空滿人間周郎之顧曲難逢娘<lb/>
子之記歌誰在則詞家九字不推仙李簾前而酒肆雙<lb/>
鬟應拜芙蓉鏡下也<lb/>
　　　史雲臣蝶菴詞序<lb/>
塞巷春泥隂連人日盈庭凍雨寒甚堯年吳生方煮酒<lb/>
<pb n="KR4f0018_WYG_005-14a"/>
以讀騷陳子乃拏舟而欵户好風拂座與客俱來朗月<lb/>
投懐如人未已而余與史子始聮嵇吕之交盡讀秦黄<lb/>
之作相其體製備有風華攬厥性情雅多深至因歎今<lb/>
日聲音之盛實為當年騷雅之衰用考諸家良由二弊<lb/>
一則因本房中之體務雕楮上之文量五色之真珠何<lb/>
闗窈窕披千絲之神錦祗益妖淫寳井瓊厨似入波斯<lb/>
之肆煙綃霧縠徒盈織染之坊寧知人出西家那用露<lb/>
華遮頰品高南國不須黛葉通眉一則緣寫思婦之情<lb/>
<pb n="KR4f0018_WYG_005-14b"/>
㒺顧風人之㫖夷光自好而偏學其捧心孫夀何堪乃<lb/>
獨憐其齲齒本是清羸之疾回身謬作纎腰原無嬝娜<lb/>
之容曵足陽稱巧步寧知神如處子曽何藉于矜持婢<lb/>
學夫人祗益形其羞澀于是俳諧雜進圗畫靡真識者<lb/>
欲矯以辛蘇究至有乖于唐宋兹則以其古意用發新<lb/>
聲麗不傷華清非近弱都梁迷迭熏爐同是荀香扶荔<lb/>
鮮支入苑都成漢樹珊瑚挿架光鮮逸少之毫琥珀藏<lb/>
衣響戛麗姢之節弔鴟夷于胥浦白馬銀濤問帝子之<lb/>
<pb n="KR4f0018_WYG_005-15a"/>
湘靈青蛾錦瑟翠翹金雀皆本于讀曲之篇香草幽蘭<lb/>
無失乎寓言之意斯固屯田愧其殘月淮海遜其微雲<lb/>
者矣于是陳子為之倚聲吳生因而擊節鄴臺座上還<lb/>
聞車子之謳李氏筵中共聴雪兒之奏但令弓彎踏處<lb/>
得五斗以同傾豈待羯鼔催時隨百花而競發<lb/>
　　　孔東塘宫詞序<lb/>
十五國而陳風鐘鼔式和于宫内三千人而為雨琴笙<lb/>
本叶於房中盖教化始於后妃哀樂因之而起而窈窕<lb/>
<pb n="KR4f0018_WYG_005-15b"/>
比諸君子諷喻由此而深是以范蔚宗之敷華因而列<lb/>
傳王仲初之摛藻爰以名篇然而桐雨花風時為易感<lb/>
鶯啼蝶恨事近多情三國十家有非常之雨露千門萬<lb/>
户多不盡之風霜于是寫以珊瑚傳之翡翠或流于侈<lb/>
競誇玉女之忩扉或失之靡漫洒銅仙之涕淚求其詞<lb/>
兼麗則調合中和罕有當焉盖亦難矣東塘先生尼山<lb/>
寳崿泗水璇流本聖緒以維賢用今人而學古道綜六<lb/>
籍偏傳詩教之精微義總百家更得樂章之美善偶成<lb/>
<pb n="KR4f0018_WYG_005-16a"/>
宫體遂得百篇久擅詞壇咸誇七子以忠臣孝子之義<lb/>
托于夢峽啼湘抒貞姬曠女之思傳其憔脂瘦粉玉釵<lb/>
羅扇皆緣忠厚之心鸞寢羊車各極纒綿之致比諸供<lb/>
奉花前益有新聲較以龍標月下如聞長嘆此則命詞<lb/>
之㫖早據上流啓秀之先無慚大雅者矣爾乃銀鵝金<lb/>
鳳制度出于累朝然蠟抱衣典禮詳于四序此則銅溝<lb/>
月冷弗得稱説於大家繡嶺泉温不待傳聞於宫監聞<lb/>
而足感應教金屋多顰歌以堪思欲令玉河皆咽紅牙<lb/>
<pb n="KR4f0018_WYG_005-16b"/>
敲處寧無調落燈前翠黛低時定有韻流絃外豈如漢<lb/>
宫麗節祗傳遺事于佩蘭唐苑新詞但得柔情于花蕋<lb/>
而已哉呼李嶠為才子我亦云然賞佺期于婉兒君真<lb/>
若此<lb/>
　　　茅天石溯紅詞序<lb/>
出湖南郭半百里而遥有山東林矗三峰而立葛仙翁<lb/>
之丹井于此在焉吕真人之畫垣未之湮也雖黄金白<lb/>
酒與舊跡俱遐然碧嶂青溪具名都之勝吾友茅子天<lb/>
<pb n="KR4f0018_WYG_005-17a"/>
石先人數楹居梧竹之間三徑在蓬蒿而外流離兵燹<lb/>
拜杜宇而猶憐移徙琴書聽蟪蛄而未逺然而情殷與<lb/>
硯每眷故都遂亦興托含毫多賡雅調栁七郎之作非<lb/>
為多情張三影之篇俱成絶唱爰取夢窓之句名曰溯<lb/>
紅可入花菴之編歌而浮白盖天石之審音最細而天<lb/>
石之按律必嚴譬如李帥之旌旗能移其色亦若程營<lb/>
之刁斗不紊其聲譜合大晟節奏長諧于鍾吕法同内<lb/>
部短長悉恊于宫商得淮海之精豈止雲高一抹具清<lb/>
<pb n="KR4f0018_WYG_005-17b"/>
真之妙寧惟露濕三更夫娘子記歌猶煩紅豆而周郎<lb/>
顧曲乃在碧油亦何讓焉斯可樂矣昔鍾期雅奏乃知<lb/>
山水之音張子清言適有松石間意是可拊羑䕫之節<lb/>
聊以遺莊舄之思矣<lb/>
　　　陳次山香亭詞序<lb/>
予昔與陳子其年聮枚馬之交具袁羊之目每謂牀横<lb/>
七寳合有斯人果至簟製五花終推此客迨於鬰孤臺<lb/>
上復遇緯雲遂于章貢江邊仍同舊雨乃汪甥上若京<lb/>
<pb n="KR4f0018_WYG_005-18a"/>
洛回轅方千里而言歸出一編以相示則次山陳子所<lb/>
作香亭詞也夫系出三君長多偉士建安草檄驥騁<lb/>
於七子之壇潁水將軍鳳翥于二難之席才高良史以<lb/>
椽筆而著聲文蔚儒宗碎胡琴而振譽或薦于元祐而<lb/>
詩文自是一家或文動紹興而翰墨獨高羣輩然皆間<lb/>
代而出或異地而生乃我次山實皆荆水心傷廣武嘆<lb/>
往者之難逢踵接毘陵覺後來而居上文推夢鳥擷八<lb/>
代之英華聲滿求鶯統九州之氣數焚君苗之硯不俟<lb/>
<pb n="KR4f0018_WYG_005-18b"/>
篇成染文通之毫每聞花放常賡八韻何殊江上峯青<lb/>
偶試七題寧待堦前日轉固已聲傳洛下名重江東元<lb/>
禮開門競接停車之客當時置驛争迎驚座之人乃復<lb/>
興極情來酣餘神王樓頭擊筑還為蘭畹之音市上哀<lb/>
歌時發草堂之唱在酒邊而懐友嚮逼烏烏過花底以<lb/>
言愁性同素素千里有還家之夢四時多子夜之吟行<lb/>
見酒酌玻璃天子命龜年而度曲豈但絃明翡翠雪兒<lb/>
按鸞板以徵歌也哉夫詞出騷壇實原樂府非詩非曲<lb/>
<pb n="KR4f0018_WYG_005-19a"/>
其妙在深淺之間可樂可悲其調以安和為主自説乖<lb/>
三易都忘邦彦之章而獨笑七分但鬭劉幾之句寢非<lb/>
古調豈為高言而次山獨能出其清思振兹麗藻以秦<lb/>
栁之柔情發辛蘇之逸氣或芊綿而不絶如囀曉之啼<lb/>
鶯或奔放而難羈如嘶秋之駿駟左提仲舉與太白而<lb/>
高吟右挈堯章聴小紅之低唱吾不知其所際又安量<lb/>
其所成乎方諸其年寧並驅而駕也乃呼上若相倚聲<lb/>
而歌之<lb/>
<pb n="KR4f0018_WYG_005-19b"/>
　　　家鏡秋侄香草詞序<lb/>
時當渡豕序值鞭龍將踰梅嶺而南偶憩蓼洲之上聴<lb/>
翁老叟初訪徐穉以登臺族姪鏡秋常就揚雲而問字<lb/>
迨乎旋車隋苑却掃蕪城復恵寄以數行用徵言以一<lb/>
帙啓而卒讀盡為蘭畹之篇展以長吟可入花庵之選<lb/>
夫河山千里猶記綢繆嵗月五年未忘慨慕此其過人<lb/>
逺矣不㡬用力多乎是以錬字偏工謀篇益妙香浮楮<lb/>
外如披荀令之衣珠吐行間若發賈胡之櫝岸留殘月<lb/>
<pb n="KR4f0018_WYG_005-20a"/>
聲韻溢于屯田山抹微雲格調奪之淮海寓幽情于湘<lb/>
芷托騷思于蘼蕪拂几清風足擅一山之馥盈箋華露<lb/>
可霏千步之芬所謂種自都梁全無别味煙吹薰陸不<lb/>
雜餘滋豈曰非耶蔑以加矣盖其弱冠即負邁世之才<lb/>
甫及受書而具兼人之學杯浮御苑用登七寳之牀曲<lb/>
奏旗亭定下雙鬟之拜擷中林之蘭蕙吾欲移以贈君<lb/>
擘初日之芙蕖人又誰能及此也<lb/>
　　　黄仙裳詩詞序<lb/>
<pb n="KR4f0018_WYG_005-20b"/>
論交四海少慕袁絲作賦十年早逢叔度則仙裳我友<lb/>
此其人乎仙裳雅負俊才素懐竒節漢家童子江夏本<lb/>
自無雙宋代才人著作斯為第一而田間藝黍恒願為<lb/>
兄坐上推梨常聞與弟見孝亷于堂下獨養萱親入參<lb/>
佐之廨中無慚棣友是以高車競過如看太學之碑美<lb/>
酒頻將或問𤣥亭之字及乎時嗟改玉事異投珠將隴<lb/>
畝以終焉豈波濤之偶爾身充獄卒爰明李固之寃産<lb/>
破中人竟脫范升之罪斯其赴義足用亷頑矣僕壯聴<lb/>
<pb n="KR4f0018_WYG_005-21a"/>
鷄聲曽同舊雨中憐鴻跡常憶暮雲而仙裳不與客俱<lb/>
罕因人熱廿年離恨相逢在桃葉渡頭九月愁心共話<lb/>
于菊花籬下搜其敝篋示我佳篇受而讀之觀其止矣<lb/>
錢劉雅調是大厯之才人周栁新聲亦宣和之麗節冰<lb/>
壺一片清如洗馬之神鏤管十尋豪匪元龍之氣將見<lb/>
波瀾獨老可追步於如花豈止格律偏高足娛心于藉<lb/>
卉也哉爰為貰酒同登孫楚之樓遂爾和歌並擊荆卿<lb/>
之筑觀者竊笑謂曩客之何狂醉而興歌恨古人之不<lb/>
<pb n="KR4f0018_WYG_005-21b"/>
見也<lb/>
　　　畢正持松濤閣詩詞序<lb/>
余老矣未能偕少年游又卑之不喜與俗人伍而南邨<lb/>
晨夕獨愛淵明東壤風煙恒依子美者有畢子正持焉<lb/>
正持雅負雋才兼居宻戚潘楊之睦既有所自來張陸<lb/>
之文乃因而更洽丙寅之嵗夏秋之間適仲氏之逺遊<lb/>
喜伊人之快集於是深林著屐高榭披襟坐明月之二<lb/>
分當雄風于千里而正持每從客次先得予心抽架上<lb/>
<pb n="KR4f0018_WYG_005-22a"/>
之書嘗窺鴻寳探囊中之錦早獲驪珠響出行間不驚<lb/>
人而不止香生筆外每遇物而偏工五字城高得隨州<lb/>
之俊爽六朝幟建有開府之清新斯則讀其辭者當以<lb/>
薔薇浣手思其度者謂如芍藥生姿者矣至若調取青<lb/>
蓮詞填白苧花間小令直登三李之堂栁下新聲欲奪<lb/>
諸鼂之座既吹花而嚼葉亦嘯鳳以鳴鸞斯又玉樹慚<lb/>
花金荃失艷者也然而㑹心不逺如當濠濮之間舉體<lb/>
非常似得江山之助何若是其異也豈别有所得乎乃<lb/>
<pb n="KR4f0018_WYG_005-22b"/>
正持避席而興推琴而對曰予家白岳是在萬山之間<lb/>
地有蒼松迥出千林之表因而建閣顔以松濤秋之夕<lb/>
春之朝身若浮乎雲海入而息出而游耳不絶乎天風<lb/>
雖非冰雪之文聊堪避俗竊謂煙霞之癖難以告人余<lb/>
曰是矣古有人焉句曲齋前日婆娑而看五鬛藍田㕔<lb/>
下時諷詠而對雙株或相號白衣而名高當代或官卑<lb/>
花綬而譽起同時惟於物外以攄懐故可區中而架學<lb/>
也子而得此我實慕之何日同歸攜百篇而登百尺于<lb/>
<pb n="KR4f0018_WYG_005-23a"/>
時朗詠每一樹而歌一章<lb/>
　　　家鏡秋姪詩詞合集序<lb/>
原夫制作之盛衰毎因其世而文章之高下惟視其人<lb/>
是以鳳毛麟角其材不可相兼兎夜烏晨其時各有所<lb/>
用揆之千載考之百家信有然焉或無疑者予與族姪<lb/>
鏡秋為鯤運之交敦籍咸之好以文義而賞㑹其游也<lb/>
不啻烏衣在江漢而相通其見也曽擕𤣥草乃滕王閣<lb/>
上始擅美于填詞迨煬帝臺前悉見長于諸體盖其豪<lb/>
<pb n="KR4f0018_WYG_005-23b"/>
氣既嘯傲于煙霞而其俠遊又留連于丘壑著書繫舫<lb/>
西嶺之爽色飛來種竹寄亭東湖之晴波自繞到處春<lb/>
風仗劔誰識英雄吟來秋水露襟可稱才子常浮畫槳<lb/>
涉彭蠡以觀瀾喜載青編登匡廬而挹瀑望斜陽之千<lb/>
里輒嘆佛狸見山色于六朝長憐司馬問瓊簫于隋苑<lb/>
聴月多聲擁宫袍于敬亭看雲不厭吳波别鶴種紅豆<lb/>
于三生胥浦留鷄泛白沙之一曲廊空響屧都無麋鹿<lb/>
之踪弩可射潮大有魚龍之氣吳江葉下每多楓落之<lb/>
<pb n="KR4f0018_WYG_005-24a"/>
篇浙水濤來頻咏雪飛之句于是浴朱砂之水峰是蓮<lb/>
花搴珍珠之簾岩多榔樹大好山水任彦升之所遊不<lb/>
輟舟車馬子長之所歴時逢注目日有賞心凡所身經<lb/>
即為興到或如啼鶯囀曉聴者恒自情怡或如朔雁驚<lb/>
秋聞者每為神聳或如清筝入耳哀樂不能以自由或<lb/>
如雅操抒懐高深悉有以想見總之義以深而得秀辭<lb/>
以淡而愈妍譬諸弱栁臨風春到還為濯濯亦若新桐<lb/>
引露曉來更自亭亭以故五七言之盡神並高温李以<lb/>
<pb n="KR4f0018_WYG_005-24b"/>
至長短調之入妙不讓周秦置以繡絲炫目蒲桃之錦<lb/>
裝之玳瑁移情蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>之香人有兼長固如是矣文多合<lb/>
作詎可量耶况夫九龍並産師友得之門中一鯉再過<lb/>
詩禮聞之庭下抽書賭茗玉臺若對良朋伸楮聮吟畫<lb/>
閣常傳韻事其得之家國者既深其生于天地者非偶<lb/>
逢好文之令主楊得意豈盡古人遇愛士之高賢左太<lb/>
冲寧惟今日空堂對酒幸共坐于殘春逺道飛書願無<lb/>
忘于舊雨<lb/>
<pb n="KR4f0018_WYG_005-25a"/>
　　　王學臣杜鵑聲集序<lb/>
安仁去邑栽花猶憶河陽元亮歸田種菊惟思彭澤盖<lb/>
古人足跡所至即為當時精意所留非但歡欣樂易之<lb/>
情足以傳諸題詠是即悲哀勞悴之意亦足寫其聲音<lb/>
者矣學臣王子以治劇之才受烹鮮之寄當滇黔之孔<lb/>
道值兵燹之殘黎手可獨支兼方圎而靡困腰雖頻折<lb/>
歴俛仰而無愆卒之士飽馬騰時少呼庚之慮至今民<lb/>
懐吏畏殊無旁午之嗟濯錦江邊朱仲卿祠常薦酒浣<lb/>
<pb n="KR4f0018_WYG_005-25b"/>
花溪上羊叔子淚欲盈碑而剔弊蠲苛恩多及物乃直<lb/>
情忤俗性不諧時歸而選勝平山擷芳蜀嶺門前垂栁<lb/>
猶有清風閣上觀梅全消舊雪于是為謝安之擁膝何<lb/>
事不可以詠歌效長統以舒眉無時不成其愉快何不<lb/>
作鸚鵡之賦用厥長才乃獨以杜鵑之聲題其簡首也<lb/>
哉盖拾遺下拜重懐古帝之魂虞部言愁啼比嬰兒之<lb/>
痛吻邊流血欲訴無從月下懸身長號不止比于戴星<lb/>
而出勞苦不能上聞解綬以還减分何由自白將無同<lb/>
<pb n="KR4f0018_WYG_005-26a"/>
也不其然乎若乃高調凄清如唳霜之鶴或而柔情婉<lb/>
轉若囀月之鶯復有奮迅之難齊類驚風之雁陣至于<lb/>
潔鮮而自喜有映水之鸞文然皆多不能語之情且與<lb/>
夫不得已之故流于筆墨之表傳乎節奏之間以周栁<lb/>
之華章運辛蘇之逸調非同鸜鵒之語似小子之啁嘈<lb/>
所為杜鵑之聲使離人以起立者矣予取而竟讀為之<lb/>
朗吟感慨多懐宛在錦城月下低徊欲絶長行玉壘山<lb/>
中<lb/>
<pb n="KR4f0018_WYG_005-26b"/>
　　　汪甥上若詩詞小刻序<lb/>
詩欲才高而過巧過拙皆為才累詞須韵勝而或濃或<lb/>
淡咸使韵傷求得乎中實難其選而汪子上若則為近<lb/>
之汪子不藉門基能符宅相姚崇器重曽教兒姪連名<lb/>
衛玠神清竟與婦翁齊譽潔如姑射本自辟塵妍似昭<lb/>
陽何由著粉遂使花開管上皆成五色之文錦出機中<lb/>
别有九光之彩此則芝心蕙質良堪俯視西崑即在蘭<lb/>
畹草堂亦可逺追北宋敢云黄魯直之詩句得之謝公<lb/>
<pb n="KR4f0018_WYG_005-27a"/>
正恐王元長之文章歸于阿士耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0018_WYG_005-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　林蕙堂全集巻五<lb/>
</p>
<p>
</p>
  </div>
</body>
</text>
</TEI>
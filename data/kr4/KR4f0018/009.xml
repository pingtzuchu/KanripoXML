<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林蕙堂全集巻九</head> <lb/>
    <p>
<pb n="KR4f0018_WYG_009-1a"/>
欽定四庫全書<lb/>
　林蕙堂全集巻九<lb/>
　　　　　　　　　　　湖州府知府吳綺撰<lb/>
　　序<lb/>
　　　徐母顧太夫人六十夀序<lb/>
嵗届旃蒙值天門之始旦月當畢相度星駕而方旬騐<lb/>
瑞莢於璇堦辰臨二九採靈桃於瑶水筭合三千我年<lb/>
伯母顧太夫人帨結五花席加三豆婺華宵映雅恊夢<lb/>
<pb n="KR4f0018_WYG_009-1b"/>
庚夀極秋懸始稱週甲舞綵而人皆宫錦稱觴而客致<lb/>
上尊乃果亭立齋兩先生珥筆西清徒切望雲之想健<lb/>
庵年兄脂車北道彌深愛日之忱睠此春暉逢兹秋爽<lb/>
中和令節聊將檀尺添籌聖善隆儀不待金錢合樂三<lb/>
宗奉斚咸歌頌魯之詩列郡承筐并效祝華之冊謂太<lb/>
夫人家承曵履室有賜書世夲玊堂偏宜咏雪生成金<lb/>
屋不憚履霜桃花爰賦於南州蘋藻聿修于東海擁牛<lb/>
衣而共語恒慰仲卿肅鴻案而相莊毋慚徳曜晨昏黽<lb/>
<pb n="KR4f0018_WYG_009-2a"/>
勉常采莖以供炊風雨漂摇每牽蘿而是補既曰女以<lb/>
代士亦云母也兼師畫荻堂前并是人間金馬看花江<lb/>
畔總為天上石麟雲在機先龍尾冠龍墀之選錯隨鉉<lb/>
後鴈行齊鴈墖之名分燈而迭映金蓮草制而同依珠<lb/>
樹鸞迴紫誥寵極河山燕喜朱楣榮深雨露而太夫人<lb/>
處之欿若視以蔑如顧明璫而不御猶訪蒿簮曵綺製<lb/>
而彌歡長求弋綈蓮花有國心皈祗樹之篇菰米成餐<lb/>
口給翳桑之飯老而益篤貴極靡驕計其鍾祥厥惟二<lb/>
<pb n="KR4f0018_WYG_009-2b"/>
善傳而長世實有四竒小子敢越席以抽毫大夫其洗<lb/>
觴而待酌蓋聞裴郎髙第僅羡一䕫孫氏聨魁纔聞兩<lb/>
鶚在紅綾實關於國寵豈青箱可任夫家傳兹則數應<lb/>
台星象成鼎足叟咨咸遇而堯佐亦對鑾坡遵邁同遊<lb/>
而洪适仍陪鳯閣踐羣材之上并得連枝處萬選之中<lb/>
恒先衆寳爾乃蜂腰起歎品量懸殊龍卧難侔聲名或<lb/>
異幾見玉昆金友誰言三筆六詩兹則家可為言人皆<lb/>
有集讀眉山之製作不數文定文忠續中壘之篇章皆<lb/>
<pb n="KR4f0018_WYG_009-3a"/>
是孝儀孝綽文稱花萼詞號聨珠禁中傳才子之稱海<lb/>
内有正人之目至于八荀競爽未必同胞三薛爭蜚寜<lb/>
無異産茍稍分于荆樹必致憾于棣華兹則箎塤合為<lb/>
一音酥酪原無兩味震坎艮之列卦總屬坤成孟仲季<lb/>
之分時爰資嵗序鶵誇五采都出丹山珠耀九光俱生<lb/>
赤水若夫鳴珂入院僅在一宗植㦸當門無關他族寗<lb/>
氏徒聞於起宅崔家但訝其盗書兹則得玉署之名元<lb/>
是金閨之快壻苖夫人有兒𢎞靖識韋令為貴人李太<lb/>
<pb n="KR4f0018_WYG_009-3b"/>
君得子叔原許富公以國士補科第之盛事巧借羲牀<lb/>
傳姻黨之佳談獨髙温鏡竒真未有美亦難名凡三君<lb/>
子揚名以顯其親皆太夫人貽謀以裕諸後始則典珥<lb/>
收書鬻衣資學不祈金玉常燃臺上之香欲具盤飡每<lb/>
剉牀頭之薦繼則遺書教義封鮓明廉讀大過之爻戒<lb/>
鍾毓以無咎覽黨人之傳勉子瞻以效忠是以金桃表<lb/>
瑞玉笋成班賔至如歸才多不忝無煩啜粥人知魏勃<lb/>
之心何假造門客重范逵之口迨乎上林既遇閬苑同<lb/>
<pb n="KR4f0018_WYG_009-4a"/>
升韓忠獻不負於科名王孝先無求於温飽楷模一代<lb/>
小侯欽鄭穆之儀羅致四瀛寒士抱沈儋之感咏龍頭<lb/>
鶴髪之句豈用相規覩鸞翔豹變之文仍多拔起將見<lb/>
諸王之後更有諸王應知五竇之餘還生五竇太夫人<lb/>
含飴萱寢植杖蘭階為繡帔之侍中作絳紗之都講文<lb/>
軒丹轂受義成之封綵綬金書拜建昌之爵鄉名萬嵗<lb/>
樂極千春其為榮也寜有艾乎昔逸少之妻至耄耋而<lb/>
神明特茂齊賢之母以老福而寵禮有加以古况今於<lb/>
<pb n="KR4f0018_WYG_009-4b"/>
斯為盛况考玉京之勝日實為金母之誕辰輪馭斑龍<lb/>
降阿環之少女忩窺朱鳥呼曼倩為小兒笙響三山仙<lb/>
應遥集圖開五嶽慶有夙因某以坐末之碧衣望壇中<lb/>
之絳節周瑜堂下聊陳織錦之詞天姥筵前用博投壺<lb/>
之笑爾<lb/>
　　　錢母鍾太君五十夀序<lb/>
余自乞麾苕上選俊菰中化媿文翁時逢譙秀而錢子<lb/>
秦六乃以都人之望獲成國士之知韻海樓中侯芭過<lb/>
<pb n="KR4f0018_WYG_009-5a"/>
而問字愛山臺上蘓軾曽以論文㑹予解組以歸子亦<lb/>
就氊而出相遇于伯通橋畔長依乎翟尉庭前雪已盈<lb/>
堦尚有門生之跡沙飛在粥愈知童子之心料致逺之<lb/>
可期信寜馨之有自乃錢子思深愛日歸切望雲謂夫<lb/>
律應㽔賔蓂舒二筴實以帨懸慈母䇿衍全蓍用乞揮<lb/>
犀爰將獻兕吾聞其母鍾太君以潁川之巨族歸彭城<lb/>
之俊人郝豈如鍾自昔羡夫人之禮錢能入宋迄今重<lb/>
武肅之家而太君靜好瑟琴操持井臼伯鸞廡下曽無<lb/>
<pb n="KR4f0018_WYG_009-5b"/>
叱狗之聲仲郢堂中獨有和熊之訓俾其夫子既隱霧<lb/>
于南山貽厥令嗣將摶風于北海是足多矣寜有量乎<lb/>
昔季偉烹鷄用起林宗之嘆范逵縶馬因知陶侃之賢<lb/>
莫不炳乎千秋便足夀之百世何待奉義成之綬共羡<lb/>
文軒要當傳中壘之書長留彤管爾<lb/>
　　　羅母葉孺人六十夀序<lb/>
吾鄉宿號名區而羅尤為著姓自君章挺秀掞異藻於<lb/>
衡湘迨仲素力行闡微言於濓洛相承朱紱代有聞人<lb/>
<pb n="KR4f0018_WYG_009-6a"/>
獨富青箱時多喆士而頻洲景有兩君子猶有同聲之<lb/>
好共為總角之交以是知有章懐祖臨思三昆季振河<lb/>
東之羽空冀北之羣樹在堦前珠皆照乘珍當席上玉<lb/>
盡連城竊獲歎此寜馨乃復聞斯懿訓則葉太君之事<lb/>
有足美者焉太君尊人叔子先生講徳梁汾世重文中<lb/>
之教隱居瀛海人尊𤣥晏之書太君為季長之馬倫作<lb/>
中郎之蔡琰能賡柳絮及咏桃華鹿車既挽爰修提甕<lb/>
之儀弋鴈相將雅叶彈琴之操登堂饋食叱狗無聲問<lb/>
<pb n="KR4f0018_WYG_009-6b"/>
夜求裳鳴鷄有誡却蒲萄之錦長服浣衣謝翡翠之釵<lb/>
無嫌椎髻是以姑嫜互慶知新婦必大吾家娣姒咸歡<lb/>
謂夫人實重其族所謂終温且惠淑慎其身者歟而一<lb/>
則太君之才能行其徳也蓋方若履公躬親櫛沐志在<lb/>
經營既有事於四方鮮留心于一室太君操其筦鑰飭<lb/>
彼酒漿方區豆之維稽無憂蠧飽迨瓶罍之告罄靡惜<lb/>
鼠糧時雜佩以貽賔或方舟以恤患一門有禮稱巾幗<lb/>
之太丘三黨分烟是閨幃之原陟一則太君之量克保<lb/>
<pb n="KR4f0018_WYG_009-7a"/>
其貞也蓋若履公中厭塵勞早捐館舍室有遺弓之慘<lb/>
家生析箸之嫌太君力謝豐腴身安荒陋甘何若苦惟<lb/>
有取于熊丸富不如貧亦何憂于馬磨薛包讓産乃近<lb/>
見于閨房丘嫂轑羮遂不聞於錡釡至其慮存意表智<lb/>
炳幾先當巢燕之處堂效飛鴻而適野同遷居之孟母<lb/>
匪為求隣若避地之陶公偏能逺害是以厝薪不爇焚<lb/>
玉無傷鵾徙北以為鵬子在隂而成鶴天開鼎立是為<lb/>
三索之英星燦珠聨并作一門之宿焚香臺上尚無倦<lb/>
<pb n="KR4f0018_WYG_009-7b"/>
于祈賢讀易堂前更頻箴以擇善不幾超于束帶之儒<lb/>
亦且過于秉珪之士哉兹值騎羊御嵗適逢渡豕當杓<lb/>
偶泛歸槎訪江邉之明月遥傳仙籙聞林下之清風六<lb/>
葉蓂開啟璇堂而懸綵帨千年桃熟捧金斚而舞斑衣<lb/>
爰陳鮐背之詞用祝鶴齡之算昔歐家畫荻永叔賴以<lb/>
知名陶母留賔士行因而樹績由是而錫義成之爵封<lb/>
萬嵗之鄉流慶無窮貽庥未艾矣<lb/>
　　　蔡少君三十生辰序<lb/>
<pb n="KR4f0018_WYG_009-8a"/>
鶴市名姝鸞臺麗質是中郎之幼女早善猜絃作麻姑<lb/>
之主人曽看擲米碧忩學繡巧不因絲畫閣彈箏聲非<lb/>
待曲可謂亭亭南國裊裊西家者矣迨其嬪我俊人益<lb/>
得工斯能事爰因暇日共寫閒情借京兆之黛毫旋能<lb/>
畫緑倣唐宫之暈品即解調朱鏤管爭持便欲脂塗董<lb/>
巨玉釵並坐渾疑粉抺荆關吮樊素之脣偏宜曉墨出<lb/>
靈芸之手即吐春紅樹可生鱗花真没骨魚鳥生成于<lb/>
研匣烟雲起滅于筆牀是以松雪齋中嘗得相娛孟頫<lb/>
<pb n="KR4f0018_WYG_009-8b"/>
歸來堂裏無煩别買徐熈斯又藝苑之清風洵屬名閨<lb/>
之逸韻也予以丙冬言旋丁里遇伯鸞于皋廡正值擕<lb/>
家見大令于青谿還逢載艶共續蘭亭之雅㑹盡招梓<lb/>
澤之英流月地雲階遥瞻玉圃霞綃霧縠總洒金壺性<lb/>
愛雙飛不信人間去鳯情兼特立忽教堂上生松此慧<lb/>
定屬再來衆妙咸云未有昔公擇之妹善卉木而涪叟<lb/>
見稱房璘之妻著金石而廬陵特賞於斯為盛在古無<lb/>
儔直須呼以神仙豈謂得之閨閣哉時值王侯之臘初<lb/>
<pb n="KR4f0018_WYG_009-9a"/>
占女子之祥距緑華之降生仍先三夕應白蓮之化現<lb/>
同在一朝果或生遲善頌俱來名士年當而立戲言敢<lb/>
效前賢不辭拊節以徴歌略似投壺以引笑須知搗千<lb/>
年之藥常聞姹女還丹不待展五岳之圖始驗畫家多<lb/>
夀也<lb/>
　　　黄甥母太孺人七十夀序<lb/>
蓋聞國多懿行必紀美於青編家有芳規乃垂馨於彤<lb/>
管范蔚宗之傳史惟載貞姬劉更生之著書專稱列女<lb/>
<pb n="KR4f0018_WYG_009-9b"/>
或以賢明而得著或以孝謹而獲名或堅匪石之心而<lb/>
矢懐節烈或秉素履之操而勉力儉勤咸足炳烺乎一<lb/>
時昭著于千古者矣然運逢平治守井臼而不移事匪<lb/>
艱危篤藁砧而靡失亦烏足顯竒于巾幗表異于帷帟<lb/>
也哉而予家企道太孺人者則其人矣毓蘭蕙之姿早<lb/>
聞三黨習蘋蘩之訓少著一門常借硯于牕前咸推櫛<lb/>
士每縫裳于牖下亦號針神時值鳴鳩振珮出延陵之<lb/>
室人堪挽鹿將車歸江夏之庭謝馬氏之資裝偏能椎<lb/>
<pb n="KR4f0018_WYG_009-10a"/>
髻操梁家之箕箒但御澣衣洗手調羮獨得老姑之性<lb/>
齊眉進饁恒同君子之心方合好于百年忽分飛于兩<lb/>
地企道公四方有志乃結駟以遊太孺人一室無資獨<lb/>
抱雛而寢㑹黄巾之未靖天步將移至皂帽之無歸地<lb/>
圖奚縮蟲爭飛而為螫人歌行路之難馬已化而非龍<lb/>
客賦無家之别陳季卿之竹葉未可為舟韋夫人之槐<lb/>
枝詎堪供㸑懐中黄口呱呱巧婦之炊堂上白頭寂寂<lb/>
逺人之夢而太孺人左支右詘雖截髪而何辭仰贍俯<lb/>
<pb n="KR4f0018_WYG_009-10b"/>
存即剜瘡而弗恡獸名狼狽竟欲何之鳥是流離究能<lb/>
無恙遂使别經四載幸鏡破而終完變歴萬端嗟缾罄<lb/>
而莫恥安居淮甸叢桂猶存徙業䢴封官梅更茂太孺<lb/>
人佐計然之策屢致黄金企道公賦長吉之篇旋歸白<lb/>
玉凡内修而外整皆家督之經營若女嫁而兒婚悉母<lb/>
儀之提命逸勞有訓而文伯乃以克昌教誡多方而士<lb/>
行於焉獨顯由是而立身行道皆因畫荻之所成即此<lb/>
而顯親揚名難報丸參之所得而太孺人時惟勸義猶<lb/>
<pb n="KR4f0018_WYG_009-11a"/>
致警于鳴鷄每以親仁輒勵修於脱珥是以鯉庭奉教<lb/>
圭璧之譽日隆鸞寢無譁鍾釡之怨不作卄五年之苦<lb/>
節堪嫓美於栢舟七十載之清風足流芳於竹䇿兹者<lb/>
月當圉壯嵗在攝提序屬三秋舞將陳乎素女朔惟一<lb/>
日祀已近于夀星鶴髪宜年欣逢授杖龍章錫嘏喜見<lb/>
開樽方玊幣以宣榮亦皷鐘而具物顧予不敏實忝戚<lb/>
於宗親忘我弗文曽備官于内史爰加授簡俾佐捧觴<lb/>
竊惟家之淑人於黄也世屬諸姑之列而子與夀母在<lb/>
<pb n="KR4f0018_WYG_009-11b"/>
吳也族居癡叔之行誼既篤于葭莩語難辭乎葑菲乃<lb/>
抽兎頴祝願效于華封用啟鮐顔慶欲同于徯頌夫宗<lb/>
元觀内丹井猶存濮陽道中鈔書尚在真靈之蹟既相<lb/>
望而非遥忠厚之遺復堪傳而更永而太孺人備六珈<lb/>
之禮齒髪未彫膺三錫之榮神明益茂禮當貮膳樂在<lb/>
含飴福未艾于來兹徳更隆於徃古昔曹大家之淑範<lb/>
用享髙齡宣文君之令儀因登上夀是可信也寜有涯<lb/>
哉况乎丸就𤣥霜天上秋髙玉兎香浮丹粟人間夜集<lb/>
<pb n="KR4f0018_WYG_009-12a"/>
金鵝四美俱宜當詹介福二難競爽可種忘憂我將望<lb/>
青鳥以作歌母其擘丹麟以進酒乎<lb/>
　　　方爾郅淑配汪孺人五十夀序<lb/>
蓋聞世業之隆昌先觀家政而人倫之雍穆必在女宗<lb/>
是以祥女入門而九族以之相賀淑人應卜而五世為<lb/>
之其昌然而讀劉更生之傳誰能絲繡為圖諷顧愷之<lb/>
之箴幾見書紳為法是以河洲之咏僅美周南曹氏之<lb/>
書惟傳丁婦聞之古矣蓋亦難哉余家本豐溪與方常<lb/>
<pb n="KR4f0018_WYG_009-12b"/>
為世戚而方居黟嶺在昔屢有聞人爾郅則其巨擘也<lb/>
君具聖功之卓品衍元老之華支名重鄉閭身登仕版<lb/>
家如萬石常數馬于庭中戸有六詩列乘龍于堦下閨<lb/>
門有禮世盡奉為清流孝友無慚時盡推為模楷咸謂<lb/>
其徳足致天祥不知其家實多内助也蓋汪孺人胄分<lb/>
越國裔重天都代有乘軒不减龍圖之望里多列棨𢎞<lb/>
揚鵲起之聲孺人生具苕姿幼多蕙性公宫習禮早嫻<lb/>
鳴佩之儀侯國聞詩雅善抽琴之對及歸君子獲事偉<lb/>
<pb n="KR4f0018_WYG_009-13a"/>
人肅百兩以言歸纔聞秣馬指三星而矢咏還警鳴鷄<lb/>
既淑而莊彤管書之而不盡終温且惠青編紀之而未<lb/>
詳記此修能咸皆中矩言其大節首在寜親時則白髪<lb/>
之垂堂乃朱顔而擁篲調羮厨下寜待問于小姑捧杖<lb/>
堂前獨任勞于諸婦膾姜家之鯉絶似孝龎烹茅氏之<lb/>
鷄非同季偉則養體而兼能養志且代子而并以代夫<lb/>
歴三十年而不衰雖百千端而罕及者矣至於家多娣<lb/>
姒是謂後先而諸院雍和序有同於鳴鴈一門婣睦言<lb/>
<pb n="KR4f0018_WYG_009-13b"/>
不進于射牛是則李光進之家不私管鑰汜稚春之室<lb/>
無異衣糧者也至於繡褓同恩卒無傷于各乳緑衣分<lb/>
惠終不歎于抱衾不又如王國之美詵詵而魏風之歌<lb/>
艶艶者乎而乃釵堪易酒恒來座上之賔珥可市書每<lb/>
助堂前之讀畫方圓而不匱合内外以咸資徳足以用<lb/>
其才愛足以生其敬是以行成于内福集其躬方君既<lb/>
以長厚之聲聞諸淮海孺人亦以孝慈之譽式于家邦<lb/>
詩詠九如書稱五福良人用世將題仲舉之輿諸少能<lb/>
<pb n="KR4f0018_WYG_009-14a"/>
文并列崔倕之宅行偕豹變佇見鸞鶱兹者嵗值重光<lb/>
律逢姑洗靈鳩拂羽方當桃綻之期仙鶴舒翎適遇萱<lb/>
榮之候演神圖于河洛爰應中宫布瑞策於乾坤斯為<lb/>
大衍孺人楣懸錦帨堦響瑶笙與劉綱而携手早共成<lb/>
仙偕蕭史以齊眉俱當未老擘丹虬于席上戲語麻姑<lb/>
向朱雀之忩前笑㸔方朔又豈但郄夫人之上夀徒羡<lb/>
神明張相國之尊慈特稱老福而已哉<lb/>
　　　程丹問母鄭太君七袠夀序<lb/>
<pb n="KR4f0018_WYG_009-14b"/>
余自己酉解組于苕州迨及甲寅回車于芍郡袁絲門<lb/>
巷謝俗客而弗通翟尉階庭問舊遊而安在而程子丹<lb/>
問顧獨好余與五陵之同學不慕輕肥從二仲以偕遊<lb/>
匪徇名利身慙郭泰乆知魏照之存心才羡程元欲就<lb/>
王通而講業蓋原能好古故多愛素之懷既善讀書獨<lb/>
喜草𤣥之字此則吾欽其可畏而衆歎其寜馨者也及<lb/>
乎蠟屐長過華軒屢造而幃帟清肅有如仲舉之家圖<lb/>
史横陳絶似羅含之室門多長者知皂蓋之非常座有<lb/>
<pb n="KR4f0018_WYG_009-15a"/>
英流識緑衣之全别下南州之榻情勝于文浮北海之<lb/>
觴醉常以徳賓筵禮豆參豐儉而皆得其中友質師資<lb/>
權輕重而務從其厚信惟賢媪用誕英儒豈止得戚友<lb/>
之傳聞始識閨中之禮聴濟尼之評論乃知林下之風<lb/>
而已哉蓋鄭太君秀毓人雲靈分女宿門髙通徳演華<lb/>
胄于康成世重滎陽繼家聲于仁表公宫習禮桃李嫓<lb/>
其芳妍王國聞詩蘭蕙亶乎懿淑爰歸國士厥號女宗<lb/>
修提甕之儀偏能挽鹿篤彈琴之好每聴鳴雞始則推<lb/>
<pb n="KR4f0018_WYG_009-15b"/>
枕中宵伸紙待王郎之賦繼而持籌午夜求衣進管子<lb/>
之書謂君才豈是庸流賢智何嫌于屢中計吾夫素懷<lb/>
逺志英豪必處于四通于是井臼親操車牽共出何無<lb/>
何有黽勉自矢同心如阜如川積纍俄成反掌既而天<lb/>
傾莫補海涸難填寡鵠銜悲既傷宛頸雙雛抱痛還嘆<lb/>
覆巢時則長君瑶天方值棄繻之嵗次公丹問始當襁<lb/>
褓之齡而母忍涕丸參含啼畫荻埋錢池内何殊身自<lb/>
教兒授冊帷前乃欲母而兼父仲乃漸呈其頭角伯先<lb/>
<pb n="KR4f0018_WYG_009-16a"/>
早振其羽儀望紫極以摩雲將圖萱慶惜紅英之隕雹<lb/>
俄悼蘭摧而母疊遇閔憂益敦征邁一經在手初教子<lb/>
而旋且教孫百務縈心既治内而還能治外半生寒火<lb/>
獨自凛其氷霜兩世單門乃嘗經乎風雨酒漿醯醢雖<lb/>
瑣物而猶清婚祭吉㓙在逺人而必問豆區有筭曽靡<lb/>
耗于鼠糧桑土維綢更何憂夫蟻漏垂堂白首家督咸<lb/>
稱列座紅顔女師共號而且情多慷慨性本慈和既喜<lb/>
怒之不形泥中罕曵復勤勞之是憫㸑下無嗟不僅門<lb/>
<pb n="KR4f0018_WYG_009-16b"/>
内被其深恩抑使里中沾其遺惠千人待暖竒温沛國<lb/>
之綿三黨分烟飽飫淮隂之飯平玉釵之價每為收書<lb/>
脱珠珥之粧頻因賑粥爾乃幢依繡佛座禮金仙蔬盌<lb/>
常甘不進靈虬之脯稻畦還剪罕珍神繭之絲澹以明<lb/>
心固其所矣靜而有悟豈不然歟兹者嵗在旃蒙辰居<lb/>
沈實踰天休之二日櫻笋猶餘先地臘之一朝葵榴欲<lb/>
吐而太君六懸錦帨次君輩敬舞斑衣薫風漸拂于青<lb/>
條永日已行于丹陸三千果熟錦圍鏤玊之筵十二英<lb/>
<pb n="KR4f0018_WYG_009-17a"/>
舒香薦鬱金之酒乃含飴萱寢引滿芝臺指黄鶴于雲<lb/>
中望赤麟于海上以此言樂寜可量歟從而介眉正未<lb/>
艾也夫起居八座不若稱才子之親熠耀五花不若得<lb/>
文孫為後兹則丹問鸞翔于藝苑早自名家仁初虎視<lb/>
于詞壇還能冠世擁樹羡衮師之愛著膝有文若之賢<lb/>
咸聚一門允綏百福王大令之母年登耆艾而未改神<lb/>
明杜京兆之妻徳備幽貞而長看矍鑠豈必侈丹臺之<lb/>
籙而遺彤管之編也耶因紀交情用揚閫範傳之輦下<lb/>
<pb n="KR4f0018_WYG_009-17b"/>
聊竊比于范逵拜向堂前敢自同于孫䇿耳<lb/>
　　　徐母王太夫人六十序<lb/>
蓋嘗讀詩而至魯侯之篇覽古而得更生之傳歴觀彤<lb/>
史徧覽青編逺則仉母斷絲而名昭俎豆近則虞親授<lb/>
字而功在文章斯為舊章之艶稱實亦諸儒所習見他<lb/>
如漢宫圖像用開七葉之榮魯郡推飡是啟五原之紀<lb/>
愛如申國而禮法于以傳家教若廬陵而徳業于以冠<lb/>
世乃知人事之盛必賴貽謀益信家運之昌良由壼政<lb/>
<pb n="KR4f0018_WYG_009-18a"/>
憶昔旃蒙御律析木當辰偶泛雪于西神忽聞風于東<lb/>
海而孝思徐公方值牽絲已成製錦陟其境而萍鄉奏<lb/>
皷曽無異于晞顔入其都而醴序鳴絃乃有同于王异<lb/>
化傳三異馴雉已見于兒童譽播十竒服虎咸驚于父<lb/>
老竊嘆為百城之表行當有三事之旌兹值重過益當<lb/>
報最頌聲遍播將同梅里以傳馨惠澤爭流欲比蓉湖<lb/>
而校潤常疑厥美必有自來是以萱草茂于瑯琊乃為<lb/>
棠隂滿于陜服蓋由聖善王太夫人篤生朱棨實衍青<lb/>
<pb n="KR4f0018_WYG_009-18b"/>
箱真本蘭亭傳清風于林下仙姿蕙畮夢朗月于懐中<lb/>
嫓美周南獲歸城北而太封翁<hi>闕</hi>　先生用偕挽鹿同<lb/>
聲而雅叶調琴每警鳴鷄携手而儀先整珮知良人素<lb/>
多大志傾四海以聨交謂夫子豈合長貧矢百年而廣<lb/>
業采蘋采藻曽無懈于傾筐何有何亡常自甘于曵練<lb/>
遂徴休于玉燕乃鍾瑞于石麟再誕神珠永成大器和<lb/>
熊佐讀為通儒徧涉五經展驥匡時在令子早騰千里<lb/>
本于家而效之國永叔肯愧于先人宜其孝以作乎忠<lb/>
<pb n="KR4f0018_WYG_009-19a"/>
子瞻實符于徃哲蓋有養雛以昭愛而隴旁之馴雉益<lb/>
以廣其恩得封鮓以訓亷而壁上之懸魚更以表其潔<lb/>
聴朝理于屏後而明鏡之察騰譽于祥符見夜績于堂<lb/>
前而戴星之勤獲馳聲于單父凡公之徳咸以歸之母<lb/>
而孝乃極其隆若母之慈悉以發之公而化遂及乎逺<lb/>
也嵗值辰龍之秉令時方土牸以居寒月值橘深候將<lb/>
梅放薦紳學士為歌介祉之章皷篋儒生並奏迎禧之<lb/>
頌老人筇杖將踊躍以獻鳩稚子篠驂亦懽呼而放鴒<lb/>
<pb n="KR4f0018_WYG_009-19b"/>
太夫人髙居八座恭受五花錫石窌之榮封原因有禮<lb/>
得宣文之顯號良為通經况茂宰舞綵于階前而諸昆<lb/>
捧觴于堂下聚兆人之祝以為祝寜為華邑之三集萬<lb/>
井之懽以成懽自應箕疇之五余猥稱客子獲友康侯<lb/>
逢懸帨之佳辰覩躋堂之盛事敢辭鄙陋將貽笑于醴<lb/>
陵用報殷勤實誠求于巴郡聊濡長卿之簡美莫罄乎<lb/>
三遷看投天女之壺歡可資乎一粲耳<lb/>
　　　畢姻母張孺人五十夀序<lb/>
<pb n="KR4f0018_WYG_009-20a"/>
蓋聞頌睢麟之什必推本於豐岐讀皷琴之篇亦遡原<lb/>
于媯汭上而妃嬪固重刑于下及庶黎猶端身教婦人<lb/>
何徳徳視所天女子有行行歸父母以柔為道有美必<lb/>
彰矣如我畢姻母者彦先姻翁之淑配也姻翁生同桑<lb/>
梓與予結兩姓之懽性比松喬入世擅三君之秀横經<lb/>
石皷之下慨漢季已變唐初挾䇿珠囊之中以儒林而<lb/>
兼貨殖季氏一諾人爭信其如金陶地四通衆共資夫<lb/>
借箸且也效輸邊之卜式慷慨獨行保覆穴之程嬰干<lb/>
<pb n="KR4f0018_WYG_009-20b"/>
戈不恤非徒意氣施恩于不報之時頗有心胸種徳于<lb/>
難為之地謂夫子豈長貧賤知諸兒必大門閭凡兹軼<lb/>
俗之行始信相夫之力若乃鴟夷三致時有盛衰鴻案<lb/>
屢遷世多澆薄屈而雌伏伸則雄飛莫不涉歴乎盤錯<lb/>
之秋彌縫于紛更之候晨昬黽勉茹荼亦甘盥櫛周旋<lb/>
停舂如飽此多勁節益仰芳型迨乎騏驥生駒咸稱千<lb/>
里鳯皇得子仍識九苞比王氏之三株已㸔全樹較竇<lb/>
家之五桂止遜兩枝咏絮庭中適予幼子含飴堂上隨<lb/>
<pb n="KR4f0018_WYG_009-21a"/>
彼大兒教子以方從其所好有此母始有此子非斯人<lb/>
莫誕斯兒而又薦上抽薪咸知敬士忩中設饌忽訝有<lb/>
人恒蓄不時之需良人結客自識知名之輩君子得朋<lb/>
非由内助之賢曷致外交之盛兹數大端悉原閫徳嵗<lb/>
當秋季月值上弦菊可延齡食者得上仙之筭萸堪益<lb/>
智佩之増中夀之年距長生之降人間十有三日望日<lb/>
月之㑹列宿祗餘七朝乃孺人設帨之辰符大衍敷爻<lb/>
之數百齡初半行地無疆九如駢臻荷天有慶西池仙<lb/>
<pb n="KR4f0018_WYG_009-21b"/>
姥傳來十丈之蓮南岳夫人遥授九華之燭顧予匏繋<lb/>
仰止崧髙命膝上以進瑶觴向忩前而窺絳節至于世<lb/>
藏金鑑生本玉鈎由來京兆之家眉傳黛史行見劉剛<lb/>
之婦鯉躍金盆斯固崔盧儷其芳芬鍾郝侔其禮法無<lb/>
煩頌魯始見祝華者矣<lb/>
　　　為東樞弟婦丘孺人五十夀序<lb/>
嵗逢單閼月届㽔賔余以送客過淮旅居蕭寺訪枚皋<lb/>
之舊宅幸諸賦之猶傳問韓信之遺臺懷千金而孰報<lb/>
<pb n="KR4f0018_WYG_009-22a"/>
獨東樞家仲洎星陳諸君相與講速羜之歡並為敦鳴<lb/>
鶴之好則有東樞内子丘氏大家念我兄公肅酒漿而<lb/>
弗怠懐兹旅客感脯糗之頻遺爰以問厥家聲則我同<lb/>
年兩太史之女昆且以詢其内政則我靜公諸猶子之<lb/>
慈母也母以希範之華裔早歸季重之名宗適運值中<lb/>
衰時當末造鸞軒既叶聲無異于初調鹿轂同將禮更<lb/>
閑於方駕向堂前以操帚羞為靚女之粧入厨下以嘗<lb/>
羮不待小姑之問曽無叱狗禮嚴于曹母遺經頻有烹<lb/>
<pb n="KR4f0018_WYG_009-22b"/>
魚孝篤于姜妻列傳惟時持竿髙鳳方漂麥而不知牧<lb/>
豕孫𢎞亦負薪而何有乃中宵推枕先伸紙以待吟或<lb/>
寒夜篝燈獨鳴機而未寢茂陵秋雨同心翔司馬之凰<lb/>
太澤青雲携手隱樂羊之豹屨常盈于戸外座滿還留<lb/>
塵屢積于釡中缾空弗恥謂夫子豈長貧賤巨源應作<lb/>
三公愛吾兒必以詩書易簡恒先諸幼既勤劬以緝柳<lb/>
復黽勉而丸參卦讀鳴謙恒咨嗟而授巻語聞匪義輒<lb/>
恚怒以忘餐入柳氏之家雖親屬罕知其異然馮母之<lb/>
<pb n="KR4f0018_WYG_009-23a"/>
炷迺神明果鑒其誠竇桂竒芬羡一枝之早發劉芝競<lb/>
秀㸔七業以同興遂使壼中共號為女師門内無慚于<lb/>
家督也時方九夏旬有八朝云當設帨之辰是有稱觴<lb/>
之慶序當大衍在河圖雅叶中宫伏應三庚占厯候初<lb/>
過寜貺風吹麥信適快披襟雨潤桐花方宜洗斚維宗<lb/>
人介眉以請顧逋叟拜手而言爰述徽音用膺純嘏隔<lb/>
絳紗而講聴宣文者重見斯時頒紫綬以封號義成焉<lb/>
行瞻他日<lb/>
<pb n="KR4f0018_WYG_009-23b"/>
　　　陸母盛太宜人夀序<lb/>
憶予曩者承乏右垣聨鑣左掖則與筠齋盛君敦僑肸<lb/>
之好稱蘓賈之交鳴珮趨朝長同遊于建禮簮毫入省<lb/>
每並處于承明方三事以稱華俄一麾而賦别歴今多<lb/>
嵗忽覯伊人來自魏塘渡長江而已逺訪予邗水顧蓬<lb/>
徑以非遥則陸子衷哉為盛君之宅相也陸子為鶴湖<lb/>
之俊稱虎觀之英卓犖一時起居八座孝獨深於陟屺<lb/>
養欲展于循陔謂其太君時當大耋之慶屬予聱叟特<lb/>
<pb n="KR4f0018_WYG_009-24a"/>
為不敏之詞因而考厥徽音遂得詳諸聖善蓋太宜人<lb/>
鍾祥梁國毓秀禾城廷尉仁風衍朱纓于累世太師淳<lb/>
徳積畫棨于一門南國聞詩早讀采蘋之賦東都習禮<lb/>
頗閑佩茝之儀若女豈事庸人之子爰當吉士柴車可<lb/>
挽偕司𨽻以旋歸竹笥何嫌謝扶風之裝遣則有青燈<lb/>
展巻養蔚豹于南山翠幙搴衣警鳴鷄于北牖惟時老<lb/>
姑失視顧忻雖䑛而難明兼之弱弟無依閔損知寒而<lb/>
莫撫太宜人羮調龎鯉曽無慟于蠐螬語絶𢎞牛並靡<lb/>
<pb n="KR4f0018_WYG_009-24b"/>
傷于鴻鴈下至米鹽委瑣乃必躬而必親他若親黨周<lb/>
旋亦何無而何有蓋家縁衰落偏無罍恥之憂外政操<lb/>
持亦鮮絶絃之患乃太宜人守之以儉靡嫌束帛之戔<lb/>
戔濟之以寛不致翻羮而嗃嗃是以聲名復振區中共<lb/>
羡崔盧禮法兼隆閫内㒺慚鍾郝雖時當賫恨志竟殂<lb/>
于伯鸞而道在詒謀慶終酬以雙鳯廨分參佐雲在東<lb/>
而機在西羡起黄門暐處前而恭處後長公揆哉杏林<lb/>
射䇿花縣彈琴撫循稱五嶺之良治行作百城之表而<lb/>
<pb n="KR4f0018_WYG_009-25a"/>
夢刀蠻甸既已開洱海之雲名振宸居行即作傅巖之<lb/>
雨次君才堪伯仲品絶低昻六館文章讓何蕃而獨步<lb/>
一門聲譽在文舉而偏竒方將餅噉乎紅綾豈止碑題<lb/>
於黄絹而書傳還鮓益勉以清白之操藥饋丸熊更惕<lb/>
以雌黄之戒其為教也不幾成乎兹者節過天中時當<lb/>
地臘長筵啟處初加五豆之珍天酒分時並是三漿之<lb/>
醖縷存長命更餘長命之絲蒲可延年還結延年之佩<lb/>
太宜人疊膺紫綬獨據絳紗封萬嵗之鄉君作九如之<lb/>
<pb n="KR4f0018_WYG_009-25b"/>
夀母二龍在馭庭前飄桂樹之芬五馬爭還堦下吐蘭<lb/>
英之馥誥捧迴鸞之紙歌傳駕鶴之笙其為康寜可幾<lb/>
及哉子方遄歸檇李寄訊渭陽將見郗夫人之髙年神<lb/>
明益茂張太君之寵禮老福有加也子其登堂上以奉<lb/>
觴獻真仙之籙吾將向山中而泚筆續列女之編矣<lb/>
　　　喬太君七十夀序<lb/>
聞之福徴夀考書標箕子之疇徳著柔嘉詩美徯斯之<lb/>
誦是以皇娥天上錦織獻于璇宫金母臺前青裙拜于<lb/>
<pb n="KR4f0018_WYG_009-26a"/>
瑶闕笙吹緱嶺黄鶴為衣酒送餘杭紅虬作脯然惟婦<lb/>
徳乃可發祥必賴女貞斯能永世芝桂攸生馨實傳于<lb/>
䆳谷楩楠所産䕃自托於髙巖所以范蔚宗之清篇雅<lb/>
傳内則劉更生之彩筆特著坤儀也鄭母喬太孺人馮<lb/>
翊名宗益公華冑生而婉孌從南國以聞詩長益幽閒<lb/>
自東都而習禮家傳四庫常懐列女之篇代有十乘獨<lb/>
奉大家之訓㑹薇垣之天隕緑線興謡致芍郡之土崩<lb/>
青襟秉節閤門死義嘆竒忠乃出儒生一鷇猶存適弱<lb/>
<pb n="KR4f0018_WYG_009-26b"/>
質已從夫子調和琴瑟傳静好之音浣濯裳衣盡芳菲<lb/>
之氣常鳴鷄以示警推枕終宵復弋鴈以昭勤求衣昧<lb/>
旦翁姥聞而交賀得佳婦以配佳兒賔客至而如歸為<lb/>
能妻必應能母枝生連理傷哉寡鵠之詩樹長三株偉<lb/>
矣羣龍之譽而孺人恩勤不怠教誨惟多脱簮珥以易<lb/>
竒書永資慱覽斷機丝以勵苦志用就𢎞才長君孔昭<lb/>
不愧難兄實為端士而仲季兩君並敦行誼咸受琢磨<lb/>
豹蔚厥文佇在大人之變龍潛其徳聿觀君子之行縞<lb/>
<pb n="KR4f0018_WYG_009-27a"/>
紵遍及四方躬持白璧然諾獨崇一代語重黄金逺效<lb/>
康成已見人歸於門下遥同善果皆由母聴于閣中故<lb/>
知諸君子之好修能傳于當代實皆太孺人之懿教恒<lb/>
勉于一堂也某忝屬姻親既有葭莩之誼納交昆季復<lb/>
多蘭臭之情閨範夙聞鍾之禮而郝之法徽音咸企女<lb/>
可則而士可師豈曰泛然良為卓爾矣兹者屠維改嵗<lb/>
㽔賔御辰萱茂一叢四序爰稱地臘蓂舒三莢二朝即<lb/>
是天中太孺人年始從心禮當貮饍夀母忻逢懸帨宻<lb/>
<pb n="KR4f0018_WYG_009-27b"/>
戚共為舉觴瑶笙錦瑟喧闐于東海之濵綉篚雕筐雜<lb/>
沓于西池之上太孺人神明益懋矍鑠有加含飴以弄<lb/>
諸孫皆歡忻而扶鳩杖衣彩而來令子咸歌舞以酌兕<lb/>
觥洵人事之榮期極天倫之樂事况夫時當熏夏節近<lb/>
朱明符可辟兵早獻千秋之鏡縷能續命先分五色之<lb/>
丝天酒酌夫榴花何嫌既醉華髪懸乎艾葉可辟不祥<lb/>
行將逺賁龍章還綰建昌之綬何必仰希鶴馭而闌入<lb/>
易遷之官而已哉<lb/>
<pb n="KR4f0018_WYG_009-28a"/>
　　　家孺立淑配余太君七十夀序<lb/>
予居豐水去富山不五里而遥故在新安於延陵多兩<lb/>
家之好雖國分齊鄭井里畧有不同而村近朱陳烟火<lb/>
實為相接昔我姑母肅鴻案以于歸有彼少君駕魚軒<lb/>
而至止維蘿附栢非一日之纒綿似葛依葭盡百年之<lb/>
姻契如家隱君孺立先生之淑配余氏太孺人是已太<lb/>
孺人早亶蕙質少秉苕姿受詩禮於名門得楷模于師<lb/>
氏光騰神井簮纓衍自大魁力鎮狂瀾閥閲開于名相<lb/>
<pb n="KR4f0018_WYG_009-28b"/>
數傳而後代有聞人柔徳所鍾閨生淑女性多婉孌愛<lb/>
觀劉向之書品擅聰明能辨蔡邕之操迨歸吉士獲事<lb/>
良人賦弋鴈以由房警鳴鷄而在寢挽鮑家之鹿井臼<lb/>
偏勤烹龎氏之魚盤匜自肅而桑田變起嗟國步之維<lb/>
艱樾䕃中微慨家園之漸落老人在室恥缾罍之誰供<lb/>
君子于田為耰耡之是賴而仰事俯育以婦也而代子<lb/>
之勞左支右吾以母也而兼師之任遂能一成一旅浡<lb/>
興當衰夏之餘以至三縮三盈崛起在居陶之際蓋先<lb/>
<pb n="KR4f0018_WYG_009-29a"/>
生以至誠待物而不欺然諾黄金比季布之言鮮有緇<lb/>
磷白璧守仲雍之誡而孺人律己獨出之以和平先生<lb/>
以慷慨濟人解難排紛幼安每聞息鬬扶危濟困聊城<lb/>
長有射書而孺人存心要養以忠厚先生交遊每好輕<lb/>
財助元振之錢何辭折劵贈曼卿之麥不惜連船而孺<lb/>
人持之以儉故能施而不匱先生居室多見坦懷䕶認<lb/>
履之非跣行不愠飲攘鷄之酒擕筯無煩而孺人濟之<lb/>
以寛故能處而不淆蓋其先也有曽大母以貞節撫六<lb/>
<pb n="KR4f0018_WYG_009-29b"/>
尺之孤而懿教開于其始其後也有方阿吳以絶粒同<lb/>
百年之穴而烈性著于其中太孺人身處其間得坤貞<lb/>
之大備徳純于内秉婦順而獨完五曜麗天既珠聨而<lb/>
璧合七星横斗亦杓燦而樞輝杖倚玉鳩百嵗有同心<lb/>
之侣樽浮瑶鶴一庭環擕手之人紫誥鸞迴行起居於<lb/>
八座金章鴛綬同爛漫於一時天之報施良亦厚矣家<lb/>
之善慶豈有艾哉兹者節届春王將及燃燈之候人同<lb/>
天姥方登懸帨之期一門釃酒以登堂三黨承筐而獻<lb/>
<pb n="KR4f0018_WYG_009-30a"/>
幣余叨世戚敢忘兩姓之歡况屬宗人聊獻三多之祝<lb/>
昔齊賢之母以老福而寵禮有加逸少之妻至耄耋而<lb/>
神明特茂以今方古莫盛於斯况夫笙響三山仙應遥<lb/>
集圖開五岳慶有夙因某以座上之碧衣望壇中之絳<lb/>
節周瑜堂下聊成織錦之詞金母筵前用愽窺忩之笑<lb/>
爾<lb/>
　　　家天生姪母湯孺人夀序<lb/>
嵗在重光時當終相予將躡康樂之屐歸訪家山登供<lb/>
<pb n="KR4f0018_WYG_009-30b"/>
奉之樓言尋舊里而以微疴掩戸畧似漳濵總之溽暑<lb/>
戒途有同蜀道遂使詩書已巻空憐無伴以青春杖履<lb/>
非遥尚自夢賒于黄海而林開種字有客叩門則族姪<lb/>
天生登堂而請乞緒言于痴叔祈介夀于慈親也蓋其<lb/>
尊人如楚公少有竒姿長多懿行才如應奉寕言目下<lb/>
五行學類揚雄直欲心窮四庫年年煑字硯頭乾煞蠧<lb/>
魚日日研經忩外談髙靈羽中林蘭蕙豈惟秀出于延<lb/>
陵上國楩楠業已名香于歙浦湯孺人以吞星之華胄<lb/>
<pb n="KR4f0018_WYG_009-31a"/>
具孕月之清標聞伯鸞之賢言來提甕得司馬而事遂<lb/>
叶彈琴既淑而莊不懈如賔之志終和且惠毋忘作婦<lb/>
之勞中宵伸紙以待吟對案㸔王元索句半夜鳴機而<lb/>
促織篝燈聴樂子擁書美醖珍鮭但供賔筵談笑青裙<lb/>
縞袂獨安儒室粧梳以至洛水雲屯門欲齊于通徳華<lb/>
隂霧合市遂比于公超虎觀崇賢名既升于宗伯鴞林<lb/>
集彦選乃重于儒臣雕鶚横秋行見大人之變龍蛇占<lb/>
嵗忽為君子之灾日既出以當心天方傾而莫補竹生<lb/>
<pb n="KR4f0018_WYG_009-31b"/>
湘水總是淚㾗蓮出横塘恒多苦意嗟文鸞之不舞徒<lb/>
恨迴腸嘆寡鵠以空歌惟甘宛頸青燈多怨照人而偏<lb/>
在青年白雪難緇歴世而終期白首三十載幾經風雨<lb/>
飄摇藐諸孤共歴氷霜慘慄遂能養鶵為鶴并可冲霄<lb/>
種子成松皆能拂日伯也沉酣五典無愧青氊仲兮㸃<lb/>
染三毫偏多彩筆適五旬而介祉越千里而求言其孝<lb/>
可風其貞可感爰為濡管俾藉奉觴夫菽水可以承歡<lb/>
何必鼎鐘而後飫笑言足以為樂寜須笙瑟以方娛予<lb/>
<pb n="KR4f0018_WYG_009-32a"/>
正索居又當却掃乃二子惟榮親以為念雖陳人而必<lb/>
求是心之誠足以為養矣寜辭之侈然後足多乎聊進<lb/>
九如之篇寄北堂以將母用代百花之釀酬南斗以延齡<lb/>
　　　胡母汪太君五十夀序<lb/>
余以顧長康之女箴人不概見劉更生之列傳世所習<lb/>
聞爰輯彤史一編用以傳馨千古于是溯徽音于往代<lb/>
昭示來兹闡懿徳于遐陬宣傳中甸然而幃帟之行無<lb/>
取英竒貞烈之操多由患難若乃顯微一致作遐邇之<lb/>
<pb n="KR4f0018_WYG_009-32b"/>
女宗終始偕康及倫常之閨範扇清風於林下實所罕<lb/>
聞應婺宿于人間良非易遘吾于胡母汪太君見之矣<lb/>
太君赤水鍾華黄峯毓秀簮纓承越國之裔鐡劵金書<lb/>
綸綍衍晉江之支黄麻紫誥苕姿夙裕無煩習禮東都<lb/>
蕙性天成不待聞詩南國迨及桃夭之候獲事伯鸞適<lb/>
當氷泮之期爰賔司馬其歸我胡先生也能改粧以椎<lb/>
髻甘操箒而偏勤方洗手以嘗羮即含辛而無倦念代<lb/>
夫而為之子婦矣而遑問其新乃刲股以忘其身姑兮<lb/>
<pb n="KR4f0018_WYG_009-33a"/>
而遂能起信以非常之純孝乃有其實並避其名復罕<lb/>
及之撝謙惟誠乎心故格乎物且以良人逺出將求禄<lb/>
以養親君子遐征惟孤居以持戸東西南北蓬矢之志<lb/>
四方酒醢米鹽井臼之躬百務而太君畫方圓而不困<lb/>
合上下以靡愆是以内顧不嘆于北門盛譽乃聞于西<lb/>
省陳當世之務直上金鑾抒夙昔所懐爰登玉陛遂與<lb/>
<hi>闕</hi>　侍御兄龍弟虎棣萼蔚其相輝左戚右干荆枝聨<lb/>
而競茂乃置田以贍其族崇祠以妥其先義氣布於三<lb/>
<pb n="KR4f0018_WYG_009-33b"/>
宗更解囊以濟其貧炊糜以振其餒仁聲敷于四海㣲<lb/>
君之故也非母之功乎方思效力於九重或值弄兵於<lb/>
七國李供奉不汚偽命預遯江湖劉越石每憤忘家竟<lb/>
歸泉壤媧天莫補羲日俄傾悼廣柳之難歸流離異國<lb/>
望維桑而尚逺彳亍中途而太君决計還山無辭辛苦<lb/>
全宗返里屢被漂摇堂構有未竟之猷頻煩丹艧宫牆<lb/>
有待成之緒力振皷鐘為其易復為其難雖風波而不<lb/>
懼見其大不見其小歴霜雪而不渝是以鍾釡無虞閫<lb/>
<pb n="KR4f0018_WYG_009-34a"/>
幃益肅兼鍾之禮郝之法林下之風自清在後以裕前<lb/>
以光堂上之春更永庭趨一鯉砌繞雙雛文既備其九<lb/>
苞名髙虎觀足自馳于千里氣振龍衢蘭茁其芽香映<lb/>
鸞迴之紙萱堪為樹花紛燕喜之堦固其宜哉亦足報<lb/>
矣兹者歳在敦牂月逢泰臘太君應河圖之中宫疇全<lb/>
箕範具羲爻之大衍徳佩坤含而嗣君既舞綵于蓮峯<lb/>
歡承色笑復馳書於天水乞為表揚予夙忝懿親屬有<lb/>
葭莩之好遥聞淑徳敢辭葑菲之章謹拂魚箋特抽犀<lb/>
<pb n="KR4f0018_WYG_009-34b"/>
管表徽聲於一代是謂女宗介遐祉於千秋良云夀母<lb/>
爾<lb/>
　　　家節母余太孺人七十夀序<lb/>
家對蓮花時想青山之宅身同萍梗新歸白版之扉第<lb/>
天畔鴈鴻雖有一枝可借而月中烏鵲恒嗟三匝何依<lb/>
乃西蜀櫻桃贈筠籠於子美南村楊栁共晨夕於淵明<lb/>
者則我小阮孔彰其人焉孔彰饌有江魚愛學茅容養<lb/>
母門無櫪馬思同陶侃留賔然而不欲茍為常臨深而<lb/>
<pb n="KR4f0018_WYG_009-35a"/>
履薄獨能自愛還執玉以持盈因負米之誠翻為贈米<lb/>
思推餐之意頻見授餐雖恭謹得自天姿亶懷不偶而<lb/>
薰陶由於慈訓朂志為多以余所聞余太孺人則於今<lb/>
世所僅見者孺人為文學大士公之冡婦而處士曷否<lb/>
公之哲配也綿瓞出自富山風土得清嘉之美絲蘿托<lb/>
於豐水冠裳接文物之華當其毓徳芳年早著聲於三<lb/>
黨及乎承歡鼎族猶盡禮於一門良非偶然有自來矣<lb/>
此孺人女徳之宗也至于潔治甘肥虔供菽水鹿車既<lb/>
<pb n="KR4f0018_WYG_009-35b"/>
挽爰修提甕之儀弋鴈相將雅叶彈琴之操尊嫜互慶<lb/>
知新婦必大吾家娣姒咸歡謂夫人實重其族而處士<lb/>
公心躭任俠恥事經營將有志於四方乃罹憂於二豎<lb/>
孺人自操筦鑰飭彼酒漿每區豆以維稽無憂蠧飽雖<lb/>
瓶罍之告罄靡惜鼠糧問夜求裳聞鷄有誡登堂饋食<lb/>
叱狗無聲此孺人婦徳之懋也迨處士公中厭塵勞早<lb/>
捐館舍芳齡失鳯空嘆操絃永夜啼鵑恒悲破鏡備嘗<lb/>
風雨獨凛氷霜乃謝豐腴身安荒陋至於逸勞有訓期<lb/>
<pb n="KR4f0018_WYG_009-36a"/>
文伯之克昌教誡多方望士行之能顯卄五年之苦節<lb/>
堪嫓美于柏舟七十載之清風足流芬於竹䇿兹者嵗當<lb/>
庚午月在孟冬七袠筵開啟璇堂而懸綵帨千年桃熟<lb/>
捧金斚而舞斑衣顧逋叟拜手之言應宗人介眉之請<lb/>
敢辭葑菲爰陳鮐背之詞共獻薹萊咸祝鶴齡之筭昔<lb/>
曹大家之淑範曽享髙年宣文君之令儀因登上夀固<lb/>
知瑶池阿姥重輝碧玉之環海上仙人競進丹虬之脯<lb/>
矣<lb/>
<pb n="KR4f0018_WYG_009-36b"/>
　　　家徳逺母汪氏孺人六十夀序<lb/>
七十三年每憶枌榆之社一千餘里言歸桑梓之邦而<lb/>
橋傍觀星初能息駕閣名髙雨乍得横牀似晏子之居<lb/>
信無嫌于近市若陶公之里聊自適於閉門而白髪長<lb/>
垂難起鄉人敬慕黄金已盡殊多遊子凄凉乃有族孫<lb/>
獨親旅客則家徳逺其人也晏笑時陪乎杖履過從不<lb/>
倦于晨昏時而酒熟梨花先提壺以致敬時而果成青<lb/>
子乃傾匣以相貽雖繼廩繼粟之儀乆不聞於州郡而<lb/>
<pb n="KR4f0018_WYG_009-37a"/>
執醬執酳之典猶偶見于市㕓知其尊人季成公已失<lb/>
過庭之訓而太君汪節母猶多倚閭之慈也蓋季成公<lb/>
早嘆伶仃長逢䘮亂鴈行四出乆疎咏棣之歡烏哺獨<lb/>
留逺失採蘭之養乃公殫心拮据竭力經營卒成堂構<lb/>
之觀即備幃帟之禮而孺人慇懃提甕黽勉將車既斗<lb/>
粟尺布之維均而視膳求衣之不怠俄而天傾莫補日<lb/>
出當心老人有未諒之情恐其孫之失恃而貞婦堅靡<lb/>
他之志得厥幼而相依嘆黄口之三齡曽何知識矢丹<lb/>
<pb n="KR4f0018_WYG_009-37b"/>
衷于百折寜憚憂勞鵠獨宿于終宵篝一燈而照影烏<lb/>
長號而竟夜瞻四壁以斷腸三十四年厲氷霜而益潔<lb/>
百千萬事經風雨之多端淚已盡而血流尚自焚膏破<lb/>
牖手卒瘏而心痛猶然畫荻空堂卒能丸藥和熊教雛<lb/>
成鶴女偕子而并長婚與嫁而皆完竹笥練裳僃經辛<lb/>
苦親仁就傅總屬劬勞迺徳逺獨善居竒不辭糴賤身<lb/>
甘勞瘁王戎每日持籌力任艱危周顗雅能當戸法天<lb/>
時而消息冬資絺而夏資皮視地利以權衡齊樹桑而<lb/>
<pb n="KR4f0018_WYG_009-38a"/>
陳樹漆一成一旅浡興當衰夏之餘三縮三盈崛起在<lb/>
居陶之際不輕然諾出言恒重于黄金每好施予結客<lb/>
何辭于白璧義聲日起好行其徳以無私俠氣雲流善<lb/>
用其才而靡困遂成方圓並畫内外咸資收殘燼而見<lb/>
新圖行有糧而居有積改敝廬而成廣厦千斯倉而萬<lb/>
斯箱乃十月之方中登六旬之大夀庭陳筐篚三黨交<lb/>
致其𤣥黄階列皷鐘一族盡將其酒醴咸謂徳逺善能<lb/>
大其宗孰知太君慈能昌其緒也昔湛媪能為剉薦士<lb/>
<pb n="KR4f0018_WYG_009-38b"/>
行譽起于晉廷蘇母徳著瘞錢子瞻文成于宋代徳逺<lb/>
雖潛踪葱市何敢仰比二公而孺人則厲操栢舟實已<lb/>
足傳千載其介福寜可易量而引年又豈有涯哉爰酌<lb/>
一巵用當三祝<lb/>
　　　邵大士曁嚴夫人五十雙夀序<lb/>
明月連江是蘇子泛舟之嵗襍花生樹當杜郎醉酒之<lb/>
時適我塞翁顧余山館㸔雲南郭寫妙句于旗亭聴雨<lb/>
西忩發清言于瑶席論心竟夕每及雅流屈指近今恒<lb/>
<pb n="KR4f0018_WYG_009-39a"/>
多名彦則謂邵君大士此日之元龍實乃嚴公灝亭當<lb/>
年之洗馬氷清玉潤極晉魏之清華外整内修備郝鍾<lb/>
之禮法而邵君區中架學五采蔚其龍鸞海内騰聲四<lb/>
方望為麐鳯揚雲竒字竹中之髙屐時來文舉芳罇花<lb/>
下之小車頻到王郎辨論落麈尾于飯中范叔饑寒脫<lb/>
雉頭于坐上時則恒聞解珮日有授餐或聴清談識異<lb/>
人于隔牖能知雅志助勝舉于脱簮衆共矢于勿諼彼<lb/>
益施之㒺倦則謂鮑宣之物望實自少君而道韞之林<lb/>
<pb n="KR4f0018_WYG_009-39b"/>
風多由太傅于是有懷于接席恨無自以執鞭已而序<lb/>
歴丹鶉風髙黄雀而我塞翁蒲㠶十幅將歸南浦之舟<lb/>
椒酒雙瓶欲獻西池之斚言兹初夏實慶淑人迨及來<lb/>
春爰歌令徳方齊眉于未艾特藉手于不文用是粤考<lb/>
前修每難佳配才如司馬祗貽誚于彈琴賢似樂羊尚<lb/>
有辭于廢織潯陽荷鍤僅聞翟後陶前皋廡賃舂幾見<lb/>
梁歌孟和至若臺髙渭上能致鳯皇道就武威並驂鸞<lb/>
鶴斯為勝矣又其難焉而兹則儀度美于河山聲名昭<lb/>
<pb n="KR4f0018_WYG_009-40a"/>
乎日月人同胡母端是上流壻過參軍寜非傑士中宵<lb/>
皷瑟雅銜楊惲之觴半夜揮毫輒具王元之紙亭前露<lb/>
綬當朱翁子富貴之將來堂上抽書正韋𤣥微松菊之<lb/>
方茂聲清似父曽傳韓氏東隣教奉于姑尚有曹家丁<lb/>
婦其為樂事何待名言而况家近明湖山當大滌故侯<lb/>
門外猶存五色之瓜阿姥壚頭已熟百花之醖也哉獨<lb/>
計君與家塞翁之締好誼重忘年而余與嚴先生之論<lb/>
交情深浹嵗承明夜直每重金缸建禮晨趨恒持紫槖<lb/>
<pb n="KR4f0018_WYG_009-40b"/>
王裴並轡頻同禁苑之遊髙李褰裳數對曲江之酒曾<lb/>
歡樂之未幾而少壯之已非一隙白駒悵然易失三山<lb/>
青鳥招則能來玉杵非難人或有求而得婦金丹可致<lb/>
君寜無意于學仙耶<lb/>
　　　家賛公暨淑配徐太君六十雙夀序<lb/>
蓋聞人在五倫之中其大者以忠孝為重士生三代而<lb/>
後可傳者以義烈為先是以史遷著書爰傷於遊俠而<lb/>
孝標作論致愧于絶交蓋古人立身曰道曰義必以信<lb/>
<pb n="KR4f0018_WYG_009-41a"/>
為終始今人取友曰名曰勢多以利為合離所以結交<lb/>
之篇每為黄金起嘆而行路之險終難白首相知是惟<lb/>
一室之中著刑于之化斯使四海之内有好義之名也<lb/>
若我賛公足稱佳士蓋賛公生而聰頴在撫塵已與衆<lb/>
殊長更權竒當垂髫即膺時望問楊梅而善對慧識偏<lb/>
多緝蒲柳而恒殘勤工不怠閔子騫之門内絶少間言<lb/>
陳元方之堂前時多愉色行成于已還將名著于時學<lb/>
積于躬自可報成于國但蓼莪起誦長因易簀銜悲觴<lb/>
<pb n="KR4f0018_WYG_009-41b"/>
豆頻嗟殊令具餐多慮乃偕徐太孺人躬親井臼手奉<lb/>
盤匜慰慈顔于不懌之辰盡子職于承歡之日此之為<lb/>
孝其本立矣迨乎將車養志結駟逺遊銅斗山前方論<lb/>
交于縞紵金華巖畔或起變於戈矛首助軍資爰申大<lb/>
義迺清㓂亂卒振天威不致流毒于閩粤之間遂能保<lb/>
全乎江楚之境其為功也不更大乎至因烈士之一言<lb/>
感其忠義遂出妻孥之九死悉予安全則黎庶共鑒其<lb/>
誠因為尸祝而地方實受其福同賴履旋也時太孺人<lb/>
<pb n="KR4f0018_WYG_009-42a"/>
内政聿修不以釡鍾分四方之志而我賛公躬行益謹<lb/>
不以毫釐貽一室之憂疊産雙珠増輝羣玉蘭馨桂馥<lb/>
既有當于孫謀挾䇿持籌用克繩其祖武豈知一十五<lb/>
載之後重見兵興以至二十六年之間仍驚羮沸郢人<lb/>
之歌不作三户但見啼號楚國之變叢生萬室悉嗟逃<lb/>
竄我躬不閲何况乎苧内之金國士難支奚論于草間<lb/>
之璧而公雖遭顚沛終為保持徳不思酬獨種徳於難<lb/>
酬之日諾非易踐偏全諾於難踐之辰遐哉國士之風<lb/>
<pb n="KR4f0018_WYG_009-42b"/>
偉矣古人之誼也予夙聞梗㮣乆欽俠義之風今履庭<lb/>
除復見整齊之化帷帟有禮信不愧於太丘賔從如歸<lb/>
復無殊于陶母乃知家人之卦内外咸謂嚴君是以周<lb/>
南之篇風教必先淑女蓋有吕榮之躬勤家業而徐升<lb/>
之操行乃専有胡母之名著上流而高柔之功勲益顯<lb/>
湛能剉薦而士行譽重于晉廷程有瘞錢而子瞻文成<lb/>
於宋代慶延後裔寜不然哉嵗在壬申月逢乙巳太孺<lb/>
人方懸錦帨兩嗣君并舞綵衣而序值一陽慶皆六十<lb/>
<pb n="KR4f0018_WYG_009-43a"/>
同登週甲誰言夫唱而婦隨共迓長庚還見女先而男<lb/>
後冬之日夏之日俱當愛日之辰萱之齡椿之齡悉在<lb/>
延齡之㑹兩階競奏其皷鐘三黨交馳夫筐篚予忝居<lb/>
族末既同獻其兕觥屬在賔筵敢有緘于兎管爰書鄙<lb/>
語用祝大年<lb/>
　　　家天期侄暨汪太孺人六十雙壽序<lb/>
蓋聞陶公種秫惟得翟而其節愈髙劉叟入林爰有郭<lb/>
而其踪益逺天生良士夫豈偶然人有賢媛斯為卓爾<lb/>
<pb n="KR4f0018_WYG_009-43b"/>
至若登臺嬴女挾鳳管以俱飛煉汞劉君驂麟車而並<lb/>
駕在仙家誠為固有而儒者謂之不經然君子萬年歌<lb/>
詠傳於魯頌而善人五福徴應見於箕疇此又修徳者<lb/>
之所為期而亦善頌者之所必道也余家世傳讓徳代<lb/>
著古風堂構相承未改髙曽之矩帷帟有禮頗聞鍾郝<lb/>
之儀而躬備潛修門髙篤行則以天期喬梓為巨擘焉<lb/>
蓋天期幼多至性人傳曽閔之風早負俊才世有顧厨<lb/>
之目乃值時方多難傅介子遂决意於棄觚勢不可為<lb/>
<pb n="KR4f0018_WYG_009-44a"/>
端木賜乃留心於握䇿不侵然諾義聲頓起於江淮獨<lb/>
創䂓模盛業將侔於管范而登陴不守墮洫幾危幸黙<lb/>
相之有神得竒謀而免患間關故里一成興復夏之基<lb/>
轉徙通都三累定居陶之業乃少君提甕力挽鹿車徳<lb/>
耀賃舂共襄鸞廡卒使竇家丹蕊還茂五枝馬氏白眉<lb/>
首先諸駿父也母也燕喜時聚於北堂伯兮季兮鴻緒<lb/>
日恢於東序故躬行克懋既心計以無庸而隂徳所施<lb/>
較耳鳴而自積時而收遺孤於草際則世傳賈父之稱<lb/>
<pb n="KR4f0018_WYG_009-44b"/>
時而起饑瘠於桑間則人感趙侯之徳時而綈袍以贈<lb/>
范叔則曰綿定竒温時而金幣以贖文姬則見瓶能不<lb/>
墜他若飼華隂之雀不恡黄花放餘不之龜還依緑藻<lb/>
壘洛陽之甓不待乘輿布舍衛之金無煩衆造閨中勸<lb/>
善每倒篋而無辭長者樂施遂傾囊而弗惜是以酒泉<lb/>
太守列鐘皷而式廬隴右名卿駐輪軒而入室一時慕<lb/>
義競願納交千里聞風曾為折節兹者龍馳其轡鶯奏<lb/>
如簧時届正陽先生既懸弧以當户月逢嘉慶太君先<lb/>
<pb n="KR4f0018_WYG_009-45a"/>
設帨而在庭椿萱偕樂以齊眉蘭桂紛陳而繞膝鞠衣<lb/>
初薦柳桃映戸以宜人鬱鬯方開櫻笋登厨而召客禮<lb/>
綦盛矣慶有艾乎况大道以八千嵗而為春秋天數以<lb/>
六十年而成運㑹男下於女厥卦為咸是有咸感之文<lb/>
已既於辰其星建畢乃有畢宣之義况乎五龍迭躍數<lb/>
實恊於河圖五鳳聨飛兆有同於大衍此而鱠鯉匪藉<lb/>
神供彼復烹鷄還勞客歎雙垂鶴髪常共樂於含飴迭<lb/>
獻兕觥並承歡而進酒槐隂葱鬱望而知當貴之祥瓜<lb/>
<pb n="KR4f0018_WYG_009-45b"/>
瓞綿聨筮者有其昌之卜何必逺希黄老相與守乎庚<lb/>
申乃可仰比絳人得擬筭其甲子也哉予山中避跡同<lb/>
癡叔於王家澤畔行吟見髙人於甪里玉鳩持杖恒隨<lb/>
商叟以作歌銀鹿將車欲向申公而問道幸遇捧觴之<lb/>
盛事慙無鏤鼎之𢎞文聊抽管以抒詞後至竊同於司<lb/>
馬遂登階而致祝遥瞻實羡夫猶龍日之升而月之恒<lb/>
頌九如其未艾乾為父而坤為母開萬象於無窮爾<lb/>
　林蕙堂全集巻九<lb/>
</p>
<p>
</p>
  </div>
</body>
</text>
</TEI>
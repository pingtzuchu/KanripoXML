<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林蕙堂全集巻一</head> <lb/>
    <p>
<pb n="KR4f0018_WYG_001-1a"/>
欽定四庫全書<lb/>
　林蕙堂全集巻一<lb/>
　　　　　　　　　　　湖州府知府吳綺撰<lb/>
　　賦<lb/>
　　　康山讀書賦<lb/>
惟余生之寡偶佇遐覽於中區承延陵之遺緒紹左臺<lb/>
之令圖既少孤兮偃蹇值世難兮為儒恥捷徑以窘步<lb/>
矢貞固而弗渝潄翰林之芳潤入藝圃而勤劬于是畋<lb/>
<pb n="KR4f0018_WYG_001-1b"/>
漁百代懐抱一編終棄繻兮早嵗機入洛兮妙年慨赤<lb/>
烏之顛覆逢青犢之蔓延火照啼烏之苑塵飛渡馬之<lb/>
川瓊樹摧于斷磧垂栁化為荒烟管幼安去之長白揚<lb/>
子雲守其太𤣥若夫通子未生少君初嫁寄槥兮堂中<lb/>
賃舂兮廡下傭馬磨以心傷泣牛衣而淚瀉頻遭魑魅<lb/>
之揶揄屢受路人之推罵嵗有秋而靡春時在晨而非<lb/>
夜鮮故交而問焉哀王孫而飯者爾乃抱影荒涼攜孥<lb/>
躑躅野尋不萟之丘巷就無人之谷雪結葦以對忩風<lb/>
<pb n="KR4f0018_WYG_001-2a"/>
捲茅而敗屋饑鶴啄于空庭悲䲭號于古木徒聴古院<lb/>
之鐘莫借鄰家之燭則有㐮漢逸妻伏川良偶鋤揮野<lb/>
外之金裘典市中之酒爰辭楚以同心亦入秦而攜手<lb/>
良人豈其長貧君子居之何陋偕東方而不絶出北門<lb/>
兮奚詬則有匡鼎談詩侯芭問字螢死囊中魚生篋裏<lb/>
案就雪而長欹牀隨隂而獨徙書淫酷似于劉生傳癖<lb/>
或同于杜氏夏侯倚柱而忘雷髙鳯持竿而及水嗟風<lb/>
雨其如晦維雞鳴而不已莫不逍遙叢薄嘯傲長林雖<lb/>
<pb n="KR4f0018_WYG_001-2b"/>
九遷而奚慕乃五噫之偕吟對青山兮扣白石引濁醪<lb/>
兮彈素琴彼處堂之燕雀亦何足知鴻鵠之心哉<lb/>
　　　區室賦<lb/>
洲比魚梁湖稱鴈翅江醴陵夢錦之川李供奉含毫之<lb/>
地偃翠嶼于中央渺滄波而無際信幽曠之靈壌足髙<lb/>
深之遐契乃有東園耆舊南國英華橋真百口里自千<lb/>
家指玉潭而作墅環錦石以分沙仲長統心耽白水孫<lb/>
子荆癖染青霞于是獨闢菟裘别開羊徑洞擬避秦齋<lb/>
<pb n="KR4f0018_WYG_001-3a"/>
題寳晉石倉堆曹氏之書酒庫積焦公之醖疏綠水以<lb/>
相通對青山而取正爾乃草栽𤣥鹿樹種金鵝楊低碧<lb/>
軟藤老紅多鶴性閒而識字鷗態懶而凌波有簷前之<lb/>
睍睆無庭下之婆娑加以千帆送雨並入忩間四嶺吹<lb/>
嵐俱來枕上農賽鼓而秋登漁収罾而夜唱稚子則徴<lb/>
税于魚田先生則横經于鶴帳莫不閒吹楚蕙飽飯山<lb/>
薇醉邀月入坐閲花飛考遺文于錦帙振逸響于瑤徽<lb/>
歸去來兮自守老莊之止足區以别矣寧言魏晉之是<lb/>
<pb n="KR4f0018_WYG_001-3b"/>
非<lb/>
　　　米山堂賦<lb/>
迺有陽陵公子秋浦先生蚤投簪于衡嶺遽還轍于臯<lb/>
亭搴芙蓉而作屋結薜荔以為纓漆園則倣之䝉叟竹<lb/>
徑則啟乎元卿于是林通複道坐引清瀾疏軒就燠闢<lb/>
館辭寒圖蓬瀛于檻内畫雲氣于楣間厥堂肯構號曰<lb/>
米山其前則岫引長松其後則峰環翠篠左抗桂花之<lb/>
幽巖右帶蓮花之曲沼既栁密而宜蟬亦花深而足鳥<lb/>
<pb n="KR4f0018_WYG_001-4a"/>
盃堪薦酒是垂蕳子之藤帶欲抽書用蒔康成之草況<lb/>
復琴名白博枕字紅蕤帖寳昭陵之賜書留鄴架之貽<lb/>
朱墨黄則史分數頁金銀斑則管列三枝南垞含毫尚<lb/>
憶右丞之畫東山著屐未忘太傅之棋爾其庭有五龍<lb/>
窠名羣鳯人則淮海八公客則求羊二仲秫供陶令之<lb/>
田酒足步兵之甕仇香無羨于鸞棲和靖可資夫鶴俸<lb/>
故能樂志窮年見㡬終日曼倩以玩物而取容長統則<lb/>
養和而不出事在拙而彌尊道用柔而益直言同僊尉<lb/>
<pb n="KR4f0018_WYG_001-4b"/>
入梅市以難尋恐似漁郎訪桃源而已塞<lb/>
　　　鬬蟋蟀賦<lb/>
露老梧桐之月雲深酒色之天五雉翻盆盧看擲帽雙<lb/>
犀出塹馬笑投錢劉寄奴之豪情未已賈秋壑之逸興<lb/>
重騫爰徴威於羽國遂選勇于蟲兵黄金鑄秤紫玉雕<lb/>
罌既曹分其種色次部伍其重輕弱足之與强頭譜前<lb/>
論系一青之及五白刪外存經于是此號蜘蛛彼誇蝴<lb/>
蝶翅翅梅花腰腰薤葉氣一鼔而不衰勇三登而未竭<lb/>
<pb n="KR4f0018_WYG_001-5a"/>
其未合也如木雞之不見其既鬬也儼銕騎之相接爾<lb/>
乃金字琵琶香稱獅子戴我頭來飽卿拳矣或始伏而<lb/>
終搏或初生而後死淮隂之渡齊水輕騎潛行鉅鹿之<lb/>
鬬秦軍呼聲亂起義㦸銀鬚怒銛銕齒必甘心于亂人<lb/>
將報聲于知已若夫巧在伐謀鬬非專力見壘滿而氣<lb/>
生聴轂鳴而義激笑薄技于螳川羞覆師于蟻國宜乎<lb/>
博縦千金采陳雙璧出壘升塲寒敵軍之心膽収缶論<lb/>
功饗主人之棃栗也<lb/>
<pb n="KR4f0018_WYG_001-5b"/>
　　　爽閣賦<hi>為錢葆馚舍人作</hi>
視草名家採花勝蹟才髙大厯之年地近平原之宅烏<lb/>
府彯其漢纓青峰韻于湘瑟江山得助蹲小鳯之九苞<lb/>
湖海知豪坐元龍之百尺則有闌干玳瑁簾押真珠刻<lb/>
靈芝于繡拱拾瑤草于瓊除錦貯郗郎之管香薰曹氏<lb/>
之書南斗垂杓曠朗固仙人所好西山拄笏髙眀信君<lb/>
子之居于是振舄遐臨攬衣長眺塔碧春雲樓紅晩照<lb/>
龍湫斜帶而孤澄鹿苑遙分于衆造魚鱗萬瓦青楊帶<lb/>
<pb n="KR4f0018_WYG_001-6a"/>
雨而參差雉堞千門白苧横霞而繚繞爾乃水如衣帶<lb/>
山似屏風泖遙連而月映峰環峙而烟籠備四時於檻<lb/>
内収百里于忩中月皎兮其可懐惟憑來去風泠然而<lb/>
稱善何辨雌雄則可以集嘉賓延勝侣送目八區抗情<lb/>
千古攜荀氏之熏爐横晉人之談麈浮金屈巵歌謝朓<lb/>
之詩揮玉如意作王戎之舞況乎鶴成一頂鱸有四腮<lb/>
張掾歸時蓴容客飽吳王獵處花向人開召太白以填<lb/>
詞君須且住聴小紅而度曲我待重來也<lb/>
<pb n="KR4f0018_WYG_001-6b"/>
　　　黄金臺賦<lb/>
登平原以一望惟蔓草而已矣問古道於行人云金臺<lb/>
之故址唏噓乎荒湣來耄噲死在子平之新立將招賢<lb/>
而雪恥視其可者請従隗始則斯地也固有崇基礙日<lb/>
傑構凌雲升堦論武闢館摛文懸千金以買駿倣遺術<lb/>
於涓人於是衍自臨緇辛由上黨有昌國之雄才亦懐<lb/>
奇而遄往皆騁足於瑤衢並奮翎於珊網臨斯臺以騁<lb/>
眎見山川之泱漭収形勝於目中玩敵人於股掌乃展<lb/>
<pb n="KR4f0018_WYG_001-7a"/>
妙畧出奇兵罷諸侯而不屬驅銕騎以長征凡數戰而<lb/>
至濟上歴五載而下七十有餘城設齊器於寧臺陳大<lb/>
吕於元英洗前人之積憤揚海内之鴻稱信人國之成<lb/>
敗以賢者為重輕何歴世之未㡬棄喆士而弗庸好圖<lb/>
中之綠耳忽在廐之飛龍置蘭筋而不駕策駑步以求<lb/>
工曽牝牡之未識任顛倒於意中遂使黄金日重白璧<lb/>
長埋晨風兮逺引汗血兮不來瀦遺宫於藪澤没舊館<lb/>
於蒿莱傳虚名於古冊重過客之徘徊唏嘘乎草蕭蕭<lb/>
<pb n="KR4f0018_WYG_001-7b"/>
兮泣寒露瓦粼粼兮竄狐兎思昔人兮不見訪遺蹤兮<lb/>
無處懐長鋏兮空歸耿余懐兮終古<lb/>
　　　燕子賦<lb/>
參差送逺下上于飛嵗有期而必至主雖貧而亦歸惟<lb/>
𤣥裳之羽族與春風而不違若夫臨秋暫去候社俱來<lb/>
海外有留郎之國燕中有别友之臺五色朱絲曳仙人<lb/>
之廣袖一雙白璧化神女之輕釵艷爭傳於雒種靈豈<lb/>
侈於商禖爾乃喃喃絮月故故衺風輕衫一兩細剪雙<lb/>
<pb n="KR4f0018_WYG_001-8a"/>
封楊栁枝髙笑微翎之染碧桃花影重看小喙之黏紅<lb/>
加以荇絲綠淺杏子黄初石氏歌臺裹雕梁以玳瑁王<lb/>
家酒榭綴簾押以真珠雛學飛而未逺巢試暖而堪居<lb/>
莫不来回兩兩去住雙雙留鶯學語共蜨爭香顫釵梁<lb/>
之碧玉長迷下蔡舞掌中之白苧薄醉昭陽遂使春事<lb/>
興衰夕陽今古玉京冢上嘆綵線於黄昏盼盼樓中恨<lb/>
白楊之夜雨記六朝之巷名是烏衣入百姓之家夢誰<lb/>
朱户<lb/>
<pb n="KR4f0018_WYG_001-8b"/>
　　　焚香賦<lb/>
花淨春櫺月吹秋帳遲美人兮不來擁薰籠兮誰望采<lb/>
艾蒳兮山中問都夷兮海上雲衣暫擘石葉雙安鸕鷀<lb/>
卸粉鷓鴣留斑近愁烟劇逺訝灰寒心中字苦眉下痕<lb/>
慳白鳯翔於曉幕綠龍焚於夜山經旬似暖半笑疑温<lb/>
長垂髻影細亂衣魂膩衾花而入繡透衫纈而栖痕見<lb/>
鄂君兮何夕坐賈午兮黄昏懸青綃兮不寐結翠綬兮<lb/>
誰分亂曰辟寒寳障流蘇長火山十里金鳯皇期君待<lb/>
<pb n="KR4f0018_WYG_001-9a"/>
君君不至直須還我繡香嚢<lb/>
　　　瓶菴賦<hi>并叙</hi>
　家雨岑早具才情長修行誼原孝先京兆之俊然諾<lb/>
　無侵馬少㳺闗隴之賢楷模不苟門前車轍長者頻<lb/>
　来坐上盤觴髙人長在得百斤于楚國豈重黄金下<lb/>
　一矢於聊城非憑白羽贈惟君子或拜下風利出仁<lb/>
　人有如皦日固患其無語耳遑慮乎多言哉爾乃老<lb/>
　至彌沖徳髙益劭退而自號命曰瓶菴蓋取鄭公守<lb/>
<pb n="KR4f0018_WYG_001-9b"/>
　口之箴用惕詩人捫舌之義也夫瓶之為器受小而<lb/>
　容多瓶之為能出艱而施博雨岑之取以自況不已<lb/>
　然乎昔萬石傳家庭中之馬必數七旬受賜室内之<lb/>
　樹不言古之名賢類多如此苟無忘于玉汝之義其<lb/>
　尚念乎金人之銘乃為之賦曰<lb/>
美矣吾宗修能特起少奉教于哲人早聆音於君子紹<lb/>
謙徳於延陵繼清風於甪里既有孚而缶盈庶無譏于<lb/>
罍恥爰標斗室取義富公守予衷而靡失鑒維口以興<lb/>
<pb n="KR4f0018_WYG_001-10a"/>
戎恐一出之莫返冀三緘之可終象山雷之在頤秉心<lb/>
惟慎悼水澤之為困尚口乃窮於是寓目以形見道於<lb/>
器用守約而施博遂先難而後易出必期其可歸始則<lb/>
求乎能繼其中有蓄寧如石鼎之彭亨厥用維難聊法<lb/>
開瓿于有綮所以挈原非智羸或無危能有容而不溢<lb/>
亦為器而非欹倣抑戒于衛武法寡尤於仲尼或指子<lb/>
之口惟酒可飲用巻爾之舌匪駟能追鄒長倩寧見譏<lb/>
於撲滿揚子雲可無笑於䲭夷豈止朱提見稱楞伽是<lb/>
<pb n="KR4f0018_WYG_001-10b"/>
倣周則蟠以螭文漢則錯其麟象惟此徑寸之圖庶無<lb/>
二三之爽居之何陋信甕牖之常安言矣非夸同尊彜<lb/>
而足尚也<lb/>
　　　畫舫聞歌賦<lb/>
乃有海上名豪漢東逸侣生従羣玉山頭來自衆香國<lb/>
土本鳯凰池上之仙作鴛鴦社中之主栁枝結帶以相<lb/>
従桃葉横橈而喚渡青簾錦纜望為天上之樓船金管<lb/>
玉簫豈是人間之歌舞訪二分之眀月人盡霓裳杭萬<lb/>
<pb n="KR4f0018_WYG_001-11a"/>
頃之清波舟皆雲母爰停芳桂特繫垂楊命詞英以授<lb/>
簡召勝客以飛觴文舉之豪情莫匹公瑾之雅度非常<lb/>
髙致則來元卿于竹逕博識則見朱异之縹嚢人似子<lb/>
康乃共羣賢而至我非季重亦偕七子之行主人命紅<lb/>
粉之虞侯咸徴歌而奏伎羣姬乞彩毫於學士能刻羽<lb/>
而移商則有玉愛其清金求其艷芳姿掩袖以迴眸寵<lb/>
姐披帷而露靣靜聞素素調絃嬌覩紅紅整釧飛瓊按<lb/>
節以瑤簪麗英含情于紈扇朱家淑質小令不號斷腸<lb/>
<pb n="KR4f0018_WYG_001-11b"/>
殷女昌容柔顔獨能怡念避人幕裏或為鸞鬢之郗超<lb/>
窺客忩前亦有蛾眉之曼倩莫不情隨聲轉態逐情調<lb/>
音以柔而取媚字欲吐而還嬌或前揚而後抑或始下<lb/>
而終髙或激昻而屢變或婉約而頻搖或溜亮而圎如<lb/>
眀珠之一串或引伸不斷如弱縷之三繅或如振木之<lb/>
涼風淒然以思或如洒忩之密霰戛矣難銷遂覺忽然<lb/>
而悲胡然而喜靡竟其端莫能自己惝兮怳兮髙矣美<lb/>
矣綠腰以之結聲紅牙于焉合指信可遏乎行雲豈必<lb/>
<pb n="KR4f0018_WYG_001-12a"/>
聞乎變徴游魚因而出聽翔鳥皆為戾止于斯時也不<lb/>
其樂哉四座之聲俱寂諸賓之意云諧既停杯而刻燭<lb/>
亦錯履而遺釵金谷之逰未巳玉山之醉方頽兩岸秋<lb/>
聲楓葉與蘆花並舞一江月影流波與征鴈俱来君若<lb/>
聆郢雪之音曲將闌而未倦吾則聴鈞天之奏夢欲寤<lb/>
而還猜<lb/>
　　　家雲逸觀頤堂賦<lb/>
爾乃黄嶽峙其西臨澄溪環而左繞山疊翠而難分水<lb/>
<pb n="KR4f0018_WYG_001-12b"/>
浮青而不了松菊多傲俗之花鷗鷺是忘機之鳥商山<lb/>
之芝草可飡武陵之桃花不掃信有同于靈境亦何殊<lb/>
于仙島地如彭澤南村多素心之人嶺似洛川東園有<lb/>
皓眉之老則有延陵俊彦歙浦英豪因寧親而薦㫖為<lb/>
侍養而誅茅導潘輿而左右闢蔣徑以周遭髙深得性<lb/>
情所近爽塏亦風土所饒既肯堂而肯構可以燕而以<lb/>
敖擬以宴樂之需無取于雲上之象况以飲食之漸畧<lb/>
同乎磐吉之爻若夫時值鵲飛人多燕喜吸荷露于晨<lb/>
<pb n="KR4f0018_WYG_001-13a"/>
曦聼松濤之夜起華峯之枕初推亭林之杯伊始守黄<lb/>
老之庚申歴絳人之甲子葆徳者于以存真養志者因<lb/>
而<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>瀡其為體也既外實而内虚其為義也則下動而<lb/>
上止於是進杜孝之膾烹季偉之雞子路負米而在廩<lb/>
曽子芸瓜而滿畦羊有跪乳之禮鳩為祝噎之儀几與<lb/>
杖而可適寢與食而有時常徐行而捫腹或侍坐而搜<lb/>
奇英流用以引年聊于焉而奉老識者許其養正遂字<lb/>
之曰觀頤頤之義大矣哉觀之上有慶也況侣避世之<lb/>
<pb n="KR4f0018_WYG_001-13b"/>
禽魚兼少入塵之車馬擁萬巻而優㳺歴四時而瀟洒<lb/>
養體及養志而偕康履險與履危而益寡樂泉石之蕭<lb/>
踈備古今之風雅自足于己既匪猛虎之可耽無求于<lb/>
人豈復靈龜之用舍則有不惟其聲而惟其意不惟其<lb/>
事而惟其誠察之常存於未動視之或在於無形或醬<lb/>
或醋而備其物為饔為飱而遂其情將心目之偕暢胥<lb/>
志氣之交寧積善乃能餘慶乆視可以長生倘申公有<lb/>
蒲輪之徴大烹以養若石氏賜上樽之酒眀徳惟馨<lb/>
<pb n="KR4f0018_WYG_001-14a"/>
　　　瑞栢賦<lb/>
考仙經之嘉植羨栢椈之亭亭得九秋之正聚五木之<lb/>
精産汝南之䆳谷出新甫之髙陵枝㕘天而上指根蟠<lb/>
地而西行田鸞嚙之而得號赤松食之而延齡常磊砢<lb/>
而宿鳯或偃蹇以騎鯨雖時序之代謝曽不歎夫凋零<lb/>
則有桓桓而榮童童而茂雲氣羨于秦皇岱嶽傳于漢<lb/>
后蔚香葉以霄䝉匝霜皮而雨溜材雖任乎棟梁質豈<lb/>
堪于締構受烏兎之精英與𤣥黄其並乆豈斤斧之可<lb/>
<pb n="KR4f0018_WYG_001-14b"/>
施茁溪山而非偶神仙每取以為餐元正亦採而獻酒<lb/>
是宜號為蒼官殊有資于黄耉若乃伊川華裔安定名<lb/>
家品實髙而莫及徳則溥而無涯考靈圖于綠籍得仙<lb/>
訣于黄芽火伏軒皇之鼎爐存葛令之砂方培根于瑤<lb/>
砌或奪秀而成葩鍾乾坤之清淑當春夏之芳華味則<lb/>
同于絳雪品則醸乎流霞歴千春其獨茂等八極以猶<lb/>
賒爾其碧葉森森金英簇簇色以進而愈深味以甘而<lb/>
更沃初則比之巖桂既則煒于庭菊甘則如飴嗅而益<lb/>
<pb n="KR4f0018_WYG_001-15a"/>
馥比槐棘以菁菁照芝蘭之郁郁樹可縶乎青牛蕊可<lb/>
飼乎白鹿神人見以徘徊仙老來于信宿兆夫奕葉是<lb/>
曰公輔之祥知其後天厥應神仙之籙況夫月逢赤騎<lb/>
嵗御金羊方將榮于拜甲正獻夀以躋堂吕尚見夢於<lb/>
渭水宋纎馳譽于燉煌<lb/>
天子聞之而賜杖密戚届此而稱觴見奇英之滿目咸<lb/>
撫幹以徜徉羨九如之未艾卜五世之其昌禎適符於<lb/>
鶴荷慶更衍于龍章則有濟陽之公子擊節而驚為罕<lb/>
<pb n="KR4f0018_WYG_001-15b"/>
有於是延陵之逋叟染翰而頌其無疆也<lb/>
　　　杏花春雨樓賦<lb/>
　于鼎文冶兩汪子世居歙之松眀山杏花深處新構<lb/>
　一小樓兄弟讀書其上曹實菴使君取宋人杏花春<lb/>
　雨江南句顔之曰杏花春雨樓友人吳聴翁登而樂<lb/>
　之援筆而為之賦賦曰<lb/>
攬人間之山水何處蓬瀛問江左之樓臺㡬多煙雨則<lb/>
有虎觀英流龍溪勝侣承玩鷗之遺址自是青門籍司<lb/>
<pb n="KR4f0018_WYG_001-16a"/>
馬之髙名猶存朱户同居參佐聨牀有陸雲之兄世列<lb/>
髙平與硯是范喬之祖于是丹梯獨聳直上三層烏榻<lb/>
横陳恒居百尺推忩而羣峯列嶂山欲拖藍凭檻而畫<lb/>
舫當門波皆泛碧髙低忩户収灝氣於初澄宛轉欄杆<lb/>
倚斜陽於將夕景隨境設既無候而非佳勝逐年來最<lb/>
何時而堪憶若夫青陽御辰白沙應節栁垂縷而將煙<lb/>
梅謝瓊而無雪時當人醉之天嵗值參昏之月紀韶華<lb/>
於荆楚家始聞鶯訪風俗於洛陽人皆撲蝶爾乃欲霽<lb/>
<pb n="KR4f0018_WYG_001-16b"/>
非晴猶寒漸暖籠翠陌兮烟輕弄青帘兮風軟霏霏欲<lb/>
濕脂遂凝于千絲的的能鮮霞似蒸於萬㸃坊開碎錦<lb/>
既若淡而若濃彩染生綃仍半深而半淺至於千林牆<lb/>
下爭來閙午之蜂一色江頭或罥尋春之馬巷中聞雨<lb/>
向佳人而賣焉花底停驂報先生之歸也景物適值夫<lb/>
融和性情益因而瀟灑曠懐逺寄豈遑歆羨金張髙調<lb/>
無隣獨愛咏歌虞夏斯則據榻遐觀憑軒長慨俯仰極<lb/>
夫千秋眺覽周乎四海驚心時序悵飛兎之難留觸目<lb/>
<pb n="KR4f0018_WYG_001-17a"/>
雲霄詢卧龍而安在圃農未學何妨並耦而耕聞達不<lb/>
求要可席珍以待是則悠哉㳺哉髙矣美矣氣何意乎<lb/>
凌雲賦有聲而擲地著書終嵗世將擬之景迂生拄笏<lb/>
移時人或指曰巢居子吾正逰於方外樊川當綠葉之<lb/>
隂君胡為乎山中安石為蒼生而起<lb/>
　　　栗亭賦<hi>為汪扶晨作</hi>
獻玉王之妙品循曹阮之仙都傍紫霞而開徑倚丹竈<lb/>
而結廬地則秦人種樹之洞山乃宣平採藥之區陶徴<lb/>
<pb n="KR4f0018_WYG_001-17b"/>
君愛而卜宅李供奉過而停車塵雖飛而不到水至潔<lb/>
而堪漁此豈俗人之徑是為髙士之居於是飾之華桷<lb/>
繚以雕楹髙堂疎豁而獨啟文軒磊落而交承愛夕陽<lb/>
而拄笏挹爽氣於西成古人求安於幽䆳君子樂處於<lb/>
髙眀盼綠隂之無際攬翠靄而長吟則子美之所謂佳<lb/>
者豈能更勝于栗亭其左則曲巷逶迤閒房窈窕照吾<lb/>
檻兮扶桑有晨光之朗曜乃蔵書而建倉或煮茶而安<lb/>
竈鴻妻倚竹以將迎鶴子爭花而歡笑䝉莊獨坐以養<lb/>
<pb n="KR4f0018_WYG_001-18a"/>
生長統閒逰而學道應須暮史而朝經寧獨山樵而水<lb/>
釣其右則雲横玉几水帶金隄見芳林於旁舍尋仙蹟<lb/>
於清溪灌靈均之蕙畮築邵平之𤓰畦鷗有沙而皆宿<lb/>
鶴無松而不栖槐方春而拂檻菊將秋而滿籬戴顒之<lb/>
尊未竭劉伶之鍤可攜若乃丹梯前起佳徑横開荷香<lb/>
曲沼芰繞崇臺芳流環映廣榭崔嵬可映芙蓉之鏡還<lb/>
傾芍藥之盃綠淇園而皆竹芬孤山而盡梅常對之而<lb/>
愛玩尤朔濵之異材至若髙栁在後交譲可匹既梳煙<lb/>
<pb n="KR4f0018_WYG_001-18b"/>
而帶雨復干雲而蔽日感瑯琊之十圍羨渤海之百尺<lb/>
鶯啼春而自嬌蜩吟秋而轉急時即霽而恒隂衣雖素<lb/>
而咸碧遂枝映於比隣長花飛於滿室於是偃仰匡牀<lb/>
參差極望水送綠於門邊峯横青於雲上斜川時斷而<lb/>
時連别墅或幽而或曠漁郎帶笠而羣逰樵叟行歌而<lb/>
互唱既興逸而情移亦神清而目漾信無羡於鞏洛將<lb/>
何期於蓬閬況乃花發彩毫雲生鐵硯賦頻答於<lb/>
龍墀名恥通於狗監天九重而聴卑日五色而目眩聲早<lb/>
<pb n="KR4f0018_WYG_001-19a"/>
重於一時遇偶嗟于三獻江山共助其文章天地長留<lb/>
於詩巻笑王根之第與樊重之館曽何足當先生之所<lb/>
願乎<lb/>
　　　瑞石賦<hi>有序</hi>
　江子郢上中庭有石察而視之日有加焉夫石本靜<lb/>
　體動而日生則有異矣名之曰瑞固其宜也遂為之<lb/>
　賦<lb/>
惟中庭之奇石分山岳之靈姿既獨全其幽素乃永謝<lb/>
<pb n="KR4f0018_WYG_001-19b"/>
夫磷緇卧莓苔而似傲披薜荔而還欹李贊皇踞而醒<lb/>
焉到茂灌玩而愛之爾乃崿崿瑤峰峩峩仙的秉艮徳<lb/>
而匪轉運坤靈而不息方遙見而未殊殆諦觀而罕匹<lb/>
如人累善惟不覺而常増似物迎年非有培而自益若<lb/>
乃初如隕宿倐似凝霜方時移而嵗易遂日就而月將<lb/>
恍惚兮其未己累積兮其難方遇射思騰欲躍將軍之<lb/>
虎叱而即起還来道士之羊蓋其秀擷嵩華奇分泰岱<lb/>
本以静而動生遂因形而象改尊曰君而益崇呼之丈<lb/>
<pb n="KR4f0018_WYG_001-20a"/>
而可拜用之丘垤己難測于寸壌介彼岡陵復奚窮于<lb/>
千載也<lb/>
　　表<lb/>
　　　擬<lb/>
上以董其昌字帖賜内院諸臣謝表<hi>順治十三年</hi>
伏以紫極昭文大啟琅函之秘黄扉渥寵𢎞敷寳笈之<lb/>
華闡異代之幽光成熙朝之盛典輝騰東壁澤賁西清<lb/>
臣等誠惶誠恐稽首頓首上言竊惟河洛呈圖始代結<lb/>
<pb n="KR4f0018_WYG_001-20b"/>
繩之政嶙峋作篆用垂勒石之文蒼頡之列三家象猶<lb/>
蝌蚪宣尼之題十字體創麒麟増減逓及八分神妙各<lb/>
傳三品然枕中得訣只傳習於專家几上揮毫未稱奇<lb/>
於秘閣昭陵玉匣二百㡬十紙修禊亭不落人間長夀<lb/>
珍函三百十七篇文選樓僅存天上用拙毫而自免㡬<lb/>
同庭草春悲補戈法以逼真未見筆花宵燦古肥今瘦<lb/>
争愛鶩以忘雞晉畫唐摹半縈蛇而綰蚓坐魯公之池<lb/>
畔誰憐正氣於釵痕刻蔡氏之樓中但憫遺蹤於瓦礫<lb/>
<pb n="KR4f0018_WYG_001-21a"/>
米顛振袖僅聞誇異於一時劉洎登牀反致貽譏於千<lb/>
載未有異代還叨夫真賞同官共被乎隆恩如今日者<lb/>
也兹蓋伏遇<lb/>
皇帝陛下道契昭符勲髙鏤玉虞廷受籙得十六字以<lb/>
傳心周室迎丹撫億萬年而立極崆峒訪學探妙緒於<lb/>
酉山姑射凝神動文思於甲帳偶因萬㡬之清暇旁求<lb/>
六藝之遺文惟先臣董其昌者地擬陸機少登翰苑遇<lb/>
同蘇軾老踐容臺當慶厯之時雍振鍾王之風雅墨池<lb/>
<pb n="KR4f0018_WYG_001-21b"/>
波濺早窺大令十三行筆陣雲横自得長史十二述駕<lb/>
米邢以獨上掩文祝而前驅西蜀𤣥亭久下門生之淚<lb/>
終南紫石仍留故老之蹤開巻宛然嘉嘆屢聞於楓籞<lb/>
披函爛若恩榮遂及於槐㕔字珍琬琰出秘府而愈奇<lb/>
軸等縹緗得宸章而益煥㩦來芸閣未損松鉛歸映藜<lb/>
忩獨髙油素昔李斯云邈歴漢代而方珍逸少雖傳遇<lb/>
唐宗而始重以今方古寧誇飛白之頒自上及卑益重<lb/>
渥丹之感臣等窮非薦福博愧雕蟲慕筆諫於公權久<lb/>
<pb n="KR4f0018_WYG_001-22a"/>
勒正心之訓倣遺箴於太史慙無運掌之功幸際昌期<lb/>
恭逢雅賚榮因稽古敢比栁直顔忠遇忝同時竊附皐<lb/>
颺益贊伏願文放乎奎決取諸夬鏤鼎繼夏禹之業銘<lb/>
毫揚周武之心以惜墨者惜才而無朋不正以畫沙者<lb/>
畫法而有印皆同則永毖金甌四海奉十華之帙長熙<lb/>
玉燭千秋炳八㑹之篇矣臣等無任瞻天仰聖激切屏<lb/>
營之至謹奉表稱謝以聞<lb/>
　　記<lb/>
<pb n="KR4f0018_WYG_001-22b"/>
　　　峴山逸老㑹記<lb/>
苕城南五里有逸老堂焉雲飛畫棟踞峴嶺之一峯水<lb/>
近朱欄瞰碧湖之千頃昔為髙風堂之遺址今則逸老<lb/>
㑹之勝逰㑹始于唐一菴諸公凡八舉而人皆碩果堂<lb/>
建于湯楚東别駕不數傳而地有寒榛予于丙午之春<lb/>
承乏出守將謀更始且暫葺焉李君夏器慨然舊蹟之<lb/>
難湮蔚矣嘉招之再復時維九月實聚羣英亭開薦菊<lb/>
之辰坐滿採芝之客酒浮上若偏宜鶴髪以臨觴城繞<lb/>
<pb n="KR4f0018_WYG_001-23a"/>
下菰并拂鳩形而作杖世非炎漢訝四皓之何多嵗異<lb/>
永和喜羣賢之畢至予方罷郡適遇聚星猥以白玉之<lb/>
中齡特用兼謨之故事時則廣州歸政浦號沈香萊子<lb/>
弄雛庭盈舞綵謂予同姓迨及嘉賓函谷真人獨望臨<lb/>
闗之氣洛陽女子曽知賣藥之名先生而兩見織簾處<lb/>
士而嘗聞譲畔茂名看奕而逢仙履祥著書而守道并<lb/>
泛南山之斝同開北海之樽三爵油油四筵濟濟麻姑<lb/>
擘脯言羞丹水之麟彭祖調羮来駕瑤山之鹿是可志<lb/>
<pb n="KR4f0018_WYG_001-23b"/>
也顧而樂之爰屬不文以為之記而予則維香山一集<lb/>
炳煥中唐洛社諸卿於昭南宋迨兹以後繼者寥寥茲<lb/>
則始創于眀世廟癸夘之年復興于今<lb/>
皇帝庚戌之歳雖盛衰不定多寡有殊然舉往固可以詔<lb/>
來而由今亦可以抗古昔則史家六叟尚取數于閨中<lb/>
唐室九耆亦待貟於方外未聞繼體并列同心今則東<lb/>
陽兩支延陵二世天龍嵗月還繼美以猶龍海鶴丰姿<lb/>
又教雛而成鶴同為父子并致耋耄況乎資聖推賢至<lb/>
<pb n="KR4f0018_WYG_001-24a"/>
道尚齒未登上夀已屬曠聞今則河間遺民碧巖耆徳<lb/>
齡同羅結漸方都水之瞳秩過張蒼不待婦人之乳惟<lb/>
須兄事于元爽直欲兒命夫少君爾乃青藤紫袷并若<lb/>
神人赤舄朱纓多為貴客登樓授簡無煩金谷三升據<lb/>
几揮毫總善栢梁七字斯又不足以光照前哲貽美来<lb/>
茲也乎而余也與老人期從大夫後河陽兩鬢早徴蒲<lb/>
栁之衰絳縣六身幸仰松喬之茂夀由徳致信黄髮之<lb/>
允宜文以年加歎白頭之匪易爰為濡墨用待編年時<lb/>
<pb n="KR4f0018_WYG_001-24b"/>
則康熙壬子嘉平上浣之七日是集也金吾李君夏器<lb/>
實倡其事太學韓君昌箕眀經潘君貞<hi>闕</hi>　沈君<hi>闕</hi>
皆在焉其自雉邑者為眀經金君鏡<hi>闕</hi>　朱君升文學<lb/>
沈君<hi>闕</hi>　而主人則方伯吴君時亮令嗣儀部景亶而<lb/>
予則前太守江都吳綺也先是四舉與㑹者姓氏詳李<lb/>
君記中兹不并及<lb/>
　　　休園記<lb/>
休園者余年伯士介鄭先生所營之菟裘也先生雅慕<lb/>
<pb n="KR4f0018_WYG_001-25a"/>
仲連尚懐元亮官原水部不妨例作詩人論表山栖遂<lb/>
自稱為處士開蔣家之三徑未出城中得晏子之一區<lb/>
正當屋後迎門種栁㡬年手植春風繞舍栽梅竟嵗頭<lb/>
䝉香雪樓中晴翠従江上以飛来杖底寒泉向階前而<lb/>
流出余以潘楊之睦曽見圍棋復縁孔李之交頻来問<lb/>
字㑹心非逺何殊濠濮之間適意為多不知晉魏以後<lb/>
俄而謬嬰世網久玷塵纓鄙人既涉海而恒憂先生遂<lb/>
凌雲而獨笑十年荏苒己作鳩巢五畝荒涼㡬同馬廏<lb/>
<pb n="KR4f0018_WYG_001-25b"/>
慨琴亡于兩世痛箠折以數椽而文孫懋嘉聿新遺構<lb/>
衛家識字重開六鶴之堂盧氏呼名别築五魚之堰既<lb/>
儲花而待酒亦疊石以移雲甘菊成田有金英之的的<lb/>
芙蓉被沼列錦障以重重於是近眺唐昌若見玉鈎之<lb/>
洞逺瞻隋苑如臨綺岫之宫月有二分還能入室波涵<lb/>
九曲擬欲流觴則可以坐擁書城閒披詩巻舞王郎之<lb/>
如意氣致殊豪憑晉氏之隠嚢風流自賞園名衆樂披<lb/>
襟而時過求羊館號忘憂授簡而頻分枚馬樵山漁水<lb/>
<pb n="KR4f0018_WYG_001-26a"/>
類盤谷之幽蹤修竹茂林兼蘭亭之勝槩於以休也洵<lb/>
不樂乎而況賦擬廣平吟同茂叔方澄懐以攬勝將踵<lb/>
事而増華也哉夫盛必有衰美難為繼玉山既廢不聞<lb/>
復有玉山金谷云荒豈得更為金谷而懋嘉心傷留研<lb/>
意在肯堂見曲水之烟雲咸為念祖愛平泉之樹石不<lb/>
以與人匪直美乎㳺觀實有當于仁孝矣爰由停車之<lb/>
暇遂為濡筆而書俾後之君子有所觀感也<lb/>
　　　張鹿牀畫像記<lb/>
<pb n="KR4f0018_WYG_001-26b"/>
夫玉樹瑤林自是風塵外物髙冠奇服久為羲皇上人<lb/>
彼奚為乎來哉而不改此度也審而視之是為張子鹿<lb/>
牀憶與張子交蓋當入洛即快班荆迨及過江頻同藉<lb/>
卉春笻共把曽看紫阜之雲秋被長攜偕醉青溪之月<lb/>
桃花潭上踏歌獨愛汪倫修竹園中作賦還邀曹植奇<lb/>
文欣賞探錦字于詩囊密義相㕘落麈毛于食案髙吟<lb/>
入市每駭路人狂叫攤書嘗驚妻子君謂伯喈之似鳯<lb/>
我呼東野以為龍爾乃出則更衣行惟曳屨馬卿滌器<lb/>
<pb n="KR4f0018_WYG_001-27a"/>
只對修眉季偉供餐猶存皓首彼傭馬磨此困牛衣然<lb/>
而鶴立難羣龍鳴自合樵蘇莫爨應休璉不廢清談桑<lb/>
柘頻移龎徳公猶聞雅論荒雞夜半起舞何堪霖雨終<lb/>
朝彈琴不己既主賓之莫辨亦形影而靡違若將終焉<lb/>
是亦可矣豈期塵飛海立人境都非澗愧林慚世途多<lb/>
阻淵眀之求彭澤徒悔折腰翁子之入㑹稽空傳露綬<lb/>
鱸魚江畔㡬處秋風白鶴橋邊今宵舊雨對青山而説<lb/>
夢指白水以論心爰出是圖命為之記生綃展看眉目<lb/>
<pb n="KR4f0018_WYG_001-27b"/>
猶存綵筆臨摹鬢毛先改過鑑湖之一曲客是知章上<lb/>
廬嶽之三峯人稱慧逺蘇家紅袖亦解㕘禪李氏霓裳<lb/>
㑹聞乞藥良有以也豈徒然哉嗟乎張子文擅二京書<lb/>
綜十乗少期用世長慕逢年而大業弗終雅懐罔遂政<lb/>
同即墨無左右而難封學似東方較侏儒而未飽袍拖<lb/>
鳯尾姓名空滿于人間筆倩虎頭寄託暫逃于方外子<lb/>
之為是也似快而實悲矣雖然學仙成佛歎壯士之何<lb/>
歸飲酒讀騷或婦人而可近頗同斯感寧可見遺願著<lb/>
<pb n="KR4f0018_WYG_001-28a"/>
我于圖中長遇君于巻内千古之後庶或知有兩人六<lb/>
代以還不復傳為三笑耳<lb/>
　　　棣友堂記<lb/>
青山綠水曽為風月主人長劍髙冠時有諸侯客子憶<lb/>
在丁未余姪去文來尋<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>于湖山遽蒙憂于霜露茂陵<lb/>
不起但有遺書嬴博空歸徒悲挂劒兹當昭陽之嵗丁<lb/>
鶴重来言訪西豪之廬荀龍再覯其長君元式以特起<lb/>
之才振中衰之緒權奇驥種倜儻鸞姿陶地四通獨善<lb/>
<pb n="KR4f0018_WYG_001-28b"/>
朱公之䇿楚人一諾長輕季布之金而重以修能澤諸<lb/>
大雅事其母汪太孺人愛切弄雛誠通躍鯉而撫厥昆<lb/>
季備極友于籯内一經既無殊於韋相門中七葉曽何<lb/>
異于劉殷百口同烟三宗待爨予方聞而異之乃元式<lb/>
則進而請曰楷不佞奉遺訓于先人冀藐孤之有立今<lb/>
㡳于豫矣而懼其渝焉請錫名于吾堂用永懐于弗貳<lb/>
嗟乎文昭武穆始于一人之身木本水源衍為萬家之<lb/>
族古人誼篤葛藟庇其本根末世風漓荆花分其條幹<lb/>
<pb n="KR4f0018_WYG_001-29a"/>
揆其立異畧有三端及乎相尤僉由二釁爾乃家為一<lb/>
父之子國無旅進之臣隂慶升朝印難分佩丁鴻拜爵<lb/>
位不並侯嗟盛徳之難居徒萌心于非望斯其大者不<lb/>
可言也復有蜀龍魏狗譽或相形維短縉長才非競爽<lb/>
周顗難全其雅量揚干不悔于亂行愛靡克終又其次<lb/>
也至于詩詠乾餱謠生斗粟訾汝道之牀下獨受金珠<lb/>
李光顔之室中先司管鑰莫譲薛包之産致登延夀之<lb/>
廷言鬩于牆風斯下矣然而太丘雍肅始自閨門鍾氏<lb/>
<pb n="KR4f0018_WYG_001-29b"/>
風規先由娣姒倘復乘其醉酒頻訴射牛抑或嫉彼縦<lb/>
遊㣲譏食覈莫思閉閣之愆但記頡羮之怨家之索矣<lb/>
職此之由況夫女自有家咸分姻婭男方就傅别昵友<lb/>
朋岑文昭之所交不無輕薄劉伯升之結客或有異同<lb/>
木將蠧而風搖堤有蟻而川潰以致詩人感嘅起刺騂<lb/>
弓史筆流傳貽譏馬磨忘天顯之義昧眀發之文良可<lb/>
痛心為之浩歎今也兄歌既翕弟誦克恭集號聨珠人<lb/>
皆擬璧金昆玉友方鵲起于一堂驥子熊兒將燕詒于<lb/>
<pb n="KR4f0018_WYG_001-30a"/>
百世是可誌也爰取竇儀之語題曰棣友以昭其美且<lb/>
示勸也使元式與其諸弟鑒興戎之有自矢急難于匪<lb/>
他字效張公常書百忍謠同馬氏恒羨五常則芝長坐<lb/>
隅蘭芬庭側由是而清河八院共聞鳴鼓之聲豈止參<lb/>
佐三間獨有吹塤之樂使阮咸之復起歎季子之未亡<lb/>
而予也友麋鹿于山中釣鱸魚于江上傳兹盛事侈為<lb/>
美談過通徳之里門咸髙推宅之誼考延陵之譜牒猶<lb/>
存譲國之風亦曰懋哉是為之記<lb/>
<pb n="KR4f0018_WYG_001-30b"/>
　　　鄧尉山遊記<lb/>
丙辰仲春上浣四日瑤如發孟公之興禹存具鄧尉之<lb/>
裝時予偶有㣲羈二客請為先導凡越再宿始果一行<lb/>
雖同盧子之愁霖願學駱丞之冒雨乃買蜻蜓之棹同<lb/>
尋鷗鷺之盟泛横塘泝木瀆望靈巖寺過善人橋兩岸<lb/>
空濛尚自黛籠曉霧一篷淅瀝偏宜睡重春江數嘆迷<lb/>
津空横野渡迨聞鐘而就泊及入寺而己扃呼山僧再<lb/>
啟禪扉詢逰蹤己歸别館復循樵嶺特訪漁村燈火無<lb/>
<pb n="KR4f0018_WYG_001-31a"/>
人絶似承天道上犬聲如豹畧如華子岡頭而亂雪迷<lb/>
離暗香遙襲則此夜較為勝而前逰之所未經也云抵<lb/>
王莊時當丙夜倦客穿林而扣户酒人持燭以下堂把<lb/>
袂歡呼銜杯謔浪飲惟文字都無石尉之苛坐列典型<lb/>
并有彦先之後千杯不醉寧知黍别低昻百尺同眠那<lb/>
問牀分上下昔蘇家兄弟記聴雨於彭城謝氏賓朋偕<lb/>
賭棋於東墅斯時之樂不更然乎既而溜止茅簷曙開<lb/>
松牖起呼童子速具晨炊促命輿人先登古刹藉草于<lb/>
<pb n="KR4f0018_WYG_001-31b"/>
香花橋上啜茗于梵天閣中山則跨晉踰唐碧嶂孤撐<lb/>
六代寺亦臨湖背壑香巖獨壓萬峯瞰震澤之波光青<lb/>
搖足下収洞庭之嵐氣翠入眉間此則郁泰𤣥之所栖<lb/>
真顧野王之所獨往者矣爾乃氷懸萬榦霜被千林樹<lb/>
古多苔枝寒未葉香清翠羽長如不月而眀色浄珠胎<lb/>
乃欲與雲俱淡則雖封姨善妬不堪夜塟夷光猶喜徐<lb/>
嫗多情尚可春留和靖急趨舊徑徧選寒叢老幹紛披<lb/>
亂㸃㡌簷之雪幽芬馥郁全薰衣袖之風由聴松堂至<lb/>
<pb n="KR4f0018_WYG_001-32a"/>
董公墓墓旁雙栢近可千年如怪獸之相挐毰毸欲動<lb/>
若怒龍之並舞鱗鬛盡張方倚石以婆娑遂登樓而眺<lb/>
覽千香競入疑欄檻而俱芬一白無餘望川原而盡縞<lb/>
但原阡莫守魯殿空存恐其愴石馬于寒烟不暇問玉<lb/>
鱗于春雪耳下朝元閣陟馬家山輿行鳴澗之中裾罣<lb/>
叢篁之内可二里許得千頃陂山有逺情花無匿態如<lb/>
入衆香之國此為大都譬㳺多寳之林斯稱奥府而梅<lb/>
之能事于是畢焉遂返棹于費河暫停橈於光福天方<lb/>
<pb n="KR4f0018_WYG_001-32b"/>
舒霽客亦固留爰傾北海之樽更下南州之榻春纔見<lb/>
月何辭飲吸長鯨醉豈無人不覺路驚宿鳥因而達旦<lb/>
遂及解維二君方回茂苑之舟而余更理梁溪之棹也<lb/>
　　　泝仙堂記<lb/>
嵗在上章時當仲吕聴翁方暫歸于隋苑茅子適見訪<lb/>
于蕭樓貰酒為歡醉歌眀月分燈共語細數巴山而茅<lb/>
子忽為莊舄之吟欲返王猷之棹爰詰其故遂吐厥情<lb/>
乃言先人之廬向託回仙之地収書醸酒沈東老久結<lb/>
<pb n="KR4f0018_WYG_001-33a"/>
芳鄰却聘耽詩顧徴君猶存舊里當年櫛沐僅得數椽<lb/>
此日弓裘己經七世曽祖南公譲畔東皋帶經南畝坪<lb/>
可種金不讀朱公之策燭堪焚劵非求薛縣之租謂隂<lb/>
徳有似耳鳴惟令器乃能身荷而王父紹公早聞遺訓<lb/>
益廣前猷獨取圖書每念孝肥而禮瘦靡求田宅何妨<lb/>
南富而北貧卒也荆斷旋枯豈意棣開偏茂嚢傾猶子<lb/>
婚嫁反類于尚平閣縦家姬曠達還同于處仲斯則偕<lb/>
登上夀並著懿修者矣迨及先君仰承慈繼心同卧鯉<lb/>
<pb n="KR4f0018_WYG_001-33b"/>
常懐方進之誠躬訪眠牛欲問景純之術而山川不易<lb/>
寧知路失金柯風露無情遂歎塵埋玉樹藐兹孤𦙍甫<lb/>
及四齡雛未能成食任虎狼之擇梟方欲徙憂生燕雀<lb/>
之驚乃今則炎炎者巳付春氷而昭昭者重収宿霧雖<lb/>
髙槐猶在敢同王祐堂前然修竹難忘尚憶元卿徑内<lb/>
用是浩然長想愾乎有懐非獨戀此故都實欲繩其祖<lb/>
武惟先生有以誌也俾後世得而傳焉吳子于是正襟<lb/>
而起曰大哉言乎夫人事何常盛衰時有天倫所重源<lb/>
<pb n="KR4f0018_WYG_001-34a"/>
本難忘故海必先河義崇前代堂而勿構責在後人子<lb/>
之髙致邁于倪黄逸韻超于王孟凝之有婦命薄笨以<lb/>
同乗靖節多兒荷籃輿而自適而猶眷兹遺緒復彼𢎞<lb/>
圖使燕子之重來斜陽不恨即漁郎之再至流水非遙<lb/>
則泝彼仙溪樂于槃澗豈止范喬捧硯王度受書有當<lb/>
于仁孝之情忠厚之㫖哉嗟乎十年殘夢猶憶罨畫之<lb/>
遊一巻新詩誰問浣花之築為君率爾益我憮然也<lb/>
　　　桓山堂蔵書記<lb/>
<pb n="KR4f0018_WYG_001-34b"/>
蓋聞負邁俗之志其好尚必有所甚殊具超世之懐其<lb/>
見聞必有所自廣是以永和擁巻其樂過於百城揚子<lb/>
持編其榮比乎三事良有以也難其人哉乃吾宅相之<lb/>
賢是為江夏之俊則燕思黄子殆其人乎黄子孝以誠<lb/>
生敬由愛發逺猷克紹有叔度之汪洋内行彌修若文<lb/>
彊之愷悌處繁華之境而志意偏髙在紛擾之塲而心<lb/>
神獨曠確乎有得卓爾不羣遂廢産以營編用捐資而<lb/>
置典得一本之善寳若隋珠遇一巻之奇珍同趙璧求<lb/>
<pb n="KR4f0018_WYG_001-35a"/>
而不獲皇皇然或至忘飡見則必収汲汲焉寧知傾槖<lb/>
竭其耳目雖難侔乎四庫之多積以嵗年己畧備乎五<lb/>
車之半敢云蘭臺之秘典溢滿其中但覺芸閣之薰爐<lb/>
芬芳其外而列朝賢士每愛聚書昭代文人常能好古<lb/>
故鄴侯置架朱白分籖曹氏為倉丹黄充棟放翁礙足<lb/>
集枝遂以名巢麟士殫心寫竹恒為累篋乃兹抗懐古<lb/>
昔適意典文極其志于一時娱其情于千載茍非瓊林<lb/>
瑤樹自出塵埃璞玉渾金都忘美好亦烏能遊神物表<lb/>
<pb n="KR4f0018_WYG_001-35b"/>
駕學區中也哉爰擬君山實逾猗頓髙人原非玩物識<lb/>
者或謂知言矣抑且燕思雅工詩格懐達夫之猛志究<lb/>
子美之㣲言則共陟斯堂用求其勝不獨羨熊巖之積<lb/>
遐想風前且將聞牛渚之吟頻過月下也<lb/>
　　　管孝子入粤記<lb/>
徒步行泥歐陽詹為之作傳鞠躬負土張子夀因以知<lb/>
名況以孱弱之孤蹤歴艱危之逺道卒全遺骼用返故<lb/>
邱此管子方至之不可及也方至為㶮所生嗣勲之後<lb/>
<pb n="KR4f0018_WYG_001-36a"/>
武侯繼姪本在幼齡徳秀乳兒倍加慈愛而勲有懐投<lb/>
筆王粲於以従軍僅得分氊鄭䖍還為獨冷歸猿洞裏<lb/>
淚徒下於聞猿駕鶴山前魂莫期于返鶴時無范式空<lb/>
埋户外之屍家少女嬃誰剪屋頭之紙乃方至聞而嘔<lb/>
血哭則拊膺遂力疾以長征爰捐軀而獨往茫茫鐵甕<lb/>
指江水以言愁疊疊香爐望廬山而堆恨雲迷湖影渺<lb/>
如白馬之津雷吼灘聲險甚黄牛之峽章波木落帶夜<lb/>
月以揚舲庾嶺花開履嚴氷而䇿杖載經寒暑始入東<lb/>
<pb n="KR4f0018_WYG_001-36b"/>
甌屢跋山川言尋西水荒榛何處得之故老之言宿草<lb/>
誰披似有神人之感一抔黄土蠅不弔而誰來萬里青<lb/>
山鵑自啼而莫返途窮異國哀動行人遂使太守聞而<lb/>
脱驂賢侯因之贈襚崎嶇隻影誰云蜀道青天汗漫驚<lb/>
波漫道蠻溪黑浪身歸舊里隣父訝其重生魂返家阡<lb/>
故鬼疑為非是而卒使狐邱不恨鶴隴長安妥窀穸以<lb/>
居廬蔽松楸而負土董生墓下還來澆酒之人原氏阡<lb/>
旁更築題碑之路蓋惟天知純孝故能陟險而如夷人<lb/>
<pb n="KR4f0018_WYG_001-37a"/>
鑒至誠乃得安生而送死也夫民俗之敝孝道日虧或<lb/>
惑溺于隂陽或回翔於事勢地非嬴博烏頭有不返之<lb/>
魂事異南陽馬鬛多未封之骨使盡人而如管子者則<lb/>
遺骸猶戀况當堂上之春暉異地難忘肯棄舍旁之先<lb/>
冢人總敦乎式穀世共厚于維桑矣用勸其来遂為之<lb/>
記<lb/>
　　　鶴客亭記<lb/>
嵗之庚申月為乙酉東萊姜仲子塟其母王太夫人於<lb/>
<pb n="KR4f0018_WYG_001-37b"/>
吴郡之雙松里既築佳城實當勝地千峯環翠盡繞榛<lb/>
闗萬壑行青獨開松徑而仲子於其墓側别構小亭爰<lb/>
乞鴻名題曰鶴客蓋取長沙之事用占天水之祥也夫<lb/>
湛母流慈名聞剉薦士行定亂功著建旄所以芝畮仙<lb/>
人顯靈徴于宿草蓬山羽士示異兆以生芻今大母之<lb/>
賢無慙于湛而仲子之器未遜于陶以斯表之固其宜<lb/>
也況夫地崇龍耳山竦牛頭銅井𤣥丘亘於子卯之位<lb/>
茶山芝嶺峙乎離兊之方眀鏡一泓光分笠澤浮觴九<lb/>
<pb n="KR4f0018_WYG_001-38a"/>
曲勝擬蘭亭既無美以不収亦多奇之畢獻斯則仙蹤<lb/>
為之遐憩而靈魄于以神逰者矣爾乃樹古羅浮花繁<lb/>
大庾春山萬疊都為羣玉之峯曉雪千林併作衆香之<lb/>
國時而秋仲蕊粲金鵞迨及冬初卵懸丹鵠雖逰人藉<lb/>
卉爰樂志于春秋而孝子攀條每動懐于霜露則其建<lb/>
亭之意寧非陟屺之思耶昔處黙哀號而縞衣為之助<lb/>
泣噲參仁孝而𤣥羽用以酬恩物以感而斯靈事因誠<lb/>
而多異其又何疑乎吾亭也哉遂為之記<lb/>
<pb n="KR4f0018_WYG_001-38b"/>
　　　倚山閣聴雨記<lb/>
予尋幽有癖夢中每到名山躋勝無縁身外惟耽佳境<lb/>
嵗在辛未序值丙申索處豐溪長望古松于嶺際漫逰<lb/>
孤嶼時來春草之池邊而予友于鼎汪君獨念豐南羈<lb/>
客頻為掃徑每共銜杯一日偶來終朝靜對時為秋也<lb/>
覺爽氣之初澄或值雨焉喜微隂之暫合聴簷聲之淅<lb/>
瀝盡入波間見水氣之溟濛惟存隔岸若謝皋羽之憶<lb/>
國涕隕鹿田如元微之之懐人夢殘猿峽汪子既推忩<lb/>
<pb n="KR4f0018_WYG_001-39a"/>
而望逺聴翁亦凭檻以遐觀水靜天空都非常境山連<lb/>
岸轉大有殊觀松被雲遮不見微茫之松火竹經日映<lb/>
猶聞㸃滴于竹林楊栁則若離人神傷冷翠芙蓉亦如<lb/>
倩女影瘦斜紅千畝耰鋤饁婦停蹤于壟上一川蓑笠<lb/>
農夫低影于田間鴉盡歸林魚還吐沫風吹山帶似淡<lb/>
還濃㸃皺波紋方成即散無多蕭寂此中偏覺怡情偶<lb/>
爾凄清是處翻為得意有㑹心而不逺魚鳥狎以親人<lb/>
方注目而久之雞蟲忘夫得失乃憶少陵舊句用顔康<lb/>
<pb n="KR4f0018_WYG_001-39b"/>
樂幽居題曰倚山閣更為序之<lb/>
　　　蔬圃記<lb/>
家葆承寓跡寰中神逰物外南泠可飲乃栖心于太武<lb/>
江邊東郭堪依遂卜築于梓潼墩畔開元卿之徑徑欲<lb/>
成三營幼輿之丘丘真得一軒庭濟楚頗足適于藥欄<lb/>
松菊幽深乃獨題為蔬圃豈不足於是乃有歉於兹乎<lb/>
蓋傑士不逢每寄情于鋤菜而幽人知命亦渾跡于灌<lb/>
園是皆有託而然要其無心而處余常至其地而門巷<lb/>
<pb n="KR4f0018_WYG_001-40a"/>
蕭閒登其堂而軒忩爽豁長廊帶月杖曳足而堪行小<lb/>
閣瞻雲笏支頤而可眺池如靈運草色常入夢中石有<lb/>
米顛雲影時横砌下屋無雕繪可生白於自然垣不崇<lb/>
髙時送青於天際信足登髙而望逺固已背山而臨流<lb/>
況復花隨四時藤多千嵗先生則稱曰五栁處士則號<lb/>
以七松巖間而樹集金鵞檻外而卉生𤣥鹿可以養性<lb/>
可以娱神枚馬過以論文求羊來而授簡人如鴻漸侵<lb/>
晨而共品山泉客有許詢竟日而惟談書畫傾焦家之<lb/>
<pb n="KR4f0018_WYG_001-40b"/>
醸盤觴時吸雲光詠陶令之篇茵席恒鋪花片何必玉<lb/>
山峯下始為奇麗之觀金谷園中更著繁華之跡哉況<lb/>
真州據南北之勝而鑾江當水陸之衝豈但傳寫于一<lb/>
時實可昭垂於千載矣僕頻逢勝賞輒讀鴻篇幸際良<lb/>
辰快同佳士與蘭亭之讌媿無紫靸堪書聴栁泉之吟<lb/>
聊用烏絲以記爾<lb/>
　　　娑羅園記<lb/>
讀屈子之騷懐故都而久矣作仲宣之賦望吾土而慨<lb/>
<pb n="KR4f0018_WYG_001-41a"/>
焉況情繫竹林何能不憶乃身留苕水惟有相思迨今<lb/>
辛未之秋獲返東南之棹見楊栁而遙知門處穿芙蓉<lb/>
而始達庭前衣匪香熏有澗芳之暗襲屐因花擁訝小<lb/>
鳥之爭迎額曰娑羅園蓋王青羊之舊題而汪司馬所<lb/>
常至也陶淵眀之里即號柴桑孔稚珪之家獨稱桐栁<lb/>
皆此志也信可樂乎聞故老之相傳誇為勝事而羣賢<lb/>
之遙集尚有餘風三起三留羡班荆之歡讌一觴一咏<lb/>
因藉卉以盤桓樹植庭中榦分簷上種乃來于梵國質<lb/>
<pb n="KR4f0018_WYG_001-41b"/>
不類于凡材枝䕃隣家隔巷俱為借綠菓生冬序他山<lb/>
猶見垂紅再進則為虬山草堂虬山者潜虬山也境以<lb/>
此鎮神功或取于淵蟠人藉斯名壯志終期于雷奮乃<lb/>
此堂中閎百武元龍分上下之牀旁列兩軒士衡有東<lb/>
西之廨丹梯可躡紫閣旋登樓曰横川閣取三十六峰<lb/>
横一川之意也欞開八面面面而烟擁青蓮景備四時<lb/>
時時而嵐吹碧筍右則摩天靈鷲獻阿育之金輪左則<lb/>
飲澗長虹偃羅浮之寳渡遙覽于數百里若見秋毫近<lb/>
<pb n="KR4f0018_WYG_001-42a"/>
眺乎十萬家皆同春雨乃望謝庭之月更陟崇臺復披<lb/>
楚國之風還聞廣樹斯則仙人所宿好而豪士之奇觀<lb/>
矣況夫栁覆長堤堪馳玉勒草生斷岸直接瑤峯仰激<lb/>
清流力開古壁獅蹲象伏披薜荔者數尋鷺往鷗來洗<lb/>
莓苔之千片可以舟横桃葉舫載栁枝金管玉簫供奉<lb/>
于焉而容與綠蓑青笠𤣥真至此而徜徉斯則練水之<lb/>
名區而新都之勝覽也若夫三珠秀爽劉孝儀之鏤管<lb/>
同傳八座起居潘安仁之板輿常到則又有梅莊之記<lb/>
<pb n="KR4f0018_WYG_001-42b"/>
而非同梓澤之觀矣<lb/>
　　　比竹記<lb/>
比竹者洪子待臣偕弟任臣讀書之室也可並士衡自<lb/>
足同居廨内不殊遵彦雅堪别構園中畫檻葳㽔都装<lb/>
玳瑁文忩掩映盡種瑯玕堦下成叢有唐宫之密葉林<lb/>
中聚氣見劉氏之連枝競秀猗猗方爭髙而未已聮隂<lb/>
鬱鬱遂得偶以成形梢欲摩雲羡上疎而下合枝将拂<lb/>
漢總外直而中虚承清露之交流既左宜而右有搖和<lb/>
<pb n="KR4f0018_WYG_001-43a"/>
風而共響無後輊而前軒得彼美以同心聲如環珮遇<lb/>
此君而攜手響並塤箎洪子云其人籟歟吾家凡屢見<lb/>
矣聽翁曰此地靈也是物豈易生乎夫連理長于東宫<lb/>
摯虞謂之瑞應合歡生于西内栁子以為殊祥洛如兆<lb/>
文士之生華苹為聖朝而見文章得江山之助草木在<lb/>
氣機之先茍有見焉無復爽矣況夫竹為華草比屬駢<lb/>
枝既為龍而為虬理無憂于蟠屈可棲鸞而棲鳯道足<lb/>
備乎羽儀匡之直之輔之翼之當仁弗譲翕也純也皦<lb/>
<pb n="KR4f0018_WYG_001-43b"/>
也繹也惟徳不孤而況儀部銓曹首發軔而偕膺懋爵<lb/>
憲司經庫繼振軌而并典文衡物現雙徴人方三遇安<lb/>
見昶顗兩孟獨譲前驅軾轍二蘇難為後起者哉吾友<lb/>
汪子于鼎每謂二洪待臣則學類康成允稱通徳任臣<lb/>
亦才同叔寳行且知名祖有武而孫繩兄先鳴而弟和<lb/>
洵有當于竹里之兆而永協乎棣友之禎矣是為之記<lb/>
　　　夀硯齋記<lb/>
乃有瑤華别室旁開令裕之堂玉照幽居遙對依雲之<lb/>
<pb n="KR4f0018_WYG_001-44a"/>
舍丹毫𢎞啟三徑接而相通朱牖斜開一塵飛而不到<lb/>
是曰仙人之館可號輸寥此為君子之居宜名清閟鯉<lb/>
趨庭下昔時曽自聞詩豹隠山中此日還宜蓄彩豈直<lb/>
歐公而有七尺乃如<hi>闕</hi>　之得三楹是以勝地可處勝<lb/>
流乃有奇物堪貽奇士於是汪君思白好敦同學既齊<lb/>
譽于二龍巧受他山乃選奇于八駿爰劖雲骨蒐黄圃<lb/>
之珍妙製星泓擷蒼巖之秀以徳人而兼俊人之品自<lb/>
堪價重百朋用貞士而収文士之功良可稱為四友由<lb/>
<pb n="KR4f0018_WYG_001-44b"/>
是研麋丸而作賦遂以抽麟角而著書潤色特重乎先<lb/>
生虚中盡収于刺史風鬃霧鬛宛如先後以出河月目<lb/>
霜蹄竟似馳驅而走坂或長鳴而昻首或爭齕而垂頭<lb/>
或聲嘶之若應或體奮而還留或回眸而自嚙或馵足<lb/>
而相蹂或滚塵而似喜或浴浪而仍浮莫不同流赭汗<lb/>
競響瑤珂若遇孫陽長千金于一顧如驂穆滿馭八極<lb/>
于片時可以拂几臨池凭欄染翰況胡子樞巢學考亭<lb/>
之學以主靜為先行顔子之行有如愚之徳動也靜以<lb/>
<pb n="KR4f0018_WYG_001-45a"/>
為之本鋭也鈍以養其鋒此唐子西所以為銘而汪太<lb/>
史用以稱夀也況乎籖懸甲乙將齊孫氏之樓帙擁癸<lb/>
辛欲滿李侯之架文軒棐几客每過而問奇清簟疎簾<lb/>
人頻来而看奕商彜周鼎盡日摩娑玉軸瑤函隨時展<lb/>
玩元龍之榻坐百尺而猶低司馬之琴撫五絃而盡妙<lb/>
忩開閃電總屬琉璃屏列虹霓都成翡翠加以圖成張<lb/>
藻若舞蒼虬遂使壁似長康時來白鶴雕欄數轉繞湘<lb/>
竹以扶疎碧甃一方列踈英而綽約至于登樓四眺前<lb/>
<pb n="KR4f0018_WYG_001-45b"/>
臨問政多峯倚檻周觀後有斗山列翠平臨萬户當半<lb/>
空烟雨之間環眺千門在一郡樓臺之上大哉觀矣洵<lb/>
不樂乎然汪君既簪筆以登朝豈胡子終韜光而鍵户<lb/>
留此一片石聊為當代紫府之蔵行同五色毫足備他<lb/>
日玉堂之用爾<lb/>
　　　玉荷小記<lb/>
李子箕山以玉荷小筆洗見遺其質既精厥工特妙剖<lb/>
荆山之寳潔似凝霜狀楚澤之華鮮如承露絶無魚戲<lb/>
<pb n="KR4f0018_WYG_001-46a"/>
不巻香心取伴龍賓猶沾墨瀋見為雅人之玩知非俗<lb/>
士所珍也乃箕山則謂得自比丘傳于宫禁昔者靈芸<lb/>
被幸合徳承恩朱鳥忩前曉妝成而染翰青鸞鏡畔夜<lb/>
漏下而抽毫則有珊瑚挿架艷潑修眉翡翠横牀花生<lb/>
素手此時得意定知翠的將成若在多情必且紅衣欲<lb/>
盡鴛鴦何處寧知蓋得團圎<graphic n="KR1484" url="https://raw.githubusercontent.com/kanripo/KR-Gaiji/master/images/KR1484.png" mimeType="image/png"/>鶒相將自謂生無瑕纇<lb/>
信此連城之物永宜傾國之人又豈識釵化鸞臺襪留<lb/>
馬嵬宫車零落戚畹流傳問真本之蘭亭還歸智永寫<lb/>
<pb n="KR4f0018_WYG_001-46b"/>
孤山之梅萼獨伴華光収蔵古錦之嚢來置素綈之几<lb/>
　　　姚大家繡像記<lb/>
景元寫照惟能神彩攸分中立披圖自謂丹青莫狀至<lb/>
若三毛在頰僅見裴郎一目傳神惟聞殷仲雖形之筆<lb/>
墨尚以為難若傳以組紃罕聞其巧兹則澄江之女士<lb/>
是為潁水之大家本出名門曽聞懿訓桃花靧雪每擅<lb/>
妍詞栁絮従風常多雅韻静生鴻廡能偕君子以同心<lb/>
慧出鸞臺曽向神人而得爪綠忩壓線久號針神金斗<lb/>
<pb n="KR4f0018_WYG_001-47a"/>
熨香爭傳絲絶乃復因兹好友遂得惠及鄙人俠殊愧<lb/>
于平原或得絲分五色道不同于彌勒何堪粲以三英<lb/>
綵縷頻穿如能續命金鍼密度竟忽分形蓋其巧在于<lb/>
指先指到而皆能成巧是以身生于意外意至而即可<lb/>
為身且也寫庭際之梅花暗香若動兼之對瓶中之竹<lb/>
葉㣲醉將潮稚子攤書如聞授讀老人凭几似欲成吟<lb/>
遂使丘壑之姿宛覿幼輿于巖畔粉墨之事無煩顧愷<lb/>
之壁間豈若竇氏之妻獨擅回文之妙趙家之妹偏稱<lb/>
<pb n="KR4f0018_WYG_001-47b"/>
綴錦之能哉猥以塵容獲勞仙腕敢吝珊瑚之管用酬<lb/>
琬琰之貽況寒意初深呵凍頻煩翠袖旅情若失消愁<lb/>
己在青衫感也何如寳之無斁矣女士姚姓小字景淑<lb/>
江上陳孝亷甸臣之内子也時丁卯長至前十日<lb/>
　　書<lb/>
　　　荅友人書<lb/>
令弟臨苕伏承逺訊美人采葛益厪遐思見仲智而念<lb/>
伯仁風期如覿因惠連而詢康樂雲誼時殷但境猶共<lb/>
<pb n="KR4f0018_WYG_001-48a"/>
於三吴情已睽于兩地江横衣帶茫茫未足言愁山擬<lb/>
劍鋩歴歴何堪割恨憶昔南冠受謗北寺憂䜛先生既<lb/>
無損於激昻弟子亦共殷于匍匐王咸慕義因救鮑以<lb/>
舉幡偉節持危為抒陳而命駕然而劍能吐氣時用作<lb/>
歌酒可消寃頻為就飲幸風雷之見異致天日以為昭<lb/>
邪正之辯既眀榮辱之闗立轉夷吾出檻仍拜上卿杜<lb/>
牧乞麾還分下郡各緣國事㠯相縻莫遂私情而獲覯<lb/>
王程千里世態萬端每捧北雪之篇益動南雲之感然<lb/>
<pb n="KR4f0018_WYG_001-48b"/>
而田文食客屢有盈虚翟尉故人嘗分貴賤所當處以<lb/>
大度付以浮埃正須矜其可憐勿復視為足怪耳悠悠<lb/>
之口竊有所聞蕩蕩之懐諒無不可共處患難之後或<lb/>
無同異之殊惟先生擇而聴焉<lb/>
　　　迎家梅村先生書<lb/>
鴻使西來魚函下賁貺之雅供比十賚于華陽寵以名<lb/>
篇得百朋于洛水兼之情深鴈序誼篤鴒原奬慰纒綿<lb/>
至于累幅憫其塵勞莫浣靜以山水之音許其志意可<lb/>
<pb n="KR4f0018_WYG_001-49a"/>
嘉助以風雲之勢遂使珠傾百斛海客望而心驚錦樹<lb/>
千枝神人㳺而目眩惠連春草遇康樂而得名供奉仙<lb/>
根就陽氷而結好僕非其類何足當茲至若浮雪夜之<lb/>
船能遊剡水命春風之駕為至永嘉亦既有期云何不<lb/>
逺然而桃開西塞魚羮獨美花時竹茂南漪鶯語偏宜<lb/>
筍候春深顧渚劉夢得嘗憶採茶月照窪尊顔魯公曽<lb/>
為命酒凡兹勝概佇待清逰弔古而還訪下菰買醉而<lb/>
重尋上若愛山眀月相見何時震澤春波寧嗟逺道堂<lb/>
<pb n="KR4f0018_WYG_001-49b"/>
開六客佇聞嘉客之談石過千人即望真人之氣恵而<lb/>
好我跂以待君<lb/>
　　　答宋荔裳臬憲書<lb/>
亷吏中衰優孟因而起歎遺孤零落劉峻以之絶交先<lb/>
生篤念舊㳺附存弱𦙍誠足挽兹薄俗抗彼前賢若某<lb/>
與友沂者誼結三生契聫兩世道南推宅慷慨為多江<lb/>
左銜觴流連既久子禽聞禮頻過孔鯉庭前文舉通家<lb/>
又出李膺門下朝㳺東觀同開紫綈之書夜直西清共<lb/>
<pb n="KR4f0018_WYG_001-50a"/>
卧青綾之被而斜陽吹笛頓異河山異國飄蓬還驚風<lb/>
雨既遙聞而淚瀉復目見而心傷召厥孤兒字之弱息<lb/>
荆吴作合寧有羡於乘龍家世清貧遂自忘其牽犬豈<lb/>
敢仰希千載上比古人直欲再起九原無慚亡友耳乃<lb/>
逺煩惠問過賜褒嘉觀先生賞善之深識君子處心之<lb/>
厚聊因鴻便輒佈螢私<lb/>
　　　上龔大宗伯書<lb/>
某死罪死罪謹獻書于宗伯相公閣下某自登龍䢴水<lb/>
<pb n="KR4f0018_WYG_001-50b"/>
仰承元禮之知選驥燕臺濫被士衡之譽従此鄴臺飛<lb/>
蓋屢奉嘉招梁苑清㳺恒陪勝賞既相期以國士頗自<lb/>
託于正人遂致十載氷曹歎子雲之執㦸一朝水國效<lb/>
杜牧之乞麾自笑三人獨當卑下曽無千里未足盤旋<lb/>
而時值紛糾俗成刁獷門開告密獄起同文一二奸渠<lb/>
緣上書而肆志百千醜類借投匭以宣威巨室屏息以<lb/>
寒心當途望塵而搖手兼以營丁毒虐比户凋殘刑拷<lb/>
視為常聞炮烙駭其未有一家受阱姻黨為之啼號匹<lb/>
<pb n="KR4f0018_WYG_001-51a"/>
婦言逋井里因而驚竄兵縁棍線男女行鬻于昏途棍<lb/>
藉兵威魍魎横行于白晝某當受命誓不與俱迨及下<lb/>
車義無反顧既㣲行以得其實爰大創以盡其辜職匪<lb/>
埋輪欲殄九頭之蜮威同破柱寧知百足之蟲除奸而<lb/>
務得根株去暴而先嚴線索遂使兔驚迷窟鳥喪焚巢<lb/>
宵人偕遁以求生戎帥相期以勿犯千夫并沮難消口<lb/>
内之銜一日何容欲快眼中之拔流言用布薄命無援<lb/>
某之受禍此其一也至于中朝顯宦隣郡要人始則美<lb/>
<pb n="KR4f0018_WYG_001-51b"/>
環不與己逢怒于嘗黿繼則贋璞空將復興戎於誤鼠<lb/>
無魯連以排難有馬申以肆䜛市虎堪疑何煩薏苡營<lb/>
蠅可畏頓化荃茅待之者己疎中之者甚巧某之受禍<lb/>
又其一也洎乎石重難移霾隂莫解初以細人之言激<lb/>
怒上官旋因密戚之威挾持大吏轉喉觸忌兼多馮坦<lb/>
之謬言強項招尤又乏任延之善事而雞驚鹿駭同遭<lb/>
不測之機雷擊霜飛竟有難全之勢某之受禍于此烈<lb/>
矣嗟乎半生勞吏無計剜瘡三載巖疆僅成立骨當莅<lb/>
<pb n="KR4f0018_WYG_001-52a"/>
官之際不免子餒妻寒及解任之餘尚有民悲士泣而<lb/>
素絲被染終古難湔全璧遭瑕百身莫贖餘生巳矣夫<lb/>
復何言而最可痛者留棠拔薤凡古人循吏之能瘢索<lb/>
毛吹皆此日小臣之罪祗悔信書之誤益憐解事之遲<lb/>
不有大賢誰能隠曲伏惟閣下誠孚上帝道濟下民身<lb/>
為四岳之雲言作三時之雨聖人無黨敢仰託于門牆<lb/>
大道為公願俯詢于道路茍平衡乎功罪可立辨其是<lb/>
非憫受毁之太深而諒以求全之毁鑒好名之特甚而<lb/>
<pb n="KR4f0018_WYG_001-52b"/>
雪其己玷之名必能無媿于君師始得自安于天地起<lb/>
己枯之骨薰以神香召既去之魂餌之仙藥銜花黄雀<lb/>
恩深于彈射之餘擁樹白麑感切于放歸之後矣<lb/>
　　　與内子江夏君書<lb/>
僕幼值門衰早踈時務見髙柔愛賢之志願學終焉聞<lb/>
於陵辭相之風心希貞爾而粗成巻軸薄有交㳺遂為<lb/>
當路之所知聊以專城而見寄五湖秋水並坐彈琴千<lb/>
畝渭川聊供舉案雖少酬其黻珮究自絓干網羅有集<lb/>
<pb n="KR4f0018_WYG_001-53a"/>
都愁我方尤于咏檜無珠可賣卿不憚于牽蘿伏省來<lb/>
書益増遙念憫其辭之多戅以勗王章戒其性之太剛<lb/>
而箴文舉誠如卿語何待人言然萋菲無端不必由於<lb/>
身致而桂薑難改要須出於性成吾自甲午入都以來<lb/>
見摧轅者不少巳酉解官而後復堕甑者相尋戕人者<lb/>
或致自戕笑我者更為人笑擾其才智豈可萬年極其<lb/>
彌縫非無三窟而索琴無及據鼎空號或始作鴟張終<lb/>
成腐鼠或朝同虎視夕伴鮑魚豈盡屬於迂疎亦何煩<lb/>
<pb n="KR4f0018_WYG_001-53b"/>
于計較耶南山種豆半落為萁東海成桑惟堪擲米世<lb/>
途匪易人事何常惟須攜手白雲匿形丹嶺效陶公之<lb/>
偕翟氏播後鋤前比徳曜之侣梁生歌予和汝青山十<lb/>
畝笑辭碌碌之塵紅燭三更醉聴烏烏之曲也<lb/>
　　　與徐健菴同年書<lb/>
邗江艤棹一送鵷鸞真水浮家乆踈鴻鴈所念者夢尋<lb/>
無路逢時輒憶許詢所歎者知己何人舉世誰為劉表<lb/>
耳兹以袁君士旦來赴長安附一緘以通候望八座而<lb/>
<pb n="KR4f0018_WYG_001-54a"/>
馳情此君宛水英流敬亭夙好論交湖海分尚阻于識<lb/>
荆仰望雲霄情獨殷于御李惟長者髙為品目力與奬<lb/>
成俾劉勰雕龍遇隠侯而始重太沖附驥得皇甫而斯<lb/>
傳則士之榮也君實貺之矣<lb/>
　　　答茒楚畹編修書<lb/>
廿載相知敢附故人之誼一朝自奮終成國士之期在<lb/>
道維榮于人何與乃䝉齒及祗益心慙耳某自解組多<lb/>
年牽船少地桑榆之景諒垂照以無多溝壑之嗟恐勞<lb/>
<pb n="KR4f0018_WYG_001-54b"/>
生而不免未有貽謀翼子巳教失學從兒復荷髙懐言<lb/>
存舊講自合錄之家訓誠可勉彼後圖也袁君卧雪清<lb/>
標軒霞逸品幸班荆于藉手得折芰而論心敬因獨鹿<lb/>
之逰特奉雙魚之訊<lb/>
　　　與雲間太守魯謙菴同寅書<lb/>
偶返故鄉翻同作客欲歸舊旅復歎無家坐此遷延徒<lb/>
深懐想乃隆情逺被一寒猶念故人而古道維殷數問<lb/>
未忘孤子<hi>指趙壻念昔也</hi>聞而隕涕念之撫膺蓋小壻自舍人<lb/>
<pb n="KR4f0018_WYG_001-55a"/>
易簀以來迨尚書捐館而後斜陽燕子華屋委之他人<lb/>
往日蟫魚遺經歸于别姓長兄視如陌路分産豈有薛<lb/>
包嫡母棄之異鄉餔乳初無李善童子不因人熱笑塵<lb/>
甑以何炊越公空有家風鮮故書之可讀茍非假之鉅<lb/>
力必致惜其俊才何期我公念及故交迨兹遺𦙍助隠<lb/>
之以牽犬既遂其室家之情效楊寳以飼禽又許以羽<lb/>
毛之助鬼神不逺共鑒斯言天地何時獲聞此舉真可<lb/>
挽江河于既下薄雲日而重光者矣蓋人事日非視榮<lb/>
<pb n="KR4f0018_WYG_001-55b"/>
枯而為厚薄交情不古因貴賤以為盛衰公子不朝頻<lb/>
見諸賓之散將軍既免寧辭醉尉之呵彈鋏無魚其何<lb/>
求于涸轍銜環有雀己更集于髙枝社子美嘆乞食以<lb/>
無従陶靖節嗟扣門而己拙輕薄何堪以洗眼炎凉每<lb/>
至于傷心而況彦升既没猶憐衣葛之兒叔敖不存尚<lb/>
念負薪之子也哉用是效長平之步擔仰元禮以登門<lb/>
出彼泥塗固本由于盛意假之温燠復何待夫鄙言獨<lb/>
是弟之況味難堪窮愁益甚浮蹤異地既無分以依劉<lb/>
<pb n="KR4f0018_WYG_001-56a"/>
息影餘年徒有懐於用趙飛鳥己倦空思舊隴而栖秣<lb/>
馬將歸當詣崇堦以别爾<lb/>
　　　代門人錢璽上丁藩臺書<lb/>
竊聞雀逢楊寳難忘巾笥之恩馬遇孫陽益重鹽車之<lb/>
感無君子者珠豈肯于暗投有大人焉璞何辭夫仰獻<lb/>
伏念璽質原魯鈍家更單寒望朱户以無門且不留夫<lb/>
四壁知黄金為何物聊自守其一經小人本出于泥塗<lb/>
孺子久甘于貧賤冒五銖之族姓祗愧無兄有一面之<lb/>
<pb n="KR4f0018_WYG_001-56b"/>
符章何曽是寳加以顓愚難改迂拙可羞古道孤行恥<lb/>
置身于駔儈幽忩獨坐惟砥志于聖賢持故紙而長吟<lb/>
幾忘漂麥執枯毫而自寫或至燃糠蠧老難仙終日惟<lb/>
甘食字螢乾欲死窮年只解躭書妻子同譏盥櫛都如<lb/>
介甫鄉隣咸訝慶弔罕覩仲宣惟期一效于清時豈意<lb/>
屢摧於薄命致身無䇿已嘆艱辛取士有程偏逢令甲<lb/>
名如第五即驃騎而何庸刖已再三雖昭華而不敢輿<lb/>
臺推罵刺久滅于正平鬼魅譏呵燈己殘于叔夜逢當<lb/>
<pb n="KR4f0018_WYG_001-57a"/>
年之同學衆中常自嫌身遇良夜而孤眠暗裏頻堪下<lb/>
淚挿天仙桂時時常在夢中滿徑寒蓬嵗嵗如生心上<lb/>
所恨者有百年之父母飽少于饑可憐者對四座之親<lb/>
朋懽仍是戚青雲有路嗟予豈不猶人白日無窮笑我<lb/>
何由得主恐賫苦志遂至終焉不遇大賢豈有幸也兹<lb/>
逢某公虎觀大儒鶴城華胄十年公輔早符腹上生松<lb/>
一代文章自應掌中抽草北門覆錦楓宸猶嘆奇才南<lb/>
省司綸槐院恒咨大事軺車被路所至無寃憲節臨郊<lb/>
<pb n="KR4f0018_WYG_001-57b"/>
由來不怒獄中春樹如常衮之按八州道畔甘棠若召<lb/>
奭之分二陜清標壁立一身獨砥狂瀾恵澤旁流四國<lb/>
咸瞻膏雨而尤殫心樸棫廣聖人格外之仁加意李桃<lb/>
作多士彀中之氣憐才有淚務沾實恵于孤寒種徳無<lb/>
方特以深仁為愛育將見三千泗水盡入門牆何啻八<lb/>
百崖州同歸罏冶璽受天獨蹇賦命不猶室未入于雕<lb/>
蟲宫但同夫磨蝎窮鱗挂網繆當拔十之知逸羽驚弧<lb/>
竟乏疊雙之巧秦裘已敝其何望于下機齊瑟雖工究<lb/>
<pb n="KR4f0018_WYG_001-58a"/>
頻逢乎按劍於人何怨惟有負於栽培在已多慚敢更<lb/>
期于剪拂但念既邀天鑒難俟河清倘蘇子瞻之門人<lb/>
進身無計則李方叔之母氏絶望堪憐是用腆顔更為<lb/>
翹首伏冀恩施不報潤沾四岳之雲照及無私暖被三<lb/>
冬之日憫其翀霄之有志而假以羽毛憐伊致逺之無<lb/>
因而開其道路東華帝子更延將進之年南極真人重<lb/>
起己枯之骨則酬無疆之徳必有白玉四環而感莫報<lb/>
之慈寧只眀珠一寸矣<lb/>
<pb n="KR4f0018_WYG_001-58b"/>
　　　泊舟蓉湖貽人書<lb/>
留而無益忍更徘徊去即相思還成躑躅方辭郭外仍<lb/>
滯湖干風有孟婆似解美人之意月為羿婦難眀蕩子<lb/>
之心共笑苦于含啼長悲形為短夢身如落絮隨風那<lb/>
辨去來心似縈絲作繭寧知首尾遂使屈平中酒不為<lb/>
銜觴阮籍沾衣非闗失路良以世無知己抱龍頷而誰<lb/>
憐事在闗心有蛾眉而不恨我猶若此卿復何如彼名<lb/>
士之悦傾城事非他日若才人之嫁厮養恥在吾儕矣<lb/>
<pb n="KR4f0018_WYG_001-59a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0018_WYG_001-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　林蕙堂全集巻一<lb/>
</p>
<p>
</p>
  </div>
</body>
</text>
</TEI>
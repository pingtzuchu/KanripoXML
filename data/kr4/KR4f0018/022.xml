<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林蕙堂全集巻二十二</head> <lb/>
    <p>
<pb n="KR4f0018_WYG_022-1a"/>
欽定四庫全書<lb/>
　林蕙堂全集巻二十二<lb/>
　　　　　　　　　　　湖州府知府呉綺撰<lb/>
　亭皐詩集<lb/>
　　七言絶句<lb/>
　　　采菱曲<lb/>
新婦磯頭蘸綠波采蓮何似采菱多蓮心有味郎嫌苦<lb/>
菱刺鈎衣郎奈何<lb/>
<pb n="KR4f0018_WYG_022-1b"/>
　　　又<lb/>
濁水菱肥清水鮮就中清濁任郎牽無端驚起鴛鴦睡<lb/>
衝破儂家鏡裏天<lb/>
　　　韓信<lb/>
一飯蕭條楚水濱功成鐘室竟亡身英雄事業輕劉項<lb/>
成敗無端屬婦人<lb/>
　　　眀妃<lb/>
莫怨妍媸向畫中眀妃薄命在和戎便教寫得傾城貌<lb/>
<pb n="KR4f0018_WYG_022-2a"/>
未必君恩冠後宫<lb/>
　　　文君<lb/>
解妬從来屬賞音阿嬌徒自費黄金獨憐一首長門賦<lb/>
不及文君幾字吟<lb/>
　　　漢宫秋水圖<lb/>
紅衣落盡冷青蘋太液秋風起碧鱗惆悵永和香輦散<lb/>
白頭宫監更何人<lb/>
　　　題谿山圖<lb/>
<pb n="KR4f0018_WYG_022-2b"/>
萬山深處亂泉流土室茅亭事事幽絶似故鄉全盛日<lb/>
任公溪上盪扁舟<lb/>
　　　七夕前一日為織女催粧<lb/>
銀漢迢迢一道斜青牛待駕紫雲車眀朝便是經年别<lb/>
莫誤風前吉慶花<lb/>
　　　題蓉江女子所書碧桃<lb/>
露井東風拂素羅一枝檐畔粉香多自従誤賺漁郎後<lb/>
淨洗春紅學素娥<lb/>
<pb n="KR4f0018_WYG_022-3a"/>
　　　題李夫人畫芙蓉<lb/>
江上晴波望若空芙蓉含笑颭秋風等閒輸與鴛鴦鳥<lb/>
卧看眀粧晩鏡中<lb/>
　　　玫瑰<lb/>
一叢深艷傍迴廊偏稱鸞釵堕馬粧珊枕睡殘紅雨落<lb/>
為郎還作紫羅囊<lb/>
　　　茉莉<lb/>
香清粉淡海南來夏晩爭持傍鏡臺摘得含苞郎最愛<lb/>
<pb n="KR4f0018_WYG_022-3b"/>
向儂頭上看花開<lb/>
　　　眀妃<lb/>
深宫嵗嵗閉容輝一出榆闗便不歸不為無金買圖畫<lb/>
至今誰更識眀妃<lb/>
　　　友人有賦磁盃鞋者戲作二首<lb/>
誰把縹磁代藕絲鳯尖長惹露華滋就中最有相如渇<lb/>
憶殺當壚小立時<lb/>
　　　又<lb/>
<pb n="KR4f0018_WYG_022-4a"/>
掌中傳送幾摩挲絶勝陳王見襪羅不是定州新製巧<lb/>
風流原在醉鄉多<lb/>
　　　趙孟遷自題小像曰方朔再見之圖為書斷句<lb/>
七十騎驢上帝臺朗吟長嘯口常開奚奴辟易驚狂客<lb/>
知是先生岸幘來<lb/>
　　　紀事<lb/>
寒鳥驚飛月影昏土牀孤枕欲銷魂夢中不識相思路<lb/>
又逐西風過里門<lb/>
<pb n="KR4f0018_WYG_022-4b"/>
　　　見人扇頭是友沂絶句愴然和之<lb/>
更誰紅淚掩蟬紗公子埋香隔嵗華今日臨風展遺墨<lb/>
教人腸㫁刺桐花<lb/>
　　　又<lb/>
歌板當年出絳紗綠腰紅袖盡鉛華只留便靣春風在<lb/>
曽向章臺拂栁花<lb/>
　　　友人納姬戲為催粧姬汪姓南人也<lb/>
蛺蝶輕羅押蒜金燈前小立倚瑤琴桃花潭水兒家住<lb/>
<pb n="KR4f0018_WYG_022-5a"/>
只問郎情深不深<lb/>
　　　又<lb/>
别樣雙蛾栁葉勻輕迴蟬翼掩羅巾柔條一樣江南種<lb/>
北地逢春更着人<lb/>
　　　又<lb/>
碧天何處是眀河靈鵲差排此夜過低囑侍兒休索問<lb/>
古来司馬自情多<lb/>
　　　又<lb/>
<pb n="KR4f0018_WYG_022-5b"/>
新粧綽約下鳴機夫壻東方世所稀儂自有香名意可<lb/>
不煩小玉䕶朝衣<lb/>
　　　題畫<lb/>
密篠千竿翠繞籬草堂清晝篆香遲殘書未了秋聲動<lb/>
正是前山欲雨時<lb/>
　　　又<lb/>
怪石頽雲勢不平西風捲出大江聲漁郎醉卧蘆花裏<lb/>
笑指魚龍觸浪行<lb/>
<pb n="KR4f0018_WYG_022-6a"/>
　　　入署偶吟<lb/>
新換頭銜騎省郎終朝驅馬看人忙銕花繡盡黄金鑰<lb/>
嬴取殘書疊印牀<lb/>
　　　又<lb/>
平眀初下紫宸班錦署無營晝掩闗閒拂案塵攤好句<lb/>
一杯涼雪祭椒山<lb/>
　　　快雪堂觀劇<lb/>
魚藻池邊秋夜清玉船徐引燭花眀不知何處春風起<lb/>
<pb n="KR4f0018_WYG_022-6b"/>
吹出雛鶯百囀聲<lb/>
　　　又<lb/>
西園清燕好留連翠管紅絃不曙天看到舞腰低轉處<lb/>
不妨人喚柘枝顛<lb/>
　　　猶記<lb/>
猶記香風起栢梁簪裾髙㑹有篇章無端賦就神仙事<lb/>
空指紅雲拜玉皇<lb/>
　　　又<lb/>
<pb n="KR4f0018_WYG_022-7a"/>
太液波通瀛海潮靈鯢行處御香飄一從畫楫無人倚<lb/>
荷葉髙平玉蝀橋<lb/>
　　　又<lb/>
獸環金蝕繡苔班頭白監門盡日閒零落上陽花滿地<lb/>
宫鶯銜不到人間<lb/>
　　　又<lb/>
孝武雄才自古今朱旗常繞碧山岑年來不見秋鷹出<lb/>
腸斷相如在上林<lb/>
<pb n="KR4f0018_WYG_022-7b"/>
　　　又<lb/>
甲夜猶傳駐御幢一朝芸帙冷眀缸蛛絲似也知人事<lb/>
網徧金泥閃電牕<lb/>
　　　又<lb/>
鬼神清問夜徘徊前席曽聞訪異才宣室可憐秋雨暗<lb/>
憑誰教喚賈生来<lb/>
　　　題楊龍友山水<lb/>
不見楊公二十年畫中崖壁尚依然當時若有扁舟在<lb/>
<pb n="KR4f0018_WYG_022-8a"/>
呼出人間郭恕先<lb/>
　　　題畫栗<lb/>
實如張放林中彈皮繞桓公面上髭不是寫生容易得<lb/>
拾來將療杜陵饑<lb/>
　　　題查匡來像<lb/>
入雒當年眼共青雙鬟記曲滿旗亭無端却渡松花水<lb/>
皂㡌藜牀憶管寧<lb/>
　　　又<lb/>
<pb n="KR4f0018_WYG_022-8b"/>
丁鶴重歸漸有鬚栁風桐露照氷壺吴生解寫多情貌<lb/>
何不崔徽共一圖<lb/>
　　　又<lb/>
倚玉風裁鏡裏開四筵驚道孟公来憑教倩得添毫筆<lb/>
難畫東阿八斗才<lb/>
　　　上已梅花<lb/>
本是東風第一枝為憐春老獨開遲好將逸少蘭亭體<lb/>
寫出何郎閣上詩<lb/>
<pb n="KR4f0018_WYG_022-9a"/>
　　　水仙<lb/>
烏几紅牕小貯春盈盈羅襪淨無塵不知子建縁何事<lb/>
却向烟波賦洛神<lb/>
　　　夢月中㳺二十四橋<lb/>
長樂鐘聲入夢聞夢中猶自逐梨雲采菱船上西風急<lb/>
一曲紅簫月二分<lb/>
　　　題范雙玉畫梅冊<lb/>
鶴飛湖上已年年老幹猶從筆底妍氷雪不須疑綽約<lb/>
<pb n="KR4f0018_WYG_022-9b"/>
前身原是藐姑仙<lb/>
　　　夾山漾<lb/>
青簾白舫畫中開短笛横簫晩更催一曲新詞吟未穩<lb/>
兩山飛翠入船来<lb/>
　　　雜感<lb/>
鶯脰湖邊樹欲紅長年倚楫聴晨鐘苕川多少浮家處<lb/>
何日來尋桑苧翁<lb/>
　　　夏夜偶泊西子湖戲贈笑公<lb/>
<pb n="KR4f0018_WYG_022-10a"/>
修竹髙梧半榻前老僧白髪影蕭然十年着眼南屏路<lb/>
看盡西湖歌舞船<lb/>
　　　又<lb/>
影落雷峯月上天一池荷葉露痕鮮新涼夜半香風起<lb/>
悟得涪翁不隱禪<lb/>
　　　過友人齋頭看竹<lb/>
北郭東門訪隱淪琅玕萬箇碧無塵隣家莫把王猷擬<lb/>
看竹還應為主人<lb/>
<pb n="KR4f0018_WYG_022-10b"/>
　　　為銕崖題畫<lb/>
無數羣峰蘸墨池白雲如絮擁茅茨絶似郡樓斜日後<lb/>
道塲山北雨來時<lb/>
　　　為靈巖和尚題畫冊<lb/>
門對平湖碧樹齊木魚清磬石橋西他年得遂淵眀志<lb/>
不復煩君過虎溪<lb/>
　　　贈僧<lb/>
鳥道千盤入翠㣲真僧皓首見人稀昨宵直上蓮花頂<lb/>
<pb n="KR4f0018_WYG_022-11a"/>
剪取山雲補衲衣<lb/>
　　　又<lb/>
一鉢胡麻𠻳玉泉鹿麋相伴不知年逺公猶有名心在<lb/>
苦向匡山種白蓮<lb/>
　　　又<lb/>
老衲惟存鉢與瓶禪牀趺坐蘚痕青深林不是長多雨<lb/>
為有天龍来聴經<lb/>
　　　汎太湖<lb/>
<pb n="KR4f0018_WYG_022-11b"/>
欲上金庭苦未能夕陽眀滅晩波澄不知萬頃琉璃國<lb/>
何處清歌唱采菱<lb/>
　　　過石門有感<lb/>
三十年前共月眀玉簫吹作鳯皇聲而今攜手同蒼鬢<lb/>
懶向桃花説姓名<lb/>
　　　又<lb/>
樂令清言事未遙山丘華屋恨難消憑將醉後羊曇淚<lb/>
彈向春江作晩潮<lb/>
<pb n="KR4f0018_WYG_022-12a"/>
　　　嘉禾<lb/>
淼淼寒波動畫船南湖春雨細如煙不知修竹彈何事<lb/>
冷落鴛鴦一萬年<lb/>
　　　客有談醉李者戲成一絶<lb/>
歌舞無端失舊恩蘓臺響屧總消魂多情只有王戎李<lb/>
猶帶東忩指甲痕<lb/>
　　　平望戲成<lb/>
謝安手板自無聊又趂東風送短橈沙上白鷗應笑我<lb/>
<pb n="KR4f0018_WYG_022-12b"/>
年年身到畫眉橋<lb/>
　　　潯溪泛舟<lb/>
七月新涼暑漸㣲荷花深處釣船歸五湖魚鳥猶相識<lb/>
爭傍蘭橈不忍飛<lb/>
　　　語溪道中<lb/>
㟁草青回二月初語兒溪水碧何如扁舟十里垂楊路<lb/>
消得齊諧一巻書<lb/>
　　　題畫枕<lb/>
<pb n="KR4f0018_WYG_022-13a"/>
十八年来一欠伸而今穩向釣魚津扁舟仰睡桃花下<lb/>
不怕槐安告密人<lb/>
　　　題周天隨祖香堂<lb/>
罨畫溪頭木葉黄手持詩巻見周郎烽煙匝地乾坤小<lb/>
不及君家舊草堂<lb/>
　　　文信國公像<hi>以下二十首咏蓻圃長物為姜仲子學在作</hi>
崎嶇江海幾間闗柴市招魂竟不還今日何人解惶恐<lb/>
也應無靣見文山<lb/>
<pb n="KR4f0018_WYG_022-13b"/>
　　　蘓文忠公像<lb/>
金蓮影裡喚奇才瘴海顛連老始迴笑我也同魚鳥性<lb/>
憶君曽上愛山臺<lb/>
　　　唾壺<lb/>
烈士髙歌志頗雄石頭東下竟無功笑他處仲誠多事<lb/>
何必敲殘敗乃公<lb/>
　　　隱嚢<lb/>
五色斑絲自陸離齊梁子弟坐彈棋匡牀此日須珍重<lb/>
<pb n="KR4f0018_WYG_022-14a"/>
鍼線唐宫舊所遺<lb/>
　　　筆牀<lb/>
玉臺翡翠艷當時三品今傳寳相枝獨怪中書老而秃<lb/>
只宜髙卧謝烏絲<lb/>
　　　宋搨閣帖<lb/>
澄心堂紙廷珪墨舊搨于今不可求何事宣和遺恨在<lb/>
一時還説太清樓<lb/>
　　　宣徳窑脂粉箱<lb/>
<pb n="KR4f0018_WYG_022-14b"/>
景陵制作重當時傳看真同大邑瓷不識昭陽誰最寵<lb/>
曉來妝就賜香脂<lb/>
　　　瓦燈<lb/>
午夜熒熒對短檠清瑤嶼裏報寒更誰知得意髙吟處<lb/>
萬樹秋聲一㸃眀<lb/>
　　　匏尊<lb/>
吾豈匏瓜事可知一尊閒卧夕陽時人間只有槐安好<lb/>
便是蚍蜉也不辭<lb/>
<pb n="KR4f0018_WYG_022-15a"/>
　　　開元石幢<lb/>
智慧髙幢刼屢經石臺猶剩蘚痕青時人若欲知年代<lb/>
上有歐陽小字銘<lb/>
　　　蒲團<lb/>
誰能堅坐學枯禪一片蒲團古壁前識得西来無語意<lb/>
只應抛向大江邊<lb/>
　　　博山爐<lb/>
㡬樹髙桐綠影深歸来堂裏對牀吟一爐活火心烟裊<lb/>
<pb n="KR4f0018_WYG_022-15b"/>
且向花前試水沈<lb/>
　　　蓍草瓶<lb/>
縹青粉白自非常旋汲清泉挿海棠最是䕶花須聖主<lb/>
想來青帝即羲皇<lb/>
　　　烏皮几<lb/>
琉璃忩扇䕶書城掩暎寒蕉碧影清净拭飛塵間縱筆<lb/>
刺桐花下又詩成<lb/>
　　　漆園榻<lb/>
<pb n="KR4f0018_WYG_022-16a"/>
栩栩初回夕照斜莊周何意著南華人生只合如蝴蜨<lb/>
睡盡江城萬樹花<lb/>
　　　達摩衣<lb/>
葉響寒齋夜雪深番駝髙擁正閑吟遙憐此夕雞忩意<lb/>
肯負西來面壁心<lb/>
　　　管夫人硯<lb/>
秘閣才人管仲姬琉璃硯匣玉珪攜看来尚作連環様<lb/>
未破當年一塊泥<lb/>
<pb n="KR4f0018_WYG_022-16b"/>
　　　日本藤笠<lb/>
風雪騎驢太瘦身横欹同笑㡌簷新鯨魚目射波光紫<lb/>
誰念當時渡海人<lb/>
　　　黄州竹筆筒<lb/>
毛頴空為狡兔儔此君坦腹坐相収當年若使元之見<lb/>
應入黄州古竹樓<lb/>
　　　書籖<lb/>
食盡神仙老蠧魚百城髙擁水雲居勸君甲乙無煩别<lb/>
<pb n="KR4f0018_WYG_022-17a"/>
舉世誰知四庫書<lb/>
　　　遊北山贈性空上人<lb/>
古木隂森翠影稠亂香隨屐不知休山僧相引過溪去<lb/>
一片白雲教我留<lb/>
　　　過二峰菴<lb/>
春半看花取次忙晩来燒笋飯篔簹清貧太守閒經過<lb/>
又費山僧幾日糧<lb/>
　　　步韻<lb/>
<pb n="KR4f0018_WYG_022-17b"/>
何處行雲不肯飛夜深香罥鏤金衣憑將苕上千峯色<lb/>
寫入蛾眉送客歸<lb/>
　　　又<lb/>
響屧空傳下玉樓翠煙珠霧態難収當塲錯認何郎粉<lb/>
匿笑花前不轉頭<lb/>
　　　又<lb/>
枉殺陳思賦洛神三年辜負鏡湖春東方莫漫窺千騎<lb/>
舊是青樓薄倖人<lb/>
<pb n="KR4f0018_WYG_022-18a"/>
　　　贈陸文孫<lb/>
鶯脰湖邊楊栁春相逢倚檝暗傷神鄂君繡被知何處<lb/>
腸㫁何戡是舊人<lb/>
　　　趙尚書故姬<lb/>
舞隊歌筵盛徳新芳姿曽掩翠蛾顰寧知華屋傷心處<lb/>
不負尚書是此人<lb/>
　　　又<lb/>
瞥眼繁華不掉頭藥爐經巻度清秋春申珠履應無數<lb/>
<pb n="KR4f0018_WYG_022-18b"/>
莫過張家燕子樓<lb/>
　　　蠡山題壁<lb/>
千桃萬栁上嶙峋石室猶傳霸越臣不是五湖歸較晩<lb/>
此中應少苧蘿人<lb/>
　　　虎丘竹枝詞<lb/>
虎丘山下水平堤堤上春来碧草齊分付畫船諸女伴<lb/>
莫抛紅豆打黄鸝<lb/>
　　　又<lb/>
<pb n="KR4f0018_WYG_022-19a"/>
短簿祠傍泊畫船吴王墓下草芊芊何能覔得魚腸劍<lb/>
割㫁離愁向兩邊<lb/>
　　　又<lb/>
紅紅白白滿桐橋買得花枝别樣嬌儂意只憐梔子樹<lb/>
阿郎偏愛美人蕉<lb/>
　　　又<lb/>
閙掃梳頭向水忩真娘墳畔水淙淙當時豈少同心侣<lb/>
何不鴛鴦塟一雙<lb/>
<pb n="KR4f0018_WYG_022-19b"/>
　　　題辰六借書圖<lb/>
吾家逸少本奇才旅舍縹緗手自裁三載騎驢燕市裏<lb/>
只知原是讀書来<lb/>
　　　遊虞山得絶句八首<lb/>
東風吹得燕鶯忙花底船迴一水香楊栁長條正無賴<lb/>
赤闌干畔鬬鵝黄<lb/>
　　　又<lb/>
鴨頭新水碧連空芳草裙腰晩望中多少樓臺烟雨後<lb/>
<pb n="KR4f0018_WYG_022-20a"/>
一時閒倚夕陽紅<lb/>
　　　又<lb/>
籃輿曉出為看山鳥道紆迴未便還何處衣香吹不㫁<lb/>
蛾眉人在白雲間<lb/>
　　　又<lb/>
峭壁千尋出世塵下看煙火碧無垠而今始笑黄公望<lb/>
畫得虞山却贈人<lb/>
　　　又<lb/>
<pb n="KR4f0018_WYG_022-20b"/>
絶頂天風吹客衣滄茫湖海是耶非青螺認得鄉山影<lb/>
苦愛桃花未肯歸<lb/>
　　　又<lb/>
黄㡌青簾十里餘酒人爭就水雲居那知東海風流客<lb/>
盡把沙棠載異書<lb/>
　　　又<lb/>
繡被無香燭影青玉波深處話平生無端唱出河梁曲<lb/>
紅淚抛殘為子卿<lb/>
<pb n="KR4f0018_WYG_022-21a"/>
　　　又<lb/>
細雨何堪歸思侵玉簫金管閣春隂破山寺裏花深處<lb/>
猶剩詞人一片心<lb/>
　　　過亡友故居有感<lb/>
朱樓一帯映揉藍曽見蔵書話玉潭詞賦可憐蕭瑟盡<lb/>
不留紅豆在江南<lb/>
　　　又<lb/>
一代聲名世罕儔西園狎客舊同逰如何劍履塵埋後<lb/>
<pb n="KR4f0018_WYG_022-21b"/>
難保張家燕子樓<lb/>
　　　又<lb/>
舞散歌消碧樹層遺棺空自罥枯藤畫船不少如澠酒<lb/>
一滴誰澆下馬陵<lb/>
　　　又<lb/>
黄<graphic n="KR1596" url="https://raw.githubusercontent.com/kanripo/KR-Gaiji/master/images/KR1596.png" mimeType="image/png"/>難尋事可嗟平原空剩夕陽斜行人莫漫傷零落<lb/>
故國全無玉樹花<lb/>
　　　無題次六益韻<lb/>
<pb n="KR4f0018_WYG_022-22a"/>
珠箔無風花自搖鴉黄蛾綠弄春嬌依稀記得垂鞭處<lb/>
亞字青牆宛轉橋<lb/>
　　　又<lb/>
臨卭别館見相如小院桐隂繡榻虛為問間愁看腰帶<lb/>
不知偷墜一金魚<lb/>
　　　又<lb/>
回眸一笑下簾遲别後音容細細思底事梳頭春較懶<lb/>
惱人花氣燕歸時<lb/>
<pb n="KR4f0018_WYG_022-22b"/>
　　　又<lb/>
紫棧熏殘碧篆濃輕羅衫子畫芙蓉粧成欲報王昌信<lb/>
獨背鸚哥小字封<lb/>
　　　又<lb/>
齊紈四月薦招涼魚纈珠蘭漸吐香為共蕭郎談舊夢<lb/>
等閒抛却繡鴛鴦<lb/>
　　　又<lb/>
麝香羅褶叠宫衣薄倖羞他杜紫薇従此畫簾長不捲<lb/>
<pb n="KR4f0018_WYG_022-23a"/>
莫教燕子又雙飛<lb/>
　　　又<lb/>
縹緲青霞憶鳯簫淺深更漏短長宵愁心只似吴淞水<lb/>
黄歇祠邊早晩潮<lb/>
　　　賈誼<hi>以下十首詠史</hi>
謫去長沙更不回賈生空負漢廷材當時絳灌多英畧<lb/>
何處容君慟哭来<lb/>
　　　張敞<lb/>
<pb n="KR4f0018_WYG_022-23b"/>
循良京兆世咸推帷薄何煩帝問為但使長安枹鼓絶<lb/>
不嫌終日畫蛾眉<lb/>
　　　東方朔<lb/>
豈有神仙骨絶羣阿嬌前事不堪聞東方甘向金門餓<lb/>
割肉猶然遺細君<lb/>
　　　司馬相如<lb/>
一曲求凰向酒罏世人爭薄馬相如不知鬢影春風畔<lb/>
肯上長楊諫獵書<lb/>
<pb n="KR4f0018_WYG_022-24a"/>
　　　任昉<lb/>
賓客蘭臺一代稀桃花載米亦空歸而今茂灌尋常見<lb/>
不負西華有葛衣<lb/>
　　　李白<lb/>
才子從来定異常天教供奉救汾陽可憐酒醒沈香後<lb/>
獨自崎嶇向夜郎<lb/>
　　　杜牧<lb/>
司勲才氣迥難儔寄託尋花作冶逰十六衛原無識者<lb/>
<pb n="KR4f0018_WYG_022-24b"/>
直須眀月夢青樓<lb/>
　　　白居易<lb/>
江上秋來月滿林香山送客為沾襟同歸白首須臾事<lb/>
一曲琵琶獨至今<lb/>
　　　蘓軾<lb/>
怒罵能將嬉笑侔子瞻千古擅風流竒才但得君王歎<lb/>
飽飯何妨到惠州<lb/>
　　　陸游<lb/>
<pb n="KR4f0018_WYG_022-25a"/>
壯氣雄才不易刪渭南詞客老投間平生多少淒涼志<lb/>
鐡騎西風大散闗<lb/>
　　　訪鱸香亭不得<lb/>
遺亭無跡暮烟空釣叟収綸看落鴻不是近來鱸鱠少<lb/>
阿誰冷眼向秋風<lb/>
　　　和龎大家香奩瑣事雜詠<lb/>
春入鸞紗日較遲白梅花下立多時無端抝取髙枝戴<lb/>
惹得東風上鬢絲<lb/>
<pb n="KR4f0018_WYG_022-25b"/>
　　　又<lb/>
昨夜紅薇一朶開膽瓶新築避風臺慇懃更放泥金幔<lb/>
恐有尋香鳯子來<lb/>
　　　又<lb/>
粧次傳書特地忙嗔他小玉戀迷蔵錯將京兆修眉管<lb/>
並卧湘妃翡翠牀<lb/>
　　　又<lb/>
生性天然淡冶中羞將顔色鬬春風新來不着燈籠錦<lb/>
<pb n="KR4f0018_WYG_022-26a"/>
一色文羅染退紅<lb/>
　　　又<lb/>
檢㸃珠奩似少歡釵梁擎出要郎看昨宵嗔喚収粧急<lb/>
誤損金絲九子鸞<lb/>
　　　又<lb/>
緗編偷把背花吟脂印猶嫌玉甲侵讀到白頭山上雪<lb/>
一時彈淚為闗心<lb/>
　　　又<lb/>
<pb n="KR4f0018_WYG_022-26b"/>
戌字初傳報夜牌卸頭猶未下瑤釵不知夫壻輕狂甚<lb/>
倚醉偷量獨見鞋<lb/>
　　　又<lb/>
夜展氍毺坐綺忩盡燒椽燭換眀缸誰堪暖手偎紅袖<lb/>
拂亂宫牙十六雙<lb/>
　　　又<lb/>
斂眉深坐費深思一着文楸局兩持賭取玉釵渾細事<lb/>
就中黑白要郎知<lb/>
<pb n="KR4f0018_WYG_022-27a"/>
　　　又<lb/>
江草湘花展巻看春風隨手拂雕欄趙家公子歸来日<lb/>
莫買徐熈墨牡丹<lb/>
　　　又<lb/>
稻畦衫子映花眀繡佛幢前禮拜輕傳語八闗今日是<lb/>
厨娘莫費鯉魚羮<lb/>
　　　又<lb/>
盡卸鸞鬟向鳯窠薔薇湯裏學凌波窺人怕有多情月<lb/>
<pb n="KR4f0018_WYG_022-27b"/>
繡幕層遮脱絳羅<lb/>
　　　又<lb/>
暗香中夜吐金花漫道紅忩少伯牙一寸眼波横兩黛<lb/>
髙山流水是兒家<lb/>
　　　又<lb/>
紫棧偏宜静處焚金爐銀葉共郎薰請看心字成灰後<lb/>
盡作巫山縷縷雲<lb/>
　　　又<lb/>
<pb n="KR4f0018_WYG_022-28a"/>
好日新將繡帖開合歡羅勝一雙裁雛鬟不識春猶淺<lb/>
已訝釵頭燕子来<lb/>
　　　又<lb/>
錦帶銀毬次第懸手丸瓊粉拜郎前燈邊好語憑誰道<lb/>
願似花糍個個圎<lb/>
　　　又<lb/>
繡罽紅茵别樣嬌銜蟬曉食每親調愛他生小多憑準<lb/>
一線圓睛兩度潮<lb/>
<pb n="KR4f0018_WYG_022-28b"/>
　　　又<lb/>
亞字青牆栁帶斜春来間事有些些嗔他小玉無聊賴<lb/>
慣上江樓喚賣花<lb/>
　　　又<lb/>
念得新詩教雪衣水晶簾外語依稀春來漸喜相偎熟<lb/>
縱解金縧也不飛<lb/>
　　　又<lb/>
近風来處著紅縑小拜花前願蜜添身是百花原任採<lb/>
<pb n="KR4f0018_WYG_022-29a"/>
不知何處使人甜<lb/>
　　　又<lb/>
寒食今朝春事賒醸成仙液似飛霞杯中更挼桃花汁<lb/>
只要郎身總是花<lb/>
　　　又<lb/>
春駒輕粉尚沾香浪惹輕羅已自傷還向海棠深處放<lb/>
莫教孤影宿紅房<lb/>
　　　又<lb/>
<pb n="KR4f0018_WYG_022-29b"/>
荷芰風清薤葉涼輕雷一震隱横塘生憎簾幙斜陽色<lb/>
半是兒家額上黄<lb/>
　　　又<lb/>
寳鏡盤龍影篏空猛然驚見下簾櫳憑誰得向江心鑄<lb/>
先着傾城在此中<lb/>
　　　又<lb/>
填鵲靈期正早秋家家瓜果坐針樓生憐銀漢難為别<lb/>
却替雙星夜半愁<lb/>
<pb n="KR4f0018_WYG_022-30a"/>
　　　又<lb/>
寒到深閨要綺襦忩前札札弄機杼而今織素渾無用<lb/>
花樣隨時問小姑<lb/>
　　　又<lb/>
花壓重檐影漸偏貪看靈兔不成眠嫦娥既有長生藥<lb/>
何不將人並上天<lb/>
　　　又<lb/>
翅拍晨霜未穏棲曉来忩下打籠雞怪他只喚相思夢<lb/>
<pb n="KR4f0018_WYG_022-30b"/>
不向侯家枕畔啼<lb/>
　　　又<lb/>
養得金魚近繡忩錦鱗朱鬛一雙雙夜深忽怕琉璃凍<lb/>
自撤重茵裹玉缸<lb/>
　　　又<lb/>
天涯着處舞楊花剪剪輕風透碧紗鬬鴨闌邊寒未減<lb/>
紅泥長䕶鬱金芽<lb/>
　　　又<lb/>
<pb n="KR4f0018_WYG_022-31a"/>
銀牆東畔畫欄低斑笋新抽尚帶泥煑得青梅同下酒<lb/>
合歡花上畫眉啼<lb/>
　　　又<lb/>
菖蒲新綠細堪梳崑石玲瓏嵌碧虚一研冷雲花影下<lb/>
鮑娘新折大雷書<lb/>
　　　又<lb/>
人間何處有瓊霜倚檻㣲吟只淡粧百尺小樓雙燕子<lb/>
謝家春色在斜陽<lb/>
<pb n="KR4f0018_WYG_022-31b"/>
　　　水邨春曉圖<lb/>
水竹平生少定居每看烟樹興蕭疎無端偶逐輕風去<lb/>
長憶桃花好鱖魚<lb/>
　　　梅花書屋圖<lb/>
漠漠寒林影不分啁啾么鳯曉来聞梅花萬樹香多少<lb/>
薰透前山嶺上雲<lb/>
　　　京口即事<lb/>
江風江雨獨登臺聴罷琵琶首重回不使客囊留一物<lb/>
<pb n="KR4f0018_WYG_022-32a"/>
也知原為看山来<lb/>
　　　又<lb/>
木葉蕭蕭秋氣新江聲直上更無塵平生来往誰能識<lb/>
只有金焦是故人<lb/>
　　　梅旅度曲用秋宵聞歌四字為韻<lb/>
髙館銜觴散客愁重来杜牧憶青樓無端一曲江南弄<lb/>
庭樹蕭蕭不忍秋<lb/>
　　　又<lb/>
<pb n="KR4f0018_WYG_022-32b"/>
作計支吾夜漏遙紅絃碧管韻爭調吹殘二十四橋月<lb/>
不負揚州是此宵<lb/>
　　　又<lb/>
空庭落葉夜紛紛車子清謳遏綵雲醉裏醒来還復醉<lb/>
就中孤客最難聞<lb/>
　　　又<lb/>
曲巷相呼夜更過何戡白髮老婆娑漫天風雨愁歸路<lb/>
如此乾坤肯不歌<lb/>
<pb n="KR4f0018_WYG_022-33a"/>
　　　春寒<lb/>
何處春寒入謝家春衣綿薄又重加無端一夜東園雨<lb/>
遲放海棠三日花<lb/>
　　　補種平山堂楊栁<lb/>
何人新種綠隂齊六一堂髙古竹西却笑隋堤千萬樹<lb/>
近來無處着鶯啼<lb/>
　　　竹西春遊曲<lb/>
花栁千枝拂路行大家車馬趂新晴那知九曲池邊水<lb/>
<pb n="KR4f0018_WYG_022-33b"/>
流盡當年歌吹聲<lb/>
　　　又<lb/>
紫幰車中額畫黄軟塵飛過認衣香怪他醉客眠芳草<lb/>
元是陳隋舊戰塲<lb/>
　　　又<lb/>
金銜驕馬錦帆舟簇簇笙歌楚水頭最是江南好山色<lb/>
春來都在十三樓<lb/>
　　　又<lb/>
<pb n="KR4f0018_WYG_022-34a"/>
鬬雞臺畔草痕青結束新粧肯暫停可惜隋宫清夜曲<lb/>
至今留與健兒聴<lb/>
　　　題吴孟舉黄葉村莊圖<lb/>
聞道蔵書别起樓西園名士幾同遊十年夢到何年到<lb/>
爛醉鴛湖萬樹秋<lb/>
　　　又<lb/>
昔年曽泛語兒溪最愛斜陽綠影迷今日畫圖閒指㸃<lb/>
草堂深處碧山齊<lb/>
<pb n="KR4f0018_WYG_022-34b"/>
　　　書屋中雙燕新来壘巢未定特以招之<lb/>
花底交飛綠影開銜泥欲定更徘徊昭陽宫裏多猜忌<lb/>
莫為茅簷不肯来<lb/>
　　　又<lb/>
栁影梧隂映畫梁芹泥何事為銜將天邊不少連雲厦<lb/>
認取先生舊草堂<lb/>
　　　紅橋絶句四首<lb/>
城北風光絶㸃塵垂楊個個鬬腰身榆錢飛盡荷錢出<lb/>
<pb n="KR4f0018_WYG_022-35a"/>
買斷揚州十里春<lb/>
　　　又<lb/>
金谷園西倚赤欄内家妝裹任人看就中獨有鴉鬟子<lb/>
學得銀箏不肯彈<lb/>
　　　又<lb/>
水檻迴環抱小樓人家排住藕花洲錦韉畫槳知多少<lb/>
輸却閒情付白鷗<lb/>
　　　又<lb/>
<pb n="KR4f0018_WYG_022-35b"/>
海㑹山前走鈿車王郎題字尚籠紗誰憐杜牧輕狂甚<lb/>
夜半燒燈為看花<lb/>
　　　遊清涼寺<lb/>
踏徧金蓮戰血腥秋山未了六朝青松隂一帶齋鐘午<lb/>
不是春風九子鈴<lb/>
　　　又<lb/>
老樹槎枒覆廢池苔生玉甃綠參差逢人欲問胭脂井<lb/>
頭白山僧總不知<lb/>
<pb n="KR4f0018_WYG_022-36a"/>
　　　吉祥寺看梅<lb/>
塵滿空廊日影斜壁間無字可龍蛇肩輿十里秋山晩<lb/>
獨為寒梅一樹花<lb/>
　　　旅懐<lb/>
茭薦藜牀夜不眠客心如火向秋然忩前為傍烏啼樹<lb/>
長有西風在枕邊<lb/>
　　　又<lb/>
秋雨淒淒不肯晴攪和梧葉作秋聲寒螿本是離魂化<lb/>
<pb n="KR4f0018_WYG_022-36b"/>
夜夜長啼到五更<lb/>
　　　又<lb/>
一線長江未易歸離鴻偏向客邊飛清霜不為窮途緩<lb/>
先送新寒透葛衣<lb/>
　　　又<lb/>
揮扇前朝暑未還一宵寒雨遍青山蒼天也似人情改<lb/>
容易炎凉頃刻間<lb/>
　　　俞錦泉招觀女樂席間得㫁句十首<lb/>
<pb n="KR4f0018_WYG_022-37a"/>
眀月曽傳醉二分玉簫清響遏行雲而今又買吴陵酒<lb/>
顛倒樊川是舞裙<lb/>
　　　又<lb/>
流香小閣影參差十樣蛾眉鬬一時就裏搴簾能巧笑<lb/>
不知誰合比紅兒<lb/>
　　　又<lb/>
綠珠長笛妙隆箏不作人間第二聲若使謝公曽入耳<lb/>
肯抛心事為蒼生<lb/>
<pb n="KR4f0018_WYG_022-37b"/>
　　　又<lb/>
嫋嫋驪珠淡淡粧天然無復換鵝黄人生只有情堪死<lb/>
莫把傷心問麗娘<lb/>
　　　又<lb/>
絳蠟搖光酒氣春小紅来去逞腰身生憐薄倖元丞相<lb/>
腸斷東風記㑹真<lb/>
　　　又<lb/>
芙蓉雙靨向秋鮮何粉輕沾分外妍賺得紅樓人愛煞<lb/>
<pb n="KR4f0018_WYG_022-38a"/>
不知原是小嬋姢<lb/>
　　　又<lb/>
珮玉釵金見未曽領巾題字我猶能當筵不用求凰操<lb/>
才子由来在茂陵<lb/>
　　　又<lb/>
歡塲何處有旄頭一夜樽前鼓未休猿臂只今無用處<lb/>
温柔鄉裏暫封侯<lb/>
　　　又<lb/>
<pb n="KR4f0018_WYG_022-38b"/>
紫雲一笑定如何老去參軍興未磨探取江南紅豆在<lb/>
一宵惆悵為情多<lb/>
　　　又<lb/>
公瑾知音一代稀美人都唱縷金衣牡丹㑹上能重到<lb/>
壓㡌狂花不忍飛<lb/>
　　　除夕前一日哭長兒參成十首<lb/>
華筵心動便歸來鵩下寧知事可哀風雪漫天燈火暗<lb/>
蒼天有意虐多才<lb/>
<pb n="KR4f0018_WYG_022-39a"/>
　　　又<lb/>
心傷負米志終違俯枕長吁涕更垂只為髙堂雙白髪<lb/>
曽無一語及妻兒<lb/>
　　　又<lb/>
詞賦安能動帝閽玉樓偏召李王孫平生何事應天譴<lb/>
破柱當年似寡恩<lb/>
　　　又<lb/>
少小多愁只為貧頻年憔悴向闗津可憐亷吏終何益<lb/>
<pb n="KR4f0018_WYG_022-39b"/>
清白飜能累後人<lb/>
　　　又<lb/>
當年才調擬相如豈意無端賦子虛嘔盡血痕何處覔<lb/>
丹黄猶剩半牀書<lb/>
　　　又<lb/>
詩懴空傳句足憐那知未别已迍邅長沙自是傷心地<lb/>
慣向秋風哭少年<lb/>
　　　又<lb/>
<pb n="KR4f0018_WYG_022-40a"/>
一雨何期八十朝哀哀婺婦哭寒宵東皇似有憐才意<lb/>
落盡春紅不自聊<lb/>
　　　又<lb/>
年年珠樹鎮相攜誰信慈眀運不齊空有茂陵遺稿在<lb/>
三芝無復舊時題<lb/>
　　　又<lb/>
空房夜夜聴啼烏腸㫁東風泣鳯雛一對麻衣小兒女<lb/>
有誰還信掌中珠<lb/>
<pb n="KR4f0018_WYG_022-40b"/>
　　　又<lb/>
沈疴難起為儒冠三上無成淚眼酸曽似東陵樵牧䜿<lb/>
不教識字且團圞<lb/>
　　　蕪闗觀競渡作竹枝詞<lb/>
青簾一片水中央搖漾晴波映額黄就裏何人似桃葉<lb/>
漫將團扇賺王郎<lb/>
　　　又<lb/>
木蘭雙槳逐時新玉箸金盤饌錦鱗坐上琵琶渾未解<lb/>
<pb n="KR4f0018_WYG_022-41a"/>
可憐都是販茶人<lb/>
　　　又<lb/>
文鱗朱鬛怒如雷欵乃齊聲去復回多少闌干人駐目<lb/>
不知誰奪錦標来<lb/>
　　　又<lb/>
誰將歌吹説揚州此地従来據上游却笑小姑春態好<lb/>
新粧閙掃按箜篌<lb/>
　　　彭澤縣絶句<lb/>
<pb n="KR4f0018_WYG_022-41b"/>
折腰興懶賦歸来元亮平生一酒杯只怪黄花無種子<lb/>
不曽留與後人栽<lb/>
　　　又<lb/>
古人誰比復誰傳宦海浮蹤絶可憐笑我官應勝彭澤<lb/>
歸来種秫竟無田<lb/>
　　　女兒港二首<lb/>
遙山隠隠帶波光欲畫蛾眉未便長只合小姑相伴住<lb/>
莫教容易嫁彭郎<lb/>
<pb n="KR4f0018_WYG_022-42a"/>
　　　又<lb/>
芙蓉挿鏡學梳頭一派横波入眼流為識洞庭曽錯配<lb/>
盈盈珠珮尚含羞<lb/>
　　　舟中卧月<lb/>
竹舍人稀晩柝殘沙籩月色照波寒今宵一樣嬋娟影<lb/>
三處人應各樣看<lb/>
　　　又<lb/>
西江日夜水爭流一片清光欲向秋猶是隋橋好眀月<lb/>
<pb n="KR4f0018_WYG_022-42b"/>
可憐欹枕在扁舟<lb/>
　　　登八境臺和東坡韻<lb/>
遙睇丹霞接蜃樓江城如畫坐銷憂憑欄竟日無人識<lb/>
倦客由来是醉侯<lb/>
　　　又<lb/>
浮蹤汗漫未知還庾嶺梅花待雪寒十幅蒲帆何處泊<lb/>
碧雲無盡是南安<lb/>
　　　又<lb/>
<pb n="KR4f0018_WYG_022-43a"/>
西江環湧雪成堆水國蒼茫八境開我較東坡身已隠<lb/>
不妨鷗鳥共頻来<lb/>
　　　又<lb/>
岧嶤畫閣夕陽眀萬里天風吹酒醒欲夢揚州是何日<lb/>
垂楊青繞竹西亭<lb/>
　　　又<lb/>
悔不求仙與坐禪半生蹤跡尚淒然章江不少桃花水<lb/>
輸與漁郎返棹先<lb/>
<pb n="KR4f0018_WYG_022-43b"/>
　　　又<lb/>
一派江山杳靄中欲將圖畫問王䝉無端更向羊城去<lb/>
遙指紅雲出海東<lb/>
　　　又<lb/>
朗吟終日坐髙臺恨不新豐酒甕開禪客莫須頻問取<lb/>
先生原是舊吴莱<lb/>
　　　又<lb/>
沙邊烟水碧差差秋到人間客早知一巻離騷渾未了<lb/>
<pb n="KR4f0018_WYG_022-44a"/>
不堪重作㫁腸詩<lb/>
　　　夜雨<lb/>
潺潺簷溜響空亭半枕新寒酒乍醒妬殺鴛鴦夢中客<lb/>
五更同雨不同聴<lb/>
　　　新婦石<lb/>
嫁得南康未即回臨流豈為望夫来只愁粧裹非時世<lb/>
暫借秋江作鏡臺<lb/>
　　　又<lb/>
<pb n="KR4f0018_WYG_022-44b"/>
新簇山花繡錦襦何来水畔采蘼蕪嘗羮要得慈姑性<lb/>
為學龎家覔鯉魚<lb/>
　　　席中偶談羅浮神蝶賦以紀之<lb/>
聞説仙姑有繡衣化成神蝶世應稀横身金翠人難見<lb/>
獨向梅花香處飛<lb/>
　　　又<lb/>
神卵探来亦偶然蜕成逐伴更翩躚仙霞片片隨風起<lb/>
五色寧教濁世憐<lb/>
<pb n="KR4f0018_WYG_022-45a"/>
　　　題天寧禪院示自㕘上人絶句三首<lb/>
浪跡天涯欲暮年逺公相遇共逃禪學書自有菩提葉<lb/>
不用芭蕉號綠天<lb/>
　　　又<lb/>
亂後珠宫盡剏灰空餘斗室掩蒼苔健兒繫馬千羣在<lb/>
敢為支公愛駿来<lb/>
　　　又<lb/>
閒雲一片偶来遲夢破繩床有所思徹夜悲歌喧戍客<lb/>
<pb n="KR4f0018_WYG_022-45b"/>
不須重詠皎然詩<lb/>
　　　贈維清<lb/>
追隨千里更踟蹰潭水桃花意有餘醉後片言君記取<lb/>
鏡湖春雨一床書<lb/>
　　　入宜章界<lb/>
兩載棲遲越水濱無端流轉又闗津平生愛寫離騷讀<lb/>
今日身為楚國人<lb/>
　　　舟阻磊石作唐多令一闋焚禱于洞庭君是夜<lb/>
<pb n="KR4f0018_WYG_022-46a"/>
　　　　得南風以濟因作小詩以昭神貺<lb/>
新詞一闋化湖濱夜半驚濤似有因安得神眀長借力<lb/>
盡吹天下欲歸人<lb/>
　　　過武侯祭風臺<lb/>
崔巍一片撼江隈百萬雄師竟未回吴蜀祗縁分王氣<lb/>
東風寧必待登臺<lb/>
　　　琵琶亭<lb/>
蘆花楓葉雨蕭森寂寞空亭遂至今自是逐臣雙淚盡<lb/>
<pb n="KR4f0018_WYG_022-46b"/>
不闗商婦少知音<lb/>
　　　為友人催粧<lb/>
鸞釵偏愛辟寒金十斛眀珠覔賞心揀得一枝紅芍藥<lb/>
春風鬢影對彈琴<lb/>
　　　又<lb/>
平陽公子劇多情選取眉山兩黛横南國有香銷未盡<lb/>
月眀重聴玉簫聲<lb/>
　　　又<lb/>
<pb n="KR4f0018_WYG_022-47a"/>
渡江曽説有瑯琊桃葉如儂亦未賒但把郎心比潭水<lb/>
可能深得似桃花<lb/>
　　　又<lb/>
青菱光映帶初拈腮半紅斜曉意忺却怪牕前看未足<lb/>
梳頭還下水晶簾<lb/>
　　　題汪丈冶荷鋤圖<lb/>
倦歸擬老漢隂身羨爾先為荷鍤人異日圖成向桑苧<lb/>
不妨添畫葛天民<lb/>
<pb n="KR4f0018_WYG_022-47b"/>
　　　種字林閒居雜詠三十首<lb/>
避人嘗擬似君公新得茅堂郡郭東買宅莫論多少值<lb/>
滿庭寒碧是新桐<lb/>
　　　又<lb/>
酒罏茶竈日從容此地幽偏足養慵萬縷垂楊三畝菊<lb/>
雨忩無夢到臨卭<lb/>
　　　又<lb/>
木榻斜支對石幢藥鐺經巻傍西牕水田莫訝裁官繭<lb/>
<pb n="KR4f0018_WYG_022-48a"/>
我已全家學老龎<lb/>
　　　又<lb/>
新開小逕綠參差盡種琅玕為竹癡不是王猷偏愛看<lb/>
此君孤直最相知<lb/>
　　　又<lb/>
長紅小白露華肥雨過山房擁翠㣲幾日掩闗無客到<lb/>
春風鬢影對金徽<lb/>
　　　又<lb/>
<pb n="KR4f0018_WYG_022-48b"/>
捫腹徐行午飯餘松隂百尺共蕭疎朝簪抛後應何事<lb/>
不是窮愁也著書<lb/>
　　　又<lb/>
今年準擬學潛夫酒椀詩篇泛五湖昨為看山才一出<lb/>
被人偷畫醉翁圖<lb/>
　　　又<lb/>
桃李無言自作蹊垂楊舞罷綠雲低兒童未許輕攀折<lb/>
借與黄鶯儘意啼<lb/>
<pb n="KR4f0018_WYG_022-49a"/>
　　　又<lb/>
愛客平生是素懐那能獨坐掩茅齋昨宵貪與公榮飲<lb/>
又典香奩一股釵<lb/>
　　　又<lb/>
寂寂林隂掃綠苔元龍湖海氣難灰夕陽欲下淳于醒<lb/>
笑看蚍蜉入大槐<lb/>
　　　又<lb/>
門巷全無車馬塵梅花香處着綸巾却嫌剝啄驚栖鶴<lb/>
<pb n="KR4f0018_WYG_022-49b"/>
猶有文園買賦人<lb/>
　　　又<lb/>
寫罷羊欣白練裙竹煙花霧坐氤氲那消天下三分月<lb/>
且貯山中㡬片雲<lb/>
　　　又<lb/>
為訪羅浮雪裏村歸来長物已無存惟留陸賈南逰劍<lb/>
欲報夷門一顧恩<lb/>
　　　又<lb/>
<pb n="KR4f0018_WYG_022-50a"/>
初夏猶餘麥秀寒布袍雅稱竹皮冠五陵裘馬多輕薄<lb/>
一笑何勞洗眼看<lb/>
　　　又<lb/>
封侯無骨只宜閒未學神仙且學頑莫怪嵇康情太懶<lb/>
家人都愛住青山<lb/>
　　　又<lb/>
夷甫従来恥道錢長門何必漢金傳而今潤筆尤非易<lb/>
一樹名花字一篇<lb/>
<pb n="KR4f0018_WYG_022-50b"/>
　　　又<lb/>
蕭郎樓傍月眀橋步屧相過亦未遙正是五陵裘馬地<lb/>
不妨閒處着漁樵<lb/>
　　　又<lb/>
占得隋堤一把茅綠毛么鳯挂林梢平生知已惟氷雪<lb/>
欲取梅花種作巢<lb/>
　　　又<lb/>
風舞虬松日怒號移家如傍廣陵濤此中合署清涼國<lb/>
<pb n="KR4f0018_WYG_022-51a"/>
好取離騷下濁醪<lb/>
　　　又<lb/>
賓客頻年已不過翟公無用更張羅留他瓦雀隂晴噪<lb/>
聴作南山種豆歌<lb/>
　　　又<lb/>
石磴臨風自煑茶元卿三徑綠雲遮平生為有栽花癖<lb/>
不愛東陵五色瓜<lb/>
　　　又<lb/>
<pb n="KR4f0018_WYG_022-51b"/>
青簟疎簾白晝長杜陵初有浣花堂東牆更欲添茅閣<lb/>
選個青山看夕陽<lb/>
　　　又<lb/>
蠻觸寧堪日鬬爭灌花鋤菜了餘生也知管樂成何事<lb/>
不是南陽未易耕<lb/>
　　　又<lb/>
露葉烟條一小亭無人相對眼常青不知五百餘年後<lb/>
誰識揚雲一巻經<lb/>
<pb n="KR4f0018_WYG_022-52a"/>
　　　又<lb/>
一曲新詞酒一升夜来清夢亦何曽誰教種得芭蕉樹<lb/>
燒盡南牕聴雨燈<lb/>
　　　又<lb/>
卧起髙齋總自由儘教匝月不梳頭山中那識人間貴<lb/>
翻笑雲谿號醉侯<lb/>
　　　又<lb/>
一方竹簟一張琴醉後還為梁父吟莫訝衣裳多翠色<lb/>
<pb n="KR4f0018_WYG_022-52b"/>
草龍珠帳正垂隂<lb/>
　　　又<lb/>
蔬食常將玉版參麈毛揮落只清談却慚米汁猶難㫁<lb/>
彌勒原須共一龕<lb/>
　　　又<lb/>
讀罷殘經更下籖賦心蕭瑟老江淹三更猶自躭孤坐<lb/>
花影渾身月一簷<lb/>
　　　又<lb/>
<pb n="KR4f0018_WYG_022-53a"/>
萬里歸来落布帆東園花竹似蒼嵓北山莫把移文誦<lb/>
已剪芙蓉處士衫<lb/>
　　　倚欄<lb/>
聲聲曉雨送春寒早起花前獨倚欄只恐東君少憐惜<lb/>
待他雨止已花殘<lb/>
　　　種字林雜詩<lb/>
去年栽竹遶茅堂春後俄看錦籜長忍得老饕纔半月<lb/>
千竿碧玉已過牆<lb/>
<pb n="KR4f0018_WYG_022-53b"/>
　　　和畢正持夏夜書事<lb/>
誰向南来鞭火龍隙光愁見午雲紅我家獨有松千尺<lb/>
不待彈琴已有風<lb/>
　　　又<lb/>
輕雲一霎午来過滿院清隂散薜蘿新竹繞簷桐繞砌<lb/>
已晴偏覺雨聲多<lb/>
　　　又<lb/>
門外朱軒衮亂塵北忩跂足夢初伸炎蒸那用𤣥氷散<lb/>
<pb n="KR4f0018_WYG_022-54a"/>
我是人間不熱人<lb/>
　　　又<lb/>
靜夜科頭倚曲廊桃笙不捲竹方牀獨支如意無人見<lb/>
滿地桐花月影香<lb/>
　　　又<lb/>
曲徑斜連一小亭滿簷寒碧晝青冥幾株老樹千竿竹<lb/>
盡作西忩夜雨聴<lb/>
　　　又<lb/>
<pb n="KR4f0018_WYG_022-54b"/>
靜掩疎簾罷奕棋日長偏與黑甜宜蟬聲一枕桐隂午<lb/>
正是槐安尚主時<lb/>
　　　次孝威聞瑋原韻<lb/>
知已闗心四十年論文莫向百花前獨憐零落羊碑後<lb/>
誰作孤寒尺五天<lb/>
　　　又<lb/>
朋舊分飛年復年人間何事可如前請看琴酒當時客<lb/>
眀月誰能共一天<lb/>
<pb n="KR4f0018_WYG_022-55a"/>
　　　又<lb/>
河梁蘓李已經年霜鬢蕭疎覺勝前百尺樓頭詩一巻<lb/>
碧雲何似在吴天<lb/>
　　　又<lb/>
曽和香奩只幾年安仁憔悴不如前玉臺一片文心在<lb/>
合向煙霞小有天<lb/>
　　　午日至淮隂次家文仲姪<lb/>
疊鼓驚笳兩岸聞錦標爭奪浪花紛濁醪自引瞢騰睡<lb/>
<pb n="KR4f0018_WYG_022-55b"/>
善讀離騷只有君<lb/>
　　　又<lb/>
佳節蕭齋忽叩門小花蠻榼送芳樽更探古錦嚢中句<lb/>
喚醒江潭屈子魂<lb/>
　　　白髪傷春二絶句次廣霞韻<lb/>
秋千紅颭夕陽旗鶯語丁寧是此時一日乍晴還乍雨<lb/>
東風無奈小桃枝<lb/>
　　　又<lb/>
<pb n="KR4f0018_WYG_022-56a"/>
聞道横塘走鈿車玉鞭相趂㡌簷斜無端一陣輕狂雨<lb/>
驚落滿堤楊白花<lb/>
　　　次自逺韻奉輓蛟門<lb/>
纔占大衍過歸竒厄遇龍蛇忽此期惆悵平泉花正發<lb/>
新詞一曲更何時<lb/>
　　　又<lb/>
拂衣歸卧掩書堂一詠隨君更一觴今日玉京髙處去<lb/>
何如世路有羊腸<lb/>
<pb n="KR4f0018_WYG_022-56b"/>
　　　又<lb/>
如此英華竟不留人間輕薄豈無由老天自不容才俊<lb/>
狙獪從来易白頭<lb/>
　　　又<lb/>
去秋分手菊花前妖夢新傳或未然可奈蓬莱無近信<lb/>
一回小别又千年<lb/>
　　　揚州栁枝詞十首<lb/>
楊栁青青覆大堤花開那復問髙低無端嫁與春風去<lb/>
<pb n="KR4f0018_WYG_022-57a"/>
一㸃東来一㸃西<lb/>
　　　又<lb/>
隋堤栁下綠忩疎碧玉何曽駕鈿車自逐劉家舊雞犬<lb/>
儘從時世鬬妝梳<lb/>
　　　又<lb/>
䢴水東来碧似油垂楊一帶起朱樓誰將當日隋宫地<lb/>
改作山塘半日㳺<lb/>
　　　又<lb/>
<pb n="KR4f0018_WYG_022-57b"/>
欲向郎前事事諳一時裝裹薄吴蠶春衣裁得從人看<lb/>
花樣新来出海南<lb/>
　　　又<lb/>
玉鈎斜畔草蕭蕭賸有新粧倚畫橈金管不須船送酒<lb/>
一行青紵小紅橋<lb/>
　　　又<lb/>
春到平山事若何香車寳馬日經過送生堂裡鞋兒好<lb/>
竹院何曽拜普陀<lb/>
<pb n="KR4f0018_WYG_022-58a"/>
　　　又<lb/>
怒馬鮮衣滚陌塵一番烽火一番新凌雲但有黄羅蓋<lb/>
何必相如賦大人<lb/>
　　　又<lb/>
灼灼髙冠燦燦裳烏衣門巷好兒郎横肩十里重城内<lb/>
街卒難容杜牧狂<lb/>
　　　又<lb/>
義濟橋横郡郭邊金爐寳鼎雜龍涎如何秦掾紅樓下<lb/>
<pb n="KR4f0018_WYG_022-58b"/>
姹女籹成慣數錢<lb/>
　　　又<lb/>
竹西歌吹幾人聞眀月憑誰説二分我是參軍徒有賦<lb/>
不堪城上看斜曛<lb/>
　　　夢健菴<lb/>
布㡌籠頭不出迎故人相見眼重眀蓬忩一片三更月<lb/>
猶喜春江不世情<lb/>
　　　喜晤火傳<lb/>
<pb n="KR4f0018_WYG_022-59a"/>
蕭蕭白髪不堪簪二十年来一再尋此日歸耕無寸土<lb/>
應憐苕水舊時新<lb/>
　　　題鄭超宗九峯雪霽圖<lb/>
滎陽當日顧厨間㸃染雲溪意獨閒一自影園花落盡<lb/>
更無名士愛青山<lb/>
　　　題黄荃畫三生石上圖<lb/>
瞿塘烟水自𥻘𥻘石上聞歌跡已陳只有西泠橋畔月<lb/>
夜来猶似照情人<lb/>
<pb n="KR4f0018_WYG_022-59b"/>
　　　又<lb/>
改面回頭日漸非多生心事此生違葛洪井畔無相識<lb/>
手指長松一笑歸<lb/>
　　　題撫松圖<lb/>
傲骨生憐本共殊時時靈夀為君扶看看漸長蒼龍甲<lb/>
莫愛秦家五大夫<lb/>
　　　八月梅花<lb/>
遙望羅浮木葉黄南枝驀地見春光美人自愛秋来月<lb/>
<pb n="KR4f0018_WYG_022-60a"/>
肯讓金鵞第一香<lb/>
　　　八月海棠<lb/>
白帝窮秋絶可憐花中何意見神仙碧雞坊裏淒涼客<lb/>
猛向西風又作顛<lb/>
　　　八月梨花<lb/>
月色溶溶夜正涼一枝宫粉出瑤房青旗不用重相趂<lb/>
玉露今能為洗粧<lb/>
　　　八月桃花<lb/>
<pb n="KR4f0018_WYG_022-60b"/>
露井風髙木漸彫豈知紅艷轉夭嬈但教人面能長在<lb/>
那有悲秋恨不消<lb/>
　　　擬寄江夏君<lb/>
泛泛蘭舟晩更横鳯皇城下走灘聲炎州秋盡猶餘暑<lb/>
莫取寒砧擣月眀<lb/>
　　　又<lb/>
萬里章江雪浪催聶都山畔首重回遊人不似章江水<lb/>
更過梅花國裏来<lb/>
<pb n="KR4f0018_WYG_022-61a"/>
　　　江雨<lb/>
秋江水涸木蘭横齒齒沙中自有聲多謝始興連夜雨<lb/>
寒潮添尺送人行<lb/>
　　　無裘<lb/>
鷫鸘典酒度殘春海國新寒苦殢人却笑遊秦蘇季子<lb/>
黑貂猶在未為貧<lb/>
　　　班婕妤<lb/>
舞袖歌絃易惹塵從来恩寵日相親無端一下黄金輦<lb/>
<pb n="KR4f0018_WYG_022-61b"/>
便有推排團扇人<lb/>
　　　九日登學士山題石<lb/>
蕭蕭木葉下晴沙塞雁横天帶晩霞滿目河山聞戰鼓<lb/>
不知何處種黄花<lb/>
　　　與楚雲<lb/>
偶然乘興泛仙槎一啜胡麻便憶家恠煞劉郎歸去速<lb/>
至今猶在誤桃花<lb/>
　　　又<lb/>
<pb n="KR4f0018_WYG_022-62a"/>
一笑花前意自親乞詩還脱紫羅巾從来莫問揚州杜<lb/>
舊是青樓薄倖人<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0018_WYG_022-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　林蕙堂全集巻二十二<lb/>
</p>
<p>
</p>
  </div>
</body>
</text>
</TEI>
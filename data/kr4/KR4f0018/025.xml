<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林蕙堂全集巻二十五</head> <lb/>
    <p>
<pb n="KR4f0018_WYG_025-1a"/>
欽定四庫全書<lb/>
　林蕙堂全集巻二十五<lb/>
　　　　　　　　　　　湖州府知府吳綺撰<lb/>
　　藝香詞<hi>長調</hi>
　　　滿江紅<lb/>
　　　　和孝威韻<lb/>
春雨桃花見前夜苕溪初漲喜良友東來雙漿布帆無<lb/>
恙白雪詩歌行笈裏青霞笑語吹臺上更舉杯邀月有<lb/>
<pb n="KR4f0018_WYG_025-1b"/>
江鱸樽堪餉　樊川夢情難漾旗亭句人空唱看遊蜂<lb/>
擾擾蜜為誰釀燕市漫彈髙士筑鄧林本是仙人杖問<lb/>
何年乞得鑑湖歸臣無狀<lb/>
　　　　贈鶴問用劉後邨韻<lb/>
我友如君到此日面無寒色空幾載燕臺奏賦大梁為<lb/>
客定逺侯寧因燕頷景純貴豈憑龍脉向西亭握手且<lb/>
歡然歌金石　行樂地螺痕碧對酒處蟾光白把竒書<lb/>
相賞子瞻魯直用世正須長着眼買山未便求容膝羡<lb/>
<pb n="KR4f0018_WYG_025-2a"/>
文園新有鷫鸘裘非徒壁<lb/>
　　　　再次韻贈季黙<lb/>
海内論交二十載依然壯色信此日如髯絶少可稱狂<lb/>
客撤手黄金身似膽闗情翠黛愁無脉把風濤歴盡總<lb/>
平常心如石　少年塲衣拖碧豪士坐樽浮白但論兵<lb/>
慷慨虬鬚都直不為聽鶯長洗耳豈須騎鶴方横膝待<lb/>
明年棹雪訪君來開蘿壁<lb/>
　　　　再次韻贈子夀<lb/>
<pb n="KR4f0018_WYG_025-2b"/>
聚首苕溪看明月照君顔色最喜是徽之非主龎公非<lb/>
客草檄常憐胥乞腕論詩却類醫探脉共時時賭酒在<lb/>
花前吞千石　賦思元豪鏤碧牀上下眸青白問與其<lb/>
鋼繞何如鈎直遇寡莫看童僕面金多自屈妻兒膝且<lb/>
從容携手仲宣樓書題壁<lb/>
　　　　再次韻贈丁翁<lb/>
汝叟何來年八十顔如童色又幾載秦淮不見尚來為<lb/>
客樓䕶鯖分元狩味何戡曲認龜兹脉記當時桃葉小<lb/>
<pb n="KR4f0018_WYG_025-3a"/>
居停分花石　瞳子裏看成碧顛毛上全非白是詩酒<lb/>
都官燕鶯司直人化雲煙齊過眼兒争花藥纔依膝嘆<lb/>
虞山老句尚籠紗空留壁<lb/>
　　　　和茶村來韻<lb/>
秋老苕川故人來雨忩横膝念往日歡塲勝事而今非<lb/>
昔阮叟尚能矜曠逹盧郎未便稱榮適但錦囊佳句字<lb/>
頻探金壺漆　詩酒計誰能得山水約應無失想心期<lb/>
有素亮予非飾剡雪且須留棹住杜陵不礙將絲乞看<lb/>
<pb n="KR4f0018_WYG_025-3b"/>
亭臯落木亂離悰真堪惜<lb/>
　　　　次韻贈雪舟時茗村過苕<lb/>
好友經過客同在蕭齋促膝更羡是殷勤投贈慰予從<lb/>
昔名士誰能過衛玠詩人偏愛隨髙適較當年杜乂更<lb/>
何如睛如漆　傾盖處君相得棹舟來吾未失信風流<lb/>
藴藉無煩修飾狂草直須裙練寫新詞不用巾綃乞想<lb/>
五陵裘馬正當時時應惜<lb/>
　　　　岳墳次武穆原韻<lb/>
<pb n="KR4f0018_WYG_025-4a"/>
南渡楊劉到此日功名銷歇只今有西陵華表標題忠<lb/>
烈三字寃沉犴室土兩宫淚灑龍城月笑玉環腦後是<lb/>
何人情非切　一湖水千峯雪身縱死名難滅把椒漿<lb/>
澆奠唾壺堪缺道上金牌人有口階前鐡像心無血只<lb/>
荒祠猶自對遺宫神依闕<lb/>
　　　　次楚畹韻贈元玉<lb/>
李下無蹊問當代誰為逋峭最愛是文章髙處儘君嘻<lb/>
笑世事漫須真實相家傳自擅清平調便扣門報有俗<lb/>
<pb n="KR4f0018_WYG_025-4b"/>
人來唯長嘯　林下酌溪邊釣約羊求偕徳耀把頑仙<lb/>
駭叟任他猜料公瑾當筵曽顧誤小紅倚笛偏能妙看<lb/>
浮雲富貴只尋常頭寧掉<lb/>
　　　　送家伯成赴閩臬任<lb/>
棠䕃成隂十餘載種花潘縣羡驀地擢司邦紀仰承<lb/>
天眷八座慈明時所少三公卓茂今重見信丈夫遭際<lb/>
不尋常風雲便　文與武才真贍功與業時當建但江<lb/>
南父老挽車留戀青海漸平應有日蒼生望活須頻念<lb/>
<pb n="KR4f0018_WYG_025-5a"/>
待幔亭峰下荔枝香開尊勸<lb/>
　　　　金山<lb/>
一㸃青青是媧后補殘餘石向此處洪流獨砥嵬然千<lb/>
尺縱步欲凌鷹隼背蟠根直下蛟龍宅問當年留帶舊<lb/>
風流空陳跡　山兩岸分南北水一𣲖流今昔把天風<lb/>
海月儘教收拾孤磬聲摇殘照紫亂帆影挂秋雲碧上<lb/>
危樓極目送歸鴻吹横笛<lb/>
　　　　鍾偉弢邀泛畫溪賦贈<lb/>
<pb n="KR4f0018_WYG_025-5b"/>
丁鶴重遊恰正遇水曹詩客更相携斜陽溪上鷺鷗分<lb/>
席十里輕煙桃葉舫一橋凉雨梅花笛只錢郎宅畔數<lb/>
江峯依然碧　庾公扇謝公屐追勝賞俱陳迹念金門<lb/>
待漏不堪重憶春樹暮雲還惜别髙山流水誰相識倘<lb/>
長安親舊問狂夫添吟癖<lb/>
　　　　送曹秋岳司農赴西川軍府<lb/>
四海傳烽問時事何堪太息公此去偏能慷慨氣凌邊<lb/>
隘吾急而求應恨晩天方待治何憂敵想鳴鞭萬里過<lb/>
<pb n="KR4f0018_WYG_025-6a"/>
蠶叢旌旗易　景畧坐常捫蝨安石墅曽同奕但河梁<lb/>
攬袂黯然送客八陣河山斜日影兩川旗鼓清秋色願<lb/>
詩篇頻與捷書來長相憶<lb/>
　　　　又<lb/>
江左夷吾直應在槐堂坐理誰遣作北門鎖鑰杜鵑聲<lb/>
裏此日山公寧不悞當年謝傅原須起料狂瀾砥柱已<lb/>
無人惟公倚　時與勢今如此去與住應難已見當前<lb/>
曲突有薪莫徙兒女何闗軍國事英雄要雪書生耻得<lb/>
<pb n="KR4f0018_WYG_025-6b"/>
平淮重擬舊韓碑君行矣<lb/>
　　　　偕余澹心過飲陳集生齋中喜周子俶秦留<lb/>
　　　　仙顧梁汾繼集<lb/>
多少朱門都不見開樽延客陳孺子貧居委巷偏為設<lb/>
食婁䕶已無鯖可飽季鷹只有鱸堪憶便盤飱直足勝<lb/>
華筵歡相得　橙已熟香同擘梅漸放花還摘更南皮<lb/>
飛葢不期而集醉我傾將瓶幾個泥誰典却釵雙隻想<lb/>
明朝佳事好喧傳今何夕<lb/>
<pb n="KR4f0018_WYG_025-7a"/>
　　　　次其年韻<lb/>
四海論交問當代誰為鑿齒喜今日倡予和汝入林伊<lb/>
始老子直須牀上卧先生且向山中起儘人間下士笑<lb/>
如雷蒼蠅耳　嗟肉食原堪鄙便蓬蓽寧不喜但酒酣<lb/>
擊缶壯心難已坐井笑他蛙自大讀書乾得螢將死待<lb/>
縱横羽獵向長楊從吾子<lb/>
　　　　芭蕉<lb/>
秋色凄其動愁處一庭蕉葉猛可裏攪和風雨無端悲<lb/>
<pb n="KR4f0018_WYG_025-7b"/>
切半夜不堪初夢覺幾時却似將離别况天涯又是雁<lb/>
聲來情難説　看不到身邊節放不盡心中摺只閒忩<lb/>
緑影交加重疊智永堦前留作紙王維畫裏添些雪聽<lb/>
當年修竹讀彈文真竒絶<lb/>
　　　　社集臧介子園<lb/>
秋色佳哉正時在楓前菊後更喜遇楊亭勝侣移樽相<lb/>
就月下横牀依碧樹花間記曲添紅豆問今宵樂事定<lb/>
誰同西園又　真不夜渾如晝吹玉笛傳金斗任酒和<lb/>
<pb n="KR4f0018_WYG_025-8a"/>
清露共沾羅袖魚鳥豈知家國事盤觴且老英雄手把<lb/>
浮雲指㸃向諸君吾何有<lb/>
　　　　集開美堂再用前韻<lb/>
杯酒留連人來向鶴歸之後還共到黃花開處紛紛相<lb/>
就世上文章誰似錦人間眼孔纔如豆歎當年磨蝎有<lb/>
眉山吾今又　且莫論宵和晝也莫看參和斗只旗亭<lb/>
髙李醉牽衫袖北海仍逢盈坐客東山且罷圍棋手問<lb/>
平生得意是何時曰烏有<lb/>
<pb n="KR4f0018_WYG_025-8b"/>
　　　　三疊前韻酬余澹心<lb/>
岸幘相逢正浯叟棄官之後最喜是平生落落荷天成<lb/>
就籬採三秋陶令菊田荒一頃楊家豆算古今得失總<lb/>
尋常非吾又　時易過昏還晝事難料箕共斗看筵前<lb/>
鮑老郎當雙袖抹月披風髙士腕翻雲覆雨諸公手問<lb/>
新詞誰付雪兒歌吾還有<lb/>
　　　　醉吟<lb/>
海上閒雲縁底事誤來京洛向金門索米玉階持槖髀<lb/>
<pb n="KR4f0018_WYG_025-9a"/>
肉晩銷燕市馬鄉心秋冷揚州鶴問英雄廣武近何如<lb/>
渾閒却　鷄一肋蝸雙角空兢逐終消索儘浮沉詩酒<lb/>
任天安着海上文章蘇玉局人間遊戲東方朔看兒曹<lb/>
得意不尋常非吾樂<lb/>
　　　疎影<lb/>
　　　　虎丘看梅<lb/>
芳原雨歇白公堤下水碧浮綾纈燕尾蘋香無數鶯花<lb/>
依然六朝蜂蝶孤山不入繁華夢愛小圃尚堆晴雪只<lb/>
<pb n="KR4f0018_WYG_025-9b"/>
美人何處霜空翠羽可憐時節曲徑短籬幽勝昔年<lb/>
曽探取為他愁絶今日重尋宫靨垂垂幾樹苔生横鐡<lb/>
也應笑我多離别那更問相思枝葉且暫將酒琖詩瓢<lb/>
消得玉鱗春月<lb/>
　　　水調歌頭<lb/>
　　　　聽丁翁彈南曲舊事<lb/>
天寳當全盛猶記舊宜春繁華最稱南國花栁鬬尖新<lb/>
歌舞六朝門巷金粉千家煙雨楚潤好精神我始欲愁<lb/>
<pb n="KR4f0018_WYG_025-10a"/>
矣何事近黄昏　秋風起人世改換朱門後庭一曲不<lb/>
應恰向我時聞重見白頭遺老細數新亭舊事此際黯<lb/>
消魂僕本恨人耳掩淚對青樽<lb/>
　　　　與詩堂偶賦<lb/>
問此傳舍耳寧用疊鳩巢一時尚須灑掃何况寄鷦鷯<lb/>
裝砌疎欄曲檻㸃綴髙梧修竹結夏小團瓢恰似槐安<lb/>
國龜嶺賦岧嶤　詩成也酒熟矣共逍遥儻來富貴憑<lb/>
教造物付兒曹且顧吾生行樂任取後人笑拙難辨鹿<lb/>
<pb n="KR4f0018_WYG_025-10b"/>
和蕉起舞向明月一笛碧雲髙<lb/>
　　　　别其年次澹心韻<lb/>
如爾才華好天意豈徒然如何湖海漂泊無處問蒼天<lb/>
十載武昌寒月一夜文園秋雨燈下舞龍泉言别河梁<lb/>
上淚落酒尊前　貧孺子寒范叔漫求憐丈夫豪氣自<lb/>
應舉步有雲煙誰似長卿詞賦領取鄴侯宰相好向古<lb/>
今傳君去莫復問吾道定逢年<lb/>
　　　　題汪蛟門舍人少壯三好圖<lb/>
<pb n="KR4f0018_WYG_025-11a"/>
世事偶然耳鬱鬱亦奚為只須如此行樂美酒與蛾眉<lb/>
更有竒書千巻自譜新詞一曲寧問古人誰吾願聊爾<lb/>
爾君且待遲遲　槐堂上薇省裏暇應稀平生嗜好安<lb/>
得終日不相違事業已輸公等詩酒應還我輩此論未<lb/>
全非請併抛緗帙醉擁雪兒歸<lb/>
　　　滿庭芳<lb/>
　　　　六客堂<lb/>
綺閣東偏紅亭中峙重經六客停驂庭前松栢曾聽主<lb/>
<pb n="KR4f0018_WYG_025-11b"/>
賓談南極光芒不見重逢處緑鬢毿毿今朝也苕溪月<lb/>
滿此㑹已成三　坐中詞客在張華冀北庾信江南把<lb/>
玉壺再酌錦字還探獨有枯槎入畫星纒裏醉倒雙柑<lb/>
東風起簷花落井紅影笑春酣<lb/>
　　　　題卓火傳傳經堂<lb/>
跨虎英風雕龍華胄西河代有雄才楊烏寄字得自蕋<lb/>
淵來多少經綸心事向寒塘暫葺茅齋梅花裏牙籖萬<lb/>
軸長嘯獨登臺　舒懐今古際誰為管樂誰是鄒枚只<lb/>
<pb n="KR4f0018_WYG_025-12a"/>
孔家殘壁不受秦灰但得一編牛角朗吟處奔走風雷<lb/>
功名事青箱滿貯玉樹况盈階<lb/>
　　　　夀姚東只<lb/>
馬去金臺鴻飛玉塞昔曽燕市經過青樓醉卧滿眼酒<lb/>
人多忽地星分湖海殘夢醒蟻散槐柯歸來後相逢漸<lb/>
老華髮對山河　婆娑當此際漫言學易且自髙歌况<lb/>
杯浮藥玉筝倚裙羅笑問神仙富貴吾儕事肯自蹉跎<lb/>
君知否當年陶侃壁有化龍梭<lb/>
<pb n="KR4f0018_WYG_025-12b"/>
　　　鳯凰臺上憶吹簫<lb/>
　　　　和潄玉詞<lb/>
鏡翠封奩爐香減篆晩山青篏眉頭記燈邊題扇花底<lb/>
藏鈎寂寞蕭闗人逺千萬事總合長休無聊是早春天<lb/>
氣心緒如秋　羞羞玉臺孤影便夢入巫陽好更難留<lb/>
想紫簫吹共袖倚紅樓當日畫闌楊栁曽親見兩地情<lb/>
眸而今也閒亭萱草不解銷愁<lb/>
　　　燭影摇紅<lb/>
<pb n="KR4f0018_WYG_025-13a"/>
　　　　墨妙亭懐古<lb/>
曲徑斜通逍遥堂外多春樹小亭深翠挂簷花舊是藏<lb/>
書處莘老昔年來往向公餘搜竒好古龜趺螭壁燕瘦<lb/>
環肥大蘇曾許　嵗月遷流溪藤也有屯陽數蛟龍奔<lb/>
走赴秦灰那論魚和蠧到此不堪延佇笑眉山空題好<lb/>
句美人名士竒字雄文彼蒼應妒<lb/>
　　　漢宫春<lb/>
　　　　贈楚畹生日楚畹後余三日也<lb/>
<pb n="KR4f0018_WYG_025-13b"/>
京洛論交媿林宗邂逅季偉英豪便喜長留一榻伴夢<lb/>
三刀水嬉勝事又追隨共泛清苕屈指處蘧非已識多<lb/>
君十載為遥　七日初逢來復恰門懸蓬矢後我三朝<lb/>
丈夫有意封侯時想雲霄唾壺擊碎嚼梅花細送春醪<lb/>
且驗取鬢絲未老功名寧羡兒曹<lb/>
　　　瑶臺第一層<lb/>
　　　　登碧巖絶頂次燕孫<lb/>
放眼吳峰越嶠愛蒼巖似赤城栢凝峰雪茶香溪雨仙<lb/>
<pb n="KR4f0018_WYG_025-14a"/>
磴雲平早春遊屐勇謝客來共蹋崚嶒最髙處有浴龍<lb/>
雙沼放鶴孤亭　憑陵紫崖東畔飛泉百尺界空青蕋<lb/>
珠天濶琉璃波静兩洞初晴振衣聊一嘯問玉鸞甚地<lb/>
蓬瀛舉瑶觥看霞生古木月上寒藤<lb/>
　　　醉蓬萊<lb/>
　　　　坐韻海樓為顔魯公舊址<lb/>
問南朝多少朱戸雕梁亂蓬殘甓此閣巍然記平原遺<lb/>
跡惜賞髙雲留歡晴月好句莓苔碧銷夜圖書試春簾<lb/>
<pb n="KR4f0018_WYG_025-14b"/>
幙坐人百尺　晨鼓初䦨葛巾無事縱覽湖山盱衡今<lb/>
昔魯國當年未罵淮西賊韻海新繙鏡源初就慷慨尚<lb/>
書筆大節千秋危樓幾代倚闌長息<lb/>
　　　黄鸝遶碧樹<lb/>
　　　　春晴<lb/>
麗景逢初霽煙收樓閣雪銷庭院砌栁宫梅正蘇紅蕚<lb/>
破淡黄絲軟鳯城挑菜早人與東風相見看又是幾個<lb/>
迷香嫩蝶窺簾輕燕　漸覺羅忩手煖試裁縫袖温金<lb/>
<pb n="KR4f0018_WYG_025-15a"/>
釧記前事有籠燈宻約尋花嬌囀惆悵歡情似夢空嘆<lb/>
惜韶華變教人悶倚銀篝暗低紈扇<lb/>
　　　月下笛<lb/>
　　　　遊圎證歸夜飲青塘橋看月次燕孫<lb/>
謝氏諸昆梁園勝侣鶯時俱集花輿錦轡蹋遍春山晴<lb/>
碧問湖邊煙雨樓臺亂峯猶認南朝迹正尋芳未倦緑<lb/>
楊橋畔寳蟾初覿　鵲爐擁道看清光如水水光還射<lb/>
坐列氍毺共把瑶觥歡吸笑庾公樓上横牀愛子野風<lb/>
<pb n="KR4f0018_WYG_025-15b"/>
前弄笛待歸來還怕杏園客散花嘆息<lb/>
　　　八節長歡<lb/>
　　　　戊申元旦<lb/>
荔粉桃符餞將殘臘催送新年晴霞千嶺樹藻日五湖<lb/>
煙蘋洲何在登臺逺眺一城畫鼔紅絃喚起汀花陌栁<lb/>
盡要争先　尋春猶記樊川當時有水嬉勝事堪傳霅<lb/>
館更題箋行樂處黄雲曽滿秋田喜今日恰又逢霽景<lb/>
暄妍也應是太平有象溪山莫負樽前<lb/>
<pb n="KR4f0018_WYG_025-16a"/>
　　　金菊對芙蓉<lb/>
　　　　初冬集愛山臺聽雨和澹心尖韻<lb/>
雁背雲低鷺肩風冷新寒初壓晶簾正花殘短徑葉打<lb/>
空簷登髙已在重陽後况瀟瀟暮雨愁添憑欄處峯迷<lb/>
螺影月暗犀尖　客有魯直文潛向芭蕉聲裏撚斷吟<lb/>
髯念小山人散桂老淮南水嬉舊事渾難問笑韓郎句<lb/>
剩香奩今宵醉把彩箋同擘金椀頻拈<lb/>
　　　新雁過粧樓<lb/>
<pb n="KR4f0018_WYG_025-16b"/>
　　　　西湖見倚樓者<lb/>
水蘸鵝黄蘇堤畔垂楊盡染波光畫簾青粉剛靠宋玉<lb/>
東牆小閣亭亭人獨立碧䦨紅袖倚斜陽無言處低眸<lb/>
掠髩似有思量　知他因何獨自向杏花影裏儘意淒<lb/>
涼不疑客在蘭葉艇上端詳晴湖巧開一鏡便照出青<lb/>
蛾雙黛長尋春去怕緑隂成幄難比伊行<lb/>
　　　髙陽臺<lb/>
　　　　愛山臺看月<hi>宋郡丞汪泰亨因東坡詩句建在吳興署中</hi>
<pb n="KR4f0018_WYG_025-17a"/>
坡老歸歟汪丞去矣湖山我又重來明月今霄多情飛<lb/>
上層臺碧雲萬里無些翳把亂峯青送衙齋看千家積<lb/>
水空明人在崔巍　畫欄與客徘徊愛竹隂樹色影落<lb/>
莓苔荇藻交横魚龍奮甲毰毸水晶宫殿三更後笑庾<lb/>
郎逸興難裁問黄樓誰是閒人且醉金罍<lb/>
　　　　丁雁水招同觀莊緯雲目天衛公韜汝及仲<lb/>
　　　　兒集八境臺分韻<lb/>
霜柚垂金煙葭泛碧人間又滿清秋懐古登髙一時身<lb/>
<pb n="KR4f0018_WYG_025-17b"/>
在他州逋臣望闕腸應斷嘆眉山老淚難收向西風搔<lb/>
首而今白髪盈頭　何當飛盖偕遊有建安才子正始<lb/>
英流欲採芙蓉徒憐渺渺芳洲江闗嶺海皆陳迹算還<lb/>
輸沙際雙鷗且同教倚醉憑欄長嘯登樓<lb/>
　　　五福降中天<lb/>
　　　　丁未除夕示内<lb/>
牛衣夜半啼寒雪猶記霸陵憔悴司馬鸘裘少君鹿轂<lb/>
豈意行歌黻珮年華欲換笑五十明朝買臣非貴夫壻<lb/>
<pb n="KR4f0018_WYG_025-18a"/>
東方莫羡此際且相慰　緑水青山作吏一家圖畫裏<lb/>
歡成隊蠟鳯宵嬉青箱付與天意憑教兒輩杯從幼起<lb/>
暖向春歸况當良㑹放却眉稍陶然須共醉<lb/>
　　　萬年歡<lb/>
　　　　次韻夀𢎞載<lb/>
坐嘯湖山笑癡頑似我老寧知至一鶴南飛前後屢聞<lb/>
横吹論序君年稱弟羡筆吐凌雲壯氣每掀髯捧手清<lb/>
談蕭然竟爾長醉　霜空雁唳抱竒文東方客難班固<lb/>
<pb n="KR4f0018_WYG_025-18b"/>
賓戲弔古衡今慷慨槐安天地試問臨卭滌器㑹時見<lb/>
題橋車騎且收拾明月虹霓釣鰲海上為餌<lb/>
　　　東風第一枝<lb/>
　　　　棲賢看梅次龔芝麓先生<lb/>
螺碧遥峰鵝黄新栁大堤煙草初㬉紫騮斜裊金鞭十<lb/>
里笑花風淺瓊清粉淡抵多少夢雲憨軟只容他雙鶴<lb/>
棲遲不許美人鶯燕　凝睇處雪迷詩眼坐乆地香吹<lb/>
酒面漫誇㸃額含章那數緑林隋苑金樽檀板逗春心<lb/>
<pb n="KR4f0018_WYG_025-19a"/>
串摇珠線問此時隴上參差可似何郎重見<lb/>
　　　春夏兩相期<lb/>
　　　　將往西溪看梅夜聞風雨<lb/>
問西陵有誰來往南枝約畧初放懊恨風姨抛下一天<lb/>
惆悵鏤金不作䕶花鈴剪繡難成留春障整整斜斜聲<lb/>
聲㸃㸃冷來心上　銜泥燕子誰傍料玉奴今夜榻閒<lb/>
衾浪兩葉眉痕相向碧愁紅怏羅浮夢為曉雲驚苧蘿<lb/>
人被東風𦵏翠幙燈昏紫陌杯寒個儂同况<lb/>
<pb n="KR4f0018_WYG_025-19b"/>
　　　換巢鸞鳯<lb/>
　　　　有遺予詩者不敢答且不忍答用史邦卿韻<lb/>
天妒人嬌正鸞羞覔渡鵲嬾填橋忽來燈下句如聽雨<lb/>
中簫遥知堪瘦倚䦨腰病因影起香隨夢銷孤眠起想<lb/>
只有玉樓花照　清悄鴻縹緲門掩苧蘿空把靈犀抱<lb/>
㨂盡寒枝壓殘金線幽怨寄懐香草頻展烏絲斷離腸<lb/>
奈何欲喚青天老而今情緒憑誰問取分曉<lb/>
　　　念奴嬌<lb/>
<pb n="KR4f0018_WYG_025-20a"/>
　　　　送孫無言歸黄山次曹顧菴<lb/>
蘇門鸞嘯儘東華塵坌離魂淒絶手把瓊簫明月下一<lb/>
笛又吹横鐡練水魚肥黃山鶴瘦溪樹饒鶯舌北忩髙<lb/>
卧長卿已倦遊轍　試看眼底紛紜幾年人事花様都<lb/>
全别何似釣臺煙水上不問蝸蠅喧熱隴首長鑱牀頭<lb/>
濁酒誰巧誰為拙送君歸矣栁花正似飛雪<lb/>
　　　　社集吳山望西子湖<lb/>
西子嬌憨把兩峰山色偷將眉嫵做雨弄晴猶未了又<lb/>
<pb n="KR4f0018_WYG_025-20b"/>
被白蘇收取桂子多情荷香無頼分付間鷗鷺蘭亭今<lb/>
日愴然俯仰千古　况是如雲勝友超然臺上立馬圖<lb/>
中處慷慨乾坤無限事腸斷畫船歌舞葛嶺煙霞段橋<lb/>
花栁依舊西陵樹笑傾緑醑錢郎今在何許<lb/>
　　　　孝威以予修峴山祠賦詞為贈即次來韻<lb/>
江湖魚鳥笑年來浪寄餘不溪澳白鹿行春煙水上難<lb/>
繼亭臯華躅峴首尋碑桐鄉拜主羞見寒蓬緑採蘋秋<lb/>
薦偶然為禁樵牧　却喜鄧尉來遊登髙懐古正值朱<lb/>
<pb n="KR4f0018_WYG_025-21a"/>
櫻熟王謝顔蘇山水在一放横天遥矚風雨前川雲煙<lb/>
往代冷入西忩燭洞簫聲倚為君舉酒相屬<lb/>
　　　　夜飲悠然閣分得子字同子夀𢎞載辰六<lb/>
官齋良夜論心處舊雨依然諸子閣外寒新忩影上籬<lb/>
菊尚餘霜紫淺酌消愁狂歌遣興墨洒雲藍紙烏烏擊<lb/>
缶醉中雙熱吾耳　試看滿目湖山秋光初過也越添<lb/>
深翠閒倚畫屏搔短髮説甚功名文史富貴神仙鄴侯<lb/>
俱有分何堪爾爾仰天長嘯古今多是如此<lb/>
<pb n="KR4f0018_WYG_025-21b"/>
　　　　西湖坐雨和韻<lb/>
臯亭雲靄似愁癡一段忽添嬌嫵鏡裏明眸渾似睡又<lb/>
是煙迷南浦栁剰慵腰桃含淚靨紅困蜻蜓舞金烏不<lb/>
見無端却恨夸父　人在庾亮樓頭閒吟倚檻空把寒<lb/>
鷗數宻約西陵應誤了擬待來朝晴補影斷香車泥封<lb/>
蠟屐其奈而今苦兩山鐘打方知日影分午<lb/>
　　　　初晴湖上即事<lb/>
曉霞紅徹倩羲和持取彤輪初沐林外鳴鳩催婦急不<lb/>
<pb n="KR4f0018_WYG_025-22a"/>
顧鸚哥睡熟暖入棠梨輕鬆栁絮漸看花魂續倚闌一<lb/>
睇南屏青翠遥矗　别有寳馬鞭柔鈿車路軟芳草裙<lb/>
腰蹙粉色衣香春不管儘占明湖幾曲擲眼兜鞋凭肩<lb/>
穏髻處處穿花竹天應不負韶光一百零六<lb/>
　　　　四十九自夀次澹心<lb/>
次公狂甚只終朝獨坐愛山臺上魚烏江湖聊自得怕<lb/>
學市兒官様衙散栽花公餘放鶴忘却稱州將開樓一<lb/>
嘯此身如在圖障　遥想張趙當年埋輪破柱意氣真<lb/>
<pb n="KR4f0018_WYG_025-22b"/>
何壯欲效前人猶未可空憶牛衣相向塞馬功名海鷗<lb/>
時世寧必分欣悵月明髙興笑予何遽非亮<lb/>
　　　　次閎文長歌韻<lb/>
劃然長嘯看千秋史冊不堪零碎世事茫茫無一據只<lb/>
愛挂冠梅尉十載冰曹一麾水國惟與山神醉虚名何<lb/>
益莫誇黄霸龔遂　多少江干車馬故人厚意訪我枯<lb/>
魚肆欲畫茘枝難作贈説甚金虀玉膾擬作經營羞稱<lb/>
磊落笑殺劉家鬼黃紬被暖衙鼓漫驚鼾睡<lb/>
<pb n="KR4f0018_WYG_025-23a"/>
　　　　過靖南侯舊壘用東坡韻<lb/>
笑天如戲把世界翻覆竟成何物一霎樓臺花草過誰<lb/>
管神州半壁處仲東來佛貍南下有耻誰能雪中流支<lb/>
柱獨稱公覆竒傑　霸圖應是天王將星宵墜驀地金<lb/>
鎞發許大乾坤都斷送只有忠魂難滅怒浪翻銀危磯<lb/>
横碧猶似冲冠髮無情煙水渺然惟浸涼月<lb/>
　　　　偕胡循蜚徐野君集陸藎思髙仲齋頭分得<lb/>
　　　　鴨字<lb/>
<pb n="KR4f0018_WYG_025-23b"/>
碧毡飄雪正忩前梅蕋又開新臘人有機雲同載酒傾<lb/>
倒小花蠻榼醉眼横天雄心問世笑把劉伶鍤烏烏耳<lb/>
熱筑聲夜半相答　更有秋浦文豪南州髙士拈韻朱<lb/>
絲靸一曲旗亭成絶調誰許浪稱荀鴨身外浮名眼中<lb/>
恠事總付風前蠟月明横笛為予還掃陳榻<lb/>
　　　桂枝香<lb/>
　　　　四十九自夀次澹心<lb/>
青眸如舊把世路羊腸等閒參透可笑小兒造物種禾<lb/>
<pb n="KR4f0018_WYG_025-24a"/>
生豆知非不覺年華驟只消磨沈郎腰瘦金門方朔玉<lb/>
階顔駟幾番生受　向此地一麾還又嘆湖海淒涼雨<lb/>
雲翻覆震澤西風吹滿浮丘雙袖霅館秋燈堪琢句是<lb/>
銜觴去年時候新醅出甕好山當坐且娛清晝<lb/>
　　　　飲李書雲黄門齋中觀劇<lb/>
重歸丁鶴正雪霽蓬壺臘舒梅蕚人向西園對酒酒酣<lb/>
歌作山香初試花奴舞更催齊念奴絃索玉簫吹鳳瑶<lb/>
筝排雁串珠摇落　羡顧曲周郎如昨料記拍紅紅應<lb/>
<pb n="KR4f0018_WYG_025-24b"/>
自非錯響徹涼州一夜飛雲停閣英雄兒女俱陳迹算<lb/>
人生惟須行樂此時耳熱烏烏擊缶古今誰若<lb/>
　　　水龍吟<lb/>
　　　　送張菊人<lb/>
繞城多少樓臺一春悶鎖桃花雨靈和新栁風流重見<lb/>
故人張緒剪燭忩深抱琴臺敞同傾芳醑笑華陽白鶴<lb/>
陡催離恨又分手蒲帆渚　回憶青溪舊處兩狂生酒<lb/>
歌詩舞無端小草心旌馬上鬢絲吳楚梁苑聞鷄王家<lb/>
<pb n="KR4f0018_WYG_025-25a"/>
賦燕儘成飛絮把相思付與歐餘山色送君歸去<lb/>
　　　　吳興放歌<lb/>
六朝一片湖光蘇顔栁謝皆先輩槐安出守南柯分郡<lb/>
淳于堪睡手板車前飛塵馬首奈為形累問烏程酒美<lb/>
徒憐獨醒且莫道翁真醉　咄咄長書恠事對青樽燭<lb/>
堆紅淚狂歌擊缶酣餘耳熱笑他清悴彩筆題詩青鞵<lb/>
弔古未除豪氣約洪厓俯看齊煙九㸃借騎鵬背<lb/>
　　　綺羅香<lb/>
<pb n="KR4f0018_WYG_025-25b"/>
　　　　西湖清明<lb/>
風報桐花雨吹榆片春事三分啼鴂人在湖頭正值禁<lb/>
煙初爇看十里入眼風光是一嵗銷魂時節又誰禁南<lb/>
北峰頭紙錢却化孤山蝶　樓邊紅袖徙倚聽賣餳人<lb/>
過玉笙吹徹笑指西陵松栢何年堪結莫等待潑火霏<lb/>
微却做作打毬周折且分付簫鼓樓船載多情夜月<lb/>
　　　喜遷鶯<lb/>
　　　　次原韻送閎文歸里<lb/>
<pb n="KR4f0018_WYG_025-26a"/>
池塘句得正謝客相思月梁顔色剡水拏舟苕溪載酒<lb/>
纔喜癡人相惜一曲驪歌夜唱又作雪鴻殘跡回首處<lb/>
是金門索米鳯池聨翼　嘆息當日裏楚尾吳頭卯酉<lb/>
難相值馬上談兵燈前草制十載只如朝夕冷落延津<lb/>
雙劍心事不堪重憶君歸也且為余料理故園松石<lb/>
　　　永遇樂<lb/>
　　　　和澹心<lb/>
韻海書成亭臯咏罷有人于此公事湖中胡牀月下兼<lb/>
<pb n="KR4f0018_WYG_025-26b"/>
署鶯花使白頭有分青編無據中夜壯心頻起頼相看<lb/>
風塵慰藉尚有鴻妻霸子　鄣山喬木隋堤芳草何處<lb/>
燕巢鳩壘半百將過五十徒讀莫辨臧三耳謝公功業<lb/>
杜郎詞賦付與春婆夢裏念衡山懶殘煨芋急流將已<lb/>
　　　春從天上來<lb/>
　　　　重登超然臺<lb/>
雨過知春把萬壑千巖盡滿晴雲舊遊重到携取芳樽<lb/>
班荆共坐嶙峋愛朝來風日較往昔益覺清芬但開眸<lb/>
<pb n="KR4f0018_WYG_025-27a"/>
有春山如髻春水如鱗　依然去年醉處聽碧管紅絃<lb/>
已換閒人雪殢梅鬚金舒栁帶江湖着意翻新問風流<lb/>
蘇白今如在畫裏乾坤酒微醺振衣一嘯煙靄紛紛<lb/>
　　　花發沁園春<lb/>
　　　　無題<lb/>
艶極生愁嬌深成歉恨人恨事長有雲英未嫁道韞無<lb/>
聊豈料一時都逅柔腸㸃㸃怎奈取多般禁受把幾許<lb/>
劍嘯書慵平分花憔香瘦　况復才華輻輳更箋裁濤<lb/>
<pb n="KR4f0018_WYG_025-27b"/>
様字臨漪手封綃托雁製錦憑魚總是痛花傷栁三生<lb/>
石老何處可種蓮成藕只應也影裏人兒夢中相見巫<lb/>
岫<lb/>
　　　飛雪滿羣山<lb/>
　　　　愛山臺對雪次韻<lb/>
四水揉藍千峰罨畫爛銀昨夜光鋪絮飛雕榭花沾綺<lb/>
袖庾郎樹未全枯倚闌人呌絶莫辜負詩瓢酒壺登髙<lb/>
騁望騎驢寂寞誰寫灞橋圖　遥見有同雲横雉堞是<lb/>
<pb n="KR4f0018_WYG_025-28a"/>
曉林青斷天映晴湖寒生肌粟雄心激發摩娑鵲尾薰<lb/>
爐醉來還潑墨頻呵凍中山褐徒水晶宫近髙寒玉宇<lb/>
何復殊<lb/>
　　　望湘人<lb/>
　　　　贈杜茶邨次鄧孝威韻<lb/>
憶曹劉並駕吳楚連横狎盟曽推時語鄧尉淒涼杜陵<lb/>
飄泊中道離羣誰與十載分襟一朝連袂依然爾汝念<lb/>
綈袍范叔生平攬贈翻成凝佇　此地顔蘇舊處有文<lb/>
<pb n="KR4f0018_WYG_025-28b"/>
章賓客留歡林溆肯勝跡而今車笠頓忘縞紵好將煙<lb/>
水收成佳句題向城南棋墅且莫令千古湖山輕笑詞<lb/>
人歸去<lb/>
　　　五綵結同心<lb/>
　　　　賀鶴問次韻<lb/>
髯蘇較懶小杜憐癡盈盈入畫枯槎誰訪山隂雪如卿<lb/>
者才調濁世稱佳水嬉湖畔尋芳去清狂甚碧縷紅牙<lb/>
誰知道瓊霜夜杵裁成並蒂蘭葩　淺笑九枝燈下看<lb/>
<pb n="KR4f0018_WYG_025-29a"/>
神仙伴侣扇掩鸞紗賭茗書多典裘杯熱管領一代風<lb/>
華遥憐丹就𤣥霜日寧數勾漏雲砂且受用青山罨畫<lb/>
洞中萬樹桃花<lb/>
　　　　五日集張帶三紫盖山房<lb/>
葵英鋪錦蒲節浮瓊光隂又到天中槐砌初過雨占農<lb/>
事今嵗料得年豐但看時事惟宜醉而今也醒問誰容<lb/>
堪憐有人來河朔一時盡是英雄　况逢赤松儔侣自<lb/>
婆娑起舞老子猶龍人號三珠地稱羣玉揮斚氣吐青<lb/>
<pb n="KR4f0018_WYG_025-29b"/>
虹離騷不必將天問天原是依舊鴻濛且自向芙蕖多<lb/>
處陶然共吸荷筒<lb/>
　　　　過惠山蔣氏酒樓和其年感舊韻<lb/>
幾年湖海飄零都慣猶然百尺髙眠傅粉何年客曽同<lb/>
聽中夜急雨鳴泉三生石上精靈在空遺恨雪雁風蟬<lb/>
腸斷處櫻桃舊夢一時重記難全　堪憐多愁多恨歎<lb/>
樊川杜牧曽斷哀絃回首青樓玉簫月冷血書午夜殘<lb/>
䳌傷心忽聽離鸞曲盼不到春草芊綿憔悴煞一忩燈<lb/>
<pb n="KR4f0018_WYG_025-30a"/>
暗三更酒凍銀船<lb/>
　　　風流子<lb/>
　　　　西湖<lb/>
西湖兒女地長堤畔銷盡古今魂看兩嶺送青雲偷眉<lb/>
色重波皺碧水學羅紋更誰處鶯調白玉管蝶舞鬱金<lb/>
裙蘭葉舫頭翠觴涼月栁絲樓上紅袖斜曛　忽風吹<lb/>
塵世再來處已是路阻漁人空記尋香梅市索笑桃門<lb/>
歎霜髙水瘦鄂王祠廟渚寒花謝蘇小鄉鄰幾度斷橋<lb/>
<pb n="KR4f0018_WYG_025-30b"/>
佇立惆悵黄昏<lb/>
　　　　送辰六歸廣陵<lb/>
春隨人共到春光好人又去匆匆正水漲蒲桃香溪畫<lb/>
鷁隄垂楊栁茂苑青驄送君去棹歌回晩雪帆影挂輕<lb/>
虹六代舊愁難留叔寳一篇新賦送别文通　登髙還<lb/>
携手繁華地斜陽老盡英雄多少䲭夷留恨杜宇啼紅<lb/>
問玉簫斷後誰家夜月烏衣歸去何處春風無限淒涼<lb/>
心事唱徹江東<lb/>
<pb n="KR4f0018_WYG_025-31a"/>
　　　髙山流水<lb/>
　　　　戊申二日登學士山次辰六<lb/>
春城昨夜到東風暢幽懐閒騁花驄千頃繞長堤晴波<lb/>
碧浸芙蓉登臨處勝友相從攀蘿陟孤巘偏憐絶頂一<lb/>
片籠嵸笑韓陵解語慷慨念芳蹤　苕中名賢有遺跡<lb/>
應不似玉局髯翁官暇却旌幢嘯傲處獨扶笻青山無<lb/>
語幾英雄酹金鍾云何坡仙姓字尚記髙峰問千秋更<lb/>
誰知我與諸公<lb/>
<pb n="KR4f0018_WYG_025-31b"/>
　　　沁園春<lb/>
　　　　悠然閣種木芍藥<lb/>
半閣初成正見南山名曰悠然有疎忩六尺低纔壓帽<lb/>
藏書兩架小恰如船芳樹檐頭晴嵐屋上放了晨衙即<lb/>
醉眠春深矣且聘紅買緑俸裏支錢　洛陽佳種争妍<lb/>
想太白清平調可憐把䕶花鈴索隨時安頓移春亭幔<lb/>
着意遮全貰酒酹香教歌試艶<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>與東皇結勝縁吾還<lb/>
笑笑當年杜牧也為花顛<lb/>
<pb n="KR4f0018_WYG_025-32a"/>
　　　　四十九自夀次澹心<lb/>
歴數浮生便百餘齡幾度銜杯况山青水緑時逢嵗稔<lb/>
物華天寳節近星迴野叟椰壺兒童竹馬逸老同登近<lb/>
水臺真天幸幸唐堯帝力於我何哉　稱觴漫向官齋<lb/>
怕有霜華兩鬢堆念今年厄閏黄楊短寸昨宵占復葭<lb/>
管成灰磨蝎休嗟南箕漫翕一任黔雷分付來吾今曉<lb/>
曉人間公輔别是雄才<lb/>
　　　　子夀誕先予一日時正冬至次韻為贈<lb/>
<pb n="KR4f0018_WYG_025-32b"/>
我友元龍百尺髙居在此樓中憶西京春宴同吟芳樹<lb/>
東堂晚食共啖油葱草檄花前題詩馬上咄咄徒誇錦<lb/>
字工呼天問問廟堂誰是衮衮諸公　開尊客有濤戎<lb/>
把祝遥看海日紅正暖回宫線梅舒艶雪灰飛緹管葭<lb/>
轉和風少長三年争先一日甲子雌雄算已慵吾還笑<lb/>
笑君如陳亮我愧吳融<lb/>
　　　　述懐<lb/>
落拓黄衫一帽東風星星髩鬚只侯嬴闗畔題詩借筆<lb/>
<pb n="KR4f0018_WYG_025-33a"/>
漂母祠前賣酒騎驢躍馬平生當年兒戲為甚闗門獨<lb/>
較書花前醉笑古人欺我擊缶烏烏　江山何處歸歟<lb/>
算且去江邊學釣魚看馬卿才調何年北闕孫郎意氣<lb/>
幾日東吳三尺玉龍一牀狂夢曽到大槐宫裏無呼天<lb/>
語問天生如此肯老菰蘆<lb/>
　　　　想想園為坦夫題<hi>有序</hi>
　　　　　樂安廷尉新齋先生志託煙霞有懐未遂<lb/>
　　　　　圖為想園聊以寄意也坦夫復作想想園<lb/>
<pb n="KR4f0018_WYG_025-33b"/>
　　　　　圖葢於縹緲之間存堂構之思其為想也<lb/>
　　　　　益悲而逺矣夜雨當杯漫成一闋<lb/>
金谷樓空玉津園廢恨滿銅駞記據梧南郭賦成烏有<lb/>
種花西圃鄉號無何自謂羲皇不知魏晋此事憑教春<lb/>
夢婆蘇門路歎迴車腹痛吾又經過　翟家雀散空羅<lb/>
生子誰如仲也多向堂中聽雨徒憐載酒湖邊對月還<lb/>
憶聞歌舊業都非故書猶在若有人兮帶女蘿仍長慨<lb/>
慨當年結想未遂巖阿<lb/>
<pb n="KR4f0018_WYG_025-34a"/>
　　　　題友人照<lb/>
夫子為誰曰鄭當時抑鄭康成向梅花閣上詩同水部<lb/>
菊英籬畔酒似淵明三徑長開百城獨擁笑倚南軒七<lb/>
尺屏天然處有㸃蒼翠色月白霞青　葛陂偶爾閒行<lb/>
問醉踞平泉復幾曽愛獅蹲虎伏羣峰聳秀龍銜螭繞<lb/>
九節能輕天與宫商地資丘壑耐乆交情畫未能吾還<lb/>
笑笑歐公白傅曽主斯盟<lb/>
　　　　贈王秋山秋山工為㧬畫<lb/>
<pb n="KR4f0018_WYG_025-34b"/>
天壤王郎具天下才而巧若斯向邊生腕裏撇開彩筆<lb/>
薛娘針下碎襞靈絲綴就成春呼來欲活展巻同驚未<lb/>
有竒真竒也比千秋圖畫髙一分兒　相逢别具襟期<lb/>
看湖海風流一笑時笑談兵席上公髯如㦸銜觴燭底<lb/>
人醉如泥技至此乎誰為是者長笑翻疑不是伊何疑<lb/>
爾疑紅忩金剪另有蛾眉<lb/>
　　　　題髙詠樓<lb/>
天與才人以千丈峰當百尺樓恰遇吳季重携青鏤管<lb/>
<pb n="KR4f0018_WYG_025-35a"/>
見徐孝穆披翠雲裘據榻髙眠倚闌長嘯放眼乾坤復<lb/>
幾州真竒絶看朝來爽翠飛上簾鈎　人間那用埋憂<lb/>
只一片閒雲醒醉眸况金門舊隠文章豪邁玉山新築<lb/>
水石清幽緑野何年赤松誰是巧拙寧論鵲與鳩君無<lb/>
負這麯生風味車子歌謡<lb/>
　　　洞庭春色<lb/>
　　　　詠鳩柴竒觚囷<hi>有序</hi>
　　　　　雉城朱君羲人葢服道好古之士也築一<lb/>
<pb n="KR4f0018_WYG_025-35b"/>
　　　　　室名鳩柴室之中舉無凡物其最異者為<lb/>
　　　　　癭觚觚之屬凡十具一曰西母觴合之則<lb/>
　　　　　巨桃故一分之則兩様故二之也次曰古<lb/>
　　　　　錦囊曰洞庭波曰鑑湖冠曰鯨濤曰露珠<lb/>
　　　　　明曰一巻書形如其名質如其形最次曰<lb/>
　　　　　醉緑天形肖蕉曰髙士觚形則肖梧其他<lb/>
　　　　　酒籌韻葉匕箸盤具皆取諸竹木自然之<lb/>
　　　　　質詭譎竒巧語之焉而不信見之焉而始<lb/>
<pb n="KR4f0018_WYG_025-36a"/>
　　　　　駭信惟畸人乃有畸物豈區區流俗所能<lb/>
　　　　　得哉予愛而玩之為賦洞庭春色一章酒<lb/>
　　　　　酣倚聲亦足以烏烏耳熱也乎詞曰<lb/>
歡伯頻來醉鄉無事與竹木居笑彼君子者能用無用<lb/>
有怪物焉曰觚不觚磊砢槎枒驚乍見迨幾度摩挲信<lb/>
有夫方纔信是山川瓌異絶倒淳于　崑崙料難留種<lb/>
且樽前漫説蕉巻荷舒任錦袍江上頻澆麗句黃冠湖<lb/>
畔可了竒書賒取月明同一七向南郭頺然共據梧長<lb/>
<pb n="KR4f0018_WYG_025-36b"/>
須是把花枝笑折擊鉢呼盧<lb/>
　　　賀新郎<lb/>
　　　　次子夀韻送袁兩生歸娶廣陵<lb/>
似汝真佳客立亭前輕衫側㡌品紅裁碧醉後偶然歌<lb/>
水調吹碎江頭鐡笛且莫笑登樓岑寂試問周郎能顧<lb/>
曲向年時赤壁纔摧敵君好去圖鵬息　藍橋本是裴<lb/>
航宅况雷塘玉簫明月風流難畢鏡閣雙眉人待畫索<lb/>
笑三生舊石又豈待阮家南北從此臨卭沽酒伴羡逺<lb/>
<pb n="KR4f0018_WYG_025-37a"/>
山對影肩雙立齊拍手稱連璧<lb/>
　　　　送鄧孝威用辛稼軒贈陳同父韻<lb/>
去矣無多説記當時英雄細數管予君葛偶出便知成<lb/>
小草辜負剡溪夜雪儘冷落北山晞髮此地相逢同浩<lb/>
歎且青尊醉吸苕川月為起舞弄柔瑟　朝來畫槳還<lb/>
催别笑年來暮雲春樹幾畨離合落落行藏空手板難<lb/>
問圓蓍智骨看栁色紅亭淒絶又甚日龍文虎氣向延<lb/>
津再㑹芙蓉鐡酒盡也腸堪裂<lb/>
<pb n="KR4f0018_WYG_025-37b"/>
　　　　小集董樗亭濠上分韻<lb/>
雨緑槐隂徧客忩間鶯兒無頼若來呼喚為覔廣川過<lb/>
畧彴笑語梅風香亂恰又遇羊欣白練盧橘黄魚新薦<lb/>
酒正小開花底梁園宴濠濮興知非逺　人間多少沉<lb/>
湘怨笑年年賺他兒女綵絲羅扇莫問蛟龍明日事且<lb/>
把紅牙低按看隔水斜陽一片萬㸃浮萍鋪不了被闌<lb/>
干挂在垂楊線吾醉矣君休勸<lb/>
　　　　次顧梁汾寄吳漢槎韻<lb/>
<pb n="KR4f0018_WYG_025-38a"/>
更有何人否聽哀笳秋風淚下斷腸千首一出榆闗成<lb/>
老大去日兒童非幼歎塞外遣愁無酒縱有酪漿堪痛<lb/>
醉怕冰天凍損雕龍手二十載相思乆　毳裘八月霜<lb/>
華透擬將愁填平北海海應難勾總是才華招物忌不<lb/>
信才華偏有這嵗月如何消受目斷黄雲惟一哭待竒<lb/>
人纔把竒才救但溼盡青衫袖<lb/>
　　　　又<lb/>
世態炎涼乆幸如君情闗患難尚多良友聞道行吟憔<lb/>
<pb n="KR4f0018_WYG_025-38b"/>
悴甚豈盡賦窮詩瘦比自古無斯僝僽亭伯淒涼應更<lb/>
逺便夜郎李白如君否容易把雙魚剖　文章入庫逢<lb/>
辰丑算從前幾多才子飄萍斷栁我亦生當磨蝎宿半<lb/>
世五窮相守漫説是與才與夀試看君文真絶代問何<lb/>
如江令歸來後同顧况常搔首<lb/>
　　　　江學在清瑶嶼中和陳其年韻<lb/>
屐齒穿苔罅愛君家魚絲作膾雀綿披鮓坐上鬚眉人<lb/>
影緑一片空潭微射有數㸃海鷗常下儘日狂談揮玉<lb/>
<pb n="KR4f0018_WYG_025-39a"/>
麈笑人間世路羊腸怕吾醉矣心無掛　閒來潑墨珠<lb/>
泉瀉記當年湖邊杜牧置身圖畫今日飄零江海上遊<lb/>
倦臨卭司馬夢醒後鄰鐘初打華屋山丘休更歎看烏<lb/>
衣燕子重來者今古事難憑藉<lb/>
　　　摸魚兒<lb/>
　　　　九十自夀次澹心<lb/>
問蒼翁神仙將相甚事可容安住少年愛説封侯好此<lb/>
日茫無憑據君休語且飽啖盤中霜膾銀絲縷痴兒騃<lb/>
<pb n="KR4f0018_WYG_025-39b"/>
女是天公愛惜容他厚福不用離騷句　吾生已四十<lb/>
九年無故寧須别尋旗鼓丈夫櫛沐風與雨終到雲階<lb/>
月戸應非暮嗟世上軟紅十丈東華土芙蓉有主看雞<lb/>
犬淮南丹罏只在青桂叢生處<lb/>
　　　春風嬝娜<lb/>
　　　　丘路看桃花<lb/>
問桃源何處曽賺漁郎沿嶺路汎湖光扣蘭舷又見苧<lb/>
蘿煙雨忽成霞彩飛入蓬忩但有妖紅都無濕翠不辨<lb/>
<pb n="KR4f0018_WYG_025-40a"/>
胭脂深淺粧十里籠將畫溪水一身疑上紫雲鄉　生<lb/>
恐封姨巧妒絲絲㸃㸃到明日步障難藏傾椒醑祝東<lb/>
皇尊前惜取嬌靨紅裳莫待重尋𤣥都仙苑且教沉醉<lb/>
濯錦春江塵縁休戀怕雙扉人去題門詩在前度茫茫<lb/>
　　　玉女摇仙珮<lb/>
　　　　無題<lb/>
蓬山萬里瞥遇仙姿不是<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>風班綴向月傳神將花㸃<lb/>
靨總有自然佳麗眉黛誰堪比怕遥峰碧嫩似人非易<lb/>
<pb n="KR4f0018_WYG_025-40b"/>
想應是鴛鴦命合便不相逢料也難已最愛下重簾燭<lb/>
底杯前雨嫣雲媚　何况深憐淺惜篏骨相思忍令白<lb/>
頭抛棄薦枕楚臺吹簫秦苑未似而今稱美紫袖肩同<lb/>
倚雕蘭畔還把紅蘭香藝願莫忘長生夜語西陵松栢<lb/>
乆長情意如辜誓他年試檢雙鴛被<lb/>
　　　多麗<lb/>
　　　　贈内<lb/>
夢兒中猛喚一聲堪惜幾年來狂多醉少不逢些好消<lb/>
<pb n="KR4f0018_WYG_025-41a"/>
息又長安杏花紅處看他人上馬顔色青草衣袍黄花<lb/>
顔面一牀寒雨愁空滴牛衣冷籠頭布帽燈影弄餘碧<lb/>
三更後封侯枕上醒來無跡　笑人裏平原絶少那有<lb/>
黄金迎客為伊行冷心温爇又重把瑶壺共擊碧碗澆<lb/>
愁紅衫揾淚鸘裘沽酒陶家甓更憐取歌成五噫同讀<lb/>
還同譯臨卭去秋雨茂陵忍添鸞隻<lb/>
　　　法曲獻仙音<lb/>
　　　　虎丘懐古和韻<lb/>
<pb n="KR4f0018_WYG_025-41b"/>
海湧峰頭舞殘歌散猶認舊家南國金虎蒼茫玉魚零<lb/>
落短簿何堪收拾只留取荒臺下㸃剩生公石　今何<lb/>
日歎時時醉紅低翠儘意把劍鐡花磨蝕搔首我重遊<lb/>
問何處水犀遺跡霸業銷沉又寧論樓臺金碧但畫船<lb/>
歸後凄然雨鐘煙笛<lb/>
　　　鶴冲天<lb/>
　　　　題錢葆馚舍人小像<lb/>
採花陸渚客夢來尋處春晩得吟箋相思句山隂挐一<lb/>
<pb n="KR4f0018_WYG_025-42a"/>
葉别館臨秋留住畫裏人堪侣煙波㸃染宛在緑蘋蒼<lb/>
苧　金華早暮起草催君去肯任把白石溪中煮且鸞<lb/>
臺鳯蠟細數盡銅龍雨鑑湖他日許長條繋艇着我共<lb/>
傾幽緒<lb/>
　　　乳燕飛<lb/>
　　　　五月八日諸子過集聽松書屋和東坡韻<lb/>
老樹隂連屋映朱闌碧池新漲燕教雛浴栁外屐聲來<lb/>
勝侣善賦都如宋玉試荀香漫煎黃熟席上簷花清影<lb/>
<pb n="KR4f0018_WYG_025-42b"/>
亂看銀蟾正照屏山曲可此際聲無竹　畫羅衫子黃<lb/>
金簇向樽前囘眸一笑頓忘羇獨自分樊川甘薄倖禮<lb/>
豈能為我束正恨是春隂成緑况有何戡今白髪把當<lb/>
年公瑾離愁觸歌罷也梁塵簌<lb/>
　　　百字令<lb/>
　　　　登鬱孤臺和丁雁水觀察韻<lb/>
頽然髙阜獨青青攬盡兩江江色浪跡偶來頻弔古臺<lb/>
榭已憐非昔竹樹遺墟藤蘿夕照不見當時客淒涼惟<lb/>
<pb n="KR4f0018_WYG_025-43a"/>
有暮雲千里凝白　聞説叔子公餘季方才妙曽着臨<lb/>
川屐我似東坡還過海空愛韓陵孤石望闕神遥登樓<lb/>
夢杳往事懐邀笛何時歸隠草堂山北之北<lb/>
　　　南浦<lb/>
　　　　鮑子韶邀集蓮社菴即送家觀莊入粤<lb/>
參軍鮑照愛携蠻榼趂秋光來值芙蓉城主逸興滿瀟<lb/>
湘走馬大堤沙軟到雞園竹下擁胡牀把兩江煙水盡<lb/>
收金斚㸃染付奚囊　尀耐荻花楓葉正颼颼淒絶似<lb/>
<pb n="KR4f0018_WYG_025-43b"/>
潯陽腸斷河梁分手更卧病清漳自是旅遊無好况人<lb/>
留人别總堪傷頼庾公還把一天風月好平章<lb/>
　　　金明池<lb/>
　　　　集曽波閣<lb/>
白鶴珠宫蒼龍玉沼司馬浮踪暫息砧杵動離心欲冷<lb/>
有今雨舊雨上客過虹橋皂盖飛來總踏亂幾畆寒山<lb/>
秋碧向竹裏行盤花間弄斚共道西園重集　可怪雙<lb/>
江㠶影急把好夢吹殘勝遊空憶風中曲瓊簫競響波<lb/>
<pb n="KR4f0018_WYG_025-44a"/>
上月錦燈同色况芙蓉地主情多便折栁旗亭怎生消<lb/>
得且儘銜杯擘箋分韻莫負清宵瑶瑟<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0018_WYG_025-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　林蕙堂全集巻二十五<lb/>
</p>
<p>
</p>
  </div>
</body>
</text>
</TEI>
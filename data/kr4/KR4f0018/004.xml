<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林蕙堂全集巻四</head> <lb/>
    <p>
<pb n="KR4f0018_WYG_004-1a"/>
欽定四庫全書<lb/>
　林蕙堂全集巻四<lb/>
　　　　　　　　　　湖州府知府吳綺撰<lb/>
　　序<lb/>
　　　嚴蓀友秋水集序<lb/>
往予解組溪干繫船湖曲見當壚之酒母甕釀百花有<lb/>
題壁之詞人墨成五采則嚴子蓀友所製望海潮一章<lb/>
也繼而贊寫羊孚楷羨鍾王之法因之函開殷浩書通<lb/>
<pb n="KR4f0018_WYG_004-1b"/>
嵇吕之交乃嚴子謬許入林時同藉卉身如鴻雪雖漂<lb/>
流畧似西川契比雲龍然企慕實踰東野顧予湖海之<lb/>
氣猶未除豪而子丘壑之姿非闗作達波涵千頃不濁<lb/>
較勝于不清幹挺百尋若近尤能以若逺眼無青白登<lb/>
山獨喜看雲口絶雌黄對客惟宜飲酒是以静多于動<lb/>
實勝其名王公甚重嘉賓懶于置幕<lb/>
天子將召供奉呼不上船良由情性使然實非矯强所致矣至於<lb/>
才清擬月言粲成花具庾鮑之幽思用錢劉之妙格引人<lb/>
<pb n="KR4f0018_WYG_004-2a"/>
著勝多濠濮間情使我猶憐是風塵外物無不仰追騷雅<lb/>
共振藻于葩壇并使旁及聲歌總擥香于蘭畹洞庭落<lb/>
葉凄清葭菼之聲湘浦層波澹蕩芙蓉之影此秋水一<lb/>
集所由名耶嗟乎名士無多虛聲何益上林三奏惟相<lb/>
如能賦大人汾水一篇獨李嶠可稱才子吾不能無生<lb/>
瑜之歎且重有懐壁之傷也<lb/>
　　　見岳樓詩序<lb/>
原夫天垂翼軫長沙獨炳一星地極衡湘資水先通九<lb/>
<pb n="KR4f0018_WYG_004-2b"/>
派考之往代蔚有大觀慨自寅夘之多虞困于庚癸而<lb/>
不輟荆湖半壁難銷鐵馬之塵鄂渚千村盡没銅駝之<lb/>
草盈郊瓦礫歎歸燕以無巢徧野干戈撫哀鴻而何術<lb/>
時予江倩來尹是邦虞詡才高其何憂于盤錯王陽氣<lb/>
壯曽不避夫艱危未三年而立起瘡痍出百計而潛消<lb/>
饑溺遂使戰塲多壘悉種潘花雖至比屋無人皆生召<lb/>
樹爰于簿書之暇特為樓櫓之謀呼父老而告以耰鋤<lb/>
子來勿亟减餔飱而具夫木石吾力猶堪大匠遂踴躍<lb/>
<pb n="KR4f0018_WYG_004-3a"/>
以庀材孺子亦歡呼而負土登登競響咸臨龍首之渠<lb/>
穰穰來歸争甓魚鱗之瓦功成不日義有取于高深備<lb/>
繕他時事永資乎捍禦於是環連百雉無煩天女之勞<lb/>
並矗雙翬似有神人之助丹甍特起如生赤水之霞粉<lb/>
蝶週圍若聚碧臺之雪朱簾畫棟看雲雨之去來疋練<lb/>
藂花攬江湖于逺近至若北斗回看星文仰燦南山對<lb/>
聳嶽氣遥通西臨鹿阜裴相國之遺踪東眺龜臺王婉<lb/>
妗之古蹟桃花浣筆得騷賦于靈均細栁鳴刁溯英風<lb/>
<pb n="KR4f0018_WYG_004-3b"/>
于漢夀此則阮步兵登之而起歎顧長康目之而未能<lb/>
者也爾其㠶過平林笛生逺浦庾公夜嘯坐明月以一<lb/>
牀張叟秋漁泛斜陽于雙槳雪消郢樹壓晴色于欄邊<lb/>
雨浥湘花繞香風于座上霞飛碧浪如飜貴主之旗星<lb/>
隠黄陵若鼔靈妃之瑟時則賔佐清遊薦紳狎至咸謂<lb/>
戴星之宻畫用成偃月之壯觀聞于蒍之清歌同來倚<lb/>
檻醉建康之醇酒頻共飛觴顧而樂之洵可志也嗟乎<lb/>
先憂後樂良符文正之心和汝倡予可少子安之賦隠<lb/>
<pb n="KR4f0018_WYG_004-4a"/>
侯八咏得此地以同傳崔顥一篇在他年而何有是為<lb/>
短序以紀勝情爾<lb/>
　　　卓子任近青堂序<lb/>
嘗聞文莫竒于司馬而其跡常遍于山川品莫高于元<lb/>
龍而其氣實資於湖海子瞻之渡儋耳筆墨益豪道濟<lb/>
之<hi>闕</hi>　　江山得助盖所見既廣則其蓄之者必盈而<lb/>
所歴既多則其發之者必盛精華所結良在高深竒奥<lb/>
所成蔚為風雅古有然者今亦見之則吾友卓子子任<lb/>
<pb n="KR4f0018_WYG_004-4b"/>
是其人矣子任為惟恭先生之後人乃火傳年兄之猶<lb/>
子火傳操持月旦標舉風流似棋墅之謝安偏知幼度<lb/>
若竹林之阮籍獨愛仲容而子任少有異姿長懐竒節<lb/>
軒軒霞舉其氣不愧于凌雲奕奕神清其才獨能于鏤<lb/>
雪論交未久方多倚玉之慚締好既深更起揮金之嘆<lb/>
言其大槩畧有數端一則丰度不類中人被服有同儒<lb/>
者而高談聚米若聞要害于諸邊獨往據鞍歴見風沙<lb/>
於古塞論文可與論兵而並用學書乃能學劍以兼長<lb/>
<pb n="KR4f0018_WYG_004-5a"/>
一則先生獨有藜牀孺子恒居委巷而座中杯斚對酒<lb/>
時有高人門外輪蹄憑軾恒來長者則處約無殊于處<lb/>
樂而能交實在於能貧至於衣塵已欲化緇薪勞難以<lb/>
炊食而隴頭負耒曽不礙于帶經堂下持竿竟何嫌乎<lb/>
漂麥則其博雅之懐即在勤勞之際耳若夫臧否不形<lb/>
諸口喜怒罕見于顔而射聊城之書曽無再顧擊燕臺<lb/>
之筑傍若少人則烈士之風不在古人之下矣凡諸雅<lb/>
致盡屬修能况乎閩粤燕秦霜雪備經車馬江淮河海<lb/>
<pb n="KR4f0018_WYG_004-5b"/>
風煙歴飽檣烏一切東西南北之情皆歸旅笥百凡隂<lb/>
陽寒暑之狀並入奚囊觀其足跡所留益見匠心獨苦<lb/>
故時而驚濤駭浪則為奮迅振發之音時而嘉樹名花<lb/>
則有穠麗纎妍之句或而猿啼鶴唳則其調多發于淒<lb/>
清或而虎嘯龍吟則其㫖必歸之雄放斯其近青一集<lb/>
足以振綵千秋也于時雨過庭花風吹隣絮偶爾得兹<lb/>
快作足以暢我幽懐竊比漢書可下舜欽之酒如歌周<lb/>
雅是為吉甫之詩不禁傾心遂為弁首<lb/>
<pb n="KR4f0018_WYG_004-6a"/>
　　　張山來心齋聊復集序<lb/>
原夫莊子寓言遂有鷽鳩之笑屈生諷諌乃以鳳凰為<lb/>
媒借彈事於甘蕉托微詞於曲水東方抜劍以訾郭是<lb/>
為滑稽之雄淳于絶纓以入齊無殊堅白之㫖皆即小<lb/>
以觀大亦由隠而極微也吾友張子山來以終賈之嵗<lb/>
負庾鮑之才家有賜書三十乘是茂先之博物時長握<lb/>
槧十二年乃平子之研經既潄芳於六藝亦攬勝於百<lb/>
家存於其中窺豹而罕窮其藴肆乎其外雕龍而莫測<lb/>
<pb n="KR4f0018_WYG_004-6b"/>
其涯爰用筆精聊為墨戱長言之不足而兼小大以為<lb/>
言正論之難明而合精粗以立論雲敷麗藻開詞壇希<lb/>
有之竒霞蔚新辭盡藝苑未開之秘能為莊語足景前<lb/>
修偶作緒談仍多逸致是以說詩匡鼎聽者悉為解頥<lb/>
不獨奮袖苻融聞之咸為捧手也見麟全趾用知蒼甲<lb/>
之靈得鳳一毛已悉支文之瑞未敢秘之枕内爰請出<lb/>
於篋中爾<lb/>
　　　蕭樓集序<lb/>
<pb n="KR4f0018_WYG_004-7a"/>
帷中續史雅聞班有大家閣下傳經允賴伏存女子中<lb/>
郎書册寫之仍屬猜絃太傅家風傳者多稱詠絮人皆<lb/>
有集還誇劉氏三娘世豈無才盡道李公一妹代威明<lb/>
而作答羣僚翻訝其工與闗圖以齊名進士何妨不<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>
盖辰分星月皆有助于陽燧之光而天有雲霞必俯藉<lb/>
乎山河之氣芙惟去草雖入夢以成夫蘭自有花必含<lb/>
香而待女此非偶爾彼亦宜然豈有筆解畫眉定有殊<lb/>
于青鏤人堪傅粉反不坐于絳紗者乎吾友鄧子孝威<lb/>
<pb n="KR4f0018_WYG_004-7b"/>
既登文選之臺獨樹詩觀之幟窮搜月露壇方列于四<lb/>
唐遐慕林風席更分於三孝爰成一集命曰蕭樓將由<lb/>
地以傳人實因今而溯古攬其雪詠盡載瑶函考厥星<lb/>
源半生珂里或瑯琊之新婦原配參軍或魯國之逸妻<lb/>
早歸丞相或伯鸞同隠賃舂于高士橋邊或司馬偕歸<lb/>
聽曲千長卿筵上玉窻窈窕原屬神仙金鎻葳蕤盡藏<lb/>
書畫當年借硯香分玳瑁之斑盡日含毫墨㸃胭脂之<lb/>
暈水晶簾下纔看裝梳軟玉屏中旋聞揮灑于是紅窻<lb/>
<pb n="KR4f0018_WYG_004-8a"/>
晝永碧檻春深六六蓮陂問鴛鴦而有對三三竹徑説<lb/>
鸚鵡之無聊則有絳樹諧聲青蓮協律剪綵花而寫志<lb/>
步羅襪以含情翠幙紅橋有贈郎之作玉樓朱户成寄<lb/>
妹之篇嘲伊字之無人笑影兒之與我則黄花九字欲<lb/>
登才子之壇白雪一編可奪詞人之席矣其或飄零異<lb/>
地寄托非人既所遇之不辰亦有思而未遂聞杜鵑于<lb/>
馬上何日成歡聴蟋蟀於燈前非秋亦感則有篇名落<lb/>
魄集號斷腸擕手無人豈謂風能吹恨畫眉何事那知<lb/>
<pb n="KR4f0018_WYG_004-8b"/>
山可留愁斯則染蜀井之箋原同血色把湘江之管總<lb/>
是淚痕也鄧子既掇其華復裁于古凡收各調悉凖大<lb/>
晟拈天女之花都成寳鬘拾鮫人之淚用作明珠香分<lb/>
麝月有墨皆芬彩擷蠶霞無思不艷譬之青鸞對鏡祗<lb/>
現分身遂使朱鳥臨窻如將寫照顰雲笑雨無不極其<lb/>
妍情夢峽啼湘都欲呈其慧態䥴之琬琰宜藏金屋之<lb/>
中函以瓊瑶當置玉臺之上矣<lb/>
　　　家疊峰詩集序<lb/>
<pb n="KR4f0018_WYG_004-9a"/>
半生遊宦恒疎賭墅之情七友論交始遂入林之樂嵗<lb/>
當辛酉方從吳苑以言歸家有疊峰亦自漣川而共集<lb/>
曽無此客見于安石門中果自異人得之鑿齒座上開<lb/>
罇對酒湖海之氣偏高刻燭論詩金石之聲忽作搜其<lb/>
敝篋得見新篇因思櫟園先生藝林宗主人如皇甫肻<lb/>
為太冲之序言詩必項斯乃得於陵之稱説爰為卒讀<lb/>
初挑叔夜之燈繼則高歌起作王戎之舞盖江河日下<lb/>
箕畢好殊北地以來借靣惟堪作弔竟陵而後捧心亦<lb/>
<pb n="KR4f0018_WYG_004-9b"/>
苦效顰而兹則步等驊騮言非鸚鵡心遊弦外恥聞下<lb/>
士之聲耳熱杯前半是英雄之色如仙人之長嘯自徹<lb/>
蘇門若俠客之悲歌欲驚燕市卿能有㡬偏憐當代之<lb/>
不逢我亦真癡反笑相知之已晩也<lb/>
　　　並頭蘭詩序<lb/>
西崑才子東海英流生當羣玉之山人稱山玉來自衆<lb/>
香之國家種國香值九畹之鍾靈遂雙葩而競秀光風<lb/>
曉轉臭本無殊新露晨懸莖非孤引花如比翼那知情<lb/>
<pb n="KR4f0018_WYG_004-10a"/>
出無情榮嫓同根信有意存不意夢懐燕姞覺探賜之<lb/>
已多佩結靈均方交紉而未解馨列侯之夫婦日日比<lb/>
肩世愛君之弟昆時時擕手挿將寳髻只宜配以鶼釵<lb/>
供置瑶奩雅合對斯鸞鏡此實兆祥於君子豈惟獲媚<lb/>
於幽人而已哉於是人過澧浦共擘魚牋客到梁園咸<lb/>
抽兎管聲齊漢賦俱憐竟體皆芳美過楚辭更以同心<lb/>
表異笑緑窻之晁女未覩芳姿歎紫陌之韓郎空成連<lb/>
理爰稱繡虎竊附續貂採竒芬于背上影羡連蜂挹重<lb/>
<pb n="KR4f0018_WYG_004-10b"/>
秀于尾間巧逢雙燕矣<lb/>
　　　栗亭詩集序<lb/>
著雍在嵗夷則協音吳子方憔悴于卜居言來問月汪<lb/>
子亦經營於恤難得遂觀濤意氣既許以同心踪跡乃<lb/>
欣于聚首夕陽共巷盡日披衣夜雨穿窻無時罷酒黄<lb/>
花雖老歡塲莫勝于三秋朱橘方甘别緒忽生于千里<lb/>
時奉益公之骨用歸軒帝之原雙樹金棺猶思故國千<lb/>
花寳塔忽湧名山誼在逺而無忘道雖遥而必踐故交<lb/>
<pb n="KR4f0018_WYG_004-11a"/>
如此肻有負于平生方外猶然寧致疎於吾黨君之好<lb/>
義不既多乎然六代銷魂正在江淹之地而一時分手<lb/>
空吟杜牧之詩木葉西風樓邊一鴈垂楊細雨江上孤<lb/>
㠶遊子徒惆悵於褰裳諸公咸殷勤以置酒於是金龜<lb/>
碩彦並集臨卭繡虎詞人俱尋平樂停車則一十二國<lb/>
文情得助于江山授簡有五十餘人交誼並敦于風雨<lb/>
抽毫花發皆驚五色之開畫壁歌成競下雙鬟之拜矣<lb/>
况夫别離之際君子為之傷心聚散之交古人所以多<lb/>
<pb n="KR4f0018_WYG_004-11b"/>
感一杯更進情倍篤乎右丞五字同賡體敢殊于都尉<lb/>
於其行也能無言哉<lb/>
　　　卓次厚江上草小序<lb/>
伯鸞南邁度嶺長謡洗馬東遊臨波浩歎維兹一片有<lb/>
情之地雲水堪懐是為千古長恨之鄉山川可思吾友<lb/>
卓子次厚少承家學早負時名偶為覽古之行遂有登<lb/>
高之賦珊瑚麗管擷蘭杜之幽香翡翠華篇振葡萄之<lb/>
異彩洵名流之傑作誠才子之雄詞也夫子與火傳有<lb/>
<pb n="KR4f0018_WYG_004-12a"/>
同年之好且又與次厚忝一日之知交既篤于紀羣望<lb/>
益深于王謝見之不覺眉舞讀此豈但情移愛此雕龍<lb/>
爰題數語還期展驥毋待他年也<lb/>
　　　白華樓贈詩序<lb/>
盖自虹垂孔室貫天經地義以成書鳥集參冠探木本<lb/>
水源而立論然經言至德修身即用以顯揚而事在敦<lb/>
倫養志必先于寢食故陟岵陟屺三百篇皆教孝之言<lb/>
而肯構肯堂十八章重思親之義何微言之既絶説詩<lb/>
<pb n="KR4f0018_WYG_004-12b"/>
徒慨于卜商致至行之云乖補亡乃傳乎束晳良由亷<lb/>
恥之道幾廢于雷同遂使磨錯之功罕聞于風雅世之<lb/>
季也心有憂焉何期方氏一門乃有淮陽三俊奉其夀<lb/>
母几杖惟勤迨此諸昆塤箎允叶春生棣萼惟伯仲偕<lb/>
季以孔懐日麗萱華合手足殫心而竭力樂其心復娛<lb/>
其目太夫人常御板輿承其懽因慮其勞三君子共成<lb/>
丹閣庭前草樹移來宛似新豐檻外煙雲望去依然洛<lb/>
社信盛事空傳里巷歌于斯寧意哭于斯豈仙人真好<lb/>
<pb n="KR4f0018_WYG_004-13a"/>
樓居祭如在亦復事如在爰題其額仍以白華用表其<lb/>
心長存朱桷登此樓者庶無忝于所生潔其身焉將聿<lb/>
修乎厥德于是梁園上客慕義抽思鄴地才人聞聲佇<lb/>
想湘東玉管抒誠欵于望雲江左銀箋寫高言于垂露<lb/>
千音競奏皆傳韓鳳之聲五色相宣若洒皋魚之淚豈<lb/>
若詞芳芍藥徒矜東壁之光句艷芙蓉但耀西崑之藻<lb/>
而已哉昔李興篤行栁子厚為銘其門費冠潛修杜彦<lb/>
之特旌其地斯為懋矣豈不然歟今<lb/>
<pb n="KR4f0018_WYG_004-13b"/>
天子風勵學宫雲興寰宇將孰榮乎懿行用砥礪其末流<lb/>
斯人不愧元方可作百城之表諸君好同子美將挽六<lb/>
代之衰矣是為序<lb/>
　　　吳子逺亦安樂窩詩序<lb/>
自宋代年建元豐有邵子窩名安樂兩牕日月法動静<lb/>
於隂陽八位乾坤倣圗書於河雒時方嚮晦常修燕息<lb/>
之儀氣察由南早識䳌啼之兆道之逺矣誰其嗣之乃<lb/>
我宗賢恒希往哲如長卿之慕藺遇伯喈而與邕悟徹<lb/>
<pb n="KR4f0018_WYG_004-14a"/>
象先契深言外卧遊五岳皆羲皇一畫之餘學殫百川<lb/>
在尼父四科之表於是仰通皇極寓坎止于乾行嘿契<lb/>
宗傳本樂天為敦土棲心於澹時時俱得意之方葆德<lb/>
以和處處會飬生之㫖其曰亦也豈不然歟寧待司馬<lb/>
相公為之買宅已如猶龍老子擾而度闗矣子系共延<lb/>
陵師同曲阜山中窺豹殊懐講德之人海上浮鷗最愛<lb/>
忘機之客室其未逺願均大厦于人間歌或可思尚待<lb/>
小車于花外也<lb/>
<pb n="KR4f0018_WYG_004-14b"/>
　　　王氏五集序<lb/>
嘗聞入荀朗陵之室將車者兒盡如龍過崔光徳之門<lb/>
列㦸者人皆躍馬莫不欣然懐古託想來兹以為靈秀<lb/>
所鍾不於異地英華所聚常在一家豈其偶然信不誣<lb/>
也迨己巳之嵗謬主鷗盟而甲乙之才咸來鳳集時則<lb/>
羣賢畢至皆淮海之英豪五俊同臨有瑯琊之昆弟烏<lb/>
衣競爽既少長以相將綵筆争華實後先而無愧盖山<lb/>
右之身教備載鯉庭而孚嘉之心傳首登驥坂楚士偕<lb/>
<pb n="KR4f0018_WYG_004-15a"/>
允文以鵲起斗南與丹書而蟬聯既右史而左圗遂月<lb/>
征而日邁文章則蜚聲于學海皆不欲作第二人詞賦<lb/>
則拔萃于名埸盡可以超最上乗是以宫商調叶角徵<lb/>
羽并奏以成音黒白絲分青赤黄雜繰而作繪譬之雕<lb/>
雲散彩為卿為矞而色被其方有若朗曜經天聚奎聚<lb/>
井而應同其用猗歟休矣不其盛哉昔者璧合珠連竇<lb/>
氏以名其集金昆玉友辛家愛重其人在古詡為美談<lb/>
方今見之實事又何必稱諸往代而忽于近今也哉况<lb/>
<pb n="KR4f0018_WYG_004-15b"/>
乎數馬庭前漢尊萬石授書門内劉有水經三筆而又<lb/>
有六詩龍文而還多鳳侣從此騰輝東觀奮翼南溟且<lb/>
將世食其休何但人皆有集一編具在請浣薇露而讀<lb/>
之五色為章可染栁衣而待也<lb/>
　　　徐石霞詩序<lb/>
昔在墻東曽傳王叟今聞城北復有徐君所居在楊栁<lb/>
江邊原以大夫之後退耕於芙蓉郭外猶傳季子之風<lb/>
一榻長懸惟堆書巻雙扉自合靡逐車塵不以客子為<lb/>
<pb n="KR4f0018_WYG_004-16a"/>
多喜共酒人而醉當年藉卉聞偕家仲以論詩此日班<lb/>
荆適遇老夫之泛棹欲為授館悠然而若見南山時復<lb/>
開樽貧也而能同北海此其志意逺矣寧在時世間乎<lb/>
遂乃探其囊中悉以置諸几上穆若清風之拂座豈許<lb/>
纎埃皎如朗月之入懐旋披宿霧考其所得已窺大厯<lb/>
之藩能盡其才可入少陵之室矣夫詩之為教本于和<lb/>
平道之所存原於忠厚十五國之風謡具在數千年之<lb/>
雅頌猶存雖有殊名要為一致但須仰瞻初盛問格律<lb/>
<pb n="KR4f0018_WYG_004-16b"/>
于神龍必將逺繼雅騷正風規于繡虎耳<lb/>
　　　趙翔九詩序<lb/>
居黄柏而築室常見仲連賦紫菊以倚樓獨稱承祐自<lb/>
此而後罕見吟毫今我適來得逢竒士則有趙君翔九<lb/>
定交於黄歇山前論文于杜康橋畔恒隨戴笠曽不間<lb/>
於停雲長笑飛觴乃能同乎聴雨江潭千尺既宛若其<lb/>
情深濠濮一方更悠然而意逺爰以一帙索我片言朝<lb/>
采盈眸既積藍田之玉夜光滿室復探赤水之珠至於<lb/>
<pb n="KR4f0018_WYG_004-17a"/>
逸氣横流豪情獨邁則漸離擊筑旁若無人師曠鼔琴<lb/>
夐乎絶俗也盖文章之盛由山水之靈趙子既負高才<lb/>
更多遐舉徑山問法曽同高士以談宗贑水移情每共<lb/>
雅人而結侣訪盟鷗之閣欲乘興以探竒豋騎鶴之樓<lb/>
廼抒懐于弔古所歴既廣其得益深故皆奔走于吟囊<lb/>
遂得發揮其賦筆昔子長遍遊海岳而其書乃成燕公<lb/>
得助江山而其文始富攷之於古豈不信哉雖然養之<lb/>
厚而其氣乃昌思之深而其才益大翔九當求之於蔗<lb/>
<pb n="KR4f0018_WYG_004-17b"/>
尾老人則進之以竿頭也<lb/>
　　　題藏山大師詩集并送北遊序<lb/>
盖惟拈花得笑根蒂本殊嗅水知香源流自别是以聞<lb/>
高談於二惠獨表東安推博學於三支有功西竺至若<lb/>
雲門擊鉢振絶響於李唐石屋抽毫擅高言於趙宋𢎞<lb/>
亮用推乎齊已渾成莫過于貫休斯又領袖詞壇匪直<lb/>
傳衣法苑者矣大師品崇白象道偉紺龍立雪庭前悟<lb/>
四十九年之㫖成風座上提一百八句之宗而理入情<lb/>
<pb n="KR4f0018_WYG_004-18a"/>
中心游象表蘭亭墨蹟不嫌蕭翼傳看蓮社鐘聲未<lb/>
許淵明歸去書如智永常登虎跳之門畫比超然更入<lb/>
龍眠之室乃復撚眉高咏擁膝長吟以無字之禪為有<lb/>
韻之學一枝雪裏但拈字而堪師半偈巖前每成聲而<lb/>
可佛問十八遍作什麽生從三百篇説如是法味非蔬<lb/>
笋是春風楊栁之姿語出藩籬有疎雨梧桐之致此則<lb/>
李洞範之而難肖江淹擬之而未工者也乃師欲闡𤣥<lb/>
風將遊北海而余言尋舊雨偶過東山爰結契於區中<lb/>
<pb n="KR4f0018_WYG_004-18b"/>
共論交於方外香聞薝蔔非薰紫棧之爐鳥聴頻伽得<lb/>
展紅樓之帙非絃非指向琴外以尋音是火是薪在燈<lb/>
前而取燄為之捧手用表㑹心夫大雅不傳𤣥言既逺<lb/>
將辭鬭巧固有類於野狐就格求聲亦自同於家鶩而<lb/>
師能為漢語得繼唐宗持此而逺陟恒山遐遊渤海將<lb/>
見文章之府共聞獅子一聲豈獨智慧之牀乃䕶龍神<lb/>
八部也哉<lb/>
　　　冒巢民三秋語不休詩序<lb/>
<pb n="KR4f0018_WYG_004-19a"/>
一代論文遇賞心而不恨百年求友得快意以非常則<lb/>
余與巢民先生同為廣陵逋叟乃龍蛇御厯驚聞君子<lb/>
之災而蛩距闗情大有良朋之痛迨逢漢臘忽拜片函<lb/>
載及王春盡觀多什廼知蘇瞻不死一時誤信訛言實<lb/>
則秦穆重生七日曽聞廣樂始以菊開而遘疾終因桂<lb/>
發以還甦銀鶴一叢悲哉秋之為氣金鵝㡬樹信乎香<lb/>
可返魂夫人負勝情乃可傳於終古而身多竒事實不<lb/>
等於近今盖巢民致疾之由本於陶潛之愛而巢民更<lb/>
<pb n="KR4f0018_WYG_004-19b"/>
生之後猶躭杜甫之吟此於嗜好之情居其最勝而於<lb/>
生死之事良為可竒者矣然而五夕彌留一門哀籲太<lb/>
丘兩子並刲股以和羮方朔細君亦剪膏而進藥一錢<lb/>
焚頂小民之祈禱者萬人片語喧傳同聲之痛悼者千<lb/>
里此其精誠所致足以感神加以純孝之懐尤能格帝<lb/>
是以東華注籙復延將盡之年南極回光更放已收之<lb/>
魄理為可信抑何疑哉余既喜而還驚客止哀而作慶<lb/>
愧非康子能餽藥于一奩竊比枚生聊蠲疴以七發相<lb/>
<pb n="KR4f0018_WYG_004-20a"/>
看白髮願有樂而無悲敬報蒼頭請汝歌而我和<lb/>
　　　學易堂詩序<lb/>
十五國删于周而其㫖皆歸於温厚卄一代斷于漢而<lb/>
所著雜見乎風騷然詩以言情文如其品若陶若謝而<lb/>
不一覽之者似見其人若杜若李而多殊讀之者如瞻<lb/>
其貌豈其聲歌之有異良亦情性之不同耳葉子雨蒼<lb/>
予未得把入林之臂論聴雨之心乃其中表臨思羅君<lb/>
數相稱説而我友目天錢子每為推揚汪君舟次實有<lb/>
<pb n="KR4f0018_WYG_004-20b"/>
序言謂其人霞舉軒軒有同司馬而風期落落頗類元<lb/>
龍劔氣冲斗牛間其光時現篇章在唐宋上厥意殊深<lb/>
信有志于乘時而多懐于望古者也及為卒業每磊落<lb/>
于自豪輒復稱竒遂歌呼以共賞蓋葉子生六朝之勝<lb/>
地曽見彈筝具萬里之壯懐常思擊楫遇酒人於燕市<lb/>
買駿徒傷拜漂母於淮陰釣魚安在過吹簫之路長牽<lb/>
隋苑之垂楊遊響屧之廊莫問吳宫之荒草臺名拜漢<lb/>
空訪遺踪閣號留滕惟吟舊句覽江湖而寄興歴雨雪<lb/>
<pb n="KR4f0018_WYG_004-21a"/>
以興懐或剪燭以留賔情深聴雨或鳴珂以送逺意重<lb/>
看雲莫不擕手留連披襟慷慨故其清激也如晨露之<lb/>
滴新桐其蕭疎也如秋風之隕驚籜其迅厲也如搏物<lb/>
之秋鷹其高清也如鳴皋之夜鶴凡此者皆予得于葉<lb/>
子之詩而前此者則予信于葉子之友葉子之胸次果<lb/>
能無愧扵前人則葉子之篇中自可不殊于往者而果<lb/>
有志于斯也不㡬日進于古乎昔珠貝非華而令思著<lb/>
聲于江海溪山自好而少蘊拔俗以石林子其有意歟<lb/>
<pb n="KR4f0018_WYG_004-21b"/>
吾將願見矣<lb/>
　　　謝晉侯詩品序<lb/>
三百篇以來詩獨盛于仙李十九首以後格莫老于浣<lb/>
花盖開元之時亂離多有而少陵之世艱險備嘗故矢<lb/>
諸詠歌多情深而意厚見之慨歎常㫖逺而思真所以<lb/>
天貺神符有詩王之目人推傑作得詩史之稱夀春晉<lb/>
侯謝先生夣草華宗粲花碩彦廣川射䇿遂鼔棹于瀘<lb/>
江蠻府參軍乃彈琴于僰道啼鵑聲裏僅分百里之符<lb/>
<pb n="KR4f0018_WYG_004-22a"/>
戰馬叢中已繪三年之像而驚傳鼙鼔影匿烽煙流離<lb/>
于玉壘山邊轉徙于錦官城外比之彭衙竄月徒有吟<lb/>
魂與夫寒峽飡冰尤増哀意迨乎羈蹤歴嵗乃得返跡<lb/>
舊都古壘荒凉遂觸懐而多感故山寥落亦遇物以興<lb/>
思凡所行遊率多篇什兹者吾友鄧子孝威見其真摯<lb/>
之辭謂畧同於杜老因加删定之役遂耑授于棗人覽<lb/>
之信然未為妄也夫晉侯先生遇好文之主讀其賦而<lb/>
願見長卿以可為之才試其能而無殊宓子行將待以<lb/>
<pb n="KR4f0018_WYG_004-22b"/>
不次豈但等于能言獨是子美值安史之秋麻鞋獨往<lb/>
而晉侯當滇閩之際皂帽空存而卒也蜀道羈棲終數<lb/>
竒于葱肆淮山招隠還志阻于桂巖盖惟其遇之同是<lb/>
以其語之似也嵗行盡矣方將作别賦數章子之往兮<lb/>
願以代歌騷一巻<lb/>
　　　靳書樵遊黄山詩序<lb/>
盖聞名山之開名世之出咸定于五百年而大聖之生<lb/>
大河之曲或皆以一千里勝如有待靈不自呈吾鄉自<lb/>
<pb n="KR4f0018_WYG_004-23a"/>
任彦昇臨莅以來稱於千古然而在謝安石坐鎮之内<lb/>
僻在一隅三十六峯勢摩銀漢百千萬仭徑絶瑶梯洗<lb/>
缽池邊盡是蛟龍之窟煉丹臺上惟留猿玃之踪雪積<lb/>
巖端都無屐齒松横澗上偏作橋身信人跡所未經非<lb/>
塵言之能述而况戴星不易何能就澗底以循絙沐雨<lb/>
猶踈豈暇向湖中而判牘也哉乃書樵先生以西河之<lb/>
華胄整南國之巖封既架學於區中復遊神於象表心<lb/>
以清而多暇何妨偶鎖即牀才以大而能賢自可長垂<lb/>
<pb n="KR4f0018_WYG_004-23b"/>
簾影振衣獨往盡謝輿臺擕襆先征無煩參佐浴朱砂<lb/>
之水更欲尋源看丹竈之煙還須陟頂懐淵明之雅韻<lb/>
不須兒子籃舉具夸父之勝情毋借仙人柱杖於是山<lb/>
幽畢現嶺秀皆呈破宿霧於衡山寧非正氣躡高風於<lb/>
華頂獨有竒縁見河使於雲中絶似吳門白練望野賔<lb/>
于巖畔豈同張氏黒衣况寤寐之親承還逢古德信因<lb/>
縁之有在定屬前聞載布地之黄金是賴祇園長者留<lb/>
鎮山之玉帶當須蜀郡名賢夫豈偶然良堪卓爾至于<lb/>
<pb n="KR4f0018_WYG_004-24a"/>
舒孫登之長嘯豈藉轉喉擕謝眺之雄篇更為搔首佈<lb/>
雲霞于紙上悉採柔嵐運風雨于筆端無非朝靄既登<lb/>
高而能賦信有合于智仁復望逺而多懐寧無心于離<lb/>
索桃花潭上每憶汪倫蓮蕊峯前還同王儉遇文殊之<lb/>
院誰教師子横牀上觀音之崖可有鸚哥解語石頭路<lb/>
滑歎康樂之著屐非竒山腹雲平笑昌黎之投書未達<lb/>
麗城舒翼若為人來迦陵吐音全非世諦莫不傳之清<lb/>
詠出以微吟是以揮妙墨于謫仙已足追于此日若夫<lb/>
<pb n="KR4f0018_WYG_004-24b"/>
覔丹砂于勾漏且姑待于他年耳予性託林泉身生江<lb/>
海青山有癖也知家對蓮花黄海無縁竊笑身同萍葉<lb/>
老而賈勇奉木主以初還貧願歸仁守蓬居而鮮出幸<lb/>
故鄉之有茂宰頗遂依劉當吾世而見大賢欣同御李<lb/>
衆香國裹三生定屬神仙羣玉山頭一巻長留天地遂<lb/>
使鳥鳴蟬噪吟成而獨絶於時以至雲起水窮到處而<lb/>
必收其趣空成仰企王司州多林澤之遊莫遂趨陪張<lb/>
燕公得江山之助一時神往羡架筆定有珊瑚千載名<lb/>
<pb n="KR4f0018_WYG_004-25a"/>
高料擲地都成金石瞠乎後矣吾願為之執鞭讀者欣<lb/>
然君何辭于飲酒<lb/>
　　　家雲襄西湖四時遊草序<lb/>
金牛晝現開積翠于兩峯寳馬春嘶踏軟紅于十里古<lb/>
之高士多擇勝以潛踪近有詞人每尋幽而樂志是以<lb/>
比之西子寫黛色于鏡中每至東皇鬭華篇于酒半然<lb/>
而地分四序煙雲各有所宜人在一時楮墨難窮其致<lb/>
家雲襄躭懐泉石僻愛煙霞或往或來雖漫游之不定<lb/>
<pb n="KR4f0018_WYG_004-25b"/>
而靡日靡月率幽討以無窮積有餘年備收多勝時為<lb/>
春也冰既泮兮梅向溪生畫舫交横于雪下樹籠堤去<lb/>
吟鞭争裊于香中迨及朱明是為炎暑荷風入舫地以<lb/>
曠而偏涼栁䕃連橋峯最高而不熱凄其秋矣不亦爽<lb/>
乎蕊粲金鵝香入玻璃之水霜清白鴈林飄玳瑁之枝<lb/>
厥在上冬是為貞嵗千峯立玉居然多寳之山六出飛<lb/>
瓊宛若萬花之谷若夫東西南北林巒有争勝之竒寒<lb/>
暑陰陽烟月多不齊之候乃欲入幽出顯備極其形容<lb/>
<pb n="KR4f0018_WYG_004-26a"/>
即變求常歴收其光景斯則以有窮之點染寫無盡之<lb/>
高深以此言詩盖亦難矣而雲襄既有濟勝之具復懐<lb/>
蒐逺之情領異生新屐無徒涉推懐送抱筆鮮虛吟得<lb/>
趣于山水之中適意于暄凄之外故能使六橋之花栁<lb/>
競入毫端二水之波瀾争來紙上披其巻軸如聞絃吹<lb/>
之聲誦彼篇章似接衣香之氣徒令白頭之倦客夣到<lb/>
舊遊都忘繡口之才人賡其新詠也<lb/>
　　　家逸園姪留香集序<lb/>
<pb n="KR4f0018_WYG_004-26b"/>
予家豐水有姪逸園少即工文洗馬原稱才子長而好<lb/>
古伯鸞實異時流心在名山迥出風塵之表情躭好句<lb/>
每多月露之華家有青衣能空冀北人如碧玉不嫁汝<lb/>
南本自一枝發金鵝之蕊生而獨秀飄玉兎之芬即比<lb/>
目以非多却嘆有魚名妾將同心而不易猶憐在燕為<lb/>
雛慧性出自靈犀閒情稠于小鳳膏研紫笋偏能渴解<lb/>
相如煙炙緑洋肻復熏分韓夀將竒葩以比靣應知消<lb/>
恨為多用夘酒以窺粧為問含嬌誰似時而擕手鏡中<lb/>
<pb n="KR4f0018_WYG_004-27a"/>
照出柔情偶共比肩燈下傳將宻語鞋提金縷堪憐一<lb/>
晌相偎枕冷羅裳空擬五更留住儂真欲死惺惺早定<lb/>
百年郎或難歸去去如遥千里堂前不意悲萍梗以何<lb/>
從山下相逢望蘼蕪而罕見身驚換馬千回猶掩琵琶<lb/>
魂化啼鵑一往真驚羽箭阮始平之累騎竟屬空還喬<lb/>
右司之寄書皆云不識桃葉空迎渡口嗟團扇以難圎<lb/>
栁枝既出墻頭悵帶環之莫結馥沾殘袖再來應屬他<lb/>
生魂繞空牀夢斷誰堪此夜灰心無術覔方士而荒唐<lb/>
<pb n="KR4f0018_WYG_004-27b"/>
化石何時作丈夫之行狀爰吟七字畧計百篇蠶絲備<lb/>
極其纒綿蛩語不嫌于悽切似羅虬之寫恨惟比紅兒<lb/>
若杜牧之縈懐寧譏白傅蓮花破的惟存苦意于心湘<lb/>
竹留枝只有血斑成節彈淚痕以和墨墨盡淚痕裁愁<lb/>
粉以勻箋箋皆愁粉情天莫補石五色以奚為恨海難<lb/>
填木千枝而安用腹轉車輪而自苦口銜石闕以何言<lb/>
于是見者為之神傷讀之因而氣盡杜陵詞客競為傷<lb/>
心江夏文豪多因賦恨是可忍孰不可忍何辭一片青<lb/>
<pb n="KR4f0018_WYG_004-28a"/>
衫人言愁我始欲愁莫問三生紅豆曲中别調羡絶調<lb/>
之能工世上鍾情慨離情之不盡兹誠尤物僕本恨人<lb/>
翡翠瑶釵覩闗情之殘掛荔枝金帶見贈别之佳章香<lb/>
可留乎嗟何及矣為雲為雨歴朝朝暮暮而長疑非霧<lb/>
非花若往往來來而如見一篇具在三嘆奚勝李逢吉<lb/>
云是大好詩不信斷腸之如夢得楊於陵曰有如此作<lb/>
直須極口而説項斯<lb/>
　　　汪紫滄披雲閣詩序<lb/>
<pb n="KR4f0018_WYG_004-28b"/>
老而才盡拙乃甚于文通倦得身歸事頗同于元亮人<lb/>
無知者竊自附乎逃名客有問焉遂謬辭以忘世嵗當<lb/>
協洽月在塞陽方返棹于歙川得掩闗于豐水而汪子<lb/>
紫滄逺馳一价告以四愁字擬隋珠笑百朋之非寳珍<lb/>
皆趙璧同四友以偕芳并附多篇用徵小序夫詩以言<lb/>
志志定則詞高聲以宣情情深則㫖逺斯為不易之論<lb/>
實非頗測之詞也今紫滄負名世之才具兼人之學行<lb/>
且有為于當世用將共見于一時豈但香湛薔薇浣燕<lb/>
<pb n="KR4f0018_WYG_004-29a"/>
公之手華矜菡蓞艷康樂之眸乃寓物能銘登高善賦<lb/>
流連賞㑹則鄴苑之名賢贈答纒綿亦河梁之都尉雖<lb/>
復朝霞展彩不足喻其高華朔雪清嚴未足方其明麗<lb/>
斯則仰追乎正始豈獨下嫓于貞元而已哉至若蘭畹<lb/>
發為清香花菴時為小令則才兼淮海調軼屯田紅豆<lb/>
妖姬還能記曲緑么小部更足諧聲矣綺苕水逋臣芍<lb/>
城遺叟半生好客但愛才實出素心千里依人况論交<lb/>
何辭逺道聞聲相憶夢想已結于三年見美難㤀懐袖<lb/>
<pb n="KR4f0018_WYG_004-29b"/>
彌殷于十日晩風吹雪行停剡水之船夜雨聞泉共剪<lb/>
巴山之燭子能㧞劍將對影以長吟我且揮觴欲聞歌<lb/>
而起舞也<lb/>
　　　潄香閣詩集序<lb/>
嘗聞才人不可一世氣本凌雲名媛雅足千秋詞能擬<lb/>
雪然皆稱其獨立未便許以兼收是以臺上吹簫自屬<lb/>
神仙之事若夫壚頭滌器終成兒女之羞求人必可比<lb/>
肩論世難為屈指矣吾友佟子金支碩彦玉樹竒姿當<lb/>
<pb n="KR4f0018_WYG_004-30a"/>
濁世而翩翩馳英聲而奕奕八乂作賦負司馬之俊才<lb/>
五噫和歌得伯鸞之佳偶則有人如洛浦系出潁川謝<lb/>
太傅之家兒由來習禮李尚書之弱妹本自工詩方同<lb/>
桃李以齊年蚤叶芝蘭而入夢組文五色元分繡像之<lb/>
絲鏤管三枝即用畫眉之筆于是翠鴛堂上時茗熟以<lb/>
抽書朱鳥牕前或糚成而弄墨楊容華含情芳樹人在<lb/>
月中劉令<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>寫意叢蘭思來天上大雷有寄兄之作札<lb/>
豈讓于左芬東海得贈外之篇鏡常貽于徐淑聞絃即<lb/>
<pb n="KR4f0018_WYG_004-30b"/>
辨本得意於非絃顧曲無差但諧聲而是曲宛若佳人<lb/>
之在空谷遂使名士而悦傾城斯則錦出天孫非是江<lb/>
波可濯花栽帝女應同月魄難扶者也爾乃林下宜家<lb/>
兼擅郝鍾之美牕中窺客能知嵇阮之賢一雙龎氏之<lb/>
魚羮諳姑性三載樂家之豹織勉夫勤素紙飛鴻為使<lb/>
君而作答青紗揮麈代小郎以解圍斯又有璧皆完無<lb/>
珠不慧劉更生作傳之所不詳謝道韞望塵之所不及<lb/>
豈止聲高絳樹足張娘子之軍人瘦黄花可奪詞人之<lb/>
<pb n="KR4f0018_WYG_004-31a"/>
席而已哉予以聞鷄之嵗來登游鳳之臺入玉照之堂<lb/>
前頻同舊雨望水晶之簾外得聆清風含以成滋得沾<lb/>
唇於芍藥享之無忝欲浣手以薔薇不煩荀令之熏爐<lb/>
若攬魏王之衣袖對花隂以展巻應知見亦猶憐看鬢<lb/>
影以彈琴不覺羡餘生妬聊題數語敢誇鸚鵡之能文<lb/>
每誦一篇請解鷫鸘而貰酒也<lb/>
　　　胡樞巢詩集序<lb/>
夫詩因世降而歴代之風氣不同律本心聲而諸家之<lb/>
<pb n="KR4f0018_WYG_004-31b"/>
體製各别譬之五色𤣥黄不能相混以成文若比八音<lb/>
竽瑟不能代宣而入聴乃欲以彼易此續短為長是天<lb/>
地昭日月而少風雷有丘壑而無江海理惟一致類寫<lb/>
萬殊惡乎宜哉言之謬矣不知初盛中晩逓有其時即<lb/>
李杜錢劉各成其是予以蓬飄四出匏繫一麾未及登<lb/>
道南侍御之堂觀光豸府拜補松先生之砌奉教鯉庭<lb/>
而猶得與樞巢胡子締好蓮漪訂交蘭譜乃胡子深情<lb/>
豪邁如朗月之入懐宻意流連似清風之拂座下仲舉之<lb/>
<pb n="KR4f0018_WYG_004-32a"/>
榻但覺情移飲公瑾之醇頻為心醉乃能虛懐問業雅<lb/>
意求言出其寸碧樓之詩索以三都賦之序夫予望慚<lb/>
皇甫何能起譽於當時而子才過太冲自可追踪於<lb/>
前代且觀所作備有諸長取調必高都無細響選言多<lb/>
俊獨有清音故翠篠含風不足以言其净也紅蕖被雨<lb/>
不足以方其華也滄海月明不足以昭其潔也藍田日<lb/>
暖不足以寫其温也李昌谷字欲嘔心盡可盛之古錦<lb/>
張燕公文堪浣手只當薫以名香况夫送往迎來寫纒<lb/>
<pb n="KR4f0018_WYG_004-32b"/>
綿於藻思登山臨水書眺覽之幽懐鶴盖犀衣叙歡情<lb/>
于五夜金盤玉案述夢想於四愁咸能抽兎管以言情<lb/>
并足染魚箋而盡致若加以學何難坐進于古人但用<lb/>
其才已足成名于當代時方展讀值簷雪之初晴共作<lb/>
微吟見庭梅之將放月射窻而并皎花送馥而時聞以<lb/>
此言詩可知其况矣惜哉巴山剪燭徒懐聴雨之思吳<lb/>
水歸㠶莫盡停雲之想也<lb/>
　　　依雲軒詩序<lb/>
<pb n="KR4f0018_WYG_004-33a"/>
盖聞玉葉浮空長巻舒而莫定金翹麗日每吞吐以無<lb/>
窮霖雨可徧乎九垓彌綸常及於四海盖惟山川所出<lb/>
實乃天地之英是以漢武之用長卿見凌雲之氣衛瓘<lb/>
之逢樂令有披雲之稱也卜男胡先生學駕區中心遊<lb/>
物表實具棟梁之器雅懐丘壑之情對異質而偏怡撫<lb/>
喬柯而獨嘯與貞姿而並固仍呼介石先生嘆古幹之<lb/>
俄傾自號補松道者而帝鄉不返長多季子之嗟天路<lb/>
空遥莫慰懐英之望予以辛未時值則陽偶遊桑梓之<lb/>
<pb n="KR4f0018_WYG_004-33b"/>
鄉獲訂芝蘭之好而嗣君樞巢交聮異姓契結忘年我<lb/>
愧林宗幸得留車于北道君如仲舉乃能下榻于南州<lb/>
既飽德于授餐更邀歡於適館爰開别室是為依雲則<lb/>
張君之所題而胡子之所息也琴書静好不入纖塵庭<lb/>
户清幽獨留古石曰是吾先子之所志也謂子大夫可<lb/>
無言乎乃出一篇俾為數語顛如米芾具袍笏而呼丈<lb/>
人癖似竒章題甲乙而編昆弟平泉院内雖李氏得以<lb/>
長留華林園中識到公之所最愛昔人稱為雪浪古志<lb/>
<pb n="KR4f0018_WYG_004-34a"/>
號為雲根雲觸石以生石抱雲而立胡子所朝夕而常<lb/>
見者是胡子所夢寐而不忘也况乃勝友銜觴名流搦<lb/>
管各吐竒於四詠咸奮藻于七言或湘客之朱弦清言<lb/>
玉振或郢人之白雪高唱金鏗或莖發芝田灼爍九光<lb/>
之彩或花開蘭畹徘徊十步之香莫不極想煙中亢心<lb/>
露上譬𤣥圃之積玉俱屬夜光若赤水之探珠盡成鼂<lb/>
彩洵足樂矣不亦美乎今胡子以光輝萬物之才具蔭<lb/>
覆八埏之志將見大雲合于膚寸而甘澤霈于方州矣<lb/>
<pb n="KR4f0018_WYG_004-34b"/>
抑聞永康之時延貞觀側松有化石之異㑹昌之代大<lb/>
食國内石有偃松之形苟精氣得於名山則其像昭于<lb/>
庶物松何待補石可永貞爾<lb/>
　　　江允凝詠古詩序<lb/>
江子允凝躬崇古道力謝塵囂聲譽重于一朝交遊遍<lb/>
乎四海時而含毫妙染毎上薄乎倪黄即或抱膝長吟<lb/>
乃更侔乎元白且復留心丘壑樂志林泉信有得于高<lb/>
深時能入化獨抗懐于今古境可生新逺溯仙踪為訪<lb/>
<pb n="KR4f0018_WYG_004-35a"/>
錬丹之井留題勝蹟言尋洗藥之池或經梵界而憶高<lb/>
僧或過幽林而招隠士問釣魚之石仰企循良臨射蛟<lb/>
之潭興懐俠烈紫陽洞口緬想傳經黄蘗山前恒思入<lb/>
道登文殊之座欲説法而無因上大士之巖悵度迷之<lb/>
莫得萬年松樹不受職于秦皇三月桃花罕泝流于漁<lb/>
父莫不峥泓蕭瑟尤兼典麗高華因竒境而發竒思信<lb/>
腕中之有助出慧心而成慧業覺筆下之如神凡有賡<lb/>
吟格律皆非常調覽其紀述古奥復與衆殊謝康樂工<lb/>
<pb n="KR4f0018_WYG_004-35b"/>
山水之篇誰其似者李謫仙多勝遊之作未足方之又<lb/>
豈僅傳絶唱於新亭擅遺音于懐縣而已哉予幸獲班<lb/>
荆言同藉卉探懐中之冰雪不禁神往于斯編贈筆底<lb/>
之烟雲猶待卧遊于此日爾<lb/>
　　　程予秉及春遊草序<lb/>
余聞新安江水一碧飛流富春山臺層青夾峙嚴子陵<lb/>
之所高卧任彦升之所快遊誠吳越之名區而東南之<lb/>
勝覽也㑹因塵事未果褰裳即此素懐空憐倚杖冀得<lb/>
<pb n="KR4f0018_WYG_004-36a"/>
苕川公子寫以彩毫不則皖水文人懸知素幀乃相去<lb/>
不及二千里而長懐遂至三十年信匪幽人莫傳靈境<lb/>
適予友蔣子忽與客來謂此程君允為時俊出彼及春<lb/>
一帙索我結夏片言則布㠶所經無多日月而錦囊所<lb/>
貯盡屬雲煙既遂我夙昔之懐若見其平生所念矣予<lb/>
少常著屐既成司馬之篇老值懸車乃息向禽之駕今<lb/>
程子以其壯嵗具此妙才使能畀以輶軒乗風萬里佩<lb/>
之鏤管破浪三峯凡所經游必多題詠則見江山之助<lb/>
<pb n="KR4f0018_WYG_004-36b"/>
豈僅讓于燕公篇什所成得無同于康樂者哉子其往<lb/>
矣予且觀之<lb/>
　　　吳孚占詩集序<lb/>
予以薑桂之性早賦歸田兹當榆栁之年始能返里獲<lb/>
邦君之把臂誤入吟壇共英俊以論心同遊詞苑適因<lb/>
小阮得識元方孚占身近青雲句裁白雪齡纔似賈已<lb/>
馳譽于膠東志欲如終久蜚聲于江左人皆競爽品自<lb/>
多英越國獨重于六朝符朗終期乎千里乃囊螢之暇<lb/>
<pb n="KR4f0018_WYG_004-37a"/>
更愛拈毫出繡虎之餘還為擁鼻觀其巻軸儼明月之<lb/>
投懐覽彼篇章恍清風而拂座不擕竒奥之語以冀驚<lb/>
人雅擅綽約之姿偏堪絶世若能坐進于古必須獨步<lb/>
于時乃下問乎一言將逺追乎三拜昔士衡入洛得見<lb/>
賞於茂先太冲賦都遂獲知于皇甫以之相况良用自<lb/>
慚矣爰感其誠遂為之序<lb/>
　　　家仲雲詩序<lb/>
憶先宗伯之視不佞猶康樂之視惠連而不佞之于仲<lb/>
<pb n="KR4f0018_WYG_004-37b"/>
雲若處冲之于武子先宗伯早登一第晩舉三雄而仲<lb/>
雲以季方之才來遊隋苑適不佞因文昌之疾暫息揚<lb/>
亭乃數過從既情殷于問字爰相論説遂意洽于聞詩<lb/>
肆力揣摩既下帷以師董子留心吟咏復登臺而窺少<lb/>
陵觀所謀篇言皆合格流連山水率多㑹意之辭感觸<lb/>
禽魚亦有賞心之作神清而氣逺彷彿乎大厯貞元骨<lb/>
俊而詞新伯仲于參軍開府由斯漸進何難到乎古人<lb/>
即此遐觀已可超于時輩夫唐代之文體至左臺而始<lb/>
<pb n="KR4f0018_WYG_004-38a"/>
興而吾宗之詩人有子華而廼盛遺書具在子可寓目<lb/>
而觀之大業堪留吾將跂足以望矣<lb/>
　　　家雲逸酣漁詩序<lb/>
予與雲逸同出紅鞓之裔如東西裴毎為烏衣之遊若<lb/>
大小阮則王家痴叔殊少清言而謝氏客兒頗多麗藻<lb/>
作觀頥之室以養其親為酣漁之篇以超乎物斯其寄<lb/>
托者逺矣寜復浮沉于時哉嵗之云暮將告而歸爰裒<lb/>
其新詩以質于逋叟受而卒讀竊謂不减古人于以長<lb/>
<pb n="KR4f0018_WYG_004-38b"/>
吟遂可前無作者時方快雪初晴寒花欲笑么鳳懸于<lb/>
樹杪此身若在羅浮雛鶴啄於庭中是日如臨大庾而<lb/>
一編在手覺香氣之盈襟數語賞心有清風而入座其<lb/>
為高致自當在晉魏間寧但清音有錢劉輩耶昔袁叔<lb/>
明愛書好古而醴陵因以納交張志和帶笠披蓑而魯<lb/>
國為之結契仰懐往哲方有天際之思豈竟斯人乃在<lb/>
家山之内乎夫唐文三變而開其先者首推左臺唐詩<lb/>
四傳而極其勝者是為承㫖詩乃是吾家事子其勉之<lb/>
<pb n="KR4f0018_WYG_004-39a"/>
未可與俗人言吾為妄矣一㠶歸去且贈以白雪之枝<lb/>
數巻擕來願示我黄山之什<lb/>
　　　家駬公桂留堂暨汪少君餘香草合刻序<lb/>
予與家駬公分若木之華修竹林之好昔年虎阜曽見<lb/>
委以三都今日鷄臺復重逢于一水久慚夙諾殊憐嬾<lb/>
似嵇康重見故人更喜吟同何遜詞高望古頗多白雪<lb/>
之篇意切悼亡更續綵雲之句夫同心迭唱自古為難<lb/>
擕手聮吟于兹益鮮是以蜀都司馬僅聞一曲琴聲吳<lb/>
<pb n="KR4f0018_WYG_004-39b"/>
苑伯鸞獨有五噫歌響盤龍明鏡秦掾之後無聞引鳳<lb/>
靈簫蕭史以來實寡家駬公少稱立鶴長擅雕龍南宫<lb/>
馳譽已獻賦于秋風東序論文復鳴絃於化雨紅綾餅<lb/>
餡佇待上林黄絹篇章行窺中秘文章則齊驅于賈董<lb/>
謳吟亦並駕于錢劉覽其一編鸚鵡空慚于學語觀乎<lb/>
諸體驪龍悉得於探珠尚論古今而既懐于俯仰窮搜<lb/>
山水而極致于高深洋洋乎其音在正始之間飄飄然<lb/>
其人亦貞元之上矣而汪少君芳蘭麗質穠李清姿獲<lb/>
<pb n="KR4f0018_WYG_004-40a"/>
作配于才人遂共稱為佳偶紅忩問字豈其不識鴛鴦<lb/>
紫閣裁書每欲偕裝玳瑁高柔愛玩胡母信是上流天<lb/>
水歸來清照原多韻事天寒羅袖方倚翠竹以為歡秋<lb/>
捲珠簾忽與黄花而比瘦神香四兩嘆愈疾以無徵艷<lb/>
雪一枝乃招魂而不返金荷燭灺徒有殘煤粉壁蝸停<lb/>
空存剰字雨中伏枕淚欲盡而留痕花下挑燈血將枯<lb/>
而代墨爾其啼湘怨峽都非兒女之私以至弄杼鳴砧<lb/>
大有古人之格此餘香之草哀比猿號于桂畱之詩同<lb/>
<pb n="KR4f0018_WYG_004-40b"/>
存鸞嘯也夫文生于義而義莫大于伉儷之間詩出于<lb/>
情而情莫深于死生之際三百篇所載多存閨閫之詞<lb/>
十九首以來未盡温柔之㫖今所得若是或有覽于斯<lb/>
讀駬公之詩者可以興讀少君之詩者可以怨已<lb/>
　　　崔青峙社集詩序<lb/>
廣陵為四㑹之華區鍾兩間之秀運陳琳草檄獨美冠<lb/>
于七才徐鉉燃香亦聲侔于二陸他若詞高選閣集徐<lb/>
庾以稱華近則名重文臺與蘇黄而競麗斯為莫尚兹<lb/>
<pb n="KR4f0018_WYG_004-41a"/>
意有然則我朱其恭崔青峙二子受學鯉庭蜚聲虎觀<lb/>
叔敬乃考亭之裔品欲無雙彦通是武臣之兒才堪第<lb/>
一夜分天上俱來益部之星秋滿人間共看廣陵之月<lb/>
爰升車以望逺遂䇿杖以尋幽登帝子之樓長懐金管<lb/>
訪仙人之井重問玉鈎覽堤上之垂楊神傷興廢攀閣<lb/>
中之古樹腸斷别離地可吹簫夢覺長懐杜牧堂堪倚<lb/>
檻人歸徒憶廬陵凡兹山水之間並有古今之跡莫不<lb/>
含毫往復執巻低回嗟盛衰之所由凄其寳瑟究哀樂<lb/>
<pb n="KR4f0018_WYG_004-41b"/>
之所以慨動瑶箋于是四座情深一時神往華燈朗月<lb/>
追七子之風流修竹茂林招羣賢而霧集人皆司馬並<lb/>
躡屐以遊梁客有元龍時據牀而當漢咸復振衣長嘯<lb/>
脱帽狂吟酒盌淋漓動操發哀筝之響詞毫飛洒臨池<lb/>
染寳墨之香每因擕興同來或以言情共集亭邊放鶴<lb/>
偶回采藻之舟沙際歸鴻遂布班荆之席羣空冀北二<lb/>
美有若求羊品重汝南一見有同枚馬入懐朗月皎然<lb/>
似欲照人拂座清風冷若偏能絶俗乃相投以一巻信<lb/>
<pb n="KR4f0018_WYG_004-42a"/>
冰雪之堪擕竟兼擅于多篇得江山之所助<lb/>
　　　陳北溟詩集序<lb/>
豐溪迂叟將牽黄子之舟<hi>黄子湖名去召伯廿里余别業在焉</hi>湘水才人<lb/>
忽枉孟公之駕掀髯驚座慕高義以投珠握手分牀羡<lb/>
飛談而屑玉憶當年之姓字曽因洗馬傳來<hi>謂余壻趙念昔也</hi>
接此日之丰儀何幸元龍獲覯于是結金蘭之宻契敢<lb/>
謂忘年對瓊樹之清標相將永日悠然意逺如見南山<lb/>
𣺌爾情深將由北道乃出賞心秀句索加弁首蕪辭夫<lb/>
<pb n="KR4f0018_WYG_004-42b"/>
詩之盛衰固由于風氣而才之大小實本于天資故徒<lb/>
恃其聰明則必有空疎之誚若獨資于學力復恐無靈<lb/>
妙之機所以氣擅縱横躭懐欲兼于澄静性多沉摯命<lb/>
意當出以和平是非學力之有難求抑惟聰明之不易<lb/>
得也乃讀滄洲之集悉本瀼水之遺才既高華學尤醇<lb/>
備情無近寄殆欲振建安以上之音言必入真不肯作<lb/>
貞觀以下之調托閒思于丘壑㫖盡幽深寫哀緒于蓼<lb/>
莪心傷孺慕探竒攬勝謝康樂工山水之吟掞藻敷華<lb/>
<pb n="KR4f0018_WYG_004-43a"/>
張道濟得江山之助早望龍樓而染翰挹爽氣于西山<lb/>
將登鴈塔以題名蜚英聲于北海名賢霧合衆已讓其<lb/>
探驪碩彦星羅人共驚其吐鳳莫不清如鸞鶴聞者盡<lb/>
使情移壯若鯨鯢聴之輒為心折譬千尋之皎雪輝映<lb/>
鬚眉對九夏之嚴冰頓凉肌骨採蓮花于露下能教竟<lb/>
體皆香羡楊栁于風前絶愛全身是態然而華能不艷<lb/>
豈同温李之纎穠澹益多思不似島郊之寒瘦紙上有<lb/>
英雄之氣直教酒湧花飛篋中藏秀異之珍真令筆歌<lb/>
<pb n="KR4f0018_WYG_004-43b"/>
墨舞盖其神化出于十九首而其寢食究乎三百篇是<lb/>
以法律精嚴格調自臻純美原夫性情爽朗詞句始得<lb/>
清新者也嗟乎人盡操觚誰當擊節談詩之輩每自命<lb/>
為拾遺作序之家動亦稱為皇甫虎皮羊質謬比義山<lb/>
牛鬼蛇神侈言昌谷甚至愛忘其醜尚云游夏以難名<lb/>
所以贋失其真遂令風騷之永替用起雅人之嘆寧無<lb/>
識者之譏哉而余序滄洲之詩則大有異于是者自慚<lb/>
審律獨推斯作迥出風塵世有知音豈以鄙言視同河<lb/>
<pb n="KR4f0018_WYG_004-44a"/>
漢請看驚天破石行簪平一之花應誇鏤月雕雲定奪<lb/>
延清之錦方早朝而和賈至君將得意而游當夜坐而<lb/>
賞李嶠吾其拭目以竢矣<lb/>
　　　江上吹簫閣贈言序<lb/>
西泠松柏同心挽油壁之車南國蘼蕪擕手結金泥之<lb/>
帶信相思之有地我輩豈合無情問得意之何人此生<lb/>
乃能不恨則有平陽雋彦亭可玩鷗淮海英流家原結<lb/>
駟千金作埒市駿骨而何辭十斛量珠買蛾眉而不惜<lb/>
<pb n="KR4f0018_WYG_004-44b"/>
佳人難得是卓女豈必無夫名士非多即使君何嫌有<lb/>
婦撥龕中之宿火未了餘香訪石上之殘陽猶存舊笑<lb/>
于是人如碧玉還嫁汝南身似緑華長歸河右桃花簾<lb/>
幙起來常看梳頭楊栁欄杆佇立偏宜顧影居然林下<lb/>
兒家自有清風共在江邊君意乃如春水秋宵選夢偏<lb/>
從煖處知香静夜凝粧每向淡中得艷或調琴于午夜<lb/>
能和大婦之心常擘紙于中宵自合仙郎之意是以孫<lb/>
家小妹見則猶憐楚國蛟人聞而下泣者矣况乎鑾江<lb/>
<pb n="KR4f0018_WYG_004-45a"/>
勝地胥浦名都傍明月之二分得華風於六代東眺而<lb/>
佛狸祠下斜陽隠暎潮紅西望而司馬渡邊朝靄横分<lb/>
眉翠時而凭欄一曲應知響舞魚龍即或倚檻雙吹必<lb/>
且聲和鸞鳳其為樂也可勝言哉遂使鄴苑詞豪咸抽<lb/>
兎管西州才俊競寫魚箋點綵筆于紅忩同誇京兆綈<lb/>
硃絲於壁網共羡臨邛信宻意之往來惟神女讀之其<lb/>
解賦艷歌之長短豈諸君盡謂無情謂樊川不必再問<lb/>
紫雲請郢客須且重賡白雪<lb/>
<pb n="KR4f0018_WYG_004-45b"/>
　　　陳素素詩集序<lb/>
噫嘻乎此陳姬素素之詩耶姬來自衆香見於羣玉縞<lb/>
鸞應節廣寒本自清虚緑鳳梳翎姑射由來綽約極艷<lb/>
原生于極淡多情遂至于多愁笋茁湘山已是淚盈之<lb/>
竹桃開露井生成命薄之花紅粉凄凉哀吟昔昔朱顔<lb/>
飄泊長恨年年月下勻箋洒啼痕以染墨燈邊織錦裁<lb/>
愁緒以抽絲泣類窮途究是閨房之阮籍弔懐知已可<lb/>
稱巾幗之虞翻哭甚于歌生何如死一雙紅豆春風自<lb/>
<pb n="KR4f0018_WYG_004-46a"/>
種相思十斛真珠夜雨徒聞獨嘆是以言多扼腕集號<lb/>
斷腸洛下才人感觸難歸之日江東詞客悲生不嫁之<lb/>
年豈獨蛾眉寫怨洒玉筯以成痕鸞髻含啼對金缸而<lb/>
顧影也哉嗟乎痴同杜牧空結夢于青樓文比淑姬但<lb/>
流聲于白雪此而忍孰不可忍人言愁我始欲愁矣<lb/>
　　　家流章以余岸桴詩十二章譜之琴操是為序<lb/>
偶咏杜陵之句興懐於黄子陂頭蹔效廬阜之吟避跡<lb/>
於白公池上程無半日即是壺山地少千峯還如鏡水<lb/>
<pb n="KR4f0018_WYG_004-46b"/>
就菰蘆以自匿為欲求閒顧桑柘以相怡非云避世然<lb/>
而書堪借讀依然孫氏之樓酒或能沽不異陶家之里<lb/>
牽船岸側擬效張融垂釣牀頭略如白傅花中覔徑栁<lb/>
下横橋凭欄而霽雪争飛望逺而斜陽不盡若龎公之<lb/>
夫婦時對一燈有蔣氏之賔朋頻來雙屐杜甫之苑亭<lb/>
可憩邵平之𤓰地堪鋤實獲我心不減幽巖䆳谷偶逢<lb/>
同調何殊流水高山則有家姪流章實為今時叔夜性<lb/>
偏諧于雅器神獨重夫元音廼用無累之心叶乎宫徵<lb/>
<pb n="KR4f0018_WYG_004-47a"/>
合有道之物養於和平得意在心手之餘無復聲為秦<lb/>
而聲為楚求音于字句之外寧可聴於指而聴於絃蟹<lb/>
行鸞鳴十三徽各窮其變巖栖谷隠二六首盡得其幽<lb/>
若中郎之入清谿每一曲乃成一弄如成連之居海上<lb/>
有七絃而移七情可謂嵇心羊體巧妙極其兼長樂指<lb/>
潘文美麗誠為獨擅也昔蕭思話之見賞乃在松石之<lb/>
間俞伯牙之受知獨於流峙之際子且援琴而奏我當<lb/>
擊節以聴也<lb/>
<pb n="KR4f0018_WYG_004-47b"/>
　　　陶憺菴詩序<lb/>
盖聞才由間出必有靈秀所依感而神通自賴江山之<lb/>
助而詩文難求于富貴要之原本至情竒偉多出于山<lb/>
林生也廼知傑士况乎人同騏驥應看千里騰驤運值<lb/>
龍蛇遂至一時隠遁經文緯武雖懐未已之心飲谷栖<lb/>
丘聊作終焉之志時非偶爾道豈徒哉然而名重汝南<lb/>
竚見蒲輪下聘望隆京兆還來纁帛遥求為海内才人<lb/>
先篤行于孝友作山中宰相始建業于經綸斯世誠難<lb/>
<pb n="KR4f0018_WYG_004-48a"/>
其人此日幸覩其作如吾友奉長陶子尊公憺庵先生<lb/>
足當之矣先生衍長沙之名裔承句曲之高風慧比香<lb/>
山早識之無之字悟同子静輒窺宇宙之竒對座上之<lb/>
羣賢四聲能辨驚殿中之學士五賦俱成論説比于戴<lb/>
憑屢奪五花之簟丰神擬于李白堪登七寳之牀以是<lb/>
世盡知名不待范逵始重人争識面寧惟張説方誇多<lb/>
士授經獨高盧植一龍起譽首讓管寧而張倬難登乃<lb/>
以名經作喻劉蕡不偶翻緣忠讜興嗟策果禆于治安<lb/>
<pb n="KR4f0018_WYG_004-48b"/>
徒以竒才見忌名㡬同于黨錮轉以正人得稱雖未夢<lb/>
浴于龍池亦先身遊于虎觀廼望雲心切堅辭郡邑之<lb/>
徵愛日情深屢却參佐之召孝行既敦于德里令聞愈<lb/>
熾于清時於是鄴下賢王爰求國士河間貴胄特進高<lb/>
人曵裾而談敬致横經之席披裘入見優隆設醴之儀<lb/>
而先生志在林泉癖躭諷咏慕仲連而逺蹈羣推魯國<lb/>
一男若燭武之求歸轉笑漢庭諸老門栽五栁依然靖<lb/>
節高風居號七松猶見華陽雅操志足高已事可為乎<lb/>
<pb n="KR4f0018_WYG_004-49a"/>
若夫性篤天良誠能色養方當舞象之日即願為兄洎<lb/>
乎戯鳩之年遂能述祖牀前視疾七十日無暇求衣廬<lb/>
次銜哀十數載何心御肉閭閻為之感動風俗藉以改<lb/>
觀無忝所生此其大也至于馳義聲于鄉黨篤雅好于<lb/>
友朋競入清風似在許詢之座頻來舊雨如過杜老之<lb/>
家阮氏高宗不分南北張公甲族無間親疎有東漢之<lb/>
英豪曽納交于郭泰是西京之弟子盡藉譽于揚雄而<lb/>
先生既具修能允稱碩果高吟抱膝宛如秋月長凝清<lb/>
<pb n="KR4f0018_WYG_004-49b"/>
嘯舒懐恍若朝霞獨舉開蔣元卿之三徑竹裏揮毫得<lb/>
謝幼輿之一丘花間染翰筆底盡煙雲之致篇中悉川<lb/>
嶽之竒莫不格壓曺劉體高屈宋歌因慷慨題成不墜<lb/>
風流賦或悲凉味處還餘忠厚真不羡鬭新聲于穠麗<lb/>
競藻思于繁靡者也予竊附鷄壇獲交驥子莫結耆英<lb/>
之社望楚漢以神飛逺托聲氣之盟憶湘潭而心醉初<lb/>
為快讀直教薰以名香急命珍藏還欲收之古錦序慚<lb/>
名作敢云皇甫之于太冲傳在令嗣譬若肩吾之有開<lb/>
<pb n="KR4f0018_WYG_004-50a"/>
府<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0018_WYG_004-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　林蕙堂全集巻四<lb/>
</p>
<p>
</p>
  </div>
</body>
</text>
</TEI>
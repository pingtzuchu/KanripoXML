<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林蕙堂全集卷十二</head> <lb/>
    <p>
<pb n="KR4f0018_WYG_012-1a"/>
欽定四庫全書<lb/>
　林蕙堂全集卷十二<lb/>
　　　　　　　　　　　湖州府知府吳綺撰<lb/>
　　文<lb/>
　　　祭四安石神文<lb/>
維康熙七年月日知湖州府事中憲大夫某以牲醴之<lb/>
儀致祭於四安鎮水中石神曰惟神肇作人形不知所<lb/>
始託為神識未必無因徒竊日月之靈乃知江河之祟<lb/>
<pb n="KR4f0018_WYG_012-1b"/>
而屢沉粮艦致耗國儲太守代帝宣威為民司命不難<lb/>
赫然震怒效趙昱以求蛟聊且告以精誠學昌黎之徙<lb/>
鱷念爾為妖于水次無非求食於人間特遣具儀用申<lb/>
明信爾其潛踪水府使舟楫以安瀾庶可奏績天倉免<lb/>
雷霆之霹石如其有識尚或無愆<lb/>
　　　葬凌忠介公告墓文<lb/>
仰惟我公星岳降神清風獨立浩氣常存時為午未冦<lb/>
躪晉秦狂呼莫應義憤空陳傷哉不戢兵叩帝閽龍髯<lb/>
<pb n="KR4f0018_WYG_012-2a"/>
洒血麟趾䝉塵天驚海湧雷走星奔家存靡國君䘮何<lb/>
臣公時慟哭宛頸而死書報慈親訓貽幼子平原握爪<lb/>
睢陽嚼齒魂繞皇畿骸歸故里瘞玉無縁帑金空賜榛<lb/>
莽一棺星霜二紀亷吏難為忠臣不祀嗟彼殘賊崇墉<lb/>
特起我來公郡拜公道旁公子葛帔夫人練裳見者隕<lb/>
涕我心用傷爰謀窀穸此地實良佳城永固碧血用藏<lb/>
西臺有淚北斗無漿日月浮雲山河夕陽公其披髪問<lb/>
彼太蒼<lb/>
<pb n="KR4f0018_WYG_012-2b"/>
　　　太白亭落成告孫山人文<lb/>
憶予童歲見先大人一編手把朝哦夕呻拜而展視曰<lb/>
君詩文疑仙疑俠不子不孫豈余今來拜君之墓遺土<lb/>
一坏凄凉道左草白霜枯葉黄風堕山空無人掛瓢何<lb/>
所爰感予懐特為君葺白石為門青松作室建亭翼然<lb/>
在墓之側有春有秋可遊可息聿成先志以待後賢喬<lb/>
松漢代桃花晉年瀝酒一觴頌詩一篇赤城霞起君兮<lb/>
在焉<lb/>
<pb n="KR4f0018_WYG_012-3a"/>
　　　黟縣啓聖祠上梁文<lb/>
伏以人倫明于亘古而先産治人之人聖道掲于中天<lb/>
而早生毓聖之聖自尼山應禱主教兼主治之權而泗<lb/>
水却流作師代作君之統蒼鱗繞紱三千子頼以提撕<lb/>
赤雀銜書數萬載因而振攝然先河而後海星宿出自<lb/>
本源而立地以觀天覆載難忘奠麗匪父匪母萬年開<lb/>
長發之祥為公為王歴代修獨崇之典况兹北野之古<lb/>
邑實為南國之巖封四山圜列以環溪兩水交流而若<lb/>
<pb n="KR4f0018_WYG_012-3b"/>
績人文世顯邑多飛葢之英地氣隆崇里有鳴珂之彦<lb/>
然夫子之宫數仞既無類于杏林乃聖父之室三楹尚<lb/>
未安于芹水荆榛偪處難為多士之瞻榱桷傾頽莫慰<lb/>
聖人之孝况一行抱器猶存元子冠裳三命循墻獨備<lb/>
上卿彞鼎委禽實原從父遂毓秀于昌平乃虎久著備<lb/>
闗且建稱于鄒縣功德實有所自典禮豈可缺然哉維<lb/>
我族孫實當秉鐸爰請各憲特建崇墉舍其舊而新是<lb/>
圖謀于衆而獨為任翬飛鳥革煥然闕里之規模龜伏<lb/>
<pb n="KR4f0018_WYG_012-4a"/>
麟逰宛若淄壇之氣象右當聖殿金聲玉振而同賡左<lb/>
傍倫堂夏誦春絃而不輟前臨重嶺四時之嵐氣長來<lb/>
後繞清洋一𣲖之澄波若帶香生曲沼如傳蓉鏡之芳<lb/>
山對梓潼似映桂宫之讖斯又仰協于地靈而下徴于<lb/>
人事者也若問寢若視膳文親之晏夕長安或鐘鼓或<lb/>
几筵宣聖之神逰較近凡同景德悉聽徴歌<lb/>
抛梁東霞燦扶桑曙景紅一自朱甍開勝地佇看石照<lb/>
起淵龍　抛梁南一道清流繞翠嵐此日欞星添碧瓦<lb/>
<pb n="KR4f0018_WYG_012-4b"/>
上林春信又重探畫抛梁西梁安畫棟與雲齊瑞氣好<lb/>
看増勝域名賢結隊陟丹梯　抛梁北劍氣筆花争吐<lb/>
色驚傳赤電繞城居海市樓臺勝兖國　抛梁上虹霓<lb/>
直吐三千丈曲江駿馬或争馳染將柳汁宫袍上　抛<lb/>
梁下明珠寳玉皆無價銀袍都帶玉爐香他年好把瀛<lb/>
洲<lb/>
伏願上梁之後奎光遙映斗宿聨輝周道常平名士𢎞<lb/>
興于東序唐文初變有人得繼乎左臺少聖之謨濟濟<lb/>
<pb n="KR4f0018_WYG_012-5a"/>
進皇家之俊從公于邁藹藹多王國之楨席墜三鱣先<lb/>
生自此升矣榜開五鳳學者得無意乎<lb/>
　　碑<lb/>
　　　安豐塲華周二王神廟碑<lb/>
葢聞祀先利物有功與德者斯崇祠重維風惟忠與孝<lb/>
者弗匱故誠存一念而英爽亘乎累朝道濟當時而利<lb/>
益昭于百代均國典所必重而民俗之由隆也安豐為<lb/>
宿莽之區歴代鮮薦蘋之宇而華王之有廟也則鄭君<lb/>
<pb n="KR4f0018_WYG_012-5b"/>
所創始焉王世本譙人生當漢季少工經術本有志于<lb/>
扶傾兼善方書乃多端以療疾辭徴辟而不就品具髙<lb/>
風視分劑以無差心存妙解湔腸剖腹一丸時下蛇蟲<lb/>
養性除疴五戯常兼熊鹿神竒罕測具存陳夀之編羅<lb/>
網無端遂及魏武之難雖書焚獄户悵丹笈之弗傳而<lb/>
散授神樓服青粘而多騐在昔魏晉之際得門人吳普<lb/>
懐師誼而始祀于蕪城近今慶厯之間有土民王某感<lb/>
神庥而别祠于淘境方家瞻仰咸奉醴以告䖍庶姓祈<lb/>
<pb n="KR4f0018_WYG_012-6a"/>
求得刑牲而薦祉但附庸金地初則俎豆之不專而錯<lb/>
處塵衢繼又垣墉之未廣民之聽也神其吐之鄭君系<lb/>
出康成由來樂善人如龎藴本自好施乃因遘疾之獲<lb/>
痊仰䝉神佑遂欲崇祠以修祀爰與衆謀公同善之懐<lb/>
錢百緡而未足鼓當仁之勇鐘萬杵而不辭闢地開基<lb/>
手除荆棘庀材作室肩荷梓桐遂得鳥革翬飛告神工<lb/>
之克就龍章鳳質慶廟貌以維新夫上扁鵲之陵土能<lb/>
愈疾入神農之谷草可除疴而况蘋藻之勤修時無廢<lb/>
<pb n="KR4f0018_WYG_012-6b"/>
事必有威靈之顯應仰藉宏庥矣又以里有周王世為<lb/>
宋之孝子夢徴龍育少秉靈姿性切烏傷早多懿行奉<lb/>
慈言而逺涉將祈福于婺溪聞凶訃以長號竟殞身于<lb/>
衢道孔聖公感之而挽救胡舟子奉之以貨船翊應正<lb/>
烈之封著于前代雨暘疾疫之禱顯于累朝特為傳寫<lb/>
詣厥故鄉備列威儀肖諸前殿昔郭公侍膳尚且山號<lb/>
孝堂考叔懐羮猶復祠稱純孝况斷腸以痛母致畢命<lb/>
以從親用勸敦倫良堪化俗呼圗勒之鼎故廟此其宜<lb/>
<pb n="KR4f0018_WYG_012-7a"/>
哉狄仁傑之毁滛祠吾知免已然合其前後已昭神聖<lb/>
之規模而計及久長必藉僧人以守䕶爰招緇侣更啟<lb/>
法堂鹿苑東開麗雲霞于金榜鷄園左闢啟日月于銀<lb/>
繩舍敞赤華月滿恒瞻瑞像房開紫柰清風不雜凡香<lb/>
室是維摩問法堪横師子筵修圓覺聽經常到雉兒拈<lb/>
座上之花徑裏三千薝蔔製山中之漏池邊十二芙蓉<lb/>
固已四衆燈香方便眠魚之席兼之三餐粥飯現成養<lb/>
鶴之田不必投齋更向洛陽寺裏毋煩乞食常居舍衛<lb/>
<pb n="KR4f0018_WYG_012-7b"/>
城中此則共賴佛光將以永邀神慶以斯濟世可衛國<lb/>
而庇民以斯寧人可厚生而正德君之致力可謂勤矣<lb/>
君之用心可謂宻矣建袁雙廟當必顯驅虎之靈作頭<lb/>
陀碑實有媿雕龍之彩爾<lb/>
　　　曲阜顔氏家廟忠孝碑<lb/>
葢惟運由五德以相嬗不替聖賢之裔位以千年而得<lb/>
正聿昌忠孝之宗然日照月臨正氣咸資于神誕而山<lb/>
輝澤媚清風罕見于家傳緬想斯人盱衡當代則河間<lb/>
<pb n="KR4f0018_WYG_012-8a"/>
太守顔公父子其人也公家原復聖胄雖古而愈華代<lb/>
有名流文在兹而未絶與聞正學居七十二子之先獨<lb/>
受遺經在六十五傳之後拳如魯國方總角而偏竒舌<lb/>
似常山毎讀書而知慕金門射策廣川具繁露之才玉<lb/>
殿揮毫曲水羨凌雲之氣初膺大邑随車即種甘棠屢<lb/>
典名封迎刃俱成偃草雷霆在手歴盤錯而無傷氷雪<lb/>
為心處膏脂而不潤路留遺錦民當綿竹以無欺道見<lb/>
縫裳賊過朝歌而必獲而薛宣强項不拜督郵賈誼拊<lb/>
<pb n="KR4f0018_WYG_012-8b"/>
膺恥同絳灌是以舉旛闕下曽明大令之寃題字屏中<lb/>
獨重神君之績非長孺而不可俾治股肱使希烈而何<lb/>
辭寧塗肝膽兹則星精欲殞天步將移甲仗連營中山<lb/>
無可完之壘鼓聲動地瀛海鮮不沸之波鼠盡空城尚<lb/>
扶病而煑鎧雉傾殘堞猶賈勇以登陴國事將危遂置<lb/>
身謀于不問人倫自識豈云天道之無知毒甚燎原總<lb/>
是丹心自熱慘聞闔室惟餘碧血難灰而長君孝靖先<lb/>
生清宵妖夢早徴易簀之不祥逺道飛書空歎單車之<lb/>
<pb n="KR4f0018_WYG_012-9a"/>
莫挽望雲已隔心驚兩地傳烽乘霧維遥益痛孤城受<lb/>
矢粉身靡惜揮愛弟于壕邊折足成傷遇逰兵于道上<lb/>
如林戈㦸書生慷慨而直前若畫鬚眉戎帥仰瞻而加<lb/>
敬似秦廷之痛哭血是淚痕若荀氏之長號喉應氣哽<lb/>
婦被割而罔恤徒感心香兒既病而難支誰憐弱骨叢<lb/>
披荆棘窮晝夜以跣行路塞豺狼望山川而袒泣躃天<lb/>
踴地得殘骸于焦土之餘斂死全生拾完卵于破巢之<lb/>
内遂使持名元老嘉歎以為罕能雪涕旅人傳聞謂之<lb/>
<pb n="KR4f0018_WYG_012-9b"/>
竒事乃先生力窮匍匐負廣柳以歸田意絶揣摩守寒<lb/>
蓬而閉户傷哉仲也痛天序之中零念此季兮勉月征<lb/>
而益篤哀銜朱雀類劉悛不過南航誠感白烏似王裒<lb/>
曽無北坐停雲朗詠彈宗子之一琴過日清吟擁鄴侯<lb/>
之千巻帶經隴上將畎畝以終焉柱笏山前謝功名而<lb/>
已矣道旁守劍鄉里傳王烈之風井畔分泉父老感管<lb/>
寧之化齡逾周甲慨猿鶴之空存歲值逢辰歎龍蛇之<lb/>
遇厄闡幽光于聖代雖傳褒德之封振清議于禮官尚<lb/>
<pb n="KR4f0018_WYG_012-10a"/>
乏易名之典河汾澄學門人竊號為文中彭澤髙風國<lb/>
史允傳乎靖節諡曰孝靖禮不然歟嗟乎柴市歸魂非<lb/>
有勸忠之子睢陽嚼齒曽無併命之兒兹則墓號忠貞<lb/>
可一門而含笑澤流文史比萬石而何慚賢者能世其<lb/>
家君子克昌厥後六龍夾日李供奉或是謫仙雙鵲摩<lb/>
雲杜司勲豈非才子某論交有素景行無私題郭泰之<lb/>
碑斯為不愧作秀實之傳此必可傳爰刻貞珉用書前<lb/>
烈永存家廟以告後人<lb/>
<pb n="KR4f0018_WYG_012-10b"/>
　　　歙縣西溪南仁德社廟碑<lb/>
原夫崇卑既位兩儀垂育物之仁廣大無私四序有報<lb/>
功之典葢髙旻降澤即委職於黄輿而庶彚敷榮必托<lb/>
根于赤甸茫茫下土爰存牝馬之文膴膴周原用篤勾<lb/>
龍之祀菁茅分其五色圭璧用以式靈俎豆徧及萬方<lb/>
琮璜因而薦嘏軒皇立制創始春秋嬴帝宜年行兼伏<lb/>
臘與厲山而並重禾黍設於周京借蜡日以俱隆枌榆<lb/>
傳之漢代苟其三辰弗替必以勸農是則五戊咸遵因<lb/>
<pb n="KR4f0018_WYG_012-11a"/>
而祈穀者矣矧余故國實號名封聚黄山白岳之靈具<lb/>
丹竈砂泉之勝都稱天子山川應牛斗之輝里産大元<lb/>
井邑衍龍章之繡家傳隆古風俗本自讓王世際雍和<lb/>
禮樂觀乎季子左臺公登朝珥筆文章自作一家壟塘<lb/>
君卜地成廬忠厚相延百世人多才子豈惟孝綽一門<lb/>
代有英流何數𢎞農四葉然荀為令族而里獨著於西<lb/>
豪裴屬蕃宗而居共推夫中眷非藉庥于靈主寧易致<lb/>
於康功也哉粤考大典於吾鄉原奉正神而有社靈分<lb/>
<pb n="KR4f0018_WYG_012-11b"/>
歙土秀擷豐溪聚山水之幽竒當田疇之沃衍名威有<lb/>
赫已將及于千百年福廕維多幾漸踰于三十世田歌<lb/>
豳鼔祭賽無曠于鷄豚婦饁夫耘昭報不煩于貓虎春<lb/>
而風夏而雨若或慿之趨之吉避之凶吾無間矣至於<lb/>
宜男燈火屢應蘭徴祈女香煙曽分樾庇龍文宻應未<lb/>
殊洛水之祥鴨脚重生自比上林之兆故由今溯古雖<lb/>
幾歴夫廢興而自公及私曾無衰于肸蠁何其歲時既<lb/>
久乃至梁木將頽廟貌長崇其何侵於草莽靈功欲壊<lb/>
<pb n="KR4f0018_WYG_012-12a"/>
寧無恫於几筵爰有倡首者汝漸周裔啟芝翰京等諸<lb/>
君弗吝捐金而就義因而應事者宜脩啓龍其旋咸為<lb/>
庀木以宣勞百堵咸興競奏登登之響兩堦克敞欣觀<lb/>
穰穰之規當康熙平治之時值癸亥豐亨之歲由已而<lb/>
戍計功之成也僅六閲月維士與農樂神之妥者有千<lb/>
餘家既鳥革而翬飛亦禽恬而獸息於是恒占髙廩屢<lb/>
報神倉四鄰結宗㑹之歡萬井篤蕃釐之慶將見陳孺<lb/>
子之為宰天下維均豈必張司録之當官府中不入而<lb/>
<pb n="KR4f0018_WYG_012-12b"/>
已哉夫周之言禮傳帗舞之文魏之作歌記方壇之制<lb/>
兹考於古不既協歟綺也浮沉乎寒暑隂陽流浪乎東<lb/>
西南北未能乞一日之醉逺效山翁時復作千里之吟<lb/>
悲同越客刲黄羊以賽福固所望乎得白鼠以銜又非<lb/>
所冀也聊應宗人之請敬告後昆殊愧徃哲之詞𢎞昭<lb/>
茂祉嗚呼過威惠之廟者冦亦避其風雷謁豐澤之祠<lb/>
者人尚邀其雨露爾<lb/>
　　　方大家新築堤橋碑<lb/>
<pb n="KR4f0018_WYG_012-13a"/>
葢聞興廢之有闗其地者則詳其始末以告諸來功德<lb/>
之可及于人者則紀其物力以傳諸後良用昭其匪易<lb/>
將以示夫毋忘也予家自唐代遷居以來歴年八百餘<lb/>
載由始祖卜地之後得世三十餘傳在歙邑之西櫛比<lb/>
而處跨豐溪之上聚族而居溪滙豐樂衆水之流更為<lb/>
環繞堤當天馬諸山所注遂有崩衝廬舎毎為不寧井<lb/>
里因而多患曩有節母程太君出其組紃所積訓其孝<lb/>
子介石公倡為畚鍤之謀特建新橋益加修埂千峯揖<lb/>
<pb n="KR4f0018_WYG_012-13b"/>
翠桑柘不減於秦人萬樹浮隂桃柳幾同於西子乃歲<lb/>
月既久遂阻塞其北隅而嚙蝕維多致奔衝于南道馮<lb/>
吳慘酷莫可勝言黎庶災傷難以盡述而明卣淑配方<lb/>
氏大家聞而動心遂為勉力斂簪珥之費重戒耰耡減<lb/>
鹽米之餐還謀土石補其疎而宻亦固聽鼛鼔以相聞<lb/>
因其舊而新是圖屬畚鋤而不倦千夫雲集如趨龍首<lb/>
之渠百堵雷殷并運魚鱗之甓始於已迄於未凡胼胝<lb/>
者三年肇於北達于南作堤防者數里由是狂瀾獲砥<lb/>
<pb n="KR4f0018_WYG_012-14a"/>
耕作遂其安恬即或暴漲驚流隄岸無憂潰決是役也<lb/>
旱澇得以啟閉而<hi>闕</hi>　　　不觖望于一犁也屏障特<lb/>
為藩籬而沉竈産蛙不罹災於三坂矣洪潦弗淪于馬<lb/>
鬛而壘壘者無夜哭之魂飛流不斷乎羊腸而貿貿者<lb/>
無途窮之泣一舉而功收乎四善一日而利濟於千年<lb/>
不其休歟是可傳也况芍陂之績剏自偉人蒲坂之工<lb/>
由于傑士而兹方媛本屬女流柔比少君入室祗能挽<lb/>
鹿孝同龎婦登堂惟解烹魚乃柏舟既勵其貞操而萱<lb/>
<pb n="KR4f0018_WYG_012-14b"/>
寢更髙于義舉前有功而莫繼後何以傳乎内有美而<lb/>
不彰外無以勸矣予曽叨逸史復忝宗人敢謝不文自<lb/>
乏珊瑚之架遂忘厥事用留琬琰之鐫爰樹以碑為之<lb/>
銘曰<lb/>
隄之下其水湯湯隄之上其衆穰穰六轡載馳兩車用<lb/>
將暵有以溉潦有以防維耦十千食我農甿維此碩人<lb/>
厥世曰方俾我後昆于斯堤也同貽慶于無疆<lb/>
　　　重修梁醴陵侯文通江公墓碑<lb/>
<pb n="KR4f0018_WYG_012-15a"/>
葢聞事有異同志氣感平生而自動時無今古文章歴<lb/>
曠代而相知爰覽遺編尚懐前哲則醴陵侯江公其人<lb/>
也公以彩筆知名金貂應䜟賦詩沮逆屢抑雄藩建議<lb/>
匡時預知强敵絳衣獨立朝綱𢎞振于南司皂帽先歸<lb/>
物望特孚于北海言其風采既振一時相彼天章允符<lb/>
五色斯固足以鳳觀昭代虎視累朝者矣爾乃建平之<lb/>
際不無械繫之虞昇明以還屢遘鼎移之痛運逢天監<lb/>
爵拜醴陵還思素宦之懐遂為行樂之論豈其才之果<lb/>
<pb n="KR4f0018_WYG_012-15b"/>
盡也抑其遇有難言耶夫士在當時名垂後䙫才華既<lb/>
難以自抑運㑹又欲以巧逢天實為之庸可易得哉公<lb/>
墓至今千有餘載田桑屢變不随絳水浮沉隴樹空存<lb/>
尚有秋風蕭瑟陵名下馬已無酹酒之人祠歎瞻烏絶<lb/>
少題碑之客今則裔孫世棟來兹土而雅具永思適其<lb/>
兄倩程塤佐斯邦而頗多惠政爰陳祭祀採芳藻以登<lb/>
筵共效勤劬闢寒榛而開道遂使龍門更矗馬鬛重封<lb/>
康成𤣥塜奠者識為名儒供奉青山過而呼為才子因<lb/>
<pb n="KR4f0018_WYG_012-16a"/>
俾立表以告後人用志斯文是貽來者嗚呼一坏殘土<lb/>
似染墨痕三月飛花疑分筆彩寒山寂寞夜臺知向誰<lb/>
家杯酒凄凉詞客還應識我為之銘曰<lb/>
德水逶迤神嵩嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>肇誕鴻文允襄駿烈雲巻霞舒珠<lb/>
光玉潔安石夢雞莊休化蝶經千餘年歴十二葉大刼<lb/>
靡灰洪流弗嚙世澤濊如孫謀詒厥思起悲風采從明<lb/>
月宿莽披霜荒榛斷雪鶴表重髙龜言永協孝思無斁<lb/>
視兹豐碣<lb/>
<pb n="KR4f0018_WYG_012-16b"/>
　　　鴛鴦墓碑<lb/>
乙未秋仲言游霅溪有以野禽見餉者中得鴛鴦二隻<lb/>
義不忍食乃命童子瘞于峴山之隂明霞墓側享以並<lb/>
蒂之花薦以連枝之果酌雙溪之水以酹之而為之碑<lb/>
曰維此匹鳥字曰文禽緑首紅衿紋翎繡臆朝朝宛頸<lb/>
生來未識相思處處俱飛夜去何嘗獨宿暫分蓼嶼不<lb/>
堪回顧頻頻才隔菱塘已聽相呼唼唼霍家池内睡酣<lb/>
舒夜之蓮韓氏墳前戯上合歡之樹遂使幽姬意動蕩<lb/>
<pb n="KR4f0018_WYG_012-17a"/>
子心回效比翼以恒雙願同心而勿替豈身膏乎鳴鏑<lb/>
遂命盡于驚弦錦羽横披尚帶情人之血朱絲斜綰難<lb/>
聨倩子之魂何可供我盤觴乃令試之刀俎于是瘞之<lb/>
重坎刻以貞珉無復濡于在梁聊以完其同穴若令寫<lb/>
之圖繪須登蘇蕙之機化作澄泥亦是秦皇之瓦<lb/>
　　説<lb/>
　　　金液丹説<lb/>
此丹本自異人傳于秘授珍同丹雪似神女之銀奩美<lb/>
<pb n="KR4f0018_WYG_012-17b"/>
勝𤣥霜得仙家之玉杵不待虬脂滿合可徴愈疾之竒<lb/>
實則鸞血成丸頗著廣宗之妙試而輙效魯單豹因以<lb/>
駐顔用此無方李猶龍曽為益髄主人不敢自匿聊舒<lb/>
同善之懐諸公幸用相珍并得培元之力爾<lb/>
　　誄文<lb/>
　　　許仲容先生誄<lb/>
仲容許先生者予友念脩立臣師六之尊人也系本子<lb/>
將仍傳月旦人同叔重久擅風華而孝友本于性成仁<lb/>
<pb n="KR4f0018_WYG_012-18a"/>
恕由于天授少而負笈盡窺東魯之藏長好披圖獨愛<lb/>
西銘之學誠通求堇讓表推梨蔡中郎七旬何心解帶<lb/>
第五倫十起猶媿安眠指百口以名橋合三宗而待㸑<lb/>
時逢認履不妨徒步而歸即遇盗菘翻欲奉身而避鄰<lb/>
家卧犢長待飲于管寧漁父獲龜得全生于毛寳焚劵<lb/>
非闗于市義造車恒望以借人以故石氏佳兒皆能數<lb/>
馬荀家諸子并可名龍鄉黨化其清操途多守劍郡邑<lb/>
欽其碩德巷有式廬終身無汙玉枝晩歲獨摩銅狄方<lb/>
<pb n="KR4f0018_WYG_012-18b"/>
其生也邦君脩几杖而乞言迨及溘焉鄰里見旌幢之<lb/>
入室召隠居于天上夫豈偶然迎柱國于生時吾無間<lb/>
矣綺交深孔李誼篤荀陳毎獨拜于牀前嘗共趨于庭<lb/>
下恨當易簀之日匏繫一官欲希磨鏡之風芹懐五載<lb/>
兹值仲宣歸里始知靈運生天奉席無因題旌有自喬<lb/>
公墓畔寧忘腹痛之言郭泰碑邊應匪心慚之作誄曰<lb/>
猗歟耆德偉矣令儀明珠比譽璞玉含姿橘懐陸績被<lb/>
共姜詩書題百忍臺號四知分餐有飫讓畔靡虧光風<lb/>
<pb n="KR4f0018_WYG_012-19a"/>
被物膏雨濟時智髙失馬仁渥縱麑庭齊珠樹坐長金<lb/>
芝制崇更老禮重耆頤玉棺天墜絳節霞披龍章待賁<lb/>
鶴駕難期青瑶永刻黄石專祠千秋是仰百代云思<lb/>
　　　鄭隠君誄<lb/>
隠君諱<hi>闕</hi>　字偉然歙人也少而岐嶷長為模楷閔子<lb/>
騫之門内初無間言萬石君之庭中惟多雅節臨深履<lb/>
薄庸德而復謹庸言婉色怡聲養體而還能養志輕紈<lb/>
不御美好弗入于懐蔬食自甘淡泊欲明其志讀書而<lb/>
<pb n="KR4f0018_WYG_012-19b"/>
惟求大義略似淵明居市而但本至誠爰師卜式是以<lb/>
好行其德靡倦于心焚阮裕之車嘗能市義毁馮驩之<lb/>
劵匪以徼恩而愛出物先施由親始似薛包之讓産恒<lb/>
問有無若孔奮之遺衣無分逺近事兄如父誼毎篤于<lb/>
二難撫侄如兒情更殷于十起訓諸孤以詩禮開塾無<lb/>
異于鯉庭率羣從以儉勤傾囊用資乎馬磨分餐給廪<lb/>
憐女弟之孤貞贈葬資婚助貧宗之屢空崇几筵以報<lb/>
祖捐千金而庀梓材修俎豆以敬神擴百畝而施柰苑<lb/>
<pb n="KR4f0018_WYG_012-20a"/>
竭股肱而罔惜在國如家推心腹而弗疑寧人負我於<lb/>
是積勞成疾痛霜露之不臧與物多憂悲日月之云邁<lb/>
猿鶴起髙人之怨龍蛇為君子之灾淚洒重泉愴惻題<lb/>
碑之客魂歸故里凄凉執紼之人媿不成文爰為之誄<lb/>
其詞曰<lb/>
蓮峯崒嵂練水淵渟爰多間氣用産竒英既孝而友亦<lb/>
亷而貞聲聞于國德邁于庭心乎何廣耳也若鳴潛修<lb/>
弗怠華譽迺盈彼蒼不弔厥算弗靈慶延五世愴結九<lb/>
<pb n="KR4f0018_WYG_012-20b"/>
京<lb/>
　　　方隱君誄<lb/>
之屛方隠君系由環嶺誕自石川世傳曾閔之風家在<lb/>
崔盧而後生而頴秀曽見探環幼即伶仃空傳與硯孝<lb/>
能求堇偏深令伯之情貧且棄觚遂有介子之嘆繋牛<lb/>
成訟幾致遭寃奠雁求婚還驚非偶踉蹌歸里堪傷任<lb/>
氏之兒老大完姻始得孟家之女新媍不辭夫提甕雅<lb/>
善烹魚夫子乃遂其牽車彌通結駟人皆赤手乃三徙<lb/>
<pb n="KR4f0018_WYG_012-21a"/>
以居陶軍豈蒼頭忽一成而興夏漂揺風雨葺牖維艱<lb/>
起滅波濤停舟匪易而衛公子之居室不待苟完郭尚<lb/>
書之求塋先期得吉盡哀盡禮翬飛首建於崇祠致愛<lb/>
致恭雁啄無分於别㸑猶子吾子也第五倫之十起寧<lb/>
私是人非人乎陶靖節之一書常誡攘雞不怒翻成飲<lb/>
酒之歡失馬無憂不入忘機之慮難嘗欲急有纓冠而<lb/>
無閉户之時事在必為多隼擊而少鷁飛之勢是以盗<lb/>
慚王烈人服管寧下澤停車咸叩頭而呼長者太丘行<lb/>
<pb n="KR4f0018_WYG_012-21b"/>
縣爭舉目以看偉人薛鳳齊肩或聞詩而聞禮荀龍著<lb/>
膝亦教孝而教忠言有壺觴久入耆英之社動成規矩<lb/>
行登耄耋之年而鸞鶴俄來龍蛇忽悼痛九原之不作<lb/>
卜五世其必昌唐寵遺賢用表方干之墓漢旌有道爰<lb/>
題郭泰之碑誄曰<lb/>
練水鍾靈䢴江著德屢躓而興當窮靡忒篳路維勤帷<lb/>
帟可式孝啟𢎞規厚傳遺澤德懋化鄉齡髙杖國一笑<lb/>
凌雲重歸鮮日爰樹豐碑以傳懿則待彼龍章𢎞兹燕<lb/>
<pb n="KR4f0018_WYG_012-22a"/>
翼<lb/>
　　　鮑母王孺人誄<lb/>
鮑母王孺人葢鮑君瑞生之母也宗出樹槐性成毓蕙<lb/>
幼擅雎鳩之德長歸挽鹿之家運值中微嘗親佐餕時<lb/>
方再造獨任鳴機孟德耀椎髻以前偕鸞有志桓少君<lb/>
提甕而出叱狗無聲帷裏篝燈識程朱于正學座中揮<lb/>
麈呼嵇阮為異人江鯉一雙自躍姜家之水靈雛五色<lb/>
長依薛氏之庭繪剪髲之圖寧存金釧换留賔之酒獨<lb/>
<pb n="KR4f0018_WYG_012-22b"/>
解羅襦而鏡掩離鸞琴彈别鵠玉樹凋零早銜悲于伯<lb/>
仲金戈搶攘遂竄跡以䘮亡看敬亭之山徒憐飛鳥望<lb/>
揚州之月誰止羵羊乃季也賢哉毋兮天只赤眉初定<lb/>
即為扶杖之時白首言歸不廢停機之教為門户計朱<lb/>
公寧穢于累金存忠孝心定逺豈嫌于擲筆秋風錦柚<lb/>
猶慮蛩吟春日板輿頻傳燕喜含飴玉砌玩蘭蕋以婆<lb/>
娑介酒瑶堂慶萱花之婀娜東華益筭孝子方切于祈<lb/>
天南嶽歸靈仙娥遽迎而返月乗鸞何處水隔三峯來<lb/>
<pb n="KR4f0018_WYG_012-23a"/>
鶴無期雲迷四極嗚呼斑輿不降慨方朔之心勞畫扇<lb/>
空存憫王修之骨立青鏤一束殊慚陸子之文彤管千<lb/>
秋自有劉生之傳誄曰<lb/>
西池降德東海修儀風清玉案月静金徽儉傳曵練勤<lb/>
著支機白眉克紹黄髪是宜人方恤緯天不慗遺班留<lb/>
婦訓曹失母師迺昌厥𦙍允顯于時誰箴女史此無佞<lb/>
辭<lb/>
　　　史蕉飲故妻李珠僊誄<lb/>
<pb n="KR4f0018_WYG_012-23b"/>
維康熙二十四年九月十八日李賢媛卒于家春秋十<lb/>
有九此吾友史子蕉飲之元配也媛姓李氏名正芳字<lb/>
珠僊家原姑射氷雪本得于神人系出晉陽星宿實根<lb/>
於帝子二分月下前生雅合吹簫七夕橋邊弱歲先知<lb/>
織錦不作庸人之婦願事伯鸞得為才子之妻爰歸司<lb/>
馬未諳姑性先洗手以調羮獨解郎情遂同心而綰髻<lb/>
河梁匹鳥能從枕上論詩京兆雙蛾毎向鏡中得畫彈<lb/>
琴而窺春鬢蟬影弄其輕風把巻而看晨粧蝦鬚明夫<lb/>
<pb n="KR4f0018_WYG_012-24a"/>
旭日擘篝燈之紙坐對揮毫抽插架之籖笑看潑茗焚<lb/>
香浴硯紅窓之韵事偏多脱珥收書畫閣之良朋獨好<lb/>
於是常為交頸小亦比肩繡佛像前並下三生之拜玉<lb/>
兒鼾後私為五夜之盟慧以情生慧多而情愈宻才由<lb/>
德發德厚而才愈藏然而雜座爭喧斂袂偏能不語捲<lb/>
簾深坐窺窓毎若無人咏絮原工篋内曾無完藁調絲<lb/>
最慣壁間常挂餘塵婦信難為頻拭低頭之淚郎能善<lb/>
事寧痊有恨之疴遂使續命無絲招魂有紙愁如落葉<lb/>
<pb n="KR4f0018_WYG_012-24b"/>
竟同落葉飄愁痩比黄花不共黄花耐痩凄凄斷雁影<lb/>
寒五夜之霜寂寂哀蟬淚冷三秋之雨非花非霧訪仙<lb/>
島其誰能為雨為雲除巫山而不是懽無一載况多離<lb/>
别之時合未逾年半是呻吟之夜嫦娥奔月竊妙藥以<lb/>
無歸婺女還星隠神光而難合心傷别鶴空懐同穴之<lb/>
情氣盡啼鵑但灑呼天之血縷金裙褶莫尋斷夢於稠<lb/>
桑渲粉綃圖惟憶芳姿于穠李縁斯多感聊以述哀誄<lb/>
曰<lb/>
<pb n="KR4f0018_WYG_012-25a"/>
哀此碩人生多逸性體若珠明姿如玉映既温而恭亦<lb/>
慧而静詩自宋傳禮由班訓及爾采蘩迨兹流荇挽鮑<lb/>
宣車贈秦嘉鏡鴛盟非縁鸞吪實命香與蕙消影同梅<lb/>
盡悼感孫荆哀生奉倩劍合何時環悲靡罄<lb/>
　　墓表<lb/>
　　　有明御史仲淵何公墓表<lb/>
何公仲淵名𢎞仁越之山隂人後陶介山僧大俍號曇<lb/>
約者即公也家本稽山具大元之仙客世稱學海抱子<lb/>
<pb n="KR4f0018_WYG_012-25b"/>
朗之異才獻書即擢賢科射策而登髙第初製桐川之<lb/>
錦雨輒随車再彈梧水之琴花仍滿縣始則城脩百雉<lb/>
崇羅令之墉繼亦岸刻三犀築賈侯之堰吏在氷而民<lb/>
在鏡清不容知冬有日而春有風和能得愛隴間聽訟<lb/>
頻栽召伯之棠山上題碑並長萊公之竹是以蝗投隣<lb/>
境鬼遁殊方邳邑祠韓或陳觴而致醉館陶争魏皆投<lb/>
牒以請留既而鹿走秦原馬浮晉渡痛靖康之失守急<lb/>
用讜言值建武之紛更爰求勁節于是栖烏之府非正<lb/>
<pb n="KR4f0018_WYG_012-26a"/>
士而不居避馬之臺惟嘉猷以入告任伯雨半載而一<lb/>
百八疏悉中機宜田表聖一時而七十二封未經採納<lb/>
囊矢終難于告廟投鞭還至于斷流舟覆厓山問趙孤<lb/>
而莫在途窮蜀道持漢節以安歸永夜狂呼血洒伶仃<lb/>
之淚顛崖直墜命捐辛苦之軀而心不忘君縱百傷而<lb/>
未絶魂猶戀國雖九死而還生勉從父老之言暫易浮<lb/>
屠之服駱丞驚竄曾來靈隠寺中潘閬潛奔竟出延秋<lb/>
門外朝朝痛哭溪邊碎讀離騷處處哀吟井内獨存心<lb/>
<pb n="KR4f0018_WYG_012-26b"/>
史伊蒲强飯寧知周粟堪飱藉草無眠直恨蝸天不旦<lb/>
髙人有陶靖節來或相從處士惟杜景賢知而不問萬<lb/>
山晝伏時共猿號一旦西歸遂成蟬蜕而遺書在篋不<lb/>
及妻拏露寢無棺難忘君父楊王孫之裸體自有深心<lb/>
史子魚之陳屍終完苦節嗚呼作雪菴之偈松陽無讓<lb/>
菊陽讀文山之歌信國何如魯國望西山而莫見蹈東<lb/>
海而不歸時有斯人可亷頑而立懦公之令子况脩行<lb/>
以成名忠孝能世其家今古罕渝其志是可表也豈不<lb/>
<pb n="KR4f0018_WYG_012-27a"/>
悲哉<lb/>
　　　原任麗水縣令田公墓表<lb/>
田先生名緒宗字彷文魯之德州人也望貴營丘身隆<lb/>
介嶽漢廷題柱世傳京兆才名宋室獻書人有祥符直<lb/>
諌荆華獨茂槐本相承曽祖奏賦南宫鳴鶴振一臺之<lb/>
響祖父傳經西序雕龍敷兩代之華先生貧號書農學<lb/>
推經聖雪髙洛下羣來正叔之門霧合華隂並集公起<lb/>
之市爰稱之曰夫子是不媿于人師迨及<lb/>
<pb n="KR4f0018_WYG_012-27b"/>
世柤之九年始對<lb/>
大廷之三策牽綵入仕遂得縉雲製錦當官嘗多膏雨然<lb/>
而山髙檡木夙為伏莽之區嶺遶蓮花自屬成叢之路<lb/>
鮒以穿而易漏蜮能射而難稽先生按籍如神持衡不<lb/>
爽燃犀獨照字莫溷于刁丁害馬先除案無憂乎旁午<lb/>
斯則振衣得領吏相戒以難欺發刃維硎鬼亦驚而欲<lb/>
遁者矣爾乃堰當西郭水滙東甌分四十八支之流溉<lb/>
百千萬畝之地歲在久逺日就汚萊先生鑿龍首之渠<lb/>
<pb n="KR4f0018_WYG_012-28a"/>
力為修復築魚鱗之壘手自灌輸比義欣之開芍陂曾<lb/>
無重費若番系之引蒲澤倍有成功斯又利及乎千年<lb/>
徳流于萬井也若夫整琴笙于板蕩葺黌序于榛蕪俾<lb/>
鄴侯之規制重興而鱣飛于壁水逮文公之英華不墜<lb/>
而鸞舞於醴泉比屋聞歌春有絃而夏有羽盈郊起頌<lb/>
民在鏡而胥在氷不三月而政成將期年以課最而玉<lb/>
棺忽墜寳舄難飛朱邑祠前竟有招魂之客羊公碑下<lb/>
還聞堕淚之人萊竹空生望神君兮不再召棠勿剪無<lb/>
<pb n="KR4f0018_WYG_012-28b"/>
慈父以誰依嗚呼一犢長留史冊永傳乎遺愛二龍并<lb/>
御家乗懋顯其義方伯也南國文章海内奉大蘇之學<lb/>
仲則東京制誥宫中知小宋之名天道豈盡難知吏治<lb/>
良堪弗朽宜昭茂績刻以貞珉用啟後賢紹兹芳軌<lb/>
　　墓志銘<lb/>
　　　吳隠君仁先公墓志銘<lb/>
公諱<hi>闕</hi>　字仁先歙之豐溪里人也延陵公子登車開<lb/>
禮樂之傳左臺大夫珥筆肇文章之體門髙畫棨代有<lb/>
<pb n="KR4f0018_WYG_012-29a"/>
名賢室富青箱時生碩士公幼而朗潤長益權竒慕相<lb/>
如之為人倣少游而處世早懐大志具國士之楷模多<lb/>
負豪情耻小儒之章句傅介子棄觚而歎燕雀安知端<lb/>
木賜結駟以逰鳦鴻無爽痛家聲之中落擬振前謨慨<lb/>
世緒之孤存何辭逺道過㑹稽而探禹穴悵金簡之靡<lb/>
存由吳苑以返蜀岡謂寳泉之可致四通得地朱公因<lb/>
以移家億中多謀管子何妨問業貪亷互用取與務當<lb/>
乎人心盈縮相權進退毎觀之天道飛霜暑路曽幾何<lb/>
<pb n="KR4f0018_WYG_012-29b"/>
時鑿井山泉已成無筭然而性成倜儻意在流連讀計<lb/>
然之書非圖擁利善海山之筴豈謂居竒百口為橋始<lb/>
成吾志三宗舉㸑不待人求憫孤女之未婚頻為嫁鶩<lb/>
悼遺嬰之不育時復抱雛薛邑多逋屢毁馮驩之劵隣<lb/>
人不借嘗焚阮裕之車槥計千頭恩施廣柳糜餔萬户<lb/>
惠起翳桑脱尼父之驂聊資累土贈曼卿之麥不憚空<lb/>
舟他如完破鏡于樂昌舞鸞重配返亡珠于合浦墜雀<lb/>
還生而且横水編橋非惟濟蟻因山植樹常為放麑排<lb/>
<pb n="KR4f0018_WYG_012-30a"/>
難聊城魯仲連何辭射矢持䘮洛邑原孝先豈待駕車<lb/>
雖白玉四環烏足酬其隂德即綵毫千管未可罄其惠<lb/>
心斯可謂有濟于時好行其德者矣爾乃喜懼不形于<lb/>
色得失靡介其衷樹下息隂時為鄉人而飲犢竹中傷<lb/>
指不驚隣父之盗菘叔度汪洋陂澤莫窺其際季方仁<lb/>
恕閭閻咸化其風得季布之言黄金非重服仁軌之行<lb/>
白璧無疵當其好義樂施妻子挽囘而不可及乎財亡<lb/>
産落交親譏訕而益豪常鄙齊奴散之不早還憐龎叟<lb/>
<pb n="KR4f0018_WYG_012-30b"/>
去此何遲是以萬竈歸誠一鄉載德雖龍蛇在歲占為<lb/>
君子之灾而魚鳥懐恩爰動行人之慟羊叔子碑曾洒<lb/>
淚匪在襄陽董仲舒陵可奠漿長聞鞏洛望鶴歸于千<lb/>
歲逢青眼以無期見馬嗣之五常羡白眉而有立髙原<lb/>
是卜遺蜕用藏魂無所而不之何必阡名原氏德有貽<lb/>
而必報應知兆在楊家銘曰<lb/>
靈壤環互佳氣鬱葱牛眠用協馬鬛是崇惟我哲士爰<lb/>
有隂功天賜其吉地運以隆丹崖霞起碧樹雲封千秋<lb/>
<pb n="KR4f0018_WYG_012-31a"/>
永利閟此幽宫<lb/>
　　　瘞蘭銘<lb/>
姬楚人姓馬氏蘭吹其小字也玉臺在郡家鄰行雨之<lb/>
鄉絳帳為村身是扶風之後李絡秀本出名門梁緑珠<lb/>
纔當弱歲言歸于我用遂其家時予方苦于茹荼而彼<lb/>
早安于集蓼長随滌器不教怨起白頭毎共彈琴獨愛<lb/>
聲調素指謂夫子豈長貧賤知長公不合時宜迨乎獻<lb/>
賦金臺簪毫粉署栖同鷄樹索米十年官似馬曹懐氷<lb/>
<pb n="KR4f0018_WYG_012-31b"/>
一紀嗟東方之割肉雖不飽于細君憐西閣之同心貴<lb/>
長随于大婦三更擁髻樊通德恒伴伶𤣥五岳儋書随<lb/>
清娛偏依馬史而苕華初盛蘭夢再徴徒以抱痛于乗<lb/>
鸞遂致傷心于化蝶成仙無藥空憐奔月之娥思婦有<lb/>
花難覔返魂之客黄昏細雨洒紅淚于犀簾滄海明珠<lb/>
念柔情于雁柱爰以年月俾其子歸厝于廣陵之西山<lb/>
嗚呼春風楊柳難尋隋煬之陵寒食棠梨尚祭朝雲之<lb/>
墓為之銘曰<lb/>
<pb n="KR4f0018_WYG_012-32a"/>
吁嗟之子厥修孔孺窈窕蛾眉參差燕羽薪仰槐添屋<lb/>
牽蘿補美助琴瑟芳齊佩黼大運忽終修期用沮令子<lb/>
青雲美人黄土毖彼下泉以永終古<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0018_WYG_012-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　林蕙堂全集巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林蕙堂全集巻十八</head> <lb/>
    <p>
<pb n="KR4f0018_WYG_018-1a"/>
欽定四庫全書<lb/>
　林蕙堂全集巻十八<lb/>
　　　　　　　　　　　湖州府知府呉綺撰<lb/>
　亭臯詩集<lb/>
　　七言律<lb/>
　　　錫山訪趙處士<lb/>
小閣重隂碧檜遮偶尋髙士步敧斜空山雨過欲成雪<lb/>
老樹春還初見花世外無求輕謝客人間多難重歸家<lb/>
<pb n="KR4f0018_WYG_018-1b"/>
相看又是經年别肻信安仁鬢不華<lb/>
　　　夜飲惠山酒樓<lb/>
碧澗香泉趂雪流荆髙清夜共滄洲三更白月人吹笛<lb/>
六代青山客倚樓醉後漫題鸜鵒硯歸來猶剰鷫鸘裘<lb/>
吾儕生計渾無定分付行藏任白鷗<lb/>
　　　過九龍峰下有感<lb/>
寒林葉盡影初齊秀嶂排空隔亂溪梅發土牆山雀閙<lb/>
酒香茅屋雪鴉啼髙雲不共僧同住野草長教客自迷<lb/>
<pb n="KR4f0018_WYG_018-2a"/>
多少繁華無處問春來燕子定誰栖<lb/>
　　　將别惠山題寄暢園呈伯成明府<lb/>
老癖難回是愛山名園將去復躋攀三冬雨雪今朝霽<lb/>
四海烽塵此處閒泉響只從雲上下春光先在樹中間<lb/>
殷勤更寄周侯語明嵗重來共掩闗<lb/>
　　　攜酒惠山訪趙問波處士<lb/>
髙齋深處碧雲重䇿杖相尋古澗東倦客閒談如世外<lb/>
幽人逺出只山中孤梅已放初霜蠟殘雪猶將夕照紅<lb/>
<pb n="KR4f0018_WYG_018-2b"/>
我欲攜琴來共卧小樓終日聼松風<lb/>
　　　梁溪病中<lb/>
幾曰蕭條漉酒巾伯通橋畔寄閒身暫寛旅病翻因雨<lb/>
已為花愁却送春書巻苦縈心上事帶圍留訴意中人<lb/>
荒雞夜半眞難寐莫怪朝來卧起頻<lb/>
　　　偕周伯衡倪闇公陳集生飲惠山酒樓<lb/>
舊逰何意首重廻溪上樓臺罨畫開十里寒花春事好<lb/>
兩山晴雪酒人來傷時不共荆髙侣濟世常懐管葛才<lb/>
<pb n="KR4f0018_WYG_018-3a"/>
多少烽烟愁日暮江城簫鼓尚如雷<lb/>
　　　秦吉生招飲園居次周伯衡韻<lb/>
春半相尋過渼溪隱囊閒坐看彈棋山桃照水紅舒靨<lb/>
天棘圍牆碧放絲未免有情歡賞地最難無事亂離時<lb/>
沙鷗莫怪人頻到愛爾林塘好賦詩<lb/>
　　　送周伯衡入楚<lb/>
山入東南不斷青栁花吹客去難停三春詩酒分呉苑<lb/>
萬里樓船過洞庭誰欲竟吞雲夢澤那堪空卧少微星<lb/>
<pb n="KR4f0018_WYG_018-3b"/>
煩君寄語麐臺客岳麓峰前好勒銘<lb/>
　　　絹美人<lb/>
刀尺何人鬬麗華粧成金屋綵雲遮體分蘇氏機中素<lb/>
命薄隋宫樹上花小字紅綃原有意前身搗練復誰家<lb/>
莫嫌盡日無言語越女傷心出浣紗<lb/>
　　　泥美人<lb/>
棄置溝中已不辭偶然朱粉為君施漫誇婢子言詞巧<lb/>
應羡夫人和合竒踏作落花原不可沾來芳絮更何時<lb/>
<pb n="KR4f0018_WYG_018-4a"/>
獨憐陌上傾城質只伴兒童幾日嬉<lb/>
　　　繡美人<lb/>
綵帙持來最有情緑忩新様自盈盈心從火鳳鍼邊度<lb/>
身向春蠶繭裏生鄴苑才髙知態巧唐宫日永見粧成<lb/>
敢言顔色天然好一線全憑玉腕輕<lb/>
　　　畫美人<lb/>
一幅生綃本自殊誰人親見洛川姝却將京兆朝回筆<lb/>
寫出崔徽别後圖翠黛乍低渾似語玉纖如動竟難扶<lb/>
<pb n="KR4f0018_WYG_018-4b"/>
慿君為問毛延夀多少黄金買得無<lb/>
　　　月下牡丹<lb/>
何必瑶臺見玉鐺分明仙霧擁霓裳三更水浸樓臺冷<lb/>
半夜露和珠翠香紅袖吹燈偏愛影寳鬟臨鏡更添妝<lb/>
誰能續取竒章紀月地雲階枉斷腸<lb/>
　　　送春<lb/>
韶華東逝竟如何陌上空為緩緩歌期爾重來芳草換<lb/>
為誰將去落花多百年身世驪駒徃六代山河杜宇過<lb/>
<pb n="KR4f0018_WYG_018-5a"/>
幸有深杯婪尾酒别離偏得醉顔酡<lb/>
　　　新緑<lb/>
淺深芳樹淺深枝消息園林媚影移看去最宜波瑟瑟<lb/>
染成應是雨絲絲未堪畫就王摩詰早恨來遲杜牧之<lb/>
莫道濃隂方有待江東渭北正相思<lb/>
　　　曉鐘<lb/>
長樂花前跡已陳竹林殘月聽來頻三千餘年未了夢<lb/>
一百八聲初向晨震起華鯨生海日驚催羸馬踏街塵<lb/>
<pb n="KR4f0018_WYG_018-5b"/>
獨憐未入王侯耳吹燭猶傳按舞人<lb/>
　　　晩照<lb/>
晴暉歴歴見歸鴉一望長空散暮霞碧嶺正當新上月<lb/>
紅樓猶映最髙花江湖明滅漁人網巷陌蒼茫燕子家<lb/>
誰遣黄昏便相近揮戈寧許赤烏斜<lb/>
　　　能史閣觀沈石田碧山吟社圖<lb/>
銷夏園林事事宜攤書閒坐品茶時佳辰有客同觀畫<lb/>
盛代無人不好詩十老衣冠丁鶴逺六朝風月杜鵑知<lb/>
<pb n="KR4f0018_WYG_018-6a"/>
獨憐身世滄桑後展巻空勞異世思<lb/>
　　　夜起<lb/>
酒醒匡牀客夢清攬衣閒傍石泉行一泓星影夜方半<lb/>
五色露華天正晴老樹横橋山鳥宿新荷巻月水螢生<lb/>
四愁欲擬張衡賦一望明河空復情<lb/>
　　　元旦次淡心<lb/>
紫陌塵從一雨清移家兩嵗闔閭城鶯花已付山翁管<lb/>
烟水應無熱客争三徑竹松歸靖節一牀書巻老虞卿<lb/>
<pb n="KR4f0018_WYG_018-6b"/>
而今已向崧陽去更取丹砂問廣成<lb/>
　　　年來<lb/>
落落年來已自甘見人眞欲似春蠶饑寒自對小兒笑<lb/>
富貴恐為良友慙芳樹無心生渭北梅花多恨在江南<lb/>
嵩陽賣畚無人識景畧何勞捫蝨談<lb/>
　　　漫擬<lb/>
漫擬深山可逺猜青林白鳥夜如雷此中大自有人在<lb/>
汝輩適從何處來賤賣囊書逢濁世苦貪杯酒念竒才<lb/>
<pb n="KR4f0018_WYG_018-7a"/>
英雄廣武今何在醉後且登江上臺<lb/>
　　　人日澹心招集宜睡軒次韻<lb/>
草堂春霽一尊開又見將車捧杖來勝事最憐清夜好<lb/>
老夫眞被少年催雨沾七葉纔分莢月上三更欲到梅<lb/>
醉後不知街鼓報紗籠頻喚復徐囬<lb/>
　　　梁溪即事<lb/>
去來無計苦匆匆纜引青絲思不窮倦客眼前揚子渡<lb/>
美人心上石娘風事當失意何能住語恐傷情且未終<lb/>
<pb n="KR4f0018_WYG_018-7b"/>
錦字頻看正愁絶夕陽何事上孤篷<lb/>
　　　僧持香海汝敬小集嘉樹堂分韻<lb/>
山澤何期作客逢西園清嘯日從容凉吹衣袖花間雨<lb/>
翠入簾鈎樹杪峯止酒偶知因酒病躭詩長恐為詩慵<lb/>
罇前欲説人間事閒指墻頭六代松<lb/>
　　　閒居<lb/>
潘岳閒居客懶通習家池上勝牆東溪雲欲過忽成雨<lb/>
山澗自鳴如有風薜荔可當鄰檻緑芙蓉偏是隔橋紅<lb/>
<pb n="KR4f0018_WYG_018-8a"/>
野人不復歌招隱巖下新隂長桂叢<lb/>
　　　至揚州寄辰六<lb/>
揚子寒潮送落暉還鄉猶剰白鷗飛生憐親戚都同命<lb/>
晩見干戈未息機有客誰知懐逺志無家不必寄當歸<lb/>
人間得意尋常甚老大何堪復采薇<lb/>
　　　中秋飲棣友堂<lb/>
簾捲西風度桂華良宵深坐話天涯三年此地重看月<lb/>
一夜何人不憶家酒尸常逢親舊好帽簷從任醉敧斜<lb/>
<pb n="KR4f0018_WYG_018-8b"/>
雲鬟玉臂應相念嵗嵗虚乘博望槎<lb/>
　　　醉吟<lb/>
東風吹送木蘭船贏得揚州竟夜眠金管玉簫留醉客<lb/>
紅燈白月舞頑仙前身杜牧應非是後世揚雄劇可憐<lb/>
欲乞紫雲誰見與洛陽橋上有啼鵑<lb/>
　　　九日同岱觀耕方瑶如諸兄弟集棣友堂聼女<lb/>
　　　　史琵琶<lb/>
徧揷茱萸又此辰旅中髙㑹足情親落將烏帽無他客<lb/>
<pb n="KR4f0018_WYG_018-9a"/>
濕盡青衫有四人月上且停仙市足秋髙不老醉鄉身<lb/>
蘇州刺史還多興玉甕頻呼石凍春<lb/>
　　　送岱觀大兄歸餘杭<lb/>
江闗秋晩葉初黄老去相逢眼更狂誰許文章能絶代<lb/>
可堪兄弟盡他鄉陶潛未穩歸田計陸賈難留使越裝<lb/>
我欲尋君待花信碧湖春酒醉餘杭<lb/>
　　　集扶晨松竹山房共用燈字<lb/>
觀濤何意學枚乘去住于今總未能十月搗殘隣院杵<lb/>
<pb n="KR4f0018_WYG_018-9b"/>
一秋挑盡故人燈著霜早橘香初好倚月寒梅影自矜<lb/>
逸興酒邊渾不減飛揚猶似脱鞲鷹<lb/>
　　　集聽鸝酒罏喜遇穆倩孝威<lb/>
良夜誰能更獨醒鷫鸘消得付銀瓶枯髯未肯因愁白<lb/>
老眼惟堪向酒青名士浮踪多旅館詩人好句在旗亭<lb/>
不煩鄧禹還相笑遥指歸鴻向紫㝠<lb/>
　　　夜集曹秋岳先生寓齋<lb/>
階下黄花剰素秋故人初繋木蘭舟詩城客到聲先壯<lb/>
<pb n="KR4f0018_WYG_018-10a"/>
酒國兵殘戰未休北館此時當月出東山無事不風流<lb/>
諸君忍共晨星散一曲清歌且自留<lb/>
　　　張山來邀飲四宜酒罏得十灰<lb/>
不辭雙屐破寒苔為愛秋光就緑醅落日蟹螯新酒市<lb/>
春風燕子舊歌臺慿誰天地能留句如此河山肻放杯<lb/>
司業文章今在否向君懐抱暫時開<lb/>
　　　題眞州浣紗女廟<lb/>
麋鹿千年上古臺紅粧遺廟碧江隈壺漿偶為逋臣困<lb/>
<pb n="KR4f0018_WYG_018-10b"/>
俎豆長因俠女來滅楚已忘巾幗恨興吳空致屬鏤哀<lb/>
也知抱石多深意山下留雞首漫囬<lb/>
　　　立夏日紀伯紫陳春霖魏廓公茅天石暨季兒<lb/>
　　　　小集清嘯樓分得陽字<lb/>
黄梅將暖報韶光贏得花前漫舉觴兎管惟傳名士㑹<lb/>
魚羮偏近故園香江分三派潮痕淺月出千峰樹影蒼<lb/>
舞袖弓彎渾不見大堤誰共踏青陽<lb/>
　　　夏日清嘯樓晩望<lb/>
<pb n="KR4f0018_WYG_018-11a"/>
偶寄閒身不當歸凭欄嘗對水煙微鳥追斜日穿虹去<lb/>
龍鬬驚雷挾雨飛近海潮聲秋隱隱過江山色晩依依<lb/>
蘆中鼔枻無人在憔悴乾坤一釣磯<lb/>
　　　湄園<lb/>
名士幽棲郭北偏春來䗶屐好畱連二分明月吹簫客<lb/>
十里垂楊載酒船花影紅依書帙上山光青到酒罏前<lb/>
錦沙一片眞堪賞借與鳬鷗竟日眠<lb/>
　　　輓姜黄門貞毅先生<lb/>
<pb n="KR4f0018_WYG_018-11b"/>
浩氣慿誰剪紙招全歸帝所信非遥荷戈此日心猶壯<lb/>
攀檻當時血未消茂苑土風非故里敬亭山色自前朝<lb/>
江東詞客精靈在泉下應須濁酒澆<lb/>
　　　投許石園明府<lb/>
蒹葭入望碧雲平花縣來逢製錦成客子偶尋明月好<lb/>
使君眞似大江清印牀自繞青山色判案長蜚白雪聲<lb/>
畫省含香久相待早薰朝服上蓬瀛<lb/>
　　　卧霞樓對月<lb/>
<pb n="KR4f0018_WYG_018-12a"/>
秋心一巻是離騷夜倚青天釣巨鰲樹杪雲開千嶺出<lb/>
江邊月静一樓髙逢人未可吟新句避世惟須隠濁醪<lb/>
此夕乘風無羽翼不堪長嘯向袁綯<lb/>
　　　江干偶作<lb/>
晴霞片片下烟蕪獨向寒江訪釣徒山水重來雙鬢老<lb/>
古今相望一身孤誰將松桂畱逋客賸有菰蘆著壯夫<lb/>
滿眼闗河齊落木不知何樹穩栖烏<lb/>
　　　許石園明府招集獨樹軒同王永公共用花字<lb/>
<pb n="KR4f0018_WYG_018-12b"/>
偶到江干繫短槎才人為政俗無譁軍書滿案猶留客<lb/>
尊酒當軒已放衙秋影照殘三鼓月晩香吹亂一庭花<lb/>
歸來攜得𤣥暉句吟向層樓送晩霞<lb/>
　　　秋懐<lb/>
落木天涯入暮秋故鄉仍自恨淹畱十年風月空躭酒<lb/>
萬里江山獨上樓有字未能隨過雁無家那得趂浮鷗<lb/>
英雄事徃烟塵在如此乾坤已白頭<lb/>
　　　秋夜<lb/>
<pb n="KR4f0018_WYG_018-13a"/>
薄醉難禁漏㸃長幾囬支枕向空牀凉風動竹夜三鼔<lb/>
明月㸃花時半牆新夢不成如昨夢故鄉無主似他鄉<lb/>
芙蓉欲寄何由採白雁一聲山水蒼<lb/>
　　　旅館<lb/>
孤館寥寥秋更清倚欄閒對暮雲平管絃不解漂蓬恨<lb/>
門巷長聞落葉聲客與宦情俱冷淡夢如月影少分明<lb/>
吟成梁父誰能識無限青山只自横<lb/>
　　　信歩<lb/>
<pb n="KR4f0018_WYG_018-13b"/>
皂㡌青衫信歩遲兒童休訝鬢成絲身雖漸老猶能飯<lb/>
路或應窮肻怨詩夢裏文章逢鬼笑酒邊心事許誰知<lb/>
輕肥滿目争年少我輩蕭條未敢辭<lb/>
　　　寄輓王北山黄門<lb/>
對酒蘋洲别夢疎茂陵何事老相如兩朝諷論多時貴<lb/>
一世功名半里居身後有人傳好句病中猶自訪竒書<lb/>
平生知已今都盡况復風流更不餘<lb/>
　　　入門<lb/>
<pb n="KR4f0018_WYG_018-14a"/>
入門休訝淚還垂一載飄零盡斂眉險道不堪過後想<lb/>
别顔偏向見時悲人間那得無愁客春去難為不恨時<lb/>
攜手花前共惆悵此情惟有月明知<lb/>
　　　歸看奕軒適廣霞複林過晤長兒置酒共飲次<lb/>
　　　　廣霞即席韻<lb/>
徑滿蓬蒿夏亦寒淳于初出大槐安﨑嶇世路經千里<lb/>
憔悴人生是兩丸饑鳳早知難得餌沐猴何事不須冠<lb/>
掌中杯在聊同覆蒼狗浮雲冷眼看<lb/>
<pb n="KR4f0018_WYG_018-14b"/>
　　　又<lb/>
風雪贏來客鬢蒼潯陽松菊已全荒事當拂意愁何濟<lb/>
語到知心戅不妨人許新詩傳李杜天留髙節付園黄<lb/>
請君試問金門客可似西忩醉索郎<lb/>
　　　元日次澹心<lb/>
五十八年年復年滄浪亭上看青天何人大笑乾坤内<lb/>
著我長歌江海邊夜雨久疎題鳳筆春波新長釣魚船<lb/>
蘭臺聽鼔非吾事百尺樓頭任意眠<lb/>
<pb n="KR4f0018_WYG_018-15a"/>
　　　哭家瑶如姑蘇太守<lb/>
乞麾四載地相連解綬依棲更十年無夕不銜㸔月斚<lb/>
有時同載問花船弟兄詩酒功名案吳越溪山去住緣<lb/>
黄鳥賦成人不見夕陽横笛又悽然<lb/>
　　　又<lb/>
漫説人稱大小馮却憐踪跡共飄蓬文章似我名猶累<lb/>
治行如君道亦窮地下堪悲惟皓月人閒不愧有清風<lb/>
虎丘山畔秋雲晩淚灑羊碑木葉紅<lb/>
<pb n="KR4f0018_WYG_018-15b"/>
　　　慧山<lb/>
客散臨邛不更招泉亭猶自傍蘭苕三春槐火僧忩晩<lb/>
十里松風客舫遥陸羽豈知成酒徳劉攽何事困茶嬌<lb/>
夕陽多少紅樓樹莫向山中問野樵<lb/>
　　　哭陳其年太史<lb/>
誰傳妖夢駭人聞痛哭山陽已暮曛異數三年曾近日<lb/>
虚名一代自凌雲謫仙此日無遺女方朔當年少細君<lb/>
陽羡荒田無二頃不知何處壘孤墳<lb/>
<pb n="KR4f0018_WYG_018-16a"/>
　　　又<lb/>
瑜亮同稱舊輩行可憐為位寢門傍剖魚虚報還相見<lb/>
下鵩寧知果不祥好友誰能歸廣栁諸生猶自重長楊<lb/>
可憐身隱名空在此日人琴轉自傷<lb/>
　　　又<lb/>
嵗厄非闗已與辰憂多如爾竟戕身傳來直謂時相忌<lb/>
問到虚疑夢未眞久信竒才無厚福可能名士有多人<lb/>
夜臺不斷癡情在一片梨雲别是春<lb/>
<pb n="KR4f0018_WYG_018-16b"/>
　　　又<lb/>
金門侍從盡髙華索米憐君獨可嗟半世不歸因作賦<lb/>
一官如此竟無家單車有約言猶在白馬能來夢轉賖<lb/>
滿目英雄誰是操招魂空有淚痕斜<lb/>
　　　夜泊墅闗同震修集生<lb/>
客懐無計避嚴冬歸近寒山正暮鐘得酒未忘千萬事<lb/>
有家仍隔兩三峯詩能快意聊重把人是傷心莫再逢<lb/>
明日那堪分手去一船殘月曉霜濃<lb/>
<pb n="KR4f0018_WYG_018-17a"/>
　　　雪中過淡心<lb/>
亂瓊堆屐六花深披褐尋君快入林詩酒不闗天下計<lb/>
漁樵長慰故人心中山欲擬埋頭醉梁父誰為抱膝吟<lb/>
人日已過渾未霽少陵愁思可能禁<lb/>
　　　送家子山赴淮<lb/>
金昌亭畔雪如絲贈别河梁為賦詩從此倚門頻有望<lb/>
于今失路復誰知辭家莫過田横國得酒煩澆漂母祠<lb/>
只恐秋風動淮水故山叢桂正相思<lb/>
<pb n="KR4f0018_WYG_018-17b"/>
　　　與金亦陶<lb/>
隔巷斜通水竹居閉門芳草在春初過從肻待期佳日<lb/>
欣賞何辭借異書不見古人多悵望或談新事一軒渠<lb/>
墻頭濁酒能相共竹影西忩夜未虚<lb/>
　　　過淡心月波樓對雪次韻<lb/>
小閣疎櫺透北風擁爐閒對鹿皮翁誰教松菊留今日<lb/>
却笑菰蘆在此中寒甚頗宜人事少醉來難耐客心雄<lb/>
山茶獨有知春意已綴巖氷破淺紅<lb/>
<pb n="KR4f0018_WYG_018-18a"/>
　　　易田授至<lb/>
握手閒庭破緑苔翟家門巷漫徘徊一千餘里春江别<lb/>
二十四年今雨來亂後圖書焚研客夢中琴酒讀書臺<lb/>
掀髯一笑話疇昔躍馬卧龍安在哉<lb/>
　　　顧樵水偕沈韶九過訪次韶九韻<lb/>
停雲館外緑蕪平二仲過從笑語清新水到門初放鶴<lb/>
餘寒壓徑未聞鶯時難獨喜詩無禁春好偏宜酒有情<lb/>
聞道梅花徧香國與君堅訂入山盟<lb/>
<pb n="KR4f0018_WYG_018-18b"/>
　　　花朝集殿聞秋水軒觀演邯鄲夢劇用長兒韻<lb/>
雁齒横橋帶曲籬畱髠頻挽畫船移百花生向月晴夜<lb/>
三徑過當風暖時别後最思人卓犖夢中寧免事参差<lb/>
與君攜手共今夕惟可拍浮同酒池<lb/>
　　　又<lb/>
幾年不見扶風客今日相逢坐水軒閒試繁絃招北里<lb/>
醉燒髙燭㸔西園栁垂三尺燕初到梅放一枝蜂已喧<lb/>
偶憶舊逰彈指過碧雲芳草自無言<lb/>
<pb n="KR4f0018_WYG_018-19a"/>
　　　同維夏飲王亷州來雲館感賦<lb/>
聱叟幽棲舊輞川入門花氣自嫣然相逢南郭仍三月<lb/>
不到西川已八年梅屋藏書山窈窕竹房釃酒月嬋娟<lb/>
白頭莫嘆漳濵卧茗熟香清更散仙<lb/>
　　　贈朱翁<lb/>
墖影園東春樹明老夫被褐欲忘名青山遮戸人難到<lb/>
白髮㸔花婦共行三徑有時留野雪幾年無事入江城<lb/>
獨憐聱叟猶浮梗谷口何縁學耦耕<lb/>
<pb n="KR4f0018_WYG_018-19b"/>
　　　偕正持訪學在不値<lb/>
乘興披衣趂晩凉空庭寂寂自相羊主人閉户桐花静<lb/>
客子入門荷葉香孤鶴過橋窺淺水一蟬吟樹閙斜陽<lb/>
誰知白石姜公子抛却鸞簫幾日忙<lb/>
　　　雨中送春<lb/>
春去難教酒盞空才人相向憶春風何來山雨生樽畔<lb/>
盡引江雲入座中千樹有聲全洗碧一花無語尚垂紅<lb/>
相留不住還相勸莫似吾儕共轉蓬<lb/>
<pb n="KR4f0018_WYG_018-20a"/>
　　　和髙蒼巖太守重過洞庭<lb/>
人間多事正紛紛此地仙凡已迥分一水自圍三郡雪<lb/>
萬家同住兩山雲秋因木落方過半日為峰髙不易曛<lb/>
聞道畫船常宿處相隨遥羡白鷗羣<lb/>
　　　孫樹伯給諫招集虎丘分韻<lb/>
頻年秋色冷芙蓉如此歡塲豈易逢詞客偶攜雙蠟屐<lb/>
酒人同占一青峰飛香入琖常浮桂倒影當筵獨向松<lb/>
却笑顛狂猶未减醉中揮洒字如龍<lb/>
<pb n="KR4f0018_WYG_018-20b"/>
　　　又<lb/>
嵇吕情投不待招子荆留客坐終朝半鈎新月同千里<lb/>
一片寒山自六朝節近黄花宜縱酒天清紅樹好吹簫<lb/>
平原十日能無意肻向旗亭折栁條<lb/>
　　　寄羅景有廣文<lb/>
鴻爪東西十二年中間情事各依然别經雨雪留雙鬢<lb/>
㸔破風波愛一氊客嵗長吟憐我懶當時同學許誰傳<lb/>
故人獨憶羅含好聞道幽蘭尚滿前<lb/>
<pb n="KR4f0018_WYG_018-21a"/>
　　　有感<lb/>
桔橰終嵗本忘機失路寧知事事非魚已欲枯寧免泣<lb/>
麟惟不噬合長饑飽㸔世態嫌棋局冷閲人情愛釣磯<lb/>
抛却蒯緱歸計穩瀟湘猶有芰荷衣<lb/>
　　　得家信<lb/>
世無劉表欲誰依羝觸終難學奮飛八月江潮空有信<lb/>
一家雨雪正無衣埋頭青史前生誤轉面黄金舊事非<lb/>
却笑殘年無鳥雀杜鵑何處不如歸<lb/>
<pb n="KR4f0018_WYG_018-21b"/>
　　　平生<lb/>
從來不信事多端那識時流重好官松柏性情千古傲<lb/>
梅花身世一生寒投閒始覺親朋少經亂還愁道路難<lb/>
昨夜君平曾過訪寛心聊説蔗堪餐<lb/>
　　　藝圃詩為學在賦<lb/>
　　　　念祖堂<lb/>
萬花深處白雲居天水先生此結廬誰使范喬留舊硯<lb/>
直教趙括讀藏書一池荷氣秋猶馥滿地桐隂晩未疎<lb/>
<pb n="KR4f0018_WYG_018-22a"/>
今日有人念遺澤淒然故土更何如<lb/>
　　　　敬亭山房<hi>貞毅先生以直諫謫宣州故藝圃有此以見不忘故主也</hi>
平原昔日草還青避世何來老客星攀檻志髙羣虎怒<lb/>
荷戈恩重一鴻㝠山光未擬浮呉苑雲氣遥看接敬亭<lb/>
欲問忠魂空寂寞芙蓉長憶楚騷經<lb/>
　　　　六松軒<lb/>
虬榦森森掛緑蘿濤聲入夜答清哦崔丞舊日應嫌少<lb/>
鄭叟當年未足多已待化龍猶夭矯不堪巢鶴共婆娑<lb/>
<pb n="KR4f0018_WYG_018-22b"/>
主人珍重非無意曾歴風霜未肻磨<lb/>
　　　　四時讀書樂樓<lb/>
朱甍百尺絳雲浮萬軸縹緗貯一樓去矣不須休董謁<lb/>
忻然應自笑譙周東南日出珠簾捲上下漪涵碧檻流<lb/>
信是神仙居處異舉家同住鳳麟洲<lb/>
　　　　繡佛閣<lb/>
小白長紅映曉糚花間朱閣磬琅琅為憐西竺三生果<lb/>
敬設南豐一瓣香蘇晉清齋惟米汁龎公妙解共禪牀<lb/>
<pb n="KR4f0018_WYG_018-23a"/>
可能别有朝雲在天女維摩兩不妨<lb/>
　　　　紅鵞館<lb/>
豈是當年曇<graphic n="KR1619" url="https://raw.githubusercontent.com/kanripo/KR-Gaiji/master/images/KR1619.png" mimeType="image/png"/>村蕭然一室擁琴尊庭花不盡斜陽影<lb/>
池水偏留古墨痕糜緑管輕朝露潤硬黄牋膩晩香温<lb/>
不知玉匣飄零後誰把昭陵舊本存<lb/>
　　　　香草居<lb/>
澧蘭湘芷自家傳近復移居小有天睡鴨晩薰燒石蕊<lb/>
驚鴻新句寫金荃軟塵不到春山静宿霧初收夜月圓<lb/>
<pb n="KR4f0018_WYG_018-23b"/>
芳杜只今非徃日勸君叢桂好流連<lb/>
　　　　乳魚亭<lb/>
一曲青山俯碧潯小亭髙峙白雲深滿池明月幽人夢<lb/>
千樹斜陽故國心莫道枯魚書自泣可憐仙鯉信空沉<lb/>
終朝獨理任公釣濠濮誰能是賞音<lb/>
　　　送畢正持省覲<lb/>
送君猶喜是歸舟一葉蒲帆趂碧流栁陌十年常待月<lb/>
桐江七里最宜秋漫求浮世雙青眼且拜髙堂兩白頭<lb/>
<pb n="KR4f0018_WYG_018-24a"/>
但得新篇須早寄松濤閣上暮雲收<lb/>
　　　酒罏小集同用晴字<lb/>
雨止髙齋逺思生籃輿乘興出春城地多幽趣偏宜水<lb/>
天為佳辰偶放晴溪畔逰踪多繫馬枝頭得意有啼鶯<lb/>
但求霽色長如此莫遣重隂廢早耕<lb/>
　　　支硎山<lb/>
養鶴空傳支道林法螺菴下路重尋山花容易成開落<lb/>
嶺樹蕭森自古今百丈寒泉髙士夢十年春雨故人心<lb/>
<pb n="KR4f0018_WYG_018-24b"/>
獨嫌羅綺當三月瓢笠空憐入未深<lb/>
　　　虎丘<lb/>
重經茂苑思蒼茫海湧峯髙逕草荒石上不曾留虎跡<lb/>
澗邊空記淬魚腸浮雲簫鼓烟花冷春水樓船落日黄<lb/>
惆悵舊逰人盡散呉歌祠廟總凄凉<lb/>
　　　送家伯成赴閩臬<lb/>
一片朱幡掛海雲攀轅父老正殷勤誰言寤寐勞真主<lb/>
幾見英雄似使君曾有人丈消訟獄肻將民命博功勲<lb/>
<pb n="KR4f0018_WYG_018-25a"/>
搴帷到處皆傳羡獨向青天盼鴈羣<lb/>
　　　春來<lb/>
春來黯黯獨凭欄思入今年有萬端芳草生涯三月雨<lb/>
梅花標格十分寒愁中索句歡情少夢裏尋人去路難<lb/>
已把金貂償酒債不須髙枕卧槐安<lb/>
　　　寄懐梅耦長<lb/>
菊花楓葉一凭欄欲寄相思托羽翰笑我銜杯如左相<lb/>
聞君落筆似都官敬亭山色秋心滿茂苑江聲晩夢寒<lb/>
<pb n="KR4f0018_WYG_018-25b"/>
為問求羊更何在幾人折屐好盤桓<lb/>
　　　偕姜學在逰虎丘歸飲酒樓<lb/>
積雨開門讀楚騷晴鶯相引度林臯一春風日今朝好<lb/>
六代江山此地髙紅袖旗亭雙弄鼓畫橋花市一囬舠<lb/>
可憐短簿祠前路青草年年似客袍<lb/>
　　　聞瑋過訪以内子新詩見示<lb/>
寒深水國滯歸裝王粲登樓思正長一巷青泥來舊雨<lb/>
萬家晴雪襯斜陽病中醉减鸕鷀杓愁裏思分翡翠牀<lb/>
<pb n="KR4f0018_WYG_018-26a"/>
明日五湖煙月晩載將離夢到滄浪<lb/>
　　　偶成再用看奕軒韻<lb/>
怕到城中禮漸生北山那要鶴書迎未除豪氣我為我<lb/>
不合時宜卿用卿釀熟毎銜金鑿落花開獨愛寳粧成<lb/>
從前銖兩憑君算驃騎何如第五名<lb/>
　　　又<lb/>
白衣蒼狗總千般函谷泥丸謝叩闗一事未忘惟緑酒<lb/>
十年如故只青山靈均莫歎人皆醉柱史曾言我獨頑<lb/>
<pb n="KR4f0018_WYG_018-26b"/>
買棹直須隨釣叟徃來多在藕花灣<lb/>
　　　又<lb/>
日日東郊荷鍤隨醉人推罵漸忘誰但言貧賤都如此<lb/>
肻信漁樵亦有為月下牛衣渾不免斗間龍氣本誰知<lb/>
無端學得華山睡已失黄公夜半期<lb/>
　　　又<lb/>
新年陶監眼初方毎到看花興倍狂掠水正逢新燕到<lb/>
采香常笑午蜂忙唯求築室開三徑何羡籠街過兩坊<lb/>
<pb n="KR4f0018_WYG_018-27a"/>
自是暮年須飬晦信陵原不愛壺觴<lb/>
　　　偶成三用看奕軒韻<lb/>
才名空自擬黄初吳市吹簫未定居天下是誰非熱客<lb/>
山中何處得竒書消除意氣惟磨蝎酧付奸雄有鮑魚<lb/>
千畝閒雲半間屋焚香終日自如如<lb/>
　　　又<lb/>
巧拙何須問魯般人人身事不相闗無愁可療惟看月<lb/>
有癖難消獨看山豈是風雲避豪傑只縁天地愛癡頑<lb/>
<pb n="KR4f0018_WYG_018-27b"/>
炎凉怕作囬鄉夢一任茱萸緑滿灣<lb/>
　　　又<lb/>
東風日日滿香谿偏是羈人獨向西不噬誰憐泰山虎<lb/>
未啼空笑㑹稽雞水深湘浦天難問雲近長安日易迷<lb/>
但得當年南董在此生終欲古人齊<lb/>
　　　又<lb/>
衣裁白苧繫青蘿春到還為緩緩歌懶折腰支憐性傲<lb/>
愛看眉黛悔情多荒唐神女因巫峽成就才人是汨羅<lb/>
<pb n="KR4f0018_WYG_018-28a"/>
滿眼風波思徃事肻將金紫換漁蓑<lb/>
　　　偶成四用看奕軒韻<lb/>
終歳交逰是麯生何人虚左解相迎驚傳猿鶴成君子<lb/>
夢見蜉蝣拜上卿風月淒涼愁杜牧江闗蕭瑟老蘭成<lb/>
眼前多少終南徑充隱何縁浪得名<lb/>
　　　又<lb/>
麯絲誰染栁條塵檢㸃今年已暮春芳草不埋千古恨<lb/>
落花長送六朝人山中那用通侯印壁上空懸處士巾<lb/>
<pb n="KR4f0018_WYG_018-28b"/>
漫道霜華渾未實鏡中今已漸如真<lb/>
　　　又<lb/>
空檐裊裊掛蒼蘿小婦彈筝我作歌詩瘦只憐吟未穩<lb/>
酒狂應且酌無多歩兵巷北常稱阮書記江東舊姓羅<lb/>
待取鰍魚春水上釣船横卧月中蓑<lb/>
　　　又<lb/>
也知人事尚通方其奈餘生傲更狂二十四畨終日懶<lb/>
三千餘嵗幾人忙林中避客抄丹笈花裏尋僧過寳坊<lb/>
<pb n="KR4f0018_WYG_018-29a"/>
潦倒半生因煮字仙書何必訪謨觴<lb/>
　　　偶成五用看奕軒韻<lb/>
久<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>身世野雲般解紱曾經白水闗種栁常思陶令宅<lb/>
采芝猶是漢家山烟霞有興都成癖木石無心不改頑<lb/>
自信枯槎終泛泛支機何意到銀灣<lb/>
　　　又<lb/>
一帶春烟擁翠蘿門前時聽打魚歌交親散後歡塲少<lb/>
風日晴時好句多鄧禹向人空寂寂王忱何事不羅羅<lb/>
<pb n="KR4f0018_WYG_018-29b"/>
武陵偶趂漁郎去落得碧桃花滿蓑<lb/>
　　　春郊和廣霞韻<lb/>
百花深處一柴門正是吾家甪里村隴上有人同燕雀<lb/>
山中無事在雞豚半犂曉雪春猶淺一笛寒江月未昬<lb/>
却笑先生方中酒烏烏猶自響春盆<lb/>
　　　過未未嶺至上沙㸔諸園牡丹<lb/>
春光草草興匆匆竟日籃輿樹色中花事正當逢榖雨<lb/>
人家多半住松風泉俱入澗聲相亂石盡拏雲勢不同<lb/>
<pb n="KR4f0018_WYG_018-30a"/>
徧歴山莊誰是主等閒開過牡丹叢<lb/>
　　　過天平山莊有感<lb/>
聞説繁華跡已迷風光無復杜陵西海棠樓閣鶯花冷<lb/>
菡萏池塘燕麥齊獨恨畫橋存宛轉不堪粧院變招提<lb/>
從來天地都如此響屧廊邊杜宇啼<lb/>
　　　雨止看花徧歴諸勝<lb/>
新詩催就見晴霞天許逰人到水涯萬里湖山初過雨<lb/>
一年氷雪又成花溪橋買酒吟鞭緩石屋聞歌醉帽斜<lb/>
<pb n="KR4f0018_WYG_018-30b"/>
遥想諸君正愁坐那知春在隱侯家<lb/>
　　　入山訪俞無殊飲古栢下分得梅字<lb/>
舁得籃輿鳥道來柴門斜對萬花開義熈處士猶存栁<lb/>
和靖先生獨種梅是處亂雲隨酒坐滿身明月帶香回<lb/>
路傍絶愛騎鯨栢曾見唐家雨露栽<lb/>
　　　同韶九坐寒香榭限韻並嘲松之樵水<lb/>
索笑無端繞檻行滿庭明月影交横人當桂樹春相對<lb/>
天為梅花夜放晴萬壑雲歸吹笛路一林香入煮茶聲<lb/>
<pb n="KR4f0018_WYG_018-31a"/>
獨憐瘦沈同髙咏二客黄州夢已成<lb/>
　　　又<lb/>
天淡雲空絶㸃塵夕佳髙處占苔茵樓臺静夜渾無影<lb/>
明月空山若有人清極豈能容木客狂來真欲問花神<lb/>
臨川屐齒年時懶不負東風是此春<lb/>
　　　過古法堂<lb/>
支遁禪闗掩夕曛鐘聲先向隔溪聞松隂晩送巖前日<lb/>
花氣晴為嶺上雲客夢偶將山榻借詩題閒倚石幢分<lb/>
<pb n="KR4f0018_WYG_018-31b"/>
山童浪逐尋香伴笑説寒香惹髻芬<lb/>
　　　過靈巖訪鑑公遇健菴同年<lb/>
石徑斜陽照古松上方清話晩雲濃青山竹裏徐陵到<lb/>
白雪花前慧逺逢野鶴夢回千嶺月水犀人去一聲鐘<lb/>
獨憐陶令攢眉卧懶向岩邊曳短笻<lb/>
　　　偕徐健菴同年李武曾姜西銘陳其年暨家志<lb/>
　　　　伊并長兒過訪毛黼季汲古閣賦贈<lb/>
訪戴同為剡曲逰紅橋新栁繋蘭舟六朝花草重三日<lb/>
<pb n="KR4f0018_WYG_018-32a"/>
四海文章第一樓扶病敢辭孤榻小多情只為異書留<lb/>
移家若許為鄰並盡把牙籖借鄴侯<lb/>
　　　梅花和余澹心韻<lb/>
値得劉郎累一官巡檐真信賦詩難月當夜半常如曉<lb/>
風到江南不覺寒何處髙樓能罷酒此時長袖好凭欄<lb/>
應知未是尋常種蜂蝶何緣得借㸔<lb/>
　　　又<lb/>
誰道窮冬見艶陽一枝初放占羣芳何郎素面從來白<lb/>
<pb n="KR4f0018_WYG_018-32b"/>
荀令生衣到處香幽恨無言惟獨笑春愁有客盡他鄉<lb/>
美人去後梨雲淡么鳳横斜又幾霜<lb/>
　　　又<lb/>
清非有異痩難同領得東皇第一風羽客醉逰晴月下<lb/>
玉兒家住亂山中溪橋寂歴横江驛烟雨迷離壓釣篷<lb/>
我似廣平心較冷欲傳幽態恐難工<lb/>
　　　又<lb/>
老榦空存古蘚痕平生不近五侯門春來江上無多路<lb/>
<pb n="KR4f0018_WYG_018-33a"/>
月到山中各一村擬共芳心惟翠羽欲消寒色有青尊<lb/>
此時桃李渾無色獨惜幽香為返魂<lb/>
　　　又<lb/>
擬向湖邊為結茅忽看春氣動寒郊紫卿早得同孤性<lb/>
青士從來託淡交吟䇿寒摇烟外影酒旗香颭雪中梢<lb/>
吾儕心事能相得莫受人間熱客嘲<lb/>
　　　紅鵞館小集贈陳素素校書<lb/>
芙蓉窈窕畫廊通椀茗爐香得暫同千樹正當明月翠<lb/>
<pb n="KR4f0018_WYG_018-33b"/>
一花先為美人紅<hi>時池中初開一蓮</hi>扶頭破夢新慵後擁髻情<lb/>
深淺笑中怪道玉郎癡絶甚只縁林下有清風<lb/>
　　　再過憺園<lb/>
髙齋清夢隔年餘再到新看碧草除闢館只思留好客<lb/>
築樓端為貯竒書晴峰壓檻青偏好老鶴迎門雪未疎<lb/>
宣室恐須前席問又抛絲竹入金廬<lb/>
　　　紅鵞館紀事<lb/>
疎懶偏宜近墨莊披衣侵曉過林塘桐隂照檻客忩緑<lb/>
<pb n="KR4f0018_WYG_018-34a"/>
荷葉滿池人語香江雨欲來魚競喜山風忽動鶴先凉<lb/>
不辭永日攤書坐索有隣家煮柘漿<lb/>
　　　星子招同梅聖占及潛威兩兒小飲芍藥花下<lb/>
髙齋不異過山家尊酒論文共日斜半世闗心惟舊雨<lb/>
一春開眼為名花看逢暮景枝偏艶飲有深情量轉加<lb/>
莫怪留連還惜别緑隂今又遍天涯<lb/>
　　　七夕過憶梅軒分得為枝二字<lb/>
雨過空檐薜荔垂緑忩相對嫩涼時天邉有女猶漂泊<lb/>
<pb n="KR4f0018_WYG_018-34b"/>
世上何人不别離歳月幾年銷馬足文章今日誤蛾眉<lb/>
請看銀漢誰相見便是神仙豈易為<lb/>
　　　又<lb/>
青衫紅粉總参差説盡淒涼酒一巵今夜不如前夜夢<lb/>
無情聊作有情詩東隣兒女空求巧上界星辰未免癡<lb/>
怪殺塡橋用烏鵲笑他三匝自無枝<lb/>
　　　送立齋學士還朝監修明史<lb/>
忽聽驪駒赴國門離筵重起酌金樽願將異代無窮事為報<lb/>
<pb n="KR4f0018_WYG_018-35a"/>
皇朝不次恩海内徴輸頻歳急江南文獻幾人存應知宣室<lb/>
多清問前席何妨委曲論<lb/>
　　　再集延古堂探菊得如字<lb/>
寥寥萍跡肻教疎况値秋聲滿索居皂帽生涯還似舊<lb/>
黄花消息近何如無聊風雨閒沽酒多難乾坤老著書<lb/>
今日季鷹拚酩酊波濤猶未損鱸魚<lb/>
　　　送髙念祖赴登州訪談舟石太守<lb/>
髙鳳文章動九州一朝彈鋏賦東逰天心有意寧鰲極<lb/>
<pb n="KR4f0018_WYG_018-35b"/>
世事無情託蜃樓碧海扶桑㸔曉日青山落葉下殘秋<lb/>
凝香深處同燒燭為道張衡有四愁<lb/>
　　　倚山閣偶咏<lb/>
垂楊垂栁共鷗邊盡日凭欄映碧川春水正添游女棹<lb/>
夕陽長在酒人船能言舊事樊通徳愛賦新詩白樂天<lb/>
幾度自吟還自醉維摩應不用參禪<lb/>
　　　登江山風月亭<lb/>
髙亭百尺水之湄盡日千帆過檻遲樹色逺遮司馬渡<lb/>
<pb n="KR4f0018_WYG_018-36a"/>
潮聲直下佛狸祠江攔海國波濤壯雲入吳天變化竒<lb/>
閒看蛟龍争戰罷風來萬里納凉時<lb/>
　　　送宗鶴問之官秋浦<lb/>
水國垂楊掛夕暉河梁執手寸心違不教才子題紅藥<lb/>
却送先生上翠微山水有情人未老琴書無事道寧非<lb/>
金門曼倩知多少羡爾江邊苜蓿肥<lb/>
　　　又<lb/>
五十年來兩不疑中間出處見交期驚看竒字皆零落<lb/>
<pb n="KR4f0018_WYG_018-36b"/>
博得除書是别離同學故人餘幾在渡江名士復誰知<lb/>
可憐選閣遥相望一樣欄杆兩處詩<lb/>
　　　泊燕子磯<lb/>
一片蒲帆雨後歸枯槎重繋舊漁磯八千餘里江聲繞<lb/>
二十九年時事非故國幾人驚白髮他鄉何處穩烏衣<lb/>
祇疑王謝貞魂在長戀斜陽不肻飛<lb/>
　　　過白孟新橋西草堂<lb/>
梁武城邉萬栁凋雙飛白板向斜橋先生晩日横攤巻<lb/>
<pb n="KR4f0018_WYG_018-37a"/>
童子秋風出採樵黄葉有情堆北牖青山無路認南朝<lb/>
登樓不道成惆悵廢却江州酒滿瓢<lb/>
　　　又<lb/>
燕子重來舊壘荒清溪猶自繞柴桑山河六代雲雙屐<lb/>
風雨半城秋一牀草草盤餐存古道蕭蕭門徑着斜陽<lb/>
歸途莫怪籃輿晩兒子凭肩店火黄<lb/>
　　　冶城<lb/>
蕊珠宫殿碧雲端一宿雲臺客夢寒緱嶺凄凉聞鳳吹<lb/>
<pb n="KR4f0018_WYG_018-37b"/>
鍾山寥落認龍盤秋風尚覺爐烟在夕照空疑劍氣殘<lb/>
欲問茂𢎞公府處新亭遺淚倚欄干<lb/>
　　　寓朝天宫感懐<lb/>
汗漫聊為故國逰偶逢白鶴暫遲留雲髙古堞閒支枕<lb/>
秋滿寒山獨倚樓黄菊欲開難貰酒赤松須訪未封侯<lb/>
等閒多少闗情事付與長江日夜流<lb/>
　　　卞侍中墓<lb/>
落葉蕭蕭古墓存傳聞中夜泣貞魂滿門白骨忠臣淚<lb/>
<pb n="KR4f0018_WYG_018-38a"/>
一片青山聖主恩古栢化身留勁節秋棠血染㸃遺痕<lb/>
只今四海羞蘋藻蘇峻何曾見子孫<lb/>
　　　九日聞諸同社集周處臺悵不及與<lb/>
城南芳樹倚崔巍九日羣賢授簡來黄菊有情髙士酒<lb/>
青山無主孝侯臺英雄獨徃多竒氣風雅相闗定逸才<lb/>
極目天涯已摇落敢將詞賦更追陪<lb/>
　　　秦淮秋夜<lb/>
采采芙蓉欲寄遥桃根桃葉兩無聊凭欄有客思團扇<lb/>
<pb n="KR4f0018_WYG_018-38b"/>
隔岸何人響洞簫夢向青樓連夜月心隨畫槳一秋潮<lb/>
王郎已去歌聲歇况復當年舊板橋<lb/>
　　　過藏山和尚寓樓題贈<lb/>
柱杖髙擎不語禪相逢幕府舊山邉維摩室内文章座<lb/>
慧逺池中書畫船東度共傳圓覺論北行先賦逺游篇<lb/>
臺城正向秋忩見盡日登樓各黯然<lb/>
　　　贈朱錫鬯太史<lb/>
江左秋風拂羽翰玉堂仙客下長干文章早洗科名陋<lb/>
<pb n="KR4f0018_WYG_018-39a"/>
詞賦寧言遇合難短褐登朝吾道重髙車夾路世情看<lb/>
里兒漫作輕肥態燕雀何堪測鳳鸞<lb/>
　　　白門感事<lb/>
當年曾過石頭城華髮重來擁褐行廢苑蓮花朝暮事<lb/>
秋江桃葉古今情空憐歸燕無栖處難聽啼烏是怨聲<lb/>
憔悴不堪還作賦近來蕭瑟似蘭成<lb/>
　　　雨中曾錫侯攜尊過訪同屺公穆倩孟新介兹<lb/>
　　　　小飲時獨公在坐<lb/>
<pb n="KR4f0018_WYG_018-39b"/>
好雨翻能破旅愁情深蠻榼益綢繆但令歳稔寧無月<lb/>
不道寒新始覺秋客有支公常獨坐人非范叔並添裘<lb/>
吾儕落落誰青眼子固應為第一流<lb/>
　　　贈陳轉菴太守<lb/>
聞風久願識荆州此日偕登庾亮樓似水已知清徹底<lb/>
為山獨許柱中流竹根擎出盤觴古菊蕊浮來几席幽<lb/>
自笑狂夫多懶慢此畨傾倒為君侯<lb/>
　　　偕周屺公王衡之王成公先渭求小集李董自<lb/>
<pb n="KR4f0018_WYG_018-40a"/>
　　　　齋頭<lb/>
冬初作客幸相親草草盤觴意最真酒後莫思千古事<lb/>
花間獨剰六朝人青牛引幰歸途逺紫鳳銜燈夜市春<lb/>
我是淳于潦倒慣覇陵醉尉不須嗔<lb/>
　　　至句曲寓瑞像院喜菊人過談<lb/>
西忩燭似去年紅雪後重來夜語同滿地盡逢蒼耳子<lb/>
兩人俱化白頭翁文章遇主常情外輕薄由他冷笑中<lb/>
説是𤣥眞眞有愧幾年長嘯五湖東<lb/>
<pb n="KR4f0018_WYG_018-40b"/>
　　　茅山<lb/>
丹崖碧嶂倚雲根三嶺相連勢莫論自是神仙有難弟<lb/>
不妨鄉里喚曾孫青霓路接天眉近白鶴橋臨地肺尊<lb/>
秦帝旌旗更何處良常徒記舊名存<lb/>
　　　再飲五畝居<lb/>
園深桑苧尚餘寒竹下頻來戴鶡冠名士盡從閒裏老<lb/>
好花長在客中看三升蠻榼春風晩一㸃樵爐夕照殘<lb/>
歸去不煩燒畫燭林梢烟月正迷漫<lb/>
<pb n="KR4f0018_WYG_018-41a"/>
　　　上已家疊峰招同岱觀兄暨諸子修禊南郊<lb/>
隋堤楊栁幾興衰此地仍同少長來隔岸暮烟新草樹<lb/>
繞城春水小亭臺紅英不分花經眼白髮猶堪酒滿杯<lb/>
俯仰古今俱徃事何人知有右軍才<lb/>
　　　岱觀大兄將歸餘杭同社相留共用十幅蒲帆<lb/>
　　　　未許開<lb/>
十幅蒲帆未許開夕陽攜手更登臺弟兄詞賦空千古<lb/>
吳越江山幾徃廻垂老豈堪猶浪迹不貧安得有竒才<lb/>
<pb n="KR4f0018_WYG_018-41b"/>
勸君堅向揚亭坐㑹有侯芭問字來<lb/>
　　　過田綸霞學使寓園<lb/>
郭外春林帶白沙過從終日玩韶華江山勝處須留客<lb/>
風雨頻時獨念花吾道行藏應有託人生憂樂總無涯<lb/>
清吟獨有田京兆静對隋堤御栁斜<lb/>
　　　再至金陵和田綸霞<lb/>
頻年飄泊竟無成百不如人笑老傖學道幾經居藥市<lb/>
著書徒欲賦蕪城原難富貴寧須悔便作神仙未免情<lb/>
<pb n="KR4f0018_WYG_018-42a"/>
五嶽縱逰何不可那堪重入舊瑶京<lb/>
　　　秦淮有感<lb/>
雪靜飄衣又幾時鳳城春樹碧參差玉笙淒惻誰能聽<lb/>
寳劒横陳别有期露下青楓長落葉春歸紅豆已無枝<lb/>
曉風殘月江南岸栁七空塡絶妙詞<lb/>
　　　又<lb/>
擇勝城南地最幽雙峯遥指翠嵐浮不知事徃花空發<lb/>
但覺雲生樹欲流金磬忽傳千壑曉丹梯長倚四時秋<lb/>
<pb n="KR4f0018_WYG_018-42b"/>
老牛羞見南朝事獨背蟠龍不轉頭<lb/>
　　　燕子磯同畢正持玩月<lb/>
䌫定沙棠興未窮小亭巵酒睇遥空長江到海争孤月<lb/>
危石倚天生逺風來徃嵗時添草樹炎凉身世老英雄<lb/>
漁郎已識波濤險一笛哀吟紅蓼中<lb/>
　　　秦淮水閣同綸霞夜坐<lb/>
桃葉歌聲復幾曾水樓清坐晩猶能朱闌過雨浮沉月<lb/>
畫舫摇烟上下燈故國笙蕭宜栁岸舊家庭院鎖瓜塍<lb/>
<pb n="KR4f0018_WYG_018-43a"/>
臨江小婦盈盈在一曲哀筝説廢興<lb/>
　　　登平山堂柬金長眞觀察<lb/>
壁上龍蛇跡已銷華堂重啟傍岧嶤樽前樓閣仍千古<lb/>
眼底江山自六朝人似寒泉心更冽地當明月興非遥<lb/>
獨憐梁苑留賔日不及相如雜坐貂<lb/>
　　　簡王渭公時方病目予亦有足疾也<lb/>
榆火初新客夢寒掩闗心緒總無端纔言世態回眸懶<lb/>
略問人情舉歩難幾日烟雲空黯淡一春花竹漸平安<lb/>
<pb n="KR4f0018_WYG_018-43b"/>
吾儕鬱鬱終何事麯部相逢且盡歡<lb/>
　　　孫汲山及諸同社醵飲招集江秋水别業<lb/>
江郎幽築傍祗林三過重為越客吟燈火尚疑前日事<lb/>
壺觴聊見故人心摩挲老樹猶如此冷落垂楊忽至今<lb/>
不是當歡反無緒從來懐抱為情深<lb/>
　　　送戴繡臣歸里<lb/>
天涯嵗晏促歸程送别如君客緒輕獨徃果然驚世俗<lb/>
一貧猶得重科名時流競識蘇和仲才子難留馬長卿<lb/>
<pb n="KR4f0018_WYG_018-44a"/>
知有官梅詩句在不妨風雪到菰城<lb/>
　　　冬至同孝威楚執飲鶴問齋頭共用杜句為首<lb/>
　　　　並嘲楚執<lb/>
年年至日長為客作客于今在故鄉妻子各分燈下影<lb/>
嵗時空換鏡中霜原無松菊情何戀賴有琴樽興未忘<lb/>
飽我老拳君莫笑老夫真為故人狂<lb/>
　　　雪夜與南士話舊時蘭姬過訪在坐<lb/>
夜煮東坡玉糝羮小齋深坐話平生風飄槲葉寒無賴<lb/>
<pb n="KR4f0018_WYG_018-44b"/>
人向梅花夜有情燈底最宜眉黛色雪中偏愛酒罏聲<lb/>
竹林偶憶當年事猶記盧家住石城<lb/>
　　　喜庭表來自吳門集師六碧摩軒<lb/>
車門一帶掩青蘿繫馬逢君暫和歌天上故交原自少<lb/>
人間新事近偏多離情欲共江雲滿歸夢其如夜月何<lb/>
不是此宵還戀戀當年同學半蹉跎<lb/>
　　　春夜見月寄懐辰六<lb/>
北望浮雲接晩暉幾年作客計全非多才未許消長嘆<lb/>
<pb n="KR4f0018_WYG_018-45a"/>
有夢何曽肻暫歸路失豈容常事料天髙偏共壯心違<lb/>
從來京洛飛塵滿曾為平原染素衣<lb/>
　　　又<lb/>
判與梅花半世寒年來翻恨事多端老依骨肉惟相望<lb/>
貧泛鄉園不自安避地只宜車馬僻懐人長恐道途難<lb/>
君家幸少當機賦何不刀環子細看<lb/>
　　　夀冒巢民<lb/>
只今天地愛癡頑名徳如君鬢早斑四海聲華王謝上<lb/>
<pb n="KR4f0018_WYG_018-45b"/>
百年風節顧厨間人情合聽蒼蠅笑世事終輸白鳥閒<lb/>
桃葉桃根幸無恙肻將絲竹讓東山<lb/>
　　　夀蔣前民六十<lb/>
東郭先生傍水居比來髙致更何如百年有道惟醇酒<lb/>
一室無塵獨漢書客到劉郎長荷鍤花開翟婦共攜鋤<lb/>
五陵裘馬頭俱白辟世知君計未疎<lb/>
　　　廣陵競渡<lb/>
烟波此日𣺌愁予吳楚乾坤問卜居尚有垂楊留六代<lb/>
<pb n="KR4f0018_WYG_018-46a"/>
猶將角黍弔三閭蛟龍徃事江湖外簫鼓新聲戰伐餘<lb/>
獨笑樊川初夢覺水嬉空憶舊逰疎<lb/>
　　　閏八月十三夜<lb/>
南吕增來玉管長上弦時候露華凉隋家橋上纔過半<lb/>
蘇子樓中恰正當白鳳添翎初弄影碧蟾敧腹尚含光<lb/>
東鄰嬌女亭亭立撥斷銀筝雁幾行<lb/>
　　　十四夜月<lb/>
最愛秋光分外幽乘槎人又到揚州已經兩度知應好<lb/>
<pb n="KR4f0018_WYG_018-46b"/>
未滿一分何足愁豈有山河容空缺只縁風物重遲留<lb/>
慇勤為借呉剛斧明日還將七寶修<lb/>
　　　十五夜月<lb/>
白帝重逢御轉遲樓開端正暮寒宜庚辛節在天如曉<lb/>
甲戌年來月自知望滿一百二十夜歡增三萬六千期<lb/>
嫦娥莫悔多情悞贏得長生是此時<lb/>
　　　十六夜月<lb/>
豈是黄楊厄閏偏倚欄猶自對嬋娟今年夜色非常皎<lb/>
<pb n="KR4f0018_WYG_018-47a"/>
此夕秋仍似舊圓二八巧逢宵二八三千光映界三千<lb/>
相思忍作懵騰睡看取清波徹曉懸<lb/>
　　　十七夜月<lb/>
坐待東軒望轉勞氷輪初減興蕭騷將虧勢反如將滿<lb/>
漸久光才得漸髙寒逼玉樓憐八九照窮銀漢見纖毫<lb/>
徘徊莫起難圓恨賸得團圓已再遭<lb/>
　　　十八夜月<lb/>
拍盡笳聲夜欲闌桂輪遲上漸難安瀛州路近鯨波小<lb/>
<pb n="KR4f0018_WYG_018-47b"/>
滄海潮平蚌淚乾三墜階蓂猶皎潔重開巖桂更髙寒<lb/>
人生合向今宵醉百嵗能教幾度看<lb/>
　　　閏中秋集閔于天春星草堂同賦<lb/>
西園秋閏好盤桓不是尋常把酒看人較從前多徙倚<lb/>
天于分外足清寒幽憐清桂馨香逺老愛黄花節序寛<lb/>
此夜樓頭還弄笛誰家紅袖不憑欄<lb/>
　　　送辰六之任益陽<lb/>
十載風塵困彩毫一行聊爾試牛刀地經才子風原美<lb/>
<pb n="KR4f0018_WYG_018-48a"/>
境有名山治不勞亂定最宜消反側官閒寧必潤脂膏<lb/>
衰年送客情懐惡沉醉為君倒濁醪<lb/>
　　　又<lb/>
揚子蒲帆夕照懸楚雲多處接吳天闗心兒女三千里<lb/>
過眼情親十七年嶽麓晴嵐來拄笏瀟湘秋色入鳴絃<lb/>
黯然不盡蕪城意總在江郎賦兩篇<lb/>
　　　又<lb/>
斗大寧須小一州徃年京洛敝貂裘題屏自可傳當宁<lb/>
<pb n="KR4f0018_WYG_018-48b"/>
束帶何妨見督郵青史幾行他日在蒼生百戰此中留<lb/>
漫言五斗為容易曼倩今多索米愁<lb/>
　　　又<lb/>
天馬超然本絶塵持觴寧待贈言頻能教惠澤傳仙尹<lb/>
惟有清風慰逺人考拙催科唐課最畫圖褒徳漢恩新<lb/>
功名今古因時㑹騷怨還應笑楚臣<lb/>
　　　送金亦陶逰黄山<lb/>
靈境應從到後知已拚瓢笠待歸期忽聞髙士探竒去<lb/>
<pb n="KR4f0018_WYG_018-49a"/>
是我名山入夢時直上蓮花看日出獨尋芝草被雲欺<lb/>
避秦倘有遺民在為訪軒轅洗藥池<lb/>
　　　夀宗鶴問<lb/>
馬齒空憐長二春看君雙鬢尚能新世間富貴無多語<lb/>
海内文章復幾人緑酒好傾彭澤甕素衣猶染洛陽塵<lb/>
吾儕兄弟多如此爛醉寧須負葛巾<lb/>
　　　移居鳳觀書屋賦謝諸君二首<lb/>
松菊全荒笑一麾歸來今又向江湄已無門外能來客<lb/>
<pb n="KR4f0018_WYG_018-49b"/>
莫問書中可比誰四海浮踪燒燭影十年殘夢倚樓時<lb/>
投林倦鳥棲初穩録事休嗔助築遲<lb/>
　　　又<lb/>
瀟湘欲去阻香蘋留我知君意最真南郭聊為無用物<lb/>
東山終屬近名人沙鷗遲去應猶晩海燕歸來正及春<lb/>
從此浣花溪上路濁醪能載莫辭頻<lb/>
　　　正月四日城南小歩<lb/>
䇿杖閒為繞郭行入春乘興為初晴身如飛鳥投林快<lb/>
<pb n="KR4f0018_WYG_018-50a"/>
眼共浮鷗向水明亂竹叢中清磬發逺山多處小橋横<lb/>
鶯花不管人興廢俯仰何須百感生<lb/>
　　　社後二日集春星草堂看梅分得十二文<lb/>
蘭亭春氣曉氤氲花底髙人盡少文樹似雪餘惟五出<lb/>
月將香補足三分閒看彞鼎摩龍篆醉拂裳衣染麝熏<lb/>
欲向山公傳雅唱探驪應已讓諸君<lb/>
　　　感遇<lb/>
行藏準擬泛虚舟豈意翻同雁鶩謀劍以有光難在匣<lb/>
<pb n="KR4f0018_WYG_018-50b"/>
釣因不曲枉垂鈎事多悔吝皆蒼耳人是英雄易白頭<lb/>
滿地浮雲愁極目花間莫上最髙樓<lb/>
　　　又<lb/>
唾壺敲碎氣空昂轉眼晨輝到女桑地險難通盤馬谷<lb/>
身閒不上鬬雞塲無聊日月經虞夏多事乾坤有漢唐<lb/>
彈指聲中成白髮那能重作倚門粧<lb/>
　　　又<lb/>
清霜忽訝井梧凋是處黄雲起暮鵰擾攘齊門猶鼔瑟<lb/>
<pb n="KR4f0018_WYG_018-51a"/>
凄凉吳市獨吹簫多憂未合成華首既死誰知愛細腰<lb/>
曲巷泥深人不過車聲欲度轉遥遥<lb/>
　　　又<lb/>
空勞宋玉賦招魂博得懐沙亦楚恩豪傑難逢王處仲<lb/>
神仙誰識魏華存長攜詩巻花遮路纔掛魚竿月滿門<lb/>
一曲長歌人已醉也知漂泊信乾坤<lb/>
　　　又<lb/>
見説鍾期懶聽琴空教翹首覔知音著書有客曾投閣<lb/>
<pb n="KR4f0018_WYG_018-51b"/>
頌酒何人共入林夢裏溪山成徃事眼前風月負初心<lb/>
芙蓉寥落三湘晩憔悴難為澤畔唫<lb/>
　　　又<lb/>
當年肻道數偏竒身世誰知兩不宜誤信讀書應有此<lb/>
恥為束帶復何之甕頭吏部真名士柱下先生是𨗳師<lb/>
躍馬刺肥誠未易又看閒過百花時<lb/>
　　　又<lb/>
處處江山送夕陽柴門獨立更蒼茫違時未必因孤性<lb/>
<pb n="KR4f0018_WYG_018-52a"/>
逢世何須定靚粧櫟以不材偏得夀蘭雖無主更留香<lb/>
久知骨相封侯少麴部終當事釀王<lb/>
　　　又<lb/>
撲盡元規扇上塵閒門聊且送殘春已拚啖蔗非佳境<lb/>
何用遺柑達要津曉起誰為無事日秋來多是不平人<lb/>
氣髙湖海終何益只合空山老斵輪<lb/>
　　　又<lb/>
芥子安能出坳堂不堪冷眼看當塲誰教李白來天上<lb/>
<pb n="KR4f0018_WYG_018-52b"/>
又使楊朱泣路旁到處塵埃羞入洛幾年詞賦悔遊梁<lb/>
麻姑見事知應晩東海原來合種桑<lb/>
　　　又<lb/>
沙邊著眼漫相猜舊雨于今已不來好事半從閒裏過<lb/>
愁心偏向醉中回徒傳寳玉能三獻敢信明珠有十枚<lb/>
摇落江闗縁底事子山歸後莫興哀<lb/>
　　　又<lb/>
但醉寧嫌夘與辰吾儕今已任沉淪榮枯似我齊莊叟<lb/>
<pb n="KR4f0018_WYG_018-53a"/>
長短憑誰較李紳乞食院中披毳衲看花池上倒綸巾<lb/>
從教推罵時時有忍辱由來是徃因<lb/>
　　　又<lb/>
幾年泛宅百花洲今日逢君脱蒯緱入道未深猶有恨<lb/>
著書無事輒招尤彈成渌水安栖隱寫得青山學卧游<lb/>
一巻離騷兩瓶酒鹿門相趂足髙秋<lb/>
　　　春日取百花釀酒<lb/>
尚方百末自誰傳露蕊收來分外鮮沽趂青旗棃隖雪<lb/>
<pb n="KR4f0018_WYG_018-53b"/>
篘懸黄篾杏罏烟醉鄉修傳成花史香國移封得酒泉<lb/>
二十四畨從此後東風長惹麯車涎<lb/>
　　　無題<lb/>
一春惆悵似無情盡日紅忩擁髻行宛轉怕通金鎖澁<lb/>
團圓嫌逐綵毬輕纔看月上歌先咽毎到花開夢不成<lb/>
漫道莫愁愁未盡仙山迢逓隔層城<lb/>
　　　又<lb/>
竹葉難為弱水船别離情緒又經年將萍入水前身絮<lb/>
<pb n="KR4f0018_WYG_018-54a"/>
種藕當橋兩處蓮絲化錦裙飛舞蝶絃凄寳瑟怨啼鵑<lb/>
上元書札無方便擘碎成都十樣牋<lb/>
　　　又<lb/>
玉鈎臺畔易黄昏十二樓髙古洞門有藥未能招月姊<lb/>
無橋空自賺天孫龍膏不愈縁心疾獺髓難銷是淚痕<lb/>
别鶴一聲腸九曲神香那得返離魂<lb/>
　<lb/>
　<lb/>
<pb n="KR4f0018_WYG_018-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　林蕙堂全集巻十八<lb/>
</p>
<p>
</p>
  </div>
</body>
</text>
</TEI>
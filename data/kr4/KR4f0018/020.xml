<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林蕙堂全集巻二十</head> <lb/>
    <p>
<pb n="KR4f0018_WYG_020-1a"/>
欽定四庫全書<lb/>
　林蕙堂全集巻二十<lb/>
　　　　　　　　　　　湖州府知府吳綺撰<lb/>
　亭皐詩集<lb/>
　　七言律<lb/>
　　　楊香山郡丞招飲廣福僧舍<lb/>
白雁傳霜夜氣髙禪林相對首頻搔客中召客情逾厚<lb/>
　外同人興倍豪半世青衫傷艷曲三更紅燭引醇醪<lb/>
<pb n="KR4f0018_WYG_020-1b"/>
與君同是飄零者莫待西風讀楚騷<lb/>
　　　喜茅天石至即和原韻<lb/>
清溪曲曲繞黄田每為懐人悵各天孤舫江頭來細雨<lb/>
一檠花裏話寒烟當年宦跡空留夢此夕鄉心暫解懸<lb/>
風雪漫漫人漸老客忩猶喜對牀眠<lb/>
　　　石霞招同昉思儔夏殿臣集南山書屋<lb/>
月華澄霽正冬初偶集幽齋旅思舒時歴煙霜盤有柚<lb/>
地兼江海食多魚遊人遣興千鍾酒髙士傳家一巻書<lb/>
<pb n="KR4f0018_WYG_020-2a"/>
此日歡呼須盡醉臨卭誰識漢相如<lb/>
　　　題定峰所著<lb/>
笑看侯門恥曳裾定山髙卧灌園蔬手披今古無窮史<lb/>
力創乾坤未見書傳就滑稽應復爾歌成樂府更何如<lb/>
我來得此稱奇絶漫比珊瑚賦子虚<lb/>
　　　元旦憶家<lb/>
吴天鐘動見朝熹客邸幽棲與性宜呵殿驚聞朝士早<lb/>
焚香翻羡道人遲多情未免因鄉里久處何堪易嵗時<lb/>
<pb n="KR4f0018_WYG_020-2b"/>
屈指古稀今日是心同枯木漸無枝<lb/>
　　　偶吟<lb/>
信步寧知所以然不求禪解不求仙疎狂自在三千界<lb/>
頑鈍于今七十年近日行蔵惟酒盞他時毁譽任詩篇<lb/>
雙眸何意重清朗未了蟫魚夙世縁<lb/>
　　　上元前一日雨雪和宋長白韻時有國喪<lb/>
無數銀龍戰逺空漫天飛舞各匆匆山河若為銜哀白<lb/>
燈火難因錫慶紅萬户烟花迷曉月九衢簫鼓咽春風<lb/>
<pb n="KR4f0018_WYG_020-3a"/>
一匙社飯無窮事擁褐愁吟碧海東<lb/>
　　　又<lb/>
茂苑羈栖鬢己華蕋珠天上望瓊花閒庭有跡來仙鶴<lb/>
老樹無枝着冷鴉貰酒未能空近市圍爐少緒欲思家<lb/>
龍門不遇錢惟演白醉頻煎陸羽茶<lb/>
　　　春仲同菊人廣霞集飲王大席廣文署齋共用<lb/>
　　　　起句賦詩<lb/>
三老二百二十嵗就中如我尚隨肩顔同單豹寧嫌瘦<lb/>
<pb n="KR4f0018_WYG_020-3b"/>
氣較元龍或似前蹤跡每于閒處合文章猶幸在時傳<lb/>
主人莫謂無兼味金谷何能及此筵<lb/>
　　　又<lb/>
三老二百二十嵗髙齋同吸洞庭春青氊研北無多客<lb/>
白髪江南尚有人飽識世情因歳久驚看塵事逐時新<lb/>
飲醇且盡清宵醉莫恨金昌折栁頻<lb/>
　　　道過梁溪訪憶梅軒與姬人小憩<lb/>
曰歸忽己及春殘偶過蓉湖繫木蘭才子意從眉黛得<lb/>
<pb n="KR4f0018_WYG_020-4a"/>
離人都入畫圖看花因蝶罥停偏乆栁為鶯來折更難<lb/>
桃葉眀朝渡江去欲吟團扇向誰歡<lb/>
　　　顧書先招同宗梅岑諸子集飲郝園園即空翠<lb/>
　　　　閣舊址時孔東塘國博後至<lb/>
褦襶何堪觸暑遊為君乘興到林丘亭臺已逐新人改<lb/>
風月難將往事留滿引敢辭長慶老豪吟不解杜陵愁<lb/>
況逢穎達能相好愛看青山共倚樓<lb/>
　　　同賓三夜坐<lb/>
<pb n="KR4f0018_WYG_020-4b"/>
沿江烽火一閒身小院追涼逺俗塵竹影干雲天欲碧<lb/>
桐花滿地月如銀時窮到老惟思靜世亂還家不稱貧<lb/>
四海茫茫誰可問與君聊進一杯醇<lb/>
　　　懐豐攜具同諸子飲蒓薌舸分韻得鄉字<lb/>
子荆髙致不尋常蠻榼攜來坐晩凉桐葉碧喧過急雨<lb/>
竹梢紅剰裊殘陽隋橋正有吹簫恨漆室徒煩倚柱傷<lb/>
金壘滿前須酩酊肯教薄醉不成鄉<lb/>
　　　送賓三歸皖江<lb/>
<pb n="KR4f0018_WYG_020-5a"/>
送君歸去欲何之梅雨横江一棹遲客裡依人原計短<lb/>
亂中回信恐家移路遙莫問三江水裝薄惟存數首詩<lb/>
我亦繞枝無可托月眀空約再來期<lb/>
　　　萸江秋禊偕諸同社作分得十四寒<lb/>
新凉寧不勝春闌觴詠于今倣建安二七秋時天氣朗<lb/>
十三樓畔水烟寛湔裙豈易當銀漢泛酒猶能託彩翰<lb/>
我是樊川舊遊客來遲無復怨花殘<lb/>
　　　蕪城秋望分得二蕭<lb/>
<pb n="KR4f0018_WYG_020-5b"/>
秋氣西來草木凋紫藤攜得上岧嶤三山夜月螢千個<lb/>
六代春烟栁㡬條帝子游殘空有恨㕘軍賦後更無聊<lb/>
平生亦是途窮客廣武何堪極望遙<lb/>
　　　月下<lb/>
蟋蟀聲聲啼晩霜主人清夜宿空堂偶聞露滴竹搖檻<lb/>
坐待月來花到牀起舞不堪歌皁㡌醉欹何處擁霓裳<lb/>
山妻笑把葡萄醖一字吟安勸一觴<lb/>
　　　送朱亶初廣文内擢翰院<lb/>
<pb n="KR4f0018_WYG_020-6a"/>
綸扉㡬日拜恩初負弩旋看擁傳車宋代楷模推武仲<lb/>
漢廷詞賦待相如青門栁密秋行酒紫府花深夜校書<lb/>
到日故人應借問東籬菊蕋近來踈<lb/>
　　　中秋<lb/>
桂魄圓時秋正中彩雲銷盡出長空五更欲滿人人望<lb/>
四海誰知處處同繞地樓臺皆似水沸天絃管不因風<lb/>
況逢江楚波濤靜爛醉何煩蠟炬紅<lb/>
　　　中秋後一日偕東塘亶初其恭集克敏堂小飲<lb/>
<pb n="KR4f0018_WYG_020-6b"/>
　　　　分得書字<lb/>
豈分蓬門駐幰車清談聊復剪園蔬秋光暖剰涼回後<lb/>
月色晴添雨過初離緒欲求干日酒交情常撿十年書<lb/>
莫言此㑹惟粗糲俯仰乾坤思有餘<lb/>
　　　秋感<lb/>
無端客思忽蒼凉日日西風送夕陽二十朱顔門下老<lb/>
三千白髮鏡中長心空但覺雲過眼面冷寧知雪作腸<lb/>
不夢春眀緣底事堦前絡緯正啼霜<lb/>
<pb n="KR4f0018_WYG_020-7a"/>
　　　又<lb/>
絳節深居自九閽瓊樓玉宇意空存身如鬬蟻時能戰<lb/>
心似窮猿夜欲奔不熱何嫌塵滿甑長貧那得酒盈尊<lb/>
江南最是傷情地只合移家住陸渾<lb/>
　　　又<lb/>
檻外聲聲落葉頻新來雞骨漸嶙峋乾坤獨剰捫餘腹<lb/>
金鼓空留醉後身四海難求生白處一時那得尚𤣥人<lb/>
昨宵對酒還長嘯半畝寒花月似銀<lb/>
<pb n="KR4f0018_WYG_020-7b"/>
　　　又<lb/>
擬拜槐安竟未成苦吟猶賴送餘更看殘野馬書空掩<lb/>
呌煞寒螿枕自横風雨浪傳孤劍吼波濤時令畫船驚<lb/>
百年擾擾紅塵裏矯首扶桑曙又生<lb/>
　　　丁雁水臬憲拒偽棄家奉<lb/>
命入都遥贈五章<lb/>
六年離思隔千峰每憶情髙嘆莫從豈謂烟塵能蔽日<lb/>
原知江漢定朝宗人間塞馬真難料天上雲鴻未可逢<lb/>
<pb n="KR4f0018_WYG_020-8a"/>
書至一時憂喜并亂中裝薄問誰容<lb/>
　　　又<lb/>
變起呼庚震九垓多君壯氣獨難回踉蹌皂㡌兵間出<lb/>
辛苦麻鞋賊裏來未死巳知三不負無家寧有七堪哀<lb/>
羞看百草當秋後一陣西風一度摧<lb/>
　　　又<lb/>
江干鐡騎亂如麻間道潛蹤信可嗟甘死豈知能不死<lb/>
全家應是為忘家泥塗躑躅人千里妻子飄零水一涯<lb/>
<pb n="KR4f0018_WYG_020-8b"/>
疏奏早知<lb/>
天子識平原若此復誰誇<lb/>
　　　又<lb/>
海立山飛在一時純臣仗節豈能移題詩忍效王摩詰<lb/>
念<lb/>
主還同杜拾遺好友沿途分短褐行人遮道㸔鬚眉良<lb/>
朋競奏驪駒曲折栁翻嫌勸駕遲<lb/>
　　　又<lb/>
<pb n="KR4f0018_WYG_020-9a"/>
種得甘棠絶世塵遷官原不出<lb/>
楓宸能排萬里滔天浪益顯生平蹈海身自古亂離知<lb/>
國士于今忠孝得詞人蒼生均切為霖望環賜寧惟下<lb/>
漢濱<lb/>
　　　次劉季英登報恩寺浮屠<lb/>
萬壑千峰入望齊振衣横眺意長迷都無王氣餘江左<lb/>
只有斜陽過水西白馬殿荒前代礎赤烏碑換舊時題<lb/>
蕭蕭金鐸風前語遙和臺城野鳥啼<lb/>
<pb n="KR4f0018_WYG_020-9b"/>
　　　又<lb/>
琉璃髙峙百千尋逺望鍾山積翠隂刼火自留三月燼<lb/>
鐘聲猶帶六朝音此時城郭堪懸眼何處風光足賞心<lb/>
獨有雨花臺畔草春來烟色未銷沈<lb/>
　　　次劉季英江南春興<lb/>
秦淮烟月黯然収白鷺飛殘出逺洲青蓋漫傳前代恨<lb/>
烏衣寧復少年遊半江春水千尋鎖㡬夜東風百尺樓<lb/>
戰鼓亂鳴渾未覺祗縁天子自無愁<lb/>
<pb n="KR4f0018_WYG_020-10a"/>
　　　又<lb/>
水滿清溪浸綠雲鈴搖九子不堪聞人才那用如安石<lb/>
國事憑誰付仲文陌上牛羊朝作隊湖邊燕雀晩成羣<lb/>
人間埋照非容易風味終須愛麴君<lb/>
　　　登海嶽樓次王阮亭韻<lb/>
大江日夜滔滔去吴楚乾坤有此樓南北風雲隨岸盡<lb/>
古今烟月逐年収袁生歌板成髙調魏帝旌旗失壯遊<lb/>
倚檻便須重作賦從來心事恥悲秋<lb/>
<pb n="KR4f0018_WYG_020-10b"/>
　　　甘露寺次石淙楊先生韻<lb/>
北固青青猶似昔我來登眺巳多年論兵慷慨留山月<lb/>
弔古荒涼拂水煙戎馬難消亡國壘沙鷗長避渡江船<lb/>
不須更覔髙僧話白眼何人亦解禪<lb/>
　　　登崑山次髙陵韻<lb/>
捫葛攀蘿一徑微幾年曽此扣禪扉蒼巖笑我行將老<lb/>
白鳥迎人却更飛溪月自然能耐晩山雲何事不知歸<lb/>
五湖多少秋風在欲剪殘荷補素衣<lb/>
<pb n="KR4f0018_WYG_020-11a"/>
　　　寄江辰六<lb/>
層巒八九綠氤氲何處支頤若所聞篸嶺自懸仙境月<lb/>
蓮峰猶憶故山雲客來共把青尊對吏散還將險韻分<lb/>
見説江梅花正發一枝寧不寄殷勤<lb/>
　　　其恭偕武徴東湖髙陵攜樽過種字林為持螯<lb/>
　　　　之㑹<lb/>
論文清夜更論詩剪燭虚堂此一時偶觸壯心因泥酒<lb/>
未忘機事為看棋寒新孤雁空遺響秋熟雙螯好共持<lb/>
<pb n="KR4f0018_WYG_020-11b"/>
不是故人多雅興長宵應便惹相思<lb/>
　　　秋感次東湖韻<lb/>
寒梧瘦竹弄秋暉小徑蓬生過客稀老子自應甘墨守<lb/>
道人無復想雄飛燈前酒竭青磁甕雨後泥深白板扉<lb/>
盡日彈琴無一事雙眸長送晩鴻歸<lb/>
　　　又<lb/>
屋角牽牛覆短檐筆床茶竈老江淹聴殘細雨惟燒燭<lb/>
過盡浮雲不捲簾蓼苦自應難對酒梅酸何必更和鹽<lb/>
<pb n="KR4f0018_WYG_020-12a"/>
甘窮豈合將詩罪險韻時時信手拈<lb/>
　　　又<lb/>
矯首鵷鸞滿大都山中音信竟全無交遊此日空三徑<lb/>
骨相從來合五湖月上更憐秋水闊天髙何礙暮雲孤<lb/>
香龕經巻年時好彌勒猶能伴老夫<lb/>
　　　又<lb/>
黄金無復更遊燕醉卧柴桑二十年止酒惟能成半夢<lb/>
催租真欲費全篇行蔵但恐前人笑文字寧須俗客傳<lb/>
<pb n="KR4f0018_WYG_020-12b"/>
只愛山中好眀月一回相見一依然<lb/>
　　　九日同人梅花嶺登髙分韻得十二侵<lb/>
正見清霜兩鬢侵快逢佳節且登臨空傳白雪無餘跡<lb/>
不負黄花獨此心短髪早知羞未己壯懐徒抱不堪吟<lb/>
從來秋色闗天地一㑹龍山直至今<lb/>
　　　同人集克敏堂聴孔東塘先生述石門山孤雲<lb/>
　　　　草堂之勝以詩贈之<lb/>
見説茅堂住碧岑當年出岫本無心鶴書未許聴松卧<lb/>
<pb n="KR4f0018_WYG_020-13a"/>
龍阜曽勞拂莽尋遂有星辰知客傲祇縁山月待人深<lb/>
一時舉酒皆名士東望同登梁父吟<lb/>
　　　立春雨和髙陵韻<lb/>
細雨爭春不讓先瀟瀟摵摵攪晨眠紅顔漫自矜佳節<lb/>
白髮寧堪逐少年但得日供三雅爵寧須常看一囊錢<lb/>
試觀來日如酥影漸到天街細草邊<lb/>
　　　咏雁<lb/>
蓼紅沙白日相呼毛羽秋來性獨殊萬里鄉闗惟雨雪<lb/>
<pb n="KR4f0018_WYG_020-13b"/>
一生蹤跡在江湖稻粱多處人情險蘆葦深時野梦孤<lb/>
何似寥天千嵗鶴芙蓉峰上頂如朱<lb/>
　　　張偕石陳鶴山攜尊集種字林<lb/>
髙懐如爾信難儔春至先為醉客謀載酒竟過揚子宅<lb/>
傾囊不惜馬卿裘偶探好句爭傳寫共愛深情任拍浮<lb/>
從此西園稱勝事南皮寧復羡應劉<lb/>
　　　尋梁溪周二娘墓為詩弔之次黎生韻<lb/>
兎狡狐緌竄野榛傾城艷質己長窀可憐梅影搖寒月<lb/>
<pb n="KR4f0018_WYG_020-14a"/>
誰把椒漿奠早春情在空留金鏤枕魂歸應泣繡羅巾<lb/>
雲英不嫁千秋恨腸斷青衫我輩人<lb/>
　　　又<lb/>
䢴陌荒涼䢴水清夜来常聴怪禽鳴春殘茂苑花無主<lb/>
夢醒巫山雨不行此日燕釵真欲化當時鸞鏡己難眀<lb/>
稠桑縱得遺裙在那有空庭勃窣聲<lb/>
　　　送季兒赴均陽兼寄辰六<lb/>
雪霽天涯客路開楚山南望綠崔嵬蒼頭倚轡催長發<lb/>
<pb n="KR4f0018_WYG_020-14b"/>
白髪垂堂盼早来亷吏無家空戀闕離人易感莫登臺<lb/>
此行若過南陽道好向龍岡酹一杯<lb/>
　　　重和阮亭迷樓懐古<lb/>
當年清夜記宸遊刼火惟存莽一丘作賦詞人空雪涕<lb/>
吹簫天子自風流旃檀有法長開院楊栁無情不上樓<lb/>
却笑興亡等飛絮一畨東澗又西溝<lb/>
　　　又<lb/>
總是繁華跡易荒臺邊秋露濕荷裳風光處處花埋雨<lb/>
<pb n="KR4f0018_WYG_020-15a"/>
春色年年草滿岡千步畫欄人事改一聲金磬客心涼<lb/>
可憐懐古情多少費盡詩人百結腸<lb/>
　　　訪張次籛深栁堂戲書所見分得二蕭<lb/>
城南春水碧迢遙髙士幽棲近板橋草色多情邀客醉<lb/>
栁絲無力倚人嬌波堪掠燕方三月地有啼鶯自六朝<lb/>
入坐一時皆善賦綠烟深處掛詩瓢<lb/>
　　　閏上己<lb/>
巳敲槐火過雲龕穀雨花開色正憨浮世㡬逢春百二<lb/>
<pb n="KR4f0018_WYG_020-15b"/>
佳辰又見日重三湔裙水上添新漲捧劍波心異舊談<lb/>
寄語永和諸勝客茂林修竹更須探<lb/>
　　　漫成<lb/>
幽境時無客過從禪闗猶得暫從容閒尋徑笋遙驚犬<lb/>
偶挿瓶花故惹蜂睡起避風門欲掩吟餘待月酒初濃<lb/>
山僧似識淵眀意廬阜于今不打鐘<lb/>
　　　冷松邀集記捫軒時有歌者茵姬在座<lb/>
程鄭門髙不迓賔桃花潭水遇汪倫菰蘆江上傳佳話<lb/>
<pb n="KR4f0018_WYG_020-16a"/>
櫻笋筵前有麗人短燭三更聞急雨清歌一曲舞輕塵<lb/>
習池倒載尋常事長笑同欹白鷺巾<lb/>
　　　送冷松先歸新安<lb/>
彦章南去布帆斜麥秀風髙下白沙我為憶家聊作客<lb/>
君將送客反離家鄉闗逺出千重樹山岳晴分一片霞<lb/>
先報故園諸父老好排鷗鷺待歸槎<lb/>
　　　五月二日同人集克敏堂送藥亭歸海南東塘<lb/>
　　　　還朝南村入九華山修志分得十二文<hi>時與㑹者</hi>
<pb n="KR4f0018_WYG_020-16b"/>
　　　　<hi>十五人</hi>
榴汁初成酒色醺一時河朔共殷勤星辰象合天長聚<lb/>
江海情多路暫分風雅㡬同周列國雲光如見薊仙君<lb/>
可堪更作陽闗曲一疊離歌一處聞<lb/>
　　　端午後六日攜家小泛時尚有競渡者<lb/>
江波新漲麴塵初蘭槳浮家興偶舒稚子都隨書畫舫<lb/>
老妻偏愛水雲居栁絲上下爭啼鳥荷葉東南有戲魚<lb/>
誰問沈湘千載怨只教年少鬬鳬車<lb/>
<pb n="KR4f0018_WYG_020-17a"/>
　　　竹醉日小集氷持肥園寓齋共用韋端己韻<lb/>
一片帆吹荷芰風重城人聚桂堂東箋憑銀鹿時時送<lb/>
酒換金魚夜夜同誼合不知交似漆醉多常笑卧如弓<lb/>
何堪跋扈飛揚意未肯當杯作老翁<lb/>
　　　又<lb/>
不教花圃欲連壕獨愛幽栖遶雪濤赤日不来松竹冷<lb/>
綠波新漲芰荷髙舟停檻外常尋戴酒㵼林間好讀騷<lb/>
漫説輞川多勝事輞川當日少吾曹<lb/>
<pb n="KR4f0018_WYG_020-17b"/>
　　　步宗梅岑韻題賈孚逺西山别墅圖<lb/>
不愛紅塵過碧山二分眀月屋三間偶因野竹開疎徑<lb/>
却倩寒雲為閉闗驢背新詩逢客問鷗邊殘日伴僧還<lb/>
我来欲訪歌騷處遙指隋橋第㡬灣<lb/>
　　　虎丘姜貞毅先生諫草樓<lb/>
青山無恙是君恩小閣嵯峨倚夕暾當日避人焚未了<lb/>
此間報國氣長存文章豈願傳千古忠孝由来共一門<lb/>
却怪杜䳌如識字時時檻外灑啼痕<lb/>
<pb n="KR4f0018_WYG_020-18a"/>
　　　楚烈婦挽詩婦以餓盡節<lb/>
亂起黄巾國步艱深閨就義萎紅蘭壯夫志在戈空挽<lb/>
烈女心堅粟忍飡天日尚留前代憤氷霜猶作異時寒<lb/>
崇坊永表千秋勸填海魂歸掩映看<lb/>
　　　咏雪擬東坡义尖二韻<lb/>
一陣嚴寒旋旋添堦前夜積水晶鹽彩箋染墨愁毫秃<lb/>
紅袖翻香露指尖饑雀有聲迷凍瓦歸鴻無影落空簷<lb/>
痴童漫自攜蠻榼不見臨卭賣酒帘<lb/>
<pb n="KR4f0018_WYG_020-18b"/>
　　　又<lb/>
密霰隨風入謝家梨雲碎剪作氷華鴛樓莫認重欄跡<lb/>
兎窟難尋古路义庭筯倒垂光灼灼簾旌微動影斜斜<lb/>
灞橋恐有尋詩客欲種林逋繞屋花<lb/>
　　　又<lb/>
隂重翻憐曉色嚴㐮陽驢背獨心忺遙看極浦沙千里<lb/>
晴見危峰翠一尖豪客圍爐爭按曲美人呵鏡懶開奩<lb/>
寧知尚有孫康在撿盡寒齋字㡬籖<lb/>
<pb n="KR4f0018_WYG_020-19a"/>
　　　又<lb/>
疎疎密密勢還加盡把人間捷徑遮西嶺風髙添鶴柵<lb/>
南湖氷厚擱魚义何人更掩凝寒户㡬處曽停逐熱車<lb/>
我是袁安初學懶敢同髙士卧烟霞<lb/>
　　　又<lb/>
飄飄寒影透疎簾漸覺晶瑩滿四檐縞帶千行翻素練<lb/>
錦鞋雙跡印紅尖寒多更覺吟肩瘦凍徹偏宜飲興甜<lb/>
只愛漁翁江上去一蓑新被白雲粘<lb/>
<pb n="KR4f0018_WYG_020-19b"/>
　　　又<lb/>
何處飛来六出花梁園一夕望偏賒逺山帶雨分層壑<lb/>
老樹搖風出半义壓損竹梢妨着屐掃同梅瓣好煎茶<lb/>
登臺把酒呌奇絶此日乾坤寂不譁<lb/>
　　　仲冬念八日家巢薇侍御過集種字林偕髙陵<lb/>
　　　　念昔仲子分得魚歌二韻<lb/>
滿徑寒蓬賦索居淹留惟恐綠樽虚豸冠忤俗名偏重<lb/>
鴻羽闗情誼不疎此夜笑談干象緯他年蹤跡伴樵漁<lb/>
<pb n="KR4f0018_WYG_020-20a"/>
欲知别後相思事檢盡松忩幾巻書<lb/>
　　　又<lb/>
張衡愁緒近如何此日相逢且放歌天下尚留吾道在<lb/>
雪中誰許俗人過青衫㡬載傷萍梗紅燭三更㸃薜蘿<lb/>
待得梅花消息好金牛湖水麯塵波<lb/>
　　　舟中聞雁仝正持作<lb/>
孤客傷多正憶羣中宵愁聴思紛紜稻粱有恨音偏苦<lb/>
江海無家跡又分嵗晩那堪千里月天髙嘗隔萬重雲<lb/>
<pb n="KR4f0018_WYG_020-20b"/>
紅樓亦有笙歌侣醉向燈前似不聞<lb/>
　　　送汪舟次太史奉使中山<lb/>
諭蜀何煩羨馬卿緋驂夾道送君行裝従南越臺前盛<lb/>
文向東坡海外成島嶼豈期才子見波濤終為聖人平<lb/>
獨憐異國相思處萬里蓬壺月又生<lb/>
　　　東淘訪舊不遇<lb/>
小樓燈火夜横陳夢醒揚州㡬換春十載浪傳天上信<lb/>
一生常負月中人歌成白紵惟餘響淚裹紅綃㸃暗塵<lb/>
<pb n="KR4f0018_WYG_020-21a"/>
海角茫茫空徙倚願留香穂種来因<lb/>
　　　將發東亭留别淑晦<lb/>
訪戴時維剡曲舟感君情重為遲留幸當潦倒逢青眼<lb/>
莫道英雄易白頭五夜雞聲常對酒幾人猿臂早封侯<lb/>
相看各話平生事老氣猶能壓九州<lb/>
　　　過俞錦泉流香閣觀劇<lb/>
無限春風上襪羅洛神曽見賦東阿偶停殘嵗青簾舫<lb/>
來聴良宵白苧歌座上狂夫多小鳯屏前仙子盡長蛾<lb/>
<pb n="KR4f0018_WYG_020-21b"/>
紫雲不識今誰是但倒金尊喚奈何<lb/>
　　　錦泉席上贈長君陳芳<lb/>
蕭瑟江闗久索居偶來花下一停車燕鶯隊裏逢名士<lb/>
歌舞塲中得異書年少誰能過賈誼多才應更似相如<lb/>
子雲得從長楊獵頭白猶然較石渠<lb/>
　　　立春日畢正持攜尊見慰分得八庚<lb/>
春入端居草未生感君挈榼重將迎人如昌谷寧無歎<lb/>
客似髙陽獨有情憂以醉忘終是暫慨因歎觸更難名<lb/>
<pb n="KR4f0018_WYG_020-22a"/>
持杯為向梅花語莫倚寒忩惹不平<lb/>
　　　江夏君視女未歸元夜不寐有感<lb/>
六街簫鼓正喧闐酒醒中宵竟不眠風便漏聲傳枕上<lb/>
月眀花影到牀前紫姑漫説今年勝青帝難教舊夢圎<lb/>
聞道重城燈火盛一時如向客心然<lb/>
　　　二月九日登南城樓看雪仿禁體<lb/>
容易登髙為傍城雪中披<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>步崚崢眼難極地那言曠<lb/>
身欲近天方覺晴六代烟花都寂靜萬家樓閣轉分眀<lb/>
<pb n="KR4f0018_WYG_020-22b"/>
清寒更有添豪興湖海從來氣未平<lb/>
　　　上巳日雨中言懐<lb/>
一雨無端節序更淒淒惻惻暮寒清釀成草色何勞逺<lb/>
落盡梅花不肯晴南苑幾人曽撲蝶西園何處好聞鶯<lb/>
春來算有愁難浣莫為湔裙傍水行<lb/>
　　　兀坐<lb/>
兀坐西齋戴鶡冠半春蕭瑟己無歡寒欺病骨分千痛<lb/>
雨入愁心並一酸芳草漸于行處密好花羞向悶時看<lb/>
<pb n="KR4f0018_WYG_020-23a"/>
新來檢㸃吟囊事客夢荒唐筆蕋乾<lb/>
　　　送葉井叔歸里<lb/>
隋橋垂栁布帆欹夢得銜觴感路岐客况不堪沽酒少<lb/>
歸裝偏為買書遲雪堂水漲魚肥日月觀花深燕乳時<lb/>
兩地相思知未免可能重寄四愁詩<lb/>
　　　送吕半隠<lb/>
曲江當日手親題老向荆南獨杖藜菊自晉花猶滿把<lb/>
𤓰留秦種漸成畦難將往事論蘇李賸取髙風似阮嵇<lb/>
<pb n="KR4f0018_WYG_020-23b"/>
遙望故鄉休下拜杜䳌仙魄不重啼<lb/>
　　　又<lb/>
隋堤楊栁畫溪藤兩地論交得未曽笑我世情隨日淡<lb/>
羡君詩興逐年増因躭白社尋廬阜愛寫青山為武陵<lb/>
今日相看須進酒小花蠻榼可三升<lb/>
　　　用看奕軒韻示内子江夏君<lb/>
一字媒成一笑初牽紅初事下田居能傳嬴女吹簫曲<lb/>
自答秦嘉餉鏡書青眼獨看雲裏鵠白頭長饌井中魚<lb/>
<pb n="KR4f0018_WYG_020-24a"/>
誰憐四海渾無有臺上横琴獨晏如<lb/>
　　　又<lb/>
委巷由來不治生堂前空有鹿門迎丈人正得黄承彦<lb/>
夫子何如馬長卿窺牖早知才具逺停機偏識揣摩成<lb/>
天哀志氣憑誰信掃得饑寒即盛名<lb/>
　　　又<lb/>
行路難如蜀道般棄繻曽共入秦闗年年割肉逢春社<lb/>
日日將眉畫逺山解珮時留佳客醉敲針初得小兒頑<lb/>
<pb n="KR4f0018_WYG_020-24b"/>
乘風破浪非吾意却過眀湖學士灣<lb/>
　　　又<lb/>
十年仝踏軟香塵豈料能逢洛下春南内一行稱命婦<lb/>
東方千騎擁仙人篔簹竹筍供青案罨畫銀花㸃繡巾<lb/>
勢位一時安可忽那知螻蟻竟誰真<lb/>
　　　又<lb/>
剖得麐符向兩谿持盈常恐夕陽西荷鋤每欲仝埋鹿<lb/>
推枕何曽待聴雞燭秉研旁秋淚濕香焚臺上晩煙迷<lb/>
<pb n="KR4f0018_WYG_020-25a"/>
東風吹醒東坡夢只羡堦前玉樹齊<lb/>
　　　又<lb/>
黻珮翻成負戴隨含沙寧復計云誰剛知王子終難免<lb/>
好憶虞妻不可為患難輸君能學道清貧似我獨心知<lb/>
髙山流水音空在賴有蛾眉鍾子期<lb/>
　　　又<lb/>
年年老屋要牽蘿愛爾秦聲和醉歌不罵章惇心自逺<lb/>
曽教許允智偏多看山共坐蜻蛉舫典酒頻銷蛺蝶羅<lb/>
<pb n="KR4f0018_WYG_020-25b"/>
剪得支硎雲一片燈前為補舊時蓑<lb/>
　　　又<lb/>
療貧那得有奇方勸我逢人莫便狂眉黛瘦来翻自解<lb/>
頭皮留得豈須忙閒開修竹林中館老愛菩提樹底坊<lb/>
只有不平洗未盡呼兒還滌掌中觴<lb/>
　　　用前韻贈澹心<lb/>
風度看君似太初玉蘭花裏近移居喜聞天下多情事<lb/>
徧覔人間快意書竟日横船惟放鶴有時彈鋏尚歌魚<lb/>
<pb n="KR4f0018_WYG_020-26a"/>
茂陵不少雕龍客作賦文園更孰如<lb/>
　　　又<lb/>
春風春雨亂愁生縱有髙軒不肯迎南面擁書誰是主<lb/>
北忩支枕莫相卿新詞獨許栁三變老友無過陶九成<lb/>
近與長沮還有約耦耕偏愛不知名<lb/>
　　　又<lb/>
著得奇書有㡬般手攜常自訪雲闗挂瓢桂樹生公石<lb/>
壓㡌梅花鄧尉山亂後久<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>甘寂寞老来全不減疎頑<lb/>
<pb n="KR4f0018_WYG_020-26b"/>
金庭何處容偕隠更欲移家銷夏灣<lb/>
　　　又<lb/>
石城烏榜泛雲谿歌吹揚州古竹西十里長堤春試馬<lb/>
二分眀月夜談雞東山别墅逢花住北海清罇對酒迷<lb/>
今日羊曇空折箠白楊髙與畫樓齊<lb/>
　　　又<lb/>
水嬉湖畔日追隨授簡當時更有誰得酒只仝名士共<lb/>
無錢安用好官為三年玉局人難識一片氷壺爾獨知<lb/>
<pb n="KR4f0018_WYG_020-27a"/>
短夢亂山今已覺東籬還訂菊花期<lb/>
　　　又<lb/>
寧知隔巷接藤蘿日日花間共和歌皂㡌有心詞客在<lb/>
青衫無恙酒人多買成江上新魚具踏破門前舊雀羅<lb/>
我有離騷向煙雨隣家應更借青蓑<lb/>
　　　又<lb/>
舉世求圎欲毁方市人爭笑兩生狂苦耽竹葉連朝醉<lb/>
一見桃花盡日忙浪蕩每尋平樂館風流誰羡永豐坊<lb/>
<pb n="KR4f0018_WYG_020-27b"/>
勸君莫洒西河淚三萬六千時舉觴<lb/>
　　　戲擬無題<lb/>
鞦韆過後落花初青粉牆圍道韞居紅紙半題吟剰句<lb/>
繡床横疊讀殘書簫縁少和難招鳯字有相思莫剖魚<lb/>
誰遣錦江春水滑掃眉今見女相如<lb/>
　　　又<lb/>
也知才調不虚生何意偏將薄笨迎世有伯鸞應得汝<lb/>
人非司馬敢呼卿含啼暗擲金條脱選夢難求翠織成<lb/>
<pb n="KR4f0018_WYG_020-28a"/>
惆悵仙鸞隔烟霧教人愁絶是空名<lb/>
　　　又<lb/>
種得離愁似草般春來到處映花闗那知弱海三千水<lb/>
竟隔巫陽十二山思婦淚殘花欲死望夫心在石非頑<lb/>
莫愁艇子無消息盼㫁秦淮第㡬灣<lb/>
　　　又<lb/>
靈犀初解辟芳塵斜倚箜篌度此春一世不成如意事<lb/>
兩邊齊作斷腸人瘦來不穩珠腰被畫就猶蔵繡領巾<lb/>
<pb n="KR4f0018_WYG_020-28b"/>
買取餘杭仙媪酒碧桃花下喚真真<lb/>
　　　又<lb/>
小姑生長住青谿仙樹菁葱玉洞西空有閒情隨海燕<lb/>
不堪文彩對山雞人前作别情難語夢裏相尋路易迷<lb/>
己負羅浮好花信垂條驚見綠隂齊<lb/>
　　　又<lb/>
莫擬當年舊苧蘿傷心不唱采蓮歌才生紅粉鬚眉薄<lb/>
愁在青衫涕淚多錦帶暗聫魚子纈畫裙羞捲麝香羅<lb/>
<pb n="KR4f0018_WYG_020-29a"/>
五湖肯逐鴟夷去一舸何辭着短蓑<lb/>
　　　雨中過丹問聞六堂看梅<lb/>
愛花不惜為花行着屐衝泥倒玉罌穿徑己知塵欲靜<lb/>
開軒正覺影同清雨中漠漠幽香逺夜半垂垂艷雪眀<lb/>
我擬借君堂上卧巡簷三日待春晴<lb/>
　　　西柯攜尊同景州東湖維式諸君見過分得十<lb/>
　　　　灰時潛兒將有楚行<lb/>
春盡俄驚逺棹催南邨猶喜素心来忘憂最愛狂奴態<lb/>
<pb n="KR4f0018_WYG_020-29b"/>
賦别還徵上客才竹以蔽塵將徑繞花知弄影向燈前<lb/>
傷離老眼無奇字莫擬楊家有濁醅<lb/>
　　　書雲先生招飲看花時庭前芍藥鶯粟酴醿爭<lb/>
　　　　艷即席漫賦<lb/>
老為花狂更復誰名園曲宴喜追隨三春勝事稱婪尾<lb/>
一苑香風呌畫眉步障紫絲空爛漫地衣紅錦最葳㽔<lb/>
主人愛客能行樂顛倒難將爛醉辭<lb/>
　　　再疊前韻呈書雲先生<lb/>
<pb n="KR4f0018_WYG_020-30a"/>
未到髙齋香滿扉俄驚燕瘦與環肥檻前鬬酒杯頻倒<lb/>
座上題詩筆若飛月照紫衫迷眼色花爭紅袖逞腰圍<lb/>
最誇郢客陽春奏不羡當筵金縷衣<lb/>
　　　次仲雲姪韻答贈<lb/>
羣從君推玉筍班新詩引我一開顔經時不減三年跡<lb/>
過曰堪銷九夏闗當代凌雲應北闕誰家詠雪更東山<lb/>
陳留竹下多佳興盡倒葡萄莫便還<lb/>
　　　梅書師六舟次叔定蛟門同家劍宜小集花下<lb/>
<pb n="KR4f0018_WYG_020-30b"/>
衡門久矣謝車塵蓬逕何期擁篲頻檻外繁英多艷友<lb/>
座中佳客盡詞人酒逢歡飲偏宜夜花為遲開賸得春<lb/>
多少竹西池館在誰家索句最清新<lb/>
　　　飯後<lb/>
皓首曰歸百未成盤飱終日意難平老妻早報蒸梨熟<lb/>
客子誰知種莧清與世何功甘飽食于時不合但徐行<lb/>
無端苦覔驚人句攬鏡頻看太瘦生<lb/>
　　　夏晩<lb/>
<pb n="KR4f0018_WYG_020-31a"/>
千山返景欲蒼茫倚杖柴門到夕陽雲為隨風成厚薄<lb/>
天因醸雨故炎涼間中膠漆惟歡伯老去功名付睡鄉<lb/>
屈指幾朝秋漸爽桐冠蕉帔竹匡牀<lb/>
　　　梁雪立秋日有約泛舟辭而未赴<lb/>
従来癖性懶衣冠觸熱何堪泛碧湍南郭賞心人自好<lb/>
北忩跂脚意常安風摧髙葉辭金井雪沁甘瓜剖玉盤<lb/>
此際秋懐正無賴白頭那及少年歡<lb/>
　　　得鶴問書次同孝威趙客見憶韻<lb/>
<pb n="KR4f0018_WYG_020-31b"/>
兩年落盡粤闗梅望逺頻登趙尉臺郴水雲迷千里迥<lb/>
洞庭風送片帆来貧歸但有花盈逕逺夢難同酒滿罍<lb/>
深謝諸君能見憶新詞絶勝賀方回<lb/>
　　　又<lb/>
擬下驚濤惶恐灘便来邀笛更尋桓可堪少婦乘鸞恨<lb/>
竟失良朋鱠鯉餐碧樹常牽三月夢黄花猶耐一秋寒<lb/>
武昌泛雪能乘興欲問齊山路㡬盤<lb/>
　　　中秋坐雨次伯御見懐之作<lb/>
<pb n="KR4f0018_WYG_020-32a"/>
桂華着雨又經年獨坐虚齋憶汝賢三五難尋湘女夢<lb/>
十千空負酒家錢樓臺但覺和雲冷簫鼓誰能喚月圎<lb/>
幸得一篇青玉案徘徊髙詠曲欄前<lb/>
　　　送家仲雲歸里<lb/>
髙天霜落木初飛送别河橋指翠㣲作賦最憐人善賦<lb/>
思歸常羡客先歸向平婚嫁隨時遣阮籍行蔵與世違<lb/>
子去須為余料理豐南猶有舊魚磯<lb/>
　　　送家伯御歸里<lb/>
<pb n="KR4f0018_WYG_020-32b"/>
東閣官梅漸作花延陵才子又還家舟過鍾阜山千疊<lb/>
門對豐溪水一涯笑我暮年方解組如君佳句合籠紗<lb/>
為傳逋叟思鄉夢長繞燕峰幾片霞<lb/>
　　　次石屋禪師韻<lb/>
無事身如一葉輕閒過竹院暢幽情遙知眀月禪心靜<lb/>
長看浮雲世態更忍草悲花堪坐對清泉白石共經行<lb/>
空慚擾擾塵埃内門外時時金磬聲<lb/>
　　　送亦韓弟廷對之京<lb/>
<pb n="KR4f0018_WYG_020-33a"/>
聖朝虚席待凌雲才子名成冠一軍兩制久傳中舍誥<lb/>
三唐初變左臺文官梅度雪枝爭發繁杏臨春蕋漸紛<lb/>
相送此時無可贈吾家風節古來聞<lb/>
　　　送雲逸侄歸里<lb/>
驪歌初唱客將還送别隋堤栁一灣四野寒烟過赤㟁<lb/>
千峰晴雪望黄山協來吉卜懐應喜攜去哀辭淚欲斑<lb/>
從此南陔須再補澄溪家住白雲間<lb/>
　　　無題<lb/>
<pb n="KR4f0018_WYG_020-33b"/>
暖從寒際見春恩香雪䝉頭問酒尊花解依人多傍檻<lb/>
月能留客向當門煨殘早喜蹲鴟熟夢醒虚憐小鳯存<lb/>
或是野人思獻曝朝來常自倚藜根<lb/>
　　　元旦立春<lb/>
勝賞今年併嵗初東風吹出曉雲舒青龍幡下三元㑹<lb/>
白獸樽前五穀書彩樹辛盤吟未了紅椒粉荔樂何如<lb/>
酒人贏得多佳興醉向梅花思有餘<lb/>
　　　予目失眀遇方君青來以金針治之因得復眀<lb/>
<pb n="KR4f0018_WYG_020-34a"/>
　　　　作詩三首<lb/>
每羡庭中雞犬行頻年觸柱廢將迎何期元化非常手<lb/>
竟得長康未㸃睛殘帙乍開逢舊友好山重過憶前生<lb/>
也知天意多相警青白從來悔太眀<lb/>
　　　又<lb/>
左丘何意啟重翳信有神功破世迷豈可開眸容寳屑<lb/>
果然刮目用金鎞空憐子敬驚相待且喜昌黎手再攜<lb/>
卻笑㡬時雲霧裏那知歧路别髙低<lb/>
<pb n="KR4f0018_WYG_020-34b"/>
　　　又<lb/>
敢言盲目不盲心銀海何縁五色侵與世㝠頑原自昔<lb/>
看人輕薄又從今翻憂識字還多事但恐勞神是苦吟<lb/>
惟願隨君週海内盡教肉眼受靈針<lb/>
　　　早春雜詠初四日偕家巢薇同作<lb/>
　　　　一東<lb/>
浮蹤正擬住牆東兄弟情歡此暫同彩筆紅箋新節氣<lb/>
椒漿荔粉舊家風經旬餞臘知春早四日逢晴騐嵗豐<lb/>
<pb n="KR4f0018_WYG_020-35a"/>
簫鼓一時喧里巷可堪髙詠在花宫<lb/>
　　　　二冬<lb/>
融融趙日己辭冬有約開樽向鷲峰蓂葉數枝迎節早<lb/>
梅花一樹受春濃人因愛客頻扶杖僧解留賓不打鐘<lb/>
共説謝家饒勝事池塘草色漸茸茸<lb/>
　　　　三江<lb/>
鮫氷片片斷春江麗景初生照石幢此日香清開竹户<lb/>
有人詩瘦對松忩爐聲沸雨停幽鶴幡影搖風吠小尨<lb/>
<pb n="KR4f0018_WYG_020-35b"/>
攜手正須遲訪戴肯教離思動吴艭<lb/>
　　　　四支<lb/>
牡丹豈復畫燕支愛爾能為絶妙詞青眼幸當無事日<lb/>
白頭同説少年時江湖身老名空在山水情深意肯移<lb/>
漸喜東皐能破凍一犁春雨未嫌遲<lb/>
　　　　五㣲<lb/>
空説當年杜紫㣲鷓鴣啼道不如歸蓴絲未厭吴儂箸<lb/>
荷葉寧為楚客衣天下有心常擊筑人間多事莫開扉<lb/>
<pb n="KR4f0018_WYG_020-36a"/>
五陵得意皆年少裘自翩翩馬自肥<lb/>
　　　　六魚<lb/>
過河何必歎枯魚己見韶光到敝廬度嵗正同人磊落<lb/>
當春寧肯氣蕭疎花香燕尾頻移榻松長龍鱗獨著書<lb/>
宣室漫言思賈誼老人今己辦柴車<lb/>
　　　　七虞<lb/>
太平今己是唐虞愚谷猶來本自愚漫道芙蕖如錦字<lb/>
可看薏苡似眀珠拚將東海常銜石敢向南山更捋鬚<lb/>
<pb n="KR4f0018_WYG_020-36b"/>
耕鑿獨慚無以報元朝遙拜倩人扶<lb/>
　　　　八齊<lb/>
莊叟空言物可齊閉門聊復卧瀼西池中草長魚初暖<lb/>
簷畔花開鳥便啼時事何須憂水火故人今己判雲泥<lb/>
閒來欲訪逍遙谷兩袖春風六尺藜<lb/>
　　　　九佳<lb/>
倒餐甘蔗豈云佳懶漫原知世不諧爛醉己忘歸丙舍<lb/>
<graphic n="KR4110" url="https://raw.githubusercontent.com/kanripo/KR-Gaiji/master/images/KR4110.png" mimeType="image/png"/>眠無復聴庚牌清宵看月揮松麈侵曉澆花濕笋鞋<lb/>
<pb n="KR4f0018_WYG_020-37a"/>
獨有風情殊未減髙冠時挂美人釵<lb/>
　　　　十灰<lb/>
夢㫁東華意己灰簷前猿鶴漫徘徊新春不了前春恨<lb/>
舊雨寧同今雨來十載賓朋多草莽三春花月㡬樓臺<lb/>
人生榮落尋常事甘向深山老不材<lb/>
　　　　十一真<lb/>
谷口行同鄭子真湖邊箕坐看忙人忍教鷗鷺頻相待<lb/>
却喜禽魚漸可親竹葉醉來能耐老桃花深處不知貧<lb/>
<pb n="KR4f0018_WYG_020-37b"/>
閒中懶作淳于夢未到南柯即欠伸<lb/>
　　　　十二文<lb/>
㡬嵗臨卭只賣文欲談前事向誰云彈琴不愛同中散<lb/>
誓墓曽教學右軍百嵗聲名甘老放一時心事觸㣲醺<lb/>
風光却向人前説占得揚州月二分<lb/>
　　　　十三元<lb/>
貞下看看又起元簷前長自負朝暄吟殘芳草春生屐<lb/>
開到梅花雪滿軒楊氏才人多白鳯王家童子有青猿<lb/>
<pb n="KR4f0018_WYG_020-38a"/>
一門詞賦吾心足書畫何須更納垣<lb/>
　　　　十四寒<lb/>
栖遲寧不探春寒漸喜山中日月寛次第己看花婉孌<lb/>
起居先報竹平安香浮盞内新開甕露滴忩前共染翰<lb/>
多少樓臺好風景莫教閒殺玉欄干<lb/>
　　　　十五刪<lb/>
賦得新詩手自刪苔花生澀傍門闗方期客泛郎官水<lb/>
又見人過學士灣富貴難求終嵗飽神仙贏得一生頑<lb/>
<pb n="KR4f0018_WYG_020-38b"/>
盧郎空有逢時法不向終南更往還<lb/>
　　　　一先<lb/>
似奕都求着着先寧知冷眼在枰前詩成白傅吟花下<lb/>
曲愛紅兒度酒邊百尺㡬曽容客上一寒端不許人憐<lb/>
請看庭畔桃和李青帝来時即競妍<lb/>
　　　　二蕭<lb/>
鏡中雙鬢己蕭蕭髀肉于今亦漸銷充隠不須栽薜荔<lb/>
漫蔵何用覆芭蕉才人勝事歸梁苑髙士新篇在灞橋<lb/>
<pb n="KR4f0018_WYG_020-39a"/>
試問鴟夷隨梗泛何如吴市好吹簫<lb/>
　　　　三肴<lb/>
莫貪椒醖與蘭肴早結山中一把茅獨往不須頻問路<lb/>
倦飛何以竟歸巢飲當醉後<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>難握棋到殘時劫漫抛<lb/>
貴賤人情吾己曉一觴惟合對窮交<lb/>
　　　　四豪<lb/>
臝蜾何知是二豪樽中常自有葡萄成仙那用多尋术<lb/>
避世寧容更種桃莫羨漢庭徴四皓獨憐吴地有三髙<lb/>
<pb n="KR4f0018_WYG_020-39b"/>
春來鶯燕渾無恙啼血誰憐杜宇勞<lb/>
　　　　五歌<lb/>
酒酣斫地漫髙歌一笑曽逢春夢婆寧更以閒為寂寞<lb/>
何如將夀補蹉跎江雲渺渺飛黄鶴㟁草青青放白騾<lb/>
歸去來兮鑑湖上此間應不畏風波<lb/>
　　　　六麻<lb/>
不求槐棘問桑麻人事從來似摶沙南畝只教多種秫<lb/>
東籬猶有未開花謝安攜妓身將隠陶令休官鬢巳華<lb/>
<pb n="KR4f0018_WYG_020-40a"/>
料理百年無善計一琴一鶴且移家<lb/>
　　　　七陽<lb/>
亦願揮戈學魯陽雙丸何意向人忙李家那得千頭橘<lb/>
召伯猶存幾樹棠陌上花開應緩緩田間麥熟正穰穰<lb/>
春流但可容吾濯清濁何須苦較量<lb/>
　　　　八庚<lb/>
半忩梅月影庚庚只合安閒過此生栽得藕花留宿鷺<lb/>
種將楊栁待啼鶯熟思惟可蔵頭卧飽飯還宜捫腹行<lb/>
<pb n="KR4f0018_WYG_020-40b"/>
抛却硯函同筆架從今應不受虚名<lb/>
　　　　九青<lb/>
柔嵐㡬疊到門青春半新蒲繞綠汀折得花枝貽内子<lb/>
分來菜把向園丁耦耕切莫虚農月垂釣終須老客星<lb/>
自有珠光能映水安能熠燿比秋螢<lb/>
　　　　十蒸<lb/>
洞邊花發似霞蒸鼓棹仙源我尚能隋苑韶光誇上苑<lb/>
延陵心事在東陵天清應有銜書鶴地僻全無㸃玉蠅<lb/>
<pb n="KR4f0018_WYG_020-41a"/>
他日臨風更相憶裁詩莫惜剡溪藤<lb/>
　　　　十一尤<lb/>
擬向人間絶怨尤拂衣何必慕丹丘己教納月多開牖<lb/>
却為看山别起樓燕頷㡬時歸絶塞虎頭今日畫滄洲<lb/>
苧蘿若有人同在艇子何煩問莫愁<lb/>
　　　　十二侵<lb/>
久謝塵汚莫再侵碧山深處己投簪吹毛不少泥中劍<lb/>
焦尾誰知爨下琴赤日上天寧有意白雲歸岫本無心<lb/>
<pb n="KR4f0018_WYG_020-41b"/>
螭頭虎尾君休問醸熟梨花好共斟<lb/>
　　　　十三覃<lb/>
風雨時行化己覃泥蟠尺蠖亦心甘江河世事人難料<lb/>
丘壑生涯我自諳陶令門前多綠栁戴公園畔兩黄柑<lb/>
安身更有逃禪法彌勒應来共一龕<lb/>
　　　　十四鹽<lb/>
逢君我竊恧無鹽欲書長蛾轉自嫌最羡格髙如謝朓<lb/>
獨憐才盡似江淹扶頭酒醒花連屋义手詩成月滿簾<lb/>
<pb n="KR4f0018_WYG_020-42a"/>
把向五都人索價也須一字值三縑<lb/>
　　　　十五咸<lb/>
有懐無路問巫咸獨賦新篇日滿函桂樹詞髙留白社<lb/>
荆花夢好隔蒼嵓離鴻欲去翻愁網驕馬將歸更弄銜<lb/>
只剰惠連詩句在朗吟猶勝把春衫<lb/>
　　　偶題<lb/>
絶似神仙陸地行詩瓢畫帙酒經程長松未改凝寒跡<lb/>
野菊曽知去國情自是青山多宿好重將白水締前<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>
<pb n="KR4f0018_WYG_020-42b"/>
五陵此日多輕薄皂㡌惟應避後生<lb/>
　　　又<lb/>
花發闌干笋出籬春來蹤跡似丘遲一錢不愛惟留客<lb/>
萬事都忘只好詩夢破那堪推枕日棋髙偏在拂枰時<lb/>
人間蠻觸多心事説向先生總不知<lb/>
　　　又<lb/>
浣花溪上一村孤欲倩茅生更補圖自愛娱情松與竹<lb/>
都忘輯瑞穀兼蒲紅兒歌舞非他日白傅勾留是此湖<lb/>
<pb n="KR4f0018_WYG_020-43a"/>
却笑丁郎無傲骨等閒輕拂相公鬚<lb/>
　　　又<lb/>
吳市誰知梅子真飄然此日剩輕身白衣豈必攜官釀<lb/>
紅袖偏宜拂壁塵泉石可留天下士烟霞絶勝世間隣<lb/>
籃輿醉後誰能舁兒子門生共幾人<lb/>
　<lb/>
　<lb/>
　<lb/>
<pb n="KR4f0018_WYG_020-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　林蕙堂全集巻二十<lb/>
</p>
<p>
</p>
  </div>
</body>
</text>
</TEI>
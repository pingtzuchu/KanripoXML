<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0061_SBCK_004-1a"/>
歌詩編第四<lb/>
　　　　　　　　　隴西李　賀　長吉<lb/>
　　　　艾如張<hi>艾音乂</hi>
錦䄡䄖繍襠襦強強飲啄哺爾雛隴東卧穟滿風雨<lb/>
莫逐良媒隴西去齊人織網如素空張在野田平碧<lb/>
中網絲漠漠無形影誤爾觸之傷首紅艾葉緑花誰<lb/>
剪刻中藏禍機不可測<lb/>
　　　　上雲樂<lb/>
飛香走紅滿天春花龍盤盤上𬗋雲三千宫女列金<lb/>
屋五十絃瑟海上聞天江碎碎銀沙路嬴女機中断<lb/>
<pb n="KR4c0061_SBCK_004-1b"/>
煙素斷煙素縫衣舞八月一日君前舞<lb/>
　　　　巫山髙<lb/>
碧叢叢髙挿天大江飜瀾神曳煙楚魂尋夢風颸然<lb/>
曉嵐飛雨生苔錢瑶姬一去一千年丁香笻竹啼老<lb/>
猿古祠近月蟾桂寒椒花墜紅濕雲間<lb/>
　　　　摩多棲子<lb/>
玉塞去金人二萬四千里風吹沙作雲一時渡遼水<lb/>
天白水如絹甲絲雙串斷行行莫苦辛城月猶殘半<lb/>
曉氣朔煙上趢趗胡馬蹄行人聽水别隴上長東西<lb/>
　　　　猛虎行<hi>四言</hi>
<pb n="KR4c0061_SBCK_004-2a"/>
長戈莫舂強弩莫抨乳孫哺子敎得生獰舉頭爲城<lb/>
掉尾爲旌東海黄公愁見夜行道逢騶虞牛哀不平<lb/>
何用尺刀壁上雷鳴泰山之下婦人哭聲官家有程<lb/>
吏不敢聽<lb/>
　　　　日出行<lb/>
白日下崑崙發光如舒絲徒照葵藿心不見遊子悲<lb/>
折折黄河曲日從中央轉暘谷耳曾聞若木眼不見<lb/>
柰爾鑠石胡爲銷人羿彎弓屬矢郍不中足令久不<lb/>
得奔詎敎晨光夕昏<lb/>
　　　　苦篁調嘨引<lb/>
<pb n="KR4c0061_SBCK_004-2b"/>
請說軒轅在時事伶倫採竹二十四伶倫採之自崑<lb/>
丘軒轅詔遣中分作十二伶倫以之正音律軒轅以<lb/>
之調元氣當時黃帝上天時二十三管咸相隨唯留<lb/>
一管人閒吹人閒無德不能得此管沈埋虞舜祠<lb/>
　　　　拂舞歌詞<lb/>
呉娥聲絶天空雲閑徘徊門外滿車馬亦須生緑苔<lb/>
樽有烏程酒勸君千萬夀全勝漢武錦樓上暁望晴<lb/>
寒飲花露東方日不破天光無老時丹成作蛇乗白<lb/>
霧千年重化玉井土從蛇作土二千載吳堤緑草秊<lb/>
季在背有八卦稱神仙邪鱗頑甲滑腥涎<hi>一本脠</hi>
<pb n="KR4c0061_SBCK_004-3a"/>
　　　　夜坐吟<lb/>
踏踏馬頭誰見過眼看北斗直天河西風羅幕生翠<lb/>
波鈆華笑妾顰靑娥爲君起唱長相思簾外嚴霜皆<lb/>
倒飛明星爛爛東方陲紅霞稍出東南涯陸郎去矣<lb/>
乗班騅<lb/>
　　　　箜篌引又曰公無渡河<lb/>
公乎公乎提壷將焉如屈平沈湘不足慕徐衍入海<lb/>
誠爲愚公乎公乎牀有菅席盤有魚北里有賢兄東<lb/>
隣有小姑隴畝油油黍與葫瓦甒濁醪蟻浮浮黍可<lb/>
食醪可飲公乎公乎其奈居被髮奔流竟何如賢兄<lb/>
<pb n="KR4c0061_SBCK_004-3b"/>
小姑哭嗚嗚<lb/>
　　　　平城下<lb/>
飢寒平城下夜夜守明月玉劒無玉花海風斷鬢髮<lb/>
塞長連白空遥見漢旗紅靑帳吹短笛煙霧濕畫龍<lb/>
日魄在城上依俙望城下風吹孤蓬起城中嘶瘦馬<lb/>
借問築城吏去關㡬千里唯愁裹屍歸不惜倒戈死<lb/>
　　　　江南弄<lb/>
江中緑霧起涼波天上疊巘紅嵯峨水風浦雲生老<lb/>
竹渚暝蒲帆如一幅鱸魚千頭酒百斛酒中倒卧南<lb/>
山緑吳歈越吟未終曲江上團團帖寒玉<lb/>
<pb n="KR4c0061_SBCK_004-4a"/>
　　　　榮華樂一作東洛梁家謡<lb/>
鳶肩公子二十餘齒編　貝脣繳朱氣如虹蜺飲建<lb/>
瓴走馬夜歸叫嚴更徑穿複道遊椒房尨裘金玦雜<lb/>
花光玉堂調笑金樓子臺下戲學邯鄲唱口吟舌話<lb/>
稱女郎錦袪繡面漢帝旁得明珠十斛白璧一雙新<lb/>
詔垂金曳𬗋光煌煌馬如飛人如水九卿六官皆望<lb/>
履將迴日月先反掌欲作江河唯畫地峨峨虎冠上<lb/>
切雲竦劒晨趍凌𬗋氛繍段千尋貽皁隷黄金百鎰<lb/>
貺家臣十二門前張大宅晴春煙起連天碧金鋪綴<lb/>
日雜紅光銅龍齧環似爭力瑶姬凝醉卧芳席海素<lb/>
<pb n="KR4c0061_SBCK_004-4b"/>
籠牕空下隔丹穴取鳳充行庖貜貜如拳郍足食金<lb/>
蟾呀呀蘭燭香軍裝武妓聲琅璫誰知花雨夜來過<lb/>
但見池臺春草長嘈嘈絃吹匝天開洪崖簘聲遶天<lb/>
来天長一矢貫雙虎雲弝絶騁聒旱雷亂袖交竿管<lb/>
兒舞呉音緑鳥學言語能敎刻石平𬗋金解送刻毛<lb/>
寄新兎三皇皇后七貴人五十校尉二將軍當時飛<lb/>
去逐彩雲化作今日京華春<lb/>
　　　　瑶華樂<lb/>
穆天子走龍媒八轡冬瓏逐天迴五精掃地凝雲<lb/>
開髙門左右日月環四方錯鏤稜層殷舞霞垂尾長<lb/>
<pb n="KR4c0061_SBCK_004-5a"/>
盤珊江澄海淨神母顔施紅點翠照虞泉曵雲拖玉<lb/>
下崑山列布斾如松張蓋如輪金風殿秋清明發春<lb/>
八蠻十乗矗如雲屯瓊鍾瑶席甘露文玄霜綘雪何<lb/>
足云薫梅染栁將贈君鈆華之水洗君骨與君相對<lb/>
作眞質<lb/>
　　　　相勸酒<lb/>
羲和騁六轡晝夜不曾閑彈烏崦嵫竹杖馬蟠螭鞭<lb/>
蓐收旣斷翠栁靑帝又造紅蘭堯舜至今萬萬歲數<lb/>
子將爲傾葢閒青錢白璧買無端丈夫快意方爲歡<lb/>
臛<graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>臑熊何足云又㑹湏鍾飲北海箕踞南山歌淫<lb/>
<pb n="KR4c0061_SBCK_004-5b"/>
淫管愔愔横波好送雕題金人生得意且如此何用<lb/>
強知元化心相勸酒終無輟伏願陛下鴻名絲不歇<lb/>
子孫綿如石上葛東長安車駢駢中有梁冀舊宅石<lb/>
崇故園<lb/>
　　　　北中寒<lb/>
一方黒照三方紫黄河氷合魚龍死三尺木皮斷文<lb/>
理百石強車上河水霜花草上大如錢揮刀不入迷<lb/>
濛天爭瀯海水飛凌喧山瀑無聲玉虹懸<lb/>
　　　　梁臺古愁<lb/>
梁王臺沼空中立天河之水夜飛入臺前鬪玉作蛟<lb/>
<pb n="KR4c0061_SBCK_004-6a"/>
龍緑粉掃天愁露濕撞鍾飲酒行射天金虎蹙裘噴<lb/>
血班朝朝暮暮愁海翻長繩繫日樂當年芙蓉凝紅<lb/>
得秋色蘭瞼引春啼脉脉蘆州客鴈報春來寥落野<lb/>
篁秋漫白<lb/>
　　　　公無出門<lb/>
天迷迷地宻宻熊虺食人魂雪霜斷人骨嗾犬狺狺相<lb/>
索索舐掌偏宜佩蘭客帝遣乗軒灾自息玉星點劒<lb/>
黄金軛我雖跨馬大得還歷陽湖波大如山毒虬相<lb/>
視振金鐶狻猊猰㺄吐嚵涎鮑焦一世披草眼顔回<lb/>
十九鬢毛班顔回非血衰鮑焦不違天天畏遭銜齧<lb/>
<pb n="KR4c0061_SBCK_004-6b"/>
所以致之然分明猶懼公不信公看呵壁書問天<lb/>
　　　　神絃别曲<lb/>
巫山小女隔雲别春風松花山上發緑葢獨穿香逕<lb/>
歸白馬花竿前孑孑蜀江風澹水如羅墮蘭誰泛相<lb/>
經過南山桂樹爲君死雲衫殘汚紅脂花<lb/>
　　　　緑水辭<lb/>
今宵好風月阿侯在何處爲有傾人色翻成足愁苦<lb/>
東湖採蓮葉南湖拔蒲根未持寄小姑且持感愁魂<lb/>
　　　　沙路曲<lb/>
栁瞼半眠丞相樹珮馬釘鈴踏沙路斷燼遺香褭翠<lb/>
<pb n="KR4c0061_SBCK_004-7a"/>
煙燭騎嗚啼上天去帝家玉龍開九關帝前動笏移<lb/>
南山獨垂重印押千官金窠篆字紅屈盤沙路歸來<lb/>
聞好語旱火不光天下雨<lb/>
　　　　上之回<lb/>
上之回大旗喜懸紅雪撻鳯尾劒匣破舞蛟龍蚩尤<lb/>
死鼔蓬蓬天髙度雷齊墜地地無驚煙海千里<lb/>
　　　　髙軒過韓愈皇甫湜見過因而命作<lb/>
華裾織翠靑如葱金環壓轡揺冬瓏馬蹄殷耳聲隆<lb/>
隆入門下馬氣如虹東京才子文章公二十八宿羅<lb/>
心胷九精照耀貫當中殿前作賦聲摩空筆補造化<lb/>
<pb n="KR4c0061_SBCK_004-7b"/>
天無功庬眉書客感秋蓬誰知死草生華風我今垂<lb/>
翅附冥鴻他日不羞蛇作龍<lb/>
　　　　貝宫夫人<lb/>
丁丁海女弄金錢雀釵翹掲雙翅關六宫不語一生<lb/>
閑髙懸銀牓照靑山長眉凝緑幾千年清涼堪老鏡<lb/>
中鸞秋肌稍覺玉衣寒空光帖妥水如天<lb/>
　　　　蘭香神女廟三月中作<lb/>
古春年年在閑緑揺暖雲松香飛晚華栁渚含日昏<lb/>
沙砌落紅滿石泉生水芹幽篁畫新粉蛾緑横曉門<lb/>
弱蕙不勝露山秀愁空春舞珮剪鸞翼帳帶塗輕銀<lb/>
<pb n="KR4c0061_SBCK_004-8a"/>
蘭桂吹濃眉菱藕長莘莘看雨逢瑶姬乗舩值江君<lb/>
吹簘飲酒醉結綬金絲裙走天呵白鹿遊水鞭錦鱗<lb/>
宻髮虚鬟飛膩頰凝花匀團鬢分蛛巢穠眉籠小脣<lb/>
弄蝶和輕妍風光怯腰身深幃金鴨冷奩鏡幽鳯塵<lb/>
踏霧乗嵐歸撼玉山上聞<lb/>
　　　　送韋仁實兄弟入關<lb/>
送客飲别酒千觴無赭顔何物最傷心馬首鳴金鐶<lb/>
野色浩無主秋明空曠閒坐來壯膽破斷目不能看<lb/>
行槐引西道靑梢長攅攅韋郎好兄弟疊玉生文翰<lb/>
我在山上舎一畝蒿磽田夜雨叫租吏舂聲暗交關<lb/>
<pb n="KR4c0061_SBCK_004-8b"/>
誰解念勞勞蒼突唯南山<lb/>
　　　　洛陽城外别皇甫湜<lb/>
洛陽吹别風龍門起斷煙冬樹束生澁晚𬗋凝華天<lb/>
單身野霜上疲馬飛蓬閒凭軒一雙淚奉墜緑衣前<lb/>
　　　　溪晚涼<lb/>
白狐向月號山風秋寒掃雲留玉空石煙青濕白如<lb/>
幢銀灣曉轉流天東溪汀眠鷺夢征鴻輕漣不語細<lb/>
㳺溶層岫迴岑複疊龍苦篁對客吟歌筒<lb/>
　　　　官不來題皇甫湜先軰㕔<lb/>
官不來官庭秋老桐錯幹青龍愁書司曹佐走如牛<lb/>
<pb n="KR4c0061_SBCK_004-9a"/>
疊聲問佐官來否官不來門幽幽<lb/>
　　　　長平箭頭歌<lb/>
漆灰骨末丹水沙淒淒古血生銅花白翎金簳雨中<lb/>
盡直儂三脊殘狼牙我尋平原乗兩馬驛東石田蒿<lb/>
塢下風長日短星䔥䔥星旗雲濕懸空夜左魂右魄<lb/>
啼肌瘦酪瓶倒盡將羊炙蟲棲鴈病蘆筍紅迴風送<lb/>
客吹隂火訪古汍瀾收斷鏃折鋒赤璺曾封肉南陌<lb/>
東城馬上兒勸我將金換簝竹<lb/>
　　　　江樓曲<lb/>
樓前流水江陵道鯉魚風起芙蓉老曉釵催鬢語南<lb/>
<pb n="KR4c0061_SBCK_004-9b"/>
風抽帆歸來一日功鼉吟浦口飛梅雨竿頭酒旗換<lb/>
靑苧䔥騷浪白雲差池黄粉油衫寄郎主新槽酒聲<lb/>
若無力南湖一頃菱花白眼前便有千里愁小玉開<lb/>
屏見山色<lb/>
　　　　塞下曲<lb/>
胡角引北風薊門白於水天含青海道城頭見千里<lb/>
露下旗濛濛寒金鳴夜刻蕃甲鎖蛇鱗馬嘶青塚白<lb/>
秋靜是旄頭沙逺席箕愁帳北天應盡河聲出塞流<lb/>
　　　　染絲上春機<lb/>
玉甖汲水花桐井蒨絲沈水如雲影美人懶態燕脂<lb/>
<pb n="KR4c0061_SBCK_004-10a"/>
愁春梭抛擲鳴髙樓綵線結茸背複疊白祫玉郎寄<lb/>
桃葉爲君挑鸞作腰綬願君處處宜春酒<lb/>
　　　　五粒小松歌并序<lb/>
前謝秀才杜雲卿命予作五粒小松歌予以選書多<lb/>
事不治典實經十日聊道八句以當命意<lb/>
蛇子蛇孫龍蜿蜿新香㡬粒洪崖飯緑波浸葉滿濃<lb/>
光細束龍髯絞刀剪主人壁上鋪州圖主人堂前多<lb/>
俗儒月明白露秋淚滴石筍溪雲肯寄書<lb/>
　　　　塘上行<lb/>
藕花涼露濕花缺藕根澁飛下雌鴛鴦塘水聲溘溘<lb/>
<pb n="KR4c0061_SBCK_004-10b"/>
　　　　吕將軍歌<lb/>
吕將軍騎赤兎獨携大膽出秦門金粟堆邊哭陵樹<lb/>
北方逆氣汙青天劒龍夜叫將軍閑將軍振袖揮劒<lb/>
鍔玉闕朱城有門閣榼榼銀龜摇白馬傳粉女郎火<lb/>
旗下恒山鐵騎請金槍遥聞箙中花箭香西郊寒蓬<lb/>
葉如刺皇天新㘽養神驥廏中髙桁排蹇蹄飽食靑<lb/>
芻飲白水圎蒼低迷葢張地九州人事皆如此赤山<lb/>
秀鋌禦時英緑眼將軍㑹天意<lb/>
　　　　休洗紅<lb/>
休洗紅洗多紅色淺卿卿騁少年昨日殷橋見封侯<lb/>
<pb n="KR4c0061_SBCK_004-11a"/>
早歸來莫作絃上箭<lb/>
　　　　神絃曲<lb/>
西山日没東山昏颴風吹馬馬踏雲畫絃素管聲淺<lb/>
繁花裙綷䌨歩秋塵桂葉刷風桂墜子靑狸哭血寒<lb/>
狐死古壁彩虬金帖尾兩工騎入秋潭水百年老鴞<lb/>
成木魅笑聲碧火巢中起<lb/>
　　　　野歌<lb/>
亞翎羽箭山桑弓仰天射落銜蘆鴻麻衣黒肥衝北<lb/>
風帶酒日晚歌田中男兒屈窮心不窮枯榮不等嗔<lb/>
天公寒風又變爲春栁條條看即煙濛濛<lb/>
<pb n="KR4c0061_SBCK_004-11b"/>
　　　　神泣<lb/>
女巫澆酒雲滿空玉爐炭火香鼕鼕寒雲山鬼來座<lb/>
中𥿄錢窸窣鳴颴風相思木帖金鳳鸞攅娥一啑重<lb/>
一彈呼星召鬼歆杯盤山魅食時人森寒終南日色<lb/>
低平灣神兮長在有無閒神顚神喜師更顔送神萬<lb/>
騎還青山<lb/>
　　　　將進酒<lb/>
琉璃鍾琥珀濃小槽酒滴眞珠紅烹龍炮鳯玉脂泣<lb/>
羅幃繍幕生香風吹龍笛撃鼉鼓皓齒歌細腰舞況<lb/>
是靑春日將暮桃花亂落如紅雨勸君終日酩酊醉<lb/>
<pb n="KR4c0061_SBCK_004-12a"/>
酒不到劉伶墳上土<lb/>
　　　　美人梳頭歌<lb/>
西施曉夢綃帳寒香鬟墮髻半沈檀轆轤咿啞轉鳴<lb/>
玉驚起芙蓉睡新足雙鸞開鏡秋水光解鬟臨鏡立<lb/>
象牀一編香絲雲撒地玉釵落處無聲膩纎手却盤<lb/>
老鵶色翠滑寳釵簮不得春風爛熳惱嬌慵十八鬟<lb/>
多無氣力粧成<graphic n="KR2052" url="https://raw.githubusercontent.com/kanripo/KR-Gaiji/master/images/KR2052.png" mimeType="image/png"/>鬌欹不斜雲𥚑數歩踏鴈沙背人<lb/>
不語向何處下堦自折櫻桃花<lb/>
　　　　月漉漉篇<lb/>
月漉漉波煙玉莎靑桂花繁芙蓉别江木粉態裌羅<lb/>
<pb n="KR4c0061_SBCK_004-12b"/>
寒鴈羽鋪煙濕誰能看石帆乗舩鏡中入秋白鮮紅<lb/>
死水香蓮子齊挽菱隔歌袖絲刺罥銀泥<lb/>
　　　　京城<lb/>
驅馬出門意牢落長安心兩事誰向道自作秋風吟<lb/>
　　　　官街鼓<lb/>
曉聲隆隆催轉日暮聲隆隆呼月出漢城黄栁映新<lb/>
簾栢陵飛鷰埋香骨磓發千年日長白孝武秦王聽<lb/>
不得從君翠髮蘆花色獨共南山守中國㡬迴天上<lb/>
葬神仙漏聲相將無斷縁<lb/>
　　　　許公子鄭姬歌鄭園中作<lb/>
<pb n="KR4c0061_SBCK_004-13a"/>
許史丗家外親貴宫錦千段買沉醉銅駞酒熟烘明<lb/>
膠古堤大栁煙中翠桂開客花名鄭袖入洛聞香鼎<lb/>
門口先將芍藥獻粧臺後解黄金大如斗莫愁簾中<lb/>
許合歡淸絃十五爲君彈彈聲咽春弄君骨骨興牽<lb/>
人馬上鞍兩馬八蹄踏蘭苑情如合竹誰能見夜光<lb/>
玉枕棲鳯凰袷羅當門刺純綫長翻蜀紙卷明君轉<lb/>
角含商破碧雲自從小靨來東道曲裏長眉人見少<lb/>
相如塚上生秋陌三秦誰是言情客蛾鬟醉眼拜諸<lb/>
宗爲謁王孫請曹植<lb/>
　　　　新夏歌<lb/>
<pb n="KR4c0061_SBCK_004-13b"/>
曉木千籠眞蠟綵落帶枯香數分在隂枝拳牙卷縹<lb/>
茸長風迴氣扶葱蘢野家麦畦上新壠長畛徘徊桑<lb/>
柘重刺香滿地菖蒲草雨梁鷰語悲身老三月揺揚<lb/>
入河道天濃地穠栁梳掃<lb/>
　　　　題歸夢<lb/>
長安風雨夜書客夢昌谷怡怡中堂笑小弟裁㵎菉<lb/>
家門厚重意望我飢充腹勞勞一寸心燈花照魚目<lb/>
　　　　經沙苑<lb/>
野水泛長瀾宫牙開小蒨無人栁自春草渚鴛鴦暖<lb/>
晴嘶卧沙馬老去悲啼展今春還不歸塞嚶折翅鴈<lb/>
<pb n="KR4c0061_SBCK_004-14a"/>
　　　　出城别張乂新酬李漢<hi>一本艾</hi>
李子别上國南山崆峒春不聞今夕鼓差慰煎情人<lb/>
趙壹賦命薄馬卿家業貧郷書無所報紫蕨生石雲<lb/>
長安玉桂國㦸帶披侯門慘隂地自光寳馬踏曉昏<lb/>
臘春戲草苑玉輓鳴<graphic n="KR2612" url="https://raw.githubusercontent.com/kanripo/KR-Gaiji/master/images/KR2612.png" mimeType="image/png"/>轔緑綱縋金鈴霞卷淸池漘<lb/>
開貫瀉蚨母買水防夏蠅時宜裂大袂劒客車盤茵<lb/>
小人如死灰心切生秋榛皇圖跨四海百姓拖長紳<lb/>
光明靄不断腰龜徒甃銀吾將譟禮樂聲調摩清新<lb/>
欲使十千歳帝道如飛神華實自蒼老流采長傾湓<lb/>
没没暗齰舌涕血不敢論今將下東道祭酒而别秦<lb/>
<pb n="KR4c0061_SBCK_004-14b"/>
六郡無勦兒長刀誰拭塵地里陽無正快馬遂服轅<lb/>
二子美年少調道調淸渾譏笑斷冬夜家庭踈篠竿<lb/>
曙風起四方秋月當東懸賦詩面投擲悲哉不遇人<lb/>
此别定霑臆越布先裁巾<lb/>
　　歌詩編第四終<lb/>
</p>
<p>
</p>
  </div>
</body>
</text>
</TEI>
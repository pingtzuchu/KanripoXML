<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0061_SBCK_002-1a"/>
歌詩編第二<lb/>
　　　　　　　　　隴西李　賀　長吉<lb/>
　　　　金銅仙人辭漢歌并序<lb/>
魏明帝靑龍九年八月詔宫官牽車西取漢孝武捧<lb/>
露盤仙人欲立置前殿宫官旣坼盤仙人臨載乃澘<lb/>
然淚下唐諸王孫李長吉遂作金銅仙人辭漢歌<lb/>
茂陵劉郎秋風客夜聞馬嘶曉無跡畫欄桂樹懸秋<lb/>
香三十六宫土花碧魏官牽車指千里東關酸風射<lb/>
眸子空將漢月岀宫門憶君淸淚如鈆水衰蘭送客<lb/>
咸陽道天若有情天亦老携盤獨出月荒涼渭城巳<lb/>
<pb n="KR4c0061_SBCK_002-1b"/>
逺波聲小<lb/>
　　　　古悠悠行<lb/>
白景歸西山碧華上迢迢今古何處盡千歳隨風飃<lb/>
海沙變成石魚沬吹秦橋空光逺流浪銅柱從年消<lb/>
　　　　黄頭郎<lb/>
黄頭郎撈攏去不歸南浦芙蓉影愁紅獨自垂水弄<lb/>
湘娥珮竹啼山露月玉瑟調靑門石雲濕黄葛沙上<lb/>
蘼無花秋風巳先發好持掃羅薦香出鴛鴦熱<lb/>
　　　　馬詩二十三首<lb/>
龍脊貼連錢銀蹄白踏煙無人織錦韂誰爲鑄金鞭<lb/>
<pb n="KR4c0061_SBCK_002-2a"/>
臘月草根甜天街雪似鹽未知口硬軟先擬蒺蔾銜<lb/>
忽憶周天子驅車上玉崑鳴騶辭鳳苑赤驥最承恩<lb/>
此馬非凡馬房星是本星向前敲瘦骨猶自帶銅聲<lb/>
大漠沙如雪燕山月似鉤何當金絡腦快走踏清秋<lb/>
飢卧骨查牙麤毛刺破花鬛焦朱色落髮斷鋸長麻<lb/>
西母酒將䦨東王飯巳乾君王若燕去誰爲拽車轅<lb/>
赤兎無人用當須吕布騎吾聞果下馬羇䇿任蠻兒<lb/>
飂叔死葱葱如今不豢龍夜來霜壓棧駿骨折西風<lb/>
催榜渡烏江<hi>一作江東</hi>神騅泣向風吾王今解劒何處逐英雄<lb/>
内馬賜官人銀韉刺騏驎年時鹽坂上蹭蹬溘風塵<lb/>
<pb n="KR4c0061_SBCK_002-2b"/>
批竹初攅耳桃花未上身他時須攪陣牽去借將軍<lb/>
寳玦誰家子長文俠骨香堆金買駿骨將送楚襄王<lb/>
香撲赭羅新盤龍蹙鐙鱗迴看南陌上誰道不逢春<lb/>
不從桓公獵何能伏虎威一朝溝隴出看取拂雲飛<lb/>
唐欲斬隋公拳毛屬太宗莫嫌金甲重且去捉颴風<lb/>
白鐵剉靑禾碪閒落細莎世人憐小頸金埒畏長牙<lb/>
伯樂向前看旋毛在腹閒秖今掊白草何日驀青山<lb/>
䔥寺䭾經馬元從竺國来空知有善相不解走章臺<lb/>
重圍如鷰尾寳劒似魚腸欲求千里脚先采眼中光<lb/>
暫繫騰黄馬仙人上綵樓須鞭玉勒吏何事謫髙州<lb/>
<pb n="KR4c0061_SBCK_002-3a"/>
汗血到王家隨鸞撼玉珂少君騎海上人見是青騾<lb/>
武帝愛神仙燒金得紫煙廏中皆肉馬不解上靑天<lb/>
　　　　申胡子觱篥歌并序<lb/>
申胡子朔客李氏本亦世家子得祀江夏王廟當年<lb/>
踐履失序遂奉官北郡自稱學長調短調久未知名<lb/>
今年四月吾與對舎於長安崇義里遂將衣質酒命<lb/>
予合飲氣熟杯䦨因謂吾曰李長吉爾徒能長調不<lb/>
能作五字歌詩直強迴筆端與陶謝詩勢相逺㡬里<lb/>
吾對後請撰申胡子觱篥歌以五字斷句歌成左右<lb/>
人合譟相唱朔客大喜擎觴起立命花娘出幕徘徊<lb/>
<pb n="KR4c0061_SBCK_002-3b"/>
拜客吾問所宜稱善平弄於是以弊辭配聲與予爲夀<lb/>
顔熟感君酒含嚼蘆中聲花娘篸綏妥休睡芙蓉屏<lb/>
誰截太平管列點排空星直貫開花風天上驅雲行<lb/>
今夕歳華落令人惜平生心事如波濤中坐時時驚<lb/>
朔客騎白馬劒弝懸蘭纓俊健如生獰肯拾蓬中螢<lb/>
　　　　老夫採玉歌<lb/>
採玉採玉須水碧琯作歩揺徒好色老夫飢寒龍爲<lb/>
愁藍溪水氣無清白夜雨崗頭食蓁子杜䳌口血老<lb/>
夫淚藍溪之水猒生人身死千年恨溪水斜山柏風<lb/>
雨如嘨泉脚挂繩靑褭褭村寒白屋念嬌嬰古臺石<lb/>
<pb n="KR4c0061_SBCK_002-4a"/>
磴懸腸草<lb/>
　　　　傷心行<lb/>
咽咽學楚吟病骨傷幽素秋姿白髮生木葉啼風雨<lb/>
燈青蘭膏歇落照飛蛾舞古壁生凝塵覉魂夢中語<lb/>
　　　　湖中曲<lb/>
長眉越沙採蘭若桂葉水葓春漠漠横舩醉眠白晝<lb/>
閑渡口梅風歌扇薄燕釵玉股照青蕖越王嬌郎小<lb/>
字書蜀紙封中報雲鬢晚漏壷中水淋盡<lb/>
　　　　黄家洞<lb/>
雀歩蹙沙聲促促四尺角弓靑石鏃黒幡三點銅鼓<lb/>
<pb n="KR4c0061_SBCK_002-4b"/>
鳴髙作猿啼揺箭箙綵布緾踍幅半斜溪頭蔟隊映<lb/>
葛花山潭晚霧吟白鼉竹蛇飛蠹射金沙閑驅竹馬<lb/>
緩歸家官軍自殺容州槎<lb/>
　　　　屏風曲<lb/>
蝶棲石竹銀交關水凝緑鴨瑠璃錢團迴六曲抱膏<lb/>
蘭將鬟鏡上擲金蟬沉香火煖茱茰煙酒觥綰帶新<lb/>
承懽月風吹露屏外寒城上烏啼楚女眠<lb/>
　　　　南山田中行<lb/>
秋野明秋風白塘水漻漻蟲嘖嘖雲根苔蘚山上石<lb/>
冷紅泣露嬌啼色荒畦九月稻义芽蟄螢低飛隴逕<lb/>
<pb n="KR4c0061_SBCK_002-5a"/>
斜石脉水流泉滴沙鬼燈如漆照松花<lb/>
　　　　貴主征行樂<lb/>
奚騎黄銅連鏁甲羅旗香幹金畫葉中軍留醉河陽<lb/>
城嬌嘶𬗋鷰踏花行春營騎將如紅玉走馬梢鞭上<lb/>
空緑女垣秦月角咿咿牙帳未開分錦衣<lb/>
　　　　酒罷張大徹索贈時張初効潞幕<lb/>
長鬛張郎三十一天遣裁詩花作骨徃還誰是龍頭<lb/>
人公主遣秉魚鬚笏太行靑草上白衫匣中章奏宻<lb/>
如蠶金門石閣知卿有豸角雞香早晚含隴西長吉<lb/>
摧頽客酒䦨感覺中區窄葛衣斷碎趙城秋吟詩一<lb/>
<pb n="KR4c0061_SBCK_002-5b"/>
夜東方白<lb/>
　　　　羅敷交與葛篇<lb/>
依依宜織江雨空雨中六月蘭臺風博羅老仙時出<lb/>
洞千歳石牀啼鬼工毒蛇濃吁洞堂濕江魚不食銜<lb/>
沙立欲剪箱中一尺天吳娥莫道吳刀澁<lb/>
　　　　仁和里雜叙皇甫湜時湜新尉陸渾<lb/>
大人乞馬癯乃寒宗人貸宅荒厥垣横庭䑕逕空土<lb/>
澁出籬大棗垂朱殘安定美人截黄綬脫落纓裙暝<lb/>
朝酒還家白筆未上頭使我清聲落人後枉辱稱知<lb/>
犯君眼排引纔陞強絙斷洛風送馬入長關闔扇未<lb/>
<pb n="KR4c0061_SBCK_002-6a"/>
開逢猰犬郍知堅都相草草客枕幽單看春老歸來<lb/>
骨薄面無膏疫瘡衝頭鬢莖少欲彫小說干天官宗<lb/>
孫不調爲誰憐明朝下元復西道崆峒敘别長如天<lb/>
　　　　宫娃歌<lb/>
蠟光髙懸照紗空花房夜擣紅守宫象口吹香毾㲪<lb/>
暖七星挂城聞漏板寒入罘罳殿影昏彩彎簾額著<lb/>
霜痕啼蛄弔月鉤欄下屈膝銅鋪鏁阿甄夢入家門<lb/>
上沙渚天河落處長州路願君光明如太陽放妾騎<lb/>
魚撇波去<lb/>
　　　　堂堂<lb/>
<pb n="KR4c0061_SBCK_002-6b"/>
堂堂復堂堂紅脫梅灰香十年粉蠹生畫梁飢蟲不<lb/>
食推碎黄蕙花巳老桃葉長禁院懸簾隔御光華淸<lb/>
源中礜石湯徘徊百鳳隨君王<lb/>
　　　　勉愛行二首送小季之廬山<lb/>
洛郊無俎豆弊廏慙老馬小鴈過鑪峯影落楚水下<lb/>
長舩倚雲泊石鏡秋涼夜豈解有郷情弄月聊嗚啞<lb/>
别栁當馬頭官槐如兎目欲將千里别持我易斗粟<lb/>
南雲北雲空脉斷靈臺經絡懸春綫靑軒樹轉月滿<lb/>
牀下國飢兒夢中見維尔之昆二十餘年来持鏡頗<lb/>
有鬚辭家三載今如此索米王門一事無荒溝古水<lb/>
<pb n="KR4c0061_SBCK_002-7a"/>
光如刀庭南拱栁生蠐螬江干幼客眞可念郊原晚<lb/>
吹悲號號<lb/>
　　　　致酒行<lb/>
零落棲遲一杯酒主人奉觴客長夀主父西遊困不<lb/>
歸家人折斷門前栁吾聞馬周昔作新豐客天荒地<lb/>
老無人識空將牋上兩行書直犯龍顔請恩澤我有<lb/>
迷魂招不得雄雞一聲天下白少年心事當挐雲誰<lb/>
念幽寒坐嗚呃<lb/>
　　　　長歌續短歌<lb/>
長歌破衣襟短歌斷白髮秦王不可見旦夕成内熱<lb/>
<pb n="KR4c0061_SBCK_002-7b"/>
渴飲壷中酒飢拔隴頭粟淒淒四月蘭千里一時綠<lb/>
夜峯何離離明月落石底徘徊㳂石尋照出髙峯外<lb/>
不得與之遊歌成鬢先改<lb/>
　　　　公莫舞歌并序<lb/>
公莫舞歌者詠項伯翼蔽劉沛公也㑹中壯士灼灼<lb/>
於人故無復書且南北樂府率有歌引賀陋諸家今<lb/>
重作公莫舞歌云<lb/>
方花古礎排九楹刺豹淋血盛銀甖華筵鼓吹無桐<lb/>
竹長刀直立割鳴筝横楣麤錦生紅緯日炙錦嫣王<lb/>
未醉腰下三看寳玦光項莊掉箾攔前起材官小臣<lb/>
<pb n="KR4c0061_SBCK_002-8a"/>
公莫舞座上眞人赤龍子芒碭雲端抱天迴咸陽王<lb/>
氣清如水䥫樞鐵楗重束關大旗五丈撞雙鐶漢王<lb/>
今日須秦印絶臏刳腸臣不論<lb/>
　　　　昌谷北園新笋四首<lb/>
籜落長華削玉開君看母笋是龍材更容一夜抽千<lb/>
尺别却池園數寸泥<lb/>
斫取清光寫楚辭膩香春粉黒離離無情有恨何人<lb/>
見露壓煙啼千萬枝<lb/>
家泉十眼兩三莖曉看隂根𬗋脉生今年水曲春沙<lb/>
上笛管新篁拔玉靑<lb/>
<pb n="KR4c0061_SBCK_002-8b"/>
古竹老梢惹碧雲茂陵歸卧欲淸貧風吹千畝迎雨<lb/>
嘨鳥重一枝入酒樽<lb/>
　　　　惱公<lb/>
宋玉愁空斷嬌嬈粉自紅歌聲春草露門掩杏花叢<lb/>
注口櫻桃小添眉桂葉濃曉奩粧秀靨夜帳減香筒<lb/>
鈿鏡飛孤鵲江圖畫水篊陂陁梳碧鳳婹褭帶金蟲<lb/>
杜若含清靄河蒲聚紫茸月分蛾黛破花合臉朱融<lb/>
髮重疑盤霧腰輕乍倚風寄書題荳蔲隱語笑芙蓉<lb/>
莫鏁茱茰匣休開翡翠籠弄珠驚漢鷰燒蜜引胡蜂<lb/>
醉纈抛紅網單羅挂緑蒙數錢敎姹女買藥問巴賨<lb/>
<pb n="KR4c0061_SBCK_002-9a"/>
匀瞼安斜鴈移燈想夢熊腸攅非束竹弦急是張弓<lb/>
晚樹迷新蝶殘蜺憶斷虹古時塡渤澥今日鑿崆峒<lb/>
繡沓褰長幔羅裙結短封心揺如舞鶴骨出似飛龍<lb/>
井檻淋淸漆門鋪綴白銅隈花開兎逕向壁印狐蹤<lb/>
玳瑁釘簾薄琉璃疊扇烘象牀縁素柏瑶席卷香葱<lb/>
細管吟朝幌芳醪落夜楓宜男生楚巷梔子發金墉<lb/>
龜甲開屏澁鵝毛澡墨濃黄庭留衞瓘緑樹養韓馮<lb/>
雞唱星懸栁鵶啼露滴桐黄娥初出座寵妹始相從<lb/>
蠟淚垂蘭燼秋蕪掃綺櫳吹笙翻舊引沽酒待新豐<lb/>
短珮愁填粟長絃怨削菘曲池眠乳鴨小閤睡娃僮<lb/>
<pb n="KR4c0061_SBCK_002-9b"/>
褥縫篸雙綫鉤縚辮五緫蜀煙飛重錦峽雨濺輕容<lb/>
拂鏡羞温嶠薰香避賈充魚生玉藕下人在石蓮中<lb/>
含水彎娥翠登樓潠馬鬉使君屈曲陌園令住臨卭<lb/>
桂火流蘇暖金爐細炷通春遟王子態鸎囀謝娘慵<lb/>
玉漏三星曙銅街五馬逢犀珠防膽怯銀液鎭心忪<lb/>
跳脫看年命琵琶道吉凶王時應七夕夫位在三宫<lb/>
無力塗雲母多方滯藥翁符因靑鳥送囊用絳紗縫<lb/>
漢苑尋官栁河橋閡禁鍾月明中婦覺應笑畫堂空<lb/>
　　　　感諷五首<lb/>
合浦無明珠龍洲無木奴足知造化力不給使君須<lb/>
<pb n="KR4c0061_SBCK_002-10a"/>
越婦未織作吳𧖟始蠕蠕縣官騎馬来獰色虬𬗋鬚<lb/>
懷中一方板板上數行書不因使君怒焉得詣尔廬<lb/>
越婦拜縣官桑牙今尚小㑹待春日晏絲車方擲掉<lb/>
越婦通言語小姑具黄梁縣官踏䬸去簿吏復登堂<lb/>
竒俊無少年日居何躃躃我待紆雙綬遺我星星髮<lb/>
都門賈生墓靑蠅久斷絕寒食揺揚天憤景長粛殺<lb/>
皇漢十二帝唯帝稱睿哲一夕信竪兒文明永淪歇<lb/>
南山何其悲鬼雨灑空草長安夜半秋風前㡬人老<lb/>
低迷黄昬逕褭褭靑櫟道月午樹無影一山唯白曉<lb/>
漆炬迎新人出壙螢擾擾<lb/>
<pb n="KR4c0061_SBCK_002-10b"/>
星盡四方髙萬物知天曙巳生須已養荷檐出門去<lb/>
君平久不反康伯循國路曉思何譊譊闤闠千人語<lb/>
石根秋水明石畔秋草痩侵衣野竹香蟄蟄垂雲厚<lb/>
岑中月歸来蟾光挂雲岫桂露對仙娥星星下雲逗<lb/>
淒涼梔子落山璺泣清漏下有張仲蔚披書案將朽<lb/>
歌詩編第二<lb/>
</p>
<p>
</p>
  </div>
</body>
</text>
</TEI>
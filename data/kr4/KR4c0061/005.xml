<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0061_SBCK_005-1a"/>
龍山先生為文章法六經尚竒語詩極精<lb/>
深體備諸家尤長扵賀渾源劉京叔為龍<lb/>
山小集敘云古漆井苦夜長等詩雷翰林<lb/>
希顔麻徴君知㡬諸公稱之以為全類李<lb/>
長吉亂後隱居海上教授郡侯諸子卑士<lb/>
先與余讀賀詩雖歴歴上口扵義理未曉<lb/>
又從而開省之然恨不能盡其傳及龍山<lb/>
入燕吾友孫伯成從之學余繼起海上朝<lb/>
<pb n="KR4c0061_SBCK_005-1b"/>
夕侍側垂十五年詩之道頗得聞之甞云<lb/>
五言之興始扵漢而盛扵魏雜體之變漸<lb/>
扵晉而極扵唐窮天地之大竭萬物之冨<lb/>
幽之為鬼神明之為日月通天下之情盡<lb/>
天下之變悉帰扵吟詠之微逮李長吉一<lb/>
岀㑹古今竒語而臣妾之如千歲石床啼<lb/>
鬼工雄鷄一聲天下白之句詩家比之載<lb/>
鬼一車日中見斗洞庭明月一千里凉風<lb/>
<pb n="KR4c0061_SBCK_005-2a"/>
鴈啼天在水過楚辭逺甚又云賀之樂府<lb/>
觀其情状若乾坤開闔萬彚濈濈神其變<lb/>
也欸駭人耶韓吏部一言為天下法悉力<lb/>
稱賀杜牧又詩之雄也極所推讓前敘巳<lb/>
詳矣人雖欲為賀莫敢企之者蓋知之猶<lb/>
難行之愈難也至有博洽書傳而賀集不<lb/>
一過目為可惜也<lb/>
雙溪中書君詩鳴扵世得賀最深甞與龍<lb/>
<pb n="KR4c0061_SBCK_005-2b"/>
山論詩及賀出所藏舊夲乃司馬温公物<lb/>
也然亦不無少異龍山因之校定且曰喜<lb/>
賀者尚少况其作者耶意欲刋行以廣其<lb/>
傳兾有知之者㑹病不起余與伯成緒其<lb/>
志而爲之此書行學賀者多矣未必不彂<lb/>
自吾龍山也丙辰秋日碣石趙衍題<lb/>
<pb n="KR4c0061_SBCK_005-3a"/>
金刻李賀歌詩編四卷余去年<lb/>
得何義門手校者始知世有其<lb/>
書諸家藏書目未之載也何云<lb/>
碣石趙衍刋夲每葉二十行行二<lb/>
十字頃見是夲正合其爲金刻<lb/>
無疑最後序文何校未録但云<lb/>
龍山先生所藏舊夲乃司馬温<lb/>
<pb n="KR4c0061_SBCK_005-3b"/>
　公物今觀全文語亦符合且可<lb/>
　補何校所未備因急収之書之<lb/>
　奇遇之巧無有過是者雖重<lb/>
　直弗惜矣已已中秋月𣸪前记<lb/>
　　金劉仲尹字致君盖州人有龍山集<lb/>
　　李獻能欽叔其外孫也義门语并记<lb/>
<hi>壬申仲冬望日隆拙生獲觀于讀未見書齋并題簽以誌</hi>
</p>
<p>
</p>
  </div>
</body>
</text>
</TEI>
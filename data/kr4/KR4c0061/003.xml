<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0061_SBCK_003-1a"/>
歌詩編第三<lb/>
　　　　　　　　　隴西李　賀　長吉<lb/>
　　　　追何謝銅雀妓<lb/>
佳人一壷酒秋容滿千里石馬卧新煙憂来何所以<lb/>
歌聲且濳弄陵樹風自起長裾壓髙臺淚眼看花机<lb/>
　　　　送秦光禄北征<lb/>
北虜膠堪折秋沙亂曉鼙髯胡頻犯塞驕氣似横霓<lb/>
灞水艛船渡營門細栁開將軍馳白馬豪彦騁雄材<lb/>
箭射攙搶落旗懸日月低榆稀山易見甲重馬頻嘶<lb/>
天逺星光没沙平草葉齊風吹雲路火雪汚玉關泥<lb/>
<pb n="KR4c0061_SBCK_003-1b"/>
屢斷呼韓頸曾燃董卓臍太常猶舊寵光禄是新階<lb/>
寳玦騏驎起銀壷拂臨啼桃花連馬發綵絮撲鞍来<lb/>
呵臂懸金斗當脣注玉罍淸蘇和碎蟣𬗋膩卷浮盃<lb/>
虎鞹先蒙馬魚腸且斷犀䟃𧽼西旅狗蹙頞北方奚<lb/>
守帳燃香暮看鷹永夜棲黄龍就别鏡靑冡念陽臺<lb/>
周處長橋役侯調短弄哀錢塘階鳳羽正室臂鸞釵<lb/>
内子攀琪樹羌兒奏落梅今朝擎劒去何日刺蛟迴<lb/>
　　　　酬荅二首<lb/>
金魚公子夾衫長宻裝腰鞓割玉方行處春風隨馬<lb/>
尾栁花偏打内家香<lb/>
<pb n="KR4c0061_SBCK_003-2a"/>
雍州二月海池春御水鵁鶄暖白蘋試問酒旗歌板<lb/>
地今朝誰是拗花人<lb/>
　　　　畫角東城<lb/>
河轉曙蕭䔥鵶飛睥睨髙帆長摽越甸壁冷挂呉刀<lb/>
淡菜生寒日鮞魚潠白濤水花霑抹額旗鼓夜迎潮<lb/>
　　　　謝秀才有妾縞練改從於人秀才引留之不<lb/>
　　　　得後生感憶座人製詩嘲謝賀復繼四首<lb/>
誰知泥憶雲望斷梨花春荷絲楚機練竹葉剪花裙<lb/>
月明啼阿姊燈暗㑹良人也識君夫壻金魚挂在身<lb/>
銅鏡立靑鸞燕脂拂紫綿鰓花弄暗粉眼尾涙侵寒<lb/>
<pb n="KR4c0061_SBCK_003-2b"/>
碧玉破瓜後瑶琴重撥絃今日非昔日何人敢正看<lb/>
洞庭思不禁蜂子採花心灰暖殘香炷髮冷靑蟲簪<lb/>
夜遥燈焰短紅熟小屏深好作鴛鴦夢南城罷擣碪<lb/>
尋常輕宋玉今日嫁文鴦㦸幹横龍簴刀環倚桂牕<lb/>
邀人裁半袖端坐據胡牀淚濕紅輪重栖烏上井塘<lb/>
　　　　昌谷讀書示巴童<lb/>
蟲響燈光薄宵寒藥氣濃君憐垂翅客辛苦尚相從<lb/>
　　　　巴童荅<lb/>
巨鼻宜山褐庬眉入苦吟非君唱樂府誰識怨秋深<lb/>
　　　　代崔家送客<lb/>
<pb n="KR4c0061_SBCK_003-3a"/>
行蓋栁煙下馬蹄白翩翩恐隨行處盡何忍重揚鞭<lb/>
　　　　出城<lb/>
雪下桂花稀啼烏被彈歸關水乗驢影秦風㡌帶垂<lb/>
入郷誠萬里無印自堪悲卿卿忍相問鏡中雙淚姿<lb/>
　　　　莫種樹<lb/>
園中莫種樹種樹四時愁獨睡南牀月今秋似去秋<lb/>
　　　　將發<lb/>
東牀卷席罷濩落將行去秋白遥遥空月滿門前路<lb/>
　　　　畫江潭苑四首<lb/>
呉苑曉蒼蒼宫衣水濺黄小鬟紅粉薄騎馬珮珠長<lb/>
<pb n="KR4c0061_SBCK_003-3b"/>
路指臺城迴羅薫袴褶香行雲霑翠輦今日似襄王<lb/>
寳秣菊衣單蕉花宻露寒水光蘭澤葉帶重剪刀錢<lb/>
角暖盤弓易靴長上馬難淚痕霑寢帳匀粉照金鞍<lb/>
剪翅小鷹斜縚根王鏇花鞦垂粧細粟箭箙釘文牙<lb/>
<graphic n="KR1757" url="https://raw.githubusercontent.com/kanripo/KR-Gaiji/master/images/KR1757.png" mimeType="image/png"/>
                    <graphic n="KR1757" url="https://raw.githubusercontent.com/kanripo/KR-Gaiji/master/images/KR1757.png" mimeType="image/png"/>啼深竹鵁鶄老濕沙宫官燒蠟火飛燼汙鈆華<lb/>
十騎蔟芙蓉容衣小隊紅練香燻宋鵲尋箭踏盧龍<lb/>
旗濕金鈴重霜乾玉鐙空今朝畫眉早不待景陽鍾<lb/>
　　　　潞州張大宅病酒遇江使寄上十四兄<lb/>
秋至昭關後當知趙國寒繋書隨短羽寫恨破長牋<lb/>
病客眠清曉踈桐墜緑鮮城鵶啼粉堞軍吹壓蘆煙<lb/>
<pb n="KR4c0061_SBCK_003-4a"/>
岸幘褰紗幌枯塘卧折蓮木牕銀跡畫石蹬水痕錢<lb/>
旅酒侵愁肺離歌繞懦絃詩封兩條淚露折一枝蘭<lb/>
莎老沙雞泣松乾瓦獸殘覺騎燕地馬夢載楚溪船<lb/>
椒桂傾長席鱸魴斫玳筵豈能忘舊路江島滯佳年<lb/>
　　　　難忘曲古詩有君家誠易知易知復難忘<lb/>
夾道開洞門弱栁低畫㦸簾影竹華起簫聲吹日色<lb/>
蜂語繞粧鏡拂娥學春碧亂繫丁香梢滿欄花向夕<lb/>
　　　　賈公閭貴婿曲<lb/>
朝衣不須長分花對袍縫嚶嚶白馬春滿腦黄金重<lb/>
金朝香氣苦珊瑚澁難枕且要弄風人暖蒲沙上飲<lb/>
<pb n="KR4c0061_SBCK_003-4b"/>
鷰語踏薕鉤日虹屏中碧潘令在河陽無人死芳色<lb/>
　　　　夜飲長眠曲<lb/>
觴酣岀座東方髙腰横半解星勞勞栁苑鵶啼公主<lb/>
醉薄露壓花蕙園氣王轉濕絲牽曉水熟粉生香琅<lb/>
玕𬗋夜飲朝眠斷無事楚羅之幃卧皇子<lb/>
　　　　王濬墓下作<lb/>
人閒無阿童猶唱水中龍白草侵煙死秋梨遶地紅<lb/>
古書平黒石神劒斷靑銅耕勢魚龍起墳科馬<graphic n="KR4033" url="https://raw.githubusercontent.com/kanripo/KR-Gaiji/master/images/KR4033.png" mimeType="image/png"/>封<lb/>
菊花垂濕露棘逕卧乾蓬松柏愁香澁南原㡬夜風<lb/>
　　　　客遊<lb/>
<pb n="KR4c0061_SBCK_003-5a"/>
悲滿千里心日暖南山石不謁承明廬老作平原客<lb/>
四時别家廟三年去郷國旅歌屢彈鋏歸問時裂帛<lb/>
　　　　崇義里滯雨<lb/>
落漠誰家子來感長安秋壯年抱覉恨夢泣生白頭<lb/>
瘦馬秣敗草雨沫飄寒溝南宫古簾暗濕景傳籖籌<lb/>
家山逺千里雲脚天東頭憂眠枕劒匣客帳夢封侯<lb/>
　　　　馮小憐<lb/>
灣頭見小憐請上琵琶絃破得春風恨今朝直㡬錢<lb/>
裙垂竹葉帶鬢濕杏花煙玉冷紅絲重齊宫妾駕鞍<lb/>
　　　　贈陳商<lb/>
<pb n="KR4c0061_SBCK_003-5b"/>
長安有男兒二十心巳朽楞伽堆案前楚辭繫肘後<lb/>
人生有窮拙日暮聊飲酒秖今道巳塞何必湏白首<lb/>
淒淒陳述聖披褐鉏俎豆學爲堯舜文時人責衰偶<lb/>
柴門車轍涷日下榆影痩黄昬訪我來苦節靑陽皱<lb/>
太華五千仞劈地抽森秀旁古無寸尋一上戞牛斗<lb/>
公卿縱不憐寧能鏁吾口李生師太華大坐看白晝<lb/>
逢霜作樸樕得氣爲春栁禮節乃相去顦顇如芻狗<lb/>
風雪直齊壇墨組貫銅綬臣妾氣態間唯欲承箕箒<lb/>
天眼何時開古劒庸一吼<lb/>
　　　　釣魚<lb/>
<pb n="KR4c0061_SBCK_003-6a"/>
秋水釣紅渠仙人待素書菱絲縈獨繭蒱米蟄雙魚<lb/>
斜竹垂淸沼長綸貫碧虚餌懸春蜴蜥鉤墜小蟾蜍<lb/>
詹子情無限龍陽恨有餘爲看煙浦上楚女淚霑裾<lb/>
　　　　奉和二兄罷使遣歸延州<lb/>
空留三尺劒不用一丸泥馬向沙場去人歸故國來<lb/>
留愁翻隴水喜酒瀝春灰錦帶休驚鴈羅衣尚鬪雞<lb/>
還呉巳渺渺入郢莫淒淒自是桃李樹何畏不成蹊<lb/>
　　　　荅贈<lb/>
本作張公子曽名蕚緑華沈香燻小象楊栁伴啼鵶<lb/>
露濕金泥冷盃䦨玉樹斜琴堂沽酒客新買後園花<lb/>
<pb n="KR4c0061_SBCK_003-6b"/>
　　　　題趙生壁<lb/>
大婦燃竹根中婦春玉屑冬暖十松枝日煙坐蒙㓕<lb/>
木蘚靑岡老石井水聲發曝背卧東亭桃花滿肌骨<lb/>
　　　　感春<lb/>
日暖白䔥條花悲北郭騷榆穿莱子眼栁斷舞兒腰<lb/>
上幕迎神鷰飛絲送百勞胡瑟今日恨急語向檀槽<lb/>
　　　　仙人<lb/>
彈琴石壁上翻翻一仙人手持白鸞尾夜掃南山雲<lb/>
鹿飲寒澗下魚歸淸海濵時時漢武帝書報桃花春<lb/>
　　　　河陽歌<lb/>
<pb n="KR4c0061_SBCK_003-7a"/>
染羅衣秋藍難著色不是無心人爲作臺卭客花燒<lb/>
中誕城顔郎身巳老惜許兩少年抽心似春草今日<lb/>
見銀牌今夜烏玉讌牛頭髙一尺隔坐應相見日從<lb/>
東方来酒從東方轉觥舩飫口紅蜜炬千枝爛<lb/>
　　　　花遊曲并序<lb/>
寒食日諸王妓遊賀入座因採梁蕳文詩調賦花遊<lb/>
曲與妓彈唱<lb/>
春栁南陌態冷花寒露姿今朝醉城外拂鏡濃掃眉<lb/>
煙濕愁車重紅油覆畫衣舞裙香不暖酒色上來遲<lb/>
　　　　春晝<lb/>
<pb n="KR4c0061_SBCK_003-7b"/>
朱城報春更漏轉光風催蘭吹小殿草細堪梳栁長<lb/>
如練卷衣秦帝掃粉趙燕日含畫幕蜂上羅薦平陽<lb/>
華塢河陽花縣越婦搘機呉𧖟作繭菱汀繫帶荷塘<lb/>
倚扇江南有情塞北無恨<lb/>
　　　　安樂宫<lb/>
深井桐烏起尚復牽清水未盥邵陵王瓶中弄長翠<lb/>
新城安樂宫宫如鳯凰翅歌迴蠟板鳴大棺㮛壷使<lb/>
緑繁悲水曲茱茰别秋子<lb/>
　　　　胡蝶飛<lb/>
楊花撲帳春雲熱龜甲屏風醉眼纈東家胡蝶西家<lb/>
<pb n="KR4c0061_SBCK_003-8a"/>
飛白騎少年今日歸<lb/>
　　　　梁公子<lb/>
風彩出䔥家本是菖蒲花南塘蓮子熟洗馬走江沙<lb/>
御牋銀沬冷長簟鳯窠斜種栁營中暗題書賜舘娃<lb/>
　　　　牡丹種曲<lb/>
蓮枝未長秦蘅老走馬䭾金斸春草水灌香泥却月<lb/>
盆一夜緑房迎白曉美人醉語園中煙晚華巳散蝶<lb/>
又䦨梁王老去羅衣在拂䄂風吹蜀國絃歸霞帔拖<lb/>
蜀帳昬嫣紅落粉罷承恩檀郎謝女眠何處樓庭月<lb/>
明鷰夜語<lb/>
<pb n="KR4c0061_SBCK_003-8b"/>
　　　　後園鑿井<lb/>
井上轆轤牀上轉水聲繁絲聲淺情若何荀奉蒨城<lb/>
頭日長向城頭住一日作千年不湏流下去<lb/>
　　　　開愁歌筆下作<lb/>
秋風吹地百草乾華容碧影生晚寒我當二十不得<lb/>
意一心愁㓔如梧蘭衣如飛鶉馬如狗臨歧擊劒生<lb/>
銅吼旗亭下馬解秋衣請貰宜陽一壷酒壺中喚天<lb/>
雲不開白晝萬里閑淒迷主人勸我養心骨莫愛俗<lb/>
物相塡<graphic n="KR4197" url="https://raw.githubusercontent.com/kanripo/KR-Gaiji/master/images/KR4197.png" mimeType="image/png"/>
　　　　秦宫詩并序<lb/>
<pb n="KR4c0061_SBCK_003-9a"/>
漢人秦宫將軍梁冀之嬖奴也秦宫得寵内舎故以<lb/>
驕名大譟於人子撫舊而作長辭以溤子都之事相<lb/>
爲對望又云昔有之詩<lb/>
越羅衫袂迎春風玉刻騏驎腰帶紅樓頭曲宴仙人<lb/>
語帳底吹笙香霧濃雲閑酒暖春茫茫花枝入簾白日<lb/>
長飛牕複道傳籌飲午夜銅盤膩燭黄秃衿小䄂調<lb/>
鸚鵡紫繍麻霞踏哮虎斫桂燒金待曉筵白鹿淸蘇<lb/>
夜半煑桐隂永巷調生馬内屋屏風生色畫開門爛<lb/>
用水衡錢卷起黄河向身瀉皇天厄運猶曾裂秦宫<lb/>
一生花裏活鸞箆奪得不還人醉卧氍毹滿堂月<lb/>
<pb n="KR4c0061_SBCK_003-9b"/>
　　　　古鄴城童子謡効王粲曹操<lb/>
鄴城中墓塵起將黒丸斫文吏棘爲鞭虎爲馬團團<lb/>
走鄴城下切玉劒射日弓獻何人奉相公扶轂來閣<lb/>
右兒香掃塗相公歸<lb/>
　　　　楊生靑花石硯歌<lb/>
端州石工巧如神踏天磨刀割紫雲傭刓抱水含滿<lb/>
脣暗灑萇弘冷血痕紗帷晝暖墨花春輕漚漂沬松<lb/>
麝薫乾膩薄重立脚匀數寸光秋無日昏圎毫促點<lb/>
聲靜新孔碩寛頑何足云<lb/>
　　　　房中思<lb/>
<pb n="KR4c0061_SBCK_003-10a"/>
新桂如娥眉秋風吹小緑行輪出門去玉鑾聲斷續<lb/>
月軒下風露曉庭自幽澁誰能事貞素卧對莎雞泣<lb/>
　　　　石城曉<lb/>
月落大堤上女垣棲烏起細露濕團紅寒香解夜醉<lb/>
石子渡天河栁煙滿城曲上客留斷纓殘娥鬪雙緑<lb/>
春帳依微蟬翼羅横茵突金隱躰花帳前輕絮鶴毛<lb/>
起欲說春心無所以<lb/>
　　　　苦晝短<lb/>
飛光飛光歡爾一杯酒吾不識靑天髙黄地厚唯見<lb/>
月寒日暖來煎人夀食龍則腓食蛙則瘦神君何在<lb/>
<pb n="KR4c0061_SBCK_003-10b"/>
太一安有天東有若木下置銜燭龍吾將斬龍足<lb/>
嚼龍肉使之朝不得迴夜不得伏自然老者不死少<lb/>
者不哭何爲餌黄金吞白玉誰似任公子雲中騎碧<lb/>
驢劉徹茂陵多滯骨嬴政梓棺費鮑魚<lb/>
　　　　章和二年中<lb/>
雲䔥索田風拂拂棱芒如篲黍如粟關中父老百領<lb/>
𥜗關東吏人乏詬租健犢春耕土膏黒菖蒲叢叢㳂<lb/>
水脉殷勤爲我下田租百錢携賞絲桐客遊春漫光<lb/>
塢花白野林散香神降席拜神得夀獻天子七星貫<lb/>
斷姮娥死<lb/>
<pb n="KR4c0061_SBCK_003-11a"/>
　　　　春歸昌谷<lb/>
束髮方讀書謀身苦不早終軍未乗傳顔子鬢先老<lb/>
天誠信崇大矯士常慅慅逸目駢甘華羈心如荼蓼<lb/>
旱雲二三月岑岫相顚倒誰揭赬玉盤東方發紅照<lb/>
春熱張鶴葢兎目官槐小思焦面如病甞膽腸似絞<lb/>
京國心爛漫夜夢歸家少發軔東門外天地皆浩浩<lb/>
靑樹驪山頭花風滿秦道宫臺光錯落裝盡偏峯嶠<lb/>
細緑及團紅當路雜啼笑香氣下髙廣鞍馬正華耀<lb/>
獨乗枅棲車自覺少風調心曲語形影抵身焉足樂<lb/>
豈能脫負檐刻鶴曽無兆幽幽太華側老柏如建纛<lb/>
<pb n="KR4c0061_SBCK_003-11b"/>
龍皮相排戞翠羽更蕩掉驅趍委摧悴眺覽強容皃<lb/>
花蔓閡行輈縠煙暝深徼少健無所就入門愧家老<lb/>
聽講依大樹觀書臨曲沼知非岀神虎甘作藏霧豹<lb/>
韓烏處矰繳湘儵在籠罩狹行無廓落壯士徒輕躁<lb/>
　　　　昌谷詩五月二十七日作<lb/>
昌谷五月稻細靑滿平水遥巒相壓疊頽緑愁墮地<lb/>
光㓗無秋絲涼曠吹浮媚竹香滿淒寂粉節塗生翠<lb/>
華髮垂恨鬢光露泣幽淚層團爛洞曲芳徑老紅醉<lb/>
攅蟲鎪古栁蟬子鳴髙邃大帶委黄葛紫蒲交狹涘<lb/>
石錢差復藉厚葉皆蟠膩汰沙好平白立馬印靑字<lb/>
<pb n="KR4c0061_SBCK_003-12a"/>
晚鱗自遨造瘦鵠鳴單跱嘹嘹濕蛄聲咽源驚濺起<lb/>
紆綾王眞路<hi>近武后巡幸路</hi>神娥蕙花裏苔絮縈澗礫山實<lb/>
垂頳𬗋小柏儼重扇肥松突丹髓鳴流走響韻壠秋<lb/>
拖光穟鸎唱閔女歌瀑懸楚練帔風露滿笑眼駢巗<lb/>
雜舒墜亂條迸石巔細頸喧島毖日脚掃歸翳新雲<lb/>
啓華閟謐謐厭夏光商風道清氣髙眠服玉容燒桂<lb/>
祀天几<hi>谷與女山嶺阪相承山即蘭香神女上天處也遺几在焉</hi>霧衣夜披拂眠<lb/>
壇夢直粹待駕棲鸞老故宫椒壁圯<hi>福昌宫在谷之東</hi>鴻龍<lb/>
數鈴響羇臣發涼思隂藤束朱鍵龍帳著魈魅碧錦<lb/>
帖花檉香衾事殘貴歌塵蠹末年無綵長雲似珍壤<lb/>
<pb n="KR4c0061_SBCK_003-12b"/>
割繍段里俗祖風義隣凶不相忤没病無邪祀鮐皮<lb/>
識仁惠丱角知靦恥縣省司刑官戸乏詬租吏竹藪<lb/>
添墮簡石磯引紉餌溪灣轉水帶芭蕉傾蜀紙岑色<lb/>
冕縠襟孤寡拂繁事泉樽陶宰酒月眉謝郎妓丁丁<lb/>
幽鍾逺矯矯單飛至霞巘殷嵳峩危溜聲爭次淡蛾<lb/>
流平碧薄月渺隂悴涼光入澗岸廓盡山中意漁童<lb/>
下宵綱霜禽竦煙翅潭鏡滑蛟涎浮珠噞魚戲風桐<lb/>
摇匣瑟螢星錦城使栁綴長縹帶篁掉短笛吹石根<lb/>
緑彩蘇蘆笋抽丹漬漂旋弄天影古檜挐雲臂愁目<lb/>
微帳紅骨雲香蔓刺<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>夌平百井閑乗列千肆刺促<lb/>
<pb n="KR4c0061_SBCK_003-13a"/>
成㡬人好學鴟夷子<lb/>
　　　　銅駞悲<lb/>
落魄三月罷長花去東家誰作送春曲洛岸悲銅駞<lb/>
橋南多馬客北山饒古人客飲盃中酒駞悲千萬春<lb/>
生世莫徒勞風吹盤上燭厭見桃株笑銅駞夜來哭<lb/>
　　　　自昌谷到洛後問<lb/>
九月大野白蒼岑踈秋門寒涼十月末露霰濛曉昏<lb/>
澹色結晝天心事塡空雲道上千里風野竹蛇蜒痕<lb/>
石爛東波聲雞叫清寒晨強行到東舎解馬投舊隣<lb/>
東家名瘳者郷曲傳姓辛枝頭非飲酒吾請造其人<lb/>
<pb n="KR4c0061_SBCK_003-13b"/>
始欲南去楚又將西適秦襄王與武帝各自流靑春<lb/>
聞道蘭臺上宋玉無歸魂緗縹兩行字蟄蟲蠹秋芸<lb/>
爲探秦臺意豈命余負薪<lb/>
　　　　七月一日曉入太行<lb/>
一夕遶山秋香露溘蒙菉新橋倚雲阪候虫嘶露樸<lb/>
洛南今巳逺越衾誰爲熟石氣何淒淒老莎如短鏃<lb/>
　　　　秋涼詩寄正字十二兄<lb/>
閉門感秋風幽姿任契闊大夜生素空天地曠粛殺<lb/>
露光泣殘蕙蟲響連夜發戸寒寸輝薄迎風絳紗折<lb/>
題書古雲馥恨唱華容歇百日不相知花光變涼節<lb/>
<pb n="KR4c0061_SBCK_003-14a"/>
弟兄誰念慮牋翰旣通逹靑袍度白馬草簡奏東闕<lb/>
夢中相聚笑覺見半牀月長思尋劇環亂憂扺覃葛<lb/>
歌詩編第三<lb/>
<pb n="KR4c0061_SBCK_003-14b"/>
</p>
<p>
</p>
  </div>
</body>
</text>
</TEI>
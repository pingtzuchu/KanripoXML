<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>常建詩巻一</head>
    <p>
<pb n="KR4c0024_WYG_001-1a"/>
欽定四庫全書<lb/>
　常建詩巻一　　　　　　唐　常　建　撰<lb/>
　　五言古詩<lb/>
　　　送陸擢<lb/>
聖代多才俊<hi>一作秀</hi>陸生何考槃南山髙松樹不合空摧<lb/>
殘九月湖上别北風秋雨寒殷勤歎孤鳳早食金琅玕<lb/>
　　　送李十一尉臨溪<lb/>
泠泠花下琴君唱渡江吟天際一㠶影預懸離别心以<lb/>
<pb n="KR4c0024_WYG_001-1b"/>
言神仙尉因致瑶華音回軫撫商調越溪澄碧林<lb/>
　　　江上琴興<lb/>
江上調玉琴一絃清一心泠泠七絃遍萬木澄幽隂<hi>一作</hi>
<hi>音</hi>能使江月白又令江水深始知梧<hi>一作枯</hi>桐枝可以徽<lb/>
黄金<lb/>
　　　湖中晚齊<lb/>
湖廣舟自輕江天欲澄霽是時清楚望氣色猶霾曀踟<lb/>
蹰金霞白波上日初麗烟虹落鏡中樹木生天際杳杳<lb/>
<pb n="KR4c0024_WYG_001-2a"/>
涯欲辨䝉䝉雲復閉言乗星漢明又覩寰瀛勢㣲興從<lb/>
此惬悠然不知嵗試歌滄浪清遂覺乾坤細豈容客衣<lb/>
薄将期永投袂遲回漁父間一鴈聲嘹唳<lb/>
　　　宿王昌齡隱居<lb/>
清溪深不測<hi>一作極</hi>隱處唯孤雲松際露㣲月清光猶為<lb/>
君茅亭宿花影藥院滋苔紋余亦謝時去西山鸞鶴羣<lb/>
　　　送楚十少府<lb/>
㣲風吹霜氣寒影明<hi>一作流</hi>前除落日未能别蕭蕭林木<lb/>
<pb n="KR4c0024_WYG_001-2b"/>
虛愁烟閉千里仙尉其何如因送别鶴操贈之雙鯉魚<lb/>
鯉魚在金盤别鶴哀有餘心事則如此請君開素書<lb/>
　　　張山人彈琴<lb/>
君去芳草綠西峰彈玉琴豈惟丘中賞兼得清煩襟朝<lb/>
從山口還出嶺聞清<hi>一作幽</hi>音了然雲霞氣<hi>一作意</hi>照見天<lb/>
地心𤣥鶴下澄空翩翩舞松林改絃扣<hi>一作和</hi>商聲又聼<lb/>
飛龍吟稍覺此身妄漸知仙事深其将錬金鼎永矣<hi>一作</hi>
<hi>以</hi>投吾簪<lb/>
<pb n="KR4c0024_WYG_001-3a"/>
　　　白湖寺後溪宿雲門<lb/>
落日山水清亂流鳴淙淙舊蒲雨抽節新花水對窗溪<lb/>
中日已沒歸鳥多為雙杉松引直路出谷臨前湖洲渚<lb/>
晚色静又觀花與蒲入溪復登嶺草淺寒流速圓月明<lb/>
髙峰春山因獨宿松隂澄初夜曙色分逺目日出城南<lb/>
隅青青媚川陸亂花覆東郭碧氣銷長林四郊一清影<lb/>
千里歸寸心前瞻王<hi>一作去</hi>程促却戀雲門深畢景有餘<lb/>
興到家彈玉琴<lb/>
<pb n="KR4c0024_WYG_001-3b"/>
　　　閒齋卧病行藥至山館稍次湖亭二首<lb/>
旬時結隂霖簾外初白日齋沐清病容心魂畏虚室閒<lb/>
梅照前户明鏡悲舊質同袍四五人何不來問疾<lb/>
行藥至石壁東風變萌芽主人門外<hi>一作山門</hi>綠小隱湖中<lb/>
花時物堪獨往春㠶宜别家辭君嚮滄海爛熳從天涯<lb/>
　　　塞上曲<lb/>
翩翩雲中使來間太原卒百戰苦不歸刀頭怨明月塞<lb/>
雲隨陣落寒日旁城沒城下有寡妻哀哀哭枯骨<lb/>
<pb n="KR4c0024_WYG_001-4a"/>
　　　仙谷遇毛女意知是秦宫人<lb/>
溪口水石淺泠泠明藥<graphic n="KR1244" url="https://raw.githubusercontent.com/kanripo/KR-Gaiji/master/images/KR1244.png" mimeType="image/png"/>入溪雙峰峻松栝疎幽風垂<lb/>
嶺<hi>一作竹</hi>枝嫋嫋翳泉花濛濛夤緣霽人目路盡心彌通<lb/>
盤石横陽崖前流<hi>一作臨</hi>殊未窮回潭清雲影瀰漫長天<lb/>
空水邉一神女千嵗為玉童羽毛經漢代珠翠逃秦宫<lb/>
目覿神已寓鶴飛言未終祈君青雲秘願謁黄仙翁嘗<lb/>
以耕玉田龍鳴西頂中金梯與天接幾日來相逢<lb/>
　　　夢太白西峰<lb/>
<pb n="KR4c0024_WYG_001-4b"/>
夢寐昇九崖杳靄逢元君遺我太白峰<hi>一作岑</hi>寥寥辭垢<lb/>
氛結宇在星漢宴林閉氤氲簷楹覆餘翠巾舄生片雲<lb/>
時往溪水<hi>一作谷</hi>間孤亭晝仍曛松峰引天影石瀨清霞<lb/>
文恬目緩舟趣霽心投鳥羣春風又揺櫂潭島花紛紛<lb/>
　　　鄂渚招王昌齡張僨<lb/>
刈蘆曠野中沙上飛黄雲天晦無精光茫茫逺悲君楚<lb/>
山隔湘水湖畔落日曛春鴈又北飛音書固難聞謫居<lb/>
未為歎讒枉何由分午日逐蛟<hi>一作蛇</hi>龍宜為弔寃文翻<lb/>
<pb n="KR4c0024_WYG_001-5a"/>
覆古共然名宦安足云貧士任枯槁捕魚清江濆有時<lb/>
荷鉏犁曠野自耕耘不然春山隱溪澗花<hi>一作何</hi>氤氲山<lb/>
鹿自有場賢達亦顧羣二賢歸去來世上徒紛紛<lb/>
　　　春詞二首<lb/>
菀菀黄桞絲濛濛雜花垂日髙紅粧卧倚對<hi>一作樹</hi>春光<lb/>
<hi>一作風</hi>遲寧知傍淇水騕褭黄金覊<lb/>
翳翳陌上桑南枝交北堂美人金梯出素手自提筐非<lb/>
但畏<hi>一作為</hi>蠶飢盈盈嬌路傍<lb/>
<pb n="KR4c0024_WYG_001-5b"/>
　　　張公子行<hi>一作古意</hi>
日出乗釣舟嫋嫋持釣竿渉淇傍荷花驄馬閑金鞍俠<lb/>
客白雲中腰間懸轆轤出門事嫖姚為君西擊胡胡兵<lb/>
漢騎相馳逐轉戰孤軍西海北<hi>一作曲</hi>百尺旌竿沉黒雲<lb/>
邉笳落日不堪聞<lb/>
　　　晦日馬鐙曲稍次中流作<lb/>
夜寒宿蘆葦曉色明西林初日在川上便澄㳺子心秦<lb/>
<hi>一作晴</hi>天無纎翳郊野浮春隂波靜隨釣魚舟小綠水深<lb/>
<pb n="KR4c0024_WYG_001-6a"/>
出浦見千里曠然諧逺尋扣船應漁父因<hi>一作同</hi>唱滄浪<lb/>
吟<lb/>
　　　古意<lb/>
牧馬古道傍道傍多古墓蕭條愁殺人蟬鳴白楊樹廻<lb/>
頭望京邑合㳫生塵霧富貴安可常歸來保貞素<lb/>
　<lb/>
　<lb/>
　<lb/>
<pb n="KR4c0024_WYG_001-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　常建詩巻一<lb/>
</p>
<p>
</p>
  </div>
<div>
                <head>常建詩巻二</head>
    <p>
<pb n="KR4c0024_WYG_002-1a"/>
欽定四庫全書<lb/>
　常建詩巻二　　　　　　唐　常　建　撰<lb/>
　　五言古詩<lb/>
　　　宿五度谿仙人得道處<lb/>
五度谿上花生根依兩崖二月尋片雲願宿秦人家上<lb/>
見懸崖崩下見白水湍仙人彈碁處石上青蘿盤無處<lb/>
求玉童翳翳惟林巒前溪遇新月聊取玉琴彈<lb/>
　　　西山<lb/>
<pb n="KR4c0024_WYG_002-1b"/>
一身為輕舟落日西山際常隨去㠶影逺接長天勢物<lb/>
象歸餘清林巒分夕麗亭亭碧流暗日入孤霞繼洲渚<lb/>
逺隂映湖雲尚明霽林昏楚色來岸逺荆門閉至夜轉<lb/>
清逈蕭蕭北風厲沙邉雁鷺泊宿處蒹葭蔽圓月逗前<lb/>
浦孤琴又揺曳泠然夜遂深白露霑人衣<lb/>
　　　春詞<lb/>
階下草猶短牆頭梨花白織女髙樓上停梭顧行客問<lb/>
君在何所青鳥舒錦翮<lb/>
<pb n="KR4c0024_WYG_002-2a"/>
　　　贈三侍御<lb/>
髙山臨大澤正月蘆花乾陽色薫兩崖不改青松寒士<lb/>
賢守孤貞古來皆共難明君錯甚<hi>一作任</hi>才臺上飛三鸞<lb/>
操與雪霜明量與江海寛東身視天涯安能窮波瀾孤<lb/>
鶴在枳棘一枝非所安逸翮望絶霄見欲凌雲端層臺<lb/>
何其髙山石流洪湍固知非天池鳴躍同所歡誰念獨<lb/>
枯槁四十長江干責躬貴知已効拙從一官折翮悲髙<lb/>
風苦飢候朝飡湖月映大海天空何漫漫托身未知所<lb/>
<pb n="KR4c0024_WYG_002-2b"/>
謀道庶不刋吟彼喬木詩一夕常三歎<lb/>
　　　第三峰<lb/>
西山第三頂茅宇依雙松杳杳欲至天雲梯昇幾重瑩<lb/>
魄澄玉虚以求鸞鶴蹤逶迤非天人執節乗赤龍旁映<lb/>
白日光縹緲輕霞容孤輝上烟霧餘影明心胸願與黄<lb/>
麒麟欲飛而莫從因寂清萬象輕雲自中峰山暝學棲<lb/>
鳥月來隨暗蛬尋空靜餘響嫋嫋雲溪鐘<lb/>
　　　古興<lb/>
<pb n="KR4c0024_WYG_002-3a"/>
漢上逄老翁江口為僵屍白髮沾黄泥遺骸集烏鴟機<lb/>
巧自此忘精魄今何之風吹釣竿折魚躍安能施白水<lb/>
明汀洲菰蒲冒深陂唯㽞扁舟影繫在長江湄突兀枯<lb/>
松枝悠揚女蘿絲託身難慿依生死焉相知徧觀今時<lb/>
人舉世皆爾為将軍死重圍漢卒猶爭馳百馬同一銜<lb/>
萬輪同一規名與身孰親君子宜固思<lb/>
　　　髙樓夜彈筝<lb/>
髙樓百餘尺直上江水平明月照人苦開簾彈玉笋山<lb/>
<pb n="KR4c0024_WYG_002-3b"/>
髙猿狖急天靜鴻雁鳴曲度由未終東峰霞半生<lb/>
　　　客有自燕而歸哀其老而贈之<lb/>
羸馬朝自燕一身為二連憶親拜孤塜移𦵏雙陵前幽<lb/>
願從此畢劒心因獲全孟冬寒氣盛撫轡告言旋碣石<lb/>
海北門餘冦惟朝鮮離離一寒騎嫋嫋馳白天生别皆<lb/>
自取况為士卒先寸心漁陽興落日旌竿懸<lb/>
　　　白龍窟汎舟寄天台學道者<lb/>
夕映翠山深餘暉在龍窟扁舟滄浪意澹澹花影沒西<lb/>
<pb n="KR4c0024_WYG_002-4a"/>
浮入天色南望對雲闕因憶莓苔峰初陽濯𤣥髮泉蘿<lb/>
兩幽映松鶴間清越碧海瑩子神玉膏澤人骨忽然為<lb/>
枯木㣲興遂如兀應寂中有天明心外無物環迴從所<lb/>
汎夜靜猶不歇澹然意無限身與波上月<lb/>
　　　張天師草堂<lb/>
靈溪宴清宇傍倚枯松根花藥繞方丈瀑泉飛至門四<lb/>
氣閉炎熱兩崖改明昏夜深月暫皎亭午朝始暾信是<lb/>
天人居幽幽寂無喧萬壑應鳴磬諸峰接一魂遂登<hi>闕</hi>
<pb n="KR4c0024_WYG_002-4b"/>
子<hi>闕</hi>因<hi>闕/</hi>田生樽時節開玉書窅映飛天言心化便<hi>一作</hi>
<hi>更</hi>無影目精焉累煩忽而與<hi>一作舉</hi>霄漢寥落空南軒<lb/>
　　　古意三首<lb/>
二妃方訪舜萬里南方懸逺道隔江漢孤舟無嵗年不<lb/>
知蒼梧處氣盡呼青天愁淚變楚竹蛾眉喪湘川後人<lb/>
立為廟累世稱其賢過客設祠祭狐狸來坐邉懐古未<lb/>
忍還猿吟徹空山<lb/>
明月照髙閣綵女褰羅幕歌舞臨碧雲簫聲沸珠箔青<lb/>
<pb n="KR4c0024_WYG_002-5a"/>
鸞臨南海天上雙白鶴萬里齊翼飛意求君門樂玉霄<lb/>
九重閉金鎖夜不開兩翅自無力愁鳴雲外來態深入<lb/>
空貴世屈無良媒俯仰顧中禁東飛白玉臺<lb/>
楚王竟何去獨自㽞巫山偏使世人見迢迢江漢間駐<lb/>
舟春溪裏皆願拜靈顔寤寐見神女金紗鳴珮環閒艶<lb/>
絶世姿令人氣力㣲含笑竟不語化作朝雲飛<lb/>
　　　漁浦<lb/>
春至百草綠陂澤聞鶬鶊别家投釣翁今世滄浪情漚<lb/>
<pb n="KR4c0024_WYG_002-5b"/>
紵為緼袍折麻為長纓榮譽失本真怪人浮此生碧水<lb/>
月自濶安流淨而平扁舟與天際獨往誰能名<lb/>
　　　空靈山應田叟<lb/>
湖南無村落山舎多黄茆淳朴如太古其人居鳥巢牧<lb/>
童唱巴歌野老亦獻嘲泊舟問溪口言語皆啞咬土俗<lb/>
不尚農豈暇論肥埆莫傜射禽獸浮客烹魚鮫余亦罘<lb/>
罝人獲麋今尚苞敬君中國來願以充其庖日入聞虎<lb/>
鬭空山滿哮<hi>一作咆</hi>哮懐人雖共安異域終難交白水可<lb/>
<pb n="KR4c0024_WYG_002-6a"/>
洗心采薇可為殽拽䇿皆落日江風鳴梢梢<lb/>
　　　太公哀晚遇<lb/>
日出渭流白文王畋獵時釣翁在蘆葦川澤無熊羆詔<lb/>
書起遺賢匹馬令<hi>一作今</hi>致辭因稱江海人臣老筋力衰<lb/>
遲遲詣天車怏怏悟靈龜兵馬更不獵君臣皆共怡同<lb/>
車至咸陽心影無磷緇四牡玉墀下一言為帝師王侯<lb/>
擁朱門軒葢曜長逵古來榮華人遭遇誰知之落日懸<lb/>
桑榆光景有頓虧倐悲<hi>一作忽</hi>天地人雖貴将何為<lb/>
<pb n="KR4c0024_WYG_002-6b"/>
　　　昭君墓<lb/>
漢宫豈不死異域傷獨沒萬里䭾黄金蛾眉為枯骨廻<lb/>
車<hi>一作軍</hi>夜出塞立馬皆不發共恨丹青人墳上哭明月<lb/>
　　　弔王将軍墓<lb/>
嫖姚北伐時深入强<hi>一作幾</hi>千里戰餘落日黄軍敗鼓聲<lb/>
死嘗聞<hi>一作言</hi>漢飛将可奪單于壘今與山鬼隣殘兵哭<lb/>
遼水<lb/>
　常建詩巻二<lb/>
</p>
<p>
</p>
  </div>
<div>
                <head>常建詩巻三</head>
    <p>
<pb n="KR4c0024_WYG_003-1a"/>
欽定四庫全書<lb/>
　常建詩巻三　　　　　唐　常　建　撰<lb/>
　　五言律詩<lb/>
　　　題破山寺後禪院<lb/>
清晨入古寺初日照<hi>一作朗</hi>髙林竹逕通<hi>一作遇</hi>幽處禪房<lb/>
花木深山光悦鳥性潭影空人心萬籟此都<hi>一作俱</hi>寂但<lb/>
餘<hi>一作惟聞</hi>鐘磬音<lb/>
　　　送李大都䕶<lb/>
<pb n="KR4c0024_WYG_003-1b"/>
單于雖不戰都䕶事邉深君執幕中秘能為髙士心海<lb/>
頭近初月磧裏多愁隂西望郭猶子将分淚滿襟<lb/>
　　　潭州㽞别<lb/>
賢達不相識偶然交巳深宿㠶謁郡佐悵别依禪林湘<lb/>
水流入海楚雲千里心望君杉松夜山月清猿吟<lb/>
　　　聼琴秋夜贈冦尊師<lb/>
琴當秋夜聼况是洞中人一指指應法一聲聲爽神寒<lb/>
蟲臨砌黙<hi>一作急</hi>清吹褭燈頻何必鍾期耳髙閒自可親<lb/>
<pb n="KR4c0024_WYG_003-2a"/>
　　　泊舟盱眙<lb/>
泊舟淮水次霜降夕流清夜久潮侵岸天寒月近城平<lb/>
沙依雁宿候館聼雞鳴鄉國雲霄外誰堪覊旅情<lb/>
　　　江行<lb/>
平湖四無際此夜泛孤舟明月異方意呉歌令客愁鄉<lb/>
園碧雲外兄弟淥江頭萬里無歸信偒心看斗牛<lb/>
　　　讌居<lb/>
青苔常滿路流水復入林逺與市朝隔日聞鷄犬深寥<lb/>
<pb n="KR4c0024_WYG_003-2b"/>
寥丘中想𣺌𣺌湖上心嘯傲轉無欲不知成陸沉<lb/>
　　七言古詩<lb/>
　　　古意<lb/>
井底玉氷洞地明琥珀轆轤青絲索仙人騎鳳披彩霞<lb/>
挽上銀瓶照天閣黄金作身雙飛龍口銜明月噴芙蓉<lb/>
一時渡海望不見曉上青樓十二重<lb/>
　　　古興<lb/>
轆轤井上雙梧桐飛鳥銜花日将没深閨女兒莫愁年<lb/>
<pb n="KR4c0024_WYG_003-3a"/>
玉指泠泠怨金碧石榴裙裾蛺蝶飛見人不語顰蛾眉<lb/>
青絲素絲紅綠絲織女<hi>一作成</hi>錦衾當為誰<lb/>
　　七言絶句<lb/>
　　　送宇文六<lb/>
花映垂楊漢水清㣲風林裏一枝輕即今江北還如此<lb/>
愁殺江南離别情<lb/>
　　　落第長安<lb/>
家園好在尚<hi>一作住上</hi>㽞秦恥作明時失路人恐逢故里鶯<lb/>
<pb n="KR4c0024_WYG_003-3b"/>
花笑且向長安度一春<lb/>
　　　塞下<lb/>
鐡馬胡裘出漢營分麾百道救龍城左賢未遁兵<hi>一作斬旌</hi>
竿折過在将軍不在兵<lb/>
　　　題法院<lb/>
勝景門閒對逺山竹深松老半含烟皓<hi>一作素</hi>月殿中三<lb/>
度磬水晶宫裏一僧禪<lb/>
　　　嶺猿<lb/>
<pb n="KR4c0024_WYG_003-4a"/>
杳杳褭<hi>一作凄</hi>褭清且切鷓鴣飛處又斜陽相思嶺上相<lb/>
思淚不到三聲合斷腸<lb/>
　　　三日尋李九荘<lb/>
雨歇楊林東渡頭永和三日盪輕舟故人家在桃花岸<lb/>
直到門前溪水流<lb/>
　　　塞下曲四首<lb/>
玉帛朝囬望帝鄉烏孫歸去不稱王天涯静處無征戰<lb/>
兵氣銷為日月光<lb/>
<pb n="KR4c0024_WYG_003-4b"/>
北海隂風動地來明君祠上望龍堆髑髏皆是長城卒<lb/>
日暮沙場飛作灰<lb/>
龍鬭雌雄勢巳分山崩鬼哭恨将軍黄河直北千餘里<lb/>
寃氣蒼茫成黒雲<lb/>
因嫁單于怨在邉蛾眉萬古𦵏胡天漢家此去三千里<lb/>
青塚常無草木烟<lb/>
　　　戲題湖上<lb/>
湖上老人坐磯<hi>一作島</hi>頭湖裏桃花水却流竹竿嫋嫋波<lb/>
<pb n="KR4c0024_WYG_003-5a"/>
無<hi>一作白波</hi>際不知何者吞吾鈎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0024_WYG_003-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　常建詩巻三<lb/>
</p>
<p>
</p>
  </div>
<div> <lb/>
    <p>
<pb n="KR4c0024_WYG_004-1a"/>
常建詩附錄<lb/>
河岳英靈集云高才無貴士誠哉是言曩劉楨死於文<lb/>
學左思終於記室鮑昭卒於參軍今常建亦淪於一尉<lb/>
悲夫建詩似初發通莊却尋野徑百里之外方歸大道<lb/>
所以其㫖逺其興僻佳句輒來唯論意表至如松際露<lb/>
微月清光猶為君又山光悦鳥性潭影空人心此例十<lb/>
數句並可稱警策然一篇盡善者戰餘落日黃軍敗鼓<lb/>
聲死今與山鬼隣殘兵哭遼水屬思旣苦詞亦警絶潘<lb/>
<pb n="KR4c0024_WYG_004-1b"/>
岳雖云能叙悲怨未見如此章<lb/>
歐陽公臨行題青州山齋曰吾常喜誦常建詩云竹徑<lb/>
遇幽處禪房花木深欲效其語作一聯久不可得乃知<lb/>
造意者難為工也晚來青州始得山齋宴息乃謂不意<lb/>
平生想見而不能道以言者乃為巳有於是益欲希其<lb/>
髣髴竟爾莫獲一言夫前人為開其端其物景又在其<lb/>
目然不得自稱其懷豈人才有限而不可彊吾將老矣<lb/>
文思之衰耶兹為終身之恨爾熙寧庚戌仲夏望日題<lb/>
<pb n="KR4c0024_WYG_004-2a"/>
姚寛西溪<graphic n="KR1244" url="https://raw.githubusercontent.com/kanripo/KR-Gaiji/master/images/KR1244.png" mimeType="image/png"/>語曰常建題破山寺後院詩云竹徑通幽<lb/>
處禪房花木深余觀又𤣥集唐詩類選皆作通熙寧元<lb/>
年歐陽永叔守青州題廨宇後山齋云竹徑遇幽處有<lb/>
以□杜石本往河内以見邢和叔始末見時亦頗疑其<lb/>
誤及見碑反覆味之亦以為佳不知别有本耶抑永叔<lb/>
自改耶古人用一字不茍也<lb/>
常建詩跋<lb/>
常建字無考開元十五年進士大厯中為盱眙尉丹陽<lb/>
<pb n="KR4c0024_WYG_004-2b"/>
進士殷璠選河岳英靈集起甲寅終癸巳上下四十年<lb/>
品藻二十四人譔錄二百三十四詩叙云名不副實才<lb/>
不合道縱權壓梁竇終無取焉唯以建詩一十五首列<lb/>
於巻端尤稱弔王將軍一篇以為潘岳弗如也惜其淪<lb/>
於下僚且曰高才無貴士誠哉是言可謂感嘅極矣據<lb/>
唐藝文志及通考俱云一巻今流傳詩五十有七首不<lb/>
知何人類而析之為三巻又見洪魏公載吳故宫一絶<lb/>
因附焉隠湖毛晉識<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>夢觀集卷一</head> <lb/>
    <p>
<pb n="KR4d0533_WYG_001-1a"/>
欽定四庫全書<lb/>
　夢觀集卷一<lb/>
　　　　　　　　　　　　元　釋大圭　撰<lb/>
　五言古詩<lb/>
　　定公生焚詩<hi>并序</hi>
　吾釋氏者定世古昆吾人客漳久之僑居開元寺業<lb/>
　白以老至元四年秋峒賊來攻城甚急漳人莫知所<lb/>
　出定密而祝曰使城不陷賊吾當火吾身以答已而<lb/>
<pb n="KR4d0533_WYG_001-1b"/>
　果然越六年夏遂絫薪為龕室西郊行與衆訣衆留<lb/>
　之不可乃自燔其間其火之始張也人視之泰然無<lb/>
　豪髪惴惴色郡人咸大駭異請即其地作塔廟以祠<lb/>
　於乎定以誓故生而自焚宜若得罪於名教者然與<lb/>
　夫食人之食而見危不能致命立人之朝臨大節而<lb/>
　變者不亦逺乎哉况定之心以一身全一城之死靡<lb/>
　渝亦宜若無得罪於名教者也抑吾聞定老出世學<lb/>
　其成就豈此哉人殆見其膚耳定之詳余實得之靈<lb/>
<pb n="KR4d0533_WYG_001-2a"/>
　源上人源與之同居又將經始其祠者且請余為之<lb/>
　詩曰<lb/>
羣兇白日至梯衝舞嚴城疇能身獨死而俾城不傾定<lb/>
公出茲誓金石開精誠未幾來訊醜復見溝壘清前言<lb/>
儻云食吾將負神明積薪自厝火怡然就無生何意金<lb/>
玉軀倐忽煨燼成顧此無餘事足為流俗驚塔廟遂翼<lb/>
翼鐘鼔初喤喤為國效死節勗哉爾簪纓<lb/>
　　逢蒙<lb/>
<pb n="KR4d0533_WYG_001-2b"/>
敦弓彀明月抉拾生清風一發期必中大射師友同學<lb/>
成遂專巧教者初無功其心既殺羿天下惟一蒙含戴<lb/>
亦齒髪位置三才中如何懷此逆天地或爾容囓鏃果<lb/>
有術肆毒應無從蚩蚩一為鑒維以保令終<lb/>
　　送吳生官平灤州學<lb/>
聞名不一識始識還我辭問子何所之出為百里師灤<lb/>
河偪幽朔士有剛勇姿一陶以禮樂揖讓中州為儻可<lb/>
行所學無擇官高庳上以育人材下以開民彛為國右<lb/>
<pb n="KR4d0533_WYG_001-3a"/>
庠序深意良在茲海風天南起桐葉初去枝諸侯起相<lb/>
送張飲連夕暉子有二三策宿昔獻彤墀從來志經世<lb/>
况有御史知茲焉發初軔逺大以相期<lb/>
　　田家<lb/>
日夕多鳥雀桑麻亦扶踈煙火四五家依依久同居是<lb/>
時雨新足野水明四渠兒童呼黄犢散漫來近墟老翁<lb/>
已辛苦入夜歸田廬月出猶未眠相與盡村沽今秋有<lb/>
租税當春力犂鋤<lb/>
<pb n="KR4d0533_WYG_001-3b"/>
　　晚過何氏林園遂成清集賦詩<lb/>
日入雨新過陰陰羣木寒茲來愜林景况復得所歡所<lb/>
歡者為誰何掾邀數賢喜客意無倦促席聞清言取泉<lb/>
浸新瓜摘果來中園新亭㑹觴酌高燭明閒寛而我素<lb/>
不飲亦復舒芳顔諠静固異操離合感多端深懷一飯<lb/>
意月出猶盤桓<lb/>
　　客趙鄭二生者談歐陽室形勝<lb/>
衡門何蕭條竟日抱冲寂有客方起余清懷話山澤載<lb/>
<pb n="KR4d0533_WYG_001-4a"/>
言歐氏居乃在龜巖側嵌空即遺構茅茨少人力上有<lb/>
松可樵下有泉可食行游得長林息偃亦盤石雲横兩<lb/>
崖青月出雙澗白垂蘿飲羣猨密蔭㑹歸翼娛情匪一<lb/>
端悦目固多迹肥遯諧宿心逍遥願同適聞此感客言<lb/>
胡乃後良覿棲遲久欲往夢寐嘗所歴且復留清吟同<lb/>
宿風雨夕嘉約詎敢忘明當理巾策<lb/>
　　游龜山<lb/>
　六月廿六日同趙生鄭生許氏兄弟游龜山山之大<lb/>
<pb n="KR4d0533_WYG_001-4b"/>
　石下有遺址相傳歐陽詹讀書于此因造焉相與慷<lb/>
　慨賦詩分韻得魚字<lb/>
閒情素乖俗樂彼中林居林居未云果幽賞意有餘出<lb/>
郭青山多佳木亦扶踈竝㳺得良友方駕從所如翠㣲<lb/>
薄炎景蘿風汎凉裾雲逕歩窈窕石門入清虛少留席<lb/>
豐草綠縟綿以舒藂祠翳鳴鳥石澗清有魚形神一蕭<lb/>
散疲勩亦已祛夤緣龜巖東遂即歐陽廬懷賢仰高躅<lb/>
撫蹟驚廢墟願留石中室畢誦人間書茲焉恐遲暮眷<lb/>
<pb n="KR4d0533_WYG_001-5a"/>
眷空躊躇<lb/>
　　造唐山人居<lb/>
行行野田盡荒蹊入秋水何人有新屋鬰鬰松林裏欣<lb/>
然造其門晤言得君子解衣坐微凉超遥適閒美日澹<lb/>
疎雨晴山色散窻几石上聞鳥鳴林端見雲起平生事<lb/>
外心即此胡不喜少暇同飲泉幽期自今始<lb/>
　　次韻王季鴻㳺九日山<lb/>
　季鴻王君攜友㳺九日山過姜相墓感秦隠君能為<lb/>
<pb n="KR4d0533_WYG_001-5b"/>
　卜葬事不暴於世弔以詩余未識其人愛其詩亦次<lb/>
　其韻<lb/>
有客車馬同新秋在雲巘幽尋意方愜周覽涕欲泫碧<lb/>
草滿地生白石抱空轉下有丞相墓奈此牛羊踐隱君<lb/>
昔深遯芳木足幽搴維時諒多艱此地憩重趼日長聃<lb/>
書盡嵗暮越山逺初月聞嘯歌歸雲同息偃鶴足喜松<lb/>
高魚心畏池淺有懷莫與同尚古一何緬姜公實英材<lb/>
悟主片言善位及台鼎崇職當諌垣選骨鯁乃左遷時<lb/>
<pb n="KR4d0533_WYG_001-6a"/>
運葢多舛澹泊兩相求綢繆永云展吁嗟日南英梁棟<lb/>
先摧翦㣲爾收白骨當時委蒼蘚逸事傳海陬史氏闕<lb/>
光顯千載有若人㳺歌始相勉往古凛高蹤來今戒駑<lb/>
蹇友道日以媮殷憂何繇遣<lb/>
　　送友人行<lb/>
雲林滿寒色送子行江臯離魂黯將别薄暮猶風濤萬<lb/>
里方首路一心愼所操居恒苦局促出豈圖㳺敖摘珠<lb/>
水何深采玉山未高輝光有後得辛苦無前逃相知在<lb/>
<pb n="KR4d0533_WYG_001-6b"/>
伊昔散帙共明膏積齡蓄竒志識察非兒曹遠道子獨<lb/>
往中心我誠勞端居盡白日柴門翳蓬蒿思存不在目<lb/>
還往空如毛衣巾有新雪殷勤念同袍惠聲因歸翼嵗<lb/>
晏舒鬰陶<lb/>
　　次韻王觀明冬日感懷<lb/>
幽抱恒弗舒徂年矧當急方茲感朝寒忽復悲日入晏<lb/>
温豈無時霜霰竟來集念之悟浮生俛仰二毛及翕翕<lb/>
耻竝趨終然就孤立懷我同心人蘭章無廢緝高卧思<lb/>
<pb n="KR4d0533_WYG_001-7a"/>
雲林世紛苦維縶發軔方自茲多岐亦屢泣窮居守簞<lb/>
瓢適逺困簦笈已矣各勉旃龍蛇有時蟄<lb/>
　　和詹生飲酒二篇<lb/>
百慮中已灰何獨未㤀酒君言酒可念飲此益我壽渾<lb/>
然一真性毫偽寧復有醉中意尤長家人視諸友<lb/>
詹子真國士博學乃多能堂室有㢘隅後來復誰升張生獨<lb/>
高義古學已川増日沽酒家保來問作詩朋相知久逾<lb/>
密餘子方背憎獨醒有不免熟醉良可憑一言事剛制<lb/>
<pb n="KR4d0533_WYG_001-7b"/>
羣狐聽春冰<lb/>
　　和再飲酒二首<lb/>
　余既和詹生飲酒詩數日生載歌詩不謂余和而心<lb/>
　欲余和之余知生久重違生意乃彊和生云<lb/>
澆醨世已甚之子但醇醇讎書南郭下獨抱希世珍所<lb/>
願非聲利有懷在清眞日夕故人至持觴時茹新<lb/>
斷飲果何謂開飲詎云宜淵然一方寸忻厭共滑之伊<lb/>
人固殊俗於道有天資已忘忻與厭酒至無固辭<lb/>
<pb n="KR4d0533_WYG_001-8a"/>
　　南野<lb/>
　張耉居有樓瞰城南之野因自號曰南野<lb/>
高樓對青山美人在南城不知市塵中白日車馬聲人<lb/>
樓兩相高上與雲月并手持古書坐澹澹香煙生豈必逃<lb/>
林莽猨鶴迺可盟彼哉宅幽昩何得居高明薰風襲太<lb/>
和天池挹至清歸休廣莫地優㳺觀八絃茲懷復誰識<lb/>
時以野自名<lb/>
　　古意八首<lb/>
<pb n="KR4d0533_WYG_001-8b"/>
美人如瓊英被服閒以嘉獨居芳年晏媒氏絶行車當<lb/>
戸理清瑟曲終復咨嗟山有蘭蕙草水有夫容華盈盈<lb/>
絶代色日夕念無家<lb/>
朔風生夜寒孤妾羅帷間晨興開粧閤流淚復潺湲流<lb/>
光損華色佳人滿邯鄲娟娟有新悦君子不思還願君<lb/>
異明鏡照心毋照顔<lb/>
良人出不歸孤妾在中閨夢中或從行覺來但空棲驩<lb/>
燕一乖闊顔色日慘悽愁將清鏡照獨掩春粧啼方聞<lb/>
<pb n="KR4d0533_WYG_001-9a"/>
鷾鴯語日夜鳴莎雞恐君盛年去妾身賤如泥中心冀<lb/>
君亮終始願不攜<lb/>
月出照我牖獨聞林鳥鳴機中織文錦殷憂竟何成持<lb/>
此悦誰目良人千里征别離今幾日碧草生閒庭何當<lb/>
一來歸泣涕言斯情<lb/>
亭亭雲中鶴自昔為僊侣僊人寄之書飛來不吾與我<lb/>
欲凌青霞頗知塵世苦杳杳莫嗣音三山在何許<lb/>
大星何落落小星亦離離須臾素月出羣景遥相暉念<lb/>
<pb n="KR4d0533_WYG_001-9b"/>
我嘉友朋攜手同所歸盱矣道路長悵然不可期<lb/>
山阿有香草采采不可掬願言遺同心日夕行空谷遠<lb/>
道阻闗河懷人在心目芳菲幸未䦨聊以身佩服<lb/>
白雲空中起一雨羣物滋浮生在世間徒費食與衣古<lb/>
人雖已死清輝照無期豈復同碌碌寂莫黄泉歸<lb/>
　　去草<lb/>
嵗暮孰華余幽蘭植前庭何彼蕭與蒿亦復長青青紛<lb/>
羅奪幽色荒穢蔽紫莖拔去在今日寢食心始寧蒿也<lb/>
<pb n="KR4d0533_WYG_001-10a"/>
非爾惡所懼亂芬馨<lb/>
　　答詹先問吾弟疾<lb/>
青春紫荆花奈此天風寒兼旬在床蓐零淚紛潺潺我<lb/>
生寡昆友實恐骨肉殘陰陽一為寇有甚探囊丸歘來<lb/>
驅瘧句展玩臨風欄上期勿藥喜下言吹篪歡感激故<lb/>
人意欲報空長歎<lb/>
　　山行<lb/>
幽齋倦孤坐高歩入清旭雲散碧天空雨餘山生緑野<lb/>
<pb n="KR4d0533_WYG_001-10b"/>
草春已芳水禽晴更浴寂莫有所思倚徧西巖曲<lb/>
　　平窻池水<lb/>
白石圍方池碧泉湛清冷幽人窻下坐蕭蕭讀書影時<lb/>
復一洗心對此萬慮静<lb/>
此心淨如月獨照一泓水終嵗湛不摇晶晶絶塵滓孰<lb/>
謂但清空嘉魚從中起<lb/>
　　重尋歐陽書室簡信道同游<lb/>
佳㳺念茲山何心計脩阻一來感竒逢再至欣夙覩蕭<lb/>
<pb n="KR4d0533_WYG_001-11a"/>
蕭讀書巖高風凛終古雜木荒女蘿遺蹤記環堵當時<lb/>
想禽魚英姿識龍虎而我後千齡披榛悼前武磴道方<lb/>
渉雲松林忽聞雨悠悠遂忘歸逺意入平楚既尋石上<lb/>
室復息林下宇長颸涼衣巾薄暮多笑語鄉來同苦辛<lb/>
殷勤問㳺侣<lb/>
　　臺上晚涼未去<lb/>
高臺日將暮風涼未歸客長歌林木秋㣲靄山光寂素<lb/>
友適心期幽賞忘物役殷勤松間月照我歸途白<lb/>
<pb n="KR4d0533_WYG_001-11b"/>
　　白夫渠<lb/>
夫渠生逺陂采采升中堂汚泥失故迹清風來新香一<lb/>
薰塵念逺三嗅煩襟涼芳菲日以暮顧眄何繇長亭亭<lb/>
白玉質玩之不可忘<lb/>
　　秋雨<lb/>
林廬白日晦門掩清秋雨端居無與娛孤抱亦良苦開<lb/>
卷一慰心同人在千古<lb/>
　　病聞錢將軍過訪不果因其聽雨詩用韻謝<lb/>
<pb n="KR4d0533_WYG_001-12a"/>
始聞顧蓬蓽旋覺回髙軒屬余方卧疾傳呼無乃喧愛<lb/>
人諒以徳所懼傷形魂念茲感深意藥火聊自焞今春<lb/>
款東閤顔色何温温經時不相見秋雨滿池盆伊人亦<lb/>
沖澹微燈坐黄昏病身有羽翼一笑及晴暾<lb/>
　　送同袍<lb/>
楚人不愛寶白璧埋空山賈胡得明珠置之骨肉間富<lb/>
貧誠自取愚智不同年方今江湖上龍門盡開闗百寶<lb/>
浩如海虛往蘄實還居諸易云邁少壯不可閒送子即長<lb/>
<pb n="KR4d0533_WYG_001-12b"/>
路而我胡為然相期匪一朝顧影深自憐曽飊發中野<lb/>
返景明飛翰留連豈不好局促非所安驅車日以逺滿<lb/>
目新山川他鄉有明月夜夜照子寒行止各異趣夢寐<lb/>
空盤旋歸來儻及早共采桑上蓮<lb/>
　　題逺緑亭<lb/>
　金華閒上人作亭封山絶頂因高而望羣山皆來余<lb/>
　以遠緑名其亭而題其上名取諸唐高僧貫休詩語<lb/>
新亭始云搆藂木已森森城郭萬井喧翛然此中林主<lb/>
<pb n="KR4d0533_WYG_001-13a"/>
人愛嘉客而我來清唫朝陽麗初齊開戸羅數岑千里<lb/>
出毫秒雙明洞高深嵐將宿雨滴翠與浮雲沈眉濃有<lb/>
新黛髪沐及未簪宛轉呈姿媚頃刻移晴陰眞觀落塵<lb/>
色爽氣開靈襟蒼煙起華薄迥見歸飛禽維茲古皇宅<lb/>
鄂公舊鋪金竒蹤諒神閟煥發方自今亭亭金華翁名<lb/>
迹詎足侵翠屏澹相對永日坐鳴琴青青亘終古可比<lb/>
静者心<lb/>
　　銅爵臺<lb/>
<pb n="KR4d0533_WYG_001-13b"/>
高臺一曲歌西陵木將落蕭瑟繐帷寒秋風凄女樂魂<lb/>
魄不復來觴豆但如昨奈此白日何朝朝照銅爵<lb/>
　　次韻詹生謝許氏兄弟餽訪<lb/>
　許生和詹生春雨寒歌且餽之油因弟訪詹致焉適<lb/>
　出尋有詩謝余以其相與敦友道甚古可尚次韻<lb/>
端居念易盈獨往情自適寧知高齋閒白日來清客相<lb/>
望竟參商不得同几席緬然懷伊人貞姿敵金錫伊人<lb/>
不可見百憂寄新章未遑軒車去豈謂道里長眷彼鴻<lb/>
<pb n="KR4d0533_WYG_001-14a"/>
鴈序𡨕𡨕道彌光吁嗟寒士歌重我孤憤腸斯文久陵<lb/>
遲一縷存已僅高明掩羲娥小智曜螢燐懷哉大雅姿<lb/>
釋此末俗恡竊恐遂白頭寸心坐灰燼蘭膏侈新貺高<lb/>
義莫與倫清光六籍間悠悠自相親茲焉一喣沫奈爾<lb/>
俱潛鱗願言同出處往矣天池濵勢利衆所趨友道日<lb/>
蕪穢勞心思古人努力在吾輩相㸔黄髪期共攬青霞<lb/>
佩惟應秉素節歳寒見貞脆<lb/>
　　送同邑長高昌公北上<lb/>
<pb n="KR4d0533_WYG_001-14b"/>
天朝一四海荒徼猶近隣維同去萬里監邑余有臣猗<lb/>
歟高昌公三年此為春絃歌響千室井里安四民一邑<lb/>
之風化豈不闗厥身講學必四代游心在成均遇士或<lb/>
俊秀揖讓同薦紳時聞有折獄語及六經醇往者食險<lb/>
徒舟車斷通津自公一為政幡然變頑嚚即此見治效<lb/>
豚魚孚有仁報政及茲日星言駕駪駪卧轍似無路頌<lb/>
聲起連旬曰公寔王佐民社蹔以親故家重華閥清選<lb/>
皆天倫行應昭代須大惠周下人<lb/>
<pb n="KR4d0533_WYG_001-15a"/>
　　題脱將軍明寛堂<lb/>
一堂有向隅賓客顔如灰所以為天下勿俾異樂哀不<lb/>
有明與寛安得衆所諧明則見人瘼寛則可逺懷八絃<lb/>
亦云廣何物非春臺脱侯寔知國匪直扞城材愛國如<lb/>
愛家矢石冒不回身居萬夫上甘苦下與偕時因凱歸<lb/>
暇白日東第開中堂燕朋酒髦俊千里來海邦一静治<lb/>
折衝在尊罍擁旄寄方靣餘地或恢恢維侯翊王室將<lb/>
星炯三台具瞻方自茲曷不崇勲階<lb/>
<pb n="KR4d0533_WYG_001-15b"/>
　　僧兵歎<lb/>
饑民聚為盜鄰警來我疆有兵既四出頭㑹家人良趣<lb/>
赴義軍選萬室日夜忙吏言僧寔多亦可就戎行牧守<lb/>
為所悞敺僧若敺羊持兵衣短裌一時俱反常伊余生<lb/>
不辰逢此祇涕滂慈悲以為教王臣所金湯復之勿徭<lb/>
賦甲令明有章胡為不爾念而此出倉皇軍旅託未學<lb/>
佳兵云不祥永言媿二子歸哉慎行藏<lb/>
　　哀惠廓上人<lb/>
<pb n="KR4d0533_WYG_001-16a"/>
　甲午冬聞惠廓上人死象運山中竟不知其何如死其<lb/>
　死何時死之信不且不可知也明年冬乃得問故於<lb/>
　其徒惟質質能言其死狀廓初辟亂山谷間久之以<lb/>
　侍親歸尋往奔其姑䘮至則為人所殺寔去歳十一<lb/>
　月十一日也在吾門者如廓不多見而死非命天其謂<lb/>
　何始吾欲哭不得其故不敢哭焉今哭之矣既哭為<lb/>
　詩哀之<lb/>
喪亂孰為之哀哉自蒼旻蒼旻覆下土胡乃不我仁此<lb/>
<pb n="KR4d0533_WYG_001-16b"/>
邦失綏馭干戈起齊民一州環七邑何人匪王臣官軍<lb/>
久不出所至多陷淪之子在溪上奔竄如驚麏負母入<lb/>
巖谷承顔無賤貧辛苦復來歸亦曰問嚴親流離不忘<lb/>
孝如此端可人老姑實父黨赴救寧無因奈何嬰竒禍<lb/>
清血遂灑塵虎口諒不免龍淵宜自珍物情固多變前<lb/>
知詎能神悲風東南來死生苦難真欲哭殊不敢渉歳<lb/>
今已旬因人一問故始識遘此屯銜寃即長夜萬古嗟<lb/>
無晨松栢信為材刀鋸終與鄰茨棘一無用成蔭彌冬<lb/>
<pb n="KR4d0533_WYG_001-17a"/>
春為子獨永歎榮枯竟誰陳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0533_WYG_001-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　夢觀集卷一<lb/>
</p>
<p>
</p>
  </div>
<div>
<head>夢觀集卷二</head> <lb/>
    <p>
<pb n="KR4d0533_WYG_002-1a"/>
欽定四庫全書<lb/>
　夢觀集卷二<lb/>
　　　　　　　　　　　　元　釋大圭　撰<lb/>
　七言古詩<lb/>
　　哀阮信道詩幷序<lb/>
　余欲作哀阮信道詩久矣竟不復能作而仲昭蒲君<lb/>
　乃能作詩哀之且言其母老子㓜而喪在殯者四年<lb/>
　于茲是可哀者夫以阮之材枉於時而窮窮且死死<lb/>
<pb n="KR4d0533_WYG_002-1b"/>
　不能葬而其母子又如君所言者雖行道之人亦哀之<lb/>
　况同志乎然余以為徒哀之無益必使其存殁有所<lb/>
　濟可也今君以其哀之者示諸人人使入其言阮其<lb/>
　得所濟矣則是哀豈無益哉余遂亦作哀阮詩次君<lb/>
　韻<lb/>
少微星墮南天寒先生何之魂魄單平生窮塗已屢哭<lb/>
身後淺土誰當㸔青天夢夢訴無處人間顚倒施冠屨<lb/>
彫蟲塲屋亦偶然屠龍海國還歸去斯人己逺令人思<lb/>
<pb n="KR4d0533_WYG_002-2a"/>
嚮來相識驚暮遲取泉雨後茗同煮對竹雲深詩旋為<lb/>
百年未半成朝露地下秪今能怨慕孤兒拜客不勝衣<lb/>
老母啼㸔嘔心句眼前寂莫安足論貞曜名香㸔刻文<lb/>
仁人義士萬金產得不為爾摧心魂<lb/>
　　和詹生春雨寒歌<lb/>
十日春九日雨空屋貯寒寒色苦曉雪都城陌上泥暮<lb/>
雲不見城東樹所思今何處相去纔幾許獨將寸心寄<lb/>
短琴琴老無絃暗塵土東風吹落錦一幅文章字字成<lb/>
<pb n="KR4d0533_WYG_002-2b"/>
金玉中有苦寒詞調古聲更悲賡歌我不忍上訴蒼蒼<lb/>
知俗眼瞳人久生脂競收𤨏尾遺瑰竒野禽乘軒士徒<lb/>
歩黄土被繡人無衣天公有意回春燠千林一夜生紅<lb/>
綠長年呻唫卧掩門人生不解同草木君勿歌春雨寒<lb/>
我有兩耳愁心百盤爐空葉已灰屋漏苔生椽簷聲夜<lb/>
夜春水懸人間惟我與子同此味鬢髪未白書如山春<lb/>
雨寒歌一闋窮逹在天愁不得當時短衣夜半悲飯牛<lb/>
何如學取商頌聲金石<lb/>
<pb n="KR4d0533_WYG_002-3a"/>
　　出無車<lb/>
出門便有路路與天長盡何處今日出門去不去去時<lb/>
喫苦不得住繭生脚背汗雨流草鞋穿破脚不羞大砂<lb/>
小刺踏入肉疼痛連心眉總蹙前村落日起孤煙客子<lb/>
苦饑還問宿歸來資用無一存大悔三月不出門白靣<lb/>
年少命運好連鑣結駟隘衢道肯信無車一生老<lb/>
　　寶公新堂歌<lb/>
寳公之堂天下竒十日不到思見之暗泉流來不知處<lb/>
<pb n="KR4d0533_WYG_002-3b"/>
盡作寶公堂下池朝朝坐客笑譚裏黄金鯽魚三百尾<lb/>
風波不動人影閒一片青天在寒水丹梯百尺新樓開<lb/>
六月面面清風來青山有眼愛人好隔雲飛舞相徘徊<lb/>
從來山水心所向池上高歌復樓上我亦結茅歸作堂<lb/>
歳晚置身山水鄉<lb/>
　　賀太守雨<lb/>
金烏翅熱碧海紅天南旱火蒸蟲蟲眼前枯槁百物<lb/>
同榖價騰湧田苖空清源太守清河公愛民一念天與<lb/>
<pb n="KR4d0533_WYG_002-4a"/>
通黎明乞水龍王宫桑蓮華開瞻大雄神物効職毫光<lb/>
中奔走屏翳驅豐隆瓢翻甘霔來蒼穹餘波近逺流無<lb/>
窮歡謡載路歌年豐再拜民牧眞吾翁下車三月恩已<lb/>
蒙三年惠我期有終世家閥閲開國功歸朝緩駕無忩<lb/>
忩紫雲席蔭羣衲藂作詩擬待觀民風八荒霖雨功益<lb/>
崇脩名萬古齊華嵩<lb/>
　　日者劉代<lb/>
更生之孫清而腴淵源千載天禄書放懷自託日者學<lb/>
<pb n="KR4d0533_WYG_002-4b"/>
蕭然野服來通都支干生勝一出口誰從清鏡逃妍醜<lb/>
逹官連騎塞里閭市人懷糈爭奔走列星布置胸中天<lb/>
下簾一笑收百錢淫巫瞽史語神怪獨談性命非同年<lb/>
譊譊終朝勞頰舌旁人為君長歎息黄金臺上方急賢<lb/>
白首天南尚為客坦然坦然地行僊有暇與我相聨翩<lb/>
春風桐江呼酒船興酣夢入三神山下觀塵世磨蟻旋<lb/>
歸來門前客如雨窮通身外初忘言<lb/>
　　壽母歌<lb/>
<pb n="KR4d0533_WYG_002-5a"/>
　詹先貧能養親聲聞閭閻其親高年康彊今八十矣<lb/>
　鄉之士榮其有壽母也咸歌之余與之方外友亦歌<lb/>
　以為子母慶<lb/>
清源西郭先生廬先生食貧身校書先生有母年八十<lb/>
綵衣白日來庭除天朝旰食求秀孝人偕計吏趨公車<lb/>
堂堂此士固殊衆浮湛不去將何如白頭偏親要菽水<lb/>
青雲有路遲吹噓堯天自樂足甘旨安仁時賦行版輿<lb/>
吾知忠臣出孝子有道不獨鳴州閭金花鸞誥指日至<lb/>
<pb n="KR4d0533_WYG_002-5b"/>
丹楓雨露無時踈先生先生勉終初功名一笑真緒餘<lb/>
高堂蚤夜承起居病起加餐厭寒葅來茲逾八還望九<lb/>
盤中好致春江魚<lb/>
　　夜聞水車<lb/>
旱火秋蒸土山熱新苖立死田寸裂西風何處送嗚嗚<lb/>
一夜水車啼不歇水車身作水中龍赤脚蹋龍憐老翁<lb/>
白水田頭月未落千畦萬畦雲雨同流蘇醉卧誰家子<lb/>
有耳不聞汝啼苦水龍水龍汝勿苦及物無功得如汝<lb/>
<pb n="KR4d0533_WYG_002-6a"/>
　　次韻王觀明爛柯引<lb/>
　汝誠王君觀棋有得遂舍所玩作歌以見志余喜而<lb/>
　次韻和之<lb/>
入闗爭先取秦鹿逡廵失路行孤竹相持堅壁久未出脱<lb/>
兔無人追逸足兩豪角立成敵國一决雌雄㸔終局西<lb/>
探虎穴歸不歸先聲萬里天南飛機行九地布重圍的<lb/>
盧一躍先逝騅眼中鷺起長江曉羣烏飛去斜陽了王<lb/>
家瓜葛英儁郎晚悟名教眞樂鄉文楸忍涴春汗香人<lb/>
<pb n="KR4d0533_WYG_002-6b"/>
間日短僊日長濕螢入囊當寒雪清光不盡膧朧月<lb/>
　　南山食笋<lb/>
蒼龍起蟄破𤣥壤昻昻勢欲干雲上一夜風雷無處尋<lb/>
君家玉盤薦蕭爽詩豪搜攪冰雪腸倐忽驪珠光在掌<lb/>
渭川無謝千戸封金鉉空聞太牢饗主人主人好培養<lb/>
籬下龍孫㸔新長他時拄杖來叩門萬玉排簷戛清響<lb/>
　　次韻陳隲民惜春<lb/>
金尊㵼酒胡琴語白日長㸔華在樹東方一夜來戲人<lb/>
<pb n="KR4d0533_WYG_002-7a"/>
老紅飛盡江南雨勸君莫苦愛流芳紅顔百歳終黄土<lb/>
山人眼底不見春古檜陰陰翠虬舞<lb/>
　　築城曲<lb/>
築城築城胡為哉使君日夜憂賊來賊來猶隔三百里<lb/>
長驅南下無一跬吏胥督役星火催萬杵哀哀亘雲起<lb/>
賊來不來城且成城下人語連哭聲官言有錢雇汝築<lb/>
錢出自我無聊生收取人心養民力萬一猶能當盜賊<lb/>
不然共守城者誰解體一朝救何得吾聞金湯生旤樞<lb/>
<pb n="KR4d0533_WYG_002-7b"/>
為國不在城有無君不見泉州閉門不納宋天子當時<lb/>
有城乃如此<lb/>
　　僧兵守城行<lb/>
驅僧為兵守城郭不知此謀誰所作但言官以為盜防<lb/>
盜在深山嘯藂薄朝朝上城候㸃兵羣操長竿立槍槊<lb/>
相㸔摩頭一驚笑竹作兠鍪殊不惡平生獨抱我家法<lb/>
不殺為律以自縛那知今日墮卒伍使守使攻受官約<lb/>
謂僧非僧兵非兵未聞官以兵為謔一臨倉卒將如何<lb/>
<pb n="KR4d0533_WYG_002-8a"/>
盜不來時猶綽綽敵人日夜徂我城示以假兵無乃弱<lb/>
我官自有兵與民願放諸僧卧雲壑<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0533_WYG_002-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　夢觀集卷二<lb/>
</p>
<p>
</p>
  </div>
<div>
<head>夢觀集卷三</head> <lb/>
    <p>
<pb n="KR4d0533_WYG_003-1a"/>
欽定四庫全書<lb/>
　夢觀集卷三<lb/>
　　　　　　　　　　　　元　釋大圭　撰<lb/>
　五言律詩<lb/>
　　重五日弔古<lb/>
楚國大夫去彭咸從所居秪今浮水馬何處問江魚異<lb/>
俗悲遺事離騷讀舊書一觴川上酒斜日雨踈踈<lb/>
　　世故<lb/>
<pb n="KR4d0533_WYG_003-1b"/>
世故占星變吾生共月孤此時無夢寐長恐渉艱虞山<lb/>
色宜茅屋松花落飯盂素心將獨往及早謝人徒<lb/>
　　萬國<lb/>
萬國銷兵器天戈落彗星苖民思帝力千羽舞王庭大<lb/>
漠秋無戰窮閻夜不扄屢聞寛大詔風浪静南溟<lb/>
　　左公督捕歸<lb/>
南來持斧使騎氣滿丹霞貔虎收寒幙豺狼失暮沙清<lb/>
風開瘴癘裔壤挹光華翼翼勲勞大桓圭立帝家<lb/>
<pb n="KR4d0533_WYG_003-2a"/>
　　寇平詶諸友相問<lb/>
隣州傳警急病客慰親歸海上初聞信天南已解圍弄<lb/>
兵民亦細臨陣將能飛好在諸君子吾生幸有依<lb/>
　　雲榭<lb/>
陳王成霸業故國獨斯臺寂莫千年恨傳呼五馬來秋<lb/>
風樟樹老殘照石碑頺舊事今誰説天晴海色開<lb/>
　　送宏上人寧親<lb/>
新知得之子歸夢忽丹霞一棹清江曲相看白日斜庭<lb/>
<pb n="KR4d0533_WYG_003-2b"/>
闈多壽色甘旨及秋瓜頼有諸兄在重依古佛家<lb/>
　　道邉古井<lb/>
壞甃沒荒草寒泉如許深何年有此井過客嘆無禽素<lb/>
綆斷新汲青松落晚陰極憐抱清洌照影獨沉吟<lb/>
　　壯嵗<lb/>
壯嵗不自食有懷成著書從來生計拙天意果何如樹<lb/>
近秋聲早苔深轍迹踈知音人豈少顧已媿空虚<lb/>
　　對梅思逺<lb/>
<pb n="KR4d0533_WYG_003-3a"/>
梅華開滿樹誰與共襟期有客猶千里無人寄一枝江<lb/>
南天欲雪嵗晚子何之愁殺黄昏月孤唫立水湄<lb/>
　　病不能寐作<lb/>
長身一病後生意苦無多相對孤燈在不眠清夜過向<lb/>
來殊可笑後日竟如何黙定行藏計餘生委薜蘿<lb/>
窻曙來禽語庭寒獨樹青物華猶婉娩吾道已伶俜白<lb/>
日荒人事殘年對佛經古來豪傑者多少老沉㝠<lb/>
　　正月游片瓦巖道人留竟日適興成詩<lb/>
<pb n="KR4d0533_WYG_003-3b"/>
片石成巖屋高扉寂莫濵雪晴來野客春早見幽人煙<lb/>
火寒山近盤蔬午甑新留連愛林麓城郭有囂塵<lb/>
　　送義講師北上<lb/>
清凉餘韻在敷唱得斯人白日天花雨𤣥譚麈尾春鄉<lb/>
書稀到蜀蠻語漸通閩去去金臺上經筵寵渥新<lb/>
　　黄仁山輓詩<lb/>
閲代衣冠古黄公孰與儕時清成大隱頭白尚長齋天<lb/>
意來多福人生竟有涯相從悲劍化雞嶺暮雲薶<lb/>
<pb n="KR4d0533_WYG_003-4a"/>
　　詶王生留别<lb/>
相對譚𤣥久依依别古皇夕陽幽寺好人事蚤春忙門<lb/>
掩香仍在山空草自長興來雲榻近杖履更何方<lb/>
　　送齊上人之浙<lb/>
相從久寂莫此别竟何如暮雨勞行李秋燈憶讀書枕<lb/>
清吳地狖舟亂淛河魚適逺多幽思吾生媿獨居<lb/>
　　何生<lb/>
南國有君子陰陽家者流下簾白日晏沽酒玉林秋欲<lb/>
<pb n="KR4d0533_WYG_003-4b"/>
去問八字知余老一丘譚天對豪傑躡屩入神州<lb/>
　　客中簡知已者<lb/>
天意妨吾道生涯滯客鄉風高林影亂山近雨聲長慷<lb/>
慨君相識飄零我自傷山中半間在屋債倩誰償<lb/>
　　顧熊父挽詞二首<lb/>
故國咸淳老餘生濟世心藥能全萬命家自致千金杯<lb/>
酒清譚足華堂戲綵深一朝成古昔埋玉上鄉岑<lb/>
賣藥全高節勤家有令妻相從就窀穸不自試刀圭後<lb/>
<pb n="KR4d0533_WYG_003-5a"/>
福延苖裔平生絶町畦江侯五色筆空復照黄泥<lb/>
　　輓黄郎<lb/>
堂堂江夏士意氣復誰如一笑囷傾粟長歌客有魚高<lb/>
名傳異域晚節在吾廬舊接清歡極秋風祖輤車<lb/>
　　善叔死母哭之哀<lb/>
藉甚吾宗彦天乎不永年高堂生白髪老涙到黄泉烏<lb/>
鳥無歸日松林有暝煙一生辛苦志身後幾人憐<lb/>
　　陳南山輓詩<lb/>
<pb n="KR4d0533_WYG_003-5b"/>
元龍湖海士老大閲艱難子舍傳家政僧齋話嵗寒長<lb/>
歸新宅兆不見古衣冠尚想平生事臨風獨永歎<lb/>
　　次韻相待山行<lb/>
山北尋雲去城南覔伴來相期曽宿昔一笑出塵埃市<lb/>
酒逢人勸春陰近午開深知凝望久攜手躡崔嵬<lb/>
　　曹吉<lb/>
君今浮舶去因識逺游心衣食天涯得艱難客裏禁春<lb/>
㠶連海市暮鼓起香林一笑歸來好高堂壽百金<lb/>
<pb n="KR4d0533_WYG_003-6a"/>
　　送逺<lb/>
秋色連平海悠悠送逺心征人辭夕照孤客倚寒林北<lb/>
去舟多雪西游橐有金何當一迴首舊隱白雲深<lb/>
　　贈徐山人别<lb/>
相㸔初下榻餘子漫如林人物南州士梅花嵗晚心政<lb/>
須同煮茗何事即分襟後日千峯裏無從聽鼔琴<lb/>
　　過必上人<lb/>
君居高樹下六月得清風世事不復問心期誰與同日<lb/>
<pb n="KR4d0533_WYG_003-6b"/>
長泉自汲隣曲逕纔通愛我重留話深秋月滿空<lb/>
　　陶生<lb/>
陶生真我友生恨不同今清節照當世黄花知此心衣<lb/>
冠思典午詩酒寄東林寂莫將千載無人歸去唫<lb/>
　　唁許生<lb/>
幽明分伉儷朞月廢游歌疇昔期偕老于今奈若何春<lb/>
魂來夢寐秋序感蹉跎一擊莊生缶憂端未覺多<lb/>
　　蘇氏<lb/>
<pb n="KR4d0533_WYG_003-7a"/>
嫠居三十載將母育孤兒之子有如此他人誰過之素<lb/>
塵生曉鏡涼月入秋帷貞節磨千古茫茫獨爾思<lb/>
　　黄山長内子輓詩<lb/>
閥閲鍾醇懿來嬪江夏黄同心空自結異路竟相望環<lb/>
珮歸何處銘旌帶夕陽十年今得葬無憾即𤣥堂<lb/>
　　和孫公子游南山<lb/>
帝里歸來日胸懷尚昔年人材今可數公子獨無前大<lb/>
斾光南寺清唫到暝煙功名方鼎鼎未許傍雲眠<lb/>
<pb n="KR4d0533_WYG_003-7b"/>
　　晚過許生遂相攜至蔡家新亭<lb/>
落日淮橋上因君得勝游花蹊入流水林院近清秋撫<lb/>
景方成玩題詩更少留悠然心迹静新月照歸休<lb/>
　　次韻星夕<lb/>
中年親舊逺寂莫歳時過有客山南集開尊月下歌三<lb/>
更來白露一水静銀河不得同清賞因詩感慨多<lb/>
　　院檄歸田于我賀主者<lb/>
使院來新檄蓮宫復舊田頓除經歳患應為主人賢合<lb/>
<pb n="KR4d0533_WYG_003-8a"/>
浦收膏壤同袍仰食天汶陽歸魯後麟筆動千年<lb/>
　　雲上人<lb/>
　上人善醫且相以游四方余固知其寓於技者也因<lb/>
　贈之言<lb/>
藻鑑高雙眼刀圭活萬人多材能濟世行橐自生春談<lb/>
笑諸侯客鉼盂釋氏身識真今已少誰信混光塵<lb/>
　　送嘉惠師禱雨歸<lb/>
　郡以旱致嘉惠師禱雨未足沃村民告以師歸禳癘<lb/>
<pb n="KR4d0533_WYG_003-8b"/>
　聽之偃松諸上人作送歸詩亦謂余作<lb/>
幢葢來嘉惠湯年待捄焚衣冠趨梵刹風雨起爐薰井<lb/>
有迴泉脉田無補地文尚何懷故里逺近一慈雲<lb/>
　　訪東寺不在<lb/>
東郭尋幽事高人適出游不成相問訊欲去復淹留湖<lb/>
近荷香入亭空樹影浮更須乘月夜行徧竹林秋<lb/>
　　送知藏者歸山<lb/>
君探龍藏徧猶有去來心久客流年易故山歸夢深林<lb/>
<pb n="KR4d0533_WYG_003-9a"/>
泉成獨往風月廢同吟别後多春哢嚶嚶聽好音<lb/>
　　晚凉知許生獨在小樓寄贈<lb/>
落日見山色小樓初罷書晚凉成獨立幽興在高居皓<lb/>
月僧鐘逺微雲鶴樹踈極憐登眺好詩律近何如<lb/>
　　簡魏文憲二首<lb/>
南國徴兵賦中軍重掾曹塞氛方不靖王事敢云勞匹<lb/>
馬秋風晚朋尊海月高澄清天下志餘事及詩騷<lb/>
林居長閉戸無意傍青雲此客人間少杯茶松下分神<lb/>
<pb n="KR4d0533_WYG_003-9b"/>
山誇獨步連率借多聞嵗晚來同社匡時早策勛<lb/>
　　送竒上人迎師櫬京師<lb/>
訃告南天晚趨奔朔雪寒帝鄉非故土人物已新棺哭<lb/>
位顔如對歸喪魄亦安師門諸子在生死一心難<lb/>
　　孫母顔氏輓詞二首<lb/>
五鼎侯家食伊人獨飯蔬磬聲諸佛近經卷一燈初南<lb/>
野空陳迹西方有浄居長歸秖遺蜕萬古閟幽墟<lb/>
當時禆内治懿德玉無瑕夙夜憂宗祀勤勞在主家新<lb/>
<pb n="KR4d0533_WYG_003-10a"/>
阡成馬鬛舊社有蓮花萬里專城使哀哀哭海涯<lb/>
　　潁川安人輓詞二章<lb/>
事□猶姑氏從夫若大賓多儀皆婦道百歳但情親雲<lb/>
暗魚軒逺天寒馬鬛新歸尋泉下女曽憶鼓盆人<lb/>
潁水成東逝僊山正夕佳得男非我腹有後慰中懐大<lb/>
易家人饋周詩季女齊傷心無復見丹旐已天涯<lb/>
　　送詹海漚清谿游<lb/>
谿水如藍緑幽人一葉舟夕陽成獨酌山色在中流清<lb/>
<pb n="KR4d0533_WYG_003-10b"/>
興今誰及長吟不自休歸來期掃榻相對話良游<lb/>
　　贈孟伯眞憲郎别因謝墨竹<lb/>
養親須薄禄作吏本無心霜雪知清節乾坤付漫吟舊<lb/>
游南國滿新夢北堂深老我雲林下憑誰豁素襟<lb/>
墻陰數藂玉筆㡳有清風留贈非無意相期逈與同嵗<lb/>
寒猶特立心事一玲瓏何以酬知已猗猗在眼中<lb/>
　　題五峰巖<lb/>
一尋五峰老孤塔在雲端鐵樹已古色石房空晝寒風<lb/>
<pb n="KR4d0533_WYG_003-11a"/>
流無後輩山水入多盤見說潛公隱天華雨滿壇<lb/>
　　東濟上作<lb/>
大江日東去吾道竟悠悠一世幾同志百年空白頭青<lb/>
山猶入俗皓月不隨流安得長風便孤舟萬里浮<lb/>
　　唁基道人喪弟<lb/>
只謂百年内脊令相近飛急難長在眼風雨一同歸死别<lb/>
驚心早情親舉世稀斷雲秋日暮念爾獨何依<lb/>
　　次韻詹生懷陳衆中阮信道<lb/>
<pb n="KR4d0533_WYG_003-11b"/>
舊游陳與阮不見獨成吟無復此聨璧為誰重鼓琴朔<lb/>
方文字老南國酒杯深今日風流逺令人恨滿襟<lb/>
　　南國<lb/>
南國地皆赤吾生亦有窮豐年何日是菜色萬人同海<lb/>
上舟頻入民間楮已空猶聞榖價湧開糴若為功<lb/>
　　餽饟<lb/>
餽饟資邊閫南軍萬竈寒斷糧今絫月為變豈無端夜<lb/>
戍畱文吏秋兵<graphic n="KR1224" url="https://raw.githubusercontent.com/kanripo/KR-Gaiji/master/images/KR1224.png" mimeType="image/png"/>武官到頭就誅戮餓死固應難<lb/>
<pb n="KR4d0533_WYG_003-12a"/>
　　桑城<lb/>
桑城連盜賊國楮斷新頒只少材充製非闗上有慳人<lb/>
情無用舊世事漸成囏陛下明如日更張一鑄山<lb/>
　　有懐<lb/>
不知經此亂猶及見吾親歸去嗟無路淹畱媿有身孤城<lb/>
閉白日四野起黄塵我里今何似區區欲問人<lb/>
　　哀鄭亢宗<lb/>
毎侍尊公側顔開白玉温相期成遠器何事作歸魂䑛<lb/>
<pb n="KR4d0533_WYG_003-12b"/>
犢能無淚瞻烏尚有恩蒼天不可問端遣幾人存<lb/>
　　病甚廓上人能來<lb/>
臥病百餘日擁衾山雨寒世人不我愛之子獨相㸔市<lb/>
藥能盈裹春蔬得滿盤一聞此問訊吾道媿艱難<lb/>
亂餘饑又甚雲散我廬空時運方如此人心莫與同病<lb/>
身須一壑天下付諸公為報平生友途今處處窮<lb/>
　　次韻詹生因所見有感<lb/>
四門磔羣賊餓者競趨之顧此果何物猶能療汝饑虎<lb/>
<pb n="KR4d0533_WYG_003-13a"/>
今生角翼民已竭膏脂無怪人相食干戈正此時<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0533_WYG_003-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　夢觀集卷三<lb/>
</p>
<p>
</p>
  </div>
<div>
<head>夢觀集卷四</head> <lb/>
    <p>
<pb n="KR4d0533_WYG_004-1a"/>
欽定四庫全書<lb/>
　夢觀集卷四<lb/>
　　　　　　　　　　　　元　釋大圭　撰<lb/>
　七言律詩<lb/>
　　獨坐<lb/>
秋風一來林院深開戸自彈焦尾琴藂木寒凉獨鶴白<lb/>
亂雲髙下羣山隂老天有月照閒坐清夜無人同苦吟<lb/>
古來窮餓得不朽我生與世空浮沉<lb/>
<pb n="KR4d0533_WYG_004-1b"/>
　　登雲榭<lb/>
老屋危臺雨氣昏石苔不見舊鑱痕當年霸業旌麾盡<lb/>
故國秋聲樹木存度海鴈行驚斷角近城螢火沒荒垣<lb/>
無人去買長瓶酒一酹陳王千載魂<lb/>
　　湖上簡閒中<lb/>
秋近清波荷葉圓葉隂疎處見青天偶臨湖坐得佳樹<lb/>
欲傍花行無小船林院鶴歸山色外水亭人去夕陽前<lb/>
深知碧玉壺中樂一笑臨風揖地僊<lb/>
<pb n="KR4d0533_WYG_004-2a"/>
　　王丞石泉<lb/>
白石藂藂屋上山泉聲一道碧雲間十分如練月同色<lb/>
萬古不痕天照顏靜夜竹齋知雨意清秋茶鼎共僧閒<lb/>
甘寒可濯功名念公子青袍鬢未斑<lb/>
　　詹生<lb/>
長材碩徳見時清底事斯文未有靈天上誰傳子虛賦<lb/>
日斜猶草太𤣥經龍媒在野空思秣鹿角浮陽競闖萍<lb/>
顧我孤雲巖壑底相㸔一笑眼偏青<lb/>
<pb n="KR4d0533_WYG_004-2b"/>
　　蚤起<lb/>
山鐘喚我披衣起浩蕩曉隂猶未開稍覺柴門稀應接<lb/>
獨憐幽鳥下莓苔束書如舊嵗年晚藂木近秋風雨來<lb/>
一笑莫思身外事好將蘭蕙徧庭栽<lb/>
　　輔上人自京師還遂如海上省覲<lb/>
萬里黄金臺上客白雲囘首故山深庭闈嵗月催華髮<lb/>
包笠秋風折寸心百福起居申定省三年音信問浮沉<lb/>
不從客路㸔眀月身在青青桑梓隂<lb/>
<pb n="KR4d0533_WYG_004-3a"/>
　　顧生<lb/>
材調如君許倔奇遯身藥市不求知風流譚笑來東晉<lb/>
家世淵源接上池經驗方傳函是玉活人心在鬢成絲<lb/>
從今努力行醫國沉醉休歌白紵辭<lb/>
　　送錢將軍北上<lb/>
魯國將軍蓋世雄十年歸卧海門東舊游臺閣諸公在<lb/>
當日京師萬馬同行李忽來人意外觚稜重入眼明中<lb/>
聖心政爾思頗牧待賜臨軒節鉞崇<lb/>
<pb n="KR4d0533_WYG_004-3b"/>
　　送吕生訪所知潮陽<lb/>
浩水詩名喧嶺海天南有客力吹嘘夢魂秋盡繞韓木<lb/>
老氣年來壓鱷魚風浪扁舟酣笑語布衣行李半琴書<lb/>
青雲六翮㸔髙翥林麓何時共卜居<lb/>
　　哀王徳符<lb/>
深期久屈一時伸白髪蓬廬竟不春在抱孤兒方識母<lb/>
藏書萬卷付何人繐帷像設空堂暮蕭寺琴尊異世身<lb/>
同社相逢俱涕落百年無復見遺民<lb/>
<pb n="KR4d0533_WYG_004-4a"/>
　　霞山逸人<lb/>
卜築初成在燕居紅塵飛不到林廬開門海月來清夜<lb/>
隠几松濤滿太虚酒熱賸招持蟹客家藏深愛相牛書<lb/>
城中少識龎公面逺挹髙風謝不如<lb/>
　　病起見必上人去秋所恵詩次韻<lb/>
閉戸春寒燕子前寥寥孤坐掩殘編中年心事誰復識<lb/>
南院故人殊可憐隔嵗相思詩在篋清秋憶共夜譚禪<lb/>
交游疎逺身多病莫笑當時孟浩然<lb/>
<pb n="KR4d0533_WYG_004-4b"/>
　　送孫計總<lb/>
六轡如琴仕路春司存計省政方新聖朝化洽關雎盛<lb/>
史筆芳聨漢吏循伯仲壎篪聞上國衣冠閥閲擅全閩<lb/>
此時長畫勞籌算萬一皇家憶藎臣<lb/>
　　孟上人蘭若<lb/>
長松短草秋風早野寺寥寥古意存老我獨來呼聖佛<lb/>
傳家猶喜見𤣥孫門前日落東湖緑舎北雲寒古嶽尊<lb/>
坐愛清游歸未得多情煮茗薦盤飱<lb/>
<pb n="KR4d0533_WYG_004-5a"/>
　　貧後<lb/>
貧後故人憐我少秋來清興為誰多獨將好句徧題竹<lb/>
猶喜新衣一製荷山曲白雲朝自去樹頭孤月夜相過<lb/>
百年已分長冰蘗眼見風生陸地波<lb/>
　　南山隠者<lb/>
獨抱胷中五色霓南山髙處樂幽棲瓦牆䕶竹凉書牖<lb/>
砂井分泉潤藥畦白日杯茶多過客長年更漏一鳴雞<lb/>
此身未得同君隠囘首杉松翠葉齊<lb/>
<pb n="KR4d0533_WYG_004-5b"/>
　　寧海橋<lb/>
鑿石為梁嵗月悠山川有待得譚侯海橋壯觀成三趾<lb/>
國士勲名出一頭大浪不驚虹影濕高車齊度馬聲秋<lb/>
玉湖湖上通行路浩蕩餘波萬古流<lb/>
　　示上人客魚石歸詹王二生信宿<lb/>
天近瑤臺新月眀相思無路去尋<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>三秋海上歸來客<lb/>
一夜燈前笑語聲黒髪滿頭含瘴色清貧到骨有詩情<lb/>
嵗寒尊酒諸公在預戒春風卜逺行<lb/>
<pb n="KR4d0533_WYG_004-6a"/>
　　南院故人至<lb/>
不見故人今幾日滿山風雨落花聲雲林孤坐度芳嵗<lb/>
杖屨一來開晚晴剪燭西牕深夜語卜隣南嶠半生<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>
病身已是棲遲久汗澷相將游太清<lb/>
　　用韻與史眉山别<lb/>
清嘯神山日未斜獨騎官馬入桐花盡驅春意蘇亭戸<lb/>
不遣丹心負帝家舄鹵八州瞻幙府風雲萬里接京華<lb/>
去時得路揚鞭濶野衲相思自摘茶<lb/>
<pb n="KR4d0533_WYG_004-6b"/>
　　答周詹二先輩過甕天<lb/>
緬思䆳古尚巢居一室盤蝸不願餘身外置錐似無地<lb/>
眼中揷架澷多書梅簷覔句供閒趣竹榻𡨕心到物初<lb/>
賴有儒林炯連璧相期結社慕匡廬<lb/>
　　定居寄嶠翁<lb/>
囊空負我買山心珍重多情許贈金烏鵲倦飛三匝後<lb/>
鷦鷯初託一枝深竹牕斜日猶開卷松榻新秋自理琴<lb/>
從此卜居塵事少髙車莫惜過雲林<lb/>
<pb n="KR4d0533_WYG_004-7a"/>
　　過鄭氏新居<lb/>
芙蓉池上晚凉初萍葉青青一雨餘落日無人來洗馬<lb/>
小亭臨水見游魚清吟我亦忘歸去長愛君能此卜居<lb/>
繞岸近栽新樹好相期重㸔緑扶疎<lb/>
　　至北山<lb/>
何處人間清意多疎松白石㪚巖阿道人汲水煮新茗<lb/>
念我攀雲到碧蘿泉谷夕隂留杖屨林廬秋色入婆娑<lb/>
野猿聲斷青天外便欲臨風一浩歌<lb/>
<pb n="KR4d0533_WYG_004-7b"/>
　　吳公輓詞<lb/>
家聲禮樂古延陵立政臨民自有經父老數州爭説尹<lb/>
蠻夷一節舊瞻星鄞江路接黄泉迥錦里春囘玉樹青<lb/>
歸與淑人同穴好老成何處見儀刑<lb/>
　　故人過訪<lb/>
七尺長身卧故廬日斜起坐對殘書幾人嵗晚能相問<lb/>
一榻山中獨久虛好客新秋來杖屨小牕暮雨共盤蔬<lb/>
相㸔道義有真樂萬事悠悠總不如<lb/>
<pb n="KR4d0533_WYG_004-8a"/>
　　王中榮新亭<lb/>
長江東去萬銀濤逺嶼西來擁六鼇中有新亭專物色<lb/>
極憐吾子近風騷牕開白晝雲根立露灑清秋碧樹髙<lb/>
見説良宵滿欄月呼尊留客試新糟<lb/>
　　中秋雨<lb/>
中秋有月不可逢杖藜起踏臺前松天公一收玉兔去<lb/>
廣寒盡遣𤣥雲封歸來閉閤風雨集憶昔登樓賓客從<lb/>
百年人事半憂樂過眼隂晴知幾重<lb/>
<pb n="KR4d0533_WYG_004-8b"/>
　　青松山中次韻基道人<lb/>
金粟山髙曉雪晴柴門相對有餘清因逢好景成歸隠<lb/>
自許閒身樂泰平白髪已無塵世夢青松新結嵗寒<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>
北林有客同岑寂旋煮谿蔬折足鐺<lb/>
　　廓上人事母疾愈<lb/>
髙堂傳説病逾深多少關情自不禁歸去恐無嘗藥日<lb/>
平生兼有織蒲心烏衣子弟皆如玉青笋啼痕欲滿林<lb/>
一夜秋風蘇鶴髪笑攜杖錫入雲岑<lb/>
<pb n="KR4d0533_WYG_004-9a"/>
　　送王國祥游吳<lb/>
南州故人獨可憐輕别閭里何翩翩斷髪舊聞泰伯國<lb/>
扁舟初入鴟夷天雲連茶竈自隨去月在蘆花相對眠<lb/>
秖今老我不得往為傳清夢到吳堧<lb/>
　　聞世基補漳吏寄贈兼簡靈源上人<lb/>
捧檄天南一笑春幾年身作卧雲人相材自古出胥吏<lb/>
史傳後來無逸民清鏡多情猶白髪青山有路隔紅塵<lb/>
舊游西寺靈源在為報衰年但隠淪<lb/>
<pb n="KR4d0533_WYG_004-9b"/>
　　十年<lb/>
十年不見鐘鼔食今嵗仍遭饑饉時只道民間須振貸<lb/>
誰憐我輩亦疲羸强持一鉢向何處自笑空囊尚有詩<lb/>
早覺無錢助官糴也應屠販逐羣兒<lb/>
　　吾郡<lb/>
吾郡從來稱佛國未聞有此食人風凶年竟遣心術變<lb/>
末俗何由古昔同市近秖今真有虎物靈猶自避生蟲<lb/>
諸公肉食無充耳急為饑民㪚腐紅<lb/>
<pb n="KR4d0533_WYG_004-10a"/>
　　賊起<lb/>
賊起南州不出兵守攻一切付諸僧便將焚誦為無益<lb/>
爭奈戰征非所能佛法自茲㸔掃地吾徒誰復辨堅冰<lb/>
白頭歸就儒冠老飲水茅簷樂曲肱<lb/>
　　懐恵廓<lb/>
聞道崎嶇盜賊間為親扶侍入深山竹林罷泣時供饌<lb/>
萱草忘憂不解顔亂世幾人能色養故園何日遂生還<lb/>
我家亦有高堂在音信寥寥道險艱<lb/>
<pb n="KR4d0533_WYG_004-10b"/>
　　不得恵舟信<lb/>
一去梅花嶺上村可堪羣盜起如雲汝身不識今生死<lb/>
消息何由逺聴聞舊隠琴書鎖秋色孤城關柝急斜曛<lb/>
四郊此日方多壘魂夢相尋路不分<lb/>
　　送錢介夫如臨漳别野<lb/>
南州鼎沸涕堪流安得如君海上游果陷孤城誰獨免<lb/>
能尋樂土更無愁秫田釀酒終朝醉荆木開花一樹留<lb/>
亦欲奮飛憐老我丹霞何處强登樓<lb/>
<pb n="KR4d0533_WYG_004-11a"/>
　　輔上人亂後不來<lb/>
作客桐花苦嵗荒挽衣不住損離腸能無一壑同薇蕨<lb/>
秖説故山多稻粱廻首想應豺斷道寄書未有鴈成行<lb/>
時危老我空相憶况是孤城閉夕陽<lb/>
　　用韻題松雲八景圖<lb/>
一到城西甘露寺只今山色似當時清談客去雲長在<lb/>
乞食僧還鶴正羸松栢青青猶古意茅茨厯厯有新詩<lb/>
曽知此地多風月寄語煩囂世上兒<lb/>
<pb n="KR4d0533_WYG_004-11b"/>
　六言<lb/>
　　淮橋上歸别許生<lb/>
髙樹新凉雨意斷橋落日水聲中有幽人獨立白雲一<lb/>
片猶横<lb/>
晚色詩情澹澹秋隂客影𡨕𡨕囘頭試問淮水何時重<lb/>
到南亭<lb/>
　　無題<lb/>
樹影半牕眀月蟲聲一夜清秋我意浩然千古人間總<lb/>
<pb n="KR4d0533_WYG_004-12a"/>
是閒愁<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0533_WYG_004-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　夢觀集卷四<lb/>
</p>
<p>
</p>
  </div>
<div>
<head>夢觀集卷五</head> <lb/>
    <p>
<pb n="KR4d0533_WYG_005-1a"/>
欽定四庫全書<lb/>
　夢觀集卷五<lb/>
　　　　　　　　　　　　元　釋大圭　撰<lb/>
　五言絶句<lb/>
　　必上人所居竹<lb/>
白日炎氛逺清隂敷廣庭嵗寒抱髙節霜雪獨青青<lb/>
　　桐下井<lb/>
曉風吹銀床蕭蕭古相樹時有新汲人缾攜落花去<lb/>
<pb n="KR4d0533_WYG_005-1b"/>
　　龜峰絶頂<lb/>
危石青入雲上有千嵗木我來卧其間天風響巖谷<lb/>
　　石上<lb/>
久坐大石上青天行白雲野意道不得幽鳥隔林聞<lb/>
　　淩霞觀舊迹<lb/>
石壁立萬丈僊人青雲端不見來笙鶴落日天風寒<lb/>
　　行松林中雨欲至<lb/>
石磴下欲盡松林新逕開黒雲何處雨時過帽山來<lb/>
<pb n="KR4d0533_WYG_005-2a"/>
　　雨少止下山<lb/>
苦愛山色好獨乘清興來歸時却惆悵石逕有莓苔<lb/>
　　雨歸<lb/>
不向青山宿青山笑殺人黄昏獨歸去衣上雨痕新<lb/>
　　歸至中野<lb/>
雨色澹微陽歸情已當急空野夕凉多共對青山立<lb/>
　　山雨<lb/>
山雨夜鳴屋凉秋風滿林一貧纔到骨萬事已無心<lb/>
<pb n="KR4d0533_WYG_005-2b"/>
　　亦有<lb/>
亦有往還者自嬾與相期獨坐柴門裏青山無去時<lb/>
　　見月<lb/>
天地幾昏曉浮生半是眠寄聲世上客眀月為誰圓<lb/>
　　聞蛩<lb/>
蛩鳴東壁東蛩鳴西壁西老我中間坐逺近一聞齊<lb/>
　　遲眀<lb/>
山曉欲無色雞寒猶有聲客中魂夢少風雨隔林生<lb/>
<pb n="KR4d0533_WYG_005-3a"/>
　七言絶句<lb/>
　　漁父<lb/>
大兒船頭新得魚小兒船頭炊彫胡老翁一笑江潮落<lb/>
西村有酒滿缾沽<lb/>
　　夜起<lb/>
野人獨卧山中屋夜半雨聲清夢熟起來竹下一開門<lb/>
秋入千峰月如玉<lb/>
　　顧氏亭菊<lb/>
<pb n="KR4d0533_WYG_005-3b"/>
顧家亭館四時佳薄暮來過到月斜徙倚不知秋色冷<lb/>
赤䦨干外有黄花<lb/>
　　徳林<lb/>
我是道林君徳林休論異趣不同心三株樹下扶疎月<lb/>
幾日來聴子夜琴<lb/>
　　次韻詹生臘雨不出<lb/>
憧憧入市蹋泥行獨有高人息外營隠几讀書心似水<lb/>
空齋不斷雨來聲<lb/>
<pb n="KR4d0533_WYG_005-4a"/>
愁生懐抱苦無端嵗晏囊空阻一歡欲折梅花當分嵗<lb/>
黄昏飛雪滿城寒<lb/>
　　呼同逰<lb/>
春山雨後碧如苔為問閒人幾个來不去題詩巖下石<lb/>
澗花紅白為誰開<lb/>
　　題龍引子朝天畫<lb/>
淵龍飛出霧如山龍子相隨闖九關遙想雲霄新得路<lb/>
雨聲一夜到人間<lb/>
<pb n="KR4d0533_WYG_005-4b"/>
　　書雪夜訪戴圖<lb/>
萬古神交共此心當時何事下山隂遙遙一棹言相訪<lb/>
安道門前雪正深<lb/>
　　山谷草聖<lb/>
涪翁醉墨動驚蛇流落人間幾嵗華長恐六丁起雷電<lb/>
為龍飛去玉皇家<lb/>
　　赤壁畫<lb/>
寒山影落大江流赤壁應難似舊游風月當年收拾盡<lb/>
<pb n="KR4d0533_WYG_005-5a"/>
黄州副使一扁舟<lb/>
　　和用平懐南上人三絶句<lb/>
寒牕貝葉共平生聴盡燈前片雨聲今日悲凉只孤坐<lb/>
殘編上見蠧魚行<lb/>
人間友道冷於秋伐木無聲萬古愁頭白東峰一遺老<lb/>
獨尋宿草弔荒丘<lb/>
寒雲長閉舊林廬魂魄歸來日已疎欲見懐人更無路<lb/>
空山秋色對禽魚<lb/>
<pb n="KR4d0533_WYG_005-5b"/>
　　㸔山<lb/>
青山逺近畫圖間落日秋風得意㸔紫翠重重歸鳥盡<lb/>
四牕不掩石樓寒<lb/>
　　賣書贐友<lb/>
故人欲行萬里外自言囊槖尚空虛我貧無物堪為贐<lb/>
賣却平生一束書<lb/>
通財我亦聞諸古空有平生氣義髙深媿窮途負朋友<lb/>
極憐富室積金刀<lb/>
<pb n="KR4d0533_WYG_005-6a"/>
　　長門怨<lb/>
娥眉無緑鏡生寒忍見銅鋪月又圓一片君王心似昨<lb/>
曽將金屋貯嬋娟<lb/>
　　瑤臺曲<lb/>
冠佩朝天逐伴歸玉簫聲裏露沾衣曲終十二樓頭月<lb/>
萬里青雲一鶴飛<lb/>
　　詰鬻香者<lb/>
戸外聲聲賣紫檀貧家誰辦買香錢如何不向朱門喚<lb/>
<pb n="KR4d0533_WYG_005-6b"/>
沉水烟中人醉眠<lb/>
　　鄭老人<lb/>
白頭含笑倒長瓢話到前朝感慨饒無復吐茵當日夢<lb/>
海雲樓上對春潮<lb/>
　　聞鸎<lb/>
竹邊睍睆夢魂驚啼破春風似有情花榭栁臺聴得慣<lb/>
金衣好去九重城<lb/>
　　出山自笑<lb/>
<pb n="KR4d0533_WYG_005-7a"/>
都將聲利付時人野鶴孤雲物外身底事半生雙白足<lb/>
今朝蹋破一紅塵<lb/>
　　苦旱<lb/>
春秧黄槁百泉枯龍骨聲中泣老夫不恨長饑委溝壑<lb/>
長官秋至索王租<lb/>
　　王季鴻相邀不去寄謝<lb/>
閉門蔵拙久雲林俎豆諸賢媿此心珍重形骸外相見<lb/>
春風塵壁下桐琴<lb/>
<pb n="KR4d0533_WYG_005-7b"/>
　　懐復初翁<lb/>
玉立清標不受塵閉門寒趣自生春東山興盡歸來後<lb/>
一樹梅花對病身<lb/>
世塗差狹道難行獨負文章一代名舊日著書無恙不<lb/>
人間千載子雲生<lb/>
鐵石平生一寸心如何西望亦沾襟藂林元氣關公等<lb/>
不説鍾期莫鑄金<lb/>
　　石笋溪堂<lb/>
<pb n="KR4d0533_WYG_005-8a"/>
白沙青樹帶人家門外溪聲一𣲖斜欲買扁舟同野老<lb/>
月眀吹笛入蘋花<lb/>
　　卧疾懐金粟山人<lb/>
身不能飛秖自愁閉門卧病盡高秋無因去作山人客<lb/>
長嘯清風十二樓<lb/>
　　示同袍<lb/>
天南為客度黄花一笑歸來共嵗華老我不知身是病<lb/>
自吹松火熟杯茶<lb/>
<pb n="KR4d0533_WYG_005-8b"/>
試論心事一開顔萬事如今只等閒病起朝朝相喚去<lb/>
海城西北盡青山<lb/>
　　病起簡所知<lb/>
清白堂前客似雲新詩唫罷倒芳尊不知尚記龍鍾不<lb/>
病起雲深獨掩門<lb/>
長恐心期媿古人半生曽未拜車塵獨憐身世枯蓬草<lb/>
零落秋風不見春<lb/>
　　池上<lb/>
<pb n="KR4d0533_WYG_005-9a"/>
緑淨涵空䕶碧苔方方一鏡向人開晚涼獨立心如洗<lb/>
風破浮萍片月來<lb/>
　　感蠧書魚<lb/>
臨牕清曉獨長吁在眼陳編有蠧魚身世區區文字底<lb/>
當時魯叟亦捐書<lb/>
　　聞杜宇<lb/>
情知望帝是前生春盡江南憶錦城到處青山山有樹<lb/>
如何偏起故鄉情<lb/>
<pb n="KR4d0533_WYG_005-9b"/>
　　夜宿李氏館<lb/>
坐我高齋笑語新此時歸思浩然生不因乘興一來往<lb/>
爭識孤雲物外情<lb/>
　　有懐<lb/>
落日孤城想故人三千客路淛江濆恨身不解相隨得<lb/>
目送長風北去雲<lb/>
　南墅十二詩<lb/>
　　晦忠堂<lb/>
<pb n="KR4d0533_WYG_005-10a"/>
新堂猶掲舊堂名坐記當年一愴情萬里虎頭身許國<lb/>
歸來煙雨課春耕<lb/>
　　菱風桂露之鄉<lb/>
菱葉風來水氣浮桂花露濕月眀秋此時身在銀河上<lb/>
不躡僊槎駕玉虬<lb/>
　　一川平野<lb/>
雨過羣山掃緑埃無窮野色望中開漁樵往往斜陽外<lb/>
只隔前川喚不來<lb/>
<pb n="KR4d0533_WYG_005-10b"/>
　　水木清華<lb/>
春流遶屋似江湖緑樹當門作畫圖白日風波渾不見<lb/>
一雙鷗鳥起投壺<lb/>
　　燕寢凝香<lb/>
眼冷樽前舞袖紅日長高枕自清風功名擾擾平生夢<lb/>
分付黄雲一穟中<lb/>
　　池塘春草<lb/>
二儀清氣幾曽衰前輩風流可得追康樂後身孫處士<lb/>
<pb n="KR4d0533_WYG_005-11a"/>
　一池春草夢囘時<lb/>
　　草堂<lb/>
杜老高風六百年茅茨那得尚依然側身西望人多少<lb/>
萬里橋頭不盡天<lb/>
　　處士橋<lb/>
無意趨時愛泬寥一溪流水斷塵囂幽人石上㸔雲坐<lb/>
車馬來時莫過橋<lb/>
　　山隂溪曲<lb/>
<pb n="KR4d0533_WYG_005-11b"/>
清溪流繞碧㠝岏便作山隂一様㸔今日戴公何處在<lb/>
滿船風雪不知寒<lb/>
　　總相宜船<lb/>
彩鷁不飛連碧波此中公子醉眠多傍人剛道相宜好<lb/>
夢入西湖聞棹歌<lb/>
　　翠香館<lb/>
萬甕吹香客到稀青帘故故舞斜暉主人家有如澠酒<lb/>
不脱鸘裘得醉歸<lb/>
<pb n="KR4d0533_WYG_005-12a"/>
　　嘯雲臺<lb/>
高臺直上接青雲一嘯晴空十里聞天上神僊平地有<lb/>
羣兒何事醉塵氛<lb/>
　　晨興涉園<lb/>
遶畦青青蔬葉凉渠水新添一尺强倚杖方知山雨過<lb/>
夜來底事夢魂長<lb/>
　　病起<lb/>
澹澹心情病始甦蛛絲風葉小牕虛秖今嚼蠟人間味<lb/>
<pb n="KR4d0533_WYG_005-12b"/>
嵗晏生涯有東書<lb/>
　　扁舟<lb/>
蘆荻風生水正肥老翁含笑坐魚磯扁舟棹入城中去<lb/>
白日城中滿是非<lb/>
　　歸來<lb/>
歸來谿上一茅堂讀罷陶詩倚石牀萬事悠悠長嘯裏<lb/>
閉門風雨麥秋凉<lb/>
　　懐雲橋<lb/>
<pb n="KR4d0533_WYG_005-13a"/>
我懐别後向誰論雪曲成時苦憶君何處有樓三百尺<lb/>
抱琴長對子山雲<lb/>
　　白鷗<lb/>
白鷗飛來磯上晴中有老翁相對清東風斜日一飛去<lb/>
獨照白頭江水眀<lb/>
　　茅屋<lb/>
茅屋隂隂水北村滿牀書卷一桐孫雨聲長在黄梅樹<lb/>
四月來時不出門<lb/>
<pb n="KR4d0533_WYG_005-13b"/>
　　徐老人至<lb/>
久聞兒輩正匆匆水國歸來一室空白日有誰來過我<lb/>
北隣七十二年翁<lb/>
　　戲成<lb/>
城郭無心寄一瓢此身便欲老山椒山童忽報松華盡<lb/>
又逐扁舟上早潮<lb/>
　　謝檄<lb/>
謝檄歸來卧白雲秖今心事與誰論故人不似蒼苔好<lb/>
<pb n="KR4d0533_WYG_005-14a"/>
嵗晚青青一到門<lb/>
　　寂寞<lb/>
寂寞荒庭總是秋菊花開晚尚風流斜陽病起一相對<lb/>
底事旁人不解愁<lb/>
　　珠公歸自永陽山中出其山居槀因賦<lb/>
政為時危去卜居不知霜雪滿頭顱歸來一笑詩成卷<lb/>
還記桃源路也無<lb/>
日日思山不肯歸年來心事固多違老禪真有誅茅地<lb/>
<pb n="KR4d0533_WYG_005-14b"/>
應許孤雲作伴飛<lb/>
　　八笋<lb/>
我屋清隂未苦濃天教頭角破苔封眀朝一一青雲上<lb/>
誰信山中有八龍<lb/>
　　簡郡守<lb/>
天子臨軒遣老臣亦憂塗炭逺方民秖應三載清如水<lb/>
不涴天南一㸃塵<lb/>
近日清聲不及初使君心事果何如盧公只作桃源縣<lb/>
<pb n="KR4d0533_WYG_005-15a"/>
三載猶同一下車<lb/>
　　哀殍<lb/>
斗米而今已十千幾人身在到眀年譙門有粥如甘露<lb/>
活得操瓢死道邊<lb/>
　　閔農<lb/>
經年不見大田秋賣盡犂鉏食養牛儻有後來耕種日<lb/>
一時相顧更多愁<lb/>
　　世事<lb/>
<pb n="KR4d0533_WYG_005-15b"/>
世事紛紛勿重陳柴門高掩百年身滿頭白髪不須薙<lb/>
相識如今復幾人<lb/>
　　病中鄭南村至<lb/>
病身如鶴寄枯林浮世無人識此心不是君來相問訊<lb/>
四簷風雨入呻吟<lb/>
　<lb/>
　<lb/>
　夢觀集卷五<lb/>
</p>
<p>
</p>
  </div>
        </body>
</text>\m</TEI>
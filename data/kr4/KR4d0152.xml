<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>建康集巻一</head>
    <p>
<pb n="KR4d0152_WYG_001-1a"/>
欽定四庫全書<lb/>
　建康集巻一　　　　　　宋　葉夢得　撰<lb/>
　　詩一<lb/>
　　　赴鎮建康過京口呈劉季高<lb/>
客路重經黄鵠前故人仍得暫留連長槍大劔笑安用<lb/>
白髮蒼顔空自憐照野已驚横雉堞蔽江行見下樓船<lb/>
灞陵醉尉無人識漫對雲峯說舊年<hi>時季髙在新城上月觀</hi>
　　　將至建康將佐出迓<lb/>
<pb n="KR4d0152_WYG_001-1b"/>
遥憐部曲逺相迎猶記當年驃騎營莫作揚州貴人看<lb/>
箭聲聊聽餓鴟鳴<lb/>
　　　再至建康<lb/>
老罷那知力已疲君恩誤遣出車詩金湯自鞏中原地<lb/>
熊虎空髙大將旗江海百神朝魏闕風雲千里䕶彤墀<lb/>
白頭再啟征西將深媿甘棠咏去思<lb/>
推轂何堪付老儒腰間仍佩玉麟符千門萬户朝天闕<lb/>
二水三山非故廬談笑定誰能却敵衰慵真自笑非夫<lb/>
<pb n="KR4d0152_WYG_001-2a"/>
淮南金鼔連滄海為趣嫖姚速獻俘<lb/>
　　　府中即事<lb/>
稍喜欃槍欲漸清離宫雙闕照層城不驚巷陌銅駝没<lb/>
自愧兒童竹馬迎衰謝豈堪仍簿領病慵久已廢杯行<lb/>
三山不動潮頭過洶洶江流自不平<lb/>
行吟坐笑往來頻俯仰之間迹已陳可是猶思建鄴水<lb/>
却應喜近洛陽塵十年徧閱三行闕<hi>余自維揚臨安及今凡三至駐蹕之</hi>
<hi>地</hi>四海奔馳一老臣未有夷吾在江左柴車空換兩朱<lb/>
<pb n="KR4d0152_WYG_001-2b"/>
輪<lb/>
　　　送模歸卞山并示僧宗義為余守西巖者三首<lb/>
自我離山間忽已兩改月饑人不忘食未坐先已說家<lb/>
僮挾書至驚起慰愁絶推尋到雞犬問訊窮曲折此生<lb/>
豈多為一壑萬慮滅可能復大錯更鑄八州鐵<hi>江東領八州</hi>
汝歸馬蹄輕初不恨觸熱殷勤報松竹吾豈成久别<lb/>
端居探幽竒自謂略已徧昨登西山巔雄絶昔未見溪<lb/>
湖莽吞吐雲物紛百變乃知十年間尚或遺勝踐巢成<lb/>
<pb n="KR4d0152_WYG_001-3a"/>
輙棄去我豈秋社燕<hi>築南山絶頂亭亭基垂成而來</hi>為吾課童僕開闢<lb/>
盡二面莫言羊腸險徑小煩屢轉杖藜不用扶吾脚猶<lb/>
爾健<lb/>
生長在山間從翁守蓬户人言膏粱子粗免汚紈袴官<lb/>
居無多戀暫止復遽去家法恐未傳此心良已素義禪<lb/>
晚從我似識此間趣西巖鬱嶔岑久斷俗子路聊持山<lb/>
中節為我主留務封陲際湖海雲月皆所部<lb/>
　　　建康舊俗貴重九上已諸曹皆休務祀神登北<lb/>
<pb n="KR4d0152_WYG_001-3b"/>
　　　　山㕘議馬君獨不出擕詩相過因言石林之<lb/>
　　　　勝次其韻<lb/>
倦飛歸鳥正思還叩户聊分半日閒勝事漫同談栗里<lb/>
佳時休笑負龍山簿書已老無餘力香火朝真有舊班<lb/>
他日尚期能過我試窮千嶂共追攀<lb/>
　　　去嵗以九日期賀子忱徐惇濟祝子權為松竹<lb/>
　　　　臺之㑹作寒字韻詩唱酬數次今嵗郡齋獨<lb/>
　　　　坐慨然有懐復用前韻寄惇濟子權時皆在<lb/>
<pb n="KR4d0152_WYG_001-4a"/>
　　　　湖州<lb/>
地近中原怯早寒一杯何處復追歡同尋澗壑閒誰共<lb/>
强逐風塵老自難歸夢孰知元有約故情應得舊相看<lb/>
閉關且示維摩病圗畫他年付瓦官<hi>世傳顧凱之畫維寺摩像皆此間瓦官</hi>
<hi>本也</hi>
　　　郡齋望蒋山<lb/>
十年在空山未覺與世殊再來撫城郭始悟非吾廬豈<lb/>
不有華屋旌旗拱上都峩冠坐清旦百里前走趨而我<lb/>
<pb n="KR4d0152_WYG_001-4b"/>
麋鹿姿悵然若囚拘忽看北山岑突兀當坐隅歡言顧<lb/>
之笑便欲凌﨑嶇似我槿籬間層巒儼相扶遥瞻不得<lb/>
往起步空長吁少年四方志顧眄略九區衰慵一如此<lb/>
畢願終田閭拙艱固應爾豈但悲老夫<lb/>
　　　自和<lb/>
生涯一茅屋物役忘萬殊再為東諸侯作軍蒐被廬追<lb/>
尋念往迹六鷁慙宋都<hi>余以請官祠去官</hi>浩歌記土風誰能和<lb/>
且趨自笑良已隘真成撅株拘聊云效知止未敢傷亷<lb/>
<pb n="KR4d0152_WYG_001-5a"/>
隅兹山閱人多龍蟠委﨑嶇寄我千里目笻枝尚堪扶<lb/>
但愁見中原驚心愴嗟吁何由返我室小徑遵芋區未<lb/>
用懐逺遊蒼茫賦三閭明當秣我馬解組戒僕夫<lb/>
　　　西齋初成廨中舊有太湖石數十枚因壘之庭<lb/>
　　　　下<lb/>
萬壑千巖不易求壺中聊寄小瀛洲稍看硉兀雲峯出<lb/>
便有檀欒桂樹幽絶境自知難遽忘竒蹤争怪獨能留<lb/>
山翁已老猶兒戯漫擬伸眉一散愁<lb/>
<pb n="KR4d0152_WYG_001-5b"/>
　　　與晁激仲夜話<lb/>
外家文采到諸郎廪廪詞鋒未可當伴我何辭共戎馬<lb/>
憐君聊欲濯糟漿<hi>激仲以池州酒正從余辟</hi>殘年落寞風塵際永夜<lb/>
從容銀燭光秖恐扁舟吾欲去病慵無意薄淮陽<lb/>
　　　次韻答激仲<lb/>
牛渚誰逢臨汝郎參軍暫肯佐戎行世縁不擬營三窟<lb/>
人事那求饋五漿春近嶺梅横素蕊夜寒霜月落飛光<lb/>
十年情話何由盡邑邑傷心嘆渭陽<lb/>
<pb n="KR4d0152_WYG_001-6a"/>
　　　再答<lb/>
生涯久許捕魚郎鳬鴈相追不亂行但遣陶廬有松徑<lb/>
不辭楚酒醉椒漿交情老柏寒方見妙語靈珠夜有光<lb/>
回首漸知歸路好已看梅栁動初陽<lb/>
　　　乂答<lb/>
家聲合繼紫㣲郎<hi>晁氏自文元文荘皆常歴知制誥至以道復為中書舍人</hi>不獨詩<lb/>
同沈鮑行晩嵗清談淹幕府中原喜氣望壺漿頗聞時<lb/>
論憐衰朽空愧君恩負寵光肯許輞川期後約彈冠知<lb/>
<pb n="KR4d0152_WYG_001-6b"/>
不借王陽<lb/>
　　　閱武士回邊報與山中信併至<lb/>
椎牛饗士隘轅門投老兵間强自論稍喜並邊無牧馬<lb/>
却慙空帳有驚猿乞盟似欲回天意排難誰能報主恩<lb/>
壮志蹉跎真便爾獨懐搔首望丘園<lb/>
　　　雨夜西堂獨宿<lb/>
華屋非所安憶我三間茅閉關傲初寒坐聽風雨交燈<lb/>
火㣲黯淡松篁雜蕭騷一枝寄宿鳥自許無傾巢我非<lb/>
<pb n="KR4d0152_WYG_001-7a"/>
乗桴翁詎敢辭繫匏朅來亦何事大士從僧包忽聞報<lb/>
嚴更鼔鐘亂鉦鐃慨然念故棲此地寕久抛君知芥舟<lb/>
㣲但可浮杯坳去矣無更疑作詩聊自嘲<lb/>
　　　雨夜與模論中原旦起模與徐惇濟游清凉觀<lb/>
　　　　形勢嘉其有志因以勉之<lb/>
千年石頭城突兀真虎踞蒼茫刼火餘尚復留故處大<lb/>
江轉洪濤騰踏不可御空城寂寞潮日暮獨東去登臨<lb/>
欲弔古俯視極千慮吾兒勇過我蓐食穿沮洳謂言撫<lb/>
<pb n="KR4d0152_WYG_001-7b"/>
中原未暇論割據功名亦何人我老聊自恕他年報國<lb/>
心或可借前箸無為笑頹然已飽安用飫<lb/>
　　　連日邊報稍稀西齋黙坐至夜分<lb/>
鼓角遥聞出塞聲邉風吹鴈過髙城疆陲無復戊已尉<lb/>
盗賊猶憐壬午兵嵗晩胡牀閉深閣夜長刁斗聽連營<lb/>
便須從此傳烽息要及春農論勸耕<lb/>
　　　獨坐不得眠讀舊書<lb/>
青燈相對久無眠擁毳無人伴夜閒閉户便能忘屨迹<lb/>
<pb n="KR4d0152_WYG_001-8a"/>
炷香時自續爐煙辭家屈指驚三月撫事關心愴十年<lb/>
漫展殘書亦安用可能猶欲絶韋編<lb/>
　　　懐西山<lb/>
西山十畝强髙下略不齊嵌空抱竒秀上有凌雲梯小<lb/>
屋八九間茅簷敢辭低所欣面勢好老稚通扶攜宻竹<lb/>
轉脩徑老松故成蹊仲冬景氣肅碧草猶萋萋仰視天<lb/>
宇大四觀渺回溪徐行信足力未畏成顛躋用意各有<lb/>
適孰云無町畦平生㡬濡首末路多噬臍不作巢幕燕<lb/>
<pb n="KR4d0152_WYG_001-8b"/>
肯從觸藩羝胡為濫麾鉞坐聽鳴鼓鼙外物委蟲臂全<lb/>
生思馬蹄可能三徑草歸路老更迷<lb/>
　　　杜堅大夫作南窓求詩為賦<lb/>
意得不願多心閒本長虚超然適有契天地良有餘頗<lb/>
念彭澤老所懐常晏如南窗僅㡬何盤薄萬古初束帶<lb/>
悟已往世紛便能䟱懸知千載情共有三間廬杜子老<lb/>
不遇買田賦歸歟西山鬱攢空江水繞故墟衡門閉松<lb/>
菊亦有琴與書邂逅一杯酒安知我非渠<lb/>
<pb n="KR4d0152_WYG_001-9a"/>
　　　送光上人還湖南光丞相吴元忠之母弟舊名<lb/>
　　　　惇字元常以進士入官已而棄家祝髮云<lb/>
棄家忽若遺四海吴元常軒冕安足輕妻孥等毫芒古<lb/>
來惟仁者有勇故莫當棖也自多慾此心焉得剛相君<lb/>
抱壮烈慷慨志亦償徒悲蕭長倩屢折終堂堂子居真<lb/>
俗間袖手毎在傍十載復相見掛帆上瀟湘<lb/>
　　　山間每嵗正月望後梅花盛開多與客飲花下<lb/>
　　　　今年郡廨獨坐十四夜張暘叔晁激仲相過<lb/>
<pb n="KR4d0152_WYG_001-9b"/>
　　　　共話宣和間事慨然歸不能寐因以寫懐<lb/>
山頭野梅白玉花月明弄影紛横斜青天無雲萬峯立<lb/>
下有十畝幽人家年年春歸不暇省但掃雪徑尋寒葩<lb/>
老夫已忘少年事燈火豈念更繁華一杯起步徧空谷<lb/>
破屋歸卧暾朝霞陪都復来亦何有凛凛殺氣浮髙牙<lb/>
重關深鎻夜漏永忽記昨夢翻長嗟景龍門前一月㑹<lb/>
金盌賜酒餘雄誇神州陸沉近歸我漢節方議通胡沙<lb/>
天翻地覆那得料忍復更聽漁陽撾<lb/>
<pb n="KR4d0152_WYG_001-10a"/>
　　　次韻馬參議同游蒋山<lb/>
華屋驚随刼火飛江山空自繞邦圻靈蹤可便超千載<lb/>
妙解誰從寄一微著屐尚堪窮碧落據牀聊伴俯清輝<lb/>
追尋㑹識關心處未怪衰翁苦憶歸<lb/>
　　　再次韻<lb/>
頽垣敗屋落花飛草草春光亦故圻但愛野塘輸渌净<lb/>
不知風景轉清㣲帳空尚憶猿驚曉基廢猶傳鳳覽輝<lb/>
女几自無平賊意坐來休笑久忘歸<lb/>
<pb n="KR4d0152_WYG_001-10b"/>
　　　三次韻<lb/>
荒林寂寂鳥飛飛舊事那容數一圻山色自憐雲泱莽<lb/>
暮寒猶作雨霏㣲談餘故喜舌仍在境勝端知玉有輝<lb/>
問取塔中黄面老此身何處是真歸<lb/>
　　　四次韻<lb/>
雨厭殘雲暝不飛亂紅猶欲㸃春圻蒋陵路絶人誰到<lb/>
蕭寺庭荒迹已㣲偃蹇松篁空自老參差觀閣舊相輝<lb/>
令威等是千年客想有遼東獨鶴歸<lb/>
<pb n="KR4d0152_WYG_001-11a"/>
　　　偶至劉少師園二首<lb/>
葉底黄鸝一再鳴故知久住識人情習家池館元無禁<lb/>
應笑山公自懶行<lb/>
老木參天拱十圍何妨桃李間相依却憐韓令功如許<lb/>
不為山丹少霽威<lb/>
　　　蔡子因相過留踰月<lb/>
解作江山一月留仲文儒雅更風流欲知爵躍心能喜<lb/>
正愛蟬連語不休築室君方論並舍<hi>子因約同居霅上</hi>歸山我<lb/>
<pb n="KR4d0152_WYG_001-11b"/>
已辦扁舟交親四海今餘㡬萬事傷心付白頭<lb/>
　　　次韻再答子因<lb/>
人事紛紛去不留客心空感大江流已拚瓠落真何用<lb/>
那得鐘鳴尚不休鄰里朱陳無别社江山李郭有同舟<lb/>
若為便覔苕溪路六月明珠剥芡頭<lb/>
　　　蔡子因前韻留别再答二首<lb/>
早時物望冠陳留<hi>蔡氏自言出陳留蔡謨後</hi>晩悟禪心更不流安用<lb/>
前身真阮籍<hi>頃有方士言子因為阮籍後身</hi>久知此道得孫休千年㑹<lb/>
<pb n="KR4d0152_WYG_001-12a"/>
有歸来鶴萬事元同不繫舟邂逅一菴随地有不妨衲<lb/>
被對䝉頭<lb/>
巳議營屯列上留稍欣羣盗障横流三時舊業終應在<lb/>
萬里長征亦少休和䇿但令均挾纊壮圗何用輒焚舟<lb/>
東都自是興王地虎踞寕須問石頭<lb/>
　　　劉太保招撫淮北劉馬軍屢奏㨗<lb/>
先聲已起故將軍卧治何勞病使君冠帶豈能忘舊俗<lb/>
山河亦自惡妖氛羽書奏㨗無留敵輿地論封有䇿勲<lb/>
<pb n="KR4d0152_WYG_001-12b"/>
横槊賦詩非我事車書㑹復見斯文<lb/>
　　　題子因雙鳩百葉桃畫<lb/>
百葉緗桃照眼眀繁枝似見雨新晴故知睡足聊相並<lb/>
不作林間逐婦聲<lb/>
　　　徐惇立罷吏部郎官出守天台待次卞山舊居<lb/>
　　　　因寄<lb/>
嵇康不作絶交書出處蕭然兩裕如錦帳不妨游省户<lb/>
草堂還得賦郊居傾崖濺水青雲上夾道輕隂落絮餘<lb/>
<pb n="KR4d0152_WYG_001-13a"/>
肯記舊游聊待我未須催駕赤城車<lb/>
　　　陳子髙移官浙東戱寄<lb/>
幕府陳琳老官身戀故溪解談孫破虜那厭庾征西未<lb/>
擬煩刀筆聊應謝鼓鼙登臨如得句小字與親題<lb/>
　　　戯示幕客<lb/>
不用黄金更築臺一時傾盖盡竒材闗中豈是穰侯物<lb/>
須怕諸侯客子来<lb/>
　　　章㡬道將歸小飲懐謝城父<lb/>
<pb n="KR4d0152_WYG_001-13b"/>
中年甚畏别交親况復雲山舊結鄰澗谷何時同笑語<lb/>
干戈已老更風塵少留對榻聊分坐多病持杯漫㡬廵<lb/>
賈傳長沙知健否洞庭波浪渺無津<lb/>
　　　聞邉報示諸將<lb/>
挿羽驚傳赤白囊邊塵動地尚跳梁頗聞廟算無遺䇿<lb/>
但遣封人謹豫防送死定知天悔禍追奔寕使汝争彊<lb/>
将軍剰有封侯印盡掃無令一鏃亡<lb/>
　　　敵兵復過河王師出討<lb/>
<pb n="KR4d0152_WYG_001-14a"/>
羽檄初徴天下兵誤慙一陣守王城秦兵出嶺終何得<lb/>
漢將征遼㑹掃平便遣幽燕驅號令久憐河洛起欃槍<lb/>
書生豈解論㡬事不信平凉有刼盟<hi>始議講和余數言其不然</hi>
　　　遣晁公昂按行瀕江營壘<lb/>
他日傳烽望夕煙重来老更負戎旃我言固自平平耳<lb/>
王事那辭數數然轉餉未應勞木馬摧鋒猶或要戈船<lb/>
天威本自無多殺萬一征和属此年<lb/>
　　　聞敵兵將過淮再遣晁公昂覘師<lb/>
<pb n="KR4d0152_WYG_001-14b"/>
單于屢慣騁長驅未省新軍有被廬<hi>時張韓兩軍治師甚肅士極賈勇</hi>
快飲勿辭金鑿落先聲須破鐵浮圗<hi>敵将下親兵皆精練號鐵浮圗</hi>
                    <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
官爾自疲千里<hi>敵遣師往来國中號<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>官日行數百里</hi>飛将吾寕較一夫<lb/>
試向八公山上望當關何用守濡須<hi>夀陽為江淮襟喉曹操先得之故軍</hi>
<hi>每至濡須東晉能保有故謝𤣥有淝水之㨗云</hi>
　　　登南城<lb/>
大江南渡是長干北望清淮嵗已寒廢壘至今聞鶴唳<lb/>
蒼山從古自龍蟠髩毛白盡空看鏡髀肉銷来尚㩀鞍<lb/>
<pb n="KR4d0152_WYG_001-15a"/>
折箠不能笞勍敵遺規猶有漢衣冠<lb/>
　　　與陳子髙夜話<lb/>
鼔角開東道山川壮别京病慵憐竊食幽憤敢論兵廢<lb/>
簡鈆黄暗馳囊赤白驚褎衣聊自喜時見魯諸生<lb/>
　　　送馬參議觀國從辟劉太保<lb/>
伏波老自厭壺頭壮志諸孫凛未休稍喜烽烟從絶塞<lb/>
即聞貔虎静中州先聲早已傳推轂碩畫聊煩佐運籌<lb/>
好去劉公書一紙無忘老子上南樓<lb/>
<pb n="KR4d0152_WYG_001-15b"/>
　　　次韻馬參議留别<lb/>
戎車百輛去難攀秣馬前驅矢石間析木舊津呑朔易<lb/>
神都新令<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>完顔傳聲已報連三㨗觸熱那辭冒百艱<lb/>
束縛㑹看擒頡利灰釘何待執戎蠻清談一笑時能共<lb/>
妙語千篇未可刪緩帶且從黄閣巻峩冠行奉紫宸班<lb/>
分擕生歎虚懸榻老病懐歸祇故山他日小舟能過我<lb/>
萬峯深處有柴關<lb/>
　　　寄潭州謝城父<lb/>
<pb n="KR4d0152_WYG_001-16a"/>
南國波濤已過春稍清羣盗剪荆榛孰知賈傅傾多士<lb/>
但說番君得逺民痛飲千鐘應可强傳書一紙未能頻<lb/>
臺評袖裏猶多在莫枉汀洲詠白蘋<lb/>
　　　久不飲酒厨人獻白醪却之<lb/>
老大無堪百不能年来但可飲三升齋厨何用須佳釀<lb/>
莫遣征南誤見稱<lb/>
　　　立秋二首<lb/>
江上西風萬里秋際空髙浪洶回流他時譽賊真非䇿<lb/>
<pb n="KR4d0152_WYG_001-16b"/>
此日摧鋒盍有謀天險漫能憑故國陸沉端復恨神州<lb/>
將軍競綰封侯印誰為吾君更解憂<lb/>
蕭關隴水隔天區壮士何人肯執殳一日頓傳三節度<lb/>
<hi>是日聞陜西三帥並建節</hi>十年空鬭五單于坐談激烈心猶在疲俗<lb/>
彫殘喘未蘇安得倉箱盈百萬少令天下足軍儲<lb/>
　　　秋髙申戒諸屯示幕府<lb/>
草枯馬健已髙秋堂上應須早伐謀傳箭猶聞聚蜂螘<lb/>
控弦那得犯貔貅書生自昔工磨盾壮士于今勇挟輈<lb/>
<pb n="KR4d0152_WYG_001-17a"/>
快使營平歸印綬貂蟬敢望出兠鍪<lb/>
　　　寄順昌劉節使<lb/>
四海烽烟久未平遥聞苦戰有竒兵妖氛盡掃人誰敵<lb/>
㨗奏初傳我亦驚授鉞已欣傳帝澤揮戈終見静王城<lb/>
軒臺固有英靈在更遣将軍得令名<lb/>
　　　二月六日敵兵犯歴陽方出師客自吴江来有<lb/>
　　　　寄聲道湖山之適趣其歸者慨然寫懐<lb/>
松江浪静如鏡平菰蒲長春秋水生晴沙回鴈久未到<lb/>
<pb n="KR4d0152_WYG_001-17b"/>
坐想白鷗憎眼眀五年辜負釣船約故人疑我真逃盟<lb/>
豈知塵纓不易濯正想滄浪之水清朝来鐵馬暗江北<lb/>
中流疊鼔雲濤傾樓船十萬下采石旗纛滅没天戈横<lb/>
書生事業今乃爾授鉞孰敢辭專征豈無傳檄走飛騎<lb/>
漫復長嘯登髙城文思天子民父母大度未忍鏖竒兵<lb/>
澶淵一矢安五世明日儻或傳諸營<lb/>
　　　淮西軍連日告㨗喜成口號二首<lb/>
一戰聊麾十萬師西来㨗報走黄旗六驘壮騎終須去<lb/>
<pb n="KR4d0152_WYG_001-18a"/>
九虎将軍亦謾為<hi>敵将龍虎輔國等将軍皆其用事尊官</hi>面内疲民元不<lb/>
改<hi>柘臯之㨗驅虜吾民盡復得之</hi>從中勝算自無遺<hi>自敵兵過淮凡指授諸将盡從中出</hi>
臨軒想見天顔喜百辟歡聲動玉墀<lb/>
虵豕何知闞近坰且欣鏖戰掃欃槍寄聲急走破羌帖<lb/>
歸路還經送客亭多難兵間頭更白<hi>事見光武</hi>放懐物外眼<lb/>
終青花殘不負巖邉約更看前焚老上庭<hi>老上龍庭匈奴地名</hi>
　　　為山亭後有小池叢石間得石螭因以斛汲水<lb/>
　　　　導注之<lb/>
<pb n="KR4d0152_WYG_001-18b"/>
㣲流自作小潺湲底處奔崖落迸泉驟喜忽聞飛雨過<lb/>
却疑驚起老龍眠慿軒但遣時醒耳裂岸何須去拍天<lb/>
索寞歸心誰與寄家山不到已三年<lb/>
　　　為山亭移植冬青等近遂成隂<lb/>
一寸蒼根手自鉏年来繞屋亦扶踈客来但愛清隂好<lb/>
不見幽人澗下居<lb/>
　　　小飲示幕府<lb/>
邉書日夜急王旅方徂征我非劉越石長嘯徒登城緬<lb/>
<pb n="KR4d0152_WYG_001-19a"/>
想豺與虎行當築鯢鯨傳車日邉来風雷走天聲<hi>連日中遣</hi>
<hi>奄人齎金帛犒師者經過</hi>黄旗三面至㨗奏紛紛横天塹限南北長<lb/>
江正東傾諸君亦良苦唾口争請纓誰云凌煙閣自昔<lb/>
無書生巵酒安足辭勉當建雄名<hi>李賀詩請君試上凌煙閣若箇書生萬户</hi>
<hi>侯</hi>
　<lb/>
　<lb/>
　<lb/>
<pb n="KR4d0152_WYG_001-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　建康集巻一<lb/>
</p>
<p>
</p>
  </div>
<div>
                <head>建康集巻二</head>
    <p>
<pb n="KR4d0152_WYG_002-1a"/>
欽定四庫全書<lb/>
　建康集巻二　　　　　　宋　葉夢得　撰<lb/>
　　詩二<lb/>
　　　徐惇濟書報甞過余石林<lb/>
繞澗新添數百竿故人書為報平安似聞謖謖山風響<lb/>
正想隂隂夏簟寒老大不能窮蠧簡歸来便擬掛塵冠<lb/>
一杯且覔林間約莫枉山王廢舊歡<lb/>
　　　夜聽莫撫幹彈琴流水操<lb/>
<pb n="KR4d0152_WYG_002-1b"/>
故山不在眼逺想流水聲佳人南風手起我澗谷情十<lb/>
載厭鼙鼓囂塵亂鳴鉦蕭然洗病耳為鼔一再行度險<lb/>
㣲斷續奔前忽琮琤凄風拉逺響薄月當㣲明亂石拱<lb/>
髙下回環亦峥嶸吾歸正自爾猛士方西征年少勇過<lb/>
我敵愾衛王城請更落雁操山水音正清<lb/>
　　　送沈傳曜<lb/>
卞峯摩青空東望烏氐墩豈忘宿舂糧終媿一欵門邂<lb/>
逅此相過傾懐得徐論人言解牛刀要使治劇煩未悟<lb/>
<pb n="KR4d0152_WYG_002-2a"/>
清廟器朱絃列罍尊我衰百慮息但念三畝園王師肅<lb/>
西征萬馬先雲屯何力償賜履緬慙羡歸軒寄聲舴艋<lb/>
舟想見浮鴈村清冷尚可釣無使霅水渾<lb/>
　　　八月二十日<lb/>
漸覺凉風入軒窓亦自幽漫能持麈尾終憶釣槎頭故<lb/>
我從添老愁予不為秋新醅知熟未衰謝茗為酬<lb/>
　　　偶書為山亭五首<lb/>
為山亭下小㠝岏只欠蕭蕭竹數竿但遣飛流時潄玉<lb/>
<pb n="KR4d0152_WYG_002-2b"/>
且將歸思為翁寛<lb/>
㣲風似與洗庭除石枕蠻藤不負余八尺方牀聊已足<lb/>
可須仍要讀殘書<lb/>
僚吏相哀白事稀抱琴時自弄清徽何妨共倒樽中渌<lb/>
不怕鳴騶問道歸<lb/>
消息初聞潁水清東君更復過蒙城應須鄂渚兵同入<lb/>
敵壘聊煩盡剗平<lb/>
使節交馳數路分頗知旰食念前軍疾須圗上金城䇿<lb/>
<pb n="KR4d0152_WYG_002-3a"/>
一見真堪勝百聞<lb/>
　　　次韻程伯禹贈宗室趙朝請<lb/>
人物相望不並時使君冰鑑有真知未論理窟傾三語<lb/>
只鬭詩壇自一竒擾擾干戈猶戰伐紛紛簿領更喧卑<lb/>
應須便作髙軒過好徳何人佐我儀<lb/>
　　　次韻程伯禹用時字韻見寄二首<lb/>
衰病侵尋豈故時暮年懐抱祇公知彊論出處初無意<lb/>
底有文章更好竒王氣山川元自壮歸心茅竹敢嫌卑<lb/>
<pb n="KR4d0152_WYG_002-3b"/>
中原趣下王正厯盡使遺民復漢儀<lb/>
漢道中興此一時虞亡不臘爾何知地中鳴角無多怪<lb/>
堂上論兵固有竒夢櫟那求梁棟逺搶榆正羡羽翰卑<lb/>
淮陽汲直猶髙卧願看簫韶集鳳儀<lb/>
　　　送表弟晁公耄㳂海師幕<lb/>
巖邑相望數寄聲十年湖海最關情談鋒尚憶傾甥舅<lb/>
髩雪何堪數弟兄飽讀父書聊自足深知民事却須評<lb/>
揚旗且逐樓船下萬里波濤本不驚<hi>公耄說之子罷遂昌令頗能言浙東</hi>
<pb n="KR4d0152_WYG_002-4a"/>
<hi>民事</hi>
　　　題晁公耄惠崇溪山<lb/>
荒林翳宿莽脫木寒無煙不知三間茅中有㡬醉眠山<lb/>
逺尚見雪江空欲呑天歸舟定何許滄波方渺然<lb/>
　　　再賦<lb/>
惠崇殘筆老尤竒袖裏溪山每自随欲識滄波無限意<lb/>
此間惟許當家知<lb/>
　　　觀化堂編校舊書<lb/>
<pb n="KR4d0152_WYG_002-4b"/>
赫日真能永㣲風亦自凉故應便北户何敢厭東牆汲<lb/>
水聊為戯繙書却未忙平生閒與懶併覺味兼長<lb/>
翰墨他生業山林晩嵗心那知身已老但覺意增深捉<lb/>
麈誰能話扶笻可細尋晚来庭鵲喜似恐有歸音<lb/>
　　　憶朱氏西澗<lb/>
澗下流泉澗上松清隂盡處有層峯應知六月氷壺外<lb/>
未許人間得暫逢<lb/>
憶向中流置竹牀萬錢無處買清凉只今路斷無来客<lb/>
<pb n="KR4d0152_WYG_002-5a"/>
自撥新篘醉㡬塲<lb/>
　　　雨後為山亭獨卧<lb/>
過雨虚簷氣稍清卧聞刁斗起連營㡬看薄月當軒過<lb/>
驚見隂蟲繞砌鳴洶洶南江浮静夜寥寥北斗掛髙城<lb/>
白頭心事今如許慙愧兒童話請纓<lb/>
　　　七夕<lb/>
七夕仍殘暑三年記此宵傍簷依嶺月欹枕聽江潮瓠<lb/>
大何妨拙槎迴未覺遥何須論乞巧河漢望星橋<lb/>
<pb n="KR4d0152_WYG_002-5b"/>
　　　送王陞歸知果州<lb/>
何處西南是果州黄柑殊勝木奴洲使君自喜鄉閭近<lb/>
騷客仍憐井邑幽盗賊燕秦猶未息山川楚越已先秋<lb/>
原頭兵馬今多少更與將軍論木牛<lb/>
　　　祈雨<lb/>
老農酣歌望捫腹旱魃何為敢予毒九淵再拜欵神龍<lb/>
仰望但見屯雲簇天公愛民亦自惜我愧無功神弗福<lb/>
願看一洗注天瓢未須震暴如車軸<lb/>
<pb n="KR4d0152_WYG_002-6a"/>
今年淮西蹙邊騎王師盡掃無餘類武王伐紂報豐年<lb/>
今者驕陽豈天意東求三茅西采石塔中至人肯徒視<lb/>
明朝掣電駭翻盆婦子猶能飽遺滯<lb/>
　　　再任後遣模歸按視石林四首<lb/>
巖石三年别君恩未許歸從誰尋草徑為我欵荆扉舊<lb/>
繞山千疊新添竹一圍故人如見問端欲掛朝衣<lb/>
白髮萱堂上孩兒更共懐弄孫那得見將母竟難諧已<lb/>
絶功名望猶疑出處乖此心終未穏何䖏復安排<lb/>
<pb n="KR4d0152_WYG_002-6b"/>
插架環千軸傳家有舊書展舒慙几案凉曝闕庭除破<lb/>
屋防懸溜殘編足蠧魚好須重檢校扃鎻莫令踈<lb/>
細路穿南嶺新松㡬許長毋庸馳馬足秖擬轉羊膓便<lb/>
作髙亭好初非亂石妨兩溪渾在眼似欲見帆檣<lb/>
　　　祈雨未應復請於茅山采石庶㡬得遂之<lb/>
苗當七八月之間甘膏不濡何太慳飛塵蓬勃晝欲暝<lb/>
坐視雲物占羣山五日一風十日雨天方勤民輔明主<lb/>
作書未敢訟風伯寄謝羣龍少勞苦<lb/>
<pb n="KR4d0152_WYG_002-7a"/>
羣龍分馳不難興<hi>俗謂五月二十日以後為分龍日</hi>噴薄雲霧隨飛騰<lb/>
中田勿憂龜兆坼倐忽便看溝塍盈老農何功報神力<lb/>
但趣官租飽軍食中原軍儲自足供爾土明年更開闢<lb/>
　　　余每嵗病肺往往坐達旦去冬以来偶不作遂<lb/>
　　　　得安眠<lb/>
衰殘每苦病相纒粗喜今年勝去年未說清樽酬爛醉<lb/>
且欣髙枕得安眠風塵不報邉烽入聖澤頻聞好語傳<lb/>
<hi>時詔書屢下存撫江北流人</hi>可是淮陽真卧治滿囊空費大農錢<lb/>
<pb n="KR4d0152_WYG_002-7b"/>
　　　聞莫尚書周侍郎已自鄂州過江入漢上<lb/>
再見邊書欲請平將軍無事罷屯營傳軍已割淮壖地<lb/>
牙帳仍收鄂渚兵勝日身猶堪䇿杖衰年耳自厭鳴鉦<lb/>
角巾初了東歸約安用區區峴首名<lb/>
　　　東園草堂新成二首<lb/>
官舍如何有草堂野人熟處是難忘池開月映千山逈<lb/>
檻静風生六月凉幽徑也從穿别圃小舟還似過横塘<lb/>
深知幕府文書省盡付甘眠亦未妨<lb/>
<pb n="KR4d0152_WYG_002-8a"/>
宻覆荒茅已數重中開别户更相容苦無公事妨人樂<lb/>
多有清閒借客慵南浦潮平分賸水<hi>堂前池與河水通</hi>北山路<lb/>
近得青松<hi>近栽北山松百本</hi>怪翁歸意何能緩新築髙臺見臥<lb/>
龍<hi>園中舊不見山因積土作臺遂見蒋山</hi>
　　　三月八日草堂獨坐<lb/>
四年身不到吾廬底處仍堪話左符閉閣漫憐公事少<lb/>
投簮敢說宦情無軍聲早已呑窮塞使莭何時反舊都<lb/>
故作茅堂開水檻要知心自在江湖<lb/>
<pb n="KR4d0152_WYG_002-8b"/>
　　　徐惇立相過<lb/>
茅齋一曲傍寒灣邂逅終年伴我閒契濶易驚成嵗月<lb/>
追尋空復望江山暫留客枕聽踈雨<hi>時久旱方得雨</hi>遥想吾廬<lb/>
掩舊關落寞歸心誰與話坐談聊為起衰顔<lb/>
　　　同惇立游蒋山謁寶公塔王荆公墓晩過草堂<lb/>
　　　　寺周顒故宅也<lb/>
我居在城府再至俄二年豈無山水心可奈簿領纒今<lb/>
晨偶乗興適此賔從賢零雨洗驕陽谷中聽流泉憑髙<lb/>
<pb n="KR4d0152_WYG_002-9a"/>
快逺覽正見江浮天至人本無心與我常周旋誰云喚<lb/>
不譍汝意自不䖍<hi>余自到鎮毎雨暘祈寳公塔未嘗不應</hi>麥隴稍已滋横<lb/>
水漲㣲漣佳城倚華表拱木埋貂蟬暮過草堂寺借榻<lb/>
聊暫眠不復聞怨鶴茅簷但連延歸路踐落日羣峯鬱<lb/>
相先回風送逺響墟里生晚煙吾廬悵何許東望良慨<lb/>
然<lb/>
　　　明日復游石頭城清凉寺再用前韻<lb/>
大江洶西来故國今㡬年我衰倦登臨坐愧雙行纒忽<lb/>
<pb n="KR4d0152_WYG_002-9b"/>
驚山隂集邂逅来羣賢俛仰弔前古髙談注淵泉千巖<lb/>
過宿雨餘潤滋麥天頽顔翳崖壁過午不得旋佛像再<lb/>
經始<hi>時兵火後寺盡毁郡人再興佛殿</hi>此邦心亦䖍稍欣臺殿新廢沼<lb/>
依淪漣坐懐馬化龍僅作蜋捕蟬相傾走掣電詎暇安<lb/>
枕眠六飛暫東巡恨爾不少延單于久凋殘屈已今我<lb/>
先衰憊乗一障無功記凌煙乞身自兹始此計君儻然<lb/>
　　　又明日復同惇立總領吴徳素運使章思台過<lb/>
　　　　天禧寺登雨花臺再用前韻<lb/>
<pb n="KR4d0152_WYG_002-10a"/>
言經朱雀桁復度白雞年<hi>去嵗辛酉</hi>謝公不可見廢壘蔓草<lb/>
纒三日瞰坰牧所懐多昔賢陂陀北城墩<hi>城北有謝公墩</hi>誰可<lb/>
作九泉石頭控峥嶸目盡西南天定都記孔眀赤壁方<lb/>
凱旋<hi>孫權定都孔明初勸之</hi>惟初鼎足計用意良已䖍更作長干<lb/>
行秦淮亂清漣殘春掃餘花宻葉未有蟬髙臺畧四逺<lb/>
緑野浮芊眠午隂久未移幽景為我延使君固不凡况<lb/>
有嘉客先老大百念息㸑餘豈遺烟了知塵外心本自<lb/>
無間然<lb/>
<pb n="KR4d0152_WYG_002-10b"/>
　　　與惇立夜話有懐石林復用前韻<lb/>
有山不能歸坐愧三十年<hi>余營石林今㡬三十年矣</hi>冠服豈不榮狙<lb/>
猿强包纒惟餘緇衣心未敢忘賢賢他日得吾子匣藏<lb/>
駭龍泉衰頽為興起此腸寕非天單于玩兵久亦悟終<lb/>
好旋叩關復請吏企頸志頗䖍休兵固有竒撫事猶涕<lb/>
漣投懐幸傾瀉知子非寒蟬十日對榻語夜窻了無眠<lb/>
賈生侍宣室趣席方招延願上治安䇿何者今當先我<lb/>
行返故廬趺坐看爐烟功名㑹及時佇子論燕然<lb/>
<pb n="KR4d0152_WYG_002-11a"/>
　　　用前韻送惇立<lb/>
畏作親友别况復非中年身如三眠蠶已老飜自纒朅<lb/>
来守江闗從事寕獨賢經年兩大入爟火通甘泉石林<lb/>
豈壺中亦自有一天采薇敢言勤誰與歌勞旋上書苦<lb/>
哀祈傾寫志已䖍坐懐北山巖未見西溪漣人言摶風<lb/>
鵬不及翳葉蟬共挽擕手客可忘曲肱眠首䑕信秃翁<lb/>
胡為尚遷延子来幸暖熱愧我一飯先清詩似鳴玉想<lb/>
見藍田煙索去何乃遽臨分重依然<lb/>
<pb n="KR4d0152_WYG_002-11b"/>
　　　為山亭晚卧<lb/>
痩石聊我伴遥山更爾瞻泉聲分寂歴草色借亷纎玉<lb/>
粒時能飽霜毛日更添平生踈懶意况與病同兼<lb/>
　　　次韻方仁聲惠文編<lb/>
他年落筆坐生風下舍諸郎敢長雄操縵不能陪衆手<lb/>
斵輪終自付良工鏡湖漫憶歸狂客漢上誰從過徳公<lb/>
㑹向南溪尋舊約别開小徑共相通<lb/>
　　　戯方仁聲四絶句<lb/>
<pb n="KR4d0152_WYG_002-12a"/>
戯弄扁舟泊宅村却尋三徑築茅墩雲邊此意真誰解<lb/>
賸作新詩與細論<lb/>
水檻新開似浣花傍溪須更作浮槎秖應屢費王𢎞酒<lb/>
時要清樽對落霞<lb/>
不惜囊錢信手空荒田却擬望年豐天公可是憐風月<lb/>
判遣詩人一例窮<lb/>
盧橘楊梅已及時我歸先自在前期平生不作宣明面<lb/>
浪愧將軍建鼔旗<lb/>
<pb n="KR4d0152_WYG_002-12b"/>
　　　　仁聲舊居城東泊宅村張志和常所游也今<lb/>
　　　　徙西溪作雲茅庵因東崗為小亭號茅墩欲<lb/>
　　　　傍溪開水檻久無資㑹郡守有饋之酒五十<lb/>
　　　　壺不敢飲亟易之乃克成有田數十畝常苦<lb/>
　　　　下潦余居石林與雲茅南北正相望故四章<lb/>
　　　　皆及之云<lb/>
　　　次韻馬參謀蔣山開堂飯素<lb/>
邂逅聊憑法供真兹山誰謂我非隣相追更喜同枝䇿<lb/>
<pb n="KR4d0152_WYG_002-13a"/>
得意遥知了斵輪幽事要須塵外侣好詩仍惜鏡中人<lb/>
歸来袖裏傳新句驚放巖花作小春<lb/>
　　　諸幕府見和復答二首<lb/>
一勺清甘寄悟真<hi>八功徳水在定林寺址宋舊名悟真寺</hi>覺城東路更相<lb/>
鄰臺傾刼火無遺燼<hi>寺經兵火盡焚</hi>地轉奔風有伏輪但遣籃<lb/>
輿從太守深知幕府盡詩人登臨莫忘千秋意不必山<lb/>
隂記暮春<lb/>
欲眠遣客笑吾真愛酒空牀羡汝鄰歸計已甘從短帽<lb/>
<pb n="KR4d0152_WYG_002-13b"/>
倦塗何止畏奔輪髙車不用三千客净社須期十八人<lb/>
倘許一樽仍破戒黄柑催釀洞庭春<hi>是日客㑹者二十餘人以齋集不置</hi>
<hi>酒</hi>
　　　次韻馬參謀新作山亭<lb/>
家山千仭聳亭亭夢繞苕溪十里青苦厭簿書迷老景<lb/>
坐懐丘壑寄頹齡稚川可復尋勾漏靈運能忘過始寕<lb/>
疊石且從開小徑苦寒仍喜報餘馨天工未擬藏遺巧<lb/>
物態何曾有遁形散䇿便思穿窈窕沉鉤真欲釣清泠<lb/>
<pb n="KR4d0152_WYG_002-14a"/>
已看袖裏攜東海端向籬中得畫屏半世生涯皆福地<lb/>
不妨歸更侍祠庭<hi>余前後領榮福明道洞霄宮祠九任二十一年時方又上章乞歸</hi>
　　　方參議用前韻記嘗過余石林次韻荅之<lb/>
不復襄陽寫孟亭草齋人道是丹青那知客自從文舉<lb/>
但怪山能養伯齡世味無多真潦倒歸心欲寄毎丁寕<lb/>
遥聞徑竹添新影更想巖花作逺馨夜鶴未應真怨别<lb/>
江鷗須信久忘形地偏故逐淵明逺風好常隨禦冦泠<lb/>
癡坐正憐塵滿案醉眠終倚石為屏瀛洲學士煩追賦<lb/>
<pb n="KR4d0152_WYG_002-14b"/>
尚記滄波接洞庭<hi>卞山後即太湖正與洞庭東西兩山相望</hi>
　　　徽宗皇帝挽歌詞五首<lb/>
制作三王舊憂勤一紀餘豈惟成禮樂真欲混車書黼<lb/>
扆猶丹陛颷輪忽紫虚帝鄉歸路穏無復顧樓居<lb/>
帝業承瓜瓞天倫映棣華千年垂接統四海自為家畢<lb/>
郢終何恨蒼梧陟已賖廟壖驚指顧行路泣悲笳<lb/>
脱屣初無戀遺弓故不忘金盤徒自聳玉椀且深藏付<lb/>
託歸真主經營有舊章栢城森渭水空愧寢中郎<lb/>
<pb n="KR4d0152_WYG_002-15a"/>
卜宅軒臺近因山禹穴深綴衣驚在匣黄屋本無心海<lb/>
濶青雲隔天髙白日沉秋風無馬跡惆悵属車音<lb/>
浴殿陪書詔甘泉忝侍臣虚傳遊帝所不復從時巡効<lb/>
死終何日餘生漫此身攀髯知已矣揮涕灑江濵<lb/>
　　　哭趙叔問<lb/>
劉氏磐石宗略分天下半斯文獨更生落落分族冠探<lb/>
書到千古極意在理亂故宜蕭長倩憂國共長算我懐<lb/>
崇蘭君多學真一貫束髮踵癯儒長檠媚空案胸中行<lb/>
<pb n="KR4d0152_WYG_002-15b"/>
秘書領略能黙斷埋光久不暴玉石終自判中年立周<lb/>
行杞梓見脩榦雍容視出處未可亟招喚坐令䕶都水<lb/>
不特美先漢荷囊侍丹扆正訝歸稍緩何為棄天閑一<lb/>
徃謝覊絆黄壚閉白玉萬事風雨散訃来為失聲涕落<lb/>
傷老伴孰知錦囊心無復銀鈎腕柯山渺何許日月忽<lb/>
已換平生渾金質反覆要熟看至寶琢寒泓誰能撫遺<lb/>
玩尚有千字碑臨風寄長歎<hi>叔問三衢新居號崇蘭館字畫尤妙蓄硯甚富皆竒</hi>
<hi>程致道作銘敘其事甚詳</hi>
<pb n="KR4d0152_WYG_002-16a"/>
　　銘<lb/>
　　　賜硯銘<lb/>
　　　　紹興已未六月臣某待罪建康之明年皇帝<lb/>
　　　　以所藏御硯賜臣某謹再拜稽首而為之銘<lb/>
　　　　曰<lb/>
咸池之淵奎鉤所直發為天章號令攸出惟泰山雲膚<lb/>
寸萬方帝澤之儲而臣之藏<lb/>
　　　新坑端石硯銘<lb/>
<pb n="KR4d0152_WYG_002-16b"/>
望之盎然不耀其光即之璀然不暴其剛下巖之澤竭<lb/>
取之其陽是為雲者礽耶尤以見其祖之良<lb/>
　　　李師藺硯銘<lb/>
靡之勿刓挹之勿槁毋慢其藏不貪之寶<lb/>
　　　晁激仲琴硯銘<lb/>
鳴不為球拱不為璧有軫匪經寓此盈尺孰謂大者訖<lb/>
藏無聲勉子筆端發其鏗轟<lb/>
　　　二井銘<lb/>
<pb n="KR4d0152_WYG_002-17a"/>
　　　　紹興壬戌六月甲子建康府新作二井於州<lb/>
　　　　治前銘曰<lb/>
予者不窮取者不争用惠我民以安其生毋凟其煩毋<lb/>
厭其多我民資之視彼濤波<lb/>
　　　　右左銘<lb/>
吏之勤民如井日劬民之從吏如井日趨惟吏與民毋<lb/>
或自戾敝則甃之以閱百世<lb/>
　　　　右右銘<lb/>
<pb n="KR4d0152_WYG_002-17b"/>
　　　似庵銘<lb/>
　　　　草堂東北隅有地四丈結茅為小庵時方求<lb/>
　　　　歸未遂或曰甚有似乎吾廬也乃名之似庵<lb/>
　　　　而為之銘曰<lb/>
惟大匪肖其似者誰曰似似之非我敢期穹然覆盂甚<lb/>
狹而廣請視吾廬為一為兩<lb/>
　　賛<lb/>
　　　東山圗賛<lb/>
<pb n="KR4d0152_WYG_002-18a"/>
　　　　龍眠李伯時畫許𤣥度王逸少謝安石支道<lb/>
　　　　林四人像作東山圗𤣥度超然萬物之表見<lb/>
　　　　于眉睫逸少藏手袖間徐行若有所觀安石<lb/>
　　　　膚腴秀澤著屐反首與道林語道林羸然出<lb/>
　　　　其後引手如相酬酢皆得其意於俯仰走趨<lb/>
　　　　之間筆墨簡逺妙絶一時無住道人少規模<lb/>
　　　　伯時為余臨寫真贗殆不可辨更數十嵗安<lb/>
　　　　知天下不有兩伯時因各為之賛曰<lb/>
<pb n="KR4d0152_WYG_002-18b"/>
揚眉軒然意軼萬里亦將焉往而竟斯止曰逺游者以<lb/>
是為游疾走息隂彼將安休<lb/>
　　　　右許𤣥度<lb/>
翰墨之娱以寫萬變不償一姥笑蕺山扇袖手縱觀我<lb/>
行故遲豈以懐祖樂此逶迤<lb/>
　　　　右王逸少<lb/>
韞玉于山燁然不枯我觀此容非山澤儒却顧何為東<lb/>
山之陟如何淮淝乃折此屐<lb/>
<pb n="KR4d0152_WYG_002-19a"/>
　　　　右謝安石<lb/>
一世所傾顛倒軒裳是身何依獨委支郎從容三人亦<lb/>
躡其後人誰無言聊一舉手<lb/>
　　　　右支道林<lb/>
　　　法眼禪師真賛<lb/>
八萬四千大悲寶目問此多目孰為正觀惟阿那律無<lb/>
目而視問此真目畢竟安在是法眼者猶為金屑有法<lb/>
無眼有眼無法稽首道師五藴皆寂悲觀慈觀等大圓<lb/>
<pb n="KR4d0152_WYG_002-19b"/>
鏡頹然方牀如夢中事山河大地一切消隕<lb/>
　<lb/>
　<lb/>
　<lb/>
　<lb/>
　<lb/>
　<lb/>
　建康集巻二<lb/>
</p>
<p>
</p>
  </div>
<div>
                <head>建康集巻三</head>
    <p>
<pb n="KR4d0152_WYG_003-1a"/>
欽定四庫全書<lb/>
　建康集巻三　　　　　　宋　葉夢得　撰<lb/>
　　書後<lb/>
　　　書髙居實集後<lb/>
元祐末余與居實同舉進士試春官數往来舅氏晁無<lb/>
咎家時張文潜為右史二公一時後進所推尊毎得居<lb/>
實文皆擊節稱賞不已居實試别頭文潜適主文居實<lb/>
果擢第一胡右丞完夫見其所賦主聖臣直聲言于衆<lb/>
<pb n="KR4d0152_WYG_003-1b"/>
曰此豈賦耶殆有韻陸宣公奏議爾時國論頗厭文弊<lb/>
初復唐宏辭科居實首中選復為第一於是名稱日聞<lb/>
已而坐上書排黨論久不得調卒邑邑不得志以死余<lb/>
後不復見居實然間有出其所為詩文者毎見毎竒始<lb/>
天下名文章稱无咎文潜曰晁張無咎雄健峻㧞筆力<lb/>
欲挽千鈞文潜容衍靖深獨居實之文氣和而思逺言<lb/>
約而理暢超然常出事物之外而觀者毎有餘味故人<lb/>
以為似文潜紹興已未余守建康居實之子紹持其遺<lb/>
<pb n="KR4d0152_WYG_003-2a"/>
文一編相示兵火散亡之餘所存葢十一覽之太息追<lb/>
數往游俯仰如前日事居實之志既不得伸於生以著<lb/>
後世者惟其文字又不幸不得盡傳于後為可哀已乃<lb/>
書其後歸之且以嘉紹之能不墜其業也<lb/>
　　　書明皇吹簫圗後<lb/>
此周昉畫家舊有南唐摹本筆蹟如屈髮今亡之矣其<lb/>
傍有海棠一枝寕王坐其左執板者黄幡綽也此本出<lb/>
梁仲謨家僅存其五六爾眀皇末年暇以自適但如畫<lb/>
<pb n="KR4d0152_WYG_003-2b"/>
中亦安得有馬嵬事耶紹興庚申二月十二日久隂初<lb/>
晴為山亭與何彦發同觀<lb/>
　　　書鄒氏志完曾祖隂徳詩後<lb/>
某初任為丹徒尉獲拜忠公齒尚少辱引與論當世事<lb/>
及立朝行已大方諄諄累數百言如訓子弟至今不敢<lb/>
墜也今觀此詩知公之節有自来矣而復能推其所得<lb/>
以與人不獨私其身君子之愛人有若是乎人惟不知<lb/>
隂徳故以善為不足為而不為以不善為可為而無不<lb/>
<pb n="KR4d0152_WYG_003-3a"/>
為是欺天也陳平自謂多隂謀後世即廢至曾孫何果<lb/>
失國後力營之終不復得而于公以决獄之故責報于<lb/>
定國如執左契取寓物天人之間此特其小者耳忠公<lb/>
碩大光顯既已有騐於前而位不配徳臧孫達方將有<lb/>
後於魯此書不但鄒氏傳寶其家願與天下强為善者<lb/>
共之也<lb/>
　　　書傷寒治要後<lb/>
王仲弓人物髙勝雖貴公子超然不犯世故居官數自<lb/>
<pb n="KR4d0152_WYG_003-3b"/>
免博學多聞尤長於醫及與前世婁昌言常頴士來道<lb/>
方諸人游甞云疾之傷寒所在無嵗不罹其患然治法<lb/>
有證傳于經絡効于日數者不可差以毫釐張仲景書<lb/>
在世如法家有刑統茍用之皆當可使天下無寃人而<lb/>
庸醫多不解其見于形候者亦不盡審是既不能用法<lb/>
又不能察情以故殺人不知其㡬何因推仲景書作傷<lb/>
寒證治發明隠奥雜載前數人議論相與折衷又恐流<lb/>
俗不可徧曉復取其簡直眀白人讀而可知者刋為治<lb/>
<pb n="KR4d0152_WYG_003-4a"/>
要曰茍能原疾之所從来而騐之以候按我書而用之<lb/>
雖不問醫十可得八九此仁人之用心也余甞病東南<lb/>
醫尤不通仲景術乃為鏤版與衆共之使家藏此書人<lb/>
悟此術豈特無寃人而已調䕶之不失其宜服餌之不<lb/>
失其節雖使至於無刑可也賢者尚無忽<lb/>
　　　書陸探微獅子畫賛後<lb/>
陸生板畫天下惟此本初留建康境中唐太和間李文<lb/>
饒鎮浙西徙至鎮江甘露寺余猶及見焉元符初甘露<lb/>
<pb n="KR4d0152_WYG_003-4b"/>
火板亦隨燼常恨絶迹世不復見忽有得東坡所摹以<lb/>
獻㑹府治草堂成因傳寫為照壁屛之隂筆墨之妙雖<lb/>
不可追然尚可想其髣髴亦以存建康故事之一云<lb/>
　　　書方勺雲茅漫錄後<lb/>
仁聲余少時識之塲屋中博學多聞不專為舉子文詞<lb/>
尤刻意作詩客揚州師丞相蘇公子容厚禮之喜交當<lb/>
世名士遇其所合傾家資具饌歌呼飲酒窮日夜士亦<lb/>
以樂從之游家坐是貧仁聲不悔也既老結廬吴興西<lb/>
<pb n="KR4d0152_WYG_003-5a"/>
溪之上因誦杜子美詩至何時一茅屋送老白雲邊欣<lb/>
然以為與其意㑹乃名其居曰雲茅庵平生詩文甚多<lb/>
皆隨手散去不復錄獨取近嵗所存藁次為雲茅漫錄<lb/>
十巻余鎮建康仁聲年七十六矣間闗自吴興特来見<lb/>
余意氣尚不衰曰吾亦安用此尚使後来居是溪者知<lb/>
有吾姓名爾兵興以来四方游舊零落殆盡存者不過<lb/>
三四人仁聲又居同郡時時數往来其可無一言然仁<lb/>
聲自言甞從方士得服氣煉形法其貌瘠而不枯風月<lb/>
<pb n="KR4d0152_WYG_003-5b"/>
勝時好事者能數載酒往其為雲茅之儲固未已也乃<lb/>
書其後歸之<lb/>
　　　書唐李弼告後<lb/>
右晉州刺史李弼告紙書字細如蠅頭皆已漫滅其僅<lb/>
可辨者如此余見唐告多矣未有以紙書者<hi>闕</hi>
　<lb/>
　　序<lb/>
　　　程致道集序<lb/>
<pb n="KR4d0152_WYG_003-6a"/>
余罷領宫祠居吳下致道亦以上書論政事與時異不得<lb/>
調寓家于吴始相遇則其學問風節卓然有不獨見于<lb/>
其文者即為移書當路論以言求士孰不幸因此自表<lb/>
見其趣各不同若槩論其過一斥不復錄天下士㡬何<lb/>
可以盡棄之乎併上其文數十篇宰相見而嘆曰今之<lb/>
韓退之也亟召見政事堂㑹有間之者復得閒秩然宰<lb/>
相知之未已也宣和初復召入館稍遷為郎議者翕然<lb/>
始恨得之晚自是二十年間卒登侍從為天子掌制命<lb/>
<pb n="KR4d0152_WYG_003-6b"/>
文章擅一時蓋甞論當孔子時固已患直道為難行而<lb/>
毁譽之不可信然人之有善君子未甞不樂道其得譽<lb/>
常多至居下流天下之惡必歸焉其毁之者必衆則直<lb/>
道雖不可盡行于天下而天下終不能廢直道方致道<lb/>
齟齬於初一夫揺之不能自立及其久也雖非其素所<lb/>
厚善亦莫敢不謂然其善之效歟今觀其文精確深逺<lb/>
議論皆本仁義而經緯錯綜之際則左丘眀班孟堅之<lb/>
用意也至于詩章兼得唐中葉以前名士衆體晩而在<lb/>
<pb n="KR4d0152_WYG_003-7a"/>
朝雖不久遇所建明尤偉蓋其為人剛介自信擇於理<lb/>
者明所行寕失之隘不肯少貶以從物是以善類皆相<lb/>
與推先惟恐失雖有不樂之者亦不敢秋毫加病信乎<lb/>
直道之不可終屈也甞裒次平生所為文欲属余為序<lb/>
㑹兵興不果後遇火焚棄殆盡稍復訪集尚得十四五<lb/>
而益以近所著為四十巻夫天既以是假致道矣乃不<lb/>
使盡暴其所長病痺杜門里中且十年豈在人者猶可<lb/>
以力致而天反不能相之與不可知也紹興十年詔重<lb/>
<pb n="KR4d0152_WYG_003-7b"/>
修哲宗史復起致道領其事力辭疾不拜而以其前欲<lb/>
屬余者請之堅甚致道之文固不待余言而後著也然先<lb/>
衆人而知之深者莫若余乃為論其本末歸之致道名<lb/>
俱今為左朝請大夫徽猷閣待制提舉亳州明道宫云<lb/>
　<lb/>
　<lb/>
　<lb/>
　建康集巻三<lb/>
</p>
<p>
</p>
  </div>
<div>
                <head>建康集巻四</head>
    <p>
<pb n="KR4d0152_WYG_004-1a"/>
欽定四庫全書<lb/>
　建康集巻四　　　　　　宋　葉夢得　撰<lb/>
　　記<lb/>
　　　紬書閣記<lb/>
孔子曰仕而優則學學而優則仕古之君子未甞一日<lb/>
不學也故傳記告髙宗亦曰念終始典于學而譬學于<lb/>
殖不殖將落者原伯魯之所憂也建康承平時號文物<lb/>
都㑹紹興初為守官大兵之後屯戍連營城郭欝為榛<lb/>
<pb n="KR4d0152_WYG_004-1b"/>
莽無復儒衣冠蓋甞求周易無從得於是凛然懼爼豆<lb/>
之將墜勉營理學校延集諸生得軍賦餘緡六百萬以<lb/>
授學官使刊六經後七年余復領留鑰市㕓五方雜居<lb/>
生聚之盛雖非前日比然詢漢唐諸史尚未也顧余老<lb/>
且荒廢亦安所事簡䇿念漢初去孔子時尚未逺一更<lb/>
秦亂而書亡五十一篇詩亡六篇周禮冬官盡亡經且<lb/>
如是而况其他屋壁之藏幸得保有餘其至于今尚存<lb/>
者學士大夫相與扶持傳習之效也今四方取向所亡<lb/>
<pb n="KR4d0152_WYG_004-2a"/>
散書稍稍鏤板漸多好事者宜當分廣其藏以備萬一<lb/>
公厨適有羡錢二百萬不敢他費乃用徧售經史諸書<lb/>
凡得若干巻㕔事西北隅有隙地三丈有竒作别室上<lb/>
為重屋以逺卑濕為之藏而著其籍於有司退食之暇<lb/>
素習未忘或時以展誦因取太史公金匱石室之意名<lb/>
之曰紬書閣而列其藏之目於左右後有同志日增月<lb/>
益之愈久當愈多亦足風示吾僚使知仕不可不勉于<lb/>
學干戈將息而文治興有民人社稷者亦皆思讀書無<lb/>
<pb n="KR4d0152_WYG_004-2b"/>
重得罪於吾先君子之言云<lb/>
　　　府學記<lb/>
先王以武定天下必以文終之江漢宣王南征之詩也<lb/>
其言甲兵車馬之盛備矣至於末乃曰矢其文徳洽此<lb/>
四國治道豈不有本末乎衛靈公問陳孔子曰爼豆之<lb/>
事則甞聞之矣軍旅之事未之學也子豈以軍旅為不<lb/>
足學哉以為知所以為爼豆則軍旅無不可為雖曰我<lb/>
戰則克可也漢髙帝悉定楚地獨魯不下引天下兵欲<lb/>
<pb n="KR4d0152_WYG_004-3a"/>
屠之魯中諸儒尚講誦習禮絃歌之音不絶遂不敢加<lb/>
而待其服大道之行固有不期然而然者孰謂魯諸儒<lb/>
而能折髙帝推而上之舜舞干羽而有苗格謂之誕敷<lb/>
文德無足怪者盖禮義之在人心莫不皆有茍未至于<lb/>
絶滅不幸䘮失雖至于犯上作亂徐返其本亦必悔而<lb/>
知變善為治者可待之以變而得所向不可期之以絶<lb/>
滅而終不返則文徳其可一日廢于天下乎學校固禮<lb/>
義之所從出而斯文之所先也建康領江左八州之地<lb/>
<pb n="KR4d0152_WYG_004-3b"/>
于東南為大都㑹異時文獻甲于他方舊有學在州之<lb/>
巽隅更罹兵火城郭鞠為丘墟獨學宫巋然僅存頺垣<lb/>
敗壁毁壓相藉生徒奔散博士倚席不講紹興二年某<lb/>
始以安撫大使分鎮方時自淮以北裂為盗區蜂屯豕<lb/>
突鼙鼔相聞盖欲葺而未暇後七年大駕還錢塘詔以<lb/>
建康為留都䝉恩復畀居守視事之明年輯寕荒殘流<lb/>
亡稍復民益安業於是喟然曰可以有事於學矣乃命<lb/>
其屬因舊址盡徹而新之起已未孟冬訖庚申仲春凡<lb/>
<pb n="KR4d0152_WYG_004-4a"/>
五月為屋百二十有五間闢其南向以面秦淮增斥講<lb/>
肄列置齋廬髙明爽塏固有加于前不侈不陋下及庖<lb/>
湢罔不畢具既又作小學于大門之東復命有司諏典<lb/>
禮簿正祭器作新冕黼皆中程式覈其田之在屬邑募<lb/>
民耕者千九百十五畝嵗入其賦為米若荳與麥五百<lb/>
四十斛有竒坊之得自酤者三區嵗入其課為錢百八<lb/>
十萬有竒地之占府城得佃而居者八十有五所嵗入<lb/>
其租為錢六百七十五萬有竒各為圗籍以時輸之凡<lb/>
<pb n="KR4d0152_WYG_004-4b"/>
廪給之費無有欺匿乃以上辛釋奠于先聖前期率郡<lb/>
執事齋于兩序盖諸生無不從視滌省牲惟謹昧旦夙<lb/>
興籩豆在列肴酒静嘉幣篚潔嚴史告時至以次就位<lb/>
具笏垂紳珮玉鏗鏘降登伏興卒事無違禮成受釐嚌<lb/>
爵于阼觀者數百人皆駭其所未見無不太息感動退<lb/>
而揖所與祭者而告曰嗚呼子衿之作鄭人之所恥也<lb/>
是不知在鄭何公然傳載然明欲毁鄉校子産不可則<lb/>
當子産時鄉校盖復存是鄭之學未甞終廢有子産則<lb/>
<pb n="KR4d0152_WYG_004-5a"/>
能興之焉四方用兵踰十年學校之列于郡國者其亡<lb/>
與存我不敢知惟天子以仁義勤儉治天下克復大業<lb/>
願與中外休息還之承平者盖終食不忘也上帝監觀<lb/>
亦能歸我河南之地兵革漸息惟周宣王之徳於兹將<lb/>
興吾邦號陪都視定鼎郟鄏實為宗周是亦風化之首<lb/>
其復有學自今始肉食者其可不推子産之為鄭以求<lb/>
先聖眷眷爼豆之意相與先後輔成吾君之志布衣韋<lb/>
帶亦必有宏達英偉之士㧞于草萊接踵繼起由此而<lb/>
<pb n="KR4d0152_WYG_004-5b"/>
出以共濟一世者子大夫尚勉之皆曰唯遂為記刻之<lb/>
石後来者其有攷焉<lb/>
　　　建康掩骼記<lb/>
建康承平時民之籍于坊郭以口計者十七萬有竒流<lb/>
寓商販游手往来不絶建炎已酉冬敵既大入十一月<lb/>
壬戌南渡自溧水徑趣浙留其偽太師張真奴分兵五<lb/>
百薄建康宰相杜充率麾下北去知府事陳邦光以城<lb/>
降敵由是未盡肆其虐别築城于西南隅以居取城中<lb/>
<pb n="KR4d0152_WYG_004-6a"/>
器械子女金帛儲之禁吾民毋得出州城明年夏回自<lb/>
浙東五月復至建康與所留兵合丙午入城始料其强<lb/>
壮與官吏以兵圍守於州之正覺寺散取老弱之遺者<lb/>
悉殺之縱火大掠越三日府署民廬皆盡乃擁衆去凡<lb/>
驅而與俱者十之五逃而免者十之一死于鋒鏑敲榜<lb/>
者盖十之四城中頭顱手足相枕藉血流通道傷殘宛<lb/>
轉于煨燼之間猶有數日而後絶者官軍繼收復又一<lb/>
年烏鳶所殘風雨所蝕阡陌溝渠暴骨皆充斥行者更<lb/>
<pb n="KR4d0152_WYG_004-6b"/>
踐蹙居者雜卧起與瓦礫荆莽相半也紹興辛亥天子<lb/>
在㑹稽秋大饗明堂詔凡敵所破州縣暴骨之未殮者<lb/>
官為募為僧若道者收瘞累數至二百則得度於是州<lb/>
之寺五得其肄業精勤者二十人益以貧民之餓者食<lb/>
而佐之度城四隅髙原隙地各為穴以待藏出羡榖二<lb/>
百斛錢三百萬以給費為籍日校其所獲以時檢察之<lb/>
人欣然將樂效力閲十九日得全體四千六百八十有<lb/>
七斷折殘毁不可計以全者又七八萬以次入于穴而<lb/>
<pb n="KR4d0152_WYG_004-7a"/>
城中之骸畧盡十二月甲子遂瘞民之厄於兵革載籍<lb/>
以來未之有也惟天子仁聖將為斯民請命于上帝而<lb/>
不得則猶欲及其既腐之餘昔文王𦵏枯骨而天下歸<lb/>
心其𦵏未必廣也推其所𦵏以及其所不𦵏而天下知<lb/>
其可以王矣秦穆公越國而伐人及其敗也能封其尸<lb/>
君子猶許以霸天生斯民必使之生養蕃息以厚其終<lb/>
禍福與奪實將聽之其曰得乎丘民可以為天子殺一<lb/>
不辜雖得天下不為者名之曰好生之徳然則自敵薦<lb/>
<pb n="KR4d0152_WYG_004-7b"/>
食中國奪天之所厚而殘之盖不為量數而吾天子方<lb/>
推其所以好生者一一而収之于後天固享之矣今此<lb/>
億兆無辜之寃則亦必有聞者敵之亡其無日乎凡穴<lb/>
深廣皆二丈以其四之三藏骨其一實以土其上封皆<lb/>
髙一丈在西門清凉寺之南茶山之下者二北門張王<lb/>
廟之西北麟虵山之下者二南門官道之西越臺之下<lb/>
者二東門官道之北齊安寺之西者二合八塜督役者<lb/>
兵馬鈐轄拱衛大夫寕州防禦使張禧都廵檢武翼郎<lb/>
<pb n="KR4d0152_WYG_004-8a"/>
王利檢察者安撫大使司准備差遣奉議郎安自求廸<lb/>
功郎沈正路工畢以状上尚書明年二月禮部給牒而<lb/>
度者華藏寺五人能仁寺五人保寕寺五人清凉寺三<lb/>
人夀寕寺二人<lb/>
　　　建康府保寕寺輪藏記<lb/>
維摩氏極天下之辨而反之于黙其為法名之曰不二<lb/>
夫不二即一矣不言其一而言不二豈以一猶為有在<lb/>
者歟道未始有二也既以有物不得不裂為二彼自為<lb/>
<pb n="KR4d0152_WYG_004-8b"/>
二而吾强欲一之必有廢其一以成其二者非道之全<lb/>
也要有非一而不二者存焉爾何特維摩氏為然孔子<lb/>
曰有鄙夫問于我空空如也我叩其兩端而竭焉空空<lb/>
云者豈有物實之者哉然有意其墮於一也則叩之以<lb/>
兩端盖維摩氏所謂不二法叩之兩端而知其所解則<lb/>
以吾之所知證彼之所知可一舉而盡矣之人也謂之<lb/>
鄙夫則可謂之君子則不可佛以無所言而為一切衆<lb/>
生無所不言以為有言不言是顛倒見以為無言不言<lb/>
<pb n="KR4d0152_WYG_004-9a"/>
是斷滅見孰能辨其非一而不二者乎自漢永平為佛<lb/>
者始持其書入中國由晉宋歴唐至于今不絶梵語華<lb/>
言更相發明傳其學者又從而申衍之其說遂充滿天<lb/>
下輯而藏之皆設為峻宇髙甍雕刻彩繪備衆寶以為<lb/>
飾竭衆巧以為工茍可荘嚴者無不至梁普通復有異<lb/>
人為之轉輪以運之其致意深矣吾少時見四方為轉<lb/>
輪藏者無㡬比年以来所至大都邑下至窮山深谷號<lb/>
為蘭若十而六七吹蠡伐鼓音聲相聞襁負金帛踵躡<lb/>
<pb n="KR4d0152_WYG_004-9b"/>
户外可謂甚盛然未必皆達其言尊其教也施者假之<lb/>
以邀福造者因之以求利浸浸日逺其本建康府保寕<lb/>
寺當承平時于江左為名刹更兵火久廢今長老懐祖<lb/>
守其故址於煨燼之餘十有四年堂殿門廡追復其舊<lb/>
而一新之最後作轉輪藏余鎮建康時見其始經營後<lb/>
四年余歸石林祖以書来告曰藏成矣幸得記其本末<lb/>
祖盖以正法眼傳其心其為人潔而通靖深而敏非徒<lb/>
以有為作佛事者也乃為推其師之言合諸儒之說正<lb/>
<pb n="KR4d0152_WYG_004-10a"/>
佛之所以言以曉世俗之弊祖當益以是振之夫方無<lb/>
所言則維摩氏之黙如大阿難等得道受記諸大弟子<lb/>
皆不任問病及其無所不言則雖觀世音亦從聞所聞<lb/>
而入爾乃寺之興廢係其時人之施舍係其力有不必<lb/>
記故不書<lb/>
　　　書為山亭石上<lb/>
紹興辛酉正月金人以衆二十萬入㓂壬戌渡淮㩀合<lb/>
淝二月辛未淮西宣撫使軍出征癸酉渡江是夕敗敵<lb/>
<pb n="KR4d0152_WYG_004-10b"/>
前鋒壁歴陽丙子又敗之于舍山戌寅又敗之於巢縣<lb/>
已夘乂敗之辛巳復㓂和州又敗之壬午又敗之于全<lb/>
椒癸未甲申又連敗之于闗口丙戌又敗之于仙宗丁<lb/>
亥又敗之于柘臯已丑遂敗敵人於店步復合淝庚寅<lb/>
王師入廬州敵盡過淮奔乙未班師乙夘獻俘于王所<lb/>
江南東路安撫制置大使葉某記<lb/>
　　祝文<lb/>
　　　到任謁先聖文<lb/>
<pb n="KR4d0152_WYG_004-11a"/>
某聞鄉飲之禮雖不足解平城之圍而魯人絃歌之聲<lb/>
或可以却秦盗文徳之修久矣某學無所成干戈之際<lb/>
再臨舊治潔齋欵謁有愧平生惟爼豆在列延見諸生<lb/>
追求在泮獻馘之意使無子衿城闕之嘆猶不敢不勉<lb/>
惟先聖尚鑒臨之<lb/>
　　　到任謁諸廟文<lb/>
某頃者待罪此邦初無以事神而和其民今去之七年<lb/>
上不以其不能詔俾復臨舊治而益之留鑰之重其有<lb/>
<pb n="KR4d0152_WYG_004-11b"/>
愧于神多矣强敵未殄民之彫瘵尚多往者不及追来<lb/>
者未知免盖惕然未敢安惟隂隲一方用佑相其封守<lb/>
則神固有常徳而某實預受其賜此猶竊恃以安朝夕<lb/>
者神尚顧之勿忘<lb/>
　　　祈雨寶公塔文<lb/>
某入境問民疾苦皆曰自春雨澤僅足播種而未洽乃<lb/>
五月不雨至于今禾之將秀者葢病矣比連日雖霑油<lb/>
雲之潤而境内猶不徧及閔閔之憂在于旦暮歴旬不<lb/>
<pb n="KR4d0152_WYG_004-12a"/>
繼則民必有受其害者用是惕然不敢安惟至人無心<lb/>
與法皆一逺邇何擇孰非慈哀願矜怵廹之情特施廣<lb/>
大之惠使民得益蘇于彫殘安輯之餘則某亦庶㡬免<lb/>
咎于勉强涖事之始誠意殫盡此言必聞<lb/>
　　　祈晴寳公塔文<lb/>
惟我邦人仰依法䕃廹窮赴愬凡有急而必歸艱厄更<lb/>
嘗盖無求而不應今兹淫潦殆已彌旬茍朝暮之未回<lb/>
必髙卑之皆病願宏普濟俯鑒羣情萬億有藏亟被秋<lb/>
<pb n="KR4d0152_WYG_004-12b"/>
陽之暴十千並耦終觀嵗事之成庶俾豐穰益蘇彫瘵<lb/>
　　　祈晴諸廟文<lb/>
去嵗夏旱民力未蘇今春牛疫繼之南畝之艱亦已至<lb/>
矣而連月隂霖不已復將害於秋成方中原有釁王師<lb/>
在途調發屯戍無非出于民者嵗或不稔公私皆病神<lb/>
豈重困之乎靈鑒不逺有禱必聞懇廹之言不待再三<lb/>
尚祈昭荅在此朝暮願同彫瘵均受神禧<lb/>
　　　謝晴寳公塔文<lb/>
<pb n="KR4d0152_WYG_004-13a"/>
經春多雨懼有害于粢盛歸命控祈竊仰干於慈䕃亟<lb/>
䝉昭格盡掃隂霾嵗有麥禾稍愈疲民之望官藏囷廪<lb/>
更寛慢吏之憂大施無邊頌言莫罄<lb/>
　　　謝晴諸廟文<lb/>
某待罪此邦嵗月將再凛然念民事之艱未甞終日敢<lb/>
忘比以隂沴失常預申䖍請不踰旬浹卒荷鑒臨寒氣<lb/>
既藏陽光訖見農夫之慶已若有秋敢祇薦于菲誠尚<lb/>
有祈於終惠<lb/>
<pb n="KR4d0152_WYG_004-13b"/>
　　　祈雨諸廟文<lb/>
眷兹江壖例若愆亢適惟敝邑雨澤以時布種既周秋<lb/>
成可望尚須霑霈以訖有收願推濟物之慈更廣油雲<lb/>
之施仍均逺邇咸獲豐穰豈徒一邦獨受大賜尚祈孚<lb/>
鑒克諒菲誠<lb/>
　　　再祈雨諸廟文<lb/>
古者謂吁嗟求雨為雩皆請于山川百源而春秋得雨<lb/>
書大雩皆在建午建未建申之月是知水旱豐凶雖天<lb/>
<pb n="KR4d0152_WYG_004-14a"/>
有數茍精意以禱山川之靈亦必應之某待罪此邦無<lb/>
政及民干神之誅則已多矣重惟一方兵火之餘春夏<lb/>
以来雖幸穡事偶周而亢陽為災時澤不繼茍復困之<lb/>
盖有不勝憂者用是惕然卧不安席詢諸耆舊徧禜于<lb/>
境内神祇昔魯僖公有憂民之心春秋歴月不雨則書<lb/>
而文公之怠歴時纔一書豈惟不容于王法亦以見神<lb/>
厭其徳而弗之福某之譴尤固無所逃若其區區未忘<lb/>
于民則尚惟聰明俯鑒朝暮之間賜以霑渥無俾重為<lb/>
<pb n="KR4d0152_WYG_004-14b"/>
民病乃罪罰當降于身則不敢辭<lb/>
　　　謝雨送洞府龍神文<lb/>
旱暵之憂慄慄危懼徧禜百神曽莫肯顧粤惟神龍呼<lb/>
吸雲霧是惟其職奔走往訴敢勤于行救此朝暮風馬<lb/>
在途若聞指呼一雨三日澗壑流注焦槁盡興如手親<lb/>
拊敢曰時澤實惟膏乳愧我不徳孰逃神怒仰懐威靈<lb/>
自以民故奠斚拜賜尚弗我吐功成不言載肅徒御躬<lb/>
率邦人言餞于路鼔鐘喧轟旂纛翩舞神徳在人既飽<lb/>
<pb n="KR4d0152_WYG_004-15a"/>
既哺我獨何為永鏤肺腑<lb/>
　　　謝雨諸廟文<lb/>
秋榖將登時雨不繼念驕陽之方亢恐失時和仰神聽<lb/>
之不遥輙傾誠請潔躬以俟浹日于兹凛然朝夕之憂<lb/>
彌切雲霓之望訖䝉霈澤惠以有年惟神念民固重矜<lb/>
其久困顧我不徳亦仰被于深仁巵酒告誠廟貌如在<lb/>
永言思報不解愈恭<lb/>
　　　祈晴諸廟文<lb/>
<pb n="KR4d0152_WYG_004-15b"/>
去嵗夏旱害于秋成民窘艱食日延頸而望幸免溝壑<lb/>
者惟此一麥而已入春以来淫雨不止嵗且三月懼不<lb/>
克濟則乏絶之憂僅在旦暮敢以肴酒請千百神冀憫<lb/>
彫殘稍回隂沴豈惟寛吏之責得以茍安亦以戴神之<lb/>
休其將無已<lb/>
　　　祈雨請寶公入城文<lb/>
兵戈之後十室九空公私所須惟在南畝茍或罹于一<lb/>
歉即坐致于百艱幸兹春夏之交適獲雨暘之節疲氓<lb/>
<pb n="KR4d0152_WYG_004-16a"/>
盡力布種稍周懼廹驕陽尚資時澤敢祈覺力重憫凋<lb/>
殘特紓愆亢之憂賜以霑濡之惠遺秉滯穟豈惟足一<lb/>
時婦子之求積廩髙囷庶以償十年溝壑之患精誠所<lb/>
叩妙應無方<lb/>
　　　謝雨送寶公還山文<lb/>
歴月不雨徧禜百神卒嵗之憂僅在十日輙以吁嗟之<lb/>
請仰干慈濟之仁爰舉舊章載迎遺像翕然雲霧即見<lb/>
于崇朝霈以甘膏不踰于旬浹神龍效職帝命不違救<lb/>
<pb n="KR4d0152_WYG_004-16b"/>
焦槁于垂成整彫殘于既弊敢以往来之相竊窺妙智<lb/>
之功惟我邦人夙依慧䕃疾痛而呼父母有感必聞沉<lb/>
溺而援舟航無求不獲自今以始不敢懈䖍尚念鄰邦<lb/>
猶多懇請法慈無礙豈此疆爾界之殊民意所須皆東<lb/>
作西成之望願均此施普及蒼生<lb/>
　　　祈晴寶公塔文<lb/>
江干下濕水潦所鍾春雨過期麥苗將病重軫勤民之<lb/>
意敢忘先事之憂法施無方雖微不間民情所向有請<lb/>
<pb n="KR4d0152_WYG_004-17a"/>
必聞願除隂沴之災亟正時暘之氣庶安疲俗復享豐<lb/>
年<lb/>
　　　祈雪諸廟文<lb/>
日已至矣二麥在田嗣嵗之須時雪未降方嚴疆事民<lb/>
力尚艱懼廹常暘敢以預告願施霑渥以軫彫殘區區<lb/>
此心屢干神聽惟其終惠無替厥功<lb/>
　　　祈雨諸廟文<lb/>
某待罪此邦行三年矣無政及民而神每相之雨暘以<lb/>
<pb n="KR4d0152_WYG_004-17b"/>
時嵗常有秋故當艱難之際彫瘵稍蘇公私兼濟者神<lb/>
之賜也今淮甸用師之後上方經理中原調度所須孰<lb/>
非出于民者旬月以来常暘為沴宿麥將刈榖種未播<lb/>
人以旱告是用惕然雖抱病不敢安于室起而有請徧<lb/>
禜山川百靈曰斯民之困久矣天既厭亂剪除妖孽克<lb/>
復王業適在今日然必先得年而後可濟其奔走從事<lb/>
相與祇承帝命豈惟羣有司之職神亦預有責焉尚此<lb/>
朝暮賜之餘澤使無失其西成之望神之為貺蓋有待<lb/>
<pb n="KR4d0152_WYG_004-18a"/>
于他時者惟無替其常徳<lb/>
　　　祈雨請寶公入城文<lb/>
亢陽為孽必在春夏之交饑饉所憂常當師旅之後方<lb/>
淮壖之罷警適雨澤之不時麥苗之須朝夕是懼雖徧<lb/>
走羣望預竭吁嗟之求非歸依大雄孰協慈悲之應仰<lb/>
憑覺力洞鑒悃誠憫其卒嵗之危惠以崇朝之施少安<lb/>
彫瘵兼濟公私<lb/>
　　　謝雨送寶公還山文<lb/>
<pb n="KR4d0152_WYG_004-18b"/>
時暘之病仰兹大悲膏雨之施遂周浹日耒耜競起溝<lb/>
壑可逃雖宏濟之心無可言謝而廹窮之請有愧於中<lb/>
仰止靈山旋歸寳室傾城拜賜莫寫斯民之誠行道載<lb/>
歡已卜豐年之慶惟其昭事願竭此心<lb/>
　　　謝雨送洞府龍神文<lb/>
比之亢陽往干時澤惠然肯臨為我心惻雲車始興百<lb/>
靈並趨浹日五雨無槁不蘇愧我非徳何以拜賜有呼<lb/>
必聞則惟神志往餞于途旗纛有光我心孔懐曷日而<lb/>
<pb n="KR4d0152_WYG_004-19a"/>
忘惟天與君靡民不育惟我與神皆民之牧願廣此心<lb/>
各竭幽明俾嵗如兹永慰民生<lb/>
　　　祈雨寳公塔文<lb/>
頃廹春耕控祈未㡬兹縁民病復敢有言念此疲氓方<lb/>
安舊業開口待哺惟兹耕耨之勤盡力撫循猶有溝壑<lb/>
之慮豈容仍嵗不獲有秋已愆布種之期重軫曠瘝之<lb/>
責敢逃屢凟曲冀垂慈法施無邊固未忘於終惠危誠<lb/>
易感尚有俟扵崇朝<lb/>
<pb n="KR4d0152_WYG_004-19b"/>
　　　祈雨諸廟文<lb/>
布種失時民以病告雨暘應節惟神是司敢以吁嗟之<lb/>
求而冒聰明之鑒誠意既廹在此旦暮之間靈貺俯臨<lb/>
不難指顧之惠竭誠懇請指日為期<lb/>
　　　謝雨寳公塔文<lb/>
民生孔艱自貽災沴法施無盡終荷憫慈今兹踰月之<lb/>
間屢切無年之懼卒霑大賜頓釋羣情難名廣大之功<lb/>
惟切皈依之志<lb/>
<pb n="KR4d0152_WYG_004-20a"/>
　　　謝雨諸廟文<lb/>
比廹農時亟以旱告亦既踰月将害粢盛卒䝉霶霈之<lb/>
祥盡消枯槁之患仰非明徳孰惻危誠報徳之心無物<lb/>
以稱有年之賜尚鑒不忘繼自斯今益䖍祇事庶扶天<lb/>
造共保遺黎<lb/>
　　祭文<lb/>
　　　徽宗皇帝祭文三首<lb/>
天步初艱為中原而逺狩帝鄉不反傾率土以纒哀逖<lb/>
<pb n="KR4d0152_WYG_004-20b"/>
聞靈御之還彌切遺弓之慕威容如在偉烈具存參帝<lb/>
王步驟之餘皆期力致接天地混茫之化獨以心成俄<lb/>
興無妄之災莫測盖髙之意雖神遊八極固無爾界之<lb/>
殊而夢錫九齡終屈羣生之望臣頃持從橐甞邇垂旒<lb/>
永懐未報之恩攀髯已逺徒抱無窮之戀隕涕何追<lb/>
　　　留守司<lb/>
應期撫運悼厯數之有終紹業承休仰威靈之如在神<lb/>
遊不返仗衛未還爰追在宥之初實際承平之運典章<lb/>
<pb n="KR4d0152_WYG_004-21a"/>
文物粲方册以具存東西朔南奠海隅而咸服豈期禍<lb/>
變横起遐陬撫恒嶽以北廵既窮朔易越函闗而西度<lb/>
寕間流沙俄成脫屣之遊莫極垂衣之化臣拘縻郡紱<lb/>
阻造靈輴泣血書辭固難名于大造銘心戴徳徒自結<lb/>
于孤忠<lb/>
　　　建康府<lb/>
神凝帝所孰測真㳺澤在人心難忘孺慕望鑾輿之来<lb/>
復追玉几之始憑力圖斯民寕憚戎車之駕歸格藝祖<lb/>
<pb n="KR4d0152_WYG_004-21b"/>
莫聞清蹕之音痛裂五情哀纒九土載念憂勤之蹟尤<lb/>
髙繼述之功周厯更傳方賴延洪之緒堯仁廣被尚懐<lb/>
遏宻之思臣拘守封圻阻趨仗衛攬涕蒼梧之野陳迹<lb/>
空存馳心汾水之陽餘生永巳<lb/>
　　　祭謝侍郎文<lb/>
仕以學優業以志勤我行四方所居必羣克踐斯言夫<lb/>
誰易君如耕磽田既菑既芸剪其蒿根待以雨雰及夫<lb/>
既登靡實不蕡如營大厦樸斵斧斤取材鳩工自桷及<lb/>
<pb n="KR4d0152_WYG_004-22a"/>
棼逮夫成落丹雘惟文念初相從不寐載欣豈曰邂逅<lb/>
婚姻之云君亦謂我皁白太分肯獨我知掇彼澗芹一<lb/>
紀于兹世方糾紛顧瞻茫茫邈其無垠孰拯孰援蕩其<lb/>
祲氛孰闢孰除奮其矛<graphic n="KR1689" url="https://raw.githubusercontent.com/kanripo/KR-Gaiji/master/images/KR1689.png" mimeType="image/png"/>中夜起歎卧不及昕謂自折<lb/>
衝豈惟三軍文武天子允集大勲擢君不次發其清芬<lb/>
豈弟之政人飽其饙温厚之誠士沐其醺胡不少留遽<lb/>
殞江濵奉訃失聲心焉如焚五尺之旌三尺之墳已乎<lb/>
遂兹往者如雲豈無善類孰為蕕薰嗟我老矣童頭駑<lb/>
<pb n="KR4d0152_WYG_004-22b"/>
筋念昔許我並鄰桑枌今㡬何時倐閲朝曛君不可還<lb/>
徒懐蒿焄古今同然逝波沄沄尚有此辭君乎猶聞<lb/>
　　　祭韓運使文<lb/>
忠憲之徳博厚温恭左右仁祖既有顯庸是生康公至<lb/>
于荘敏宜其孫曾百世不冺侃侃大夫荘敏之孫盎然<lb/>
慈和克紹其門宣和丁亥從我許下二十二年如閲晝<lb/>
夜持節西来再見江瀕從遊彫零存者㡬人謂當周旋<lb/>
握手未㡬一病莫留遽告不起君晚聞道湛然虚明臨<lb/>
<pb n="KR4d0152_WYG_004-23a"/>
訣告我曠無遺情夢幻去来君亦何有我獨悲傷哀此<lb/>
朋舊殮以時服祭以家蔬君像在堂甚瘠而癯味君之<lb/>
言僅隔晨夕殞涕陳辭尚君来食<lb/>
　　　祭周大夫文<lb/>
文安手足同産五人其四先亡非君孰親石林藏山同<lb/>
一霅濵百里而近實相為鄰我雖老矣来往莫頻話言<lb/>
相聞意則甚真君晚自言得妙谷神挾不死藥可閲大<lb/>
椿云何不淑遽蜕囂塵幻化固然孔懐婚姻四十三年<lb/>
<pb n="KR4d0152_WYG_004-23b"/>
如越暝晨中間憂樂曷可具陳凌雲超然一笑天鈞揆<lb/>
君之知寕計此身我獨何為淚落霑巾緘辭寓哀百念<lb/>
酸辛<lb/>
　　　祭浄山主文<lb/>
我𦵏先君于卞之麓遂將終焉因以卜築惟時導師凛<lb/>
若冰玉惠然我從實慰幽獨兩居既成左松右竹溈山<lb/>
水牯各自放牧浩歌相逢不唱無續俯仰三紀倐如轉<lb/>
轂今者何為棄我不復愧生滅想未免凡俗無縫之塔<lb/>
<pb n="KR4d0152_WYG_004-24a"/>
照映巖谷是第一祖開山老宿子孫無忘尚見遺躅欲<lb/>
知其勤視此喬木<lb/>
　　　顯祖贈太師惠國公焚黄文<lb/>
某待罪建康之二年上不以為無能過錄其勞進職資<lb/>
政殿大學士禮得通贈二代是嵗大享明堂賜我顯祖<lb/>
爵而詔之曰爾祖實浮於名莫克究厥藴惟爾慈孫甞<lb/>
登揆路用肇開國于惠以䕃芘于嗣人某隕越感泣懼<lb/>
無以承天子休徳而私竊自幸我顯祖之遺烈餘懿實<lb/>
<pb n="KR4d0152_WYG_004-24b"/>
獲暴耀九泉属以再留閫寄不獲躬致奠謁夙夕不敢<lb/>
寕謹遣曾孫男右宣義郎充江南東路安撫制置大使<lb/>
司書寫機宜文字模奉告歸省䖍薦于墓道尚惟明靈<lb/>
鑒格某不勝悽愴慘噎之至<lb/>
　　　顯考贈太保焚黄文<lb/>
某不孝弗獲盡飬于我顯考使之耄期百年終身之憂<lb/>
未甞一日而忘尚惟天子仁聖時得追賁九泉潜徳懿<lb/>
行猶以表見後世頃初預聞政事驟越常典進位少師<lb/>
<pb n="KR4d0152_WYG_004-25a"/>
後凡四當大禮有司限止法仍守舊秩去嵗秋明堂禮<lb/>
成以其忝資政殿大學士于是始開公爵有太保之命<lb/>
幽顯存殁其寵綏之亦已至矣而某終無以奉承先訓<lb/>
仰圖報塞徒感悼震越不遑寕處復䝉誤恩再守留鑰<lb/>
不能即歸省謹遣孫男右宣義郎充江南東路安撫制<lb/>
置大使司書寫機宜文字模躬造墓下明靈不昧尚克<lb/>
鑒臨某引領東望涕淚悽愴不知所言<lb/>
　<lb/>
<pb n="KR4d0152_WYG_004-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　建康集巻四<lb/>
</p>
<p>
</p>
  </div>
<div>
                <head>建康集巻五</head>
    <p>
<pb n="KR4d0152_WYG_005-1a"/>
欽定四庫全書<lb/>
　建康集巻五　　　　　　宋　葉夢得　撰<lb/>
　　表<lb/>
　　　謝到任表<lb/>
分東道之封圻再臨江國守北門之管籥宻護神居任<lb/>
非所堪辭不獲命臣某中謝伏念臣去違軒陛俯仰十<lb/>
年退伏丘園棲遲一壑念多壘尚艱則懷捐軀盡瘁之<lb/>
義思大恩未報則有畢命靡他之言敢擇所安自求逺<lb/>
<pb n="KR4d0152_WYG_005-1b"/>
屏喟年齡之浸晩迫疾恙之交攻惟聖主曲亮此心故<lb/>
愚臣得安其分豈期人譽復誤詔除力殫懇欵之誠莫<lb/>
動髙明之聽勉交印綬實愧吏民兹盖伏遇皇帝陛下<lb/>
惠顧臣鄰憂勤土宇撫萬邦巡侯甸何止臨踐土之宫<lb/>
㑹諸侯選車徒是將復東都之業責其來效付以舊邦<lb/>
斗運天旋已振荆吳之勝氣風驅電掃行銷河岱之妖<lb/>
氛但臣陳力不能强顔何補欽承威㫖蹔假歲時疆埸<lb/>
無虞儻茍逃於譴累冕旒甚邇尚終冀於慈憐<lb/>
<pb n="KR4d0152_WYG_005-2a"/>
　　　謝傳宣撫問賜茶藥表<lb/>
使傳俯臨殆非常禮寶奩拜賜併沐異恩自驚衰朽之<lb/>
餘曷稱褒嘉之遇臣某中謝伏念臣迂疎寡與戅拙多<lb/>
艱蚤歲朝廷既乏秋毫之效暮年疆埸何施汗馬之勞<lb/>
誤辱眷慈猶叨委寄愧懇辭之弗獲曽報政之未遑遽<lb/>
屈王人親承帝問搢紳改觀共知聖主之不遺里巷争<lb/>
傳更覺陪都之増重此盖伏遇皇帝陛下曲矜舊物欲<lb/>
勵邇臣念其嘗事軒墀久絶朝天之望憐其服勤簿領<lb/>
<pb n="KR4d0152_WYG_005-2b"/>
未忘報國之忠借以寵光榮其晩暮江壖地廣敵境秋<lb/>
髙明詔申嚴預謹奔衝之冦奏封賜可仍寛凋瘵之民<lb/>
願竭疲駑少酬聖造<lb/>
　　　謝乞宫觀不允降詔表<lb/>
誤當劇任初無屏翰之勞再荷殊私重愧遷延之役懇<lb/>
祈莫效被寵惟危臣某中謝伏念臣衰病餘生空疎末<lb/>
學盡力承平之日尚不克堪課功多事之時豈能免過<lb/>
故瀝誠而自列幸量已以茍全詎意寛慈疊形鐫諭推<lb/>
<pb n="KR4d0152_WYG_005-3a"/>
之不去深有愧於吏民義弗遐遺特見收於君父兹蓋<lb/>
伏遇皇帝陛下憂勤保治清静撫民謂陳力不能雖欲<lb/>
自安於愚分而退人以禮尚期曲盡於眷存故捐體貌<lb/>
之隆少假覉孤之迹臣屢違恩㫖勉奉訓辭力將敗而<lb/>
猶馳何取疲駑之用器已盈而更受終懷顛覆之憂<lb/>
　　　賀天申節表<lb/>
天人合契爰開岀震之符夷夏交歡共獻如山之頌休<lb/>
明所暨呼舞攸同臣某中賀竊以定暴亂而致太平孰<lb/>
<pb n="KR4d0152_WYG_005-3b"/>
不期於真主履艱難而念無逸必將報之永年惟上帝<lb/>
之儲休與斯民而同欲恭惟皇帝陛下功髙振古運際<lb/>
中興膺謳歌朝覲之歸久已仰吾君之子備文武聖神<lb/>
之德是宜為天下之君茂介純禧莫隆兹日臣外司留<lb/>
鑰阻奉壽觴俯葵藿以傾心敢㤀委照詠松椿而歸美<lb/>
願效羣言<lb/>
　　　謝左大中大夫表<lb/>
賞必眡功既誤褒嘉之實老宜戒得重貽貪冒之譏退<lb/>
<pb n="KR4d0152_WYG_005-4a"/>
自省循惟深隕越臣某中謝伏念臣久從幽屏再荷使<lb/>
令戎事猶艱固欲竭情而自效聖恩未報敢期愛己以<lb/>
偷安雖抱此心訖無成績故力求於閒散幸茍免於曠<lb/>
瘝方俟矜從反叨寵數鉛刀何有全牛之技已窮故道<lb/>
空存老馬之知餘幾兹盖伏遇皇帝陛下髙明委照博<lb/>
大兼容惇勵有功豈愛彤弓之錫憫憐舊物未㤀墜履<lb/>
之收致此迂愚例存記録臣敢不勉承德意更激懦衷<lb/>
洛邑初營曷稱保釐之守漢儀復見終成戡定之期<lb/>
<pb n="KR4d0152_WYG_005-4b"/>
　　　賀天申節表<lb/>
厯數在躬既終陟於元后天地合德成利見於大人慶<lb/>
溢斯民祥開是日臣某中謝竊以攷三代興王之業孰<lb/>
盛於仁盡萬方報上之誠必歸之壽惟頌聲之所美固<lb/>
臣子之樂推恭惟皇帝陛下出震延休乘乾撫運體聰<lb/>
明叡知而不殺我武惟揚備剛健篤實而輝光天庥滋<lb/>
至瞻雲就列跡莫跂於簪紳望海朝宗心徒傾於觀闕<lb/>
　　　謝資政殿大學士表<lb/>
<pb n="KR4d0152_WYG_005-5a"/>
一字之褒仰勤明訓十旬之内再沐殊恩懇辭莫效於<lb/>
精誠祗命惟増於戰慄臣某中謝伏念臣逢時過幸受寵居<lb/>
多積丘山未報之私無毫髮可論之效豈不曰知難而<lb/>
退悼此志之未伸固嘗懷見義必為曽餘生之何有矧<lb/>
兹勍敵方正嚴誅驅太原北伐之師雖即期於殄滅保<lb/>
洛邑東都之衆可無待於撫綏自省何勞能當異數兹<lb/>
盖伏遇皇帝陛下矜存舊物駕御羣材視臣鄰於股肱<lb/>
盖欲奔趨而從事以爵禄為砥石又將磨礪以勸功重<lb/>
<pb n="KR4d0152_WYG_005-5b"/>
假衰殘申加奬飭佩景德升班之意敢陪近弼之殊榮<lb/>
追修文創始之名尤愧諸儒之極選雖期隕首莫稱所<lb/>
天<lb/>
　　　賀明堂禮畢降赦表<lb/>
合二王之郊禮兼六月之廟享報本反始雖上帝為所<lb/>
獨尊因時制宜必聖人乃能盡變明靈允答海宇䝉休<lb/>
臣某中賀竊以鑾御省方已更四閏旃裘謀夏幾動三<lb/>
方用徼福於上下神祗亦云已至將増修於禮樂刑政<lb/>
<pb n="KR4d0152_WYG_005-6a"/>
其敢有遺惟宸心望治之愈深故元祀益恭而弗怠恭<lb/>
惟皇帝陛下外昭明德中極小心受天下之歸往而不<lb/>
敢康履王業之艱難而思其始方兹外侮復敗齊盟殖<lb/>
有禮而覆昏亡師不妄動祈福祥而求永正史無愧辭<lb/>
秩盛典以載嚴均普天而同慶臣濫當藩輔祗布恩言<lb/>
奉璋峩峩雖莫陪多士駿奔之列降福簡簡竊獲預庶<lb/>
民敷錫之歡<lb/>
　　　賀皇太后册寶禮成<lb/>
<pb n="KR4d0152_WYG_005-6b"/>
建宫内梱方新長樂之儀備物明廷遂正東朝之號凡<lb/>
居覆冒舉極欣榮臣某中賀竊以事莫大於奉親孝必先於<lb/>
隆禮惟盡報本之誠莫能為之稱故嚴推尊之義乃可<lb/>
致其崇於顯鴻名式昭大養恭惟皇帝陛下功髙撥亂<lb/>
德懋承祧言念母儀夙有光於前烈肆揚天命訖垂裕<lb/>
於後人洊履艱危居懷定省適皇基之始振幸法駕之<lb/>
將還乃卜元辰前修令典徽音克嗣化已被於家邦景<lb/>
耀流傳言自成於雅頌臣拘縻印綬阻造軒墀慶集雲<lb/>
<pb n="KR4d0152_WYG_005-7a"/>
來行跂含飴之奉驩騰夷夏更寛問饍之恩<lb/>
　　　謝大禮加封食邑表<lb/>
五等分封雖名存而實廢三年進律盖禮厚而恩隆深<lb/>
慙滿溢之餘更冒厖鴻之賜臣某中謝伏念臣起家寒陋<lb/>
遭世盛明竊大邑以庇身已為非分率諸侯而述職曽<lb/>
莫効勤方大享之告成與敷天而同慶曷云異數更及<lb/>
罔功兹盖伏遇皇帝陛下德協神人孝安宗廟犧牲玉<lb/>
帛不㤀祼獻之修煇翟胞閽均被餕餘之澤憫服勞之<lb/>
<pb n="KR4d0152_WYG_005-7b"/>
已久肆歛福以均敷臣敢不䇿蹇自期履冰思戒五百<lb/>
里諸公之地敢自比於周邦二千石刺史之封猶有慙<lb/>
於漢秩未知報稱惟積兢危<lb/>
　　　謝奏陳金師退敗降詔奬諭表<lb/>
正王者之兵既張天討申輿人之誦少達下情仰荷眷<lb/>
慈特膺殊奬臣某中謝伏念臣少而不武老益無能當<lb/>
長江禦侮之衝適强敵敗盟之際惟紂臣有億萬衆皆<lb/>
倒戈攻後之徒而桀惡已數十年亦曷喪皆亡之日戎<lb/>
<pb n="KR4d0152_WYG_005-8a"/>
車既駕我武惟揚敵所愾以争先首摧炎熖取彼殘而<lb/>
共殄卒掃塵氛慙無矢石之勤濫竊璽書之賜敢懷掠<lb/>
美輙奏罔功兹盖伏遇皇帝陛下謀發自中威行無外<lb/>
不震不動圖囘每盡於敵情能弱能强終始弗逃於聖<lb/>
筭欲勵服勞之士故推假寵之榮臣方病衰懇祈退免<lb/>
堯言争誦雖莫酬君父罔極之恩漢札細書猶足示子<lb/>
孫無窮之寶<lb/>
　　　謝軍寨遺火赦罪表<lb/>
<pb n="KR4d0152_WYG_005-8b"/>
奉職不虔自昭曠敗撫躬引咎方俟譴訶仰荷寛慈曲<lb/>
從貸釋臣某中謝伏念臣素無逺用本實凡材沉迷簿領之<lb/>
間徒勞無補出入兵戈之際愈久益疎誤竊守符仍司<lb/>
留鑰既不能折衝强敵少盡力於疆陲又無以和輯疲<lb/>
民使安生於閭里致令非意罔戒不虞知重玷於官常<lb/>
敢幸逃於吏議兹盖伏遇皇帝陛下慎㣲接下以德行<lb/>
仁雖愛憫黎元如御朽索之馬而保全臣子每漏吞舟<lb/>
之魚念將迫於終更俾不汚於後累臣敢不勉殫衰懦<lb/>
<pb n="KR4d0152_WYG_005-9a"/>
深負省循豈不懷歸未遂乞身之請退思補過終慚報<lb/>
國之心<lb/>
　　　賀天申節表<lb/>
發祥隤祉天用啓於永圖撥亂興衰民必推於真主載<lb/>
遇光華之旦咸欣震夙之期臣某中賀恭惟皇帝陛下<lb/>
法禹儉勤紹湯勇知懷旱麓造邦之業盡車攻復古之<lb/>
謀視國履冰靡不思於宏濟拯民塗炭皆有賴於至仁<lb/>
丕承四海之心茂對千齡之運臣拘縻疆埸阻造治朝<lb/>
<pb n="KR4d0152_WYG_005-9b"/>
謡誦交騰孰匪松椿之願威嚴甚邇惟深葵藿之誠<lb/>
　　　謝傳宣撫問賜茶藥表<lb/>
内府兼金遐方珍物禮加異數屈使指以親臨威不違<lb/>
顔凛天光之在望臣某中謝伏念臣久從流落晩際聖<lb/>
明横草無功徒欲捐軀而盡瘁飲冰自勵敢懷擇地以<lb/>
圖安第迫衰殘終辜眷遇詎意乾坤之大造誤矜犬馬<lb/>
之㣲勞既俾後圖仍申好賜豈獨至仁之廣被姑示匪<lb/>
頒仰承厚意之所將殆非前比兹盖伏遇皇帝陛下光<lb/>
<pb n="KR4d0152_WYG_005-10a"/>
明下濟博厚兼容正陪都管籥之崇欲先四海嚴大國<lb/>
封疆之寄用聳三軍故憐簪履之㣲曲假軒墀之舊力<lb/>
已疲而任重恩愈厚而報難臣敢不勉務㳙塵益扶朽<lb/>
鈍言而有補敢㤀藥石之酬義所當堅期效金湯之守<lb/>
　　　謝再任表<lb/>
三載黜幽方懼干於明憲再命而傴忽洊被於異恩不<lb/>
稱所䝉重慙非據臣某中謝伏念臣蚤由踈賤誤竊寵<lb/>
榮先朝濫寘於從班本無報效陛下擢登於正路已迫<lb/>
<pb n="KR4d0152_WYG_005-10b"/>
衰殘自知陳力之無堪唯有乞身而退屏逮謀帥閫仍<lb/>
玷留都故連年雖幸於茍安而無歲不祈於罷免仰䝉<lb/>
全貸偶及終更惟鼯䑕五技之既窮亦駑馬十駕之何<lb/>
及豈期過聽更責後圖兹盖伏遇皇帝陛下禮貌羣工<lb/>
作興庻政念其拳拳忠欵初非有愛於餘生察其齪齪<lb/>
亷勤猶未遽罹於大過姑令代匱豈曰因能丁寧殆至<lb/>
於再三感勵難酬於萬一臣敢不欽承德意勉激愚衷<lb/>
茍子産見推晩或容於鄭國雖亷頗已老終無憾於趙<lb/>
<pb n="KR4d0152_WYG_005-11a"/>
人<lb/>
　　　謝觀文殿學士表<lb/>
恩非所稱難逃負乘之譏命岀非常莫獲循牆之避重<lb/>
勤訓飭倍極兢危臣某中謝竊惟學士建名雖興前代<lb/>
近臣分職盖始本朝至於易文明顧問之稱冠秘殿寵<lb/>
褒之盛仰觀故事尤號殊榮爰歴艱難盖多勲德以舊<lb/>
臣宣勞於外固不乏人由建炎越次而除則無前比乃<lb/>
知固陋其敢叨逾兹盖伏遇皇帝陛下義篤臣鄰憂深<lb/>
<pb n="KR4d0152_WYG_005-11b"/>
中外謂與之名者將求其實而使之禮者必報其忠故<lb/>
於賢勞蒐選之間每有上下并包之意重念臣受材至<lb/>
薄涉世多艱少日量能尚有滿盈之戒暮年多取豈無<lb/>
顛覆之憂雖願竭於餘生恐終辜於大造<lb/>
　　　謝居民遺火待罪令安職表<lb/>
無功受禄已愧素餐有罪不誅復叨寛典仰惟大施畢<lb/>
出至仁臣某中謝伏念臣誤以疲駑洊䝉委寄方戎馬<lb/>
戒嚴之際正旱陽害稼之餘反側未安彫殘易困雖無<lb/>
<pb n="KR4d0152_WYG_005-12a"/>
撓獄市每師齊相静治之風而慎守封疆敢㤀魯人請<lb/>
事之意訖無寸效重愧本心可容非意之憂更速曠官<lb/>
之責法當顯黜恩獨原情兹盖伏遇皇帝陛下德極含<lb/>
洪道全忠恕八柄並用固將昭示於賞刑三宥所加終<lb/>
欲掩藏其過失幸其可再居不遑寜臣敢不上體眷慈<lb/>
勉扶衰病尊簡書而奔命未敢言歸記焚室以寛征庶<lb/>
無失所<lb/>
　　　賀天申節表<lb/>
<pb n="KR4d0152_WYG_005-12b"/>
天休申命爰開真主之符帝武發祥用錫庶民之福載<lb/>
逢華旦欽頌永年臣某中賀恭惟皇帝陛下道配帝王<lb/>
功施華夏兢兢業業每懷履位之艱繼繼承承方啓興<lb/>
王之造神祗協佑福禄來崇閱三千歲之靈長用扶卜<lb/>
世庸億兆人之愛戴罔不歸仁臣拘守郡符阻趨宸陛<lb/>
莫遂朝宗之志徒増拱極之心<lb/>
　　　賀大朝㑹表<lb/>
宸心抑畏曠盛典而弗居羣議載揚幸戎兵之始間是<lb/>
<pb n="KR4d0152_WYG_005-13a"/>
為周禮豈惟漢儀臣某中賀恭惟皇帝陛下基命昊天<lb/>
紹休文祖惟聰明叡知而不殺故能服天下無所用威<lb/>
既艱難險阻之備嘗則必履帝位以大居正扆路在列<lb/>
鐘簴畢陳湛露惟晞共仰朝陽之盛横流式遏敢㤀巨<lb/>
海之歸臣假守外藩獲逢熙事五侯奉幣濫居邦甸之<lb/>
先萬壽稱觴莫預公王之末永懷魏闕徒竭愚衷<lb/>
　<lb/>
　<lb/>
<pb n="KR4d0152_WYG_005-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　建康集巻五<lb/>
</p>
<p>
</p>
  </div>
<div>
                <head>建康集巻六</head>
    <p>
<pb n="KR4d0152_WYG_006-1a"/>
欽定四庫全書<lb/>
　建康集巻六　　　　　　宋　葉夢得　撰<lb/>
　　劄子<lb/>
　　　辭免初除劄子<lb/>
臣違逺闕庭洊更十年屏處丘壑無階仰望清光犬馬<lb/>
戀軒之誠不勝朝暮兹者忽䝉恩㫖俾守建康留鑰豈<lb/>
意衰憊閒廢之餘聖眷不遺尚賜齒録承命感泣無言<lb/>
可叙仰惟陛下天地容覆一物不忍棄捐在臣戇拙非<lb/>
<pb n="KR4d0152_WYG_006-1b"/>
材盡死不足論報但臣早衰多病前後累經奏陳不敢<lb/>
縷縷再述今年踰六十有加無已兼賦性僻違動多嫌<lb/>
怨而江左行闕所在地隆望重昨紹興之初固嘗已被<lb/>
使令正以帥事尚不能稱職旋速譴累在於今日豈敢<lb/>
復有冒居茍貪取目前之榮不思誤國之戒一有曠敗<lb/>
何所容贖反覆審思莫知自處兹實朝廷利害所係非<lb/>
特臣之私計危情迫切進退徬徨臣已具狀控列乞賜<lb/>
收還成命伏望陛下終始眷憐洞察肺腑念臣寄蹇孤<lb/>
<pb n="KR4d0152_WYG_006-2a"/>
窮中外無援惟有歸誠君父不敢竊避斧鉞之誅許臣<lb/>
依舊宫觀别選良材上副憂寄干冒天威臣無任<lb/>
　　　謝傳宣撫問賜茶藥劄子<lb/>
臣迂拙凡材早䝉太上皇帝識擢寘之從班曽未少施<lb/>
報効陛下昨自維揚憫其流落召還誤䝉知遇非常力<lb/>
排衆論留備闕庭從容經闈每承顧問未幾遂使預聞<lb/>
國政天地生成之造尤非臣所宜得賦分竒窮一違軒<lb/>
陛十年於兹屏跡山林雖有犬馬拳拳之誠無所自達<lb/>
<pb n="KR4d0152_WYG_006-2b"/>
比者不意簪屨賤㣲尚加省録適承人乏再俾舊治而<lb/>
臣坐席未暖有何勞能復出王人遽垂存省旬月以來<lb/>
徬徨恐懼不自能容重惟建康宿師數萬外連敵境里<lb/>
民昔經殘破彫瘵未蘇臣材術短淺素無威望何以仰<lb/>
稱陛下委寄惟當躬率竂吏夙夜盡瘁今兵屯内外粗<lb/>
皆整肅歲事豐稔人益安業近因奏免内藏庫和買絹<lb/>
七分本色特䝉金字牌賜可人人歡呼皆知出自聖意<lb/>
至於感泣繼有疾苦臣當節次具聞邊隅目今探報平<lb/>
<pb n="KR4d0152_WYG_006-3a"/>
安敵情雖未可測萬一或有風塵之警臣亦當與大將<lb/>
竭力協心共圖禦捍庶有秋毫少副大恩臣無路瞻仰<lb/>
謹披瀝肝膽再具劄子奏陳<lb/>
　　　辭免左大中大夫劄子<lb/>
臣近者願解留都已屢干淵聽今復辭誤寵仰犯天誅<lb/>
退省徬徨已甘竄殛迫於私義尚敢縷陳感懼交并隕<lb/>
越無所臣聞先王詔爵制禄皆有常法既已命之則於<lb/>
三年考績隨其幽明而為之黜陟人無得容其私若加<lb/>
<pb n="KR4d0152_WYG_006-3b"/>
命進秩則必職事之外别有殊功異能然後為非常之<lb/>
賜謂之賞故文武造周能錫有功諸侯則詩人美之作<lb/>
為彤弓簡王無因而褒魯成公則春秋變文而書曰天<lb/>
子使召伯來賜公命伏念臣自到任以來行將二年當<lb/>
新疆初復疲民始安之際雖願竭情盡瘁少圖報效而<lb/>
材力有限病衰相仍上無尺寸可裨朝廷下無毫髮可<lb/>
及閭里臣之自審豈不甚明陛下天地涵容縱以奉法<lb/>
循理齪齪亷謹闊略細過使得容身而去固已萬幸豈<lb/>
<pb n="KR4d0152_WYG_006-4a"/>
可更冒異恩妄叨非據竊惟方今外難粗寧而四方萬<lb/>
里之逺百官庶府之事尚多廢闕正須内外夙夜協心<lb/>
相與共濟若藩鎮近臣不能上體聖志猶務貪得此臣<lb/>
所以猶恐懼震惕而不敢當也伏望聖慈洞察肺肝特<lb/>
賜寝罷使區區微臣得俯全一介之守則天下稍知分<lb/>
義者孰不人人興起皆有樂事勸功之意庶亦不為無<lb/>
補<lb/>
　　　辭免資政殿大學士第一劄子<lb/>
<pb n="KR4d0152_WYG_006-4b"/>
竊惟幸不可數常情所畏老而戒得前訓甚明非至愚<lb/>
迷孰不知警而況身沗近臣職當劇任方陛下信賞勸<lb/>
功之日而羣臣㤀身為國之時此而不思曷逃大戾伏<lb/>
念臣出入侍從殆涉三紀中間坐閒幾過其半固未嘗<lb/>
有一言一事見稱於世可報廩食之責而榮名厚禄每<lb/>
以冒居退自省量常若芒刺在己今者待罪近藩甫踰<lb/>
三年雖簿書米鹽躬督僚吏夙夜盡瘁乃其職事所當<lb/>
為至於陛下愛恤疲民欲其蕃庶整齊軍旅欲其安彊<lb/>
<pb n="KR4d0152_WYG_006-5a"/>
則無毫髮之效而進官未幾加職繼下況資政殿大學<lb/>
士真宗皇帝特創以為近弼非常之寵累朝不輕與人<lb/>
臣獨何心乃敢貪取欲望聖慈察其危情出於懇迫不<lb/>
敢但同常禮屢勤詔㫖許令特賜罷免使臣垂白之年<lb/>
粗免清議得竊知恥止足之名陛下所賜已多雖一日<lb/>
九遷何以復加<lb/>
　　　第二劄子<lb/>
仰凟天聰再勤明訓跼天蹐地無所自容上頼寛仁未<lb/>
<pb n="KR4d0152_WYG_006-5b"/>
即誅殛在臣愚分所宜即拜恩㫖豈可更復有言迫於<lb/>
私義須至重干雷霆之譴伏念臣遲暮之年棄捐已久<lb/>
陛下特垂記録假之方面二年之間不以罪去而寵章<lb/>
繼下度越常數士友太息吏民改觀臣亦豈不願竊此<lb/>
須㬰之榮以光不世之遇但惟金師犯順天討方行陛<lb/>
下髙設厚賞以激行陳將使人人奮勵盡掃殘孽而臣<lb/>
身沗近臣職當外閫若貪冒茍得不畏公議則荷戈執<lb/>
㦸之士何所示勸謂臣且猶濫取則何人自肯盡心此<lb/>
<pb n="KR4d0152_WYG_006-6a"/>
其夙夜震恐徬徨累日終不能自已者也伏望聖慈察<lb/>
此懇出肺肝特賜矜從非特犬羊微軀私幸保全亦於<lb/>
朝廷典刑不至玷累干冒天威<lb/>
　　　貼黄<lb/>
臣今來已係三干天聰實當萬死若聖恩必不容免則<lb/>
臣瀕江職守自有備禦之責將來諸道掃平大冦克定<lb/>
中原仰托威靈保境安民粗無大過解嚴例合推恩即<lb/>
姑使存留以待申命於異時猶為有名臣不敢更有辭避<lb/>
<pb n="KR4d0152_WYG_006-6b"/>
伏乞睿察<lb/>
　　　奏淮西宣撫使殺敗金人劄子<lb/>
臣竊惟金人去歲敗盟大擄京師今年乗勝徑至淮甸<lb/>
驅集全部竭國逺來睥睨江壖無所畏憚陛下聖文神<lb/>
武逆折兇威申命將臣授之成筭曽不踰旬以十五萬<lb/>
之衆計窮力屈全師鏖戰連告六捷敗亡喪衂狼狽走<lb/>
遁名王貴主奔踖於道壯士健馬物故相乘自用兵以<lb/>
來未有此舉伸人神之宿憤雪宗廟之深讎鼓舞歡呼<lb/>
<pb n="KR4d0152_WYG_006-7a"/>
中外一口自此擒馘敵人擴清畿甸盡還故土克復中<lb/>
原近在旦暮臣誤䝉寄委實當控扼不能身先士卒少<lb/>
效微勞疆事有守無緣躬詣冕旒少伸慶賀之誠<lb/>
　　　謝傳宣撫問賜茶藥劄子<lb/>
臣伏䝉聖恩申遣使指俯加清問仍頒好賜特異常典<lb/>
仰知出自眷懷顯示寵渥非臣一介微賤禮所當得銘<lb/>
篆肌骨無地寄言除已具表稱謝重念臣踈逺固陋被<lb/>
遇三朝初無秋毫可見紀録晩䝉陛下不次識擢内玷<lb/>
<pb n="KR4d0152_WYG_006-7b"/>
政塗外叨師閫又未嘗少有補報於艱難之時今此待<lb/>
罪三年甫迫終更陛下終始保全未遽譴斥罪戾之積<lb/>
臣猶知之而天地涵容尚使超進寵名俾仍舊治方極<lb/>
隕越乃復冒此非常之恩未知殘年何以稱塞夙夜震<lb/>
懼無所自容無縁躬詣冕旒披露肝膽惟幸天日照臨<lb/>
　　　辭免觀文殿學士劄子<lb/>
臣近者䝉恩除觀文殿學士令再任尋以超躐過分具<lb/>
奏辭免願請閒秩伏奉詔書未賜俞允一介微賤仰干<lb/>
<pb n="KR4d0152_WYG_006-8a"/>
天造逡巡留令罪不容誅所有再任職事臣不敢疊有<lb/>
煩喋候降到告即恭稟聖訓依舊交管别具表稱謝外<lb/>
竊惟觀文殿職名祖宗創置甚重近歲非自知樞宻院<lb/>
以上善罷未嘗輕除其餘必藩邸舊恩夤縁攀附邊防<lb/>
劇任開拓封疆僅乃得之至於常侍帷幄外守方鎮累<lb/>
更出入特示褒崇者不過數人而臣自省皆無一得徒<lb/>
以待罪歲久遽先近服稽之公論豈曰宜然況臣去秋<lb/>
已荷洪私加進資政殿大學士於今未及一年尤難倖<lb/>
<pb n="KR4d0152_WYG_006-8b"/>
冒夙夕震懼無以茍安非常之恩既以仰承於異眷量<lb/>
己之戒尚冀少盡於愚衷敢望矜從終賜寢罷庶幾尚<lb/>
可勉殫餘力未至遽刺煩言<lb/>
　　　奏居民遺火待罪劄子<lb/>
臣本府今月十九西南風火起居民遺漏乘風勢猛盛<lb/>
直趨東北向著正當府治臣先以瘧疾在告即時扶持<lb/>
出救已延及府前東西居民蓆屋俄頃間分為兩路横<lb/>
穿燒入儀門内及簽㕔前人力更不能加臣極力營䕶<lb/>
<pb n="KR4d0152_WYG_006-9a"/>
僅能保守軍資庫及大軍庫物錢並無踈虞相繼御前<lb/>
統制田師中王德轉運副使王暎又分救得小㕔一帶<lb/>
其餘外門直至州宅皆被焚毁伏念臣誤荷異恩再賜<lb/>
留鑰平時既無秋毫可以補報今兹不能戒慎預謹民<lb/>
伍致遭非意害及公私不職之誅無所逃罪已即具奏<lb/>
自劾臣以職事不可廢闕不敢居家待命行罰自近雖<lb/>
聖主所不得私伏望睿慈早賜黜責施行<lb/>
　　　再奏居民遺火待罪劄子<lb/>
<pb n="KR4d0152_WYG_006-9b"/>
臣近緣本府居民遺漏延及州治具奏自劾待罪乞行<lb/>
降黜尋再具劄子陳布犬馬之情近准尚書省劄子九<lb/>
月二十五日奏聖㫖留司委寄甚重令某安職孤蹇餘<lb/>
生仰戴天地覆載之慈跼蹐無所自容縁臣不職之罪<lb/>
終不敢茍逃伏望聖慈特賜檢㑹施行<lb/>
　　　乞宫觀劄子<lb/>
臣待罪留都去年夏合當終秩誤䝉聖恩復令再任迂<lb/>
拙孤賤仰荷眷慈黽勉祗事至今六月又將滿歲伏念<lb/>
<pb n="KR4d0152_WYG_006-10a"/>
臣衰疾之餘年齡浸暮理當退屏前後累嘗奏陳不敢<lb/>
再凟淵聽重惟瀕江臣鎮外鄰邊境兼總兵民責任不<lb/>
一而臣貪冒茍取首尾實及四年曠戾日積初無秋毫<lb/>
之補陛下恩禮過優歲加寵數皆逾分量豈敢更懷遷<lb/>
延之計以速官謗兼臣母年髙别無兼侍去春先還閭<lb/>
里垂白之年闕於奉養朝夕尤不能自安伏望聖慈矜<lb/>
憐曲賜檢舉許從罷免特除臣一外任宫觀差遣任便<lb/>
居住粗使連年懇請之意不負素心庶於晩節知止之<lb/>
<pb n="KR4d0152_WYG_006-10b"/>
風少副清議<lb/>
　　　再乞宫觀劄子<lb/>
臣近嘗陳乞在外宫觀一任今月十二日准都進奏院<lb/>
遞到詔書一道伏䝉聖恩過加温言曲垂鐫諭未賜俞<lb/>
允天地之道出於生成在臣犬馬之分豈所宜得感懼<lb/>
戰慄無地自容重念臣昨者自棄山林誤荷收録置之<lb/>
方面固當竭盡死節以圖報効而臣每不安位屢祈退<lb/>
屏實以德薄器淺難堪重寄年齡晩暮義合知止所以<lb/>
<pb n="KR4d0152_WYG_006-11a"/>
不避斧鉞之誅疊干淵聽今兹遷延再任又已踰年疆<lb/>
事既寧人皆安業坐尸厚禄尤愧本心外懷叨竊無補<lb/>
之憂内迫亢滿疾顛之畏此臣朝夕所以不遑寧處伏<lb/>
望聖慈俯加矜憫儻獲始終大賜特全造物之恩庻幾<lb/>
黽勉餘年粗守保身之戒<lb/>
　　奏狀<lb/>
　　　辭免初除第一狀<lb/>
右臣聞命震驚罔知所措衰悴投閒久屏丘壑聖眷不<lb/>
<pb n="KR4d0152_WYG_006-11b"/>
遺尚加收録感銘之極涕淚交頤伏念臣早歲積衰疾<lb/>
病相半年齡寖晩益難自持不可更當事任紹興之初<lb/>
已嘗有此委使即力具陳免不獲數月之間果速譴累<lb/>
仰荷陛下天地含容不即誅夷許就閒秩今者相去七<lb/>
年舊疾不差新疾有加精神筋力事事尤非前比若或<lb/>
貪冒老不戒得必須再致曠敗不惟萬死無以塞責其在<lb/>
今日多事之際上負憂顧利害所繫不輕決非臣敢茍<lb/>
當愧懼徬徨無地自處伏望聖慈哀憐察其誠悃特賜<lb/>
<pb n="KR4d0152_WYG_006-12a"/>
收還成命令臣依舊宫觀差遣干冒天威<lb/>
　　　第二狀<lb/>
右臣草芥賤㣲上干洪造天慈亟貸特寛慢令之誅未<lb/>
即矜從猶加鐫諭跼天蹐地無以自容伏念臣才識迂<lb/>
愚首䝉陛下不次識擢嘗獲預聞政事十年於兹曽未<lb/>
有毫髮補報今强敵未殄尚勤旰食正臣於奔走先後<lb/>
竭節效死之日何敢有所顧避但臣量力既已衰弊度<lb/>
事又嘗曠失既無以償寸勞適足以貽重累拳拳之義<lb/>
<pb n="KR4d0152_WYG_006-12b"/>
何所自伸則臣雖欲黽勉冒居終恐有誤委寄危情懇<lb/>
迫以致疊慁天聽與其追咎於罪戾既彰之後不若控<lb/>
誠於威命始降之初伏念聖慈俯從人欲特賜俞允臣<lb/>
不敢居家待命見已起發所居卞山迤邐前去湖州平<lb/>
江府以來聽候指揮<lb/>
　　　第三狀<lb/>
勘㑹先於今月初三日准尚書省劄子以臣辭免今任<lb/>
職事奉聖㫖不允今學士院降詔不許再有陳請臣以<lb/>
<pb n="KR4d0152_WYG_006-13a"/>
迂愚衰弊終難冒居再具狀陳奏一面起發所居卞山<lb/>
迤邐前至湖州平江府以來聽候指揮未奉處分續於<lb/>
今月初八日酉時恭奉御前降下金字牌遞筒再准尚<lb/>
書省劄子勘㑹已降指揮葉某除江南東路安撫制置<lb/>
大使兼知建康府兼行宫留守司公事填見闕不候授<lb/>
告船家按人指揮到限三日於所在州軍依條差撥兵<lb/>
級起發前去之任至今未見起發前去六月七日奉聖<lb/>
㫖依已降指揮疾速前去之任仍具起發到任月日申<lb/>
<pb n="KR4d0152_WYG_006-13b"/>
尚書省臣已於今月初九日申時起發湖南沿路聽候<lb/>
指揮外所有前奏伏望聖慈特賜檢㑹施行<lb/>
　　　乞晉卞將軍廟額狀<lb/>
右臣伏見本府有晉尚書令卞壼墓一所在城西南隅<lb/>
謹按晉書壼當南渡之初與王導庾亮實相成帝蘇峻<lb/>
之難以壼都督大桁東諸軍事捍賊力疾再戰遂死於<lb/>
敵二子眕盱見壼沒相隨俱死忠孝之節萃於一門成帝<lb/>
特贈壼侍中驃騎將軍開府儀同三司後復給錢修其<lb/>
<pb n="KR4d0152_WYG_006-14a"/>
塋兆歴代封植載在祀典自金人渡江殘毁殆盡竊慮<lb/>
歲久漸致湮沒臣已委官檢計重建廟宇方時多難如<lb/>
壼等輩數百年間不過三五人宜有褒顯以詔後世欲<lb/>
望聖慈特依應天府張廵許逺蔡州顔真卿例賜以廟<lb/>
額庶以興起四方仗節死難之士共明君親之義<lb/>
　　　第一次乞宫觀第一狀<lb/>
右臣昨者誤被聖恩起之閒廢付以留鑰嘗具懇辭兩<lb/>
䝉御前金字牌降到指揮不允怵迫就職今已半年仰<lb/>
<pb n="KR4d0152_WYG_006-14b"/>
賴朝廷威靈邊隅無警内外軍民偶獲安静出於天幸<lb/>
伏念臣少苦多病衆所共知久屏山林心志彫落昨被<lb/>
命之初已曽一二縷陳去歲兼以夏秋服凉藥過多入<lb/>
冬肺氣喘滿寒𠻳屢作至今末年尤難勉强若猶貪冒<lb/>
久居必致曠敗今來已及解嚴伏望聖慈特賜哀憐許<lb/>
臣依舊宫觀退即散地不惟陪都要藩免誤重寄亦於<lb/>
臣投老進退之義陳力不能庶幾保全晩節不敢重犯<lb/>
清議<lb/>
<pb n="KR4d0152_WYG_006-15a"/>
　　　第二狀<lb/>
右臣近以疾病上章陳乞宫觀尋准都進奏院遞到詔<lb/>
書一道伏䝉聖恩未賜俞允狂愚冒犯宜即嚴誅聖度<lb/>
優容尚頒温㫖感淪肌骨無地寄言怵迫徬徨今復遷<lb/>
延三月犬馬之私不能自已須至再凟威尊伏念臣材<lb/>
質朽鈍本無他長遭遇聖明過叨識擢出入内外幾三<lb/>
十年初無秋毫可以上報恩遇而竒窮狷介動多悔吝<lb/>
故自靖康以來三䝉起廢付之郡紱不過數月皆不得<lb/>
<pb n="KR4d0152_WYG_006-15b"/>
善去今者待罪已將及一年仰賴朝廷清明封境安靖<lb/>
疲民沐蠲貸之惠師屯遵紀律之嚴因得以茍逃大譴<lb/>
在臣私分僥倖已多衰瘁有加年齡浸晩豈可不思已<lb/>
事之戒更冒貪得之寵兼臣難自處欲望聖慈察其腹<lb/>
心非有矯飾特賜矜憐除成大造干冒天威臣無任惶<lb/>
懼激切屏營之至<lb/>
　　　第二次乞宫觀第一狀<lb/>
右臣昨䝉誤恩久叨寄任尸素無補曠戾日多去歲嘗<lb/>
<pb n="KR4d0152_WYG_006-16a"/>
具奏乞就閒秩伏䝉曲降詔書未賜俞允螻蟻微生上<lb/>
勤洪造徬徨黽勉又已踰年伏念臣犬馬之齒六十有<lb/>
四衰羸多病每歲有加自去年十月以來舊苦肺氣屢<lb/>
作至今尚未平復兵民所㑹事責非輕若更遷延冒居<lb/>
必速咎悔欲望聖慈特賜哀憐除臣依舊在外一宫觀<lb/>
差遣任便居住庶幾休養殘骸粗全晩節不至重干清<lb/>
議<lb/>
　　　第二狀<lb/>
<pb n="KR4d0152_WYG_006-16b"/>
右臣近上章陳乞在外一宫觀一任准都進奏院遞到<lb/>
詔書一道伏䝉聖恩未賜俞允狂愚冒犯宜即嚴誅天<lb/>
度優容尚頒温㫖感䝉肌骨無地寄言伏念臣材質朽<lb/>
鈍本無他長遭遇盛明過叨識擢出入内外幾三十年<lb/>
初無秋毫可以上報恩遇而迂疎窮蹇用過其量不自<lb/>
知止屢致悔尤故自靖康以來三䝉起廢皆不得善去<lb/>
今者待罪已一年零八箇月仰賴朝廷清明封境安靖<lb/>
因得茍逃大譴在臣私分僥倖已多而況衰病有加年<lb/>
<pb n="KR4d0152_WYG_006-17a"/>
齡浸晚豈可不思已事之戒更冒貪得之寵伏望聖慈<lb/>
重加憐憫檢㑹臣前奏特賜除臣在外一宫觀差遣曲<lb/>
全體貌既已荷天地涵覆之私謹守亷隅庶亦全犬馬<lb/>
始終之義再凟威尊死有餘罪<lb/>
　　　第三狀<lb/>
右臣近再具奏陳乞宫觀今月十九日准尚書省劄子<lb/>
奉聖㫖依已降詔㫖不允不得再有陳請聖訓丁寧曲<lb/>
加慰諭愚衷懇迫尚敢有言進退徬徨莫知所容臣聞<lb/>
<pb n="KR4d0152_WYG_006-17b"/>
人君愛養人材譬如培植草木必不使毁折於既成人<lb/>
臣保全名節譬如䕶惜體膚必不忍傷殘於垂老此自<lb/>
昔名哲之士所以皆能盡一時終始之私伏念臣過竊<lb/>
寵榮已踰其分勉圖報效復迫衰殘前後累具敷陳不<lb/>
敢更干天聽惟是陪都大鎮外援中原内屏王室於今<lb/>
諸路所繫最大而臣遷延歲月初無秋毫可裨旰食若<lb/>
不深省已於罪戾未著之時力為請退殆至公議不容<lb/>
上辜陛下寄委天恩下負㣲臣遲暮本意則何所及此<lb/>
<pb n="KR4d0152_WYG_006-18a"/>
臣所以夙夜恐懼不遑寧處不敢自比其他帥守伏望<lb/>
聖慈深加憫察念臣非有矯飾俯賜矜從臣不勝萬幸<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0152_WYG_006-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　建康集巻六<lb/>
</p>
<p>
</p>
  </div>
<div>
                <head>建康集巻七</head>
    <p>
<pb n="KR4d0152_WYG_007-1a"/>
欽定四庫全書<lb/>
　建康集巻七　　　　　　宋　葉夢得　撰<lb/>
　　奏狀<lb/>
　　　辭免左大中大夫狀<lb/>
右臣今月初九日准尚書省劄子奉聖㫖與轉一官者<lb/>
聞命震驚罔知攸措伏念臣衰病無能過叨劇任徒淹<lb/>
歲月莫效寸勞方自力求閒秩冀逃官謗未知何名復<lb/>
冒此賞茍懷貪得必致煩言欲望聖慈俯察危誠收還<lb/>
<pb n="KR4d0152_WYG_007-1b"/>
成命使少安於愚分庶無累於公朝干冒天威臣無任<lb/>
　　　辭免資政殿大學士狀<lb/>
聞命震驚罔知攸措伏念臣假守瀕江濫司宫鑰歲月<lb/>
雖久初無毫髮可見紀録適幸兵革少休營屯肅静<lb/>
年穀屢登彫瘵稍蘇皆是朝庭威德所及於臣何有近<lb/>
者金人背盟將帥分禦淮上臣居内地雖欲勉效餘力<lb/>
無所可施方期引分求閒少逃尸素之責豈可反叨異<lb/>
數重念臣今春誤荷眷私例與諸鎮進官一等已出無<lb/>
<pb n="KR4d0152_WYG_007-2a"/>
名縁事恐異衆不獲終辭拜命徬徨今猶無以自處今<lb/>
來若更有僥冒是一歲之間獨取兩寵臣雖不言人將<lb/>
謂何伏望聖慈特賜哀憐俯徇愚誠收還成命<lb/>
　　　辭免加封食邑狀<lb/>
伏念臣久叨榮禄無補事勞更冒誤恩進陪公爵雖配<lb/>
天之澤初不間於賤㣲而省已無功終自慚於忝冒徬<lb/>
徨隕越莫獲自寧伏望聖慈特賜寖罷所有告命臣不<lb/>
敢祗受已寄納建康府軍資庫臣無任<lb/>
<pb n="KR4d0152_WYG_007-2b"/>
　　　第三次乞宫觀第一狀<lb/>
右臣去年春嘗以疾病三具奏乞罷免府事退領閒秩<lb/>
伏䝉聖恩降詔書不允繼以專委營繕行宫事不敢固<lb/>
守愚誠方俟徐圖措畫略定再伸前請復遇疆事遽興<lb/>
瀕江正當捍禦義難顧身因遂勉强遷延至今伏念臣<lb/>
衰瘁餘生筋力愈憊留都重地在今日正須得人而叨<lb/>
冒養疴首尾已及三年雖夙夜不敢少懈訖無秋毫補<lb/>
報罪戾之積固不待言兹者幸遇天威既伸敵人知畏<lb/>
<pb n="KR4d0152_WYG_007-3a"/>
去冬以來戢兵逺遁邊境少安今者將及解嚴於臣私<lb/>
義可以自列伏望聖慈特賜矜憐檢㑹臣前後奏章特<lb/>
除一在外宫觀差遣任便居住負恩而去雖無以仰酬覆<lb/>
幬之私陳力不能亦庶幾粗免顛越之懼<lb/>
　　　第二狀<lb/>
右臣近上章陳乞在外宫觀一任准都進奏院遞到詔<lb/>
書一道伏䝉聖恩未賜俞允仰冒威尊未即竄殛更叨<lb/>
慰藉賜以温言感懼交并隕越無地迫於情義即欲再<lb/>
<pb n="KR4d0152_WYG_007-3b"/>
伸犬馬之誠適值壽春失守敵騎乘勝過淮臣職當長<lb/>
江之寄義合死守不敢竊顧私計遷延已復踰月今幸<lb/>
天威奮張將士用命强敵亡敗淮甸平静瀕江之備盡<lb/>
已釋放民皆安業别無施行職事伏念臣昨以衰病屏<lb/>
廢田里陛下不遺簪履之舊過加省録付以方面自去<lb/>
歲敵人敗盟臣初無秋毫補報而三月之内遷官進職<lb/>
兩冒異數度越常等心非木石豈不願竭孱庸力圖寸<lb/>
效少亦自異衆人而實以素抱羸疾積久有加筋力衰<lb/>
<pb n="KR4d0152_WYG_007-4a"/>
疲不可勉强是以每歲輒露誠請近者復經此艱危捍<lb/>
外保内寢食皆廢所苦遂復暴作喘滿上乘不可俯仰<lb/>
兩人扶掖僅能行步心氣彫耗通夕不寐塊然殘骸幾<lb/>
不勝衣委是難以枝梧迫切之情誠無辭可見惟祈造<lb/>
化曲成髙明委照庶或尚保餘息伏望聖慈檢㑹臣前<lb/>
奏早賜矜允<lb/>
　　　第三狀<lb/>
右臣今歲以來嘗兩上章乞罷府事除一外任宫觀差<lb/>
<pb n="KR4d0152_WYG_007-4b"/>
遣伏䝉疊降詔書未賜俞允踈賤餘生上勤天眷感銘<lb/>
肌骨無地寄言强勉周旋今又累月而臣衰病之餘氣<lb/>
血凋耗久居要地終難自安兼至六月已周三年秩滿<lb/>
亦合罷免伏望聖慈特加矜憐檢㑹臣前奏速賜指揮<lb/>
付之閒秩使養殘骸上以全天地涵覆終始之恩下以<lb/>
遂臣犬馬疲憊進退之分<lb/>
　　　辭免觀文殿學士再任狀<lb/>
右臣今月某日准御前金字牌降到尚書省劄子一道<lb/>
<pb n="KR4d0152_WYG_007-5a"/>
伏奉聖恩除臣觀文殿學士令再任者聞命震驚罔知<lb/>
攸措伏念臣衰病餘生昨者誤䝉聖知起之閒廢付以<lb/>
一面雖夙夜罄竭疲駑自知無以報稱故頻年屢干天<lb/>
聽乞從罷免仰荷眷私未即報可遷延已及終更方跼<lb/>
蹐以俟俞㫖忽聞有此除授退量已試之效實無秋毫<lb/>
小補豈敢重愧軍民輒懷貪冒兼觀文殿學士職名祖<lb/>
宗故事藩鎮外除無幾臣獨何人可當異數伏望天髙<lb/>
聽卑俯察危懇特賜寢罷新命檢㑹臣前後累奏除一<lb/>
<pb n="KR4d0152_WYG_007-5b"/>
外任宫觀差遣<lb/>
　　啓狀<lb/>
　　　到任謝執政啓<lb/>
擇地而安豈事君之大節不能則止亦學道之本心累<lb/>
被詔除莫遑懇避已交印綬仰愧陶鎔此蓋伏遇某官<lb/>
道德佐時勤勞許國察勍敵背盟之有自知皇天悔禍<lb/>
之在兹神州陸沉固王衍當任其責江左未定有管仲<lb/>
則何所憂盡舒宏濟之謀即有削平之日俯求來効用<lb/>
<pb n="KR4d0152_WYG_007-6a"/>
慰舊民故雖留鑰之深嚴亦俾奉祠之冗散某素無善<lb/>
狀過假溢言屢自列其衰殘訖未䝉於矜可朝弗及夕<lb/>
愧趙孟之語偷少不如人況燭武之已老勉祗承命終<lb/>
幸退藏<lb/>
　　　囘徽州曽侍郎啓<lb/>
暫領藩符已交印綬共期禦侮方欣汲黯之在朝聊試<lb/>
治民猶屈蕭公之居外風謡逺被士友交歡伏惟某官<lb/>
道與時行仁為已任智不惑而勇不懼將力整於艱危<lb/>
<pb n="KR4d0152_WYG_007-6b"/>
用之行而舍之藏本無心於岀處坐閒十載更踐三朝<lb/>
慨社稷之未安忍為容恱恐干戈之方熾宜有後圖協<lb/>
濟廟謨凛聞廷議始雖難合無傷志士之本心久必見<lb/>
思固自聖君之宏度未遑暖席行即賜環某久預從游<lb/>
獲同封守從容笑語莫伸引領之懷宻邇聲猷尚託為<lb/>
僚之幸<lb/>
　　　賀宣州王相公啓<lb/>
顯膺綸綍登用舊人宻邇鄉閭就煩名鎮除書始播輿<lb/>
<pb n="KR4d0152_WYG_007-7a"/>
論交欣伏惟某官廊廟宗工縉紳宿望兼安危之注意<lb/>
備德齒之達尊狐趙勤勞何止草昧艱難之際蕭曹事<lb/>
業固先風雲㑹遇之初退即燕閒久勤虛佇衮衣赤舄<lb/>
方入奉於賜環熊軾朱幡豈尚頒於開府顧惟衰弊辱<lb/>
在眷知尺牘馳誠嘗獲伸於懇欵髙牙在望竊幸邇於<lb/>
聲猷<lb/>
　　　囘霍經制啓<lb/>
委迹家山嘗迂軒騎剖符江介復枉緘書荷眷注之不<lb/>
<pb n="KR4d0152_WYG_007-7b"/>
遺非衰遲之能稱伏惟某官材猷敏濟志節剛方夙殫<lb/>
稽古之勤力傳家法遂展佐時之略自結主知中外踐<lb/>
更尤為備著適此干戈之後孰先賦歛之圖凋瘵未蘇<lb/>
調度多闕惟愛民若赤子故知取而不傷若言利析秋<lb/>
毫則雖多而何補輒從卿月暫佐使星聊煩規畫之行<lb/>
即有超陞之寵旌麾在望欵謁尚遥條教所依瞻言徒<lb/>
切尚勉加於調攝益順導於將綏<lb/>
　　　賀汪相公建節啓<lb/>
<pb n="KR4d0152_WYG_007-8a"/>
剖符便郡已隆舊弼之恩授鉞齋壇復重元戎之寄始<lb/>
傳渙號大慰輿情恭惟某官德量深宏智謀恢逺廢荆<lb/>
榛而成帝業最先鄧禹之納忠㑹貔虎而振王威何止<lb/>
劉琨之勸進六龍在御四海歸心銘勲已著於鼎彛濟<lb/>
難方圖於舟楫中辭宰柄久佚祠庭惟聖主念功固無<lb/>
言之不報而宗臣矜國宜受祉之既多某久預鈞陶獲<lb/>
依屏翰進趨前席載瞻北闕之光歸擁淑旂更倍南邦<lb/>
之喜<lb/>
<pb n="KR4d0152_WYG_007-8b"/>
　　　囘南京留守路樞宻啓<lb/>
光奉詔緍顯司留鑰舊疆來復方當闢國之初聖澤誕<lb/>
敷更重興王之寄伏惟某官材猷夙著望實兼隆入參<lb/>
帷幄之謀備宣忠欵出奉藩維之最屢竭勤勞眷此陪<lb/>
都控臨東道望舂陵之佳氣千載固存定郟鄏之名城<lb/>
萬方行㑹暫煩居守即有超陞愧脩慶之未遑辱緘書<lb/>
之首及感銘之至敷叙莫周<lb/>
　　　囘王正字啓<lb/>
<pb n="KR4d0152_WYG_007-9a"/>
給禮試言少伸素藴奏篇稱善特錫異恩除書始聞有<lb/>
識相慶伏惟某官學通倫類識造精㣲劉向博極羣書<lb/>
固已盡古今之變賈誼通達國體是宜明政事之原爰<lb/>
自弱齡已懷逺略雖言語文章之選决科早冠於諸儒<lb/>
而安危治亂之端射䇿尚勤於廣問蓋其待之者厚是<lb/>
以求之者詳斯文有光士友争歎不遺鄙陋首枉緘書<lb/>
自喜衰年猶及承平之故事願言逺業益觀異日之成<lb/>
功<lb/>
<pb n="KR4d0152_WYG_007-9b"/>
　　　轉大中大夫謝執政啓<lb/>
量能授官盖先王用人之本見得思義亦君子行已之<lb/>
方仰累公朝退慙本意伏念某受材不敏涉世多艱方<lb/>
强壯之年固已自投於閒散豈既衰之後反求貪得於<lb/>
須㬰況風波荐履於畏塗而荆棘親逢於晚歲正使捐<lb/>
軀原野未償廪食之私矧未服力簿書何補事勞之實<lb/>
取非其有人且謂何兹盖伏遇某官拔茅與其彚征采<lb/>
菲不以下體方流言竊詆獨深亮其無他逮引疾告歸<lb/>
<pb n="KR4d0152_WYG_007-10a"/>
復挽留而不釋矜其遲暮借以寵光不稱所䝉豈曰子<lb/>
衣之安吉未知為報徒懷我馬之虺隤震懼靡寧銘藏<lb/>
曷已<lb/>
　　　囘吉州王舍人啓<lb/>
螭陛記言夙膺髙選虎符分守暫慰逺民間逺聲猷更<lb/>
屢歲序承下車之滋久愧削牘之未遑首貶緘題過勤<lb/>
行李竊審剸煩暇裕介福駢蕃伏惟某官名在朝廷奮<lb/>
由學校惟禮樂詩書之造士所養既深有人民社稷以<lb/>
<pb n="KR4d0152_WYG_007-10b"/>
為邦何施不可未窮逺業聊出緒餘行聞宣室之思毋<lb/>
久淮陽之治蓬門枉過每懷前日之溪山鈴館相望尚<lb/>
接鄰疆之封壤更祈保衛别迓褒嘉言之不文永以為<lb/>
好<lb/>
　　　賀三京招撫劉太保啓<lb/>
方叔壯猶夙任興周之寄召公為保載勤分陜之行彤<lb/>
弓肆颺中外震疊伏惟某官忠誠許國術略佐時總御<lb/>
六師早席將門之舊擴清四海屢扶王室之危憬彼逺<lb/>
<pb n="KR4d0152_WYG_007-11a"/>
邦復干王旅雖王赫斯怒所殱者渠魁而民懷有仁願<lb/>
適者樂土況仇葛來蘇之望皆靈臺樂德之人不待招<lb/>
擕咸知効順倒戈内附豈惟見於前徒免胄縱觀孰不<lb/>
歸於吾父一䝉開納盡洗烽烟某久幸從遊欣聞布告<lb/>
莫遂瞻承之志徒深慶抃之誠<lb/>
　　　回信州劉侍郎啓<lb/>
觸熱載塗已交印綬承流問俗具布敎條歡謡初播於<lb/>
里閭翰墨既勤於尺牘伏惟某官材周逹道世號名卿<lb/>
<pb n="KR4d0152_WYG_007-11b"/>
奏刀砉然所遭皆迎刃而解攬轡沃若有往非著鞭可<lb/>
先久屈祠宫暫煩便郡雖長沙國小未足以囘旋而淮<lb/>
陽政清何妨於卧治顧惟老病屢請歸閒念桑梓之相<lb/>
依從逰已舊方荆榛之未剪戎路尚艱重慙推轂之無<lb/>
堪猶獲同舟而共濟何從㑹面坐極馳誠<lb/>
　　　除資政殿大學士謝執政啓<lb/>
繁纓以朝孰云可假懷璧其罪已亦知危荷奬予之過<lb/>
優愧懇辭之弗獲伏念某少而不敏晩益亡竒仕前望<lb/>
<pb n="KR4d0152_WYG_007-12a"/>
三十人則為已過官欲止六百石況復加多致頻歲之<lb/>
懇祈惟乞身之為請未償此志更沐横恩兹盖伏遇某<lb/>
官功濟華夷志安宗社憫衰遲之一老借以寵光用風<lb/>
勵於四方使皆興起仰懷盛德但愧本心勉欲効勞悵<lb/>
桑榆之已晩雖云代匱顧菅蒯之何施徒有銘藏莫知<lb/>
報稱<lb/>
　　　賀張少師奏捷啓<lb/>
出將王命前討邦仇萬里氊裘既望風而知畏六師貔<lb/>
<pb n="KR4d0152_WYG_007-12b"/>
虎咸奮義而争趨果掃妖氛共成大烈兹蓋伏遇<lb/>
某官勲髙宗社名重華夷被公衮以臨戎孰加三司之<lb/>
右總將壇而申令更隆百勝之威聳中外之欣謡雪神<lb/>
人之深憤某獲聯疆事首奏捷音歡抃之私敷宣罔既<lb/>
　　　除觀文殿學士再任謝執政啓<lb/>
及𤓰而代初無可録之勞采菲不遺遽竊非常之寵祗<lb/>
承眷渥未遂堅辭伏念某本乏異能過叨重寄空踈之<lb/>
學固斐然不知裁之戅拙之材況老矣無能為也故承<lb/>
<pb n="KR4d0152_WYG_007-13a"/>
乏因循者三歲而乞身懇請者六章何期避劇以求閒<lb/>
更復逾涯而拜賜豈無再割人共笑其鉛刀雖强已陳<lb/>
已亦慙其芻狗兹盖伏遇某官權衡萬物柱石本朝追<lb/>
叙禹謨協九功而共治輔成周命倡十亂以同心未遑<lb/>
舍舊以圖新姑亦絶長而補短安國無功自愧本意罷<lb/>
歸潁川有詔如前何能愈治未知報塞徒有銘藏<lb/>
　　書<lb/>
　　　與秦相公論防冬書<lb/>
<pb n="KR4d0152_WYG_007-13b"/>
某頓首再拜僕射相公鈞座秋暑猶未退即日伏惟鈞<lb/>
候動止萬福某近因到官具書伸謝必已呈浼記室衰<lb/>
鈍黾勉亦將幾月郡事雖甚弊連日撥遣冗滯數百事<lb/>
似已少間其餘皆可徐以力治惟是防冬一事不無私<lb/>
憂茫然都未有圖議者或謂今歲敵未必來或謂二大<lb/>
將既分宣撫兩淮本道乃在腹裏非所慮或謂萬一有<lb/>
警朝廷必自委二大將守江非本道之職三者竊皆以<lb/>
為過據日前探報頗言敵㸃兵開河積糧料器具逺近<lb/>
<pb n="KR4d0152_WYG_007-14a"/>
畧同必無安静之理今淮東偽邳州兵形已見不來則<lb/>
已來恐非常歲之比前為敵循者劉豫主兵者劉麟所<lb/>
驅用者吾山東淮甸之民今以金主易劉豫以四太子<lb/>
易劉麟以敵騎易吾民是豈可忽二大將宣撫兩淮固<lb/>
其職矣然未見别有大措畫必可以固吾圉者近惟張<lb/>
宗顔數千人趨合肥爾甲寅歲豫賊至楚州丙辰歲豫<lb/>
賊過濠州皆在九月十月之間非無大將未嘗前知今<lb/>
可保復無此乎自古保江必先固淮曹操不能越濡須<lb/>
<pb n="KR4d0152_WYG_007-14b"/>
苻堅不能出渦口魏太武不能窺瓜步周世宗不能有壽<lb/>
春皆以我先得淮東也今淮未有必固之理而欲恃江<lb/>
以為重何可為萬全計前歲聞以四大將自池州而上<lb/>
直至平江之境各分其地州郡皆不與此固勢必如此<lb/>
然以身捍疆埸乃所以為民保境土若將帥與州郡不<lb/>
相關則兵民分為二境土何以獨濟往時杜充失守之<lb/>
因江上兵非不多自王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>先遁於采石諸軍皆潰無復<lb/>
捍敵吾民奔避不及反為潰兵剽略敵得乘之南渡此<lb/>
<pb n="KR4d0152_WYG_007-15a"/>
相公所知也況本道界分已自無劉光世一軍若以他<lb/>
軍那融添補則兵力厚薄尤可見今若責江淮於將帥<lb/>
而使守臣表裏得共為之計猶可待不虞若淮未能固<lb/>
而必恃江以為守則王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>之戒不可不思某久在山林<lb/>
不聞朝議既不得已於此懲往者召公之困誓不敢復<lb/>
出一語然平日拳拳之心有不能終愧藿食者因季華<lb/>
行輙私布之本府惟有民間自欲團結可使保鄉里漸<lb/>
已料理復議者不知本末謹具劄子禀達其餘數十條<lb/>
<pb n="KR4d0152_WYG_007-15b"/>
併附之别紙此非其職徒以相公平昔相予之厚忘其<lb/>
僭率思致輿人之言以答毫末惶恐餘祈倍保鈞重上<lb/>
副眷倚不宣<lb/>
　　　又與秦相公書<lb/>
某頓首再拜上啓僕射相公鈞座某昨日早逓中忽遽<lb/>
上狀必獲呈凂即日伏惟鈞候動止萬福敵自昨日探<lb/>
報後未有繼至者張少傅處見録到偽榜本必已繳申<lb/>
狂悖之志可見傳聞既廣逺近不無震駭姑示以持重<lb/>
<pb n="KR4d0152_WYG_007-16a"/>
鎮安人心而宻計所當者以候朝廷處分然可施行事<lb/>
不一未易遽陳竊料廟謀必有定䇿今沿江一帶自江<lb/>
州直至臨安幾千餘里順流而下無非可隄防者昨敵<lb/>
兩至江上審觀形勢已熟四五年來又多得淮浙人講<lb/>
究利害且無所不至必不更蹈舊轍當有出我不意者則<lb/>
我恐亦不當但以前日待之詢之衆論多謂敵前兩至<lb/>
朝廷先失之畏而不為守計故但退避彼得乘以渡江<lb/>
後失之怯而不為戰計故僅能守彼師老得以善去今<lb/>
<pb n="KR4d0152_WYG_007-16b"/>
日之筭惟一知吾無所憚姑存和議佯為小屈以觀釁<lb/>
且彼實長途深入勢必以謬悠之辭迫我而不敢來若<lb/>
疑而未決則必且擁重兵向江以嘗我我堅壁不動與<lb/>
之相持待其糧盡力屈則惟所欲為不識亦足聽採否<lb/>
目下急務莫若先棄蕩積聚使無所仰食以待其謀縱<lb/>
有不及亦勝不為若朝廷不欲便行則但委諸將分為<lb/>
固不害事我所儲備尤不可緩本路建康最號豐足比<lb/>
計之内外諸司一金以上共不滿七十萬緍米六七萬<lb/>
<pb n="KR4d0152_WYG_007-17a"/>
石而已他州可知常平糶米并買牛更乞詳度輕重民<lb/>
去接新已近闕牛户早禾栽挿已徧脱人各自擘畫亦<lb/>
不至甚病姑存之亦善某職守過計仰恃眷予不敢自<lb/>
為形跡輙僭具禀達繼此有可效區區者亦當節次續<lb/>
聞伏幸寛明貸亮目痛牽强書不成字餘祈倍萬善保<lb/>
鈞重不宣<lb/>
　　　又與秦相公書<lb/>
某頓首再拜上啓僕射相公鈞座暑氣日増即日㐲惟鈞<lb/>
<pb n="KR4d0152_WYG_007-17b"/>
候動止萬福某近具狀託季華晁撫詣屏下禀達必獲<lb/>
塵浼前日忽承金字牌被㫖以淮西江東西湖南地京<lb/>
西路牛疫恐民無以耕委令逐路各取常平諸色錢物<lb/>
遣官出産處收買租賃與民仰見君相勤恤民隱纎悉<lb/>
備盡即已取㑹諸州見管常平錢物選擇差官然詢之<lb/>
民間盖有可疑者不敢但已今歲耕牛疫死處誠廣不<lb/>
但牛而已雖虎豹麞鹿猿猱野獸等棄死山林原野所<lb/>
在皆有然幸在春耕之後今民犂田合挿秧種蒔用牛<lb/>
<pb n="KR4d0152_WYG_007-18a"/>
不多正使得之已不及事但可收刈後於秋冬間為來<lb/>
歲之備爾其所損路問自湖湘至唐鄧無有不被害者<lb/>
所餘惟兩浙福建二廣出産除福建外止是二廣次則<lb/>
二浙二廣非數月不可致兩浙昨經淮南營田收買後<lb/>
亦不多有今正夏時牛畏暑而行緩日僅三二十里田<lb/>
家作苦䕶養餵飼不敢竭其力置之林薄陂塘隂涼之<lb/>
所如視其子朝暮惟恐有傷今少則不足濟其用多則<lb/>
不惟難得盖不可使冒熱逺行且賣牛者多姦弊疾病<lb/>
<pb n="KR4d0152_WYG_007-18b"/>
老瘠所遣官未必能盡辦皆不敢任責萬一强之使行<lb/>
或倒死道路或至此疫未已而細民懼死必償值不敢<lb/>
從官司租賃遂成無用其臥起之節水草之宜兵卒所<lb/>
不解須寄養於民亦必非其所欲不免科擾久之損折<lb/>
則坐失常平錢不貲連日遣邑官徧歴農畆其言大抵<lb/>
畧同未知他路利害如何此吾君惻怛惠下之澤有司<lb/>
奉行惟恐後而民言似不為無理故竊私布之執事幸<lb/>
乞試留聽採如有可議即冀詳度行下府境二麥大稔<lb/>
<pb n="KR4d0152_WYG_007-19a"/>
蠶亦無害數日前微覺缺雨忽通得一晝夕遂稍足行<lb/>
宫圖本聞已進入不知有司取否見張少傅説中間與<lb/>
禁中所定本半有相合者其東面欲侵為廊地張少傅<lb/>
已先築牆展出十餘丈在外此一事已諧矣餘更俟命<lb/>
煩凟不勝愧悚更冀為國倍加保練不宣<lb/>
　<lb/>
　<lb/>
　<lb/>
<pb n="KR4d0152_WYG_007-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　建康集巻七<lb/>
</p>
<p>
</p>
  </div>
<div>
                <head>建康集巻八</head>
    <p>
<pb n="KR4d0152_WYG_008-1a"/>
欽定四庫全書<lb/>
　建康集巻八　　　　　　宋　葉夢得　撰<lb/>
　　書<lb/>
　　　與曽天㳺書<lb/>
某頓首啓稍不承動静日積馳仰髙秋即日伏惟台候<lb/>
萬福見報懇辭切摯何其甚髙而進陟經闈仰見聖懷<lb/>
開納之重併以慰欵某勉强已兩月前所當料理者稍<lb/>
就緒免民絹横歛二萬八千疋芻陸運逺至者二十萬<lb/>
<pb n="KR4d0152_WYG_008-1b"/>
束疲瘵似少蘇儲廪有來歲之備可以藉口言歸矣顧<lb/>
防冬未敢請曽探報云云當略知朝廷㑹三大將必詢<lb/>
所為計誠得䇿然須各極其説而斷歸於一還以授之<lb/>
使其心以為可行而無異情緩急肯相為先後乃可望<lb/>
成功此魯人所謂疆場之事慎守其一而備其不虞事<lb/>
至而戰又何謁焉者也比年常患出不虞而無備欲戰<lb/>
而旋謁無一可守故爾韓岳主戰張主守韓志在淮張<lb/>
志在江此人所共知不知皆灼見其理而身任之乎抑<lb/>
<pb n="KR4d0152_WYG_008-2a"/>
意各有向而姑為之説乎韓輜重盡在山陽張輜重盡<lb/>
在建康江淮之不同勢使然也則言戰者未必能必勝<lb/>
言守者未必能必固要之戰守二者何可偏廢江之與<lb/>
淮亦强弱進退之間惟吾謀一定則可戰可守或江或<lb/>
淮惟敵之為往慶厯中韓范二公在西方韓欲戰范欲<lb/>
守初亦不同久之皆自為過故末年還朝相與共獻䇿<lb/>
極論戰守叅備之計是時元昊力求和廟議欲遂從之<lb/>
而二公深以為未可請以和議為權宜戰守為實務且<lb/>
<pb n="KR4d0152_WYG_008-2b"/>
謂元昊欲窺關中非獨其志亦吾漢人陷沒者賛之以<lb/>
自圖富貴今日事勢有相類者李成孔彦舟徐文輩既<lb/>
皆為其腹心近復聞以酈瓊守拱州去歲叛兵已盡散<lb/>
遣而復集與之其情可見是安得不思惟計戰守者兩<lb/>
盡和議成我固受其利不成我無所失此韓范之説也<lb/>
不識嘗見之否家有韓公家傳載之甚詳適擕來謾録<lb/>
附呈恐或可佐論思某職在内地當敵者三大將豈敢<lb/>
冒代庖之戒夜中偶不得眠過慮及之且遇適有使人<lb/>
<pb n="KR4d0152_WYG_008-3a"/>
故私以告公不覺累百千言幸無以語他人向冷萬萬<lb/>
為時自厚不宣<lb/>
　　　又與秦相公書<lb/>
某頓首再拜上啓僕射相公鈞座某初八日上狀當獲<lb/>
呈浼即日伏惟鈞候動止萬福旌鉞啓中塗外經濟不<lb/>
無少勤廟筭敵自前月二十九日順昌敗後别未有動<lb/>
息縱益兵復來亦未能及盛暑愛惜其衆恐亦未必一<lb/>
衂逺犯所忌幸援兵稍集張少師出軍已四日聞欲以<lb/>
<pb n="KR4d0152_WYG_008-3b"/>
來日就道將士極鋭有自殘請行者殊可喜嘗與之商<lb/>
榷賊情似有乘間欲奮者計已屯壽春伺敵為進退劉<lb/>
錡一軍既無虞令堅守順昌為得䇿但王德既行甚反<lb/>
側嘗訴於張累數千言盡發劉侯平昔曲折以謂若復<lb/>
𨽻部曲即自刎首淮上張亦稱其人可用材過目前諸<lb/>
偏禆抑之恐生事朝廷果許自為方略包籠之其官已<lb/>
髙去節鉞近方畏屬人宜可詭以成功惟榷貨務積鏹<lb/>
截日已竭尚未有張軍後旬之備而省劄連下支太平<lb/>
<pb n="KR4d0152_WYG_008-4a"/>
州樁管與劉錡激賞除銷外皆無有念不可緩已逐急<lb/>
那移兊撥具申明若不足數或當於折帛錢内應副繼<lb/>
此若更有支降必不能辦前嘗妄議免起本路大禮錢<lb/>
帛及諸司於格合起錢正慮此更乞少賜裁度斥堠鋪<lb/>
㸃檢差齊整比來避冦人都無至者應是却稍安居此<lb/>
間極力彈壓殊不驚擾但聞浙西頗紛紛數日前不得<lb/>
已作留守司榜具敵事狀與預為防守者少慰安之矣<lb/>
本職瀕江合措諸事不一略未有備謹留以待回禀軍<lb/>
<pb n="KR4d0152_WYG_008-4b"/>
民延跂前驅以日為歲敢乞趣戒幕府俯徇羣情正熱<lb/>
餘祈涉履倍萬保重不宣<lb/>
　　　與梁仲模論榷貨務書<lb/>
某啓近嘗附聞以拜來辱必已呈浼寒力未解即日伏<lb/>
惟台候萬福竊審兼領經制使事國計之大今日先務<lb/>
孰急於此非牛刀餘刃其誰能濟甚慰公論某衰苶無<lb/>
補坐慙尸素已上章請閒旦暮待報尚有一事未行間<lb/>
猶須任貴户部大軍錢糧忝預總領自去歲冬榷貨入<lb/>
<pb n="KR4d0152_WYG_008-5a"/>
納大虧中間幾至乏絶殊可寒心偶府中經畫收拾得<lb/>
少歲計乃有宻獻於朝以為三十萬有緍者遂畫指許<lb/>
兊撥盡輸二十八萬緍僅免生事然已竭澤矣而榷貨<lb/>
之窘如前問之蓋縁昨罷户部囘易庫賣鹽羣商疑法<lb/>
必變更相扇惑所以至今相持甚堅也萬一或果有此<lb/>
意不若早為之所不然即須再下一黄牓委曲申告必<lb/>
不變其意庶或退聽今二月所支全未有備而本府所<lb/>
藏亦無幾不得不以誠告不惟有司未有以塞責兼朝<lb/>
<pb n="KR4d0152_WYG_008-5b"/>
廷所失略計之已百餘萬緍鹽場但支持次舊鹽約至<lb/>
四月方盡豪猾坐視無肯先下鈔者則有出無入所失<lb/>
又不至此豈為小事幸速留念不勝朝夕之望餘冀倍<lb/>
萬自厚不宣<lb/>
　　　與秦相公論臧梓獄事書<lb/>
某頓首再拜上啓僕射相公鈞座連雨尚有餘寒即日<lb/>
伏惟鈞候萬福某近嘗託徐度司封上記必獲呈凂朽<lb/>
拙䝉庇粗遣臧梓事竟煩廟議移獄公朝正名分嚴賞<lb/>
<pb n="KR4d0152_WYG_008-6a"/>
罰固一民不可使有寃不得不盡其情但無狀仰誤委<lb/>
寄愧悚無以自容已具奏乞降指揮遣一御史按驗然<lb/>
區區之私猶欲少伸於相公近世毁譽常患不出公道<lb/>
人自為黨更相與奪故名實倒置而賞罰隨之此有識<lb/>
者扼腕憤歎欲正而不得者也梓兹前為壽昌令以治<lb/>
狀為臺臣所薦得改官堂除近以公事決責宣撫司軍<lb/>
兵自言不畏强禦故為之類者亦交口稱譽其為人宜<lb/>
當如何而所犯狼籍殆非他贓吏可比有司具獄畧見<lb/>
<pb n="KR4d0152_WYG_008-6b"/>
入已者為錢九千貫銀五百五十兩絹二百疋綿九百<lb/>
兩又去官後猶盜庫錢三百五十緍官木二十條此具<lb/>
證佐來歴分明不可掩覆者其餘牽連雜見尚數千緍<lb/>
與因喪取之部民者皆未暇問也不識為常吏者從前<lb/>
日虛名庇之乎正今日隱惡劾之乎以律言則監臨有<lb/>
犯知而不舉减罪三等以紹興五年勅言縣有罪監司<lb/>
按舉而州不舉减罪人罪五等就其間一事某去歲到<lb/>
官之初首論民間疾苦乞减内藏庫和買税七分折納<lb/>
<pb n="KR4d0152_WYG_008-7a"/>
見錢<hi>闕</hi>　貫省䝉上開納亟以金字牌報可德意始<lb/>
傳闔境歡呼幾至流涕倚郭上元令曽恢違戾多折至<lb/>
八貫者而不入已去冬因民訟即奏削見勘梓多取乃<lb/>
至十貫四百省而資其五貫四百貫入已其鈔具在此<lb/>
宣撫司首所奏事若以宣撫司不應奏本府亦縱而不<lb/>
治他日曽恢被罪披訴朝廷覆視得實或諫官御史風<lb/>
聞有言則將何辭以對非持法不容人固不相容也梓<lb/>
先決宣撫司軍兵本自非理正緩急欲藉口自解免宣<lb/>
<pb n="KR4d0152_WYG_008-7b"/>
撫司軍兵墮其計中遽越職論奏自彼之失何預本府<lb/>
事而自以為嫌某所以於遣官體究得實之後判然不<lb/>
疑力伐其謀一以法令從事庶幾沗以大臣守陪都稍<lb/>
異流俗為天下發一大姦少正羣兒妄譽誤賞之弊或<lb/>
可上補朝廷公論豈意罪人尚敢伸其説宣撫司盖與<lb/>
並肩而立何所重輕自到任此惟齊以禮法秋毫不相<lb/>
假借故能各守其職只如近者朝㫖相度修戰船恐為<lb/>
民病尚不能從況其甚者流落半世止坐無所俯仰今<lb/>
<pb n="KR4d0152_WYG_008-8a"/>
老得一州乃觀望同列誣人功罪於行闕數百里之<lb/>
内不顧傍觀自喪晩節意欲何為相公見知有素必<lb/>
未疑之至此自是竒蹇招尤所至皆然每欲速還山林<lb/>
不敢一日為茍安計初若畏懦可笑今當信其非偽無<lb/>
緣晤省竊恃眷予煩喋不覺盈紙悚息無已尚幸矜察<lb/>
檢㑹前奏早賜從允不勝懇禱之至餘祈上為興運<lb/>
倍加保重謹上狀不宣<lb/>
　　　答王從一教授書<lb/>
<pb n="KR4d0152_WYG_008-8b"/>
某啓咫尺久不聞問近張漕歸云數相見動静頗詳差<lb/>
以自慰專介忽枉手字并三文編仰佩厚意感激無喻<lb/>
秋髙喜承邇日尊履佳健盛文典雅固所欽味校正太<lb/>
白集尤見誦閲精審每如此春秋義多事讀尚未能終<lb/>
篇所論桓公無王一事自三家失其傳其説皆謬悠無<lb/>
當後之學者欲求於絶學之後而自信其臆決固未易<lb/>
輕措辭也惟深於經㫖者以類考之或庶幾焉早歲聞<lb/>
先達道劉仲景文之言似差近而不盡不知嘗見之否<lb/>
<pb n="KR4d0152_WYG_008-9a"/>
其云諸侯即位三年䘮畢然後朝王而受命桓之元年<lb/>
二年猶在喪未知其果不朝也則以常法書王以俟之<lb/>
至三年喪畢而不朝則不朝矣然後沒王而絶焉此考<lb/>
於禮為是也乃十年有王為三不朝之節以存公或可<lb/>
矣而十八年不當其節遂不為之説則不可通意者無<lb/>
王猶沒公也魯沒公不書或諱或貶此論弑君之賊其<lb/>
罪不專在朝與不朝春秋立法亦不專在桓弑君不討<lb/>
雖周王亦與有責焉何以知其然莊書王來錫公命與<lb/>
<pb n="KR4d0152_WYG_008-9b"/>
僖以妾為母書王來歸含賵及㑹葬王皆去天是不獨<lb/>
以責桓與僖可見矣弑君而不討其過有大於不朝而<lb/>
錫命成人之妾以為母者則去天不足言也其為王者<lb/>
廢矣是以併王而沒之歟此為周王與桓言也然王者<lb/>
天下之主也十者數之一周也天下之王若因桓而遂<lb/>
使數一周不得見則過是天下皆無主矣可乎坤之上<lb/>
六曰為其嫌於無陽也故稱龍焉則於數之周一見王<lb/>
亦嫌於無王者也至十八年而有王所以正王也前之<lb/>
<pb n="KR4d0152_WYG_008-10a"/>
沒王所以治王與桓也若末遂沒之則後世凡弑君者<lb/>
皆可以王分惡而終不見誅於春秋矣亦可乎故復挈<lb/>
王而示之曰王雖不王弑君者不可以不治所以示天<lb/>
下而垂來世此不為周王與桓言也何休亦㣲知之而<lb/>
不能竟或曰桓既弑君矣自不得有其位何用以在喪<lb/>
常法待之乎此其言是也而不通於春秋之義凡春秋<lb/>
雖立一王大法而其文必因於史盖當時凡弑君而能<lb/>
朝王或諸侯與㑹者皆免討衛州吁弑君石厚問定君<lb/>
<pb n="KR4d0152_WYG_008-10b"/>
於石碏碏曰王覲為可以朝而得免者也曹負芻弑諸<lb/>
侯來討公子喜時為之請曰若有罪則列諸㑹矣此㑹<lb/>
而獲免者也凡此皆周之末造而史之文春秋不得而<lb/>
易焉故春秋凡弑君之賊惟陳佗衛州吁齊無知因國<lb/>
人與諸侯之討而得正其賊之名其餘凡不討而成其<lb/>
君如齊商人曹負芻蔡般者春秋皆不易也以為彼既<lb/>
君之矣其惡不待貶絶而自見吾何加焉姑從其文於<lb/>
末造之中而正以義則何傷於一王之大法乎竊以是<lb/>
<pb n="KR4d0152_WYG_008-11a"/>
為經之㫖老懶多廢忘又適書沓至酬酢不暇以長者<lb/>
好學之篤故發此云云亦哀斯道之將墜也不識以為<lb/>
如何有所商榷却冀一諭漸凉萬萬珍愛不宣<lb/>
　　　又答王從一教授<lb/>
某啓稍不聞問方深瞻跂人至忽辱手字承履此初暑<lb/>
動止安佳長牋過勤仍示春秋解義一巻併荷厚意解<lb/>
義讀之終篇雖未盡見所藴如論王正月與不以日月<lb/>
為例莒人入向論入義得於經已多但反欲定專門於<lb/>
<pb n="KR4d0152_WYG_008-11b"/>
三家則恐未然由漢以來此學久廢不明正患諸儒不<lb/>
能以經為主其交攻而力爭惟三家之勝負夫三家安<lb/>
從出哉為漢儒之説公羊穀梁已自别為齊魯二學使<lb/>
二人授受果皆出於吾先君子之門雖散而之四夷八<lb/>
蠻未嘗不同也何齊魯之辨今齊魯百里之間尚不能<lb/>
一而欲於數百歲之後擇其一以為真可乎劉歆知<lb/>
其不然故强尊左氏為丘明幸人信其好惡與聖人同<lb/>
夫聖人之經具在不知直求其意而附㑹因人假託以<lb/>
<pb n="KR4d0152_WYG_008-12a"/>
求其信雖或從之何異指晉為燕而泫然出涕者也經<lb/>
固不可易明若專精致意反覆研覈察於先王之道者<lb/>
明求於典禮者詳質於當時之事者審則吾先君子欲<lb/>
以遺天下後世者亦豈能不原當時之事裁之典禮而<lb/>
别更有先王之道哉如是而復以視三家不可謂全無<lb/>
所得矣其合於經者固在吾所去取而吾非用三家為<lb/>
去取者也以孔子之聖求伏羲文王之道讀易尚至韋<lb/>
編三絶今以春秋求孔子之意用力不知能如前與否<lb/>
<pb n="KR4d0152_WYG_008-12b"/>
而遽謂決不得其實似過矣惟加之意而已兩日適中<lb/>
寒温謁告旦來方小快枕上口占不能多及餘倍萬自<lb/>
愛不宣<lb/>
　　　答尹穡書<lb/>
某啓頃張暘叔書數道足下好學自力不肯茍合志行<lb/>
甚美每恨未獲一見去冬忽奉手書固欣然出所願發<lb/>
緘疾讀則文辭之奥論議之偉盖又有暘叔所未能盡<lb/>
言者誦詠慰喜之懷不待言而可知也即少安則相繼<lb/>
<pb n="KR4d0152_WYG_008-13a"/>
酷暑異常衰憊殆不能堪人事一切皆置積此三時不<lb/>
覺遂至今愧仰尤不勝敘髙秋氣爽即日起居佳健不<lb/>
知尚且食嶽祠之禄否江西連歲戎馬安静夏旱聞不<lb/>
至甚傷農足下既不輕以求人人亦未易有能知足下<lb/>
者想從容圖史之間深居簡出厚養而薄施其儲蓄愈<lb/>
多亦足以自娛本欲屈從者蹔臨幕中復念勉留於此<lb/>
自不作久計來春僅及解嚴即當力伸還山之請相去<lb/>
千餘里徒勤行李道路往來非所安故輙已何時遂得<lb/>
<pb n="KR4d0152_WYG_008-13b"/>
欵晤偶便草此少謝不敏老倦因循足下必能亮之餘<lb/>
切倍萬珍厚不宣<lb/>
　　碑<lb/>
　　　忠烈廟碑<lb/>
晉尚書令贈侍中驃騎將軍開府儀同三司卞公諱壼<lb/>
字望之蘇峻之難父子皆死敵墓在建康牙城之西舊<lb/>
冶城之南司命宫之側歴代奉祀惟謹而廟貌不立偽<lb/>
唐保大中始作忠孝亭於墓北歲久夷圯慶厯三年龍<lb/>
<pb n="KR4d0152_WYG_008-14a"/>
圖閣直學士葉公清臣復封植立石為表後十五年當<lb/>
元祐八年天章閣待制曽公肇易亭為祠圖公像其中<lb/>
載之祀典春秋命有司從事又二十七年當紹興元年<lb/>
金人渡江之後資政殿學士葉某䝉恩分鎮兵火初平<lb/>
城郭丘墟欲修二公之舊而未暇又七年大駕臨幸還<lb/>
錢塘詔即建康為留都上不以某老且無能付之宫<lb/>
鑰乃乞即墓南廢地為廟請於朝下太常賜公廟額曰<lb/>
忠烈於是為正室三間以設公像列公世子贈散騎常<lb/>
<pb n="KR4d0152_WYG_008-14b"/>
侍眕次子贈奉車都尉盱從公俱死者於旁以侍中嵇<lb/>
公紹配食環以列廡繚以周垣増飾兆域名木禁芻牧<lb/>
無得犯工三月告成躬率僚吏奉少牢之奠告於祠下<lb/>
初建康之民去公逺莫能盡知公之節及天子褒顯暴<lb/>
耀新宫屹然衣冠咸㑹於是士女奔走欷歔太息或至<lb/>
流涕皆有感激奮勵知以身殉國之義某曰嗚呼禮義<lb/>
之感人豈但教告敺率而後聽哉然世知公死之為難<lb/>
而未知使公得生必可以興晉而不克成焉尤可惜也<lb/>
<pb n="KR4d0152_WYG_008-15a"/>
自古為天下未有不合羣力衆智而成其間必有卓然<lb/>
特立超出一世之上而不與之俱者然後能矯拂一世<lb/>
之俗以為之宗而天下從之則以治易亂以存易亡惟<lb/>
其所欲為東晉立國江左孰不曰王導之功嘗謂晉不<lb/>
能復中原一天下正導之罪此其故何也凡晉之失在<lb/>
於祖虛誕而賤名檢樂僥倖而輕節義眩華靡而略功<lb/>
實是以因循茍簡取給目前訖至於亂而導曽不能反<lb/>
是乃欲因之以求濟其區區自救不暇非導孰為之乎<lb/>
<pb n="KR4d0152_WYG_008-15b"/>
天下大物也物與物何足以相逺在易之大過曰澤滅<lb/>
木大過君子以獨立不懼遯世無悶孔子序易至大過<lb/>
既濟之際為之説曰有過物者必濟夫必有過之乃能<lb/>
濟之晉有三人焉以身捍患料敵制勝曰温太真嶠精<lb/>
誠逺慮明事見機曰蔡道明謨維持綱紀納之軌物則<lb/>
公而已太元以後天下事皆得道明謀之太真行之而<lb/>
公守之雖内有王敦蘇峻外有劉聰石勒其何能為不<lb/>
幸太真早死而公僅効於一戰道明雖在已不勝其衆<lb/>
<pb n="KR4d0152_WYG_008-16a"/>
矣此所以終其世不競也歟因追考其事論次為公廟<lb/>
碑而繫之詩以遺後之君子公惟不亡尚足慰其千載<lb/>
之意云其辭曰五馬渡江皆南奔乾坤震蕩四海昏孰<lb/>
扶此都創本根茂宏陋矣安足論我評三士參髙鶱為<lb/>
世作室身墉垣惜哉其類不得繁神州陸沉無與援棄<lb/>
捐名教資清言頺波一律來渾渾卞公特立尤雄尊卒<lb/>
狥以身喪厥元二雛從公如凊温寧公以死身獨存公<lb/>
歸在天朝帝閽血面訴帝忠不怨歲時來臨從旗旛覽<lb/>
<pb n="KR4d0152_WYG_008-16b"/>
觀江山望中原後先二雛屬櫜鞬下睨豺兇猶齧吞新<lb/>
宫崇崇俯前軒揭名日星自今恩潢汚之水薦藻蘩哀<lb/>
歌節緩芬桂樽祥飈颯然下脩門尚慰千載忠孝魂<lb/>
　　傳<lb/>
　　　賀鑄傳<lb/>
賀方囘名鑄衛州人自言唐諫議大夫知章後故號鑑<lb/>
湖遺老長七尺眉目聳拔面鐵色喜劇談當世事可否<lb/>
不略少假借雖貴要權傾一時小不中意極口詆無遺<lb/>
<pb n="KR4d0152_WYG_008-17a"/>
辭故人以為近俠然博學彊記尤長於度曲掇拾人<lb/>
所遺棄少加櫽括皆為新竒初仕監太原工作有貴<lb/>
人子適同事驕倨不相下方回㣲廉得其盜工作物<lb/>
若干一日屏侍吏閉之宻室以杖數曰來若某時盜<lb/>
某物為某用某時盜某物入於家然乎貴人子惶駭<lb/>
謝有之方回曰能從吾治免白發即起自袒其膚杖<lb/>
數十下貴人子叩頭祈哀即大笑釋去自是諸俠氣<lb/>
力頡頏者皆側目不敢仰視是時江淮間有米芾元<lb/>
<pb n="KR4d0152_WYG_008-17b"/>
章以魁岸竒譎知名而方回以氣俠雄爽適先後二<lb/>
人毎相遇瞋目抵掌論辯蠭起終日各不能屈談者<lb/>
争傳為口實方回所為詞章既多往往傳播在人口<lb/>
建中靖國間黄庭堅魯直自黔中還得其江南梅子<lb/>
之句以為似謝元暉然以尚氣使酒終不得美官初<lb/>
娶宗女𨽻籍右選李中書清臣執政奏換通直郎<lb/>
為泗州通判悒悒不得志食宫祠禄退居呉下浮<lb/>
沉俗間稍務引逺世故亦無復軒輊如平日家藏<lb/>
<pb n="KR4d0152_WYG_008-18a"/>
書萬餘巻手自校讎無一字脱誤以是杜門將遂老家<lb/>
貧甚貸子錢自給有負者輙折劵與之秋毫不以丐人<lb/>
其所與交終始厚者惟信安程致道方囘既自裒其<lb/>
平生所為歌詞名東山樂府致道為之序略道其為人<lb/>
大槩矣而予與方囘往來亦極宻乃復為之傳使後世<lb/>
與致道序參見云<lb/>
　　誌銘<lb/>
　　　趙夫人慕容氏誌銘<lb/>
<pb n="KR4d0152_WYG_008-18b"/>
紹興九年某被命安慰江東選諸僚得上元丞趙君公<lb/>
泉識慮深逺儒學飾吏奏辟為幹辦公事適值防江囘<lb/>
禄事隨日生凡興葺悉委之十一年柘臯之役遣詣軍<lb/>
前計事聞其母謂之曰汝勿以我為念當盡忠公家因<lb/>
與其子偕出門而之長子所某固敬之明年以疾來吿<lb/>
繼聞不起某亟走介致賻贈未幾二子以周君葵之行<lb/>
狀來請銘夫人之賢非某其誰銘夫人姓慕容氏河南<lb/>
人河南郡王延釗之曽孫祖某父彦羲母王氏夫人幼<lb/>
<pb n="KR4d0152_WYG_008-19a"/>
莊栗謹孝叔父尚書公諱彦逢為擇配時朝議大夫趙<lb/>
君諱望之負賢德時承平諱言兵君推廣李衛公六花<lb/>
陣法以獻俾試中書尚書公遂以夫人歸之事二姑悉<lb/>
得其歡心閨門肅然朝議君以所生夫人捐館憂毁傷<lb/>
生夫人方三十躬蹈艱苦保養諸孤擇名儒以訓子故<lb/>
二子俱擢第諸女皆適賢士幹辦君初調隨州司儀曹<lb/>
事南道總管張文忠公叔夜辟至幕下力贊勤王從其<lb/>
行㑹有㫖令囘京師再告急文忠公領兵復勤王夫人<lb/>
<pb n="KR4d0152_WYG_008-19b"/>
長子時為鄧州穰縣丞率民兵以從幹辦君奉夫人復<lb/>
隨道遇劇冦圍之數重皆失色夫人呼其首至輿前吿<lb/>
之曰京城失守兩宫北狩正忠臣義士取功名之秋況<lb/>
汝等皆國家兒郎何苦作此我長子已率兵勤王此次<lb/>
子也能從吾兒可轉禍為福衆羅拜曰知吾母來故迎<lb/>
候耳非有它也夫人命幹辦統之誓於衆南下至棗陽<lb/>
聞於州方以乏兵為憂遂俾幹辦君帶兵知棗陽君朝<lb/>
夕訓練聲譽隆然薛廣王在不敢犯境從它道破隨君<lb/>
<pb n="KR4d0152_WYG_008-20a"/>
提師收復聞於朝道梗不得通明年新知州楊卓來<lb/>
交事侍夫人避地大洪不獨免於難卒保一城生聚夫<lb/>
人膽略烈丈夫有所不能晚年康强二子互迎之官諸<lb/>
壻亦顯士林榮之紹興十二年冬十二月十三日以微<lb/>
疾不起享年六十有五以二子陞朝封太宜人明年春<lb/>
二月九日丙申葬於常州宜興縣永豐鄉太一山之原<lb/>
長男公某左朝奉郎新通判建康軍府事次公泉左承議<lb/>
郎江南東路安撫大使司幹辦公事女適進士沈師奭<lb/>
<pb n="KR4d0152_WYG_008-20b"/>
次適廸功郎禇震次適進士陳元基次適左承議郎直<lb/>
秘閣權發遣襄陽軍府事蔡安强次適從政郎錢露孫<lb/>
男彦衍彦衛孫女適廸功郎静江府司户叅軍韓恂胄<lb/>
夫人平居寡言笑不見喜愠遇事英發訓其子曰持身<lb/>
以節儉為先當官以勤恕為本汝父用是道積以及汝<lb/>
究内典嘗自贊喜神曰丹青得意以為真一筆掃成身<lb/>
外身不二法中無這箇到頭那箇是真形嗚呼女史所<lb/>
書嘉言善行固多矣未若夫人在父母家為淑女既嫁<lb/>
<pb n="KR4d0152_WYG_008-21a"/>
為孝婦相夫為令妻教子為賢母忠言可以囘强暴之<lb/>
聽髙見足以脱危急之難斯可銘已銘曰赫赫勲閥慶<lb/>
源委長奕世載德纘懿流芳篤生夫人正靖慈惠承上<lb/>
撫下内行潛備來嬪大家令聞肆揚姑病黙禱<hi>闕</hi>然香旋獲<lb/>
感應孝德彌彰夙擇名師用訓厥子連登桂籍侍迎就仕<lb/>
中原多虞挈家南來遇事英發狂暴亦囘深惟懿德宜<lb/>
享百年爰卜新居永豐之原既固既安克昌厥後刻此<lb/>
銘詩以昭賢母<lb/>
<pb n="KR4d0152_WYG_008-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　建康集巻八<lb/>
</p>
<p>
</p>
  </div>
<div> <lb/>
    <p>
<pb n="KR4d0152_WYG_009-1a"/>
跋<lb/>
右先君大卿手編建康集八巻乃大父左丞紹興八年<lb/>
再鎮建康時所作詩文也别有總集一百巻昨已刻於<lb/>
吳興里舍姪凱任總司酒官來索此本欲寘諸郡庠併<lb/>
以年譜一巻授之庶廣其傳云嘉泰癸亥重陽日輅謹<lb/>
題<lb/>
</p>
<p>
</p>
  </div></body>
</text>\m</TEI>
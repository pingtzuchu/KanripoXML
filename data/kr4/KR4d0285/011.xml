<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>勉齋集巻十一</head>
    <p>
<pb n="KR4d0285_WYG_011-1a"/>
欽定四庫全書<lb/>
　勉齋集巻十一　　　　　　宋　黄榦　撰<lb/>
　　書<lb/>
　　　與金陵制使李夢聞書<lb/>
榦比奉使帖且凖省劄具知制使學士尚書不棄帷葢<lb/>
之舊意欲羅而致之幕府嘗謂制府辟屬雖未必有畫<lb/>
諾之益而所辟得失實係一世之觀瞻人心服則凡所<lb/>
施為自無有不應之效况今邊陲多事全在措置兵弱<lb/>
<pb n="KR4d0285_WYG_011-1b"/>
而欲其强食少而欲其足人情之向背地形之險易敵<lb/>
勢之强弱非得有識慮之人旁搜博采驅馳計畫則環<lb/>
二千餘里之地豈能坐於堂上而洞見其曲折哉如張<lb/>
魏公之所辟客今已不敢多望近代如薛宣撫者尚能<lb/>
得林叔虎曹簡夫為之屬二公者亦皆今代之竒士所<lb/>
病者薛公知人而不善任使是以卒不免於狼狽今制<lb/>
使尚書乃欲以衰繆不才舉世所擯棄之人如榦者而<lb/>
充是選恐不足以厭伏人心而反為累也所幸朝廷且<lb/>
<pb n="KR4d0285_WYG_011-2a"/>
為遷延之計葢亦知其不足以當世選也然感激知已<lb/>
之恩則銘鏤肌骨不敢忘也此亦不敢抵受已抗章力<lb/>
辭亦㣲寓丐歸之意今土城已畢城之五門亦已包砌<lb/>
屹然為淮右之最一郡之人可以安枕而卧城磚已擇<lb/>
僧之善幹者二十人委之分頭燒辦仍許以寺有闕住<lb/>
持者必給補之亦無不樂従只俟春初凍解且燒且砌<lb/>
亦三五月可畢俟來春再上丐祠之請果従所乞當白<lb/>
衣従幕府賓客之後可效涓埃之報也邊事雖少息然<lb/>
<pb n="KR4d0285_WYG_011-2b"/>
得㳂邊報皆謂春夏之間䝉古既去則彼必專意於我<lb/>
彼既能抗强盛之䝉古豈不能奮其餘力以侵吾之疆<lb/>
埸耶是亦不容不早為之慮也<lb/>
榦迂疎狷狹生長桑梓於尚書未嘗有一日之雅従宦<lb/>
江西伏謁之初便䝉顧遇異於儔匹自是以來薦拔覆<lb/>
䕶葢生平知已未有若是之特逹深厚者也榦無所能<lb/>
似少従四方之師友游渉厯世故今年幾七十矣竊亦<lb/>
以為今代人物可以為國柱石扶持宗社非尚書其誰<lb/>
<pb n="KR4d0285_WYG_011-3a"/>
與歸今者當閫外之寄以法従之尊下與韋布之士相<lb/>
與為僚友如榦不肖亦預采取之列而真翰寵貽謙抑<lb/>
慰藉皆非敢望於今之世者天下之士孰不聞風慕義<lb/>
爭出死力以致驅馳於鞭䇿之下哉惟是榦之才識卑<lb/>
下齒髪復衰頹既不足以備使令而南北大勢又復有<lb/>
深可慮者言戰固未可輕言和尤為大謬紹興言和但<lb/>
不能取中原耳今日言和且併江南而棄之也戰既不<lb/>
可和又不可以彼之憤激當吾之偷惰是豈非深可慮<lb/>
<pb n="KR4d0285_WYG_011-3b"/>
乎此非上下一意警䇿奮厲皆以國事為念蒐兵聚糧<lb/>
使長淮屹然有可恃之勢未見其可也縦曰未能亦且<lb/>
以兩淮付之尚書使得伸縮自由而無所牽制事猶有<lb/>
可為者今又動掣其肘則雖使伊周管樂復生今之世<lb/>
亦無所用其力榦也素於廟堂未嘗曳其裾而諸公貴<lb/>
人又多有惡其不附已者頭方命薄動招讒謗以義處<lb/>
之理當不仕俛首州縣直為貧耳今使之居元僚之任<lb/>
以參閫外之謀是昭昭然為的於天下人莫不彎弓而<lb/>
<pb n="KR4d0285_WYG_011-4a"/>
思射之正恐不能為尚書之益而反以為累也更望尚<lb/>
書熟慮而改圖之不勝幸甚本府城壁既就五門亦已<lb/>
包砌上施敵樓下設重門屹然可觀兩淮之人過者驚<lb/>
嘆皆尚書之賜也但包砌城身其功倍於土城勢須來<lb/>
秋方得了畢葢冬寒春雨皆非造磚砌城之時也<lb/>
榦不自揆度妄談當世之務以瀆台聽者屢矣區區不<lb/>
能殫布之懷鬱結於中不容但已輒敢冒昩極言之今<lb/>
日之事其瑣細者不足言而人皆能言之其闗於大體<lb/>
<pb n="KR4d0285_WYG_011-4b"/>
者有四其一曰大本不可以不立其二曰大義不可以<lb/>
不明其三曰已私不可以不克其四曰人才不可以不<lb/>
收此四説者雖使伊周復生為今日計無以易此管樂<lb/>
以下亦未有不假此而能自立者然其不敢以望伊周<lb/>
者亦以於此有所未盡耳何謂大本不可以不立古之<lb/>
聖人垂拱於廟堂之上能使海外重九譯而來曰吾聞<lb/>
中國有至仁者大本立也諸葛孔明之出師也雖曰甲<lb/>
兵已足而必拳拳於進君子退小人宫中府中俱為一<lb/>
<pb n="KR4d0285_WYG_011-5a"/>
體黜陟臧否不宜異同之數語亦可謂知本者矣今使<lb/>
將相得人其於大本可謂無恨矣丞相誅韓之後所以<lb/>
必消禍變者其於大本不謂無助惟其懲意外之變遂<lb/>
專用左右親信之人徃徃得罪於天下之公議世之君<lb/>
子遂従而歸咎於丞相丞相不堪其咎遂㫁然屏逐而<lb/>
去之而左右親信者其用愈專矣平居無事紀綱紊亂<lb/>
亦不過州縣之間百姓受禍然至於軍政不修欺罔百<lb/>
出邊備廢弛皆此曹實為之若今大敵在境更不改圖<lb/>
<pb n="KR4d0285_WYG_011-5b"/>
則大事去矣丞相所以寵任此輩者特以為自固之計<lb/>
大事既去則雖欲自固可乎人之情言之於安平無事<lb/>
之日則輕於鴻毛諫之於禍變將至之日則重於千金<lb/>
今日之急莫大於此須得一二有識見有智謀能議論<lb/>
識深淺之人數數遣赴廟堂禀議使之委曲曉譬以開<lb/>
其惑此亦數以手書宻布忠悃苟一言悟意則大本立<lb/>
而天下定矣何謂大義不可以不明建炎紹興之間天<lb/>
下忠臣義士莫不慷慨憤激捐軀赴死而君臣之大義<lb/>
<pb n="KR4d0285_WYG_011-6a"/>
下至走卒亦能知之自秦氏倡為和議而此意日銷月<lb/>
亡以至於今皆不知有所謂君父之讐也不惟百姓忘<lb/>
之而士大夫亦忘之矣今觀詔㫖之下與諸處宣諭之<lb/>
文不過但言我不曾與汝為敵汝卻無故來侵我又不<lb/>
過言汝従我則安不従我則危皆不出於彼此利害之<lb/>
言亦何足以感天下豪傑忠義之心哉臣子之於君父<lb/>
當如手足之捍頭目子弟之衛父兄主憂則臣辱主辱<lb/>
則臣死此天之經地之義人之大倫不可易之理也祖<lb/>
<pb n="KR4d0285_WYG_011-6b"/>
宗德澤涵濡生養二三百年凡吾所以衣食生養於天<lb/>
地間者毫髪皆君父之賜也至於禍變外起俘我二帝<lb/>
殘我陵寢蕩搖我中原又使我竭江南之金幣以事之<lb/>
天地以來所謂君父之辱孰甚於此今既為外敵所逐<lb/>
乃欲窺伺我淮甸又欲驅擄我百姓以廣其人民侵攘<lb/>
我兩淮以廣其土地至於言辭指斥無所顧忌此豈臣<lb/>
子所忍聞哉誠能日夜以此宣於上告於下使此意洞<lb/>
逹則雖三尺童子亦莫不爭欲操戈以報不共戴天之<lb/>
<pb n="KR4d0285_WYG_011-7a"/>
讐矣大本不立則在内者無以服人之心大義不明則<lb/>
在我者亦無以感人之心幽隂迫窄雖吾國之人亦且<lb/>
不服又何以使外敵之我畏哉何謂已私之不可以不<lb/>
克天下之事非可以聲言笑貎為也惟其意之誠而後<lb/>
無感不通矣今尚書之身非尚書之身宗社之身天下<lb/>
生靈之身也夫既非吾之身則凡吾身内之事皆不可<lb/>
一毫芥蔕乎其心官則法従矣宫室則可居矣田園則<lb/>
可食矣子弟則皆仕矣吾復何憂哉所憂者宗社生靈<lb/>
<pb n="KR4d0285_WYG_011-7b"/>
耳榮辱得失皆不可以動吾之心苟有一毫涉乎已之<lb/>
私則必通克而去之至於寢食居處常有與士卒同甘<lb/>
苦之意進退黜陟必求合乎理而毋徇乎吾之私情誠<lb/>
能如此則吾之氣已伸於萬物之上至大至剛而不可<lb/>
屈撓其明白洞逹不惟吾之官屬服之而朝廷之上亦<lb/>
服之不惟江淮之軍民服之而敵國之人亦服之矣何<lb/>
謂人才之不可以不收古人所謂觀近臣以其所主韓<lb/>
公亦以為觀其賓客可以信其主人天下之人觀尚書<lb/>
<pb n="KR4d0285_WYG_011-8a"/>
亦欲於其賓客觀之今皆未見其卓然可稱於世者不<lb/>
過循循謹嘿而已至於一二經従於此亦自謂兩路而<lb/>
僅得一人自謂以下僚而亦與賓幙者又皆諂諛而無<lb/>
情實狡獪而用小數耳此何足以服人哉古之用人固<lb/>
非一端雞鳴狗盗莫不賓禮然則一二巨人致之左右<lb/>
則此輩亦皆足以備使令今大率不甚相逺則豈不見<lb/>
輕於世哉縦曰辟客皆出於朝廷則擇世之卓然為人<lb/>
之所推者卑辭厚禮招置東閣雖千百人皆不厭也人<lb/>
<pb n="KR4d0285_WYG_011-8b"/>
才多則議論多議論多則為益多矣諸葛孔明出師後<lb/>
表歴言其生平所得人物而今皆不在深嘆日月之逾<lb/>
邁而事功之不立可謂知所先務矣近日呉畏齋猶能<lb/>
以此得天下之譽孰謂尚書而不能哉天下之父歸之<lb/>
其子焉徃耶已私克於内人才收於外何事之不集何<lb/>
功之不立哉所謂兵不强國不富非所慮也苟為不然<lb/>
雖吾國亦不可保况敢望以取中原哉中原雖可取亦<lb/>
何以使外患之不作哉人之所望於尚書者其下者則<lb/>
<pb n="KR4d0285_WYG_011-9a"/>
求薦進其上者亦不過望尚書隨世以就功名皆不知<lb/>
本末源流不知義理古今者榦之所望於尚書則欲其<lb/>
為伊周與諸葛孔明欲復文武之境土使吾宋之國祚<lb/>
永永無極也望尚書無以為老生之迂論則幸甚此四<lb/>
言者藏之胸中已乆不敢輕發也榦一介妄庸世所擯<lb/>
棄獨荷尚書之知遇眷愛至深至厚故亦忘其愚不肖<lb/>
常欲納忠於左右庶幾尚書之德業光明碩大度越一<lb/>
世乃所以為知已之報也故自去嵗以來所以獻其區<lb/>
<pb n="KR4d0285_WYG_011-9b"/>
區之愚忠者屢矣今者維揚之行事無鉅細無不極言<lb/>
尚書亦聽納不疑顧其至大至切者則未有所施行焉<lb/>
此榦所以日夜惕然不能安也敵人侵邊亦既一年彼<lb/>
其君臣上下日夜相與經營必欲得吾兩淮而後已雖<lb/>
以嵗幣為名而實不在乎嵗幣也去嵗五月休兵之後<lb/>
使吾早夜經營以固吾圉亦何至今春三月之中三邊<lb/>
衝突連亘數百里自去自來如入無人之境俘掠生齒<lb/>
屠戮官軍焚燒室廬如此之酷哉事之已徃固不必追<lb/>
<pb n="KR4d0285_WYG_011-10a"/>
咎然亦豈可不深監耶今浮光兵退已兩月安豐兵退<lb/>
已一月旴眙兵退亦將兩旬矣不知吾所以措置者何<lb/>
事施行者何䇿但見邊備之弛又甚於前日日復一日<lb/>
恬不知懼但恐其禍又不止於今春矣向者輕信庸人<lb/>
之言為泗上之役喪師萬人良將勁卒精兵利刃不戰<lb/>
而淪於泗水黄團老幼俘擄殺戮五六萬人盱眙東西<lb/>
數百里莽為丘墟聞之者莫不惻然痛心比尚書巡厯<lb/>
見之最切者也安豐浮光之事大率類此尚書亦豈不<lb/>
<pb n="KR4d0285_WYG_011-10b"/>
聞之乎竊意千乗言旋必欲痛自咎責出宿於外大戒<lb/>
於國曰此吾之罪也有能箴吾之失者疾入諫日與僚<lb/>
屬與四方之賢士討論條畫審思而力行之必將卧不<lb/>
能安枕食不能下咽也今歸已五日矣但聞請總領運<lb/>
使至玉麟堂賞牡丹用妓樂又聞總領運使請賞牡丹<lb/>
用妓樂又聞用妓樂宴僚屬而已邦人聞之諸軍聞之<lb/>
豈不痛憤請之人與吾所請之人雖相對而飲退而未<lb/>
有不竊笑者也惻隠是非人誰無之顧患不能充此心<lb/>
<pb n="KR4d0285_WYG_011-11a"/>
耳苟充此心則視牡丹之紅艶豈不思邊廷之流血視<lb/>
絲管之咽啾豈不思老穉之哀號視棟宇之宏麗豈不<lb/>
思士卒之暴露視飲饌之豐美豈不思流民之調饑以<lb/>
尚書之聰明豈不念此亦如謝安之雅量鎮浮方秦人<lb/>
大舉入冦乃圍碁賭别墅即荷堅以八十萬之師入冦<lb/>
謝𤣥以數千禦之大敗其師如此則敵國雖强若無足<lb/>
慮者可以従容閒暇以應之矣然嘗觀苻堅至夀春登<lb/>
城以望晉師見其行陣整肅心為之驚愕晉師雖寡而<lb/>
<pb n="KR4d0285_WYG_011-11b"/>
𤣥能用之非僥倖而取勝者也今日果能使行陣整肅<lb/>
耶苟惟不能欲處以閒暇亦何異小兒輩排棗栗以為<lb/>
牲牢列瓦礫以為爼豆匍匐俯仰而曰周公之禮樂盡<lb/>
在是耶榦非以為不合行樂也但以為徒行樂而不思<lb/>
邊防耳苟思邊防亦何暇行樂耶祖宗二三百年之天<lb/>
下兩淮數百萬之生靈尚書以法従之尊當四路之寄<lb/>
敵國深侵内宇騷動主上食不甘味聽朝不怡大臣憂<lb/>
懼不知所出尚書豈得不朝夕憂懼耶而乃如是之迂<lb/>
<pb n="KR4d0285_WYG_011-12a"/>
緩暇樂耶今浮光之報已至矣北兵欲以十六縣之衆<lb/>
以四月攻浮光侵五闗且以一縣五千人為率則當有<lb/>
八萬人攻浮光以萬人刈吾麥以五萬人攻五闗吾之<lb/>
守闗不過五六百人豈能當萬人之衆哉則闗之不可<lb/>
守决矣五闗失守則蘄黄决不保蘄黄不保則江南甚<lb/>
危矣尚書聞此亦已數日乃不聞有所施行何耶火然<lb/>
矣猶謂之安此榦之所以深憂永嘆不得已而發於言<lb/>
也屬意浮光將以窺五闗也窺五闗所以瞰長江也今<lb/>
<pb n="KR4d0285_WYG_011-12b"/>
淮東委之應守以山東忠義守之矣濠與安豐未有警<lb/>
報設使有警濠去此為近亦可以調兵䇿應安豐亦有<lb/>
六安義甲足以擇之决不至使之深至江南惟浮光最<lb/>
急今且專意為浮光謀調武定五六千人分屯固始光<lb/>
山以捍其深入調蘄黄民兵以守五闗仍闗湖北借總<lb/>
効以同捍禦則庶乎可以無憂此則望尚書速圖之也<lb/>
或云朝廷靳惜財賦難以調兵殊不知苟失長江則雖<lb/>
有財賦將焉用之况蘄黄自有樁積米且得従權支借<lb/>
<pb n="KR4d0285_WYG_011-13a"/>
異日事定漸為之圖不可顧慮一失事機則悔無及矣<lb/>
或又云尚書决為還朝之計以故慮不及此尤非所以<lb/>
望尚書也平居暇日猶當一日必葺况事之危急如此<lb/>
豈得以吾將行而遽忘之乎朝廷若従尚書之請亦須<lb/>
擇人以為代此非兩三月不可又孰有出於尚書之右<lb/>
者乎况兩三月之内豈能無變乎此尤不可頃刻不闗<lb/>
念也榦衰老無用毫無功名富貴之念家故窮空隨例<lb/>
作郡耳聞尚書之使來感激思奮以圖報稱厯陽既以<lb/>
<pb n="KR4d0285_WYG_011-13b"/>
邊鄙不願就安慶又以有赴新任不可再徃制叅之命<lb/>
亦是遙領不敢供職塊處驛舍以俟予徃是知維揚之<lb/>
役本出尚書之意榦特㣲賛之而同事之人以為與已<lb/>
異譁然而排之初以為召禍者其言既無騐矣又變而<lb/>
為虚費不論事體惟斷以私見大官唱聲萬口和附榦<lb/>
之寒逺豈敢逢彼之怒耶自今以徃苟有小失莫不嫁<lb/>
其罪曰此黄制參之謀也噫可畏哉只得稱病杜門不<lb/>
敢造屏著然區區忠於尚書之意不能自遏故敢僭布<lb/>
<pb n="KR4d0285_WYG_011-14a"/>
之猶有望於尚書深亮之也仍勿以示人千萬幸甚<lb/>
榦衰病之迹已兩上祠請未報筋力支離不敢造屏著<lb/>
夜來方丕父下訪繼而幕府諸丈亦來皆云尚書不以<lb/>
其不肖欲委以西方之事此固願驅馳以報知已况在<lb/>
屬郡守土之官亦復何辭退而自顧識見淺短既非其<lb/>
才老病衰頽又無其力既不足以勝其任幕府英俊如<lb/>
林又皆乆於其職自足以笑談折衝乃使逺外衰病之<lb/>
人當此重寄徒取訕笑徒取忌嫉竟亦何益尚書委任<lb/>
<pb n="KR4d0285_WYG_011-14b"/>
下吏雖欲使之任責亦思所以保全其身此非所以保<lb/>
全之也自古謀臣䇿士各出所見以禆其上其言豈必<lb/>
皆當哉或是或非在上之人與所親信者决擇之耳則<lb/>
異日成敗皆决擇者之任今則不然泗上之役王穎叔<lb/>
嘗與謀矣王穎叔之意猶言燕可伐也所以伐之者尚<lb/>
書與幕府之責也今不幸而敗一則曰此王遂也二則<lb/>
曰此王遂也如此則誰復為我謀哉維揚之行出於朝<lb/>
廷之意尚書奉行之榦來自逺外特因訪問之間而㣲<lb/>
<pb n="KR4d0285_WYG_011-15a"/>
賛其决耳紛紛之命未行也則曰必召禍幸而無事且<lb/>
歸也則又曰徒虚費怫然不平以為異已較之穎叔差<lb/>
輕耳是尚可預幕府之末議而當一面之重寄哉今以<lb/>
西方之事責之一列郡之守尚書曰可幕府亦曰可幸<lb/>
而敵不深入則將曰敵自不來耳不幸而㣲有衝突則<lb/>
吹毛而索其疵則曰榦之罪也榦又何苦試身於不測<lb/>
之禍哉此榦之所以雖感尚書知已之厚願竭愚忠而<lb/>
有所不敢也今日之事可謂至危敵人能以弱而為强<lb/>
<pb n="KR4d0285_WYG_011-15b"/>
吾國反以强而為弱此士大夫之罪也敵兵既退竊意<lb/>
制府之下惕厲悔前之失思今之得若不可以一朝居<lb/>
者今則不然尚書則曰吾有二萬武定不足畏也幕府<lb/>
則曰比柴守所申敵騎將至皆虚申也古之用師至六<lb/>
十萬八十萬而不以為多今以二三萬人而足恃古之<lb/>
用師常懐勿恃其不來之戒今則曰敵决不來此何言<lb/>
耶古之所謂足以䘮邦者是也至於至小之事亦復如<lb/>
此且如武定人無器甲此特一事耳然行道之人皆言<lb/>
<pb n="KR4d0285_WYG_011-16a"/>
其然也尚書曰吾已與之矣幕府亦曰吾已與之矣又<lb/>
以為吾有八百人工匠日夜製造何以謂之無器甲哉<lb/>
吾所謂無非全無也制府之所謂與亦誠與之矣特恐<lb/>
與其一而遺其二耳不然何以行道之人皆曰無器甲<lb/>
耶以制府之森嚴言之得以自逹者百不一二也幸而<lb/>
有聞亦當考核其故曰武定之額若干人吾之所給器<lb/>
甲者若干副人人與之矣猶恐出戰之際箭鏃已發者<lb/>
不可復收器械已鈍弊者無力以修整也况又未必有<lb/>
<pb n="KR4d0285_WYG_011-16b"/>
耶古之用人皆當有以知其勞苦知其困乏使吾恩意<lb/>
浹洽乎其心然後有以得其死力今則不然吾但欲得<lb/>
汝以為吾用吾可以免其責汝之勞苦困乏吾不知也<lb/>
汝異日之受禍吾不恤也近有金陵士子以書見投有<lb/>
及丘宣撫之事者云丘一日欲招勇敢之士幕府請問<lb/>
事例丘判云錢一百貫銀六兩幕府以為太多丘判一<lb/>
死字其意以為欲其致死豈不直錢一百貫銀六兩耶<lb/>
只此一字誰不願為之死耶至今聞之亦使人感泣也<lb/>
<pb n="KR4d0285_WYG_011-17a"/>
今制府用人能若是耶使榦而任西方之寄則上下皆<lb/>
曰吾有人以任其責矣有請則不報有求則不獲亦何<lb/>
以異於言武定之無器甲者耶夫不能用人則欲得其<lb/>
力此乃今日之大病而又不能聽人之言而用其長嘗<lb/>
觀近日出而圖惟國事其能自有所為者莫若辛幼安<lb/>
不能自為而資人以有為者莫若呉德夫辛幼安之才<lb/>
世不常有如呉德夫者常人可學而能也呉之在荆南<lb/>
也外而幕府十餘人内則士友十餘人賓客之徃來者<lb/>
<pb n="KR4d0285_WYG_011-17b"/>
不絶於賓謁每旦出見客投獻利害者以大紫袋負之<lb/>
以歸吴公輒以夸於人曰今日復得一牛腿矣言所得<lb/>
之多也即送之書院書院之士友叅考之幕府之議論<lb/>
士友亦得與聞飯後凡遇晩士友及幕府各以所見來<lb/>
告上下其議論而求其當然後従而行之間舉酒一二<lb/>
觴夜坐漏下數刻而後退吴公又數以言語慰藉之察<lb/>
其有無而賙恤之以是事無不知知無不行今尚書接<lb/>
人則既疎矣聞人之言未嘗商確必行也幕府辰入酉<lb/>
<pb n="KR4d0285_WYG_011-18a"/>
出其與接尤少則亦何以周知天下之利害云今莫若<lb/>
先出文牓具言敵人侵擾甸淮引咎歸已卑辭下意以<lb/>
求禆益委文官忠厚禮下者一人置司於轅門之外應<lb/>
有投獻者不拘早晩悉令接見受納文字問其居止然<lb/>
後委幕府詮其言之有益者遣人請之相見而慰藉之<lb/>
反覆而究問之其無可采者亦第其髙下饋其薄禮則<lb/>
天下之利害莫不周知矣尚書亦以為然至今未有所<lb/>
聞想亦以為敵人已退不欲自暴其失不欲謂已不能<lb/>
<pb n="KR4d0285_WYG_011-18b"/>
而求於人也夫自謂已能而不資諸人雖堯舜孔孟不<lb/>
敢如此既不能自有所為又不資人以有為則終於無<lb/>
所為而已以無所為為心亦無怪其以武定二萬人為<lb/>
足恃以柴守所申為妄以武定無甲為非也縦使武定<lb/>
真可使敵人真不來兩淮真已寧靜亦且可以偷安於<lb/>
旦暮今棗陽被圍百日城之不陷者如髪棗陽陷則長<lb/>
驅而來破應山掃黄陂蘄黄兩城不攻而下則兩淮豈<lb/>
得為寧靜耶兩淮荆襄之勢如人一身闗節相通一處<lb/>
<pb n="KR4d0285_WYG_011-19a"/>
被害則百節皆痛非若六國之勢韓之禍不及乎魏趙<lb/>
之害不與乎燕也然六國尚且合従以禦秦况棗陽尚<lb/>
被兵而可謂兩淮已寧靜耶此榦之所以日夜憂慮如<lb/>
坐針氊之上而不敢寧也尚書曷亦思之乎人事乆乖<lb/>
天變屢見宗社之危甚於累卵又豈得上下安坐欲以<lb/>
一方之事付之老繆之人而遂以為無慮耶如前所陳<lb/>
言語雖繁其大要有三思慮淺則不能周知利害而動<lb/>
失事機接物簡則下情不通而聞見少與人寡合則人<lb/>
<pb n="KR4d0285_WYG_011-19b"/>
心睽而無以得其死力尚書誠以是三者反覆思之知<lb/>
宗社之為重而不知吾身之為貴知智謀之可取而不<lb/>
知一已之有所長則庶乎其得矣榦老矣不知外物之<lb/>
可慕兩作邑而為倅兩貳郡而為守又兩試郡矣狠愎<lb/>
自用僅足以充筦庫之任天下公議未嘗以為能也素<lb/>
行之不孚自應至是尚書辟以為元僚朝廷且使之任<lb/>
郡事則不可以復在左右矣今又言語狂悖不知深淺<lb/>
如此非尚書亮之而誰耶今欲使之任西方之事豈不<lb/>
<pb n="KR4d0285_WYG_011-20a"/>
為馮婦所笑耶<lb/>
　　　别副<lb/>
竊謂兩淮之事亦不難處欲乞尚書急呼安豐軍路分<lb/>
韓全正陽水軍統制王文中武定將官徐抃李明及安<lb/>
豐寄居吴主簿名時升安豐直學張籌命州郡津遣速<lb/>
來與之商議榦與數人者皆有舊且相信必能得淮西<lb/>
所以守禦之實如六安洪縣尉者檄之以來亦可與商<lb/>
量山中義甲正不待榦之親行也陳桐城一出已半月<lb/>
<pb n="KR4d0285_WYG_011-20b"/>
想更四五日即囘縣併檄之使來禀議仍以淮西之事<lb/>
委之可也適有來相訪者因問以浮光之事其人云安<lb/>
豐至浮光各有人守把敵人若來亦可一戰以决勝負<lb/>
惟浮光之西如中渡最𦂳要皆棄之不顧王馬二將但<lb/>
閉城自守耳㳂淮守把固未必濟事然折栁樊圃亦足<lb/>
以使狂夫之驚顧今乃捐百里之地無一夫之守是開<lb/>
門而望其不來也此等事不因人之議論亦不及知乞<lb/>
以台意詰問光守使之措置為佳棗陽急危則黄州以<lb/>
<pb n="KR4d0285_WYG_011-21a"/>
西不係六闗亦合措置更合宻行下黄州令其條具乃<lb/>
佳然此非重兵截其衝突不可也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0285_WYG_011-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　勉齋集巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>勉齋集巻三十五</head>
    <p>
<pb n="KR4d0285_WYG_035-1a"/>
欽定四庫全書<lb/>
　勉齋集巻三十五　　　　　宋　黄榦　撰<lb/>
　　雜著<lb/>
　　　帖軍學請孟主簿充學正<lb/>
守令之職不惟治獄訟理財賦正欲崇學校養人才使<lb/>
教化行而風俗媺漢陽為郡湖山之勝竒秀清絶江北<lb/>
之俗質實渾厚當必有瓌偉傑異之才彬彬輩出厯考<lb/>
圖志未有聞焉則亦司宣化之任者曠其職耳漢陽知<lb/>
<pb n="KR4d0285_WYG_035-1b"/>
縣暫攝教官固知以教導為急然邑事叢委不得朝夕<lb/>
與士友講貫故士友之來學者聞鼓而集㑹食而散絃<lb/>
誦之聲終嵗寂寥如此而望人才之成就亦難矣竊見<lb/>
前漢陽孟主簿老成耆學直諒多聞帖請充軍學有官<lb/>
學正專一在學兼教導職事仍請條具學中合行事宜<lb/>
與教官商議自新年為始日請在學生員赴學習讀遇<lb/>
夜宿齋日書所習課程以俟稽考庶㡬日益月進業廣<lb/>
德崇以成一郡風俗之美案帖請仍闗軍學照㑹<lb/>
<pb n="KR4d0285_WYG_035-2a"/>
　　　行下軍學為申請増俸錢帖<lb/>
學校養士本是美意為郡守教官者不知以道義訓誨<lb/>
諸生但欲増添俸錢増置學産以取士子之才譽所謂<lb/>
教養之義安在哉况此一項錢去嵗九月王知軍已被<lb/>
均州之命則漢陽軍錢物均州太守不應妄行支破陳<lb/>
知縣輒行陳乞王知軍亦復聽從官司錢物盡是百姓<lb/>
膏血豈是官吏得以妄行支破沽譽干名據學司齎到<lb/>
簿厯對算每月百五十貫㑹子支破尚有餘剰又何用<lb/>
<pb n="KR4d0285_WYG_035-2b"/>
再支五十貫㑹子職事貟數朝廷自有著令今増置至數<lb/>
倍亦有足跡不到學校而遥請月俸者官司又何忍以生<lb/>
民膏血充此無用之費哉天下事惟求其是若海事合理<lb/>
俯仰無愧人自心服若但欲以錢米買士人之唇舌可謂<lb/>
無識之甚者當職不敢曲狥此請帖教授照㑹仍請勘職<lb/>
事不在學虚請俸錢者並請削其籍具姓名申<lb/>
　　　行下軍學罷職事二員帖<lb/>
學校則有禮義官府則有法守二者常相為用而不可<lb/>
<pb n="KR4d0285_WYG_035-3a"/>
廢農處於田工處於肆士處於學理也今職事之額甚<lb/>
衆而學校之絃誦寂然此於理巳有未安况又捨而他<lb/>
之但月費俸錢而巳於理安乎理所不安學校官府皆<lb/>
坐視而不問則非所以遵禮義而顧法守也假令為職<lb/>
事者皆援此例皆捨學校而虚請俸錢又豈設學養士<lb/>
本意哉劉王皆此邦士類之秀者教官尤宜䕶惜毋使<lb/>
之受此非理之俸是乃愛之以徳也<lb/>
　　　行下軍學申嚴釋奠事<lb/>
<pb n="KR4d0285_WYG_035-3b"/>
釋奠大祀禮當嚴整本軍循襲蕩無規矩行禮之際吏<lb/>
卒頻來笑語畧無忌憚行禮方畢搶奪蘆蓆及祭餘果<lb/>
子之屬本軍失於禁戢學中亦不申舉今巳無及來春<lb/>
釋奠須備榜約束仍先闗閉後門不得徃來專帖都監<lb/>
門學守把吏卒不得無故入學帖軍學照應施行<lb/>
　　　勸奬賑濟官李監務牒<lb/>
李監務雖是西班其敏於事如此行下未半月發去錢<lb/>
未十日戸口抄劄貧富巳曉然又巳糴麥分團賑濟其<lb/>
<pb n="KR4d0285_WYG_035-4a"/>
為慮又周宻皆老僕所不能及若留心如此兩鄉之民<lb/>
必無流離饑莩之患矣敬服敬服公庫送錢三十貫酒<lb/>
四瓶各七升虞候齎呈諸㕔望各留意一郡百姓幸甚<lb/>
沌口監鎮講説此事巳兩月並不見抄劄戸口仍牒催<lb/>
　　　再除知安慶府行下本府牒<lb/>
照得當職於今月二十日凖制司牒備凖尚書省劄子<lb/>
令仍舊知安慶府除巳一靣擇日起離前至池州所有<lb/>
逺接新官儀料等物如人從衣衫之類一物一儀並請<lb/>
<pb n="KR4d0285_WYG_035-4b"/>
寄收軍資庫不得妄有支動凖備後來接新官用免被<lb/>
虚費官錢當職目今起離係就建康府差借人從荷轎<lb/>
仰本府並不須差人前來迎接虚破請受但差承局兩<lb/>
名前來池州探候消息仍未須差雇渡船以致騷擾衙<lb/>
宇並是依舊不須糊餙亦不須置辦備宅等物當職只<lb/>
是單騎前來仍不許虚破一文官錢須至公文<lb/>
　<lb/>
　勉齋集巻三十五<lb/>
</p>
<p>
</p>
  </div>
</body>
</text>
</TEI>
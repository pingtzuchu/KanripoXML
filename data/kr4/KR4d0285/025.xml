<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>勉齋集巻二十五</head>
    <p>
<pb n="KR4d0285_WYG_025-1a"/>
欽定四庫全書<lb/>
　勉齋集巻二十五　　　　宋　黄榦　撰<lb/>
　　擬奏<lb/>
　　　安慶府擬奏便民五事<lb/>
　　　　一安淮民<lb/>
臣竊見江南之有兩淮猶人家之有牆壁也牆壁固則<lb/>
堂室安垣頽塹㫁雖有室家之好恐亦不能以自固守<lb/>
邊之臣保障之計莫先於安民臣竊怪兩淮之民困苦<lb/>
<pb n="KR4d0285_WYG_025-1b"/>
憔悴逺不如江南之民者役使科敷皆在淮民江南之<lb/>
民無有也臣生長江南每見有産之家不過春秋輸納<lb/>
二稅耳不過累數十年一充保正户長耳自此之外官<lb/>
司未嘗一毫過而問焉無産之家則耕田鑿井蓋有終<lb/>
身不入城市者焉兩淮之民何其擾擾耶既為武定又<lb/>
為民兵又為萬弩手又為保伍既為保正又為户長又<lb/>
為大保長又為小保長無一家得免無一人得休也或<lb/>
運糧或運草或運竹木以至起造亭館迎送賔客無一<lb/>
<pb n="KR4d0285_WYG_025-2a"/>
日非差夫也以安慶言之如科廬州之馬草廬州敵樓<lb/>
木巢縣寨屋料類皆不計道里之逺近不恤州縣之有<lb/>
無者曰和買其實白科監司行下州郡州郡行下縣道<lb/>
縣道行下保正保正敷之大小保長大小保長抑勒百<lb/>
姓既責以出草出木又責以出錢湫結又責以水脚般<lb/>
運一丁之夫一葉之舟不得免也為淮之民何其重不<lb/>
幸也人家將以固其堂室反自毁其垣塹兩淮之民既<lb/>
欲得其死力以抗外禦必當寛其征役以安民心使兩<lb/>
<pb n="KR4d0285_WYG_025-2b"/>
淮之民亦如江南百姓之安則其感戴朝廷恩德孰不<lb/>
願捐軀殞命以為江南之捍蔽哉欲望聖慈特賜詳酌<lb/>
行下制府及諸司存恤淮民糧當預積不可待倉卒而<lb/>
旋運草當近取不可於逺地而强科竹木之屬或均敷<lb/>
於江南或差人自買不必抑勒郡縣縣既有保正又有<lb/>
户長不必保正户長之下又差大小保長庶幾淮民稍<lb/>
得安業淮民安則江南安矣<lb/>
　　　　二實邊郡<lb/>
<pb n="KR4d0285_WYG_025-3a"/>
臣竊見用兵之道以糧為重漢之敗楚以蕭何給餉之<lb/>
功蜀之不能勝魏亦以諸葛出師而糧食不給故也然<lb/>
古之行軍因糧於敵者上也實粟塞下次也千里餽糧<lb/>
斯為下矣今者北土連年旱蝗彼方饑餓轉徙固不復<lb/>
有糧之可因為今之計莫若於暇豫之日急為實粟塞<lb/>
下之謀向者㳂邊諸郡無城壁之可守則固無積粟之<lb/>
所今浮光安豐廬濠諸州既皆有城則當預積粟於諸<lb/>
郡以閒暇之日為緩急之備則軍不至於乏絶民不至<lb/>
<pb n="KR4d0285_WYG_025-3b"/>
於騷動苟為不然平居暇日恬不為備至於兩鋒相交<lb/>
方且望糧食於千里之外餉道既絶則雖有良將精卒<lb/>
亦安所施近裏州郡一聞有警莫不各為守禦之備方<lb/>
且起夫運糧羽書交馳急於星火居者有破産之患行<lb/>
者有喪身之憂郡縣憂惶人心離怨亦何暇為固圉之<lb/>
計耶臣之區區管見莫若於近江諸郡各認所管㳂淮<lb/>
諸郡之米蘄黄安慶無為歴陽此㳂江之郡也浮光安<lb/>
豐廬濠此㳂淮郡也度其地里之逺近責以所運之米<lb/>
<pb n="KR4d0285_WYG_025-4a"/>
實於所管之郡使之早為區處督以搬運庶幾不至上<lb/>
誤國計下失人心計無便於此者矣<lb/>
　　　擬應詔封事<lb/>
臣竊以為天下之患非有形之易見者為可憂而無形<lb/>
之難知者尤可慮自姦臣擅權竊弄兵柄騷動南北之<lb/>
生靈使之肝腦塗地不知其幾千萬遂使怨毒之氣上<lb/>
干隂陽旱蝗相因流殍滿野此誠非常之變有形之可<lb/>
見者也雖三尺童子皆知以為深慮自天誅顯行姦臣<lb/>
<pb n="KR4d0285_WYG_025-4b"/>
就戮諸賢彚進公道復明薄海内外延頸以觀太平而<lb/>
歴觀州縣之事蓋有凛然若不能一朝居者是豈好為<lb/>
異論以驚世駭俗哉蓋嘗竊謂今天下無一事之不弊<lb/>
無一民之得所一郡之大以言乎兵則不强以言乎財<lb/>
則不裕以言乎城堡則不修以言乎器械則不備以言<lb/>
乎風俗則喜事而囂訟以言乎官吏則誕謾而具文此<lb/>
臣所謂無一事之不弊者是也蚩蚩之氓負隂抱陽君<lb/>
以為貴國以為本聽其自善自惡自貧自富自安自危<lb/>
<pb n="KR4d0285_WYG_025-5a"/>
而漠然不以為意令貪吏害之酷吏害之黠胥又害之<lb/>
弓手土兵之追逮者又害之兼并豪户之徒又害之凛<lb/>
然何以自立而中産之家十室九破小民則今日壊而<lb/>
明日死之矣此臣所謂無一民之得其所者是也蓋嘗<lb/>
深求其故竊以今之天下當極弊之勢苟不速反而正<lb/>
之則壊爛頽靡而不可收拾前輩所謂視其容貎無以<lb/>
異人而倉公扁鵲所望而走者也然則今之天下當如<lb/>
何管子曰禮義亷恥是謂四維四維不張國乃滅亡夫<lb/>
<pb n="KR4d0285_WYG_025-5b"/>
禮義亷恥行於士大夫之間而足以維國祚於長乆者<lb/>
何也使士大夫而知禮義亷恥則必知君之當尊民之<lb/>
當愛禄之不可苟食而職事之不可苟廢也今也不然<lb/>
士大夫之處心者不復知有君不復知有民知有細書<lb/>
疊幅華言麗語以取知而巳知有擎跽曲拳卑詞下氣<lb/>
以取容而巳知有苞苴賄賂請託奔競以求進而巳<hi>闕</hi>
<hi>文</hi>
　　代奏<lb/>
<pb n="KR4d0285_WYG_025-6a"/>
　　　代撫州陳守<lb/>
　　　　一綱運<lb/>
國家綱運資以餉軍比年以來法度弛壊非惟軍餉不<lb/>
繼抑亦公私受弊其未離岸也有江水淺涸坐食縻費<lb/>
之弊其巳離岸也有監官侵虧船梢盗竊之弊而其既<lb/>
敗也有攤頼平民之弊雖知其弊莫之能革是無他廢<lb/>
轉盤之制而循直達之法故耳今欲革歴年之弊使官<lb/>
無羡費而衆害悉除則莫若復轉盤之制且以江西一<lb/>
<pb n="KR4d0285_WYG_025-6b"/>
路言之如撫州建昌綱之折閱每以水道淺涸不能行<lb/>
巨舟延引嵗終而未能起隔嵗之綱者一綱吏卒水手<lb/>
動數百計又所招集並皆游手無頼之人自度官吏侵<lb/>
盗大數巳虧恣情極用無所顧忌估籍所償不能萬分<lb/>
之一官司不免縱之攤頼平民侵削國本為害不細今<lb/>
若于隆興置轉盤倉一所每嵗一路綱運水脚其費不<lb/>
貲取其所費養水軍數百人命一武臣為之長造數十<lb/>
巨艦部以軍法責之轉輸近裏州軍止以小舟運載納<lb/>
<pb n="KR4d0285_WYG_025-7a"/>
之轉盤倉却令水軍專一䕶送更往迭來不假召募綱<lb/>
紀素定部分素嚴舟楫素具較之烏合嘗試實相萬萬<lb/>
如此則非惟可以省官綱之折閱抑足以増國家之武<lb/>
備戢江湖之羣盗脫士大夫之罪戾免平民之攤頼是<lb/>
一變而羣害悉去衆利並興如果可採乞於諸路推廣<lb/>
之<lb/>
　　　　二役法<lb/>
役法之弊其來尚矣國家之制保副正謂之大役户長<lb/>
<pb n="KR4d0285_WYG_025-7b"/>
謂之小役二役皆選之每都人户大役者非户産稍高<lb/>
不在其數至於小役則稅錢或不滿百亦所不免寛都<lb/>
人户有至二三十年方一差者狹都人户有三五家循<lb/>
環充役無嵗不受其害者故物力充實之家雖置産於<lb/>
狹都而必立户於寛都雖散其産於狹都而必併其稅<lb/>
於寛都寛都之役日以寛狹都之役日以宻寛者益富<lb/>
而狹者益貧貧者益勞而富者益逸勞者日益朘削而<lb/>
逸者日益封殖勞逸不均而中産以下破蕩流移深可<lb/>
<pb n="KR4d0285_WYG_025-8a"/>
憐憫竊以保正副所管者烟火盗賊故必本都之人而<lb/>
後可充户長所管者催科亦何必皆本都之人哉况今<lb/>
之為保正副户長者皆非其親身逐都各有無頼惡少<lb/>
習知鄉閭之事為之充身代名執役之親身雖屢易而<lb/>
代役之充身者數十年不易也故莫若差大役則限以<lb/>
都差小役則不限以都而限以鄉一鄉數都寛狹相通<lb/>
則富者不至於逃逸而貧者不至於獨勞休養生息加<lb/>
之數年小户漸為中户而為公家執役者甚衆則大户<lb/>
<pb n="KR4d0285_WYG_025-8b"/>
中户亦不至於有頻差之擾更勞迭逸其利無窮此亦<lb/>
固國本之一端也<lb/>
　　　　四逃户<lb/>
古者取民之法惟稅租而巳其他山澤之利皆與民共<lb/>
之茶鹽酒𣙜之禁古無有也後世國用匱乏權一時之<lb/>
宜以紓目前之急耳今國家征𣙜之法宻於前世無一<lb/>
目之漏無一孔之遺而國之租稅所以為公家經常之<lb/>
用者顧乃為姦民變易名字貿亂簿書謂之逃户夫户<lb/>
<pb n="KR4d0285_WYG_025-9a"/>
則逃矣其田固自若也水不能飄火不能焚非篋笥所<lb/>
藏非人力所徙自古以固存誰得而掩覆之哉其所以<lb/>
不究見者鄉司實執其權耳稅産之升降出於鄉司而<lb/>
為是逃亡倚閣者亦出於鄉司為官吏者又皆苟簡嵗<lb/>
月應文逃責孰肯一一而研究之哉故莫若使為縣令<lb/>
者盡括諸鄉之逃户具為一書隨其一任之力根括搜<lb/>
求期復舊額及其終更具申於州州考其實以為殿最<lb/>
少示黜陟磨以嵗月則稅額可以復舊而國用可以自<lb/>
<pb n="KR4d0285_WYG_025-9b"/>
足與夫屑屑於常賦之外以求足用之道者大相逺矣<lb/>
　　　　五陂塘<lb/>
國家頻年以來常苦旱暵是雖天時之適然而亦人事<lb/>
不修之過也人事既盡則雖天災流行亦有不得而勝<lb/>
者陂塘之利所以灌注田畆漢世良吏往往以開渠灌<lb/>
田立名後世如召伯埭甘棠湖之類民到于今稱之使<lb/>
為國者可以一切取必於天則何必若是之屑屑哉江<lb/>
西之田瘠而多涸非藉陂塘井堰之利則往往皆為曠<lb/>
<pb n="KR4d0285_WYG_025-10a"/>
土比年以來饑旱荐臻大抵皆陂塘不修之故莫若申<lb/>
嚴舊法在州委通判在縣委縣丞先於每鄉籍記陂塘<lb/>
之廣狹深淺方水泉涸縮之時農事空閑之際責都保<lb/>
聚民浚深其下而培築其上積水既多則雖有旱暵而<lb/>
未始枯竭巡行考察課其勤惰而為之賞罰其始雖若<lb/>
勞而其終乃所以利民如此則天災不能為害豐登可<lb/>
以常保而不至於上勤朝廷賑恤之勞矣<lb/>
　　代奏<lb/>
<pb n="KR4d0285_WYG_025-10b"/>
　　　代撫州陳守奏事<lb/>
　　　　第一劄<lb/>
竊見方今綱運之弊惟撫州建昌軍最甚公私受害殆<lb/>
非一端國家全資綱運每綱虧折動數千石遂至軍儲<lb/>
不給此總綱所以害也虧折之後部綱官吏與夫綱梢<lb/>
拘縻兩州動數百軰文移迫促責在州郡此州郡之害<lb/>
也部綱之官圖賞而獲罪篙工舟師規利而被害大者<lb/>
褫爵小者破家此部綱者之害也綱官舟人虧折之後<lb/>
<pb n="KR4d0285_WYG_025-11a"/>
既無以償妄指富民以圖攤頼州縣追逮不問虚實囹<lb/>
圄禁繫責以代償此居民之害也以一綱運而公私俱<lb/>
受其害如此是可不思所以革之乎蓋嘗訪求其故則<lb/>
其積弊非一日矣兩州處江西之上流溪狹而水淺州<lb/>
窘郡乏起綱不以時則坐淺日乆虧折日多人見其虧<lb/>
折之為害則官吏之謹畏商賈之富實者類以部綱為<lb/>
戒其甘心部綱者皆破落無頼之徒故綱未離岸而水<lb/>
脚之費巳空綱巳離岸則盗糶官米以自給又自知其<lb/>
<pb n="KR4d0285_WYG_025-11b"/>
大勢之必不免也則公然發糶以為買囑請求之資此<lb/>
綱運之弊所以無嵗而不為害也此無他不循祖宗轉<lb/>
盤之制而行後世直達之法耳撫建兩州綱運嵗幾二<lb/>
十萬石水脚之費為錢十餘萬緡置水軍千人於豫章<lb/>
而巳水脚之費為之衣糧使兩郡徑以當運之米輸之<lb/>
轉盤倉漕司自以水軍為之盤運一軍之中必有將校<lb/>
使之部轄號令素明則必無侵盗虧折之患往來江湖<lb/>
習於水事以其暇日造為戰艦使之教閱江湖之間盗<lb/>
<pb n="KR4d0285_WYG_025-12a"/>
賊淵藪知吾有備亦自消弭矣江西鹽貨最為今日之<lb/>
利源而悉歸於富商之手若易以官盤之法使水軍之<lb/>
運綱者交米於建鄴京口以其歸舟運鹽於通泰聚之<lb/>
漕司發之諸郡漕司以其所得之息而廣軍儲則又不<lb/>
但可給千人而巳如此則因綱運以寓軍制弭盗賊而<lb/>
壯國威衆害去而百利興矣<lb/>
　　　　第二劄<lb/>
竊見江西湖南盗賊擾攘覆軍殺將焚破縣邑陵迫州<lb/>
<pb n="KR4d0285_WYG_025-12b"/>
郡雖曰小冦實有不可忽者以臣計之此輩本無深謀<lb/>
逺慮其始不過為剽掠之計耳在我素無自治之策而<lb/>
浪與之鬭以彼之輕銳據地之險阻連亘千里與吾州<lb/>
縣相接故乘吾之虚得以肆其陸梁而吾輕與為敵是<lb/>
以縣邑屢破官軍屢衂而賊勢愈張賊勢既張則其事<lb/>
將有不可測者自治之策其可不亟講之乎重門擊柝<lb/>
以待暴客蓋取諸豫在坎之彖亦曰王公設險以守其<lb/>
國蓋高城深池以固吾圉雖平居無事猶不可緩况羣<lb/>
<pb n="KR4d0285_WYG_025-13a"/>
盗在境為郡縣者獨不思為城守之計乎嘗竊迹近事<lb/>
北人之犯荆襄也棗陽無城最先破隨州無城則又破<lb/>
光化無城則又破襄陽德安城壁最堅故敵騎攻之數<lb/>
月不能㧞郢州號為石城城小而堅敵人圍之數日度<lb/>
不可攻而遂去之淮東諸郡亦然非守者有勇怯乃有<lb/>
城與無城異耳國家南渡以後大築襄陽楚州兩城方<lb/>
其經畫之初豈能無勞民費財之患設使兩城不築前<lb/>
者敵人得以據吾之要害則今日之事得無有大可慮<lb/>
<pb n="KR4d0285_WYG_025-13b"/>
者乎此巳事之明驗也為今之計莫若行下江西湖南<lb/>
二廣州郡去賊不逺者可大治城壁朝廷出捐度牒以<lb/>
助其費使州郡為區處雖貸民之錢用民之力亦有所<lb/>
不得巳者蓋不暫勞者不永逸以佚道使民雖勞不怨<lb/>
也吾之城壁既堅然後悉發諸縣村郭富室大家凡有<lb/>
米榖金帛之屬入保於州縣郭之不能為城壁者亦當<lb/>
逺斥堠掘坑塹使不得以衝突彼之蜂屯蟻聚幾數千<lb/>
人非有平日蓄積之素進無所擄掠退無所資給則其<lb/>
<pb n="KR4d0285_WYG_025-14a"/>
勢必至於自相賊殺束手而受降矣又何必數與之鬭<lb/>
以自損吾之威重乎夫以朝廷威靈將士用命蠢爾小<lb/>
冦行即授首若不足慮然因此而大治諸郡之城壁不<lb/>
惟可以禦一朝之患實國家萬世無窮之利也<lb/>
　<lb/>
　<lb/>
　<lb/>
　<lb/>
<pb n="KR4d0285_WYG_025-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　勉齋集卷二十五<lb/>
</p>
<p>
</p>
  </div>
</body>
</text>
</TEI>
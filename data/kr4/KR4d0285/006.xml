<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>勉齋集巻六</head>
    <p>
<pb n="KR4d0285_WYG_006-1a"/>
欽定四庫全書<lb/>
　勉齋集巻六　　　　　　　　宋　黄榦　撰<lb/>
　　書<lb/>
　　　復楊知縣通老<hi>揖</hi>
榦彔彔如昨無足道者課入粗辦免追逮之擾皆庇之<lb/>
及鄰庫兼職亦以俸入之薄藉以相助又適正官物故<lb/>
新官未行擾擾特甚然亦幸可支吾來諭所謂盡心者<lb/>
誠當居之無倦行之以忠夫子以是為為政之法思之<lb/>
<pb n="KR4d0285_WYG_006-1b"/>
誠有味也陳膚仲尚留婺女云春間方歸彼亦幸而外除<lb/>
耳若果留中今亦不免矣時論變遷吾人只當静以處<lb/>
之改節者固不足道不改節者亦以躁得罪皆非所宜<lb/>
也楊志仁同令姪在彼可以相伴頃聞其歸興甚濃不<lb/>
若且留之為佳吾人仕宦只得了公事私家瑣細不可<lb/>
無朋友相貼也<lb/>
榦汨沒如昨無足道者庫中夏月絶無事乃以鄰庫不<lb/>
容辭雖巳有正官年少不更事頗費料理所幸人情無<lb/>
<pb n="KR4d0285_WYG_006-2a"/>
他可以相處但所惜者如此日力顧用之於猥瑣為可<lb/>
恨耳政成事簡百里蒙恵亦非小事均氣同體在天地<lb/>
間不忍之心人所共有得以行吾志豈不樂哉志仁能<lb/>
留彼相處尤非易得若其决去則實未有人可相從也<lb/>
先師日逺大義日微毎竊嘆悼朋友過此者多往往不<lb/>
能久留相與痛相規切為之奈何<lb/>
榦去冬巳一考度滿罷之日契文尚未美解當决意求<lb/>
為旬月之欵近謙之亦來此尚往來都下渠亦甚有走<lb/>
<pb n="KR4d0285_WYG_006-2b"/>
求見之意得永嘉徐居父書亦欲此來即往拜見亦未<lb/>
知果何如也令兄因書煩致意敬義記當述師説以答<lb/>
尊命此便甚亟不能敬承也<lb/>
榦行李以午後次郡城首謁江户相約來早見太守又<lb/>
須逗留一日而後可離也深念聚合之難終日作惡稍<lb/>
自遣者以契文得志仁兄朝夕相聚又令孫頗謹厚警<lb/>
敏又邑事井井有條人被實恵上下相孚無他掣肘足<lb/>
以慰朋友逺别之情耳榦僕僕逺役甚非得巳今日之<lb/>
<pb n="KR4d0285_WYG_006-3a"/>
事肉食者不以為憂而吾輩乃為之戚戚亦足見其疎<lb/>
也<lb/>
榦猥賤苟遣無足道者雜居庸保以販鬻為業責任甚<lb/>
輕真為貧所宜處嵗且小稔米價甚平俸入雖薄可以<lb/>
無飢如是足矣但無朋友之益無講習之功良以為懼<lb/>
旬日間忽天台永嘉一二友人求訪且志仁景孫繼至<lb/>
因得紬繹舊聞茅塞旋除然亦可暫而巳竊聞徳政所<lb/>
加人吏相孚財賦既可辦則撫字乃優為者學道愛人<lb/>
<pb n="KR4d0285_WYG_006-3b"/>
之效豈真所謂偽也哉志仁立志堅苦窮理不苟友朋<lb/>
中所難得景孫篤實可與共學但恨不能久留亦恐契<lb/>
文望其歸不敢久留之也膚仲此來志氣甚鈍初勉其<lb/>
注一小近倅或再注榦官不以為然今逺次豈易待耶<lb/>
舜和遂為古人極可傷念少壯者不可保如此益使人<lb/>
凛然恐無復有卒業之日矣近事想聞之又似一變吾<lb/>
人但當堅守此志死生無二命義可畏甚於鼎鑊不可<lb/>
囘互反為異巳者所笑也如何<lb/>
<pb n="KR4d0285_WYG_006-4a"/>
　　　復江西漕楊通老<hi>揖</hi>
榦連日獲侍教誨益見都運國博徳盛仁熟無非切實<lb/>
之論經歴州縣採之輿論皆以為凡所施行最為得體<lb/>
謙抑下問且俾述愚見以僃叅考辱愛予之厚不敢自<lb/>
黙竊以為都運國博今日為監司與前日為州縣不同<lb/>
今日之精力亦與向日不同頃嘗見相識云雷聲發杳<lb/>
㝠之中如嬰兒然及其擊搏則裂大石㧞大木有不可禦<lb/>
者監司之風采亦然故施行之間不可不審志氣雖不<lb/>
<pb n="KR4d0285_WYG_006-4b"/>
衰而血氣有盛衰耳目聰明一有不及施行之間稍有<lb/>
差誤則闗係甚大而人亦得以窺我矣十年以來朋友<lb/>
之於國博特以為有徳之君子耳自積溪金陵龍舒之<lb/>
後人皆以為有用之才則今日施行尤宜謹審以全令<lb/>
名使善類賴以增氣而吾鄉有光矣邵康節云有一人<lb/>
之人有十人之人有百人之人有千人之人有萬人之<lb/>
人所謂萬人者以其能盡萬人之長以為一巳之長也<lb/>
今幕中有二李是天相國博以為腹心股肱耳目之助<lb/>
<pb n="KR4d0285_WYG_006-5a"/>
也願國博虚心誠意以待之凡所施為必咨度而後行<lb/>
則彼有所聞不傾心而相告者無是理也國博又以所<lb/>
見與斟酌則何事不濟耶榦嘗竊謂監司以按察為任<lb/>
且先留意於州縣之官吏頃見章漕在建寧嘗招在書<lb/>
案無他書但有官員名銜册舉以相問俾據其所知之<lb/>
善否優劣以對則自用筆誌之不惟於榦為然毎遇相<lb/>
識必孜孜訪問州縣之間去一贓貪之吏則一州一縣<lb/>
受其賜一州一縣得一㢘勤公敏之人則一州一縣皆<lb/>
<pb n="KR4d0285_WYG_006-5b"/>
可委以裁决如此則我可以端坐持綱而一道肅然不<lb/>
惟可以集事而又可以怡神養夀世道窮蹙人物凋零<lb/>
有如國博者尤當厚自愛重不宜以細故自弊也一路<lb/>
人物榦不及盡知吉州萬安有李知縣名東字子賢邵<lb/>
武人氏頃嘗來考亭從學亦精敏可喜江州徳化有王<lb/>
知縣名貫之字中甫婺州人頃與之同在吳徳夫幕中<lb/>
亦醇實不苟皆可委以事而觀其能陳子華在湖口尤<lb/>
可托如此之類更宜博訪若毎郡得一人則一郡之事<lb/>
<pb n="KR4d0285_WYG_006-6a"/>
皆可委之或鄰郡之事亦可委送人之寃抑必獲伸政<lb/>
不必自責效於一身心力耳目之間也大抵江西健訟<lb/>
成風砍一墳木則以發塚訴男女爭競則以強姦訴指<lb/>
道旁病死之人為被殺指夜半穿窬之人為強盗如此<lb/>
之類不一而足仁人君子愛物之念切嫉惡之意深鮮<lb/>
有不為之動者故凡有訴州縣理㫁不當之法莫若且<lb/>
索案或具因依申不可便予决也若便追人若便送獄<lb/>
曲直未明而被害巳多矣今日之病兵不素練糧不素<lb/>
<pb n="KR4d0285_WYG_006-6b"/>
儲卒有緩急何以支吾榦日夜有不恤緯之憂也兵非<lb/>
漕司所掌糧食一事恐宜加意今嵗江西雖小歉較之<lb/>
常年亦為樂嵗朝廷既不知糴大家亦有餘粟更須筭<lb/>
計漕司財賦除起解之外不若以贏餘委州縣㢘明官<lb/>
吏擇税錢最多人户平價和糴或萬石二萬石隨吾錢<lb/>
之多寡收糴於南昌江濱置倉盛貯毎嵗增益若嵗有<lb/>
凶歉則平價出糶旁郡凶歉可移以賑之若加之師旅<lb/>
則亦可資以給餉嵗或屢豐則以代輸上流州縣之綱<lb/>
<pb n="KR4d0285_WYG_006-7a"/>
運而取其合運之綱米以填入此以新易陳之策也州<lb/>
縣有學最闗風教今皆以為文具江西素號人物淵藪<lb/>
比年蕭索尤甚雖時文亦無傑然者而况有學術乎二<lb/>
陸唱為不讀書而可以得道之説士風愈陋不過相與<lb/>
大言以自欺耳學校雖存教授固當教提學豈可不提<lb/>
之耶須是立為規程宿學教授毎日必入學諸生讀書<lb/>
必有課程教授㸃檢其勤怠而賞罰之旬申提學亦間<lb/>
遣有學術徳望之人巡視之又以見教授之能否而殿<lb/>
<pb n="KR4d0285_WYG_006-7b"/>
最之異日必有人才可為世用此其為益大矣今之為<lb/>
運使者未有知此者也不惟今日數十年亦未有知此<lb/>
者也自我舉之則将有聞風而視效者矣此非細故也<lb/>
與其徒創東湖之美名而不思教養之實義者大相遼<lb/>
絶矣所謂規程者更須熟思之榦今亦欲行之於新淦<lb/>
俟有規模亦可相叅考也東湖亦當撥入州學如嶽麓<lb/>
之例也今日最急莫如官㑹最不可不奉行且得先僃<lb/>
文榜以告戒之一條戒官吏之蔑視而不奉行者一條<lb/>
<pb n="KR4d0285_WYG_006-8a"/>
戒百姓之不肻行使者一條戒頑民之誣告把持者三<lb/>
者並行可也至於實政專委李司直巡行體訪李司直<lb/>
耐辛苦不憚奔走而又忠信可托也其法無出於鹽錢<lb/>
若申朝廷乞降下鹽引自販自賣如福建之法與商賈<lb/>
並行人食賤鹽而官得見錢善之善也然世俗多憚煩<lb/>
又難與慮始無心膽必有破其説者其次則莫若先取<lb/>
諸郡之鹽價於隆興前後兩江之所差鹽官遇鹽船至<lb/>
則籍其數仍問其所發賣之地分州縣官為置塲樁積<lb/>
<pb n="KR4d0285_WYG_006-8b"/>
以純㑹子還之然後均之鹽舖拘其見錢所謂鹽客者<lb/>
本以㑹子買鹽今以㑹子還之何所不可彼之欲得見<lb/>
錢者不過私下低買官㑹此最亂法之民也見錢多則<lb/>
官㑹有可兑之處㑹價自高矣計無出於此者但其間<lb/>
防閑斟酌便宜與二幕上下共議論也此數事既舉則<lb/>
使臺亦可以安然無事矣最切要是且宜清心省事有<lb/>
張元徳甘吉夫處於内有李國錄李司直處於外而國<lb/>
博提其綱領可也天下之寶當與天下共惜之此榦所<lb/>
<pb n="KR4d0285_WYG_006-9a"/>
以不敢自外而輒進狂言也<lb/>
　　　復劉師文寶學<hi>甲</hi>
榦八月下旬自金陵邸吏遞至台翰並奏藁各一通捧<lb/>
讀驚愕莫知所自未及修謝忽被漢陽之命巳而督促<lb/>
就道水陸奔馳凡兩月方達漢陽遂成稽緩不勝恐悚<lb/>
榦閩之鄙人也禀資庸陋亡以逾人先君以儒素起家<lb/>
至紹興御史以清節為世所推重不肖諸孤恪守先訓<lb/>
罔敢失墜既冠聞晦翁先生以聖賢之學誨後進摳衣<lb/>
<pb n="KR4d0285_WYG_006-9b"/>
從之始獲粗知治心修身之本末家素窮空孥累猥衆<lb/>
迨至中年偶得一官奔走州縣亦不過為斗升之計而<lb/>
推其所聞於父師者而見之行事耳然以狷狹之資不<lb/>
能同流合汙以自媚於世故其得罪於人者常多然亦<lb/>
有察其愚直以為粗有足取薦之於朝者凡數人然非<lb/>
鄉曲之舊知則州縣之屬吏獨端明汪公嘗三見薦於<lb/>
未嘗識面之日顧閩浙之相去壤地相接是必有為之<lb/>
遊談者惟閣下在西蜀數千里之外自代之章乃首及<lb/>
<pb n="KR4d0285_WYG_006-10a"/>
於閩嵩州縣之一小吏以閣下之氣節徳業視當世之<lb/>
士固未肻多遜而海内英俊亦豈無足以當論薦者而<lb/>
顧求之於世所擯棄之人此其所以驚愕而莫知所自<lb/>
也非榦之才有以異於人閣下之識見亦非流俗之所<lb/>
能窺測也人之所以自立者亦以天之所以付予於我<lb/>
者不可以不盡其分初未嘗以世之用不用人之知不<lb/>
知而有所加損也顧以衰賤無用之人而乃獨蒙大君<lb/>
子之知遇如此則窮當益堅老當益壯亦不敢不痛自<lb/>
<pb n="KR4d0285_WYG_006-10b"/>
勉勵也榦之鄉慕閣下之聲名非一日之積而未得遂<lb/>
侍坐函丈之願丙寅夏從宦於江陵幕府是時邉事方<lb/>
興議論之間落落難合閣下去江陵方數月幕府之故<lb/>
吏猶在間有相問勞者必曰使子遇前帥劉公必将志<lb/>
同氣合而無間也榦猶莫能悟其所以言之者巳而徧<lb/>
考前日之所施行但見吏畏而民安事修而用足與其<lb/>
所親見者大異然後歎其命之窮而所遭之不偶也孰<lb/>
謂十年之後復䝉知遇之厚乃如此耶然雖䝉閣下之<lb/>
<pb n="KR4d0285_WYG_006-11a"/>
知遇如此而榦之年巳六十有三矣去函丈又二千餘<lb/>
里榦以職守所拘無由致其身於大君子之側以慰其<lb/>
生平願見之心則亦有咨嗟太息而巳望閣下而不得<lb/>
見榦之衰老又如此則所恃以見其區區之情素者一<lb/>
紙之書耳又何敢以無謂之寒暄不情之稱頌而仰凟<lb/>
執事者之聽耶故敢併述其愚以求教誨於左右臣子<lb/>
之於君父與生俱生而不可解於心者也食人之祿者<lb/>
當任其事此亦不待智者而後知也數十年來風俗日<lb/>
<pb n="KR4d0285_WYG_006-11b"/>
異謀身之意多於謀國為私之心急於為公上之人既<lb/>
不能明示好惡以力變之或反推波助瀾使人安之以<lb/>
為當然所謂㢘恥節義至是掃地矣國将何恃而能自<lb/>
立耶此無他義理不明而人心不正也閣下其何道以<lb/>
革之耶中夜以思心焉如割尚兾台慈痛為當路者言之<lb/>
　　　右門擬與兩浙陳運判<lb/>
夫以一介之賤吏獲𨽻於賢使者按臨之下於此而不<lb/>
言是終巳不得舒憤懣於斯世者也雖然大言之則非<lb/>
<pb n="KR4d0285_WYG_006-12a"/>
其職之所宜淺言之又恐委瑣不足以瀆使者之聽今<lb/>
如榦之職誠所謂釀數百斛酒辦數千緡錢雖世之庸<lb/>
賈亦能之以使者之賢名必不至使下吏不得以盡其<lb/>
職榦之職瑣瑣而不足以凟使者之聽也小者不敢言<lb/>
而大者復不敢言姑以賤職之所及而有闗於國家之<lb/>
大體者為閣下言之榦聞之生民之命社稷之安危實<lb/>
係焉京畿之民尤所恃以屏翰王室而不可不加恤焉<lb/>
者也今也轍環四方而未有饑窮困苦如浙西之民者<lb/>
<pb n="KR4d0285_WYG_006-12b"/>
焉姑以二事驗之石門酒課舊額五六萬緡常有餘今<lb/>
也嵗解一萬常不足界自若也拍户自若也而解錢不<lb/>
足者民户减於昔産業减於昔則因沽酒之少而可以<lb/>
知户口之少也石門酒庫以灰和糟嵗以糞田雖狗彘<lb/>
不食晨開務門老穉纍纍買糟和糠而食者肩相摩也<lb/>
無錢而求糟以食者常相半焉則因食糟之多而可以<lb/>
知貧民之多也聖天子在上二三大臣所以寛恤民力<lb/>
者無所不至而京畿之小民户口日减而貧民日衆是<lb/>
<pb n="KR4d0285_WYG_006-13a"/>
豈不深可憫者乎立國之命在於百姓百姓之重莫急<lb/>
於京畿今乃虚耗貧困一至於此是豈不可深憫者乎<lb/>
榦少從先生長者遊語及江右人物未嘗不以先大丞<lb/>
相為稱首恭惟某官憂國愛民之意謀王㫁國之論得<lb/>
諸家傳而藹然著於縉紳之間主上軫念京畿之小民<lb/>
而付之以輸将之寄此固百姓之所懸命焉者也皇皇<lb/>
者華之詩曰載馳載驅周爰咨詢釋之者曰周徧也言<lb/>
使者之詢訪無所不徧也榦以一介么麽之賤吏其去<lb/>
<pb n="KR4d0285_WYG_006-13b"/>
民為最近得周旋閭里覽觀風俗而有聞焉故敢不避<lb/>
僣越之誅輒陳愚瞽以助詢訪之萬一伏惟少埀察焉<lb/>
若夫賑恤之策經理之方非少知治體不足以知此惟<lb/>
閣下詳擇焉<lb/>
　<lb/>
　<lb/>
　<lb/>
　勉齋集巻六<lb/>
</p>
<p>
</p>
  </div>
</body>
</text>
</TEI>
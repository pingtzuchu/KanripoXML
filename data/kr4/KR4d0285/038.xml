<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>勉齋集巻三十八</head>
    <p>
<pb n="KR4d0285_WYG_038-1a"/>
欽定四庫全書<lb/>
　勉齋集巻三十八　　　　　宋　黄榦　撰<lb/>
　　誌銘<lb/>
　　　鄭處士墓誌<lb/>
鄭君諱倫字次山福州閩縣象山人象山憑海民貧依<lb/>
大姓以活其貧乏轉徙而失其所依者蓋多矣鄭氏居<lb/>
是土二百餘年為著姓曾祖銘祖忻父雋世以輕財急<lb/>
義名其家賑恤饑乏不計有無里閭徳之紹興間海盜<lb/>
<pb n="KR4d0285_WYG_038-1b"/>
焚剽民居且及其里里之父老謀曰今遇盜必死無鄭<lb/>
亦死祈盜以全鄭可乎相率冒死以請于盜盜服其義<lb/>
秋毫無犯航海之官遇盜攻刼不能歸者聞其風往依<lb/>
焉為治廬室給衣廪久之如始至卒全其家里人至今<lb/>
往往樂道其事君少聞祖父之志即慨然能容一家然<lb/>
後可以治一家能容一鄉然後可以居一鄉故于親族<lb/>
鄉閭之義尤篤友愛諸弟無間言撫教諸子無異已出<lb/>
創閣家塾之上使其子與羣從子肄業焉取夫子答子<lb/>
<pb n="KR4d0285_WYG_038-2a"/>
路問士之義名之曰怡蓋勉之也嘗為詩以示之其意<lb/>
以為唐人書忍字善矣未若初無瑕隙可忍之為愈識<lb/>
者以為知言官以繇役令民兄弟析産君太息諭諸子<lb/>
曰是為政者教人以薄其親也汝聞祖父之訓乎産業<lb/>
財賄兄弟同之吾奉先志罔敢失墜公家之事非汝所<lb/>
敢知謹勿敗吾家法耳春秋燕享吉凶慶弔雖族屬疏<lb/>
逺未嘗或遺恩意浹洽晚歲彌篤族黨乖異者必委曲<lb/>
曉譬以平其憾里閭假貸有所逋負輙焚券已責以財<lb/>
<pb n="KR4d0285_WYG_038-2b"/>
委人有所侵盜或請治之曰勿任足矣彼既盜用尚安<lb/>
所責償邪有侵其田廬疆埸者亦不復校曰所爭幾何<lb/>
而失吾鄉鄰之意耶鄉人無賢愚皆以長者目君好事<lb/>
者亦為歌詩以美之嗚呼真可謂長者之風而善守家<lb/>
法矣君天資頴悟志向髙潔好讀書不喜營利壯歳即<lb/>
棄場屋放懐山水間為詩目娛其言多出于修身竢命<lb/>
之意不事華采而皆有補于風教名其讀書之室曰正<lb/>
已端莊以居雖大暑未嘗見膚體造次夜起必冠曰豈<lb/>
<pb n="KR4d0285_WYG_038-3a"/>
以晦冥故不加整飭耶與人書簡未嘗草書律身甚<lb/>
嚴而居家接物寛和樂易事親孝養篤志居喪哀毁<lb/>
過人教子勤懇為擇師友訓以理義至或有過未嘗厲<lb/>
聲責之閨門之内雍雍如也病且革戒其婦曰汝為冢<lb/>
婦異日介婦歸其相率輯睦毋以小利傷大恩家人復<lb/>
請所欲言則曰從孤女未行吾憾也語已命之退恬然<lb/>
而逝蓋其篤于親族之意出于天性故雖老且死而不<lb/>
忘也卒之日實慶元元年八月戊辰享年六十有一先<lb/>
<pb n="KR4d0285_WYG_038-3b"/>
娶吳氏早世再娶林氏生男四人遹適邁适孫男一人<lb/>
元孫榦嘗與遹遊因得聞君之賢為最久後謁君于象<lb/>
山之中觀其氣象聆其言語凝重温粹誠實懇惻然後<lb/>
信所聞之不妄也遹將以三年九月甲寅葬君于龍角<lb/>
山之原以王明府之狀來曰願請銘余悼夫古風之日<lb/>
逺而流俗之益薄人欲之日熾而天理之寖微粹然生<lb/>
物之心與天地為一體者斵喪淪泯臨小利害未毫髪<lb/>
比則父子兄弟反面若不相識如鄭君者豈不足以激<lb/>
<pb n="KR4d0285_WYG_038-4a"/>
頽俗而厚人心哉遂不辭而為之銘曰<lb/>
人物並生氣同體均孰合而離孰疎而親先民有言仁<lb/>
與不仁鄭君之先逮于厥身禀此春和裕彼鄉鄰孝友<lb/>
任恤曰睦曰婣君實備之有志未伸獨濬其源以溢于<lb/>
後人<lb/>
　　　方夫人墓誌銘<lb/>
慶元五年春三月辛酉象山鄭遹成叔以其外祖母方<lb/>
氏之喪來訃且問服之制度與其日月之數及凡居喪<lb/>
<pb n="KR4d0285_WYG_038-4b"/>
之品節以授方氏之孫俾行之如禮某年某月某日將<lb/>
葬于某縣某鄉某山之原成叔復以方氏之狀來曰願<lb/>
請銘予嘉成叔之能篤于親而志于古方氏之孫能不<lb/>
徇于俗而惟成叔之言是聽既受其狀讀之因仰而吁<lb/>
曰嗚呼福禍倚伏之期豈不甚可歎哉守道者不以所<lb/>
遇易其志雖無意于福而未必不得福分之不安而戚<lb/>
然以避禍為心者禍亦豈可終避哉予于夫人方氏之<lb/>
狀有感焉成叔之狀曰方氏于莆為著姓五代末有占<lb/>
<pb n="KR4d0285_WYG_038-5a"/>
名數于福州閩縣之象山者其先皆隠徳不仕至諱某<lb/>
者年踰九十始用髙宗皇帝慶夀恩補迪功郎夫人其<lb/>
長女也生有令姿温淑而髙潔年十三喪其母吳氏佐<lb/>
迪功君治家事勤以篤友兄弟敬以和年既笄適同里<lb/>
進士林君松未六年年二十有六而林君卒事其姑如<lb/>
事父友其夫之女弟如在室之兄弟而守節毅然又有<lb/>
人所不能及者焉子二人曰偉才良才女一人適處士<lb/>
鄭君遹之先君子也有賢行鄉人稱為長者鄭君偉才<lb/>
<pb n="KR4d0285_WYG_038-5b"/>
既有室而卒良才亦蚤世孫二人友孫恭孫皆幼夫人<lb/>
惸然當一家之寄不惟保其田廬以無失墜而其温惠<lb/>
正信又足以孚于鄉人不惟撫其二孫以無廢林氏之<lb/>
祀而又教之義方以得為良子弟二孫既長有立而夫<lb/>
人卒享年八十有三夫人始終之所遇如此古者婦人<lb/>
有三從之義夫人所從何其坎壈而多故耶少哭其母<lb/>
長哭其夫又哭其子古之所謂窮而無告者夫人居其<lb/>
三焉其亦可悲也已夫人守志彌堅厲行彌篤卒享<lb/>
<pb n="KR4d0285_WYG_038-6a"/>
髙夀二孫知讀書好學而又有成叔為之外孫以禮相<lb/>
其終而述其行以詔于後夫人于此又何其幸耶使夫<lb/>
人于禍變摧折之餘而不能保其身以全其夀其生也<lb/>
不為鄉閭之所稱其歿也亦將泯泯而無聞矣此余于<lb/>
夫人方氏之事為之三歎者蓋不但為夫人歎也銘曰<lb/>
太虚冥運兮尸之者誰禍福倚伏兮我罔敢知彼日而<lb/>
食兮彼月而虧此心凛凛兮百挫不移有後而賢兮有<lb/>
夀而耆沒而以禮兮憾寧有遺我作此詩兮以儆世人<lb/>
<pb n="KR4d0285_WYG_038-6b"/>
嗟爾子孫兮勿替引之<lb/>
　　　吳氏夫人墓誌銘<hi>代仲兄撰</hi>
夫人吳氏福州懐安縣達溪人父諱貴有隠徳夫人以<lb/>
姿性柔淑聞于里里之大族爭遣媒約婚不聽曰是女<lb/>
必以歸詩禮家石栗林公諱茂倜儻重信義有賢子<lb/>
諱齡少穎悟喜讀書善屬文將聘婦則曰非吳氏女不<lb/>
可吳公聞其言一日適相值語道意乃酌酒定婚夫人<lb/>
歸逮事祖姑曾氏曾氏晚多病舅及姑髙氏奉事起居<lb/>
<pb n="KR4d0285_WYG_038-7a"/>
蚤夜不少懈夫人承其意輙先之舅姑曰此吾事也爾毋<lb/>
預夫人曰有婦以代勞也曾氏曰吾病且愈爾曹其休矣<lb/>
其上下雍睦如此舅喜客客至必盡歡不計家之有無<lb/>
家素厚坐是日益窘有譏者則輙笑曰儋石為黍當飯<lb/>
幾客薄酒伏雌為費幾何夫人聽從婉娩曲順其意几榻<lb/>
膳羞整潔豐備常若客至未嘗敢以貧為解舅姑沒夫<lb/>
人治家益勤禮賓客不廢其舊故其夫與其子憲卿守<lb/>
卿益得以讀書肄業從賢士君子游家事瑣碎一不以<lb/>
<pb n="KR4d0285_WYG_038-7b"/>
屬心夫既歿而夫人年已七十矣二子不忍朝夕離侍<lb/>
側夫人輙戒之曰汝讀書當如乃父敬禮賢士當如大<lb/>
父毋以我老故有怠心以是二子交道日廣聞鄉之名<lb/>
勝不以道之逺近齒之長少皆願裹糧詘首而與之交<lb/>
夫人極力資欵無惰容每曰汝能從賢者遊雖不在吾<lb/>
側吾樂也憲卿遂受業于晦菴先生之門而與東及東<lb/>
之季弟榦交最厚後皆能自檢飭為名士里之人相與<lb/>
語曰二子之賢嗟乃母之教也夫人以慶元已未十一<lb/>
<pb n="KR4d0285_WYG_038-8a"/>
月三十日戊午卒享年八十有五子二人女一人適進<lb/>
士吳溥先夫人卒孫一人蕃孫女一人夫人亡恙時憲<lb/>
卿嘗從容曰浮屠氏之教行而先王之禮遂廢天堂地<lb/>
獄寧有是事耶夫人曰汝能守禮吾死無憾矣故夫人<lb/>
之歿也二子治喪盡斥去浮屠氏法一以禮致其哀里<lb/>
人族黨謗言日至晦菴先生貽書以勉之而謗者始息<lb/>
自佛老之說行于中國且數千年五代王氏崇奉墖廟<lb/>
而其說始熾于吾閩深山長谷之民信奉尤篤至于死<lb/>
<pb n="KR4d0285_WYG_038-8b"/>
生大故之際忘其焦腎乾肝之苦而篤于梵唄膜拜之<lb/>
習甚至舉其親之遺體古人所以重衾複歛必誠必信<lb/>
者而投之烈熖之中曰佛教然也是豈不大可哀者耶<lb/>
夫人生山谷間乃能以禮誨其子而不溺于異教如此<lb/>
是豈不謂之賢者耶將以慶元六年二月十四日庚午<lb/>
合祔于髙嶺之原其姪吳宗萬與其夫之族子士䝉狀<lb/>
夫人之行來請銘予既從夫人之二子遊且嘉夫人之<lb/>
行遂不辭而為之銘曰<lb/>
<pb n="KR4d0285_WYG_038-9a"/>
未笄而見愛于父母已嫁而能順于舅姑厲其夫若子<lb/>
以學而交天下之善士全其終以禮而不溺于昏妄之<lb/>
浮屠夫人之徳始終全備如此是豈可不銘也夫<lb/>
　　　林端仲墓誌銘<lb/>
有隠君子曰林公某字端仲福州懐安縣栗山人州之<lb/>
山自北而來者曰雪峰曰居儒曰芙蓉夀山九峰皆巖<lb/>
谷嵌谺巔崖崒嵂可喜可愕栗山當其中蜿蜒扶輿回<lb/>
復磅礴有清淑之氣居其間者多秀民傑士孝友雍睦<lb/>
<pb n="KR4d0285_WYG_038-9b"/>
發于天性豈非風氣使然耶公俶儻有偉志未冠遊四<lb/>
方與方外之士交有異人焉與之處愛其才授之書一<lb/>
編曰讀是可以活萬人公退而閱之乃黄帝岐伯相與<lb/>
問答之書其品裁劑量則國工名方未嘗不載也公歸<lb/>
築精舍于其居之前病者造焉公則齋戒㳙潔如已隠<lb/>
憂館而食之日往視焉曰安則喜有不安節則為之惻<lb/>
然終夕不寐其以息數疎數決人死生于數年之後如<lb/>
燭照龜卜方匕之劑以起人死而肉白骨者如取諸其<lb/>
<pb n="KR4d0285_WYG_038-10a"/>
懐而與之也諸公貴人聞公名者爭欲致之公入有左<lb/>
右圖史之娛出有山林池亭之樂率十餘年未嘗至城<lb/>
郭深山長谷窮悴無聊之小民昏暮叩門以疾告者公<lb/>
遺之藥且賙之未嘗責報焉輕財重誼視人之急極力<lb/>
振之惟恐或後里閈之間有利于人者公常慨然為之<lb/>
倡嗚呼若公者豈可以醫名者耶豈亦如古之憤世絶<lb/>
俗寄于醫卜以自晦者耶公之卒以某年某月某日以<lb/>
某年某月某日葬于其居之二十里翠微寺之北其子<lb/>
<pb n="KR4d0285_WYG_038-10b"/>
子牧與其子子敭之為兄後者嘗以公之志氣從學于<lb/>
予予又嘗假館于其里樂其山川之勝而知公之行為<lb/>
最詳故其葬也子牧來請銘予嘗歎夫天地萬物本吾<lb/>
同體痒痾疾痛皆切吾身痿痺不仁者不惟莫之恤而<lb/>
反禍之豪傑之士不為天子宰相操殺生之權以除民<lb/>
之蠧而全其夀則亦為大醫士左提箴砭右秉藥餌以<lb/>
去隂陽寒暑之為民害者今榦老矣無能為也惜公之<lb/>
死而考公之行豈不有所感也夫銘曰<lb/>
<pb n="KR4d0285_WYG_038-11a"/>
負隂抱陽同一域胡為不仁相禍賊赤子入井皆怵惕<lb/>
知公此心可醫國<lb/>
　　　黄仲修墓誌銘<lb/>
余為令臨川愛其山川風俗之媺名儒鉅公彬彬輩出<lb/>
故家遺俗皆知尚氣節畏清議信厚而質直其天性然<lb/>
也黄君思永字仲修其先金華人徙豐城後遷是邑余<lb/>
嘗過之入其門庭宇閴寂登其堂主人肅然問起居外<lb/>
不輕發一語氣貌凝重進止有常見其二子延客坐服<lb/>
<pb n="KR4d0285_WYG_038-11b"/>
飾樸素器用純質坐客常滿然無雜賓焉自是累累<lb/>
過之終三年猶一日也予與仲修交最久仲修足跡未<lb/>
嘗造公庭間嘗走鄉疃視時榖價之貴賤仲修獨下其<lb/>
價以售賙卹閭里役于仲修之家者歲凶無流徙焉篤<lb/>
于教子不為剽竊以徼利達擇師取友不逺數百里必<lb/>
求有學行者致之為子擇婦不以財必以世之鉅儒與<lb/>
鄉之名勝嗚呼何其賢且厚耶訪其家世則左朝散大<lb/>
夫吏部郎中提㸃荆湖南路刑獄公事贈通奉大夫次<lb/>
<pb n="KR4d0285_WYG_038-12a"/>
山碩人章氏之曾孫通直郎知靜江府義寧縣事愷之<lb/>
孺人徐氏之孫貢士逢吉夫人管氏之嗣叔祖瓊管公<lb/>
擇仲修于群從之子最賢者以為貢士後蓋邑人之右<lb/>
族其生産之厚裕如也士大夫席父兄之業擁髙貲鮮<lb/>
有不習尚浮靡貪榮嗜利恃氣凌物以累其身辱其先<lb/>
者今仲修家世如此乃能自處泊然無一毫驕吝之意<lb/>
豈其天資之厚有以守其故家遺俗之舊耶仲修年四<lb/>
十卒于嘉定元年十月朔日娶饒氏子二人慶臣清臣<lb/>
<pb n="KR4d0285_WYG_038-12b"/>
女二人長適進士饒洽次以疾廢慶臣娶晦菴朱文公<lb/>
之孫監酒朱君埜之女清臣娶寺簿王君克勤之女兩<lb/>
君家甚貧後仲修數月亦皆卒王君且死其家遣姆來<lb/>
曰妾不幸有夫之喪女長無以嫁夫人其改擇焉饒夫<lb/>
人曰吾言已決矣擇婦擇其身非財也且寄語于朱氏<lb/>
謹無以貧為嫌二子無異意焉嗚呼非獨仲修然也如<lb/>
其妻子亦賢且厚也道行于家人固若是耶仲修將以<lb/>
嘉定三年十二月十八日壬申葬于縣之明賢鄉唐門<lb/>
<pb n="KR4d0285_WYG_038-13a"/>
之原二子以其師盱江傅沂之狀來請銘余既獲交于<lb/>
仲修又于其長子有妻黨之親知仲修之行事為最實<lb/>
故不辭而為之銘曰<lb/>
植根厚者其華必豐浮埃為基胡墉之崇猗歟仲修古<lb/>
人之風器大聲宏不于其躬銘以俟之列于幽宫<lb/>
　　　篤孝傅公墓誌銘<lb/>
公諱修字子期豫章進賢人也曾祖俊祖安民建炎中<lb/>
以收逆賊補官進義校尉父時中從政郎為宣撫岳公<lb/>
<pb n="KR4d0285_WYG_038-13b"/>
賓客母胡氏生于紹興已未以開禧丁卯六月丙午卒<lb/>
于正寢將以嘉定元年十有二月癸酉葬于所居之南<lb/>
荷田源是歲十月公季子瑭走臨川謁公之友長樂黄<lb/>
榦泣而言曰瑭嘗侍先人師晦菴先生而友吾子今不<lb/>
幸棄諸孤葬有日生平之梗槩託以不朽者先生歿矣<lb/>
子何說之辭榦謝不敏又泣曰徳與位世所有也先人<lb/>
之友莫子若也子何說之辭發其書讀之公剛方質直<lb/>
孝友信義行于家庭著于閭里天資頴悟不樂時學少<lb/>
<pb n="KR4d0285_WYG_038-14a"/>
習輙棄去端坐一室左右圖史持身斬斬無違行接親<lb/>
族有恩賙人之急常恐不及凡公之性行皆可述如此<lb/>
而于事親尤篤飲食起居未嘗頃刻忘嘗遊蕪湖一夕<lb/>
有感而歎曰吾親其有疾乎旦即馳歸千里不數日而<lb/>
至從政公既葬去家一舍毎一念至即馳往裴回信宿<lb/>
而後反庚申之春榦嘗侍坐于晦菴先生之側有麻絰<lb/>
菅屨扶服而前者貌不勝衣言不能出諸其口問其姓<lb/>
名則公也先生方與諸生習禮于武夷之下愛其賢書<lb/>
<pb n="KR4d0285_WYG_038-14b"/>
其所擕從政公之事狀曰予觀其冠履應禮而戚容與<lb/>
之稱言詞懇慤情㫖酸辛為惻然動心焉坐者無不加<lb/>
敬未幾先生沒明年且葬柩行公悵悵而來且號且拜<lb/>
俯伏于道若將隕焉送葬者重為之垂涕方是時偽學<lb/>
之禁嚴縉紳恥言學學者更名他師至有弔賻不及門<lb/>
者公獨毅然不逺千里哀號痛慕若此公誠孝人也以<lb/>
其愛親者施之師由是充之則凡子瑭之所述皆可信<lb/>
不疑也嗚呼道之不明久矣諸老先生迭起力扶之習<lb/>
<pb n="KR4d0285_WYG_038-15a"/>
俗日薄學者不能盡通其師之意小廉曲謹不足以捄<lb/>
大本之差博聞多見適足以為實行之累顧使阿世之<lb/>
徒得以藉口濟其為姦之術而斯文日以堙晦今諸老<lb/>
先生既歿如公之篤實躬行者亦復相繼而逝是豈不<lb/>
重哀也夫公娶張氏子三人夢得夢與瑭業進士瑭嘗<lb/>
與鄉貢皆篤信好學有父之遺風焉女四人長適修職<lb/>
郎前筠州主簿趙汝偩次適待補太學生王大年次適<lb/>
進士周士珍孫男女十四人男謙巽觀咸益渙女長適<lb/>
<pb n="KR4d0285_WYG_038-15b"/>
漕貢進士趙師櫓次未行榦既謝不獲遂次公之行而<lb/>
為之銘銘曰<lb/>
學之大先人倫行有實豈其文參也魯以孝聞一唯間<lb/>
䇿奇勲嗟後世胡紛紜毋他求視兹墳<lb/>
　　　董縣尉墓誌銘<lb/>
番陽董君叔重之子浚以書走漢陽叙次叔重之言行<lb/>
以求銘于其父之友黄榦曰君父治命也奉其書而泣<lb/>
進使者而問故嗚呼榦嘗從游于晦菴先生今四十年<lb/>
<pb n="KR4d0285_WYG_038-16a"/>
矣相與始終周旋最久且厚者惟叔重為然宜其疾且<lb/>
革而不予忘也其何辭叔重諱銖世為徳興望族唐保<lb/>
大間始有以仕顯名者本朝慶厯以來六世從祖諱淵<lb/>
為太常博士髙祖諱介卿為刪定自是業儒益衆登進<lb/>
士第者相踵曾祖材處州縉雲令祖陵隠居不仕考琦<lb/>
迪功郎致仕有賢徳晦菴先生嘗誌其墓叔重天資警<lb/>
敏勵志于學自其少年已為鄉閭所稱道叔重亦自負<lb/>
以功名可唾手致也既冠從鄉之儒先程公洵遊公語<lb/>
<pb n="KR4d0285_WYG_038-16b"/>
以晦菴先生所以教人者叔重盡棄所學取大學中庸<lb/>
語孟諸書日夜玩習裹糧入閩摳趨函丈不憚勞苦先<lb/>
生亦愛其勤且敏不倦以教之嘗語之曰更宜深察聖<lb/>
賢義利之訓反求諸身推類窮根漸次銷伏使日用之<lb/>
間全在義理上立脚方是講學之地又曰日用功夫更<lb/>
于收拾持守中就思慮萌處察其孰是天理孰是人欲<lb/>
取此舍彼以致敬義夾持之功讀書須是就自己分上<lb/>
體認出來庶幾得力又曰此心操則自存動靜始終不<lb/>
<pb n="KR4d0285_WYG_038-17a"/>
越敬之一字伊洛拈出此字乃是聖學真的要妙功夫<lb/>
學者于此著實用功不患不至聖賢之域又曰更宜加<lb/>
意涵養于日用動靜之間不然徒為空言無益而有害<lb/>
也先生嚴重剛毅雖樂于教人然非其資禀志尚可與<lb/>
適道未嘗凌節施也觀其告叔重之語精切懇到如此<lb/>
非愛之深望之至耶則叔重為人亦可知矣叔重學益<lb/>
勤志益苦往來師門率不一二歲輙一至至必越累月<lb/>
而後歸故于先生之書無不通而操存持守不負其所<lb/>
<pb n="KR4d0285_WYG_038-17b"/>
教慶元初先生歸自講筵日與諸生論學于林竹精舍<lb/>
命叔重長其事諸生日所講習叔重先與之反復辯難<lb/>
然後即而折衷焉偽學之禁方嚴有平日從學而不通<lb/>
書問者有諱言其學而更名他師者有變節改行狂歌<lb/>
痛飲挑達市肆以自汙者有昔嘗親厚恨不薦已而反<lb/>
擠之者至其深相愛者亦勉以散遣生徒為逺害計諸<lb/>
生雖從學亦有為之揺動欲托辭以告歸者叔重正色<lb/>
責之喻以理義然後諸生翕然以定非其見之明守之<lb/>
<pb n="KR4d0285_WYG_038-18a"/>
剛能若是乎叔重敏志工於文詞藻麗而醇正嘗貢于<lb/>
鄉矣迨其晚年始中進士第授迪功郎婺州金華尉轉<lb/>
從事郎以殁人皆以叔重不得究其用為恨然使叔重<lb/>
以少年即擢髙科為世所用必不能用力于學雖學亦<lb/>
不能專心致志而有得也得此失彼亦何憾哉叔重事<lb/>
親孝于朋友義以誠家素厚喜施予親舊貧不能自振<lb/>
者竭力扶持之有利于鄉閭者爭先為之歲或大祲必<lb/>
發粟以賑貧者故其歿也鄉人皆為之垂涕焉叔重之<lb/>
<pb n="KR4d0285_WYG_038-18b"/>
施于家施于鄉如此則推之于世猶是也士奚以窮達<lb/>
論哉娶祝氏生子二人浚之弟曰淪孫二人曰榘曰栗<lb/>
叔重以嘉定甲戌卒享年六十有三葬于其鄉銀城九<lb/>
峯之原卒之明年八月也先師沒十有六年交游凋落<lb/>
後生無所師承而微言將絶榦與叔重生同年學同師<lb/>
叔重歿而予亦老矣故重為之悲感次其事而為之銘<lb/>
銘曰<lb/>
師之誨兮諄諄君之惠兮恂恂交朋友兮以義處閭里<lb/>
<pb n="KR4d0285_WYG_038-19a"/>
兮以仁世方艱兮心逾壯身雖屈兮志則伸正以斃兮<lb/>
奚所憾尚其似之兮後之人<lb/>
　　　周舜弼墓誌銘<lb/>
君諱謨字舜弼姓周氏其先㑹稽人八世祖勍仕南唐<lb/>
李氏有軍功官至御史中丞徙居江州瑞昌縣今為南<lb/>
康軍建昌縣人君資強毅果于為善有不善立改其接<lb/>
物温然少警敏嗜學兩預鄉薦文公晦菴先生守南康<lb/>
君摳衣登門盡棄其學而學焉晝抄夜誦精思篤行南<lb/>
<pb n="KR4d0285_WYG_038-19b"/>
康抵武夷且千里有重岡複嶺之阻君嘗往就學先生<lb/>
守臨漳去武夷又千餘里其地為閩廣之交瘴癘之鄉<lb/>
君又往求卒業既歸温繹所聞以書請益先生答曰講<lb/>
學益勤持守不懈深慰所望當此歲寒不易其操尤不<lb/>
易得也居家孝友母喪疏食三年治喪悉用古禮斥去<lb/>
浮屠老子法鄉人多效之先生又以書勞之曰居喪盡<lb/>
誠不徇流俗此人所難其見稱重如此先生歿偽禁方<lb/>
嚴君冒隆寒戴星徒走偕鄉人受業者往㑹葬年逾六<lb/>
<pb n="KR4d0285_WYG_038-20a"/>
十矣家故貧事孀嫂撫兄之子極其敬愛交朋友處鄉<lb/>
閭無間言君生于紹興辛酉其卒以嘉泰壬戌葬于甘<lb/>
泉鄉箬坑之原祖妣彭氏墓左嘉定戊辰七月也娶李<lb/>
氏有淑徳盡婦道後君三年卒其葬以君之祔穴子三<lb/>
人曄昞昭皆業進士昞亦預鄉薦女適進士蔡樞崔若<lb/>
訥黄萬英先生以孔孟周程之學誨後進海内之士從<lb/>
之者郡有人焉先生歿學徒解散靳靳守舊聞漫無講<lb/>
習微言不絶如綫獨康廬間有李敬子燔余國秀宋傑<lb/>
<pb n="KR4d0285_WYG_038-20b"/>
蔡元思念成胡伯量泳兄弟帥其徒數十人惟先生書<lb/>
是讀季一集迭主之至期集主者之家往復問難相告<lb/>
以善有過規正之歲月浸久不少怠榦始仕江湖間因<lb/>
得交于其徒心忻然慕之願卜居五老三峽間從諸君<lb/>
後未能也嘉定丙子自漢陽道過其里集中來㑹者十<lb/>
七人皆佳士也何其盛哉于是君之子曄述其父之行<lb/>
拜且泣曰吾父入閩與子交最厚墓木拱矣銘未立將<lb/>
有待也子辱與吾黨之士遊又辱過其里敢請又泣曰<lb/>
<pb n="KR4d0285_WYG_038-21a"/>
自先生守南康吾鄉之士始知學自吾父入閩士始不<lb/>
逺千里從學吾鄉之為季集亦吾父發之今歿而無傳<lb/>
焉敢固以請嗚呼舜弼之學行修諸身行于家又取信<lb/>
于鄉人使吾師之道講習不輟今吾病且老不能遂卜<lb/>
居之志將季集之約歸語其鄉人使行之斯文之不至<lb/>
湮晦非舜弼之力歟遂不辭而為之銘曰<lb/>
廬阜兮蒼蒼彭蠡兮湯湯地靈兮鍾秀物産兮多良諸<lb/>
儒兮勵志吾道兮有光夫君兮始倡沒世兮不忘<lb/>
<pb n="KR4d0285_WYG_038-21b"/>
　　　吳節推墓誌銘<lb/>
君諱居仁字温父姓吳氏建陽縣考亭人考亭溪山之<lb/>
勝甲建陽文公晦菴先生卜居之君其西隣也先生以<lb/>
道學訓後進四方之士日造焉暨君至則竦然起敬延<lb/>
之上座語移晷乃退榦嘗私請焉曰此真廉吏也嗟異<lb/>
者久之又數年先生為榦買地結廬徙其家以居則又<lb/>
為君之西隣焉于是始識君君亦折輩行為道義交故<lb/>
知君之履行為尤詳君歿之十年仲子從周以其壻葉<lb/>
<pb n="KR4d0285_WYG_038-22a"/>
士龍之狀為書走漢陽曰吾父以廉介自守既殁而無<lb/>
傳焉諸孤責也又曰吾父受知于文公又獲與子交文<lb/>
公歿矣述吾父之行傳諸後非子其誰榦既與君為鄰<lb/>
有雅故其奚辭君之曾祖睿仕至承議郎知福州侯官<lb/>
縣有廉聲妣安仁縣君黄氏祖天覺妣陳氏父懋功妣<lb/>
江氏君自少以學行為鄉閭所敬長貢于其州晚以特<lb/>
恩補官為福州古田縣尉再轉為潭州攸縣丞秩滿為<lb/>
融州節度推官君仕所至勤于職業以儒飾吏聽訟必<lb/>
<pb n="KR4d0285_WYG_038-22b"/>
以人倫大誼斷曲直部使者下其所斷為州縣式居官<lb/>
常俸不足自給君洗手奉法一毫不妄取古田之人稱<lb/>
其清廉世所絶無以俗語目之為生羅漢邑人思之至<lb/>
今丞滿不能歸邑長以富民之訟産者囑君且曰行計<lb/>
可辦矣君笑曰此言何為至我哉遂徒步以歸廣西部<lb/>
使者知君貧不可以不義屈也委君行視十邑倉粟一<lb/>
切餽遺悉卻之大為當路所知共薦之而君歿矣同寮<lb/>
交致賻始能以喪歸君生以建炎丙午其歿以開禧丙<lb/>
<pb n="KR4d0285_WYG_038-23a"/>
寅葬于其鄉均亭里石溪之原娶翁氏先君二十年卒<lb/>
子三人有洽從周子容今其存者從周也女一人適進<lb/>
士黄拱孫男四人椿田杞郴孫女二人長適進士葉士<lb/>
龍讀其狀皆生平閭里所聞見可考不誣也嗚呼貧固<lb/>
人所難處君老得官且家貧又多累獨能以廉自將是<lb/>
則真可敬也其為大賢之所推許也宜矣吾聞君之八<lb/>
世祖殿中丞文靖與其弟比部員外郎文秀自國初擢<lb/>
第歴仕三朝祥符三年同日告老辭位而天子以三朝<lb/>
<pb n="KR4d0285_WYG_038-23b"/>
元老加賜章服以華其行時人榮之以比漢二疏侍郎<lb/>
李虚已以詩餞之有棠棣隂中齊拜表脊令原上對<lb/>
懸車之句然則君之清風髙節其源流固有自也吳<lb/>
氏之先自太伯避位逃奔于吳孔子稱其至徳其後<lb/>
季札有賢徳孔子題其墓今君亦以廉見稱于文公豈<lb/>
其苗裔耶何其多賢也抑予有感焉始予為兒童從先<lb/>
生長者游相告語必以氣節鄉人有貪者皆鄙賤而不<lb/>
與之齒士大夫官至監司郡守子孫至無以為食人猶<lb/>
<pb n="KR4d0285_WYG_038-24a"/>
敬之曰此賢者後也今老矣視俗之所尚大與曩者異<lb/>
一簿若尉而求田問舍之計畢矣人爭慕之若不可及<lb/>
不若是則子孫惸然折而為厮役者有之榮辱之殊如<lb/>
是孰肯以此而易彼哉然嘗思之廉而貧賢也貪而富<lb/>
盜也貧而子孫能自立則又賢也富而子孫驕且騃習<lb/>
見其父祖之所為而效之其為盜可勝既耶孰貴孰賤<lb/>
必有能辯之者予因吳君之事併書之以為世戒且以<lb/>
勉其子孫銘之曰<lb/>
<pb n="KR4d0285_WYG_038-24b"/>
謂貧為可樂兮跖名以盜謂廉為可貴兮夷死于餓歴<lb/>
前聖以折中兮跖之鄙而夷是慕嗚呼賢哉是謂有宋<lb/>
廉吏吳君之墓<lb/>
　　　知果州李兵部墓誌銘<lb/>
嘉定十年冬十月壬子尚書兵部員外郎知果州李君<lb/>
諱道傳字貫之以疾終于江州之寓舍聞之者識與不<lb/>
識莫不咨嗟涕洟相與語曰是刻意勵行求聖賢之道<lb/>
而能踐其實者是立天子殿上危言正色為宗社無窮<lb/>
<pb n="KR4d0285_WYG_038-25a"/>
之計是懇惻愛民救菑捍患江東父老子弟數十萬皆<lb/>
得全其生者是利禄不能動其心者是危險不能易其<lb/>
守者斯人也止于斯可哀也夫明年冬太常寺丞知南<lb/>
康軍陳宓以書告于長樂黄榦曰李君有惠政于江東<lb/>
樂與此邦之士遊今亡矣從之遊者祠之廬山棲賢寺<lb/>
子與李君交最厚願有記榦悲君之不可復見遂為之<lb/>
記以見君之誠于身信于友也又明年君之兄弟若子<lb/>
以君門人牟桂之狀來請銘又得以考君事業氣節而<lb/>
<pb n="KR4d0285_WYG_038-25b"/>
備書之尚何辭君隆州井研縣人曾祖公錫祖發宣義<lb/>
郎父舜臣承議郎行宗正寺主簿贈朝請大夫宗正公<lb/>
官中都君年始十一試胄監中貴人主邏者異之曲加<lb/>
問遺君端坐不顧識者卜其異日之所守矣少長讀程<lb/>
子書知講學涵養之要玩索理義至忘寢食雖處闇室<lb/>
整襟危坐肅如也未冠博通經史百家為舉子業不逐<lb/>
時攷較于有司名常出衆上賜慶元二年進士第調利<lb/>
州司户㕘軍秩滿移蓬州州學教授開禧用兵盜窺散<lb/>
<pb n="KR4d0285_WYG_038-26a"/>
關急君以諸司檄計事道聞吳曦反君痛憤見于詞色<lb/>
即遣其客間道持書遺制置使楊輔論曦必敗曰彼素<lb/>
非雄材犯順首亂人心離怨因人心而用之可坐而縛<lb/>
也誠決此舉不惟内變可定亦使盜知中國有人稍息<lb/>
窺覬即使不捷亦無愧千古矣逆儔趙亮以曦意脅君<lb/>
君以誼折之遂棄官歸逆曦平有奏君抗節不撓潔身<lb/>
自全者詔進官二等由是中外交薦嘉定二年召除太<lb/>
學博士宰屬有子以誦書應試風同列囑君君卻之兩<lb/>
<pb n="KR4d0285_WYG_038-26b"/>
學之士多君有守遷太常博士兼沂王府小學教授沂<lb/>
邸有母之喪官吏例進秩君曰有執事之勞者推恩可<lb/>
也吾輩何與焉辭不受遷秘書郎閱月又遷著作佐郎<lb/>
見上首言人才盛衰係學術之明晦願下明詔尚正學<lb/>
取故侍講朱熹論語孟子集註中庸大學章句或問四<lb/>
書頒之大學仍請以周敦頤邵雍程顥程頤張載五人<lb/>
從祀孔子廟時執政有不樂道學者以語侵君君不為<lb/>
動兼權考功郎官令史有以某御史意求更定欲筆者<lb/>
<pb n="KR4d0285_WYG_038-27a"/>
君曰欲筆不可改也自是六部郎官缺君遞攝之幾二<lb/>
年無敢干以私時新進用事贓賄成風㑹再對首言今<lb/>
名優儒臣實取才吏刻剥殘忍誕謾傾危之人紛然進<lb/>
矣君求補郡執政使諭曰進書近可待也請愈力六年<lb/>
差知真州君至按圖牒覽形勝歎曰要地也可無備乎<lb/>
城圯弗治前守請于朝得緡錢斛米以數萬計甓䕶之<lb/>
所費僅四之一君益以郡計盡甓之並江居民視城中<lb/>
幾十倍請築翼城不報乃請築兩石壩益浚二壕緩急<lb/>
<pb n="KR4d0285_WYG_038-27b"/>
有警復決州之東西陳公塘以水為阻而人心始固矣<lb/>
創築倉廪請廣儲蓄上出内府錢命增糴四萬斛以實<lb/>
之忠勇軍舊千人亡者半君既募足乃為置統率嚴教<lb/>
閱譏出入禁役使軍政肅然復條弩手民兵按閱之法<lb/>
上之及請六合戍兵聽守臣節制皆報可君以禮下士<lb/>
數詣學校誨以聖賢經訓𤓰步故有魏太武祠牲幣凑<lb/>
集君曰此地昔拓跋燾所踐蹂豈宜獲祀悉取土木偶<lb/>
投江中以除民害七年秋除提舉江南東路常平茶鹽<lb/>
<pb n="KR4d0285_WYG_038-28a"/>
公事將行别儲郡計錢四萬緡為樓櫓費弛負輸亦萬<lb/>
緡去之日帑庾視始至皆倍焉君之為部使者按行屬<lb/>
郡劾吏之貪縱者十餘人胥吏為民害者大黥小逐百<lb/>
餘人狴獄不當繫者二百餘人盡釋之弛負錢一十餘<lb/>
萬緡決訟牒二萬餘紙所過村落細民愬事者日夜坐<lb/>
而聽焉無不得其情而去池陽戍將以責賄不滿意杖<lb/>
其統制官幾死其弟愬于君不受愬愈切君逮繫之密<lb/>
以告江淮制使移他屯得不死後制使奏言軍帥以求<lb/>
<pb n="KR4d0285_WYG_038-28b"/>
貨杖殺將士歲至六七百人自今將佐有罪並送所在<lb/>
州論鞫如律奏可蓋自君啓之夏大旱君應詔言楮幣<lb/>
之換官民如讐鈔法之行商賈疑怨賦斂增加軍將刻<lb/>
剥皆切中時病遂條上荒政多從之時三部使者分賑<lb/>
九州君得池宣徽三州十八縣獨居一路之半得濟糶<lb/>
米三十萬斛錢一十萬緡通商勸分足以均給君既分<lb/>
委寮屬又躬行省視窮冬風雪中竹輿上下山坂深村<lb/>
窮谷靡所不到起十有一月盡明年四月無一人捐瘠<lb/>
<pb n="KR4d0285_WYG_038-29a"/>
流徙者鄰郡九江來告急亦輟糴舟濟之賴以全活者<lb/>
甚衆新宣城守素無廉稱君奏罷之主之者大怒郡號<lb/>
凋弊乃命君攝事以困之君撙節關防府計充裕郡為<lb/>
大斛以受民租悉剖而更制之是歲減民輸七萬斛既<lb/>
又捐夏稅緡錢亦五萬去郡之日帑庾視始至亦數倍<lb/>
君視民疾苦如已隠憂為之興利除害如已嗜欲推行<lb/>
晦菴先生社倉之法上饒新安南康諸郡翕然應命社<lb/>
倉之法獨盛江東人蒙其利江東豪民詭籍寄産以避<lb/>
<pb n="KR4d0285_WYG_038-29b"/>
差役某王府物力四千緡莫非詭寄君請勒王家吏齎<lb/>
契券質驗仍申嚴限田之法自是豪猾不得肆貧弱少<lb/>
紓矣浮梁徳興民訴役錢增重為考其實歲用之外盡<lb/>
蠲之君于寮屬待之有禮至于舉刺斷之以巳不為貴<lb/>
要所移初除真州徧白輔臣臺諫以薦舉請託之弊願<lb/>
公舉以勵職業比終更莫敢以書至者及使江東兼攝<lb/>
臬事所舉多不識面受舉者亦莫知其故也新南康守<lb/>
貴勢子也庸下躁妄君劾之久乃予祠廣徳守臣觀望<lb/>
<pb n="KR4d0285_WYG_038-30a"/>
劾郡博士且詆轉運使真徳秀乞避之君請覆實守坐<lb/>
免徽守丐倚閣月椿錢為總餉者所劾都省亦言本州<lb/>
玩視朝廷君為力辯且言所行荒政實出已畫守竟奉<lb/>
祠去君既孤立多忤已浩然有歸志㑹吏部侍郎胡榘<lb/>
舉君自代遂引疾丐祠不許令君入奏事再辭又不許<lb/>
遂入對首疏二千言上自宫掖次及朝廷以至侍從臺<lb/>
諫闕失無不歴歴為上言之皆天下國家所以安危治<lb/>
亂者聞者為之悚然上寛容不以為忤也言者論君務<lb/>
<pb n="KR4d0285_WYG_038-30b"/>
為已勝昧于體國除兵部郎官力辭差知果州薦君者<lb/>
方為君恨而不知君之簡奄宦折逆黨其平昔植立巳<lb/>
如此安有去就出處不能擇其所主而顧為不義屈哉<lb/>
君聞臺劾下即解舟過京口與其友劉宰登茅山次九<lb/>
江入康山山南北之士皆來㑹幅巾藜杖窮極勝槩飲<lb/>
酒賦詩不知為逐客也君既得疾即請奉祠乞致仕皆<lb/>
未報疾革屬其友南康李燔以後事一本朱先生之禮<lb/>
釋老之說皆不用手為書别兄弟召大兒達可坐床下<lb/>
<pb n="KR4d0285_WYG_038-31a"/>
記遺言尤以謹藏伊洛之書讀之為囑九江蔡念成舉<lb/>
易簀語以告則對曰不敢忘已而命左右出下帷少頃<lb/>
視之已長往矣年四十有八特轉一官朝請郎致仕命<lb/>
松江轉運司致其柩還蜀君氣禀清明容貌端直望之<lb/>
若不能勝衣而其中屹然不可犯羣居終日寡言笑而<lb/>
温潤之色即之睟然孝友出于天性内外屬之貧者死<lb/>
喪嫁娶悉為經紀輙分俸贍之立朝介然無阿附然沉<lb/>
靜安詳人亦莫能窺其際也儀真俸素厚捐其不當得<lb/>
<pb n="KR4d0285_WYG_038-31b"/>
者宣城之禄厚于庾使取其薄者四方聘幣皆不講與<lb/>
僚吏寓公過客為禮酒不過五行非公㑹不作樂其恬<lb/>
淡寡慾無所係累則學問之本已先立矣自宗正公始<lb/>
以文學行誼為學者師誨諸子必以聖賢為法兄心傳<lb/>
不樂仕進窮經博古為西州之望其所著述多行于世<lb/>
其季性傳亦力學自好其進未可量也君與兄弟相視<lb/>
如師友故其一家之學言論操履一歸于正君既擢第<lb/>
慨然有從學武夷之志屬以家難不果行及為中都官<lb/>
<pb n="KR4d0285_WYG_038-32a"/>
訪求所嘗從學者相與講習盡得遺書讀之謙虚下問<lb/>
晝夜紬繹宏綱大義微言奥㫖靡不研究又得門人所<lb/>
録問答反復參考鋟版以惠學者然其為學篤于實踐<lb/>
不為空言于經史皆未有所論著曰學未至不敢于詩<lb/>
文平淡條達亦未嘗苟作曰學未至不暇其沒也其家<lb/>
裒其遺藳定為五十巻君之所得不盡見于此也君篤<lb/>
于為學蓋有摳衣升堂涉歴歲月莫能及者故其事業<lb/>
氣節卓然可敬而窮達死生不能累其胸中也士大夫<lb/>
<pb n="KR4d0285_WYG_038-32b"/>
不恱學久矣投之事物膠轕之中依阿顧望無益于成<lb/>
敗之數窮通得喪之來利害未毫髪比顛冥昏瞀棄其<lb/>
所守者皆是也聞李君之風得無少愧乎若李君者可<lb/>
謂有道之士否乎是可以付之萬世之公議矣君娶眉<lb/>
山史氏封安人三子達可國學進士當可少穎悟莊重<lb/>
如成人後君八閱月而夭獻可尚幼以君命為伯父後<lb/>
三女長適迪功郎新資州盤石縣主簿杜曄次尚幼其<lb/>
季後君九月而夭君以嘉定十五年八月甲辰葬于眉<lb/>
<pb n="KR4d0285_WYG_038-33a"/>
州青神縣盤龍山之原詎宗正公大墓十里銘曰<lb/>
大學之道曰知與行博文約禮玉振金聲知而不至如<lb/>
眇斯視行而不力如跛斯履允穆李侯禀資清明志篤<lb/>
行堅心通義精曰豈徒言靜存動省暗室屋漏必戒必<lb/>
謹中外踐更遑恤我身上則有君下則有民民方阻饑<lb/>
慈母來哺衮職有闕肝膽披露窮達死生浮雲太空以<lb/>
身任道萬折必東有言有行為訓為式勒此銘詩以詔<lb/>
罔極<lb/>
<pb n="KR4d0285_WYG_038-33b"/>
　　　林存齋墓誌銘<lb/>
存齋先生林君公度諱憲卿福州懐安縣栗山人天資<lb/>
莊重篤實淵粹自少已為佳子弟處學校輩行推其賢<lb/>
喜從當世知名之士遊聞濂洛治心修身之學欣然慕<lb/>
之受業朱文公與所嘗從學者友日以孔孟六籍周程<lb/>
之書磨礱浸灌充養其徳性色温氣仁言必擇而後發<lb/>
舉動造次不失繩墨與人交先自下聞人善若出諸已<lb/>
表裏洞徹人無間言少孤事兄如父撫兄子如已子飲<lb/>
<pb n="KR4d0285_WYG_038-34a"/>
食起居不忍一日離事瑣細以身任之相戒飭必曰勤儉<lb/>
家人有所為小大必咨而後行視親族鄉黨如其家有無<lb/>
患難相賙卹惟恐後誨鄉之子弟必以理義從容談論終<lb/>
日人交感其誠樂其和相勉以善故雖山谷窮處儒風之<lb/>
盛不減都邑循循雅飭不問可知其為存齋徒也生平交<lb/>
遊皆已致身貴顯君獨翛然大山長谷中坐幽亭俯清池<lb/>
吟風弄月不知窮通榮辱之變也文公晚得君稱其忠信<lb/>
勉以學及屬纊猶惓惓與君决文公沒君痛甚耆學益<lb/>
<pb n="KR4d0285_WYG_038-34b"/>
苦其徒吳宗萬林士蒙皆志篤行堅可與進道二子相<lb/>
繼歿君益悲望後輩日益切而君亦老矣年七十嘉定<lb/>
丁丑六月壬戌以疾終于家君之曾祖菁祖茂父齡皆<lb/>
世積賢厚迨君學行始著君不娶兄守卿之子蕃主君<lb/>
喪哭之也猶父子鄉人哀之也皆曰吾師逝矣吾誰與<lb/>
歸相與即存齋祠而祀之所謂鄉先生歿則祭于社者<lb/>
君雖不娶不為無後也越三年已卯九月辛酉葬君南<lb/>
山之麓蕃以君之治命來請銘予與君交最久不敢辭<lb/>
<pb n="KR4d0285_WYG_038-35a"/>
嗚呼若君者古之所謂躬行君子也夫銘曰<lb/>
學有本修諸身行于家及鄉人施不遐道則伸琢斯珉<lb/>
示無垠<lb/>
　　　郭夫人墓誌銘<lb/>
夫人龍舒郭日休先生名作徳之女臨川晏元獻公曾<lb/>
孫名巽之配既歿而狀其行者河東薛慈儉既葬而為<lb/>
之請銘者新城黄義勇叙其事而銘之者長樂黄榦予<lb/>
嘗從宦濳皖愛其土俗之美聞兩家世徳為尤詳與薛<lb/>
<pb n="KR4d0285_WYG_038-35b"/>
黄二君交相好也日休博學有行義為淮人所宗師晏<lb/>
氏望族世守禮法薛君耆儒黄君名士皆謹然諾不輕<lb/>
許可則夫人性行禀賦薰習始為女中為婦終為母各<lb/>
盡其道可書如狀不誣也夫人端靜敏慧聞講誦輙通<lb/>
大㫖嫻于女功極其精巧既嫁閨閫如賓能勉以正夫<lb/>
黨繁衍遇以恩禮咸得其情執夫之喪哀痛摧毁既免<lb/>
喪不御綺縠宴遊之㑹不赴創書室蓄經籍擇端士為<lb/>
子師禮以齊家儉以足用迨其晚歲資生之具倍致昌<lb/>
<pb n="KR4d0285_WYG_038-36a"/>
阜親屬貧者月給之里巷死喪不能舉女不能嫁力賙<lb/>
之歲或艱食輙發廪平其價夫人之徳見于狀者此其<lb/>
大畧也予嘗嗟夫世之稱婦徳者必曰柔靜然非剛嚴<lb/>
方正以濟之則昏愚庸弱之敗人家者多矣夫人年方<lb/>
三十夫死子幼獨能以禮節防其身以義方訓其子以<lb/>
勤儉富其家又能斥其有餘以及族屬鄉黨無秋毫顧<lb/>
惜意介然烈丈夫之所為非所謂至柔而動剛至靜而<lb/>
徳方者耶夫不能鞠躬盡瘁以直道事其君務為脂韋<lb/>
<pb n="KR4d0285_WYG_038-36b"/>
軟美以偷合苟容者士大夫猶為之况敢責之婦人女<lb/>
子乎予以是益歎夫人之為賢也夫人孀居四十有八<lb/>
年享年七十有九以夀終子男三人紹祖茂祖榮祖女<lb/>
一人適鄉貢進士吳綰孫男十一人煥燿炳奕煜煒熾<lb/>
炘燧熺燐女八人振振之盛又如此天之報施善人何<lb/>
如哉夫人歿嘉定癸酉九月葬于長樂鄉大園窠乙亥<lb/>
九月銘曰<lb/>
婦人之徳柔淑靜專濟以剛方其徳乃全豈惟婦道臣<lb/>
<pb n="KR4d0285_WYG_038-37a"/>
道亦然靖共正直曷其有偏承顔順㫖為世所賢亡國<lb/>
敗家伊誰之愆孰若夫人行通于天子孫振振眉夀永<lb/>
年于昭厥聲勒銘幽阡<lb/>
　　　楊料院墓誌銘<lb/>
文公朱先生守臨漳興學校明禮義以教其郡之士擇<lb/>
士之志于學者置賓賢館以處之楊君士訓字尹叔實<lb/>
與焉予以諸生從始識君君年尚少已為儕輩所推重<lb/>
户部郎中王君遇剛介少許可獨器君以子妻之予與<lb/>
<pb n="KR4d0285_WYG_038-37b"/>
王君交最厚知君志行為尤詳已而聞君擢進士第初<lb/>
試吏為福州古田尉再轉為潮州海陽丞福州永福令<lb/>
古田永福又予鄉之鄰邑也君之政譽益有聞于人㑹<lb/>
湖廣總領請于朝願得廉靖吏以董軍餉君亦以邑最<lb/>
為諸臺交薦遂以選差監鄂州糧料院未幾聞君歿累<lb/>
官至宣教郎年五十有八嘉定已卯三月二十有六也<lb/>
將以明年正月壬子葬于漳浦縣永清里官陂之原其<lb/>
孤以予與君有雅故來請銘所以叙述君之本末者皆<lb/>
<pb n="KR4d0285_WYG_038-38a"/>
予所親見聞也君之曾祖絳祖宗孟世積厚徳至父成<lb/>
大始貢名禮部君醇靜警敏少刻厲自奮處鄉校入太<lb/>
學杜門劬書不為獵涉綴緝務求聖賢遺意而躬行之<lb/>
文公嘗稱其學已知方則其望之亦至矣持身謹恪一<lb/>
語笑不妄發處家内外肅然少孤事祖母孝遇所願欲<lb/>
雖行數十里不憚艱險以求順適其意所不樂一毫不<lb/>
敢有所拂有疾訪醫行禱循陔百匝鄉空悲泣疾瘳乃<lb/>
已既歿執喪盡禮及葬廬于墓左朝夕哀號至毁瘠骨<lb/>
<pb n="KR4d0285_WYG_038-38b"/>
立終喪鬢髪盡白仕于其邑者相與為詩歌以詠其事<lb/>
厚于親族急難困乏竭力賙救之雖功緦之戚必為之<lb/>
制服蔬食朋友貧願稱貸者倒篋予之無吝色故君之<lb/>
内弟有同居終其身者及君之歿水漿不入口者累日<lb/>
寫其悲痛之情見之篇什有人所不忍聞者其居官一<lb/>
以寛和為主不為震厲立威名善者扶之豪者柔之人<lb/>
亦感其誠不肅而自化民有爭訟先以禮義曉譬有遂<lb/>
釋所爭而去者至決事姦無所容而曲直咸得其情其<lb/>
<pb n="KR4d0285_WYG_038-39a"/>
治永福留意學校更定祭器修立社稷風雨師壇有以<lb/>
民俗險健為言者君不敢鄙夷其民推誠以待之邑之<lb/>
人士誦君之徳不容口有曰公之徳量汪乎如不撓之<lb/>
波公之接人温乎如可愛之日潛心可質之上帝操行<lb/>
不欺乎暗室諸臺亦以愷悌慈祥聽訟平允薦之皆實<lb/>
録也自北鄙兵連民疲轉餉而士不宿飽至舉荆襄兩<lb/>
路軍儲以屬君君亦以忠誠懇篤慨然任其責上下相<lb/>
慶以為得人未踰月君歿行道之人皆為之咨嗟涕下<lb/>
<pb n="KR4d0285_WYG_038-39b"/>
君素廉介至無以為歛總餉者義之帥其僚屬為之具<lb/>
棺櫬備舟車䕶其喪以歸觀君所以感于人者如此則<lb/>
其歿也不獨為君惜也蓋君資禀既厚而又切于為已<lb/>
之學故其立行無瑕玷而孝道之篤尤人所難及措之<lb/>
事業雖未能大見于世即其已試者充之顧亦何施而<lb/>
不可哉嗚呼習俗之薄久矣不學者無以議為也學焉<lb/>
者工言語事容飾植聲名殆類知道者胸中所存矛㦸<lb/>
森列雖父子骨肉間不能盡其道多矣况他人乎况以<lb/>
<pb n="KR4d0285_WYG_038-40a"/>
臨其民乎若君者非古之所謂篤行君子乎君之子七<lb/>
人景亮鄉貢進士次廑為族人後次某餘夭君之教子<lb/>
以孝悌忠信為先其餘利禄未嘗一語及之故其諸子<lb/>
皆篤學謹行克世其家予既深識君而又參之以師友<lb/>
公論之所推許是宜銘銘曰<lb/>
厚其根其實不蕃流之長不如其源天命靡常定理則<lb/>
存濬其源毋伐其根不在其身在其子孫<lb/>
　　　李知縣墓誌銘<lb/>
<pb n="KR4d0285_WYG_038-40b"/>
榦少居里中聞秘閣李公之賢每朔旦必齋宿往造焉<lb/>
公不鄙延之坐語移日凡治身處家事物之應酬古今<lb/>
治亂得失之故隨所扣無倦色其好善如不及其於窮<lb/>
通榮辱之變泊如也公于是老矣後十餘年友人余元<lb/>
一為邑同安稱其主簿之賢不容口問其出則秘閣公<lb/>
之季子也于是始識君又十餘年君以南安丞轉為廬<lb/>
陵丞秩滿調安逺令又以部使者交辟改為龍泉令榦<lb/>
適從宦江西去君治所率不過數舍聞君治行為尤詳<lb/>
<pb n="KR4d0285_WYG_038-41a"/>
又數年君以薦者改秩為令惠之歸善未幾聞君以疾<lb/>
終官舍嘉定已卯七月十九日也君以父任累官宣教<lb/>
郎享年五十有四秘閣之賢宜有子矣君又真能世其<lb/>
家者榦遊君父子間幾四十年老而歸日求里之賢者<lb/>
與之處如君者不數人而君歿矣明年四月二十有二<lb/>
日葬于侯官縣保安山之原其孤僴述君行實來請銘<lb/>
遂叙其事而銘之君諱大訓字君序其先金陵人國初<lb/>
徙合肥靖康間始入閩今為福州閩縣人五世祖諱先<lb/>
<pb n="KR4d0285_WYG_038-41b"/>
以儒起家擢天聖五年進士第歴官中外所至有聲孫<lb/>
公覺稱其有古循吏風以大中大夫致仕贈光禄大夫<lb/>
先生朝請郎贈朝議大夫諱庭玉庭玉生朝奉郎贈金<lb/>
紫光禄大夫諱彦倫是為君之曾祖與豫章黄太史為<lb/>
文字友彦倫生奉直大夫贈紫金光禄大夫諱廱廱生<lb/>
奉直大夫直秘閣諱士龍君端重警敏弱不好弄居家<lb/>
孝友祕閣公深器之少長篤意學問聞伊洛之學忻然<lb/>
好之得朱文公大學中庸朝夕諦玩非其類不交鄉鄰<lb/>
<pb n="KR4d0285_WYG_038-42a"/>
罕識其面冲淡寡慾若無意于世者至居官則恪意盡<lb/>
瘁勇于敢為薄職卑而冷例求奉檄入幕府簿書斷絶<lb/>
吏縁為姦君洗手據案㑹計纎悉終日不倦民産登降<lb/>
官賦贏乏無逃者兩丞劇邑南安踵積弊姦豪受民賦<lb/>
與吏相表裏不以入賦日虧民苦追逮君課吏籍其姓<lb/>
名與所受之數按籍以索不擾而辦廬陵歲委官受租<lb/>
前期請囑相攘奪既得與吏為市民苦重征官受惡粟<lb/>
選可委者以屬君君洗手奉職盡革前弊公私便之歲<lb/>
<pb n="KR4d0285_WYG_038-42b"/>
適大旱獄囚淹滯檄君慮之有以峝冦繫者七十餘人<lb/>
君得其正犯十餘人皆伏辜其二十人則為所驅迫餘<lb/>
皆平民官軍掠之以示多獲獄具白之主將捕盜者力<lb/>
爭庭下君與之辯明日復以告爭愈力君正色曰將官<lb/>
殺人軍前則獄官不得與今既付獄是非曲直當聽有<lb/>
司君安得輙爭乎所活五十餘人有尹四者或謂賊將<lb/>
不當釋君辯其非後數日果有執尹四將以至者人方<lb/>
大服峒冦猖熾焚燒兩邑峒連湖廣三路騷然官吏縮<lb/>
<pb n="KR4d0285_WYG_038-43a"/>
手畏遁君往來兵間無虚日萬安通冦境君攝其事烽<lb/>
火屢警君不為動密調義丁戍兵以備之賊不得逞而<lb/>
去郡委官湖南議夾攻之䇿難其人咸謂無以易君者<lb/>
潭帥曹彦約得君大喜偕行討賊迄事始歸峒冦新平<lb/>
龍泉遭焚蕩人心憂疑負固喜亂者尚跳踉山谷間君<lb/>
既去官以辟就職招集流亡一意撫摩蹂踐之地朝廷<lb/>
蠲兩稅君復請寛年限又請于州給錢積榖以備凶荒<lb/>
大軍撤戍君謂不可無備請置隴頭寨以捍外冦留戍<lb/>
<pb n="KR4d0285_WYG_038-43b"/>
兵五百以䕶縣郭新作縣門示以閑暇人情始安青草<lb/>
明坑二峒素桀驁或請𠞰之以息後患君曰獨不可理<lb/>
諭乎招其酋長十餘人或戒以勿往皆曰李知縣非欺<lb/>
人者既至為具勞之諭以禍福皆泣謝誓不敢他志于<lb/>
是籍鄉丁明保伍使聽命隅官又擇其有信義能帥衆<lb/>
者為都隅官以統之有警則互相防守不率則更相糾<lb/>
察衆皆歡呼而去相與勒石于石筍峯頌君徳以明不<lb/>
敢有負自是鄰邑連歲竊發以此曹不從亂皆莫敢入<lb/>
<pb n="KR4d0285_WYG_038-44a"/>
縣境君于理煩剸劇如此至于歸善事簡俗醇治以安<lb/>
靜以民未知禮鬭狠告訐形于親族衣冠喪葬無復品<lb/>
節為文戒之民俗自化君既簡追呼罷科抑民亦田里<lb/>
相安訟獄衰息可以卧治而君歿矣簿書財榖獄訟甲<lb/>
兵俗吏誇之以為能而儒生所不道禮樂教化儒生喜<lb/>
談以為名髙而俗吏見為迂濶事不根理理不該事而<lb/>
數千年間天下無善治若君者倥偬則力事功閒暇則<lb/>
修禮教儒而不腐吏而不俗此豈常情所能及哉君所<lb/>
<pb n="KR4d0285_WYG_038-44b"/>
至以廉勤整辦稱其在江西臺府交薦君自處恬然未<lb/>
嘗曲意阿世故功多而報嗇其于財利未嘗秋毫經意<lb/>
故其歿也以田易地而後能葬嗚呼是可謂賢者也君<lb/>
娶陳氏子三人僴价侹皆業進士女三人長適浙漕進<lb/>
士林夢庚次適迪功郎汀州寧化縣尉林光謙次在室<lb/>
銘曰<lb/>
業紹于家學修于身行孚于友利加于民何辜于天有<lb/>
志莫伸聚散倐忽如空中塵顔夭跖夀孰暴孰仁不亡<lb/>
<pb n="KR4d0285_WYG_038-45a"/>
者存視此堅珉<lb/>
　　　族叔處士墓誌銘<lb/>
黄氏居福州城東三百年釐而為三𣲖而為六後有他<lb/>
徙者自同慶而下子孫存者無慮四十人挾策為儒者<lb/>
累累不絶紹興間察院公始以篤行直道清名髙節著<lb/>
聞當世子宣教君杲通直君東亦皆孝友廉潔挺挺有<lb/>
父風又六七十年後路之黄諱叔毖者生先覺先覺生<lb/>
俊卿俊卿生公諱凱字舜舉獨能以勤儉大其家苦學<lb/>
<pb n="KR4d0285_WYG_038-45b"/>
守禮法教其子南金宗尹宗傳皆雅飭為良子弟南金<lb/>
以弱冠預鄉貢宗尹亦繼入太學一門之盛庶幾哉察<lb/>
院公之遺事矣嘉定庚辰十月丁丑公微疾終于正寢<lb/>
初娶何氏後娶陳氏子三人女一人婚嫁皆未畢而公<lb/>
之年僅五十有二乃不及享其盛大之福識與不識無<lb/>
不為公流涕也命之脩短懸于天矣勤儉苦學守禮法<lb/>
者人也一族之間三百年之久其盛不過再世皆以勤<lb/>
儉苦學守禮法得之則公之行信可書公之子弟與凡<lb/>
<pb n="KR4d0285_WYG_038-46a"/>
吾之族人皆知以公為法則吾宗之大未有艾也其年<lb/>
十二月壬午葬公於桑溪艮山之原其族榦為之誌其<lb/>
墓而系之以銘<lb/>
家之興替不于其家于其身天之報施不于其天于其<lb/>
人謂予不信視此堅珉<lb/>
　　　林處士墓誌銘<lb/>
龍門三灘之勝清邃雄特著于永福有隠君子諱仁澤<lb/>
字徳俊居之篤行逺識信于鄉之人大理卿黄公景說<lb/>
<pb n="KR4d0285_WYG_038-46b"/>
國子博士杜公申皆鄉鄰之望嚴介少許可道君之賢<lb/>
亹亹不絶口榦嘗欲禮于其廬未能也間與其弟若子<lb/>
遊則如見君焉投老來歸卧病田里不復有志于當世<lb/>
之賢豪而君亦已為古人矣其子宋偉踵門泣且拜曰<lb/>
葬有日願請銘考其弟羽所述之狀則君奉親以孝聞<lb/>
事寡嫂如母撫子孫極其慈視兄之子若已子樂賓客<lb/>
喜施予處郷閭以和遇童稚如成人田夫野叟如敵已<lb/>
樂君之徳斂袵而稱道之者内外無間言家故多貲中<lb/>
<pb n="KR4d0285_WYG_038-47a"/>
更變故簞瓢屢空人不能堪君處之裕如也及其子入<lb/>
太學升舍選疲精竭力營菽水以進其親有餘矣君不<lb/>
為喜厲其子以學尤嚴以切自號龍門牧翁放懐山水<lb/>
之間賓朋觴詠終日翛然有遺世獨立之意利害得喪<lb/>
與夫横逆之來一以虚舟視之不為毫髪自累忽一日<lb/>
晨起命家人具酒肴集羣從語以死生旦晝之常若相<lb/>
訣别焉者于是治楄柎相丘隧舉酒屬客笑傲其旁觀<lb/>
其神彩無異平日後數月以疾終于正寢蓋君之兄仁<lb/>
<pb n="KR4d0285_WYG_038-47b"/>
實嘗受業于晦菴朱文公退而講習如師友厭棄科舉<lb/>
刻意聖賢之學嘉言善行沉潛玩繹終其身不少懈則<lb/>
君之自得周旋乎日用之間傲睨乎塵俗之表其以是<lb/>
歟予嘗疾夫世之學者事口耳飾容貌若可觀矣而實<lb/>
行不若市人其謹畏自將者僅足寡過而貧富窮通榮<lb/>
辱死生之變鮮不悖繆喪其守者則區區細行亦何足<lb/>
道哉况于不學者哉若君者可謂篤行逺識之君子矣<lb/>
君之曾祖校祖覺民父必先世積厚徳母黄氏外祖純<lb/>
<pb n="KR4d0285_WYG_038-48a"/>
夫以文章行誼著于州里娶黄氏先君卒三十年子男<lb/>
女各一人男宋偉女適進士黄淵孫男女二人君之生<lb/>
以紹興壬申其歿以嘉定已卯十月明年十月壬戌葬<lb/>
于東山之麓銘之曰<lb/>
龍門之彎昔所遊兮東山之麓今所休兮生死旦晝等<lb/>
一漚兮與化俱逝將安求兮俯視斯世捃若囚兮何千<lb/>
萬年樂斯丘兮<lb/>
　　　朱夫人墓表<lb/>
<pb n="KR4d0285_WYG_038-48b"/>
賜冠帔夫人朱氏紹興丞相魏國公之季女常徳臨汀<lb/>
郡侯之女弟是為某官陳公之婦都昌令元平之妻子<lb/>
七人女三人享年若干以慶元五年某月歿于福州所<lb/>
居之小寢元平方調官上京聞其喪哭之甚哀將以是<lb/>
年某月葬于某鄉某山之原元平三過予而言曰此吾<lb/>
賢配也丞相魏國公酷愛之吾從宦遊四方坐曹不少<lb/>
暇凡于裘葛瑣碎歲時薦享賓客問遺得以無闕漏者<lb/>
惟夫人是賴吾之子非夫人所生者凡三人夫人撫之<lb/>
<pb n="KR4d0285_WYG_038-49a"/>
無毫髪異意飲食衣服必先其夫若子不足則啜空器<lb/>
衣敝襦泊如也夫少為人子長為人妻又為人母能若<lb/>
是亦可以為賢矣乎今臨汀公既為之誌其壙矣吾與<lb/>
子交最久且厚吾猶不忍吾妻之泯泯無聞也子盍有<lb/>
以表其墓乎余惟婦人之行不聞于外知夫人之賢者<lb/>
莫若夫與兄臨汀公既為之誌元平復與予言如是予<lb/>
尚何言哉予與元平交且二十年元平慷慨奇男子也<lb/>
生平視世事不如意輙上書闕下論得失斥公卿賢不<lb/>
<pb n="KR4d0285_WYG_038-49b"/>
肖立部使者郡太守庭下辨事可否刺口斥言不少忌<lb/>
以是官不遂家故豐厚坐是反困約予觀元平之所為<lb/>
與其所遇如此意其妻孥當甚苦之然賓客過元平之<lb/>
家輙笑語移日其盃勺殽核皆若素備以待元平不時<lb/>
之需其飲饌陳設必精以潔其庭宇灑掃必肅以嚴其<lb/>
奴𨽻趨走執事惟謹大不類元平之為人朋友患難雖<lb/>
甚乏輙罄囊以賙之升堂琴瑟和鳴之聲聞于外予於<lb/>
此有以見元平夫人之賢矣婦人之行莫大于順其夫<lb/>
<pb n="KR4d0285_WYG_038-50a"/>
由貴盛而處窮約雖男子有不能堪者今夫人乃能與<lb/>
元平相安如是是可不謂賢乎元平所與朋友見元平<lb/>
之豪俊不可羈束鮮不病之視元平之官不遂且貧鮮<lb/>
不姍且笑則元平之友反不如元平之妻者多矣禍福<lb/>
窮通之來要有定理若其冒歿勢利使其妻妾相訕于<lb/>
中庭孰若姑守所志而能使其室家相安如元平之家<lb/>
乎故予于夫人不惟有以見其行而又有以厲當世不<lb/>
惟有以見夫人之賢而又有以見元平之能型其家也<lb/>
<pb n="KR4d0285_WYG_038-50b"/>
是為表<lb/>
　　　仲兄知縣墓表<lb/>
慶元六年五月十有一日通直郎知撫州樂安縣事黄<lb/>
君東字仁卿至撫州之一日以疾卒于郡學之官舍教<lb/>
授劉君瑱發其篋視之金無餘藏問之左右則君未至<lb/>
州而糧已終矣劉君亟取其家器皿質金買棺製衣以<lb/>
襲以斂徧走部使者臺郡寮屬以告而賙之丞相廬陵<lb/>
周公以幣來賻旁縣他郡聞君名者雖非雅故亦交致<lb/>
<pb n="KR4d0285_WYG_038-51a"/>
禮然後君之喪與其孤幼始歸達于福州嘉泰二年秋<lb/>
九月葬于懐安縣桃枝山保福僧寺之東北隅君之家<lb/>
世族系見于晦菴朱先生所誌御史公之墓君公之次<lb/>
子也遺澤補將仕郎歴任迪功郎監吉州酒務全州法<lb/>
曹關陞從政郎南劎州沙縣丞轉文林郎監衢州稅務<lb/>
轉承直郎改秩通直郎知吉州萬安縣丁内艱服闋受<lb/>
今任君天資警敏而簡黙遲重呐然如不能言者少遊<lb/>
鄉校多為先輩所稱道屬文賦詩思致清古遇事無鉅<lb/>
<pb n="KR4d0285_WYG_038-51b"/>
細咸研精極思其所規畫人莫測其意及臻厥成往往<lb/>
歎其不能易也故其居鄉親故事有難理者必即君謀<lb/>
之及當官雖筦庫之微而部使者郡太守民訟難剖者<lb/>
悉以委君同寮聨事者文書非君莫敢決間遇詰責率<lb/>
賴君以免故君之所涖輙有聲稱而既去無不思之者<lb/>
廉介之行人所難及常俸之外凡以利得者皆卻不受<lb/>
官之雜金苦敷諸吏以給公用者一切屏之每之官警<lb/>
盜之卒非法所應役者遣之雇夫之金非法所應用者<lb/>
<pb n="KR4d0285_WYG_038-52a"/>
歸之既終任供帳之屬一毫不以私其家故相番陽趙<lb/>
公知君之貧其帥閩也屬君校書而月饋之謝不可則<lb/>
受什之一二請君攝事鄉邑辭曰有先人之訓不敢違<lb/>
居官辦職不為表襮以求人知所至未嘗以姓名通諸<lb/>
司剛介自持雖州縣長吏不敢溷以私事所當爭則脅<lb/>
以斥逐不顧也以是官既不達而家益貧然君處之如<lb/>
未嘗仕衣食疏糲妻孥以下有不能堪者築室先壠之<lb/>
側仕巳則居焉日與田夫野老出入桑麻之間頗有終<lb/>
<pb n="KR4d0285_WYG_038-52b"/>
焉之志以家事為累未能也御史公既歿家無餘財田<lb/>
畝之入不足支數月君奉太夫人撫弟妹三十餘年之<lb/>
中米鹽瑣細靡不躬歴黽勉有無未嘗告憊以故太夫<lb/>
人之意甚適而弟妹亦皆賴以有立俸入之餘銖寸積<lb/>
累嫁女弟從女弟及弟之女凡三人至遣弟之女則囊<lb/>
篋絲縷無餘矣嗚呼以君之才識豈不足以致富貴至<lb/>
于貧困者取于人者廉也以君之簡儉縱不至富貴亦<lb/>
豈不足自給至于死無以為歛且無以為歸者施于弟<lb/>
<pb n="KR4d0285_WYG_038-53a"/>
妹者厚也無所利而為善古人猶難之若夫顛連困躓<lb/>
以身徇義沒齒而無悔視古有道之士見善明而用心<lb/>
剛者何如也君娶延平張氏有賢徳事姑孝處内外以<lb/>
和寧能承君之意君初無子得張氏女撫養之復以叔<lb/>
弟之子為後君歿前三歲有子安孫既歿有遺腹子曰<lb/>
寧孫惟吾家自御史公潔廉慈愛惠利著明當世號稱<lb/>
名卿伯兄杲亦以才氣超逸克世其家今君所自植立<lb/>
又如此三子皆幼而二弟亦巳老矣大懼君之行泯泯<lb/>
<pb n="KR4d0285_WYG_038-53b"/>
無傳將無以著吾家世澤之美而昭先訓之無窮也遂<lb/>
誌其梗槩如此以表諸墓而示後人使有考也季弟迪<lb/>
功郎監嘉興府崇徳縣尸部石門犒賞酒庫榦述<lb/>
　<lb/>
　<lb/>
　<lb/>
　<lb/>
　勉齋集巻三十八<lb/>
</p>
<p>
</p>
  </div>
</body>
</text>
</TEI>
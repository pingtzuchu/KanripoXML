<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>勉齋集巻二十一</head>
    <p>
<pb n="KR4d0285_WYG_021-1a"/>
欽定四庫全書<lb/>
　勉齋集巻二十一　　　　　宋　黄榦　撰<lb/>
　　序<lb/>
　　　送陳元平宰邵武序<lb/>
陳君以英豪邁往之氣少以功名自許熟於民情軍政<lb/>
之利病與之語亹亹不倦老吏宿將歛衽畏服而獨喜<lb/>
與世之守章句語道理繩趨而尺步者遊苟誠其人不<lb/>
間爵齒必詘首下問此豈非其本心也哉世率以果敢<lb/>
<pb n="KR4d0285_WYG_021-1b"/>
㨗給病陳君而戒以靜重詳審予以為人患無志耳士<lb/>
固有志於聖賢之學而為氣所勝未能遽易其習尚之<lb/>
偏者然志氣之帥苟有其志氣亦安能卒勝之耶人之<lb/>
氣禀固有剛柔之異然剛者易折而柔者難扶安知前<lb/>
日為吾病者不反以賛吾今日自治之决耶陳君於吾<lb/>
道汲汲向慕而才豪氣剛尚有持尺箠取中原之意抑<lb/>
豈不能自治其氣禀之偏耶靜重詳審之言予將有考<lb/>
矣陳君今為邵武令一日過門而别曰我行矣子亦有<lb/>
<pb n="KR4d0285_WYG_021-2a"/>
以語我乎予於陳君為後輩且駑劣不足與語而猶若<lb/>
是則其志可知矣予嘗聞邵武有故尚書黄公終日正<lb/>
容危坐視其貌若無以異於常人聽其言呐然如不能<lb/>
出諸其口一旦立便殿上與天子相與可否凜凜然不<lb/>
可犯君今訪諸鄉人而式於其閭其亦有所感也夫春<lb/>
水𣺌瀰兩涘之間不辨牛馬而霜降水涸蛟龍諸藏者<lb/>
乃天地之全功也陳君其尚勉之哉紹熈辛亥暮春旣<lb/>
望北山黄榦序<lb/>
<pb n="KR4d0285_WYG_021-2b"/>
　　　輔仁録序<lb/>
榦嘗誦谷風之詩而為之掩巻太息曰嗟乎人之大倫<lb/>
五朋友居一焉豈不重哉自天地隂陽升降上下而君<lb/>
臣之義父子之恩夫婦之别長幼之序著矣朋友者果<lb/>
何自而然耶方以類聚物以羣分天之道也人之與人<lb/>
類也朋友者人類之中志同而道合者也故曰天叙有<lb/>
典豈人力也哉君臣父子夫婦長㓜一失其序則天典<lb/>
不立而人道化為物類矣朋友道絶則此四者雖欲各<lb/>
<pb n="KR4d0285_WYG_021-3a"/>
居其分不可得也善而莫予告也過而莫予規也觀感<lb/>
廢而怠心生講習踈而實理晦則五常百行顛倒錯謬<lb/>
而不可勝捄矣然則朋友者列於人倫而又所以紀綱<lb/>
人倫者也所可重者若此而世莫之重焉可不為之屢<lb/>
嘆也耶世教不明人心益薄生而知愛長而知敬者往<lb/>
往奪於利慾而不能以相保况其倐然集忽然㪚如太<lb/>
虛浮雲之無所倚薄者乎宜其苟合輕棄而不以動其<lb/>
心也雖然抑有由矣相習也以利相許也以氣相附也<lb/>
<pb n="KR4d0285_WYG_021-3b"/>
以勢平居講切無補於人心天理之毫髪甚者又從而<lb/>
斲喪之有之旣不足以為益則棄之亦不足以為憾矣<lb/>
誠能思夫天典之所固有人倫之所賴以立雖欲勿重<lb/>
其可得哉吾友黄君公泰謁榦而言曰學者之所志人<lb/>
道之當然耳久要之不㤀獨非人道之當然乎朝於斯<lb/>
夕於斯一旦離索焉而姓名邑里之不紀其何以慰吾<lb/>
拳拳之念耶遂出録屬榦名之而俾序其意榦謂此道<lb/>
不明久矣公泰知其有所輔於已也願以輔仁名之可<lb/>
<pb n="KR4d0285_WYG_021-4a"/>
乎抑嘗聞之朋友所以輔吾仁而非志於仁則亦無以<lb/>
盡朋友之道人之生同禀此氣同具此理大吾心而達<lb/>
觀之不見其為異也朋友之交亦去其物我之私而已<lb/>
有善焉公為之有過焉公改之資人以成己推其所以<lb/>
望於己者而勉人也盡其心平其氣毋匿毋拒毋徇毋<lb/>
惡則故舊之情將銘諸心而不能忘也况是録之可攷<lb/>
乎不然則屢書之奚益同志其勉之榦方有頼焉爾紹<lb/>
熈辛亥六月九日北山黄榦謹序<lb/>
<pb n="KR4d0285_WYG_021-4b"/>
　　　送徐居父歸永嘉序<lb/>
榦嘗讀詹事王公之文觀其序篇致意於君子小人之<lb/>
際而得公之用心明白若日月浩汗若河漢未嘗不廢<lb/>
巻而嘆也曰世豈復有斯人也耶高明廣大者天理之<lb/>
公也詰曲偏暗者人欲之私也天理不明人欲日肆世<lb/>
豈復有斯人也耶及考其世系則公永嘉人也嘗欲遊<lb/>
於其鄉以覽觀山川之勝訪於其鄉之士豈無聞公之<lb/>
風而興起者乎淳熈甲辰始識包君定於武夷之下越<lb/>
<pb n="KR4d0285_WYG_021-5a"/>
八年復識徐君居父於清潭之濱旣又因居父識其兄<lb/>
仁父其外弟葉君味道與凡遊且官於是邦者則疇昔<lb/>
之嚮慕固不待䟦履之艱訪問之勤得以與之周旋矣<lb/>
至於人聞其名家藏其書號為一世能言之士而射䇿<lb/>
决科者皆宗之則猶以未得竊伏下風為恨也嗚呼公<lb/>
不復作矣公之用心余殆將有所考焉而世之説者乃<lb/>
曰皓皓者易汚不若循循而俯者之可以集事也則公<lb/>
之用心是耶非歟居父之歸也弔望於王公之墓而過<lb/>
<pb n="KR4d0285_WYG_021-5b"/>
諸其友其為予問之紹熈辛亥九月六日北山黄榦序<lb/>
　　　代仲兄會表兄弟序<lb/>
北山黄東招其内弟鄭肅子㳟而告之曰吾從母昆弟<lb/>
皆葉出也葉氏昆弟猶吾從母之昆弟也凡三姓四家<lb/>
雖所系不同自吾外祖父母以來一本而已先王制禮<lb/>
列之五服之次以為緦麻之戚焉古之緦麻非今之所<lb/>
謂緦麻者也其嵗月必相往來吉㓙必相慶弔出入必<lb/>
相餞勞禍患必相賙䘏亦其理宜也世降俗末利害交<lb/>
<pb n="KR4d0285_WYG_021-6a"/>
攻一室之内同姓之中尚有爭毫末相鬭䦧者况於異<lb/>
居别族之親乎吾故昆弟㪚而居於城之東西南者有<lb/>
累十數年而不相見者焉邂逅相遇問起居外僅能貌<lb/>
相勞若而已漠然無情矣至於諸姒諸子則有終其身<lb/>
而不識面者焉吉㓙禍患之來而能為之同其苦樂者<lb/>
亦罕矣嗚呼此豈人道之所可安也哉吾嘗記為童子<lb/>
日外祖父母皆亡恙嵗冬之朝兄弟畢集相與握手終<lb/>
日談諧笑語市棗栗相啖迨其去則留連不忍捨旦暮<lb/>
<pb n="KR4d0285_WYG_021-6b"/>
又思之而幸其復來也豈非秉彛良心有不能已者及<lb/>
其長也而後怵於習俗迫於利害而不能以相保與此<lb/>
有識者之所當慨念也今吾欲與兄弟約以嵗正月之<lb/>
十日六月之二十日會於天寧之浮屠天寧居城南十<lb/>
里於吾三姓兄弟之往來道理適均人具肴一柈酒一<lb/>
壺飯一器春蠔夏荔不拘其數合而飲食之古人騷賦<lb/>
詩詠與夫投壺弓矢之具有則攜之以供娛樂相告語<lb/>
以孝悌忠信相問勞以老少安否家計有無至於農圃<lb/>
<pb n="KR4d0285_WYG_021-7a"/>
桑麻之業皆可抵掌而劇談也世俗俚下之詞閨闥米<lb/>
鹽之賤則謹勿出諸其口晨而往戴星而歸於是重親<lb/>
族厚風教不其善歟子恭曰善哉盍為之期日而告之<lb/>
乎余曰吾二十年前表兄弟之存者二十有一人今其<lb/>
亡者六人矣亡者不可復作其僅存而長者不下四五<lb/>
人少者亦旣娶婦抱子矣使此十有五人者皆康寧皆<lb/>
壽考皆嵗無他適而能相樂其為斯㑹也亦不過七八<lb/>
十日而無此身矣人生百年之間兄弟十有五人而無<lb/>
<pb n="KR4d0285_WYG_021-7b"/>
七八十日之相樂其與路人奚擇焉則是㑹也誠有不<lb/>
可緩者吾欲始以壬子之春何如子恭曰善哉敬受教<lb/>
遂述其言如此遍以告諸兄弟俾書其姓名於左曰如<lb/>
約東長也謹書曰黄東如約<lb/>
　　　林仲則二子名字序<lb/>
慶元戊午予屏居箕山林仲則之二子曰庚曰武者自<lb/>
栗山來從予遊明年予將為武夷之行而二子者亦且<lb/>
將冠仲則以書來曰吾將易其童穉所命之名而因以<lb/>
<pb n="KR4d0285_WYG_021-8a"/>
字之願以屬子可乎予與仲則兄弟交最久而二子者<lb/>
復從學於予其何説之辭予觀庚也慤而武也敏慤者<lb/>
恐其不志於學而敏者恐其不力於行故名庚以學之<lb/>
名武以行之學之則聞見博而雖愚必明矣行之則德<lb/>
日起而雖柔必强矣故字學之曰伯明父字行之曰仲<lb/>
强父二子其勉之栗山之俗率以長子主家於内次子<lb/>
讀書於外使主家者知學則公平友愛之義篤而家之<lb/>
道益和以昌讀書者能行則孝悌恭順之道隆而所以<lb/>
<pb n="KR4d0285_WYG_021-8b"/>
讀書者不但口耳之末而已不然吾恐内焉妻孥之慮<lb/>
重外焉子弟之軄廢乖爭陵犯之風將由是起矣故予<lb/>
之所以名而字之者不惟就二子之質而亦以因其俗<lb/>
不惟二子可勉而凡栗山之從吾遊者葢皆有以思吾<lb/>
言矣冬至後二日北山黄榦序<lb/>
　　　久要録序<lb/>
非天屬之親非名位之臨倐然相聚於千百里之外一<lb/>
朝去之姓名爵里有不及記者此久要録之所不可無<lb/>
<pb n="KR4d0285_WYG_021-9a"/>
也然非天屬而愛生焉非名位而敬生焉姓名爵里不<lb/>
相與而不可不録焉者道義切磨之功人道之至重天<lb/>
理之不能忘也異日離群索居取是録而觀之某賢與<lb/>
某始善而中變與某日進而不已與皆可以致吾忻慕<lb/>
慨嘆之意而亦以為進德之助者是録之作豈小補哉<lb/>
書之編首以諗同志云長樂黄榦序<lb/>
　　　送許太博入宇文宣撫幕府序<lb/>
天地之間一隂一陽兩儀立焉隂陽有老少四象生焉<lb/>
<pb n="KR4d0285_WYG_021-9b"/>
形而上謂之道形而下謂之器語大天下莫能載語小<lb/>
天下莫能破皆不出是四者而已人之一身仁禮為陽<lb/>
義智為隂兩儀也仁為木禮為火義為金智為水四象<lb/>
也形而上者也肝心為陽腎肺為隂兩儀也肝為木心<lb/>
為火肺為金腎為水四象也形而下者也耳目鼻口之<lb/>
分少長老死之變喜怒哀樂之感惻隠羞惡辭讓是非<lb/>
之情與夫五常百行未有出四者之外者也語大則天<lb/>
地日月鬼神四時不能違也語小則一草一木無不具<lb/>
<pb n="KR4d0285_WYG_021-10a"/>
也四者之妙其淵深廣大如此人之所以與天地並立<lb/>
而無間者於此器之中具此道也所以為聖為賢而超<lb/>
乎人物者於此器之中由此道也格物致知窮此道也<lb/>
存誠居敬守此道也無以窮之則罔然無所見無以守<lb/>
之則茫然無所得雖具人之形其與禽獸不遠矣世教<lb/>
不明學者知之而未必求求之而未必熟不至乎熟猶<lb/>
無見無得也至乎熟則動容周旋無適而非四者之用<lb/>
也古之君子所以自强不息者亦將有以熟之也開禧<lb/>
<pb n="KR4d0285_WYG_021-10b"/>
丁卯尚書宇文公出帥江陵宣威荆襄辟許君為屬而<lb/>
列予於下陳雖以病辭不果行而因以得交於許君一<lb/>
日相與語康節先生之學有感於數之起於四者予因<lb/>
極言之以諗許君且以自警云長樂黄榦序<lb/>
　　　葉雲叟子名序<lb/>
葉雲叟以嘉定丙子後七月生男越三日來請名予與<lb/>
雲叟舊且好也不容辭諗之曰正得秋而萬物成天道<lb/>
也閏以積分而成月乃定時而成嵗雲叟奉母自括蒼<lb/>
<pb n="KR4d0285_WYG_021-11a"/>
來居於此種學甚力持身甚謹此鄉之人皆敬愛之今<lb/>
遂娶婦生子矣其亦至此而有成乎天啟之矣請以成<lb/>
子名之嵗適大比雲叟行將褎然為舉首此其成之兆<lb/>
乎若夫學者所以成德也知類通達强立而不反謂之<lb/>
大成予於雲叟父子有望焉冲佑逸吏黄榦序<lb/>
　　　趙季仁二子字序<lb/>
吾友趙君季仁之二子長曰希□次曰希譡將為之加<lb/>
冠而重成人也求字於其友黄榦按釋文□謂告曉之<lb/>
<pb n="KR4d0285_WYG_021-11b"/>
熟也譡謂中也此因言而訓也即言以求其心則言之<lb/>
熟者致敬而不敢忽也言之中者度義而不敢苟也夫<lb/>
學豈徒言而已哉故字□以伯敬甫字譡以仲義甫易<lb/>
曰君子敬以直内義以方外程子曰敬立而内直義形<lb/>
而外方直而方則大矣有志於學捨敬與義將安適乎<lb/>
季仁好學者也二子必能世其業故為之字而序其意<lb/>
以勉之嘉定丁丑長至冲佑散吏黄榦序<lb/>
　　　黄西坡文集序<lb/>
<pb n="KR4d0285_WYG_021-12a"/>
善學者先立其本文詞之末達而已矣然本深者末必<lb/>
茂不務其本而末焉是先未見其能工也予始識西坡<lb/>
黄君見其神清氣勇襟懷卓犖而知其資禀之異見其<lb/>
從師問學而恐不及而知其趨向之正見其臨民多惠<lb/>
政立朝多壯節而知其事業之偉嵗適大祲人相食官<lb/>
吏畏首畏尾束手坐視君發廩蠲租不待報竟以得罪<lb/>
偽禁方嚴學者更名他師至有師殁不弔者君謫居不<lb/>
遠千里哭泣犇赴投閒十年人不能堪君泊如也有本<lb/>
<pb n="KR4d0285_WYG_021-12b"/>
者如是文詞特餘事耳慶元初天子方慨然建立治功<lb/>
收召四方知名之士君亦駸駸嚮用矣使得究其藴豈<lb/>
但文詞之足稱哉君為南昌郡博士予始識君於康廬<lb/>
今四十年矣哲人其萎而從遊諸老皆無在者過君家<lb/>
訪其子如見其人焉其子池州法曹杭出君文一編示<lb/>
予俾序之予懼讀君之文者愛其詞不求其本故為之<lb/>
言某年某月某日長樂黄榦序<lb/>
　　　林子至子字序<lb/>
<pb n="KR4d0285_WYG_021-13a"/>
貢者下獻上之稱也球琳琅玕與夫橘柚之屬皆可以<lb/>
供朝廷宗廟賓客禮樂之用而後貢故夏書九州之貢<lb/>
以物名周禮邦國之貢以用名下之獻其上非有用不<lb/>
貢也朝廷資人才以共治諸侯擇其賢且能者以獻於<lb/>
上亦曰貢得其人則足以建功立業否則蠧國害民尤<lb/>
不可以無用者貢也二者皆以有用貢而人才之用為<lb/>
尤大然致其用者在人養其用者在已古者禮義之教<lb/>
素明士之所自養者莫非有用之實後世以文詞取士<lb/>
<pb n="KR4d0285_WYG_021-13b"/>
則皆空言而無實用矣是以君子少而小人多治日少<lb/>
而亂日多職此之由也然則為士而將貢於上其可不<lb/>
以有用者自養乎栗山林子至名其子以貢而問字於<lb/>
予為之字曰用之勉乎哉行將見子干霄凌雲而為棟<lb/>
梁之用椳闑<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>楔非所望於吾子也嘉定己卯夏至冲<lb/>
佑散吏黄榦序<lb/>
　　　送方明父歸岳陽序<lb/>
晦菴先生以道德為學者師榦少不自量得與弟子列<lb/>
<pb n="KR4d0285_WYG_021-14a"/>
竊窺其容貌端莊儼然終日未嘗懈玩索理義片詞隻<lb/>
字未嘗忽厲志聖賢以身任道未嘗忘誘掖後進寸長<lb/>
片善未嘗棄端居一室世之玩好無所嗜安貧自樂世<lb/>
之富貴無所慕篤信善道世之毁譽無所恤臨事度義<lb/>
世之利害無所擇其精微高遠者非末學所可知其可<lb/>
知者亦人之所共知也四方學者從遊者數百人今其<lb/>
存葢無幾先生之書則家藏而人誦之讀其言者未必<lb/>
通其義通其義者未必明諸心凛凛乎㣲言之絶大義<lb/>
<pb n="KR4d0285_WYG_021-14b"/>
之乖也先生殁十有餘年蜀有李君道傳貫之者乃獨<lb/>
求之文字朋友之間篤學力行卓乎有不可及顧其不<lb/>
幸不見先生而親炙之又不幸蚤世以殁不及究其學<lb/>
充其志也嘗深痛之以為今之世不復有斯人矣又五<lb/>
六年有家演本仲者其志學操行視貫之伯仲也豈蜀<lb/>
之人物獨盛於東南耶今又得吾明父焉於理義之大<lb/>
端講之熟矣尤深病夫世之學者言行之背馳義利之<lb/>
交戰也而深懲焉觀其志之所趨葢未可量也明父復<lb/>
<pb n="KR4d0285_WYG_021-15a"/>
為予言番陽饒曽師魯之為人自以為莫及也以是觀<lb/>
之天壤之間英靈之氣鍾為人物者何代無之洙泗濓<lb/>
洛之學深微隠奥者至先生而昭昭然若大明之中天<lb/>
也尚何微言絶大義乖之足憂乎此予之所以釋然以<lb/>
喜也抑嘗有聞焉夫子之道惟曽子孟子得其傳曽子<lb/>
曰士不可以不𢎞毅孟子曰其為氣也至大至剛子思<lb/>
之中庸受之曽子而傳之孟子一篇之中無非𢎞毅剛<lb/>
大之意惟明父勉之先生之學庶乎有望焉於其行也<lb/>
<pb n="KR4d0285_WYG_021-15b"/>
書以為贈嘉定庚辰正月二十有七日長樂黄榦序<lb/>
　　　趙季仁習鄉飲酒儀序<lb/>
請賓介陳器饌獻賓介獻饌旅酬燕六者禮之大節也<lb/>
登降辭受禮之文也鼎爼籩豆禮之器也脯醢脊脅禮<lb/>
之用也此觀禮者所共知也其數易知其義難知也鄉<lb/>
教親睦也鄉閭親睦陵犯爭訟之風息矣夫禮主於敬<lb/>
敬勝則乖乖則離聖人制禮必濟之以和和勝則凟凟<lb/>
則慢聖人制禮必濟之以敬始之以禮教敬也終之以<lb/>
<pb n="KR4d0285_WYG_021-16a"/>
樂教和也拜至拜洗拜送拜旣敬之至也請安請坐爵<lb/>
樂如算和之至也敬而和禮之大義也此所以親睦鄉<lb/>
閭而息陵犯爭訟之風也降洗降盥潔也辭盥辭洗遜<lb/>
也父坐子立孝也老者坐於上少者立於下弟也飲食<lb/>
必祭不忘本也酬爵不舉不盡人之忠也序賓以賢貴<lb/>
德也序坐以齒貴長也序僎以爵貴貴也工歌必獻不<lb/>
忘功也燕及沃洗不忘賤也歌闗雎葛覃巻耳齊家之<lb/>
義著矣一飲一食一拜一坐一揖一降無非教也通於<lb/>
<pb n="KR4d0285_WYG_021-16b"/>
義者又非但可以親睦鄉閭而已也天理得人心正無<lb/>
所施而不可也聖人著為禮以教人凡為鄉人者皆知<lb/>
此義焉此成周之世所以人人皆有士君子之行也禮<lb/>
廢樂墜鄉人之羣飲者未嘗廢豐飲食侈供帳悦聲妓<lb/>
恣驩嗷教侈也誨滛也恣欲也無非所以敗人心者也<lb/>
此後世之士大夫曽古之服勤於畎畆者之不若也然<lb/>
則是禮也雖不行於今之世學士大夫之有志於古者<lb/>
其可不思所以講明而肄習之歟吾友趙君師恕宦不<lb/>
<pb n="KR4d0285_WYG_021-17a"/>
達而忘其貧今不合而志於古其為邑餘杭嘗行鄉飲<lb/>
酒之禮矣今復舉是禮與鄉之有志之士講肄焉禮成<lb/>
予猶恐觀禮者習其數而不明其義也故紀其大畧使<lb/>
刻之篇首嘉定庚辰六月朔旦長樂黄榦序<lb/>
　　　林良夫三子字序<lb/>
傅佑仔皆所以佐助夫人者也吾友栗山林良夫以是<lb/>
名其三子而求字於予名以望之父之志也字以補其<lb/>
所不及朋友之教也良夫之名其子也葢望其出為世<lb/>
<pb n="KR4d0285_WYG_021-17b"/>
用以承弼厥辟左右有民也其志大矣榦之字之也先<lb/>
乎已而後能及乎人不先乎己為人之學也又安能及<lb/>
人也哉傅者所以輔夫人也必先自輔以成其德而後<lb/>
可以輔人故字之曰自輔佑者啓佑之以正也必先自<lb/>
正而後能正人故字之曰自正仔者任人之事者也必<lb/>
先能自任其事而後能任人之事故字之曰自任三子<lb/>
者之呼其名則當慨然曰此父之志也吾當志伊尹之<lb/>
所志人之呼三子以字也則當惕然曰此朋友之教也<lb/>
<pb n="KR4d0285_WYG_021-18a"/>
吾當學顔子之所學能若是其於名若字也庶無愧乎<lb/>
嘉定辛巳二月望日明道㪚吏黄榦序<lb/>
　　　與郭德元序<lb/>
火陽剛故趨上然人憚而避之水隂柔故就下然人狎<lb/>
而玩之人性亦然將趨上乎抑就下乎將為人所憚乎<lb/>
抑為人所狎乎將趨上則不必求人之狎至於為人所<lb/>
狎則不可不思吾之所處也然則趨上者當自安就下<lb/>
者當自省也嘉定五年暮春旣望勉齋黄榦書寄郭兄<lb/>
<pb n="KR4d0285_WYG_021-18b"/>
德元<lb/>
　　　李維志字序<lb/>
志者心之有所之也心者天地之藴化育之機人之所<lb/>
以得以生者人有是心極其所之則人道可立雖參天<lb/>
地賛化育亦豈有所假於外哉甚矣人之輕視其心也<lb/>
之於名之於利何其卑且陋耶之於道者善矣用之不<lb/>
專進之不力持之不堅猶無所之也如適千里之塗紛<lb/>
然而多岐忽焉如中止安能有志乎吾友李維石名士<lb/>
<pb n="KR4d0285_WYG_021-19a"/>
興病其字之不類也以維志易之其義以為學而有所<lb/>
興起非志不能也復求其説於余維志嘗聞武夷夫子<lb/>
之道而説之者其志已不為世俗之卑且陋矣故特以<lb/>
人心本然之大與夫志之所以為志者諗之詩云髙山<lb/>
仰止景行行止君子曰詩之好仁如此維志勉乎哉予<lb/>
於子有所警矣紹熈甲寅八月旣望北山黄榦謹序<lb/>
　<lb/>
　<lb/>
<pb n="KR4d0285_WYG_021-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　勉齋集巻二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>勉齋集巻十七</head>
    <p>
<pb n="KR4d0285_WYG_017-1a"/>
欽定四庫全書<lb/>
　勉齋集巻十七　　　　　　宋　黄榦　撰<lb/>
　　書十四<lb/>
　　　與陳子華書<hi>韡</hi>
歸來數得欵語但亦彼此忙廹至今懐仰尊丈叅議之<lb/>
任已滿未有差除費用既廣何以為策且得曲意奉承<lb/>
為佳榦到此五日即聞浮光之警此亦勢所必至但亦<lb/>
不知如是之速耳今已退矣但吾之所以處此誠未有<lb/>
<pb n="KR4d0285_WYG_017-1b"/>
可恃也安慶無城壁到此便措置邦人甚幸捐助竹木<lb/>
及米者紛然度費六七十萬緡此間所有僅十分之二<lb/>
至感至感幹聞執事之盛名非一日不自意乃得并合<lb/>
深慰生平傾仰之私世道益衰人物零落得一賢者忻<lb/>
然慕之真不啻景星鳯皇也舉世滔滔病在於以古人<lb/>
行事非今人所可為遂甘心没溺但欲合今人而遂已<lb/>
至於苟賤無恥而得富貴則揚揚自得以為其説之勝<lb/>
百年之間醉生夢死計其所得亦復幾何囘視古人行<lb/>
<pb n="KR4d0285_WYG_017-2a"/>
事非難為也因言以求其心即事以求其跡充積涵養<lb/>
斃而後已則亦何事之不可為哉窮通利達自非吾人<lb/>
所當計較况又實有命焉榦不死或歸鄉聴教誨也鄭<lb/>
成叔不及奉書煩致意或以此書呈似之與作書等也<lb/>
浮光一敗雖殺傷相當吾之所失者亦是三千人及一<lb/>
二頭首制帥所用多少俊喜功名豈細事耶<lb/>
　　　復王㓜學書<hi>伯大</hi>
榦衰病之蹤不足齒䘏去冬臈月祠秩當滿便當上謝<lb/>
<pb n="KR4d0285_WYG_017-2b"/>
事之請偶蒙朝廷記憶畀以州麾自知州郡非養疴之<lb/>
地力辭不獲命君恩深重難以孤其生成之意辭郡丐<lb/>
祠亦以為免死之計幸而得請實出望外原其所自無<lb/>
非游談之助已三申朝廷無錢米邊事如此决未肯應<lb/>
付只得大膽便做無錢又旋撰應在郡錢米不問已申<lb/>
未申一切事使得罪而去無可奈何秋冬間可畢事邦<lb/>
人便有可恃老夫亦可丐歸矣安慶實無財賦全靠牙<lb/>
契通老丈當軍興之後交易頗多遂頗富實不應以二<lb/>
<pb n="KR4d0285_WYG_017-3a"/>
十萬獻之朝廷至今遂將安慶作富郡科敷抑配百姓<lb/>
受害皆通老為之也到此只得汲汲寛百姓喬漕欲起<lb/>
四萬夫運粮至安豐只得力拒之只免此一役吾地之<lb/>
民已歡舞矣<lb/>
榦自顧生平稟資甚庸涉道甚淺獨以早年侍晦翁杖<lb/>
履之日久聞其言論觀其舉措者差熟投間待盡亦不<lb/>
過以其所聞見者常常諷道之以庶幾不失其初心耳<lb/>
自先師夢奠以來舉世倀倀既莫知其所歸向來從遊<lb/>
<pb n="KR4d0285_WYG_017-3b"/>
之士識見之偏義利之交戰而又自以無聞為恥言論<lb/>
紛然誑惑斯世又有後生好怪之徒敢於立言無復忌<lb/>
憚盖不待七十子盡殁而大義已乖矣由是私竊懼焉<lb/>
故願得強毅有立趨死不顧利害之人相與出力而維<lb/>
持之抵家兩年門無轍跡去秋乃得盛族一二人象祖<lb/>
與焉不避勞苦刻意講習他亦有一二後生皆可望者<lb/>
私竊自喜以為儻得十數人者講之精行之果皆如干<lb/>
將鏌鋣則立之而足以擁衛吾道使外邪不能犯用之<lb/>
<pb n="KR4d0285_WYG_017-4a"/>
而邪説詖行肝碎胆裂庶幾日月之明猶未至於浮雲<lb/>
之㸃翳也但身既衰病學又淺陋恐不足以召致而激<lb/>
發之耳尚幸有以教之也<lb/>
　　　復鄒俊甫書<lb/>
榦壬申之夏偶獲邂逅甚慰夙昔鄉仰之懐第以行役<lb/>
匆匆不及欵語而别毎思賢德再見亡從徒切悁仰忽<lb/>
辱台翰縷縷尤㣼眷予之意所謂截㫁衆流一句乃是<lb/>
吾人立身第一義此處拖泥帶水則其他千言萬語皆<lb/>
<pb n="KR4d0285_WYG_017-4b"/>
是空談但世之不墮在此坑穽中者能幾人哉吾輩但<lb/>
有自勉而已榦老矣無以餬其口尚此竊禄荒陋之邦<lb/>
無可與語安得瞻望誨色慰此拳拳耶便中更幸數賜<lb/>
教藥世道益衰人物可歎區區鄙懐更望益勉所學益<lb/>
勵所守外此亦未有可言者<lb/>
　　　復王主簿<lb/>
便中兩辱書誨感感知遂從提舉李兄游深以為喜然<lb/>
不喜足下之得為屬乃深喜得親師友講道誼以廣見<lb/>
<pb n="KR4d0285_WYG_017-5a"/>
聞也人之道莫切於學學之道莫切於居敬而窮理舉<lb/>
世昬昬莫知學問之方而世所謂儒者又多虚言以欺<lb/>
人而實自欺仙鄉諸長上為尤甚然亦以此刼取髙官<lb/>
大職而後生為其所惑甚可憐也今乃得與李兄游又<lb/>
味道亦是鄉人更宜朝夕相親有疑則扣不得不止異<lb/>
日見得端的方知鄙言之不妄也不可只以公事虚度<lb/>
嵗月誠可惜也一旱如此事甚可憂衰晩不才旦夕即<lb/>
上歸休之請若遂所欲或又可拜見也莊生行遣如此<lb/>
<pb n="KR4d0285_WYG_017-5b"/>
之嚴亦去一大姦當塗之幸也<lb/>
　　　復黄㑹卿<lb/>
榦衰晩如常無足道者更數月則當挂冠矣近思此身<lb/>
不欲為後人之累去城四十里入深山中得一埋骨之<lb/>
所方遣學生輩葺數椽架小樓樓成即移居其中以待<lb/>
盡耳去鄉井二十年歸來朋友凋零晩輩難與語獨二<lb/>
三朋友來自逺方者差能任道甚矣吾道之益孤一二<lb/>
年來於中庸之㫖玩之殊有味此乃子思子於其家學<lb/>
<pb n="KR4d0285_WYG_017-6a"/>
中備見本末源流作為此書盡發聖賢底藴雖非初學<lb/>
所能盡曉而亦初學所不可不知始之以戒懼謹獨次<lb/>
之以智仁勇之三德終之以誠之一字戒懼謹獨不待<lb/>
勉強不假思索只是一念之間此意便在初學豈可不<lb/>
以孜孜奉持則天之所以予我者便巳渾然在此矣然<lb/>
後加講學力行之功以盡其所謂智仁勇者則理之渾<lb/>
然者又燦然各有著落而無毫釐之差矣於是又進其<lb/>
所謂誠者亦不過講學力行而實用其力焉則天理流<lb/>
<pb n="KR4d0285_WYG_017-6b"/>
行無少間㫁矣今但曰講學而不先之以戒謹不終之<lb/>
以力行而誠心不加焉則恐亦未免墮於口耳之習若<lb/>
但曰躬行而智識之不通則恐亦未為得也是則學者<lb/>
之所不可不加之意也試與朋友商確之<lb/>
　　　復黄清卿<lb/>
榦衰病如常無足言者倦遊本圖閒靜然亦未免塵俗<lb/>
之擾得觀書策之日亦少朋友往來亦不為無人而知<lb/>
學者亦難得近方謀為山居之計更兩三月當就緒來<lb/>
<pb n="KR4d0285_WYG_017-7a"/>
教深以學者或溺心淺近或馳志髙逺此正今日之通<lb/>
病然自隂陽雜揉氣質萬端自生民以來便巳如此今<lb/>
豈能使之一一皆就塗轍所貴於朋友者正所以箴規<lb/>
切磋矯其偏而歸之正不可便生厭惡若以二者為非<lb/>
而别求方法則恐有矯枉過中之病書不可不讀義理<lb/>
不可不求身不可不修心不可不正明誠兩立敬義夾<lb/>
持俛焉孳孳學問之道如此而巳榦深思一出聴朋友<lb/>
之教而無繇且老來力乏亦非可以逺出徒有瞻企而<lb/>
<pb n="KR4d0285_WYG_017-7b"/>
巳<lb/>
　　　復薛希賢書<hi>師邵撫州人</hi>
人心蒙蔽理義難明足下超然獨得雖精微曲折未見<lb/>
所造之淺深而大意已非流輩所可及矣來教云云亦<lb/>
皆非蹈襲語皆自胸中流出良深歎服近嘗論曾氏父<lb/>
子晳也自上達而有所見參也自下學而有所得要之<lb/>
升髙自下陟遐自邇不可以無其序也聖賢門户廣大<lb/>
而精微髙明而中庸得其大㫖而毫釐之不審是猶屋<lb/>
<pb n="KR4d0285_WYG_017-8a"/>
外觀屋固見其巍然大矣而門庭堂奥皆莫知其所向<lb/>
則恐未得其所居之安也自門而庭自庭而堂自堂而<lb/>
奥精辯而實履焉則亦不待觀於其外而所謂潭潭翼<lb/>
翼者皆在吾心目步趨之間矣惟足下少抑髙明之見<lb/>
循循學問之實以聖賢不明為已憂毋以吾心所見為<lb/>
已足則朋友之望也里中朋友極難得夢寐未嘗不在<lb/>
靈谷擬峴之間也<lb/>
　　　荅余瞻之<lb/>
<pb n="KR4d0285_WYG_017-8b"/>
榦奉親幸安不足勤齒䘏杜門閒居但定力不足巳不<lb/>
能不為今學所撓平日守定師友尚無向進若又分之<lb/>
以雜學况味可知獨有隨事檢㸃以庶幾寡過而未能<lb/>
耳西齋親友相聚之樂徒深健羨夏深倘能撥置以尋<lb/>
雪峯之約或可一觀盛集也但自家兄巳赴清湘復不<lb/>
無家幹之撓七家兄多住外家且多病以是出入更不<lb/>
能預料若家兄少愈一二日之勞所不憚也擇之五一<lb/>
哥聞五月亦嘗入城更不蒙見訪何也榦固不敢屈長<lb/>
<pb n="KR4d0285_WYG_017-9a"/>
者但城中廣濶復不能探伺以圖走見以是益怏怏吾<lb/>
人相聚動一二年或十數年僅得一二交臂而失令人<lb/>
怳然不曉所謂也有寺簿一書并榦亦作一書便中煩<lb/>
蚤達之幸甚比收先生四月十三日書為况甚適但云<lb/>
賑濟無效丐歸甚力不知果遂否恐欲知之浙間二麥<lb/>
亦不全好重以疾疫目下日色可畏一日之熱比尋常<lb/>
三五日近郊之田巳龜拆瀕海者巳絶望矣不知他處<lb/>
何如若大率皆然則甚可慮也榦廹親養未能絶意場<lb/>
<pb n="KR4d0285_WYG_017-9b"/>
屋但覺力綿途逺若不能擺脱終是悠悠日來稍親世<lb/>
務惡人意處頗多惟有退步一著自作本分事業意味<lb/>
頗長也因書有可警誨幸毋惜<lb/>
榦侍旁苟安不足勤齒䘏去良友日久舊學益荒落矣<lb/>
來春擬過藍田尋舊約為屏山之行比收先生書又為<lb/>
㑹稽行道逺力綿行止殊未能决更俟後報如何得彦<lb/>
忠兄書云奏事之請不遂即不果去若先生歸屏山當<lb/>
遂前約否則又未知見時也杜門獨學近亦得數朋友<lb/>
<pb n="KR4d0285_WYG_017-10a"/>
但不得數數相聚如與兄在茅舎中耳擇之丈歸未有<lb/>
動靜否擴之兄為况如何偶寓先墳未及拜二兄書㑹<lb/>
次煩致鄉仰意廬陵書信逓去良久旦夕雖有回訊當<lb/>
得尋便納往景陽書向説比亦收書看周禮甚有味亦<lb/>
作書挽其歸恐遂為廬陵人未可知也或問草嘗收下<lb/>
十巻上數巻多脱誤後便附去書籍並在家中此价速<lb/>
行未及納去淵源録尚未及寫紙蒙惠甚感但本託致<lb/>
少許遂爾相溷為愧榦山居旬餘頗有清樂去兄亦不<lb/>
<pb n="KR4d0285_WYG_017-10b"/>
逺恨不能即欵聚也<lb/>
　比收先生書云看書一過頗有省發因得讀書訣云<lb/>
　歛身正坐緩視微吟虚心玩味切已省察敬録呈<hi>陳士</hi>
　<hi>直字彦忠閩清盖平里人許子春字景陽泉同安人</hi>
　　　復饒伯輿<hi>魯饒州餘干人</hi>
榦諸况如常杜門讀書所恨者朋友可與講習者難其<lb/>
人耳病軀支離度不可復求友於四方來諭為學之方<lb/>
語意極端正精實近亦頗覺古人為學大抵先於身心<lb/>
<pb n="KR4d0285_WYG_017-11a"/>
上用功如危微精一之㫖制心制事之語敬勝怠義勝<lb/>
欲之戒無非欲人檢㸃身心存天理去人慾而巳然學<lb/>
問之方難以人人口授故必載之方策而義理精微亦<lb/>
難以意見揣度故必參之聖賢故初學之法且令格物<lb/>
窮理考古騐今者盖欲知為學之方求義理之正使知<lb/>
所以居敬集義而無毫釐之差亦卒歸於檢㸃身心而<lb/>
巳年來學者但見古人有格物窮理之説但馳心於辨<lb/>
析講論之間而不務持養省察之實所以辨析講論者<lb/>
<pb n="KR4d0285_WYG_017-11b"/>
又不原切問近思之意天之所以與我與吾之所以全<lb/>
乎天者大本大原漫不知省而尋行數墨入耳出口以<lb/>
為即此便是學問退而察其胸中之所存與夫應事接<lb/>
物無一不相背馳聖人教人决不若是則雖曰學者之<lb/>
衆而適足以為吾道之累也中庸之書首言戒懼謹獨<lb/>
次言知仁勇終之以誠此數字括盡千古聖賢所以教<lb/>
人之㫖戒懼以致夫中者居敬之謂也謹獨以致乎和<lb/>
者集義之謂也致中和豈非檢㸃身心之謂乎智求知<lb/>
<pb n="KR4d0285_WYG_017-12a"/>
夫此者也仁行夫此者也勇勉夫此者也亦不過求所<lb/>
以致夫中和者也如此而加之以誠則真知實行而其<lb/>
勇不可及矣故學者立心便當以持養省察為主至於<lb/>
講學窮理而持養省察之意未嘗少懈乃所以使吾敬<lb/>
愈固而義愈精矣不以持養省察為主而曰吾惟講學<lb/>
窮理者皆務外者也來諭以義以方外為隨事省察即<lb/>
物推明似便以是為格物致知之事竊嘗謂古人敬義<lb/>
兩字且就念慮上用功敬是持養此心而欲其存於内<lb/>
<pb n="KR4d0285_WYG_017-12b"/>
者無不直義是省察此心而欲其應於外者無不方居<lb/>
敬集義乃是要檢㸃自家身心格物致知乃是要通曉<lb/>
事物道理其主意不同不可合而言之也又謂貞者萬<lb/>
殊之所以一本元者一本之所以萬殊如此則亨利兩<lb/>
字又當頓在一處一本萬殊四字朱先生於一貫處言<lb/>
之以其一故曰一本以其貫故曰萬殊一以貫之以此<lb/>
之一貫彼之萬故忠為一本恕為萬殊也今欲以四德<lb/>
言之則利當為一之始貞當為一之終元當為萬之始<lb/>
<pb n="KR4d0285_WYG_017-13a"/>
亨當為萬之終自亨而利則由萬而趨於一至於貞則<lb/>
成夫一也自貞而元則由一而趨夫萬至於亨則成夫<lb/>
萬也似此方始無病此又窮理之不可不察也大抵講<lb/>
學命詞易得有差治報草草未能無病恐有所疑往復<lb/>
為幸要之朋友篤實用功實難其人惟契兄勉之吾道<lb/>
之望也<lb/>
承聞教授里閭向道日篤不勝敬歎榦承晤之日淺毎<lb/>
見明父極談操履純篤趨向堅正未嘗不矯首興懐恨<lb/>
<pb n="KR4d0285_WYG_017-13b"/>
不得朝夕奉從容也先師棄諸生微言不絶者如綫向<lb/>
來從遊之士本無以身殉道之志一旦失所畏慕則汨<lb/>
没於利欲海中鮮有能自拔者後來者習聞其説亦未<lb/>
有卓然興起者故所望於師魯明父者不啻饑渇也承<lb/>
諭以讀春秋大義頃見朱先生亦然以為全無意義只<lb/>
是直書則其間亦有曉然若出於聖人之微意者若如<lb/>
後世諸儒之説則又失之穿鑿太甚先生毎戒諸生以<lb/>
未須留意盖以為非理明義精不足以與此也西銘之<lb/>
<pb n="KR4d0285_WYG_017-14a"/>
説其大意固是如此但自民吾同胞顛連無告亦不可<lb/>
但以為見其為天之子自人及物各盡其愛自上及下<lb/>
各得其宜是仁之道而天理之當然也又豈特于時保<lb/>
之以後方為樂天畏天哉五行之説亦多未曉生之序<lb/>
行之序頃亦欲作一様説後思之恐不然生則先水火<lb/>
而後木金行則先水木而後火金恐是不易之論所畫<lb/>
圖亦恐不然不若且祖前輩之説未安者且置之也此<lb/>
間絶難得朋友近亦有五七人肯向學未知久久如何<lb/>
<pb n="KR4d0285_WYG_017-14b"/>
也榦老且病亦謀山居庶得安靜不復有四方之志亦<lb/>
未有承教之日也<lb/>
榦諸况如常無足道者明父能具言之明父兄此來説<lb/>
足下之賢不容口明父志氣髙邁非妄許人者以是深<lb/>
恨相知之不深也朱先生一生辛苦盡取洙泗濂洛之<lb/>
學為之解剝而發明之如大明之中天也學者志氣卑<lb/>
狹守章句者不知存養之為切談存養者不知玩索之<lb/>
不可緩各守一偏於先王之道卒無得焉甚哉大義之<lb/>
<pb n="KR4d0285_WYG_017-15a"/>
將乖微言之將絶也足下與明父當任此責使先生之<lb/>
道將微而復振莫大之幸也榦老且病雖志學之心益<lb/>
苦而氣不足以配其志徒自嘆矣惟以勉旃為禱<lb/>
榦舊苦痰嗽今夏於小腹之右氣滯成癖遇嗽痛掣至<lb/>
今未愈終日塊坐雖讀書之志甚切而精力巳不逮矣<lb/>
潮陽之命亦以老病不容不辭再上之章適值都城失<lb/>
火至今未下然决不敢復出矣此間今嵗卻有朋友數<lb/>
人相講切其間亦有一二可望乃知向日朋友講習不<lb/>
<pb n="KR4d0285_WYG_017-15b"/>
甚切痛以至後來多不得力須是切巳用工若只是辨<lb/>
論辭章恐終不濟事也此事甚長恨不得一見相與極<lb/>
論也<lb/>
　　　復趙立夫<lb/>
榦伏承别紙之諭以讀禮之暇不廢講學此正立身行<lb/>
道以顯揚其親之大務顧榦何足以知之然自老來閒<lb/>
居益知學問至重至切苟生而為人不知義理則天之<lb/>
所以與我而謂之人者亦已昏塞廢放頑而不靈無以<lb/>
<pb n="KR4d0285_WYG_017-16a"/>
自别於物矣及其周旋斯世自少至老紛紛擾擾不過<lb/>
情欲利害之間而無復義理之凖及其甚也則三綱之<lb/>
淪九法之斁將亦何所不至哉若其所以為學則敬以<lb/>
直内義以方外博我以文約我以禮此四語者無復加<lb/>
矣其間曲折詳宻則未能詳布亦與朋友熟講而力行<lb/>
之耳伏承下問之勤不敢不告僣率皇恐尚冀亮之<lb/>
　　　復林自知<lb/>
承下問以心無據依頃于石門與賢者語經旬月毎見<lb/>
<pb n="KR4d0285_WYG_017-16b"/>
記誦甚富輒以不是見荅似未以鄙見為然今乃知其<lb/>
無所據依此足見髙明進德之驗吾道不明且數千年<lb/>
程張始開其端晦菴先生為之大振厥緒今此書此語<lb/>
滿天下然無所據依之病豈惟自知為然盖有同堂合<lb/>
席終日問酬退而茫然者多矣僕固不肖竊誠痛之孔<lb/>
門之求仁孟氏之求放心所求何事顔子之不違曾子<lb/>
之忠恕所學何義及其參前倚衡左右逢源所見何物<lb/>
參諸天命之賦予驗諸吾身之稟受察諸日月之流行<lb/>
<pb n="KR4d0285_WYG_017-17a"/>
盖有操之甚約用之甚博而不可須臾離者人心據依<lb/>
試以是求之盖有所謂躍如而不能自巳者矣自知資<lb/>
甚敏見甚髙然察末而不求其本見表而不由諸裏如<lb/>
無根之木無源之水乍生乍滅乍長乍歇較之世俗之<lb/>
流蕩汨没則相去逺矣然師門寂寥微言將絶朋友之<lb/>
所望於自知者則不但若是而已榦嶽祠必可得自是<lb/>
歸老武夷以卒所學自知抱所有以遊於今之世未必<lb/>
能有所合若能卜鄰於武夷之下相與切磋以張斯道<lb/>
<pb n="KR4d0285_WYG_017-17b"/>
則僕死無憾矣漢卿丈歸試商確之卻以見教也<lb/>
　　　與張敬父書<hi>元簡</hi>
自契兄之行所與徃來者趙司直一人耳契兄逐逐里<lb/>
巷間人固知其賢而未知其所以賢也善觀人者要當<lb/>
知其大者人豈易知哉以故僕之所望於執事誠不敢<lb/>
以流輩並也然鄉間風氣淺薄不賢者不足道賢者往<lb/>
往量狹而氣輕量狹則易足氣輕則不能任重人莫不<lb/>
知聖賢之可慕道徳之可貴曷嘗有一人終日歉然常<lb/>
<pb n="KR4d0285_WYG_017-18a"/>
有不足之意慨然常有必至之念因循嵗月終其身為<lb/>
常人者狹故也小才小慧殊不足道稍足以異於流俗<lb/>
便沾沾自喜識者視之政可一笑只此意思隔了多少<lb/>
好事此無他輕故也區區之愚更望契兄於公事之暇<lb/>
掩闗靜坐常以舜何人予何人自省便如適逺鄉而思<lb/>
見父兄更以聖賢經訓深自玩繹不宜虚過嵗月今年<lb/>
只是這人明年亦只是這人也又看自古聖賢到處是<lb/>
如何今吾之所有處是如何相去幾千萬倍方知平生<lb/>
<pb n="KR4d0285_WYG_017-18b"/>
所有皆不足道以此自省深沈靜黙異日結裹為世間<lb/>
第一流此區區之至望也無由面言未知是否亦足見<lb/>
拳拳愛望之切<lb/>
四郎来聞為况之詳武伯至又承惠書感感但四郎具<lb/>
言體候不安之狀殊令人慮榦生平所在守官不顧身<lb/>
命其所管幹之事全不是緊要只是見世人全不肯理<lb/>
㑹故心下不平須要理㑹今思之全不濟事然榦素貧<lb/>
賤耐辛苦故亦不覺其勞便遭大病如嘔血數升亦能<lb/>
<pb n="KR4d0285_WYG_017-19a"/>
保全至七十嵗也今左右本是膏梁只是天資髙脱去<lb/>
世俗之鄙習然肌體重大不耐勞亦復不顧辛苦大恐<lb/>
非所宜也但做得一尉十分稱職亦濟得甚事榦之所<lb/>
深慮者歸鄉兩年有餘徧閲朋友無一可人意者其可<lb/>
與語者李隨父陳儀父耳其他難言也然陳李亦天資<lb/>
醇耳恐未必堪跌撲故毎與相識言且煩於鄉里尋箇<lb/>
張敬夫様人則久而無對非敢為謟也實是無第二人<lb/>
然亦天資髙耳人之難得如此又豈可輕試於一尉耶<lb/>
<pb n="KR4d0285_WYG_017-19b"/>
更宜千萬謹重此皆非鬲上語也榦巳得予祠之命父<lb/>
兄之為子弟謀不過如是自此可以無飢矣春夏間晴<lb/>
和或可約朋友相㑹於嵢峽之間若非官路只是隔溪<lb/>
有小寺相聚三五日亦佳郤旋謀之也宋某者人品之<lb/>
最賤者頃在臨川渠來相見不知其人姑收接之記得<lb/>
許多言語便毎書來求薦於鄉之守令後聞其持此以<lb/>
徧謁諸路使者此人之最無恥者也若此等人又復收<lb/>
拾之則吾之符水亦不靈矣但當斥絶之庶使堅苦向<lb/>
<pb n="KR4d0285_WYG_017-20a"/>
學不求名利者氣亦有所伸也左右乃以為賢姊夫之<lb/>
薦為重必欲周旋之使賢姊夫薦一盜跖亦復周旋之<lb/>
耶人心不正大類如此可歎也此人視盜跖亦恐無異<lb/>
也公晦禮書已寫畢更俟月末楊志仁來即附去<lb/>
　　　復李隨甫書<hi>晦</hi>
伏承示及論語疑義觀左右之用心可謂甚苦學世方<lb/>
汨没於課試之文乃能留意於聖賢之書而又思索精<lb/>
勤雖未能盡合聖賢之本意然亦豈鹵莽於學者所能<lb/>
<pb n="KR4d0285_WYG_017-20b"/>
及未及識面便承寵教不勝敬歎但學以為已聖賢所<lb/>
言無非教人自修之實事更須尋求聖賢本意玩味而<lb/>
自得之為佳也榦一去鄉井十有五年投老來歸百事<lb/>
非舊朋友凌凋毎興索居之歎反覆來求真所謂空谷<lb/>
足音也偶以事冗輒先以十篇所疑者求教陳子昭亦<lb/>
云未及相識容訪髙隱即圖請見草率幸亮之<lb/>
　　　荅梁寜翁書<hi>祖康</hi>
榦承惠書且言年少不謹頗以自悔今嵗華峯朋友中<lb/>
<pb n="KR4d0285_WYG_017-21a"/>
深愛賢者與曾成叔之沈靜縝宻可與共學毎於稠人<lb/>
中昌言之又問目中亦隨其是非為之去取亦衆所共<lb/>
見想其間不無相忌者而追咎其已往之愆也近復見<lb/>
賢者甘心於寂寞之源志愈厲而情愈親故其為説愈<lb/>
熾耶世俗之薄一至於此韓子所謂怠者不能修而忌<lb/>
者畏人修也頃亦見林某一再言之亦不過付之一笑<lb/>
便使賢者年少自陷於子弟之過一旦幡然改悔而欲<lb/>
為善顧亦何所不可而必欲嫉惡之耶又以為恐有志<lb/>
<pb n="KR4d0285_WYG_017-21b"/>
於學者因是而不來其説尤可笑果有志於學又豈以<lb/>
其徒之未善而遂不來榦亦何賴於學者之必來而多<lb/>
方遷就以召致之耶其褊心狹量切切然求人之隂私<lb/>
而誅責之自以為足以訐人之過而自陷於隂險禍賊<lb/>
之中而不自覺也孟子曰雖有惡人齋戒沐浴可以事<lb/>
上帝馬之踶嚙者或可以致千里低首帖耳安知非駑<lb/>
駘下乘耶善之與惡一反手之間耳天下亦安有不可<lb/>
為善之人哉惟賢者深自改悔克已自修繼今以往凡<lb/>
<pb n="KR4d0285_WYG_017-22a"/>
吾所以施於家庭施於宗族閭里者各盡其道博學篤<lb/>
志以靜觀天下之理亦豈不足以收之桑榆而徒聴夫<lb/>
紛紛之議哉兩日正以不相見為懐諸子以為閤政之<lb/>
病頗篤不知今又何如耶草草幸亮之<lb/>
　<lb/>
　<lb/>
　<lb/>
　<lb/>
<pb n="KR4d0285_WYG_017-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　勉齋集卷十七<lb/>
</p>
<p>
</p>
  </div>
</body>
</text>
</TEI>
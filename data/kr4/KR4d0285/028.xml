<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>勉齋集巻二十八</head>
    <p>
<pb n="KR4d0285_WYG_028-1a"/>
欽定四庫全書<lb/>
　勉齋集巻二十八　　　　　宋　黄榦　撰<lb/>
　　公劄<lb/>
　　　漢陽申朝省築城事<lb/>
榦一介庸愚無足比數過䝉㧞擢躐畀郡符朝夕思念<lb/>
無以報塞漢陽為郡民淳事簡一意撫摩或可逃責然<lb/>
既叨專城之任則當思固圉之謀訪之故老察之形勢<lb/>
則最闗利害而不可不預圖者無城壁之可恃也考之<lb/>
<pb n="KR4d0285_WYG_028-1b"/>
圖志漢陽舊有偃月城今其蹤跡皆無存者則昔固嘗<lb/>
有城矣國家講好息民敵運日衰邊陲寧靜固無他虞<lb/>
然州郡之有城猶人家之有墻壁家無墻壁雖無盗賊<lb/>
何以為家况設險守國思患預防當無事之日不可不<lb/>
為有事之備本軍地雖近江旁亦多水然齊安江陵皆<lb/>
近江皆有城武昌池陽皆在江南亦有城何獨漢陽而<lb/>
無城其旁故多水澤然冬月淺涸亦不足恃况其為地<lb/>
雖非極邊而實則武昌唇齒吳蜀咽喉南人得之則恃<lb/>
<pb n="KR4d0285_WYG_028-2a"/>
為捍蔽孫氏都武昌使魯肅守漢陽是也北人得之則<lb/>
武昌不能自立漢陽守臣李恕屢以舟師敗鄂人是也<lb/>
盖大江東下雖若可恃然東有陽羅洑西有劉翁洲最<lb/>
為淺狹頃刻可渡乃敵人必窺之地古之為國守在四<lb/>
鄰賊入吾腹則無及矣故築漢陽之城不惟可以守漢<lb/>
陽而亦所以蔽武昌也開禧丙寅北騎圍安陸破竟陵<lb/>
漢陽之民逃奔江南者大半武昌之人日夜望漢陽之<lb/>
烽火以為安否向非漢川之民結集義士固守南河與<lb/>
<pb n="KR4d0285_WYG_028-2b"/>
敵血戰則事未可知使漢陽有城虎視江濆孰敢越吾<lb/>
境而為㓂耶京口之有𤓰洲所以通淮浙往來之道武<lb/>
昌之視漢陽猶京口之視𤓰洲也𤓰洲有城則師之出<lb/>
入皆有所恃武昌之師自漢陽而濟者絶江之後便無<lb/>
駐足之地比其反也前有長江之阻後有敵人之慮武<lb/>
昌之師不敢乆駐江北者無城故也使漢陽有城卒有<lb/>
緩急移武昌之屯數千人以守之或出或入從容整暇<lb/>
察敵伺便乘機應變壯荆襄之聲勢為諸郡之應援計<lb/>
<pb n="KR4d0285_WYG_028-3a"/>
未有急於此者矣𤓰洲非郡尚不可無城而况漢陽古<lb/>
之沔州衝要之地乎此則城壁之不可以不築也觀其<lb/>
地勢他郡城壁有難修築者雖有修築而不足為險者<lb/>
惟漢陽地勢其北依山其南瞰江東西有湖皆自然之<lb/>
天塹無湖無江之處十之二三耳向使經理有方雖郢<lb/>
之石城亦無以加郡城之南皆㳂江堤岸每嵗修築率<lb/>
費二三千緡而城居之民常凜然有為魚之患築城之<lb/>
後則每年可免修堤之費而向憂墊溺者可以安枕而<lb/>
<pb n="KR4d0285_WYG_028-3b"/>
無虞矣是又一舉而兩利也又嘗令壕寨官計其丈尺<lb/>
工料則為城不過六七里為費亦數十萬緡諸郡築城<lb/>
例役大軍大軍一出跋渉稍乆不無勞費漢陽武昌兩<lb/>
郡相望以武昌所屯之兵築漢陽之城士卒無乆出之<lb/>
勞州郡减増劵之費與築他郡之城其難易大不侔矣<lb/>
朝廷近年以來留意守禦所在州郡修築城壁無非為<lb/>
堅固不可㧞之謀今築漢陽之城其闗于利害甚切其<lb/>
為勢甚固其為費甚省亦何憚而乆不為此榦庸繆書<lb/>
<pb n="KR4d0285_WYG_028-4a"/>
生不足以知當世之務然叅之衆論不敢自黙欲乞行<lb/>
下制司總所運轉司公共相度庶㡬究見事實以為永<lb/>
乆之計然榦生平艱苦為貧而仕齒髮衰頽禍害銷沮<lb/>
量才揣分自合投閒置散非敢生事喜功有所倖覬特<lb/>
以郡之長官謂之守土城壁不築則非所以守土而曠<lb/>
其職矣故敢冐昧控陳以俟採擇謹以本郡地勢繪成<lb/>
圖本併以繳納<lb/>
　　　小貼子<lb/>
<pb n="KR4d0285_WYG_028-4b"/>
榦照得今所築城并包砌據壕寨官計料為費九十萬<lb/>
貫湖廣㑹子准行在㑹子五十餘萬貫本軍樁積交割<lb/>
錢約有四萬餘貫向來朝廷許本軍每嵗就錢監附鑄<lb/>
二萬貫其後減為一萬貫今欲許以元額附鑄十年之<lb/>
數可得二十餘萬貫此亦是本軍合得應用之錢便可<lb/>
一面收買磚石擇𦂳要處修築更乞鈞慈詳酌施行<lb/>
　　　申兩司言築城事<lb/>
榦一介庸愚不通世務昨者妄以本軍築城事申稟重<lb/>
<pb n="KR4d0285_WYG_028-5a"/>
䝉台慈特賜矜念差壕寨官前來相度乃與本軍所欲<lb/>
修築規模不同本軍但欲依郡治小山周圍築城保衞<lb/>
市井壕寨官又嘗相度郤欲只築西北一面及大别山<lb/>
一帶二說不同本軍遂具利害辨析亦欲往復詰難以<lb/>
求至當今䝉使所發下榦條具及都統司壕寨官條畫<lb/>
事宜以為築周圍之城不如築一面之城以為本軍所<lb/>
立規模有未便者其一曰大别山俯瞰城中以高臨下<lb/>
遍受矢石大别山去城中甚逺本軍城之北又自有小<lb/>
<pb n="KR4d0285_WYG_028-5b"/>
山足為捍蔽城中人家盡在小山之下大别之山豈能<lb/>
俯瞰城中登大别之山望漢陽之城相去數百歩豈有<lb/>
矢石可以相及試以强弩登山而射果能射及城中則<lb/>
其說為騐不然則恐是思之不審其二曰本軍倉厫皆<lb/>
在城外設遇緩急反資敵㓂本軍倉庫皆在軍衙之側<lb/>
自去年來前任王知軍方起一小倉在大别寺之側舉<lb/>
而移之一反手耳豈得便以為本軍倉厫皆在城外此<lb/>
亦恐是思之未審其三曰形勢褊隘薪汲不便軍城中<lb/>
<pb n="KR4d0285_WYG_028-6a"/>
有南湖有道觀湖南有韓家湖蓄水甚多可以供汲至<lb/>
於取薪則例是燒荻不過多積可以足用若築大别亦<lb/>
是童山何薪之可採此恐是思之未審其四曰姚家湖<lb/>
永濟港皆是泥泛不可築城沿堤江水衝激不可築城<lb/>
湖港只是淺小藕池四五十歩之闊耳目今乾旱土堅<lb/>
如石何泥泛之可慮沿江堤岸因堤為城去江尚一二<lb/>
丈何衝激之足憂蘇秀之城皆在水中不憂泥泛錢塘<lb/>
之堤可捍海濤不慮衝激此亦恐是思之未審又以為<lb/>
<pb n="KR4d0285_WYG_028-6b"/>
本軍築城比之築大别之城又省所費三分之二今以<lb/>
所開具細筭又只減得一半即不曽省得三分之二本<lb/>
軍周圍築城較之築一面之城自是多費一倍但築周<lb/>
圍之城費雖倍而郤為有用築一面之城費雖省而不<lb/>
足為固况又于鑰匙頭旋置鹿角又于沿江旋栽榆栁<lb/>
旋防姦細北而依山既汗漫而難守南而臨江復曠蕩<lb/>
而可憂猥曰費省不恤害深此亦恐是思之未審至于<lb/>
都統大尉台判以為新城規模乃受敵于堂隍之間大<lb/>
<pb n="KR4d0285_WYG_028-7a"/>
别山所築實拒盗于門墻之外似此數句語意峻潔而<lb/>
精到有非常人所能及竊以為堂隍周宻則敵不可窺<lb/>
門墻罅隙則盗不可拒此又不可不深思者也以榦愚<lb/>
見漢陽之城不可不築政不須彼此迭為異論先築城<lb/>
内以固根本次包外險以為捍衛如此則善之善者也<lb/>
不築大别而專築内城者次之若不築内城而徒欲以<lb/>
大别山為固則緩急不足守適以誤國誤民而巳事闗<lb/>
利害非敢好辯伏兾台慈更賜詳察<lb/>
<pb n="KR4d0285_WYG_028-7b"/>
　　　與京湖制使請興築漢陽城壁<lb/>
榦領郡之初嘗具疵賤姓名通記府正懼僣率以速譴<lb/>
訶乃䝉謙尊寵賜台翰至于别紙真染慰藉隆渥自顧<lb/>
疎微何以辱此再圖布下悃致謝誠以斗大之郡仰藉<lb/>
威重適未有一事可假而陳者徒有銘鏤珍襲無日忘<lb/>
之仰惟制使以剛明之資充之以正大之學物欲不足<lb/>
以累其中是非不足以易其守故其施設措畫雷動風<lb/>
行盖夷夏之所倚頼乃復䕶惜善類不間微賤海内之<lb/>
<pb n="KR4d0285_WYG_028-8a"/>
士孰不欣欣然願執鞭以備使令人心既歸大功可就<lb/>
矣榦閩嶠書生自少迂僻量巳甚明世念甚薄中年孥<lb/>
累猥衆授徒為活偶得一官既無場屋之能又非閥閱<lb/>
之舊遂甘心塵埃中計傭以受直耳豈敢與英俊量長<lb/>
較短以爭聲名而取富貴哉州縣之間稍不敢曠廢職<lb/>
業諸賢過聽誤相推拔脫選之後甫及四年遂剖郡符<lb/>
自顧么麽何以得此誓當捐糜以報殊遇而又適以一<lb/>
麾仰𨽻按臨之下遂得朝夕奉教條竊窺大賢設施之<lb/>
<pb n="KR4d0285_WYG_028-8b"/>
萬一其何幸如之惟是性資疎拙于世俗應酬漫不通<lb/>
曉行年六十有四意緒衰懶深懼不足以當千里之寄<lb/>
尚冀台慈有以庇䕶警誨之不勝至望榦自到郡以來<lb/>
深念本軍全無城壁亦欲建白而自顧人微不敢有請<lb/>
近漕使吳寺丞乆留郡中乃以其說為然力賛其决謹<lb/>
具公劄圖本申呈伏祈采矚事役重大列郡所不敢專<lb/>
欲乞下之幕府詳議可否千萬幸甚<lb/>
　　　復湖廣總領請創築漢陽城壁<lb/>
<pb n="KR4d0285_WYG_028-9a"/>
榦伏準使帖備示本軍創築城壁事不惟愚陋之見過<lb/>
䝉採擇而又為推說其不能自述之請不惟貰其疎愚<lb/>
而又過䝉褒奬助其工役之費此非精忠體國至公無<lb/>
我孰肯若此感激之私盖與兩郡士民同此心也衰晚<lb/>
不才誤䝉朝廷躐分郡寄到任以來惟思勉竭庸愚以<lb/>
圖稱塞倍増諸卒之廩新創諸卒之營廣積粮儲精加<lb/>
教閱無所不用其力然為州郡而無城壁則所謂練兵<lb/>
儲粮皆無用之具盖既有城壁則凡事可以次第而舉<lb/>
<pb n="KR4d0285_WYG_028-9b"/>
蓄兵以守城蓄粮以贍兵凡所施為皆有足恃况漢陽<lb/>
之城又為要害之地蔽遮長淮為武昌之藩屛乎但事<lb/>
貴乘機謀貴及時目今日晷正長可以興役若至天寒<lb/>
則無所措手本軍所申朝省巳及月餘未䝉行下更乞<lb/>
備申早賜施行不勝幸甚<lb/>
　　　復湖北運使請興築漢陽城壁<lb/>
榦伏準使帖備所申請本軍築城事榦衰晚庸愚不足<lb/>
以深知當世之務雖嘗採之輿論亦以人微言輕不敢<lb/>
<pb n="KR4d0285_WYG_028-10a"/>
有所建明至于築城一事盖自少而知學則巳知設險<lb/>
所以守國長而從仕則又見有城之可以乆存然藏之<lb/>
于心不敢有請比因都運判府寺丞駐節江干不以登<lb/>
陟為勞覽觀形勢首言本軍之城不可不築遂妄意條<lb/>
具申之朝省聞之諸司兹者乃䝉開陳古今之跡詳酌<lb/>
東西緩急之勢移武昌之材料助漢陽之工役奉使總<lb/>
領郎中亦捐金十萬以相之列郡建議而監司賛其謀<lb/>
西州築城而東州助其役盖精忠體國至公無我古人<lb/>
<pb n="KR4d0285_WYG_028-10b"/>
之所難能而後世之所創見也使邊郡之臣皆存此心<lb/>
則亦何患國家之不固而外侮之足患哉顧區區之愚<lb/>
亦有不敢不申稟者本軍昨申朝廷至今兩月矣尚未<lb/>
䝉行下目今日晷正長可以興工若至冬深則難為力<lb/>
今兩司既巳具申朝廷當無不從欲乞兩司商議先于<lb/>
官屬中各差一人同壕寨官俯臨敝郡前期計度丈尺<lb/>
及合用工料計度既定則合用磚石竹木之屬先行收<lb/>
買及至命下則移武昌所屯之兵便可下工興築庶幾<lb/>
<pb n="KR4d0285_WYG_028-11a"/>
事役早辦不勝兩郡百姓之望<lb/>
　　　與漕使趙監丞論錢監利害<lb/>
榦忽奉使帖令條具錢監買鐵利害榦至愚無知不足<lb/>
以知當世之務然既䝉某官謙抑下問榦亦豈敢自黙<lb/>
榦到郡巳三閱月于監中利害亦粗聞其一二徒有私<lb/>
切驚愕而巳如所謂減買鐵之額増買鐵之價此僅足<lb/>
以救其弊之末流也其弊之源不在此也官府賦財之<lb/>
出入闗節甚多防閑甚宻貪官猾吏尚盗用而不顧今<lb/>
<pb n="KR4d0285_WYG_028-11b"/>
聽之自鑄自支而自用之安能責其無弊乎榦于監中<lb/>
官吏無所統屬無以究其曲折之詳然嘗問及朝廷每<lb/>
嵗所得之錢則曰四年之内所積九萬緡耳則是一年<lb/>
之内朝廷所得者不及三萬緡問其每嵗所鑄之多少<lb/>
則曰非二三十萬緡不足以了監中之支遣如此則朝<lb/>
廷所得僅十分之一所謂九分者置之何地耶則曰買<lb/>
鐵買炭例是兌支朝廷初破本錢四分其後増為六分<lb/>
今監中又欲破七分之本以買炭支給工匠亦不過嵗<lb/>
<pb n="KR4d0285_WYG_028-12a"/>
鑄十萬緡則朝廷可得三萬緡之息而監中亦有七萬<lb/>
緡之本矣今得鑄二三十萬緡則十萬之外置之何地<lb/>
耶又扣其所謂七分之本者其他固難盡知若曰炭每<lb/>
斤二十文漢陽炭價冬月二十文夏月減其半又豈可<lb/>
專以價貴之月而為例乎又曰官吏請給每鑄一千緡<lb/>
支錢百緡若鑄二三十萬緡則為官吏者能幾人而可<lb/>
以費二三萬緡之請給耶所謂工匠之費則又不在此<lb/>
數也以此二者觀之則榦所謂受弊之源者可得而知<lb/>
<pb n="KR4d0285_WYG_028-12b"/>
也惟其自鑄自支而自用之也故不復問朝廷之所得<lb/>
多寡惟恐所鑄之不多所得之不廣惟欲所鑄之多則<lb/>
惟恐買鐵之不及額惟欲所得之廣則豈復顧鐵價之<lb/>
低此使司所以有减額増價之議盖處利害之外斯能<lb/>
知民情之休戚監中之官吏溺于利害之中雖使盡追<lb/>
鐵山之爐户大者討而小者戮亦未足以厭其欲也今<lb/>
乃欲使之減額而増價是窒其侵蠧之穴彼又豈肯俯<lb/>
首而聽命哉為今之計莫若先計朝廷所得之數立為<lb/>
<pb n="KR4d0285_WYG_028-13a"/>
每嵗本息合鑄之額如但得三萬緡之息則只可鑄十<lb/>
萬緡而本息皆在其中所謂本錢之内除支工匠官吏<lb/>
之費所謂買鐵買炭者又可積樁以為嗣嵗之用又不<lb/>
必鑄一十萬緡而可得三萬緡之息矣向也費本四分<lb/>
今増為七分則自可以償鐵炭之直此法既立則額不<lb/>
期減而自減價不期増而自増矣立額之外不得輒有<lb/>
増鑄動爐之日委官監視而稽其出入則弊可革矣今<lb/>
乃漫無統紀聽其自鑄自支而自用之上以洩天地山<lb/>
<pb n="KR4d0285_WYG_028-13b"/>
川之藏次以竊人主富貴之柄下以重爐户追擾之困<lb/>
是豈可不早正而力救之乎然猶有一說兩淮荆襄人<lb/>
煙蕭索而鐵錢太多故其用也輕數年之前鐵錢二當<lb/>
銅錢一今則以三當一矣如爐户得鐵錢五十向也可<lb/>
易銅錢二十五今止可易十七則巳折三分之一矣此<lb/>
鐵價之所以愈貴若監中所鑄無度則銅錢愈重鐵錢<lb/>
愈輕今若立為限制而朝廷又能出數十萬官劵易鐵<lb/>
錢而藏之則鐵錢稍重矣此非某官莫能開陳而力行<lb/>
<pb n="KR4d0285_WYG_028-14a"/>
之也榦衰老亡庸獨其憂國之念隨寓而發勃勃而不<lb/>
自覺惟恕其狂直而察其情則千萬幸甚<lb/>
　　　與漕司論放魚利事<lb/>
榦伏準使司行下欲以湖北路諸州所管魚湖所收課<lb/>
利盡行蠲免應湖北所産魚蚌之屬聽貧民從便採取<lb/>
主家不得執占仍許諸州以交割錢理折每嵗所收漁<lb/>
利既不失諸州支遣財賦又使貧民得採魚為食以度<lb/>
飢荒似為良便然其間乃有大不便者恐亦思慮有所<lb/>
<pb n="KR4d0285_WYG_028-14b"/>
未至耳湖北諸州湖地有係民户祖業者有係官地民<lb/>
户請佃多年者有産業之家或自為主或立年限租穙<lb/>
與人而租穙之人為主者每嵗冬月採魚湖主不得自<lb/>
採皆是荆襄淮西江東湖南諸處客人駕船載網前來<lb/>
湖主家結立文約採取魚利而與湖主均分之採魚之<lb/>
人多是亡命不逞之徒每遇採魚或其徒中自相攘奪<lb/>
或主客之間互相爭競大則賊殺小則鬭傷今乃欲聽<lb/>
從民户採取則諸州取魚客人皆不肯復與湖主均分<lb/>
<pb n="KR4d0285_WYG_028-15a"/>
湖旁强横之民又羣起而爭之湖主亦不得而問也湖<lb/>
主嵗收湖魚之利多或數千緡少亦數百緡又豈肯坐<lb/>
視而不問乎其勢必至于爭鬭諸州之客並湖旁之民<lb/>
既與湖主為鬭客之與民徒黨之中又自相為鬭則賊<lb/>
殺鬭傷紛然而起矣設或結為徒黨便相抗拒意外之<lb/>
變豈能無之今以十金投之地而聽人之爭取猶有不<lb/>
平而爭鬭者况湖魚之利動數千緡又豈可不辨主客<lb/>
而聽人之攘奪乎且湖北一路有田租有荻地有魚湖<lb/>
<pb n="KR4d0285_WYG_028-15b"/>
皆隨其所産官司所收十不及一其餘皆地主之物也<lb/>
湖魚可聽人户之自採則荻柴田禾亦可聽人之自取<lb/>
乎州縣百姓有耕田者有種地者或為工或為商或為<lb/>
士今嵗大旱無民不飢若是者皆非能取魚者也通州<lb/>
縣而計之旁湖而能取魚者十之一二耳雖捐魚利而<lb/>
聽其自取士農工賈豈能率被其實惠乎至于富厚有<lb/>
力之家有强梁地客百十為羣亦並縁官司指揮網取<lb/>
他人之魚利則又將何以禁之乎貧民不得受實惠豪<lb/>
<pb n="KR4d0285_WYG_028-16a"/>
强得以恣其惡州縣之間詞訴紛起况于意外之可慮<lb/>
尤可寒心以愚之計莫若且令仍舊行下州縣總計每<lb/>
嵗所收魚利先收交割錢總計人户多少真貧乏者散<lb/>
錢以與之彼既得錢可以糴米又以買魚爭鬭之患不<lb/>
作而民受實惠矣計無便于此者更乞將榦所陳送僉<lb/>
㕔詳議施行伏乞台察<lb/>
　　　申制置司乞援鄂州給米<lb/>
榦竊聞之當天下之大任與立天下之大業者要當有<lb/>
<pb n="KR4d0285_WYG_028-16b"/>
公平廣大之心今天下之人物所謂當大任立大業以<lb/>
公平廣大為心未有如制置大卿也榦也庸繆衰晚之<lb/>
一夫朝廷過聽畀以專城之寄嵗適大旱種不入土野<lb/>
無青草湖北一路未有漢陽之甚者也復州德安皆産<lb/>
米之地鄂州諸邑皆有山源之田間得半熟漢陽為郡<lb/>
皆平原曠野民無盖藏一經旱暵四野如焚老稚纍纍<lb/>
去死如髮稍渉冬寒枕藉溝壑誠可傷也本軍交割鐵<lb/>
錢七八萬貫收糴米榖僅可及城之内外千餘家耳四<lb/>
<pb n="KR4d0285_WYG_028-17a"/>
郊之外實無力以及之徒有憂嘆而巳近聞江東一路<lb/>
請于朝廷得米三十萬石又有常平米三十萬石又和<lb/>
糴到十萬石朝廷又以三監司各分州俾任賑濟之責<lb/>
獨湖北一路荒旱如此未有監司過而問之者亦未有<lb/>
捐一粒以救州郡之匱乏者豈湖北百姓非朝廷之赤<lb/>
子乎方切驚愕以為本路無賢監司則若是也固宜今<lb/>
皆朝廷遴選以為大賢也則奚為若是數日以來忽有<lb/>
相傳以制使司捐米四萬石以濟鄂州總所之乏市井<lb/>
<pb n="KR4d0285_WYG_028-17b"/>
鄉村飢羸小民莫不扶杖而起以為吾亦將有更生之<lb/>
賜也或者乃曰總領運使皆大官故制置使司特以濟<lb/>
之汝蕞爾小郡誰復汝憐哉是不然制置大使之發粟<lb/>
為百姓也豈為總領運使哉東西兩州相望使東人飽<lb/>
西人瘠東人喜西人怒豈制置大使之心哉或者又曰<lb/>
鄂州地大人夥故捐粟以救之非漢陽比也鄂州人固<lb/>
衆矣漢陽亦當十分之一鄂州可給二萬則漢陽亦當<lb/>
給以二千石制置大使不當賑其大而遺其細也今一<lb/>
<pb n="KR4d0285_WYG_028-18a"/>
路監司既皆不問而制置大使亦不問則此郡之生靈<lb/>
枕藉而死亦命也哉百姓既不當言而郡守又不為之<lb/>
言則是坐視其死也夫子嘗以周而不比為君子在易<lb/>
之比亦以顯比為吉同人于野為亨同人于宗則吝制<lb/>
置大使以公平廣大為心何愛米二千石而不以慰漢<lb/>
陽百姓之心哉故敢冐昧控陳尚兾台慈少垂憐念不<lb/>
勝一郡百姓之幸<lb/>
　　　安慶與宰相乞築城及邊防利便<lb/>
<pb n="KR4d0285_WYG_028-18b"/>
榦一介寒微無足比數過䝉鈞慈曲賜收錄起從香火<lb/>
畀以潜藩拔之于世所共棄之中置之于望所不及之<lb/>
地固知筋力既衰邊陲多事難以稱塞然以恩德隆厚<lb/>
不敢固辭扶曳就道勉竭駑疲以圖報效榦伏自開禧<lb/>
丙寅往來兵間親見北兵入冦棗陽無城最先破隨州<lb/>
無城則又破復州無城則又破信陽荆門無城則又皆<lb/>
破郢州號為石城敵人圍之三日而去襄陽德安城最<lb/>
堅攻累月而不破以是知古人築城鑿池以為捍禦此<lb/>
<pb n="KR4d0285_WYG_028-19a"/>
不可易之長策也自更化以來力排羣議一意築修邊<lb/>
城兩淮江南可以安枕而臥此不世之大功也榦昨守<lb/>
漢陽嘗以城壁為請朝廷以為内郡遂寢其議今到安<lb/>
慶亦覺此役不可不興謀之郡人謀之同官皆以為然<lb/>
遂敢條具申聞欲望鈞慈㫁在必行則龍舒之民感戴<lb/>
恩德當與潛皖相為無窮也至望至望榦近亦有書稟<lb/>
李制帥以為保伍不可不結屯田不可不講此二事者<lb/>
兵可强國可富若其說可行則守禦無遺策矣榦視事<lb/>
<pb n="KR4d0285_WYG_028-19b"/>
之五日即聞浮光有警又五日聞安豐被擾敵氣甚驕<lb/>
此天速其亡也十數日來天雨不止頓兵堅城之下以<lb/>
此之逸待彼之勞亦何足慮但彼亦獸窮則摶自此亦<lb/>
恐未有安靜之日更望鈞慈超然逺覽毋為宴安之謀<lb/>
勿聽苟且之論使在我有金湯之固彼自望風不敢正<lb/>
視則永永無虞矣<lb/>
　　　與淮西喬運判辨起夫運粮事<lb/>
榦天予之幸兩獲預屬吏趨走之末熟聞某官體國愛<lb/>
<pb n="KR4d0285_WYG_028-20a"/>
民之意至深至厚凡在列郡敢不奉承榦衰晚多病分<lb/>
甘投棄誤䝉朝廷復畀郡符冒昧此來意亦以淮郡乆<lb/>
被賢使者存撫之恩可以藏拙今乃大有不然者今日<lb/>
為守令者最當固結民心而淮民之困苦憔悴最可憐<lb/>
憫旱蝗疾疫天既困之于上敷抑驅擾人又困之于下<lb/>
又何以使之效死而勿去耶巢縣之寨木合肥之馬草<lb/>
一則曰起夫二則曰起夫小民既以饑餓流離不能自<lb/>
存矣稍謂之稅户者亦皆破蕩産業無復生意每念及<lb/>
<pb n="KR4d0285_WYG_028-20b"/>
兹不覺涕泣之横流也近承使帖起懐寧桐城兩縣人<lb/>
夫運廬州一萬石米巳具迫切之情冒凟台嚴矣想軫<lb/>
念淮民必䝉開允今又承使帖再差宿松望江太湖三<lb/>
縣人夫運廬州米盖前所申者尚未呈徼耳欲乞台慈<lb/>
照前所申併與蠲免不勝千里生靈之幸榦到郡之初<lb/>
竊以為此郡古稱名郡而蕩無城壁之可恃急欲創築<lb/>
城壁今也邊事方殷難以乞差大軍只得募五縣百姓<lb/>
相與助役則其間豈無勞擾輒具公状申聞欲乞台慈<lb/>
<pb n="KR4d0285_WYG_028-21a"/>
以本郡見役大衆一切差夫特與免放則千里幸甚安<lb/>
慶為郡别無財賦所入甚微前兩政輒以羡餘為獻其<lb/>
間極有難言者雖得善為郡之名而壊此郡者斯人為<lb/>
之以孱弱衰病之軀當此繁難困弊之地若非賢明使<lb/>
者力賜扶持則獲罪必矣今之為政者不務恤民但求<lb/>
利巳視其外則若汲汲于事功而誕謾欺罔使百姓怨<lb/>
入骨髓誠不忍為也後唐以茶鹽敷百姓俾助米麥謂<lb/>
之博征周師入境皆簞食壺漿以迎之彼猶以一物博<lb/>
<pb n="KR4d0285_WYG_028-21b"/>
一物今之郡縣皆扼民之吭而奪之食者也可勝嘆哉<lb/>
仰恃賢明知眷之深吐露情素冒凟威嚴罪當萬死<lb/>
　　　又<lb/>
榦昨者妄以乞免起夫事凟台聽意謂必䝉開允今準<lb/>
使帖從僉㕔所擬再行下照差環顧百姓不勝驚擾榦<lb/>
往年倅安豐每見鄉民困于官司之擾巳為之驚懼及<lb/>
今此來尤覺百姓窮悴被擾百端殆若非人世者城市<lb/>
之中民之窮困或自經自刎以為不如無生此何等景<lb/>
<pb n="KR4d0285_WYG_028-22a"/>
象哉起夫一事官司敷之稅户稅户抑勒佃户稅户每<lb/>
三四十千起一夫未免有鬻産之患佃户以為投之死<lb/>
地父子夫妻相顧號泣而後行此誠為政者所不忍聞<lb/>
也目今春農方興麥未刈秧未挿蠶未繅豈忍使之失<lb/>
一嵗之計耶况復道里迂囘官司皆有重費傷財害民<lb/>
莫甚于此擔米火頭之屬五縣共管四萬夫以敵人一<lb/>
小隊犯浮光而為擾如此萬一又有甚于此者則百姓<lb/>
何以自存正恐兩淮之禍不在外敵而在蕭牆之内也<lb/>
<pb n="KR4d0285_WYG_028-22b"/>
本府素無城郭居民日夜皇皇前數政畧不留意榦到<lb/>
任之初自度無以為守禦之計銳意興築幸而同官協<lb/>
謀邦人翕然從之見鑿石燒磚五月初即興工欲以數<lb/>
月辦集邊事不寧不敢乞差大軍其勢只得起夫興築<lb/>
日役萬人亦皆今所欲起夫之百姓也欲乞台慈以本<lb/>
府興此大役特與差免不勝官吏士民之幸雖無為未<lb/>
免起夫然愚意亦以為無為亦是不應差但無為又無<lb/>
本府築城之役自非某官軫念淮民不忍使一夫不得<lb/>
<pb n="KR4d0285_WYG_028-23a"/>
其所則寒賤小吏亦何敢冒犯如此若必欲起夫則民<lb/>
不得安城不得築一郡狼狽何以支吾此榦所以死請<lb/>
也百拜頓首敢為邦民乞此餘生惟某官埀憐焉榦衰<lb/>
晚素無宦情特以朝廷不棄之恩難報意謂邊庭無事<lb/>
州郡富實措置一二年使此郡可為一保障不意公私<lb/>
困乏邊警日至亦甚悔此來倘䝉某官曲賜保全幸甚<lb/>
榦又有一説運廬州之米止得安豐合肥兩處各出二<lb/>
千人馬䭾之屬循環迭運不過一兩月亦可運其為費<lb/>
<pb n="KR4d0285_WYG_028-23b"/>
甚省而自辦若不計民間之利害與事體之逆順但欲<lb/>
一切起夫非愛民利物之至情也聞敵之入冦大抵以<lb/>
嵗幣為主三兩年間所謂書生者皆以免嵗幣為請也<lb/>
榦雖至愚亦竊笑之惟某官毅然力排衆論至于今日<lb/>
而其騐巳如此則通儒有用之學非若世之不達時宜<lb/>
者今某官持節于此殘冦豈不知感又安敢深入耶運<lb/>
粮一事亦正可徐徐而圖之也百拜頓首哀鳴以請惟<lb/>
台慈其憐之<lb/>
<pb n="KR4d0285_WYG_028-24a"/>
　　　申安撫司論買馬利害<lb/>
榦昨準使司行下收買戰馬雖自顧駑下不足備使令<lb/>
亦粗知邊防事急使司買馬豈敢苟簡日夜督迫諸縣<lb/>
人品雖不同亦以本府催督之故應有馬之家盡行搜<lb/>
尋解到本府本府喚上牙人又專委一二親信曽諳曉<lb/>
馬之老少羸壯者相視其量度高下又親至堦前一一<lb/>
比度率十餘疋中方得一疋可以申解又其價例皆是<lb/>
十償一二鄉村人家畏懼上司只得退聽及兩次申解<lb/>
<pb n="KR4d0285_WYG_028-24b"/>
使司其初十疋則揀退兩疋續解八疋則揀退四疋皆<lb/>
減落價錢問之解馬之人則云使司選馬合干人皆云<lb/>
無錢使用又云不解馬牙及賣馬人来以故多方邀阻<lb/>
今官司一舉動則承行之人不務徇公但知謀利此不<lb/>
足怪減落價錢退還馬疋本府只得承受但恐自此馬<lb/>
愈難得徒使本府虚受不任責之罪若使本府捐一二<lb/>
百劵作縻費使用以駑馬申解固亦不難又恐本府有<lb/>
欺罔上司之責此在小郡利害尤輕苐恐其他州郡奉<lb/>
<pb n="KR4d0285_WYG_028-25a"/>
承此意反使使司買馬尤難不惟不得良馬而反得駑<lb/>
馬此于邉防事體關繫尤大榦仰荷使令不敢自隱謹<lb/>
具劄稟欲乞台慈專委親信清强文官一員監視以防<lb/>
欺弊不勝千萬之幸<lb/>
　　　與安慶屬邑詰問起夫事<lb/>
竊見守令之職愛民為先諸君到任許乆豈不見淮民<lb/>
遭開禧兵戈之擾又遭天時旱蝗之灾前嵗一旱亦諸<lb/>
君所親見漕司行下敷巢縣屋料及廬州馬草若州縣<lb/>
<pb n="KR4d0285_WYG_028-25b"/>
有措置差人至地頭買納何至科配百姓既勒令出料<lb/>
出草又勒令出夫搬運甚至不和雇舟船乃欲起夫運<lb/>
草一擔之草未直百鏹一夫之運何止數千但知花押<lb/>
行下不知人間辛苦况又不能禁戢吏卒縱之下鄉搔<lb/>
擾斯民何辜受此荼毒每念及此不覺涕下近日漕臺<lb/>
行下起夫運廬州米二萬五千鄉村聞之如赴湯火富<lb/>
室有破家之患細民有喪生之憂諸君亦有室家亦有<lb/>
父子誰不愛惜正當視人如巳視民如傷今諸縣間有<lb/>
<pb n="KR4d0285_WYG_028-26a"/>
偏聽吏言公然搔擾上司之命固當聽從天子之民亦<lb/>
當愛惜况老身不敢自愛兩申漕臺願以此身為百姓<lb/>
代受此苦諸君不過申漕司以為本府給牓告示諸縣<lb/>
縣下人户聞之皆不伏差使乞下本府速賜施行則縣<lb/>
道有所慿藉以役百姓如此則漕臺不過按罷一太守<lb/>
耳于諸君初無利害何苦遽然如此以致百姓皇皇不<lb/>
安目今秧未挿麥未穫絲未繅遂使鄉民失一嵗之計<lb/>
則為守令者衣食租稅亦何面目以見百姓若本府三<lb/>
<pb n="KR4d0285_WYG_028-26b"/>
四往返便使推辭不得亦且拖延旬月庶得農桑之功<lb/>
巳畢亦得少寛更望諸君常存愛民利物之心毋為徇<lb/>
私自營之計則千萬幸甚<lb/>
　　　辭依舊知安慶且丐祠<lb/>
榦一介庸賤無足比數蒙公相之顧遇㧞擢超躐家故<lb/>
窮空孥累猥衆筮仕十有五年皆得食租衣稅不至流<lb/>
離餓殍毫髮皆公相之恩也雖身膏草野亦不足以言<lb/>
報今至于復其舊職乃牢辭而不就者畏清議避機穽<lb/>
<pb n="KR4d0285_WYG_028-27a"/>
也畀以列郡而不受予之藩府而受之此豈能免當世<lb/>
之譏議况其所至動與物忤非公相雲天之庇巳不復<lb/>
有今日矣况敢自蹈于不知廉恥之地哉築城所以保<lb/>
民也自初建議巳譁然而見攻矣及其速成則曰是必<lb/>
勞民也及其費省則曰是必擾民也元僚之辟制府之<lb/>
請也五關之守禦浮光之督戰制府之命也未及行而<lb/>
嫉之者紛然矣𦕈然庸儒何足知天下大計乃創為之<lb/>
說曰是道學之徒喜言大義談恢復也守土之臣去制<lb/>
<pb n="KR4d0285_WYG_028-27b"/>
府五六百里邊陲之事未嘗與聞一有失宜則曰是嘗<lb/>
與謀也軍旅之際征役繁興民不堪命少陳利病則曰<lb/>
是素喜事也東羅西網一舉足且蹈其中憂畏憤懣殆<lb/>
無容身之所縱使無歴陽之除亦當哀鳴造化以求避<lb/>
况今嫌隙既開豈敢冒犯清議試身于不測之禍哉倅<lb/>
安豐則得罪于太守守漢陽則得罪于監司今怨咎滋<lb/>
起復有其兆矣是皆稟資狷狹賦分竒窮有以取之也<lb/>
榦開禧年間從事荆南幕府往來五關備歴險阻因得<lb/>
<pb n="KR4d0285_WYG_028-28a"/>
痼疾目今復發加以啖喘不可支吾倘䝉鈞慈特賜憐<lb/>
憫投畀山林自同蚩氓使之悠然涵泳聖化于寂寞之<lb/>
濱生死肉骨之恩没齒不敢忘也不然政恐他日異論<lb/>
横生雖公相愛念之深亦恐不能以庇之也俯伏俟命<lb/>
下情不勝戰懼之至<lb/>
　　　與制帥辭依舊知安慶府<lb/>
朝廷于榦真有造化卵翼之恩榦以樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>凡材加以剛<lb/>
狠若繩以當世之論自不應齒士大夫之列入仕且十<lb/>
<pb n="KR4d0285_WYG_028-28b"/>
五年無非動與物忤怒目疾視擠而䧟之者衆矣朝廷<lb/>
優容有陟無黜家本窮空孥累猥衆二百餘指不至餓<lb/>
死婚嫁粗畢無累後人此恩此德寧不可知所自來制<lb/>
叅之辟朝廷令以包砌城壁畢日供職則亦知一郡之<lb/>
命實繫于此舒和兩易則一二友實誤制帥非朝廷之<lb/>
本意今此朝廷又令還安慶之任且徇舉留者之請則<lb/>
朝廷之恩厚不惟及榦而舒民感朝廷之賜又當何如<lb/>
也如榦小官自當竭蹷趨赴舊任以報朝廷恩遇之厚<lb/>
<pb n="KR4d0285_WYG_028-29a"/>
以成安慶城壁之功夫復何言然其所以遲囘道途决<lb/>
為歸山之計者盖亦有說古之人直道而行初無嫌疑<lb/>
亦無顧忌可仕則仕可止則止雖舉世非之不恤也今<lb/>
則不然利禄之習勝恬退之風衰榦之素行又本不孚<lb/>
于人今乃捨和而就舒殆若與人爭較州郡之大小比<lb/>
量俸入之厚薄物論紛紛安能家置一喙以自解哉生<lb/>
平顧惜名義甘處窮約今年幾七十乃使人得以貪榮<lb/>
慕禄而議之是誠可畏也昔有以財賦羡餘而申聞朝<lb/>
<pb n="KR4d0285_WYG_028-29b"/>
廷以秤提官㑹而奉行條約其忠誠體國之念不足以<lb/>
暴白而後生小子至今猶得以議之然則清議所在亦<lb/>
豈得直道而不顧耶世之苟賤無恥行若狗彘者人皆<lb/>
置而不論至若名在偽學之籍則一舉足必議其短此<lb/>
古之道學者所以戰戰兢兢如臨深履薄至死而後知<lb/>
免也榦之負朝廷之恩有莫大之罪負安慶之民亦誠<lb/>
所不忍然使榦得以退歸田里保全晚節是乃所以欽<lb/>
承朝廷崇尚廉恥涵養風俗之意安慶大郡不過擇一<lb/>
<pb n="KR4d0285_WYG_028-30a"/>
公廉慈惠之人以為之守則必能為朝廷牧養百姓城<lb/>
壁一役土功巳畢包砌之磚亦巳燒造四百餘萬同官<lb/>
既皆協力又有寄居士友十二人人分百二十丈自行<lb/>
管幹朝至夕歸如已私事不過今冬自可了畢方今英<lb/>
俊如林如榦等輩車載斗量何可勝數亦何足以勞朝<lb/>
廷之區處賦以祠禄放歸山林物論定矣榦自丙寅丁<lb/>
卯為湖北帥屬往來兵間遂得嘔血之疾後宰臨川詞<lb/>
訟繁冗日夜勤勞加以痰喘至老愈甚多見朋友楊子<lb/>
<pb n="KR4d0285_WYG_028-30b"/>
直楊通老廖子晦皆以既老且病仕不知止至其身後<lb/>
無不狼狽今又豈宜復蹈其覆轍哉此榦所以决于退<lb/>
閒非敢為是矯飾之言也以君命之嚴不敢即安私室<lb/>
孑然一身宿留逆旅尚望早為白之廟堂毋使一介小<lb/>
吏有再三之凟以重取罪則為幸大矣<lb/>
　　　與西外知宗訴同慶墳地并事目<lb/>
榦至愚無知然于鄉黨親族未嘗有毫髮爭競之心顧<lb/>
以墳墓祖宗藏骨之所不幸為豪强侵犯子孫之義自<lb/>
<pb n="KR4d0285_WYG_028-31a"/>
不容巳雖其事巳白然猶懇禱勸化冀其自還如是者<lb/>
二十餘年既不退聽而狠戾玩侮益甚自知宗秘書下<lb/>
車以來私竊自喜以為巳白之訟而求决于至明至㫁<lb/>
之前可以頃刻而定然竊伏下風觀道德聽教誨起敬<lb/>
起慕何敢以紛爭猥事仰紊清聽盖隱忍而不發者又<lb/>
一年于兹矣桑榆之景侵迫遲莫深恐一旦溘然遂填<lb/>
溝壑則祖宗抱無窮之羞子孫銜無窮之恨故輒具公<lb/>
牘私自慚赧亦不敢躬造庭下伏兾台慈特賜矜察<lb/>
<pb n="KR4d0285_WYG_028-31b"/>
　　　事目<lb/>
榦世居福州東門外所居之旁百餘歩有同慶僧寺寺<lb/>
之屋宇多先世捨造其題梁猶可騐也由是三世祖墳<lb/>
皆塟同慶寺僧堂之側春秋合族饗祀不絶以世數考<lb/>
之今三百年矣先君察院嘗即寺之廊屋為書院察院<lb/>
之親從妹有婿曰趙帳管名公珩者無屋可居先姑為<lb/>
之請遂輟書院借之其後乆假不歸生息日蕃有子十<lb/>
二人一寺皆為所占然猶僧堂乃家間往來饗祀之所<lb/>
<pb n="KR4d0285_WYG_028-32a"/>
淳熈間趙帳管諸子不顧甥舅之誼輒令僮僕于墓下<lb/>
牧馬作踐先兄經閩縣陳詞織塞小門以絶牧馬之路<lb/>
復開僧堂後門往來祭祀閩縣給牓約束猶可覆也至<lb/>
慶元間先妣宜人棄諸孤兄弟相與廬于墓去城數十<lb/>
里帳管之第八子彦翿者遽占僧堂以居塞本家往來<lb/>
祭祀之路復開小門以通往來又于僧堂之後築為高<lb/>
牆以為花臺之觀與夫泡湢之類跨越溝界侵人祖墳<lb/>
禁地七八尺舉族痛苦摧割然猶未敢告之有司徧託<lb/>
<pb n="KR4d0285_WYG_028-32b"/>
鄉里長上卑辭厚意致其懇禱諸趙漠然不顧不得巳<lb/>
遂經宗司投牒諸趙譁然而起或以多貲請求或以威<lb/>
力恐脅不顧義理强辭枝蔓宗司遂委官地頭打量騐<lb/>
定見得侵占丈尺分明告示日下除拆牆圍給還禁地<lb/>
趙縣尉又妄以其妻生産為詞乞展日月故為遷延榦<lb/>
以禍患貧困之餘急欲到部遂于宗司給出斷由以為<lb/>
圖記而先兄即世榦又以貧故奔走急禄十有八年雖<lb/>
足跡不得一至松楸之下然痛心疾首一寢一食未嘗<lb/>
<pb n="KR4d0285_WYG_028-33a"/>
不在邱壑之間也諸趙之官途相逢者則竭誠以懇之<lb/>
其在鄉曲者則貽書以禱之或頑然而不顧或面許而<lb/>
背違至其兄弟急難之際不顧利害極力以救之者不<lb/>
一而足以始則深以為感終則反以見侮及榦奉祠来<lb/>
歸不惟前日所占之禁地未還而後來之侵侮益甚合<lb/>
族相告以為自榦一出之後帳管第七子彦備者又復<lb/>
于墓前掘去石條斫伐大木從弟因禮問之彦備竟敢<lb/>
奮擊族弟有救勸者遂為所毆以至傷重從弟經宗司<lb/>
<pb n="KR4d0285_WYG_028-33b"/>
論訴案牘具在今嵗之春族人相率葺理墳牆増培墳<lb/>
土初與諸趙不相干渉畢工之次日又有抛積不潔于<lb/>
墳上及鋤削所増之墳土者巳而墳右數尺之内巨竹<lb/>
成叢悉為砍伐審問其人則趙帳管之孫實為之以親<lb/>
戚為之勸解遂不欲竟其事彼之横强有素則陵犯鄉<lb/>
曲乃其常態苟可容忍亦姑置不問至于禁地一事則<lb/>
孝子順孫之所必爭而不容以自巳也伏念國家深仁<lb/>
厚澤雖馬毉夏畦之鬼亦得十八歩之墳禁以庇其枯<lb/>
<pb n="KR4d0285_WYG_028-34a"/>
骨法令明備犯者有刑趙帳管之子孫乃獨敢不有國<lb/>
家之法令况宗司巳斷之訟亦復玩視而不顧則縱横<lb/>
四出亦誰得而制之福州宗子大率謹守禮法而城東<lb/>
一族乃獨重為平民之害趙帳管之子黄氏之所自出<lb/>
則今之墳墓亦其母之先祖也縱以舅為不足道獨不<lb/>
念其母乎不念其母亦何所不至哉不遵朝廷之法令<lb/>
不聽宗司之約束不顧其母之親屬猶為有人道乎榦<lb/>
也三世祖墳巳經三百年及榦之身衰弱不振乃不能<lb/>
<pb n="KR4d0285_WYG_028-34b"/>
保其墳墓之禁地官府既為之辨明亦復因循以至今<lb/>
日春秋拜掃墓下布席之外殆無容身之地俛仰悲歎<lb/>
心焉如割尚何面目復見祖先于地下乎今齒髮衰頺<lb/>
行就溝壑若不鋪陳事因告之仁人君子則將抱終天<lb/>
無窮之恨伏惟仁慈少加憐焉<lb/>
　　　新淦申轉運司乞賑䘏縣道<lb/>
伏準使帖委請運榦李司直契勘本縣少欠綱運及見<lb/>
起解上供及本縣苗數等事巳開具公狀乞備申訖大<lb/>
<pb n="KR4d0285_WYG_028-35a"/>
抵本縣財賦所入供其所出每嵗嘗欠二萬緡積之一<lb/>
政尚拖欠六萬緡若遇嵗有凶歉催科不辦及如向来<lb/>
軍興及兩年峒㓂之擾科需劵食費用百出則愈見不<lb/>
可支吾以綱運常是拖欠縣官常是放罷縣吏常是决<lb/>
配縣道無以為筞只有哀鳴富室預借緡錢形勢之户<lb/>
恃縣道為債家控持驅役惟命是聽貧弱之民恃勢家<lb/>
如官府寃抑愁歎無時獲伸則不惟縣道狼狽而為新<lb/>
淦之細民亦無復生全之樂數十年來人皆知新淦之<lb/>
<pb n="KR4d0285_WYG_028-35b"/>
難治而不知所以難者盖在于財賦之入少而出多亦<lb/>
有知其如此而漠然如秦人視越人之肥瘠今運使國<lb/>
博乃能軫念下邑特屈上幕俯加察訪此非惟官吏之<lb/>
幸實一邑細民更生之幸非惟一時之幸實一邑官吏<lb/>
無窮之幸也竊見朝廷以天下為一體監司以一路為<lb/>
一體痒痾疾痛見于肢節之間而此心未有不為之動<lb/>
者既動其心則將必有以處之矣此么麽小吏與夫一<lb/>
邑吏民所以聞命踴躍日夜矯首庶幾尫羸垂絶之邑<lb/>
<pb n="KR4d0285_WYG_028-36a"/>
一遇良醫而元氣為之頓囘也更望台慈曲賜垂念送<lb/>
下僉幕條陳所以賑䘏縣道之筞而施行之不勝千萬<lb/>
之幸<lb/>
　　　再辭知潮州丐祠<lb/>
榦不避斧鉞之誅輒具稟劄仰干鈞聽榦昨嘗控陳哀<lb/>
悃祈免潮陽之命不謂措辭未白誠意未孚以致有㫖<lb/>
趣行未賜俞允榦不勝戰懼囘皇之至伏念榦庸陋凡<lb/>
才摧頽暮景投老山谷誰復顧憐獨䝉朝廷軫念若此<lb/>
<pb n="KR4d0285_WYG_028-36b"/>
畀之便地寵以見次種種優異雖以老病投辭尚䝉寛<lb/>
貰令其一行感戴恩德何有窮巳愚夫小人受一金之<lb/>
賜尚知感激以圖報塞榦雖無知其于君父大誼朝廷<lb/>
特恩豈敢寧居尚煩督促實以疾病加劇見之申牘無<lb/>
一飾詞若不哀鳴反成欺罔况顧妻孥憂貧賤苟具此<lb/>
身誰無此志乃欲甘心屏伏自取飢寒亦豈人情所恨<lb/>
賦命奇蹇老而益困朽株枯枿不足以仰承雨露生成<lb/>
之恩中夜以思但知感泣恭惟某官蓍龜之識江海之<lb/>
<pb n="KR4d0285_WYG_028-37a"/>
量俯垂鑒照特賜矜憫曲為敷奏追還成命使得偃仰<lb/>
一室安養賤軀繼今一日之生全莫匪二天之庇覆鏤<lb/>
膺刻骨頂踵知歸若䝉憫其貧病再與陶鑄宫廟差遣<lb/>
一次使得仰竊升㪷以活餘齡實戴隆天厚地之施榦<lb/>
勉扶病軀申布忱悃且痛且忍言不成文雖欲吐露有<lb/>
失倫次方命之譴復此驚憂尚兾鈞慈俯賜矜察榦下<lb/>
情無任戰懼之至<lb/>
　<lb/>
<pb n="KR4d0285_WYG_028-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　勉齋集巻二十八<lb/>
</p>
<p>
</p>
  </div>
</body>
</text>
</TEI>
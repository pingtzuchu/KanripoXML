<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>勉齋集卷二十三</head>
    <p>
<pb n="KR4d0285_WYG_023-1a"/>
欽定四庫全書<lb/>
　勉齋集卷二十三　　　　宋　黄榦　撰<lb/>
　　啓<lb/>
　　　通兩浙趙漕啓<lb/>
財貨源流之寄孰踰畿甸之尊塵埃箠楚之間無若酒<lb/>
人之賤豈姓名之敢徹冀悃愊之少輸竊以在昔兆民<lb/>
以酒為禮五齊之掌周始列於天官大酋之監秦復著<lb/>
於月令凡祭禮之共賓客之奉皆秫稻必齊麴蘖必時<lb/>
<pb n="KR4d0285_WYG_023-1b"/>
苟為曠職以弗䖍毋乃乾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而失德至詩人而有酤我<lb/>
之詠及夫子而有沽酒之文則是懋遷有無奚間今古<lb/>
然皆㫖且多㫖且有孰不醉言舞醉言歸至於厭棄而<lb/>
不售於人則亦薄惡而不適於口自世已降奚弊不生<lb/>
漢人以米麴三斛成一釀而味不醇唐人以銅錢三百<lb/>
飲一㪷而價苦貴遂使天下命士類多空簿之欺市上<lb/>
酒徒稀復醉眠之樂究弊原之自出皆吏道之不修背<lb/>
公徇私見利忘義夜入比舍不辭盗飲之名日醉後園<lb/>
<pb n="KR4d0285_WYG_023-2a"/>
自取廢事之責及課額之不辦則姦計之愈生求善價<lb/>
而沽諸皆市貨之滯者于于然來矣何異餔糟而啜醨<lb/>
望望然去之無復登臺而飲酎間有悉心營職洗手奉<lb/>
公求以自見其長庶幾獲免於戾然木以穴蠧穴深則<lb/>
木何由生水以源長源竭則水何由出有謂通變斡旋<lb/>
之䇿實資聦明仁惠之賢激濁揚清興壞補廢恤其有<lb/>
無而究其實憫其卑賤而通其情庶疵賤之微官得展<lb/>
布其四體求之於世今見其人㳟惟某官實大聲宏行<lb/>
<pb n="KR4d0285_WYG_023-2b"/>
高能鉅歆向之學博雅該通賀白之文温醇典麗蚤攄<lb/>
素抱俯拾巍科敭厯滋多聲稱甚籍悉心州縣屢興襦<lb/>
袴之歌䇿足班聨自結冕旒之眷即正秉鈞之任尚淹<lb/>
挽粟之權有巴蜀之轉輸始見鄼侯之績非江淮之漕<lb/>
運孰明劉晏之功奏課朝聞璽書夕至榦迂踈無學局<lb/>
促不才瓠落半生偶叨一命蹉跎十載備涉百艱齒髪<lb/>
侵尋神識凋耗自合退歸於農圃豈宜復玷於縉紳家<lb/>
無數十畆之田身有二百指之累旣飢寒之未免於仕<lb/>
<pb n="KR4d0285_WYG_023-3a"/>
進以難忘智類挈瓶自知無用職當滌器猶恐弗堪得<lb/>
君子以為歸則官箴之可免豈期幸㑹獲𨽻按亷雜居<lb/>
庸保之間惟有鞠躬而盡力仰頼帡幪之庇尚蘄藏垢<lb/>
以納汙<lb/>
　　　通提領所董主管啟<lb/>
酒政軍須之是仰要須賓幕之得人名賢民望之所推<lb/>
遂使才能之賛畫豈期寒賤亦託帡幪未諧望舄之恭<lb/>
敢後修詞之敬恭惟某官器宏識遠學廣聞多人傑地<lb/>
<pb n="KR4d0285_WYG_023-3b"/>
靈盡挹湖山之清淑儒宗世業久識師友之淵源俯拾<lb/>
巍科浸登膴仕以經術飾吏治以豈弟得民情臥轍攀<lb/>
轅籍甚虎城之譽依渠泛水來為鳳闕之遊十五州財<lb/>
賦之浩穰百萬衆營屯之仰給為諸侯之客才立事智<lb/>
造謀近天子之光朝奏書暮召見榦稟資甚陋賦分多<lb/>
竒乃以甚貧之家而有至重之累冒居極陋之職適當<lb/>
極弊之時雖勉竭於疲駑卒難逃於曠敗尚依仁庇俾<lb/>
逭官箴何自而忘未快白日青天之覩自今以徃庶無<lb/>
<pb n="KR4d0285_WYG_023-4a"/>
震風凌雨之虞<lb/>
　　　通提領所豐提屬啟<lb/>
上幕得賢之重易地皆然卑官頼庇之榮自天而下趨<lb/>
承伊始喜幸何窮恭惟某官才識俱長人門並壯先朝<lb/>
忠槩追事業於簡編近世名卿熟見聞於耳目世濟其<lb/>
美人皆曰賢果發藻於儒林遂蜚聲於宦海青氊故物<lb/>
合陪紫禁之賛襄緑水清游始佐皇華之畫諾不畏强<lb/>
禦有公是非與其枉尺而直尋孰若捨彼而從此聲稱<lb/>
<pb n="KR4d0285_WYG_023-4b"/>
籍甚眷注彌隆不容坐席之温佇奉詔環之寵作諸侯<lb/>
之客自應事舉以言揚近天子之光是宜朝奏而暮召<lb/>
榦賦性蹇拙涉世迂踈落落五十年已甘閒散嗷嗷二<lb/>
百指尚苦飢寒惟言簮紱之甚榮孰識塵埃之可畏儻<lb/>
非庥庇難免曠鰥自昔閩山幸託棠隂之蔽芾豈期秀<lb/>
水復叨厦屋之帡幪欣詠以還敷宣罔旣<lb/>
　　　通嘉興知府啟<lb/>
以酒為名昔獲天官之屬分肆而市今居邦域之中幸<lb/>
<pb n="KR4d0285_WYG_023-5a"/>
陪下吏之聨敢後柔緘之貢恭惟某官材高器遠學廣<lb/>
聞多氣鍾雲夢之英澤吞八九志逞南溟之運水擊三<lb/>
千蚤擢第於儒林遂蜚聲於寰海自結冕旒之眷晋陞<lb/>
鵷鷺之班榦庸陋不才迂愚無識蹉跎半世偶叨一命<lb/>
之微荏苒此生備渉百罹之苦合投身於壟畆尚抗首<lb/>
於塵埃家無缾石之儲身有妻孥之累指四方而餬口<lb/>
寧敢安居為五斗而折腰誰知無米所冀曠鰥之免敢<lb/>
惟温飽之圖幸甚依仁庶幾免戾無襦今袴人歌太守<lb/>
<pb n="KR4d0285_WYG_023-5b"/>
之恩飲酎登臺客嘆卑官之幸<lb/>
　　　謝兩浙漕司送錢啟<lb/>
竊禄無功復拜金錢之賜感恩知幸如叨華袞之榮輒<lb/>
述寸誠敬陳尺牘竊以官分品級事無等差皆當竭力<lb/>
以盡心庶免素餐而尸位揆諸物類雖鷄犬而有所司<lb/>
質之聖言則牛羊亦求其壯苟性靈於物而偷安適己<lb/>
才劣於聖而濶視高談以汨没州縣為勞人以稽考簿<lb/>
書為俗吏則食焉而怠何其免圬者之譏任旣不勝亦<lb/>
<pb n="KR4d0285_WYG_023-6a"/>
無怪梓人之怒故官箴之是守皆吏職之當為豈曰難<lb/>
能足膺厚錫如榦者才非適用學不逮人落落五十年<lb/>
益嘆儒冠之多誤嗷嗷二百指庶幾廩粟之是縻與其<lb/>
因偷敗事因貪敗名孰若以亷求安以勤求飽乃至奔<lb/>
馳於兩庫固惟竭盡於一心自冬渉春深愧代庖而越<lb/>
爼以新易舊豈宜攘臂以下車方陳控免之情忽奉寵<lb/>
嘉之命出於非望得之若驚伏遇某官仁禮存心謙恭<lb/>
接物樂於下士有握髪吐哺之風惠以使人得解衣推<lb/>
<pb n="KR4d0285_WYG_023-6b"/>
食之意遂使庸愚之賤亦䝉錫予之恩榦敢不勉竭駑<lb/>
疲力圖稱塞守清白傳家之節為辛勤報國之誠廣厦<lb/>
千萬間幸假驩顔之庇畏途九折坂甘為叱馭之驅<lb/>
　　　謝兩浙陳運使許薦啟<lb/>
尸祝無功復忝代庖之責伶官至賤亦叨錫爵之榮往<lb/>
昔所無吏民共駭竊以位髙而易墜勢卑而難伸齊禮<lb/>
牛角之歌燕感駿骨之論埀之往牒是為美談要必真<lb/>
有用之才乃能當非常之遇如榦者識非渉世學不逮<lb/>
<pb n="KR4d0285_WYG_023-7a"/>
人抱闗擊柝姑以為貧毁瓦畫墁難以求食惟究心於<lb/>
辦職庶竊廩以偷生豈期錫賞之至三又俾侵官而兼<lb/>
二知已難值捐軀不辭當光華臨按之時正官吏戰兢<lb/>
之際忽寵頒於台翰復拜賜於金錢憫其寒微許以甄<lb/>
㧞趙文子舉筦庫之士晉叔向聴堂下之言不謂古風<lb/>
乃見今日伏遇某官英猷經遠雅望鎮浮於大賢何不<lb/>
容占小善率以録竹頭木屑馬勃牛溲咸預兼收未嘗<lb/>
輕棄遂使廛埃之賤輒䝉禮貌之優榦敢不益厲素心<lb/>
<pb n="KR4d0285_WYG_023-7b"/>
勉殫駑力食禄者當任其事感恩者必竭其勞庶幾晚<lb/>
景之桑榆遽變春風之桃李豈惟攬轡冀不忘推轂之<lb/>
言行即秉鈞亦願作在鎔之器<lb/>
　　　囘崇德吳尉啟<lb/>
採鄉曲之譽不勝仰德之懷在邦域之中遂有依仁之<lb/>
幸忽魚書之寵賜知騎氣之鼎來感與愧并得諸望外<lb/>
恭惟某官材高識遠學廣聞多氣秀儒林擅斗南一人<lb/>
之望名高仕版策天山三箭之勲自應宻勿於廟堂尚<lb/>
<pb n="KR4d0285_WYG_023-8a"/>
復徊翔於州縣惠必期於澤物官何嫌於近民佇聞課<lb/>
最之登即聴交章之薦榦稟資甚薄賦命多竒半世蹉<lb/>
跎已甘閒散一官蹭蹬尚苦飢寒方興張頤待哺之思<lb/>
復起折腰無米之歎尚頼仁賢之誨頓寛寂寞之憂報<lb/>
匪瓊瑶姑謝撝謙之辱音毋金玉行修請益之恭<lb/>
　　　通屬官啟<lb/>
紅蕖緑水久欽入幕之高風白首青衫來作當壚之賤<lb/>
吏仰託帡幪之庇敢稽簡牘之修恭惟某官學廣聞多<lb/>
<pb n="KR4d0285_WYG_023-8b"/>
行高識遠儒林奮迹豈惟數萬里之鵬程仕路剸繁不<lb/>
但十九年之牛刅合厠論思之選尚淹畫諾之遊敭歴<lb/>
滋深聲稱甚籍錢流地上收飛芻輓粟之功身在日邉<lb/>
有朝奏夕召之寵晉登華貫俯穆師言榦局促不才迂<lb/>
愚無學蹉跎半世偶叨一命之微荏苒十年備歴百罹<lb/>
之厄合收身於農圃尚投迹於塵埃盖將餬口於四方<lb/>
但有折腰於五斗雜居庸保惟知竭力以盡心尚頼仁<lb/>
賢曲賜匿瑕而藏垢<lb/>
<pb n="KR4d0285_WYG_023-9a"/>
　　　通孟主管啟<lb/>
計臺重寄職分亷按之權委吏卑官身處塵埃之役趨<lb/>
承有日感幸自天恭惟某官雅量鎮浮英猷經遠文之<lb/>
以禮不徒公綽之成人養之以剛豈特施舍之守氣究<lb/>
其學問端有源流教傳三徙之餘道守七篇之舊晉楚<lb/>
之富不可及也豈若以吾義以吾仁管晏之功可復許<lb/>
乎非但其君顯其君霸踐敭滋久譽望寖隆宜自致於<lb/>
要津庶盡攄於素抱平分風月人皆屬意於竹符坐對<lb/>
<pb n="KR4d0285_WYG_023-9b"/>
湖山公獨甘心於蓮幕雖高懷之難企於輿論以未伸<lb/>
課最朝聞璽書夕至借方寸之地力輸削草之忠近咫<lb/>
尺之天行即持荷之選榦迂踈無學淺陋不才濩落半<lb/>
生偶叨一命蹉跎十載備渉百罹齒髪侵尋神識凋耗<lb/>
自合退還於農圃豈宜復玷於搢紳家無數十畆之田<lb/>
身有二百指之累旣飢寒之未免於仕進以難忘智類<lb/>
挈瓶自知無用分當滌器猶恐勿堪得君子以為歸則<lb/>
官箴之可免豈期幸㑹獲與使令雜居庸保之間惟有<lb/>
<pb n="KR4d0285_WYG_023-10a"/>
鞠躬而盡力仰頼仁賢之庇庶幾藏垢以納汙<lb/>
　　　通程主管啟<lb/>
計臺重寄獨顓幙府之權酒正卑官獲執𨽻人之役依<lb/>
承有日感幸自天苟稽尺牘之修曷展寸心之敬竊以<lb/>
庫名犒賞實助軍須身為監官當辦國課管𣙜之任無<lb/>
異於昔財貨之匱莫甚於今居是職者不得其人委其<lb/>
權而悉付之吏出入不謹貪冒是聞雖足苟朝夕之安<lb/>
何以免譴呵之辱間有悉心營職洗手奉公求以自見<lb/>
<pb n="KR4d0285_WYG_023-10b"/>
其長庶幾獲免於戾然上下不相應而情實不得通職<lb/>
雖領之使臺治實寓於他郡寧復相闗之血脈殆猶無<lb/>
用之贅疣至使州縣之猾胥與夫鄉曲之豪縱皆得抑<lb/>
其志而使不得騁乘其隙而動欲見擠縱有薄能曷圖<lb/>
微效深察源流之故必資仁惠之賢憫其卑賤之易揺<lb/>
察其疏遠之難達有訴必省有謁必從則夫𣙜酤之至<lb/>
微雖或庸愚而可辦恭惟某官源深流遠實大聲宏挺<lb/>
挺人門蔚有乃祖之風烈洋洋器量卓為當世之表儀<lb/>
<pb n="KR4d0285_WYG_023-11a"/>
大受不可以小知長才猶難於近用踐敭寖久譽望益<lb/>
隆非朝陽無以來鳳凰之鳴非南溟無以適鵾鵬之運<lb/>
暫作諸侯之客式觀王國之光近咫尺之天名徹冕旒<lb/>
之聽借方寸之地力輸肝膽之忠豈惟賤吏實頼於帡<lb/>
幪抑使善類悉歸於陶鑄榦迂踈晚學么麽庸才半世<lb/>
蹉跎合退安於壟畆一官猥𤨏祗自困於塵埃雜居庸<lb/>
保之間坐計錐刀之利以庸繆之資而當繁劇之任以<lb/>
敗壞之職而求尺寸之功儻所願之獲伸雖至勞而敢<lb/>
<pb n="KR4d0285_WYG_023-11b"/>
憚豈期幸㑹獲備使令歛板造庭愧未有摳趨之日鞠<lb/>
躬盡力庶勉圖報稱之忠<lb/>
　　　謝兩浙詹漕薦啟<lb/>
東西十五郡屬當孟博之登車官吏千百人咸望鄭莊<lb/>
之推轂豈意剡章之辱乃先筦庫之卑承命易驚撫心<lb/>
甚恧竊以薦士非難而難於下白屋之士求知非難而<lb/>
難於辱大賢之知故燕昭市駿骨而諸侯之客始歸顔<lb/>
淵附驥尾而萬里之名益顯如上以請託而舉而下以<lb/>
<pb n="KR4d0285_WYG_023-12a"/>
貴要而趨則得之若無榮反益愧然以卑官之冗賤乃<lb/>
獲公名之薦揚苟非學行之素充當亦才猷之可採如榦<lb/>
者才非適用學不逮人蚤嵗父兄誨以傳家之清白平<lb/>
生師友勉其刻意於丹鉛志不篤而業不精年益老而<lb/>
身益困自合甘心於農畆豈宜厠迹於搢紳屈指平居<lb/>
幾見韲鹽之不給庇身寸禄敢云麴蘖之為卑處之固<lb/>
已甚榮外此敢有他望夫何脱毛遂之頴又獲登李膺<lb/>
之門往昔所無里閭共駭兹葢伏遇某官量涵淵海智<lb/>
<pb n="KR4d0285_WYG_023-12b"/>
燭蓍龜㤗宇清明白日青天之在望德容温粹春風和<lb/>
氣之襲人持心悉本於公平接物無分於貴賤以為不<lb/>
龜手之藥或濟於世須當知扣牛角而歌未忍以人廢<lb/>
櫂自百僚之底賜以一字之褒榦敢不益勵初心堅持<lb/>
晚節陳篇誓報不敢為世俗之佞言律己居官惟無負<lb/>
聖賢之明訓<lb/>
　　　通江陵府教授啟<lb/>
閭閻小子喜聞兵軰之言搢紳先生獨道詩書之事敢<lb/>
<pb n="KR4d0285_WYG_023-13a"/>
因宦學敬拜師儒恭惟某官德粹而醇業通以博談經<lb/>
馬帳諸老所未能言發䇿漢庭一第亦直溷子乃推所<lb/>
藴以淑諸人遂令蠢爾之蠻荆莫不翕然而鄒魯文章<lb/>
典雅追屈原宋玉之風問學淵源悦周公仲尼之道獲<lb/>
聆盛事實快夙心榦質本庸愚學尤迂拙兩年試吏甕<lb/>
盎投身千里修途塵埃滿面願極聞於謦欬以大振於<lb/>
昏𡨕倒廩傾囷儻與門人之列息黥補劓終從長者之<lb/>
遊<lb/>
<pb n="KR4d0285_WYG_023-13b"/>
　　　囘臨川陳主學啟<lb/>
塵埃箠楚日懷製錦之慙禮樂詩書天假摳衣之幸方<lb/>
首圖於問政愧先辱於貽緘恭惟某官行粹而醇業深<lb/>
以傳宏才偉量太丘遺風麗思雄文後山嫡嗣自蜚聲<lb/>
於璧水屢擢秀於儒林盍陪東觀之校讐乃屈南荒之<lb/>
征𣙜當公道開明之日正高賢登用之時鄉校主盟固<lb/>
足慰青衿之望朝家汲引行即看紫綍之頒榦學不知<lb/>
方仕尤拙滯蹉跎半世偶得一官禍患十年始霑寸禄<lb/>
<pb n="KR4d0285_WYG_023-14a"/>
未遂丘園之雅志忽䝉臺府之誤知乃以小才付之大<lb/>
邑未操刀而使割若涉水以無涯尚頼師儒言提其耳<lb/>
庶幾民社無愧厥心<lb/>
　　　謝江西王提舉薦啟<lb/>
銅章受察乏撥繁剸劇之才玉節按臨抗激濁揚清之<lb/>
志夫何甄㧞猥及庸愚流傳忽到於人間感激已踰於<lb/>
望外竊以風俗大弊孰甚義利之不明薦舉一途馴至<lb/>
上下之俱失富貴者人之欲亷耻者國之維自奔競之<lb/>
<pb n="KR4d0285_WYG_023-14b"/>
習旣滋而羞惡之端寖泯脅肩謟笑揺尾乞憐有鄙夫<lb/>
之不為雖君子亦未免取之者隨時而馳騖與之者視<lb/>
勢而低昻專布私恩絶無公議至有不求而自得與夫<lb/>
旣舉而不知此當望於古人之中要難施於庸流之表<lb/>
如榦者心期甚短學術無竒早嵗父兄誨以徐行而後<lb/>
長壯年師友厲其處分以甘貧旣不能自奮於精力强<lb/>
盛之時又寧忍躁進於齒髪衰頽之日一行試吏三奉<lb/>
辟書愧無尺寸之長始為升斗之計朅來百里比及三<lb/>
<pb n="KR4d0285_WYG_023-15a"/>
年資淺而望輕訟繁而民雜恤貧安富詎敢有偏守法<lb/>
奉公但求其是奈勝心之滋熾肆䜛口以居多市虎屢<lb/>
至未免或疑秋鶚一書胡為而上靜而有守拙性所便<lb/>
直而不阿戅懷難克旱魃警用刑之酷螟蝗戒為政之<lb/>
貪不辭奔走之勞難免譴呵之及豈意匿瑕而藏垢乃<lb/>
䝉棄短以録長兹葢伏遇某官識量過人精忠體國冰<lb/>
壺清鏡是非悉付於至公砥柱中流靜定不揺於勁力<lb/>
坐令猥𤨏亦預選掄在大賢無望報之私於小吏有難<lb/>
<pb n="KR4d0285_WYG_023-15b"/>
酬之德榦敢不激昻晚節刻厲初心躬駑馬十駕之勤<lb/>
詭鈆刀一割之效陳篇奏記耻為世俗之諛言律己愛<lb/>
人願守聖賢之明訓<lb/>
　　　謝撫州陳守薦啟<lb/>
百里馳驅祗奉周家之條教一封奏徹亶為京秩之權<lb/>
輿褒拂之舉有加特達之知曷稱竊以富貴者人之欲<lb/>
羞惡者義之端古人行道未嘗求知後世盡職庶幾有<lb/>
遇迨俗之末惟利是趨乞其餘者無異墦間望而罔焉<lb/>
<pb n="KR4d0285_WYG_023-16a"/>
何殊龍斷欲求投足舉手之力必為脅肩謟笑之容若<lb/>
夫稟質之迂愚加以賦分之竒蹇旣無以借王公之譽<lb/>
又不忍决性命之情乃思附翼以攀鱗何異挾山而超<lb/>
海如榦者受材甚拙渉世多艱一生燈火之勞闊踈無<lb/>
用兩鬂風霜之晚荏苒何為誓將求老農老圃之師誰<lb/>
敢望大邑大官之庇役役於塵埃箠楚汲汲乎期㑹簿<lb/>
書學已負於前修政有同於俗吏趨風率職海山何頼<lb/>
於涓埃渴雨經時田野未安於寢食儻自忘於罪戾敢<lb/>
<pb n="KR4d0285_WYG_023-16b"/>
有冀於薦揚殆速譴呵毋復亷耻豈意不龜手之藥與<lb/>
夫扣牛角之歌雖曰無心亦從知己兹葢伏遇某官度<lb/>
包海嶽義薄雲天君子容衆而尊賢夙推德量宰相量<lb/>
長而較短克紹家聲不為權勢之所揺尤以奔競為可<lb/>
厭㫁以獨見㧞之庸流十六字袞黼之榮實為未副千<lb/>
萬里門庭之遠名乃上聞有是遭逢莫為稱塞榦敢不<lb/>
激昻晚節刻厲初心躬駑馬十駕之勤詭鈆刀一割之<lb/>
效陳篇奏記不敢為世俗之諛言律己奉公願恪守聖<lb/>
<pb n="KR4d0285_WYG_023-17a"/>
賢之明訓<lb/>
　　　謝江西胡漕薦啟<lb/>
驛騎載馳俯頒雲翰鶚書剡奏仰扣天閽旣不敢陳鬷<lb/>
蔑之言又未獲執李君之御胡然望外意者夢中竊以<lb/>
薦舉之道以公不以私仕進之方謀義不謀利凡古人<lb/>
之所守皆天理之當然上無徇勢以市恩下不貪榮而<lb/>
希寵彼此俱全於大節是非夐出於常流兹道寖微迨<lb/>
今尤甚禮辨於登門之疏數情分於通問之後先脅肩<lb/>
<pb n="KR4d0285_WYG_023-17b"/>
謟笑誇以為能揺尾乞憐忘其自賤操心若此報國謂<lb/>
何如榦之愚與世尤戾彈冠筮仕初乏寸長據案臨民<lb/>
難甘尺枉獨念閭閻之休戚有闗宗社之安危此心不<lb/>
憫於人窮何面輙饕於君禄始循拙政見謂癡兒要無<lb/>
愧於俯仰之間亦奚恤於異同之論大賢所𨽻庶獲知<lb/>
音鄙性無庸豈宜自鬻敢期寒谷不碍陽和求匪待於<lb/>
童䝉遇乃叨於國士書藏十襲字抵千金潢潦無根顧<lb/>
謂源流之有自蚊山重任剛言劇易之兼長被溢美以<lb/>
<pb n="KR4d0285_WYG_023-18a"/>
若驚恍莫知其所本兹葢伏遇某官清姿邁往逸度昻<lb/>
霄得澹庵衣鉢之傳開韓公晝錦之兆乘軺輓粟推轂<lb/>
薦賢遂使妄庸猥䝉褒借榦敢不激昻晚節刻厲初心<lb/>
躬駑馬十駕之勤詭鈆刀一割之效陳篇奏記耻為世<lb/>
俗之諛言學道愛人恪守聖賢之明訓<lb/>
　　　謝江西章提舉薦啟<lb/>
課三載之績無善可稱辱一字之褒為榮已甚兩叨薦<lb/>
㧞倍切凌兢竊以天生此民君為司牧張官置吏碁布<lb/>
<pb n="KR4d0285_WYG_023-18b"/>
星分登能選公寸量銖度惟進賢可以報國苟舉枉何<lb/>
以服人眷言耳目之官實握權度之柄持至狹之斤削<lb/>
馭至衆之英才不惟難以獲薦薦者亦難未有得者不<lb/>
求求乃可得故驅馳於宦路多湛伏於選塲孰誤我公<lb/>
首及於榦自慚鄙拙見謂迂踈慨慕前修屠龍無用俛<lb/>
從流俗刻鵠不成雖屢困於窮途卒難忘於故歩塵埃<lb/>
汨没嵗月蹉跎知伯玉之非耄其及矣覺淵明之是去<lb/>
將安之迫於啼號始此奔走數𤓰期之且至夢松徑以<lb/>
<pb n="KR4d0285_WYG_023-19a"/>
將歸七寳浮圖合尖誰望萬間廣厦大庇焉依反復揄<lb/>
揚終始成就學不窮於閫奥文未探於菁華以法為師<lb/>
視民如子皆願摳衣敬請先生之教庶幾磨礪不為小<lb/>
人之歸胡然品題逮此庸𤨏壯也不如今老矣曷稱所<lb/>
䝉一謂之甚可再乎敢忘其自兹葢伏遇某官文雄璧<lb/>
水道冠蓬山挹麾衡嶽之陽播甘棠勿剪之詠持節大<lb/>
江之右振皇華咨度之風掄才無間於菲葑獲善有如<lb/>
於璧玉遂令朽質亦預薦書近水樓臺最先得月窮冬<lb/>
<pb n="KR4d0285_WYG_023-19b"/>
草木頓覺囘春榦敢不奮激懦衷摩挲老鬢觀大賢相<lb/>
予之至此信平生所學之不差陋巷雖貧讀書補過清<lb/>
朝不棄狥國忘身<lb/>
　　　賀福建張漕啟<lb/>
渙奉宸綸晉更使㫖激西江以活涸轍之鮒所嘗及者<lb/>
十一州徙南溟而運埀天之鵬又不知其幾千里按棲<lb/>
鸞之舊治耀晝錦於故鄉公雖恬然不見其榮人爭覩<lb/>
之以先為快恭惟某官天生賢佐世濟精忠萬古家聲<lb/>
<pb n="KR4d0285_WYG_023-20a"/>
應不在巡遠之下一門秀氣豈復論荀陸之儔入相天<lb/>
子而筦樞衡出將王命而馳原隰均之體國皆足庇民<lb/>
暫辭蓬萊方丈之遊歴覽衡嶽康廬之勝君遣之以禮<lb/>
樂遠有光華人自得於湖山令修庭户姦强歛戢窮弱<lb/>
歡呼然非歴試無以顯其器之全非治煩無以表其才<lb/>
之鉅一星斜指祥移翼軫之躔六轡載馳風動甌閩之<lb/>
路部屬分於八郡産最薄於四州所謂利源全資鹽筴<lb/>
惟亭户常貧黠吏常富故私販日熾官課日虧重以名<lb/>
<pb n="KR4d0285_WYG_023-20b"/>
次之太艱愈使綱運之不繼欲更宿弊實藉通儒至於<lb/>
獄訟之浩繁與夫郡縣之欺慢聆其已試孰不潜銷管<lb/>
晏斡山海之饒莫能過也吕范侈衣冠之盛行即見之<lb/>
榦自揣妄庸受知最厚剡鶚書而屢奏歎猿臂之數竒<lb/>
有宅一區未辦子雲之歸計去家千里復尋元亮之漫<lb/>
游及𤓰尚隔於再期種菊姑安於三徑忽聽易軺之命<lb/>
不勝折屐之情俗吏之期會簿書未諧稟令門人之洒<lb/>
掃應對敢不盡心<lb/>
<pb n="KR4d0285_WYG_023-21a"/>
　　　通江西提刑啟<lb/>
鼎來丹詔晉陟皇華二千石以最聞佇公卿之漢選十<lb/>
一城之地大耀禮樂於周原號令素孚風彩丕振恭惟<lb/>
某官高明秀整謙厚粹和文章足以名家炳如日月節<lb/>
義見於傳世凛甚冰霜泛侯國之紅蓮挺王臣之喬木<lb/>
鵷序方期於大用虎符遽歛於偏方江淮之草木知名<lb/>
久安德化潢池之甲兵徹警已茂勲庸虎城安靜柝之<lb/>
秋燕寢樂凝香之晝九重注想四牡歌功維昔兩邦摩<lb/>
<pb n="KR4d0285_WYG_023-21b"/>
撫盡袴襦之詠厥今一道澄清張繡斧之威民喜得公<lb/>
刑以弼教圜扉鞠草旁推聖世好生之心禁殿持荷盡<lb/>
見儒者有用之學榦少知為士晚始得官齒豁頭童自<lb/>
甘閒散足穿肘見未免啼號曩懐製錦之羞敢課鳴絃<lb/>
之最豈期脱選復此字民金水一來適當凋弊之後鈆<lb/>
刀再割不無缺折之虞眷言此邑之吏民尚守昔時之<lb/>
條教但知恪意或可庇身滿目江山猶覺棠隂之遺舊<lb/>
託身霄漢更忻樾䕃之方新頌詠之私敷宣罔旣<lb/>
<pb n="KR4d0285_WYG_023-22a"/>
　　　通江西提刑啟<lb/>
光奉宸綸榮遷使㫖望隆二千石至今猶奉於教條刑<lb/>
按十一州豈謂盡歸於亷察雖再分於符竹復就攬於<lb/>
轡絲山嶽動揺吏民呼舞恭惟某官天生賢德世濟英<lb/>
才籍籍家聲應不在機雲之下巍巍望閥寧復論吕范<lb/>
之儔慶累葉以承休趨七階而出仕筦庫一聞於小試<lb/>
入幕屢顯以能聲賛寅清而列屬奉常任勿憸而庀司<lb/>
廷尉把麾淮甸再騰襦袴之歌易鎮江城兩播甘棠之<lb/>
<pb n="KR4d0285_WYG_023-22b"/>
詠禽鳥知太守之樂草木聞刺史之名非治煩無以表<lb/>
其才非歴試無以顯其器踐敡滋久簡注彌深因臥轍<lb/>
以請留俾乘軺而更治謂洞獠甫平而民生未復犴獄<lb/>
多滯而吏惡久盈尚煩霹靂之威更藉撫摩之手雖外<lb/>
憲非公而孰寄然大任舍我其誰歸會即拜於詔環恐<lb/>
未温於坐席暫持繡斧頓令獄訟之平行復青氊益侈<lb/>
衣冠之盛榦學非適用才不逮人壯嵗蹉跎已灰百念<lb/>
半生坎壈偶得一官孰云製錦之無傷乃使操刀而再<lb/>
<pb n="KR4d0285_WYG_023-23a"/>
割固知不缺而則折但欲補拙而以勤得君子以為歸<lb/>
則官箴之可免固嘗㳂檄得遊賢父子之間孰謂效官<lb/>
尚託舊師帥之庇財賦殫匱困於追呼豪猾縱横見之<lb/>
訟牒人皆畏之而不顧公幸知之為最詳獲預按亷實<lb/>
為幸會教誨飲食敢忘前日之話言期㑹簿書願緩今<lb/>
朝之轡䇿<lb/>
　　　通江西王安撫啟<lb/>
計臺飛最制閫宣威玉節觀風但覺事權之寖重珠簾<lb/>
<pb n="KR4d0285_WYG_023-23b"/>
捲雨不妨景物之相安山川不移風采益著恭惟某官<lb/>
聲名足以肅姦暴學術足以經國家砥礪亷隅毅然秋<lb/>
霜烈日成就器質温乎和氣春風能稱飛宦海之英大<lb/>
節見朝班之峻民無寃者得廷尉持天下之平尹兹敬<lb/>
哉信長安為教化之本卿月獨明於霄漢使星分照於<lb/>
江淮道上埋輪寒甚梟狐之膽<hi>闕</hi>牙大纛新榮北闕之<lb/>
恩緩帶輕裘重納西山之爽第方咨訪難鬰老成人方<lb/>
樂於湖山令自歸於禁闥榦迂踈太甚結約無竒齒豁<lb/>
<pb n="KR4d0285_WYG_023-24a"/>
頭童自甘閒散足穿肘見未免啼號念財賦之寒酸與<lb/>
頑豪之獰惡不有雲天之庇難逃機穽之憂千里畏途<lb/>
敢憚駑駘之力萬間廣厦不勝燕雀之情<lb/>
　　　謝史丞相啟<lb/>
六曹管鑰之司方拜誤恩之及千里籓籬之重遽叨貳<lb/>
郡之除悉由大造之矜憐遂使孤蹤之振㧞旣難稱塞<lb/>
但切兢惶竊以壽春當戎馬之衝淮右號咽㗋之地粤<lb/>
經蹂踐遂至凋零十室九空痛流離之未復四郊一望<lb/>
<pb n="KR4d0285_WYG_023-24b"/>
嗟田畆之多荒城池僅可以肩摩兵卒殆同於兒戯儻<lb/>
欲固封疆之守庶幾無枹鼔之驚非强明兼文武之才<lb/>
與少壯喜功名之士則何以籌思邉計闗决郡條苟徒<lb/>
務於欺謾乃全無於事實力小任重意廣才踈但謀高<lb/>
爵以肥身不恤虛名之誤國有虧忠義難免譴呵如榦<lb/>
者𦕈𦕈腐儒空空小器少無立志長不逮人術業迂疎<lb/>
已乏科名之伎生涯牢落亦無農圃之能念百指之啼<lb/>
號藉一官而奔走間闗州縣荏苒嵗時簿書期會以粗<lb/>
<pb n="KR4d0285_WYG_023-25a"/>
勤勇力權謀之未學加以多艱涉世竒疾纒身深思賦<lb/>
分之窮方起投閒之念敢圖矜軫忽被使令兹葢伏遇<lb/>
某官學貫天人器涵海嶽建久安之勢成長治之業功<lb/>
在立談開中正之路杜群枉之門道推先覺措四方於<lb/>
磐石轉萬類於洪鈞迄令遲暮之姿亦預甄鎔之數榦<lb/>
敢不力扶憊體勉竭愚衷恩重身輕固已甘心於溝壑<lb/>
神疲形瘵但知託庇於雲天傾頌徒深敷陳莫旣<lb/>
　　　通淮西李帥啟<lb/>
<pb n="KR4d0285_WYG_023-25b"/>
推禮樂詩書之習坐玉帳以宣威脱塵埃箠楚之勞伏<lb/>
星屏而聽命昔忝封章之薦今修屬部之恭行或使之<lb/>
望不及此恭惟某官氣涵剛正識達幾微勲業萃於一<lb/>
門實難兄而難弟才猷兼於衆智信允武以允文内外<lb/>
踐更聲稱益著合調元於百揆尚作屏於十連翼軫星<lb/>
分光射斗牛之上江淮壤接名聞草木之微當干戈甫<lb/>
定之餘正瘡痍未瘳之日㪚强梗貔貅之卒集流離鴻<lb/>
雁之民朝寛顧憂人忘敵至借留深切始少徇遠方赤<lb/>
<pb n="KR4d0285_WYG_023-26a"/>
子之心虛左以須當大慰斯世蒼生之願榦少無立志<lb/>
老不如人學術迂踈已乏科名之伎生涯牢落亦無農<lb/>
圃之能念百指之啼號藉一官而奔走但知律已豈敢<lb/>
言才誤名勝之推揚致廟堂之甄㧞俾之朝蹟貳彼邉<lb/>
州雖力伸香火之祈其敢怠簡書之畏斥單車而遠邁<lb/>
望會府以前趨省已摧頹難任驅馳之責量能進退不<lb/>
逃亷按之明<lb/>
　　　通淮西錢漕啟<lb/>
<pb n="KR4d0285_WYG_023-26b"/>
諸老凋零頼有中流之砥柱一生欽慕殆猶迷路之南<lb/>
車忽乘邉障以佐州乃𨽻使臺而聽命敢慿尺牘敬寫<lb/>
寸誠恭惟某官識造淵深氣涵剛大詞根於理不徒誇<lb/>
舉子一日之雄道探其宗直將紹往哲百年之緒推其<lb/>
餘以經世隨所寓而著聲世方學圓人皆嗜進慈祥所<lb/>
發寧甘心於州縣之間正直自將不肯安於朝廷之上<lb/>
年彌高而學甚苦任愈重而氣不衰議論之確旣足以<lb/>
折羣邪著述之洪又足以扶皇極㳂淮數千里方莽為<lb/>
<pb n="KR4d0285_WYG_023-27a"/>
盗賊之區弭節一二年皆晏若桑麻之壤信儒者之效<lb/>
無間於中外而君子之論當先乎本原公道益開正人<lb/>
迭進評推月旦自應不愧於梅溪詔下天庭行聽直躋<lb/>
於槐路榦少無立志老不逮人術業迂疎已乏科名之<lb/>
伎生涯寥落亦無農圃之能念百指之啼號藉一官而<lb/>
奔走但知律己何所取材六曹管鑰之司方拜隆恩之<lb/>
及千里藩籬之重忽叨貳郡之除已力祈香火之縁又<lb/>
復念簡書之畏叱單車而于邁望列㦸以為依省已衰<lb/>
<pb n="KR4d0285_WYG_023-27b"/>
頽不足任驅馳之責量能進退端不逃亷按之明<lb/>
　　　通安豐郭守啟<lb/>
才猷間出久欽貫日之忠衰晚無庸行遂披雲之願敢<lb/>
云佐理庶獲依仁恭惟某官學廣聞多識高器遠文章<lb/>
議論得諸家世之傳事業功名卓爾天資之茂合與闕<lb/>
庭之論尚甘州縣之勞中外踐更聲稱藹著剖淮邦之<lb/>
竹要須譽望之久孚綰鄰邑之銅遂擢蕃宣之重寄眷<lb/>
知已篤委任尤専益攄韜畧之竒庸壮金湯之固華夷<lb/>
<pb n="KR4d0285_WYG_023-28a"/>
安堵永無擊柝之虞廊廟疇庸即聽持荷之選榦少無<lb/>
立志老不如人學術迂疎已乏科名之伎生涯寥落亦<lb/>
無農圃之能念百指之啼號藉一官而奔走但知律己<lb/>
豈敢言才誤名勝之推揚致公朝之甄㧞俾從縣紱來<lb/>
奉教條固知事大夫之賢或可竭愚者之慮奈沉痾之<lb/>
已久懼寸禄之難酬已伸香火之祈尚念簡書之畏叱<lb/>
單車而于邁望列㦸以前趨儻遂歸休亦不失瞻承之<lb/>
幸如乖素願尚有資覆䕶之恩<lb/>
<pb n="KR4d0285_WYG_023-28b"/>
　　　通江東紫漕啟<lb/>
理義不明人心為之䧟溺英賢間出世道頼以扶持久<lb/>
勤欽慕之私今獲趨承之幸恭惟某官懷竒負氣篤志<lb/>
力行道本諸身不學腐儒之陋習德施於政豈徒俗吏<lb/>
之能為禁偽學以方嚴名他師者皆是確守羲文之象<lb/>
數自稱伊洛之源流進以立朝推忠誠而佐后出而乘<lb/>
障仗恩信以服人迨北敵之旣衰倚西方而為重下繋<lb/>
羣心之屬望上寛當宁之憂思皆足庇民均之體國若<lb/>
<pb n="KR4d0285_WYG_023-29a"/>
榦者火坑幸脱縣譜重尋六十嵗衰瘁之餘宜聞招而<lb/>
裹足二百指啼號之累姑為米以折腰况當累政蠧壞<lb/>
之餘加以羣豪獰惡之素咸謂此行之必敗豈期當黜<lb/>
而反升司六部之門濫厠中朝之蹟佐二州之政誤叨<lb/>
半刺之榮方脱諸危穽之間又寵以專城之寄荷隆恩<lb/>
之㳫至揣微分以若驚葢清時不次而用人乃更化以<lb/>
來之盛事然此非有科名之優則必有閥閲之舊非有<lb/>
功能之異則必有行義之高苟四者俱後於人亦萬無<lb/>
<pb n="KR4d0285_WYG_023-29b"/>
可得之理夫何遴選乃及庸虛兹葢伏遇某官學紹帝<lb/>
師家傳相業不以夢不以卜勲緒著而譽望隆騐於天<lb/>
騐於民年榖豐而邉陲靜猶且取材於數路無非用意<lb/>
之至公凡㧞諸州縣冗㪚之中悉出於造化生成之内<lb/>
故兹嵬𤨏忽預使令榦敢不勉䇿愞庸强扶衰憊飲朝<lb/>
宗之水忠誠堅報主之心登大别之山饑溺體為民之<lb/>
意庶殫駑力少答鴻私<lb/>
　　　賀劉尚書仲則啟<lb/>
<pb n="KR4d0285_WYG_023-30a"/>
光膺宸綍晉長冬官位陞八座之尊職賛萬幾之宻善<lb/>
類増氣薄海具瞻矧兹屬吏之微復忝世契之舊欣聞<lb/>
除命倍切歡愉恭惟某官德厚而量宏道高而識遠搢<lb/>
笏埀紳而朝綱自肅輕裘緩帶而制閫増隆自應即正<lb/>
於鈞衡庶以永綏於宗社制書沓至旦暮可期榦逖違<lb/>
台躔甫十閲月仰高深切晉謁實疏以衰老之軀當牧<lb/>
養之寄適時旱暵種不入土米價踴翔細民窘匱加以<lb/>
制漕之交鬬難乎州縣之奉承益思向日趨事之時真<lb/>
<pb n="KR4d0285_WYG_023-30b"/>
得大賢鎮撫之體未嘗變容而動色自然畏德以懷威<lb/>
投老無庸亟上香火之請卑誠未達孰伸井壑之情尚<lb/>
冀寛慈曲埀庇䕶俾全晚節以終餘年仰凟威尊不勝<lb/>
皇懼更乞權衡六氣金玉五官佇膺麻綍之宣即拜金<lb/>
甌之命<lb/>
　<lb/>
　<lb/>
　勉齋集巻二十三<lb/>
</p>
<p>
</p>
  </div>
</body>
</text>
</TEI>
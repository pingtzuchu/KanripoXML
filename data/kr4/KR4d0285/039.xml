<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>勉齋集巻三十九</head>
    <p>
<pb n="KR4d0285_WYG_039-1a"/>
欽定四庫全書<lb/>
　勉齋集巻三十九　　　　　宋　黄榦　撰<lb/>
　　祭文<lb/>
　　　祭臨江劉靜春先生文<lb/>
嗚呼去古愈邈道學不明末俗喧豗匪利則名豈無大<lb/>
賢挺生斯世彼昏不知孰發其蔽吁嗟先生天資絶人<lb/>
心平氣和志篤行醇博極羣書該貫一理尊敬師儒考<lb/>
訂非是閨門雍雍兄弟怡怡憂國以誠撫民以慈篤學<lb/>
<pb n="KR4d0285_WYG_039-1b"/>
力行後進是式推已愛人尤極懇惻人之有善稱道揄<lb/>
揚不責其備而取其長人之有過箴規訓誨不顧其違<lb/>
而冀其悔先生此心可謂至仁芝菌鸞鴞同然一春吁<lb/>
嗟先生今其亡矣昏迷恣肆誰逆其耳榦也顓愚少無<lb/>
師承年已踰冠始來廬陵摳衣趨隅歴問所學直指前<lb/>
修以警後覺乙未之冬歲暮天寒奉命造朝艤舟江干<lb/>
折簡來呼治子行李武夷金華惟子所止二三偉人為<lb/>
世宗師莫啟其行已背而馳廬山之陽杖履幾月别後<lb/>
<pb n="KR4d0285_WYG_039-2a"/>
貽書勉厲不絶尚期他年執經逺遊南北奔馳有志未<lb/>
酬千里訃音哀暮悲痛哲人云亡豈曰私慟天不佑善<lb/>
斯文已孤舉世滔滔斯人何辜武夷夫子先生所敬小<lb/>
子不敏幸獲將命敢不蚤夜益堅所行庶幾有聞如見<lb/>
先生收淚緘辭寄觴以醉惟神之靈鑒此微意<lb/>
　　　祭丁復之文<lb/>
嗟嗟復之如君之賢而止此耶信耶非耶病革之書伯<lb/>
休文之之訊胡為而至于是耶勉我以學告我以死捧<lb/>
<pb n="KR4d0285_WYG_039-2b"/>
書長號濡淚滿紙嗚呼悲夫其何有于余逮死而不已<lb/>
耶以復之之惓惓于余則余之恨于復之者抑可知矣<lb/>
荒村之陬茅屋之底春雨對床秋風連騎挾冊承師質<lb/>
疑問義退歸切磨夜分乃寐往來七年終始一意至今<lb/>
潭溪之湄山翁野稚尚能言之善哉二人者之為友也<lb/>
孰謂復之而遽棄耶賢哉復之少有大志蟬蛻于名利<lb/>
之塲鞭加于聖賢之地視其貌若不勝衣考其所操凛<lb/>
然有君子之器先民有言順事而存得正而斃達人大<lb/>
<pb n="KR4d0285_WYG_039-3a"/>
觀生死一致有如復之固亦可以無愧矣顧余未死則<lb/>
將奚恃余目孰視余足孰履扶持一傾顛沛頓委則余<lb/>
之所恨寧有止耶家空四壁目極千里聞喪不前朋友<lb/>
之恥緘辭寄哀幸勿予鄙自冬徂春聚糧千里庶得以<lb/>
哭于殯弔其父而撫其子也嗚呼哀哉<lb/>
　　　祭林丕顯文<lb/>
嗚呼人心厚薄之不同古今人物之所以異也古人不<lb/>
可復見則能如古人者誠足貴也如君之賢篤厚誠實<lb/>
<pb n="KR4d0285_WYG_039-3b"/>
之風求之古人亦可以無愧也慕親之孝顧瞻松楸常<lb/>
若承其志也愛子之慈從容訓誨常恐傷其意也束萊<lb/>
先生君之故友詘首受書凛乎有所畏也鄉曲後進纎<lb/>
芥之善踵門願交未嘗有所棄也急義之誠不必家之<lb/>
有無好學之篤不知老之將至也至于應酬交際懇惻<lb/>
繾綣貴賤長少同一致也雖兼善之至不能自達而婆<lb/>
娑閭里亦可以激薄俗之澆浮而振古風于既墜也曷<lb/>
為不永其年而遽嗇其志以歿于地也耶丙申金華師<lb/>
<pb n="KR4d0285_WYG_039-4a"/>
席連侍有過相箴有善相示握手劇談達旦不寐分雖<lb/>
友朋恩若同氣十有八年之中離合不常而相予之情<lb/>
不忍一日離也去歲之冬君嘗與余言曰吾老矣無所<lb/>
合于世殆將結廬于荒山之顛要子為旬之集則吾之<lb/>
願遂矣孰謂其反視君于殯而哭君于位也耶嗚呼已<lb/>
矣君不可復見矣亦將潔身厲行以慕君之義而已勉<lb/>
君之子以述君之事而已薄酒哀辭亦庶君之來暨也<lb/>
嗚呼哀哉<lb/>
<pb n="KR4d0285_WYG_039-4b"/>
　　　祭晦菴朱先生文<lb/>
吁嗟斯文有廢有興其廢也三綱淪而九法斁其興也<lb/>
大經正而大誼明是其所關豈不甚重而夫子胡乃一<lb/>
疾而隕其生若昔孔孟迄于周程異世相望各以道鳴<lb/>
迨去古之益逺當異說之縱横其精微之藴既不可得<lb/>
而見幸而托諸文字之間者亦且踵訛承舛而莫見其<lb/>
全經自夫子之繼作集累聖之大成其知生知其行安<lb/>
行其襟懐洒然光風而霽月其言動肅然左矩而右繩<lb/>
<pb n="KR4d0285_WYG_039-5a"/>
望之者雖憚其貌莊而言厲即之者常樂其心和而氣<lb/>
平資本髙明而志道益逺性實通敏而索理益精主敬<lb/>
以立本而動靜無間格物以致知而毫釐畢呈大而察<lb/>
諸天地隂陽之變逺而驗諸古今事物之情仁義禮智<lb/>
不離五性之所賦灑掃應對洞見一理之所形其精義<lb/>
入神既有自然之權度則窮經考古莫不炳然如日星<lb/>
謂中庸為造道之閫奥謂大學為入道之門庭究本義<lb/>
以言易而深得卜筮之㫖黜小序以正詩而力辨雅鄭<lb/>
<pb n="KR4d0285_WYG_039-5b"/>
之聲探語孟之編而如對鄒魯之問答述周程之書而<lb/>
一新濂洛之典型至于星厯地志曲藝小數不可以悉<lb/>
究騷人墨客窮年卒歲僅見其可稱莫不折之以理而<lb/>
各造其極蓋亦得之于天命而非學可能信本深而形<lb/>
鉅故末茂而聲宏其立朝也危言正色屢形于感慨其<lb/>
臨政也仁民利物一本于哀矜立綱陳紀而不為苟簡<lb/>
之計摧姦摘伏而不求姑息之名當就而就不事乎矯<lb/>
激可止而止力辭夫寵榮積者厚而施自遐身雖否而<lb/>
<pb n="KR4d0285_WYG_039-6a"/>
道則亨婆娑丘園湛若無營上以尋墜緒之茫茫下以<lb/>
警聵俗之冥冥諸老先生咸資于質正後學小子幸得<lb/>
于師承肆逃禪之論者莫能以惑世騁雜伯之說者不<lb/>
容於抗衡傳聖統以繼絶學正人心而息邪說夫子之<lb/>
功大矣則一存一亡豈不有係于斯世之重輕嗚呼蒼<lb/>
天曾是莫聽曷不百年大命以傾榦丙申之春師門始<lb/>
登誨語諄諄情猶父兄春山朝榮秋堂夜清或執經于<lb/>
坐隅或散策于林坰或談笑而舂容或切至而叮嚀始<lb/>
<pb n="KR4d0285_WYG_039-6b"/>
受室于潭溪復問舍于星亭庶依歸以終老指河山以<lb/>
為盟胡暌離之未幾忽夢奠乎兩楹奉疾革之貽書對<lb/>
使者而涕零亟奔走以來歸乃獨睹乎丹旌悵此生之<lb/>
疇依魂欲絶而復醒念屬託之至重豈綿力之能勝想<lb/>
音容而奉遺書敢不蚤夜以服膺惟力策乎駑鈍庶無<lb/>
愧于英靈奠卮酒以陳辭尚有鑒于微誠<lb/>
　　　又祭晦菴朱先生文<lb/>
嗚呼先生百世之師天啟我人篤生于兹海内之士聞<lb/>
<pb n="KR4d0285_WYG_039-7a"/>
風以馳垂槖而來稇載而歸榦于朋儕質劣志卑憫其<lb/>
鈍頑誨誘孜孜既養其端復發其知既揉其偏復克其<lb/>
私燕申則侍步趨則隨適來則喜已去則悲别不踰年<lb/>
書不越時父生師教天覆地持二十五年恩絶等夷嗚<lb/>
呼曷辜而不慭遺日月推遷窀穸有期夜臺冥冥藏棺<lb/>
蔽帷海内之士齎咨涕洟使榦之愚倀倀何之孰䇿其<lb/>
慵孰指其迷孰顧孰瞻孰扣孰咨維今之春升堂摳衣<lb/>
笑語温温神完氣微鄉人見招意不忍違命曰汝行我<lb/>
<pb n="KR4d0285_WYG_039-7b"/>
志未衰閩山荔技其實離離我以扁舟訪汝以嬉自春<lb/>
徂冬如慕如疑誰知此言終天永辭前有書堂燕居<lb/>
怡怡後有精廬諸生焉依有園有池清溪之湄履迹<lb/>
雖存音容莫追獨有遺書千古具垂句索字尋口誦<lb/>
心維亦有良朋攝以威儀有善相聞有過相規毋誘于<lb/>
利毋蹈于非毋溺于安毋憚于危庶幾師門涓埃是裨<lb/>
靈輀啟行清酒一卮撫棺長號天乎痛哉<lb/>
　　　辭晦菴朱先生几筵文<lb/>
<pb n="KR4d0285_WYG_039-8a"/>
惟先生之靈碩大宏博以成已為本以成物為用自其<lb/>
學之不厭而推之于誨人之不倦蓋與天地同量而聖<lb/>
賢同心也所以興起斯文惠顧後學之意切矣榦也不<lb/>
才去年之春里之父兄以其從遊于先生之門久而意<lb/>
其粗有所聞也帥其子弟而相與講學焉榦方固辭而<lb/>
先生督之愈力是以不獲隅坐執燭以聽垂歿之誨至<lb/>
今抱恨無有窮也今先生練祭近一二月而里之子弟<lb/>
復有所請榦竊惟先生之治命不敢違鄉人之善意不<lb/>
<pb n="KR4d0285_WYG_039-8b"/>
敢遂捨先生之几筵以行不能築室于塲以終三年之<lb/>
禮俛仰太息絶愧古今卮酒告行痛徹心肺<lb/>
　　　晦菴先生小祥祭文<lb/>
先生兮道徳百世兮彌彰天地兮齊夀日月兮齊光自<lb/>
古兮有死先生兮不亡殘子兮何之菀結兮慘傷嬰兒<lb/>
兮失哺逆旅兮悲鄉徳容兮在望佩服兮琅琅髣髴兮<lb/>
耳目顧瞻兮茫茫歲月兮不淹遽易兮星霜矯首兮武<lb/>
夷白雲兮髙翔褰衣兮無從寫哀兮此堂良友兮駢羅<lb/>
<pb n="KR4d0285_WYG_039-9a"/>
賢孫兮侍旁先生兮夙心英靈兮未忘瑶席兮玉斝桂<lb/>
酒兮椒觴靈來兮何許涕泗兮淋浪<lb/>
　　　祭趙舜和文<lb/>
朋友之誼人之大倫豈曰燕遊以輔吾仁昔我兄弟退<lb/>
居鄉鄰交遊親厚非趙則陳責難規過握手諄諄自始<lb/>
至今餘二十春有不見者未嘗涉旬維君之年少我數<lb/>
人發軔仕途名滿縉紳胡為一疾遂隕厥身使我哀頽<lb/>
慟哭酸辛君所可憾有志未伸亦有可慰諸君詵詵人<lb/>
<pb n="KR4d0285_WYG_039-9b"/>
之賦命脩短莫均君則往矣我老孰親千里脩途東越<lb/>
南閩撫棺長號欲往曷因緘辭寫哀涕淚霑巾<lb/>
　　　祭任舶并女兄文<lb/>
昔我先人峻節山峙始奇女兄不與凡子君來登門二<lb/>
姓咸喜義忘我貧徳不以齒君資粹和兄輔以理克成<lb/>
厥家既多受祉振振兩甥復濟其美歲晚婆娑榮耀閭<lb/>
里相樂以生亦偕以死誰無室家鮮克有是君擢巍科<lb/>
名聨伯氏娶而卜居相望枌梓朝嘻夕怡苦樂相倚四<lb/>
<pb n="KR4d0285_WYG_039-10a"/>
十餘年親狎誰比自榦之遷武夷之趾効官荆吳一别<lb/>
半紀二老貽書蠅頭滿紙謂當期頤益介福履云胡相<lb/>
繼一疾不起病不及知歛不及視捧書長號欲往暫止<lb/>
終天之痛有淚如泚<lb/>
　　　祭范伯崇文<lb/>
道之不明患無其徒或義之談而利是趨或始之銳而<lb/>
卒乃渝人無常心吾道始孤在昔夫子發揮聖謨奮然<lb/>
而前摳衣坐隅豈無其人孰公之如公資簡嚴濟以怡<lb/>
<pb n="KR4d0285_WYG_039-10b"/>
愉早登師門詘首受書致知力行無替厥初榦也凡庸<lb/>
從師以居所敬惟公公尤眷予尚期晚年依公里閭孰<lb/>
謂老成忽焉以徂師亡道微捨公孰扶孰剖我疑孰砭<lb/>
我愚孰知我哀嗚呼天乎<lb/>
　　　祭陳寅伯文<lb/>
嗚呼寅伯而止于此耶福善禍淫孰主張是耶剛方正<lb/>
直胡横以夭脂韋婉孌老不死耶所謂天者不可信而<lb/>
理者不可恃耶人生斯世切磋講貫不可無友相知以<lb/>
<pb n="KR4d0285_WYG_039-11a"/>
心相期以道孰有過吾二三子耶饑寒所驅奔走四出<lb/>
尚期他年合并卒業今存者尚不可見而九泉之下烏<lb/>
可復起耶自吾仲氏之亡已不勝索居之歎今又失吾<lb/>
寅伯使兩家二弟形影相弔銜哀抱痛何時而已耶今<lb/>
遣吾子哭君之喪于西山之側緘詞遣奠不自覺其淚<lb/>
之如泚也<lb/>
　　　哭朱文公文<lb/>
在昔夫子性嚴氣剛規矩凖繩動止有常君承其顔惟<lb/>
<pb n="KR4d0285_WYG_039-11b"/>
恐或傷在昔夫子朝圖暮書遑恤其家孰有孰無君服<lb/>
其勞使若有餘内睦姻親外交朋友歲時享祀殽核清<lb/>
酒囊篋瑣碎俾無遺漏非君之賢孰左孰右榦之從遊<lb/>
餘三十年四海兄弟兩世婣㜕于君事親知君之賢人<lb/>
之百行非孝孰先劬勞造家黽勉旦夕顧我倉庾相我<lb/>
黍稷跋涉險阻忘寢與食庶無饑寒以安厥室室家諍<lb/>
諍男女詵詵且訓且誨為婚為姻有疑未祛有願未伸<lb/>
竟以勞悴而隕厥身為子而孝為父而慈君可無憾人<lb/>
<pb n="KR4d0285_WYG_039-12a"/>
誰不思千里相望銜哀致詞嗚呼傷哉孰知我悲<lb/>
　　　祭徐子宜文<lb/>
定大䇿于甲寅之初公同其憂而不同其樂排大難于<lb/>
甲寅之後公與其危而不與其安此當世所以為公歎<lb/>
也利不私于身而忠存于國身不享于今而名顯于後<lb/>
則公亦何所憾耶和好方通流庸未復人情易變正論<lb/>
難伸公于此時奄然而逝公則無憾國其謂何榦一介<lb/>
書生無所肖似獨于蚤歲遍交諸賢我特于公未嘗識<lb/>
<pb n="KR4d0285_WYG_039-12b"/>
面公于我厚有以露章我知公賢不敢私謝是則相知<lb/>
以心相期以道亦未有如是之深也公以喪歸俯伏道<lb/>
左一觴以薦有淚盈襟<lb/>
　　　祭髙應朝文<lb/>
惟公秉剛直不撓之徳博碩有用之才而位不顯年不<lb/>
夀此榦之所以為公惜也當變異屢見之時人情危疑<lb/>
之際而賢者擯能者伏此榦之所以為世惜也榦也聞<lb/>
公之名于數十年之前為公之屬于三四月之頃公之<lb/>
<pb n="KR4d0285_WYG_039-13a"/>
行事表表著見者夫人而能知之干戈擾攘人方應酬<lb/>
之不給而公獨長慮卻顧築城鑿池為不可抜之計帑<lb/>
藏空竭人方支吾之不暇而公獨捐金結客振窮恤滯<lb/>
有不勝用之財此豈人之所能強為亦豈人之所可輕<lb/>
議哉此則榦之所目擊而心服者也數月之前公嘗以<lb/>
書屬榦曰晉有祖逖人莫有知之者今之世未嘗無祖<lb/>
逖也知之者其惟子乎榦何足以知公者世之知不知<lb/>
亦何足為公道哉公其死矣顧使齷齪庸凡之徒紛起<lb/>
<pb n="KR4d0285_WYG_039-13b"/>
而謀天下之事是則重可為斯世惜也千里緘詞一觴<lb/>
遣奠公其以為真知我者哉<lb/>
　　　祭劉正之文<lb/>
嗚呼正之天資偉然不出戸庭而相得詩禮之深不越<lb/>
里閈而涵泳師友之淵故其學積于身行著于家事業<lb/>
施于官而賙卹遍于親故至其大節之不可及者則不<lb/>
為威惕而不為利遷富貴人所趨而義所不可則寧沈<lb/>
伏于州縣之吏權勢人所畏而意所不樂則或怒罵于公<lb/>
<pb n="KR4d0285_WYG_039-14a"/>
侯之前退休于家而以遂初自命是豈一時榮辱禍福<lb/>
之所能拘牽者哉榦之定交三十餘年歲晚論心金石<lb/>
其堅蓋將卜鄰於屏山之下而依我友以終老孰謂先<lb/>
師既歿季通伯休相繼以逝今又哭吾正之則自今以<lb/>
往善孰吾告而過孰吾鐫耶然則失我良友既足為斯<lb/>
世惜而尤榦之所以深自憐也嗚呼痛哉<lb/>
　　　祭王子正文<lb/>
嗟夫士風之薄至此極也少而為學志趨卑鄙意思凡<lb/>
<pb n="KR4d0285_WYG_039-14b"/>
庸無可用之實也壯而從宦營私背公憚煩習惰謾不<lb/>
知其所職也至于決性命之情以饕富貴則左拏右攫<lb/>
東馳西騖無所不用其力也中州大邑滔滔皆是固無<lb/>
以責夫遐荒下國也嗟哉王君一代之英南方之特也<lb/>
䇿勲詞塲奮發踔厲潛心道閫涵泳從容躬行實踐非<lb/>
外飾也蜚聲宦途焦勞國事致身朝列罄竭忠悃鞠躬<lb/>
盡瘁毋自逸也然其視名利之去來泊然若浮雲之在<lb/>
太空一毫非義則欲屈之以萬鍾之貴而不可得也士<lb/>
<pb n="KR4d0285_WYG_039-15a"/>
大夫而皆若是何患風俗之不振而民生之不厚也如<lb/>
君之賢固宜享期頤躋貴顯為世則也胡積之厚報者<lb/>
嗇也胡用之遲奪者速也榦亦同門多艱棘也慇懃顧<lb/>
念感君徳也哭君之亡病弗克也奔君之葬阻行役也<lb/>
緘辭寫哀不知涕淚之横臆也<lb/>
　　　祭曾光祖文<lb/>
有倬斯道如日方中天生蒸民咸啟厥衷質弱氣浮利<lb/>
慾交攻乃背而馳乃瞽而聾孰厚而深孰毅而𢎞不事<lb/>
<pb n="KR4d0285_WYG_039-15b"/>
空言體道以躬我觀曾君禀資粹冲處心端夷古人之<lb/>
風志學雖切不為苟同乃得明師摳衣而從篤志力行<lb/>
百倍其功心無外思大學中庸壯始筮仕飭已奉公利<lb/>
澤小施扶衰振窮君曰巳哉我學未充篔簹之谷金精<lb/>
之峯結廬其間嘯詠從容前脩是期後輩所宗胡不眉<lb/>
夀一疾而終同志寂寥孰磨孰礱晚進滔滔孰啟其蒙<lb/>
痛哉斯文涕淚填胸<lb/>
　　　祭楊通老文<lb/>
<pb n="KR4d0285_WYG_039-16a"/>
嗚呼遊晦菴先生之門者多矣篤實無華強毅有守孰<lb/>
有出公之右者乎居家而兄弟化其和從師而朋友愛<lb/>
其誠立于朝而君相知其忠仕于外而吏民安其仁非<lb/>
天資之厚學問之篤孰能隨所寓内省而不疚者乎觀<lb/>
公之資與公之學所以保其身者至矣而不能享期頤<lb/>
之夀者何也人生一世如浮雲太空倐來忽去不足把<lb/>
玩如公之亡亦可以無憾矣惟其和而誠惟其忠而仁<lb/>
自有不能忘情于公者是則可哀也已榦也辱公之知<lb/>
<pb n="KR4d0285_WYG_039-16b"/>
最深荷公之愛最厚民社所拘不能奔走以哭公之柩<lb/>
緘詞寫哀遣子往弔公其尚能鑒榦之衷也夫<lb/>
　　　祭安慶項教授母文<lb/>
榦之于僚屬義猶弟兄也愛猶弟之賢傷其母之歿人<lb/>
之至情也有子之賢有母之夀歿猶生也因夫人之喪<lb/>
奪賢屬之助淚如傾也<lb/>
　　　祭李貫之文<lb/>
嗚呼貫之止于斯耶晦菴先生以孔孟周程之道誨後<lb/>
<pb n="KR4d0285_WYG_039-17a"/>
進見而知者固有之矣聞而知者非吾貫之耶貫之目<lb/>
不識先生之面耳不聞先生之言顧以為聞而知者亦<lb/>
何自而知耶貫之性資粹美襟懐坦夷凝靜有常堅剛<lb/>
自持則其質固已近于道矣而其志則勇于求道若決<lb/>
江河而東注若輕車駿馬就熟路而疾馳自蜀而來人<lb/>
謂貫之有志乎功名事業而貫之則曰吾將歴東南而<lb/>
求師縱往者之不作有遺風之可追聞晦菴之門人則<lb/>
虚心屈已而與之友得晦菴之遺書則手抄口誦而講<lb/>
<pb n="KR4d0285_WYG_039-17b"/>
其疑昔之門人雖同堂合席然往來不常或得其一而<lb/>
失其二貫之雖殊方異世旁搜博採乃反總其凡而㑹<lb/>
其歸而又篤信力行切問近思毫釐必辨精粗不遺故<lb/>
其動容周旋莫不有則出處進退莫得而疵立于朝廷<lb/>
則不知權利之可慕仕于州縣則亦捨民瘼其孰咨至<lb/>
其感慨發憤抗章極論則有犯無隠竭肝膽而歴披向<lb/>
非見道明用心剛而無一毫物欲之累孰肯試身于不<lb/>
測之禍雖百謫而不辭使其在摳衣之列及門之士皆<lb/>
<pb n="KR4d0285_WYG_039-18a"/>
當斂衽而推服則聞其風而興起淑諸人而有得非貫<lb/>
之其誰耶貫之之行也以書來曰吾猶少駐康山湓浦<lb/>
之側以待水涸而泝峽子能一來庶以慰吾拳拳之念<lb/>
榦亦以書相挽曰子未可以亟行也朝廷清明行將起<lb/>
子以扶斯世東南之士亦皆望子以振斯道之微嗚呼<lb/>
貫之乃止于斯耶貫之之歿也有識之士莫不為之嗟<lb/>
惜視貫之之病者則以貫之病亟尚與朋友講柝理義<lb/>
而不少衰嗚呼此其所以為吾貫之也朝聞道夕死可<lb/>
<pb n="KR4d0285_WYG_039-18b"/>
矣有得于道則禍福榮辱死生之變若太空浮雲之過<lb/>
目此何足以為貫之之累顧為斯世惜為斯文惜安得<lb/>
不情鬱結而涕漣洏<lb/>
　　　祭林存齋文<lb/>
居大山長谷之中無耳濡目染之素獨能慨慕乎聖賢<lb/>
沈酣乎典訓追逐乎師友磨礲乎身心為弟而事兄如<lb/>
父也為季父而撫其從子猶子也族人觀之鄉人敬之<lb/>
栗山之陽無百室之聚家弦誦而人縫掖又皆知理義<lb/>
<pb n="KR4d0285_WYG_039-19a"/>
之訓君之教也吾鄉之士遊晦菴之門歲晚能自守者<lb/>
不過三數人如君之醇厚質直樂善不倦則又朋友之<lb/>
所敬愛者也君與予交最善又嘗致予于其里以教其<lb/>
族子弟故其情為尤親宦遊江湖不見君者十年矣奉<lb/>
祠來歸君年已七十視其貌猶矍鑠而嗜學之志不少<lb/>
衰予復以王命守淮邦相期以一年之别尚可以白首<lb/>
相從而卒所志也孰謂相别未數月而哀訃遽至耶君<lb/>
既歿而予亦老矣乞骸骨歸田里凡君之所見屬者不<lb/>
<pb n="KR4d0285_WYG_039-19b"/>
敢不勉行當拜君遺像于存齋而弔宿草于南山之原<lb/>
也嗚呼哀哉<lb/>
　　　祭李守約文<lb/>
自先生講道武夷學者紛然迨今觀之非俊偉卓犖方<lb/>
嚴正直亦何足以費夫子之雕䥴彼頑鈍齷齪脂韋軟美<lb/>
雖曰聞善知慕未有不見害則避見利則遷者也求之<lb/>
師門如吾守約兄者是豈流輩之所可並肩也耶早以<lb/>
俊譽蜚聲塲屋出其小技所向無前迨其聞道超然黙<lb/>
<pb n="KR4d0285_WYG_039-20a"/>
㑹且鑽且仰孰髙孰堅而一第之微獨低回于壯歲簿<lb/>
領之卑又復馳逐于蠻烟鞠躬盡力輸忠納善臺府交<lb/>
薦歛衽稱賢至于十室之聚鳥言𠢐面尤不足以展布<lb/>
撫摩經理不遺餘力向之憂疑反側者安生樂業驩淫<lb/>
沸傳政聲賢譽亦既轉而上聞矣庶幾收功于桑榆之<lb/>
後不惟障斯世之横流亦以煽斯道于復燃孰謂造物<lb/>
既嗇于其始而于其將振也而復奪之年嗚呼梁木之<lb/>
已壊者不可復作矣宿草之可弔者又不勝其悲矣當<lb/>
<pb n="KR4d0285_WYG_039-20b"/>
齒髪衰頽交遊凋落之際乃復失我良友則箴規警誨<lb/>
將誰是望此所以既為吾兄慟而又以私自憐也<lb/>
　　　祭陳監塲文<lb/>
天道無親常與善人是耶否耶今則不然善人何夭不<lb/>
善何夀頃子來訪以書見扣讀之亹亹如獲瓊瑶徐而<lb/>
察之夙有良友尚期他年微言細剖一疾而終伊誰之<lb/>
咎謂天有常禍福紛糾謂天無常如在左右觀子南歸<lb/>
不前不後不歿于道路而歿于館人之家不歛于諸僕<lb/>
<pb n="KR4d0285_WYG_039-21a"/>
而歛于賢者之手則天于善人蓋亦未嘗不厚也諸郎<lb/>
詵詵先訓是守鄰有明師是誨是誘他日有成子則不<lb/>
朽莫寫我哀寓此杯酒<lb/>
　　　祭潘立之文<lb/>
昔我兄弟與君父子俱以諸生摳趨林李偉哉大儒倡<lb/>
道武夷悉屏舊習幡然從之空谷春融虚堂夜靜有善<lb/>
相勉有過相警四十餘年豈無他人與君兄弟神交意<lb/>
親昔我宦遊君以病止今以倦歸君病不起追想音容<lb/>
<pb n="KR4d0285_WYG_039-21b"/>
如在目前志氣雄豪化為新阡道則常存因人顯晦師<lb/>
友寂寥興言永慨豈期晚年乃復哭君莫寫我哀酧以<lb/>
斯文<lb/>
　　　祭趙壻文<lb/>
維兩橋之天𣲖昔固知其多賢迨結交于諸父偉聲望<lb/>
之卓然故一語之契合締二姓之姻㜕及吾子之受室<lb/>
儼諸老而齊肩幸季女之有託庶舊學之可傳覽别後<lb/>
之貽書覺向道之彌堅方得子之足喜胡一疾而沈綿<lb/>
<pb n="KR4d0285_WYG_039-22a"/>
執訃書而長號灑老淚而漣漣想庭闈之愛戀與孀幼<lb/>
之哀憐願一伸于弔唁病支離而拘牽遣長子以代行<lb/>
情哽噎而莫宣<lb/>
　　　晦菴朱先生行狀成告家廟文<lb/>
榦竊惟先生之道髙明廣大非後學所可摹寫榦之鄙<lb/>
陋愚暗尤不足以仰窺萬一固不當冒昧執筆以為先<lb/>
生之玷伏念先生資禀學問道徳行業學焉而知之者<lb/>
蓋少知而能盡其藴者又加少老成前輩凋零殆盡既<lb/>
<pb n="KR4d0285_WYG_039-22b"/>
無所考訂而歲月浸久傳訛襲舛則上無以明先生之<lb/>
道下反以啓後學之疑此其獲罪又豈但不揣分量而<lb/>
已哉于是追思平日聞見定為草藁以求正于四方之<lb/>
朋友如是者十有餘年一言之善則必從一字之非則<lb/>
必改遷就曲從者間或有之褊愎自任者則不敢也蓋<lb/>
合朋友之見止于如此則亦稍足以自信至其甚不可<lb/>
從者隠之于心而不安質之于理而或悖則尤足以見<lb/>
知徳者鮮而行狀之作不容以自巳也行狀成于丁丑<lb/>
<pb n="KR4d0285_WYG_039-23a"/>
之夏然猶藏之篋笥以為未死之前或有可以更定者<lb/>
如是者又四年今氣血愈衰疾病愈甚度不能有所增<lb/>
損矣謹繕冩一通遣男輅白之家廟而併布其僭妄不<lb/>
得已之愚撫巻興悲涕淚如雨<lb/>
　　　辭晦菴先生墓文<lb/>
榦至愚極陋之人先生不鄙而收教之涵淹卵育于困<lb/>
窮惸獨之餘父兄之于子弟不是過也先生不以是為<lb/>
有徳于榦榦亦不敢以是而歸徳焉理義之淵微問學<lb/>
<pb n="KR4d0285_WYG_039-23b"/>
之精密顔曾之于洙泗尹謝之于伊洛皆一世大賢也<lb/>
而後有聞焉榦獨何人而在摳趨之列耶公平正大者<lb/>
先生之心剛毅勇決者先生之氣嚴威儼恪者先生之<lb/>
容精深廣博者先生之學耳濡目染朝薰夕炙者三十<lb/>
年榦獨何人而獲親道徳之粹耶既示之以精微復開<lb/>
之以博大既廣之以聞見復約之以踐行扶而掖之惟<lb/>
恐不進培而植之惟恐不立榦獨何人而受此生成之<lb/>
賜耶空谷春遊虚堂夜坐一行之孚一言之契未嘗不<lb/>
<pb n="KR4d0285_WYG_039-24a"/>
欣然以喜至于末年之付囑將殁之叮嚀則戚戚然大<lb/>
義之乖微言之絶也榦獨何人而當此期望之厚耶先<lb/>
生棄諸生二十有一年榦也不能安貧自守而仰禄於<lb/>
州縣黽勉王事固不敢違先生之訓然講習之功廢于<lb/>
朱墨持守之志奪於應酬歲月蹉跎而老及之矣朝廷<lb/>
憫其衰病畀之祠廪而予之歸杜門省過翻閱舊學而<lb/>
神識昬眊疾病支離追念初心涕零如雨何先生愛遇<lb/>
之厚而榦之負先生乃至此耶師儒難于並世歲月不<lb/>
<pb n="KR4d0285_WYG_039-24b"/>
可再得惟有抱終身之恨而已矣自今未死之日尚當<lb/>
勉䇿疲駑不敢自怠居敬集義致知力行體之于身以<lb/>
勉同志庶幾收桑榆涓埃之益尚可見先生于九泉之<lb/>
下耳榦深願一拜先生之墓然後退而待盡數月以來<lb/>
痰作於上氣痞于下恐一旦遂溘先朝露謹遣男輅告<lb/>
于墓下惟先生其鑒之<lb/>
　　　祭某人文<lb/>
難明者道難遇者師從師問道難得者資志堅行篤道<lb/>
<pb n="KR4d0285_WYG_039-25a"/>
奚逺而自我夫子講道武彞豈無他士踵門摳衣嗟君<lb/>
之來婦啼子悲交遊怪訝閭里笑譏君獨毅然如救渇<lb/>
饑問君之年二毛鬢垂何見何聞果毅不疑上堂請業<lb/>
切問謹思下堂取友片善不遺如榦之愚尤君所推君<lb/>
之為人實惟我知性資謙和襟懐坦夷持身若法觸事<lb/>
敢為義動鄉閭恩撫窮[婺-矛+牙]盜不過門人誰忍欺求之古<lb/>
人庶或似之胡不永年而止於斯師友相顧齎咨涕洟<lb/>
自君之亡弔不及帷葬不哭墓銜哀坐馳君嘗語予吾<lb/>
<pb n="KR4d0285_WYG_039-25b"/>
力已衰惟我二子他日可期而與之遊切磨箴規尚期<lb/>
他年無愧此詞<lb/>
　　　代祭林黄中侍郎文<lb/>
嗟往哲之垂訓曰剛毅其近仁苟緝熙以學問庶徳業<lb/>
其日新相彼頽俗與波俱淪不為丈夫偉特之節而脂<lb/>
韋軟媚以效兒女子之態不觀聖賢作經之意而剽竊<lb/>
摹擬徒欲以媒其身若夫剛正不懼仕優而學求之斯<lb/>
世如公幾人嗟哉我公受天勁氣為時直臣玩羲經之<lb/>
<pb n="KR4d0285_WYG_039-26a"/>
文象究筆削於獲麟忘齒尊而爵貴常矹矹以諄諄至<lb/>
其立朝正色苟咈吾意雖當世大儒或見排斥著書立<lb/>
言苟異吾趣雖前賢篤論亦不樂於因循觀公之過而<lb/>
公之近仁者抑可見矣論者固不可以一𤯝而掩其大<lb/>
醇也其試吏長沙低回下陳辱公見知相待如賔雖公<lb/>
事之屢忤然既久而益親何一老之不遺淚琅琅而沾<lb/>
巾承乏仁里有社有民小智大謀危辱旋臻所望以問<lb/>
政于公者今不可復得矣隂相而黙䕶之者尚有賴於<lb/>
<pb n="KR4d0285_WYG_039-26b"/>
在天之神<lb/>
　　　祭章翼之運使文<lb/>
榦也筮仕二十年所歴六七郡竊觀當世人物於百里<lb/>
而求一賢令於千里而求一賢守於一道而求一賢使<lb/>
者嗚呼何其難也其吾某官章公乎蓋天下之人物潔<lb/>
廉忠信者未必通于世務通于世務者未必潔廉而忠<lb/>
信者也徒潔廉忠信者而不通於世務謂之賢可也民<lb/>
有不被其害者乎通於世務而廉潔忠信之不足則所<lb/>
<pb n="KR4d0285_WYG_039-27a"/>
謂世務者豈能盡出於公且正乎若公者潔廉忠信而<lb/>
通世務者也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0285_WYG_039-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　勉齋集巻三十九<lb/>
</p>
<p>
</p>
  </div>
</body>
</text>
</TEI>
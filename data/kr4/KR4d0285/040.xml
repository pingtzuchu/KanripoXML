<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>勉齋集巻四十</head>
    <p>
<pb n="KR4d0285_WYG_040-1a"/>
欽定四庫全書<lb/>
　勉齋集巻四十　　　　　　宋　黄榦　撰<lb/>
　　詩<lb/>
　　　答曾伯玉借長編二首<lb/>
白露下百草迅商薄脩林幽人起長懐感此節物深攬<lb/>
衣自徘徊撫劎還悲吟丈夫各有志莫作兒曹心涉逺<lb/>
當疾趨畏景須就隂願言理輕車去上南山岑<lb/>
　　　其二<lb/>
<pb n="KR4d0285_WYG_040-1b"/>
祥麟踣魯郊孔袂何漣漣傷哉經濟心付與文字傳馬<lb/>
公述孔志托意為編年是非一以判纖悉不復捐聞君<lb/>
卧丘壑繭手磨丹鉛願言得其解努力希聖賢<lb/>
　　　紹熙庚戌十月偕趙仲宗舜和潘謙之曾魯仲<lb/>
　　　　遊九峯芺蓉夀山紀行十首<lb/>
　　　　九日早登桃枝嶺<lb/>
登山豈不樂屬此風露清排簷夜雨滴詰旦天空明歡<lb/>
然金石交要我林泉盟支笻趂汗漫勇往不計程一水<lb/>
<pb n="KR4d0285_WYG_040-2a"/>
何縈紆千峯鬱崢嶸仰視流雲馳俯聽幽壑鳴班荆得<lb/>
所適斗酒聊共傾人生㑹有累聚散如浮萍今辰諧勝<lb/>
遊異日難忘情意愜各賦詩庶以紀此行<lb/>
　　　　道間觀瀑布<lb/>
行行益以逺愜此心期幽一徑險復夷千林密相樛回<lb/>
首天際山矗面懸飛流銀潢倚石壁玉龍下山湫光揺<lb/>
日璀璨勢激水颼飀可望不可親神往形獨留眷言桃<lb/>
枝山久矣卜築謀豈無一日閒努力窮冥搜<lb/>
<pb n="KR4d0285_WYG_040-2b"/>
　　　　夜宿九峯寺<lb/>
冥逐歸雲入逺山九峯環立似人閒摩娑石刻元和體<lb/>
矍鑠僧譚宣政間往古來今渾昨夢隻雞斗酒強開顔<lb/>
明朝酌取龍湫水直上層霄不復還<lb/>
　　　　十日值雨<lb/>
催粥華鯨徹翠微覺來屋瓦白差差初疑淡月霜天曉<lb/>
忽失前山雲幙垂田父腰鎌禾欲耳行人䇿杖足如錐<lb/>
老僧莫笑芒鞋苦破釡生塵儂更悲<lb/>
<pb n="KR4d0285_WYG_040-3a"/>
　　　　早觀龍湫<lb/>
夜宿羣峰裏朝遊大石湫寒潭飛薄霧疊障㵼洪流側<lb/>
徑蒼苔滑叢祠古木幽神龍好髙卧雲雨不勝愁<lb/>
　　　　宿芙蓉寺<lb/>
萬疊雲山踏雨來白雲依舊冒山隈尊罍罄盡客懐惡<lb/>
衣屨沾濡僧意猜黙坐香爐煙起伏喜聞靈洞石崔嵬<lb/>
五更清磬丁東響參斗横空天四開<lb/>
　　　　十一日早登靈洞巖<lb/>
<pb n="KR4d0285_WYG_040-3b"/>
寒巖突兀山之阿足履危磴攀藤蘿巖下清泉響環珮<lb/>
巖前古木交枝柯當中洞門忽開豁上有石屋髙嵯峨<lb/>
乾坤開闢已呈露鬼神守䕶頻揮呵重門黯淡不可入<lb/>
以火來照所見多出門小洞亦奇絶神龍奮怒吞蛟鼉<lb/>
勝景如此難重過手倚石壁頻摩娑安得雄思如懸河<lb/>
長吟大詠仍髙歌<lb/>
　　　　過翠微院<lb/>
古寺殘僧少孤村碧樹圍明朝山下路愁絶望烟歸<lb/>
<pb n="KR4d0285_WYG_040-4a"/>
　　　　十二日復歸桃枝嶺<lb/>
大溪章溪溪水清上寮下寮山路平三山屹立相犄角<lb/>
百里連亘如長城仰干雲霄不盈尺俯視天髙浮寸碧<lb/>
閑雲吞吐溢澗谷飛泉噴灑下石壁中有一山名芙蓉<lb/>
端冕正色羣山空望之可敬不可慢僧言直與衡嶽同<lb/>
坡陁突兀作雲洞虎豹蹲踞棲鸞鳳聞道前山開闢日<lb/>
曾住浮屠幾千衆我來已作五日行皇天一雨復一晴<lb/>
穹林杳靄非人世手接羣仙上玉京曉來更向山前去<lb/>
<pb n="KR4d0285_WYG_040-4b"/>
忽到山翁棲隠處却憶桃源洞裏人日出烟銷忘舊路<lb/>
　　　　夀山<lb/>
石為文多招斧鑿寺因野燒轉熒煌世間榮辱不足較<lb/>
日暮天寒山路長<lb/>
　　　凡今之人莫如兄弟詩<hi>并序</hi>
　　　　昔我伯氏披斬蓬藋以筮宅于箕山之隂有<lb/>
　　　　隠君子焉曾其姓者遇諸塗班荆而語相樂<lb/>
　　　　也謁其居有迎門而肅者客入長者坐而少<lb/>
<pb n="KR4d0285_WYG_040-5a"/>
　　　　者侍少者請而長者諾相敬如父子相歡如<lb/>
　　　　朋友問之曰吾兄弟也見其二子焉則在齠<lb/>
　　　　齓間而已能差肩握手如成人矣伯氏歸以<lb/>
　　　　語諸弟相率而往見之余家距箕山幾一舍<lb/>
　　　　歲月之往必館于曾舍如歸焉視其兄弟之<lb/>
　　　　愛猶一日也二十年伯氏蚤世而二公者亦<lb/>
　　　　相繼以歿獨其二子既冠且娶刻意問學而<lb/>
　　　　樂與吾兄弟者遊察其相愛之情猶二父也<lb/>
<pb n="KR4d0285_WYG_040-5b"/>
　　　　余甚愧其為人樂與朋友道之夫人倫之愛<lb/>
　　　　亦大矣固人心之所不能已者而余於曾氏<lb/>
　　　　父子獨有感焉今夫富室衣暖而食飽不私<lb/>
　　　　其有而與天屬均焉宜若無難者而世之爭<lb/>
　　　　錢財相鬭鬩者往往皆富室自余造曾氏之<lb/>
　　　　門而四壁蕭然有人所不能堪者而再世相<lb/>
　　　　處皆能樂其愛而忘其貧其亦可道也夫其<lb/>
　　　　得無所愧也夫紹熙庚戌之冬余與友人趙<lb/>
<pb n="KR4d0285_WYG_040-6a"/>
　　　　仲宗趙舜和潘謙之遊九峯芙蓉觀龍湫靈<lb/>
　　　　洞過夀山翠微以歸曾氏之季子魯仲偕行<lb/>
　　　　過其家飲酒樂甚相與賦棠棣之詩而掇其<lb/>
　　　　間凡今之人莫如兄弟為一詩以嘉其事魯<lb/>
　　　　仲復屬余序之因書本末如此以自警云<lb/>
物理須深玩人心定不凡棣華春競秀鴻影暮相銜天<lb/>
性人為貴同胞豈異心疾行迷後長思昔更傷今憶昔<lb/>
孩提日堂前聚戲嬉利心驅逸馬分背欲何之富貴真<lb/>
<pb n="KR4d0285_WYG_040-6b"/>
餘事兒孫亦後身四支先自賊駢拇若為人矢束折應<lb/>
難葉密根無托斯道固昭然歎息人何莫儒衣而儒冠<lb/>
滿口談詩書君看鬩墻心異類誠不如我行箕山顛上<lb/>
有賢弟兄髙節振頽俗餘芳丐後生二父及諸郎異世<lb/>
真一體賦詩豈遺君自以警不弟<lb/>
　　　遊鼓山登大頂峯<hi>辛亥夏</hi>
登山如學道可進不可已懸崖更千仞壯志須萬里平<lb/>
生石鼓懐獨酌靈源水峩峩大頂峯欲往輙中止今朝<lb/>
<pb n="KR4d0285_WYG_040-7a"/>
復何朝擊楫渡清泚好風從西來縹渺吹遊子褰裳涉<lb/>
危巔萬象得俯視東南際大海日月旋磨蟻烟雲隔洲<lb/>
渚歴歴猶可指城中十萬家囂雜不到耳郊原與㕓市<lb/>
瑣碎如聚米同來皆良儔得酒共歡喜深林更呌嘯磐<lb/>
石恣徙倚摩娑陳公碑歲月為我紀更持末後句歸以<lb/>
銘吾几<hi>陳烈先生登此山紀歲月于石上其畧云鼓屴崱鼎峯特歲辛亥帝司赤</hi>
　　　雙髻峯<lb/>
萬山環立兩山起伯仲壎箎風味多軒冕直能驚俗子<lb/>
<pb n="KR4d0285_WYG_040-7b"/>
采薇千古不消磨<lb/>
　　　侍晦翁飲浮翠用劉叔通韻<lb/>
涼風振幽壑隂雲翳前山髙懐勵清秋適意林莽間烟<lb/>
横黄家井水淨䨥溪灣徙倚暮忘歸人境相與閒遊子<lb/>
獨何為千里方言還陪此杖履遊忘彼道路艱心期更<lb/>
他年依巖結柴關<lb/>
　　　讀史記荆卿傳<lb/>
說與男兒莫愛身簞瓢陋巷不為貧古來豪士君知否<lb/>
<pb n="KR4d0285_WYG_040-8a"/>
拚得頭顱斫與人<lb/>
　　　食竹䶉<lb/>
北山何嵯峨猛虎之所藏咆哮一震怒百獸不敢當有<lb/>
竹山之阿挺挺青琳琅威鳳鳴且棲衆鳥空回皇彼䶉<lb/>
獨何為莫夜爭跳踉鑽山窟穴深嚙竹根本傷鼠腹漲<lb/>
彭亨鴟怒獨奮張誰知樵蘇輩歎彼枝葉黄鋤耰擣其<lb/>
室束縛登我堂遂令婉孌者汚此牙頰剛才質既不同<lb/>
分守合有常曷不效爾曹竊食仍循墻直節永蕭森庇<lb/>
<pb n="KR4d0285_WYG_040-8b"/>
此千仞岡<lb/>
　　　讒人<lb/>
監謗兆周蹙偶語擠秦亡古風下刺上國步安且強靖<lb/>
康發深痛熙豐啓餘殃惜哉天子明未免讒者傷讒者<lb/>
亦何為同子名愈彰<lb/>
　　　生平<lb/>
生平因寡合歲晚交更少非干世俗薄自是志量小<lb/>
　　　拜文公先生墓下<lb/>
<pb n="KR4d0285_WYG_040-9a"/>
暝投大林谷晨登崒如亭髙墳鬱嵯峨百拜雙淚零白<lb/>
楊自蕭蕭宿草何青青悲風振林薄猿鳥為悲鳴音容<lb/>
久寂寞欲語誰為聽空使千載後儒生抱遺經<lb/>
　　　答劉正之見招四絶<lb/>
求田問舍兩參差木壊山頽萬古悲多謝劉郎能館我<lb/>
短檠疎雨聽清規<lb/>
昔年曾學屏山下炯炯胡劉風味長滿目青山非故國<lb/>
人生熟處尚難忘<lb/>
<pb n="KR4d0285_WYG_040-9b"/>
君因戅直招時論我以疎愚厭俗紛萬事不須開著眼<lb/>
蒼山白醑對西曛<lb/>
石馬臺邊森古木晝寒亭下鎖晴烟紫陽不作逺菴死<lb/>
一醉同君話昔年<lb/>
　　　讀史戯呈劉正之<lb/>
君不見漢初曹相國日飲醇酒不事事相舍後園近吏<lb/>
舍黠吏醉呼不肯避相國取酒飲園後恨不呼吏與共<lb/>
醉又不見後來丙丞相馭吏不畏丞相嗔嗜酒酒翻車<lb/>
<pb n="KR4d0285_WYG_040-10a"/>
上茵醉飽去爾何容身兩公一心相有漢一夫見辱非<lb/>
吾患但得時平酒價賤從渠醉後來相慢李斯逐客徒<lb/>
自尊東門黄犬還悲辛西曹地近不足貴不過能汙車<lb/>
上茵人言兩公固寛平我謂兩吏非庸生庸生無益兩<lb/>
丞相故辱丞相成其名至今漢家四百載曹獨為冠丙<lb/>
有聲劉侯劉侯汝太癡世間曹丙能幾箇但知憤世快<lb/>
我意醉語誰知官小大却來東屯起田舍日與田翁相<lb/>
唱和人道劉侯只是一醉人誰知胸中自有渭與涇一<lb/>
<pb n="KR4d0285_WYG_040-10b"/>
雙怪眼如老鷹每於醉後白復青劉侯藏鋒斂鍔莫妄<lb/>
用君家自是提兵冠豸種<lb/>
　　　和魏元明四月菊<lb/>
鵜鴂纔鳴歇衆芳忽看佳菊變秋光江頭雨漲梅同熟<lb/>
隴上風清麥正黄莫待重陽拚一醉不愁長夏自微涼<lb/>
籬根休遣兒曹見又說梨花捧夀觴<lb/>
　　　和劉實之喜雨<lb/>
忽忽久不樂中膓若焦焚非無一樽酒髙堂細論文塵<lb/>
<pb n="KR4d0285_WYG_040-11a"/>
俗了不知學殖聊自耘念此農事畢膏雨猶未均東郊<lb/>
與西疇禱旱胡紛紛長年四月時蝸舍嗟梅蒸旱魃逞<lb/>
威虐暘鳥麗朱明風伯真可訟田祖非無神曷不駕飛<lb/>
龍一息萬里奔兀坐正長吁仰瞻白雲屯須㬰梧桐上<lb/>
䇿䇿琅玕聲清溪一綫流澒洞如盆傾只此一日澤便<lb/>
想百室盈呼童索濁醪為我驅愁襟珠玉忽滿前語句<lb/>
何清新此意久不傳舉坐為君興鷄蟲無了時江閣聊<lb/>
自憑竊恐讀君詩愁殺閉糴人<lb/>
<pb n="KR4d0285_WYG_040-11b"/>
　　　再和實之喜雨呈正之<lb/>
苦海渺無涯火宅常自焚青衫不療饑白首非工文勉<lb/>
䇿疲駑姿舍己為人耘造物真小兒苦樂胡不均突如<lb/>
四月時梅雨成炎蒸安得玉燭調一晦復一明中夜忽<lb/>
自悟感慨若有神有名汝不趨有利汝不奔獨與迂濶<lb/>
友卜鄰向東屯燕坐想羲皇浩歌發商聲床頭有濁醪<lb/>
嘯詠聊自傾又如苦旱中一雨澗壑盈草木回春姿萬<lb/>
象皆更新君今東屯成拙寢復幾興我亦側西流草閣<lb/>
<pb n="KR4d0285_WYG_040-12a"/>
時共憑長想千載上依依耦耕人<lb/>
　　　和劉實之寄生日<lb/>
朝來謾與兒曹語欲看羣峰挿天宇擕笻直上君子堂<lb/>
出門復向東屯去東屯田舍翁邂逅成賓主謂予始生<lb/>
朝盃盤各碁布須㬰剥啄者為誰珠玉懐中來舉似滿<lb/>
堂賓客且停盃看我蓮桃羅十數感君厚意興轉逸百<lb/>
斛瓊漿當鯨吸造物亦何意萬品齊結實休論脩與短<lb/>
大是空中色但願雙橋茅屋成欵段從君豈終極<lb/>
<pb n="KR4d0285_WYG_040-12b"/>
　　　劉正之宜樓四章<hi>并序</hi>
　　　　劉正之創新居以宜名其燕處之樓謂其春<lb/>
　　　　秋冬夏無不宜也同志之士既已共賦之矣<lb/>
　　　　予因採詩之四宜以廣其意焉一章言宜其<lb/>
　　　　室家也二章言宜爾兄弟也三章言宜爾子<lb/>
　　　　孫也四章言罄無不宜也讀之者亦足以見<lb/>
　　　　予與正之道義相與之意云<lb/>
　　　其一<lb/>
<pb n="KR4d0285_WYG_040-13a"/>
春風滿庭除琴瑟亦靜好甕中有歡伯相祝以偕老<lb/>
　　　其二<lb/>
屏山重回首日暮起長思鴻鴈來翩翩共賦棠棣詩<lb/>
　　　其三<lb/>
君家兩寧馨翠竹棲鸞鳳莞簟燕新居孔釋復抱送<lb/>
　　　其四<lb/>
山以靜故髙水以靜故深福禄豈外求萬感皆人心<lb/>
　　　與胡西園<hi>伯履</hi>
<pb n="KR4d0285_WYG_040-13b"/>
白露下百草𤣥雲翳崇岡遊子莫何之倐若孤鴈翔朝<lb/>
發長沙渚夕息湘山陽飛鳴念儔侣慷慨增悲傷故人<lb/>
懐我深逺寄金玉章開緘且疾讀慰此饑渇膓是時焞<lb/>
中火朔風掃枯黄歲月能幾何臯蘭結微霜靜觀天地<lb/>
間至理何昭彰乾行固不息坤應還無疆兩曜各循環<lb/>
皦皦臨四方人道政如斯願君勉其常脂車䇿良馬日<lb/>
暮道正長徒僕審驅馳前途畏榛荒劣質苦難任白雲<lb/>
懐故鄉南山一舍隔動若參與商大舶漾中流矯首空<lb/>
<pb n="KR4d0285_WYG_040-14a"/>
西望昆弟真可人行樂毋相忘<lb/>
　　　嘉興道間二首<lb/>
平生事幽貞足跡不出門歲晚迫飢寒暫得媒妁言<lb/>
　　　其二<lb/>
征途不寐輙終夕故里無書今幾時離别因知雙鬢改<lb/>
飢寒解使寸心悲<lb/>
　　　謁陸宣公祠於嘉興府學門外二首<lb/>
年來風俗軟如綿再拜公祠氣凛然莫是平生太忠鯁<lb/>
<pb n="KR4d0285_WYG_040-14b"/>
只今猶斥學宫前<lb/>
徘徊無處謁精廬義膽忠肝一巻書昬主亂時公尚爾<lb/>
清朝平世合何如<lb/>
　　　石門<lb/>
吳越天下富京畿遊俠鄉隴畝盡膏腴第宅皆侯王世<lb/>
言蘇湖熟霑丐及四方自我來石門觸目何淒涼清晨<lb/>
開務門有酒誰復嘗纍纍挈妻子汲汲求糟糠父老稱<lb/>
近年十載嘗九荒聚落成丘墟少壯爭逃亡<hi>闕</hi>
<pb n="KR4d0285_WYG_040-15a"/>
　　　訪髙僉判所居<lb/>
逺樹分髙下平洲半有無短亭低密竹小艇隠寒蘆轉<lb/>
浪魚深入斜陽鴉亂呼自慚貴公子未老賦歸歟<lb/>
　　　甲子語溪閔雨四首<lb/>
檣頭五兩揺空飛船頭百丈牽何遲數篙塘水清可涉<lb/>
故鄉千里歸何時<lb/>
塘中龍骨髙數層龜坼田中縱復横青裙箬笠倚車卧<lb/>
但有空車無水聲<lb/>
<pb n="KR4d0285_WYG_040-15b"/>
生女盈盈河漢傍清風肅肅吹羅裳朱門達旦聽歌曲<lb/>
莫遣濃隂蔽夜涼<lb/>
老夫年來百不悲夜聽羣兒聲吾伊呼兒握手長太息<lb/>
不見儂家數口飢<lb/>
　　　喜雨用前韻<lb/>
莫愁塵土厭天飛六月栽田未是遲待得麥麻收拾後<lb/>
通宵好雨定知時<lb/>
雲霓天外起層層畢月相隨徹夜横費得天公能幾力<lb/>
<pb n="KR4d0285_WYG_040-16a"/>
數州愁苦變歌聲<lb/>
睡覺歌聲古道傍有人中夜攬衣裳床頭斗酒聊自酌<lb/>
不為書牕一夜涼<lb/>
山中書生休浪悲爕調自有臯與伊清香一瓣來天竺<lb/>
更把民飢作已飢<hi>予前兩夜月次昴宿因與兒輩言更一兩日當離畢則雨後果然</hi>
　　　又用前韻謝華宰<hi>并序</hi>
　　　　効官語溪與金華鄭君聨事相好也葉明府<lb/>
　　　　鄭出予未及識之適有以予閔雨四詩呈似<lb/>
<pb n="KR4d0285_WYG_040-16b"/>
　　　　者不鄙而和之輙以為謝且致予懐舊之意<lb/>
　　　　云<lb/>
誰推雙轂遶天飛短髪蕭疎蚤是遲膓斷金錢門外月<lb/>
曉天秋露稻花時<hi>余嘗侍東萊先生出金錢門觀稻花甚樂</hi>
明招古木葉千層山自浮雲溪自横春樹鶯藏無覔處<lb/>
遺編燈火屢吞聲<hi>明招東萊先生所葬之地</hi>
歲晚投身糟甕傍旋除野服著公裳折腰可愧更無米<lb/>
嬴得虚堂一味涼<lb/>
<pb n="KR4d0285_WYG_040-17a"/>
世事年來最可悲開口不得洛與伊兩君論交大左計<lb/>
芋栗不足充人飢<lb/>
　　　噫嘻示兒<lb/>
噫嘻吾退不能為髙蹈之靖節吾進不能為玩世之東<lb/>
方腰折亦無米五斗餓死安得粟一囊徒令汝曹困韲<lb/>
鹽對我面目青且黄冬寒輕裘不得御朝飢軟飯不得<lb/>
嘗大兒知書故自忍小兒呌怒來牽裳老夫對此忽自<lb/>
悟呼兒并集來我傍人生窮通固有命丈夫志氣當自<lb/>
<pb n="KR4d0285_WYG_040-17b"/>
強<lb/>
　　　送宋知府歸閬州<lb/>
丈夫不遇歸西州天遣旱魃為王留誰知冥鴻向蓬蓽<lb/>
一使深鷁膠淺流載書萬巻堪自樂端坐十日吾何憂<lb/>
使君髙懐不可挽飛廉驅雨扶君舟君今捩柂清江頭<lb/>
江漢滚滚來為浮張帆掛席日千里巨魚豈戀尋常溝<lb/>
　　　浙江舟行遇風<lb/>
扁舟泝浙江日暖天氣清胥濤寂無聲篙工掛席帆涉<lb/>
<pb n="KR4d0285_WYG_040-18a"/>
險如履平不謂時適然自詫伎已精中流捨維楫醉卧<lb/>
日月横烟雲忽異色亭午風浪生兩涯忽黯淡一葉隨<lb/>
欹傾津人巧不施反念西佛名同舟已自訣立葬東海<lb/>
鯨雨聲忽自霽霧暗忽復明舉酒迭相賀驕氣又已盈<lb/>
同舟幸身安氣塞莫敢爭誰知翻覆手頃刻分隂晴既<lb/>
乏共濟力拂衣起徒行<lb/>
　　　和江西王倉中秋賞月韻<lb/>
明晦從渠造物慳好天佳月靜時看一輪天外長明徹<lb/>
<pb n="KR4d0285_WYG_040-18b"/>
萬象胸中自屈盤星逐使來隨處見霜侵臺逈逼人寒<lb/>
休觀玉兔頻頻𢷬活國須公九轉丹<lb/>
　　　勉都幹權君<hi>并序</hi>
　　　　都幹權君明醫相之術相與浮江淮握手逾<lb/>
　　　　月言論豪放世罕識之者亦隠於技耳賦詩<lb/>
　　　　以勉之<lb/>
長安城中豪俊林錦韉玉勒馳駸駸入門朱粉誇妙麗<lb/>
出門青紫爭浮沈東家問醫西問相君獨燕坐鈎其深<lb/>
<pb n="KR4d0285_WYG_040-19a"/>
氷眸一睨窮達判刀劑不許寒暑侵長安城外天隂隂<lb/>
行人駐馬為悲吟髙墳崔嵬葬白骨安得不死腰黄金<lb/>
世間萬事何足恃禍福倚伏常相尋渠儂自愚君自強<lb/>
誰肯一笑忘華簪蜀人賣卜嚴君平垂簾閉肆窮古今<lb/>
逢人但說忠與孝自有達者能知音察形察色君所解<lb/>
直須洞燭賢愚心屈伸夀夭亦命爾公平正直神所欽<lb/>
　　　送章元徳司理罷官歸永嘉<lb/>
送君北門阪遥望東甌路峩峩白鶴嶺渺渺飛鸞渡上<lb/>
<pb n="KR4d0285_WYG_040-19b"/>
有虎豹嘷下有蛟龍怒車馬堅且良維檝夙巳具褰裳<lb/>
涉其險萬怪不足懼世路劇羊腸皦皦誠易汙但能心<lb/>
無愧窮達安所遇毋為婉孌者暫蹶輙驚顧生平麋鹿<lb/>
姿處世每多忤胡為展良覿握手便如故髙懐發鍼石<lb/>
正論諧韶濩情親復告别欲語誰與晤乾坤一逆旅日<lb/>
月雙脫兔寒儒守蓬蓽白首困章句期君以逺大庶足<lb/>
慰遲暮<lb/>
　　　謝潘謙之二首<lb/>
<pb n="KR4d0285_WYG_040-20a"/>
生平不作温飽計歲晚寧愁衣褐無一夜嬌兒啼徹曉<lb/>
始知寒色已侵膚<lb/>
綈袍戀戀故人情寒谷瀟瀟春意生寂寞窮儒應易足<lb/>
牀頭鼻息便雷鳴<lb/>
　　　慶元己未冬至前二日訪林公度至栗山翌日<lb/>
　　　　同訪吳必大林季亨容之偕行愛其溪山池<lb/>
　　　　亭之勝為之賦詩<lb/>
篝火下脩嶺褰衣涉清川夜投故人廬洞壑藏真仙一<lb/>
<pb n="KR4d0285_WYG_040-20b"/>
水逺縈紆兩山對蜿蜒但見烟雲深不識車馬喧主人<lb/>
敬客至盃酒羅堂前諸孫競勸酬烹羊雜雞鮮同來二<lb/>
三人妙語爭春妍此㑹良獨難達旦不復眠雞鳴秉燭<lb/>
遊到君新池邊中有讀書堂藏書足精研把筆記姓名<lb/>
徘徊悵無縁天明驅車去去上層岡巔回首三歎息安<lb/>
得數畝田結茅與君鄰嘯傲終殘年<lb/>
　　　㑹南禪遊鄒氏園和知丞韻<hi>并序</hi>
　　　　長至後三日約同官㑹南禪登浮圖遊鄒氏<lb/>
<pb n="KR4d0285_WYG_040-21a"/>
　　　　園以歸知丞以佳篇見屬因和其韻併簡同<lb/>
　　　　遊諸友<lb/>
盃酒聨翩臭味同横枝疎影費天工千秋落木人烟絶<lb/>
獨倚斜陽對晚風<lb/>
　　　寄鄭維忠葉雲叟諸友<hi>并序</hi>
　　　　諸友九日逰上巖老病不能相陪小詩寄鄭<lb/>
　　　　維忠葉雲叟諸友<lb/>
村村簫鼓競龍舟萸菊巖前倚晚秋老懶焚香書一巻<lb/>
<pb n="KR4d0285_WYG_040-21b"/>
淡烟疎竹月侵樓<lb/>
　　　宿廬阜題正覺禪師<lb/>
稽首歸宗正覺師長懐千里鬢如絲早知具眼畨成闇<lb/>
不作人間了事癡<lb/>
　　　挽雲門鄭君<lb/>
結友雲門日曾聞谷口翁松肥三徑雨鱸熟一絲風行<lb/>
業鄉閭敬詩書子姓同論心獨餘恨秋草對碑豐<lb/>
　　　挽潘孺人<lb/>
<pb n="KR4d0285_WYG_040-22a"/>
聞說初年失偶時回看囊篋鬢成絲誰知舊室如新室<lb/>
解撫前兒似後兒南澗蘋生方得助河陽花落不勝悲<lb/>
髙樓百尺今休上望著佳城空淚垂<lb/>
紅雲照水春將暮皓月盈盈院落深正是佳人行樂地<lb/>
翻令公子獨傷心床頭琴瑟空長在眼底音容無處尋<lb/>
寒食紙錢飛滿野一聲薤露涕沾襟<lb/>
　　　挽新市張監酒三首<lb/>
曲江人已矣風采獨依然薄宦何曾顯英名到處傳諸<lb/>
<pb n="KR4d0285_WYG_040-22b"/>
公交薦士造物竟遺賢窮達君應悟怡神向九泉<lb/>
　　　其二<lb/>
捧檄來新市逢人說舊官臘殘千醆熟春到萬家歡不<lb/>
見文移急惟聞酒禁寛摩挲石梁柱俛仰歎才難<lb/>
　　　其三<lb/>
淡薄心無累行藏惠及人詩書長孫子雍睦化比鄰我<lb/>
亦塵中客來司甕底春從公得遺範惆悵重書紳<lb/>
　　　代王維謹挽李察院二首<lb/>
<pb n="KR4d0285_WYG_040-23a"/>
關洛蕭條南渡日龜山往事屬龍津過庭詩禮傳宗㫖<lb/>
蓋世功名付後人風憲隻身中與外清忠壯節晚如新<lb/>
崇蘭香歇玉剛折定與天皇作侍臣<lb/>
牛角短歌頭半白龍門峻級眼常青一官多是春風力<lb/>
千里俄驚秋淚零坐想徳容今寂寞夢回耳語尚丁寧<lb/>
夜臺雖閉公長在有子能存舊典刑<lb/>
　　　代曾魯仲挽蔣同叔母二首<lb/>
釜竈朝晡百儉艱巵匜滫瀡恱慈顔欲知婦順妻賢處<lb/>
<pb n="KR4d0285_WYG_040-23b"/>
盡在姑啼夫哭間庭下芝蘭方擢秀堂前松檜未應慳<lb/>
空餘馬鬛崔嵬在及見春風衣錦還<lb/>
不樂何蕃歲一歸歐陽越客飽京師<hi>註見韓文</hi>腰間未許印<lb/>
如斗堂上還驚鬢已絲男子但知三釜計人生合是百<lb/>
年期他時此恨憑誰說見著魚軒心轉悲<lb/>
　　　代季亨二首<lb/>
枌榆接影一牛鳴淑徳相傳到後生三世隻身長婉娩<lb/>
兩兒雙淚遽縱横蘋蘩春澗情何切機杼秋堂眼倍明<lb/>
<pb n="KR4d0285_WYG_040-24a"/>
細讀古文賢婦傳誰家騃女亦書名<lb/>
慇懃慈母手中線縫作行人身上衣待換青衫朝日去<lb/>
誰知白帽帶星歸别時早覺終天訣底事能堪跬步違<lb/>
一路顯親須努力九原荒草恨依依<lb/>
　　　代良夫人二首<lb/>
早歲為儒讀國風夫人髙節有誰同至今桑梓傳家法<lb/>
便說蘋蘩力婦功閨内衾裯長自苦堂前滫瀡得能豐<lb/>
欲知淑徳碑何在只聽鄉人嘆息中<lb/>
<pb n="KR4d0285_WYG_040-24b"/>
聞道夫人遣子時丁寧捧檄是歸期青衫到手非難事<lb/>
白髪驚心祇自悲長翣忍聽蒿里句短檠休唱蓼莪詩<lb/>
九原精爽應長在列㦸松楸莫恨遲<lb/>
　　　挽李尚書母太淑人<lb/>
少壯聞忠孝生平閱險夷篆烟長寂寞騶從任驅馳塵<lb/>
俗渾無染湖山每自怡儒冠慚佛學列婦勝男兒<lb/>
　　　其二<lb/>
紫槖光先烈青衫拾世科家聲今益振母訓昔應多方<lb/>
<pb n="KR4d0285_WYG_040-25a"/>
聽焚舟誓俄聞鼓缶歌定非孫與祖一戰一言和<lb/>
　　　其三<lb/>
枌社傳家範堦庭著義方能令鏘劎履爭欲倚門墻么<lb/>
麽真無用提撕獨異常登堂今已矣收淚轉淋浪<lb/>
　<lb/>
　<lb/>
　<lb/>
　<lb/>
<pb n="KR4d0285_WYG_040-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　勉齋集巻四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>勉齋集巻三十四</head>
    <p>
<pb n="KR4d0285_WYG_034-1a"/>
欽定四庫全書<lb/>
　勉齋集巻三十四　　　　　宋　黄榦　撰<lb/>
　　雜著<lb/>
　　　催科辯<lb/>
客有問於余曰催科之事子之所不屑為乎曰非也曰<lb/>
子之拙於催科何也曰非不屑為也有不得為者有不<lb/>
忍為者有不當為者有不可為者曰其詳可得聞乎曰<lb/>
催科之法要當任之專信之篤而後事可辦也臨川之<lb/>
<pb n="KR4d0285_WYG_034-1b"/>
財賦所見催者有開禧三年之舊苖有開禧二年之舊<lb/>
税有嘉定元年之新税舊者額巳少而難催新者額尚<lb/>
多而易催今州郡以其舊者縣催而縣納以其新者縣<lb/>
催而州納縣催而縣納者則有縣吏主之有手力督之<lb/>
朝以至則朝以納夕以至則夕以納彼戸長者天下之<lb/>
頑民也退有所畏進無所阻故不容於不納也故舊苖<lb/>
舊税之在縣者比之舊年増多萬餘貫新税則不然催<lb/>
於縣而納於州縣不過出文引以示之而巳其納於州<lb/>
<pb n="KR4d0285_WYG_034-2a"/>
也聴戸長之自納而巳既無人以督之而州吏頡頑日<lb/>
未申而巳歸矣戸長既無所畏而反有所阻宜其不能<lb/>
無欠也縣之申於州者不知其幾狀也請於州者不知<lb/>
其幾語也漠然若無聞焉此所謂不得為者也曰舊苖<lb/>
舊税亦有二三萬之欠子得為之矣而不為何也曰不<lb/>
敢為也今之苖税之數皆經界已後之總數也自經界<lb/>
之時已有不可耕不可栽之名經界之後又有逃亡走<lb/>
絶沙埋落港之數又有撥入州縣學慈㓜院而不輸於<lb/>
<pb n="KR4d0285_WYG_034-2b"/>
州者苗税之額徒在而苗税之實則無也吾豈不能峻<lb/>
其期限嚴其箠楚而使之納顧恐保正戸長不堪其苦<lb/>
懦者則貿田廬鬻妻子以償之强者則執平民之産去<lb/>
税存者以誣之蚩蚩之氓君以為天國以為本戕其天<lb/>
賊其本吾不忍為也曰是則然矣子之所謂不當為不<lb/>
可為者何也曰古之取民者非得巳也故當量其地度<lb/>
其力以為之征歛而亦未嘗不立為一定之法也故近<lb/>
郊什一逺郊什二什一什二之外一毫不妄取也今則<lb/>
<pb n="KR4d0285_WYG_034-3a"/>
不然苗錢舊若干今則増為若干矣税錢每疋若干去<lb/>
年則増為若干今又増為若干矣夫民至愚而神若昏<lb/>
而明惟有以得其心而後有以得其財顧其徃年之所<lb/>
納不至若是多也則方讐嫉之不暇而孰肯樂輸乎此<lb/>
端一啟後之人又將有求多於此者矣今乃併其所謂<lb/>
増之數立為數萬之額以責其促辦是則所不當為也<lb/>
縣之財賦縣令不辦當罪其令不應取而歸之於州猶<lb/>
州之不辦總領轉運未嘗取而自催也自前太守取而<lb/>
<pb n="KR4d0285_WYG_034-3b"/>
歸之州巳非州郡之體去嵗賢太守下車之初慨然舉<lb/>
而歸之於縣然猶不盡歸者其不盡歸者非幙府之願<lb/>
非胥吏之便也盖苗税之所輸者有所謂事例錢者縣<lb/>
得之則以修廨舍造器用供過客宴同官呈比錢者縣<lb/>
吏得之則以活其家故歸之於州則縣皆不得與而幙<lb/>
府胥吏得之矣故不盡歸猶不足以快其意也故於新<lb/>
税特為遲緩要阻以幸其虧之多及其折苗之將起也<lb/>
乃求一妄男子作為白劄以言縣之不辦庶幾太守聴<lb/>
<pb n="KR4d0285_WYG_034-4a"/>
信復歸而舉之於州也不然則此劄胡為不發於去冬<lb/>
而發於折苗之將起乎嗟夫險矣哉吾老矣無所望於<lb/>
世又孰能受屈於此曹哉是則不可為也矣予豈不屑<lb/>
為哉予不得巳也作催科辯<lb/>
　　　不從宇文辟辯<lb/>
諸公皆以榦從宇文之去為是不從為非因以辯之榦<lb/>
自信陽得疾幾至不救呉宣撫諭令解帥幕之職從宣<lb/>
幕之招榦以病辭得歸飬病今病未瘳而復從宇文之<lb/>
<pb n="KR4d0285_WYG_034-4b"/>
行其誼安在宇文始欲以帥幕辟之矣後改正宣撫復<lb/>
欲以宣幕見招若從之行是辭卑居尊義尤不安况興<lb/>
兵動衆國之大事以身許人亦非小節要當斟酌可否<lb/>
豈宜見利則趨若外言體國内實規利不量才力冒當<lb/>
重責雖曰體國而實誤國雖欲規利利亦何有城南宣<lb/>
幹厥監不逺豈宜冒昧復蹈其轍加以十年之偽學為<lb/>
一日之實材若不力辭或至踈脱則小人益得以肆其<lb/>
喙善彚將無所容其身不惟榦受其禍而上辱先師下<lb/>
<pb n="KR4d0285_WYG_034-5a"/>
累朋友至於彼時又將以不合輕去而見責矣去嵗夏<lb/>
間諸路敗衂論者以鄧宣撫之故皆謂道學首唱兵端<lb/>
若非廟堂察其本末力排異論吾輩皆巳不免矣况又<lb/>
敢以其身誤國以規利乎劉韜仲從鄧公之招今議者<lb/>
皆非之榦不從宇文之招議者又非之然則將如何而<lb/>
可古之君子出處去就如隂陽四時各當其可今之君<lb/>
子各削其半有出無處有就無去如有隂無陽有秋冬<lb/>
無春夏古之君子一出一處各適其中不幸而過寧過<lb/>
<pb n="KR4d0285_WYG_034-5b"/>
於處無過於出過於處猶有畏義之心過於出則利焉<lb/>
而已矣然則不從宇文之招未見其為不可也曰然則<lb/>
子之從呉公之招可乎曰呉公榦之故人帥幕非主兵<lb/>
之職然予亦巳悔之矣豈敢迷復而不反乎作不從宇<lb/>
文辟辯<lb/>
　　　除䘮辯<lb/>
或曰九月以下之䘮除䘮之日禮經無明文將併始死<lb/>
之月以及除䘮之月朔為九月耶<hi>如正月十五日至三月初一日之類</hi>抑<lb/>
<pb n="KR4d0285_WYG_034-6a"/>
自始死之月數至九月又踰月朔而為九月耶<hi>如正月十五日</hi>
<hi>始死至四月初一日之類</hi>曰此於禮經雖無明文然以禮考之恐必<lb/>
數至九月又踰月朔而後除䘮也曰三年之䘮二十五<lb/>
月而畢則僅至兩年又踰月而遂除服則九月之䘮亦<lb/>
必至八月又踰月而可除服矣今乃欲至九月而又踰<lb/>
月毋以重服反輕而輕服反重乎曰三年問曰至親以<lb/>
期斷加隆焉故使再期也又小記曰三年問再期之䘮<lb/>
三年也古人三年之䘮本謂之再期是以足兩年又踰<lb/>
<pb n="KR4d0285_WYG_034-6b"/>
月除䘮也再期之䘮足兩年又踰月而除䘮也則九月<lb/>
之䘮足九月又踰月而後除䘮無可疑矣况期之䘮十<lb/>
三月而大祥此又禮經之明文也期之䘮足一期又踰<lb/>
月而除䘮則九月之䘮安得不足九月又踰月而除䘮<lb/>
乎檀弓云既𦵏各以其服除注云三月而𦵏則三月之<lb/>
親先除服古人𦵏事先逺日盖卜下旬之日以𦵏吉也<lb/>
若大夫以成月數則𦵏以三月乃在四月之内不應於<lb/>
未𦵏之前而遂先除服也使三月之䘮亦併始死之月<lb/>
<pb n="KR4d0285_WYG_034-7a"/>
及除䘮之月朔為三月則是未𦵏而先除服矣未𦵏之<lb/>
前緦麻既先除五月九月又未當除則既𦵏之後所謂<lb/>
各以其服除者所除何服耶况三月之䘮若至二月又<lb/>
踰月而除則假令有人正月三十日死至三月初一日<lb/>
而除則緦麻之服僅及三十日而止此豈近於人情耶<lb/>
三月之䘮不可以至二月又踰月朔而除服則九月之<lb/>
䘮亦不應近至八月又踰月朔而遂除服也以朞䘮及<lb/>
三月之䘮例之則九月五月之䘮當必足九月五月又<lb/>
<pb n="KR4d0285_WYG_034-7b"/>
踰月朔而後可除䘮也若朞䘮則十三月之内畢日至<lb/>
大祥緦麻之䘮則既𦵏而除服也曰乆而不𦵏者奈何<lb/>
曰禮曰乆而不𦵏者惟主𦵏者不除如此則九月以下<lb/>
之䘮各足月數又踰月朔而後除䘮也明矣<lb/>
　　　易説<lb/>
警學謂用應始有體該本無則是虚也程子以爻為人<lb/>
以位為時則實有是事也以為虚則觀象玩辭者何以<lb/>
體騐持守之要乎觀上文及其貫之萬事一理之語則<lb/>
<pb n="KR4d0285_WYG_034-8a"/>
理定旣實以下皆指深於學易者而言理即體也用即<lb/>
事也理之為體雖實而所該者無形事之為用雖本虚<lb/>
而應乃有迹稽實存體所以玩理待虗應用所以制事<lb/>
當潜而潜當見而見皆理之自然而不可易者非實乎<lb/>
然求其所謂當然者則無形之可見非本無乎未有潜<lb/>
見之事非虚乎處陋巷三過其門而不入則有迹之可<lb/>
睹非始有乎程子之説與此意自不相妨特解易則皆<lb/>
推説耳<lb/>
<pb n="KR4d0285_WYG_034-8b"/>
雲上於天需待之象今而曰雲上於天無所復為則是<lb/>
兼取於飲食燕樂之義雲上於天自為需待之義飲食<lb/>
燕樂則君子處需而得其道耳九五一爻盡之非為無<lb/>
所復為取飲食燕樂之義也<lb/>
風自火出明内齊外之義今曰身修家治則於風自火<lb/>
出之象有所未明火在内卦為明内明身修也風在外<lb/>
卦為齊外齊家治也上九一爻是其義也<lb/>
師取蓄衆之義則兵師師衆一也今曰水不外於地兵<lb/>
<pb n="KR4d0285_WYG_034-9a"/>
不外於民則似以兵師師衆為二義師卦皆主兵師而<lb/>
言然兵師師衆本亦一義旅師亦然師之為言衆也在<lb/>
軍則有師之名<lb/>
升言順徳謂物理之升皆以順積而致之本義順當作<lb/>
慎積小髙大方有升義以其小而能髙大則不可不慎<lb/>
故慎義為長<lb/>
困言致命謂委致於天命耳本義云猶持以與人而不<lb/>
之有未明致有二義有以此召彼之來兵法致人是也<lb/>
<pb n="KR4d0285_WYG_034-9b"/>
有自此推之於彼事君致身是也大學致知亦然二義<lb/>
雖不同或移彼至此或推此至彼其義一也若謂委之<lb/>
命則非至字之義故命只為吾身性命而致為推以與<lb/>
人也<lb/>
　　　西銘説<lb/>
嘗記師説西銘自乾稱父以下至顛連無告如碁局自<lb/>
子之翼也以下至篇末如人下碁未曉其説丁卯夏三<lb/>
衢舟中因思之方知其然乾父坤母予混然中處此四<lb/>
<pb n="KR4d0285_WYG_034-10a"/>
句是綱領言天地人之父母人天地之子也天地之帥<lb/>
塞為吾之體性言吾所以為天地之子之實民吾同胞<lb/>
至顛連無告言民物並生天地之間則皆天地之子而<lb/>
吾之兄弟黨與特有差等之殊吾既為天地之子則必<lb/>
當全吾之體飬吾之性愛敬吾之兄弟黨與然後可以<lb/>
為孝不然則謂之背逆之子于時保之以下即言人子<lb/>
盡孝之道以明人之所以事天之道所以全吾體飬吾<lb/>
性愛敬吾兄弟黨與之道盡於此矣<lb/>
<pb n="KR4d0285_WYG_034-10b"/>
　　　雨暘寒暖風説<lb/>
衢州道間因思雨暘寒暖風之變天地之間不過隂陽<lb/>
交感扞格而不交則為旱交感之太過則為雨陽有餘<lb/>
隂不足為暖隂有餘陽不足為寒四者加以急疾則為<lb/>
風<lb/>
　　　金木水火土説<lb/>
金木水火四者金水隂也火木陽也金水皆素具形質<lb/>
於天地之間非有所附麗假借而後有也火以木而後<lb/>
<pb n="KR4d0285_WYG_034-11a"/>
成<hi>一本作形</hi>木因土而後發木土之氣盡則火木亦隨而歇<lb/>
滅盖隂質陽氣其分如此<lb/>
　　　記丁卯揲卦解<lb/>
丁卯正月朔旦揲卦得困其辭曰臀困于株木入于幽<lb/>
谷三嵗不覿占之者曰此隠遯之象也予以江陵呉公<lb/>
之命至廟堂白事併求祠禄以應三嵗之占遇宇文尚<lb/>
書復欲相辟入幕予不從諸公大恐以為必拂廟堂之<lb/>
意予遂浩然而歸隠於幽谷之中以聴天命<lb/>
<pb n="KR4d0285_WYG_034-11b"/>
五月一日占遇震之姤五爻俱變合占之卦不動爻在<lb/>
姤之四其辭曰包無魚起凶象曰包無魚逺民也是時<lb/>
欲求嶽廟占之不吉而歸<lb/>
　　　戒殺記<lb/>
丁卯夏用兵冬北兵入邊予適在荆襄自見江北百姓<lb/>
及諸軍死於鋒鏑不可勝數奚啻如羊豕之被害人物<lb/>
並生於天地之間使之至死深可傷念自有天地以來<lb/>
便有戰爭便有殺戮因思人之暴殄天物亦不可不戒<lb/>
<pb n="KR4d0285_WYG_034-12a"/>
也戒殺一事吾儒雖不言然殺之以時用之以禮亦决<lb/>
不若後世之暴殄今觀孟子言七十者可以食肉則未<lb/>
七十者固無因常食肉也如此則殺生自少後世嬰兒<lb/>
便要食肉安得不暴殄天物人身惟五榖可以療饑稍<lb/>
有滋味便可以進食亦何必須多食肉人若省得食肉<lb/>
亦覺志氣清明用度自少亦免得分外過求不可以其<lb/>
説類釋氏而不之思也仲夏三衢舟中記<lb/>
　　日記式<lb/>
<pb n="KR4d0285_WYG_034-12b"/>
　　　日記<lb/>
聖賢之教曰博學於文約之以禮又曰日知其所亡月<lb/>
無忘其所能此録之所以作也自旦至暮自少至老置<lb/>
之坐右書以識之文行相須新故相尋徳進業廣矣<lb/>
　　　一記年月日　　　　　　　嵗次　一行<lb/>
　　　一記氣節寒暑雨暘之變　　天運　一行<lb/>
　　　一記所寓之地　　　　　　所寓　一行<lb/>
　　　一記所習經子史集四書多少隨力所及<lb/>
<pb n="KR4d0285_WYG_034-13a"/>
　　　　　　　　　　　　　　　　<hi>讀書起止</hi>　四行<lb/>
　　　一記所出入及所為大事　　　<hi>出入動作</hi>　三行<lb/>
　　　一記所聞善言所見善行　　　<hi>善言善行</hi>　三行<lb/>
　　　一記所見賔友　　　　　　　賔友　三行<lb/>
先於孝友人性本善知識不明故流而為惡聖賢經訓<lb/>
所以勉人改過趨善况儒衣儒冠自當窮經博古立志<lb/>
為學而儒學莫先於讀書人身至貴少有縱放即流而<lb/>
為賤戒謹恐懼庶幾寡過事以勤而集養以小而賤人有<lb/>
<pb n="KR4d0285_WYG_034-13b"/>
一身則仰事俯育自有當為是必雞鳴而起恐常不及<lb/>
豈宜惰其四支無所用心用以儉而足以奢而匱人之<lb/>
一身不過惡衣惡食即免饑寒不見可欲此心不亂豈<lb/>
宜縱耳目之好以事無益今百餘年更歴三世守此五<lb/>
事常如一日繼今子孫所宜永監書之家廟以示不忘<lb/>
　　　始祖祭田關約<lb/>
榦愚不肖無以振祖宗之遺緒每念丘壠之重則為之<lb/>
愴然以悲今年巳七十恐一旦溘然填溝壑無以為子<lb/>
<pb n="KR4d0285_WYG_034-14a"/>
孫祭祀之計則將抱終天無窮之恨惟是從宦以來生<lb/>
理㣲薄平日志願迄莫之遂墳墓之近者尚頼子孫相<lb/>
與維持獨同慶先祖墳共四所巳三百年雖族人春秋<lb/>
醵金祭享其間貧困者亦頗以為苦世代既逺人情易<lb/>
怠自祭享之外亦罕有至墓下者大非孝子順孫追逺<lb/>
報本之心今輒以本位近嵗取贖到古田等處蒸嘗之<lb/>
苗僅四畆一角六十七歩每嵗供納榖十六石充祭祀<lb/>
之用縁所入甚㣲未足以供諸房輪收今欲每年於内<lb/>
<pb n="KR4d0285_WYG_034-14b"/>
撥六石充祭享及輸租外公交族長掌管以備不測支<lb/>
遣如無支遣即將所餘之榖積累増置俟十年以後即<lb/>
以増置益厚輪贍宗族貧乏者其元榖十六石毋妄用<lb/>
日増享祀之費餘一半以備支遣樁留増置以贍貧乏<lb/>
之用此則必有族人賢者推至誠敬祖之意為之區處<lb/>
永妥先定其規模薄陋之弊悉革多方以増益之亦所<lb/>
志願也嘉定十四年仲春清明裔孫奉議郎主簿亳州<lb/>
明道宫榦<lb/>
<pb n="KR4d0285_WYG_034-15a"/>
　　　臨川勸諭文<lb/>
竊以天地之間萬類雜糅惟人也得其秀而最靈民吾<lb/>
同胞物吾同與亦惟明理者見其大則心泰獸相食且<lb/>
人惡之况人受天地之中以生而逞忿㤀身君子耻之<lb/>
臨川之民秀而能文剛而不屈故前輩名公彬彬輩出<lb/>
惟臨川為盛然其流俗之弊亦以其剛而喜於争以其<lb/>
文而工於訟風俗不馴莫此為甚當職不才誤叨邑寄<lb/>
兩月之間披閲訟牒幾數千紙毫末之争動經嵗月嬴<lb/>
<pb n="KR4d0285_WYG_034-15b"/>
糧棄業䟦渉道途城市淹留官府伺候走卒斥辱猾吏<lb/>
誅求犴獄拘囚箠楚業毒何以堪忍訟而不勝所損固<lb/>
多訟而能勝亦復何益何不思天地之性惟人為貴均<lb/>
氣同體誰無善心豈可萌此惡念自絶天地何不思父<lb/>
母生育以有此身愛䕶髪膚以至成立豈可輕以小忿<lb/>
毁辱父母何不思祖先勤勞置立産業亦欲百世以永<lb/>
其傳豈可争較毫末破蕩家業何不思生育子孫以求<lb/>
嗣續亦當殖福庶可乆長豈可包臧禍心殃及後代所<lb/>
<pb n="KR4d0285_WYG_034-16a"/>
争甚㣲所失甚大其訟愈工其禍愈酷故易曰不永所<lb/>
事訟不可長也又曰以訟受服亦不足敬也盖古人不<lb/>
可争訟訟而雖勝亦不足以為貴也孰若士農工賈各<lb/>
務本業起居出入常存道心孝順父母友愛兄弟親戚<lb/>
鄉黨交相和睦利則思義忿則思難既無争競亦無禍<lb/>
殃既無妬忌自無怨恨心平氣和身安家足其可樂哉<lb/>
當職身膺民社斷訟曲直自當詳細推究至於虚公畏<lb/>
志健訟百姓亦不敢不嚴加懲儆然亦深念愚民惟兹<lb/>
<pb n="KR4d0285_WYG_034-16b"/>
王綱憲綱一朝之忿以忘其身則訊鞫之下誠恐有不<lb/>
明之罪也故敢以愚見廣敷哀矜勸爾百姓各宜交相<lb/>
告戒毋貽後悔<lb/>
　　　禁詩軸綵旗榜文<lb/>
當職不才冒領大邑惟恐踈繆得罪也今米價低平細<lb/>
民樂業天實為之豈伊人力近來城郭鄉村人戸乃有<lb/>
作為詩頌造旗背負以相褒譽不惟不足當此虚名抑<lb/>
使人戸重有所費目今蝗蟲遺種復生日夕憂愓但知<lb/>
<pb n="KR4d0285_WYG_034-17a"/>
省過何暇矜能凡我邑人切莫虚費除巳告示士子今<lb/>
後不得復為外仍給榜曉諭各宜知悉<lb/>
　　　新淦勸農文<lb/>
每月之望本縣出郊召父老諭之曰爾為農耕種窮困<lb/>
勤苦孰知之孰逾之暑而烈日汗背寒而嚴霜侵膚雖<lb/>
早晚不能避其胼手胝足越陌度阡縱咫尺不可逃四<lb/>
民惟農最勤獨耕甚苦爾農之害又不一而足使爾父<lb/>
子輕於相棄夫婦輕於相離兄弟輕於相訟轉徙饑餓<lb/>
<pb n="KR4d0285_WYG_034-17b"/>
不安其生可哀也哉縣令既不能為爾興利除害其可<lb/>
無以勉爾乎爾既不能不衣食而生天地之間又不能<lb/>
不桑耕而為衣食之計則莫若勤勤則不匱爾之求衣<lb/>
食之路甚狹爾之享衣食之奉甚難則莫若儉儉則易<lb/>
足人之視爾甚弱而易陵爾之敵人甚拙而難勝則莫<lb/>
若忍忍則寡争能佩斯言庶可以苟安於斯世矣今之<lb/>
昏惰敢不自勉田主債主與夫貪黠誅求侵刻欺詐以<lb/>
害我農人者盍亦深思均氣同體之義與吾衣食之所<lb/>
<pb n="KR4d0285_WYG_034-18a"/>
自來相賙相給使我農人亦得遂其生平之願争訟不<lb/>
興里閭安静協氣感召時和嵗豐顧不樂哉幸相與勉<lb/>
之<lb/>
　　　漢陽禁約官屬違法出界仍榜客位<lb/>
畔官離次夏書所戒竟外之交春秋譏之本軍距鄂州<lb/>
雖一葦可航然係是别郡自有疆界守土之臣自當各<lb/>
守其土其他官僚不差應出者雖本界地分亦不應輒<lb/>
出可以差出者亦須有公事有文移方許出界國家成<lb/>
<pb n="KR4d0285_WYG_034-18b"/>
法具存官吏所當遵守今來本軍官屬動輒徃來鄂州<lb/>
不以為怪甚至郡守亦或一往竊詳其意不過欲奔走<lb/>
諸臺以求知巳其次則謁親舊事宴㳺抑不思事上之<lb/>
禮正以奉法守職為先若失職違法乃監司之所當按<lb/>
治又何以望其知巳輕棄職守違蔑憲典事體非輕帖<lb/>
諸㕔今後不許輒違法出界仍榜客位<lb/>
　　　放免漁人綱釣魚利錢榜文<lb/>
古者山澤之利與民共之本軍常賦所入甚薄全藉湖<lb/>
<pb n="KR4d0285_WYG_034-19a"/>
池魚利支遣然所謂湖池乃人戸産業魚利乃客旅興<lb/>
販故量其所出而收其租入此有不得巳者至於大江<lb/>
之中舟楫徃來即非人戸産業漁人採捕以給衣食即<lb/>
非客旅興販亦欲分其㣲利秋毫不遺非所以體國家<lb/>
仁厚之意而盡郡守牧養之職上項魚利合行蠲免訪<lb/>
聞亦有豪强之家强占長江水利收魚利錢者亦合併<lb/>
行禁戢<lb/>
　　　免行戸買物榜文<lb/>
<pb n="KR4d0285_WYG_034-19b"/>
官司收買應用物色若有見錢何處不可收買今來本<lb/>
軍應買一文以上零碎雜物並是出引追行戸供物想<lb/>
持引上門之人必有乞覔需索及至供認又須被人吏<lb/>
㨂擇邀求至於請錢又被公使庫拖延除尅今至外㕔<lb/>
亦復出引搔擾民戸深屬不便今後本軍收買雜物徑<lb/>
差人就鄂州收買並不得出引追擾行戸外㕔更敢似<lb/>
前追擾許行戸前來陳告切待重作施行備榜市曹曉<lb/>
示别引追李裕同詞人對仍轉牒諸㕔取遵禀申<lb/>
<pb n="KR4d0285_WYG_034-20a"/>
　　　免人戸賑糶榜文<lb/>
本軍昨委官勸諭上戸出米糶與居民亦只照孫監丞<lb/>
例非是創意搔擾尋據所委官勸諭到米三千餘石本<lb/>
軍未及行下勸糶間節次據人戸前來陳詞乞行蠲免<lb/>
本軍既無實惠可及人戸先使人戸憂慮如此甚非為<lb/>
政者所宜况本軍所謂上戸有蓄積之家委實不多其<lb/>
間亦百若富而實貧者不應皆令賑糶本軍只得多方<lb/>
自行措置糶與貧乏之家所有勸糶並行蠲免兩政勸<lb/>
<pb n="KR4d0285_WYG_034-20b"/>
糶案卷姓名悉行燒毁庶幾異日不至重為人戸之擾<lb/>
須至曉示<lb/>
　　　約束場務買納嵗計食物榜文<lb/>
據公使庫呈買嵗計獐鹿鶉兎及鱘鰉等魚從例監諸<lb/>
場務合干人收買照得場務合干人只管收趂官課不<lb/>
應勒令收買食物兼者散在諸鄉者必是科擾總保等<lb/>
人總保等人又是科擾百姓官司文引一出收買一觔<lb/>
必是收買三五十觔除納官外又須納與諸㕔人吏交<lb/>
<pb n="KR4d0285_WYG_034-21a"/>
納之際公使庫人吏又要錢使用如此不勝其擾其實<lb/>
又只供口腹之需及苞苴之用州郡何忍以此擾民除<lb/>
己判令照年例各减一半仍只差市買照市價就城收<lb/>
買如買不得即不須買外切恐外人未知因依仍舊被<lb/>
塲務合干人照年例騷擾深屬不便兼恐兩縣亦有年<lb/>
例行下總保收買上件物色騷擾百姓亦仰照本軍約<lb/>
束不許科擾如違許人告切待追人根究施行備榜市<lb/>
曹及兩縣張掛曉示<lb/>
<pb n="KR4d0285_WYG_034-21b"/>
　　　安慶勸諭團結保伍榜文<lb/>
照對兩淮州郡自三國六朝干戈相尋無復寧嵗本朝<lb/>
南渡又且百年講好息兵民得安業然紹興辛巳開禧<lb/>
丙寅亦未免戰争之擾龍舒為郡雖北兵所不到然李<lb/>
成張軍大亦嘗竊發刼掠居民州縣百姓欲保室廬則<lb/>
有性命之憂欲逃山谷流徙江南則廬室焚毁糧食空<lb/>
竭終亦轉死溝壑嘗觀五代之末周世宗攻兩淮州郡<lb/>
各巳降附周之諸將恣行殺戮淮人相與結集保伍截<lb/>
<pb n="KR4d0285_WYG_034-22a"/>
紙為甲號白甲軍大敗周師雖周世宗之英武亦且退<lb/>
却盖淮人忠實勇健若能平日團集保伍閱習武藝叶<lb/>
心一意共保鄉閭雖有强敵莫能為患又嘗觀唐咸通<lb/>
間浙東賊裘甫掠諸州惟明州之人相與謀曰賊若入<lb/>
城妻子皆為葅醢况貨財能保之乎乃自相帥出財募<lb/>
勇士治器械立栅浚溝斷橋固守賊不敢犯浙人怯弱<lb/>
協力皷勇向前却敵况我淮民忠實勇健誰曰不能本<lb/>
府見行措置修築城壁練習軍兵行下諸縣團結保伍<lb/>
<pb n="KR4d0285_WYG_034-22b"/>
凡爾百姓各宜為鄉閭室家相保之計解仇息訟務相<lb/>
和叶閒暇之日閲習武藝務要精熟遇有緩急遞相應<lb/>
援以保室廬以安妻子守禦之䇿無以易此故兹勸諭<lb/>
各宜知悉<lb/>
　　　戒約隅官保長以下榜文<lb/>
巳官保長大小甲首皆合律隅奉公憐貧憫老撫恤甲<lb/>
戸守䕶鄉里乃敢倚恃聲勢擅作威福出入呵道恐嚇<lb/>
細民㸃名教閲恣行捶撻單丁貧戸勤造軍器供報紙<lb/>
<pb n="KR4d0285_WYG_034-23a"/>
筆敷抑錢物搜索㣲罪報復私讎將以保民反以害民<lb/>
除巳宻切體訪應有違犯定行决配不以䕃贖今榜曉<lb/>
諭各宜知悉<lb/>
　　　禁約頑民誣頼榜文<lb/>
本府諸縣公事多有頑民自縊自刎以誣頼人者諸縣<lb/>
便以為事干人命收捉所頼之人以為大辟兇身差官<lb/>
檢覆禁繫累月又行結解被頼之人本無大罪而家業<lb/>
巳破蕩矣頑民習見一死可以頼人纔有小忿便輒輕<lb/>
<pb n="KR4d0285_WYG_034-23b"/>
生死者既以無藉而隕命生者又以無辜而破家此該<lb/>
諸縣官吏不能斟酌事情但欲應文逃責至其愚者又<lb/>
以為人命至重不可不為根治却不思彼自取死於他<lb/>
人何預便使真曽與之毆打亦不過得毆打之罪何以<lb/>
至為大辟禁繫結解耶至於佃戸地客少欠租課主家<lb/>
不可不需索人家奴僕或有小過主家不可不懲戒亦<lb/>
輒行誣頼此風豈可長哉牒諸縣今後應有自刎自縊<lb/>
公事並<hi>闕</hi>
<pb n="KR4d0285_WYG_034-24a"/>
　　　曉示城西居民築城利便<lb/>
七月十六日據府市西廂士民祖堯述等狀使府興築<lb/>
外城為居民防䕶賊㓂但本府向西坐落最低每嵗山<lb/>
水暴漲全藉舊土城迂曲使水勢彎環自北以西入西<lb/>
門外河則城内無渰浸之患今若築新城只自張王廟<lb/>
畔曲轉處正是水勢直來衝打去處未蒙從長相度若<lb/>
存留舊土城抵新城則土石必不能相貼水勢一攻土<lb/>
城必壊直衝入城將何抵禦伏乞從相度施行奉到州<lb/>
<pb n="KR4d0285_WYG_034-24b"/>
郡不可無城壁如人家不可無墻垣人身不可無衣服<lb/>
今蘄黄小州在安慶之南尚且有城以守禦安慶大府<lb/>
去淮邊不逺豈應蕩然全無城壁徃年張軍大之事爾<lb/>
父老所親見當職不自量度到任以來首以興築城壁<lb/>
為爾百姓防備不虞但築城則當思所以守可築而不<lb/>
可守則不如勿築故築城之法以小為貴小則守城之<lb/>
人用力為易若所築太濶兵力不及反誤百姓利害非<lb/>
輕本府形勢民居多在東北一隅西門一帶只是夾路<lb/>
<pb n="KR4d0285_WYG_034-25a"/>
一條人家相對其他盡是空閒田園若使元無古城於<lb/>
法亦當截减况今所築乃是因古城舊基自祠山廟向<lb/>
南創築比之目今西門减省二百八十餘丈是六分而<lb/>
减其一若六千人守城則可减一千人城勢圍簇徃來<lb/>
廵邏易以為力萬一警急城西之人不過移入城内便<lb/>
可無虞苟寛濶難守不惟城西之人無所逃避併與一<lb/>
城之人皆不可保則所築之城不足保民反以誤民此<lb/>
其利害曉然易見城西之人特以本府置之城外故設<lb/>
<pb n="KR4d0285_WYG_034-25b"/>
此為詞本府官吏日夜辛苦只為百姓何嘗於城西父<lb/>
老乃不加䘏特爾輩處利害之中故不知有利害之實<lb/>
耳今至謂累政積錢只是禦水如楊國博浚壕以培子<lb/>
城亦豈只為禦水而設其他州郡本無水患亦何故皆<lb/>
有城壁本府今雖創築新城仍舊可捍水土城即不除<lb/>
掘自可捍禦水勢若謂新城土城交接之處恐磚與土<lb/>
不相貼易以衝壊却有此理本府包砌新城於交接之<lb/>
際再與用甎於土城之外包砌數丈使甎足以蔽土則<lb/>
<pb n="KR4d0285_WYG_034-26a"/>
可以無患亦與趙知郡周監丞用甎用石無異州郡築<lb/>
城之後再有氣力更於西邊一帶土城多方措置令其<lb/>
堅牢决不至使汝父老有墊溺之憂栽挿竹木令其蔽<lb/>
塞浚壕塹令其深險不惟可以禦水設有緩急亦不至<lb/>
使有衝突之患汝父老宜以一郡之利害為念不可以<lb/>
為吾家不得在城内妄生意見有誤大計恐本府所見<lb/>
尚有未盡仰人戸再來陳詞故兹曉示各宜知悉<lb/>
七月二十九日據西門廂士民計君庸等狀乞仍舊從<lb/>
<pb n="KR4d0285_WYG_034-26b"/>
西門土城興築城壁及招募民兵守城等事奉判昨據<lb/>
城西居民不肯依古城興築必欲依後來防水土墻為<lb/>
城當職誠知不便於守禦遂備榜明述利害庶幾居民<lb/>
易曉今復行陳詞然窺其意但見向來已在城中今乃<lb/>
屏之而出城門之外不得與東方之人均得城守之固<lb/>
耳此其意亦可念也但其説以為後來必有開通壕塹<lb/>
掘至土墻必有水患此則不然安慶地形西北最髙若<lb/>
元有水可通則後來必有開壕通水使之流轉今古城<lb/>
<pb n="KR4d0285_WYG_034-27a"/>
西北角自是陸地無水可通何縁更有開壕以通水又<lb/>
以為多招民兵以防城州郡事力有限豈能賙給民兵<lb/>
萬人留之數月為防城之用至又執出圖經以為所在<lb/>
碑記皆稱今之西門即是城門圖經乃是近來人所撰<lb/>
只據目所親見而言豈復知有古城古壕之可騐豈有<lb/>
古城古壕不可為據若此等數皆是詞窮理短只欲强<lb/>
詞以僥倖一中耳此與前狀所謂積錢築城但欲禦水<lb/>
之説無異顧本府向來所慮只欲城勢團簇守禦堅固<lb/>
<pb n="KR4d0285_WYG_034-27b"/>
故但欲依古城八里易以防守今若依防水之墻則遂<lb/>
為九里半之城増五分之一委有城濶難守之患但西<lb/>
人陳詞不已不欲重違其請今亦姑從所請一靣興築<lb/>
若潛皖之勝藩府之大城濶九里有半亦未為過但得<lb/>
後來為太守者戢姦惡撫善良愛惜財賦招募兵卒修<lb/>
治器械又城中居民各存善心毋相欺詐毋相殘害變<lb/>
成羙俗四方之人皆願受㕓而為氓則亦何患九里之<lb/>
城不可守哉此則當職之所深願也然民難乆役事貴<lb/>
<pb n="KR4d0285_WYG_034-28a"/>
速成亦望爾民更相賛助上下一心成此勝事故兹曉<lb/>
諭各宜知悉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0285_WYG_034-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　勉齋集卷三十四<lb/>
</p>
<p>
</p>
  </div>
</body>
</text>
</TEI>
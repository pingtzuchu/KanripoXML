<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>勉齋集巻四</head>
    <p>
<pb n="KR4d0285_WYG_004-1a"/>
欽定四庫全書<lb/>
　勉齋集巻四　　　　　　　宋　黄榦　撰<lb/>
　　書<lb/>
　　　與晦菴朱先生書<lb/>
榦侍親幸安病餘倦乏無他往還畨閲舊書不敢自廢<lb/>
向日看書獨盤誥殊未通今始玩繹俟異日求質正如<lb/>
盤庚上篇疑是誥戒有位者之辭盖将教於民由乃在<lb/>
位者始此史臣述經之大㫖自盤庚遷於殷至底綏四<lb/>
<pb n="KR4d0285_WYG_004-1b"/>
方乃史官紀述民不願遷而盤庚自以其意言之如此<lb/>
以起下文誥戒有位之言其如台以上是民不願遷之<lb/>
辭卜稽恐當為句絶言先王常以卜稽其疑而龜筮之<lb/>
辭云云也其他曲折未能盡述此乃向日最不通處以<lb/>
此讀之稍成倫理然亦未知其是否又看大學中庸易<lb/>
傳循環讀之乃知人心持守常欲明覺然義理未通貫<lb/>
則羣疑塞胸觸事面牆所謂明覺者殆不足恃朋友猶<lb/>
以辯析巳甚為疑恐卒墮於滅裂鹵莽<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>埴索塗之地<lb/>
<pb n="KR4d0285_WYG_004-2a"/>
也林際可在帥書院自謂艾軒嘗以盤誥授之以不欲<lb/>
見帥故不得亟見之俟其罷局當叩其曲折但謂康誥<lb/>
為周公攝政時書故稱朕其弟則於王曰之辭無所當<lb/>
矣特恐其他或有長處也三哥比得書意思甚佳盖天<lb/>
姿之美詩禮之訓自應若此榦以來嵗彼中不招館客<lb/>
欲得朋友相切磋遂欲開嵗四五日即離此適得彦忠<lb/>
書聞欲來春歸尋地季通蔡丈亦同行恐其至此無他<lb/>
深宻相識勢須少候巳與之約二十日不到此榦當即<lb/>
<pb n="KR4d0285_WYG_004-2b"/>
啟行不審尊意如何<hi>書稱主舘徽猷先生又有嵗晩天寒之問</hi>
榦門户衰替大懼先世儒業之不振收教子姪輩使粗<lb/>
知孝弟忠信毎自謂畱心於此亦居家職分所當然者<lb/>
間有親舊之子為之授句讀解釋訓詁者則受其束脩<lb/>
以贍老幼又年長好讀先生書者則與之切磋以更相<lb/>
勸勉舉業聽其自為讀書次第用心要領則尹先生所<lb/>
謂臣師程某曰者所當遵守也榦大要且勉令立志其<lb/>
次以收放心義理訓詁則先生之書詳且明矣有不甚<lb/>
<pb n="KR4d0285_WYG_004-3a"/>
曉者則以所聞告之張先生所謂五益者亦信乎不能<lb/>
無補也但嵗月如流城居人事紛擾無復静坐觀書之<lb/>
樂此為可慮耳警勵之誨敢不服膺繼此數蒙教誨以<lb/>
警怠廢幸甚幸甚前日偶出山間及歸之日舘中諸友<lb/>
忽為大帥斥逐榦亟遷以歸朋友十餘人有居鄉者卒<lb/>
無僕𨽻大為吏卒所辱反覆自省無一毫得罪者凉薄<lb/>
自合至此闔門引咎盖無見㡬之明無避世之操所以<lb/>
至此其他曲折不足凟尊聽至此益思平日狷介未為<lb/>
<pb n="KR4d0285_WYG_004-3b"/>
失也後數日履常乃以簡來别為占一僧舍令遷居之<lb/>
榦雖至不肖亦何至一旦食嗟來之食再拜謝之而巳<lb/>
林擇之丈欲招周醫為古田丞療病適周有公事在直<lb/>
司林丈與履常謀使虞侯傳語職官令蚤為結絶盖欲<lb/>
周之亟行也訟者執其人以為教唆其人以實告諱履<lb/>
常不言而專指擇之帥大怒杖虞侯而逐之擇之以此<lb/>
勉榦使勿以帥不禮於人為意榦卻欲以此勉擇之以<lb/>
蚤為去就毋數招人不禮為辱也林丈乃欲以嬉笑處<lb/>
<pb n="KR4d0285_WYG_004-4a"/>
之是或一道也此紙告焚之勿以示人近日事多出不<lb/>
測更莫曉其意自反以求免禍而巳喪服偶此人行急<lb/>
後便錄呈大畧司馬公不言冠之有武其制若何齊衰<lb/>
武纓用布今不言則無以别於斬衰矣衣領正方疑是<lb/>
安項處三面皆方斜裁而下謂之方則當有曲角處不<lb/>
但如今背子領也衣袂相屬處長短皆齊而聯縫之無<lb/>
空缺處曲裾以一幅布交解裁之為兩條上闊下狹綴<lb/>
之兩旁如燕尾然非兩條相沓如燕尾也故深衣温公<lb/>
<pb n="KR4d0285_WYG_004-4b"/>
注中云或謂之圭者上狹下鋭指一條而言也謂如燕<lb/>
尾者兩鋭相向總一身而言也今人以四條綴兩旁如<lb/>
兩燕尾然則失之矣未知是否榦過此當百日便圖趨<lb/>
侍世路險巇人心頗僻捨先生将安歸新居聞見締創<lb/>
異日若得結茆附庸其側為朝夕依歸之地則幸矣潘<lb/>
文誌文得與朋友拜觀令人慨然念之真高世之士也<lb/>
家兄卜築小菴先墳之側一往輒旬月庶幾可庵之風<lb/>
矣賜書旦夕附往後便或可拜謝<hi>此書稱主舘修撰郎中先生又有秋高極</hi>
<pb n="KR4d0285_WYG_004-5a"/>
<hi>凉之問</hi>
榦同二姐領女兒軰以十九日達侍旁途中賴尊芘皆<lb/>
無恙至家兄弟畢集親老歡喜盖累年所願欲而不可<lb/>
得者獨區區懷慕道徳之情未易釋耳三哥苧溪得為<lb/>
一宿之欵意緒甚佳彼中諸事得所付託諒深慰愜莆<lb/>
中見鄭子上巳與約行期今遣六人并轎往從之趙帥<lb/>
小不安未欲見之渠遣人相呼昨晩往見之問及先生<lb/>
所以戒其用寛之實榦謂不知其故想是自有見處帥<lb/>
<pb n="KR4d0285_WYG_004-5b"/>
云南康之政凢事皆欲捜索理㑹雖前官巳結㫁者亦<lb/>
多改政又謂如前官巳㫁者合只令經由以次官司不<lb/>
必理㑹一是免得發前人之失二亦得事簡若一一理<lb/>
㑹恐反長姦猾榦荅以事到面前亦只得為他理㑹况<lb/>
前官所㫁巳錯人情或有寃抑安能不為之動心帥卻<lb/>
云只令經以次官司亦不到全無一人理㑹得偶渠坐<lb/>
間人吏羣立不欲力與之辯似此等議論百姓何賴焉<lb/>
義理不明雖有美質終為邪説所惑也浦城之寇嘯聚<lb/>
<pb n="KR4d0285_WYG_004-6a"/>
百餘人臨江一市焚毁大半幸巳撲滅此皆非細故石<lb/>
應之以王黨見逐徐居厚不知其故吕子約除藉田令<lb/>
方羣憸彚征不知子約知幾之明克亂之才果可以周<lb/>
旋其間否榦一兩日人事擾擾書院中六七小童得方<lb/>
大哥監視之可以杜門終日尋繹遺經足以自樂未有<lb/>
請教益者當俟後便也彼中有便數䝉誨賜慰此拳拳<lb/>
幸甚<lb/>
榦侍旁幸安偷閒温習比去嵗差得暇耳聞祠命巳下<lb/>
<pb n="KR4d0285_WYG_004-6b"/>
竟遂閒退之志學者之幸也此間朋友數人亦難得志<lb/>
尚堅苦者反顧年不後人亦有痛自㸃檢耳蔡丈想不<lb/>
久須到意思斂退就實殊可敬重相聚不欵别去深用<lb/>
懷想膚仲地未入手有凖僃者近特遡流為圖之又為<lb/>
他人所先其人乃無心得之地之難圖如此不知大哥<lb/>
窀穸有定所未邪蔡丈為膚仲言閩清一穴極佳膚仲<lb/>
之力不能辦不知先生肻逺就此否榦少禀劉仲則來<lb/>
訪云渠見攝帥幕帥於同列多不相下辛憲又非能下<lb/>
<pb n="KR4d0285_WYG_004-7a"/>
人者一旦有隙則禍有所歸渠欲得先生道其姓名於<lb/>
辛憲榦與之有世契不能辭可否幸裁酌<lb/>
仲則相訪巳悉以尊意達之仲則近巳得鄉樞薦章劉<lb/>
邑長終是清勁明決郡官有章司理者極曉事趙司户<lb/>
者純粹皆可喜章司理以小𤯝為帥斥責對移自是僚<lb/>
屬皆束手莫敢任事喜怒之不可不謹如此先生将漕<lb/>
之命恐是廟堂决意欲行三州經界其勢亦恐難辭果<lb/>
爾鄉邦不世之遇也尊體小小不快想亦無甚害榦身<lb/>
<pb n="KR4d0285_WYG_004-7b"/>
為人束縳不能走侍不勝慕戀之情七月初便當一出<lb/>
書㑹人情不美自是初以為貧而受之既而以親戚尊<lb/>
長不可辭若無閒事出入應接則在我者得盡其職在<lb/>
彼者亦自無辭以相怪受人子弟而不免出入則彼雖<lb/>
未形之辭色而此巳惕然不自安矣若必曰但據自家<lb/>
任便出入彼不足恤則非榦所敢為所幸止有百餘日<lb/>
耳人情不美不足怪最苦是有妨日力也朋友往還十<lb/>
餘人實用力者一二耳又多相逺不得朝夕講切然自<lb/>
<pb n="KR4d0285_WYG_004-8a"/>
省之功亦不能全恃他人也朱曾叔兄弟今亦到此通<lb/>
老知丞丈過終是篤實可愛可重想不久須造席下偶<lb/>
李簿行附此<lb/>
榦初八晚巳抵侍旁老幼幸無恙更留二十餘日方可<lb/>
告歸一房兒女久勞撫念重以為媿家兄此間亦能盡<lb/>
職俸雖薄亦足奉親凡事只得逐日驅遣不暇為異日<lb/>
謀也特老人於榦一房尤所鍾愛甚欲令挈為此來亦<lb/>
俟相度事勢如何耳過玉山六七舅巳為古人生平意<lb/>
<pb n="KR4d0285_WYG_004-8b"/>
氣不凡雖欲為生産之計亦無所就客居蕭然殊可傷<lb/>
悼玉山境内彌望如赭塘井盡涸三衢粗勝聞彼尤甚<lb/>
此數日雨意不成細民嗷嗷良可念也鄧子禮尚畱此<lb/>
九月可與之同歸<hi>此書稱主管修撰先生乃八月十日書也</hi>
榦以初八日抵侍旁所幸尊幼皆安親老尤安健稍足<lb/>
自慰家兄以近制成資須得部符乃聽解罷巳遣人料<lb/>
理未囘解任須在八月初復以乳婢感冐不能行未可<lb/>
即登途度歸計須在此月末抵建陽須當暫畱恐雙溪<lb/>
<pb n="KR4d0285_WYG_004-9a"/>
有妨縣官醼飲則近市别得一小屋亦佳望囑儲宰為<lb/>
預謀之家兄歸計及參部之計未知所濟巳懇一二親<lb/>
舊為假貸之策過上饒趙守亦許以歸日相周旋但未<lb/>
知所假足用與否亦且只得挨去看如何休致不允之<lb/>
命想榦離後兩三日即到再上之章想亦遣行楊子直<lb/>
劉智夫皆在此遷延避暑且候迓兵盖以近日有臺疏<lb/>
言過家上冢宿留不行者皆為故稽君命其意指林和<lb/>
叔樓大防而言故諸公皆為遷延中道之計而不敢過<lb/>
<pb n="KR4d0285_WYG_004-9b"/>
家上冢矣田子真之語或者謂其對人稱許止吕秦之<lb/>
事果爾亦可謂輕率之甚也然指斥如此乃得罷去稍<lb/>
涉權要遂至遷謫輕重不倫豈所以為尊君哉汪季路<lb/>
之罷盖以臺官先論孫元卿袁和叔陳武三人考校涉<lb/>
私有錢原者臨安人家巨富偶試屢中故三人者遂坐<lb/>
此謗季路為之辯析故䑓論並及之别無他罪但以臺<lb/>
諌論事不當復辯矣楊元範遷祭酒盖亦自覺其巳甚<lb/>
而能自悔同列以其有異意故去之張鎡乃昌黎莫逆<lb/>
<pb n="KR4d0285_WYG_004-10a"/>
與其兄爭分業張鎡主昌黎而其兄主王徳謙元範乃<lb/>
論張鎡罷之此所以為異意也黃元章除殿院盖實嘗<lb/>
與昌黎有雅好但黃亦善人想亦不敢為已甚也昌黎<lb/>
麻辭甚褒雖其祖之功莫能過中有一語初云獨成與<lb/>
子之功余揆貼云力參與子之功昨聞詔語亦貼二三<lb/>
字如此則余豈能久安相位哉余鄭皆非能久安者何<lb/>
公舊物之除意或在此也鄧千里昨日方到此則云欲<lb/>
褫餘於職名故以囑何公耳但諸賢豈能皆自保哉道<lb/>
<pb n="KR4d0285_WYG_004-10b"/>
學之圖聞髙文虎之子所為又有一圖云右道學則以<lb/>
鄭恵叔為首楊元範次之以其助佑道學也髙文虎短<lb/>
喪之請復有一劄乞置都虞侯如監軍之類以上所親<lb/>
信為之庶幾可以相繼而無専兵之患或以其意盖主<lb/>
王徳謙也其無知敢於欺君黨惡乃如此呉斗南有書<lb/>
力排短喪之議然吳斗南巳彈冠而赴架閣矣其不變<lb/>
而從者幾希近日所聞大抵如此無可言者年穀大熟<lb/>
可以寛生靈旦夕之死未知造物竟何如也<lb/>
<pb n="KR4d0285_WYG_004-11a"/>
辭職休致之情楊子直劉智夫皆以為可以巳之子直<lb/>
以為不巳則亦當婉其辭但力言辭受之義而不必他<lb/>
及智夫以為不巳則受職名而後求休致榦以為子直<lb/>
之説近是而智夫之謀甚疎要之二公之論皆主於畏<lb/>
禍榦謂禍不足畏但使吾之所處者一合於義則死生<lb/>
禍福一聽之天命可也詘道以畏禍非也非道以取禍<lb/>
亦非也故前日封事不可上今日辭職休致不可巳以<lb/>
此决之似可以質諸聖賢而不惑矣智夫之論不足深<lb/>
<pb n="KR4d0285_WYG_004-11b"/>
怪子直素稱學者然其言論操守矜持嚴整而考其用<lb/>
意皆出於畏禍此所謂同行異情者與之語殊使人駭<lb/>
笑自謂今日之事全出其力盖當初欲行遣二三十人<lb/>
某為之首卻被某輪對為平平之論許多事都盖抹此<lb/>
非所謂枉尺而直尋者乎又言先生不可復論事但婆<lb/>
娑山林以聽之<lb/>
　　　與某書失名<lb/>
遊談諸司聞其説盖云吕仙遊雖與吕子約為再從兄<lb/>
<pb n="KR4d0285_WYG_004-12a"/>
弟然其議論趨向絶不似子約可嘆可嘆名家之子不<lb/>
能安分求榮得辱其褒也乃所以為貶也榦去嵗扶䕶<lb/>
還家家兄相謀葬地告以蔡丈所遷穴只是盖得不宻<lb/>
地中雖有水痕而所藏之禾兩年尚發青芽此可見地<lb/>
氣之暖家兄不從乃自見行視數處皆全不成形局後<lb/>
乃注意兩處其一號庵前其一號後窟庵前卻在舊墳<lb/>
包内止是山包内裏卻於山背開穴形尖勢反風氣宣<lb/>
泄土石頑礦後窟乃在背逼窄反逆又更全不成地頭<lb/>
<pb n="KR4d0285_WYG_004-12b"/>
此兩處雖村夫牧童亦知其不可家兄執之甚堅其説<lb/>
以為合宗廟水法及親舊如膚仲景思謙之彦忠溥之<lb/>
諸人來説即以無風水無禍福卻之以為蔡季通信風<lb/>
水邪説故有身竄子死之禍惟吕東萊真是大賢見得<lb/>
明白諸弟力以為言則欲委而不葬見其所執之堅如<lb/>
此决欲以六月十六日葬庵前穴内舅氏勸其併舉先<lb/>
人合葬及開壙見欹側之狀方惻然欲寛葬期以去嵗<lb/>
曾用磚結砌兩處作兩小壙試其可用與否及開庵前<lb/>
<pb n="KR4d0285_WYG_004-13a"/>
一穴則滿穴皆臭水不可近恐其説之不勝遂開後窟<lb/>
一穴偶山燥無水遂决以為可葬目下用工開掘其地<lb/>
頭全無可取全不成形勢但欲幸其説之勝而不思親<lb/>
體之安但以為無水而不思水之外尤有可慮所幸葬<lb/>
期尚寛猶可商議但家兄既堅不用蔡丈之穴以為便<lb/>
試得無水亦不可用則無復可言者矣日夜思之心神<lb/>
昏亂無以處此以兄弟論之則止得順從以父母遺體<lb/>
論之則人子之心實有所不忍以目前未葬論之則不<lb/>
<pb n="KR4d0285_WYG_004-13b"/>
可以不速葬以既葬而有水蟻之患論之則不如緩葬<lb/>
之為愈咈長上之意以不葬其親其名固不美欲兄弟<lb/>
之懽以虧父母之遺體其實又不安智識淺陋莫能决<lb/>
此欲望先生為熟思之賜以一言若以為可從則止得<lb/>
俯首聽命若當熟諌則亦乞先生反覆為家兄言之以<lb/>
釋其惑榦亦率親故力言之少遲一二年以俟其定望<lb/>
先生為斟酌之存沒均受大賜<lb/>
榦罪逆不孝二親巳畢葬事音容永隔痛慕何窮葬非<lb/>
<pb n="KR4d0285_WYG_004-14a"/>
其地此心如割毎一起念不如無生以尊長之意止有<lb/>
抑遏含忍而巳辱存撫之至不勝哀感適此痛苦復逼<lb/>
隆冬病軀為寒氣所襲輿病還家復聞後山蔡丈之訃<lb/>
拊心號慟累日不能巳該博通達如斯人者豈易得哉<lb/>
以是氣疾轉甚累夜不能就枕多服疎導藥如紫蘇香<lb/>
附之屬方少瘥念欲即走侍師席以病後尚怯寒更旬<lb/>
日方可離此喪禮旦夕携往拜呈其條例先具别紙乞<lb/>
先生思慮只條例定則其中小小曲折易整頓矣扶病<lb/>
<pb n="KR4d0285_WYG_004-14b"/>
拜覆草草<hi>此書稱侍讀先生十一月十九日書也</hi>
林井伯歸聞先生尊體不安甚以懷念及得此書筆畫<lb/>
辭意殊無病狀且見鄭子仁具言啟處之詳方稍自慰<lb/>
終以書㑹相絆未能走侍為恨兩日方聞引年之請巳<lb/>
下先生拳拳宗社之意固未忍忘然禮與時合且得省<lb/>
分疎亦是一事也榦衰病之軀日困多事自妨巳業甚<lb/>
以為懼朋友亦有五七人可與語初亦且令識得性情<lb/>
部伍認得虚靈體面庶幾讀書存養不至全無著落然<lb/>
<pb n="KR4d0285_WYG_004-15a"/>
學者之患在於志卑氣弱度量淺狹規模褊陋則雖與<lb/>
之細講恐終無任道之意故須是有大規模又有細工<lb/>
夫方成个人物故常以此提撕之恐中庸所謂髙明中<lb/>
庸廣大精微亦此意也榦自治未至何以教人顧誦先<lb/>
生之言與朋友共講之亦賴以自警耳幸先生有以警<lb/>
教之精舍朋友聞稍有人雖多方以禁之而卒不能以<lb/>
尼其來亦足見先生之道益尊而人心之理未易冺也<lb/>
楊丞此來畱半月餘學者如此人誠不多得其胸襟無<lb/>
<pb n="KR4d0285_WYG_004-15b"/>
一物只有向先生之道而巳讀書窮理比舊似稍通曉<lb/>
但説不甚出亦不甚能問辯且自言其平生仕宦視辛<lb/>
幼安輩如小兒獨於先生之前則畏憚不敢發一語更<lb/>
望先生詳細與之語若其有所得卻勝似世間一種心<lb/>
地紛擾利欲膠圖底人物也鞏仲至屢相見其説多而<lb/>
雜虚泛而無倫理然其蕭散樂易之意亦今之所難得<lb/>
見先生與渠書句句皆藥石又見渠今所拜先生書槀<lb/>
則又止似溺於所好未必能增其所不能也鄭齊卿下<lb/>
<pb n="KR4d0285_WYG_004-16a"/>
喬入幽大為失計讀書似得路逕漸直亦勉其再往然<lb/>
苦多病未能也庚一庚二哥觀其氣象亦漸律貼但後<lb/>
生心性難馴易變安得一旦幡然棄其童習而惟家學<lb/>
之是慕耶丁寧誘掖以漸<hi>闕</hi>
　　　與辛稼軒侍郎書<lb/>
榦拜違几舄十有餘年禍患餘生不復有人世之念以<lb/>
是愚賤之跡久自絶於門下今者不自意乃得俯伏道<lb/>
左以慰拳拳慕戀之私惟是有懷未吐而舟馭啟行深<lb/>
<pb n="KR4d0285_WYG_004-16b"/>
夜不敢造謁坐局不敢離逺終夕展轉如有所失恭惟<lb/>
明公以果毅之資剛大之氣真一世之雄也而抑遏摧<lb/>
伏不使得以盡其才一旦有警㧞起於山谷之間而委<lb/>
之以方面之寄明公不以久閒為念不以家事為懷單<lb/>
車就道風采凛然巳足以折衝於千里之外雖然今之<lb/>
所以用明公與其所以為明公用者亦嘗深思之乎古<lb/>
之立大功於外者内不可以無所主非張仲則吉甫不<lb/>
能成其功非魏相則充國無以行其計今之所以主明<lb/>
<pb n="KR4d0285_WYG_004-17a"/>
公者何如哉黒白雜揉賢不肖混殽佞諛滿前横恩四<lb/>
出國且自伐何以伐人此僕所以深慮夫用明公者尤<lb/>
不可以不審夫自治之策也國家以仁厚操馴天下士<lb/>
大夫之氣士大夫之論素以寛大長者為風俗江左人<lb/>
物素號怯懦秦氏和議又從而銷靡之士大夫至是奄<lb/>
奄然不復有生氣矣語文章者多虚浮談道徳者多拘<lb/>
滯求一人焉足以持一道之印寄百里之命巳不復可<lb/>
得况敢望其相與冐霜露犯鋒鏑以立不世之大功乎<lb/>
<pb n="KR4d0285_WYG_004-17b"/>
此僕所以又慮夫為明公用者無其人也内之所以用<lb/>
我與外之所以為我用者皆有未滿吾意者焉<lb/>
　<lb/>
　<lb/>
　<lb/>
　<lb/>
　<lb/>
　勉齋集巻四<lb/>
</p>
<p>
</p>
  </div>
</body>
</text>
</TEI>
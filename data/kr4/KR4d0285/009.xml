<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>勉齋集巻九</head>
    <p>
<pb n="KR4d0285_WYG_009-1a"/>
欽定四庫全書<lb/>
　勉齋集巻九　　　　　　　宋　黄榦　撰<lb/>
　　書<lb/>
　　　與鄭成叔書<lb/>
榦同朋友寓蕭寺終日無來人乃知山居之樂如此入<lb/>
城千萬枉道下訪也承諭記文筆力低弱不足以發明<lb/>
尊丈宣義家庭之訓與賢昆弟相與之情更幸改抹看<lb/>
如何一覽棄去可也記中欲知其為某人之家不得不<lb/>
<pb n="KR4d0285_WYG_009-1b"/>
書人表德甚皇恐父前子名則又不得不書名僭越之<lb/>
甚<hi>紹熙壬子夏成叔請怡閤記也</hi>
傳諭尊丈宣義眷睞之意甚厚秋深當走求瞻拜無益<lb/>
之書不敢先瀆侍次望道謝意何日復入城近與朋友<lb/>
看博議見其考事説理頗有可觀反為衍辭華語所汨<lb/>
没間亦有非出一手者妄意刪去三取其一似稍可觀<lb/>
已祝望之攜呈試為一覽有可疑者幸相徃復成叔之<lb/>
敏不過一閲也<lb/>
<pb n="KR4d0285_WYG_009-2a"/>
榦昨入城特留一兩日復入山今尚可為半月之留漸<lb/>
迫俗務不容乆享清福也朋友去盡雖無講切亦頗得<lb/>
自温習業與世違不足道也昨望之歸以一書附之凂<lb/>
逹不審曽至否子羽尚未來秋試甚近計淬厲日進以<lb/>
成叔詞氣當無復堅敵但更放平令明白如白居易詩<lb/>
雖婆子亦可曉庶讀者不甚費思索耳不知如何但榦<lb/>
豈足議及此耶乆早風雨可畏近城兩熟之田皆無所<lb/>
傷想並海殊為此撓於收刈無阻否所在或水或蝗天<lb/>
<pb n="KR4d0285_WYG_009-2b"/>
災異甚肉食者殊不為動心也榦試後多事欲再尋入<lb/>
山之盟而未能筆硯已生埃矣朋友盡散獨謙之數徃<lb/>
來耳何日入城得請教論邪儀禮編次殊未有倫理得<lb/>
一二朋友如成叔之敏為兩三日之集則此意可遂矣<lb/>
榦日困多事不得專意講習為懼承日課詩禮計有新<lb/>
功世間事無不當讀况涵泳持乆以養情性者乎但語<lb/>
孟近思是初讀書用工𦂳要處須是熟讀精思真可聖<lb/>
賢意思則以此讀世間書是非得失方有尺度不至於<lb/>
<pb n="KR4d0285_WYG_009-3a"/>
泛然徒為誦記而已此皆前輩所已言承問輒及之詩<lb/>
集傳刋本不及見此卻有冩本偶鄭子立借去俟其送<lb/>
至當納去東萊詩記與詩傳雖多不同然意思寛博従<lb/>
容卻亦頗有益<lb/>
榦明日遂行上元前度可抵家需詩傳適迫行忙冗亦<lb/>
徧尋偶文集散亂竟尋未得榦不乆即歸抄録未晩也<lb/>
儀禮原不曽㸃併俟他日<lb/>
榦抵此諸况如昨但日俟家兄之報以决行期先銘非<lb/>
<pb n="KR4d0285_WYG_009-3b"/>
淺陋所能稱述以友誼之厚亦欲勉强復迫多事愧未<lb/>
能如期耳買書亦偶未印就彦忠行急併俟後便也<hi>慶元</hi>
<hi>丙辰先生是嵗自晦翁所還里</hi>
榦罪逆不天先妣塟事有日欲啟先人舊壙舉以合塟<lb/>
棺為水所舂撞雖幸無他然欹側已甚有人子所不忍<lb/>
見者苦哉痛哉不孝之罪何以自贖兄弟相視方知擇<lb/>
地不可不審家兄頃亦不以風水為意至此方大懼新<lb/>
卜地特出家兄之見開穴未數尺已有涓涓之狀矣以<lb/>
<pb n="KR4d0285_WYG_009-4a"/>
此遂姑遲之然家兄嫉季通彦忠之説如仇讐雖有百<lb/>
口莫能開釋付之俗師卜之淫鬼終恐復蹈前轍無可<lb/>
言者身屬卑㓜熟諫不從只得聽順中間憂悶不能食<lb/>
者數日幾至委頓今卻幸稍能支吾以視大事之畢百<lb/>
况如此亦不如無生也考亭先生中間得書一病幾不<lb/>
可救已遣書相問矣近卻已安近聞詆排之意復熾不<lb/>
知竟如何此間朋友十數人卻皆謹愿純静有可共學<lb/>
之資以科舉在近皆未暇講習聞家塾相聚者衆想極<lb/>
<pb n="KR4d0285_WYG_009-4b"/>
有美質聞望之在彼幸為致意試前能一來山間訪問<lb/>
生死否<hi>戊午</hi>
承許下訪兼聞昆仲偕來慰幸之甚禮書之成有日矣<lb/>
所借善書行者二人亦約上元後到此得如期同㸃檢<lb/>
與之抄録為幸張樓不難區處潘百二哥今日亦來相<lb/>
訪大率朋友來者皆以朋友來集且歸若成叔之來當<lb/>
呼致之林公度潘謙之度亦月半間此來亦一盛集也<lb/>
<hi>已未春成叔遣其季弟周父來従先生學</hi>
<pb n="KR4d0285_WYG_009-5a"/>
榦禍患餘生心力凋耗此間事緒不一終日應酬無少<lb/>
暇遇休日且得休歇喪禮尚未暇修整禮圖已略觀更<lb/>
須相見更相詰難方見定論自舉業為士子錮疾不惟<lb/>
義理全不明而文字亦全無綱紀補緝萎弱亦無次序<lb/>
如醉人説話滔滔皆是也如昆仲真讀本分書實可為<lb/>
後生法也此中兩三般人有一種直可與講理義者有<lb/>
一種亦只得令渠讀經史及古人文字勉令飭行作世<lb/>
間好人耳近卻頗似整齊彼此意思亦漸相孚矣長溪<lb/>
<pb n="KR4d0285_WYG_009-5b"/>
楊丞通老來此此人卻是武夷門朴實做工夫人無一<lb/>
㸃世俗態信道甚篤深可敬重度更留此半月餘不知<lb/>
成叔能及見之否若撥冗一來住兩三日亦佳<lb/>
榦祥祭在近意緒摧割且日與後生習無益之業尤無<lb/>
好况朋友講習者亦苦無堅强奮發之意此道不明二<lb/>
三千年方得二三大儒講明以大振墜緒欲一一以望<lb/>
之世人亦難矣但一向如此則斯文之不喪者幾希昆<lb/>
仲不讀世間書異日相従於寂寞之濵者賴有此耳類<lb/>
<pb n="KR4d0285_WYG_009-6a"/>
禮此間全不暇看大祥在七月初九日榦欲七月初一<lb/>
日即請一二長上權齋榦即攜喪禮登箕山作十日工<lb/>
夫了卻此一事若彼時得成叔肯來須省得大半功力<lb/>
也不知如何早望示報周禮雖且編得到地官一半然<lb/>
覺得亦成倫理可觀今嵗若了得此一書亦是一事此<lb/>
間亦有前輩三四家説略無足采者以是益覺此書不<lb/>
可不成也異日更得成叔修成所編禮記以配此書更<lb/>
編得祭禮以配喪禮亦可以少禆世教也<lb/>
<pb n="KR4d0285_WYG_009-6b"/>
榦祥祭在即哀慕何窮衰瘁日甚他無可言者家兄一<lb/>
房欲移歸城借屋以居私竊不便只得移朋友就陳膚<lb/>
仲舊屋一兩日須可移朋友多歸無復講習之益可以<lb/>
整治喪禮適建寧有專人來又了數日書問擾擾不可<lb/>
言小巻已了即可附來此中呼書工録出如未畢且將<lb/>
所移喪服制度注疏見示欲添成此一篇也大祥鄉人<lb/>
例用忌日或疑不得二十五月足日之數不知如何試<lb/>
為思之<lb/>
<pb n="KR4d0285_WYG_009-7a"/>
榦祥祭甫畢哀慕尚深以家兄一房在山間未歸葺治<lb/>
屋舍以俟其還遂暫移朋友於膚仲故居方此擾擾又<lb/>
聞池陽余景思之訃殊可傷悼辦遣一僕徃迎䕶其喪<lb/>
以是尤覺多事自顧荒陋恨無以謝朋友逺來相聚之<lb/>
意日月如流此去整整只有百日即東西南北矣八月<lb/>
一日課諸兄説易一卦孟子兩板休日畢集於僧舍設<lb/>
湯餅供輪請六七人覆講不通者罰従容終日而罷粗<lb/>
覺意思不惡承許月半後此來當不爽約也類禮日夜<lb/>
<pb n="KR4d0285_WYG_009-7b"/>
在念此兩日方得下手喪大記及士喪禮已看過只是<lb/>
多令互見而注疏只出一處如此亦不甚繁更旬日亦<lb/>
可下手抄寫但如孟子荅滕文公段子之類亦合入但<lb/>
未有頓放處更容盡抄出諸經如顧命之類皆抄入乃<lb/>
佳荀子左氏傳之類卻别作外傳也更得従者早來相<lb/>
與詰難庶有至當之論也二十五月而大祥頃亦檢尋<lb/>
皆無所考後見司馬公卻於忌月前一月之末卜忌月<lb/>
内一日祥祭設使忌日在二十九日而卜得初一二日<lb/>
<pb n="KR4d0285_WYG_009-8a"/>
則尚不滿二十四月只有七百日而大祥矣不知司馬<lb/>
公何所據然大祥必須卜日又不知於何日方卜前日<lb/>
先妣大祥只於忌後一日祥祭又不知果合禮經否大<lb/>
帶初理鄭注及疏亦疑其如來諭云云但士緇辟二寸<lb/>
再繚四寸兩句卻以緇辟為句絶二寸又自為一句似<lb/>
不成文理陳氏禮書卻云二寸者只是緇辟闊二寸禆<lb/>
垂者只是禆其下端二寸耳其説又謂約組三寸不應<lb/>
帶反細於組其説亦似有理如此則再繚四寸者恐是<lb/>
<pb n="KR4d0285_WYG_009-8b"/>
兩面皆縁二寸則共為四寸是否不知如何玉藻最是<lb/>
説帶處脱爛不可復考也今禮書書帶多於腰間正結<lb/>
處作兩紐如環注疏又不及此不知後人何所見而云<lb/>
王侍郎遂以為此即所謂紐也亦恐未必然耳疏中所<lb/>
謂禆其一垂者初亦恐如來諭或恐一垂只言不禆腰<lb/>
間而禆其垂皆不可復考也<lb/>
陳太丘趙苞二事鄙見亦只如此但趙苞事更索區處<lb/>
使一郡生靈不至魚肉鮮卑不至衝突乃是若只了得<lb/>
<pb n="KR4d0285_WYG_009-9a"/>
自身而百事皆放倒以為乗障安邊付之能者何不早<lb/>
為此言而誤人國家事哉要之古人立為危邦不入亂<lb/>
邦不居之法亦正慮其異日之難處也孝叔素聞其豪<lb/>
宕有竒氣每以不得一見為恨今乃得竊觀餘論甚幸<lb/>
甚慰但不曉包承小人之法如何昨讀管見方疑胡公<lb/>
氣葢一世乃獨為此等議論不謂孝叔生平有豪名而<lb/>
亦為此言也榦比讀東漢黨人事便雖變易姓名為人<lb/>
傭作以避禍及變易姓名徃來京師多所營救故一時<lb/>
<pb n="KR4d0285_WYG_009-9b"/>
善類全宥者多如此等人物已覺不甚滿人意不行乎<lb/>
此心之正而﨑嶇以求苟免者皆不樂天順命也奴僕<lb/>
熏肉之餘竊弄人主之威福天惡神怒而豪傑之士恨<lb/>
不剚刃其腹乃以士大夫而為中常侍之弔客豈但枉<lb/>
尋直尺而已哉包承者小人之所以吉也若大人則身<lb/>
雖否而道則亨矣此大易之本㫖也更徃復以質其是<lb/>
否乃佳<lb/>
榦諸况如昨但漸覺多事不得一意讀書為撓誌文後<lb/>
<pb n="KR4d0285_WYG_009-10a"/>
别改定數處亦只是删去冗辭今所指摘數處極是俟<lb/>
改正即托舜和書之但既不足以發揮潛德又豈足以<lb/>
刋之堅珉也哉<hi>已未春成叔有外祖母之喪此時求墓誌於先生也</hi>
榦頗苦多事七家兄方遣女六家兄復治行墳禁之訟<lb/>
復興撓不可言更旬日後又自為治裝之計矣相别無<lb/>
月日為之悵然後月廿日以前更能一來與朋友相聚<lb/>
否此間三五同舍天資粹美志向堅確其他亦大率循<lb/>
循雅飭榦之荒陋又愧見之故尤望成叔一來與之相<lb/>
<pb n="KR4d0285_WYG_009-10b"/>
欵以别也令外祖母節志之髙鄙文不足以稱之又加<lb/>
以勒石重自愧耳<lb/>
榦入栗山因訪必大過節方歸治行冗擾不可言自惟<lb/>
不才竊聞先生長者之餘論不為鄉人朋友所鄙棄復<lb/>
欲與之為筆硯之交義不容辭開正又復東下但處非<lb/>
其位尚賴成叔諸兄相與維持得不至疎脱為幸世俗<lb/>
淺薄深恐因此遂蹈悔尤也然天理人心有不可冺滅<lb/>
者擇其善者相與勸勉亦足以少助吾道之勢耳<lb/>
<pb n="KR4d0285_WYG_009-11a"/>
榦諸况如昨病軀漸向安然亦未十分脱體亦漸可觀<lb/>
書矣師亡友散所恃者書册矣益不敢不自勉也昆仲<lb/>
相聚日有新功應舉工夫不可不勉得失窮通則勿以<lb/>
累其胸次為佳不然則與庸人何異哉人家之興替人<lb/>
命之亨否固有定命也鄉間朋友漸知趨向者多更賴<lb/>
成叔振拔激昻之使師傳不廢莫大之幸也人生無幾<lb/>
米鹽瑣碎不足以凂吾靈臺也近偶思九月以下之喪<lb/>
除服月日先儒所未説漫記一段託望之録呈試一觀<lb/>
<pb n="KR4d0285_WYG_009-11b"/>
是否幸見教<hi>庚申</hi>
榦一嵗之中災禍沓至餘殃未殄半月來疽發右臂徹<lb/>
夜痛楚心煩意亂亦幾不救然禍患更嘗已熟亦不知<lb/>
死之可畏而生之可樂也先兄一房存没留寓於此為<lb/>
計甚深而親故莫能悟也嵗晩當一歸為先兄辦塟事<lb/>
須得一見<lb/>
榦諸况如昨無足言者俟先生掩壙後即歸度十二月<lb/>
初五六間到家不知能一出相聚否諸事悉面言兹不<lb/>
<pb n="KR4d0285_WYG_009-12a"/>
暇及但有一事陳彦忠以九月廿四日死於建寧之客<lb/>
舍無以為棺斂之資嘗率此間親故助之矣然後事可<lb/>
慮者甚多鄙意欲得成叔為之糾率鄉間朋友嘗與彦<lb/>
忠徃來者如寅伯大哥舜和謙之子立履之用之諸人<lb/>
裒金以賙之此已馳書懇潘溥之矣彼中惟成叔與之<lb/>
最厚當為勸首亦須稍厚乃可此事不可緩若得之不<lb/>
可付其家恐妄用只逓來此間或留以俟榦之歸可也<lb/>
榦以先兄一房欲歸亦以未塟不容不歸既歸又不容<lb/>
<pb n="KR4d0285_WYG_009-12b"/>
遽舍之去遂决意就栗山之招然栗山去箕山與城中<lb/>
正相等身拘書院亦率一月方得一歸箕山歸亦一日<lb/>
復囘不能乆留以是事多有不滿人意處甚以為撓榦<lb/>
又棄家逺在數百里外其况味可知所幸朱家兄弟皆<lb/>
在家庶免後慮耳聞昆仲淬厲甚力此吾人本分事不<lb/>
可不留心此間朋友亦只得課之作舉業以應試不敢<lb/>
為髙論以誤之也間亦有一二人甘心不習舉業而留<lb/>
意於所謂偽者此亦難盡以責人也彦忠後事與之區<lb/>
<pb n="KR4d0285_WYG_009-13a"/>
處稍成倫理亦率得官劵八十道以助之但亦尚欠得<lb/>
一兩月糧承欲為糾率若得十餘千以助之亦佳偶有<lb/>
建陽人在此已報渠子弟矣千萬蚤為辦此逓來城中<lb/>
諸公次第未必可率也近得渠子弟書卻頗能自守此<lb/>
差慰人意耳此間朋友甚思一見成叔若得五七日暇<lb/>
只取連江湯裏借問入溪路則至此不逺矣<lb/>
榦山居甚適但朋友日課舉業講切殆廢為可懼耳七<lb/>
月半間亦暫歸建陽八月半前復來此試前當得欵聽<lb/>
<pb n="KR4d0285_WYG_009-13b"/>
教誨也少意昨承許為陳彦忠作檀越昨已報其家令<lb/>
作十四五千主張矣其家已就妻兄處借去禾令妻兄<lb/>
就此支錢用不知如何或隨多少看得若干六月末旬<lb/>
内借一人送來為佳恐榦七月内行期不定早得此錢<lb/>
使用度成叔必不忘掛劒之義也<lb/>
榦衰晩試邑不敢憚勞嵗月倐忽已一考半矣所幸上<lb/>
下相安可以逃責但思學業之不進齒髪之日衰又為<lb/>
可慮耳<hi>嘉定已巳時宰臨川</hi>
<pb n="KR4d0285_WYG_009-14a"/>
榦素不治生業孥累日衆齒髪日衰又不能坐視其啼<lb/>
號冒昩試邑以求升斗之給不習為吏一切自為法度<lb/>
但知無一民不當愛無一事不當理日夜勞瘁無頃刻<lb/>
寧以是行年六十有一而衰態可畏又居官無蓄積還<lb/>
家又復匱乏去嵗之夏一至中都部吏以為文字不員<lb/>
遂注令闕以歸已絶意京秩矣冬初一二故人官於中<lb/>
都者又謂可以料理使其復來留滯於此已半年矣班<lb/>
引之後注闕甚難<hi>壬申先生在京注新淦宰時書</hi>
<pb n="KR4d0285_WYG_009-14b"/>
榦請違甚乆奔走官涂人事曠廢乆缺晉記尚是癸酉<lb/>
年秋間解后令似於清江舟中得熟知動靜之常便中<lb/>
忽拜誨字之辱反復數四不勝欣懌乃知琴書寓都城<lb/>
長才逺識尚爾淹回造物固大有所成就邪榦衰老與<lb/>
世寡偶甘就閒退朝廷見念尚畀祠禄粗足自給志願<lb/>
畢矣還考亭寓居已五十日矣亦欲一歸里中省墳墓<lb/>
尚以牽制未能動勢須少俟秋凉也<hi>丙子先生罷漢陽守奉祠居考亭是</hi>
<hi>冬歸鄉成叔時在東府鄭景紹書院</hi>
<pb n="KR4d0285_WYG_009-15a"/>
榦諸况粗遣無足道者惟區處家事今粗有條理則可<lb/>
以安居靜養以送此生耳偶有少禀知縣家兄位小姪<lb/>
子自知孤貧刻意向學偶因子方姪入都遂附之行欲<lb/>
經營漕試日子已迫不知尚可圖否且此子怯弱疎拙<lb/>
心甚念之又不欲尼其行已為作林宗魯潘謙之書囑<lb/>
之矣恐尊兄有能為之地者䝉介念甚幸家兄頃丞沙<lb/>
邑大參方親迎亦嘗獲拜識不敢令其輒扣賓謁家兄<lb/>
之孝友清苦人所共知若能為宛轉使不至冒暑徒行<lb/>
<pb n="KR4d0285_WYG_009-15b"/>
幸甚<lb/>
榦抵家兩月餘日望騎氣之至近聞膚仲兄乃知為子<lb/>
華所誤及得來教又知體候亦少不安吾輩縦浪大化<lb/>
中凡事豈能盡如人意要使在我有定見而彼之徃來<lb/>
吾前者千態萬狀不足以為吾累可也榦投老來歸先<lb/>
廬無可栖宿之地得法雲寺僧廬數間葺治居之今已<lb/>
安如山矣蔬食飲水亦可以老更得如尊兄數人朝夕<lb/>
徃來則尤幸也一出良勞有司不明乆矣豈特士子一<lb/>
<pb n="KR4d0285_WYG_009-16a"/>
試而巳哉<lb/>
投老來歸百事非舊後生輩皆以為讀書者充塞時文<lb/>
之具矣必欲全不讀書專念一文一葉者為是彼亦豈<lb/>
欺我哉左右以年少便䝉不令讀書之號此可以觀人<lb/>
物矣勉之彼不足與較也榦無屋可以為羣雛之芘近<lb/>
得法雲寺居之僻寂正拙者所宜新正能下訪否<hi>與成叔之</hi>
<hi>子元蕭書</hi>
榦衰晩為貧冒昩不意邊事擾擾如此初至人面不相<lb/>
<pb n="KR4d0285_WYG_009-16b"/>
識便有浮光之警幸即退衂此亦汲汲為自治計今城<lb/>
壁已就人心已安可以無恐矣但年月已暮光隂無多<lb/>
矣已作書懇諸公求歸不然則來春亦决意為歸計彼<lb/>
勢誠弱人心勇鋭亦頗勝丙寅丁夘間但諸賢處事皆<lb/>
未見有足恃者中原分裂兵革方動未有息肩之日謀<lb/>
國者但欲苟安未見其可也<hi>丁丑冬在舒州時書</hi>
榦以與當路諸賢議論不合不忍蠧民誤國力辭厯陽<lb/>
安慶奏事之㫖深入康山堅坐幾百日竟以此忤意平<lb/>
<pb n="KR4d0285_WYG_009-17a"/>
日不相樂者従而擠之罷命之至而此身已歸至臨川<lb/>
矣向使冒昩為修門之行為辱豈小哉自此遂得暫斷<lb/>
四路頭温故書以待盡然有一事欲與契兄議之若蚤<lb/>
下訪幸甚北山倦翁不免一出因與之别想亦不免入<lb/>
郡也生平故舊如賢者今幾人邪以是尤懸懸也<hi>戊寅罷辭</hi>
<hi>召命來歸</hi>
榦諸况如常痰嗽不止亦不足為苦也禮書既畢日與<lb/>
二三朋友考訂暇則相與畨閲舊書亦足自適耳來教<lb/>
<pb n="KR4d0285_WYG_009-17b"/>
縷縷以貧為苦此吾人所通患然平生亦只有此一字<lb/>
可以上荅吾君與父師耳必欲求足則須是棄其所學<lb/>
乃可是何異持千金之璧以易一瓦缶邪投老來歸頗<lb/>
覺鄉俗大不如二十年前足下父子生平自負卓卓如<lb/>
此苟未至飢餓不能出門戸亦不如且伸眉之為愈也<lb/>
嘗見陳子昭勸賢者教兩令似習舉業賢者力折之此<lb/>
卻是子昭美意亦是渠生平艱苦見得如此今説得太<lb/>
髙纔經折挫便就委靡卻不濟事也足下亦想未深知<lb/>
<pb n="KR4d0285_WYG_009-18a"/>
某之事體只看後年正月下了致仕則夫妻父子必至<lb/>
流離此亦已先安排下此一著對他不足畏也春初蚤<lb/>
入城此間有安下處岳陽有一朋友在此真能任道者<lb/>
恐其正月末即歸早來聽其議論甚可壯也<hi>已夘</hi>
榦自夏間為氣疾所苦至今未脱體此病恐與之同死<lb/>
生也更得兩三年在世間讀了所願讀之書則可以無<lb/>
恨矣潮陽之命力以疾辭已再上矣以必得為期也貧<lb/>
固可畏然亦留一个餓死做様子亦不須人人安飽也<lb/>
<pb n="KR4d0285_WYG_009-18b"/>
新春和暖亦能一出否<lb/>
榦辭免之命再上竟未有處分中間都城大火又復無<lb/>
暇及此亦决不能復出便做掛冠主張遲速亦不必論<lb/>
也賢父子何日入城近覺向來朋友講論不親切後未<lb/>
有不束之髙閣者近卻有一二人真可共學獨恨不得<lb/>
相與欵語也<lb/>
　　　與鄭<hi>失名</hi>
榦愚不肖過䝉眷予之厚自惟怠惰深懼無以副期待<lb/>
<pb n="KR4d0285_WYG_009-19a"/>
之意尚蘄有以教之乃幸扁舟浮江訪長者於象山之<lb/>
中以快平昔慕用之私不替寢食稍暇當求遂所願也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0285_WYG_009-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　勉齋集巻九<lb/>
</p>
<p>
</p>
  </div>
</body>
</text>
</TEI>
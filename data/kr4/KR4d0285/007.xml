<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>勉齋集巻七</head>
    <p>
<pb n="KR4d0285_WYG_007-1a"/>
欽定四庫全書<lb/>
　勉齋集巻七　　　　　　宋　黄榦　撰<lb/>
　　書<lb/>
　　　復輔漢卿主管書<lb/>
昨所論性無善惡心有善惡榦以為性亦可謂之有惡<lb/>
者葢因明道惡亦不可不謂之性而發葢天地之間只<lb/>
是箇隂陽五行其理則為健順五常貫徹古今充塞宇<lb/>
宙捨此之外别無一物亦無一物不是此理以人心言<lb/>
<pb n="KR4d0285_WYG_007-1b"/>
之未發則無不善巳發則善惡形焉然原其所以為惡<lb/>
者亦自此理而發非是别有箇惡與理不相干也若别<lb/>
有箇惡與理不相干又卻是有性外之物也易以隂陽<lb/>
分君子小人周子謂性者剛柔善惡君子小人不同而<lb/>
不出於隂陽善惡不同而不出於剛柔葢天下未有性<lb/>
外之物也人性本善氣質之禀一昏一明一偏一正故<lb/>
有善惡之不同其明而正者則發無不善昏而偏者則<lb/>
發有善惡然其所以為惡者亦自此理而發也故曰惡<lb/>
<pb n="KR4d0285_WYG_007-2a"/>
亦不可不謂之性也然人性本善若自一條直路而發<lb/>
則無不善故孟子不但言性善雖才與情亦皆只謂之<lb/>
善及其已發而有善有惡者氣禀不同耳然其所以為<lb/>
惡者亦自此理而發故惡亦不可不謂之性孟子所謂<lb/>
莫非命也程子所謂思慮動作皆天也張子所謂莫非<lb/>
天也陽明勝則德性用隂濁勝則物欲行亦是此意張<lb/>
子曰論氣不論性不明論性不論氣不備故知性之本<lb/>
善又知善惡皆性然後復明且備也更望垂教<lb/>
<pb n="KR4d0285_WYG_007-2b"/>
　　　上江西運使書<lb/>
居於其職而不知事之曲直者不智也知其事之曲直<lb/>
而不為之處當者不仁也受人特逹之知而無以報之<lb/>
者不忠也報之不以其道而陷人於有過者不義也榦<lb/>
誠閩之鄙人也少不自勵老而無用不自量度乃以一<lb/>
命之㣲而膺百里之寄百里之内利害休戚皆不容於<lb/>
不闗其心也雖事之不至於其前猶當日夜求訪而思<lb/>
有以處之况明知其不可乃坐視而莫之救即舉天下<lb/>
<pb n="KR4d0285_WYG_007-3a"/>
之士孰無求進之望哉或以佞或以賄或以請託或以<lb/>
親故其求之者非一方也固有求而不得未有不求而<lb/>
自得也榦非不求也自知其衰老而不敢求也部使者<lb/>
之薦舉乃首及於不求之人此古人有言曰以國士遇<lb/>
我以國士報之言各求其稱也一則恩造二則恩造朝<lb/>
夕傴僂於其間伺人之顔色順人之風㫖惟恐有失焉<lb/>
者是妾婦之道將順其美若夫正救其失扶持植立不<lb/>
使人有纎毫之玷以成其光明盛大之德者此國士之<lb/>
<pb n="KR4d0285_WYG_007-3b"/>
報也王氏饒珉之訟榦之所不能曉者也婉婉之弱子<lb/>
哀號於其前求以奉其母而不得此仁人君子之所宜<lb/>
動心也然所謂天倫者謂其親疎髙下燦然有條而不<lb/>
可易也以弟而繼兄為子而追母則天倫亂矣非所以<lb/>
令衆庶見也非所以明道而立教也夫以一偏之詞執<lb/>
其數十家之族人而指以為教唆者其虚實未可知也<lb/>
以部使者之嚴追而送之他郡棄其家族奔走道途吏<lb/>
卒之誅求囹圄之禁繫十數家者必蕩然而失其常産<lb/>
<pb n="KR4d0285_WYG_007-4a"/>
矣是豈不深可憫耶夫仁人君子之遇事如權衡然葢<lb/>
亦平其心而非有所輕重於其間也然毫釐之際有所<lb/>
未察則亦容有不得其平者部使者之威令若雷霆然<lb/>
世有登乎千仞之山聞雷霆之發於太空也隠然如嬰<lb/>
兒之聲及其一震則裂大石折大木舉措之間不可不<lb/>
審也如此此榦之所以日夜思念而不容自黙也夫承<lb/>
使者之命而追十數家之人於縣令非有所擾也然為<lb/>
縣令則不容不為百姓慮受人之知則不容不為知已<lb/>
<pb n="KR4d0285_WYG_007-4b"/>
者慮也苟為不然則不仁不智不忠不義是小人也大<lb/>
君子之門豈容有此無狀之小人哉此榦之所以不避<lb/>
斧鉞之誅而敢有所言也伏惟台慈察其情而加貸宥<lb/>
焉<lb/>
　　　復李仲詩淮西帥<hi>大東</hi>
榦比以蹤跡不能自明遂具事之始末仰溷台聽方懼<lb/>
瀆尊以速罪戾乃䝉顓价寵賜反覆開曉聞所未聞而<lb/>
又謙抑慰藉如待敵已不勝悚懼不勝感激承諭彼書<lb/>
<pb n="KR4d0285_WYG_007-5a"/>
是猶欲以結集事嫁其罪於榦也比見有蘓知録者以<lb/>
憂歸過此相訪云郭一日呼兩獄推司而問之曰獄案<lb/>
中如何都不曉及通判獄吏荅云此事與通判不相干<lb/>
如何敢冩郭大怒令申報判云各勘杖一百知録徃見<lb/>
之遂相引入卧内於紙袋中出文書一巻内有一條云<lb/>
一體究得上件結集事係是黄通判使令知録云不知<lb/>
是何人體究憑何人言語既無此事如何敢胡冩通判<lb/>
便肯休郭遂教令知録供一狀來云徐師㸃係妄傳州郡<lb/>
<pb n="KR4d0285_WYG_007-5b"/>
台示李明之徒想亦是詐傳通判台㫖遂判一照字而<lb/>
今台諭云云則其説尤可信不知朝廷将信帥司之供<lb/>
責耶抑將信彼之偏辭耶可謂愚之甚也苐恐龍圖於<lb/>
廟堂私劄中未免委曲其詞以致疑惑而不判然别白<lb/>
言之所以中都相識交以書來相告也若是黄通判與<lb/>
謀州郡何不將一行人解帥司乃累日抗拒而不發耶<lb/>
只此一節便自可見其他不辨而自明也台諭每以為<lb/>
其人姦險可畏榦但見其庸陋愚俗而不見其可畏也<lb/>
<pb n="KR4d0285_WYG_007-6a"/>
榦愚不肖數受教於當世之君子矣禮義不愆何恤於<lb/>
人言直道而行成敗利鈍一切付之度外又何彼之足<lb/>
畏哉以堂堂大帥乃凜然畏一列郡之繆守此榦之所<lb/>
以不曉也觀前此賜教以為抑於形勢方今朝列皆賢<lb/>
者或遇為人所誤為之移書求薦則有之若其人不足<lb/>
薦不足用明白而告之彼豈不見聽且龍圖之薦人為<lb/>
朝廷耶為形勢耶髙郵應守其人自賢又石丈之懿親<lb/>
而丞相之所拔擢一語不合東帥劾而去之誰議其非<lb/>
<pb n="KR4d0285_WYG_007-6b"/>
者龍圖之威望豈减於東帥今乃如此隠忍囘互得無<lb/>
損威望耶果如此則繼今以徃髙見逺識之士皆不敢<lb/>
曵裾於龍圖之門而形勢之人日至矣今觀彼書有欲<lb/>
引嫌囘避之語大府遂有乞遷移通判之奏是為其脅<lb/>
嚇而不自覺也果欲囘避則自囘避何必見告耶且繼<lb/>
之曰已作劄子逹大坡矣是何言語乃敢陳於連帥之<lb/>
前彼其意葢欲以大坡相恐嚇耶便是同列亦不敢出<lb/>
此語而大帥之威風乃能受此脅嚇耶且彼何等物類<lb/>
<pb n="KR4d0285_WYG_007-7a"/>
大坡又何嘗眷眷於彼特以虚聲相恐便為之動又有<lb/>
大於此者則當何如也奏狀中有委有才學之語不知<lb/>
何者為才何者為學將委實見其有才學耶抑此二字<lb/>
為形勢而發耶甚非天下之士所望於大君子之門也<lb/>
經濟之才世不多見如龍圖之襟度忠壯固當以韓范<lb/>
自期而世之所謂屬望者亦不輕而受制於小人乃如<lb/>
此此有識所以為之不滿也富貴之來自有定分一門<lb/>
之中登法從者相踵世固不徒以貴顯望龍圖而以道<lb/>
<pb n="KR4d0285_WYG_007-7b"/>
德功業望之也大江之西賢士大夫如林持清議者口<lb/>
若劍㦸故區區之愚忠更望龍圖持心正大處已方嚴<lb/>
是非可否一切付之公論而禍福利害舉不能動吾之<lb/>
心則此等小人奉頭鼠竄之不暇又何敢肆無禮於其<lb/>
上而以形勢相脅持耶如此則道德日以益功業日以<lb/>
彰聲名洋溢西山東湖當為之改觀矣榦愚不肖辱龍<lb/>
圖之愛念者甚至區區之意亦但欲修身明道報知已<lb/>
者而不敢以功利為心今龍圖每得書必勉之曰旦夕<lb/>
<pb n="KR4d0285_WYG_007-8a"/>
必得郡或曰必分符榦不知郡為何物符為何物乃如<lb/>
此利害而屢勤龍圖之開曉耶顔子曾子不試郡不分<lb/>
符將不得為賢人乎天下之士皆必試郡分符而後為<lb/>
可貴耶如此則龍圖亦未為深相知者矣夫子曰不患<lb/>
無位患所以立士亦思所以自立耳而何無位之足患<lb/>
哉大韶大濩森羅乎胸中用之則陳之朝廷薦之郊廟<lb/>
不用則戛擊搏拊於大山長谷之中穹材茂木清韻遺<lb/>
響自以為樂囘視人世方且擊甕盎奏淫哇雜優溺何<lb/>
<pb n="KR4d0285_WYG_007-8b"/>
足聽哉何足戀哉榦所遣丐祠人尚未歸幸而得之更<lb/>
當買舟絶江長歌痛飲於吴山之上然後歸老武夷山<lb/>
中不復交於人世矣仰恃寛𢎞僭陳愊悃言詞激切尚<lb/>
幸矜照<lb/>
　　　復交代王寺丞<hi>從</hi>
榦比承台翰之賜又辱真染見之别幅詞意鄭重不勝<lb/>
感刻諛詞賤跡不復重禀惟是交承之契誠非偶然况<lb/>
又得踵賢者之遺規其為感幸非言所可既也漢陽小<lb/>
<pb n="KR4d0285_WYG_007-9a"/>
壘介於大國之間士大夫不自愛重徃徃過自畏怯又<lb/>
以一葦可航雖守土之官亦絶法出境奔走諸臺諂事<lb/>
上官不過求知巳事苞苴徒餔啜耳想其趨走臺府未<lb/>
免傴僂屈折於吏書之前以至自損威重以故臺前兵<lb/>
卒視漢陽如縣吏之視都保耳其肆為無禮計非一朝<lb/>
一夕之故奉天子命為守豈宜低首下氣奉承此輩耶<lb/>
自交代文赫然奮怒執而囚之公議翕然咸以為當大<lb/>
别秋興自此遂增九鼎之重矣榦也庸懦不武亦得襲<lb/>
<pb n="KR4d0285_WYG_007-9b"/>
此餘威稍可自振何幸如之何幸如之或者以為州郡<lb/>
不應収禁監司之兵卒天下之惡一也監司兵卒敢以<lb/>
擾州郡而州郡治之是為監司懲惡也何不可之有以<lb/>
太守而敢於治監司兵卒則太守之賢可知又足以明<lb/>
監司之賢然後州郡乃敢如此也此蔡丈一時施行之<lb/>
失當亦自悔之矣吾輩従宦誠非得已不過為貧為義<lb/>
合則留不合則去况事之直在我又何歉之有榦視事<lb/>
已數日茫然未知顛末特每事必照交代丈例施行所<lb/>
<pb n="KR4d0285_WYG_007-10a"/>
謂步亦步趨亦趨也有可見教者更望不外<lb/>
　　　復李軍使書<hi>蜀人</hi>
榦講聞髙誼之日乆矣參辰相望願見無由忽承惠書<lb/>
陳義慷慨詞氣奮厲如驚湍怒濤洶湧奔放不可涯涘<lb/>
不問可知其為蜀之名士也忠義之心人誰無之顧志<lb/>
昏於利氣怵於勢則畏懦蓄縮而不能以充此心耳觀<lb/>
執事之所以自叙豈流俗之所敢望哉顧是非毁譽屬<lb/>
乎人窮通得喪屬乎天吾惟盡吾此心而已其他皆不<lb/>
<pb n="KR4d0285_WYG_007-10b"/>
必論也閩蜀相望幾萬里安楊之事固不能盡知而亦<lb/>
嘗竊聞其略矣柴與之世之所謂善彚而顧若是焉何<lb/>
哉宜春善地士友亦多可與語惟執事安之而已榦少<lb/>
不自力老而無成資性狷狹與世多齟齬其窮悴特甚<lb/>
俾守偏壘年事至此豈能尚隨俗俯仰方上香火之請<lb/>
裹足窮山杜門掃軌以終餘年安得千尋之綆挈執事<lb/>
於深淵惟執事安之公道開明晉用有日矣<lb/>
　　　與劉晦伯侍郎書<lb/>
<pb n="KR4d0285_WYG_007-11a"/>
榦拙謬無他長平生但知從師友讀書於世事全不通<lb/>
曉一行試吏亦但知守父兄亷勤之訓此侍郎所熟知<lb/>
又安知邊防為何事既為此來亦不敢不私自籌度以<lb/>
愛君憂國為此心之主而一身之利害不敢計至於存<lb/>
撫百姓相親相愛使如父兄子弟腹心手足入可使守<lb/>
出可使戰人心既歸則兵之弱者當思所以使之强財<lb/>
之乏者當思所以使之富城池雖難猝修而要害之地<lb/>
亦當思所以為老弱保聚之謀南北之限雖有淮河之<lb/>
<pb n="KR4d0285_WYG_007-11b"/>
阻吾既能探彼之事彼又豈不知吾之虚實哉吾之至<lb/>
忠至誠至仁至信又以服南北之心而又知吾之不可<lb/>
犯則雖羊陸之事恐不出此今北方擾擾内有骨肉之<lb/>
相殘外有强敵之相迫山東河北郡盗蠭起道路不通<lb/>
此豈非諸葛孔明所謂存亡危急之秋耶今托身於人<lb/>
而目之所見皆與心之所謀者不相類天下人物有才<lb/>
智自足以有為者有才智不足而資人以有為者自足<lb/>
有為者當依之資人以有為者當輔之既不足有為而<lb/>
<pb n="KR4d0285_WYG_007-12a"/>
又訑訑然拒人於千里之外此所以私竊憤懣而亦不<lb/>
敢見之詞色也目今相處亦無他事之小小者亦不敢<lb/>
數言其闗繫稍大者亦不容不言禮貎徃來亦與他郡<lb/>
守貳無異但勢分太尊而情好隔得失太重而猜防深<lb/>
望其松茂栢悦魚川泳而鳥雲飛則决無此也不獨於<lb/>
榦為然而僚屬莫不然也姑以貌相承而已初亦甚覺<lb/>
可駭今則乆而安之矣聞不和之説已闗廟堂之聽欲<lb/>
和甚不難但相與為欺君誤國持禄自謀之計則無徃<lb/>
<pb n="KR4d0285_WYG_007-12b"/>
而不和是非可否之相濟乃所以為和也初亦思為避<lb/>
之之計葢恐其隂相中傷今既頑然聽其自爾也辱侍<lb/>
郎愛念之深且有甚不可處之慮此亦無不可處者姑<lb/>
自盡而已餘則付之分也故敢詳及之榦冬至一疾幾<lb/>
殆稍安即過歴陽鞫獄徃反一月胡總卿以檄見招更<lb/>
兩三日後徧走㳂淮數百里巡視守把即過金陵亦得<lb/>
一見制帥入幕之請恐非寒賤所敢望也區區愚見竊<lb/>
意邊郵無寧靜之理儻得如侍郎之公忠無我以撫臨<lb/>
<pb n="KR4d0285_WYG_007-13a"/>
軍民廣謀博聽延攬英豪庶幾有屹然不可拔之勢但<lb/>
従容獻納折衝樽俎自有妙算又不在於東馳西騖也<lb/>
附此申禀<lb/>
　　　與胡總卿書<lb/>
榦比因人行嘗草率具𨽻人之敬度必闗瀆台聽惟是<lb/>
請違倐忽十閲月拳拳尊慕實切此心自顧寒㣲朝廷<lb/>
過聽用逾其分氣血日衰去家十五年忽動丘壑之念<lb/>
遂上香火之請不䝉開允俛首於此事簡民醇可以養<lb/>
<pb n="KR4d0285_WYG_007-13b"/>
痾一旱可畏種不入土人無葢藏朝夕凜然無以為計<lb/>
計使以監司而守武昌必欲括諸郡之粟以歸一郡制<lb/>
使以防邉而實逺儲不肯泄逺郡之粟以歸内地漢陽<lb/>
介於安復武昌之間制使禁安復之米使不得至漢陽<lb/>
漕使又欲泄安復漢陽之米以濟武昌以故漢陽獨受<lb/>
其害所幸得旱之初盡捐帑中之積廣糴客米得萬石<lb/>
而舊積亦有三萬不斗大之郡而有四萬石之積遂可<lb/>
以安枕而無虞然兩司之交鬭猶未已也計使挾朝廷<lb/>
<pb n="KR4d0285_WYG_007-14a"/>
之命以持制閫又以閫外之權以令漕司至遣大軍數<lb/>
十人守漢陽之境計使又遷怒以治安復之官吏是何<lb/>
氣象乃若是耶監司之體當如是耶隂陽不和則為旱<lb/>
人事如此何以召天地之和朝廷擇人以安逺而一室<lb/>
之内自相攻擊何以安人心而固吾圉耶世之所謂人<lb/>
物乃如此其豈不大可寒心耶以是益令人動歸去來<lb/>
之興也要之制使之理為直葢實塞下之粟事體為重<lb/>
而救一郡之歉亦易為力也亦嘗以為解計臺之意遂<lb/>
<pb n="KR4d0285_WYG_007-14b"/>
亦併䝉見詆自是只得靜以聽之不敢被髪纓冠而徃<lb/>
救也榦止俟賑濟結局當再申前請得遂従欲則當買<lb/>
舟東下拱聽教誨也<lb/>
　　　與綦總郎書<hi>奎</hi>
榦復自向者某官出宰建陽得托受㕓之庇因獲晉拜<lb/>
去嵗金陵復得預屬吏之末兹承肅将正命榮總餉臺<lb/>
又獲宻邇臺治朝夕親承教條視他郡有榮耀焉顧以<lb/>
疎賤僅能具名姓通記府雖一水之阻又不敢越境親<lb/>
<pb n="KR4d0285_WYG_007-15a"/>
承約束拳拳此心如水東注然區區賤職有不敢不禀<lb/>
瀆者是以忘其犯分之誅輒自冒昩陳之榦衰晩庸謬<lb/>
無足比數誤䝉朝廷知遇之厚試邑一年而得倅為倅<lb/>
一年而得郡此近例所無有不肖何足以當之朅來此<lb/>
邦民淳事簡日領詞訟不過三五紙晨起治事一二刻<lb/>
即退終日可以髙卧財賦之入不過市井酒税亦不難<lb/>
辦真無毫髪可以圖報朝廷知遇之意身雖佚而心實<lb/>
不遑安也然有一國之地則當有一國之政毫髪有闕<lb/>
<pb n="KR4d0285_WYG_007-15b"/>
則無非太守之罪是豈得以為事簡而自佚哉漢陽雖<lb/>
小郡實與武昌為脣齒丙寅丁夘榦適在武昌武昌之<lb/>
人日夜望漢陽之烽火以為安否孫氏都武昌而使魯<lb/>
肅守漢陽則其為要害可知今乃蕩然無城池之可恃<lb/>
此豈郡守之所敢自安城南俯瞰大江堤岸低薄夏月<lb/>
水漲居民晝夜為之不寧一或潰決則一郡生靈皆為<lb/>
魚矣城池堤岸二事乃郡政之最大者日夜籌度計畫<lb/>
要非郡計所能獨辦俟有成説即具利害方略申朝廷<lb/>
<pb n="KR4d0285_WYG_007-16a"/>
諸司而目前有不容已之事惟使所可以主張者本軍<lb/>
軍籍多缺禁軍二百人僅存百二十人多遊手亡命之<lb/>
徒向來廩給不充聽其朝來暮去自榦到任為之增廩<lb/>
給然後粗有固志且招填已及百五十人見招是舊額<lb/>
但無營屋可居徃徃散處民間有營屋二三十間又在<lb/>
郡山之後荒蕪無人之地深為非便葢漢陽郡城自紹<lb/>
興之初殘破之後並無居民岳侯屯兵武昌遂佔郡城<lb/>
荒地為水軍寨所佔之地居郡城三分之一也水軍七<lb/>
<pb n="KR4d0285_WYG_007-16b"/>
八百人又皆髙燥之地郡中居民皆在卑濕又皆偪仄<lb/>
無所容居軍學乃在湖水之中同官廨舍徃徃不能備<lb/>
猶非利害而禁軍無營寨乃缺典之大者今水軍所居<lb/>
之地既為寨屋又為房廊既為廨舍又為花圃向屯七<lb/>
八百人則空地甚多同為屯軍水軍之地有餘而禁軍<lb/>
乃無營寨禁軍之兵無地可居而寄屯之軍其地反多<lb/>
空閒以彼有餘補此不足公此心而觀之亦無不可者<lb/>
欲乞某官曲加憐念呼權司而諭之此意或差一屬官<lb/>
<pb n="KR4d0285_WYG_007-17a"/>
過江相度如果從所請本軍每嵗甘出賃金償之亦惟<lb/>
命是聽么麼小郡非上司力賜主張則雖有趨事赴功<lb/>
之念亦無以展布<lb/>
　　　復豐宅之淮西帥<hi>有俊</hi>
榦備員假守才具淺拙誠無能為獨拳拳宗社之念日<lb/>
夜憂惻無所控訴昔藝祖數百年之基業江左數百萬<lb/>
之生靈二帝之游魂無歸八陵之餘憤未洗當彼中衰<lb/>
殘朝不謀食之際正中原遺黎奚為後我之時以如是<lb/>
<pb n="KR4d0285_WYG_007-17b"/>
之重任付之當世諸賢浮光之警今又兩月矣未知有<lb/>
一字施行起人意者想其聞殺却敵人幾名之報上下<lb/>
舉手相慶又為宴安江沱苟安嵗月之計其使人憤懣<lb/>
欲逃遁山林而不可得也忽聞先發制人之誨不覺喜<lb/>
欲起舞今日之事甚不易見釁端既開事不答已向者<lb/>
吾嘗屈已厚幣以事之彼又據有河南北之地志滿意<lb/>
足故可以和今吾既絶其幣又失河北幽燕之故壤其<lb/>
勢只得取償於我此豈可更萌屈已求和之謀今既如<lb/>
<pb n="KR4d0285_WYG_007-18a"/>
此則只有守有戰而已守非易事惟戰乃勝乎守然自<lb/>
諸賢偷安日乆軍政不修百事廢弛将何以戰顧今日<lb/>
事勢則誠有所謂事半而功倍要在處置得宜耳<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0285_WYG_007-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　勉齋集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>勉齋集巻二</head>
    <p>
<pb n="KR4d0285_WYG_002-1a"/>
欽定四庫全書<lb/>
　勉齋集巻二　　　　　　　宋　黄榦　撰<lb/>
　　講義<lb/>
　　　漢陽軍學<lb/>
王子墊問曰士何事孟子曰尚志一章<lb/>
孟子曰自暴者不可與有言也一章<lb/>
　人物並生於天地之間負隂而抱陽均氣而同體未<lb/>
　始不相似也靈於物而謂之人賢於人而謂之士則<lb/>
<pb n="KR4d0285_WYG_002-1b"/>
　其等級亦甚遼絶矣渴飲而飢食趨利而避害人物<lb/>
　之所同也士居其中獨超然有以異於人與物何哉<lb/>
　以其能立吾志而惟仁義之是趨也苟爲不然則章<lb/>
　甫其冠縫掖其衣懵然而無識頽然而無志其所尚<lb/>
　者不過飲食利害之間謂之人已有愧矣亦何以當<lb/>
　爲士之名哉故爲士者要當以立志爲先而立志者<lb/>
　要當以仁義爲主仁義者天理之自然人心之固有<lb/>
　也爲宅也而安爲路也而正人之不可以不居而由<lb/>
<pb n="KR4d0285_WYG_002-2a"/>
　之也言而非之是自害也委爲不能是自棄也士之<lb/>
　異於人物者以其立志而惟仁義之趨也自暴自棄<lb/>
　是舍其所以異於人與物者而不足以謂之士矣諸<lb/>
　君處庠序而謂之士者也盍亦先立吾志講明是理<lb/>
　而力行之庶幾居仁由義而無愧於爲士之名不然<lb/>
　則汨没於飲食利害之間識陋而志卑醉生而夢死<lb/>
　孟子所謂哀哉豈不甚可哀也哉諸君其勉之<lb/>
滕文公爲世子將之楚過宋而見孟子一章<lb/>
<pb n="KR4d0285_WYG_002-2b"/>
　滕之爲國方五十里國之至小者也間於齊楚勢之<lb/>
　至危者也以至小之國處至危之勢干戈相尋翦焉<lb/>
　傾覆可立而待也文公思所以自全之䇿不謀之申<lb/>
　商管晏之徒顧乃卽孟子而問焉孟子亦當告之以<lb/>
　國若何而富兵若何而强庶乎其可瘳也一則曰性<lb/>
　善二則曰堯舜何其迂濶而不切事情耶性者人之<lb/>
　所得於天之理也堯舜者盡此性者也苟盡此性堯<lb/>
　舜可爲也況於區區之富强乎人無賢愚均具此性<lb/>
<pb n="KR4d0285_WYG_002-3a"/>
　堯舜之聖人皆可爲何獨於文公而疑之哉孟子歴<lb/>
　引成覸顔淵公明儀之言所以釋文公之疑卒之以<lb/>
　若藥不瞑眩厥疾不瘳所以厲文公之志也道之不<lb/>
　明久矣舉天下之人汨没於利欲之中貪夫狥財烈<lb/>
　士狥名夸者死權衆庶馮生天之所以與我而堯舜<lb/>
　可爲者懵然莫覺也辟如甕盎之間百千蚊蚋須㬰<lb/>
　之頃乍起乍滅何足道哉諸君誠能深思孟子之言<lb/>
　而厲之以自强之志則將有以超然獨立乎萬物之<lb/>
<pb n="KR4d0285_WYG_002-3b"/>
　表而天下之至貴無以復加矣夫子曰未之思也夫<lb/>
　何遠之有諸君其亦反而思之哉<lb/>
孟子曰人皆有不忍人之心<hi>至</hi>不足以事父母<lb/>
　仁義禮智心之體也惻隱羞惡辭讓是非心之用也<lb/>
　古之言道未有若是之深切著明也人禀五行之氣<lb/>
　以生有是氣則必有是理仁義禮智者木火金水之<lb/>
　理也有是體則必有是用惻隠羞惡辭讓是非者仁<lb/>
　義禮智之用也人莫不有是氣則莫不有是理莫不<lb/>
<pb n="KR4d0285_WYG_002-4a"/>
　有是體則莫不有是用此天之所以與我而人之所<lb/>
　以爲人者也天下之人倀倀然於覆載之間亦嘗反<lb/>
　諸吾身而思之乎飢食而渴飲趨利而辟害則知之<lb/>
　矣至於天之予我而人之所以爲人者乃反不知焉<lb/>
　何哉孟子憫斯人之愚而莫之覺也故爲之反復開<lb/>
　示之旣啟之以孺子入井之端又告之以火然泉達<lb/>
　之始知是理而充之則足以保四海不充之則不足<lb/>
　以事父母充不充之間而功用之遼絶乃如此其教<lb/>
<pb n="KR4d0285_WYG_002-4b"/>
　人之意亦切矣世之學者未有不讀七篇之書者也<lb/>
　而莫有知其立言之爲切者何哉習俗之所汨利欲<lb/>
　之所昏旣無明師良友以示之又無誠心堅志以求<lb/>
　之譬如大明當天而瞽者莫之見也豈不甚可憫也<lb/>
　哉學者誠能於此玩味而有得焉則聖賢之道庶乎<lb/>
　其有入德之門矣<lb/>
公都子曰告子曰性無善無不善也一章<lb/>
　古之言性者多矣何其紛紛而不一耶在商書則言<lb/>
<pb n="KR4d0285_WYG_002-5a"/>
　常性在周書則言節性在孔子則言性相近在孟子<lb/>
　則曰性善聖賢立論固已不同下至諸子則荀子言<lb/>
　性惡揚子言善惡混韓子言三品佛氏則又以知覺<lb/>
　言性然則後世將何所折𠂻耶蓋嘗卽數說而考之<lb/>
　性卽理也理無不善氣質之禀不能皆同則所受之<lb/>
　理亦隨以異此善不善之所由分也商書之言常性<lb/>
　孟子之言性善此指理而言也周書之言節性孔子<lb/>
　之言相近此指氣而言也所指雖異亦何害其爲同<lb/>
<pb n="KR4d0285_WYG_002-5b"/>
　哉荀楊佛氏則敢爲異論而不顧者也謂之惡則性<lb/>
　無善矣謂之混則善惡相對而生也此豈理之本然<lb/>
　者哉知覺者人之精神而又非所以言性也惟韓愈<lb/>
　生於數子之後獨有得於聖賢之意其曰性之品有<lb/>
　三則孔子相近之謂也所以爲性者五則孟子性善<lb/>
　之謂也故其自視以爲世無孔子不當在弟子之列<lb/>
　而每以孟子自比者夫豈無所見而然歟愈之言則<lb/>
　善矣然性之品有三亦未知其所以然也迨我本朝<lb/>
<pb n="KR4d0285_WYG_002-6a"/>
　關洛之學發明孔孟不傳之遺旨曰性卽理也天下<lb/>
　之理原其所自未有不善又曰人生氣禀理有善惡<lb/>
　又曰形而後有氣質之性善反之則天地之性存焉<lb/>
　然後聖賢之意坦然明白而諸子異端始無所容其<lb/>
　喙矣學者知理之無不善則當加存養之功知氣質<lb/>
　之有善有不善則當施矯揉之力務本之學未有急<lb/>
　於此者君其勉之<lb/>
孟子曰仁則榮不仁則辱一章<lb/>
<pb n="KR4d0285_WYG_002-6b"/>
孟子曰三代之得天下也以仁一章<lb/>
　人禀五行之秀氣以生所禀之理則爲仁義禮智信<lb/>
　此天之所以予我而人之所以爲人也天生五材缺<lb/>
　一不可在易之乾則曰元亨利貞在人之徳則曰仁<lb/>
　義禮智而不及乎信者何也仁義禮智莫非實理之<lb/>
　爲信猶土之居中而旺於四季也故四端不言信而<lb/>
　信在其中矣仁義禮智四者並立而聖人於易獨曰<lb/>
　立人之道曰仁與義七篇之書亦多以仁義對言而<lb/>
<pb n="KR4d0285_WYG_002-7a"/>
　又不及乎禮智者何也仁屬乎陽禮則陽之極義屬<lb/>
　乎隂智則隂之極猶夏者春之極而冬者秋之極也<lb/>
　故專言仁義而禮與智在其中矣至於孔門師生之<lb/>
　問答又皆以求仁爲先而不及乎義孟子此章亦特<lb/>
　以仁爲言者又何也葢仁者天地生物之心而人之<lb/>
　所得以爲心者也四序之運莫非生意之流行此心<lb/>
　之玅亦孰非仁道之流行乎君仁臣忠父慈子孝兄<lb/>
　友弟恭夫義婦從與夫交朋友之信不仁而能若是<lb/>
<pb n="KR4d0285_WYG_002-7b"/>
　乎苟盡此心則安富尊榮亦理之所必然也世教不<lb/>
　明人心邪僻父子兄弟之間猶不能以相保況敢望<lb/>
　其仁民愛物乎舉天下之間莫非私意之流行相傾<lb/>
　相詐相戕相賊無一物得遂其生者至於天下之人<lb/>
　牧未有不嗜殺人則私意横生天理滅矣不知人心<lb/>
　旣失國其有不殆者乎此孟子於戰國之際深明榮<lb/>
　辱得失之辨其憂世之心切矣諸君日處庠序可不<lb/>
　知孔孟教人之先務而思所以自勉乎<lb/>
<pb n="KR4d0285_WYG_002-8a"/>
孟子曰今有無名之指屈而不信一章<lb/>
孟子曰拱把之桐梓人苟欲生之一章<lb/>
　天運乎上地處乎下隂陽五行周流乎中而人物生<lb/>
　焉則人物者均禀天地之氣以爲體而均得天地之<lb/>
　心以爲心也然人之所以異於物者又以其禀氣之<lb/>
　正而其心爲最靈人物並生於天地之間而獨異於<lb/>
　萬物者如此其可不知所以自貴乎聖賢教人必使<lb/>
　之正其心修其身者葢不若是則無以全天地之賦<lb/>
<pb n="KR4d0285_WYG_002-8b"/>
　予而異於萬物也所謂正其心修其身者亦盡吾當<lb/>
　然之理而已耳目手足百體具焉身也視明而聽聰<lb/>
　手恭而足重此身之理而所以爲身者也虛靈知覺<lb/>
　百慮生焉心也仁義禮智以爲體惻隱羞惡辭讓是<lb/>
　非以爲用此心之理而所以爲心者也内而察諸精<lb/>
　神念慮之間外而審諸動容周旋之際無適而不當<lb/>
　於理此心之所以正身之所以修也苟爲不然則狥<lb/>
　情縱欲悖理傷道亦將無所不至矣雖曰具人之形而<lb/>
<pb n="KR4d0285_WYG_002-9a"/>
　與禽獸奚異哉孟子憂世之心切故舉其至輕以明<lb/>
　其至重欲使斯人反而思之庶乎有以全吾身心之<lb/>
　理而無愧於所以爲人也讀孟子之書者多矣孰能<lb/>
　深味其言而力行之乎以至貴之身心沉溺於利欲<lb/>
　之中自暴自棄而不自知也其亦可哀也哉誨爾諄<lb/>
　諄聽我藐藐其是之謂夫<lb/>
孟子曰牛山之木嘗美矣一章<lb/>
孟子曰無惑乎王之不智也一章<lb/>
<pb n="KR4d0285_WYG_002-9b"/>
　性稟於天故在人無不善之性情發乎性故在人<lb/>
　無不善之情所以不善者氣昏之欲汨之也迨其氣<lb/>
　清而欲窒則善端未有不油然而生者性善故也書<lb/>
　曰惟皇上帝降𠂻於民詩曰天生烝民有物有則孩<lb/>
　提之童至無知也而皆知愛其親赤子入井於已無<lb/>
　與也而見之者皆怵惕火然泉達誰獨無是心哉有<lb/>
　是心而不能養之養之而不能致其志善端雖萌而<lb/>
　爲氣所昏爲欲所汨天固予我而我固賊之則與禽<lb/>
<pb n="KR4d0285_WYG_002-10a"/>
　獸奚異哉誰能存養於齋莊静一之中省察於念慮<lb/>
　云爲之際使吾善端之萌通逹而無窒礙充足而無<lb/>
　欠缺如萌蘖之生無牛羊斧斤一暴十寒之害則其<lb/>
　至於干雲蔽日也可必矣故爲人而合乎天爲士而<lb/>
　至於聖亦卽此心而充養之耳孟子發明養心之論<lb/>
　而申之以專心致志之戒其示人之意切矣讀書至<lb/>
　此而猶不悟焉則亦終於爲小人之歸也豈不深可<lb/>
　歎哉<lb/>
<pb n="KR4d0285_WYG_002-10b"/>
孟子曰仁人心也義人路也一章<lb/>
　古昔聖賢垂世立教載在方䇿凡言心者不一而足<lb/>
　堯舜禹之授受也曰人心惟危道心惟微成湯則以<lb/>
　禮制心文王則小心翼翼孔子有操則存舎則亡之<lb/>
　戒孟子復斷爲之說曰學問之道無他求其放心而<lb/>
　已矣聖賢之事業大矣而拳拳於心之一說何耶心<lb/>
　者神明之舍虛靈洞澈具衆理而應萬事者也天之<lb/>
　高也地之厚也日月之出没寒暑之往來四序之行<lb/>
<pb n="KR4d0285_WYG_002-11a"/>
　萬物之生是必有爲之主宰者然也苟無以爲之主<lb/>
　宰則安能亘古窮今循序而不亂乎人禀天地之氣<lb/>
　以爲體而得其所以主宰者以爲心故人心之妙可<lb/>
　以參天地可以贊化育可以修身而齊家可以治國<lb/>
　而平天下孰非此心之所爲乎然人心至微而攻之<lb/>
　者衆耳目口鼻之欲喜怒哀樂之私皆足以爲吾心<lb/>
　之累也此心一爲物欲所累則犇逸流蕩失其正理<lb/>
　而無所不至矣是以古之聖賢戰戰兢兢静存動察<lb/>
<pb n="KR4d0285_WYG_002-11b"/>
　如履淵冰如奉槃水不使此心少有所放則成性存<lb/>
　而道義行矣此孟子求放心之一語所以警學者之<lb/>
　意切矣自秦漢以來學者所習不曰詞章之富則曰<lb/>
　記問之博也視古人存心之學爲何事哉迨我本朝<lb/>
　周程先生倡明聖學以繼孟子不傳之緒故其所以<lb/>
　誨門人者尤先於持敬敬則此心之自存而所以求<lb/>
　放心之要旨也學者卽其說而力行之庶乎其有入<lb/>
　德之門矣<lb/>
<pb n="KR4d0285_WYG_002-12a"/>
孟子曰養心莫善於寡欲一章<lb/>
　孟子嘗言求放心矣又言存其心矣操之則存舍則<lb/>
　亡心之存亡決於操舍而又曰莫善於寡欲何也操<lb/>
　存固學者之先務然人惟一心而攻之者衆聲色臭<lb/>
　味交乎外榮辱利害動乎内隨感而應無有窮已則<lb/>
　清明純一之體又安能保其常存而不放哉夫心之<lb/>
　所以易放而難操者以其有欲也塵去則鏡明風靜<lb/>
　則水止凡天下之可喜可嗜者舉不足以爲吾之慮<lb/>
<pb n="KR4d0285_WYG_002-12b"/>
　則心之虚靈淡然泊然有不待操而自存矣出門如<lb/>
　賓承事如祭夫子之告仲弓操存之謂也非禮勿視<lb/>
　非禮勿聽非禮勿言非禮勿動夫子之告顔淵寡欲<lb/>
　之謂也二子之問仁則同而夫子告之之異者豈其<lb/>
　所到固有淺深歟高城深池重門擊柝固足以自守<lb/>
　矣内姦外宄投隙伺便一有少懈而乘之者至矣良<lb/>
　將勁卒堅甲利兵掃除妖氛而乾清坤夷矣此孟子<lb/>
　發明操存之說而又以爲莫善於寡欲也雖然寡欲<lb/>
<pb n="KR4d0285_WYG_002-13a"/>
　固善矣然非眞知夫天理人欲之分則何以施其克<lb/>
　治之功哉故格物致知又所以爲寡欲之要此又學<lb/>
　者之所當察也聖賢諄諄之誨無非爲人心慮也學<lb/>
　者讀此書而不知養其心謂之非愚可乎<lb/>
公孫丑問曰敢問夫子惡乎長曰我知言我善養吾浩<lb/>
然之氣<hi>至</hi>聖人復起必從吾言矣<lb/>
　孟子嘗言養心矣又嘗言養其性矣性卽理也心具<lb/>
　此理者也有以養之則人欲不能爲天理之害操存<lb/>
<pb n="KR4d0285_WYG_002-13b"/>
　寡欲養之之方也而又有所謂養浩然氣者何哉陰<lb/>
　陽五行氣也所以然者理也精粗本一源微顯本無<lb/>
　間也陽一嘘而萬物生陰一翕而萬物成寒暑之往<lb/>
　來風雷之鼓舞無非是氣之用也負陰抱陽以生則<lb/>
　吾之氣固與天地相爲流通矣是則所謂浩然而至<lb/>
　大至剛者也有以養之則富貴不能淫貧賤不能移<lb/>
　威武不能屈堯舜之事業孔孟之道德孰非是氣之<lb/>
　所爲乎苟失其養則委靡巽懦卑陋凡猥錐刀之得<lb/>
<pb n="KR4d0285_WYG_002-14a"/>
　則躍躍以喜毫末之失則戚戚以悲聞公卿大人之<lb/>
　名則側肩帖耳若不可及語賢人君子之道則望洋<lb/>
　向若怳然以驚爲媚竈爲墦間爲妾婦此豈氣之本<lb/>
　然哉養不養之間君子小人之所由分也孟子發明<lb/>
　養氣之論有功於後世大矣然其所以養氣者必先<lb/>
　於集義所以集義者必先於知言能知言則是非邪<lb/>
　正曉然於胸中動容周旋無適而不合於義夫是以<lb/>
　仰不愧俯不怍有以全吾浩然剛大之體矣養性也<lb/>
<pb n="KR4d0285_WYG_002-14b"/>
　養心也養氣也葢亦一理而已然養氣之論何獨至<lb/>
　於孟子而後發耶夫子固嘗言之矣内省不疚夫何<lb/>
　憂何懼此養氣之論所由來也屈子曰寧昻昻若千<lb/>
　里之駒乎將汎汎若水中之鳬與波上下偷以全吾<lb/>
　軀乎諸君其謹擇之<lb/>
孟子曰伯夷聖之清者也<hi>至</hi>其中非爾力也<lb/>
　道之在天下無古今之異聖賢之教人入道之要亦<lb/>
　古今一轍也堯舜禹之授受也曰人心惟危道心惟<lb/>
<pb n="KR4d0285_WYG_002-15a"/>
　微惟精惟一允執厥中聖賢言道自此始也人心者<lb/>
　形氣之私道心者義理之正人心危而難安道心微<lb/>
　而難著始而精以察之終而一以守之則無適而不<lb/>
　合乎中也傅說之告髙宗也曰王人求多聞時惟建<lb/>
　事學於古訓乃有獲事不師古以克永世匪說攸聞<lb/>
　惟學遜志務時敏厥修乃來允懐於兹道積於厥躬<lb/>
　聖賢言學自此始也古人之所行方䇿之所載無非<lb/>
　道也始而多聞以求之終而遜志以守之則無適而<lb/>
<pb n="KR4d0285_WYG_002-15b"/>
　不合乎道至周以來學校之教益修聖賢之道益著<lb/>
　若比年入學中年考校自離經辨志以至於知類通<lb/>
　達强立而不反離經者求之於方䇿辨志者察之於<lb/>
　性情知類通達者見之明强立不反者守之固其教<lb/>
　甚詳其法甚宻也至於夫子旣無位以行其道於是<lb/>
　慱採古先帝王教人之法而著爲大學之書其言大<lb/>
　學之道必先之以格物致知而繼之以誠意正心以<lb/>
　修其身亦不過於知與行而已大易曰學以聚之問<lb/>
<pb n="KR4d0285_WYG_002-16a"/>
　以辨之寛以居之仁以行之中庸曰博學之審問之<lb/>
　愼思之明辨之篤行之皆此意也一知一行相爲終<lb/>
　始知有不至則不能以徒行行有不篤則雖知無益<lb/>
　也入道之要無以復加於此矣是以孟子歴叙伊尹<lb/>
　夷惠之事而繼之以孔子非好方人也所以明入道<lb/>
　之要也始條理者知之事終條理者聖之事知與行<lb/>
　之謂也孔子之異於三子者知之至行之盡三子之<lb/>
　不及孔子者知有所蔽於始而行有所缺於終也此<lb/>
<pb n="KR4d0285_WYG_002-16b"/>
　孔子之所以獨得其全而三子僅得其偏也知有不<lb/>
　至行有不盡雖以伊尹夷惠之資尚不能無愧於孔<lb/>
　子而況學者乎世之學者溺於卑近淺陋之習旣未<lb/>
　嘗有志於聖賢之道其有志焉者則或騖於方䇿而<lb/>
　踐履有所不察或專於性情而知識有所不周道之<lb/>
　不明不行由此其故也誠能卽孟子之說而思之則<lb/>
　始終兩盡而無惑乎紛紛之論矣<lb/>
浩生不害問曰樂正子何人也一章<lb/>
<pb n="KR4d0285_WYG_002-17a"/>
　學之所造有淺深則德之所至有高下聖賢推明其<lb/>
　序使學者循而進焉其望於斯世亦至矣由善而信<lb/>
　由信而美以至於爲大爲聖爲神夫聖神者豈常人<lb/>
　之所敢望哉孟子當戰國之際其告人者不曰堯舜<lb/>
　則曰湯武豈固强人以其所不能哉盖人性皆善聖<lb/>
　神者亦全吾性之所固有爾學者豈以不能爲患哉<lb/>
　患不爲也雖然聖神固可學也而必始之以有可欲<lb/>
　之謂善何哉此孟子指其至易曉者而示人以入道<lb/>
<pb n="KR4d0285_WYG_002-17b"/>
　之門也葢學者入道之初將以決其趨向不必它求<lb/>
　也求之於可欲不可欲之間而已今有人焉孝弟忠<lb/>
　信樂善不倦不惟我之所欲而人亦以爲可欲也不<lb/>
　仁不智無禮無義不惟人以爲可惡而吾亦自知其<lb/>
　可惡也學者反而思之凡吾言行之間果可欲乎果<lb/>
　可惡乎從其所欲舎其所惡斯可以爲善人矣由是<lb/>
　而進焉雖聖神可爲也孟子教人何其炳而易知簡<lb/>
　而易行也哉又曰無爲其所不爲無欲其所不欲如<lb/>
<pb n="KR4d0285_WYG_002-18a"/>
　斯而已矣亦此意也勉之以人之所難能而曉之以<lb/>
　人之所易能聖賢之望於學者如此而學者顧不思<lb/>
　焉其亦可歎也哉<lb/>
孟子曰雞鳴而起孳孳爲善者舜之徒也全章<lb/>
　事所當爲之謂善有所爲而爲之謂利爲君而仁爲<lb/>
　臣而敬爲子而孝爲父而慈事之所當爲者也爲内<lb/>
　交爲要譽爲宫室之美爲妻妾之奉有爲而爲之者<lb/>
　也善者天理之公利者人欲之私公私之間相去甚<lb/>
<pb n="KR4d0285_WYG_002-18b"/>
　近而一則爲舜一則爲蹠乃由是而分焉葢人心之<lb/>
　靈與天同體純粹至善萬理具焉雞鳴而起孳孳在<lb/>
　是則舜之兢兢業業由仁義行者亦是心也見便則<lb/>
　趨見利則奪枉尺直尋則爲之損人益已則爲之雞<lb/>
　鳴而起孳孳在是則盜蹠之暴戾恣睢日殺不辜亦<lb/>
　是心也一善利之間而上智下愚之分乃如此差之<lb/>
　毫釐謬以千里可不謹哉孟子發明善利之論而尤<lb/>
　謹其所謂間者葢欲學者精别於毫釐之際而審其<lb/>
<pb n="KR4d0285_WYG_002-19a"/>
　所趨向也至其答梁王之問告宋牼之詞皆拳拳於<lb/>
　義利之别其示人之意切矣學者誠能澄心静慮反<lb/>
　觀内省於其所謂間者而致察焉凡吾一念之發果<lb/>
　善乎果利乎善則行之利則避之朝於斯夕於斯就<lb/>
　其如舜者去其不如舜者是亦舜而已矣苟爲不然<lb/>
　計較於毫髪之微而甚至於父子兄弟不能保其不<lb/>
　同禽獸者無幾爾一念之差固若此哉學者不可不<lb/>
　察也<lb/>
<pb n="KR4d0285_WYG_002-19b"/>
孟子曰有天爵者有人爵者一章<lb/>
孟子曰欲貴者人之同心也一章<lb/>
　富與貴是人之所欲也聖賢之論乃獨重理義而輕<lb/>
　富貴何哉理義天之所賦也富貴人之所予也人之<lb/>
　所予人得而奪之天之所賦根於人心不可易也一<lb/>
　輕一重葢有不難辨者然閭巷之人知有富貴而不<lb/>
　知有理義學士大夫則知理義矣然未有不爲富貴<lb/>
　所移而忘其所可重若夫眞知富貴之爲輕理義之<lb/>
<pb n="KR4d0285_WYG_002-20a"/>
　爲重非知道者孰能識之仁義禮智天之予我而吾<lb/>
　心之所固有也充吾之仁則愛人利物而居天下之<lb/>
　廣居充吾之禮則别嫌明微而立天下之正位充吾<lb/>
　之義則體常盡變而行天下之大道充吾之智則察<lb/>
　倫明物而成天下之大業以之爲心則和而平以之<lb/>
　爲人則愛而公推之天下國家則利澤施於今令名<lb/>
　垂於後囘視世之所謂富貴者不過輿馬之赫奕飲<lb/>
　食之豐美宫室之壯麗賢者得志有所不爲不賢者<lb/>
<pb n="KR4d0285_WYG_002-20b"/>
　亦以豢養其不肖之身而遺臭於萬世曽狗彘之不<lb/>
　若而又何足以誇於人哉故善學者要當深明夫内<lb/>
　外輕重之分在内者重在外者輕在外者愈輕在内<lb/>
　者愈重眞積力久胸中泰然天理流行一毫物欲不<lb/>
　能爲之累顔子之簞瓢陋巷曽㸃之鼓瑟浴沂翛然<lb/>
　悠然葢將與造物相爲酧酢天下之至貴無以復加<lb/>
　於此矣孟子之言豈欺我哉<lb/>
孟子曰舜發於畎畆之中傅說舉於版築之間全章<lb/>
<pb n="KR4d0285_WYG_002-21a"/>
　貧賤憂戚是人之所惡也聖賢之論乃獨以是爲進<lb/>
　德之地何哉恐懼修省常生於憂患驕奢淫佚必起<lb/>
　於晏安當羈窮困踣之餘其操心危其慮患深其刻<lb/>
　厲奮發以進於善有不期而然者矣天地之間有陰<lb/>
　則有陽有晝則有夜禍福吉凶貧富貴賤死生憂樂<lb/>
　之變二者常相對而不能以偏無也人生其間隨所<lb/>
　付受葢有一定而不可易者與其戚戚於貧賤而卒<lb/>
　不能以自免孰若因其所遇而反以成吾德耶是以<lb/>
<pb n="KR4d0285_WYG_002-21b"/>
　古之君子有以命義之當然而安之者貧而無諂是<lb/>
　也有以義理之可貴而忘之者不改其樂是也有以<lb/>
　爲天將降大任於我而反以爲進德之地者孟子之<lb/>
　言是也其處之者若是故其胸中泰然一毫外物不<lb/>
　能爲之累顔淵原憲之貧一簞之食百結之衣可謂<lb/>
　極矣惟知聖道之可樂而不知吾身之爲貧後之學<lb/>
　者其貧且賤未必如顔淵原憲之甚也少不如意志<lb/>
　氣銷沮卑辱苟賤靡所不爲不能進德而反以敗德<lb/>
<pb n="KR4d0285_WYG_002-22a"/>
　不能遠辱而重以取辱聞孟子之言亦可以釋然而<lb/>
　悟翻然而改矣<lb/>
景春曰公孫衍張儀豈不成大丈夫哉全章<lb/>
　古之仕者爲道故知有已而不知有人後之仕者爲<lb/>
　利故知有人而不知有已古之君子非仁不存非義<lb/>
　不行所貴者良貴所樂者眞樂人之知不知世之用<lb/>
　不用於我何與焉貧富貴賤死生禍福日交乎前不<lb/>
　暇顧也後之君子心之所固有事之所當行何者爲<lb/>
<pb n="KR4d0285_WYG_002-22b"/>
　仁何者爲禮何者爲義何者爲智皆懵然莫覺也功<lb/>
　名而已耳利禄而已耳以區區之私意小智汲汲然<lb/>
　求售於人慮人之不已用也委曲遷就以求順於人<lb/>
　幸而得志哆然以爲莫已若也小不如意則戚戚然<lb/>
　幾不能以終日矣公孫衍張儀戰國之遊士也一怒<lb/>
　而諸侯懼安居而天下熄則其才亦有足稱者矣以<lb/>
　其無學而不知道也一切求順於人孟子至以妾婦<lb/>
　目之況於學不及古人才不及公孫衍張儀哉夫順<lb/>
<pb n="KR4d0285_WYG_002-23a"/>
　於人者人之所喜也不順於人者人之所惡也然順<lb/>
　人者非有它也以其威福之權足以生殺榮辱乎我<lb/>
　也卽是心而充之則貪財嗜利背君賣國者皆若人<lb/>
　也豈但妾婦之可羞而已哉若夫守道之士不肯脂<lb/>
　韋嫵媚以順乎人者不但出處去就言論風旨之得<lb/>
　其正也託六尺之孤寄百里之命臨大節而不可奪<lb/>
　也豈不毅然大丈夫也哉凡我同志仕而未達學而<lb/>
　未仕者盍亦思所以自勉哉<lb/>
<pb n="KR4d0285_WYG_002-23b"/>
齊人有一妻一妾而處室者全章<lb/>
　孟子一書於辭受出處之際未嘗不拳拳焉齊王欲<lb/>
　見則辭以疾王驩輔行則不與言欲授以室則郤而<lb/>
　不從欲<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>其行則臥而不應枉尺直尋則非之不辨<lb/>
　禮義則非之旣譬以鑽穴隙相窺而又譬之以登壟<lb/>
　斷而罔利至於墦間之喻詞旨懇切若是者果何耶<lb/>
　義與利之間君子小人之所由分而天下國家治亂<lb/>
　之所關係也義者天理之公利者人欲之私循天理<lb/>
<pb n="KR4d0285_WYG_002-24a"/>
　之公則辭受出處惟義之從惟命之安是旣足以全<lb/>
　吾此心之德矣以之治人則必能立懦而激貪以之<lb/>
　事君則必能仗節而死義狥人欲之私者反是卑辱<lb/>
　苟賤惟利之趨旣以喪其本心矣則傷風敗教欺君<lb/>
　誤國皆斯人爲之也聖賢安得不深致其戒哉今觀<lb/>
　墦間一章所以形容其苟賤之態雖三尺童子亦知<lb/>
　惡之然流俗滔滔務爲卑諂工簡牘事苞苴脅肩諂<lb/>
　笑揺尾乞憐自少至老自朝至暮無一念不在於是<lb/>
<pb n="KR4d0285_WYG_002-24b"/>
　視吾身心爲何物視天下國家爲何事其未得之也<lb/>
　則憂愁窮蹙若不可以終日其旣得之也志得意滿<lb/>
　則驕其親戚傲其閭里然其可賤尤甚於墦間而莫<lb/>
　之覺也學者要當深明義利之辨充吾羞惡之心而<lb/>
　養吾剛大之氣然後知孟子之言誠末俗之鍼砭也<lb/>
梁惠王曰晉國天下莫强焉叟之所知也一章<lb/>
　自功利之說勝而王道始不行於後世夫功利之所<lb/>
　以勝者以其有立至之效王道之不行以其迂濶而<lb/>
<pb n="KR4d0285_WYG_002-25a"/>
　不切事情也孟子生於戰國之世告齊梁之君非王<lb/>
　道不言而言王若易然何也王者之道本乎人心循<lb/>
　乎天理人均具此心心均具此理卽是理而行之三<lb/>
　綱旣正九疇旣叙則人皆知尊其君親其上治安之<lb/>
　效猶泰山而四維之也初豈有甚高難行之事亦曷<lb/>
　嘗無朝夕可冀之功哉謂王道爲迂濶而惟功利之<lb/>
　從則曰兵可强也國可富也縱横變詐﨑嶇險側咈<lb/>
　人心逆天理君臣父子之間且不能以相保而又何<lb/>
<pb n="KR4d0285_WYG_002-25b"/>
　以固吾國家然則立至之效乃速亡之兆也湯武以<lb/>
　仁義而王戰國以功利而亡此萬世之龜鑑也然天<lb/>
　下皆知尊湯武而不免蹈戰國之覆轍者則其識見<lb/>
　之卑趨向之謬而不自覺也若昔聖賢無位以行其<lb/>
　道於是推明古先帝王之事業而載之方䇿大綱小<lb/>
　紀本末度數炳然日星之易見也今乃指爲迂濶而<lb/>
　莫之講故自成康殁而民生不見先王之治由此其<lb/>
　故也鄙夫庸人竊國之寵而卒以誤國鴻儒碩士抱<lb/>
<pb n="KR4d0285_WYG_002-26a"/>
　憂世愛君之志而老死於大山長谷之中誠可嘆也<lb/>
　學者將以有行也則孟子之言可不深思而熟玩哉<lb/>
無恒産而有恒心者惟士爲能<hi>至</hi>未之有也<lb/>
　儒術之不見用於世以其空言而無實用故功利之<lb/>
　說常易以求售於人不知夫功利者則曰兵可强國<lb/>
　可富也然挾區區之小數而不知爲國之大體相傾<lb/>
　相詐相戕相賊不惟爲敵國之病而吾國之民固亦<lb/>
　不得安其生矣豈不謂之空言乎儒術則不然自五<lb/>
<pb n="KR4d0285_WYG_002-26b"/>
　畝之宅百畝之田使民養生喪死而無憾然後教之<lb/>
　以孝弟忠信不惟吾之民皆知尊君親上而天下之<lb/>
　人亦皆引領而望之其爲實用孰過於此夫元后者<lb/>
　民之父母也父母之於子必先有以養之而又有以<lb/>
　教之然後爲之子者得以全其父母之身今也爲民<lb/>
　父母聽其自生自死自愚自智而莫之問也又倡爲功<lb/>
　利之說以斵喪之豈爲民父母之道哉虞氏九官周<lb/>
　家六典無非儒者巳試之效孰謂其皆空言而無實<lb/>
<pb n="KR4d0285_WYG_002-27a"/>
　用必待管申之術而後可以爲國乎故孟子論王道<lb/>
　必曰仁政論仁政必曰井地斷斷乎其不可易也孟<lb/>
　子之言旣不用於齊梁之君後世皆知讀其書而不<lb/>
　能用其道故厯數千年而帝王之盛卒不復見可歎<lb/>
　也哉夫儒術之不見用學者相與講明之庻幾猶有<lb/>
　望於斯世也謂之儒者而茫然不知其源流徒抱其<lb/>
　淺陋之識以周旋斯世則吾道之不行功利之說勝<lb/>
　是誰之罪哉學者不可不察也<lb/>
<pb n="KR4d0285_WYG_002-27b"/>
聖王不作諸侯放恣<hi>至</hi>不易吾言矣<lb/>
孟子曰楊子取爲我拔一毛而利天下一章<lb/>
　道者何中而已無過不及之謂中時措之宜謂之時<lb/>
　中是皆人心之本然而不容已天理之至正而不可<lb/>
　易者也天地之化亦大矣小有偏焉則雨暘寒暑各<lb/>
　失其節人受天地之中以生喜怒哀樂念慮云爲其<lb/>
　可以有所偏耶楊氏之爲我墨氏之兼愛皆不得爲<lb/>
　中子莫之執中又非所以爲時中也孟子從而闢之所<lb/>
<pb n="KR4d0285_WYG_002-28a"/>
　以正人心明天理爲天下後世慮至切也夫墨之兼<lb/>
　愛不失爲仁楊之爲我不失爲義孟子極言其禍至<lb/>
　於無父無君而以禽獸目之志於道而不得其中豈<lb/>
　不甚可畏哉後世楊墨之患息而佛老之說興至於<lb/>
　今且千有餘嵗棄天常滅人類習異端之教非先王<lb/>
　之道葢不待其流之弊而與禽獸無異矣學士大夫<lb/>
　不惟不能斥而逺之而溺其禍福之說尊其荒唐之<lb/>
　教甚者則文之以聖賢之言以爲與吾道無異學者<lb/>
<pb n="KR4d0285_WYG_002-28b"/>
　從而信之以自絶於聖人大中至正之道其爲天下<lb/>
　後世之害豈淺鮮哉有志於學者惟以孔子孟子之<lb/>
　言爲主以六經之道爲法則異端之說奚自而入哉<lb/>
　　榦疎謬不才䝉恩假守每念此郡士風簡質渾厚<lb/>
　　可與適道輒誦所聞以與士友講說爲孟子講義<lb/>
　　二十章衰晩愚昧廢學日久不足以發明聖賢之<lb/>
　　蘊奥然孟子之書明白切至誦其本文亦足以使<lb/>
　　人興起於此二十章之中玩味而有得焉則七篇<lb/>
<pb n="KR4d0285_WYG_002-29a"/>
　　之旨可以類推聖賢之道可以馴致惟諸友勉之<lb/>
　　庶幾異日漢水之濱將有以聖道爲諸儒倡者矣<lb/>
　　嘉定乙亥長至後學黄榦謹書<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0285_WYG_002-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　勉齋集巻二<lb/>
</p>
<p>
</p>
  </div>
</body>
</text>
</TEI>
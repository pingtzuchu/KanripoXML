<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集巻二十</head>
    <p>
<pb n="KR4d0162_WYG_020-1a"/>
欽定四庫全書<lb/>
　苕溪集巻二十　　　　　宋　劉一止　撰<lb/>
　　啟<lb/>
　　　謝人薦自代啟<lb/>
分安闒茸之中老將何用名在薦論之域初不自期拜<lb/>
貺若驚循躬知愧竊謂以先達之後汲引後進既舉世<lb/>
之所罕聞以盛徳之餘退託不能又羣情之所大駭攷<lb/>
之於古殆見其難執不願於求知體莫隆於舉代惟九<lb/>
<pb n="KR4d0162_WYG_020-1b"/>
官受命而必遜盖百僚已徳而相師秦漢以來典型僅<lb/>
在郭丹見推於郡守獨薦鄉人而行盧毓親奉於詔音<lb/>
必如卿者乃可馬總賴韓子以増光於後鍾皓進陳實<lb/>
而見稱於時狂若嵇康何乃著書而求絶辨如蔡澤抑<lb/>
難騁説以自媒要須得人乃稱兹寵如某者少而不競<lb/>
長乃甚愚在已所安則自信而不疑於世共慕則却走<lb/>
而弗顧貧屢遭於鬼笑命獨與於仇謀及此衰頽始從<lb/>
禄仕權竒俶儻已摧耗於百憂勃窣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>姍尚經營於一<lb/>
<pb n="KR4d0162_WYG_020-2a"/>
飽夫何交路忽玷誤知此盖伏遇某官識足以照事物<lb/>
之機學足以窮古今之藴以筆舌為人才之羽翼以胷<lb/>
腹為吾道之渭涇謀猷皆契於聖𠂻用舍不違於公議<lb/>
故憐孤寡特為吹嘘遂令枯朽不華之姿復有激昂思<lb/>
奮之意念祈奚之舉類雖曰必行冀公叔之同升則愚<lb/>
豈敢庶殫尺寸少報生成<lb/>
　　　寄湖州太守葛司成啟<lb/>
摳衣曩嵗嘗從館下之招竊芘治封又幸里門之邇尺<lb/>
<pb n="KR4d0162_WYG_020-2b"/>
牘不通於記室刺字未勒於閽人愧動心顔神馳旌棨<lb/>
伏惟鈴齋虚暇神物掖持坐迎有永之年膺受鼎來之<lb/>
福恭以某官學貫百家之奥才絶千人之英國論以為<lb/>
指南吾道之所寄命蜚聲華旦濶歩要津蒙上聖非常<lb/>
之知在漢庭諸公之右衆皆側目叵堪袁盎之居中帝<lb/>
獨虛懐更試蕭公之為政出奉藩宣之寄益攄藴藉之<lb/>
竒老吏畏其神明雅俗安其豈弟然而詞頒中禁有懐<lb/>
仲舒之古風議下廣廷欲問崔琳之今事寧乆煩於剖<lb/>
<pb n="KR4d0162_WYG_020-3a"/>
竹行復慶於賜環某念逺掃門無階望履擬蜀郡中和<lb/>
之作獨恨於匪才聞南陽父母之歌實動於鄉徳嵗序<lb/>
云晚霜威益嚴顧隆善衛之矜式副具瞻之禱<lb/>
　　　謝鄉人王提刑薦舉啟<lb/>
棲遲下吏拙亦宜然叨竊薦書望不及此省躬無取拜<lb/>
貺自疑伏念某志以道窮才與命稱侵尋且老逼孔融<lb/>
過二之年貧悴無營有伯龍十一之誚承乏斆學之域<lb/>
委心吏隠之間博士不治昔者尚嗤於弟子廣文獨冷<lb/>
<pb n="KR4d0162_WYG_020-3b"/>
於今益愧於諸公顧俛黙以何求獨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>姍而就食夫何<lb/>
汲引乃逮妄庸此盖伏遇某官材絶一時智周萬務執<lb/>
謙光而自牧有盛徳而不居羽翼滯淹主張氣類祜甫<lb/>
公舉未嘗以親舊為嫌郭丹義風顧獨薦鄉里之士某<lb/>
敢不激昂思奮砥礪弗渝雖未圖報徳之階要不辱受<lb/>
知之地<lb/>
　　　謝翟内翰薦舉啟<lb/>
頃以孤生獲從下吏於左右乏半辭之助居職業無一<lb/>
<pb n="KR4d0162_WYG_020-4a"/>
日之長獨鄉者慕用之誠盖不圖見顧之重薦論誤及<lb/>
跼蹐靡容惟士之適時猶女之從聘一遇知巳殆將終<lb/>
身雖云待禮而後行常恐失身而晚悔豈聘者實重其<lb/>
選抑從者亦擇所歸古道悠哉斯言已矣伏念某學陋<lb/>
而聞寡志大而術疎及此衰年始縻寸禄間闗自笑慷<lb/>
慨受知在古人以為甚難而晚進豈容驟致此盖伏遇<lb/>
某官三代豪傑一時宗師國論以為指南吾道之所寄<lb/>
命攟收氣類振挽滯淹何期流落之餘乃得依歸之地<lb/>
<pb n="KR4d0162_WYG_020-4b"/>
正使自擇寧復有加某敢不益勵宿心仰酬謬眷仕纔<lb/>
如此或未慙君子之歸巧固有之不敢貽門下之辱<lb/>
　　　謝館職啟<lb/>
給札鑾坡初乏治安之䇿濫巾天禄蔚為遲暮之容聞<lb/>
命自疑循躬知幸竊以東壁圖書之府上列經躔道家<lb/>
蓬萊之山内藏秘録開百王盛衰之緒為四海風化之<lb/>
原雖復喪亂日尋艱難代有未見中祕之文多闕不聞<lb/>
外史之職弗修踵事増華於今為盛祖宗分三館以居<lb/>
<pb n="KR4d0162_WYG_020-5a"/>
豪傑有為之士闢四庫以儲古今未見之書切近禁嚴<lb/>
維容嘯諾使其胷次揚㩁吞太史氏之九流筆下淵源<lb/>
備國師公之七略故於採用皆本作成两禁侍臣歩武<lb/>
先於借路一時名輩事契擬於通家氣習尚傳風流可<lb/>
想惟選除之甚重則名實之加優如某者少有獨學之<lb/>
愚長無兼人之器術業荒於不試精爽耗於多憂流落<lb/>
以來侵尋且老不圖未至獲並俊游討簡編於煨燼之<lb/>
餘繼人物於風塵之後自云無補其忍饕榮兹盖伏遇<lb/>
<pb n="KR4d0162_WYG_020-5b"/>
某官識洞㡬㣲氣涵英特謂蕭相收先秦之圖籍實佐<lb/>
開基而蒙榖獻舊楚之典型有同存國參稽故實協賛<lb/>
謀猷要扶文物之顛乃見規模之逺肆令冗𤨏辱在品<lb/>
題某敢不盡廣舊聞勉規來効領五經之儲校雖曰世<lb/>
官補三箧之散亡終慙前喆冀稍殫於嵗月用仰報於<lb/>
生成過此以還未知所措<lb/>
　　　除直顯謨閣謝宰執啟<lb/>
閤連中禁藏列聖之寳章職逮外官盖本朝之秘選不<lb/>
<pb n="KR4d0162_WYG_020-6a"/>
圖枯槁忽被光華聞命自疑循躬知懼伏念某以鋤耰<lb/>
固陋之質躐臺省清近之班寵既厚而不辭量已踰而<lb/>
莫覺粤從廢黜自卜隠淪更時阽危身獨安於丘壑在<lb/>
已進退義敢怠於君親而况閲嵗者三拜恩已再復簉<lb/>
名於内閤俾増重於外臺有何勞能得此殊異兹盖伏<lb/>
遇某官恢垂絶僅存之直道建乆安不㧞之宏規力何<lb/>
啻於囬天心但知於許國若就深於滄海雖不擇流顧<lb/>
快意於屠門豈必得肉仰愧生成之施孰為稱塞之階<lb/>
<pb n="KR4d0162_WYG_020-6b"/>
茍未死亡尚收寸尺<lb/>
　　　提㸃浙東刑獄謝啟<lb/>
卧疾漳濵乆忘嵗月拜恩粤部遽見吏民荷宸扆之矜<lb/>
憐試廟堂之記録事非意出愧與懼并伏念某鼯技易<lb/>
窮蠧書何益一罹罪籍四易嵗星慣從樵牧之遊不作<lb/>
軒裳之夢孰云枯槁更被光華念一道之平反繫幾人<lb/>
之休戚矧復圖<hi>闕</hi>荒政於不任責未可以見塞兹盖伏<lb/>
遇某官徳全忠厚明燭幽遐哀庻獄之無辜憫一夫之失<lb/>
<pb n="KR4d0162_WYG_020-7a"/>
所故兹固陋亦與使令某敢不益廣所聞自鞭其惰勉<lb/>
副責成之意庶為報徳之階過此以還未知所措<lb/>
　　　責授宫祠謝啟<lb/>
乆矣論思之謬嘖有煩言㷀然衰病之餘自貽伊戚仰<lb/>
承威命殆是寛恩伏念某智識昏庸技能么麽曩膺謬<lb/>
眷辱在近班故時論無所短長於世故都不通曉粗知<lb/>
慕大君子之義欲自託不肖者之身罪斥七年尚煩記<lb/>
録召還期嵗寝冒寵榮豈志願之敢期抑夢寐所不及<lb/>
<pb n="KR4d0162_WYG_020-7b"/>
屬者明詔有位旁捜異能而乃昧唯善舉類之方失事<lb/>
君以人之道揆其重負合置嚴科止削籍於甘泉仍奉<lb/>
祠於真館兹盖伏遇某官懋格天之鴻業挺許國之精<lb/>
忠善不近名清而容物刑兹無赦率循作罰之公罪疑<lb/>
惟輕上廣好生之徳重惟疵賤乆玷陶鎔特屈刑章俾<lb/>
從薄責念孔戣之宜去初不悟於引年歎韓子之慙歸<lb/>
終莫伸於報徳捫心自訟沒齒何云<lb/>
　　　再任宫祠謝啟<lb/>
<pb n="KR4d0162_WYG_020-8a"/>
受恩知過拜命増慙不圖有盡之年再籍無功之禄深<lb/>
惟疵賤乆玷甄陶智實昧於行藏學靡過於藴奥貪寵<lb/>
冐沒不思竒器之格言投老窮空却恨儒冠之左計謂<lb/>
鬢絲之堪織指泌水以樂饑迹其自謀率皆類此一昨<lb/>
去國三嵗奉祠敢懐平進以求伸但恐終更而絶食忱<lb/>
辭上逹私願弗違既許便安仍沾俸稍兹盖伏遇某官<lb/>
行已盡聖賢之道與人存忠厚之規獨運平衡曲成舊<lb/>
物某敢不求全晚節加勵宿心雖云報徳之無階亦欲<lb/>
<pb n="KR4d0162_WYG_020-8b"/>
沒身而靡悔<lb/>
　　　致仕除敷文閣待制謝啟<lb/>
涣恩驟至成命莫囘拜賜逡巡省躬怵惕伏念某曩膺<lb/>
識㧞出自寒㣲初無寸長服在近列惟踐更之既乆曽<lb/>
効見之靡聞病且不支老當以退不圖得謝乃更増華<lb/>
方寓直於書林遽躐升於從槖湔摩昬𤯝誦綸告之溫<lb/>
慈扶掖拘攣服腰鐶之煥麗閭里賛喜親舊改容顧惟<lb/>
何人有此僥倖兹盖伏遇某官量涵海嶽誠貫幽明有<lb/>
<pb n="KR4d0162_WYG_020-9a"/>
周公成王家之忠邁伊尹格皇天之徳功髙不伐位重<lb/>
益謙謂才能皆可陶鎔雖疵賤亦歸覆育重惟無似特<lb/>
受深知始終保全委曲成就叨踰已甚懼弱植之弗勝報<lb/>
稱謂何獨此心之不昩<lb/>
　　　皇太后慶夀八十詔長吏致禮加賜羊酒粟帛<lb/>
　　　　謝啟<lb/>
藩侯下賁布宣寛大之書里巷驚傳創見榮華之錫夫<lb/>
何殊異逮此龍鍾伏念某受才不長聞道最晚壮也之<lb/>
<pb n="KR4d0162_WYG_020-9b"/>
武尚不如人老也楚丘遂多㤀事既乞身而知止固絶<lb/>
望於饕榮屬長樂之禮成偕髙年而澤被至於越匪頒<lb/>
之常式優侍從之舊臣撫已自慙幾人得此兹盖伏遇<lb/>
某官仁深覆育道格邇遐問畆丘之年謬承稱美憫伏<lb/>
生之老姑使授書豈徒加寵於一夫殆欲垂芳於千載<lb/>
捫心懐感投足知歸<lb/>
　<lb/>
　苕溪集巻二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集巻二十一</head>
    <p>
<pb n="KR4d0162_WYG_021-1a"/>
欽定四庫全書<lb/>
　苕溪集巻二十一　　　　　宋　劉一止　撰<lb/>
　　啟<lb/>
　　　答張狀元啟<lb/>
伏審造廷射䇿唱第居先榮動縉紳聲流華夏恭惟歡<lb/>
慶某官受才英特種學邃深㣲言造於六經卓行師乎<lb/>
百代當英主枕戈嘗膽之日正賢士竭精勵志之秋豈<lb/>
特求一日之長庶幾聞三道之要竊窺大對益致精忠<lb/>
<pb n="KR4d0162_WYG_021-1b"/>
意深切而有加言舒徐而不迫皆前日未聞之論興聖<lb/>
心見晚之嗟名盖出於顧期士同知其不獻念莫遑於<lb/>
修慶情過辱於騰牋内揆庸虛仰慙謙厚識弔古精思<lb/>
之作不敢謂能得為國逺慮之人兹為可賀眷言欣頌㒺<lb/>
既敷陳<lb/>
　　　答特奏名狀元啟<lb/>
伏審祇奉臚傳趨登舉首得人之喜有識所同恭惟某<lb/>
官賦傑異之材藴深醇之學文辭少作已擢秀於士林<lb/>
<pb n="KR4d0162_WYG_021-2a"/>
聞譽老成乆推先於州里當英主枕戈嘗膽之日正賢<lb/>
士畢精極慮之秋側聞至言頗契大問向來伏櫪寧忘<lb/>
千里之思此日驚人未覺一鳴之晚既受知於親擢行<lb/>
濶歩於安途念修慶之莫遑辱騰牋之誤及眷言末契<lb/>
實倍歡悰<lb/>
　　　上時相問候啟<lb/>
屈伸在道忍懐韓子之九遷志願有年莫遂荆州之一<lb/>
識足踆踆而欲進神忽忽而若馳念介紹之不先懼聴<lb/>
<pb n="KR4d0162_WYG_021-2b"/>
聞之或駭敢以堙㣲之迹仰通咫尺之書揣分自疑嚮風<lb/>
増慕伏惟信順之至天人所私導迎六氣之和膺受百<lb/>
祥之集恭以某官博大純懿疏通敏明才足以絶千人<lb/>
之英力足以任一世之重忠貫金石信通神明許國以<lb/>
來視身何有幹斗樞而獨運扶天歩於方艱徳在人心<lb/>
事書野史方且執謙自牧避寵弗居魏綘懐多功之嫌<lb/>
豈惟辭賞晏子守足欲之戒亦以矯時出分數路之優<lb/>
灼見累年之効吾圉既固我公盍歸迨兹入覲之初始<lb/>
<pb n="KR4d0162_WYG_021-3a"/>
副具瞻之舊九鼎大吕益増氣象之安烈日嚴霜自覺<lb/>
威明之逺惟帝所屬捨公疇依某末學空疎餘生么麽<lb/>
粤從廢黜自卜隠淪叨宸扆之矜憐賴朝廷之收拭俾<lb/>
使一道待次期年尚期受約束於相門故欲列姓名於<lb/>
記室悃愊所寓筆舌難周殘暑未衰清秋在候冀仰符<lb/>
於倚注宜加衛於寝興<lb/>
　　　賀樞宻使啟<lb/>
伏審拜恩中禁正位元樞夷夏聳聞兵民溢喜竊惟地<lb/>
<pb n="KR4d0162_WYG_021-3b"/>
文天武所以妙生成之功右義左仁所以嚴威徳之用<lb/>
禮隆建使位等上公在周有師尚父之尊於漢實大司<lb/>
馬之任兹乃安危之寄是為心膂之臣恭惟某官學<lb/>
通天人識洞今古體方重而任大事抱純誠而經逺圖<lb/>
齊死生去就於胷中置富貴功名於物外頃廷登於揆<lb/>
路已屢罄於嘉猷汲直居中理應見嫉蕭公乆外帝曰<lb/>
遄歸總臨宥宻之司盖復祖宗之舊念天下之勢本若<lb/>
置器顧今日之事僅如奕棋在兹一着之間遽有千鈞<lb/>
<pb n="KR4d0162_WYG_021-4a"/>
之重得人無競舍公其誰某猥以孤生嘗叨謬眷聞絲<lb/>
綸之亟下覺舊觀之頓還欣抃之私名言罔既<lb/>
　　　賀翰林承㫖啟<lb/>
伏審祗膺使命召拜禁林制書頒傳士類鼓舞竊以自<lb/>
古願治之主將觀逺圖必有視草之臣親承宻命豈特<lb/>
右文之事實參戡難之謀而况寓直北門對揚浴殿自<lb/>
開元之際浸隆學士之名逮章武之初加寵内庭之老<lb/>
禮秩増峻事任匪輕顧非其人不在此選恭惟某官養<lb/>
<pb n="KR4d0162_WYG_021-4b"/>
剛大之氣足以有為好深湛之思欲其自得風規邁往<lb/>
驚論議之非凡忠孝昔聞知典型之尚在召從孤外祥<lb/>
侍燕閒紬石室之書既𠂻信史進玉堂之直仍襲世官<lb/>
謬云天子之私人端是吾家之舊物然而國是所屬物<lb/>
論既孚兹為大用之階即副具瞻之望某年路無幾仕<lb/>
乃為貧自知後世之濶疎獨恨登門之較晚及兹賛喜<lb/>
深切知歸欣頌之私名言㒺既<lb/>
　　　賀樞宻再入啟<lb/>
<pb n="KR4d0162_WYG_021-5a"/>
伏審寵拜殊恩還登近弼惟圖任舊人共政盖聖主所<lb/>
欲仰成克左右厥辟宅師抑明公以之自任絲綸甫下<lb/>
逺邇均懽恭惟某官篤厚深閎疎通博敏鈎貫百家之<lb/>
選沉涵六籍之醇自結上知偏儀要路筆墨畦逕爾雅<lb/>
无愧於西京師友淵源潤色似從於東里有言必盡遇<lb/>
事不辭亟參帷幄之籌協賛樞機之任出分憂顧曽未<lb/>
幾時汲黯去朝初言譽毁晉公當國實係重輕奉溫詔<lb/>
以遄歸罄嘉猷而入告條先帝之故事大王室之中興<lb/>
<pb n="KR4d0162_WYG_021-5b"/>
輿論所期斯言可必某棲遲末路零落寸心聞成命之<lb/>
載頒慶真賢之復用掃門雖逺賀厦知歸<lb/>
　　　答交代謝少卿啟<hi>任浙東提刑司</hi>
宦㳺相踵愧揚粃之在前王事有期顧及𤓰而當代静<lb/>
言事契燕及子孫夫何遲暮之年乃有因依之幸恭惟<lb/>
某官被文相徳可用為儀强識博文足以華國自結聖<lb/>
神之眷薦躋清近之班智略輳於上前風采聞於天下<lb/>
持槖簮筆謂當入侍於清光攬轡登車姑欲少償於素<lb/>
<pb n="KR4d0162_WYG_021-6a"/>
志豈容煖席即慶賜環某猥以庸才誤當使指閲時既<lb/>
乆責効無聞敢縁授受之私終被含容之賜懇旌麾之<lb/>
已戒罄履舄以非遙雖乏告新庶幾道故其為欣抃曷<lb/>
既叙陳<lb/>
　　　賀湖州太守啟<lb/>
伏審拜恩中禁進職西清輟甘泉侍從之聫為近甸股<lb/>
肱之鎮先聲所暨輿論交歸恭惟某官國器宏深天才<lb/>
卓偉言動合君子之法出處有古人之風用實自於召<lb/>
<pb n="KR4d0162_WYG_021-6b"/>
還眷悉從於親擢備獻納論思之益罄朝夕夙夜之勤<lb/>
惟時吳興實望浙右山川清逺人物阜繁委長孺於淮<lb/>
陽徒得君重試蕭公於馮翃用考治功少須報政之期<lb/>
旋聴賜環之命寵榮未艾簡注方隆某跧伏窮簷伶俜<lb/>
暮景雖向風之有自曽望履以無階陪外庭末議之<lb/>
時顧相先後誦佳句百僚之上竊仰髙深聞綸綍之載<lb/>
頒想旌麾之既戒尚綴吏民之列往修桑梓之恭欣抃<lb/>
之私敷言罔既<lb/>
<pb n="KR4d0162_WYG_021-7a"/>
　　　代答明州太守啟<lb/>
伏審政成請代詔下趣還行躋躐於近班益恢宏於達<lb/>
業恭惟某官智術輻輳論辯風生胷中負韜畧之竒事<lb/>
至有淵泉之慮出膺郡寄實簡上心駕折轅以告行執<lb/>
半符而入覲九里之潤幸見及於鄰封一年之留恨莫<lb/>
從於民借方圖修簡遽辱貽書感愧交深名言㒺既<lb/>
　　　代賀秀州通判啟<lb/>
伏審祗膺明命出貳使藩理檝戒途蠲辰視印伏惟某<lb/>
<pb n="KR4d0162_WYG_021-7b"/>
官器全英特識洞幾㣲論議得於心成事業由於世濟<lb/>
休有聞譽見於踐更謂宜揖遜於熈朝尚爾馳驅於别<lb/>
駕昔者大鄭小鄭公以父子繼治大馮小馮君以兄弟<lb/>
相循並載民謠號為盛事今見二難之歩武未踰三載<lb/>
之星霜豈惟人望之知歸抑想風流之是似某江湖寒<lb/>
族天地畸人侵尋五十之年老之將至淟涊百寮之底<lb/>
拙亦宜然竊有所依敢後其喜<lb/>
　　　代賀市舶提舉啟<lb/>
<pb n="KR4d0162_WYG_021-8a"/>
伏審寵拜眷恩再持使節明綸甫下輿論交歸恭惟某<lb/>
官才了十人身兼數器詩辭近古獨云蘇武吾師字法<lb/>
超今要使羲之北靣既更器使益試乃言幹南國之竒<lb/>
贏佐中都之調度雖云舊物實簡上心佇寵渥之使藩<lb/>
踐禁途之清切自惟孤拙尚竊藩符念芳借於餘光顧<lb/>
難勝於賀悃其為欣頌㒺既敷陳<lb/>
　　　賀冬啟<lb/>
陽生而復物屈當伸屏隂類以潛通宜善人之有慶恭<lb/>
<pb n="KR4d0162_WYG_021-8b"/>
惟某官氣涵川嶽道濟幽明坐迎有永之年隂受鼎來<lb/>
之福方將奉十行之温詔詠四壮之還歸舉酒夀公莫<lb/>
與掃門之列援毫伸頌益増卿徳之勤<lb/>
　　　賀正啟<lb/>
伏以嵗序更端星躔易次肇三陽而為泰正五始以書<lb/>
春矧社稷之元勲宜神人之交相恭惟某官忠貫白日<lb/>
道格皇天備文武之全才兼安危之大略功藏盟府澤<lb/>
在人心周公之征徂東巳見于歸之復吉甫之來自鎬<lb/>
<pb n="KR4d0162_WYG_021-9a"/>
式觀受祉之多俯履嘉辰茂膺純嘏某屬拘職守阻奉<lb/>
夀觴莫伸賀厦之誠徒切揺旌之念<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0162_WYG_021-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　苕溪集巻二十一<lb/>
</p>
<p>
</p>
  </div>
</body>
</text>
</TEI>
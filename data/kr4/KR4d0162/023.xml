<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集巻二十三</head>
    <p>
<pb n="KR4d0162_WYG_023-1a"/>
欽定四庫全書<lb/>
　苕溪集巻二十三　　　　　宋　劉一止　撰<lb/>
　　記　戒諭詔<lb/>
　　　　建章宫記<lb/>
漢武帝以乾封五年親祠后土於渤海還以栢梁臺災<lb/>
<hi>闕</hi>　甘泉宫方士言粤俗有火災復起屋必以大用<hi>闕</hi>
　　此建章宫之所為作也宫之制度張千門立萬户<lb/>
張華能為晉武陳之後世莫得聞焉見於史者臺則神<lb/>
<pb n="KR4d0162_WYG_023-1b"/>
明通天樓則井幹闕則銅鳯祈風壁門池則泰液亭曰<lb/>
商中殿曰駘蕩曰馺婆曰枍詣闕之髙踰二十丈臺與<lb/>
樓之髙至五十丈池中又為蓬萊方丈瀛洲壺梁象海中<lb/>
神仙龜魚之屬班固賦云順隂陽而開闔觀東為祈風<lb/>
西為商中則集名義或然餘可概見宫室之盛自三代<lb/>
以來未之有也武帝承文景之後侈心生於富饒鴆毒<lb/>
起於晏安内巡行天下外甘心夷狄開玉門通西域牂<lb/>
牁越嶲大宛安息之役連年不已殊方異物四面而至<lb/>
<pb n="KR4d0162_WYG_023-2a"/>
於是營千門萬户之宫以饗四方賔客誇酒池肉林之<lb/>
富陳巴俞都盧漫衍魚龍角觝之戲以觀視之用度既<lb/>
乏𣙜鹽税酒筭及舟車民力殫屈盗賊蠭起繡衣持斧<lb/>
之使出焉嗚呼征輸之煩力役之苦未有如斯時者矣<lb/>
愚雖欲侈其宫闕壮麗之容而駭嘆之有不忍也髙帝<lb/>
七年蕭何營未央宫帝怪其過度何曰天下方未定故<lb/>
可因以就宫室非令壮麗亡以重威且亡令後世有以<lb/>
加也於時項氏雖滅黠将劇賊未盡誅鋤乃欲於此就<lb/>
<pb n="KR4d0162_WYG_023-2b"/>
宫室何哉意者搶攘之時勞苦之事民所更習且未知<lb/>
歸怨之所若天下既定乃始為之怨有歸矣自始皇起<lb/>
驪山阿房之役後世靡於見聞厥成告以茅屋采椽之<lb/>
事且未之信不若極其壮麗以為永乆之傳不然異日<lb/>
必有改為之者是不欲以土木奢靡勞民召怨之過遺<lb/>
後人嗚呼何之慮誠深矣僅閲四世而建章作其所以<lb/>
遺後人者果安在乎是故三代受命之君未嘗不以儉<lb/>
徳詔天下其後不免有瓊臺瑶室之興而况以奢靡示<lb/>
<pb n="KR4d0162_WYG_023-3a"/>
之哉使其子孫而賢則露臺百金之費有所不忍如其<lb/>
不然後世復有如武帝者雖處以千門萬户之宫其心<lb/>
未必厭也如何者盖深於慮而淺於識故并論之以為<lb/>
古今鑒云謹記<lb/>
　　　雲臺功臣記<hi>擬詞科題</hi>
永平中顯宗追感前世功臣用麒麟閣故事圖畫二十<lb/>
八将於南宫雲臺以示不忘其外又有王常季通竇融<lb/>
卓茂合三十二人卓茂以徳餘皆以功皆能以功名始<lb/>
<pb n="KR4d0162_WYG_023-3b"/>
終者也甚矣功名之難全也豈惟其全之難抑其全之<lb/>
者為尤難何也髙祖一見黥布以為淮南王一見韓信<lb/>
以為上將軍一見彭越以為丞相其後皆連城十數南<lb/>
靣稱孤所與髙祖清羣盗滅項氏而成帝業者大抵皆<lb/>
三人之功其英謀偉畧非後世所能跂及史臣曰勢疑<lb/>
則隙生力侔則亂起嫌疑之勢既成讒間之禍必至當<lb/>
是時雖欲圖全盖已晚矣矧自負功大志意易驕光武<lb/>
深鑒乎此天下始定以三公起卓茂以厚禮聘嚴光異<lb/>
<pb n="KR4d0162_WYG_023-4a"/>
時功臣率不以任職至於封爵錫土不過大縣數四所<lb/>
加特進奉朝請而已嫌疑䜛間何從而生非但如此中<lb/>
興之將二十有八其數乃多於髙祖創業之時後世無<lb/>
能識其意者以傳考之惟鄧禹㓂恂當腹心之任畧比<lb/>
蕭張耿弇賈復受爪牙之託畧比信布而此四人者好<lb/>
學有識故委寄特重其餘僅立一二功或一節可觀無<lb/>
卓越積累之勤可以自負然後知光武多任將帥而分<lb/>
遣之殆不使功髙而難制驕肆而禍及其所以保全之<lb/>
<pb n="KR4d0162_WYG_023-4b"/>
實在其始前世之將雖有裂地封王之貴而葅戮随之<lb/>
雖有髙世驚人之畧而終為叛逆求為列侯奉朝請以<lb/>
終其身生受恩寵歿有顯榮而又能使後世之君思念<lb/>
之不忘至繪形像如雲臺之臣其可得乎嗚呼功名之<lb/>
難全而全之者為尤難豈不信哉故并論之以為後世<lb/>
之鑒且以見雲臺功臣之榮非得君如光武未易致也<lb/>
謹記<lb/>
　　　擬戒諭監司按察姦貪之吏詔<lb/>
<pb n="KR4d0162_WYG_023-5a"/>
朕惟設官置吏本以為民朕為天下父母吏亦為民之<lb/>
父母顧所以子惠斯民俾無歎息愁恨之聲者其理則<lb/>
均然而比年以來屈法受賄賊害善良達於聴聞者甚<lb/>
衆豈朕所以設官為民之意哉嗚呼朕之憂民至矣爾<lb/>
部使者宜知之曽不能為朕察害民之吏而悉陳之豈<lb/>
狃習故常安於茍簡弗加之意耶抑收長者之稱沽游<lb/>
士之譽為詭竊進取計也昔岑熈為魏郡太守民歌之<lb/>
曰我有枳棘岑君伐之我有蟊賊岑君遏之夫興民之<lb/>
<pb n="KR4d0162_WYG_023-5b"/>
利而除其害者古之吏也今吾吏乃不能而反為之枳棘<lb/>
蟊賊爾部使者又勿稍禁將誰使伐之且遏之歟其自<lb/>
今加察焉害民之吏悉以上聞朕所不貸亦將以是為<lb/>
爾殿最有不然者厥罪惟鈞朕不敢有佚罰其勉之哉<lb/>
其念之哉<lb/>
　　　擬戒諭守令勸課農桑詔<lb/>
朕惟周家之興先王先公致王業之艱難見於七月之<lb/>
詩者非有甚髙難行之説不可逮及之事考其㫖不過<lb/>
<pb n="KR4d0162_WYG_023-6a"/>
占日星雪霜之候欽授民時必作事厚生凡農桑衣食<lb/>
之務致力焉而已然後知聖人之化與所以立國者莫<lb/>
大於敦本周官六遂之所教皆以稼穡種藝為先而不<lb/>
耕不蠶者俾之出征且勸罰其勤惰當是時家給人足<lb/>
而頌聲興朕甚慕之粤自臨御以來屢下敦本裕民之<lb/>
詔意者郡守縣令最為近民顧必能體朕之誠出入阡<lb/>
陌躬行勸課使倚市門者轉而縁南畆且將廪有餘粟<lb/>
篚有餘帛樂其業而懐其生施之乆矣而効未之見其<lb/>
<pb n="KR4d0162_WYG_023-6b"/>
無乃急其所緩緩其所急忽逺畧而求近功竊虛譽而<lb/>
規進取弗克以民為意耶其自今勉之爾誠有愛民之<lb/>
心則凡見於施行者皆勸課之實不然則委詔令掛牆<lb/>
屋為虛文而已也昔齊威王親政召即墨大夫而語之<lb/>
曰自子之居即墨也毁言日至然吾使人視即墨田野<lb/>
闢民人給是子不事吾左右求譽也封之萬家召阿大<lb/>
夫問之曰自子之守阿譽言日至然使人視阿田野不<lb/>
闢民貧苦是子厚幣吾左右以求譽也是日烹阿大夫<lb/>
<pb n="KR4d0162_WYG_023-7a"/>
而齊國震懼不敢飾非嗚呼朕獨不能為威王之事哉<lb/>
顧告戒不得不預亦惟爾識朕意焉<lb/>
　　　擬戒諭内外從官舉薦遺才詔<lb/>
朕惟致治之本莫先得人故自臨御以來虛心聴覽側<lb/>
席異聞庶㡬魁壘絶特超羣邁往之士為時而出圖惟<lb/>
事功勱相我國家以輯寧爾多方於兹既乆未有聞焉<lb/>
豈朕之誠意有所未盡耶將狷介媢疾之徒無憂國之<lb/>
風者或抑厭而不揚也其令内外從官採訪山林不求<lb/>
<pb n="KR4d0162_WYG_023-7b"/>
聞達文武材能之士具以名聞朕將以禮招聘期於必<lb/>
至傳曰上臣事君以人又曰進賢受上賞爾其體事君<lb/>
之言朕不敢愛進賢之賞無使君臣之間有愧古人則<lb/>
予汝嘉<lb/>
　<lb/>
　<lb/>
　<lb/>
　苕溪集巻二十三<lb/>
</p>
<p>
</p>
  </div>
</body>
</text>
</TEI>
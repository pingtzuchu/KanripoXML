<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集卷四十一</head>
    <p>
<pb n="KR4d0162_WYG_041-1a"/>
欽定四庫全書<lb/>
　苕溪集卷四十一　　　　宋　劉一止　撰<lb/>
　　外制<lb/>
　　　單孝忠昨權提舉河東常平日因賊圍太原守<lb/>
　　　　禦城䧟死節報國追贈五官與兩子恩澤<lb/>
勅具官某昨者㓂犯太原爾以部使者厲兵扞格與城<lb/>
俱亡報國以身英風可想得其死矣復何憾焉錫以命<lb/>
書畀官五等并録其子尚其鍳哉可<lb/>
<pb n="KR4d0162_WYG_041-1b"/>
　　　鄭剛中充陜西宣諭司叅謀官李若虛叅議官<lb/>
勅具官某朕惟關陜之民思見漢官閱日既久肆命近<lb/>
弼往諭至懐惟時官僚實出遴選爾智識之明議論之<lb/>
偉從容册府<hi>李若虛云從容省户</hi>譽處甚休其為朕行往佐而長<lb/>
進官一等庸示寵私可<lb/>
　　　江少虞等充宣諭司属官<lb/>
勅具官某朕念三秦父老思漢謳吟為日久矣肆命近<lb/>
弼布宣王猷諭道徳意一時僚属考擇異能爾等咸以<lb/>
<pb n="KR4d0162_WYG_041-2a"/>
才稱見謂通敏進階之典用寵其行尚其勉之可<lb/>
　　　王晞韓穆平曹雲葉光宋有黄汝礪並充准偹<lb/>
　　　　差遣<lb/>
勅具官某弼臣將命自擇從行進秩之榮為爾光寵可<lb/>
　　　簽書樞宻院事樓炤封贈三代并妻<lb/>
　　　曽祖贈職方員外郎關可特贈正奉大夫<lb/>
勅朕敷求哲人與之共政既進服大任推本其先寵逮<lb/>
三代盖國之典也具官某曽祖贈職方員外郎某秉志<lb/>
<pb n="KR4d0162_WYG_041-2b"/>
純篤行義甚修含光韜華初則未耀蓄積之慶益於後<lb/>
人是生聞孫惇大敏明用勱相我家以宏賁爾宗兹朕<lb/>
陞爾位秩於正三品俾吿幽泉没而有靈服此休命可<lb/>
　　　曽祖母永昌縣太君吴氏可特贈恩平郡夫人<lb/>
勅人之為善在隱約幽閑之中知自信而巳不知有他<lb/>
日之報也譬彼服田我度我荒既臻於成乃富厥藏雖<lb/>
欲謝之其可得乎具官某曽祖母永昌縣太君吴氏言<lb/>
行無疵禮儀有度克相君子肇開慶基有嘉曽孫為朕<lb/>
<pb n="KR4d0162_WYG_041-3a"/>
哲輔圖任之始用錫渙恩正位小君疏封大郡光靈未<lb/>
冺尚克鑒兹可<lb/>
　　　祖贈金紫光禄大夫定國可特贈太子太保<lb/>
勅士有率義蹈禮以律其身强識博聞以昌其業而位<lb/>
不稱徳實浮於名流澤之長乃在後嗣較其所得孰寡<lb/>
孰多具官某祖贈金紫光禄大夫某儒學起家休有聞<lb/>
譽飲水厲志清畏人知然職不越州縣禄不過下大夫<lb/>
再世而昌自逺有耀惟時聞孫作我良弼碩大之慶於<lb/>
<pb n="KR4d0162_WYG_041-3b"/>
兹鼎来朕於是知為善之報弗克躬享固未為不幸也<lb/>
東宫之孤秩視二品吿於幽隧用慰爾靈可<lb/>
　　　祖母華原郡夫人郎氏特贈永寧郡夫人<lb/>
勅為善之報不差毫髪而耳目所及則有逺近故議者<lb/>
惑焉具官某祖母華原郡夫人郎氏婉娩肅恭動合禮<lb/>
法流慶之逺在其賢孫登用之初國有彛典疏封大郡<lb/>
申錫寵章嗚呼亦足以少慰矣可<lb/>
　　　祖母宜人葛氏可特贈徳陽郡夫人<lb/>
<pb n="KR4d0162_WYG_041-4a"/>
勅女子之行在於幽閨所不得聞也逮其積累之厚天<lb/>
亦必隂報之慶之所鍾再世乃大豈非䟱而不失者乎<lb/>
具官某祖母宜人葛氏冲静儉勤不越壼則啟相後裔<lb/>
秉執事樞爰䟽大郡之封肇正小君之號吿爾私廟以<lb/>
為閭里之榮不亦休哉可<lb/>
　　　父見任右通議大夫致仕居明可特封右通奉<lb/>
　　　　大夫致仕<lb/>
勅朕惟前代盛王靡不尊徳尚齒以為風化之原故於<lb/>
<pb n="KR4d0162_WYG_041-4b"/>
耆艾之英上大夫之貴去位而家居者則肅然慕之見<lb/>
於言色况其有子位列弼臣為朕倚毗者乎具官某父<lb/>
右通議大夫致仕某修身為君子之儒賦政得古人之<lb/>
秘潔亷厲操有若冰霜公恕臨民具有矩範桂冠神武<lb/>
自樂邱園亦既久矣爾子某以忠恪輔朕秉執事樞謀<lb/>
謨之良悉由義訓逮兹圖任之始敢後褒崇之恩申錫<lb/>
賛書進階一列惟爾偹福鮮其比焉可<lb/>
　　　母碩人范氏可特贈碩人<lb/>
<pb n="KR4d0162_WYG_041-5a"/>
勅人子之於親皆欲極報崇之典然出身事主遇合實<lb/>
難非其志行之修自致通顯未有無所恨焉者也具官<lb/>
某母贈碩人范氏淑順祗肅表於宗門克相其夫不愆<lb/>
禮義遺澤所逮有此哲人既進位於樞庭益侈大於厥<lb/>
家申錫愍章為爾光寵神靈如在其克欽承可<lb/>
　　　母碩人歐陽氏可特贈碩人<lb/>
勅朕惟明倫善俗孝為之本因心廣愛政之所先顧所<lb/>
與二三大臣共圖風化未嘗不加意於斯焉至于褒崇<lb/>
<pb n="KR4d0162_WYG_041-5b"/>
其親在典禮所當然者朕其敢有愛乎哉具官某母碩<lb/>
人歐陽氏婦順母慈儀於宗黨徳行之<hi>闕</hi>　而彌芳是<lb/>
生寳臣克輔國家獨不得遂偕老之<hi>闕</hi>　南陔之養朕<lb/>
心憫焉申錫命書吿於幽扃用侈爾<hi>闕</hi>子之榮亦昭我<lb/>
得賢之慶可<lb/>
　　　妻淑人林氏可特贈宜春郡夫人<lb/>
勅朕登進尊賢儀刑百辟觀厥身修之懿議其内助之<lb/>
由故鵲巢之風有裨政化而象服之美宜畀徳人倘其<lb/>
<pb n="KR4d0162_WYG_041-6a"/>
命之不淑事終顯榮顧豈得無恨哉具官某妻淑人林<lb/>
氏禀質恵和出於巨族作配君子率義不違雖志行日<lb/>
修而壽禄小靳䟽封名郡正號魚軒豈但舉褒崇之章<lb/>
庻幾増伉儷之重淑靈不冺歆此異恩可<lb/>
　　　李棠特改合入官<lb/>
勅具官某爾留都之属以職入覲敷奏所聞有嘉其勤<lb/>
縣進秩序雖然朕之恩汝亦數矣其思所以報焉可<lb/>
　　　李孝恭充樞宻府提舉一行錢粮事務先轉一<lb/>
<pb n="KR4d0162_WYG_041-6b"/>
　　　　官<lb/>
勅具官某弼臣將命逺通奈關惟爾從行實以才選進<lb/>
官一等是用勸勞可<lb/>
　　　吕頥浩除少傅依前鎮南軍節度使成國公致<lb/>
　　　　仕<lb/>
勅昔太公九十秉旄仗鉞猶未吿老盖古之大臣出将<lb/>
入相以天下之重自任者身雖老而志愈篤不以退為<lb/>
髙不以大夫引年之禮自例也若其不幸嬰於疾疚以<lb/>
<pb n="KR4d0162_WYG_041-7a"/>
筋力為請則又焉能强之哉具官某輔朕初載遭時多<lb/>
虞憂勤百為終始一節屢即齋壇之拜再登鼎鉉之司<lb/>
位與年髙功惟徳稱適故疆之未復惟元帥之是謀方<lb/>
資衞社之忠遽上乞骸之䟽察其誠悃匪出偽為朕不<lb/>
敢以官職之事煩焉進秩一等擁節歸榮其近藥物專<lb/>
精神以自輔俾爾壽域尚有後渥可<lb/>
　　　武功大夫黄仕成修武郎白彦忠秉義郎崔佺<lb/>
　　　　自川陜前來行在投下機密文字各與優異<lb/>
<pb n="KR4d0162_WYG_041-7b"/>
　　　　推恩仕成與遙郡刺史白彦忠崔佺轉兩官<lb/>
勅具官某朕惟關隴久隔王靈逮兹音驛之通盡襲漢<lb/>
官之舊爾馳驅長道入奏囊封有嘉其勤錫以書命陞<lb/>
刺列郡是為異恩益勵爾忠以圖稱塞可<hi>白彦忠崔佺文特進官秩</hi>
　　　路允廸除知應天府兼充南京留守<lb/>
勅閼伯之墟肇興王業留鑰之重属於大臣粤自多虞<lb/>
遺黎久隔及兹十稔輿地始歸簡求慈惠之師布宣寛<lb/>
大之澤具官某學探聖賢之藴識窮事物之幾被遇兩<lb/>
<pb n="KR4d0162_WYG_041-8a"/>
朝嘗膺寵任逮朕初政冄秉事樞志已淡于功名身自<lb/>
安于閒曠眷爾土鄉之舊頗更戎壘之餘桑梓相望閭<lb/>
里未改惟風俗之既稔度教條之易孚其體至懐勉恢<lb/>
治具可<lb/>
　　　陳淵陳確除監察御史<lb/>
勅具官某御史列職皆耳目之官非胸腹有治具足以<lb/>
廣朕聪明者弗以授也爾淵論議堅正學有家法爾確<lb/>
執義退黙蓄養邃深朕得於所聞審矣文昌六属政事<lb/>
<pb n="KR4d0162_WYG_041-8b"/>
出焉糾其稽違慢命者以吿於上而賞罰之爾之職也<lb/>
尚其勉之可<lb/>
　<lb/>
　<lb/>
　<lb/>
　<lb/>
　<lb/>
　苕溪集卷四十一<lb/>
</p>
<p>
</p>
  </div>
</body>
</text>
</TEI>
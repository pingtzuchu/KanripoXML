<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集巻五十二</head>
    <p>
<pb n="KR4d0162_WYG_052-1a"/>
欽定四庫全書<lb/>
　苕溪集巻五十二　　　　宋　劉一止　撰<lb/>
　　雜著<lb/>
　　　趙陳都官墓芝亭石刻後<lb/>
某弱冠游太學從師左間得前輩制科進巻讀之其題<lb/>
曰太平有為䇿者盖賢良都官陳公之文也觀其極論<lb/>
天下民物利疚慷慨熟復鄙心慕焉今六十年矣尚能<lb/>
記其髣髴公以嘉祐四年召試賢良方正能直言極諫<lb/>
<pb n="KR4d0162_WYG_052-1b"/>
科自秘閣至廷對皆為第一十餘年始為越州山隂宰<lb/>
上書論青苖事忤時相一斥不復公自謫廢便無仕進<lb/>
意當是時詆新法得罪去朝者如中丞吕公諱誨殿中<lb/>
侍御錢公諱顗某伯祖雜端諱述同時出國門至南京<lb/>
飲酒三日而别且相戒不復出公官卑又早世士論悲<lb/>
之公之亡盖某始生之年獨幸與其孫商彦俱為太學<lb/>
生得公之文獨多商彦以文學馳聲庠序士類推服既<lb/>
仕宦不茍進懐抱怡然詔某曰我自得官應遷轉者並<lb/>
<pb n="KR4d0162_WYG_052-2a"/>
用考功格計嵗月而升未嘗僥倖一日恩賞中間嘗丞<lb/>
秘書為顯州之階已而補外其忠節之髙不辱其祖史<lb/>
臣稱魏謩挺挺有烈祖風余於商彦亦云芝亭之瑞前<lb/>
諸公論之詳矣兹不徒言紹興巳卯六月丙午劉某書<lb/>
　　　宋故太宜人莫氏墓誌銘<lb/>
太宜人莫氏會稽餘姚人故贈右通直郎同邑胡君諱<lb/>
伋字浚明之室也曽祖某祖某父某皆隠晦不仕太宜<lb/>
人自少小知書浸長作詩論文如慧男子女工之事不<lb/>
<pb n="KR4d0162_WYG_052-2b"/>
學而能年三十始嫁與其夫以文字相磨切甚自樂也<lb/>
浚明負才氣謂富貴功名可以拾取初以鄉書試禮部<lb/>
不偶因肄業太學閲三嵗歸省其母宣夫人尋奉母命<lb/>
成婚于莫僅旬日復如京師太宜人不奪其志毎致書<lb/>
問無恙外必以母養勉之既又齟齬及慨然言歸闢館<lb/>
舍受鄉黨子弟之願學者躬自教授或衣食之太宜人<lb/>
實喜焉子二人曰沂曰汾方沂之在母也太宜人夫婦<lb/>
危坐相對多誦經史用古人胎教之説沂生而資性敏<lb/>
<pb n="KR4d0162_WYG_052-3a"/>
悟絶人督教之甚嚴汾慕好亦如其兄客過其門聞誦<lb/>
讀講演之聲嘆曰有是夫也有是婦也有是子也沂未<lb/>
弱冠試補太學為選首紹興五年中進士甲科自是奉<lb/>
親就養官舍二十八年以所為尚書師遇郊祀恩封太<lb/>
安人明年顯仁皇太后覃八十之慶加今封三十年五<lb/>
月晦以疾終享年八十有七時沂為尚書户司員外郎<lb/>
兼國史院編修官校中書門下省檢正諸房公事䕶喪<lb/>
既歸貽書乞銘於余將以其年十二月壬申𦵏於邑之<lb/>
<pb n="KR4d0162_WYG_052-3b"/>
翁湖之原祔浚明之兆建炎巳酉余嘗學會稽既終更<lb/>
聞㓂難越江浙未知避地之所外親或告余距縣三十<lb/>
里有胡氏世業儒兄弟好客急義有賢稱盍往依焉余<lb/>
舟楫至門皆出望余舟迎謂僕夫曰此教官劉姓者耶<lb/>
於是開其傍舍見授几飲食器用纎悉備具其至如歸<lb/>
余不自意恐懼流落中得此也已而見太宜人於堂上<lb/>
而余之室乃獲朝夕從太宜人㳺見其勤儉有家法奉<lb/>
祭祀睦姻族周人之急不少靳談人之善如已出其所<lb/>
<pb n="KR4d0162_WYG_052-4a"/>
居之軒名曰清淨悉足以為法每為余言之其後浚明<lb/>
以其妹歸余長子巒為姻家孫男七人振拱挺抑抗括<lb/>
掄孫女五人尚幼<lb/>
　銘曰<lb/>
　　侃侃宜人　　行中軌則　　歸嬪儒家<lb/>
　　伉儷連璧　　朝暮見聞　　詩書禮易<lb/>
　　惟善之為　　曽靡有忒　　晚而就養<lb/>
　　既夀既秩　　夫豈人謀　　隂報其必<lb/>
<pb n="KR4d0162_WYG_052-4b"/>
　　家山相望　　墓木拱揖　　我諗之銘<lb/>
　　州里是式<lb/>
　　　右二文乃先公八十三嵗時作嘗語子孫曰此<lb/>
　　　文入石我不及見矣是年季冬捐館如前云故<lb/>
　　　表於此巻孤巒泣血謹書<lb/>
　<lb/>
　<lb/>
　苕溪集巻五十二<lb/>
</p>
<p>
</p>
  </div>
</body>
</text>
</TEI>
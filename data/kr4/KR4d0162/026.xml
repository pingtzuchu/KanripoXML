<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集卷二十六</head>
    <p>
<pb n="KR4d0162_WYG_026-1a"/>
欽定四庫全書<lb/>
　苕溪集卷二十六　　　　宋　劉一止　撰<lb/>
　　祝文　　疏語<lb/>
　　　春祭諸廟祝文<lb/>
季春謹時春物既陽日直夫久戴勝降桑農夫力田婦<lb/>
服懿筐神貺以時適兹雨暘守土為民敢替厥祥于以<lb/>
吿䖍牲肥酒香<lb/>
　　　秋祭諸廟祝文<lb/>
<pb n="KR4d0162_WYG_026-1b"/>
惟時仲秋百物順成秀且實其實離離黍稷嶷嶷将穫<lb/>
積雨暘小愆民則怨咨吏當責若其成功吏亦何有繫<lb/>
神徳春秋祈報著于禮典守土職神其鑒兹修惠我民<lb/>
毋爽忒自今以往釃酒炰羔燕此佚豈惟我民神亦庻<lb/>
㡬有飲食<lb/>
　　　冬祀赦祭諸廟祝文<lb/>
展采崇壇秉圭奠璧風雲奔走各以其職皇帝曰嘻惟<lb/>
時幽眀交相厥事同我慶成昭天漏泉沛澤均被賜命<lb/>
<pb n="KR4d0162_WYG_026-2a"/>
有邦稱秩羣祀天子萬年宣室受釐亦惟爾神永有依<lb/>
歸<lb/>
　　　赦祭諸廟文<lb/>
皇帝以正陽之月復正大位肆赦多方稱秩羣祀我守<lb/>
土臣用祗祓以吿嗚呼天惟祚宋若周邦卜世卜年以<lb/>
永無斁惟神各率廼職用奠方隅弭難消兵毋有不庭<lb/>
為君民憂則神之有主民有報事尚勉哉<lb/>
　　　皇帝登極赦祭諸廟文<lb/>
<pb n="KR4d0162_WYG_026-2b"/>
皇帝摠師靖難勤勞王家功大徳備念<graphic n="KR1318" url="https://raw.githubusercontent.com/kanripo/KR-Gaiji/master/images/KR1318.png" mimeType="image/png"/>數之有在審<lb/>
謳歌之已歸廼以五月朔旦登受大寳天地交感日月<lb/>
揚光赦令既頒澤及幽顯逺近臣吏下逮黎元扶老擕<lb/>
幼手足蹈舞或至感泣願少須臾無死以觀中興豈惟<lb/>
臣民神亦永有依歸各率廼職用勱相我國家其無斁<lb/>
　　　車駕廵幸祭山川文<lb/>
皇帝南廵諸侯寵綏呉越寛政毁關薄歛已責徳意甚<lb/>
厚於是命有司修柴望謹故事也惟山川之靈各率廼<lb/>
<pb n="KR4d0162_WYG_026-3a"/>
職用先後奔走勱相我王家妥安爾封疆則爾神亦有<lb/>
光寵<lb/>
　　　誕皇子赦祭諸廟文<lb/>
皇帝詔承丕緒卜年以永九廟儲休是生元嗣配天其<lb/>
澤敷錫萬邦賜命守臣稱秩羣祀用祗祓以吿<lb/>
　　　越州修城祭廟文<lb/>
郡介居江湖之間環水為城山瀑暴集衝墊圮剥閱日<lb/>
滋久襟抱虧䟱無所蔽障某承乏帥事甫見吏民問所<lb/>
<pb n="KR4d0162_WYG_026-3b"/>
先務咸曰無城何以保民慮事量功所不敢後凡板榦<lb/>
畚築之具土物逺近之宜分授有司㳙日剏始惟神其<lb/>
相兹役使工不勞病期不愆素以迄有成惟神之休敢<lb/>
不知謝<lb/>
　　　重修吿成觀奉安聖像祝香文<lb/>
伏以㑹稽鎮山陽明洞府昔聞䆳館上奉髙真既圮剥<lb/>
而弗圖懼欽崇之靡稱是用新絳闕通明之殿嚴紫清<lb/>
睟穆之容爰擇吉辰具陳妙供臣有愚悃仰冀降衷两<lb/>
<pb n="KR4d0162_WYG_026-4a"/>
宫蒙塵念絶幕之既久嗣聖既政曽奠枕之未遑外虞<lb/>
猾夏之逺夷内有弄兵之宻㓂非穹蒼之悔祸豈人力<lb/>
之能謀伏願眷我家邦錫時祉福回鑾並駕見二聖之<lb/>
重懽弭難消兵衍一人之有慶<lb/>
　　　代太守謁廟文<lb/>
某服天子命以有民社維日乙已臨視印章越三日丁<lb/>
未用祗見于羣祀惟是愚暗拙䟱無補事功以為大懼<lb/>
仰惟先聖先師寔寵靈之俾安厥我某亦不敢忘所學<lb/>
<pb n="KR4d0162_WYG_026-4b"/>
　　　祭句芒文<lb/>
故事立春出土牛耕以于耕之早晚惟帝布令神實相<lb/>
之尚左右民俾以為阜歳<lb/>
　　　儺祭文<hi>太隂神</hi>
刺史啣天子命有民社将壽民無妖凶惟時季冬日歴<lb/>
虛危陽鬱未伸強隂負時百鬼憑依幸時不虞躁戾隂<lb/>
肆跳踉上下嘘氣為疹使人寒燠求食嘔泄不知愧恥<lb/>
刺史不得不為民憂是用考稽禮典索室驅疫旁磔于<lb/>
<pb n="KR4d0162_WYG_026-5a"/>
四門之外擊戈揚楯廹逐以出屏之遐陬惟神卒相此<lb/>
民其毋惠姦刺史将究聖天子涵養吹噓與物為春之<lb/>
徳<lb/>
　　　天寧節祝上皇回鑾䟽語<lb/>
朔漢飛沙逺想鳴鑾之節首冬在候俛臨誕聖之朝惟<lb/>
是舊臣敢忘善頌太上道君皇帝伏願明神薦祉鄰敵<lb/>
革心佇龍旂早晚之還副蘭殿晨昏之慕<lb/>
胡地風霜念属車之逺狩漢家歴數當嗣聖之中興緬<lb/>
<pb n="KR4d0162_WYG_026-5b"/>
懐孝飬之勤爰罄誕彌之禱道君皇帝伏願夀隆箕翼<lb/>
福固山河慶萬里之遄歸儼百靈之森衞<lb/>
嵗星屡易尚勤絶域之遊誕節俛臨益動故臣之感惟<lb/>
時中外敢罄禱祈道君皇帝伏願壽與天齊福侔川至<lb/>
儼百靈之警衞慶萬里之遄歸<lb/>
　　　徽宗皇帝顯肅皇后大祥就法慧寺修水陸道<lb/>
　　　　塲并齋僧䟽語<lb/>
仙遊已邈永逺率土之瞻依祥祭甫臨難抑舊臣之悲<lb/>
<pb n="KR4d0162_WYG_026-6a"/>
慕有嚴法㑹祗誦秘文用自竭于丹誠庻少資于㝠祐<lb/>
徽宗皇帝顯肅皇后伏願圖成妙果超證上乘至彼帝<lb/>
鄉居先王之左右永兹世祚燕後嗣之子孫<lb/>
　　　天中節祝聖䟽語<lb/>
九廟儲休三靈錫羡篤生上聖用啟中興占誕彌厥月<lb/>
之祥罄億萬斯年之祝皇帝陛下伏願乾坤共久箕翼<lb/>
比隆上恬下嬉燕周家之禮樂東漸西被奠禹貢之山<lb/>
川<lb/>
<pb n="KR4d0162_WYG_026-6b"/>
宗廟儲休克相纉承之始人神交慶属當震夙之辰爰<lb/>
假妙因仰伸善頌皇帝陛下伏願丕承帝眷誕保皇圖<lb/>
率土底寧歸謳歌于四裔後天難老卜歴數于萬年<lb/>
天祚宋徳将底于中興福孕宗祊篤生于上聖采天保<lb/>
六章之義罄華封三祝之勤皇帝陛下伏願鞏固山河<lb/>
比隆箕翼乃文乃武益光並受之丕基得壽得名克纉<lb/>
無疆之大厯<lb/>
　苕溪集卷二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集卷二十七</head>
    <p>
<pb n="KR4d0162_WYG_027-1a"/>
欽定四庫全書<lb/>
　苕溪集卷二十七　　　　宋　劉一止　撰<lb/>
　　請䟽　　題䟦<lb/>
<hi>一</hi>　　請承天文長老䟽<lb/>
道人分上隨處縱横佛氏門中臨時顯設而况開千年<lb/>
之祖席新一日之叢林頃是作家承當此事長老文公<lb/>
天僮嫡嗣黄龍諸孫久為道俗之宗師端是人天之眼<lb/>
目機鋒電掣棒喝風生惟承天道塲盖㑹稽名刹百衲<lb/>
<pb n="KR4d0162_WYG_027-1b"/>
之規繩久廢溈山之警策無聞近自琳宫復歸蘭若尺<lb/>
天寸地共知道化同流萬壑千巖請向要津坐斷當仁<lb/>
勿避正令湏行<lb/>
　　　請天章長老再入䟽<lb/>
在在處處皆是道塲刹刹塵塵無非佛土而况風篁絶<lb/>
景巖壑故棲修竹茂林有東晉羣賢之勝蹟琅凾鈿軸<lb/>
藏西清列聖之寳章惟此住持不同眇小長老某人機<lb/>
鋒獨出福慧䨇行雲門宗支密傳心印蘭亭世襲自立<lb/>
<pb n="KR4d0162_WYG_027-2a"/>
家風此時無異彼時已住不妨再住直湏化出善財彈<lb/>
指之閣再安維摩方丈之居是為末後神通為作當来<lb/>
利益僉言所属仁者何辭<lb/>
　　　請天寧覺長老䟽<lb/>
越絶城中宫如化出窣堵坡下峯是飛来鐘鼓四聞烟<lb/>
雲環拱堪作人天眼目方可住持正當時節因縁不容<lb/>
放過長老覺公宗門先覺古佛後身誓不二于黙然擲<lb/>
大千於方外全潮不露孤月現前雖云自已家風要是<lb/>
<pb n="KR4d0162_WYG_027-2b"/>
為人邊事臨時顯設在處神通無舉足下足之殊何彼<lb/>
方此方之擇再試金剛寳劒拈出古廟香爐尺地寸天<lb/>
同歸指掌千巖萬壑此是要津已属當仁不妨坐斷<lb/>
　　　請天台教院開闍黎疏<lb/>
一心三觀盖從空假中求萬論千經不離言說邊事兼<lb/>
融此義湏假通人闍黎開公威徳嚴身清真拔俗游戯<lb/>
三昧心筆力為神通和㑹兩家作儒書以術事惟天台<lb/>
净刹據越絶要津自利利他正要㕓中之隱無說説法<lb/>
<pb n="KR4d0162_WYG_027-3a"/>
始名教外之傳僉曰當仁毋勞㒺避<lb/>
　　　請圓通教院如闍黎疏<lb/>
領畧真機覺悟止縁一宿縱横妙㫖談説至於九旬有<lb/>
覺非真多談亦妙欲了此間勝義直湏本分導師闍梨<lb/>
如公學道䆳深辨才通敏支遁之善標宗㑹雅䝉謝傅<lb/>
之知道安之畧徧羣書宜得習公之譽矧圓通之古刹<lb/>
號靈感之道塲人于大士有縁食是諸天打供茍非宿<lb/>
望難服衆心舉歩而識象王兹焉取法探穴而得虎子<lb/>
<pb n="KR4d0162_WYG_027-3b"/>
誰敢争行<hi>教僧舊呼師為如虎子</hi>要恢東越之宗風無愧靈山之<lb/>
聼象<lb/>
　　　請天長知觀蕭法師疏<lb/>
鑑湖一曲琳館百楹草木葱蘢烟霞清潤賦詩載酒䟦<lb/>
翰林外監之蹤騎氣御風有安期羡門之侣惟是勝士<lb/>
乃堪此居知觀法師挺㧞俗之孤標秉棲巖之素志丹<lb/>
經石髓曽遇異人金母木公為傳真語主張道紀領袖<lb/>
羽流庻幾惠然肯来為成此叚竒事<lb/>
<pb n="KR4d0162_WYG_027-4a"/>
　　　請龍瑞知宫棲法師疏<lb/>
㑹稽鎮山陽明洞府齋宫宏啟羽帔四臻必等名流為<lb/>
扶道紀知宫法師神棲物表心拜帝關讀三洞之秘言<lb/>
受七真之妙訣飛符噀酒未忘救物之誠採术茹芝便<lb/>
作住山之計僉言所属仁者何辭<lb/>
　　　龍瑞宫開堂疏<lb/>
太上妙道體合自然三洞靈文言無韻麗欲開此祕必<lb/>
得其人知宫法師慕箕潁之高風有孫許之逸韻巖棲<lb/>
<pb n="KR4d0162_WYG_027-4b"/>
穴處不妨風馭之從游心拜黙朝自覺帝關之咫尺来<lb/>
從東秀坐鎮陽明傾耳蘂書浣心益衆祝君王之萬壽<lb/>
賛寳祚之中興<lb/>
　　　題褚氏印施金光明經後<lb/>
㑹稽褚邦直印施大乘金光明經薦嚴二親用報㒺極<lb/>
属余題其後毎得書問無恙外未嘗不以為言余謂孝<lb/>
子之于親無所不用其至以為親之徳不可報者終於<lb/>
不報而已若曰必報在一念頃盖以周徧十方於光明<lb/>
<pb n="KR4d0162_WYG_027-5a"/>
㑹王菩薩諸佛如一一親至其前承事供飬無空過者<lb/>
而况此經一句一偈一字一義了然在目其為莊嚴亦<lb/>
豈有量乎哉余之言無能加損也紹興五年十二月戊<lb/>
申呉興劉某題<lb/>
　　　䟦李尚書贈政上人三詩<lb/>
政上人擕尚書隴西公送行三詩見示将刻之石俾余<lb/>
䟦其後隴西公胸中如水鑑所見外物不能以情遁師<lb/>
既經題品矣黃龍三關不足道也紹興五年三月日呉<lb/>
<pb n="KR4d0162_WYG_027-5b"/>
興劉某題<lb/>
　　　題章致平丐父内徙表後<lb/>
故禮部章公刺血上疏匄父内徙懇到深切辭氣交盡<lb/>
既上半嵗而得請家人子弟鮮有知其事者後四十年<lb/>
而公之真蹟乃存於一故時相之家公之次子今上饒<lb/>
使君實得之嗚呼豈偶然也哉豈偶然也哉使君不圖<lb/>
見請且使䟦卷軸後某伏讀數過且喜且悲之悲公誠<lb/>
孝之實久埋而未耀喜公之有子能致之於流落艱難<lb/>
<pb n="KR4d0162_WYG_027-6a"/>
之中俾公行義畧見於此書而世襲之美抑他日又有<lb/>
大焉者也紹興十四年六月某日呉興劉某記<lb/>
　　　䟦司業許公墨帖後<lb/>
司業許公在太學時某為諸生實相先後因獲從師徳<lb/>
游公行義文學一時宗師非但鄉里後進如某者知敬<lb/>
慕而已逮今逾五十年前輩軌迹既不可追師徳又下<lb/>
世而得此卷軸於師徳之令子展讀感歎謹識<lb/>
　　　䟦孫求仁運属夢記石刻後<lb/>
<pb n="KR4d0162_WYG_027-6b"/>
求仁三嵗而孤又二嵗喪所恃寄飬外家世間可悲愍<lb/>
事無越於此當是時人其謂我能自奮身大其家風種<lb/>
學績文為多縉紳光賁泉壤如今日之懿乎成否有命<lb/>
雖求仁亦不敢自必抑其先徳有以見符見於夢寐殆<lb/>
誠孝所感發云紹興二十九年六月辛丑呉興劉某書<lb/>
　　　䟦南宫唱和詩後<lb/>
太僕公最先得詩名後来宗英皆莫及計與東坡先生<lb/>
同官時距今七十年中間某居太學不敢以姓名累典<lb/>
<pb n="KR4d0162_WYG_027-7a"/>
謁晚乃得此卷軸於公之曽孫師醇某年已八十矣追<lb/>
前軰事三歎而歸之紹興丁丑八月上澣吴興劉某題<lb/>
　　　䟦莫用之書藏經<lb/>
同郡莫用之未老而請老好閒而得閒予甚喜之久不<lb/>
得靣一日持所書釋氏藏典曰寳積華嚴涅槃經及大<lb/>
智度論等累四百五十餘卷通為四十八函見示以薦<lb/>
其親又於報本禪院創修輪藏以貯此經累嵗而後辦<lb/>
嗚呼亦良苦矣予真為之喜三歎而歸之曰用之於今<lb/>
<pb n="KR4d0162_WYG_027-7b"/>
志願已畢真得閒矣真得老矣紹興二十九年七月丙<lb/>
戌劉行簡書<lb/>
　　　題費校書被召書命軸後<lb/>
毗陵費懿恭校書之子錯為歸安丞一日過余出其先<lb/>
君同陳去非大叅張彦寔舍人召對書命於今三十年<lb/>
三君子皆一時名士士之畏服者也其後陳張二公位<lb/>
通顯懿恭僅居三館已而歸隱錫山再召不起盖其志<lb/>
也世人以進退議得失余以謂士各有志亦有命焉茍<lb/>
<pb n="KR4d0162_WYG_027-8a"/>
遂其志均為得也何失之有獨喜懿恭有子能世其家<lb/>
若相乘除云紹興三十年正月<hi>闕</hi>　吴興劉行簡書<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0162_WYG_027-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　苕溪集卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集巻五十一</head>
    <p>
<pb n="KR4d0162_WYG_051-1a"/>
欽定四庫全書<lb/>
　苕溪集巻五十一　　　　宋　劉一止　撰<lb/>
　　墓銘<lb/>
　　　宋故左中大夫充敷文閣待制致仕毘陵張公<lb/>
　　　　墓誌銘<lb/>
紹興二十一年二月十七日左中大夫充敷文閣待制<lb/>
致仕毗陵張公以疾終於私第之正寢既克𦵏公之弟<lb/>
和閣自狀公行實問銘於某謂公之雅故也某何敢辭<lb/>
<pb n="KR4d0162_WYG_051-1b"/>
按張氏之先出自廣陵唐末有名昇仕清流令者卒𦵏<lb/>
於滁遂為滁人清流之孫訓仕楊行密官至太傅清河<lb/>
郡公生司農卿爰卿爰卿生大理司直廷傑皆仕于江<lb/>
南因家建業司直第四子先軫仕衛尉守丞徙居於吳<lb/>
實始為毗陵人盖公之髙祖也公諱官字養正公曽大<lb/>
父諱處仁故為太常博士贈太子太保祖諱果故為郊<lb/>
社齋郎贈少傅父諱彦直贈太傅公自少嗜學貧無書<lb/>
假以寫讀强記絶人凡諸經及子往往成誦或暗疏之<lb/>
<pb n="KR4d0162_WYG_051-2a"/>
無一字脫遺自以先世為名進士登殊科不應無繼公<lb/>
每用是率勵諸弟崇寧間與鄉薦繼又以三舍法貢於<lb/>
太學試補内舍生明年以上舍成名於時兄弟同榜登<lb/>
科者三人郡守以為先此未有因表其里曰椿桂自是<lb/>
各以文學行義見知於時奕奕相踵東南士流咸曰人<lb/>
門之勝莫先張氏建炎初天子規圖中興寤寐以思冀<lb/>
得魁纍博洽之士翊贊廟謨公之弟諱守實叅大政徳<lb/>
望赫然進退為時重輕其議論志節特與公契合公時<lb/>
<pb n="KR4d0162_WYG_051-2b"/>
安於小官未嘗干進㕘政去位朝廷始録公次第選擢<lb/>
至登禁從士論賢之公自登科調越之剡縣簿任滿授<lb/>
滁州司工曹事未赴丁太傅憂免喪授蘄州某學教授<lb/>
公不鄙夷後舉訓導甚篤會省罷士類惜其去積考遷<lb/>
從政郎授信州司刑曹事到官二年丁母越國太夫<lb/>
人王氏喪服除造朝改宣教郎知杭州於潛縣未幾除<lb/>
兩浙提刑司幹辦公事建康帥雅知公欲羅致幕府公<lb/>
意不欲貽書謝焉其略曰非敢以拂袖為髙盖亦知難<lb/>
<pb n="KR4d0162_WYG_051-3a"/>
而退其自信不茍類如此詔除國子監丞乆之請祠主<lb/>
管亳州明道宫召為太常博士會有㫖侍從官依故事<lb/>
薦十科時薦公者二人曰文章典麗可備著述一曰學<lb/>
問該博可備顧問疏奏召試三館公不就明年召對便<lb/>
殿公條奏三事大要言朝士輪對當騐之行事無徒取<lb/>
空言用人之道在於至誠勿貳勿疑使正直日進邪佞<lb/>
日消與信賞必罰歸於忠厚論極鯁切上善之擢秘書<lb/>
郎引病請外知漳州未赴即召為尚書郎初至駕部後<lb/>
<pb n="KR4d0162_WYG_051-3b"/>
遷司勲時兵革初定功賞覈實號為最難吏胥夤縁舞<lb/>
文為市類多阻格公為親閲功伐無復留難因陛對力<lb/>
陳其弊以為圖籍散逸止凴省記月異而嵗不同無所<lb/>
總括至乃捨法則用例引例則破法奸弊日滋甚非畫<lb/>
一之政也請自今以例為據者悉合上之朝廷稽其合<lb/>
於三尺者著為定制翌日除公秘書少監公以少監為<lb/>
儒士老成之選頃嘗為郎秘書今乃再主其榮多矣顧<lb/>
齒髮凋殘而被擢危坐讀未見書其自視何愧蕭徳言<lb/>
<pb n="KR4d0162_WYG_051-4a"/>
耶尋遷起居郎未幾權尚書吏部侍郎銓總平允偽牒<lb/>
詭功一繩以法期年再閑以文英殿修撰提舉江州太<lb/>
平觀還歸鄉邦築室數十楹為終焉之計名其寄傲之<lb/>
所曰足軒㕘政公建堂曰四老東西相望朝暮往來舉<lb/>
酒笑達公有詩叙其事流傳搢紳乆之除敷文閣待制<lb/>
尋知湖州湖為股肱郡倚公為重俄又以疾請祠比還<lb/>
里第則疾且革矣享年七十有四諸孤以是年八月甲<lb/>
申合𦵏公與公之室令人王氏於武進縣延政鄉薛村<lb/>
<pb n="KR4d0162_WYG_051-4b"/>
之原男二人徳成右承務郎監潭州南嶽廟用成將仕<lb/>
郎女二人適右迪功郎新監泰州如皐縣買納鹽塲施廣<lb/>
夀女先公卒孫三人未名公自改秩積官至左朝奉大<lb/>
夫爵文安縣開國男食邑三百戶訃聞䘏典贈左中大<lb/>
夫云公端亮剛介喜善疾惡出於天性平居不妄笑言<lb/>
處内及外待人若一或以為隘不容物而公終始未嘗<lb/>
變也與士大夫游有愆於理者必面折之㕘政雖貴公<lb/>
與之議論亦未嘗少借故㕘政亦以莊見憚為文近雅<lb/>
<pb n="KR4d0162_WYG_051-5a"/>
配古作者然不自以為能雖嘗居論思之地不為不用<lb/>
而議者惜其用之晚且不乆于其位也某為布衣時則<lb/>
從昆弟遊有年數矣㕘政在朝過相推挽將置之周行<lb/>
某老且憊分欲引去㕘政滋不悦間見公復道㕘政相<lb/>
與之情且以見勉其後某寝叨除用毎念昆仲知遇之<lb/>
深今皆云亡不自知其隕涕也銘曰<lb/>
　　張自留侯　　源分流長　　赫奕四馳<lb/>
　　史牒騰芳　　有𣲖惟錫　　實始可攷<lb/>
<pb n="KR4d0162_WYG_051-5b"/>
　　令於清流　　盖唐宋造　　顯顯清河<lb/>
　　興於其躬　　屈迹淮南　　太傅顯榮<lb/>
　　司晨弟昆　　家於建業　　南唐是依<lb/>
　　不耀其烈　　爰及衛尉　　始居於吳<lb/>
　　奉常起家　　蔚為名儒　　奕奕流風<lb/>
　　以溢後人　　椿桂三傑　　一時響振<lb/>
　　大㕘嶽嶽　　為國蓍龜　　公獨退然<lb/>
　　不羞位卑　　亭涵蓄養　　自其素志<lb/>
<pb n="KR4d0162_WYG_051-6a"/>
　　正恐不免　　功名富貴　　親擢憲府<lb/>
　　俄貳中秘　　　讀未見書　　適與心起<lb/>
　　記史柱下　　遂長天官　　非道不陳<lb/>
　　所言必端　　旣躋論思　　　夫豈不遇<lb/>
　　有藴未攄　　　亟以老去　　天不憗遺<lb/>
　　何恙弗瘳　　　崇終隠卒　　寵數加優<lb/>
　　薛村之原　　　歸於其邱　　徳音不忘<lb/>
　　　銘納諸幽<lb/>
<pb n="KR4d0162_WYG_051-6b"/>
　　　　宋故左朝散郎賜緋魚袋錢君墓誌銘<lb/>
君諱觀復字知原平江常熟人於吳越王錢氏為疏屬<lb/>
忠肅王舉圖入朝君奕世為士不與恩澤侯之列獨賜<lb/>
田在常熟之李墓因家焉後徙居邑中曽祖訓祖仁貴隠<lb/>
徳不仕父衍累贈右朝議大夫君天資頴異自少小知<lb/>
務學一日大書榖梁子成童不就師之語于門朝議公<lb/>
驚喜招延名士教之讀書製文度越流輩年十七當赴<lb/>
舉會祖母李氏將𦵏君不就赴以歸或勉之則曰祖母<lb/>
<pb n="KR4d0162_WYG_051-7a"/>
恩我厚矣今不與執事後悔何及是夕夢有告以嵗若<lb/>
干當登科自是益自信不以毫髪非正干定命由郡學<lb/>
陞辟雍政和九年以行𦵏兩優釋褐賜上舍及第授將<lb/>
仕郎調越州諸暨縣主簿巳而用釋褐第三名特恩改<lb/>
授從事郎温州府學教授溫號多士君風勵程督學者<lb/>
知勸嵗終以教悉溢額循文林郎終吏過瑞安巨㓂方<lb/>
臘猖獗道梗不通縣令王公濟君素所厚也往贊之講<lb/>
畫備禦悉自君出公濟信之不疑時旁郡邑皆焚剽流<lb/>
<pb n="KR4d0162_WYG_051-7b"/>
民歸瑞安相屬於道或議驅出境君曰孰為善境驅之<lb/>
適資㓂並海有州徒流者數十輩居焉載糧就廩絶其<lb/>
航渡頃之流民自獻其能鍛冶兵械一新又募鑰杖手<lb/>
之趫捷果悍素有稱者用之賊沮敗不敢犯境公濟推<lb/>
君功第一君不自言輙止次調湖州司户曹事郡守治<lb/>
尚嚴察吏隂拱以觀不一啟口論當否事有愆於情法<lb/>
者君獨力争初不謂然已而悔服同郡富人朱姓勔名<lb/>
者以附麗得官驟致通顯其力足以福禍人内外搢紳<lb/>
<pb n="KR4d0162_WYG_051-8a"/>
咸畏之以君登巍科為時聞人願以女歸君君不答同<lb/>
舍謂君盍俯就之當得美仕為親榮君曰吁是何言歟<lb/>
吾雖貧持菽水奉親親樂也有如假託非類以進豈吾<lb/>
親意也哉茍如子言適取辱何榮之有聞者韙之至是<lb/>
報罷莫測其由或曰此朱氏力也乆之調楚州司户曹<lb/>
事到官七月丁朝議公喪君生理不給既服喪歸益困<lb/>
時郡縣計民税輸錢官自貿絹取贏資甚厚縣尹憐君<lb/>
貧願以千縑歸君輸俾自收其贏君戄然謝之固窮如<lb/>
<pb n="KR4d0162_WYG_051-8b"/>
初服除調衢州軍事判官虜騎犯江浙衢當路衝君白<lb/>
郡守縱民老弱畢出户留一丁不留與留而殘弱不堪<lb/>
任者罪如軍法其後卒徒欲乗時為變顧城中金帛子<lb/>
女無可冀獲乃止以勞循儒林郎秩滿再除衢州州學<lb/>
教授未赴丁繼母恭人范氏憂服除改左通直郎除國<lb/>
子監丞尋改充諸王宫大小學教授滿嵗相繼除太常<lb/>
丞秘書郎尚書户部員外郎君仕州縣乆諳練庻事居<lb/>
省户若素習吏不敢欺聲名赫然意且用矣俄以言罷<lb/>
<pb n="KR4d0162_WYG_051-9a"/>
主管台州崇道觀前後八年起知廣徳軍始至訪民利<lb/>
害立罷行之地居髙陸嵗上供民輸建平倉由湖轉江<lb/>
入丹陽閘以達行在所道囘逺復加歛為貲費號水脚<lb/>
錢君亟請於朝寄廩湖之四安相距纔五十里民不病<lb/>
勞循運河至國門不過五日費減大半或謂地産竹木<lb/>
官吏失譏察逸税籍甚多君以細民肩荷手持冀十百<lb/>
以活妻子其忍扼取之且懼開端為後患雨暘小愆齋<lb/>
禱於神致禮甚恭雖歴旬月無倦色至民俗用巫覡語<lb/>
<pb n="KR4d0162_WYG_051-9b"/>
屠割埋瘞不合典常卜非神意者悉命禁絶嵗饑議發<lb/>
常平倉部使者屢抑君君手書諭屬邑振廩濟民且曰<lb/>
民命在朝夕吾能不獨任擅發之責乎旱益甚境内田<lb/>
十捐八九復請於朝願盡捐嵗租以活一方後卒如君<lb/>
言大抵君為政以愛利百姓為心惟恐弗及茍利民力<lb/>
行之不顧巳私類若此君在郡憂勞成疾比滿秩歸増<lb/>
劇以紹興二十四年十一月十二日終於家之正寝享<lb/>
年六十有五累官至左朝散郎賜五品服娶徐氏故吏<lb/>
<pb n="KR4d0162_WYG_051-10a"/>
部尚書鐸之女封安人男四人曰侯左迪功郎新紹興<lb/>
府山隂縣尉曰佃左從政郎池州州學教授曰佖曰僴<lb/>
學進士僴後一嵗以哀毁卒女二人長適右迪功郎監<lb/>
潭州令同茶塲陳大年次適左宣教郎新筠州州學教<lb/>
授徐廷獻諸孤以二十二年正月辛酉𦵏君于縣虞山<lb/>
之南距大父塋五百弓君有志節執義堅固不曲意求<lb/>
合以希薦引平居簡重臨危健决智畧横出皆契事機<lb/>
事親孝謹求所以順適其意者不少懈初朝議公嘗稱<lb/>
<pb n="KR4d0162_WYG_051-10b"/>
債於人至三百萬晚嵗貲産耗無以償憂見於色君竊<lb/>
詣予錢家以已名就易劵别示必償朝議意乃安其後予<lb/>
錢家更兵火子孫散亡契騐不存君躬儉勤抑損妄費<lb/>
生理稍葺他日持六十萬錢歸郡人朱氏朱氏以不聞<lb/>
父祖遺言拒弗受君曰若不聞如吾知之何既而次第<lb/>
訪尋遍償之不負一錢人有急扣門不以事為解尤不<lb/>
喜修怨嘗有説君者加謗讟甚至君弗校異時其家凋<lb/>
零子若孫來歸率報禮之未嘗及前事嘗自謂出仕乆<lb/>
<pb n="KR4d0162_WYG_051-11a"/>
狃習世故失其性真及奉祠累年意泊如也惟老學不<lb/>
衰無頃刻廢書或探内典究死生性命之説自號正靜<lb/>
居士且名其所居之堂以諭諸子甚篤故侯佃遊太學<lb/>
為名士試選屢優朋類斂袵知不敵相繼登第鄉里榮<lb/>
之以為君操履之報君䆳于經溢於文辭尢喜為詩有文<lb/>
集十五巻論語解二十巻藏於家前葬四月長子侯以<lb/>
余與君有一日之雅稔君出處細書造門以銘見屬辭<lb/>
情懇迫余老病神意昏耗屢謝不能侯曰先君治命且<lb/>
<pb n="KR4d0162_WYG_051-11b"/>
吾母朝夕冀也其忍辭<lb/>
　銘曰<lb/>
　　君少之時敏而文勵且勤以發厥身仕更閲志剛<lb/>
　　决以昌其業任不過尚書郎官不登上大夫有蘊<lb/>
　　未輸孰使然歟命也吁<lb/>
　　　太碩人傅氏墓誌銘<lb/>
太碩人傅氏會稽山隂人故朝請大夫龍舒太守贈通<lb/>
議大夫吳興劉公某之室也政和八年七月九日卒於<lb/>
<pb n="KR4d0162_WYG_051-12a"/>
京師子太常丞安止之僦舍安止奉太碩人之喪歸吳<lb/>
興以某年某月某日𦵏於烏程縣澄靜鄉麻父山之原<lb/>
從龍舒之兆後二十三年其第三孫岑以戶部侍郎出<lb/>
奉祠尋守上饒岑於某為猶子貽書見屬曰大母之𦵏<lb/>
將二紀叔之所知也而隧未有銘不幸父兄相繼淪謝<lb/>
其存焉而事大母之日冣乆習其言動者在諸姪惟叔<lb/>
在諸孫惟岑岑老矣使一日先太母填溝壑而太母之<lb/>
遺懿不揚無以昭示後人則岑之恨豈有極哉毎得書<lb/>
<pb n="KR4d0162_WYG_051-12b"/>
問無恙外必以為言某其敢辭按傅氏系出傅巖歴漢<lb/>
及唐世有聞人或居此地或居清河至太碩人之髙祖<lb/>
天台縣令鄴始著籍山隂曽大父仕弼為河南府澠池<lb/>
縣主簿大父霖贈尚書職方員外郎父瑩任朝奉郎守<lb/>
尚書屯田郎中贈某官屯田以篤行聞於時鄉里稱顔<lb/>
子其孫息有家法且勵於學多名卿才士大夫門之盛<lb/>
在東浙為右太碩人其第四女也天資孝謹自少小如<lb/>
成人屯田難其配龍舒伯父年十八誦詩作賦論議如<lb/>
<pb n="KR4d0162_WYG_051-13a"/>
賈生再上登巍科聲名籍籍先娶新昌石氏早亡屯田<lb/>
以太碩人歸焉太碩人之歸劉氏也事舅姑惟其所適<lb/>
恭其夫如賔嚴祭祀厚宗族睦姻黨恩妾御子其庻猶<lb/>
嫡子諸婦猶其母動靜有常率應儀法簮珥服飾非甚<lb/>
敝不改為勿殉時好平居言笑甚寡和豫之氣溢於顔<lb/>
間自始及終未嘗語誤羣從婦族居惟長伯姒是師太<lb/>
碩人有所曉譬未言而誠意巳喻聴者悦服閨房忿争<lb/>
戾氣横出望見太碩人在堂則屏息縮躬若無所容太<lb/>
<pb n="KR4d0162_WYG_051-13b"/>
碩人初無言也觀者竊嘆徳人之有威若此龍舒仕官<lb/>
四紀囊無贏貲鞠養孤甥至終其身既畢其嫁娶又先<lb/>
巳子官之太碩人贊其事而躬其役實甚勤凡今女子<lb/>
之行為可稱者皆優為之未易疏舉晚嵗閲佛典有得<lb/>
視世事若無心臨終不亂享年七十有八男四人長曰<lb/>
斂止任某官簽書淮陽軍判官㕔公事持龍舒之喪以<lb/>
毁卒其後以其子贈通議大夫次太常丞安止也官朝<lb/>
請郎次嘉止修職郎福州羅源縣丞次祥止不仕女六<lb/>
<pb n="KR4d0162_WYG_051-14a"/>
人適搢紳郎處厚范正平竇誥吳塤袁敏孺陶櫎孫男<lb/>
崧右迪功郎監潭州南嶽廟嶠左朝散大夫直徽猷閣<lb/>
提㸃洪州玉隆觀岑左朝散大夫降充徽猷閣待制知<lb/>
信州軍州事宗右迪功郎監潭州南嶽廟嶧右迪功郎<lb/>
新授明州録事㕘軍嶸左宣教郎太常寺主簿<graphic n="KR4168" url="https://raw.githubusercontent.com/kanripo/KR-Gaiji/master/images/KR4168.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>岯<lb/>
業進士孫女婿曰葉樗詹度葉宏中張由智沈邦逹吳<lb/>
居實居恭曽孫男坰瀼矼法㵸湍澗泌涑坦之洪曽孫<lb/>
女得婿者曰葉均葉先太碩人既𦵏十有餘年之間三<lb/>
<pb n="KR4d0162_WYG_051-14b"/>
男二長孫之亡諸孫之仕居中者三岑力學有雋才喜<lb/>
論事自結主眷始為從官嶠嘗仕太常少卿嶸亦稍稍<lb/>
為時用嗚呼太碩人之遺澤未有窮也<lb/>
　銘曰<lb/>
　　傅出商岩　　望於北地　　厥後克世<lb/>
　　於今千祀　　爰著山隂　　自我髙祖<lb/>
　　冠冕彬彬　　有燁其英　　惟屯田公<lb/>
　　篤行純備　　家世矜嚴　　是則是似<lb/>
<pb n="KR4d0162_WYG_051-15a"/>
　　猗歟碩人　　實鍾其懿　　人所謂難<lb/>
　　我乃獨易　　我視舅姑　　如父如母<lb/>
　　察色承顔　　惟命可否　　我視厥子<lb/>
　　皆若已出　　慈愛均等　　何有庶嫡<lb/>
　　從婦族居　　伯姒是師　　誠意欵欵<lb/>
　　聴者悅隨　　鞠養孤甥　　輙先子官<lb/>
　　克相其夫　　悉義所安　　自昔婦徳<lb/>
　　見於女史　　鮮克始終　　有是具美<lb/>
<pb n="KR4d0162_WYG_051-15b"/>
　　麻谷之岡　　時惟舊藏　　無使壤傷<lb/>
　　閟此銘章<lb/>
　　　宋故從義郎宻州兵馬都監累贈右奉直大夫<lb/>
　　　　趙君權厝銘<lb/>
君諱不侮字彦恭太宗皇帝六世孫漢恭憲王元佐之<lb/>
糸元佐生宻國公允言允言生南康郡正宗立是為君<lb/>
之曽祖祖仲淋贈安化軍節度使追封安陸侯父士顆<lb/>
贈安化軍節度使追封武當侯君以䕃授三班奉職歴<lb/>
<pb n="KR4d0162_WYG_051-16a"/>
宣州濟州永靜軍酒稅瀛帥張公近竒君之才越資格<lb/>
辟授瀛莫二州兵馬監押知桃花寨次調湖州兵馬監<lb/>
押密州都監宣和元年十月二十三日以疾終於官舍<lb/>
序遷至從義郎後以次子善經通朝籍遇郊禋贈君文<lb/>
階累至奉直大夫君性沈厚孝謹不妄言笑好學善為<lb/>
詩章遇事通敏有志節可撼以氣初為祭酒官前致課<lb/>
入不登酒復敗惡部使者將按其罪叩門祈哀以親老<lb/>
為言君慨然許之為見使者請以身任其課更釀補償<lb/>
<pb n="KR4d0162_WYG_051-16b"/>
有不足繼以私財使者髙其義聴其去桃花寨地接近<lb/>
邊居因其土俗和輯訓練得士卒心湖郡通衢偪仄飛<lb/>
甍相壓郡守命居民撤去之君曰居民盜佔非一日矣今<lb/>
盡徙恐不能制兼并徒使單弱受弊守悟議寢洎君終<lb/>
更人有委白金一箧結守舍者託附致京師君赴祖席<lb/>
詰朝得片紙於几上曰蒙公厚恩願効諸從者君愕然<lb/>
以告歸安丞王㠓勾得其姓名志歸之盖嘗為重囚誣<lb/>
引賴君辨其枉得釋者也在密州時軍賊季進告其徒<lb/>
<pb n="KR4d0162_WYG_051-17a"/>
囊槖既盡得許其贜罪皆誅死君隂為末減上其狀後<lb/>
悉獲免或詰之則曰吾豈寘人於死而覬上賞耶其執<lb/>
義慷慨忠恕亷潔類此者甚多初君旅殯河陽汜水之<lb/>
僧廬紹興九年河南地復始以喪歸明年閏六月朔權<lb/>
厝於臨安府歸安縣靈鳯鄉靈山之原享年四十有六<lb/>
配髙氏贈中書令諱化之之曽孫女封太恭人男三人<lb/>
長善結左承直郎江淮路招討使司幹辦公事後君十<lb/>
五年卒次善繼右朝散郎權知奉州軍州事次善約女<lb/>
<pb n="KR4d0162_WYG_051-17b"/>
三人長適右迪功郎姜協次適少傅寧逺軍節度使兼<lb/>
領殿前都指揮使職事恭國公楊存中封楊國夫人季<lb/>
適左朝奉大夫知嘉州軍州事郭世雄封宜人孫男八<lb/>
人汝<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>汝飭汝劼汝勵汝勛汝勅汝功汝劭汝飭左<lb/>
修職郎新授平江府崑山縣主簿孫女二人君以儒<lb/>
雅自將所與交必一時聞人尤篤於教子延禮髦俊朝<lb/>
夕講肄故其子皆有能稱善結擢宣和六年進士第善<lb/>
繼在南都試選屢優文行可觀今為名太守下逮其孫<lb/>
<pb n="KR4d0162_WYG_051-18a"/>
汝飭亦勵世業弱冠登科女歸名臣上所眷遇位列九<lb/>
棘門户赫奕歆艶一時豈惟君之智識絶人効見若是<lb/>
抑持心忠厚之報不在其身在其子若孫也君權厝後<lb/>
若干年君之外孫任參議郎直秘閣主管佑神觀楊君<lb/>
偰狀君之行求銘於余曰吾母治命也其敢忘余心閔<lb/>
焉且嘗與善結為同僚而善繼從游益相厚義不得辭<lb/>
　銘曰<lb/>
　　義利之判分兩岐　　彼輕此重或使之<lb/>
<pb n="KR4d0162_WYG_051-18b"/>
　　得喪内怵心火馳　　嗟哉趙君儼自持<lb/>
　　赴急拯難初不辭　　棄賞却餽義且慈<lb/>
　　吾行四方任京師　　所見貴胄如君誰<lb/>
　　子孫砥礪敦詩書　　奕奕門戶生光輝<lb/>
　　植槐候報勿復疑　　隂功至行天所私<lb/>
　　　徐氏安人墓誌銘<lb/>
安人徐氏世莆陽人徙居吳郡故尚書户部員外郎同<lb/>
郡錢君觀後之室也時户部之亡也安人命長子俁來<lb/>
<pb n="KR4d0162_WYG_051-19a"/>
吳興以户部遺意屬銘於余𦵏未幾俁再至拜且泣曰<lb/>
天不悔禍吾母又棄諸孤俁不即死者以窀穸之故今<lb/>
克𦵏矣而銘未立顧憐我而深悲之且察吾母之素志<lb/>
而賜之以銘匪公其孰賴余心感焉不敢以老且病為<lb/>
辭安人諱溫字徳柔曽祖真樞故不仕祖模贈正議大<lb/>
夫父鐸熈寧中廷對魁天下士仕至吏部尚書贈少師<lb/>
安人則少師之季女也生有令姿性識通敏母吳國夫<lb/>
人莫氏知其非凡女子也甚愛之重於擇對於時太師<lb/>
<pb n="KR4d0162_WYG_051-19b"/>
蔡魯公於少師為同里願得安人為子婦吳國辭焉私<lb/>
語其子吾女當妻士人終不與勢家子以茍名位爾等<lb/>
誌之户部時為太學生以上舍兩優解褐名聲燁然盖<lb/>
常拒勢家之求姻者或以安人聞乃自喜以為得所願<lb/>
兩家事適相契鄉里至今艶之安人之歸錢氏也事舅<lb/>
如父事姑如母宗族内外禮意周洽被服簡素如窶人<lb/>
子相夫必以義户部佐州郡有能稱旁近有疑訟乆不<lb/>
决者往往委之吏牘堆几安人嘗戒左右毋得以他事<lb/>
<pb n="KR4d0162_WYG_051-20a"/>
闗白俾之盡心或從旁贊决言動得理前所舅朝議之<lb/>
𦵏營奉乆之不能其或勸累甓代槨安人曰不然天或<lb/>
者見假生理未冺而追念今日之闕雖悔何及斥所御<lb/>
簮珥等鬻之以佐其費户部感服以為吾意亦及此而<lb/>
不言者恐汝難之也其後貲費益窘安人意慮精宻重<lb/>
以儉勤寸積銖累十有餘年遂克成家歎曰吾有屋可<lb/>
居有田可業不啻足矣尚何求凡言利道者皆謝弗聴<lb/>
平居不妄費一錢至賔祭餽遺不敢少簡人以囏危見<lb/>
<pb n="KR4d0162_WYG_051-20b"/>
諮未嘗輙拒閨閫事井井秩秩不亟不徐而人自祗率<lb/>
喜釋氏學治鐘飯僧崇飾佛像費不可計閲貝葉書數<lb/>
千巻晚有得焉紹興二十六年六月十七日卒享年五<lb/>
十有九諸孤以其年十月壬申𦵏於虞山之西祔户部<lb/>
之兆禮也安人以户部陞朝遇郊祀恩封至安人男四<lb/>
人曰俁左迪功郎曰佃從政郎皆太學名士相踵登第<lb/>
曰佖曰僴業進士舉僴先夫人十月卒女二人適右迪<lb/>
功郎監潭州合同茶塲陳大年左宣教郎新筠州州學<lb/>
<pb n="KR4d0162_WYG_051-21a"/>
教授徐廷獻<lb/>
　銘曰<lb/>
　　嗚呼安人志曷偉　　率徳蹈義佐君子<lb/>
　　被服簡素心不耻　　肉視菜薺甘且美<lb/>
　　服勤於家嵗其幾　　髙門崢嶸雄我里<lb/>
　　郎君競秀名煌煒　　積金滿籯不足喜<lb/>
　　志業克就誰與比　　為善之慶有如此<lb/>
　　蒼山同穴不踰禮　　我諗之銘光女史<lb/>
<pb n="KR4d0162_WYG_051-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　苕溪集巻五十一<lb/>
</p>
<p>
</p>
  </div>
</body>
</text>
</TEI>
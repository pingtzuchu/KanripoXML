<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集巻五十五</head>
    <p>
<pb n="KR4d0162_WYG_055-1a"/>
欽定四庫全書<lb/>
　苕溪集巻五十五　　　　宋　劉一止　撰<lb/>
　　告詞<lb/>
　　　除監察御史紹興元年十月六日程俱行<lb/>
勅奉議郎秘書省校書郎劉某御史臺屬皆朕耳目之<lb/>
官也自元豐肇新官制於是尚書諸曹分𨽻六察雖非<lb/>
言責之地然尚書萬機本天下之事無不總焉而御史<lb/>
得以紏六曹之愆違則其任亦不輕矣以爾問學之美<lb/>
<pb n="KR4d0162_WYG_055-1b"/>
推於流輩才術之施宜無不可選自讐校維持朝綱尚<lb/>
體懋思以祗厥職可特授依前官守監察御史<lb/>
　　　除起居郎紹興二年七月十五日陳與義行<lb/>
勅左奉議郎守監察御史劉其朕於干戈多故之辰崇<lb/>
奬文士人物凋喪之後選擇近班庶㡬朝廷之光以副<lb/>
天下之望四方所得不次命之以爾儒服退然執義甚<lb/>
固文聲籍甚進官晚成比繇中秘之聨稍與南臺之選<lb/>
載稽公議有簡朕心遂錫贊書俾司史事進直螭陛退<lb/>
<pb n="KR4d0162_WYG_055-2a"/>
居鸞臺極於儒者一時之榮以為多士稽古之勸往哉<lb/>
祗服益勵爾修可特授依前官試起居郎<lb/>
　　　除宫祠紹興二年八月三十日下陳與義行<lb/>
勅左奉議郎試起居郎劉某朕於艱難之際雖暴衣露<lb/>
盖不敢康寧而旁招四方之才與之治天職食天禄延<lb/>
見訪問禮貎加焉惟恐失士大夫心可謂無負矣茍或<lb/>
負朕其可不懲爾自少史列耳目之官又親擢之以為<lb/>
柱史冀爾助朕以成中興之績今乃不然朋比奸回更<lb/>
<pb n="KR4d0162_WYG_055-2b"/>
相借譽竊㺯威權漸不可長抑而不揚何以為政其罷<lb/>
所任往食祠宫尚體寛恩無忘循省可罷起居郎特授<lb/>
依前官主管台州崇道觀<lb/>
　　　除祠部員外郎奉祠溫州紹興四年四月七日<lb/>
　　　　下張綱行<lb/>
勅左奉議郎劉某朕方舉羣䇿以收中興之功顧天下<lb/>
士有一善可取猶將簡㧞任用而况已試之才為朕所<lb/>
知之者乎以爾行義文辭搢紳推仰蚤膺器使入直<lb/>
<pb n="KR4d0162_WYG_055-3a"/>
殿坳嘉其乆即退閑益自堅於氣節以充郎選還寘本<lb/>
朝朕之用人不以官職崇卑而為輕重往祗厥服以茂<lb/>
逺圖嗣有褒遷毋虚朕意可特授依前官守尚書祠部<lb/>
員外郎奉祠溫州神主<lb/>
　　　除浙東提刑紹興四年十一月一日下王居正<lb/>
　　　　行<lb/>
勅左承議郎新差權發遣袁州軍州事劉某鄉者國家<lb/>
承平日乆朝廷尊榮士大夫雅意本朝而以任子外為<lb/>
<pb n="KR4d0162_WYG_055-3b"/>
失職故部使者之任寖輕而州縣之奸弊百姓之疾苦<lb/>
甚至於不可勝救朕方念及此其間非出於甚不得巳<lb/>
而付之以事必求端良正直之士以充外臺耳目之寄庻<lb/>
幾治道之興或由於此爾修潔博習直諒而文周旋臺<lb/>
省聲實甚休夫明允平反使四方典獄聞風皆厚類非<lb/>
俗吏之所能為也爾往欽哉其識朕意可特授依前官<lb/>
權發遣兩浙東路提㸃刑獄公事兼本路勸農提舉河<lb/>
渠公事兼提舉本路常平等事<lb/>
<pb n="KR4d0162_WYG_055-4a"/>
　　　除直顯謨閣紹興五年閏二月二十四日下周<lb/>
　　　　綱行<lb/>
勅左承議郎新差權發遣兩浙東路提㸃刑獄公事兼<lb/>
本路勸農提舉河渠公事兼提舉本路常平等事劉某<lb/>
朕躬行毖祀加惠羣工爰因甄叙之常式示褒揚之寵<lb/>
以爾蘊髙明之性而輔以中庸挺變通之才而守以静<lb/>
正惟嗜淵源之學素髙亷退之風念去朝廷屢更嵗月<lb/>
肆廣合宫之霈用陞延閣之班豈獨彛章兹為異數益<lb/>
<pb n="KR4d0162_WYG_055-4b"/>
思報稱祗服寵休可特授依前官直顯謨閣差遣如故<lb/>
　　　除秘書少監紹興八年九月二十一日下吕本<lb/>
　　　　中行<lb/>
勅左朝奉郎直顯謨閣劉某爾頃者擢自稠人寘之左<lb/>
右所以自立者固嘗有聞於人矣乆留於外士論惜之<lb/>
圖書之府英俊所萃以爾之耆徳宿望而富於藝文故<lb/>
使往為之長至於傳史之得失邪正之是非非爾之純<lb/>
静以正則不足以有所辨别也爾其勉之可特授依前<lb/>
<pb n="KR4d0162_WYG_055-5a"/>
官試秘書少監<lb/>
　　　再除起居郎紹興八年十一月二十七日下勾<lb/>
　　　　龍如淵行<lb/>
勅左朝奉郎試秘書少監劉某自起居注行而著作之<lb/>
官遂分自時政記作而二史之職幾廢允惟賢哲昭示<lb/>
典刑禇遂良知人臣之當守官規模逺矣魏謩不敢䧟<lb/>
人主於非法論諫兼之我得其人可追二子爾威儀有<lb/>
則悃愊無華談子房季札之聞兼彦輔安仁之美蔚辭<lb/>
<pb n="KR4d0162_WYG_055-5b"/>
章於正體奬議論於醇風自去闕廷屢更嵗月幾條善<lb/>
政下轉而上聞一部諫書朝奏而暮召遂從蓬觀仍侍<lb/>
螭坳稔白璧之無瑕覺青氊之有舊爾惟善惡必記是<lb/>
非自明因以告猷兹惟朕志可特授依前官守起居郎<lb/>
　　　除中書舍人紹興九年正月五日下蘇符行<lb/>
勅天以雷風鼓舞萬物后以書命號令四方俾代予言<lb/>
是為重任不有君子孰能厥官左朝奉郎守起居郎劉<lb/>
某文字雍容老於儒學議論博雅達於古今迴翔中外<lb/>
<pb n="KR4d0162_WYG_055-6a"/>
之聫稔熟聲光之美用演綸告足為國華且侍臣職在<lb/>
於論思而中書基本於政事彌縫庻績協贊治功斯有<lb/>
賴於圖回况匪專於潤色其推素尚以副簡知可特授<lb/>
依前官試中書舍人<lb/>
　　　除兼侍講紹興九年二月二十四日下李誼行<lb/>
勅朕惟唐虞三代之世載於詩書禮樂之文者尚或可<lb/>
攷也悦聞其風庻幾所為故博延鴻儒宿學入侍左右<lb/>
與之探討其原而敷繹其㫖盖以廣朕之忠焉左朝奉<lb/>
<pb n="KR4d0162_WYG_055-6b"/>
郎試中書舍人賜紫金魚袋劉某以忠厚之性純一之<lb/>
徳而輔之以廣大精㣲之學儒林藝苑兼出搢紳自登<lb/>
詞掖實代予言溫厚爾雅比儷西京朕甚嘉之朕永念<lb/>
古今治亂之端思得直諒多聞之益朝夕幃幄以備顧<lb/>
問疇咨在位莫如老成肆以是命爾夫啟乃心沃朕心<lb/>
爾之職也其勉之哉可特授依前官試中書舍人兼侍<lb/>
講賜如故<lb/>
　　　除給事中紹興九年九月十四日下林待聘行<lb/>
<pb n="KR4d0162_WYG_055-7a"/>
勅朕惟基命令於西省謹出納於東臺責任雖同恩章<lb/>
則異曰疇望實之懿俾專論駁之司匪以叙遷其惟徳<lb/>
進左朝奉郎試中書舍人兼侍講賜紫金魚袋劉某資<lb/>
涵懿粹學造深醇峻節清規蚤著士林之譽英詞麗藻<lb/>
蔚為文苑之華暨曲領於贊書擅聲稱於手筆回翔滋<lb/>
乆褒擢是宜其自綸闈進居𤨏闥益致盡規之義無慚批<lb/>
勅之風尚懋乃猷以服予訓可特授依前官試給事中<lb/>
兼侍講賜如故<lb/>
<pb n="KR4d0162_WYG_055-7b"/>
　　　罷給事中宫祠紹興九年十二月二十九日下<lb/>
　　　　程克俊行<lb/>
勅比詔從臣咸舉其類庻幾得士協濟康功倘所舉非<lb/>
所知頋有阿狥之私安所逃罪哉具官劉某蚤由推擇<lb/>
進服通聨謂宜事君以人副兹簡㧞之意而乃䧟朋附<lb/>
之迹乖論薦之公清議靡容彈章具在其亟鐫於荷槖<lb/>
尚退食於琳宫服我寛恩無忘自訟可罷給事中特授<lb/>
依前官提舉江州太平觀任便居住賜如故<lb/>
<pb n="KR4d0162_WYG_055-8a"/>
　　　復秘閣修撰紹興十年十二月二十八日下張<lb/>
　　　　嵲行<lb/>
勅左朝奉郎提舉江州太平觀賜紫金魚袋劉某朕稱<lb/>
禋合宫肆眚象魏開棄咎之路既一灑於庻尤閔負罪<lb/>
之臣宜稍遷於故秩矧乃甘泉之舊嘗詔刑史之書共<lb/>
霈恩榮以除苛嬈以爾操行堅正文辭深純爰以修能<lb/>
遂躋從列自干物議用致煩言顧閲嵗之已多諒思愆<lb/>
之既乆兹因霈宥肆舉彛章爰升論撰之華庸示甄收<lb/>
<pb n="KR4d0162_WYG_055-8b"/>
之渥廣仁恩之意朕方厚於臣工復玷缺之艱爾毋忘<lb/>
於飭勵可特授依前官充秘閣修撰差遣賜如故<lb/>
　　　落修撰宫祠紹興十五年十二月八日下段拂<lb/>
　　　　行<lb/>
勅左朝奉郎充秘閣修撰提舉江州太平觀劉某無禮<lb/>
於君衆所忿疾犯此不韙義其可容爾資性回邪專事<lb/>
朋附妄作弗靖自致煩言念嘗齒於邇聫俾參榮之次<lb/>
對殊昧省循之意敢形怨懟之辭輿論未平因難但已<lb/>
<pb n="KR4d0162_WYG_055-9a"/>
宜鐫中秘論撰之職尚畀真祠禄秩之優體我寛恩毋<lb/>
重尤悔可特落秘閣修撰依前官差遣賜如故<lb/>
　　　再除秘閣修撰致仕紹興二十二年七月十四<lb/>
　　　　日下周麟之行<lb/>
勅左朝奉郎提舉江州太平興國宫劉某大夫七十致<lb/>
君事禮也睠乃舊臣乞身以疾賁之寵命歸老於家以<lb/>
爾夙負雋才累膺簡拔晚陪從槖備罄論思繇自蹈於<lb/>
悔尤致乆棲於閑退比陳衰疾浸迫桑榆投紱自頥當<lb/>
<pb n="KR4d0162_WYG_055-9b"/>
從所欲升之圖書之府列在論撰之官勉服吾恩益綏<lb/>
爾祉可特授依前官充秘閣修撰致仕賜如故<lb/>
　　　除敷文閣待制紹興二十二年十月八日下周<lb/>
　　　　麟之行<lb/>
勅朕閲清風之誦喜周道之復興采鹿鳴之歌思漢儒<lb/>
之間作念獲成於大業敢自眩於成功有嘉侍從之臣<lb/>
能繼聲詩之體左朝奉郎充秘閣修撰賜紫金魚袋致<lb/>
仕劉某學而筮仕老不廢文雖乆服於林丘實舊聫於<lb/>
<pb n="KR4d0162_WYG_055-10a"/>
簮槖脱冠謝朝列方自樂於餘年摛藻掞天庭猶未忘<lb/>
於夙習比覽奏篇之善益知歸美之誠此盛徳之事其<lb/>
何足以當之庻一代之文有可傳於來者爰升次對用<lb/>
賁褒章尚保令名以光晚節可特授依前官充敷文閣<lb/>
待制致仕賜如故<lb/>
　　　落致仕召赴行在紹興二十五年十二月二十三日<lb/>
　　　　下王綸行<lb/>
勅君子雖乞身而去未始忘君王者以好賢為先固難<lb/>
<pb n="KR4d0162_WYG_055-10b"/>
拘法方羣材之並取豈舊徳之獨遺左朝奉郎充敷文<lb/>
閣待制致仕長興縣開國男食邑三百户賜紫金魚袋<lb/>
劉某氣大且剛學全而粹略徧青華之選薦分屏翰之<lb/>
憂持槖甘泉既竭論思之効掛冠神武尤髙止足之風<lb/>
深居而徳不孤暮年而文益壮韓愈之鋪張聖徳相與<lb/>
並名陸賈之從容諸公未忘經世亟就安車之聘尚分<lb/>
宣室之釐可落致仕依前官充敷文閣待制封賜如故<lb/>
　　　除敷文閣直學士紹興二十六年四月十八日<lb/>
<pb n="KR4d0162_WYG_055-11a"/>
　　　　下王綸行<lb/>
勅安車就聘甫及都門延閣陞華再還隠舍特厚老成<lb/>
之眷用敦靜退之風左朝奉郎充敷文閣待制長興縣<lb/>
開國子食邑五百戶賜紫金魚袋劉某早擅聲名晚多<lb/>
述作紫垣青瑣嘗雍容於禁中緑水蒼烟旋逍遥於物<lb/>
外比招舊徳共輯丕圖雖巳掛於衣冠聞命而起果尚<lb/>
困於藥石以疾而辭具悉誠懇之言俾遂休閑之養其<lb/>
祗渙渥以介夀康可特授依前官充敷文閣直學士封<lb/>
<pb n="KR4d0162_WYG_055-11b"/>
賜如故<lb/>
　　　贈四官朝散大夫紹興三十一年三月二十八<lb/>
　　　　日下楊邦弼行<lb/>
勅朕眷優侍從惠及初終於其存也寵遇之禮無不至<lb/>
其既歿也褒贈之恩無不隆盖明為國之經而極忠厚<lb/>
之道也故敷文閣直學士左朝奉郎長興縣開國伯食<lb/>
邑八百户賜紫金魚袋致仕劉某慈祥毓性文藝名家<lb/>
綸闈嘉潤色之工瑣闥賴論思之益去朝雖乆屢陞延<lb/>
<pb n="KR4d0162_WYG_055-12a"/>
閣之華知分甚明早遂安車之適奄從淪謝良用怛傷<lb/>
爰峻陟于文階用追榮於幽穸諒惟㝠漠亦克有知可<lb/>
特贈左朝散大夫餘如故<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0162_WYG_055-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　苕溪集巻五十五<lb/>
</p>
<p>
</p>
  </div>
</body>
</text>
</TEI>
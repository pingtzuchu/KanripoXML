<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集巻七</head>
    <p>
<pb n="KR4d0162_WYG_007-1a"/>
欽定四庫全書<lb/>
　苕溪集巻七　　　　　　宋　劉一止　撰<lb/>
　　絶句<lb/>
　　　聞親征一首<lb/>
十萬貔貅同日出君王英武古無雙而今将士争豪甚<lb/>
為報天驕莫戯江<lb/>
　　　賊臣劉豫挟敵騎犯兩淮天子親總六師出征<lb/>
　　　賊騎摧衂宵遁鑾輿既還效杜拾遺作歡喜口<lb/>
<pb n="KR4d0162_WYG_007-1b"/>
　　　號十二首<lb/>
祖宗先徳後刑誅八葉昇平振古無馴致小𦍑如許黠<lb/>
五兵雖惨亦時須<lb/>
　　　二<lb/>
聞難君王敢自安鞭笞貔虎向江干英謀睿决知誰敵<lb/>
世祖周宣比並看<lb/>
　　　三<lb/>
杖策初聞桑下謡氐𦍑酋長待來朝而今有酒須相樂<lb/>
<pb n="KR4d0162_WYG_007-2a"/>
前日憂思今日銷<lb/>
　　　四<lb/>
将相同謀互往來一時肝膽絶嫌猜頗聞追騎三方出<lb/>
不遣淮壖疋馬回<lb/>
　　　五<lb/>
天戮齊東老逆臣弄兵鼠子尚窺人乾坤整頓應須早<lb/>
賦與中原浩蕩春<hi>是日傳聞劉豫巳死</hi>
　　　六<lb/>
<pb n="KR4d0162_WYG_007-2b"/>
猛将心期箭有神争前知敵不知身聖恩令貸簽軍死<lb/>
汝是中朝箇裏人<lb/>
　　　七<lb/>
胡兒驅馬意何忙淮海暄風炫日光心折關河歸不得<lb/>
而今底處是家鄉<lb/>
　　　八<lb/>
六代金陵是帝州諸侯玉帛等山丘指揮大匠新宫闕<lb/>
早晚鳴鞭向石頭<lb/>
<pb n="KR4d0162_WYG_007-3a"/>
　　　九<lb/>
逺人豈敢易江沲前日謀臣謬謂和為問奸諛羞死未<lb/>
較量今昔孰為多<lb/>
　　　十<lb/>
紅旌白馬羽林兒絲鞚當胸短策垂歸導鳴鑾何太喜<lb/>
腰間金印阿誰知<lb/>
　　　十一<lb/>
曉來鼔角動轅門便覺昇平氣象存他日两宫歸就養<lb/>
<pb n="KR4d0162_WYG_007-3b"/>
更看天子父兄尊<lb/>
　　　十二<lb/>
東風九市遍開塲梅栁参差近玉堂應許侍臣俱入賀<lb/>
捧持春酒夀君王<lb/>
　　　次韻徐立之朝議除夜無酒二首<lb/>
功名本是誤成蠅伎俩何勞更鏤氷竹屋紙忩風攄幙<lb/>
可憐挑盡讀書燈<lb/>
　　　又<lb/>
<pb n="KR4d0162_WYG_007-4a"/>
平生豪氣忍難除尚憶咸陽五白呼詩似少陵惟欠酒<lb/>
可能客舍事全無<lb/>
　　　次韻傅舍人咏褚邦直葫蘆<lb/>
山瓢枵腹謾如壺不學鴟夷肯借酤清夜玉堂誰伴宿<lb/>
此時一盞可能無<lb/>
　　　次韻山僧善彬寄梅花<lb/>
苔封老樹槎牙甚何事春風亦與期千尺寒巖無暖氣<lb/>
不妨入眼見豐肌<lb/>
<pb n="KR4d0162_WYG_007-4b"/>
　　　次韻江西李相君七詠<lb/>
蒼梧雲隔漫烟波露後誰憐泣女娥會道洗空千古恨<lb/>
石心今日奈渠何<lb/>
　　　右雙蓮閣<lb/>
春院花香透白間夢餘風景似蕭閑只今是夢誰占夢<lb/>
却笑溈山問仰山<lb/>
　　　右夢室<lb/>
種橘洲邉何似好離離丹實鬭鮮新千頭豈為封侯比<lb/>
<pb n="KR4d0162_WYG_007-5a"/>
留得芳香噀後人<lb/>
　　　右橘亭<lb/>
公家愛竹傳聞舊要看凌冬色不浮日報平安何用許<lb/>
至今好事想風猷<lb/>
　　　右竹亭<lb/>
薝蔔同林一等香芝蘭在室不知旁而今閱世如翻手<lb/>
㡳處交情有許長<lb/>
　　　右蘭室<lb/>
<pb n="KR4d0162_WYG_007-5b"/>
閩嶺風塵旋埽空挽回春色到花叢長紅小白参差見<lb/>
便覺丹青入手中<lb/>
　　　右花塢<lb/>
曲塘如磬何曽有坐想縈山更帶林花圃夜來春雨足<lb/>
漾舟應試一篙深<lb/>
　　　右磬塘<lb/>
　　　戯題法真師見南山齋一首<lb/>
看山終日自夷猶清净誰如此比丘莫指妙髙南向是<lb/>
<pb n="KR4d0162_WYG_007-6a"/>
徳雲還在別峯頭<lb/>
　　　題敏上人隠齋一首<lb/>
水石菖蒲真活計芒鞵不借更竒哉<hi>借入聲</hi>山林本是君<lb/>
家物為<hi>闕</hi>　　喚去來<lb/>
　　　訪梅<lb/>
瘦藤扶我到溪南梅蘂含羞未入看不是今年花事嬾<lb/>
北人移過許清寒<lb/>
　　　訪石林二首<lb/>
<pb n="KR4d0162_WYG_007-6b"/>
行山不用瘦藤扶度石穿雲意自徐夜過西巖投宿處<lb/>
滿身風露竹扶踈<lb/>
　　　又<lb/>
山澤形容忌太癯石林風範獨何如時時賔客傾家釀<lb/>
箇箇郎君讀父書<lb/>
　　　過梅溪省妻父臧翊善墳感歎二首<lb/>
落磵悲泉不擬聞落平橋北路頭分揚雄舊宅今安在<lb/>
心折侯芭三尺墳<lb/>
<pb n="KR4d0162_WYG_007-7a"/>
寂寞松岡鎖暮烟平生忠信事茫然臧孫有後真虛語<lb/>
伯道無兒可問天<lb/>
　　　和故人二首丁夘年九月二十二日夢中得之<lb/>
平生事業較粗疎晚嵗欣陪謝幼輿林下商量好消息<lb/>
不須嵇子謝交書<lb/>
　　　又<lb/>
目前得巳便休休事業何曽有到頭客問函山孰為一<lb/>
月明風静好清秋<hi>此篇不記第二首覺後足之覺時已五鼔夢中他語皆語妙理</hi>
<pb n="KR4d0162_WYG_007-7b"/>
　　　題丁氏堂六言四首<lb/>
妙喜何曽斷取竺峰九日飛來乞與溪山暮宿都都濃<lb/>
翠成堆<lb/>
　　　二<lb/>
杯觴競醉羣玉衣袂常沾翠嵐不怕峯前路滑石頭是<lb/>
我同叅<lb/>
　　　三<lb/>
捴是胸中描出不妨怪怪竒竒鴈蕩龍湫髣髴鸞翔鳳<lb/>
<pb n="KR4d0162_WYG_007-8a"/>
舞參差<lb/>
　　　四<lb/>
翠峰欲並眉嫵艷蘂難争臉紅昔日寒巖枯木何如此<lb/>
箇家風<lb/>
　　　題徐次游通判小隠堂二首<lb/>
遮蔵得到中興日觴詠仍陪小隠仙曲徑畫欄春㡬許<lb/>
竹花人月四嬋娟<lb/>
　　　又<lb/>
<pb n="KR4d0162_WYG_007-8b"/>
一時藥籠召參术何事全家傍翠微勿謂小山招不出<lb/>
太平須要隠人歸<lb/>
　　　金陵<lb/>
人物風流自六朝故山圍國尚苕蕘只因王氣奔瑶闕<lb/>
噴作江聲萬里潮<lb/>
　　　入靈隠寺<lb/>
石泉苔径午隂凉手擷山花辨色香度嶺穿松心未巳<lb/>
好閑反為愛山忙<lb/>
<pb n="KR4d0162_WYG_007-9a"/>
　　　登看經樓示同逰<lb/>
昔逰曽共朱欄語斗換星移始再來料得當時樓外水<lb/>
有情應解作潮回<lb/>
　　　宜興道中<lb/>
客懐無事只増愁遮眼殘書懶即休午醉忽驚如喚覺<lb/>
亂山無數滿船頭<lb/>
　　　寄題葉叔眀盛圃熈春堂四首且為他日往逰<lb/>
　　　之約<lb/>
<pb n="KR4d0162_WYG_007-9b"/>
堂前草木自争春堂上妖嬈花妬人年年嵗嵗春相似<lb/>
不信風光有故新<lb/>
　　　二<lb/>
橋當忩檻月平鋪一色寒光玉不如橋下流泉來別壑<lb/>
經春緑盡可蔵魚<lb/>
　　　三<lb/>
個儂傳得嘉榮唱天上偷來曲度新他時莫向樽前誤<lb/>
客似周郎解覷人<lb/>
<pb n="KR4d0162_WYG_007-10a"/>
　　　四<lb/>
吹花嚼蕊橋邉路衣袖常沾草木馨更聴緑珠三弄笛<lb/>
為君一洗海風腥<lb/>
　　　送吴興太守行十絶句<lb/>
人物中興第一流論才應作富民侯帝憐玉筍班中秀<lb/>
合付蘋花栁惲洲<lb/>
　　　二<lb/>
海内文章說大門故宜生長此兒孫玉昆金友捴秀出<lb/>
<pb n="KR4d0162_WYG_007-10b"/>
厯塊過都不足論<lb/>
　　　三<lb/>
人言此邦公所私教我子弟等文師大書深刻豈足紀<lb/>
願奏宣布中和詩<lb/>
　　　四<lb/>
振廪巳責功及物輔藩千里實分憂爾身在外心王室<lb/>
咫尺應須入告猷<lb/>
　　　五<lb/>
<pb n="KR4d0162_WYG_007-11a"/>
老奸屏氣舌敢出雅俗雍容歌樂康五日京兆何足數<lb/>
三年子産轉難忘<lb/>
　　　六<lb/>
元豐應制規模在奕奕風流自一家詞劇清新過小庾<lb/>
情多兒女笑張華<lb/>
　　　七<lb/>
燕寢風清晝漏長愧公延我讀書堂此日偶同元凱癖<lb/>
他年儻憶鄭公鄉<lb/>
<pb n="KR4d0162_WYG_007-11b"/>
　　　八<lb/>
垂老何堪此別離感公情義獨心知故應他日汀洲泊<lb/>
獨立難忘捩擢時<lb/>
　　　九<lb/>
雞皮鶴髮病龍鍾誤入林宗裁鑒中平生氣概今如此<lb/>
自對青銅惜此儂<lb/>
　　　十<lb/>
且盡離筵酒一杯貴臣寧許我重陪他時翊賛昇平事<lb/>
<pb n="KR4d0162_WYG_007-12a"/>
賦與林下歌康哉<lb/>
　　　太簡齋即事二首<lb/>
太簡老人家似客室中猶恨未空虛筋攣歩澁常須酒<lb/>
日入中昏始廢書<lb/>
　　　又<lb/>
晚來人報雪遮門委巷蕭條郭似村自酌甕醅能軟飽<lb/>
借人布被得竒温<lb/>
　　　寄題李徳修通判宣城隠舍二首仍次其韻<lb/>
<pb n="KR4d0162_WYG_007-12b"/>
官身寜為倦知還自憶青山對白間<hi>白間忩也忩間連逺岫盖謝宣城詩</hi>
有月有風俱是客愛詩愛酒可能閒<hi>風月堂</hi>
　　　又<lb/>
性在東風浩蕩邉故将詩酒作春妍淵明好客妨何事<lb/>
卿去教知我欲眠<hi>秀野堂</hi>
　　　和何山捴老一擊軒二首<lb/>
掃洒閑庭無個事林間一擊是何聲自從當日知音後<lb/>
本地風光見太平<lb/>
<pb n="KR4d0162_WYG_007-13a"/>
　　　又<lb/>
此地丹青畫不成本無聖解及凡情道人來往風煙外<lb/>
不是如來行處行<lb/>
　　　題楊吉老知軍玉輝亭二首<lb/>
向來風月雄清地今日昇平将相家自啓忩扉放山入<lb/>
使君聊欲傲雲霞<lb/>
　　　又<lb/>
清間寧有清如許買斷嵐烟入樽俎我來愁此玉輝寒<lb/>
<pb n="KR4d0162_WYG_007-13b"/>
要上峰頭呵佛祖<lb/>
　　　送報寧曇老二絶句<lb/>
白雲到處有光輝江北江南一杖携妙喜風烟曽斷取<lb/>
羊仙今日合全提<lb/>
　　　又<lb/>
王家宅似江家宅草木風烟各不知王謝争墩公案在<lb/>
問師一筆判歸誰<hi>報寧曇老受請将入院作兩絶自送之報寧在半山盖王荆公舊宅我名</hi>
<hi>公字偶相同我屋公墩在眼中公去此墩當属我不應墩姓尚随公此荆公詩也公初罷相歸金陵有問公動</hi>
<pb n="KR4d0162_WYG_007-14a"/>
<hi>静於過客者客戯答云余不知其詳但聞方與謝公争墩耳</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0162_WYG_007-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　苕溪集巻七<lb/>
</p>
<p>
</p>
  </div>
</body>
</text>
</TEI>
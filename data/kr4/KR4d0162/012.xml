<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集巻十二</head>
    <p>
<pb n="KR4d0162_WYG_012-1a"/>
欽定四庫全書<lb/>
　苕溪集巻十二　　　　　　宋　劉一止　撰<lb/>
　　劄子<lb/>
　　　上殿論用君子小人之説<lb/>
臣聞天下之治衆君子成之而不足一小人敗之而有<lb/>
餘何者君子雖衆其道則孤小人雖寡其勢易蔓君子<lb/>
之憂在於天下國家小人之憂在於一身君子之於法<lb/>
度紀綱必欲正之故為之也難小人之於法度紀綱必欲<lb/>
<pb n="KR4d0162_WYG_012-1b"/>
亂之故為之也易自古聖賢之君未嘗不欲近君子而<lb/>
逺小人也小不加察而小人已至故立政之書曰繼自<lb/>
今立政其勿以憸人其惟吉士又曰時則勿有間之所<lb/>
謂間之者非君子小人並進也衆君子而一小人亦足<lb/>
以為間而敗政臣請以易之説明之夬之為卦以五陽<lb/>
决一隂陽為君子隂為小人故繫辭曰夬决也剛决柔<lb/>
也君子道長小人道憂也夫以五君子决一小人不曰<lb/>
小人道消而曰道憂何也盖上下交而志同如泰之時<lb/>
<pb n="KR4d0162_WYG_012-2a"/>
然後小人之道不行若乃以五君子臨一小人徒能使<lb/>
之憂而已矣惟其有憂則將圖之無不至矣恭惟陛下<lb/>
躬天縱之聖懋日新之舉通達古今洞照治體日者好<lb/>
惡既明黜陟既允矣臣猶以是為言者誠以事之㡬㣲<lb/>
小不加察則小人者乗間伺隙而入其害至於敗政不<lb/>
可不懼也臣以一介之賤驟對清光謂天下事尤急於<lb/>
君子小人之説故首用為獻伏惟留神幸察取進止<lb/>
　　　論人主不憚改為<lb/>
<pb n="KR4d0162_WYG_012-2b"/>
臣竊觀自古人主處非常之時建非常之業謀无遺䇿<lb/>
事靡不濟者無他焉機變敏速不憚改為而已臣請以<lb/>
漢髙帝之事言之始髙帝聴酈生撓楚之計封六國後<lb/>
且將刻印付之聞張良之説旋悟其非亟命銷印羣臣<lb/>
勸都雒陽議既定矣聞婁敬之説即日徙都何其易改<lb/>
耶處非常之時建非常之業不得不如此也方今盗起<lb/>
中原四郊多壘軍旅薦興國用耗竭可謂處非常之時<lb/>
矣陛下所與羣臣早夜圖維者無非安朝廷定社稷弭<lb/>
<pb n="KR4d0162_WYG_012-3a"/>
難銷兵足國裕民之事可謂建非常之業矣然而機事<lb/>
之來間不容髪謀不能皆宻也知其疎則改之舉不能<lb/>
皆當也知其非則改之機變敏速正在此耳臣伏覩陛<lb/>
下近降詔㫖以謂承中否之運不啻創業之難自非陛<lb/>
下既知其難聡明宏達思慮至到惡能知其難若此哉<lb/>
臣謂陛下既知其難則當以前古創業之君如漢髙帝<lb/>
者為法凡羣臣論議於前陛下固當審思然知其可用<lb/>
則敏而行之無憚改作如是乃可以濟功如其循習拘<lb/>
<pb n="KR4d0162_WYG_012-3b"/>
攣若可若否則雖平居閒暇且猶不可况今日之事哉<lb/>
伏惟留神財幸取進止<lb/>
　　　論人主力行果斷<lb/>
臣聞之書曰非知之艱行之惟艱又曰為治者不在多<lb/>
言顧力行如何耳盖自古有為之君未嘗不慨然欲聞<lb/>
天下之言而求其利害之實也既聞之則安之乃不果<lb/>
於行者往往皆然此無他疑似之論有以惑之且不能<lb/>
自克故也恭惟陛下憫宿蠧之未除念頽綱之不振政<lb/>
<pb n="KR4d0162_WYG_012-4a"/>
煩民困用廣財殫申詔大臣置司講究凡不可於民而<lb/>
害於政者皆罷行之徳意至渥也然曽未聞有所施行<lb/>
臣之私憂過計頋恐有以疑似之説欺陛下之聴者曰<lb/>
茍如此將失人心矣臣故欲為陛下言之夫所謂失人<lb/>
心者懼刑政之苛虐賦役之猥多失百姓之心也懼好<lb/>
惡之不公賞罰之不明且失士君子之心也若皆無是<lb/>
則所失者小人之心耳失小人之心而得百姓士君子<lb/>
之心又何病焉臣願陛下當今日之政宜審知其利害<lb/>
<pb n="KR4d0162_WYG_012-4b"/>
所當罷行者斷自聖心勿貳勿疑庶㡬速見成效而事<lb/>
之委靡不振者伏惟留神幸察取進止<lb/>
　　　論尚書六曹及百司法令之弊<lb/>
臣愚不自揣䝉恩擢寘臺察之司伏見尚書六曹下逮<lb/>
百司比所用法令初無畫一之論類以人吏省記便為<lb/>
與奪盖法令具在奸吏猶得侮之今乃一切聴其省記<lb/>
顧欺弊何所不有欲與則陳與例欲奪則陳奪例或與<lb/>
或奪在於其頬其患可勝言哉陛下聖明灼見此弊嘗<lb/>
<pb n="KR4d0162_WYG_012-5a"/>
降處分令左右司郎官以其省記之文刋定頒行然左<lb/>
右司職事號為最煩竊恐於此不能專一無由速得成<lb/>
書臣愚伏望聖慈持降睿㫖改送詳定一司勅令所立<lb/>
限刋定鏤板頒降内吏部條法最為急務乞責近限先<lb/>
次施行庶㡬杜絶奸吏弄法受賄之弊天下幸甚取進<lb/>
止<lb/>
　　　論令監司守臣各舉所知<lb/>
臣竊惟在外之官賦政煩劇深察民隱莫急於縣令總<lb/>
<pb n="KR4d0162_WYG_012-5b"/>
按羣吏風動列城莫要於監司二者不可不擇明矣臣<lb/>
謂朝廷有選擇之名無選擇之實何也陛下聖徳隆寛<lb/>
憂民深切頃降詔㫖令内外侍從官各舉材堪縣令者<lb/>
二人謂縣令不可不擇也然臣嘗得其所舉之目而詢<lb/>
求之十不得一二又除用監司率以他才有殊不曉政<lb/>
事者如此尚可恃以為治乎臣故曰有選擇之名無選<lb/>
擇之實也臣愚欲望出自聖斷令諸路監司列郡守臣<lb/>
各舉所知曽任縣令民所便安有顯効者一二人條具<lb/>
<pb n="KR4d0162_WYG_012-6a"/>
以聞無其人則闕之遇監司有闕者擇所舉之人㧞而<lb/>
用之以示褒寵其誤者坐以欺君㒺上之罰天下豈有<lb/>
能為縣令而不能為監司者乎審如此可謂两得之矣<lb/>
陛下垂意人材自小官識擢任用者多矣獨未聞㧞一<lb/>
循吏而驟用之此疎逺之臣所以不加勸也黄霸以治<lb/>
郡有稱入為三公今以良縣令為監司不亦可乎伏惟<lb/>
聖慈特賜詳酌施行取進止<lb/>
　　　論選擇州縣之吏<lb/>
<pb n="KR4d0162_WYG_012-6b"/>
臣竊謂州縣之官莫難於縣令而治獄次之此两者盖<lb/>
不可不擇而朝廷求所以選擇之名而未得者有年於<lb/>
兹矣銓曹注擬按格而授初無予奪之法又員額至多<lb/>
雖欲選擇有所不能恭惟陛下自即位以來為民擇吏<lb/>
之詔固已屢下而司政典獄或非其人未有以仰副憂<lb/>
勤惻怛之意臣竊惟之伏見知温州章誼奏請於所屬<lb/>
官吏擇其能者易寘縣令已蒙俞允臣謂此舉誠得選<lb/>
擇之道具要而易行惟是典獄之官未聞有以移易為<lb/>
<pb n="KR4d0162_WYG_012-7a"/>
請者刑憲所加非所宜忽臣愚欲望聖慈更賜詳酌明<lb/>
降指揮今列郡通知應縣令治獄之官並許以所屬幕<lb/>
職州縣令官以下選擇移易各不理為違闕其請俸自<lb/>
有等若州郡所謂供給應移易之人聴從多給如或郡<lb/>
守有挾私意妄加移易者聴監司紏察以聞庶幾吏知<lb/>
嚮方民受實徳無蠧政濫刑之害取進止<lb/>
　　　乞令縣丞兼治獄事<lb/>
臣竊惟治獄之官號為難能責任專一俾得究心猶不<lb/>
<pb n="KR4d0162_WYG_012-7b"/>
能保其不為奸吏所移而况任之不專者乎縣獄是也<lb/>
獄之初情實在於縣自縣而達之州雖有異同要之以<lb/>
縣獄所鞫為祖利害不輕今所謂縣令者旦朝受牒訴<lb/>
暮夜省案牘牒訴之多或至數百少者不下數十案牘<lb/>
之繁堆几溢格其間名為强敏者隨事剖决不至滯淹<lb/>
已不可多得儻復責其餘力足辦獄事訊鞠得情吏不<lb/>
敢欺民不被害誠恐百人之中未必有一也郡之獄事<lb/>
則有两院治獄之官若某當追若某當訊若某當被五<lb/>
<pb n="KR4d0162_WYG_012-8a"/>
木率具撿以稟郡守曰可則行至縣則不然令既不暇<lb/>
專察佐官雖名通簽終以嫌疑不敢侵預其追呼訊鞠<lb/>
具名以禀悉出吏手故其事與州郡不同臣恭惟陛下<lb/>
躬好生之徳視民如傷寛詔屢下未嘗不以哀矜庶獄<lb/>
為言如此利害較然明白而人莫敢以縣邑專置獄官<lb/>
為請者誠恐増員太多故也臣愚見以為縣獄之事宜<lb/>
專委丞如州郡两院之官日入治獄凡追呼枷訊等事<lb/>
丞先以禀令然後得行其餘悉如舊制則丞無侵預<lb/>
<pb n="KR4d0162_WYG_012-8b"/>
之嫌令有同心之助相為可否其得必多借使為丞者<lb/>
未必皆能其事不猶愈乎付之黠吏之手乎伏望聖慈<lb/>
特賜詳酌施行取進止<lb/>
　　　論重監司之選<lb/>
臣竊惟設官分職内外小大各有體統輕重之勢失之<lb/>
毫釐則名已不正矣况其實乎國朝以來諸路監司之<lb/>
官於秩雖卑而責任則重總按一道紏察其奸而督其<lb/>
稽違莫敢不肅者以郡守之官其秩亦卑得相臨制之<lb/>
<pb n="KR4d0162_WYG_012-9a"/>
道也方今輿地未復州郡數少侍從加多前日號為最<lb/>
小郡壘往往以處侍從而以庶官臨之輕重之勢於是<lb/>
倒置漢制部刺史秩六百石今監司是也而郡太守乃<lb/>
二千石故何武翟方進論之以為春秋之義用貴治賤<lb/>
不以卑臨尊刺史位下大夫而臨二千石輕重不相凖<lb/>
失位次之序其事類今日臣愚以為在今之日宜増重<lb/>
監司之任轉運使副至提㸃刑獄並以曽任侍從官為<lb/>
之提舉茶鹽市舶等並以曽任左右司郎中以上為之<lb/>
<pb n="KR4d0162_WYG_012-9b"/>
庶㡬輕重相凖得位次之序而况輕重之柄實在朝廷<lb/>
以為重則重以為輕則輕而亦何常之有伏望聖慈下<lb/>
臣議更賜詳酌施行取進止<lb/>
　　　論斷罪囚<lb/>
臣契勘州縣凡禁勘大辟公事除深僻幽隱處行刼或<lb/>
謀殺外其餘殺人自有一時知見之人自合一面研窮<lb/>
根勘務盡情實其間却有豪强有力之家殺人公事意<lb/>
在變易情節囑託官司或賄承勘胥吏多以知證通説<lb/>
<pb n="KR4d0162_WYG_012-10a"/>
未明為由以乗差官體究而所差官亦止是一到地頭<lb/>
呼集鄰社保甲詢問供折而已然因此得變易情節出<lb/>
入人罪又况豪右之家所居鄉村宗族姻親佃客之屬<lb/>
常居其半宛轉為奸符合供証致使失實臣愚以行下<lb/>
所屬州縣約束應今後承勘大辟公事並責令當職官<lb/>
先將犯人根問一時知見之人追取炤勘以騐囚辭即<lb/>
不得輙差官體究<hi>闕</hi>深恐州縣不得切遵依欲望聖慈<lb/>
特降睿㫖立法施行取進止<lb/>
<pb n="KR4d0162_WYG_012-10b"/>
　　　乞令侍從臺諌舉縣令<lb/>
臣聞刺史入為三公郎官出宰百里守令之任在古甚<lb/>
重其體惟灼灼朝廷循襲故常漫不加擇惟郡守間蒙<lb/>
選除外縣令法擬悉歸銓曹臣竊以謂近民之官縣令<lb/>
為最豈得若此而况今日中外多故軍旅薦興安民保<lb/>
疆其事不一為縣令者非但如前日出入阡陌勸督農<lb/>
桑謹期會簿書而已茍非其人為患滋大唐太宗嘗詔<lb/>
内外五品以上舉任縣令者於是官得其人民無愁歎<lb/>
<pb n="KR4d0162_WYG_012-11a"/>
漢馮野王上書願試守長安令宣帝竒其志然終不以<lb/>
與之盖遴選如此臣愚以謂莫若倣古之意令侍從臺<lb/>
諫各舉所知可充縣令者若干人上之朝廷左右司置<lb/>
籍以備選用然後命監司守臣察縣令之不職者汰之<lb/>
以所籍姓名隨闕除授假以五品之服任滿稱職有進<lb/>
秩陞等之賞其治行尤異者不次㧞擢使之歆艶則人<lb/>
人激昂以赴事功舉當者有重賞舉謬者有薄罰庶幾<lb/>
近民之官㧞十得五有以仰副陛下仁民愛物之意取<lb/>
<pb n="KR4d0162_WYG_012-11b"/>
進止<lb/>
　　　上殿劄子<lb/>
臣竊惟陛下側身修行克自抑畏布徳行惠頼及四方<lb/>
自即位至今星紀一周天始悔禍夷狄革心歸我輿圖<lb/>
休兵息民既有成約中興之功未有髙焉者也然而智<lb/>
者於此竊有懼焉何也懼朝廷有一朝之喜而忘憂畏<lb/>
也而况經理之初事亦各種未易槩舉若軍儲民食之<lb/>
有無可防邊境之備禦既不可預計而逆度亦未可悉<lb/>
<pb n="KR4d0162_WYG_012-12a"/>
舉而並行是必知其所謂而復圖之傳曰廊廟之材非<lb/>
一木之枝帝王之功非一士之略則儲蓄人才以備任<lb/>
用豈得不為先乎矧陛下已降數令加惠所復郡縣之<lb/>
民將有以大慰其心蠲稅相寛戍徒固理之所不免然<lb/>
則經費所出實在乎牧民御衆之官顧安得不擇使智<lb/>
使愚使功使過在兹時矣臣愚欲望聖慈特除明詔令<lb/>
内外侍從監司守臣各舉所知才堪任劇忠不辭難者<lb/>
不限員數咸以名聞命有司籍記之以次除用其有以<lb/>
<pb n="KR4d0162_WYG_012-12b"/>
瑕纇坐廢與異時僥倖冐進之徒茍有才能亦在所舉<lb/>
觀其後效如有顯勞随事旌擢若不改悔復為奸利則<lb/>
終身廢之庶㡬人人知勸以赴事功有以助成經理之<lb/>
政取進止<lb/>
　　　論禁戢私酒<lb/>
臣契勘禁戢私酒及販外界酒入禁地之法率計勝鬪<lb/>
私罪立賞近因官吏申陳増立告賞比之紹興法殆及<lb/>
數倍内有一經告賞以犯人所居舍屋什物並沒官臣<lb/>
<pb n="KR4d0162_WYG_012-13a"/>
竊觀著令有立定笞杖徒流四等罪賞量所犯大小以<lb/>
為重輕此不易之理也今以犯人所居舍屋什物沒官<lb/>
不分輕重此何理哉遂致州縣行法之際有所不忍名<lb/>
為増嚴其實廢法臣愚見欲將造販私酒及販外來官<lb/>
酒入禁地之人如所犯正係笞杖罪只依舊法賞格追<lb/>
賞若罪至徒流即行舍屋什物沒官指揮庶幾法意人<lb/>
情皆得允當且使可行伏望聖慈詳酌取進止<lb/>
　<lb/>
<pb n="KR4d0162_WYG_012-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　苕溪集巻十二<lb/>
</p>
<p>
</p>
  </div>
</body>
</text>
</TEI>
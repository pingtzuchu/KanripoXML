<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集卷三十二</head>
    <p>
<pb n="KR4d0162_WYG_032-1a"/>
欽定四庫全書<lb/>
　苕溪集卷三十二　　　　宋　劉一止　撰<lb/>
　　外制<lb/>
　　　周祕知婺州<hi>續改紹興府</hi>
朕修明庻政加惠黎元聿求法從之良増重蕃宣之寄<lb/>
矧惟婺女股肱行朝川壤相連俗習未逺顧所與共理<lb/>
俾無愁歎之聲則選任之門詎可不遴具官某沈毅而<lb/>
有斷踈通而不浮盡見古今之書周知事物之變粤從<lb/>
<pb n="KR4d0162_WYG_032-1b"/>
簡授屢罄忠嘉編為耳目之官寔任紀綱之責奉祠均<lb/>
佚閲日既多復畀名邦蔽自朕志爾其服我訓誥兼懋<lb/>
徳威綏厥善良鋤其蟊賊豈特一方之民安爾之政亦<lb/>
使列辟聞風而勸焉顧不韙哉可<lb/>
　　　歐陽懋知平江府<lb/>
勅眷惟呉門宻邇王所今為重地雄視他州必得秉心<lb/>
有常之人任以與我共理之責具官某行義純固得於<lb/>
心成問學淵源寔由世濟頃從禁路出典輔藩不求赫<lb/>
<pb n="KR4d0162_WYG_032-2a"/>
赫之名綽有優優之政奉祠均佚閲嵗滋多爰錫命書<lb/>
再分符竹尚體丁寧之意毋忘豈弟之風俾潤澤及於<lb/>
京師愁歎消於田里是乃稱職則予汝嘉可<lb/>
　　　魏良臣吏部郎中<lb/>
勅具官某銓衡之任雖號劇煩人無覬覦一本資格然<lb/>
而用非其人則吏得以持可否之似以見欺士或至懐<lb/>
抑厭之嗟而莫訴此朕所以遴選而不敢輕也爾頃以<lb/>
雋才嘗更任使秉心忠實不敢吿勞肆予命爾列職天<lb/>
<pb n="KR4d0162_WYG_032-2b"/>
官往究厥心以佐而長惟察惟法則庻幾焉可<lb/>
　　　中書舍人蘓符磨勘轉官<lb/>
勅朕稽有虞考績之規叅成周計吏之法命秩有等率<lb/>
三嵗而聼遷資格既明乃一定而不易具官某砥名勵<lb/>
節見於身修種學績文自其家法召從孤外擢寘周行<lb/>
領中秘之英游訂曲臺之茂典旋躋禁路命演綸言豈<lb/>
特爾雅深厚之辭增光乎國體抑亦稽古禮文之事有<lb/>
益於前聞至於㑹課三遷進官一列報雖由於積日寵<lb/>
<pb n="KR4d0162_WYG_032-3a"/>
實自於知勞益懋乃猷以觀來效可<lb/>
　　　張希亮國子監丞<lb/>
勅時廵以來監學之官與弟子員皆闕而不置惟學政<lb/>
之不可廢者属之於丞焉爾行能甚修見推朋輩往祗<lb/>
厥事毋或墮可<lb/>
　　　梁汝嘉户部侍郎<lb/>
勅朕念軍興以来費出無蓺邦計之任付委匪輕博選<lb/>
一時之良莫如已試之可具官某智周於物用適其時<lb/>
<pb n="KR4d0162_WYG_032-3b"/>
左畫方而右畫圓從容不亂進成規而退成矩風猷可<lb/>
觀薦更劇煩迭處中外益信乃言之可績寧惟所至之<lb/>
有稱方今民食尚艱輿地未服户口之賦既狹山澤之<lb/>
利寖㣲官曹睨廩以指期師旅列屯而待哺惟爾得古<lb/>
人心計之妙知天下利源之歸觀厥盈虛制其出入倘<lb/>
生衆用寡而濟以通融之術則貫朽粟腐有同於全盛<lb/>
之時惟既厥心毋乏我事可<lb/>
　　　孫叅政近封贈三代并妻<lb/>
<pb n="KR4d0162_WYG_032-4a"/>
　　　曽祖吉甫可特贈太子少保<lb/>
勅朕眷求真賢置諸左右乃一徳一心共圖庻政既登<lb/>
進厥位爰錫渙恩追賁其父祖以及大王父於典禮舊<lb/>
矣具官某曽祖某抱負仁義含章不耀積善之慶燕及<lb/>
後人用能有此曽孫始大厥家東宫之孤正秩二品吿<lb/>
於幽泉尚克知享可<lb/>
　　　曽祖母張氏可特贈昌元郡夫人<lb/>
勅國朝之典中外百執事秩通朝籍與法從之臣追賁<lb/>
<pb n="KR4d0162_WYG_032-4b"/>
其先大者僅及父祖惟執政之官寵逮三世其積深者<lb/>
其報逺其體重者其數優盖事之稱也具官某曽祖母<lb/>
張氏柔嘉之徳惠於宗工勤儉之風聞於里閈慶鍾其<lb/>
後是生曽孫為我碩輔故於登用之始爰加脂澤之封<lb/>
正位小君以光泉壤可<lb/>
　　　祖珦可特贈太子太保<lb/>
勅盛徳之報古有成言不於其身於其孫子故髙門以<lb/>
俟廷尉植槐以望三公自是不疑應若影響而况苦心<lb/>
<pb n="KR4d0162_WYG_032-5a"/>
焦思種學績文不售於時齎志以殁則造物者愍焉啟<lb/>
其後人貽以祗福亦何足怪哉具官某祖某負絶特之<lb/>
義通古今之書四與計偕聲華作偉一命勿逮再世而<lb/>
昌厥有賢孫登貳柄政爲予腹心是宜疏恩寵賁私廟<lb/>
青宫亞傅禮秩兼優用侈爾有孫之榮亦昭我得賢之<lb/>
慶可<lb/>
　　　祖母張氏可特贈徳陽郡夫人<lb/>
勅天之報施善人初若無意夷考其事實相後先譬彼<lb/>
<pb n="KR4d0162_WYG_032-5b"/>
服田是穮是蓘乃克有秋譬彼泉源是疏是鑿其流則<lb/>
長盖所謂䟱而不失者也具官某祖母張氏婉嬺徳行<lb/>
宜其家人報不及身溢於爾後惟時聞孫作朕良弼登<lb/>
用之始疏錫大邦尚其不亡服此光顯可<lb/>
　　　父故贈光禄大夫擇可特贈太子太師<lb/>
勅士有砥名勵節見於身修沈伏下僚勿克施用以訓<lb/>
其子為時英賢光輔國家澤及庻類則褒崇之典賁其<lb/>
私廟盖理之宜而朕不敢有愛者也具官某父贈光禄<lb/>
<pb n="KR4d0162_WYG_032-6a"/>
大夫某學聖人之道為君子之儒孝友名於一鄕視古<lb/>
卓行而無愧惠愛存於兩邑方今循吏為加優位不稱<lb/>
德報不及身施於弼臣始大光耀謀猷入吿皆爾之餘<lb/>
詩曰惟其有之是以似之正位宫師申加愍典以顯教<lb/>
忠之效以寛陟岵之思可<lb/>
　　　母金城郡夫人李氏可特贈博平郡夫人<lb/>
勅春秋之義母以子貴石窌之賜實始啓封視命數之<lb/>
等威為褒榮之隆殺至於忠孝克備名位兩崇自非德<lb/>
<pb n="KR4d0162_WYG_032-6b"/>
門其誰有此具官某母金城郡夫人李氏率憲蹈禮蔚<lb/>
爲婦師令則休稱益於女史是生賢息為朕實臣於其<lb/>
柄政之初載稽彞典錫爾名郡於前有光陟岵之思顧<lb/>
莫追於既往奉嘗之寵尚克詔於無窮可<lb/>
　　　妻淑人鮑氏可特封永嘉郡夫人<lb/>
勅朕惟公侯之貴得位與時化刑于家澤逮其下豈特<lb/>
身修之效抑其内助之由故鵲巢采蘩之作見於國風<lb/>
其來久矣若其命之不淑弗克同其安榮在於人情有<lb/>
<pb n="KR4d0162_WYG_032-7a"/>
歉然者則追賁之典其可後哉具官某妻淑人鮑氏柔<lb/>
惠肅雍能執婦道克相君子以成其賢雖善行有加而<lb/>
福禄未究爰正小君之號仍開大郡之封禭服之華副<lb/>
珈之飾併爲爾寵尚克欽承可<lb/>
　　　書令史嵇洪出職與叙右廸功郎<lb/>
勅具官某爾服勤職事閲嵗既多俾列文階往從補外<lb/>
其尚知勉稱以茂恩可<lb/>
　　　陳惟忠以父陣亡恩澤補承信郎<lb/>
<pb n="KR4d0162_WYG_032-7b"/>
勅具官某昨者虜犯襄漢爾父抗敵至殞厥軀朕心憫<lb/>
焉疏恩其孤以勸義士以慰九泉可<lb/>
　　　王縉直祕閣知常州<lb/>
勅具官某自昔良二千石未嘗不以奉法循理爲先而<lb/>
以畏嚴輔之鋤其强梗害民者而已今則不然以苛刻<lb/>
為吏能以惠愛為選懦鞭笞赤子以取辦給豈非為治<lb/>
之意初不在民茍欲自見其才者耶嗚呼兹非朕之所<lb/>
聞也毗陵近郡股肱行朝以<hi>闕</hi>遺補之舊慈惠明察識<lb/>
<pb n="KR4d0162_WYG_032-8a"/>
朕愛民之意不求知聞錫之左符重以中袐寓直之寵<lb/>
往其勉之可<lb/>
　　　柴萃擬右宣義郎襲封崇義公監周陵廟<lb/>
勅具官某朕若稽前古於先代之後恩有加而不替焉<lb/>
禮也爾周之裔孫於次當封俾進文階以承祀事往其<lb/>
欽哉可<lb/>
　<lb/>
　<lb/>
<pb n="KR4d0162_WYG_032-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　苕溪集卷三十二<lb/>
</p>
<p>
</p>
  </div>
</body>
</text>
</TEI>
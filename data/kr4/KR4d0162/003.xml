<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集巻三</head>
    <p>
<pb n="KR4d0162_WYG_003-1a"/>
欽定四庫全書<lb/>
　苕溪集巻三　　　　　　宋　劉一止　撰<lb/>
　　古詩<lb/>
　　　宋景文公之孫景雲得玉龜印有忠孝侯印四<lb/>
　　　字示詩次其韻<lb/>
寳器藏家寧亂出漢爵通侯二千石懸知忠孝萃公門<lb/>
寸印便應輕尺璧虎頭飛去通神畫未免誑欺渉嘲罵<lb/>
餘不左顧非偶然渭水得璜天或者公門次第生輝光<lb/>
<pb n="KR4d0162_WYG_003-1b"/>
一一詞鋒如劍鋩龜玉正憐俱在手莫放柙中蒼兕吼<lb/>
　　　舍弟出家作詩貽之<lb/>
在家情意疎出家終不惡不有清淨縁云何脫徽索我<lb/>
昔志婚宦謂足世味樂顛倒十年間如蠺竟自縛業巳<lb/>
無奈何勸汝莫莫莫一漚非全潮起滅皆妄作當知自<lb/>
身浮流浪恐非託伎倆百不好攝念乃初學如病求真<lb/>
醫安心是良藥<lb/>
　　　和巒嶅二子寒食少天色五字<lb/>
<pb n="KR4d0162_WYG_003-2a"/>
霧雨昏不醒東風曉能酸我食日不足寧憂三日寒去<lb/>
年今日時桃李半狼藉能随里門兒買餳作寒食人言<lb/>
二月時霏雨生樹杪天色何時光要向寒食少江南舟<lb/>
軋鵶江北馬連翩經春不能賞誰云不關天春風未渠<lb/>
尖花草有矜色酴醿會傾城牡丹欲傾國<lb/>
　　　太守生辰四首以受天百禄為韻<lb/>
漢城欲回春梅栁詫先受江北迎兩轓江南試春酒得<lb/>
州古云樂渠閣大如斗要對嵗寒姿一笑閱好醜<lb/>
<pb n="KR4d0162_WYG_003-2b"/>
　　　二<lb/>
朱轓世功名地接韋杜天勤勞三十載始着榮途鞭淹<lb/>
速會有時用舍何其賢或者相棄除天公賜長年<lb/>
　　　三<lb/>
杯觴誰聖賢翰墨自主客一醉迎春風麗思發幽賾河<lb/>
東豈無賦諷一或勸百願公攄梗概早晚煥簡册<lb/>
　　　四<lb/>
長松倚青壁千嵗身不老下顧蓬艾姿生意何草草願<lb/>
<pb n="KR4d0162_WYG_003-3a"/>
言雨露甘餘潤及枯槁耿耿心有憐得廕苦不早<lb/>
　　　夜起觀雪一首<lb/>
寒空夜作山林聲打忩窸窣饑鼠行褰帷忽怪牕淡白<lb/>
開門雪飛縱復横天上瑞花開又落庭下疎梅初破萼<lb/>
忍寒耐苦發孤妍似與老人甘落莫遥憐國難何時清<lb/>
嗣皇求衣天未明長蛇封豕欲薦食執筆固陋慙書生<lb/>
皇天悔禍今可卜乞與江湖比嵗熟莫言此雪不樂饑<lb/>
便是天公真雨粟<lb/>
<pb n="KR4d0162_WYG_003-3b"/>
　　　待潮浙江口寄左與言大夫葉元亮學士兼簡<lb/>
　　　吴似之一首<lb/>
今日江頭雪欲作濤怒風豪兩噴薄青鞵黄㡌湖海人<lb/>
獨立沙邉如病鶴閒身不待君賜與擬向風烟佳䖏着<lb/>
如何寸禄晚見招踉蹡欲前還欲却翩翩西湖兩公子<lb/>
胸次崢嶸飽邱壑糟床夜注喜相投自發清吟侑觴酌<lb/>
我來一笑豈易得十載湖山負佳約間關百態成底事<lb/>
毛髪星星巳非昨人間俯仰變古今總是潮生與潮落<lb/>
<pb n="KR4d0162_WYG_003-4a"/>
會須乞取此身健在眼好山俱着脚頗聞神方能却老<lb/>
肯輔衰殘殊不惡因聲更約吴太史石鼎他年煮仙藥<lb/>
<hi>與言元亮時見授胎息之方煉丹藥</hi>
　　　送樓伴張吏部還朝一首<lb/>
中臺縹緲神仙居退朝往往聨颷輿追随五城十二樓<lb/>
鞭鸞笞鳳相嬉娱一一氣貌清而腴下哂山澤皆臞儒<lb/>
虚堂夜直冷不寐博極天上人間書云取小雅大雅詩<lb/>
賡續二典竄禹謨塵凡豈得追歩趨夢境欲到猶趦趄<lb/>
<pb n="KR4d0162_WYG_003-4b"/>
望即何事飛軺車東浮江淮絶句吴天令賤子得所圖<lb/>
邂逅實始迎郊墟公不鄙我置坐隅假以色笑安且舒<lb/>
乃知仙風自恢廓不邀我敬憐其愚從容自喜吐傑句<lb/>
屏息側聴仍嗟吁朱絃疏越清廟奏一唱三歎音有餘<lb/>
何劉沈謝氣力短郊島輩行不足奴惟公妙年擅塲屋<lb/>
一日聲價騰八區諸公貴人交薦達帝以見晚驚嚴徐<lb/>
要津巳復更歩武簪筆會直承明廬頗聞細書問良苦<lb/>
便覺風信催旋艫公歸儻辨報明主物色士類供時須<lb/>
<pb n="KR4d0162_WYG_003-5a"/>
班公騶僕我不如山林鐘鼎端異途何王之門曵長裾<lb/>
半生鼓瑟從吹竽逝将争席朋樵漁正恐不免饑見驅<lb/>
間關老矣尚耿耿所覬肝膽從公輸他時門下有此客<lb/>
終夜彈劍非無魚<lb/>
　　　雪夜一首呈傅舍人<lb/>
朔風無端巻人幙短檠滉漾吹花落怪來覔句如斲氷<lb/>
門外雪花如舞鶴老妻自起傾殘樽麒麟活火紅燉燉<lb/>
憑君為喚詩腸溫他日有酒不足論<lb/>
<pb n="KR4d0162_WYG_003-5b"/>
　　　憶山中一首示巒嶅二子用前韻<lb/>
世路欹危如燕幙未厭山中昔牢落春前擷韭秋擷菘<lb/>
有客有客鷴與鶴瓦甌鐵杓文石樽枯樵發火勢易燉<lb/>
得酒徑就山僧溫聴風聴雨取次論<lb/>
　　　次韻方允迪袐監九日登髙一首<lb/>
九日意蕭條病卧如漳濵紅萸起自挿黄菊兹及辰身<lb/>
落芹藻間心與鴻鴈親想見龍山逰嘲謔落㡌人春塢<lb/>
瀛洲客共此溪港鄰白髪俱許長清愁浩無垠四年京<lb/>
<pb n="KR4d0162_WYG_003-6a"/>
華別前事寧忍詢國恥久未雪憤切此逐臣革路何時<lb/>
還今誰呌穹旻駕言冩心憂一洗衣上塵扁舟羡䲭夷<lb/>
舉酒憶季真目極樵徑風便擬從採薪但恐嵌巖中不<lb/>
着功名身報國君尚强我拙甘長貧<lb/>
　　　水車一首<lb/>
村田髙仰對低窊咫尺溪流有等差我欲浸灌均兩涯<lb/>
天公不遣雷鞭車老龍下飲骨節瘦引水上泥聲呷呀<lb/>
初疑蹙踏動地軸風輪共轉相鈎加嗟我婦子脚不停<lb/>
<pb n="KR4d0162_WYG_003-6b"/>
日走百里不離家緑芒刺水秧初芽雪浪翻壠何時花<lb/>
農家作勞無別想兩耳未厭長嘔啞殘年我亦冀一飽<lb/>
謂此鼓吹勝聞蛙<lb/>
　　　和雲門行持長老十二時辰歌呈同逰二三子<lb/>
虚堂怖鬼鼠窸窣牀上門牛由蟻窟将軍見虎箭羽沒<lb/>
免起鶻落不待咄初心學道如龍頭習疑玩久蛇尾收<lb/>
雲門倒跨一木馬追風相羊踏九州諸賢巧思生棘猴<lb/>
碧雞談辨不肯休煩師放出索湖狗騎猪南穿聲喧啾<lb/>
<pb n="KR4d0162_WYG_003-7a"/>
　　　從謝仲謙乞猫一首<lb/>
昔人蟻動疑鬭牛我家奔鼠如馬羣穿牀撼席不得寐<lb/>
囓噬編簡連帨帉主人瓶粟常掛壁每飯不肉如廣文<lb/>
誰令作意肆奸孽自怨釜鬵無餘葷居家得猫自拯溺<lb/>
恩育㡬嵗忘其勤<hi>仲謙云水中得棄猫拯救久之乃復活</hi>屋頭但怪鼠跡<lb/>
絶不知下有飛将軍他時生因願聘取青海龍種豈足<lb/>
云歸來堂上看俘馘買魚貫栁酬䇿勛<lb/>
　　　次韻曽宏父見貽一首<lb/>
<pb n="KR4d0162_WYG_003-7b"/>
東巡屬車何大勤鐵馬風趨過吴下周宣自有中興日<lb/>
天厭氊庭尚須暇所興吴越天有年汙邪委地連山前<lb/>
與君歩屧探禹穴感時興物俱惘然一官寓目家傳久<lb/>
暮景差池亦何有遮藏要見太平時狐死何曽忘邱首<lb/>
　　　二禽言<lb/>
婆餅焦游子饑㳺子饑泣路岐耕牛殺盡飽狂虜桑下<lb/>
老農心更苦<lb/>
　　　又<lb/>
<pb n="KR4d0162_WYG_003-8a"/>
泥滑滑風蕭蕭烟雨昏獨木橋軋鵶鳴櫓逆風揺行子<lb/>
終嵗事逺徭使我心悸不得邀<lb/>
　　　和胡浚明村中好客稀五字併作<lb/>
青山為郭雲當門疎烟細雨梅花村門前落澗㵼寒溜<lb/>
滚滚似是通河源隠居二士清而通談道不愧将無同<lb/>
何人載酒問竒字糟牀夜注時一中天驥權竒嗟欲老<lb/>
家有龍駒頭尺好孫郎並舍真可人散亂書籤共探討<lb/>
只今干戈迷所適我亦間關暫投跡君家鳥雀不驚人<lb/>
<pb n="KR4d0162_WYG_003-8b"/>
應怪蒼黄如此客謀身巳拙知遁肥邂逅得此良亦稀<lb/>
化雲所願四方逐念絶側翅随人飛<lb/>
　　　送吴興太守盧給事赴兵部侍郎召四首以邦<lb/>
　　　家之光為韻<lb/>
東風催行艫旌旗轉修扛千騎如登仙我心豈得降嗣<lb/>
學初元年徳意孚萬邦不戰屈逺人威聲疾奔瀧眷言<lb/>
帷幄舊分符隔濤江尚書古司戎名實尚能雙折衝要<lb/>
從容談笑空酒缸帝曰汝遄歸謀國資敦龎無庸斗大<lb/>
<pb n="KR4d0162_WYG_003-9a"/>
州洪鐘受微撞<lb/>
　　　二<lb/>
汀洲初檝迎紅紫爛朝霞及兹理旋艫緑隂巳籠沙使<lb/>
君如東君來去不戀家獨持五色筆摛辭燦芳華明年<lb/>
鳳凰池春風浩無涯須公賦丹青去路不可遮<lb/>
　　　三<lb/>
公來臨我邦天意若見私從容坐席間風化巳四馳民<lb/>
曰吾二天士曰得我師庶㡬少淹留子弟公教之如何<lb/>
<pb n="KR4d0162_WYG_003-9b"/>
去不顧公豈要我思不見溪上山旦暮發妍姿及兹有<lb/>
行色風日含悽悲公亦何負渠欠渠百篇詩<lb/>
　　　四<lb/>
西雝拜顏色振鷺俱分行繡衣浙江濵再上君子堂首<lb/>
尾二十載持槖侍眀光厭看南朝山易綰吴興章煌煌<lb/>
朱兩轓照我梓與桑怪我衫始青憐我髮巳蒼頗復見<lb/>
勞苦感慨激中腸向來官如泥葡萄換西凉剪來但鳴<lb/>
悲坐閱百鳥翔公為世良師醫國有禁方頗聞藥籠中<lb/>
<pb n="KR4d0162_WYG_003-10a"/>
臭味久已嘗小草在逺志未用出聲妨採掇公弗疑結<lb/>
根稔風霜<lb/>
　　　張倅生辰作質龜相鶴二詩為夀<lb/>
神龜異生稟懐抱黒與白蹣跚守叢蓍逰戲引蓮葉青<lb/>
雲覆其上文字書左脇千年愈堅瘦腹背類璆鐵有如<lb/>
盛徳士秉志厲霜雪不求赫赫名羞作翕翕熱行藏關<lb/>
理亂閱世自明哲時哉此唐虞負圖追往諜<lb/>
　　　又<lb/>
<pb n="KR4d0162_WYG_003-10b"/>
黄鶴初出胎骨格巳驚衆翩翩謝囂塵颯爽自神縱朝<lb/>
飛出芝田夕飲下雲夢寧知風霜質乃係世輕重有如<lb/>
賢達人胸腹抱空洞觀時自隠顯豈待吹嘘送會看九<lb/>
臯鳴一一律呂中閱嵗千六百羣飛接鸞鳳<hi>千六百年飲而不食</hi>
<hi>與鸞鳳同羣見相鶴經</hi>
　　　曽宏父将游吴興示所和葉内相八首次其韻<lb/>
　　　太守亦和故并及之<lb/>
蘋洲景物最惱客無頼山色只供愁短棹從渠係烟雨<lb/>
<pb n="KR4d0162_WYG_003-11a"/>
春容併作水南頭<lb/>
　　　二<lb/>
並山微徑自曲折野人種花無數溪太傅風流猶可想<lb/>
樓船皓齒合招擕<lb/>
　　　三<lb/>
謝家溪亭花鎻碎尚憶故嵗春未䦨覔得小航衝雨去<lb/>
溫紅飛䖏忍朝寒<lb/>
　　　四<lb/>
<pb n="KR4d0162_WYG_003-11b"/>
佳君覔句自超絶<hi>一作逸</hi>江邉烏桕能絶人我疑祕思有<lb/>
天巧滉漾胸中百頃春<lb/>
　　　五<lb/>
官閒亦復一笑適理檝及此春日晴追吟乃得伯宏父<lb/>
便覺侯喜無詩聲<lb/>
　　　六<lb/>
老來文字讀不入抽思軋軋如涸泉從君敢作入社客<lb/>
正恐釜豆相泣煎<lb/>
<pb n="KR4d0162_WYG_003-12a"/>
　　　七<lb/>
有懐玉堂前學士典冊汗漫真全潮子向白雲深䖏覔<lb/>
面山溪館帶長橋<lb/>
　　　八<lb/>
翰林久袖經綸手筆力㳺戲呑山川要試臯䕫致君術<lb/>
不應牢落着幽禪<lb/>
　<lb/>
　<lb/>
<pb n="KR4d0162_WYG_003-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　苕溪集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集巻四十九</head>
    <p>
<pb n="KR4d0162_WYG_049-1a"/>
欽定四庫全書<lb/>
　苕溪集巻四十九　　　　宋　劉一止　撰<lb/>
　　墓銘<lb/>
　　　吳亦虚墓誌銘<lb/>
故將仕郎監秀州華亭縣市舶務吳君諱槖字亦虚世<lb/>
為吳興安吉之梅溪人贈尚書都官郎中諱集之曽孫<lb/>
贈通議大夫諱某之孫刑部員外郎諱某之子也丱角<lb/>
警敏博辨父客異之稱竒童既冠游太學試選屢優两<lb/>
<pb n="KR4d0162_WYG_049-1b"/>
薦不第以刑部致仕恩符筮調歙州縣主簿未赴用薦<lb/>
者監明州茶場半嵗負省授江寧府上元縣尉秩滿辟<lb/>
今任君遇事明果雖未官所至不茍上元民佃官田出<lb/>
租嵗乆會有獻言者下郡邑賣其直歸縣官府帥委君<lb/>
君曰是奪民田也恐非朝廷意公近臣宜有建明未幾<lb/>
果罷民負財結怨或以老㓜死相誣䧟君為條畫禁止<lb/>
華亭妄男子稱得天書蘄上聞部使者遣吏至邑令已<lb/>
下端委聴受君獨却立不拜發緘果謬聞者咨賞以政<lb/>
<pb n="KR4d0162_WYG_049-2a"/>
和六年七月十二日卒於官享年四十六妻臧氏一子<lb/>
曰道衡一女在室將以明年某月甲子塟於梅溪某山<lb/>
之原其叔父某以君名位不振無以蘄知世之達人大<lb/>
官屬同郡士劉一止叙次為之銘一止與君俱受室於<lb/>
臧知君宜詳嗚呼亦虛俊才如王褒論議如賈生風度<lb/>
夷曠如晉宋間人物於文無所不能於百家諸子之書<lb/>
靡不渉其流而獵其英尤工為詩引類托興氣質髙妙<lb/>
配古作者凡其志與能視古今聞達者無所愧焉而止<lb/>
<pb n="KR4d0162_WYG_049-2b"/>
於是耶余非特哀君為天下惜此士也悲夫銘曰<lb/>
　　岡迤迤　　　川靡靡<lb/>
　　君已矣　　　尚有子<lb/>
　　　吳君平墓誌銘<lb/>
府君諱槩字君平其先事吳越錢氏<hi>闕</hi>　　　　　後<lb/>
徙居烏程曽大父琰以其子通議大夫知幾累封尚書<lb/>
都官郎中大父惟幾考景元皆不仕君年七十有九紹<lb/>
興十年十月某甲子以疾終於隠居之廬塟有日其子<lb/>
<pb n="KR4d0162_WYG_049-3a"/>
宥屬余志其墓余先君吳出也其為世姻義不得辭始<lb/>
君之考有潛徳隠行名於鄉曰居士獨喜交四方之名<lb/>
卿賢大夫舉酒賦詩樂以終其身君與昆弟奉觚牘治<lb/>
觴豆無虛日郡東北距城五里曰毗山下臨大澤耕者<lb/>
得斷碑盖唐天寳中隠人吳筠所居居士以為兹山復<lb/>
歸吳氏我豈其後身意樂之會嵗大饑流亡相踵富人<lb/>
匿財公私之役皆廢而游手不得以力食居士命築館<lb/>
於山之麓焉以食數千指初莫喻其意君蒞役以財飲<lb/>
<pb n="KR4d0162_WYG_049-3b"/>
食之不加程督居士喜曰惟汝知吾節成以授子孫俾<lb/>
肄業其間居士泛舟往來勞勉學者余㓜學與游處焉<lb/>
知君之篤於事親自兹始也君少慕禄仕讀書甚苦忘<lb/>
寒暑饑渇至得疾母夫人憂之見於言色自是少間昏<lb/>
定之餘猶夜諷不輟既丁内外艱則慨然有棲遁之志<lb/>
吳氏故饒於財宗族居城西華屋相望嵗時燕飲列肆<lb/>
歌舞君弗好也曰吾知山棲之安而已有先君子之築<lb/>
廬所嘗賑饑者在焉他日移家往居之益薙榛莽廣室<lb/>
<pb n="KR4d0162_WYG_049-4a"/>
宇崇壮宏逺則加於昔名其堂曰手澤刻居士遺墨壁<lb/>
於左右朝夕對之植香草名木其下又以為幽閒靚麗<lb/>
之觀閲居十年而後殁其志不巳得乎自奉甚約一錢<lb/>
不妄費赴人之急惟恐居後宗族無親疎其貧不能衣<lb/>
食婚姻與其孤甥之無以自存者稱多寡周之至供塋<lb/>
域祭祀之田有不給釋氏之宫先世所建立而刓缺頺<lb/>
廢不克扶持者則身任之不少靳里人貸錢數十萬而<lb/>
死其孤存焉折劵不問故人之喪二十年不塟或者以<lb/>
<pb n="KR4d0162_WYG_049-4b"/>
告則往弔之且遺之金他皆類此宥以明年某月某甲<lb/>
子塟君於梅溪之東五里考居士之旁相距二百歩室<lb/>
徐氏姑蘇人朝奉郎瑗之子先君十年卒至是合袝初<lb/>
塟徐氏日者卜以不吉將求之他君曰近先隴我之志<lb/>
也吉孰加焉男三人定宥守女五人適先澤丞沈暉進<lb/>
士徐大鼎楊彭年周愬徐昌言孫男五人仲立仲經仲<lb/>
達仲述仲意孫女八人得婿者三曰張頥曰徐預曰莫<lb/>
大受皆進士曽孫男女各二人君三子皆克家且致志<lb/>
<pb n="KR4d0162_WYG_049-5a"/>
於學藝業可觀定三舉於禮部不幸死矣守未冠薦名<lb/>
鄉書其講習之暇佐治生産俾居安居享髙年之樂者<lb/>
宥也銘曰<lb/>
　　維士出處各異岐　　得志而樂古甚稀<lb/>
　　軒冕富貴孰不宜　　吾恐是中有駭機<lb/>
　　大澤之北山曰毘　　嵯峨上有吳筠碑<lb/>
　　吾先君子意所私　　慨念逸軌不可追<lb/>
　　益薙榛莽開寒扉　　要令全家居翠㣲<lb/>
<pb n="KR4d0162_WYG_049-5b"/>
　　髙堂突兀凌烟霏　　手澤足慰無窮思<lb/>
　　此生有同露朝晞　　身意两適如君誰<lb/>
　　維君純儉孝且慈　　不肯俯仰受世譏<lb/>
　　有子十八能誦詩　　掇拾青紫當若遺<lb/>
　　流澤演迤行見之　　謂余不信稽此辭<lb/>
　　　莫國華墓誌銘<lb/>
君諱廷芬字國華湖州烏程人曽祖敵祖抑皆晦徳不<lb/>
仕父侗右迪功郎封州司理參軍君自㓜頴悟種學積<lb/>
<pb n="KR4d0162_WYG_049-6a"/>
文未冠入太學與一時俊彦争名塲屋間籍籍有稱政<lb/>
和六年賜上舍出身調單州成武主簿君初仕屬時承<lb/>
平乆憲綱稍疎姦貪肆行上下相冒籍之會拱輔宗室<lb/>
子受賄覺尋竄匿部使者委君治既而有所觀望欲中<lb/>
輟君督捕益峻竟獄乃止金郎令不法為民所訟邑人<lb/>
以君能竟拱獄乞委君問狀辭連部使者且見禱君笑<lb/>
曰吾豈可私撓哉卒以實聞任滿陞從政郎授黄州黄<lb/>
岡縣丞以父憂去官哀毁盡禮鄉里稱焉既免喪十年<lb/>
<pb n="KR4d0162_WYG_049-6b"/>
不赴調或勉之則曰仕本為親吾忍死至是尚何求族<lb/>
父大卿公哀其志以澤逮泉壌感之君免出調平江府<lb/>
録事參軍因自喜曰此吾盡心之所也夫獄人命所繫<lb/>
死者不可復生事至重也而典獄之官貪者顧金錢巧<lb/>
者弄文法至其謹厚亷潔者又常患不通事情混然無<lb/>
章聴以一律甚者權移吏胥攬成案書名而已嚮我攝<lb/>
治某事頗自謂無愧今真為獄官矣其不敢不盡心每<lb/>
夜分録囚事無巨細躬自訊鞫有葛十者盗葛亮告身<lb/>
<pb n="KR4d0162_WYG_049-7a"/>
至三遷其官犯法下吏更二獄不承廷尉檄君治一見<lb/>
得情叩頭伏罪君明敏絶人而濟之以恕視食飲之節<lb/>
不加楚毒强盜因死二人将即刑謂獄吏曰令我謝録<lb/>
事而死其不寃可知朝廷遣使宣諭江浙使者以事屬<lb/>
君君條畫盡公不當其意怒見於色既乃省文書得君<lb/>
㢘謹狀歎曰吾幾失此人車駕巡幸以應辦肅給遷文林<lb/>
郎終更用薦改宣教郎授常州宜興縣丞待次里間紹<lb/>
興九年某月甲子以疾終於正寢享年四十有九君初<lb/>
<pb n="KR4d0162_WYG_049-7b"/>
得疾遽乞致仕願以恩追賁其父不報諸孤以某年十<lb/>
一月甲子塟於歸安縣至孝鄉施渚方山之源娶吳氏<lb/>
先君七年卒男四人澈測濬潛澈早亡濬中八年進士<lb/>
第女一人適右廸功郎沈正邦孫男二人杞棣孫女二<lb/>
人君之在母司理夢異人授梵僧像既寤而君生生性<lb/>
冲淡於物無所甚好自居父喪多讀浮屠氏書一日得<lb/>
色空之説於夢寐間有契於心作為詩頌辭㫖超詣不<lb/>
類疇昔屏嗜欲薄聲利官舍蕭條惟一僕自隨人知其<lb/>
<pb n="KR4d0162_WYG_049-8a"/>
宿值有異也然於世故所當為者未嘗不盡遇宗族以<lb/>
恩與人交以信平居慈祥嘗恐一語傷人至臨事毅然<lb/>
守正不隨俗俯仰軍興以來衣冠流離有急叩門無愛<lb/>
吝意資遣㓜妹為擇良婿踰於巳女聞者義之晚教子<lb/>
甚篤所與習業必時之名士親戚子弟有來學者亦諄<lb/>
諄焉誨之濬遂以弱冠登科君雖不遇實有以慰其心<lb/>
者為善之報豈偶然也哉君於余為姻家而余與君游<lb/>
始自鄉㧞時余壯而君尚少也或謂余莫子循循寡笑<lb/>
<pb n="KR4d0162_WYG_049-8b"/>
子言　則有當其重厚如老成人吾不憂其失徳而懼<lb/>
其不克年也今不幸而信悲夫銘曰<lb/>
　　君自弱齡　　實富於藝　　於彼西廱<lb/>
　　得雋屢試　　仕不茍全　　志行砥礪<lb/>
　　姦貪病民　　横肆囓噬　　墮於憲綱<lb/>
　　百不一二　　我豈忘怒　　覆出可畏<lb/>
　　惟法之公　　何憚大吏　　慘彼犴獄<lb/>
　　人命所繫　　鞫訊弗躬　　枉直倒置<lb/>
<pb n="KR4d0162_WYG_049-9a"/>
　　我心泓澄　　如水在器　　　辭見情得<lb/>
　　曽莫骫骳　　惟君之生　　　在母有異<lb/>
　　見色明空　　悉感夢寐　　　眇現世間<lb/>
　　福不盈地　　謂生若浮　　何有聲利<lb/>
　　君雖位卑　　其得超詣　　我作銘詩<lb/>
　　以詔來裔<lb/>
　　　江仲宏墓誌銘<lb/>
余從妹之夫江君寓字仲宏年六十有三紹興十八年<lb/>
<pb n="KR4d0162_WYG_049-9b"/>
七月某甲子卒於官舍以某年九月某甲子塟於湖州<lb/>
烏程縣登靜鄉鄭村某山之原再嵗其孤請銘所不得<lb/>
辭江氏世居衢之開化仲宏之裔髙祖諱銘任諫議大夫<lb/>
為時吏師曽祖樞祖<hi>闕</hi>又法皆以世禄得官母趙氏系<lb/>
出玉牒封宗城院君仲宏㓜穎異有識趣數嵗而孤自<lb/>
念我母以已為命益致志於學未冠游太學試選屢優<lb/>
見推輩行其文粹而雅實深於經累舉於禮部乃不得<lb/>
志歸以所學教授弟子以飬其母且訓其子為孝為忠<lb/>
<pb n="KR4d0162_WYG_049-10a"/>
言皆可則初自太學聞東浙有㓂難亟棄籍歸奉其母<lb/>
居儀真後遷居吳興嵗乆益困以時恩試居前列授登<lb/>
仕郎調貴州推官廟堂故人以其母老難於逺適改除<lb/>
監通判支鹽倉處貪吏黷貨之地仲宏凜凜如氷霜嚢<lb/>
無一錢之儲部使者列薦於朝尋以憂去服除陞右從<lb/>
事調鎮江府之金壇縣尉位雖卑有憂民之心將受代<lb/>
得疾請致仕以卒恩遷右宣義郎自君之來吳興也余<lb/>
始獲拜宗城君於堂上初未知其為宗胄也吾妹在傍<lb/>
<pb n="KR4d0162_WYG_049-10b"/>
鉅細必禀至米鹽靡宻之事往復問語婦姑怡怡意色<lb/>
相授且順且慈察其服用飲食簡陋之狀雖窶人子有<lb/>
不堪者余心愕焉容貌加肅生於坐中既又察之仲宏<lb/>
之愛其親也篤而我妺奉以周旋故上下能相親且有<lb/>
禮也至其儉勤實出天性仲宏二子曰崌崍皆舉進士<lb/>
一女尚幼江之源出於岷山分以崌崍仲宏以命二子<lb/>
欲其不忘本始益疏而大之也余毎見二甥清臞可憐<lb/>
言必道先訓誠有意於學者服母喪旦暮號泣血溢兩<lb/>
<pb n="KR4d0162_WYG_049-11a"/>
眥仲宏調官輦轂僅留千錢為二子韲鹽之費比其還<lb/>
也二子復歸之余以是歎仲宏之有子其必有君子之<lb/>
歸也<lb/>
　　嗚呼仲宏　　閑遂敦龎　　積慶之源<lb/>
　　有如此江　　衍而流之　　逺而大哉<lb/>
　　我諗之銘　　以詔崌崍<lb/>
　　　丁居中墓誌銘<lb/>
君諱安議字居中湖州徳清人丁氏之先散居濟陽清<lb/>
<pb n="KR4d0162_WYG_049-11b"/>
河陳譙等郡至漢名固者仕吳為司徒卒塟吳郡之武<lb/>
康子孫家焉武康至唐分為徳清而丁其著姓云君之<lb/>
曽大父夢徽隠徳不仕大父珙贈中奉大夫父雖以進<lb/>
士起家仕至中大夫歴守邠光二州以卒贈特進妣朱<lb/>
氏鄉先生祕書丞臨之女贈吳郡夫人君以特進任為<lb/>
從事郎監吉州酒稅歴淮西帥司屬官潭州南嶽廟用<lb/>
薦改右宣教郎知秀州海鹽縣丞通判韶州紹興二十<lb/>
一年正月壬辰終於家享年五十有五累階右承議郎<lb/>
<pb n="KR4d0162_WYG_049-12a"/>
賜五品服以其年四月辛酉塟於烏程縣平山村裏揺<lb/>
塢之原君少警悟强記憶出入書傳喜論道古今既筮<lb/>
仕益習吏道心計絶人初為吉之筦庫鈎校有方累政<lb/>
所員不數月悉償之課更竒羡郡士以學舍庳陋請於<lb/>
郡欲更諸亢爽且屬君䕶作量功命日規制既定會淵<lb/>
聖皇帝踐祚詔罷土木之役君會挍官弟子語之曰聖<lb/>
天子愛民而息役懼有以傷之也而學之不建用為郡<lb/>
羞吾欲無勞民動衆而卒成之何如於長白郡以貲富<lb/>
<pb n="KR4d0162_WYG_049-12b"/>
者十人為學職而屬役焉又記君市儈悉告之吾欲平<lb/>
直而貸爾手物之至於我手取償一不以委吏皆曰唯<lb/>
唯未幾材用豐辦學成壮偉為江右冠士大夫以是多<lb/>
之廬陵令闕委君攝治君質明坐堂上訟訴至千牘應<lb/>
聲剖决事皆得情未晡庭已空老吏畏服姦欺屏迹治<lb/>
以最稱其在海鹽也遇嵗大旱復民租十八而和糴尚<lb/>
存吾語令田嵗惡常賦且弗克不應復有和糶使上官<lb/>
怒吾身任之檄屢至君抗論反覆卒賴以免旁縣有積<lb/>
<pb n="KR4d0162_WYG_049-13a"/>
寃不伸往往請於上官丐從下君决之民信服類此邑<lb/>
有陶涇溉田數百頃嵗乆湮塞旁大姓以隂陽家不利<lb/>
已則沮止不克濬治逮君蒞事莫敢有辭濬之如其舊<lb/>
自是並涇髙仰之田無旱嵗邑子作陶涇行以美其勤<lb/>
君歎曰興民之利而除其害以為巳當任者古之吏也<lb/>
矧陂澤廢興所繫甚重見於民謡鮮不由此若召父杜<lb/>
母與壊陂誰翟子威及覆乎陂當復至託言於黄鵠豈<lb/>
不以利害所繫為不輕耶吾位卑力㣲藉衆以成且為<lb/>
<pb n="KR4d0162_WYG_049-13b"/>
利不博何敢自功論者益嘉之君性鯁亮以氣節自許<lb/>
與人交一語道合握手出肺肝有不合雖鉅人長者弗<lb/>
為屈異時廟堂故人數問君無恙不一往見之居家孝友<lb/>
周逺近親黨之不能婚姻喪塟者無所愛吝於教子尤<lb/>
力建家塾聚書萬巻館名士與子孫游自罷官海鹽乃<lb/>
淡然無仕進意或勉之則有甚難之色愛平山川岩之<lb/>
勝築室曰蛻廬間與賔客嘯詠其上倘徉忘歸躬治竁<lb/>
域垂二十年是為君之域配莫氏封孺人男四人雄飛<lb/>
<pb n="KR4d0162_WYG_049-14a"/>
左從政郎泰州興化縣令時飛冲飛舉進士㓜未名女<lb/>
六人適左承議郎主管台州崇道觀沈介左迪功郎新<lb/>
廬州學教授王彦舉登仕郎俞子陵餘在室孫男三人<lb/>
曰炳煜燁孫女一人君既塟雄飛伸書請銘於余辭言<lb/>
懇到既又出君婿尚書郎沈君之狀紀君行實有典則<lb/>
余三過讀之謝曰先大夫與余同里閈為姻家其相知<lb/>
宜詳然余老而心志耗昏目視貿貿遇時有小疏述命<lb/>
兒輩執筆牘占授首尾不相顧或遺落失次第尚何能<lb/>
<pb n="KR4d0162_WYG_049-14b"/>
發揚先徳之懿雄飛請益堅所不得辭銘曰<lb/>
　　結駟飛車　　九軌之途　　未極所如<lb/>
　　有掣其驅　　截蛟斷犀　　太阿之利<lb/>
　　小見其割　　<hi>闕</hi>　　　　　繄能者人<lb/>
　　不能者天　　君亦奚為　　有銜下泉<lb/>
　　流澤兹始　　其後必侈　　我言曷以<lb/>
　　君有才子<lb/>
　　　吳公擇墓誌銘<lb/>
<pb n="KR4d0162_WYG_049-15a"/>
紹興二年正月甲子吳君公擇以疾終於家明年四月<lb/>
月壬子塟於吳興之安吉曰銅山鄉俞塢之原君之子<lb/>
罕過余門纍然深墨拜且泣曰先子既克葬矣隧未有<lb/>
銘託子文為不朽且先子之未屬纊也馳書命罕卜歸<lb/>
塟之地曰必得艮山初不言有疾苦罕時攝官旁近私<lb/>
心駭異將請急以歸問所以然未行而訃至距遺書纔<lb/>
十日云罕不敢即死者以窀穸之故屢卜而後得之則<lb/>
如先志焉獨潛徳不白於後世是懼余於吳氏為彌甥<lb/>
<pb n="KR4d0162_WYG_049-15b"/>
從游君父子間有年矣知君宜詳抑聞罕之𦵏其親蒙<lb/>
荆棘沭風雨躬窀穸廬舍之役其事良苦又閔閔焉懼<lb/>
其親之名不傳察其志為可哀余何敢以荒陋為解按<lb/>
吳氏之先事吳越錢氏家安吉之梅溪君大父徙烏程<lb/>
實始為烏程人君諱某公擇其字也曽大父琰以其子<lb/>
通議大夫知幾累封尚書都官郎中大父惟幾父景元<lb/>
徳行見推鄉里稱賢母夫人周氏居亡薄聲利樂燕閑<lb/>
與賢士大夫游治觴豆速客幾無虛日年踰七十以樂<lb/>
<pb n="KR4d0162_WYG_049-16a"/>
終君與昆弟奉承惟謹自始及終無纎介可恨宗族稱<lb/>
焉君性警敏少嗜書善屬文及冠走京師與吳俊並游<lb/>
場屋雖不偶人以為能丁内外艱終喪如禮自是絶意<lb/>
科舉或勉之則曰禄不逮親矣尚何道教其子甚嚴朝<lb/>
暮課試不憚寒暑故罕自初及壮無他師藝業絶人有<lb/>
稱太學再以薦書餘子以屬罕曰吾惟汝之責其後次<lb/>
子冠亦肄業嘗與計偕士友歆艶以君為有子君素不<lb/>
喜植産當居士夫人無恙時謂不應有私財他日昆弟<lb/>
<pb n="KR4d0162_WYG_049-16b"/>
析異君不視劵不問多寡獨以所應得應易先世藏書<lb/>
且将以貽後人繼前業也既乆生理稍艱家人輩以子<lb/>
孫為言君誦疏廣益過之語告之頗好客不倦以詩酒<lb/>
相娛樂晚嵗益篤人謂有居士之風享年六十有五平<lb/>
居未嘗有疾一日昧爽調䕶家人方進藥君曰少須之<lb/>
吾就寢焉語畢巳瞑目矣娶曹氏生四子宗以倍屬出<lb/>
疆授從事郎調臨川金谿縣尉次宜冠憲後君二十日<lb/>
卒女五人適奉議郎無為軍司録事闗春進士袁安中<lb/>
<pb n="KR4d0162_WYG_049-17a"/>
莫才彦餘二人在室適闗莫者前亡孫男三人曰述曰<lb/>
大同曰逮孫女五人皆幼君姿貌魁偉慷慨有氣節言<lb/>
識少所降屈往往忤物乆自知之宣和間官吏訪求花<lb/>
石君所居有名木黄封其上且責守䕶君曰主上神聖<lb/>
寧復有此盖倖臣所為遂伐去之銘曰<lb/>
　　靈之歸　　　銅山隅　　　曰艮岑<lb/>
　　鬱不孤　　　視培塿　　　皆僕奴<lb/>
　　前左澤　　　下統廬　　　靈所欣<lb/>
<pb n="KR4d0162_WYG_049-17b"/>
　　復當腴　　　福而門　　　大厥初<lb/>
　　誰云者　　　古青烏<lb/>
　　　叔父朝請墓誌銘<lb/>
劉氏出自祁姓陶唐氏之子孫曰劉累者以擾龍事夏<lb/>
孔甲為御龍氏自商歴周為豕韋唐為杜在晉為士在<lb/>
秦為劉後徙魏徙豐曰豐公者名仁漢髙帝祖也漢子<lb/>
孫多受封曰彭城曰中山曰京兆曰母陽與髙平東海<lb/>
長沙平原廣陵南康范陽宣城等郡皆所封之地子孫<lb/>
<pb n="KR4d0162_WYG_049-18a"/>
家焉惟彭城由髙祖六世孫宣帝之子曰楚孝王囂者<lb/>
實始受封後漢司空愷囂之四世孫也晉司𨽻校尉訥<lb/>
愷之六世孫也其裔孫徳威為唐刑部尚書生審禮封<lb/>
彭城公子孫以文學政事名於時如知章知幾輩不可<lb/>
槩舉公之先實自彭城五代時避亂從吳興迹晦不傳<lb/>
其名稱有聞與墳墓存焉者諱權諱潤諱泰諱昈諱逢<lb/>
至公為六世云公諱拱字持道實為郡之歸安人祖以<lb/>
伯父雜端諱述累贈至尚書刑部侍郎祖妣吳氏濮陽<lb/>
<pb n="KR4d0162_WYG_049-18b"/>
郡太君父任太子中允以兄朝議諱損及公前後累贈<lb/>
至光禄大夫母吳氏新安郡夫人前母吳氏信安郡夫<lb/>
人公生五嵗而孤雜端公為擇師教焉嗜學自立不類<lb/>
兒童弱冠薦名鄉書鄉先生祕丞朱公臨見而異之諌<lb/>
大夫陳公瓘幼為郡從事教授諸生時郡學肄業數百<lb/>
人一小較藝以公為第一且相器重俾領袖學者凡與<lb/>
計偕者三試於禮部者六卒不得一第崇寧五年春以<lb/>
特奏名授汀州文學時年五十八大觀二年冬調漢陽<lb/>
<pb n="KR4d0162_WYG_049-19a"/>
軍漢陽縣尉任滿以捕㓂賞改承務郎轉承事郎授宻<lb/>
州髙宻縣丞未幾就除通判饒州終更造朝除監明州<lb/>
船塲未赴改授通判嚴州閲嵗乞閑除主管亳州明道<lb/>
宫江州太平觀紹興五年公第三子寧止任權尚書戶<lb/>
部侍郎公自以再世服官率不過刺史郡守今子為侍<lb/>
從分當知足遂告老於朝自承仕郎以年老致仕及遇<lb/>
淵聖皇帝今皇帝即位霈澤序遷明堂禮成寧止初除<lb/>
徽猷閣直學士恩封幾八轉至右朝請郎賜五品服在<lb/>
<pb n="KR4d0162_WYG_049-19b"/>
漢陽時太守游公酢雅聞公名禮遇甚厚且薦之於朝<lb/>
不果召髙宻令黷貨紊法公數與争民賴以不擾其後<lb/>
令以貪敗辭連僚佐公獨無所與鄙陽嵗潦榖貴流亡<lb/>
相望公攝郡事營屋廬發廩粟居飬之全活以萬計朝<lb/>
廷得民謡下使者問狀公數以職事忤使者匿勿以聞<lb/>
公未嘗有愠色時興崇老氏教其徒頗肆郡僧有得廢<lb/>
觀為寺者繕葺殆數十年至是奪之既又欲并得後所<lb/>
薤産使者以朝命屬公有顧望意公曰我不敢私卒沮<lb/>
<pb n="KR4d0162_WYG_049-20a"/>
止之後人更定無能易公議者其守道不囘類此紹興<lb/>
九年二月某甲子終於嘉禾郡舍夀八十有五以其年<lb/>
九月丙午𦵏於烏程縣澄静鄉郎村某山之原配真氏<lb/>
贈安人男四人恭止早亡勤止右從政郎江淮荆浙閩<lb/>
廣路經制發運司主管文宗寧止徽猷閣直學士左奉<lb/>
議郎提舉江州太平觀爰止右迪功郎監潭州南嶽廟<lb/>
女一人適右迪功郎監通州支鹽倉江寓孫男九人岩<lb/>
嵫㠜嶢嵎峻峋岹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>孫女八人長適右迪功郎臨安府<lb/>
<pb n="KR4d0162_WYG_049-20b"/>
臨安縣主簿范夀卿次適進士陳如雪餘尚幼公惟質<lb/>
直不為表暴樂道人之善若巳出於書無所不讀自始<lb/>
學至老且病未嘗一日廢巻所論著多尤工於詩後進<lb/>
經公指教者無慮數十輩皆能有聲政和間公三子賔<lb/>
於太學悉以文稱寧止射䇿廷中極論時政闕失無所<lb/>
諱避天子嘉之擢居甲科名聞天下由天禄閣尚書郎<lb/>
為監司郡守入居法從率迎公之官安輿往來左右就<lb/>
飬頥指無闕逺近歆艶以為教忠之報宜有此也晚嵗<lb/>
<pb n="KR4d0162_WYG_049-21a"/>
康寧視聴言動如中年時一日語家人曰吾大數垂盡<lb/>
自此不過两旬浹耳守止方守嘉禾怪其語無從亟上<lb/>
疏乞奉祠以歸比得請則公疾革矣真氏楚之山陽人<lb/>
贈金紫光禄大夫鍇之曽孫贈通議大夫晃之孫故進<lb/>
士元矩之女以賢行聞於鄉閭奉祭祀教子孫率有規<lb/>
則相其夫以義先公十四年卒盖靖康改元三月某甲<lb/>
子也享年六十有九公塟乃從安人之兆至是合祔云<lb/>
公於某為叔父某從叔父學粤自少時負笈游京師與<lb/>
<pb n="KR4d0162_WYG_049-21b"/>
居里間自念其孤侍叔父之日為最多嵗時舉酒夀叔<lb/>
父喜溢於色巳而感焉則仰視悵悵惟恐泣之緣睫而<lb/>
墮也今叔父復棄諸孤某老矣茍生奚為哉勤止等見<lb/>
屬以銘所不敢辭銘曰<lb/>
　　嗚呼公乎學無愧於古之人自視曰不足任弗克<lb/>
　　償其志自分為有餘至於享報之豐雖當世所謂<lb/>
　　富貴利達者曽莫及其髣髴則夫身之遇與有子<lb/>
　　之禍孰少孰多吾不知為何如也<lb/>
<pb n="KR4d0162_WYG_049-22a"/>
　　　宋故右朝奉郎致仕施府君墓誌銘<lb/>
府君諱某字某姓施氏湖州武康人曽大父某大父某<lb/>
父某皆有潛徳家素儒初未有大其門者府君教子益<lb/>
力子鉅體府君志克勵於學藝業有聞丁年擢第蚤通<lb/>
朝籍為尚書郎三院御史未幾以御史出守括蒼奉府<lb/>
君之官優游郡齋就養無闕士夫榮之閲嵗得㣲疾常<lb/>
膳少損遽謝醫且笑曰吾聞髙醫能已疾不聞能治老<lb/>
也既曰語家人吾欲靜念空王境以歸宿吾心毋怛我<lb/>
<pb n="KR4d0162_WYG_049-22b"/>
化遂瞑不復言實紹興十七年四月一日也時府君累<lb/>
封至右朝奉郎年七十有六矣御史䕶喪歸鄉閭以明<lb/>
年某月某日塟於縣之東北大原鄉京子之原將塟見<lb/>
屬為之銘府君天性純孝篤於奉親自始及終茍可以<lb/>
順適其意者雖躬服勞不少懈遇鄉黨和而辨乆而不<lb/>
媮雖復犯已不校如初冲淡寡欲一室蕭然不設屬鑰<lb/>
未嘗有姬妾之奉獨喜翻貝葉書偶方士語不則與賔<lb/>
客啣盃潄醪至一斗不亂襟抱怡怡人莫見其有憂愠<lb/>
<pb n="KR4d0162_WYG_049-23a"/>
之容振人之急囊無留貲而鄉里言長者必歸焉配周氏<lb/>
先府君若干年卒至是合祔男三人長曰鑄實任家事<lb/>
不以毫髪累府君鉅其次也季曰藴恭為浮屠氏女二<lb/>
人適丁光祖陳繼孫男五曰良友良弼良臣良能良輔<lb/>
孫女三適吳經沈純臣張康皆名進士張為左迪功郎<lb/>
徳清縣主簿曽孫男女二十五人曰沈康臣者曽孫婿<lb/>
也余與御史俱為鄉校諸生晚而同朝御史明粹簡黙<lb/>
人也居家有曽閔之孝為吏有龔黄之政他日自見於<lb/>
<pb n="KR4d0162_WYG_049-23b"/>
世又有大焉者信乎府君之積慶在兹也銘曰<lb/>
　　靈曰歸與京子之原州演迤而紆餘若顧吾而欲<lb/>
　　留山周衛而叢集若旗旄之導乎前騎卒之擁於<lb/>
　　後與鄉坐而拜者兹青烏氏之卜與曰君所自擇<lb/>
　　也惟永寧以福於而子孫<lb/>
　<lb/>
　<lb/>
　苕溪集巻四十九<lb/>
</p>
<p>
</p>
  </div>
</body>
</text>
</TEI>
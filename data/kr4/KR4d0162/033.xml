<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集卷三十三</head>
    <p>
<pb n="KR4d0162_WYG_033-1a"/>
欽定四庫全書<lb/>
　苕溪集卷三十三　　　　宋　劉一止　撰<lb/>
　　外制<lb/>
　　　崔邦弼朱中興叙復軍賞轉官<lb/>
勅具官某爾捐軀抗敵屢立戰多載疇昔勞申以書命<lb/>
益思勉勵以稱所䝉可<lb/>
　　　汪藻修史成書陞顯謨閣學士<lb/>
勅朕任賢能而責實惟恐或遺懋爵賞以勸功不敢有<lb/>
<pb n="KR4d0162_WYG_033-1b"/>
愛矧禁林之舊徳著藝苑之殊勞可無渙恩以昭至意<lb/>
具官某學貫九淵之邃才絶千人之英昔膺使令服在<lb/>
近密崇論宏議有補於時大册髙文悉出其手悼念兩<lb/>
朝之故實曽無一字之遺餘出自爾心不煩朕訓緝文<lb/>
辭於斷簡問黜陟於故家逺近異同靡差嵗月品彚條<lb/>
貫燦若日星搜羅旁逮於測幽誦意不忘於寤寐左思<lb/>
作賦既殫十稔之勤馬遷成書自立一家之法此其<hi>闕</hi>
　深用歎嘉就陞延閣之華申錫賛書之寵豈惟今日<lb/>
<pb n="KR4d0162_WYG_033-2a"/>
見國體之増光抑使異時并爾名而不朽服我休命益<lb/>
勵厥修可<lb/>
　　　鮑廷祖孟處義各轉一官<lb/>
勅具官某朕惟軍興以來典籍散逸兩朝故實㒺有遺<lb/>
餘肆命儒臣俾加纂集成書來上煥若日星載嘉積嵗<lb/>
之勞抑有乃僚之助爾等修潔博習富於藝文懋賞稱<lb/>
功就官一列服我休命其尚知榮可<lb/>
　　　康順茍得以軍功各轉一官<lb/>
<pb n="KR4d0162_WYG_033-2b"/>
勅具官某爾鄕者奮身捍敵第功甚明懋賞進階以為<lb/>
爾寵其尚勉旃可<lb/>
　　　曹芬循文林郎<lb/>
勅具官某向者南安近邑狐䑕嘯呼旋踵就擒爾與有<lb/>
力進官一等其尚勉之可<lb/>
　　　張學換給付身補右從侍郎<lb/>
勅具官某爾以白丁從軍屢進官秩閲日既多朕方懋<lb/>
爵賞以勸功雖若爾者亦不遐棄申以書命其益知榮<lb/>
<pb n="KR4d0162_WYG_033-3a"/>
可<lb/>
　　　李彪換給父陣亡恩澤付身<lb/>
勅具官某向者爾父奮身抗敵死於忠義恩逮其子既<lb/>
閱嵗時申錫命書以光存殁可<lb/>
　　　夏侯旦捕㓂有功循右從事郎<lb/>
勅具官某海隅之民凴恃險阻殺掠人而奪之貨無嵗<lb/>
無之爾督捕俘獲厥職甚修朕心嘉焉懋賞進階其益<lb/>
知勸可<lb/>
<pb n="KR4d0162_WYG_033-3b"/>
　　　王勝叙復敦武郎<lb/>
勅具官某爾以事貶秩在洗心前甄叙之恩務從優此<lb/>
宜知奮勵以寵榮可<lb/>
　　　江端卿王琮劉居海並贈官與一子恩澤<lb/>
勅具官某爾等為督部之官捍賊殞身職也人孰不死<lb/>
冺然無稱與草木共腐者多矣爾何悵焉用錫愍章并<lb/>
錄其子以慰爾靈以為義士之勸可<lb/>
　　　呉武陵獻更化論循兩資<lb/>
<pb n="KR4d0162_WYG_033-4a"/>
勅具官某昔漢文帝戒張釋之毋甚髙論令今可行朕<lb/>
於是知人主所求貴適於用非以甚髙難行之言不可<lb/>
企及之事為足說也爾獻書公車勉朕更化條陳部别<lb/>
粹然可觀詩曰無言不酬懋賞進階以為爾寵且爲能<lb/>
言者之勸可<lb/>
　　　劉敦常向子昌祝師龍各降一官<lb/>
勅具官某大農之錢實國經費凡其出納各有司存爾<lb/>
等無所禀承果於移用章劾既至朕何敢私聊褫一官<lb/>
<pb n="KR4d0162_WYG_033-4b"/>
以戒来者可<lb/>
　　　呉時澤降兩官<lb/>
勅具官某爾律身不嚴䧟於吏議比從閱實過惡暴陳<lb/>
服我寛恩毌忘自訟可<lb/>
　　　韓昭叙復右中大夫<lb/>
勅具官某曩者命將授師列屯江右船粟往哺爾期積<lb/>
愆念頗閱於嵗時亦既經於蕩宥甄叙官秩以觀後圖<lb/>
可<lb/>
<pb n="KR4d0162_WYG_033-5a"/>
　　　劉子翼上官瑛許克明蔡宰陳大輔並降一官<lb/>
勅具官某國之經費實在大農其郡邑賦租與户口登<lb/>
耗之數有不得不察乃者命取其凡上之省户稽其多<lb/>
寡而勸懲焉今部使者以爾過期不報劾章上聞罪其<lb/>
可逭貶秩一等以罰其偷且為來者之戒可<lb/>
　　　趙俊等以戰功轉官<lb/>
勅具官某曩者瀕江郡邑羣盗肆行爾等擐甲先登屢<lb/>
見俊獲有嘉忠勇序進官聨服我茂恩尚圖来效可<lb/>
<pb n="KR4d0162_WYG_033-5b"/>
　　　左修職郎陳最改左承事郎<lb/>
勅具官某爾以儒生習於韜畧論議根據靡靡不窮沈<lb/>
伏下僚莫克施用以功自見朕用汝嘉錫之渙恩俾階<lb/>
京秩其思勉勵以稱所蒙可<lb/>
　　　魏堯臣等起復補官<lb/>
勅具官某朕得忠賢授以使指俾其考度自擇乃僚爾<lb/>
等起自奪情就加命秩是為異數往服厥勤可<lb/>
　　　淮西叅議官李健叙復左朝散大夫<lb/>
<pb n="KR4d0162_WYG_033-6a"/>
勅具官某爾向者坐累貶秩在洗心前更閲嵗時復見<lb/>
錄用甄叙一等滌爾丹書服我茂恩尚圖来效可<lb/>
　　　李回追復資政殿學士依條與遺表恩澤<lb/>
勅朕禮遇故臣事存懿典極哀榮之終始憚生死之乖<lb/>
暌爰錫賛書用昭至意具官某早登膴仕被遇累朝踐<lb/>
更使令出入中外輔朕艱難之際粗殫夙夜之勤繼綰<lb/>
兵符出臨方面属毁言之坐至顧顯狀之未聞方從眞<lb/>
館之游遽有重泉之恨念既經於蕩宥亦頗閱於嵗時<lb/>
<pb n="KR4d0162_WYG_033-6b"/>
憫爾沈寃假之異數正隆名於祗殿衍餘澤於後人朕<lb/>
無愧於昭天爾尚圖於結草可<lb/>
　<lb/>
　<lb/>
　<lb/>
　<lb/>
　<lb/>
　苕溪集卷三十三<lb/>
</p>
<p>
</p>
  </div>
</body>
</text>
</TEI>
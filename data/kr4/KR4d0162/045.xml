<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集卷四十五</head>
    <p>
<pb n="KR4d0162_WYG_045-1a"/>
欽定四庫全書<lb/>
　苕溪集卷四十五　　　　宋　劉一止　撰<lb/>
　　外制<lb/>
　　　胡交修除兵部尚書兼權翰林學士<lb/>
勅朕惟自昔聖哲之王所以戡難定功敉寧方夏豈特<lb/>
神靈威武所變化莫敢侮予抑亦訓誥誓命之恢洪不<lb/>
匿厥指故于簡在文武之懿列於侍從之班未嘗不當<lb/>
饋興嗟想見其人而用以自助者也具官某噐周而用<lb/>
<pb n="KR4d0162_WYG_045-1b"/>
博學茂而辭雄早以重名偏儀要路粤自禁林之近旋<lb/>
居常伯之尊守道不回孤忠自信朕慨念典刑之老乂<lb/>
安湖海之游爰錫賛書併還舊物搃司戎之政令兼視<lb/>
草之雍容事絶前聞兹從近比庻幾一舉而美具焉頗<lb/>
牧在於禁中燕許擅其手筆惟爾得位惟朕有臣豈不<lb/>
休哉可<lb/>
　　　譚知柔除大理少卿<lb/>
勅具官某朕哀矜庻獄明審用刑與其殺不辜寧失不<lb/>
<pb n="KR4d0162_WYG_045-2a"/>
經爾宜知之熟矣其亦識朕遷序勸功之意乎爾中外<lb/>
踐更智識通敏俾貳廷尉益究厥能傳曰刑者侀也侀<lb/>
者成也一成而不可變故君子盡心焉朕之訓言於是<lb/>
乎在可<lb/>
　　　趙不退轉右奉議郎<hi>左廸功郎趙善時循資詞同上</hi>
勅具官某國家以三嵗之舉網羅羣彦爾宗子之秀刻<lb/>
意藝文與寒畯等遂膺賜第朕心嘉焉躐進官聫以為<lb/>
爾寵抑以為爾曹之勸可<lb/>
<pb n="KR4d0162_WYG_045-2b"/>
　　　陳良能母李氏年九十以上特封太孺人<lb/>
勅李氏朕歛時五福敷錫萬方存勞百年被以恩禮爾<lb/>
積行閨壼克享上壽朕心嘉焉錫之命書以榮其老抑<lb/>
以為年髙徳卲者之勸可<lb/>
　　　吏部員外郎向宗厚通理知州資序合陞郎中<lb/>
勑具官某尚書列曹於今為重非秩視郡守則皆員外<lb/>
置也爾出入中外多所踐更砥節礪名休有譽處再居<lb/>
省戶正位中郎益懋爾猷以稱兹寵可<lb/>
<pb n="KR4d0162_WYG_045-3a"/>
　　　向宗厚除浙西提刑<lb/>
勅具官某爾昔以尚書郎出刺浙右忠厚明察身正而<lb/>
令行民安而俗不偷朕因任羣才無間中外兹復命汝<lb/>
往司刑憲乘軺之寵仍異固封雖曰外臺實在轂下爾<lb/>
毋以不得居中為恨焉益勵厥修以俟寵擢可<lb/>
　　　京畿都轉運使司属官李誾之等循轉官資<lb/>
勅具官某朕簡求漕臣經理畿甸凡其僚属聼以名聞<lb/>
爾等獲在選中以才自奮進官一等以寵其行尚勉之<lb/>
<pb n="KR4d0162_WYG_045-3b"/>
哉可<lb/>
　　　晁謙之除右司郎中陳正同除樞宻院檢詳<lb/>
勅具官某中臺萬化之原右府本兵之地其属皆一時<lb/>
妙選而省觀出納以佐其長則有縂司其凡者焉爾謙<lb/>
之才髙識明見於屢試爾正同志行粹美克世其家夫<lb/>
邦國之政疆埸之事爾悉關决而罷行之其責重矣盍<lb/>
思所以稱是哉可<lb/>
　　　賀允中吏部郎官劉景真倉部郎官姜師仲刑<lb/>
<pb n="KR4d0162_WYG_045-4a"/>
　　　　部郎官許忻吏部郎官陳膏工部郎官<lb/>
勅具官某文昌郎吏分掌天下之事雖任有劇易位有<lb/>
等差而選用之艱爾等宜知之矣亦無所以致此與遷<lb/>
叙之意乎志節清厲如允中行義堅正如景真師仲忻<lb/>
已邃於聞譽膏也敏於吏能不如是朕不以輕授也詩<lb/>
曰靖共爾位好是正直爾等居其位則思所以稱焉守<lb/>
此兩言而已可<lb/>
　　　逄汝霖利州路運副徐天民廣東運判趙不凡<lb/>
<pb n="KR4d0162_WYG_045-4b"/>
　　　　淮東提鹽陳正由福建提舉茶事<lb/>
勅具官某郡邑之賦山澤之利以佐大農部使者縂其<lb/>
政令稽其出入多寡之數以吿於上賞勉而罰偷其事<lb/>
重矣爾等皆以才選分任一道軺車之出逺而有光其<lb/>
思所以稱焉可<lb/>
　　　林待聘除中書舍人<lb/>
勅代言之重自昔所難眷予復古之初將開右文之化<lb/>
與司名命允頼雋人具官某識茂而明學通以博頃更<lb/>
<pb n="KR4d0162_WYG_045-5a"/>
簡㧞備見猷為豈惟優世叔之討論抑亦妙君房之言<lb/>
語輟自柱史進居掖垣雍容清切之班焜耀寵靈之渥<lb/>
嗚呼予欲徳意志慮追三盤五誥之風予欲號令文章<lb/>
新四方萬里之聼攄爾素藴毋羞前聞可<lb/>
　　　周綱除權吏部侍郎<lb/>
勅自昔銓選有任人任法之殊非予奪不公則賢愚同<lb/>
滯得失相混未知孰賢惟我國朝循用唐制著為資格<lb/>
以為利人而病法孰若因舊而法存遴簡官曹典司其<lb/>
<pb n="KR4d0162_WYG_045-5b"/>
事檢察吏欺而已具官某藴有用之學負能為之才凡<lb/>
所踐更皆有可紀刃毎施於盤錯操不易於風霜比自<lb/>
近藩入專宰属雖稍聞於論議殊未究于設施攝貳天<lb/>
官進班法從兹為異數庸示眷私服我訓辭職思其稱<lb/>
無使居中之譽减於治郡之時可<lb/>
　　　蘇擕除太常少卿<lb/>
勅具官某朕惟艱難以来制度多闕豈惟思得博洽之<lb/>
士蒐補異聞而敷錫萬方存勞百年被以祖宗舊典亦<lb/>
<pb n="KR4d0162_WYG_045-6a"/>
欲訪之故家庻幾文物之盛無所愧焉爾志行得於心<lb/>
誠學問由於世濟更閱浸久論議有餘往貳典臺莫如<lb/>
爾可永懐先正凛然風烈之髙喜見後人尚有典刑之<lb/>
似勉修厥職以稱簡知可<lb/>
　　　利州路運副鉤光祖落職放罷降一官<lb/>
勅具官某爾為漕臣搃司金穀出納之吝在所當先而<lb/>
法守蕩然擅行貨易成案來上朕何敢私褫職貶官以<lb/>
戒不敏可<lb/>
<pb n="KR4d0162_WYG_045-6b"/>
　　　汪藻磨勘轉左太中大夫<lb/>
勅虞舜三載考績之法成周因之大計羣吏其詳莫得<lb/>
聞焉後世遵用以為序進之典務適厥中而已具官某<lb/>
法從之懿為今老成聲華<graphic n="KR1509" url="https://raw.githubusercontent.com/kanripo/KR-Gaiji/master/images/KR1509.png" mimeType="image/png"/>絶於一時出處不愆於素<lb/>
履奉祠真秩閲日既多㑹課三銓進官一列雖非異數<lb/>
庸示不忘可<lb/>
　　　李唐孺除直徽猷閣陜西路運副陳古除直徽<lb/>
　　　　猷閣秦鳯等路提㸃刑獄鮮于翰除直祕閣<lb/>
<pb n="KR4d0162_WYG_045-7a"/>
　　　　永興軍路提刑<lb/>
勅具官某秦隴之地暌隔生靈於今十稔朕懼夫刑政<lb/>
之纇有未盡更賦役之苛<hi>闕</hi>蠧尚在選任使者固將安<lb/>
之且寄朕耳目者也爾唐孺爾古爾翰材術之偉見於<lb/>
屢試分行一道省觀風謠求利疚之所以然悉以上聞<lb/>
俾朕之徳澤得以下究兹非耳目之任所當為哉爰升<lb/>
延閣之華式重軺車之寵往其祗服益懋厥猷可<lb/>
　　　四川轉運副使陳逺猷除右文殿修撰張深除<lb/>
<pb n="KR4d0162_WYG_045-7b"/>
　　　　直徽猷閣並兼陜西路轉運副使專管熙秦<lb/>
　　　　兩路<lb/>
勅具官某書殿延閣寓直之名所以勸功而懋徳授受<lb/>
之際朕不敢私以爾逺猷智識之明爾深聲實之茂増<lb/>
隆寄委兹用序遷夫秦蜀之饒有無相足乖暌十稔始<lb/>
還其舊民物利疚兩地惟均爾等所宜知也轉輸之任<lb/>
其為朕并任之取諸濟而已尚勉之哉可<lb/>
　　　張燾權吏部尚書<lb/>
<pb n="KR4d0162_WYG_045-8a"/>
勅天官位六卿之長尚書搃三銓之政資格既定古法<lb/>
寖亡而辨流品專予奪抑貪冒進賢能無所與焉朕思<lb/>
得端亮之臣冠於法從俾激濁揚清之㫖見於論議舉<lb/>
措之間而百吏凛然向風知所畏慕則銓綜之妙有不<lb/>
待法而存者顧不偉哉具官某宅心髙明飬氣剛大文<lb/>
足以起俗習之陋學足以探聖經之微閲時艱難引義<lb/>
忼慨有言必盡遇事不辭念裨益之居多亦廻翔之既<lb/>
久攝居常伯兹用序遷尚體訓辭益思砥礪惟爾得盡<lb/>
<pb n="KR4d0162_WYG_045-8b"/>
忠之譽則予有知人之明可<lb/>
　<lb/>
　<lb/>
　<lb/>
　<lb/>
　<lb/>
　<lb/>
　苕溪集卷四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集卷二十九</head>
    <p>
<pb n="KR4d0162_WYG_029-1a"/>
欽定四庫全書<lb/>
　苕溪集卷二十九　　　　宋　劉一止　撰<lb/>
　　青詞　　祭文<lb/>
　　　還醮<lb/>
臣伏以天聼甚髙難窺肸蠁誠心雖近可貫幽明顧危<lb/>
悃之已陳伏飛章之上達伏念臣禀生么麽渉世謬悠<lb/>
犯難兹多歴官既久曽滿盈之不戒固顛躓之是宜一<lb/>
自墜傷七經旬浃楚痛小减歩履尚艱昨叩洪慈仰承<lb/>
<pb n="KR4d0162_WYG_029-1b"/>
真誥謂飲食之貽咎致疾疚之在身自有乖䟱復審悔<lb/>
懼尚祈䝉覆曲賜湔洗愚衷倘格于聖衷藥力必資於<lb/>
道力庻凡骸之復舊當盡室以知恩<lb/>
　　　又還醮<lb/>
乾坤施厚念覆育之難名螻蟻命輕亦兢慚而知謝敢<lb/>
殫誠悃上叩真慈伏念臣賦性顓愚禀生孱劣由寒暑<lb/>
之不時致疾疚之交攻忘已甚㣲叩天求祐隂頼神靈<lb/>
之相遂収藥石之功雖報禮之弗䖍豈斯言之敢食尚<lb/>
<pb n="KR4d0162_WYG_029-2a"/>
祈哀憫曲遂生成<lb/>
　　　焚黄祭文<lb/>
某不肖承先人緒業遊學覔舉垂三十載名八上於春<lb/>
官再賔興於鄉里年踰強仕始竊一第二釡之祿不逮<lb/>
親存心自悼念罪通於天又十一年通籍於朝得官御<lb/>
史㑹天子明堂禮成眷及幽顯贈先人之官從八品寔<lb/>
為初典先妣曰太安人超初贈二等某属有官守不獲<lb/>
躬展墓下謹遣長孫巒奉綸綍以吿嗚呼漏泉之澤雖<lb/>
<pb n="KR4d0162_WYG_029-2b"/>
曰有光陟岵之思惟知罔極仰祈不昧服此上恩<lb/>
　　　祭江子我郎中文<lb/>
嗚呼子我行如古人而不有合於今志如古人而不克<lb/>
行於時疾邪佞其如讎欲捽辱而鞭笞懐胸中之不平<lb/>
用申吐於其詩自仕言之以處士起為望郎固非終否<lb/>
自公言之或以為不遇且仕且隱葢次山之聱牙漫浪<lb/>
而太白之磊落嶔㟢僕始識公嚴灘之湄接詩酒於逡<lb/>
廵陪杖屨以遨嬉曽一别之㡬何乃生死之乖暌雖無<lb/>
<pb n="KR4d0162_WYG_029-3a"/>
斗酒隻雞之約車過而不下則何以冩吾心之悲一觴<lb/>
之㣲匪以為重亦庻幾澆公之磥磈也公其尚聞之乎<lb/>
尚饗<lb/>
　　　祭方時敏學士文<lb/>
天之畀人在厥初生迹其初生則有順逆順者以喜逆<lb/>
者以怒幸與不幸繫其所遭賢才富貴無徳阨窮遭其<lb/>
喜也怒則反是君子幸其喜而順而順者常少小人幸<lb/>
其怒而逆而逆者常多盖天之少喜多怒抑若人之情<lb/>
<pb n="KR4d0162_WYG_029-3b"/>
歟嗚呼時敏才大意廣識髙理明文足以起當世之陋<lb/>
學足以訂百氏之惑抵掌雄辯前無古人其與人交一<lb/>
語道合握手論心傾囷倒廩金石之堅莫能移之非我<lb/>
臭味鉅公長者有弗顧也嗚呼知我時敏盖莫如僕謂<lb/>
當羽儀朝廷金玉王度盡發藴藉措之事業仕宦浸久<lb/>
失其所途私心怪之然終不以吾時敏為不遇也意將<lb/>
有待嗚呼哀哉今則死矣我望絶矣且天之生斯人也<lb/>
為有意耶為偶然耶深維其故不在於今在於初生逢<lb/>
<pb n="KR4d0162_WYG_029-4a"/>
天之怒不逢其喜盖吾之説信也如其不然天之於人<lb/>
顛倒違謬豈若是耶人誰不達公獨困蹭人誰不壽公<lb/>
獨早世安能釋吾心之悲哉僕也無似早獲定交伯仲<lb/>
之間周旋二紀情若弟兄憫其流落振其饑寒不鄙其<lb/>
愚過相稱道凡交游間無從見譽私問其故則曰得之<lb/>
伯仲之言公寔寡合不輕然諾他人未始得此於公僕<lb/>
亦轉展自疑然其去年夏秋詞官京師公從北門帥幕<lb/>
之羣訊問一通則見令子得公起居僕尋東歸未更三<lb/>
<pb n="KR4d0162_WYG_029-4b"/>
時已聞其訃號呼稱寃且信且疑㑹有賔客自北来者<lb/>
頗言公喪以至國門諸孤館食於仲氏居然則信矣悲<lb/>
將奈何永望靈車生笑無路緘詞遣奠以寓此懐僕心<lb/>
誠悲詞不能文公其鑒之尚饗<lb/>
　　　祭族兄無言修撰文<lb/>
嗚呼天之生才豈曰無意既授之以能為之質必處之<lb/>
以可為之地茍異於是者其必有謂矣夫天地之秀在<lb/>
人為賢才在物為山嶽彼山嶽者亦貴夫為羣物之利<lb/>
<pb n="KR4d0162_WYG_029-5a"/>
是故丹砂金玉之寳楩楠栝栢之材取之而不窮用之<lb/>
而不匱至於竒峯峭壁無所依而獨峙不借土以發生<lb/>
則世不求其用而以為瑰偉絶特之觀盖造物者之戯<lb/>
也嗚呼公之生也自其少時有不可抑之氣既沈涵乎<lb/>
六籍又均陶夫百氏其雄辭妙思裂金石而感鬼神風<lb/>
雅離騷配聖經而發鼓吹當其抵掌而劇談操筆而論<lb/>
著老師宿儒引避太息而後軰初學袖手屏息而側睨<lb/>
使其從容夜半奉宣室之問曽何有夫賈生代言内相<lb/>
<pb n="KR4d0162_WYG_029-5b"/>
叅戡難之功而使武夫悍卒感泣思奮亦何取夫陸贄<lb/>
顧四紀之迴翔嘗踐更乎中外雖復踞蓬山之上游賛<lb/>
明堂之坐治與未為使者牧守所至有絶人之稱而用<lb/>
違所長故識者以為公之才未試也嗚呼今則已矣豈<lb/>
非造物者用公為戯劇且自誇其神麗耶僕又悲夫人<lb/>
誰不達而公獨弗遇其如是也僕等於公有昆弟宗族<lb/>
之親而兼師友之義曽閲歴之幾何乃暌違而隔世感<lb/>
兹知遇於疇昔心悵焉而増愧恐<hi>闕</hi>夜之莫追遡西風<lb/>
<pb n="KR4d0162_WYG_029-6a"/>
而隕涕獨緘詞以寓哀尚平生之不昧嗚呼詞有窮矣<lb/>
而哀未既也公其聞知之乎尚饗<lb/>
　　　祭族兄希范資政文<lb/>
惟公孕川嶽之神姿懐金玉之英華問學紛以鈎貫辭<lb/>
采蔚其緯經行神茂以篤實論感激而深明唾掌以取<lb/>
富貴俛首而拾功名御王良而足驊騮既决驟而長鳴<lb/>
方安轡以徐驅寄萬里於修齡曷嵗月之不淹卒憂患<lb/>
其與并自他人視之公則遇矣若自公視如龍泉太阿<lb/>
<pb n="KR4d0162_WYG_029-6b"/>
手持而不試曽未足以快其生平斯民之望也庻幾乎<lb/>
為霖雨以終惠何遽騎箕尾而自比乎列星惟賤子之<lb/>
蠢愚席累世之宗盟接歩武於左廱事終嵗之筆耕雖<lb/>
通塞之殊途寧喜戚之異情望五嶺之還轅居刺促而<lb/>
靡寧奉哀訃于不虞淚迸散而沾纓驚云寄之晚弦悵<lb/>
覆水之不返孰知此世之均夢何得喪之足評姑酌酒<lb/>
以呌公尚髣髴其音聲尚饗<lb/>
　　　祭張叅政文<lb/>
<pb n="KR4d0162_WYG_029-7a"/>
岳岳惟公至徳内充擇乎中庸靡介靡通論議設施孰<lb/>
復利疚不為今妍不襲往陋惟活其心以觀物宜用能<lb/>
泛應不久其持惟下其心由古於學聖經沈酣百氏揚<lb/>
搉氣涵清夷識洞緬邈發為文章豐潤偉卓粤從妙齡<lb/>
擢秀上第旋中異科聲絶倫類不卑小官以淬以礪建<lb/>
炎之初始為御史造膝所陳惟理是詣宰相之官詎以<lb/>
賞功帝度其言有嘉其忠爰自螭坳代言西掖新我王<lb/>
度討論潤色執憲中司紀綱是飭時方艱虞民情屼岌<lb/>
<pb n="KR4d0162_WYG_029-7b"/>
公居禁林獨擅手筆詔令頒傳曲折煩悉父老扶觀武<lb/>
夫感泣扈蹕東廵入賛樞機海邦单外憂勤百為既叅<lb/>
大柄正路爰啟賢哲彚征號令風靡出臨㑹稽實分憂<lb/>
顧易帥於閩百廢具舉公之為政甚鄙鈎距不怒而威<lb/>
莫予敢侮兵民興訛變在漏刻公獨堅卧已乃情得有<lb/>
猷入吿不逺王室去而揚之曰后之徳帝曰遄歸予惟<lb/>
汝哲悌政未孚有若隨㑹晉盗奔驅重来越絶載欣載<lb/>
愉我馬未前竹馬在途建業留鑰控臨長江帝曰重臣<lb/>
<pb n="KR4d0162_WYG_029-8a"/>
匪公誰䨇公至勞民顧色舒舒將士欽然驕矜内鋤帝<lb/>
方倚公勢如長城淹忽訃聞朝野震驚嗚呼哀哉天不<lb/>
憖遺喪此哲輔山頽梁壊不足以喻公之居家履行純<lb/>
龎孝友雍睦刑于鄉邦公在朝廷國有蓍龜民所具瞻<lb/>
士曰得師汲引後進起仆振淹篤若天性不見所難我<lb/>
實愚陋公不鄙夷厥初拜公於霅之湄有酒飲我詩文<lb/>
是追凡我往來無從見之究所以然公實謂之乖暌㑹<lb/>
合三紀於兹逮公鼎貴我困莫治避地飄流拜公在所<lb/>
<pb n="KR4d0162_WYG_029-8b"/>
公哀我窮委曲見語時方須才子不可去他日丐歸或<lb/>
繼以怒公意必欲寘我周行蓬萊道山儒士之光濫巾<lb/>
實慙公未厭斁或挽或推不遺餘力我獨何人得此殊<lb/>
遇志窮術䟱報塞無路謂徳如公固當期頤公不百年<lb/>
我心孔悲永愴士神十舍有溢嗟我老癃淹淹氣息往<lb/>
拜勿躬而愧心側緘辭遣奠涕隨感出嗚呼哀哉尚饗<lb/>
　　　祭胡浚明文<lb/>
嗚呼浚明允毅且直行警頑貪文追麗則牀頭置經朝<lb/>
<pb n="KR4d0162_WYG_029-9a"/>
暮紬繹詆訶者聞論必已出其在鄉間有如古人斗粟<lb/>
壺漿輯睦四鄰彼民有争詣若求信申是辨非諭道諄<lb/>
諄强梗肆暴呼嘯相因聞君怨嗔鳥伏獸馴家無盖藏<lb/>
妻子寒饑君了不聞與客笑嬉彼窶人子叩門求師分<lb/>
少絶甘受而不辭我官於越閱嵗其幾自始識君一星<lb/>
終矣惟時多難敵人干紀飲馬於江横剽田里擕孥造<lb/>
君實昧疇昔君與元昆喜見於色笑言相温以飯以食<lb/>
踰月避胡深踐草棘驚懼少間談書與詩二雛在旁精<lb/>
<pb n="KR4d0162_WYG_029-9b"/>
爽權竒笑我㹠犬如景升兒我子實愚願言迨婚庻幾<lb/>
潘楊永好是論君晩從仕噐業居勵冗不言治百來一<lb/>
試從子之官奉祠均秩三釡之禄萬鍾有溢如何説養<lb/>
樂不百年天報善人寧有竒偏七十者稀君實無憾我<lb/>
獨何爲中夜慨歎翁湖之隂山海之陽孰致生芻永望<lb/>
涕滂緘辭祖奠寓此一觴尚饗<lb/>
　　　祭褚邦直文<lb/>
嗚呼君之母與我母俱傅出余晚而仕於越則吾母既<lb/>
<pb n="KR4d0162_WYG_029-10a"/>
下世且二紀矣始獲拜姨母於堂上姨母之遇余猶子<lb/>
姪而邦直之禮余猶其元昆也知邦直宜詳嗚呼邦直<lb/>
質直而好義難容而履常余貧邦直能館食之余疾邦<lb/>
直能訪醫購藥物以拯治之余仕於王所猶一載遇余<lb/>
以相存也别十有餘年余投閒里居而老且病相望益<lb/>
逺惟不得復見是懼曽謂邦直乃先我以殁耶身世夢<lb/>
幻則余既審此矣所深怪者以邦直之敦龎粹美而禄<lb/>
不稱徳年不登耳順凡其親戚鄕黨與朋游往來者奚<lb/>
<pb n="KR4d0162_WYG_029-10b"/>
不爽然若有所失盖非時舍也嗚呼今邦直已矣而其<lb/>
子若姪咸克家顧必有昌者後之人或以是為相乘除<lb/>
獨情好之篤契濶死生不能使余心之不恨也嗚呼哀<lb/>
哉尚饗<lb/>
　　　祭吳敏求文<lb/>
嗚呼毘山之集甲子一終我年未冠而子尚童誦詩琅<lb/>
琅辨對纚纚我時心識偉此童子浸長以來宦學並驅<lb/>
我西子東子出我居我年加子滿十去一間關窮途亦<lb/>
<pb n="KR4d0162_WYG_029-11a"/>
合困抑庚子之冬俱來京師僧牕從容對案並棲子時<lb/>
方强謂我清羸啣盃潄醪與相娯嬉曾謂鄕閭不若覊<lb/>
旅襟抱曲折始克申吐嗚呼敏求才噐絶人談經析理<lb/>
窮其涯根舒為文辭㫖切氣振聲馳左廱見推輩倫俛<lb/>
拾科第如探懐袖春官再上吐竒莫售從使三韓始得<lb/>
一官子亦何有姑為親歡筮仕以來意氣彌厲錯節盤<lb/>
根見於屢試迹其平生實茹辛苦遇事輙前不有此身<lb/>
嗚呼敏求甚孝於親生事死葬不愧於神一昨葬親叩<lb/>
<pb n="KR4d0162_WYG_029-11b"/>
我以銘纍然骨立如有所嬰曰初卜宅徧歴嵌嶔戢沐<lb/>
雨風夜卧菅荆兆隧舍廬是經是營一身百湏朝暮戴<lb/>
星凡其飾終備盡典刑孰不生兒乃有寧馨無憂富貴<lb/>
我嘗告渠不在於初在於晚途既為外郎奕奕有光顧<lb/>
視要路將翺將翔云何不淑天嗇其禄如子之身百身<lb/>
奚贖嗚呼哀哉豈無友朋子獨我惇情義周旋有踰弟<lb/>
昆當其乖暌書毎見存逺致藥物輔我本根子歸毗山<lb/>
我家旁縣百里相望不得數面子昨念我擕孥以來我<lb/>
<pb n="KR4d0162_WYG_029-12a"/>
時喪妻事與意乖永愧此情未克往報不圖一朝乃得<lb/>
訃吿我方瘧寒病卧於寢大聲呌呼淚注席袵遣我兒<lb/>
行薄寫我胸云我有瘳往哭必躬嗚呼哀哉尚饗<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0162_WYG_029-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　苕溪集卷二十九<lb/>
</p>
<p>
</p>
  </div>
</body>
</text>
</TEI>
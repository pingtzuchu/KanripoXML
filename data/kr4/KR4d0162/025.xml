<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集巻二十五</head>
    <p>
<pb n="KR4d0162_WYG_025-1a"/>
欽定四庫全書<lb/>
　苕溪集巻二十五　　　　宋　劉一止　撰<lb/>
　　疏語<lb/>
　　　祈晴疏語<lb/>
瀕海之郊水乏瀦積雨暘渉旬反覆旱溢乃春甲子連<lb/>
雨不止民之望秋自於兹始春澤既多其後則愆消息<lb/>
巻舒理有必然惟神相民憐此過計無使僣差以託嘉<lb/>
惠<lb/>
<pb n="KR4d0162_WYG_025-1b"/>
環湖作郡繚郭為田當三農舉趾之時抱百日連隂之<lb/>
雨顧斯民為可哀憫惟大士是真依歸爰起净筵仰延<lb/>
瑞像廓山川之氛翳還日月之清明庶幾佛慈不違民<lb/>
願<lb/>
自冬徂春雪繼以雨實淋淫而未已惟墊澇之是虞安<lb/>
能致力於人為惟有投誠於天造願收隂慘覆以春温<lb/>
民將有事於農吏亦獲逃其責庶殫薄効仰報為恩乃<lb/>
運在木饑既爽一年之蓄候當隂肅更被三日之霖耕<lb/>
<pb n="KR4d0162_WYG_025-2a"/>
夫共苦於沾寒穡事尚幾於薄少願廓山川之翳俾終<lb/>
場圃之功<lb/>
雨三日曰霖過則非福雪盈尺作瑞甚者為災婦子有<lb/>
號寒之聲衣褐無卒嵗之備惟民可憫願帝霽威秋稼<lb/>
方徳我田既臧兹惟上帝之降康寧使成功之或爽風<lb/>
雲驅掃願即霽於隂威穜稑後先俾悉臻於堅好<lb/>
積潦十旬方拜時暘之賜疏苖千隴又懐垂槁之憂雖<lb/>
屢凟以知慙念歸誠之有素慈雲廣覆願舒不盡之隂<lb/>
<pb n="KR4d0162_WYG_025-2b"/>
法雨滂流更借無邊之潤<lb/>
　　　謝晴<lb/>
雨淫不止民懐墊澇之憂農事少愆吏受怨咨之責忱<lb/>
辭潛達嘉應巳彰卲惟神靈近薦影響念天地之大施<lb/>
雖曰難名効螻蟻之小勤庶云知報<lb/>
常寒為沴積潦是虞祗欵净筵用伸㣲悃随縁赴感若<lb/>
影響之於形聲反雨為暘盖威神之所變化吏敢忘報<lb/>
民實知歸尚期無礙之慈終此有年之賜<lb/>
<pb n="KR4d0162_WYG_025-3a"/>
暑雨祈寒念羣情之多怨金穣水毁諒嵗事之可囘職<lb/>
在近民責則歸已方冀忱辭之上達敢圖哲鑒之下臨<lb/>
莫報洪慈誓堅精意<lb/>
曩者積隂於兹再凟惟大士其慈悲力度衆生以方便<lb/>
門僅同指顧之間忽若形聲之感伊何㣲報徒激懦𠂻<lb/>
淫雨不止穡事稍愆念小民寒暑之怨咨實司其職惟<lb/>
大士神靈所變化何有甚難甫露㣲誠遽蒙嘉惠仰戴<lb/>
生成之徳敢忘報事之私<lb/>
<pb n="KR4d0162_WYG_025-3b"/>
廼者有淫潦之憂祀告羣祀神明顧答如響惟神惠民<lb/>
吏則知徳其何敢不拜<lb/>
　　　祈雨<lb/>
故嵗不登新田未墾曽無寸澤坐閲上春仰天地之垂<lb/>
慈有風雲之赴感國無六年之蓄曰急矧今民之方饑<lb/>
雨自三日以往為霖願濟時而僅足<lb/>
郡號瀕海壌地實腴而陂澤無瀦蓄之利雨暘過差民<lb/>
悉以告於吏吏持牲酒禱羣祀不則縮手無他力也今<lb/>
<pb n="KR4d0162_WYG_025-4a"/>
境内不雨僅閲兩旬河流日損舟楫告病農懐隠憂吏<lb/>
已罔知所出惟神明食此乆矣曲折之状宜知之詳其<lb/>
終惠之敢同以請<lb/>
　　　謝雨<lb/>
以心為心不奪衆生之志願曰雨而雨了知大士之威<lb/>
神民用交欣吏慙莫報尚冀覺慈之無礙終令嵗事之<lb/>
有成<lb/>
曩者有旱暵之憂祗告於神應期而雨越二日復霽如<lb/>
<pb n="KR4d0162_WYG_025-4b"/>
初懼吏不知謝克不終受神貺嗚呼田壠拆矣禾不得<lb/>
滋以穗也井洫涓矣民不得酌以溉也神其思聞之乎<lb/>
敢涓辰往拜以謝以請<lb/>
　　　祈雪<lb/>
郡境自秋閲冬甘澤甚愆河流告涸麥田龜拆民懼疫<lb/>
癘嵗云盡矣雪當應期是用祗見羣祠嗚呼匪惟民實<lb/>
依神神亦惟民之依其庶幾發盈尺之祥沛優渥之徳<lb/>
也惟吏與民敢不知謝<lb/>
<pb n="KR4d0162_WYG_025-5a"/>
十旬旱鬼方疫癘之自虞一夕同雲識豐穣之有兆惟<lb/>
此及民之實何殊雨粟之功盖知大士之普慈曲赴衆<lb/>
生之㣲感已拜先春之賜尚須盈尺之期<lb/>
　　　謝雪<lb/>
海邦千里念甘澤之乆愆帝闕九閽冀飛章之上達仰<lb/>
凟盖髙之聴自忘不測之誅豈意洪慈俯垂嘉應同雲<lb/>
驟合巳沾濡槁之恩尺瑞可期願卒有年之慶<lb/>
　<lb/>
<pb n="KR4d0162_WYG_025-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　苕溪集巻二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集巻十九</head>
    <p>
<pb n="KR4d0162_WYG_019-1a"/>
欽定四庫全書<lb/>
　苕溪集巻十九　　　　　　宋　劉一止　撰<lb/>
　　表<lb/>
　　　代賀元旦表<lb/>
屬正月之始和載新治典眷拜揚之丕享大正縟儀慶<lb/>
浹神人懽騰逺邇臣中賀恭惟皇帝陛下聖由天縱道<lb/>
與時升御六氣隂陽之和受四海梯航之䞇百蠻冠帶悉<lb/>
歸王會之書萬里山河盡入職方之服著曠古未聞之<lb/>
<pb n="KR4d0162_WYG_019-1b"/>
偉績有異書不載之珍符方將鋪張奕世之宏規於以<lb/>
繡繪太平之熈事肆頒明詔益講弭文雕輦出房路朝喚<lb/>
仗九賔就列儼冠珮之鵷鸞五輅在庭建旂常之日月<lb/>
肅太㣲華盖之次警御史執法之嚴導迎至滋之休均<lb/>
錫履新之慶臣身縻符竹望逺宸楓上九行之觴莫與<lb/>
璁珩之列遇千嵗之日徒傾葵藿之心<lb/>
　　　代賀斬獲四軍大王表<lb/>
天聲甫震醜類革心我武載揚凶渠授首盖威懐之两<lb/>
<pb n="KR4d0162_WYG_019-2a"/>
盡在古昔以罕聞臣中賀竊以虞舜舞干誕敷文徳周<lb/>
王受命有此武功雖云去殺以勝殘亦或侮亡而取亂<lb/>
惟燕雲十六州之聚沒犬羊二百年之間明時負固以<lb/>
偷安累聖包荒而不問遽易腥膻之舊來歸禮義之鄉<lb/>
威儀遂識於漢官冠帶悉同於王會天其或者事豈偶<lb/>
然寧容一夫尚假餘息恭惟皇帝陛下乾剛獨運神斷<lb/>
不疑擥故籍以開疆斬窮酋而獻馘功在漏刻勢如風<lb/>
霆納呼韓之降既増光於史諜傳郅支之首用垂戒於<lb/>
<pb n="KR4d0162_WYG_019-2b"/>
𦍑夷方將告清廟以彰奕世之勲御明堂以受四方之<lb/>
賀而臣身縻列郡望逺嚴宸庭設九賔莫與璁珩之列<lb/>
嵩呼萬嵗佇觀封禪之儀<lb/>
　　　代賀正表<lb/>
青陽坐治布正月之始和庶國履新頼一人之有慶化<lb/>
均夷夏喜浹神民臣中賀恭惟皇帝陛下躬對天之宏<lb/>
休嗣無疆之大厯騐三正而用夏與萬物以為春多福<lb/>
鼎來配升恒於日月神基増固等髙厚於乾坤臣職在<lb/>
<pb n="KR4d0162_WYG_019-3a"/>
治中身縻補外周家告朔緬懐清廟之衣冠漢殿奉觴<lb/>
莫陪彤庭之鵷鷺仰雲霄而目逈傾葵藿以揺心<lb/>
　　　代賀藉田表<lb/>
皇輿夙駕適協上春之期帝籍時開丕講累朝之制化<lb/>
行畿甸風動寰區臣中賀臣聞政之本在農禮之經惟<lb/>
祀教諸侯之飬事尤重於躬行契三神之歡物莫先於<lb/>
已出故因民力庸示親耕豈徒知稼穡之艱難盖欲奉<lb/>
粢盛之豐潔著為彛典號曰上儀恭惟皇帝陛下覆育<lb/>
<pb n="KR4d0162_WYG_019-3b"/>
羣生憂勤庶事開疆闢土共欣和氣之游振廩勸分自<lb/>
致豐年之應更道故事以勸多方歌載芟之詩田祖受<lb/>
職即思文之次甸師告成賛天地之全功備帝王之盛<lb/>
事臣方馳驛騎阻造闕庭想耒耜之載塗莫陪奔走冀<lb/>
倉箱之滿野庶採歌謡<lb/>
　　　代賀道君皇帝表<lb/>
與天為徒方獨觀於衆妙自我作古乃退避於萬機乆<lb/>
隆儲貳之宫闈爰畀盈城之基業神靈咸仰華夏均懽<lb/>
<pb n="KR4d0162_WYG_019-4a"/>
臣中賀恭惟道君太上皇帝緯武經文體元用妙懐翼<lb/>
翼之心以昭事烈考躬乾乾之徳以臨御庶邦昩旦視<lb/>
朝齋居决政以跨軼商周為不足道以陶鑄堯舜為非<lb/>
難能夢受帝言力恢道運將自安於澹泊期罔釋於憂<lb/>
勤惟一索而得男故受之震俾重明以麗正盖取諸離<lb/>
及兹神器之有歸盡出睿謀之獨斷書傳之所不載今<lb/>
昔之所未聞豈惟重規叠矩之交榮抑亦内聖外王之<lb/>
两得臣身縻補外職在衆流念莫簉於班行徒交深於<lb/>
<pb n="KR4d0162_WYG_019-4b"/>
抃舞<lb/>
　　　代賀淵聖皇帝登極表<lb/>
膺圖出震纂極承乾山川鬼神敢不祗告華夏蠻貊永<lb/>
有依歸臣中賀恭惟皇帝陛下以天縱之姿懋日新之徳<lb/>
緝熈聖學極經天緯地之文明察事機有冠古超今之<lb/>
識主器職存於長子問安孝備於寢門是宜協萬國之<lb/>
歡心膺三靈之眷佑受無疆之休命集丕享於庶邦盖<lb/>
將措天下於泰山之安於以増國勢於九鼎之重宅心寛<lb/>
<pb n="KR4d0162_WYG_019-5a"/>
大永思守位之仁體道冲虚自享消兵之福臣欣逢盛旦<lb/>
屬守偏州莫叅鵷鷺之行徒極雲霄之望<lb/>
　　　代謝皇子封昭慶軍節度使勅牓告諭本州軍<lb/>
　　　　民表<lb/>
胙土苴茅肇隆於帝嗣建牙授鉞爰逮於吳邦民社知<lb/>
榮山川改觀臣中謝竊以並封同姓昔稱磐石之宗兼<lb/>
總价藩益壮維城之業眷惟元子尚闕徽章始將宏賁<lb/>
於我家必或申嚴於師閫豈伊列辟休有寵光此盖皇<lb/>
<pb n="KR4d0162_WYG_019-5b"/>
帝陛下當萬物見離之明應六龍建仁之會仁沾行葦<lb/>
澤被蓼蕭載敦胄緒之私丕講禮文之事臣敢不仰承<lb/>
典憲掲示吏民職本支百世之隆増夀考萬年之祝<lb/>
　　　代謝除判宗表<lb/>
寵渥驟加省循靡稱逡巡拜貺俯仰甚慙臣中謝竊以<lb/>
堯帝徳明序莫先於睦族成周治盛禮特重於惇宗豈<lb/>
明倫善俗之是資抑强幹弱枝之相芘以今凖古踵事<lb/>
増華少長有分院之推官曹見列坊之盛餼廩既備教<lb/>
<pb n="KR4d0162_WYG_019-6a"/>
𨗳益嚴惟時董正之師必擇賢能之長而臣生非岐嶷<lb/>
學愧空疎託神明之系以叨恩處位望之尊而動色兹<lb/>
盖伏遇皇帝陛下天臨九有子育萬民治假有邦化行<lb/>
自内雖在艱難之日曲敦胄緒之私臣敢不仰體聖𠂻<lb/>
俯勤職守義不愆於㤙掩教必自於身先尚取寸尺之<lb/>
勞以答生成之施<lb/>
　　　代謝囘授封贈先祖表<lb/>
抗章瀝懇仰干不測之誅出綍疏榮濫被曲成之賜寵<lb/>
<pb n="KR4d0162_WYG_019-6b"/>
蒹存歿愧動心顔臣中謝伏念臣以駑鈆無用之才受<lb/>
弓冶素傳之業初登黄甲實自白丁効官浸歴於使令<lb/>
政位遂塵於通顯重惟大父終老寒儒嘗為後學之楷<lb/>
模頗有古人之趣操推食以交游士捐金以訪異書韋<lb/>
賢雅志於遺經疏廣每虞於益過謂詩及禮愈於問舍<lb/>
而求田意子若孫庶或封侯而起第敢云無似乃副所<lb/>
期矧臣父垂七十之年㤙未忘於陟岵而臣身有千一<lb/>
之遇澤儻及於漏泉是用忘越分之愆竭叩閽之請不<lb/>
<pb n="KR4d0162_WYG_019-7a"/>
圖誤眷猥降俞音發原壌之幽光為里門之盛事豈惟<lb/>
為老父報親之念又以伸㣲臣飬志之私情事两全感<lb/>
銘何喻兹盖伏遇皇帝陛下功深覆載明並照臨御下<lb/>
一出於慈仁懋賞盖先於勸激遂令孱𤨏有此叨踰臣<lb/>
敢不念不世之遭逢荷殊恩之委曲誓兼忠孝用訓雲<lb/>
來<lb/>
　　　代謝轉官表<lb/>
賜札十行仰窺深厚進官一列横被寵靈念成命之莫<lb/>
<pb n="KR4d0162_WYG_019-7b"/>
辭俯懦𠂻而知愧臣中謝伏念臣越從疎逖屢玷使令<lb/>
顧力不量徒欲狥朝廷之急揣分已過何敢饕恩施<lb/>
之蕃曩凶逆之弄權盖人神之同憤天聲有赫王旅如<lb/>
飛㒺愆係頸之期大正然臍之戮而臣職在分閫理應<lb/>
調兵時乃糗糧偶無餉餽之乏於彼原隰莫効馳驅之<lb/>
勞苐賞所加於臣何有兹盖伏遇皇帝陛下用人惟已<lb/>
以道觀能雖小善而弗遺靡一士之失職致此序遷之<lb/>
典亦為孤進之榮臣敢不益勉事功自矢報稱顧東隅<lb/>
<pb n="KR4d0162_WYG_019-8a"/>
之已逺尚末路之可圖<lb/>
　　　代謝除禮部尚書表<lb/>
祇奉寵靈薦膺器使位㕘八座名視六卿念地近而秩<lb/>
優顧材㣲而植弱懇辭靡獲俯仰知慙臣中謝竊以在<lb/>
昔成周作新治典惟時宗伯號總要司豈惟侈太平黼<lb/>
藻之文兹實重稽古討論之事三代以䧏六經沒㣲叔<lb/>
孫髙堂之流本由於草創開元顯慶之制㒺見施行祝<lb/>
史乃得揖遜其間學者謂之迂濶於事眷兹盛節尤屬<lb/>
<pb n="KR4d0162_WYG_019-8b"/>
熈朝謂百年而後興固宜隆禮樂之用若三嵗而大比<lb/>
則必進賢能之書祭祀以交神人饗燕以昭慈惠具形<lb/>
時制仍有司存要非通儒不在兹選伏念臣親逢休旦<lb/>
奮自寒鄉以鋤耰固陋之姿歴翰墨清華之職濫竽芸<lb/>
省簉武蘭臺記言動於螭坳掌絲綸於鳯閣稔春官之<lb/>
貳政備朱邸之談經報稱蔑然叨踰甚矣方奉祠於真<lb/>
館將引迹於長林夫何罔功復玷異數兹盖伏遇皇帝<lb/>
陛下日新聖徳天縱睿謨遹駿有聲以緝熈乎先烈式<lb/>
<pb n="KR4d0162_WYG_019-9a"/>
序在位以陟䧏乎百工遇以始終使殫寸尺臣敢不勉<lb/>
尋問學深體眷私幸未迫於桑榆終少酬於造化<lb/>
　　　代辭免除㕘政表<lb/>
弗堪重任將有近憂託命至仁籲天誠懇臣中謝伏念<lb/>
臣擢從冗散寢歴近嚴揣踰分之已叨念大恩之未報<lb/>
既無崇論宏議以禆廟畫又乏壮猷精識以折敵衝閲㓂<lb/>
戎之馳驅致宇縣之殘毁雖聖神罪已庸示曲全而天<lb/>
日鑒忱不敢自恕追愆尤而未冺驚寵數之無從曽是<lb/>
<pb n="KR4d0162_WYG_019-9b"/>
諛聞禆㕘大政非常之舉惟帝所難伏望皇帝陛下垂<lb/>
雨露之私發淵泉之慮謂兹事體大宜無反汗之嫌顧<lb/>
已試罔功當得循牆之請豈惟見公朝之難幸抑使知<lb/>
定命之可安區區之心拳拳於是<lb/>
　　　代宰執以乆旱待罪表<lb/>
天道無私不爽災祥之應輔臣失職伏思譴咎之歸敢<lb/>
露忱辭仰干淵聴臣等中謝伏念臣等猥以庸妄寖冐<lb/>
寵榮位在近司日聞大政曽不能廣宣仁徳導迎至和<lb/>
<pb n="KR4d0162_WYG_019-10a"/>
坐閲五旬不霑寸澤驕陽肆虐旱氣如焚田半折而欲<lb/>
荒嵗向成而觖望受小民之咨怨貽上聖之焦勞桑林<lb/>
之禱雖堅雲漢之憂未解臣等負此愧恧何施面顔尚<lb/>
頼曲全兹容自劾伏望皇帝陛下乾剛獨斷威命顯行<lb/>
顧方厲銷變之圖莫若正黜幽之典庶囘協氣以福羣<lb/>
生<lb/>
　　　代謝賜對衣金帶表<lb/>
衣裳出笥加博帶之兼金駔駿在庭被華廌之錯采逡<lb/>
<pb n="KR4d0162_WYG_019-10b"/>
巡拜貺欣躍交懐臣中謝伏念臣人地甚㣲才能居下<lb/>
浸更選任無補盛明毎惟弱植之不勝常恐㤙綸之誤<lb/>
及詎意便蕃之使仍叨服乗之良伏遇皇帝陛下以純<lb/>
儉履躬以慈仁接下甄陶庶類黼黻人文凡列職於禁<lb/>
嚴率加崇於褒賞臣敢不圖囘末路黽勉宿心攬袂起<lb/>
行雖愧九環之寵據鞍自誓冀殫十駕之勞<lb/>
　<lb/>
　苕溪集巻十九<lb/>
</p>
<p>
</p>
  </div>
</body>
</text>
</TEI>
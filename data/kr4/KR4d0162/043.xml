<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集卷四十三</head>
    <p>
<pb n="KR4d0162_WYG_043-1a"/>
欽定四庫全書<lb/>
　苕溪集卷四十三　　　　宋　劉一止　撰<lb/>
　　外制<lb/>
　　　范璿王鉌左司郎官潘特諫魏良臣右司郎官<lb/>
勅具官某文昌政事之本分曹設屬序於左右宰士縂<lb/>
其凡彌綸<hi>闕</hi>軼以佐其長以吿於上而予奪罷行之其<lb/>
任顧不重耶爾璿静黙邃深惟義之守爾鉌安恬樂易<lb/>
遇事必為爾特諫行顧其言有長者之譽爾良臣才周<lb/>
<pb n="KR4d0162_WYG_043-1b"/>
於事有健敏之稱或以序遷或由選擢周官有云以倡<lb/>
九牧阜成兆民盖六卿之責也爾則與焉其思以稱此<lb/>
無羞朕命可<lb/>
　　　周綱檢正晁謙之檢詳<lb/>
勅具官某二省基王命之地右府本兵柄之嚴爰建属<lb/>
僚縂司出納庻幾習熟聞見為大用之階爾綱守道不<lb/>
違持心近厚敭歴中外藹然休聲凡政令之事爾其審<lb/>
觀無使頗僻爾謙之名卿之胄學有家法徊翔省寺見<lb/>
<pb n="KR4d0162_WYG_043-2a"/>
謂明敏凡疆埸之謀戰多之賞爾悉關决以協事功其<lb/>
各究乃心職思其稱朕於此觀能焉可<lb/>
　　　周葵殿中侍御史<lb/>
勅具官某治疾以苦口之藥疾已而藥可捐治身以苦<lb/>
口之言身修而言有味君子以是知言之不可忘也爾<lb/>
頃以文行為朕識擢既居御史知無不言言皆有益比<lb/>
其去也朕心思焉兹用詔除復畀言路上有仳政朕所<lb/>
樂聞吏之多奸惟爾勿貸但朕以治已之道治人君子<lb/>
<pb n="KR4d0162_WYG_043-2b"/>
進為小人退聼天下蒙福其庻幾乎可<lb/>
　　　何鑄監察御史<lb/>
勅具官某御史三院共縂憲綱而六察糾政令之稽遲<lb/>
以佐朝廷之賞罰其選惟遴爾執義蹈禮藴藉深厚見<lb/>
之事業必有可觀肆朕命爾為耳目之官往其懋哉尚<lb/>
有後渥可<lb/>
　　　韓珉江東運判<lb/>
勅具官某江左地重勢臨三吴師屯列營取給漕食爾<lb/>
<pb n="KR4d0162_WYG_043-3a"/>
謹身奉法恪勤勿懈輸將之職公論謂宜至於省察吏<lb/>
姦訪求民瘼此部使者所當自任毋煩訓言可<lb/>
　　　周三畏大理卿<lb/>
勅具官某昔者謂廷尉天下平特以持平之難也天下<lb/>
之寃至於廷尉而不得伸則控吿無所矣夫豈容於不<lb/>
平爾迴翔諫寺有年於兹議法不私處心近厚人無間<lb/>
言是用正位九卿以旌爾勤嗚呼張釋之于定國何人<lb/>
哉爾其盡心奚遜之有可<lb/>
<pb n="KR4d0162_WYG_043-3b"/>
　　　向宗厚吏部郎中<lb/>
勅具官某時廵以來典籍散逸選曹品式幾亡勤守雖<lb/>
有憶之文稍從編次而予奪之例出入尚多以爾執徳<lb/>
清夷宅心堅正踐更中外譽處甚休我圖老成俾還省<lb/>
戶夫豈特重三銓之寄亦庻幾清列宿之行益懋爾猷<lb/>
毋俟多訓可<lb/>
　　　李迨京畿都轉運使<lb/>
勅朕慨念舊都中更戎壘封圻千里田野蕭然比命邇<lb/>
<pb n="KR4d0162_WYG_043-4a"/>
臣往司管籥可無膚使省觀民風具官某才足以應時<lb/>
須智足以周事變薦膺選任名實具孚朕簡求侍從之<lb/>
良増重轉輸之寄布宣至意有若親臨歛薄施豐惟其<lb/>
僅足嗚呼爾無以鍼砭為逺惟拊摩之是先爾無以斧<lb/>
柯為功惟萌芽之是察勉修厥職以副朕心可<lb/>
　　　環慶帥臣趙彬遣敦武郎張允弼進本路圖籍<lb/>
　　　　等特與轉兩資<lb/>
勅具官某爾奉章詣闕䟦履修塗有嘉其勤進秩二等<lb/>
<pb n="KR4d0162_WYG_043-4b"/>
服此光寵益勵厥修可<lb/>
　　　趙令衿福建提刑<lb/>
勅具官某法弊於吏所從來久楚漢之法非亡也而或<lb/>
為之上下其手輕重其心則雖曰法存不已廢乎爾宗<lb/>
胄之良見謂清審出入中外多所踐更攬轡一方其為<lb/>
朕察其所由然者一切以柱後惠文彈治之俾民自以<lb/>
為不寃則為稱職爾其毋怠可<lb/>
　　　王述監永通監日欺隱官物累年不行送納特<lb/>
<pb n="KR4d0162_WYG_043-5a"/>
　　　　降一官衝替<lb/>
勅具官某爾受郡國羡財入於泉府乃敢稽違不以時<lb/>
上原情議法罪其可迯貶秩免官茲亦恕矣可<lb/>
　　　吴偉明除直秘閣應天府路提刑<lb/>
勅具官某梁宋之區封圻千里創殘十稔版籍始歸比<lb/>
命邇臣往司留鑰可無膚使省觀民風以爾静正寡言<lb/>
循良近古輟從治郡易畀列臺考之于詩盖忠信之人<lb/>
是任授之以職惟刑辟之事是專刑乃期于無刑訟必<lb/>
<pb n="KR4d0162_WYG_043-5b"/>
使之無訟何以臻此爾其懋焉庻幾慈惠之風不辱<hi>闕</hi>
華之命可<lb/>
　　　陳逺猷除四川轉運副使<lb/>
勅具官某全蜀之饒弊於兵賦兹有年矣朕心憫焉簡<lb/>
求忠厚之臣往任轉輸之寄爾通才識變敏識絶人更<lb/>
踐煩劇厥有聞譽輟從帥幕就畀使軺饋師牧民悉惟<lb/>
汝責通融之妙其必有方非朕所能知也知汝責而已<lb/>
尚其勉之可<lb/>
<pb n="KR4d0162_WYG_043-6a"/>
　　　曽楙知潭州<lb/>
勅長沙居湘川之奥人豐土闢南通嶠嶺唇齒荆雍分<lb/>
閫之任朕不敢輕具官某篤寔純明䟽通將畧名徳之<lb/>
懿表于縉紳早辭法從之班久袖經綸之手時方謀帥<lb/>
允属老成兹朕付爾荆湖一都㑹之雄封疆数千里之<lb/>
廣惟所節度有兵有民勉思其艱以圖其易威徳兩濟<lb/>
時乃之休可<lb/>
　　　仇愈除寳文閣直學士陜西都轉運使<lb/>
<pb n="KR4d0162_WYG_043-6b"/>
勅朕惟三秦之地雄視九州臨遣漕臣自昔任重矧兹<lb/>
王畧始及舊疆必求忠信之稱往布惠綏之實具官某<lb/>
才能卓偉問學淹該識毎洞於幾㣲刄可施於盤錯眷<lb/>
關隴乖暌之久属干戈蹂躪之餘餽師牧民觀風問俗<lb/>
澄清攬轡非汝孰宜陞内閣之崇資增使華之重寄送<lb/>
之以禮式勉其行嗚呼爾惟参术之是施勿攻以毒爾<lb/>
惟稂莠之是去勿剪其良服我訓言益思其稱可<lb/>
　　　向子諲轉一官致仕<lb/>
<pb n="KR4d0162_WYG_043-7a"/>
勅樂于進為則以逢時是幸安於静退則以得去為榮<lb/>
鐘鼎山林各存志慕朕又烏能必以官職之事累之哉<lb/>
具官某修潔博習甚敏而文勵行砥名自殊肺腑閲歴<lb/>
多故勤勞百為頃辭法從之班出領輔藩之重浩然請<lb/>
老去不待年結社香山豈特棲心於澹泊角巾東路殆<lb/>
將卒歳以優游賢哉大夫自此逺矣進官一等用寵其<lb/>
行服我訓辭益綏壽祉可<lb/>
　　　吕頥浩贈太傅<lb/>
<pb n="KR4d0162_WYG_043-7b"/>
勅砥節礪行者為臣之能事追往厚終者有國之大經<lb/>
矧惟耆艾之英實受股肱之託可無愍册以寄予哀具<lb/>
官某氣禀純全學探藴奥通出將入相之略有經文緯<lb/>
武之才慷慨百為周旋三紀衮衣赤舄再登揆路之崇<lb/>
玉節琱戈屢即齋壇之拜事書勲府名在史官辭富貴<lb/>
而勿居處山林而寄傲比欣入覲旋復戎行慕赤松之<lb/>
髙蹤返東䝉之舊隱僅踰浃日遽殞元身念一老之不<lb/>
遺固中心之是悼肆頒徽數正位上公惟誠意之可通<lb/>
<pb n="KR4d0162_WYG_043-8a"/>
尚光靈之未冺可<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0162_WYG_043-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　苕溪集卷四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集巻五十</head>
    <p>
<pb n="KR4d0162_WYG_050-1a"/>
欽定四庫全書<lb/>
　苕溪集巻五十　　　　　宋　劉一止　撰<lb/>
　　墓銘<lb/>
　　　宋故太孺人朱氏墓誌銘<lb/>
太孺人朱氏吳興烏程人故宣教郎同郡范君賁之室<lb/>
也朱吳興名族仕為秘書丞未老而休官以經術教授<lb/>
弟子號鄉先生諱臨者太孺人之大父也以文章論議<lb/>
受知裕陵為中書舍人諱服者太孺人之世父也太孺<lb/>
<pb n="KR4d0162_WYG_050-1b"/>
人之考諱形與諸季皆以學問名於鄉稍不偶輙棄去<lb/>
廬於先生墓之傍曰玲瓏山薙草植木畦田圃桑以業<lb/>
其家以樂其身終焉太孺人自幼承家範蹈壼則惟儉<lb/>
惟勤米鹽靡宻布帛紡績之類習聞而熟見之人或聞<lb/>
之能焉人以是律范氏之家益勤弗懈食不二羮胾非<lb/>
有賔客外姻不御綺縠義所當為惟恐居後宣教君二<lb/>
妹在室太孺人始至斥奩槖與之為求良配俾克成家<lb/>
已而宣教君登進士第太孺人從之官勉之奉公不以<lb/>
<pb n="KR4d0162_WYG_050-2a"/>
家事絲髪稍累其心不幸宣教君早世以其喪歸綱紀<lb/>
内外小大秩秩春秋之事無闕焉太孺人生一男二女<lb/>
初長女議擇配未决太孺人曰吾異時嘗一見沈秀才<lb/>
其人當貴議無以易此盖先樞宻沈公與求也未幾沈<lb/>
公遊太學取巍科為名進士旋遇真主歴三院御史中<lb/>
執法吏部尚書遂參大政知樞宻院事言聴諫行為時<lb/>
名臣於是鄉黨偉太孺人之識以為竒男子不過也男<lb/>
曰桐太孺人勵之以學寒暑不廢嘗曰吾自奉薄陋有<lb/>
<pb n="KR4d0162_WYG_050-2b"/>
良士益友可以輔吾兒者日擊鮮躬調芼以進不敢有<lb/>
所憚桐嗜學不得志於科舉乆之沈氏甥固請以先公<lb/>
遺澤奏封太孺人并桐補官任右迪功郎前監浙西安<lb/>
撫司囘易庫幼女適右文林郎嚴州桐廬縣丞王棣孫<lb/>
男二曰好徳好問孫女三太孺人以紹興十五年六月<lb/>
十三日卒於正寢享年七十有二以其年九月十八日<lb/>
塟於烏程縣澄靜鄉大正塢祔宣教君之域太孺人性<lb/>
明果臨終不亂後事皆自處畫桐奉治命惟謹方當棄<lb/>
<pb n="KR4d0162_WYG_050-3a"/>
時色憂懼如死灰晝夜不解帶者閲月余毎見而憐之<lb/>
既𦵏以銘見屬且閔閔焉懼其母之懿不傳也余其忍<lb/>
辭銘曰<lb/>
　　惟婦徳　　　先儉勤　　　自厥初<lb/>
　　襲清芬　　　律而家　　　裕乃身<lb/>
　　中嵗婺　　　茹苦辛　　　乆彌勵<lb/>
　　志克振　　　尚遺澤　　　溢後人<lb/>
　　　宋故孺人錢氏墓誌銘<lb/>
<pb n="KR4d0162_WYG_050-3b"/>
孺人錢氏湖州烏程人曽祖文友祖宗澤父詠皆隠徳<lb/>
不仕孺人適同郡右承事郎致仕沈君巽之以其子長<lb/>
卿仕通朝籍遇宗祀霈恩與其夫俱受封長卿奉孺人<lb/>
之官江左比還里舍而孺人遽得疾卒實紹興十二年<lb/>
七月癸夘也享年六十有五以十四年三月庚申塟於<lb/>
歸安縣廣固鄉因山之原初閭里未知教子弟為學也<lb/>
孺人諳長卿頴異相其夫督教之不憚寒暑既授之書<lb/>
且約以禮義言動小愆與肄業弗勤則痛懲之俾悔伏<lb/>
<pb n="KR4d0162_WYG_050-4a"/>
乃已凡就學親師友負笈遊亰師貲費雖廣不少靳未<lb/>
幾長卿馳聲太學登進士甲科於是里人始榮之而歎<lb/>
孺人之識非凡女子比也始王氏娣亡承事君弟妹皆<lb/>
幼稚孺人身任之愛育如已出及長為營婚姻異時生<lb/>
理嘗中㣲孺人出奩槖佐治之或告之曰獨不為子女<lb/>
地耶且沈氏殖産固在也孺人曰不然吾失奩槖而使<lb/>
吾夫兄弟保故業無貿田宅之羞與私已財而速圯其<lb/>
家計孰逺邇聞者韙之性嚴簡治壼内事率有軌則勇<lb/>
<pb n="KR4d0162_WYG_050-4b"/>
於為義不見所難嫁孤女之無歸者五人鄰家有急悉<lb/>
其力周之有賴以脱難者遇妾媵有恩媵生女欲不舉<lb/>
孺人疾走拯之垂溺且責䕶視愛均諸子雖族黨不見<lb/>
其有嫡庶之異疾既革聞長卿乞以所應遷秩易五品<lb/>
服章寵賁其母朝廷從之命書且至强起笑語曰吾平<lb/>
生無幾求今有子起家恩再及親志願畢矣男六人長<lb/>
卿左通直郎前差充两浙西路提舉常平司主管官靜<lb/>
覺為浮屠武卿幹蠱次卿清卿墨卿業進士女四人長<lb/>
<pb n="KR4d0162_WYG_050-5a"/>
適王擇友次吳洋次徐樵次方迪功郎新授嚴州分水<lb/>
縣尉兼主簿倪稱孫男三符簡䇿餘未名孫女四尚幼<lb/>
長卿有志節甚敏而文嘗召試館職其言頗右善類雖<lb/>
不偶人以為直執孺人喪盡禮將負土以塟衰服造余<lb/>
門纍然深墨拜且泣曰吾母𦵏有日墓隧之文古人所<lb/>
重長卿不敢易也敢以累子余謝不敏然不得辭銘曰<lb/>
　　女子之行　　如蘭在室　　雖馨莫聞<lb/>
　　有偉其積　　不有巳私　　以裕我家<lb/>
<pb n="KR4d0162_WYG_050-5b"/>
　　字孤恤鄰　　厥志則遐　　人孰無兒<lb/>
　　不曰有子　　天豈我私　　我躬受祉<lb/>
　　澤其鼎來　　子又有孫　　刋此銘詩<lb/>
　　訓於里門<lb/>
　　　宋故魏國太夫人向氏墓誌銘<lb/>
故和衆輔國功臣太傅䕶國鎮安保靜軍節度使楊國<lb/>
公贈太師謚武僖劉公諱某之室曰向氏以紹興二十<lb/>
一年十二月四日薨於賜第之正寢明年五月十九日<lb/>
<pb n="KR4d0162_WYG_050-6a"/>
塟錢塘之排山合祔於太師公之域其子堯佐以書抵<lb/>
一止曰吾母既塟矣隧未有銘敢以為請一止昔者嘗<lb/>
侍太師燕席且從向氏伯仲游稔夫人懿行矧一代名<lb/>
將相之家聲實昭人於紀述無愧所不敢辭惟向氏其<lb/>
先河内人後家於開封自漢晉以來屢有聞人然未克<lb/>
光大至我朝秦文簡公諱某始相真宗皇帝翊贊太平<lb/>
功徳甚盛流澤演迤溢於孫子是生欽聖憲肅皇后夫<lb/>
人文簡五世孫欽聖之姪孫也以故定國軍節度觀察<lb/>
<pb n="KR4d0162_WYG_050-6b"/>
留後追封秦王謚康懿諱經者為大王父以故檢校少<lb/>
保保平軍節度使開府儀同三司充中太一宫使漢東<lb/>
都王贈太師諱宗囘者為王父以故朝議大夫通判河<lb/>
中府諱子章者為考夫人生十二嵗以后恩封濟陽郡<lb/>
君朝議以其有異相擇所宜適時太師從父魯公鎮西<lb/>
陲居幕府中年少英特資貌粹温甚武且文朝議一見<lb/>
偉之以夫人歸焉劉氏族大且顯皇姑葛氏性嚴介有<lb/>
家法不以色假諸婦夫人若寠人子執禮益恭姑特賢之<lb/>
<pb n="KR4d0162_WYG_050-7a"/>
太師父子以威名雄陜右國家倚之隠如長城其後遭時<lb/>
多艱執戈衛社多立竒績仕通顯夫人勉以忠孝不絶於<lb/>
口毎言國恩舉手加額者三故太師禮之如賔賴之如良<lb/>
友朋每奉命專征不顧其家内外數百口合屯營部曲室<lb/>
家無慮數千萬繄夫人是賴建炎中敵入江浙太師以御<lb/>
管副使鎮江州留家江西時㓂盜四起摽掠旁近部曲<lb/>
惶踐少自安夫人勞之曰爾等無恐㓂至我躬見之彼<lb/>
知吾家必不敢肆暴也而㓂至知太師營旋即散去紹<lb/>
<pb n="KR4d0162_WYG_050-7b"/>
興三年太師軍他陽明年大敵窺江詔全師控烏家渡<lb/>
敵退䇿勲上以夫人能相其夫綏靖部曲致士卒無返<lb/>
顧効死克敵加封魏國夫人仍月賜湯沐貲如内職太<lb/>
師三辭不獲命嘗入見上面諭曰夫人相家子又欽聖<lb/>
近屬非他人比繼稱賀慈寧宫太后顧曰夫人習氣不<lb/>
凡柔嘉可則一時命婦咸歆艶之凡疏封者十晉康秦<lb/>
楚潤蜀等皆所封之地晚以二子登朝籍進封魏國太<lb/>
夫人享年六十有三夫人端懿淑茂寡笑與言不見慍<lb/>
<pb n="KR4d0162_WYG_050-8a"/>
喜壼政甚修中外井井相春秋之事視滌濯羞簠簋齋<lb/>
荘待旦御族黨信且厚有疾病不克扶持與貧不能嫁<lb/>
娶喪𦵏者斥貲財與之所賴以濟者甚衆視妾媵若巳<lb/>
子疑妬之念不萌於胷中忿恚之色不形於顔貌薫然<lb/>
慈仁有犯已者初若不聞人自愧服平居勵其子以學<lb/>
俾從賢士游且曰賢者非禮意不辱雖有甚費不靳也<lb/>
故其子咸有可觀文行彬彬好古惇雅縉紳稱焉奉夫<lb/>
人孝謹嵗時勝賞方舟安輿頥指辦具人謂夫人雖不<lb/>
<pb n="KR4d0162_WYG_050-8b"/>
登上夀而雍容閒居之樂無所恨焉男四人曰克臣武<lb/>
徳郎閤門宣贊舍人早卒曰堯佐右承議郎直敷文閣<lb/>
賜紫金魚袋曰堯仁右宣議郎直敷文閣賜紫金魚袋<lb/>
曰堯勛右宣議郎早卒曰球右承務郎女四人寧國軍<lb/>
承宣使浙東路副都總管滿温卿右承議郎通判筠州<lb/>
軍州事吳希祥右承議郎宗正丞張宗元其婿也其一<lb/>
未嫁銘曰<lb/>
　　向望河内　　名人間出　　自我文簡<lb/>
<pb n="KR4d0162_WYG_050-9a"/>
　　始大赫奕　　流澤演迤　　於後有溢<lb/>
　　是生明徳　　光儷宸極　　國有父母<lb/>
　　家有壼則　　侃侃夫人　　是訓是式<lb/>
　　歸嬪鉅公　　曰惟太師　　太師奕代<lb/>
　　鎮於西陲　　智畧縱横　　且文且武<lb/>
　　隠如長城　　實固吾圉　　逮時艱虞<lb/>
　　執戈衛主　　凜然向敵　　身先其旅<lb/>
　　聞命引道　　寘家江滸　　盜發四旁<lb/>
<pb n="KR4d0162_WYG_050-9b"/>
　　小大惴懼　　屯營室家　　我則恩之<lb/>
　　効死固守　　㒺敢叛擕　　克相君子<lb/>
　　懋以忠赤　　寅奉其先　　蘋藻是職<lb/>
　　侈泰矜夸　　不見於色　　斥其餘帑<lb/>
　　拯難扶疾　　以詢其子　　必時名儒<lb/>
　　文行彬彬　　左琴右書　　水有方舟<lb/>
　　陸有安輿　　嵗時勝賞　　欵欵舒舒<lb/>
　　湯沐之封　　十更名國　　始終哀榮<lb/>
<pb n="KR4d0162_WYG_050-10a"/>
　　孰與倫匹　　排山幾㡬　　將相之阡<lb/>
　　過者下車　　銘在墓前<lb/>
　　　宋故左中奉大夫致仕文安縣開國男食邑三<lb/>
　　　　百戶王公墓誌銘<lb/>
建炎三年閏八月某日甲子故左中奉大夫致仕王公<lb/>
以疾終於里居以其年十月某日甲子𦵏於義烏縉不<lb/>
鄉謙小之原後十四年其子鑄以右承事郎知湖州徳<lb/>
清縣事適相從游一日出里人右宣義郎宗君士之狀<lb/>
<pb n="KR4d0162_WYG_050-10b"/>
見屬曰先大夫𦵏有年矣隧未有銘敢累子將表諸墓<lb/>
左且曰先大夫辱與賢叔父為僚相好也是以敢訴初<lb/>
叔父為嚴陵監都實佐公治某繫官於越不及從也他<lb/>
日問公於叔父叔父曰王公長者也某竊嘆今世稱長<lb/>
者率未必有實漢文帝問曰叔公知天下長者乎公長<lb/>
者宜知之叔所稱獨故雲中守孟舒一人而已審如是<lb/>
非勇於為義不顧巳私不可以言長者長者豈易言哉<lb/>
又他日聞之搢紳公之守南康也故諫議大夫陳公瓘<lb/>
<pb n="KR4d0162_WYG_050-11a"/>
在焉陳公居諌垣時詆斥奸臣逆疏其惡章累十上其<lb/>
後怨家當國貶居是邦公慕義交驩情禮備至陳公謂<lb/>
其有前軰長者之風與為姻家陳公然諾重于一世所<lb/>
為得此稱抑有自乎然則吾叔父非易言也公諱某字<lb/>
慶長世為婺之義烏人曽祖某祖某父某皆不仕父以<lb/>
公貴累贈宣奉大夫母宗氏劉氏贈太碩人公劉出也<lb/>
少警悟强記憶從鄉老先生學為文章志甚篤弱冠失<lb/>
怙恃家無擔石之儲徒歩入京師為太學生益勤弗懈<lb/>
<pb n="KR4d0162_WYG_050-11b"/>
及維聖元年進士第調台州仙居縣尉再調越州郯縣<lb/>
主簿陞洪州武寧令用薦改宣徳郎權宗學博士知泰<lb/>
州海陵縣事控置東南兩路茶鹽司屬官提轄諸道進<lb/>
奏院通判筠州知南康軍秩滿知觀州未赴移知嚴州<lb/>
上疏乞解郡紱除提舉西京嵩山崇福宫尋請老終焉<lb/>
階自軍徳郎序遷及更八寳赦恩進奏院職事辦給賞<lb/>
典淵聖今皇帝登極大霈凡十轉至中奉大夫爵文安<lb/>
縣開國男食邑三百户仙居豪右争四水之利至十五<lb/>
<pb n="KR4d0162_WYG_050-12a"/>
年不决公一見得情争者語塞武寧於豫章為劇訟牒<lb/>
堆几公始至隨事剖决民不敢欺發奸摘伏輔以教化<lb/>
曽未閲嵗能聲赫然溢於江表郡守部使者交牘列奏<lb/>
其在海寧亦猶武寧也會有㫖濬汴縣令躬部役夫至<lb/>
所分地公慮事量功分盡占授凡板幹畚築之具土物<lb/>
逺近之程皆出素定不勞而辦一時嘆服政和間朝廷<lb/>
遣七路茶鹽使因命訪察荆湖南北使者未入境欲<lb/>
盡削兩路監司以立威以其事訊公公曰不然詔使之<lb/>
<pb n="KR4d0162_WYG_050-12b"/>
行患在不知民之疾苦不患威之不立也有如風聞失<lb/>
實奈物論何使者服其言為止嚴陵巨㓂發於山谷聲<lb/>
震江浙郡方調民築城公謂役大未易遽辦亟命罷之<lb/>
集兵民據要害以折賊衝賊亦不至逆賊苖傅持兵一夕<lb/>
入境公遣人迎謂曰是城無見糧非汝宜守及檄境内迎<lb/>
候官軍賊懼遁去初賊薄城居民震擾卒徒有謀為内應<lb/>
者公宻伺得之盡寘之法或謂謀未露宜在貸減公曰幸<lb/>
未露乃能得之不然悔可追耶已而盡得其謀人始服公<lb/>
<pb n="KR4d0162_WYG_050-13a"/>
之决嚴並出為田賦租薄少軍儲仰於鄰郡至是官軍<lb/>
討賊徃來相踵比及凱旋宴犒拊循靡不周盡民吏不<lb/>
知費出所自公既得請奉祠還歸里間遽得疾不起享<lb/>
年七十有五妻溫氏累封至今男二人長曰鑄次曰儔右<lb/>
從政郎嚴州司法㕘軍皆能世其家以孝謹稱女四人其<lb/>
適進士路衛右朝奉郎新提舉兩浙東路茶鹽公事虞流<lb/>
右從事郎監紹興府都税務方鑄者皆先公卒幼適右<lb/>
承奉郎主管台州崇道觀郭知訓孫男五人曰寧曰紹<lb/>
<pb n="KR4d0162_WYG_050-13b"/>
祖曰光祖曰興祖曰勤禮寧右迪功郎新授邵武軍建<lb/>
寧縣主簿紹祖右登仕郎而勤禮將仕郎孫女四人適<lb/>
進士宗開右迪功郎監潭州南嶽廟陳永思其餘尚幼<lb/>
公慈祥樂易出自天性平居循禮言動有常至臨事婉<lb/>
盡皆出人意表義所當為惟恐居後於仕進澹然故人<lb/>
之在要路者未嘗一通私書又性至孝自念起家窮約<lb/>
禄不逮親以為終身之恨自初仕至老未嘗釋念友于<lb/>
其弟甚篤鄉黨稱焉令人温氏楚之山陽人有賢行善<lb/>
<pb n="KR4d0162_WYG_050-14a"/>
相其夫不越壼則家故窮躬履勤儉分少絶甘以及親<lb/>
屬之不能自給者甚者至斥簪珥無所愛惜公既葬七<lb/>
年而令人殁於儔之官舍實紹興七年正月某甲子也<lb/>
夀七十有五明年八月某甲子從公并合葬云銘曰<lb/>
　　公始居約　　强學業文　　以克厥家<lb/>
　　其艱其勤　　一行作吏　　益勵其器<lb/>
　　意獨在民　　且敎且治　　潜伏之奸<lb/>
　　一見情得　　甲是乙非　　争者語塞<lb/>
<pb n="KR4d0162_WYG_050-14b"/>
　　勅使載詠　　搏擊示威　　公曰孰光<lb/>
　　問民瘡痍　　㓂難薄城　　視若無物<lb/>
　　我謀既臧　　談笑却敵　　勇於為義<lb/>
　　不見所難　　謂公長者　　斯名不刋<lb/>
　　夀七十五　　官上大夫　　五馬來歸<lb/>
　　有耀其閭　　維公至行　　訓於里門<lb/>
　　恬淡家聲　　考謹是論　　維子若孫<lb/>
　　奉承勿惰　　我諗之銘　　以表墓左<lb/>
<pb n="KR4d0162_WYG_050-15a"/>
　　　宋故左朝散郎通判安肅軍林君墓誌銘<lb/>
君諱某字無惑福州長溪人曽祖仁珙祖昱父雄皆隠<lb/>
徳不仕父以君通朝籍累贈承議郎君自幼童知好學<lb/>
刻意鑚研礪志寒暑飢渇乆之自以聞見不偉慨然出<lb/>
求師時太守蔡公襄大開學校延四方豪英而鄉先生<lb/>
陳公烈起處士為學官士類益集君往從焉先生毎日<lb/>
夜聞君誦書䇿勵羣弟子必以君為言且相器重元愷<lb/>
初為太學生十年聲名日彰司業朱公服覽其藝文以<lb/>
<pb n="KR4d0162_WYG_050-15b"/>
為有栁栁州氣骨又喜其荘重有常處以職事曰勉之<lb/>
為餘子矜式累試春官輙不利至元祐六年始登進士<lb/>
第授溫州瑞安尉未赴相繼丁内外艱服除調臨江軍<lb/>
司法㕘軍議法平允為老吏所服再調邵武軍司戶㕘<lb/>
軍皆兼學官移建州松溪令政治不煩悉出愷悌嵗旱<lb/>
飛蝗被旁邑獨不入松溪境邑人徳之欲以聞部使者<lb/>
君謝止之曰使我得名如他邑何終更士民遮道不得<lb/>
去者累日尋授泉州晉江丞再授建州甌寧令甌寧負<lb/>
<pb n="KR4d0162_WYG_050-16a"/>
郭當道路之衝民剽悍健訟最於一路食且朝造郡守<lb/>
使者歸聴民訟未竟或當食放匕箸出迓客無虚日君<lb/>
不自以為勞事益精密夜秉燭省案牘不一以諉吏威<lb/>
信並行盜為出境囹圄屢空使者交薦之御史中丞吳<lb/>
公執中以君治行聞于朝不果召巳而用薦改宣敎郎<lb/>
知湖州歸安縣君為歸安甚暇且教且治之民不忍犯<lb/>
嵗潦民流有聖㫖賑濟君擇地為茇合區處之適溫凉<lb/>
燥濕之宜視食飲淹速之節所全活甚衆使者上其事<lb/>
<pb n="KR4d0162_WYG_050-16b"/>
減考功格三年轉奉議郎再轉承議郎權宗子博士以<lb/>
年髙請補外除通判安肅軍待次京師聞大将開邉君<lb/>
曰此胎禍也吾不應及其難亟買舟還鄉築室於故園<lb/>
與親舊賔客舉酒相樂論者髙之轉朝奉郎賜五品服<lb/>
遇淵聖皇帝登極恩遷朝散郎以某年某月某甲子終<lb/>
於新居享年七十有一以某年某月某甲子𦵏於長松<lb/>
比明宗佛寺之旁盖君所自卜娶同邑周氏有賢行先<lb/>
君十五年卒男二人曰聲曰仰三女長適右迪功郎王<lb/>
<pb n="KR4d0162_WYG_050-17a"/>
旁次未嫁與子聲皆早亡幼適鄉貢進士周直亮孫一<lb/>
人曰同仰今為右修職郎袁州宜春縣尉君孝于親義<lb/>
于鄉黨天姿粹然金玉人也鈎貫經術善屬文於詞賦<lb/>
詩章尤工後輩從君學者皆有軌則有文集若干巻藏<lb/>
於家其待人一本於誠所治三邑去皆見思嘗語仰曰<lb/>
吾居官無以踰人獨小大之獄必以情有不安者蚤暮<lb/>
以思未嘗敢忘於心吾老尚何求以是遺汝耳在歸安<lb/>
時余以邑子見君君相遇甚厚因獲與仰遊仰訪余於<lb/>
<pb n="KR4d0162_WYG_050-17b"/>
里間民吏驚曰是長官兒耶我輩不之識也盖始出而<lb/>
從吾遊其審慎而畏謹毎若此使余心愧焉仰嗜學能<lb/>
文仰父既𦵏君若干年復見余於會稽則論議益富文<lb/>
益工其後以書抵余求為君銘所不得辭銘曰<lb/>
　　正而樸　　　匪礱匪斵　　安且舒<lb/>
　　惟仁是居　　獄政慈祥　　有苾其芳<lb/>
　　以遺其子　　天其勿忘<lb/>
　　　宋故聞人府君墓誌銘<lb/>
<pb n="KR4d0162_WYG_050-18a"/>
余曩以柱史失職罪黜寓家徳清暇日浮扁舟訪川巖<lb/>
於鄰邑中流遇風命拽舟傍林墅暮夜不得所棲問亭<lb/>
傳曰無有獨酒壚在焉問主壚為誰曰聞人君長者也<lb/>
余得假宿訪主人曰適他墅矣質明將興則奴奉匜在<lb/>
戶外余沃盥僅畢君出迎有禮貌自言昨暮無他適盖<lb/>
窺公於屏間識公非塵凡人也固欲飯余具甚設自是<lb/>
識君率間嵗一相過坐客有及求田事因余以囊無金<lb/>
謝之君竊聴若不聞閲數日持劵來曰鄉公與客語田<lb/>
<pb n="KR4d0162_WYG_050-18b"/>
事尋物色其處以緡錢千為公得之余驚謝不敢留者<lb/>
七八君曰他日以直歸我未晚也如是十餘年僅能償<lb/>
半余刺促不自安君無半辭及之一日扶羸過余曰吾<lb/>
得疾且病故來取别乆之出筆札相授曰向所負巳折<lb/>
劵懼吾子若孫不察吾意或相督取余曰自吾居里間<lb/>
雖甚困不貸人一錢所見士大夫有急叩人門雖甚薄<lb/>
少不可得今君捐數十萬錢不取如棄涕唾授受之際<lb/>
不應如是之輕君以筆札抵案徑不返顧余愧其意每<lb/>
<pb n="KR4d0162_WYG_050-19a"/>
從人言之知君者皆云聞人君樂善好義辭氣質直不<lb/>
為表暴意所欲必為之類此頗衆然非余意也念終當<lb/>
償之又三嵗而君卒其子頎袖書來乞銘余固欲表其<lb/>
事不復辭且使後人知君所為槩可見也君諱譽字聲<lb/>
甫世居湖州之武康曽大父永大父億父濟君未嘗業<lb/>
儒而舉動不愆於禮義奉親孝謹承顔順㫖生事死𦵏<lb/>
無毫髪可恨鄉里稱焉振貧恤孤不見所難自幼至老<lb/>
屬意浮屠氏之學以精進布施為實行建殿閣嚴像設<lb/>
<pb n="KR4d0162_WYG_050-19b"/>
者不一數誦内典飯緇流不可以數計名山橋梁應剏<lb/>
與通衢經術並巖隂及應布甎雖綿亘甚逺皆獨任之<lb/>
行路受其賜平時多從方外有道者遊晚嵗若有得臨<lb/>
終索湯沐炷香斂念語旁觀曰聞人某有道行與否在今<lb/>
日矣實紹興二十三年八月戊寅也享年七十有三以其<lb/>
年十一月壬寅𦵏於所居之南二十里崇仁鄉南岳山<lb/>
之原從先君之兆室李氏男二人頎泰州助教早卒順<lb/>
從信使出疆補官轉承節郎女三人適邑人姚惇施良<lb/>
<pb n="KR4d0162_WYG_050-20a"/>
佐孫男六良貴良臣良翰良心良器良才銘曰<lb/>
　　川可囘　　　　石可泐　　　惟兹銘<lb/>
　　詔罔極<lb/>
　　　宋故右朝請大夫鄭君墓表<lb/>
君諱某字某五代祖昱為湖州長興令子孫家焉因是<lb/>
為長興人曽祖某故任睦州遂安令祖某父某皆不仕<lb/>
君以其子績仕班朝籍累封右朝散郎紹興十一年十<lb/>
一月二十七日卒享年八十有五明年三月丙申𦵏於<lb/>
<pb n="KR4d0162_WYG_050-20b"/>
歸安縣開化里後十年贈至右朝請大夫績語余曰先<lb/>
君幼失怙恃嶷然自立力學不倦夢有所授乃自晦棄科<lb/>
舉獨玩意浮屠氏之學讀其書甚廣中年有得心意融<lb/>
釋視死生如昨夢平時邃於天文地理卜筮之説一日<lb/>
語人曰吾生丁酉月日時皆火屬合嵗在辛酉火以類<lb/>
至其死矣白難之年也繼得疾屏藥謝醫炷香沃盥曰<lb/>
明日入辛酉吾終於此矣復戒績曰𦵏用山地之險也<lb/>
有甚吉必有甚凶吾以是得夷坦之地為安我𦵏從汝<lb/>
<pb n="KR4d0162_WYG_050-21a"/>
母之旁善矣且我自卜也績奉治命惟謹獨隧者之銘<lb/>
未立私心恧焉顧疇昔官學相追其言可信於後世者<lb/>
十不一二存今不子求而求之誰固將以表諸墓也既<lb/>
而聞之鄉老曰君學道堅决若與物無心而事所當為<lb/>
靡不周盡律身儉勤教子孫甚力遇宗族鄉黨甚信且<lb/>
厚居長興時有宅一區田一頃在歸安之璉市僅足了<lb/>
伏臘即徙焉捐其先居之産悉以與族人其後貲稍裕<lb/>
葬族黨親故者十數與隆寒苦雪閭里之不能衣食者<lb/>
<pb n="KR4d0162_WYG_050-21b"/>
持薪米繒絮往周之一飯之徳必報其人雖亡見其子<lb/>
若孫則如其人焉性實剛介朋友或愆於義必面折無<lb/>
隠情故所至皆親重之余是以益知君為長者配朱氏<lb/>
與君俱學道志行堅確前君若干年無疾坐逝男二人<lb/>
績右朝奉大夫新函浙東路安撫司㕘議官道如祝髮<lb/>
為僧住臨安府天井山普應襌院孫一人嗣執業進士<lb/>
曽孫三人膺胥脩余不及識君而從績游有年數矣績<lb/>
脩潔博習時輩所推既登科名聞諸公嘗被選擢自中<lb/>
<pb n="KR4d0162_WYG_050-22a"/>
都官出為部使者及佐師間其進未已也余既得君善<lb/>
行而績見屬意甚厚不敢以固陋辭姑叙所聞以詔後<lb/>
人云<lb/>
　　　宋故左朝請大夫致仕張府君墓誌銘<lb/>
君諱旬字述功其先居吳郡後徙青墩鎮遂為秀人逮<lb/>
君之考復卜築湖之烏墩曽大父叔和大父宗祐晦迹<lb/>
不仕考育以君叙封至朝散郎致仕累贈右正議大夫<lb/>
母丁氏追封碩人君自少頴異不肯碌碌嘗語人曰家<lb/>
<pb n="KR4d0162_WYG_050-22b"/>
以儒為名未有顯者吾甚恨焉折節讀書遊學親師友<lb/>
不憚寒暑掌教者偉其文毎掲示諸生而以為軌則故<lb/>
同學者皆自知不敵已而薦名鄉書為第一登崇寧五<lb/>
年進士第授將仕郎調婺州蘭溪縣尉大觀中用八寳<lb/>
赦恩轉登仕郎終更用薦陞通仕郎乃授杭州錢塘丞府<lb/>
郎部使者以文字知君薦書交相上改京秩知嚴州桐廬<lb/>
縣吏戴諒者為奸隠欺税租君具按治得實事上聞與賞<lb/>
格時户部辟監麥科下第一界君以道逺不便親養丐監<lb/>
<pb n="KR4d0162_WYG_050-23a"/>
越州鹽倉司遇淵聖皇帝及今皇帝踐祚遷二官授簽<lb/>
書寧國軍節度判官㕔公事於考功格應賜緋衣銀魚<lb/>
君以親老侍養無㡬日自列於朝願以身章賁其親有㫖<lb/>
從之未赴寧國間丁父憂免喪監行在所諸司糧料院<lb/>
將之官君自念禄不逮親欲出疏乞閑再更宫祠會有<lb/>
㫖侍從官各薦賢能君在薦中除知南劍州尋易徽州<lb/>
任滿造朝除知嚴陵俄得肺疾乞以郡易奉祠踰年請<lb/>
老以疾終於家實紹興二十三年十二月六日也享年<lb/>
<pb n="KR4d0162_WYG_050-23b"/>
七十有三自改京秩九遷至左朝請大夫君妙年初仕<lb/>
於吏道已若素習遇事精敏老吏竦服在蘭溪時民有<lb/>
甲乙争田中水溝者甲曰田有溝舊矣乙曰劵有塍耳<lb/>
寧後溝耶訟乆不决君呼耆老問之水溝異名謂何曰<lb/>
俗謂之甽又問曰中徑田俗謂之塍君取劵熟視曰我<lb/>
得之矣易甽為塍是殆匿溝為已有也争者語塞杭為<lb/>
會府往來多要人寺僧義聞假權要勢占民産官吏拱<lb/>
黙不敢决君官小無所顧望一繩以法聞者韙之桐廬<lb/>
<pb n="KR4d0162_WYG_050-24a"/>
縣劇政率以猛君獨本以恩信追科不煩而事悉辦給<lb/>
民健訟相侵漁尺度不明君未嘗委官吏按視曰是徒<lb/>
為紛紛擾民爾命圖狀來上反覆問詰往往情露民甚<lb/>
愛君比其去也遮道借留不減古人至繪像祠之其治<lb/>
徽亦然奉行寛詔謂徳意不下逮為承流宣化者之罪<lb/>
或言郡經費不足君曰郡經費出於民而有藝極者也<lb/>
民賦輸無爽而用不足是必有弊欺不歸公上者弊在<lb/>
吏胥乆之盡得鄰郡狴犴有㽜繫不决部刺史悉以委<lb/>
<pb n="KR4d0162_WYG_050-24b"/>
君渙然盡釋皆自以為不寃初除嚴州民相賀曰是嘗<lb/>
為桐廬矣惠且及我也君蚤失母事父孝謹毎仕以親<lb/>
養為急不汲汲於進父死將𦵏日者以嵗庚申君生之<lb/>
年也盍避之君斥去曰吾豈以拘忌私已之説易吾意<lb/>
耶律身嚴家政肅小大井井平居未嘗廢書為文粹美<lb/>
自其少時有集三十巻藏於家課子弟學朝暮諄諄故<lb/>
親族與計偕取髙第者相踵於時晚嵗手抄釋氏典殆<lb/>
百巻神情恬悦若有得焉以明年正月丙申葬於湖州<lb/>
<pb n="KR4d0162_WYG_050-25a"/>
長興肆惟新鄉龍潭塢之原娶濮氏封宜人子庇右迪<lb/>
功郎前監潭州南嶽廟孫男女六人顔將仕郎頒頃頔<lb/>
女尚幼君歴任乆既官其子孫又以明堂赦與致仕恩<lb/>
及其兄弟之子二人曰席曰庻云前事之月庻以其弟<lb/>
康之狀求君銘始得盡其平生且恨施用之未既也銘<lb/>
其可辭哉銘曰<lb/>
　　君生弱齡　　秉志自强　　謂家世儒<lb/>
　　厥問不揚　　折節讀書　　藝業益勵<lb/>
<pb n="KR4d0162_WYG_050-25b"/>
　　隆師尚友　　以開後繼　　奕葉有光<lb/>
　　自君起第　　粤初筮仕　　宛若素習<lb/>
　　健决力行　　老吏惴慄　　深年之訟<lb/>
　　一訊語塞　　奸貪婪攘　　或怙權貴<lb/>
　　官吏拱黙　　罔敢有異　　君雖位卑<lb/>
　　了不顧忌　　桐廬之政　　恩信並立<lb/>
　　追科不煩　　民用寧壹　　豪强兼并<lb/>
　　尺度晦匿　　君曰委吏　　是益蟊賊<lb/>
<pb n="KR4d0162_WYG_050-26a"/>
　　命圖來上　　反覆問詰　　彼民愛君<lb/>
　　於今不忘　　嵗時奉嘗　　有如桐鄉<lb/>
　　君之治獄　　豈弟舒舒　　僚吏以苦<lb/>
　　經費是圖　　君曰此民　　不足賦輸<lb/>
　　弊豈在民　　弊在吏胥　　抉摘蔽欺<lb/>
　　謹所應入　　曽未㡬時　　用度有溢<lb/>
　　帷君孝友　　出自天性　　仕每便親<lb/>
　　不急於進　　暨服親喪　　志乃不競<lb/>
<pb n="KR4d0162_WYG_050-26b"/>
　　既乆得疾　　請老於朝　　尚期季年<lb/>
　　燕居逍遙　　迹君行能　　與名與位<lb/>
　　小見於時　　用則未既　　龍潭之原<lb/>
　　卜云其臧　　納銘墓中　　以永厥藏<lb/>
　　　宋故永嘉郡夫人髙氏墓誌銘<lb/>
夫人髙氏世為南徐人故中奉大夫安吉縣開國男致<lb/>
仕贈右光禄大夫閻公騤之室也夫人曽祖亮祖傳不<lb/>
仕父仲華以文著於鄉閭晚乃得官為承事郎以其子<lb/>
<pb n="KR4d0162_WYG_050-27a"/>
述贈官至光禄大夫以儒名家諸女皆知書甚難于得<lb/>
對金陵閻氏昆弟有聲學校既以長女妻其兄而安吉<lb/>
公益有聞於時又以夫人歸焉已而相踵登上第歴通<lb/>
顯夫人莊靜淑懿自少小不為戲劇女工之餘獨玩意<lb/>
筆硯間泛觀六經諸子識其大指既歸閻氏以不逮事<lb/>
姑為恨舅年髙奉食飲藥物不少懈至中饋佐烝嘗敦<lb/>
睦夫黨上下肅雍舅賢之以戒其諸女為矜式安吉仕<lb/>
典刑獄閲文書毎至夜分求所以平反者夫人坐其旁<lb/>
<pb n="KR4d0162_WYG_050-27b"/>
贊曰審思之無忽也士之從安吉游者相與論道古今<lb/>
夫人竊聴屏間輙為之題目輕重無小失安吉仕四方<lb/>
以亷節稱自謂得内助為多平居不植産族聚浸廣仰<lb/>
食者衆洎為杭治中得圭田之租即以付族長俾置田<lb/>
鄉里次第給之視兄弟之子逾巳子時其嫁娶皆夫人<lb/>
共成之外民有不能自存至鬻其妻者夫人聞之垂泣<lb/>
斥首飾得千萬錢解所御裳衣遣往贖歸之初安吉遇<lb/>
郊祀既官其次兄之子又欲及長兄之孫未能也公既<lb/>
<pb n="KR4d0162_WYG_050-28a"/>
下世夫人命以遷表恩奉承治命無得有異夫人重然<lb/>
諾不耻貧不謀利樂聞人之善喜周人之急為人之所<lb/>
甚難類若此建炎四年六月十八日以疾卒於建康之<lb/>
溧陽享年七十有七以其年九月十日葬上元縣幕府<lb/>
山之原祔安吉域也夫人初封永和縣君改封令人後<lb/>
以子彦昭贈永嘉郡夫人生二男彦昭其長也今為右<lb/>
朝請大夫兩浙路轉運判官次子早亡女四人得婿者<lb/>
三曰奉議郎林彭年從政郎胡璉從事郎薛懌孫果將<lb/>
<pb n="KR4d0162_WYG_050-28b"/>
仕郎早世晃右從事郎真州録事㕘軍昴右迪功郎監<lb/>
真州造船塲晟將仕郎孫女與曽孫各四人曽孫曰一<lb/>
徳世徳好徳彦昭以才能見推士類既為浙部使者以書<lb/>
扺某曰吾母之葬屬時艱虞墓隧之銘未立私情刺促<lb/>
若無所容敢以奉累余異時固聞之矣使者孝行如古<lb/>
人承顔順色無毫髪可恨故夫人晚嵗神情安舒益知<lb/>
有子之福余與使者相從首尾通四十載余冒居瑣闥<lb/>
旋以罪黜使者時為尚書郎獨一再出郊坰見存甚厚<lb/>
<pb n="KR4d0162_WYG_050-29a"/>
且以相警俾逺後悔其後皆如使者言余心徳之弗忘<lb/>
也惟是老病昏塞執筆眩然懼無以發揚太夫人遺懿<lb/>
而慰使者哀惻惓惓之心既又自念荒陋之文何敢有<lb/>
愛於人之母况親戚故舊且稔其家範若是具悉者耶<lb/>
乃不辭而為之銘<lb/>
　銘曰<lb/>
　　噫夫人　　　資淑溫　　　相君子<lb/>
　　節義敦　　　厚宗親　　　一以恩<lb/>
<pb n="KR4d0162_WYG_050-29b"/>
　　曷由然　　　好詩書　　　中篤實<lb/>
　　行有餘　　　蘭生深林　　孰幽不芳<lb/>
　　閨門之懿　　孰隠不揚　　孰施者多<lb/>
　　而報以寡　　謂余不信　　視今來者<lb/>
　<lb/>
　<lb/>
　<lb/>
　苕溪集巻五十<lb/>
</p>
<p>
</p>
  </div>
</body>
</text>
</TEI>
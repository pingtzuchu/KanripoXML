<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集卷二十八</head>
    <p>
<pb n="KR4d0162_WYG_028-1a"/>
欽定四庫全書<lb/>
　苕溪集卷二十八　　　　宋　劉一止　撰<lb/>
　　啟狀　　致語<lb/>
　　　答髙麗先状二<lb/>
伏承茂膺朝選入覲天津効梯山航海之勤有就日望<lb/>
雲之喜郊坰迎勞行修授館之儀牋翰輸情有愧執謙<lb/>
之厚眷言欣悚罔既敷陳<lb/>
　　　又<lb/>
<pb n="KR4d0162_WYG_028-1b"/>
伏承遡鯨波而修貢趨鳯闕以觀光亦既勤勞有嘉忠<lb/>
恪行展班荆之勞遽蒙枉牘之私感愧惟深名言罔既<lb/>
　　　謝土物状二<lb/>
貢篚星陳方謹多儀之享餘珍波及不圖私好之隆靖<lb/>
言此心惟徳其物感銘滋厚敷叙奚殫<lb/>
　　　又<lb/>
華旌暫弭式覩於清規方物再陳更煩於私餽輸情良<lb/>
厚永好敢忘愧佩之誠名言罔既<lb/>
<pb n="KR4d0162_WYG_028-2a"/>
　　　回旦望啟二<lb/>
季秋謹時肅霜在候恭惟某官逺修方貢備著賢勞宜<lb/>
神物之隂扶擁福祉以来集未遑修慶先辱枉緘感愧<lb/>
之私名言靡究<lb/>
　　　又<lb/>
斗當建戍節謹授衣恭惟某官享上惟忠宅心以道宜<lb/>
百神之交相茂多福以来綏曽修慶之未遑遽貽書之<lb/>
猥及眷言感愧罔既敷宣<lb/>
<pb n="KR4d0162_WYG_028-2b"/>
　　　回髙麗使先状二<lb/>
伏審抗旌修貢将覲於日邉飛鷁候途已臨於浙右行<lb/>
展郊坰之勞仍瞻原隰之華修問未遑占書猥及眷言<lb/>
感愧罔既敷陳<lb/>
　　　又<lb/>
伏承泛雪海之浩茫欣兹入覲想天津之壮麗行矣觀<lb/>
光辱函牘之過勤知舟師之在望即諧瞻晤良極忻愉<lb/>
　　　謝髙麗使副土物狀二<lb/>
<pb n="KR4d0162_WYG_028-3a"/>
稱贄鼎来僅展行艫之勞輸情良厚更分貢篚之餘既<lb/>
用拜嘉敢忘佩徳<lb/>
　　　又<lb/>
畫鷁經行幸清規之獲展殊珍問遺豈私好之難期仰<lb/>
被牋牘之勤抑認情文之盡逡廵拜貺欣愧交懐<lb/>
　　　答贈物狀二<lb/>
竊以適程子之驩心贈之束帛酬季札之嘉惠獻以紵<lb/>
衣輙陳薄儀用答厚意有少土物具在别牋<lb/>
<pb n="KR4d0162_WYG_028-3b"/>
　　　又<lb/>
竊以惠好猥加感深贈帯物儀甚厚愧匪報瑶有少土<lb/>
毛具在别紙<lb/>
　　　回使副不赴排宴状二<lb/>
授館方初瞻風是幸我有㫖酒冀陪揮麈之歡客歌驪<lb/>
駒莫遂攀轅之願枉華牋而敦喻佩謙徳之彌光感愧<lb/>
惟深敷宣罔既<lb/>
　　　又<lb/>
<pb n="KR4d0162_WYG_028-4a"/>
飭厨傳以稱客盖列辟之常儀銜杯酒以接歡實鄙人<lb/>
之私願䆳蒙誨諭仰認勤誠諒温詔之趣行及需雲而<lb/>
稱壽挽留莫遂悵怏何勝<lb/>
　　　代貢土物状<lb/>
侯邦嵗聘既遵典禮之常天子時廵爰襲祖宗之舊辱<lb/>
在守土敢廢多儀前件物三壤所宜九賦攸出莫備充<lb/>
庭之實用伸旬日之誠<lb/>
　　　代㑹髙麗國信樂語<lb/>
<pb n="KR4d0162_WYG_028-4b"/>
鳯檢十行往賁三韓之國鯨波萬里少勞一葦之航恭<lb/>
惟國信某官驚代人豪柱天賢業處漢廷諸公之右受<lb/>
上聖非常之知眷彼遐方夙殫臣節肆奉光華之命往<lb/>
宣問勞之恩念將聳異域之榮觀顧必極中朝之妙選<lb/>
二三子莫出孰為安魯之謀第一人肯来自足増唐之<lb/>
氣而况間文武之安否傳白傅之篇章雖曰賢勞實資<lb/>
重望仗平生之忠信席大國之威靈渉雲海之浩茫望<lb/>
神山之咫尺一何壯也不亦快哉知府某官喜接行艫<lb/>
<pb n="KR4d0162_WYG_028-5a"/>
宏開雅宴願盡舉觴之禮少延揮麈之歡某不揆荒蕪<lb/>
上獻口號令聞說清臺入夜觀文星今合照三韓頗知<lb/>
禮樂尊周室更遣威儀識漢官海若驅龍迎瑞節飛廉<lb/>
隨鷁借輕翰歸来玉殿承新渥凖擬黃麻仔細看<lb/>
　　　代送京西運使樂語<lb/>
華旌耀日莫留使者之登車綺席臨流遽見主人之送<lb/>
客矧知舊郡仍是故鄉願桃李之在人甚多豈楊栁之<lb/>
攀條無贈恭惟某官珪璋瑞噐嶽凟英資曩膺宸扆之<lb/>
<pb n="KR4d0162_WYG_028-5b"/>
簡求出搃東南之大計規模宏逺聲實著聞得請真祠<lb/>
久遂優洊之樂觀風近甸更欣将命之榮共知行斾之<lb/>
西飛正是鋒車之便路佇叅密命入踐禁途知府某官<lb/>
久奉勝遊曲投雅好繁絃九奏重増南浦之傷别酒一<lb/>
樽願盡陽關之唱某等叨居樂部獲侍台墀不揆荒蕪<lb/>
上獻口號　願盡離筵三百杯星軺西去幾時逥銅駞<lb/>
栁外飛華節金谷花邉望使臺富國倉箱歸善計濟川<lb/>
舟楫頼宏才公行勿亟朝天路帝有甘泉密詔来<lb/>
<pb n="KR4d0162_WYG_028-6a"/>
　　　代㑹使相上冡回致語<lb/>
牙璋前辱聳里閈之旁觀綵䌫徐牽指日邉之歸路縉<lb/>
紳共仰出處兼榮恭惟某官霖雨聖時股肱國體紹復<lb/>
先王之大業鋪張對天之宏休鸞省倦遊楓宸予吿都<lb/>
門供帳寧論疏傅之歸鄉宫錦賜袍特寵元忠之拜掃<lb/>
方體望之本朝之意須鄭公上冡之還從舟楫以戒途<lb/>
擁節旄而就第入搃均衡之重求綏槐鼎之榮知府某<lb/>
官喜接台光宏開雅宴願盡舉觴之禮少延揮麈之歡<lb/>
<pb n="KR4d0162_WYG_028-6b"/>
某等不揆荒蕪上獻口號　勲髙一品重朝班暫擁麾<lb/>
幢耀里間疏傅莫誇供帳寵魏公今賜錦袍還畫船即<lb/>
赴青門召田里休營緑野閒直待汾陽書考滿始應几<lb/>
杖傲湖山<lb/>
　　　代秀守請交代致語<lb/>
樓船飛下暫遣北闕之星辰瑞節初臨増煥南州之風<lb/>
景歡聲在路和氣生春恭惟知府某官川嶽英姿珪璋<lb/>
粹質繡衣持斧薦更使驛之光華錦帳握蘭夙著丹墀<lb/>
<pb n="KR4d0162_WYG_028-7a"/>
之聞望謂持荷之下逺始剖竹以均勞特借經行少勞<lb/>
坐鎮一方濡槁共知甘雨之隨車千里噓枯已覺仁風<lb/>
之在扇知府某官恭迎旌斾喜接清光情深契濶之私<lb/>
義重夜承之契願盡舉觴之禮少延揮麈之歡某等不<lb/>
揆荒蕪上獻口號　樓船疊鼓破烟輕欣見兒童竹馬<lb/>
迎錦帳握蘭乘寵眷繡衣持斧茂威聲共知甘雨隨車<lb/>
到已覺仁風逐扇行自是玉皇香案吏肯容蕭散寄江<lb/>
城<lb/>
<pb n="KR4d0162_WYG_028-7b"/>
　　　聖節勾隊<lb/>
雲霄在望遥瞻北極之尊劍佩相磨共罄南山之祝宜<lb/>
命蹁躚之侣少資和合之容緩引笙簧舞重入隊<lb/>
　　　問隊<lb/>
命侣嘯傳有翩若驚鴻之態整衣搖珮豈暮為行雨之<lb/>
人来近台階盡言爾志<lb/>
　　　放隊<lb/>
回雪輕盈既呈於楚舞行雲流轉宜返於巫陽再拜台<lb/>
<pb n="KR4d0162_WYG_028-8a"/>
階相將好去<lb/>
　　　女童隊心致語<lb/>
某聞里祉開祥當良月先春之候華封獻祝卜後天難<lb/>
老之期並舞簮裳遥瞻魏闕恭惟皇帝陛下聰明元后<lb/>
博大真人已昭極治之功宜享無疆之厯廣成子千二<lb/>
百嵗未足誇多天皇氏萬八千年於兹為盛卿雲紛郁<lb/>
化日舒長共殫祝聖之勤均錫在公之酒星陳樽爼鼎<lb/>
沸金絲某等獲侍台階欣逢盛㑹願綴容於六佾庻共<lb/>
<pb n="KR4d0162_WYG_028-8b"/>
樂於千齡未敢自專伏候台㫖<lb/>
　　　代請越帥致語<lb/>
師徒取道共知元帥之行父老出郊争覩藩侯之至可<lb/>
無樽爼少駐旌旄恭惟某官節厲氷霜量涵江海臨難<lb/>
得仁者之勇接人皆有徳之言更惠愛於六州歴光華<lb/>
於五閤惟兹舊治實戴殊恩孤城獨存頼魯公忠義之<lb/>
力雅俗未改服劉寛孝弟之規故應清夢之餘尚記甘<lb/>
棠之舊當年追餞見攀轅卧轍之悲今日約行有分閫<lb/>
<pb n="KR4d0162_WYG_028-9a"/>
建牙之喜某官甫迎舟艦欣望光塵十乗啟行難留於<lb/>
去傳一觴為壽少盡於羣情云　樓船十里駐郊坰老<lb/>
㓜扶持夾道迎卧轍攀轅曽結戀建牙分閫喜經行樽<lb/>
前歌舞皆親按眼界風烟特地明要看山公歸倒載莫<lb/>
辭芳醑絤深傾<lb/>
　<lb/>
　<lb/>
　<lb/>
<pb n="KR4d0162_WYG_028-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　苕溪集卷二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集巻六</head>
    <p>
<pb n="KR4d0162_WYG_006-1a"/>
欽定四庫全書<lb/>
　苕溪集巻六　　　　　　宋　劉一止　撰<lb/>
　　五言律詩<lb/>
　　　冬至汴下早行有感一首<lb/>
刺促驚時節侵尋念物華半生多客裏今日又天涯曉<lb/>
月看眉嫵飛雲亂眼花窮途随物感不必是思家<lb/>
　　　和族兄無言題能仁寺當雲軒一首<lb/>
緑樹新廻合斜忩舊邃深壺觴如栗里嵗月似山隂半<lb/>
<pb n="KR4d0162_WYG_006-1b"/>
世懐清隠何年得此心借床眠不熟酒力横相侵<lb/>
　　　次韻袁審淵道舊思歸四首<hi>兼簡虞仲容季澤</hi>
寂寞襄陽老南山憶弊廬病來惟喜酒歎罷每捐書道<lb/>
路風塵暗關河信息疎逢人說沙漠不忍問何如<lb/>
　　　二<lb/>
十載溪亭舊揮毫見古風相如今病渴東野尚鳴窮眼<lb/>
界<hi>闕</hi>鄉物風流憶迺翁一<hi>闕/</hi>如夢斷歸思𣺌千峰<hi>頃嵗審淵</hi>
<hi>侍尊公官吴興以溪亭為官舍居焉僕數從尊公奕棋</hi>
<pb n="KR4d0162_WYG_006-2a"/>
　　　三<lb/>
城郭如村歩官身等俗閒對棋論小墅拄頰望西山異<lb/>
縣故交重閑心幽事關猶餘少年意不計晚途艱<lb/>
　　　四<lb/>
虞氏隋唐後當時尺五天風煙鼻祖宅翰墨耳孫賢笻<lb/>
屐容相躡杯觴得共傳濟時吾老矣看着祖生鞭<lb/>
　　　次韻江子我雪句一首<lb/>
頭白髙山早千林一夜花雪深烏鬼嶼風亂白鷗沙刺<lb/>
<pb n="KR4d0162_WYG_006-2b"/>
促傷時事飄零念嵗華天今洗兵馬勿復問浮槎<lb/>
　　　梅山一首<lb/>
伊昔市門隠山今尚姓梅危言關社稷仙迹混蒿萊此<lb/>
事諸亡者斯人安在哉傷今更懐古老憶獨悲哀<lb/>
　　　送太學舊同舍及第歸鄉一首<lb/>
輦轂當年別簪裳末路同江湖人巳老家國恨何窮山<lb/>
有傷心碧塵無沒馬紅舉鞭還送客落日泪痕中<lb/>
　　　次韻子我得俸一首<lb/>
<pb n="KR4d0162_WYG_006-3a"/>
祠官資薄俸肥遯要清貧載酒久無客乞醯惟有隣廣<lb/>
文寜厭肉方朔漫長身莫遣陳萇到先生甑尚塵<lb/>
　　　冥冥寒食雨<lb/>
㝠冥寒食雨客意向誰親泉亂如争壑花寒欲傍人生<lb/>
涯長刺促老氣尚輪囷不負年年債清詩新送春<lb/>
　　　風氣東南異<lb/>
風氣東南異隂晴早晚間日光時透隙雲影半遮山掃<lb/>
逕殘紅盡開忩緑䕃還寄聲桑苧友幽興合相關<lb/>
<pb n="KR4d0162_WYG_006-3b"/>
　　　緑暗山前路<lb/>
緑暗山前路柔桑宛宛垂稻秧分隴後蠺繭下山時白<lb/>
日繅車急中宵織婦悲老年官賦了不長一絇絲<lb/>
　　　即事一首<lb/>
何物當門戸青松及我長佳山忘嵗月同汝過風霜北<lb/>
澗花應盡南榮草欲芳病來歡意少一醉未全忘<lb/>
　　　覽鏡一首<hi>寄陳商彦祕丞</hi>
契濶三年夢飄零一寸心青青今變雪種種盡齊簪覽<lb/>
<pb n="KR4d0162_WYG_006-4a"/>
鏡渾相似彈冠各不任論交如許酒清寄一杯深<lb/>
　　　居士竂一首<lb/>
龍鍾居士相落魄宰官身長史風吹㡌林宗雨墊巾安<lb/>
心惟壁觀乞米頼僧隣曽並鴛行立當時夢不真<lb/>
　　　次韻朱賔老過我對月小酌一首<lb/>
老人論舊事感慨思悠哉暗喜生眉宇新凉入酒杯竹<lb/>
風誰汝和簷月要人陪此客非凡客斯時得得來<lb/>
　　　遣興一首<lb/>
<pb n="KR4d0162_WYG_006-4b"/>
杯業惟菘韭何因老骨强昨朝方住雪今日又加霜寂<lb/>
厯僧廊暮支離野步芳嵗時渾不省得酒是春陽<lb/>
　　　次韻吴興守春日書懐一首<lb/>
百榼償春酒人言有別腸披風醒午醉擷蘂眷餘芳白<lb/>
日何曽短㳺絲得許長向來情浩蕩今老夢微茫<lb/>
　　　送徐叔鎮知縣罷官赴調一首<lb/>
劇論追前輩憂思獨在民雪霜吾嵗晚金玉子心真曽<lb/>
見除書舊行膺薦墨新君王問田叔長者更何人<lb/>
<pb n="KR4d0162_WYG_006-5a"/>
　　　送鄒徳章教授之官合淝二首<lb/>
晚色溪亭路風帆去莫遮交情寄桑落離恨𣺌天涯志<lb/>
行今誰及聲名莫謾誇淮人問規範說似道鄉家<lb/>
　　　又<lb/>
古寺疎煙裏因依孰並逰歌行如短李邂逅得髯鄒皎<lb/>
月林塘夜青霜雉免秋從今兩相憶一酌酹儂不<lb/>
　　　次韻賔老過會稽訪余同逰禹廟龍瑞宫晚歸<lb/>
　　　二首<lb/>
<pb n="KR4d0162_WYG_006-5b"/>
十載江湖客重來霜鬢侵事如春晝夢山似故人心步<lb/>
屧攀嶃絶移舟出窈深他時林樾底歸去話登臨<lb/>
　　　又<lb/>
禹穴徴前史龍門訪隠書相擕如故里失喜問吾廬此<lb/>
日登山屐他年下澤車端能從我老騰踐未應虚<lb/>
　　　曽宏父将赴官都城示詩次韻自述并贈其行<lb/>
庾信多哀思年來方解愁低徊甘吏役骯髒豈人謀擔<lb/>
石終知飽私田詎敢求尚能吟玉案未忍算牙籌公子<lb/>
<pb n="KR4d0162_WYG_006-6a"/>
年方壮才名惜甚休聊持江氏筆來賦謝公樓慷慨思<lb/>
千里翺翔近十洲逢時寧有愧閱世自多憂客路塵沙<lb/>
暗春風草木柔公行欣入洛我老謝封留日月消書帙<lb/>
江湖落釣舟經綸公等事此意莫悠悠<lb/>
　　　次韻江子我郎中社飲一首<lb/>
社醵遺風在田家禮數饒玉人疑解意孺子故來邀禦<lb/>
冦驚先饋庚桑懼見杓習鄉俱尚齒惇族悟疏苗未見<lb/>
琱戈静方欣玉燭調山寒時作暝火老不成歊釃酒無<lb/>
<pb n="KR4d0162_WYG_006-6b"/>
留榼蒸豚發堕樵巒謳聲帶苦村若拍頻招野性踈鐘<lb/>
鼎官身脫市朝形随石骨瘦心與澗花彫朔漠音塵斷<lb/>
氊裘意氣驕誰為今定逺空作老邉韶枉矢知天變雙<lb/>
桃騐服妖<hi>宣和宫女頭冠作雙桃相並謂文並桃冠人以桃音逃為今日之讖</hi>獻書慙痛<lb/>
哭避地獨無聊復古周宣治中興太白謡眀年及春社<lb/>
愁鬢雪應消<lb/>
　　　次韻子我秋分一首<lb/>
山中秋巳半蓬蓽晏方開不聴夜蟲語烏知節物來紫<lb/>
<pb n="KR4d0162_WYG_006-7a"/>
珠猶卧穟青蘂未浮杯欲射寄書鴈非關烹不才<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0162_WYG_006-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　苕溪集卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集巻十</head>
    <p>
<pb n="KR4d0162_WYG_010-1a"/>
欽定四庫全書<lb/>
　苕溪集巻十　　　　　　宋　劉一止　撰<lb/>
　　講義<lb/>
　　　下武<lb/>
經緯天地曰文文所以立徳戡定禍亂曰武武所以濟<lb/>
功以武繼文者以功濟徳也周家之興太王肇基王迹<lb/>
王季其勤王家文王克成厥勛非無功也以徳為主武<lb/>
王於此將以昭三后之功顧必有聖徳然後能集天命<lb/>
<pb n="KR4d0162_WYG_010-1b"/>
則功不期昭而昭矣大明之詩曰文王有明徳故天復<lb/>
命武王此詩曰武王有聖徳復受天命然則天命所在<lb/>
在兹徳也所謂徳者宜若在我而詩以謂天之復命武<lb/>
王乃自於文王之有明徳何也盖天方授周則世有哲<lb/>
王以相纉述克就大業豈人之所能為哉詩曰篤生武<lb/>
王保佑命爾燮伐大商推本言之則武王之能昭先人<lb/>
之功也抑天而已哲者知之加乎人主所為不如是不<lb/>
足以昭徳塞違臨昭百官也先王以是造始後王以是<lb/>
<pb n="KR4d0162_WYG_010-2a"/>
續終故曰下武維周世有哲王也書曰兹商多先哲王<lb/>
在天所謂在天言其神也於三后言在天則知武王所<lb/>
以配之者以聖徳而已惟武為足以繼三后之文惟聖<lb/>
為足以配在天之神故曰三后在天詩言命此文王于<lb/>
周于京則天為將命文王君天下於周京之地武王之<lb/>
作鎬京於是配行其徳焉故曰王配于京夫孝者善繼<lb/>
人之志善述人之事曰世徳作求者盖作而求先王之<lb/>
欲善繼志者也曰昭哉嗣服善述事者也書曰其在四<lb/>
<pb n="KR4d0162_WYG_010-2b"/>
方用丕式見徳老子曰常徳不式為天下式君人者孰<lb/>
不欲天下之丕式哉上無以配天命則下無以立信於<lb/>
民下無以立信於民則欲其式之也難矣故曰永言配<lb/>
命成王之孚成王之孚下土之式孝子不過乎物所謂<lb/>
則者性之物則而已故曰永言孝思孝思維則曰媚茲<lb/>
一人則道足以媚上下曰應侯順徳則徳足以應民物<lb/>
易曰天之所助者順也人之所助者信也履信思乎順<lb/>
是以上天佑之武王所以得天人之助者以此而已夫<lb/>
<pb n="KR4d0162_WYG_010-3a"/>
然故百姓與能而天降之福焉非徒與之又将來賀非<lb/>
徒賀之又将奔走而佐助之曰昭兹來許則許其能昭<lb/>
先人之功焉百姓與能者也曰于萬斯年受天之祜天<lb/>
降之福者也曰受天之祜四方來賀非徒與之又将來<lb/>
賀者也曰于萬斯年不遐有佐非徒賀之又将奔走而<lb/>
佐助之者也孟子曰得道者多助失道者寡助多助之<lb/>
至天下順之况其近者乎寡助之至親戚畔之况其逺<lb/>
者乎嗚呼昭先人之功至於四方奔走而佐助之斯真<lb/>
<pb n="KR4d0162_WYG_010-3b"/>
有道矣驗於詩書以四方則無思不服以諸侯則不期<lb/>
而㑹鷹揚之師起於渭濵獻獒之貢及於西旅微盧彭<lb/>
濮稱戈而輔九夷八蠻通道而至侯衛駿奔而奉祀巢<lb/>
伯來朝而嚮方則其奔走來佐可知矣竊嘗原詩之意<lb/>
所以臻此有兩言焉哲見於外孝存諸内而已何以言<lb/>
之自昔創業守文之君未有不本於哲世有哲王非特<lb/>
周也酒誥曰在昔商先哲王迪畏天顯小民經徳秉哲<lb/>
無逸曰自商王中宗及髙宗及祖甲及我周文王兹四<lb/>
<pb n="KR4d0162_WYG_010-4a"/>
人迪哲然則其來尚矣於此欲以昭先人之功顧非哲<lb/>
不能也中庸曰武王其逹孝矣乎又曰武王纉太王王<lb/>
季文王之緒壹戎衣而有天下身不失天下之顯名尊<lb/>
為天子富有四海之内宗廟饗之子孫保之於是詩見<lb/>
焉然則得天與民顧非孝不能也不然是詩何以首言<lb/>
哲王屢言孝思也哉<lb/>
　　　立政<lb/>
明王立政不惟其官惟其人則政之所由立也無他道<lb/>
<pb n="KR4d0162_WYG_010-4b"/>
焉得人而已是道也三代共之莫不皆然而周公於成<lb/>
王又告戒熟復若是其至者以用人之際不容於或失<lb/>
也國之强弱以之國之治亂以之國之興亡以之然則<lb/>
如之何亦曰審擇而已審擇之要必自近始王左右之<lb/>
臣其近者也所謂左右之臣者常伯也常任也凖人也<lb/>
綴衣也虎賁也常伯庶官之長所謂在位者也常任任<lb/>
事之臣所謂在我者也凖人非伯非任王所取以為凖<lb/>
者也綴衣則内侍之類皆舉矣虎賁則外衛之類皆舉<lb/>
<pb n="KR4d0162_WYG_010-5a"/>
矣是五者宜王之所尤審擇而周公之所當先告也故<lb/>
曰王左右常伯常任凖人綴衣虎賁抑嘗觀夏之事矣<lb/>
宅乃事宅乃牧宅乃凖所謂三宅者是也抑嘗觀湯之<lb/>
事矣用三有宅曰三有俊者是也以夏商之事為未至<lb/>
也又以文王武王克知三有宅心灼見三有俊心告焉<lb/>
所謂三宅者居常伯常任凖人之位而既用者也三俊<lb/>
者有常伯常任凖人之才而将用者也在夏之君則居<lb/>
之而安矣故曰宅乃事宅乃牧宅乃凖其商之君則用<lb/>
<pb n="KR4d0162_WYG_010-5b"/>
之而就其事稱之而就其才矣故曰用三有宅克即宅<lb/>
曰三有俊克即俊在周文武則又能克知灼見其心故<lb/>
曰克知三有宅心灼見三有俊心所謂强弱以茲者何<lb/>
曰古之人迪惟有夏乃有室大競則以無其人為不競<lb/>
也非强弱以之乎所謂治亂以兹者何曰其在商邑用<lb/>
協於厥邑則以無其人為不能協厥邑也非治亂以之<lb/>
者乎所謂興亡以之者何於文武曰以並受此丕丕基<lb/>
則以無其人為不足以共興起也非興亡以之者乎强<lb/>
<pb n="KR4d0162_WYG_010-6a"/>
弱也治亂也興亡也其因則人而其成則天得天在乎<lb/>
得民得民在乎得賢故夏之尊帝商之丕釐周之欽事<lb/>
皆以有是三宅三俊而得乎民得乎民盖所以得天也<lb/>
非特左右之臣也自王庭以及乎都邑之臣自諸侯以<lb/>
及乎夷狄之官皆以得人為本自三宅至百司庶府王<lb/>
庭之官也自藝人至於尹伯都邑之官也司徒司馬司<lb/>
空亞旅諸侯之官也夷微盧烝三亳阪尹夷狄之官也<lb/>
内之王庭外之都邑逺之諸侯又其逺之於夷狄皆得<lb/>
<pb n="KR4d0162_WYG_010-6b"/>
常事之士以充其任此文武所以並受大業之基也三<lb/>
代之政皆以得人為本則為成王以繼其後者當何如<lb/>
哉益求人以自輔而已故以庶言庶獄庶慎則戒之以<lb/>
思成徳之彦於立政立事則戒之以其惟吉士又戒之<lb/>
以克用常人然後内足以相國家而成文武之業外足<lb/>
以詰戎兵而陟夏禹之迹也然既曰成徳之彦矣既曰<lb/>
吉士矣又終之以繼自今立政其惟克用常人何也是<lb/>
篇語名官之意皆取其有常徳焉曰常伯常任凖人則<lb/>
<pb n="KR4d0162_WYG_010-7a"/>
非有常徳之人不可以居是選也常之為義大矣哉荀<lb/>
卿論曰天有常道矣地有常數矣君子有常體矣君子<lb/>
道其常小人計其功中庸曰庸徳之行庸言之謹有所<lb/>
不足不敢不勉有餘不敢盡皆取諸常也恒卦之象曰<lb/>
雷風恒君子以立不易方至於不恒其徳或承之羞則<lb/>
其失見於九三常有之次五曰天地之常君臣常也至<lb/>
於月不常臣失幸也則其咎見於次曲都人士謂有常<lb/>
以齊其民常武言有常以立武事語曰人而無恒不可<lb/>
<pb n="KR4d0162_WYG_010-7b"/>
以作巫醫緇衣曰人而無常不可以為卜筮然則取諸<lb/>
人以立政也其可以無常乎曰吉士曰常人其揆一也<lb/>
此篇曰庶常吉士臯陶謨曰彰厥有常吉哉則知吉士<lb/>
未始不有常徳而常徳所以為吉士焉耳雖然得常吉<lb/>
之士矣有一憸人間之則政亦無自立焉是書告戒尤<lb/>
詳於君子小人之際曰用憸人不訓於徳是罔顯在厥<lb/>
世又曰其勿以憸人又曰時則勿有間之言憸人不容<lb/>
有也盖君子小人並立於朝廷之上而小人者以其類<lb/>
<pb n="KR4d0162_WYG_010-8a"/>
至矣此無他君子之道剛小人之道柔君子未嘗謀小<lb/>
人小人必謀君子也夬之為卦以五陽決一隂故曰夬<lb/>
決也君子道長小人道憂也夫以五君子決一小人不<lb/>
曰小人道消者小人之道不得行焉非無小人也小人<lb/>
之道消也在泰之時上下交而志同雖有小人惡得行<lb/>
其道哉若乃君子乘小人釁則小人之道憂而已矣惟<lb/>
其有憂則將謀之雖以一小人之寡或能為衆君子之<lb/>
害正復有待焉耳此所以不容有也故曰勿有間之<lb/>
<pb n="KR4d0162_WYG_010-8b"/>
　　　說命下<lb/>
自王曰來汝說以下髙宗以師道命傅說自說曰王人<lb/>
求多聞以下傅說以學告髙宗自王曰嗚呼說四海之<lb/>
内咸仰朕徳以下髙宗知說所以教而更命之說拜稽<lb/>
首曰敢對揚天子之休命則傅說知髙宗所以命而終<lb/>
成之也君奭曰在武丁時則有若甘盤則髙宗嘗學於<lb/>
甘盤而不終其業矣無逸曰舊勞於外爰暨小人作其<lb/>
即位爰知小人之依則遯於荒逺而險阻艱難備嘗之<lb/>
<pb n="KR4d0162_WYG_010-9a"/>
矣其所以有望於傅說者盖困而知學焉酒醴不能自<lb/>
發有以發之者麴糵也猶才不能自逹有待於逹之者<lb/>
歟羮不能自和有以和之者鹽梅也猶徳不能自成有<lb/>
待於成之者歟曰交修予罔予棄予惟克邁乃訓則許<lb/>
之以受教而不拒也說於是乎可以語學學之道莫先<lb/>
於求多聞求多聞所以學古也不通於古則處經事而<lb/>
不得其正蒞變事而不知其權亦惡能有所建立哉非<lb/>
特不足以建立抑将墜先王之緒而不克永久也故曰<lb/>
<pb n="KR4d0162_WYG_010-9b"/>
王人求多聞時惟建事學于古訓乃有獲事不師古以<lb/>
克永世匪說攸聞惟學則知道知道然後樂循禮故曰<lb/>
遜志學如不及猶恐失之故曰務時敏學自外至故曰<lb/>
厥修乃來至是則日知其所亡月無忘其所能故曰道<lb/>
積于厥躬不足則學有餘則教故曰惟斆學半記曰教<lb/>
學相長此斆學半之謂也始於學終於教學不可已也<lb/>
故曰念終始典于學積善在身猶日長加益而人不知<lb/>
故曰厥徳修罔覺湯之於伊尹學焉而後臣之故不勞<lb/>
<pb n="KR4d0162_WYG_010-10a"/>
而王然則髙宗之務學可不以成湯伊尹之事為監乎<lb/>
則說當式克欽承以輔王之學非特克式欽承也又旁<lb/>
招俊乂列於庶位以成交修之志焉髙宗於是乎知識<lb/>
所以教而更命之所以更命之者先正保衡俾厥后惟<lb/>
堯舜憫一夫之不獲其自任以天下之重如此又其效<lb/>
至於佑我烈祖格於皇天則今安得有愧於是乎罔俾<lb/>
阿衡專美有商克紹乃辟於先王永綏民則非特說無<lb/>
愧於阿衡我亦無愧於先王矣是乃說所以教而欲成<lb/>
<pb n="KR4d0162_WYG_010-10b"/>
之之意也故曰敢對揚天子之休命竊嘗論之事不可<lb/>
以不師古茍師古不可以不務學茍務學不可以不隆<lb/>
師古之賢君所以能大過人者無踰於此三言者矣且<lb/>
君之於臣也豈特臣之而已哉有不得而臣者則友之<lb/>
費恵公曰吾於顔般則友之矣王順長息則事吾者也<lb/>
有不可得而友之者則事之子思曰古之人曰事之云<lb/>
乎豈曰友之云乎曰事者師焉而已矣經曰能自得師<lb/>
者王謂人莫已若者亡傳曰其君賢君而有師者王其<lb/>
<pb n="KR4d0162_WYG_010-11a"/>
君中君而有師者霸然則固不可以無師也黄帝學於<lb/>
務成禹學於西王國湯學於伊尹文王學於疇子斯武<lb/>
王學於郭叔周威公學於寗越齊小白學於管仲魏文<lb/>
侯學於子夏晉獻公學於祖朝燕昭王學於孫臏何必<lb/>
髙宗古之人皆然至於功徳有逺近成就有大小所學<lb/>
有賢不賢則繫乎人而已然則固不可不學也嘗觀堯<lb/>
舜之為君禹臯陶之為臣都俞吁咈共濟於一堂之上<lb/>
宜必有甚髙難行之法度不可逮及之謀謨更新一時<lb/>
<pb n="KR4d0162_WYG_010-11b"/>
焜燿來世不然何以得聖君賢臣之名於霄壤間哉及<lb/>
考書之所載不稱其能作古而稱其能稽古曰若稽古<lb/>
帝堯曰若稽古帝舜曰若稽古大禹曰若稽古臯陶君<lb/>
臣之間皆稱稽古焉然後知雖聖帝賢臣未有不本於<lb/>
師古所謂學者學此也所謂教者教此者也詩曰不愆<lb/>
不忘率由舊章書曰無作聪明亂舊章然則事不可不<lb/>
師古明矣由得師以務學由務學以師古以至於建立<lb/>
無愧乎先王此髙宗之所以為賢君者也孟子曰大有<lb/>
<pb n="KR4d0162_WYG_010-12a"/>
為之君必有所不召之臣欲有謀焉則就之其尊徳樂<lb/>
道不如是不足與有為也嗚呼所謂大有為之君盖不<lb/>
世出然而無是君則已茍有是君未有無其臣焉此殆<lb/>
若符契之合故曰必有所不召之臣髙宗即位之初精<lb/>
誠感格夢賚良弼得說於傅巖置說於左右以版築之<lb/>
賤位冡宰以人臣之卑處師道君任之而不疑臣居之<lb/>
而無畏此非有神契黙會惡能臻於是哉文王之得臧<lb/>
丈人髙宗之得傅說原其遇合盖有異於人矣宜其相<lb/>
<pb n="KR4d0162_WYG_010-12b"/>
得之深無所疑畏焉然說之始對髙宗曰疇敢不祇若<lb/>
王之休命者彼以臣之事責我也卒曰敢對揚天子之<lb/>
休命者彼以師道望我也謂之對揚則若與為敵焉有<lb/>
道之士處辭受之間無可茍也且當其任不辭其責有<lb/>
是實不辭其名孟子之於齊王且将以師道自居也而<lb/>
况有髙宗之君乎湯之於伊尹學焉而後臣髙宗之於<lb/>
說臣焉而後學其事雖殊然其成功一也<lb/>
　苕溪集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集巻四十八</head>
    <p>
<pb n="KR4d0162_WYG_048-1a"/>
欽定四庫全書巻<lb/>
　苕溪集巻四十八　　　　宋　劉一止　撰<lb/>
　　墓碑<lb/>
　　　宋故武功大夫貴州刺史永興軍路馬歩軍副<lb/>
　　　　都總管特贈右武大夫光州防禦使累贈太<lb/>
　　　　師魏國公楊公墓碑<lb/>
楊氏出姬姓晉大夫羊舌氏至叔向食邑於楊其子食<lb/>
我以邑為氏食我黨於祈盈得罪於晉子孫或逃居華<lb/>
<pb n="KR4d0162_WYG_048-1b"/>
隂山谷中戰國時有名章者出焉實始為華隂人族望<lb/>
至漢乃大魏晉隋唐冠冕蟬聨代不乏人在唐為尤盛<lb/>
其任於朝者居第列於三坊曰靖恭曰修行曰新昌子<lb/>
孫分為四院曰闗西曰蜀中曰淮南曰浙中今散居麟<lb/>
府鴈門等郡都皆闗西院子孫也在江南閩越者皆浙<lb/>
中院子孫也名卿才大夫將帥相臣以勲徳著見於史<lb/>
名字不可疏舉公諱宗閔字景賢代州崞縣人也曽大<lb/>
夫倍以儒學稱於鄉值五季亂晦迹不仕大父日新明<lb/>
<pb n="KR4d0162_WYG_048-2a"/>
經上第仕至承奉郎賜五品服父仲臣舉明法科仕至<lb/>
宣徳郎贈中大夫累贈太師代國公公少而氣節嘗語<lb/>
人曰丈夫處世要以功名自見不能為章句儒豐鬛<lb/>
長身以絶倫科試藝殿庭與衛士較騎射皆莫及奏功<lb/>
第一進秩二等敵復謀大入朝廷知之以鄜延路副總<lb/>
管劉延慶為都統制𢷬其腹心以麟府路軍馬來承慶<lb/>
為河東路統制折可求副之延慶深入失道息於叢薄<lb/>
沮洳之間賊盡得其幟立之公時為統領殿後距二里<lb/>
<pb n="KR4d0162_WYG_048-2b"/>
餘疑不進遣騎往覘果賊也伏旗誓師以短兵力戰曰<lb/>
吾為爾先縱馬趨阜堆見於横掉賊十餘騎呼而下公<lb/>
躍馬上手殺數人士卒争奮大破之斬首十餘獲牛蓄<lb/>
十餘萬計其後李遇昌又以兵二十萬北一道將圍府<lb/>
州且盡畧河西諸城公<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>知之曰虜畜死矣乃以槖駝<lb/>
二千運糧於塞令骨雄駐兵以待曰寇必出此既而果<lb/>
來公命他將運之獨提輕騎一萬由石州監軍路攻夏<lb/>
州且入蔑武境遇昌日夜馳驅百里奔救其國公設伏<lb/>
<pb n="KR4d0162_WYG_048-3a"/>
横擊之斬獲不可計後二嵗戎王命遇昌以數萬騎再入<lb/>
㓂且大言曰可持四鐡環舁神堂寨來公預知之詭逺遊<lb/>
獵伐木盡塞其所當出之路纔通單騎賊果入至魚貫度<lb/>
隘公乗其未定擊之四戰四克一日神堂奏報賊至公不<lb/>
介而出秦人呼噪曰將便先擊賊矣踰城越塹從公者萬<lb/>
餘賊遁去或問之公曰㓂已薄城待擐甲整軍而出且孫<lb/>
而去後當復來彼猝至兵必不多時神宗皇帝特授三班<lb/>
借職調鴈門縣巡教傑甲演習孫吳兵法星宿孤虛之<lb/>
<pb n="KR4d0162_WYG_048-3b"/>
書且喜閲史熟古今方畧尋置通逺軍茶塲改授兼通<lb/>
逺軍鎮公事州薦陞湟川管界巡檢嘗會獵野食公兵<lb/>
不滿百夏人騎千餘奄至公連射三騎皆仆賊阻却乗<lb/>
勝擊之斬獲甚衆解圍湟部以多受賞崇寧初朝廷復<lb/>
以湟賜青唐羌改授岢嵐軍兵馬都監再録前功進秩<lb/>
三等任滿徙濵判管界沿河淪水陸巡檢再調慶州兵<lb/>
馬都監改知環州興平城未幾擢為河東第四副將駐<lb/>
汾州公請易極邊自効移涇原第七将就遷河東第三<lb/>
<pb n="KR4d0162_WYG_048-4a"/>
副將駐烏龍寨夏人叛盟㓂麟府御筆特遷第三將䕶<lb/>
大和神堂惠銀寧城等寨及静塞城宣和初夏人㓂西<lb/>
邊有㫖麟府路軍馬黨萬知府州事折可求為之牽<lb/>
制率歩騎三萬自右廂軍道入寨二百餘里無所遇二<lb/>
帥結營自固獨命公以萬騎深入又百餘里見空寨<lb/>
二公曰是不可復進會大風塵沙蔽野公意賊且至<lb/>
退據福慶川二澗以待之賊騎二萬餘將渉澗薄我公<lb/>
乗其半渡鳴鼓鏖戰斬首千餘級比還二帥府出勞公<lb/>
<pb n="KR4d0162_WYG_048-4b"/>
公請自左廂監軍道以歸地雖逺無掩代之虞既歸聞<lb/>
賊帥李遇昌來以鐡騎數萬扼故道可擊而走也聞者<lb/>
欽服朝廷以極邊不可無公就陞太原府路兵馬都監<lb/>
歴三任不徙其後議興無山之役以公統領麟路軍馬<lb/>
駐兵武州之偏頭獨建獨建者契丹梟將小䕶虜之故<lb/>
居也䕶虜極力以争屢矣後復以契丹騎八千歩二萬<lb/>
據釡竈山以書約戰公遣二部將以兵當之二將敗還<lb/>
公知其堅命曵柴以進揚塵亘天以勁卒由山背蟻登<lb/>
<pb n="KR4d0162_WYG_048-5a"/>
直下䕶虜驚逸潰亂公夾擊斬首甚衆䕶虜奔於西戎<lb/>
招集散亡西北雜胡羌後二年以衆三萬復至圖報釡<lb/>
竈之役公再命部將往擊戒曰賊少則擊多則避公登<lb/>
樓望之謂其下曰吾料賊且置獨建直出蜴蜥川趨西<lb/>
寨巳設伏待之語未卒塵埃坌起蜴蜥川賊果悉衆超<lb/>
西寨伏兵迅發賊首尾斷絶追擊三十餘里斬首二千<lb/>
級可求以公數勝䕶虜西北千里貼然奏乞不次賞之<lb/>
未報淵聖皇帝登極特加貴州刺史徙知豐州未赴移<lb/>
<pb n="KR4d0162_WYG_048-5b"/>
知麟州時金人破我圍太原朝廷命折可求節制麟府<lb/>
路軍馬往救公告可求曰朝廷命公解圍顧安出耳今<lb/>
由汾陽進以歩兵當突騎不見其利願節制建上將之<lb/>
旗鼓行而東聲言救晉假我精騎二萬攻其必救之所<lb/>
則太原之圍自解論祕不傳可求雖心善之卒不能用<lb/>
以至失律僅以身勉可求以便宜陞公為前軍統制軍<lb/>
馬河東路兵馬鈐轄靖康初載西戎乗間攻取諸城無<lb/>
援而降者半長子震時知麟州建寧寨虜攻其城公聞<lb/>
<pb n="KR4d0162_WYG_048-6a"/>
之曰吾子忠勤類我必不免已而果然自是朝廷遣聶<lb/>
山再割三鎮金人以麟府豐㗖西夏可求命公之保徳<lb/>
訓議尋葉城由河西入晉寧公至保徳傳舍悟可求紿<lb/>
已亟走晉寧四日不火食既至誚責可求且勸合勤王<lb/>
可求以公為河東路統制軍馬中道為鄜延經畧使張<lb/>
深所止令保境上駐軍南頭平為鄜延中路統制軍馬<lb/>
今上即位南京除京兆府路軍馬鈐轄尋陞兵馬副總<lb/>
管公始至與經畧使唐重謀曰今河東諸州皆非吾有<lb/>
<pb n="KR4d0162_WYG_048-6b"/>
距此纔一水而本路兵弱宜急繕城塹為守禦計以待<lb/>
外援捨此無䇿重以秦氏驕不欲擾之公退語所親曰<lb/>
事危矣建炎元年冬十二月金人大軍乗水渡河西騎<lb/>
數萬趨永興永興無避或勸公去公曰我結髪從戎䝉<lb/>
國厚恩行年六十有七惟有死耳他非所知明年正月<lb/>
十日公血戰而死公自三班借職以平勞賞功及徽宗<lb/>
皇帝登極八寳恩赦等前后官至武功大夫以死節聞<lb/>
特贈左武大夫光州防禦使官其孫三人以孫存中貴<lb/>
<pb n="KR4d0162_WYG_048-7a"/>
累贈太師魏國公母宜人檀氏雍氏俱贈秦國夫人娶<lb/>
賈氏繼室劉氏皆贈秦國夫人公四男子震敦武郎即<lb/>
死事建寧寨者也霖鄉貢進士雲承信郎霆承節郎皆<lb/>
早卒女三人適同郡鄉貢進士王仲舉靳亮何充孫七<lb/>
人存中見任少傅寧逺軍節度使兼領殿前都指揮使<lb/>
職事居中執中皆早卒師中右奉議郎新添差通判嚴<lb/>
州軍州事彦中未仕安中右儒林郎添差充两浙西路<lb/>
安撫使司幹辦公事守中右從事郎添差充两浙西路<lb/>
<pb n="KR4d0162_WYG_048-7b"/>
安撫使司差備差遣孫女二人長適鄉貢進士王公宏<lb/>
次未行曽孫男三人偰登紹興十五年進士第任左奉<lb/>
議郎知大宗正丞倓右承奉郎㒜右承事郎曽孫女五<lb/>
人尚㓜公天性純孝事繼母雍氏如事檀氏及死不食<lb/>
者數日持身清約疾惡如仇歴事五朝忠勤一節料敵<lb/>
應變智畧縱横出入數等御下有恩士卒樂為之死故<lb/>
能以少擊衆轉敗為功勇於為義不見所難劉延慶之<lb/>
衂公既勝虜而還行並茂林聞號呼聲執事皆以栁貫<lb/>
<pb n="KR4d0162_WYG_048-8a"/>
其體枝運數人皆以槖馳之上殆千餘盖延安綏徳軍<lb/>
米脂城人也公駐師命脱之將士以去我境尚二百餘<lb/>
里有難色公䕶卒以歸他日道過延安綏徳郡人皆出<lb/>
迎炷香遮拜曰此楊髯耶非阿父我輩安得生其急人<lb/>
之難類此帥守部使者薦公凡五十餘人以謂有古良<lb/>
將之風及其歿也識與不識咸嗟惜之公平居教子孫<lb/>
未嘗不以忠孝两言為軌軸故子孫遵行之弗失公既<lb/>
殁若干年少傅公以某年某月某日塟公於某郡縣某<lb/>
<pb n="KR4d0162_WYG_048-8b"/>
鄉某山之原以某昔者嘗銘先秦國劉夫人墓更以見<lb/>
屬某雖不敏既不獲命則退而思之自昔忠孝之家子<lb/>
孫相承以功名始終無愧者百不一二栁宗元作平淮<lb/>
西雅美李愬之功曰西平有子朕亦有臣於是知世濟<lb/>
其美為時焜燿匪直其家繄國是頼今少傅公翊衛天<lb/>
子備殫忠勤忠肅孝恭克紹家法上所眷禮隠然為中<lb/>
興名臣位望之隆於前有光然而功成不矜寵厚益誠<lb/>
獨拳拳焉以先世名節不白於將來是懼某雖陋其何<lb/>
<pb n="KR4d0162_WYG_048-9a"/>
敢卒辭銘曰<lb/>
　　楊為顯姓　　世澤以滋　　由漢及唐<lb/>
　　别派分枝　　公家鴈門　　奕奕有聞<lb/>
　　儒學相授　　位㣲徳尊　　公曰大夫<lb/>
　　志尚各異　　我必以功　　自見於世<lb/>
　　維時夏童　　跳梁於紀　　躪我西陲<lb/>
　　幾無寧嵗　　公初即戎　　氣已盖衆<lb/>
　　雙帶两鞬　　射則命中　　鏖戰腥羶<lb/>
<pb n="KR4d0162_WYG_048-9b"/>
　　罙踐邱鹵　　固敵是求　　計不返顧<lb/>
　　公身居先　　將士内激　　凡師所臨<lb/>
　　當百以一　　料敵制勝　　不愧古人<lb/>
　　機變横出　　捷若鬼神　　晚佐永興<lb/>
　　遭時艱虞　　連城不守　　援絶勢孤<lb/>
　　人或謂公　　子盍去諸　　公曰國恩<lb/>
　　必報以軀　　帝為嗟悼　　告第疏榮<lb/>
　　孰慰忠魂　　公有孝孫　　孝孫翼翼<lb/>
<pb n="KR4d0162_WYG_048-10a"/>
　　位在九棘　　勲名孔昭　　恭順靡忒<lb/>
　　先大厥家　　未見窮已　　天其賚公<lb/>
　　孫又有子<lb/>
　　　宋故敦武郎知麟州建寧寨累贈太師秦國公<lb/>
　　　　楊公墓碑<lb/>
楊氏望於闗西由漢魏隋唐以至國朝世胄聫延列第<lb/>
分坊博龜襲紫人物門第之盛莫與比倫支分派别散<lb/>
居四方自公曽髙而上皆塟代郡遂為代之崞縣人公<lb/>
<pb n="KR4d0162_WYG_048-10b"/>
諱震字某以明經上第歴保定清源二縣主簿已而踰<lb/>
冠恬飬邱園終承武郎賜五品服諱日新者公之曽大<lb/>
父也年少有聲九上禮部再舉明法中第歴臨晉孟太<lb/>
谷三縣主簿賢而有吏能為忠宣范公所器以宣徳郎<lb/>
致仕累贈太師代國公諱付臣者公之大父也公之考<lb/>
諱宗閔少讀書有志者嘗曰吾祖居鄉閭嵗饑發倉粟<lb/>
粒價速售俾糴者自揀斗斛不問相陽闢邑牽延鄉先<lb/>
生教授邑子論者以為功利及人宜自有後吾意丈夫<lb/>
<pb n="KR4d0162_WYG_048-11a"/>
當以功名自見章句之學不足以發身成業既而以材武<lb/>
絶倫試藝殿廷出衛士右仁宗皇帝偉之補三班借職歴<lb/>
事五朝名聞西北二邊建炎中金人犯長安守節以死終<lb/>
武功大夫貴州刺史永興軍路馬歩軍副都總管累贈太<lb/>
師魏國公公勵於學能文善書精騎射質貌魁偉沈塞有<lb/>
謀魏公在諸子中特竒之既冠從戎以斬馘功補三班差<lb/>
使調河東經畧司指教遇其下有恩且誨且勉閲世中程<lb/>
者多部刺史交薦之秩滿改授慶州監酒繼授安邊城巡<lb/>
<pb n="KR4d0162_WYG_048-11b"/>
檢太原帥薛嗣昌遣将自豐州寧逺保寧等寨進討西夏<lb/>
公𨽻嵐石路軍馬來承慶至爬沙流遇敵斬首三百餘級<lb/>
進至傾吳堆盤生擒酋長屈閙復斬級二百以功轉三班<lb/>
借職官制行改承信郎人有致饋於公者公謝之饋者<lb/>
曰我輩願効之何嫌公曰始吾父命之名實慕漢安平<lb/>
侯公以清白遺子孫且曰爾勉之無爽四知之戒自是<lb/>
我守此言如䕶頭目今爾以無名之賜加吾其可乎及<lb/>
代城或裒金以贐曰㣲公我輩無噍類公一無所受政<lb/>
<pb n="KR4d0162_WYG_048-12a"/>
和中朝廷議復減底河命河東師任熈明會合諸軍自<lb/>
晉寧綏徳两界分諸將校驍勇者咸在公居遷中賊據<lb/>
山為城下瞰我師動息輙為所得諸將三却尋募能土<lb/>
工者六城師再進角樓自堕公率數輩拔劍先登斬擊<lb/>
千百人大軍乗勝平其城上功第一遷成忠郎宣和初<lb/>
河東帥奏公充平定軍訓練軍馬三年方臘盜據杭睦<lb/>
朝廷姚平仲為都統制征之公從折可存自浙東追擊<lb/>
至三界河鎮與賊遇斬首八千餘級追襲至剡上虞天<lb/>
<pb n="KR4d0162_WYG_048-12b"/>
台樂清四縣取韋羌朝賢六逺三洞至黄岩賊帥吕師<lb/>
囊據斷頭山扼險拒我前輙下石死傷者衆累日不能<lb/>
進可存問計安出公以輕兵緣山背上乗髙鼓噪矢石<lb/>
交發賊大驚潰復縱火自衛公曰機不可失也乃被重<lb/>
鎧及袴褶與敢死士履火突入生得師嚢乃斬賊首三<lb/>
千餘人復有號余大翁者以萬衆圍永嘉踰月公從平<lb/>
付可存兼驛真宗朝乆宿衛五邊功一日以偏裨從大<lb/>
將北征會天晦㝠失道至北海有老人持舟渡之且授<lb/>
<pb n="KR4d0162_WYG_048-13a"/>
以乳香云服此可不食皇祐中從狄武㐮公征儂智髙<lb/>
有功遷澶州總管卒贈太保勑塟開封之沙臺號喫香<lb/>
劉太保父居易守忻州終供備庫副使母王氏封夀安<lb/>
縣君夫人供備之長女也自㓜淑惠供備鍾愛難其配<lb/>
永興路歩軍副總管楊公宗閔初任為三班借職供備<lb/>
一見與語竒之曰將帥才也以夫人歸焉夫人之歸楊<lb/>
氏事姑檀夫人甚謹侍疾不解帶不頃刻去左右輯睦<lb/>
宗族遇其下有恩喜愠不見於色而家事井井皆有條<lb/>
<pb n="KR4d0162_WYG_048-13b"/>
理總管公以忠義自將躬冐矢石聞命引道或不介而<lb/>
驅視骨月如路人不少牽制居無事時夫人率勉之赴<lb/>
公不以私事一毫累其心故堅决若此夫人早遍通羣<lb/>
書及内典得其大㫖敏識絶人義所當為斷然不惑朝<lb/>
廷之復燕山也總管以河東第三將駐軍靜寨城且沿<lb/>
檄武州時常勝軍五百人實散從留靜寨官吏失職廩<lb/>
無見糧至貿衣以食夫人語其子霆曰燕人䧟夷踰二<lb/>
百年今始歸朝而郡縣無以給其食至凍餓豈人情也<lb/>
<pb n="KR4d0162_WYG_048-14a"/>
哉命捐私藏數百解濟之悉賴以全活自是夫人之譽<lb/>
溢於邊境逺徼出征决䇿取勝其功居多志在立名不<lb/>
茍求富貴浙東賊平所師竒其材欲以子女通婚公謝<lb/>
之或曰折氏求子非子求折氏公曰不然吾祖皆以器<lb/>
業自奮安能倚姻家幸進取非偶之譏嘗自謂吾平時<lb/>
所為未嘗有一事不可語人者其刻勵堅正若此建寧<lb/>
之禍公之子存中從征河朔獨免於難今為少傅寧逺<lb/>
軍節度使兼領殿前都指揮使職事秦國公累贈公之<lb/>
<pb n="KR4d0162_WYG_048-14b"/>
太師秦國公祖妣檀氏雍氏妣賈氏劉氏配董氏繼室<lb/>
張氏俱贈秦國夫人男四人少傅其長也居中執中從<lb/>
父戰殁彦中未仕女二人長適鄉貢進士王公宏次未<lb/>
行孫男三人偰左奉議郎知太宗正丞倓左承奉郎㒜<lb/>
右承事郎孫女六人長曰洞元嘗適右宣教郎直祕閣<lb/>
通判湖州軍州事劉正卒夫殁棄俗為道士年十九卒<lb/>
詔贈冲妙鍊師餘在室少傅以某年某月某甲子塟公<lb/>
於吳興武康縣崇仁鄉楊村翔鳯山之麓張夫人祔焉<lb/>
<pb n="KR4d0162_WYG_048-15a"/>
一日偰以少傅公嘗來請銘某得公行實讀之三復慨<lb/>
嘆嘗觀韓愈為田洪正作廟銘載誌語曰維洪正父子<lb/>
繼忠孝予維寵嘉之是以命汝愈銘文辭至今焜耀簡<lb/>
冊今魏公與公挺身許國出萬死一生之計英烈凜然<lb/>
精爽如在與日月争光可也豈田氏父子所得比耶宜<lb/>
得一世名儒發揚遺懿閎大俊傑與韓子相後先而少<lb/>
傅屬銘乃逮不敏非理所宜既辭謝不獲則又惟念少<lb/>
傅身衛社稷為世寳臣南渡以來首挫强敵以寛主憂<lb/>
<pb n="KR4d0162_WYG_048-15b"/>
幽閨婦女皆能道之祖孫三世勲徳之茂前古所無及<lb/>
兹升平帝眷有加位列九棘寵數優異盖事之稱抑又<lb/>
知天之所以報公父子者在兹也降及諸孫俱勵於學<lb/>
偰以藝文取髙第兄弟彬彬以切以磋以光其宗光大<lb/>
未艾豈人力也哉豈人力也哉某誠固陋然此而不銘<lb/>
尚誰銘銘曰<lb/>
　　岳岳惟公　　慷慨即戎　　沈毅偉傑<lb/>
　　益習文業　　急病遜夷　　不見所難<lb/>
<pb n="KR4d0162_WYG_048-16a"/>
　　與敵周旋　　人後身先　　爬沙減底<lb/>
　　摧鋒䧟堅　　義勇冠軍　　威名乃宣<lb/>
　　東南承平　　驟罹㓂警　　既蹂杭睦<lb/>
　　連城巷哭　　公佐主帥　　往靖東浙<lb/>
　　披山剔洞　　破其蟻結　　維時黄巖<lb/>
　　别酋固拒　　慿髙下石　　士卒反顧<lb/>
　　公以輕騎　　出賊之背　　揚雄噪呼<lb/>
　　賊大驚潰　　乃被重鎧　　蹈火突入<lb/>
<pb n="KR4d0162_WYG_048-16b"/>
　　生致渠魁　　窘不得逸　　逮居建寧<lb/>
　　虜啣宿寃　　摶虚麕至　　叩城有言<lb/>
　　爾父迫我　　掩我骨月　　亟以城䧏<lb/>
　　尚貸爾僇　　公曰此身　　惟國是許<lb/>
　　不以膏血　　為爾釁皷　　於時寨兵<lb/>
　　僅餘老穉　　感激聴命　　有死無二<lb/>
　　人誰不死　　公死何尤　　有臣若斯<lb/>
　　不為國羞　　天監在下　　報爾子孫<lb/>
<pb n="KR4d0162_WYG_048-17a"/>
　　世公世師　　有耀其門　　我作銘詩<lb/>
　　大書深刻　　用侈厥慶　　詔於罔極<lb/>
　　　宋故恩平郡夫人劉氏墓碑<lb/>
紹興八年冬某待罪史官執筆螭陛而殿帥楊公毎相<lb/>
遇於東廡下意色欵欵不相配夷明年春見語曰存中<lb/>
逮事祖母恩平郡夫人蒙教育之恩甚厚塟十年矣而<lb/>
碑銘未立私心恧焉敢以累子某曰公家世忠孝聞於<lb/>
三晉而公復以勲績被寵遇致位通顯益大厥家其繼<lb/>
<pb n="KR4d0162_WYG_048-17b"/>
述先懿宜有人顧安取此然不得辭既而觀夫人行實<lb/>
而感周南之詩婦人能勉其君子以正字應書法謹叙<lb/>
而銘之夫人姓劉氏其先居相臺後徙開封遂為封人<lb/>
祖斌事<hi>闕</hi>　　　　　　　　星馳斛之且曰太師貸<lb/>
脅從無知之民不可以數計師還諸將請優加褒異特<lb/>
進五階至脩武郎叙遷敦武郎知麟州建寧户雜畨漢<lb/>
嚚訟難以理曉公剖决曲當上下悦服主不忍欺初契<lb/>
丹驍將小䕶虜奔於西戎居清肅河清軍招集散亡雜<lb/>
<pb n="KR4d0162_WYG_048-18a"/>
西北胡羌衆十數萬破豐州攻麟府城寨魏公統領麟<lb/>
府路軍馬屢摧敗之盡得其父母妻子靖康初金人圍<lb/>
太原冬十月驅幽燕叛亡與夏人奚人等與大至建寧<lb/>
既合圍䕶虜叩城語公曰爾乆奪吾偏頭獨建之居又<lb/>
敗釡竈山掩我骨肉吾忍死至今爾舉城降我全汝軀<lb/>
命不然皆韲粉矣時寨兵精銳悉從折可求死於交城<lb/>
之戰所餘纔老弱百數衆守勿堅公毅然曉衆曰汝等<lb/>
父兄俱死於敵於汝為仇不待吾言而後喻也上報國<lb/>
<pb n="KR4d0162_WYG_048-18b"/>
恩下雪親寃在此時矣衆乃聴命日夜奮勵縋城撓賊<lb/>
斬獲甚衆賊怒濟師急攻閲旬城中矢盡公嚮麟府再<lb/>
拜訣曰兒報國以身不得復為考子矣左右皆泣下不<lb/>
忍仰視頃之城䧟公揮短兵力戰殁於闤闠時十有八<lb/>
日也年四十有四二子死之闔門俱䧟於城初魏公聞<lb/>
圍建寧曰吾兒死矣其忠勁類我巳而果然公熟古將<lb/>
方畧能洞敵情毎從魏公初總管為承典副師金人長<lb/>
驅河東郡以城降者過予永兵河虜俾夫人擕家之屬<lb/>
<pb n="KR4d0162_WYG_048-19a"/>
夫人執義不從總管曰吾効死於此然不可以無後以<lb/>
百口累夫人夫人泣涕訣曰百口責在我君無顧家受<lb/>
國深恩無臨難茍免永興䧟總管以死節聞夫人號慟<lb/>
不自勝既而曰我夫得其死矣未亡人復何憾時道梗<lb/>
多剽敓行次成州奥亭縣尉郭先將夫人所齎厚與盗<lb/>
劉敢戰以兵圜之敢戰騎卒有嘗𨽻總管麾下者語其<lb/>
徒曰此長安楊總管家屬無輙犯也衆皆竦然夫人抗<lb/>
聲呼敢戰曰劉侯爾名將家子今舉義當為上帥無乆<lb/>
<pb n="KR4d0162_WYG_048-19b"/>
在草路隤其家聲敢戰盖太尉劉發之辟從也感夫人<lb/>
之言流涕再拜請姑事夫人且願因夫人求受節制於<lb/>
成州夫人遣建以其情告成守曰必許之外可無㓂内<lb/>
益勝兵一舉而两得成守以為然既而僚屬屬曰楊夫<lb/>
人果免於難雖古智謀之士何以加至興元聞孫存中<lb/>
扈駕南巡屢立戰名喜曰我孫㓜不凡固宜有此我當<lb/>
犯鋒鏑趨行在所冀一見而死願畢矣明年冬發二蜀<lb/>
閲半嵗會存中於建康是秋遽以疾終實建炎三年八<lb/>
<pb n="KR4d0162_WYG_048-20a"/>
月二日也享年六十有三累封至宜人以存中追贈恩<lb/>
平郡夫人存中以其年九月十日塟夫人於建康蔣山<lb/>
西草堂之原男四人曰震敦武郎靖康初知麟州建寧<lb/>
寨夏人與契丹將小䕶虜㓂河東死于賊追贈太師次<lb/>
曰霖鄉貢進士次曰雲承信郎皆早卒次曰霆承節郎<lb/>
後夫人一月卒女三人適鄉貢進士王仲舉靳亮何充<lb/>
孫男七人長曰存中殿前副虞候保成軍節度使主管<lb/>
殿前司公事武功郡開國侯食邑一千戶實封二百戶<lb/>
<pb n="KR4d0162_WYG_048-20b"/>
次曰居中執中皆從其父死難曰師中秉義郎曰彦中<lb/>
安中守中皆承信郎孫女三人長適鄉貢進士王公宏<lb/>
次未行曽孫三人曰偰成忠郎閣門祗候曰倓曰㒜曽<lb/>
孫女四人在室嗚呼恩義相勝平時士夫處之稱以為<lb/>
難而夫人判之於倉猝擾攘之間不失其正名到於今<lb/>
伉儷俱榮斯亦竒矣論者以是深數之至孫鼎貴間闗<lb/>
東來僅如其志不克乆受鍾鼎之飬事為可矜豈為善<lb/>
之報不於其身於其後人兹可信耶銘曰<lb/>
<pb n="KR4d0162_WYG_048-21a"/>
　　夫人之徳　　式是嬪則　　恭順且直<lb/>
　　以嚴其身　　有彛有倫　　壼政以振<lb/>
　　允毅楊公　　秉心恪志　　國爾忘躬<lb/>
　　聞命引途　　不介以驅　　何有厥挐<lb/>
　　夫人亹亹　　克相君子　　惟義所止<lb/>
　　生死之决　　雖古猛烈　　志義或蹶<lb/>
　　曽是閨門　　謂此斷恩　　慷慨以論<lb/>
　　聲實播聞　　縉紳云云　　有苾其芬<lb/>
<pb n="KR4d0162_WYG_048-21b"/>
　　夫人來東　　孝孫之從　　受飬則豐<lb/>
　　惟時孝孫　　日侍帝閽　　帝顧為溫<lb/>
　　車服煒煒　　歸奉燕喜　　惟其有此<lb/>
　　曽未更時　　壑舟巳移　　孝孫孔悲<lb/>
　　惟積也厚　　厥報未究　　以溢我後<lb/>
　　迤迤新岡　　川流泱泱　　慶如許長<lb/>
　<lb/>
　苕溪集巻四十八<lb/>
</p>
<p>
</p>
  </div>
</body>
</text>
</TEI>
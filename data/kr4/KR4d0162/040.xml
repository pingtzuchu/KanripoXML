<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集卷四十</head>
    <p>
<pb n="KR4d0162_WYG_040-1a"/>
欽定四庫全書<lb/>
　苕溪集卷四十　　　　　宋　劉一止　撰<lb/>
　　外制<lb/>
　　　趙彬除左正議大夫徽猷閤直學士充環慶路<lb/>
　　　　經畧安撫使<lb/>
勅朕東廵吴㑹西顧陜關痛疆事之繹騷念逺臣之暌<lb/>
隔逮此輿圖之復始聞音驛之傳可無渙恩昭示至意<lb/>
具官某負絶羣之噐茂經逺之才身蹈險艱嵗月滋久<lb/>
<pb n="KR4d0162_WYG_040-1b"/>
心存丹赤始終不渝仰周室之中興幸漢官之復見封<lb/>
章首至誠悃昭然兹用歎嘉載頒寵賚搃一道兵民之<lb/>
寄叅五官英俊之游于爾有光豈予敢吝噫以安以治<lb/>
在威徳之並行惟孝惟忠見君親之兩重秪服明命益<lb/>
𢡟壯猷可<lb/>
　　　劉昉除祠部郎官陶愷除金部郎官<lb/>
勅具官某朕簡求實能分任庻政爰重諸郎之選以清<lb/>
列宿之行爾等才識之優論議之懿見於已試甚有休<lb/>
<pb n="KR4d0162_WYG_040-2a"/>
聞兹錫賛書以爾昉治邦禮以爾愷治邦財尚勉之哉<lb/>
無忝朕命可<lb/>
　　　王松改轉敦武郎<lb/>
勅具官某爾奮身戎行以勞見録并陞官秩是曰異恩<lb/>
益勵後圖無羞朕命可<lb/>
　　　樓炤磨勘轉左朝奉大夫<lb/>
勅朕操八柄以馭臣用三載而考績爰定進階之典以<lb/>
為經久之規凡厥有官率由此道具官某識洞今古學<lb/>
<pb n="KR4d0162_WYG_040-2b"/>
通天人擢自時髦偏儀要路更兩禁腹心之重司内朝<lb/>
典册之嚴㑹課三銓頗念服勞之久進官一列兹惟錫<lb/>
命之新益𢡟猷為嗣有褒寵可<lb/>
　　　樓炤除端明殿學士簽書樞宻院事<lb/>
勅天武地文所以妙生成之化左仁右義所以行威徳<lb/>
之權深惟撥亂之原實在本兵之地體隆参伍位亞疑<lb/>
丞敷求得人兹朕有命具官某惇大篤實疏通敏明學<lb/>
博古而通今氣絶羣而邁往蹈履聖賢之域從容禮義<lb/>
<pb n="KR4d0162_WYG_040-3a"/>
之間大册髙文悉出其手崇論宏議有補於時力佐中<lb/>
興功居大半蔽自朕志申錫賚書爰陞祕殿之華進貳<lb/>
樞廷之重併加徽數庸示寵私噫留公在朝已覺强藩<lb/>
之悔過干木為政豈止諸侯之息兵尚殫不貳之謀以<lb/>
永無窮之聞可<lb/>
　　　陳桶除福建路轉運副使<lb/>
勅具官某朕惟在昔之君為官擇人非特量才授職而<lb/>
求其稱焉抑威畏所加一方之人素所服習而愛慕畏<lb/>
<pb n="KR4d0162_WYG_040-3b"/>
仰之則令行禁止朞月而已可也况於久乎爾文學行<lb/>
義照映朝紳鄕自近班出臨閩郡越數嵗矣民思之若<lb/>
父母然朕于是知因任之道莫此為先惟時將輸肆復<lb/>
命汝庻幾毋怠吾事且慰彼民爾往茂哉可<lb/>
　　　吴表臣兼侍講<lb/>
勅朕承祖宗之貽訓紹金華之絶業爰開經幄燕見近<lb/>
臣維繹至言考質疑義庻㡬講習之學與子大夫共之<lb/>
以爾具官某行如古人學探聖域論議雅奥實獲我心<lb/>
<pb n="KR4d0162_WYG_040-4a"/>
是用陞爾勸講之官益廣舊聞非但舉行故事而已爾<lb/>
其𢡟哉可<lb/>
　　　馮檝兼侍講<lb/>
勅天子之學謂之太學自致知格物誠意正心推而上<lb/>
之至于明明徳於天下非但離文析字分别異同類章<lb/>
句儒而已也以爾具官某行誼髙潔不替家風論議淵<lb/>
源率有師祖錫以賛書之寵俾参帷幄之榮惟爾敷繹<lb/>
所聞見之問辯庻㡬三道之要有開朕心豈不韙哉可<lb/>
<pb n="KR4d0162_WYG_040-4b"/>
　　　崇奉几筵内人掌字邢念二轉典字紅霞帔岳<lb/>
　　　　不惜陳榮奴陳慶惜劉伴兒任嘉奴王大娘<lb/>
　　　　等並轉掌字<lb/>
勅掖庭之選必自良家女御之員實参内治爾等率義<lb/>
蹈憲温而有儀相予誠孝之思不失敬恭之指就陞秩<lb/>
序是用勸勞祗服寵榮尚圖稱塞可<lb/>
　　　蔡年世任太平州通判修復官私圩田増収到<lb/>
　　　　租米七萬九千八百六十三石奉聖㫖轉一<lb/>
<pb n="KR4d0162_WYG_040-5a"/>
　　　　官<lb/>
勅具官某朕惟農天下之大本民所恃以養生者也故<lb/>
鄕者下營田之令督勸農之官且察其勤惰而賞罰加<lb/>
焉爾奉職恪䖍績效著見進階一等以示寵榮尚其勉<lb/>
旃服此明訓可<lb/>
　　　宋輝改除應天府路轉運副使依舊權京畿都<lb/>
　　　　轉運使<lb/>
勅具官某朕惟興王之都郊圻千里自更戎壘田萊多<lb/>
<pb n="KR4d0162_WYG_040-5b"/>
荒今輿地之来歸想遺黎之鼓舞乃命膚使周爰咨諏<lb/>
爾簡易純誠濟以精敏荐膺試用厥聞甚休往敷及物<lb/>
之仁毋墮觀風之職至于將輸之事爾所習焉惟既厥<lb/>
心嗣有褒寵可<lb/>
　　　李利用除河南府路轉運判官<lb/>
勅具官某畿右一道分𨽻陪都異時浩煩弊於兵賦既<lb/>
周星紀版圖復歸敷求忠信之良往布惠綏之政以爾<lb/>
性識警敏達於事機厲志激昻行不擇利兹用付以輸<lb/>
<pb n="KR4d0162_WYG_040-6a"/>
將之任爾其𢡟哉俾利疚日聞奸欺屛息桴鼓不鳴於<lb/>
閭里遺黎自勸於耕桑而公私無匱急之憂則予汝嘉<lb/>
是曰稱職可<lb/>
　　　右通直郎權尚書刑部侍郎陜西宣諭使周幸<lb/>
　　　　磨勘轉右奉議郎<lb/>
勅朕以官職之事煩子大夫用之則以公待之則以恕<lb/>
故於三嵗進階之典茍無過咎則不棄焉而况宣力四<lb/>
方者乎具官某執義甚堅禔身有道服勤王事靡敢辭<lb/>
<pb n="KR4d0162_WYG_040-6b"/>
難再稽積日之勞乃應序選之格雖非異數庸示至懐<lb/>
尚體訓辭更思後效可<lb/>
　　　經武大夫兼閤門宣賛舍人侍衞歩軍司統制<lb/>
　　　　軍馬武紏依赦書内指揮轉一官<lb/>
勅具官某爾有位於軍服勤既久肆因慶賚俾進官聨<lb/>
尚勉之哉無忘報稱可<lb/>
　　　右武大夫魏俊換給付身<lb/>
勅具官某爾有位於軍服勤既久載稽功伐錫以命書<lb/>
<pb n="KR4d0162_WYG_040-7a"/>
尚體訓言更圖来效可<lb/>
　　　謝祖信權吏部侍郎<lb/>
勅朕於虞書求知人任使之道而得兩言曰敷奏以言<lb/>
明試以功而已然後知言之足以觀人也審矣而况見<lb/>
之於行事者乎具官某學探古今之祕識窮事物之幾<lb/>
粤自簡知載為御史抱純誠而不貳嫉奸惡其如仇朕<lb/>
用嘉之擢登法從之聫授以天官之副非特以為寵也<lb/>
銓縂之任條目至煩弗究其原則予奪之公或亂於可<lb/>
<pb n="KR4d0162_WYG_040-7b"/>
否之似朕於此試功焉爾其𢡟哉可<lb/>
　　　陳規知順昌府<lb/>
勅潁隂天下名郡異時牧守多名卿賢大夫善政流風<lb/>
猶有存者詔令暌隔一紀於兹今輿地之來歸想遺黎<lb/>
之鼓舞兼求慈惠之長往敷布濩之仁以爾具官某性<lb/>
本純誠才兼文武忠以許國説以使民錫之左符綏厥<lb/>
舊俗庻㡬底績有當朕心書曰不剛不柔厥徳允修爾<lb/>
其懋焉可<lb/>
<pb n="KR4d0162_WYG_040-8a"/>
　　　廖剛磨勘轉左朝請郎常同轉左朝奉大夫<lb/>
勅朕承奕世之詒謀遵有虞之遺法克施庻政執兩端<lb/>
而用中以馭羣臣率三載而考績爰立序遷之典是為<lb/>
經久之規具官某具絶特超詣之才𢡟篤實深醇之學<lb/>
升華法從為時老成載稽積日之勤乃進應階之格雖<lb/>
非異數庸示不忘尚勵逺猷以須後效焉可<lb/>
　　　晏敦復寳文閣直學士知衢州<lb/>
勅侍從之臣入則獻可替否效論思之益出則承流宣<lb/>
<pb n="KR4d0162_WYG_040-8b"/>
化躬捍城之勞盖其志在國家而不在於其身則朕之<lb/>
所以委任責成與待遇優禮之意亦示無有内外之間<lb/>
焉具官某養氣純全執義堅固粤從簡㧞黽勉事功旋<lb/>
居封駮之司再領銓衡之任果敢健决初無所私朕允<lb/>
兹耆艾之謀未覺歳時之久抗章引疾慨莫得留爰陞<lb/>
延閣之華仍俾左符之重衢當孔道股肱行朝爾見吏<lb/>
民宜敷惠澤俾民服朕化吏畏爾明則為稱職尚勉之<lb/>
哉可<lb/>
<pb n="KR4d0162_WYG_040-9a"/>
　　　王師心大理寺丞<lb/>
勅具官某廷尉列属議法持平非忠恕明允之士弗以<lb/>
處也考擇之際僉曰汝能尚其勉之可<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0162_WYG_040-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　苕溪集卷四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集巻十八</head>
    <p>
<pb n="KR4d0162_WYG_018-1a"/>
欽定四庫全書<lb/>
　苕溪集巻十八　　　　　　宋　劉一止　撰<lb/>
　　表<lb/>
　　　謝賜勅書表<hi>以下皆代作</hi>
廟謨素定天討將行奉徳意之丁寧増懦𠂻之激烈臣<lb/>
中謝恭惟皇帝陛下溫文恭儉邁古盛王威武神靈如<lb/>
我藝祖相上帝以遏亂略整六師以修我戎時巡山川躬<lb/>
勞將士申嚴列壁拱固四封充暴衣露盖之難洗聖父<lb/>
<pb n="KR4d0162_WYG_018-1b"/>
哲兄之憤惟時有衆共識至情上念君親忍此勤苦誰<lb/>
非子弟能不慨嗟而臣攝令帥符屬當郡寄玉帛萬國<lb/>
莫叅班瑞之榮梐枑再重徒劇揺旌之念<lb/>
　　　道君皇帝升遐寧徳皇后上仙慰表<lb/>
臣某言今月某日伏惟尚書省劄子奉聖㫖何蘚奉使<lb/>
囘得大金副元帥書某報道君皇帝乆違和豫厭世升<lb/>
遐寧徳皇后亦已上仙者訃來萬里悲動九躔惟時舊<lb/>
臣孰不哀隕臣誠哀誠痛頓首頓首恭以道君太上皇<lb/>
<pb n="KR4d0162_WYG_018-2a"/>
帝臨御二紀勤勞百為昭天漏泉徳澤深厚移風易俗<lb/>
禮樂燦明悉本三王之仁不享五帝之夀寧徳皇后母<lb/>
儀克備坤徳無私謂當從革路以歸副寢門之問省禍<lb/>
遽若此天不可知伏惟皇帝陛下聖情難居孝思罔極<lb/>
冀免從於中制用俯慰於下民臣伏恨職守所拘不獲<lb/>
匍匐奔走闕庭臣無任哀摧哽塞之至謹奉表稱慰以<lb/>
聞臣某誠哀誠痛頓首頓首謹言<lb/>
　　　賀皇太后還闕表<lb/>
<pb n="KR4d0162_WYG_018-2b"/>
天地合符宗祊降祉用錫一人之慶克諧二聖之歡臣<lb/>
中賀臣聞天下不足解憂聖徳無加於孝矧慈顔之乆<lb/>
隔在嬰慕以何勝皇帝陛下心存問寢之期目想囘鑾<lb/>
之節中夜起坐或自攬於衣裘當食興懐致屢遺於七<lb/>
箸廣愛孚於逺邇精意通於幽明俾鄰國之改圖奉安<lb/>
輿而還闕大横得兆不殊代邸之迎相見如初寧比城<lb/>
潁之樂羣情胥洽異議知慙故應擊壌之謡皆若見親<lb/>
之喜兹盖皇帝陛下㤙覃萬國道冠百王北伐南征威<lb/>
<pb n="KR4d0162_WYG_018-3a"/>
靈有赫東漸西被聲教無私眷求同徳之臣益懋享天<lb/>
之實再興絶統成此大功今昔之所未聞書傳之所不<lb/>
載方將謹嵗時之溫凊備陸海之膳羞追十六載之艱<lb/>
虞事為既往衍億萬年之福禄樂未渠央臣望逺修門<lb/>
身居散吏奉觴稱夀莫陪漢殿之九賔向日傾心敢替<lb/>
封人之三祝<lb/>
　　　車駕巡幸浙右起居表<lb/>
臣某言伏審車駕巡幸駐蹕浙右者興周宣北伐之師<lb/>
<pb n="KR4d0162_WYG_018-3b"/>
雷霆尚閉舉虞舜東巡之典嵗月靡差帝肯幸臨臣用<lb/>
鼓舞臣中謝恭惟皇帝陛下飾離明而普照體乾健以<lb/>
自强親駕戎車往綏楚甸増山川之震叠還㝢縣之清<lb/>
夷賊氣不揚邊塵頓息惟神靈威武所變化信是優為<lb/>
雖險阻艱難之備嘗靡懐寧處念本根之攸重儼容衛<lb/>
以載旋班瑞諸侯時事既歸於宰旅占星東井王略行<lb/>
及於舊都臣叨奉使華屬在鄰境仰雲霄而路隔傾葵<lb/>
藿以心揺<lb/>
<pb n="KR4d0162_WYG_018-4a"/>
　　　車駕駐蹕建康起居表<lb/>
展義時巡觀風都會六龍所指百神駿奔臣中謝恭惟<lb/>
皇帝陛下昩旦視朝齋居决政永念無疆之服克安有<lb/>
截之區乃眷建康乆騰王氣龍蟠虎踞寧論割據之英<lb/>
雄地僻天開赫有中興之氣象逺阻淮浸近控江濤苑<lb/>
長洲而滄海陵既包吳分城方城而池漢水仍擁楚疆<lb/>
方將尋周瑜魯肅之師倚王導謝安之佐内殄冦警外<lb/>
威𦍑酋勝筭可期成功有韙后來無罰已聞家室之寧<lb/>
<pb n="KR4d0162_WYG_018-4b"/>
時邁其邦終冀干戈之戢臣身縻藩服望逺天威莫叅<lb/>
班瑞之榮徒切揺旌之念<lb/>
　　　車駕駐蹕平江起居表<lb/>
展義楚疆壯古都之勝勢觀風吳會駐鳴蹕之清塵民<lb/>
物忻愉山川震叠臣中謝恭惟皇帝陛下受天明命興<lb/>
我有邦躬堯帝之聖神稟成湯之勇智念三年大聘既<lb/>
享備於多儀而五載一巡實遵行於故事儼漢官之容<lb/>
衛慰夏諺之歌謡方將整六師以修我戎相上帝以遏<lb/>
<pb n="KR4d0162_WYG_018-5a"/>
亂略仰威靈之頓邇覺藩翰以増雄臣猥以謭才誤當<lb/>
分閫萬國玉帛莫趨禹會之班千里舳艫想見摐揚之<lb/>
盛<lb/>
　　　車駕巡幸越州逺迎奏表<lb/>
六龍在御萬騎前驅俾方岳之各朝肆覲東后念室家<lb/>
之相慶奚獨後予頒詔幸臨載途呼舞臣中謝恭惟皇<lb/>
帝陛下勵精庶士若昔大猷躬觀風問俗之勞振黜幽<lb/>
陟明之典眷此名郡實為奥區菲食卑宫欽念禹功之<lb/>
<pb n="KR4d0162_WYG_018-5b"/>
逺苦身焦思俯憐越霸之勤曩覽古以興懐見登堂而<lb/>
賦詠惟時金石既傳帝作之歌今我臣民果契天臨之<lb/>
寵山川改觀日月揚光臣猥以匪才辱在守土仰威靈<lb/>
之廣被知封略之再恢舞干羽於两階將見逺夷之格<lb/>
執玉帛者萬國獲陪近侍之班心劇旌揺耳傾鳴蹕<lb/>
　　　車駕駐蹕冬至日徳音表<lb/>
法駕幸臨方仰威靈之近綸音下霈更深布濩之仁凡<lb/>
在生成咸知愛戴臣中謝竊以昊天其子實嘉時邁之<lb/>
<pb n="KR4d0162_WYG_018-6a"/>
勤吾王不遊曷慰夏諺之望盖臣民均以為幸則徳澤<lb/>
之所當宣如彼周王綏兆民於侯服攷之漢代赦除死<lb/>
於汾隂踵事増嚴於今為盛恭惟皇帝陛下應天以實<lb/>
御衆以寛兢業萬幾所其無逸哀矜庶獄寧失不經<lb/>
命觀雲而必書用集迎長之福謂法雷而順動宜疏作<lb/>
解之恩徳意周旋訓辭惻怛囹圄縲繫既蕩滌而一空<lb/>
田里賦輸所蠲除者億計已見室家之相慶庶幾弓矢<lb/>
之載櫜臣敢不推廣上恩務消民瘼嘉與懐生之類共<lb/>
<pb n="KR4d0162_WYG_018-6b"/>
生和氣之游<lb/>
　　　　行在起居表<lb/>
臣某伏聞皇帝陛下若古昔之大猷稽祖宗之故事時<lb/>
巡方岳寵綏江淮顧惟藩屏之臣頓覺威靈之近臣中<lb/>
謝恭惟皇帝陛下齋居决政昩旦視朝御衆以寛應天以<lb/>
實逺近祗徳冦戎革心肆涓剛辰遵行曠典展義修禮<lb/>
駐蹕近旬山川震肅神物欣愉奔走後先罔不受職臣<lb/>
猥以守土不獲躬詣行在瞻望天日神爽飛馳<lb/>
<pb n="KR4d0162_WYG_018-7a"/>
　　　百官謝賜春衣表<lb/>
自天錫命拜賜謹時凡在周行同深欣戴臣中謝恭惟<lb/>
皇帝陛下智臨九有道冐羣生文王積康田之功務求<lb/>
民隠夏后置黻冕之美特重禮容雖恭儉之獨持在匪<lb/>
頒而不廢子衣之安且吉並詫君恩舞雩之詠而歸則<lb/>
非臣志尚竭疲駑之力共酬覆露之仁<lb/>
　　　謝賜厯日表<lb/>
秘䇿授時盖以前於民用清臺告朔乃誕布於王正凡<lb/>
<pb n="KR4d0162_WYG_018-7b"/>
厥有邦共承大賜臣中謝恭惟皇帝陛下用夏厯數在<lb/>
舜璣衡備經天緯地之功騐合璧連珠之應嗤太初之<lb/>
三統陋元和之四分出治明堂親班月令惟此初常之<lb/>
典是為經乆之規臣敢不祗奉成書克遵常憲協金穣<lb/>
之處用謹始於農祥導王氣之和益躋民於夀域<lb/>
　<lb/>
　<lb/>
　苕溪集巻十八<lb/>
</p>
<p>
</p>
  </div>
</body>
</text>
</TEI>
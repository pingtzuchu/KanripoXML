<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集巻四十七</head>
    <p>
<pb n="KR4d0162_WYG_047-1a"/>
欽定四庫全書<lb/>
　苕溪集巻四十七　　　　宋　劉一止　撰<lb/>
　　外制<lb/>
　　　林積仁廣東運副劉景真淮西運判沈禹卿江<lb/>
　　　　西提鹽<lb/>
勅具官某丁口田賦之入㩁山煮海之利以佐人農部<lb/>
使者實司其責故於選任未嘗敢輕爾等皆以才稱屢<lb/>
更試用分行一道往究厥能至於問俗觀風禁姦戢暴<lb/>
<pb n="KR4d0162_WYG_047-1b"/>
亦爾等所宜也可不懋哉可<lb/>
　　　右迪功郎于定逺管押廣南市舶司乳香至行<lb/>
　　　　在與循一資<lb/>
勅具官某有司以舶商之貨歸於朝廷馳驅迢途視惟<lb/>
謹進階一列用答爾勤可<lb/>
　　　晁謙之權戶部侍郎<lb/>
勅朕惟艱難以來費出日廣金榖之問朝廷是憂豈無<lb/>
精敏之才任此盈虛之責疇咨在位我得其人具官某<lb/>
<pb n="KR4d0162_WYG_047-2a"/>
謀府靚深器資宏逺洊更煩使綽有能名兹從宰士之<lb/>
聨攝貳版曹之政進班侍從寵絶等夷往盡乃心務揚<lb/>
厥職惟心計之妙接武於孔桑而錢流之稱抗行於晏<lb/>
巽斯為稱職不愧異恩可<lb/>
　　　梁汝嘉寳文閣直學士提舉江州太平觀<lb/>
勅朕於近臣視同一體謂出處之事雖異而勞逸之任<lb/>
宜均曲軫其私率歸於厚具官某平由簡㧞洊試劇煩<lb/>
識洞照於幾㣲才毎優於盤錯再復版曹之貳旋躋常<lb/>
<pb n="KR4d0162_WYG_047-2b"/>
伯之聨方須經乆之圖遽上乞閒之疏西清通籍真館<lb/>
奉祠欽予從欲之仁適爾會心之樂往思其稱無替厥<lb/>
終可<lb/>
　　　曹偉明自陜西諸路節制司差赴行在陛對特<lb/>
　　　　改合入官<lb/>
勅具官某爾保心王室悔罪却歸賜對使朝敷奏有序<lb/>
超陞官秩併滌舊汙祗服訓辭無忘報塞可<lb/>
　　　程邁就陞徽猷閣直學士知饒州<lb/>
<pb n="KR4d0162_WYG_047-3a"/>
勅鄱陽古郡控江帶湖民物阜饒甲于一道屬者嵗饑<lb/>
艱食農夫皆病師帥之任求所以惻怛憂民如朕心者<lb/>
付之則庻幾焉具官某法從老成志行堅正政術之敏<lb/>
為時吏師是用異畀左符就陞内閣輟自近甸往綏逺<lb/>
民爾其振廪勸分薄斂已責荒政所急罔有遺逸長材<lb/>
固異於侏儒利刃不辭於盤錯欽予成命益懋乃猷可<lb/>
　　　游損金部郎官<lb/>
勅具官某文昌列屬匪賢不居而職金總財用之出入<lb/>
<pb n="KR4d0162_WYG_047-3b"/>
其事為重以爾損名卿之子行義甚修俾服厥官公議<lb/>
惟允尚思砥礪以稱茂恩可<lb/>
　　　祝師龍太府寺丞<lb/>
勅具官某太府之職出納邦財丞於其間事任惟劇爾<lb/>
才能小異達於聴聞往服厥官以佐爾長可<lb/>
　　　蘇符禮部侍郎<lb/>
勅朕惟先王備禮通於天地和樂格於祖考制作之妙<lb/>
必既其實不於其文後世禮樂之意既亡而鐘鼓玉帛<lb/>
<pb n="KR4d0162_WYG_047-4a"/>
之末尚多闕焉况其實乎祝史於是揖遜其間其君以<lb/>
為迂濶於是則所謂宗伯之職盖亦名存而已具官其<lb/>
學有家法行如古人迴翔禁省之嚴備罄討論之益李<lb/>
揆第一豈惟推重於中朝張鷟無雙頗亦見詢於異域<lb/>
春官之貳名實具宜爾其引義據經斟酌損益使一代<lb/>
之典復出於搶攘之餘則朕復古之功於是乎在可不<lb/>
勉哉可<lb/>
　　　胡士特除寳文閣學士川陜宣撫副使諸路並<lb/>
<pb n="KR4d0162_WYG_047-4b"/>
　　　　聽節制<lb/>
勅三秦天下兵勁之地全蜀坤維斗絶之區並列師屯<lb/>
宏開幕府以壮山河之勢以張貔虎之威不有重人孰<lb/>
膺異選具官某疏通英特篤厚粹深學博古而達今氣<lb/>
絶羣而邁往雍容持槖有獻可替否之風慷慨從戎有扶<lb/>
顛持危之志資實兼於文武身毎繫於重輕一昨蔽自<lb/>
朕心出當閫寄方畧<graphic n="KR1509" url="https://raw.githubusercontent.com/kanripo/KR-Gaiji/master/images/KR1509.png" mimeType="image/png"/>超於前古精神重折於遐衝兹<lb/>
錫贊書益隆眷委正齋壇之寵數儼上將之威容井鉞<lb/>
<pb n="KR4d0162_WYG_047-5a"/>
參旗制兩地兵戎之命雲章金畫冠五閣英俊之游乆<lb/>
矣疇咨莫如汝可噫謀晉國之帥盖難其人顧重廷之<lb/>
臣無出其右祗服明訓適觀壯猷可<lb/>
　　　賜樓炤辭免恩命不允詔<lb/>
勅樓炤省所奏乞辭免新除翰林學士恩命具悉翰墨<lb/>
之林儒者以為極任文章之職他才不可得兼昔有成<lb/>
言朕所遴選嚴助在漢稱淮南諭意之辭陸贄居唐見<lb/>
山東揮涕之詔豈特討論修飾之有頼抑亦理亂安危<lb/>
<pb n="KR4d0162_WYG_047-5b"/>
之是資卿以卓越之才淵源之學儀於要路綽有令名<lb/>
頃自東臺既兼北戶當疆場盈寧之始屬書詔填委之<lb/>
時文殆類於天成意悉如於朕出爰正為真之命屬於<lb/>
已試之良衆謂當然予猶恨晚而乃過形遜避殊咈眷<lb/>
懐况大號之巳行奚小亷之足尚所請宜不允故兹詔<lb/>
示想宜知悉<lb/>
　　　賜李綱辭免知潭州不允詔<lb/>
承命益恭傳嘉考父聞詔引道史稱汾陽朕思見古人<lb/>
<pb n="KR4d0162_WYG_047-6a"/>
置食三歎故於任用之際未嘗不加省焉卿氣節之髙<lb/>
議論之偉以身殉國畧見於前其自視宜在考父汾陽<lb/>
之間抑朕以是望卿湖湘帥藩徒得召重而封章再至<lb/>
退託不能似未亮于至懷亦少違於素志兹朕所以惑<lb/>
也卿其深體訓言亟祗厥服無使始終之義有愧前聞<lb/>
則朕亦與有知人之稱豈不韙哉所請宜不允<lb/>
　　　賜李綱再辭免知潭州允詔<lb/>
朕軫念逺民且以湖湘帥閫之重簡求宿望往鎮臨之<lb/>
<pb n="KR4d0162_WYG_047-6b"/>
卿許國之忠不擇地而安有自來矣兹覽來疏至於再<lb/>
三是何辭之力也重違卿意且復以真祠之禄從所便<lb/>
安抑不失朕體貌之意焉所請宜不允<lb/>
　　　賜張浚辭免知福州不允詔<lb/>
勅張浚省所劄子奏辭免資政殿大學士福建路安撫<lb/>
大使兼知福州恩命事具悉卿出入將相許國以身閲<lb/>
歴多艱忠勤不替朕方與民休息宣布惠慈増重帥垣<lb/>
載疇宿望矧甌閩雄勝卿所經行觀覽山川固嘗周知<lb/>
<pb n="KR4d0162_WYG_047-7a"/>
民隠雍容樽俎足以消弭姦萌分朕顧憂非卿孰可往<lb/>
兹厥服無事小亷所請宜不允<lb/>
　　　賜張浚再辭免知福州不允詔<lb/>
勅張浚云云具悉朕惟長樂為今名區分閫之嚴盖疇<lb/>
宿望卿以出將入相之器席經文緯武之才分朕顧憂<lb/>
僉言惟允矧山川勝麗未減昔游飾版輿以奉親慿熊<lb/>
軾以問俗為卿擇地無以加焉兹薦覽於來章似未孚<lb/>
於至意往其祗服勿復有辭所請宜不允<lb/>
<pb n="KR4d0162_WYG_047-7b"/>
　　　賜新除禮部侍郎蘇符辭免恩命不允詔<lb/>
勅蘇符省所奏辭免禮部侍郎恩命事具悉朕於六卿<lb/>
之貳必求望人共理之司尤為異選卿宏才偉識博物<lb/>
洽聞言必據經事皆守古論思之省禆益居多至於蒐<lb/>
補闕文參稽舊典宜卿之所樂聞也卿不知禮當誰知<lb/>
之其思承命之恭毋事循牆之避所請宜不允故兹詔<lb/>
示想宜知悉<lb/>
　　　賜新除工部侍郎李誼辭免恩命不允詔<lb/>
<pb n="KR4d0162_WYG_047-8a"/>
勅李誼省所奏辭免工部侍郎恩命事具悉卿秉心端<lb/>
慤植學粹醇往在諫垣著直諒多聞之益繼居詞掖見<lb/>
深厚爾雅之風譽處之休迴翔乆矣朕所深知而熟察<lb/>
也六卿之貳選任則優非予敢私實有公議往祗成命<lb/>
勿復多云所請宜不允故兹詔示想宜知悉<lb/>
　<lb/>
　<lb/>
　<lb/>
<pb n="KR4d0162_WYG_047-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　苕溪集巻四十七<lb/>
</p>
<p>
</p>
  </div>
</body>
</text>
</TEI>
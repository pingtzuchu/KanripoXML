<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集巻五十四</head>
    <p>
<pb n="KR4d0162_WYG_054-1a"/>
欽定四庫全書<lb/>
　苕溪集巻五十四　　　　宋　劉一止　撰<lb/>
　　閣學劉公行狀<lb/>
　　　曽祖臚贈尚書刑部侍郎<lb/>
　　　祖逢太子中允贈左光禄大夫<lb/>
　　　父撫贈右太中大夫<lb/>
　　　母王氏贈太碩人<lb/>
公諱一止字行簡湖州歸安人曽大父而降世以儒學<lb/>
<pb n="KR4d0162_WYG_054-1b"/>
名家伯祖述以直道清節事神宗為知雜御史疏新法<lb/>
得罪者也御史之子握年十八登進士第至龍舒守見<lb/>
公尚幼趨於前命賦詩操牘立就語竒出舒州喜且嘆<lb/>
曰此異童子吾宗其興乎未冠試太學屢先於多士聲<lb/>
稱籍甚丁内外艱跣哭就道見者為之感動家貧力𦵏<lb/>
無違禮有司欲請以公應八行選公曰行者士之常也<lb/>
謝不就宣和之三年始獲奏名禮部唱第廷中少年朋<lb/>
遊多已貴且顯至公名莫不舉笏相慶公視之泊如也<lb/>
<pb n="KR4d0162_WYG_054-2a"/>
監秀州都酒務人皆唁公宜在文字之職公不卑其官<lb/>
事以辦給長吏知公名未始以常僚待之秩滿遷為越<lb/>
州州學教授時翟汝文知州事翟公早入翰林於流輩<lb/>
鮮所稱許得公歡甚間出所為文屬公以定其藁至以<lb/>
詫客曰頗曽見人物如此乎公既代去避地於姚江有<lb/>
傅崧卿來攝郡政書禮數公即勸傅公起義師以赴國<lb/>
家之難至稱劉琨祖逖同寢之事語甚激烈傅公感慨<lb/>
流涕會李㕘政邴得祠過郡見公留語終日宻薦公人<lb/>
<pb n="KR4d0162_WYG_054-2b"/>
物議論宜在朝廷盖不使公知之建炎四年為詳定一<lb/>
司勅令所刪定官紹興改元召試館職因對䇿極言當<lb/>
世之務畧曰天下事不克濟者患在不為不患其難聖<lb/>
人不畏多難以因難而能圖爾昔吳王夫差既勝齊而<lb/>
子胥以為憂曰是吳命之不長也未幾果滅於越吳人<lb/>
侵楚及郢楚人大懼而令尹子西獨善曰乃今可為矣<lb/>
而楚以不亡是禍福倚伏果不可不為也如其不為而<lb/>
俟天命自回人事自正敵國自屈盜賊自平有此理哉<lb/>
<pb n="KR4d0162_WYG_054-3a"/>
上覽之稱善且諭近臣劉某所對剴切知治道乃欲驟<lb/>
用公而執政者不懌焉因除秘書省校書郎考試兩浙<lb/>
類試進士公語同列科舉方變欲文學之外通時務爾<lb/>
凡言渉浮靡者盡黜之既皆患無其人公袖出一軸曰<lb/>
是宜為首及啟號乃九成也九成以行誼推重鄉里餘<lb/>
多一時聞人衆始厭然服矣是年冬遷監察御史上疏<lb/>
論君子小人用否之辨以謂天下之治衆君子成之不<lb/>
足一小人敗之有餘君子雖衆道則孤小人雖寡勢易<lb/>
<pb n="KR4d0162_WYG_054-3b"/>
蔓且引易五陽决一隂其卦為决而繫辭則曰君子道<lb/>
長小人道憂也夫以五君子臨一小人不曰道消而曰<lb/>
道憂者盖上下交而志同如泰之時然後小人之道不<lb/>
行若徒能而使之憂則將圖之而無所不至矣朝廷行<lb/>
事無一定之議公又上疏言陛下憫宿蠧未除念紀綱<lb/>
不振政煩民困用廣財殫置司講究徳至渥也曽未聞<lb/>
有所施行恐以疑似之説欺陛下曰如此將失人心矣<lb/>
夫所謂失人心者刑政之苛賦役之多則失百姓之心<lb/>
<pb n="KR4d0162_WYG_054-4a"/>
好惡不公賞罰不明則失士君子之心若無則所失者<lb/>
小人之心耳失小人心而得百姓士君子之心何病焉<lb/>
願審其利害當罷行者斷自聖𠂻勿貳勿疑則事之委<lb/>
靡不振者悉舉矣上覽奏嘉納時庻事草創有司法令<lb/>
類以人吏省記而吏生因縁欲與則以與例進欲奪則<lb/>
以奪例陳公曰法令具在奸吏猶得侮之今一切聴其<lb/>
省記欺弊可勝言願以省記之文送勅令所定而頒焉<lb/>
公雖未嘗任其責而論事不一方手詔詢中外利害命<lb/>
<pb n="KR4d0162_WYG_054-4b"/>
大臣修政之日公即具言宣王内修政事者修其所謂<lb/>
攘夷狄之政而已如緩其所急先後倒置何修為哉今<lb/>
不過簿書獄訟與官吏遷除土木營建之務未見所當<lb/>
急也又言人才進用太遽而仕者或不由銓選朝廷之<lb/>
士乆而不出在外者雖有異能不見召用執親喪非軍<lb/>
事至起復為州縣官皆僥倖之門不塞而至公之路不<lb/>
開爾又請選近臣曉財利者倣唐劉晏法瀕江置司自<lb/>
辟官吏以制國用鄉村皆置義倉以備凶荒増重監司<lb/>
<pb n="KR4d0162_WYG_054-5a"/>
自轉運副使至提㸃刑獄並以曽任侍從官為之及令<lb/>
侍從臺諫各舉所知當是時雖中丞侍御史有論必咨<lb/>
公而後决明年秋遷起居郎奏事上前上迎語曰卿乃<lb/>
朕所親擢也自六察遷二史祖宗朝有幾公謝臣不足<lb/>
以知舊典尚記宣和間張徴李税與臣實同顧臣何以<lb/>
當此公既荷上知其在臺察巳刺口論事至是因靣對<lb/>
極陳堂吏宦官之蠧執政植私黨無憂國心翌日遂罷<lb/>
為主管台州崇道觀寓徳清傳舍杜門却掃自放於山<lb/>
<pb n="KR4d0162_WYG_054-5b"/>
水而詩文益清健閲三年召為尚書祠部員外郎奉神<lb/>
主於溫州未行改權發於袁州又改浙東路提㸃刑獄<lb/>
公事加直顯謨閣公盡心庻獄每行部其株連乆繫獄<lb/>
者釋遣動數百十人守令至盱眙而民或畫像以祠公<lb/>
然悍强冒法者未嘗故縱越有巨姓怙富横甚致仇人<lb/>
於死賂二三逹官求以為受顧覬末減公治之愈急屬<lb/>
吏咸恐公不顧卒刑於市一路始服公之平會攝帥事<lb/>
即奏疏比年帥臣權稍輕屬郡莫相統攝調兵則不遣<lb/>
<pb n="KR4d0162_WYG_054-6a"/>
移食則自占今既罷管内安撫矣則諸郡有得便宜指<lb/>
揮者亦宜聴帥司節制以章前日之弊秩滿除權發遣<lb/>
常州未赴召入秘書為少監既賜對上曰知卿乆外無<lb/>
為卿言者公頓首謝居兩月復為起居郎遂遷中書舍<lb/>
人兼侍講賜服三品時九年正月也會莫某將校出身<lb/>
除起居郎公即亟上奏將以太府丞驟綴從班前此未<lb/>
有道路籍籍以為將上書助和議而巳臣之誤恩與將<lb/>
同制臣若不言人必謂臣自為地而不忠乞併與臣罷<lb/>
<pb n="KR4d0162_WYG_054-6b"/>
之疏入不報九月遷給事中仍兼侍講徐偉達除知池<lb/>
州偉達嘗事張邦昌為郎者也公言邦昌僣逆凡仕偽<lb/>
之人皆知諱其官稱惟偉達至今自謂郎中豈稍有亷<lb/>
耻者一郡既足惜且無以示好惡於天下遂罷偉達吕<lb/>
杭以大臣子除貼職添差浙東提舉茶鹽王存等非老<lb/>
病而罷從軍從軍與差遣公皆謂不可至貴近之請尤<lb/>
論執不避其下雖小事必争之孟忠厚乞試河南一郡<lb/>
公奏后族業文如忠厚不可多得此例一開有出忠厚<lb/>
<pb n="KR4d0162_WYG_054-7a"/>
下者何以禦之汪伯彦知宣州入覲詔以元帥府舊臣<lb/>
特依見任執政給俸公曰伯彦誤國之罪天下共知節<lb/>
度使俸借減尚不薄况州供給圭田之厚以郡守而依<lb/>
執政殆與異時非待制而視待制非兩府而視兩府者<lb/>
類矣上皆為罷之武仲王仲寳等押扈衛人馬依康履<lb/>
例給科厯公亦奏科厯非參選不可給一二年來始以<lb/>
給竒功者履等非竒功而仲寳又其屬也廖剛時為中<lb/>
丞謂其僚曰臺當有言皆為劉公先矣我等獨無愧乎<lb/>
<pb n="KR4d0162_WYG_054-7b"/>
公居瑣闥僅百許日繳奏未巳用事者始忌公因誣公<lb/>
薦士失實又罷為提舉江州太平觀乆之除秘閣修撰<lb/>
十五年冬除敷文閣待制議者希用事意謂公辭免有<lb/>
譏誚遂中格併奪修撰二十三年上疏請老始復秘閣<lb/>
修撰致仕九月奏除敷文閣待制二十五年用事者死<lb/>
上更媺庻政即起公赴行在公聞命不敢固辭杖而造<lb/>
朝至國門辭曰臣老且憊念竭力以報陛下然足嘗跌<lb/>
而傷拜伏不能如儀惟陛下貸而歸之上雖思公之賢<lb/>
<pb n="KR4d0162_WYG_054-8a"/>
渴欲見公而亮其無隠遂進公敷文閣直學士致仕以<lb/>
歸紹興三十年十二月初四日以疾終於家享年八十<lb/>
有二明年正月丁酉𦵏於烏程縣登靜鄉趙村後塢山<lb/>
之原官至左朝奉郎爵至長興縣開國伯食邑至八百<lb/>
户訃聞贈左朝散大夫娶臧氏同郡記室參軍詢之女<lb/>
勤儉有禮節閫内巨細未嘗憂公而勸公以游學及公<lb/>
既達不以為喜既退不以為戚先公十年卒封碩人男<lb/>
二人巒右宣教郎主管台州崇道觀嶅右承務郎淮南<lb/>
<pb n="KR4d0162_WYG_054-8b"/>
東路提舉常平司幹辦公事孫男九人簡符筥筌篆範<lb/>
䇿籍笈得官者五人餘業進士孫女三人適張頴周楠<lb/>
而一尚幼公少敏悟七嵗能屬文既長博極羣書至佛<lb/>
老星厯方伎之説莫不窮析要妙為文章推本經術出<lb/>
入韓栁不效世俗纎巧刻琢雖演迤宏博而關鍵嚴備<lb/>
鄉人士大夫𦵏其父祖得公誌墓乃以為榮其為制誥<lb/>
明白有體麗而不俳雖書詔填委一日數十倚馬輙辦<lb/>
嘗曰人君訓告賞善罰惡辭也豈過情溢美怒鄰罵坐<lb/>
<pb n="KR4d0162_WYG_054-9a"/>
之為哉故公在詞掖數月人争傳誦顔魯公孫特命官<lb/>
公當制偉甚上歎賞不已至手書之其為詩髙處陵轢<lb/>
鮑謝下者猶足𦕈視溫李寄意深逺自成一家吕舍人<lb/>
本中陳參政與義皆號能詩得公詩驚曰此詩不是人<lb/>
間來也石林葉公夢得與公平生交其論當世人物以<lb/>
公為第一流至公詩亦曰世間乆無此作矣有類藳五<lb/>
十巻藏於家公儀矩整秀樂易長者聞人有小善至單<lb/>
詞隻句可取率稱道不容口後進經公指授其為文必<lb/>
<pb n="KR4d0162_WYG_054-9b"/>
可觀然公於文盖無所不能於學無所不通自少馳聲<lb/>
塲屋年逾四十始得一第暮年僅掌書命曽不得正玉<lb/>
堂為學士其雍容獻替已不勝忌克擯廢於祠宫者十<lb/>
有七年及上欲用公而公已老矣嗚呼使公而蚤得用<lb/>
用而不為憸人間之既間而歸不病而至於復用則其<lb/>
所立詎止是哉公文章之餘筆法甚工而樂府亦盡其<lb/>
妙京師市人鬻者紙為之貴而公實冲淡寡欲㳺戯翰<lb/>
墨自布衣至登法從不蓄聲色雖飲食奉飬未之少異<lb/>
<pb n="KR4d0162_WYG_054-10a"/>
閑居不妄營一錢客謂公宜有以遺子孫公誦疏廣之<lb/>
言以對退而誨其子曰吾平生通塞聴於自然惟機械<lb/>
不生故方寸自有樂地年逾八十抽思作文不減少日<lb/>
臨終之秋預戒其家疾既革無一語謬盖達於性命如<lb/>
此元吉兄弟乆從公遊荷公之愛為深故知公行事為<lb/>
詳因泣而次之謹狀<lb/>
　紹興三十二年四月某日甲子右通直郎司農寺主<lb/>
　簿賜緋魚袋韓元吉狀<lb/>
<pb n="KR4d0162_WYG_054-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　苕溪集巻五十四<lb/>
</p>
<p>
</p>
  </div>
</body>
</text>
</TEI>
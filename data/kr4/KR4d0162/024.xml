<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>苕溪集巻二十四</head>
    <p>
<pb n="KR4d0162_WYG_024-1a"/>
欽定四庫全書<lb/>
　苕溪集巻二十四　　　　宋　劉一止　撰<lb/>
　　銘　贊　偈　序<lb/>
　　　湖州徳清縣慈相院新鐘銘<hi>鑄鍾疏附</hi>
湖州徳清縣僧廬曰慈相居縣治之北巖壑低昂之間<lb/>
號為勝刹冶鐡為鐘有年數矣器小聲細不足為是邑<lb/>
朝昏之儆院僧用琳始欲改作而武康信士聞人譽施<lb/>
錢三十萬以為觀率範銅壺百三十三鈞三分鈞之一<lb/>
<pb n="KR4d0162_WYG_024-1b"/>
求募辛苦範成而琳亡道俗愍焉越再嵗長老僧道或<lb/>
與其儔道殊本立懐仁行輝惜功用之中廢悼前作之<lb/>
孔艱合力經營散募邑衆幾用錢四百萬始克周備匠<lb/>
胡元美其名者妙得於志知名浙江以紹興二十八年<lb/>
八月丁已一冶而就随叩響發鏗鍧雄渾溢於四境觀<lb/>
者疊足巷無居人咸謂宜有欵識以詔來者屬同郡太<lb/>
簡居士劉一止為之銘銘曰我佛如來方便㣲妙考鐘<lb/>
弗先謂失樞要惟者祇園具存典則大士圓通多從聞<lb/>
<pb n="KR4d0162_WYG_024-2a"/>
入聲徹幽途咸息苦趣問故以然罪性空故佳哉妙工<lb/>
一冶而就出以機軸鏗鍧随叩我願聞者了自聞聞聲<lb/>
念相發於彼朝昏六用既冺返流得源是聞與聲俱滿<lb/>
太千吁此氣寳作鎮山邑期億萬年與宋無極<lb/>
　　　鑄鐘疏<lb/>
黒業現前㝠途長夜衆生自息罪性乃空惟鐘聲之逺<lb/>
聞發耳聞之深省豈獨脱苦趣於沈淪幽暗之域抑將<lb/>
囘净念於醉夢顛倒之中此是藏教苦口丁寧只要檀<lb/>
<pb n="KR4d0162_WYG_024-2b"/>
那甘心佈施共成兹事幸弗失時<lb/>
　　　徳清乾元寺重修齋厨疏<lb/>
千嵗寳藍枕山臨水二時清衆洗鉢同堂上方之香積<lb/>
不來禪悦之珍羞難飽欲使食輪之先轉豈容庖舍之<lb/>
弗嚴恐有本分衲僧不曽嚼破一粒米便是古徳叢席<lb/>
也要生處三條椽惟大檀那與人安樂<lb/>
　　　募財重脩孔侯廟疏<lb/>
山翠攢叢鵝屢鳴而表瑞浮流衍迤龜左顧以懐恩寧<lb/>
<pb n="KR4d0162_WYG_024-3a"/>
惟前代之美談兹乃一方之勝事惟新進之家鼎盛而<lb/>
故侯之廟獨隳棟宇前欹日星下徹矧豐年之洊至豈<lb/>
隂祐之敢忘毋事多言共興此役<lb/>
　　　飛英寺縁化修塔疏<lb/>
溪城萬室錯居洲瀦之間宰堵一封髙出水雲之上號<lb/>
稱文筆又頻鎮山豈惟増氣槩之峥嶸實大係士民之<lb/>
休戚詎意百年之勝横罹半夕之災所冀檀那深詳利<lb/>
益阿育王之願力黙運胷中多寳佛之神通悉由筆下<lb/>
<pb n="KR4d0162_WYG_024-3b"/>
作興此事今正是時<lb/>
　　　江山静疑院鐡磬老師通公真贊<lb/>
堂堂律師了無止乗律被役生約束如純我疑叩師師<lb/>
笑而嘻曰我無心法無所依以無心故説持説犯以無<lb/>
法故横竪鈎貫我知是師説本無説身心了然片雲孤<lb/>
月江山嵯峨宛在世外訪師遺蹤惟鐡磬在片雲出山<lb/>
孤月麗天鐡磬不鳴聲滿大千<lb/>
　　　自作真贊<lb/>
<pb n="KR4d0162_WYG_024-4a"/>
枯木寒㣲形影相依禄食而臞孰與遯肥四十九年我<lb/>
知其非已往不諌來者庶幾<lb/>
　　　又自贊<lb/>
居閑無所樂從仕無所愧忽作此两言自省過去事害<lb/>
性多矣晚乃安苦心至矣晚乃甘咄我無初終得喪兮<lb/>
又何乗除於其間<lb/>
　　　黄草道衣贊<lb/>
吳人緝黄草若麻苧貧且賤者服之聞聞居士始用作<lb/>
<pb n="KR4d0162_WYG_024-4b"/>
道衣并為之贊云何草不黄誰其紡績持以售人得不<lb/>
償力居士少賤組麗是飾力貧作奢終愧於色居士老<lb/>
愚山澤放逸下澤有車登山著屐被此草衣相羊自適<lb/>
倦鵠依林野麋卧石雄此草黄不失土職不以本然随<lb/>
彼染習戒哉居士服之無斁餘年幾何以永厥徳<lb/>
　　　任公子言其先君奉觀音大士有感供果不枯<lb/>
　　　　而長太簡居士劉某戲作此偈<lb/>
無根柢而生不雨露而澤是事云何誠意感格當知世<lb/>
<pb n="KR4d0162_WYG_024-5a"/>
間明暗空色種種形相從心地植我問公子承誰恩力<lb/>
若箇是空若箇是色公子不言一笑而答<lb/>
　　　言箴<lb/>
余惟不言人或以我為簡余惟多言則懼取謗而招尤<lb/>
嗚呼其危矣哉余將處夫言與不言之間曰加思而已<lb/>
　　　動箴<lb/>
輕動易舉事或失所利害在人怨汝詈汝擇焉而動動<lb/>
不失職君子是怙小人是疾則將奚處曰失得勿恤<lb/>
<pb n="KR4d0162_WYG_024-5b"/>
　　　勸發大菩提心廣博荘嚴供飬會總録序<lb/>
蕭閑老人周嘉仲往在政和間两慕道俗於錢塘南山<lb/>
净慈禪寺建發大菩提心廣博荘嚴供飬勝會自製勸<lb/>
發心文及答白疏語詞㫖周盡懇到悲切意者以衆生<lb/>
背覺合塵攀縁善惡流轉生死為可哀愍於菩提中雖<lb/>
或今生見聞随喜中又畔違如隔日瘧以其未嘗知發<lb/>
大心心與境争力强者奪中又畔違無足怪者故為此<lb/>
勝會中人下成佛作祖種子嗚呼偉哉時釣臺先生諫<lb/>
<pb n="KR4d0162_WYG_024-6a"/>
議江公實為之記又為智炬白語精潔奥妙閎肆演迤<lb/>
讀其文知其致力於斯事非一日矣嘉仲以前後矩範<lb/>
及製文與釣臺之作合為一集屬余為之序余觀世間<lb/>
未有不由發心而能有所建立非特佛氏之言也所謂<lb/>
大心者槩而言之曰出世間心曰堅固心曰决定心以<lb/>
出世間心而行世間事且輔之以堅决則處成敗利害<lb/>
死生禍福之間初若無物當行則行當立則立視身世<lb/>
如浮雲視死生如晝夜視軒冕富貴如棄涕唾如其不<lb/>
<pb n="KR4d0162_WYG_024-6b"/>
然則顔子不能居陋巷而樂仲尼不能不畏匡而不憂<lb/>
夷齊不能重節義而死子房不能辭功名而去商山翁<lb/>
不能傲富貴而不來而况以出世間心而行出世間法<lb/>
者乎雖然是心豈有殊哉所謂出世間抑非两法也釣<lb/>
臺先生以清節直道仕於朝論議之偉士大夫能誦之<lb/>
而蕭閑老人者年踰耳順官不過下大夫職不越州縣<lb/>
纍然坐環堵靣有孺子之色而心苦作佛事心存救物<lb/>
其事為可哀故余論人必察其用心而不敢以窮達為<lb/>
<pb n="KR4d0162_WYG_024-7a"/>
重輕余既嘆蕭閑之勤而又喜釣臺之文為足以増重<lb/>
於斯事故并叙之紹興十三年四月乙酉吳興劉某序<lb/>
　　　錢氏箕裘集序<lb/>
右錢氏箕裘集武肅王之六世孫名悦字稷臣者之所<lb/>
作也武肅以兵拒巢賊討劉漢宏誅董昌盡有吳越之<lb/>
地尊奉上國四傳至忠懿王武肅躬蹈忠孝又以訓子孫<lb/>
而忠懿奉承惟謹方太祖皇帝之下江南也忠懿提兵<lb/>
取常潤已而來朝京師太祖慰遣甚厚太宗登極卒以<lb/>
<pb n="KR4d0162_WYG_024-7b"/>
國入覲而吳越之民幾二百年不識兵革其隂徳之茂<lb/>
在人膺肺間至於今未忘也士大夫喜道其事而傳聞異<lb/>
辭或不審諦故稷臣累其祖宗建立傳序次苐以家世<lb/>
榮遇人才瑰傑有聞於時者若干人以為止集所附之<lb/>
家譜屬余序其後余嘗觀自昔門第之盛席勲舊姻戚<lb/>
世公世卿寵遇赫奕不為不多故獨以恩澤聞而人才<lb/>
輩出表儀搢紳如錢氏者未見其比豈其世徳所鍾與<lb/>
他異歟異時位孤棘秉旄鉞者余盖識其一二即之退<lb/>
<pb n="KR4d0162_WYG_024-8a"/>
然如窶人子論道古今考質疑義以自樂於名教其意<lb/>
豈肯與恩澤侯比其有挾冊覔舉與寒士較得失率攻<lb/>
苦食淡淬勵事業使余愛嘆之不已也况前輩碩儒所<lb/>
謂一門三學士三世四賢良與其政績行義超詣卓越<lb/>
余之所跂慕願見而不及者哉以是知人物門第事不<lb/>
两全錢氏既兼得之又何多耶如其不然雖金張之盛<lb/>
七葉珥貂亦無取云稷臣在宗族中為最不遇者客居<lb/>
異縣纍然坐空廬讀古書行古道靣有藜莧之色是余<lb/>
<pb n="KR4d0162_WYG_024-8b"/>
寂寞之友也紹興十七年十一月辛夘吳興劉某序<lb/>
　　　慧和尚四會語録序<lb/>
師諱居慧吳興人俗姓吳早嵗習天台教已而更復入<lb/>
叢林從甘露長靈卓公得道尋出世為人閲四名刹曰<lb/>
天聖曰靈名山崇因曰何山宣化曰道塲山䕶國既示<lb/>
寂門人道樞集四會演暢語句成編俾信士刋行散施<lb/>
開悟後學屬余序之余嘗謂釋迦之親付飲光單傳心<lb/>
印不立文字謂之教外别傳是不容聲矣然從上祖師<lb/>
<pb n="KR4d0162_WYG_024-9a"/>
一時言言流傳世間已既甚多為有言耶為無言耶世<lb/>
尊良乆外道得入既不在言語有無之間亦不離言語<lb/>
有無之間或曰此有得焉則知從上祖師與師之心一<lb/>
也師住道塲最乆學徒四集觀其與人處傾囷倒廩無<lb/>
所盖藏老婆心且於是為至古徳云盡大地是解脱門<lb/>
把手拽不入師意直欲出一隻手一時拽入耶余恐得<lb/>
入者并門失之是乃師之意也歟紹興二十七年二月<lb/>
十日太簡老人劉某序<lb/>
<pb n="KR4d0162_WYG_024-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　苕溪集巻二十四<lb/>
</p>
<p>
</p>
  </div>
</body>
</text>
</TEI>
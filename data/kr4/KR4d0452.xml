<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>還山遺稿卷上</head> <lb/>
    <p>
<pb n="KR4d0452_WYG_001-1a"/>
欽定四庫全書<lb/>
　還山遺稿卷上<lb/>
　　　　　　　　　　　　　元　楊奐　撰<lb/>
　文<lb/>
　　臂僮記<lb/>
余鬚髪未甚白精神未甚顇以年齒計之六十有九衰<lb/>
亦宜矣所幸者日讀蝇頭細字如舉子時平生著述外<lb/>
無他嗜好其所以自得者亦足以自樂也兵火流離中<lb/>
<pb n="KR4d0452_WYG_001-1b"/>
僅存還山前集八十一卷後集二十卷近鑑三十卷韓<lb/>
子十卷槩言二十五篇硯纂八卷北見記三卷正統書<lb/>
六十卷盖起於唐虞訖於五代也間嵗憂患叢至自三<lb/>
國以降䂓模已定而㸃竄有所不暇甞憶度之滿百二<lb/>
十卷乃可為完書上下千數百載是是非非能免疑誤<lb/>
經史揷架濈濈如蠶二三僮子備朝夕檢閲奈何索甲<lb/>
而得乙語東而應西能盡如已意耶夫器利則事善固<lb/>
也獨無知者乎方皇皇間會黄冠宋魯班志明為子剏<lb/>
<pb n="KR4d0452_WYG_001-2a"/>
圓轉書厨以便觀覧其級也三象三才也其隙也六象<lb/>
六虚也頂末有樞紐常居其所而不移象極星也擬諸<lb/>
體用之妙則與天行健無異也是以正襟危坐聚所用<lb/>
書圜而帙之終日左探右取循環而無端既息呼叫之<lb/>
煩又絶奔走之冗或疾或徐或作或止不過一引臂而<lb/>
已因命之曰臂僮所謂用力少而見功多也今而後吾<lb/>
書其完乎彼徒知惡其圓曽知有無窮之方乎彼徒知<lb/>
惡其動曽知有無窮之静乎且以器為器止於斯矣抑<lb/>
<pb n="KR4d0452_WYG_001-2b"/>
知以人為器乎惟其操乾旋坤斡之柄圖垂拱仰成之<lb/>
逸不以手足耳目自役急於得人而器使之雖四海至<lb/>
逺萬機至繁將何事之不濟何功之不遂孔子曰無為<lb/>
而治者此也敢再拜以獻甲寅清明日奉天老民記<lb/>
　　此記得於内兄王平川平川得於邑人靖川馬氏<lb/>
　　敬録如右寓仰止焉宋廷佐識<lb/>
　　汴故宫記<lb/>
已亥春三月按部至於汴汴長史宴於廢宫之長生殿<lb/>
<pb n="KR4d0452_WYG_001-3a"/>
懼後世無以攷乃纂其大槩云皇城南外門曰南薰南<lb/>
薰之北新城門曰豐宜橋曰龍津橋北曰丹鳯而其門<lb/>
三丹鳯北曰州橋橋少北曰文武樓遵御路而北横街<lb/>
也東曰太廟西曰郊社正北曰承天門而其門五䨇闕<lb/>
前引東曰登聞檢院西曰登聞鼓院檢院之東曰左掖<lb/>
門門之南曰待漏院鼓院之西曰右掖門門之南曰都<lb/>
堂承天之北曰大慶門而日精門左昇平門居其東月<lb/>
華門右昇平門居其西正殿曰大慶殿東廡曰嘉福樓<lb/>
<pb n="KR4d0452_WYG_001-3b"/>
西廡曰嘉瑞樓大慶之後曰徳儀殿徳儀之東曰左升<lb/>
龍門西曰右升龍門正門曰隆徳曰蕭墻曰丹墀曰隆<lb/>
徳殿隆徳之左曰東上閣門右曰西上閣門皆南嚮東<lb/>
西二樓鐘鼓之所在鼓在東鐘在西隆徳之次曰仁安<lb/>
門仁安殿東則内侍局内侍之東曰近侍局近侍之東<lb/>
曰嚴祗門宫中則曰撒合門少南曰東樓即授除樓也<lb/>
西曰西樓仁安之次曰純和殿正寝也純和西曰雪香<lb/>
亭雪香之北后妃位也有樓樓西曰瓊香亭亭西曰凉<lb/>
<pb n="KR4d0452_WYG_001-4a"/>
位有樓樓北少西曰玉清殿純和之次曰寕福殿有二大<lb/>
石左曰敷錫神運萬嵗峯右曰玉京獨秀太平巖殿曰<lb/>
山荘山荘之西南曰翠㣲閣苑門東曰仙韶苑苑北曰<lb/>
湧翠峯峯之洞曰大滌湧翠東連長生殿殿東曰湧金<lb/>
殿湧金之東曰蓬英殿長生西曰浮玉殿浮玉之西曰<lb/>
瀛洲殿長生之南曰閲武殿閲武南曰内藏庫由嚴<lb/>
祗門東曰尚食局尚食東曰宣徽院宣徽北曰御藥院<lb/>
御藥北曰右藏庫右藏之東曰左藏宣徽東曰㸃檢司<lb/>
<pb n="KR4d0452_WYG_001-4b"/>
㸃檢北曰秘書監秘書北曰學士院學士之北曰諌院<lb/>
諌院之北曰武器署㸃檢之南曰儀鸞局儀鸞之南曰<lb/>
尚輦局宣徽之南曰拱衛司拱衛之南曰尚衣局尚衣<lb/>
之南曰繁禧門繁禧南曰安泰門安泰西與左升龍門<lb/>
直東則壽聖宫兩宫太后位本明俊殿試進士之所宫<lb/>
北曰徽音殿徽音之北曰燕壽殿燕壽殿垣後少西曰<lb/>
震肅衛司東曰中衛尉司儀鸞之東曰小東華門更漏<lb/>
在焉中衛尉司東曰祗肅門祗肅門東少南曰將軍司<lb/>
<pb n="KR4d0452_WYG_001-5a"/>
徽音聖壽之東曰太后苑苑之殿曰慶春慶春與燕壽<lb/>
並小東華與正東華對東華門内正北尚廐局尚廐西<lb/>
北曰臨武殿左掖門正北尚食局局南曰宫苑司宫苑<lb/>
司西北曰尚醖局湯藥局侍儀司少西曰符寳局器物<lb/>
局西則撒合門嘉瑞樓樓西曰三朝正殿曰徳昌東曰<lb/>
文昭殿西曰光興殿并南向徳昌之後宣宗廟也宫西<lb/>
門曰西華與東華直其北門曰安貞二大石外凢花石<lb/>
䑓榭池亭之細并不録觀其制度簡素比土階茅茨則<lb/>
<pb n="KR4d0452_WYG_001-5b"/>
過矣視漢之所謂千門萬户珠璧華麗之室則無有也<lb/>
然後之人因其制度而損益之以求其稱斯可矣<lb/>
　　射虎記<lb/>
吾友隴東康揖来乞射虎記問其故為郿尉曹侯設也<lb/>
吁人之所欲詳誠吾之所欲畧子徒知其去虎之虎焉<lb/>
知其去非虎之虎且多乎哉夫虎之殺人也見於跡人<lb/>
猶得而避之其害細所謂非虎之虎殺人也藏於心使<lb/>
人不知其所避必狎而就之其害巨一擾之後無地無<lb/>
<pb n="KR4d0452_WYG_001-6a"/>
之奚獨郿也哉若夫嘯兇嘷醜伏晝伸夜禁緩則跳踉<lb/>
勢窮則騰躑者盗虎也氣吞一邑塊祝四鄉逞貪婪之<lb/>
欲㗖孤羸之利者豪虎也矇昏冐昧誣下㒺上掉難折<lb/>
之舌吐無證之辭者訟虎也假威官府擇肉墟落志在攫<lb/>
拏情忘畏惕者此吏虎也𤓰牙為名意氣自若倚事以<lb/>
下鄉幸賍以中人者此兵虎也又若鈎距成性搏撃充<lb/>
已㩀案弄威攘權䕶失者同僚之虎也公御上檄私争<lb/>
已忿擁妖抱妍醉釀飽鮮者過客之虎也人謂郿有曹<lb/>
<pb n="KR4d0452_WYG_001-6b"/>
侯則盗者遁豪者懾訟者弭吏為之縮手兵為之歛跡<lb/>
同僚服亷而退讓過客惮正而引避綱而舉之其政亦<lb/>
足知矣宜乎邑之民途不掇遺寝不閤户熈熈然坦坦<lb/>
然各保其性命子以射虎為虎則漢豈無李廣唐豈無<lb/>
裴公勇於政斯可矣裴李世聞其射而未聞其政如曹<lb/>
侯可謂兩得之矣然吾不以去虎之虎為賢而以去非<lb/>
虎之虎為賢者鄙意實在兹侯名大中字時正隆安人<lb/>
家世官職孔臨洮甞載之皆不書子袖此以歸其告郿<lb/>
<pb n="KR4d0452_WYG_001-7a"/>
人既去而思當淚吾文<lb/>
　　䟦趙太常擬試賦藁後<lb/>
金大定中君臣上下以淳徳相尚學校自京師逹於郡<lb/>
國專事經術教養故士大夫之學少華而多實明昌以<lb/>
後朝野無事侈靡成風喜歌詩故士大夫之學多華而<lb/>
少實上病其然也當泰和丙寅春三月二十五日萬寕<lb/>
宫試貢士總兩科無慮千二百軰上躬命賦題曰日合<lb/>
天統侍臣初甚難之而太常卿北京趙公適充御前讀<lb/>
<pb n="KR4d0452_WYG_001-7b"/>
卷官獨以謂不難即日奏賦議乃定既而中選者纔二<lb/>
十有八人僕時甫冠獲試廷下而席屋偶居前列朝隙<lb/>
聞異香出殿櫺間一紫衣人頋予起問題之難易及氏<lb/>
名里貫年齒而去少頃復相慶曰適駕至耳薄暮出宫<lb/>
傳以為希遇甞退而志之後四十五年僕以河南漕長<lb/>
告老於燕過太常之孫承祖家得所擬賦感念存殁不<lb/>
能不惘然為叙其末并以舊詩歸之所謂月淡長楊曉<lb/>
色清天題飛下寂無聲南山霧豹文章在北海雲鵬羽<lb/>
<pb n="KR4d0452_WYG_001-8a"/>
翼成玉檻玲瓏紅露重金爐縹緲翠煙輕誰言夜半曽<lb/>
前席白日君王問賈生者是詩少作也無可取以其紀<lb/>
一時之事庻附趙氏家傳或見於後世云<lb/>
　　錦峯王先生墓表<lb/>
先生姓王諱仲元字清卿家平隂廣道先生之猶子明<lb/>
道先生之子世以儒道著一時名公鉅人若黨懐英趙<lb/>
渢皆師尊之先生舉進士有聲承安五年四舉推恩資<lb/>
髙雅清苦寡言笑無雜賔嘗知阿干縣憲司以簡静聞<lb/>
<pb n="KR4d0452_WYG_001-8b"/>
退食擁琴晝不出正襟危坐似與世相忘也遇會心者<lb/>
雖對談竟日未嘗渉貴游可喜事人信其為古君子也<lb/>
而書名尤重小楷介歐虞間用薦者召應奉翰林文字<lb/>
同進士入玉堂自先生始改陜西東路轉運司鹽鐡判<lb/>
官適書藍田山碑飲玉漿偶得疾死於官舍貞祐四年<lb/>
也死之日家無餘貲藁葬城南鴈塔之隂隣永平王尚<lb/>
書壙墓經兵寺宇廢蕩荆棘埋沒迷所在後三十八年<lb/>
尚書子元卿至審其在墓西十五歩初元卿許並負而<lb/>
<pb n="KR4d0452_WYG_001-9a"/>
東既而恐親族零落無可歸甲寅九月五日奉天楊奐<lb/>
感念平素㑹長安祁邦用楊天徳来獻臣同徳張琚髙<lb/>
唐趙安世淅津張儆燕南毛居仁耿都陳殳雲中孟攀<lb/>
鱗太華郭時中鄠郊范文炳平陸負擇加以衣衾藏之<lb/>
故穴盖有待也<lb/>
　　祭國信使王宣撫文<lb/>
維嵗次癸卯四月丁未朔二十有一日丁卯某官某謹<lb/>
具清酌庻羞之奠致祭于故宣撫御史大夫國信使王<lb/>
<pb n="KR4d0452_WYG_001-9b"/>
公之靈嗚呼兩軍之間零丁數騎江湖十年風霜萬里<lb/>
不知其㡬往㡬来而卒止於此乎人主察其<hi>闕</hi>
<pb n="KR4d0452_WYG_001-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0452_WYG_001-10b"/>
　<lb/>
　<lb/>
　　　　　　　　　　　　　　　　　　　　顧<lb/>
公之室豈無槖裝千金一揮廪無見糧賔客蕭條路人<lb/>
慘傷嗚呼哀哉我生後公仕及同時人之於公其孰不<lb/>
知我之知公獨與世而背馳陸公何人屈趙佗而朝漢<lb/>
闕終軍孺子携長纓而覊南越無以成敗輙生予奪公<lb/>
之清衷遐畧髙名大節可以撼天壤摩日月而素志未<lb/>
<pb n="KR4d0452_WYG_001-11a"/>
酬徒賫恨於九原此予所以撫地大慟繼之以血也嗚<lb/>
呼哀哉尚享<lb/>
　　正統八例總序<lb/>
嗚呼正統之説禍天下後世甚矣恨其説不出乎孔孟<lb/>
之前得以滋蔓瀰漫而不知剪遏也通古今攷之既不<lb/>
以逆取為嫌而又以世系土地為之重其正乎後之逆<lb/>
取而不憚者陸賈之説唱之莽操祖而誨之也不曰予<lb/>
有慚徳不曰武未盡善也以湯武之順天應人而猶以<lb/>
<pb n="KR4d0452_WYG_001-11b"/>
為未足况爾耶以世系言則禹湯文武與桀紂幽厲並<lb/>
矣不曰賊仁者謂之賊賊義者謂之殘殘賊之人謂之<lb/>
一夫而容并之以土地言則秦之㓕六國晋之平吳隋<lb/>
之平陳苻秦之窺伺梁魏周齊之交争不息者所激也<lb/>
不曰以力假仁者覇覇必有大國以徳行仁者王王不<lb/>
待大湯之七十里文王之百里以王道為正也王道之<lb/>
所在正統之所在也不然使創者不順其始守者不慎<lb/>
其終抑有以濟夫人主好大喜功之慾必至糜爛其民<lb/>
<pb n="KR4d0452_WYG_001-12a"/>
而後已其為禍可勝討耶是以矯諸儒之曲説懲厯代<lb/>
之行事蔽以一言總為八例曰得曰傳曰衰曰復曰與<lb/>
曰䧟曰絶曰歸孰為得若帝摯而後陶唐氏得之夏殷<lb/>
絶而湯武得之是也以秦隋而始年必書曰得何也庻<lb/>
㡬乎令其後也未見其甚而絶之私也見其甚而不絶<lb/>
亦私也一世而得再世而傳固也武徳貞觀之事既書<lb/>
髙祖曰得繼之曰太宗得之何也原其心也其心如之<lb/>
何謂我之功也功著矣奪嫡之罪其能掩乎而曰傳者<lb/>
<pb n="KR4d0452_WYG_001-12b"/>
誕也悲夫䖍化之兵未洗靈武之號又建啟之不正習<lb/>
亂宜然是故君子惜之此變例之一也孰為傳曰堯而<lb/>
舜舜而禹禹而啟周之成康之類是也曰衰者何如周<lb/>
道衰於幽厲漢政衰於元成之類是也曰復者何如少<lb/>
康之布徳太甲之思庸宣王之修明文武之功之類是<lb/>
也晋惠中宗則異於是所謂反正者也故附見之此蔣<lb/>
乂之論也惠帝既復而奪之何也咎其為賈后所制至<lb/>
廢其子以成中外之亂徳之不剛也徳之不剛君道失<lb/>
<pb n="KR4d0452_WYG_001-13a"/>
矣猶中宗改號而韋后與政使武氏之燼復然也曰與<lb/>
者何存之之謂也有必當與者有不得不與者昭烈帝<lb/>
室之胄卒續漢祀必當與者也晋之武帝元魏之孝文<lb/>
不得不與者也昭烈進魏其黜乎曰莽操之惡均却莽<lb/>
而納操誠何心哉黨魏媚晋陳壽不足責也而曰不取<lb/>
於漢取於羣盗之手其奨簒乎魏晋而下訖於梁陳狃<lb/>
於簒弑若有成約今日為公為相明日進爵而王矣今<lb/>
日求九錫明日加天子冕旒稱警蹕矣今日僣皇帝位<lb/>
<pb n="KR4d0452_WYG_001-13b"/>
降其君為王為公明日害之而臨於朝堂矣吁出乎爾<lb/>
者反乎爾其亦弗思矣乎史則書之受禪先儒則目曰<lb/>
正統訓也哉曰晋不以為得者何斥其攘魏也斥而與<lb/>
之何也順生順逆生逆天也天之所假能廢之哉曰後<lb/>
乎此者不得與斯何也惡之也何惡之惡其長亂也不<lb/>
然亂臣賊子何時而已乎公羊曰録内而畧外舍劉宋<lb/>
取元魏何也痛諸夏之無主也進於中國則中國之也<lb/>
且肅宗掃清鉅盗廽軫京闕不曰復而曰與何也暴其<lb/>
<pb n="KR4d0452_WYG_001-14a"/>
自立也五代而與明宗柴郭何也賢明宗之有王者之<lb/>
言也願天早生聖人是也周祖以其厚民而約已也世<lb/>
宗不死禮樂庻㡬可興奈何不假之年而使格天之業<lb/>
殞於垂成也曰陷者何夏之有窮浞漢之有諸吕新室<lb/>
晋之永嘉之禍唐武韋安史巢温之僣叛是也始皇十<lb/>
年而從䧟例何也曰置秦於大亂不道者始皇也誘始<lb/>
皇於大亂不道者李斯也人主之職在論一相是年也<lb/>
斯之復相之年也惡惡者疾故揭為不哲之鑑以著輔<lb/>
<pb n="KR4d0452_WYG_001-14b"/>
相之重也曰景帝即位之初明帝之永平八年而書䧟<lb/>
者何以短通䘮而啟異端也短通䘮者㓕天性也啟異<lb/>
端者亂天常也雖出承平之令主而不正其失何以嚴<lb/>
後世之戒曰絶者自絶之也桀紂胡亥之類是也曰歸<lb/>
者何以唐虞雖有丹朱商均而謳歌訟獄歸於舜禹桀<lb/>
紂在上而天下臣民之心歸於湯文矣曰漢之建安十<lb/>
三年繋之劉備何也以當陽之役也夫我不絶於民民<lb/>
其絶我乎詩之皇矣乃眷西頋求民之莫斯其㫖也商<lb/>
<pb n="KR4d0452_WYG_001-15a"/>
周之交紂徳爾耳悠悠上天不忍孤民之望亟求所以<lb/>
安之而其意常在乎文王之所以潜徳言也曰歸或附<lb/>
之以䧟何也示無二君也敢問唐虞之禪夏后殷周之<lb/>
繼存而不論何也曰聖人筆削之矣起於周敬王之癸<lb/>
亥何也曰痛聖人既殁㣲言之不聞也而周之世書秦<lb/>
之事何也著其漸也秦之叛僣不能制則周之弱見矣<lb/>
秦人承三代之餘混疆宇而一之師心自恣絶㓕先王<lb/>
典禮而專任執法之吏厲階既作流毒不已嗚呼王道<lb/>
<pb n="KR4d0452_WYG_001-15b"/>
之不明賞罰之不修乆矣然則發天理之誠律人情之<lb/>
偽舍是孰先焉曰通載者二帝三王致治之成法桀紂<lb/>
幽厲致亂之已事也曰通議者秦漢六朝隋唐五季所<lb/>
以興亡之實跡也因以仰述編年之例具録而無遺索<lb/>
其梗槩不過善可以為訓惡可以為戒而已前哲之㫖<lb/>
果中於理所取也敢強為之可否苟有外於理所去也<lb/>
必補之以鄙見者将足成其良法美意也而忍肆為斬<lb/>
絶不根之論徒渉於乖戾耶盖得失不爾則不著善惡<lb/>
<pb n="KR4d0452_WYG_001-16a"/>
不爾則不分勸戒不爾則不明雖綿厯百千世而正統<lb/>
之為正統昭昭矣卓然碩治之君苟察斯言而不以人<lb/>
廢日思所以敦道義之本塞功利之源則國家安寕長<lb/>
乆之福可坐而致其為元元之幸不厚矣乎<lb/>
　　與姚公茂書<lb/>
奐頓首復别四五年思渴之甚所欲言者不一也握手<lb/>
未期此懐可知子善至得書審玉眷佳裕且知北還喜<lb/>
甚去嵗子善云新築祠堂而石室在正位不知何所據<lb/>
<pb n="KR4d0452_WYG_001-16b"/>
及見朱文公家禮圖説亦云在北架似不安也且宗廟<lb/>
五廟七廟而已雖有成言所以作室次第於經則無所<lb/>
見朱文公後宋人也建炎南渡廟社之禮一蕩就有故<lb/>
老或欝欝下僚無所見於世此説在中庸或問中畧見<lb/>
之所可信者止是昭穆位次於神主於石室皆不及也<lb/>
家禮所載神主様式亦非奐三十時入汴梁得宫室廟<lb/>
社法度於一故老處又五年因秋比以生徒之衆寓長<lb/>
安慈恩寺有僧曰了遷者乘暇請觀寺之西南杜相公<lb/>
<pb n="KR4d0452_WYG_001-17a"/>
讀書堂奐一見知其為家廟也其廟制如世之所謂呉<lb/>
殿也凡石室並在西壁髙與人胸臆齊其僧猶以為藏<lb/>
書龕既而来洛下於楊正卿家閲稽古編文信乎其為<lb/>
杜祁公之家廟也文粹韓文公集多有家廟碑止説三<lb/>
室四室或云第一第二第三第四室又有云東室者亦<lb/>
不載石室方位之所在夫禮者制度名数之所寓也不<lb/>
有所據必有所見文公所述未見其所據當以奐之所<lb/>
目覩者為廟之定制天子與諸侯卿大夫同所以異者<lb/>
<pb n="KR4d0452_WYG_001-17b"/>
名数也今汴梁太廟法度弊家具有圖説自己亥春定<lb/>
課時有告隠匿官粟者親入倉檢視而倉即太廟也因<lb/>
得攷其制度焉石室在西壁正殿凡二十五間始祖室<lb/>
三間内附祧廟神主五位其石室皆在西壁而近南牖<lb/>
世祖二間内附肅宗一位穆宗二間内附康宗一位太<lb/>
祖已下至宣宗各二間係八室計一十六間其神主石<lb/>
室並在西壁東西夹室各一間凡有神主處每一間門<lb/>
一牖一門在左牖在右已上共二十五間近有客曰毛<lb/>
<pb n="KR4d0452_WYG_001-18a"/>
正卿至自保州鲁為先廟太祝談舊禮如在目前是日<lb/>
坐客甚衆談竟奐問之曰如公所言其行禮時将在秋<lb/>
冬而不及春夏也客問何以知之奐曰以公止見虎席<lb/>
故知其在秋冬也若春夏則以桃枝桃枝竹也客曰適<lb/>
在冬耳奐又問公之行禮将属時享而不及禘祫客問<lb/>
何以知之奐曰禘祫則太祖神主位於室西而東向焉<lb/>
昭在於北而南向之穆在於南而北向之公所言而曰<lb/>
太祖神主在門之内南向焉故知其不及禘祫也客謝<lb/>
<pb n="KR4d0452_WYG_001-18b"/>
未甞及禘祫吁此定禮也患不素考耳是與非吾友訂<lb/>
之恐不宜襲家禮之誤也著書非細事也古之聖賢未<lb/>
甞敢自作古所謂神主之説容面告焉<lb/>
　　東逰記<lb/>
壬子春三月十六日庚子東平行䑓公宴予東園是日<lb/>
衣冠畢集既而請謁闕里迨丙午乃命監修官盧龍韓<lb/>
文獻徳華上谷劉詡子中相其行丁未同徳華子中暨<lb/>
攝祀事孔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>器之梁山張宇子淵汴人郭敏伯逹出望<lb/>
<pb n="KR4d0452_WYG_001-19a"/>
岳門幕府諸君若曹南商挺孟卿范陽盧武賢叔賢亳<lb/>
社李禎周卿江陵勾龍瀛英孺信都李簡仲敬濟隂江<lb/>
紱孝卿梁園李紱綬卿華亭段弼輔之祖於東湖之上<lb/>
既别自西而東行六十里宿汶上縣劉令之客㕔汶上<lb/>
古之中都也先聖之舊治魯定公九年宰於此縣署之<lb/>
思聖堂是也有杜子美望岳詩刻王彦章墳祠在西城<lb/>
外以斯人而仕於梁時可知也戊申晨起器之從間道<lb/>
先往是日至兖州㑹州佐孟謙伯益教官張鐸振文振<lb/>
<pb n="KR4d0452_WYG_001-19b"/>
文話嶧山之勝為甚詳子美所謂浮雲連海岱平野入<lb/>
青徐登南城樓詩也徐在南四百里青在東北七百里<lb/>
海在東北又不啻千里岱岳二百餘里吁二三千里之<lb/>
逺今一舉而至與其終身拘拘儒儒於二百里内者不亦異<lb/>
乎已酉拉振文而東不四五里過泗水地頗髙敞南望<lb/>
鳬嶧諸峯出没於烟蕪雲樹之表使人豁然也又一舍<lb/>
許逹於曲阜見曵而㫁者其魯城歟欝而合者其孔林<lb/>
歟不覺喜色津津溢於眉睫也未㡬器之軰躍馬出迓<lb/>
<pb n="KR4d0452_WYG_001-20a"/>
入自歸徳門魯門一十有二正南曰稷左曰章右曰雩<lb/>
正北曰閑左曰齊右曰龍正東曰建春左曰始明右曰<lb/>
鹿正西曰史右曰麥歸徳其左也當時天下學者多由<lb/>
是門入故魯人以此名之族長徳剛又率諸子弟來迓<lb/>
於廟之西相與却馬鞠躬趨大中門而東由廟宅過廟<lb/>
學自毓粹門之北入齋㕔在金絲堂南燕申門之北堂<lb/>
取魯恭王事也是日私忌不敢謁庚戌鍾鳴班杏壇之<lb/>
下痛廟貌焚毁北向鄆國夫人新殿繪像修謁而板祝<lb/>
<pb n="KR4d0452_WYG_001-20b"/>
如禮告先聖文宣王曰嗟乎聖人造物也七十子造物<lb/>
之因物也於問荅之際見之矣問仁者七而荅之者七<lb/>
問孝者四而荅之者四問政者九問君子者三所以荅<lb/>
之者無一似焉不惟不違其所長而亦不強其所不能<lb/>
故大以成其大小以成其小造物奚間焉垂世立教百<lb/>
王所仰未有由之而不治舍之而不亂者也春秋諸國<lb/>
孰弱於魯降千八百年而知有魯者吾聖人之力也吁<lb/>
生而不見用沒而賴之以聞何負於魯也後有國有家<lb/>
<pb n="KR4d0452_WYG_001-21a"/>
者獨不思之耶今日何日匍匐庭下死無憾矣覊旅悠<lb/>
悠禮物弗備敢薦以誠告先師兗國公曰夫士君子之<lb/>
學原於治心聖門三千徒孰非學也曰好之者獨公為<lb/>
然無事業見於當時無文章見於後世攷之傳記一再<lb/>
問而止察之日用一簞瓢而止緜亘百世之下自天子<lb/>
逹於庻人無敢擬議者將從無慾始乎抑非也不可得<lb/>
而知也適謁林廟獲瞻井里輙祭以告告先師鄒國公<lb/>
曰子之於聖人其猶天而地之日而月之歟學出於詩<lb/>
<pb n="KR4d0452_WYG_001-21b"/>
書道兼乎仁義至於知易而不言易知中庸而不言中<lb/>
庸此又人之所難能也湯武則待子而義匡章則待子<lb/>
而孝紛紛楊墨之徒待子而後黜其為功用鴻且著矣<lb/>
夫豈好辯者哉奐等去聖人彌逺欲學無師而復執志<lb/>
不勇惟神其相之降階謁齊國公魯國夫人之故殿殿<lb/>
西而南向者尼山毓聖侯也次西而東向者五賢堂也<lb/>
謂孟也荀楊也王與韓也碑孔中丞道輔文中丞篤於<lb/>
信道者也於家法無愧矣遂飲福於齋㕔賓主凢二十<lb/>
<pb n="KR4d0452_WYG_001-22a"/>
有五人酒三行而起執事者族中子弟也進退揖讓例<lb/>
可觀信乎遺澤之未涸也焉知教餋之乆明詔之下人<lb/>
物彬彬不有經學如安國政蹟如不疑者乎杏壇二字<lb/>
竹溪黨懐英書壇之北世傳子路捻丁石盖石靨也夫<lb/>
所謂勇於義而已豈區區若是邪一有率爾之對而不<lb/>
免流俗之口盍亦慎之壇南十歩許真宗御賛殿也七<lb/>
十二賢並諸儒賛從臣所撰貞祐火餘物也手植檜三<lb/>
而两株在賛殿之前一株在壇之南焚橛無復孑遺好<lb/>
<pb n="KR4d0452_WYG_001-22b"/>
事者或為聖像或為簮笏而香氣特異趙大學秉文麻<lb/>
徴君九疇有頌有詩世多傳誦之次南碑亭二東亭宋<lb/>
碑一吕䝉正撰白崇矩書太平興國八年十月建金碑<lb/>
一黨懐英撰並書篆西亭皆唐碑也一碑崔行功撰孫<lb/>
師範書碑隂刻武徳九年十二月詔又刻乾封元年二<lb/>
月祭廟文一碑江夏李邕撰范陽張廷珪書開元七年<lb/>
十月建次南奎文閣章宗時剏明昌二年八月也開州<lb/>
刺史髙徳裔監修閣之東偏門刻顧凱之行教吴道子<lb/>
<pb n="KR4d0452_WYG_001-23a"/>
小影二像東廡碑六皆𨽻書而魯郡太守張府君碑非<lb/>
也西廡之碑八𨽻書者四餘皆唐宋碑也是日宴罷併<lb/>
出北<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>門由襲封廨署讀姓系碑又北行由陋巷觀顔<lb/>
井亭亭廢矣北出龍門入孔林徘徊思堂之上由輦路<lb/>
而北夹路石表二石獸四石人二獸作仰號之狀拜奠<lb/>
先聖墓如初禮前有壇石厚三尺許方如之其數四十<lb/>
有九後漢永嘉元年魯相韓叔節造東連泗水侯伯魚<lb/>
墓南連沂水侯子思墓世家云相去十歩耳而宻邇若<lb/>
<pb n="KR4d0452_WYG_001-23b"/>
此疑後人増築之也然䂓制甚小禮之所謂馬鬛而封<lb/>
者是也子思之西石壇居攝元年二月造有曰上谷府<lb/>
卿者有曰祝其卿者先聖墓西北白兎溝也一石獸狀<lb/>
甚恠林廣十餘里竹木繁茂未見其比而楷木以文為<lb/>
世所貴無荆棘無鳥巢將吾道固終不可蕪没而鳳鳥<lb/>
有時而至歟林東三里講堂也林與堂俱在洙北泗南<lb/>
按世家云周敬王三十六年孔子自衛返魯删詩書定<lb/>
禮樂繋易於此硯臺井在其西惜去秋為水漫沒矣辛<lb/>
<pb n="KR4d0452_WYG_001-24a"/>
亥謁周公廟廟居孔廟之東北五里有真宗御賛碑車<lb/>
輞井在正東少南水清白而甘俗呼漿水井者是也廟<lb/>
北䨇石梁井石上綆痕有深指許者百歩許得勝果寺<lb/>
魯故宫地也殿之東北大井圓徑六十尺深二丈水色<lb/>
墨如也東過顔侍郎墓林城之跡顔廟也廟中孤檜髙<lb/>
五丈許由曲阜西復東北行一里入景靈廢宫觀壽陵<lb/>
陵避諱而改也東軒轅葬所宋時疊石而餙之也前有<lb/>
白石象為火爆烈壇之石欄窮工極巧殆神鬼所刻也<lb/>
<pb n="KR4d0452_WYG_001-24b"/>
讀碑記始知草剏於祥符潤餙於政和而大定中因之<lb/>
而不毁也此亦人君治平之乆狃於貪侈之心之所激<lb/>
也福苟可求則二帝三王必先衆而為之福可求乎哉<lb/>
大碑四諺云萬人愁者是也而二碑廣二十有三尺濶<lb/>
半之厚四尺屭贔髙十有三尺濶如之厚四尺龜趺十<lb/>
有八尺二碑廣二十有四尺濶半之厚四尺屭贔髙十<lb/>
有八尺濶十有六尺厚四尺龜趺十有九尺一在城之<lb/>
外一在城之内無文字意者垂成而金兵至也陵曰壽<lb/>
<pb n="KR4d0452_WYG_001-25a"/>
陵者誠何謂耶入東門飰器之家復西南馳觀漢之魯諸<lb/>
陵大塜四十餘所石獸四石人三人胸臆間篆刻不克<lb/>
盡識有曰有漢安樂太守亷君橐塜者有曰府門之某<lb/>
者折而北渡雩水入大明襌院觀逵泉水中石出如伏<lb/>
黿怒鼉寺碑云魯之泉宫也薄暮歸自稷門望两觀穹<lb/>
然以少正卯奸雄而七日之頃談笑剔去則知舜誅四<lb/>
㐫使天下翕然服之明矣孰謂聖人而有两心哉後世<lb/>
如操如懿得全首領於牖下不為不幸矣登泮宫臺臺<lb/>
<pb n="KR4d0452_WYG_001-25b"/>
下之水自西而南深丈許而無源吁僖公一諸侯能興<lb/>
學餋士如此三咏采芹之章而後下其西靈光殿基也<lb/>
破礎㫁瓦觸目悲凉而王延壽所謂俯仰顧盻東西周<lb/>
章者今安在哉壬子復由縣城東北行十里許過桃落<lb/>
村南望修壠曼延不絶者周之魯陵也東南五里逹脅<lb/>
溝村拜聖考齊國公墓而林廣四十畆墓前石刻甲辰<lb/>
春二月望五十一世孫元措立石溢津髙翿書溝水在<lb/>
林之東北入於泗其南防山也而山之東西峯五禮云<lb/>
<pb n="KR4d0452_WYG_001-26a"/>
合𦵏於防是也林之北東蒙路也自西峯而南謁顔子<lb/>
墓石刻曰先師兖國公大定甲辰三月先聖五十代孫<lb/>
承直郎曲阜令襲封兖聖公孔搃立石太原王筠書墓<lb/>
前一石僅二尺許两甲士背附而坐一執斧一執金吾<lb/>
正北有小塜不可攷顔氏子孫二房在少東上宋村是<lb/>
日東南行並戈山而西由白村厯西魯元逹東魯元舘<lb/>
房氏家泗州公古具雞黍以待古孔氏壻也問之不知<lb/>
其為公孫公西也地多虎狼牧者為之懼比曉幸無所<lb/>
<pb n="KR4d0452_WYG_001-26b"/>
苦癸丑穿林麓而東約六里許逹尼山二峯隠隠在霄<lb/>
漢間而中峯逈出昔之所謂穹其頂者是也廟庭廢雖<lb/>
乆而䂓模猶見其西智源溪橋也端南即大成門次北<lb/>
大成殿也其東泗水侯殿其西沂水侯殿大成之後鄆<lb/>
國夫人殿也其後齋所也西有齊國魯國之殿齊國之<lb/>
東而南向者毓聖侯殿也大成之東齋廰也兵餘尚存<lb/>
焉正北中和壑也廟之西南觀川亭也瓦礫中得一㫁<lb/>
石盖前進士浮陽劉曄夹蘆辯也或曰夹驢劉惡其鄙<lb/>
<pb n="KR4d0452_WYG_001-27a"/>
俚故辨正之夹蘆峴在尼山西由亭之東囬旋而下得<lb/>
坤靈洞石角濈濈不可入族長云廟户管用吉成甞持<lb/>
火曵絙而入比三數丈忽隙間有光覩一室口廣两楹<lb/>
許中横石床石枕皆天成也而不可動今五十年矣以<lb/>
管與吉㓜而瘠故可入也所言如此洞名劉曄之所刻<lb/>
也因渉雩水過顔母山下觀文徳林以章木障翳廟與<lb/>
聖并無所見尋舊路復逹魯元館已西南瀕嵑下而出<lb/>
由桑家莊厯峻山二十里而近逹四基山遇兵士傅正<lb/>
<pb n="KR4d0452_WYG_001-27b"/>
徐州人導至鄒國公墓墓在廟之東北有㤗山孫復碑<lb/>
孔中丞立石其西大塜七正北墓差小無從攷之南有<lb/>
寺曰亞聖寺有碑傍有古墓三行四五里過黄注村又<lb/>
十里由石經埠正南少西行二十里逹鄒縣宴彭令之<lb/>
宅四月甲寅朔飯後出南門二十五里許逹嶧山循山<lb/>
之西北絶澗亂石如屋既而遇道者李志端為之前導<lb/>
復西北行逰太湖懸鐘石洞東南行入燕子嵓僕以病<lb/>
足與徳華嵓下坐待諸君之還晡時子中軰踵至國祥<lb/>
<pb n="KR4d0452_WYG_001-28a"/>
且示嶧山圖蠟紙按圖指頋若仙橋之鉅石七真之西<lb/>
軒下瞰紀侯之重城漢相之故塜一如眼底如玉女峯<lb/>
千佛塔尤號竒絶所至流泉修竹雜花名果殆若屏面<lb/>
而容縷數哉逼夕陽下山迤邐由西至北而進逹於縣<lb/>
之南闗報孟氏諸孫迎於道左即造鄒國公廟庭奠已<lb/>
入縣復宴於舊舘縣父老請見為歡飲竟夕乙夘出西<lb/>
門北行十里入崗山寺孟氏諸孫復携酒至由竹徑渡<lb/>
横橋休於寺之静室良乆出山東北行二十五里逹馬<lb/>
<pb n="KR4d0452_WYG_001-28b"/>
鞍山謁孟母墓北行十五里逹趙氏莊飯孔族家又十<lb/>
里許逹於魯城之南登郊䑓䑓東西五十八歩南北四<lb/>
十歩魯之䑓可見者三是䑓與泮宫䑓莊公䑓也不知<lb/>
書雲物者何所也容攷之北渉雩水由竹徑登浮香亭<lb/>
亭以梅得名少北一石穴茶泉也亦竹溪書而不名緬<lb/>
想前軰風度又有足敬也丙辰曲阜宫佐至以私忌不<lb/>
敢飲丁已將訪矍相圃會功叔遣其子治同諸官佐具<lb/>
酒饌復至不果時功叔抱樂正子之疾戊午從徳剛子<lb/>
<pb n="KR4d0452_WYG_001-29a"/>
中登西南角䑓望射圃圃在歸徳門裏道側積土隠起<lb/>
草中或其所也䑓㤗和四年七月六日故人夢得之所<lb/>
築也竊有感於懐夢得元措字也是夕孔族設祖席於<lb/>
齋廰已未辭先聖於杏壇之下族長徳剛率族人别於<lb/>
歸徳門外國祥暨徳剛之子立之䕶至兖州西嗚呼讀<lb/>
聖人之書逰聖人之里幸之幸者也然有位者多以事<lb/>
奪而無位者或苦力之不足也况以豐鎬之西望鄒魯<lb/>
之逺與南北海之所謂不相及者何異焉流離頓挫中<lb/>
<pb n="KR4d0452_WYG_001-29b"/>
有今日之遇伯逹既繪為圖且属僕記之敢以衰朽辭<lb/>
勉強應命將告未知者是嵗四月五日紫陽楊奐記<hi>素王</hi>
<hi>紀事</hi>
　　鄆國夫人殿記<lb/>
祀天而不祀地祭日而不祭月是豈禮也哉况聖人之<lb/>
教始於夫婦逹於天下不爾父子君臣上下泯矣前廟<lb/>
後寝三代之定制而吾夫子之祀本用王者事闕里之<lb/>
舊有鄆國夫人殿乆矣由唐宋降及於金號稱尤盛貞<lb/>
<pb n="KR4d0452_WYG_001-30a"/>
祐之亂掃地無餘故老彷徨莫不痛心東平行䑓嚴公<lb/>
忠濟仰體朝廷尊師重道之意以興廢補弊為所務經<lb/>
始於己酉八月落成於壬子之七月先是夫人之神座<lb/>
生木芍藥一本見者異之明年修廟之令下適造舟者<lb/>
犯我林廟伐我民冡珍材堆積如阜聞公之至盡委而<lb/>
去乃命参佐王玉汝監修官兼攝祀事孔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>召匠計之<lb/>
僉曰搆正位則不足營寝宫則有餘衆志既恊遂訖兹<lb/>
役花之祥驗矣而工食塗餙之費不論也夫神恠之不<lb/>
<pb n="KR4d0452_WYG_001-30b"/>
語固然而有開必先之説如之何其廢之也夫人姓丌<lb/>
官氏宋女也泗水侯鯉息也沂水侯伋息之子也先聖<lb/>
之為中都宰為大司冦攝行相事夫人不以為㤗畏於<lb/>
匡㧞樹於宋削跡於衛絶糧於陳蔡夫人不以為否窮<lb/>
通出䖏無一而不預所以血食者其斯乎彼湘水之娥<lb/>
皇邰城之姜嫄祠宇之顕者也擬諸鄉邑子孫每四仲<lb/>
之月肅三獻之禮厯千萬世而下弗絶者不有則矣乎<lb/>
噫當崇奉者聖人之功也當踐履者聖人之道也苟知<lb/>
<pb n="KR4d0452_WYG_001-31a"/>
其功而不知其道則與事淫祠野廟等矣吾恐神意一<lb/>
日不能安乎此孰謂聖人安之耶尚来者無忽<hi>文類</hi>
　　洞真真人于先生碑<hi>并序石刻在祖庵</hi>
盈尺之璧徑寸之珠天下皆知其為寳也不以藴於山<lb/>
淵而不聞况於人乎東魯宣父炳辟世辟地之訓厯代<lb/>
史臣列隠逸逸民之傳宜乎綿亘千數百載而不廢也<lb/>
僕儒家者流竊有志於史學謹按洞真之行實斯亦古<lb/>
之所謂宗師者歟故碑之無疑師諱善慶字伯祥寕海<lb/>
<pb n="KR4d0452_WYG_001-31b"/>
人髙門于公之後祖彦升主好畤縣簿考道濟韜光不<lb/>
仕師㓜不茹葷長通經史大義雅嗜道徳性命之學與<lb/>
丹陽同里閈大定二十二年丹陽演法於金蓮道塲耋<lb/>
稚雲集而師預焉時甫十七矣丹陽見而竒之且嘆曰<lb/>
向畏重陽譴訶頗萌倦弛然得以終其業者彦升之力<lb/>
也使是兒入道殆天報乎其家聴執几杖以從再年冬<lb/>
丹陽返真徑造隴州龍門山謁丘長春長春俾叅長真<lb/>
於洛陽得煉心法丐食同華間明昌初長春歸海上属<lb/>
<pb n="KR4d0452_WYG_001-32a"/>
曰汝縁在汧隴無他往夫人需友以成不可不擇復入<lb/>
秦卜吴嶽東南峯鑿石以䖏日止一餐凡可以資於道<lb/>
者造次不暫舍絶跡人間七八年迄今目其龕曰于真<lb/>
人洞友蒲察道淵待之如師後創觀平陽之石門承安<lb/>
中好事者輸貲有司買玉清之額禮體𤣥大師尋佩受<lb/>
法籙以輔道救物逺近益加崇敬㤗和三年隴之州將<lb/>
保賜冲虛大師號五年再謁長春啟證心印退隠相州<lb/>
天平山六年長春介畢知常緘示宻語督還汧隴仍易<lb/>
<pb n="KR4d0452_WYG_001-32b"/>
名志道師再三敬諾叅長生乆之道價隆重煇照一時<lb/>
雖黄髪故老自以為不逮也甞謂學仙者存乎積累赴<lb/>
人之急當如已之急八年南征凱還憫其俘纍必盡力<lb/>
購援而後已元光二年隴山亂中太一宫李冲虛聞之<lb/>
舉以自代不起正大改元上悼西軍戰殁遣禮部尚書<lb/>
趙公秉文祭於平凉充濟度師秉文髙其節圖像薦諸<lb/>
朝召之又不起二年饑荒或言路直秦岐之咽過客無<lb/>
别嵗計柰何師曰吾門一見其難而遽如許不廣甚矣<lb/>
<pb n="KR4d0452_WYG_001-33a"/>
言者悚愧未幾秋大熟遷五姓洞真觀環居弗出逼中<lb/>
使絡繹不絶起而應之遂領中太一官事七年河南不<lb/>
雨詔近侍䕶師降香濟源上初期望祀於宫中而臨河<lb/>
阻風鐡札既沉斥鼓棹前進登岸風如故立致甘澍特<lb/>
㫖褒異兼提㸃五嶽佑神觀天興二年春京城送欵於<lb/>
我朝驛訪髙道以師為之冠秋七月約山中欒渡北邁<lb/>
時苦於餓依附者衆船人疑其有金帛迤邐沿流而下<lb/>
夜將半遇一沙渚委之而去黎明驚濤四涌莫不倉皇<lb/>
<pb n="KR4d0452_WYG_001-33b"/>
失措會八柳樹堤潰乃定徐謂弟子符道清曰今日之<lb/>
事非爾不能濟道清秦人不安於水承命㨗若神助俄<lb/>
賂二舟馳迓舉脱其厄其臨事如此過魏過魯過趙諸<lb/>
侯郊迎以相躡擁篲以相先𤣥通子范圓曦乃為人所<lb/>
尊信主東平上清宫聞風虛席引避良有以也乙未秋<lb/>
入燕致祠䖏順堂下適清和嗣教門事待之如伯仲丙<lb/>
申燕境因旱而蝗俯徇輿情投符盧溝乃雨蝗不為災<lb/>
戊戌夏四月詔天下選試道釋進號通𤣥廣徳洞真真<lb/>
<pb n="KR4d0452_WYG_001-34a"/>
人秋七月掌教李公真常奏請住持終南山重陽萬壽<lb/>
宫適北京留守烏公築全真觀奉之庚子京兆太傅移<lb/>
刺寳儉總管田雄交䟽邀師㑹葬祖庭即日命駕入闗<lb/>
總宫事綦白雲李無欲實綱維之而曹冲和志陽實潤<lb/>
色之丙午夏五月西逰鞏昌以汪侯徳臣敦請故也冬<lb/>
盤桓秦亭賔僚劉澤琡王道寕焦澍朝夕左右動静語<lb/>
黙具西州録丁未春二月還宫張道士来雲中躬拜庭<lb/>
下師堅讓不受執事者曰真人壽垂九秩簮冠滿前以<lb/>
<pb n="KR4d0452_WYG_001-34b"/>
此而䖏淵源之地過矣師曰禮無不荅大白若辱廣徳<lb/>
若不足老氏有之以丹陽接一童子必荅焉忍自尊大<lb/>
耶庚戌冬十月二日沐浴正襟危坐猶平日翌日留頌<lb/>
以寓生不必樂死不必憂之㫖曲肱歛息坦然順化春<lb/>
秋八十五後九日葬於宫之西北隅有洪鍾集行於世<lb/>
鎮陽馮侍郎壁傳其事甚悉在汴則尚書左丞張公行<lb/>
信平章政事侯公摯司諫許公古禮部尚書楊公雲翼<lb/>
王府司馬李守節修撰雷淵應奉翰林文字宋九嘉在<lb/>
<pb n="KR4d0452_WYG_001-35a"/>
燕則陳漕長時可吳大卿章張侍讀本在闗中則叅省<lb/>
王輔臣部中邳邦用講議来獻臣同徳寺丞楊天徳員<lb/>
外郎張徽中書掾裴憲經籍官孟攀鱗署丞張琚盖當<lb/>
世景慕者也容力取而言詰之哉師間氣天挺謙慈夷<lb/>
粹似簡而不失之倨似和而不渉於流信乎其難名也<lb/>
四方學徒不可勝數雖乆於其事者未甞見喜怒之色<lb/>
形於顔間察其日用之常則寒暑風雨無少變六十八<lb/>
年脅不沾席衣不觧帶可謂慎終如始矣與人言惟正<lb/>
<pb n="KR4d0452_WYG_001-35b"/>
心誠意而已至於嗇神頥真之秘苟非其人閉口不吐<lb/>
恐失之強聒也精潔儉素不習而能一履襪之細至經<lb/>
嵗不易肯以絲毫利諸已耶東徹海岱南窮襄鄧西極<lb/>
鞏洮北際燕遼瑰蹤瑋跡章章可攷葬之明年春僕以<lb/>
南漕長告老燕䑓無欲子促其徒往返六千里懇徴文<lb/>
石嗚呼𤣥鶴不来青山已塵遐想巖扉強勒之銘銘曰<lb/>
維道與天初同原方術分裂無廼繁至人躍然起海門<lb/>
丹陽嫡子重陽孫空山大澤環四垣隠几坐觀萬馬奔<lb/>
<pb n="KR4d0452_WYG_001-36a"/>
物生不願為犧罇火烈始見玉性温西翺東翔動帝閽<lb/>
嵗旱懐詔濟瀆源鴻流怒濤鯨吐吞靈符一擲攝老坤<lb/>
蜚亷馮夷掖兩轅焦穀再沃如平反朝那夜哭戰死魂<lb/>
霓旌豹尾交繽繙楊枝麾灑消沉寃随機應物忘清渾<lb/>
疾雷破聵電燭昏功成弗居徳愈尊上賔碧落何軒軒<lb/>
道路掩面泣宿恩洪鐘叩撃皆𤣥言包括鄭圃羅漆園<lb/>
陸陶殊派契義敦我舌人筆勢可捫赤書翠琰馨蘭孫<lb/>
　　重修嶽雲宫記<hi>此記得於王平川</hi>
<pb n="KR4d0452_WYG_001-36b"/>
天下形勢之重莫重於河陽孟州附邑懐洛咽頥之地<lb/>
南通湖襄北抵燕薊出入往来未有不由於此拏舟鼓<lb/>
枻喘息靡暇承平日坐挾府庫倉庾之饒而猶病諸戰<lb/>
闘三十載舘舍灰燼閭巷荆棘雖智者亦無及矣介乎<lb/>
兩州之間宫曰嶽雲大行王屋堆藍擁翠又極一方形<lb/>
勢之選五六月漲水瀰漫藕花菰葉動摇於空濛滉漾<lb/>
中閬風𤣥圃徒費丹青途之人望而歸之不翅其家饑<lb/>
者則思飫渴者則思飲止者則思寕其棲神汎然應之<lb/>
<pb n="KR4d0452_WYG_001-37a"/>
未聞拒人以色余竊禄漕䑓嵗受約束於燕嘗假榻以<lb/>
溷執事詰所以為教曰今之全真也以水譬之重陽發<lb/>
其源丹陽長春廣其流衍其𣲖譚劉王郝猶流𣲖之有<lb/>
江河其歸一也詰宫之目曰長春初年㳺秦載瞻靈嵩<lb/>
揭庵之名庶幾混跡市㕓不忘乎雲山之勝嵗壬子嗣<lb/>
教真人常大宗師准恩例故因庵而更為宫其始末如<lb/>
之何曰登州蘇公范陽許公金䑓宋公草創之㤗和興<lb/>
定時事迨國朝棲神子出修餙而潤色之棲神諱志祐<lb/>
<pb n="KR4d0452_WYG_001-37b"/>
姓王氏林慮人其至也以乙未其升也以已亥壽八十<lb/>
有八具李翰林陽䑓宫碑繼之者包公志安也其取與<lb/>
如之何曰野人義以取之義以與之而無親踈富貴之<lb/>
與貧賤也然而嵗計出入之用綽綽而無匱比之世人<lb/>
亦無憂勞迫其身困其慮也或笑於其旁曰學仙者𤣥<lb/>
虚以為本清净以為宗獨不憚煩之甚余曰不然夫仙<lb/>
也者各適其適也至於登明㒞良垂拱嵓廊九重之仙<lb/>
也言聴諫從官師承式卿相之仙也海波四澄羽檄不<lb/>
<pb n="KR4d0452_WYG_001-38a"/>
飛將校之仙也章翳訟庭鈴索聲沉守令之仙也至於<lb/>
負販之兒星行露宿東交西易而畏途之禍不聞耕稼<lb/>
之叟風雨以時髙廩参差莫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>家離鄉之為憂搢紳先<lb/>
生鈎軒横几重編叠簡得以講明唐虞姬孔之懿訓君<lb/>
臣父子之大義是亦仙矣况方外之士居不聨乎里社<lb/>
齒不沾乎版籍無轉輸征伐之勞無頭㑹箕歛之廹道<lb/>
之精㣲𤣥妙靡不洞貫而<hi>闕</hi>　然以盡天年孰謂非仙<lb/>
也乎且道不逺於人亦<hi>闕</hi>　而可人所謂絶學無憂戒<lb/>
<pb n="KR4d0452_WYG_001-38b"/>
其蕩而弗返向見棲易之後香火之隙研精語易者十<lb/>
常四五客堅謝之<hi>闕</hi>　髙山撫襟興慨作迎雲送雲詩<lb/>
二章遺志祥志<hi>闕</hi>　　曰海濤紅兮晨露晞岳隆隆兮<lb/>
雲飛飛欵幽<hi>闕</hi>　如期百年開闔兮忩與扉城郭良是<lb/>
兮人已非<hi>闕</hi>　慘澹兮行路稀雲趨岳兮知歸囬舟兮<lb/>
箭激沙<hi>闕</hi>　忘機邈故山兮千里悵夙心兮獨違<lb/>
　　總帥汪義武王世顯神道碑<lb/>
公系出汪骨族貞祐二年西北臲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>階戰功起家為<hi>闕</hi>
<pb n="KR4d0452_WYG_001-39a"/>
去長八轉領同知平凉府事正大四年領隴州防<hi>闕</hi>
進征行從宜分治陜西西路行六部郎中西南<hi>闕</hi>　窘<lb/>
迫<hi>闕</hi>　　　率豪右助邉隣<hi>闕/</hi>　之軍餉以<hi>闕/</hi>不絶<hi>闕</hi>
年以鞏州衝要之地<hi>闕</hi>　　　　兼治中<hi>闕</hi>
　帥府機務是時所<hi>闕</hi>　　饑疫薦<hi>闕</hi>
完顔仲徳擁將士吏民出保石門九<hi>闕</hi>
公拜便宜總帥制㫖大約屬以社<hi>闕</hi>
　　糧械莫不精瞻明年京<hi>闕</hi>變郡縣風靡公獨為之<lb/>
<pb n="KR4d0452_WYG_001-39b"/>
堅守越三年猶按堵如故而外攻不弛謂其衆曰宗祀<lb/>
已矣吾何愛一死千萬人之命懸於吾手平居享髙爵<lb/>
厚禄死其分也餘者奚罪與其經於溝瀆姑徇一時之<lb/>
節孰若屈已紆斯人之禍㑹頓兵城下率僚佐耆老持<lb/>
牛羊酒幣迎謁焉曰吾征討有年所至皆下汝獨爾耳<lb/>
何也對曰有君在上賣國市恩之人諒所不取王大悦<lb/>
勑其下絲髪無所犯盖乙未冬十月四日也旦詣行帳<lb/>
寵之以章服職仍故即日南征鳩士馬截嘉陵蹴大安<lb/>
<pb n="KR4d0452_WYG_001-40a"/>
未幾凱旋叠承奨賚　丙申備前鋒進攻大安南田楊<lb/>
諸蠻結陣来拒公麾輕騎五百撓之衆亂首尾不相藉<lb/>
潰圍出與南将曹将軍潜兵作犄角計公單騎往突之<lb/>
格殺數十人黎明軍合殪其主将王嘉嘆之賜名馬佩<lb/>
刀公退語所部曰吾已撤彼之藩籬行寝其堂奥矣<lb/>
丁酉春<hi>闕</hi>　武信城<hi>闕</hi>　　　　　　　金獲府庫遂<lb/>
蹂資普　戊戌軍葭萌之南<hi>闕</hi>　　　　依山為栅公<lb/>
選數百騎奪山而入多所俘殺得<hi>闕</hi>　　乘勝赴資州<lb/>
<pb n="KR4d0452_WYG_001-40b"/>
壁山間識公旌幟驚怖奔逸鈔嘉定峨眉以歸　已亥<lb/>
秋俾𨽻搭海公節制道險霖雨阻行攀木縁磴徹開州<lb/>
聞蜀軍列萬州南岸公伺夜伏兵上流舟北岸以疑之<lb/>
既而由上流鼓革舟而下襲敬之追奔逐北直抵夔峡<lb/>
公返而揉之幾無噍類渉巫山與援軍遌復勦三千餘<lb/>
級比春分兵掖江引還及涪州修浮梁信宿而辨以濟<lb/>
南道之師環攻崇慶守者開門延敵他将莫能支公提<lb/>
戈首出人服其膽勇蘄併力以㧞其城天大暑乃罷秋<lb/>
<pb n="KR4d0452_WYG_001-41a"/>
覲帝數其功賜金符公拜謝曰實陛下威徳所致臣何<lb/>
預焉上樂其知體首肯者再四年辛丑蜀帥陳隆之自<lb/>
稱百萬衆馳書索戰十月五日公畧地成都薄城而陣<lb/>
彼屡戰屡却堅壁不出公曉以禍福十二日夜田顯縋<lb/>
城投欵覺之公曰事急矣叱梯城入救軍民從顯而出<lb/>
者七十餘口獲陳隆之斬之五日公領精鋭五百擣漢<lb/>
州州兵三千出戰門閉盡䧟三日軍薄城又三日克之<lb/>
露布以聞王擊節嘆賞仍賜田顯錢物　癸夘春公且<lb/>
<pb n="KR4d0452_WYG_001-41b"/>
疾忽被召即戒首途既見錫虎符總便宜總帥手劄何<lb/>
秦鞏定西金蘭洮㑹環隴慶陽平凉徳順鎮戎原階成<lb/>
岷叠西和等二十餘州事無鉅細惟公裁决以憂深青<lb/>
重疾再作竟不起　公器局宏逺資仁孝奉養太夫人<lb/>
斯湏靡忘征南得㫖酒不逺數千里載歸以備滫瀡䖏<lb/>
䘮不御酒肉劬勞之日必致齋薦祭喜儒術聞介然之<lb/>
善應接無少倦罷覊人寒士至觧衣推食生舘死殯各<lb/>
得其所還自蜀輦書數千百卷而圖畵半之士卒必與<lb/>
<pb n="KR4d0452_WYG_001-42a"/>
同甘苦如父兄之於子弟然臨陣整肅無敢干者憫新<lb/>
民未輯刑清役寡縱所不免猶度力緩期不至急暴上<lb/>
下不聞告訐或有牽連議從寛釋同屬異主者乃盡力<lb/>
購聚之每事先立規程而後處之以及訟庭驛舍則静<lb/>
若隆平時休沐對客命觴雅歌投壺而已燕居逸逰若<lb/>
不勝衣遇敵先登刈旗斬将勇壓三軍雖古名将無以<lb/>
加矣<hi>名臣事畧</hi>
李状元諱俊民字用章澤州晋城人資醇謹重然諾不<lb/>
<pb n="KR4d0452_WYG_001-42b"/>
妄交逰金承安中舉進士第一釋褐應奉翰林文字南<lb/>
遷隠嵩州鳴臯山北渡客覃懐未幾入西山既而變起<lb/>
倉卒識與不識皆以知幾許之居鄉閭終日環書不出<lb/>
四方學者不逺千里而往随問随荅曽無倦色㑹皇弟<lb/>
經理西南夷聞其賢安車馳召不得已起而應之延訪<lb/>
無虚日遽乞還山王重違所請遣中貴䕶送之年八十<lb/>
而卒世之知數者無出子聰右而子聰猶讓之<hi>名臣事畧</hi>
後世莫不有志於三代之治而卒不能至者謂之時勢<lb/>
<pb n="KR4d0452_WYG_001-43a"/>
之異不可也學之不至也三代之前君必學而後王臣<lb/>
必學而後仕雖匹夫匹婦之賤靡不學也後之世君學<lb/>
而臣不學者有之矣臣學而君不學者亦有之矣且農<lb/>
有農之師工有工之師以一家一國至於奄有天下之<lb/>
大不資於學雖堯舜孔顔之質有能不為物之汨沒者<lb/>
幾希矣又曰法制立可與語政徳禮修可與語教仁聖<lb/>
備可與語化化之不至有教焉教之不至有政焉政之<lb/>
不立區區盡心力於簿書獄訟期㑹之間者俗吏也以<lb/>
<pb n="KR4d0452_WYG_001-43b"/>
俗吏之所為而欲與三代擬隆非所聞也又曰晋魏出<lb/>
臣道壊佛老興子道絶又曰異端蟠結於中國而不觧<lb/>
者以名士大夫主之也故唐則蕭瑀王縉白居易裴休<lb/>
梁肅也宋則王安石蘇軾黄庭堅張商英也故上而君<lb/>
相下而閭里信之而不疑又曰三代之前功為徳之輔<lb/>
三代之後功為徳之賊求速效者必入於伯伯者始強<lb/>
而終弱也<hi>孟子箋</hi>
嵗在已丑十有一月中書耶律公以軍國大計舉近世<lb/>
<pb n="KR4d0452_WYG_001-44a"/>
轉運司例經理十路課税易司為所黜使稱長相豐歉<lb/>
察息耗以平嵗入奏可一聴中書省總之開創伊始制<lb/>
度未遑天下郡縣猶以財賦自贍不重其權則無以剗<lb/>
其弊故官吏汚濫得亷糾之刑賦舛錯得釐正之至於<lb/>
風俗之疵美盗賊之有無楮貨之低昻得季奏之凢在<lb/>
吏許自辟以從被選者以為榮<hi>名臣事畧</hi>
　　闕里題名<lb/>
壬子春三月甲辰二十有六日庚戌奉天楊奐上谷劉<lb/>
<pb n="KR4d0452_WYG_001-44b"/>
詡盧龍韓文獻任城張鐸彭城王明逺梁山張宇陳郡<lb/>
王元慶古汴郭敏祗謁<lb/>
　　西岳廟題名<lb/>
河南路漕長奉天楊奐告老後應王府之召同前進士<lb/>
獻陵劉繪祗謁<lb/>
金帝祠下門人貟擇同里王燦張宇張端繪之子克敬<lb/>
克讓從行時癸丑清明前十日題並門髙簡刋<lb/>
　　乾陵題名<lb/>
<pb n="KR4d0452_WYG_001-45a"/>
楊煥然納南漕印後癸丑清明還故里與武功張君羙<lb/>
同謁陵下門人貟擇書髙簡刻時親舊城居者七田居<lb/>
者二十有一悲夫<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0452_WYG_001-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　還山遺稿卷上<lb/>
</p>
<p>
</p>
  </div>
<div>
<head>還山遺稿卷下</head> <lb/>
    <p>
<pb n="KR4d0452_WYG_002-1a"/>
欽定四庫全書<lb/>
　還山遺稿卷下<lb/>
　　　　　　　　　　　　　元　楊奐　撰<lb/>
　五言絶<lb/>
　　録汴梁宫人語<hi>十九首</hi>
一入深宫裏經今十五年長因批帖子呼到御床前<lb/>
嵗嵗逄元夜金蛾閙簇巾見人心自怯終是女兒身<lb/>
殿前輪直罷偷去賭金釵怕見黄昏月殷勤上玉堦<lb/>
<pb n="KR4d0452_WYG_002-1b"/>
翠翹珠掘背小殿夜藏鈎驀地羊車至低頭笑不休<lb/>
内府頒金帛教酬賀節盤兩宫新有㫖先與問孤寒<lb/>
人間多棗栗不到九重天長被黄衫吏花攤月賜錢<lb/>
仁聖生辰節君王進玉巵壽棚兼壽表留待北還時<lb/>
邉奏行䑓急東華夜啟封内人催歩輦不候景陽鐘<lb/>
畵燭䨇䨇引珠簾一一開輦前齊下拜歡飲辟寒杯<lb/>
聖躬春閣内只道下朝遲扶仗嬌無力紅綃貼玉肌<lb/>
今日天顔喜東朝内宴開外邉農事動詔遣教坊囬<lb/>
<pb n="KR4d0452_WYG_002-2a"/>
駕前䨇白鶴日日候朝囬自送鑾輿去經年更不来<lb/>
陡覺文書静相將立夕陽傷心寕福位無復夜薰香<lb/>
二后睢陽去潜身泣到明却囬誰敢問校似有心情<lb/>
為道圍城乆粧奩閫犒軍入春渾㫁絶饑苦不堪聞<lb/>
監國推梁邸初頭静不知但疑墻外笑人有看宫時<lb/>
别殿弓刀嚮倉皇接鄭王尚愁宫正怒含淚強添粧<lb/>
一向傳宣喚誰知不復還来時舊鍼線記得在忩間<lb/>
北去遷沙漠誠心畏從行不如當日死頭白若為生<hi>元文</hi>
<pb n="KR4d0452_WYG_002-2b"/>
<hi>類</hi>
　　酬昭君怨<lb/>
玉貌辭金闕貂裘擁綉鞍將軍休出戰塞上雪偏寒<hi>同上</hi>
　　逰嵩山<hi>十三首</hi>
　　轘轅坂<lb/>
盤盤十二曲石嶺瘦峥嶸脚底有平地何人險䖏行<lb/>
　　太室<lb/>
茂陵骨已朽萬嵗恐虚傳莫上中峯頂秦城隔暮烟<lb/>
<pb n="KR4d0452_WYG_002-3a"/>
　　少室<lb/>
方若植嵬冠森若削寒玉明月夜中逰誰家借黄鵠<lb/>
　　啟母石<lb/>
頑石本在世啟母人亦知可憐宋太后死罵寕馨兒<lb/>
　　少姨廟<lb/>
路傍䨇闕老蔓草入荒祠時見山家女燒香乞繭絲<lb/>
　　盧嵓<lb/>
避名名自在身瘠道還腴未到千年後空嵓已姓盧<lb/>
<pb n="KR4d0452_WYG_002-3b"/>
　　龍潭<lb/>
壮哉昌黎筆談笑排佛禍不言動鬼神翻疑觸雷火<lb/>
　　五渡水<lb/>
幾時落東溪曲折卧天漢語似登山人可飲不可盥<lb/>
　　測影䑓<lb/>
一片開元石愈知天地中今宵北忩夢或可見周公<lb/>
　　箕山<lb/>
土階堕渺茫多少曹與馬底事住青山近代無讓者<lb/>
<pb n="KR4d0452_WYG_002-4a"/>
　　頴水<lb/>
邂逅洗耳翁去飲上流水此日倘相逄黄犢應渴死<lb/>
　　卓鍚泉<lb/>
大士傳心要諸方叩道𤣥至今卓錫地瑩徹有遺泉<lb/>
　　巢翁塚<lb/>
既知田間樂焉知田間苦惟是唐虞朝所以有巢父<lb/>
　五言律<lb/>
　　泊老鸛觜<lb/>
<pb n="KR4d0452_WYG_002-4b"/>
衮衮風生觜娟娟月印沙船頭平壓浪棹尾旋成花老<lb/>
去長為客愁来轉憶家䨇栖踈影裏羡殺栁橋鴉<lb/>
　　青峯寺哭燦然弟<lb/>
長别惟生死難忘是弟兄但吾今到䖏想汝昔曽行鄉<lb/>
社三年阻兵戈一夢驚青山風雨夜此去更傷情<lb/>
　　晚至青口<lb/>
長年困行役短髪易飄零世事驚春夢交情散曉星燒<lb/>
痕侵路黒栁色夹堤青落日明霞底原情動鶺鳹<lb/>
<pb n="KR4d0452_WYG_002-5a"/>
　　次荅正卿<lb/>
客愁青鏡裏歸夢白鷗邉故國人何在新秋月又圓米<lb/>
鹽逄此日詩酒負殘年長羡平林鳥䨇飛入暮烟<hi>俱五倫詩</hi>
　　司完顔惟洪至樓觀聞耗<hi>石刻在樓觀</hi>
蓬莱隔滄海虎豹䕶天闗白髪知誰免青牛竟不還茶<lb/>
分丹井水詩入草樓山頋我負何事區區鞍馬間<lb/>
　　宿草堂二首<lb/>
<hi>闕</hi>　逍遥苑千年羅<hi>闕/</hi>家荒林藏屋小細逕逐溪<hi>闕</hi>
<pb n="KR4d0452_WYG_002-5b"/>
檜今何在瑞蓮春自花山靈憎俗駕朝暮白雲<hi>闕</hi>
<hi>闕</hi>寺人蹤㫁幽溪野性便魚鬚分浪細虎跡印沙圓<hi>闕</hi>
　偷僧飯饑蚊破客眠獻芹吾豈敢直欲<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>山田<lb/>
　　寄商孟卿<lb/>
無窮惟永日有盡是流年白髪誰能免丹經恐妄傳㑹<lb/>
心人徤否到䖏冡纍然衮衮風波地方思萬里船<lb/>
　　河道村<lb/>
官路人家少邉城驛使頻李鷹終去洛王粲近歸秦<hi>闕</hi>
<pb n="KR4d0452_WYG_002-6a"/>
地羣龍閗泥沙尺蠖伸親朋應笑我頭白傍風塵<lb/>
　　寄朱生<lb/>
不知朱記室歳晚更如何老舅家誰托孀親髩已皤林<lb/>
泉憂患少京國是非多為客幾時了悲凉弹鋏歌<lb/>
　　留别儒襌<lb/>
溪行魚不畏巖宿虎相随怕客談新事逄人誦舊詩衲<lb/>
輕聊覆體米滑欲翻匙僧臘知餘幾霜髭已滿頥<lb/>
　　謝頋副言問疾<lb/>
<pb n="KR4d0452_WYG_002-6b"/>
入謝公家事時勞長者車可憐新病後未覺故人踈渭<lb/>
北偏饒夢河南近得書相忘吾豈敢欲出怯籃輿<lb/>
　　訪耿君玉隠居<lb/>
居幽穿洞府岸狭束溪流細逕隣翁熟懸崖逺客愁橋<lb/>
明山月上忩暗野雲浮世事何曽到年侵亦白頭<lb/>
　　夜雨二首<lb/>
闗河隔千里筆硯寄餘生老覺鄉心重閒知世念輕㣲<lb/>
風摇竹影細雨<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>簷聲落魄縁何事吾今不用名<lb/>
<pb n="KR4d0452_WYG_002-7a"/>
忩秋風獵獵簷夜雨頻頻蛩韻愁於我燈花笑向人此<lb/>
身猶在洛何日定歸秦不必黄梁熟真慚白髪新<lb/>
　　未歸<lb/>
渭水遥通洛函闗近隔秦百年垂老日千里未歸身夢<lb/>
寐嫌為客妻拏不諱貧一官無可戀花氣五陵春<lb/>
　　荅京叔文季昆仲<lb/>
何䖏音書至劉家好弟兄科名先世在詩律早年成嶺<lb/>
北饒風雪淮南困甲兵論文吾有意尊酒阻同傾<lb/>
<pb n="KR4d0452_WYG_002-7b"/>
　　飲山家<lb/>
為愛春風好乘時把一杯百年䨇眼在萬事寸心灰花<lb/>
向坐中落客從雲外来詩成無紙筆書地惜蒼苔<lb/>
　　浮生懐裕之<lb/>
漢節飛雲外秦城落照邉浮生空自老歸計定何年淚<lb/>
滿陳蕃榻心遥祖逖鞭短詩聊遣興羞向故人傳<lb/>
　　撫州<lb/>
北界連南界昌州又撫州月明魚泊夜霜冷䑕山秋為<lb/>
<pb n="KR4d0452_WYG_002-8a"/>
客無時了勞生有許愁殘年嬰世網吾欲謝溪鷗<lb/>
　　至滑州堤<lb/>
舊事悲存殁殘年厭往還孤城晴雪底䨇塔暮雲間鳥<lb/>
沒長堤在龍歸老井閒隔林青數㸃多是濬州山<lb/>
　　出鴉路宿北石橋<lb/>
燒火連山暗春雲出谷遲避人投野店繋馬就踈籬舊<lb/>
宇頽垣在新愁客枕知清明無幾日細與數歸期<lb/>
　　宿南石橋<lb/>
<pb n="KR4d0452_WYG_002-8b"/>
江流平入楚山勢逺連秦岸栁猶含凍溪花欲破春石<lb/>
衘<hi>闕</hi>　古沙印虎蹄新晚境長為客空山不見人<lb/>
　　承徳亨見訪<lb/>
世事元無定人生只合閒君今悲白髪我亦負青山廢<lb/>
郭官居冷荒年旅食慳冣怜情義厚朝至暮方還<lb/>
　　次荅正卿<lb/>
何人依玉樹有客隠京華老覺身為累時勞夢到家且<lb/>
騎山簡馬誰識子陽蛀日暮秋風起飛塵滿畵义<lb/>
<pb n="KR4d0452_WYG_002-9a"/>
　　次荅伯直侍郎三首<lb/>
家貧餘四壁地勝接三鄉才賦征司馬形容老遂良畵<lb/>
眉從爾闊舞䄂為誰長生死交情在書紳示不忘<lb/>
升斗貪㣲禄闗河隔故鄉詠歸懐靖節知足愧張良不<lb/>
問黄金盡猶憐白髪長江湖風浪急相喣勝相忘<lb/>
洶洶何時定飄飄着䖏鄉音書黄耳絶兄弟白眉良晚<lb/>
景情偏重凉宵語更長舊逰零落盡别後實難忘<lb/>
　　冠氏留别趙帥<lb/>
<pb n="KR4d0452_WYG_002-9b"/>
主人情爛熳客子自奔忙不見猶頻夢相逄合㫁膓秋<lb/>
凉抛藥褁夜雨倒壷觴囬首髙城北幽燕去路長<lb/>
　　送靳才卿之平陽<lb/>
却向西州去瀟瀟雪滿簮丘園初到眼兒女總闗心汾<lb/>
水野烟白霍山寒霧深得歸歸更好吾亦愛春音<lb/>
　　呈君羙<lb/>
上陽門外路日暮獨歸時齒髪已衰謝風塵仍别離㫁<lb/>
雲横紫閣急雨掠蒼陂地勝饒新句君将寄阿誰<lb/>
<pb n="KR4d0452_WYG_002-10a"/>
　　得邳大用書復寄<lb/>
百年真夢寐萬國乆風塵老去偏相憶書来恨不頻季<lb/>
鷹猶在洛王粲未歸秦谷口知何似他時願卜隣<lb/>
　　楊飛卿<lb/>
吾宗乆零落之子亦中年紫閣堪髙卧𤣥經擬共傳前<lb/>
言非戱爾舊䖏想依然留着新詩筆教随過海船<lb/>
　　文紀行贈以小歩馬<lb/>
洛水西頭路桃花夹岸香偏宜紅叱撥小試紫㳺韁雨<lb/>
<pb n="KR4d0452_WYG_002-10b"/>
逕沙初軟春山草正長杖藜猶過我此别莫相忘<lb/>
　　　　祖卿<lb/>
東<hi>闕</hi>　　别西河迤邐囬元戎期坐嘯上客入行䑓夢<lb/>
裡<hi>闕</hi>　　生前張翰盃龍池清似染應恨不歸来<lb/>
　　寄張君羙<lb/>
我無茅一把誰有橘千頭應物機仍拙憂時涕欲流謾<lb/>
違魚鳥信豈為稻梁謀老去輕三仕詩来抵四愁<lb/>
　　宿重陽宫<lb/>
<pb n="KR4d0452_WYG_002-11a"/>
村<hi>闕</hi>　　盡軒忩臨水多野禽如舊識隣叟漸相過林<lb/>
静連<hi>闕</hi>　籬踈補女蘿夜深眼不着倚杖看星河<lb/>
　　陶君秀晋人甞為司竹監使因祖淵明甞㳺五栁<lb/>
　　　莊為立五栁祠在縣東西原方見有祠堂詩碑<lb/>
　　　<hi>淵明詩寄陶監使君秀</hi>向禹城侯先生司竹時與扶風張<lb/>
　　　明叙六曲李仲常鳯翔董彦材從之學如白雲<lb/>
　　　樓海棠舘所謂勝逰也兵後吾弟主之亦西州<lb/>
　　　衣冠之幸感今慨昔不能不惘然也握手一笑<lb/>
<pb n="KR4d0452_WYG_002-11b"/>
　　　知復何年敢先此以為質兼示鄠亭趙秀才<lb/>
家世江頭令風流竹裏仙海棠烘曉霽野筍淡春烟尊<lb/>
爼違今日弦歌記昔年挂冠吾有意送老白雲邉<lb/>
違别亦已乆蕭蕭䨇鬂絲自憐多病後不似早年時暮<lb/>
雨千山道春風五栁祠剩留溪上竹到䖏刻新詩<lb/>
不見長楊舘人家只翠㣲溪流環監署林影入宫闈花<lb/>
鴨夜方静竹䶉秋更肥青仙無䖏問老淚日沾衣<hi>侯先生舜</hi>
<hi>臣沒後其家人軰夢為青仙觀管香使</hi>
<pb n="KR4d0452_WYG_002-12a"/>
老病鄉心重艱危世契踈少年知自立近日定何如渭<lb/>
上千叢玉陂頭半尺鱸往来元不惡容我坐籃輿<hi>鄠縣志</hi>
　七言絶<lb/>
　　讀汝南遺事<lb/>
軹道牽羊事已非更堪行酒着青衣裏頭婢子那知此<lb/>
争逐君王烈熖歸<lb/>
六朝江水故依然隔㫁中原又百年長笑桓温無逺畧<lb/>
竟留王猛佐苻堅<hi>元音</hi>
<pb n="KR4d0452_WYG_002-12b"/>
　　讀通鑑<lb/>
風烟惨淡駐三巴漢燼將燃蜀婦髽欲起温公問書法<lb/>
武侯入冦冦誰家<hi>輟耕録</hi>
　　紫陽閣<lb/>
碧瓦朱甍動紫烟清風吹袂渺翩翩夢囬憶得三生事<lb/>
悔落黄塵六十年<hi>鄠縣志</hi>
　　題二賢祠<lb/>
從經操懿狎孤兒世事尤非扣馬時若道後人真可誑<lb/>
<pb n="KR4d0452_WYG_002-13a"/>
空山焉有二賢祠<lb/>
　　癸丑二月望奉天楊奐題首陽山夷齊廟同里王<lb/>
　　璨張端平陸貟擇從行<hi>石刻在首陽小廟</hi>
　　涿南見蠶婦本汴梁貴家<lb/>
蠶月何曽出後堂干戈流落客他鄉羅衣着盡無人問<lb/>
自把荆籃摘野桑<lb/>
　　出郭作<lb/>
燕姬歌䖏囀鶯喉燕酒春来滑似油自有五陵年少在<lb/>
<pb n="KR4d0452_WYG_002-13b"/>
平明騎馬過盧溝<lb/>
　　過湯隂崇壽寺二首<lb/>
城荒寺古冷於冰絳帳誰燒照佛燈閒遶空階觀石刻<lb/>
偶聞音語得鄉僧<lb/>
老僧七十六春秋霜滿修眉雪滿頭見説故人揩病目<lb/>
幾時携杖入西州<lb/>
　　　君羙二首<lb/>
寒雁<hi>闕</hi>　下五湖長安西望獨躊躇無情誰似張公子<lb/>
<pb n="KR4d0452_WYG_002-14a"/>
兩見秋風不寄書<lb/>
銅柱從<hi>闕</hi>泣堕鳶鴟夷心事五湖船頭顱如此人間世<lb/>
不得青山<hi>闕</hi>暮年<lb/>
　　管寕濯足圖<lb/>
踏遍遼東未是癡黎床欲穴只心知好留一掬黄泥水<lb/>
墁却曹郎受襌碑<lb/>
　　失題<lb/>
仕晚<hi>闕</hi>　　學拙家貧人道治生踈滿山薇蕨春風老<lb/>
<pb n="KR4d0452_WYG_002-14b"/>
昨夜鄰翁有報書<lb/>
　　泛舟<lb/>
燕子迎風掠水飛樓前楊栁緑依依十年不作南塘夢<lb/>
怕見殘陽上客衣<lb/>
　七言律<lb/>
　　長安感懐<lb/>
此心直欲作東周再到長安已白頭往事無憑空撃楫<lb/>
故人何䖏獨登樓月摇銀海秦陵夜露滴金莖漢殿秋<lb/>
<pb n="KR4d0452_WYG_002-15a"/>
落日酒醒䨇淚眼幾時清渭向西流<hi>元詩體要</hi>
　　延祥觀<lb/>
長<hi>闕</hi>　遣降精魂氣應潜龍道自存𤣥武式中消日月<lb/>
春明門外轉乾坤諸王决計戡多難睿主應期即至尊<lb/>
天命有歸赤符後遺風猶記老人村<hi>陜西志</hi>
　　重陽觀<lb/>
終南佳䖏小壺天教啔全真自此仙道紀宏開山色裏<lb/>
通明髙聳日華邉南連地肺花浮水西望經䑓竹滿烟<lb/>
<pb n="KR4d0452_WYG_002-15b"/>
最愛雲忩無事客寂然心月照重𤣥<hi>盩厔志</hi>
　　遇仙觀<lb/>
一飲甘河萬事休喚囬蝴蝶夢莊周口傳鉛汞五篇缺<lb/>
神馭雲龍八極逰寰海𤣥風開羽客遇仙清跡想毛裘<lb/>
百年更有何人酌人自無縁水自流<hi>同上</hi>
　　通濟橋原題<hi>秋九月被召過此石刻在橋下</hi>
五丁鑿石極堅頑陌上行人得往還月魄半輪沉水底<lb/>
虹腰千尺駕雲間鄭卿車渡心應愧秦帝鞭驅血尚殷<lb/>
<pb n="KR4d0452_WYG_002-16a"/>
為問長江深幾許雪風吹馬下天山<hi>趙州志</hi>
　　試萬寕宫<lb/>
月淡長揚曉色清天題飛下寂無聲南山霧豹文章在<lb/>
北海雲鵬羽翼成玉檻玲瓏紅露重金爐縹緲翠烟輕<lb/>
誰言夜半曽前席白日君王問賈生<hi>文類</hi>
　　至日<lb/>
憶初年少在南梁兄弟歡逰乆未忘春色共傾花底酒<lb/>
雨聲常對竹邉床怒鯨一夕掀洪浪㫁鴈何時續舊行<lb/>
<pb n="KR4d0452_WYG_002-16b"/>
辜負亂来同被約尺書不到十年強<hi>五倫詩</hi>
　　謁聖廟<lb/>
㑹見春風入杏壇奎文閣上獨凭欄淵源自古尊洙泗<lb/>
祖述何人似孟韓竹簡不随秦火冷揩林空倚魯城寒<lb/>
飄零踪跡千年後無復東西老一簞<hi>闕里志</hi>
　　題終南和甫提㸃筠溪<hi>石刻在祖庵</hi>
仙家静住西南溪竹外湏信無餘師平生髙節鬼亦畏<lb/>
一㸃虚心人得知林深自有天地在嵗暮不受風霜欺<lb/>
<pb n="KR4d0452_WYG_002-17a"/>
何時借我半忩月萬里黄塵䨇鬢絲<lb/>
　五言古<lb/>
　　孫烈婦歌<lb/>
平陸有烈婦地望雄諸吳從居孩提間體貌逈爾殊舉<lb/>
家愛惜心不啻千金珠眉拂夏繭蛾髩亸春林烏芙蓉<lb/>
羡顔色冰雪羞肌膚十二巧針指十四婉歩趨姻戚未<lb/>
省識閨閫何曽踰孫郎邑中秀少小依師儒䨇親為擇<lb/>
對買紅纒酒壺青鸞得綵鳯誓結百年娛屈已接妯娌<lb/>
<pb n="KR4d0452_WYG_002-17b"/>
盡心奉舅姑孰謂連理枝半壁先摧枯春風合歡床分<lb/>
守夜雨孤西鄰乆歡慕<hi>指王氏子</hi>誠與六禮俱賄好靡不周<lb/>
下逮役使徒父兄去世亂倉卒誰携扶母嫂怜㓜寡且<lb/>
㣲反哺雛號訢竟莫察僵仆氣不甦同穴大義在初言<lb/>
寕忍辜日聞勢轉逼托媒致區區将汝已死婦配我未<lb/>
葬夫朝决暮即行参差當自屠王族忽承命搔首乆踟<lb/>
蹰此事難為諧此理古亦無婦聞一撫掌天道卒敢誣<lb/>
腐骨尚知愛而况生人軀素志從此伸里巷咸驚吁秋<lb/>
<pb n="KR4d0452_WYG_002-18a"/>
風萬馬来所至皆丘墟粟堆坡頭路月黒忘﨑嶇鄉兵<lb/>
共烏合焉能保不虞俄頃鼓聲絶崩潰東北隅壮者遭<lb/>
殺僇弱者遭縻驅婦時飛懸<hi>闕</hi>　　　　見皎皎盈尺<lb/>
玉<hi>闕</hi>　　蠅汚鮮鮮全匹錦豈容濁穢塗向是健男子<lb/>
<hi>闕</hi>　丈二殳航海繪長鯨盪荆<hi>闕</hi>於菟悲哉女子志福<lb/>
<hi>闕</hi>欝壮圖胡不具始末奏之逹帝都外則詔郡國内則<lb/>
正宫襦胡不搆祠宇揭之當官衢近使感義節逺使懲<lb/>
淫愚不然布䑓閣直筆一再濡特書彤史上永世曠範<lb/>
<pb n="KR4d0452_WYG_002-18b"/>
模<hi>山西志</hi>
　　諭内<lb/>
天地具此身胚胎乃潜受甚者感異類焉敢計妍醜冠<lb/>
盖傳百世萬求只一胄所以孟軻氏立言痛無後飄零<lb/>
風塵際拚作窮獨叟四年四懸弧吉兆自申酉顧我果<lb/>
何人報施嗟已厚今冬復爾爾喜在得分剖女亦吾所<lb/>
出胡為立可否天下盡男子無姑卒無婦伏羲畫八卦<lb/>
錯綜為竒偶阿駒才五嵗見客謹拜叩稍稍愛紙筆門<lb/>
<pb n="KR4d0452_WYG_002-19a"/>
户<hi>闕</hi>　　女生願有家教之奉箕帚乘龍非所期随<hi>闕</hi>
　<lb/>
　七言古<lb/>
　　金谷行<lb/>
洛陽園池天下無金谷近在西城隅晋時花草不復見<lb/>
野人猶觧談齊奴齊奴豪奢誰比數酒酣愛撃珊瑚株<lb/>
後堂春風滿桃李中百一枝名緑珠千金買歩障百金<lb/>
買氍毺時時吹笛替郎語雲忩霧户長歡娛層堦欲下<lb/>
<pb n="KR4d0452_WYG_002-19b"/>
湏人扶豈料一日能捐軀紅飛玉碎頃刻裏空使行客<lb/>
悲躊躇樓頭小婦感恩死君臣大義當何如<hi>元音</hi>
　　有懐梁仲經父<lb/>
羙人熒熒在何處海闊天低隔烟霧珊瑚零落芙蓉空<lb/>
咫尺相望迷去路翠輦金輿䨇鳯凰風吹環珮聲琅琅<lb/>
壺觴狼籍事已往一日萬里愁茫茫劉郎竟是誰家客<lb/>
嵗晚霜華林葉赤羙人熒熒在何處鴨緑江頭江月白<lb/>
<hi>元音</hi>
<pb n="KR4d0452_WYG_002-20a"/>
　　猶子嘉忠從予逰盖亦深知紫陽之學者甞於友<lb/>
　　人家見䑕殘舊書一册乃冩本紫陽詩也懇求得<lb/>
　　之録以寄予向往可知矣遂登諸卷詩凢四十二<lb/>
　　首其不註所出者皆是册所載云<hi>廷佐識</hi>
　<lb/>
　<lb/>
　<lb/>
　<lb/>
<pb n="KR4d0452_WYG_002-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　還山遺稿卷下<lb/>
</p>
<p>
</p>
  </div>
<div> <lb/>
    <p>
<pb n="KR4d0452_WYG_003-1a"/>
還山遺稿附録<lb/>
　　列傳<lb/>
楊奐字煥然乾州奉天人母嘗夢東南日光射其身旁<lb/>
一神人以筆授之已而奐生其父以為文明之象因名<lb/>
之曰奐年十一母殁哀毁如成人金末舉進士不中乃<lb/>
作萬言策指陳時病皆人所不敢言者未及上而歸教<lb/>
授鄉里歲癸已金元帥崔立以汴京降奐微服北渡冠<lb/>
氏帥趙壽之即延致奐待以師友之禮門人有自京師<lb/>
<pb n="KR4d0452_WYG_003-1b"/>
載書來者因得聚而讀之東平嚴實聞奐名聲問其行<lb/>
藏奐終不一詣戊戌太宗詔宣德課稅使劉用之試諸<lb/>
道進士奐試東平兩中賦論第一從監試官北上謁中<lb/>
書耶律楚材楚材奏薦之授河南路徵收課稅所長官<lb/>
兼㢘訪使奐將行言於楚材曰僕不敏誤蒙不次之用<lb/>
以書生而理財賦已非所長又况河南兵荒之後遺民<lb/>
無幾烹鮮之喻正在今日急而擾之糜爛必矣願假以<lb/>
歳月使得撫摩瘡痍以為朝廷愛養基本萬一之助楚<lb/>
<pb n="KR4d0452_WYG_003-2a"/>
材甚善之奐既至招致一時名士與之議政事約束一<lb/>
以簡易為事按行境内親問監務月課幾何難易若何<lb/>
有以增額言者奐責之曰剥下欺上汝欲我為之耶即<lb/>
減元額四之一公私便之不踰月政成時論翕然以為<lb/>
前此漕司未之有也在官十年乃請老于燕之行臺壬<lb/>
子世祖在潛邸驛召奐叅議京兆宣撫司事累上書得<lb/>
請而歸乙卯疾篤處置後事如平時引觴大笑而卒年<lb/>
七十賜諡文憲奐博覽强記作文務去陳言以蹈襲古<lb/>
<pb n="KR4d0452_WYG_003-2b"/>
人為恥朝廷諸老皆折行輩與之交闗中舊號多士名<lb/>
未有出奐右者奐不治生産家無十金之業而喜周人<lb/>
之急雖力不贍猶勉强為之人有片善則委曲稱奬唯<lb/>
恐其名不聞或小過失必盡言勸止不計其怨怒也所<lb/>
著有還山集六十卷行於世<hi>元史</hi>
　　楊府君墓碑銘<hi>并引</hi>　　　　　　元好問<lb/>
君諱振字純夫一字德威姓楊氏唐<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>國十九世孫<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>
國賔於唐唐以奉天之田四百頃奉之子孫遂為縣人<lb/>
<pb n="KR4d0452_WYG_003-3a"/>
<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>國以行基嗣行基生棻棻生温温生㓜言㓜言生顒<lb/>
顒生臯臯生免免生珍珍生光贊光贊生懷順懷順官金<lb/>
紫仕為西臺御史襲封至五代漢乃除夫人彭城劉氏<lb/>
有子十二人長曰公侯次曰公神公留公賢公洪公素<lb/>
公石公祚公良公通公演公伏始分世田隨諸房所居<lb/>
號十二楊村總謂之隋楊氏公侯之子舜靖舜靖之子<lb/>
信信之子禹禹之子言言之子宗宗之子楙楙配裴氏<lb/>
於公為王父母金初猶以大宗之家主祭祀事居大楊<lb/>
<pb n="KR4d0452_WYG_003-3b"/>
葬皆從西臺君子超道超道配尚氏正隆後避王統制<lb/>
之亂寓乾州南自爾族人號城南翁公城南翁次子也<lb/>
㓜喜讀書與同里張子文善嘗手抄經傳尤愛王符諸<lb/>
論與賔客談時稱誦之弱冠仕州縣為屬掾復興郡王<lb/>
括陜西民田日知公名選之以從甚信重之公因為王<lb/>
言軍與民皆吾人奪彼與此其利安在王歎曰我正以<lb/>
此獲罪今日之役再命也掾史尚何言哉事將竟吏有<lb/>
具瀕山民姓名欲一切以盜耕當之者公謂同列曰奪<lb/>
<pb n="KR4d0452_WYG_003-4a"/>
人之田又誣以罪豈朝廷意耶吏乃止泰和中見公府<lb/>
文移因循苟簡私謂所親曰我往在丹州時見宋末案<lb/>
牘不求事實止以虚文相欺比來官政殆似之失及泰<lb/>
和律下閲之不樂者久之曰亂矣或問之曰我見大定<lb/>
制不如皇統皇統不如舊制聖人立法本從簡易人情<lb/>
不同罪狀亦異我於法令未嘗見一事可與相當者但<lb/>
比附為義使司法者得以恕心從事耳今乃事事先為<lb/>
之防是猶千堤萬堰以障江河必無是理知不可行將<lb/>
<pb n="KR4d0452_WYG_003-4b"/>
日見抽易紛紛不已安得不亂即蒲城令祁大舉武亭<lb/>
令魏文叔簿劉彦文好畤令僕舜臣富平米顯道延安<lb/>
張用章時皆處下僚公率為致禮又大舉顯道用章嘗<lb/>
以事忤上官幾至不測公力援之數人者其後皆有善<lb/>
譽至大官公之知人多此類也奐好古文戒之曰無與<lb/>
同輩較優劣能似古人乃古文耳吾雖不能想理當然<lb/>
也有以白子西詩遺公者公笑曰吾欲吾兒讀此耶必<lb/>
欲學詩不當從毛詩讀耶不然亦須讀杜工部詩耳我<lb/>
<pb n="KR4d0452_WYG_003-5a"/>
見界上官塲兩國大商賈所聚耳若無的貨况入小牙<lb/>
郎手復何望耶所謂讀毛詩者喻如𤓰果菜茹欲兒輩<lb/>
就地頭買之耳以貞祐三年三月二十五日春秋六十<lb/>
有三終於華嚴里之正寢先娶同望崔氏生子燧繼室<lb/>
閿鄉程氏生子蛁奐炳灼煒煇繼室晁氏生子燦奐炳<lb/>
舉進士奐三辟東省署隴乾恒安撫司經歴官煒部令<lb/>
史諸孫大人以明年正月七日葬公於州南小劉村新<lb/>
塋城南翁墓次三夫人祔焉禮也公資雅重儀矩可觀<lb/>
<pb n="KR4d0452_WYG_003-5b"/>
居家未嘗有隋容子弟見者必伺顔色乃前有所問不<lb/>
反復思之不敢對也當官公㢘所平反甚多嘗夜臥聞<lb/>
里中兒為其父作黄籙召諸子告之曰某家作醮事人<lb/>
謂之有孝心我視之殆兒戲耳此人我同列其斷獄我<lb/>
知之矣人有枉曲世人且有不肯賣之為直者况欲賂<lb/>
神耶我平生執法過誤或有之至於故以意害物則死<lb/>
無有也後日我不諱慎勿為此以為識者笑耀人李安<lb/>
國雅重公嘗贈以詩其引云純夫吏業而儒行家貧而<lb/>
<pb n="KR4d0452_WYG_003-6a"/>
好客居今之世而古賤金帛而貴硯墨是四反也安國<lb/>
名流其稱道公如此故嘗論闗中風土完厚習俗不數<lb/>
易正隆大定間去平世為未逺公生於其間世族之所<lb/>
遺風化之所及重以資稟之美君子之言長者之事宜<lb/>
不學而能之况志於學如此耶今煥然學為通儒有闗<lb/>
中夫子之目往在京師時宰相張信甫侯莘卿禮部閑<lb/>
開公盧尚書子懋吕内翰子成李都運執剛李右司之<lb/>
純皆折位行與交盖自百餘年來秦中士大夫有重望<lb/>
<pb n="KR4d0452_WYG_003-6b"/>
者皆莫能出其右觀其子可以知其父矣銘曰<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>唐虞<lb/>
賔世食奉天子孫下衰渾為齊編惟公之生其畀也全<lb/>
晨門抱闗斗室自捐公德不醻公息則賢藏書名山為<lb/>
世太𤣥殆造物者權衡之以為楊氏無窮之傳然則古<lb/>
所謂獄聖之矜法命所縣袁氏五公楚獄一言者尚信<lb/>
其然耶<lb/>
　　程夫人墓碑　　　　　　　安陸趙復撰<lb/>
夫人姓程氏其先閿鄉人故奉天楊府君振之妻今河<lb/>
<pb n="KR4d0452_WYG_003-7a"/>
南路徵收課稅所長官奐之母也夫人以承安丁已斂<lb/>
衾襚於華後三年庚申奐以孤童子負遺襯歸葬先塋<lb/>
之次亂離以來文石猶缺奐前居汴時嘗乞銘於禮部<lb/>
趙公迫城下之盟而不得書逮渡河來冠氏屬於内翰<lb/>
馮公無幾日公病矣今年歲辛亥春正月奐自洛輿疾<lb/>
入燕還印政府歸秦尋醫俾其猶子元禎代領漕事於<lb/>
是始釋重負於私朝秋八月既望逐投檄西上感遷徙<lb/>
靡常故再三以請將卒其夙心焉奐垂髫時出就外傅<lb/>
<pb n="KR4d0452_WYG_003-7b"/>
一日夫人喻之曰詰旦盍偕若同舎兒來既羣兒至則<lb/>
夫人肅衣冠坐堂上命各占其所好聞有欲讀書覔官<lb/>
以養其親者夫人喜甚遽抱置膝上撫摩之曰兒若是<lb/>
可與吾兒遊矣所得纔四三輩餘則以好語遣去傳後<lb/>
審其然遂割席與處不數年詢之皆嶷嶷然若成人其<lb/>
風鑑多此類府君嘗屬疾夫人率諸子㝠禱請以身代<lb/>
府君病少間大不以為然夫人曰世固多婦人公有一<lb/>
不諱患有重於此者今幸無他使吾兒無廢學如次充<lb/>
<pb n="KR4d0452_WYG_003-8a"/>
植業士林鄉里稱善人足矣榮仕非所望也次充諱䦧<lb/>
奐舅氏也時有聲塲屋未幾府君勿藥而夫人竟不起<lb/>
時郡將王汝嘉東濕御下屬掾多引去獨雅重府君之<lb/>
為人公退未食夫人必徙倚以候嘗撫奐輩戒之曰士<lb/>
立身行已教亦多術何必爾耶汝曹若不改圖吾飯含<lb/>
不瞑矣以故奐服膺畢精丹青可渝矣家所蔵書數千<lb/>
卷皆奩具易之承安五年奐與炳問試長安以疾作弗<lb/>
克奐預優選明年春官復中優等前後凡五充賦於王<lb/>
<pb n="KR4d0452_WYG_003-8b"/>
庭涇陽盧長卿泊蒲人李欽若欽用惜其不偶勸就臺<lb/>
掾奐悼念夫人疇昔終不忍其言而歸一時名公鉅卿<lb/>
如李石司之純苑司農極之李御史欽止宋内翰飛卿<lb/>
壯其恪守遺訓共賦詩以序其志夫人姿淑媛有識度<lb/>
課諸子讀書必盈約始聽休舍尤善援引故實因事指<lb/>
誨諸子侍立至夜分莫敢跛倚奐自蚤歲緝學晚為通<lb/>
儒及再抵燕不變於俗學而德業益富士論厭然遂定<lb/>
頃歲戊戌秋八月詔郡國取士奐偕東平上計吏以首<lb/>
<pb n="KR4d0452_WYG_003-9a"/>
薦登名於天府授河南課稅長官東履海南際淮西至<lb/>
潼陜北抵河咸𨽻焉自大朝開國以進士用人實由奐<lb/>
始而先夫人遺訓庶無憾矣夫人性冲澹平日却掃一<lb/>
室焚香養梅庭内若無人跡者嘗與諸姒坐城南别墅<lb/>
之前榮蕭軒隱若心動視外户忽啔雙屨出闑間心知<lb/>
其盜揚言如無所見遂下鑰升堂叱健者出之盜匍伏<lb/>
蘄死夫人怵然曰是亦人子也政以失教至此既無失<lb/>
得不足深詰府君亦憫而縱之聞者嘆服夫人生六男<lb/>
<pb n="KR4d0452_WYG_003-9b"/>
伯子昭奐仲子也叔子炳季子灼次煒次煇炤煇皆蚤<lb/>
亡煒用論者薦於朝試中部掾壬辰春正月隨京西都<lb/>
水監𨽻事河隂兵至死於役男孫八人奐之子保垣萬<lb/>
駒嵩山緱山煒之子元禎慶璋求興燦之子郿璋女孫<lb/>
五人長適同里進士張箎次適奉天令華隂王元禮之<lb/>
子亨餘皆㓜奐初以子㓜未任事將援真定漕使王道<lb/>
昌例令元禎襲其職既而如約惟人之後祭葬而已甲<lb/>
寅奐六十九矣病且久感元禎逺宦於洛或時月不可<lb/>
<pb n="KR4d0452_WYG_003-10a"/>
待清明日㑹諸房故老命臨潼本房下潤之子保童為<lb/>
侍子日奉粥樂以備倉卒從律義也復謹按程氏得姓<lb/>
其上世弗可攷已周之中業有程伯休父者輔宣一王中<lb/>
興與方叔召虎為周世臣秦漢以後代有顯人則程氏<lb/>
蔓衍於閿鄉也久矣閿介於東西兩京衣冠車馬萬貨<lb/>
輻輳當宋崇觀時以貲補官者十員外程與居一諸家<lb/>
居積奢僣而程獨樸素喜士圖書賔友為邑中冠靖康<lb/>
末西入闗止於乾復為西州著姓古者賢妃貞女如宋<lb/>
<pb n="KR4d0452_WYG_003-10b"/>
伯姬以賢明有禮得書於春秋而不主於材敏於今閿<lb/>
鄉夫人見之夫人卒於承安一年四月三日年三十有<lb/>
二盖五十五年而後始克銘之嗚呼事之開也有門而<lb/>
來也有途成也有時而就也有候殆天所以厚楊氏歟<lb/>
銘之宜如何辭曰碩之大聲之也隆滀之深挹愈不窮<lb/>
燕之弧弗服於桃矢喬之松弗頼於游龍負明堂者不<lb/>
謀於步仭求藿蠋者速化於荓蜂姆程懿徽婦楊有功<lb/>
胥保惠胥教訓淵渟雲鬱者可謂著矣然猶閲再世而<lb/>
<pb n="KR4d0452_WYG_003-11a"/>
後取必於公世以鼎峙車馬守屋姑無望其不逢終南<lb/>
在南河流在東有寧一宫有偃斧封神保是依天地有<lb/>
終甲寅年九月二十八日男奂立石<lb/>
　右程夫人墓碑銘江漢仁甫為其友紫陽楊先生母<lb/>
　作也觀其論次有曰今年歲辛亥春正月奐自洛輿<lb/>
　疾入燕還印政府歸秦秋入月投檄西上感遷徙靡<lb/>
　常故再三以請又曰夫人卒於承安二年四月三日<lb/>
　盖五十五年而始克銘之攷其歲正辛亥也後三年<lb/>
<pb n="KR4d0452_WYG_003-11b"/>
　甲寅先生年六十有九時諸子皆蚤殁乃立宗人潤<lb/>
　之子保童為待子而碑文亦載之何耶豈事或後所<lb/>
　增抑先生所自増耶仁甫號稱能文人静菴所謂經<lb/>
　學文章雖李敝齋元逍山亦所推讓者而叙事乃抵<lb/>
　牾如此耶宋景文謂因撰唐書盡見前世論著乃悟<lb/>
　文章之難子輯先生還山遺稱録此文見其所謂論<lb/>
　著之難者如此其可不慎也夫廷佐識<lb/>
　　故河南路徵收課稅所長官兼㢘訪使楊公神道<lb/>
<pb n="KR4d0452_WYG_003-12a"/>
　　之碑<hi>并摩</hi>　　　　　　　河東元好問撰<lb/>
君名奐字煥然姓楊氏乾之奉天人唐餅國之二十世<lb/>
孫也譜系之詳見君自叙載先大夫墓銘兹得而略之<lb/>
曾大父楙大父超道父振是為蕭軒翁及上二世皆在<lb/>
野母程嘗夢東南目光射其身旁一神人以筆授之已<lb/>
而君生蕭軒以為文明之象就為制名君甫勝表嘗信<lb/>
口唱歌有紫陽閏之句問其故則不能答也未冠夢遊<lb/>
紫陽閣景趨甚異後因以自號年十一丁内艱哀毁如<lb/>
<pb n="KR4d0452_WYG_003-12b"/>
成人目蔬食誦孝經為課人以天至稱為又五年州倅<lb/>
宗室永元謂翁曰若老矣守佐重以案牘相煩聞若有<lb/>
佳兒姑欲試之即檄君為倉典書時調虔方殷君掌出<lb/>
納朱墨詳整訖歲終無圭掇之誤倅愛之謂他日必有<lb/>
大用者勸之宦學師鄉先生吳榮叔指授未幾週出倫<lb/>
輩賦業成即有聲塲屋間不三十三赴廷試與定辛已<lb/>
以逸誤下第同舍虙長卿李欽若欲用昆弟惜君連塞<lb/>
勸試補臺椽臺緣要津仕子慕羡而不能得者君答書<lb/>
<pb n="KR4d0452_WYG_003-13a"/>
曰先夫人毎以作掾為諱僕無所似肖不能顯親揚名<lb/>
敢貽下泉之憂乎正大初朝廷一新弊政求所以改絃<lb/>
更張者君慨然草萬言䇿詣闕將上之所親謂其指陳<lb/>
時病辭㫖剴切皆人所不敢言保為當國者所阻忠信<lb/>
獲罪君何得焉君知直道不容浩然有歸志即日出國<lb/>
門而西教授鄉里者五年歳己丑乾州請為講議安撫<lb/>
司辟經歴官京兆行尚書省以便宜署君隴州經歴皆<lb/>
固辭不就再以叅乾恒二州軍事親舊為言世議迫隘<lb/>
<pb n="KR4d0452_WYG_003-13b"/>
不宜髙蹇自便始一應之庚寅京師春試授館左丞張<lb/>
公信甫之門張公嘗謂人曰諸孫得君主善老夫沾丐<lb/>
抑多矣癸巳汴梁陷微服北渡羈孤流落人所不能堪<lb/>
君處之自若也冠氏帥趙侯壽之延致君待之師友間<lb/>
㑹門人朱自京師輦書至君得聚而讀之東平嚴公喜<lb/>
接寒素士子有不逺千里來見者嚴公亦聞君名數以<lb/>
行蔵為問而君終不一詣或問之故曰不招而往禮與<lb/>
且業已主趙侯矣將無以我為二三乎戊戌天朝開舉<lb/>
<pb n="KR4d0452_WYG_003-14a"/>
選特詔宣德課稅使劉公用之試諸道進士君試東平<lb/>
兩中賦論第一劉公因委君考試雲燕俄從監試官北<lb/>
上謁領中書省耶律公一見大蒙賞異力奏薦之宣授<lb/>
河南路徵收課稅所長官兼㢘訪使陛辭之日言於中<lb/>
令公曰僕不敏誤蒙不次之用以書生而理財賦已非<lb/>
所長兼以大荒之後遺黎無幾烹鮮之喻正在今日急<lb/>
而擾之糜爛必矣願公假以歲月使得拊摩創罷以為<lb/>
朝廷愛養基本萬一之助中令甚善之君初蒞政招致<lb/>
<pb n="KR4d0452_WYG_003-14b"/>
名勝如蒲隂楊正卿武功張君美華隂王元禮丁邽薛<lb/>
微之澠池翟致中太原劉繼先之等日與商略條畫約<lb/>
束一以簡易為事按行境内親問監務月課如何難易<lb/>
若何有循習舊例以増額為言者君訶之曰剥下罔上<lb/>
若欲我為之耶即減元額四之一公私便之官長所臨<lb/>
率有餽餉君一切拒絶之亦有被刑責没財物於官者<lb/>
不踰月政成官民以為前乎此盖未有漕司惠吾屬之<lb/>
如是也在官十年乃請老於燕之行臺以猶子元禎代<lb/>
<pb n="KR4d0452_WYG_003-15a"/>
領漕事壬子九月王府驛召入闗尋被教叅議京兆宣<lb/>
撫司事累上書乃得請閑居鄉郡築堂曰歸來為佚老<lb/>
之所雖在病臥猶召子弟秀民與之酒諭之曰吾鄉密<lb/>
邇豐鎬民俗敦樸兒輩皆當孝弟力田以㢘慎自保毋<lb/>
習珥筆之陋以玷傷風化及病革處置後事明了如平<lb/>
時敕家人吾且死毋以二家齋醮貽識者笑遂引觴大<lb/>
噱望東南炷香命門人員擇執筆留詩三章怡然而逝<lb/>
春秋七十實乙卯歲九月之一日也後五十七日遂葬<lb/>
<pb n="KR4d0452_WYG_003-15b"/>
於小劉里先塋之次夫人陳氏劉氏袝焉禮也君三娶<lb/>
吳氏子男四人保垣元肇嵩山緱山皆早夭元肇者在<lb/>
孕有異風骨不凡齠齔知讀書八九歲聞君講授即通<lb/>
大義尋為人講說十二以羸疾至於不幸君喪之䀌然<lb/>
有童烏之感女四人長嫁郡人張箎次華隂王亨次柳<lb/>
城姚燧㓜者在室初泰和大安間入仕者惟舉選為科<lb/>
榮路所在人爭走之程文之外翰墨雜體悉指為無用<lb/>
之技尤諱作詩為其害賦律尤甚至於經為通儒文為<lb/>
<pb n="KR4d0452_WYG_003-16a"/>
名家不過翰苑六七公而已君授學之後其自望者不<lb/>
碍碍舉業既成乃以餘力作為詩文下筆即有可觀嘗<lb/>
撰扶風福嚴院碑宋内翰飛卿時宰髙陵見之奇其才<lb/>
期君以逺大與之書曰吾子資稟如此宜有以自愛得<lb/>
於彼而失於此非僕所敢知也君復之曰辱公特達之<lb/>
遇敢不以古道自期飛卿喜曰若如君言吾知韓歐之<lb/>
門世不乏人矣興定末闗中地震乾守吕君子成徧禱<lb/>
祠廟請為祝文凡二十有四首援筆立成文不加㸃在<lb/>
<pb n="KR4d0452_WYG_003-16b"/>
鄠下日中秋燕集一寓士忌君名諷諸生作詩請君屬<lb/>
和君被酒謂客曰欲觀詩者舉酒欲和者以次唱韻意<lb/>
氣閑逸筆不停綴長韻短章終夕成三十九首長安中<lb/>
目為鄠郊即席唱和詩傳之性嗜讀書博覽强記務為<lb/>
無所不窺真積力久猶恐不及寒暑飢渇不以累其業<lb/>
也中歲之後目力差減猶能燈下閱蠅頭細字夜分不<lb/>
罷作文剗刮塵爛創為裁製以盜襲剽竊為恥其持論<lb/>
亦然觀刪集韓文及所著書為可見矣禮部閑閑趙公<lb/>
<pb n="KR4d0452_WYG_003-17a"/>
平章事蕭國侯公内翰馮公屏山李公皆折行倖與相<lb/>
問遺御史劉光甫編修張子中諸人與之年相右而敬<lb/>
君加等河朔士夫舊熟君名想聞風采又新被三接文<lb/>
衡有在所求見者應接不暇其為世所重如此暮年還<lb/>
秦中秦中百年以來號稱多士較其聲閭赫奕聳動一<lb/>
世盖未有出其右者前世闗西夫子之目今以歸君矣<lb/>
有還山集一百二十卷槩言十卷紐正夫以來朝政號<lb/>
近鑑者三十卷正統六十卷其自叙曰正統之說所以<lb/>
<pb n="KR4d0452_WYG_003-17b"/>
禍天下後世者凡以不出孔孟之前故也且夫湯武之<lb/>
順天應人後世莫可企及猶曰予有慚德武未盡善後<lb/>
世僻主乃復頼前哲槩以正統之傳非私言乎今立八<lb/>
例曰得曰傳曰衰曰復曰與曰陷曰絶曰歸始皇十年<lb/>
貶絶者何懲任相之失也太宗傳之而曰得者何志奪<lb/>
宗之惡也譏景帝者何短通喪也貴明帝者何<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>異端<lb/>
也與明宗者何有人君之言也與周世宗者何世宗而<lb/>
在禮樂可興也如是八例其說累數十萬言以謂不如<lb/>
<pb n="KR4d0452_WYG_003-18a"/>
是則是非不白治亂不分勸戒不明雖綿歴百千萬世<lb/>
正統之為正統昭昭矣此書往往人間見之有詰難者<lb/>
則曰吾書其在豈復以口舌為辨後世當有賞音者君<lb/>
不治生産不取非義仕宦十年而家無十金之業然其<lb/>
周困急䘏孤遺扶疾病助葬祭習以為常力雖不贍猶<lb/>
勉强為之與人交毎以名教為言有片善則委曲奬藉<lb/>
惟恐其名之不著或有小過亦必以苦語勸止之怨怒<lb/>
不計也評者謂君志立而學富器博而用逺使之官奉<lb/>
<pb n="KR4d0452_WYG_003-18b"/>
常歴臺諫掌辭命治賔客必有大過人者白首見招日<lb/>
暮途逺有才無命可為酸鼻丙辰冬十月予閒居西山<lb/>
之鹿泉員生自奉天東來持京兆宣撫使商挺孟卿所<lb/>
撰行狀以墓碑為請且道君臨終念念不相置留語殷<lb/>
重以譔述為托顧惟不腆之文曷足為君重竊念風俗<lb/>
之壞久矣冰雪沍寒往復四千里為其師為不朽計門<lb/>
弟子風誼如生者幾人此已不可辭况於平生之言乃<lb/>
勉為論次之而系以銘銘曰有文者螭有趺者龜是為<lb/>
<pb n="KR4d0452_WYG_003-19a"/>
闗西夫子楊君之碑顧瞻佳城泫焉涕洟學道之難成<lb/>
使人傷悲君擅名場深藂孤羆迨乎駢儷而變古邪快<lb/>
潛蛟之雲飛謂君不逢歟奮回溪而澠池一命而假金<lb/>
紫何若若兮纍纍<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>賔於唐世久衰微河潤九里蔚松<lb/>
檟兮増輝謂君為逢歟徒以文窮而自嬉斬伐俗學力<lb/>
涸筋疲世無𤣥聖久矣望伯起其庶幾白首太𤣥坐為<lb/>
悠悠者之所譏繄正統之無適從職予奪之非宜君排<lb/>
諸儒斥偏執與詭隨彼月旦之有評且曩是而今非豈<lb/>
<pb n="KR4d0452_WYG_003-19b"/>
有一定罪功之名而槩終世之成虧我黜我升我招我<lb/>
麾不主故常不貸毫釐自我作古奚竊取為自非慨然<lb/>
任當仁之重能不懼於西河之見疑惟鼎之為器也雖<lb/>
小而重屹神寶而弗移孰謂漢唐甚盛之際亦不免於<lb/>
窮運之攸歸我車司南爾轍背馳遺書具存傳者嗟誰<lb/>
異時如有君家子雲者出邈千載兮求知中統五年歲<lb/>
舎甲子建巳日夫人吳氏偕侍子元嗣姪孫光祖立石<lb/>
　　楊紫陽文集序　　　　　　　　　趙復<lb/>
<pb n="KR4d0452_WYG_003-20a"/>
君子之學至於王道而止學不至於王道未有不受變<lb/>
於流俗也三代聖賢其心學傳天下後世見於伊尹傅<lb/>
說之訓君子將終身焉明王不興諸子各以其意而言<lb/>
學學者不幸而不得見古人之全體盖桓文功利之說<lb/>
興而羲堯舜文之意泯矣春秋而降如叔向子産蘧伯<lb/>
玉季札之流以夏商君子之資不得少效於王官去而<lb/>
為列國之名卿材大夫其功業之隆庳已較著矣賈生<lb/>
仲舒有其具而不得施或者為之掩卷而深悲𤣥齡如<lb/>
<pb n="KR4d0452_WYG_003-20b"/>
晦有其時而亡具已甚慙德於斯文多矣凜然正氣惟<lb/>
諸葛孔明王景略諸人不為流俗之所回奪然而隨世<lb/>
就功周旋於散微之末已不能無偏而不起之患大抵<lb/>
君相造命之地既已瞹昧不明而瞽宗米廩教養之法<lb/>
因以廢格不舉故雖有命世絶異之才卒亦不能爾也<lb/>
而其故則可知矣雖然待文王而後興者凡民也若夫<lb/>
豪傑之士雖無文王猶興其逮於今惟秦君子楊氏其<lb/>
志其學粹然一出於正盖自其為諸生固巳無所不窺<lb/>
<pb n="KR4d0452_WYG_003-21a"/>
坐是重困於有司之衡石晚居洛陽著書數十萬言沉<lb/>
浸莊騷出入遷固然後折衷於吾孔孟之六經其言精<lb/>
約粹瑩而條理膚敏至於總八例以明正統之分合作<lb/>
通解以辨蘇韓之純疵其他若槩言雜著等說皆近古<lb/>
之知言名教中南宫雲臺也緜不云乎予曰有疏附予<lb/>
曰有先後予曰有奔走予曰有禦侮殆近然耶先生資<lb/>
機敏而明通即其文可以得其為人盖君子學以為已<lb/>
必有所入之地唐韓愈氏以雖義而不取為主先生讀<lb/>
<pb n="KR4d0452_WYG_003-21b"/>
之自以為渙然不逆於心使其得君行道推是心以列<lb/>
諸位實王道之本原雖不能盡充其說退而斂然以是<lb/>
私淑諸已先生固已得之矣觀其神明心德之所感通<lb/>
㳺居酬酢燕笑語處皆海内知名之士夫然後以秦晉<lb/>
為户庭燕趙為郛郭齊魯為府庫雄河太華為杯案奔<lb/>
肆横放而益趨於約正大髙明篤實輝光遺落小夫竿<lb/>
櫝佔畢呻吟之習嗚呼學之為王者事猶元氣之在萬<lb/>
物作之則起抑之則伏然莫先於嚴誠偽之辨誠偽定<lb/>
<pb n="KR4d0452_WYG_003-22a"/>
而王伯之略明矣門人蚤侍凾丈偏得紫陽之道攟摭<lb/>
遺稿釐為八十將攻梓以惠後學自洛抵燕千里介書<lb/>
俾不肖為說以冠其首内顧庸虚屏若無營而辭㫖悃<lb/>
愊牢不容避輒述其梗槩如此學者當自得於過半之<lb/>
思非尺瑑所能盡也先生名奐字煥然甫世為闗中紫<lb/>
陽其自號云丙午嘉平節前鄉貢進士雲夢趙復拜手<lb/>
序<lb/>
　　上紫陽先生論學書　　　　　　　郝經<lb/>
<pb n="KR4d0452_WYG_003-22b"/>
十二月五日陵川郝經齋沐拜書大使先生經生二十<lb/>
有八年矣自十有六始知問學世有科舉之學學之無<lb/>
自而入焉蠟乎其無味也退而嘆曰利禄其心組繡其<lb/>
辭質日斵偽日翔何區區爾也而狃於俗陷於世有不<lb/>
能已焉者如是者有年始取六經而讀之雖亦無自而<lb/>
入而知聖之道學之用二帝三王致治之具在而不亡<lb/>
也真有用之學也學之今十年矣背馳而左事形示氣<lb/>
露已聚誚而羣議矣是以箝口重足而不敢言動焉日<lb/>
<pb n="KR4d0452_WYG_003-23a"/>
舎館一拜幸先生不以鄙騃置之隅坐霽以懌色煦以<lb/>
春言䑕腹而既果然矣再日而再侍示之以明白純粹<lb/>
之書掲囊倒篋<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之以開廓平大之論正襟而讀之黙<lb/>
黙而思之乃知吾道之果不亡學之果有用斯民其有<lb/>
望矣愚之素所蓄而不敢發可熟數之於前矣夫道貴<lb/>
乎用非用無以見道也天地之覆載日月之照臨皆有<lb/>
用也六經之垂訓聖人之立教亦皆有用也故曰顯諸<lb/>
仁藏諸用盛德大業至矣士結髮立志誦書學道卒之<lb/>
<pb n="KR4d0452_WYG_003-23b"/>
乎無用可乎哉㓜而學長而立也邇焉而一身小焉而<lb/>
一家大焉而一國又大焉而天下必有所用也蜂蠆蛇<lb/>
虺毒世之物也猶皆有用也靈而為人學而為士夫乃<lb/>
反無用可乎哉世有人焉之無伏臘之不辨魯魚亥豕<lb/>
之不分乃辨天下之大事立天下之大節濟天下之大<lb/>
難享天下之大富貴聲色不動而有餘裕焉吾誦書學<lb/>
道之士試之一職則顛蹶而不支委之一事則衂撓而<lb/>
不立汲汲遑遑終其身而不能免于凍餒而趨利附勢<lb/>
<pb n="KR4d0452_WYG_003-24a"/>
殞義喪節何也事無用之學也盖自佛老盛而道之用<lb/>
雜文章工而道之用晦科舉立而士無自得之學道入<lb/>
于無用惟其無自得也故内輕而外重外重矣曄乎其<lb/>
耀矣侈於物而衒於人矣文章之所以工也文章工矣<lb/>
功利急矣義理晦矣道之所以入于無用也嗟乎不耕<lb/>
鑿不蠶繅而衣食者謂之游食之民不道德不仁義而<lb/>
文章者謂之逐末之士甚哉天下之襲訛踵陋而莫之<lb/>
知也大聖大賢不作而逐末之紛紛也天下已亂生民<lb/>
<pb n="KR4d0452_WYG_003-24b"/>
已弊無有為拯而藥之者之士也方相軋以辭章相髙<lb/>
以韻語相誇以藻麗不知何以堯舜其君民也道其不<lb/>
行矣夫伏覩先生韓子辨正統例還山斆學志洋洋灝<lb/>
灝若括元氣而翕闢之其事其辭其理皆有用者也非<lb/>
世之逐末之文也天其或者悔禍而自先生發源歟不<lb/>
窒塞不夭閼而遂乗其流推而放之四海則道之用可白<lb/>
而至治可期也不見誚于江左諸公矣經也小子敢激<lb/>
其流而揚其波乎經載拜陵川文集<lb/>
<pb n="KR4d0452_WYG_003-25a"/>
　　與楊煥然先生　　　　　　　　趙秉文<lb/>
某拜啟某國士大孝几下中前道過京兆承不逺相從<lb/>
話談終日極有開發違别以來不勝傾向意想秋盡復<lb/>
得會面不意遽遭變故荼毒之哀辰下伏想苫塊之餘<lb/>
孝履攴福某眼疾如昨承遣人蠒足千里外送眼藥良<lb/>
感意動伏蒙贈栁義叚子悚愧悚愧論語未有印者欽<lb/>
叔西行不知有餘者否孟子解先寄去中庸大學相次<lb/>
了畢續當寄呈足下髙才博學留心經學研究聖心宜<lb/>
<pb n="KR4d0452_WYG_003-25b"/>
矣科舉之學有命存焉不足置意張子充府試試官未<lb/>
出院比縁會晤伏冀為逺大節哀順變不宣<hi>中州啟札</hi>
　　又　　　　　　　　　　　　　　前人<lb/>
某啟上某先生函丈書來具審動靜之詳兼承惠簡知<lb/>
感知感某眼昏如舊繼以石氏女子化去心意殊不樂<lb/>
以是郡下未能照管論語及中庸未有紙印續常寄去<lb/>
次陜右經義已薦四人詞賦未可知想中選多矣皆足<lb/>
下誘掖之力欽羡今之士人少問學往往知為已其於<lb/>
<pb n="KR4d0452_WYG_003-26a"/>
為人蔑如也古人得志雖一邑承簿亦可為人量力而<lb/>
已未得志教人以善亦行道之一端也足下才髙識明<lb/>
當以孔孟之學啟導一方萬一未遂亦不虚生也至祝<lb/>
未由披覿切冀為逺大壽重萬一不具<hi>同上</hi>
　　天硯銘　　　　　　　　　　　元好問<lb/>
楊子得片石於馬山之前方廣一尺厚減寸之半從長<lb/>
横短狀若展掌底平而不頗坎可貯水而面可以受墨<lb/>
杜仲梁曰此天硯也煥然請予為之銘<lb/>
<pb n="KR4d0452_WYG_003-26b"/>
義則方智則圓動也人靜也天在物强名在我自然爾<lb/>
目惟鸜爾咮惟鳳篝火縋綆求中産之售漆室緹衣致<lb/>
賔筵之奉彼金樅而石奏泉生而雲滃者亦惟硯之用<lb/>
割烹是謂食費瑑刻不如玉重吾知一日而浸百畦恧<lb/>
於漢隂之抱罋<hi>遺山文集</hi>
　　題東遊集後<lb/>
紫陽先生東遊<hi>闕</hi>　　　之迹也讀之神明觀參於前<lb/>
竦然不覺起敬國祥王先生鋟諸梓願惠來遊者且曰<lb/>
<pb n="KR4d0452_WYG_003-27a"/>
記所見者迹也覩聖賢之迹探聖賢之道則在乎人焉<lb/>
耳儼曰道即吾性而由外乎哉雖然迹不踐則道奚其<lb/>
入祥曰先生之意將在是按先生諱奐字煥然姓楊氏<lb/>
乾之奉天人唐酅國公二十世孫紫陽其號也至元乙<lb/>
酉陳儼跋<lb/>
曲阜孔世德携紫陽先生東遊記來番予謂南士多示<lb/>
之見也勉之再行摹刻用廣其傳且俾郡士稍加仇正<lb/>
繼今披圖覽閱聖域只在棐几間豈非學者之大幸歟<lb/>
<pb n="KR4d0452_WYG_003-27b"/>
時至治壬戌五月既望通議大夫饒州路總管兼管内<lb/>
勸農事麟臺清泉叚庭珪書<lb/>
聖人天也坐井觀天固宜曰天小矣况以管窺乎生長<lb/>
南陬距聖人之居若此其逺也大哉之道洋洋乎發育<lb/>
萬物峻極于天乃僅於遺編想像而形容噫亦陋矣僕<lb/>
曩聞之全齋萬侯云紫陽楊先生託交叅政商公挺夢<lb/>
卿甚密既又得還山大全集觀之知與滹南王先生為<lb/>
行輩往來講貫經義精深作文特餘事耳每慚舉塲未<lb/>
<pb n="KR4d0452_WYG_003-28a"/>
放欲彷彿二先生之實學而未能孔君浩世德聖人五<lb/>
十三代孫之象賢者也由曲阜歴淮浙抵饒朝夕討論<lb/>
因示所刋東遊記驚喜過望廓我淺聞而萬侯之甥履<lb/>
齋劉君復出善本清泉叚候嘉惠南士仍與板行命僕<lb/>
校仇并叙其槩往歲上饒王斗山尊魯亦嘗有述然不<lb/>
如兹記之詳且時寓微意其間繼今讀之神明之觀參<lb/>
於前竦然不覺起敬信非誣矣聖人所以則天之大豈<lb/>
必直待躬造魯城而後見耶至治二年壬戌五月辛卯<lb/>
<pb n="KR4d0452_WYG_003-28b"/>
鄱陽後學璩次淵謹識<hi>俱東遊記</hi>
君著述有還山集六十卷始於古賦次之以古律詩又<lb/>
次之碑誌記說銘贊雜文槩言十卷隱而天道性命之<lb/>
說微而五經百氏之言明聖賢之出處辨理欲之消長<lb/>
可謂極乎精義入神之妙矣天興近鑑三卷自壬辰正<lb/>
月至甲午六月絶筆其書法如古之史臣其議論如胡<lb/>
氏之春秋也正統六十卷自唐虞至於五代一年一月<lb/>
一日各有所書事三代而上存而不議秦漢而後附之<lb/>
<pb n="KR4d0452_WYG_003-29a"/>
以論名臣事畧<lb/>
　按公所著臂僮記云兵火流離中僅存還山前集八<lb/>
　十一卷後集二十卷遺山元公撰神道碑云還山集<lb/>
　一百二十卷此云六十卷近鑑碑記皆言三十卷此<lb/>
　云三卷豈百二十卷乃後所更定而六十字乃前集<lb/>
　八十字之誤而三之下或脫十字耶抑不知伯修之<lb/>
　所得者其卷數止如此也諸書散亡無從攷證惜哉<lb/>
　廷佐識<lb/>
<pb n="KR4d0452_WYG_003-29b"/>
宋翰林九嘉在闗中時因楊煥然赴舉書與屏山薦之<lb/>
曰煥然佳士往見吾兄慎無以佛老乃嫚之也屏山持<lb/>
之示交遊以為笑其後西行余以序送之備論其守道<lb/>
不回今兹云亡豈復見此挺特之士乎<hi>劉忻歸潜志</hi>
金末帝時北兵攻城急太學諸生亦選為兵諸生訴於<lb/>
官請另作一號太學丁壯已而朝議以書生輩尫羸不<lb/>
任役將發為砲夫諸生劉百熈楊奐等數十人伺上出<lb/>
詣馬前請自効上慰諭令分付四面户部工作委差官<lb/>
<pb n="KR4d0452_WYG_003-30a"/>
由是免砲夫之苦<hi>同上</hi>
王文康公鶚初侍王邸屢以史事為言嘗舉楊奐元好<lb/>
問李冶宜令秉筆後申前請命立翰林國史院時元楊<lb/>
已物故乃舉李冶及李昶等為應奉名臣事畧霍治書<lb/>
云紫陽楊煥然先生讀通鑑論漢魏正閏太不平之遂<lb/>
修漢書駁正其事因作詩云風煙慘淡駐三已云云後<lb/>
攻宋軍迴始見通鑑綱目其書乃寢<hi>輟耕録</hi>
元兵悉力進攻金主出撫東門將士太學生楊奐等曰<lb/>
<pb n="KR4d0452_WYG_003-30b"/>
臣等皆太學生今執砲夫之役恐非國家百年以來待<lb/>
士之意金主敕記姓名即免其役<hi>史記</hi>
楊煥然先生録汴梁宫人語十九首雖一時之所寄興<lb/>
亦不無有傷感之意<hi>輟耕録</hi>
紫陽先生楊奐字煥然又名知章奉天人以明經後進<lb/>
稱為闗西先生少年時自悟以前為紫陽宫道士因以<lb/>
自號國朝為河南府課說所官有還山集行于世<hi>困學</hi>
<hi>齋雜志</hi>
<pb n="KR4d0452_WYG_003-31a"/>
杜佺字真卿武功人宋末有詩名於闗中兒時嘗作藥<lb/>
名詩有杜仲吾家好弟兄自然同姓又同名之句及以<lb/>
五言百韻上乾州通判馬涓涓大加賞異阜昌中登科<lb/>
蒞官亦有聲馬嵬太真墓過客留題其詩甚多道陵詔<lb/>
録其詩得五百餘首付詞臣第之真卿詩在髙等舊有<lb/>
錦溪集亂後不復見矣子師楊亦能詩尤工書翰奉天<lb/>
楊煥然云然<hi>中州集</hi>
栁塘在鄠縣終南山下金紫陽楊先生奐隠居講學于<lb/>
<pb n="KR4d0452_WYG_003-31b"/>
此門人百人植栁千株號曰栁塘中有清風閣即紫陽<lb/>
閣紫陽泉<hi>鄠縣志</hi>
姚燧生三歲而孤育於伯父樞樞隠居蘇門謂燧蒙暗<lb/>
教督之甚急燧不能堪楊奐馳書止之曰燧令器也長<lb/>
自有成爾何以急為且許醮以女<hi>元史本傳</hi>
　　楊煥然生子四首　　　　　　　元好問<lb/>
掌上明珠慰老懷愁顔我亦為君開異時載酒揚雄宅<lb/>
知有迎門竹馬來<lb/>
<pb n="KR4d0452_WYG_003-32a"/>
人家歡喜是生兒巷語街談總入詩我欲去為湯餠客<lb/>
買羊沽酒約何時<lb/>
阿麟學語語牙牙七歳元郎髻已了更醉使君湯餅局<lb/>
兒童他日記通家<hi>阿麟張君美兒子</hi>
半生辛苦坐耽書我笑先生老更迂生子但持門户了<lb/>
𤣥談何必似童烏<hi>遺山詩集</hi>
　　紫陽閣　　　　　　　　　　　商挺<lb/>
牙籖聲散絳帷風人在參乎一唯中名教會心真樂在<lb/>
<pb n="KR4d0452_WYG_003-32b"/>
區區休用嘆雕蟲<hi>鄠縣志</hi>
　　贈答楊煥然　　　　　　　　　元好問<lb/>
詩亡又已久雅道不復陳人人握和璧燕石誰當分闗<lb/>
中楊夫子髙誨世所聞十年𤣥尚白藜藿甘長貧有來<lb/>
河水篇四海付斯文斯文有定在桓生知子雲古來知<lb/>
已難萬里猶比鄰千人國中和要非心所親東楚西南<lb/>
秦望君勞我神相逢不得語别去徒殷勤白雲不可贈<lb/>
相思秋復春<hi>遺山詩集</hi>
<pb n="KR4d0452_WYG_003-33a"/>
　　答楊煥然二首　　　　　　　　　陳廋<lb/>
梁苑當年記盛遊亂離南北恨遲留且教紅袖歌金縷<lb/>
莫對青山歎白頭人似贊皇遷蜀郡詩如子美到夔州<lb/>
傳家况有𤣥文在應使童烏繼纂修<lb/>
獻賦當年覲紫宸羡君藻思獨超羣扶持吾道難尤力<lb/>
潤色斯文老更勤學濟天人寧有泮文如風水自成紋<lb/>
何時載酒清伊上奇字時來問子雲<hi>河汾諸老詩</hi>
　　栁塘　　　　　　　　　　　　　李汾<lb/>
<pb n="KR4d0452_WYG_003-33b"/>
長安西望少城隈楊栁陂塘手自栽渭水波光摇草樹<lb/>
終南山色入樓臺平生事業書千卷浮世功名酒一盃<lb/>
我亦陸渾山下去擬尋佳處斸莓苔<hi>鄠縣志</hi>
　　清明拜楊紫陽先生墓<lb/>
　先生墓碑仆且斷久矣去歳冬予懇提學虎谷王公<lb/>
　為復立城内舊有先生祠予復懇王公書歸來堂扁<lb/>
　盖先生道德文章可師可仰往歲提學䆳菴楊公建<lb/>
　正學書院先生已入鄉賢祠今王公復為之立碑書<lb/>
<pb n="KR4d0452_WYG_003-34a"/>
　扁均可謂知先生者矣予雖不肖然景仰私淑不異<lb/>
　父師故凡可以容力者無不殫厥心焉幸他日盡見<lb/>
　先生著述尚當梓之以圖傳諸不朽云<hi>廷佐題</hi>
仰止楊夫子儒林第一流文章師後進道德匹前修荒<lb/>
壠憑誰守殘篇獨我收傷心雙眼淚洒遍墓林楸<lb/>
　　奉王虎谷請書歸來堂扁　　　　　廷佐<lb/>
哲人萎兮泰山頽半畝荒祠盡草萊若欲表章新廟貌<lb/>
堂名只合寫歸來<lb/>
<pb n="KR4d0452_WYG_003-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　還山遺稿附録<lb/>
</p>
<p>
</p>
  </div></body>
</text>\m</TEI>
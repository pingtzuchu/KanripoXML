<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_006-1a"/>
范文正公集卷第六<lb/>
　　　　皇儲資聖頌<hi>并序</hi>
臣聞聖人之作易也以言乎離則大人有繼明之體以<lb/>
言乎震則元子有主器之威何則體以繼明而萬邦乆<lb/>
照威以主器而七廟大寧其況登監撫之期資聖神之<lb/>
政者哉國家興皇綂紹僊源寳葉茂昌靈根善固皇祖<lb/>
之功也神武不殺天開八際皇宗之德也文明以徤景<lb/>
臨萬有聖上妙體乾元光御人極應上眞之道撫大寳<lb/>
之運華親肅睦美俗昭明尚周文之文而百官懋德下<lb/>
漢武之武而四夷懷恩於是覽神洛以朝先因心之至<lb/>
也啓帝符以升中動天之著也如報厚徳於汾壤𣢾大<lb/>
道於亳宫表開聖之都掲降清之館鴻名盛則皇哉休<lb/>
<pb n="KR4d0025_SBCK_006-1b"/>
哉曠代不舉者吾皇富有焉然猶清淨戒豫恭黙思高<lb/>
觀妙自然播芳無外璿樞麗正物有戴天之安金鑑凝<lb/>
明人咸抱日之景若夫道德之奥仁義之醇禮樂之和<lb/>
刑政之清無得名矣又盡善矣功成功矣事無事矣聖<lb/>
子神孫其法象之矣居一日美三公登東塗皇帝若曰<lb/>
眷惟元子萬邦重器道心之㣲必䆒王業之難必知性<lb/>
習惟其𥘉左右惟其賢爾周爾召徃師傅焉講善體政<lb/>
欲有觀焉三公相與而進曰惟皇之嗣惟天之授生而<lb/>
神靈㓜而岐嶷而復累藩邸踐儲副奉見清廟載禧圓<lb/>
丘固當輔聖克家佐天理物也矣皇太子乃夕惕欽命<lb/>
未明而興儼觀東朝齊立西面與夫股肱優老羽翼令<lb/>
人講帝皇之風叅天人之理遐燭安危之轍眇窮得失<lb/>
<pb n="KR4d0025_SBCK_006-2a"/>
之源曷甞不力仁而民懷作德而祥降於是消息乎九<lb/>
範經營乎五典與治與亂警䇿而弗迷惟時惟幾佩服<lb/>
而深諭此道心之㣲也蓋䆒祥於妙慮其於中外之務<lb/>
光大之政則賢必尚爵功必厚禄謀一令思以敷天下<lb/>
之祐議一賞思以起天下之善舉一刑則必悵然有不<lb/>
忍之心暴何端而興矣接一士則必慷然有好直之心<lb/>
佞何階而進矣天下欲以富利而弗奪也欲以壽養而<lb/>
弗傷也欲以固信而弗欺也欲以安靜而弗擾也期于<lb/>
無盜責之于衣食期于無刑求之於禮義禮義旣充熟<lb/>
而成風然後天下熈熈而遂樂也無窮然則上世聖贒<lb/>
未甞不勉而後至愼而後寧故書曰勗哉庶其至矣詩<lb/>
云戒之愼之保其寧矣此王業之難也豈徒知之固以<lb/>
<pb n="KR4d0025_SBCK_006-2b"/>
輔而去之矣若性習左右可得而言聰哲自天誠明見<lb/>
志其始也后稷玩於播殖仲尼戯於爼豆爰發五勝之<lb/>
辨寔宣三正之方今乃琴誦成文典書在御入則有保<lb/>
出則有師太傅居前少傅居後而能幹蠱天家代工王<lb/>
室美四方之事資萬機之聖識者曰正斯嗣也明斯德<lb/>
也由斯道也天意人事章章乎豈符䜟而後著也惟聖<lb/>
源深長天道輔相歟非天私我有宋惟天祐于一德昔<lb/>
陶唐氏之與舜也歷試諸難三十載而堯德益明天下<lb/>
益治今斯時也然奚若吾君之嗣之美矣君子有言曰<lb/>
巍巍乎皇之有成功也哉郁郁乎嗣之有成德也哉樂<lb/>
聖者係之頌云<lb/>
粤自黄靈爰及炎宋巍巍天造緜緜帝綂神武之祖文<lb/>
<pb n="KR4d0025_SBCK_006-3a"/>
明之宗元基不㧞盛業來重我后御極吾民敏德盛節<lb/>
交舉庶彚咸殖萬邦作孚百神受職允也時雍何哉帝<lb/>
力王假有家廼建承華三善靡忒二對何嘉日光月輪<lb/>
山輝海潤相見乎離蓋取諸震帝均其勤撫國監軍天<lb/>
受英晤日彰温文乃左乃右惟仁惟舊稼穡斯憂艱難<lb/>
思䆒授人惟才進人惟德刑也以薄思也以直屈者其<lb/>
伸勞者其逸言思逆耳道務前膝玉振金相英聲茂實<lb/>
緜若壽域熈如春臺守之而巳仁遠乎哉天業昌兮天<lb/>
家光兮聖有嗣兮眀無疆兮皇心之寧兮黔首之康兮<lb/>
祖宗之靈兮子孫之長兮金石在廟乎頌聲洋洋兮<lb/>
　　　　泰州張侯祠堂頌<lb/>
生祠民報德也制置公本汝頴之竒以文武事朝廷爲<lb/>
<pb n="KR4d0025_SBCK_006-3b"/>
勲臣於四方而甞戰守秦塞制勝非一招降屬寇全活<lb/>
甚衆撫南夷以乂遠俗使北疆以㝷大信光華之命所<lb/>
嚮凝績天禧中國家以鹽鐡饋運之計重於東南命公<lb/>
領之于兹八年公夙夜不懈闕政咸舉初淮浙之間鹽<lb/>
民告困海利云剥公請振崇泰楚三郡亭人歲增課數<lb/>
十萬石<hi>三郡鹽課虧者十年公訪其利害請加買直蠲積負行數事以蘇之課乃大增</hi>興杭秀<lb/>
海三郡鹽塲歲入課四十萬石又甞蘇秀間太湖漲溢<lb/>
害于甫田公請導入于海復租六十萬石白沙郡大江<lb/>
之北有灣數里風濤爲險舟檝不利公於是開長蘆西<lb/>
河以濟之又高郵之北漕河屢決阻我糧道破我農畒<lb/>
公於是作堤二百里旁置石限平其增損以均灌漕焉<lb/>
惟兹海陵古有潮堰舊功弗葺驚波荐至鹽其稼穡偃<lb/>
<pb n="KR4d0025_SBCK_006-4a"/>
其桑梓此邦之人極乎其否公堅請修復乃興厥功横<lb/>
議囂然僅使中廢公又與轉運使胡公再列其狀朝廷<lb/>
可之仍許兼領是郡以觀厥成起基於天聖二載之秋<lb/>
畢工於六載之春旣而捍其大災蠲其積負朞月之内<lb/>
民有復諸業射諸田者共一千六百戶将歸其租者又<lb/>
三千餘戸<hi>海陵民因潮之患而倚閣其租者三千餘戶天聖四年勑依制置司奏侯堰成日定奪今</hi>
<hi>漸復焉</hi>撫之育之以簡以愛優優其政洽于民心於是請<lb/>
肖公之議以奉于祠期子孫之不忘乎秉筆者故作頌<lb/>
焉<lb/>
我公雄傑經制楚越鑒洞毛髪誠掲日月建利除孽代<lb/>
天工發海陵嗷嗷古防弗牢萬頃良膏歲凶於濤民焉<lb/>
呼號不粒而逃公聞<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>怛廼按廼察草奏屢逹狂議四<lb/>
<pb n="KR4d0025_SBCK_006-4b"/>
遏心過金鐡對天不奪宸聽旣聰宰謀旣同展矣胡公<lb/>
恊力諧忠兵民交充興防之功盤盤偃偃百里而逺雲<lb/>
矗不散山亘不斷如天作限奠萬家産朝以公賢兼于<lb/>
蕃宣傷者我全疾者我痊逋亡幾千咸復于田公義不<lb/>
爽欲報彌廣建牙列壤將有攸徃衆圖其象以永瞻仰<lb/>
列星之精列嶽之靈儀焉亭亭神焉熒熒居千百齡此<lb/>
邦鎭寧旣寧旣聚濤莫我苦比比牖戸鱗鱗場圃而翁<lb/>
而竪于歌于舞天子穆清諸侯經營民兮樂成榖兮登<lb/>
盈作爲頌聲告于神明<lb/>
　　　　南京府學生朱從道名述<lb/>
天聖紀號之六載樞宻留守侍郎齊郡公以東朝舊德<lb/>
右弼上賢将啓秉鈞之猷尚圖分政之任善下成乎江<lb/>
<pb n="KR4d0025_SBCK_006-5a"/>
海養浩充乎天地誠明之際無隱不及居一日曰祖宗<lb/>
之都儀刑萬邦道德之所興禮樂之所出風化不作四<lb/>
方何仰哉乃首訪膠庠躬省弦誦敦六籍以恢本發四<lb/>
科以彰善於是人樂名教復鄒魯之盛士爲聲詩登周<lb/>
召之美旣而丘園𥘉秀閥閱令嗣拳拳允集濟濟如歸<lb/>
沛國朱生世嚴冠冕㓜苦霜露憫先搆之將墜忽中陵<lb/>
之見育公特命就學果知向方豹以革而有文鴻亦漸<lb/>
而無咎公又嘉其遷善以從道而名焉仍命字之云在<lb/>
復之六四曰中行獨復以從道也言能體中而行特從<lb/>
於道以斯而復君子之象請字曰復之庶左右於名矣<lb/>
然則道者何率性之謂也從者何由道之謂也臣則由<lb/>
乎子忠則由乎孝行巳由乎禮制事由乎義保民由乎<lb/>
<pb n="KR4d0025_SBCK_006-5b"/>
信待物由乎仁此道之端也子將從之乎然後可以言<lb/>
國可以言家可以言民可以言物豈不大哉若乃誠而<lb/>
明之中而和之揖讓乎聖賢蟠極乎天地此道之致也<lb/>
必大成於心而後可言焉朱生其拜公之命勉之哉抑<lb/>
文與學者道之器也以君子乗之則積而不敗不以君<lb/>
子乘之則滿而致覆朱生其拜公之命愼之哉嘻子未<lb/>
預於教也弗學而志窮如玉之未攻如泉之在蒙昧焉<lb/>
而弗見其寳汨焉而莫朝于宗子旣預於教也克學而<lb/>
神晤如金之在鑄如驥之方御躍焉可成乎美器騰焉<lb/>
可致乎夷路者也某觀士人中有青衿詩書素髪畎畆<lb/>
名不登縉紳之議目弗接軒冕之姿彼何不遇之甚哉<lb/>
朱生進德有漸屬文未幾始登庠序之列廼被巖廊之<lb/>
<pb n="KR4d0025_SBCK_006-6a"/>
知此何遇之甚哉繄爾門之濟美歟抑我公之善教歟<lb/>
論者曰公之㫖也豈徒正爾之名蓋將成爾之德激清<lb/>
學校騰休都邑俾夫多士聳善庶邦成流格美俗於詩<lb/>
書𬒳頌聲於金石致我宋之文炳焉復三代之英抑公<lb/>
之盛德乎朱生振迹於盛德之下發名於善教之始何<lb/>
必申繻之劇論豈異夫子之榮褒者哉當夙夜懷之不<lb/>
墜我公之令訓也其庶幾乎<lb/>
　　　　太清宫九詠序<lb/>
譙有老子廟唐爲太清宮地靈物竒觀者駭異歷代嚴<lb/>
護景槩所存若靈溪渦河九龍井左細再生昇天檜皆<lb/>
附于圖籍發乎詠歌而風人之才難其破的余友曼卿<lb/>
將命斯來實董宮事嗜道之外樂乎聲詩覽靈仙之區<lb/>
<pb n="KR4d0025_SBCK_006-6b"/>
異其八物益以宮題而成九詠觀其立意皆鑿幽索秘<lb/>
破堅發竒高凌虹蜺清出金石有以見詩力之雄哉文<lb/>
以氣爲主此其辨乎矧夫人託文而志深物乗文而名<lb/>
逺如楊子雲之綿竹王文孝之靈光孫興公之天台皆<lb/>
揮藻一時騰照千載者矣<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>彼物也庇聖賢之居而能<lb/>
長乆後果動君子之風雅以發乎名矧人也庇聖賢之<lb/>
道則能高明果亦動天下之頌聲以揚其烈覽之者得<lb/>
無起歟高平范仲淹序<lb/>
　　　　朝賢送定惠大師詩序<lb/>
某典姑蘇郡一日有吳僧定惠大師宗秀者發龍山渡<lb/>
松江駐錫于門岀致政侍郎安定公本道計使太原公<lb/>
二書偕曰師徃無他有朝中送行詩請爲序引以示方<lb/>
<pb n="KR4d0025_SBCK_006-7a"/>
來爾某旣不得謝乃叩其端師自言生不血茹七歲持<lb/>
佛事隱于靈巖多歷年所晚歲游名公之門然亦未甞<lb/>
及利天聖中大丞相東平公清河公憐其舊奏賜紫方<lb/>
𫀆號定惠乃告歸故山又以詩寵之旣而薦紳先生咸<lb/>
有贈章將勒堅珉期於不墜某感其說志其事且知上<lb/>
人之隱盛於吾儒之隱遠矣士有氣呑芝蘭才奔風雲<lb/>
精貫乎天人神馳於古今燭治亂興亡之機席法度教<lb/>
化之倫道通巖廊跡墜林壑遺沒於麋鹿之羣者衆矣<lb/>
如近代之陸龜蒙陳陶今朝雍丘邢敦錢唐林逋或執<lb/>
節堅介或放詞雅遠皆四方之聞人奈何道未信於三<lb/>
公名不熟於天子及其收遺文旌隱志而始惜其難得<lb/>
斯天下義士爲之長太息矣豈如金僊之流而人懷慕<lb/>
<pb n="KR4d0025_SBCK_006-7b"/>
謝絶堂搆長揖軒冕來則談空實相號天人師去則指<lb/>
霞嶺嘯風林天子有賜三公有贈斯以見上人之隱盛<lb/>
於吾人之隱遠矣必也均是光輝以及考槃之際則聖<lb/>
朝無負於隱君子也矧將有取焉子夏曰主文而譎諫<lb/>
蓋風人之職也序詩者敢有二事時景祐二年五月八<lb/>
日尚書貟外郎充天章閣待制范某序<lb/>
　　　　太子賔客謝公夢讀史詩序<lb/>
公清淨而文出入朝廷三十年語黙仁義進止於青雲<lb/>
之衢徐徐如也自尚書郎領侍御史知雜事日轉戰于<lb/>
寵辱之場者或勝而夸或殆而悲乃嘆曰吾病矣不敢<lb/>
進寸而退尺求爲會稽郡及還又請知西臺因分務於<lb/>
洛下朝廷高其意累遷至東宮三品悉屏去外慮於筆<lb/>
<pb n="KR4d0025_SBCK_006-8a"/>
硯歌詩素所耽嗜亦不復爲曰方逸我以老也數年間<lb/>
惟日看舊史一編以代賔話爾無何先徹樂之前一日<lb/>
因寢覺記夢中所得詩一章召其孫景初録焉他日士<lb/>
大夫求觀之仰其風㫖識者謂人之將終神鮮不睽公<lb/>
於是時乃有正夢特歌周孔之仁義能乆澤於吾民以<lb/>
公生平之心蹈於斯誠於斯故精義存存著於神明而<lb/>
不亂矣今而後知傅說騎箕尾而爲星者至精之適亦<lb/>
何怪哉其詩曰<lb/>
百年竒特幾張𥿄千古英雄一窖塵惟有炳然周孔教<lb/>
至今仁義浸生民<lb/>
　　　　刻唐祖先生墓誌於賀監祠堂序<lb/>
某自丹陽移領會稽首途之日過邵餗逸人溪齋因話<lb/>
<pb n="KR4d0025_SBCK_006-8b"/>
照湖事逸人曰客有自江夏寄唐人許鼎所撰祖先生<lb/>
墓誌頗言賀監之異出而示予辭精理遠徐常侍鉉爲<lb/>
之别序旣抵郡訪天長觀即賀公之舊居也歎其眞堂<lb/>
卑陋以甚乃命工度材而新之又刻徐公所序之文以<lb/>
廣遊人之觀采焉時寳元元年知越州范某序<lb/>
　　　　述夢詩序<lb/>
景祐戊寅歲某自鄱陽移領丹徒郡暇日遊甘露寺謁<lb/>
唐相李衛公眞堂其制隘陋乃遷於南樓刻公本傳于<lb/>
其側又得集賢錢綺翁書云我從父漢東公甞求衛公<lb/>
之文于四方得集外詩賦雜著共成一編目云一品拾<lb/>
遺<hi>衛公有一品集姑臧集西南備邉録獻替録御臣要略伐叛志窮愁志</hi>其間有浙西述<lb/>
夢詩四十韻時元微之在浙東劉夢得在歷陽並屬和<lb/>
<pb n="KR4d0025_SBCK_006-9a"/>
焉愛其雄富藏之禇中二十年矣願刻石以期不泯某<lb/>
觀三君子之詩嗟其才大名高俱見咎於當世李遇武<lb/>
宗獨立不懼經制四方有相之功雖姦黨營䧟而義不<lb/>
朽矣元𥘉以才進拜拾遺歷御史府無所畏避爲執政<lb/>
所困者乆之及天子召用書詔雅遠甚有𥙷益之風至<lb/>
於與晉公相失而姦人乘之謂元欲刺裴劔則無狀然<lb/>
一戾正人其光墜地惜哉劉與柳宗元吕温數人坐王<lb/>
叔文黨貶廢不用覽數君子之述而禮意精宻渉道非<lb/>
淺如叔文狂甚義必不交叔文以藝進東宮人望素輕<lb/>
然傳稱知書好論理道爲太子所信順宗卽位遂見用<lb/>
引禹錫等決事禁中及議罷中人兵權牾俱文珍軰又<lb/>
絕韋臯私請欲斬劉闢其意非忠乎臯銜之會順宗病<lb/>
<pb n="KR4d0025_SBCK_006-9b"/>
篤臯揣太子意請監國而誅叔文憲宗納臯之謀而行<lb/>
内禪故當朝左右謂之黨人者豈復見雪唐書蕪駮因<lb/>
其成敗而書之無所裁正孟子曰盡信書不如無書吾<lb/>
聞夫子褒貶不以一庇而廢人之業也因刻三君子之<lb/>
詩而傷焉至於柳吕文章皆非常之士亦不幸之甚也<lb/>
韓退之欲作唐之一經誅姦䛕於旣死發濳德之幽光<lb/>
豈有意於諸君子乎故書之<lb/>
　　　　尹師魯河南集序<lb/>
予觀堯典舜歌而下文章之作醇醨迭變代無窮乎惟<lb/>
抑末揚本去鄭復雅左右聖人之道者難之近則唐正<lb/>
元元和之間韓退之主盟于文而古道最盛懿僖以降<lb/>
寢及五代其體薄弱皇朝柳仲塗起而麾之髦俊率從<lb/>
<pb n="KR4d0025_SBCK_006-10a"/>
焉仲塗門人能師經探道有文於天下者多矣洎揚大<lb/>
年以應用之才獨歩當世學者刻辭鏤意有希髣髴未<lb/>
暇及古也其間甚者專事藻飾破碎大雅反謂古道不<lb/>
適於用廢而弗學者乆之洛陽尹師魯少有高識不逐<lb/>
時軰從穆伯長游力爲古文而師魯深於春秋故其文<lb/>
謹嚴辭約而理精章奏䟽議大見風采士林方聳慕焉<lb/>
遽得歐陽永叔從而大振之由是天下之文一變而其<lb/>
深有功於道歟師魯天聖二年登進士第後中㧞萃科<lb/>
從事于西都時洛守王文正沂公曁王文康公並加禮<lb/>
遇遂引薦於朝寘之文館㝷以論事切直貶監郢州市<lb/>
征後起爲陜西經略判官屢更邉任遷起居舎人直龍<lb/>
圖閣知潞州以前守平涼日貸公食錢于將佐議者不<lb/>
<pb n="KR4d0025_SBCK_006-10b"/>
以情復貶漢東節度副使歲餘監均州市征予方守南<lb/>
陽郡一旦師魯舁疾而來相見累日無一言及後事家<lb/>
人問之不荅予即吿之曰師魯之行將與韓公稚圭歐<lb/>
陽永叔述之以貽後代君家雖貧共當捐俸以資之君<lb/>
其端心靖神無或後憂師魯舉手曰公言盡矣我不復<lb/>
云翌日徃視之不獲見傳言曰巳别矣遂隱机而卒故<lb/>
人諸生聚而泣之且歎其精明如是剛決如是死生不<lb/>
能亂其心可不謂正乎死而不失其正君子何少哉師<lb/>
魯之才之行與其履歷則有永叔爲之墓銘稚圭爲之<lb/>
墓表此不備載噫師魯有心於時而多難不壽所爲文<lb/>
章亦未甞編次惟先傳於人者索而類之成十卷亦足<lb/>
見其志也故序之<lb/>
<pb n="KR4d0025_SBCK_006-11a"/>
　　　　唐異詩序<lb/>
皇宋處士唐異字子正人之秀也之才之藝揭乎清名<lb/>
西京故留臺李公建中時謂善畫爲士大夫之所尚而<lb/>
子正之筆實左右焉江東林君復神於墨妙一見而歎<lb/>
曰唐公之筆老而彌壯東宫故諭德崔公遵度時謂善<lb/>
琴爲士大夫之所重而子正之音甞唱和焉高平范仲<lb/>
淹師其絃歌甞貽之書曰崔公旣没琴不在兹乎處士<lb/>
二妙之外嗜於風雅探幽索竒不知其老之將至一日<lb/>
以集相示俾爲序焉嘻詩之爲意也範圍乎一氣岀入<lb/>
乎萬物卷舒變化其體甚大故夫喜焉如春悲焉如秋<lb/>
徘徊如雲崢嶸如山高乎如日星遠乎如神仙森如武<lb/>
庫鏘如樂府羽翰乎教化之聲獻酬乎仁義之醇上以<lb/>
<pb n="KR4d0025_SBCK_006-11b"/>
德於君下以風於民不然何以動天地而感鬼神哉而<lb/>
詩家者流厥情非一失志之人其辭苦得意之人其辭<lb/>
逸樂天之人其辭逹覯閔之人其辭怒如孟東野之清<lb/>
苦薛許昌之英逸白樂天之明逹羅江東之憤怒此皆<lb/>
與時消息不失其正者也五代以還斯文大剥悲哀爲<lb/>
主風流不歸皇朝龍興頌聲來復大雅君子當抗心於<lb/>
三代然九州之廣庠序未振四始之奥講議蓋寡其或<lb/>
不知而作影響前輩因人之尚忘巳之實吟詠性情而<lb/>
不顧其分風賦比興而不觀其時故有非窮途而悲非<lb/>
亂世而怨華車有寒苦之述白社爲驕奢之語學歩不<lb/>
至效顰則多以至靡靡增華愔愔相濫仰不主乎規諫<lb/>
俯不主乎勸誡抱鄭衛之奏責夔曠之賞游西北之流<lb/>
<pb n="KR4d0025_SBCK_006-12a"/>
望江海之宗者有矣觀乎處士之作也孑然弗倫洗然<lb/>
無塵意必以淳語必以眞樂則歌之憂則懷之無虚美<lb/>
無苟怨隱居求志多優游之詠天下有道無憤惋之作<lb/>
騒雅之際此無愧焉覽之者有以知詩道之艱國風之<lb/>
正也時天聖四年五月日序<lb/>
　　　　四德說<lb/>
易有說卦所以明其象而示其教也卦有四德曰元亨<lb/>
利貞雖文言具載其端後之學者或未暢其義故愚遠<lb/>
取諸天近取諸物復廣其說焉夫元者何也道之純者<lb/>
也於乾爲資始於坤爲發生於人爲温良爲樂善爲好<lb/>
生於國爲行慶爲刑措於家爲父慈爲子孝爲嘉穀爲<lb/>
四靈其迹異其道同綂而言之則善之長也夫亨者何<lb/>
<pb n="KR4d0025_SBCK_006-12b"/>
也道之通者也於天爲三辰昭會於地爲萬物繁殖於<lb/>
人爲得時茂勲於國爲聖賢相遇爲朝覲會同爲制禮<lb/>
作樂爲上下交泰於家爲父子爲夫婦爲九族相睦於<lb/>
物爲雲龍爲風虎爲魚水其迹異其道同綂而言之則<lb/>
嘉之會也夫利者何也道之用者也於天爲膏雨於地<lb/>
爲百川於人爲兼濟於國爲惠民爲日中市於家爲豐<lb/>
財爲富其鄰於物爲騶虞爲得食雞其迹異其道同綂<lb/>
而言之義之和也夫貞者何也道之守者也於天爲行<lb/>
徤於地爲厚載於人爲正直爲忠毅於國爲典則爲權<lb/>
衡於家爲男女正位爲長子主器於物爲金玉爲獬豸<lb/>
其迹異其道同綂而言之則道之幹也行此四者之謂<lb/>
道述此四者之謂教四者之用天所不能違而況於人<lb/>
<pb n="KR4d0025_SBCK_006-13a"/>
乎況於萬物乎故君子不去也天㣲四德天道不行地<lb/>
微四德坤儀不行人㣲四德則無令名國家無四德則<lb/>
風教不倫物無四德則祥瑞不生惟乾坤之德綂其四<lb/>
者焉餘卦則鮮克備矣惟聖人體乾而行後之希聖者<lb/>
亦鮮克備矣尭舜率天下以仁乾元之君也湯武應天<lb/>
順人開國除亂履其亨而闡其利者也夏禹治水乾之<lb/>
成功幹其事者也體其元而兼其三者堯舜也歟後之<lb/>
人孰能生知宜乎跋踵而勤行矣處必親仁元之基也<lb/>
動能俟時亨之始也進思濟物利之方也守誠不囘貞<lb/>
之道也四者未能兼行則出乎彼而入乎此出乎此而<lb/>
入乎彼周旋進退不離四者之中如是則其殆庶幾乎<lb/>
　　　　說春秋序<lb/>
<pb n="KR4d0025_SBCK_006-13b"/>
聖人之爲春秋也因東魯之文追西周之制褒貶大舉<lb/>
賞罰盡在謹聖帝明皇之法峻亂臣賊子之防其間華<lb/>
衮貽榮蕭斧示辱一字之下百王不刋游夏旣無𥙷於<lb/>
前公榖蓋有失於後雖丘明之傳頗多氷釋而素王之<lb/>
言尚或天遠不講不議其無津涯今褒博者流咸志於<lb/>
道以天命之正性脩王佐之異材不深春秋吾未信也<lb/>
三傳房君有元凱之癖兼仲舒之學丈席之際精義入<lb/>
神吾軰方扣聖門宜循師道碎屬詞比事之教洞尊王<lb/>
黜覇之經由此登太山而知高入宗廟而見美升堂覩<lb/>
奥必有人焉君子哉無廢<lb/>
范文正公集卷第六<lb/>
</p>
<p>
</p>
  </div>
</body>
</text>
</TEI>
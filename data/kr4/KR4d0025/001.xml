<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_001-1a"/>
范文正公集卷第一<lb/>
　　　　　　　　　　　　　後學時兆文校正<lb/>
　　　　　　　　　　　　　　後學黃姬水校正<lb/>
　　　　　　　　　　　　　　後學李鳯翔校正<lb/>
　　　　　　　　　　　　　　十五世孫啓乂同校<lb/>
　　　　　　　　　　　　　十六世孫惟元同校<lb/>
　　　古賦<lb/>
　　　　明堂賦<lb/>
臣間明堂者天子布政之宫也在國之陽于巳之方廣<lb/>
大乎天地之象髙明乎日月之章崇百王之大觀揭三<lb/>
宫之中央昭壯麗于神州宣英茂於皇猷頒金玉之宏<lb/>
<pb n="KR4d0025_SBCK_001-1b"/>
度集人神之丕休故可祀先王以配上帝坐天子而朝<lb/>
諸侯者也粤自蒼牙開極黃靈耀德巢穴以革棟宇以<lb/>
植徹太古之弊明大壯之則風雨攸止宮室斯美將復<lb/>
崇髙乎冨貴之位統和乎天人之理乃聖大造明堂肇<lb/>
起明以清其居堂以髙而視壁廓焉而四逹殿巋焉而<lb/>
中峙禮以㓗而儉必表之以茅敎以清而流故環之以<lb/>
水曁二帝之述焉合五府而祭矣逮夫夏禮秩秩奉以<lb/>
世室商祀穆穆制以重屋神禹卑宫階以一尺之崇成<lb/>
湯受命革以三尺之盛赫赫周堂制度景彰七筵兮南<lb/>
北之廣九筵兮西東之長堂并包於五室室辨正於五<lb/>
方左青陽而右緫章面明堂而背北堂耽然太室儼乎<lb/>
中黃都徽名之在南取盛德之向陽或謂厥堂惟一厥<lb/>
<pb n="KR4d0025_SBCK_001-2a"/>
室惟九闢闔其三十六戸䟽逹兮七十二牖亦䂓上而<lb/>
天覆復矩下而坤厚近郊之宫廣而能受通天之宇髙<lb/>
而弗偶八方象其幅貟九陛叅其前後桓桓焉聽政之<lb/>
廟應辰而周彰趪趪焉承天之柱列宿而相望環林兮<lb/>
葱葱圓海兮泱泱旣方舟而經梁復素飾其廻牆陳位<lb/>
序以有嚴議法象而必臧示邦域之景鑠期人神之樂<lb/>
康左有辟雍天子學宫墳籍浩以明備文物森其會同<lb/>
奉三壽以朂天下之孝設三乏以勸諸侯之風右有靈<lb/>
臺庶民子來若經始於神明廼占候於昭回天之道也<lb/>
惟黙黙以有象聖之心也蓋惕惕於無灾此三雍之大<lb/>
者故百世以欽哉若夫約周之禮禀夏之正天子升青<lb/>
陽之位體大德之生彼相恊謀有司奉行慶賜必均歷<lb/>
<pb n="KR4d0025_SBCK_001-2b"/>
象必明布農事於準直習舞德於和平止伯益之伐木<lb/>
禁蚩尤之稱兵惟倉廪兮賑天之窮惟幣帛兮禮邦之<lb/>
英無隱不彰無濳不亨蒙蕩蕩之至仁浸灝灝之醇精<lb/>
此明堂之春也萬物爲之榮又若炎以繼天羲以永日<lb/>
始於仲吕之管復于清宮之律天子乃登諸明堂曁夫<lb/>
太室命盛樂以象德致大雩以祈實升髙明而有豫定<lb/>
心氣而無逸靜百官之事驅五榖之疾無索於關無難<lb/>
於門止北伐之威以助養於生生導南風之和以飾喜<lb/>
於元元此明堂之夏也萬物爲之繁爾乃象正火位德<lb/>
王金行羽漸干以南嚮穀萬斯而西成天子乃居緫章<lb/>
之奥奏清商之聲圖有功而專任詰不義而徂征脩法<lb/>
制以謹收藏之令養衰老以惻摇落之情同我度量平<lb/>
<pb n="KR4d0025_SBCK_001-3a"/>
予權衡人社以崇厚兆民報本之志神倉以秘示萬邦<lb/>
致孝之誠此明堂之秋也天下爲之清及夫蟲介時分<lb/>
虎威夕永詩人發其涼之詠日官賔可愛之景天子乃<lb/>
北堂以居南面而省錫飲蒸之慶從祀寒之請於是戒<lb/>
門閭備邊境勞三農於休息警百辟於恭靖關市必易<lb/>
官室必整無用之器斯徹無事之官必省飾國典以俟<lb/>
來歳之冝講武經以肅萬邦之屏此明堂之冬也天下<lb/>
爲之靜斯乃順其時與物咸冝適其變使民不倦者也<lb/>
稽夫宗祀之文大享之辰上儀乎皇皇盛節兮彬彬比<lb/>
於郊也我則取文之勝方其廟也我則取質之純損益<lb/>
其禮尊嚴其親五天之座曄曄以陳五常之席弈弈而<lb/>
倫惟太室之位廼上帝之神作配者先王從祀者五臣<lb/>
<pb n="KR4d0025_SBCK_001-3b"/>
樽斚離離玉幣莘莘牲牢之舉旣遵於夏后𬞞果之薦<lb/>
復本於周人禮無不當誠無不臻聖人於是出齋宫而<lb/>
肅肅𬒳法服而循循酌一獻以從質躬百拜以表寅司<lb/>
儀實相樂正攸賔進爼豆之吉蠲羅簨簴之輪囷六樂<lb/>
咸在統美乎列皇八風相盪同和乎大鈞下舞上歌蹈<lb/>
德詠仁非常之祭駿及者萬國莫大之孝蟻懷者兆民<lb/>
於是神醉其德人樂而極太史書於䇿大夫頌於國頌<lb/>
曰明堂崇之明王祀之禮以成之樂以歌之光天之下<lb/>
敎以化之若夫元朔㑹同群后對越穆穆乎舜門之闢<lb/>
晣晣乎宣燎之發帝時待旦而乆求衣以先紆黃組冠<lb/>
通天建日月服乾坤佩干将升崑崙進山嶽之圭當雲<lb/>
龍之軒正聖人之大寳示天下之有尊巍巍焉負扆而<lb/>
<pb n="KR4d0025_SBCK_001-4a"/>
立濟濟焉辨色而入太常正其等衰九賔序其名級中<lb/>
階之前三公屹然應門之外九采察焉阼階之東諸侯<lb/>
以同西階之西諸伯以齊門東北面者子之位門西東<lb/>
上者男之次東門之外則有樂浪蟠木九夷之國西面<lb/>
而北上西門之外則有蒙汜大秦六戎之屬南上而東<lb/>
向南門之外則有朱垠越裳八蠻之族唯北是望北門<lb/>
之外則有葷粥幽陵五狄之種唯東是尚於是兟兟旅<lb/>
進鏘鏘肆覲嚮明者蓋取諸離觀光者受之以晉君臣<lb/>
之位定禮樂之道振雅韶以奏文鐸以徇皆望雲而就<lb/>
日必歌堯而頌舜上和而下樂金聲而玉潤况乎晨光<lb/>
赫曦天顔弗違冕<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>兮霞集玉帛兮川歸盛乎王庭之<lb/>
聲明煥乎天家之光輝若北辰之㑹衆星咸粲粲而在<lb/>
<pb n="KR4d0025_SBCK_001-4b"/>
共如太陽之臨多露普湛湛而将晞莫不君三揖于上<lb/>
臣載拜于下行典禮揚風雅訪雋良議窮寡人曷幽而<lb/>
覆盆賢曷惻而遺野于以盛名器于以休宗社署聖法<lb/>
於圓闕馳神敎於方夏皇哉耀今昔之榮觀至哉敷億<lb/>
兆之純嘏故曰揖讓而治天下者明堂之謂也惜乎三<lb/>
代以還智者間間諸儒靡協議者<graphic n="KR3191" url="https://raw.githubusercontent.com/kanripo/KR-Gaiji/master/images/KR3191.png" mimeType="image/png"/>
                    <graphic n="KR3191" url="https://raw.githubusercontent.com/kanripo/KR-Gaiji/master/images/KR3191.png" mimeType="image/png"/>而皆膠其増損<lb/>
忘禮樂之大本泥於廣狹廢皇王之大業使朝廷茫然<lb/>
有逾逺之嘆惘然有中輟之議殊不知五帝非㳂樂而<lb/>
興三王豈襲禮而至爲明堂之道不必尚其奥行明堂<lb/>
之義不必盡其制適道者與權忘象者得意大樂同天<lb/>
地之和豈匏竹而巳矣大禮同天地之節豈豆籩之云<lb/>
爾自漢魏之下曁隋唐之際堂或三五之上道非三五<lb/>
<pb n="KR4d0025_SBCK_001-5a"/>
之世蓋不取其厚而取其薄不得其大而得其細享配<lb/>
之文或然未分政敎之烈斯焉弗聞是則帝道不施胡<lb/>
取乎緫期皇德不隆胡取乎合宫故夫明堂之設也天<lb/>
子居之日愼日思思之何也萬微存乎消息愼之何也<lb/>
兆靈繫之安危繇是惟克念以作聖思堯舜之齊名懼<lb/>
巍巍之弗逮迺孜孜於鷄鳴唯至平之休代思阜財於<lb/>
吾民懼四維之有艱尚瘡痍而百辛故聖人之寳儉弗<lb/>
下剥而上侈思寡費而薄索民庶幾于格耻惟下武之<lb/>
太寧亦省躬于干戈取諸豫於四方慨風雲以長歌惟<lb/>
知人其古難思濟濟乎賢者蓋舉一於臯陶廼連茹于<lb/>
天下惟好生之至德思與物而爲春懼幽陋之靡及常<lb/>
咨命于仁人惟及人之一德始若晦而彌彰故三五之<lb/>
<pb n="KR4d0025_SBCK_001-5b"/>
君子騰茂實而無疆惟皇極之大範思天下而與平懼<lb/>
萬物之或差持我心於誠衡然後見天下齊於無體和<lb/>
於無聲厖眉而壽吾何仁之有含哺而嬉吾何力之爲<lb/>
但淵淵緜緜無反無偏浸淳澤以咸若樂鴻化於自然<lb/>
此明堂之道也蓋無得而稱焉我國家凝粹百靈薦馨<lb/>
三極東升煙於岱首西展琮於汾側未正天神之府以<lb/>
讓皇人之德祖考來格俟配天之儀諸侯入朝思助祭<lb/>
之職豈上聖之謙而愚臣之惑也臣請考列辟之明術<lb/>
塞處士之橫議約其制復其位儉不爲其陋奢不爲其<lb/>
肆斟酌乎三五擬議乎簡易展宗祀之禮正朝會之義<lb/>
廣明堂之妙道極眞人之能事以至聖子神孫億千萬<lb/>
期登於斯念於斯受天之禧與天下冝而巳乎<lb/>
<pb n="KR4d0025_SBCK_001-6a"/>
　　　　秋香亭賦<hi>并序</hi>
提點屯田鉅鹿公就使居之北擇高而亭背孤巘面橫<lb/>
江植菊以爲好命曰秋香亭呼賔醑酒以落之僕賦而<lb/>
侑焉<lb/>
鄭公之後兮冝其百禄使于南國兮鏗金粹玉倚大斾<lb/>
於江干掲高亭於山麓江無煙而練迴山有嵐而屏矗<lb/>
一朝賞心千里在目時也秋風起兮寥寥寒林脫兮蕭<lb/>
蕭有翠皆歇無紅可凋獨有佳菊弗冶弗夭采采亭際<lb/>
可以卒歳畜金行之勁性賦土爰之甘味氣驕松筠香<lb/>
滅蘭蕙露漙漙以見滋霜肅肅而敢避其芳其好胡然<lb/>
不早歳寒後知殊小人之草黃中通理得君子之道飲<lb/>
者忘醉而餌者忘老公曰時哉時哉我賔我來緩泛遲<lb/>
<pb n="KR4d0025_SBCK_001-6b"/>
歌如春登臺歌曰賦高亭兮盤桓美秋香而酡顔望飛<lb/>
鴻兮冥冥愛白雲之閑閑又歌曰曽不知吾曹者將與<lb/>
夫謝安不可盡歡而聿去乎東山又不知將與夫劉伶<lb/>
不可復醒而蔑聞乎雷霆豈無可而無不可兮一逍遥<lb/>
以皆寧<lb/>
　　　　靈烏賦<hi>并序</hi>
梅君聖俞作是賦曽不我鄙而寄以爲好因勉而和之<lb/>
庶幾感物之意同歸而殊塗矣<lb/>
靈烏靈烏爾之爲禽兮何不高翔而遠翥何爲號呼于<lb/>
人兮告吉凶而逢怒方將折爾趐而烹爾軀徒悔焉而<lb/>
亡路彼啞啞兮如愬請臆對而心諭我有生兮累隂陽<lb/>
之含育我有質兮處天地之覆露長慈母之危巢託主<lb/>
<pb n="KR4d0025_SBCK_001-7a"/>
人之佳樹斤不我伐彈不我仆母之鞠兮孔艱主之仁<lb/>
兮則安度春風兮旣成我以羽翰眷庭柯兮欲去君而<lb/>
盤桓思報之意厥聲或異警於未形恐於未熾知我者<lb/>
謂吉之先不知我者謂凶之類故吿之則反災于身不<lb/>
告之則稔禍于人主恩或忘我懐靡臧雖死而告爲凶<lb/>
之防亦由桑妖于庭懼而脩德俾王之興雉恠于鼎懼<lb/>
而脩德俾王之盛天聽甚邇人言曷病彼希聲之鳯皇<lb/>
亦見譏於楚狂彼不世之麒麟亦見傷於魯人鳯豈以<lb/>
譏而不靈麟豈以傷而不仁故割而可卷孰爲神兵焚<lb/>
而可變孰爲英瓊寧鳴而死不黙而生胡不學太倉之<lb/>
䑕兮何必仁爲豐食而肥倉苟竭兮吾将安歸又不學<lb/>
荒城之狐兮何必義爲深穴而威城苟圯兮吾將疇依<lb/>
<pb n="KR4d0025_SBCK_001-7b"/>
寧驥子之困于馳騖兮駑駘泰於芻養寧鵷鶵之飢於<lb/>
雲霄兮䲭鳶飫乎草莽君不見仲尼之云兮予欲無言<lb/>
纍纍四方曽不得而巳焉又不見孟軻之志兮養其浩<lb/>
然皇皇三月曽何敢以休焉此小者優優而大者乾乾<lb/>
我烏也勤於母兮自天愛於主兮自天人有言兮是然<lb/>
人無言兮是然<lb/>
　　　古詩<lb/>
　　　　謝黃惣太博見示文集<lb/>
松桂有嘉色不與衆芳期金石有正聲詎将羣響隨君<lb/>
子著雅言以道不以時仰止江夏公大醇無小疵孜孜<lb/>
經緯心落落敎化辭上有帝皇道下有人臣規邈與聖<lb/>
賢會豈以冨貴移誰言荆棘滋獨此生蘭芝誰言鼃黽<lb/>
<pb n="KR4d0025_SBCK_001-8a"/>
繁獨此蟠龍龜豈徒一時異將爲千古竒願此周召風<lb/>
達我堯舜知致之諷諌路陞之誥命司二雅正得失五<lb/>
典陳雍熈頌聲格九廟王澤及四夷自然天下文不復<lb/>
迷宗師<lb/>
　　　四民詩<lb/>
　　　　士<lb/>
前王詔多士咸以德爲先道從仁義廣名由忠孝全美<lb/>
禄報爾功好爵縻爾賢黜陟金鑑下昭昭媸與妍此道<lb/>
日以踈善惡何茫然君子不斥怨歸諸命與天術者乗<lb/>
其隙異端千萬惑天道入指掌神心出胷臆聽幽不聽<lb/>
明言命不言德學者忽其本仕者浮於職節義爲空言<lb/>
功名思苟得天下無所勸賞罰幾乎息隂陽有變化其<lb/>
<pb n="KR4d0025_SBCK_001-8b"/>
神固不測禍福有倚伏循環亦無極前聖不敢言小人<lb/>
爾能臆禆竈方激揚孔子甘寂黙六經無光輝反如日<lb/>
月蝕大道豈復興此弊何時抑末路競馳騁澆風揚羽<lb/>
翼昔多松栢心今皆桃李色願言造物者回此天地力<lb/>
　　　　農<lb/>
聖人作耒<graphic n="KR2722" url="https://raw.githubusercontent.com/kanripo/KR-Gaiji/master/images/KR2722.png" mimeType="image/png"/>蒼蒼民乃粒國俗儉且淳人足而家給九<lb/>
載襄陵禍比戸猶安輯何人變清風驕奢日相襲制度<lb/>
非唐虞賦歛由呼吸傷哉田桑人常悲大絃急一夫耕<lb/>
幾壠游墮如雲集一𧖟吐幾絲羅綺如山入太平不自<lb/>
存凶荒亦何及神農與后稷有靈應爲泣<lb/>
　　　　工<lb/>
先王教百工作爲天下器周旦意不朽刋之考工記嗟<lb/>
<pb n="KR4d0025_SBCK_001-9a"/>
嗟逺聖人制度日以紛窈窕阿房宫萬態橫青雲熒煌<lb/>
甲乙帳一朝那肯焚秦漢驕心起陳隋益其侈鼓舞天<lb/>
下風滔滔弗能止可甚佛老徒不取慈儉書竭我百家<lb/>
産崇爾一室居四海競如此金碧照萬里茅茨帝者榮<lb/>
今爲庶人耻冝哉老成言欲攦般輸指<lb/>
　　　　商<lb/>
甞聞商者云轉貨頼斯民逺近日中合有無天下均上<lb/>
以利吾國下以藩吾身周官有常籍豈云逐末人天意<lb/>
亦何事狼虎生貪秦經界變阡陌吾商苦悲辛四民無<lb/>
常籍茫茫僞與眞游者竊吾利堕者亂吾倫淳源一以<lb/>
蕩頽波浩無津可堪貴與冨侈態日日新萬里奉綺羅<lb/>
九陌資埃塵窮山無遺寳竭海無遺珍鬼神爲之勞天<lb/>
<pb n="KR4d0025_SBCK_001-9b"/>
地爲之貧此弊巳千載千載猶因循桑柘不成林荆棘<lb/>
有餘春吾商則何罪君子耻爲隣上有堯舜主下有周<lb/>
召臣琴瑟願更張使我歌良辰何日用此言皇天豈不<lb/>
仁<lb/>
　　　　寄題孫氏碧鮮亭<lb/>
天地何風流復生王子猷黃金買碧鮮緑玉排清秋非<lb/>
木亦非草東君歳寒寳耿耿金石性雪霜不能老清風<lb/>
乃故人徘徊過此君泠泠鈞天音千載猶得聞應是聖<lb/>
賢魄鍾爲此標格高節見直清靈心隱虚白粉筠多體<lb/>
貌錦籜見兒童上交松桂枝下結蘭蕙叢秀氣藹晴嵐<lb/>
翠光凝緑水明月白露中靜如隱君子不願湘靈泣不<lb/>
求伶倫吹鳯皇得未晚蛟龍起何時蕭蕭雲水間良與<lb/>
<pb n="KR4d0025_SBCK_001-10a"/>
主人冝紅塵滿浮世何當拂長袂坐嘯此亭中行歌此<lb/>
亭際逍遥復逍遥不知千萬歳<lb/>
　　　　贈張先生<lb/>
應是少微星又云嚴君平浩歌七十餘未甞識戈兵康<lb/>
寧福巳大清靜道自生邈與神仙期不犯寵辱驚讀易<lb/>
夢周公大得天地情養志學浮丘乆錬日月精壽存金<lb/>
石性嘯作鸞鳯聲隂德不形言一一在幽明何當換金<lb/>
骨五雲朝玉京有客淳且狂少小愛功名非謂鐘鼎重<lb/>
非謂簞瓢輕素聞前哲道欲向聖朝行風塵三十六未<lb/>
作萬人英廼聞頭角者五神長戰爭禍福有倚伏冨貴<lb/>
多虧盈金門不乏雋白雲冝退耕人間有嵩華棲之比<lb/>
蓬瀛芝田春藹藹玉澗晝錚錚峯巒多秀色杉桂一何<lb/>
<pb n="KR4d0025_SBCK_001-10b"/>
清月壑認瑶池花巖列錦城朱絃冉冉奏金醴遟遟傾<lb/>
相勸綺季徒頽玉信縱橫此樂不㝷常何苦事浮榮願<lb/>
師先覺者逺逺濯吾纓<lb/>
　　　　明月謡<lb/>
明月在天西初如玉鈎微一夕増一分堂堂有餘輝不<lb/>
掩五星耀不礙浮雲飛徘徊河漢間秀色若可飡清風<lb/>
起叢桂白露生堦蘭高樓望君時爲君拂金徽奏以堯<lb/>
舜音此音天與稀明月或可聞顧我亦依依月有萬古<lb/>
光人有萬古心此心良可歌憑月爲知音<lb/>
　　　　上漢謡<lb/>
眞人累隂德聞之三十天一朝鸞鶴來髙舉爲神仙冉<lb/>
冉去紅塵飄飄凌紫煙下有脩眞者望拜何拳拳願君<lb/>
<pb n="KR4d0025_SBCK_001-11a"/>
銀臺上侍帝玉案前當有人間問請爲天下宣自從混<lb/>
沌死淳風日衰靡百王道不同萬物情多詭堯舜累代<lb/>
仁絃歌始能治桀紂一旦非宗廟自然<hi>一作白日</hi>毀是非旣<lb/>
循環興亡亦繼軌福至在朱門禍來先赤子嘗聞自天<lb/>
意天意豈如此何爲治亂間多言歷數爾願天賜吾君<lb/>
如天千萬春明與日月乆恩将雨露均帝力何可見物<lb/>
情自欣欣人復不言天天亦不傷人天人兩相忘逍遥<lb/>
何有鄉吾當飲且歌不知羲與黃<lb/>
　　　　清風謡<lb/>
清風何處來先此高髙臺蘭叢國香起桂枝天籟廻飄<lb/>
飄度清漢浮雲安在哉萬古鬱結心一旦爲君開有客<lb/>
慰所思臨風乆徘徊神若遊華胥身疑立天台極渴飲<lb/>
<pb n="KR4d0025_SBCK_001-11b"/>
沆瀣大暑執瓊瓌曠如携松丘騰上煙霞遊熈如揖莊<lb/>
老語人逍遥道朱絃鼓其薫可以解吾民滄浪比其清<lb/>
可以濯吾纓願此陽春時勿使飄暴生千靈無結愠萬<lb/>
卉不摧榮庻幾宋玉賦聊廣楚王情<lb/>
　　　　書海陵滕從事文㑹堂<lb/>
東南滄海郡幕府清風堂詩書對周孔琴瑟親羲黃君<lb/>
子不獨樂我朋來逺方言蘭一相接豈特十歩香德星<lb/>
一相聚直有千載光道味清可挹文思高若翔笙磬得<lb/>
同聲精色皆激揚栽培盡桃李棲止皆鸞皇琢玉作鎮<lb/>
圭鑄金爲干將猗哉滕子京此意乆而芳<lb/>
　　　　上都行送張伯玉<lb/>
上都有聖人日月一以新曄曄天下才西走堯舜賔百<lb/>
<pb n="KR4d0025_SBCK_001-12a"/>
谷望東浸萬星依北辰直者爲之轅曲者爲之輪一材<lb/>
不復遺况此席上珍南山張公子氣象清且淳懷有綺<lb/>
繡文朝無瓜<graphic n="KR1705" url="https://raw.githubusercontent.com/kanripo/KR-Gaiji/master/images/KR1705.png" mimeType="image/png"/>親寸心如鐵石不羞賤與貧買臣起白<lb/>
社賈誼冨青春寳此金轆轤去去延平津<lb/>
　　　　鳴琴<lb/>
思古理鳴琴聲聲動金玉何以報昔人傳此堯舜曲<lb/>
　　　　馴鷗詠<lb/>
萬物有常性性無不貴生風翔與駿奔一一逺害情鴥<lb/>
彼沙上鷗皎皎霜雪明月宿滄洲靜日浴滄浪清何以<lb/>
狎溪人溪人澹無營循循自飲啄徃徃相逢迎徘徊兩<lb/>
無猜何慕復何驚客有懷依依雲水言將歸逐爾羣鷗<lb/>
樂羣鷗爾勿飛此心未忘者天機非殺機<lb/>
<pb n="KR4d0025_SBCK_001-12b"/>
　　　　古鑑<lb/>
磨此千年鑑朱顔清可覽君看日月光無求照人膽<lb/>
　　　　贈樊秀才<hi>知古之孫</hi>
五代雲雷屯九野皆龍戰開國如棊枰皇極何由建太<lb/>
祖乗天飛大發光華旦樊公江表來經綸速如電微子<lb/>
入姬周倉皇救塗炭四海乃大同萬里聞薫風禮樂與<lb/>
征伐出自明光宮大勲未大賞積慶冝無窮李廣不封<lb/>
侯繼世多英雄公有承家子所至神明理復有起家孫<lb/>
一見知千里和氣十洲春清流九江水非有神筆夢粲<lb/>
粲文何綺天子青春朝列鼎招英髦明年桃李開禹浪<lb/>
如霞高之子可變化咫尺登金鼇始知祖德長光輝傳<lb/>
佩刀<lb/>
<pb n="KR4d0025_SBCK_001-13a"/>
　　　　贈棊者<lb/>
何處逢神仙傳此棊上㫖靜持生殺權宻照安危理接<lb/>
勝如雲舒禦敵如山止突圍秦師震諸侯皆披靡入險<lb/>
漢將危竒兵飜背水勢應不可隳關河常表裏南軒春<lb/>
日長國手相得喜泰山不礙目疾雷不經耳一子貴千<lb/>
金一路重千里精思入於神變化胡能擬成敗繫之人<lb/>
吾當著棊史<lb/>
　　　　歳寒堂三題<lb/>
堯舜受命於天松栢受命於地則物之有松栢猶人之<lb/>
有堯舜也是故聖人觀有心而制禮體後凋以辨義丁<lb/>
公神遇鑒寐形焉陶相眞棲風韻在矣前言徃行豈徒<lb/>
然哉吾家西齋僅百載二松對植扶踈在軒靈根不孤<lb/>
<pb n="KR4d0025_SBCK_001-13b"/>
本文相茂卓然有立儼乎若思霜霰交零莫能屈其性<lb/>
絲桐間發莫能擬其聲不出戸庭如在林壑某少長北<lb/>
地近還平江美先人之故廬有君子之嘉樹清隂大庇<lb/>
期於千年豈徒風朝月夕爲耳目之資者哉因命其西<lb/>
齋曰歳寒堂松曰君子樹樹之側有閣焉曰松風閣美<lb/>
之以名居之斯逸由我祖德貽厥孫謀昆弟雲來是仰<lb/>
是則可以爲友可以爲師持松之清逺耻辱矣執松之<lb/>
勁無柔邪矣禀松之色義不變矣揚松之聲名彰聞矣<lb/>
有松之心德可長矣念兹在兹我族其光矣子子孫孫<lb/>
勿翦勿伐惟吾家之舊物在歳寒而後知天地憐其材<lb/>
而况於人乎作詩紀之以永長也<lb/>
　　　　歳寒堂<lb/>
<pb n="KR4d0025_SBCK_001-14a"/>
我先本唐相弈世天衢行子孫四方志有家在江城雙<lb/>
松儼可愛高堂因以名雅知堂上居宛得山中情目有<lb/>
千年色耳有千年聲六月無炎光長如玉壷清于以聚<lb/>
詩書教子脩誠明于以列鍾鼓邀賔樂昇平緑煙亦何<lb/>
知終日在簷楹太陽無偏照自然虚白生不向摇落地<lb/>
何憂歳崢嶸朂哉肯構人處之千萬榮<lb/>
　　　　君子樹<lb/>
二松何年植清風未甞息夭矯向庭戸雙龍思霹靂豈<lb/>
無桃李姿賤彼非正色豈無蘭菊芳貴此有清德萬木<lb/>
怨摇落獨如春山碧廼知天地威亦向歳寒惜有聲若<lb/>
江河有心若金璧雅爲君子材對之毎前席或當應自<lb/>
然化爲補天石<lb/>
<pb n="KR4d0025_SBCK_001-14b"/>
　　　　松風閣<lb/>
此閣冝登臨上有松風吟非絃亦非匏自起簫韶音明<lb/>
月萬里時何必開緑琴鳯皇下雲霓鏘鏘鳴中林淳如<lb/>
葛天歌太古傳于今㓗如庖羲易洗人平生心安得嘉<lb/>
賔來當之共披襟陶景若在仙千載一相㝷<lb/>
　　　　贈都下隱者<lb/>
梅福隱市門嚴平居卜肆乃知神仙徒非必煙霞地異<lb/>
哉西山人逍遥京洛塵門多長者車察脉如有神軒皇<lb/>
萬餘載此術了然在精意洞五行飛名落四海結舎擬<lb/>
滄洲東池接御溝蘭芳披幽徑琴樽在小舟清夜泛月<lb/>
華宛是江湖遊他日上雲去兹爲黃鶴樓<lb/>
范文正公集卷第一<lb/>
</p>
<p>
</p>
  </div>
</body>
</text>
</TEI>
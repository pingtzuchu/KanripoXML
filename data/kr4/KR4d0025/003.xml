<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_003-1a"/>
范文正公集卷第三<lb/>
　　律詩<lb/>
　　　　睢陽學舍書懷<lb/>
白雲無頼帝鄉遥漢苑誰人奏洞簫多難未應歌鳳鳥<lb/>
薄才猶可賦鷦鷯瓢思顔子心還樂琴遇鍾君恨即銷<lb/>
但使斯文天未䘮澗松何必怨山苗<lb/>
　　　詠史五首<lb/>
　　　　陶唐氏<lb/>
純衣黃冕曆星辰白馬彤車一百春莫道茅茨無復見<lb/>
古今時有致堯人<lb/>
　　　　有虞氏<lb/>
成都成邑即天開終踐堯基詠起哉但得四門元凱至<lb/>
<pb n="KR4d0025_SBCK_003-1b"/>
九韶何必鳯皇來<lb/>
　　　　夏后氏<lb/>
景命還將伯益傳九川功大若爲遷謳歌終在吾君子<lb/>
豈是當時不讓賢<lb/>
　　　　商人<lb/>
履癸昆吾禍莫移應天重造帝王基子孫何事爲炮烙<lb/>
不念嘻吁祝網時<lb/>
　　　　周人<lb/>
斧鉞爲藩忍内侵商人塗炭奈何深不煩魚火明天意<lb/>
自有諸侯八百心<lb/>
　　　　次韻和劉夔判官對雪<lb/>
蔌蔌樓臺外新輝溢四遐雲中凋玉葉星際落榆花嶽<lb/>
<pb n="KR4d0025_SBCK_003-2a"/>
色參差露松聲髣髴加風流裁賦苑淸苦讀書家霜女<lb/>
慙輕格蟾娥讓素華孤鴻迷鳥道萬馬憶龍沙淨拂王<lb/>
恭<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>香滋陸羽茶載歌勞郢謝一奏待鍾牙幾處和梅<lb/>
賞何人爲鬢嗟含毫看不足詩社好生涯<lb/>
　　　　河朔吟<lb/>
太平燕趙許閑遊三十從知壯士羞敢話詩書爲上將<lb/>
猶憐仁義對諸侯子房帷幄方無事李牧耕桑合有秋<lb/>
民得袴𥜗兵得帥禦戎何必問嚴尤<lb/>
　　　　和黃惣太博上知郡杜少卿<lb/>
萬石君賢再出麾猶龍川上五歌時九重執憲淸䂓在<lb/>
十鎭分憂白髪知環禁申威星拱極鈴齋舒嘯月侵帷<lb/>
金臺下客思何報願上中和樂職詩<lb/>
<pb n="KR4d0025_SBCK_003-2b"/>
　　　　過太淸宫<lb/>
醜石危松半緑蘿函關眞相玉嵯峨誰言仙道求難至<lb/>
自愧隂功積未多渺渺雲霞開絳節雝雝鸞鳳答空歌<lb/>
幾時身退瓊壇畔榮利匆匆奈老何<lb/>
　　　　寄餘杭全安石段少連二從事<lb/>
分携俱是佐高牙兩地光塵自等差榮事日趨丞相府<lb/>
道情時過老君家雙鴻得侶知風便一鶴思鳴對露華<lb/>
早晚相將雲漢外重爲龍友免天涯<lb/>
　　　　送江南運使張傅度支<lb/>
刑措東南始詔迴重分邦計命欽哉于公已積充閭慶<lb/>
蕭相還施富國才十郡甘棠歌未歇一方流馬路初開<lb/>
啓心知有嘉謨在足亂雲霓憶帝臺<lb/>
<pb n="KR4d0025_SBCK_003-3a"/>
　　　　堯廟<lb/>
千古如天日巍巍與善功禹終平洚水舜亦致薫風江<lb/>
海生靈外乾坤揖讓中鄉人不知此簫鼓謝年豐<lb/>
　　　　西溪見牡丹<lb/>
陽和不擇地海角亦逢春憶得上林色相看如故人<lb/>
　　　　寄秦州幕明化基寺丞<lb/>
同時辟命新中道改絲綸滄海人歸楚淸風子在秦共<lb/>
居卿月下獨得將星鄰聳動軍前檄崢嶸席上珍烽煙<lb/>
邊信息金鼓武精神獵度天山雪歌逢隴樹春燕臺無<lb/>
限好西向自霑巾<lb/>
　　　　鵰鶚在秋天<lb/>
秋漢寥寥逈雄心肯木棲人間正搖落天外絕攀躋月<lb/>
<pb n="KR4d0025_SBCK_003-3b"/>
兎精應䘮陽烏影欲齊長河匹練小太華一拳伭下眄<lb/>
羣毛遁橫過百鳥睽乗風俊未巳空闊玉關西<lb/>
　　　　觀獵<lb/>
鷹犬一何驕霜明逺近郊鸞皇不觸網狐兎自充庖熠<lb/>
熠流鳴鏑紛紛過緑髾雄飛侵漢下殺氣與雲交翦棘<lb/>
爭探穴摧林競覆巢惟開三面者盛德播絃匏<lb/>
　　　　鸚鵡<lb/>
堂上毎云云金籠久受恩思山誠有意對主忍無言性<lb/>
比孤鸞㓗聲殊百舌繁雲林如一去應喜謝朱門<lb/>
　　　　歸鴈<lb/>
稻梁留不得一一起江天帶雪南離楚和春北入燕依<lb/>
依前伴侣歷歷舊山川木葉程猶遠梅花信可傳子䂓<lb/>
<pb n="KR4d0025_SBCK_003-4a"/>
啼到曉鸚鵡鎻經年應羡冥冥者東風羽翼全<lb/>
　　　　靑郊<lb/>
青郊鳴錦雉緑水漾金鱗願得郢中客共歌臺上春<lb/>
　　　　射陽湖<lb/>
渺渺指平湖煙波極望初縱橫皆釣者何處得嘉魚<lb/>
　　　　舟中<lb/>
珠彩耀前川歸來一扣舷微風不起浪明月自隨船<lb/>
　　　　寄歐靜秀才<lb/>
君歸一水遥䰟斷木蘭橈頼有南軒竹淸風慰寂寥<lb/>
　　　和韓布殿丞三首<lb/>
　　　　泛湖中<lb/>
平湖萬頃碧謝客一開顔待得臨淸夜徘徊載月還<lb/>
<pb n="KR4d0025_SBCK_003-4b"/>
　　　　琴酒<lb/>
絃上萬古意樽中千日醇淸心向流水醉貌發陽春<lb/>
　　　　漁父<lb/>
月色滿滄波吾生樂事多何人獨醒者試聽濯纓歌<lb/>
　　　　送識上人遊金山寺<lb/>
空半蔟樓臺紅塵安在哉山分江色破潮帶海聲來煙<lb/>
景諸鄰斷天光四望開疑師得仙去白日上蓬萊<lb/>
　　　　野色<lb/>
非煙亦非霧羃羃映樓臺白鳥忽點破夕陽還照開肯<lb/>
隨芳草歇疑逐遠帆來誰謂山公意登高醉始迴<lb/>
　　　雜詠四首<lb/>
　　　　一<lb/>
<pb n="KR4d0025_SBCK_003-5a"/>
<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>人一笑白雲鄉𣏌桂森森遇豫章聞道周公繩墨在<lb/>
天庭誰此遇明堂<lb/>
　　　　二<lb/>
有客藍田得意歸溪光冉冉白虹蜺玉人豈忍言環珮<lb/>
留取天王尺二圭<lb/>
　　　　三<lb/>
鏗鏗千古嶧山桐金石聲來造化中誰道元和無復致<lb/>
爲君堂上起薰風<lb/>
　　　　四<lb/>
嶺上英英向日開帝鄕情態自徘徊如何一施陽春雨<lb/>
依舊無心歸去來<lb/>
　　　　書事呈韓布殿丞<lb/>
<pb n="KR4d0025_SBCK_003-5b"/>
南宫曾薦牧之文失足徒勞忽十春天上雲龍期際會<lb/>
山中猿鶴愧因循無功豈不孤黃石有道何堪憶紫蓴<lb/>
少壯由來須努力篆銘鍾鼎古何人<lb/>
　　　　西溪書事<lb/>
卑棲曾未託椅梧敢議雄心萬里途蒙叟自當齊黒白<lb/>
子牟何必怨江湖秋天響亮頻聞鶴夜海瞳矓毎見珠<lb/>
一醉一吟踈懶甚溪人能信解嘲無<lb/>
　　　　得李四宗易書<lb/>
秋風海上憶神交江外書來慰寂寥松栢舊心當化石<lb/>
塤箎新韻似聞韶須期管鮑垂千古不學張陳負一朝<lb/>
三復荆州無限意王孫芳草路遥遥<lb/>
　　　　歐伯起相訪<lb/>
<pb n="KR4d0025_SBCK_003-6a"/>
海涯牢落若爲懷惟子相過未忍迴勁草不隨風偃去<lb/>
孤桐何意鳳飛來鐏藏金醴遟遟進匣鎻雲和特特開<lb/>
萬古功名有天命浩然携手上春臺<lb/>
　　　　寄贈林逋處士<lb/>
唐虞重逸人束帛降何頻風俗因君厚文章至老淳玉<lb/>
田耕小隱金闕夢高眞罷釣輪生蠹慵冠鑑積塵餌蓮<lb/>
攀鶴頂歌雪扣琴身墨妙靑囊秘丹靈緑髪新嶺霞明<lb/>
四望巖笋入諸鄰幾姪簮𥚑盛諸生禮樂循朝廷唯薦<lb/>
鶚鄉黨不傷麟吊古夫差國懷賢伍相津劇談來劒俠<lb/>
騰嘯駭山神有客瞻冥翼無端預薦紳未能忘帝力猶<lb/>
待補天均早晚功名外孤雲可得親<lb/>
　　　　酬滕子京同年<lb/>
<pb n="KR4d0025_SBCK_003-6b"/>
謝家風雅若爲酬散吏方躭海上遊踈懶幾忘傳筆夢<lb/>
寂寥仍有負薪憂欲歌蘭雪歸眞隱敢向簮軒競急流<lb/>
如共茂先瞻氣象莫言神物在南州<lb/>
　　　　贈餘杭唐異處士<lb/>
名動公卿四十秋相逢仍作旅人遊靑山欲買難開囗<lb/>
白髪思歸易滿頭猒入市㕓如海燕可堪雲水屬江鷗<lb/>
故鄉知已方都督千樹春濃種橘休<hi>時胡侍郎守餘杭</hi>
　　　　和沈書記同訪林處士<lb/>
山中宰相下巖扃靜接遊人笑傲行碧嶂淺深驕晚翠<lb/>
白雲舒卷看春晴煙潭共愛魚方樂樵㸑誰欺鴈不鳴<lb/>
莫道隱君同德少樽前長揖聖賢淸<lb/>
　　　　諸曁道中作<lb/>
<pb n="KR4d0025_SBCK_003-7a"/>
林下提壷招客醉溪邊杜宇勸人歸可憐白酒靑山在<lb/>
不醉不歸多少非<lb/>
　　　　題翠峯院<hi>范蠡舊宅</hi>
翠峯高與白雲閑吾祖曾居水石間千載家風應未墜<lb/>
子孫還解愛靑山<lb/>
　　　　與人約訪林處士阻雨因寄<lb/>
閑約諸公扣隱扃江天風雨忽飄零方憐春滿王孫草<lb/>
可忍雲遮處士星蕙帳未容登末席蘭舟無頼寄前汀<lb/>
湖山早晚逢晴霽重待尋仙入翠屏<lb/>
　　　　寄西湖林處士<lb/>
蕭索遶家雲淸歌獨隱淪巢由不願仕堯舜豈遺人一<lb/>
水無涯靜群峯滿眼春何當伴閑逸甞酒過諸鄰<lb/>
<pb n="KR4d0025_SBCK_003-7b"/>
　　　　越上聞子規<lb/>
夜入翠煙啼晝尋芳樹飛春山無限好猶道不如歸<lb/>
　　　　送李紘殿院赴闕<lb/>
寂寥門巷毎相過親近賢人所得多今日九重天上去<lb/>
濉陽孤客奈愁何<lb/>
霜露丘園不忍違三年月日速如飛金門乍入應垂淚<lb/>
因挂朝衣憶彩衣<lb/>
　　　　送邢昂處士南遊<lb/>
落落崆峒一大儒四方心逸憶江湖東南頼有林君復<lb/>
萬里清風去不孤<lb/>
　　　　送丁司理赴明州<lb/>
仙家枝葉令威孫南去司刑庇越民金闕道書微㫖在<lb/>
<pb n="KR4d0025_SBCK_003-8a"/>
獄多隂德是眞人<hi>道書謂升眞者皆須曾爲獄官</hi>
　　　　送鄞江竇尉<lb/>
片㠶飛去若輕鴻一霎春潮過浙東王謝江山久蕭索<lb/>
子眞今爲起淸風<lb/>
　　　　送常熟錢尉<lb/>
姑蘇臺下水如藍天賜仙鄕奉㫖甘梅淡柳黃春不淺<lb/>
王孫歸思滿江南<lb/>
　　　　試筆<lb/>
偶縁踈拙得天眞豈問前途屈與伸車馬縱能欺倦客<lb/>
江山猶可助騷人懶如叔夜書盈几狂似淵明酒滿巾<lb/>
況有南䆫姬易在此心郍更起纎塵<lb/>
　　　　送眞元二上人歸吳中<lb/>
<pb n="KR4d0025_SBCK_003-8b"/>
歸心不可奪千里故園春及見市朝事却思江海人煙<lb/>
波方得伴松月定爲鄰願結虎溪社休休老此身<lb/>
　　　　寄題許州錢相公信美亭<lb/>
華搆高軒敞名湖一面分星辰居上相鼓吹燕中軍山<lb/>
色來嵩室風光徹汝墳杉篁涵晚翠蘭茞薦時薰坐嘯<lb/>
頻乗月歸懷幾望雲逈臨黃覇俗逺味仲宣文萬戶方<lb/>
開國三階復致君斯亭比棠樹千載頌淸芬<lb/>
　　　　送何白節推宰晉原二首<lb/>
盛府兼名邑榮歸指故林多年望鄉淚萬里倚門心江<lb/>
館春寒薄山程晚翠深板輿迎侍日桃李正芳隂<lb/>
　　　　又<lb/>
此行深惜别所喜是寧親祖帳千門曉鄕關錦國春鳥<lb/>
<pb n="KR4d0025_SBCK_003-9a"/>
歌疑勸酒也態似迎人我絕南陔望因兄淚滿巾<lb/>
　　　　送刁紡户掾太常下第<hi>時爲太常發解官</hi>
精鑒本非深英僚暫此沉火炎方試玉沙密偶遺金豈<lb/>
累靑雲器猶孤白雪音敢希蘇季子濳有激儀心<lb/>
　　　　憶杭州西湖<lb/>
長憶西湖勝鑑湖春波千頃緑如鋪吾皇不讓明皇美<lb/>
可賜踈狂賀老無<lb/>
　　　　寄林處士<lb/>
片心高與月徘徊豈爲千鍾下釣臺猶笑白雲多事在<lb/>
等閑爲雨出山來<lb/>
　　　　依韻酬母湜推官<lb/>
聖門非入室文陣敢爭盟不意棲雲閣何才隷月卿珍<lb/>
<pb n="KR4d0025_SBCK_003-9b"/>
群憐未至霄鶚引修程直舍有仙味祕庭無俗聲午隂<lb/>
宫樹緑宵刻禁鍾清奉制歌三秀稱觴聽六英恩輝孤<lb/>
易感交結淡難成新髪鑑中改舊山天際橫纓思漁父<lb/>
濯春伴隼旟行桃浪觀秦塞薫風省舜城幾多興廢跡<lb/>
重疊古今情進退思先覺蹉跎畏後生見詒如美衮欲<lb/>
報乏英瓊淨揖澄江練高窺擢露莖復驚聞正始終仰<lb/>
輔登閎好勵圖南志翶翔覽四瀛<lb/>
　　　　送石曼卿<lb/>
河光嶽色過秦關英氣飄飄酒滿顔賈誼書成動西漢<lb/>
謝安人笑起東山亨途去覺雲天近舊隱回思水石閑<lb/>
此道聖朝如不墜䟽封宜在立譚間<lb/>
　　　　送河渉秀才<lb/>
<pb n="KR4d0025_SBCK_003-10a"/>
蜀道歸來萬里身上堂嘉慶動諸隣賢良詔下先生起<lb/>
休向成都問卜人<lb/>
　　　　八月十四夜月<lb/>
光華豈不盛賞宴尚遟遟天意將圓夜人心待滿時巳<lb/>
知千里共猶訝一分虧來夕如澄霽淸風不負期<lb/>
　　　　送吳安道學士知崇州<lb/>
一麾輕去奉蘭羞共惜淸賢豈易求筮易暗驚鳴鶴遠<lb/>
賦詩深望白駒留古來經緯心皆曉閑處光隂髪半秋<lb/>
長孺之才同吏隱相寛頻上海邊樓<hi>時聶長孺倅通判</hi>
　　　　謫守睦州作<lb/>
重父必重母正邦先正家一心回主意十囗向天涯銅<lb/>
虎恩猶厚鱸魚味復佳聖明何以報殁齒願無邪<lb/>
<pb n="KR4d0025_SBCK_003-10b"/>
　　　　赴桐廬郡淮上遇風三首<lb/>
聖宋非強楚淸淮異汨羅平生仗忠信盡室任風波舟<lb/>
楫顚危甚蛟黿出没多斜陽幸無事沽酒聽漁歌<lb/>
　　　　又<lb/>
妻子休相咎勞生險自多商人豈有罪同我在風波<lb/>
　　　　又<lb/>
一棹危於葉傍觀亦損神他時在平地無忽險中人<lb/>
　　　　送韓瀆殿院出守岳陽<lb/>
仕宦自飄然君恩豈欲偏纔歸劒門道忽上洞庭船墜<lb/>
絮傷春目春濤廢夜眠岳陽樓上月清賞浩無邊<lb/>
　　　　出守桐廬道中十絕<lb/>
隴上帶經人金門齒諫臣雷霆日有犯始可報君親<lb/>
<pb n="KR4d0025_SBCK_003-11a"/>
　　　　又<lb/>
君恩泰山重爾命鴻毛輕一意懼千古敢懷妻子榮<lb/>
　　　　又<lb/>
妻子屢牽衣出門投禍機寧知白日照猶得虎符歸<lb/>
　　　　又<lb/>
分符江外去人笑似騷人不道鱸魚美還堪養病身<lb/>
　　　　又<lb/>
有病甘長廢無機苦直言江山藏拙好何敢望天閽<lb/>
　　　　又<lb/>
天閽變化地所好必眞龍軻意正迃闊悠然輕萬鍾<lb/>
　　　　又<lb/>
萬鍾誰不慕意氣滿堂金必若枉此道傷哉非素心<lb/>
<pb n="KR4d0025_SBCK_003-11b"/>
　　　　又<lb/>
素心愛雲水此日東南行笑解塵纓處滄浪無限淸<lb/>
　　　　又<lb/>
滄浪清可愛白鳥鑑中飛不信有京洛風塵化客衣<lb/>
　　　　又<lb/>
風塵日巳逺郡枕子陵溪始見神龜樂優優尾在泥<lb/>
　　　　蕭灑桐廬郡十絕<lb/>
蕭灑桐廬郡烏龍山靄中史君無一事心共白雲空<lb/>
　　　　又<lb/>
蕭灑桐廬郡開軒即解顔勞生一何幸日日面靑山<lb/>
　　　　又<lb/>
蕭灑桐廬郡全家長道情不聞歌舞事遶舍石泉聲<hi>烏龍</hi>
<pb n="KR4d0025_SBCK_003-12a"/>
<hi>山泉實過公署</hi>
　　　　又<lb/>
蕭灑桐廬郡公餘午睡濃人生安樂處誰復問千鍾<lb/>
　　　　又<lb/>
蕭灑桐廬郡家家竹隱泉令人思杜牧無處不潺湲<lb/>
　　　　又<lb/>
蕭灑桐廬郡春山半是茶新雷還好事驚起雨前芽<lb/>
　　　　又<lb/>
蕭灑桐廬郡千家起畫樓相呼採蓮去笑上木蘭舟<lb/>
　　　　又<lb/>
蕭灑桐廬郡淸潭百丈餘釣翁應有道所得是嘉魚<hi>此郡</hi>
<hi>魚少而嘉</hi>
<pb n="KR4d0025_SBCK_003-12b"/>
　　　　又<lb/>
蕭灑桐廬郡身閑性亦靈降眞香一炷欲老悟黃庭<lb/>
　　　　又<lb/>
蕭灑桐廬郡嚴陵舊釣臺江山如不勝光武肯教來<lb/>
　　　　新定感興五首<lb/>
數仞黃堂上題名僅百賢孤高宋開府千載可拳拳<lb/>
　　　　又<lb/>
山水眞名郡恩多𥙷諫官中間好田錫風月亦盤桓<lb/>
　　　　又<lb/>
風物皆堪喜民靈獨可哀稀逢賢太守多是謫官來<lb/>
　　　　又<lb/>
去國三千里風波豈不賖迴思洞庭險無限勝長沙<lb/>
<pb n="KR4d0025_SBCK_003-13a"/>
　　　　又<lb/>
江上多嘉客淸歌進白醪靈均良可笑終日著離騷<lb/>
　　　　遊烏龍山寺<lb/>
髙嵐指天近遠溜出山遟萬事不到處白雲無盡時異<lb/>
花啼鳥樂靈草隱人知信是棲眞地林僧半雪眉<lb/>
　　　　江干閑望<lb/>
江干日淸曠寓目一搘笻落葉信流水歸雲識舊峯蘭<lb/>
蓀誰共采鳬鴈自相從莫愛蘋風起波來千萬重<lb/>
　　　　和章岷推官同登承天寺竹閣<lb/>
僧閣倚寒竹幽襟聊一開淸風曾未足明月可重來晚<lb/>
意煙垂草秋姿露滴苔佳賔何以佇雲瑟與霞杯<lb/>
　　　　齋中偶書<lb/>
<pb n="KR4d0025_SBCK_003-13b"/>
狂愚多苦囗幽遠獨甘心言路有餘責權門無去音忘<lb/>
憂曾扣易思古即援琴此意誰相和寥寥鶴在隂<lb/>
　　　　留題江秀才舊居<lb/>
結舎近滄洲江山不外求我來明月夜更得主人留<lb/>
　　　　依韻酬周騤太博同年<lb/>
孰敢先懷富貴圖良時須惜幾嗟吁衆心可致巍巍主<lb/>
上意思平兩兩符不稱内朝禆耳目多慙外𥙷救皮膚<lb/>
子陵灘畔觀漁釣無限殘陽媚緑蒲<lb/>
　　　　依韻答胡侍郞見寄<lb/>
千年風采逢明主一寸襟靈慕昔賢待看朝廷興禮讓<lb/>
天衢何敢鬪先鞭<lb/>
　　　　桐廬郡齋書事<lb/>
<pb n="KR4d0025_SBCK_003-14a"/>
千峯秀處白雲驕吏隱雲邊豈待招數仞堂高誰富貴<lb/>
一枝巢隱自逍遥杯中好物閑宜進林下幽人靜可邀<lb/>
莫道官淸無歲計滿山芝术長靈苗<lb/>
　　　　留題方干處士舊居<lb/>
風雅先生舊隱存子陵臺下白雲村唐朝三百年冠蓋<lb/>
誰聚詩書到逺孫<hi>時裔孫楷方登進士科</hi>
范文正公集卷第三<lb/>
<pb n="KR4d0025_SBCK_003-14b"/>
</p>
<p>
</p>
  </div>
</body>
</text>
</TEI>
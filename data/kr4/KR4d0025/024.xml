<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_024-1a"/>
范文正公别集卷第三<lb/>
　　　　易兼三材賦<hi>通彼天地人謂之易</hi>
大哉易以象設象由意通兼三材而窮理盡性重六畫<lb/>
而原始要終二氣分儀著高卑於卦内五行降秀形動<lb/>
靜於爻中所以明乾坤之化育見天人之會同者也昔<lb/>
者有聖人之生建大易之旨觀天之道察地之紀取人<lb/>
於斯成卦於彼將以盡變化云爲之義將以存潔靜精<lb/>
微之理極其數也必在乎兼而兩之定其位焉由是乎<lb/>
三者備矣若乃高處物先取法乎天所以顯不息之義<lb/>
所以軫行徤之權保合大和純粹之源顯著首出庶物<lb/>
高明之象昭宣此立天之道也御隂陽而德全又若卑<lb/>
而得位下蟠於地所以取沉潜之體所以擬廣博之義<lb/>
<pb n="KR4d0025_SBCK_024-1b"/>
宛然不動既侔厚載之容感而遂通益見資生之利此<lb/>
立地之道也自剛柔而功備於是卑高以陳中列乎人<lb/>
剛而上者宜乎主柔而下者宜乎臣愼時行時止之間<lb/>
寜迷進退察道長道消之際自見屈伸此立人之道也<lb/>
敦仁乂而有倫旣而明三極之端知八象之謂存擬議<lb/>
而无爽周變通而曷旣君子用之而消息聖人執之而<lb/>
經緯亦由璇璣測象括運動於七辰玉琯候時含慘舒<lb/>
於四氣豈不以易之爲書也範彼二儀易之爲教也逹<lb/>
乎四維觀其象則區以别矣思其道則變而通之上以<lb/>
統百王之業下以㫁萬物之疑變動不居適内外而无<lb/>
滯廣大悉備包上下而弗遺至矣哉无幽不通唯變所<lb/>
適凖天地而容日月畜風雷而列山澤鼓之舞之以盡<lb/>
<pb n="KR4d0025_SBCK_024-2a"/>
神統三才而成易<lb/>
　　　　淡交若水賦<hi>君子求友恬淡爲上</hi>
伊淡交之相愛諭柔水於前聞惟久要之情不瀆而靈<lb/>
長之德爰分如通潤下之功同行其道似得朝宗之便<lb/>
相薦於君原夫大禮立言後賢是擬將敦切切之契必<lb/>
察湯湯之理非敢乎狎而翫之蓋懼乎數斯䟽矣彼以<lb/>
甘而壞者允謂小人此以淡而成焉實惟君子莫不就<lb/>
乂若渴從善如流甘言者不可不畏澡行者予取予求<lb/>
冀獲有中之美免貽中輟之羞義協㫁金髣髴淘金之<lb/>
利譽稱連璧依俙沉璧之秋惟德是依因心而友游泳<lb/>
而學海同濟兢愼而禮防共守寳其忠信懷珠之象寜<lb/>
賖志在琢磨穿石之功自有則知甘而交者何能别嫌<lb/>
<pb n="KR4d0025_SBCK_024-2b"/>
淡而交者常如飬恬進弗違於汎愛退不失於流謙同<lb/>
氣相求將益潤身之德見利而讓必揚絜已之㢘故得<lb/>
久而不渝誠然可覽論心而曷有凝滯投分而毎存澄<lb/>
淡情深結綬遠思誓帶之流志在彈冠濳動濯纓之感<lb/>
念兹在兹恬爲淡爲舎已類不爭之勢親仁浮就濕之<lb/>
基如切如瑳自契激揚之義同心同德孰分清濁之姿<lb/>
士有遠慕前修聿希令望毎定交而不雜必推義而爲<lb/>
上考同人於易象見賢必親法上善於禮文書紳无妄<lb/>
　　　　飬老乞言賦<hi>求善言以資國之用</hi>
年高者不可不飬言善者予取予求奉黃髪以无怠垂<lb/>
清問而弗休主善爲師尊縱心之耆舊旣飽以德咨逆<lb/>
耳之謀猷仰彼前王垂兹令典謂仁者所以能受則言<lb/>
<pb n="KR4d0025_SBCK_024-3a"/>
也於斯可選肆筵授几聿修尚齒之宜論道經邦必採<lb/>
无瑕之善莫不崇其盛禮納以明恩登上庠而有則躋<lb/>
大學以居尊待以常珍用貴皓然之士禆其闕政是詢<lb/>
哿矣之言飬老之美於斯有以一則崇孝悌之本一則<lb/>
求善教之㫖式宴且喜蔑聞大耋之嗟切問近思屢逆<lb/>
聖人之耳豈不以老者倍年之長言者善人之資飬其<lb/>
老則惟賢是擇乞其言則患巳不知識君臨之所重見<lb/>
父事之攸宜不素飱兮實舉燕毛之禮善待問者當陳<lb/>
補衮之詞是知捨此則無以尊德遵此則足以守國大<lb/>
禮載之而爲美前王行之而不忒漢朝定嗣延四皓以<lb/>
咨謀周伯興邦奉太公而取則恩斯勤斯故舊不遺孰<lb/>
侮桑榆之暮景毎求藥石之良規祝饐無虧何患乎老<lb/>
<pb n="KR4d0025_SBCK_024-3b"/>
夫耄矣沃心有取但見乎聖人則之　今國家治歷萬<lb/>
邦緝熈庶政納老成之嘉話闡誕敷之休命于以見至<lb/>
道物興與唐虞而比盛<lb/>
　　　　得地千里不如一賢賦<hi>賢實邦本何地能及</hi>
地廣千里功虧一賢故開基之大矣寜命世以生焉附<lb/>
益我疆雖有邦畿之遠發揮王業難居家食之先得不<lb/>
載考謨猷旁稽士實延表之境以雖衆挺特之才難可<lb/>
失彊吞是戒豈一千乘之多爲禮聘斯行在五百年之<lb/>
間出又何取險包絶壑深控燈江非形勝於十二貴國<lb/>
士之无雙尋師之道路咸歸何能翼聖展驥之途程盡<lb/>
入詎可經邦是以攻掠无聞柬求可考匪煩開拓之力<lb/>
唯取弼諧之道秦啇於而齊即墨非我之求傅巖野而<lb/>
<pb n="KR4d0025_SBCK_024-4a"/>
渭水濱是吾所寳唯賢也其功莫料唯地也於用如何<lb/>
自欲得人之盛豈須拓地之多爵舉之流可進之而授<lb/>
賞目極之所難獻之而請和斯蓋意切求賢事非避地<lb/>
雖沃野之咸在諒竒才之足懿任附庸之國衆胡比盡<lb/>
忠縱兵賦之數多罔加餘智豈不以賢之得雖少必貴<lb/>
地之有雖多曷能捨地得賢兮邦基以立失賢有地兮<lb/>
國難隨興是故治亂咸繫古先足徴鴻溝割而楚亡惟<lb/>
賢不用昌國去而燕奪何地堪矜在乎啓土罔資虗襟<lb/>
是急皇明由是以彌遠鴻業於焉而允緝若然則議賢<lb/>
者之深功何百城而能及<lb/>
　　　　體仁足以長人賦<hi>君體仁道随彼尊仰</hi>
聖人受天命體乾文旣克仁而是務遂長人而不群法<lb/>
<pb n="KR4d0025_SBCK_024-4b"/>
元善之功可處域中之大奉博施之德宜爲天下之君<lb/>
原夫易象洞分乾元光啓謂元之德也莫大乎始生之<lb/>
道生之善也莫若夫至仁之體所以法而用也既不由<lb/>
幹事之貞體以長焉又不預亨嘉之禮君子乃時法斯<lb/>
道力行乎仁侔剛徤之克著致惻隱以昭陳敦惠愛以<lb/>
爲心首出庶物得慈和而示化利見大人莫不與合化<lb/>
權潜符天造蓋本生成之禮益見尊崇之道安仁爲念<lb/>
我則俯視於黎氓克巳存誠我則上居於大寳豈不以<lb/>
體其仁則物皆尊戴居其長則民咸恱隨君非仁則曷<lb/>
享於推戴人非長則寜致於淳熈詎三月之違焉道之<lb/>
行也致一國之興矣人皆仰之足可以首四德以居斯<lb/>
冠兆人而在彼不曰仁何以見爲生之妙不曰長何以<lb/>
<pb n="KR4d0025_SBCK_024-5a"/>
見居上之美故得萬民以濟咸承煦育之恩百姓不知<lb/>
盡荷發生之理不然何以握圖在上御宇居尊侔乾道<lb/>
之罔息酌仁恩而不煩念兹爲器之人未足與議審彼<lb/>
樂山之士始可與言　方今道化惟微神功至廣用乾<lb/>
剛而不紊奉仁道而无爽所以吾皇體斯道而御寰中<lb/>
故是尊而是仰<lb/>
　　　　陽禮教讓賦<hi>修射崇飲民不爭矣</hi>
先王制陽禮於百姓興民讓於九州覩射飲之斯在知<lb/>
政教之所由我弓旣張觀德之風遐𬒳朋酒斯饗序賔<lb/>
之義咸修觀其司徒之職旣揚王者之教云下使穆穆<lb/>
而鄉飲俾濟濟而燕射將以<graphic n="KR1249" url="https://raw.githubusercontent.com/kanripo/KR-Gaiji/master/images/KR1249.png" mimeType="image/png"/>矢之利習彼威儀復於<lb/>
罇爼之間宣其教化至若洞啓澤官射夫來同内叶和<lb/>
<pb n="KR4d0025_SBCK_024-5b"/>
平之志外敦廉順之風揖讓而升非尚六鈞之勇進退<lb/>
可庶不矜五善之功此射之讓也邦教攸崇又若以年<lb/>
以品㑹於鄉飲在獻酬之无謬居長㓜而必審貴賤位<lb/>
矣三賔之象不踰和樂興焉百拜之容弗寢此飲之讓<lb/>
也國人是禀則知邦禮循循以教萬民所以安天下於<lb/>
不競所以教域中之有倫射不主皮息爭心於君子酒<lb/>
以成禮導和氣於鄉人是知用之而在化可久廢之而<lb/>
其化則不斯射也可以止其暴亂斯飲也可以樂其富<lb/>
壽所以反當仁之義以勸四方遵成魄之䂓用寜九有<lb/>
然則謂其陽也取其吉而爲名謂其讓也取其和而不<lb/>
爭于以見莫善於禮于以見與世作程侯以明之罔替<lb/>
君臣之義禮無違者遂諧賔主之情遂使德藝可觀忿<lb/>
<pb n="KR4d0025_SBCK_024-6a"/>
肆遄巳知㳂事以興教蓋因時而立紀故聖人務焉則<lb/>
違之者寡矣<lb/>
　　　　天驥呈才賦<hi>君德通遠天馬斯見</hi>
天産神驥瑞符大君偶昌運以斯出呈良才而必分眸<lb/>
廻紫電鬛妥紅雲星精效祥聿歸三五之聖龍姿挺異<lb/>
不溺三千之羣是何降靈霄極薦夢中國啓天之命光<lb/>
帝之德包羞兮御閑之十二屏跡兮駑駘之萬億曵呉<lb/>
門之練不足以比容竭燕市之金不足以爲直徒觀夫<lb/>
汗血流赭連錢拂騘鮫瘦筋路鸞肥臆豐矯矯焉鯨躍<lb/>
乎滄海昻昻焉鶴出乎煩籠契瑞圖之表述昭神化之<lb/>
感通卒使伯樂居前駭千載之有得王良處右悲一旦<lb/>
之无功得以馴致皇家駿奔帝苑厥生也足比乎房駟<lb/>
<pb n="KR4d0025_SBCK_024-6b"/>
之異其來也寜憚乎渥洼之遠雖稱德於絶羣豈代勞<lb/>
而一混首登華廐嘶風休憶於窮邊高騁康衢逐日詎<lb/>
思於長坂豈徒矜半漢衒連乾必也瑞乎聖通乎天騰<lb/>
志千里飛聲八埏歷金埓以腰褭奉玉勒以周旋日馭<lb/>
如親合亞六龍之列瑶池若去請登八駿之先異乎哉<lb/>
神物來宜天意純嘏掩逸足於千駟革嘉祥於一馬方<lb/>
馳六轡且殊歸岳之流儻駕皇輿曷如負圗之者是知<lb/>
造化之竒鍾焉在斯祥麟生而奚匹馴犀至而曷爲寳<lb/>
於大邦寜徇晉臣之請出於有道豈惟漢帝之時客有<lb/>
感而歎曰馬有俊靈士有秀彦偶聖斯作爲時而見<lb/>
方今吾道亨而帝道昌敢昧呈才之便<lb/>
　　　　稼穡惟寳賦<hi>王者崇本民食爲貴</hi>
<pb n="KR4d0025_SBCK_024-7a"/>
資時者稼穡務本者惟王顧民食而可貴爲國寳而允<lb/>
臧田疇播殖之時豈慙種玉倉廪豐登之際寜讓滿堂<lb/>
稽彼前賢垂諸大雅謂飬民而可取必重榖而無捨惟<lb/>
農是務誠天下之本歟以寳爲名表物中之貴者耒耜<lb/>
无廢黍稷是崇毎訓耕耘之績如敦追琢之功闢五土<lb/>
之時披沙豈異載千箱之處照乘攸同蓋以順彼天時<lb/>
美玆政本觀艱難而有獲稱瓌竒而何損年多膏澤連<lb/>
城之價可期瑞有嘉禾希代之姿奚遠是知寳金壁者<lb/>
見棄於聖人寳稼穡者克濟於生民得之則九年利用<lb/>
闕之則百姓食貧多旣如雲寜愧白虹之氣析於元日<lb/>
似求赤水之珍其或剖巨蚌以勞心攻他山而竭力在<lb/>
寒暑則非民之服在饑饉則非民之食徒聞賈禍之辱<lb/>
<pb n="KR4d0025_SBCK_024-7b"/>
莫見作甘之德曷若我東作可嘉西成不忒旣堅旣好<lb/>
亞父欲碎而何能如京如坻季子比多而莫得念兹在<lb/>
兹百王不移此盈疇而是貴彼韞櫝而何爲見三時之<lb/>
有倫如分三品與四民之共給胡畏四知今國家崇后<lb/>
稷之功廣神農之道旣豐年以爲瑞蓋惟榖而是寳故<lb/>
能富庶之風告成穹昊<lb/>
　　　　天道益謙賦<hi>天道常益謙損之義</hi>
士有探造化之真筌察盈虗於上天雖秉陽之功不宰<lb/>
而益謙之道昭宣萬物仰生否者由斯而泰矣四時下<lb/>
濟屯者自我而亨焉原夫杳杳天樞恢恢神造損有餘<lb/>
而必信補不足而可考是故君子法而爲政敦稱物平<lb/>
施之心聖人象以飬民行裒多益寡之道豈不以謙者<lb/>
<pb n="KR4d0025_SBCK_024-8a"/>
物之自損益者時之與昌龍蛇蟄而後震草木落而還<lb/>
芳于以見其物理于以見其天常月旣虧而中盈於時<lb/>
不昧陽盡剥而求復其義爰彰然則高明之運也善行<lb/>
无迹盛衰之應也惟變所適苟守之以謙必受之以益<lb/>
有中之士我則錫元吉而弗違罪巳之君我則助勃興<lb/>
而无斁雅契姬文之述何煩太史之占處幽晦者日星<lb/>
必照在焦枯者雨露必霑取類而信如江海之潤下殊<lb/>
塗同致若鬼神之福謙得不觀庶物之情究至理之本<lb/>
貴必始之於賤益乃生之於損旣人事之在斯又天道<lb/>
之奚遠高者抑而下者舉一氣无私徃者屈而來者伸<lb/>
萬靈何遁大哉覆受无遺神之聽之執虗者不言而應<lb/>
用壯者雖猛何爲卑以自牧之人實受其福貴而能降<lb/>
<pb n="KR4d0025_SBCK_024-8b"/>
之者不失其宜　我后上德不矜至仁博施實兆民之<lb/>
是頼无一物之不遂貴退讓而黜驕盈得天道益謙之<lb/>
義<lb/>
　　　　聖人抱一爲天下式賦<hi>淳一敷教天下爲式</hi>
巍巍聖人其教如神抱一而萬機無事爲式而庶彚有<lb/>
倫秉乎天得之樞羣氓作則立乃道生之化八表還淳<lb/>
老氏有云聖皇无失保環中而可久率天下而守一蓋<lb/>
以一之妙也冠四大而强名式之用焉正萬靈而咸秩<lb/>
莫不冥符妙有脗合虗无察察之機悉去淳淳之理誕<lb/>
敷于以見清淨而不擾于以見易簡而不踰遵黃帝之<lb/>
求珠我眞未䘮契莊生之齊物我化皆孚无臭无聲是<lb/>
則是効包自然之禮樂畜无親之仁孝去奢去泰惟存<lb/>
<pb n="KR4d0025_SBCK_024-9a"/>
至道之精自西自東咸𬒳不言之教豈不以一者道之<lb/>
本式者治之筌苟能持於罔象自可制於普天亦若大<lb/>
衍攸虗爲四營之本也太陽无二作七政之首焉豈比<lb/>
夫昧於希夷煩其用捨滋彰之法著矣沖寂之猷遠也<lb/>
曷若我靜守權輿克寜華夏執此惟精之㫖得自窈冥<lb/>
俾諸咸有之風播於上下大矣哉上德不德無爲而爲<lb/>
保谷神而不宰育芻狗以何私政復結繩罔有二三之<lb/>
令理敦執契自爲億兆之規　我后超五帝之功邁三<lb/>
王之德化育而四時爲柄恭黙而萬邦承式故得兆人<lb/>
熈熈登春臺而躋壽域<lb/>
　　　　政在順民心賦<hi>明主施政能順民欲</hi>
王者廣育黔首誕布皇明闡邦政而攸叙順民心而和<lb/>
<pb n="KR4d0025_SBCK_024-9b"/>
平振窮恤貧必俯從於衆望發號施令實允叶於羣情<lb/>
昔管子以祖述太猷發揮明主垂教之言斯著爲政之<lb/>
方可覩以謂逆其民而理者雖令不從順於民而化焉<lb/>
其德乃普是以䆒其所病察其所宜禮應時而㳂襲教<lb/>
隨俗以彰施欲求乎廣所及也必在乎俯而就之彼患<lb/>
困窮我則躋之於富庶彼憂苛虐我則撫之以仁慈于<lb/>
以見百姓爲心萬邦惟慶无一物不得其所无一夫不<lb/>
遂其性所以感其和氣所以謂之善政故得上下欣合<lb/>
莫聞不協之謀遐邇恱隨毎覩易從之命豈不以政者<lb/>
爲民而設民者惟政是平違之則事悖順之則教興乃<lb/>
古今之必重實聖賢之所能亦猶梓匠任材因曲直而<lb/>
制作化工造物隨大小而陶蒸是以布政從民者黎元<lb/>
<pb n="KR4d0025_SBCK_024-10a"/>
克信驅民從政者羣心不徇思柔遠而能邇必去逆而<lb/>
効順舉刑罰罪因衆棄而方行列爵飬賢由僉諧而後<lb/>
進懿夫施此彛倫洽彼生民在上者弗私其欲居下者<lb/>
孰敢不遵務材訓農皆因民之所利布德行惠常捨巳<lb/>
以從人今我后稽古省方順時察俗上克承於天道下<lb/>
弗違於民欲有以見善與物之咸亨實无幽而不燭<lb/>
　　　　水火不相入而相資賦<hi>其性相反同濟於用</hi>
水火之性也偏其反而水火之利也一以貫之居惟異<lb/>
處動必相資始則无自入焉受諸睽而巳矣中則徃有<lb/>
功也取旣濟以宜其原夫兩儀肇生五行並命水以流<lb/>
而順火以明而盛一彼一此自分燥濕之情知和而和<lb/>
匪間炎涼之性烈烈湯湯曰隂曰陽其數六者柔而勝<lb/>
<pb n="KR4d0025_SBCK_024-10b"/>
其數七者熾而昌六以隂而習乎坎位七以陽而配彼<lb/>
離方離坎誠非其一致隂陽安得而两忘雖天生之材<lb/>
本四象而區别蓋日用之利合二體以交相道非獨善<lb/>
功不相遠翻疑乎方以類聚何患乎體與情反作醎作<lb/>
苦始殊同氣之求曰潤曰炎豈宜相得之晚施之無窮<lb/>
和而不同亦猶天地分而其德合山澤乖而其氣通日<lb/>
月殊行在照臨而相望寒暑異數於化育以同功則知<lb/>
質本相違義常兼濟六府辯盛德之美九鼎洽大亨之<lb/>
惠分而爲二曲直相入以誠難㑹之有元胡越異心而<lb/>
自契象則遠爾理必依於當異位而有别終同功而靡<lb/>
踈從政者寛猛相須體兹至矣爲道者恬智交飬觀此<lb/>
行諸是故躁以靜爲君有以無爲用相薄類風雷之益<lb/>
<pb n="KR4d0025_SBCK_024-11a"/>
違行殊天水之訟我道也不相入而相資與天下之公<lb/>
共者也<lb/>
范文正公别集卷第三<lb/>
<pb n="KR4d0025_SBCK_024-11b"/>
</p>
<p>
</p>
  </div>
</body>
</text>
</TEI>
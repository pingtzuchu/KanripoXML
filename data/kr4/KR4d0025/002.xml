<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_002-1a"/>
范文正公集卷第二<lb/>
　　古詩<lb/>
　　　和人逰嵩山十二題<lb/>
　　　　公路澗<hi>曹公與袁紹常爭據此地</hi>
嵩高發靈源北望洛陽注淸流引河漢白氣横雲霧英<lb/>
雄惜此地百萬曾相距近代無戰爭常人自來去<lb/>
　　　　拜馬澗<hi>子晉登仙遺馬於此鄉人見之皆拜</hi>
傳聞王子仙澗邊遺一驥當時青雲路鷄犬亦可致未<lb/>
必眞龍媒悠悠在平地<lb/>
　　　　二室道<lb/>
太室何森聳少室欲飛動相對起雲霞恍如遊仙夢何<lb/>
以寵此行行歌降神頌<lb/>
<pb n="KR4d0025_SBCK_002-1b"/>
　　　　自峻極中院歩登太室中峯<lb/>
白雲隨人來翩翩疾如馬洪崖與浮丘襟袂安足把不<lb/>
來峻極遊何能小天下<lb/>
　　　　玉女窻<lb/>
窈窕玉女窻想像玉女粧皎皎月爲鑑飄飄霓作裳莫<lb/>
學陽臺夢無端惑楚王<lb/>
　　　　玉女搗衣石<lb/>
但見嵓前砧誰聞月下杵金文與䥫色璨璨知千古試<lb/>
問搗衣仙何如補天女<lb/>
　　　　天門<lb/>
天門絕境遊熈然揖灝氣下顧莽蒼間雲雷走平地天<lb/>
威不遠人孰<hi>舊本作莫</hi>起欺天意<lb/>
<pb n="KR4d0025_SBCK_002-2a"/>
　　　　天門泉<lb/>
天門有靈泉埃塵未甞至日月自高照雲霞亦輝庇惟<lb/>
抱夷齊心飲之可無愧<lb/>
　　　　天池<lb/>
岳頂見天池神異安可度勿謂無波濤雲雷有時惡乗<lb/>
此澄清間吾纓可以濯<lb/>
　　　　三醉石<lb/>
巍巍八仙壇上有三醉石憐此高陽徒如樂華胥域憔<lb/>
悴澤邊人獨醒良可惜<lb/>
　　　　峻極上寺<lb/>
徘徊峻極寺淸意滿煙霞好風從天來吹落桂樹花高<lb/>
高人物外猶屬梵王家<lb/>
<pb n="KR4d0025_SBCK_002-2b"/>
　　　　中峯<lb/>
嵩高㝡高處逸客偶登臨廻看日月影正得天地心念<lb/>
此非常遊千載一披襟<lb/>
　　　　聽眞上人琴歌<lb/>
銀潢耿耿霜稜稜西軒月色寒如冰上人一叩朱絲繩<lb/>
萬籟不起秋光凝伏犧歸天忽千古我聞遺音淚如雨<lb/>
嗟嗟不及鄭衞兒北里南隣競歌舞競歌舞何時休師<lb/>
襄堂上心悠悠擊浮金戞鳴玉老龍秋啼滄海底幼猿<lb/>
暮嘯寒山曲隴頭瑟瑟咽流泉洞庭蕭蕭落寒木此聲<lb/>
感物何太靈十二銜珠下仙鵠爲予再奏南風詩神人<lb/>
和暢舜無爲爲予試彈廣陵散鬼物悲哀晉方亂乃知<lb/>
聖人情慮深將治四海先治琴興亡哀樂不我遁坐中<lb/>
<pb n="KR4d0025_SBCK_002-3a"/>
可見天下心感公遺我正始音何以報之千黃金<lb/>
　　　和僧長吉湖居五題<lb/>
　　　　湖山<lb/>
湖山滿淸氣賞心甲吳越晴嵐起片雲晚水連初月漁<lb/>
父得意歸歌詩等閑發<lb/>
　　　　水月<lb/>
千尋月脚寒湖影淨於天忽如常娥宫俯仰見嬋娟更<lb/>
約中秋夕長津無寸煙<lb/>
　　　　筠亭<lb/>
爲愛碧鮮亭入夏敂敂至臺榭競生煙獨有淸涼意高<lb/>
岡鳳不來幽人此沉醉<lb/>
　　　　風笛<lb/>
<pb n="KR4d0025_SBCK_002-3b"/>
風引湖邊笛焉知非隱淪一聲裂雲去明月生精神無<lb/>
爲落梅調留寄隴頭人<lb/>
　　　　渚蓮<lb/>
武陵誰家子波面雙雙渡空積心中絲未成機上素似<lb/>
共織女期秋宵苦霜露<lb/>
　　　　酬葉道卿學士見寄<lb/>
世傳學中禄小子廼逢辰一入諫諍司鴻毛忽其身可<lb/>
負萬乗主甘爲三黜人豈量堯舜心如日照孤臣薄責<lb/>
落善地雅尚過朝倫僅同龜在泥敢冀蠖求伸朱樓逼<lb/>
清江下睨百丈鱗羡此南魚樂不忍持鈎輪爲郡良優<lb/>
優乏才止循循恬愉弗擾外何以慰遠民拙可存吾樸<lb/>
靜可逸吾神漸得踈懶味下車將四旬嘉興風雅來觀<lb/>
<pb n="KR4d0025_SBCK_002-4a"/>
對如天賔感兹韶夏音佐我臺上春<lb/>
　　　　和章岷從事鬪茶歌<lb/>
年年春自東南來建溪先暖冰微開溪邊竒茗冠天下<lb/>
武夷仙人從古栽新雷昨夜發何處家家嬉笑穿雲去<lb/>
露牙錯落一畨榮綴玉含珠散嘉樹終朝採掇未盈襜<lb/>
唯求精粹不敢貪研膏焙乳有雅製方中圭兮圓中蟾<lb/>
北苑將期獻天子林下雄豪先鬪美鼎磨雲外首山銅<lb/>
瓶携江上中泠水黃金碾畔緑塵飛紫玉甌心雪濤起<lb/>
鬪余味兮輕醍醐鬪余香兮薄蘭芷其間品第胡能欺<lb/>
十目視而十手指勝若登仙不可攀輸同降將無窮耻<lb/>
于嗟天産石上英論功不愧堦前<graphic n="KR1396" url="https://raw.githubusercontent.com/kanripo/KR-Gaiji/master/images/KR1396.png" mimeType="image/png"/>衆人之濁我可淸<lb/>
千日之醉我可醒屈原試與招魂魄劉伶却得聞雷霆<lb/>
<pb n="KR4d0025_SBCK_002-4b"/>
盧仝敢不歌陸羽須作經森然萬象中焉知無茶星商<lb/>
山丈人休茹芝首陽先生休采薇長安酒價減千萬成<lb/>
都藥市無光輝不如仙山一啜好泠然便欲乗風飛君<lb/>
莫羡花間女郎只鬪草贏得珠璣滿斗歸<lb/>
　　　　和葛閎寺丞接花歌<lb/>
江城有卒老且貧憔悴抱關良苦辛衆中忽聞語聲好<lb/>
知是北來京洛人我試問云何至是欲語汍瀾墮雙淚<lb/>
斯須收淚始能言生自東都富貴地家有城南錦繡園<lb/>
少年止以花爲事黃金用盡無他能却作瓊林苑中吏<lb/>
年年中使先春來曉宣囗勑修花臺竒芬異卉百餘品<lb/>
求新換舊爭栽培猶恐君王猒顔色群芳只似尋常開<lb/>
幸有神仙接花術更向都城求絕匹梁王苑裏索妍姿<lb/>
<pb n="KR4d0025_SBCK_002-5a"/>
石氏園中搜淑質金刀玉尺裁量妙香膏膩壤彌縫密<lb/>
廻得東皇造化工五色敷華異平日一朝寵愛歸牡丹<lb/>
千花相笑妖饒難竊藥常娥新換骨嬋娟不似人間看<lb/>
太平天子春遊好金明柳色籠黃道道南樓殿五雲高<lb/>
鈞天捧上蓬萊島四邊桃李不勝春何況花王對玉宸<lb/>
國色精明動韶景天香旖旎飄芳塵特奏霓裳羽衣曲<lb/>
千官獻夀羅星辰兌悅臨軒逾數刻花吏此時方得色<lb/>
白銀紅錦滿牙床拜賜伏前生羽翼惟觀風景不憂身<lb/>
一心歳歲供春職中途得罪情多故刻木在前何敢訴<lb/>
竄來江外知幾年骨肉無音鴈空度北人情況異南人<lb/>
蕭灑溪山苦無趣子規啼處血爲花黃梅熟時雨如霧<lb/>
多愁多恨信傷人今年不及去年身目昬耳重精力減<lb/>
<pb n="KR4d0025_SBCK_002-5b"/>
復有鄉心難具陳我聞此語聊悒悒近曽侍從班中立<lb/>
朝違日下暮天涯不學爾曹向隅泣人生榮辱如浮雲<lb/>
悠悠天地胡能執賈誼文才動漢家當時不免來長沙<lb/>
幽求功業開元盛亦作流人過梅嶺我無一事逮古人<lb/>
謫官却得神仙境自可優優樂名教曽不恓恓吊形影<lb/>
接花之技爾則竒江郷卑濕何能施吾皇又詔還淳朴<lb/>
組繡文章皆棄遺上林將議賜民畋似昔繁華徒爾爲<lb/>
西都尚有名園處我欲抽身希白傅一日天恩放爾歸<lb/>
相逐栽花洛陽去<lb/>
　　　　天平山白雲泉<lb/>
靈泉在天半狂波不能侵神蛟穴其中渴虎不敢臨隱<lb/>
照涵秋碧泓然一勺深游潤騰雲飛散作三日霖天造<lb/>
<pb n="KR4d0025_SBCK_002-6a"/>
豈無意神化安可尋挹之如醍醐盡得清涼心聞之異<lb/>
絲竹不含哀樂音月好群籟息㳙㳙度前林子晉罷雲<lb/>
笙伯牙收玉琴徘徊不擬去復發滄浪吟乃云堯湯歲<lb/>
盈盈長若今萬里江海源千秋松桂隂兹焉如有價北<lb/>
斗量黃金<lb/>
　　　　留題常熟頂山僧居<lb/>
平湖數百里隱然一山起中有白龍泉可洗人間耳吾<lb/>
師仁智心愛兹山水音結茅三十年不道日月深笑我<lb/>
名未巳來問無端理却指嶺邊雲斯焉贈君子<lb/>
　　　　江上漁者<lb/>
江上徃來人但愛鱸魚美君看一葉舟出沒風波裏<lb/>
　　　　送蔡挺代父之蜀<lb/>
<pb n="KR4d0025_SBCK_002-6b"/>
朔風豈不寒蜀道豈不難之子代親行萬里心自安劒<lb/>
閣雪猶明錦江春未闌到日必詩戰重登李杜壇<lb/>
　　　　鄱陽酬泉州曹使君見寄<lb/>
吾生豈不幸所禀多剛腸身甘一枝巢心苦千仞翔志<lb/>
意苟天命富貴非我望立譚萬乗前肝竭喉無漿意君<lb/>
成大舜千古聞羶香寸懷如春風思與天下芳片玉棄<lb/>
且在雙足何辭傷王章死於漢韓愈逐諸唐獄中與嶺<lb/>
外妻子不得將義士撫卷起眦血一霑裳胡弗學揭厲<lb/>
胡弗隨低昻干時宴安人滅然巳不揚匹夫虎敢鬪女<lb/>
子熊能留況彼二長者烏肯巧如簧我愛古人節皎皎<lb/>
明於霜今日貶江徼多慙韓與王罪大禍不稱所損傷<lb/>
纎芒盡室來官下君恩大難忘酒聖無隱量詩豪有餘<lb/>
<pb n="KR4d0025_SBCK_002-7a"/>
章秋來魏公亭金菊何煌煌登高發秘思聊以攄吾狂<lb/>
卓有梅聖俞作邑郡之旁矯首賦靈烏擬彼歌滄浪因<lb/>
成答客戯移以贈名郎泉南曹使君詩源萬里長復我<lb/>
百餘言疑登孔子堂聞之金石音純純自宮商念此孤<lb/>
鳴鶴聲應來遠方相期養心氣彌天浩無疆鋪之被萬<lb/>
物照之諧三光此道果迃闊陶陶吾醉鄉<lb/>
　　　　和謝希深學士見寄<lb/>
天地久開泰過言防結括誰憐多出處自省有本末心<lb/>
焉介如石可裂不可奪盡室得江行君恩與全活迴頭<lb/>
諫諍路尚願無壅遏豈獨世所非千載成迂闊<lb/>
　　　　廬山瀑布<lb/>
靈源何太高北斗想可挹凌日五光直逗雲千仞急白<lb/>
<pb n="KR4d0025_SBCK_002-7b"/>
虹下澗飲寒劒倚天立闊電不得瞬長雷無敢蟄萬丈<lb/>
巖崖坼一道林巒濕險逼飛鳥墜冷束山鬼泣須當截<lb/>
海去獨流不相入<lb/>
　　　　滕子京魏介之二同年相訪丹陽郡<lb/>
長江天下險渉者利名驅二公訪貧交過之如坦途風<lb/>
波豈不惡忠信天所扶相見乃大笑命歌倒金壷同年<lb/>
三百人太半空名呼没者草自緑存者顔無朱功名若<lb/>
在天何必心區區莫競貴高路休防讒嫉夫孔子作旅<lb/>
人孟軻號迂儒吾輩不飲酒笑殺高陽徒<lb/>
　　　　送劉牧推官之兖州<lb/>
相國鎭東魯<hi>時李相公迪在兖</hi>開閤多英豪羡子賦從軍壯思<lb/>
如波濤當有非常遇所得連六鼇故人孫復之臥雲生<lb/>
<pb n="KR4d0025_SBCK_002-8a"/>
二毛或作梁甫吟秋風共呼號翩翩草檄外可與相遊<lb/>
遨益以夫子心萬物都一毫此行名與節須似泰山高<lb/>
　　　　和楊畋孤琴詠<lb/>
愛此千年器如見古人面欲彈換朱絲明月當秋漢我<lb/>
願宫商絃相應聲無間自然召南風莫起孤琴嘆<lb/>
　　　　絳州園池<lb/>
絳臺史君府亭閣叅園圃一泉西北來群峯高下覩池<lb/>
魚或躍金水簾長布雨恠栢鎻蛟虬醜石鬪貙虎群花<lb/>
相倚笑垂楊自由舞靜境合通仙淸隂不知暑毎與風<lb/>
月期可無詩酒助登臨問民俗依舊陶唐古<lb/>
　　　　晉祠泉<lb/>
神哉叔虞廟地勝出嘉泉一源甚澄靜數歩忽潺湲此<lb/>
<pb n="KR4d0025_SBCK_002-8b"/>
異孰可窮觀者增恭䖍錦鱗無敢釣長生同水仙千家<lb/>
漑禾稻滿目江鄉田我來動所思致主愧前賢大道果<lb/>
能行時雨宜不愆皆如晉祠下生民無旱年<lb/>
　　　　訪陜郊魏踈處士<lb/>
賢哉先處士天書召不起雲夫嗣孤風復爲隱君子有<lb/>
石礪其齒有泉洗其耳下瞰紅塵路榮利無窮巳孜孜<lb/>
朝市人同在風波裏大爲高士笑誓不拾靑紫我亦寵<lb/>
辱流所幸無愠喜進者道之行退者道之止矧今領方<lb/>
面豈稱長城倚來訪卧雲人而請益諸己得無長者言<lb/>
佩之玉非美<lb/>
　　　　中元夜百花洲作<lb/>
南陽太守淸狂發未到中秋先賞月百花洲裏夜忘歸<lb/>
<pb n="KR4d0025_SBCK_002-9a"/>
緑梧無聲露光滑天學碧海吐明珠寒輝射空星斗踈<lb/>
西樓下看人間世瑩然都在靑玉壷從來酷暑不可避<lb/>
今夕涼生豈天意一笛吹銷萬里雲主人高歌客大醉<lb/>
客醉起舞逐我歌弗舞弗歌如老何<lb/>
　　　　覽秀亭詩<lb/>
南陽有絕勝城下百花洲謝公創危亭<hi>紫微謝希深領郡日建此亭</hi>
屹在高城頭盡覽洲中秀歷歷銷人憂作詩刻金石意<lb/>
垂千載休我來亭早壞何以待英游試觀荆棘繁欲歩<lb/>
瓦礫稠嗟嗟命良工美材肆爾求曰基復日搆落成會<lb/>
中秋開樽揖明月席上皆應劉敏速迭唱和醺酣爭獻<lb/>
酬老子素不淺預兹年少儔九日重登臨涼空氛氣收<lb/>
風來鴈聲度雲去山色留西郊有潭菊滿以金船浮雅<lb/>
<pb n="KR4d0025_SBCK_002-9b"/>
爲君子壽外物眞悠悠過則與春期春時良更優熖熖<lb/>
衆卉明衮衮新泉流簫鼓動地喧羅綺傾城遊五馬不<lb/>
行樂州人爲之羞亭焉詎可廢願此多賢侯<lb/>
　　　　祠風師酬提刑趙學士見貽<lb/>
先王制禮經祠爲國大事孟春祭風師刺史敢有二齋<lb/>
戒升于壇拜手首至地所祈動以時生物得咸遂勿鼓<lb/>
江海濤害我舟檝利旱天六七月會有雷雨至愼無吹<lb/>
散去坐使百穀悴高秋三五夕明月生天際乃可驅雲<lb/>
煙以喜萬人意願君入薰絃上副吾皇志阜財復解愠<lb/>
即爲天下賜八使重古禮作詩歌祭義誠欲通神明非<lb/>
徒奬州吏賢哉推此心良以警有位<lb/>
　　　　依韻和安陸孫司諫見寄<hi>甫</hi>
<pb n="KR4d0025_SBCK_002-10a"/>
穰下故都今善藩沃衍千里多豐年孫公頃以淸淨化<lb/>
我來代之慙二天人物高傳卧龍里神仙近接弄珠川<lb/>
漢光舊烈山河在徘徊弔古良依然二十八将固不朽<lb/>
風雲一代皆忠賢我亦明時得君者出處十載功不前<lb/>
尚得州麾養衰疾優游豈減居林泉因逢故人作宴喜<lb/>
琴樽風月夕不眠之翰詩來若金石重於我輩何其偏<lb/>
相其直道了無悔寧爭蠖屈與鵬騫<lb/>
　　　　送鄖鄕尉黃通<lb/>
少年好逸驥老者重安車爭先尚逐逐致逺貴徐徐勿<lb/>
言一尉卑千戶繫慘舒外矜固不足内樂則有餘子游<lb/>
與季路作邑寧欷歔五斗對萬鍾所問道何如<lb/>
　　　　依韻和襄陽王源叔龍圖見寄<lb/>
<pb n="KR4d0025_SBCK_002-10b"/>
高車赴南峴敝郊主東道風采喜一見布素情相好屈<lb/>
指四十秋于今歲寒保我起爲君壽善頌復善禱願盡<lb/>
杯中物薄言理可到君子貴有終功名非必早朝端卿<lb/>
大夫所尚賢而老世慮久乃周聖門深巳造與君誓許<lb/>
國無忝於祖考㓗如鳳食竹樂若魚在藻安得長相親<lb/>
時時一絕倒不忘平生期明月滿懷抱<lb/>
　　　　依韻答賈黯監丞賀雪<lb/>
今之刺史古諸侯孰敢不分天子憂自秋徂冬渴雨雪<lb/>
旬奏空文慙轉郵得非郡國政未洽刺史閉閤當自尤<lb/>
上頼天子仁且聖神龍奔走不俟求同雲千里結雪意<lb/>
一夕宻下誠如羞<hi>俗有雪羞多夜落之語</hi>曉來賞心江海上東望<lb/>
不見三神丘渾祛癘氣發和氣明年黍稷須盈疇煙郊<lb/>
<pb n="KR4d0025_SBCK_002-11a"/>
空闊獵者徤酒市暖熱沽人稠光精璨璨奪劒戟清寒<lb/>
拂拂生衣裘鈴齋賀客有喜色飲酣歌作擊前籌常願<lb/>
帝力及南畒盡使風俗如東鄒誰言吾子青春者意在<lb/>
生民先發謳<lb/>
　　　　依韻答提刑張太博甞新醖<lb/>
南陽本佳處偶得作守臣地與汝墳近古來風化純當<lb/>
官一無術易易復循循長使下情逹窮民奚不伸此外<lb/>
更何事優㳺欵嘉賔時得一笑會恨無千日醇客有多<lb/>
聞者宻法爲我陳自言此靈物盡心妙始臻非徒水泉<lb/>
潔大要麴糵均暄凉體四時日月周數旬其氣芳以烈<lb/>
厥味和而辛㳙㳙滴小糟清光能照人固可奉宗廟冝<lb/>
能格天神我姑酌金罍駐此席上珍況有百花洲水木<lb/>
<pb n="KR4d0025_SBCK_002-11b"/>
長時新煙姿藏碧塢桞杪見朱闉兩兩鳬鴈侣依依江<lb/>
海瀕晚光倒晚影一川無一塵悠悠乘畫舸坦坦解朝<lb/>
紳緑隂承作蓋芳草就爲茵引此杯中物獻酬交錯頻<lb/>
禮俗重三爵今乃不記廵大言出物表本性還天眞或<lb/>
落孟嘉㡌或抛陶令巾吾非葛天氏誰爲劉伯倫八使<lb/>
逹觀者與予日相親作詩美嘉會調高繼無因但願天<lb/>
下樂一若樽前身長戴堯舜主盡作羲黃民耕田與鑿<lb/>
井熈熈千萬春<lb/>
　　　　寄題峴山羊公祠堂<lb/>
休哉羊叔子輔晋功勲大化行江漢間恩𬒳疆場外中<lb/>
國倚而安治爲天下最開府多英僚置酒每高會徘徊<lb/>
臨峴首興言何慷慨此山自古有游者千萬輩堙滅皆<lb/>
<pb n="KR4d0025_SBCK_002-12a"/>
無聞空悲歲月邁公乎仁澤深風采獨不昧于今墮淚<lb/>
碑觀之益欽戴卓有王源叔文學偉當代借麾來襄陽<lb/>
高懷極恬退山姿列雲端江響拂天籟行樂何逍遥覽<lb/>
古忽感槩不見叔子祠蕪没民疇内千金贖故基廟貌<lb/>
重營繪襄人復其祀水旱有攸頼太守一興善比戸皆<lb/>
歡快源叔政可歌又留千載愛<lb/>
　　　　送河東提刑張太傅<lb/>
憶守姑蘇日見君巳驚人翩翩幕中畫落落席上珍強<lb/>
記及敏力一一精如神洎余領西帥宻與羗夏隣君來<lb/>
貳邊郡表裏還相親有如得四支周旋衛其身予始按<lb/>
萬渠兵行百物陳而君主其事進退皆有倫羗酋八九<lb/>
百醉歌喜齗齗傳告以號令再拜罔不馴作城大順川<lb/>
<pb n="KR4d0025_SBCK_002-12b"/>
扼胡來路津漢軍始屯集虜騎俄紛綸諸將稍畏怯偶<lb/>
語辭艱辛君躍疋馬去入險将死濵持檛畫禍福虎校<lb/>
靡不遵呼兵就畚挿恱使咸忻忻晝夜戰且役城成未<lb/>
踰旬虜乃急攻我萬衆生煙塵蒼惶𬒳矢石遁走無逡<lb/>
廵君馳奏闕下感慨動中宸是秋懷敏敗虜勢侵涇原<lb/>
天地正愁慘關輔將迸奔腹心茍不守皮膚安得存予<lb/>
召蕃漢兵趨邠當北門諸將切切議謂宜守塞垣惟君<lb/>
力賛我咸鎬爲本根全師遂鼓進連城息驚喧果釋天<lb/>
子憂獎詔垂明恩予貳機衡重君掌食貨繁豈敢懈夙<lb/>
夜未甞攄笑言今叨領南陽會君乘使軒携手百花洲<lb/>
無時不開樽語論極今古情契及子孫氣同若蘭芝聲<lb/>
應如箎塤浩歌忘物我劇飲無涼暄自問平生心此樂<lb/>
<pb n="KR4d0025_SBCK_002-13a"/>
曾幾畨一旦改使節忩忩指并汾惜别固不忍贈行當<lb/>
有云從來宿兵地北與胡漢分長河出紫塞太行入青<lb/>
雲天然作雄屏覽者懷忠勲行府在平陽山川秀氤氲<lb/>
堯民擊壤歌千古猶得聞君有經濟心潤以金石文攬<lb/>
轡問風俗坐堂精典墳此道日益大行行思致君<lb/>
　　　　依韻和提刑太博嘉雪<lb/>
南陽風俗常苦耕太守憂民敢不誠今秋與冬數月旱<lb/>
二麥無望愁編氓龍遁雲藏不肯起荒祠巫鼔徒轟轟<lb/>
昨宵天意驟回復䌓隂一布飄寒英裁成片片盡六出<lb/>
化工造物何其精散亂狂飛若倚勢徘徊緩舞如含情<lb/>
千門競掃明月色萬木都拆寒梅英天上風流忽爾在<lb/>
人間險阻無不平因松偶作琴瑟調過竹徐移環珮聲<lb/>
<pb n="KR4d0025_SBCK_002-13b"/>
江天鳴鴈畏相失龍庭奔馬豪如驚丞相沙堤初踏練<lb/>
將軍紫髯渾綴瓔巖前飢煞嘯風虎海上凍死吞舟鯨<lb/>
我有高樓擘雲上雙瞳一開千里明群閻逐去疫癘逺<lb/>
長逵壓下塵埃淸當知有年可坐致東臯父老休營營<lb/>
因招大使賞天瑞醉把羲黃向上評窮通得䘮了無事<lb/>
莊老器宇何難并君起作歌我起和天地和氣須充盈<lb/>
當年此樂不可得與雪對舞攄平生共君學取雪好處<lb/>
平施萬物如權衡<lb/>
　　　　閱古堂詩<lb/>
中山天下重韓公兹鎭臨堂上繢昔賢閱古以儆今牧<lb/>
師六十人冠劒竦若林旣瞻古人像必求古人心彼或<lb/>
所存逺我將所得深仁與智可尚忠與義可欽吾愛古<lb/>
<pb n="KR4d0025_SBCK_002-14a"/>
賢守馨德神祗歆典法曾弗泥勸沮良自斟躋民在春<lb/>
臺熈熈樂不淫耕夫與樵子飽暖相謳吟王道自此始<lb/>
然後張薫琴吾愛古名將毅若武庫森其重如山安其<lb/>
靜如淵沉有令凜如霜有謀宻如隂敵城一朝拔戎首<lb/>
萬里擒虎豹卷韜畧鯨鯢投釡鬵皇威徹西海天馬來<lb/>
駸駸留侯武侯者將相俱能任決勝神所啓受託天所<lb/>
諶披開日月光振起雷霆音九關支一柱萬宇覆重衾<lb/>
前人何赫赫後人豈愔愔所以作此堂公意同堅金僕<lb/>
思寳元初叛羗弄千鐔王師生太平苦戰誠未禁赤子<lb/>
餵犬彘塞翁淚涔涔中原固爲辱天子動宸襟乃命公<lb/>
與僕聮使禦外侵歷歷革前弊拳拳掃妖祲二十四萬<lb/>
兵撫之若靑衿惟以人占天不問昴與參相彼形勝地<lb/>
<pb n="KR4d0025_SBCK_002-14b"/>
指掌而蹄<graphic n="KR3907" url="https://raw.githubusercontent.com/kanripo/KR-Gaiji/master/images/KR3907.png" mimeType="image/png"/>復我横山彊限爾長河潯此得喉可扼彼<lb/>
宜内就椹上前同定䇿奸謀俄獻琛梟巢不忍覆異日<lb/>
生㐫禽僕巳白髪翁量力欲投簮公方靑春期抱道當<lb/>
作霖四夷氣須奪百代病可鍼河湟議始行漢唐功必<lb/>
尋復令千載下景仰如高岑因賦閱古篇爲公廊廟箴<lb/>
　　　　送謝景初廷評宰餘姚<lb/>
世德踐甲科<hi>先賔客先紫微俱登甲科廷評今又繼之</hi>青紫信可拾故鄉特<lb/>
榮輝高門復樹立餘姚二山下東南最名邑煙水萬人<lb/>
家熈熈自翔集又得賢大夫坐堂恩信敷春風爲君來<lb/>
緑波滿平湖乗興訪隱淪今逢賀老無文藻凌雲處定<lb/>
喜江山助未能同僊舟離樽少留駐行行道不孤明月<lb/>
相隨去　范文正公集卷第二<lb/>
</p>
<p>
</p>
  </div>
</body>
</text>
</TEI>
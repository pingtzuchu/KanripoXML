<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_042-1a"/>
褒賢之碑<lb/>
宋仁宗皇帝篆額　觀文殿學士光禄大夫行禮部尚<lb/>
書知河南府兼西京留守事畿内勸農使上柱國臣王<lb/>
舉正題　宋推誠保德功臣資政殿學士金紫光禄大<lb/>
夫尚書戶部侍郎護軍汝南郡開國公食邑二千三伯<lb/>
戶食實封六伯戶贈兵部尚書謚文正公范公神道碑<lb/>
銘<hi>并序</hi>
皇祐四年五月甲子資政殿學士尚書戶部侍郎汝南<lb/>
文正公薨于徐州以其年十有二月塟于河南尹樊里<lb/>
之萬安山下公諱仲淹字希文五代之際世家蘇州事<lb/>
吳越太宗皇帝時呉越獻其地公之皇考從錢俶朝<lb/>
京師後爲武寜軍掌書記以卒公生二歳而孤母夫人<lb/>
<pb n="KR4d0025_SBCK_042-1b"/>
貧無依再適長山朱氏旣長知其世家感泣去之南都<lb/>
入學舎掃一室晝夜講誦其起居飮食人所不堪而公<lb/>
自刻益苦居五年大通六經之旨爲文章論說必本於<lb/>
仁義祥符八年舉進士禮部選第一遂中乙科爲廣德<lb/>
軍司理叅軍始歸迎其母以飬及公旣貴天子贈公曾<lb/>
祖蘇州粮料判官諱夢齡爲太保祖祕書監諱賛時爲<lb/>
太傳考諱鏞爲太師妣謝氏爲吳國夫人公少有大節<lb/>
其於富貴貧賤毀譽歡戚不一動其心而慨然有志於<lb/>
天下常自誦曰士當先天下之憂而憂後天下之樂而<lb/>
樂也其事上遇人一以自信不擇利害爲趍捨其有所<lb/>
爲必盡其力曰爲之自我者當如是其成與否有不在<lb/>
我者雖聖賢不能必吾豈苟哉天聖中晏丞相薦公文<lb/>
<pb n="KR4d0025_SBCK_042-2a"/>
學以大理寺丞爲祕閣校理以言忤章獻太后旨通判<lb/>
河中府陳州久之上記其忠召拜右司諫當太后臨朝<lb/>
聽政時以至日大㑹前殿上將率百官爲夀有司巳具<lb/>
公上䟽言天子無北靣且開後世弱人主以疆母號之<lb/>
漸其事遂巳又上䟽請還政天子不報及太后崩言事<lb/>
者希旨多非太后時事欲寖治之公獨以謂太后受托<lb/>
先帝保佑聖躬始終十年未見過失宜掩其小故以全<lb/>
其大德𥘉太后有遺命立楊太妃代爲太后公諫曰太<lb/>
后母號也自古無代立者繇是罷其冊命是歲大旱蝗<lb/>
奉使安撫東南使還㑹郭皇后廢率諌官御史伏閤爭<lb/>
不能得貶知睦州又徙蘇州歲餘即拜禮部貟外郎天<lb/>
章閣待制召還益論時政闕失而大臣權倖多忌惡之<lb/>
<pb n="KR4d0025_SBCK_042-2b"/>
居數月以公知開封府開封素號難治公治有聲事日<lb/>
益簡暇則益取古今治亂安危爲上開說又爲百官圗<lb/>
以獻曰任人各以其材而百職脩堯舜之治不過此也<lb/>
因指其遷進遲速次序曰如此而可以爲公可以爲私<lb/>
亦不可以不察由是呂丞相怒至交論上前公求對辨<lb/>
語切坐落職知饒州徙潤州又徙越州而趙元昊反河<lb/>
西乃以公爲陜西經略安撫副使遷龍圖閣直學士是<lb/>
時新拜大將延州危公請自守鄜延捍賊乃知延州元<lb/>
昊遣人遺書以求和公以謂無事請和難信且書有僣<lb/>
號不可以聞乃自爲書告以逆順成敗之說甚辨坐擅<lb/>
復書奮一官知耀州未逾月徙知慶州旣而四路置帥<lb/>
以公爲環慶路經略安撫招討使兵馬都部署累遷諫<lb/>
<pb n="KR4d0025_SBCK_042-3a"/>
議大夫樞宻直學士公爲將務持重不急近功小利於<lb/>
延州築素澗城墾營田復承平永平廢寨属羗歸業者<lb/>
數萬戸於慶州城大順以據要害奪賊地而耕之又城<lb/>
細腰胡盧於是明珠滅臧等大族皆去賊爲中國用自<lb/>
邊利乆堕至兵與將常不相識公始分延州兵爲六將<lb/>
訓練齊整諸路皆用以爲法公之所在賊不敢犯人或<lb/>
疑公見敵應變爲如何至其城大順也一旦引兵出諸<lb/>
將不知所向軍至柔逺始號令吿其地處使徃築城至<lb/>
於版築之用大小畢具而軍中初不知賊以騎三萬來<lb/>
爭公戒諸將戰而賊走追勿過河巳而賊果走追者不<lb/>
渡而河外果有伏賊旣失計乃引去於是諸將皆服公<lb/>
爲不可及公待將吏必使畏法而愛巳所得賜賚皆以<lb/>
<pb n="KR4d0025_SBCK_042-3b"/>
上意分賜諸將使自爲謝諸蕃質子縱其出入無一人<lb/>
逃者蕃酋來見召之卧内屏人徹衛與語不疑公居三<lb/>
歳士勇邊實恩信大治乃决策謀取橫山復靈武而元<lb/>
昊數遣使稱臣請和上亦召公歸矣初西人籍爲卿兵<lb/>
者十數萬旣而黥以爲軍惟公所部但刺其手公去兵<lb/>
罷獨得復爲民其於兩路旣得熟羗爲用使以守邊因<lb/>
徙屯兵就食内地而紓西人饋輓之勞其所設施去而<lb/>
人德之與守其法不敢變者至今尤在慶暦三年春召<lb/>
爲樞宻副使五讓不許乃就道旣至數月以爲叅知政<lb/>
事每進見必以太平責之公歎曰上之用我者至矣然<lb/>
事有先後而革弊於久安非朝夕可也旣而上再賜手<lb/>
詔趣使條天下事又闓天章閣召見賜坐授以𥿄筆使<lb/>
<pb n="KR4d0025_SBCK_042-4a"/>
䟽於前公惶恐避席始得而條列時所宜先者十數事<lb/>
上之其詔天下興學取士先德行不專文辭革磨勘例<lb/>
遷以别能否减任子之數而除濫官用農桑考課守宰<lb/>
等事方施行而磨勘任子之法僥倖之人皆不便因相<lb/>
與騰口而嫉公者亦幸外有言喜爲之佐佑㑹邊奏有<lb/>
警公即請行乃以公爲河東陜西宣撫使至則上書願<lb/>
復守邊即拜資政殿學士知邠州兼陜西四路安撫使<lb/>
其知政事纔一歳而罷有司悉幸罷公前所施行而復<lb/>
其故言者遂以危事中之頼上察其忠不聽是時夏人<lb/>
巳稱臣公因以疾請鄧州守鄧三歲求知杭州又徙青<lb/>
州公益病又求知頴州肩卑至徐遂不起享年六十有<lb/>
四方公之病上賜藥存問旣薨輟朝一日以其遺表無<lb/>
<pb n="KR4d0025_SBCK_042-4b"/>
所請使就問其家所欲爲贈以兵部尚書所以哀䘏之<lb/>
甚厚公爲人外和内剛樂善泛愛䘮其母時尚貧終身<lb/>
非賔客食不重肉臨財好施意豁如也及退而視其私<lb/>
妻子僅給衣食其爲政所至民多立祠畫像其行巳臨<lb/>
事自搢紳處士里閭田野之人外至夷狄莫不知其名<lb/>
字而樂道其事者甚衆及其世次官爵誌于墓譜于家<lb/>
蔵于有司者皆不論著著其繫天下國家之大者亦公<lb/>
之志也歟銘曰<lb/>
范於吳越世實陪臣俶納山川及其士民范始來此中<lb/>
間幾息公奮自躬與時偕逢事有罪功言有違從豈公<lb/>
必能天子用公其難其勞一其初終夏童跳邊乘吏怠<lb/>
安帝命公徃問彼驕頑有不聽順鉏其穴根公居三年<lb/>
<pb n="KR4d0025_SBCK_042-5a"/>
怯勇堕完見憐獸擾卒俾來臣夏人在廷其事方議帝<lb/>
趣公來以就予治公拜稽首茲惟難哉初匪其難其在<lb/>
終之群言營營卒壊于成匪惡其成惟公是傾不傾不<lb/>
危天子之明存有顯榮歿有贈謚蔵其子孫寵及後世<lb/>
惟百有位可勸無怠　翰林學士尚書吏部郎中知制<lb/>
誥充史舘修撰歐陽修文　翰林學士兼侍講尚書吏<lb/>
部郎中知制誥充史舘修撰王洙書<lb/>
墓誌銘　富弼撰<lb/>
皇祐四年夏五月二十日甲子資政殿學士戶部侍郎<lb/>
范仲淹以疾薨于徐吏走驛馬以公䘮聞天子感慨不<lb/>
一御垂拱殿朝特贈兵部尚書太常考行謚文正録孤<lb/>
賻物悉用加等中外士大夫駭然相吊以泣至於岩<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>
<pb n="KR4d0025_SBCK_042-5b"/>
處逸無不痛惜之其孤䕶帷幘還洛卜以是年十二月<lb/>
一日壬申塟于河南縣萬安山尹樊里先隴之側孤馳<lb/>
使來求銘將納于竁曰公之先始居河内後徙長安唐<lb/>
垂拱中履氷相則天以文章稱實公之逺祖也四代祖<lb/>
陏唐末爲幽州良鄉縣主簿遭亂奔二淛家於蘇之吳<lb/>
縣自爾遂爲吳人時中原多故王澤不能逮逺於是世<lb/>
食銭氏之禄蘇州粮料判官夢齡以才德雄江右即公<lb/>
之曽王父也判官生賛時幼聦警嘗舉神童任祕書監<lb/>
集春秋洎歷朝史爲資談録六十卷行於時祕監生墉<lb/>
博學善属文累佐諸王幙府端拱初隨錢俶納國終武<lb/>
寕軍節度掌書記公即掌記之第三子也朝廷以公貴<lb/>
用太保太傅太師追贈三代又擇徐許越呉四大國追<lb/>
<pb n="KR4d0025_SBCK_042-6a"/>
封王妣陳氏妣陳氏謝氏爲太夫人公諱仲淹字希文<lb/>
不幸二歳而孤吳國太夫人以北歸之𥘉亡親戚故舊<lb/>
貧而無依再適長山朱氏公旣長未欲與朱氏子異姓<lb/>
懼傷吳國之心姑姓朱後從事於亳吳國命始奏而復<lb/>
焉公少舉進士祥符八年中第調廣德軍司理椽權集<lb/>
慶軍節度推官制置使舉監泰州西溪塩廪以勞進大<lb/>
理丞又舉知興化縣建州関隷以吳國老疾辞監楚州<lb/>
粮料院丁憂去官服除晏丞相以文學薦公于朝試可<lb/>
署祕閣校理時章獻皇太后臨政巳巳歳冬至上欲率<lb/>
百僚爲夀詔下草儀注搢紳失色相視雖切切口語而<lb/>
畏憚無一敢論者上又專欲躬孝德以勵天下而未遑<lb/>
餘恤公獨抗䟽曰人主北面是首顧居下矧爲后族强<lb/>
<pb n="KR4d0025_SBCK_042-6b"/>
偪之階不可以爲法或宫中用是爲家人禮權而卒於<lb/>
正斯亦庶乎其可也䟽奏遂罷上夀儀然后頗不懌㝷<lb/>
岀爲河中府通判轉殿中丞謀塟吳國再請通判陳州<lb/>
遷太常博士聞京師多不関有司而署官賞者訪焉出<lb/>
於中㫖廼附驛奏䟽甚懇至願以上官賀婁事爲戒明<lb/>
年章獻后棄長樂擢爲右司諫属朝廷用章后遺令䇿<lb/>
太妃楊氏爲皇太后與政制出都下詾詾公上䟽極諫<lb/>
古者立太后所以尊親也不容冀幸於其間武武相躡<lb/>
一二而數况復稱制以取惑天下耶臣恐後世有以窺<lb/>
之者上悟第於后泣號而止公殫𥙷闕失無所阿忌貴<lb/>
倖仄目不欲久留諫職因江淮飢以才命公體量安撫<lb/>
雖别領走外亦懇懇不忘憂國途中上時弊十事皆政<lb/>
<pb n="KR4d0025_SBCK_042-7a"/>
教之大者累月還朝適議廢郭后上書曰后者君稱以<lb/>
天子之配至尊故稱后后所以長飬隂教而母万國也<lb/>
故繫如此之重未宜以過失輕廢立且人孰無過陛下<lb/>
當靣諭后失放之别舘㨂妃嬪之老而仁者朝夕勸導<lb/>
俟其悔而復其宮則上有常尊而下無輕議矣書奏不<lb/>
納明日又率其属及群御史伏閤門論列如前日語上<lb/>
遣中貴人揮之令詣中書省宰相窘取漢唐廢后事爲<lb/>
解時吕夷簡爲相公曰陛下天資如堯舜公宜因而輔<lb/>
成之柰何欲以前世弊法累盛德耶中丞孔道輔名骨<lb/>
鯁亦扶公議論甚切直又明日晨率道輔將留百辟班<lb/>
揖宰相廷辨抵漏舎㑹降知睦州臺吏促上道在郡歳<lb/>
餘知蘇州朝廷知清議属公就拜禮部貟外郎天章閣<lb/>
<pb n="KR4d0025_SBCK_042-7b"/>
待制召還有入内都知閻文應者專恣不恪事多矯旨<lb/>
以付外執政知而不敢違公聞知而不食將入辨謂若<lb/>
不勝必不與之俱生即以家事属長子明日盡條其罪<lb/>
惡聞於上上始知遽命竄文應嶺南㝷死于道公自還<lb/>
闕論事益急宰相隂使人諷公待制主侍從非口舌任<lb/>
也公曰論思者正侍臣之事予敢不勉宰相知不可誘<lb/>
乃命知開封府欲撓以劇煩而不暇他議亦幸其有失<lb/>
即罷去公處之罙月威斷如神吏縮手不敢侮其奸京<lb/>
邑肅然稱治于時官方無紀每對未嘗不爲上力陳治<lb/>
亂之道皆由用人得失此實宰相之職也天子日擁万<lb/>
幾非所宜專然不可以不察因取職局官品以類選次<lb/>
至於超遷序進附見其下爲圗以獻庶上易覽宰相益<lb/>
<pb n="KR4d0025_SBCK_042-8a"/>
不恱嗾其黨短公於上前公亦連詆宰相坐是去閣職<lb/>
貶知饒州是日上封贈書論公以忠義獲譴極道所不<lb/>
可者皆當世英豪宰相指爲朋黨相繼謫去治饒未久<lb/>
徙潤又徙越寳元初羗人壓境叛間歳悉衆㓂延州大<lb/>
將戰沒関中警嚴於是還公舊職移知永興軍道授陜<lb/>
西都轉運使議者謂將漕之任不預戎事遂改充經略<lb/>
安撫副使仍遷龍圗閣直學士吏部貟外郎以寵之至<lb/>
部首按鄜延時延安始困兵火障戍掃地城外即㓂壤<lb/>
巋然孤壘人心危恐廢食待竄凡朝廷遣守皆以事避<lb/>
免旣遷延不時徃公遂留不行騎奏願兼領延州事以<lb/>
待㓂之復來上嘉而從之属亡戰日久兵無紀律猝有<lb/>
外警蕩然不支公於是大閱州兵得萬八千析爲六將<lb/>
<pb n="KR4d0025_SBCK_042-8b"/>
分命禆佐訓飾不數月舉爲精銳士氣大振莫不思戰<lb/>
而㓂知我有備即引去朝廷推其畫諸路皆以爲法成<lb/>
青澗城復散亡属羗萬餘帳開營田數千頃以收軍實<lb/>
人視邊塞其完固如山立不可動謂宜討賊不可坐守<lb/>
老吾師朝廷下其議將從之公執猶以爲未無幾涇原<lb/>
師出敗于好水川天子由是益信公智謀過人逺甚前<lb/>
此賊以書署僣號遺公請和公不忍俾朝廷報賊乃自<lb/>
占荅黜其僣署爲陳逆順禍福立遣使者還未岀境聞<lb/>
好水川敗始悟賊書譎而非誠益自信立報爲是執政<lb/>
以公擅報罪當誅上知公其責止命削一官降知耀州<lb/>
幾月拜戶部郎中起知慶州㝷遷左司郎中本路經略<lb/>
安撫招討使兼兵馬都部署有馬砦者素爲賊衝然地<lb/>
<pb n="KR4d0025_SBCK_042-9a"/>
與境相衝久不能城公至自領牙兵岀不意駐柔逺砦<lb/>
别遣蕃將取其地得之先命長子入據以率衆公亦親<lb/>
往勞士有頃賊三萬騎叩城下公麾兵血戰則遽北戒<lb/>
諸將勿追已而果有伏兵夜遁城旣立詔名大順徐又<lb/>
城細腰復胡盧等寨招明珠滅臧二强族各萬餘人及<lb/>
並環千餘帳内附自此環慶属羗悉爲吾用先是卒驕<lb/>
難使主將咸務姑息公築延慶諸城堡募民不足乃雜<lb/>
使禁旅盖素服公威惠勞苦雖且死不怨久之涇原師<lb/>
再䘮定川関轉復震而虞變生公知親率垓下兵連夜<lb/>
赴援且將邀賊歸路擊之㑹巳出塞遂班師因移其兵<lb/>
耀于関輔人心由是大定𥘉定川事聞上頗駭謂侍臣<lb/>
曰得范仲淹出援吾無憂矣數日公奏至上大喜懷其<lb/>
<pb n="KR4d0025_SBCK_042-9b"/>
章示執政曰吾知范仲淹可用加樞宻直學士右諫議<lb/>
大夫時朝廷以戍卒屢衂議黥鄕人懼甚竄匿不願黥<lb/>
公改命但刺其手非校戰請農于家後罷兵獨環慶路<lb/>
郷軍得復爲民民德公至于今不忘朝廷㝷盡以西路<lb/>
委公置府於涇州授陜西四路經略安撫招討使方謀<lb/>
取横山故地漸復靈夏然後可以誅賊賊知亡無日懼<lb/>
不克當因遣使講和明年春召公爲樞宻副使凡五讓<lb/>
不從乃拜之輿議謂公有經綸之才不宜局於兵府是<lb/>
秋改參知政事上倚公右於諸臣公亦務盡所藴以圗<lb/>
報然天下久安則政必有弊者三王所不能免公將劘<lb/>
以歳月而人不知爲悠久之道也上方銳於求治間數<lb/>
命公條當世急務求公始末奉詔每辞以事大不可忽<lb/>
<pb n="KR4d0025_SBCK_042-10a"/>
致於是露熏降手詔再遣内臣就政事堂督取開龍圗<lb/>
閣給𥿄扎令立䟽者各一日面詰者不可數退曰吾君<lb/>
求治如此之切其暇歳月待耶即以十䇿上之盖取士<lb/>
課吏減任子更衛兵擇守宰謹勑令厚農桑之類者又<lb/>
先時别上法度之說甚多皆所以抑邪侫振紀綱扶道<lb/>
經世一一可行上覽奏褒納益信公忠耿不爲身謀䘏<lb/>
也遽下二府促行論者漸齟齬不合作謗害事公知之<lb/>
如不聞持之益堅明年秋邊奏疑若有警者公慮帥臣<lb/>
恃和而懈因懇請按邊即命河東陜西宣撫使麟州向<lb/>
者亦𬒳㓂掠邈然在賊腹中本道帥病無供給奏欲棄<lb/>
之曰麟棄疆塲日蹙不可請復廢障使民耕于鄙於是<lb/>
得不棄又代郡西四州軍附邊有廢地尤廣著令禁不<lb/>
<pb n="KR4d0025_SBCK_042-10b"/>
得耕郡縣以敵嫌不敢正視前歐陽修來使盡籍其利<lb/>
害請弛禁許人耕以輸可代轉輓之勞以帥議不協罷<lb/>
公至於其利大且亡所嫌者屢奏如脩議便後止耕岢<lb/>
嵐一境而塞粟已充矣公旣度陜以西羗好難保而邊<lb/>
計尚缺䟽手奏願觧政事復領四路以捴護諸將即除<lb/>
授資政殿學士知邠州兼陜西四路安撫使以疾請鄧<lb/>
州遷給事中三年又請淛郡因得厝先人之墓移杭州<lb/>
加禮部侍郎祀明堂復遷戶部又移青州兼東路安撫<lb/>
使幾歳病疾又請頴肩輿至彭門遂不起年六十四公<lb/>
爲學好明經術每道聖賢事業輙跂聳勉慕皆欲行之<lb/>
於己自始仕慨然有康濟之志凡所設施必本於仁義<lb/>
而將之以剛决未嘗爲人屈撓歷𥙷外職以嚴明馭吏<lb/>
<pb n="KR4d0025_SBCK_042-11a"/>
使不得欺於是民皆受其賜立朝益務逕雅事有不安<lb/>
者極意論辯不畏權倖不蹙憂患故屢亦見用然每用<lb/>
必黜之黜則忻然而去人未始見其有悔色或唁之公<lb/>
曰我道則然苟尚未遂棄假百用百黜亦不悔噫如公<lb/>
乃韓愈所謂信道䔍而自知明者也在陜西尤爲宣力以<lb/>
儒者奉武事又邊備久廢忽而王師新敗剥䘮破漏而<lb/>
莾乎無所取濟公周施安集坐可守禦畜銳觀釁適圖<lb/>
進討㑹羗人復修貢朝廷始議息兵乃從其請於是不<lb/>
能成殄滅之功然其閱武練將可以震敵城要属雜羗<lb/>
可以扼㓂此後世能者未易其過也至於懇田阜財立<lb/>
法著信愛民全國體赫赫在人耳目皆可爲破賊之地<lb/>
者又可道哉其歷二府纔歳餘而罷若夫天下至重久<lb/>
<pb n="KR4d0025_SBCK_042-11b"/>
安之弊至深而欲以一二歳臨之而望治雖愚者知其<lb/>
不可得况所奏議阻而不行者十八九行者又即改廢<lb/>
不用兹所以重主憂而生民未得安也宣撫之𥘉䜛者<lb/>
乗間鋒起盖以竒中造端飛語無所不及甚者必欲擠<lb/>
之以死而後巳頼上寛度明照知公無他始終保全獲<lb/>
歿牖下嗚呼道之難行也而至是乎憸人苟欲伸巳志<lb/>
而不志乎邦家此先民所以甘藜藿而蹈江海也公天<lb/>
性喜施與人有急必濟之不計家用有無旣顯門中如<lb/>
賤貧時家人不識富貴之樂每撫邊賜金銀甚而悉以<lb/>
遺將佐在杭盡以餘俸買田於蘇州號義莊以聚踈属<lb/>
而歛無新衣友人醵資以奉塟諸孤無所處官爲假屋<lb/>
韓城以居之遺表不干私澤此益見其始卒志於道不<lb/>
<pb n="KR4d0025_SBCK_042-12a"/>
爲禄仕岀也作文章猶以傳道名世不爲空文有文集<lb/>
二十卷奏議十七卷兩府論事三卷娶李氏故參知政<lb/>
事昌齡之姪封金華縣君卒於鄱陽今舉而附焉四子<lb/>
純佑守將作監主簿少有氣節以疾廢于家純仁進士<lb/>
第光禄寺丞純禮太常寺太祝皆温厚而文識者曰范<lb/>
氏有子矣三女長適殿中丞蔡交次適封丘主簿賈蕃<lb/>
諸孫三長正臣守將作監主簿一男純粹一女二孫㓜<lb/>
銘曰<lb/>
公之世系源于陶唐晉㑹食范厥姓始彰睢痤蠡増滂<lb/>
寗雲質兹惟聞人間代而出或霸戓季所有何𫐠粤自<lb/>
得姓千五百年獨公挺生爲天下賢渉聖之餘掲厲泗<lb/>
㳂道尊德雄事公日繁人獲一善巳謂其難公實百之<lb/>
<pb n="KR4d0025_SBCK_042-12b"/>
如無有然遭時得君位亦顯焉罹此䜛慝志莫究宣元<lb/>
元秊艱噫嘻乎天<lb/>
　　　　文正公傳　張唐英<lb/>
范某字希文蘇州人武寕軍掌書記贈太師墉之子幼<lb/>
弧母適朱氏祥符八年登進士第曰朱說者是也累遷<lb/>
大理寺丞上相府書極陳天下之利害當時皆以王佐<lb/>
許之宰相晏殊薦其文召試秘閣校理上欲以冬至率<lb/>
百僚上太后夀抗䟽言不可遂罷岀通判河中府遷陳<lb/>
州屢上䟽言内降之弊引韋后爲戒章獻厭世擢爲右<lb/>
司諫言楊妃不當稱太后郭后不當廢降知睦州遷蘇<lb/>
州召爲禮部貟外郎天章閣待制論事益切執政忌之<lb/>
命知開封府欲處以煩劇而不暇他議某明敏通照决<lb/>
<pb n="KR4d0025_SBCK_042-13a"/>
事如神京師謡曰朝廷無憂有范君京師無事有希文<lb/>
每上殿奏事多陳治亂以開悟人主歷詆人臣不法言<lb/>
者以某離間君臣落聀知饒州事司諫高若訥言貶黜<lb/>
太輕歐陽脩上書責之亦得罪余靖尹洙皆坐朋黨𬒳<lb/>
絀蔡襄作四賢一不肖詩以詳其事不肖指若訥也寳<lb/>
元初元昊叛上知其才兼文武復聀知永興軍道授陜<lb/>
西都轉運遷龍圖閣直學士時延安新𬒳圍朝廷擇帥<lb/>
皆畏不行某奏請兼領延安軍以待㓂至上嘉而從之<lb/>
閱兵得萬八千遷六將俾領之日夕訓練號為精兵焉<lb/>
賊聞之第戒曰無以延州爲意今小范老子腹中自有<lb/>
數萬兵甲不比大范老子可欺戎人呼知州爲老子大<lb/>
范謂范雍也城青澗開營田招属羗及請戒諸路養兵<lb/>
<pb n="KR4d0025_SBCK_042-13b"/>
畜銳不宜輕動賊許以書請和某以元昊國之叛賊不<lb/>
可俾朝廷報賊乃自作書與陳逆順賊㝷䧟好水某益<lb/>
信報賊書爲是而執政以其擅報當誅上以爲閫外之<lb/>
事專之不足罪止移知耀州㝷起知慶州兼經略招討<lb/>
未幾賊兵三萬叩城某鏖兵血戰賊兵奔北遂戒諸將<lb/>
無逅奔旣而果有伏兵又奪賊馬砦爲大順城及築細<lb/>
腰復葫蘆等砦招明珠滅臧二强族萬餘人及命環州<lb/>
种世衡招千餘帳自是属羗皆爲用久之王師再䘮於<lb/>
定川某晝夜領兵赴援初関輔人心動摇及見某耀兵<lb/>
號令嚴明威震戎落人心遂安第相賀曰邊上自有龍<lb/>
圖公爲長城吾属何憂𥘉上聞定川之敗頗以関中爲<lb/>
憂曰若得某出援可無慮及聞某出師甚喜時議黥鄕<lb/>
<pb n="KR4d0025_SBCK_042-14a"/>
軍某惟令刺其手及兵罷環慶路皆復得爲農上㝷以<lb/>
四路都招討委之開府於涇某與韓琦叶謀必欲收復<lb/>
靈夏橫山之地元昊大懼稱臣明年春召爲樞宻副使<lb/>
以鄭戩代之秋拜參知政事乃上取士課吏減子更衛<lb/>
兵擇守宰謹赦令厚農桑之策塞僥倖之塗開公正之<lb/>
路天下側耳以聽太平凢所措置十未行一而權勢者<lb/>
大惡之明年契丹與元昊爭銀甕旋而麟府奏警某自<lb/>
請岀爲河東陜西宣撫二虜聞之皆不敢動懇以邊事<lb/>
爲請以資政殿學士復緫四路之師開府邠州以疾請<lb/>
鄧州移杭州青州遷戶部侍郎又請汝隂至徐州而薨<lb/>
年六十四奏至上嗟悼泣下曰朕方將大用不謂其早<lb/>
死贈兵部尚書謚文正子純佑有才識以疾廢于家次<lb/>
<pb n="KR4d0025_SBCK_042-14b"/>
純仁登進士第有父風今爲都官貟外郎<lb/>
褒賢集<lb/>
</p>
<p>
</p>
  </div>
</body>
</text>
</TEI>
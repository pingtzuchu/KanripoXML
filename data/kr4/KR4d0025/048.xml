<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_048-1a"/>
遺文<lb/>
　　　文正忠宣父子諸公道德充積於中著於勲業<lb/>
　　　見于文章其片言隻字皆有裨於治道世教非<lb/>
　　　若世之文士徒枝詞琢句務爲工而巳故今於<lb/>
　　　諸公之文雖有數語亦必記録使人知范氏之<lb/>
　　　不朽者盖在於穆叔之所謂立言而非宣子之<lb/>
　　　所謂世禄云<lb/>
　　　　與中書論責劉琦事　忠宣公<lb/>
今日忽聞詔命以臺官劉琦等言多失實事輙近名擅<lb/>
去官曹䂓喧朝聽各落御史降充監當者聞命之際中<lb/>
外震驚盖人臣以率職爲忠人君以納諫爲美是以仁<lb/>
宗開言路優容諍臣執政不敢任情小人不能害政以<lb/>
<pb n="KR4d0025_SBCK_048-1b"/>
致太平日久億兆乂寕先帝容納直言未嘗變色是時<lb/>
呂誨等與純仁爲御史亦嘗擅納告身皆蒙慰諭主上<lb/>
思紹先烈而因二三執政不能以道致君敎化或失其<lb/>
後先刑賞或乖於輕重中書蔵其本末但致外議喧騰<lb/>
凡居言責之臣敢不即時論奏旣許風聞言事即是過<lb/>
失得陳而柄臣遂捃摭其罪主上將何所頼且叅政以<lb/>
文學自負議論得君專任巳能不曉時事而又性類率<lb/>
易輕信難囘舉意發言自謂中理欲求並切忘其舊學<lb/>
捨堯舜知人安民之道講五伯富國之術尚法令則稱<lb/>
啇鞅言財利則背孟軻鄙老成爲因循之徒棄公論爲<lb/>
流俗之語異巳者指爲不肖合意者即謂賢能所以薦<lb/>
薜向爲周才指呂誨爲無用主上無從諌之美時政有<lb/>
<pb n="KR4d0025_SBCK_048-2a"/>
揠苗之憂曾相公年高不退㢘節道虧但欲見容雷同<lb/>
苟且舊好拘文守法今則一切依隨趙叅政心知其非<lb/>
而辤辯不及凡事不能力救徒聞退有後言此皆朝廷<lb/>
大臣所爲安得政令無失<hi>按此篇亦見言行録中但彼以爲上神宗而此以爲與中</hi>
<hi>書兼詞語亦多不同故重出之</hi>
　　　　論王覿不當責䟽　忠宣公<lb/>
陛下臨御以來未嘗嚴責諌臣一旦行之恐傷仁化又<lb/>
慮來者或多各一一竄逐浸失朝廷淸淨之體所有先<lb/>
降貶責王覿文字臣未敢簽書若陛下決以臣言無取<lb/>
乞謫臣𥙷外臣雖一身斥逺若遂決朝廷大疑則是猶<lb/>
有所補不辜柬㧞則死之日猶生之年<lb/>
　　　　王氏語録序　忠宣公<lb/>
<pb n="KR4d0025_SBCK_048-2b"/>
先生名伋字孔章希逸子其號也自唐中葉世司天文<lb/>
能先見藝祖祚曆之象者先生之世祖也族居京師有<lb/>
年矣以議金鷄曆出江西故先生爲江西人明經取青<lb/>
紫佐雍熈者先生之志也不幸試南宫偶遺乃藴所學<lb/>
以紹箕裘交逰中有以功名勉之者則曰植黨蔽賢象<lb/>
數巳著吾人苟獲漏網亦幸矣未幾王介甫出焉朝野<lb/>
咸服其明嘗病卜相之術雖可與醫同試見效然於人<lb/>
事不加損益醫與營居送死雖皆爲通世之術然禍福<lb/>
詭誕非若卜相者之有稽驗因考諸左傳著書五篇折<lb/>
衷隂陽使與儒家不相角立曉迷釋惑俞爲有力異乎<lb/>
太史公所謂流者逺矣又有醫書二十四卷行于世此<lb/>
又可以見先生之博物也一日葉叔亮集其語録以示<lb/>
<pb n="KR4d0025_SBCK_048-3a"/>
丹陽叟嘉其純正不爽時譽出處之節無愧古人因援<lb/>
筆以書左界焉叟謂誰范其姓純仁名堯夫字先生故<lb/>
人也<lb/>
議太廟增室事云書曰七世之廟可以觀德則禮記謂<lb/>
天子七廟三昭三穆與太祖之廟而七也盖七世㝎於<lb/>
廟數之中不縁所事之人所謂有天下者事七世云者<lb/>
特因廣數以經禮言之也國朝自禧祖而下至仁宗始<lb/>
備七世故英宗祔廟則延順祖神宗祔廟則遷翼祖三<lb/>
昭三穆合於典禮今來太行皇帝於神宗父子也如禮<lb/>
官所議更增一室則廟中當有八世四昭三穆考於典<lb/>
禮未有合者况唐文宗即位則遷肅宗以敬宗爲一世<lb/>
故事不逺在後無違將來大行皇帝祔廟當以神宗爲<lb/>
<pb n="KR4d0025_SBCK_048-3b"/>
昭上遷宣祖以合古三昭三穆之義<lb/>
恭獻公議南郊合祭云南郊合祭天地不見於經神宗<lb/>
皇帝攷援古誼詔罷合祭元豊六年止祀昊天上帝於<lb/>
圎丘唯是北郊先帝未及躬行然詔㫖明甚所宜遵守<lb/>
者也又言春爲陽故以正月迎於東郊秋爲隂故以七<lb/>
月迎於西郊聖人有作莫之能改也今使迎春則在西<lb/>
郊而用秋之時迎秋則在東郊而用春之時樵夫野叟<lb/>
猶恠以駭而况於鬼神乎天之與人非有異也今應祭<lb/>
方澤也而合於圎丘用夏至也而用冬至益何以異此<lb/>
合祭肇於漢末其言不經朝廷近制考之方䇿告之宗<lb/>
廟行之天地布之天下以憲萬世或委聖言而從不經<lb/>
不可也<lb/>
<pb n="KR4d0025_SBCK_048-4a"/>
龍圖苑純粹論西事當改圖云元祐六年九月奏准樞<lb/>
宻院劄子夏國旣失恭順又復巳絶恩必湏輕忿日以<lb/>
擾邊爲計更湏别圗方略元祐以來朝廷之所以御夏<lb/>
人處邊畫者莫非以禮義爲本以恩信爲先一切容貸<lb/>
期于息兵然六七年間戍兵之卒未嘗减罷金榖之費<lb/>
未嘗省羡備禦之計未嘗簡㢮耳且彼所求我必與之<lb/>
不知真足以厭其所欲不爲它日之患乎夫要害之地<lb/>
濟無厭之求虧國體勢堕賊計謀養虎開端不可不謹<lb/>
臣願並以元頒詔書從事如其偃蹇置而不問戒飭吏<lb/>
嚴備如昔希㓛造事固所不可護邊待敵宜無甚難以<lb/>
區區内亂之小羗尚能與中國久抗乎以歳月决可竟<lb/>
事在朝廷不惑而已<lb/>
<pb n="KR4d0025_SBCK_048-4b"/>
又論熈延與夏國所畫封疆事云臣聞熈延兩路與夏<lb/>
國所畫封疆至今未决外議謂朝廷務在息兵失于欲<lb/>
速故强㓂要索日益滋彰雖聖朝懐來四夷固爲上策<lb/>
若邊臣不究利害但務委随則國體事機不無虧失自<lb/>
二聖臨御之始夏人來朝繼秉常訃至乹順自立使者<lb/>
係道徃返五六賈販貿易随巳豊富雖脩甚恭盖亦爲<lb/>
自資之計耳朝廷即遣使徃加封冊欲速之意爲賊所<lb/>
窺果聞侮慢使人不即稱謝興兵入㓂延渭破殘反覆<lb/>
不恭宜在殊絶後日復有所請但可只委邊臣謂之要<lb/>
約示以閑暇使之望望然惟恐拒而不納則輕重之權<lb/>
在我事旣審决邊臣始以謝罪請盟之狀聞于朝廷然<lb/>
後明詔中外貸彼旣徃之罪聽其乞盟之請歸吾䧟賊<lb/>
<pb n="KR4d0025_SBCK_048-5a"/>
之人賜汝旣許之地如是則朝廷之體豈不甚尊而制<lb/>
㓂之䇿豈不甚簡歟昨不爲此計聞其有請卽許造朝<lb/>
使人旣至朝廷酬對寕不知皆廟堂謀臣之言乎是顧<lb/>
接太重許可太輕旣許以䧟虜之衆易新造之壘人有<lb/>
品色多寡之異地有形執遠邇之差約當素明謀當素<lb/>
㝎皆著于書然後受人割地交相付與則彼尚何所能<lb/>
爲乎今謀約不素明定彼以疲殘百餘人塞責而來我<lb/>
乃不復較問亟以四壘付之四壘即付即以平轍熈延<lb/>
二境始議畫疆顧不晚乎先巳然者固不可追今可爲<lb/>
者審究徐圖尚未晚也如聞夏賊於塞門金城之城重<lb/>
有邀求又聲言與西鄰爲合從之謀將以重我外議謂<lb/>
朝廷不以爲重而輕棄之信如是則欲速巳甚矣朝廷<lb/>
<pb n="KR4d0025_SBCK_048-5b"/>
所以謂金城塞門爲不可棄者非以兩孤壘之爲利也<lb/>
謂其形勢險阻足以藩籬邊<graphic n="KR1522" url="https://raw.githubusercontent.com/kanripo/KR-Gaiji/master/images/KR1522.png" mimeType="image/png"/>土田沃壤足以贍給邊<lb/>
兵也故不在賜給之限今乃欲局目前之小休棄形勢<lb/>
之要地舎數千戸已耕之土㫁數百里斥候之衝屏蔽<lb/>
無餘出門過敵道路梗澁運餉艱虞孤壘僅存我將安<lb/>
用詔旨不與之地徒虗名耳彼乃愈益猖狂邊患滋甚<lb/>
固宜朝廷之改圗也聞梁乙逋用事之久元祐二年三<lb/>
㓂涇原而漢兵十一將拱手城中不出一騎使席卷而<lb/>
歸後乃悉得前後所積歳賜金帛每語人曰嵬名家人<lb/>
管國事有此功否我之所以連年點兵者欲使朝廷憚<lb/>
我而爲國人求罷兵耳昔元昊叛時雖數遣人求和而<lb/>
故爲悖慢難從之議朝廷旣不從則語衆曰我求罷兵<lb/>
<pb n="KR4d0025_SBCK_048-6a"/>
而南朝不許用此以歸怨激衆衆戰咸力乙逋今乃効<lb/>
之今朝廷旣議貶絶宜作邊帥草檄以淺近易曉之言<lb/>
具道乙逋無厭犯順之詳朝廷用兵于不得巳之意令<lb/>
諸路多作木印棄于賊疆不惟可以伐狃衆怨之謀又<lb/>
足以激怒其衆使知禍自梁氏始庶有衆怨親叛之理<lb/>
朝㫖但欲使近邊之人不能著業臣巳謂未足繫彼國<lb/>
之要害使一國之衆奔命不暇而莫知所俻斯可矣欲<lb/>
如是當令諸路帥臣公心叶力謀議相関一路將有所<lb/>
舉則諸路陽爲點集出兵之勢以留對境之備則實出<lb/>
路分賊無併兵拒敵之患諸路更守迭出則彼所備者<lb/>
勢分而力勞矣又自來諸路多招納降人自元豐以來<lb/>
諸路所納不爲不多若謂可以耗彼力戰之人則夏賊<lb/>
<pb n="KR4d0025_SBCK_048-6b"/>
舉必數十萬豈招降之可耗也若謂可以助戰縁降人<lb/>
出入將帥豈敢全然倚仗計口給食坐耗邊榖借有地<lb/>
土可給亦妨占弓箭手請射之田其間仍多姦細緩急<lb/>
漢界有所舉動則猝然逸去致漏機事有害無益將求<lb/>
漢兵迭出宜悉止絶以清久弊朝廷如果令諸路互岀<lb/>
銳兵撓賊當宻戒諸路帥臣每有所舉不用過爲祕宻<lb/>
略使兵聲先出勢若大舉使彼衆得以逺避我鋒然後<lb/>
出偏師以信其聲則其誰敢當要使數百里野無得耕<lb/>
之土衆無休息之期而巳又申嚴博易之法以絶市貨<lb/>
則困賊之䇿在其中矣是不待多殺而爲利也<lb/>
又乞脩明元頒戰守約束云國之所以前坐制西夏者<lb/>
誠由連城北帥並統重兵利害相同左右相援首尾相<lb/>
<pb n="KR4d0025_SBCK_048-7a"/>
副聲勢相接心一而力同氣逺而勢重如一身之有手<lb/>
足上下交相爲用而無有偏廢此我之所長而彼之所<lb/>
畏者也昔寳元康㝎用武之時先臣仲淹嘗統兵徃援<lb/>
隣道破元昊長驅深入之謀救涇原屢衂可憂之患見<lb/>
於巳試理勢灼然朝廷後來叅定戰守紂束頒降諸路<lb/>
實用其䇿非因徐禧計議邊事輕有改張遵行之初自<lb/>
罹其害盖兵家張耀聲勢左牽右制古所不廢固未聞<lb/>
兵寡兵乏不假聲援而能獨勝者也今邊事未平虜情<lb/>
難測伏望朝廷深賜詳度撿㑹臣前奏及元頒戰守約<lb/>
束再如脩明<lb/>
又奏荅訪問所問邊防機事云准詔諸路探報自秉常<lb/>
身死梁氏族人侵擅國事遂致諸部酋豪徃徃不服變<lb/>
<pb n="KR4d0025_SBCK_048-7b"/>
亂交攻日相屠害若有投來西人仰相度可否收留仍<lb/>
更切厚與賞物募人逺探目今邊情向去利害縷細詳<lb/>
䆒措置聞奏臣除巳依朝名施行外伏詳詔旨所問邊<lb/>
防機事而繫中外安危之本者如臣之愚顧何足以語<lb/>
此臣早膺使任久在邊<graphic n="KR1522" url="https://raw.githubusercontent.com/kanripo/KR-Gaiji/master/images/KR1522.png" mimeType="image/png"/>採摭審料在朝廷正宜安不<lb/>
妄動用觀成敗之變息兵止殺重農務本太平之迹始<lb/>
於今日尚何此䇿之議哉彼之部酋若有以梁氏之禍<lb/>
來告者若請兵于朝者若㨿地而願附者若挺身以降<lb/>
者朝廷使邊臣諭之曰若主不幸爾乃臣子當盡死節<lb/>
之義善爲若主討賊而巳尚何來告耶何但欲脫身而<lb/>
内附耶我之邊兵方備他盗不爲爾捕㓂也臣觀戎狄<lb/>
之性以種族爲貴賤故部酋之死其後世之繼<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>者雖<lb/>
<pb n="KR4d0025_SBCK_048-8a"/>
雛稚之子亦足以服老長之衆秉常父子有國緜久國<lb/>
人歸心今諸路諜者之言雖曰秉常之死不明梁氏之<lb/>
族侵擅國事若謂遂能㓕李氏之宗而有其國則臣未<lb/>
之信也盖一國之衆豈無豪傑推李氏族子以主其國<lb/>
者乎豈遂甘心爲梁氏子臣属乎<lb/>
又奏乞那差將兵云<lb/>
紹聖二年呂大忠乞赴闕願早降指揮始朝廷劄下熈<lb/>
河范純粹預行措置建汝遮堡有如脩建定逺城之類<lb/>
機便行以乘伺間隙脩建之時即趂時併功興役伏奉<lb/>
指揮昨脩㝎遠城下除本路將兵盡數調發照應防托<lb/>
外更蒙朝廷指揮下秦鳯路那將兵三二萬於通渭砦<lb/>
側近擇利駐劄照應萬一西賊犯境於夲路將兵共力<lb/>
<pb n="KR4d0025_SBCK_048-8b"/>
枝梧及下涇原環慶路各於本差定兵將頒及萬人巳<lb/>
上沿邊擇利駐劄大張聲勢使賊疑懼不敢併於一路<lb/>
作過將來萬一遂舉汝遮之役除本路兵馬斟量調發<lb/>
防托外乞朝廷預降指揮下秦鳯涇原環慶路經略司<lb/>
各令宻切依昨來脩定逺城例差那將兵預作准俻候<lb/>
見夲司関報即於逐處沿邊駐劄照應<lb/>
貼黄稱仍乞下逐路帥臣别以他事爲名宻切爲備雖<lb/>
弟子官属並不得預聞庶無漏落<lb/>
又奏蕃官李忠傑等事云准樞宻院劄子蕃官包順包<lb/>
誠李忠傑趙懐義趙永夀許時暫赴闕臣赴任之𥘉准<lb/>
朝旨體探招納邈川河南人戸等盖自范育在夲路日<lb/>
曽有遣納趙嗣忠之議又种誼還自京師昌言𬒳旨招<lb/>
<pb n="KR4d0025_SBCK_048-9a"/>
納縁日有阿里骨般次買賣向者謀議不容不知今醇<lb/>
忠之子𬒳召恐多猜疑於臣所放機事有害兼懐義永<lb/>
夀資才無可取未敢遣赴闕并免與功多蕃官别有形<lb/>
迹及李忠傑見體量將入界捉來首領却送過天都等<lb/>
事臣輙從宜將行出文字節去李忠傑趙懐義趙永夀<lb/>
姓名止將包順包誠差使臣押伴赴闕其包順包誠今<lb/>
來朝見如欲示旌勸只乞賜與金帛願留官爵差遣以<lb/>
責來效及乞不以邈川河南情僞詢訪逐人恐有漏泄<lb/>
詔阿里骨見差般次赴闕進貢所有前後經營青唐指<lb/>
揮更不施行李忠傑三人别聽朝旨其體量李忠傑事<lb/>
狀如無顯迹即不得少有枝蔓漏落致使危疑不安<lb/>
又奏牽制西夏事云牽制之要當於平日先探知彼界<lb/>
<pb n="KR4d0025_SBCK_048-9b"/>
人戸團聚虗實之所遇事决䇿前去指其巢穴攻其必<lb/>
救則解圍制㓂不致虗發縁諸路帥司所出牽制之兵<lb/>
止於一路而賊之大衆勢必十倍旣衆寡不敵則牽制<lb/>
兵馬所行分須與賊兵聲勢相逺彼犯我東我岀彼西<lb/>
進退之際不相逢迎庶無取困之慮今熈河秦鳳路地<lb/>
如犬牙兼秦鳳一路止有雞川兩寨之地係有邊面受<lb/>
敵之處若西賊舉衆欲秦鳳兩寨須經由看都川淺井<lb/>
川羅和市一帶山谷分頭南來此外更無他路如此則<lb/>
賊兵未至秦鳳巳先逼近本路通逺軍通渭砦一帶邊<lb/>
靣地形道路披圗可見除通逺軍蕃漢兩將人馬自須<lb/>
戒嚴以防侵軼不惟難以内自空虗引兵它岀外所有<lb/>
熈河蘭岷等處漢兵蕃馬雖是可用縁本路對境惟東<lb/>
<pb n="KR4d0025_SBCK_048-10a"/>
北天都山南牟㑹打繩川剉子一帶方是西界人戸團<lb/>
聚住坐之所指此而進即行兵之路却須自看都川淺<lb/>
井川羅和市或石硤子等處結陣前去乃在賊兵歸路<lb/>
之外聲勢甚逼彼雖巳犯秦鳳若探知本路兵行不逺<lb/>
必是引衆而還遂出我師之後即見我之歸路立見梗<lb/>
絕甚非安全之計盖本路在夏國西南極盡之處除天<lb/>
都等處路與賊迫近不可經畫外捨天都而西即全無<lb/>
人戸住坐如蘭州正北屢經漢兵討蕩具見的實决雖<lb/>
無利可乘恐徒有塞命之名枉致勞弊以此推較盖諸<lb/>
路地形逺近不同而夏人團聚居止䟱宻有異故攻取<lb/>
便利理難一體本司今相度除賊㓂河東鄜延環慶如<lb/>
探得天都一帶别無大叚人馬㑹聚本路可以出兵牽<lb/>
<pb n="KR4d0025_SBCK_048-10b"/>
制外如西賊併兵㓂犯秦鳳路即本路兵馬止可於白<lb/>
城谷災竿堡左右照應相度賊勢覔便攻擊或㑹合秦<lb/>
鳳之兵共力掩殺如此則兩路兵勢相合賊必不敢爲<lb/>
深入持久之計所貴不失機便伏縁今降朝㫖㝎夲路<lb/>
不許策應只令牽制有此利害深慮緩急申請不及伏<lb/>
乞朝廷更賜詳酌指撝<lb/>
　貼黃熈秦路兩旣相隣接則形勢一同今秦鳯之於<lb/>
　熈河旣不可牽制只可䇿應即熈河之於秦鳳利害<lb/>
　不殊並乞驗㑹本路前後所供對境圗籍即見逐地<lb/>
名道路形勢利害牽制䇿應之法中間乆廢因臣在<lb/>
環慶累曾論列方蒙朝㫖下諸路頒行臣等曾預先<lb/>
探知西界人戸團聚之所後因賊犯鎮戎係在涇原<lb/>
<pb n="KR4d0025_SBCK_048-11a"/>
　西北與環慶相去三百餘里臣曾搗虗破賊於曲六<lb/>
　律掌俘馘甚多遂解鎮戎之圍比其歸護巢穴則我<lb/>
　師還塞方纔一日僅免阻扼轉戰之患是時若賊勢<lb/>
　稍相附近即歸師難保伏乞朝廷更賜照察<lb/>
又奏分兵守汝遮云樞宻院撿會巳降朝㫖下熈河蘭<lb/>
岷路乗機㑹脩築汝遮去訖近節次據本司奏乞脩展<lb/>
蘭州西城及㝎西㝎逺城雖巳各降指揮依奏三處所<lb/>
用功役萬數不少慮夲路於脩建汝遮有所窺避將來<lb/>
以此爲名致失機㑹昨者本以三處城圍全闕增展或<lb/>
見今人馬暴露或緩急矢石交通無計保民日憂招冦<lb/>
念汝遮大役旣須候可乘之機則廂兵數千不當廢他<lb/>
壘之用兼汝遮役所地里非遥候其進築有期立可移<lb/>
<pb n="KR4d0025_SBCK_048-11b"/>
兵前去愚慮偶尔及此於理合具奏心實無他事属兩<lb/>
便臣所以且以脩築蘭川㝎西定逺爲名分擘役兵前<lb/>
去使衆人明見逐處興作庶解夏人之疑比至汝遮有<lb/>
機可乘則役兵皆在隣近委實安便<lb/>
又奏蕃官改姓云契勘本路蕃官自來有因歸順或立<lb/>
戰功朝廷特賜姓名以示旌寵如嵬名山爲趙懐順朱<lb/>
令唆爲朱保忠是也後有蕃官無故自陳乞改姓名經<lb/>
畧司不止遏㨿狀申解省部亦無問難遂改作漢姓如<lb/>
乙格爲白守忠兀乞爲羅信是也亦有不曾陳乞衷私<lb/>
擅自改作漢姓如盧唆之子爲周俊明是也見今更有<lb/>
蕃官扳援陳乞無故自便衷私撰改漢姓竊詳古者賜<lb/>
姓氏者皆朝廷所以酬功德别忠勤也今反使夷狄醜<lb/>
<pb n="KR4d0025_SBCK_048-12a"/>
類無故自易姓名混襍華人若年歳稍逺則夲源汨亂<lb/>
無由考究漢蕃弗辨非所以尊中國而别異類也欲乞<lb/>
諸路蕃族除係朝廷特旌寵賜與姓名外即不許陳乞<lb/>
改作漢姓有今日不因朝廷賜姓之人並行追改各依<lb/>
舊如允所奏只乞作朝廷訪聞立法行下<lb/>
又論交移生口事云<lb/>
　樞宻院言環慶路將兵與夏人戰俘馘老幼婦女范<lb/>
　純粹選留仍揭榜喻其親族以舊掠漢人對易其引<lb/>
　導者人賞以絹三匹十歲巳下二匹<lb/>
交換生口若施之於講和罷兵之時則名體俱順無所<lb/>
不可縁夏國方爾悖慢興師盗邊在朝廷宜明示棄絶<lb/>
戒諸路邊臣整兵聽命或間岀竒兵使其應敵不暇或<lb/>
<pb n="KR4d0025_SBCK_048-12b"/>
擾彼農事使其地不得耕或反間用權或旁行招納必<lb/>
使彼衆勞厭人意動摇則其凶酋必使改輙然後邊釁<lb/>
可期於止息也若於此時便議將生口與之交換即恐<lb/>
體勢不重有害事機㢘訪聞得西界凡是捉虜到漢界<lb/>
人口並一一赴衙頭呈納多是於近裏去虜監防覊管<lb/>
今來本路所獲老小人口止是橫山一帶人戶縱有逐<lb/>
家骨肉丁壯願遵朝命亦何縁於近裏取得覊管之人<lb/>
前來交易以此推之恐徒有輕動必無實利<lb/>
　又論洽平兵馬與今不同<lb/>
　元祐三年癸亥詔以治平臣僚所上互進方略授逐<lb/>
路帥臣講求困賊之䇿<lb/>
切詳治平年兵馬數目以至將佐頭項遣應次第即與<lb/>
<pb n="KR4d0025_SBCK_048-13a"/>
目今全然不同臣仰悉朝㫖大意而巳使西賊於逐路<lb/>
山界各有所畏分兵待敵不敢併兵一路則我計方行<lb/>
邊機難以預㝎貴在臨時處决即先事無可預陳所有<lb/>
准備西賊互有酬賽防庇邊民一節即不異見今俻㓂<lb/>
之策<lb/>
又奏乞訪問州縣闕食去處云臣訪聞得夲路州縣民<lb/>
間甚有闕食去處及逃過主客人戶數目不少盖縁累<lb/>
年不熟又自軍興以後調發顧卒凋弊爲甚而保結團<lb/>
敎之法方此推行兼民間以邊事未平妄意私憂加之<lb/>
向春闕食遂此流散深慮関陜根本益致殘弊所繫不<lb/>
輕如蒙施行只乞作朝廷訪聞内賜指揮<lb/>
又奏乞勞賞曰珎昔年雖有隣路牽制應援之法多是<lb/>
<pb n="KR4d0025_SBCK_048-13b"/>
兵將官不務公心不以隣路𬒳冦爲巳職或量以少少<lb/>
軍馬或故爲迃逺備禮塞命遂致永樂之禍臣自領漕<lb/>
関中至忝今任累累論列三年間方蒙朝廷㝎議再立<lb/>
牽援之制昨來九月𥘉五日晚得涇原路報賊公牒臣<lb/>
於是特遣委曲珎巳下點兵束裝翌日長驅出境外三<lb/>
百餘里大破賊巢賊衆到漢界三數日觧而去者珎之<lb/>
功也今來受指揮臣並未敢輙以語人欲望聖慈只遣<lb/>
近下使臣依涇原例就慶州勞問出界將官曲珎巳下<lb/>
支押賜合得銀合茶藥見朝廷勸賞不忘功之意在朝<lb/>
廷無所增費而於本路士氣足以激勵稍厭人情不爲<lb/>
小補<lb/>
遺文終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_040-1a"/>
言行拾遺事錄卷第四<lb/>
　　　　此以下係監簿忠宣諸公遺事忠宣遺事極<lb/>
　　　　多其巳見於言行録行狀者兹不復載<lb/>
宣仁寢疾宰輔入問后留忠宣曰卿父仲淹可謂忠臣<lb/>
在章獻朝勸后盡母道在仁宗朝勸帝盡子道卿當似<lb/>
之<hi>言行録</hi>
諌受金帶康㝎間元昊冦邊韓魏公領四路招討駐延<lb/>
安忽夜有人携七首至卧内遽褰帷帳魏公起坐問誰<lb/>
何曰某來殺諌議某不忍願得諌議金帶足矣遂取帶<lb/>
而出明日魏公亦不治此事俄有守陴卒報城上得金<lb/>
帶乃納之時范兄純佑在延安謂韓魏公曰不治此事<lb/>
爲得體盖行之則沮國威今乃受其帶是堕賊計中矣<lb/>
<pb n="KR4d0025_SBCK_040-1b"/>
魏公握其手再三歎服曰非琦所及也<hi>談叢</hi>
文正長子監簿純佑幼有智略在洛與富彦國家子㳺<lb/>
富氏引塟陳設從塟器用甚盛觀者如堵器用盖錫造<lb/>
者監簿在側取一器擘而示衆曰此錫器爾等謂何物<lb/>
耶富氏子大怒以爲咲巳監簿徐謂曰尓何所見吾正<lb/>
恐愚民致疑害尓先塋爾富子歎服時始十餘歳<hi>過庭録</hi>
赴官只三檐忠宣公孫直方初仕平恩主簿啟行拜辭<lb/>
叔翁右丞平居寡言端坐如木偶人終日未嘗移足至<lb/>
於塵印跡無倦意家中不見喜愠之色至是問姪主簿<lb/>
曰爾行擔幾檐主簿是時新娶寔應之曰有十檐右丞<lb/>
曰爾初仕巳如此若久䆠何我昔赴遂州守時只有三<lb/>
檐罷官仍舊不惟緩急易於去就亦免張外醜也<hi>過庭録</hi>
<pb n="KR4d0025_SBCK_040-2a"/>
忠宣公元祐間當國一時科舉取人多得豪傑之士忠<lb/>
宣公亦病夫公卿家子弟或不知書言於朝乃於有無<lb/>
出身人衘位上帶左右字以分優劣忠宣公之意非有<lb/>
它也盖欲公卿子弟知向學故爲是以奨勸焉<hi>趙挺之奏議</hi>
哲宗親政呂汲公欲遷殿中侍御史楊畏爲諌議大夫<lb/>
忠宣曰天子諫官當用正人楊畏不可用汲公方約畏<lb/>
爲助謂忠宣曰豈以楊畏嘗言公耶忠宣曰不知也盖<lb/>
上初召忠宣畏嘗有言上不行忠宣故不知也忠宣因<lb/>
乞罷政上不許後楊畏首叛汲公凡可以害汲公者無<lb/>
所不至<hi>聞見録</hi>
忠宣貶永州命下公欣然而徃毎諸子怨章惇忠宣必<lb/>
怒止之江行赴貶所舟覆扶忠宣出衣盡濕顧諸子曰<lb/>
<pb n="KR4d0025_SBCK_040-2b"/>
此豈章惇爲之哉至永州公之諸子聞韓維少師謫均<lb/>
州其子告惇以少師執政日與司馬公議論多不合得<lb/>
免行欲以忠宣與司馬公議役法不同爲言求歸白公<lb/>
公曰吾用君實薦以至宰相同朝論事不合即可汝軰<lb/>
以爲今日之言不可也有愧而生者不若無愧而死諸<lb/>
子遂止<hi>聞見録</hi>
公疾革精識不亂諸子侍側口占遺表凡八事命門生<lb/>
李之儀次第之諸子以其所言皆朝廷大事且防後患<lb/>
以公口占畫一<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>申頴昌府用府印寄軍資庫及將塟<lb/>
之儀又作行狀論公平生立朝行巳大節蔡京用事小<lb/>
人附㑹言公之子正平等撰造中使至永州傳宣聖語<lb/>
以爲遺表非公意也正平與之儀皆下御史獄捶楚甚<lb/>
<pb n="KR4d0025_SBCK_040-3a"/>
苦正平之儀欲誣服其傳宣中使獨不服曰舊制凡傳<lb/>
聖語受本於御前請寳印出注籍於内東門遣使受聖<lb/>
語籍中使從其家得永州傳宣聖語本有御寳如所言<lb/>
又驗内東門受聖語籍亦同又下頴昌府取<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>納遺表<lb/>
八事皆實獄遂解正平猶覊管象州之儀覊管太平州<lb/>
正平之家死於嶺外者十餘人獨正平遇赦得歸不出<lb/>
仕終身爲選人蔡京者紹聖𥘉爲戸部尚書欲結后戚<lb/>
向氏故奏展向氏墳寺事下開封府正平爲縣尉徃按<lb/>
視其地曰向氏寺地歩巳足民田不可奪府以其言聞<lb/>
哲宗怒京贖銅二十斤京由此恨正平故欲誣殺之嗚<lb/>
呼使忠宣公無恙相上皇於𥘉載天下豈復有今日之<lb/>
禍公旣病不能朝上皇始命相曰曾布與蔡京云<hi>聞見録</hi>
<pb n="KR4d0025_SBCK_040-3b"/>
治平二年以范純仁爲殿中侍御史呂大防爲監察御<lb/>
史裏行近制御史有闕則命翰林學士御史中丞迭舉<lb/>
二人而上自擇取一人爲之至是闕兩貟舉者未上内<lb/>
岀純仁大防姓名而命之<hi>實録</hi>
熈寜元年司馬光登對上曰召還韓維如何光曰韓維<lb/>
陳薦忠厚方正者也吕誨與傅堯俞范純仁呂大防皆<lb/>
忠直之臣也願陛下常識其名<lb/>
熈寜中公知諌院言侍從官實古九卿聀是宜朝夕論<lb/>
思同國休戚今只主判司存或有時政得失惟能退有<lb/>
後言願降詔督責凡朝廷闕失並須陳列其所上章䟽<lb/>
付政府銓㝎量加賞罸上與執政議之以爲當然丙辰<lb/>
詔曰侍從官貟今視朕過失與朝廷政事之闕無有巨<lb/>
<pb n="KR4d0025_SBCK_040-4a"/>
細各具章極言無隱<hi>長編</hi>
忠宣嘗言薛向不可爲發運使或致民心别生事變上<lb/>
曰今令發運使兼制置六路財賦務在均適有無何由<lb/>
乃致百姓人情怨駭純仁曰人主不當言利但當務農<lb/>
桑節用而巳上曰欲務農桑如何措置純仁曰但當脩<lb/>
風教上曰有風教而無政事如何人肯務農桑純仁曰<lb/>
當擇守令上曰以何法擇守令曰當令近臣薦舉上曰<lb/>
朕即位以來屢勑近臣舉士然初不知所舉之當否欲<lb/>
知所舉之當否當以何術曰當責執政<hi>長編</hi>
蘇轍旣再具劄子上固不恱李清臣鄧伯温又先媒孽<lb/>
之及靣論上益怒遂責轍曰人臣言事何所害但卿昨<lb/>
奏謂機事不可宣于外請祕而不出今乃對衆開陳且<lb/>
<pb n="KR4d0025_SBCK_040-4b"/>
以漢武帝上比先帝引論甚失當轍復曰漢武帝明主<lb/>
也上曰卿所奏稱漢武帝外事四夷内興宮室立塩鐡<lb/>
榷酤均輸之法其意謂武帝窮兵黷武末年下衰痛之<lb/>
詔此豈明主乎轍恐動趨下殿待罪上聲甚厲范純仁<lb/>
獨進曰史稱武帝雄才大略爲漢七制之主轍果以比<lb/>
先帝非謗陛下親政之𥘉進退大臣當以禮不宜如此<lb/>
急暴上怒稍霽輙退舉笏謝純仁曰公佛地位人也<hi>長編</hi>
熈寜中朝廷有生老病死苦之語時王荆公改新法自<lb/>
爲生事曾魯公以年老依違其間富韓公稱病不出唐<lb/>
質肅與荆公爭按問欲舉理直不勝疽發背死趙清獻<lb/>
唯聲苦時忠宣爲諫官皆劾之言荆公志在近功忘其<lb/>
舊學富公謀身過於謀國曾公趙公依違不㫁可否忠<lb/>
<pb n="KR4d0025_SBCK_040-5a"/>
宣毎曰以王介甫比莾卓過矣但急於功利遂忘素守<lb/>
耳<hi>邵氏聞見録</hi>
公攝帥成都程子將告歸别焉公曰願少留純仁將别<lb/>
子曰旣别矣何必復輿衛遂行公使人要於路曰願一<lb/>
見也旣見曰先生何以教我子曰公嘗言爲將帥當使<lb/>
士卒視巳如父母然後可用然乎公曰如何子曰公言<lb/>
是也然公爲政不若是何也公曰可得聞與子曰舊帥<lb/>
新亡而公張樂大饗將校於府門是教之視帥如父母<lb/>
乎曰亦疑其不可故使属官攝主之也子曰是尤不可<lb/>
也公與舊帥同僚也失同僚之義其過小属官於主帥<lb/>
其義重曰廢饗而頒之酒食如何曰無頒也武夫視酒<lb/>
食爲重事弗頒則必思其所以事帥之義乃因事而教<lb/>
<pb n="KR4d0025_SBCK_040-5b"/>
也公曰若從先生言而不來則不聞矣其喜聞義如此<lb/>
<hi>程氏遺書</hi>
徽宗即位之𥘉欽聖皇太后同聽政忠宣公自永州先<lb/>
以光禄卿分司南京鄧州居住盖二聖欲用公矣遣中<lb/>
使至永州賜茶藥宻諭曰皇帝與太皇太后甚知相公<lb/>
在先朝言事忠直今虗位以待相公不知目疾如何用<lb/>
何人醫治只爲左右有不是當人阻隔相公公頓首謝<lb/>
又曰太后問相公官家即位行事如何天下人何說公<lb/>
曰老臣與逺方之人惟知鼓舞聖德又曰天下有不便<lb/>
事但奏來公曰敢不奉詔又曰鄧州且去否公曰巳出<lb/>
望外如歸鄉里又曰離闕下日二聖再三言太后在宫<lb/>
中皇帝在藩邸甚知相公是直臣公感泣不巳俄復觀<lb/>
<pb n="KR4d0025_SBCK_040-6a"/>
文殿大學士中太一宮使召赴闕供職而公病詔書有<lb/>
云豈惟尊德尚齒昭示寵優之光庶幾鯁論嘉謀日聞<lb/>
忠吿之語公捧詔泣曰上果用我矣目明全失風痺不<lb/>
随恩重命輕死有餘責上又遣中使賜銀合茶藥促公<lb/>
入覲仍宣渇見之意公曰老臣命薄虚蒙聖眷乞歸穎<lb/>
昌飬疾上不得巳許之每見輔臣問安否乃曰范純仁<lb/>
得一識靣足矣公復告老不允詔至公巳薨矣上與皇<lb/>
太后震悼出涕<hi>邵氏聞見録</hi>
元祐元年呂大防范純仁言故御史中丞呂誨忠於先<lb/>
朝極陳讜論致忤時宰譴死外藩今其家貧甚諸子仕<lb/>
於常調請優加贈典録用諸子之才者以旌名臣之後<lb/>
詔誨特贈通議大夫男由庚與堂除合入差遣<hi>長編</hi>
<pb n="KR4d0025_SBCK_040-6b"/>
元祐元年詔著作郎范祖禹宣德郎㳺師雄朝請郎朱<lb/>
勃並令中書省記姓名以同知樞宻院事范純仁薦故<lb/>
也<hi>實録</hi>
元祐八年八月丁卯呂大防范純仁蘇轍鄭雍韓忠彦<lb/>
劉奉世入崇慶殿後閣問太皇太后聖體太皇太后諭<lb/>
大防等曰今疾勢有加與相公等必不相見且善輔佐<lb/>
官家爲朝廷社稷𥘉大防等欲退太皇太后獨留純仁<lb/>
意欲有所属也上令大防巳下皆住太皇太后曰老身<lb/>
受神宗顧託同官家御殿聽㫁公事試言九年之間曾<lb/>
施私恩與高氏否大防對曰陛下以至公御天下何嘗<lb/>
以私㤙及外家太皇太后曰固然只爲至公一兒一女<lb/>
病且死皆不得見言訖泣下大防曰近聞聖體向安乞<lb/>
<pb n="KR4d0025_SBCK_040-7a"/>
稍寛聖慮服藥太皇太后曰不然政欲對官家說破老<lb/>
身没後多有調戲官家者宜勿聽公等亦宜早求退令<lb/>
官家别用一畨人乃呼左右曰曾賜岀社飯否因謂大<lb/>
防曰公等各去喫一匙社飯明年時思量老身也<hi>長編</hi>
忠宣公謫居永州客至必見之對設两榻多自稱老病<lb/>
不能久坐徑就枕亦授客一枕便與對卧數語之外徃<lb/>
徃鼻息如雷客待其覺有至終日不得交一談者<hi>能改齋漫</hi>
<hi>録</hi>
元祐元年蘇轍言今日廟堂之上司馬光未出只有呂<lb/>
公著一人忠朴可倚其餘皆姦邪備位者也伏望聖慈<lb/>
早進范純仁庻得賢者在位同心一德以輔聖政<hi>實録</hi>
忠宣晚年益以天下自任尤留意人才或問其所儲蓄<lb/>
<pb n="KR4d0025_SBCK_040-7b"/>
人才可爲今日用者荅曰陳瓘又問其次日陳瓘自好<lb/>
也言瓘可以獨當天下之重也宣和末人憂大厦之將<lb/>
傾或問㳺酢以濟世之人酢曰陳了翁其人也劉安世<lb/>
亦甞因瓘病勉以醫藥自輔云天下將有頼於公當加<lb/>
保飬以待用也<hi>長編</hi>
范忠宣公再入相子正平博學能文行義甚高竟死選<lb/>
調朱勝非云二府表則之地不阿其親<lb/>
公在相凡薦引人才必以天下公議所薦士未嘗知公<lb/>
未嘗示恩意於人<hi>夲傳</hi>
左正言朱光庭奏臣嘗論奸邪則指蔡確章惇韓縝爲<lb/>
之先論忠賢則以司馬光范純仁韓維爲之先去姦邪<lb/>
任忠賢唯先者爲急蔡確旣去乞以司馬光補其闕韓<lb/>
<pb n="KR4d0025_SBCK_040-8a"/>
縝旣去乞以范純仁補其闕章惇旣去乞以韓維補其<lb/>
闕盖此天下大任唯天下大賢可以當之非張璪巳下<lb/>
備位之臣所堪任也<hi>朱公掞集</hi>
公元豐八年爲左諫議大夫司馬光以公親嫌爲言惇<lb/>
曰臺諫所以紏繩執政之不法故事執政初除親戚及<lb/>
所舉之人見爲臺諌官者皆徙他官今皇帝幼冲太皇<lb/>
太后同聽萬機當動循故事不可違祖宗法光曰純仁<lb/>
祖禹作諫官誠協衆望不可以臣故防賢者進臣寜避<lb/>
位<hi>九朝通畧</hi>
紹聖元年夏四月范純仁充觀文殿大學士知頴昌府<lb/>
上親臨政言者爭論垂簾時公乞依明道二年故事下<lb/>
詔禁約并録以進不從公數稱疾求罷最後出居慈孝<lb/>
<pb n="KR4d0025_SBCK_040-8b"/>
寺再録詔以進且言今妄爲詆訐者旣多陛下從之則<lb/>
妨聖孝懲之則恐不忍不若以詔禁約庶得兩便訖不<lb/>
從純仁固求罷而有是命<hi>通鑑</hi>
東都曹生言范右丞旣貴接親舊情禮如故他亦不改<lb/>
世未有也然體靣肥白潔澤豈其胸中亦以爲樂耶<hi>談叢</hi>
元豐八年十月韓維言今聞巳召知慶州范純仁純仁<lb/>
父子世爲帥臣熟知虜情邊事伏望聖慈更促純仁入<lb/>
朝面賜詢問庶爲詳審十一月癸亥以京東轉運使范<lb/>
純粹知慶州代其兄純仁也<hi>長編</hi>
司馬朴丞相光之兄里之孫也少䘮母育于外祖范忠<lb/>
宣公紹聖初黨議起父宏坐中書論辯得罪忠宣亦坐<lb/>
救黨人責永州目疾失明客至必令朴導以見時方七<lb/>
<pb n="KR4d0025_SBCK_040-9a"/>
歳進揖應對如成人客皆驚歎以公遺恩𥙷官後死節<lb/>
於靖康之變<hi>事畧</hi>
右丞純禮在政府宦者閻守忠恃寵勢傾廊廟一日至<lb/>
堂宣諭辭意甚傲諸公拱手而巳右丞作色叱曰老奴<lb/>
何敢爾守忠退歩連應曰守忠不敢在堂諸公皆爲寒<lb/>
心曰范君必不乆居此矣右丞盖自如也未巳虜使至<lb/>
選右丞舘伴虜使忽自中批出范某言犯御辭落職知<lb/>
許㝷乞宮祠去<hi>名臣傳</hi>
元符三年秋巳亥范純禮爲龍圖閣直學士知開封府<lb/>
先是吳居厚尹京專任察視以刻深爲治純禮一切寛<lb/>
之或以爲言純禮曰寛猛相濟聖人之訓今處深刻之<lb/>
後若益以猛是以火濟火也方務去前政之苛猶慮未<lb/>
<pb n="KR4d0025_SBCK_040-9b"/>
盡何寛之患耶<lb/>
元符三年夏四月是日曾布再對因言自蔡京復留中<lb/>
外人情無不惶惑及黜劉極收用葉濤范純禮王右軰<lb/>
人情方少安<hi>長編</hi>
純禮以光禄卿召遷刑部侍郎給事中凡所封駁正名<lb/>
分紀綱皆國體之大者起居舎人張來先在病告中書<lb/>
省録黃不候叅假令供職純禮批勑謂來旣能供職豈<lb/>
不能朝見壊禮亂法所不當爲一時爲之聳動<hi>東都事畧</hi>
公拜尚書右丞侍御史陳次升乞除罷言者並自内批<lb/>
不由三省進擬右相曾布力爭不能得乞降黜純禮徐<lb/>
進曰次升所陳不過防執政引用親黨及罷黜不附巳<lb/>
者耳言之者無罪聞之者足以戒何用深責之也<hi>夲傳</hi>
<pb n="KR4d0025_SBCK_040-10a"/>
呂惠卿告老徽宗以問執政執政請許之純禮謂惠卿<lb/>
前在二府位節鉞豈不存朝廷體貌雖其人不足留所<lb/>
重者國體也<hi>本傳</hi>
户部侍郎寳文閣待制范純粹知延安府先是樞宻院<lb/>
聞趙卨死韓忠彦與王巖叟議所以代卨者惟純粹可<lb/>
及都堂聚議呂大防亦以爲莫如純粹他日樞宻院又<lb/>
言差純粹極當乞以恩意慰遣都堂又召純粹靣諭純<lb/>
粹猶不受命三省樞宻院言朝廷㤙意如此若固辭免<lb/>
朝廷何以使人欲限五日朝辭如不行則須與行遣純<lb/>
粹乞八月初赴任從之大防又曰延安雖去終恐心不<lb/>
安萬一厥母道病卒不如易之岩叟又與忠彦論不可<lb/>
易之理謂同列日塞上數十萬生靈性命繫一主帥惻<lb/>
<pb n="KR4d0025_SBCK_040-10b"/>
隱此一人不若惻隱及數十萬人也<lb/>
大觀中又有虞仙姑者年八十餘狀貌如少艾行大洞<lb/>
法一日徽廟誦大洞經舉首見有仙官侍立者蔡京嘗<lb/>
具飯招仙姑見大猫指而問京曰識之否此章惇也意<lb/>
以諷京京大不樂徽宗又嘗問仙姑致太平之期荅曰<lb/>
當用賢臣上曰賢人謂誰荅曰范純粹也上以語京京<lb/>
曰此元祐臣僚使之遂逐於是士大夫爭言虞仙姑亦<lb/>
入元祐黨矣<hi>澠水燕談</hi>
純粹元豐末爲陜西轉運判官當五路大舉後財用匱<lb/>
乏屢請於朝吳樞宻居厚時爲京東轉運使方以治鐡<lb/>
鼓鑄有寵即上羡餘三百萬緡以佐關輔神宗遂以賜<lb/>
范純粹得報愀然謂其属曰吾部雖窘豈忍受此膏血<lb/>
<pb n="KR4d0025_SBCK_040-11a"/>
之餘耶力辤訖不納<hi>石林燕語</hi>
章惇貶安置潭州上諭三省言惇之惡曾布方對范純<lb/>
禮曰惇如丁謂不爲過詞色甚厲布曰如此即須過海<lb/>
上大笑曰只教這下遂以雷州司戸處之<lb/>
純粹知慶州時夏人不庭純粹謂諸路策應舊制也自<lb/>
徐禧罷策應若虜兵大舉一路攻圍力有不勝而鄰路<lb/>
拱手坐觀其不抜者幸尓謂宜脩明戰守救援之法朝<lb/>
廷是之<hi>本傳</hi>
元祐中神宗問罪夏人取其安强葭蘆浮圗朱脂四寨<lb/>
又取蘭州至是議分畫疆界趙卨在延州純粹在慶州<lb/>
以爲得之無益於中國純粹請以虜所䧟官吏丁夫歸<lb/>
朝廷以所削之地給賜之於是還以四砦而夏人服<hi>東都</hi>
<pb n="KR4d0025_SBCK_040-11b"/>
<hi>事畧</hi>
純粹聰明下不能欺在京東時㑹蘇軾自登州召還與<lb/>
軾同建募役之議軾謂純粹講此事尤爲精詳侍郎爲<lb/>
帥端重有體間諜明功罪當恩威兼用邊人畏服焉<hi>本傳</hi>
高遵𥙿攻靈州與劉昌祚爭功欲以軍法斬昌祚昌祚<lb/>
憤恚成疾轉運判官范純粹謂遵𥙿曰两軍不叶恐有<lb/>
他變力勸遵𥙿詣昌祚營問疾以和觧之遵𥙿不從後<lb/>
果敗<hi>長編</hi>
言行拾遺事録卷第四<lb/>
</p>
<p>
</p>
  </div>
</body>
</text>
</TEI>
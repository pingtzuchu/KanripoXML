<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_031-1a"/>
范文正公政府奏議上<lb/>
　　　　　　　　　　　　　後學時兆文校正<lb/>
　　　　　　　　　　　　　後學黄姬水校正<lb/>
　　　　　　　　　　　　　後學李鳯翔校正<lb/>
　　　　　　　　　　　　　十五世孫啓乂同校<lb/>
　　　　　　　　　　　　　十六世孫惟元同校<lb/>
　治體<lb/>
　　　　荅手詔條陳十事<lb/>
伏奉手詔今來用韓琦范仲淹富弼皆是中外人望不<lb/>
次㧞擢韓琦暫徃陜西范仲淹富弼皆在兩地所宜盡<lb/>
心爲國家諸事建明不得顧避兼章得象等同心憂國<lb/>
足得商量如有當世急務可以施行者並須條列聞奏<lb/>
<pb n="KR4d0025_SBCK_031-1b"/>
副朕㧞擢之意者臣智不逮人術不通古豈足以奉大<lb/>
對然臣蒙陛下不次之擢預聞政事又詔意丁寜臣戰<lb/>
汗惶怖曾不獲讓臣聞歷代之政乆皆有弊弊而不救<lb/>
禍亂必生何哉綱紀寖墮制度日削恩賞不節賦歛無<lb/>
度人情慘怨天禍暴起惟堯舜能通其變使民不倦易<lb/>
曰窮則變變則通通則久此言天下之理有所窮塞則<lb/>
思變通之道旣能變通則成長久之業我國家革五代<lb/>
之亂富有四海垂八十年綱紀制度日削月侵官壅于<lb/>
下民困于外夷狄驕盛㓂盗横熾不可不更張以救之<lb/>
然則欲正其末必端其本欲清其流必澄其源臣敢約<lb/>
前代帝王之道求今朝祖宗之烈采其可行者條奏願<lb/>
陛下順天下之心力行此事庶幾法制有立綱紀再振<lb/>
<pb n="KR4d0025_SBCK_031-2a"/>
則宗社靈長天下蒙福一曰眀黜陟臣觀書曰三載考<lb/>
績三考黜陟幽明然則堯舜之朝建官至少尚乃九載<lb/>
一遷必求成績而天下大化百世之後仰爲帝範我祖<lb/>
宗朝文武百官皆無磨勘之例惟政能可旌者擢以不<lb/>
次無所稱者至老不遷故人人自勵以求績效今文資<lb/>
三年一遷武職五年一遷謂之磨勘不限内外不問勞<lb/>
逸賢不肖並進此豈堯舜黜陟幽明之意耶假如庶僚<lb/>
中有一賢於衆者理一郡縣領一務局思興利去害而<lb/>
有爲也衆皆指爲生事必嫉之沮之非之笑之稍有差<lb/>
失隨而擠䧟故不肖者素餐尸禄安然而莫有爲也雖<lb/>
愚暗鄙猥人莫齒之而三年一遷坐至卿監丞郎者歷<lb/>
歷皆是誰肯爲陛下興公家之利救生民之病去政事<lb/>
<pb n="KR4d0025_SBCK_031-2b"/>
之弊葺紀綱之壞哉利而不興則國虚病而不救則民<lb/>
怨弊而不去則小人得志壞而不葺則王者失賢不肖<lb/>
混淆請託僥倖遷易不巳中外苟且百事廢墮生民久<lb/>
其危耶至若在京百司金穀浩瀚權勢子弟長爲占據<lb/>
苦群盗漸起勞陛下旰<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之憂者豈非官失其正而致<lb/>
有虚食廪禄待闕一二年者曁臨事局挾以勢力豈肯<lb/>
恪恭其職使祖宗根本之地綱紀日隳故在京官司有<lb/>
一貟闕則爭奪者數人其外任京朝官則有私居待闕<lb/>
動踰歲時徃徃到職之初便該磨勘一無勤效例蒙遷<lb/>
改此則人人因循不復奮勵之由也臣請特降詔書今<lb/>
後兩地臣僚有大功大善則特加爵命無大功大善更<lb/>
不非時進秩其理狀尋常而岀者祇守本官不得更帶<lb/>
<pb n="KR4d0025_SBCK_031-3a"/>
美職應京朝官在臺省館閣職任及在審刑大理寺開<lb/>
封府兩赤縣國子監諸王府并因保舉及選差監在京<lb/>
重難庫務者並須在任三周年卽與磨勘若因陳乞并<lb/>
於中書審官院願在京差遣者與保舉選差不同並須<lb/>
勾當通計及五周年方得磨勘如此則權勢子弟肯就<lb/>
外任各知艱難亦有俊明之人因此樹立可以進用如<lb/>
今日巳前受在京差遣已勾當者且依舊日年限磨勘<lb/>
其未曾交割勾當却求外任者並聽其外任在京朝官<lb/>
到職勾當及三年者與磨勘内前任勾當年月日及公<lb/>
程日限并非因陳乞而移任在道月日及陞朝官在京<lb/>
朝請月日並令通計其遠官近地勞逸不同并在假待<lb/>
闕及公程外住滯或因公事非時移替在道月日委有<lb/>
<pb n="KR4d0025_SBCK_031-3b"/>
司别行定奪聞奏如任内有私罪并公罪徒以上者至<lb/>
該磨勘日具情理輕重别取進止其庶寮中有高才異<lb/>
行多所薦論或異畧嘉謀爲上信納者自有特恩改遷<lb/>
非磨勘之可滯也又外任善政著聞有補風化或累訟<lb/>
之獄能辨冤沈或五次推勘人無翻訟或勸課農桑大<lb/>
獲美利或京城庫務能革大弊惜費鉅萬者仰本轄保<lb/>
明聞奏下尚書省集議爲衆所許則列狀上聞並與改<lb/>
官不隔磨勘或有異同各以所執取㫖出於聖斷仍請<lb/>
詔下審官院流内銓尚書考功應京朝官選人逐任得<lb/>
替明具較定考績結罪聞奏内有事狀猥濫并老疾愚<lb/>
昧之人不堪理民者别取進止巳上磨勘考績條件該<lb/>
說不盡者有司比類上聞如此則因循者拘考績之限<lb/>
<pb n="KR4d0025_SBCK_031-4a"/>
特達者加不次之賞然後天下公家之利必興生民之<lb/>
病必救政事之弊必去綱紀之壊必葺人人自勸天下<lb/>
興治則前王之業祖宗之權復振於陛下之手矣其武<lb/>
臣磨勘年限委樞密院比附文資定奪聞奏二曰抑僥<lb/>
倖臣聞先王賞延于世諸侯有世子襲國公卿以德而<lb/>
任有襲爵者春秋譏之及漢之公卿有封爵而殁立一<lb/>
子爲後者未聞餘子皆有爵命其次寵待大臣賜一子<lb/>
官者有之未聞每歲有自薦其子弟者祖宗之朝亦不<lb/>
過此自眞宗皇帝以太平之樂與臣下共慶恩意漸廣<lb/>
大兩省至知雜御史以上每遇南郊并聖節各奏子充<lb/>
京官少卿監奏一子充試銜其正郎帶職貟外郎并諸<lb/>
路提點刑獄以上差遣者每遇南郊奏一子充齋郎其<lb/>
<pb n="KR4d0025_SBCK_031-4b"/>
大兩省等官旣奏得子充京官明異於庶僚大示區别<lb/>
復更每歲奏薦積成冗官假有任學士以上官經二十<lb/>
年者則一家兄弟子孫出京官二十人仍接次陞朝此<lb/>
濫進之極也今百姓貧困冗官至多授任旣輕政事不<lb/>
舉俸禄旣廣刻剥不暇審官院常患充塞無闕可𥙷臣<lb/>
請特降詔書今後兩府并兩省官等遇大禮許奏一子<lb/>
充京官如奏弟姪骨肉卽與試銜外每年聖節更不得<lb/>
陳乞如别有勲勞著聞于外非時賜一子官者繫自聖<lb/>
恩其轉運使及邉任文臣初除授後合奏得子弟身事<lb/>
者並候到任二年無遺闕方許陳乞如二年内非次移<lb/>
改者即許通計三年陳乞三司副使知雜御史少卿監<lb/>
以上並同兩省遇大禮各奏薦子孫其正郞帶館職貟<lb/>
<pb n="KR4d0025_SBCK_031-5a"/>
外郞并省府推判官外任提點刑獄以上遇大禮合該<lb/>
奏薦子孫者須是在任及二周年方得陳乞巳上有該<lb/>
說不盡者委有司比類聞奏如此則内外朝臣各務久<lb/>
於其職不爲苟且之政兼抑躁動之心亦免子弟充塞<lb/>
銓曹與孤寒爭路輕忽郡縣使生民受弊其武臣入邊<lb/>
上差遣并大禮合奏薦子弟者乞下樞密院詳定比類<lb/>
聞奏又國家開文館延天下英才使之直祕庭覽群書<lb/>
以待顧問以養器業爲大用之備今乃登進士高等者<lb/>
一任纔罷不以能否例得召試而補之兩府兩省子弟<lb/>
親戚不以賢不肖輒自陳乞館閣職事者亦得進𥙷太<lb/>
宗皇帝建崇文院祕閣自書碑文重天下賢才也陛下<lb/>
當思祖宗之意不宜甚輕之臣請特降詔書今後進士<lb/>
<pb n="KR4d0025_SBCK_031-5b"/>
三人内及等者一任囘日許進于教化經術文字十軸<lb/>
下兩制看詳作五等品第中第一第二等者即賜召試<lb/>
試又優等卽補館閣職事兩府兩省子弟並不得陳乞<lb/>
館閣職事及讀書之類御史臺畫時彈劾并諫院論奏<lb/>
如館閣闕人卽委兩地舉文有古道才堪大用之士進<lb/>
名同舉并兩制列署表章仍上殿稱薦以充其職如此<lb/>
則館閣職事更不輕授足以起朝廷之風采紹祖宗之<lb/>
本意副陛下愼選矣三曰精貢舉臣謹按周禮卿大夫<lb/>
之職各教其所治三年一大比考其德行道藝乃獻賢<lb/>
能之書于王<hi>賢爲有德行能爲有道藝</hi>王再拜受之登于天府<hi>天府太廟</hi>
<hi>之寳藏也</hi>蓋言王者舉賢能所以上安宗社故拜受其名藏<lb/>
于廟中以重其事也卿大夫之職廢旣久矣今諸道學<lb/>
<pb n="KR4d0025_SBCK_031-6a"/>
校如得明師尚可教人六經傳治國治人之道而國家<lb/>
乃專以辭賦取進士以墨義取諸科士皆捨大方而趍<lb/>
小道雖濟濟盈庭求有才有識者十無一二况天下危<lb/>
困乏人如此將何以救在乎教以經濟之業取以經濟<lb/>
之才庶可救其不逮或謂救弊之術無乃後時臣謂四<lb/>
海尚完朝謀而夕行庶乎可濟安得晏然不救坐俟其<lb/>
亂哉臣請諸路州郡有學校處奏舉通經有道之士專<lb/>
於教授務在興行其取士之科即依賈昌朝等起請進<lb/>
士先䇿論而後詩賦諸科墨義之外更通經㫖使人不<lb/>
專辭藻必明理道則天下講學必興浮薄知勸㝡爲至<lb/>
要内歐陽修蔡襄更乞逐場去留貴文卷少而考校精<lb/>
臣謂盡令逐場去留則恐舊人扞挌不能創習䇿論亦<lb/>
<pb n="KR4d0025_SBCK_031-6b"/>
不能旋通經㫖皆憂棄遺别無進路臣請進士舊人三<lb/>
舉以上者先䇿論而後詩賦許將三場文卷通考互取<lb/>
其長兩舉初舉者皆是少年足以進學請逐場去留諸<lb/>
科中有通經㫖者至終場别問經㫖十道如不能命辭<lb/>
而對則於知舉官貟前講說七通者爲合格不㑹經㫖<lb/>
者三舉巳上即逐場所對墨義依自來通粗施行兩舉<lb/>
初舉者至於終場日須八通者爲合格又外郡解發進<lb/>
士諸科人本鄉舉里選之式必先考其履行然後取以<lb/>
藝業今乃不求履行惟以詞藻墨義取之加用封彌不<lb/>
見姓字實非鄉里舉選之本意也又南省考試舉人一<lb/>
場試詩賦一場試䇿人皆精意盡其所能復考校日久<lb/>
實少舛謬及御試之日詩賦文論共爲一場旣聲病所<lb/>
<pb n="KR4d0025_SBCK_031-7a"/>
拘意思不遠或音韻中一字有差雖生平苦辛即時擯<lb/>
逐如音韻不失雖末學淺近俯拾科級旣鄉舉之處不<lb/>
考履行又御試之日更拘聲病以此士之進退多言命<lb/>
運而不言行業明君在上固當使人以行業而進而乃<lb/>
言命運者是善惡不辨而歸諸天也豈國家之美事哉<lb/>
臣請重定外郡發解條約須是履行無惡藝業及等者<lb/>
方得解薦更不封彌試卷其南省考試之人巳經本鄉<lb/>
詢考履行却須封彌試卷精考藝業定奪等第進入御<lb/>
前選官覆考重定等第訖然後開看南省所定等第内<lb/>
合同姓名偶有高下者更不移改若等第不同者人數<lb/>
必少却加封彌更宣兩第參校然後御前放榜此爲至<lb/>
當在三人巳上卽於高等人中選擇聖意宣放其考校<lb/>
<pb n="KR4d0025_SBCK_031-7b"/>
進士以䇿論高詞賦次者爲優等䇿論平詞賦優者爲<lb/>
次等諸科經㫖通者爲優等墨義通者爲次等巳上進<lb/>
士諸科並以優等及第者放選注官次等及第者守本<lb/>
科選限自唐以來及第人皆守選限國家以收復諸國<lb/>
郡邑乏官其新及第人權與放選注官今來選人壅塞<lb/>
宜有改革又足以勸學使其知聖人治身之道則國家<lb/>
得人百姓受賜四曰擇官長臣聞先王建侯以共理天<lb/>
下今之刺史縣令卽古之諸侯一方舒慘百姓休戚實<lb/>
繫其人故歷代盛明之時必重此任今乃不問賢愚不<lb/>
較能否累以資考陞爲方面懦弱者不能檢吏得以蠧<lb/>
民強幹者惟是近名率多害物邦國之本由此凋殘朝<lb/>
廷雖至憂勤天下何以蘇息其轉運使并提點刑獄按<lb/>
<pb n="KR4d0025_SBCK_031-8a"/>
察列城當得賢於衆者臣請特降詔書委中書樞密院<lb/>
且各選轉運使提點刑獄共十人大藩知州十人委兩<lb/>
制共舉知州十人三司副使判官同舉知州五人御史<lb/>
臺中丞知雜三院共舉知州五人開封知府推官共舉<lb/>
知州五人逐路轉運使提點刑獄各同舉知州五人知<lb/>
縣縣令共十人逐州知州通判同舉知縣縣令共二人<lb/>
得前件所舉之人舉主多者先次差補仍指揮審官院<lb/>
流内銓今日以後所差知州知縣縣令並具合入人歷<lb/>
任功過舉主人數聞奏委中書看詳委得允當然後引<lb/>
對如此舉擇則諸道官吏庶幾得人爲陛下愛惜百姓<lb/>
均其徭役寛於賦斂各獲安寧不召禍亂天下幸甚五<lb/>
曰均公田臣聞易曰天地養萬物聖人養賢以及萬民<lb/>
<pb n="KR4d0025_SBCK_031-8b"/>
此言聖人養民之時必先養賢養賢之方必先厚禄厚<lb/>
禄然後可以責廉隅安職業也皇朝之初承五代亂離<lb/>
之後民庶凋弊時物至賤曁諸國收復天下郡縣之官<lb/>
少人除補至有經五七年不替罷者或纔罷去便入見<lb/>
闕當物價至賤之時俸禄不輟士人之家無不自足咸<lb/>
平巳後民庶漸繁時物遂貴入仕門多得官者衆至有<lb/>
得替守選一二年又授官代闕一二年者在天下物貴<lb/>
之後而俸禄不繼士人家鮮不窮窘男不得婚女不得<lb/>
嫁喪不得葬者比比有之復於守選待闕之日衣食不<lb/>
足貸債以苟朝夕到官之後必來見逼至有冐法受贓<lb/>
賖舉度日或不耻賈販與民爭利旣非負罪之人不守<lb/>
名節吏有姦贓而不敢發民有豪猾而不敢制姦吏豪<lb/>
<pb n="KR4d0025_SBCK_031-9a"/>
民得以侵暴於是貧弱百姓理不得直冤不待訴徭役<lb/>
不均刑罰不正比屋受弊無可奈何由乎制禄之方有<lb/>
所未至眞宗皇帝思深慮遠復前代職田之制使中常<lb/>
之士自可守節婚嫁以時喪葬以禮皆國恩也能守節<lb/>
者始可制姦贓之吏鎮豪猾之人法乃不私民則無枉<lb/>
近日屢有臣僚乞罷職田以其有不均之謗有侵民之<lb/>
害臣謂職田本欲養賢縁而侵民者有矣比之衣食不<lb/>
足壞其名節不能奉法以直爲枉以枉爲直衆怨思亂<lb/>
而天下受弊豈止職田之害耶又自古常患百官重内<lb/>
而輕外窘外官月俸尤更豐足簿尉俸錢尚二十貫今<lb/>
窘於財用未暇增復臣請兩地同議外官職田有不均<lb/>
者均之有未給者給之使其衣食得足婚嫁喪葬之禮<lb/>
<pb n="KR4d0025_SBCK_031-9b"/>
不廢然後可以責其廉節督其善政有不法者可廢可<lb/>
誅且使英俊之流樂於爲郡爲邑之任則百姓受賜又<lb/>
將來陞擢多得曾經郡縣之人深悉民隱亦致化之本<lb/>
也惟聖慈深察天下幸甚六曰厚農桑臣觀書曰德惟<lb/>
善政政在養民此言聖人之德惟在善政善政之要惟<lb/>
在養民養民之政必先務農農政旣修則衣食足衣食<lb/>
足則愛膚體愛膚體則畏刑罰畏刑罰則㓂盗自息禍<lb/>
亂不興是聖人之德發於善政天下之化起於農畆故<lb/>
詩有七月之篇陳王業也今國家不務農桑粟帛常貴<lb/>
江浙諸路歲糴米二百萬石其所糴之價與輦連之費<lb/>
每歲共用錢三百餘萬貫文又貧弱之民困于賦歛歲<lb/>
伐桑棗鬻而爲薪勸課之方有名無實故粟帛常貴府<lb/>
<pb n="KR4d0025_SBCK_031-10a"/>
庫日虚此而不謀將何以濟臣於天下農利之中粗舉<lb/>
二三以言之且如五代群雄爭覇之時本國歲飢則乞<lb/>
糴於隣國故各興農利自至豐足江南應有圩田每一<lb/>
圩方數十里如大城中有河渠外有門閘旱則開閘引<lb/>
江水之利潦則閉閘拒江水之害旱澇不及爲農美利<lb/>
又浙西地卑常苦水沴雖有溝河可以通海惟時開導<lb/>
則潮泥不得而堙之雖有堤塘可以禦患惟時修固則<lb/>
無摧壞臣知蘇州日點檢簿書一州之田係出稅者三<lb/>
萬四千頃中稔之利每畆得米二石至三石計出米七<lb/>
百餘萬石東南毎歲上供之數六百萬石乃一州所出<lb/>
臣詢訪高年則云曩時兩浙未歸朝廷蘇州有營田軍<lb/>
四都共七八千人專爲田事導河築堤以減水患于時<lb/>
<pb n="KR4d0025_SBCK_031-10b"/>
民間錢五十文糴白米一石自皇朝一統江南不稔則<lb/>
取之浙右浙右不稔則取之淮南故慢於農政不復修<lb/>
舉江南圩田浙西河塘太半隳廢失東南之大利今江<lb/>
浙之米石不下六七百文足至一貫文者比於當時其<lb/>
貴十倍而民不得不困國不得不虚矣又京東西路有<lb/>
卑濕積潦之地早年國家特令開決之後水旱大減今<lb/>
罷役數年漸巳湮塞復將爲患臣請每歲之秋降勑下<lb/>
諸路轉運司令轄下州軍吏民各言農桑之間可興之<lb/>
利可去之害或合開河渠或築堤堰陂塘之類並委本<lb/>
州軍選官計定工料每歲於二月間興役半月而罷仍<lb/>
具功績聞奏如此不絕數年之間農利大興下少飢歲<lb/>
上無貴糴則東南歲糴輦運之費大可減省其勸課之<lb/>
<pb n="KR4d0025_SBCK_031-11a"/>
法宜選官討論古制取其簡約易從之術頒賜諸路轉<lb/>
運使及面賜一本付新授知州知縣縣令等此養民之<lb/>
政富國之本也七曰修武備臣聞古者天子六軍以寜<lb/>
邦國唐初京師置十六將軍官属亦六軍之義也諸道<lb/>
則開折衝果毅府五百七十四以儲兵伍毎歲三時耕<lb/>
稼一時習武自貞觀至于開元百三十年戎臣兵伍無<lb/>
一逆亂至開元末聽匪人之言遂罷府兵唐衰兵伍皆<lb/>
市井之徒無禮義之教無忠信之心驕蹇凶逆至于喪<lb/>
亡我祖宗以來罷諸侯權聚兵京師衣糧賞賜豐足經<lb/>
八十年矣雖已困生靈虚府庫而難於改作者所以重<lb/>
京師也今西北強梗邊備未足京師衞兵多遠戍或有<lb/>
倉卒輦轂無備此大可憂也遠戍者防邊陲之患或緩<lb/>
<pb n="KR4d0025_SBCK_031-11b"/>
急抽還則外禦不嚴戎狄進奔便可直趍關輔新招者<lb/>
聚市井之輩而輕囂易動或財力一屈請給不充則必<lb/>
散爲群盗今生民巳困無可誅求或連年凶飢將何以<lb/>
濟膽軍之䇿可不預圖若因循過時臣恐急難之際宗<lb/>
社可憂臣請密委兩地以京畿見在軍馬同議有無闕<lb/>
數如六軍未整須議置兵則請約唐之法先於畿内并<lb/>
近輔州府召募強壯之人充京畿衞士得五萬人以助<lb/>
正兵足爲强盛使三時務農大省給贍之費一時教戰<lb/>
自可防虞外患其召募之法并將校次第並先密切定<lb/>
奪聞奏此實强兵節財之要也候京畿近輔召募衛兵<lb/>
巳成次第然後諸道效此漸可施行聖慈留意八曰減<lb/>
徭役臣聞漢光武建武六年六月詔曰夫張官置吏所<lb/>
<pb n="KR4d0025_SBCK_031-12a"/>
以爲人也今戸口耗少而縣官吏職所置尚繁令司隷<lb/>
州牧各實所部二府於是條奏并省四百餘縣天下至<lb/>
治臣又觀西京圖經唐㑹昌中河南府有戶一十九萬<lb/>
四千七百餘戶置二十縣今河南府主客戶七萬五千<lb/>
九百餘戶仍置一十九縣<hi>主戶五萬七百客戶二萬五千二百</hi>鞏縣七百<lb/>
戸偃師一千一百戶逐縣三等而堪役者不過百家而<lb/>
所供役人不下二百數新舊循環非鰥寡孤獨不能無<lb/>
役西洛之民㝡爲窮困臣請依後漢故事遣使先徃西<lb/>
京併省諸邑爲十縣其所廢之邑並改爲鎭令本路舉<lb/>
文資一員董榷酤關征之利兼人烟公事所廢公人除<lb/>
歸農外有願居公門者送所存之邑其所在邑中役人<lb/>
却可減省歸農則兩不失所候西京併省稍成倫序則<lb/>
<pb n="KR4d0025_SBCK_031-12b"/>
行於大名府然後遣使諸道依此施行仍先指揮諸道<lb/>
防團州巳下有使州兩院者皆爲一院公人願去者各<lb/>
放歸農職官㕔可給本城兵士七人至十人替人力歸<lb/>
農其鄉村耆保地里近者亦令併合能併一保耆管亦<lb/>
減役十餘戸但少徭役人自耕作可期富庶九曰覃恩<lb/>
信臣竊覩國家三年一郊天子齋戒衮冕謁見宗廟乃<lb/>
祀上帝大禮旣成還御端門肆赦天下曰赦書日行五<lb/>
百里敢以赦前事言者以其罪罪之欲其王澤及物之<lb/>
速也如此今大赦每降天下歡呼一兩月間錢榖司存<lb/>
督責如舊桎梏老㓜籍没家産至于寛賦歛減徭役存<lb/>
恤孤貧振舉滯淹之事未甞施行使天子及民之意盡<lb/>
成空言有負聖心損傷和氣臣請特降詔書今後赦書<lb/>
<pb n="KR4d0025_SBCK_031-13a"/>
内宣布恩澤有所施行而三司轉運司州縣不切遵禀<lb/>
者並從違制徒二年斷情重者當行刺配應天禧年以<lb/>
前天下欠負不問有無侵欺盗用並與除放違者仰御<lb/>
史臺提點刑獄司常切覺察紏劾無令壅遏臣又聞易<lb/>
曰先王以省方觀民設教故有巡狩之禮察諸侯善惡<lb/>
觀風俗厚薄此聖人順動之意今巡狩之禮不可復行<lb/>
民隱無窮天聽甚遠臣請降詔中書今後每遇南郊赦<lb/>
後精選臣僚徃諸路安撫察官吏能否求百姓疾苦使<lb/>
赦書中及民之事一一施行天下百姓莫不幸甚十曰<lb/>
重命令臣聞書曰愼乃岀令令出惟行凖律文諸被制<lb/>
書有所施行而違者徒二年失錯者杖一百又監臨主<lb/>
司受財而枉法者十五疋絞蓋先王重其法令使無敢<lb/>
<pb n="KR4d0025_SBCK_031-13b"/>
動摇將以行天下之政也今覩國家每降宣勑條貫煩<lb/>
而無信輕而弗禀上失其威下受其弊蓋由朝廷采百<lb/>
官起請率爾頒行旣昧經常卽時更改此煩而無信之<lb/>
驗矣又海行條貫雖是故違皆從失坐全乖律意致壞<lb/>
大法此輕而弗禀之甚矣臣請特降詔書今後百官起<lb/>
請條貫令中書樞密院看詳㑹議必可經久方得施行<lb/>
如事干刑名者更於審刑大理寺勾明㑹法律官貟參<lb/>
詳起請之詞删去䌓冗裁爲制敕然後頒行天下必期<lb/>
遵守其衝改條貫並令繳納免致錯亂誤有施行仍望<lb/>
别降勑命今後逐處當職官吏親被制書及到職後所<lb/>
受條貫敢故違者不以海行並從違制徒二年未到職<lb/>
巳前所降條貫失於檢用情非故違者並從本條失錯<lb/>
<pb n="KR4d0025_SBCK_031-14a"/>
科斷杖一百餘人犯海行條貫不指定違制刑名者並<lb/>
從失坐若條貫差失於事有害逐處長吏别見機㑹須<lb/>
至便宜而行者並須具縁由聞奏委中書樞密院詳察<lb/>
如合理道卽與放罪仍便相度别從更改<lb/>
　　　　再進前所陳十事<lb/>
臣前兩次所上共十事曾奉聖㫖更進一本今寫録進<lb/>
納一曰明黜陟爲重定文武百官磨勘將以約濫進責<lb/>
實效使天下政事無不舉也二曰抑僥倖爲重定文武<lb/>
百官奏䕃及不得陳乞館閣職事將以革濫賞省冗官<lb/>
也三曰精貢舉爲天下舉人先取履行次取藝業將以<lb/>
正教化之本育卿士之材也四曰擇官長爲舉轉運使<lb/>
提點刑獄并州縣長吏將以正綱紀去疾苦救生民也<lb/>
<pb n="KR4d0025_SBCK_031-14b"/>
五曰均公田爲天下官吏不廉則曲法曲法則害民請<lb/>
更賜均給公田旣使豐足然後可以責士大夫之廉節<lb/>
庶天下政平百姓受賜也六曰厚農桑爲責諸道溝河<lb/>
并修江南野田及諸路陂塘仍行勸課之法將以救水<lb/>
旱豐稼穡强國力也七曰修武備爲四方無事京師少<lb/>
備因循過日天下可憂請密定規制相時而行以衞宗<lb/>
社以寧邦國也八曰減徭役爲天下徭役至繁請依漢<lb/>
光武故事併合縣邑以省徭役庶寛民力也九曰覃恩<lb/>
信爲赦書内宣布恩澤未甞施行并請放先朝欠負以<lb/>
感天下之心也十曰重命令爲制書忽而行違者請重<lb/>
其法以行天子之命也臣之所陳蓋欲周悉故言辭之<lb/>
間有渉細碎而於國體甚大乞聖慈再加詳覽一一行<lb/>
<pb n="KR4d0025_SBCK_031-15a"/>
之則天下之幸非臣之幸也<lb/>
　　　　奏乞下審官院等處應官貟陳訴定奪進呈<lb/>
臣竊見京朝官使臣選人等進狀戓理㑹勞績或訴說<lb/>
過犯或陳乞差遣其事理分明可行可罷者則朝廷便<lb/>
有指揮内中書樞密院未見根原文字及恐審官三班<lb/>
院流内銓别有條例難便與奪者多批送逐司其逐司<lb/>
爲見批送文字别無與奪便不施行號爲送煞以此官<lb/>
貟使臣三五度進狀不能結絕轉成住滯臣欲乞特降<lb/>
聖㫖今後京朝官使臣選人等進狀理㑹勞績訴雪過<lb/>
犯陳乞差遣朝廷未有與奪指揮只批送審官三班院<lb/>
流内銓者仰逐司主判子細看詳如内有合施行者即<lb/>
與勘㑹具條例情理定奪進呈送中書樞密院再行相<lb/>
<pb n="KR4d0025_SBCK_031-15b"/>
度别取進止如不可施行亦仰逐司告諭本人知悉所<lb/>
貴逐司主判各揚其職事無漏落亦免官員使臣選人<lb/>
等重疊進狀紊煩聖聽<lb/>
　　　　奏乞定奪在京百司差遣等第<lb/>
臣竊見内諸司并百司顯有緊慢高下事體不同今來<lb/>
臣僚不拘官職大小各取便乞勾當紊亂綱紀深属未<lb/>
便欲乞特降指揮令入内内侍省定奪内中諸司高下<lb/>
等第令三司定奪在京百司高下等第各合係何等官<lb/>
職及合入何差遣人勾當旣定高下等第則陳乞之人<lb/>
不敢踰越所貴百司有倫不至輕授<lb/>
　　　　奏乞差官看詳投進利見文字<lb/>
臣竊見天下官員使臣諸色人日有投進并奏到利見<lb/>
<pb n="KR4d0025_SBCK_031-16a"/>
文字中書樞密院以公事文字至多不暇子細看詳其<lb/>
中須有民間利濟及于邉機可行之事恐有漏落雖自<lb/>
來曾差兩制臣僚各有主判去處不得精專動經歲時<lb/>
不能與奪臣欲乞特降聖㫖權於館閣選差官二員就<lb/>
近置局看詳官貟使臣諸色人所投進及奏到利見文<lb/>
字内有合行事件兩府臣僚更加詳酌逐旋取㫖施行<lb/>
所貴下情盡逹庶政有𥙷其看詳官每季或半年一替<lb/>
所看文字須旋旋了當不得交割後人所有機密文字<lb/>
即兩府依舊自行更不送看詳官處<lb/>
　　　　奏乞救濟陜西飢民<lb/>
臣等竊見陜西永興軍同耀華州陜府等處今夏災旱<lb/>
得雨最晚民間秋稼甚無所望官中倉廩亦無積貯若<lb/>
<pb n="KR4d0025_SBCK_031-16b"/>
不作擘畫即百姓大叚流移殍亡者衆兼軍食闕絕臨<lb/>
時轉漕不及臣等欲乞朝廷速降指揮委本路都轉運<lb/>
使孫沔速相度上件州軍向去救濟飢民及辦給軍食<lb/>
有何次第如難爲擘畫卽便於黃河内搬輦自京以來<lb/>
斛斗徃彼應副仍速行相度㳂路如何計綱即不至艱<lb/>
阻事狀聞奏候到乞朝廷早賜施行慶曆三年七月四<lb/>
日臣范仲淹臣韓琦<lb/>
　　　　奏乞罷陜西近裏州軍營田<lb/>
臣等竊見陜西昨來興置營田本欲助邉以寛民力除<lb/>
㳂邉有空閒膏腴地土處可以開墾外其近裏州縣官<lb/>
吏不能體朝廷之意將遠年瘠薄無人請佃逃田抑勒<lb/>
近鄰人戶分種或令送納租課又自來人戸租佃官㽵<lb/>
<pb n="KR4d0025_SBCK_031-17a"/>
地土每畆出課不過一二斗今亦勒令分種毎畆須收<lb/>
數斗致貧戶輸納不前州縣追擾無時暫暇縁人戶自<lb/>
用兵以來科率勞弊至於巳業尚多荒廢實無餘力更<lb/>
及營田其所出租課多是抱虚送納切覩編勑指揮不<lb/>
得將逃戶田土抑勒親隣佃蒔蓋恐害民况今歲災旱<lb/>
尤甚理當優䘏不可非理煩擾使之重困臣等欲乞特<lb/>
降指揮應陜西近裏州軍營田一切廢罷如元係租佃<lb/>
即令依舊額出課如元係遠年瘠薄逃田舊稅額重無<lb/>
人請佃者即與減定稅額召人請佃所貴疲民受賜歸<lb/>
感睿仁臣范仲淹臣韓琦<lb/>
　　　　奏乞擇臣僚令舉差知州通判<lb/>
臣等竊以天下郡邑牧宰爲重得其人則致化失其人<lb/>
<pb n="KR4d0025_SBCK_031-17b"/>
則召亂推擇之際不可不愼國家承平以來不無輕授<lb/>
應知州通判縣令因舉薦擢任者少以資考序進者多<lb/>
才與不才一塗並進故能政者十無二三謬政者十有<lb/>
七八國家詔令程式天下一體何則能政之處民必䝉<lb/>
福謬政之下民常受弊非國家法令之殊蓋牧宰賢愚<lb/>
之異也今四方多事民日以困窮將思爲盗復使不才<lb/>
之吏臨之賦役不均刑罰不當科率無度疲乏不䘏上<lb/>
下相怨亂所由生若不急於求人早革其弊誠國家之<lb/>
深憂也然自來雖曾詔臣僚各舉所知或舉主非賢則<lb/>
多謬薦臣等欲乞聖慈特降詔書委中書樞密院臣僚<lb/>
各於朝臣中薦堪充舉主者三人候奏到姓名即逐人<lb/>
各賜勑一道令於通判内舉成資巳上一員充知州知<lb/>
<pb n="KR4d0025_SBCK_031-18a"/>
縣内舉成資巳上一員充通判簿尉中舉有岀身三考<lb/>
巳上無出身四考一員充職官知縣或於職官令録中<lb/>
舉五考巳上之人充京官知縣仍於勑明言所薦之人<lb/>
若將來顯有善政其舉主當議旌賞若贓汙不理苛刻<lb/>
害民並與同罪所貴生民受賜㓂盗自息臣范仲淹臣<lb/>
韓琦<lb/>
　　　　奏乞將先減省諸州公用錢却令依舊<lb/>
臣竊見朝㫖下陜西省罷同解乹耀等九州軍公使錢<lb/>
共一千八百貫文切以國家逐處置公使錢者蓋爲士<lb/>
大夫岀入及使命徃還有行役之勞故令郡國饋以酒<lb/>
食或加宴勞蓋養賢之禮不可廢也謹按周禮地官有<lb/>
遺人掌郊里之委積以待賔客野鄙之委積以待羇旅<lb/>
<pb n="KR4d0025_SBCK_031-18b"/>
凡國野之道十里有廬廬有飲食三十里有宿宿有路<lb/>
室路室有委五十里有市市有候館候館有積凡委積<lb/>
之事巡而比之以時頒之此則三王之世巳有厨傳之<lb/>
禮何獨聖朝顧小利而亡大體且今贍民兵一名歲不<lb/>
下百貫今減省得公用錢一千八百貫只養得兵士一<lb/>
十八人以一十八人之資廢十餘郡之禮是朝廷未思<lb/>
之甚也况今來逐州使命之外各有軍營毎年春後邊<lb/>
兵歇泊動經半年軍中人員並無宴犒之具雖條貫有<lb/>
旬設之名逐州每月一次舉行軍員各給得錢壹伯文<lb/>
巳來官務薄酒二升旣無公用更不赴筵亦不張樂豈<lb/>
朝廷宴饗將校之意州郡削弱道路咨嗟當全盛之朝<lb/>
豈宜如此或謂有公使錢處收買食物搔擾戶民殊不<lb/>
<pb n="KR4d0025_SBCK_031-19a"/>
知郡守得人自能約束如非其人更出巳俸買物虧民<lb/>
愈甚是見其小而不思其大也伏望聖慈速降指揮下<lb/>
陜西河北河東路轉運司昨來經減廢公用錢處並令<lb/>
依舊庶協典禮稍息物論况朝廷用武之際於此一事<lb/>
尤宜照管臣等久在邊任深知此事近貳樞庭豈當緘<lb/>
黙臣范仲淹臣韓琦<lb/>
　　　　奏乞差官陜西祈雨<lb/>
臣今月五日至華州華隂縣入西嶽廟燒香切見本廟<lb/>
有老醫官一員監當其廟廷闊遠舍屋甚多只有剰員<lb/>
一十四人盡是老年病患供應灑埽不前在國家崇奉<lb/>
五嶽之意似非嚴謹今來關中大旱永興同華陜<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>以<lb/>
來無二三分秋苗粟米每斗一百五十文足兼鄉村無<lb/>
<pb n="KR4d0025_SBCK_031-19b"/>
可收糴人心嗷嗷賊盗不少欲乞聖慈選精謹使命至<lb/>
西嶽廟專行祭告并於陜西靈湫等處祈雨澤以救生<lb/>
民仍乞委轉運使一貟赴西嶽廟點檢廟貌祭器法物<lb/>
并添差兵士洒埽防護所貴崇奉之禮不至廢墜<lb/>
　　　　奏爲灾異後合行踈決刑獄等六事<lb/>
臣今早親聞德音謂復有灾異當修德以及民并詔臣<lb/>
等謹省刑法此實見聖人憂畏之心合於天意臣今條<lb/>
奏數事皆陛下增修明德之要一齋誡發誠特降詔命<lb/>
明言灾變屢見敢不罪巳祗畏以告中外群臣同心修<lb/>
省二遣使四方踈決刑獄非害人者悉從減降三詔天<lb/>
下州縣長吏訪問民間孤獨不能存活者特行賑䘏四<lb/>
詔逐處籍出陣亡之家察其寡弱别加存養五邊陲之<lb/>
<pb n="KR4d0025_SBCK_031-20a"/>
民被戎狄驅虜者量支官物贖還本家六詔諸處欠負<lb/>
巳該赦恩除放者官司更不得催理違者官吏科違制<lb/>
之罪遇赦不原仍差近臣置司與奪陛下力行此數事<lb/>
下悅民心上荅天戒昔商中宗桑糓共生於朝懼而修<lb/>
德撫綏百姓三年而歸者十六國號爲中興陛下今日<lb/>
因灾修德則福及兆人道光千載天下幸甚<lb/>
　　　　答手詔五事<lb/>
臣等伏奉六月一日手詔云云臣等各蒙奬用待罪二<lb/>
府不能爕理彌縫致化天下過煩聖慮特降德音上以<lb/>
宗廟爲憂下以生靈爲念臣等不任慚恐戰汗死罪詔<lb/>
旨謂合用何人鎭彼西方臣等思之今元昊遣人到闕<lb/>
名體稍順其如戎人難信止可權宜如翻覆未寧則當<lb/>
<pb n="KR4d0025_SBCK_031-20b"/>
擇節制之帥若和好且合亦須藉鎭撫之才經度邊陲<lb/>
以防來患見選人具名聞奏次詔㫖謂民之困弊財賦<lb/>
未强臣等議之國家革五代諸侯之暴奪其威權以度<lb/>
支財用自贍天下之兵歳月旣深賦歛日重邉事一聳<lb/>
調率百端民力愈窮農功愈削水旱無備稅歛不登減<lb/>
放之數動踰百萬今方選舉良吏務本安民修水旱之<lb/>
防收天地之利而更嚴著勉農之令使天下官吏專於<lb/>
勸課百姓勤於稼穡數年之間大利可見又山海之貨<lb/>
本無窮竭但國家輕變其法深取於人商賈不通財用<lb/>
自困今須朝廷集議從長改革使天下之財通濟無滯<lb/>
又減省冗兵量入以岀則富强之期庶有望矣詔旨謂<lb/>
軍馬尚多何得精當近韓琦范仲淹所上備邊文字内<lb/>
<pb n="KR4d0025_SBCK_031-21a"/>
有河北五六事陜西七事精擇兵馬及攻守之筞巳在<lb/>
其中臣等見啇量施行次詔㫖謂將臣不和如何制樞<lb/>
密院先因許懷德張亢不協曾指揮戒勵然將佐之中<lb/>
性情不類愛惡相攻全在主帥别白撫遏隨才任用使<lb/>
各得其所則怨惡不生故長帥之才不敢輕易選用詔<lb/>
㫖謂躁進之徒宜塞奔競臣等謂躁進懷貪之人何代<lb/>
無之由朝廷辨明而進退之如責人實効旌人靜節貪<lb/>
冐者廢之趍附者抑之如此則多士知勸各生廉讓之<lb/>
心<lb/>
　　　　奏乞重定三班審官院流内銓條貫<lb/>
臣竊見審官三班院并銓曹自祖宗以來條貫極多逐<lb/>
旋衝改久不删定主判臣僚卒難詳悉官員使臣莫知<lb/>
<pb n="KR4d0025_SBCK_031-21b"/>
涯涘故司属高下頗害至公欲乞聖慈特降指揮選差<lb/>
臣僚就審官三班院并銓曹取索前後條例與主判官<lb/>
貟同共看詳重行删定畫一聞奏付中書樞密參酌進<lb/>
呈别降勑命各令編成例䇿施行<lb/>
　　　　奏議尹洙轉官<lb/>
臣竊見尹洙才業操行搢紳所推由臺閣進用便可直<lb/>
入兩制若邊城驟遷則有未便縁去年春是太常丞在<lb/>
路分都監許遷張肇之下去年秋轉司諌管句經略司<lb/>
公事遷在鈐轄安後之上才方半年若就除待制又遷<lb/>
在部署狄青之上旣不因功勞又不改路分偏受寵擢<lb/>
衆情非便於體未安如須合進擢即今將入夏邊上無<lb/>
事且乞召尹洙赴闕令條奏邊事觀其陳述可采即與<lb/>
<pb n="KR4d0025_SBCK_031-22a"/>
改職却令馳徃邊上亦未爲晚旣因啓沃面受殊恩邊<lb/>
臣聞之不爲越次<lb/>
　　　　續奏乞於職官令録中舉充京官知縣<lb/>
臣近與韓琦上言乞擇舉主令逐人於通判中舉知州<lb/>
一員於知縣中舉通判一員於簿尉中舉職官知縣一<lb/>
員官䝉降勑至密院入逓次臣看詳勑頭名署臣等上<lb/>
言於理未便欲乞只作朝廷憂勞之意特選臣僚舉官<lb/>
其體甚重仍乞於簿尉中舉職官知縣一員下添入或<lb/>
於職官令録中舉五考以上之人充京官知縣計添一<lb/>
十九字庶無遺才<lb/>
　　　　奏爲赦後乞除放祖宗朝欠負<lb/>
臣伏覩國家每一降赦萬人歡呼一兩月間錢榖司存<lb/>
<pb n="KR4d0025_SBCK_031-22b"/>
將欠負之人依舊督責桎梏老㓜籍没家産旣失大信<lb/>
且虧至仁蒙聖恩已差楊日嚴王質與三司詳定不係<lb/>
侵欺盗用該赦欠負次臣舊曾在三司定放欠負見滑<lb/>
州酒務有少欠雜物係專副四十餘界計八十來年登<lb/>
戴少數又不顯侵欺其勾當人亡殁年深只追貧弱子<lb/>
孫理納並不知祖父如何少欠似此刻剥傷民豈陛下<lb/>
愛育生靈之德臣欲特出聖意應祖宗朝天下欠負更<lb/>
不問侵欺盗用並與除放如省司更不舉行許三司知<lb/>
次第人陳告干繫人吏並坐違制決停告事人與轉一<lb/>
資諸處承受施行官吏並科違制之罪<lb/>
　　　　奏乞指揮國子監保明武學生令經略部署<lb/>
　　　　　司講說兵書<lb/>
<pb n="KR4d0025_SBCK_031-23a"/>
臣竊聞國家興置武學以來苦未有人習藝或恐英豪<lb/>
隱晦恥就學生之列儻久設此學無人可教則慮外人<lb/>
窺覘謂無英材於體未便欲乞指揮國子監不須明立<lb/>
武學之名如學生中有好習兵書者令本監官貟保明<lb/>
委是忠良之人卽密令聽讀臣切見邊上甚有弓馬精<lb/>
強諳知邊事之人則未曾習學兵書不知爲將之體所<lb/>
以未堪㧞擢欲乞指揮陜西路河東逐路經略司於將<lb/>
佐及使臣軍貟中揀選識文字的有機智武勇久遠可<lb/>
以爲將者取三五人令經略部署司參謀官員等密與<lb/>
講說兵馬討論勝䇿所貴邊上武勇巳著之人更知將<lb/>
略或因而立功則將來有人可任即不得聲張多教人<lb/>
數<lb/>
<pb n="KR4d0025_SBCK_031-23b"/>
　　　　奏爲置官專管每年上供并軍須雜物<lb/>
臣竊見兵興以來天下科率如牛皮筋角弓弩材料箭<lb/>
幹鎗幹膠鰾翎毛漆蠟一切之物皆出於民謂之和買<lb/>
多非土産之處素已難得旣稱軍須動加刑憲物價十<lb/>
倍吏辱百端輸納未前如負重罪一年之中或至數四<lb/>
官中雖給價直豈能補其瘡痍蓋是國家不能素備禍<lb/>
及生民伏望聖慈委三司選差官并有行止心力司属<lb/>
三五人别置一司專管天下科率應副每年合要上供<lb/>
并軍須雜物先勘㑹諸處見在數目置簿拘管如朝廷<lb/>
取索并外處奏乞之時即先點檢見在物色支撥應副<lb/>
外將少數下諸處和買亦大段減得分數仍於土産處<lb/>
許將二稅㳂納錢并場務課利依市價取人戶情願折<lb/>
<pb n="KR4d0025_SBCK_031-24a"/>
納不得抑勒據納到數目如尚少闕亦只就土産處置<lb/>
場收買如此百物有備更無非時科率其非土産之處<lb/>
自無煩撓國家大計須爲經久豈可逐度須索旋行誅<lb/>
求蘇息萬民無切於此如允臣所奏即乞特降勑命指<lb/>
揮<lb/>
　　　　奏乞兩府兼判<lb/>
臣謹按三代之制皆立三公建六卿太公周公召公周<lb/>
之三公也以論道經邦爲師傅又天官冡宰掌邦治地<lb/>
官司徒掌邦教春官宗伯掌邦禮夏官司馬掌邦政秋<lb/>
官司㓂掌邦禁冬官司空掌邦士此周之六卿也各帥<lb/>
其属以佐王理邦國大事從其長小事則專逹亦以三<lb/>
公兼六卿之職取其重也周用此制而王道大興世祚<lb/>
<pb n="KR4d0025_SBCK_031-24b"/>
緜久至八百年我國家有周之天下未能行周之制亦<lb/>
當約而申之以治天下則可卜長世之業矣今中書乃<lb/>
天官冡宰之任樞密院乃古夏官司馬之任其地官春<lb/>
官秋官冬官之職各散於群有司皆無六卿之正又無<lb/>
三公兼領之重而兩府間惟進擬差除多循資級評論<lb/>
賞罰各遵條例之外上不專三公論道之職下不專六<lb/>
卿佐王之業雖庶政不修天下不理咎將安歸臣請朝<lb/>
廷於百職中選其務之重者命輔臣兼領其綱要體周<lb/>
之三公下兼其六卿法周之六卿各帥其属以佐理邦<lb/>
國唐貞元中詔宰相齊映判兵部李勉判刑部劉滋判<lb/>
吏部崔造判戸部工部又甞命宰相兼諸道鹽鐵轉運<lb/>
使是宰相下兼其職以重其事也其不修舉者朝廷得<lb/>
<pb n="KR4d0025_SBCK_031-25a"/>
以責之輔臣任責則庶政之弊可救天下之治可期惟<lb/>
陛下裁擇<lb/>
　一審官是京朝官所集之府固當區别善惡黜陟幽<lb/>
　　　明使賢者知勸歲終書其一歲黜陟之數以何<lb/>
　　　等功而進者幾人以何等罪而退者幾人各分<lb/>
　　　其類具目進呈<lb/>
　一吏部流内銓條詔程式頗聞煩碎權勢之與孤寒<lb/>
　　　優便之與遠惡在乎均平惻隱方協至公况群<lb/>
　　　材所聚倚在銓品亦天官冡宰之任也臣請命<lb/>
　　　輔臣兼判每至歲終書其一歲之黜陟以何等<lb/>
　　　功而進者幾人以何等罪而退者幾人各分其<lb/>
　　　類具目進呈<lb/>
<pb n="KR4d0025_SBCK_031-25b"/>
　一國子監又諸道郡學聚天下之士講議詩書服習<lb/>
　　禮樂長養賢俊爲國器用此地官司徒之職也<lb/>
　　臣請命輔臣兼判以捴天下郡學每遇科場開<lb/>
　　日或有德行文學之士鄉里所推重者不以應<lb/>
　　舉不應舉許郡學士衆舉履行善狀詣所属薦<lb/>
　　舉逐處官貟更體量名實相副者保明聞奏當<lb/>
　　議别行敦遣以勸天下之士<lb/>
　一三司天下金穀之府今窘於財用經費以艱刻剥<lb/>
　　旣深生靈重困宜䟽通利源以救天下之弊此<lb/>
　　地官司徒之政也臣請命輔臣兼判此當今之<lb/>
　　急務每至歲終盡其減省冗費之數增息財利<lb/>
　　之數蠲放困窮之數具目進呈<lb/>
<pb n="KR4d0025_SBCK_031-26a"/>
　一司農寺管天下常平倉本欲凶歲用濟生民今逐<lb/>
　　處弛慢不爲急務倉廩漸虚灾傷無備赤子之<lb/>
　　命委于溝壑又勸農之政新頒詔令其天下官<lb/>
　　貟勸課勞績並合委本寺考校以聞此亦地官<lb/>
　　司徒之政也臣請命輔臣兼判每歲終以諸道<lb/>
　　常平倉增損之數并親民官勸課功狀之優者<lb/>
　　具目進呈<lb/>
　一太常禮院用歷代之禮或不謹於典法隨時緜蕝<lb/>
　　綱紀寖壞制度日隳太常寺用歷代之樂或八<lb/>
　　音失序慢於大祀則神祗不享禍罰可召此春<lb/>
　　官宗伯之職朝廷之所重也臣請命輔臣兼判<lb/>
　　至歲終具禮樂有所損益或廢墜有所修舉畫<lb/>
<pb n="KR4d0025_SBCK_031-26b"/>
　　　一進呈<lb/>
　一三班院使臣數千人其品流至雜難於區别磨勘<lb/>
　　差遣日有榮悴臣請命輔臣兼判常選可用於<lb/>
　　邊陲或可委以錢穀或可付以親民或可任以<lb/>
　　殄㓂至歲終以所選人數具目進呈<lb/>
　一殿前馬歩軍司捴轄諸軍其體最大更戍邊鄙要<lb/>
　　在均平㨂擢材勇責其精當至於戰陣之法號<lb/>
　　令之要皆須服習此夏官司馬之政也臣請命<lb/>
　　輔臣兼判至每歲終以將校選擢之數軍旅服<lb/>
　　習之效具目進呈<lb/>
　一審刑大理寺評天下之法生死榮辱繫於筆下禍<lb/>
　　及非辜怨動天地故五帝三王盡心此道即秋<lb/>
<pb n="KR4d0025_SBCK_031-27a"/>
　　　官司㓂之政也臣請命輔臣兼判每至歲終具<lb/>
　　　天下斷案中大辟流罪以特恩減放并法寺辨<lb/>
　　　明出入數進呈<lb/>
　一刑部一司詳覆天下巳斷文案凡天下訴冤之奏<lb/>
　　　盡委刑部辯之此亦秋官司㓂之政也今官属<lb/>
　　　寡弱與審刑大理寺勢不相敵豈敢盡行駮正<lb/>
　　　故沈冤之人十無一雪臣請命輔臣兼判至每<lb/>
　　　歲終具天下斷案詳覆到差失公事并辯雪過<lb/>
　　　負冤人數進呈<lb/>
右伏望聖慈各委輔臣兼判前件職司其創置新規更<lb/>
改前弊官吏黜陟刑法輕重事有利害者並令兼判輔<lb/>
臣與奪其大體者别具奏呈令中書樞密院更從僉議<lb/>
<pb n="KR4d0025_SBCK_031-27b"/>
然後奏取勑裁其逐司常務即主判官貟依舊兼行<lb/>
　　　　再奏乞兩府兼判<lb/>
臣昨上愚見乞詔兩地輔臣兼領要務蓋欲朝廷綱紀<lb/>
並舉以救因循之弊伏以三代命官以三公論道六卿<lb/>
分職按於書傳則三公兼卿事又漢以三公分部九卿<lb/>
唐以六尚書分部二十四司亦嘗命宰相兼領事任著<lb/>
於方册我國家承五代破散之弊未能復三代漢唐之<lb/>
制事多權宜今中書是冡宰之任而四人或五人共司<lb/>
一職樞密院是大司馬之任亦四人或五人共司一職<lb/>
上不專三公論道之事下不兼六卿分職之業其六尚<lb/>
書九卿之位皆無正官並是權假如三司審刑大理寺<lb/>
審官院流内銓司農寺之類是朝廷六官九卿之職而<lb/>
<pb n="KR4d0025_SBCK_031-28a"/>
皆用人權知權判無一正官莫安其職臣到闕數月間<lb/>
見審刑院梁適宋祈丁度三人權判其審官院經富弼<lb/>
王拱辰孫抃三人權判本曹盡非正官數易無定大臣<lb/>
又不任責豈是永圖今二虜至強四方多事兵戈未息<lb/>
財利巳乏生民久困苛政未寛設有飢饉相仍盗㓂競<lb/>
起將何以定天下可憂國家當令大臣各竭其力以持<lb/>
危墜之勢如欲復三公九卿六尚書之位則體大難舉<lb/>
卒不可定願陛下從臣前議且詔兩地輔臣兼領要務<lb/>
庶幾可濟陛下旣能責兩地之職業大臣必能振百司<lb/>
之綱紀綱紀備用則政令旣行政令旣行則天下自理<lb/>
使吏安其職民樂其業雖有夷狄而中國明盛彼不我<lb/>
輕雖有水旱而百姓富庶自不爲亂然後社稷可久生<lb/>
<pb n="KR4d0025_SBCK_031-28b"/>
靈無禍臣非才多難分甘遠棄蒙陛下擢居輔列夙夜<lb/>
思報臣願爲百司中領一最重難處如朝廷不以職業<lb/>
責於輔臣而伺其私有過咎然後廢黜臣恐人人自全<lb/>
但求免過無補國家之政不爲社稷之福臣無任再三<lb/>
冐昧<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>切之至<lb/>
　　　　進呈周朝三公六卿漢朝宰臣兼判事<lb/>
周官<lb/>
　　　三公<lb/>
太師<hi>天子所師法</hi>太傅<hi>傅相/天子</hi>太保<hi>保安天子</hi>
　兹惟三公論道經邦爕理隂陽官不必備惟其人<hi>三公</hi>
<hi>之官不必備員惟其人有德乃處之</hi>
　　　六卿<lb/>
<pb n="KR4d0025_SBCK_031-29a"/>
　天官卿冡宰掌邦治統百官均四海<hi>今中書之任也</hi>
　地官卿司徒掌邦教敷五典擾兆民<lb/>
　春官卿宗伯掌邦禮治神人和上下<lb/>
　夏官卿司馬掌邦政統六師平邦國<hi>今樞密院之任也</hi>
　秋官卿司㓂掌邦禁詰姦慝刑暴亂<lb/>
　冬官卿司空掌邦土居四民時地利<lb/>
　　　六卿分職各率其属<hi>属謂大夫也每卿之属六十官</hi>以倡九牧<lb/>
　　　阜成兆民<hi>以倡導九州牧伯大成兆民之性命</hi>歲終天子齋戒受<lb/>
　　　諌<hi>諫當有所改爲</hi>六卿以百官之成質於天子<hi>質猶平平其計</hi>
　　　百官齋戒受質<hi>受平報</hi>然後休老勞農<hi>饗食之</hi>成歲<lb/>
　　　事<hi>斷計要</hi>制國用<lb/>
　周禮大司徒職云二卿則公一人鄭注云三公者内<lb/>
<pb n="KR4d0025_SBCK_031-29b"/>
　　　與王詢道中參六官之事外與六卿之教<lb/>
　周禮正義云三公下兼六卿<lb/>
　尚書孔安國注曰冡宰第一召公領之司徒第二芮<lb/>
　　　伯爲之宗伯第三彤伯爲之司馬第四畢公領<lb/>
　　　之此周時三公各兼一卿之職<lb/>
漢制三公分部九卿<lb/>
　太尉所部太常衞尉光禄三卿<lb/>
　司徒所部太僕鴻臚廷尉三卿<lb/>
　司空所部宗正少府司農三卿<lb/>
唐太宗朝宰臣兼職事<lb/>
　　　蕭瑀内外考績委之司㑹<hi>唐之尚書省今之三司</hi>
　　　高士廉攝太子少師特令掌選<lb/>
<pb n="KR4d0025_SBCK_031-30a"/>
　　　杜如晦知選事<lb/>
　　　馬周爲中書令兼右庶子<lb/>
　　　戴胄專掌選事<lb/>
　中宗朝宰臣崔湜與鄭愔同知選事<lb/>
　代宗朝宰臣元載領度支轉運使劉晏充度支鹽鐵<lb/>
　　　諸道鑄錢等事使<lb/>
　德宗朝宰臣喬琳兼京畿觀察使竇參兼轉運使齊<lb/>
　　　映兼判兵部李勉判刑部劉滋判吏部崔造判<lb/>
　　　戶部工部<lb/>
　文宗朝宰臣楊嗣復李珏同領諸道鹽鐵轉運使李<lb/>
　　　珏依舊判戶部鄭覃判國子祭酒<lb/>
　武宗朝宰臣杜琮判度支鹽鐡轉運使曹確充延資<lb/>
<pb n="KR4d0025_SBCK_031-30b"/>
　　　庫使<lb/>
　皇朝開寳中宰臣薛居正領淮南嶺南湖南等路都<lb/>
　　　提舉三司水陸發運司同列沈義倫兼荆南劒<lb/>
　　　南等道都提舉三司水陸發運使<lb/>
開拓輔臣兼領職任條目<lb/>
　三司司農寺<lb/>
　　　今戎事未息三司主天下大計而財力已困又<lb/>
　　　司農寺管天下常平倉以備水旱賑救生民亦<lb/>
　　　可督天下勸農之政今委輔臣一貟兼掌重爲<lb/>
　　　經制取天下歲入之利并歲給之數較之有所<lb/>
　　　不足則須專置農官以廣天地之利大變商法<lb/>
　　　以行山海之貨每至歲終具天下減省冗費之<lb/>
<pb n="KR4d0025_SBCK_031-31a"/>
　　　目增息財用之法蠲放困窮之數并常平倉增<lb/>
　　　收賑發之數及取天下官吏勸農課績之優者<lb/>
　　　畫一進呈<lb/>
　群牧司<lb/>
　　　今諸路騎兵絕未精强諸軍闕馬人多相與咨<lb/>
　　　怨今委輔臣一貟兼領專修馬政較之漢唐增<lb/>
　　　葺苑監庻於多中選擇可得精強每至歲終具<lb/>
　　　括買并滋息之數及㨂選格盡筋骨必可帶甲<lb/>
　　　衝突者方得均與諸軍<lb/>
　三班院<lb/>
　　　今三班使臣數千人品流至多難於區别今委<lb/>
　　輔臣一員兼領常切選擇可任邊陲或可擒㓂<lb/>
<pb n="KR4d0025_SBCK_031-31b"/>
　　　盗或可幹錢穀或可委親民每季具所選到人<lb/>
　　　數進呈則人品自分用無不當<lb/>
　太常寺國子監<lb/>
　　　太常寺掌歷代禮樂上以奉天地宗廟次則正<lb/>
　　　朝廷序人倫也國子監并天下學校是國家育<lb/>
　　　材之府今委輔臣一貟兼領以重其事每至歲<lb/>
　　　終具禮樂損益之事并天下教育之數進呈<lb/>
　審官院流内銓<lb/>
　　　審官院流内銓是天下掄材之府今委輔臣一<lb/>
　　　貟兼領每至歳終具旌擢過京朝官若干黜陟<lb/>
　　　過選人若干進呈<lb/>
　審刑大理寺刑部<lb/>
<pb n="KR4d0025_SBCK_031-32a"/>
　　　經曰刑者成也一成而不可變故君子盡心焉<lb/>
　　　天下之人生死榮辱繫於筆下禍及非辜怨動<lb/>
　　　天地刑部覆較天下巳斷文案并天下訴冤之<lb/>
　　　奏盡得辯正今委輔臣一員兼領以重其事每<lb/>
　　　至歲終具天下斷過大辟徒流若干人并特恩<lb/>
　　　寛減及法寺辯雪人數并刑部覆校過公案若<lb/>
　　　干道辯正冤訟若干件進呈<lb/>
　　　　奏乞令兩府詳議百官起請條貫如可經久<lb/>
　　　　　即令施行等事<hi>係用前所陳十事内重命令一門再作劄子進呈</hi>
臣聞書曰愼乃出令令岀惟行准律文諸被制書有所<lb/>
施行而違者徒二年失錯者杖一百又監臨主司受財<lb/>
而枉法者十五疋絞蓋先王重其法令使無敢動摇將<lb/>
<pb n="KR4d0025_SBCK_031-32b"/>
以行天下之政也今覩國家每降宣勑條貫煩而無信<lb/>
輕而弗禀上失其威下受其弊蓋由朝廷近來百官起<lb/>
請率爾頒行旣昧經常即時更改此煩而無信之驗矣<lb/>
又海行條貫雖是故違皆從失坐全乖律意致壞大法<lb/>
此輕而弗禀之甚矣臣請特降詔書今後百官起請條<lb/>
貫令中書樞密院看詳㑹議必可經久方得施行如事<lb/>
干刑名者更於審刑大理寺勾明㑹法律官員參詳其<lb/>
起請内有能合律意可以久行者委中書將起請之詞<lb/>
删去䌓冗裁爲制勑然後頒行天下必期遵守其衝改<lb/>
條貫並令繳納免致錯亂誤有施行仍望别降勑命今<lb/>
後逐處當職官吏親被制書及到職後所受條貫敢故<lb/>
違者不以海行並從違制徒二年未到職以前所降條<lb/>
<pb n="KR4d0025_SBCK_031-33a"/>
貫失於檢用情非故違者並從本條失錯斷決杖一百<lb/>
餘人犯海行條貫不指定違制刑名者並從失坐若條<lb/>
貫差失於事有害逐處長吏别有機㑹須至便宜而行<lb/>
者並須具縁由聞奏委中書樞密院詳酌如合理道即<lb/>
與放罪仍便相度别從改更<lb/>
　　　　奏議葬荆王<lb/>
昨日奉聖㫖令中書熟議荆王葬事者臣謂此議有三<lb/>
其一曰年歲不利此隂陽之說也其二曰財用方困此<lb/>
有司之憂也其三曰京西㓂盗之後不可更有搔擾此<lb/>
憂民之故也臣又别有四議乞陛下擇之其一曰諸侯<lb/>
五月而葬是自古不易之典今年歲不利之說非聖人<lb/>
之法言也其二曰天下財利雖困豈不能葬一皇叔耶<lb/>
<pb n="KR4d0025_SBCK_031-33b"/>
陛下常以荆王是太宗愛子眞宗愛弟雖䜛惑多端陛<lb/>
下仁聖力能保全使得令終豈忍送葬之際却惜財利<lb/>
而廢典禮使不得及時而葬恐未副太宗眞宗之意臣<lb/>
爲陛下惜之豈不防天下之切議哉更乞檢㑹先朝諸<lb/>
王之薨有無權厝之者其三曰自來勑葬多是旋生事<lb/>
端呼索無筭臣請特傳聖旨令宋祈王守忠與三司使<lb/>
副并禮官聚議合要物色務從簡儉畫一聞奏與降勑<lb/>
命依所定事件應副更不得於勑外旋生事節枉費官<lb/>
物仍出聖意特賜内藏庫錢帛若干備葬事使三司易<lb/>
爲應副如此則陛下孝德無虧光于史册其四曰自來<lb/>
勑葬枉費太半道路供應民不聊生臣請特降嚴㫖荆<lb/>
王二子并左右五七人送葬外其餘婦人合存合放便<lb/>
<pb n="KR4d0025_SBCK_031-34a"/>
與處分更不令前去自然道路易爲供頓大減冗費旣<lb/>
減得費耗又存得典禮此國家之正體也乞聖慈從長<lb/>
處分臣待罪政府不敢不盡<lb/>
　　　　奏議許懷德差遣<lb/>
臣竊見許懷德在延州爲不進兵擊賊及軍民虚驚抛<lb/>
棄隨軍粮草遂送永興勘劾該赦釋放授秦州部署近<lb/>
又西賊侵邊破蕩却熟户一千帳不能保護却合重行<lb/>
朝典以其在邊無效降充永興部署郭承佑降知相州<lb/>
爲轉運使糺奏充北京都部署此二人一面責降一面<lb/>
遷轉天下聞之是朝廷賞罰顛倒取笑四方何以激勸<lb/>
勲臣何以鑒戒惰將如王信狄青實有武勇堪任管軍<lb/>
亦恐未有大功遷轉太速祖宗朝任用邊將賞賜至厚<lb/>
<pb n="KR4d0025_SBCK_031-34b"/>
使用度充足委信至重使生殺在已惟惜官職不令滿<lb/>
志恐有懈惰不思立功實前王馭將之術也又朝廷曾<lb/>
降詔所闕都虞候等更不循轉候有邊功除授今却不<lb/>
因功勞衝改此詔而今後國家之命全無信矣惟用兵<lb/>
命將之令尤要取信繫之安危與其它號令不同如須<lb/>
合轉起亦候過郊禮使作該恩方可進爵願陛下再三<lb/>
思之仍乞丁寜指揮兩府今後議論賞罰不可輕易須<lb/>
是有所激勸不招旁議方可施行臣謂國家承五代之<lb/>
弊頼祖宗威德陛下仁聖保守四海久無禍難今四夷<lb/>
巳動百姓巳困倉庫已虚兵旅巳驕國家安危實未可<lb/>
保惟賞罰之柄駕馭天下如賞罰頻失將何以保太平<lb/>
之業臣切愳之願陛下裁擇<lb/>
<pb n="KR4d0025_SBCK_031-35a"/>
　　　　奏重定臣僚奏薦子弟親戚恩澤事<lb/>
宰相使相舊制子除將作監丞弟兄孫姪並授太祝奉禮<lb/>
　　今後親弟兄孫姪并朞親尊属依舊制其餘親属<lb/>
　　並等第與試銜<lb/>
樞密使參知政事樞密副使舊制子除太祝奉禮弟兄<lb/>
孫姪并弟守祕校<lb/>
　　今後子孫并朞親尊属並依舊制其餘親属並與<lb/>
　　試銜<lb/>
僕射尚書舊制子除守祕校弟兄孫姪並授京主簿<lb/>
　　今後子孫并朞親尊属依舊制其餘親属並與試<lb/>
　　銜<lb/>
三司使翰林學士侍讀侍講學士龍圖閣樞密直學士<lb/>
<pb n="KR4d0025_SBCK_031-35b"/>
丞郎舊制子除正字弟兄孫姪並授京主簿<lb/>
　　今後子依舊制朞親尊属授主簿其餘親属並等<lb/>
　　第與試銜并齋郎<lb/>
給諫舍人龍圖閣直學士知制誥大卿監龍圖天章閣<lb/>
待制三司副使知雜舊制子與京主簿弟兄孫姪並授<lb/>
試銜<lb/>
　　今後長子除京主簿其餘親属並與試銜并齋郎<lb/>
正郎至帶館職貟外郎遇南郊大禮合奏薦親属者若<lb/>
降在監當不得陳乞曾犯正入贓罪至追官該恩叙用<lb/>
後來累官正郎者只得奏䕃子孫一名諸路轉運使提<lb/>
點刑獄遇南郊大禮内有正郎帶館職貟外郎自合奏<lb/>
薦外餘並須於郊禮日前到任一年者方得奏薦親属<lb/>
<pb n="KR4d0025_SBCK_031-36a"/>
　一巳上臣僚奏薦子孫親属内長子長孫皆不拘年<lb/>
　甲<hi>雖本非長子長孫見在居長者亦是</hi>諸子諸孫須年十五以上弟<lb/>
　姪等並須二十以上方得奏薦所奏親属並須在<lb/>
　五服内者如虚增年甲并妄冐服紀並以上書詐<lb/>
　不實論其合奏異姓之時即不問服紀應曾奏得<lb/>
　子孫恩澤後其子孫亡殁本官别無孫食禄者並<lb/>
　許再奏子孫親属一名更不拘年甲<lb/>
　一應奏䕃選人年二十五以上遇南郊大禮限半年<lb/>
　内許令赴銓投狀差兩制以上官三貟於尚書省<lb/>
　鎻院置封彌謄録司考試内習辭業試一場或論<lb/>
　　一首或詩賦各一首詞理可采不犯不考式者爲<lb/>
　及格與放選注官習經業者春秋禮記毛詩周易<lb/>
<pb n="KR4d0025_SBCK_031-36b"/>
　尚書逐人各專一經並兼習律文試一場墨義十<lb/>
　道只問正文不問註䟽五通者爲及格與放選注<lb/>
　官剥落者且守選限經三度試不中者選限滿日<lb/>
　與司士參軍内有京朝官三人同罪保舉有行止<lb/>
　堪守官者注遠地判官簿尉如不赴試又無上件<lb/>
　舉主并雖曾三度就試詞業紕繆對義不及格更<lb/>
　不理選限<lb/>
　一奏䕃京官候年及二十五每年春一度赴國子監<lb/>
　投狀差兩制巳上官三員於太學鎻院依選人考<lb/>
　試内及格者方與差遣候兩任無私罪有本路轉<lb/>
　運提刑知州通判三人同罪保舉卽入親民經三<lb/>
　度試不及格者如有三人朝臣同罪保舉有行止<lb/>
<pb n="KR4d0025_SBCK_031-37a"/>
　　可以差仕者與小處監當候兩任無私罪本路轉<lb/>
　　運提刑知州通判五人同罪保舉方得親民其不<lb/>
　　赴程試又無上件官舉并雖曾三度就試詞業紕<lb/>
　　繆對義不及格者未得差使如却願班行者與等<lb/>
　　第安排<lb/>
　　　　奏重定職田頃畆<lb/>
州職田<lb/>
　　　長吏<lb/>
　大藩府二十頃　節鎭十五頃<lb/>
　防團以下州軍十頃　京軍監七頃<lb/>
　　　通判<lb/>
　大藩府八頃　節鎭七頃<lb/>
<pb n="KR4d0025_SBCK_031-37b"/>
　防團以下州軍六頃<lb/>
　　　幕職官<lb/>
　大藩府<hi>判官五頃餘並四頃</hi>節鎭<hi>判官四頃餘並三頃五十畆</hi>
　防團以下州軍監<hi>判官三頃五十畆餘並三頃</hi>
縣職田<lb/>
　　　令<lb/>
　萬戶以上六頃　五千戶以上各五頃<lb/>
　不滿五千戶並四頃<lb/>
　　　簿尉<lb/>
　萬戶以上三頃　五千戶以上<hi>各二頃五十畆</hi>
　不滿五千戸並兩頃<lb/>
發運轉運使比節鎭長吏<lb/>
<pb n="KR4d0025_SBCK_031-38a"/>
武官職田<lb/>
　部署頃畆比節鎭長吏<lb/>
　鈐轄比防團州長吏<lb/>
　路分都監比節鎮通判<lb/>
　都監比大藩府判官<lb/>
　監押比節鎭判官<lb/>
州軍監當官員使臣職田不得過本處職官之數在縣<lb/>
鎭監當不得過簿尉之數<lb/>
録事參軍比本州判官判司比倚郭縣簿尉<lb/>
　一無職田處及有職田而頃畆少處并元摽得山石<lb/>
　　積潦之地不可耕植者限三年内檢括官荒田并<lb/>
　　戸絕地土及五年以上逃田支撥添換其係官庄<lb/>
<pb n="KR4d0025_SBCK_031-38b"/>
　　田見有人戶出納租課者不得一例支撥如逐縣<lb/>
　　職田比今來所定頃畆數目不足即據見在重與<lb/>
　　上下衆官等第均分如地内有桑棗𬞞果之利者<lb/>
　　即以所收宜利約度比附逐處地利折充職田頃<lb/>
　　占客不得過三戸即不得令州縣差人勾當及招<lb/>
　　畆其田許逐㕔自差公人勾當并招置客戶每頃<lb/>
　　客戶或遇灾傷並令撿灾傷官貟依例撿覆的實<lb/>
　　分數減放子利如逐處官員爲恐減下職田子利<lb/>
　　却一例不肯收接人戶灾傷詞狀者並從違制定<lb/>
　　斷其本官職田上見收子利盡底納官如將地土<lb/>
　　影庇令免却合入差徭及抑配虚作租佃令岀課<lb/>
　　利入已者並以受所監臨財物贓罪論所差勾當<lb/>
<pb n="KR4d0025_SBCK_031-39a"/>
　人亦行嚴斷仍令提點刑獄司專切覺察轄下官<lb/>
　貟職田欺弊犯者畫時勘鞠施行内情理頗重失<lb/>
　於覺察者本司官貟當議勘劾各降差遣或有該<lb/>
　　　奏重定臣僚轉官及差遣體例<lb/>
　說不盡事理仰逐處起請聞奏<lb/>
一今後兩地臣僚非有勲德善狀即不得非時進秩或<lb/>
　非次罷免者仍不以轉官帶職爲例<lb/>
一兩省以上自來四年勘㑹轉官今後並具履歷取㫖<lb/>
一舊制京朝官三周年磨勘私罪并曾降差遣者四周<lb/>
　年贓罪者五周年今後内外差遣京朝官無贓私<lb/>
　罪者依舊三周年磨勘磨勘年限内犯私罪并公<lb/>
　罪曾降差遣者四周年有入巳贓罪者五周年毎<lb/>
<pb n="KR4d0025_SBCK_031-39b"/>
　遇磨勘仰審官院先具元犯情理入巳不入已因<lb/>
　依輕重并今度磨勘年限内有無勞績及舉主人<lb/>
　數進呈取㫖如經兩度取旨磨勘各有勞績及有<lb/>
　同罪舉主三人以上又無私過者即依常例三周<lb/>
　年磨勘更不先取㫖其到闕守候差遣人於指射<lb/>
　　路分内未有闕以前并受差遣以後待闕及得替<lb/>
　赴任公程月日<hi>水計綱路程</hi>並許通計磨勘如守候差<lb/>
　遣人於元指射合入路分内有闕不就則將守候<lb/>
　差遣半年後月日并假限外及得替赴任公程外<lb/>
　住滯日數並不得理入磨勘之限<lb/>
一今後京朝官上章陳乞并於中書審官院求就在京<lb/>
　差遣者<hi>此後各須投狀</hi>並五周年磨勘所有前後資考即<lb/>
<pb n="KR4d0025_SBCK_031-40a"/>
　許通計如因省府等處保舉及准條貫差入在京<lb/>
　勾當者依舊三周年磨勘即不得保舉及選差見<lb/>
　任兩地并大兩省以上及省府臺諫官有服紀親<lb/>
　属入在京差遣<lb/>
一巳上差遣京朝官并陳乞在京勾當京朝官自降勑<lb/>
　以前轉官及一周年者將來且依舊制年限磨勘<lb/>
　　一次其巳得在京差遣未曾勾當却求外任者並<lb/>
　聽<lb/>
一今後文武臣僚善政異績可爲衆範或勸課農耕厚<lb/>
　獲美利或差鞠獄累雪冤枉或在京監當庫務能<lb/>
　革大弊因省得錢物萬數多者委所属保明聞奏<lb/>
　量事跡大小特與改官不隔磨勘或陞陟差遣其<lb/>
<pb n="KR4d0025_SBCK_031-40b"/>
　幕職州縣官未該磨勘而有上項勞政者亦與比<lb/>
　類升擢如保明不實以上書詐不實論<lb/>
一朝官轉至貟外郎須自任陞朝官後有安撫轉運使<lb/>
　提點刑獄或淸望官共五人同罪保舉并三周年<lb/>
　内無私罪者方得磨勘貟外郎轉至正郎須自任<lb/>
　貟外郎後有上項官五人同罪保舉并三周年内<lb/>
　無私罪方得磨勘巳上如舉主不足五周年無公<lb/>
　私過犯者亦與磨勘郎中轉少卿監亦依此施行<lb/>
　少卿監轉大卿監并轉諫議大夫並取聖選指揮<lb/>
一今後京朝官幕職州縣官到審官院流内銓差注日<lb/>
　仰銓院體量如有事狀猥濫老疾愚昧之人不稱<lb/>
　事任並别取㫖本司不舉仰御史臺彈劾<lb/>
<pb n="KR4d0025_SBCK_031-41a"/>
　　　　奏乞於陜西河東㳂邊行贖法<lb/>
臣竊見陜西河東邊計不足遂鑄鐵錢以助軍費而民<lb/>
多盗鑄日犯極典爲法之弊久將不堪臣觀舜典曰金<lb/>
作贖刑又呂刑曰五刑不蕳正于五罰<hi>注謂不應五刑當止五罰出金</hi>
<hi>贖罪</hi>是虞舜周公皆用贖法孔子删書垂于後世明其可<lb/>
行之法也歷代甞行今久不用人或疑之臣欲乞且於<lb/>
陜西河東㳂邊次邊州軍行之候戎事稍息官不闕用<lb/>
則别從朝㫖今具條如後<lb/>
　舜典曰金作贖刑<hi>金黃金誤而入刑出金以贖罪</hi>
　呂刑曰五刑不蕳正于五罰<hi>不蕳核謂不應五刑當正五罰出金贖罪</hi>五<lb/>
　　　罰不服正于五過<hi>不服不成罰也正於五過從赦免</hi>
　墨辟疑赦其罰百鍰劓辟疑赦其罰惟倍剕辟疑赦<lb/>
<pb n="KR4d0025_SBCK_031-41b"/>
　　　其罰倍差宫辟疑赦其罰六百鍰大辟疑赦其<lb/>
　　　罰千鍰<lb/>
　漢惠帝民得買爵三十級以免死罪<hi>今民出買爵之錢一級直錢二</hi>
<hi>十凡爲六萬</hi>
　文帝輸粟縣官得以除罪<lb/>
　武帝令死罪入贖錢五十萬減死一等<lb/>
　梁髙祖詔依周漢舊典有罪入贖外詳爲條格以時<lb/>
　　　奏聞<lb/>
　齊武時以尚書令王亮侍中王瑩僕射沈約等參定<lb/>
　　　刑書其制刑爲十五等之差棄市以上爲死罪<lb/>
　　　梟其首其次棄形二歲巳上爲耐罪言各隨伎<lb/>
　　　能而任使之也有髠鉗五歲刑笞三百收贖絹<lb/>
<pb n="KR4d0025_SBCK_031-42a"/>
　　　男子六百疋又有四歲刑男子四十八疋又有<lb/>
　　　三歲刑男子三十六疋又有二歲刑男子二十<lb/>
　　　四疋罰金一兩巳上爲贖罪贖死者金二斤男<lb/>
　　　子十六疋贖髠鉗五歲刑笞二百者金一斤十<lb/>
　　　二兩男子十四疋贖四歲刑者金一斤八兩男<lb/>
　　　子十二疋贖三歲刑者金一斤四兩男子十疋<lb/>
　　　贖二歲刑者金一斤男子八疋罰金十二兩者<lb/>
　　　男子六疋罰金八兩者男子四疋罰金四兩者<lb/>
　　　男子二疋罰金二兩者男子一疋罰金一兩者<lb/>
　　　男子二丈女子各半之五刑不蕳正于五罰五<lb/>
　　　罰不服正于五過以贖論故爲此十五等之差<lb/>
　　一徒以上罪不贖<lb/>
<pb n="KR4d0025_SBCK_031-42b"/>
　一杖以下罪依下項<lb/>
　一侵損於人者皆不贖<hi>侵謂侵財物損謂傷折於人</hi>
　一兵士公人不贖内公人不因公事私自失誤者亦<lb/>
　　聽贖<lb/>
　一爲盗并造作詐僞及誣告論不干巳事者皆不贖<lb/>
　一捕捉賊盗公人違限等罪不贖<lb/>
　一興販私茶盬醖賣私酒并賭博人並不贖<lb/>
　一所犯罪新條該贖至第三犯者不贖<lb/>
　一衆人共犯一事合贖富貴不均者不贖内有物力<lb/>
　　願與衆人納罰錢者即皆聽贖造意人不以貧<lb/>
　　富不贖<lb/>
　一軍人百姓同犯一事者不贖<lb/>
<pb n="KR4d0025_SBCK_031-43a"/>
　一應有䕃并老小疾患之類但舊條合贖者並依舊<lb/>
　　　法每斤納錢一百二十文足<lb/>
　一舊條不該贖而今得贖者並取情願之人其銅每<lb/>
　　斤納錢一貫二百文足亦許以粟帛依時價折<lb/>
　　納其錢無物贖納者自依常法區分<lb/>
　一逐縣典押保舉有行止會筆札曹司一名赴本州<lb/>
　　法司習學法律委本州長吏以下聚㕔試驗稍<lb/>
　　通刑名義理即放歸本縣充法司候三周年撿<lb/>
　　斷無失者與轉一資有失誤無贓私者五年與<lb/>
　　轉一資<lb/>
　一所斷贖刑失錯者官吏各凖其罪不以失減官典<lb/>
　　受贓者並以枉法贓論<lb/>
<pb n="KR4d0025_SBCK_031-43b"/>
　　　　奏灾異後合行四事<lb/>
臣近日屢聞德音以災異數見畏天罪已此實聖帝明<lb/>
王至仁之體也天下幸甚幸甚昨日宰臣等再奉聖旨<lb/>
不須謝過但自行事此又濟時責實之要也臣等敢不<lb/>
惶恐思竭誠志以副宵旰之意臣觀自古國家皆有灾<lb/>
異但盛德善政及於天下人不敢怨叛則雖有災異而<lb/>
無禍變也如其德衰政暴兆民怨叛故灾異之出多成<lb/>
禍變也陛下今旣畏天之戒上憂宗社下憂生靈固巳<lb/>
得堯湯之心矣如更行堯湯之事使天下受賜其有災<lb/>
異適足增陛下之盛德臣待罪輔臣經年無狀四方多<lb/>
事未敢引退恐負君親擢用之意臣竊觀自祥符年後<lb/>
以至今日火不炎上之灾巳十數度又累有地震之異<lb/>
<pb n="KR4d0025_SBCK_031-44a"/>
今夏蝗秋潦人多妖言雖陛下修德罪巳自可以動天<lb/>
地感鬼神而念及生民若不遑處臣請行此數事少助<lb/>
陛下救生民之萬一惟聖心裁擇<lb/>
　一委天下按察使省視官吏老耄者罷之貪濁者劾<lb/>
　　　之昏懦者逐之是能去謬吏而糺慢政也至於<lb/>
　　　激勸善政之術即未著明其官吏中有畏上位<lb/>
　　　之威希意望進或矯修廉節而爭爲猛政求集<lb/>
　　　事之名者務爲暴歛求盡公之稱者專用深文<lb/>
　　　政尚虚聲人受實弊資産竭於科率舉動觸於<lb/>
　　　刑憲生民困苦善人嗟痛此天下怨叛之本也<lb/>
　　　秦以天下怨叛而亡漢以救秦之弊而興臣請<lb/>
　　　詔諸路按察官除常程糺察舉薦外於轄下知<lb/>
<pb n="KR4d0025_SBCK_031-44b"/>
　　州知縣縣令中别選㓗已愛民顯有善政得百<lb/>
　　姓心如倚父母者各具有的實事狀舉三兩人<lb/>
　　特與改官再任或陞陟委用如此則天下官吏<lb/>
　　知陛下憂赤子之心各務愛民求理不爲苛政<lb/>
　　足以息生民之怨叛也如所舉不實仰御史臺<lb/>
　　彈奏當議重行貶黜令别進呈唐時選刺史縣<lb/>
　　令條目便乞約附施行<lb/>
　一天下官吏明賢者絕少愚暗者至多民訟不能辨<lb/>
　　吏姦不能防聽斷十事差失者五六轉運使提<lb/>
　　點刑獄但采其虚聲豈能徧閱其實故刑罰不<lb/>
　　中日有枉濫其奏按于朝廷者千百事中一二<lb/>
　　事耳其奏到案牘下審刑大理寺又只據案文<lb/>
<pb n="KR4d0025_SBCK_031-45a"/>
　　不察情實惟務盡法豈恤非辜或無正條則引<lb/>
　　謬例一斷之後雖冤莫伸或能理雪百無一二<lb/>
　　其間死生榮辱傷人之情實損和氣者多矣古<lb/>
　　者一刑不當而三年大旱著於史䇿以戒來代<lb/>
　　非虚言也況天下枉濫之法寜不召灾沴之應<lb/>
　　耶臣請詔天下按察官專切體量州縣長吏及<lb/>
　　刑獄法官有用法枉曲侵害良善者具事狀奏<lb/>
　　聞候到朝廷詳其情理别行降黜其審刑大理<lb/>
　　寺乞選輔臣一貟兼領以愼重天下之法令撿<lb/>
　　尋自來斷案及舊例削其謬誤可存留者著爲<lb/>
　　例册<lb/>
　一今諸道常平倉司農寺管轄官小權輕主張不逮<lb/>
<pb n="KR4d0025_SBCK_031-45b"/>
　　逐處提點刑獄多不舉職盡被州府借出常平<lb/>
　　倉錢本使用致不能及時聚糴每有灾沴及其<lb/>
　　遣使安撫雖民委溝壑而倉廪空虚無所振發<lb/>
　　徒有安撫之名且無救恤之實又國家養民之<lb/>
　　政本尚務農因民之利而利之則朝廷不勞心<lb/>
　　而民自養之矣臣請選輔臣一貟兼領司農寺<lb/>
　　力主天下常平倉使時聚糴以防灾沴并詔諸<lb/>
　　路提點刑獄今後得替上殿並先進呈本路常<lb/>
　　平倉斛㪷數目方得别奏公事移任者亦須依<lb/>
　　此發奏後方得起離仰司農寺常切糺舉及委<lb/>
　　輔臣等速定勸農賞罰條約頒行天下<lb/>
　一天下茶盬出於山海是天地之利以養萬民也近<lb/>
<pb n="KR4d0025_SBCK_031-46a"/>
　　　古以來官禁其源人多犯法今又絕商旅之路<lb/>
　　　官自行販困于運置其民庶私販者徒流兵稍<lb/>
　　　盗取者絞配歲有千萬人罹此刑禍是有司與<lb/>
　　　民爭利作爲此制皆非先王之法也及以官販<lb/>
　　　之利較其商旅則增息非多而固護之弊未能<lb/>
　　　革者俟陛下之睿斷爾臣請詔天下茶盬之法<lb/>
　　　盡使行商以去苛刻之刑以息運置之勞以取<lb/>
　　　長久之利此亦助陛下修德省刑之萬一也<lb/>
　　　　奏贖法等三事<lb/>
臣數日前面奏三代帝王子孫緜遠蓋由積德之深臣<lb/>
請陛下日修至仁之德下及民庶以感動天地此聖嗣<lb/>
無疆之本也今有劄子三道進呈内一道爲議贖法事<lb/>
<pb n="KR4d0025_SBCK_031-46b"/>
即乞降出<lb/>
臣近覩詔㫖令御史臺審刑院大理寺修編勑所同議<lb/>
贖刑此陛下至德深仁被于億姓天下幸甚今諫官孫<lb/>
甫上言乞令大臣定奪施行臣欲乞特降聖㫖令中書<lb/>
樞宻院同與見議官員疾速定奪聞奏仍乞且贖杖罪<lb/>
巳下情理輕者所貴易行取<lb/>
進止<lb/>
臣聞唐武德九年八月十八日詔曰觀省宮掖其數寔<lb/>
多憫兹深閉久離親族一時減省各從娶娉自是宮中<lb/>
前後所出三千餘人又正觀二年十月二日太宗謂侍<lb/>
皆竭人財力朕所不取掃灑之餘更何所用於是命尚<lb/>
臣曰婦人幽閉深宮情實可憫隋氏末年求採無巳此<lb/>
<pb n="KR4d0025_SBCK_031-47a"/>
書右丞戴冑給事中杜正倫於掖庭西門揀出之臣不<lb/>
知今來宮中人數幾多或供使有餘宜降詔㫖特令減<lb/>
放以遂物性又省冗費亦人君盛德之事可以感動天<lb/>
意<lb/>
范文正公政府奏議上<lb/>
<pb n="KR4d0025_SBCK_031-47b"/>
<pb n="KR4d0025_SBCK_031-47b"/>
</p>
<p>
</p>
  </div>
</body>
</text>
</TEI>
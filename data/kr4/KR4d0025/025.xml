<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_025-1a"/>
范文正公别集卷第四<lb/>
　　　　十六羅漢因果識見頌序<lb/>
余嘗覽釋教大藏經究諸善之理見諸佛菩薩施廣大<lb/>
慈悲力啓利益方便門自天地山河細及昆蟲草木種<lb/>
種善諭開悟迷徒柰何業結障蔽深高著惡昧善者多<lb/>
見性識心者少故佛佛留訓祖祖垂言以濟羣生以成<lb/>
大願所以隨函類衆聖之詮揔爲大藏凡四百八十函<lb/>
計五千四十八卷録而記之俾無流墜余慶歷初任知<lb/>
政事時西虜背惠侵擾邊隅勞師困民以殄兇醜聖人<lb/>
愛民䘏士命余宣撫河東㳂邊居民將士塗中寓宿保<lb/>
德水谷之傳舎偶於堂簷罅間得故經一卷名曰因果<lb/>
識見頌其字皆古隷書乃藏經所未録而世所希聞者<lb/>
<pb n="KR4d0025_SBCK_025-1b"/>
也余頗異之啓軸而觀乃十六國大阿羅漢爲摩拏羅<lb/>
多等誦佛說因果識見悟本成佛大法之頌也一尊七<lb/>
頌揔一百一十二頌皆直指死生之源深陳心性之法<lb/>
開定慧其明之宗除煩惱障毒之苦濟生戒殺誘善祛<lb/>
邪立漸法序四等功德說頓教陳不二法門分頓漸雖<lb/>
殊合利鈍無異使羣魔三惡不起於心萬法諸縁同歸<lb/>
於善余一句一嘆一頌一悟以至卷終胷臆豁然頓覺<lb/>
世縁大有所悟儻非世尊以六通萬行圎明慧鑒之聖<lb/>
則無以至此方知塵世之中有無邊聖法大藏之内有<lb/>
遺落寳文謹於府州承天寺命僧歸依别録藏之厥後<lb/>
示諸講說髙僧通證耆逹皆未見聞莫不欽信後於戊<lb/>
子歳有江陵老僧慧喆見訪因話此頌諸聖祕密世所<lb/>
<pb n="KR4d0025_SBCK_025-2a"/>
希聞喆傳之於武陵僧普煥處寳之三十餘年未逢别<lb/>
本余因求副本正其舛駮以示善知故直序其事以紀<lb/>
其因時戊子仲春高平范仲淹序<lb/>
　　　　竇諫議録<lb/>
竇禹鈞范陽人爲左諫議大夫致仕諸子進士登第義<lb/>
風家法爲一時標表馮道贈禹鈞詩云燕山竇十郎教<lb/>
子以義方靈椿一株老仙桂五枝芳人多傳誦禹鈞生<lb/>
五子長曰儀次曰儼侃偁僖儀至禮部尚書儼禮部侍<lb/>
郎皆爲翰林學士侃左補闕偁左諫議大夫叅知政事<lb/>
僖起居郎初父禹鈞家甚豐年三十無子夜夢亡祖亡<lb/>
父聚謂之曰汝早修行縁汝無子又壽算不永禹鈞唯<lb/>
諾禹鈞爲人素長者先家有僕者盗用過房廊錢二百<lb/>
<pb n="KR4d0025_SBCK_025-2b"/>
千僕慮事覺有一女年十二三自冩劵繫於臂上云永<lb/>
賣此女與本宅償所負錢自是遠逃禹鈞見女子劵甚<lb/>
哀憐之即時焚劵收留此女祝付妻曰飬育此女及事<lb/>
日當求良匹嫁之及女笄以二百千擇良匹得所歸後<lb/>
舊僕聞之歸感泣訴以前罪禹鈞不問由是父子圖禹<lb/>
鈞像日夕供飬晨興祝壽公嘗因元夕徃延慶寺燒香<lb/>
像前忽於後殿堦側拾得銀二百兩金三十兩遂持歸<lb/>
明旦侵晨詣寺守候失物主須臾見一人泣涕至公問<lb/>
所因其人具以實告曰父犯刑至大辟徧懇至親貸得<lb/>
金銀若干將贖父罪昨暮以一相知置酒酒昏忽失去今<lb/>
父罪巳不復贖矣公驗其實遂與同歸以舊物還之加<lb/>
以惻憫復有贈賂其同宗及外姻甚多貧困者有䘮不<lb/>
<pb n="KR4d0025_SBCK_025-3a"/>
能自舉公爲出金塟之由公塟者凡二十七䘮親戚故<lb/>
舊孤遺有女未能嫁者公爲出金嫁之由公嫁者孤女<lb/>
凡二十八人故舊相知與公有一日之雅遇其窘困則<lb/>
必擇其子弟可委以財者隨多寡貸以金帛俾之興販<lb/>
自後由公而活族者數十家以至四方賢士頼公舉火<lb/>
者不可勝數公毎量歳之所入除伏臘供給外皆以濟<lb/>
人之急家惟素儉器無金玉之飾室無衣帛之妾於宅<lb/>
南搆一書院四十間聚書數千卷禮文行之儒延置師<lb/>
席凡四方孤寒之士貧無供須者公咸爲出之無問識<lb/>
不識有志於學者聽其自至故其子見聞益博凡四方<lb/>
之士由公之門登貴顯者前後接踵來拜公之門必命<lb/>
左右扶公坐受其禮及公之亡蒙恩深者有持心䘮三<lb/>
<pb n="KR4d0025_SBCK_025-3b"/>
年以報其遺德先是公之亡祖亡父夢中告以無子及<lb/>
壽數不永後十年復夢其亡祖亡父告之曰汝三十年<lb/>
前實無子分又壽促我嘗告汝今汝自數年以來名掛<lb/>
天曹隂府以汝有隂德延筭三紀賜五子各榮顯仍以<lb/>
福壽而終死後當留洞天充真人位言訖復祝禹鈞曰<lb/>
隂陽之理大抵不異善惡之報或發於見世或報於來<lb/>
世天網恢恢踈而不漏此無疑也禹鈞愈積隂功年八<lb/>
十二沐浴别親戚談咲而卒五子八孫皆貴顯於朝廷<lb/>
後之稱教子者必曰燕山竇十郎云<lb/>
　　某祖與竇公故人祖嘗録於書册以示子孫爲法<lb/>
　　惜其不傳天下故録以示好善者庶見隂陽報應<lb/>
　　之理使惡者知所戒焉叅知政事范某述<lb/>
<pb n="KR4d0025_SBCK_025-4a"/>
　　　　上張侍郎<lb/>
某啓聞漢相出守遽彰集鳯之仁蜀客寓言適起攀鴻<lb/>
之志是則感深者惠來而熟間希遠者景附以誠宜矧<lb/>
嘗赫赫之瞻敢昧菁菁之樂恭惟留守侍郎崇宣古道<lb/>
茂冠人彛濬雅量於玉淵耀華勲於金册經緯抗魯雲<lb/>
之作論思傾丹石之衷仁助南薫下觧吾民之愠道侔<lb/>
東易旁洗庻物之心繇是仙貫日升天姿晝接皇墳帝<lb/>
典奉國府之諮詢周紀漢綱振憲司之風議臺霜載厲<lb/>
心水彌清故得穆穆顧懐師師属望叅萬㣲之景業升<lb/>
九序之康歌象先以清淨加人元崇以應變成務梓人<lb/>
之政大斵於周邦金鑑之功景鏘於唐室翊宣帝問欽<lb/>
叙疇倫羲鼎載羔旣觀於烹飬魯巵在廟俄鍳於歆盈<lb/>
<pb n="KR4d0025_SBCK_025-4b"/>
不盡君子之餘廼起逹人之觀劇言黼扆牢讓台衡天<lb/>
章開均逸之慈國論仰知榮之躅今則倚毗載重名教<lb/>
荐登鳴玉北門寔奉觀書之座分珪南闕崇司受籙之<lb/>
都彌重國威益嚴廟寄蕭侯関内鬰隆炎漢之基旦相<lb/>
陜東雅布崇周之化一人爲之安撫四國爲之承流莫<lb/>
不凝飬粹靈惠綏美俗東陽之扇動揖清風武昌之楼<lb/>
靜延明月儀刑乎仁壽之域嘯歌乎逍遥之墟浩氣載<lb/>
盈仁聲允塞然而三輔之隩適賀帶安庻邦之懐未忘<lb/>
高仰佇見日圍迅命星駕嚴歸兎苑風移愛甘棠而益<lb/>
茂龍池天近著温樹之重芳浹麗澤於百靈藹英聲於<lb/>
億載如某者藝踈芳潤行愧直清蜉蝣之術未充蝘蜓<lb/>
之嘲奚解依經敏學耻讀非聖之書約史徇名勉附青<lb/>
<pb n="KR4d0025_SBCK_025-5a"/>
雲之士實偶登三之盛獲從旅百之先洽呦呦之鳴誤<lb/>
膺於宸選循婉婉之書謬厠於賔榮詎興沈後之嗟尚<lb/>
兾騰夷之遇伏遇留守侍郎燕金募秀蔡屣延才鐸宣<lb/>
百世之文旌集四方之善遠者近者鼓之舞之某顒若<lb/>
望風惠然入國六經之教郁郁成文三月之韶洋洋在<lb/>
耳而况某將趨列鎮實附宏都弗違鷄犬之音宻奉馬<lb/>
牛之境小國之仰大國亹亹誠敦先知之覺後知循循<lb/>
豈倦竊效封人之請顧觀魏相之威雖才異唐英未入<lb/>
晉公之幕而時同漢秀庶登梁孝之園如此則慕孤飛<lb/>
之雲或爲霖而有助效百年之榦幸構厦以無遺跡預<lb/>
洪鈞惠聞凾夏某卑情無任俟恩激切知歸之至<lb/>
　　　　上大名府主王侍郎啓<lb/>
<pb n="KR4d0025_SBCK_025-5b"/>
某啓聞樂府宏開金石有發揮之望靈臺峻立風雲無<lb/>
隱晦之姿延群奏以咸宣俯多祥而益辯其况當具瞻<lb/>
之際凝真覽之明激揚駕說之音妍醜思皇之俊咸歌<lb/>
樂育熟議宻藏恭惟知府侍郎聲盈天湍道潤金壁儼<lb/>
神鋒而不耀藴寳器以難名禀自誠之德之純賦將聖<lb/>
之才之美明明詔下諸侯修北海之書穆穆賔來天子<lb/>
得平津之䇿自是蹈揚仙室遷歷帝闈青簡婉㣲謹周<lb/>
孔之垂法王書雅奥含虞夏之遺風故能輔翊天家叅<lb/>
脩皇極沃心必符於舜好論思豈止於曹隨萬化景彰<lb/>
諸華砥定一穴是問属慱陽之有憂六府旣瞻異延平<lb/>
之不懼宻辭岩座遜請藩庭周人詎有於流言魯哲曾<lb/>
無於愠色今則屏臨三輔岳鎭萬封輟妙筭於廟中抗<lb/>
<pb n="KR4d0025_SBCK_025-6a"/>
雅歌於閫外束兵之伍樂壽域以何長含哺之氓賞春<lb/>
臺之不足佇見下從僉論上迪宸謀金堤啓途黃樞正<lb/>
神明百揆舞蹈萬邦如某者善遠芝蘭言踈黼黻靜忘<lb/>
位大明禮樂不貽唐相之慚盡飬聖賢更廣周文之意<lb/>
窺圃顧玉器之未成進異括囊愧金聲之不振景高山<lb/>
而詎至騰夷路以何稽幸以亨㑹景炎賁搜寒俊方領<lb/>
矩歩入拜侍郎之庭載纚垂纓出預將軍之幕當瓜期<lb/>
之未及猶蓬累之斯行伏遇侍郎啓闢聖門儀形俊域<lb/>
實斯文之東道乃吾黨之南車是興請見之辭稍露盍<lb/>
歸之志雖拳拳希聖曾無日月之階而肅肅之賢當有<lb/>
神仙之歎庻乎韓宣此日得言在魯之文吉甫異時願<lb/>
上維嵩之頌兾親黃閣永戴洪鈞下情無任<lb/>
<pb n="KR4d0025_SBCK_025-6b"/>
　　　　賦林衡鑑序<lb/>
人之心也發而爲聲聲之出也形而爲言聲成文而音<lb/>
宣言成文而詩作聖人稽四始之正筆而爲經考五聲<lb/>
之和鼓以爲樂是故言依聲而成象詩依樂以宣心感<lb/>
于人神穆乎風俗昭昭六義賦實在焉及乎大醇旣醨<lb/>
旁流斯激風雅條散故態屢遷律呂<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>分新聲間作而<lb/>
士衡名之體物聊舉於一端子雲語以雕蟲蓋尊其六<lb/>
籍降及近世尤尚斯文律體之興盛于唐室貽于代者<lb/>
雅有存焉可歌可謡以條以貫或祖述王道或褒賛國<lb/>
風或研究物情或䂓戒人事煥然可警鏘乎在聞<lb/>
國家取士之科縁於此道九等斯辨寸長必收其如好<lb/>
高者鄙而弗攻幾有肴而不食務近者攻而弗至若以<lb/>
<pb n="KR4d0025_SBCK_025-7a"/>
莛而撞鍾作者幾稀有司大患雖炎炎其火玉石可分<lb/>
而滔滔者流涇渭難見曷嘗求備且務廣收故進者豈<lb/>
盡其才而退者愈惑於命臨川者鮮克結網入林者謂<lb/>
可無虞士斯不勤文何以至撰述者旣昧於向趣題品<lb/>
者復異其好尚繩墨不進曲直終非仲淹少逰文塲嘗<lb/>
禀詞律惜其未獲竊以成名近因餘閑載加研玩頗見<lb/>
規格敢告友朋其於句讀聲病有今禮部之式焉别析<lb/>
二十門以分其體埶叙昔人之事者謂之叙事頌聖人<lb/>
之德者謂之頌德書聖賢之勲者謂之紀功陳邦國之<lb/>
體者謂之賛序縁古人之意者謂之縁情明虗無之理<lb/>
者謂之明道發揮源流者謂之祖述啇㩁指義者謂之<lb/>
論理指其物而咏者詠物述其理而詠者謂之述詠類<lb/>
<pb n="KR4d0025_SBCK_025-7b"/>
可以廣者謂之引類事非有隱者謂之指事究精㣲者<lb/>
謂之析㣲取比象者謂之體物强名之體者謂之假象<lb/>
兼舉其義者謂之旁喻叙其事而體者謂之叙體緫其<lb/>
數而述者謂之緫數兼明二物者謂之雙關詞有不覊<lb/>
者謂之變態區而辯之律體大備然古今之作莫能盡<lb/>
見復當旅次無所撿索聊取其可舉者類之于門門各<lb/>
有序盍詳其指古不足者以今人之作者附焉略百餘<lb/>
首以示一隅使自求之思過半矣雖不能貽人之巧亦<lb/>
庻幾辯惑之端命之曰賦林衡鑑謂可權人之輕重辨<lb/>
巳之妍媸也所舉之賦多在唐人豈貴耳而賤目哉庻<lb/>
乎文人之作由有唐而復两漢由两漢而復三代斯文<lb/>
也旣格乎雅頌之致斯樂也亦逹乎韶夏之和臣子之<lb/>
<pb n="KR4d0025_SBCK_025-8a"/>
心豈徒然耳若國家千載特見取人易方登孝廉舉方<lb/>
正聘以伊尹之道䇿以仲舒之文求制禮作樂之才尚<lb/>
經天緯地之業於斯述也委而不論亦吾道之志歟時<lb/>
天聖五年正月日高平范仲淹序<lb/>
　　　　賀胡侍郎致仕<lb/>
伏審侍郎進清崇之爵諧高尚之風耆德尊隆睿恩深<lb/>
厚榮映之下慶仰居多恭以侍郎誠明自天進退由道<lb/>
宣三德於夙夜𬒳四紀於龍光赫有華名宻多隂施囏<lb/>
難險阻盡力乎三朝富貴崇高致身乎五福而乃起逹<lb/>
人之觀引大夫之年聦明不衰止足自處國家興廉讓<lb/>
之節䟽渙汗之仁寵數優賢休聲載路耀錦南國邑子<lb/>
榮太守之歸掛冠東門都人藹丈夫之歎爲儒及此其<lb/>
<pb n="KR4d0025_SBCK_025-8b"/>
樂何涯伏惟上爲聖朝倍保崇重舜好清問方體貌於<lb/>
宿賢國有老成尚彌縫於顯道某久荷鈞録卑情無任<lb/>
榮觀景仰之至<lb/>
　　　　知杭州謝兩地啓<lb/>
某啓三月二十一日敕差知杭州軍州事東南得請夙<lb/>
夕趍程地重寄優感深愧集竊念某生禀迂拙進當盛<lb/>
明述不臻於聖門跡久塵於榮路領出師之重任曾莫<lb/>
有功叅論道之近司亦惟無狀清光旋遠晦昧所宜爰<lb/>
假㑹藩即從便道過于桑梓見故老以相榮䖏兹江湖<lb/>
與嘉魚而共樂允爲天幸岀自陶成玆蓋集賢相公權<lb/>
衡以誠神明其照俾蒲柳之㣲質𬒳霖雨之大私惟寅<lb/>
奉於官箴庶欽崇於鈞造感懼激切依歸之至<lb/>
<pb n="KR4d0025_SBCK_025-9a"/>
　　　　移蘇州謝兩府<lb/>
罪布四方大不可掩寵分千騎得之若驚仰雷霆之霽<lb/>
威加霖雨而蒙潤報君何道殺身有宜竊念某生於唐<lb/>
虞學於鄒魯一簞之樂素伏於丘園四庫之逰濫升於<lb/>
臺閣而自踐揚諌列對越清光允出遭逢誠當感槩事<lb/>
君無隱必罄狂夫之言渉道未深終乖智者之慮俟竄<lb/>
居於楚澤尚假守於桐廬風俗未殊足張條教江山爲<lb/>
助寜慕笑歌鶴在隂而亦鳴魚相忘而還樂優㳺吏隱<lb/>
謝絶人倫豈謂蒙而克亨幽而致顯屢改劇藩之寄莫<lb/>
非名部之行宗族相榮搢紳改觀此蓋相公仁鈞大播<lb/>
量澤兼包示噩噩之公朝存坦坦之言路道玆優渥屈<lb/>
彼典彛茂揚天子之休純彼幽人之吉某敢不黽勉王<lb/>
<pb n="KR4d0025_SBCK_025-9b"/>
事窹寐政經佩黃裳之文庶揚於易教詠朱繩之直無<lb/>
忝於詩人上酬乃聖之知旁荅具瞻之造過此以徃不<lb/>
知所裁<lb/>
　　　　謝夏太尉<lb/>
某蒙恩授前件官者金石之言方形於清舉絲綸之命<lb/>
遽𬒳於鴻私深惟山野之材曷副英豪之薦斯盖某官<lb/>
棟梁王室篁皷天聲痛么麽之戎夷敢䖍劉於封鄙是<lb/>
求參賛將肆殄夷謂某經術粗通可以識國家之體謂<lb/>
某愚衷素慤可以盡兵民之心奏逹九清增輝多士敢<lb/>
不竭其素藴輔之至誠震耀我國威張皇我帝筭晉公<lb/>
之幕力希唐士之謀能虞帝之庭誓獻有苗之俘馘英<lb/>
儀所激狂言不誣<lb/>
<pb n="KR4d0025_SBCK_025-10a"/>
　　　　謝賀正啓<lb/>
某啓伏以青祇布職珠緯窮天授歳律以端時建斗杓<lb/>
而首序賀牘未馳於便置繁文遽枉於圜封荷勤懇之<lb/>
相先輙佩蔵而無斁履兹令且倍納殊休<lb/>
　　　　論西事劄子<lb/>
臣聞兵家之用在先觀虗實之勢實則避之虗則攻之<lb/>
今縁邊城寨有五七分之備而關中之備無三二分若<lb/>
吳賊知我虗實必先脅邊城不出戰則深入乘關中之<lb/>
虗小城可破大城可圍或東阻潼關隔兩川貢賦縁邊<lb/>
懦將不能堅守則朝廷不得高枕矣爲今之計莫若且<lb/>
嚴邊城使之久可守實関内使無虗可乘西則邠州鳯<lb/>
翔爲環慶儀渭之聲援北則同州河中府扼鄜延之要<lb/>
<pb n="KR4d0025_SBCK_025-10b"/>
害東則陜府華州㩀黄河潼関之險中則永興爲都㑹<lb/>
之府各須屯兵三二萬人若㓂至使邊城清野不與大<lb/>
戰関中稍實豈敢深入復命五路脩攻取之備張其軍<lb/>
聲分彼賊勢使弓馬之勁無所施牛羊之貨無所集三<lb/>
二年間彼自困弱待其衆心離叛自有間隙則行天討<lb/>
此朝廷之上策也又聞邊臣多請五路入討臣竊計之<lb/>
恐未可以輕舉也太宗朝以宿將精兵北伐西討艱難<lb/>
歳月終未收復縁大軍之行粮車甲乘動彌百里虜騎<lb/>
輕捷邀撃前後乘風揚砂一日數出進不可前退不可<lb/>
息水泉不得飲沙漠無所獲此所以無功而有患也况<lb/>
今承平歳久中原無宿將精兵一旦興深入之謀係難<lb/>
制之虜臣以謂國之安危未可知也然則唐漢之時能<lb/>
<pb n="KR4d0025_SBCK_025-11a"/>
拓疆萬里者盖當時授任與今不同旣委之以兵又與<lb/>
之稅賦而不求速效故飬猛士延謀客日練月計以待<lb/>
其隙進不俟朝廷之命退不関有司之責觀變乘勝如<lb/>
李牧之守邊可謂善破虜矣惟陛下深計而緩圖之<lb/>
　　　　道服賛<lb/>
平海書記許兄製道服所以清其意而潔其身也同年<lb/>
范仲淹請爲賛云<lb/>
道家者流　衣裳楚楚　君子服之　逍遥是與<lb/>
虗白之室　可以居處　華胥之庭　可以歩武<lb/>
豈無青紫　寵爲辱主　豈無狐狢　驕爲禍府<lb/>
重此數師　畏彼如虎　旌陽之孫　無忝於祖<lb/>
　　　　釣臺詩<lb/>
<pb n="KR4d0025_SBCK_025-11b"/>
漢包六合罔英豪一箇㝠鴻惜羽毛世祖功臣三十六<lb/>
雲臺爭似釣臺高<lb/>
　　　　送饒州董博士<hi>諱淵黠鹿鳴燕之後舉送詩</hi>
畨國英豪富魯儒同時舉送起鄉閭文章耻學楊雄賦<lb/>
議論羞談賈誼書喜得明珠三十六恨遺壯士二千餘<lb/>
送君直上青霄去行看歸乘駟馬車<lb/>
　　　　送徐允升歸九華<lb/>
重君樂詩書孜孜不知老白髪未治生惟設聖人道愛<lb/>
君妙山水所得是神氣尺素冩林巒邈有千里意念日<lb/>
江南行孤雲無繫程直指九華峯去掃先君塋却來華<lb/>
陽川邀我溪上盟行歌紫芝秀坐嘯清風生鍊真變金<lb/>
骨飄飄朝玉京結成物外㳺忘此天下情<lb/>
<pb n="KR4d0025_SBCK_025-12a"/>
　　　鄱陽在江左號古郡昔之爲守者固多以賢稱<lb/>
　　　者僅九人而傑出於九賢之中又止唐之顔魯<lb/>
　　　公　本朝之范文正公可謂難得也巳二公名<lb/>
　　　氏在史官大節在天下至於文章散落人間雖<lb/>
　　　茟端㳺戲之餘而典雅純實可以經世而出治<lb/>
　　　垂乆而行遠蓋其所飬得天地之正氣故文亦<lb/>
　　　如之然是邦實二公舊治獨無墨本而間見於<lb/>
　　　他處誠闕典也翊攝乏此來首訪而得之鳩工<lb/>
　　　<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>板以傳不朽斯人之眷眷二公雖不繫於文<lb/>
　　　集之有無然使學士大夫家有其書如潮人之<lb/>
　　　於退之柳人之於子厚因書以致其師仰敬慕<lb/>
　　　之意不猶愈於甘棠之思乎乹道丁亥五月旣<lb/>
<pb n="KR4d0025_SBCK_025-12b"/>
　　　望邵武俞翊謹識<lb/>
番陽郡齋州學有<lb/>
文正范公文集奏議歳乆板多澷滅殆不可讀判府太<lb/>
中先生甞謂此郡太守名德如日月之照終古不泯者<lb/>
在唐則顔魯公本朝則范文正公文正之集士大夫過<lb/>
郡者莫不欲見其可不整治乎於是委属寮以舊京本<lb/>
丹陽集參校且捐公帑刋補之又得詩文三十七篇爲<lb/>
遺集附于後其間尚有舛誤更俟後之君訪善本訂正<lb/>
焉淳熈丙午十二月日郡從事北海綦煥謹識<lb/>
　　　朝奉郎通判饒州軍州兼管内勸農營田事宋鈞<lb/>
　　朝請大夫知饒州軍州兼管内勸農營田事趙旧樴<lb/>
　　　嘉定壬申仲夏重修　范文正公别集卷第四<lb/>
</p>
<p>
</p>
  </div>
</body>
</text>
</TEI>
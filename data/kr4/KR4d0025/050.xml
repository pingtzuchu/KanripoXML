<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_050-1a"/>
褒賢祠記卷之二<lb/>
　　　　文正公祠堂記<lb/>
孟子之言氣曰至大至剛以直飬而無害則塞乎天地<lb/>
之間夫直之爲言大公至正之道也以大公至正之道<lb/>
固守而力行之不爲富貴貧賤威武之所摇奪雖乘田<lb/>
委吏之卑亦必盡吾誠充吾職卒而至於立國家定社<lb/>
稷安邊境服羗戎其功烈與日月爭光而精神折衝萬<lb/>
里之外謂之氣塞乎天地之間可也後世見古人功名<lb/>
之盛以爲類出於偶然不知蚤正素定於胷申者未嘗<lb/>
無所從來而其銘鼎彛書竹帛者非一日之積也文正<lb/>
范公未第時巳慨然有天下之志不以死生禍福動其<lb/>
心逮遭明天子有爲於時其立朝如史魚汲直其憂國<lb/>
<pb n="KR4d0025_SBCK_050-1b"/>
如賈誼劉向其守邊如馬伏皮羊叔子雖庸人孺子莫<lb/>
不知之獨筮仕之𥘉有卓然大過人者國史失其傳故<lb/>
不得而不紀也公以進士釋褐爲廣德軍司理叅軍日<lb/>
抱具獄與太守爭是非守數以盛怒臨公公未嘗少撓<lb/>
歸必記其徃復辯論之語于屏上比去至字無所容貧<lb/>
止一馬鬻馬徒歩而歸非明於所養者能如是乎獄官<lb/>
有亭以公名之者舊矣公卒二十年而高郵孫覺莘老<lb/>
爲廣德軍始以詩志公之事而刻之亭中又六十九年<lb/>
丹陽洪興祖慶善來守讀莘老之詩而慕之𥘉廣德人<lb/>
未知學公得名士三人爲之師於是郡人之擢進士第<lb/>
者相繼于時慶善乃求公遺像繪而置之學宫使學者<lb/>
世祀之而属予記其事嗚呼公之盛德豈待文而後傳<lb/>
<pb n="KR4d0025_SBCK_050-2a"/>
而藻亦豈記公者哉昔段秀實盡忠於唐世徒以爲一<lb/>
時奮取功名之人而不知居官必有可書之事柳宗元<lb/>
爲摭其實上之史官今所以知段太尉逸事者宗元發<lb/>
之也秀實固不足以擬公而余幸從慶善得公之詳與<lb/>
夫徴夏無且畫工爲無所愧安知後世不采此以𥙷史<lb/>
官之闕乎然慶善爲政而首及公可謂知所本矣柔亦<lb/>
不茹剛亦不吐文正公有焉好賢如緇衣慶善有焉其<lb/>
可以不書紹興九年六月新安汪藻記<lb/>
　　　　重建文正范公祠記<lb/>
文正范公勲業在國史其祠於廣德則巳具見於内相<lb/>
浮谿汪公之記兹以祠宇久圯不修從弟鏞以嘉定二<lb/>
年爲郡博士撤而新之求記於鑰語之曰文正公盛德<lb/>
<pb n="KR4d0025_SBCK_050-2b"/>
絶識才兼文武非賛揚所能盡然大要在立志不苟而<lb/>
巳矣方在貧約則朝莫甘虀粟之味旣巳富貴而子弟<lb/>
均布帳之清在海陵爲一倉官而築海堤數百里在桐<lb/>
川爲一獄掾而所立巳卓然如此一馬微矣居則鬻以<lb/>
飬士去又鬻之徒歩而歸其䟦乞米帖云顔魯公唐朝<lb/>
第一等人而饘粥不繼非所謂君子固窮者歟又有家<lb/>
書云老夫平生屢經風波惟能忍窮故能免禍公之所<lb/>
存類如此此其所以大過人者故曰志士不忘在溝壑<lb/>
勇士不忘䘮其元公之自處直欲追古人而及之故其<lb/>
見於行事亦非今人所能及也學旣奉公之祠則爲士<lb/>
者無徒慕公之名位當求其所以致此者鑰旣爲推公<lb/>
之所以致此者而爲之記又因以勉吾弟與同黨之士<lb/>
<pb n="KR4d0025_SBCK_050-3a"/>
鑰雖老尚當相與思古人與稽之義云三年仲夏望日<lb/>
四明樓鑰記并書鏞篆額<lb/>
　　　　義田記　錢公輔<lb/>
范文正公蘇人也平生好施與擇其親而貧䟽而賢者<lb/>
咸施之方貴顯時於其里中買負郭常稔之田千畝號<lb/>
曰義田以飬濟群族族之人日有食歲有衣嫁娶凶塟<lb/>
皆有贍擇族之長而賢者一人主其計而時其出納焉<lb/>
日食人米一升歲衣人衣一縑嫁女者錢五十千娶婦<lb/>
者二十千再嫁者三十千再娶者十五千塟者如再嫁<lb/>
者之數塟幼者十千族之聚者九十口歳入粳稻八百<lb/>
斛以其所入給其所聚霈然有餘而無窮仕而家居俟<lb/>
代者預焉仕而之官者罷其給此其大較也𥘉公之未<lb/>
<pb n="KR4d0025_SBCK_050-3b"/>
貴顯也嘗有志於是矣而力未之逮者二十年旣而爲<lb/>
西帥以至於叅大政於是始有禄賜之入而終其志公<lb/>
旣沒後世子孫至今修其業承其志如公存也公雖位<lb/>
充禄厚而貧終其身沒之日身無以爲歛子無以爲䘮<lb/>
唯以施賢活族之仁遺其子而巳昔晏平仲敝車羸馬<lb/>
以朝陳桓子觴之日君位之上卿禄之百萬而敝車羸<lb/>
馬是隱君之賜也晏子曰自臣之貴父之族無不乘車<lb/>
者母之族無不足於衣食者妻之族無凍餒者齊國之<lb/>
士待臣而舉火者三百餘家如此爲隱君之賜乎彰君<lb/>
之賜乎於是齊侯以晏子之觴而觴桓子予嘗愛晏子<lb/>
好仁齊侯知賢而桓子服義也又愛晏子之仁有等級<lb/>
而言有次序也先父族次母族次妻族而後及踈遠之<lb/>
<pb n="KR4d0025_SBCK_050-4a"/>
賢孟子曰親親而仁民仁民而愛物晏子爲近之今觀<lb/>
文正公之義其與晏子比肩矣然晏子之仁止於生前<lb/>
而文正公之義垂於身後其規模遠舉又疑其過之嗚<lb/>
呼世之都三公位享萬鍾禄其邸第之雄輿馬之盛聲<lb/>
色之侈妻孥之富止乎一巳而族之人弗得其門而入<lb/>
者豈少哉况於施賢乎其下爲卿爲大夫爲士而廪稍<lb/>
之充奉飬之厚足乎一巳而族之人操壺瓢爲溝中瘠<lb/>
者又豈少哉况於賙人乎是皆文正公之罪人也公之<lb/>
忠義滿朝廷事業滿邊陲功名滿天下後必有良史書<lb/>
之者予可無書也獨書其義田以警世云公諱某字希<lb/>
文<lb/>
　　　　昔逮事<lb/>
<pb n="KR4d0025_SBCK_050-4b"/>
　　　　忠宣公親聞緒論嘗云先文正置義田非謂<lb/>
　　　　以斗米疋縑使能飽煖族人盖有深意存焉<lb/>
　　　　時年尚少未甚領略緜歷三紀當宣和末避<lb/>
　　　　亂南渡紹興乙卯自嶺海𬒳召至行闕丙辰<lb/>
　　　　春出使至淮上始過平江時義宅已焚毀族<lb/>
　　　　星居村落間一旦㑹集于墳山散亡之餘尚<lb/>
　　　　二千指長幼聚拜慈顔恭睦皆若同居近属<lb/>
　　　　以家譜考之自麗水府君下逮良字諸孫盖<lb/>
　　　　十餘矣然後見文正之用心悟忠宣之知言<lb/>
　　　　也紹興巳巳十月辛未曽孫直方記<lb/>
　　　　范氏義莊申嚴規式記<lb/>
中奉大夫權尚書吏部侍郎兼權給事中兼侍講劉榘<lb/>
<pb n="KR4d0025_SBCK_050-5a"/>
撰　朝議大夫權尚書禮部侍郎兼中書舎人兼太子<lb/>
左諭德兼同修國史實録院同修撰兼國子祭酒曽從<lb/>
龍書并題盖　朝散郎左司諌兼侍講范之柔立石<lb/>
物夲天人夲祖閭閻之人有視其祖之子孫如路人相<lb/>
毀訾相并兼如仇敵者不知夲尔榘少讀文正范公遺<lb/>
事公平居語子弟曰吾吳中宗族甚衆於吾固有親踈<lb/>
然吾祖宗視之則均是子孫固無親踈也吾安得不恤<lb/>
其飢寒哉且自祖宗來積德百餘年始發於吾得至大<lb/>
官若貴富而不恤宗族何顔以入家廟榘歛袵歎曰公<lb/>
之行百世之標的公之言薄俗之鍼砭也吾郷居家遇<lb/>
有不如人意事即因公言以自媿責不敢有一毫恚心<lb/>
官中都獲與公之孫左司諌公之柔㳺見其處巳靜而<lb/>
<pb n="KR4d0025_SBCK_050-5b"/>
眀際物莊而和雖姿禀之懿亦家法所自來一日於公<lb/>
几間得文正公與其兄推官帖問以遣女乏資共甘苦<lb/>
通有無不啻巳子使人歎玩不去手司諫公因言先祖<lb/>
所剏義田今幾二百年聚族數千百指雖甚寠者頼以<lb/>
無離散之患義莊故址曩因兵火爲居民侵據之柔與<lb/>
吾兄良器極力經理爲屋以棲義<graphic n="KR2951" url="https://raw.githubusercontent.com/kanripo/KR-Gaiji/master/images/KR2951.png" mimeType="image/png"/>餘以待族人之無<lb/>
家者浸還吾祖之舊惟是義莊規式歲月易墮請之朝<lb/>
属之卿郡勒之堅珉俾世守而傳之無窮者吾猶不敢<lb/>
懈也幸俻位諌垣當具本未奏陳乞申嚴行下庻不負<lb/>
文正公所以責望子孫之意曁得旨如請属榘以記不<lb/>
容以不敏辭抑聞之士尚志志有小大功業利澤亦如<lb/>
之方文正未遇讀書長白山凍粟糜而食人不堪其憂<lb/>
<pb n="KR4d0025_SBCK_050-6a"/>
而公貫通古今經濟之略巳具於此時及率言官叩閽<lb/>
爭事自請鎮靈夏迄破戎人之膽功烈焜耀則歛而惠<lb/>
宗族者抑餘事也忠宣公致身台輔忠賢是佀想其捐<lb/>
所載麥歸亳時文正公巳心知其有子矣嗚呼有文正<lb/>
則有監簿忠宣左丞侍郎數賢子厥後不熾昌競爽尚<lb/>
得爲有天理邪諫垣所以立身承家固巳無媿於乃祖<lb/>
願益以文正忠宣之弘猷大節自勉公之族人又當相<lb/>
與扶植以成諫垣之志則范氏之門益大義廪之儲益<lb/>
闢義居之族益貴逹富盛相望將不止如今之所見云<lb/>
嘉定四年三月一日榘謹記<lb/>
　　　　范氏復義宅記<lb/>
吳門范氏自唐柱國麗水府君居于靈芝坊今在雍熈<lb/>
<pb n="KR4d0025_SBCK_050-6b"/>
寺之後五世孫文正公少長北地皇祐中守杭始至故<lb/>
郷訪求宗族買田千畝作義莊以贍之宅有二松名堂<lb/>
以歳寒閣曰松風因廣其居以爲義宅聚族其中義莊<lb/>
之收亦在焉中更兵燬族黨星散故基榛蕪編民豪據<lb/>
爲居宇爲塲圃僦直無幾甚失遺意粟無所儲寓於天<lb/>
平山墳寺倍有徃來給散之勞㝷復圯廢改寘城中反<lb/>
寄他舎病此乆矣自公長子監簿而下又五世而至良<lb/>
器一日謂二弟曰先君奉議念此有年齎志而殁吾儕<lb/>
當有以振起之慨然自任思圖其新於是歷告居民盡<lb/>
除僦直約期而遣之不服者訴于郡于監司以至上逹<lb/>
臺省提刑臨川何公異太守四明鄭公若容咸義此舉<lb/>
力爲主張由是悉得故地周一千四百四十八丈首捐<lb/>
<pb n="KR4d0025_SBCK_050-7a"/>
私帑繚以垣墻創建一堂仍扁歳寒以祠文正結屋十<lb/>
楹以處貧族就立新倉寖復舊觀庀役於慶元二年之<lb/>
季夏中秋告成不愆於素觀者無不歎息親掌出納一<lb/>
年以爲後式選族子之廉謹者二人繼之詳具要束以<lb/>
𥙷舊規掲于堂上田籍之傳逺者俱刻之石以爲永乆<lb/>
之計介弟之柔續世科於百二十有四載之後尤勇於<lb/>
義旣力賛其兄謀之属鑰爲記始末鑰不佞先祖少師<lb/>
收䘏宗族有意於此而歲不與伯父楊州始爲之雖不<lb/>
及文正公之盛而寒宗之貧者頼以自給亦四十餘年<lb/>
于茲先工部欲附益之青貧終身猶未果也見范氏家<lb/>
法爲之媿歎是舉也衍文正公累世之遺澤伸先奉議<lb/>
九原之餘恨又以綿范氏無窮之休豈不偉哉嗚呼文<lb/>
<pb n="KR4d0025_SBCK_050-7b"/>
正公奮身孤藐未嘗頼宗人毫髪之力旣逹則闔族受<lb/>
觧衣推食之恩天佑范氏三子鼎貴皆以宏才高誼上<lb/>
繼父風後人得維持馮藉以保其家良器一布衣而决<lb/>
意興起不惟義宅載新義莊亦復整飾剔蠧省費又爲<lb/>
數世之利用心如此後其興乎嗚呼　文正公𥘉立規<lb/>
矩止具給予之目僅設預先支請之禁不數年　忠宣<lb/>
公巳慮其廢壞故治平奏請　聖旨違犯義莊規矩之<lb/>
人許令官司受理又與右丞侍郎自熈寕以至政和随<lb/>
事立規関防益宻今之規約又加宻矣一門同姓爲此<lb/>
義事其難如此况天下之大思所以爲億万世之計者<lb/>
又可忽乎嗚呼衣冠之族不免飢寒者甚衆願如范氏<lb/>
之宗泒而不可得今坐享飽煗者幾人若人人如良器<lb/>
<pb n="KR4d0025_SBCK_050-8a"/>
用心更相扶持以永其傳則善矣若曰是我所當得者<lb/>
而不思自力甚者反爲蠧於其間則文正諸公實臨之<lb/>
其聞於有司曰公元者盖今之族長云三年立秋顯謨<lb/>
閣直學士太中大夫提舉江州太平興國宫奉化驟開<lb/>
國男食邑三百戶樓鑰記并書<lb/>
　　　　文正公讀書堂記　今名溪東書院<lb/>
范文正公讀書堂乃湖右常平使者兼澧守料院董侯<lb/>
所建也𥘉文正公少孤且貧從其母歸朱氏朱宰澧之<lb/>
安卿公侍母偕來嘗讀書于老氏之室曰興國觀者寒<lb/>
暑不倦學成而仕爲時名卿邑之士咸知敬慕築堂祠<lb/>
之旣燬于兵慶元𥘉憲使范公處義復創于觀側因陋<lb/>
就簡將頽圯矣侯謂問學精勤立大志於窮約者莫如<lb/>
<pb n="KR4d0025_SBCK_050-8b"/>
范公名節不屈成大勲於顯用者亦莫如范公學者所<lb/>
宜宗師將徙書堂于近城庻使四邑之士仰其高風而<lb/>
景其遺行乃卜澧之陽惟東食彭山突兀其前諸峰環<lb/>
列左右旁挾兩水東西來朝氣象軒豁勝景畢露豈地<lb/>
靈顯晦自有時耶於是度材尤工分畫經始中建一堂<lb/>
旁列兩廡設四齋以育士植五間以爲門後創一樓扁<lb/>
曰通經盖取文正公讀書十年大通六經之㫖之意立<lb/>
文正公祠於堂之東偏外又闢一門繚以周垣克壯形<lb/>
勢棟宇華麗輪奐鼎新實一郡偉觀也斯堂之役郡博<lb/>
士鄭自得掌籍吳杰直學張轍寔董之以底成績堂成<lb/>
士未有飬乃括沒官之田有數百畒拘而籍之貳車馬<lb/>
公壬仲又助金千緡増鬻田爲不朽計侯命友龍記之<lb/>
<pb n="KR4d0025_SBCK_050-9a"/>
友龍甞讀國史見文正之勲名事業鏗鍧宇宙盖不特<lb/>
著見於參預大政之時而實根夲於窮居江湖之日其<lb/>
言先天下之憂而憂後天下之樂而樂此志巳定於素<lb/>
故能入賛萬機出破西賊而致我仁祖四十二年之盛<lb/>
治者公之力也噫以文正公之立身行巳視聖賢爲無<lb/>
慊而建功立業又書之青史而不愧盖其窮之飬即逹<lb/>
之施㓜之學即壯之行猶火然泉逹有不容禦澧之士<lb/>
其可不知取則哉雖然鳶飛戾天魚躍于淵氣使然也<lb/>
士氣消長亦在居民上者有以感發之耳今文正公之<lb/>
遺躅懿範旣爲澧人所敬慕然非侯振揚而尊顯之其<lb/>
何以聳人心而激士氣俾强於爲善以振文正之絶響<lb/>
乎哉侯之心亦勤矣士登斯堂苟䔍志好學切磋講貫<lb/>
<pb n="KR4d0025_SBCK_050-9b"/>
紹文正之事業以副侯之所期則可以無負不然安坐<lb/>
而食旣飽而嬉不能克志厲行追蹤前哲得無媿乎堂<lb/>
建於寳慶丙戌之秋成於是歳之冬費於公帑撙節之<lb/>
餘而無毫髪科歛之擾是皆可書故併記之以諗來者<lb/>
侯名與幾字叔存番易人明年丁亥上元日承直郎澧<lb/>
州軍事推官任友龍記朝奉郎通判澧州軍州事賜緋<lb/>
魚袋羅源書朝請郎大宗正丞兼金部郎官聶洙隷額<lb/>
　　　　吳郡建祠奉安郡守潜公講義<lb/>
咸淳十年平江府太守潜說友以公郷郡建專祠爲邦<lb/>
人式得地于公義莊義宅之傍祠宇數十楹以奉公祀<lb/>
奏請于朝撥田以供春秋二丁祭祀朝廷從其請奉安<lb/>
日潜公講魯穆叔荅范宣子不朽之說太上有立德其<lb/>
<pb n="KR4d0025_SBCK_050-10a"/>
次有立功其次有立言此謂之不朽<lb/>
春秋魯穆叔荅范宣子不朽之說也亦嘗因不朽之義<lb/>
而遡古人之所自立者乎易曰立天之道曰隂與陽立<lb/>
地之道曰柔與剛立人之道曰仁與義人之所以與天<lb/>
地並而爲三者以其能立於仁義故也天之立不根乎<lb/>
隂陽則聀覆若爲而不息地之立不因乎剛柔則聀載<lb/>
若爲而無疆人之立不夲乎仁義則盛德至善若爲而<lb/>
民不能忘何則德以仁義而立則德爲純德功以仁義<lb/>
而立則功爲宗功言以仁義而立則言爲格言固未有<lb/>
無所立而能不朽者亦未有外仁義而能卓然有立者<lb/>
是故本諸身證諸庶民建諸天地而不悖者仁義而巳<lb/>
矣富貴利逹不與焉夫子曰君子疾沒世而名不稱豈<lb/>
<pb n="KR4d0025_SBCK_050-10b"/>
教人以好名哉謂其不知所以立而無善之可稱耳君<lb/>
子而能立萬世不可忘之德業則天下自有萬世不能<lb/>
忘之人心夫舜以孝禹以功皐陶以謨皆非有意於立<lb/>
而自尔立者其仁至義盡弗可尚矣後乎夷之清惠之<lb/>
和管仲之一正天下史佚周任之有言亦皆随其所立<lb/>
傳於來世彼晉楚之富趙孟之貴非不自視哆然也徃<lb/>
徃於榮華之飄風不踰踵而莾爲逰塵矣曽子曰彼以<lb/>
其富我以吾仁彼以其爵我以吾義夫仁義理也萬形<lb/>
皆有弊惟理獨不朽宣子乃以世禄爲不朽不知物之<lb/>
至易朽者莫世禄若也故穆叔之對以立德爲上立功<lb/>
次之立言又次之且證之曰臧文仲旣沒矣其言立由<lb/>
是觀之則德也功也言也苟立其一亦可不朽而况三<lb/>
<pb n="KR4d0025_SBCK_050-11a"/>
者俱立有如文正范公者乎公生我朝盛時實種天地<lb/>
間氣光明俊偉二三百年後猶使人竦然起敬况當時<lb/>
乎考亭朱子論本朝人物或歎其𥘉或議其小獨於公<lb/>
而稱其傑出之才夫才而謂之傑出則必有參天地之<lb/>
化関盛衰之運者矣盖公之於仁義如飢渇之於飲食<lb/>
湏臾不置其見於脩身齊家處宗族待閭里居官行事<lb/>
愛民利物浩如也此非富公所謂道大德具者乎我是<lb/>
以知公之德之立皆仁義之所充拓陳宫壺之戒弭朝<lb/>
廷之憂腹中甲兵西賊破膽而天章一䟽實將振起我<lb/>
宋一代之治若使盡見施行則後來者無所用其紛更<lb/>
而國家蒙福莫之與京矣此非韓公所謂大忠偉節者<lb/>
乎我是以知公之功之立皆仁義之所成就公在天聖<lb/>
<pb n="KR4d0025_SBCK_050-11b"/>
中遺宰相書無慮萬言經濟規模大抵略見其後爲牧<lb/>
守爲將帥爲執政平生所爲無岀於此盖言之必可行<lb/>
也雄文大冊小篇短章靡不燦然一出於正此非蘇子<lb/>
所謂有德有言者乎哉我是以知公之言之立皆仁義<lb/>
之布濩流衍天地付公以不群之資而公能自立其與<lb/>
天地相爲不朽之事而富貴利逹固不足爲公輕重也<lb/>
嗟夫孰不爲德而立德難若存若亡德烏乎立孰不爲<lb/>
功而立功難倐成倐堕功烏乎立孰不爲言而立言難<lb/>
可無可有言烏乎立惟立始能不朽惟不朽始可言立<lb/>
若公則言非徒言而功皆酬其言功非徒功而功皆本<lb/>
於德無他仁義以爲之主也德立則功與言俱立矣是<lb/>
又合穆叔之所謂三者而一之此之謂不朽信乎其爲<lb/>
<pb n="KR4d0025_SBCK_050-12a"/>
朽也彼皇皇汲汲於富貴利逹而不知可大可久者之<lb/>
爲何事卒於下同衆人泯滅澌盡者何可勝紀其視公<lb/>
之所立果何如哉凡公宦轍所至皆祠而奉之吳父母<lb/>
國也乃無專祠以慰里人不朽之思說友景行高風久<lb/>
矣濫兹分牧亦且踰朞始克肇新斯堂儼設公像以補<lb/>
此邦之闕典是伇也上而朝廷中而士大夫下而閭巷<lb/>
之耄倪莫不謂宜然則公之所以深服乎人心而莫間<lb/>
於今古者只是就仁義上立脚做了天地間第一等人<lb/>
而巳做好官易做好人難誰謂華高企其齊而敢因穆<lb/>
叔不朽之說試從諸君評之庶相與立乎其大者<lb/>
幕官廬陵劉坦陪講孟子曰聖人百世之師也伯夷柳<lb/>
下惠是也故聞伯夷之風者頑夫㢘懦夫有立志聞柳<lb/>
<pb n="KR4d0025_SBCK_050-12b"/>
下惠之風者薄夫敦鄙夫寛奮乎百世之上百世之下<lb/>
聞者莫不興起也非聖人而能若是乎而况於親炙之<lb/>
者乎盖謂公兼此夷淸惠和聖人之德而可爲百世之<lb/>
師也<lb/>
　　　　文正范公祠記<lb/>
中奉大夫江南浙西道肅政㢘訪使徐琰譔　朝列大<lb/>
夫治書侍御史行御史臺事李處巽書并篆額　至元<lb/>
壬辰予奉　命㢘訪浙西蒞吳中是爲文正范公之鄕<lb/>
尊賢勵俗政所當先旣仰慕其餘烈奨進其後人仲秋<lb/>
次丁有司以故事告將舎采于公祠予肅然起敬日至<lb/>
當偕僚吏拜祠下與觀盛典是日成禮訪義莊登歳寒<lb/>
堂家園之碑巋然獨存祠正在其左門堂寢室嚴整合<lb/>
<pb n="KR4d0025_SBCK_050-13a"/>
度盖宋郡守潜公說友所建牲牢器幣則撥田以給之<lb/>
俾公子孫世守而歳祠焉薦奠儀文皆當時所定乃甲<lb/>
戌建祠旋𬒳兵意有所增廣而不遂亦未暇有所記也一<lb/>
日主祠邦瑞踵予門求記且曰祠雖建於前代禮實存<lb/>
於今日有一言而可以母底荒墜者繄我公之靈實永<lb/>
頼之余固辭弗獲辭移治錢塘凢再歳徴踐言益勤謹<lb/>
按釋奠必有合也有國故則否說者謂如唐虞有䕫伯<lb/>
夷周有周公魯有孔子則各自奠之近世則通祀孔子<lb/>
向微通祀公獨非故有之䕫夷乎而石守道慶曆之詩<lb/>
固巳指公軰爲蘷卨矣又按郷先生殁而祭于社社稷<lb/>
民以生先師民所以生師法公獨不祭於鄉乎矧公爲<lb/>
政所去見思慶鄧數州之民徃徃生祠畫像旣殁後祠<lb/>
<pb n="KR4d0025_SBCK_050-13b"/>
于長白于海堰干睢陽干廣德于鄱陽公蘇人也郡學<lb/>
以建學祠公天平山先壟僧寺舊有祠然稽協古典必<lb/>
專祠于此而後愜於人心夫亦何爲而然耶致君之志<lb/>
動物之誠放諸四海而凖百世而下聞者莫不興起也<lb/>
是豈區區富貴利逹以衒耀於湏臾者可同言而語哉<lb/>
昔宋人定五代軍鎮之亂以儒立國儒而見用者何限<lb/>
以公而不得相其君展其憂天下致太平之略彼一時<lb/>
也非可爲之時乎自其入舘閣爲諫官諌則必黜黜而<lb/>
益諫陳善閉邪寕以身蹈不測而不悔非直以言語侍<lb/>
從爲職也故雖當路不容委之邊鎻才兼文武適受主<lb/>
知正巳而不求人相與觧仇戮力卒臣夏人以安中土<lb/>
爲所當爲一以自信其屢爲守帥又豈㝷常多議論少<lb/>
<pb n="KR4d0025_SBCK_050-14a"/>
事功者哉晚參大政請倣周官六職分任輔相漸復古<lb/>
制開陳未終權倖惎間不得安于朝廷之上雖其國家<lb/>
盛衰由此而分而君子小人迭爲勝負常使人躊躇鍳<lb/>
戒而未已也嗚呼尚論其世不知其人可乎或以爲王<lb/>
佐或以爲傑出要其平生則以爲有德者又公光明俊<lb/>
偉之本原歟留心聖賢弘毅力行漢唐人材鮮克進於<lb/>
是矣𥘉公買田以<hi>贍族而族</hi>滋大立塾以教其人而子孫類<lb/>
份份焉遭　聖朝仁恕恤其科徭祭前古忠烈比有事<lb/>
於公源深流長天佑善人於公盖無爽者昔晁仲約之<lb/>
𣢾賊完城公不肯加誅文忠富公服其絶識蔡確詩獄<lb/>
公之子忠宣公謂責之太重元祐諸賢亦以自悔即其<lb/>
存至公全大體世之研幾成務不當如是耶人有古今<lb/>
<pb n="KR4d0025_SBCK_050-14b"/>
道有顯晦贍相儀形是豈一家一郷所得私者逺惟耇<lb/>
成人宅心知訓而予也曽何足以發之至元三十一年<lb/>
正月廿日記<lb/>
　　　　義學記<lb/>
前朝奉大夫牟巘譔　集賢直學士朝列大夫<lb/>
前江浙等處儒學提舉趙孟頫書并篆額<lb/>
古者二十五家爲閭閭左右各設塾鄉先生爲之師褒<lb/>
衣博帶晨坐閭門教其民之出入田畒者有教有飬誠<lb/>
爲良法自井田廢閭左發古制盪除漢以來或爲講堂<lb/>
爲精舎而飬則未之聞也范文正公嘗建義宅置義田<lb/>
義莊以收其宗族又設義學以教教飬咸備意最近古<lb/>
夷攷厥初宋時天下有四書院應天府書院爲首先是<lb/>
<pb n="KR4d0025_SBCK_050-15a"/>
郡人戚同文聚徒講授士不逺千里而至文正公亦依<lb/>
之以學同文爲人質直尚信義宗族貧乏則賙給之䘮<lb/>
則賑䘏之不積財不營居室或勉之輙曰人生以行義<lb/>
爲貴安用是義之一字寔與公意合曁公豋苐立朝爲<lb/>
守爲帥以至大用名位日盛禄賜日厚遂成義莊義學<lb/>
爲其宗族者宅於斯學於斯所耕者義田所由者義路<lb/>
何適不宜嘉遺後人可謂䔍至繼繼承承亦惟成規是<lb/>
守粤乙亥兵戈俶擾未遑兹事至元丁丑主祭邦瑞提<lb/>
管士貴共議興學卜地于呉縣三讓里距祖塋二里所<lb/>
涓日庀工爲屋三十楹祀文正公於其中㑹講之堂扁<lb/>
曰清白東齋曰知本西齋曰敬身外闢室爲教諭偃息<lb/>
之處庖湢廪廥𬞞茹之圃咸在外爲周垣扁其大門曰<lb/>
<pb n="KR4d0025_SBCK_050-15b"/>
義學清溪松竹之間昉聞弦誦聲是役也義莊掌計之<lb/>
勞爲多提管又撙節助濟浮用増田山僅百畒備師資<lb/>
束脩之禮子弟筆札之費一有以勸大德戍戍<lb/>
朝旨以義莊義學有補世教申飾攸司禁治煩擾常加<lb/>
優䘏無復千吾藩者可肆志於學矣至大戊申提管馳<lb/>
書來霅俾爲之記昔錢公輔嘗記義田巘也何敢與斯<lb/>
文竊聞文正公早歳就學應天時夜以繼旦冬月憊甚<lb/>
以水沃靣食糜度日人不堪其憂其苦心勞形者如此<lb/>
博通六經尤長於易學者從之叩質樂與往復無微弗<lb/>
究其難疑荅問者又如此用力何啻十倍今人耶咨尔<lb/>
來學書尔佩衿盍亦追思先志俛焉孳孳母以寒暑而<lb/>
爲作輟庻幾他日業精行成式克有立得名爲儒以應<lb/>
<pb n="KR4d0025_SBCK_050-16a"/>
選用以副二范君惓惓興學之意其年七月旦日記<lb/>
　　　　忠烈廟記<lb/>
前朝奉大夫牟巘譔　集賢直學士朝列大夫前行<lb/>
江淛等處儒學提舉趙孟頫書　中奉大夫淛東道<lb/>
宣慰使都元帥李果篆額<lb/>
文正范公忠烈廟今在姑蘇三讓里天平山公自睦移<lb/>
守郷郡再省三世松楸不但漢人過家上冢之榮而巳<lb/>
嘗即白雲菴奉香火洎登政府得追封三世置墳寺始<lb/>
奏改菴爲白雲寺祀徐國公唐國公周國公盖慶曆時<lb/>
也猶未有忠烈廟之名先是元昊據靈武納旌節僣位<lb/>
號威脅諸羗肆爲邊患朝議舉兵攻討遂以邊事付公<lb/>
首用种世衡築青澗城扼衝要大營屯田聽民互市鄜<lb/>
<pb n="KR4d0025_SBCK_050-16b"/>
延乃異時西夏貢路但嚴備不出以示招納又築大順<lb/>
城以捍環慶築細腰胡盧十二寨以制明珠滅臧二族<lb/>
元昊勢漸折乃命公及諸號知兵者分領要害爲持乆<lb/>
計以待其弊巳而昊卒納欵如公言而公在廟堂以議<lb/>
論不同均佚南陽旣遂謝事矣公外剛内和恩威迭用<lb/>
當時邊人相語此小范老子胷中有數萬甲兵不比大<lb/>
范老子大范指雍也或又以龍圖老子稱之其爲人所<lb/>
畏愛如此邠慶諸郡與属羗皆立生祠繪像以事其終<lb/>
也属羗酋數百舉哀僧舎哭之如父三日乃去宣和間<lb/>
慶帥宇文虗中以郡人思公不忘祠事甚謹奏賜額忠<lb/>
烈廟他有舊額皆易新牓紹興失秦隴慶陽廟貌邈在<lb/>
他方始改奉於天平山每歳上巳三司率僚属郡博士<lb/>
<pb n="KR4d0025_SBCK_050-17a"/>
率前序偕來致祭廟久頽毀至元乙酉主祭邦瑞提管<lb/>
士貴共議重建取義學餘米歸之義莊爲土木費司計<lb/>
邦翰宗遜等佐之其年四月旣望新廟成丙戌二月旣<lb/>
望率族奉安前設文正公神像内設三國公神儀廟凡<lb/>
十楹黝堊丹<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>俻極壯麗供具皆完好大德甲辰行省<lb/>
聞于　朝禁治煩擾崇奉尤嚴於是士貴以書抵巘俾<lb/>
記厥成謭焉末學固辭弗獲惟昔文正公在朝聞延州<lb/>
危急自請代張存直欲委身不測之地人以爲難巘竊<lb/>
謂未若公上百官圖詆宰相爲張禹雖觸盛怒坐以越<lb/>
職曽不少沮爲尤難盖不顧其一身之利害禍福故能<lb/>
内肅朝綱外亢方靣謚曰文正廟號忠烈如是之偉也<lb/>
夫士大夫則知尊祖矣尊之者何銘其德善也是宜作<lb/>
<pb n="KR4d0025_SBCK_050-17b"/>
爲銘詩刻石列廡下其辭曰　南陽諸葛蜀漢再造志<lb/>
决身殱民哭陌道乃廟沔陽成都䕫子號曰忠武西人<lb/>
悲喜相傳尙記馘雙誅郃於惟文正異世同轍雖老益<lb/>
壯雖死不忘精忠盛烈夏日秋霜昔討靈武皇威逺加<lb/>
聲勢震燀摧其角牙忠烈有廟參錯西土公像在堂莫<lb/>
予敢侮天平之山白雲之泉公歸自西廟貌宛然誰實<lb/>
新之偉矣柱石上公之服揚休山立内祀先公爰備廟<lb/>
制維垣啓宇光榮三世式濟世美忠宣弟昆粤至斯今<lb/>
代有賢孫廼厚義廩廼廣義學同志合慮新廟攸作潔<lb/>
我牲醪率我宗黨掲䖍妥靈黙通肸蠁公在帝旁玉虬<lb/>
旣駕神逰委迤馭風來下佑我後人俾熾而昌廟祐是<lb/>
保千載奉常<lb/>
<pb n="KR4d0025_SBCK_050-18a"/>
</p>
<p>
有際天人之學斯可以服天下之望有擴宇宙之量斯<lb/>
可以成天下之務有堅金石之操斯可以任天下之重<lb/>
隆然曄然震耀于世者則文正范公其人也夫大聖大<lb/>
賢必矌世而一見天之降材不偶然也唐虞之盛邈矣<lb/>
孔孟之聖而不能得時以行其道三代以來唯伊尹周<lb/>
公之道能施於用下此則子房之於漢祖不屑盡其用<lb/>
孔明之於漢室不克盡其用魏鄭公裴晉公之於唐粗<lb/>
見於用而公於宋慶暦皇祐之間雖用之猶未究也然<lb/>
而公之精忠大節正言直氣固巳昭三光而徹兩儀亘<lb/>
千萬年凛然猶生非學際天人量擴宇宙操堅金石者<lb/>
<pb n="KR4d0025_SBCK_050-18b"/>
其曷能與於此公諱仲淹字希文范氏世爲蘇州人蚤<lb/>
歳讀書長白山祠于山之醴泉寺舊矣惟公功業在世<lb/>
名聲在人與天壤爲不朽固無待乎祠而存而祠之屢<lb/>
壊屢葺閱歷如一日有以驗人之慕公之深而其來㳺<lb/>
來歌者慨其風烈有以興起則是祠也於名教風厲甚<lb/>
大尙論公之平昔俾來者有所法公服勤茹淡䔍行力<lb/>
學堅彊刻礪壁立初載信道不屈守職敢言屢貶屢復<lb/>
謇謇益勵絕迹凡近宅心高明窮逹無間始終一致其<lb/>
操其學爲如何書條政務至萬餘言迨其得位舉見於<lb/>
用立朝奏陳皆可垂憲崇化厚俗敦尚風義救荒惠貧<lb/>
所部晏然出帥西師夷夏聳服熟羗來歸卒臣元昊及<lb/>
叅大政請明黜陟抑僥倖精貢舉擇守宰均公田厚農<lb/>
<pb n="KR4d0025_SBCK_050-19a"/>
桑脩武備减徭役蠲逋負重命令更䕃補之法嚴監司<lb/>
之選皆經國逺圖嘗自誦曰士當先天下之憂而憂後<lb/>
天下之樂而樂其自任以天下之重而力於成天下之<lb/>
務者爲如何公輕財好施尤厚宗族恩例俸賜常均及<lb/>
之置義田宅聚族以給在邊恩賚皆以上意分賜諸将<lb/>
坐呂相貶至其再起驩然相約戮力平賊其量爲如何<lb/>
民饗公利以范爲姓公所履歷民多立祠中國外夷莫<lb/>
不喜稱公之姓字而樂道其善夏師之擾關輔摇動聞<lb/>
其出鎮人心遂安夏人謂公腹中自有甲兵數萬至有<lb/>
破膽之謡仁宗聞其徃援定川喜曰吾固知范某可用<lb/>
也及登政府一以太平責之降手詔開天章閣賜坐趣<lb/>
條具天下事天下之人視其去留以驗治否其所以繋<lb/>
<pb n="KR4d0025_SBCK_050-19b"/>
天下之望者又何如哉蓋嘗論之公生于宋仕于宋而<lb/>
其人品器量風節則偉然三代之臣也宋儒言夲朝人<lb/>
材以公爲第一盖確論之不可易者起巖齊西晚生東<lb/>
瞻長白不逺五舎逕拜祠下愓然興懐旣件其蹟復繫<lb/>
以辭俾歌以祠公其辭曰　繄眞材之間岀兮羗兩儀<lb/>
之效靈在地則爲山嶽兮在天則爲列星膺半千之名<lb/>
世兮必興運之是丁開一王之盛治兮示四海之儀刑<lb/>
復隆古之泰道兮措羣生于敉寜惟公之生允無愧于<lb/>
是兮固已掲日月而奮雷霆蹟效著于人心兮劇金石<lb/>
之勒銘威於外夷兮忠赤簡于大廷不希世以詭随兮<lb/>
唯大猷之是經上方軌于三代兮下垂譽于千齡没面<lb/>
凛乎不亡兮功烈賁乎汗青復元氣於太虗兮佐玄造<lb/>
<pb n="KR4d0025_SBCK_050-20a"/>
於㝠㝠尚歛福以錫民兮驅疫癘而殄蝗螟睠故山之<lb/>
陳迹兮鑒醴泉之清冷俯岫幌兮欵巖扄息風馬兮駐<lb/>
雲軿薦松醪之醲郁兮擷野䔩之芳馨仰精爽之來下<lb/>
兮庻肅然之一聆儆鄙頑與貪懦兮将如寤而如醒恍<lb/>
神逰之無方兮眄荒祠而涕零耿英靈之如在兮齊長<lb/>
白之亭亭<lb/>
　　　　范公慶州祠堂碑隂記<lb/>
范公之名與其施設天下之人無智愚稚耄皆所以想<lb/>
聞而懼一不得知者垂四十年旣薨則墓銘神道表記<lb/>
公終始尤得其詳今龍圗閣直學士汝南周公因慶民<lb/>
之思又爲作祠堂命属僚書其實于廡下然公之惠愛<lb/>
及民之多有不士大夫之聞者文亦不克究日月之光<lb/>
<pb n="KR4d0025_SBCK_050-20b"/>
猶或晦焉昔西事初慶以賊羗臣属日久忽於儲備一<lb/>
旦重兵宿壄亡所取濟鳳翔府天興令持監司符檄來<lb/>
攝州事以芻粮數百萬計暴加於民促圗巳功沸若羔<lb/>
鼎至有力不堪弊群竄他邦甚者斷吭絶脰死以期免<lb/>
公是時方經略四路請留延安民聞之亟相提挈馳告<lb/>
麾下公即日走符檄放天興令者還任凢百苛歛一切<lb/>
罷去未幾公即受命專本路之師竄者還危者安里巷<lb/>
相保卒如平時之樂及朝廷欲驅邊人而戰先墨以著<lb/>
軍籍獨公所部之衆改涅其手非講習攻闘各聽處田<lb/>
壄故上不糜廪食而得其用下不失爲良農此略從三<lb/>
代之法較之他路歡慼斯可計矣先是賊豔狂熾日虞<lb/>
竊増屯士馬殆十數倍民坊佛廟皆得而止之公恤其<lb/>
<pb n="KR4d0025_SBCK_050-21a"/>
非便乃圜視内外得州之北隅拓城樹宇分列營挍工<lb/>
興之日有畚鍤發及枯骸者詢之即昔之廢壠焉公命<lb/>
索其所餘以俸金賈近阜民田聚而塟之䘮具祭品必<lb/>
親視而後給是歳久旱已而復雨僉謂公之隂德故天<lb/>
報之郡以䖏高艱於井飲舊矣公至乃以地勢迹之命<lb/>
匠氏直城之西北鑿及甘泉凢百餘井人無一金之費<lb/>
日用以足前此戍守多関輔之卒徃徃三數歳不能得<lb/>
其歸公謂人久勞則怨且惰將何以固衆心而取完力<lb/>
也自尒更相戍役止一歳爲限推此五事實公始未至<lb/>
與旣至而所爲者雖體有小大盖不獨善士所恱若庸<lb/>
夫悍兵皆骨髓其賜迄今無忘公嘗出使江淮守七州<lb/>
歷四帥爲開封内史以至叅預大政柄率皆除大害興<lb/>
<pb n="KR4d0025_SBCK_050-21b"/>
大利由一方訖四海父荷子戴固縷縷有條目或薦紳<lb/>
先生暨太史氏未能盡其傳諒亦然也汝南公方将博<lb/>
采遺烈以盡力祠之意㑹郡進士劉頌件右來献且曰<lb/>
此而不書大懼舌語所傳不足以信後世因爾次其說<lb/>
請刻于碑之隂時嘉祐五年五月十一日文林郎試祕<lb/>
書省校書郎權儀州軍事判官監環州折博務蹇周輔<lb/>
記<lb/>
内殿承制慶州兵馬都監兼在城廵檢雷周輔書并題<lb/>
額　龍圖閣直學士朝散大夫尚書兵部郎中環慶路<lb/>
馬歩軍都部署經略安撫使兼知慶州軍州事及管内<lb/>
勸農使護軍永安縣開國伯食邑八百戶賜紫金魚袋<lb/>
同沆　義渠荔菲彬刋<lb/>
<pb n="KR4d0025_SBCK_050-22a"/>
　　　　文正書院記<lb/>
吳郡祀范文正公舊矣自公貴顯時置義田義學以淑<lb/>
其族之人公歿而子孫世守之不廢然而未有專祠也<lb/>
咸淳甲戌郡守潜公說友始請建祠而割田以供祀事<lb/>
公之子孫亦世守之不廢然而未有書院也至正丙戌<lb/>
郡守吳公秉彛建議請以書院易祠僉憲趙公承僖按<lb/>
行吳中是其議遂得請于　行省行省上之　中書中<lb/>
書議以兹事有関世道且不設敎官而以其子孫之居<lb/>
嫡者世主之於事便乃下從其請公八世孫文英適主<lb/>
祠事竱力殫慮改制增擴亦旣宋且逺矣祁時佐領江<lb/>
浙儒學以公事來謁祠下式睹其成衆謂不可以無紀<lb/>
而祁也幸際其㑹宜爲文辭旣不獲則取其家傳而徵<lb/>
<pb n="KR4d0025_SBCK_050-22b"/>
之公之生當宋端拱已丑其歿也以皇祐壬辰至潜公<lb/>
爲守時二百二十年天下郡縣凡公之所至蒙其澤而<lb/>
聞其風者率爲公立祠而於吳獨爲缺典至吳公爲守<lb/>
時又七十年他郡縣且有以祠爲書院者矣而於吳尚<lb/>
仍舊規盖呉爲公父母之邦公之父祖墳墓在焉子孫<lb/>
居焉族之人比屋而群處焉所以表異而褒崇之者宜<lb/>
有加於他郡而反若不及者是宜賢郡守之有請也是<lb/>
宜　廟堂之上之從之也昔公以正大之學卓冠群賢<lb/>
以忠義之氣振厲天下其功之𬒳當時而澤後世者固<lb/>
不可徧舉獨舉其切而近者則公於所在開設學校以<lb/>
敎育多士至吳郡則以巳地建學規制崇廣迨公之子<lb/>
恭獻公復割曰以成公之志當是時天下郡縣未嘗皆<lb/>
<pb n="KR4d0025_SBCK_050-23a"/>
置學也而學校之徧天下自公始若其察泰山孫氏於<lb/>
貧窶中使得以究其業延安定胡公入太學爲學者師<lb/>
卒之泰山以經術大鳴于時安定之門人才軰出而河<lb/>
南程叔子尤遇賞㧞公之造就人才巳如此其後横渠<lb/>
張子以盛氣自負公復折之以儒者名教且授之以中<lb/>
庸卒之関陕之教與伊洛相表裏盖自六經晦蝕聖人<lb/>
之道不傳爲治者不知所尊尚寥寥以至于公而後開<lb/>
學校隆師儒誘掖勸奨以成就天下之士且以開萬世<lb/>
道統之傳則公之有功名教夫豈少哉夫以公之有功<lb/>
名教如此則後世之宗而祀之爲學校以廣之固宜與<lb/>
夫子之道相爲無窮盖夫子之道與天地爲無窮而公<lb/>
之功則與夫子之道爲無窮也此書院之所以立也雖<lb/>
<pb n="KR4d0025_SBCK_050-23b"/>
然祠則改矣書院則旣立矣凡范氏之子弟與夫四方<lb/>
之來者宜何如亦曰誦其詩讀其書爲其人之爲而巳<lb/>
公之爲夫人之所能爲也以公爲不可爲而不爲者自<lb/>
棄也爲之而弗力者自畫也高山仰止遺貌凛然必有<lb/>
寤寐我公於千百載之上者承務郎江浙等處儒學副<lb/>
提舉李祁撰嘉議大夫中書禮部尚書郡人干文傳書<lb/>
翰林侍　讀學士中奉大夫知　制誥同修　國史泰<lb/>
不華篆額至正十年八月　日立<lb/>
<pb n="KR4d0025_SBCK_050-24a"/>
</p>
<p>
</p>
  </div>
</body>
</text>
</TEI>
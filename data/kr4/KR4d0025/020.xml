<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_020-1a"/>
范文正公集卷第二十<lb/>
　　　　老人星賦<hi>明星有爛萬壽無疆</hi>
萬壽之靈三辰之英其出也表君之瑞其大也助月之<lb/>
明但仰祥光莫辨皤然之象方資睿筭斯垂耄矣之名<lb/>
皇家以大洽雍熈咸臻仁壽感垂象之丕變彰御圖之<lb/>
可久爰假號於耆年寔歸羙於元后南郊享處能無鼓<lb/>
缶之歌銀漢經時誰是遊河之友觀夫落落位正熒熒<lb/>
影孤應春秋之候出丙丁之隅視合璧之祥兮未異顧<lb/>
連珠之瑞兮若無象兹黃髪永我鴻圖想天上之宵征<lb/>
寜悲鍾漏顧人間之夕景豈恨桑榆是何上象著明昌<lb/>
時合偶歷數自延於人主名實何慙於國叟月輪遥覩<lb/>
安車之意寜無天駟傍瞻失馬之嗟何有此蓋君著明<lb/>
<pb n="KR4d0025_SBCK_020-1b"/>
德天陳瑞星㑹兹鼎盛薦乃椿齡增芳華於信史協休<lb/>
羙於祥經毎覩運行如縱心於黄道無差躔次疑尚齒<lb/>
於青冥足使歷象者考祥占天者改觀掛碧空而的的<lb/>
度清宵而爛爛非時不見如四皓之避秦有道必居若<lb/>
二踈之在漢大矣哉名尊五福位列三光發天文之炳<lb/>
煥符帝德之悠長北闕前瞻獨呈祥於有爛南山俯映<lb/>
共獻壽於無疆士有仰而賦曰天之象兮示勸君之位<lb/>
兮善建實賛天靈之數允叶華封之願又何必周王之<lb/>
夢九而嵩嶽之呼萬者也<lb/>
　　　　老子猶龍賦<hi>元聖之道通變如此</hi>
昔老氏以觀妙虚極棲眞渾元握道樞而不測譬龍德<lb/>
而彌尊孰可伺珠長存慈儉之寳全疑在沼不離清浄<lb/>
<pb n="KR4d0025_SBCK_020-2a"/>
之源宣尼之啓述嘉言發揮至聖謂此眞宗之德若彼<lb/>
時乘之性毎去不祥之器劒化同歸常開衆妙之門魚<lb/>
登比盛莫不遺情寵辱放志希夷振淳風而騰驤有便<lb/>
樂上善而游泳無疑所謂性相近也故可則而象之知<lb/>
雄守雌宛訝存身之際絶聖弃智潜疑勿用之時至哲<lb/>
難偕元功莫極知止而過亢何有善行而在田可則彼<lb/>
飛昇於天路此逍遥於聖域流沙西去曾無戰野之虞<lb/>
紫氣東來寔有召雲之德豈不以神龍之舉也其變不<lb/>
窮聖人之道也無幽不通一則致霖雨於天下一則宣<lb/>
教化於區中背僞歸眞豈逐葉公之好長生久視寧資<lb/>
豢氏之功不然又安得深述杳㝠盛稱逹變忘機而沉<lb/>
梭是擬著經而負圖可見宋纎比聖堪爲折角之流尹<lb/>
<pb n="KR4d0025_SBCK_020-2b"/>
喜依仁自得攀髯之便大道卷舒非龍何如言豹隱者<lb/>
胡能比矣稱虎變者近可方諸我名躋四大之間五靈<lb/>
斯㑹我道配二儀之際三友非踈故能作大匠之宗師<lb/>
闡無爲之妙㫖惟尊道而貴德自反古而復始比於或<lb/>
躍之靈蕩蕩乎其聖如此<lb/>
　　　　蒙以養正賦<hi>君子能以蒙養其正</hi>
蒙者處晦而弗曜正者居中而弗羣守晦蒙而靡失養<lb/>
中正而可分處下韜光允謂含章之士居上弃智斯爲<lb/>
抱一之君聖人以設彼易文授諸君子考其在蒙之象<lb/>
得此養正之理渾兮若濁下民無得而稱焉闇然而彰<lb/>
聖功亦在其中矣是以不伐其善罔耀其能惟樸素而<lb/>
是守又濬哲而曷矜故知我者謂我愚不可及不知我<lb/>
<pb n="KR4d0025_SBCK_020-3a"/>
者謂我智不足稱務實去華育德之方斯在反聽收視<lb/>
養恬之義相應故得悔吝不生純和自履隱其明而若<lb/>
昩保其終而如始至賢者孟子在養素而弗違亞聖者<lb/>
顔生性如愚而有以是知蒙正相養聖賢是崇欲求乎<lb/>
不失其正必在乎受之以蒙石藴玉而外質蚌含珠而<lb/>
内融天地何言育物之功濳用龍蛇處蟄存身之道不<lb/>
窮其或謀畫爲先聰明白廣不務淳淳而處毎思察察<lb/>
而徃則彼蒙也喪乎其眞此正也失其所養曷若我知<lb/>
白守黒老氏之教寧忘用晦而明箕子之風不爽至矣<lb/>
哉正之在斯養亦宜其藴道德而不衒豈禍福之能隨<lb/>
志士體之而脩身素履無失聖人執之而行化赤子焉<lb/>
知廼有脩辭立誠窮理盡性常黙黙以存志將乾乾而<lb/>
<pb n="KR4d0025_SBCK_020-3b"/>
希聖庻幾進退之間保君子之中正<lb/>
　　　　禮義爲器賦<hi>崇禮明義斯以爲器</hi>
禮義交舉聖賢是崇旣覩化人之要爰彰爲噐之功脩<lb/>
之於身豈晚成而是慮體之於政見日用之無窮前典<lb/>
可稽格言斯啓假其噐而宣其教尊其義而貴其禮本<lb/>
於太一寧因雕琢之勞見無不爲豈定方圓之體不速<lb/>
而成與世作程于以致滿而不溢于以知用之則行見<lb/>
者之謂智述者之謂明合二羙以同歸皆能致用列五<lb/>
常而共乆何患易盈是以化彼邦家器兹禮義其羙也<lb/>
混而爲一其設也分而爲二助政教而可大貫古今而<lb/>
不墜宣尼始問於周史雅契求新晉文首定於襄王允<lb/>
符先利豈不以爲君之柄也非禮何持立人之道也惟<lb/>
<pb n="KR4d0025_SBCK_020-4a"/>
義是資居上而不我遐棄化下而何莫由斯有之則安<lb/>
在傾欹而莫覩聞而能徙信用捨以從宜是知彼器也<lb/>
利乃生民此器也歸諸君子蓋用之而可資故喻之而<lb/>
有以察其無體可忘尚象之言執以衛身詎有假人之<lb/>
耻念兹在兹無爲而爲但守執虚之戒難忘持滿之規<lb/>
安上治民寧使乎小人乘矣見危致命豈惟乎長子主<lb/>
之今國家稽古不忘宣風遐𬒳其禮也同二儀之節其<lb/>
義也正四方之志覆萬國而無疆通大道之不器<lb/>
　　　　今樂猶古樂賦<hi>民庻同樂今古何異</hi>
古之樂兮所以化人今之樂兮亦以和民在上下之咸<lb/>
樂豈今昔之殊倫何後何先俱可諧於雅頌一彼一此<lb/>
皆能感於人神原夫惟孟子之謨猷激齊王之思慮惠<lb/>
<pb n="KR4d0025_SBCK_020-4b"/>
民之道將進述樂之言斯著以謂昔時搏拊實用洽於<lb/>
羣情此日鏗鏘亦足康於兆庻蓋在乎君臣交㤗民物<lb/>
兹豐和氣旣充於天下德華遂振於域中寔萬邦之所<lb/>
共諒百世之攸同聽此笙鏞曷異聞韶之羙顧兹匏土<lb/>
宛存擊壤之風孰是孰非爰究爰度且何傷於異制但<lb/>
無求於獨樂移風易俗豈惟前聖之所能春誦夏絃寧<lb/>
止古人之有作若乃均和其用調審其音上以象一人<lb/>
之德下以恱萬國之心旣順時而設教孰尊古而卑今<lb/>
六律再推自契伶倫之管五聲未泯何慙虞舜之琴其<lb/>
或政尚滋章民猶勞苦樂雖遵於前代化未暢於率土<lb/>
曷若我咸臻仁壽共樂鍾鼓八風時叙命䕫而不在當<lb/>
年萬舞日新教胄而何湏徃古若然則不假求舊惟聞<lb/>
<pb n="KR4d0025_SBCK_020-5a"/>
導和其制也雖因時而少異其音也蓋理心而靡他播<lb/>
兹治世之音無遠弗届較彼先王之樂相去幾何今國<lb/>
家大樂方隆休聲遐𬒳曾不惑於鄭衛自能和於天地<lb/>
舉今古而酌中與英莖而豈異<lb/>
　　　　省試自誠而明謂之性賦<hi>誠發爲德彰彼天性</hi>
聖人生禀正命動由至誠發聖德而非習本天性以惟<lb/>
明生而神靈實降五行之秀發於事業克宣三代之英<lb/>
稽中庸之有云仰上聖之莫越性以誠著德由明發其<lb/>
誠也感于乹坤其明也配乎日月我生旣異初郁郁而<lb/>
有融我性在斯終存存而不竭上智不移無爲而爲藴<lb/>
𬒳精醇之志發爲濬哲之資文王之德之純旣由天啓<lb/>
周公之才之美亦自生知故得冠乎人倫立乎聖域所<lb/>
<pb n="KR4d0025_SBCK_020-5b"/>
以見至矣之性所以成自然之識究其本也蓋鍾純粹<lb/>
之精及其顯焉乃著文明之德豈不以自誠而明者生<lb/>
而非常自明而誠者學而有方生而德者實兹睿聖學<lb/>
而及者惟彼賢良顔生則自明而臻謂賢人而可擬夫<lb/>
子則自誠而至與天道而彌彰若然則誠之道也旣如<lb/>
此明之道也又如彼蓋殊途而同致亦相湏而成理發<lb/>
乎仁義遂使跋而及之著乎聖神所謂誠則明矣且夫<lb/>
明乃誠之表誠乃明之先存乎誠而正性旣立貫乎明<lb/>
而盛德廼宣有感必通始料乎在心爲志不求而得終<lb/>
知乎受命于天大矣哉考彼格言見兹元聖施爲可覩<lb/>
於君德動靜必遵於天命由至誠而逹至明是爲聖人<lb/>
之性<lb/>
<pb n="KR4d0025_SBCK_020-6a"/>
　　　　金在鎔賦<hi>金在良冶求鑄成器</hi>
天生至寳時貴良金在鎔之姿可覩從革之用將臨熠<lb/>
耀騰精乍躍洪鑪之内縱橫成器當隨哲匠之心觀其<lb/>
大冶旣陳滿籝斯在俄融融而委質忽曄曄而揚彩英<lb/>
華旣發雙南之價彌高鼓鑄未停百錬之功可待况乎<lb/>
六府㑹昌我禀其剛九牧納貢我稱其良因烈火而變<lb/>
化逐懿範而圎方如令區别妍媸願爲軒鑑儻使削平<lb/>
禍亂請就干將國之寳也有如此者欲致用於君子故<lb/>
假手於良冶時將禁害夏王之鼎可成君或好賢越相<lb/>
之容必寫是知金非工而弗用工非金而曷求觀此鎔<lb/>
金之義得乎爲政之謀君諭冶焉自得化人之旨民爲<lb/>
金也克明從上之由彼以披沙見尋藏山是務一則求<lb/>
<pb n="KR4d0025_SBCK_020-6b"/>
之而未顯一則棄之而弗顧曷若動而愈出旣踊躍以<lb/>
求伸用之則行必周流而可鑄羡夫五行之粹三品之<lb/>
英昔麗水而隱晦今躍冶而光亨流形而不縮不盈出<lb/>
乎其類尚象而無小無大動則有成士有鍜錬誠明範<lb/>
圍仁義俟明君之大用感良金而自試居聖人天地之<lb/>
鑪亦庶幾於國器<lb/>
　　　　臨川羡魚賦<hi>嘉魚可致何羡之有</hi>
彼何人斯在水之湄謂嘉魚之美矣臨長川而羡之瞻<lb/>
之在前殊有忘筌之意求之不得寜無結網之思徒觀<lb/>
其紋浪不驚錦鱗咸遂或在藻以安性或戯荷而從類<lb/>
但見嬉㳺固難馴致當自適於清流若有待於芳餌在<lb/>
淵㳺泳疑莊叟之夢來依岸噞喁訝平子之書至潑潑<lb/>
<pb n="KR4d0025_SBCK_020-7a"/>
晴波在彼中河可以登庖爲籩豆之爼可以昇鼎俟鹽<lb/>
梅之和顧絲緡而則不俯漪漣而柰何凝睇依依控鯉<lb/>
之方安得含情黙黙思鱸之興何多惜矣空拳眷乎頒<lb/>
首止疚懐而肆目自朶頥而爽口幾悔恨於庖無徒諷<lb/>
詠於南有心乎愛矣愧踈破浪之能敏以求之懼速憑<lb/>
河之咎烹鮮尚賖謀之未嘉弗經營於綱網空顧慕於<lb/>
鱨魦非逹士之識矣其愚人之意耶胡不爲施罟之功<lb/>
豈勞彈鋏胡不學投竿之術自取盈車又何必其志營<lb/>
營其圖瑣瑣徘徊乎水澤之畔快悵於泉源之左亦由<lb/>
射雉之子即亡矢以胡爲待兎之人非設罝而奚可然<lb/>
則有爲者必先其器所羡者何止於魚器則可爲詎見<lb/>
力不足者魚或空羡又豈得而食諸在臨事而求巳將<lb/>
<pb n="KR4d0025_SBCK_020-7b"/>
觸類而起予五餌不陳釣四夷而莫至三綱不緝羅兆<lb/>
民而則踈至如居人之常爲邦之彦欲髙位而是蹈當<lb/>
崇德而無倦脩天爵而人爵從之何煩徤羡<lb/>
　　　　水車賦<hi>如歳大旱汝爲霖雨</hi>
器以象制水以輪濟假一轂汲引之利爲萬頃生成之<lb/>
惠揚清激濁誠運轉而有時救患分災幸周旋於當世<lb/>
有以見天假之年而王無罪歲者也當其東作云布西<lb/>
成以期何密雲不雨兮若焚若灼而大田多稼兮如渴<lb/>
如饑耒耜之功旣至倉箱之望將危豈無陂池抱甕之<lb/>
行曷濟亦有溝洫挈瓶之利胡爲乃有智者樂水而起<lb/>
予梓人治材而和汝謂一漑之可洽俾百兩之斯舉固<lb/>
無傷於濡軌軋軋臨川初有認於埋輪翹翹在渚是車<lb/>
<pb n="KR4d0025_SBCK_020-8a"/>
也匪疾匪徐彼水也突如來如補畎畒之不足損谿壑<lb/>
之有餘渤潏騰波忽若刺山之泉湧潺湲去浪漸如澄<lb/>
江之練舒詎見瓶嬴那慙綆短流洋洋兮乍若膏潤苗<lb/>
忻忻兮初如律暖載脂載牽幾通鄭國之渠弗馳弗驅<lb/>
自觧成湯之旱動將勢旋發與機會旣引重之象著亦<lb/>
救焚之功大河水浼浼得我而不滯不凝原田莓莓用<lb/>
我而無災無害仁常汲下智復鈎深于以見因民之利<lb/>
于以見洗物之心若夫大禹之年應資治水必也髙宗<lb/>
之世亦命爲霖至如賢人在輔德施周普五日一風十<lb/>
日一雨則斯車也吾猶不取<lb/>
　　　　用天下心爲心賦<hi>人主當用天下心矣</hi>
至明在上無遠弗賔得天下爲心之要示聖王克巳之<lb/>
<pb n="KR4d0025_SBCK_020-8b"/>
仁政必順民蕩蕩洽大同之化禮皆從俗熈熈無不獲<lb/>
之人當其治國牧民代天作主敷至治於四海遂羣生<lb/>
於九土以爲肆予一人之意則國必顛危伸爾萬邦之<lb/>
懐則人將鼓舞於是審民之好惡察政之否臧有疾苦<lb/>
必爲之去有災害必爲之防苟誠意從乎億姓則風化<lb/>
行乎八荒如天聽卑兮惟大若水善下兮孰當彼懼煩<lb/>
苛我則崇簡易之道彼患窮夭我則脩富壽之方夫如<lb/>
是則愛將衆同樂與人共德澤浹于民庻仁聲播于雅<lb/>
頌通天下之志靡靡而風從盡萬物之情忻忻而日用<lb/>
豈不以虗巳之謂道適道之謂權下有所欲吾何可専<lb/>
一應萬而誠至寡治衆而功宣堯舜則舎巳從人同底<lb/>
于道桀紂則以人從欲自絶於天必也重乎安危明夫<lb/>
<pb n="KR4d0025_SBCK_020-9a"/>
用捨弗凝滯於物我可并包於夷夏賾老氏之旨無欲<lb/>
者觀道妙於域中稽夫子之文虗受者感人和於天下<lb/>
若然則其化也廣其旨也深不以巳欲爲欲而以衆心<lb/>
爲心逹彼群情侔天地之化育洞夫民隱配日月之照<lb/>
臨方今穆穆虗懐巍巍恭巳視以四目而明乎中外聽<lb/>
以四聦而逹乎遠邇噫何以致聖功之然哉從民心而<lb/>
巳矣<lb/>
范文正公集卷第二十<lb/>
<pb n="KR4d0025_SBCK_020-9b"/>
<pb n="KR4d0025_SBCK_020-9b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_023-1a"/>
范文正公别集卷第二<lb/>
　　　　堯舜率天下以仁賦<hi>堯舜仁化天下從矣</hi>
穆穆虞舜巍巍帝尭伊二聖之仁化致四海之富饒協<lb/>
和萬邦蓋安人而爲理肆覲羣后但復禮以居朝當其<lb/>
如天者堯繼堯者舜守位而時旣相接行仁而性亦相<lb/>
近内睦九族善隣之志咸和外黜四凶有勇之風遐振<lb/>
聦明作聖濬哲如神一則命羲和而欽曆象一則舉稷<lb/>
契而演絲綸孰謂各行其道但見同致於仁謗木設時<lb/>
惻隱之情旁逹薰絃奏處生成之惠皆臻民保淳和政<lb/>
無譎詐實博施而可大亦無爲而多暇茅茨何耻方不<lb/>
富以爲心璿璣有倫惟罕言而自化故得兆民就日萬<lb/>
國慕羶誠同心而同德又何後而何先水沴久憂曷三<lb/>
<pb n="KR4d0025_SBCK_023-1b"/>
月而違也朝綱歷試非一日而用焉然則帝者民之宗<lb/>
焉仁者教之大也帝居大於域内仁爲表於天下諮詢<lb/>
四岳何異樂山之情統御八元允謂長人之者美夫五<lb/>
帝之最百王之宗物無不遂賢無不從于以見昭德於<lb/>
文思于以見播美於温恭殊途同歸皆得其垂衣而治<lb/>
上行下効終聞乎比屋可封大哉光宅無私文明由巳<lb/>
稽陶唐之道法有虞之理是則萬彚熈熈咸頌聲而作<lb/>
矣<lb/>
　　　　君以民爲體賦<hi>君育黎庻如彼身體</hi>
聖人居域中之大爲天下之君育黎庻而是切喻肌體<lb/>
而可分正四民而似正四支毎防怠墮調百姓而如調<lb/>
百脉何患紏紛先哲格言明王佩服愛民則因其根本<lb/>
<pb n="KR4d0025_SBCK_023-2a"/>
爲體則厚其飬育勝殘去殺見遠害而在斯勸農勉人<lb/>
戒不勤而是速善喻非遠嘉猷可稽謂民之愛也莫先<lb/>
乎四體謂國之保也莫大乎羣黎使必以時豈有嗟於<lb/>
盡瘁治當未亂寜有悔於噬臍莫不𬒳以仁慈躋於富<lb/>
庻教禮讓而表其修飾立刑政而防其逸豫蒸人有罪<lb/>
諒責巳之情深慶澤無私訝潤身之德著豈不以君也<lb/>
者舒慘自我體也者屈伸在予心和則其體儼若君惠<lb/>
則其民晏如永賀休戈攸若息肩之際乍聞擊壤樂如<lb/>
鼓腹之初彼以芻狗可方草芥爲比一則強名於老氏<lb/>
一則見議於孟子曷若我如属辭而比事終去此而取<lb/>
彼觀其可設猶指掌以何疑視之如傷豈髪膚而敢毀<lb/>
大哉一人飬民四海咸賔求瘼而膏肓曷有采善而股<lb/>
<pb n="KR4d0025_SBCK_023-2b"/>
肱必臻修兆人之紀綱何殊修巳觀萬民之風俗豈異<lb/>
觀身今我后化洽風行道光天啓每視民而如子復使<lb/>
臣而以禮故能以六合而爲家齊萬物於一體<lb/>
　　　　六官賦<hi>分職無曠王道行矣</hi>
伊六官之設也所以經綸庻政輔弼大君治四方而公<lb/>
共宅百揆而職分克勤于邦同致皇王之道各揚其職<lb/>
以成社稷之勲王者富有八絃君臨萬國何以致熈熈<lb/>
之化何以崇巍巍之德欲行其教必舉賢而援能將致<lb/>
其功故列官而分職乃立冢宰爰命司徒一則執揄衡<lb/>
之柄一則掌土地之圖緫其庻官位定而上下皆正敷<lb/>
于五教民成而怨惡曾無至若宗伯執事而惟和司馬<lb/>
論功而無曠典三禮而稽古統六師而安上爼豆之事<lb/>
<pb n="KR4d0025_SBCK_023-3a"/>
登降而不失其宜軍旅之容征伐而無有不當又若司<lb/>
㓂之治可畏司空之政惟常主憲綱而有典有則勸農<lb/>
功而無怠無荒御百姓於五刑罔敢作亂宅兆人於九<lb/>
土孰不來王惟玆六官邦國是保叶贊王業恢張聖造<lb/>
所以均天地之化所以全君臣之道軒皇六相稽其義<lb/>
而弗違舜帝五臣比其功而可考夫如是則六官之任<lb/>
也司二儀之理法四時之名于以平天下之政于以安<lb/>
天下之情得其人則聖政咸若失其人則王化不行雖<lb/>
乃武而乃文各從其理體亦同心而同德共輔於文明<lb/>
今國家博采遺賢陟明多士將五帝以齊邁命六官而<lb/>
共理有以見萬國一家頌聲作矣<lb/>
　　　　鑄劒戟爲農器賦<hi>天下無事兵器銷偃</hi>
<pb n="KR4d0025_SBCK_023-3b"/>
兵者凶器食惟民天岀劒㦸而鑄矣爲稼穡之用焉我<lb/>
武不施當四海和平之後公田盡闢啓兆民富庻之先<lb/>
蓋以理定區中文經天下知無用於利器俾改作於良<lb/>
治以謂前王鋒鏑不得巳而用之此日鎡錤有以多爲<lb/>
貴者於是施巨槖發洪鑪索矛盾斂千殳鏌耶之鋒冰<lb/>
銷於倐忽轅門之器金鑠於斯湏露頴者惟變所適餘<lb/>
刃者復歸於無務材訓農假工人之鼓鑄備物致用取<lb/>
田畯之規模不知我者謂我前功偕棄故知我者謂我<lb/>
欲善其事繇是星陳畎畝之具日新錢鎛之類好戰者<lb/>
隨之而挫銳力穡者因之而受賜器非求舊委六師征<lb/>
伐之資日用不知增百姓耕耘之利足使上敦淳朴下<lb/>
無戰爭三農以之勸萬國以之平去故從新茂百榖而<lb/>
<pb n="KR4d0025_SBCK_023-4a"/>
寜同百戰深耕易耨闢五土而何愧五兵况乎清淨是<lb/>
崇聲教遐𬒳任甲胄於忠信施干櫓於禮義去彼取此<lb/>
息南征北伐之勞小徃大來變東作西成之器是知偃<lb/>
武者除其禍亂勸農者臻乎庻饒五野之豐登時至四<lb/>
方之戰鬪聲銷與世作程鄙黃帝弦弧之智去惡務本<lb/>
笑夏王鑄鼎之朝大哉聖政惟新文德來遠務三時而<lb/>
倉箱日益却十德而華夷草偃有以見我后易俗移風<lb/>
敦天下之大本者也<lb/>
　　　　任官惟賢材賦<hi>分職求理當任賢者</hi>
官也者名器所守賢也者才謀不羣當建官而公共惟<lb/>
任賢而職分大則論道經邦帝賚之猷允著小則陳力<lb/>
就列家食之嘆無聞王者臨萬邦之民列百揆之職將<lb/>
<pb n="KR4d0025_SBCK_023-4b"/>
政理而有截故掄材而不<graphic n="KR1135" url="https://raw.githubusercontent.com/kanripo/KR-Gaiji/master/images/KR1135.png" mimeType="image/png"/>示以好爵惟皇之士攸臻<lb/>
致于周行命世之才盡得始其精選不貳明揚勿休察<lb/>
其言之所謂觀其行之所脩苟進者不可不愼待用者<lb/>
予取予求勸農勉人咸委循良之德處煩理劇悉咨濬<lb/>
哲之謀豈不以官者一人之股肱兆民之綱紀厥用也<lb/>
雖各司其局厥功也蓋同歸于理非其人則貽民之憂<lb/>
得其人則致君之美是故毎孜孜於仄席憂在進焉俾<lb/>
濟濟以盈庭野無遺矣蓋以非賢不乂得士則昌度其<lb/>
才而後用授其政而必當上以見知人之道下以見稱<lb/>
職之方亦如大厦搆興惟美材而是取良工制作得利<lb/>
器而允臧自然讒邪知禁惟君子之是任政教昭宣致<lb/>
王業之不愆庶績咸若羣方晏然其或未精黜陟弗辯<lb/>
<pb n="KR4d0025_SBCK_023-5a"/>
媸妍素飡之誚必作嘉魚之詠莫傳曷若我命以鈞衡<lb/>
乃負鼎之明哲升乎諫諍必及霤之忠賢大哉考古典<lb/>
之訓謨觀前王之取捨巍巍堯帝得五臣而洽域中赫<lb/>
赫軒皇用六相而光天下故　我后法二帝之垂衣舉<lb/>
多賢者<lb/>
　　　　從諫如流賦<hi>王者從諫如彼流水</hi>
聖人以治歷乾綱思邁前王從忠諌而弗逆觀流水以<lb/>
堪方毎行補過之言曾無凝滯或得興邦之議寜昧激<lb/>
揚矧夫内守宗社外臨華夏臣不興諫則君道有虧君<lb/>
不從諫則臣心莫冩所以遵啓沃之致理若汪洋之就<lb/>
下設樽以進似使其押而玩之折檻弗誅寜見其蹈而<lb/>
死者豈不以君之德也貴納諌而温恭水之性也美隨<lb/>
<pb n="KR4d0025_SBCK_023-5b"/>
流而順從故周旋而納善如蕩漾而朝宗詢彼芻蕘豈<lb/>
愧束薪之詠聽諸藥石更疑浮磬之容莫不洞逹四聦<lb/>
旁求五諫上旣資於獻替下寜生於謗訕聞善必信不<lb/>
爭之勢何殊擇善以從就濕之情無間于以見萬乗之<lb/>
主納賢以虗七人之職竭節而居又何煩於斷鞅豈有<lb/>
悔於觀魚由是忠讜咸臻信智者之所樂俊賢是效見<lb/>
臣心之亦如又何必愽聞取規從繩爲軌但見弗違於<lb/>
啓乃自可偕行於沔彼所以明虗受之功所以得上善<lb/>
之旨及霤之士雖濡首而何傷𥙷衮之臣思澣衣而可<lb/>
美夫如是則咸聞不諱但見寡尤上下莫聞於闕政大<lb/>
小皆罄於嘉謀威王之三賞屢行恩波下施晏子之一<lb/>
言見用徳澤旁流　我后光被群方柔懐多士陳謗木<lb/>
<pb n="KR4d0025_SBCK_023-6a"/>
而聽政建善旌而求理所以彰從諫之心率䟽通而如<lb/>
水<lb/>
　　　　聖人大寳曰位賦<hi>仁德之守光大君位</hi>
聖人以正兹盛位御彼兆民故稱之於大寳實守之於<lb/>
至仁保于域中旣永綏於南靣貴乎天下自可象於北<lb/>
辰當其穆穆承乾巍巍立極必先安之於位然後崇之<lb/>
以德闡兹神化旣天啓於一人固此鴻基方君臨於萬<lb/>
國念兹在兹高而不危于以見大人之造于以見王化<lb/>
之基是謂國之寳也故得人皆仰之九五之尊求忠信<lb/>
而爲助億兆之上與慈儉以同施故能上配三無下安<lb/>
九有且無反以無側誠可大而可久愼終如始若難得<lb/>
以爲思持盈守成契不貪而是守則知禀其聖者於焉<lb/>
<pb n="KR4d0025_SBCK_023-6b"/>
位昌寳其位者於焉化光斯位也旣首出於庻物其化<lb/>
也乃日聞於四方亦如位於高明者天故生成而莫極<lb/>
位於博厚者地則飬育於無疆夫如是則遐邇具瞻上<lb/>
下交泰言其寳則非常之寳謂其大則強名之大寜慙<lb/>
希代間千載以居尊豈止連城鎭萬邦而攸頼大哉君<lb/>
以守位位以居君能辯方而是處則行教而有聞聖域<lb/>
旁連想善隣而是比皇圖斯啓覩王度以爰分　我后<lb/>
執契嗣文垂衣有位並光華於日月齊長久於天地赫<lb/>
赫鴻猷萬斯年兮光被<lb/>
　　　　賢不家食賦<hi>尊尚賢者寜有家食</hi>
國家廣闢四門推賢可尊俾進身於禄位寜退食於丘<lb/>
園出仕文明萬鍾之榮自足不居側陋一簞之樂奚論<lb/>
<pb n="KR4d0025_SBCK_023-7a"/>
當其王道勃興聖人在上納忠良而罔怠庶弼諧而無<lb/>
曠敦三接而何善不臻逹四聦而無遠弗訪思舉之士<lb/>
效明試於勲庸崇德之人耻素飱而高尚莫不濯纓交<lb/>
進束帶相先上旣諧於輔聖下絶見於遺賢克勤于邦<lb/>
自重茵而列鼎不出其位寜鑿井而耕田遂使獻替無<lb/>
虧經綸是假外兼濟於黔首内盡忠於王者行爵出禄<lb/>
但見其聖人飬賢論道經邦詎聞乎君子在野豈不以<lb/>
天下之政也惟賢是經天下之情也得賢而寜所以宅<lb/>
兹百揆所以康彼萬靈靡吟皎皎之駒巳縻好爵宜誼<lb/>
<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>之鹿盡宴明庭彼茹藜而隱者亦士之醜飲泉而<lb/>
居者何樂之有曷若我美禄是干良時是偶如蛟龍兮<lb/>
得雲雨異鱗鳯兮在郊藪是以子牙就聘求魚豈戀於<lb/>
<pb n="KR4d0025_SBCK_023-7b"/>
水濆伊尹逢時執來寜思於田畝美夫聖主斯在明賢<lb/>
不遐咸簪纓而奉國豈菲薄而在家端冕之前旣協鹽<lb/>
梅之用衡茅之下誰興葵藿之嗟士有學禀素風運逢<lb/>
皇極方勵入官之業獲訟飬賢之德幸奏藝於尭階庶<lb/>
無慙於家食<lb/>
　　　　窮神知化賦<hi>窮彼神道然後知化</hi>
惟神也感而遂通惟化也變在其中究明神而未昧知<lb/>
至化而無窮通幽洞㣲極萬物盛衰之變鈎深致遠明<lb/>
二儀生育之功大易格言先聖㣲旨神則不知不識化<lb/>
則無終無始在乎窮之於此得之於彼苟精義而入焉<lb/>
如至誠而感矣原其不測識隂陽舒慘之權察彼無方<lb/>
得寒暑徃來之理莫不廣生之謂化妙用之謂神視其<lb/>
<pb n="KR4d0025_SBCK_023-8a"/>
體則歸於無物得其理則謂之聖人必先賾其眞宰然<lb/>
後識其鴻鈞載審聦明見日居月諸之象寜迷肹蠁合<lb/>
春生夏長之仁仰止天倪探諸神造扣寂之情斯至觀<lb/>
妙之言可考不疾而速思左旋右動之機不怒而威悟<lb/>
福善禍滛之道豈不以化之布也無黨無徧神之理也<lb/>
自然而然亦猶究彼靈蓍審萬象而無失推玆妙律測<lb/>
四時而罔愆若然則眇覿虗無遐觀妙有知㣲妙而斯<lb/>
在欲擬議而何後所以虞舜運璇璣之日不爽昭回仲<lb/>
尼窮易象之年自明休咎念兹在兹不可不知稽惡盈<lb/>
而是則將應變以何疑以此觀天通乾道而明矣以斯<lb/>
設教助人文而用之是以聖人德合乾坤道通晝夜法<lb/>
至神而有要臻大道而多暇有以見秉堯智以無爲而<lb/>
<pb n="KR4d0025_SBCK_023-8b"/>
民自化<lb/>
　　　　乾爲金賦<hi>剛健純粹其象金也</hi>
大哉乾陽禀乎至剛統於天而不息取諸金而可方外<lb/>
著元亨想有英而可覩中含變化知從革之靡常原夫<lb/>
聖人之作易也八卦成文百代爲憲索隱而神道可極<lb/>
取象而物形何遁立夫乾也所以體乎高明爲彼金焉<lb/>
所以尚乎剛健觀其爻繫斯著擬議有倫此則端四德<lb/>
而成象彼則列五行而效珍非同體於煥耀實比德於<lb/>
貞純晝而成三三品之容可玩統而用九九牧之貢斯<lb/>
陳况乎運太始之極履至陽之位冠三才而中正秉一<lb/>
氣而純粹萬物自我而資始四時自我而下施其動也<lb/>
直誰觀躍冶之姿其靜也專更想藏山之義豈不以乾<lb/>
<pb n="KR4d0025_SBCK_023-9a"/>
之德也至健於斯金之性也純剛在兹察之則宛若配<lb/>
之則宜其我道易知喻披沙而旣得我功不抜如在礪<lb/>
以焉虧則知爲氷未良喻馬安仰一則消釋而可待一<lb/>
則老瘠而何徃曷若我取難得之寳匹始亨之象乾之<lb/>
運矣蓋造物而罔愆金之鑄焉亦制器而不爽有以見<lb/>
確然成務昭乎若金首萬化而道廣方百鍊而旨深始<lb/>
終不雜於隂爻寜虞衆口上下皆禀於剛德若遇同心<lb/>
美矣哉易之取捨有如此者仰運行之在上荷生成之<lb/>
親下故　我后法乾元而居尊致王度之如也<lb/>
　　　　王者無外賦<hi>王者天下何外之有</hi>
穆穆皇皇爲天下王宅六合而化何有外育兆民而道<lb/>
本無疆廣若乾坤曷有能踰之者明借日月曾無不照<lb/>
<pb n="KR4d0025_SBCK_023-9b"/>
之方當其保安宗社混同夷夏運德車而無不至焉闢<lb/>
義路而何其遠也普天率土盡關宵旰之憂九夷八蠻<lb/>
無非臣妾之者其仁蕩蕩其道平平視之不見尋之無<lb/>
邊誠厚載之象地亦洪覆之配天令出惟行寜分乎遠<lb/>
者近者德廣所及但見乎無黨無偏若然則包括八紘<lb/>
牢籠九野惟善守於域内乃化成於天下萬邦同式孰<lb/>
謂乎限蠻隔夷四海爲家莫聞其彼衆我寡故得五兵<lb/>
不試四國是訛于以見上下交泰于以見遠近咸和九<lb/>
霄之皇澤下施無遠弗庙萬國之黔黎受賜其樂如何<lb/>
故知覃及鬼方守在海外書同文而車同軌地爲輿而<lb/>
天爲蓋如春之德廣育而萬物咸亨若海之容處下而<lb/>
百川交㑹大矣哉自南自北覆之育之見兆民咸頼信<lb/>
<pb n="KR4d0025_SBCK_023-10a"/>
一人不遺五霸何知據山河而一戰三王有道流聲教<lb/>
於四夷　今我后寅奉三無光宅九有播皇風於無際<lb/>
守鴻圖而可久夫如是四海九州咸獻無疆之壽<lb/>
范文正公别集卷第二<lb/>
<pb n="KR4d0025_SBCK_023-10b"/>
</p>
<p>
</p>
  </div>
</body>
</text>
</TEI>
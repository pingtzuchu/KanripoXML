<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_013-1a"/>
范文正公集卷第十三<lb/>
　　　　尚書度支郎中充天章閣待制知陜州軍府<lb/>
　　　　事王公墓誌銘<lb/>
孔子曰善人吾不得而見之矣噫先聖謂善人之難得<lb/>
也如此世有德之清行之方政之平斯不謂之善人乎<lb/>
余見之於子野王公矣公諱質字子野其先太原人曽<lb/>
髙占籍大名皇考諱徹以文行顯至左拾遺累贈太師<lb/>
尚書令兼中書令魯國公王考諱祜雄文直道名重海<lb/>
内掌太祖誥命至兵部侍郎累贈太師尚書令兼中書<lb/>
令晉國公考諱旭以公正果敢屢當藩寄爲時之良二<lb/>
千石累贈兵部尚書妣虞氏贈某郡君公禀嚴君之教<lb/>
幼而有文伯父文正公爲真宗朝賢相重德大器人莫<lb/>
<pb n="KR4d0025_SBCK_013-1b"/>
可動一日覽公之業喜甚作詩以奨之謂吾門未衰矣<lb/>
用文正廕補太常寺奉禮郎三遷至大理丞文正旣薨<lb/>
公年尚未冠進所著文真宗嘉之召試學士院辭入優<lb/>
等賜進士及第名動京師嘗師事楊文公文公器之毎<lb/>
謂朝中名公曰是子英妙加於人遠矣時翰林劉公筠<lb/>
風岸髙峻搢紳仰不得其門而進乃與禁中諸公共薦<lb/>
公之才敏天子命公校文于館中歷殿中省丞爲博士<lb/>
於太常加集賢校理拜祠部外郎丁兵部憂服除以前<lb/>
官充職同判姑蘇郡以公心公言正二千石之政二千<lb/>
石初不平之終服其義而加禮焉還朝賜五品服章改<lb/>
度支外郎同判尚書刑部又判吏部南曹進司封外郎<lb/>
出領淮西郡部中十邑素多盗與訟號爲難治公至斷<lb/>
<pb n="KR4d0025_SBCK_013-2a"/>
獄必以情按吏必有禮橫者繩之弱者持之州人大服<lb/>
謂徃之史君莫公若也蔡俗舊祠吳元濟公曰豈有逆<lb/>
醜而當廟食耶吾爲州長不能正民之視聽俾民何從<lb/>
哉狄梁公李太尉皆唐之忠烈又德加蔡人胡爲不祠<lb/>
命工徹元濟廟建二公之祠率吏民拜祭蔡人從之于<lb/>
今號爲雙廟秩滿拜祠部郎中朝廷除公開封府推官<lb/>
除兄雍三司判官公日皆是要職吾兄弟同日除拜朝<lb/>
廷豈乏人哉乃堅請外補願留兄京師以奉家廟士大<lb/>
夫聞而賢之徃守壽春郡朞月改合肥郡盗有殺其徒<lb/>
以并其財者吏擒之公令處死法寺議當貸死遂劾之<lb/>
公上䟽曰盗以彊力而又殺人吏追而擒之非自露而<lb/>
悛者胡爲而貸焉如法寺所論能害其類者皆無罪名<lb/>
<pb n="KR4d0025_SBCK_013-2b"/>
民將競爲盗盗巳而殺一夫其黨咸赦之盗可止乎䟽<lb/>
上不報凡斷獄出入以下吏爲首長官爲從公曰吾不<lb/>
勝法吏矣上言請爲之首朝廷從之左降監舒州靈仙<lb/>
觀後一年今資政殿學士昌黎韓公琦知審刑院議盗<lb/>
殺其徒非自首而悛惡者宜勿原之朝廷始頒示天下<lb/>
且知公前所斷獄不爲失矣又今資政殿學士鄭公戩<lb/>
翰林學士葉公清臣皆論公竒才未大用而非辜坐黜<lb/>
豈朝廷之意耶詔起公知海陵郡代還除度支郎中荆<lb/>
湖北路轉運使時西陲宿兵財用爲重諸道轉運使競<lb/>
進羡餘幾千萬蘄助軍之奨實瘡痍細民以爲巳績公<lb/>
至而歎曰西兵天子不得巳而用之然須于財賦豈如<lb/>
是而迫耶吾不當爲由是荆湖之民頼公少休焉㑹資<lb/>
<pb n="KR4d0025_SBCK_013-3a"/>
政殿學士富公弼拜職尚帶史舘修撰與公未甞識靣<lb/>
聞其風義舉公以代修撰朝廷從而除之兼掌選事及<lb/>
韓富二公在樞府又交薦公清方爲搢紳之冠天子俞<lb/>
其奏擢以本官充天章閣待制依前掌選事公再讓不<lb/>
允旣而客有扣公曰銓衡至重利病多矣公無建明者<lb/>
何公曰綱紀盡在如權衡然但持者輙髙下其手爾何<lb/>
必易其器耶公居之歳時選士頼其平其間人物清濁<lb/>
公必辯之上前量有進抑振天官乆墜之職也天子以<lb/>
西北數藩鎭皆須巨人乃擇近列而襃遣之公得嶺陜<lb/>
州州當四逹之會又用兵而來吏民疲苦公至則緩征<lb/>
賦薄迎勞屏兇㓂拯孤弱人廼息肩幾一載而感疾以<lb/>
慶曆五年七月二十六日終于黃堂享年四十五靈柩<lb/>
<pb n="KR4d0025_SBCK_013-3b"/>
歸東都州人哭送于道朝廷加賻公生相門而弗驕弗<lb/>
華以貧爲寳文正作舎人時家甚虗甞貸人金以贍昆<lb/>
弟過期不入輟所乗馬以償之公因閱家藏書而得其<lb/>
劵召家人示之曰此前人清風吾輩當奉而不墜冝秘<lb/>
藏之又得顔魯公爲尚書時乞米于李大夫墨帖刻石<lb/>
以模之遍遺親友間其雅尚如此故終身不貪所至有<lb/>
冰蘗聲此公之秉德不亦清乎公充職館殿二十餘年<lb/>
同舎皆顯官公介然不動惟求外𥙷當國者非戚必舊<lb/>
公未甞折顔色屈語論以合其意甞有交㳺以言事𬒳<lb/>
謫朝之貴人皆切齒公特率昆弟祖宴都門謫者拒之<lb/>
曰無爲子之累乎公曰吾願爲黨人從而貶之光矣此<lb/>
公之執行不亦方乎公爲數郡皆清心以思治行巳以<lb/>
<pb n="KR4d0025_SBCK_013-4a"/>
率下必首崇學校而風化之人有犯法非害于物者必<lb/>
緩其獄未始深文焉求民之疾雖處幽不遺去民之梗<lb/>
雖負勢不避此仁人之政不亦平乎故毎去一州則百<lb/>
姓號慟如赤子之慕慈母也公性純孝與家人道先君<lb/>
事必感激泣下故厚於宗族每拳拳焉憂樂同之弟素<lb/>
文正之子也自淮南外計改涇原經略使公食不甘寢<lb/>
不安曰弟有母老且疾吾無親憂因入對請代行旣而<lb/>
弗許命其愛子䂓曰彼窮塞也得無危事汝可侍行而<lb/>
左右之以均吾憂又少弟端嘗不利于春官處徒勞者<lb/>
久之公爲郎以歲課當遷願移厥恩召端一試朝廷許<lb/>
之賜端進士出身其友愛之心有如此者公不治生業<lb/>
惟畜書僅萬卷遠近從之兼通佛老㣲旨撰寳元摠録<lb/>
<pb n="KR4d0025_SBCK_013-4b"/>
一百卷皆聖賢窮理盡性之說公樂稱人之善必曰吾<lb/>
不及矣在士大夫非風義髙遠弗與之㳺及其逝矣四<lb/>
方交友書問相吊云前年吳安道死今年王子野卒賢<lb/>
大夫之清者何其衰歟公娶周氏故禮部侍郎起之女<lb/>
封襃信縣君生子男三人曰毖將作監主簿曰復太廟<lb/>
室長女二人長適太常寺太祝范純仁次女尚幼余走<lb/>
塵土時公一接如舊以道義淡交者有年矣結二姓之<lb/>
好以親仁人余常期公以青雲之器大有立於國朝今<lb/>
不幸乃爲公之墓銘銘曰<lb/>
嗚呼人之清者曰賢國得而治焉性之仁者曰壽民得<lb/>
以庇焉何子野之善人兮逝矣如川惟清方而平正兮<lb/>
居人之先在聲詩之有言兮胡不萬年忍送之于野兮<lb/>
<pb n="KR4d0025_SBCK_013-5a"/>
塟之干泉徒切切於辭兮勒石之堅期子野之令名兮<lb/>
與白日而長然<lb/>
　　　　太常少卿直昭文館知廣州軍州事賈公墓<lb/>
　　　　誌銘<lb/>
公諱昌齡字延年其先鎭陽人以仕䆠遷徙今爲開封<lb/>
人也曾祖諱某唐末起家備甞險阻屬文之外長於撰<lb/>
述以唐武宗而下至僖昭皆無實録乃以傳聞并諸家<lb/>
之說著唐年𥙷録六十五卷識者稱之居石晉朝知制<lb/>
誥至周爲給事中史有本傳祖諱琰有才識宇量太宗<lb/>
在藩邸相得有素領開封尹辟爲推官及即位擢拜正<lb/>
諫大夫樞密直學士期以輔相將討河東與大臣議將<lb/>
帥上曰非琰不可㑹寢疾不起上軫悼之憂形于色贈<lb/>
<pb n="KR4d0025_SBCK_013-5b"/>
尚書左丞國史有傳父諱汾以氣義稱位不充量終于<lb/>
殿中丞公少孤太夫人愛之以待其成公天然好學甘<lb/>
於清苦時翰林李公宗諤有望於朝名實之士多出其<lb/>
門公依之有年以文行自立門下士咸推重之一上登<lb/>
進士第釋褐爲饒州浮梁尉彼俗隂狡與人有怨徃徃<lb/>
食毒草而後鬪即時斃仆以誣其怨者公至必反覆省<lb/>
視自此被誣之人多昭雪焉秩滿除開封府功曹叅軍<lb/>
在職修舉府中常推委之㑹太夫人寢疾公執藥餌不<lb/>
斯須去左右者數月以憂觧官哀毁之過宗黨稱嗟服<lb/>
除爲許州郾城主簿本郡牧與外計使皆以文學政事<lb/>
交薦于朝廷改大理丞宰蜀之江源縣人繁地狹積多<lb/>
田訟公曰聽訟之明曷若使無訟乎及正其疆條其弊<lb/>
<pb n="KR4d0025_SBCK_013-6a"/>
以示於民自玆無爭焉時天下學校未興公修本邑孔<lb/>
子廟起學舎俾邑之秀民群居焉公旦暮徃勸導之自<lb/>
此江源始有舉進士者邑人于今稱之皇上即位升殿<lb/>
中丞知宣州宣城縣未至有江淮制置使舉公監海州<lb/>
榷貨務䟽逹利路商賈便之朝廷奬其勞改太常博士<lb/>
又遷屯田貟外郎旣而三司使以公可通天下之利薦<lb/>
之領京師榷貨務三年稱職特除都官貟外郎賜五品<lb/>
服徃倅泉州遠人賴之遷職方貟外郎俄拜屯田郎中<lb/>
知衛州㑹州長不利繼亡者數人人無敢徃士大夫惜<lb/>
公之行或教以易其府署公曰吉凶人乎死生天乎於<lb/>
是弗易厥居而終亦無咎郡之共城有稻田以供尚食<lb/>
水利有餘而民不與焉公使歲漑之外與百姓共之天<lb/>
<pb n="KR4d0025_SBCK_013-6b"/>
子以欽恤之懷憂及萬邦復先朝提點刑獄使兩省近<lb/>
臣交上封奏舉公充職朝廷從之命提點京西路刑獄<lb/>
事公性仁恕小大之獄必盡心以聽郡邑之幽遠使車<lb/>
所不至者躬親焉不事風威州縣九品必延見與語得<lb/>
其善則畫一以聞見其過則教之使悛雖職居按察而<lb/>
不忍摘人之惡搢紳稱其長者改度支郎中荆湖北路<lb/>
轉運使下車訪能吏徹冗官部中諸郡例以公用饋遺<lb/>
者一切不受西南夷人下溪州刺史彭仕羲隷于辰州<lb/>
而驕蹇狙詐嘗因入貢訢州官于登聞辭皆不實朝廷<lb/>
弗欲較之責吏而巳仕羲益橫求割近邊土民公遣吏<lb/>
直告之曰天子恩信及爾爾狡而無厭我當擇於衆族<lb/>
求其可代汝者請之于朝汝其圖之仕羲始知懼盟不<lb/>
<pb n="KR4d0025_SBCK_013-7a"/>
復敢訟改知潭州潭荆湖之劇府人物繁㑹素爲難治<lb/>
以公神明之照雖千百其訟無毫髪之隱吏服民愛歌<lb/>
于道路朝廷知公之重拜太常少卿直昭文館就鎭南<lb/>
海始登舟感疾召諸子授以治命神思不亂以康定元<lb/>
年八月二十三日不起公長厚之性資以明逹顚沛造<lb/>
次弗離中道寛而不懈直而不訐與人交久而能恭當<lb/>
官而行未嘗違其正士大夫無不愛其風度居家有節<lb/>
與親族同其有無常謂諸子曰吾家清白可傳何生業<lb/>
之爲啓手足之日門中索然君子謂公之踐言矣娶三<lb/>
夫人高陽許氏中山劉氏封長安縣君廣平宋氏封某<lb/>
縣君生八男長曰寅有文學履業登進士第爲絳州防<lb/>
禦推官與次子廉俱不幸早世次曰蕃開封府封丘縣<lb/>
<pb n="KR4d0025_SBCK_013-7b"/>
主簿次曰常將作監主簿次曰當堂京岡並㓜女五人<lb/>
長適大理寺丞李競次適廬州舒城縣主簿王宗慤次<lb/>
適河中府萬泉縣令高良佐次適孟州河隂縣主簿州<lb/>
學教授蓋沂一女尚㓜以某年月日葬于鄭州新鄭縣<lb/>
抱章山之東南三夫人祔焉某旣交而親從其孝子之<lb/>
請而作銘云<lb/>
邦之令人道醇德懿芝蘭之室瑚璉之器禀孝含忠播<lb/>
仁殖義位子一方未博其施弗遐厥壽蒼蒼曷意君子<lb/>
惜賢小人奪惠葬于鄭國卜云善地子産在焉魂兮相<lb/>
慰<lb/>
　　　　太子右衛率府率田公墓志銘<lb/>
古稱隂有德於人者必享厥祥大厥後易不云乎積善<lb/>
<pb n="KR4d0025_SBCK_013-8a"/>
之家必有餘慶所謂不在其身在其子孫者信矣公諱<lb/>
紹方其先鴈門人曾高家于冀自耶律氏熾得石晉山<lb/>
後八郡又歲侵兩河聞王考諱某𬒳遷于盧龍署之以<lb/>
官復治産雲中而貨殖焉考諱某能幹父之蠱其家益<lb/>
顯娶王氏而生公公少稱才武抱氣重諾有燕趙之風<lb/>
義事耶律得親信左右常從而南牧帳下多掠獲漢家<lb/>
士民俾公尸之公黙計之曰漢人吾曹也驅之如犬羊<lb/>
非有罪辜將孥戮于虜中乃縱之夜亡者千計此德於<lb/>
人多矣公亦自負謂大丈夫胡能老於異域哉考妣旣<lb/>
葬吾其歸歟乃匿身草莽㑹夜則負斗而奔旣逹朝廷<lb/>
眞宗憫然嘉之𥙷職于三班以其勇果屢委軍甲捕外<lb/>
方㓂所謂巡檢者至則盜息民得按堵公祥符中主邵<lb/>
<pb n="KR4d0025_SBCK_013-8b"/>
之峽口寨時龍水郡蠻㓂大擾戍兵屢履峽口溪洞亦<lb/>
乘聲嘯聚一日近寨圍而噪之公戒軍士曰我露其勇<lb/>
彼將整而難破不如示之怯士敢先動者吾以軍法從<lb/>
事衆皆肅然聽命旣夜公自率驍果突而撃之斬十餘<lb/>
級蠻雖衆曾不能措手足大駭而奔自是終公之任不<lb/>
敢内㓂州將害其功不以上聞公曰吾自虜還漢獲從<lb/>
王事足矣烏敢爲功哉又嘗誨督諸子曰吾以漢有聖<lb/>
人之風故脫身以歸今教汝詩書趨聖人之道使汝輩<lb/>
有立吾將鼓歌以終天年豈病其不逹耶子況舉進士<lb/>
髙第又舉賢良方正天子親問當世治亂祥咎以對第<lb/>
一乃速進用四五年間掌西掖書命爲陜西道寘撫副<lb/>
使還朝敷奏稱㫖乃詔寵公以太子右衞率府率監瓊<lb/>
<pb n="KR4d0025_SBCK_013-9a"/>
林苑金明池以便子養士大夫榮之天子以尚憂西陲<lb/>
命况龍圖閣直學士出領秦鳯路經畧使公在疾經畧<lb/>
屢求省侍有詔敦勉遣中人尚醫軫視公以慶曆五年<lb/>
乙酉孟秋月壬子不起享年七十有四上嗟惻之加賵<lb/>
賻焉經畧累章哀訴得告奉公之䘮以某年月日葬于<lb/>
許州陽翟縣某原禮也公性剛直未嘗曲於人然明恕<lb/>
少怒嘗官于閩中有愛馬使一卒乘習遇危橋不下馬<lb/>
折足而斃公曰卒豈欲是耶不復以一言詰之人皆服<lb/>
其度公娶李氏贈福昌郡君前十五年而亡生八男經<lb/>
畧即長子也次曰淵有詞業舉進士以兄廕𥙷試祕書<lb/>
省校書郎許州郾城主簿次曰沃濩㓜亡次曰洵潁上<lb/>
主簿次曰浹登進士第唐州團練推官次曰洸太廟齋<lb/>
<pb n="KR4d0025_SBCK_013-9b"/>
郎次曰泳皆業進士次小字寳哥尚幼三女長適海州<lb/>
東海令張震次適辰州理掾高燾次適鄂州咸寧令張<lb/>
子方皆以婦道稱于宗族某嘗與公㑹于丹陽見公氣<lb/>
貌話言剛而質毅而恭使人信而愛之又與經畧之㳺<lb/>
舊矣俾序而銘云<lb/>
公復其家去狄而華公教其嗣挺國之器厥後旣隆又<lb/>
壽而終天子賵焉大夫弔焉非積德而胡然<lb/>
　　　　資政殿大學士禮部尚書贈太子太師謚忠<lb/>
　　　　獻范公墓誌銘<lb/>
慶曆紀號之六載春正月丁亥資政殿大學士禮部尚<lb/>
書知河南府兼西京留守司范公以疾薨聞上悼之爲<lb/>
不視朝制贈太子太師賵賻加等子孫遷官者五人有<lb/>
<pb n="KR4d0025_SBCK_013-10a"/>
司議行謚曰忠獻以其年某月日葬于洛陽之某原某<lb/>
里附先塋也公諱雍字伯純其先太原人皇考諱某後<lb/>
唐初爲校書郎■帥孟公器之嘗辟居幕中後又從孟<lb/>
公入蜀覇業旣成遂爲國相久之一日告老蜀主寵以<lb/>
太子太保就第以疾終及公之貴累贈太保王考諱某<lb/>
在蜀爲刑部侍郎後歸朝終于左屯衞將軍累贈太傅<lb/>
考諱某以太傳廕爲供奉官終于合肥郡之監軍累贈<lb/>
太師尚書令妣韓氏封安康郡太夫人追進京兆郡實<lb/>
生二子公處其季十歲而孤家甚貧太夫人遣公就學<lb/>
常質衣以爲資公警悟過人挺然國器舉進士咸平三<lb/>
年春御前釋褐補洛陽主簿再調錢塘尉知巳薦公廉<lb/>
敏改筠州從事秩滿以績用除大理丞宰建之崇安縣<lb/>
<pb n="KR4d0025_SBCK_013-10b"/>
遷殿中丞知端州還朝獻所著文二十卷進太常博士<lb/>
初公爲洛陽主簿實典廩納而邑多權要公必先細民<lb/>
而後形勢時尚書張公詠道過洛陽聞其事乃紀公姓<lb/>
名署之于屏常指以示人曰識斯人否至是張公鎭淮<lb/>
陽致書于㓂萊公道公之才復奏公爲淮陽倅成命未<lb/>
行㑹萊公出守西洛辟公貳留守司朝廷俞之張公曰<lb/>
奪我賢倅耶公自兹名重朝廷改田曹外郎主判三司<lb/>
開拆賜五品服天禧中河決滑臺齊魯承其弊朝廷遣<lb/>
兵數萬人塞其横流千里之民皆奔走負薪芻邑官荷<lb/>
校以督其事民不堪命天子患之命丞相曁主計擇人<lb/>
以徃僉以公爲允除京東轉運副使至則度河之勢量<lb/>
工集材邑官皆釋之與民緩期不煩而濟河防旣就進<lb/>
<pb n="KR4d0025_SBCK_013-11a"/>
度支外郎河北轉運使列塞積兵計糧爲大民租不能<lb/>
給須重其榖價募商以内之縣官苦其費公視德博間<lb/>
地惟沃饒菽粟易歛又河渠通于塞下大可致之乃輦<lb/>
諸州緡錢就以平糴方舟順流集于邊廩自是河朔財<lb/>
用周于供億朝廷患陜西兵食不足困于轉饋命公充<lb/>
本路轉運使賜三品服公至則先寛其民不使遠輸募<lb/>
人入粟塞下給以池鹽商嗜其息而農得以休上即位<lb/>
就遷兵部外郎召拜戶部副使尋改度支副使未幾拜<lb/>
工部郎中龍圖閣待制充陜西轉運使踰年召還提舉<lb/>
京百司㑹環原州屬羌叛起大爲邊患遣公安撫乃見<lb/>
其酋長諭以恩威即時嚮順還朝拜右諫議大夫權三<lb/>
司使旋奉使契丹國以專對有體加龍圖閣直學士主<lb/>
<pb n="KR4d0025_SBCK_013-11b"/>
司如故公好訪問善開納天下金榖之利病灼然居目<lb/>
中上知其才拜樞密副使歲餘丁太夫人憂制以給事<lb/>
中起復視事籍田禮畢遷禮部侍郎時玉清昭應宫災<lb/>
兩府簾對章獻太后泣曰先帝崇奉此宫一旦至此頼<lb/>
東北隅猶存一二小殿公揣知有復興之意因抗言曰<lb/>
先朝極土木而成此宫一夕爲燼豈天意耶如因其所<lb/>
存復欲興之民將弗堪不如焚之之盡也諸公協其對<lb/>
章獻意解曰不復勞人矣上說翌日下詔以諭中外焉<lb/>
又嘗繪尚書四代圖進之以備中覽居密府六載叅掌<lb/>
機務知無不爲明道二年以戶部侍郎知陜州踰月移<lb/>
京兆府其年諸道旱蝗人復疾疫於關中爲甚百姓轉<lb/>
于溝壑公先減廩禄復損民有餘以振之活數萬人每<lb/>
<pb n="KR4d0025_SBCK_013-12a"/>
人躬自撫視至染癘氣卧疾者久徙鎭河陽暇日念國<lb/>
家禦戎之備率多㢮廢西羌狡狠必有窺邊之心恩不<lb/>
克威豈久安之勢乃感激上言而得入覲陳安邊六筞<lb/>
上深加采納進吏部侍郎資政殿學士出守西京旣而<lb/>
西戎果叛上咨歎之授公振武軍節度使鎭延安時守<lb/>
備未完屯戍尚寡公累章乞師朝議小其㓂不甚爲意<lb/>
一日元昊驅衆十餘萬於延安城㑹大將石元孫領兵<lb/>
出境上城中守之纔數百人公身𬒳甲胄復呼民登俾<lb/>
日夜嚴守遣使召統帥劉平于慶州平領軍來援合元<lb/>
孫兵與賊夜戰王師不利二帥陷殁城中大恐無可守<lb/>
之勢公曰延安西夏之咽喉也如將不守則關輔皆危<lb/>
今人力窮矣奈何郡南有嘉嶺山其神素靈乃望而禱<lb/>
<pb n="KR4d0025_SBCK_013-12b"/>
之曰我死王事足矣生靈何辜爲虜魚肉神享廟食于<lb/>
兹土其無意乎厥暮隂晦雨雪大下㓂兵暴露不知所<lb/>
爲乃晝夜引去延安遂完朝廷聞之封其神曰威顯公<lb/>
斯又至誠之感爲不誣矣然二帥旣殁累公左遷戸部<lb/>
侍郎知安州延安吏民百數詣闕號訴謂城當陷而存<lb/>
民將殞而生皆公之力也天子惻然故一歲間起公吏<lb/>
部侍郎知河中府未行改京兆府且許朝覲上優遇之<lb/>
加資政殿學士赴鎭歲餘以撫安關輔之勞改尚書左<lb/>
丞進大學士俄而復守西京有群盗集于襄鄧浸淫汝<lb/>
洛間朝廷委公營之公夙夜乃事遣兵驅遏兼示恩貸<lb/>
故其㓂歸者半戮者半民用樂業歲乃大登朝廷有詔<lb/>
襃之又言事者以西事而來收兵入冗宜遣使擇去以<lb/>
<pb n="KR4d0025_SBCK_013-13a"/>
寛其費朝廷從之軍中徃徃偶語公密䟽謂急而用之<lb/>
緩而棄之不可上乃止公保釐三歲拜禮部尚書時巳<lb/>
抱疾至終之日洛人悲焉公常志在𥙷益奏藁累篋及<lb/>
其沈痾聞朝廷有事于田狩猶拜䟽忠切以盡其心公<lb/>
性恭和有風鑒門下所舉多至貴顯爲時名卿藏書僅<lb/>
萬卷惟小書五經則常提携左右不可一日無此與岷<lb/>
山處士龍昌期論易深逹微奥以昌期所著書奏御遂<lb/>
行於時公著明道集三十卷後集十卷彌綸集十卷雖<lb/>
高年貴位而造次不忘于學初娶魏氏追封鉅鹿郡夫<lb/>
人再娶臧氏始封遂寧郡夫人改仁壽郡男六人長曰<lb/>
宗傑兵部員外郎直史館陜西轉運使三路制置解鹽<lb/>
使先公一年而亡次宗良宗衍並守將作監主簿次宗<lb/>
<pb n="KR4d0025_SBCK_013-13b"/>
古皆早亡宗師宗賢今並太常寺太祝女十人一適眉<lb/>
州防禦使高繼宣三人在室六人早亡孫男六人子開<lb/>
子明並大理評事子儀太常寺奉禮郎子諒子奇子淵<lb/>
將作監主簿孫女七人曾孫女二人公約于身勞于國<lb/>
周旋四方始終一節又政惟慈恕不任威罰今二子六<lb/>
孫秀異簪紳豈隂德之在歟某素爲公之所知又諸孤<lb/>
以公善狀求爲之銘銘曰<lb/>
邦之偉人念德不怠勤勞王家四十七載入輔樞軸作<lb/>
爲股肱皇猷克賛天眷是膺岀臨藩宣允專節制蹈乎<lb/>
憂患濟以忠義政本乎仁行執乎恭夙興夜寐則善之<lb/>
從歲月靡靡終于壽紀典禮具舉神靈以喜葬于先塋<lb/>
舊栢青青子孫尚蕃承祭祀兮惟寧<lb/>
<pb n="KR4d0025_SBCK_013-14a"/>
　　　　東染院使种君墓誌銘<lb/>
君諱世衡字仲平國之勞臣也不幸云亡其子泣血請<lb/>
銘於予予甞經畧陜西知君最爲詳懼遺其善不可不<lb/>
從而書之初康定元年春夏戎犯延安我師不利朝廷<lb/>
以堡障衆多有分兵之患其間遠不足守者即命罷之<lb/>
㓂驕而貪益侵吾疆百姓被其毒君時爲大理丞任鄜<lb/>
州從事建言延安東北二百里有故寛州請因其廢壘<lb/>
而興之以當㓂衝左可致河東之粟右可固延安之勢<lb/>
北可圖銀夏之舊有是三利朝廷從之以君董役事君<lb/>
膽勇過人雖俯逼戎落曾不畏憚與兵民暴露數月且<lb/>
戰且城然處險無泉議不可守鑿地百有五十尺始至<lb/>
于石工徒拱手曰是不可井矣君曰過石而下將無泉<lb/>
<pb n="KR4d0025_SBCK_013-14b"/>
耶爾攻其石屑而出之凡一畚償爾百金工復致其力<lb/>
過石數重泉果沛發飮甘而不耗萬人歡呼曰神乎雖<lb/>
虜兵重圍吾無困渇之患矣用是復作數井兵民馬牛<lb/>
皆大足自兹西陲堡障患無泉者悉倣此大蒙利焉旣<lb/>
而朝廷署故寛州爲青澗城授君内殿承制知城事復<lb/>
就遷供備庫副使旌其勞也塞下多屬羌向時漢官不<lb/>
能恩信羌皆持兩端君乃親入部落中勞問如家人意<lb/>
多所周給常自解佩帶與其酋豪可語者有得虜中事<lb/>
來告於我君方與客飲即取坐中金器以奬之屬羌愛<lb/>
服皆願効死青澗東北一舎而遠距無定河河之北有<lb/>
虜寨虜常濟河爲患君屢使屬羌擊之徃必破走前後<lb/>
取首級數百牛羊萬計未嘗勞士卒也故功多而費寡<lb/>
<pb n="KR4d0025_SBCK_013-15a"/>
建營田二千頃歲取其利募商賈使通其貨或先貸之<lb/>
本速其流轉歲時間其息十倍乃建白凡城中芻糧錢<lb/>
幣曁軍須城守之具不煩外計一請自給使一子專視<lb/>
士卒之疾調其湯餌常戒以笞責期于必瘳士卒無不<lb/>
感泣今翰林承㫖王公堯臣安撫陜西言君治狀上恱<lb/>
降詔襃之曰邊臣若此朕復何憂二年就兼鄜延路駐<lb/>
泊兵馬都監制置本路糧草遷洛苑副使慶曆二年春<lb/>
予按巡環州患屬羌之多而素不爲用與夏戎濳連助<lb/>
爲邊患乃召蕃官慕恩與諸族酋長僅八百人犒于麾<lb/>
下與之衣物繒綵以恱其意又采忠順者增銀帶馬紱<lb/>
以旌之然後諭以好惡立約束四俾之遵向然悍猾之<lb/>
性久失其馭非智者處之慮復爲變時青澗旣完人可<lb/>
<pb n="KR4d0025_SBCK_013-15b"/>
循守乃請于朝願易君理環朝廷方以青澗倚君又延<lb/>
帥上言人重其去命予更擇之予謂夏戎日夜誘吾屬<lb/>
羌羌愛其類益以外向非斯人親之不能革其心朝廷<lb/>
始如其請君旣至環安邊之利害大要在屬羌難制懼<lb/>
合夏戎爲暴發之患又地瘠穀貴屯師爲難聚糧則力<lb/>
屈損兵則勢危斯急病也君乃周行境内入屬羌聚落<lb/>
撫以恩意如青澗焉有牛家族首奴訛者屈疆自處未<lb/>
甞出見官長聞君之聲始來郊迎君戒曰吾詰朝行勞<lb/>
爾族奴訛曰諾是夕大雪三尺左右曰此羌兇詐甞與<lb/>
高使君繼嵩挑戰又所處險惡冰雪非可前君曰吾方<lb/>
與諸羌樹信其可失諸遂與士衆縁險而進奴訛初不<lb/>
之信復㑹大雪謂君必不來方坦卧帳中君巳至蹵而<lb/>
<pb n="KR4d0025_SBCK_013-16a"/>
起之奴訛大驚曰我世居此山漢官無敢至者公了不<lb/>
疑我耶乃與族衆拜伏諠呼曰今而後惟父所使自是<lb/>
屬羌咸信於君有兀二族受夏戎僞署君遣人招之不<lb/>
聽即使慕恩出兵誅之死者半歸者半盡以其地曁牛<lb/>
羊賞諸有功其僣受僞署如兀二族者百餘悵咸股慄<lb/>
請命納其所得文劵𫀆帶由是羗屬無復敢貳君戒諸<lb/>
族各置烽火夏戎時來抄掠則舉烽相告衆必介馬而<lb/>
待之破賊者數四涇原帥葛懷敏定川之敗戎馬入縱<lb/>
于渭予領慶州蕃漢兵徃扼邠城又召君分援涇原君<lb/>
即時而赴羌兵從者數千人屬羌爲吾用自此始君曰<lb/>
羌兵旣可用矣乃復教土人習弧矢以佐官軍吏民有<lb/>
請某事辭某事者君咸使之射從其中否而與奪之坐<lb/>
<pb n="KR4d0025_SBCK_013-16b"/>
過失者亦用此得贖吏農工商無不樂射焉繇是縁邊<lb/>
諸城獨環不求增兵不煩益糧而武力自振夏戎聞屬<lb/>
羌不可誘土人皆善射烽火相望無日不備乃不復以<lb/>
環爲意前後經畧使交薦君之才能朝廷益知可倚明<lb/>
年遷東染院使充環慶路兵馬鈐轄仍領環州惟環西<lb/>
南占原州之疆有明珠滅臧康奴三種居屬羌之大素<lb/>
號疆梗在原爲孽寖及于環撫之狠不我信伐之險不<lb/>
可入北有二川交通干夏戎朝廷患焉其二川之間有<lb/>
古細腰城復之可斷其交路又明年子爲宣撫使乃諭<lb/>
君與原守蔣偕共幹其事君久悉利病即日起兵㑹偕<lb/>
于細腰使甲士晝夜築之夏戎固忌此城君遣人入虜<lb/>
中以計疑之兵遂不至又召明珠等三族酋長犒撫之<lb/>
<pb n="KR4d0025_SBCK_013-17a"/>
俾以禦㓂彼旣出其不意又亡外援因而服從君之謀<lb/>
也君處細腰月餘逼以苦寒城成而疾作以慶曆五年<lb/>
正月七日甲子啓手足神志不亂享年六十一葬于京<lb/>
兆萬年縣之神和原君之先河南洛陽人也曾祖存啓<lb/>
河南壽安令祖仁詡京兆長安令贈太常博士父昭衍<lb/>
登進士第累贈職方員外郎季父放字明逸初隱于終<lb/>
南山君少孤依之服勤左右以力學稱明逸道高德純<lb/>
太宗朝再詔以事親不起眞宗復加聘禮起拜左司諫<lb/>
直昭文館累遷尚書工部侍郎大中祥符五年君用工<lb/>
部廕得將作監主簿五遷至太子中舎初監秦州太平<lb/>
監以毋老求養又監京兆府渭橋倉卭州惠民監知涇<lb/>
之保定京兆之武功涇陽三邑在武功毁淫祠崇夫子<lb/>
<pb n="KR4d0025_SBCK_013-17b"/>
廟以來學者在涇陽有里胥王知謙者姦利事露逃之<lb/>
逼郊禮乃出君曰送府則㑹恩益以長惡從所坐杖脊<lb/>
于縣庭而請待罪府君李公諮奏釋之自是豪黠莫不<lb/>
歛手其嫉惡如此又邑有三白渠比年浚䟽用數邑力<lb/>
主者非其才而勞逸弗等功利日削君使勤墮齊其力<lb/>
故功倍貧富均其流故利廣至今民能言之歷通判鎭<lb/>
戎軍環鳯二州鳯之守王蒙正託章憲外姻以私干君<lb/>
復欲以賄汚君君正色不納蒙正大怒之乃使人諭王<lb/>
知謙訟君蒙正内爲之助獄成流竇州上親政量移汝<lb/>
州君之弟世材以一官讓君乃除孟州司馬龍圖閣直<lb/>
學士李公紘雪于朝授衛尉丞主隨州榷酤又禮部尚<lb/>
書宋公綬工部侍郎狄公棐皆言君非辜改知䖍州贛<lb/>
<pb n="KR4d0025_SBCK_013-18a"/>
縣君辭得監京兆軍資庫以同鄜交辟改簽署同州判<lb/>
官事又移鄜州因從軍延安乃有故寛州之請君少尚<lb/>
氣節昆弟有欲析其家者君推資産與之惟取季父圖<lb/>
書而巳莅官能摘惡庇民青澗與環人皆畫君之像而<lb/>
享事之及終吏民曁屬羌酋長朝夕臨柩前者數日朝<lb/>
廷深惜之賜三子恩君娶劉氏封萬年縣君男八人長<lb/>
曰古文雅純篤養志不仕有叔祖明逸之風次曰診試<lb/>
將作監主簿曰詠同州澄城尉曰諮郊社齋郎曰諤三<lb/>
班奉職皆有立訢記誼三子尚㓜一女適西頭供奉官<lb/>
田守政君在邊數年聚貨食教弧矢撫養士伍牢籠羌<lb/>
夷無賢不肖皆稱之又出奇以濟幾事嘗遣諜者入虜<lb/>
中凡半歲間而虜誅握兵用事者二三人諜者還言其<lb/>
<pb n="KR4d0025_SBCK_013-18b"/>
謀得行㑹君巳沒又天子方懷來故其續不顯銘曰<lb/>
嗚呼种君出于賢門吾志必立吾力是陳寜以剛折果<lb/>
由直伸還自瘴海試于塞垣權以從事意其岀人捍虜<lb/>
之患乂邊之民夙夜乃職星霜厥身生則有涯死宜不<lb/>
泯邊俗祀之子子孫孫<lb/>
　　　　天章閣待制滕君墓誌銘<lb/>
君諱宗諒字子京大中祥符八年春與予同登進士第<lb/>
始從之㳺然未篤知其爲人及君歷濰連泰三州從事<lb/>
在泰日予爲鹽官於郡下見君職事外孜孜聚書作文<lb/>
章愛賔客又與予同護海堰之役遇大風至即夕潮上<lb/>
兵民驚逸吏皆蒼惶不能止君獨神色不變緩談其利<lb/>
害衆意乃定予始知君必非常之才而心愛焉君去海<lb/>
<pb n="KR4d0025_SBCK_013-19a"/>
陵得召試學士院改大理寺丞知太平州當塗縣移知<lb/>
邵武軍邵武縣遷殿中丞還臺㑹禁中災下御史府窮<lb/>
究君與秘書丞劉越並上䟽論災異明非人之所能爲<lb/>
朝廷貸其獄時明肅太后晚年未還政間君又與越嘗<lb/>
有鯁議曁明肅厭代朝廷擢當時敢言者越旣卒贈右<lb/>
司諫君拜左正言遷左司諫俄以言得罪換祠部員外<lb/>
郎知信州又監鄱陽郡榷酤就九華山以葬先君旣而<lb/>
起通判江寜府丁太夫人憂服除知湖州賜五品服西<lb/>
戎犯塞邊牧難其人朝廷進君刑部員外郎直集賢院<lb/>
知涇州就賜金紫及葛懷敏敗績于定川㓂兵大入諸<lb/>
郡震駭君以城中乏兵呼農民數千皆戎服登城州人<lb/>
始安又以金繒募敢捷之士晝夜探伺知㓂遠近及其<lb/>
<pb n="KR4d0025_SBCK_013-19b"/>
形勢君手操簡檄關白諸郡日二三次諸郡莫不感服<lb/>
予時爲環慶路經畧部署聞懷敏之敗引蕃漢兵爲三<lb/>
道以助涇原之虚時定川事後隂翳僅十日士皆沮怯<lb/>
君咸用牛酒迎勞霈然霑足士衆莫不增氣又涇州土<lb/>
兵多没于定川君悉籍其姓名列于佛寺哭而祭之復<lb/>
撫其妻孥各從其欲無一失所者予目此數事乃知君<lb/>
果非常之才始請君自代朝廷命韓公琦與予充陜西<lb/>
四路馬歩軍都部署經畧安撫招討使復命君守本官<lb/>
充天章閣待制環慶路經畧安撫招討使兼知慶州君<lb/>
奏言今旣置四路經畧安撫招討使而諸路經畧亦帶<lb/>
招討之號稱呼無别非統制所宜請去招討二字朝廷<lb/>
以其知體詔從之君去涇之日其戰卒妻孥數百口環<lb/>
<pb n="KR4d0025_SBCK_013-20a"/>
其亭館而號送之觀者爲之流涕君至慶處置戎事甚<lb/>
得機要邊人咸稱之㑹御史梁堅奏劾君用度不節至<lb/>
本路費庫錢十六萬緡及遣中使檢察乃君受署之始<lb/>
諸部屬羌之長千餘人皆來謁見悉遺勞之其費僅三<lb/>
千緡蓋故事也堅以諸軍月給并而言之誣其數爾予<lb/>
時待罪政府甞力辯之堅旣死臺諫官執堅之說猶以<lb/>
爲言朝廷不得巳坐君前守回中日饋遺徃來踰制降<lb/>
一官仍充天章閣待制知<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州又移知岳州君知命樂<lb/>
職庶務畢葺遷知蘇州未踰月人歌其能政俄感疾以<lb/>
某年月日薨于郡之黃堂享年五十七天子加賵賻禮<lb/>
進一子官嗚呼予實知君之才而甞薦之于朝及聞其<lb/>
終泣而誄之惜其才有餘而命不足不得盡其術于生<lb/>
<pb n="KR4d0025_SBCK_013-20b"/>
民諸子奉君之䘮以某年月日葬于池州青陽縣九華<lb/>
山金龜原而乞銘於予忍復讓哉君河南人也曾祖裔<lb/>
贈將作少監祖嶼不仕父感雅州軍事推官累贈尚書<lb/>
屯田郎中母刁氏渤海縣太君追封仙遊縣太君君娶<lb/>
李氏封同安縣君子四人希仲以方畧進前渭州軍事<lb/>
推官希魯登進士第希德舉進士希雅尚㓜並守將作<lb/>
監主簿女二人長適池州軍事推官王栩次適進士劉<lb/>
君軻君少孤性至孝居母䘮以哀毁屢病廬墓側踰年<lb/>
手植松栢數萬株生平好學爲文長於奏議尤工古律<lb/>
詩積書數千卷以遺子孫中外宗族無不盡其歡心其<lb/>
育人之孤急人之難多矣君政尚寛易孜孜風化在玉<lb/>
山霅上回中岳陽四郡並建學校紫微王舎人琪翰林<lb/>
<pb n="KR4d0025_SBCK_013-21a"/>
張諫議方平太常尹博士源弟起居舎人洙次爲之記<lb/>
重興岳陽樓刻唐賢今人詩歌于其上予又爲之記君<lb/>
樂於爲善士大夫亦樂其善而願書之也可不謂之君<lb/>
子乎銘曰<lb/>
嗟嗟子京天植其才精爽高出誠意一開抗職諫曹辯<lb/>
論弗摧主畧邊方智謀橫來嗟嗟子京爲臣不易名以<lb/>
召毁才以速累江海不還鬼神何意君昔有言愛彼九<lb/>
華書契以降干戈弗加樹之松楸蔽于雲霞君今巳矣<lb/>
復藏于此魂其依歟神其樂只壽夭窮通一歸乎至理<lb/>
　　　　試秘書省校書郎知耀州華原縣事張君墓<lb/>
　　　　誌銘<lb/>
孔子門人七十子之徒天下皆知其賢焉或爲邑宰或<lb/>
<pb n="KR4d0025_SBCK_013-21b"/>
爲家臣或不願仕蓋顯於諸侯者寡矣然則七十子之<lb/>
徒孔子語而未甞及怨何哉君子之道充乎巳加乎人<lb/>
窮與逹外也彼戰國豪士不由孔子之門者則有脫賤<lb/>
貧逐貴高弗奪弗厭滅身覆宗而不悔何哉不循聖人<lb/>
之道挾數以進求行其欲得與失重也吾乃知夫由孔<lb/>
子之道者雖困窮以死不害其爲賢矣君諱問字道卿<lb/>
陳留人也天聖七年秋廣文館開封府所薦士有與主<lb/>
試官親嫌者别試太常寺予始在秘閣命徃尸之得君<lb/>
筞論有漢儒風采乃薦以高等明年不利于春官退居<lb/>
景陵郡研經講道弦歌終日遠近學者多歸之旣而獻<lb/>
文論百首應茂才異等科第一人召㑹丁家難不赴寳<lb/>
元初西羌犯延安君慨然有憂邊之意述平戎筞以進<lb/>
<pb n="KR4d0025_SBCK_013-22a"/>
慶曆初故禮部尚書范公雍言君著萬機濟理書十篇<lb/>
皆國之太議朝廷召試學士院初命試將作監主簿未<lb/>
調而歸搢紳惜其不稱時予經畧陜西因表薦之除試<lb/>
秘書省校書郎知耀州華原縣決滯訟數十吏民服其<lb/>
明屬西陲積兵民苦於遠輸俗吏急之以奉上官民率<lb/>
多流亡君獨與民緩期使得措其手足復流亡者千餘<lb/>
戶陜西都轉運使吳公遵路孫公沔皆以善狀上聞宣<lb/>
撫副使田公況復稱薦之又本道經畧使鄭公戩顧京<lb/>
兆屬邑有不治者必遣君治之以慰其民鄜延路經畧<lb/>
使龐公籍思廣議論之助權署君幕中仍主州庠以教<lb/>
育人材累表請改官未報㑹樞密直學士梁公適來代<lb/>
龐奏君以本官監延州軍資庫詔從之未幾寢疾以慶<lb/>
<pb n="KR4d0025_SBCK_013-22b"/>
曆六年十一月三日終于延安之官舎享年五十二以<lb/>
某年某月某日葬于某鄉里曾祖洪隱德不仕祖令釗<lb/>
開封府太康縣主簿父允河中府觀察推官毋夫人宋<lb/>
氏君娶歐陽氏生一子曰徽登進士第鎭安軍節度推<lb/>
官知延州甘泉縣二女長適安州安陸縣主簿朱師德<lb/>
次適進士方琪君力于學志于道直言直躬自信而不<lb/>
惑有孔子門人之業而不挾戰國豪士之數雖命與道<lb/>
違又何愧哉其子遠來乞銘故書之曰君子之道耻於<lb/>
弗立立而無所施命也君子之命患於弗知知而無可<lb/>
柰何天也張君其斯人之徒歟吾思其孔子之門則當<lb/>
旌其人而不暇哀其人故昭以銘云<lb/>
　　　　太子中舎致仕上官君墓誌銘<lb/>
<pb n="KR4d0025_SBCK_013-23a"/>
君諱融字仲川其先蜀人也曾祖諱琛不仕祖諱遜贈<lb/>
禮部侍郎父諱佖兵部員外郎京東轉運使贈光禄少<lb/>
卿妣袁氏彭城縣太君君㓜專詞學秀岀流輩天聖二<lb/>
年秋廣文館舉進士公卿大夫之子咸在焉君中第一<lb/>
人明年春禮部較天下之才君别試于太常寺又首薦<lb/>
之由是名動京師士大夫願識其面未第間丁光禄憂<lb/>
朝廷録光禄之後賜君同學究出身服除授信州貴溪<lb/>
縣主簿君不辭小官而恪其職今樞密直學士蔣希魯<lb/>
故龍圖閣直學士吳安道時並任江南東路轉運使聯<lb/>
章薦君就遷蔡州平興縣令吳移使淮南奏掌眞州鹽<lb/>
倉又故龍圖閣直學士叚希逸與時賢七人舉君于朝<lb/>
旋以疾聞除太子中舎致仕居于曹南郡以慶曆三年<lb/>
<pb n="KR4d0025_SBCK_013-23b"/>
三月五日不起年四十有九君始娶任氏再娶辛氏封<lb/>
金城縣君子二人長曰延賞郊社齋郎次曰延德君之<lb/>
弟太子中舎隆與其孤以皇祐三年四月六日葬君于<lb/>
濟隂縣沛郡鄉崇儒里請銘於予予天禧初爲譙之從<lb/>
事光禄公方典是郡君時侍行而予始識君見君文雅<lb/>
有議論不敢以子弟器之後數年與君㑹于京師與之<lb/>
遊皆當世異才以文學風義相許予益愛焉君旣禄仕<lb/>
而大夫之賢者多薦之斯可謂之聞人矣惜乎命之不<lb/>
修弗克樹勲於時可永歎焉或者曰儒生多薄命天豈<lb/>
不與善也余謂不然君子之爲善也必享其吉有窮且<lb/>
天者世皆重而傷之雖一二人猶以爲多焉小人之爲<lb/>
不善也必罹其凶其禍且死者世皆忽而忘之雖千百<lb/>
<pb n="KR4d0025_SBCK_013-24a"/>
人若無焉如仲川之亡可謂重而傷之者矣故作銘云<lb/>
惟人之才而無命兮猶物之秀而不實品彚紛其自然<lb/>
兮非化工之能一仲川之亡兮可柰何如川之去兮無<lb/>
還波彭殤至此兮孰少孰多君子之思兮徒爲乎悲歌<lb/>
　　　　太子中舎致仕范府君墓誌銘<lb/>
府君諱仲温字伯玉四代祖諱某幽州人也唐末爲處<lb/>
州麗水縣丞中原亂離遂家于蘇臺曾祖諱某事錢氏<lb/>
爲中吳軍節度判官贈太保祖諱某以神童𥙷官終于<lb/>
祕書監贈太傅考諱某歸皇朝歷眞定府武信軍掌書<lb/>
記贈太師兼中書令府君即太師仲子也生于京師㓜<lb/>
孤還蘇臺與諸從兄弟居服勤素業孝悌于門中景祐<lb/>
二年以某遇乾元節恩例補試將作監主簿赴調除越<lb/>
<pb n="KR4d0025_SBCK_013-24b"/>
州新昌尉以誠接物民用知勸在邑三年盗不及境外<lb/>
計舉監杭州餘杭縣市征能寛其利商旅便之三載以<lb/>
績聞按察使洎牧守咸有表薦除寧海軍節度推官知<lb/>
台州黃巖縣慶曆七年海潮大至壞州城人皆逃散没<lb/>
溺者甚衆府君教民爲桴晝夜救之全活數千人既而<lb/>
上官知其所存請董衆以治城府君雅喜利人長於慮<lb/>
事衆議築土爲城用甓以傳之府君獨不然謂人築且<lb/>
勞又捍水之衝甓何能久乃集民累土以牛數百蹂之<lb/>
堅而後增至于城復表以長石玄相銜枕勢莫得動其<lb/>
城八門皆設之閘遇水暴至則障之衆㐲其善台人遂<lb/>
安時又歲饑州命邑官率富人出榖俾輕其價以助窮<lb/>
民而窮民乏資無以得榖府君諭之曰汝糴之十不若<lb/>
<pb n="KR4d0025_SBCK_013-25a"/>
與之二三則富人易辦而貧人易及衆皆恱從饑者獲<lb/>
濟焉永嘉郡禁盜十四人獄具皆當極法外臺請府君<lb/>
慮問府君原盜之情而重其行法固請覆奏朝廷悉恕<lb/>
其死黃巖大邑民數萬戶訟爭盈庭府君專尚仁愛多<lb/>
以理遣至有犯徒刑而情非巨蠧者府君必爲解其仇<lb/>
訟而決平之民自愛服制置按察等使交章薦之府君<lb/>
秩滿還家與鄉舊游曰吾樂矣何用官爲遂請老朝廷<lb/>
嘉之遷太子中舎致仕皇祐初某來守錢塘與府君議<lb/>
置上田十頃於里中以歲給宗族雖至貧者不復有寒<lb/>
餒之憂府君退居四年賔親盈門以東臯所入日爲雞<lb/>
黍之具故貧而常樂顧鄰里鄉黨有急難則竭力以濟<lb/>
之皇祐二年九月十三日以疾不起享年六十有六中<lb/>
<pb n="KR4d0025_SBCK_013-25b"/>
外宗親莫不過哀里人無老少皆涕下其遺愛感人如<lb/>
是之深娶丁氏夫人男五人長曰純義守將作監主簿<lb/>
四子尚㓜女四人長適進士李㳂次適進士沈充二女<lb/>
在室以其年十一月十三日葬于吳縣天平山三讓原<lb/>
嗟夫某從事四方與府君别動逾千里及餘杭得請一<lb/>
獲其願相㑹未幾而有死生之訣泣血灑毫不能成文<lb/>
銘曰<lb/>
嗚呼先公五子其三早亡惟兄與我爲家棟梁兄又逝<lb/>
焉我獨徨徨諸稚在前未知否臧我其教之俾從義方<lb/>
積善不誣厥後其昌<lb/>
范文正公集卷第十三<lb/>
<pb n="KR4d0025_SBCK_013-26a"/>
</p>
<p>
</p>
  </div>
</body>
</text>
</TEI>
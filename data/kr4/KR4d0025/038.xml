<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_038-1a"/>
言行拾遺事録卷第二<lb/>
公用人多取氣節闊略細故如孫威敏滕逹道之徒皆<lb/>
深所厚者爲帥府辟置多謫藉未牽叙人或以問公公<lb/>
曰人之有材能無瑕類者自應用於宰相惟實有可用<lb/>
不幸䧟於過失者不因事起之則遂爲廢人世咸多公<lb/>
此意凡軍伍以雜犯降黜者皆改刺龍騎軍<hi>石林燕語</hi>
韓魏公章得象在中書時方天下多弊事且有西鄙之<lb/>
患毎與希文彦國以文字至兩府章公輙閉目不荅彦<lb/>
國憤惋欲悖之希文惜大體不許也<hi>魏公别録</hi>
公常言史稱諸葛亮能用度外人用人者莫不欲盡天<lb/>
下之材當思近巳之好惡而自不知也能用度外人然<lb/>
後能周大事<hi>沈括筆談</hi>
<pb n="KR4d0025_SBCK_038-1b"/>
公與韓魏公召爲樞宻副使天下聞之士大夫皆酌酒<lb/>
相賀曰上用韓某范某非惟社稷幸乃天下生民之幸<lb/>
公知開封府明敏通决照事若神毎上殿奏事多陳治<lb/>
亂以開人主歷詆大臣不法者<hi>長編</hi>
慶曆二年仁宗以涇原傷夷欲令范某與文潞公對易<lb/>
遣内侍王懐德喻㫖公謝曰涇原地重臣恐不足以獨<lb/>
當願與韓琦同經略涇原並駐涇州琦兼秦鳯臣兼環<lb/>
慶一則夷夏相安事不亟易二則涇原有警臣與韓琦<lb/>
可合秦鳯環慶之兵掎角而進若秦鳯環慶有警亦可<lb/>
以率涇原之師以相應援三則通脩環州鎮戎諸砦藉<lb/>
此兩路事力必能速有成功四則臣與韓琦日夜建議<lb/>
選練兵士漸復橫山以㫁賊臂不數年間可期平定願<lb/>
<pb n="KR4d0025_SBCK_038-2a"/>
詔龐籍兼領環慶以成首尾之勢秦州委文彦博慶州<lb/>
用滕宗諒總之孫沔亦可辦集渭州一武臣足矣朝廷<lb/>
皆從其請<hi>實録</hi>
公言㳂邊逐寨雖有險固只有三二百人何以施爲又<lb/>
城池中多無井水若不量事勢但令堅守徒䧟一城軍<lb/>
民性命自挫軍威無益邊事其在環慶路相度二十三<lb/>
寨内有美泥虐泥大抜城等小砦但只量兵士差百十<lb/>
人把截道路如探得賊馬大叚入冦便令歸側近大城<lb/>
砦内一處防守所貴不致枉䧟軍民人心遂安<hi>奏議</hi>
慶曆二年南郊赦書應因公事受到諸處行軍司馬副<lb/>
使司士文學叅軍仰逐處並具到任月日負犯因依分<lb/>
析聞奏候到令刑部子細勘㑹元犯因依申奏委中書<lb/>
<pb n="KR4d0025_SBCK_038-2b"/>
門下别取進止者公因奏言懐才抱藝之人一落散地<lb/>
終身不齒獸窮則變人窮則詐古人之所愼也况今邊<lb/>
事未寜尤宜使過欲乞朝廷催促逐處依赦文分析聞<lb/>
奏乞差近上臣寮就中書定奪元犯情理分作等第又<lb/>
委長吏宻切體量上件人或有材質或有節行亦具申<lb/>
奏所貴負犯之人各期自新不懐幽憤唐張說薦負犯<lb/>
之人充將帥之用其表云活人於死者必舎生而報恩<lb/>
榮人於辱者必盡節而雪聇古猶今也乞朝廷留意<hi>實録</hi>
元昊冦鎭戎軍葛懐敏入保定川砦涇原鈴轄曹英又<lb/>
敗於砦之東北隅懐敏所部人奔駭懐敏爲衆所擁幾<lb/>
躁踐死輿至瓮城乃蘇賊遂圍城懐敏與諸將謀赴鎭<lb/>
戎軍賊㫁其歸路與諸將皆遇害賊遂長驅至渭州初<lb/>
<pb n="KR4d0025_SBCK_038-3a"/>
懷敏之除鄜延也范仲淹言其不知兵而又怯懦不可<lb/>
用遂徙涇原卒敗事<hi>東都事畧</hi>
張亢築清塞百勝中候建寜鎭川五砦而麟府之路始<lb/>
通亢復奏以所通特一逕請更築並邊諸柵以安河外<lb/>
議未下㑹契丹渝盟徙知瀛州遷果州團練使夏人與<lb/>
契丹戰河外范公宣撫河東因奏使亢知代州就令揔<lb/>
前議增築事不閱月諸砦成蕃漢歸者數千戸歲减戍<lb/>
卒萬人<hi>張亢夲傳</hi>
公薦舉處士有徐復履尚高潔衍卦氣之法公過潤州<lb/>
問復以衍卦占之今夷無動乎復爲占西邊用兵日月<lb/>
無少差又有郭京者好言兵公數薦之由是二人同召<lb/>
<hi>東都事畧</hi>
<pb n="KR4d0025_SBCK_038-3b"/>
張俞上言謂今能詭制北虜散其隂謀使與叛醜疑貳<lb/>
有結國家之心間誘西凉羣夷勿與賊結則虜首可得<lb/>
而天下定矣范仲淹以諌爭而遭擯斥若外狥物望内<lb/>
惟邦夲宜委重抦而授之苟能行此是謂失之東隅收<lb/>
之桒榆也吕夷簡甚重其言<hi>張俞傳</hi>
公以西賊攻塞門砦其寨城池未備兵甲又少部署司<lb/>
不與救應砦主高延德爲賊所擒後放歸漢界遂配逺<lb/>
方公言漢家將率有數人䧟在賊庭俱是苦戰力屈爲<lb/>
賊所擒即非背叛如朝廷貸高延德𬒳以寛恩仍與近<lb/>
邊任使使䧟蕃將率聞之必願昊賊歸順望再見其家<lb/>
或即懐本朝之恩不助賊計如朝廷責其不死來者逺<lb/>
竄其䧟蕃將率更無歸路必懐怨望其中或有助賊爲<lb/>
<pb n="KR4d0025_SBCK_038-4a"/>
孽其患不細昔漢中行說傳公主入匈奴說不欲行怨<lb/>
漢乃教單于大爲漢患此人情之可見也乞朝廷留意<lb/>
康定元年九月辛未公以任福等出師攻賊白豹城破<lb/>
之冬十一月又岀師出歸娘谷與夏人戰大敗之<hi>西夏夲末</hi>
公以孫明復居泰山之陽著春秋尊王發㣲得經之本<lb/>
義爲多學者皆以弟子事之公言其道德經術宜在朝<lb/>
廷召拜國子監直講<hi>東都事畧</hi>
韓魏公與公在兵間最乆名重一時人心歸之朝廷倚<lb/>
以爲重故天下稱爲韓范初京師歲遣戍兵脆懦不習<lb/>
勞苦賊常輕之目曰東軍而土兵勁悍善戰琦奏增土<lb/>
兵以抗賊而稍减屯戍内實京師又以籠竿城㨿衝要<lb/>
乞建爲德順軍以蔽蕭關鳴沙之道又建請於鄜延渭<lb/>
<pb n="KR4d0025_SBCK_038-4b"/>
三州各以土兵三萬爲一軍軍雖别屯而耳目相通爲<lb/>
一視虜所不俻互岀擣之破其和市屠其種落因以招<lb/>
橫山之人度橫山墮則平夏兵素弱必不能支我下視<lb/>
興靈穴中兔耳章旣上遂與范公定謀益堅而元昊知<lb/>
不可敵歛兵不敢近塞矣<hi>東都事畧</hi>
石水川之失利韓魏公降知秦州公亦以擅荅元昊書<lb/>
降知耀州王堯臣言此兩人天下之選其忠義智勇名<lb/>
動夷狄不宜以小故置之明年葛懐敏敗涇邠以東皆<lb/>
閉壘自守公自將慶州兵捍賊賊始引去仁宗思其言<lb/>
乃以魏公與公爲招討使堯臣曰陛下復用韓某范某<lb/>
幸甚然將不中御兵法也願許以便宜從事仁宗以爲<lb/>
然從之<hi>九朝通畧</hi>
<pb n="KR4d0025_SBCK_038-5a"/>
仁宗嘗語張士遜曰人言仲淹嘗欲乞廢朕朕但未見<lb/>
其章䟽耳士遜曰陛下旣未見其章䟽不可以空言加<lb/>
罪望陛下訪之積十數請仁宗曰竟未之見也然爲朕<lb/>
言之多矣士遜力爲辯其不然仁宗意乃觧其後士遜<lb/>
歸老啟國于鄧范公適守鄧州士遜還鄕范公置酒高<lb/>
㑹明日士遜復置㑹揮金甚盛時人榮之<hi>張鄧公傳</hi>
韓魏公曰呂申公以進賢自佐恩歸於巳時士皆岀其<lb/>
門獨范公歐公尹公旋收旋失之終不受其籠絡也<hi>魏公</hi>
<hi>别録</hi>
原州属羌明珠滅臧二族兵數萬與元昊隔絶隣道公<lb/>
聞涇原欲<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>討之公奏言二族道險不可攻前日高繼<lb/>
嵩已嘗䘮師平時猶懐反側今討之必與賊爲表裏南<lb/>
<pb n="KR4d0025_SBCK_038-5b"/>
入原州西擾鎭戎東侵環州邊患未艾也宜因元昊别<lb/>
路大入之際即并兵北取細腰蘆泉爲堡鄣以㫁賊路<lb/>
則二族自安矣而環州鎭戎等處徑道通徹可以忘憂<lb/>
矣後二歳遂築細腰葫蘆諸砦属羗歸服<hi>長編</hi>
慶曆五年三月歐陽公上䟽言公與杜公富公不當罷<lb/>
其略曰昔年范仲淹初以忠言讜論聞於中外天下賢<lb/>
士爭相稱慕當時奸臣誣以朋黨尤難辯明近日陛下<lb/>
擢此數人並在兩府察其臨事可以辯也此四人者可<lb/>
謂公正之賢今范仲淹四路之任亦不輕矣願陛下拒<lb/>
絕羣謗委信不疑使盡其所爲猶有禆𥙷<hi>長編</hi>
慶曆四年八月辛卯初命叅政賈昌朝領天下農田范<lb/>
仲淹領刑法事有利害其悉條上初公建議請以三司<lb/>
<pb n="KR4d0025_SBCK_038-6a"/>
司農審官流内銓三班院國子監太常刑院審刑大理<lb/>
羣牧殿前馬歩軍司各委輔臣兼判臣願自領兵賦之<lb/>
軄如其無𥙷請先黜降章得象等皆以爲不可久之乃<lb/>
降是命<hi>九朝通畧</hi>
慶曆元年春正月朝廷旣用韓琦所畫攻䇿先戒師期<lb/>
知延州范仲淹言正月内起兵塞外雨雪大寒暴露僵<lb/>
仆使賊乘之所傷必衆賊界春煖則馬痩人飢其勢易<lb/>
制及可擾其耕種之務縱岀師無大獲亦不至有他虞<lb/>
又言鄜延是舊日進貢之路蕃漢之人頗相接近願朝<lb/>
廷存此一路令諸將勒兵嚴俻賊至則擊未行討伐容<lb/>
臣示以恩信歳時之間或可招納苟歲月無效遂舉重<lb/>
兵取綏宥二州擇其要害而㨿之屯兵營田作持久之<lb/>
<pb n="KR4d0025_SBCK_038-6b"/>
計如此則茶山橫山蕃漢人戸可以招降則是去西賊<lb/>
之一臂也戊午詔從仲淹所請<hi>宋朝通鑑</hi>
公在延州言鄜延路入界北諸路最逺若先脩復城寨<lb/>
即是逺圗乞遣使命令臣督諸將出兵先脩復廢砦别<lb/>
置戍守旣通近蕃界彼或點集人馬朝夕便知大至則<lb/>
閉壘以待隙小至則扼險以制勝公前後凡六奏卒城<lb/>
永平等十二寨蕃漢之民相踵復業<hi>宋朝通鑑</hi>
慶曆間江淮歳漕不給京師乏軍儲樞宻副使范仲淹<lb/>
言國子博士許可元獨倚辦遂擢元淮江兩浙荆湖制<lb/>
置發運判官元日以六路七十二州之粟不能足京師<lb/>
吾不信也至則命瀕江州縣留三月粮悉發之逺近以<lb/>
次相𥙷引千餘艘轉漕而西未幾京師足食<hi>長編</hi>
<pb n="KR4d0025_SBCK_038-7a"/>
諫官歐陽脩言韓琦范仲淹久在陜西備諳邊事是朝<lb/>
廷親信委任之人况二臣材識不類常人其所見所言<lb/>
之事不同常式言事者陛下最宜加意訪問使其盡陳<lb/>
西邊事宜合如何䖏置余靖亦奏言范仲淹號爲最曉<lb/>
邊事<hi>實録</hi>
給事中叅知政事王舉正爲禮部侍郎知許州初諫官<lb/>
歐陽脩余靖蔡襄咸言范仲淹有宰輔材不宜局在兵<lb/>
府願以仲淹代之上從其請遂以范仲淹爲叅知政事<lb/>
仲淹曰執政可由諫官而得乎固辭不拜<lb/>
公在陜西戒約諸寨若是賊馬大叚入來更不得出兵<lb/>
迎賊闘敵但且堅守一靣供報部署司并䇿應官貟候<lb/>
逐處軍馬到來方得設謀掩殺如輕易出兵致有輸折<lb/>
<pb n="KR4d0025_SBCK_038-7b"/>
其本處官貟並行軍法旣而准樞宻院劄子若賊㓂深<lb/>
入應外城砦除留定防守城池外並須領兵先㨿險要<lb/>
覔便攻擊如敢以防守爲名端坐不出具狀申奏乞行<lb/>
軍法奉聖㫖依奏公言自古用兵本無常勢非可畫一<lb/>
而制也相度夲路諸砦之兵多者千人少者五七百人<lb/>
或三二百人只令防守城池尚慮不足若有蕃賊入冦<lb/>
其寨主監押等縱有勇敢徃徃見小利便出兵與之追<lb/>
逐如西賊以羸兵誘致離砦稍逺别出精兵㫁其歸路<lb/>
砦中無兵即見危䧟假有一將在外去州或逺應援未<lb/>
至如遇賊衆大至多選精銳并攻一處謂之奪險非有<lb/>
驍將血戰勢不能支若外兵先敗則州城之兵望風挫<lb/>
氣必難爲用臣謂應變之機拘以條貫非其利也其所<lb/>
<pb n="KR4d0025_SBCK_038-8a"/>
降指揮不敢行下<hi>奏議</hi>
西賊㓂鎭戎軍官軍不利公牒知原州景泰等令六頭<lb/>
項下軍馬㑹合相度㨂選精兵三二千人夜擊蕃砦探<lb/>
候山外賊馬廻時即多出竒兵夜間或侵曉伏截衝擊<lb/>
收救人民仍戒約不得脫剥𬒳虜人户人物公又恐諸<lb/>
將貪功一向急去追<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>𬒳西賊設伏兵更落姦便又牒<lb/>
景泰等火急多差人捜山探候如探得西賊先有伏兵<lb/>
即便就高駐劄别選敢死之士多作頭項先去掩擊只<lb/>
以收救人民不得貪小功小利再有踈虞以副朝廷之<lb/>
意公又到邠州略示兵勢又出榜永興軍諸州以安関<lb/>
中人心<hi>奏議</hi>
陜西新刺保捷兵士多將本家贍軍田土并已分物業<lb/>
<pb n="KR4d0025_SBCK_038-8b"/>
典賣破貨公言上件兵士並是鄕民若向去稍似年高<lb/>
披帶不得即須揀放歸農如今來破貨了莊産將來無<lb/>
可歸投便見失所遂出遍榜曉示諸州軍應新刺保捷<lb/>
兵士如今後乞將夲家贍軍田土已分物業典賣破貨<lb/>
者不得施行其典賣人嚴行㫁遣如將來殘患不堪征<lb/>
役及有年高不任披帶放令歸農者即給與巳分莊田<lb/>
養種并劄與逐䖏令指揮諸縣依此出榜常切覺察施<lb/>
行<hi>奏議</hi>
皇祐元年春上御便殿訪近臣以俻禦之䇿權三司使<lb/>
葉淸臣對日今輔翊之臣抱忠義之深者莫如富弼爲<lb/>
社稷之固者莫如范仲淹又曰諳古今故事者莫如夏<lb/>
竦議論之敏者莫如鄭戩方靣人才方重有紀律者莫<lb/>
<pb n="KR4d0025_SBCK_038-9a"/>
如韓琦臨大事能斷者莫如田况剛果無顧避者莫如<lb/>
劉渙宏逺有方畧者莫如孫沔至於帥領偏禆貴能坐<lb/>
運籌策不必親當矢石王德用素有威名范仲淹素練<lb/>
軍政龐籍久經邊任皆其選也<hi>長編</hi>
言行拾遺事録卷第二<lb/>
<pb n="KR4d0025_SBCK_038-9b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_047-1a"/>
諸賢論頌<lb/>
　　　　忠宣公謚議<hi>節文</hi>鄧忠臣<lb/>
議日每思捐身而進䇿嘗願休兵而息民祗知扶危而<lb/>
濟傾寜恤䟦前而疐後方䜛言亂國而明蔡確之無實<lb/>
洎姦黨投石而謂大防之可原義形正色憤激至誠非<lb/>
特救當世正人端士之網羅直欲戒後世亂臣賊子之<lb/>
迷惑循公忘己爲國惜賢又曰父母之國有時而去股<lb/>
肱之義於是或虧放之江湖忽如草芬紉蘭澤畔更甚<lb/>
屈原之悲占鵬坐隅已分賈生之死又曰側席南望而<lb/>
抉浮雲之蔽趣節東歸而詠零雨之濛又曰法座想見<lb/>
其風采詔書相望於道塗云云<lb/>
　　　　論忠宣公有量　程氏遺書<lb/>
<pb n="KR4d0025_SBCK_047-1b"/>
子言范公堯夫之寛大也昔余遇成都公時攝帥有言<lb/>
公於朝者朝廷遣中使降香峨眉實察之也公一曰訪<lb/>
于欵語余問曰聞中使在此公何暇也公曰不爾則拘<lb/>
束巳而中使暴怒以鞭傷傳言者耳属官喜謂公曰此<lb/>
一事足以塞其謗請聞於朝公旣不折言者之爲非又<lb/>
不奏中使之禍也其有量如此<lb/>
　　　　論忠宣公分資䕃與進士事　龜山語録<lb/>
科舉取人不得間有得者自是豪傑之士因科舉以進<lb/>
耳且資䕃得官與進士得官孰爲優劣以進士爲勝以<lb/>
資䕃爲慊者此自後世流俗之論至使人耻受其父祖<lb/>
之澤而甘心工無益之習以與孤寒之士角勝於塲屋<lb/>
僥倖一第以爲榮是何見識夫應舉亦自寒士無禄不<lb/>
<pb n="KR4d0025_SBCK_047-2a"/>
得巳藉此進身耳如得巳何用應舉范堯夫最有見識<lb/>
然亦以資䕃與進士分優劣建言於有無出身人銜位<lb/>
上帶左右字不可謂無所蔽也其言曰欲使公卿家子<lb/>
弟讀書耳此意甚善但以應舉得官者爲讀書而加奨<lb/>
勸焉則彼讀書者應舉得官而止耳豈真學道之人至<lb/>
如韓持國自是經國之才用爲執政亦了得不可以其<lb/>
無出身便廢其執政之才曰堯夫所别異者莫非此等<lb/>
人否曰執政不是合下便做亦自小官以次遷之如後<lb/>
來吳坦求等在紹聖中𬒳駁了學士以無出身故也彼<lb/>
自布衣中朝廷以其學行賜之爵命至其宜爲博士乃<lb/>
復以爲無出身奪之此何理也資䕃進士中俱有人惟<lb/>
其人用之如一右字亦自沮人爲善<lb/>
<pb n="KR4d0025_SBCK_047-2b"/>
　　　　論忠宣公以德報怨　邵氏聞見録<lb/>
元符末呂惠卿罷延安帥陸師閔代之有訴惠卿多以<lb/>
人冐功賞者師閔以其事付有司未竟罷去曽布爲樞<lb/>
宻使素與惠卿有隙特自太原移德孺延安盖德孺於<lb/>
惠卿亦有隙也德孺至取其事自治有自皇城使追奪<lb/>
至小使臣者德孺由是大失邊將之心議者謂有詞於<lb/>
前政事已在有司德孺乃取以自治失矣德孺聦明過<lb/>
人而爲曽布所使惜哉未幾德孺亦以論役法罷如忠<lb/>
宣丞相則不然公帥慶陽時爲揔管种詁無故訟於朝<lb/>
上遣御史按治詁停任公亦罷帥至公爲樞宻副使詁<lb/>
尚停任復薦爲永興軍路鈴轄又薦知隰州公毎自咎<lb/>
曰先人與种氏上世有契義純仁不肖爲其子孫所訟<lb/>
<pb n="KR4d0025_SBCK_047-3a"/>
寜論事之曲直哉嗚呼可謂以德報怨者以德孺之賢<lb/>
於是乎有愧於忠宣矣<lb/>
　　　　論李清臣　邵氏聞見録<lb/>
紹聖𥘉哲宗親政用李清臣爲中書侍郎范丞相純仁<lb/>
與清臣論事不合范公求去帝不許范公堅辭帝不得<lb/>
巳除觀文殿大學士判頴昌府召章惇爲相未至清臣<lb/>
獨當中書益覬倖相位復行免役青苗法除諸常平使<lb/>
者惇至不能容以事中之清臣出知北京建中靖國𥘉<lb/>
上皇即位用韓忠彦爲相清臣爲門下侍郎同平章事<lb/>
忠彦與清臣有連故忠彦惟清臣之言是聽清臣復用<lb/>
事范右丞純禮忠彦所薦也清臣罷之劉安丗呂希純<lb/>
皆忠彦所重清臣不使入朝外除安世帥㝎武希純帥<lb/>
<pb n="KR4d0025_SBCK_047-3b"/>
高陽張舜民忠彦薦爲諫議大夫清臣出之帥真定其<lb/>
所出與外除及不使入朝者皆賢士清臣素所憚不可<lb/>
得而用者忠彦懦甚不能爲之主曽布爲右相用范致<lb/>
虗諌䟽云河北三帥連衡恐非社稷之福劉安世呂希<lb/>
純同日報罷清臣亦爲布所䧟出知北京伯溫常論紹<lb/>
聖建中靖國之𥘉朝廷邪正治亂未定之際皆爲一李<lb/>
淸臣以私意幸相位壊之邪說旣勝衆小人並進而清<lb/>
臣自亦不能立於朝矣使清臣在紹聖𥘉同范丞相在<lb/>
建中靖國之𥘉同范右丞劉安世呂熈純張舜民以公<lb/>
議正論共濟國事則朝廷無後日之禍而清臣亦得相<lb/>
位享美名矣此忠臣義士惜一時治亂之機爲之流涕<lb/>
者也<lb/>
<pb n="KR4d0025_SBCK_047-4a"/>
　　　　又論徽宗不及相忠宣云　王偁<lb/>
臣偁曰元符末命欽聖定䇿以立徽宗起范純仁干謫<lb/>
中欲任以相事而純仁以病不能造朝烏乎純仁不得<lb/>
相徽宗干𥘉政此治亂之所以分也夫忠臣進則朝廷<lb/>
尊羣隂用則禍亂作徽宗旣巳悞矣於是改過不吝以<lb/>
彰信兆民遜位于子以克謹天戒雖二駕遂狩而大業<lb/>
復興有以也夫<lb/>
　　　　本傳賛<lb/>
臣偁曰純仁忠厚仁恕宰平天下不澄不撓人莫能窺<lb/>
其際而其愛君憂國之心凛然有仲淹之風噫使熈寜<lb/>
用其言則元祐無改更之患元祐行其說則紹聖無黨<lb/>
錮之禍孟子謂仲尼不爲巳甚者臣於純仁見之矣<lb/>
<pb n="KR4d0025_SBCK_047-4b"/>
　　　　䟦文正公道服賛　文與可<lb/>
希道比部借示文正詞筆觀之若侍其■之左右令人<lb/>
旣喜而且凛然也熈寕壬子孟夏丙寅陵陽守居平雲<lb/>
閣題石室文同與可<lb/>
　　　　論忠宣公不當與安燾同除　王巖叟<lb/>
王巖叟言伏覩畫黄除同知樞宻院安燾知樞宻院試<lb/>
吏部尚書范純仁同知樞宻院者臣謹按燾資材闒茸<lb/>
器識猥庸立朝以來無一長爲人所稱燾之不材舊位<lb/>
且非所據况可冠洪樞顓兵柄所有書命謹繳連封進<lb/>
其范純仁除命伏乞分爲别敕行下又言臣聞古人有<lb/>
言曰賞當賢則臣下親罰當罪則姦邪止陛下一日逐<lb/>
章惇於汝州可謂罰當罪矣一日擢范純仁爲執政可<lb/>
<pb n="KR4d0025_SBCK_047-5a"/>
請賞當賢矣燾之進則未有所當此臣所以當力爲陛<lb/>
下言也又言陛下用范純仁雖驟何故無一人有言盖<lb/>
當賢也一進安燾則諫官御史交章論奏盖非公望所<lb/>
與也<lb/>
　　　　送范德孺知慶州　黃魯直<lb/>
乃翁知國如知兵塞垣草木識威名敵人開戶玩䖏女<lb/>
掩耳不及驚雷霆平生端有活國計百不一試薶九京<lb/>
阿兄兩持慶州節十年騏驎地上行潭潭大度如卧虎<lb/>
邊頭耕桑長兒女折衷千里雖有餘論道經邦正要渠<lb/>
妙年岀補父兄處公自才力應時湏春風旍旗擁萬夫<lb/>
幕下諸將思草枯智名勇功不入眼可用折箠笞羗胡<lb/>
　　　　德孺五丈和之字詩韻難以愈工輙復和成<lb/>
<pb n="KR4d0025_SBCK_047-5b"/>
　　　　可發一咲　黃魯直<lb/>
且然聊爾耳得也自知之獨咲真成夢狂歌或似詩照<lb/>
灘禽郭索燒野得伊尼早晚來同醉僧窓卧虎皮<lb/>
　　　　次韻德孺新居病起　黃魯直<lb/>
潭潭經畧府寂寂閉門居京洛聖賢澤江湖魚鼈瀦官<lb/>
如一夢覺話勝十年書積喜過從近扶笻不駕車<lb/>
　　　　次韻德孺惠貺秋字之句　黃魯直<lb/>
少日才華接貴㳺老來忠義氣橫秋未應白髪如霜草<lb/>
不見丹砂似箭頭顧我今成䘮家狗期君早作濟川舟<lb/>
漢家宗廟英靈在㝎是寒儒浪自愁<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_014-1a"/>
范文正公集卷第十四<lb/>
　　　　　　　　　　　　　後學時兆文校正<lb/>
　　　　　　　　　　　　　後學黃姫水校正<lb/>
　　　　　　　　　　　　　後學李鳯翔校正<lb/>
　　　　　　　　　　　　　十五世孫啓乂同校<lb/>
　　　　　　　　　　　　　十六世孫惟元同校<lb/>
　　　　太府少卿知處州事孫公墓表<lb/>
論者日春秋無賢臣罪其不尊王室也噫春秋二百四<lb/>
十年天地五行之秀生生不息何甞無賢乎當東周之<lb/>
㣲不能用賢以復張文武之功故四方英才皆見屈於<lb/>
諸侯覇者之爲而王道不興與無賢同故論者傷之甚<lb/>
<pb n="KR4d0025_SBCK_014-1b"/>
矣公諱鶚字齊賢冨春人也按舊誌公以竒文遠筞見<lb/>
吳武肅王署越州大都督府文學歷郡縣幕府改臺憲<lb/>
爲郎官判鹽鐵院持禮入貢授少監終于太府少監領<lb/>
縉雲郡享年八十葬于㑹稽之南山今山陽守沔即公<lb/>
之㑹孫也在御史府無所廻避有聲朝廷近過閭里掃<lb/>
墳墓求故老索遺文得太府之清芬訪余郡齋以道之<lb/>
旣而歎曰唐季海内支裂卿材國士不爲時王之用者<lb/>
民鮮得而稱焉皇朝以來士君子工一詞明一經無遠<lb/>
近直趨天王之庭爲邦家光吾搢紳生宜樂斯時寳斯<lb/>
時則深於春秋者無所譏焉因追惜太府公竒文遠筞<lb/>
而終於覇臣丁彼時也豈徒一人而巳乎故弔而表之<lb/>
　　　　鄠郊友人王君墓表<lb/>
<pb n="KR4d0025_SBCK_014-2a"/>
五行之秀見乎人有清而賢有蔽而愚五行之數著乎<lb/>
命或修而壽或速而夭顔子其猶病諸吾友人王君賢<lb/>
而夭之其不幸矣夫君諱鎬字周翰其先澶淵人也曾<lb/>
祖鼎邢臺之督郵祖楷尚書兵部貟外郎考衮太子右<lb/>
賛善大夫妣秦氏封太原縣君賛善公慷慨有英氣善<lb/>
爲唐律詩歷著作佐郎通判彭州㑹太守不法憤而辱<lb/>
之失官居長安中與豪士遊縱飲浩歌有嵇阮之風人<lb/>
特駭之公不安其高復起家就禄得請監終南山上清<lb/>
太平宫從吏隠也時祥符紀號之初載某薄遊至止及<lb/>
公之門因與君交執復得二道士汝南周德寳臨海屈<lb/>
元應者蚤暮過從周精於篆屈深於易且皆善琴君常<lb/>
戴小冠衣白紵跨白驢相與嘯傲於鄠杜之間開樽鳴<lb/>
<pb n="KR4d0025_SBCK_014-2b"/>
絃或醉或歌未甞有榮利之語一日㑹君之别墅當圭<lb/>
峯之下山姿秀整雲意閑暇紫翠萬疊横絶天表及月<lb/>
高露下群動一息有笛聲自西南依山而起上拂寥漢<lb/>
下滿林壑清風自發長煙不生時也天地人物洒然在<lb/>
冰壺之中客大異之君曰此一書生旣老且貧毎風月<lb/>
之夕則操長笛奏數曲而罷凡四十年矣嗟乎隱君子<lb/>
之樂也豈待乎外哉曁予東歸長白山以親之故就禄<lb/>
養者僅十五秋君猶隱而未出今殿中丞致仕母君隨<lb/>
居鄠郊善談名理見君之賢而語之曰子美田百頃枕<lb/>
琴藉書釀醇酒養靈藥優游雲泉踰二十年人生此世<lb/>
中安得獨善自樂如此之久耶不若俯就郷老書少勞<lb/>
于人間又長安秀造皆推引之君不得巳天聖四年秋<lb/>
<pb n="KR4d0025_SBCK_014-3a"/>
起冠京兆之薦明年春官氏較天下之士第君于甲等<lb/>
忽焉搆疾以三月九日不起于京師之建隆觀時周道<lb/>
士在焉親視藥食而至于終乃齎其柩行哭道中歸于<lb/>
鄠郊又數年予倅河中府因王事至長安傳舎中㑹周<lb/>
道士夜話平昔及君之始末道士涕泗交下終夕不止<lb/>
君善與人交也如此又十年予經畧西事遇君之長子<lb/>
以葬期來告嗚呼君㓜而竒敏能歌詩筆札有聲于關<lb/>
中長安人惟呼小秀才長而有文著書樂道不願榮禄<lb/>
有肥遁之節後感母君之言僶俛一進遽以不壽妻譙<lb/>
氏生子五人長曰規謹厚克家奉父母之䘮藏于鄠縣<lb/>
某山某原禮也次曰慨景祐元年登明經第除臨晉主<lb/>
簿而亡次曰覽曰覲曰觀尚㓜俱嗣其業二女適孫周<lb/>
<pb n="KR4d0025_SBCK_014-3b"/>
道早卒噫予與君别三十七載風波南北區區百狀今<lb/>
兹方靣賔客滿坐鍾鼔在廷白髪憂邊對酒鮮樂豈如<lb/>
圭峯月下倚髙松聴長笛忘天下萬物之際乎追念故<lb/>
人乃揭石而表之書曰有君子焉生兮雲山葬兮雲山<lb/>
始終不垢兮其清而賢<lb/>
　　　　龍圖閣直學士工部郎中段君墓表<lb/>
皇祐二年春某月日葬故龍圗閣直學士段君于陳州<lb/>
某縣某郷之原君諱少連字希逸開封人也曾祖諱知<lb/>
遇祖諱驤隱于五代父諱子昻端拱中登進士第終于<lb/>
陳州録事叅軍累贈吏部郎中母夫人樂氏追封福昌<lb/>
縣太君君㓜孤好學大中祥符七年秋登服勤詞學科<lb/>
釋褐試秘書省校書郎知鄂州崇陽縣有治狀改權杭<lb/>
<pb n="KR4d0025_SBCK_014-4a"/>
州觀察判官時樞密直學士李公及領餘杭郡當世清<lb/>
德於人少許可大愛君之才與本道轉運使薦之改著<lb/>
作佐郎知亳州蒙城縣移雅州名山縣還改秘書丞知<lb/>
㜈州金華縣未行除審刑院詳議官執法至平搢紳多<lb/>
之張文懿罷相知江寧府辟君通判府事還授御史臺<lb/>
推直官改太常博士時章獻太后聽朝君與知雜御史<lb/>
曹修古等上言外戚劉從德家恩幸太過臺隷輩皆得<lb/>
禄仕責授秘書丞監漣水軍酒稅務復太常博士通判<lb/>
天雄軍上臨軒親政擢拜殿中侍御史尋除開封府判<lb/>
官改刑部貟外郎直集賢院充三司度支判官使契丹<lb/>
國還爲兩浙轉運使君以二浙財賦爲天下之最孜孜<lb/>
利病無弊不革朝廷奨之進兵部貟外郎充職改淮南<lb/>
<pb n="KR4d0025_SBCK_014-4b"/>
轉運使兼發運司事移陜西轉運使奏劾判陜府駙馬<lb/>
都尉同平章事柴崇慶不法朝議直之俄命以本官兼<lb/>
御史知雜踰月除三司度支副使定襄地震壞閭舎壓<lb/>
人盈萬數天子怵然命君爲河東安撫使君恤殘民無<lb/>
一不至遷工部郎中充天章閣待制知廣州康定初西<lb/>
戎叛兵交塞下近塞藩牧實難其任朝廷以君爲龍圖<lb/>
閣直學士知涇州未行感疾以寳元二年八月初四日<lb/>
終于廣州之黃堂年四十六娶樂氏封京兆郡君生三<lb/>
男俱㓜亡五女長適張氏次適孫氏次適譚氏次適明<lb/>
氏次適張氏君風神秀特人皆望而欽之臨事無大小<lb/>
無難易决發如流明而不苛和而不隨在御史府無所<lb/>
廻避謫去踰年及還又與孔中丞道輔等伏間論事見<lb/>
<pb n="KR4d0025_SBCK_014-5a"/>
端人之風焉三爲轉運使特有風采善人君子皆得信<lb/>
用而推擢之小人則畏而少過君在南海予方經略陜<lb/>
西嘗薦君可仕邊要朝廷纔有涇州之命而君不起搢<lb/>
紳先生咸嗟惜焉予知君之深者故表其墓云<lb/>
希逸之生神粹而明朝端正色天下公聲顔子非壽清<lb/>
德自久伯道何嗣令名爲後表墓以文希逸不朽<lb/>
　　　　贈大理寺丞蔡君墓表<lb/>
經曰君子之道闇然而日章嘗試觀之士果有文與行<lb/>
不必據高享大而後顯雖林壑之幽逝而不泯者蓋有<lb/>
稱焉君諱元卿字某其先洛陽人祖諱某爲萊之膠水<lb/>
令有惠愛君官九載不得去旣終邑人留葬之子孫遂<lb/>
家焉父諱某克已好學以疾不仕君㓜不爲戲長而好<lb/>
<pb n="KR4d0025_SBCK_014-5b"/>
學一日嘆曰男子生而有四方之志吾從事於文豈跼<lb/>
身環堵而能通天下之志乎乃軒然遠㳺至江西胡氏<lb/>
之義學與群士居非禮不由非道不談君子願交焉五<lb/>
年業成復歸于齊郷老請薦之時方尚雕蟲技君以好<lb/>
古不合于有司退居淄州郡之北郊有田數十頃而衣<lb/>
食之以貧爲樂未嘗屈于人有豪士至門願輸錢五十<lb/>
萬請爲陶朱之事以肥其家君謝之曰吾伏臘之餘尚<lb/>
可爲酒醴詠歌之音足以悅情性吾之仁義不得施于<lb/>
生民忍以貨殖而取之乎豪士慙而引去君退於斯終<lb/>
於斯享年四十七君體貌魁梧偉其衣冠人皆望而畏<lb/>
之而性本慈孝故叅知政事文忠公視君諸父也君親<lb/>
愛之過于巳子每得文忠所著則喜盈顔靣示于識者<lb/>
<pb n="KR4d0025_SBCK_014-6a"/>
曰起吾家者耶君娶故駕部貟外郎王允已之女贈某<lb/>
縣君以孝和聞生四子曰奕曰禀曰亶曰交皆由文忠<lb/>
廕𥙷報君之德也奕早終于乾寧主簿禀旣仕而學再<lb/>
舉進士出身夙夜刻志冨于學問甞應賢良方正科雖<lb/>
失于有司以是著聞於時至監察御史而終君與夫人<lb/>
因禀叙郊祀恩俱𬒳贈告亶與交今並爲大理寺丞克<lb/>
孝于親奉君與夫人之䘮以某年月日合葬于青州某<lb/>
縣某原禮也子孫㳺宦誠南北之人也故表而譏之云<lb/>
君屈其身不屈其道愛及文忠文忠以報子孫廼昌相<lb/>
與爲孝墓而表之如立廟貌<lb/>
　　　　權三司鹽鐵判官尚書兵部貟外郎王君墓<lb/>
　　　　　　表<lb/>
<pb n="KR4d0025_SBCK_014-6b"/>
君諱絲字敦素㑹稽人也晉右將軍逸少之後世居蕭<lb/>
山曾祖諱慶祖諱安皆不仕父諱扆有郷曲之行好施<lb/>
與而里人喜之曰厥後其昌娶沈氏夫人而生君及君<lb/>
登朝累贈尚書屯田貟外郎夫人追封德清縣太君後<lb/>
夫人謝氏追封㑹稽縣太君君㓜禀親訓未嘗釋卷復<lb/>
游學京師大中祥符八年春擢進士第釋褐除興國軍<lb/>
司理叅軍精意獄事無不得其情前後劾重辟而昭雪<lb/>
者凡十一人郡中稱之神明秩滿除台州軍事判官州<lb/>
城據山病其少井君白州長一舎之外有泉焉請陶土<lb/>
爲筒導入于城復五里一穴以濟行路之渇于今人頼<lb/>
之移潮州軍事判官秩滿權杭州觀察推官丁父母憂<lb/>
服除赴集吏部選充關封府兵曹叅軍歲餘太理寺舉<lb/>
<pb n="KR4d0025_SBCK_014-7a"/>
爲詳斷官改本寺丞凡奏獄之疑者必持寛典全活甚<lb/>
衆改殿中丞故龍圖段學士少連時爲兩浙轉運使舉<lb/>
君撥發本路漕船廼革其弊本大增上供之數以考績<lb/>
聞改太常博士通判衢州州人子弟多習詩書而未有<lb/>
學校士望缺然而君募郡中髙貲始建學舎其堂室僅<lb/>
百楹朝廷賜州學額又營資糧之具最於諸郡時金華<lb/>
郡守闕外臺假君領之衢之父老遮道于境上謂婺民<lb/>
曰我州一鑑何奪之爲有詣外臺乞還者婺人薛惟簡<lb/>
先有冤狀父徒子黥君雪除之其家德君以紫檀肖其<lb/>
象而祠之故翰林聶學士冠卿應詔舉知深州不就改<lb/>
屯田貟外郎通判袁州故翰林葉學士清臣舉拜殿中<lb/>
侍御史慶曆中湖南蠻人亂攻刼郡縣言事者或請夷<lb/>
<pb n="KR4d0025_SBCK_014-7b"/>
滅或議招納歲時未决生民甚苦之朝廷選御史徃䆒<lb/>
其事以君爲湖南安撫至則察訪利病而前之主者立<lb/>
重賞以誅蠻人一級萬錢士卒貪之徃徃害樵餉之人<lb/>
以爲功君下令曰得賊之首者必指其鬪地以爲質其<lb/>
可擒者當生致之自是無枉戮者君居軍中凡十月戎<lb/>
服葛屨與士卒同惟石硋鈴景二洞聚黨數千君促官<lb/>
軍力破之斬首數百級招安三千人餘皆竄匿英連韶<lb/>
間自是衰息朝廷奨君之勞遷侍御史賜金紫充廣南<lb/>
東路轉運按察使兼本路安撫提舉市舶司凡蕃貨之<lb/>
來十稅其一必擇諸精者夷人苦之公令精麤兼取夷<lb/>
人大恱謂之曰金珠御史意貴之也時交趾有變朝廷<lb/>
命君經度而廣州當交趾之衝無城守備君議陶塼爲<lb/>
<pb n="KR4d0025_SBCK_014-8a"/>
城造大艦十數日習水戰以待其來彼不復動歲餘君<lb/>
以瘴疾求領小郡遷兵部貟外郎知通州通人歲苦海<lb/>
潮流亡者衆君作長堤以捍之復民田業量其肥瘠奏<lb/>
免五年至十年之租朝廷召權三司鹽鐵判官以皇祐<lb/>
元年四月疾終于京師享年六十一二年三月十日歸<lb/>
葬于蕭山之先域禮也君娶裴氏生一女再娶杜氏生<lb/>
四男一女其子霽登進士第震試秘書省校書郎露三<lb/>
班借職需修進士業女文慧適泉州永春主簿陸琪文<lb/>
淑適皇祐元年進士第一人馮京予於君同年之交也<lb/>
見君苦志清節不渝於素稱薦者皆當世名臣朝廷一<lb/>
用之而克樹風績惜哉位未大道未顯而終焉其命矣<lb/>
夫故表其墓云<lb/>
<pb n="KR4d0025_SBCK_014-8b"/>
稽山之隂右軍之後生此淑人終身無咎旣及于民復<lb/>
歸於神葬之家山雲氣氤氲宜昌乎子孫<lb/>
　　書碑隂<lb/>
　　　　書環州馬嶺鎭夫子廟碑隂<lb/>
慶暦二年春正月予領環慶之師出按邊部過馬嶺鎮<lb/>
四望族落皆鎭之屬羗而戍城之中有夫子廟貌觀其<lb/>
記石乃故兵馬監押殿直贈某官張公藴之所建也巳<lb/>
而思之昔咸平二年冬契丹以舉國之衆入髙陽關縱<lb/>
横大掠南至于河乗冰之堅侵于淄齊時河南州郡未<lb/>
甞治城且無戰卒四郊之民驅戮向盡城中大懼公方<lb/>
監押與刺史議其事刺史暨官屬州人咸欲棄城奔于<lb/>
南山公按劒作色曰柰何去城隍委府庫大衆一潰更<lb/>
<pb n="KR4d0025_SBCK_014-9a"/>
相勦奪彼狄未至吾民巳殘矣刺史果出我當殺之以<lb/>
徇繇是衆無敢動公乃呼民登城夙夜以守數日狄退<lb/>
而州人相賀曰向非張公英識獨斷則我輩父母妻子<lb/>
魚肉於人矣朝廷賞不及公人咸嗟咨公生二子長曰<lb/>
揆今爲度支貟外郎直史舘荆王府記室叅軍次曰掞<lb/>
今爲秘書丞通判京兆府事並以文學節行自樹風采<lb/>
搢紳先生稱之議者謂公有隂德於人宜其有後焉予<lb/>
㓜居淄川郡又與記室爲同年生稔聞公之事及觀馬<lb/>
嶺之跡雖極塞窮壘猶復立聖人之祠以尚風教乃知<lb/>
張公信道有素固能訓子義方昌厥世而大其門蓋未<lb/>
可量也豈止隂德之助哉故書之<lb/>
<pb n="KR4d0025_SBCK_014-9b"/>
</p>
<p>
范文正公集卷第十四<lb/>
</p>
<p>
</p>
  </div>
</body>
</text>
</TEI>
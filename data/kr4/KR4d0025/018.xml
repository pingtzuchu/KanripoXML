<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_018-1a"/>
范文正公集卷第十八<lb/>
　　　　代人奏乞王洙充南京講書狀<lb/>
右臣聞三代盛王致治天下必先崇學校立師資聚群<lb/>
材陳正道使其服禮樂之文㳺名教之地精治人之術<lb/>
藴致君之方然後命之以官授之以政濟濟多士咸有<lb/>
一德列于朝則有制禮作樂之盛布于外則有移風易<lb/>
俗之善故聲詩之作美上之長育人材正在此矣國家<lb/>
崇儒敦古右文致化三京五府多建庠序當州近輔之<lb/>
郡宜崇治本兼至聖文宣王廟巳有學舎三十餘間有<lb/>
修學進士二十餘人非有講貫何以發明臣竊見賀州<lb/>
富川縣主簿充應天府書院說書王洙於天聖二年御<lb/>
前進士及第素負文藻深明經義在彼講說巳滿三年<lb/>
<pb n="KR4d0025_SBCK_018-1b"/>
伏望聖慈特與除授當州職事官兼州學講說所貴國<lb/>
家教育之道風布於邦畿進脩之人日聞於典籍士務<lb/>
稽古人知嚮方干冐聖威臣無任<hi>云云</hi>
　　　　求追贈考妣狀<lb/>
右臣竊露㣲衷仰干睿聽霆威匪遠淵懼斯深伏覩編<lb/>
勑節文一應京朝官在任未滿不因公事朝廷非時移<lb/>
替在任不曾磨勘轉官者後來同計及三周年不以到<lb/>
闕在任並與磨勘者伏念臣自蒙恩改授京官到今七<lb/>
年除持服月日外亦以四年餘兩箇月不敢僥求磨勘<lb/>
今爲遷奉在近未曾封贈父母竊念臣襁褓之中巳丁<lb/>
何怙鞠飬在母慈愛過人恤臣㓜孤憫臣多病夜扣星<lb/>
象食斷葷茹逾二十載至于其終又臣㳺學之𥘉違離<lb/>
<pb n="KR4d0025_SBCK_018-2a"/>
者乆率常殞泣幾至䘮明而臣仕未及榮親巳不待旣<lb/>
育之仁則重罔極之報曾無夙夜永懷死生何及今又<lb/>
俯臨葬禮尚闕襃封祭奠之間誌述之際乏兹恩數逼<lb/>
於哀誠身厠登瀛之華親無漏泉之澤矧遇孝理若爲<lb/>
子心今欲將磨勘改轉官恩澤乞先移贈考妣所冀■<lb/>
厝之日得及追榮况臣在壯年序進未晚伏望　皇太<lb/>
后陛下　皇帝陛下深軫仁仁俯從危素特降曲成之<lb/>
造更覃廣愛之風則人子至榮獲顯親於不次君父大<lb/>
賜必捐軀而是圖臣無任<hi>云云</hi>
　　　　奏致仕分司官乞與折支全俸狀<lb/>
右臣伏覩先降勑命指揮乞致仕官三丞以上與一子<lb/>
身事後來甚有朝官因此陳乞自賛善大夫以下文武<lb/>
<pb n="KR4d0025_SBCK_018-2b"/>
官即未殊恩鮮聞致政臣切見外處勾當文武臣僚幕<lb/>
職州縣毎有疾患昬耄之人百姓無告本路轉運使長<lb/>
吏欲行體量或聞貧處不忍廢罷臣聞先王飬老莫不<lb/>
推仁在於公朝宜行懋典伏望聖慈應致仕分司官今<lb/>
後毎遇郊禋各與進秩耆耄蓋寡優渥何傷内致仕官<lb/>
并乞與折支全俸况國家折支物色朽腐無筭又所估<lb/>
太髙乆冝制置庻能周濟以飬衰殘其文資未有朝散<lb/>
階者仍乞就加庻明尚齒之恩異於班列其三班使臣<lb/>
判司簿尉以其非大夫之等未有致仕條例亦乞與南<lb/>
班上佐等第别降指揮所貴休官之人不甚失所勸臣<lb/>
下廉退之節彰君親存覆之仁遂其優閑免於窮困如<lb/>
允臣所奏即乞特出聖恩指揮<lb/>
<pb n="KR4d0025_SBCK_018-3a"/>
　　　　舉歐陽脩充經略掌書記狀<lb/>
右臣叨膺聖寄充前件職任即日㳂邊廵按其有將帥<lb/>
之能否軍旅之勇怯人民之憂樂財利之通塞戎狄之<lb/>
情偽皆湏廣接人以訪問復盡心以思度其於翰墨無<lb/>
暇可爲而或奏議上聞軍書叢委情湏可逹辭貴得宜<lb/>
當藉俊僚以濟機事臣訪於士大夫皆言非歐陽脩不<lb/>
可文學才識爲衆所伏徃者縁臣之罪有黷朝聽蓋本<lb/>
人素好議論聞于搢紳只如臣爲諫官之初杜衍任中<lb/>
丞之日脩皆曾移書責臣等緘黙無執非獨有髙若訥<lb/>
之讓也以此明之實非朋黨若訥知其無他亦常追悔<lb/>
臣切於集事不敢避嫌其人見權滑州節度判官伏望<lb/>
聖慈特差充經略安撫司掌書記隨逐廵按所典書奏<lb/>
<pb n="KR4d0025_SBCK_018-3b"/>
並國家之事非臣下之私若不如舉狀臣甘欺罔之罪<lb/>
<hi>云云</hi>
　　　　舉張方平充經略掌書記狀<lb/>
右臣今分經略安撫都部署司職任在延州又發遣延<lb/>
州兵民公事其應荅諸路文字動渉機宜日不暇給凡<lb/>
有奏報朝廷事湏精密臣獨力當之必有謬誤經略雖<lb/>
有判官三貟多在本司及别路勾當臣昨舉歐陽脩充<lb/>
本路掌書記尋以召歸舘閣更不赴任臣竊見著作佐<lb/>
郎通判天雄軍張方平富於文學復有才用乞朝廷改<lb/>
除充本司掌書記<lb/>
　　　　舉彭乘自代狀<lb/>
准勑應係兩省臺官尚書省六品已上諸司四品已上<lb/>
<pb n="KR4d0025_SBCK_018-4a"/>
授訖具表讓一人自代者<lb/>
右謹具如前臣奉勑就轉尚書戸部郎中依前充職臣<lb/>
伏見京西提點刑獄尚書祠部貟外郎充集賢校理彭<lb/>
乘博學不倦孤立無徒館殿之中獨爲淹乆臣今舉自<lb/>
代<lb/>
　　　　舉許渤簽署陜府判官事狀<lb/>
右臣竊見權潤州觀察推官許渤在郷曲時衆推孝行<lb/>
登仕宦後自守静節天禧三年進士及第授初等職官<lb/>
數任别無過犯至今猶是初等清心至行不求聞逹復<lb/>
通經術長於論議苟非叩擊似不能言伏望聖慈特與<lb/>
改轉京官簽署陜府判官㕔公事庻旌㢘退之士以抑<lb/>
僥競之風如後犯正入已贓臣甘當同罪<lb/>
<pb n="KR4d0025_SBCK_018-4b"/>
　　　　舉滕宗諒狀<lb/>
右臣竊見知涇州刑部貟外郎直集賢院滕宗諒詞才<lb/>
公噐周於致用曾出聖選擢在諫司當時同列之人並<lb/>
已清顯今涇原已有帥臣本州不屯軍馬别無劇務欲<lb/>
乞朝廷改除於繁重處任使如無稱効及有所犯臣甘<lb/>
當同罪<lb/>
　　　　舉丘良孫應制科狀<lb/>
右臣伏覩先降勑節文今後應京朝官幕職州縣官不<lb/>
曾犯贓私罪情輕並許應賢良方正科目者竊以國家<lb/>
下賢良之詔求補益之言非止掄材將以致治先王坐<lb/>
以待旦旁求俊乂必以得士爲昌不以限年爲重臣竊<lb/>
見權耀州觀察推官丘良孫學術稽古文辭貫道求之<lb/>
<pb n="KR4d0025_SBCK_018-5a"/>
多士宜奉大對臣今舉本人堪應上件科目伏乞朝廷<lb/>
特賜召試若不如舉狀甘俟朝典<lb/>
　　　　舉張昇自代狀<lb/>
右臣伏蒙聖慈特授尚書禮部侍郎臣伏見工部郎中<lb/>
集賢殿修撰知潤州張昇筮仕以來清介自立精思劇<lb/>
論有憂天下之心純誠直道無讓古人之節朝野推重<lb/>
臣所不如乞廻臣所授以允公議<lb/>
　　　　舉張伯玉應制科狀<lb/>
右謹具如前臣竊見秘書丞知并州太谷縣事張伯玉<lb/>
天賦才敏學窮閫奥善言皇王之治愽逹今古之宜素<lb/>
藴甚充清節自處嘗應科舉未親册對如令仰被清問<lb/>
罄陳大略必能竭前人之正論副大君之虗懐擇而行<lb/>
<pb n="KR4d0025_SBCK_018-5b"/>
之有補聖政臣今保舉其人堪充應賢良方正能直言<lb/>
極諫科若不如所舉臣甘俟朝典<lb/>
　　　　舉張問孫復狀<lb/>
右臣伏覩赦書節文應天下懐材抱噐或淹下位或滯<lb/>
草萊委逐處具事由聞奏臣觀國家居安思危搜羅賢<lb/>
俊以充庻位使民受賜此安邦之正體也臣竊見試將<lb/>
作監主簿張問文學履行有名於時前應茂材異等科<lb/>
再考中式以父䘮不得就試近上封事貽霑國恩職不<lb/>
稱才衆知沉俊臣又見兖州仙源縣寄居孫復元是開<lb/>
封府進士曾到御前素負詞業經術今退隱泰山著書<lb/>
不仕心通聖奥跡在窮谷伏望朝廷依赦文採擢張問<lb/>
乞除一陜西藩鎮職事官孫復乞賜召試特加甄奬庻<lb/>
<pb n="KR4d0025_SBCK_018-6a"/>
幾聖朝渙汗𬒳于幽滯<lb/>
　　　　除樞宻副使召赴闕陳讓第一狀<lb/>
右臣等各准中書劄子奉聖㫖令臣等交割本職公事<lb/>
與鄭戩管勾訖乘遞馬疾速發來赴闕者臣等未立邊<lb/>
功忽承召命必慮别有進擢實不遑寧伏縁臣等自領<lb/>
經略之任竭心戎事其於邊上利害軍中情僞年歳之<lb/>
後方能諳悉至若倉卒之際賊謀百端熟於見聞始可<lb/>
料度且朝廷舉天下之力應副西事于今累年賊氣尚<lb/>
驕屢爲邊患是朝廷責臣等立効之秋臣等盡節報國<lb/>
之日况賊界雖來請和或恐盟約未合近復却有點集<lb/>
事宜將來倍湏禦備今去防秋只是百餘日間夙夜經<lb/>
管猶恐闕漏臣等若更離去或致踈虞不惟上悞朝廷<lb/>
<pb n="KR4d0025_SBCK_018-6b"/>
愈長㓂孽顯是臣等自貪寵異移過後人雖當萬死何<lb/>
以塞責兼近䝉差降中使宣諭臣等候邊事稍寜用在<lb/>
兩地臣等尋具奏聞且乞依舊陳力此由衷之請天鑒<lb/>
可明即非今來虚有陳讓伏望聖慈念邊事至大不可<lb/>
差失特降中㫖允兹至誠許臣等且在本任庶竭疲駑<lb/>
得禆萬一臣等無任<hi>云云</hi>
　　　　第二狀<lb/>
右臣等奉聖㫖令疾速赴闕臣等爲邊事未寧防秋在<lb/>
近巳具奏聞乞且在本任去訖竊念臣等自臨邊鄙乆<lb/>
阻闕廷入對清光人臣所願忽承召命豈合稽留然事<lb/>
有可憂湏當陳列伏自西事以來邊上帥臣數有改易<lb/>
天下知其不便朝廷每曠官承乏不得巳而行之臣等<lb/>
<pb n="KR4d0025_SBCK_018-7a"/>
四年之中三換邊任不聞成効固當坐責昨以涇原師<lb/>
敗之後朝廷命臣等兼領四路以禦劇㓂臣等夙夜議<lb/>
論思有報効奏選將佐促治城寨閱習軍馬完𥙷噐械<lb/>
爲向秋之備但西人詣闕方議納和臣等不敢出入塞<lb/>
下恐涉生事然常防慮詐計未嘗懈心且西賊前來誓<lb/>
書甚明以四十年之恩信一旦翻覆况今情僞未知復<lb/>
有點集之說此大可憂防之日也臣等於此處置纔以<lb/>
諳練上下之情方且禀信節制進退庶無大衂若貪冒<lb/>
寵榮輒便舎去則是復有帥臣數易之弊如㓂患再作<lb/>
臣等躬親邊事猶懼不濟或遠料賊情則多失機㑹且<lb/>
臣等自膺寄任蒙朝廷推信日重一日凡百陳請如在<lb/>
帷幄無不施行是臣等遭遇盛明盡節立事之時也所<lb/>
<pb n="KR4d0025_SBCK_018-7b"/>
以感激剖述願留歳年或㓂患必息則脩固邊備爲他<lb/>
時之防如其未寧則與將佐合心持重禦捍宜無深入<lb/>
之憂如賊志倔彊終難調伏則臣等選練兵將於三二<lb/>
年間仗朝廷威靈討服橫山界近蕃以遏外患臣等志<lb/>
在分憂非敢飾讓近名頻煩天聽乞聖慈深照臣等無<lb/>
任<hi>云云</hi>
　　　　第三狀<lb/>
右臣等近以邉事未寧忽承召命兩陳奏牘且乞在任<lb/>
誠慤斯至利害甚明尚慮朝廷未垂照悉謂臣等以禮<lb/>
爲讓務取虚名俟及再三即當上道是以重煩天聽終<lb/>
期得請竊以處勞而思逸重内而輕外人之常情也今<lb/>
臣等勤勤懇懇且願竭力塞下豈置身艱苦違人情之<lb/>
<pb n="KR4d0025_SBCK_018-8a"/>
所樂以矯時干譽者哉誠以經畫西陲于今累歲雖無<lb/>
毫髪之効上副委遇其如軍中之事粗已諳詳况西賊<lb/>
父祖以來蓄飬姦謀一旦叛命乘累勝之氣而遣人納<lb/>
和此固苞藏禍心别營兇計今防秋急備都無數月之<lb/>
期臣等若貪冐寵榮便離職任向去或有侵軼害及生<lb/>
靈使朝廷重憂後人當患則有識之人孰不責咎何施<lb/>
面目以對威顔雖伏顯誅亦無所救故臣等披瀝肝膈<lb/>
屢有奏述且乞在任以盡疲駑持重保邊庶少敗事或<lb/>
且許其盟約未解防虞則願更留歳月之間𥙷完闕漏<lb/>
縱其翻覆不失枝梧萬一寸功有立㓂患稍平則朝廷<lb/>
進用有名臣等歸朝未晚愚衷感切天地可明唯君知<lb/>
臣必當鑒諒伏望聖慈開納早賜允俞臣等無任<hi>云云</hi>
<pb n="KR4d0025_SBCK_018-8b"/>
　　　　第四狀<lb/>
右臣等自承召命累上封章乞且留本任聖明之照必<lb/>
察愚衷然慮朝廷謂成命巳行不許改易或謂三讓爲<lb/>
禮未賜允可臣等莫遑啓處重煩天聦竊念臣等本以<lb/>
書生昩於兵術朝廷委兹邊事不獲固辭三數年間勉<lb/>
心彊力徒懷憂患罔敢暇逸至於勲績絶無稱道雖天<lb/>
心至仁尚賜全宥臣等當自循省更思報効豈復舎邊<lb/>
陲之患冐朝廷之寵以取重悔哉所乞且在本任者非<lb/>
敢自謂必能銷殄兇㓂以安西鄙蓋臣等受國重委乆<lb/>
於戎政或才力不足終坐重責是臣等之分也若不能<lb/>
畢事移患後人而得謂之忠乎况自來帥臣初至則衆<lb/>
多之言爭陳利害於軍民蕃部之中號令處置頻有更<lb/>
<pb n="KR4d0025_SBCK_018-9a"/>
改是以邊塞衆情皆安於習舊而憚於新規又將佐勇<lb/>
怯未能盡知倉卒之時指縱或誤則其害不細故未平<lb/>
定間忌在數易此朝廷之所明知况今國家急務在於<lb/>
西陲臣等於此用之不爲不重乞聖慈特廻天鍳使得<lb/>
盡臣子之心臣等<hi>云云</hi>
　　　　第五狀<lb/>
右臣等近者忽承詔㫖俾赴闕廷繼上奏封且乞在任<lb/>
未量聖慈果悉愚誠夙夜震遑若無所措伏念臣等自<lb/>
西㓂猖獗乆當戎事雖才不逮志未有成績若其裁處<lb/>
軍政審料敵情旣踰歳年粗亦詳練故邊防憂患之急<lb/>
臣等去就之分前奏備列不敢煩陳今所切者昊賊累<lb/>
次盗邊必先僞逹誠欵伺我少懈隨即奔衝今又遣人<lb/>
<pb n="KR4d0025_SBCK_018-9b"/>
請和徃復遷延即過夏月其或盟約未合必是又圖侵<lb/>
軼而朝廷當經營防秋之際動易帥臣送故迎新衆情<lb/>
自擾則於禦捍之事不無廢闕賊如乘我不備適足遂<lb/>
其姦謀則是朝廷以西事爲輕而以進擢㣲臣爲重或<lb/>
因此有誤大計更滋㓂孽則臣等貪冒寵異情何以安<lb/>
臣等所以知遠在朝廷不若親臨疆場蓋耳目所接指<lb/>
縱爲便庻於倉卒不失事機况今干戈未寧民力漸屈<lb/>
忠義思奮聖宸重憂宜㧞非常之才待以不次之位使<lb/>
其恢宣賢業講求廟筭臣等自當奔走塞下奉行勝畧<lb/>
如此則内資帷幄之議外期節制之行用以相湏冀乎<lb/>
必濟伏望聖慈察臣等忠藎之懇素有本末實不以内<lb/>
外之職輕重於心早賜允俞使盡臣子之節臣等<hi>云云</hi>
<pb n="KR4d0025_SBCK_018-10a"/>
　　　　賀胡侍郎致政狀<lb/>
伏審侍郎進清崇之爵諧髙尚之風耆德尊隆睿恩深<lb/>
厚榮映之下慶仰居多恭以侍郎誠明自天進退由道<lb/>
宣三德於夙夜𬒳四紀於龍光赫有華名宻多隂施艱<lb/>
難險阻盡力乎三朝富貴崇髙致身乎五福而乃起逹<lb/>
人之觀引大夫之年聦明不衰止足自處國家興廉讓<lb/>
之節䟽渙汗之仁寵數優賢休聲載路耀錦南國邑子<lb/>
榮太守之歸掛冠東門都人藹大夫之歎爲儒及此其<lb/>
樂何涯伏惟上爲聖朝倍報崇重舜好清問方體貌於<lb/>
宿賢國有老成尚彌縫於顯道某乆荷鈞縁卑情無任<lb/>
榮觀景仰抃躍之至<lb/>
范文正公集卷第十八<lb/>
<pb n="KR4d0025_SBCK_018-10b"/>
</p>
<p>
</p>
  </div>
</body>
</text>
</TEI>
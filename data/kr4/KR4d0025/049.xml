<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_049-1a"/>
褒賢祠記卷之一<lb/>
　　　　淄州長山縣建范文正公祠堂記<lb/>
古之治天下所謂不賞而民勸者非謂絕而不賞之也<lb/>
賞一善而百善進也何哉自京師至於郡縣郡縣至於<lb/>
鄕黨其間有德行節義可稱者取而旌之爵於朝廷死<lb/>
表其門閭如此風俗莫不勉勵也漢唐之間雖不及於<lb/>
三代而以號爲治者此道素行也且今之天下何異乎<lb/>
古之天下然而風俗未厚於古者得非此道之廢歟故<lb/>
文正公范希文之于於陵也豈特德行節義而巳矣夫<lb/>
公家世姑蘇幼而孤弱無父所怙而後隨其母氏來居<lb/>
兹土留而不出遂爲邑人及其長也卓有所立郷人竒<lb/>
之嘗廬於長白日自諷誦雖刻苦不睱每患其寡友一<lb/>
<pb n="KR4d0025_SBCK_049-1b"/>
日超然遐舉四走方外求老師巨儒以成就其業不數<lb/>
歳間大通六籍聲名傾動當世祥符中㑹明天子詔天<lb/>
下舉賢者能者公素擅鄉閭之譽爲卿大夫之所賔興<lb/>
一上而中殊科㝷𥙷軄任驟歷臺諫丕功碩惠加乎生<lb/>
民鯁議讜言許於當國天下之人無賢不肖不謀而同<lb/>
辭曰范公如登輔相太平可期及乎領邊郡握兵權談<lb/>
笑樽爼之間折衝方靣之難威聲逺布坐鎭獷俗以致<lb/>
疆塲塵清投烽釋警虜不敢犯邊盗不敢入㓂天子倚<lb/>
之如金湯視之如腹心何患乎西戎何憂乎北狄時以<lb/>
海内旣安邦國無事乃擢貳樞府叅預機務天下之人<lb/>
驩然相語曰范公用矣但翹首跋足以俟太平爾公自<lb/>
是負上重責以謂其功不可亟成也必待馴致故其所<lb/>
<pb n="KR4d0025_SBCK_049-2a"/>
爲志在遠大移風易俗釐革頽弊下輯臣儀上禆衮聀<lb/>
欲行之以人而兾効於後也大易稱漸以正邦公寔用<lb/>
之矣惜乎其不能終之而薨設使而終之則周召伊傅<lb/>
曷以加此嗚呼天之生公將以輔世功未及宣何速寡<lb/>
之詩云彼蒼者天殱我良人此之謂也公没之後邑里<lb/>
無傳焉噫古之人有德行節義取而旌之猶能以厲其<lb/>
風俗况有功扵天下者乎治平中澤出宰是邑訪公之<lb/>
跡得公之實因謂邑中諸君子曰范公爵位如此其逹<lb/>
功烈如此其顯豈非兹邑之勝事耶何久而不爲之祠<lb/>
諸君從容而語曰今日之議允符夙昔之願盖邑素有<lb/>
是心而患在位者未嘗注意旣聞澤言翕然樂從爰飭<lb/>
<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>人構堂宇命繪工圗儀形一之日二之日經始三之<lb/>
<pb n="KR4d0025_SBCK_049-2b"/>
四之日告成財歛餘羡用不漁民旣而修虔誠謁偉像<lb/>
洋洋乎如在使夫十室之民朝夕耳傾而目属自非嵬<lb/>
瑣之類得無聲激薄者敦懦者立如是何患風俗不及<lb/>
古也故曰不賞而民勸謂此矣愚之所以建公祠者非<lb/>
止爲乎公也爲民也非止爲乎民也爲天下也澤竊邑<lb/>
兹乆慙無異政聊𫐠其美以傳之後公之能事大叅歐<lb/>
陽公褒賢之碑詳矣此不覼縷舉其梗槩而已治平二<lb/>
年三月四日記尚書虞部貟外郎知縣事上騎都尉賜<lb/>
緋魚袋韓澤𫐠將仕郎守縣尉兼主簿事劉鼎三班奉<lb/>
職監酒稅徐士安宣奉郎守殿中丞知縣事兼兵馬都<lb/>
<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>郭槩同立石郷貢進士王特篆額郊社齋郎韓郭仁<lb/>
書丹刋者董選<lb/>
<pb n="KR4d0025_SBCK_049-3a"/>
　　　　范公泉記<lb/>
洪範五行一曰水混混然利物源泉爲本飬老愈病醴<lb/>
泉爲上昔宋皇祐中范文正公常帥青社有德於人而<lb/>
州之乾方洋溪醴泉出焉後人目之曰范公泉其與戴<lb/>
公山嚴公瀬邵伯塘鄭公渠埒美儷踪矣以經兵革遂<lb/>
致湮絶鞠爲園𬞞踰五十載耆老過之靡不興嘆廼者<lb/>
連帥完顔公思欲發前賢之跡慰青人之意乃按圗誌<lb/>
詢故老得其故處畚鍤清泉復出方池流溝作亭蓻木<lb/>
巨壑層城映帶左右屈曲靖深蕭然如屏蒼岩翠阜間<lb/>
又且築臺開軒西崖缺處招引西山秀色可攬朝烟夕<lb/>
霏四時有之物外勝絶紛綸坌集邦人萃止神明還觀<lb/>
滋液甘寒宜藥宜茶嗚呼物有否而泰物有塞而通醴<lb/>
<pb n="KR4d0025_SBCK_049-3b"/>
泉之瑞感而應地不愛寶是造物之無盡蔵也范公以<lb/>
善政致之于前今公復以善政致之于後前後相望如<lb/>
蹈一軌可謂異世同流者矣他日芝封趣公歸朝後人<lb/>
思之亦如思范公也古者思其人愛其樹僕於斯泉云<lb/>
■城王■譔南麓任詢書營丘王樞篆大定辛丑十一<lb/>
月朔輔國上將軍山東統軍使<lb/>
　　　　范文正公書堂記<lb/>
傍鄒邑山也黌山處其東長白峙其南聖王諸山連峯<lb/>
委㑹於其西聖王之南有山曰㑹仙其峰壁立特起蒼<lb/>
翠可愛其中有堂故基曰書堂世傅以爲文正范公之<lb/>
别墅也公復有上書堂在㑹仙之南黌堂山之上黌堂<lb/>
之得名者亦以公嘗讀書於其上故也因爲之嘆曰自<lb/>
<pb n="KR4d0025_SBCK_049-4a"/>
開闢以來不知其幾千萬年矣而山之名由公而得自<lb/>
公而殁又幾三百年矣聞公之名其猶如生其果何似<lb/>
而然哉嘗試推公之出處矣憶昔公之始來居是山也<lb/>
非爲棲身遁迹之舉必也讀天下書窮天下事以爲天<lb/>
下之用耳其出也非爲肥身榮家之計必也幼而學壯<lb/>
而行以伸平日之藴耳惟公有是心也故能一旦立於<lb/>
朝廷之上忠犯天顔恩流海内巋然爲一代宗臣及其<lb/>
歿也復使斯人聞風而作興慕義而感動者然歟此公<lb/>
之德所以盛也仲元忝爲邑人求㳺堂下慨然有感於<lb/>
中乃爲之歌曰鄒邑之陽兮聳列群山㑹仙特起兮秀<lb/>
色可飡有峰兮峨峨有水兮潺潺松風兮蕭颯白雲兮<lb/>
徃還公之㳺兮水曲公之居兮山顛公之誦兮林下公<lb/>
<pb n="KR4d0025_SBCK_049-4b"/>
之歌兮雲間瞬千古兮易徃仰高風兮莫攀德巍巍兮<lb/>
山之高心休休兮雲之間凛兮孤松之操淵兮巨浸之<lb/>
瀾誰復繼此遐踪兮躋斯民於夀域之安金國翰林學<lb/>
士劉仲元記<lb/>
　　　　池州范文正公祠堂記<lb/>
文正范公以勁飾大志盛德壯烈卓然爲宋名臣凡䆠<lb/>
㳺人懷其惠莫不有祠池陽雖非公所仕之地而亦祠<lb/>
之學宫盖以其少長於長山朱氏也國史本傅及歐陽<lb/>
公撰神道碑俱云公生二歳而孤母貧無依改適長山<lb/>
朱氏然人漫不知長山爲何地朱氏爲何人而公之寓<lb/>
於其家幾何時也天台丁君木宰池之青陽政成暇日<lb/>
討究先賢遺事慨然慕之長山去縣僅十五里朱之族<lb/>
<pb n="KR4d0025_SBCK_049-5a"/>
故在遂訪求其家得公之續譜遺墨及公與母謝夫人<lb/>
之畫像又從好古博雅之士根㩀其本末源流旣畢委<lb/>
故人程君爚過黼而言曰將爲祠堂願有𫐠焉黼謝不<lb/>
敢其請益堅有不得辞凡公之立言立功具載方冊不<lb/>
必贅叙獨以其在長山之事言之謹稽諸記録公之父<lb/>
墉從吳越錢氏入朝歷成德成信武寜軍掌書記以卒<lb/>
元妃陳氏繼室以謝氏其卒于徐也歸塟於吳中之天<lb/>
平山陳氏祔焉謝氏無以爲生改適朱君文翰公生于<lb/>
端拱二年猶在襁褓而鞠於母朱氏云族有在應天府<lb/>
者故公以及冠辭母絶江逾淮學於應天盖景德之末<lb/>
祥符之初也閱五六歲登進士第則在祥符之八年欲<lb/>
便親飬授廣德軍司理叅軍迎母以徃攝集慶軍節度<lb/>
<pb n="KR4d0025_SBCK_049-5b"/>
推官辟泰州西谿塩稅再辟興化縣令徙楚州糧料院<lb/>
母終于楚天聖五年公復如應天府晏元獻公知之表<lb/>
掌府學服除乃歸宗易名越明年晏公再薦召試爲祕<lb/>
閣校理始克請于朝追贈父母遷奉母䘮塟于河南尹<lb/>
樊里萬安山下叅考歳月公之從朱姓幾四十年登科<lb/>
記用今氏名後人改之耳朱氏之譜則文翰以景德初<lb/>
嘗任淄州長史後以公贈興得太常博士公之手帖與<lb/>
博士之孫延之在明道二年乃改郡至丹陽時猶稱延<lb/>
之爲秀才而待以子姪禮又一帖在慶曆五年者則稱<lb/>
之爲官人盖巳受公奏補而帖中頗及延之兄之子求<lb/>
異姓恩澤事由此觀之公留止徃來長山歷時最久其<lb/>
親愛顧念朱氏情義最篤皆以母故也公之䆠㳺遠者<lb/>
<pb n="KR4d0025_SBCK_049-6a"/>
三四歲近者一二歳猶皆立祠長山獨無祠可乎此丁<lb/>
令君所以拳拳不能巳也放禮諏經法施於民以死勤<lb/>
事以勞定國能禦大灾能捍大患皆所宜祀公於數者<lb/>
殆無愧焉其神氣精爽如五行麗天芒寒色正不可晦<lb/>
蝕中國夷狄所共瞻仰豈特其平生經歷之處宜奉祠<lb/>
事而猶區區於是邑之長山者盖祀國之大節邦政之<lb/>
所成可以興起人心可以扶持教化此不特爲公設也<lb/>
祠堂擇地之爽塏且與朱氏附近爲屋十楹有室以奉<lb/>
遺像有堂以嚴祭享有東西廂以居守祠者憩待祠者<lb/>
固以門扄繚以周垣夹道以松杉而直逹于通衢䂓模<lb/>
䆳潔不侈不陋費從官給役不民勞委學聀王震董其<lb/>
成朱氏近族守其祀是亦可矣令君又云去長山數里<lb/>
<pb n="KR4d0025_SBCK_049-6b"/>
有滕子京待制墓公與滕爲同年進士生嘗薦諸朝死<lb/>
嘗銘其竁欲以配祀黼嘗聞公之守嚴修子陵祠而以<lb/>
唐隱士方干配况滕旣竒才而公與之同時共事情好<lb/>
欵宻以配公祠爲宜遂并書以賛其决且諗來者勿廢<lb/>
云紹定二年九月二十有二日朝請大夫丁黼記<lb/>
　　　　增修范文正公祠記　長白張臨撰<lb/>
　　太中大夫叅議中書省事張飬浩題額<lb/>
　　奉訓大夫僉燕南河北道㢘訪司事劉從禮書<lb/>
古今仕其貴同何古人聲震天下事業巍巍而後世不<lb/>
能也吁能者未必得爲得爲者未必能者也雖然能者<lb/>
不難其人得爲者毎難其峙文正公先生范公事業魏<lb/>
魏者屢進屢黜卒之擯斥難其時如此使先生終爲之<lb/>
<pb n="KR4d0025_SBCK_049-7a"/>
事業巍巍爲何如嗚呼俗因五季之後㢘耻道䘮士昧<lb/>
出處賢不肖澷漶先生以剛大毅决之資抜出衆人之<lb/>
中進退超邁委靡之世爲變尊王黜霸明義去利凛然<lb/>
有洙泗之風其後真儒軰出聖學復明如發洙泗之堙<lb/>
先生實指其處其可不謂之有功於聖門乎事業巍巍<lb/>
者不足爲先生道長山視先生情北桑<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>宋治平二年<lb/>
邑人韓澤知縣事首率邑中祠祀先生石刻無恙金亡<lb/>
祠燬至元巳卯邑士故江南河北道㢘訪簽事韓居仁<lb/>
兄居貞唱邑中新之滛祠猖熾祈氓悉徃先生祀爲之<lb/>
寂然今膠州同知歷下莫侯文淵尹縣始舉祀典居貞<lb/>
洎今富寜庫同提舉王居敬偕邑中十餘鉅姓助牲醴<lb/>
費距今三十餘年不輟朱氏頼先生庇猶奉洒掃居其<lb/>
<pb n="KR4d0025_SBCK_049-7b"/>
傍縣爲之蠲泛賦延祐六年寜夏子俊順昌監縣濟陽<lb/>
楊侯僖爲尹滕陽左侯俌勾稽俱慕先生者也深以祠<lb/>
廢不治縣甚耻一日同謁祠下覩陊剥俱曰盍葺之各<lb/>
捐俸金若于邑士皆以楮鏹助忽楊侯遷西臺御史去<lb/>
子俊亦瓜代次年秋左侯偕繼政燕山蒙古忽台汴梁<lb/>
梁侯至始鳩匠腐者易之缺者補之危者崇之象服非<lb/>
者更之增内門三楹厨二楹東西陬木悉植柏左侯詣<lb/>
余曰先生記之惟先天下之憂而憂後天下之樂而樂<lb/>
孟子所謂樂以天下憂以天下先生志也士大夫居相<lb/>
君之位視天下赤子之樂不以人理待吮剥之困苦之<lb/>
乃曰吾能爲君實倉廪充府庫聞先生之志如何故讀<lb/>
岳陽樓記至此未嘗不三復莊誦久爲之感慨承左侯<lb/>
<pb n="KR4d0025_SBCK_049-8a"/>
之命余雖老不覺壯心如昔是以不讓樂爲之書云至<lb/>
治元年八月己巳日記<lb/>
　　　　高郵軍興化縣重建濯纓亭記<lb/>
天聖間文正范公爲是邦作濯纓亭於南谿之上賦詩<lb/>
曰笑解塵纓處滄浪無限清公之意豈特挹滄浪之清<lb/>
以滌我塵垢而巳邪君子目擊而道存矣中更兵燹蕩<lb/>
爲莾區後有重建於稅務之南者㝷亦圯廢耆老云郷<lb/>
校前廼故址也余旣甃適學之路即故址爲亭而扁之<lb/>
以舊名亭並谿當邑東西之中眼界軒豁荷汀蘋渚鷗<lb/>
鷺翔集風帆露檝朝夕徃來最物互變而俱宜草色際<lb/>
天緑液瀰漫則於春宜氷輪浮空商灝沆碭則於秋宜<lb/>
宜酷暑南薰徐來夐無鬲閡京徹肌骨宜隆寒黄蘆旅<lb/>
<pb n="KR4d0025_SBCK_049-8b"/>
鴈粧點雪意如展畫啚凡是諸景昔也散漫而不属今<lb/>
皆萃列於斯亭之上足以廣吾胸中之雲夢而助筆下<lb/>
之波瀾夫名所以詔是實也斯名也其義則夫子取之<lb/>
孟子屈子發明之而文正范公昭掲之青青子衿蔵修<lb/>
之暇於是而逰息焉對景而自得因名而心㑹吾知是<lb/>
邦人物自今未易量矣紹興癸丑良月承直郎知高郵<lb/>
軍興化事苕谿吳華記并書冬至日修軄郎主簿眉山<lb/>
孫之竒立石<lb/>
　　　　高郵軍興化縣滄浪清風記<lb/>
文正范公先生吾道之元氣也盖夫子之道不行於春<lb/>
秌戰國而爲萬世師公之道際運文明措之華夏而爲<lb/>
萬世法興化最幸涵濡於相業問津之始嘉定十七年<lb/>
<pb n="KR4d0025_SBCK_049-9a"/>
垓旣建學以祠明年築城立四門門祠縣望南白馬將<lb/>
軍北金吾將軍東得勝龍母西昭陽君隂陽家之說龍<lb/>
角宜伉即城爲樓樓獨軒偉公端冕學宫從夫子以詔<lb/>
多士矣想其晝日垂簾琴之清堯舜之曲也野渡橫舟<lb/>
纓之潔莘渭之志也清風徐來吟情夷猶滄浪之歌童<lb/>
舞冠詠瞻之仰之斯道如存其敢生一忽心乎敬像公<lb/>
燕㳺書淸風鳴琴馴鷗三詩于壁而以滄浪清風名之<lb/>
垓之城化雜費取於酒蠧役先於湖嚙尺三㭖而杵千<lb/>
堵萬甎而匠百其能築斯城而祠公與羣望於門也亦<lb/>
公與神隂賜垓不敢忘永矢堅珉後之榷酤於斯譏征<lb/>
於斯栖旅於斯携妓於斯不畏神寕不畏公神之不予<lb/>
禍止一時公之不子愧垂千古滄浪不足以洗其愆清<lb/>
<pb n="KR4d0025_SBCK_049-9b"/>
風不足以掃其鄙可不戒哉鑰于學以嚴唘閉徑于學<lb/>
以杜㳺　邑士民與來者尚恪守之於是賦迎享送神<lb/>
之章誓以斯文而刻焉詞曰學以用世何幽明星斗千<lb/>
載炯所臨我文正公世典刑滄浪之水天與清水哉水<lb/>
哉濯吾纓衮衣赤舄同此心堯舜之曲宓子琴絃歌㪅<lb/>
入清風吟冠童風雩詠至今民懐吏聳神顧歆後二百<lb/>
年築斯城城高水濶峙孔庭侑公舎奠春秌丁公相我<lb/>
民金湯成四墉之望中耆英穹樓龍角甘棠隂芒寒色<lb/>
正欄更横羣祠翼從森效靈鷗翔南溪怳逢迎月明滄<lb/>
州冉雲乘秋菊寒泉酹德馨儼如侍公敢不欽歌圍旅<lb/>
榻酤與征環而殛之咨尔神二三子兮同鑰扄嚴以公<lb/>
道折未萌公亦福汝邑里寕峨冠曵履龍崢嶸三山陳<lb/>
<pb n="KR4d0025_SBCK_049-10a"/>
垓撰<lb/>
　　　　高郵軍興化縣重建縣學記<lb/>
詔天下州縣皆立學仁宗朝叅知政事范公仲淹請也<lb/>
然國初文治巳盛如周黨遂有賢守今學校必興按泰<lb/>
州圖經曽易占建如皐縣學錢魯望記之實祥符八年<lb/>
時公爲西溪塩繼令興化興化如皐均泰邑也要終而<lb/>
原其始即彼而得於此正使學不待公而剏非公所作<lb/>
成者耶垓後公二百載當嘉定十六年九月辛丑朏以<lb/>
祗事吉夫子一殿巋然與重門峙立於水天莽蒼中諸<lb/>
生謂垓令鄭簿章以公濯纓滄浪二亭故址爲學學未<lb/>
備者十七八先生尙嗣成之垓謝不敏意此學之興必<lb/>
仁宗皇帝𥘉政公試民事之日也文明之運輔宰所臨<lb/>
<pb n="KR4d0025_SBCK_049-10b"/>
學重於天下而士得師矣垓雖愚敢不力請無煩民無<lb/>
擾士以令始至供堂緍五百佐是役新第吳君應酉辱<lb/>
主學裒門殿餘緡千縣累酤羡數月緡二萬有竒合三<lb/>
者鳩材庀工十七年春爲崇化堂五間軒三挾二右官<lb/>
位左學軄東西廊二十二前列從祀若土祠若祭器若<lb/>
書籍若錢榖皆有所後分四齋曰博文曰敏行曰貫忠<lb/>
曰篤信齋有爐亭殿加兩挾周以陛楯植扉中門列㦸<lb/>
十二東祠范公屋三鑿方池亭其對復濯纓名益東伉<lb/>
便門祠亦廡二緫公厨湢溷剏屋五十合門殿共六十<lb/>
區堂之崇二十尺袤一百三十尺翬棟沈沈他率稱是<lb/>
門納湖光城築　之閣道連複清淑扶輿之氣萃焉明<lb/>
年夏五月以成増田架僦月割酒量銭十四𥙷弟子貟<lb/>
<pb n="KR4d0025_SBCK_049-11a"/>
食日三十歳元正長至縣載酒三行闔耋艾與縣官序<lb/>
拜崇化堂㝎爲比於是吳君率諸生請記之石垓嘗謂<lb/>
講學師友之軄也興學守令之軄也幸不乏事何記然<lb/>
垓嘗爲學官永嘉昔語人者不敢不以告夫子曰十室<lb/>
之邑必有忠信如丘者不如丘之好學也孟子曰學則<lb/>
三代共之皆所以明人倫也學非外求也教非外立也<lb/>
忠信夫人之天姿人倫夫人之天性諸君以爲外乎内<lb/>
乎上以學明之下以學成之而天之所以予我我之所<lb/>
以日用常行者豈能越於忠信忠信又豈能越於君臣<lb/>
父子兄弟夫婦朋友之間哉我國家學以明人倫旣同<lb/>
符於三代文正公忠信而好學又一本於夫子垓謂諸<lb/>
君得師者此也公刻苦而學成以忠信大節受知仁宗<lb/>
<pb n="KR4d0025_SBCK_049-11b"/>
自西溪議海堰請邑興化以成之與京口之麥舟吳郡<lb/>
之義莊信也爭郭后抗吕相主西事而夏人欵塞登政<lb/>
路而身任太平忠也諸君拜公於鄉校得公於詠㳺不<lb/>
以公自期得乎垓濫宰於斯勉焉不近築城浚河振貸<lb/>
扞禦修堤岸立義阡必頼諸君講行之詎無意哉詩曰<lb/>
高山仰止景行行止必以范公之學爲學斯無負國家<lb/>
教飬天下之至恩允蹈孔孟垂世立訓之格言云寳慶<lb/>
元年七月甲子承議郎知高郵軍興化縣主管勸農營<lb/>
田公事賜緋魚袋三山陳垓謹記<lb/>
　　　　高郵軍興化縣重建范文正公祠堂記<lb/>
盛德必百世祀文正范公天聖間嘗宰興化遺德在民<lb/>
永久弗忘寳慶乙酉邑令三山漫翁陳君垓始創祠堂<lb/>
<pb n="KR4d0025_SBCK_049-12a"/>
附于學之左歳久弊漏凛兮欲壓淮東總管高沙陸君<lb/>
元齡攝令年餘慨然捐錢市木甓撒而新之以舊祠在<lb/>
太成殿東兩廟並峙未當於禮乃徙堂基與齋堂並郡<lb/>
太守姜公聞而嘉之亦遣木材相其成凢爲屋三楹前<lb/>
序稱是䂓模視昔頗高敞立棟於良月旦日之乙未工<lb/>
三旬而畢堊飾俱備邑庠士友舉酒慶成大發時以簿<lb/>
軄領學事諗于衆曰昔文正公爲士時巳有澤民之志<lb/>
每謂士當先天下之憂而憂後天下之樂而樂𥘉仕<graphic n="KR1214" url="https://raw.githubusercontent.com/kanripo/KR-Gaiji/master/images/KR1214.png" mimeType="image/png"/>
溪鎭官即請于朝築捍海堰爲承楚泰三州民田無窮<lb/>
之利作小官時志慮力量已如此異時勲名滿宇宙皆<lb/>
自此發之觀大節必於細事觀立朝必於平日前軰謂<lb/>
士自一命以上苟存心於澤物皆可有濟吾儕學古入<lb/>
<pb n="KR4d0025_SBCK_049-12b"/>
官當志文正公之志彼囊帛匱金笑與秩終身寵而載<lb/>
高位家肥而食厚禄止自爲温飽計念不及吾民者盍<lb/>
少愧哉維陸君蹔爲攝承又當邊事孔棘之時象弭魚<lb/>
服靡不日戒而能景慕先賢載立祠宇爲前治邑者之<lb/>
所不暇爲是可尚矣今特取文正公滄浪三詠濯纓亭<lb/>
兩詩刋諸石兼以漫翁祀公詩列寘堂之東西以𥙷闕<lb/>
典用成陸君之美使後之登斯堂者景先哲之高風以<lb/>
勵壯志激滄浪之清波以滌塵襟鼓金玉之遺音以發<lb/>
幽趣㢘貪立懦則五詩昭掲庶亦少補於世敎云峕景<lb/>
定庚申長至日九華葉大發記<lb/>
</p>
<p>
</p>
  </div>
</body>
</text>
</TEI>
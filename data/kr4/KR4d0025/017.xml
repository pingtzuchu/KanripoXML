<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_017-1a"/>
范文正公集卷第十七<lb/>
　　　　謝轉給事中移知鄧州表<lb/>
臣某言伏蒙聖恩特授臣給事中依前資政殿學士知<lb/>
鄧州者㳺進榮階徃臨善壤允爲兊渥彌集震驚臣中<lb/>
謝竊念臣立跡本孤逢辰甚盛以芻言罔避擢登侍從<lb/>
之班以睿奨素隆選預弼諧之列乏增君之善道寡措<lb/>
國之令謀無補當時自安何地遽上借麾之懇實畏在<lb/>
梁之譏俄奉明恩曲加異數假職名於祕殿領使範於<lb/>
邊藩由朝廷之威靈屬羗戎之欵順方露便安之請忽<lb/>
頒霶霈之私青瑣是登朱<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>載啓臣績未著合陳三讓<lb/>
之封君命巳行懼致再言之黷進退惶惑不知所裁此<lb/>
蓋伏蒙　皇帝陛下天造曲成皇暉乆照敦川澤并包<lb/>
<pb n="KR4d0025_SBCK_017-1b"/>
之量法山雷善飬之經憫其勤勞致諸安逸示中外之<lb/>
一體保君臣之至懽臣敢不寅奉朝經躬脩民政孜孜<lb/>
共理少望於前賢蹇蹇一心無忘於大節臣巳一靣起<lb/>
發赴任次無任<hi>云云</hi>
　　　　謝在中書日行遣公事不當放罪表<lb/>
臣某言近准中書劄子伏蒙聖慈以臣等在中書日行<lb/>
遣李曇男公事不當特放罪者具位之材早虧於國論<lb/>
大明之照終示於天慈爰霽震霆允爲渙汗臣中謝向<lb/>
以昩陋叅于幾㣲心則首公智非周物日視四方之奏<lb/>
類多庶獄之疑而有告訐以言情僞未究妖兇旣斃證<lb/>
左弗完上開三靣之仁在刑惟恤僉重一成之議至失<lb/>
不經多歷歳時尚騰牒訴伏蒙　皇帝陛下川澤廣納<lb/>
<pb n="KR4d0025_SBCK_017-2a"/>
日月委臨察其無他恕兹不及天地之私至大丘山之<lb/>
戴何勝敢不再省前尤一心後效少贖失中之咎用敷<lb/>
報上之誠臣無任感恩荷聖激切屏營之至<lb/>
　　　　鄧州謝上表<lb/>
臣某言伏奉制命授臣給事中依前資政殿學士知鄧<lb/>
州軍州事巳禮上訖瑣闈清品穰都善地處之甚重惴<lb/>
然若驚臣中謝竊念臣志意本㣲才力素寡始干及親<lb/>
之禄俄有得君之遇啓沃無隱出處惟命持一節以自<lb/>
信歷三黜而無悔頃以氐羗犯塞朝廷旰食起臣思過<lb/>
之地授臣禦戎之策徃罄死力敢圖生還夙夜一心首<lb/>
尾四載僅免輿尸之禍終無克敵之勲一旦召還五章<lb/>
陳讓惟求守塞不敢入朝再煩詔音促登樞右改叅大<lb/>
<pb n="KR4d0025_SBCK_017-2b"/>
政俾竭㣲才革姑息之風則謀身者切齒尚循黙之體<lb/>
則愛國者寒心退孤上恩進歛羣怨誠難處於要路復<lb/>
請行於邊鄙方陳豫備之䇿俄覩綏懷之事廼宣霈澤<lb/>
以安黎元臣以患肺乆深每秋必發求去冱寒之地以<lb/>
就便安之所庻近醫藥存飬晚年伏蒙　皇帝陛下天<lb/>
覆地生雲濡雨濯進以清近之秩付以偃息之藩風俗<lb/>
舊淳政事絶簡心方少泰病宜有瘳實繄寛大之朝将<lb/>
幸康寧之福敢不孜孜于善戰戰厥心求民疾於一方<lb/>
分國憂於千里上酬聖造少罄臣誠臣<hi>云云</hi>
　　　　謝依所乞依舊知鄧州表<lb/>
臣某言奉勑就知荆南府續准中書劄子奉聖㫖允所<lb/>
乞依舊知鄧州者明命巳行輙希改易危誠旣露俄遂<lb/>
<pb n="KR4d0025_SBCK_017-3a"/>
便安臣志獲宣天慈何報<hi>臣中謝</hi>臣渉道素淺立身最<lb/>
孤早由睿哲之知荐更繁劇之任頃升近弼思副上心<lb/>
以道直前雖危不避竭肝膂以論事犯雷霆而進忠未<lb/>
酬天地之恩巳掇風波之議尙䝉聖渥俾守善藩忽此<lb/>
就遷實隆倚任臣以本朝盛德優禮近臣多處京輔之<lb/>
間以存國體之重而又子有疾恙日常憂虞復困道塗<lb/>
仍遠醫藥遂至再三之瀆庻通萬一之情伏蒙　皇帝<lb/>
陛下曲軫洪私特回中㫖許留舊治免渉長川蓋推體<lb/>
貌之恩曷副照臨之意敢不拳拳民政戰戰官箴誓堅<lb/>
介石之心仰荅髙穹之造<hi>臣云云</hi>
　　　　杭州謝上表<lb/>
臣某言昨奉勑就差知杭州軍州事巳到任禮上訖江<lb/>
<pb n="KR4d0025_SBCK_017-3b"/>
海上㳺東南巨屏所寄至重爲榮極深臣<hi>中謝</hi>竊念臣<lb/>
生禀迂踈親逢明盛居常苦節動必危言踐揚諫諍之<lb/>
曹傾盡諮詢之地至於徃司戎事屬當元帥之權入奉<lb/>
聖謀爰厠大臣之列有致君之素志乏代天之懿功魏<lb/>
相之數陳便宜頗䝉納用汲黯之多犯顔色敢憚見踈<lb/>
雖遼隔於明天亦荐分於善壤共理吳㑹之域奉揚唐<lb/>
虞之風跡雖遠而獲安年巳髙而就逸此蓋　皇帝陛<lb/>
下天施廣育海務兼包寵優舊臣恩全晚歳臣敢不抱<lb/>
公忠之節始終弗囘體旰<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之憂遠邇咸一乂兹方靣<lb/>
副于宸心臣<hi>云云</hi>
　　　　謝賜鳯茶表<lb/>
臣某言入内西頭供奉官麥知㣲至傳宣㫖撫問臣■<lb/>
<pb n="KR4d0025_SBCK_017-4a"/>
賜臣鳯茶一合者乆離帝右曷測天衷異恩一臨群疑<lb/>
盡決臣<hi>中謝</hi>竊念臣至誠許國孤立事君屢觸雷霆之<lb/>
威數蹈風波之險一心自信三黜寧逃方安江海之情<lb/>
敢覬雲天之問伏蒙　皇帝陛下仁存舊物澤𬒳遠臣<lb/>
聖訓丁寧皇慈委曲念犬馬之㣲志錫龍鳯之上珍馨<lb/>
掩靈芝味滋甘醴濯五神之精爽祛百疾之㝠煩允彰<lb/>
仁壽之恩特出聖神之眷謹當餌爲良藥飲代凝冰思<lb/>
苦口以進言勵清心而守道上酬君父旁質神明臣<hi>云云</hi>
　　　　謝轉禮部侍郎表<lb/>
臣某言伏蒙聖慈特授臣尚書禮部侍郎依前充職者<lb/>
渙渥自天震惶無地循牆弗獲致㓂是虞臣中謝伏念<lb/>
臣布素寒姿斗筲㣲噐初縻下士之禄忽塵上聖之知<lb/>
<pb n="KR4d0025_SBCK_017-4b"/>
歷升近班嘗預大政深自感激詎爲因循仰祖宗之謀<lb/>
請行故事懷社稷之計動發危言雖欲必盡其心奚能<lb/>
乆安於位遽彰無狀誠合有誅而聖意始終天慈曠蕩<lb/>
尚寘名於祕殿復蒙幸於善藩大拙云藏人言用息莫<lb/>
聞課最敢覬龍光伏蒙　皇帝陛下雷霆霽威日月還<lb/>
照未忘圖舊不次推恩擢登宗伯之曹上應文昌之緯<lb/>
職命如故爵數甚隆徒執讓以弗諧止服榮而爲懼臣<lb/>
敢不夕惕三省寅恭一心進則盡憂國憂民之誠退則<lb/>
處樂天樂道之分上酬聖遇用竭愚衷臣<hi>云云</hi>
　　　　乞召杜衍等備明堂老更表<lb/>
臣某言伏覩朝廷行明堂宗祀之禮誕告天下臣守在<lb/>
遠方不獲榮觀大慶思有𥙷益輙兹狂易臣<hi>中謝</hi>臣聞<lb/>
<pb n="KR4d0025_SBCK_017-5a"/>
易曰大觀在上言天下所觀在國家之爲也自古國家<lb/>
興行風教使天下觀之必先乎廟周人祀文王於明堂<lb/>
以配上帝所以示天下尊親之道漢顯宗永平二年春<lb/>
正月祀光武於明堂其年冬十月飬三老五更於辟雍<lb/>
三老五更以二千石禄飬終厥身前史紀之爲令王之<lb/>
盛節伏惟　皇帝陛下稽古奉先行明堂大禮尊奉三<lb/>
聖配帝而饗普天率土咸知舞抃至於三老五更之典<lb/>
最爲盛德宜可兼而行之如前兩府老臣惟太子太保<lb/>
杜衍太子少傅任布在焉衍直清忠藎勤勞弼亮布㢘<lb/>
㓗不渝止足知退皆可備三老五更之選儻朝廷以禮<lb/>
大數煩難於並舉亦可召至俾陪觀大禮及覃慶之際<lb/>
特加恩奨是亦兼行飬老之典也臣又覩工部侍郎致<lb/>
<pb n="KR4d0025_SBCK_017-5b"/>
仕郎簡執節清素處心雅尙優㳺泉石樂於吟詠今八<lb/>
十三歳精明不衰月俸之餘不治生業此則臣所目見<lb/>
之也而歸老十餘年不曾遷改亦無錫賜况天下似此<lb/>
近上老臣甚少不難旌奨如郎簡則去京遥遠難行召<lb/>
命可遥均三老五更之慶伏望聖慈稽考舊章特加恩<lb/>
禮自餘致仕官亦乞朝廷别賜推恩寔當尊親之朝兼<lb/>
行飬老之典足以表大禮之盛彰上聖之仁興天下之<lb/>
孝悌光搢紳之耆舊史官書之爲陛下之至德曄曄于<lb/>
千古干冒天威臣不任大願戰汗<hi>云云</hi>
　　　　青州謝上表<lb/>
臣某言奉勑就差臣知青州充青淄等州軍安撫使巳<lb/>
到任交割勾當者海岱之區地望攸重岳牧之任邦選<lb/>
<pb n="KR4d0025_SBCK_017-6a"/>
甚隆拜命以還戴榮而懼臣某<hi>中謝</hi>竊念臣賦才寡薄<lb/>
抱節孤危㑹遇不倫進擢無狀發言多忤非輕去明主<lb/>
之恩觸事爲憂所重在太平之業㳙塵未𥙷覆載何酬<lb/>
尚玷鴻私屢加優寄漸兹衰朽期以退藏伏䝉　皇帝<lb/>
陛下天量庇全聖衷收采改此劇藩之守謹諸連帥之<lb/>
權臣敢不逾勵夙宵䖍分旰<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>體九重之深造安千里<lb/>
之含生上副聖求少圖忠効臣<hi>云云</hi>
范文正公集卷十七<lb/>
<pb n="KR4d0025_SBCK_017-6b"/>
</p>
<p>
</p>
  </div>
</body>
</text>
</TEI>
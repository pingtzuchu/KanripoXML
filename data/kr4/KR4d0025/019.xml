<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_019-1a"/>
范文正公集卷第十九<lb/>
　　　　陳乞邠州狀<lb/>
右臣聞臣之事君也貴先勞而後禄朝之命官也患重<lb/>
内而輕外重内輕外何以收藩翰之功先勞後禄所以<lb/>
勵搢紳之志臣雖無似輒慕前修臣昨在朝日曾與韓<lb/>
琦同進陜西攻守䇿又覩手詔云今用何人鎮彼西方<lb/>
又去年秋曾有聖㫖令韓琦與臣牙換徃邊上照管臣<lb/>
遂面奏乞罷叅知政事知陜西一郡兼㳂邊安撫使乞<lb/>
不轉官及不帶招討部署之名尋蒙聖恩差充陜西宣<lb/>
撫使又以契丹舉兵西征元昊在河東接近復差臣兼<lb/>
河東宣撫使臣自至河東體量得邊上利害各巳奏陳<lb/>
今余靖自北旣回必見契丹無南牧之意臣乆住州軍<lb/>
<pb n="KR4d0025_SBCK_019-1b"/>
亦慮煩擾欲過陜西即又宣撫使所行諸軍湏望特支<lb/>
恩澤縁南郊均賜之後陜西府庫巳虚或更行特支又<lb/>
湏費十數萬貫如不徃陜西則前所上攻守之䇿復成<lb/>
空言伏望聖慈依臣前來面奏罷叅知政事并安撫使<lb/>
只差臣於邠涇間知一州帶㳂邊安撫使乞不轉官仍<lb/>
不帶招討部署之名如此則不銷更散特支自可就近<lb/>
處置邊事臣此直誠並守前奏俟三二年間邊事寧息<lb/>
攻守有備儻聖恩未移用臣不晚庶朝廷無内重外輕<lb/>
之失臣亦有先勞後禄之效進退始終良得其宜臣無<lb/>
任<hi>云云</hi>
　　　　陳乞鄧州狀<lb/>
右臣聞理之安危固當殊體官之廢置孰可冒居竊念<lb/>
<pb n="KR4d0025_SBCK_019-2a"/>
臣昨厠台司日瞻宸扆親承睿詔俯念邊防思得邇臣<lb/>
徃分重寄臣旣獲聞命因敢請行遽將宣慰之恩來安<lb/>
屯戍之旅臣以戎情未測備預當嚴願領一藩兼按四<lb/>
路欲將臣與韓琦所上邊䇿躬親施行尚蒙朝廷付兹<lb/>
職任臣自到豳土已逾半年復以前䇿奏陳庻逃尸素<lb/>
朝廷以彼戎欵順方用柔懐不欲脩威恐成生事臣之<lb/>
所上必可寢停今又覩朝㫖據鄜延路奏所定疆界並<lb/>
巳了當仰保安軍鎭戎軍榷務通行博易者事或寜静<lb/>
理當改更其陜西邊事自有逐路經略使處置惟此四<lb/>
路安撫司今後别無事務欲乞朝廷指揮廢罷臣則宿<lb/>
患肺疾毎至秋冬發動若當國有急難之時臣不敢自<lb/>
求便安且當勠力今朝廷宣示西事巳定况邠州元係<lb/>
<pb n="KR4d0025_SBCK_019-2b"/>
武臣知州伏望聖慈恕臣之無功察臣之多病許從善<lb/>
地就訪良醫於河中府同州或京西襄鄧之間就移一<lb/>
知州取便路赴任示君親之至仁從臣子之所望實繄<lb/>
聖造得飬天年臣無任瞻天望聖<hi>云云</hi>
　　　　與李宗易向約堪任清要狀<lb/>
准御史臺牒准慶曆八年五月十四日勑節文於内外<lb/>
升朝官曾任通判成資以上人内堪任清要任使者各<lb/>
同罪保舉貳名並湏歷任無公私過犯及不是見任兩<lb/>
府并自巳親情方得奏舉或雖公罪杖以下情理輕亦<lb/>
許論薦者右謹具如前臣伏見知絳州職方貟外郎向<lb/>
約生相輔之家而能專儒學謹官業㢘貧苦節愼靜寡<lb/>
過臣前知潤州日約爲通判備見操守後來累次爲郡<lb/>
<pb n="KR4d0025_SBCK_019-3a"/>
皆有理績推舉甚衆未䝉奨擢知光化軍屯田貟外郎<lb/>
李宗易天禧三年進士第九人及第素負詞雅居常清<lb/>
愼有靜理之才無躁進之跡今在隣屬稔聞治狀人憂<lb/>
其去吏不敢苛此二人者乆於揚歷各有行實並堪充<lb/>
清要任使如朝廷擢用後犯入已贓臣甘當同罪即不<lb/>
是見任兩府并自巳親情歷任並無私罪内有公罪者<lb/>
亦係杖巳下情理不重謹具狀奏聞伏候勑㫖<lb/>
　　　　舉張諷李厚充青州職官狀<lb/>
伏奉勑命就差知青州兼安撫使巳到任訖今具合奏<lb/>
辟官二貟如後一前御史臺主簿張諷文學懿瞻履行<lb/>
純雅未升科進的有才稱欲乞朝廷采於清議推以異<lb/>
恩特賜召試授一出身差簽署青州觀察判官㕔公事<lb/>
<pb n="KR4d0025_SBCK_019-3b"/>
新注下正官王嘉祥即今未到乞勘㑹京東路節鎮别<lb/>
除一處一鄧州南陽縣主簿李厚進士出身素有文行<lb/>
渉道且深到任巳成一考見權鄧州職官欲乞朝廷特<lb/>
除權青州兩使推官兼管句安撫司機宜文字節度推<lb/>
官近新到任乞移側近州郡如難得闕即乞許令安撫<lb/>
司差權見闕官處句當所貴不住俸給况本路見闕官<lb/>
數貟右謹具如前臣受國寄任日憂曠闕或得此二人<lb/>
助其不逮庶無敗事如朝廷擢任後犯入已贓及不如<lb/>
舉狀臣並甘當同罪謹具狀奏聞伏候勑㫖<lb/>
　　　　薦李覯并録進禮論等狀<lb/>
右臣聞古之明王坐以待旦旁求俊乂蓋將盡天下之<lb/>
才成天下之務故爲臣者以舉善爲忠亦將竭知人之<lb/>
<pb n="KR4d0025_SBCK_019-4a"/>
明副待旦之意也臣親逢聖旦嘗忝輔臣輙慕前修之<lb/>
爲少荅非常之遇臣伏見建昌軍草澤李覯前應制科<lb/>
首被召試有司失之遂退而隱竭力飬親不復干禄郷<lb/>
曲俊異從而師之善講論六經辯博明逹釋然見聖人<lb/>
之㫖著書立言有孟軻楊雄之風義實無愧於天下之<lb/>
士而朝廷未賜采收識者嗟惜可謂遺逸者矣臣竊見<lb/>
徃年處州草澤周啓明攻於詞藻又江寧府草澤張元<lb/>
用及近年益州草澤龍昌期並老於經術此三人者皆<lb/>
蒙朝廷特除京官以示奨勸臣觀李覯於經術文章實<lb/>
能兼富今草澤中未見其比非獨臣知此人朝廷士大<lb/>
夫亦多知之臣今取到本人所業禮論七篇明堂定制<lb/>
圖序一篇平土書三篇易論十三篇共二十四篇爲十<lb/>
<pb n="KR4d0025_SBCK_019-4b"/>
卷謹繕冩上進伏望聖慈當乙夜之勤一賜御覽則知<lb/>
斯人之才之學非常儒也其人以母老不願仕官伏乞<lb/>
朝廷優賜就除一官許令侍飬亦可光其道業榮於閭<lb/>
里以明聖人在上下無遺才若不如舉狀臣甘重受朝<lb/>
典謹具狀奏聞伏候勑㫖<lb/>
　　　　進故朱宷所撰春秋文字及乞推恩與弟寘<lb/>
　　　　　　狀<lb/>
右臣伏見故秘書丞集賢校理朱宷㓜有俊材服膺儒<lb/>
術研精道訓務究本源越自經庠擢升文舘力學方起<lb/>
美志未伸不幸夭䘮深可嗟悼寀春秋之學爲士林所<lb/>
稱有唐陸淳始傳此義學者以爲春秋之道久隱而近<lb/>
乃出焉寀苦心探賾多所發揮其所著春秋指歸等若<lb/>
<pb n="KR4d0025_SBCK_019-5a"/>
干卷謹繕寫上進乞下兩制詳定如實可收采則乞宣<lb/>
付崇文院又念其人家道貧窶妻息孤窮有親弟寘亦<lb/>
習儒業未登禄仕伏望聖慈特霑一命况寀曾任府界<lb/>
提點偶縁病罷别無過犯中前監察御史梁堅蔡禀等<lb/>
亡後亦蒙録用子孫體例頗同不爲僥倖以彰聖朝旌<lb/>
録儒學使其孤㓜不墜丘壑亦天地之造也干冐宸嚴<lb/>
臣<hi>云云</hi>
　　　　陳乞潁亳一郡狀<lb/>
右臣輙陳危悃上黷高聰逖仰雷霆不任淵谷切念臣<lb/>
渉道至淺賦財本下爰從孤宦首被聖知自謂得君未<lb/>
嘗避事險易一志周旋四方今守東齊方靣亦重救災<lb/>
禦㓂敢不盡心而年高氣衰日增疾恙去冬巳來頓成<lb/>
<pb n="KR4d0025_SBCK_019-5b"/>
羸老精神減耗形體尫弱事多遣忘力不支持其青州<lb/>
常程公事巳牒通判職官發遣其安撫一路九州軍兵<lb/>
馬公事䌓多至於郡縣利害郷川㓂盗皆禀本司指縱<lb/>
自臣抱病句管不前上無以分宵旰之憂下無以逃尸<lb/>
素之誚惟是奏報文字臣則竭心勉率亦多稽緩揣巳<lb/>
量力實不自安伏望聖慈於潁亳二州就差臣一處所<lb/>
貴閑慢少事可以養疾庻安朽質少保殘年仰祈洪造<lb/>
之私惟誓丹衷之報臣無任<hi>云云</hi>
　　　　論西京事冝劄子<lb/>
臣近親奉德音以孔道輔曾言遷都西洛臣謂未可也<lb/>
國家太平豈可有遷都之議但西洛帝王之宅負關河<lb/>
之固邊方不寧則可退守然彼空虚巳久絶無儲積急<lb/>
<pb n="KR4d0025_SBCK_019-6a"/>
難之時將何以備冝以將有朝陵之名漸營廪食陜西<lb/>
有餘可運而下東路有餘可運而上數年之間庻幾有<lb/>
備太平則居東京通濟之地以便天下急難則居西洛<lb/>
險固之宅以守中原易曰天險不可升地險山川丘陵<lb/>
王公設險以守其國此之謂也先王脩德以服遠人然<lb/>
安不忘危故不敢去兵以恃德也陛下内惟脩德使天<lb/>
下不聞其過外亦設險使四夷不敢生心此長世之䇿<lb/>
也伏望聖慈未煩下議且留聖意可俟臣口對不備謹<lb/>
再具狀奏聞<lb/>
　　　　論復併縣劄子<lb/>
臣伏覩赦書節文西京河陽管界諸縣近經併廢頗聞<lb/>
人民不便並特令依舊臣去年秋纔入中書蒙聖慈差<lb/>
<pb n="KR4d0025_SBCK_019-6b"/>
中使催臣言事臣首陳七事内一事爲天下民困由吏<lb/>
役煩重如西京在後漢時三十七萬戸置二十縣唐㑹<lb/>
昌中十七萬戸置十九縣今有五萬六千戸尚置十九<lb/>
縣是戸口十分去七而縣額如舊吏役不減安得百姓<lb/>
不困哉後漢光武詔天下併減四百餘縣此治世之規<lb/>
可舉爲法臣請先於西京減併縣分以省吏役奉聖㫖<lb/>
下范雍并本路轉運使密切相度聞奏尋㩀范雍夏安<lb/>
期等奏相度西京縣邑衆多人戸差役頻併今來減縣<lb/>
邑爲鎭實亦利便除山險空逈地里濶遠及陵寢所安<lb/>
難爲廢罷外乞併作十三縣委得允當别無妨礙尋䝉<lb/>
朝廷依奉降勑施行訖約計減役人一千五六百戸巳<lb/>
放歸農官貟亦巳省罷訖竊聞後來有臣僚上言或稱<lb/>
<pb n="KR4d0025_SBCK_019-7a"/>
縣尉檢覆地遠且逐縣界分俱不及百里如南方縣分<lb/>
有三二百里者亦只一貟縣尉以此方之甚不遥遠或<lb/>
稱却費軍人守把其守把軍人即非旋有招置並是本<lb/>
府宣毅兵士在本府中亦須請受或稱酒稅虧額今體<lb/>
問得逐鎭比舊日却有增盈其所上言皆非害民之事<lb/>
況無實狀只是坊郭物力之人恐産業閑慢或逐縣公<lb/>
人中有巢穴巳成不願更改者因兹妄說不便扇揺人<lb/>
情致臣僚誤有採聞形于奏牘朝廷未深窮究便以爲<lb/>
然改巳行之命特作霈恩而不知一千五六百戸免役<lb/>
之家重加勞擾殊非霈恩之意只是坊郭物力之人縣<lb/>
邑狡猾之吏遂其志願僥倖歡呼必有作感聖恩道場<lb/>
以惑朝聽者其郷川之民弃農就役復爲愁苦是害其<lb/>
<pb n="KR4d0025_SBCK_019-7b"/>
本而徇其未也且光武之朝詔下併四百縣何號令之<lb/>
行無敢沮者今朝廷止併六縣而號令巳出敢有沮言<lb/>
是國家命令不行於外恩澤不逮於民矣國政如此則<lb/>
天下無事可行皆欲守因循之弊弊不可救亂所由生<lb/>
且西京在漢時三十七萬戸置二十縣今五萬六千戸<lb/>
置十九縣其吏役勞擾亦甚明白非隱昩之事臣爲近<lb/>
輔請行此令者蓋欲蘇息窮民且非利巳縁親奉德音<lb/>
并降中使促令論列時事非臣輙有改易况典故甚明<lb/>
非出自<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>臆如上言不當乞朝廷直行黜罷不銷重擾<lb/>
生民而沮此一議若轉運使等定奪不當亦乞朝廷駮<lb/>
下不當事件特行勘問明示責降自然利害分别中外<lb/>
無疑臣本上言之人如不黜罷其元定奪之官又不勘<lb/>
<pb n="KR4d0025_SBCK_019-8a"/>
問却將重擾生民之事作恩宥施行於體不便不知令<lb/>
諸縣仍舊惠及何人臣爲朝廷惜此一舉使天下無復<lb/>
有省役息民之聖伏望聖慈指揮西京未得追擾放役<lb/>
之人别候朝廷指揮更年歲間利害旣明謗議自息所<lb/>
以懇懇上言者忝爲輔臣知利害不能執守則國家之<lb/>
惠必不能行生民之弊亦不能去儻朝廷以臣僚上言<lb/>
爲是以臣所言爲非即乞依臣所奏早加勘劾速行降<lb/>
黜臣即方敢伏罪不復論列取進止<lb/>
　　　　乞修京城劄子<lb/>
臣危言孤立久荷聖知當此旰<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之憂豈可循黙自守<lb/>
雖言而無取亦以盡臣子之心臣先於景祐三年五月<lb/>
𥘉在開封府曾進劄子言西洛帝王之宅絶無儲蓄乞<lb/>
<pb n="KR4d0025_SBCK_019-8b"/>
聖慈以將有朝陵爲名使東道有餘則運而西上西道<lb/>
有餘則運而東下數年之間庻幾有備太平則居東京<lb/>
舟車輻湊之地以便天下急難則守西洛山河之宅以<lb/>
保中原當時臣言西洛可營者以備急難也今北事旣<lb/>
動營洛巳晚臣今别有愚見請一二以陳之臣竊聞修<lb/>
建北京以禦大敵以臣料之可張虚聲未可爲倚何哉<lb/>
河朔地平去邊千里胡馬豪徤晝夜兼馳不十數日可<lb/>
及澶淵陛下乘輿一動千乘萬騎非數日可辦倉卒之<lb/>
間胡馬已近欲進北京其可及乎此未可一也又承平<lb/>
巳久人不知戰聞㓂大至羣情憂恐陛下引憂恐之師<lb/>
進渉危地或有驚潰在瓜牙之臣誰能制之此未可二<lb/>
也又北京四靣盡平絶無險扼之地儻乘輿安然到彼<lb/>
<pb n="KR4d0025_SBCK_019-9a"/>
而胡馬旁過直趨河南於澶淵四向乘凍而渡京師無<lb/>
備將何以支宗廟社稷宫禁府庫皇宗戚里之屬千官<lb/>
百辟之家六軍萬民血屬盡在無金城湯池可倚無堅<lb/>
甲利兵可禦陛下行在河朔心存京師豈無廻顧之大<lb/>
憂乎此未可三也假使大河未凍㓂不得渡而直圍守<lb/>
澶淵聲言向闕以割地㑹盟爲請當此之時京師無備<lb/>
胡塵俯逼陛下能堅守不動而拒其請乎唐明皇時禄<lb/>
山爲亂舊將哥舒翰引四十萬兵屯守潼關請不出戰<lb/>
且以困賊楊國忠促令討賊戰大敗遂䧟長安今京師<lb/>
無備㓂或南牧朝廷必促河朔諸將出兵截戰萬一不<lb/>
勝則有天寳之患朝廷將安徃乎昔煬帝盤逰淮甸違<lb/>
遠關中唐祖㨿之隋室遂傾明皇出幸西蜀非肅宗立<lb/>
<pb n="KR4d0025_SBCK_019-9b"/>
于朔方天下豈復爲唐矣德宗欲幸益部李晟累表乞<lb/>
且幸山南以係人心乃知朝廷萬邦之根本今陜西河<lb/>
北聚天下之重兵如京師揺動違遠重兵則姦雄奮飛<lb/>
禍患四起臣聞天有九關帝居九重是王者法天設險<lb/>
以安萬國也易曰天險不可升地險山川丘陵王公設<lb/>
險以守其國正在今日矣臣請陛下速修東京高城深<lb/>
池軍民百萬足以爲九重之備乘輿不出則聖人坐鎭<lb/>
四海而無順動之勞鑾輿或出則大臣居守九重而無<lb/>
廻顧之憂矣彼或謀曰邊城堅牢不可卒攻京師坦平<lb/>
而可深犯我若修完京師使不可犯則是伐彼之謀而<lb/>
沮南牧之志矣㓂入之淺則邊壘巳堅㓂入之深則都<lb/>
城巳固彼請割地我可弗許也彼請决戰我可勿岀也<lb/>
<pb n="KR4d0025_SBCK_019-10a"/>
進不能爲患退不能急歸然後困而撓之返則追之縱<lb/>
有抄掠可邀可奪彼衰我振未必不大勝也此陛下保<lb/>
社稷安四海之全䇿矣或曰京師王者之居高城深池<lb/>
恐失其體臣聞後唐末契丹以四十萬衆送石高祖入<lb/>
朝而京城無備閔宗遂亡石晉時叛臣張彦澤引契丹<lb/>
犯闕而京城無備少主乃䧟此皆無備而亡何言其體<lb/>
哉臣但憂國家之患而不暇顧其體也若以修完城隍<lb/>
爲失體不猶愈於播遷之禍哉朝廷大臣百辟必曉此<lb/>
事但懼議者謂其失體而不敢言臣任在西陲非當清<lb/>
問而輙言此事誠罪人也然臣子之心豈敢忘君親之<lb/>
憂况臣素來愚拙惟知報國而不知其受謗矣昔奉春<lb/>
君負販之夫勸高祖都關中而張良賛之翌日命駕臣<lb/>
<pb n="KR4d0025_SBCK_019-10b"/>
叨預近列而輙建言比之奉春之僣未甚爲過至於西<lb/>
洛帝王之宅太祖營修蓋意在子孫表裹山河接應東<lb/>
京之事勢連屬關陜之形勝又河陽㨿大川之險當河<lb/>
朔河東㑹要爲西洛之北門又長安自古興王之都天<lb/>
下勝地皆願朝廷留意常委才某重臣預爲大備天下<lb/>
幸甚干犯聖威臣無任<hi>云云</hi>
　　　　又<lb/>
臣近覩邸報有北使到闕遠近稱慶及見逐處關報事<lb/>
宜却言西北兩界各大點集比疑北使之來未甚誠實<lb/>
以四十年之恩信無故動揺恐非有限之貨能足無厭<lb/>
之心此可大爲之防盟誓不足倚也戎情翻覆自古非<lb/>
一臣竊覩朝廷未修東京而先修北都臣謂東京根本<lb/>
<pb n="KR4d0025_SBCK_019-11a"/>
也北都枝葉也雖先朝曾有北都之行當時有宿將舊<lb/>
兵嘗經大敵然猶上下憂疑盤桓而進今太平巳乆人<lb/>
情易動又無宿將舊兵不可不過慮也臣見邊上將佐<lb/>
軍旅耻言不武爭乞効命及其臨敵十無一勇臣恐駕<lb/>
前諸班武士務誇膽勇有悞陛下昔漢樊噲對上曰臣<lb/>
願得十萬衆橫行匈奴中季布叱曰噲可斬也昔匈奴<lb/>
圍高帝於平城漢兵三十二萬噲時爲上將軍不能解<lb/>
圍今言以十萬橫行是靣謾也今陛下自顧左右將軍<lb/>
有如樊噲者乎臣昨上言請修京城冝持重而不動者<lb/>
蓋爲此也若將廵幸北都臣謂有可慮之事者五願陛<lb/>
下思之臣三四年來聞人所傳契丹造舟安輪遇陸可<lb/>
載遇川可濟如南牧而來於滄德之間先渡黃河取鄆<lb/>
<pb n="KR4d0025_SBCK_019-11b"/>
濮而襲我京城陛下虚徃北京而㓂入東路此可慮之<lb/>
一也又宗廟社稷皇宫戚里千官百辟六軍萬民之家<lb/>
盡在京師而城池無備㓂或大至將何保守此可慮之<lb/>
二也若廵幸北京六軍盡出廻顧京師億萬之中或有<lb/>
姦兇竊發爲亂陛下之心能安於外乎此可慮之三也<lb/>
假使鑾輿未岀㓂逼澶淵聲言向闕有割地之請旣京<lb/>
師無備朝廷能拒其請乎此可慮之四也又胡馬之來<lb/>
必數十萬其河朔之兵當湏持重如京城無備畏彼深<lb/>
入必促重兵與之决戰萬一有哥舒之敗則社稷爲憂<lb/>
此可慮之五也願陛下必修京城可禦大患况天子之<lb/>
城古有九重之號未聞以不嚴不固而爲國體也能嚴<lb/>
且固則上自宗廟社稷下及百萬之衆可安堵矣陛下<lb/>
<pb n="KR4d0025_SBCK_019-12a"/>
乘輿不煩順動矣雖㓂入東路不得而襲矣彼扣澶淵<lb/>
有割地之請可拒而弗許矣彼求决戰可戒諸將持重<lb/>
而勿出矣彼知京師有備大軍持重則南牧之志不得<lb/>
而縱足以伐其謀矣而復銳則避之困則擾之夜則驚<lb/>
之去則躡之因其隙而圖焉皆湏京師大固然後能行<lb/>
其䇿近代戎狄爲京師之禍者數四矣不可不大爲之<lb/>
防易曰王公設險以守其國此先聖之訓非臣之所能<lb/>
言也惟聖鑒裁之<lb/>
　　　　乞召還王洙及就遷職任事劄子<lb/>
臣聞國家求治莫先於擢才臣之納忠無重於舉善臣<lb/>
竊見工部貟外郎直龍圖閣新差知徐州王洙文詞精<lb/>
贍學術通博國朝典故無不練逹搢紳之中未見其比<lb/>
<pb n="KR4d0025_SBCK_019-12b"/>
以唐之虞世南先朝之杜鎬方之不甚過也臣在中書<lb/>
日洙曾求知越州時章得象以下並言朝廷毎有典禮<lb/>
之疑則問此人必見本末豈當許就外任遂不行所請<lb/>
尋以撰成國朝會要一百五十卷蒙恩進直龍圖閣依<lb/>
舊天章閣待講仍賜金紫以旌稽古之能也後以赴進<lb/>
奏院筵㑹乃在京諸司常例得從一日之休徒以横議<lb/>
中傷例譴居外三經赦宥未蒙召還恐非聖朝棄瑕采<lb/>
善之意臣近見此人來知襄州復能精勤政治庻務修<lb/>
舉清簡和恕吏民樂康乃知其才内外可用自任工部<lb/>
貟外郎巳及六考不求磨勘直龍圖閣亦又四年未曾<lb/>
遷改伏望聖慈不以人之小累而廢其大善如朝廷采<lb/>
鴻儒碩學以備詢訪則斯人之選爲中外所服矧有懿<lb/>
<pb n="KR4d0025_SBCK_019-13a"/>
文可以發明議論潤色訓謨欲乞特賜召還儀表臺閣<lb/>
儻朝廷意切生民重其外𥙷則乞就遷近職别領大藩<lb/>
使搢紳之列知稽古有勸爲善弗掩實聖政之端也臣<lb/>
嘗叨近輔知無不言况襄鄧鄰封稔聞善治或不如舉<lb/>
狀臣受上書詐不實之罪如朝廷擢用後犯入巳贓臣<lb/>
甘當同罪取進止<lb/>
范文正公集卷第十九<lb/>
<pb n="KR4d0025_SBCK_019-13b"/>
</p>
<p>
</p>
  </div>
</body>
</text>
</TEI>
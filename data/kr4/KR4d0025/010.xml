<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_010-1a"/>
范文正公集卷第十<lb/>
　　　　祭謝賔客文<lb/>
維景祐二年八月日具位某謹致祭于故賔客謝公之<lb/>
靈嗚呼南有諸謝兮風流不衰金玉嗣音兮非公而誰<lb/>
大儒之文兮醇醇而弗醨君子之器兮安安而弗欹升<lb/>
百里之堂兮仗千里之麾載循良之吏兮形愷悌之詩<lb/>
踐瀛洲之華兮弗驅弗馳立憲臺之端兮有威有儀士<lb/>
患其薄兮公持重以厚之士病其躁兮公恬退以靜之<lb/>
歸去來兮賢哉遂偃仰以舒遲坐西臺而甚泰叅東朝<lb/>
而非卑嗚呼悵日月兮不留訴天地兮胡爲仁者以壽<lb/>
兮我懐安悲老成以徃兮我僚何師頼堂搆之隆兮天<lb/>
弗我欺臧孫之後兮蓋相繼而丕丕想雲山之秀兮神<lb/>
<pb n="KR4d0025_SBCK_010-1b"/>
實有知嚴子之隣兮可相與而熈熈國人不得而見兮<lb/>
望秋光而淚滋伏惟尚饗<lb/>
　　　　祭胡侍郎文<lb/>
維寳元二年六月日具位某謹致祭于故侍郎安定公<lb/>
之靈惟公出處三朝始終一德或雍容於近侍或偃息<lb/>
于外邦動惟至誠言有名理卓茂以禮樂率下黃憲以<lb/>
度量過人靡尚威刑積有隂德安車以謝正寢而終老<lb/>
成云亡薦紳興慕某辱知深厚聞訃驚哀官守所縻不<lb/>
皇躬事嗚呼悲哉伏惟尚饗<lb/>
　　　　祭蔡侍郎文<lb/>
維寳元二年六月日具位某謹致祭于故叅知政事戸<lb/>
部侍郎蔡公之靈天生距公泰山之東初矯首於王庭<lb/>
<pb n="KR4d0025_SBCK_010-2a"/>
冠天下之英雄孤標孑孑美聲隆隆顧幽陋之何階亦<lb/>
卑飛於牓中瞻公青雲日大月崇出處二府心醇道充<lb/>
進惟兢兢退無忡忡端人之徒莫不望公近年京師密<lb/>
仰淸風立朝禮隔報國心通憂愚之直憫愚之忠愚貶<lb/>
未還公出而終嗚呼邦之善人胡福不蒙欲一問於蒼<lb/>
天天杳杳而誰窮尚饗<lb/>
　　　　祭石學士文<lb/>
維慶曆三年九月日具位某謹致祭于故友曼卿學士<lb/>
之靈嗚呼曼卿之才大而無媒不登公卿善人爲哀曼<lb/>
卿之筆顔精柳骨散落人間寳爲神物曼卿之詩氣雄<lb/>
而竒大愛杜甫獨能嗣之曼卿之心浩然無機天地一<lb/>
醉萬物同歸不見曼卿憶兮如生希闊之人必爲神明<lb/>
<pb n="KR4d0025_SBCK_010-2b"/>
尚饗<lb/>
　　　　祭吳龍圖文<lb/>
維慶曆三年九月日具位某謹致祭于故龍圖學士兄<lb/>
之靈嗚呼與兄相知積有年矣行可師法言皆名理日<lb/>
重一日人望公起憂國憂民早衰而死嗚呼天有五行<lb/>
播于羣靈惟純惟粹哲人廼生厥生不易厥道未行一<lb/>
朝徃矣天地何情嗚呼我不得知泣而懷之又失此人<lb/>
寧莫我悲䰟兮有生來休盛時尚饗<lb/>
　　　　祭吕相公文<lb/>
維慶曆四年十一月日具位某謹致祭于故相贈太師<lb/>
令公吕公之靈嗚呼富貴之位進退惟艱君臣之際始<lb/>
終尤難公覯昌辰宰予庶揆保輔兩宮訐謀二紀雲龍<lb/>
<pb n="KR4d0025_SBCK_010-3a"/>
恊心股肱同體萬國久寧雍容道行四鄙多故憂勞疾<lb/>
生辭去台衡命登公衮以養高年如處嘉遁嗚呼日月<lb/>
迭來數不可回兩楹告兆萬乗興哀某素游大鈞猥居<lb/>
近輔得公遺書適在邊土就哭不逮追想無窮心存目<lb/>
斷千里悲風尚饗<lb/>
　　　　祭陳相公文<lb/>
維慶曆四年十一月日具位某謹致祭于故相太子太<lb/>
師贈司空侍中陳公之靈惟公挺生聖時素懷偉志高<lb/>
文醇醇得聖賢之粹大節落落鍾公輔之器出處三朝<lb/>
周旋五紀入調鼎鼐叶太平之治出仗旄鉞當夾輔之<lb/>
寄忠勞罄宣踐揚備至念始終兮覆簣謝崇高兮脫屣<lb/>
冠東朝之極品訪南華之深旨百辟所瞻五福具美大<lb/>
<pb n="KR4d0025_SBCK_010-3b"/>
數奄終高風不墜搢紳仰其遺範子孫光其餘㦤某行<lb/>
役邊隅阻趨哀次望音徽而斷絶想老成而感涕尚饗<lb/>
　　　　祭韓少傅文<lb/>
維慶曆五年正月日具位某謹致祭于故太子少傅贈<lb/>
大保韓公之靈惟公寒苦而立平直以進賢材一伸淑<lb/>
聲大振天子乃知命鎭坤維兩川父老含哺而嬉入領<lb/>
中司進陟二府邦憲以淸衮職斯補一德一心弗愧弗<lb/>
負偃息近藩㫖酒盈樽可以卧理不廢淸言功成名遂<lb/>
揖讓而退爲國元老望高中外子孫詵詵禮樂簮紳積<lb/>
善之報集于仁人嗚呼厥生有涯終焉惟命柱石之衰<lb/>
邦國不幸尚饗<lb/>
　　　　祭知環州种染院文<lb/>
<pb n="KR4d0025_SBCK_010-4a"/>
維慶曆五年閏五月日具位某謹致祭于故環慶鈐轄<lb/>
知環州東染院使种君之靈惟君少負氣岸兮聲蓋關<lb/>
輔靑春多難兮白髪始遇西戎入㓂兮邊臣共沮君從<lb/>
邊事兮獨立不懼營故寛州兮一日百堵鑿山岀泉兮<lb/>
兵民鼓舞叛我者攻兮服我者撫延安東北兮俗康財<lb/>
阜伊余知君兮屢以才舉改環之麾兮禦彼外侮萬餘<lb/>
族落兮貪豺狡鼠畏如明神兮愛如慈父朝廷倚之兮<lb/>
一方柱礎忽焉長徃兮葬于鄠杜君子憂邊兮尚有胡<lb/>
虜伊余追念兮心之酸苦焉得邊帥之盡如君兮守此<lb/>
西土尚饗<lb/>
　　　　祭陜府王待制文<lb/>
維慶曆五年八月日具位某謹致祭于故天章待制子<lb/>
<pb n="KR4d0025_SBCK_010-4b"/>
野親家王公之靈嗚呼自古皆有死公死特可悲生相<lb/>
門而不驕幼矻矻而從師纔十五而器成獻雄藻于丹<lb/>
墀天子愛而召試摛亹亹之英辭拜登瀛之妙選與先<lb/>
生而並馳起風采於臺閣久優游於歲時三借麾以出<lb/>
守民所至而熈熈性淸方以自處政坦白而莫欺徃按<lb/>
察於荆楚方澄清於一陲惟韓富之二公屢密啓於輔<lb/>
帷廼修撰於史局尚未足以施爲遽侍從於天閣聳内<lb/>
朝之表儀俄西鎭於陜郊懷周召之風規惟孜孜於生<lb/>
民將富庶之可期每布政於畎畆不飾名於路歧君子<lb/>
愛之而心醉小人畏之以神離凡有志於時者皆望公<lb/>
於雲逵矧伊余之相知懷金石而弗移曩余謫於江南<lb/>
靡貴賤而見嗤公慷慨而不顧日拳拳以追隨何交道<lb/>
<pb n="KR4d0025_SBCK_010-5a"/>
之斯篤曾不易於險夷仰萬石之家聲結絲蘿以相維<lb/>
庶子子與孫孫保歲寒之不衰嗚呼叔寳多病兮一朝<lb/>
已而顔子不壽兮厥靈何之神茫茫兮安問天杳杳兮<lb/>
曷司不見子野兮窮此生而長思尚饗<lb/>
　　　　祭謝舍人文<lb/>
維慶曆六年二月日具位某謹致祭于故紫㣲舍人希<lb/>
深謝公之靈惟公雅識懿文發于誠性著國之史掌邦<lb/>
之命臺閣徊翔搢紳輝映德業表充聲猷日盛賢哉云<lb/>
亡顔淵不幸某同年之中切瑳游泳今此于藩復仰前<lb/>
政不見故人惄焉如病尚饗<lb/>
　　　　祭同年滕待制文<lb/>
維慶曆七年三月日具位某謹致祭于故天章待制滕<lb/>
<pb n="KR4d0025_SBCK_010-5b"/>
侯同年子京之靈嗚呼子京吾人之英文詞高妙志意<lb/>
坦明自登朝闥翕然風聲言動兩宮上嘉其誠廼升諫<lb/>
曹心膂益傾謫去江徼暄涼屢更曾不齎咨奉親爲榮<lb/>
西夏猖獗僉曰當行乃藩于涇有城無兵渭帥敗覆戎<lb/>
馬縱横征夫不復哭聲連營吊之綏之與治其生復率<lb/>
編民易服乗城完此生聚而不奔驚援兵四來擾攘攙<lb/>
搶犒以牛酒萬夫豐盈衆稱其才逹於朝廷旣允公論<lb/>
俄加寵靈經略一路環慶邠寧愛民之力強兵之形機<lb/>
謀若織邊陲如扄御史風言用度非經投杼之際遷于<lb/>
巴陵巴陵政修百廢具興雖小必治非賢孰能徃臨姑<lb/>
蘇人喜其升至未踰月美聲四騰遘疾不起福善何憑<lb/>
我固當悲同年之朋忠孝相朂悔吝相懲聞其凋落痛<lb/>
<pb n="KR4d0025_SBCK_010-6a"/>
極塡膺生平意義忽如弗曾獨有令嗣堂搆可承我其<lb/>
撫之必教而稱子京勿恤魂兮高昇嗚呼哀哉尚饗<lb/>
　　　　祭龍圖楊給事文<lb/>
維慶曆七年三月日具位某謹致祭于故龍圖給事楊<lb/>
公之靈嗚呼余歲二十兮從事於譙獨棲難安兮孤植<lb/>
易揺公方監郡兮風采翹翹一顧而厚兮甚乎神交議<lb/>
必以直兮中無藏韜法必在平兮下無冤號政事以和<lb/>
兮不理而調志議以合兮不結而牢公徙宛丘兮彼豈<lb/>
無僚獨不我忘兮且薦且襃羽翼有漸兮階于雲霄二<lb/>
紀之餘兮恩榮屢叨公還自蜀兮勲望益高余貳國政<lb/>
兮得其風謡相目於庭兮中心昭昭曾未密啓兮余出<lb/>
豳郊謂公將享兮用千鈞陶天不輔善兮公殁于朝大<lb/>
<pb n="KR4d0025_SBCK_010-6b"/>
器未充兮非夕非朝思欲報兮光塵寂寥子孫有善兮<lb/>
余撫而招公之不見兮惟余心之忉忉嗚呼哀哉尚饗<lb/>
　　　　祭尹師魯舍人文<lb/>
維慶曆七年四月十一日具位某謹致祭于故龍圖舍<lb/>
人師魯之靈嗚呼天生師魯有益當世爲學之初時文<lb/>
方麗子師何人獨有古意韓柳宗經班馬序事衆莫子<lb/>
知子特弗移是非廼定英俊廼隨聖朝之文與唐等夷<lb/>
繄子之功多士所推堂堂沂公延於慕中矯矯文康薦<lb/>
于四聦自兹登瀛坐揚淸風舉止甚直議論必公人事<lb/>
多故遷謫覉旅子行其志曾不爲苦才弗可掩起于貶<lb/>
所徃貳經略屢典藩府自謂功名如芥可取黒白太明<lb/>
吏議横生斥於散地頽然不爭惟曰我咎匪由人傾天<lb/>
<pb n="KR4d0025_SBCK_010-7a"/>
意巳回吉宜大來于何感疾益重其災隱几澄神而巳<lb/>
焉哉嗚呼人皆有死子死特異神不惑亂言皆名理能<lb/>
齊死生信有人矣嗚呼與子徃還抑亦有年今見其終<lb/>
益知子賢故友門人對泣漣漣哀哉<lb/>
　　　　祭故相太傅李侍中文<lb/>
維慶曆七年十一月日具位某謹致祭于故太傅侍中<lb/>
之靈惟公生于東魯早游聖門育文若豹就志如鯤巍<lb/>
巍章聖仄席臨軒天下英雄雲翔駿奔公冠其首光華<lb/>
帝閽嘉猷日沃威顔日温十數年間秉持大鈞言必讜<lb/>
直道惟忠純或出或處有屈有伸兩朝眞宰一德良臣<lb/>
白髪仗鉞氣猶過人靑宫作傅禮能退身優游飬壽靜<lb/>
黙含眞人仰如仙上待如賔門館憧憧子孫詵詵咸聞<lb/>
<pb n="KR4d0025_SBCK_010-7b"/>
詩禮並列簪紳人間之盛公無不臻嗚呼天地之數聖<lb/>
賢惟均高明而終精爽必神念昔登門遇厚情親曾莫<lb/>
之報是寧不仁東嚮何爲歎惋悲辛嗚呼哀哉尚饗<lb/>
　　　　祭葉翰林文<lb/>
維皇祐元年己丑十月庚申朔日具位某謹致祭于故<lb/>
内翰侍讀學士諫議葉公之靈嗚呼賢哉道卿鍾乎粹<lb/>
靈秀格峩峩英采熒熒濬學偉文發於妙齡決䇿三篇<lb/>
萬儒竦聽闊視霄路直歩雲庭天然清流不雜渭涇西<lb/>
垣北門大筆未停爲藩爲翰于澶于靑廼牧京兆關輔<lb/>
以寧再主大計寔營寔經慷慨國論冒于雷霆出守河<lb/>
橋期歸闕庭一夕奄去天地冥冥嗚呼遘時甚盛得主<lb/>
惟聖謂道必行謂事必正高節莫屈直言屢諍朝廷風<lb/>
<pb n="KR4d0025_SBCK_010-8a"/>
采搢紳輝映天子知人期以輔政弗諧而去能不曰命<lb/>
嗚呼僕與公知則相知心蓬瀛共舍切瑳規箴蘇秀隣<lb/>
邦唱詶謳吟相許道大交薦言深久要之意不爲浮沉<lb/>
今也云亡絕絃于琴白髪相失淸淚難禁音問一斷憂<lb/>
愁百侵古之遺直千載猶欽生平之交情何以任哀哉<lb/>
尚饗<lb/>
　　　　祭杜待制文<lb/>
維皇祐三年正月日具位某謹致祭于故環慶經略待<lb/>
制杜君之靈嗚呼大儒之門生此令人學深如海文敏<lb/>
若神羣經衆史精微悉臻長䟽大議慷慨屢陳藹然風<lb/>
采出乎搢紳㓂發嶺南猖狂不臣通彼鬼夷毒我天民<lb/>
妻子以驅室廬以焚降之則變撫之不馴一方瘡痍嗷<lb/>
<pb n="KR4d0025_SBCK_010-8b"/>
采搢紳輝映天子知人期以輔政弗諧而去能不曰命<lb/>
嗚呼僕與公知則相知心蓬瀛共舍切瑳規箴蘇秀隣<lb/>
邦唱詶謳吟相許道大交薦言深久要之意不爲浮沉<lb/>
今也云亡絕絃于琴白髪相失淸淚難禁音問一斷憂<lb/>
愁百侵古之遺直千載猶欽生平之交情何以任哀哉<lb/>
尚饗<lb/>
　　　　祭杜待制文<lb/>
維皇祐三年正月日具位某謹致祭于故環慶經略待<lb/>
制杜君之靈嗚呼大儒之門生此令人學深如海文敏<lb/>
若神羣經衆史精微悉臻長䟽大議慷慨屢陳藹然風<lb/>
采出乎搢紳㓂發嶺南猖狂不臣通彼鬼夷毒我天民<lb/>
妻子以驅室廬以焚降之則變撫之不馴一方瘡痍嗷<lb/>
<pb n="KR4d0025_SBCK_010-9a"/>
嗷呼冤朝廷軫憂擇使在人命君以徃萬里其勤去惡<lb/>
務本豈曰不仁數百就擒戮於逡巡賊怨我當民枉我<lb/>
伸于今幾年一邊無塵君之剛果温造其倫聖奬休烈<lb/>
屏諸䜛言擢爲侍從寄以藩垣邠寧一道制于中軍忽<lb/>
焉疾至不起以聞天子震悼惜其忠純嗚呼旣鍾其才<lb/>
弗以壽存一舉之功亦已不泯我實知君甞以表論今<lb/>
也云亡痛楚悲辛尚饗<lb/>
　　　　祭英烈王文<lb/>
年月日具位某謹致祭于英烈王之神惟王孝於其親<lb/>
可以訓天下之爲人子者忠於其君可以訓天下之爲<lb/>
人臣者惟忠孝之至誠與天地而不泯宜乎廟食玆土<lb/>
仰之如在某甞叨近輔來守是邦憂國愛民此其職也<lb/>
<pb n="KR4d0025_SBCK_010-9b"/>
今春稼方立霪雨大至川源奔注田畆浸溢生民之命<lb/>
實繫於斯人將不堪神豈無意救玆億兆非王而誰尚<lb/>
饗<lb/>
范文正公集卷第十<lb/>
<pb n="KR4d0025_SBCK_010-10a"/>
</p>
<p>
</p>
  </div>
</body>
</text>
</TEI>
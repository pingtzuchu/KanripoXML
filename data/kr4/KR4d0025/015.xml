<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_015-1a"/>
范文正公集卷第十五<lb/>
　　　　代胡侍郎乞朝見表<lb/>
臣某言今月日奉勑就差臣知杭州仍放朝辭取便路<lb/>
發赴本任者祗膺寵命伏積震兢臣某<hi>中謝</hi>竊以寧海<lb/>
鉅邦生聚十萬牧守之重豈臣克堪矧爲晝繡之行再<lb/>
領宵衣之寄始終極幸進退甚榮臣方理輕裝即趨便<lb/>
道敢有再三之瀆庶傾萬一之誠竊念臣才不逮人遭<lb/>
逢有素束帶從事四十餘年荷三朝之奬知歷二省之<lb/>
清要職叅仙殿位亞秋卿禄賞𬒳于子孫名級顯於中<lb/>
外報國無狀殺身何成今復還父母之郷邦逼桑榆之<lb/>
晷刻解冠告老決在此行久事朝廷乍越江海無復瞻<lb/>
望咫尺對<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>清光雖小人之心固多懷土而疲馬之志<lb/>
<pb n="KR4d0025_SBCK_015-1b"/>
寜莫戀軒臣欲於京城就兩浙舟船載家赴任伏望聖<lb/>
慈暫許臣入謝雲天少叙平生之感退歸郷里永爲萬<lb/>
足之心頼君父之推恩庻人臣之畢願干冐宸極臣無<lb/>
任<hi>云云</hi>
　　　　睦州謝上表<lb/>
臣某言臣昨奉勑差知睦州軍州事巳到任交割勾當<lb/>
者獻言罪大輙効命於鴻毛宥過恩寛逈廻光於白日<lb/>
事君無遠爲郡甚榮臣某<hi>中謝</hi>恭惟皇帝陛下天德清<lb/>
明海度淵黙撫群龍而宅吉念六馬而懷驚臨軒以來<lb/>
仄席不暇思啓心沃心之道奨危言危行之臣萬㝢咸<lb/>
歡九門無壅臣腐儒多昧立誠本孤謂古人之道可行<lb/>
謂明主之恩必報而况首膺聖選擢預諫司時招折足<lb/>
<pb n="KR4d0025_SBCK_015-2a"/>
之憂介立犯顔之地當念𥙷過豈堪循黙昨聞中宫揺<lb/>
動外議喧騰以禁庭德教之尊非小故可廢以宗廟祭<lb/>
祀之主非大過不移初傳入道之言則臣遽上封章乞<lb/>
寢誕告次聞降妃之說則臣相率伏閤冀回上心議方<lb/>
變更言亦翻覆臣非不知逆龍鱗者掇韲粉之患忤天<lb/>
威者負雷霆之誅理或當言死無所避蓋以前古廢后<lb/>
之朝未嘗致福漢武帝以巫蠱事起遽廢陳后宫中殺<lb/>
戮三百餘人後及巫蠱之災延及儲貳至宣帝時有霍<lb/>
光妻者殺許后而立其女霍氏之釁遽爲赤族又成帝<lb/>
廢許后呪詛之罪乃立飛鷰姊妹妬甚於前六宫嗣息<lb/>
盡爲屠害至哀帝時理之即皆自殺西漢之祚由此傾<lb/>
㣲魏文帝寵立郭妃譛殺甄后𬒳髪塞口而葬終有反<lb/>
<pb n="KR4d0025_SBCK_015-2b"/>
報之殃後周以虜庭不典累后爲尼危辱之朝不復可<lb/>
法唐髙宗以王皇后無子而廢武昭儀有子而立旣而<lb/>
摧毀宗室成竊號之妖是皆寵衰則易揺寵深則易立<lb/>
後來之禍一一不善臣慮及幾㣲詞乃切直乞存皇后<lb/>
位號安於别宫暫絶朝請選有年德夫人數貟朝夕勸<lb/>
導左右輔翼俟其遷悔復于宫闈杜中外覬望之心全<lb/>
聖明終始之德且黔首億萬戴陛下如天皇族千百倚<lb/>
陛下如山莫不雖休勿休日愼一日外采納於五諫内<lb/>
彌縫於萬機而況有犯無隱人臣之常靣折庭諍國朝<lb/>
之盛有闕即𥙷何用不臧然後上下同心致君親如堯<lb/>
舜中外有道躋民俗於羲皇將安可久之基必杜未然<lb/>
之釁上方虚受下敢曲從旣竭一心豈逃三黜伏蒙陛<lb/>
<pb n="KR4d0025_SBCK_015-3a"/>
下皇明委照洪覆兼包贖以嚴誅授以優寄郡部雖小<lb/>
風土未殊靜臨水木之華甘處江湖之上但以肺疾緜<lb/>
舊藥術鮮功喘息奔衝精意牢落惟頼高明之鍳不投<lb/>
遐遠之方抱疾于兹爲醫尚可苟天命之勿損實聖造<lb/>
之無窮樂道忘憂雅對江山之助含忠履潔敢移金石<lb/>
之心仰戴生成臣無任<hi>云云</hi>
　　　　蘇州謝就除禮部貟外郎充天章閣待制表<lb/>
臣某言伏䝉聖恩特授臣前件官充職者渙渥自天震<lb/>
惶無地改中臺之華序進内閣之清班盡出髙明殊登<lb/>
祕近臣<hi>中謝</hi>竊念臣發自顔巷賔于舜門一第爲榮四<lb/>
方無效爰自書林預選桂籍升華耻汩没以懐安或感<lb/>
激而論事惟慕古人之節詎希英主之知伏惟　皇帝<lb/>
<pb n="KR4d0025_SBCK_015-3b"/>
陛下禀帝堯之聰明加漢高之豁逹坦聖懐而虚受期<lb/>
鴻化以咸孚念三聖之艱難而成丕業求七人之蹇諤<lb/>
以𥙷大猷臣獨愧非才首當清問危言多犯孤立自持<lb/>
斧鉞居前雷霆在上敢避樞機之禍終乖藥石之良陛<lb/>
下日月垂光江海敦量恕其萬死假之一麾望已絶於<lb/>
青雲咎未更於鴻霈俄易藩宣之寄寧分旰<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之憂忽<lb/>
降綸章荐加寵數而况闢圖書之府切處於深嚴踐雲<lb/>
龍之庭當備于顧問非名儒而不稱豈曲士之能堪矧<lb/>
簉清曹仍居舊治輝榮大集志願何求敢不内守朴忠<lb/>
外修景行進退惟道尊聖賢視履之方始終一心副君<lb/>
父育材之造臣無任<hi>云云</hi>
　　　　饒州謝上表<lb/>
<pb n="KR4d0025_SBCK_015-4a"/>
臣某言昨奉制命落天章閣待制守本官差知饒州巳<lb/>
到任禮上訖狂愚之誠進多冐死仁聖之造退亦推恩<lb/>
守土非輕報天無所臣<hi>中謝</hi>竊念臣出自畎畒階于搢<lb/>
紳驟升天閣之㳺親委王畿之政臣至孤難立屢請弗<lb/>
諧眷寵旣隆𥙷報宜異必將危墜猶或建明處事未精<lb/>
發言多率智者千慮而有失愚臣一心而豈周情雖匪<lb/>
他罪實由巳然而有犯無隱惟上則知許國忘家亦臣<lb/>
自信伏䝉　皇帝陛下惟天爲量無大不容與日垂光<lb/>
何㣲弗照止削内朝之職仍分外𥙷之符當死而生自<lb/>
勞以逸君恩彌重臣命愈輕敢不動靜三思始終一志<lb/>
此而爲郡陳優優布政之方必也入朝增蹇蹇匪躬之<lb/>
節庻從師訓無負天心瞻望闕庭臣無任<lb/>
<pb n="KR4d0025_SBCK_015-4b"/>
　　　　潤州謝上表<lb/>
臣某言奉勑移知潤州巳赴禮上者幽遠之誠未嘗聞<lb/>
逹高明之鍳俄復照臨臣<hi>中謝</hi>伏念臣起家孤平蒙上<lb/>
奨拔置於清近之列授以浩穰之權聖惟知人臣則辱<lb/>
命徒竭誠而報國弗鉗口以安身言渉大臣議當深典<lb/>
可無退省抑有所聞汲黯漢之直臣甞䟽公孫之短裴<lb/>
度唐之名相亦陳元稹之非斯實忠良豈無䜛毁臣聞<lb/>
孔子曰天下有道政不在大夫前代國家或進退群臣<lb/>
聽決大事若出於君上則中外自無朋黨左右皆爲腹<lb/>
心若委於臣下則威福集於私門禍釁積於王室故三<lb/>
桓興而魯弊六卿作而晉分徃古興亡鮮莫由此孔子<lb/>
之論昭昭不誣是以君道宜疆臣道宜弱四瀆雖大不<lb/>
<pb n="KR4d0025_SBCK_015-5a"/>
可受百川之歸五星雖明不可代太陽之照臣按太易<lb/>
之義坤者柔順之卦臣之象也而有履霜堅氷之防以<lb/>
其隂不可長也豐者光大之卦君之象也而有日中見<lb/>
斗之戒以其明不可㣲也臣考兹前訓慮於未萌當危<lb/>
言危行之秋有寖昌䆮㣲之說謂大臣乆次在進退而<lb/>
得宜謂王者萬機必躬親而無倦揔擥綱柄博延俊髦<lb/>
議治亂之本根求祖宗之故事政慘舒而自我物榮悴<lb/>
而如天人心不在於權門時諭盡歸於公道朝廷惟一<lb/>
宗廟乃長臣之所言殊未盡意重煩上聽再貶遠方削<lb/>
天閣之班資奪神州之寄任重江險惡盡室顚危人皆<lb/>
爲之寒心臣獨安於苦節蕭望之口陳災異蓋無負於<lb/>
本朝公子牟身處江湖徒不忘於魏闕未知死所敢望<lb/>
<pb n="KR4d0025_SBCK_015-5b"/>
生還伏䝉　陛下九日垂光八風廻力察臣有犬馬之<lb/>
志恕臣無塵露之勞特出聖衷稍遷便郡茁如行葦保<lb/>
於勿踐之仁鑑若鳴桐脫彼在焚之患敢不長懷霜㓗<lb/>
至効葵傾進則持堅正之方冐雷霆而不變退則守恬<lb/>
虚之趣淪草澤以忘憂上副聖知下逃群責臣無任<hi>云云</hi>
　　　　延州謝上表<lb/>
臣某言伏望勑命就差臣兼知延州軍州事巳到任交<lb/>
割管勾訖討伐之秋委寄方重豈繄懦品可副聖憂臣<lb/>
<hi>中謝</hi>竊以延水極邊東夏雄屏控黠虜之衝要歷大臣<lb/>
之鎮臨范廷召出師於塞門向敏中移節於京兆斯爲<lb/>
劇任曷在匪人況經侵軼之虞彌藉緝綏之政宿兵旣<lb/>
盛爲地可知臣職貳統戎志存殄㓂所冝盡瘁敢昧請<lb/>
<pb n="KR4d0025_SBCK_015-6a"/>
行自薦老成固慙於漢將誓平此賊詎擬於唐賢伏䝉<lb/>
皇帝陛下曲徇微忠亟頒成命寛其無狀用之弗疑臣<lb/>
夙夜敢寧奔馳罔暇刻時莅事翌日興師庻牽制於戎<lb/>
心仍掩襲於邊路大軍巳出中使聿臨不謂孱謀偶符<lb/>
睿筭所期克勝少慰焦勞重念百姓屢驚體當招撫五<lb/>
兵久戢務在訓齊如治亂繩必期於耐事先除害馬亦<lb/>
假於行權仰頼聖威即紓邊患臣無任<hi>云云</hi>
　　　　謝降官知耀州表<lb/>
臣某言䝉恩降授臣尚書戸部貟外郎依前充龍圖閣<lb/>
直學士知耀州者實負大尤尚從寛宥雲天之覆頂踵<lb/>
何酬臣<hi>中謝</hi>竊念臣才本迃踈識非機敏屢由狂率自<lb/>
取貶放朝廷以邊有擾動是使愚使過之秋㣲臣以國<lb/>
<pb n="KR4d0025_SBCK_015-6b"/>
有急難當忘家忘身之報自膺寄委罔敢遜避而力小<lb/>
任重智小謀大勞心巳竭處事逾乖苟利國家不恤典<lb/>
憲宜及於禍以貽厥羞伏蒙　皇帝陛下日月照㣲天<lb/>
地包廣謂千慮之智猶有一失萬物之材固無全用軫<lb/>
兹孤弱播于生造削其官足使明大戒存其職足使思<lb/>
後圖臣敢不更勵疲駑愈加修省庻陳纎芥之効上荅<lb/>
高明之私臣無任<hi>云云</hi>
　　　　耀州謝上表<lb/>
臣某言伏奉制命降授戸部貟外郎依前充職知耀州<lb/>
巳到任禮上訖雷霆之威足加死責天地之造曲致生<lb/>
全臣<hi>中謝</hi>竊念臣運偶文明世專儒素靡學孫吳之法<lb/>
聇道相文之事國家以西陲搔動之際起臣貶所特加<lb/>
<pb n="KR4d0025_SBCK_015-7a"/>
奨用臣自知甚明豈堪其任但國家之急不敢不行自<lb/>
兼守延安莫遑寢食城寨未謹兵馬未精日有事宜處<lb/>
置不暇而復虞内應之患發於邊城或反間之言行於<lb/>
中國百憂具在數月于兹而方修完諸栅訓齊六將相<lb/>
山川利器械爲將來之大備不幸昨者高延德來自賊<lb/>
庭求通中國之好其僣僞之稱即未削去臣以朝廷方<lb/>
命入討豈以未順之欵送于闕下此不可一也或送于<lb/>
闕下請朝廷處置又恐荅以詔㫖則降禮大甚若屏而<lb/>
不荅則阻絶來意此不可二也兼慮詐爲欵好以殆諸<lb/>
路之兵苟輕信而納之賊爲得計此不可三也又寳元<lb/>
三年正月八日曾有宣旨今後賊界差人齎到文字如<lb/>
依前僣僞立便發遣出界不得收接臣所以却令高延<lb/>
<pb n="KR4d0025_SBCK_015-7b"/>
德廻去仍諭與本人湏候禮意遜順方可聞于朝廷亦<lb/>
巳一靣宻奏臣又别奉朝㫖依臣所奏留鄜延一路未<lb/>
加討伐容臣示以恩意歲時之間或可招納臣方令韓<lb/>
周守在邊上探伺彼或有進奉之意即遣深入曉諭適<lb/>
㑹高延德到來堅請使介同行況奉朝㫖許臣示以恩<lb/>
意乃遣韓周等送高延德過界以系其意或未禀承則<lb/>
於臣爲耻於朝廷無損及韓周等廻且言初入界時見<lb/>
迎接之人叩頭爲賀無何前行兩程便聞任福等有山<lb/>
外之敗去人沮氣無以爲辭賊乃益驕勢使然矣其廻<lb/>
來文字臣始不敢開封便欲進上都鈐轄張亢懇言曾<lb/>
有朝㫖若得外界章表湏先開視及僣僞文字應有辭<lb/>
渉悖慢者並湏隨處焚毁勿使騰布臣相度事機誠合<lb/>
<pb n="KR4d0025_SBCK_015-8a"/>
如此章表尚令先開況是與臣文字遂同張亢開封視<lb/>
之見其挾山外事後辭頗驕易亦有怨尤與賀九言齎<lb/>
來文字意度頗同非戎狄之能言皆漢家叛人所爲枝<lb/>
葉之辭也恐上黷聖聰或傳聞于外爲輕薄輩增飾而<lb/>
談有損無益臣尋便焚毁只存書後所求通好之言及<lb/>
韓周等别有劄到邀求數事並巳納赴樞宻院今於涇<lb/>
原路取得寳元二年七月十四日聖㫖劄子一道並如<lb/>
張亢之言其所來文字果合焚毁則臣前之措置皆應<lb/>
得朝廷處分唐相李德𥙿與將帥王宰書爲㳺奕將收<lb/>
得劉稹章表悖慢無禮不便毁除令向後得賊中文字<lb/>
所在焚之亦與今來意合其劄到數事内一事如臣所<lb/>
諭取單于可汗故事欲稱兀卒以避中朝之號此大事<lb/>
<pb n="KR4d0025_SBCK_015-8b"/>
稍順餘皆可與損益儻朝廷欲雪邊將之耻當振皇威<lb/>
大加討伐亦繫朝廷熟議必持重緩圖之或朝廷欲息<lb/>
生民之弊屈一介之使重論利害苟能聽服亦天下之<lb/>
幸也臣前所措置於此二道並未有妨然以臣之愚處<lb/>
兹寄任豈得無咎何敢自欺伏蒙　皇帝陛下至仁廣<lb/>
度不欲彰臣子之惡特因此量行薄責斯天之造也臣<lb/>
之幸也臣敢不夙夜思省進退揚厲犬馬有志曾未施<lb/>
爲日月無私尚兹臨照臣無任<hi>云云</hi>
　　　　乞小郡表<lb/>
臣某言臣聞先民有言曰陳力就列不能者止臣下之<lb/>
通規也進人以禮君親之盛德也臣仰逢明聖俯念拙<lb/>
艱撫此病軀敢期生造臣<hi>中謝</hi>竊念臣前在饒州日因<lb/>
<pb n="KR4d0025_SBCK_015-9a"/>
學行氣而有差失遽得眩轉之疾對賔客忽倒不知人<lb/>
事尋醫救得退自後久坐則頭運多務則心煩昨在延<lb/>
安數曾發動戎事方急雖死難言及降罷之後猶乞專<lb/>
領邊城蓋欲竭心豈敢避事無何赴任耀州以炎熱之<lb/>
期歷渉山險舊疾遂作近日頗加頭目昏沉食物減少<lb/>
舉動無力勉彊稍難見於永興軍請醫官㸔治次其本<lb/>
州公事權交割通判發遣臣賦性本蒙處心至狹國家<lb/>
擢於清要有遇事輙發之尤寄以重難無思患預防之<lb/>
智言必取悔舉則敗官未踰數年實經三黜頻招物議<lb/>
屢黷宸聰費天力之主張由臣命之竒蹇矧念抱病何<lb/>
可貪榮處於善藩已多優幸帶玆近職深未遑寧伏望<lb/>
皇帝陛下推至仁之恩施曲成之化念其理歷出自遭<lb/>
<pb n="KR4d0025_SBCK_015-9b"/>
逢特發聖衷不循朝例以臣學士之職改一庻官或且<lb/>
在當郡或於隨郢均汝之間守一小州庻獲安静尚圖<lb/>
痊瘉雖貪冐㣲禄詎逃病者之譏而遜避清班少緩有<lb/>
司之責儻形骸未頓藥餌有功則當再就驅馳上酬亭<lb/>
育臣無任<hi>云云</hi>
　　　　代胡侍郎奏乞餘杭州學名額表<lb/>
竊以三代右文四郊立學尊嚴師道教育賢材𬒳服禮<lb/>
樂之風凖繩仁義之行功磨國噐標率人倫式致用於<lb/>
薦紳乃助成於聲教俊造以之冨盛基業由是緜昌至<lb/>
于唐家中外建學文物之盛三代比隆國家徇鐸敷文<lb/>
舞干布化四方庠序比之而興萬國英翹拳拳以勸臣<lb/>
伏見餘杭郡素爲善地蔚有秀民宜恢正始之風丕變<lb/>
<pb n="KR4d0025_SBCK_015-10a"/>
輕揚之俗前知州李詔在任日重修宣聖廟建置學舎<lb/>
數十厦靣勢顯敞允爲儒宫足容絃誦之流逈處雲山<lb/>
之勝臣自出守此郡延見諸生據衆狀舉請曾到御前<lb/>
進士楊希堂領文㑹有二十餘人日課藝業其來不巳<lb/>
所益居多臣欲乞朝廷依天雄軍江寜府特賜州學名<lb/>
額用明勸導庻獲修長歲時不隳方俗可厚顔閔德行<lb/>
遠侔洙泗之間唐虞文章廣及江湖之上臣無任祈天<lb/>
俟命激切屏營之至<lb/>
范文正公集卷第十五<lb/>
<pb n="KR4d0025_SBCK_015-10b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_034-1a"/>
范文正公鄱陽遺事錄序<lb/>
漢孝宣帝常曰與我共治者其惟良二千石乎天下之<lb/>
廣郡有太守能用良稱者幾人哉且鄱陽禹貢楊州之<lb/>
域春秋時爲楚東境後属吳史記言昭王十二年吳伐<lb/>
楚取番盖其事也秦并天下曰番陽縣属九江漢更爲<lb/>
鄱陽縣係豫章後漢建安十五年吳大帝時張昭等議<lb/>
以豫章上廣人夥請分置廬陵番陽二郡𥘉治部故城<lb/>
後徙呉芮即今之所治也梁天監中置吴州陳廢爲郡<lb/>
隋平陳罷郡爲饒州大業仍爲郡唐武德四年平江左<lb/>
乃復置州則饒之爲州殆四五百年矣推諸牧守無慮<lb/>
近千人然摭於㕔壁記自開寳八年僞唐歸朝有鐵林<lb/>
軍主張仁忠權知焉迄元祐壬申朝奉大夫鄒軻凡六<lb/>
<pb n="KR4d0025_SBCK_034-1b"/>
十有八人而比閱州圗經序賢牧内史者止吳周魴晉<lb/>
虞溥隋梁文謙柳荘梁陸襄唐馬植李復七人焉求之<lb/>
州圃間有吳虞梁柳陸馬李七公與顔魯公并文正公<lb/>
畫像以千百歳而守者近千人而其著於圖記繪像者<lb/>
陸虞二内史梁周二太守柳儀同馬常侍李刺史顔范<lb/>
二公九人云二千石之良不幾於難有耶余倅於饒見<lb/>
魯公雪程小娘𬒳冦事特道其始末而圗其像以附文<lb/>
正公之祠堂是賢太守不可得而多也噫鄱陽之守近<lb/>
千人著於圖記繪像九人而公之德尤不泯饒人爲之<lb/>
立祠班春堂天慶觀州學之講堂凡三所繇景祐距此<lb/>
僅六十載香火不絶牲牢日盛較以千人間流澤之逺<lb/>
惠愛之𬒳獨公一人而巳矣然公之遺風餘美實浹於<lb/>
<pb n="KR4d0025_SBCK_034-2a"/>
物毎於民之去思又豈止夫祠堂而巳乎公視政日所<lb/>
以制作修剏之跡㳺賞吟詠之舊莫不敬而念之余因<lb/>
采其所敬念者命曰范公鄱陽遺事録非敢<graphic n="KR1522" url="https://raw.githubusercontent.com/kanripo/KR-Gaiji/master/images/KR1522.png" mimeType="image/png"/>名於世<lb/>
庻其垂話于後而不事於召棠之歌詠也且公始通判<lb/>
河中府徙宛丘壓延慶杭越蘇潤青頴邠耀鄧永興一<lb/>
十二郡純猷茂蹟燦在國史家集奏議間何假於是歟<lb/>
如公所至有恩鄧慶二州民與属羗畫像而生祠之御<lb/>
篆以褒賢碑額青史傳載四方千載固巳聞之矣竊疑<lb/>
饒之遺事或有所未聞者安得而弃乎紹聖乙亥六月<lb/>
丁卯天台陳貽範序<lb/>
<pb n="KR4d0025_SBCK_034-2b"/>
</p>
<p>
</p>
  </div>
</body>
</text>
</TEI>
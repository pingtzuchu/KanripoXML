<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_016-1a"/>
范文正公集卷第十六<lb/>
　　　　讓觀察使第一表<lb/>
臣某言馬遞降到誥勑各一道特授臣邠州管内觀察<lb/>
使仍依前邠寜環慶路馬歩軍都部署兼經略招討安<lb/>
撫等使非常之命旣出於絲綸未盡之誠敢逃於斧鉞<lb/>
臣<hi>中謝</hi>臣聞先王爵以尚德禄以報功諸侯之失德者<lb/>
降其爵諸侯之有功者增其禄此百代不易之典也臣<lb/>
又聞貴貴者爲其近於君也漢遣御史繡衣持斧出按<lb/>
二千石唐御史之出節度使以軍禮見所以表朝廷之<lb/>
重也學士丞郎出則居廉察刾史之任入則復其位自<lb/>
五代之亂措置乖失廉察刾史之位遂爲武官學士丞<lb/>
郎一出爲之謂之換過入朝則不復其位故士大夫寧<lb/>
<pb n="KR4d0025_SBCK_016-1b"/>
甘薄禄而不樂換之者久矣況今用兵之際事繫安危<lb/>
今日之命理有利害臣儻黙黙而受一則失朝廷之重<lb/>
勢二則減議論之風采三則發將佐之怒四則鼔軍旅<lb/>
之怨五則取夷狄之輕六則貽國家之患何以言之臣<lb/>
與韓琦並命陜西𥘉爲經略安撫副使次則分領秦慶<lb/>
二州兼本路都部署司兵馬公事次則進秩爲本路都<lb/>
部署兼領經略安撫招討等使皆以學士之職行都統<lb/>
之權是用内朝近臣出臨戎閫以節制諸將孰不以朝<lb/>
廷之勢而望風禀律臣輩亦以内朝之職毎覩詔令之<lb/>
下或有非便必極力議論覆奏不巳期於必正自以近<lb/>
臣當彌縫其闕而無嫌矣今一旦落内朝之職而補外<lb/>
帥前在左右丞諸行侍郎節度留後之上今降於知制<lb/>
<pb n="KR4d0025_SBCK_016-2a"/>
誥待制之下使居方榮劉興之下列以外官而行都統<lb/>
之權此則失朝廷之重勢一也又旣爲外帥則今而後<lb/>
朝廷詔令之出或不便於軍中或有害於邊事豈敢區<lb/>
别是非與朝廷抗論自非近臣無彌縫其闕之理縱降<lb/>
詔丁寧湏令奏覆而臣軰豈不鑒前代將帥驕亢之禍<lb/>
存國家内外指蹤之體此則減議論之風采二也臣又<lb/>
自至邊上常責將佐當圖實効上報國家勿樹虚聲妄<lb/>
求恩獎故得歲年以來所奏邊効稍稍得實不至矯誣<lb/>
臣方經制𥙷葺以救邊防之闕而西賊猖熾枝葉愈大<lb/>
臣則一年之中三換寵數將何靣目責諸將之實効此<lb/>
則發將佐之怒三也又臣聞自古將帥與士旅同其安<lb/>
樂則可共其憂患而爲國家之用故士未飲而不敢言<lb/>
<pb n="KR4d0025_SBCK_016-2b"/>
渴士未食而不敢言饑今邊兵請給粗供樵㸑醋鹽之<lb/>
費食必麤糲經逾歲年不霑肉味至有軍行之時羸不<lb/>
勝甲棄而埋之負罪以逋未能遠去皆捕而斬之臣雖<lb/>
痛而不忍豈敢慢法或有危逼欲使此等之心同其憂<lb/>
患爲國家之用不亦難哉昔禄山之亂河北三十餘城<lb/>
俱歸於賊者非皆攻而下之由衆心無恩當未危之時<lb/>
勉以從事及旣危之後翻然改圖劫長吏以應賊皆此<lb/>
類也臣每思之則常寒心古之方侯獲其厚禄養敢死<lb/>
之士以備㓂患今之戰士養有常廩賞有常格臣得千<lb/>
鍾之禄千金之賜豈敢私與死士哉徒聚之於家使彼<lb/>
目而銜之以待其釁爾臣恐此輩一日倉卒乘怒而發<lb/>
劫長吏以應賊不能爲國家之用而能爲國家之患矣<lb/>
<pb n="KR4d0025_SBCK_016-3a"/>
此則鼓軍旅之怨四也又臣聞内列三公九卿外分五<lb/>
侯九伯所以安天下威四夷也臣自到邊上其熟戸蕃<lb/>
部皆呼臣爲龍圖老子至於賊界亦傳而呼之且不測<lb/>
其品位之髙下也今賊界㳂邊小可首領並僞署觀察<lb/>
團練使之名臣若受兹新命使蕃部聞之適足取夷狄<lb/>
之輕五也臣謂國家此舉使四路首帥失朝廷之重勢<lb/>
減議論之風采發將佐之怒鼓軍旅之怨取夷狄之輕<lb/>
由斯以徃必敗乃事寧不貽國家之後患哉此六者臣<lb/>
上爲國體而辭之也再念臣世專儒素遭逢盛時以文<lb/>
藝登科陛下擢於秘舘處之諫司歷天章龍圖之職可<lb/>
謂清切矣寒士至此大逾本望儒者報國以言爲先如<lb/>
臣曩者不能練事効賈生慟哭長太息之說黷于聖聰<lb/>
<pb n="KR4d0025_SBCK_016-3b"/>
以中外共棄屢經貶放亦已塞朝廷之薄責矣然今之<lb/>
狂士效唐人肆言朝市徃徃甚於臣者而朝廷容之直<lb/>
以臣於無事之秋先爲之言故天下指之爲狂矣而臣<lb/>
自追其咎未甞怏怏此搢紳之所諒也前春延安之戰<lb/>
主將不利大挫國威朝廷有使愚使過之議遂及於臣<lb/>
逮臣至于延安竭心悉力而處置之間不合朝廷之意<lb/>
旣廢復用無所逃遁臣顛沛十載灰而又然者數四矣<lb/>
臣自知孑孑惴惴非將相之才豈了大事但國家急難<lb/>
之際邊鄙乏人臣以事君之心雖知屢困日勉一日俟<lb/>
將帥得人臣即引退丘園詠歌太平雖多難之夫有全<lb/>
歸之樂此臣之所期也臣粗守廉隅朝廷豈有貪夫畜<lb/>
臣落近職而增厚禄將令長居邊鄙永謝丘園非臣之<lb/>
<pb n="KR4d0025_SBCK_016-4a"/>
所期也臣本有風眩之疾聞命以來心墮氣索不知其<lb/>
涯縁臣夙夜乃事精爽巳乏量臣之力豈堪武帥長爲<lb/>
荷戈之事乎此臣下爲私心而辭之也伏望體天法道<lb/>
欽文聰武聖神孝德皇帝陛下垂日月之明發於獨斷<lb/>
追還新恩許存舊職則是以内朝近臣經略邊事節制<lb/>
諸將其體重矣而況儒臣武士所習不同所志亦異臣<lb/>
輩不願去清列而就廉察之厚禄者如方榮劉興輩必<lb/>
不願減厚禄以就學士之清列矣如使四路之帥上失<lb/>
其勢下撓其志沮喪不樂意衰神瘁則事有隳墮豈復<lb/>
能振謀發䇿爲國家長城之倚哉恐非陛下推委使人<lb/>
人盡心之意也一昨宰臣堅讓三公雖巳行之命蒙陛<lb/>
下特俞其請臣今冐犯天威爲國體而辭之者六爲私<lb/>
<pb n="KR4d0025_SBCK_016-4b"/>
心而辭之者一苟不獲命臣當繫身慶州之獄自劾無<lb/>
功冐賞之咎又劾違制不受之罪以聽于朝廷假使朝<lb/>
廷極怒臣得死於君父之命猶勝貪此厚禄敗名速禍<lb/>
死於㓂亂之手此臣之所以知其退而不知進也惟天<lb/>
鑒處之臣無任<hi>云云</hi>
　　　　第二表<lb/>
臣某言馬遞降到詔書一道伏蒙聖慈諭臣所除觀察<lb/>
使且從廩秩之優益慰戎行之望者祗膺寵異載𬒳孱<lb/>
愚心戴雲天足臨淵谷臣<hi>中謝</hi>竊念臣器業無取誤荷<lb/>
聖知國有急難固宜自効臣奔走塞下首尾三年曾無<lb/>
寸功以稱上意伏䝉體天法道欽文聰武聖神孝德皇<lb/>
帝陛下曲敦寛宥未即嚴誅今又擢居廉察享千鍾之<lb/>
<pb n="KR4d0025_SBCK_016-5a"/>
厚禄加千金之重賜於臣何少哉臣固上表陳讓者蓋<lb/>
爲國家未便何則落内朝之職改爲外官使節制諸將<lb/>
頓失體勢又無功進禄發將佐之怒積貨于家鼓軍旅<lb/>
之怨況慶州與賊界相接其逐族首領管三五百人者<lb/>
便僞署觀察團練之名本司常時行移邊上文字及招<lb/>
安牓示若署臣新銜彼則相輕此皆未便之端也又四<lb/>
路文帥自來帶内朝之職而行節制凡百將佐無不稟<lb/>
服方且力修邊備堅禦賊鋒頼其協心將圖成効一旦<lb/>
遷改人情大惑知者謂去此近職改爲外官非美也其<lb/>
不知者謂有何竒功加此厚禄非宜也經略使旣無功<lb/>
遷改則經略副使豈得無望兼鈐轄都監等出入暴露<lb/>
衝冐矢石比臣處任尤更重難見此遷改必有不平之<lb/>
<pb n="KR4d0025_SBCK_016-5b"/>
意若朝廷不待有功例皆進秩則諸將驕墮誰復自奮<lb/>
國家邊事爲之柰何此又未便之大也伏望陛下發於<lb/>
獨斷追還此恩臣得帶内朝職名節制邊事其體且重<lb/>
副使鈐轄都監等即無不平之意各思自奮以求功名<lb/>
又得經略招討銜位與僞署蕃部之名不相交錯免生<lb/>
輕易此事體大乞垂聖鑒特降中㫖如不獲命臣當踐<lb/>
言繫獄上請不敢逃罪臣亦知本朝李維陳尭咨俱自<lb/>
學士換觀察使當時四方無事非領節制但享厚禄爲<lb/>
優賢之命與今事體不同臣非罷陜西經略安撫副使<lb/>
日便乞落職守貟外郎知一小郡而朝廷不從今却堅<lb/>
辭廉察之位請存學士之職者蓋居節制之任藉朝廷<lb/>
之勢以重其體也且儒生後進換入武帥或居於上則<lb/>
<pb n="KR4d0025_SBCK_016-6a"/>
多憎憤必有怨言或處於下則多見抑亦無成功惟異<lb/>
其品流隆其委注彼則望風懷畏靡敢不從此爲得其<lb/>
體也况臣孤立明時無結託之跡遠居極塞非進用之<lb/>
地如朝廷疑臣不就右職别懷過望即乞聖慈依楊偕<lb/>
張存例特許解去邊任仍乞落學士之職換一刺史或<lb/>
守郎官於隨郢間知一小郡臣死生幸甚死生幸甚非<lb/>
領重寄固不敢借内朝之職矣如受命之日却有翻言<lb/>
甘俟鼎鑊惟聖鑒裁之干犯天威臣無任<hi>云云</hi>
　　　　第三表<lb/>
臣某言馬遞降到御前劄子伏奉聖㫖以臣上表陳讓<lb/>
就除邠州觀察使事當體深衷勿循小節前來成命即<lb/>
宜祗受者天語重臨莫非敦奬臣心再剖合盡懇私臣<lb/>
<pb n="KR4d0025_SBCK_016-6b"/>
<hi>中謝</hi>臣聞虞舜以舎巳從人而稱至德此聖人感人之<lb/>
要也又聞陳力就列不能者止此人臣事君之分也竊<lb/>
念臣世爲文吏拳拳素風國家以西事之急用臣過次<lb/>
俾預經略三年于兹進不能行討伐之威非勇也退不<lb/>
能宣懷柔之化非智也非智非勇豈主帥之材固當自<lb/>
劾聽于有司豈期睿恩驟進寵禄臣退省無狀深所未<lb/>
安況臣前表所陳謂落内朝之職則失朝廷之重勢旣<lb/>
爲外帥則減議論之風采獨受寵名發將佐之怒積貨<lb/>
于私鼓軍旅之怨與僞署蕃部同其官號取夷狄之輕<lb/>
述斯以徃必有敗事以貽國家之患此物情可見朝廷<lb/>
必已照之非臣之敢誣也況臣懦尫之質宿患風眩近<lb/>
加疾毒復多鼻衂膚髪衰變精力減渇豈堪專爲武帥<lb/>
<pb n="KR4d0025_SBCK_016-7a"/>
以圖矢石之功此臣量力之所不能也明矣且如劉乎<lb/>
本是文臣衆推忠勇尚不能將帥之任朝廷察臣之材<lb/>
能如劉平之武力乎昔唐用房琯虚名將兵拒賊一戰<lb/>
而潰危困社稷此前人之明驗㣲臣之深戒也重念臣<lb/>
出處窮困憂思深遠民之疾苦物之情僞臣粗知之而<lb/>
天賦𥚹心遇事輙發故居其外則寡悔處於内則多咎<lb/>
臣自知非朝廷進用之器如未獲退則願久守一藩奉<lb/>
行條詔庻幾爲聖朝之循吏亦足託青史之未光垂於<lb/>
來代今以邊鄙方艱承乏於此禦㓂之力頼諸將佐臣<lb/>
則日夜思省救其闕漏而巳衆知儒臣固不責其勇力<lb/>
及改武帥則取笑於三軍其諸路有不辭者或當壯歲<lb/>
或負雄才非臣之所及也裴德輿張可久並命閤門使<lb/>
<pb n="KR4d0025_SBCK_016-7b"/>
一受一免朝廷各從其志斯有以見虞舜舎巳從人足<lb/>
以感群下之心矣臣久荷聖知叨居近列何獨未獲其<lb/>
請臣竊自疑今邊上新有事冝巳發走馬承受張翔赴<lb/>
闕敷奏本州全闕部署鈐轄臣未敢下獄待罪再瀝肝<lb/>
膽上冒斧鉞伏望體天法道欽文聰武聖神孝德皇帝<lb/>
陛下垂至明之察推廣生之造許臣依期帶内朝之職<lb/>
經畫邊方節制諸將小事行之大事言之爲朝廷之耳<lb/>
目其體甚重臣尚可力疾爲國盡心其武師之難寵禄<lb/>
之過臣敢不揆度固以死請干冒天憲臣無任<hi>云云</hi>
　　　　謝許讓觀察使守舊官表<lb/>
臣某言准樞密院劄子奉聖㫖令臣却守舊官者寵禄<lb/>
固辭渉邀君之大咎聖言惟允推舎已之至仁臣<hi>中謝</hi>
<pb n="KR4d0025_SBCK_016-8a"/>
臣聞進人以禮退人以禮哲王之體也大讓如慢小讓<lb/>
如僞儒臣之行也上得其體足以寧家邦下興其行可<lb/>
以導風俗臣親逢盛美得不手之舞之足之蹈之與天<lb/>
下稱慶哉竊念臣少㳺庠序長登科級周旋孤䆠了無<lb/>
聞逹伏遇體天法道欽文聰武聖神孝德皇帝陛下金<lb/>
鑑臨御多士駿奔於千官百辟之中擢臣諫諍之列置<lb/>
臣圖書之府揚歷中外恩常異等自西陲用兵朝廷旰<lb/>
食遣臣經略邊事歲月無狀亦嘗得請示以招納之意<lb/>
期于平定而物議喧然禍在不測上頼日月垂照保全<lb/>
㣲生曁再委方靣專此一路又無出竒之䇿惟知守禦<lb/>
而巳日常自訟以待來者陛下濬發宸謀思欲崇諸路<lb/>
之寄例改廉車且從廩禄之優兼貴稱呼之重霈然渥<lb/>
<pb n="KR4d0025_SBCK_016-8b"/>
澤被于弱質臣以今之觀察使列爲武帥書生何力可<lb/>
堪此任幸以内朝之職爲國家心腹耳目權節制之任<lb/>
其體任重不煩改作願廻寵異少寛憂慄三黷天聽義<lb/>
不容誅伏䝉陛下念進人退人之禮察如慢如僞之情<lb/>
特降俞㫖許存舊秩臣且懼且喜不知所爲懼者有不<lb/>
即從制之罪而尚屈彛典喜者以不奪稽古之志而復<lb/>
𬒳儒紳臣敢不竭力悉心夙宵乃職謹疆場之細事佇<lb/>
干羽之大猷退作頌聲仰荅聖造臣無任<hi>云云</hi>
　　　　謝傳宣表<lb/>
臣某言入内内侍省高班陳舜封至伏蒙聖慈傳宣爲<lb/>
日近差除兩地臣僚未差除間巳指揮中書劄記候將<lb/>
來邊事稍寜詔卿用在兩地非出擬議亦非臣僚奏舉<lb/>
<pb n="KR4d0025_SBCK_016-9a"/>
特出朕意宣諭卿知兼令臣宻舉臣僚代臣邊任奏聞<lb/>
聖言天意非臣敢當仰戴光靈伏增戰汗臣<hi>中謝</hi>竊念<lb/>
臣素乏才䇿誤膺獎寄經制西事三年于兹㑹㣲毫髪<lb/>
之功方俟雷霆之罰伏蒙體天法道欽文聰武聖神孝<lb/>
德皇帝陛下特降宻㫖許以重用豈兹無狀之跡可承<lb/>
不次之命況羗戎素詐邊鄙多虞若以社稷之靈自然<lb/>
嚮化則臣當自揆以請便安抱病之軀假一近郡靜臨<lb/>
民政退保天年如朝廷未議解兵臣願奔走塞下再竭<lb/>
心膂少贖過尤何敢輙舉他人代巳邊任惟期自効上<lb/>
答聖知臣無任<hi>云云</hi>
　　　　讓樞宻直學士右諫議大夫表<lb/>
臣某言三班借職劉仲顔齎降官誥一通勑牒一道伏<lb/>
<pb n="KR4d0025_SBCK_016-9b"/>
望聖恩特授臣右諫議大夫充樞宻直學士差遣依舊<lb/>
者在物之情向榮必喜自天之命過寵則驚臣<hi>中謝</hi>竊<lb/>
念臣齊魯諸生本無榮望素乏佐王之術豈期遇主之<lb/>
知伏蒙皇帝陛下采自孤平擢于侍從無似之迹毎玷<lb/>
聖造前年以羗戎負德官軍失利朝廷特命韓琦與臣<lb/>
同貳經略歲時之間琦以節制不行而免臣以招納非<lb/>
宜而罷尋分四路復領中權二年于兹一功未立屢叨<lb/>
進改深負愧羞雖朝廷憂勞且務姑息而其下將佐覩<lb/>
臣忝冒必思僥倖豈復有實効之心臣亦何靣目以責<lb/>
率其下令邊略未固兵力未強威令不揚戰鬭多覆因<lb/>
循已甚平定無期一時㓂逼三川其勢可困而葛懷敏<lb/>
等入賊伏中一戰大潰殺傷滿野驅掠無算臣以本路<lb/>
<pb n="KR4d0025_SBCK_016-10a"/>
多虞救援不早臣方痛心疾首日夜悲憂髪變成絲血<lb/>
化爲淚殞殁無地榮耀何心今日之恩非臣所望臣昨<lb/>
蒙朝廷特除邠州觀察使累章獲讓巳煩聖聰三黷之<lb/>
誅豈當再冐然臣有愚心不敢不盡有謬䇿不敢不陳<lb/>
雖屬邊臣實叨近職敢不議論少禆聖明傳曰事君如<lb/>
事親又曰君臣同體當此安危之際豈敢事形迹避嫌<lb/>
疑而不盡心於君親乎魏元成曰隋以事形迹而亡唐<lb/>
太宗深然之今願陛下恕臣萬死采臣一言天下幸甚<lb/>
天下幸甚臣觀易震卦曰震亨謂聖人因震恐而致亨<lb/>
大也禹湯罪已其興也勃焉是皆得易之㫖畏天之威<lb/>
而致其亨矣陛下其捨諸昨者鎭戎兵敗之後天色隂<lb/>
晦十日不解木冰地震群心憂傷此將帥失人生靈致<lb/>
<pb n="KR4d0025_SBCK_016-10b"/>
䧟天地震怒之意也冬至後一日申時慶州又地震此<lb/>
隂陽戰而致動占書曰四夷爲中國之隂是夷夏交爭<lb/>
未寧之象也自西事以來延安東路北路官軍傷折萬<lb/>
餘人并金明承平諸寨殺虜過蕃部萬餘戸約四五萬<lb/>
口及麟府喪䧟鎮戎三敗殺者傷者前後僅二十萬人<lb/>
矣死者爲魚肉生者爲犬羊臣仰測陛下之心必大震<lb/>
動而天下莫知但見爵賞頒行疑朝廷高枕負兹生靈<lb/>
願陛下因其震動過崇謙讓以柔遠未至選將有差之<lb/>
辭告謝于皇天后土五岳四瀆以哀痛之㫖誕告多方<lb/>
下感人心上答天戒陛下旣巳罪已兩府大臣必有遜<lb/>
謝之請小損勲爵而復其位臣等則宿兵困民討伐未<lb/>
効罪之大者請落近職左降一官帶責授二字仍削除<lb/>
<pb n="KR4d0025_SBCK_016-11a"/>
經略招討等使名秪管句部署司公事以謝邊陲以警<lb/>
將佐以勵軍旅如此則天下聞朝廷罪巳知陛下之心<lb/>
不負生靈將佐軍旅等見主帥負責知天子必欲破賊<lb/>
即皆震懼甘爲艱辛更無僥倖之望臣等得以嚴率其<lb/>
下日夜聚謀上頼威靈可期平定仍請詔下部署以下<lb/>
非大功不録鈐轄都監非竒功不賞其班行將校軍士<lb/>
等所得功勞依舊量大小酬奬此救弊之端也今西賊<lb/>
漸熾恐謀深入陛下誠能與大臣宻議行臣之策天下<lb/>
幸甚如失此機㑹行恐後時儻朝廷不取臣言則邊上<lb/>
終無大功寖有大患其勢然矣願陛下以大易之㫖取<lb/>
古聖人之用心則震而後亨受景福於無窮庇蒼生於<lb/>
大賚臣之愚心謬䇿盡於此矣所降到誥勑等臣有此<lb/>
<pb n="KR4d0025_SBCK_016-11b"/>
一䇿未敢拜受臣無任<hi>云云</hi>
　　　　謝授知邠州表<lb/>
臣某言伏蒙聖慈特授臣依前行右諫議大夫充資政<lb/>
殿學士知邠州軍州事及管内勸農使兼陜西四路㳂<lb/>
邊安撫使改賜推誠保德功臣者陟降秘殿爲寵甚隆<lb/>
撫按邊庭所寄至重臣<hi>中謝</hi>竊念臣涉道尚淺立身本<lb/>
孤偶縁英主之知獲厠邇臣之列進登二府叅預萬幾<lb/>
議刑賞則不避上疑革僥倖則多招衆怨心雖無愧跡<lb/>
已難安而況親奉德音遠憂邊患旣此聞命誠合請行<lb/>
始塵宣慰之名來撫凋疲之俗纔周晉地將適秦關屬<lb/>
府庫之巳虚積兵旅之尚衆動費萬計理當三思願假<lb/>
一麾就兼四路亦可處其疆事庻不傷於國財詔㫖弗<lb/>
<pb n="KR4d0025_SBCK_016-12a"/>
從留居丞弼之位表章再露請陳戎狄之機伏蒙<lb/>
皇帝陞下俯照臣心特廻天聽罷政府之重責加仙殿<lb/>
之寵名徃守要藩遥按諸部存兹國體簡干聖心臣敢<lb/>
不即日首塗奉詔行事生民疾苦可得詢求邊塞機宜<lb/>
更當籌慮用罄臣節以酬聖知臣無任<hi>云云</hi>
　　　　邠州謝上表<lb/>
臣某言伏奉制命授臣資政殿學士守本官知邠州兼<lb/>
陜西路㳂邊安撫使巳到任訖祕殿清華舊藩要劇祗<lb/>
膺渙渥伏切震驚臣中謝竊念臣生遘文明㓜蹈聲教<lb/>
登于造秀之級渉彼州縣之勞寖遷榮塗過被宸眷擢<lb/>
居近府叅對大猷詎有興邦之言曽無經國之効自惟<lb/>
三省必匪久安願解貳於黃樞請分憂於紫塞庶供麤<lb/>
<pb n="KR4d0025_SBCK_016-12b"/>
使聊謝輿言伏蒙　皇帝陛下舜聰弗違堯言斯布假<lb/>
禁庭之要職居郡國之長人兼領使名復重邊寄進退<lb/>
以禮足爲儒者之榮本末可言盡出大人之造敢不砥<lb/>
礪風節佩服訓謀不以毁譽累其心不以寵辱更其守<lb/>
副委遇之本意酬保全之大恩臣無任<hi>云云</hi>
　　　　遺表<lb/>
臣聞生必盡忠乃臣節之常守没猶有戀蓋主恩之難<lb/>
忘輙忍須臾之期少舒迫切之懇痛靡自覺辭皆不倫<lb/>
伏念臣生而遂孤少乃從學㳺心儒術決知聖道之可<lb/>
行結綬仕塗不信賤官之能屈纔脫中銓之冗遽參麗<lb/>
正之榮耻爲倖人竊論國體昨自明肅厭代之後陛下<lb/>
奮權之初首承德音占預諌列念昔執卷惟虞無位之<lb/>
<pb n="KR4d0025_SBCK_016-13a"/>
可行況今得君安敢惜身而少避間斥江湖之遠旋塵<lb/>
侍從之班大忤貴權幾成廢放屬羗臣之負險顧將列<lb/>
以難裁乃副帥權仍峻使任亦嘗周旋戰備指目地形<lb/>
力援定川之師始期遇敵誓復橫山之壤亟逼講和雖<lb/>
㣲必取之功多弭未然之患預中樞之宻勿曾不獲辭<lb/>
叅大政之幾㣲益難勝責自念驟膺於寵遇固當勉副<lb/>
於倚毗然而事久弊則人憚於更張功未驗則俗稱於<lb/>
迂闊以進賢援能爲樹黨以敦本抑末爲近名洎忝二<lb/>
華之行愈增百種之謗上繫天聽終辨衆纔因懇避於<lb/>
釣衡爰就班於符竹一違近署五易名城雖聖恩曲示<lb/>
於便安柰神道常惡其盈滿請麾上穎蓋遭拙疹之未<lb/>
平息鞍東徐益覺靈醫之不効唯積疹之見困非晚歲<lb/>
<pb n="KR4d0025_SBCK_016-13b"/>
之能支神不在形氣將去幹冥冥幽壤倐爲長徃之期<lb/>
穆穆清光永絶再瞻之望肝膽摧落精魄飛揚然臣起<lb/>
于諸生歷此華貫雨露澤於數世圭組煥於一門有如<lb/>
臣焉足爲榮矣當瞑目以無憾尚貪生而有云蓋念所<lb/>
惜者盛時所眷者明主雖性命之際巳能自通然君臣<lb/>
之間豈易忘報但無怛化以竭遺忠敢憚陳於緒言庻<lb/>
無負於没齒伏望陛下調和六氣㑹聚百祥上承天心<lb/>
下徇人欲明愼刑賞而使之必當精審號令而期於必<lb/>
行尊崇賢良裁抑僥倖制治於未亂納民於大中如此<lb/>
則不獨㣲臣甘從於異物庻令率土永寖於淳風言逐<lb/>
涕零命隨䟽殞臣無任惶懼戰惕之至<lb/>
范文正公集卷第十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0025_SBCK_045-1a"/>
諸賢詩頌<lb/>
　　　廣德司理詩　孫莘老<lb/>
維待狴犴下枉直情必通太守異趣舎挺然不曲從有<lb/>
事爭論之粉屏記其終官小俸禄薄家居率窮空賣馬<lb/>
以自給徒歩氣彌充<lb/>
　　　㳺百花洲盤礴文正祠下以生存華屋處零落<lb/>
　　　歸山丘爲韵賦十詩　黃魯直<lb/>
　　　　其一<lb/>
憶昔昭陵日傾心用老成功歸仁祖廟政得一書生<lb/>
　　　　其二<lb/>
羊生但著鞭勿哭西州民故有不亡者南山相與存<lb/>
　　　　其三<lb/>
<pb n="KR4d0025_SBCK_045-1b"/>
慶州自不惡籍甚載聲華忠義可無憾公今有世家<lb/>
　　　　其四<lb/>
公歸未百年鶴巢荒古屋我吟殄瘁詩悲風韻高木<lb/>
　　　　其五<lb/>
傷心祠下亭在時公燕處臨水不相猜江鷗㑹人語<lb/>
　　　　其六<lb/>
公有一杯酒與人同醉醒遺民能記憶欲語涕飄零<lb/>
　　　　其七<lb/>
委徑問謡俗高丘省伷作昔㳺非苟然今花幾開落<lb/>
　　　　其八<lb/>
在昔實方枘成功見圎機九原尚友心白首要同歸<lb/>
　　　　其九<lb/>
<pb n="KR4d0025_SBCK_045-2a"/>
人去洲渚在春囘花草班清談值淵對發興如江山<lb/>
　　　　其十<lb/>
落日㗸城壁祠東更一㳺悲來惜酒少安得董糟丘<lb/>
　　　　次韻其一　夏均倪父<lb/>
神文秉周禮廟樂奏九成當時䕫一足不待魯諸生<lb/>
　　　　其二<lb/>
嘖嘖雀噪屋愔愔蛛網門我來九頓首生氣凛如存<lb/>
　　　　其三<lb/>
堂堂古遺直心嚴䫉無華人見不嫵媚何以娱大家<lb/>
　　　　其四<lb/>
樸䔩復樸䔩何以棟我屋風雨莫輕摇南山無老木<lb/>
　　　　其五<lb/>
<pb n="KR4d0025_SBCK_045-2b"/>
有酒當自醑有室莫共處古今一丘貉何能坐飛語<lb/>
　　　　其六<lb/>
夢囘四賢篇長風吹人醒嗟哉不我見淚與秋露零<lb/>
　　　　其七<lb/>
百代無幾人九原何可作不必温御史觧令君膽落<lb/>
　　　　其八<lb/>
寳元乃多故公時捴戎機胸中百萬兵要取橫山歸<lb/>
　　　　其九<lb/>
公歸今幾時遺懿何班班公議要難没言波可懐山<lb/>
　　　　其十<lb/>
我心不可䂓滔滔誰與㳺向來秉大雅心復成一丘<lb/>
　　　　懷范樓　中奉大夫致仕楊用道<lb/>
<pb n="KR4d0025_SBCK_045-3a"/>
初載希文此屈盤天衢一旦遂高摶古人直許到䕫契<lb/>
當世猶能並富韓事與陶朱均日煥名彰長白倚天寒<lb/>
何但東坡爲流涕遺編我讀亦汍瀾<lb/>
　　故寜海軍刺史楊中奉才學與蘇黃不相上下近<lb/>
　　於李舜臣家得公墨跡慮其湮沒命工勒石以傳<lb/>
　　永久泰和乙丑春休日宣武将軍行主簿都騎尉<lb/>
　　王國器立石<lb/>
　　　　長山書事<lb/>
孫弘多詐涴齊人玉石由來各自分汲黯有靈吾可問<lb/>
此山曽見范希文<lb/>
　　至元七年秋七月二十有四日汶水節斎陳祐按<lb/>
　　部過此故題進義副尉長山縣主簿崔仲元立石<lb/>
<pb n="KR4d0025_SBCK_045-3b"/>
　　　　謁文正公祠堂詩<lb/>
長白何岧嶤下有讀書室人云小范老於此度辰夕蕭<lb/>
蕭翳荆榛落落臨泉石拳拳往拜瞻赫赫如相及維宋<lb/>
慶曆間多士麟鳳集孰爲天下憂一䟽丹心白中朝元<lb/>
有人西夏諒難國力言師出凶深慮手滑失炳幾先見<lb/>
明韓富有慚德柰何時相陋欲碎和氏壁向非仁廟知<lb/>
千載血應碧至今忠義氣高壓萬仞壁所以行業隆要<lb/>
自清苦積功臣何代無名爲富貴役視公乎昔懐霄壤<lb/>
邈相隔但能一善兼亦足百歳塞遺容掲日星未覺関<lb/>
塞黒長歌景行詩風林撼秋色<lb/>
　　右延祐四年三月廿又七日翰林學士資善大夫<lb/>
　　知　制誥同脩　國史張飬浩偕<lb/>
<pb n="KR4d0025_SBCK_045-4a"/>
　　龐提領拜謁祠下<lb/>
　　　　文正范公祠　吳潜<lb/>
仁誼功忠一片心兵間招弄更精神當時老上龍庭種<lb/>
豈信江南有此人<lb/>
長山溪畔蓼莪青想見當年念母情顧我遠㳺營底事<lb/>
擡頭重感老先生<hi>長山青陽縣東二十里文正范仲淹幼鞫于朱氏讀書其地紹定二年縣</hi>
<hi>令丁木立祠朝請大夫丁黼記</hi>
　　　　池州青陽文正祠　理齋楊少愚繤註<lb/>
　　范墉饒州書記歸逕池之青陽謁長山朱文翰留<lb/>
　　謝歸之越三月公生端拱巳丑歳也說名登第於<lb/>
　　祥符乙卯歸姓於天聖丁卯文翰任淄州長史亦<lb/>
　　嘗徃長白山𥘉仕廣德軍云便迎母家書卑池州<lb/>
<pb n="KR4d0025_SBCK_045-4b"/>
　　朱延之范太師戶置田青陽活朱氏孤遺獨墓碑<lb/>
　　爲忠宣公諱耳<lb/>
七子母聖善凱風吹棘薪蒯聵書世子文姜絶不親詩<lb/>
亡春秋作寜以諱失真人之大倫五克諧信義仁吾身<lb/>
所由出同岀先吾身循此而孝弟道與堯舜均異姓聿<lb/>
居三友妻上君臣事母豈殊父母或從乎人從人良有<lb/>
由夫命志莫伸所以謝夫人寄生天麒麟覃恩復歸宗<lb/>
善乎處天倫春秋明時中大經所經綸敢借魯衛書重<lb/>
爲范氏陳<lb/>
　　　　　澧州路安鄉縣太平興國觀文正公讀書<lb/>
　　　　　堂東原申屠駧致祭祝詞<lb/>
維元統三年歳次乙亥六月辛丑朔越十有六日丙寅<lb/>
<pb n="KR4d0025_SBCK_045-5a"/>
後學東原申屠駧廵歷至澧州路安鄕縣詣太平興國<lb/>
觀<lb/>
先師文正范公之讀書堂謹以三牲酒饌雜果盤𬞞敬<lb/>
祭而昭告曰惟公有出將入相之才則見諸事業有致<lb/>
君澤民之志則見乎文章捍海濤而築巨堰恤宗族而<lb/>
爲義荘駧也昔嘗拜公之像於興化今復拜公之像于<lb/>
安鄕盖非羡公之自寒㣲而至通顯乃特慕公之秉方<lb/>
正而備賢良也尚饗<lb/>
　與祭官<lb/>
　　敦武校尉澧州路安郷縣逹魯花赤兼勸農事馬<lb/>
　　合謀承事郎澧州路安鄕縣尹兼勸農事吕袁友<lb/>
　　進義校尉澧州路安郷縣主簿夏思德縣尉楊宋<lb/>
<pb n="KR4d0025_SBCK_045-5b"/>
　　照略案牘鄧天祐将仕郎吉安路儒學教授致仕<lb/>
　　羅勉道安鄉縣學敎諭張巖儒生李恒周泰劉浚<lb/>
　　劉南昌青陽賔常德等處榷茶提舉司司吏魯思<lb/>
　　明<lb/>
　　　　　祝辭<lb/>
維<lb/>
大元至正七年歳次丁亥八月辛未朔越二十有一日<lb/>
辛卯奉議大夫奉元路耀州知州兼管本州諸軍奥魯<lb/>
勸農事東平申屠駧謹以潔牲清酌㝠楮凈香致祭于<lb/>
文正范公而昭以告曰<lb/>
公昔嘗寵知於耀駧今亦忝知于耀駧也黽勉焉惟前<lb/>
賢之是希庻幾乎逭後人之所誚謹告<lb/>
<pb n="KR4d0025_SBCK_045-6a"/>
　與祭官<lb/>
　　　雲南省臨安路建水州儒學正杸栩蹇仲義陜<lb/>
　　　西省奉元路耀州同官縣儒學敎諭韓城程好<lb/>
　　　問<lb/>
　　讀祝儒生汴梁李鼎<lb/>
詩頌<lb/>
<pb n="KR4d0025_SBCK_045-6b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東巖集巻二</head> <lb/>
    <p>
<pb n="KR4e0172_WYG_002-1a"/>
欽定四庫全書<lb/>
　東巖集巻二<lb/>
　　　　　　　　　　　　明　夏尚樸　撰<lb/>
　序類<lb/>
　　奬異賢能詩序<lb/>
吾邑譚侯在湘南為名士以易經領鄉薦上春官屢屈<lb/>
於有司正徳丁丑拜吾邑令長下車首以民俗為問僉<lb/>
謂吾邑僻處山中故家巨族率敦尚禮義鄉里小民亦<lb/>
<pb n="KR4e0172_WYG_002-1b"/>
樂於耕桑無外慕特其中時有儇黠數輩黷貨健訟為<lb/>
民害然無根據薙而去之不難也顧其才亦能集事前<lb/>
此為令者當叢脞急遽之時或欲駕砌以用之往往墮<lb/>
其術中以致掣肘敗官而去者有之遂使一邑䝉刁頑<lb/>
之名至今未有以雪也侯曰是誠在我乃籍積嵗在官<lb/>
為民蠧者悉去之由是姦邪屏跡民獲以安侯莅官行<lb/>
已一以清心省事為本門無苞苴廨宇蕭然舉家蔬食<lb/>
越數日方仰一肉間行阡陌悉減導從所至民不擾禮<lb/>
<pb n="KR4e0172_WYG_002-2a"/>
賢下士作興學校尤得賢士大夫之心未踰年政聲籍<lb/>
甚聞於當道先是鉛民有與巨室為仇遂刼以威懼罪<lb/>
逃竄山谷據險拒捕以自固勢頗猖獗朝廷患之事下<lb/>
有司用兵勦捕欽差巡撫都憲孫公躬至其地檄侯置<lb/>
幕下㕘决謀議事獲以平侯與有力焉孫公由是知侯<lb/>
可大用特書其最敦遣厚幣奬異之以為陟明之地其<lb/>
僚佐黄君輩倡邑之士夫作為歌詩以詠其事走書山<lb/>
中命予序之竊嘗觀之中庸論獲上治民本於明善誠<lb/>
<pb n="KR4e0172_WYG_002-2b"/>
身而悦乎親則知居下位而得上官之愛重顧亦有道<lb/>
耳豈必如世俗之所為哉侯之尊府君某先生嘗為博<lb/>
邑未幾棄官而歸享有髙年為鄉邦舊徳侯自幼得之<lb/>
庭訓讀書纉文飾躬修行而左右就養無違禮甚得其<lb/>
親心之懽守官於此恒切思慕間㑹予言及輒停杯惘<lb/>
然有古人望雲思親之意非質之近於誠明疇克至此<lb/>
宜其試政未幾遽得上官之愛重至於如此也方今朝<lb/>
廷急於求賢凡有才徳而困於下僚者例䝉簡擢布列<lb/>
<pb n="KR4e0172_WYG_002-3a"/>
臺諫部寺而有服大僚者甚衆未嘗以科第拘也侯既<lb/>
受知當道行見膺薦而起大用有日尚當以古之賢傑<lb/>
自期明善誠身以為之本使他日見之建明措之事業<lb/>
光明俊偉足以流聲光於無窮庶可以答孫公之知而<lb/>
於諸君詠歌期望之意為無負矣庸書此以俟<lb/>
　　賀劉君伯鳳卜居祈峯序<lb/>
三代之教民也以有用之學後世之教民也以無用之<lb/>
文予觀周禮大司徒三物之教本末具備皆切於民生<lb/>
<pb n="KR4e0172_WYG_002-3b"/>
日用之實不為無用之空言士之入學率以是教之教<lb/>
之無成功歸之於農當是時也學無濫士野無濫農達<lb/>
則舉其所學而措之於政不幸而窮焉則亦有以自樂<lb/>
而無待於其外後世先王之教廢父兄之所訓迪子弟<lb/>
之所誦習率以舉子之文及其老而無成雖成而不中<lb/>
有司尺度然後罷而出之則舉平日之所業者曽糟糠<lb/>
瓦礫之不如以故得志則驕縱失志則悲愁自非志氣<lb/>
不羣之士鮮不以得失為心而䘮其所守者蘆塘劉伯<lb/>
<pb n="KR4e0172_WYG_002-4a"/>
鳳氏少遊邑庠從搢紳先生業舉子經書傳註及性理<lb/>
史鑑諸書有闗於舉業者誦之其習為文典雅簡明亦<lb/>
不大戾於尺度不幸屢屈於有司晩乃得廩於學而卒<lb/>
為巧而力者所奪用是困頓而罷歸於家君長不滿數<lb/>
尺而有英氣人皆慮其抑鬱無聊將舉其所守而䘮之<lb/>
而君慷慨自若議論侃侃是非無所回互視在邑庠時<lb/>
不少挫非志氣不羣者疇克爾哉晩厭所居喧雜改卜<lb/>
於祈峯之下兩山環抱掬為漫池前面鶴山而靈山鵝<lb/>
<pb n="KR4e0172_WYG_002-4b"/>
湖諸峯隠隠約約出沒於烟雲百里之外有山可樹有<lb/>
園可蔬有池可魚有田可稼皆足以養生喪死無待於<lb/>
他求者暇日客至則剪蔬取魚開樽布席相與飲於堂<lb/>
上醉則攜客而出尋壑經丘髙登逺望超然如在物外<lb/>
皆斯堂之助也君有二子方在髫齔而斬然露頭角課<lb/>
農讀書之暇能以古人之學自其幼而導之竢其長而<lb/>
有得焉然後俾之修舊業以為仕進之堦則所以成君<lb/>
志而昌大其門者端在此矣堂既成予與元素仲素飲<lb/>
<pb n="KR4e0172_WYG_002-5a"/>
而樂之有感乎先王之教也於是乎書<lb/>
　　書感興詩後<lb/>
古人之學惟務養性情故其為詩自然止乎禮義後世<lb/>
先王之教廢而人不知所養其為詩也率皆鑿空强作<lb/>
不復發乎性情之正矣雖漢魏盛唐等作猶不能無憾<lb/>
況其下者哉予觀子朱子感興之作纔二十篇耳天人<lb/>
稟賦之理聖賢傳授之㫖異端悖謬之失俗學支離之<lb/>
陋與夫千古史學難决之是非而超然得於獨斷之餘<lb/>
<pb n="KR4e0172_WYG_002-5b"/>
者率於此發之誠無愧於三百篇之作矣然公豈嘗規<lb/>
規學為如是之文哉盖由平日涵養之功已至故其性<lb/>
情所發自然止乎禮義如此竊嘗考之本集至日感懐<lb/>
之作有顧以多言害道戒不作詩之語而此諸篇實繼<lb/>
其後則知公之有得於言者正惟有得於多言之戒之<lb/>
力耳故嘗訓學者云平淡自攝豈不勝如思量詩句至<lb/>
於真味發溢又却與尋常好吟者不同真名言也後之<lb/>
學者徒見其詩文之妙而不知其所本故其平生為學<lb/>
<pb n="KR4e0172_WYG_002-6a"/>
動以著述為事以致心愈勞而事愈左言愈多而道愈<lb/>
晦可勝惜哉故予因書數語於後用以告夫後之君子<lb/>
且以自警云<lb/>
　　書小陂集後<lb/>
此康齋手刪本也康齋詩文近刻於撫并少作及嘗刪<lb/>
去者悉存觀者病之予昔從遊一齋得見此本手自抄<lb/>
録居恒諷詠於兹三十年竊嘗謂康齋為人嚴毅而詩<lb/>
復和平中之所養可知迨至晩作類多愁嘆之語抑可<lb/>
<pb n="KR4e0172_WYG_002-6b"/>
見其好學之心至老彌切也凡此皆考徳者所宜知因<lb/>
綴數語示兒姪輩使知康齋之詩誠可以獨步當世非<lb/>
乆於玩索者不能知也後之欲刻者當以此本為正取<lb/>
少作及嘗刪去者悉附其後庶乎其可耳<lb/>
　　重刋吳氏小學集解序<lb/>
註小學者無慮十數家然詳者失之支離簡者失之疎<lb/>
略獨海虞吳氏集解視諸家為善舊刻於某處惜嵗乆<lb/>
板蝕字多殘缺建陽書肆傳刻亦復訛舛欽差提學南<lb/>
<pb n="KR4e0172_WYG_002-7a"/>
畿侍御某君重加校正命某郡守某君刻於郡齋而以<lb/>
序屬予予惟古者家有塾黨有庠術有序國有學塾謂<lb/>
之小學庠序學謂之大學人生八嵗則入小學而教之<lb/>
以小學之道十五則入大學而教之以大學之道周末<lb/>
先王之教廢孔子於是誦而傳之以詔後世大學小學<lb/>
之書所由作焉遭秦焚滅大學猶幸存於戴記而小學<lb/>
不可得以復見矣尚賴曲禮内則諸篇亦於記存焉可<lb/>
以見其與支流末裔迥别朱子因而廣蒐精擇以為小<lb/>
<pb n="KR4e0172_WYG_002-7b"/>
學一書葢嘗考其篇章次第其曰立教者胎教保傅之<lb/>
教學校師友之教具焉其曰明倫者父子之親君臣之<lb/>
義夫婦之别長幼之序朋友之信具焉其曰修身者心<lb/>
術之要威儀之則衣服之制飲食之節具焉綱領節目<lb/>
不越此三者其曰稽古者所以實此三者而已其曰嘉<lb/>
言善行者所以廣此三者而已合而言之葢前四篇為<lb/>
内篇三代之言行小學之根本也後二篇為外篇漢唐<lb/>
宋之言行小學之翼衛也立言之意具見篇章若無事<lb/>
<pb n="KR4e0172_WYG_002-8a"/>
於註解者然初學之士知識未開茍於訓詁文義有所<lb/>
未通其何以為持循用力之地哉吳氏集解雖不足以<lb/>
比朱子大學章句之作然字求其訓句求其義章求其<lb/>
㫖頗得朱子纂集之意葢朱子有功於聖門而吳氏不<lb/>
為無補於朱子也我朝稽古定制大綱萬目無不畢舉<lb/>
獨學校一事未甚詳備葢自國都郡縣莫不有學而鄉<lb/>
校不設於閭巷設科取士悉以四書六經而誦習不及<lb/>
於小學太祖髙覽逺識獨超於古特當時儒臣受命㕘<lb/>
<pb n="KR4e0172_WYG_002-8b"/>
詳學制者未及論定而致然耶今某君視學南畿之初<lb/>
即命郡縣皆立鄉社之學又命郡守某君重刻此書以<lb/>
惠學者且使窮鄉下邑皆得以資其講習焉其於國家<lb/>
化民成俗之意豈不與有助哉<lb/>
　　贈邑博林先生序<lb/>
晉江林君世仁蔡虚齋先生之髙第弟子也虚齋邃於<lb/>
理學能發所見於舉業程度之外士子經其指授者類<lb/>
能取髙科躋膴仕君領薦上春官竟以乙榜授清江教<lb/>
<pb n="KR4e0172_WYG_002-9a"/>
諭丁内艱去服闋改任吾邑日升講席課諸生如在清<lb/>
江時退則不廢誦習解經纉文悉用虚齋之教不務穿<lb/>
鑿詭異以要時譽涖任之明年典學憲副周公某移文<lb/>
敦遣有司具禮幣以奬之又明年侍御巡按秦公某清<lb/>
戎陶公某復舉奬異之典視周公有加焉學中諸生謁<lb/>
予文贈之予舊官南都有友人歸自閩中以詩寄帶於<lb/>
予謂此帶得之虚齋者予即再拜而受之居常佩服竊<lb/>
取韋弦之義今虚齋吾不得以見之得見其帶猶見虚<lb/>
<pb n="KR4e0172_WYG_002-9b"/>
齋况見其髙第弟子如君者乎顧以拙學竊奉多言之<lb/>
戒竟不能就之將考滿解任北上而諸生之請益力能<lb/>
無一言為君贈耶竊嘗聞之英才何代無之特以師道<lb/>
不立故不能有所成就師道立則善人多矣昔安定先<lb/>
生當學絶道喪之餘慨然以師道自任弟子散在四方<lb/>
者皆循循雅飭遇之不問可知為安定之弟子虚齋近<lb/>
出南閩自為諸生時即有志古人之學潜心力究推所<lb/>
得以淑人視安定為無愧一時出其門者類皆氣象可<lb/>
<pb n="KR4e0172_WYG_002-10a"/>
愛林君親承謦欬得之言行者尤深簡重寡黙克舉教<lb/>
職盖亦無愧於虚齋宜其見信於諸生受知於當道至<lb/>
於如此也近時銓衡用人不拘常資由教官而䝉顯擢<lb/>
者衆君受當道之知而書其最於銓曹則凡世之所謂<lb/>
功名富貴皆君所宜有不知何以砥礪於後以答諸公<lb/>
之知耶昔尹和靖别伊川而歸請教於謝上蔡上蔡云<lb/>
吾徒朝夕從先生見行則學聞言則識譬如人有服烏<lb/>
頭者方其服也顔色恱懌筋力强盛一旦烏頭力去將<lb/>
<pb n="KR4e0172_WYG_002-10b"/>
如之何和靖反而告伊川伊川曰可謂益友矣林君今<lb/>
去虚齋日逺恐亦不能無如上蔡之所慮者竊願以心<lb/>
為嚴師而尚友乎古之人庶不負虚齋之教而於諸公<lb/>
知人之明有足徵矣予嘗私淑虚齋而辱交於君乆竊<lb/>
附上蔡益友之義亦因以自警云<lb/>
　<lb/>
　<lb/>
　東巖集巻二<lb/>
</p>
<p>
</p>
  </div>
</body>
</text>
</TEI>
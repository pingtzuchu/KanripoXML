<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東巖集巻一</head> <lb/>
    <p>
<pb n="KR4e0172_WYG_001-1a"/>
欽定四庫全書<lb/>
　東巖集巻一<lb/>
　　　　　　　　　　　　明　夏尚樸　撰<lb/>
　語録<lb/>
卓然豎起此心便有天旋地轉氣象<lb/>
學者涵養此心須如魚之游泳於水始得<lb/>
纔提起便是天理纔放下便是人欲<lb/>
君子之心纖惡不容如人眼中着不得一些塵埃<lb/>
<pb n="KR4e0172_WYG_001-1b"/>
學者須收歛精神譬如一爐火聚則光燄四出纔撥開<lb/>
　便昏黒了<lb/>
尋常讀與㸃一章只説胸次脱灑是堯舜氣象近讀二<lb/>
　典三謨方知兢兢業業是堯舜氣象嘗以此語雙門<lb/>
　詹困夫困夫云此言甚善先兄復齋有詩云便如曽<lb/>
　㸃象堯舜怕有餘風入老莊乃知先輩聰明亦嘗看<lb/>
　到此<lb/>
朱子云顔子之樂平淡曽㸃之樂勞攘近觀擊壤集堯<lb/>
<pb n="KR4e0172_WYG_001-2a"/>
　夫之樂比之曽㸃尤勞攘程子云敬則自然和樂和<lb/>
　樂只是心中無事方是孔顔樂處<lb/>
道理是箇甜的物事朱子訓䝉詩云行處心安思處得<lb/>
　餘甘嘗溢齒牙中非譬喻也<lb/>
不問此心靜與不靜只問此心敬與不敬敬則心自靜<lb/>
　矣譬如桶篐纔放下便八散了<lb/>
白沙云斯理也宋儒言之備矣吾嘗惡其太嚴也此與<lb/>
　東坡要與伊川打破敬字意思一般葢東坡學佛而<lb/>
<pb n="KR4e0172_WYG_001-2b"/>
　白沙之學近禪故云爾然嘗觀之程子云㑹得底活<lb/>
　潑潑地不會得㡳只是弄精神又曰與其是内而非<lb/>
　外不若内外之兩忘兩忘則澄然無事矣又云必有<lb/>
　事焉而勿正心勿忘未嘗致纖毫之力此其存之之<lb/>
　道也朱子云纔覺得間斷便已接續了曷嘗過於嚴<lb/>
　乎至於發用處天理人欲間不容髪省察克治不容<lb/>
　少緩㸔二典三謨君臣互相戒敕視三代為尤嚴其<lb/>
　亦可惡乎<lb/>
<pb n="KR4e0172_WYG_001-3a"/>
李延平云人於旦晝之間不至牿亡則夜氣愈清夜氣<lb/>
　清則平旦未與物接之時湛然虚明氣象自可見矣<lb/>
　此是喜怒哀樂未發氣象<lb/>
吾儒之學靜中須有物譬如果核雖未萌芽然其中自<lb/>
　有一㸃生意釋老所謂靜特虚無寂滅而已如枯木<lb/>
　死灰安有物乎<lb/>
上古以來人皆質實周末文勝忠信道衰故孔子開口<lb/>
　只説忠信如林放問禮之本子夏有禮後之問深契<lb/>
<pb n="KR4e0172_WYG_001-3b"/>
　聖人之心亟加歎賞一部論語多是此意至如乾卦<lb/>
　言聖人之學亦説忠信所以進徳修辭立其誠所以<lb/>
　居業也今人談王談伯説𤣥説妙反不若前輩質實<lb/>
　也<lb/>
聖人存許多淫奔之詩非特可以懲創人之逸志亦欲<lb/>
　為人君父者深達男女之情嚴内外之辨以杜瀆亂<lb/>
　之萌制嫁娶之禮婚姻以時使内外無怨曠之人所<lb/>
　謂誦詩必達於政此其一端也<lb/>
<pb n="KR4e0172_WYG_001-4a"/>
敬則不是裝㸃外事乃是吾心之當然有不容不然者<lb/>
　尋常驗之敬則心便安纔放下則此心便不安矣所<lb/>
　謂敬者只如俗説常打起精采是也<lb/>
理與氣合是浩然之氣纔與理違是客氣<lb/>
義由中出猶快刀利斧劈將去使事事合宜是集義若<lb/>
　務矯飾徇外即是義襲襲猶襲裘之襲<lb/>
聖人定之以中正仁義而主靜立人極焉其下自註云<lb/>
　無欲故靜盖中正仁義是理主靜是心惟其心無欲<lb/>
<pb n="KR4e0172_WYG_001-4b"/>
　而靜則此理自然動靜周流不息矣觀通書無欲則<lb/>
　靜虚動直可見矣主靜之靜不與動字對乃大學定<lb/>
　靜之靜集註云靜謂心不妄動是也<lb/>
為學固要靜存動察使此心未能無欲雖欲存養省察<lb/>
　無下手處直須使此心澹然無欲則靜自然虚動自<lb/>
　然直何煩人力之為耶程子云識得此理以誠敬存<lb/>
　之不須防檢不須窮索心懈則有防心茍不懈何防<lb/>
　之有理有未明故須窮索存乆自明安待窮索與通<lb/>
<pb n="KR4e0172_WYG_001-5a"/>
　書之言相表裏<lb/>
朱子謂周子無欲章話頭髙卒難輳泊然朱子嘗云有<lb/>
　人要做没要𦂳事如寫字作詩之類初是念念要做<lb/>
　更遏捺不得若能將聖賢之語玩味入心乆乆不知<lb/>
　不覺剥落銷殞去又康齋與楊徳全序云天理人欲<lb/>
　相為消長猶持衡之勢此重則彼輕子歸靜掃一室<lb/>
　取聖賢之書安坐而讀之云云乆乆慕道希賢之心<lb/>
　勝物欲自然退聽矣夫以誠敬存養而又涵泳經義<lb/>
<pb n="KR4e0172_WYG_001-5b"/>
　以澆灌之則此重彼輕又安患人欲為吾累耶<lb/>
天地以生物為心人能以濟人利物為心則與天地之<lb/>
　心相契宜其受福於天也故曰永言配命自求多福<lb/>
問理家曰耕讀而已矣問為學曰知行而已矣問為政<lb/>
　曰教養而已矣問養生曰去其害生者而已矣問養<lb/>
　徳曰去其害徳者而已矣問治民曰去其害民者而<lb/>
　已矣<lb/>
多欲則事多寡欲則事寡無欲則無事矣<lb/>
<pb n="KR4e0172_WYG_001-6a"/>
我朝相業當以李文達公為首雖其奪情起復得罪士<lb/>
　論然能舍其壻程篁墩而取羅一峰為狀元英廟徵<lb/>
　聘呉康齋禮遇隆甚皆本公輔導之力致使士風丕<lb/>
　變至今猶未衰熄是亦可取矣<lb/>
朱子語類解敦厚以崇禮云人有敦厚而不崇禮者亦<lb/>
　有禮文周密而不敦厚者故敦厚又要崇禮此解勝<lb/>
　集註由是推之此一節當一句自為一義重在幾箇<lb/>
　而字上不必分屬存心致知葢有尊徳性而不道問<lb/>
<pb n="KR4e0172_WYG_001-6b"/>
　學者亦有道問學而不尊徳性者故尊徳性又要道<lb/>
　問學如栁下惠可謂致廣大矣而精微或未盡故致<lb/>
　廣大又要盡精微如伯夷可謂極髙明矣稽之中庸<lb/>
　或未合故極髙明又要道中庸又集註以尊徳性為<lb/>
　存心以極道體之大道問學為致知以極道體之細<lb/>
　恐亦未然竊謂二者皆有大小如涵養本原是大謹<lb/>
　於一言一行處是小窮究道理大原大本處是大一<lb/>
　草一木亦必窮究是小嘗以此質之魏子才子才以<lb/>
<pb n="KR4e0172_WYG_001-7a"/>
　為然姑存之以備㕘考<lb/>
有善無惡是性好善惡惡是情主張為善去惡之心是<lb/>
　意誠意是為善去惡之心十分懇惻處<lb/>
張子云心統性情程子云性即理也又云心如穀種仁<lb/>
　則其生之性也陽氣發處是情朱子云靈的是心實<lb/>
　的是性性是理心是盛儲該載敷施發用的又云心<lb/>
　者氣之精爽愚謂心無形體是人身一㸃靈處其中<lb/>
　所具之理為性佛氏之徒只指那靈妙處為性以理<lb/>
<pb n="KR4e0172_WYG_001-7b"/>
　為障故為異端後世儒者本學聖賢只是源頭認得<lb/>
　不真故流入異學而不自知如告子以知覺為性象<lb/>
　山之學以收拾精神為主至門人楊慈湖論學每云<lb/>
　心之精神謂之性故朱子闢其為禪近者諸公以良<lb/>
　知為話頭接引後學恐不免此弊朱子訓䝉詩云性<lb/>
　蔽其源學失真異端投隙害彌深推原氣稟由無極<lb/>
　只此一圖傳聖心<lb/>
本是家常茶飯却恐諸公説得太甜了程子云敬則自<lb/>
<pb n="KR4e0172_WYG_001-8a"/>
　然和樂和樂只是心中無事朱子云近日江西諸公<lb/>
　好説尋樂予謂尋到苦澁處方有樂的好消息來未<lb/>
　有不做工夫而能樂者此言殊有味<lb/>
往嵗在滁城門外見人擕錢一大串偶因索斷錢散在<lb/>
　地不可收拾因悟一貫之㫖蓋道理散在事物上必<lb/>
　得此心方可管攝若有分毫私則散亂無所綂矣<lb/>
仁是心之徳如桃仁杏仁一般若有分毫私裏面便壞<lb/>
　了如何得生意發達於外巧言令色不必十分裝飾<lb/>
<pb n="KR4e0172_WYG_001-8b"/>
　但有一毫取悦於人意思即是巧令知此而謹之即<lb/>
　是為仁之方故曰知巧言令色之非仁則知仁矣<lb/>
人不知而有一毫不平之意即是渣滓未渾化如何為<lb/>
　成徳一齋嘗有詩云為學要人知做甚養之須厚積<lb/>
　須多君子一心如止水不教些子動微波<lb/>
遺書云仁者渾然與物同體義禮智信皆仁也識得此<lb/>
　理以誠敬存之而已又云學者識得仁體實有諸已<lb/>
　只要義理栽培如求經義皆栽培之意以誠敬存之<lb/>
<pb n="KR4e0172_WYG_001-9a"/>
　復涵泳經義以栽培澆灌之庶幾生意條達自有不<lb/>
　容已者然必先識此理譬之五穀不知其種得不誤<lb/>
　認稊稗為五穀耶雖極力培壅止成稊稗耳近世儒<lb/>
　者有用盡平生之力卒流入異學而不自知者正坐<lb/>
　未識其理耳<lb/>
象山之學以收斂精神為主曰精神一霍便散了門人<lb/>
　楊慈湖論學只是心之精神謂之性一句更無他説<lb/>
　此其所以近禪朱子云收斂得精神在此方看得道<lb/>
<pb n="KR4e0172_WYG_001-9b"/>
　理盡㸔道理不盡只是不専一如此説方無病<lb/>
吾儒曰喚醒釋氏亦曰喚醒但吾儒喚醒此心要照管<lb/>
　許多道理釋氏則空喚醒在<lb/>
窮經須求古人作用處如堯豈不知舜之賢若一旦驟<lb/>
　而用之豈不為舜害故歴咨諸職付之衆論之公而<lb/>
　已無與焉妻之二女即今所謂駙馬復任為司徒百<lb/>
　揆四岳俟其聞望昭著然後命之攝位如此猶有四<lb/>
　凶之患盖驩兠共鯀皆勲舊之臣一旦遽處其下能<lb/>
<pb n="KR4e0172_WYG_001-10a"/>
　無怏怏之心舜從而去之由是天下始服周公以王<lb/>
　室懿親位冢宰攝國政三叔倡為流言以間之周公<lb/>
　避位居東後成王感悟迎之歸三叔遂挾武庚以叛<lb/>
　周公承王命東征而天下始定後世賈誼洛陽一少<lb/>
　年耳一旦起而議天下之事宜為絳灌之徒所嫉伊<lb/>
　川以布衣召用在朝有諸公為之羽翼猶不免有涪<lb/>
　州之行我朝英廟復辟李文達公欲起康齋恐阻於<lb/>
　浮議在朝與石國公議之石慨然托李公為薦章英<lb/>
<pb n="KR4e0172_WYG_001-10b"/>
　廟差行人奉敕書徵之至則禮遇甚隆遂除左春坊<lb/>
　左諭徳力辭不供職復賜敕書差行人送歸當時若<lb/>
　受職恐亦不得安其位由是而觀古今人情世變恐<lb/>
　亦不大相逺必得聖君賢相在位方可有為<lb/>
精一執中就事上說尋常遇事有難處處羣疑並興既<lb/>
　欲如此又欲如彼當是時也盡把私意閣起竟不知<lb/>
　那箇是人心那箇是道心故必精以察之使二者界<lb/>
　限分明又須一以守之使不為私欲所奪如此便是<lb/>
<pb n="KR4e0172_WYG_001-11a"/>
　允執厥中葢過與不及皆是人心惟道心方是中<lb/>
堯之學以欽為主以執中為用此萬古心學之源也舜<lb/>
　告禹曰惟精惟一允執厥中又曰欽哉慎乃有位敬<lb/>
　修其可願曰欽曰中曰敬皆本於堯而發之且精一<lb/>
　執中之外又欲考古稽衆視堯加詳焉盖必如此然<lb/>
　後道理浹洽庶幾中可得以執矣近世論學直欲取<lb/>
　足吾心之良知而謂誦習講説為支離率意徑行指<lb/>
　凢發於粗心浮氣者皆為良知之本然其説蔓延已<lb/>
<pb n="KR4e0172_WYG_001-11b"/>
　為天下害揆厥所自葢由白沙之説倡之耳故曰學<lb/>
　者於是非之源毫釐有差則害流於生民禍延於後<lb/>
　世有足徵者<lb/>
夫道若大路然豈難知哉云云尋常最愛此數句明白<lb/>
　痛快令人有下手處葢日用間事親如此事長如此<lb/>
　言如此行如此待人接物如此各各有箇路數真如<lb/>
　大路然只是人遇事時胡亂打過了若每事肯入思<lb/>
　慮則心中自有一箇當然之則何事外求故曰子歸<lb/>
<pb n="KR4e0172_WYG_001-12a"/>
　而求之有餘師假使曹交在門教之不過如此集註<lb/>
　乃謂教之孝弟不容受業於門恐非孟子意<lb/>
有車馬方與人共無車馬時如何有功能方可不伐無<lb/>
　功能時如何二者皆微有待於外孔子只據眼前而<lb/>
　言所謂信手拈來頭頭是道如師冕見即是老者安<lb/>
　之闕黨互鄉童子皆得見即是少者懷之在家則行<lb/>
　之家在鄉則行之鄉在朝則行之朝在天下則行之<lb/>
　天下便須制田里教樹畜使老者衣帛食肉少者不<lb/>
<pb n="KR4e0172_WYG_001-12b"/>
　饑不寒又如三子皆欲得國以治曽㸃亦只據眼前<lb/>
　而言藹然有春和育物氣象與聖人同宜為聖人所<lb/>
　許也<lb/>
所謂求放心者非是以心捉心之謂葢此心發於義理<lb/>
　者即是真心便當推行若發不以正與雖正發不以<lb/>
　時及泛泛思慮方是放心要就那放時即提轉來便<lb/>
　無事伊川曰心本善流而為惡乃放也此語視諸儒<lb/>
　為最精<lb/>
<pb n="KR4e0172_WYG_001-13a"/>
人之思慮多是觸類而生無有寧息時節通書所謂憧<lb/>
　憧往來朋從爾思是也朋類也試就思處思量如何<lb/>
　思到此逆推上去便自見得禪家謂之葛藤所以要<lb/>
　長存長覺纔覺得便斷了<lb/>
往嵗在山東答都憲唐虞佐書云近來諸公議論太髙<lb/>
　稽其所就多不滿人意如楓山先生為人只一味純<lb/>
　誠比之他人省了多少氣力只今已是風動海内乃<lb/>
　知忠信驕泰得失之言為有味方欲從事於此顧以<lb/>
<pb n="KR4e0172_WYG_001-13b"/>
　學力之微無以勝其習俗之深為可懼耳<lb/>
若貪富貴厭貧賤未論得與不得即此貪之厭之之心<lb/>
　已自與仁離了如何做得下面存養細密工夫所以<lb/>
　周子論學以無欲為要其論顔之不改其樂必以能<lb/>
　見其大為先也周子此論直超脱宜其胸次灑落如<lb/>
　光風霽月也耶<lb/>
委吏即今之所謂倉官以大聖人居之亦只是謹其出<lb/>
　納使會計當而已乘田即今之上林苑以大聖人居<lb/>
<pb n="KR4e0172_WYG_001-14a"/>
　之亦只是時其水草使牛羊茁壯長而已安能少加<lb/>
　於是由是觀之則凢居官莅政不問位之崇卑事之<lb/>
　繁簡只要盡其職分所當為而已不必强生意智樂<lb/>
　於紛更取赫赫之聲譽也至於為宰相亦只是從天<lb/>
　下之公進退天下賢才擇其才徳出衆者分布要地<lb/>
　與之共理天下之事輔成君徳上當天心使無水旱<lb/>
　疫癘之災人人得飯喫得衣穿則宰相之職盡矣外<lb/>
　此何容心哉<lb/>
<pb n="KR4e0172_WYG_001-14b"/>
朱子云不帶性氣的人為僧不成做道不了昔一齋受<lb/>
　業康齋之門康齋一見喜之云老夫聰明性𦂳賢契<lb/>
　也聰明性緊小兒璨聰明不性𦂳<lb/>
康齋一日填地獄使人召一齋來看云學者須親細務<lb/>
　一齋早年豪邁不屑細務由是折節向學在書館雖<lb/>
　掃除之事必躬自為之不責備家僮<lb/>
康齋有齋規凢四方來學者稟見其泛泛來往者令不<lb/>
　必稟盖以世既無人不得不以師道自尊一峰未第<lb/>
<pb n="KR4e0172_WYG_001-15a"/>
　時一日同廖簡來訪康齋不出時一齋在彼謂此亦<lb/>
　有志知名之士如何不見康齋云我那得工夫見此<lb/>
　小後生耶康齋令乃子具膳相待而别一峰甚不悦<lb/>
　移書四方士夫有鳴鼓攻之不容在名教中作怪之<lb/>
　語康齋若不聞時張東白從而和之一齋謂之曰君<lb/>
　子小人不容並立後世自有公論假使後世以康齋<lb/>
　為小人二兄為君子無疑倘後世以君子處康齋不<lb/>
　知二兄安在何處不若虚心以待天下公議由是議<lb/>
<pb n="KR4e0172_WYG_001-15b"/>
　遂息<lb/>
堯欲求人遜之以位衆以舜對取其克諧以孝成王命<lb/>
　君陳繼周公治洛獨有取於孝友之君陳可見孝弟<lb/>
　為人道之大端學者之先務孟子云道在邇而求諸<lb/>
　逺事在易而求諸難人人親其親長其長而天下平<lb/>
　觀此尤信<lb/>
心要有所用日用間都安在義理上即是心存豈俟終<lb/>
　日瞑目跌坐漠然無所用心然後為存耶<lb/>
<pb n="KR4e0172_WYG_001-16a"/>
嘗疑腔子不是神明之舍猶世俗所謂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>當之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>指理<lb/>
　而言謂此心要常在理中稍與理違則出<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>當外矣<lb/>
　如此説則滿腔子是惻隠之心便説不去不若照舊<lb/>
　説為善盖心猶戸樞戸樞稍出臼外便推移不動此<lb/>
　心若軀殻之外不在神明之舍則凢應事接物無所<lb/>
　主矣并録於此俟就有道正焉古人所以貴論心也<lb/>
耳之聰止於數百步外目之明止於數百里外惟心之<lb/>
　思則入於無間雖數千萬里之外與數千萬年之上<lb/>
<pb n="KR4e0172_WYG_001-16b"/>
　一舉念即在於此凢理之精微不可致詰者亦可思<lb/>
　而通之即此是神故思曰睿睿作聖<lb/>
象山之學雖主於尊徳性然亦未嘗不道問學但其所<lb/>
　以尊徳性道問學與聖賢不同程子論仁謂識得此<lb/>
　理以誠敬存之而已又謂識得仁體實有諸已只要<lb/>
　義理栽培盖言識在所行之先必先識其理然後有<lb/>
　下手處象山之學謂能收斂精神在此當惻隠自惻<lb/>
　隠當羞惡自羞惡更無待於擴充此與告子不知性<lb/>
<pb n="KR4e0172_WYG_001-17a"/>
　之為理而以所謂氣者當之雖能堅持力制至於不<lb/>
　動心之速適足為心害也朱子曰以天下之理處天<lb/>
　下之事以聖賢之心觀聖賢之書象山所引諸書多<lb/>
　是驅率聖賢之言以就已意多非聖賢立言之意如<lb/>
　謂顔子為人最有精神用力最難仲弓精神不及顔<lb/>
　子然用力却易云云其與程子所謂質美者明得盡<lb/>
　渣滓便渾化其次惟莊敬以持養之及其至則一也<lb/>
　不同豈直文義之差而已哉其他此類不可枚舉試<lb/>
<pb n="KR4e0172_WYG_001-17b"/>
　取其語録諸書觀之當自見矣<lb/>
長生乆視之説起於老莊恐是寓言人生在世特須臾<lb/>
　耳勘不破者營營役役雖生百年猶旦夕耳若勘得<lb/>
　破超然物表一日奚啻百年東坡詩云無事此靜坐<lb/>
　一日勝兩日若活七十年便是百四十似亦有見世<lb/>
　人不悟反信長生之説豈非癡人前説夢耶<lb/>
井田封建或以為可復或以為不可復雖程朱亦無定<lb/>
　論觀孟子與宣王論王道二章有可復之理盖當法<lb/>
<pb n="KR4e0172_WYG_001-18a"/>
　制未備之時且因天地自然之利而撙節愛養之既<lb/>
　得民心為之地然後盡法制品節之詳極裁成輔相<lb/>
　之道惟其所欲為耳真命世亞聖之大才朱子訓釋<lb/>
　詳明可為得其㫖矣善為治者法其意而用之所謂<lb/>
　處之有術期以數年不刑一人而可復者此也盖必<lb/>
　得聖君賢相在位選擇天下賢能分布中外凢貪官<lb/>
　汚吏賊上害民者悉去之廣儲畜而省冗費勸農桑<lb/>
　而懲遊惰使民養生喪死無憾然後與識達治體者<lb/>
<pb n="KR4e0172_WYG_001-18b"/>
　講求經制之詳庶幾有可復者程子云天生一世才<lb/>
　自足了一世事正謂此也<lb/>
今滕縣即古滕國予嘗過之地多山澗坡陀突兀難開<lb/>
　溝洫雨澤水泉不瀦孟子勸文公行井田不知如何<lb/>
　經畫然亦只據古法告之至其末則云若夫潤澤之<lb/>
　則在君與子矣<lb/>
中原地勢平衍綿亘數千里可為井田然地髙水下雨<lb/>
　下即深入土中難開溝洫恐古今異宜只宜定經界<lb/>
<pb n="KR4e0172_WYG_001-19a"/>
　以種菽麥稻田决難以人力為也<lb/>
江南多稻田蘇松處地勢寛平可以畫井田然多水潦<lb/>
　其餘江浙諸處山多地少廣狹不同宜依程子説就<lb/>
　其廣狹為之不可畫井處止須定其經界人各受一<lb/>
　區使不失八家同井之意為便大抵南渡諸儒逺去<lb/>
　中原止據紙上立論其説不可行<lb/>
選詩陶後鮮有佳者獨康齋五言諸作直自胸中流出<lb/>
　冲澹和平足嗣清響非諷詠之乆無以見之朱子謂<lb/>
<pb n="KR4e0172_WYG_001-19b"/>
　若曽用力學淵明詩然後知淵明詩非著力所能及<lb/>
　也愚於康齋亦云<lb/>
舊在南都與黄撝之論康齋詩渠亦記得兩句云紅日<lb/>
　漏忩春睡起滿庭芳草落花閒考之本集不載又宿<lb/>
　鵝湖寺詩云榮辱不驚孤枕客四更雲月吐寒光又<lb/>
　旅次詩云虚忩一榻平安夢人在春風醉碧桃非涵<lb/>
　養之乆得於夜氣之深者安能及此<lb/>
康齋詩好說夢字如一枝聊息夢中身又與一齋詩云<lb/>
<pb n="KR4e0172_WYG_001-20a"/>
　老去乆於浮世淡重逢端似夢相求真能勘破世事<lb/>
　如夢也<lb/>
看浸種知養心之法田家浸種俟其滋潤透徹然後撈<lb/>
　起瀝乾而攤之日下使燥濕得宜用稻草包置筐内<lb/>
　至二三日後又放出用温湯灑之拌勻仍包裹如前<lb/>
　如此者三四次則和氣熏蒸萌芽悉達於外矣人之<lb/>
　一心生理具足與榖種一般不知養之之法無由得<lb/>
　達於外若能敬以涵養不忘不助使有春和意思則<lb/>
<pb n="KR4e0172_WYG_001-20b"/>
　善端自然萌著又須涵養經義日日澆灌之則發榮<lb/>
　滋長自有不可遏者所謂茍得其養無物不長茍失<lb/>
　其養無物不消者此也程子曰心猶穀種仁則其生<lb/>
　之性也陽氣發處是情朱子曰如鷄抱卵㸔來抱得<lb/>
　有甚暖氣只被他抱不住便成雛子若把湯去湯便<lb/>
　死了才住便冷了此言最善名狀故并記於此<lb/>
京口丁補齋先生倅吾郡時常行部到山中憇里之普<lb/>
　照寺余嘗侍教先生問予何如謂之明徳予以心對<lb/>
<pb n="KR4e0172_WYG_001-21a"/>
　先生云既曰心何不曰明心説是性何不曰明性予<lb/>
　思無以對而請教焉先生誦管子語云思之思之又<lb/>
　重思之思之不通鬼神將通之汝且去思予退以朱<lb/>
　子所釋明徳之義反覆思之或問明徳是心是性朱<lb/>
　子荅云心與性自有分别靈的是心實的是性性是<lb/>
　理心是盛貯該載敷施發用的由是恍然有悟自此<lb/>
　看書不敢草草於後少有所得皆公一問之力也終<lb/>
　身不敢忘徳近年寺廢僧徙從有司購得遺址結屋<lb/>
<pb n="KR4e0172_WYG_001-21b"/>
　數楹扁為明徳堂因書此以示子姪使知所用心云<lb/>
　補齋名璣字玉夫邃於理學終於廣東提學副使<lb/>
予昔有志於學而不知操心之要未免過於把捉常覺<lb/>
　有一物梗在胸臆雖欲忘之而不可得在南監時一<lb/>
　日過東華門墻下有賣古書者攤在地上予偶檢得<lb/>
　四家語看内有黄蘖禪師對裴休云當下即是動念<lb/>
　則非佇立之頃遂覺胸中如有石頭磕然而下無復<lb/>
　累墜乃知禪學誠有動人處於後看程朱書說得下<lb/>
<pb n="KR4e0172_WYG_001-22a"/>
　手十分明白痛快但在人能領畧耳故曰吾道自足<lb/>
　何事旁求<lb/>
聖賢之訓明白懇切無不欲人通曉白沙之詩好為隠<lb/>
　奥之語至其論學處藏形匿影不可致詰而甘泉之<lb/>
　註曲為回互類若商度隠語然又多非白沙之意且<lb/>
　詩自漢魏以來至唐宋諸大家皆有典則至白沙自<lb/>
　出機軸好為跌宕新竒之語使人不可追逐盖其詩<lb/>
　本之莊定山定山本之劉靜修規模意氣絶相類詩<lb/>
<pb n="KR4e0172_WYG_001-22b"/>
　學為之大變獨古選和陶諸作近之朱子云作詩須<lb/>
　從陶栁門庭中來乃佳不然無以發蕭散冲澹之趣<lb/>
　又云李杜好處多自選中來又云杜詩䕫州以前如<lb/>
　畫䕫州以後自出機軸横逆不可當然變大段是難<lb/>
　事須變而不失其正若變而失其正又不若守古本<lb/>
　之為愈也<lb/>
白沙詩云桃花亂㸃釣魚船又云紅蕖浪裏枕書眠又<lb/>
　云美人家住紅雲島欲往從之江水深亦可謂風流<lb/>
<pb n="KR4e0172_WYG_001-23a"/>
　人豪也又云青陽動芳草白日悲行人愁人知永夜<lb/>
　逺客惜流年來鴈知天寒歸人㸔月色老去又逢新<lb/>
　嵗月春來猶有好花枝等句真不減盛唐也<lb/>
有學有覺篇言有學乎無學乎有覺乎無覺乎盖謂學<lb/>
　可以有覺也先難後獲一語是學之要乃千金之壺<lb/>
　萬金之諾人能從事其間自然天機活潑有難以語<lb/>
　人者即此是覺處獲處何事得山之杖臨濟之偈乎<lb/>
　甘泉之註恐非公意<lb/>
<pb n="KR4e0172_WYG_001-23b"/>
白沙論學有取周子主靜之説是矣但恐未悟無欲故<lb/>
　靜之㫖每每教人靜坐如云敢避迯禪謗全將作聖<lb/>
　基又云蒲巷坐破千峰月信手推開六合塵雖得罪<lb/>
　名教有所不顧惜哉<lb/>
周子云一為要一者無欲也無欲則靜虚動直又云寡<lb/>
　之又寡寡之而至於無則誠立明通與克已復禮意<lb/>
　同今不提起此心做主就視聽言動上下工夫漸漸<lb/>
　求造寡欲虚靜之地直欲瞑目趺坐置此心於無物<lb/>
<pb n="KR4e0172_WYG_001-24a"/>
　之處則私根何由以去本體何由以虚乎程子云坐<lb/>
　忘即是坐馳朱子云要閒越不閒要靜越不靜又云<lb/>
　如讀書以求義理應事接物以求當理即所求者便<lb/>
　是吾心何事塊然獨坐而後為存耶非洞見心體之<lb/>
　妙安能及此<lb/>
　　讀白沙與東白論學詩敬疏數語于下以竢有道<lb/>
　　正焉<lb/>
古人棄糟粕糟粕非真傳<lb/>
<pb n="KR4e0172_WYG_001-24b"/>
　愚謂六經載道之文聖賢傳授心法在焉而謂糟粕<lb/>
　非真傳何耶<lb/>
渺哉一酌水積累成大川亦有非積累源泉自涓涓<lb/>
　天下之事未有不由積累而成者孔子志學以至從心<lb/>
　孟子善信以至聖神朱子曰予學實由銖累寸積得<lb/>
　之又云予六十一嵗方理會得若去年死也枉了今<lb/>
　謂不由積累而成得非釋氏所謂一超直入如來地<lb/>
　耶<lb/>
<pb n="KR4e0172_WYG_001-25a"/>
至無有至動至近至神焉發用兹不窮緘藏極淵泉<lb/>
　中庸云喜怒哀樂之未發謂之中發而皆中節謂之和<lb/>
　中也者天下之大本也和也者天下之達道也道之<lb/>
　體用不過如此可謂明白今乃說𤣥説妙反滋學者<lb/>
　之疑從何處下手耶<lb/>
我能握其機何必窺陳編學患不用心用心滋牽纒本<lb/>
虚形乃實立本貴自然戒慎與恐懼斯語未云偏後儒<lb/>
不省事差失毫釐間<lb/>
<pb n="KR4e0172_WYG_001-25b"/>
　司馬温公吕與叔張天祺輩患思慮紛擾皆無如之<lb/>
　何誠如公論至於程朱寧有此病程子云與其是内<lb/>
　而非外不若内外之兩忘兩忘則澄然無事矣又云<lb/>
　必有事焉而勿正心勿忘勿助長未嘗致纖毫之力<lb/>
　此其存之之道也朱子云纔覺得間斷便已接續了<lb/>
　此皆任其天然了無一毫將迎安排之病心學之妙<lb/>
　至此無餘藴矣戒慎恐懼敬也敬有甚形影只是此<lb/>
　心存主處纔提起心便安纔放下便無安頓處是乃<lb/>
<pb n="KR4e0172_WYG_001-26a"/>
　人心之當然有不容不然者若不知此而以裝㸃外<lb/>
　事矜持太過為敬則為此心之病矣故曰以為無益<lb/>
　而舍之者不芸苖者也助之長者揠苗者也非徒無<lb/>
　益而又害之<lb/>
寄語了心人素琴本無絃<lb/>
　此是無聲無臭處中庸一部書從天命之性說起都<lb/>
　説盡了方説到此所以程子云下學而上達乃學之<lb/>
　要今論學不説下學之功遽及上達之妙宜其流入<lb/>
<pb n="KR4e0172_WYG_001-26b"/>
　異學而不自知也此詩清新華妙見者爭誦之而不<lb/>
　知其有悖於道予不得以不辨<lb/>
湯武放伐為綱常計耳萬一不幸事敗雖身䝉篡弑之<lb/>
　罪有所不顧吾人立朝處家事有干於倫理風俗者<lb/>
　必須極力正救其可含糊姑息置之不問耶先師一<lb/>
　齋家居以正風俗為已任凢鄰里搬戲迎神及划船<lb/>
　之類必加曉諭禁戒每每以此得罪於人有所不恤<lb/>
　予自知讀書以來幸尊長見信不搬戲迎神已四五<lb/>
<pb n="KR4e0172_WYG_001-27a"/>
　十年近日鄰俗有搬傀儡以禳疾頗致男女喧雜鄙<lb/>
　心有所未安遂止之因書此以示子姪<lb/>
古者宰相制國用雖天子不得以濫費凢為家長者不<lb/>
　能制其錢穀之出入致使子婦妄用祭祀宴饗悉為<lb/>
　之槩惴惴然惟恐犯其怒殊失易有嚴君之義此綱<lb/>
　常倫理所闗家之廢興全在於此不可不謹<lb/>
昔在山東與諸生講孟子首章講畢問諸生此章之意<lb/>
　云何諸生對云此章孟子告梁惠王狥利之害惟仁<lb/>
<pb n="KR4e0172_WYG_001-27b"/>
　義未嘗不利予云此章固是孟子告梁惠王的説話<lb/>
　于後著之于篇都是教天下後世自天子至於庶人<lb/>
　皆不可不知此意世人只知有利語及仁義必將譏<lb/>
　笑以為迂濶殊不知利中只有害惟仁義則不求利<lb/>
　自無不利譬之甜的物事喫過則酸苦的物事喫過<lb/>
　方甜如人家長尚利惹得一家莫不尚利由是父子<lb/>
　兄弟交相攘奪相劘相刅必至傾覆而後已若家長<lb/>
　尚義惹得一家莫不尚義由是父慈其子子孝其父<lb/>
<pb n="KR4e0172_WYG_001-28a"/>
　兄友其弟弟恭其兄莫説到門祚何如只據眼前家<lb/>
　庭之間已自有一段春和景象何利如之不必逺求<lb/>
　稽之一家一鄉亦可知矣又如吾省寧王可謂富貴<lb/>
　之極却被利心所害要做皇帝事敗械送京師賜死<lb/>
　家無噍類宫殿鞠為草莽利在何處日前過楊州得<lb/>
　見髙尚書家事尚書為人平生亦清謹長子淇有才<lb/>
　能幹濟家資致鉅萬死後庶弟與其子奏爭財産朝<lb/>
　廷差錦衣衛官同巡按勘問辱及妻子肌無完膚追<lb/>
<pb n="KR4e0172_WYG_001-28b"/>
　銀數萬方變賣田産以足所奏之數門巷蕭然利在<lb/>
　何處説到此諸生莫不悚然時有府官在側不覺却<lb/>
　步舉手云老先生説到此令人毛髪俱竦間中偶及<lb/>
　此貞姪輩請書之為家人戒云<lb/>
予在山東提學時都憲王<hi>缺</hi>據東昌府知府申説觀城<lb/>
　縣廩増缺多欲將某縣學某某挨補都憲行二司令<lb/>
　與某議予復狀云祖宗立法經權並用至精至備未<lb/>
　可輕改如學校一事府廩四十一年一貢州廩三十<lb/>
<pb n="KR4e0172_WYG_001-29a"/>
　四年三貢縣廩二十二年一貢未嘗以地域中邊人<lb/>
　材多寡稍異其制至於科舉之設本為甄拔異材然<lb/>
　亦鐫定解額會試京師則巻分南北其所慮者深矣<lb/>
　行之百五六十年文化大行天下皆知誦習孔子至<lb/>
　於海濵郡縣間出異材視中州亦不少讓今以某縣<lb/>
　員缺欲移某縣挨補則鑚刺之徒紛然競起致使海<lb/>
　濵之人目不知丁而後已此非祖宗之法本職不敢<lb/>
　輕動自取變亂之罪事遂寢近時建議不問食糧月<lb/>
<pb n="KR4e0172_WYG_001-29b"/>
　深淺止將文義考在前列者充貢有考不中等者罷<lb/>
　歸而罪提學將使偏方下邑無人才去處十數年不<lb/>
　得一貢如何作興士子讀書殊失祖宗法意因記於此<lb/>
　　滁州省愆録<lb/>
每事不失之怠緩則失之急躁宜戒之<lb/>
心本有用之物而置之空虚之地可乎<lb/>
數日警惕之意比前較緩宜時時提醒程子云懈意一<lb/>
　生便是自暴自棄<lb/>
<pb n="KR4e0172_WYG_001-30a"/>
偶命僕𨽻淨掃庭中荒穢遂覺眼前寛快人能一旦洗<lb/>
　雪此心而去其積習之染其氣象當何如耶<lb/>
朱陸同異之辨前輩已有定論細觀其書當自見之今<lb/>
　就其中摘其一二稍稍同處遂欲會而為一非所謂<lb/>
　不揣其本而齊其末方寸之木可使髙於岑樓者耶<lb/>
　近時諸公力扶象山之學極詆朱子之學支離盖亦<lb/>
　未能平心易氣細觀其書以致然耳王欽佩嘗謂予<lb/>
　云朱子所著諸書或有初年未定之論兼門人記録<lb/>
<pb n="KR4e0172_WYG_001-30b"/>
　未能盡得其意者亦或有之吾輩觀之但擇其好處<lb/>
　今王陽明專擇其不好處來説豈不是偏耶<lb/>
鳶魚除飲啄牝牡之外更無他念所以得遂飛躍之性<lb/>
　人雖萬物之靈心中有多少私意如何得似鳶魚直<lb/>
　須擺脱得開無絲毫惹絆方有此等氣象<lb/>
大而君臣父子小而鹽米細事處之皆當即此是道<lb/>
湛然虚明者心之本體本無存亡出入之可言其有存<lb/>
　亡出入者特在操持敬肆之間耳所謂范女不識孟<lb/>
<pb n="KR4e0172_WYG_001-31a"/>
　子然亦知心殆此之謂歟<lb/>
　　示滁州學諸生<lb/>
好問好察而必用其中誦詩讀書而必論其世則合天<lb/>
　下古今之聰明以為聰明其知大矣近時諸公論學<lb/>
　乃欲取足吾心之良知而議程朱格物博文之論為<lb/>
　支離其何以開聖人之知見擴吾心良知良能之本<lb/>
　然此乃入門欵於此既差是猶欲其入而閉之門也<lb/>
　不得不為諸生言之豈好辨哉<lb/>
<pb n="KR4e0172_WYG_001-31b"/>
人家有三要興積徳興有内外有禮義興能勤儉興有<lb/>
　三要敗積惡敗無内外無禮義敗奢侈敗<lb/>
堯舜禹積累締造深仁厚澤至太康一尸位民即貳其<lb/>
　心以此觀之祖宗徳澤不可恃還是自家能敬徳可<lb/>
　恃<lb/>
人生在天地間不生為禽獸而生為人既生為人又不<lb/>
　生於海外而生於中國既生於中國又不生於卑汚<lb/>
　之地而生於大族既生於大族又不生為庸凢而生<lb/>
<pb n="KR4e0172_WYG_001-32a"/>
　為聰明才俊儒衣儒冠其為幸當何如耶今若又不<lb/>
　肯向上為人真可悲也<lb/>
　　　中庸説<lb/>
中庸一書朱子分作四支以愚觀之當作八節㸔首章<lb/>
　為一節楊氏謂為一篇之體要可謂得其㫖矣後面<lb/>
　説費隠大徳小徳等語所以終性道之意知仁勇明<lb/>
　善誠身尊徳性道問學等語所以終戒懼慎獨之意<lb/>
　至誠贊化育篤恭而天下平所以終中和位育之意<lb/>
<pb n="KR4e0172_WYG_001-32b"/>
　自君子中庸至唯聖者能之為一節首章中和以本<lb/>
　諸心者言此節變和言庸以見諸事者言盖事事有<lb/>
　箇天然恰好處至精至微故屢贊其妙而歎其難然<lb/>
　學者豈可以難而自阻耶必察之精守之固行之果<lb/>
　然後中可得以執矣此發其端至二十章終其義無<lb/>
　餘藴矣自費隠至父母其順矣乎為一節盖言道之<lb/>
　用廣所以然者則隠而難知學者宜就切近平實處<lb/>
　用功庶幾有以盡其所當然得其所以然程子謂下<lb/>
<pb n="KR4e0172_WYG_001-33a"/>
　學而上達乃學之要是也自鬼神之為徳也至治國<lb/>
　其如視諸掌乎為一節言鬼神之情狀以見有其誠則<lb/>
　有其神無其誠則無其神是皆陰陽屈伸之妙用以<lb/>
　此發端至下章皆言事死之事終此章之義以起下<lb/>
　章也雖第十七章若泛言舜之大孝無與於事死之<lb/>
　事然舜以匹夫有聖人之徳享富貴之極致使宗廟<lb/>
　饗其祭子孫保其業延宗祀於無窮其為孝視武王<lb/>
　周公為尤大斷章取義以例觀之可見矣武王周公<lb/>
<pb n="KR4e0172_WYG_001-33b"/>
　之孝謂之達孝者以其能通鬼神之心也非天下之<lb/>
　至誠孰能與於此哉自哀公問政至純亦不己為一<lb/>
　節盖承上章治國而言也上章言鬼神之徳露出一<lb/>
　箇誠字此章言修身為政皆本於誠而誠不可以不<lb/>
　豫故極言誠之之功於後數章以人道天道相間而<lb/>
　言每每提出一箇誠字不一而足盖以誠為一篇之<lb/>
　樞紐在學者尤為當務之急也自大哉聖人之道至<lb/>
　蚤有譽於天下者為一節盖言君子體中庸之功兼<lb/>
<pb n="KR4e0172_WYG_001-34a"/>
　内外大小而言下兩節言制禮作樂之事本上章居<lb/>
　上不驕為下不倍而言此中庸之妙用也自仲尼祖<lb/>
　述堯舜至茍不固聰明聖知達天徳處為一節盖言<lb/>
　聖人體中庸之功兼内外大小而言下兩節言至誠<lb/>
　至聖之道本上章大徳敦化小徳川流而言中庸之<lb/>
　極功也末後一節舉一篇而約言之與首章相應程<lb/>
　子曰中庸一書始言一理中散為萬事末復合為一<lb/>
　理始言一理天命之性也末復合為一理上天之載<lb/>
<pb n="KR4e0172_WYG_001-34b"/>
　無聲無臭也其中達道達徳九經之目事神治民之<lb/>
　事明善誠身之道修徳凝道之功制禮作樂之具聖<lb/>
　神功化之極無所不備故常妄謂大學之書其體方<lb/>
　中庸之書其體圓盖以此耳朱子義理精密訓釋詳<lb/>
　明無可議者獨費隠以下謂前三章為費之小後三<lb/>
　章為費之大鬼神章為兼費隠包大小問政章為兼<lb/>
　大小包費隠此後至終篇皆為反覆推明天道人道<lb/>
　以終二十一章之意不能無疑因肆臆説於右安得<lb/>
<pb n="KR4e0172_WYG_001-35a"/>
　有道如吾朱夫子者執之以求正焉<lb/>
　　愚嘗妄為此説竊謂朱子復起當不易吾言矣顧<lb/>
　　以徳學淺薄無以取信於人耳間嘗出示兄子資<lb/>
　　資答云朱子亦嘗分作數節大抵與叔父同因檢<lb/>
　　大全中庸巻端朱子云中庸當作六大節㸔首章<lb/>
　　是一節説中和自君子中庸以下十章是一節説<lb/>
　　中庸君子之道費而隠以下八章是一節説費隠<lb/>
　　哀公問政以下七章是一節説誠大哉聖人之道<lb/>
<pb n="KR4e0172_WYG_001-35b"/>
　　以下六章是一節説大徳小徳末章是一節復申<lb/>
　　首章之義鄙意偶與之合獨費隠以下八章有未<lb/>
　　合耳乃知朱子集註章句成於早年於中容有未<lb/>
　　定之論迫於遲莫未及一一修改耳觀易簀前猶改<lb/>
　　誠意章可見因書數語於後併以求正於四方君<lb/>
　　子云<lb/>
　<lb/>
　東巖集巻一<lb/>
</p>
<p>
</p>
  </div>
</body>
</text>
</TEI>
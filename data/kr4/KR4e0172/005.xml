<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東巖集卷五</head> <lb/>
    <p>
<pb n="KR4e0172_WYG_005-1a"/>
欽定四庫全書<lb/>
　東巖集卷五<lb/>
　　　　　　　　　　　　明　夏尚樸　撰<lb/>
　誌銘類<lb/>
　　婁一齋先生行實<lb/>
先生諱諒字克貞姓婁氏號一齋世為廣信上饒人幼<lb/>
有異質弱冠慨然有志於道聞聘君吳康齋講學小陂<lb/>
往從之遊康齋一見器之謂學者須帯性氣老夫聰明<lb/>
<pb n="KR4e0172_WYG_005-1b"/>
性𦂳賢友亦聰明性𦂳小兒<graphic n="KR1729" url="https://raw.githubusercontent.com/kanripo/KR-Gaiji/master/images/KR1729.png" mimeType="image/png"/>聰明而性氣不逮賢友<lb/>
先生豪邁不屑世務康齋一日填地栿召謂之曰學者<lb/>
須親細務由是益加下學之功在館中雖掃除之事必<lb/>
親不以責備家僮年若干領鄉薦自以學不足不急于<lb/>
仕退而藏修於家往來師門者十有餘年後為父兄强<lb/>
赴㑹試至三衢登舟風逆飄然以歸家人訝之先生慰<lb/>
之曰此行非惟不中必有竒禍未幾春闈果災死者不<lb/>
可勝計由是皆服其有神見某年以乙榜授成都府學<lb/>
<pb n="KR4e0172_WYG_005-2a"/>
訓導先生嘆曰是殆天玉成吾也乃擕妻子赴任朱子<lb/>
語錄未刻獨康齋族中有古刻一部先生遣家人擕白<lb/>
金一斤購求未得遂假以歸募人抄完擕往舟中翻閲<lb/>
謂吾道盡在此矣到任兩閲月即謝病而歸因號病夫<lb/>
杜門却掃足跡不履公門與弟蓮塘先生輩日以講學<lb/>
為事時先生聲聞已著前後郡守皆知其賢往往偕僚<lb/>
佐候之先生皆不報謁惟俟其初至及解任去時往途<lb/>
次一拜而已先生之學以主敬窮理為主早起深衣幅<lb/>
<pb n="KR4e0172_WYG_005-2b"/>
巾拜於家廟出御㕔事受家人諸生揖唯二蒼頭侍焉<lb/>
内外肅然凛若朝廷雖逹官貴人至者必整飾襟裾而<lb/>
入應接之暇即翻閲古書有至言格論契於心者吟諷<lb/>
不已悉用朱筆圈㸃紙弊墨渝不能去手至夜深方入<lb/>
内寢未嘗頃刻少懈嘗謂孔子佩象環取中虚之意因<lb/>
製象環佩之終日不去身或者謂非孔子意然能虚中<lb/>
無我如先生者其去子絶四者幾矣孰謂非孔子意耶<lb/>
議論慷慨善開發人聽者忘倦賢士大夫有道信者必<lb/>
<pb n="KR4e0172_WYG_005-3a"/>
造其廬請教至有終日不忍去者先生雖退老於家然<lb/>
愛君憂國甚誠切每讀邸報見行一善政用一善人則<lb/>
喜動顔色若事有病於政治之大者必憂形于色不啻<lb/>
身立其朝目擊其弊憲宗晏駕先生聞之慟時以子貴<lb/>
受封于家朝夕哭臨垂涕不已郡邑政令有不便于民<lb/>
者必諫止之有不善惟恐先生知之田里頼之稍安先<lb/>
生既殁小民困於貪漁者皆思先生之德矣嵗有旱潦<lb/>
蝗蟲之災先生憂嘆不已籲天祈禱輒有響應樂道人<lb/>
<pb n="KR4e0172_WYG_005-3b"/>
善鄉鄰有為不義如迎神搬戲划船及建齋醮之類必<lb/>
痛加禁止蓋其齒德既尊以正風俗為己任雖得罪士<lb/>
夫有所不顧然皆出於愛人之誠久之亦自信服雖仇<lb/>
家無怨言此豈聲音笑貎為哉先生氣象巖巖衆皆以<lb/>
為靈山降神所致一日忽聞靈山白雲峰頺數十丈先<lb/>
生嘆曰吾殆死矣越數日即寢疾而卒張東白銘其墓<lb/>
云靈峰信之主山哲人之萎豈偶然哉時屬盛暑忽<lb/>
隂涼數日颯然如秋逮殮畢日出如故似亦非偶然者時<lb/>
<pb n="KR4e0172_WYG_005-4a"/>
龍游余元黙先生分教郡庠祭之以文云先生以剛毅<lb/>
之質受業康齋之門明正學迪正道為世鴻儒非惟門<lb/>
生子姓恪遵其教凡有官於此土者亦皆有所憚而不<lb/>
敢為惡是誠大有功於名教也識者以為名言先生之<lb/>
學不事辭章之末所作詩文皆攄發胸中之藴取其達<lb/>
意而止名冩心集成化丁亥始有日錄冊子紀其為學<lb/>
工程間有所得輒書數語其上平正明白多有補于世<lb/>
教先生歿締姻寜藩不幸遭逆濠之變舉族逮繫遺文<lb/>
<pb n="KR4e0172_WYG_005-4b"/>
散失無存獨日錄數冊假錄於先幸存予家意者天意<lb/>
有在乎中間敬用纂錄俟訪遺逸續書於後以備考德者<lb/>
擇焉<lb/>
　　施拙庵墓誌<lb/>
拙庵既卒之明年厥子鑾將奉母柩而合葬焉遣兄子<lb/>
濬恩具狀來請銘予邑僻在山中與閩浙接壤鄉先生<lb/>
多出朱吕真西山之門以故俗尚禮義視他邑為勝予<lb/>
少時猶及見長老類皆敦重質朴言必及義有足畏者<lb/>
<pb n="KR4e0172_WYG_005-5a"/>
近年相繼淪謝風俗日趍於下求其好賢尚義庶幾前<lb/>
輩如處士者已不多得今一旦逝去能無感於中乎因<lb/>
據其狀而銘之處士諱宏字文裕姓施氏號拙庵宋名<lb/>
臣參知政事正憲公之裔也其先霅川人五季時徙家<lb/>
信永豐之施村復徙邑里乾封處士生感異夢既長儀<lb/>
狀魁梧識者異之其父嘗遣饋藥邑令莆田陳公裕公<lb/>
賢令也一見器之勸之讀書自是手不釋卷舉史文輒<lb/>
能語其興亡得失大意對客亹亹談論不倦以故賢士<lb/>
<pb n="KR4e0172_WYG_005-5b"/>
大夫至邑者必造其廬酬酢終日不能去居恒簡出出<lb/>
必正衣冠顒顒昻昻望之知為長者治家嚴整早起受<lb/>
子婦揖然後處分家事家人惴惴惟恐有過以犯其怒<lb/>
邑大夫屢以鄉飲禮之堅辭不赴正憲公歴世既逺子<lb/>
孫寖以微弱處士能大其門閭建祠而祀之維謹且敦<lb/>
請名士以教其子孫俾不墜先業亦可謂賢矣病且革<lb/>
命扶出正寢顧謂侍者曰吾甚安之達旦神愈精明言<lb/>
辭慷慨平生英邁之氣不少減生於某年某月某日卒<lb/>
<pb n="KR4e0172_WYG_005-6a"/>
於某年某月某日享年七十有六娶夏氏予從姐也幼<lb/>
失怙恃鞠於兄嫂自幼至長終日不離房闥雖家人罕<lb/>
見其面事舅姑以孝聞下逮臧獲撫教如子女子婦化<lb/>
之不敢以惡聲加焉處士愛賓客户外之屨常滿隨其<lb/>
人而為之治具未嘗有惰容予毎過之寒暄之外無一<lb/>
剰語終日凝坐如塑羣婢奔走受命於側不動聲氣而<lb/>
事無有不如其意者歸語家衆未嘗不共嘆其賢也生<lb/>
於某年某月某日先處士卒實某年某月某日也享年<lb/>
<pb n="KR4e0172_WYG_005-6b"/>
七十子男二長鏊邑庠生早卒次即鑾王府良醫孫男<lb/>
五長即濬恩郡庠生次某合葬於施村獵壇之原<lb/>
銘曰易著家人天地大義其吉其㓙何假卜筮賢哉處<lb/>
士亦有賢配宜得吉阡以裕後嗣<lb/>
　　止軒劉君墓誌銘<lb/>
君諱珹字子美别號止軒世居信永豐之霞坊曽大父<lb/>
諱某大父諱伯淵號直翁君性剛直是是非非無所回<lb/>
互人皆以為有父風嘗為鄰族所苦衆皆勸其少屈以<lb/>
<pb n="KR4e0172_WYG_005-7a"/>
自全君曰我性如石可斷而不可屈也晩厭喧雜卜居<lb/>
李公塢課僕種藝之餘惟延師教子而已因更名愚塢<lb/>
有羣盜夜入其室胠篋而去覺戒家人勿追家人尾其<lb/>
後得其跡具以告君君曰我富于貲彼竊幾何何校家<lb/>
人卒得其人送之官獄成而盜逃有司遣邏卒捕詣君求<lb/>
賞而後行君曰彼盜吾物執而送之官操縱在彼我何<lb/>
與焉衆皆無辭而去後有因獲盜致累者皆嘆君之識<lb/>
度好讀古書而篤信其說於世俗方技若星命地理之<lb/>
<pb n="KR4e0172_WYG_005-7b"/>
説俱不信嘗謂六經不言此而後儒或言之此所以不<lb/>
逮孔子耶然君宅葬精于堪輿之説者不能議豈非存<lb/>
心正直而鬼神黙有以相之歟於此益信其言亦足以<lb/>
祛世俗之惑君讀書未多而所見如此豈非天<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>之高<lb/>
耶生于某年某月某日卒于某年某月某日享年若干<lb/>
子男二次賔議聘予女以卒之明年某月某日卜葬龍<lb/>
回坂之下原去直翁之墓為近<lb/>
銘曰直翁有子宜有父風卜葬於兹宜近直翁<lb/>
<pb n="KR4e0172_WYG_005-8a"/>
　　冰溪婁先生墓誌銘<lb/>
宸濠叛逆冰溪以妃族被逮死獄中聖天子御極詔議<lb/>
獄開釋無辜婁氏皆得原宥有大臣閲奏牘見冰溪姓<lb/>
名顧謂同列曰是即所謂樓上先生昔嘗不受宸濠衰<lb/>
服之命豈有從逆之意耶不死當見原士論惜之逮繫<lb/>
之初衆皆懼禍不敢近獨其婿太學生上瀘余錠奉其父<lb/>
英藪之命周旋其間不避艱險及械送臬司遣人潛隨<lb/>
其後為之給衣藥服食晏然如在家時不幸以疾卒其<lb/>
<pb n="KR4e0172_WYG_005-8b"/>
衣衾棺槨殯殮以禮某年某月某日卜葬上瀘之郭墩<lb/>
予以門生得相役而視其窆錠以墓銘見屬義不得而<lb/>
辭也按冰溪諱忱字誠善其先信陽人元季有諱子福<lb/>
者逃難南奔遂家上饒之盈濟坊曽祖諱德華祖諱思<lb/>
顯贈河南道監察御史輕財尚義鄉稱長者妣楊氏父<lb/>
諱諒字克貞成都訓導封南京兵部職方司郎中號一<lb/>
齋受業聘君吳康齋得河洛之傳妣余氏幼有竒質落<lb/>
語輒驚人顧為文不能徇時好以故連不得志於有司<lb/>
<pb n="KR4e0172_WYG_005-9a"/>
晩由嵗貢受歸安訓導未幾即棄官而歸忿其兄之所<lb/>
為托疾不下樓者十年自號病閣户部侍郎邵二泉呼<lb/>
為樓上先生及兄死作下樓歌以諷之國母之䘮類受<lb/>
衰服獨冰溪以弔服從事且力陳古義却之幾為宸濠捶<lb/>
挫以死頼都憲王陽明救解得免生於某年某月某日<lb/>
卒於某年某月某日享年七十娶王氏生三女長適杭<lb/>
州府知府永豐吕䕫次適錠次適李某皆同邑人也側<lb/>
室楊氏生男仕幼名瑞松女一皆㓜宸濠逆節將萌婁<lb/>
<pb n="KR4e0172_WYG_005-9b"/>
妃泣諌不從事敗妃死檻送京師毎食必取飯呼婁妃<lb/>
食嘆曰恨不用爾之言至此湖廣參政同邑鄭毅立之<lb/>
以詩哭之曰道義傳心有定論賢妃原是一齋孫夫以<lb/>
一女子尚知用祖之訓識君臣大義曽謂賢如冰溪老<lb/>
且死而乃亡父之訓甘為逆賊之黨耶因誌其墓而系<lb/>
之以銘<lb/>
銘曰有山蒼蒼有水洋洋是為陳克齋之鄉公死有知<lb/>
當撰杖履與之徜徉<lb/>
<pb n="KR4e0172_WYG_005-10a"/>
　　教諭潘德夫墓誌銘<lb/>
予友潘德夫不幸卒於官賴諸生得成殯殮之禮妻子<lb/>
旅寓數千里外而川蜀道險慮無以歸時同郡鄭立之<lb/>
以鈇鉞鎮成都而同邑鄭文川亦在臬司皆與君有舊<lb/>
好聞訃嗟悼不已時出符傳命有司給官舫送之歸江<lb/>
行數月如履平地而無風波盜賊之虞人皆以謂君為<lb/>
善之報歸未數月適典學徐公至以表章賢哲為事學<lb/>
中師生具事狀白之兼得其實遂祠祀鄉賢鄉人無異<lb/>
<pb n="KR4e0172_WYG_005-10b"/>
議焉厥子時恢將卜葬而以墓銘屬予予舊遊婁門賴<lb/>
君啓迪居多君之志行莫詳於予及今不為之撰述後<lb/>
欲考論鄉賢以正祀典者曷從稽焉乃不辭而為之銘<lb/>
使刻而掩諸幽併以告夫後之君子君諱潤德夫其字<lb/>
姓潘氏號玉齋世居信永豐縣前之南洲君端莊誠慤<lb/>
見之童稚甫就外傅即知勤誦習從叔憲副公珪見之<lb/>
喜顧謂其師曰是子可教冝善導之稍長從郡人婁冰<lb/>
溪業舉子冰溪大器之擕以見其父一齋先生遂收置<lb/>
<pb n="KR4e0172_WYG_005-11a"/>
講下一齋嚴毅英邁慨然以師道自任諸生中獨致重<lb/>
德夫嘗謂潘生可謂文質彬彬者矣至輒留宿語連日<lb/>
夜不倦嘗顧謂君曰致禮以治躬外貎斯須不莊不敬<lb/>
而慢易之心入之矣致樂以治心中心斯須不和不樂<lb/>
而鄙詐之心入之矣此禮樂之本身心之學也君佩服<lb/>
其教不敢忘由是言動舉止率循矩度而胸次坦然無<lb/>
纎芥可疑望之者皆知其為君子家故富於貲至君父<lb/>
已貧君取束修為養父母兄弟安其孝友冠婚賓祭未<lb/>
<pb n="KR4e0172_WYG_005-11b"/>
嘗以貧廢禮人以為難在庠邑士論歸之典學李崆峒<lb/>
嘗進諸生以人才為問衆以君對時君居憂於家李公<lb/>
命有司以禮存問且欲延見君以衰服不敢見往拜於<lb/>
門李公嘉嘆以為知禮為文平正典實不事綺麗能發<lb/>
所見於筆墨畦徑之外屢試居上游顧厄于數竒竟不<lb/>
得志塲屋晩由嵗貢授辰州麻陽訓導麻陽僻陋人鮮<lb/>
知學君至日升講堂課諸生解義作文根極理致拳拳<lb/>
以務本敦俗為訓諸生多化之者予友張常甫視學湖<lb/>
<pb n="KR4e0172_WYG_005-12a"/>
湘雅知君學時就麻地擇諸生十餘輩俾廪麻陽而就<lb/>
學焉六年陞成都彭縣教諭君已老矣猶日課諸生如<lb/>
在麻城時退而燕居焚香黙坐時取古書翻閲而涵泳<lb/>
其義間發為詩類有冲淡和平之味非中有所養者能<lb/>
如是乎欲謝病東歸與予尋舊約一旦寢疾而卒豈亦<lb/>
予之不幸也德夫生於甲申年九月卒于丙戌年正月<lb/>
享年六十三嵗娶張氏子男三以卒之明年卜葬十六<lb/>
都汘洋嶺之南原<lb/>
<pb n="KR4e0172_WYG_005-12b"/>
銘曰昔在一齋講學小陂河洛之傳實在于兹君從之<lb/>
游學得其師匪善曷敦匪教曷施腏祀鄉賢匪衆之私<lb/>
　　監察御史李君墓誌銘<lb/>
吾友李子芳卒之年厥子廷玉方在髫年及此始克卜<lb/>
地啓殯而襄事焉先期走予山中求誌其墓予不能辭<lb/>
乃據其事狀為之誌而銘之君諱艾姓李氏子芳其字<lb/>
也别號靈崖世居上饒遼源之鳯村其先素以財力雄<lb/>
其鄉元季能糾集鄉人據險阨立營寨以捍紅巾之難<lb/>
<pb n="KR4e0172_WYG_005-13a"/>
鄉人皆獲安堵如故至今父老猶能言其事君生有異<lb/>
質早遊邑庠受業同邑婁冰溪先生冰溪諱忱字誠善<lb/>
先正一齋先生之子遼源抵郡城百五十餘里兩躡峻<lb/>
嶺若登天然往返皆徒步雖蠒足有所不顧時從氷溪遊<lb/>
者甚衆僧舎不能容乃就棟宇高處因梁架木為閣懸<lb/>
寄簷牙猶鳥巢然終日閉户讀書其中至夜分篝燈假<lb/>
寐几上少頃即起誦讀逹旦如是者數年冰溪憫其勤<lb/>
作詩贈之有讀殘蕭寺三更月踏破青山萬里雲之句<lb/>
<pb n="KR4e0172_WYG_005-13b"/>
為文屢更竄易積成巻帙動盈几篋士子争相傳錄由<lb/>
鄉薦登𢎞治乙丒進士簡入翰林為庶吉士詔命大學<lb/>
士東閣張東白先生教之東白諱元禎字廷祥與一齋<lb/>
先生為交邃於理學為海内文宗君受業踰年所學大<lb/>
進正德丁夘擢北道監察御史時閹宦劉瑾居中用事<lb/>
賊虐諌輔中外以言為諱君偕同列傅元等三十餘人<lb/>
上疏極諌瑾怒傳㫖罰跪門一日時盛暑跪久率僵仆<lb/>
至有死者君獨挺然不撓奉命按治兩廣潛奸宿弊洗<lb/>
<pb n="KR4e0172_WYG_005-14a"/>
雪殆甚貪汚屏息未幾丁内艱歸哀毁踰禮服闋竟被<lb/>
誣不復起士論惜之事親以孝聞兄子壁早卒字其婦<lb/>
加厚為立嗣充産業贍之弟英為姚源羣盜所獲君不<lb/>
避艱險極力營救得免於難盜勢猖獗兵力無功率誣<lb/>
良民為盜君為白于總制都憲愈公得解釋者甚衆鄉<lb/>
人死于冦者悉收其尸骸瘞之李氏族大以蕃故有祠<lb/>
堂甚巨毁於冦君合族衆議復之規制𢎞厰加舊祀田<lb/>
為宗人所侵者諭以大義悉復之嵗時率宗族奉祀唯<lb/>
<pb n="KR4e0172_WYG_005-14b"/>
謹推其餘増置田三百餘畆併建義學延師以教子弟<lb/>
及鄉鄰有志於學者避冦徙居郡城之西街得周公墩<lb/>
構書齋數楹課僕種藝之餘不忘誦習倦即杖履行吟<lb/>
以自娱時與冰溪及門人費子和輩往復𢋫酬毎有佳<lb/>
句為冰溪嘆賞晩抱羸疾予往候之連榻晤語議論慷<lb/>
慨早年英氣不少衰享年若干卜以今年葬縣西龍潭<lb/>
江家山之源娶韓氏男一即廷玉邑庠生<lb/>
銘曰太上無言太上忘情孰謂靈崖數尺之墓下有東<lb/>
<pb n="KR4e0172_WYG_005-15a"/>
巖百世之銘<lb/>
　　劉東皋孺人周氏墓誌銘<lb/>
孺人姓周氏世家信之永豐大南嶺後父溥廣東陽江<lb/>
縣令母王氏年二十歸于霞坊劉東皋先生東皋諱珠<lb/>
字子明廣州府經厯事舅姑以孝謹稱東皋夷簡質直<lb/>
不以内事經心孺人綜理于内早作晏息事無巨細處<lb/>
之各有成法閨門整肅寂無人聲東皋甚冝之性嚴而<lb/>
仁恕撫御僮僕有方雖撻之而不怒桃源盜起喧傳攻<lb/>
<pb n="KR4e0172_WYG_005-15b"/>
及邑里里中望風奔竄而乘機投間攘奪者衆孺人從<lb/>
容暇豫料簡衣服器用及文集之類分命羣僕之機警<lb/>
慎密者藏之尋遇火災一無所失東皋嘆曰使汝為男<lb/>
子才不當過我耶家富于貲而厚自節約唯供祭祀宴<lb/>
賓客則必躬治酒饌極其洗腆而後已予官南都時先<lb/>
妣在家議聘其女以室貢子予恐孺人恩養太過異日<lb/>
時或不能安我之貧及歸事予唯謹閑習女工無不如<lb/>
法嵗值少歉察其意未嘗有幾微見於辭色詢之皆孺<lb/>
<pb n="KR4e0172_WYG_005-16a"/>
人之教且有次第古人謂子之不肖皆由母蔽其過而<lb/>
父不知觀此尤信孺人屢舉子不育惟一女即配貢恩<lb/>
能逮下晩得二男撫之不啻已出以今年月日卜葬里<lb/>
之郭山東皋具狀囑貢子求銘於予予以多病廢學戒<lb/>
不作此久矣重東皋之請且德孺人之能教我子婦也<lb/>
因不辭而為之銘<lb/>
銘曰易繫家人以嚴為貴婦子嘻嘻悔吝隨至賢哉孺<lb/>
人黙與易契卜藏於此宜昌厥世<lb/>
<pb n="KR4e0172_WYG_005-16b"/>
　　南京工部主事李君墓誌銘<lb/>
君諱滄字一清姓李氏初號石泉後以彌文且近名遂<lb/>
去之世為金華永康人其先有諱逺者唐杭州刺史其<lb/>
子暘為參軍破賊有功遂家於杭暘之孫德明為永康<lb/>
始遷之祖曽祖諱秉良嘗代父詣獄而卒人稱其孝祖<lb/>
諱仁仲父諱鑑母蔣氏蘭溪楓山章先生嘗誌其墓君<lb/>
自幼凝重不妄語笑常侍父母側承候起居如成人見<lb/>
者莫不嘆異甫長即有志讀書事師惟謹年十四補邑<lb/>
<pb n="KR4e0172_WYG_005-17a"/>
庠生𢎞治戊午領鄉薦赴春官落第南歸適父疾博延<lb/>
名醫湯藥必親衣不解帶者月餘及卒哀毁骨立葬祭<lb/>
悉凖文公家禮服除入太學時楓山先生為祭酒甚器<lb/>
之正德戊辰登進士第奔母喪哭至絶而復蘇者數每<lb/>
以不得躬視湯藥殯殮忽忽如癡醉者兩閲嵗遇忌日<lb/>
輒涕泣曰今雖欲盡孝敬不可得矣仲兄患足疾毎自<lb/>
外歸必至寢前省視祁寒盛暑不廢家事無巨細必咨<lb/>
禀而後行季兄澤早世遺孤友杜方在抱撫育教娶若<lb/>
<pb n="KR4e0172_WYG_005-17b"/>
已子卒以成立服除拜南京工部營繕司主事莅官廉<lb/>
慎有為時冡宰孫公為工部尚書雅知君凡有造作悉<lb/>
委之君條其材用徒庸率減前所計者什之五事不勞<lb/>
而集孫公甚敬信之遂差督甓儀徴君措置有方凡前<lb/>
官踵襲之弊非職守所當為而有病于人者悉罷之舟<lb/>
航往來及居民商賈之在儀徴者皆稱便儀徴當漕河<lb/>
之衝宦官有道此者至輒欲啓壩以行君具以法難之<lb/>
類懾以威屹不為懼或贈以文綺之屬君亦辭不受平<lb/>
<pb n="KR4e0172_WYG_005-18a"/>
生有守類如此踰年竣事而還復差司龍江竹木抽分<lb/>
厰君以疾辭時石公以吏部侍郎掌工部事曰此非李<lb/>
主事不可必需其愈而遣之不得已起而視事執法益<lb/>
嚴雖宦官同事者咸憚之冡宰陸公聞其名方欲擢置<lb/>
吏部以自助不意寢疾而卒實正德十年七月十七日<lb/>
也享年四十有一病革時顧謂其所親曰吾即死慎勿<lb/>
須材于公家為吾平生之累及卒無以為殮貨馬賣屋<lb/>
始克歸其柩賢士大夫相與弔於朝行旅之人故有德<lb/>
<pb n="KR4e0172_WYG_005-18b"/>
于君者相與哭於野門生耆老之在鄉者相與白于有<lb/>
司為立里門以旌之非誠所感其能然乎友人王誕敷<lb/>
以詩哭之有傷心病革買棺言千古須同易簀論之句<lb/>
識者以為名言配徐氏子男一名彬臣側室某氏所出<lb/>
尚幼以卒之明年某月某日卜葬於霞里祖塋之傍去<lb/>
家數里而近一清為人誠篤果毅好義樂善不啻饑渇<lb/>
之於飲食遊太學聞楓山論學慨然有求道之志及官<lb/>
南都日以親賢講學為事退食自公輒閉户不出潛心<lb/>
<pb n="KR4e0172_WYG_005-19a"/>
六經語孟及程朱文字以求窮理修身之方凡異端之<lb/>
說及近世辭章功利之習一毫不以經心嘗曰人之為<lb/>
學當從人倫日用上實下功夫庶幾步步著實不為空<lb/>
言予嘗舉論語數處微與文公不合一清不以為然予<lb/>
曰程朱論學及解經要義雖聖人復起不能易也至于<lb/>
文義之間豈無一二可疑處耶一清曰是固然矣但吾<lb/>
輩今日且當謹守儒先之訓未可如此立論予深以為<lb/>
然嗚呼一清之質近於道矣而學又不失其道天假以<lb/>
<pb n="KR4e0172_WYG_005-19b"/>
年則其所造非予可得以知而不幸賫志以殁不亦重<lb/>
可哀乎世衰道微異説蜂起程朱之言又將為天下之<lb/>
大禁予為此懼而力不足以振之方欲求助於人以為<lb/>
内修外攘之計得友如一清者而又一旦化去踽踽涼<lb/>
涼獨學無助則所哀者豈直朋舊之情而已耶因誌其<lb/>
墓而銘之<lb/>
銘曰昔在孔門參以魯得君惟質魯故其學力垂絶有<lb/>
言事符易簀後欲知君視此石刻<lb/>
<pb n="KR4e0172_WYG_005-20a"/>
　　亡友劉君元素行狀<lb/>
君諱絢姓劉氏字元素號定庵世居信永豐之霞坊曽<lb/>
大父斯清大父宗禮父伯安應詔輸粟旌為義官俱以<lb/>
善稱於鄉母徐氏君幼有異質書過目輒成誦少長即<lb/>
肆力于學下筆衮衮有竒語年十三補邑庠生典學使<lb/>
者至得君之文讀之驚嘆曰此子必魁天下自是聲聞<lb/>
日起屢必居上㳺然君性作文好竒古不肯少徇時好<lb/>
以故久困塲屋年三十二始與弟繪同薦于鄉正德辛<lb/>
<pb n="KR4e0172_WYG_005-20b"/>
未㑹試京師寢疾而卒賢士大夫弔者相屬于途如有<lb/>
爵者之喪然予昔與君同業舉子恒竊以為不多讓及<lb/>
在太學一日督課甚急君退即操筆疾書不屬草兩月<lb/>
程課不終日而畢予疑其為應文逃責之計及取視之<lb/>
辭氣浩發議論層出予始嘆其不可及時同逰太學者<lb/>
多四方名士皆以天下竒才目之而竟止于此豈非命<lb/>
耶君早嵗豪邁好使酒以氣加人醒輒自愧或閉户數<lb/>
日不敢出及聞郡人婁一齋先生講學于家得其議論<lb/>
<pb n="KR4e0172_WYG_005-21a"/>
慨然有志于學自是不敢縱飲與予同處山寺者數年<lb/>
終日危坐潛心六經語孟及程朱文字毎造一齋質所<lb/>
疑一齋深器之繼逰太學師事祭酒蘭溪楓山章先生<lb/>
退即執經請益於燕居楓山甚愛敬之事關出處之大<lb/>
義必召與之商確君亦盡言不敢隠作書力陳古義以<lb/>
風之楓山喜曰可謂愛人以德矣嘗讀書山居有處女<lb/>
造其室誘之君不為之動又嘗處家居樓上鄰有侍子<lb/>
躡梯以上視歸於君不顧去而復至者三君正色叱之<lb/>
<pb n="KR4e0172_WYG_005-21b"/>
下予嘗問之君豈無慾者耶君曰烏得無慾第有邪僻<lb/>
之心時即覺面發赤身熱如焚雖欲為而有所不能毎<lb/>
論古人忠義之士辭氣慷慨激烈聽者竦然閒居燕飲<lb/>
必歌杜詩及岳武穆文文山諸作以侑觴觀此則其志<lb/>
之所尚可知矣所著有詩文若干巻藏於家辭嚴義正<lb/>
類其為人生于成化三年六月十二日卒于正德六年<lb/>
四月十日享年四十有五娶楊氏子男三長朝俞先君<lb/>
一年卒次朝舉次朝宗女三皆適士族以卒之又明年<lb/>
<pb n="KR4e0172_WYG_005-22a"/>
葬里之楊塢去家五里而近予嘗讀歐公之文見其銘<lb/>
當時宗室之墓雖貴且顯者亦不過叙其三代勲爵及<lb/>
生死年月間有行之可取者據事書之數言而止耳至<lb/>
於賢士大夫或銘其墓或序其文累千數言不能自己<lb/>
惟恐其湮没無聞于天下後世其心公矣今先生大人<lb/>
主盟斯道非若歐公以銘章自任而已如劉絢者雖不<lb/>
幸賫志而没然能以正自守不為淫邪之所惑雖古魯<lb/>
男子不是過也㐲乞一言以表其墓庶不没其為善之名<lb/>
<pb n="KR4e0172_WYG_005-22b"/>
幸甚謹狀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東巖集巻五<lb/>
</p>
<p>
</p>
  </div>
</body>
</text>
</TEI>
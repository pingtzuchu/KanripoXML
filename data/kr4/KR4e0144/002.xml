<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>胡文敬集巻二</head> <lb/>
    <p>
<pb n="KR4e0144_WYG_002-1a"/>
欽定四庫全書<lb/>
　胡文敬集巻二<lb/>
　　　　　　　　　　　明　胡居仁　撰<lb/>
　序<lb/>
　　流芳詩集後序<lb/>
詩有所自乎本於天根於性發於情也蓋天生萬物惟<lb/>
人最靈故有以全乎天之理而萬事萬物莫不該焉當<lb/>
其未發而天地萬物之理森然具於其中而無朕兆之<lb/>
<pb n="KR4e0144_WYG_002-1b"/>
可見者性也心之體也事物之來惕然而感乎内沛然<lb/>
而形於外者情也心之用也由其理無不備故感無不<lb/>
通旣感無不通則形於外者必有言以宣之情不自已<lb/>
則長言之又不自己則咏歌之旣形於咏歌必有自然<lb/>
之音韻詩必叶韻所以便咏歌也咏歌發於性性本於<lb/>
天此詩之所自學詩者所當知也嘗考舜命夔曰詩言<lb/>
志則二帝時已有詩矣擊壤歌未叶韻南風歌賡歌則<lb/>
叶韻矣五子歌及商頌諸篇二代之詩也至周則有風<lb/>
<pb n="KR4e0144_WYG_002-2a"/>
有雅有頌風雅頌之中又有賦有比有興則詩之體製<lb/>
已備故説者以爲三經三緯又以六義名之厥後世降<lb/>
風移變而爲騷又變而爲排韻爲順體為調為律詩聨<lb/>
句則詩之體製義理性情風韻衰壞盡矣世之談詩者<lb/>
皆宗李杜李白之詩清新飄逸比古之詩溫柔敦厚莊<lb/>
敬和雅可以感人善心正人性情用之鄉人邦國以風<lb/>
化天下者殆猶香花嫩蕋人雖愛之無補生民之日用<lb/>
也杜公之詩有愛君憂國之意論者以爲可及變風變<lb/>
<pb n="KR4e0144_WYG_002-2b"/>
雅然學未及古拘於聲律對偶淇澳鳲鳩板蕩諸篇工<lb/>
夫詳密義理精深亦非杜公所能彷彿也嗚呼後世王<lb/>
道不行教化日衰風氣日薄而能言之士不務養性情<lb/>
明天理乃欲專工於詩以此名家猶不務培養其根而<lb/>
欲枝葉之盛也其可得乎邵康節言删後無詩其以此<lb/>
也然則詩不可作乎曰何爲不可哉但務養性情明道<lb/>
義使吾心正氣和則詩之本立矣絕去巧麗對偶聲律<lb/>
之習熟讀三百篇玩其詞求其義涵泳諷味使吾心之<lb/>
<pb n="KR4e0144_WYG_002-3a"/>
意與之相孚而俱化則性情以正聲律以和不拘字數<lb/>
句語多寡但求韻叶以便歌咏則庶乎近之矣大抵詩<lb/>
樂實係世道盛衰非智力可強探而必得也吾祖亦非<lb/>
專門於詩者流芳集所録乃其餘興所發先世手澤當<lb/>
寶藏不失恐後之子孫不知所本而專事於末故於集<lb/>
後序如此<lb/>
　　贈醫士胡伯源<lb/>
古人以良醫比良將以其理之同也將之為道當先完<lb/>
<pb n="KR4e0144_WYG_002-3b"/>
固其内而後可以攻外如擇用賢才脩明政事養民以<lb/>
固邦本嚴紀律以脩武備然後誅暴禁亂則兵不血刃<lb/>
而彼之民若崩厥角稽首矣茍不完固其内而窮兵黷<lb/>
武則國内虛耗人民愁怨雖使勝敵終至危亡况必有<lb/>
敗績者乎醫之爲術亦然當先調養榮衞完固元氣視<lb/>
病之所在而攻治之則病易去而身自安臨川胡君伯<lb/>
源有得乎此也餘千王文彬妻袁氏毒瘡發於頂間醫<lb/>
莫能辨疾益危急乃具書幣以請胡君至曰當守内而<lb/>
<pb n="KR4e0144_WYG_002-4a"/>
攻外内之堅也外當自潰越五日而疾愈束帶東歸文<lb/>
彬請予文以謝予以伯源故家胄儒而善醫者必明乎<lb/>
此故書以贈焉<lb/>
　　贈醫士胡琳<lb/>
予患疾數載畏風怯寒屢至危困里中胡君琳業醫而<lb/>
尚儒察其脉曰病雖深幸五臟之氣未絶但元氣衰弱<lb/>
外爲風寒所乘治療之法當内壯元氣外避風寒俟其<lb/>
久而漸安可也噫胡君可謂善醫者矣夫人稟氣以生<lb/>
<pb n="KR4e0144_WYG_002-4b"/>
含氣以長氣壯則外邪不侵氣衰則風寒暑濕皆足以<lb/>
爲吾之害故善醫者雖隨其冷熱虚實施以治法必以<lb/>
調扶元氣爲本焉世之庸醫不知此而妄殺人者多矣<lb/>
今病小愈因以君醫而思吾道蓋人之身元氣不壯外<lb/>
邪得以干之猶人之學大本不立外物得以奪之若國<lb/>
之治亦然抑以賢才不用暴虐得以爲害歟故立大本<lb/>
所以壯學者之元氣用賢才所以壯國家之元氣也必<lb/>
立大本然後理可明而德可脩必用賢才然後政可立<lb/>
<pb n="KR4e0144_WYG_002-5a"/>
而民可安否則百病交侵其滅德而䘮邦也必矣君雖<lb/>
爲名醫而雅尚儒術併以儒道言之以廣其志云<lb/>
　　送掌教林世祥典考北京<lb/>
朝廷之治以得人爲先古今莫不重選舉之典然唐虞<lb/>
以九德取人其曰六德有邦三德有家則以德之多寡<lb/>
定職大小也其曰敷奏以言明試以功未嘗不察言以<lb/>
考其實也傳夏及商以至於周則學校教養考察之法<lb/>
益詳益備故自二十五家之間以及族黨州鄉莫不以<lb/>
<pb n="KR4e0144_WYG_002-5b"/>
德行道藝爲教亦莫不以德行道藝爲選故月吉歲時<lb/>
閭胥族師黨正謹書備録以著其實三年大比則黨正<lb/>
州長鄉大夫並加考察以盡其詳然後以鄉飲之禮賔<lb/>
而興之以獻於王當是時人才之盛風化之美宜矣至<lb/>
漢則教養選舉之法已不復古於是賔興之禮遂廢而<lb/>
科目興焉然曰孝廉曰經義曰賢良曰茂才其日猶善<lb/>
也茍循其實亦不患不得人矣至隋則以詩賦文辭取<lb/>
士於是有秀才進士等科以甲乙丙丁爲第李唐因之<lb/>
<pb n="KR4e0144_WYG_002-6a"/>
棄本務末習尚雕琢空言無實已非待士之體尚望其<lb/>
得人也哉故當時亦有才俊白首之嘆宋則漸尚經術<lb/>
迢及我朝純以經義策論取士雖未能盡復成周之制<lb/>
亦非隋唐空言取士之比也蓋考之經義以觀其學試<lb/>
之策論以觀其才而其所以爲考則係於主司之賢也<lb/>
茍非其人雖行成周鄉舉里選之法一以德行道藝爲<lb/>
考其弊又有不可勝言者况収人於言語文字之間乎<lb/>
雖然内外實一致本未無二理其心明乎正理而無蔽<lb/>
<pb n="KR4e0144_WYG_002-6b"/>
則見於文者必平正通達而無病得於中者渾融充實<lb/>
而無歉則形於言者必光輝明著而不可揜才之浩博<lb/>
者文必滂沛發越氣之正直者文必典勁雄壯茍知之<lb/>
明而察之審則厚德高才之士瞭然在吾心目之間又<lb/>
何不得人之患哉孔子曰不知言無以知人也程子曰<lb/>
心通乎道然後能辨是非如持權衡以較輕重孟子所<lb/>
謂知言是也噫必知道知言之君子乃能稱考司之職<lb/>
也吾饒掌教林先生世祥端厚而有德好道而精文今<lb/>
<pb n="KR4e0144_WYG_002-7a"/>
秋大比京師請司文考予惟世祥蓄於内者如此則知<lb/>
言知人乃自然之驗此行也京華士子之賢且才者世<lb/>
祥必精選以副國家得人之望也士友董燫等徴文叙<lb/>
别予適在郡同餞於月波門外芝山驛前<lb/>
　記<lb/>
　　移居記<lb/>
始祖檢閲公尚質泰州人隨宋高宗南渡居進賢之歸<lb/>
仁鄉後徙臨川白玕六世祖斗南徙餘千鄒店九世祖<lb/>
<pb n="KR4e0144_WYG_002-7b"/>
日新徙梅溪予年十二三隨親居安仁之大原今二十<lb/>
載矣終以其山水偏逼無以托子孫於悠久近得梅溪<lb/>
西南五六里有地曰福壽墩墩䇄立於地數仞兩溪交<lb/>
流於下墩之西寛曠數里四山遠聳中有高爽之地數<lb/>
畝可卜居焉至於平疇可供耕種山林可供樵㸑長岡<lb/>
可牧溪水可漁固足以爲理生要務逮夫暇日或縱步<lb/>
於平道或登覽於高峯或盥濯於清流又足以暢素懷<lb/>
而遂幽志於是與兄居安請親命而遷家焉成化乙酉<lb/>
<pb n="KR4e0144_WYG_002-8a"/>
冬移屋數間覆簷以茅墐壁以泥周屋以土爲塹而雜<lb/>
植竹木於上蓋取其功之易成而不費亦予貧賤之所<lb/>
樂也嗟夫世人務為高堂廣厦固有富而恃財以驕盈<lb/>
者亦有貧而勉強以慕外者豈知古人居室之義哉古<lb/>
人之居取足以障風雨雖曰志尚乎儉實其以道義為<lb/>
重而不暇于此也彼役心力於華靡者安知道義之貴<lb/>
乎記此雖以自述抑以成子孫云<lb/>
　　鰥夫記<lb/>
<pb n="KR4e0144_WYG_002-8b"/>
予因嫂氏之葬寓宿於墓鄰范勝良家見其父子皆鰥<lb/>
父年近六十子年三十三問何以不娶對曰貧故也予<lb/>
心惻然嗟嘆久之既而勝良曰聞先生有仁心茍異日<lb/>
富貴能濟我乎應之曰固所願也但吾宗族鄉黨似汝<lb/>
之貧者衆矣恐財不能賙也嗚呼天下之廣羣生之衆<lb/>
其鰥寡孤獨貧困而不得所者不知幾千萬人矣雖竭<lb/>
府庫之財以賑之如其費何惟得聖君賢相與之極論<lb/>
堯舜文武脩已治人之道發政施仁制田里薄税斂去<lb/>
<pb n="KR4e0144_WYG_002-9a"/>
姦宄任賢良盡教養防虐害則汝得以遂其生矣後數<lb/>
日與毛鎮周豐言之鎭曰此仁人君子之本心也因次<lb/>
其語而記之<lb/>
　　永濟陂記<lb/>
吾里彭家陂舊有柴土疊作踰年則柴朽土崩水泄田<lb/>
涸民受其害於是召匠謀用石甃衆懼工大難成又慮<lb/>
冬寒或有風雪居仁因思古之役民皆以農隙此役雖<lb/>
勞實為養民之本與築城郭宫室臺榭以用民力者異<lb/>
<pb n="KR4e0144_WYG_002-9b"/>
矣里中周居畧忠厚公直人也衆所信服乃就謀焉周<lb/>
君乃偕弟周懋及夏隆張福宗等率衆併力冬十一月<lb/>
辛丑經始至壬戌畢工灌漑不息民無旱傷故更其名<lb/>
曰永濟嗚呼民為邦本田里溝洫實王政先務故曰卑<lb/>
宮室而盡力乎溝洫今有司旣不用心於此向非周君<lb/>
之賢則此鄉之民無歲不有旱患然此一事耳茍非得<lb/>
人尚不能濟况爲國而無賢才可乎記此雖以謝周君<lb/>
之德實所以為鄉鄰幸也他方之賢慕義而興則惠之<lb/>
<pb n="KR4e0144_WYG_002-10a"/>
所施益博後之人能繼此而作則澤益及於無窮焉爲<lb/>
記<lb/>
　　貫道橋記<lb/>
貫道門者白鹿洞書院師生賔客出入之門也貫道橋<lb/>
在貫道門之左數十步凡入是門者先由是橋而進故<lb/>
橋與門同名而不異也洞中之水發源於五老峯之巔<lb/>
懸崖瀑布傾瀉而下至於石㵎縈迂曲折經書院門而<lb/>
出入書院者必渡㵎水然後達况經雨雪則山崖谿谷<lb/>
<pb n="KR4e0144_WYG_002-10b"/>
之水奔趨湍瀉茍無是橋則往來隔絶橋之所以不得<lb/>
不作也此橋之壞已久景泰間太守錢塘陳公嘗脩之<lb/>
成而復圮蓋由積雨水激以致崩壞成化改元潮陽李<lb/>
公提學江右一新書院選州邑士子之秀者聚而教之<lb/>
故學者雲集視是橋圮不可不脩又不可不爲堅固乆<lb/>
遠之計於是出資募匠始於戊子冬成於己丑春高而<lb/>
濶厚而堅横跨㵎水士子賔客徐行稳步徜徉遊息情<lb/>
思悠然非但不病涉而已承李公之志以底其成者同<lb/>
<pb n="KR4e0144_WYG_002-11a"/>
知譙公讚推官沈公瑛星子教諭吳君愼檢校黄君恭<lb/>
也居仁後十三載復來是洞因追述其事以記<lb/>
　　延賔館記<lb/>
潮陽李公齡旣新白鹿洞書院置學田延師儒聚英俊<lb/>
拳拳以德行爲教揭朱子學規以示學者書院旣興好<lb/>
古樂義之士自公卿以至岩穴之賢來遊是洞者接武<lb/>
聨鑣公欲立館以延賔客而重用民力乃謀於憲府及<lb/>
牧伯同寅恤民旱灾而蠲其糧稅漕運又撥米以賙其<lb/>
<pb n="KR4e0144_WYG_002-11b"/>
饑困至戊子冬歲稔民安乃於農隙興工木價匠工磚<lb/>
石灰瓦之費皆公捐已資未嘗有毫末斂於民始事於<lb/>
仲冬畢功於孟春民不吿勞然所以佐其事者同知譙<lb/>
公讚推官沈公瑛檢校黄公恭後十三載居仁來洞傷<lb/>
李公之亡惜譙公之去追述而記之嗚呼昔周公握髮<lb/>
延賔者欲得天下之賢以共成其治也李公作是館以<lb/>
延賔者豈非欲得天下之賢以共明斯道乎入館之賢<lb/>
以是為心昭示道義以教洞之學者則是館之作有功<lb/>
<pb n="KR4e0144_WYG_002-12a"/>
於世教不淺矣後十二年參政祁公憲副鍾公憲僉莊<lb/>
公太守于公重興書院星子縣司訓方君文昌復加脩<lb/>
葺云<lb/>
　　貫道門由禮門記<lb/>
白鹿洞書院舊有貫道門與欞星門並西數十步乃明<lb/>
倫堂之外門也凡師生賔友出入俱由此成化已亥重<lb/>
興書院司訓方君文昌董其事視貫道之廢而新復立<lb/>
門於延賔館前名之曰由禮在欞星數十步東也二門<lb/>
<pb n="KR4e0144_WYG_002-12b"/>
既立於是師生出入多由貫道賔主揖讓則在由禮方<lb/>
君既成是門屬予并記之予謂貫道者取吾道一以貫<lb/>
之之義由禮者即孟子所謂禮門也惟君子能出入是<lb/>
門之義入是書院者知貫道之義則必操存省察窮理<lb/>
力行以求貫通乎體用之全有以脫乎辭章俗學之陋<lb/>
矣知由禮之義則動容周旋揖讓進退皆有品節儀則<lb/>
無惰慢邪僻之行矣如是而先生之教不復聖人之道<lb/>
不明未之有也自省則在乎人焉<lb/>
<pb n="KR4e0144_WYG_002-13a"/>
　　芸閤記<lb/>
上饒婁君克貞予同門友也所居東有重屋為燕朋講<lb/>
學之所每遇有學之士則延於其間相與討論景泰癸<lb/>
酉冬吾康齋先生嘗登焉因書芸閤二字以貽之丙子<lb/>
冬予從先生往閩亦登是閤於此十六載矣令復訪婁<lb/>
君於閤中極論累日得所未得者甚多非婁君發明精<lb/>
至何能然乎因謂予曰昔先生登此得親至教先生逝<lb/>
矣子今復來相與講學於此豈偶然乎子盍記之曰予<lb/>
<pb n="KR4e0144_WYG_002-13b"/>
訪君者正以德不脩學不講欲求麗澤之益豈有德有<lb/>
言可以記其所以然乎雖然人之所以能參贊天地經<lb/>
綸萬事者以其具此理於心也然則存心窮理之功可<lb/>
須臾間乎必也莊敬涵養以立其虛靈之體讀書窮理<lb/>
以致其廣大之用則所以行道濟時者其具本於此焉<lb/>
若然則先生雖逝此道未嘗亡此閤重可敬也閤下之<lb/>
書不爲虚藏矣若夫造乎廣大高明之域収斂完養以<lb/>
至精密純全之地以入聖者則有望於婁君焉友愛教<lb/>
<pb n="KR4e0144_WYG_002-14a"/>
養有賴於厥兄譓推行輔翼豈不在於厥弟謙乎繼承<lb/>
而求其傳者厥子性忱不得不勉也君名諒一齋其號<lb/>
云<lb/>
　　歸儒峯記<lb/>
歸儒峯者行素璩先生居之後峯也居仁於成化壬寅<lb/>
季秋偕柴時珪訪先生家於其晩日霽風高清凉滿袂<lb/>
相與同登此峯此峯巔巨石屹起巉岩奇異頂濶數丈<lb/>
平如張蓋其下有岩問其名曰昔傳有禪者居此故名<lb/>
<pb n="KR4e0144_WYG_002-14b"/>
禪師嶺予曰先生儒者也以禪名所居之峯非所以闢<lb/>
異端也請易其名曰歸儒峯於是相與長嘯登其巔而<lb/>
坐談論古今久而忘歸也甲辰春王二月乙丑先生造<lb/>
南谷徵文爲記又請書歸儒峯三大字於石予惟天下<lb/>
古今一理而已究其極天地之所以闔闢萬物之所以<lb/>
生生幽而鬼神明而禮樂顯而人事無非一理之所爲<lb/>
即所謂萬殊而一本一本而萬殊者也惟聖人之心全<lb/>
體渾然克盡此理故曰大哉聖人之道惟君子爲能戒<lb/>
<pb n="KR4e0144_WYG_002-15a"/>
謹恐懼體之於已故曰君子之道費而隱禪者此理中<lb/>
所無以其孔穴相通黄蜂野蝶交穿其内非聖人之道<lb/>
而别爲一端故名之曰異端愚嘗論之楊墨老佛莊列<lb/>
皆名異端皆能害聖人之道爲害尤甚者禪也禪師佛<lb/>
之别名佛中工夫最㨗而精者昔達摩西來梁武帝惑<lb/>
而尊之國隨以滅楊無君墨無父老𤣥虛莊曠大列沈<lb/>
黙其害天理則一然其用力猶緩滅理未盡至如禪其<lb/>
説高妙易以惑人工夫㨗徑易以成就天地萬物人倫<lb/>
<pb n="KR4e0144_WYG_002-15b"/>
事理一切歸空天理根株掃蕩已盡韓子闢佛老者也<lb/>
猶見惑於大巔况其下者乎吕榮公游定夫陸子靜學<lb/>
聖賢者也猶身溺於禪况其他乎故程子以為學者當<lb/>
如淫聲美色以逺之今之學號為高明者陷之愈深此<lb/>
予所憂者故因是記而詳之也<lb/>
　　遊西湖記<lb/>
成化辛丑春三月己亥予遊西湖錢塘掌教丘君崇育<lb/>
司訓徐君旭周君璘相與偕行出杭城湧金門外即西<lb/>
<pb n="KR4e0144_WYG_002-16a"/>
湖也憩栁洲寺因論道之體用諸公曰未發為靜已發<lb/>
為動靜為體動為用古人之學多在於靜乎子曰人之<lb/>
一心動靜無端體用全備不可偏廢也動而無靜則體<lb/>
不立靜而無動則用不行二者工夫皆以敬爲主乎居<lb/>
處恭儼若思不愧屋漏此靜時存養之敬也執事敬事<lb/>
思敬脩已以敬此動時省察之敬也若不主於敬而專<lb/>
欲習靜未有不入空虛者既而杭郡掌教毛君敏司訓<lb/>
舒君陞至乃相與登舟仁和掌教林君邦輝又至乃泛<lb/>
<pb n="KR4e0144_WYG_002-16b"/>
舟湖中閲杭志以觀古今人物諸公備酒肴蔬果數品<lb/>
蓋以杭俗之奢而示之以儉也酒數行言談亹亹論鄂<lb/>
侯之忠勇及秦檜姦邪誤國之狀予曰大學之道以格<lb/>
物窮理為先後世所學淺陋者因其不能即事以窮理<lb/>
也遂因鄂侯而極論用師之理以至於宗湯武鄙孫吳<lb/>
若周禮司馬乃平時講武之法湯誓泰誓乃臨時用武<lb/>
之道豈若孫吳偷㨗一時反為殘民之具乎諸公又曰<lb/>
秦檜姦邪固可為戒若良相之道可得聞乎曰愚陋無<lb/>
<pb n="KR4e0144_WYG_002-17a"/>
知請以古人明之舜舉八元八愷誅四凶闢四門明四<lb/>
目達四聰此爲相之道也若有賢才而不能用有邪佞<lb/>
而不能去則聰明盡為小人所蔽惡政日施危亡至矣<lb/>
於是舟抵孤山拜林公祠舟抵鄂墓山拜鄂侯墓徜徉<lb/>
登舟而囘諸公曰今日之遊良㑹也請人各舉杯以勸<lb/>
先生庶盡陪遊之情也予謝曰愚陋一人豈足當諸公<lb/>
之勸且杭人遊於湖者必縱酒酣歌醉不知節今正當<lb/>
示之以禮於是乃行旅酬之禮雍容揖遜自長及幼一<lb/>
<pb n="KR4e0144_WYG_002-17b"/>
周而罷縱月眺望峯之聳於南者曰南高峯聳于北者<lb/>
曰北高峯獨孤山屹立於湖中一吳山遙應於城内其<lb/>
餘諸山磊落竒秀宛然在目然後俯臨湖水魚蝦不驚<lb/>
青草交長淸風自東南而來雲氣從太空而布日欲落<lb/>
烏欲棲情思悠然不知樂之爲可樂也旣而舟泊乎岸<lb/>
陸行入城而別次日周君璘復來相訪乃曰諸公身繫<lb/>
學職未嘗出遊以先生之遊非世俗之遊也故樂陪不<lb/>
倦所言所行皆當記之而不可畧也予因詳其本末以<lb/>
<pb n="KR4e0144_WYG_002-18a"/>
著于篇<lb/>
　　棠溪書院記<lb/>
松江郡治東南舊有清軍治事之所其地寛衍傍連溪<lb/>
水吏部主事黄公平來爲通判乃創㕔堂齋舍傍曰棠<lb/>
溪書院同府于公欽來繼其事植碧梧數株於内寗公<lb/>
祥傅公愷又創外門并牌扁成化甲午冢宰尹公以世<lb/>
衡于先生前任河南衛輝通判累有治績舉陞本府同<lb/>
知先生來郡重加脩葺前爲治事㕔後爲燕寢堂左右<lb/>
<pb n="KR4e0144_WYG_002-18b"/>
兩廡外設門墻先生于㕔之楣揭其師聘君康齋吳先<lb/>
生黃堂勤政四大字又以愷悌君子民之父母八字置<lb/>
之北壁書太極圖解於北壁之東西銘解於北壁之西<lb/>
寢堂中仍揭康齋勤謹和緩四大字於楣書平易近民<lb/>
視民如傷於堂之南北壁堂之東西壁盡書古今嘉言<lb/>
善行有關於政教者以自勉勵於寢堂兩榮分爲四室<lb/>
東北曰清軍局軍册藏焉西北曰清匠局匠册藏焉東<lb/>
南曰琴室中設聖賢像古琴一張蓍策一櫝置於左右<lb/>
<pb n="KR4e0144_WYG_002-19a"/>
西南曰雪窗中置一榻傍積古今書籍揭懲忿室慾改<lb/>
過遷善八字以自警堂之前虛軒幽敞扁曰太古軒軒<lb/>
之北書吏隱二字琴室之前扁翠竹軒軒左之池名魚<lb/>
躍池池之傍有釣魚磯池之内有蓮因書茂叔愛蓮説<lb/>
雪窗之前扁碧梧軒軒之西南作棠溪橋雜植花卉蔬<lb/>
果竹木數十餘種先生每日升公堂與郡侯王公及諸<lb/>
同寅商確政事畢即造書院清理公事旣暇則深衣幅<lb/>
巾退坐寢堂讀書鳴琴遍觀格言以自省又其暇或賞<lb/>
<pb n="KR4e0144_WYG_002-19b"/>
花或看竹或觀魚或垂釣緑陰滿窗清香透户草色連<lb/>
堦同官士友有來書院者則相與講論道義游觀景物<lb/>
情思灑然而不知倦也居仁昔受春秋經於先生以情<lb/>
義之厚特來拜謁乃得於書院中親炙講論者累日因<lb/>
命記其事夫河出圖文明之祥始著於是卦畫立書契<lb/>
作而文籍生焉列聖迭興然後典謨訓誓之書國風雅<lb/>
頌之詩禮樂燦明春秋經世諸賢繼之而垂世立教之<lb/>
書益備矣千有餘年宋之大儒發明精切詳至後之人<lb/>
<pb n="KR4e0144_WYG_002-20a"/>
誠能熟讀精思以窮其理躬行實踐以體於身則何患<lb/>
已之不脩國之不治民之不安哉然必有齋舍堂室墻<lb/>
宇以為游息講㑹之所此書院之所以立也先生居此<lb/>
正所謂仕而優則學者歟先生於應事之際推此理以<lb/>
臨政於政務之暇讀聖賢書以騐政事之當否而益求<lb/>
其所未至其進豈有窮哉昔孔子以誦詩三百授之以<lb/>
政不達使於四方不能專對雖多亦奚以為先生於諸<lb/>
經子史無不講究必能推之於政以及松民民安且樂<lb/>
<pb n="KR4e0144_WYG_002-20b"/>
然後先生之樂可得而遂也噫世固有以讀書為誦説<lb/>
之資利禄之媒者豈不重可惜乎因記其説以俟來者<lb/>
後之君子繼此而居講道致治則棠溪之澤無窮松民<lb/>
世有賴焉先生名準平齋其號云<lb/>
　祭祝文<lb/>
　　祭潮陽李先生<lb/>
嗚呼公乎氣稟純厚德性溫然慈祥孝弟得之於天提<lb/>
教是邦必以徳行爲先昔孔子謂善人不得而見吾今<lb/>
<pb n="KR4e0144_WYG_002-21a"/>
於公見焉於是洞之復興賴公心之拳拳旣新乎學之<lb/>
舍又置乎學之田不惟惠及乎後學實使道繼乎先賢<lb/>
居仁不肖夙被深恩既無以報公之德敢不誦公之賢<lb/>
敬陳薄奠公其鑒焉<lb/>
　　釋菜祝文<lb/>
夫子徳配乾坤教垂萬世居仁服膺遺訓敢不夙夜惟<lb/>
勤今當入洞之初仰瞻貌像兢慄不勝謹率諸生恭行<lb/>
釋菜<lb/>
<pb n="KR4e0144_WYG_002-21b"/>
　　祭李賔客白鹿先生<lb/>
先生肇基是洞水秀山奇經書是博白鹿是娛花卉臺<lb/>
榭宛然當時流澤既遠儒教益施旣廢復興今昔何異<lb/>
崇德報功先生是祀先生之神尚其降止<lb/>
　墓誌<lb/>
　　先石墓誌<lb/>
處士環溪胡公諱南俊行瑗二先世自泰州徙臨川白<lb/>
玕六世之下居餘干焉高祖汝器曾祖日新祖伯昂皆<lb/>
<pb n="KR4e0144_WYG_002-22a"/>
卿之傑特也父子儀以讀書教授鄉里號竹友先生母<lb/>
桂氏公生於洪武丙子正月初一日資稟雄邁質朴不<lb/>
事浮靡好賔客而尚儒術尤喜吟詩所居梅溪前有溪<lb/>
水環遶因號曰環溪堂學士沈公度爲之頴額歲晩寓<lb/>
居安仁之大原以疾而終時成化丙戌二月二十九日<lb/>
也妻王氏公器之女子居安居仁女二人長適樓山于<lb/>
熙元幼適河橋周愈孫五人崇璉崇廣崇脩崇益崇正<lb/>
女孫二以明年二月壬寅葬于梅溪下埠坐麓面洲不<lb/>
<pb n="KR4e0144_WYG_002-22b"/>
肖孤竊慮浮辭溢美不足爲公重徒爲本質之累故不<lb/>
復求當時文士之銘聊誌公之事實庶有所傳信云<lb/>
　銘<lb/>
　　進學銘<lb/>
凡學之道立志為先其志伊何曰聖曰賢聖賢之學在<lb/>
於為已擴而充之無所不至彼為人者喪厥良心惟名<lb/>
是務惟利是徇學問之功循序漸進行遠升高自卑自<lb/>
近存誠主敬立我根基匪敬匪誠外物昏之其誠伊何<lb/>
<pb n="KR4e0144_WYG_002-23a"/>
盡厥真實其敬伊何容莊心一誠敬既立本心自存虛<lb/>
靈不測是曰天君即事即物務窮其理理無不窮其知<lb/>
乃至理雖在事實備吾身力行既久全體皆仁舉而措<lb/>
之家齊國治聖人能事此其畢矣為此銘戒吿我良朋<lb/>
毋暴毋棄毋忽毋輕<lb/>
　　衣冠銘<lb/>
儒衣與儒冠儒言與儒行四者皆具全表裏斯相稱瞻<lb/>
視欲其尊顏色欲其整心肅容必莊外嚴中自正内外<lb/>
<pb n="KR4e0144_WYG_002-23b"/>
交相養其德自然盛非僻既無干神舍常虛靜聖人制<lb/>
作功皆以體吾敬文質貴得中勿使偏相勝作此衣冠<lb/>
銘為我中心警<lb/>
　　書厨銘<lb/>
聖賢遺訓萬世法程讀之貴熟思之貴精體之貴切行<lb/>
之貴誠未斃勿已永鑒斯銘<lb/>
　説<lb/>
　　夜存子説<lb/>
<pb n="KR4e0144_WYG_002-24a"/>
無極之貴二五之精妙合而凝則生生不窮人與物未<lb/>
始有異也然氣因理而有理乘氣而行升降錯綜參差<lb/>
不齊而偏正通塞分焉正者理通為人偏者理塞爲物<lb/>
然後人與物異而能全其仁義之心者獨在於人也於<lb/>
此不存即禮所謂猩猩能言孟子所謂違禽獸不遠者<lb/>
矣番昜董君緝熙有見乎此自名曰夜存子成化壬寅<lb/>
冬予寓鄱城永福寺緝熙與予游徵文爲説予因孟子<lb/>
之言而推其所以然理雖不雜乎氣亦不離乎氣也心<lb/>
<pb n="KR4e0144_WYG_002-24b"/>
則氣之精而最靈具乎是理者也氣清則心存而理在<lb/>
氣昏則心放而理亡一日之間惟旦氣最清故能存其<lb/>
仁義之心也旦之清由夜之息觀夜之息又豈可不謹<lb/>
其晝之所為哉學者誠驗乎此而力致其操存省察之<lb/>
功使晝之所為既善則夜之所存益周夜之所養既深<lb/>
則晝之所為亦善矣若然則氣清理明常如平旦之時<lb/>
豈有牿亡之患哉緝熙志乎此知為學之要也歟惟毋<lb/>
循名而勉其實<lb/>
<pb n="KR4e0144_WYG_002-25a"/>
　　頥仙説<lb/>
説曰頥養也高明在上以陰陽五行之氣生養乎萬物<lb/>
者天也博厚在下順承乎天而成養乎萬物者地也位<lb/>
乎兩間養賢以養萬民以至庶物莫不得其所養者君<lb/>
也食君之禄以養其身而各盡其職分所當為者臣也<lb/>
耕田鑿井含哺鼓腹以得其養者民也德無不實心無<lb/>
不存至誠無息不待養而自無不養者聖也理義以養<lb/>
其心威儀行義以養其德而不造次顛沛之違者賢也<lb/>
<pb n="KR4e0144_WYG_002-25b"/>
推類而通頥之義廣矣博矣成化癸卯春臣居仁客寓<lb/>
鄱陽淮府賢王延至梅亭講論遺經因命作頥仙説居<lb/>
仁對曰頥之義善矣仙之號所未聞也仙者吐納呼吸<lb/>
保形練氣以一身之私滅害天理故程子名其為天地<lb/>
之賊朱子亦惡其偷生昔漢武帝惑於神仙晩乃悔過<lb/>
賢王以此自號何也王曰非此之説也予以宗室之親<lb/>
承上祖之德受朝廷禄養清閒快樂優游無事如山中<lb/>
之仙乃比託之詞非真有求仙之意也旣承禄養又豈<lb/>
<pb n="KR4e0144_WYG_002-26a"/>
可不自養其德乎一日不養則德喪矣養賢養民既有<lb/>
明天子在上予乃自養其德託名乎仙不亦宜乎臣因<lb/>
思之昔周公周室至親以聖德輔成王養賢養民而澤<lb/>
及天下其餘不得其所養者多矣今聖君以厚禄養宗<lb/>
室盡親親之恩吾王受所養而思自養其德又以仙託<lb/>
名而無慕外之心其㫖深矣豈非宗室之賢者乎謹具<lb/>
疏以獻<lb/>
　論<lb/>
<pb n="KR4e0144_WYG_002-26b"/>
　　窮理<lb/>
一理之自然而萬殊自不容已故本末精粗大小遠近<lb/>
皆所當窮請申論之其氣之運動周旋包覆無涯以為<lb/>
生物之主者謂之天隤然成質至靜至厚位乎其中為<lb/>
萬物之依載而萬物之所資以成者謂之地生生之中<lb/>
得其氣之秀而性之靈者爲人得其氣之偏濁而洪纎<lb/>
動植各有其性者為物雖有天地人物之分無非此理<lb/>
之自然不容已者也以五倫言之首出庶物綜理民事<lb/>
<pb n="KR4e0144_WYG_002-27a"/>
為天下之主者謂之君佐承其君宣布治化者謂之臣<lb/>
生育慈養者為父受生成形者為子陰陽判合者為夫<lb/>
婦尊卑先後秩然者為長幼交游輔翼以成其德者為<lb/>
朋友雖五倫不同莫非理之自然而不容已者也君之<lb/>
所施以正百官萬民者謂之政治惡禁非以弼教者謂<lb/>
之刑憫其愚而誨其不能謂之教感其同然之善而變<lb/>
其惡謂之化雖政刑教化不同亦莫非理之自然而不<lb/>
容已者也以經言之是理之見於陰陽交變奇耦象數<lb/>
<pb n="KR4e0144_WYG_002-27b"/>
者謂之易著於帝王之政事而具於方册者謂之書發<lb/>
乎人情形於歌咏者謂之詩見於日用先王裁制品節<lb/>
度數者謂之禮發於聲音律呂而宣暢和樂者謂之樂<lb/>
因當世之事定其是非褒貶為百王經世之法者謂之<lb/>
春秋經雖不同莫非是理之形者作於當時垂於後世<lb/>
也由是論之遠近大小精粗本末雖曰萬殊莫非是理<lb/>
之所為而自不容已聖人則體此以為教賢人則窮此<lb/>
以為學棄而不窮終於愚也姑舉其大綱以發明本原<lb/>
<pb n="KR4e0144_WYG_002-28a"/>
切要之意若推類而通以至愈精愈密益詳益盡則在<lb/>
人自用其力焉<lb/>
　　高祖殺韓信<lb/>
先儒論漢祖殺韓信事責漢者皆以漢取天下多信之<lb/>
功不當忘其功而殺之又以信初無反意乃因失職怏<lb/>
快又漢以詐擒之故起信反側不安之心又以為信逆<lb/>
謀雖露猶可以功贖罪宥其子孫迎陳之禮可以贖自王<lb/>
之釁拒徹之忠可以贖失期之罪而漢夷其族太過也<lb/>
<pb n="KR4e0144_WYG_002-28b"/>
責信者以信滅齊不報而自王以起漢祖之罵躡足之<lb/>
封固高祖之不得已也約共攻楚信乃越期不至必割<lb/>
地許之乃以兵㑹又起漢祖之疑取信之心萌於此矣<lb/>
又以為使信學道謙讓不伐功矜能庶幾勲可比於周<lb/>
召太公後世血食天下已定乃謀畔逆夷滅宗族不亦<lb/>
宜乎所論雖當不過就事論事未有推究其本原者夫<lb/>
天下之事莫不有理天下之理悉備於身必理明心正<lb/>
身脩然後舉而措之天下則王道可興伊周之勲不足<lb/>
<pb n="KR4e0144_WYG_002-29a"/>
期矣君臣一德上下同道保全終始不足言矣信乃一<lb/>
才智之士以利禄之心挾孫吳之法雖其謀策之善過<lb/>
於孫吳然不過欲成功名取富貴漢祖亦以其才智之<lb/>
高能成已之功故用之以取天下是君臣之間舉以功<lb/>
利智謀投機茍合未嘗誠意相孚而其成王業既以功<lb/>
利相從則君忘臣之能恐其奪吾之利臣挾其功而欲<lb/>
分上之利自然君臣相猜嫌隙日深非君殺其臣則臣<lb/>
弑其君故功利之不能保終理勢然也綱目書后殺淮<lb/>
<pb n="KR4e0144_WYG_002-29b"/>
陰侯韓信夷三族則漢固失待臣之道而信自取滅亡<lb/>
隱然可見矣噫後之君子可不鑒乎此而盡力於聖賢<lb/>
大學之道哉<lb/>
　　申公<lb/>
申公之學寡約乃一偏自守之士也漢武帝遣使安車<lb/>
蒲輪束帛加璧迎之禮亦至矣既至而以治亂為問問<lb/>
亦切矣申公答以顧力行何如言雖約而未盡武帝天<lb/>
資雄邁志甚高識亦明才亦壯惜乎知未極其精行未<lb/>
<pb n="KR4e0144_WYG_002-30a"/>
抵於誠而為物欲所害也為申公者當開以堯舜文武<lb/>
之道德功業使之志向益堅然後吿之誠敬涵養以關<lb/>
防其物欲保全其大本如堯之欽舜之菾文王之敬次<lb/>
吿之大學窮理工夫以開發其聰明使之精察事理以<lb/>
致其知然後進於克己脩身之事則知行兼盡武帝之<lb/>
病可治矣今乃以一言之寡已非吿君之體而盡治亂<lb/>
之道也正所謂不博而欲徑約乃流於孤陋古今能盡<lb/>
吿君之道者惟伊訓説命孔子答哀公問政孟子吿齊<lb/>
<pb n="KR4e0144_WYG_002-30b"/>
梁明道吿神宗乃為無所不用其極也申公雖賢然學<lb/>
未明道固不敢以此責備居仁欲以此望於後世大臣<lb/>
及應聘君子<lb/>
　　王猛<lb/>
秦苻堅得王猛自以為若𤣥德之遇孔明後世俗儒亦<lb/>
以王猛比孔明皆非也苻堅乃五部之雄弑君弑兄王<lb/>
法所不容者安可比𤣥德𤣥德乃帝室之胄志在匡復<lb/>
承獻帝密詔討賊即名義俱正孔明之在南陽人龍高<lb/>
<pb n="KR4e0144_WYG_002-31a"/>
卧當時曹操孫權皆漢賊不可仕𤣥德三顧方起則三<lb/>
代以下得出處之正莫如孔明當𤣥德喪敗之餘孔明<lb/>
佐𤣥德以立國𤣥德既沒孔明以偏屬之師聲魏之罪<lb/>
伐取中原司馬懿不敢敵戰則孔明之才非猛比猛之<lb/>
時西燕主暗國危東晉強臣跋扈故能輔堅吞噬中國<lb/>
使在三國之時必仕操而為司馬懿之徒矣如孔明之<lb/>
青天白日光明正大可同日而語哉<lb/>
　辯<lb/>
<pb n="KR4e0144_WYG_002-31b"/>
　　辯疑<lb/>
朱子於詩經序説或從或否皆以詩之辭氣意語文義<lb/>
事類推求又折衷以義理有以眞知其是非眞偽非杜<lb/>
撰臆度故有所從違也馬氏乃欲深䕶序説強為辯論<lb/>
何哉至於以變風盡止禮義引左傳為證以刪詩為缺<lb/>
疑引論語為證皆非也序亦有言禮義廢政刑失而變<lb/>
風變雅作豈可信其後序而不信其前序乎左氏浮誇<lb/>
作春秋傳者猶不盡取之况詩傳乎或序者先見左傳<lb/>
<pb n="KR4e0144_WYG_002-32a"/>
左氏先見序説故相附㑹皆不可知况春秋之時禮廢樂<lb/>
壞所謂詩亡然後春秋作引此以證雅樂誤矣刪詩為<lb/>
缺疑則疑者十九信者什一決無此理惟朱子有言去<lb/>
其重複正其紛亂善不足以為法惡不足以為戒亦刋<lb/>
而去之以從簡約示久遠斯得聖人删詩之意矣<lb/>
君者所以為天下主以養天下之民也故必均田制井<lb/>
務農重穀使民食足而生養遂然後教化行而風俗美<lb/>
老泉蘓氏水心葉氏端臨馬氏皆以復井田為儒生空<lb/>
<pb n="KR4e0144_WYG_002-32b"/>
談愚恐其為萬世生民之害也蓋其以辭章記誦考索<lb/>
為業無聖王經濟之學而欲以事之成敗計量於俗吏<lb/>
之手王政何時而可行乎殊不知聖王之興必脩德立<lb/>
教以化成天下舉賢立政以分治庶事將使朝廷既正<lb/>
百官莫不正百官既正萬民莫不正分田制井若指諸<lb/>
掌矣夫德教不脩政刑不立賢才不用百職不舉則誠<lb/>
如所論也三子之論鄙陋無本恐其説流傳為後世害<lb/>
不得不辯<lb/>
<pb n="KR4e0144_WYG_002-33a"/>
程子春秋傳序曰後王能知春秋之義雖非禹湯尚可<lb/>
以法三代之治先儒疑之以為德非湯武則無本矣豈<lb/>
可以法三代之治乎愚意程子之意主春秋而言夫春<lb/>
秋難知雖游夏之賢尚不能與惟顔子乃嘗聞之故能<lb/>
知春秋雖非湯武亦隣於湯武者矣茍能真知春秋則<lb/>
理明義精經世之大法在我復三代不難非如王莽宋<lb/>
神宗欲假周制而行實非所能也然王莽以亂賊而不<lb/>
能神宗以功利而不能<lb/>
<pb n="KR4e0144_WYG_002-33b"/>
北杏之㑹世道之大變周王不能號令中國以時㑹而<lb/>
發禁齊桓之興假仁義以圖霸業以平宋亂為義為㑹<lb/>
北杏四國翕然宗之自古以來諸侯主㑹盟桓公創之<lb/>
故書齊侯以見其尊列國書人以見其衆以為與齊桓<lb/>
而書其爵誤矣<lb/>
　　春秋辯疑<lb/>
問正月之説胡氏以為周雖以子月為歲首仍稱十一<lb/>
　月信乎曰朱子嘗辯之矣今按周禮言正歲正月則<lb/>
<pb n="KR4e0144_WYG_002-34a"/>
　是分明改月矣<lb/>
自古傳春秋者惟程傳義理最精蓋其學得孔孟之道<lb/>
　自然與聖人神㑹心契故説得聖人行事出來但其<lb/>
　言篤厚簡約非深於玩味不能識胡文定才高議論<lb/>
　發越初學者多喜之然其大意只是宗程子其自説<lb/>
　義理處多穿鑿如説元即仁也仁人心也體元者人<lb/>
　主之職調元者宰相之事言雖英發終非聖人書元<lb/>
　年之本意亦非易之本意故不敢載其説無不覆載<lb/>
<pb n="KR4e0144_WYG_002-34b"/>
　者王德之體内中國而外四夷王道之用亦説不分<lb/>
　曉用即體之所發豈有體是一般用是一般殊不知<lb/>
　一理而分殊分辯内外使之各安其所即所以覆載<lb/>
　之也體也是如此用也是如此<lb/>
問伐凡伯胡氏引周禮關尹候人等事不載何也曰此<lb/>
　是敵國來朝聘於我者非過客也<lb/>
唐虞公天下而與賢三代家天下而與子若曰王者以<lb/>
　天下為一家而不私於一已即一視同仁者也若以<lb/>
<pb n="KR4e0144_WYG_002-35a"/>
　為私家之家則大害義理帝王無二道豈有堯舜公<lb/>
　天下而禹湯文武不公天下乎茍以天下為吾家私<lb/>
　物乃伯者功利之心曽謂聖人有是心乎孟子言天<lb/>
　與賢則與賢天與子則與子此猶答萬章之問若論<lb/>
　其至只看道理合如何曷甞更問天與不與耶<lb/>
或問滕子来朝不從胡傳何也曰朝弑君之賊不待貶<lb/>
　而罪自見朝桓之罪止在其身不當至其子孫亦受<lb/>
　貶也惟程傳義理極精妙隨事證極詳故兼取其說<lb/>
<pb n="KR4e0144_WYG_002-35b"/>
　也朱子曰當時大國廢典禮務吞噬其罪甚於滕乃<lb/>
　書公書侯乃獨責不能自存之小國乎程子曰春秋<lb/>
　經世之大法一言而蔽之矣<lb/>
春秋無非明天理正人心<lb/>
春秋因亂世之事存致治之法是於不善中發明至善<lb/>
　之理<lb/>
朱子謂繼故不行即位之禮故不書桓宣自正其即位<lb/>
　之禮故書此說最是盖繼故急遽倉卒其禮茍簡可<lb/>
<pb n="KR4e0144_WYG_002-36a"/>
　知篡弑之人特行此禮以壓服國人而定其位此姦<lb/>
　邪之慝禮篡立之權謀也<lb/>
天下之事只有一箇是與非邪與正公與私善與惡利<lb/>
　與義天理人欲所由分治亂存亡所由定春秋因當<lb/>
　世之事正其非而是即存辯其邪而事自正誅其惡<lb/>
　而善自明絕其利而義自見所以存天理於既滅撥<lb/>
　亂而為治也<lb/>
春秋大義數十炳如日星是程子自見得<lb/>
<pb n="KR4e0144_WYG_002-36b"/>
程傳雖簡春秋精義奥㫖發明已盡胡傳雖詳終到不<lb/>
　得程傳<lb/>
春秋是聖人撥亂反正之書經世之大法存焉<lb/>
天理人欲莫辯於春秋聖筆如化工據事直書而是非<lb/>
　善惡纖芥莫遺學者深察明辯則克己復禮之功不<lb/>
　假他求也<lb/>
或問春秋書名書字果聖人用此以褒貶乎曰春秋一書<lb/>
　大抵多是因舊史如舊史書名何處更去討一箇字<lb/>
<pb n="KR4e0144_WYG_002-37a"/>
　來書如舊史有字無名亦無尋他名處又如書日不<lb/>
　書日舊史無日亦無尋日處書爵與不書爵必有深<lb/>
　意<lb/>
或問胡氏公天下家天下之説議論最高何以不取曰<lb/>
　胡氏本禮運大道行而公天下大道隱而家天下此<lb/>
　最害義理禮運乃漢儒附㑹不足據若曰以天下為<lb/>
　一家固當與賢若曰以天下為吾家之物而欲世有<lb/>
　之乃私家之家豈禹湯文武之心哉蓋父子一體父<lb/>
<pb n="KR4e0144_WYG_002-37b"/>
　有天下傳之子乃天下之常經即後天卦以震代乾<lb/>
　之義堯舜是他子不肖不可居天下故擇舜禹而授<lb/>
　之是處乎權三代之時大道正行何以謂之隱乎文<lb/>
　定才高志大禮運之言誇張故喜之而不察其害理<lb/>
　也<lb/>
問天王使宰渠伯糾家父聘桓公胡氏以為貶糾於前<lb/>
　家父無責見春秋責宰相之意何以不取曰胡氏以<lb/>
　名與字論褒貶故有此論殊不知春秋因舊史而作<lb/>
<pb n="KR4e0144_WYG_002-38a"/>
　舊史無家父之名教聖人如何書春秋不書家父之<lb/>
　官固已責其失職比事以觀桓公弑立未嘗朝聘於<lb/>
　王王屢遣使聘之則周之君臣皆失道固不待貶蓋<lb/>
　聖筆如化工人之是非善惡自不能遁胡氏才大能<lb/>
　發揮先儒以為胡氏雖穿鑿以義理穿鑿故可觀<lb/>
　　雜著<lb/>
　　　續白鹿洞學規<lb/>
正趨向以立其志<lb/>
<pb n="KR4e0144_WYG_002-38b"/>
　書曰惟狂克念作聖惟聖罔念作狂人求多聞時惟建<lb/>
　事學於古訓乃有獲事不師古以克永世匪説攸聞<lb/>
　　孔子曰吾十有五而志於學　子曰志於道據於<lb/>
　德依於仁游於藝　子曰古之學者為已今之學者<lb/>
　為人　子以四教文行忠信　顏子曰舜何人也予<lb/>
　何人也有為者亦若是　成瞷曰彼丈夫也我丈夫<lb/>
　也吾何畏彼哉　公明儀曰文王我師也周公豈欺<lb/>
　我哉　孟子道性善言必稱堯舜　又曰人皆可以<lb/>
<pb n="KR4e0144_WYG_002-39a"/>
　為堯舜　孟子曰乃所願則學孔子也　周子曰聖<lb/>
　希天賢希聖士希賢伊尹顔淵大賢也伊尹恥其君<lb/>
　不為堯舜一夫不得其所若撻于市顏淵不遷怒不<lb/>
　貳過志伊尹之所志學顏淵之所學過則聖及則賢<lb/>
　不及則亦不失於令名　聖人之道入乎耳存乎心<lb/>
　蘊之為德行行之為事業彼以文辭而已者陋矣<lb/>
　程子曰天下第一等事不可讓與別人做程子自十<lb/>
　五六遂厭科舉之學慨然有求道之志　古人惟務<lb/>
<pb n="KR4e0144_WYG_002-39b"/>
　脩德而已有德者必有言韓退之因學為文而求其<lb/>
　所至是倒學了　言學便以道為志言人便以聖人<lb/>
　為志　呂氏稱程子寧學聖人而未至不欲一善成<lb/>
　名　横渠先生曰二程自十四五脱然便學聖人<lb/>
　横渠張子語學者曰孰能少置意科舉相從入堯舜<lb/>
　之域關中學者翕然從之多吿以知禮成性變化氣<lb/>
　質學者必如聖人而後已　尹氏曰吾學聖人者也<lb/>
　聖人所言吾當言之聖人所行吾當行之故力排異<lb/>
<pb n="KR4e0144_WYG_002-40a"/>
　端以扶正道　陳忠肅公曰幼學之士先要分別人<lb/>
　品之上下何者是聖賢所為之事何者是下愚所為<lb/>
　之事向善背惡去彼取此此幼學所當先也　朱子<lb/>
　曰為學須思所以超凡入聖如昨日為鄉人今日便<lb/>
　要為聖人須竦拔後方始有進　今日克念即可為<lb/>
　聖明日罔念即為狂矣　古之學者始乎為士終乎<lb/>
　為聖人　為學先須立志志既立然後學問可次第<lb/>
　著力立志不定終不濟事　世之志利欲者與志理<lb/>
<pb n="KR4e0144_WYG_002-40b"/>
　義者自不千事志利欲便是趨禽獸之徑志理義便<lb/>
　是正路鄉里　熹於科舉自幼便見得輕　今人不<lb/>
　去講義理只去學詩文已落第二等　學莫先於立<lb/>
　志志道則心存於正而無他　聖人教人無非講明<lb/>
　義理以修身然後推以及人非徒欲其務記覽為詞<lb/>
　章以釣聲名取利禄而已也　此道理與生俱生今<lb/>
　人棄了都不理㑹浮生浪死甚可惜　南軒張先生<lb/>
　曰學者當以立志為先不為異端惑不為文采昡不<lb/>
<pb n="KR4e0144_WYG_002-41a"/>
　為功利汨庶幾可以言讀書矣<lb/>
　愚謂聖人設教無非因人固有之理而品節之使由<lb/>
　是而學焉則德無不明身無不脩矣今之學者有氣<lb/>
　高者則馳騖於空無𤣥妙之域明敏者類以該博為<lb/>
　尚科名為心又其下者不過終於詩句浮詞以媚世<lb/>
　取容而已未嘗知有聖賢之學也夫聖賢之學得之<lb/>
　於已可以成善治美風俗興教化三代可復也或者<lb/>
　以為聖人之道高遠難至非後學之所敢及殊不知<lb/>
<pb n="KR4e0144_WYG_002-41b"/>
　有生之類其性本同但聖人不為物欲所昏耳今學<lb/>
　者誠能存養省察使本心常明物欲不行則天性自<lb/>
　全聖人可學而至矣聖人豈隱其易者反使人由於<lb/>
　艱難阻絕之域哉又有以為道學固美但非世俗所<lb/>
　尚不利行耳殊不知日用之閒無非此道之流行近<lb/>
　自灑掃應對事親接物之閒推而至於仁民愛物無<lb/>
　所用而不周無所施而不利特由教養無方人自不<lb/>
　察耳居仁不揆愚陋竊有志於斯焉於是不敢自私將<lb/>
<pb n="KR4e0144_WYG_002-42a"/>
　欲與有志之士講明而踐行之故為此規以吿同類<lb/>
　必先開發此志然後進於有為也至於用力之方條<lb/>
　列於左云<lb/>
主誠敬以存其心<lb/>
　易曰忠信所以進德也脩辭立誠所以居業也　閑<lb/>
　邪存其誠　孔子曰主忠信　言忠信行篤敬　居<lb/>
　處恭執事敬與人忠雖之夷狄不可棄也　出門如<lb/>
　見大賔使民如承大祭　曲禮曰毋不敬儼若思安<lb/>
<pb n="KR4e0144_WYG_002-42b"/>
　定辭女民哉　足容重手容恭目容端口容止聲容<lb/>
　靜頭容直氣容肅立容德色容莊　坐如尸立如齊<lb/>
　　莊敬日強安肆日偷　丹書曰敬勝怠者吉怠勝<lb/>
　敬者滅　孟子曰仁人心也　學問之道無他求其<lb/>
　放心而已矣　程子曰若不能涵養只是説話　聖<lb/>
　賢千言萬語只是欲人將已放之心約之使反復入<lb/>
　身來自能尋向上去下學而上達也　古之人耳之<lb/>
　於樂目之於禮左右起居盤盂几杖有銘有戒動息<lb/>
<pb n="KR4e0144_WYG_002-43a"/>
　皆有所養今皆廢壞獨有理義之養心耳但此涵養<lb/>
　久自熟矣敬以直内是涵養意　呂與叔患思慮之<lb/>
　多不能驅除程子曰此正如破屋禦㓂束面一人來<lb/>
　未逐得西面一人又至矣左右前後驅逐不暇蓋其<lb/>
　四面空疎盜故易入無縁作得主蓋中有主則外患<lb/>
　不能入自然無事　居處恭執事敬與人忠是徹上<lb/>
　徹下語聖人元無二語　學者當守此心不可急迫<lb/>
　當栽培深厚涵泳於其閒然後可以自得但急迫求<lb/>
<pb n="KR4e0144_WYG_002-43b"/>
　之只是私已終不足以達道　思無邪毋不敬此二<lb/>
　句循而行之安得有差有差者皆由不敬不正也<lb/>
　入道莫如敬未有致知而不在敬者　今人心主不<lb/>
　定視心如㓂讐而不可制不是事累心乃是心累事<lb/>
　　孔子言仁只説出門如見大賔使民如承大祭看<lb/>
　其氣象便須心廣體胖動容周旋自然中禮唯愼獨<lb/>
　便是守之之法君子脩已以敬以安百姓篤恭而天<lb/>
　下平惟上下一於恭敬則天地自位萬物自育氣無<lb/>
<pb n="KR4e0144_WYG_002-44a"/>
　不和四靈何有不至此體信達順之道聰明睿智皆<lb/>
　由此出以此祀天饗帝　人道唯在忠信不誠無物<lb/>
　且出入無時莫知其鄉者人心也茍無忠信豈復有<lb/>
　物乎　心要在腔子裏　學者患思慮紛亂不能寧<lb/>
　靜此則天下之公病學者只要立箇心此上頭儘有<lb/>
　商量閑邪則誠自存不是外面提一箇誠將來存著<lb/>
　今人外面役役為不善於不善中尋箇善來存著如<lb/>
　此則豈有入善之理故孟子言性善皆由内出只為<lb/>
<pb n="KR4e0144_WYG_002-44b"/>
　誠便存閑邪更著甚工夫但惟是動容貌整思慮則<lb/>
　自然生敬敬只是主一也主一則既不之東又不之<lb/>
　西如是則只是中既不之此又不之彼如是只是内<lb/>
　存此則自然天理明學者須是將敬以直内涵養此<lb/>
　意直内是本　閑邪則固一矣主一則不消言閑邪<lb/>
　有以一為難見不可下工夫如何一者無他只整齊<lb/>
　嚴肅則心便一一則自無虛僻之干此意但涵養久<lb/>
　之則天理自然明　敬則自虛靜但不可把虛靜喚<lb/>
<pb n="KR4e0144_WYG_002-45a"/>
　作敬　學者先務固在心志然有謂欲屏去聞見知<lb/>
　慮則是絕聖棄智有欲屏去思慮患其紛亂則是坐<lb/>
　禪入定如明鑑在此萬物畢照是鑑之常難為使之<lb/>
　不照人心不能不交感萬物難為使之不思慮若欲<lb/>
　免此惟是心有主如何為主敬而已矣有主則虛虛<lb/>
　謂外邪不能入無主則實實謂物來奪之大凡人心<lb/>
　不可二用用於一事則他事更不能入矣事為之主<lb/>
　尚無思慮紛擾之患况主於敬又焉有此患乎所謂<lb/>
<pb n="KR4e0144_WYG_002-45b"/>
　敬主一之謂敬所謂一無適之謂一旦欲涵泳主一<lb/>
　之義不一則二三矣至於不敢欺不敢慢尚不愧於<lb/>
　屋漏皆是敬之事　嚴威儼恪非敬之事但致敬自<lb/>
　此入　朱子曰敬者聖學所以成始而成終者也為<lb/>
　小學者不由乎此固無以涵養本原而謹乎灑掃應<lb/>
　對進退之節與夫六藝之教為大學者不由乎此亦<lb/>
　無以開發聰明進德脩業而致乎明德新民之功也<lb/>
　　聖賢之學徹頭徹尾只是一敬字致知不以敬則<lb/>
<pb n="KR4e0144_WYG_002-46a"/>
　昏惑紛擾無以察義理之歸躬行不以敬則怠惰放<lb/>
　肆無以致義理之實　或問敬字當不得小學朱子<lb/>
　曰看來小學却未當得敬敬已自包得小學敬是徹<lb/>
　上徹下工夫雖做到聖賢田地也放下這敬不得<lb/>
　持其志則氣自清明　學者當提醒此心使如日之<lb/>
　方升則羣邪自息　纔主一便覺意思卓然精明<lb/>
　人一時閒外面整肅便一時醒一時放寬了便昏怠<lb/>
　也　敬者一心之主宰萬事之本根古人於小學中<lb/>
<pb n="KR4e0144_WYG_002-46b"/>
　已自把捉成了故於大學無所不可今人既無小學<lb/>
　之功却當以敬為本　妄誕欺詐為不誠怠惰放肆<lb/>
　為不敬　范氏曰一心之㣲衆欲攻之其所存者嗚<lb/>
　呼幾希君子存誠克念克敬天君泰然百體從令<lb/>
　西山真先生曰敬則萬善俱立怠則萬善俱廢<lb/>
　愚聞人之一心萬理咸備蓋其虛靈之體得之於天<lb/>
　所以主乎吾之一身宰制天下之事者孰有大於此<lb/>
　者乎孰有貴於此者乎然放而不存日以昏昧至大<lb/>
<pb n="KR4e0144_WYG_002-47a"/>
　至貴之物反流於卑污茍賤之域而不自知矣然所<lb/>
　以放者由於物欲牽引舊習纒繞故雜慮紛紜不能<lb/>
　休息而無時在腔子之内也唯能主乎誠敬則本心<lb/>
　全體即此而存外邪客慮無自入矣蓋眞實無妄之<lb/>
　謂誠主一無適之謂敬二者既立則天理安有不明<lb/>
　人欲何從而生哉但其功夫效騐周遍精切非一言<lb/>
　所能形容是以類集聖賢所言誠敬之道共為一篇<lb/>
　庶乎可以體騐而有得焉愚以為今之學者但當盡<lb/>
<pb n="KR4e0144_WYG_002-47b"/>
　已之心毋使有一毫之虛妄齊莊嚴肅毋使有一毫<lb/>
　之惰弛則所謂眞實無妄主一無適者自可至矣由<lb/>
　是以窮理脩身由是以齊家治國亦何所不可何所<lb/>
　不能哉程子所謂聰明睿智皆由此出信不欺我矣<lb/>
博窮事理以盡致知之方<lb/>
　程子曰涵養須用敬進學則在致知　凡有一物必<lb/>
　有一理須是窮致其理窮理亦多端或讀書講明道<lb/>
　義或論古今人物别其是非或應接事物處其當否<lb/>
<pb n="KR4e0144_WYG_002-48a"/>
　皆窮理也　窮理非道窮盡天下萬物之理又非道<lb/>
　是窮得一理便到只要積累多後自然見去自一身<lb/>
　之中以至萬事萬物之理㑹得多自豁然有覺處<lb/>
　格物非欲盡窮天下之物但於一物窮盡其他可以<lb/>
　類推至於言孝則當求其所以為孝者如何若一事<lb/>
　上窮不得且別窮一事或先其易者或先其難者各<lb/>
　隨人淺深譬如千蹊萬徑皆可以適國但得一道而<lb/>
　入則可以通其餘矣萬物各具一理萬理共出一原<lb/>
<pb n="KR4e0144_WYG_002-48b"/>
　此所以可推而無不通也　或問觀物察已者豈因<lb/>
　見物而反求諸已乎程子曰不必然也物我一理纔<lb/>
　明彼即曉此此合内外之道也語其大天地之高厚<lb/>
　語其小至一物之所以然皆學者所宜致思也然則<lb/>
　先求之四端可乎曰求之性情固切於自然一草一<lb/>
　木亦皆有理不可不察　致知之要當知至善之所<lb/>
　在如父止於慈子止於孝之類若不務此而欲泛然<lb/>
　以觀萬物之理吾恐其如大軍之游騎出太遠而無<lb/>
<pb n="KR4e0144_WYG_002-49a"/>
　所歸也　格物莫若察之於身其得之尤切　延平<lb/>
　李先生曰凡遇一事即當且就此事反復推尋以究<lb/>
　其理待此一事融釋脱落然後循序少進而别窮一<lb/>
　事如此既久積累之多胸中自當有洒然處　朱子<lb/>
　曰讀書是格物一事　致知之方或考之事為之著<lb/>
　或察之念慮之㣲或求之文字之中或索之講論之<lb/>
　際使於身心性情之德人倫日用之常以至天地鬼<lb/>
　神之變鳥獸草木之宜自其一物之中莫不有以見<lb/>
<pb n="KR4e0144_WYG_002-49b"/>
　其所當然而不容已與其所以然而不可易者必其<lb/>
　表裏精粗無不盡其類以通之至於一日脱然而貫<lb/>
　通焉則於天下之物皆有以究其義理精微之所極<lb/>
　而吾聰明睿知亦皆有以究其心之本體而無不盡<lb/>
　矣　盈天地之間皆物也以其至切而近者言之則<lb/>
　心之為物實主於身其體則有仁義禮智之性其用<lb/>
　則有惻隱羞惡恭敬是非之情渾然在中隨感而應<lb/>
　各有攸主而不可亂也次而及於身之所具則有口<lb/>
<pb n="KR4e0144_WYG_002-50a"/>
　鼻耳目四肢之用又次而及於身之所接則有君臣<lb/>
　父子夫婦長幼朋友之常是皆必有當然之則自不<lb/>
　容已所謂理也外而至於人則人之理不異於人也<lb/>
　極其大則天地之運古今之變不能外也盡於小則<lb/>
　一塵之㣲一息之頃不能遺也<lb/>
　愚謂大學之教以致知為先蓋能推致吾之知識使<lb/>
　無不盡則本心洞然萬變畢照由此而之焉則意誠<lb/>
　心正而身脩天下國家可得而治矣但其用力之方<lb/>
<pb n="KR4e0144_WYG_002-50b"/>
　則在於即物推求以究其理方為的實若泛然從事<lb/>
　於言語訓詁之末則講説雖勤文辭雖麗乃程子所<lb/>
　謂翫物䘮志之學徒敝精神於身心無纖毫之益其<lb/>
　遇事變亦茫然不知理之所在顛倒錯繆殆有甚焉<lb/>
　尚望其能成已成物而無誤乎然亦無以他求為也<lb/>
　今學者誠能讀聖賢之書反復尋究以求其理亦可<lb/>
　以得致知之大端矣更於日用之間窮其何為是何<lb/>
　為非事事求其至善物物尋其當然則致知之功莫<lb/>
<pb n="KR4e0144_WYG_002-51a"/>
　切於此如此既久則知益明理益精矣<lb/>
審察幾微以為應事之要<lb/>
　易曰幾者動之㣲吉凶之先見者也　知幾其神乎<lb/>
　　詩曰潛雖伏矣亦孔之昭　中庸曰故君子内省<lb/>
　不疚無惡於志君子之所不可及者其惟人之所不<lb/>
　見乎　子思曰莫見乎隱莫顯乎㣲故君子愼其獨<lb/>
　也　周子曰誠無為幾善惡　朱子曰欲動未動之<lb/>
　間便有善惡正學者用心理㑹　天理人欲幾㣲之<lb/>
<pb n="KR4e0144_WYG_002-51b"/>
　間　天理人欲之分只爭些子故周子只管説幾字<lb/>
　　幾微之間善者便是天理惡者便是人欲纔覺如<lb/>
　此便存其善去其惡可也<lb/>
　愚謂人生日用之間起居動息以至設施措置不能<lb/>
　不與物接故不能無事然所以為事之理固已具於<lb/>
　性分之内也若厭其煩擾欲絕而去之則陷於老佛<lb/>
　之空寂若不察其理之當然以機變為足以應事則<lb/>
　流於儀秦商鞅智謀之末為小人之歸矣然事物之<lb/>
<pb n="KR4e0144_WYG_002-52a"/>
　閒雖曰無非天理所在茍失於省察則不覺陷於人<lb/>
　欲之私雖或悔悟亦無及矣故必於事物初接本心<lb/>
　萌動之際謹察精辨孰為天理孰為人欲使善惡是<lb/>
　非公私義利判然於前然後從其善而去其惡如此<lb/>
　旣久則義理益精自無過與不及之差矣<lb/>
克治力行以盡成已之道<lb/>
　易曰君子終日乾乾夕惕若　天行健君子以自強<lb/>
　不息　書曰直而溫寬而栗剛而無虐簡而無傲<lb/>
<pb n="KR4e0144_WYG_002-52b"/>
　顏淵問克己復禮之目子曰非禮勿視非禮勿聽非<lb/>
　禮勿言非禮勿動　程子曰學問之道無他也知其<lb/>
　不善則速改以從善而已　人能克己則仰不愧俯<lb/>
　不怍其樂可知有息則餒矣伊川問謝顯道相别半<lb/>
　年做得甚工夫對曰只去箇矜字　矯輕警惰　朱<lb/>
　子曰窮理以致其知反躬以踐其實　此間講説時<lb/>
　少踐履時多事事都要人自去理㑹　凡是私已不<lb/>
　是天理者便克將去行之久則善與自家為一為一<lb/>
<pb n="KR4e0144_WYG_002-53a"/>
　則得之在我未能行則善自善我自我　人於道理<lb/>
　不能行只是在我之道理有未盡耳不當咎其不可<lb/>
　行當反而求盡其道<lb/>
　愚聞人之有生便有所以為人之理是皆天之所賦<lb/>
　非人力之所為也雖聖人不過盡為人之理而已孟<lb/>
　子所謂踐形是也非聖人於此身之外別有所以為<lb/>
　聖人之理也今所以不能如聖人之從容中道者是<lb/>
　氣質有偏物欲有蔽故必克治其氣質之偏物欲之<lb/>
<pb n="KR4e0144_WYG_002-53b"/>
　蔽使所行無過不及之差然後可以盡此身之理以<lb/>
　成乎已也茍或知而不行則前所窮之理無所安頓<lb/>
　徒費講學之功無以為已有豈不重可惜乎今學於<lb/>
　此者務必實體此理而力行以終之以脱乎俗學之<lb/>
　陋其力行之方聖賢方册已詳姑舉大端於此以示<lb/>
　同志<lb/>
推已及物以廣成物之功<lb/>
　愚聞子朱子曰天之明命有生之所同得非有我之<lb/>
<pb n="KR4e0144_WYG_002-54a"/>
　得私也是以君子之心廓然大公其視天下無一物<lb/>
　而非吾心之所當愛無一事而非吾職之所當為雖<lb/>
　或勢在匹夫之賤所以堯舜其君堯舜其民者未嘗<lb/>
　不在吾之分内也竊謂學者須要有如此心胸則規<lb/>
　模廣大私吝之心自消推而行之豈有一民不被其<lb/>
　澤一物不得其所哉此儒者之學必至於參天地贊<lb/>
　化育然後為功用之全也聖賢開示後學深切如此<lb/>
　顧乃背其名教偏狹淺陋成一已之功名茍一家之<lb/>
<pb n="KR4e0144_WYG_002-54b"/>
　富貴使明德新民之大道正君善俗之太業不行於<lb/>
　世嗚呼惜哉有志之士尚當勉力於此以進復先王<lb/>
　之治<lb/>
　　白鹿洞講義<lb/>
古之學者必以脩身為本脩身之道必以窮理為先理<lb/>
明身脩則推之天下國家無不順治今諸君在洞者務<lb/>
必用功於此虛心一意絕其雜慮而於聖賢之書熟讀<lb/>
精思明辨反之於身而力行之又於日用之閒凡一事<lb/>
<pb n="KR4e0144_WYG_002-55a"/>
一物必精察其理一動一靜必實踐其跡則所學在我<lb/>
而於酧應之際以天下之理處天下之事必沛然矣又<lb/>
何古人之不可學哉且諸君以為今人之性與古人之<lb/>
性同乎異乎今人之心與古人之心同乎異乎茍異矣<lb/>
不敢強諸君若吾之心吾之性不異於古人又何古人<lb/>
之不可學哉諸君其勉之務使今日白鹿洞即昔日之<lb/>
白鹿洞今日之學即文公昔日之學今日之道即文公<lb/>
昔日之道不惟能盡乎吾身所賦之理而於國家崇建<lb/>
<pb n="KR4e0144_WYG_002-55b"/>
人文之盛典諸名公作興之盛意庶不負焉諸君勉之<lb/>
哉<lb/>
　　麗澤堂學約并序<lb/>
人受天地之中以生莫不全具仁義中正之德但氣質<lb/>
或異而賢愚以分此聖人脩道之教所以不能無也夫<lb/>
自唐虞三代之盛人君躬行仁義以為教化之本建立<lb/>
學校以廣教之之道故人皆得以明其善復其性無愚<lb/>
不肖之患及周之衰教化不明乎上士無學於下人道<lb/>
<pb n="KR4e0144_WYG_002-56a"/>
或幾乎熄矣吾夫子以聖德無位與顏曾之徒講道洙<lb/>
泗是以君上之教雖已不興而師友之傳道學之緖垂<lb/>
無窮矣漢魏以下諸儒之學雖有未純而其用力之勤<lb/>
亦各有以成其一家之學至宋則眞儒迭出道學益明<lb/>
遠紹洙泗之盛今企仰於數百年之後恨不生於其時<lb/>
也方今海内之士學明德尊足為師表者康齋先生一<lb/>
人而已愚徃復從游數載彷彿有以得其依歸但志卑<lb/>
質魯又相去之遠不獲常相親炙恐離羣獨學終無以<lb/>
<pb n="KR4e0144_WYG_002-56b"/>
成德也於是乃與同志某等搆為麗澤堂相與肄業其<lb/>
中蓋本易之大象曰麗澤兌君子以朋友講習之義也<lb/>
凡學於此者謹德行明義理持其志敏其力期底於成<lb/>
功庶乎麗澤之益為無窮矣成其美者地主某焉所立<lb/>
條約明示于後<lb/>
一凡入麗澤堂者一以聖賢之學為宗削去世俗浮華<lb/>
　之習尚節行惇信義毋習虛誕之文以干利禄毋作<lb/>
　草率之詩以取時寵各立日録簿一册逐一書寫所<lb/>
<pb n="KR4e0144_WYG_002-57a"/>
　習之業所行之事朔望鳴鼓升衆㑹于堂上稽其所<lb/>
　進書於總籍以盡誘掖激勵漸磨成就之道<lb/>
一學中規矩一依白鹿洞及程端蒙西山眞先生為準<lb/>
一讀書務以小學為先次四書以及六經與周程張朱<lb/>
　司馬邵之書非理之書不得妄讀<lb/>
一讀書務在循序漸進一書已熟方讀一書毋得鹵莽<lb/>
　躐等雖多無益<lb/>
一凡學以德行為先才能次之詩文末焉<lb/>
<pb n="KR4e0144_WYG_002-57b"/>
一凡學者行事皆於麗澤堂稟於師友㑹衆裁度其必<lb/>
　合義然後許之如有立志不堅汨於利誘以致違理<lb/>
　害義者衆規之三不悛者責之不率者絕之仍於麗<lb/>
　澤削去其名<lb/>
　　姚仲遠傳<lb/>
仲遠姓姚諱明廣信貴溪東嶺人早孤幼頴敏學胡氏<lb/>
春秋弱冠游邑庠聲聞達於鄰郡景泰癸酉登鄉貢第<lb/>
卒業太學成化丙戌授監察御史廵按遼東入掌貴州<lb/>
<pb n="KR4e0144_WYG_002-58a"/>
湖廣山東等道事復廵按南直隷浙江仲遠性剛直果<lb/>
於斷事摧抑權豪殄除兇猾辨釋寃枉革勵貪污奏舉<lb/>
廉吏及天旱則為民禱雨至郡縣必臨養濟院以存恤<lb/>
孤貧屬縣疲癘則齋戒罪已禱神以祈免民灾時有内<lb/>
侍督織者怙勢作威有司供饌歲用銀千餘兩仲遠竟<lb/>
裁抑之及任陜西按察僉事其為政臨民一如廵按時<lb/>
總甘肅督寧夏糧儲舊例銀米同給仲遠視銀貴則給<lb/>
銀米貴則給米於官無損軍士受惠實多以禄不逮養<lb/>
<pb n="KR4e0144_WYG_002-58b"/>
輒涕泣思親每遇忌日必蔬素歲時必致祭享才善吟<lb/>
有容溪集其言慷慨有氣節如其為人嗚呼仲遠剛介<lb/>
廉潔至於不食娼魚言質鬼神歴官之久而所居環堵<lb/>
蕭然若一寒士則尤可見貞廉之實夫二氣五行交運<lb/>
錯綜而人物生焉以氣之參差不齊故所賦之質得其<lb/>
清正剛直之稟者常少偏濁者常多仲遠剛正之氣得<lb/>
於天廉介之操著於世周則濟濟多士漢則豈在廉吏<lb/>
之下哉是宜書而傳之使公之風節凜凜在天地間而<lb/>
<pb n="KR4e0144_WYG_002-59a"/>
貪夫廉懦夫立則此傳不虛作矣<lb/>
　　跋孟嘗君傳<lb/>
世有稱孟嘗君田文能好客士歸之者三千愚以為齊<lb/>
國三千之客茍得其人必能務引其君當道志仁則天<lb/>
下之民皆將歸之雖欲無王可得乎既不能然又不能<lb/>
預燭秦昭之姦力止其君毋使陷於虎狼之口及拘於<lb/>
秦又不能正其詞説陳大義以解其難顧乃為雞鳴狗<lb/>
盜古之賢者輔其主如此乎其賔如此其主亦可知矣<lb/>
<pb n="KR4e0144_WYG_002-59b"/>
　　理厯法<lb/>
問何以周天為三百六十五度四分度之一也曰此以<lb/>
天與日所行遲速而分也蓋天左旋日月皆左旋天行<lb/>
健日雖隨之偕行及遶地一週則天每過之日每不及<lb/>
積至三百六十五日零四分日之一過不及處始一週<lb/>
天與原處恰好相値遂分毎日所行不齊處為一度故<lb/>
周天為三百六十五度四分度之一也天何嘗有度人<lb/>
何嘗量度之乎後世厯家以日月右行以日行一晝夜<lb/>
<pb n="KR4e0144_WYG_002-60a"/>
所躔濶狹為一度誤矣<hi>右周天度</hi>
問日適遶地一週天過一度月不及何也曰此以日為<lb/>
主而言也天何嘗有過月何嘗有不及各循其性之自<lb/>
然以天為主則一日未滿而一周也以月而言則一日<lb/>
有奇而一周也天非過也以其行之健陽之盈也月非<lb/>
不及也以其陰之縮比天日為少緩也日非正得其中<lb/>
也乃陽之精明之主以其所行之出入而分晝夜也故<lb/>
以一日而論為得中比天行為少遲比月行為速也<hi>右天</hi>
<pb n="KR4e0144_WYG_002-60b"/>
<hi>日月所行遲速</hi>
問日法必以九百四十分何也曰此原於周天之度與<lb/>
天日月所行遲速之不齊而置也蓋天度三百六十五<lb/>
度四分度之一月行縮於天十三度十九分度之七縮<lb/>
於日十二度十九分度之七既有十九分度之七四分<lb/>
度之一則分數不齊何以合天日月之數以致閏成歲<lb/>
以齊其不齊者哉故先將日月所差十二度布之於算<lb/>
却以加九法算之每度加作十九分得二百二十八分<lb/>
<pb n="KR4e0144_WYG_002-61a"/>
再以元七分凑之則得二百三十五分此則因十九分<lb/>
度之七而置此算也再以算法四因而四倍之得九百<lb/>
四十分此則因四分度之一及四分日之一而置此算<lb/>
也必如此然後十二度十九分度之七及四分度之一<lb/>
其數始相合而齊用此而推周天之度則日月之相㑹<lb/>
大小之月氣盈朔虛而生閏以閏月定二十四氣以二<lb/>
十四氣定四時成歲無不脗合無過與不及之差矣<hi>右日</hi>
<hi>法</hi>
<pb n="KR4e0144_WYG_002-61b"/>
問以三百六十五日四分日之一為一歲何也曰此以<lb/>
陰陽寒暑節候之徃復以驗天運之一周而天與日亦<lb/>
一㑹也蓋陰陽寒暑之循環者氣運之常故易曰寒暑<lb/>
相推而歲成焉然必有其序而不亂不驟故曰歲歲者<lb/>
序也以天日所差為一度積三百六十五日九百四十<lb/>
分日之二百三十五天之速於日者恰值一周天故曰<lb/>
天與日㑹豈眞有所㑹哉曰天日所㑹如此何以知其<lb/>
為一歲也曰古者以黄鍾律之管埋於地中置葭灰於<lb/>
<pb n="KR4e0144_WYG_002-62a"/>
管以候陽氣之復生蓋陽氣之生從下而上氣至則地<lb/>
中之管灰先動因此而知陽氣之復故以為一歲周人<lb/>
以十一月為歲首即此意也以梧葉候秋蓂葉候朔望<lb/>
尤明顯易見<hi>右嵗法</hi>
問以三十日為一月或二十九日為一月何也曰此以<lb/>
日月所㑹而推月之大小也蓋周天三百六十五度四<lb/>
分度之一月之所行毎一日不及日十二度零十九分<lb/>
度之七積二十九日九百四十分日之四百九十九日<lb/>
<pb n="KR4e0144_WYG_002-62b"/>
之所過月之不及恰當一周天日月相㑹而為晦日月<lb/>
相㑹於三十日之中則其月大為三十日相㑹於二十<lb/>
九日之内則其月小為二十九日毎一月則日多周一<lb/>
天月少周一天曰何以知之曰先將周天三百六十五<lb/>
度四分度之一布之於算以加九法算之得六千九百<lb/>
三十九分七釐半加九者以合十九分度之數也又以<lb/>
四因倍之得二萬七千七百五十九分四倍者以合四<lb/>
分度之數也然後以日法九百四十分以九四歸除之<lb/>
<pb n="KR4e0144_WYG_002-63a"/>
得日二十九餘四百九十九分也曰何以知月之大小<lb/>
也曰日月之㑹在二十九日九百四十分日之四百九<lb/>
十九以三十日為率則欠四百四十一以欠數消之則<lb/>
兩月消至八百八十二近有一日矣如前月日月㑹於<lb/>
甲日此月以四百四十一消之不出於甲日則此月有<lb/>
三十為大如前月日月㑹於甲日此月以四百四<lb/>
十一消之退至癸日則無三十而為小<hi>右日月相㑹與月大</hi>
<hi>小</hi>
<pb n="KR4e0144_WYG_002-63b"/>
問毎日十二時一百刻如何筭曰毎日十二時一百刻<lb/>
毎時八刻三分三釐三毫每三時各八刻共加一刻成<lb/>
二十五刻<hi>右時刻數</hi>
問二十四氣四時十二月如何分曰以一歲三百六十<lb/>
五日零二十五刻布算以二四歸除之毎一氣該十五<lb/>
日二十一刻八分七釐五毫兩氣為一月積三月為一<lb/>
時積四時而成一歲是每歲四時一十二月二十四氣<lb/>
也<hi>右時月節氣</hi>
<pb n="KR4e0144_WYG_002-64a"/>
問閏法如何曰先儒言之詳矣其法以二氣為一月則<lb/>
溢乎三十日之外者為氣盈以日月之㑹為一月縮乎<lb/>
三十日之内者為朔虛合氣盈朔虛而閏生焉蓋盈者<lb/>
愈盈縮者愈縮盈縮之數恰當一月朔望之數則置閏<lb/>
焉以三十日為率每月氣盈四百四十一分二釐半朔<lb/>
虛四百四十二分則盈縮之閒該八百八十二分二釐<lb/>
半以盈虛之數挨至三十二箇半月有餘其月無中氣<lb/>
則置閏月<hi>右閏月</hi>
<pb n="KR4e0144_WYG_002-64b"/>
問儒家以日月左旋厯家以日月右旋其不同何也曰<lb/>
儒家順其所行而正推之故理與數合而為一厯家逆<lb/>
其所行而反推之故理與數離而為二此不可不知也<lb/>
天與日俱陽也天體健而行最速日行雖速而天常過<lb/>
一度也月陰也其行不及日在天則一日不及十三度<lb/>
有竒其實皆隨天而左行也厯家不識天行之健反以<lb/>
日為右行一日止行一度夫日為陽之精明之主一日<lb/>
遶地一周日出地上則明而為晝日入地下則暗而為<lb/>
<pb n="KR4e0144_WYG_002-65a"/>
夜一晝一夜遶地一周而周乎天之三百六十五度四<lb/>
分度之一而無餘欠明矣豈有一歲才得周天之理陽<lb/>
速陰緩若曰日行一度月行十三度有奇則月行速於<lb/>
日十三倍決無此理以顯然之象觀之日月東升西沈<lb/>
每月日週天三十次月止二十九次是每月日多一次<lb/>
周天豈非日行速月行緩乎但厯家以天體不動日月<lb/>
五星逆算則其數簡易易推故也<hi>右日月左旋</hi>
　<lb/>
<pb n="KR4e0144_WYG_002-65b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　胡文敬集巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷八十四</head> <lb/>
    <p>
<pb n="KR4h0157_WYG_084-1a"/>
欽定四庫全書<lb/>
　宋詩鈔卷八十四<lb/>
　　　　　　　　　内閣中書舍人吳之振編<lb/>
　趙師秀清苑齋詩鈔<lb/>
　趙師秀字紫芝四靈之中唯師秀嘗登科改官然亦<lb/>
　不顯四靈尤尚五言律體紫芝之言曰一篇幸止有<lb/>
　四十字更増一字吾末如之何矣其精苦如此<lb/>
　　哀山民<lb/>
<pb n="KR4h0157_WYG_084-1b"/>
憶君初病時倉皇造君榻知為寒所中脛痺連左胛蔣<lb/>
子丹有神三日能屈伸五日扶杖丘十日行逡巡於時<lb/>
數相見談娛靡曽倦啜茶猶滿甌改詩忽盈卷君亦疑<lb/>
勿藥春和可為樂仙家桃最紅同踐天台約多愁積如<lb/>
山令君心不閒殘疴故未去澁嗇腸腑間岳僧有烈劑<lb/>
倒篋得餘惠服之汗翻漿事與東流逝啼妻無完裙弱<lb/>
子猶哀麕詩人例窮苦窮死更怜君君如三秋草不見<lb/>
一日好根荄霜霰侵萎絶嗟何早哭君日無光思君月<lb/>
<pb n="KR4h0157_WYG_084-2a"/>
照牀猶疑君不死猛省欲顛狂昨者君未疾相過不論<lb/>
日晴窓春翦蒲寒爐夜煨栗石堦苔蘚中猶有舊行蹤<lb/>
憂心不能寐無夢得相逢君詩如賈島勁筆斡天巧昔<lb/>
為人所稱今為人所寶石峰云有地葬從朋友議須求<lb/>
侍郎銘難見山民字平生翁與徐南去久無書不知聞<lb/>
信後涕淚當何如寫池烟水暮宛是西川路虛言楚客<lb/>
招終感向生賦<lb/>
　　後哀<lb/>
<pb n="KR4h0157_WYG_084-2b"/>
交交谷鳥哀鬱鬱澗松折山民無還期春物失怡悅平<lb/>
生感期人難以常理說共智已則愚忽巧衆亦拙芳名<lb/>
信可垂在世何寂滅含悽為卜兆窀穸利兹月行當宿<lb/>
草生當使我淚歇未知百年後誰復耕此穴寄言苦吟<lb/>
者勿棄攝生訣<lb/>
　　敬謝章泉趙昌甫二十韻<lb/>
耆舊半凋落在者如晨星與翁别豫章十見草木青人<lb/>
生幾堪别夢寐生羽翎迢迢玉溪波近時嘗再經擕家<lb/>
<pb n="KR4h0157_WYG_084-3a"/>
事多難所至那得停山中空望來日夕不掩扄豈獨負<lb/>
兹約尺書亦沈冥逢人問消息但喜言康寧墮來兩卷<lb/>
什一以慰飄零感此故意𢎞不我迹以形文章出晩嵗<lb/>
字畫猶壯齡誦之西湖濵驚動孤山靈翁卷遊崆峒一<lb/>
已煩郵鈴幸翁良未衰吾黨存典型遥聞曽入郛諒為<lb/>
韓與丁郡齋待且久幾宿澗上亭今春少晴時澗水應<lb/>
泠泠歸來安穩否薰風入林坰願言愛玉骨逍遥卧殊<lb/>
庭㑹面雖未期忽聚江湖萍<lb/>
<pb n="KR4h0157_WYG_084-3b"/>
　　官田之集翁聘君失期陳伯壽賦詩率爾次韻<lb/>
好水不厭濶好風不厭涼況有十頃荷荷風媚波光主<lb/>
人昔謂余此境不可忘舉觴集羣英期以朝未央清歡<lb/>
遣絲竹善謔停優倡快若魚脱網適比鴛在梁搴芳衣<lb/>
履濕飲淥肌骨香操觚賦相聫妙續楚九章苦吟墮飢<lb/>
蟬巧詠發輕簧常勝或倒戈突出或擅場或峙而遽蹴<lb/>
或抑而載揚所欠獨巨翁不使人意強孱衲爾何為竭<lb/>
颯立在傍有間衆稍嘿談辯勿汪洋夕風亦損荷萬事<lb/>
<pb n="KR4h0157_WYG_084-4a"/>
付巨量<lb/>
　　九客一羽衣泛舟分韻得尊字就送朱㡬仲<lb/>
人生苦行役不定如車轅況各異鄉井忽此同酒尊此<lb/>
尊豈易同意乃有數存西湖雪未成兩山翠相奔山根<lb/>
日照樹花放林逋村野饌具蘼藿一飽厭百飱有客何<lb/>
多髯吐氣鄰芳蓀慷慨念時事所惜智者昏砭療匪無<lb/>
術諱疾何由論北望徒太息歸歟㝷故園哆然黄冠師<lb/>
笑請子勿喧東南守太乙此宿福所屯吾子且飲酒酒<lb/>
<pb n="KR4h0157_WYG_084-4b"/>
冷為子温<lb/>
　　哭徐璣五首<lb/>
君早抱竒質獲與有道親微官漫不遇泊然安賤貧心<lb/>
夷語自秀一洗世上塵使其養以年鮑謝焉足鄰<lb/>
昔吾與君逰嫌踈不嫌數自為貧窶驅十載九離索前<lb/>
年㑹京都朂我返林薄吾貧未得歸君死不可作<lb/>
思君氣實充不與短折類血死匪無由恐是服椒罪君<lb/>
於藥自深何獨此乎昧豈不聞仙人餌菖得千嵗<lb/>
<pb n="KR4h0157_WYG_084-5a"/>
平生於所學常若喪其敏臨池書未成池水黑已盡傳<lb/>
來葉嶺帖遂與蘭亭近凡兹究極功亦足損肝腎<lb/>
道暉愛江蘺吾子思單老生念死不滅應㑹沅湘道空<lb/>
山獨靈舒閉戸守枯槁風雪將嵗闌凋零此懷抱<lb/>
　　桐栢觀<lb/>
山深地忽平縹緲見殊庭瀑近春風濕松多曉日青石<lb/>
壇遺鸛羽粉壁剝龍形道士玉靈寳輕强滿百齡<lb/>
　　楊柳塘寄徐照<lb/>
<pb n="KR4h0157_WYG_084-5b"/>
因貧為逺别已是十三程盡日行山色逢人問地名近<lb/>
書無便寄新句與誰評想爾寒宵雨思予亦夢成<lb/>
　　贈孔道士<lb/>
生來還姓孔何不戴儒冠詩好逢人誦琴清只自彈訪<lb/>
師行郡遠愛竹透庵寒見説丹爐内黄金化不難<lb/>
　　舟行寄翁十<lb/>
輕舟風色好波面去迢迢取爾詩重讀令吾病欲銷江<lb/>
禽停晩樹澗水入秋潮已覺懷人極分擕始一朝<lb/>
<pb n="KR4h0157_WYG_084-6a"/>
　　縉雲縣宿<lb/>
親知因别久具酒勞經過古邑居人少春寒入夜多雨<lb/>
香仙地藥燭動石橋波稍覺離家逺鄉音一半訛<lb/>
　　進賢道中<lb/>
半月逢梅雨初晴客意消鶯聲臨野水松影卧新苗少<lb/>
憩休輿卒閒行過板橋平生無飲分空愧酒旗招<lb/>
　　筠州郡庠山亭<lb/>
一來髙處望逺近盡秋容秀氣歸才子清風屬釣翁溪<lb/>
<pb n="KR4h0157_WYG_084-6b"/>
晴分别港山闕見他峰獨憶良宵月無因宿此中<lb/>
　　延禧觀<lb/>
寂寞古仙宮松林常有風鶴毛兼葉下井氣與雲同背<lb/>
日苔磚紫多年粉壁紅相傳陶縣令曽住此山中<lb/>
　　撫欄<lb/>
撫欄驚歲月久住欲如何水國花開早春城人上多病<lb/>
令詩懶作閒喜客頻過聽說邊頭事時賢䇿在和<lb/>
　　寄趙昌父<lb/>
<pb n="KR4h0157_WYG_084-7a"/>
逃名逃未得幾載住章泉便使重承詔多應不議邊髙<lb/>
風時所繫新集世方傳憶就江樓别雪晴江月圓<lb/>
　　贈張亦<lb/>
相逢楚澤中語罷各西東天下方無事男兒未有功邊<lb/>
風吹面黒市酒到腸空早作歸耕計吾舟俟爾同<lb/>
　　贈達西堂<lb/>
秋水數枝蓮在師房一邊固應通浄理不復念生緣舊<lb/>
願醻初滿靈方許盡傳閒詢曽住寺如夢已茫然<lb/>
<pb n="KR4h0157_WYG_084-7b"/>
　　送湯干<lb/>
能文兼悟性前是惠休身為選來京邑因吟訪野人所<lb/>
居纔隔水不見忽經旬何事云歸速儒官拜敕新<lb/>
　　石門僧<lb/>
石門幽絶甚獨有一禪僧寺廢餘鐘在房髙過客登山<lb/>
蜂成苦密崖溜結空氷如此冬寒月他人住豈能<lb/>
　　秋色<lb/>
幽人愛秋色祇為屬吟情一片葉初落數聯詩已清瘦<lb/>
<pb n="KR4h0157_WYG_084-8a"/>
便藤杖細涼覺葛衣輕門外蕭蕭徑今年菊自生<lb/>
　　簡同行翁靈舒<lb/>
久晴灘磧衆舟楫後先行終日不相見與君如各程水<lb/>
禽多雪色野笛忽秋聲必有新成句溪流合讓清<lb/>
　　信州草衣寺<lb/>
芙蕖四五枝寂寞在空池難見草衣士空看宴坐碑香<lb/>
烟思盛日詩句記遊時欲問臺中鶴長松自不知<lb/>
　　靈山閣見二徐友舊題句<lb/>
<pb n="KR4h0157_WYG_084-8b"/>
一面見溪水三邊皆翠微晩來虛檻外秋近白雲飛重<lb/>
至恰身老同吟感客非靈山自如畫依舊隔斜暉<lb/>
　　秋屏作<lb/>
凡有闌干處秋來徧往還就中惟此地全得見西山雁<lb/>
落遥沙小人登廢壘閒因憐一州景皆在夕陽間<lb/>
　　送沈莊可<lb/>
清事貧人占斯言恐是虛與花方作譜為米又持書時<lb/>
節寒相近山林拙未除西江波浪急送子一愁予<lb/>
<pb n="KR4h0157_WYG_084-9a"/>
　　送輝上人再住空相<lb/>
忽然聞受請鐵錫指秋風寺在寒城裏州居野水中生<lb/>
緣抛未盡舊講續應終不用相㝷别浮雲去住同<lb/>
　　辭薛景石<lb/>
虛窓風䬃然獨卧聽殘蟬家務貧多闕詩篇老漸圓清<lb/>
秋添一月故里别三年最憶君門首黄花匝野泉<lb/>
　　送徐璣赴永州椽<lb/>
二水鴻飛外君今問去程家貧難擇宦身逺易成名入<lb/>
<pb n="KR4h0157_WYG_084-9b"/>
署梅花落過汀蕙草生莫因饒楚思詞體失和平<lb/>
　　巖居僧<lb/>
開扉在石層盡日少人登一鳥過寒木數花搖翠藤茗<lb/>
煎氷下水香炷佛前燈吾亦逃名者何因似此僧<lb/>
　　安仁道中<lb/>
行盡沿溪路天寒歲又除欲消氷似雪初長麥如蔬於<lb/>
世無成事何時有定居等緣貧所役為仕媿為漁<lb/>
　　壕上<lb/>
<pb n="KR4h0157_WYG_084-10a"/>
逺近人家住過橋路盡通野田行瘦馬淺渚聚羣鴻地<lb/>
静微泉響天寒落日紅若非身作吏不道是城中<lb/>
　　月夜懷徐照<lb/>
月色一庭深迢遥千里心湘江連底見秋客與誰吟寒<lb/>
入吹城角光凝宿竹禽亦知同不寢難得夢相㝷<lb/>
　　送倪道士之廬山<lb/>
近方辭地肺本自住天台有鶴相同出無雲作伴囘道<lb/>
房隨處借詩板逐時開又說廬山去閑看瀑布來<lb/>
<pb n="KR4h0157_WYG_084-10b"/>
　　送鄧漢卿<lb/>
我亦將歸者先行極羨君惟因交巳友頗覺意難分江<lb/>
滿帆侵樹山髙燒入雲他年有書札彼此訪耕耘<lb/>
　　徐孺子宅<lb/>
今識髙眠處滄波是切鄰已知難即鹿惟有獨潛鱗草<lb/>
長過荷葉藤深失樹身閒思昔微子猶自得稱仁<lb/>
　　德安道中<lb/>
餐餘行數步稍覺一身和蠶月人家閉春山瀑布多鶯<lb/>
<pb n="KR4h0157_WYG_084-11a"/>
啼聲出樹花落片隨波前路東林近慚因捧檄過<lb/>
　　徐靈暉挽詞<lb/>
在生貧不害早喪何嗟吁天下黄金有人間好句無魂<lb/>
應湘水去名與浪仙俱平日惟耽茗墳前種幾株<lb/>
　　太平山讀書寄城中諸友<lb/>
野人無别事故得坐空林黄卷還鋪日青蓮未悟心鐸<lb/>
音山殿静螢影石池深不敢邀芳屣因閒儻一㝷<lb/>
　　大龍湫<lb/>
<pb n="KR4h0157_WYG_084-11b"/>
一派落虛空如何畫得同髙風吹作雨低日射成虹酉<lb/>
域書曽說先朝路失通或言龍已去幽處别為宮<lb/>
　　宿徐靈暉山舍<lb/>
分坐橋邊石同歸原上村窺燈禽出樹聞語僕開門雪<lb/>
後桃蔬潔更深貰酒渾極知髙卧久吾賤不能倫<lb/>
　　雁蕩寶冠寺<lb/>
行向石欄立清寒不可云流來橋下水半是洞中雲欲<lb/>
住逢年盡因吟過夜分蕩陰當絶頂一雁未曽聞<lb/>
<pb n="KR4h0157_WYG_084-12a"/>
　　贈約老<lb/>
一徑入深竹數楹臨古溝更無人共住極喜客來遊白<lb/>
髪長垂領新茶緑滿甌自言門外寺皆是老僧修<lb/>
　　送薛子舒赴華亭船官<lb/>
竹籠盛書去遥知官事聞水程春有雨海岸曉無山奥<lb/>
理漸摩後清名獲養間坐曹觀<graphic n="KR1476" url="https://raw.githubusercontent.com/kanripo/KR-Gaiji/master/images/KR1476.png" mimeType="image/png"/>木意與易相關<lb/>
　　翠巖寺<lb/>
石巖看不見翠色自重重春雨生松葉山風響鐵鐘碑<lb/>
<pb n="KR4h0157_WYG_084-12b"/>
頑工費黒草嫩鹿添茸住院吾僧老相迎憶舊逢<lb/>
　　薛氏𤓰廬<lb/>
不作封侯念悠然逺世紛惟應種𤓰事猶被讀書分野<lb/>
水多於地春山半是雲吾生嫌已老學圃未如君<lb/>
　　送徐道暉游湘水<lb/>
春盡雨霏霏春寒猶在衣人㝷香草去雁背逺峰歸瀟<lb/>
水添湘濶唐碑入宋稀應知名與姓題寫遍巖扉<lb/>
　　劉隱君山居<lb/>
<pb n="KR4h0157_WYG_084-13a"/>
嫌在城中住全家入翠微開松通月過接竹引泉歸盧<lb/>
淡頭無白詩清貌不肥必無車馬至猶掩向巖扉<lb/>
　　官舍初成<lb/>
為宅傍城墻先求夏日涼鑿池容衆水栽竹斷斜陽官<lb/>
是三年滿身無一事忙不知何補報安坐恐難當<lb/>
　　㑹景軒<lb/>
此中非一景欲狀固難名江近秋陰早山多曉氣清斷<lb/>
雲分樹泊飢鶴下田行别擬深更至處空看月明<lb/>
<pb n="KR4h0157_WYG_084-13b"/>
　　和朱子發韻兼簡青龍諸友二首<lb/>
巷南與巷北相去路無多以我常孤坐勞君數見過望<lb/>
山嫌夕靄聽雨想春波稍俟晴明日相擕一醉歌<lb/>
雖說京華住西湖豈不清病多妨野興貧甚損詩情挿<lb/>
栁觀春意粘碑隔市聲松江幾閒客日夕聽波鳴<lb/>
　　桃花寺<lb/>
舊有桃花樹人呼寺故名石幽秋鷺上灘逺夜僧聞汲<lb/>
井連黄葉登臺散白雲燒丹勾漏令無處不逢君<lb/>
<pb n="KR4h0157_WYG_084-14a"/>
　　送蔣節推赴岳陽<lb/>
君山那可上四面是層波此地風烟古前人賦咏多征<lb/>
帆衝雁字官舍近漁歌況爾修真者囬仙必見過<lb/>
　　大慈道<lb/>
青苔生滿路人跡至應稀小寺鳴鐘晚深林透日微野<lb/>
花春後發山鳥澗中飛或有相逢者多因採藥歸<lb/>
　　送湯主簿<lb/>
扶起堦前菊秋霖苦未休更逢千里别早白一年頭客<lb/>
<pb n="KR4h0157_WYG_084-14b"/>
借程文看兒分賜服收還家有新興佳句入書郵<lb/>
　　送潘景參赴利路帳幹<lb/>
蜀道如天逺擕家難計程不從三峽過免聽幾猿聲戍<lb/>
密野花少棧虛山雨鳴同年同寂寞此去子成名<lb/>
　　水際<lb/>
水際移居晚薫風綠滿汀密萍妨下釣髙柳礙觀星忙<lb/>
是僧相過閒惟雨可聽㝷思非久計終憶自柴扃<lb/>
　　扶欄<lb/>
<pb n="KR4h0157_WYG_084-15a"/>
强起扶欄立新寒陡見侵鐘聲諸寺曉栁蔭半池陰病<lb/>
久方憑艾貧深或夢金湖邊好風日孤負幾登臨<lb/>
　　葛翁小閣<lb/>
樹色對疎櫺横陳一片清微風楊葉下斜日竹稍明此<lb/>
老無塵事雙姝亦道情客來憐素壁題句不題名<lb/>
　　柳下書齋<lb/>
轉曲認幽棲齋名壁上題柳遮船步水草出瓦溝泥養<lb/>
靜抛書册銷閒倚杖藜誰知鳯城外宛是武陵溪<lb/>
<pb n="KR4h0157_WYG_084-15b"/>
　　贈陳宗之<lb/>
四圍皆古今永日坐中心門對官河水簷依綠樹陰每<lb/>
留名士飲屢索老夫吟最感書燒盡時容借檢㝷<lb/>
　　謝耕道犂春圖<lb/>
春雨年年有良田歲歲無何因將此事須要畫為圖野<lb/>
水寒初退平林綠半敷長謠謝沮溺未必子知吾<lb/>
　　盧申之載酒舟中分韻得明字<lb/>
閒人閒處住載酒荷髙情小舍寧容客同舟却向城㺯<lb/>
<pb n="KR4h0157_WYG_084-16a"/>
花忘晝署憂榖念秋晴歸路雖無月銀河亦自明<lb/>
　　千日<lb/>
千日方過半何因便得還就令凡事易不及一身閒種<lb/>
术憐官地登城憶自山苦吟無愛者冩在户庭間<lb/>
　　贈湯巾<lb/>
黄金榜内人枉刺忽相親怪得名差異吟來句極新獨<lb/>
眠秋寺雨罕踏帝城塵何限髙科客因容不重身<lb/>
　　訪韓中止不遇題澗上<lb/>
<pb n="KR4h0157_WYG_084-16b"/>
隔澗竹扉深蒼童引客㝷雖然乖晤語猶得見園林野<lb/>
蔓時妨步山蟬亦好吟石根泉數斗清冷應人心<lb/>
　　龜峰寺<lb/>
石路入青蓮來遊出偶然峰髙秋月射巖裂野烟穿螢<lb/>
冷粘椶上僧閒坐井邊虛堂留一宿宛似雁山眠<lb/>
　　貴溪夜泊寄趙昌甫<lb/>
蓍草占秋動逢秋早得歸本非為事迫不欲與心違波<lb/>
淨孤螢度宵涼數葉飛逺懷髙卧者微月閉松扉<lb/>
<pb n="KR4h0157_WYG_084-17a"/>
　　送趙判官<lb/>
三歲蓮華幕何曽仕者同開墻通野客分樹宿江鴻與<lb/>
世如無味於民自有功神仙今已近不畏引帆風<lb/>
　　春晚即事<lb/>
一身來作吏白日算徒勞塵土侵衣重年光如鬢牢春<lb/>
深禽語改溪路岸沙髙柳下垂鈎者吾今媿爾曹<lb/>
　　沈洞主<lb/>
案上陰符卷應逢驪母傳無言過永日不食度終年雲<lb/>
<pb n="KR4h0157_WYG_084-17b"/>
覆燒丹竈花浮洗藥泉時聞有𤣥虎來禮洞門前<lb/>
　　和鮑縣尉<lb/>
留僧秋閣上身自伴僧閒潄齒臨寒水焚香對逺山野<lb/>
禽偷果去童子借經還餘興成詩句髙題屋柱間<lb/>
　　停帆<lb/>
舟過稍人屋停帆去未能野梅皆是刺灘水不為氷里<lb/>
數訛難準官稱俗可憎欲登巖石坐有吏復無朋<lb/>
　　嚴州瀟灑亭<lb/>
<pb n="KR4h0157_WYG_084-18a"/>
髙榭出禪關人家向下看千峰春隔霧數里夜聞灘偶<lb/>
至因成宿前遊亦植寒州人多有詠何不見方干<lb/>
　　喜徐道暉至<lb/>
嗜茶身益瘦兼恐欲通仙近作詩全少閒成畫亦傳瀟<lb/>
江風雪渡嶽石姓名鐫自接來消息朝朝問客船<lb/>
　　小舟<lb/>
小舟隨處去幽意日相親野草如荷葉輕鷗似逸人閒<lb/>
思此湖水曽洗幾京塵甚欲營漁屋空處未有因<lb/>
<pb n="KR4h0157_WYG_084-18b"/>
　　林逋墓下<lb/>
梅花千樹白不是舊時村傾我酤來酒酹君仙去魂短<lb/>
碑藤倚蔓空塜竹行根猶有歸來鶴清時欲與論<lb/>
　　寄徐縣丞<lb/>
自爾為官去吾扉亦返關池成逢夜雨籬壞出秋山歲<lb/>
事登禾稼朝綱去草菅題書寄漳水専俟好詩還<lb/>
　　示五峰僧<lb/>
峰形如掌翠相環頭白山僧引客看積葉壞來泥徑滑<lb/>
<pb n="KR4h0157_WYG_084-19a"/>
斜陽移去石橋寒近聞瀑布㝷還逺易得菖蒲採極難<lb/>
問我一峰於此住與師相聚願辭官<lb/>
　　答徐靈囦<lb/>
弊廬補葺雖勞力且得幽閒住此身舊友誤稱吟筆長<lb/>
諸親爭笑罷官貧近簷竹密妨巢雀當戸花疎見路人<lb/>
所慮久晴田事廢今聞髙下雨皆勻<lb/>
　　寄徐丞<lb/>
病不窺園經一月更無人跡損青苔池禽引子銜魚去<lb/>
<pb n="KR4h0157_WYG_084-19b"/>
野蔓開花上竹來亦欲鬢毛休似雪爭如丹永只為灰<lb/>
秋風昨夜吹寒雨有夢南遊到海迴<lb/>
　　送奭上人抄化<lb/>
冒寒獨向何方去為建靈山閣未能詩卷帶呈看疏客<lb/>
藥爐留借共房僧夕陽岸上行枯葉瀑布巖前聽折氷<lb/>
事到有緣隨處應囘來金碧入雲層<lb/>
　　陳待制湖樓<lb/>
何處飛來縹緲中人間惟有畫圖同兩層簾幕垂無地<lb/>
<pb n="KR4h0157_WYG_084-20a"/>
一片笙簫起半空岩竹倒添秋水碧渚蓮平接夕陽紅<lb/>
遊人未達䝉莊㫖虛倚欄干面面通<lb/>
　　送翁巻入山<lb/>
已送山民歸舊廬子今復去我何如漸成老大難為别<lb/>
早占清閒未是疎小雨半畦春種藥寒燈一盞夜修書<lb/>
有人來問陶貞白說與華陽何處居<lb/>
　　呈蔣薛二友<lb/>
中夜清寒入緼袍一杯山茗當香醪鳥飛竹葉霜初下<lb/>
<pb n="KR4h0157_WYG_084-20b"/>
人立梅花月正髙無慾自然心似水有營何止事如毛<lb/>
春來擬約蕭閒伴重上天台看海濤<lb/>
　　萬年寺<lb/>
萬年山木有千年石路陰深到繚垣幾片閒雲誰是主<lb/>
一條流水不知源土栽芍藥尤勝术僧說獼猴極畏猿<lb/>
夜半空堂諸境寂微聞鐘梵亦成喧<lb/>
　　暮春書懷寄翁十<lb/>
帝里逢春雨不乾纔晴數日又春還桐花半落官河水<lb/>
<pb n="KR4h0157_WYG_084-21a"/>
榆葉全遮客舎山未悔闊疎令事去最憐乏絶壞身閒<lb/>
菖蒲九節今堪采思爾逍遥澗谷間<lb/>
　　移居謝友人見過<lb/>
賃得民居亦自清病身於此寄飄零筍從壞砌磚中出<lb/>
山在鄰家樹上青有井極甘便試茗無花可挿任空缾<lb/>
巷南巷北相知少感爾詩人逺扣扃<lb/>
　　和人韻贈北山僧<lb/>
又得相逢閒寺裏凡人多笑太無營誰知見事心先懶<lb/>
<pb n="KR4h0157_WYG_084-21b"/>
未說㝷幽足已輕二月春風添樹色一山夜雨失泉聲<lb/>
謝師更作重眠約來往云消兩日晴<lb/>
　　再遊北山和韻<lb/>
或行或坐水邊亭處處春風户不扄飛絮伴人衰鬢白<lb/>
逺山學我道衣青迢遥更入烟霏去髣髴如曽夢寐經<lb/>
恐是前生林處下晚年不飲至今醒<lb/>
　　多景樓晚望<lb/>
落日䦨干與雁平往來疑有舊英靈潮生海口微茫白<lb/>
<pb n="KR4h0157_WYG_084-22a"/>
麥秀淮南迤邐青逺賈泊舟趨地利老僧指甕說州形<lb/>
殘風忽送吹營角聲引邊愁不可聽<lb/>
　　姑蘇臺作<lb/>
何人可與話登臨徙倚危䦨日又沈千古蒼茫青史夢<lb/>
一年迢遞故鄉心天無雨雪梅花早地有波濤雁影深<lb/>
為是夫差舊臺榭愁來不敢越人吟<lb/>
　　病起<lb/>
身如瘦鶴已伶俜一卧兼旬更有零朝客偶知親送藥<lb/>
<pb n="KR4h0157_WYG_084-22b"/>
野僧相保密持經力微尚覺衣裳重才退難徼筆硯靈<lb/>
惟有愛花心未足遍分黄菊挿空缾<lb/>
　　簡孫正字<lb/>
空齋兀兀難消日況入中年睡亦疎洗釡煮蔬留客飯<lb/>
卷簾移菊看人鉏秋衣因病全更衲曉髮迎寒半脫梳<lb/>
多謝貴交芸閣裏許令隨意借官書<lb/>
　　借居湖上<lb/>
出仕歸來貧似舊借園偶近畫橋居縱觀不用春擕酒<lb/>
<pb n="KR4h0157_WYG_084-23a"/>
清坐何妨夜讀書港小只通閒客到樹低多礙故人車<lb/>
向時城裏緣塵土久欲湖邊住歲餘<lb/>
　　贈鄧漢卿<lb/>
單獨一身長不定亦無書卷得相隨忙過人世當閒日<lb/>
老遇朝廷用少時衝雪自言行路苦看松長恨買山遲<lb/>
蕭蕭白髮寒燈下寫就詩篇欲寄誰<lb/>
　　孤山寒食<lb/>
二月芳菲在水邊旅人消困亦隨緣晴舒蝶翅初匀粉<lb/>
<pb n="KR4h0157_WYG_084-23b"/>
雨壓楊花未放綿有句自題閒處壁無錢難買貴時船<lb/>
最憐隱者髙眠地日日春風是筦絃<lb/>
　　寄茅山温尊師<lb/>
幾度題詩寄入山不知何處得書看莓苔石上秋吟苦<lb/>
星斗壇中夜拜寒鶴改新名呼未至碑逢斷刻打應難<lb/>
憶師每欲㝷師去芝术栽成自可飡<lb/>
　　會宿再送子野<lb/>
又承水部到貧家一度分擕髩易華自說印書春可寄<lb/>
<pb n="KR4h0157_WYG_084-24a"/>
獨慚缺酒夜難賒眠遲古鼎銷殘火吟苦寒缸落細花<lb/>
羸病不能親送别夢魂先立渡頭沙<lb/>
　　京華病後<lb/>
久在京華損道心故人誰與念升沈春樓卧病燕相伴<lb/>
湖寺題詩僧為吟三月不逢家信至一莖新有髩絲侵<lb/>
早知諌獵非時節只在山中自養金<lb/>
　　過弋陽<lb/>
三月三番過弋陽吾生辛苦莫思量磨圓灘石幾年浪<lb/>
<pb n="KR4h0157_WYG_084-24b"/>
丹盡江楓昨夜霜已算中途當度臈更憐扺舍未為鄉<lb/>
髙眠舊有山中約只欠青騾道士方<lb/>
　　題方興化塋舎<lb/>
晴簷方聽夜淋浪晚送儒臣别建章但欲有言扶國是<lb/>
不嫌無計作身防輕舟過處猿頻斷舊宅開時菊正黄<lb/>
心事對牀應細語得歸如此亦何妨<lb/>
　　數日<lb/>
數日秋風欺病夫盡吹黄葉下庭蕪林疎放得遥山出<lb/>
<pb n="KR4h0157_WYG_084-25a"/>
又被雲遮一半無<lb/>
　　玉清夜歸<lb/>
巖前未有桂花開觀裏閒㝷道士來微雨過時松路黒<lb/>
野螢飛出照青苔<lb/>
　　池上<lb/>
朝來行藥向清池池上秋深病不知一樹木犀供夜雨<lb/>
清香移在菊花枝<lb/>
　　題四聖觀道士詩卷<lb/>
<pb n="KR4h0157_WYG_084-25b"/>
一觀桃花紅似錦兩堤楊柳綠於雲遊人只是遊晴晝<lb/>
烟雨朝昏盡屬君<lb/>
　　再過吳公<lb/>
江邊無處覓天隨又趂斜陽過渺瀰逺愛柳林霜後色<lb/>
一如春至欲黄時<lb/>
　　約客<lb/>
黄梅時節家家雨青草池塘處處蛙有約不來過夜半<lb/>
閒敲碁子落燈花<lb/>
<pb n="KR4h0157_WYG_084-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0157_WYG_084-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷八十四<lb/>
</p>
<p>
</p>
  </div>
</body>
</text>
</TEI>
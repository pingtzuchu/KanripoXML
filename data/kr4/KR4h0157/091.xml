<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷九十一</head> <lb/>
    <p>
<pb n="KR4h0157_WYG_091-1a"/>
欽定四庫全書<lb/>
　宋詩鈔卷九十一<lb/>
　　　　　　　　　内閣中書舍人呉之振編<lb/>
　盧溪集鈔<lb/>
　王庭珪字民瞻廬陵人登政和八年第調衡州茶陵<lb/>
　丞拂衣去盧溪築草堂因號焉時胡銓論忤秦檜謫<lb/>
　嶺南獨庭珪送以詩語且觸檜坐流夜郎檜死得還<lb/>
　數召對優禮除國子監主簿主管台州崇道院九十<lb/>
<pb n="KR4h0157_WYG_091-1b"/>
　三卒學邃于易著易解見者歎為必傳㑹詩獄捕至<lb/>
　攜書鐍篋中為卒所攫去歎曰天厄吾書門人楊廷<lb/>
　秀序其詩謂得傳於曹子方出自少陵而主於雄剛<lb/>
　渾大此苐言其崖岸爾若遣思屬辭未離窠坎使真<lb/>
　氣䝉翳於篇句間亦未免於詩家疵癘也<lb/>
　　題宣和御畫<lb/>
玉鎖宫扉三十六誰識連昌滿宫竹内苑寒梅欲放春<lb/>
龍池水暖鴛鴦浴宣和殿後新雨晴兩鵲飛來向東鳴<lb/>
<pb n="KR4h0157_WYG_091-2a"/>
當時妙手貌不成君王筆下春風生長安老人眼曽見<lb/>
萬嵗山頭翠華轉恨臣不及宣政初痛哭天涯觀畫圖<lb/>
　　舟次白沙<lb/>
朝發螺浦湄暮宿白沙口初為夜行計有物應掣肘山<lb/>
雲四面起風濤半江吼落帆危石磯就枕不敢久林深<lb/>
鳴鸛鵲村逺聞雞狗夢覺如月明破篷見牛斗起視天<lb/>
色清解纜欲放溜浪頭聒天響掀簸入我牖蒲帆未及<lb/>
張篙師復回首渡頭有古祠壁畫雜怪醜舟人相與言<lb/>
<pb n="KR4h0157_WYG_091-2b"/>
勸我酬神酒出處本細事隂晴亦常有我固不問天豈<lb/>
問土木偶<lb/>
　　張持操攜徐獻之侍郎書見訪兼出示著述中興<lb/>
　　　論諸雜文為賦詩一篇以文軸還之他日亦録<lb/>
　　　寄獻之也<lb/>
君不能徒步上書獻天子又不能移書帝城結王公欲<lb/>
將筆力扛九鼎紙上有説能平戎宣和治極久忘戰<hi>闕</hi>
　騎馬嘶淮甸是時猶屯百萬師無人北向放一箭大<lb/>
<pb n="KR4h0157_WYG_091-3a"/>
臣搏手知何為草間公卿兒女啼至今謀國無上䇿讀<lb/>
君㫁藁令人悲君家人物照青汗曲江猶識<hi>闕</hi>　亂他<lb/>
年論事要回天應向荆州尋好漢<lb/>
　　贈别黄超然<lb/>
我生不識黄太史猶及諸老談遺事藍田生玉海生珠<lb/>
謂君眉目無乃似誰作江西宗派詩如今傳法不傳衣句<lb/>
中有眼出月<hi>闕</hi>宻付嫡孫人未知宗風後必喧人口雲<lb/>
夢更須吞八九<hi>闕</hi>年拈此一瓣香獅子窟中獅子吼<lb/>
<pb n="KR4h0157_WYG_091-3b"/>
　　送呉<hi>闕</hi>舉主簿往清江受納秋苗<lb/>
田頭作穀催入場一半白著輸官倉廬江主簿喜懐檄<lb/>
放船椎鼓開帆檣蕭灘老農公事畢夾道歡呼羅酒漿<lb/>
笑言歸去喚妻子今年祖米兩平量<lb/>
　　劉晞陽貧甚爨烟不屬書讀而不輟作詩遺之以<lb/>
　　　激其志因叙其貧之所以然冀當塗有聞之者<lb/>
荷鉏初讀書中原已鼎沸輟耕仰太息衣食尚卒嵗喧<lb/>
呼傳點丁田廬忽湮替産盡猶索租従何出租税迺知<lb/>
<pb n="KR4h0157_WYG_091-4a"/>
天寳後信如石壕吏君門九重深旗㦸森兵衞朱轓背<lb/>
相望莫肻察凋弊賴子天資髙追琢自成器時能従諸<lb/>
生扣門來問字長篇爛溢目春葩吐竒麗飢雖不堪煮<lb/>
要自飽風味迺翁昔好事賔客常滿位小兒聴客語炊<lb/>
甑忘箸箄豈慮飯成糜爾來糜亦廢誰能饋升斗與子<lb/>
黔突喙<lb/>
　　寅陂行<lb/>
　安成西有寅陂溉田萬二千畝廢久官失其籍大姓<lb/>
<pb n="KR4h0157_WYG_091-4b"/>
　専之陂旁之田嵗比不登邑丞趙君捜訪耆耋盡得<lb/>
　古跡浚溪港起堤閼躬視阡陌灌注先後各有繩約<lb/>
　不可亂是嵗紹興十三年適大旱而寅陂溉萬二千<lb/>
　畝苗獨不稿民頌歌之國家方下勸農之詔法有農<lb/>
　田水利實丞職也然縁是而偽自増飾以䝉襃顯者<lb/>
　世不為怪由是水利為虛名今寅陂功績崇崛丞不<lb/>
　肻自言部使者終不及省察某出城别君東門外逢<lb/>
　寅陂之民塞路涕泣言此為叙其事作寅陂行不復<lb/>
<pb n="KR4h0157_WYG_091-5a"/>
　縁飾皆老農語也冀有採之者紹興癸亥十月望日<lb/>
　書<lb/>
安成城頭烏夜宿啼烏未起雞登木傾村入城來送君<lb/>
馬首摩肩袂相屬但有龎首不識名何物老翁出山谷<lb/>
老翁持酒前致詞家住西村大江曲大江兩岸皆腴田<lb/>
古有寅陂置官屬自従陂廢田亦荒官中無人開舊瀆<lb/>
公沿故道堰横流陂旁秔稻年年熟今年雖旱翁不憂<lb/>
田頭已打新舂縠誰云此陂㑹當復老父曽聞兩黄鵠<lb/>
<pb n="KR4h0157_WYG_091-5b"/>
嗟哉如君不負丞躬行阡陌勸農耕監司項背只相望<lb/>
風謠滿路胡不聴胡不聴寅陂行為扣天閽叫一聲<lb/>
　　送宣向卿往衡山兼寄胡康侯侍講<hi>朱陵衡岳仙人所居公是</hi>
　　　<hi>行縁故交招隠公有雪寃録歴詆諸監司</hi>
海内甲馬未盡休豪英為時當出謀天生竒才必有用<lb/>
何乃相率居岩幽胡公人品今第一汗漫久作朱陵遊<lb/>
朱陵窟宅倚蒼翠此公招隠安可留九廟今誰起頽壓<lb/>
四方正爾煩誅求我聞昔時元刺史舂陵地分天子憂<lb/>
<pb n="KR4h0157_WYG_091-6a"/>
少陵作詩頌其事至今人傳元道州公為道州績尤偉<lb/>
誰為再作舂陵謳孤城疲卒捍狂賊髙論力詆庸兒羞<lb/>
安得如公數十輩㕘錯天下為邦侯京洛風塵不難掃<lb/>
潢池寇孽不難收願公早請尚方劒先斬佞臣張禹頭<lb/>
　　贈齊軒仲素老<hi>并序</hi>
　齊軒仲素老自安成京師游螺川凡十餘偶過其居<lb/>
　齊軒面東山一峯曰秀嶺烟雲草木翠色依然真逸道<lb/>
　人作詩招之以代東山移文云<lb/>
<pb n="KR4h0157_WYG_091-6b"/>
秀嶺明東城飛翠横空㫁烟霞互滅沒爽氣浮清旦旁<lb/>
連仙人居樓殿出天半金龍蟠繡柱銀榜開琳館齊軒<lb/>
面青蔥下瞰緑篠岸我嘗醉其上謳吟雜悲歎一時賢<lb/>
士夫車馬共遊款當年二學士<hi>伍醇父劉偉明</hi>落筆瀉銀漢曽<lb/>
賦齊軒詩字字星斗爛事逐雲雨空鬼録尚可按重來<lb/>
兵火餘觸目自悽惋惟有軒前山秀色還舊觀曉猿驚<lb/>
未已歸袂何必挽胡為走塵埃廢此竒一段山靈亦可<lb/>
畏移文定嘲玩<lb/>
<pb n="KR4h0157_WYG_091-7a"/>
　　送陸景荘提幹<lb/>
驅車越荆呉轍跡走欲半是時親戚多烜赫踐華貫中<lb/>
有衣繡人持斧下霄漢利權炙可熱冷語氷未泮徒乗<lb/>
朱斑輪呵殿嚇閭閈如儺帶面具應遭鬼笑玩而況新<lb/>
失職誰肻聴呼喚坐令公困窮旅突㡬不爨蔚然鸞鳳<lb/>
姿胡為雜鵝鸛我實憎此曹期君遊汗漫<lb/>
　　次韻曽育才翠樾堂雪詩<lb/>
哦君翠樾堂中雪詞如劒㦸相磨切又如牛鐸應黄鍾<lb/>
<pb n="KR4h0157_WYG_091-7b"/>
水中躍出蕤賔鐵因誦東坡憶雪詩城郭山川兩竒絶<lb/>
翠樾堂中雪復然敢擬片詞増竄竊長安道上醉騎驢<lb/>
忍凍不知蹄屢蹶爭似淮西破賊時蔡州城外沙如月<lb/>
將軍一箭射欃槍夜落城頭曉方滅捷書飛奏不動塵<lb/>
露布馳來迷玉闕醉翁句律號令嚴凍口何由更開説<lb/>
銀杯任逐馬蹄翻㫁藁殘編且扃鐍<lb/>
　　同陳思忠訪洪覺範<lb/>
尋春反向僧房臥無乃行蔵與時左起來刮目覽新詩<lb/>
<pb n="KR4h0157_WYG_091-8a"/>
花壓欄干夢初破黄葉丹楓屬興深吁然莫測疑楚些<lb/>
恵休島可沒已久二百年來無此作世間何處著斯人<lb/>
秀句天教出寒餓我氣未衰詞頗弱欲借鼓旗聊一佐<lb/>
終朝巖下不逢人苔色應嗔馬蹄涴<lb/>
　　酬聶達夫恵所業<lb/>
聶郎贈我長短句大盤小盤堆玉筯當年持此驚市人<lb/>
破帽蹇驢誰借譽厭聞百鳥呼春風自作綵鳳鳴孤桐<lb/>
俗聞惡語敗人意胡不謁帝明光宫<lb/>
<pb n="KR4h0157_WYG_091-8b"/>
　　次韻張子春賦瑤林春色<hi>余瑤林洞中以酴醿作麴因為酒名</hi>
花間酌酒邀明月月照金樽佳興發鯨吞霧捲百川空<lb/>
醉挽酴醿落香雪便將壘麴築糟丘酴醿壓膏麥為蘖<lb/>
釀成忽見張公子公子家居近丹闕為予乗興誇洛陽<lb/>
笑指沙頭臥雙榼洛陽視此真草野敢欲新詩借牙頰<lb/>
瑤林名字出風塵未遇知音那敢説況能大讀離騷句<lb/>
痛飲雖多不為餮未識王家碧玉香髣髴東坡真一訣<lb/>
誅茅本結方外人豈用禮法相分别預拂瑤林一片石<lb/>
<pb n="KR4h0157_WYG_091-9a"/>
與君醉過清明節窮亦不足悲達亦不足説酒闌插劒<lb/>
怒肝膽正恐不免論功業<lb/>
　　和陳柄臣見贈<lb/>
北人愁聴江南曲細草新蒲㡬回緑當年避敵初渡南<lb/>
千官蒼黄飯不足中原亂後又逢春邊頭只道無烟塵<lb/>
邇來公卿不生事此事必屬非常人我曹生長江南樂<lb/>
豈料翻成風土惡湖海元龍氣尚豪贈我新詩何璀錯<lb/>
拾遺後出最能文修椽大屋今荒墳逺孫髙材淹管庫<lb/>
<pb n="KR4h0157_WYG_091-9b"/>
猶能落筆生烟雲山城相遇初相喜共論大梁人物美<lb/>
莫學夷門抱闗吏謀竊兵符推晉鄙<lb/>
　　李仲孫佩軒<lb/>
我友李仲孫飭身一何介被服古衣冠昂然偉而怪開<lb/>
軒蓬户中紉蘭以為佩布袍揖公卿脱幘臥江海方其<lb/>
得意時天地不能碍荷鉏入深林剪薙發幽薈清芬動<lb/>
窻壁蕙若連光彩君看紫綬翁腰垂黄金帶璜珩錯琚<lb/>
瑀印章如斗大步趨踏龍尾鏘然中音㑹豈如此香草<lb/>
<pb n="KR4h0157_WYG_091-10a"/>
擢秀繁霜外秋風落萬木臭味久逾在我思軒中人免<lb/>
食三斗艾夢寐欲見之一往清鼻界<lb/>
　　送駱仲武<lb/>
淵明不喜折腰趨寧作拄笏何易于勸農使者鄙丈夫<lb/>
少年新進安識渠下馬怒頰虬奮鬚指揮星火飛文符<lb/>
詈辭愧語靡不無諸公止欲求薦書椎斵肌骨尋膏腴<lb/>
公為一笑憐其愚熙朝成法字巳孚堅如金石莫可無<lb/>
鞭且勿施安用蒲三年竟亦無逃逋吏民遮道相歡呼<lb/>
<pb n="KR4h0157_WYG_091-10b"/>
生立叢祠傍佛區想當逸氣吞江湖與人恢疏無怨吁<lb/>
臨卭小子傲鄉閭方乗朱輪呵道衢公歸西山結茅廬<lb/>
丹崖絶壁巉空虚誰能負弩當道隅終日與爾為前驅<lb/>
　　觀徐明叔畫湘西磨崖圖<hi>崖有湘西白鶴峯紀官軍破賊</hi>
衡山髙出北斗邊九疑蒼梧相屬聨羣峯環走如却立<lb/>
山脚插入瀟湘川朱陵渺邈迷處所白鶴噴薄飛流泉<lb/>
坐看徐郎拂絹素盡驅山岳置眼前徐郎豈是真畫手<lb/>
酒酣遊戲乃其天巴陵洞庭連浦溆鯨鯢蟠穴為賊淵<lb/>
<pb n="KR4h0157_WYG_091-11a"/>
詔謂將軍出旗鼓樓船蹴踏驚浪喧欃槍夜落照湖水<lb/>
雕弓十萬猶控弦湘西古寺最竒絶丹崖翠壁開何年<lb/>
況公文章善叙事大字怪偉宜鑱鐫中書異時觀落筆<lb/>
因煩吮墨圖凌烟孟公韓公毛髮動腰靫大羽冠進賢<lb/>
他年中興事可考公名亦與兹山傳<lb/>
　　題恵崇畫秋江鳬雁<lb/>
老崇學畫如學禪中年悟入理或然長江未落鳬雁下<lb/>
舒卷忽若無丹鉛定自維摩三昧裏半幅生絹開萬里<lb/>
<pb n="KR4h0157_WYG_091-11b"/>
不用并州快剪刀㫁取鐵圍山下水<hi>往年見趙徳之説恵崇嘗自言我畫</hi>
<hi>中年後有悟入處豈非慧力中所得圓熟故耶今觀此短軸定非少年時筆也故詩中云爾</hi>
　　雅歌樓詩送永豐宰鄧晉卿<lb/>
潢池赤子弄庫兵犬牙蟠接䖍漳汀十年烽火照縣郭<lb/>
白晝不敢問衙庭忽見青樓臨大路樓上髙歌揮白羽<lb/>
樓前解角看投壺終歳不聞撾戰鼓主人坐嘯已風流<lb/>
小婦鳴箏樓上頭曲罷仍能雅歌舞送君此舞傳中州<lb/>
　　贈寫真徐濤<hi>并引</hi>
<pb n="KR4h0157_WYG_091-12a"/>
　世言畫工喜作鬼魅謂荒誕易圖也故傳神寫照為<lb/>
　難聞徐濤畫盧溪老子作幅巾芒鞋蕭散之狀見者<lb/>
　以為甚似作詩求之<lb/>
徐生畫人不畫鬼點目加毛必佳士邇來下筆更逼真<lb/>
勿論山僧及童子㑹貌詩人孟浩然便覺灞橋風雪起<lb/>
如今儻欲畫盧溪一菴宜著深巖裏<lb/>
　　戴國和得潘衡墨法於言意之外今攜之湖湘必<lb/>
　　　有識之者作詩以送之<lb/>
<pb n="KR4h0157_WYG_091-12b"/>
老潘膠法秘不傳君獨得之乃其天此法髣髴如參禪<lb/>
忽然有省夜不眠又如神仙換骨法應手不自知其然<lb/>
湖東大帥天下賢詞源如海筆如椽本是玉堂揮翰手<lb/>
正要此物供磨研醉題李白三百首掃盡將軍九萬牋<lb/>
老潘歿來知㡬年聲名始落瀟湘川君不見吕洞賔竹<lb/>
絲籃子烏紗巾長安市上無人識喚作湖西賣墨人<lb/>
　　和酬黄子默<lb/>
牛渚西江夜新聲月下聞定知終夕詠不覺曉光分儻<lb/>
<pb n="KR4h0157_WYG_091-13a"/>
有罇中酒重論日暮雲山林正憔悴抵掌忽逢君<lb/>
　　辰州上元<lb/>
留滯逺湘浦飄如雲水僧來為萬里客又看一年燈翠<lb/>
幰褰珠箔髙樓俯玉繩鼇山今夜月應上最髙層<lb/>
　　入辰州界道中用頔子韻<lb/>
路入荒溪惡波穿亂石跳騎驢行木杪避水轉山腰倒<lb/>
挂猿當道横過竹渡橋吾生本如寄嵗晚尚飄颻<lb/>
　　憶馨鴻二孫<lb/>
<pb n="KR4h0157_WYG_091-13b"/>
　余竄夜郎日二孫纔三四嵗阿馨已誦得數部書兼<lb/>
　寄書紙來阿鴻尚幼余甚念之作憶馨鴻詩寄令誦<lb/>
　之<lb/>
憶汝何時見愁眉此日舒别來三換嵗誦得㡬多書字<lb/>
稍堪拈出翁今喜有餘阿鴻纔弄筆相對想軒渠<lb/>
　　江上<lb/>
倚杖江風起呼船水面開人従洲觜渡帆破浪頭來月<lb/>
色共千里天恩徧九垓當年送客處待看客車回<lb/>
<pb n="KR4h0157_WYG_091-14a"/>
　　謫辰州<lb/>
得失真何事文章妙入場隠身三十載汗簡㡬千張名<lb/>
落江湖外氣干牛斗旁吾衰任飄泊朝夕渡沅湘<lb/>
　　春日山行<lb/>
緩鞚青絲馬不嘶春山草長靜柴扉迸林新笋斑斑出<lb/>
隔水幽禽款款飛雨過泉聲鳴嶺背日長花氣撲人衣<lb/>
雲蔵逺岫茶烟起知有僧居在翠薇<lb/>
　　避亂深山䝉兄寳君寄牡丹數枝鮮妍不減平日<lb/>
<pb n="KR4h0157_WYG_091-14b"/>
　　　始覺茅簷頓有春色感歎之餘因成拙句<lb/>
鄉井彫殘屋瓦頽東風依舊上池臺别來縦值時方亂<lb/>
春到何曽花不開驟覺茅簷堆錦繡未消翠轂走塵埃<lb/>
勿云去草草無惡今日遮蔵要草萊<lb/>
　　再過東岡<lb/>
物色江寒楓葉凋江邊微雨暮蕭蕭白沙翠竹舊行路<lb/>
碧水朱欄新渡橋盡室當時避征戰十年閒事付漁樵<lb/>
如今傑屋明人眼一笑端能覆酒瓢<lb/>
<pb n="KR4h0157_WYG_091-15a"/>
　　和胡觀光登酒樓<lb/>
李白夜登孫楚樓樓中玩月苦淹留定知公等非凡客<lb/>
要是人間第一流玉勒穿花回曲徑銀槽瀉酒注深甌<lb/>
遙觀翠幕張燈處少婦鳴箏坐上頭<lb/>
　　和居東村作<hi>山中有西泉寺故基</hi>
避地東村深㡬許青山窟裏起炊烟敢嫌茅屋絶低小<lb/>
淨掃土牀堪醉眠鳥不住啼天更靜花多晚發地應偏<lb/>
遙看翠竹娟娟好猶隔西泉數䁔田<lb/>
<pb n="KR4h0157_WYG_091-15b"/>
　　題郭秀才釣亭<lb/>
野闊江寒一雁飛碧蘆花老鱖魚肥遶欄緑水秋初淨<lb/>
滿棹白蘋人未歸醉任狂風揭茅屋卧聴殘雪打蓑衣<lb/>
他年欲訪沙頭路㑹自攜竿扣竹扉<lb/>
　　送胡邦衡之新州貶所二首<lb/>
嚢封初上九重闗是日清都虎豹閒百辟動容觀奏牘<lb/>
㡬人回首愧朝班名髙北斗星辰上身墮南州瘴海間<lb/>
不待他年公議出漢廷行召賈生還<lb/>
<pb n="KR4h0157_WYG_091-16a"/>
大厦元非一木支欲將獨力拄傾危癡兒不了公家事<lb/>
男子要為天下竒當日姦諛皆膽落平生忠義只心知<lb/>
端能飽喫新州飯在處江山足䕶持<lb/>
　　次韻周公子秋日書懐<lb/>
酒酣下筆不能休寫盡江南萬斛愁長史果為何物漢<lb/>
中軍不是置書郵又聞戰馬將休息且任浮鷗自去留<lb/>
觸目西風易増感山川信美莫登樓<lb/>
　　向文剛讀書齋試雙井茶有懐黄超然<hi>雙井老人嘗以青沙</hi>
<pb n="KR4h0157_WYG_091-16b"/>
　　　<hi>蠟紙裹細茶寄人不過二兩今復見之</hi>
黄蠟青沙未破封已知雙井社前烘一丘風味極不淺<lb/>
萬頃烟波興不窮東晉書齋頽壓後西湖山色有無中<lb/>
危欄傑閣明人眼獨覺登臨欠此公<lb/>
　　従叔君冕見訪山間自云平生躬耕釣無求於人<lb/>
　　　中有至樂令某作詩寫其蕭散之狀為賦此篇<lb/>
青鞋布襪緑蓑衣滿目秋江白鳥飛小楫扁舟乗興出<lb/>
斜風細雨釣魚歸有間茅屋臨蒼巘尋箇樵夫上翠微<lb/>
<pb n="KR4h0157_WYG_091-17a"/>
閒趂牧童吹短笛倒騎牛背入柴扉<lb/>
　　次韻劉升卿恵焦坑寺茶用東坡韻<hi>焦坑因東坡始見重於時</hi>
日出城門啼早鴉杖藜投足野僧家非闗西寺鐘前飯<lb/>
要看南枝雪裏花玉局偶然留妙語焦坑従此貴新茶<lb/>
劉郎寄我兼長句落筆更如錐畫沙<lb/>
　　送歐陽廣明遊仰山兼簡慈書記<hi>閣中有小釋迦金襴袈裟</hi>
士窮不作儒生酸嵗晚聊為物外觀行脚僧従幽徑出<lb/>
集雲峯倚半天寒且攜㡬兩登山屐勝走髙門坐馬鞍<lb/>
<pb n="KR4h0157_WYG_091-17b"/>
君見堂西舊書記試求開閣看金襴<lb/>
　　送任子嚴江西運幹<lb/>
正坐懲羮吹冷虀送君那復有新詩明朝便恐隔千里<lb/>
抱病何由把一巵西蜀文章自家法江南烟雨上樓時<lb/>
東湖滕閣多佳興落筆端能寄所思<lb/>
　　次韻郭偉節段延直見寄<hi>辰溪古夜郎郡太白嘗謫焉</hi>
山霛未忍勒銘移空有寒鴉噪竹枝二妙相逢春霧裏<lb/>
老夫將竄夜郎時傳看尺素雙魚尾突過黄初數子詩<lb/>
<pb n="KR4h0157_WYG_091-18a"/>
不上沅江探竒絶平生誰肻一來兹<lb/>
　　春晚同石子文遊歐陽㕘軍園問其主人已物故<lb/>
　　　獨一老婦開門亭檻幽雅酴醿方盛開因歎二<lb/>
　　　年卜居隣巷相去數十步而未嘗一到作詩記<lb/>
　　　之<lb/>
居鄰曲巷有朱扉未許牆東宋玉窺春草滿池驚晝夢<lb/>
酴醿萬朶壓繁枝湘西江上㕘軍宅黄四娘家子美詩<lb/>
他日沅陵尋故事為余收入楚人詞<lb/>
<pb n="KR4h0157_WYG_091-18b"/>
　　閏十二月自城東泛舟遷居城西安福寺舟中微<lb/>
　　　雪<lb/>
朔風吹雪江上來急槳迎風蕩不開渡口雲蔵伏波廟<lb/>
山腰霧失楚妃臺移居自作泛舟樂抱甕還如載酒回<lb/>
嵗晚浮家寄何處兩溪春水緑如醅<lb/>
　　劉時舉主簿相别三十年忽相遇於沅湘之間古<lb/>
　　　夜郎郡也郡索窘俸饋不繼垂槖而歸相聚月<lb/>
　　　餘賦詩為别<lb/>
<pb n="KR4h0157_WYG_091-19a"/>
謫仙適竄夜郎道主簿歸従飛鳥邊但喜騎驢得佳句<lb/>
忽忘揮麈是何年且將肚束三條篾敢望腰纒十萬錢<lb/>
剰斬湘南㡬竿竹他時分我釣魚船<lb/>
　　送頔子還廬陵<lb/>
　頔子逺來夜郎省余聞其婦方臥蓐不欲久留而戀<lb/>
　戀不忍去乃令上沅湘至昔人窺九疑處得下武陵<lb/>
　溪入荆州由巴陵武昌洞庭黄帝張樂之野觀開闢<lb/>
　以來造化擘出瓌雄怪譎之處却由瀟湘以歸敝廬<lb/>
<pb n="KR4h0157_WYG_091-19b"/>
　作數語示之明日乃行<lb/>
東歸未辦武陵舟送汝翻成一段愁雪點敝裘騎痩馬<lb/>
春寒㡬日到荆州湖山天開洞庭野呉楚月明黄鶴樓<lb/>
莫苦回瞻白雲嶺是行聊學子長遊<lb/>
　　次韻李宜仲見懐朱崖夜郎二逐客<lb/>
不因貴賤識交情此段當令後輩傾三友一龍吾作尾<lb/>
同時四海孰為兄殊方少客通南北厚禄無書訪死生<lb/>
萬里歸期應可指九衢先聴賣釵聲<lb/>
<pb n="KR4h0157_WYG_091-20a"/>
　　辰州僻逺乙亥十二月方聞秦太師病忽䝉恩自<lb/>
　　　便始知其死作詩悲之<lb/>
辰州更在武陵西每望長安信息稀二十年興縉紳禍<lb/>
一朝終失相公威外人初説哥奴病逺道俄聞逐客歸<lb/>
當日弄權誰敢指如今憶得更依稀<lb/>
　　次韻段季裕恵詩<lb/>
身墮西南海角邊是中樂事亦天全漸聞長樂鐘聲近<lb/>
正遇巫陽敕放年客過茅蓬非率爾詩如錦繡益飄然<lb/>
<pb n="KR4h0157_WYG_091-20b"/>
一罇豈盡平生話咫尺髙樓起暮烟<lb/>
　　初至行在<lb/>
望中樓閣入青㝠疑是長安舊帝城千里荷花開世界<lb/>
㡬年羇旅望神京老隨丹詔身猶健夢入華胥眼尚生<lb/>
行盡沙河塘上路夜深燈火識昇平<lb/>
　　胡邦衡移衡州用坐客段廷直韻<lb/>
朱崖萬里海為鄉百鍊不屈剛為腸復出光芒動星斗<lb/>
定隨雷雨起江湘歸期正待春回鴈賀客爭持酒滿觴<lb/>
<pb n="KR4h0157_WYG_091-21a"/>
笑説開元丞相宅凄凉偃月上標堂<lb/>
　　送頔子歸廬陵<lb/>
西風吹我夢䰟驚送子東歸無限情好往沅湘探竒絶<lb/>
逺看衡嶽正崢嶸黄昏渡口呼船急後夜江頭望月明<lb/>
能把愁心寄明月雲開時到夜郎城<lb/>
　　次韻周穆卿教授兼簡黄元授司户<lb/>
嘗記楓宸賜異恩同時人物亦詵詵従前百事不掛眼<lb/>
初得微官便退身教授才華欺蜀錦㕘軍詩句似唐人<lb/>
<pb n="KR4h0157_WYG_091-21b"/>
中興勳業歸公等顧我徒為避世民<lb/>
　　次韻歐陽廣明以詩送鉢盂<lb/>
方丈盈前送八珍山人不是此中人試尋僧鉢齋㕑近<lb/>
更喜園官菜把新秋滿城頭看落葉風吹酒面已生鱗<lb/>
何時共過溪邊寺雪夜扁舟發興頻<lb/>
　　贈胡紹立<hi>并引</hi>
　紹立頃年遍遊西南諸州聞余竄夜郎冒重險至沅<lb/>
　陵由湘南以歸己卯秋預清江髙薦復至安成訪别<lb/>
<pb n="KR4h0157_WYG_091-22a"/>
　道舊賦詩因以送行<lb/>
憶昔烏蠻絶塞亭巴娘歌罷月三更重尋湘水江邊路<lb/>
又見蕭灘榜上名此去飛騰對天陛不應顦顇困書生<lb/>
將軍三戰成功後未數焚舟老孟明<lb/>
　　謝向提刑見訪<hi>并引</hi>
　某自貶所東歸伏辱提刑直閣千里命駕來訪死生<lb/>
　感激髙義輒成長句聊伸謝懇<lb/>
夜郎逐客遇生還秘閣老翁來扣闗坐聴犀揮妙言語<lb/>
<pb n="KR4h0157_WYG_091-22b"/>
慚非櫑具偉衣冠髙名業已照六合賤子窮當隠半山<lb/>
陸納家風元冷淡自將茶果薦杯盤<lb/>
渡湘千里憶分攜因誦癡兒不了詩送我出門還作惡<lb/>
今朝㑹面豈前期樂天獨往青山日裴相閒居緑野時<lb/>
従此功名恐相逼伊山安得久棲遲<hi>李訓王涯排陷樂天訓等死日樂天</hi>
<hi>正游洛下青龍寺有詩云當君白首同歸日是我青山獨往時或謂白公樂禍東坡云樂天豈樂禍者特悲之</hi>
<hi>耳余今亦然</hi>
　　和讀書臺入夜即事<lb/>
<pb n="KR4h0157_WYG_091-23a"/>
池底星光箇箇添半鈎斜月吐纎纎數聲寒笛西風下<lb/>
人在朱樓捲暮簾<lb/>
　　兵火之後家蔵墳籍蕩然寄居江村欲借書諸公<lb/>
　　　先寄此詩<lb/>
卜築江村翠嶺坳喜君書室近衡茅牙籖插架㡬千冊<lb/>
準擬従頭借一抄<lb/>
聞道蔵書埓石渠仍能一讀五行俱不妨借我遮愁眼<lb/>
勝著閒窻飽蠧魚<lb/>
<pb n="KR4h0157_WYG_091-23b"/>
　　次韻盧元賛江亭即事絶句<lb/>
江水磨銅鑑面寒釣魚人在蓼花灣雲開貪看新月上<lb/>
不覺小舟流下灘<lb/>
　　次韻劉英臣早春見過絶句<lb/>
春至盤蔬有蕨芽紙窗竹屋自成家客來清坐不飲酒<lb/>
旋破龍團潑乳花<lb/>
　　雪中遇胡烈臣歸自郴陽戲成一絶<lb/>
路旁有客騎牛過乞與蓑衣作蓆眠邂逅若能相顧問<lb/>
<pb n="KR4h0157_WYG_091-24a"/>
和公畫上釣魚船<lb/>
　　和康晉侯見贈<lb/>
儒生無力荷干戈亂後篇章感慨多但拏筆頭吟白雪<lb/>
莫挑馬箠渡黄河<lb/>
　　次韻陳君授暮春感懐<lb/>
雨餘山鳥百般啼烟隔桃蹊一線微南北東西春總好<lb/>
杜鵑何苦勸人歸<lb/>
　　董仲儀來夜郎訪死生<lb/>
<pb n="KR4h0157_WYG_091-24b"/>
雪霾鬼塟山頭路霧失鬼門闗外村不謂故人千萬里<lb/>
忽攜書冊夜敲門<lb/>
　　次韻酬國子生趙秀才<lb/>
淵明五栁非無宅子美西枝自有村堪笑長安近時客<lb/>
紛紛騎馬傍誰門<lb/>
　　竄居夜郎雪中杜門數日不出忽郡中送春來始<lb/>
　　　知今日立春<lb/>
東風來従㡬萬里雪擁江梅未放花忽見土牛驚換嵗<lb/>
<pb n="KR4h0157_WYG_091-25a"/>
始知春色到天涯<lb/>
　　郭仲質南窻<lb/>
東風吹月下長汀窻外雞號天猝明時有諸生來問字<lb/>
隔江猶聴講書聲<lb/>
　　夜坐聴沅江水聲<lb/>
雨過風林生夜清坐邀明月正闗情漁童酒醒莫吹笛<lb/>
要聴一江秋浪聲<lb/>
　　寄子老<hi>并引</hi>
<pb n="KR4h0157_WYG_091-25b"/>
　子老自江西來赴沅州報恩謂必取道辰陽翹俟久<lb/>
　之忽得書乃趨徑路去已開堂矣奉寄絶句以當相<lb/>
　見也<lb/>
半程蹉過夜郎溪不到昌溪問路岐空使辰州亭下客<lb/>
隔江招手立多時<lb/>
　　贈别陳君授<hi>并序</hi>
　紹興十九年余坐詩語竄夜郎偶太學生陳君授前<lb/>
　二年上書言事忤秦太師意亦貶居是州二十五年<lb/>
<pb n="KR4h0157_WYG_091-26a"/>
　冬秦太師病死遐方未及聞聖上慨然施曠蕩之恩<lb/>
　盡放流人某與君授始獲生還感恩出涕作二絶句<lb/>
　贈别<lb/>
十載投荒坐獻書忽逢飛詔下荆巫歸來好上昇平頌<lb/>
已死姦諛不足誅<lb/>
雷雨沅湘振滯寃皇恩普出九重天乞兒猶戀權門火<lb/>
應謂死灰能復然<lb/>
　　離辰州<lb/>
<pb n="KR4h0157_WYG_091-26b"/>
逐客休嗟行路難歸鴻心在杳㝠間初驚草尾千重浪<lb/>
險渡湖頭十八灘<lb/>
行盡黄茅白葦叢舉頭忽見兩三峯青青畫出湘天景<lb/>
如覺身離蠻蜒中<lb/>
　　次韻任子嚴<hi>并引</hi>
　余竄夜郎日恵門僧祖麟徒步萬里訪生死東歸過<lb/>
　其寺見壁間題詩乃故人任子嚴見懐嘉麟之義而<lb/>
　噓拂之也時士方以詩為諱而覩此作感激次其韻<lb/>
<pb n="KR4h0157_WYG_091-27a"/>
解訪江南處士廬行蔵正自與時迂題詩更及夜郎客<lb/>
此段如今絶世無<lb/>
君是石渠東觀人小邦聊見宰官身山僧似不孤題品<lb/>
衆角叢中有一麟<lb/>
　　次韻周孟覺記皮老人事<hi>皮老九十餘嵗能談熙豐以前事但稍聾耳</hi>
百年人物已無餘況説銅人鼓鑄初欲著承平舊時事<lb/>
政須此老助潛夫<lb/>
何物龎眉一老翁能談慶厯至熙豐只應坐厭聴鼙鼓<lb/>
<pb n="KR4h0157_WYG_091-27b"/>
到處逢人説耳聾<lb/>
人夀何曽有百年再逢甲子換新元眼明重見清平日<lb/>
自可治聾聴好言<lb/>
　　贈日者張谷<lb/>
　余竄夜郎八年東歸至長沙遇日者張谷考十年前<lb/>
　所言皆不謬余雖老然夀則非君妙術所得而推故<lb/>
　末句云<lb/>
夜坐吟詩竄夜郎君將何術考休祥近來偷得西華法<lb/>
<pb n="KR4h0157_WYG_091-28a"/>
不敢煩君算短長<lb/>
　　夜郎歸日答葛令恵詩<lb/>
七載投荒萬里餘交遊半作曉星疎門前梅栁換新葉<lb/>
忽得故人相問書<lb/>
　　避亂鴿湖山贈寺僧<lb/>
岩下逢人説亂離十年眼底厭旌旗兵塵復暗江南路<lb/>
堪羨山僧總不知<lb/>
　　初寒方葺火閣而㑹溪城周子康恵竹簾火爐甯<lb/>
<pb n="KR4h0157_WYG_091-28b"/>
　　　公端恵蒲團便足了一嵗無事矣作二絶答之<lb/>
細栁將軍來䕶塞夜郎遷客正窮居火爐恰恰簾垂地<lb/>
足了三冬讀我書<lb/>
户外霜風入骨酸誰褰紙閣問平安正憂坐客寒無席<lb/>
遺我新蒲入突欒<lb/>
　<lb/>
　<lb/>
　宋詩鈔卷九十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷十</head> <lb/>
    <p>
<pb n="KR4h0157_WYG_010-1a"/>
欽定四庫全書<lb/>
　宋詩鈔卷十<lb/>
　　　　　　　　　内閣中書舍人呉之振編<lb/>
　余靖武溪詩鈔<lb/>
　余靖字安道韶州曲江人舉進士與尹師魯同應拔<lb/>
　萃科靖為冠累官至秘書丞充集賢校理天章閤待<lb/>
　制時范仲淹以言事觸宰相得罪靖䟽救之坐貶監<lb/>
　筠州酒税已仲淹得白乃召還慶厯中夏元昊納誓<lb/>
<pb n="KR4h0157_WYG_010-1b"/>
　請和將加册封而契丹兵來止毋與和朝議患之靖<lb/>
　謂撓我爾不可聴乃假靖諫議大夫報契丹于九十<lb/>
　九泉卒屈其議取其要領而還加知制誥史館脩撰<lb/>
　時相忌之坐習蕃語出知吉州奪官皇祐初復起平<lb/>
　儂智髙于嶺南拜集賢學士遷吏部侍郎交趾冦邕<lb/>
　州以為廣西體量安撫使靖往移檄而定拜工部尚<lb/>
　書始興郡開國公食邑二千八百戸實封二百戸代<lb/>
　還道病卒累贈少師諡曰襄有武溪集二十卷為文<lb/>
<pb n="KR4h0157_WYG_010-2a"/>
　不為曼辭如辯諡論史序潮等篇皆有斫發明詩亦<lb/>
　堅鍊有法時歐陽變體復古靖與交厚故亦棄華取<lb/>
　質為有本之學<lb/>
　　送陳京廷評<lb/>
曲江居嶺阨楚越封壃間<hi>去</hi>異時置治官嵗入不盈萬<lb/>
將漕擇材能招徠委成算扇橐大野烘鑿礦重崖斷閩<lb/>
呉荆廣人奔走通昏旦千夫即山鑄畢給未酬半三監<lb/>
居江湄僦輦日充羡地官奏計最遂為天下冠嘗聞卜<lb/>
<pb n="KR4h0157_WYG_010-2b"/>
大夫名聲傳史漢素履騁脩程逸足何由絆<lb/>
　　夏日江行<lb/>
解組趨宸闕扁舟泛江練徤艣鴈齊鳴輕㠶雲一片水<lb/>
濶煙難收雨昏風易轉曲浦逗留多脩程夢魂倦舟子<lb/>
怯風波終朝股交戰預憂雷電驚先喜虹蜺斷安知農<lb/>
夫望只顧行人便愚儒有所思自愧心如面追惟亡異<lb/>
才承恩得為縣盤錯非所長耕桑當勉勸十日愆一雨<lb/>
灾恐延農畔靡愛幣與牲羣望走之徧山川未應誠兼<lb/>
<pb n="KR4h0157_WYG_010-3a"/>
晨不敢飯霈然得嘉澍荷天知免譴何以迅流間遽逐<lb/>
庸夫變江淮民薦饑糟糠未充膳粢盛茍無害豈將風<lb/>
雨怨玉燭長均調寸進眞君願<lb/>
　　過大孤山<lb/>
有形天地分設險山河壯孤山鎭南服峩峩楚之望中<lb/>
立亡所倚屹然怪其狀石嵾入春空翠柱榰秋浪片時<lb/>
起雪痕萬頃排霜杖噫氣專吸呼横流以溟漲行人多<lb/>
躁進那解明得喪不顧風濤險半就江魚葬掛席經典<lb/>
<pb n="KR4h0157_WYG_010-3b"/>
㫄往往乞靈貺遂因孤獨名塑立輕盈像綽約姑射姿<lb/>
夢魂巫峽想如何方面祠終古承其妄五岳視三公䧏<lb/>
殺不過兩不然為子男何以通祀享四氣均分風條融<lb/>
各有掌避其狂怒勢亦可利攸往亭育天地心憑險恣<lb/>
沆漭正直鬼神徳非名奚獨饗不使悔吝侵庶㡬忠信<lb/>
仗在人不在神勿為虛稽顙<lb/>
　　寄題田待制廣州西園<lb/>
善政偏脩舉増完池館清地含春氣早月映暮潮生石<lb/>
<pb n="KR4h0157_WYG_010-4a"/>
有羣星象<hi>庭際羅立舊名九矅石</hi>花多外國名<hi>異花皆舶上所來嶺北無之</hi>與<lb/>
民同雉兔邀客醉蓬瀛翰墨資吟興雲泉適野情鎮應<lb/>
持左蠏快欲鱠長鯨積靄藏樓閣馴鷗識斾旌甘棠留<lb/>
美䕃髙倚越王城<lb/>
　　寄題廣州田諫議頤堂<lb/>
退食公堂暇應無俗慮侵簾開雙燕影吏散百花隂海<lb/>
域逍遥境榮途淡泊心政成先養正惠愛及民湥<lb/>
　　題劉太博棲心亭<lb/>
<pb n="KR4h0157_WYG_010-4b"/>
宏構小侯第避權長掩關地分金穴貴人共白雲閒野<lb/>
色春墻外池香暮雨間燕申忘萬慮吏隠敵箕山<lb/>
　　留題龍光禪刹呈周長老<lb/>
㝷幽逢勝地方外趣無垠雙澗流寒月千峰積暮雲路<lb/>
盤塵境斷世系祖燈分却愧留題處猶須説見聞<lb/>
　　留題澄虛亭<lb/>
湖光湛寒碧簾影拂莓苔魚戲應同樂鷗閒亦自來雨<lb/>
餘輕靄合竹外雜花開乆欲留詩去慚無綺靡才<lb/>
<pb n="KR4h0157_WYG_010-5a"/>
　　送李廷評知福清縣<lb/>
世閥茂儒紳閩甌寵命新縣圖遥盡海鄉樹密藏春祖<lb/>
帳鸎將老登車雉已馴行聞趨召節舊美政如神<lb/>
　　子規<lb/>
一呌一春殘聲聲萬古寃踈烟明月樹㣲雨落花村易<lb/>
墮將乾淚能傷欲斷魂名韁慚自束為爾憶家園<lb/>
　　桂園早行<lb/>
聞鷄已行邁䇿馬更徘徊月色依山盡秋聲帶雨來自<lb/>
<pb n="KR4h0157_WYG_010-5b"/>
堪悲玉璞誰復築金臺薄宦空羈束西齋長緑苔<lb/>
　　山館<lb/>
野館蕭條晩憑軒對竹扉樹藏秋色老禽帶夕陽歸遠<lb/>
岫穿雲翠畬田得雨肥淵明誰送酒殘菊遶墻飛<lb/>
　　晩至松門僧舍懐寄李太祝<lb/>
日暮倦行役解鞍初息肩霧昏臨水寺風勁欲霜天蓼<lb/>
浦初聞鴈人家半在舩思君正怊悵黄葉更翩翩<lb/>
　　遊水南寺<lb/>
<pb n="KR4h0157_WYG_010-6a"/>
雙刹聳浮雲層軒絶世塵松溪千葢雨茶圃一旗春夜<lb/>
梵龕燈暗朝香篆火新暫來猶永日堪羡白蓮人<lb/>
　　暮春<lb/>
草帶全鋪翠花房半墜紅農家榆莢雨江國鯉魚風堤<lb/>
栁綿争撲山櫻火共烘長安少年客不信有衰翁<lb/>
　　宿山觀<lb/>
孤枕秋宵永山寒夢不成殘燈背窗影急雨帶溪聲未<lb/>
分山中老空思日下名區區如逆旅此際若為情<lb/>
<pb n="KR4h0157_WYG_010-6b"/>
　　送岳師歸贑川<lb/>
千里起歸思翛然物外身海山經處霧梅嶺到時春藥<lb/>
更開新楮庭應長舊筠年衰重方術聊此送行人<lb/>
　　山寺獨宿<lb/>
柴車走縣封窮途秋耿耿急雨失溪聲殘燈淡窗影驅<lb/>
馳下士身凄凉旅人景山寒夢難成始識今夜永<lb/>
　　送任袐丞知長興縣<lb/>
懿文通識氣飄飄二十年來困下僚吾道本將忠許國<lb/>
<pb n="KR4h0157_WYG_010-7a"/>
世途休嘆老登朝囊裝冷落堆青簡衙署幽深枕書橋<lb/>
預想呉人䝉美化海鷗桑雉共逍遥<lb/>
　　又和寄提刑太保<lb/>
常記臨岐把酒盃芳心應得見歸來不從去日丁寧約<lb/>
已向東風取次開清燕固難停燭待雕鞍須是著鞭催<lb/>
欄邉殘豔猶堪賞莫使韶光過了囘<lb/>
　　和伯恭自造新茶<lb/>
郡庭無事即仙家野圃栽成紫筍茶踈雨半晴囘暖氣<lb/>
<pb n="KR4h0157_WYG_010-7b"/>
輕雷初過得新芽烘禠精謹松齋静採擷縈迂澗路斜<lb/>
江水對煎萍髣髴越甌新試雪交加一槍試焙春尤早<lb/>
三盞捜腸句更嘉多謝彩箋貽雅貺想資詩筆思無涯<lb/>
　　送張如京知安肅軍<lb/>
賜㦸銜恩出斗城塞門迢逓草初青新提司馬臨戎節<lb/>
舊應衣烏近極星叔子戍呉長緩帶單于歸漢已空庭<lb/>
圯橋自得家傳䇿不問人間太白經<lb/>
　　送劉學士知衡州<lb/>
<pb n="KR4h0157_WYG_010-8a"/>
朱轓新命漢諸侯地扼荆湘占上游醽淥水聲侵古堞<lb/>
祝融峯色入晴樓晝垂三組鄉枌過春擁雙旌嶽寺游<lb/>
番直星垣歸緩歩謫仙通籍著瀛州<lb/>
　　送葢太博通判定州<hi>都部署奏請</hi>
墨詔殷勤擢俊賢精求毗佐四方翰封疆謹守盧龍塞<lb/>
旌斾仍親上將壇衰草帶霜秋馬徤黄雲遮日暮城寒<lb/>
燕南趙北邊之要旅拒憑君一䇿安<lb/>
　　竊聞集賢侍郎政成公暇時出游覽因念青社境<lb/>
<pb n="KR4h0157_WYG_010-8b"/>
　　　物之勝長句四韻奉寄觀文殿大學士戸部侍<lb/>
　　　郎定州路安撫使兼知定州龎籍上<lb/>
政報公餘稱雅懐兩城烟樹盡樓䑓波通龍口春戲盛<lb/>
<hi>今州廣固通五龍口</hi>雲入山門曉望開<hi>劈頭山一名大雲門</hi>園館有詩書命<lb/>
筆海邦無冦破蠻才當時不俟交符印恨失嵐亭展讌<lb/>
罍<lb/>
　　到塞後有懷青社詩今錄呈<lb/>
初到營陵春始囘泱泱風物接梧䑓魚鹽利重通闤盛竽<lb/>
<pb n="KR4h0157_WYG_010-9a"/>
瑟聲和讌席開天際膚雲連岱色海中靈藥慕仙才早<lb/>
知未許身閒去悔捨堯山石澗來<hi>並青州遊賞最勝處</hi>
　　觀文相公以靖忝承善政特寄嘉篇謹依嚴韻和<lb/>
　　　詶<lb/>
幸奉前規盡所懐閒身吏隠裕春臺山迴翠幌憑欄見<lb/>
花簇紅房遶郭開<hi>青州紅牡丹洛下有名南城花園尤盛</hi>愛樹細民思美<lb/>
化續貂孤跡愧非才南河舊事依然在禊飲杯盤耻畫<lb/>
罍<lb/>
<pb n="KR4h0157_WYG_010-9b"/>
　　和董職方見示初到番禺詩<lb/>
五方殊俗古難并千載猶存故越城<hi>今子城及東有故壘俗號趙陀城</hi>
客聼潮鷄迷早夜<hi>三更潮上即雞鳴</hi>人瞻颶毋識隂睛<hi>颶風欲至西黒</hi>
<hi>雲起謂之颶母</hi>波濤洶湧天邊濶犀象斕斒徼外生太守不才<lb/>
當逺寄惟憂南畆廢農耕<lb/>
　　遊應聖宫<lb/>
驅羸逺逺出嚴闉雲構祠宫絶世塵伴鶴不知龜甲子<lb/>
斸山多見藥君臣雨昏仙穴丹砂井雲映樓居玉洞人<lb/>
<pb n="KR4h0157_WYG_010-10a"/>
只待䇿勲書竹帛抽簪來此卜比鄰<lb/>
　　西山<lb/>
萬壑千巖鬭物華榰笻閒訪道生涯一壇星斗脩眞館<lb/>
數里雲烟斸藥家魚戲竹溪寒影碎路穿松塢翠隂斜<lb/>
桃源自有神仙宅未信明河八月槎<lb/>
　　賀孫抗員外春晝端居<lb/>
萬事皆從適意休何須快馬騁長楸髙人皷吹鳴哇地<lb/>
當世神仙笑躄樓燕到捲簾如舊分花開逢雨最閒愁<lb/>
<pb n="KR4h0157_WYG_010-10b"/>
僧來便學嘗茶訣白乳槍旗帶露收<lb/>
　　謝孫抗員外惠酒<lb/>
白衣遠遠到江樓報道擕壺助勝遊醉眼便堪終日富<lb/>
離腸先破一春愁梅稍背嶺開猶晩雪片當風舞未休<lb/>
此景滿腸方得意不須千釀敵封侯<lb/>
　　馬當呼鷗不至偶成呈同行諸官<lb/>
昔年曽泛馬當灣團飯喚鷗篙楫間今日江頭飛不下<lb/>
應知人世足機關<lb/>
<pb n="KR4h0157_WYG_010-11a"/>
　　再簡伯恭<lb/>
十載京華九日期帝家園苑醉金巵今朝郭外㝷僧話<lb/>
坐聼寒泉遶竹籬<lb/>
　　端午日寄酒庻囘都官<lb/>
龍舟爭快楚江濵弔屈誰知特愴神家釀寄君須酩酊<lb/>
古今嫌見獨醒人<lb/>
　　五色雀<lb/>
　羅浮有五色雀各被方色非時不見若士大夫將遊<lb/>
<pb n="KR4h0157_WYG_010-11b"/>
　是山則先入羣翔寺僧以是為候某庚辰嵗謫官來<lb/>
　遊將至之夕兹雀亦集感之成詠云<lb/>
五方純色儼衣冠<hi>尤可愛者朱藍正色若朝服馬</hi>應是山靈寄羽翰多<lb/>
謝相逢殊俗眼謫官猶作貴人看<lb/>
　　曲江津亭謁華嚴長老見所賜御書因成二韻<lb/>
數年不侍玉爐傍夢斷千山隔帝鄉今日見師堪下淚<lb/>
御書開卷帶天香<lb/>
　　重遊英州碧落洞<lb/>
<pb n="KR4h0157_WYG_010-12a"/>
幽景前賢恨到難泉聲清淺出巖間區區宦路重來此<lb/>
<hi>往嵗征蠻廣州罷任</hi>塵世難逢特地閒<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0157_WYG_010-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷五十七</head> <lb/>
    <p>
<pb n="KR4h0157_WYG_057-1a"/>
欽定四庫全書<lb/>
　宋詩鈔卷五十七<lb/>
　　　　　　　　　内閣中書舍人吳之振編<lb/>
　吳儆竹洲詩鈔<lb/>
　吳儆字益恭初名偁避秀園諱改名登紹興二十七<lb/>
　年進士調明州鄞縣尉厯官至朝散郎知邕州軍州<lb/>
　轉泰州乞祠主管台州崇道觀卒于淳熈十年諡文<lb/>
　肅當時朱子及張南軒吕東萊陳龍川范世湖葉水<lb/>
<pb n="KR4h0157_WYG_057-1b"/>
　心陳止齋諸公咸與友善其自邕而入對也南軒書<lb/>
　孔子之剛曽子之勇南方之強三章以誌别嘗作尊<lb/>
　已堂記朱子見之喜曰往者張荆州吕著作皆稱吴<lb/>
　邕州之才今讀其文又見其所存其為聖賢所許如<lb/>
　此四方從學者尊為竹洲先生<lb/>
　　吴子既結茒竹洲以娱親復於居之前沼為亭以<lb/>
　　　朝爽名之葢亭西面於晨興看山為宜<lb/>
抱甕自灌園勝游貴人門有口自酌酒勝與俗人言園<lb/>
<pb n="KR4h0157_WYG_057-2a"/>
中多蔓草晨夕費鋤芟遇夜或風雨安得乆盤旋村酒<lb/>
不常有有亦多苦酸而况醉中語繆誤人所嫌不如飽<lb/>
喫飯清風北窻眠眠多則無覺夢境仍多端惟有古斷<lb/>
簡言行皆聖賢讀之未竟篇眵昏如夢間讀竟亦何為<lb/>
聚訟徒喧煩厭煩以静勝又類枯木襌揠苗不耘苗亡<lb/>
羊兩茫然何如池上亭虚曠可看山山色日夕佳晨興<lb/>
夜氣還宴坐日過午清隂猶未遷西山倦拄頬南山興<lb/>
悠然晚山雖好不遮日誰能觸熱望長安<lb/>
<pb n="KR4h0157_WYG_057-2b"/>
　　和孫先生彦及棣華堂詩韻<lb/>
　伏䝉頒示棣華堂詩引援古今發明大義使學者知<lb/>
　不徒事汗墨而已讀之凛然増手足之愛佩仰厚賜<lb/>
　亡以為喻輒依元韻亂道拜呈<lb/>
大雅乆不作聲色淫鄭紫古來非一秦焚厄故如此西<lb/>
都盛經學聚訟自兹始建安委道真典午事𤣥理錦縠<lb/>
蔚雲霧組紃亦信美後生不着眼千古空信耳誦習號<lb/>
純儒曠達稱髙士有如富贋賈多蔵不能使又如病酒<lb/>
<pb n="KR4h0157_WYG_057-3a"/>
狂沉酣糟粕㫖源流日以逺循襲不為耻先生秉大雅<lb/>
江東今夫子持身不夷恵漫仕無愠喜學術心自得筌<lb/>
蹄視經史蘭舟翼桂楫巨川端可涘我家世從公公欲<lb/>
出泥滓愚不堪世用非人不我以破屋䕃蓬根春薺老<lb/>
墻址寂寞誰肎顧公獨不我鄙遺之珠玉篇諄諄說友<lb/>
弟直欲障頽波肻與為茅靡觀公用意處可與召穆比<lb/>
弟兄吾手足父母吾怙恃盡此菽水歡還勝有酒醑古<lb/>
來願為兄日月不可弭聖賢師百世河海濶千里公如<lb/>
<pb n="KR4h0157_WYG_057-3b"/>
大醫王一世膏肓起<lb/>
　　寄題鄭集之醉夢齋<lb/>
利欲醺人心濃如飲醇酎沉湎死不休寧論千日乆豈<lb/>
知糟丘中醒狂亦時有天地育萬彚亦各賦匹偶人情<lb/>
豈相逺好惡隨妍醜集之年方壯濯濯春日栁性獨與<lb/>
人殊無婦奉箕帚丈室誇醉夢作詩詔朋友古來醉夢<lb/>
人亡羊孰先後寒儒醉糟粕酸澁寧可口莊生夢蝴蝶<lb/>
幻境徒紛糾富貴得志士列屋羅螓首象牀粲錦幄疎<lb/>
<pb n="KR4h0157_WYG_057-4a"/>
綺深朱牖酣寢喚不醒鼻息春雷吼梅花霜雪姿紙張<lb/>
蔬筍臭問君有何好甘作老鰥叟窮狀徒纍纍鴦債長<lb/>
負負猶如荷旃人難論純綿厚但問雪煎茶何如羊羔<lb/>
酒<lb/>
　　汪叔耕見訪不數日别去惡語為贈兼簡子用子<lb/>
　　　美二友<lb/>
負釁得老窮掃軌事幽屏跫然羅雀門有客頎而整悲<lb/>
歡十年别樽酒清夜永妙句時驚人盈軸肻傾廪三日<lb/>
<pb n="KR4h0157_WYG_057-4b"/>
語未休霜寒夢歸省臨流分别袂波光照孤影重念吾<lb/>
故人雪屋清燈冷劉子抱遺經深井級脩綆曺子中庸<lb/>
學天理窮性命老驥鼓不作搴旗望公等天晴風日佳<lb/>
何時過鼪徑石鼎然豆萁氷葅煮湯餅<lb/>
　　題陳仲禮四知軒且當折栁之意<lb/>
陳侯一世豪筆力萬人敵卧之百尺樓平眎劉元徳收<lb/>
斂湖海氣一室僅容膝平生不欺心自䕶如拱璧客來<lb/>
問字細論文旋糶官粱買酒樽夜深四壁冷徹骨酒酣<lb/>
<pb n="KR4h0157_WYG_057-5a"/>
一笑温如春三年官滿何所畜滿<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>稚乳書幾束長安<lb/>
侯門髙於天束薪炊米桂炊玉問君持此將安歸君言<lb/>
嵗收可百斛吾儕本無膏粱念况今老矣其何欲宰相<lb/>
時來則為之切莫倒行夸食肉<lb/>
　　寄題淳安陳令君讀書林<lb/>
能吏事深刻商利謹毫釐俗吏趍期㑹簿書自羈縻寥<lb/>
寥絃歌聲千古空餘思還淳山水邑令君丘壑姿邑民<lb/>
本無事君亦何所為治已物自治化行風漸移君復何<lb/>
<pb n="KR4h0157_WYG_057-5b"/>
所欲讀書常不足拄腹五千卷揷架三萬軸曽未出毫<lb/>
芒萬室已䝉福堂東松竹林昔時秘荒榛堂中燈燭光<lb/>
昔時照紅裙今何聲吾伊蕭蕭風雨晨問君有社稷亦<lb/>
復有人民奈何獨自苦學道則愛人<lb/>
　　陽村道中邂逅趙仁甫<lb/>
脩途轉清溪孤村帯寒月瀟灑竹間亭意行成小立賓<lb/>
主莫誰何悠然良自適俄有貴公子胡驄揺寳勒下馬<lb/>
相勞苦呼酒道疇昔遂令麋鹿姿頗為人物色佳實進<lb/>
<pb n="KR4h0157_WYG_057-6a"/>
霜堅異釀引寒碧興盡還獨歸沙頭寒月白<lb/>
　　題祝聖寺浮梁道中<lb/>
金碧照征涂松竹開幽徑山僧壽八十腴貌偉視聴囊<lb/>
鉢罄錙銖棟宇視嚴整如公方外人眎世一泡影辛勤<lb/>
畢此生更欲傳不泯當家茀父菑居位蠧國政眎公豈<lb/>
容誅三歎發深省<lb/>
　　題古巖舊甞侍孫先生題名巖中二首<lb/>
白日瀟瀟松徑静江渠冉冉洞門深風涵廣宇生虚籟<lb/>
<pb n="KR4h0157_WYG_057-6b"/>
夢破西山上夕陰景物眼前渾似舊塵埃題處忍重尋<lb/>
羸驂落日孤村路塵土依然滿病襟<lb/>
覆簣一拳進嵌空百肘寛僧房因石室蟻穴夢槐安塵<lb/>
路十年别松風六月寒凄涼舊題處不忍更重看<lb/>
　　過叢桂堂故叔祖教授讀書之所<lb/>
古瓦頽垣迹已陳孤猿别鶴自哀吟可憐叢桂烟蕪沒<lb/>
惟有一池春水深秀木千章新過雨寒山一帯暮傷心<lb/>
清風明月時來此夢斷雲飛何處尋<lb/>
<pb n="KR4h0157_WYG_057-7a"/>
　　送洪史君赴闕移節㑹府<lb/>
史君文彩漢相如暫向明時綰左符為郡似家身似客<lb/>
視民如子吏如奴魯公金石光千古吏部文章妙兩都<lb/>
戴白垂髫相與語如公治行向来無<lb/>
　　拾梧子<lb/>
雞犬三家市蓬蒿一畝宫春盤厭笋蕨秋子積梧桐客<lb/>
夢五年過文盟千里同時清臺省貴衮衮看諸公<lb/>
　　送錢虞仲兄弟<lb/>
<pb n="KR4h0157_WYG_057-7b"/>
燈火相從總角初只今已是十年餘窮愁懶漫吾猶故<lb/>
文采雍容子甚都<hi>借用</hi>連璧肻來同寂寞歸鞍寧不少躊<lb/>
躇風流一别應如雨儻有来鴻細作書<lb/>
　　和吕守環秀堂三首<lb/>
乆合鳴珂上九門一麾猶許飽看山豐年諸縣公事少<lb/>
燕寢清香兵衛閒鳥度屏風明水鏡雲生畫棟擁螺鬟<lb/>
向來蛛網蝸涎汚勝處豈非天地慳<lb/>
一州如斗帶溪山空翠家家遶畫欄丘壑自非胷次有<lb/>
<pb n="KR4h0157_WYG_057-8a"/>
雲煙誰暇静中看衣冠共識家風在閭里方知漢法寛<lb/>
戴白埀髫相與語今年有飯飽加餐<lb/>
田家但識豐年樂見說花城日更長如獲從公時拄笏<lb/>
尚能援筆侑飛觴雞豚社甕年年酒柿栗園林樹樹霜<lb/>
更倩漁郎問樵徑深山深處是吾鄉<lb/>
　　休日飲直之運屬家<lb/>
天與吾人臭味同一官落魄郡城東偶逢休暇追鳬鶩<lb/>
閒拂塵埃勘鼎鐘適意不知華衮貴醉餘聊看舞裙紅<lb/>
<pb n="KR4h0157_WYG_057-8b"/>
只愁寒漏催羣動又踏朝靴逐曉風<lb/>
　　次徐令韻<lb/>
少日曽披九虎闗誰憐投老却乘邊貳車漫説半刺史<lb/>
多稼惟欣大有年榆栁闗河無犬吠牛羊阡陌斷烽煙<lb/>
玉闗人老知無用廟算如今出萬全<lb/>
　　清明隂雨呈同舍<lb/>
薄薄輕寒作許隂村村花柳為誰新良辰欣見百五日<lb/>
冠者仍餘五六人冷雨凄風連午夜飛花流水一年春<lb/>
<pb n="KR4h0157_WYG_057-9a"/>
窺園未阻江東興陌上應多翠黛顰<lb/>
　　弋陽道中<lb/>
積雨今朝霽東皋晩日紅人家深蔽樹野水濶浮空乆<lb/>
客仍行役青春已過中嶺頭人望處腸斷白雲東<lb/>
　　偶成<lb/>
晩來一雨破炎蒸蕉葉葵花照眼明稍與燈花尋舊約<lb/>
却嫌庭樹作秋聲<lb/>
　　寓壺源僧舎三絶<lb/>
<pb n="KR4h0157_WYG_057-9b"/>
風簷淅淅褪新青書展殘燈翳復明讀罷離騷還獨坐<lb/>
此時此夜若為情<lb/>
悶來掩卷已三更風露涓涓月滿庭閒撲流螢衝暗樹<lb/>
危梢㸃㸃墮寒星<lb/>
歸來閉戸還髙枕牕隙微通月影斜風急忽驚烏鵲起<lb/>
空堦蓛䔩墮松花<lb/>
　<lb/>
　宋詩鈔卷五十七<lb/>
</p>
<p>
</p>
  </div>
</body>
</text>
</TEI>
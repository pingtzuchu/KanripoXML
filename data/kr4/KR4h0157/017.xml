<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷十七</head> <lb/>
    <p>
<pb n="KR4h0157_WYG_017-1a"/>
欽定四庫全書<lb/>
　宋詩鈔卷十七<lb/>
　　　　　　　　　内閣中書舍人呉之振編<lb/>
　韓維南陽集鈔<lb/>
　韓維字持國開封雍丘人父億參知政事維受䕃入<lb/>
　官父沒閉門不仕歐陽修薦為檢討知太常禮院出<lb/>
　判涇州英宗免䘮除同修起居注侍邇英進知制誥<lb/>
　知通進銀臺引神宗初除龍圖閣直學士充羣牧使<lb/>
<pb n="KR4h0157_WYG_017-1b"/>
　出知襄州許州入為學士承㫖㑹其兄絳入相出知<lb/>
　河陽知許州提舉嵩山崇福宮召兼侍讀加大學士<lb/>
　拜門下侍郎出知汝州以太子少傅致仕轉少師紹<lb/>
　聖中坐元祐黨安置均州元符元年卒年八十二徽<lb/>
　宗初追復舊官維同時唱和者為聖俞永叔其深遠<lb/>
　不及聖俞溫潤不及永叔然古淡疎暢故足為兩家<lb/>
　之鼓吹也酴醿絶句在集中不足數而世盛稱之古<lb/>
　今豈有定論哉<lb/>
<pb n="KR4h0157_WYG_017-2a"/>
　　講武池和師厚<lb/>
滄池擬溟渤莽漾豁厚地日吾神祖為氣象固宜爾六<lb/>
合昔未一敎戰出精鋭至尊降黄屋慘淡乗金氣淩波<lb/>
飛百艘撇烈苦鶻翅揚旌萬旅譟伐鼓九淵沸其行速<lb/>
天旋其止甚隂閉信乎王者師足以服暌異邇來承平<lb/>
乆地與兵革廢秋風長蒲葦爛漫失洲沚惟見金明上<lb/>
結搆銷繡綺春遊駐天蹕萬國奉燕喜鏗鍧鼓鐘響雜<lb/>
遝羽旄羙豈惟與民樂施及魚鳥細宏哉艱難業愉怢<lb/>
<pb n="KR4h0157_WYG_017-2b"/>
逮萬世<lb/>
　　答蘓子羙見寄<lb/>
暮春游京洛適與夫子遘衣焦未及展挈酒且相就佳<lb/>
林延涼飈廣厦䕃清晝浩然塵慮醒坐看天骨秀殷勤<lb/>
述平昔感歎道艱疚談辭足端倪懐抱去䝉覆志願始<lb/>
云獲暌擕遽然又君舟旣南馳我馬亦東走還譙寡儔<lb/>
侶孤學日以陋髙風邈難親離抱曷其救得君别後詩<lb/>
滿紙字騰驟汪洋莫知極精密不可耨峻嚴山岳停奔<lb/>
<pb n="KR4h0157_WYG_017-3a"/>
放江海漏伏讀書夜并文義僅通透有如享太牢繼以<lb/>
金石侑惟君抱雄才文字乃兼副要當被金甲獨立諸<lb/>
將右指揮神武師為國縛狂冦獻俘天子庭功以鍾鼎<lb/>
鏤勉哉俟其時此論講已舊<lb/>
　　送趙員外之官憲州<lb/>
仲扶岷峨秀弱歳儒其冠讀書覰前古飽見萬事端行<lb/>
已去畦町為文鄙彫剜應舉二十載不免瓢與簞西游<lb/>
秦函國崆峒上巉岏却視關塞廣有如掌中丸攻守勢<lb/>
<pb n="KR4h0157_WYG_017-3b"/>
所利浩然入窺觀是歳羌事作賊兵犯鄜丹君懐濟時<lb/>
略忠憤激肺肝上書伏兩觀音辭若琅玕臣䇿儻見用<lb/>
坐令朔氣殫天子壯其語且使位以官黄綬繋腰下行<lb/>
行不遑安炎天風塵多遠道車馬單餞觴不親酌曷致<lb/>
朋友懽今兹塞垣將所在麾旄櫕孰能謀而毅孰能正<lb/>
以寛孰用賞不信孰為刑不殘諒非專逹任易以竒畫<lb/>
干庻幾成大功展子凌霄翰顧我頑鈍者託契歳屢寒<lb/>
贈言非所工當否聊一看<lb/>
<pb n="KR4h0157_WYG_017-4a"/>
　　答王詹叔見寄<lb/>
詹叔好古者卓立自旣冠有如騏驥兒一縱不可絆近<lb/>
聞治周易顛倒爻象彖此書號精微義與天地貫吾知<lb/>
子之道不止今所歎新詩溢巾幅見寄警庸懦噴薄百<lb/>
丈泉峭絶萬仞岸感激氣為振把誦手屢盥隂風吹寒<lb/>
城歳暮雲物換丈夫及壯時功烈當照爛無為但默默<lb/>
飽食大軀幹為報乏瓊玖君其取章斷<lb/>
　　立春觀杖牛<lb/>
<pb n="KR4h0157_WYG_017-4b"/>
清霜涼初曙髙門肅無譁行樹迎初日微風轉髙牙兹<lb/>
辰亦何辰見此氣候嘉有司謹春事象牛告田家微和<lb/>
被廣陌纓弁揚蕤葩伐鼓衆樂興剡剡綵杖加盛儀適<lb/>
云已觀者何紛拏因思古聖人時儆在不差禮實乆已<lb/>
廢所重存其華吾非魯觀賔胡為亦咨嗟<lb/>
　　魯恭太師廟<lb/>
善政邈無跡其流在民心君看魯太師廟食猶至今豈<lb/>
如文俗士朱墨坐浮沉趨營止目前不顧患害深去漢<lb/>
<pb n="KR4h0157_WYG_017-5a"/>
餘千載此弊竟相㝷我行道祠下感激為悲吟不見田<lb/>
雉馴啼鵶空滿林<lb/>
　　晩歩<lb/>
愛此霽景佳捨舟歩髙岸夕陽照渡口急急水紋亂霜<lb/>
鵶田間鳴沙鳥波上散登臨豈非羙當軫别後嘆<lb/>
　　舟中夜坐<lb/>
晴霜落波㡳斗柄挿堤外扁舟燈火明樽酒夜相對臨<lb/>
歡意暫遣念離心已痗篙師喜氷拆理檝事晨邁<lb/>
<pb n="KR4h0157_WYG_017-5b"/>
　　别後作<lb/>
朔風吹驚鴻行列失後先蒼蒼雪壓船齒齒氷着岸離<lb/>
馬聲正悲别臉淚猶泫却望擕手處危檣映林見<lb/>
　　送王氏兄弟<lb/>
抱疾伏田里晨昏結煩憂如彼衣上垢歳乆不可漱忽<lb/>
聞車馬音來過吾廬幽相見一長慟悲風為遲留張燈<lb/>
具餐飯梯泗稍復收南堂夜相對油然破離愁雖無盈<lb/>
樽酒清論代獻酬髙篇璨成誦輸冩殊不休娑娑雙鳯<lb/>
<pb n="KR4h0157_WYG_017-6a"/>
凰舞光彩浮忽然變瑰怪風霆拔金虯傾聽魄已悸何<lb/>
暇測其由君家門閥大先世勤令猷晉公典册文太尉<lb/>
廊廟謀子孫今多才信矣隂德流還轅欲何語贈子詩<lb/>
聿脩<lb/>
　　讀杜子羙詩<lb/>
寒燈熠熠宵漏長顛倒圖史形勞傷取觀杜詩盡累紙<lb/>
坐覺神氣來洋洋髙言大義經比重往往變化安能常<lb/>
壯哉起我不暇寐滿座歎息喧中堂唐之詩人以百數<lb/>
<pb n="KR4h0157_WYG_017-6b"/>
羅列衆制何煌煌太陽垂光燭萬物星宿安得舒其芒<lb/>
讀之踊躍精膽張徑欲追躡忘愚狂徘徊攬筆不得下<lb/>
元氣混浩神無方<lb/>
　　覽梅聖俞詩編<lb/>
夙昔誦佳句跂予慕髙風何意憂艱餘邂逅此相逢君<lb/>
初應府辟捧檄來自東引車窮簷下眷然顧微躬姿表<lb/>
穆以秀純德信内充乃知文章作中與性情通煌煌新<lb/>
詩章垂光照昏䝉啟櫝挹荆璞引筵撞景鐘髙篇屢云<lb/>
<pb n="KR4h0157_WYG_017-7a"/>
闋遠思殊未終譬如巧琴師哀彈發絲桐中有中淡意<lb/>
要以心志窮顧惟昧者聽莫辨徴與宮安得牙曠手提<lb/>
耳發其聰<lb/>
　　西墅<lb/>
城居不為愜言適西陂岡雀噪野堂静雞鳴春日長書<lb/>
棚落幽蠧佛幔掩餘香釋子廬巖至清談殊未央<lb/>
　　對雨思蘇子羙<lb/>
五月隂盛暑不效飛雲日夕起嵩少囘風颯颯吹暮寒<lb/>
<pb n="KR4h0157_WYG_017-7b"/>
翠竹黄蕉雨聲閙北軒孤坐黙有念人生㑹合那可料<lb/>
昔與子羙比里閭是月秋近足霖潦吾徒無事數相過<lb/>
日䇿疲馬度深淖升君之堂伏君几果餌羅列亦稍稍<lb/>
開樽得酒味已酢輔以諧謔聊可釂長歌激烈或孤起<lb/>
大論紛紜時一譟颯然夜氣變凄栗連披短褐曳顛倒<lb/>
且欣主人同氣類安問鄰家厭呼笑而今相望各千里<lb/>
跼促有如魚在罩人生此樂不易得世事榮辱何足校<lb/>
行當結侶候春水一訪洞庭湖上棹<lb/>
<pb n="KR4h0157_WYG_017-8a"/>
　　和三哥入山<lb/>
巢由沒已乆風迹曠不嗣長嘯箕潁間悲風肅然至傳<lb/>
聞龍山下茅屋架三四中有隱者棲讀書樂仁義飽觀<lb/>
人事變深鈎易象秘耕田給衣食鄉里霑賑遺呦呦山<lb/>
鹿羣摩撫馴不畏乃知至仁心足以通異類聲名自馳<lb/>
撃我心晏無累寤寐想斯人安得同所致<lb/>
　　從道損舅乞移山藥<lb/>
弱歳抱衰病好讀神農經雜然衆藥品觕識性與形商<lb/>
<pb n="KR4h0157_WYG_017-8b"/>
餘巖谷間厥産芝术菁山家乗冬採氣烈味亦并常思<lb/>
負籠往斸此地氣靈近聞山旁縣移本來公庭石泉尚<lb/>
含潤溪風有餘清想象春叢敷燁燁揚華英駢羅良可<lb/>
佳疲苶宜見矜安得畦畹餘種食羽翼生<lb/>
　　答崔象之見謝之作<lb/>
隂風吹沙走長衢方駕往過君之廬主人好事樂閒尚<lb/>
揖我謂我非俗儒欣然開館掃塵榻語論清簡發不虛<lb/>
投冠釋帶聊自放安用俗禮空囚拘分朋四座鬭巧奕<lb/>
<pb n="KR4h0157_WYG_017-9a"/>
聊以勝負為歡娯呼兒稍稍出珍玩癭噐礧砢承枯株<lb/>
持竿拂壁似有重最後乃挂雙海圖云昔武皇恃威壯<lb/>
驅石塞海怪可吁鞭笞鬼神各就事簸弄旗幟翻以舒<lb/>
魚龍驚逃波浪惡左右出沒揚牙鬚但憐物類頗幽怪<lb/>
畫手安辨曹與呉北軒却下歩小徑竹深桂浄何縈紆<lb/>
我來方冬氣凛冽已愛翠色侵衣裾即看春風撼芽甲<lb/>
定見紅紫相欹扶乗閒取醉更何適主人勿遽嫌喧呼<lb/>
　　送孔先生還山<lb/>
<pb n="KR4h0157_WYG_017-9b"/>
先生樂道者於世淡無欲髙風自絶人正行不違俗朅<lb/>
來城闕游不受塵事觸日乆望林壑駕言反幽築家臨<lb/>
滍水陽路轉春山曲東風吹百花紅紫滿巖谷蠶桑事<lb/>
未起農里得徴逐社酒濁易求山蔬晴可斸幽㝷月吐<lb/>
嶺髙卧日照屋應念塵中人胡為自羈跼<lb/>
　　送謝師直歸馬上作<lb/>
送客西郭門適與佳賞遇雜花被原野南盡遠目注樸<lb/>
樸亂朱紛濛濛疑白霧林下風正柔繁香不飛去日長<lb/>
<pb n="KR4h0157_WYG_017-10a"/>
人意閒歸騎欵不遽陶然行且歌良愜静者素却念陌<lb/>
上人春愁紛似絮<lb/>
　　新植西軒<lb/>
誰謂我圃隘栽揷向盈畝鑿軒西臨兑規地北占酉陽<lb/>
條散繁柔怒甲擎故朽封培童僕勞窺看孩稚走雖非<lb/>
觀游盛要是吾廬有壤疏人力薄開發定遲後所頼春<lb/>
風意與物無薄厚居閒日蕭散對此自成偶問吾何所<lb/>
為卦象觀六九問誰之與處達者二三友為生昧機利<lb/>
<pb n="KR4h0157_WYG_017-10b"/>
於事寡營取但願花常好酌我樽中酒<lb/>
　　鋤廢園<lb/>
上天浩無私衆草同一榮青青十歩間薫臭相雜并卉<lb/>
藥數不多十百其品名蔓者善縁附結隂在髙甍脩竹<lb/>
雖自立已復困纒縈其餘叢興株蕪沒不自呈隂蟲穴<lb/>
其下日夜百種鳴紛然亂耳眼我意初不平朝鋤忽以<lb/>
静暮雨且復生自念疲病者莫與地力爭盛衰固物理<lb/>
安用勞我形<lb/>
<pb n="KR4h0157_WYG_017-11a"/>
　　孔先生以僊長老山水略録見約同遊作詩答之<lb/>
羣峰羅立青巉巉中有佛廟名香嚴飛泉洶涌出峰後<lb/>
四時激射喧蒼巖跳珠噴雪幾百丈下注坎險鍾為三<lb/>
援蘿頫瞰石㡳浄明鏡光溢青瑶函淙流四走渠與竇<lb/>
左右吞嚙何其饞縁源散討不知極但見洞穴爭嶔嵌<lb/>
攀藤直上出雲背巖戸閉䆳疑神緘仰窺隂洞看懸乳<lb/>
白龍垂鬚正䰐鬖或凝如葢覆宛宛或散如指長摻摻<lb/>
有臺髙下且十數如以勢位相臨監平舖老蘚柔可坐<lb/>
<pb n="KR4h0157_WYG_017-11b"/>
誰藉緑罽遺不拈北山之石何𤨏碎形制一一如鐫鑱<lb/>
叩之清越諸谷應不意此地聞韶咸已霜桂樹垂凍壁<lb/>
未臘梅蘂輝晴嵐浮屠曰僊好事者奄有勝跡窮搜探<lb/>
書之遠寄龍山下云此僅止存都凡先生以本來示我<lb/>
謂我所好同甘鹹相期歴覽在他歳事髙意篤非予堪<lb/>
人生蕭散不易得常苦世累為羈銜吾徒幸當治平日<lb/>
况又無事於牽貪便湏巾車不可後願以几杖從君南<lb/>
　　西園<lb/>
<pb n="KR4h0157_WYG_017-12a"/>
西園日修整竹樹相綴屬春華雖未敷氣象鬱函蓄密<lb/>
雨昏遠林輕寒旁脩竹於此隱几坐物我同一目弟妹<lb/>
四五人時來問幽獨我云憂與樂在志所追逐無厭萬<lb/>
鍾慊有道一簞足置是不須議春醪滿罇渌<lb/>
　　治圃<lb/>
乆雨地氣泄百草日以滋勃然翳我圃積茀不可治遂<lb/>
令蕭艾質唐突蘭蕙姿鴻鵠不肻下跳蛙恃而嬉長林<lb/>
困纒繞蘿蔓鬱四垂青雲避䝉密白日為蔽虧乆與人<lb/>
<pb n="KR4h0157_WYG_017-12b"/>
跡絶隂有物怪窺渉秋月旣仲薙人事芟夷援斧一揮<lb/>
拂榛蕪為之披俯憐蟻穴亂坐聽蟲響移濯濯行樹色<lb/>
㳙㳙佳菊枝涼風自西來衆葉光參差墻堵豁已去南<lb/>
亭見華榱却下走直道無復蛇虺疑維此峙嘉堋飲射<lb/>
之所施長歌失前穢放懐得新怡如昔漢初定禮法壊<lb/>
不支叔孫剗秦弊樹茅蕝其儀皇皇天子庭一旦羅尊<lb/>
卑表位肅以整衣冠紛陸離圃也不足道㧞邪亦由斯<lb/>
作詩試永歌憤涕下交頤<lb/>
<pb n="KR4h0157_WYG_017-13a"/>
　　游城南雙塔院<lb/>
軻峨郭南門臺殿壓長路青林四面合飛鳥不得度房<lb/>
掩僧獨禪庭喧鵶正哺髙蘿走蒼栢丹花下垂布中園<lb/>
饒佳果結子滿朝露乆從城邑居樂與清境遇坐聽百<lb/>
禽響日晏不忍去微雨西北來颯爽動林莽歸鞅一囘<lb/>
首孤刹屹當午終期濯涼風杖䇿縱髙歩<lb/>
　　同陳太丞遊龍興寺經藏院<lb/>
空堂洒寒水碧楸涼漠漠髙眠得珍簟委弃巾與屩薫<lb/>
<pb n="KR4h0157_WYG_017-13b"/>
風穆然來殿角鳴金鐸清香有時聞幽鳥無聲落論詩<lb/>
愛平淡語道造冲寞非吾方外友誰當共兹樂<lb/>
　　和晏相公湖上遇雨<lb/>
公堂日多暇薄暮遊清池孤雲從西來若與飛葢期急<lb/>
雨亂荷芰紅緑左右披沙禽帯濕起簇簇守前坻煙樹<lb/>
晦空曲蟬聲寂無遺殘炎一洗濯霽景開林西禽飛還<lb/>
清波蟬噪復故枝晩槿揚朱華秋草含碧滋篙舟出堤<lb/>
去微風滿平猗卷幔極悵望正見隗與箕舉酒無塵情<lb/>
<pb n="KR4h0157_WYG_017-14a"/>
慨然起遐思永懐古先訓黙蹈通介宜乃知賢哲心所<lb/>
得非遊嬉<lb/>
　　答曼叔見寄<lb/>
日君同里閭杖履數相過靡為不吾咨有倡必君和春<lb/>
風南陌遊炎月北窗卧貪從德義樂不覺歳月破而君<lb/>
宦遊者動足落羈鎖襄城雖近邑去局有重坐子來誠<lb/>
獨難我往義當果時天雨方霽緑樹垂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䇿馬望城<lb/>
郭青山映煙火解衣塵慮清垂箔月華墮怜君九品賤<lb/>
<pb n="KR4h0157_WYG_017-14b"/>
志尚勇不挫乃云曹事簡經史日自課出詩且百篇語<lb/>
法就平妥相别不滿歳羙譽亦已播顧慙糠粃姿幾不<lb/>
見揚簸投章匪云報亦用警庸愞<lb/>
　　答象之謝惠黄精之什<lb/>
仙經著靈藥兹品上不刋服之歳月乆衰羸反童顔巖<lb/>
居有幽子乗時斸蒼山溪泉濯之潔秋陽暴而乾九蒸<lb/>
逹晨夜候火不敢安持之落城市誰復着眼看富貴異<lb/>
所嗜口腹窮甘酸貧賤固不暇錐刀乃其干坐使至靈<lb/>
<pb n="KR4h0157_WYG_017-15a"/>
物委棄同草菅惟君冲曠士敦然守髙閒食之易為力<lb/>
天和中自完故以此為饋其容幾一簞報我三百言浩<lb/>
浩馳波瀾何以諭珍重如獲不死丹方當煩燠時把玩<lb/>
毛骨寒它年靈氣成與子驂雙鸞<lb/>
　　奉和象之夜飲之什<lb/>
淫隂泄為雨十日㵼不停蓬蒿長四壁濁潦流縱横嗷<lb/>
嗷鶴羣游閤閤蛙亂鳴端居積幽抱沈鬱乆未平是時<lb/>
甫幾望月魄嚮已盈浮雲失四顧孤輪午亭亭微風濯<lb/>
<pb n="KR4h0157_WYG_017-15b"/>
炎熱衣巾凛餘清起我不暇懶超遙歩前庭煩憂忽以<lb/>
去曠如出幽囹顧謂汝妻子速具煎炮烹同里四五人<lb/>
予期得邀迎隨時具䔫菓飣餖甘與青雖無水陸珍亦<lb/>
足侑盃觥所期在乗興豈問多品名諸君於我厚匪貎<lb/>
實以情從容談笑間蕩不見府城肴來必虚反觴至無<lb/>
留行豈惟清言勝或以善謔并髙風揖巢許曠論齊殤<lb/>
彭不知軒冕貴直以道義榮置身豈非德撫事臨若驚<lb/>
上天作隂沴降水灾吾氓茫茫野郊外浩若翻滄溟垣<lb/>
<pb n="KR4h0157_WYG_017-16a"/>
廬隨波盡稼穡安有成所聞此害廣郡國多所更吾君<lb/>
急病民定見寛税征囷廪無葢藏何以活鰥<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>我曽不<lb/>
是恤方以口腹營念始昔從學潜心於六經頗知聖人<lb/>
道要在及蒼生胡為取自足而不推其嬴頑然度歳月<lb/>
如鼃守坳泓中而復自思此其義所寧聖朝盛搜拔列<lb/>
位羅羣英晨興朝國門冠葢多於星呈材必䕫稷抗議<lb/>
皆顛閎雙鳬與乗鴈未足關重輕奈何不知量欲以愚<lb/>
自呈退之亦有云其猶進狶苓不如且飲酒兹事未易<lb/>
<pb n="KR4h0157_WYG_017-16b"/>
平<lb/>
　　同曼叔遊髙陽山<lb/>
乆聞髙陽勝近在汝州側跂予三年望我願今卒獲煙<lb/>
雲函兩山臺殿開半壁解鞍髙林下仰視怯登陟蒼松<lb/>
盤老枝矯矯入簷隙微風韻其上落耳寒惻惻枇杷兩<lb/>
髙樹中國所未識葉間青實駢大與蜀土敵我來暮春<lb/>
後花草已狼籍不見躑躅紅西巖向人碧出門歩榛薈<lb/>
微逕不可索援蘿下幽澗剥蘚題蒼石鳥啼無定音虎<lb/>
<pb n="KR4h0157_WYG_017-17a"/>
鬬有遺迹石臺平挺挺野竹瘦歴歴主人尉下邑奔走<lb/>
因符檄喜我蕭散人幽竒共搜剔息隂時一憇貪勝還<lb/>
自力歸時山氣泠草露濕遊屐舉手謝峰巒髙秋復來<lb/>
覿<lb/>
　　同曼叔遊菩提寺<lb/>
髙城如破崖寺帶喬木古禪房掩清晝佛畫剥寒雨荒<lb/>
池野蔓合濁水佳蓮吐蕭條聨騎遊淡薄對僧語秋風<lb/>
日夕好勝事從此數<lb/>
<pb n="KR4h0157_WYG_017-17b"/>
　　遊漢髙帝祠<lb/>
平橋架荒塹東上大岡尾岡頭古木合有廟䕃其㡳攝<lb/>
衣陞殿墀龍顔儼當几蝙飛畫帳喧䑕嚙珠旒墜不知<lb/>
誰來祀狼籍樽與簋殘碑壓鼇背上有太和字去此數<lb/>
百載文剥失所次伊人昔經構視漢猶視彼徘徊懐古<lb/>
意日暮悲風裏<lb/>
　　朝發靈樹寄曼叔師厚<lb/>
朝發雲樹東曠野隂氣積驅馬入草間左右號鶴鷁重<lb/>
<pb n="KR4h0157_WYG_017-18a"/>
雲黕𤣥幕孤月隱白璧欹危渉塗淖轉側縁溝脉涼風<lb/>
滿川陸眺覽多所適却想㑹合樂轉首已成昔諸君豪<lb/>
俊士經訓飽搜擿上下古與今抗論堅莫敵顧我處其<lb/>
間傾聽但跼蹐校士豈所當直以氣類得譬如禮天壇<lb/>
圭璧奠且植陶匏以其質並列不為惑論心見表襮吐<lb/>
口出白黒朝案毎共飲夜牀仍抵蹠嘲諧間一發清笑<lb/>
髙啞啞自謂得如此至死無厭斁敢於百里間而憚轡<lb/>
與䇿因詩謝所思酬篇無我黙<lb/>
<pb n="KR4h0157_WYG_017-18b"/>
　　滍城<lb/>
駸駸二三騎南並横山去山窮遠川出始見滍陽樹荒<lb/>
城蘿蔦合表裏無寸土但聞鳥啼聲不見鳥啼處呼兒<lb/>
開棘扉掃榻坐茅廡清泉給盥濯涼風生仰俯濁醪稍<lb/>
似佳山菓來近圃始酌薫然和中飲淡無慮案頭伏羲<lb/>
經編絶幾見補先生發其微大義談四五紛攘自諸家<lb/>
簡易獨太古形骸非我有冠帶尚誰取道存固匪外兩<lb/>
致黙與語是時季春望山月夕已吐清光出深竹葉上<lb/>
<pb n="KR4h0157_WYG_017-19a"/>
露如雨寒侵毛骨生思有煙霞舉却念人世間紛紛何<lb/>
足數<lb/>
　　晩過象之葆光亭歩月<lb/>
浮沉閭里間放志謝維縶行貪月色静歸犯霜華濕寒<lb/>
鼓出城重飛星過樓急却想竹庭下主人猶獨立<lb/>
　　曉出郊過方秀才舍飲<lb/>
浮雲散朝隂初日動晴煦行隨風葉遠去傍田家路人<lb/>
閒無遽色馬緩有安歩遙識主人舍青帘出霜樹<lb/>
<pb n="KR4h0157_WYG_017-19b"/>
　　送寧極還山<lb/>
晨氷結車轍朔野風正厲君行良亦勤正與苦寒值超<lb/>
然出門去曾不顧我議譬如雲飛鴻勢不受維縶開籠<lb/>
恣其往萬里在展翅場功十月畢田家足幽事兒童樵<lb/>
牧歸荆扉寂已閉燃薪燭茅屋並坐姪與弟自愛村醪<lb/>
熟或以山鹿饋凍蔬斸青黄寒藥煮根柢從容温飽間<lb/>
萬事一無累嗟予不得往注目雲接地<lb/>
　　答曼叔見謝潁橋相過之什<hi>時寧極先生同徃</hi>
<pb n="KR4h0157_WYG_017-20a"/>
潁川今古賢豪多後生繼者為誰何吾交曼叔少挺出<lb/>
力自樹立非由它潛心直欲到聖處論議不避況與軻<lb/>
讀書下筆知所趣崇樹蘭茝遺蒿莪軒昻頭角事高大<lb/>
肻與世俗同其波一從得官坐山縣有如鷙鳥着網羅<lb/>
朝符暮檄困奔走尚畏官長來誅訶時時矯首塵埃下<lb/>
窺覩風月偷吟哦我憐軼才就羇絆歳一往視無蹉跎<lb/>
扁舟遠放汝水岸濁酒暮醉高陽阿前時捧牒來潁上<lb/>
謹視歛糴譏姦訛官曹寂寞古寺冷况值朔雪飛傞傞<lb/>
<pb n="KR4h0157_WYG_017-20b"/>
馳書里中二三友固要以義當予過星言整駕夕已至<lb/>
霜橋晩度氷峩峩燃薪暖我煩飲我斟酌脯醬調鹽鹺<lb/>
傾壺舉觴紛左右客飽而笑君顔<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>危然正論中法義<lb/>
豆籩羅列陳象犧嘲排乗醉忽以發駃如鑿水放九河<lb/>
哀絃孤引四坐寂繼以簫笛相諧和先生乆與人迹絶<lb/>
心如止水形枯柯忽驚此樂非外奬不覺撫手促而歌<lb/>
歸銜絡馬屢見奪欲去未忍還婆娑空堂想見别後意<lb/>
一燈夜守陳編哦興來落紙成大句勢欲李杜相凌摩<lb/>
<pb n="KR4h0157_WYG_017-21a"/>
緘題見寄邀以和大江洶湧難為沱短篇澀訥非所報<lb/>
為我揮筆芟煩苛<lb/>
　　南溪<lb/>
長林拂雲根一逕絶城腹荆扉帶翠樾斗下地愈束清<lb/>
溪自南來勢抵北崖曲清平水流漫東去入脩竹境幽<lb/>
百物遂魚鳥得所欲况依仁者居不與鈎彈觸有如佳<lb/>
賔至相與娯聽矚鳥飛鳴我傍魚泳出深淥薄暮登前<lb/>
岡四顧山在目雨滋春稼繁風動野花馥逹人樂天性<lb/>
<pb n="KR4h0157_WYG_017-21b"/>
不待外物足遂令兹地勝乆不事營築顧我指崖下秋<lb/>
當結茆屋渠波環古臺輦石坐幽澳霜前復來觀兔肥<lb/>
山酒熟<lb/>
　　陪寧極囘馬上作<lb/>
我有龍陽約垂駕輙復停念與髙士期不宜後其行春<lb/>
風三月尾澗谷花草明㝷花踏幽草南出山脚青婆娑<lb/>
一古樹是曰先生庭館我茅簷下山瓢日夕傾摘林飣<lb/>
朱實掘竹羞紫萌朝聽谷禽響夜對山月清髙論簡以<lb/>
<pb n="KR4h0157_WYG_017-22a"/>
正疎懐淡無營徒知服深遠難用一善名維也少頑鈍<lb/>
幾為世網嬰一親德義遊頗見外物輕門牆儻可依他<lb/>
時來執經<lb/>
　　答公懿以屢游薛園見詒<lb/>
抱痾積閒縱世味頗能淡惟於山水娯自謂老不厭况<lb/>
兹伊洛間乆畜游賞念幽扉深隱竹小彴度平塹解鞍<lb/>
庇清隂拂席見殘豔長溪自南流小閣忽東瞰游人坐<lb/>
兀兀鳴鳥來泛泛蟹潛石穴幽魚泳柳根暗川童或羣<lb/>
<pb n="KR4h0157_WYG_017-22b"/>
嬉林女有孤覘醉觴豈留行吟筆靡停占臨歡興何長<lb/>
遵事迹猶暫伊予志巖壑偶官禄石甔要湏三徑足歸<lb/>
跡便可歛買林接婆娑鑿澗分瀲灩田廬常閉門野艇<lb/>
時放纜聊書平生懐特為異時驗<lb/>
　　寳應寺<lb/>
林巒若無路鍾磬時出谷鑿石排僧龕研金畫佛屋日<lb/>
没上方夕明燈滿雲木<lb/>
　　利渉塔院<hi>院有呂文穆讀書堂利涉法師塔</hi>
<pb n="KR4h0157_WYG_017-23a"/>
許公讀書地塵像一來拂門掩僧不歸簷低鷰飛出高<lb/>
人不可見石塔鎮寒骨<lb/>
　　盧溪<hi>盧擕讀書處</hi>
伊人沒已乆溪溜亦如綫淳氣揖老僧清隂坐春院始<lb/>
悟入山深幽林鳥聲變<lb/>
　　西溪<lb/>
我從南嶺來引轡下雲木不知溪流處但見翠滿谷涼<lb/>
葉覆山泉脩篁翳茆屋<lb/>
<pb n="KR4h0157_WYG_017-23b"/>
　　答原甫試墨見詒<lb/>
金壺道人丸㳒墨持賣都城人莫識君先得之冩大句<lb/>
光與目彩相吞蝕句精墨妙氣怒豪意欲斬鯨連巨鼇<lb/>
鯨鼇天地兩微物何足辱吾鈎與刀丈夫卷舒固有道<lb/>
願君少安無草草都城不獨墨好酒亦好安得不飲自<lb/>
枯槁<lb/>
　　和原甫去年對雪思梅今年對梅思雪<lb/>
中州寒煥與南異常恨梅花開不早今年朔雪冬不飛<lb/>
<pb n="KR4h0157_WYG_017-24a"/>
臘月繁英似南好君憐芳物感時節愁見高風凍雲掃<lb/>
苦嗟十九不稱意徒自令人顔色老雪遲梅早非我力<lb/>
㑹使金樽日傾倒<lb/>
　　奉同原甫槐隂行<lb/>
天門觀闕雙凌霞下有馳道開平沙髙槐左右覆朱梐<lb/>
緑隂翠氣相䝉遮朝囘亘雲下寳騎游散掣電奔香車<lb/>
我慙太學官况冷旦暮出此驅疲騧清風吹涼南就局<lb/>
炎日轉景東還家昏然百事不知省空復春葉零秋華<lb/>
<pb n="KR4h0157_WYG_017-24b"/>
　　和冲卿晩秋過金明池<lb/>
聞君西郊行正值秋風晩清霜卷枯荷碧玉瑩池面浮<lb/>
空結脩梁涌波抗華殿雪煙渺浄色覽望一蕭散緬思<lb/>
暮春際都人盛嬉燕連帷錯繡綺方車鶩金鈿填填鼓<lb/>
鐘響耳目厭譁眩乃令塵囂辭而有清曠戀逹人冥至<lb/>
理喧寂無異觀偶然乗化往何適非汗漫吾知禦冦游<lb/>
所樂在觀變<lb/>
　　和永叔小飲懐同州江十學士<lb/>
<pb n="KR4h0157_WYG_017-25a"/>
翰林文章伯好古名一世家無金璧儲所寳書與噐北<lb/>
堂冬日明有朋聨騎至新樽布几案二鼎屹先置大鼎<lb/>
葛所銘小鼎澤而粹坐恐至神物光怪發非次羣賢刻<lb/>
金石墨本來四<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>紛穰羅卷軸指擿辨分𨽻其中石賛<lb/>
藏家法非一二精莊與飄逸兩自有餘意興來輒長歌<lb/>
歡至遂沉醉顔飢足簞瓢韓飲尚文字乃知内可樂不<lb/>
必鐘鼓貴温温江馮翊兹理乆所詣賦詩多雅言嗜酒<lb/>
見淳氣歳晏不在席使我長嘆喟<lb/>
<pb n="KR4h0157_WYG_017-25b"/>
　　奉同原甫賦澄心堂紙<lb/>
江南國土未破前澄心名紙世已傳高堂乆傾不復見<lb/>
誰謂此物猶依然當時萬杵搗雲葉鋪出几案滑且堅<lb/>
剡溪藤骨不足數蜀江玉屑誰復憐君臣嬉燕盛文采<lb/>
駢章儷曲鬭巧儇一朝零落隨散地中原篋笥生光鮮<lb/>
君安得此尚百幅題以大句先羣賢羣賢落筆富精麗<lb/>
瓊琚寳玦相鈎聨嗟予材力豈當敵雖欲强賦何能妍<lb/>
獨耽玩物古所戒崇尚浮藻政豈先江南可哀紙可惜<lb/>
<pb n="KR4h0157_WYG_017-26a"/>
後有觀者存吾篇<lb/>
　　同勝之明叔游東郊<lb/>
仲冬景氣佳曠然思遠渉晨遵大堤去寒日在馬鬛浮<lb/>
屠紅塵外樓殿煥層叠地遐景幽閒瑶碧秀林葉清香<lb/>
時出箔餘經尚委笈躋閣眺遠陂浮陽來曄曄花枝亦<lb/>
已柔行見春露浥乆眈田野樂况與賢俊接逍遥永日<lb/>
暇塵事不過睫昔人重時晷所志樹勲業慨予胡不然<lb/>
空陋無所挾詩情朝生腸酒氣暮醺頰陶陶大化内得<lb/>
<pb n="KR4h0157_WYG_017-26b"/>
此自為愜諸君能我從游履方屢躡<lb/>
　　次韻和平甫同介甫當世過飲見招<lb/>
炎風得秋亦已涼喜抱塵䇿羅南窗䇿中古人不可見<lb/>
獨詠君子予心降高文大論日傾吐響快有類鐘應撞<lb/>
却嗟吾儕多暇日俚謠<hi>一作滛</hi>暴謔何其哤驅車正得我<lb/>
所念起具肴䔩陳柸缸自憐愚戅接豪邁弊履乃與華<lb/>
冕雙聖經王道有本末<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>挹醇粹揮其尨湏臾上下今<lb/>
與古武庫<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>
                    <graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>千矛鏦疑懐滯義一開豁有如暗室來<lb/>
<pb n="KR4h0157_WYG_017-27a"/>
明缸馮侯抗議亦殊健短鈎長<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>相撐㧿介卿後至語<lb/>
閒暇偃載戈甲韜旌幢弱弓枉矢尚何用乆已束手甘<lb/>
避逢是時君有山陽役扁舟已具河之矼朝吟淮山翠<lb/>
撲撲夜夢楚水鳴淙淙軒然欲去坐所惜文字雅正姿<lb/>
信悾行年三十不得飽况有薦道登朝邦遂令奔放不<lb/>
自斂欲旅漁鈎終湖江朝廷搜賢無遠近北盡塞漠南<lb/>
嶺瀧如君才大齒且壯安可推亮而居龐<hi>來詩云孔明勿問襄陽龐</hi>
功名得時看樹立豈若都尉眉空庬<lb/>
<pb n="KR4h0157_WYG_017-27b"/>
　　和呉九王二十八雪詩<lb/>
方冬氣潛温得晩隂始重狂隨風力翻怒若雲面涌中<lb/>
微玉霏屑後盛毛紛氄寒光動城闕甘滋入田壟鵬鶱<lb/>
海水飛驥憤鹽車覂縈樓巧作層覆道高成甬羣方破<lb/>
昏霧萬物被光寵塗歌涵太和送賀仰高拱判官坐丞<lb/>
華賦詩掩垂隴貂裘擁宵談金盃落晨捧此興吾不薄<lb/>
君門旦當踵<lb/>
　　答曼叔客居見詒兼簡里中諸君<lb/>
<pb n="KR4h0157_WYG_017-28a"/>
少乏經世才引分甘自置不意田野姿尚為軒冕寄三<lb/>
年太學館飽食無所議京都多賢豪出入許陪厠時從<lb/>
騎省吟或就歩兵醉低囘衆人内自謂處身智耽耽秘<lb/>
書府實待才俊地乃昏落其間衆口沸嘲詈茫如觸駭<lb/>
機狂顧不知避忽逢故人來一道平生志歸心西南飛<lb/>
勁疾霜後鷙遠慙龍陽隱<hi>寧極處士</hi>近愧葆光吏<hi>象之官不去里葆光</hi>
<hi>所居亭名</hi>詩以謝諸君顛冥非我事<lb/>
　　南堂對竹懐江十鄰幾<lb/>
<pb n="KR4h0157_WYG_017-28b"/>
端居無所聊稍覆治文字南堂冬日明窗戸暖可喜圖<lb/>
書羅滿前意覽不由次聊收静者趣以亂憂人思亭亭<lb/>
當軒竹使我長歎喟封植苦不早顔色頗顦顇勁節亮<lb/>
不改虛心如有遲緬懐江夫子循道乆不試邈然高簡<lb/>
姿不受世俗累一官才復進左謫良何亟德義我所珍<lb/>
軒冕安能貴長嘯汝水濵濁醪日自釃效陶有新篇<hi>君詩</hi>
<hi>多效陶潜</hi>翼孔著高議<hi>君著春秋左氏傳論</hi>絃琴坐虚室黙與古人值<lb/>
顯晦一其心淡然天淳粹思之不可見暑謝寒已摯諒<lb/>
<pb n="KR4h0157_WYG_017-29a"/>
非對此君兹懐何由慰<lb/>
　　和子華兄晏王道損公宇<lb/>
濟濟高燕㑹衆賔且喜樂方冬氣常温是日寒始若愁<lb/>
雲際平林垂見雪花落四座喜相顧有引必虛爵中堂<lb/>
豈非佳東圃羅帟幄當亭列射格抗的明灼灼彫弓旣<lb/>
出韔勁矢各在握主人揖讓興客以次序作目惴綵樹<lb/>
移心傾鳴鼓數笑言何不聞儀節亦稱娖酒酣事頗變<lb/>
極口縱談謔失令固有罰出語輒見酌平生愛疎放論<lb/>
<pb n="KR4h0157_WYG_017-29b"/>
議鄙齪齪歡來一狂散豈顧醒後怍詩人亦有言善戲<lb/>
不為虐所賴衆君子濶逹見表襮還家遂酩酊豈復記<lb/>
鳴柝<lb/>
　　送李寺丞宰藍田<hi>李乆閒居</hi>
君誠巖壑徒出宰亦山縣尚喜終南峰蒼翠不去眼春<lb/>
風吹征車千里度灞滻到日勝事繁花光老秦甸<lb/>
　　又和楊之羙家琵琶妓<lb/>
楊君好古天下無自信獨與常人殊勤身所營世或棄<lb/>
<pb n="KR4h0157_WYG_017-30a"/>
反眼不顧我以趨彼其察物類有道能取精妙遺其麤<lb/>
官卑俸薄不自結買童教樂收圖書客來呼童理絃索<lb/>
滿面狼籍施鉛朱樽前一聽啄木奏能使四坐改觀為<lb/>
歡娯有時陳書出衆畫羅列卷軸長短俱破縑壊紙抺<lb/>
漆黒筆墨僅辨絲毫餘補裝斷綻搜尺寸分别品目窮<lb/>
錙銖以兹為玩不知老自適其適誠君徒豈無高門華<lb/>
屋貯妖麗中挂瑶圃崑崙圖青紅采錯亂人目珠玉磊<lb/>
落熒其軀茍非絶蓻與竒迹揚君視之皆蔑如楊君好<lb/>
<pb n="KR4h0157_WYG_017-30b"/>
古天下無<lb/>
　　遺呉冲卿大饗碑文<lb/>
蒼碑剥龍螭突兀古殿側世變文字異歳乆苔蘚蝕諒<lb/>
非好事者塵土未嘗拭我來仰首看百過不自息曩者<lb/>
魏方盛帝丕託威德馳驅百萬衆南指斗牛域誓將殄<lb/>
氛祲飲馬長江邑翠華鬱囘翔高㑹誇故國肅肅環珮<lb/>
響煌煌羽旄餙鼓鐘何鏜鎝淮漢為震仄罷饗示得意<lb/>
摛文永鑱勒從臣梁孟皇𨽻法當世特奉詔無與讓淋<lb/>
<pb n="KR4h0157_WYG_017-31a"/>
漓奮其墨爾來幾千歳卓卓見筋力端莊九鼎重勁挺<lb/>
羣珪植威儀商山老氣象漢庭直惟昔銘栒戈先儒固<lb/>
難迹况我蔽陋極視此空歎惜常恐日磨滅不辨㸃與<lb/>
畫呼工模於紙一掃見白黒緘包比瓊瑶把玩廢寢食<lb/>
于時大經九有詔講謬忒刋之太學中為後代法式冲<lb/>
卿邦家彦學問古今積辭端海鯨運筆力霜鷙撃况兹<lb/>
服儒官洒翰固其職楷模所流傳歴世動千百自非體<lb/>
法正徒使觀者惑厥初篆草𨽻根本君已極聊持釘張<lb/>
<pb n="KR4h0157_WYG_017-31b"/>
翫庻以叅得失<lb/>
　　飲聖俞西軒<lb/>
歡常以飲合歡意則非外今吾二三子共此西軒㑹主<lb/>
人吾儒秀言與二雅配酒行倡大論文字畧𤨏碎上言<lb/>
評人物要當本諸内下言譏為學不以滿自槩唐之衆<lb/>
詩人區别各異派一經君子評斂鑿<hi>音作</hi>棄秕糒予曰吾<lb/>
聖俞名足通後代答我文如韓尚有六經在况吾何所<lb/>
立聞譽若抱蠆聖俞善誘掖斯語不無戒意欲令吾曹<lb/>
<pb n="KR4h0157_WYG_017-32a"/>
事業進以大我雖頑無能聞此亦健快呼觴滿自引不<lb/>
畏坐客怪歸來書短篇聊以記所佩<lb/>
　　答賀中道燈夕見詒<lb/>
春風揭屋沙激窗兀然孤坐如植杠酒昏兩眸澀不視<lb/>
案上書䇿徒摐摐獨待高篇恣哦詠頓覺精鋭還軀腔<lb/>
前時官家不禁夜九衢豔豔燒明缸綵山挿天衆樂振<lb/>
游人肩摩車轂撞君於此時守經籍直欲行業純不尨<lb/>
想初嘉句落紙際筆下衮衮來長江我今散懶世味薄<lb/>
<pb n="KR4h0157_WYG_017-32b"/>
惟於静者心為降江翁蕭閒梅老淡文字酬酢交矛鏦<lb/>
恨無竒麗與鬬角日䇿疲馬參其雙能來相從不憚數<lb/>
與子賦詩傾酒缸<lb/>
　　和如晦遊臨淄園示元明<lb/>
平津開館大道西桃夭杏姹通園蹊東風入林朱白動<lb/>
次第裝遍枝高低紅梅最好花正盛我時往看歸仍擕<lb/>
爾來風雨就零謝忍見踏盡隨春泥廣文先生厭閒冷<lb/>
投書結伴散馬蹄主人同僚相門出未肻朝暮甘鹽虀<lb/>
<pb n="KR4h0157_WYG_017-33a"/>
歡然握手喜迎候促具並走子與妻挿芳咀甘不知去<lb/>
歸舍已見雞在栖坐撣大句鄙凡近脱落塵迹登天梯<lb/>
不因時節自娯放頗置白黒為愁悽我昏如此漫不省<lb/>
何異車鼓樂鷃鼷長安緑酒春正羙與子一醉萬事齊<lb/>
　　答和叔城東㝷春<lb/>
㝷春之何許乃在城東隅東隅信佳處名園間精廬時<lb/>
屬積雲霽田壤墳以蘇雍容二三騎並轡徐厥驅僕童<lb/>
怪且議寒野安所娯不知陽和氣泱漭于空虛仰視孤<lb/>
<pb n="KR4h0157_WYG_017-33b"/>
刹起突兀疑神扶其下萬華屋碧瓦魚鱗鋪南行歴亭<lb/>
館近接棟與櫨隂草含碧色陽條散紅腴周覽氣象嘉<lb/>
髙歩形跡舒提擕上樽酒饌不過魚蔬為奉豈非薄歡<lb/>
至自有餘却思九衢上車馬何區區紅塵塞兩眼勢利<lb/>
各有趨雖欲求暇逸何能幸湏臾君勿輕此樂此樂未<lb/>
易圖<lb/>
　　招景仁飲<lb/>
紅薇花拆萱草丹萬鈴嘉菊重臺蓮問公此時胡不飲<lb/>
<pb n="KR4h0157_WYG_017-34a"/>
樂有至理湏鑚研后䕫已遠師曠死寂寞千載無其傳<lb/>
公窮天數索聖作坐使緑鬢成華顛屠龍絶㙯豈世用<lb/>
儀鳯至業非公專洛陽有客金石堅持議不屈難鑱鐫<lb/>
園收獨樂㑹真率以勞效佚寧非偏古稱兩忘化於道<lb/>
此理豈不曠且然折花持酒待公醉樂至無聲方得全<lb/>
　　次韻和君實寄景仁<lb/>
予年行七十惟日就志昏雖高鴻鵠舉尚困雞鶩喧壯<lb/>
心乆已摧弱羽不得翻每誦少游言顧慙下澤轅蜀公<lb/>
<pb n="KR4h0157_WYG_017-34b"/>
有高志謝事乆杜門擾擾世俗務不復挂口論羣經雜<lb/>
圖史擁坐如周垣上談千載故速若水注盆客來必命<lb/>
酒左右拱諸孫雖無歌舞歡自喜談笑温仰高顧吾私<lb/>
有類羝觸藩尚期蓬蓽完亦有桑榆存近觀敕子詩尤<lb/>
見朋義敦卜居近吾廬指日駕君轓構堂始云基築圃<lb/>
亦已樊前知㑹合期不慘離索魂想像入第初親賔燕<lb/>
華樽談高一理㑹體王百疾奔共完天純粹豈識世詐<lb/>
諼方笑司馬翁獨樂守空園<hi>獨樂君實園名</hi>
<pb n="KR4h0157_WYG_017-35a"/>
　　寄秦川馬從事<lb/>
往歳游西謁季長隴雲秦樹勝風光分題紅葉蠻牋膩<lb/>
對舉流霞綵袖香宴洽翠娥連象榻夜寒嬌鳯泥銀簧<lb/>
未知早晩重擕手惆悵而今鬢已蒼<lb/>
　　春霽憶洛陽<lb/>
少年結客洛陽時閒傍東風駐馬蹄山色遠饒潘岳宅<lb/>
波光輕撼窈娘堤花繁到處紅如堵酒好㝷常醉似泥<lb/>
賴有金臺舊知已應憐魂斷虎牢西<lb/>
<pb n="KR4h0157_WYG_017-35b"/>
　　春朝<lb/>
燕語聞多日蠶眠過幾宵花深不辨蝶柳暗欲迷橋便<lb/>
<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>金環重障泥玉勒驕黄公酒壚上誰貰阮孚貂<lb/>
　　晩春<lb/>
春暉東去月收弦却拂凝埃敞北軒幾曲雲屏空白晝<lb/>
一簾花雨自黄昏庭蕪碧合隂蟲息牕樹紅稀鬬雀喧<lb/>
細憶舊歡都入夢習家池上子山園<lb/>
　　象之以山藥見贈<lb/>
<pb n="KR4h0157_WYG_017-36a"/>
龍山有游客贈藥滿筠籠葉漬沙泉碧苖分石竇紅斸<lb/>
應侵曉露來喜及春風却笑丹砂遠辛勤勾漏翁<lb/>
　　飲方君舍晩歸<lb/>
慘淡秋原思歸鞍暮向城野風吹酒散寒日上衣明躑<lb/>
躅樵兒聚喧呼獵騎輕村醪處處熟准擬數來行<lb/>
　　自静教院晩歩潩上<lb/>
雪盡岡頭路風和臘後天人安閒淡内鳥下寂寥前凍<lb/>
水晴初浪荒城晩自煙西橋車馬急歸意尚留連<lb/>
<pb n="KR4h0157_WYG_017-36b"/>
　　同化光陪寧極之滍陽城<lb/>
不踏南溪路于今五換春能來再聨騎還是舊遊人置<lb/>
酒真乗興談經或入神歡餘不無愧林壑未還身<lb/>
　　之石橋<hi>是日風雨異常</hi>
聞説西橋水樹間不辭驅馬渉風煙疎籬老屋臨官道<lb/>
瘦棘荒茅蔽石田欲下鳴鵶盤木末遠來驚雉落山前<lb/>
瓢中幸有村醪羙不怕春寒雨滿川<lb/>
　　過邵先生居<lb/>
<pb n="KR4h0157_WYG_017-37a"/>
竹塢斜開逕茅簷半巻書幽閒入高卧淡薄見平居亂<lb/>
水隨釃引殘花不掃除因君動高興囘首想吾廬<lb/>
　　寳奎殿前花樹子去年與宋中道同賦今復答宋<lb/>
　　　詩<lb/>
長條飛動不依欄淡粉濃朱巧作團無語不辭終日立<lb/>
有情曾是隔年看春羅試舞衣新換古錦藏詩墨未乾<lb/>
我為愁多悲節物欲酬佳句淚霑翰<lb/>
　　和子華兄同永叔飲三班官舍兼約明日飲永叔<lb/>
<pb n="KR4h0157_WYG_017-37b"/>
　　　家<lb/>
視草名臣潤色才玉墀晨退共徘徊朝廷無事文書省<lb/>
臺閣相歡笑語開少厭賡酬停落筆旋㝷歌舞約銜盃<lb/>
廣文主簿官閒冷不是詩情豈合來<lb/>
　　謁象之同諸君歩之東禪院<lb/>
二年憔悴走京塵匹馬歸來訪四鄰足滑舊諳城下徑<lb/>
眼明重見里中人青蔬不没荒畦雪翠栢常留野殿春<lb/>
風物自如人事改夕陽衰淚落衣巾<lb/>
<pb n="KR4h0157_WYG_017-38a"/>
　　奉和喬年館宿<lb/>
蓬萊仙構斗魁旁遞直初登漢署郎雲向城頭收暝色<lb/>
月從樓角放寒光行看砌菊嗟殘豔坐對書芸襲暗香<lb/>
景物過清渾不寐素經讎罷得新章<hi>時喬年校醫書</hi>
　　寄題蘇子羙滄浪亭<lb/>
聞君買宅洞庭傍白水千畦揷稻秧生事已能枝伏臘<lb/>
歳華全得屬文章鶱飛靈鳯知何暮蟠蟄蛟龍未可量<lb/>
莫以江山足清尚便收才業傲虞唐<lb/>
<pb n="KR4h0157_WYG_017-38b"/>
　　寒食出郊<lb/>
都門氣象雨餘佳壓盡風塵見草芽日薄風和近郊路<lb/>
朱紅粉白遠林花堤間獨去媻珊女柳下相逢輕<graphic n="KR2263" url="https://raw.githubusercontent.com/kanripo/KR-Gaiji/master/images/KR2263.png" mimeType="image/png"/>車<lb/>
絲鬢未催樽酒在不湏辛苦問年華<lb/>
　　城西<lb/>
繡鞅金羈十里塵共傳恩詔樂芳辰千重翠木開珍囿<lb/>
百尺朱樓壓寳津御柳初長遮雊雉宮花未識駭遊人<lb/>
自憐窮僻看山眼來對天池禁籞春<lb/>
<pb n="KR4h0157_WYG_017-39a"/>
　　送劉景元觀察守襄陽<lb/>
荆州太守駕朱轓寳筆題詩出御前應猒笙歌消暇日<lb/>
欲將才業効當年千章翠木雲間寺百丈清江雪後船<lb/>
看取古來良吏迹蒼碑突兀峴山巔<lb/>
　　和伯夀秘監<lb/>
曾陪道論接清歡屈指如今四十年不用笙歌娯上客<lb/>
直將風月待高眠黄花一醉猶能否白首相逢是偶然<lb/>
便欲投官結閒伴家山况與碧嵩連<lb/>
<pb n="KR4h0157_WYG_017-39b"/>
　　題卞大夫翠隂亭<lb/>
新得亭名號翠隂軒窗環合盡青林定知野客先囘顧<lb/>
何處山禽自好音池<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>有蓮風氣馥城根多竹月華深<lb/>
明年便作歸來計應許擕樽與抱琴<lb/>
　　和太素同看梅花寄子華<lb/>
寒林凍卉誰觀者繁豔清香自得之天賦好花如有待<lb/>
日尋幽徑不知疲未逢驛使空懐遠猶喜山翁亦好竒<lb/>
昔歳一觴今一詠共陶真意不為私<lb/>
<pb n="KR4h0157_WYG_017-40a"/>
　　樂道示長句輒次韻<lb/>
光隂不覺成陳迹事變何嘗有定期身外閒愁無自入<lb/>
飲中歡興未全衰編排暑後新投酒㸃檢秋來合唱辭<lb/>
更欲邀君浮畫舫藕花菱蔓滿西池<lb/>
　　和詹叔遊廬山見寄<lb/>
香爐峰色壓羣山仰眺頻欹使者冠江面煙波揺紫翠<lb/>
佛宮金碧照晴寒宻藏幽谷梅千樹散走鳴泉竹萬竿<lb/>
今日頓驚塵慮盡一章佳句雪中看<lb/>
<pb n="KR4h0157_WYG_017-40b"/>
　　和朱主簿遊園<lb/>
白首昏昏度歳年忽聞春至便開顔溪頭凍水晴初漲<lb/>
竹下名園晝不關旋得歌辤教妓唱遠㝷梅艷喚人攀<lb/>
如今尚有官拘束解組歸來始是閒<lb/>
　　登湖光亭<lb/>
雪盡塵消徑露沙公家池館似山家翠痕滿地初生草<lb/>
紅氣通林未放花匝岸平波清照鴈壓城危榭斗囘鴉<lb/>
自慚白首猶圭組此地年年賞物華<lb/>
<pb n="KR4h0157_WYG_017-41a"/>
　　公時遺石榴<lb/>
髙冠趍尹君方掾<hi>成都</hi>促席迎賔我已翁<hi>河喬</hi>交態不忘平<lb/>
日厚歌聲猶似少年工映階露菊秋吟苦盈筥霜榴歳<lb/>
問通每與東鄰話知舊白頭强健幾人同<hi>景仁</hi>
　　登城樓呈子華<lb/>
麥苖黄熟稻苖青餉婦耘夫笑語聲樓上清風簾箔静<lb/>
田間白水鷺鷗輕展親㑹集從容樂娯老謳吟放曠情<lb/>
羽孽漸消民食足更無餘事計虧成<lb/>
<pb n="KR4h0157_WYG_017-41b"/>
　　又和子華<lb/>
沉隂消盡見春和初放扁舟泝綠波水際踏青憐日暖<lb/>
林間舉白為花多狂從田婦窺籬看醉任家童刮鼓歌<lb/>
年少縱歡饒㸃檢老懐終不挂誰何<lb/>
　　同化光飲象之家<lb/>
又從鄰舍客來折主人花游處當年似悲傷老去加興<lb/>
長歌易放情宻語無譁歸路生殘月春風醉𬒮斜<lb/>
　　和謝主簿游西湖<lb/>
<pb n="KR4h0157_WYG_017-42a"/>
雲隂開剥日光穿和氣隨風近酒船湖<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>波清渾見底<lb/>
樓頭山碧自生煙興長不忍囘孤棹歌懶才能逐緩絃<lb/>
因子樽前話歸計醉魂先到峴山邊<lb/>
　　景仁招况之聞用歌舞望門而反作詩戲之<lb/>
一夜嚴風結素波盍簪寧避曉寒多范滂攬轡方清俗<lb/>
墨子囘車豈惡歌雲外雁寒驚歳晩林間鴉語弄春和<lb/>
知君不乆承寛詔始奈紅裙緑酒何<lb/>
　　襄柑分惠景仁以詩將之<lb/>
<pb n="KR4h0157_WYG_017-42b"/>
荆州解綬十經春廻夢青林遶漢濵霜氣輕寒催紺實<lb/>
渚波餘潤作甘津僧園採掇寧論數客路奔馳竟占新<lb/>
雪意垂收高㑹缺分金聊助席間珍<lb/>
　　和三兄游湖<lb/>
竹隂廻抱柳隂敷石色青青潤不枯暫到已驚風力勁<lb/>
更清湏待月輪孤波涵天影迷高下雲覆山光變有無<lb/>
暑退疾清人意健縱吟狂醉是良圖<lb/>
　　和景仁元夕<lb/>
<pb n="KR4h0157_WYG_017-43a"/>
月上朱樓角風揺翠篠層傅聲廻歩輦滿目爛行燈簫<lb/>
鼓千門沸弓刀萬馬騰詩翁懐盛事眉雪慘霜稜<lb/>
禁戸千通鼓天街萬㸃燈懐君瑩如玉驅馬不嫌氷樂<lb/>
事看流俗狂游記舊朋囘思真夢幻不待訪林僧<lb/>
　　謝堯夫寄新酒<lb/>
故人一别兩重陽每欲從之道路長有客忽傳龍坂至<lb/>
開樽如對馬軍嘗<hi>嘗怪杜詩曰洗盞開嘗對馬軍及得錦屏山題名有寄河南府使馬軍送</hi>
<hi>新酒者然後耀然</hi>定將瓊液都為色疑有金英宻借香却笑當<lb/>
<pb n="KR4h0157_WYG_017-43b"/>
年彭澤令籬邊終日歎空觴<hi>陶靖節云秋菊盈園而時醪靡至</hi>
　　和謝厚卿載酒見過<lb/>
應為閒門境太清固擕歌管逐雙旌酒逢歡後寧論量<lb/>
語到真時不屬情木葉吟風千籟作菊叢含雨萬珠明<lb/>
知公几案常豐暇詩思如泉日夜生<lb/>
　　謝到水仙二本<lb/>
黄中秀外幹虚通<hi>此花外白中黄莖幹虚通如葱本生武當山谷間士人謂之天葱</hi>乃<lb/>
喜嘉名近帝聰密葉暗傳深夜露殘花猶及早春風拒<lb/>
<pb n="KR4h0157_WYG_017-44a"/>
霜已失芙蓉豔出水難留菡蓞紅多謝使君怜寂寞許<lb/>
教綽約伴仙翁<lb/>
　　觀安公亭戲呈觀文主人<lb/>
十五年來此地行白頭重到不勝情梅寒未放黄金蘂<lb/>
氷綻初流碧玉聲憔悴霜松如有訴<hi>庵前一松枯悴輒呼園吏汲水灌之</hi>
紛披風竹似相迎紅裙散後歌音絶海鶴堦前時一鳴<lb/>
<hi>風流瀟洒二俱不惡</hi>
　　寓展江亭謝堯夫寄酒及花<lb/>
<pb n="KR4h0157_WYG_017-44b"/>
措枉我先違陛石均勞公已下堤沙已欣晩歳逢良友<lb/>
更喜髙秋見好花㫖酒芳新來似水危亭清絶至如家<lb/>
三杯舉白歌相和忘却風前兩鬂華<lb/>
　　哭蘇子羙三首<lb/>
未起蛟龍卧俄纒鵩鳥悲寢門號故友繐帳哭孤兒業<lb/>
履歸輿議銘文絶愧辭滄浪亭下路長負故人期<hi>予與子羙</hi>
<hi>有滄浪之約今則已焉</hi>
魄動書流創<hi>子羙去冬與予書云藐無相見之期</hi>誠通夢告悲<hi>予夢若有告子羙亡</hi>
<pb n="KR4h0157_WYG_017-45a"/>
<hi>者旦而得訃音</hi>人生要有盡君沒竟何施白日空塵几春風自<lb/>
酒巵旅魂歸未得藁葬近要離<lb/>
才大終為累寃深豈復論幾年流落恨千里寂寥魂功<lb/>
業初懐負風流秀句存英靈邈無所灑淚望閶門<lb/>
　　和晏相公湖上四首<lb/>
霧霽山高牖天寒水落沙試披深岸草往往見黄花<lb/>
穫水登紅稻篙舟割紫菱盃盤見秋物江海思飛騰<lb/>
風枝挂危葉飛動夕陽中莫遣兒童撼留看著露紅<lb/>
<pb n="KR4h0157_WYG_017-45b"/>
折葦隨風色枯荷盡雨聲平波極眼浄好放畫船行<lb/>
　　答師厚夜歸客舍見詒<lb/>
幽居直欲學忘言忍對賢豪遂黙然談到精微夜寥閴<lb/>
秋風時下竹窗前<lb/>
　　和晏相公湖上十月九日<lb/>
斷橋孤嶼寒光外短檝輕舟斜照中未必江湖能勝此<lb/>
野棠梨葉赤如楓<lb/>
　　謝送妃子園荔枝<lb/>
<pb n="KR4h0157_WYG_017-46a"/>
年年驛使走紅塵貢入驪宮色尚新妃子園名猶未改<lb/>
一籠丹實寄閒人<lb/>
　　酴醿花<lb/>
細蓓繁英次第開攀條盡日未能囘不如醉卧春風底<lb/>
時使清香拂面來<lb/>
　　城西書事五首<lb/>
蔬畦遶茆屋林下轆轤遲霜蔓已除架風瓢空挂籬<lb/>
朱果繁霜後甘甜半自零忽驚林色曙零落見殘星<lb/>
<pb n="KR4h0157_WYG_017-46b"/>
犬吠村墟改人移井臼空誰家收栗罷林脚有遺蓬<lb/>
松隂不可憇冷冽恐飛霜時有高風過乾花落石牀<lb/>
野竹濛荒塹寒花亂廢墟秋郊足幽事直欲帯經鉏<lb/>
　　徐祕校過池上見訪留二絶句<hi>依韻</hi>
樽酒浮多蟻舟蓬覆似蝸折楊爭貫鯉編竹自撈蝦<lb/>
憐君此休駕長日坐傾斜山雨催行酒林煙候煑茶<lb/>
　　洛城雜詩五首<lb/>
分從柳外揚鞭去同作花前載酒行題得新詩無處寄<lb/>
<pb n="KR4h0157_WYG_017-47a"/>
雜英飛絮滿春城<hi>楊寺丞持詩見尋不遇</hi>
洗馬澗邊芳樹密欄干仍在碧流西香檀亂拍朱絃急<lb/>
應有遊人醉欲迷<hi>洗馬澗</hi>
上東門外春三月桑葉隂隂覆菜花密竹亂流行逕絶<lb/>
桔槔鳴處是人家<hi>上東門外</hi>
無數長條亂曉風誰將紫錦覆春叢殘英㸃落青苔面<lb/>
獨倚朱欄細雨中<hi>府署紫紫帶花</hi>
櫻桃園裏鳴禽亂獬豸池邊積草多七十年前繁盛地<lb/>
<pb n="KR4h0157_WYG_017-47b"/>
曲蹊深隧見張羅<hi>㑹節園</hi>
　　惜酴醿<lb/>
天意再三珍雅豔花中最後吐竒香狂風莫掃殘英盡<lb/>
留與佳人貯綘囊<lb/>
　　陪晏相公遊韓王水磑園<lb/>
行遍洛川南北岸自憐探賞頗窮幽不知物外清閒境<lb/>
只在韓王水磑頭<lb/>
　　出留守府之東游李相園趙令竹林觀楚家桂樹<lb/>
<pb n="KR4h0157_WYG_017-48a"/>
　　　子去歳數從元獻公為此行作三絶句以道悲<lb/>
　　　愴之意<lb/>
府東朱戸昔嘗開日日從公選勝來游履吟毫成故事<lb/>
斷松飛溜有餘哀<lb/>
李家池上朱櫻熟趙令林中錦籜春更欲題詩論舊賞<lb/>
自慙非是絶絃人<lb/>
曾陪樽酒詠芳叢今日遲留意不同<hi>公詩云更作丹花滿煙葉欲令佳客</hi>
<hi>剩遲留</hi>紅蕚似知人慘淡亂隨清淚落春風<lb/>
<pb n="KR4h0157_WYG_017-48b"/>
　　西城<lb/>
暖風和日著人來細柳高榆抱逕囘我為傷春足悲恨<lb/>
不禁驅馬上愁臺<hi>右愁臺</hi>
　　太皇太后閣<lb/>
鏤成寳字題宮戸剪出名花趂御筵人世不知春色早<lb/>
忽驚歌吹下中天<lb/>
　　太后閣<lb/>
金花鏤勝隨春燕綵杖縈絲逐土牛迎得韶華入中禁<lb/>
<pb n="KR4h0157_WYG_017-49a"/>
和風次第遍神州<lb/>
綵杖朝来散玉京綺窗新網結初晴静呼宮女教調曲<lb/>
門引皇孫看學行<lb/>
　　皇后閣<lb/>
紫蘭紅蓼簇春盤曉逐金壺下太官朝遍三宮歸已晩<lb/>
日華明麗雪消殘<lb/>
　　夫人閣<lb/>
漸暖正當挑菜日輕隂漸變養花天君王勤政稀游幸<lb/>
<pb n="KR4h0157_WYG_017-49b"/>
院院相過理筦絃<lb/>
宮娃拂曉已催班拜謝春幡列御前不待東風報花信<lb/>
紅酥綵縷鬬芳姸<lb/>
　　酴醿<lb/>
平生為愛此香濃仰面常迎落架風每至春歸有遺恨<lb/>
典刑猶在酒盃中<lb/>
　　戲示程正叔范彞叟時正叔自洛中過訪<lb/>
曲肱飲水程夫子宴坐燒香范使君顧我未能忘外樂<lb/>
<pb n="KR4h0157_WYG_017-50a"/>
緑樽紅芰對朝曛<hi>曲肱飲水一作閉門讀易宴坐燒香一作隱凡燒香朝曛一作斜曛</hi>
　　卞仲謀八老㑹<lb/>
同榜同僚同里客斑毛素髮入華筵三盃耳熱歌聲發<lb/>
猶喜歡情似少年<lb/>
　　展江亭海棠四首<lb/>
占盡人間麗與華白頭判得醉流霞誰將法錦翻新様<lb/>
紅緑裝成遍地花<lb/>
昔年曾到蜀江頭絶艷牽心幾十秋今日欄邊見顔色<lb/>
<pb n="KR4h0157_WYG_017-50b"/>
夢魂不復過西州<lb/>
紅糝裝條嫋嫋長人間不合有天香<hi>此花無香</hi>干觴未足酬<lb/>
佳麗囘首東風更斷腸<lb/>
又避寒風與暖曦年年長此探花期如今太守尤珍愛<lb/>
只許官娃戴一枝<lb/>
　　和杜孝錫展江亭三首<lb/>
斜日低雲動水光偶㝷佳處閲羣芳城闉不隔和風度<lb/>
吹過千花百草香<lb/>
<pb n="KR4h0157_WYG_017-51a"/>
驚鷺飛鳴避畫橈游人笑語過朱橋賈家園裏花應謝<lb/>
緑遍墻頭野杏稍<lb/>
世情未免歌紅粉道韻無妨寄白雲歸路看花應更好<lb/>
林間明月涌金盆<lb/>
　　和微之飲楊路分家聽琵琶<lb/>
酒熟梅香臘後天春鸎巧囀忽當筵共嗤白傅辛勤甚<lb/>
萬喚千呼始上船<lb/>
朱絃四十昔嘗聞藝不論多貴絶倫少損新聲放平淡<lb/>
<pb n="KR4h0157_WYG_017-51b"/>
免教醉殺白頭人<hi>是夕微之劇飲歡甚</hi>
　　再和堯夫同前<lb/>
教得新聲十二絃毎逢嘉客便開筵春湖水渌花爭發<lb/>
好引紅粧上畫船<lb/>
遇酒逢歌觸處春白頭相視若天倫湏知丞相官儀重<lb/>
不及琳宮自在人<lb/>
　　閒居思湖上<lb/>
遠泛毎思隨鴈鶩深居半是避杯觥官閒日永無餘事<lb/>
<pb n="KR4h0157_WYG_017-52a"/>
卧聽朱絃教曲成<lb/>
　　庵中睡起五頌寄海印<lb/>
忩間日射寒松影枕上風傳過雁聲夢境覺來元一際<lb/>
不勞脣齒話無生<lb/>
四山標韻出風塵高下雖殊一色均為我終朝談實相<lb/>
參差庭栢敞精神<lb/>
剡竹紉絲雖短長誰教曲折號宮商自從眠處知消息<lb/>
終日笙歌是道塲<lb/>
<pb n="KR4h0157_WYG_017-52b"/>
飯後西堂百歩行困來合眼是無營從生至老非他物<lb/>
道著如今已是情<lb/>
火衰水劣病餘身未散虚空一聚塵更欲强招年少客<lb/>
折花同賞夢中春<lb/>
　<lb/>
　<lb/>
　<lb/>
　宋詩鈔卷十七<lb/>
</p>
<p>
</p>
  </div>
</body>
</text>
</TEI>
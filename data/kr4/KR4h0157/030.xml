<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷三十</head> <lb/>
    <p>
<pb n="KR4h0157_WYG_030-1a"/>
欽定四庫全書<lb/>
　宋詩鈔卷三十<lb/>
　　　　　　　　　内閣中書舍人呉之振編<lb/>
　張耒宛丘詩鈔<lb/>
　耒字文潛號柯山人稱宛丘先生楚州淮陰人少善<lb/>
　屬文遊學于蘇轍轍愛之因得從軾遊稱其汪洋沖<lb/>
　澹有一唱三歎之聲第進士歴官至直龍圖閣知潤<lb/>
　州坐蜀黨徙宣州謫監黄州酒稅徽宗起爲太常出<lb/>
<pb n="KR4h0157_WYG_030-1b"/>
　知潁汝復坐黨籍落職在潁時聞蘇軾訃至爲舉哀<lb/>
　行服遂貶房州别駕安置于黄後五年得許自便居<lb/>
　陳時二蘇及黃晁諸人相繼殄歿惟耒尚存士人就<lb/>
　學者衆分日載酒肴事之其名益甚卒年六十一史<lb/>
　稱其詩效白居易樂府效張籍然近體工警不及白<lb/>
　而醖藉閒遠别有神韻樂府古詩用意古雅亦長慶<lb/>
　爲多耳子瞻謂秦得吾工張得吾易謾相壓也要在<lb/>
　秦晁以上<lb/>
<pb n="KR4h0157_WYG_030-2a"/>
　　休日同宋遐叔詣法雲遇李公擇黄魯直公擇烹<lb/>
　　　賜茗出髙麗盤龍墨魯直出近作數詩皆竒絶<lb/>
　　　坐中懷無咎有作呈魯直遐叔<lb/>
休日不造請出遊賢友同城南上人者宴坐花雨中金<lb/>
猊散香霧寶鐸韻天風鳥語演實相飯香悟真空尚書<lb/>
二三客淨社繼雷宗黃子發錦囊句有造物功握中一<lb/>
寸煤海外千年松誰降午睡魔賜茗屠團龍晁子卧城<lb/>
西咫尺不可逢豈無坐中客終覺欠此公歸㡌見新月<lb/>
<pb n="KR4h0157_WYG_030-2b"/>
撲衫暮塵紅困眠有餘想却聽寺樓鐘<lb/>
　　掛虎圖于寢壁示秸秷<lb/>
畫工出幻事縞素發原藪蕭蕭白茅低凛凛北風走耽<lb/>
然老於菟舉步安不驟目光炯雙射怒吻呀欲受彼彪<lb/>
擲其旁文彩淡初就雖然竊形似已足走百獸煩君衛<lb/>
吾寢振此蓬蓽陋坐令盗肉鼠不敢窺白晝<lb/>
　　神運殿望香爐天池等峰晩宿官廳明日早發<lb/>
逺公不出山坐受龍天供地祗敢愛寶木石親輸送巖<lb/>
<pb n="KR4h0157_WYG_030-3a"/>
巖千年屋山立屹不動風雲宿脩梁星斗近華棟亭亭<lb/>
碧香爐薝蔔時自涌五雲嚴擁衞天樂下鸞鳳神池閟<lb/>
寶像光怪發巖洞誰能陟其顚手攬游龍鞚東堂黃金<lb/>
藏龍像儼環拱蕭條亡國輦拙撲昔誰用掃堂爲一睡<lb/>
淸極乃無夢思歸戒晨發結束勤僕從鴻鍾振林莽月<lb/>
落朝嵐重再往墮渺茫猿鶴應嘲諷<lb/>
　　贈張公賁<lb/>
我昔爲諸生奉書諫議公後來辱稱奬禮數賓客同决<lb/>
<pb n="KR4h0157_WYG_030-3b"/>
科甫弱冠年少氣如虹歸來陪後乗不責醉後恭孤舟<lb/>
梁宋郊旅態萃百窮拜公睢陽府笑語若春風人事不<lb/>
可期俯仰異吉凶平生丹竈術馬鬛哭新封十年得吾<lb/>
弟懷舊涕沾胷淸貧守家法眉宇肖德容交臂是非外<lb/>
爲寮兄弟中東軒語長夏葵竹羅靑紅西舍雪夜歡玉<lb/>
顔醉瑶鍾欲飲徑相就三更叱閽翁鯨吸絶遺滴山頹<lb/>
信傾峰捜抉盡醬茹楂梨倒筐籠通宵兩沉醉午起頭<lb/>
如蓬人生定當爾事去挽驚鴻河梁繫君馬一笑喜相<lb/>
<pb n="KR4h0157_WYG_030-4a"/>
逢憐君碧紗幌夜淚哭韋叢我方困虀鹽酸寒官辟廱<lb/>
同㝷舊遊地塵壁罥絲蟲啼鳥古寺閒夏陰小園空酒<lb/>
市逢好好琵琶失玲瓏歌舞一分散賓僚亦西東忘情<lb/>
猶一歎齊物論非通官冷隠朝市端能信余慵人生當<lb/>
富貴子盍自磨礲便當引五車一一貯心胷功就螘作<lb/>
垤叢成虵化龍北郊分袂歸作惡驚兒童長謡代晤語<lb/>
發予一笑哄<lb/>
　　離黃州<lb/>
<pb n="KR4h0157_WYG_030-4b"/>
扁舟發孤城揮手謝送者山回地勢卷天豁江面㵼中<lb/>
流望赤壁石脚揷水下昬昬煙霧嶺歴歴漁樵舍居夷<lb/>
實三載鄰里通假借别之豈無情老淚爲一洒篙工起<lb/>
鳴鼔輕櫓健於馬聊爲過江宿寂寂樊山夜<lb/>
　　宿樊溪<lb/>
黃州望樊山秀色如可鑒扁舟横江來山脚繫吾纜大<lb/>
川失洶湧淺水澄可攬北風吹踈雨夜枕舟屢撼齊安<lb/>
不可望滅沒孤城暗奔流略溪口龍脣屢窺瞰平生千<lb/>
<pb n="KR4h0157_WYG_030-5a"/>
金質戒懼敢忘蹔兹遊定何名耿耿有餘念<lb/>
　　道士磯<lb/>
匡廬奠九江苗裔遍南服橫江蔽原野内外實一族危<lb/>
磯揷江生石色擘靑玉蛟龍穴亂石猱玃在喬木我行<lb/>
季冬月江蹟在山腹扁舟如鏡面淸淨不可觸躋攀旣<lb/>
不可千古長幽獨緬想遂古初巢居戒樵牧<lb/>
　　離樊口宿巴河遊馬祈寺<lb/>
扁舟下樊溪江南正淸瀉䁱登巴河岸極目望春野步<lb/>
<pb n="KR4h0157_WYG_030-5b"/>
㝷脩竹寺古木爭偃亞云昔孫仲謀刑牲致師禡雄圖<lb/>
邈已矣英槩足悲吒石梯造雲霧丹白開廣厦山僧安<lb/>
寂寞畏冷不出舍勞生渴閒境頓使我心寫晩江平若<lb/>
席風勢欲相借<lb/>
　　龜陵灣阻風三日遥禱孤山而風止<lb/>
積水多疾風三日阻我舟天寒波濤惡岸窟騰龍虬五<lb/>
更船篷鳴冷氣入衾裯平明諸山雪爛漫鋪琳璆篙工<lb/>
笑相顧白我巴船頭永愧小孤神霧髩橫星眸倉卒禱<lb/>
<pb n="KR4h0157_WYG_030-6a"/>
卽應知我厭滯畱稍晴景物好柳色含新柔春風我故<lb/>
舊迎我入東州<lb/>
　　自離富池凡三禱順濟龍求便風皆獲應又風日<lb/>
　　　淸霽舟行安穩委曲如所欲感而成詩<lb/>
旗尾指船頭篙工告風便張帆如雙櫓去勢如脫箭船<lb/>
傍兩高山過目若流電波平舟穩駛客寢兀未變吾聞<lb/>
江西龍神力囘宇縣往來萬夫禱正直乃獲願嗟余何<lb/>
所恃誠恪無所薦神豈哀吾窮有賜不待獻乃知人窮<lb/>
<pb n="KR4h0157_WYG_030-6b"/>
我本不坐神譴人間事苦異未易以言辨坐令千里遠<lb/>
近若在几研慙非謝宣城援筆賦靜練<lb/>
　　出山<lb/>
靑山如君子悅我非姿媚相逢一開顏便有論交意今<lb/>
晨决然去掺若執我袂謂山無見畱此事寧乆置道邊<lb/>
靑髪翁下有白玉髓斸之龍蛇窟自足飽吾世平生耽<lb/>
幽獨乃若安朝市一官等塵垢安得敗成計草堂醉老<lb/>
子虎溪大開士寄語二主人爲畱三畝地<lb/>
<pb n="KR4h0157_WYG_030-7a"/>
　　離陽翟<lb/>
驅車發潁川回望失嵩少霜氛塞層空黯淡寒日曉原<lb/>
田際天平百里見飛鳥纍纍道傍丘石獸卧衰草不知<lb/>
誰氏碑剝裂偶未倒支離見𨽻字書帶漢筆妙遺墳不<lb/>
可問文彩竟何效永年恃金石此計乆可笑昔遊已三<lb/>
歲存沒傷懷抱飽諳人世憂安得身不老<lb/>
　　次潁川<lb/>
許昌古名都氣象良未替客子遠道來塵埃滿襟袂黃<lb/>
<pb n="KR4h0157_WYG_030-7b"/>
昏造孤驛買飯囓枮胾庭寛蟾蜍高霜氣徹寒被賴擕<lb/>
朱提杯可具一飲費無人勸我酌孤燭伴客醉笙簫誰<lb/>
家樓語笑月中市何人不行樂而我獨涕淚夜長更漏<lb/>
稀風急皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>駛天明捲席去行止隨所値<lb/>
　　同楊二十緱氏寺宿草酌張正民秀才見訪<lb/>
契濶千里别惻愴難具言殷勤一宵語願子未卽眠空<lb/>
堂燈火青旅褐借僧氊勞勞一杯酒不解道路寒經年<lb/>
相從樂旣别亦茫然人間事盡爾聚散亦何歎但悲多<lb/>
<pb n="KR4h0157_WYG_030-8a"/>
難身尚獲朋友懽間關百憂中一笑直萬錢張子年未<lb/>
冠已雄羣少年巉巉坐我側紫眸秀雙顴壯志激衰懦<lb/>
淸談破愁煎天明卽分散奈此情悁悁<lb/>
　　初到都下供職寄黃九<lb/>
千里不相見勞勞復何辭不應一城中耿耿令我思僦<lb/>
舍酒家樓椎壚卷其旗鼠壤敗晨炊守翁噪羣兒馬傍<lb/>
挾兩羸雙踵待刻移五日長安塵故山夢中歸何以洗<lb/>
我心望君靑松姿懷情久不吐古屋絃悲詩<lb/>
<pb n="KR4h0157_WYG_030-8b"/>
　　晩歸寄無咎<lb/>
屋東雲移山屋西日半壁餘天一劒靑遠雨萬絲白官<lb/>
事癡可了未遭官長責惟應晁夫子不可别頃刻<lb/>
　　西山寒溪<hi>一本云挈家同潘郎游寒溪西山二寺井寄邠老詩中亦顏邠老書齋名也</hi>
兹行頗間暇聊此<hi>一作况在</hi>山水間况<hi>一作幸</hi>有所擕人臭味<lb/>
同一源山蹊並脩澗嘉木間蒲蓮杉松開<hi>一作鳴</hi>古刹<hi>一作</hi>
<hi>寺</hi>始覺此溪寒孤亭出屋背石磴相牽攀迎客窮道人<lb/>
俯僂髩眉斑釋子<hi>一作草草</hi>具麤糲雖貧有餘歡<hi>一本有三杯徑就醉</hi>
<pb n="KR4h0157_WYG_030-9a"/>
<hi>陟巘初□攀</hi>午<hi>一作/馳</hi>登西山去<hi>一作路</hi>路作九曲彎山禽慣不<lb/>
驚夏木秀且繁緬懷紫髯公奠玉祠天壇豪彊<hi>一作雄豪</hi>有<lb/>
遺韻興廢<hi>一作消毁</hi>無留觀空嵓一泓泉引余掬淸甘<hi>一作眼明</hi>
<hi>嵓間泉引手掬淸甘</hi>至人悲熱惱遺<hi>一作/留</hi>此消昬煩<hi>一作驅塵煩</hi>我茶<lb/>
非世間<hi>一作茶</hi>天上蒼月團爲爾惜不得烹啜<hi>一作㵸</hi>澆晨<lb/>
飡㴱<hi>一作出</hi>谷晩易陰快<hi>一作/淸</hi>雨時班班<hi>一作潺潺</hi>但見夾道<lb/>
松龍鬚濕蒼顔念<hi>一作懷</hi>我亦顏人㴱<hi>一作/屏</hi>居閉<hi>一作㴱</hi>柴<lb/>
<hi>一作閉</hi>關不使倒珠玉使<hi>一作濟</hi>我胷中慳之官亦漫浪遇<lb/>
<pb n="KR4h0157_WYG_030-9b"/>
勝却<hi>一作卽</hi>盤桓平生據頑鈍信命傲憂患言歸徒旅<hi>一作</hi>
<hi>御</hi>疲就蔭休征鞍<lb/>
　　讀中興頌碑<lb/>
玉環妖血無人掃漁陽馬厭長安草潼關戰骨髙於山<lb/>
萬里君王蜀中老金戈鐵馬從西來郭公凛凛英雄才<lb/>
舉旗爲風偃爲雨洒灑九廟無塵埃元功高名誰與紀<lb/>
風雅不繼騷人死水部胸中星斗文太師筆下蛟龍字<lb/>
天遣二子傳將來高山十丈磨蒼崖誰持此碑入我室<lb/>
<pb n="KR4h0157_WYG_030-10a"/>
使我一見昏眸開百年廢興增歎慨當時數子今安在<lb/>
君不見荒涼浯水棄不收時有遊人打碑賣<lb/>
　　出長夏門<hi>初望龍門</hi>
出郭心已淸靑山忽相對游人傍流水俯仰秀色内誰<lb/>
張蒼玉屏中斷神斧快淸伊瀉其間銀漢曵天派參差<lb/>
樓觀出杳靄林麓邃巖聲答遠響水影弄空翠同遊得<lb/>
君子<hi>同榮敎授</hi>興與煙霞㑹選勝雖自兹高懷已塵外<lb/>
　　飯昭果寺<lb/>
<pb n="KR4h0157_WYG_030-10b"/>
飄然乗興遊肴酒笑俗具僧居致野飯草草亦有趣山<lb/>
僧慣迎客煑茗新泉注巖花得春遲晩秀見紅素蕭蕭<lb/>
野市井人物自來去溪光送孤舟石色照素樹題名掃<lb/>
高壁歳月記所遇書罷迹已陳出門猶反顧<lb/>
　　石樓<lb/>
淸溪若奔虬八鎖束其頸犇騰去莫脫擺掣恣驍猛嘈<lb/>
嘈戰風霆萬鼓助其勁聲馳石崖動氣抱晴日冷我來<lb/>
怯初登注視久乃定悠悠山川濶寸目羅萬景平生林<lb/>
<pb n="KR4h0157_WYG_030-11a"/>
野趣疎放謝鞭警㑹期山月出一嘯清夜永<lb/>
　　上方<lb/>
足躡靑玉磴躋攀不知勞回頭瞰木杪始覺所歴高孤<lb/>
鳥去滅沒奔溪㴱怒號白日當畫梁靑雲送微飈坐久<lb/>
神慮平微涼淸骨毛但驚塵垢容俯仰近赤霄古壁有<lb/>
遺字昔人嗟寂寥南風不知暑古木常蕭蕭<lb/>
　　廣化遇雨<lb/>
浮雲蔽高峰臺殿延晩色風聲轉谷豪雨脚射山白東<lb/>
<pb n="KR4h0157_WYG_030-11b"/>
樓瞰虚明龍甲排檜柏蕭森異人境坐視動神魄撞鍾<lb/>
寺門掩晩霽尚殘滴相擕下山去塵靜馬無迹歸來解<lb/>
鞍歇新月如破璧但恐桃花源回舟已靑壁<lb/>
　　贈無咎以旣見君子云胡不喜爲韻八首<lb/>
平生懷想人握手良未易接君同舍歡此事非此世十<lb/>
年淮海夢一笑相逢地投分白首期願言何有旣<lb/>
賢愚譬觀形美醜不自見醫肱待三折劒鐵要百鍊磨<lb/>
君古靑銅汰揀寄明辨一智出千愚食芹敢忘獻<lb/>
<pb n="KR4h0157_WYG_030-12a"/>
文風還正始磊落有諸君長者進後生亦使我有聞譬<lb/>
如狸與虎偶使並稱文終然不可及困我力空勤<lb/>
文衰東京後特起得韓子支撑誹笑中久乃化而靡籍<lb/>
湜旣洒掃後生始歸市垂君拯溺手請效我一指<lb/>
詩壇李杜後黃子擅竒勲平生執羈靮開府與參軍舉<lb/>
世秉筆徒吟哦漫云云安知握奇律一字有風雲<lb/>
觸有羸其角進有䟦其胡膏車秣吾馬白日在脩途雖<lb/>
乏無何杯頗多未見書力學致事功良田本㴱鉏<lb/>
<pb n="KR4h0157_WYG_030-12b"/>
黃子少年時風流勝春柳中年一鈢飯萬事寒木朽室<lb/>
有僧對談房無妾持帚此道人人事誰令余獨不<lb/>
南山縳虎師肯顧世書字揚眉哦楚喉鼎畔倒侯喜詩<lb/>
聲一蒼蠅下到霹靂耳庸庸老㝷常物外有奇偉<lb/>
　　與潘仲達二首<lb/>
東風沛甘雨百物一時好江南桃李盡紅紫到百草道<lb/>
傍負擔子寒食歸祭禱念我淮上丘三年不躬掃<lb/>
淮陽牡丹花盛不如京洛姚黃一枝開衆艷氣如削亭<lb/>
<pb n="KR4h0157_WYG_030-13a"/>
亭風塵裏獨立朝百蕚誰知臨老眼得到美葵藿<lb/>
　　次韻秦覯<lb/>
琬琰非世珍昔以羊皮換嗟君復何求衆棄乃所玩十<lb/>
年少游兄閉口受客難二毛纔一第俗子猶憤惋人間<lb/>
異巧拙善琢貴顏汗嬋姢守重閨倚市爭倩盼君胡寶<lb/>
滯貨屢辱訪衰懦譬猶卧仆塗更侑觥與散球然瑚璉<lb/>
質磨琢爭璀璨遟君三年鳴更用驚我慢<lb/>
　　阿几<lb/>
<pb n="KR4h0157_WYG_030-13b"/>
小兒名阿几眉目頗疎明日來書案傍學我讀書聲男<lb/>
兒事業多何必學讀書自古奇男子徃往羞爲儒阿几<lb/>
笑謂爺薄雲無宻雨㸔爺飢寒姿兒豈合富貴翁家破<lb/>
篋中惟有書與史敎兒不讀書更欲作何事<lb/>
　　宿虹縣驛<lb/>
長隄隘舟車上下無暫歇煎熬古驛門聒聒爭瑣屑東<lb/>
南淮浙富輸餽日塡咽楚風習喧卑呉舌動嘲<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>平生<lb/>
耽靜意投閙劇含噦况兹道路勤强食慰飢渴年來嵩<lb/>
<pb n="KR4h0157_WYG_030-14a"/>
洛興久與泉石結終當卜吾廬雲山對華髪<lb/>
　　有感二首<lb/>
昨日鵶作巢今者鵶哺兒念知三月蘭舂物行已稀晩<lb/>
風颯不收殘紅怨餘姿回風起輕寒擁爐火重吹燈明<lb/>
夜齋靜目澁臨書遟病齒不飲酒持杯勸妻兒豈無兒<lb/>
女心惆悵桃李蹊彼昏安目前丈夫方有思<lb/>
古今不殊途掩卷獨長想炎爐與死灰相去如反掌彼<lb/>
昏誠不知一醉富莫量那知道傍殍曾是厭盃盎一金<lb/>
<pb n="KR4h0157_WYG_030-14b"/>
短販兒豈暇議得䘮但怜反覆間觀者爲惆悵聖賢蹈<lb/>
大方不茍目前妄寄身愛憎間得失眞一餉<lb/>
　　春雪<lb/>
天寒城南寺門外無馬迹東風雪疾消春泥㴱一尺豈<lb/>
無老欵段畏蹶不敢䇿還歸見兒女怕冷不下席揚雄<lb/>
𤣥未就雙髩颯已白雖云客載酒此意終岑寂功成則<lb/>
有命生事亦人力胡爲不自勤守此欲何獲田桑旣有<lb/>
裕醪醴亦餘溢嗟哉好事客從古百無一<lb/>
<pb n="KR4h0157_WYG_030-15a"/>
　　秋感二首<lb/>
秋日無遠暉秋草無美姿殘蛩弔白日寒鳥悲空枝時<lb/>
節一如此余出悵安歸强歌不成音還坐空涕垂感動<lb/>
百慮進觸心遂紛披棄捐勿復道日暮眠吾帷<lb/>
秋山多遠聲日暮尤生態百風落高樹淸澗㵼寒瀨鳴<lb/>
蜩默誰憐瘖死不償罪蛩啼獨不已有愬未逢解天時<lb/>
激汝曹寧自知進退吹嘘成踴躍芻狗忌徹祭庭空月<lb/>
宵挂園冷露晨沛嗟哉心難忘捬事還感槩<lb/>
<pb n="KR4h0157_WYG_030-15b"/>
　　魯直惠洮河綠石作冰壺研次韻<lb/>
洮河之石利劒矛磨刀日解十二牛千年埋地因沙礫<lb/>
一日見寶來中州黃子文章妙天下獨駕八馬森幢旒<lb/>
平生筆墨萬金直奇煤利翰盈篋收誰持此研參案几<lb/>
風瀾近手寒生秋包持投我棄不惜副以淸詩帛加璧<lb/>
明窗試墨吐秀潤端溪歙州無此色野人齋房無玩好<lb/>
慙愧衣冠陳裸國晁侯碧海爲文辭盤礴萬頃澄淸漪<lb/>
新篇來如徹扎箭勁筆更似畫沙錐知君自足報蒼璧<lb/>
<pb n="KR4h0157_WYG_030-16a"/>
愧我空賦瓊瑰詩<lb/>
　　王晉卿惠詩逾年不報累來見索而王許酒未送<lb/>
　　　因次其韻督之<lb/>
酸寒杜陵老痛飲遺身世雲安小縣麴米春遥知美味<lb/>
無多子猶令此老氣如虎傲兀幾以醉爲累爭如侯家<lb/>
美酒如江湖金鐺犀杓與之俱玉壺滿傾春水怏銅槽<lb/>
夜滴秋雨疎主人文章足賓客許致麴生來坐側三杯<lb/>
脫㡌我家風渴如旱田占雨虹冷官如缾君未見腹惟<lb/>
<pb n="KR4h0157_WYG_030-16b"/>
貯水氷生面鳴鞭走送煩騶轡坐對朝雲北風起未欲<lb/>
煩公大作讌老夫自斟看㴱淺<lb/>
　　福昌秋日效張文昌二首<lb/>
秋野無人秋日白禾黍登塲風索索豆田黃時霜已多<lb/>
桑蟲食葉畱空柯小蝶翩翩晩花紫野鶉啄粟警人起<lb/>
洛陽西原君莫行秋光處處傷人情<lb/>
黃桑蕭蕭秋水淸田中日午村鷄鳴場邊九月禾黍熟<lb/>
空原雉飛飽新榖棗籬蟲鳴村路曲道邊古墳生野菊<lb/>
<pb n="KR4h0157_WYG_030-17a"/>
人稀田濶草茫茫落陽秋深能斷腸<lb/>
　　題韓幹馬圖<lb/>
頭如翔鸞月頰光背如安輿鳬臆方心知不載田舍郎<lb/>
猶帶開元天子紅袍香韓幹寫時國無事綠樹陰低春<lb/>
晝長兩髯執轡儼在傍如瞻馳道黄屋張北風揚塵燕<lb/>
賊狂廐中萬馬歸范陽天子乘騾蜀山路滿川苜蓿爲<lb/>
誰芳<lb/>
　　罔沙阻風<lb/>
<pb n="KR4h0157_WYG_030-17b"/>
大江春風浪如屋客舟迎風罔沙宿連檣接柂古岸傍<lb/>
岸頭無人春草綠船頭日出炊烟起買魚擕菜來就市<lb/>
漁人水惡不出門蕭條野市無鷄豚堤邊紙錢灰若雨<lb/>
洗酒賽神巫降語南人艇子不避風橫江五兩翩翩去<lb/>
　　有感三首<lb/>
郁城本自貳師謀騎士㧞劒猶封侯董生明經守正直<lb/>
白首區區相侯國參差世事足嗟歎<hi>平聲</hi>我笑羣兒較目<lb/>
前可能董子之榮辱乃在封侯得失間<lb/>
<pb n="KR4h0157_WYG_030-18a"/>
羣兒鞭笞學官府翁憐兒癡傍笑侮翁出坐曹鞭復呵<lb/>
賢於羣兒能幾何兒曹相鞭以爲戲翁怒鞭人血流地<lb/>
等爲戲劇誰後先我笑謂翁兒更賢<lb/>
南風霏霏麥花落豆田漠漠初垂角山邊夜半一犁雨<lb/>
田父髙歌待收穫雨多蕭蕭蠶簇寒蠶婦低眉憂繭單<lb/>
人生多求復多怨天工供爾良獨難<lb/>
　　到陳午憇小舍有任王二君子惠牡丹二槃皆絶<lb/>
　　　品也是日風雨大寒明日作此詩呈希古<lb/>
<pb n="KR4h0157_WYG_030-18b"/>
初來淮陽春已晩下里數楹聊寢飯此邦花時人若狂<lb/>
我初稅駕遊獨懶任王二君眞解事走致兩槃紅紫爛<lb/>
天姝國艷照蔀屋持供佛像安敢慢江湖逢春豈無花<lb/>
格頑色賤皆可揀誓觀中州燕趙態一洗千里窮荒眼<lb/>
風波歴盡還故郡此願誰知輙先滿那知中夕忽凛烈<lb/>
卧擁牛衣眠失旦名園泥淖安可入坐惜殘芳風雨散<lb/>
東隣夫子亦嗜酒卧聽午鷄方起盥晴明猶及一寓目<lb/>
我老尚能揮大醆<lb/>
<pb n="KR4h0157_WYG_030-19a"/>
　　次韻答天啓<lb/>
黄鍾無聲登瓦釡蔡子靑衫在塵土逼人爽氣百步寒<lb/>
知子胸中有風雨三年河東走羸馬絶口魚鰕便酪乳<lb/>
歸來萬卷付一讀不學兒曹用心苦周瑜陸遜久寂寞<lb/>
千年北客嘲呉語莫徒彩筆雲錦張要是寶劒蛟龍舞<lb/>
天兵百萬老西北快馬如飛不出户眼看六纛出麒麟<lb/>
走取單于置刀爼<lb/>
　　赴亳州敎官次韻和中書錢舍人及亳守晁美叔<lb/>
<pb n="KR4h0157_WYG_030-19b"/>
　　　見贈<lb/>
久知疎慵難應接勉强一官親訟牒羈窮正是鳩無巢<lb/>
擺去不如魚有鬛從來書史鈍蹊徑更歎詩騷窮事業<lb/>
幾思狐白易絮纊羞禠舊服求新裌又憐夸毗竟何得<lb/>
把玩區區一蚊睫久知趨向合飢寒正藉文章謾嚅囁<lb/>
紫微丈人椽作筆誰得羸師輕傳諜知擒敢慢武侯縱<lb/>
有穽前知魯侯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>荒蕪滿編求指摘望以餘光分暐曄<lb/>
乃䝉稱屈力襃揚不意糞壤藏諸篋獲如丘陵飽則可<lb/>
<pb n="KR4h0157_WYG_030-20a"/>
良御不悦猶非獵平生賞遇有君子處世雖鈍吾知㨗<lb/>
淸閒得食學官祿願以詩書塡吻頰牙懸喜校鄴侯籤<lb/>
藤織新成沈郎笈晁公聲名三十載餘事筆蹤傳法帖<lb/>
紫芝眉宇望不逺屈指數日無旬浹黄衫健步書見賜<lb/>
紫誥除官等何躐久懷薄技待後乘宣管盈囊紙來歙<lb/>
坐乖前計空惋悵袖裏從今雙手擪醉歸應被官長瞋<lb/>
未飽徒勞方朔愶<lb/>
　　蘇叔黨呂知止自許下見訪叔黨有詩戲贈以此<lb/>
<pb n="KR4h0157_WYG_030-20b"/>
　　　奉答<lb/>
三年齊安看江山可當中原故人面北來塵埃逢故人<lb/>
眼前却作江山見君似江山定不踈能出吾言世亦無<lb/>
蘇郎下筆妙無敵呂郎與談驚未識鳳雛驥子未宜輕<lb/>
囊空各有千金璧贈君錦繡英瓊瑶報我琅玕金錯刀<lb/>
溪毛潢洿未相棄歲暮與君甘縕袍<lb/>
　　遊武昌<lb/>
一葉横江凌浩渺李君見我迎門笑鵝黄初熟醅旋壓<lb/>
<pb n="KR4h0157_WYG_030-21a"/>
書室焚香地新埽淋漓歌笑不知夜竹榻枕藉眠諸少<lb/>
老人被暖覺獨晩驚起東南日如燒四明陳子定愛客<lb/>
生火寒㕔邀我到盤肴香潔具俄頃鱠斫寒魚初出沼<lb/>
仲謀霸氣久寂寞元子亭基尚危峭荆榛荒梗上石磴<lb/>
人物淸江開野廟莫投明府快一飲主意殷勤賓屢釂<lb/>
星河破碎歸中夜明日淸淮理歸棹王家園館靜入眼<lb/>
挂壁於菟疑欲嘯殺鷄爲黍辦倉卒看畵烹茶每醉飽<lb/>
還家閉門空寂歴勝境目前皆了了兹遊可再誰汝嗇<lb/>
<pb n="KR4h0157_WYG_030-21b"/>
老嬾似不能輕矯西山得霜瘦如削蕭寺崢嶸出粉篠<lb/>
幸余腰髀猶足使與子凌寒恣遊眺<lb/>
　　秋雨小酌贈賈七<lb/>
出門秋雨泥漫漫嗟哉后土何時乾官曹事休歸舍卧<lb/>
破屋淅淅西風寒弱妻傾榼勸我起稚子笑語爭杯盤<lb/>
我生樂事但如此爲爾一醉愁腸寛仕塗翩翩鬭巧㨗<lb/>
華裾鮮轂相追攀老來百事覺羞耻懶伴兒女塗鉛丹<lb/>
賈郎豪華獨異我粉腮玉指雙鵶鬟淸眸侑酒醉百醆<lb/>
<pb n="KR4h0157_WYG_030-22a"/>
肯呪貧甕寒虀酸堂前菊花日以好落砌摵摵梧桐殘<lb/>
當謀痛飲待九日豪氣一壓龍山桓<lb/>
　　寓陳雜詩<lb/>
朝雨如雰絲咫尺不相辨俄然晨光漏紺碧出天面天<lb/>
工易明晦頃刻俄屢變今朝事大定雲物卷組練客有<lb/>
北來說蝝生被數縣榖穗無一粒遺稈如立箭卑田成<lb/>
大澤投種哀莫見官人懵不知猶喜輸租辦興懷及鰥<lb/>
寡猶愧吾飽飯<lb/>
<pb n="KR4h0157_WYG_030-22b"/>
開門無客來永日不冠屨客知我老懶投刺輙復去端<lb/>
成兩相忘因得百無慮故人在㫄郡書信不能屢興哀<lb/>
東坡公將揜郟山墓不能往一慟名議眞有負可能金<lb/>
玉骨亦逐黄壤腐但恐已神仙裂石終飛去<lb/>
我不知暑退但覺衣汗乾頗怪庭中天湛然靑以寛有<lb/>
物呌草根啾啾自相喧問知已新秋大火流金丸天工<lb/>
變寒暑正爾事亦繁靜觀付一笑吾事寧相關但思筋<lb/>
力健悠然佳意還喧喧憎隣里砧杵亂人眠<lb/>
<pb n="KR4h0157_WYG_030-23a"/>
秦子死南海旅骨還故墟辛勤一生事空得數編書琅<lb/>
琅巧言語玉佩聨瓊琚知者能幾人憎者頗有餘書生<lb/>
事業薄生世苦勤劬持以待後世何足潤槁枯興懐及<lb/>
平昔使我涕漣如道路阻且長悲哉違撫孤<lb/>
　　寄李端叔<lb/>
陳墟自古皇疆野實楚縣沃野接神畿荒溝漕淮甸民<lb/>
風靜而陋原隰平以逺我來逢艱歲禾黍秋色淺荒居<lb/>
咽蛩蚓風雨老藜莧閉户謝車馬隱几親筆硯馬迹巷<lb/>
<pb n="KR4h0157_WYG_030-23b"/>
泥㴱庖烟簷日晏深居窺老易妙理殊自玩困亨方寸<lb/>
足夸安勞逺願乖離感歲月老色各滿面友道古所敦<lb/>
尺書莫辭倦<lb/>
　　秋日曬古城<lb/>
秋日曬古城西風振塵埃出門何所之壞道連蒿萊飛<lb/>
鳴鷄犬稀破屋枮壕隈老圃理䔫畦晩甲瘦未開輸人<lb/>
暮出城栖鵶一一回悵然心不怡歸坐勸一杯<lb/>
　　孫志康許爲南釀前日已聞糴米欣然作詩以問<lb/>
<pb n="KR4h0157_WYG_030-24a"/>
　　　之<lb/>
平生一尊酒風月不可無謫官將十年一醉未易圖市<lb/>
豈無旗亭官亦有酒壚薄苦與釀酸一滴不可沽英英<lb/>
孫夫子臭味眞吾徒自云得異糵乃出粳稻腴藏久精<lb/>
粹去去者乃其粗醖釀纔浹日芳甘已盈壺傖人喻其<lb/>
力若火經茅蘆此語眞野陋殆出負販夫前日聞吉語<lb/>
糴便已在途每恨陳乏糯價直如買珠憐君久客囊傾<lb/>
倒無復餘假噐走僕僮供我一笑娯欲爲漉巾潛請學<lb/>
<pb n="KR4h0157_WYG_030-24b"/>
滌噐如作詩以訊之何日陳尊盂<lb/>
　　歲暮即事寄子由先生<lb/>
歲暮淮陽客貧閒兩有餘朝昏面壁坐風雪閉門居老<lb/>
去深依佛年衰更嗜書未能忘素業聊用慰窮途下里<lb/>
皆貧屋開門即古墟鷄䐁來近舍舂汲賴隣夫雪壓移<lb/>
來竹霜萎自種蔬烏皮蒙燕几褐㡌褁僧顱肉似聞韶<lb/>
客齋如持律徒女寒愁粉黛男窘補衣裾已病藥三暴<lb/>
辭貧飯一盂長缾卧牆角短褐倒天呉宵寐衾鋪鐵晨<lb/>
<pb n="KR4h0157_WYG_030-25a"/>
炊米數珠大攙隨杜脛葛製暖寒軀時命今如此功名<lb/>
已矣乎談愁風射馬拙待兔逢株久慕真乘樂深諳夢<lb/>
境虚誰憐九頓首止有一長吁瞻望身空老蒼茫歲欲<lb/>
除何當聞妙誨黥刖待完膚<lb/>
　　贈翟公㢲<lb/>
我昔出守來丹陽江流五月如探湯史君之宅在山腹<lb/>
繞舍樹石何靑蒼千年藥根蟠井底靈液浸灌通寒漿<lb/>
人言狗杞精變狗夜吠往往聞空廊金山蕩潏浪花裏<lb/>
<pb n="KR4h0157_WYG_030-25b"/>
一舸遥去隨漁郎最奇巖齋人迹少乳水時滴白石牀<lb/>
翠黿坡陁負日色白騎掀舞占風祥我留金山凢十日<lb/>
窮探力取無遺忘南風吹我渡江去已厭淮南塵土黃<lb/>
二十年間多少事身如疲馬起復僵淮南窮棲衆人後<lb/>
朝食不充藜莧腸公來衰顔得一笑側聽髙論驚㝷常<lb/>
窮閻過我坐至暮滿懷珠玉無粃糠乃知世間有淸議<lb/>
未可盡以已意量精金白璧天所寶理無破碎委道㫄<lb/>
半年耳冷不聞此遇公矍然神激昂論交自顧已老醜<lb/>
<pb n="KR4h0157_WYG_030-26a"/>
從事理絶隨飛翔斯文有屬不但爾因公作詩我涕滂<lb/>
　　北隣賣餅兒每五鼔未旦即遶街呼賣雖大寒烈<lb/>
　　　風不廢而時略不少差因爲作詩且有所警示<lb/>
　　　秸秬<lb/>
城頭月落霜如雪樓頭五更聲欲絶捧盤出户歌一聲<lb/>
市樓東西人未行北風吹衣射我餅不憂衣單憂餅冷<lb/>
業無髙卑志當堅男兒有求安得閒<lb/>
　　書初凉夜至將曉<hi>靈夀寺作</hi>
<pb n="KR4h0157_WYG_030-26b"/>
秋房燈火淸人語久已寂城逺不聞更警柝鳴未息横<lb/>
參已入地斗柄當天植乃知三更中市鄽已寂歴我時<lb/>
守書几磨墨傾硯滴反覆小學書昬目如芒刺試㝷隣<lb/>
房僧鼻鼾背負壁體勞徑就枕冷夢分南北覺來寺鐘<lb/>
鳴僧禮像前席須臾聞梵唄木魚如叩石舉頭視東牖<lb/>
朝日已淡白反身起披衣神爽健筋力亟來酒甕邊側<lb/>
聽聲喞喞<lb/>
　　霜後步西園<lb/>
<pb n="KR4h0157_WYG_030-27a"/>
濃霜午喧妍短日淡無色囘風振中園揺落聲䇿䇿草<lb/>
根飢烏啄飛舞時嘖嘖野荒無遺粒卒歲將何食鮮鮮<lb/>
西牆下幽草弄寒碧四時不吾欺聊假汝頃刻<lb/>
　　呈徐仲車<lb/>
朝日照高簷夜霜猶在瓦纖纖牆邊柳春色已可把殘<lb/>
年能幾何奔駛劇湍瀉雖無功名求衰暮亦悲吒出門<lb/>
問徐子兩計決取捨爲當勉自修汲汲不可暇爲當飲<lb/>
美酒送老在杯斚子當指我途我即䇿其馬但恐懶拙<lb/>
<pb n="KR4h0157_WYG_030-27b"/>
姿終非服勤者<lb/>
　　讀戚公恕進卷<lb/>
世方尚纖柔子獨不可揉人皆喜呶呶子語不出口巉<lb/>
然即之髙俗子競潮詬我嘗要之難快使暴其有乃知<lb/>
謗之非更覺所得厚由來難小知此固可大受讀書常<lb/>
辛勤世務飽經搆琅琅滿編文一一可推究俗儒昧事<lb/>
實文字工綵繡可觀不可用章甫冠土偶子能獨不然<lb/>
渾樸謝雕鏤寧爲目前玩功見施設後知心古所難形<lb/>
<pb n="KR4h0157_WYG_030-28a"/>
兀實見售嗟君聽者寡風雨但孤雊又思理難常功業<lb/>
亦邂逅豈令匠石斤常縮䄂間手無爲扣角歌且進滿<lb/>
尊酎但非遽可合有所待而偶干將伏黄土氣乃在牛<lb/>
斗顧君久自安蔽抑寧復久<lb/>
　　贈江瞻道<lb/>
我行于四方其所急者友嗚呼得之難百不一邂逅人<lb/>
心不可齊若十指於手隨其短與長亦各有所取剛或<lb/>
礦而折柔有弱而仆質良文不揚中美外莫副寛壺泛<lb/>
<pb n="KR4h0157_WYG_030-28b"/>
以枵狹盎迫而陋此猶其大槩瑣屑難悉究譬如選良<lb/>
材棄百不一有其間雖得之猶或煩矯揉我友居淮濱<lb/>
飲德昔自幼豈期羇旅間乃獲聞謦欬嗟君如美玉外<lb/>
徹中乃厚埋藏困塵埃要以不可垢他人十不一子乃<lb/>
得八九餘虧能幾何不待勉而就乃知昔求艱特以見<lb/>
未久但憂奔莫及敢憚喘而走我心子所知濩落無所<lb/>
囿是以行于世往往得謿詬人才如其面不自知好醜<lb/>
立之明鑑前乃見其可否子於我無嫌告我當苦口我<lb/>
<pb n="KR4h0157_WYG_030-29a"/>
惟於改過竊不敢自後嗟予迫飢寒子亦仰五斗何當<lb/>
兩有歸投老作隣叟<lb/>
　　與友人論文因以詩投之<lb/>
我雖不知文嘗聞於達者文以意爲車意以文爲馬理<lb/>
强意乃勝氣盛文如駕理維當即止妄說即虚假氣如<lb/>
決江河勢順乃傾瀉文莫如六經此道亦不捨但於文<lb/>
最髙窺不見隙罅故令後世儒其能及者寡文章古亦<lb/>
衆其道則一也譬如張衆樂要以歸之雅區區爲對偶<lb/>
<pb n="KR4h0157_WYG_030-29b"/>
此格最汙下求之古無有欲學固未暇君爲時俊髦我<lb/>
老安茍且聊獻師所傳無以吾言野<lb/>
　　寄答參寥五首<lb/>
昔我初見子子時客京師聞名久不獲既得過所知示<lb/>
我一卷書大小百首詩我嗜不可輟熊蹯薦朝飢約子<lb/>
彭城游念當行有期中間忽倉卒决去不子辭子後來<lb/>
髙郵我居淮之湄中間無百里詩句屢交馳客來得子<lb/>
書云子久南歸投書不能讀恨我聞之遟使我早知此<lb/>
<pb n="KR4h0157_WYG_030-30a"/>
扁舟尚能追逺别不執手近居不相擕毎念念恨者耿<lb/>
耿中腸悲子行曰已南我去日已西音書不可頻何以<lb/>
慰我思<lb/>
蘇公守呉興山水方有主子兮從之遊掛錫當可駐塵<lb/>
埃困孤鶴念子久失所秋風展其翼道使萬里去靑雲<lb/>
引髙唳爽絶誰敢伍余駒欲西秣使我江海櫓平生二<lb/>
三子往往在南土子才得所樂我拙日益魯拳拳相思<lb/>
心契濶不得語<lb/>
<pb n="KR4h0157_WYG_030-30b"/>
秦子我所愛詞若秋風淸蕭蕭吹毛髪肅肅爽我情精<lb/>
工造奥妙寶鐵鏤瑶瓊我雖見之晩披豁盡平生又聞<lb/>
從蘇公復與子同行更酬而迭唱鐘磬日撞鳴東呉富<lb/>
山水草木餘春榮悲余獨契濶不得陪酬賡<lb/>
我生爲文章與衆常不偶出其所爲詩不笑即謿詬少<lb/>
年勇自辯盛氣爭可否年來知所避不敢出諸口時時<lb/>
未免作包以什襲厚低心譲兒曹默默衆人後見君不<lb/>
能已頗亦陳所有君豈少取之時以佳句授幽絃喜有<lb/>
<pb n="KR4h0157_WYG_030-31a"/>
聽淸唱慰孤奏如何瞥然去使我不得友<lb/>
蕭蕭江湖客踈瘦若秋竹苦心爲詩章日夜撓心腹淸<lb/>
絃無浮聲促柱有哀曲湔湔幽巖泉一一淸可掬人生<lb/>
於文章初苦力不足及其成欲售又困瞽者目子從呉<lb/>
興公乃獨獲所欲得意有知賞幽懷免窮獨嗟余失所<lb/>
投痛學自藏覆子當慰我窮時寄書數幅<lb/>
　　夏日雜感二首<lb/>
羣動入夜息我歸亦安眠脫我身上衣投枕體晏然朝<lb/>
<pb n="KR4h0157_WYG_030-31b"/>
日常營營有生不可閒羲和戢其光幸此須臾間人生<lb/>
一世中大小無百年胡爲不自暇長抱勤苦歎才者勇<lb/>
設施誕者夸死權彼有驅其心欲休諒無縁我本與世<lb/>
疎少慵老成頑何爲不引去坎軻行所艱<lb/>
姢姢簷前月雖缺自媚好團團理絲蟲飬身恃其巧無<lb/>
能老蝙蝠乘夜出堂奥那能捕飛蚊未解聒耳閙悲歌<lb/>
草間蚓辛苦自鳴噪爾生可以默何所欲而躁鳴哇訴<lb/>
其渴謂若天可禱瘖蟬死不鳴豈以訴無效悠悠羣動<lb/>
<pb n="KR4h0157_WYG_030-32a"/>
情誰得辨醜好我歌豈徒然亦用自警告<lb/>
　　西華道中<lb/>
我行陳許郊十里平若掌居民雜荆榛耕少地多曠野<lb/>
兔作跳奔驚鳶或髙颺喬林多疾風寒澗有餘漲棘籬<lb/>
蔽茅屋鷄犬入村巷主人掃土塌秣馬具朝餉童兒汲<lb/>
土井敗飯堆瓦盎勿悲爲生陋自足無他望嗟余走薄<lb/>
官奔走年將壯長抱羇旅愁何時稅歸鞅<lb/>
　　讀蘇子瞻韓幹馬圖<lb/>
<pb n="KR4h0157_WYG_030-32b"/>
我雖不見韓幹馬一讀公詩如見者韓生畫馬常苦肥<lb/>
肉中藏骨以爲竒開元有臣善司牧四十萬匹屯山谷<lb/>
飬之罕用食之豐力不曾施空長肉韓生圖像無乃然<lb/>
我謂韓生巧未全君不見昔時騏驥人未得飢守鹽車<lb/>
唯有骨昂藏不受塵土侵伯樂未來空佇立騏驥乏食<lb/>
肉常臞韓生不寫瘦馬駒誰能爲驥傳之圖不如凡馬<lb/>
飽靑芻<lb/>
　　再和馬圖<lb/>
<pb n="KR4h0157_WYG_030-33a"/>
我年十五遊闗西當時唯揀惡馬騎華州城西鐵騘馬<lb/>
勇士十人不可羈牽來當庭立不定兩足人立迎風嘶<lb/>
我心壯此寧復畏撫鞍躡鐙乘以馳長衢大呼人四走<lb/>
腰穩如植身如飛橋邊爭道挽不止側身逼墮壕中泥<lb/>
懸空十丈才一擲我手失轡猶攅蹄迴頭一躍已在岸<lb/>
但見滿道人嗟咨關中平地草木短盡日散漫遊忘歸<lb/>
驅馳寧復受鞭䇿進止自與人心齊爾來十年我南走<lb/>
此馬嗟嗟入誰手楚鄉水國地卑汙人盡乘船馬如狗<lb/>
<pb n="KR4h0157_WYG_030-33b"/>
我身未老心已衰夢寐時時猶見之想圖思畫忽有感<lb/>
况復慷慨吟公詩達人遇境貴不惑世有尤物常難得<lb/>
寧能使我即無情搔首長歌還歎息<lb/>
　　再寄子由先生<lb/>
宛丘之别今五年汴上留連纔一日賤生飄泊客東南<lb/>
憂患侵陵心若失先生神貎獨宛然但覺巖巖瘦而實<lb/>
有如霜露入秋山掃除繁蔚峰巒出自言近讀飬生書<lb/>
頗學仙人餌芝术披㝷圖訣得茯苓云是松間千歲物<lb/>
<pb n="KR4h0157_WYG_030-34a"/>
屑而爲食可不飢功成在久非倉卒上侔金石免毒裂<lb/>
下比草木爲强崛㳙㳙潄納白玉津鍊以真元納之骨<lb/>
神仙自是人不知豈爲難求廢其術我聞公說心獨嗟<lb/>
欲問太虚窮恍惚奈何不使被金朱乃俾枯槁思巖窟<lb/>
又觀世事不可常倚伏誰能定於一終身軒冕亦何賴<lb/>
况有朝升而暮黜何如端坐養形骸夀考康寧無夭屈<lb/>
乃知豈即非良圖却笑兒曹嗜糠籺靑衫弟子皆授經<lb/>
賦分羇窮少倫匹自知無命作公卿頗亦有心窮老佛<lb/>
<pb n="KR4h0157_WYG_030-34b"/>
但思飽暖願即已妄意功名心實不終期䇿杖從公游<lb/>
更乞靈丸救衰疾<lb/>
　　寄楊應之<lb/>
應之蹉跎三十九猶着靑衫困塵垢髙才逸氣老益竒<lb/>
我每事之安敢友逢時則駕子何患有才未用誰之醜<lb/>
暴得從來失常速徐驅未用鞭其後掃除萬事付諸命<lb/>
收拾至樂歸之酒聞公頗以飲自名我亦抗衡能至斗<lb/>
京師常恨酒不足貧旅僅得糊其口乃知一飲尚間關<lb/>
<pb n="KR4h0157_WYG_030-35a"/>
功垂萬古知難偶百年痛飲乃良圖安用金朱裹枯朽<lb/>
我生自斷計已決君亦我徒能爾否揚眉鼠子事輕肥<lb/>
貶眼小兒夸謹厚須防仰赫忌鵷鶵更慮致魘逢芻狗<lb/>
獨醒不若餔其糟羣犬猶須避而走遭刑每笑嵇叔夜<lb/>
得計須師彭澤叟我官古邑洛之陽聞有山川亦淸秀<lb/>
行當釀秫從子遊更以新詩相獻侑<lb/>
　　招潘郎飲<lb/>
老人夜短睡不足勃公窗外强知時五更未明語千萬<lb/>
<pb n="KR4h0157_WYG_030-35b"/>
更憎林間鵯鵊兒吹紅洗白雨三日吾園花蕊已離披<lb/>
一年春事坐如此白首窮謫歸無期念此徑須沽酒飲<lb/>
買魚烹肉懃妻兒更呼東鄰好酒伴爲我醉倒堦前泥<lb/>
　　郭圃送蕪菁感成長句<lb/>
蕪菁至南皆變菘菘美在上根不食瑶簪玉筍不可見<lb/>
使我毎食思故國西鄰老翁知我意盈筐走送如雪白<lb/>
蒸烹氣味元不改今晨一飡如南北孔明用蜀最艱窘<lb/>
百計捃拾無遺䇿當時此物助軍行渭上襃中有遺植<lb/>
<pb n="KR4h0157_WYG_030-36a"/>
英雄臨事究瑣屑終服奇才屈强敵想見躬耕自灌畦<lb/>
當時有意誰能測<lb/>
　　讀守道詩<lb/>
仁宗之初公有聲一世懦者聞之驚力行古義不顧俗<lb/>
師事孫子傳其經掃堂捧杖供賤役侍師之坐隨師行<lb/>
質疑問道無敢變當世始知師與生作爲文章不徒發<lb/>
譏切時事排公卿俗儒毁譽無所出乃取過行爲譏評<lb/>
過於仁義罪固小矯弊自合違中行人皆不及子獨過<lb/>
<pb n="KR4h0157_WYG_030-36b"/>
兩者之罪誰爲輕開編偶誦子詩句辭氣磊落嚴以清<lb/>
吟哦令我不能捨想見眉宇寒崢嶸髙風一泯不可見<lb/>
安得壯士能經營惜哉朽骨不可作徂徠廢土知誰耕<lb/>
　　對雪呈仲車<lb/>
學堂歲暮無來客殘雪漫漫風獵獵當庭古柳三四株<lb/>
老翁擕帚收殘葉二年閒散百事慵飢寒不自勤鉏鍤<lb/>
囊空甑倒誰復救典衣買酒將空篋人間萬事苦難齊<lb/>
以醉驅愁最奇捷丈夫未死誰能測幽憂何自同兒妾<lb/>
<pb n="KR4h0157_WYG_030-37a"/>
飲酣耳熱詩興遒直上虚空恣陵躡飢喉凍噤誰與解<lb/>
正藉醺酣得嚅囁少年舉白未嘗辭漸老深杯見還怯<lb/>
何當共有種秫田免向官壚走書帖<lb/>
　　己未四月二十二日大雨雹<lb/>
夜來飛雹驚我眠大者磊落幾如拳起聽但覺屋欲動<lb/>
簷瓦破墜無復全是日晩晴星斗出鏡靜萬里無雲烟<lb/>
乾坤變化竟誰使造作詭怪須臾間鄰家老翁髪已白<lb/>
云昔見此今十年木衰火濫氣浮洩激此陰沴成氷堅<lb/>
<pb n="KR4h0157_WYG_030-37b"/>
儒生臆度知是否天事誰得窮其源屋頭雛鴉失其母<lb/>
足傷翅折亦可憐<lb/>
　　早作<lb/>
鸕鷀夜寒不得眠永夜相語髙樹顚鴉鳴最早尤喧闐<lb/>
啼呼相應動百千老鷄睡起足攣拳側頭端如聞九天<lb/>
引吭一唱鳴宮懸時哉不後亦不先朦朧初日見山川<lb/>
吾廬人起有炊烟<lb/>
　　讀李憕碑<lb/>
<pb n="KR4h0157_WYG_030-38a"/>
自唐中微北方沸胡馬長鳴飲淸渭李公守節陷賊庭<lb/>
身死髑髏行萬里<hi>憕及盧奕並傳首</hi>百年事往誰復省一丘榛<lb/>
莽無人祭荒碑半折就磨滅後人空解傳其字殺身不<lb/>
畏眞丈夫自古時危知烈士俗書小技何足道嗟我但<lb/>
欲揚其事寥寥獲麟數千載末學襃貶多非是高文大<lb/>
筆誰復作絀臣餓夫須有待紛紛後世競著述紙墨徒<lb/>
爲史官費却嗟何獨此事然搔首碑前空嘆慨<lb/>
　　秋蔬<lb/>
<pb n="KR4h0157_WYG_030-38b"/>
荒園秋露瘦韭葉色茂春菘甘勝蕨人言佛見爲下筯<lb/>
<hi>俗言八月韭佛開口</hi>芼炙烹羮更滋滑其餘瑣屑皆可口蕪菁脆<lb/>
肥薑葅辣藏鞭雛筍纖玉露映葉乳茄濃黛抹已殘枸<lb/>
杞只留枿晩種萵苣初生甲南來食魚忘肉味久思吾<lb/>
土牛羊茁軟炊一飽老有味痛飲百壺今不說蒲團齋<lb/>
罷欠申時自覺少年心解脫<lb/>
　　瓜洲謝李德載寄蜂兒木瓜筆<lb/>
瓜洲蕭索秋江渚西風江岸殘紅舞津亭永夜守靑燈<lb/>
<pb n="KR4h0157_WYG_030-39a"/>
客睡朦朧聽江雨靑罇曉酌遣懷抱但恨鬱鬱將誰語<lb/>
敲門忽得故人書洗手開緘見眉宇蜂兒肥膩愈風痺<lb/>
木瓜甘酸輕病股銛鋒皓管見還愧老去筆硯生塵土<lb/>
北歸飄泊亦何事篙工已束橫江櫓天寒應客太昊墟<lb/>
當遣何人具鷄黍<lb/>
　　耒寒熱伏枕已數日忽聞車騎明當按頓睡中得<lb/>
　　　韻語數句上呈四丈龍圖兼記至日之飲<lb/>
山羊卷酥如切玉剪毛胡羊花作肉燭前醉客淋漓時<lb/>
<pb n="KR4h0157_WYG_030-39b"/>
山泉更煑如珠粟深泥三尺歸不記日到牀前初睡足<lb/>
爾來七日戰寒熱朝飯齋糜不盈掬客來但辦君且去<lb/>
卧聽㳙㳙雪消屋因山事嚴京兆出十驛人人如在目<lb/>
駞裘便面行野時晴郊已動陳根綠<lb/>
　　和晁應之憫農<lb/>
南風吹麥麥穗好飢兒道上扶其老皇天雨露自有時<lb/>
爾恨秋成常不早南山壯兒市兵弩百金裝劒黄金縷<lb/>
夜爲盗賊朝受刑甘心不悔知何數爲盗操戈足衣食<lb/>
<pb n="KR4h0157_WYG_030-40a"/>
力田竟歲猶無獲飢寒刑戮死則同攘奪猶能緩朝夕<lb/>
老農悲嗟淚沾臆幾見良田有荆棘壯夫爲盗羸老耕<lb/>
市人珠玉田家得吏兵操戈恐不銳由來殺人傷正氣<lb/>
人間萬事莽悠悠我歌此詩聞者愁<lb/>
　　九月十二日入南山憇一民舍冐雨炙衣久之<lb/>
石稜如刀不容步上挽垂藤下無路風寒雨滑徒旅愁<lb/>
捨馬杖藜泥没屨躋攀顚墜不容髪目眩心寒驚反顧<lb/>
亦知垂堂有遺戒身仰微官欲誰愬蕭蕭茅屋映絶壁<lb/>
<pb n="KR4h0157_WYG_030-40b"/>
門外漍漍淸泉注解衣就火不能暖旋拾山薪伐溪樹<lb/>
山翁生未食醯醢脫粟寒蔬度朝暮人間平地固不少<lb/>
何用巇嶇守麏兔秋聲四起山靄夕壞屋踈籬睡無處<lb/>
披裘結束相勸歸過盡重雲下山去<lb/>
　　蕭朝散惠石本韓幹馬圖馬亡後足<lb/>
世人怪韓生畫馬身苦肥幹寧忍不畫驥骨當時廐馬<lb/>
君未知開元太平國無事戰馬卷甲飽不騎玉關槖駝<lb/>
通萬里長安第宅連諸姨笙歌錦繡遍一國六龍長閑<lb/>
<pb n="KR4h0157_WYG_030-41a"/>
空食粟霜甜秋草沙苑遊日暖春波渭川浴脽圓腰穩<lb/>
目生光細尾豐膺毛帖肉珠鞍玉鐙驕不行豈有塵埃<lb/>
侵四足韓生丹靑寫天廐磊落萬龍無一瘦豈知車下<lb/>
骨如牆飢齧草根刺傷口君家古圖才半身千里騰驤<lb/>
已有神迴身側顧不無意剪騣絡頭嗟失眞君不見太<lb/>
宗戰馬拳腹毛身騎此馬縳羣豪龍虎精神金鼔氣豈<lb/>
有閒地供脂膏至今畫圖快胷臆想見虯鬚親破賊那<lb/>
知但愛廐中肥漁陽筋脚蹄如石神駒入水隨烟雲蜀<lb/>
<pb n="KR4h0157_WYG_030-41b"/>
山石路無行人六驥悲鳴足流血騎騾遺事一酸辛<lb/>
　　次韻君復七兄見贈<lb/>
老知山林等朝市扁舟誰能問行止長淮十日浪吹沙<lb/>
春風正攪驪龍睡幽人軟語破永日衝泥擕手林間寺<lb/>
坐中知兄病當已眉宇氳氳有佳氣華池神酒不用醒<lb/>
人生和暢自忘形扶持陰德鬼神在洗除世緣煩惱輕<lb/>
東來自慙雙鬢改相逢但覺兩眼明論詩尚愛淡生活<lb/>
學道久嘆閒名聲嗟我塵埃費昏旦補刖自憐聞道晩<lb/>
<pb n="KR4h0157_WYG_030-42a"/>
還丹欲問僕僕仙<hi>謂陸先生僕僕古仙人也</hi>一菴更作騰騰嬾<hi>騰騰古禪</hi>
<hi>宿謂圓明</hi>春陰夜薄月朦朧劇談燭盡樽亦空他日重逢龎<lb/>
處士可能猶與世人同<hi>兄斷愛屏欲專意禪悦故比龐公</hi>
　　離泗州有作<lb/>
舸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>大艑來何州翩翩五兩在船頭淮邊落帆汴口宿<lb/>
橋下連檣南與北南來北去何時停春水春風相送迎<lb/>
沙岸飛鷗舊相見短亭楊柳不無情淸歌一曲主人酒<lb/>
主人夀客客舉手明日酒醒船鼓鳴沙邊破堠不知名<lb/>
<pb n="KR4h0157_WYG_030-42b"/>
行人十里一迴首雲邊猶有墖亭亭<lb/>
　　汴上觀迎送有感<lb/>
居人憐客千里來掃堂爲客致酒杯夜闌再拜客辭去<lb/>
樽前美人不成舞陽闗八疉倒玉船消魂此地自年年<lb/>
船頭旗竿船尾柂南遊江海北長安長亭出城十餘里<lb/>
柳邊人家飯遊子少年此地幾經過白頭相逢可奈何<lb/>
　　奉先寺<lb/>
荒凉城南奉先寺後宮美人官葬此角樓相望髙起墳<lb/>
<pb n="KR4h0157_WYG_030-43a"/>
草間栢下多石人秩卑焚骨不作塚靑石浮屠當丘壠<lb/>
家家墳上作享亭朱門相向無人聲樹頭土梟作人語<lb/>
月黑風悲鬼揺樹宮中飬女作子孫年年犢車來作主<lb/>
廢后陵園官道側家破無人掃陵域官家歲給半千錢<lb/>
街頭買餅作寒食<lb/>
　　送程德孺赴江西<lb/>
程侯治楚我獨知去時民作嬰兒啼歸來明光見天子<lb/>
還把一節大江西年來屢下寛大詔赤子未免寒與飢<lb/>
<pb n="KR4h0157_WYG_030-43b"/>
恩如憂病政如藥知病無藥何由治朝廷法度寄吏手<lb/>
付授得所乃合宜事如白黑初易睹敗以容悅相䝉欺<lb/>
此行委寄意不淺列城數十受指麾任官輕外最弊法<lb/>
省閣無補眞何爲遥知敏手多暇日不廢樽俎還蛾眉<lb/>
從君多乞歙州紙歲晏天祿供吟詩<lb/>
　　叙十五日事<lb/>
五更聞鐘自驚起坐守殘燈具冠履昏昏病眼正團花<lb/>
獨愛當庭月如水強驅睡味誰不仁漠漠黑甜留兩眥<lb/>
<pb n="KR4h0157_WYG_030-44a"/>
忽驚左掖漲風埃已趨上閤鏘環珮平明原廟煥金碧<lb/>
飢投敗幕飡寒餌紛紛僕僕酸兩脛肉食當然賤何事<lb/>
走馬還家百不問掃榻伸腰真有味起來炊熟日亭午<lb/>
槐葉新成庭覆翠翻書㺯翰老自笑飽食安眠計難遂<lb/>
古來髙士不入城肯聽鳴鷄踏朝市<lb/>
　　官閒<lb/>
官閒吏歸早歲晏寒欲盛槐稀庭日多鳥下人語靜幽<lb/>
花破寒色過雁驚秋聽酒賤莫厭沽北風行欲勁<lb/>
<pb n="KR4h0157_WYG_030-44b"/>
　　冬日放言六首<lb/>
小兒喜學書滿紙如棲鴉老婦寒不績當户理琵琶樽<lb/>
中有神物快寫如流霞三杯任兀兀凍臉生春華<lb/>
寒羊肉如膏江魚如切玉肥兔與奔鶉日夕懸庖屋嬉<lb/>
嬉顧妻孥滋味喉可欲謫官但強名比者何不足<lb/>
日暮歸飲酒兒女戲我前須㬰徑三酌據榻已醺然老<lb/>
妻坐我傍餚胾屢炮煎大勝劉伶婦區區爲酒錢<lb/>
我初謫官時帝問司酒神曰此好飲徒聊給酒飬眞去<lb/>
<pb n="KR4h0157_WYG_030-45a"/>
國一千里齊安猶最醇失火而遇雨仰戴天公仁<lb/>
秦人焚詩書意欲遂絶滅六經至今存何曾損毫髪興<lb/>
衰有天理人力自淺拙不憂驪山墓回首遭發掘<lb/>
元子本豪爽頗復有俗氣孟嘉亦可人乃與較權勢崛<lb/>
強近百年究竟成何事江左無英雄汝得免徒𨽻<lb/>
　　潘郎以予生日見過致酒出兩詩<lb/>
東風沛甘雨百物一時好江邊桃李盡紅紫到百草道<lb/>
傍負擔子寒食歸祭禱念我淮上丘三年不躬掃<lb/>
<pb n="KR4h0157_WYG_030-45b"/>
淮陽牡丹窟盛不數伊洛姚黄一枝開衆艷氣如爍亭<lb/>
亭風塵表獨立朝萬蕚誰知臨老眼更復美葵藿<lb/>
　　嘲南商<lb/>
兩袖全疋帛望知江淮客深藏計算苦好鬭意氣窄愁<lb/>
逢湯餅盌遇鮓論甕咋市南沽茅柴歸店兩顴赤<lb/>
　　十二月二十六日旦聞東堂啄木聲忽記作福昌<lb/>
　　　尉時在山間環舍多老木臘後春初此鳥尤多<lb/>
　　　聲態不一今琵琶箏中所效既不類又百不得<lb/>
<pb n="KR4h0157_WYG_030-46a"/>
　　　一二云福昌河南屬邑也<lb/>
睡起聞啄木忽憶福昌春官舍題詩壁如今經幾人猶<lb/>
能老耽酒依舊拙謀身尚想蘭宮路東風淸洛濱<lb/>
　　田家三首<lb/>
野塘積水綠可染舍南新柳齊如剪去冬雪好麥穗長<lb/>
今日雨晴初擇繭東家饋黍西舍迎連臂踏歌村市晚<lb/>
婦騎夫荷兒扶翁月出橋南歸路逺<lb/>
社南村酒白如餳鄰翁宰牛鄰媼烹挿花野婦抱兒至<lb/>
<pb n="KR4h0157_WYG_030-46b"/>
曵杖老翁扶背行淋漓醉飽不知夜裸股掣肘時讙爭<lb/>
去年百金易斗粟豐歲一飲君無輕<lb/>
新見鵲銜廷樹枝黄口出巢今已飛栗留啄椹桑葉老<lb/>
科斗出畦新稻齊田家苦作候時節汲汲未免寒與飢<lb/>
去來暴取獨何者請視七月豳人詩<lb/>
　　海州道中二首<lb/>
孤舟夜行秋水廣秋風滿㠶不揺槳荒田寂寂無人聲<lb/>
水邊跳魚翻水響河邊守罾茅作屋罾頭月明人夜宿<lb/>
<pb n="KR4h0157_WYG_030-47a"/>
船中客覺天未明誰家鞭牛登隴聲<lb/>
秋野蒼蒼秋日黃黃蒿滿田蒼耳長草蟲咿咿鳴復咽<lb/>
一秋雨多水滿轍渡頭鳴舂村徑斜悠悠小蝶飛豆花<lb/>
逃屋無人草滿家纍纍秋蔓懸寒瓜<lb/>
　　女几祠下<lb/>
山邊白雲閒不掃山下松花龍甲老東風古栢吹暖香<lb/>
廟前土馬荒春草朝霞爲裳水爲珮守廟千年老龍在<lb/>
淸風掃堂神暮還山頭月出溪潺潺<lb/>
<pb n="KR4h0157_WYG_030-47b"/>
　　福昌北秋日村行<lb/>
秋野無人秋日白禾黍登場秋索索豆田黄時霜已多<lb/>
桑蟲食葉留空柯小蝶翩翩晩花紫野鶉啄粟驚人起<lb/>
洛陽西原君莫行秋光處處傷人情<lb/>
黄桑蕭蕭新雨晴田中日午村鷄鳴場頭九月禾黍熟<lb/>
空原雉飛飽新榖棘籬蟲鳴村路曲路邊古墳生野菊<lb/>
人稀田濶草茫茫洛陽秋深能斷腸<lb/>
　　從黄仲閔求友于泉<lb/>
<pb n="KR4h0157_WYG_030-48a"/>
炎暑戰已定淸秋當抗衡碧雲生雁思幽草見蛩情㬠<lb/>
麥村墟靜觀書枕簟淸誰能酌𤣥酒來破屈原醒<hi>借一韻</hi>
　　贈陳履常<lb/>
勞苦陳夫子欣聞病肺蘇席門迂次數僧米及時無㫖<lb/>
蓄親庖急靑錢藥裹須我場方不給何以縶君駒<lb/>
　　至安化驛先寄淮陽故人<lb/>
蕭條安化驛倦客思悠哉積水連天濶靑山送客來疎<lb/>
籬風捲葉敗屋雨生苔寄語淮陽舊人今放逐回<lb/>
<pb n="KR4h0157_WYG_030-48b"/>
　　秋日<lb/>
隕葉鳥不顧枯莖蟲莫吟野荒田已穫江暗夕多陰夜<lb/>
語聞山雨無眠聽楚砧弊裘還補綻披拂動歸心<lb/>
　　發安州作<lb/>
積雨陂塘秀南風蒿艾肥烏犍立横隴白鳥下深畦雲<lb/>
木呌杜宇曉林啼竹鷄平生倦游興頼有濁醪擕<lb/>
　　都梁亭下<lb/>
金塔靑㝠上孤城莾蒼中淺山寒帶水旱日白吹風人<lb/>
<pb n="KR4h0157_WYG_030-49a"/>
事劇翻手生涯眞轉蓬髙眠待春漲鮭菜伴南公<lb/>
　　二月二日艤舟徐城戲呈戚郎<lb/>
自嗟爲客乆羇旅過淮時雪野挑蔬瘦霜天暖酒遟流<lb/>
年下坡轂萬事覆枰碁異日懷陳迹孤舟近古祠<lb/>
　　舟中曉思<lb/>
樹色未啼鳥槳聲初度航客燈靑映壁城角冷吹霜飄<lb/>
泊年來甚羇游情易傷年豐淸潁尾吾計亦差良<lb/>
　　酬同年徐正夫司户時公欲卜築嵩洛間<lb/>
<pb n="KR4h0157_WYG_030-49b"/>
少别老相見無言空惘然功名屬多病詩酒樂衰年釡<lb/>
厭顏公粥囊須趙壹錢歸裝何日辦嵩少好林泉<lb/>
　　今早將飲酒聞鸎有感<lb/>
蕭條古蘭若春日等閒斜唧唧初聞鷰怱怱又過花舊<lb/>
游都似夢到處即爲家把酒聽鶯處羇懷感歲華<lb/>
　　破幌<lb/>
破幌一點白卧知千里明低窗通雪氣喬木尚風聲傳<lb/>
警軍城靜鳴鐘梵刹淸高眠㝷斷夢鄰樹已烏驚<lb/>
<pb n="KR4h0157_WYG_030-50a"/>
　　卷簾<lb/>
卷簾新月上林影散微茫庭草鳴蟲近風燈秋幌凉長<lb/>
年唯有病晩歲苦多傷身世竟何就吾將問蜀莊<lb/>
　　日落<lb/>
日落長雲暗風悲古岸秋渚鷗遥避客野蝶戲隨舟疎<lb/>
拙資微禄飄零厭逺遊若無尊裏酒何物與消愁<lb/>
　　舟行即事二首<lb/>
古岸生微靄空林掛夕陽霞輝明野色天影戰波光集<lb/>
<pb n="KR4h0157_WYG_030-50b"/>
烏村墟暗鳴蟲禾黍荒秋髙孤月靜天末巧雲長沙晩<lb/>
横歸艇川晴列去檣登臨自多感何必寄他鄉<lb/>
去去路日逺行行歲向深晩田荒更濶秋野曉多陰岸<lb/>
蓼飛寒蝶汀沙戲水禽迎風蘆顫葉昡日棗裝林早蟹<lb/>
肥堪薦村醪濁可斟不勞頻悵望處處有鳴砧<lb/>
　　秋懷次韻晁應之三首<lb/>
木落晩風急宵凉侵暑衣有期惟向老無計未成歸只<lb/>
益顚毛脫還從髀骨肥感時仍弔古回首意多違<lb/>
<pb n="KR4h0157_WYG_030-51a"/>
衰鬢不堪洗病軀先覺陰天寒白日短歲暮亂山深薄<lb/>
酒醒無力危絃奏不禁謀身老逾拙三聽洛陽砧<lb/>
淸秋萬里興力疾上高臺歲熟雉兔飽風髙榆柳摧晩<lb/>
篁元自綠幽菊爲誰開寂寞無人問鄉書久不來<lb/>
　　宿銅陵<lb/>
山色日已逺間人歸路長碧天凉後濶秋物雨餘荒人<lb/>
靜路傍寺鳥啼林下房銅陵竟何就空死漢吳王<lb/>
　　漣水<lb/>
<pb n="KR4h0157_WYG_030-51b"/>
孤舟逆水上野靜聞水聲鷗飛不逺水寒浪濺霜翎夜<lb/>
氣岸兼木夕光潭照星長吟弄雙槳知有魚龍驚<lb/>
　　索莫<lb/>
索莫歸未得閒雲還滿空愁吟對寒日不睡到晨鐘衣<lb/>
念初冬寄書憐手自封何當聽夜雪暖酒夜爐紅<lb/>
　<lb/>
　<lb/>
　宋詩鈔卷三十<lb/>
</p>
<p>
</p>
  </div>
</body>
</text>
</TEI>
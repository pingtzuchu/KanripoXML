<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷六</head> <lb/>
    <p>
<pb n="KR4h0157_WYG_006-1a"/>
欽定四庫全書<lb/>
　宋詩鈔卷六<lb/>
　　　　　　　　　内閣中書舍人吳之振編<lb/>
　張詠乖崖詩鈔<lb/>
　張詠字復之濮州鄄城人舉進士知崇陽縣歴官樞<lb/>
　密直學士知成都益州禮部尚書其治績多在蜀中<lb/>
　具載史傳剛直自立智識深逺有澤被天下之心尤<lb/>
　博典籍雖卜筮醫藥種植之書無不精究自少得劒<lb/>
<pb n="KR4h0157_WYG_006-1b"/>
　術無敵于兩河間善奕碁精射法飲酒至數斗不亂<lb/>
　惡人諂事不喜俗禮因自號乖崖子寫真自贊曰乖<lb/>
　則違衆崖不利物乖崖之名聊以表徳嘗訪三峰陳<lb/>
　希夷搏搏顧謂弟子曰此人于名利淡然無情達則<lb/>
　為公卿不達則為帝王師其為高人推重如此幼與<lb/>
　青州傳霖同學霖隱不仕詠既貴求霖者三十年不<lb/>
　可得晚自金陵造朝論丁謂王欽若出知陳州一日<lb/>
　霖忽來謁閽走白詠詠訶曰傳先生吾尚不得而友<lb/>
<pb n="KR4h0157_WYG_006-2a"/>
　汝敢呼姓名乎霖笑曰是豈知世間有傅霖者詠問<lb/>
　昔何隱今何出霖曰子將出矣來報子爾詠曰詠亦<lb/>
　自知之曰知復何言翼日辭去後一月而詠卒贈右<lb/>
　僕射謚忠定詩雄徤古淡有氣骨稱其為人其與傅<lb/>
　山人詩云寄語巢由莫相笑此心不是愛輕肥足以<lb/>
　見其志也<lb/>
　　悼蜀四十韻<lb/>
蜀國富且庶風俗矜浮薄奢僭極珠貝狂佚務娛樂虹<lb/>
<pb n="KR4h0157_WYG_006-2b"/>
橋吐飛泉烟栁閉朱閣燭影逐星沉歌聲和月落鬭雞<lb/>
破百萬呼盧縱大噱游女白玉璫驕馬黄金絡酒肆夜<lb/>
不扄花市春漸作禾稼暮雲連紈繡淑氣錯熈熈三十<lb/>
年光景倐如昨天道本害盈侈極禍必作當時布政者<lb/>
罔思救民瘼不能宣淳化移風復儉約情性非方直多<lb/>
為聲色著從欲竊虚譽隨性縱貪攫蠶食生靈肌作威<lb/>
恣暴虐佞罔天子聽所利惟剝削一方忿恨興千里攘<lb/>
臂躍火氣烘寒空雪彩揮蓮鍔無人能却敵何暇施撃<lb/>
<pb n="KR4h0157_WYG_006-3a"/>
柝害物黷貨輩皆為白刃爍瓦礫積臺榭荆棘迷城郭<lb/>
里第鎖苔蕪庭軒喧鳥雀斗粟金帛酬束芻綺羅博悲<lb/>
夫驕奢民不能飽葵藿朝廷命元戎帥師盪兇惡虎旅<lb/>
一以至梟巢一何弱燎毛熖晶熒破竹鋒熠爚兵驕不<lb/>
可戢殺人如戲謔悼耄皆麗誅玉石何所度未能剪强<lb/>
暴爭先謀剽掠良生計空餘死心愁隕穫四野搆豺狼<lb/>
五畝孰耕鑿出師不以律餘孽何由却鄙夫識蜂蠆寡<lb/>
術能籠絡邉郵未肅清何顔食天爵世方尚奔馳誰復<lb/>
<pb n="KR4h0157_WYG_006-3b"/>
振騫諤黄屋逺萬里九重高寥廓時稱多英雄才豈無<lb/>
衛霍近聞命良臣拭目觀竒略<lb/>
　　勸酒惜别<lb/>
春日遟遟輾碧空綠楊紅杏描春色人生年少不再來<lb/>
莫把青春枉抛擲思之可不令人驚中有萬恨千愁并<lb/>
今日就花始暢飲座中行客酸離情我欲為君舞長劒<lb/>
劒歌苦悲人苦厭我欲為君彈瑤琴淳風死去無回心<lb/>
不如轉海為飲花為幄贏取青春片時樂明朝匹馬嘶<lb/>
<pb n="KR4h0157_WYG_006-4a"/>
春風洛陽花發胭脂紅車馳馬走狂似沸家家帳幙臨<lb/>
晴空天子盛明君正少勿恨功名苦不早富貴有時偷<lb/>
閒强懽笑莫與離憂賈生老<lb/>
　　贈劉吉<lb/>
天地有至私劉生與英氣學必摘其真文能取諸數呌<lb/>
回堯舜天聒破周孔耳通塞不知我要在觀生意居危<lb/>
不茍全憑難立忠義<hi>仕江南偽主指斥姦佞曰果信是人國將亡也</hi>歸國有名<lb/>
賢天子聞之喜倒海塞横流掀天建高議<hi>治黄河有功議邉將不才</hi>
<pb n="KR4h0157_WYG_006-4b"/>
<hi>廷辨大臣阿諛</hi>冒死雪忠臣<hi>証楊業忠赤/為奸臣所䧟</hi>讜言警貴侍<hi>重指中貴弄懼</hi>
四海多壯夫望風毛骨起如今竟陵城推司茶菽利鶴<lb/>
情終是孤仁性困亦至勞勞憂衆民咄咄罵貪吏方期<lb/>
與呌閽此實不可棄如何不自持稍負纎人累酣歌引<lb/>
酒徒亂入垂楊市狂來㧞劒舞踏破青苔地羣口咤若<lb/>
竒我心憂爾碎請料高陽徒如何東山器請料酒仙人<lb/>
何如留侯志去矣留跋江深心自為計<lb/>
　　寄晁同年<lb/>
<pb n="KR4h0157_WYG_006-5a"/>
昔同白日昇穹碧還同水國司民籍三年不見頻寄書<lb/>
兩月相過忘行役桃花江上雪霏霏黄鶴樓中風力微<lb/>
幽勝逼人魂欲飛此時不醉無與歸人間美事應有主<lb/>
别馬蹄霑邉塞土南樓一望心凄迷昨夜疎簷滴寒雨<lb/>
休誇筆力敺真風勿憶雲山千萬重但遇西風一行鴈<lb/>
殺青相問莫辭慵<lb/>
　　與進士宋嚴話别<lb/>
人之相知須知心心通道氣情轉湥凌山跨陸不道逺<lb/>
<pb n="KR4h0157_WYG_006-5b"/>
躡屩佩劒來相㝷感君見我開口笑把臂要我談王道<lb/>
幾度微言似愜心投杯著地推案呌此事置之無復言<lb/>
且須舉樂催金船人生通塞未可保莫將閒事縈心田<lb/>
興盡忽告去挑燈夜如何彈琴起雙舞拍手聊長歌我<lb/>
輩本無流俗態不教離恨上眉多<lb/>
　　縣齋秋夕<lb/>
才薄難勝任空銷懶惰情公堂羣吏散苔地亂蛩聲隔<lb/>
歳鄉書絶新寒酒病生方今聖明代不敢話辭榮<lb/>
<pb n="KR4h0157_WYG_006-6a"/>
　　登黄鶴樓<lb/>
重重軒檻與雲平一度登臨萬想生萬鶴信移煙樹老<lb/>
碧雲魂亂晩風清何年紫陌紅塵息終日空江白浪聲<lb/>
莫道安邦是高致此身終約到蓬瀛<lb/>
　　登麟州城樓<lb/>
莫問戎庭苦高欄是夕攀時清官事少邉靜戍人閒雉<lb/>
堞臨寒水穹廬倚亂山皇恩正無外不擬更移還<lb/>
　　再任蜀川感懐<lb/>
<pb n="KR4h0157_WYG_006-6b"/>
官職過身髩已衰傍人應訝退休遲從來蜀地稱難制<lb/>
此是君恩豈合違兵火因由難即問郡城牢落不勝悲<lb/>
無煩苦意思諸葛只可頒條使衆知<hi>李順劉幹王均十年三亂蜀人人思</hi>
<hi>得諸葛亮遇離亂提一旅之兵平定川陜此非宏才異略則不濟也方今天子仁聖國富兵强只宣馭逺寛平</hi>
<hi>之詔禁暴刑殺之令不半年自整爾</hi>
　　毎憶家國樂蜀中寄傅逸人<lb/>
毎憶家園樂名賢共里閭劇談祛夜瘧<hi>開寳中與傅㑹于韓城終夕談</hi>
<hi>話諸鄰病瘧皆云不發</hi>幽夢驗鄉書<hi>每發家書傳必先夢</hi>漸老性情嬾隔年<lb/>
<pb n="KR4h0157_WYG_006-7a"/>
音信疎終嫌累高節不得薦相如<hi>淳化末余直省宻使人誘傅意勉之仕進</hi>
<hi>傅以為薦已是相汚也虚名何濟遂止</hi>
　　送趙侍丞罷秩游青城山<lb/>
公餘長閉目只是老心情聞道㝷山去連忙出户迎好<lb/>
峰須到頂靈迹要知名迴日從容說余將少解醒<lb/>
　　金陵郡亝述懐<lb/>
傍人往往羡清途野逸情懐亦自扶官舍四邉多種竹<lb/>
潮溝一面近生蘆病嫌見客低佪甚老覺臨官氣味粗<lb/>
<pb n="KR4h0157_WYG_006-7b"/>
不信浮名是身累有時間撚白髭鬚<lb/>
　　郡齋書情寄仙游張及<lb/>
老去慵仍甚榮名舊日疎又因經歳病不答故人書閉<lb/>
閣僧歸後看山吏散初何因論心跡之子最相於<lb/>
　　遊趙氏西園<lb/>
蜀中春豔世間疎比並陳園恐未如數里花光浮㬉日<lb/>
六街塵淨見香車翻空雅樂催歡處入格新詩上板初<lb/>
方信承平無一事淮陽間殺老尚書<lb/>
<pb n="KR4h0157_WYG_006-8a"/>
　　寄田錫舍人<lb/>
當年心計此心知忽忽逢人亦自疑枉是憂公生白髪<lb/>
有何長略謝清時林僧已怪抽身晩朝侣猶嫌到闕遟<lb/>
多喜通規識幽抱路遙無處寄相思<lb/>
　　寄郝太沖<lb/>
閒愁休問意休疑此事關身合再思心靜易求長世㳒<lb/>
氣狂難與少年時新編到底將何用舊好如今更有誰<lb/>
猶憶公堂秋㑹否遶窗寒竹夜風吹<lb/>
<pb n="KR4h0157_WYG_006-8b"/>
　　送别蘇寺丞<lb/>
公身多不定何路慰飄離莫以微言合苦將幽思悲山<lb/>
程朝醉少雪屋夜眠遲即問逢春約芳菲折贈誰<lb/>
　　送馬道人歸天台<lb/>
逢山長欲便辭榮見説天台益自驚絶頂要歸終久住<lb/>
此時無計伴師行囊擕鼎藥身難老路接仙橋眼更明<lb/>
莫笑官途滋味薄五湖曾有片㠶輕<lb/>
　　歸越東舊隱留别秦中知己<lb/>
<pb n="KR4h0157_WYG_006-9a"/>
客亭楊栁葉初殘歌咽秋空慘别顔吟愛好峰歸越路<lb/>
醉衝寒雨出秦關煙蘿庭戸重棲倚漁浦人家舊往還<lb/>
縱使功名無分得免教心在怨尢間<lb/>
　　郊居㑹傅逸人<lb/>
久客倦驚魂田居乞暫安義寧忘力學貧要奉親歡枕<lb/>
外河聲老門前野色寛支流狂繞砌叢葦品當欄書葉<lb/>
招鄰彦扶笻話肺肝吟懐難契遇醉語動辛酸隱几歳<lb/>
時變凭軒雷雨殘致君須有分㑹此擲魚竿<lb/>
<pb n="KR4h0157_WYG_006-9b"/>
　　再㑹傅逸人<lb/>
分到知心死不輕幾年曾是愴離情微風吹雨雁初下<lb/>
落葉滿階蟲正鳴燈靜苦嫌論劒略簟涼頻喜轉琴聲<lb/>
從來共約雲泉老肯向人間占好名<lb/>
　　貽傅逸人<lb/>
少年名節動人羣避俗身居積水濆幾為典衣留逺客<lb/>
半來欹枕看閒雲門連酒舍青苔滑路近沙汀白鳥分<lb/>
誰道無情活黎庶數篇新製詠南薰<lb/>
<pb n="KR4h0157_WYG_006-10a"/>
　　郊居寄朝中知己<lb/>
年來流水壊平田客徑窮愁自可憐汀葦亂搖寒夜雨<lb/>
沙鷗閒弄夕陽天狂嫌濁酒難成醉冷笑清詩不直錢<lb/>
碧落故人知我否幾回相憶上漁船<lb/>
　　懐張白逸人<lb/>
昔年吟社偶通隣常貴高風入格眞名好已期天共歇<lb/>
性孤翻與世無親梁園醉别花燒眼楚寺秋歸鶴伴身<lb/>
從此幽懐不能說五湖煙月二京塵<lb/>
<pb n="KR4h0157_WYG_006-10b"/>
　　訪人不遇<lb/>
舊徑莓苔合兒童<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>閉門踏霜歸逺店涼月照空樽雁<lb/>
響蒹葭浦風驚橘柚村知音在何處凝寂欲銷魂<lb/>
　　舟次辰陽<lb/>
昔賢勞苦為憂官我自無才欲忘餐鳴棹幾程灘勢惡<lb/>
宿亭一夜雨聲寒村連古洞蠻煙合地落秋畬楚俗懽<lb/>
雖指公餘便東下好峰猶得捲簾看<lb/>
　　舟中晚望桃源山<lb/>
<pb n="KR4h0157_WYG_006-11a"/>
仙山初指眼初明倚棹因妨半日程雲裏未忘㝷去路<lb/>
世間爭合有浮名嵓空闇老松千尺天靜時聞鶴一聲<lb/>
更謝暮霞憐惜别滿坡紅影照崢嶸<lb/>
　　幽居<lb/>
落花時節掩關初請絶江城舊酒徒滿屋煙霞春睡足<lb/>
一谿風雨夜燈孤易中有象閒消息身外無求免歎吁<lb/>
多謝嵓僧頻見訪欲迴流水又踟蹰<lb/>
　　旅中感懐<lb/>
<pb n="KR4h0157_WYG_006-11b"/>
人世貪名豈是閒幾回思算幾凄然故鄉路逺不得信<lb/>
寒月夜來還復圓霜趂悲鴻歸楚澤風移殘燒下秦川<lb/>
莫言酒作銷憂物更有新詩一兩篇<lb/>
　　新市驛别郭同年<lb/>
驛亭門外叙分擕酒盡揚鞭淚濕衣莫訝臨岐再回首<lb/>
江山重叠故人稀<lb/>
　　晚泊長臺驛<lb/>
驛亭斜掩楚城東滿引濃醪勸諫慵自戀明時休未得<lb/>
<pb n="KR4h0157_WYG_006-12a"/>
好山非是不相容<lb/>
　　過華山懐白雲陳先生<lb/>
性愚不肯林泉住强要清流擬致君今日星馳劒南去<lb/>
回頭慚愧華山雲<lb/>
　　途中<lb/>
人情到底重官榮見我東歸夾路迎不免舊谿高士笑<lb/>
天真䘮盡得浮名<lb/>
　　桃源觀<lb/>
<pb n="KR4h0157_WYG_006-12b"/>
簷下山光砌下苔人間重遇眼重開舊林諸子休移誚<lb/>
已許孤雲作計迴<lb/>
　　雨夜<lb/>
四簷風雨滴秋聲醉起重挑背壁燈世事不窮身不定<lb/>
令人閒憶虎溪僧<lb/>
簾幕蕭蕭竹院深客懐孤寂伴燈吟無端一夜空階雨<lb/>
滴破思鄉萬里心<lb/>
　　寄傅逸人<lb/>
<pb n="KR4h0157_WYG_006-13a"/>
當年失脚下漁磯苦為明朝未得歸寄語巢由莫相笑<lb/>
此心不是愛輕肥<lb/>
　　闕下寄傅逸人<lb/>
疎疎蘆葦映門墻更有新秋膾味長何事輕抛來帝里<lb/>
至今魂夢遶寒塘<lb/>
　　送别王秘丞<lb/>
帝鄉三十年前别江外相逢髩已衰清論未窮行計速<lb/>
為君臨水立多時<lb/>
<pb n="KR4h0157_WYG_006-13b"/>
　　送别李司直<lb/>
亭下依微見逺村亭中離恨若為論數聲歌罷揚㠶去<lb/>
民吏相看有淚痕<lb/>
　　送魏道士<lb/>
江上蕭蕭木葉飛天台狂客杖藜歸莫嫌俗吏勤相顧<lb/>
曽是嵩陽舊揜扉<lb/>
　　答劉道人<lb/>
嵩陽峰底洞中天曽共浮丘對掩關知道高閒少兼濟<lb/>
<pb n="KR4h0157_WYG_006-14a"/>
折腰從此到人間<lb/>
　　謝雲居山人草鞋<lb/>
雲居山客草為鞋路轉千峰此寄來昨日公餘偷步躡<lb/>
萬端心緒憶天台<lb/>
　　聞鷓鴣<lb/>
畫中曽見曲中聞不是傷情即斷魂北客南來心未穏<lb/>
數聲相對在前村<lb/>
　<lb/>
<pb n="KR4h0157_WYG_006-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷六<lb/>
</p>
<p>
</p>
  </div>
</body>
</text>
</TEI>
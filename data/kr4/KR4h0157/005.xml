<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷五</head> <lb/>
    <p>
<pb n="KR4h0157_WYG_005-1a"/>
欽定四庫全書<lb/>
　宋詩鈔卷五<lb/>
　　　　　　　　内閣中書舎人吳之振編<lb/>
　蘇舜欽滄浪集鈔<lb/>
　　送施秀才<lb/>
賤生罹凶喪日與死亡逼羈孤困猜嫌動歩畏蛇蜮之<lb/>
子脫俗情平生未相識足繭千里來顧我喜顔色衣裘<lb/>
風霜凋顔髮塵土蝕開席揖之坐意勤語腷塞徐徐動<lb/>
<pb n="KR4h0157_WYG_005-1b"/>
辭氣突兀露胷臆紺囊出文章發覆見寳碧自羞無所<lb/>
有曷以報相徳告行東風前花草正狼籍又無一樽酒<lb/>
澆沃慰逺客扁舟下長淮企立空歎息<lb/>
　　送韓三子華還家<lb/>
人在天壤間共為氣驅逐嵗月自崩奔冉冉若轉轂榮<lb/>
樂隨雲烟凋零共草木亨屯固常物逹者安可速奈何<lb/>
此軀骸未免混世俗前年奔大凶况復墮手足零丁旅<lb/>
山陽逐熟聚三族相逢眼盡白閉户甘退縮左丞鎮京<lb/>
<pb n="KR4h0157_WYG_005-2a"/>
亳相去路重複數遣令子來千里弔荼毒子華勇此行<lb/>
東下甚匐匍入門未及言相向且慟哭嗟我顔色枯鬚<lb/>
蒼髩雙秃相别始踰年世事何反覆晤言出古表但覺<lb/>
白日速勘書春雨靜煮藥夜火續襟懐兩沉淡炯炯抱<lb/>
明玉時苦外物喧又嗟别期促和風送歸帆盎動淮氣<lb/>
緑早寄别後篇微吟慰孤獨<lb/>
　　觀放□<lb/>
沉沉滄淮口植木限衆流啓閉固有時出納千萬舟眷<lb/>
<pb n="KR4h0157_WYG_005-2b"/>
予懐抱昏羇别相牽鉤觀此巨泒注頗覺滯悶瘳喧豗<lb/>
怒霆起始駭久不收既前目眩轉足縮不敢留朔雪下<lb/>
噴薄散為白霧浮上懸赤油幕旁斷縹玉旒恐激地軸<lb/>
轉人有魚鼈憂驚嗟勢力壯孰謂此物柔吾思作至監<lb/>
實以處上游又欲接之口沃蕩胷中愁俄然漸枯涸哮<lb/>
爾空泥溝渟滀既因人開洩豈自由立間見底裏咄哉<lb/>
為爾羞<lb/>
　　金山寺<lb/>
<pb n="KR4h0157_WYG_005-3a"/>
孤峰踴滄江突兀臺殿積驚波四面起日夜走礔礰陰<lb/>
壑滀風雲陽崖産金碧離披萬年樹根抱太古石脩廊<lb/>
轉峻閤窈窕壓山脊寳像浮海來珠纓冷光滴叩欄見<lb/>
黿鼉揚首意自得偃蹇互出沒日此飽餘食又有翠羽<lb/>
禽羣飛喜賔客口銜紺蔕花近我若相識開軒必曠絶<lb/>
上下無異色氣象特清壯所覧輙快適余心本髙灑悞<lb/>
為塵土隔不知人間世有此物外迹落日將登舟低囘<lb/>
空自惜<lb/>
<pb n="KR4h0157_WYG_005-3b"/>
　　秋夜<lb/>
新秋積雨後夜聞蚯蚓聲似爭絡緯繁不讓蟋蟀清嗟<lb/>
爾微陋物身與土壤并藐然本無心天時使之鳴空庭<lb/>
雜稿葉亦能感人情老蛟蟄汚泥寂嘿不自驚一旦走<lb/>
霹靂飛雨洗八紘幽蟠孰可聞自有濟物誠嵗若弗大<lb/>
旱此志豈忘行<lb/>
　　送黄莘還家<lb/>
東風揺江波碧草日夜芳藹藹春物歸遊子思故郷黄<lb/>
<pb n="KR4h0157_WYG_005-4a"/>
生士林華志業收清剛虎歩南山隈氣立衆獸旁不肯<lb/>
受羈轡但欲挿翅翔顧亦念所親歸心劇風檣想當舎<lb/>
檝初喜氣充門牆晨昏奉顔色以時薦豆觴雖享萬鍾<lb/>
禄此樂不可償予家白日下偶來戀滄浪因君江上别<lb/>
撩我歸興長<lb/>
　　和菱磎石歌<lb/>
滁州信至詫雙石云初得自菱水濵長篇稱夸語險絶<lb/>
欲使來者不復言畫圖突兀亦頗怪張之屋壁驚心魂<lb/>
<pb n="KR4h0157_WYG_005-4b"/>
麒麟才生頭角異混沌雖死竅鑿存瑯瑘之郡褊且僻<lb/>
得此固可駭衆觀予嘗飛帆入震澤窮探異境登龜黿<lb/>
<hi>太湖二山名最出怪石</hi>居民百户石為業日夜采琢山不貧山前<lb/>
森列戰白浪猶似百萬鐵馬羣雨昏浪打嵗月古千株<lb/>
萬穴僵復奔自嗟才力本衰弱安敢抵敵為之文况兹<lb/>
出産極易致郷俗見慣不甚尊彼以至少合貴重胡為<lb/>
久棄如隱淪偶逢精識見奨拔衆目今乃稱竒珍百人<lb/>
擁持大車載城市觀走風濤翻立於新亭面幽谷共為<lb/>
<pb n="KR4h0157_WYG_005-5a"/>
澡刷泥沙痕凉泉下照嘉樹陰翠影澄澹留烟雲襃以<lb/>
篇章繪縑素積水汨沒一日伸茍非髙賢獨賞激終古<lb/>
弃卧於窮津世人愛憎逐興廢使我吟歎償精神<lb/>
　　頂破二山詩<lb/>
北邑有頂山下潛子母虬其子去為雨以救郷人憂前<lb/>
擘穹峰開化出百丈湫後因號破山致祠獻庶羞嵗來<lb/>
省其母風雹六月秋烟雲騰踏去不復經月留邑民賴<lb/>
其靈雖旱嵗有收因成兩佛宇幽邃號勝遊磵泉走鸞<lb/>
<pb n="KR4h0157_WYG_005-5b"/>
車松桂擁石樓夜堂人噤滲陰壁風颼飀近年返暴雨<lb/>
頗亦傷田疇老農務祈禱梵唄日不休常為釋徒利乃<lb/>
作生民讐嗚呼二虬者其説何悠悠<lb/>
　　永叔石月屏圖<lb/>
日月行上天下照萬物根向之生榮背則死故為萬物<lb/>
生死門東西兩交征晝夜不蹔停胡為虢山石留此皎<lb/>
月痕常存桂樹散疎陰有若圖畫成永叔得之不能曉<lb/>
作歌使我窮其原且疑月入此石中分此兩曜三處明<lb/>
<pb n="KR4h0157_WYG_005-6a"/>
或云蟾兔好溪山逃遁出月不可闗浮波穴石恣所樂<lb/>
嫦娥孤坐初不覺玉杵夜無聲無物來擣藥常娥驚推<lb/>
輪下天自㝷捉遶地掀江踏山岳二物驚奔不復見留<lb/>
此玉輪之迹在青壁風雨不可剥此説亦詭異予知未<lb/>
精確物有無情自相感不間幽微與髙邈老蚌向月月<lb/>
䧏胎海犀望星星入角彤霞爍石變靈砂白虹貫巖生<lb/>
美璞此乃西山石久為月照着嵗久光不滅遂有團團<lb/>
月寒輝籠籠出輕霧坐對不復嗟殘缺蝦蟇縱汝惡觜<lb/>
<pb n="KR4h0157_WYG_005-6b"/>
吻可能食此清光沒玉川子若在見必喜不徹此雖隱<lb/>
石中時有靈光發土怪山鬼不敢近照之僵仆肝腦裂<lb/>
有如君上明下燭萬類無遁形光艶百世無虧盈<lb/>
　　演化琴徳素髙昔嘗供奉先帝聞予所藏寳琴求<lb/>
　　　而揮弄不忍去因為作歌以寫其意云<lb/>
雙墖老師古突兀索我瑶琴一揮拂風吹仙籟下虗空<lb/>
滿坐沉沉竦毛骨按抑不知聲在指指自不知心所起<lb/>
節奏可盡韻可收時於疎澹之中寄深意意深味薄我<lb/>
<pb n="KR4h0157_WYG_005-7a"/>
獨知陶然直到羲皇世曲終瞑目師不言忽言昔常奉<lb/>
至尊祥符天子政多暇詔求絶藝傳中閽紫宸伏退霜<lb/>
日紅隨鞭入對蓬萊宫平戎一弄沃舜聰貂璫壁立亦<lb/>
動容紫蘭之袍出禁府聲華一日千門通今來老病卧<lb/>
澤國賞音不遇前事空一雙玉鶴天上飛人間但見枯<lb/>
死桐幸逢寳噐惬心手因聲感舊涕灑胷顧我踟蹰不<lb/>
忍去将行更欲留悲風<lb/>
　　寄王幾道同年<lb/>
<pb n="KR4h0157_WYG_005-7b"/>
新安道中物色佳山昏雲淡晩雨斜眼看好景懶下馬<lb/>
心隨流水先還家歩頭浴鳬暖出沒石側老松寒交加<lb/>
懐君覧古意萬狀獨轉澗口吟幽花<lb/>
　　田家詞<lb/>
南風霏霏麥花落豆田漠漠初垂角山邉夜半一犁雨<lb/>
田父髙歌待收穫雨多蕭蕭蠶簇寒蠶婦低眉憂繭單<lb/>
人生多求復多怨天公供爾良獨難<lb/>
　　丙子仲冬紫閣寺聫句<lb/>
<pb n="KR4h0157_WYG_005-8a"/>
白石太古水<hi>才翁</hi>蒼崖六月冰昏明咫尺變<hi>子美</hi>身世逗遛<lb/>
増橋與飛霞亂<hi>才翁</hi>人兼獨鳥升風泉冷相摶<hi>子美</hi>樓閣暮<lb/>
逾澄反復青𠖇上<hi>才翁</hi>躋攀赤日稜唄音充别壑<hi>子美</hi>墖影<lb/>
弔寒藤仙掌掛太一<hi>才翁</hi>佛壇依古層巖喧聞鬭虎<hi>子美</hi>臺<lb/>
靜下饑鷹晴檻通年雨<hi>才翁</hi>濃蘿四面罾日光平午見<hi>子美</hi>
霧氣半天蒸潭碧寒疑裂<hi>才翁</hi>鍾清逺自凝陽陂冬聚笋<lb/>
<hi>子美</hi>陰壁夏垂繒有客饒佳思<hi>才翁</hi>髙吟出逺凭䧺心翻表<lb/>
裏<hi>子美</hi>逺目著軒騰岑寂來清夜<hi>才翁</hi>沉冥接定僧宿猿深<lb/>
<pb n="KR4h0157_WYG_005-8b"/>
更杳<hi>子美</hi>落木靜相仍松竹髙無奈<hi>才翁</hi>烟嵐翠不勝甘酸<lb/>
收脫實<hi>子美</hi>坳隩布清塍北野纔沉著南天更勃興恣睢<lb/>
超一氣<hi>才翁</hi>黤黕起孤鵬並澗寒堪摘看雲重欲崩行中<lb/>
向背失<hi>子美</hi>呼處下髙應庭樹巢金爵樵兒弄玉繩斷香<lb/>
浮缺月<hi>才翁</hi>古像守昏燈乳管明相照莎髯緑自矜深疑<lb/>
嘯神物<hi>子美</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>欲敵肴陵俯仰孤心撓囘翔百感登畫圖<lb/>
風動壁詩句涕霑膺<hi>先公有留題在澄心閣</hi>嵗月看流失<hi>才翁</hi>心腸<lb/>
劇斷絙追攀初有象悲潰遂相乗故賞知無遁遺靈若<lb/>
<pb n="KR4h0157_WYG_005-9a"/>
此憑依然忍囘首<hi>子美</hi>愁絶下崚嶒<hi>才翁</hi>
　　水輪聫句<hi>十六韻</hi>
痛矣真源喪紛紜物象來<hi>子美</hi>水輪今若此世事亦宜哉<lb/>
<hi>才翁</hi>上下車交輻周旋斗轉魁<hi>子美</hi>咸淵日微墮仙窟月初<lb/>
開<hi>才翁</hi>旁柅從為用垂絙重亦囘枘多初不曉機宻暗相<lb/>
該<hi>子美</hi>圃外滄浪洩庭間霹靂摧玉飛千仞表纓掛九泉<lb/>
隈<hi>才翁</hi>翻覆殊難定牽連巧自媒建瓴今比速抱甕此相<lb/>
哀<hi>子美</hi>平眡曾無覺深窺遂可猜團團釋子壁軋軋雁王<lb/>
<pb n="KR4h0157_WYG_005-9b"/>
臺<hi>才翁</hi>解見陶埏運寧觀将轂推造端縁有發汲用始知<lb/>
材<hi>子美</hi>本異道家意定遭怡士咍轉圓非雅具欹噐有深<lb/>
災<hi>才翁</hi>持滿忘前監相傾自下催流風無以復視此一排<lb/>
徊<hi>子美</hi>
　　薦福墖聫句<lb/>
踴甓皇都壮<hi>才翁</hi>盤基紫宙䧺山河共逺目<hi>王緯</hi>簷户發髙<lb/>
風梯險三休上<hi>子美</hi>輪開一氣中門當谷子午<hi>才翁</hi>影落陌<lb/>
西東韻鐸翻天籟<hi>緯</hi>危觚駐夕紅側聆悲下俗<hi>子美</hi>仰面<lb/>
<pb n="KR4h0157_WYG_005-10a"/>
識長空絶若神擠至<hi>才翁</hi>深疑壑暗通人寰如蟻垤<hi>緯</hi>身<lb/>
世甚秋蓬歎息興忘地<hi>子美</hi>沉吟製作工清思抱明月狂<lb/>
欲把飛鴻去矣登臨興<hi>才翁</hi>巍乎造化功凉襟當爽塏幽<lb/>
意入鴻濛頭角峰如揖<hi>緯</hi>丹青樹不同城郛囘迤邐閣<lb/>
殿失穹隆可使孤懐放<hi>子美</hi>胡為萬恨終何當得壯士提<lb/>
取出塵籠<hi>才翁</hi>
　　悲二子聮句<hi>穆修伯長凌孟陽伯華</hi>
有客自逺方來以二子説穆子病疾初家事巨細缺鄰<lb/>
<pb n="KR4h0157_WYG_005-10b"/>
人苦其求<hi>才翁</hi>醫師久已决案盃小大空布被旁午裂餘<lb/>
喘尚能鼓<hi>子美</hi>老憤知已結目凄望羊泓髭斷反蝟茁憂<lb/>
酸繫餘生<hi>才翁</hi>嘷嘑留永訣語妻後日計書䇿未可徹教<lb/>
子立世資<hi>子美</hi>圓曲勿自説吾屬何流離衆人方草竊凌<lb/>
子久道路<hi>才翁</hi>十口著羈屑恰旅重江間正值大饑節既<lb/>
無裹飯交<hi>子美</hi>疾走繼麤糲又無執漿人及時沃枯渴惜<lb/>
哉損天命<hi>才翁</hi>痛焉在親絰帝胡生爾身世復稱其傑胷<lb/>
伏氣萬丈<hi>子美</hi>腸貯怨百折艱難泊風波憔悴墮霜雪久<lb/>
<pb n="KR4h0157_WYG_005-11a"/>
僕勤龍鍾<hi>才翁</hi>弱女癡䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>文隨寒餓空道與烟㷔滅魂<lb/>
兮竟何歸<hi>子美</hi>去矣不得别長府豈無財莫濟醫藥切太<lb/>
倉豈無粟<hi>才翁</hi>莫解腹腸熱天子聖在上海内清欲徹伊<lb/>
人胡不官<hi>子美</hi>既死安得活朝青與暮紫神喜天不軋昻<lb/>
車與怒馬<hi>才翁</hi>門滿道不絶之子茍閒厠斯民廼食餮髙<lb/>
亢世弗親<hi>子美</hi>方嚴鬼所製敢言足才珍寧免否來齧思<lb/>
潛淚輙抽<hi>才翁</hi>慘舊面成耋舉目此牢落側身今鄙媟箴<lb/>
言耳空虛<hi>子美</hi>險論口<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>甈作詩告石梁聊以慰寒骨<hi>叔才</hi>
<pb n="KR4h0157_WYG_005-11b"/>
　　地動聫句<lb/>
大荒孟冬月<hi>才翁</hi>末旬髙春時日腹昏盲倀<hi>子美</hi>風口嗚嗚<lb/>
咿萬靈困陰戚<hi>叔才</hi>百植嗟陽衰濃寒有勝氣<hi>子美</hi>大凍無<lb/>
敗期六指忽揺拽<hi>叔才</hi>羣蹠初奔馳丸銅落蟾吻<hi>子美</hi>始異<lb/>
張渾儀列宿犯天紀<hi>叔才</hi>預驗漢志辭民甍函鼔舞<hi>子美</hi>禁<lb/>
堞强崩離坐駭市聲死<hi>叔才</hi>立怖人足踦坦途重車僨<hi>子美</hi>
急傳壮馬欹陵阜動撫手<hi>叔才</hi>礫塊當揚箕停汚有亂浪<lb/>
<hi>子美</hi>僵木無静枝衆啄不暇息<hi>叔才</hi>沓嶂驚欲飛踊墖撼鐸<lb/>
<pb n="KR4h0157_WYG_005-12a"/>
碎<hi>子美</hi>安流蕩舟疲倒壺喪午漏<hi>叔才</hi>顛巢駭眠鴟居人眩<lb/>
眸子<hi>子美</hi>行客勞髑兒南北頓儵忽<hi>叔/才</hi>西東播<hi>闕</hi>　四鎮<lb/>
一毛重<hi>子美</hi>百川寸涔微斗藪不知大<hi>叔才</hi>軒幹主者誰共<lb/>
工豈復怒<hi>子美</hi>富媪安得為寧無折軸患<hi>叔才</hi>頓易崩山悲<lb/>
衆蟄不安土<hi>子美</hi>羣毛難麗皮驚者去靡所<hi>叔才</hi>仆或如見<lb/>
擠轟雷下簷瓦<hi>子美</hi>决玉傾倉粢雙顛太室吻<hi>叔才</hi>四躍宸<lb/>
庭螭萬宇變旋室<hi>子美</hi>百城如轉機念此大菑患<hi>叔才</hi>必由<lb/>
政瑕疵勝社勇厥氣<hi>子美</hi>孤陽病其威傳是下乗<hi>闕叔  才</hi>亦<lb/>
<pb n="KR4h0157_WYG_005-12b"/>
曰尊屈卑夫惟至静者<hi>子羙</hi>猶不可保之况乃易動物<hi>叔才</hi>
何以能自持髙者恐顛墜<hi>子美</hi>下者賞鎮綏天戒豈得慢<lb/>
<hi>叔才</hi>肉食宜自思變省孽可息<hi>子美</hi>損降禍可違願進小臣<lb/>
語<hi>叔才</hi>兼為丹扆規偉哉聰明主<hi>子/美</hi>勿遺地動詩<hi>叔才</hi>
　　瓦亭聫句<lb/>
陰霜䇿䇿風呼虓狂賊膽開凶㷔豪<hi>子美</hi>赤膠脆折乳馬<lb/>
健漢野秋穟黄雲髙<hi>才翁</hi>驅先老尫伏壮魃裹以山壑鬼<lb/>
莫招<hi>子美</hi>烽臺屹屹百丈起但報平安搖桔橰<hi>才翁</hi>喜聞羸<lb/>
<pb n="KR4h0157_WYG_005-13a"/>
師入吾地主将踴躍士隨驕<hi>子美</hi>神鋒前揮擁勝勢横陣<lb/>
立敵俱逃奔<hi>才翁</hi>不知餌牽落檻穽一麾發伏如驚飈<hi>子美</hi>
重圍八面鳥難度相顧無路惟青霄<hi>才翁</hi>地形窄束甲刺<lb/>
骨眥裂不復能相鏖<hi>子美</hi>棄兵袞袞今不殺部曲易主無<lb/>
纎囂<hi>才翁</hi>慟哭皇天未厭禍空同無色勁氣消<hi>子美</hi>狂童得<lb/>
志賤物命隴上盤馬為嬉遨<hi>才翁</hi>蒼皇林間健兒婦剪紙<lb/>
瀝酒呼嗷嗷<hi>子美</hi>将軍疾趨占<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>地年年載柩争咸崤<hi>才翁</hi>
朝廷不惜好官爵綘蜜刻印埋蓬蒿<hi>子美</hi>三公悲吟困數<lb/>
<pb n="KR4h0157_WYG_005-13b"/>
敗車上輕重如鴻毛<hi>才翁</hi>白衣壮士氣塞腹憤勇不忍羞<lb/>
本朝<hi>子美</hi>重瞳三顧可易得亮輩本亦生吾曹<hi>才翁</hi>窮居哀<lb/>
牢厭咄咄嵗月奔激未顔彫<hi>子美</hi>當年請行大明下今日<lb/>
頽墮思南巢<hi>才翁</hi>陽羡溪光逗蒼玉尺半健鯽烟中跳便<lb/>
欲買田學秧稲不復與世争錙毫奈何三世奉恩澤肯<lb/>
以軀命辭枯焦<hi>才翁</hi>以知出處繫大義一飯四顧情如燒<lb/>
賀蘭磨劍河飲馬頸繫此賊期崇朝歸來天下解倒掛<lb/>
玉色藹藹宸歡饒<hi>才翁</hi>筆傾江河紙雲霧歎頌天業包陶<lb/>
<pb n="KR4h0157_WYG_005-14a"/>
姚<hi>子美</hi>
　　淮上喜雨聨句<lb/>
江淮經嵗早春暮忽然雨<hi>子美</hi>亂㸃踰廣津散灑入原土<lb/>
<hi>才翁</hi>萬物氣稍蘇厲妖莫能聚<hi>子美</hi>羣山洗故塵紫翠坐可<lb/>
數<hi>才翁</hi>昏如籠纖紗媚若映紺縷<hi>子美</hi>碧瓦南崦中重叠出<lb/>
逈覩<hi>才翁</hi>扁舟凌空飛白鳥入烟舞<hi>子美</hi>遥林動新滋顔色<lb/>
若可取<hi>才翁</hi>碧草弄微芳低昻欲來語<hi>子美</hi>繁聲過沙頭上<lb/>
下謳鵶櫓<hi>才翁</hi>濃淡新畫成快愜久病愈<hi>子美</hi>念此時多虞<lb/>
<pb n="KR4h0157_WYG_005-14b"/>
豈得嵗少阻<hi>才翁</hi>焦心閔疲農虚口待香稌<hi>子美</hi>縣吏事凶<lb/>
貪氣若解縛虎<hi>才翁</hi>惟於縱誅歛乃能奮怒武<hi>子美</hi>青天雖<lb/>
云明疑不照艱苦<hi>才翁</hi>此時忽霶霈知有神物主<hi>子美</hi>不然<lb/>
諸蒼生性命委草莽<hi>才翁</hi>木蹶邦豈寧皮去毛安附<hi>子美</hi>歌<lb/>
此告巨公行當視前古<hi>才翁</hi>
　　和石曼卿明河詠<lb/>
八月銀河好天髙夜自明樓臺通逈意風露得餘清幾<lb/>
為浮雲亂都宜小雨晴離人强囘首耿耿邈無情<lb/>
<pb n="KR4h0157_WYG_005-15a"/>
　　師黯以彭甘五子為寄因懐四明園中此果甚多<lb/>
　　　偶成長句以為謝<lb/>
憶向江東太守園猗猗甘樹蔽前軒風揺玉蕊霏微落<lb/>
霜發金衣委墜繁枕畔冷香通醉夢齒邉餘味滌吟魂<lb/>
天彭路逺無因得猶賴君心記舊恩<lb/>
　　遊洛中内<lb/>
洛陽宫闕鬰嵯峨千古榮華逐逝波别殿秋髙風淅瀝<lb/>
後園春老樹婆娑露凝碧瓦寒光滿日轉觚稜暖豔多<lb/>
<pb n="KR4h0157_WYG_005-15b"/>
早晩金輿此游幸鳯樓前後看山河<lb/>
　　送家靜及第後赴官清水<lb/>
幾年塵土客京華一日春乗犯斗槎夢好夜歸全蜀道<lb/>
眼明朝宴上林花白頭佐邑非為晩藍綬還鄉亦可誇<lb/>
况有雄圖看悟主莫傷孤宦向天涯<lb/>
　　静勝堂夏日呈王尉<lb/>
虛堂吏事稀吟卧欲忘機窻靜蜂迷出簾輕燕誤飛煩<lb/>
心傾晚簟倦體快風衣更想霜雲外同君看翠微<lb/>
<pb n="KR4h0157_WYG_005-16a"/>
　　黎生下第還郷<lb/>
人云之子賢文采出巴川失意聲名在還家嵗月遷離<lb/>
懐春色裏歸路夕陽邉無廢青箱學窮愁古亦然<lb/>
　　春日晚晴<lb/>
人言春雨好更好晩來晴樹色通簾翠烟姿著物明得<lb/>
泥初燕喜避弋去鴻輕誰見危欄外斜陽盡眼平<lb/>
　　遊南内九龍宫<lb/>
昔帝龍驤後因池大此宫簫笳叠終日旌仗展無窮繪<lb/>
<pb n="KR4h0157_WYG_005-16b"/>
塑神靈集飛潛爪角雄陰軒常隱霧暗堵亦含風巨盗<lb/>
來移國天王遽避戎蒼黄狩巴蜀倐忽陷河潼閣殿囘<lb/>
看逺塵氛久見䝉歸來故基在不與往時同疊瓦煙間<lb/>
碧新蕖露下紅波春蕩初月沙晩發悲鴻世變今無復<lb/>
人愁杳莫終樹穿瑶甃裂碑碎玉樓空九曲皆遺石諸<lb/>
王秪斷蓬興亡何足問一一夕陽中<lb/>
　　送陳進士遊江南<lb/>
昔也衣裾已化塵驅車今去渉驚津淮天蒼茫背殘臈<lb/>
<pb n="KR4h0157_WYG_005-17a"/>
江路逶迤逢舊春時有飄梅應得句苦無蒸酒可霑巾<lb/>
歸來莫戀溪山勝楓鬼邪<graphic n="KR2023" url="https://raw.githubusercontent.com/kanripo/KR-Gaiji/master/images/KR2023.png" mimeType="image/png"/>解笑人<lb/>
　　和馬承之古廟<lb/>
廟貎空山裏垣頽入徑斜尚應名竹素不復祭牲豭木<lb/>
暗鴞呼鬼庭荒雀啅虵有靈從寂寞慎勿學凶邪<lb/>
　　和解生中秋月<lb/>
不為人間意居然節物清銀塘通夜白金餅隔林眀醉<lb/>
客樽前倒棲烏露下驚悲歡古今事寂寂墮荒城<lb/>
<pb n="KR4h0157_WYG_005-17b"/>
　　宿太平宫<lb/>
驅車長道久塵勞一宿清宫醒骨毛古檜有風天自籟<lb/>
石壇多露鶴争嘷星河耿耿秋還逈樓觀澄澄夜更髙<lb/>
吟對疎鐘俗機盡已疑身世屬仙曹<lb/>
　　獨遊輞川<lb/>
行穿翠靄中絶磵落疎鐘數里踏亂石一川環碧峰暗<lb/>
林麋養角當路虎留蹤隱逸何曾見孤吟對古松<lb/>
　　過下馬陵<lb/>
<pb n="KR4h0157_WYG_005-18a"/>
下馬陵頭草色春我來懷古一霑巾陵邉又有纍纍冢<lb/>
應是當年取酒人<lb/>
　　覧含元殿基因想昔時朝㑹之盛且感其興廢<lb/>
在昔朝元日千門動地來方隅正無事輔相復多才仗<lb/>
下簮纓肅天中繖扇開皇威瞻斗極曙色辨崔嵬赤案<lb/>
波光卷鳴稍電尾囘熊羆驅禁衛雨露覆蘭臺横賜傾<lb/>
中帑窮奢役九垓只知營國用不畏屈民財翠輦還移<lb/>
幸旻天未悔災羣心尊困獸囘首變寒灰曾以安無慮<lb/>
<pb n="KR4h0157_WYG_005-18b"/>
飜令世所哀行人看碧瓦獨鳥下蒼苔雖念陵為谷遥<lb/>
知禍有胎青編遺迹在此地亦悠哉<lb/>
　　望秦陵<lb/>
䧺心雖盖世竟亦棄羣臣役重傾天下時危啓聖人石<lb/>
麟空舉首銀海罷流春隴闕今無復應深行路塵<lb/>
　　留題樊川李長官莊<lb/>
杜曲東邉風物幽我來繫馬獨掩留門前翠影山無數<lb/>
竹下寒聲水亂流酒壓新陳常得醉花開畨次不知秋<lb/>
<pb n="KR4h0157_WYG_005-19a"/>
主公堆案縈官事早晩歸來今白頭<lb/>
　　宿終南山下百墖院<lb/>
驅馬山前訪古蹤僧居瀟灑隔塵籠遶庭石鼈谷間水<lb/>
入户鳴鴟堆上風無限老松秋色裏數聲疎鐸月明中<lb/>
村雞坐聼三號徹去去前朝氣味同<lb/>
　　宿華嚴寺與友生㑹話<lb/>
危構岧嶤出太虚坐看斜日墮平蕪白烟覆地澄江濶<lb/>
皎月當天尺壁孤疎磬悲吟來竹閣青燈寂寞照吟軀<lb/>
<pb n="KR4h0157_WYG_005-19b"/>
老僧怪我何為者説盡興亡涕淚俱<lb/>
　　送王揚庭著作宰巫山<lb/>
蘭臺舊漫郎為邑上瞿塘地僻風烟古公餘日景長江<lb/>
聲通白帝山勢入青羌落筆多佳句時應滿錦囊<lb/>
　　晩意<lb/>
晩色微茫至前山次第昏羸牛歸逕逺宿鳥傍簷翻盤<lb/>
喜黄粱熟盃餘白酒渾田家雖淡薄猶得離塵喧<lb/>
　　春暮初晴自御宿川之華嚴寺<lb/>
<pb n="KR4h0157_WYG_005-20a"/>
春莫曾無屬物心野行聊得據鞍吟路經廢苑情通古<lb/>
水遶蒼山意共深殘曰花間浮暖豔斷雲樓外卷輕陰<lb/>
騷人自昔傷鶗鴂休苦風前送好音<lb/>
　　次韻和師黯寄王耿端公<lb/>
嫉惡曾收柱後冠淹淪今未復榮班青雲失路初心逺<lb/>
白雪盈簮壯志閒廐馬尚嘶驄奮迅箧衣猶曝繡闌班<lb/>
風流縣尹多才思時寄篇章與解顔<lb/>
　　聞京尹范希文謫鄱陽尹十二師魯以黨人貶郢<lb/>
<pb n="KR4h0157_WYG_005-20b"/>
　　　中歐陽九永叔移書責諫官不論救而謫夷陵<lb/>
　　　令因成此詩以寄且寛其逺邁也<lb/>
朝野蔚多士衮然良可羞伊人秉直節許國有深謀大<lb/>
議揺巖石危言犯采旒蒼黄出京府憔悴謫南州引黨<lb/>
俄嗟尹移書遽竄歐安慙言得罪要避曲如鈎郢路幾<lb/>
束馬荆川還泝舟傷心衆山集舉目大江流逺動家公<lb/>
念<hi>師魯父作牧於東川</hi>深貽夀母憂<hi>永叔有母垂老</hi>横身罹禍難當路積<lb/>
仇讐衛上寧無術亢宗非所憂吾君思正士莫賦畔牢<lb/>
<pb n="KR4h0157_WYG_005-21a"/>
愁<lb/>
　　暑景<lb/>
溽暑倦幽齋縱横書亂堆風多應秀麥雨密不黄梅乳<lb/>
燕並頭語紅葵相背開吟餘晴月上涼思入樽罍<lb/>
　　夏中<lb/>
院僻簾深晝景虛輕風時見動竿烏池中緑滿魚留子<lb/>
庭下陰多燕引雛雨後看兒争墜果天晴因客曝殘書<lb/>
幽棲未免牽塵事身世相忘在酒壺<lb/>
<pb n="KR4h0157_WYG_005-21b"/>
　　夏意<lb/>
别院深深夏簟清石榴開遍透簾明樹陰滿地日當午<lb/>
夢覺流鶯時一聲<lb/>
　　和淮上遇便風<lb/>
浩蕩清淮天共流長風萬里送歸舟應愁晩泊喧卑地<lb/>
吹入滄溟始自由<lb/>
　　先公之愛馬以病寄他廐今死矣<lb/>
先君所乗馬其色白如銀磊落龍之種權竒世共珍獨<lb/>
<pb n="KR4h0157_WYG_005-22a"/>
嘶如想望久歩見精神方目照代夜拳毛刷渭津<hi>先公在河</hi>
<hi>東陜右皆乗此馬</hi>鬛寒如擁浪蹄駃不驚塵潦倒已伏厯蒼黄<lb/>
仍借人俄傳弊帷信無復錦䝉親倚棹思神駿蕭然淚<lb/>
灑巾<lb/>
　　重過句章郡<lb/>
曾隨使斾此東歸日日登臨到落暉疇昔侍行猶總角<lb/>
如今重過合霑衣窺魚翠碧忘形坐趂伴蜻蜓照影飛<lb/>
風物依然皆自得嵗華飄忽賞心遲<lb/>
<pb n="KR4h0157_WYG_005-22b"/>
　　晩出潤州東門<lb/>
京口古䧺處昔年嘗此過風流看石獸人事共江波河<lb/>
轉路疑盡日斜山更多城樓鬱天半回首恣吟哦<lb/>
　　無錫恵山寺<lb/>
寺古名傳唐相詩三伏奔迸予何之雲山相照翠㑹合<lb/>
殿閣對走凉參差清泉絶無一塵染長松自是拔俗姿<lb/>
二邉<hi>闕</hi>　日鬭格釋子宴坐殊不知<lb/>
　　過蘇州<lb/>
<pb n="KR4h0157_WYG_005-23a"/>
東出盤門刮眼明蕭蕭疎雨更陰晴緑楊白鷺俱自得<lb/>
近水逺山皆有情萬物盛衰天意在一身羈苦俗人輕<lb/>
無窮好景無縁住旅棹區區暮亦行<lb/>
　　秀州通越門外八九里臨水多佳木茂樹以便風<lb/>
　　　不得停舟一賞愴然為詩<lb/>
密樹重蘿覆水光珍禽無數語琅琅驚帆瞥過如飛鳥<lb/>
囘首風烟空斷腸<lb/>
　　秀州城外九里有竹樹小橋予十八年前與友人<lb/>
<pb n="KR4h0157_WYG_005-23b"/>
　　　解晦叔飲别于此今過之景物依然而解生已<lb/>
　　　亡悲歎不足復成小詩<lb/>
當年共醉此橋邉道舊狂歌至暮天得句旋題新竹上<lb/>
移舟還傍亂花前君埋塵土骨應化我逐風波心欲然<lb/>
落日長號感人事沙頭寂寞上漁船<lb/>
　　天章道中<lb/>
畫鷁低飛湖水平髙低樓閣滿稽城人遊鑑裏山相照<lb/>
魚戲空中日共明盡是荷風香不斷忽逢溪雨氣尤清<lb/>
<pb n="KR4h0157_WYG_005-24a"/>
藍轝却上蘭亭歩猿鳥雲蘿伴此行<lb/>
　　望太湖<lb/>
杳杳波濤閲古今四無邉際莫知深潤通曉月為清露<lb/>
氣入霜天作暝陰笠澤鱸肥人膾玉洞庭柑熟客分金<lb/>
風烟觸目相招引聊為停橈一楚吟<lb/>
　　大禹寺<lb/>
鑑湖盡處衆峰前寺古蕭疎水石間殿閣北垂連禹廟<lb/>
松筠東去入稽山坐中巖鳥自上下吟久溪雲時往還<lb/>
<pb n="KR4h0157_WYG_005-24b"/>
我厭區區走名宦未能來此一生閒<lb/>
　　杭州巽亭<lb/>
公自登臨闢草萊赫然危構壓崔嵬凉翻簾幌潮聲過<lb/>
清入琴樽雨氣來疇昔江山何處好生平懐抱此中開<lb/>
東南地本多幽勝此向東南特壯哉<lb/>
　　松江長橋未明觀魚<lb/>
曙光東向欲朧明漁艇縱横映逺汀濤面白烟昏落月<lb/>
嶺頭殘燒混疎星鳴桹莫觸蛟龍睡舉網時聞魚鱉腥<lb/>
<pb n="KR4h0157_WYG_005-25a"/>
我實宦遊無况者擬來隨爾帶笭箵<lb/>
　　淮中晩泊犢頭<lb/>
春陰垂野草青青時有幽花一樹明晩泊孤舟古祠下<lb/>
滿川風雨看潮生<lb/>
　　湘公院冬夕有懐<lb/>
去年急雪灑窻夜獨對殘燈觀陣圖今夕悲風撼軒竹<lb/>
又來開卷擁寒鑪禪房瀟灑皆依舊世路﨑嶇有萬殊<lb/>
　　離京後作<lb/>
<pb n="KR4h0157_WYG_005-25b"/>
春風奈别何一棹逐驚波去國丹心折流年白髮多脫<lb/>
身離網罟含笑入烟蘿窮逹皆常事難忘對酒歌<lb/>
　　答和叔春雨舟行<lb/>
幽人漂泊興無窮弄水㝷花處處同春入水光成嫩碧<lb/>
日勻花色變鮮紅静中物象知誰見閒極情懐覺道充<lb/>
寄語悠悠莫疑我五湖今作狎鷗翁<lb/>
　　舟行有感<lb/>
忽忽賞節物區區何所歸天陰鳥自語水落岸生衣客<lb/>
<pb n="KR4h0157_WYG_005-26a"/>
况知誰念人生與願違東風百花發獨采北山薇<lb/>
　　淮亭小飲<lb/>
山氣復清淮亭臨亂石開旅愁無處避春色為誰來酒<lb/>
頼啼鶯送歌隨去雁哀相携聊一醉休使壯心摧<lb/>
　　夀陽閒望有感<lb/>
維舟亭下偶登臨下蔡風流古至今逺嶺抱淮隨曲折<lb/>
亂雲行野乍晴陰幽人憔悴搔白首啼鳥哀鳴思故林<lb/>
觸處塗窮何足慟直囘天地入悲吟<lb/>
<pb n="KR4h0157_WYG_005-26b"/>
　　阻風野歩有感呈子履<lb/>
輕舟留滯已春殘携手悽悽田野間盡日東風吹百草<lb/>
有時雙鷺下前灣古來少見如君困世上應無似我閒<lb/>
斗擻塵襟莫囘首謗書終不到溪山<lb/>
　　過泗水<lb/>
五年六經此仰首歎勞生山是往時色人皆今日情機<lb/>
心去國少塵眼向淮明物理吾俱曉漂流安足驚<lb/>
　　和丹陽公素學士晩望見懐<lb/>
<pb n="KR4h0157_WYG_005-27a"/>
古郡登臨足勝遊使君才調更風流過雲送雨海山暗<lb/>
斜日催蟬江樹秋屢辱嘉招嗟放棄又傳新詠慰淹留<lb/>
霜天乗興當西謁共醉城尖四望樓<lb/>
　　送子履<lb/>
一舸風前五兩飛南遷今去别慈闈人生多難古如此<lb/>
吾道能全世所稀幸有江山聊助思莫隨魚鳥便忘歸<lb/>
君親恩大須營報學取三春寸草㣲<lb/>
　　題花山寺壁<lb/>
<pb n="KR4h0157_WYG_005-27b"/>
寺裏山因花得名繁英不見草縱横栽培剪伐須勤力<lb/>
花易凋零草易生<lb/>
　　春睡<lb/>
别院簾昏掩竹扉朝醒未解接春暉身如蟬蛻一榻上<lb/>
夢似楊花千里飛㗳爾暫能離世網陶然直欲見天機<lb/>
此中有徳堪為頌絶勝人間較是非<lb/>
　　覧照<lb/>
鐵面蒼髯目有稜世間兒女見須驚心曾許國終平敵<lb/>
<pb n="KR4h0157_WYG_005-28a"/>
命未逢時合退耕不稱好文親翰墨自嗟多病足風情<lb/>
一生肝膽如星斗嗟爾頑銅豈見明<lb/>
　　秋懐<lb/>
年華冉冉催人老風物蕭蕭又變秋家在鳯皇城闕下<lb/>
江山何事苦相留<lb/>
　　中秋松江新橋對月和桞令之作<lb/>
月晃長江上下同畫橋横絶冷光中雲頭豔豔開金餅<lb/>
水面沉沉卧綵虹佛氏解為銀色界仙家多住玉華宫<lb/>
<pb n="KR4h0157_WYG_005-28b"/>
地䧺景勝言不盡但欲追隨乗曉風<lb/>
　　病中得杜丞相見寄詩感而有作<lb/>
易毁惟遷客雞諳是俗情愁多怯秋夜病久厭人生委<lb/>
順聞之舊衰羸見者驚新詩如接侍吟罷涕淋纓<lb/>
　　滄浪懐貫之<lb/>
滄浪獨歩亦無悰聊上危臺四望中秋色入林紅黯淡<lb/>
日光穿竹翠玲瓏酒徒漂落風前燕詩社凋零霜後桐<lb/>
君又蹔來還徑去醉吟誰復伴衰翁<lb/>
<pb n="KR4h0157_WYG_005-29a"/>
　　和彦猷晩宴明月樓二篇<hi>次韻</hi>
溪聲來從一氣外樓角挿在蒼霞中豔歌横飛送落日<lb/>
哀筝自響吹霜風低昻黛色四山黯凌亂纈紋疎樹紅<lb/>
憑欄揮手問世俗何人得到蟾蜍宫<lb/>
落晩天邉燕席開溪山相照絶纎埃緑楊有意簷前舞<lb/>
凉月多情海上來香穂縈斜凝畫棟酒鱗環合起金罍<lb/>
自疑身是乗槎客泛徹銀河却欲囘<lb/>
　　依韻和王景章見寄<lb/>
<pb n="KR4h0157_WYG_005-29b"/>
嵗律崢嶸臘侯深一天風雪卷愁陰故人黙黙懐交意<lb/>
逐客悽悽上國心千里相望空眄盼當年下吏阻追㝷<lb/>
咄嗟謗口聞髙誼披豁羇懐見雅吟學道元将禦窮困<lb/>
浮生何必計升沉世間機穽知難避往者圖書可自箴<lb/>
猶得雲山開醉眼可無俗物撓冲襟鵩來閒暇何須怪<lb/>
鬼見邪歈豈易禁楚客留情著香草啓期傳意入鳴琴<lb/>
夫君自上丹梯去莫忘雲泉寄好音<lb/>
　　答仲儀見寄<lb/>
<pb n="KR4h0157_WYG_005-30a"/>
前嵗京都吏議喧勁弓摧翮雨連翩男兒窮困終歸道<lb/>
世路傾危自有天雲壑已通塵外意茅齋仍得日髙眠<lb/>
寄聲吾舅無相念今作江湖九館仙<lb/>
　　雨後聞鶯<lb/>
嬌騃人家小女兒半啼半語隔花枝黄昏雨密東風急<lb/>
向此漂零欲泥誰<lb/>
　　秋雨<lb/>
陰風攪林壑驟雨到江湖白日不覺沒繁雲何處無樓<lb/>
<pb n="KR4h0157_WYG_005-30b"/>
吟凉筆硯溪夢亂菰蒲聞説京華甚汚泥入敝廬<lb/>
　　懐月來求聼琴詩因作六韻<lb/>
正聲今遁矣古道此焉存商緩知臣僭風熏見帝尊雄<lb/>
豪尚餘勇淡泊忽忘言繁極殊無間來長若有源已能<lb/>
通變化直可探胚渾此理師應得西風獨掩門<lb/>
　　送黄通<lb/>
浪遊天下訪知音健節亭亭恥陸沉當日拜官隨鶴版<lb/>
此時孤宦入蛇林羈愁雖得著書樂風物能傷遷客心<lb/>
<pb n="KR4h0157_WYG_005-31a"/>
顧我冥頑如瓦石為君分袂亦悲吟<lb/>
　　秋宿虎丘寺數夕執中以詩見貺因次元韻<lb/>
生事飄然付一舟吳山蕭寺且淹留白雲已有終身約<lb/>
醁酒聊驅萬古愁峽束蒼淵湥貯月巖排紅樹巧装秋<lb/>
裴囘欲出向城市引嶺烟蘿還自羞<lb/>
　　夢歸<lb/>
雨隔疎鐘曉不知春風吹夢過江西雨聲破夢北窻響<lb/>
卧憶江西路亦迷<lb/>
<pb n="KR4h0157_WYG_005-31b"/>
　　獨歩遊滄浪亭<lb/>
花枝低欹草色齊不可騎入歩是宜時時携酒祗獨往<lb/>
醉倒惟有春風知<lb/>
　　初晴遊滄浪亭<lb/>
夜雨連明春水生嬌雲濃暖弄微晴簾虛日薄花竹静<lb/>
時有乳鳩相對鳴<lb/>
　　遊招隱道中<lb/>
揚鞭望招隱塵思漠然收雲接青林谷泉兼碧草流疎<lb/>
<pb n="KR4h0157_WYG_005-32a"/>
鐘傳别壑晩日動前樓嘉遁平生志吁嗟得蹔遊<lb/>
　　揚州城南延賔亭<lb/>
亂蟬咽咽桞霏霏獨上危亭俯落暉江外山從林下見<lb/>
城中人向渡頭歸風烟逺近思髙遁豺虎縱横難息機<lb/>
出處兩乖空自撓傷哉吾道欲何依<lb/>
　　晩泊龜山<lb/>
南灣晩泊一裴徊小徑山間佛寺開石勢向人森劒㦸<lb/>
灘光和月瀉瓊瑰每傷道路銷時序但屈心情入酒盃<lb/>
<pb n="KR4h0157_WYG_005-32b"/>
夜籟不喧羣動息長吟聊以寄餘哀<lb/>
　　滄浪静吟<lb/>
獨遶虚亭歩石矼静中情味世無雙山蟬帶響穿疎户<lb/>
野蔓盤青入破窻二子逢時猶死餓三閭遭逐便沉江<lb/>
我今飽食髙眠外惟恨澄醪不滿缸<lb/>
　　丹陽子髙得逸少瘞鶴銘於焦山之下及梁唐諸<lb/>
　　　賢四石刻共作一亭以寳墨名之集賢伯鎮為<lb/>
　　　之作記逺來求詩因作長句以寄<lb/>
<pb n="KR4h0157_WYG_005-33a"/>
山陰不是換鵝經京口今存瘞鶴銘瀟灑集仙來作記<lb/>
風流太守為開亭兩篇玉蕊塵初滌四體銀鈎蘚尚青<lb/>
我久臨池無所得願觀遺法快沉冥<lb/>
　　遊霅上何山<lb/>
今古何山是勝遊亂峰縈轉統滄州雲含老樹明還滅<lb/>
石礙飛泉咽復流偏嶺烟霞迷俗客一溪風雨送歸舟<lb/>
自嗟塵土先衰老底事孤僧亦白頭<lb/>
　　冬日偶書<lb/>
<pb n="KR4h0157_WYG_005-33b"/>
漫走聲名三十年亦曾文采動君前玉顔皓齒他人樂<lb/>
獨守殘燈理舊編<lb/>
　　寒夜十六韻答子履見寄<lb/>
風雨夜寒新空齋感慨頻詩書窮不放燈火静相親眺<lb/>
聼時懐土低摧動畏人<hi>魏文詩云客子常畏人</hi>漫書成咄咄逺吠<lb/>
厭狺狺念昔罹憂患惟君共苦辛漂流數千里㑹合十<lb/>
餘旬各閔傷弓翼聊同呴沫鱗誰知公冶罪衆笑伯龍<lb/>
貧隔絶今一水暌離将再春嘉篇數為貺尺牘亦相珍<lb/>
<pb n="KR4h0157_WYG_005-34a"/>
倚伏時難定屯亨理亦循劒埋猶有氣蠖屈尚能伸邦<lb/>
國方登俊江湖且放神不憂知在命任重莫如身白首<lb/>
襟期逺青雲志業均陶然任元化慎勿損天真<lb/>
　　獨遊曹氏園因寄伯玉<lb/>
去年把酒共裴囘今日㝷幽獨此來竹宻似嫌閒客入<lb/>
梅含應待主人開贊謀盛府方投刃捍患長提正展才<lb/>
早晩得歸如舊約伴君池上倒樽罍<lb/>
　　小酌<lb/>
<pb n="KR4h0157_WYG_005-34b"/>
寒雀喧喧滿竹枝驚風淅瀝玉花飛霜柑糖蟹新醅美<lb/>
醉覺人生萬事非<lb/>
　　送人還呉江道中作<lb/>
江雲春重雨垂垂索寞情懐送客歸不憤東流促行棹<lb/>
羡他雙燕逆風飛<lb/>
　　題廣喜法師堂<lb/>
我為名驅苦俗塵師知法喜自怡神未如歡戚兩忘者<lb/>
始是人間出世人<lb/>
<pb n="KR4h0157_WYG_005-35a"/>
　　詩僧則暉求詩<lb/>
全吳氣象豪詩思合翹翹風雅久零落江山應寂寥㑹<lb/>
将趨古澹先可去浮囂好約長吟處霜天看怒潮<lb/>
　　闗都官孤山四照閣<lb/>
勢壓蒼崖險可驚攀雲半日到軒楹旁觀竹樹囘環翠<lb/>
下視湖山表裏清漸覺愁隨烟靄散只疑身有羽翰生<lb/>
他年君掛朱幡後蠟屐笻枝伴此行<lb/>
　　清軒<lb/>
<pb n="KR4h0157_WYG_005-35b"/>
誰鑿幽軒刮眼清湖中嘉處更禪扄龍聼夜講寒生席<lb/>
鷗伴晨齋暖戲庭水月澄明應作觀雲山濃淡自開屏<lb/>
我公亦為留竒句此地人間合有靈<lb/>
　　某為世所棄困居於蘇平生交遊過門不顧長安<lb/>
　　　侍讀葉丈不以秦吳之逺髙下之隔閔此窮悴<lb/>
　　　持貺以詩然韻險句竒不可攀續仰酬髙誼强<lb/>
　　　抉蕪音<lb/>
公鎮西都擁劇權逺嗟窮苦寄新篇氣䧺廻出闗河外<lb/>
<pb n="KR4h0157_WYG_005-36a"/>
句險空驚魚鳥前玉帳夜嚴兵似水茅齋春静草如烟<lb/>
才愚榮悴皆殊絶自笑相酧更斐然<lb/>
　　暑中閒詠<lb/>
嘉果浮沉酒半醺牀頭書册亂紛紛北軒凉吹開疎竹<lb/>
卧看青天行白雲<lb/>
　　寄題趙叔平嘉樹亭<lb/>
嘉樹名亭古意同拂簷圍砌共青葱午陰閒淡茶烟外<lb/>
曉韻蕭踈睡雨中開户常時對君子遶軒終日是清風<lb/>
<pb n="KR4h0157_WYG_005-36b"/>
盤根得地年年盛豈學春林一餉紅<lb/>
　　西軒垂釣偶作<lb/>
曽以文章上石渠忽因讒口出儲胥致君事業堆胷臆<lb/>
却伴溪童學釣魚<lb/>
　　夜聞笮酒有聲因而成詠<lb/>
糟牀新壓響泠泠欹枕初聞睡自輕幾段愁悰俱滴破<lb/>
一番歡意已篘成空堦夜雨徒傳句三峽流泉無此聲<lb/>
只待松軒看飛雪呼賔同引甕頭清<lb/>
<pb n="KR4h0157_WYG_005-37a"/>
　　秋夕懐南中故人<lb/>
向夕依闌念昔遊蕭條節物更他州池光不動天深碧<lb/>
月色無情人獨愁千里江山幽信絶一塲風露敗荷秋<lb/>
征鴻急急知何事斷續哀鳴過不休<lb/>
　<lb/>
　<lb/>
　<lb/>
　<lb/>
<pb n="KR4h0157_WYG_005-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷五<lb/>
</p>
<p>
</p>
  </div>
</body>
</text>
</TEI>
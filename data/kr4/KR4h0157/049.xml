<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷四十九</head> <lb/>
    <p>
<pb n="KR4h0157_WYG_049-1a"/>
欽定四庫全書<lb/>
　宋詩鈔卷四十九<lb/>
　　　　　　　　　内閣中書舍人吳之振編<lb/>
　葉夢得建康集鈔<lb/>
　葉夢得字少蘊吳縣人紹聖四年進士自婺州敎授<lb/>
　召為編修官厯祠部郎起居郎翰林學士出知汝州<lb/>
　提舉洞霄宫政和五年起知蔡州移帥穎昌府㝷提<lb/>
　舉南京鴻慶宮紹興初起為江東安撫大使兼知建<lb/>
<pb n="KR4h0157_WYG_049-1b"/>
　康府移知福州上章請老仍提舉洞霄致仕而卒贈<lb/>
　檢校少保夢得有總集百卷此集乃知建康時所作<lb/>
　總集中之一集也建康是時值用兵契濶鋒鏑之中<lb/>
　而吟咏蕭散固是詩人之致<lb/>
　　赴建康過京口呈劉季高<lb/>
客路重經黃鵠前故人仍得暫畱連長鎗大劔笑安用<lb/>
白髮蒼顏空自憐照野巳驚橫雉堞蔽江行見下樓船<lb/>
灞陵醉尉無人識漫對雲峰説去年<hi>時季高再新城上月觀</hi>
<pb n="KR4h0157_WYG_049-2a"/>
　　送模歸卞山并示僧宗義為余守西巖者三首<lb/>
自我離山間忽巳兩改月飢人不忘食未坐先巳説家<lb/>
僮挾書至驚起慰愁絶推㝷到雞犬問訊窮曲折此生<lb/>
豈多為一壑萬慮滅可能復大錯更鑄八州鐵<hi>江東領八州</hi>
汝歸馬蹄輕初不恨觸熱慇懃報松竹吾豈成久别<lb/>
端居探幽奇自謂略巳徧昨登西山嶺雄絶昔未見溪<lb/>
湖莽吞吐雲物紛百變乃知十年閒尚或遺勝踐巢成<lb/>
輙棄去我豈秋社燕<hi>築南山絶頂亭基垂成而來</hi>為我課僮僕開闢<lb/>
<pb n="KR4h0157_WYG_049-2b"/>
盡二面莫言羊腸險徑小煩屢轉杖藜不用扶吾脚猶<lb/>
爾健<lb/>
生長在山間從公守蓬戸人言膏粱子麤免汚紈袴官<lb/>
居無多戀蹔止復遽去家法恐未傳此心良巳素義禪<lb/>
晚從我似識此間趣西巖鬱嶔岑久斷俗子路聊持山<lb/>
中節為我主畱務封陲際湖海雲月皆所部<lb/>
　　建康舊俗貴重九上巳諸曹皆休務祀神登北山<lb/>
　　　參議馬君獨不出攜詩相過因言石林之勝次<lb/>
<pb n="KR4h0157_WYG_049-3a"/>
　　　其韻<lb/>
倦飛歸鳥正思還扣户聊分半日閒勝事漫同談栗里<lb/>
佳時休笑負龍山簿書巳老無餘力香火朝真有舊班<lb/>
他日尚期能過我試窮千嶂共追攀<lb/>
　　西齋初成廨中舊有太湖石數十株因植之庭下<lb/>
萬壑千巖不易求壺中聊寄小瀛州稍看硉兀雲峰出<lb/>
便有檀欒桂樹幽絶境自知難遽忘奇蹤爭怪獨能畱<lb/>
山翁巳老猶兒戲漫擬伸睂一散愁<lb/>
<pb n="KR4h0157_WYG_049-3b"/>
　　與晁激仲夜話<lb/>
外家文采到諸郎凜凜辭鋒未可當伴我何辭共戎馬<lb/>
憐君聊欲濯糟漿<hi>激仲以池州酒正從余辟</hi>殘年落寞風塵際永夜<lb/>
從容燈燭光秖恐扁舟吾欲去病慵無意簿淮陽<lb/>
　　次韻再答激仲<lb/>
生涯久許捕魚郎鳧雁相追不亂行但近陶廬存菊徑<lb/>
不辭楚酒醉椒漿交情老柏寒方見妙語靈珠夜有光<lb/>
回首漸知歸路好巳看梅栁動初陽<lb/>
<pb n="KR4h0157_WYG_049-4a"/>
　　雨夜與模論中原且起模與徐敦宗遊清涼覽觀<lb/>
　　　形勢嘉其有志因以勉之<lb/>
千年石頭城突兀真虎踞蒼茫刼火餘尚復畱故處大<lb/>
江轉洪濤騰踏不可御空城寂寞潮日暮獨東去登臨<lb/>
欲弔古俯視極千慮吾兒勇過我蓐食穿沮洳謂言撫<lb/>
中原未暇論割據功名亦何人我老聊自恕它年報國<lb/>
心或可借前箸無為笑頽然已飽安用飫<lb/>
　　懷西山<lb/>
<pb n="KR4h0157_WYG_049-4b"/>
西山十畞强高下略不齊嵌空抱奇秀上有凌雲梯架<lb/>
屋八九間茅簷敢辭低所欲面勢好老稚通扶攜密竹<lb/>
轉修徑老松故成蹊仲冬景氣肅碧草猶萋萋仰視天<lb/>
宇大四觀渺回溪徐行信足力未畏成顛躋周意各有<lb/>
適孰云無町畦平生幾濡首末路乃噬臍不作巢幕燕<lb/>
肯從觸藩羝胡為濫麾鉞坐聴鳴鼓鼙外物委蟲臂全<lb/>
生思馬蹄可能三徑草歸路老更迷<lb/>
　　山間每嵗正月望夜梅花正開多與客飲花下今<lb/>
<pb n="KR4h0157_WYG_049-5a"/>
　　　年郡廨獨坐十四夜張暘叔晁激仲相過共話<lb/>
　　　宣和間事慨然歸不能寐因以寫懷<lb/>
山頭野梅白玉花月明弄影紛橫斜青天無雲萬峰立<lb/>
下有三畞幽人家年年春歸不暇省但埽雪徑㝷寒葩<lb/>
老夫已㤀少年事燈火豈念更繁華一杯起步徧空谷<lb/>
破屋歸卧暾朝霞陪都復來亦何有凜凜殺氣浮高牙<lb/>
重闗深鎖夜漏永忽記昨夢翻長嗟景龍門前一月㑹<lb/>
金盌賜酒余雄誇神州陸沈近歸我漢節方議通胡沙<lb/>
<pb n="KR4h0157_WYG_049-5b"/>
天翻地覆那得料忍復更聴漁陽撾<lb/>
　　蔡子因相過畱踰月<lb/>
解作江山一月畱仲文儒雅更風流欲知爵躍心能喜<lb/>
正愛蟬連語不休築室君方論並舍<hi>子因約同居霅上</hi>歸山我<lb/>
巳辦扁舟交親四海今餘幾萬事傷心付白頭<lb/>
　　徐敦濟書報嘗過余石林<lb/>
繞澗新添數百竿故人書為報平安似聞謖謖山風響<lb/>
正想陰陰夏簟寒老去不能窮蠧簡歸來便擬挂塵冠<lb/>
<pb n="KR4h0157_WYG_049-6a"/>
一杯且覓林間約莫枉山王廢舊歡<lb/>
　　送沈傳曜<lb/>
卞峰摩青空東望烏氏敦豈忘宿舂糧終媿一欵門邂<lb/>
逅此相遇傾懷得徐論人言解牛刀要使當劇煩未悟<lb/>
清廟器朱絃列罍尊我衰百慮息但念三畞園王師肅<lb/>
西征萬馬先雲屯何力償賜履緬慙羨歸軒寄聲舴艋<lb/>
舟想見浮雁村清冷尚可釣無使霅水渾<lb/>
　　偶書為山亭二首<lb/>
<pb n="KR4h0157_WYG_049-6b"/>
為山亭下小巑岏只欠蕭蕭竹數竿但遣飛流時漱玉<lb/>
且將歸思為翁寛<lb/>
微風似與洗庭除石枕蠻藤不負予八尺方牀聊巳足<lb/>
可須仍要讀殘書<lb/>
　　次韻程伯禹贈宗室趙朝請<lb/>
人物相望不並時使君水鑑有真知未論理窟傾三語<lb/>
只鬬詩壇自一奇擾擾干戈猶戰伐紛紛簿領更喧卑<lb/>
應須便作高軒過好德何人佐我儀<lb/>
<pb n="KR4h0157_WYG_049-7a"/>
　　題晁公耄惠崇溪山<lb/>
荒林翳宿莽脱木寒無烟不知三間茒中有幾醉眠山<lb/>
遠尚見雪江空欲吞天歸舟定何許滄波方渺然<lb/>
　　觀化堂編校舊書<lb/>
赫日真能永微風亦自涼故應便北户何敢厭東牆汲<lb/>
水聊為戲繙書却未忙平生閒與嬾併覺味兼長<lb/>
翰墨他生業山林晩嵗心那知身巳老但覺意増深捉<lb/>
麈誰能話扶笻可細㝷晚來庭鵲喜似恐有歸音<lb/>
<pb n="KR4h0157_WYG_049-7b"/>
　　憶朱氏西澗<lb/>
澗下流泉澗上松清陰盡處有層峰應知六月冰壺外<lb/>
未許人間得暫逢<lb/>
憶向中流置竹牀萬錢無處買清涼只今路斷無來客<lb/>
自撥新醅醉幾場<lb/>
　　再任後遣模歸按視石林四首<lb/>
巖石三年别君恩未許歸從誰㝷草徑為我欵荆扉舊<lb/>
繞山千疊新添竹一圍故人如見問端欲挂朝衣<lb/>
<pb n="KR4h0157_WYG_049-8a"/>
白髮萱堂上孩兒更共懷弄孫那得見將母竟難諧已<lb/>
絶功名望猶疑出處乖此心終未穩何處復安排<lb/>
挿架環千軸傳家有舊書展舒慙几案涼曝闕庭除破<lb/>
屋方懸澑殘編足蠧魚好須重檢校扃鎖莫令疎<lb/>
細路穿南嶺新松幾許長母庸馳馬足秖擬轉羊腸更<lb/>
作高亭好初非亂石妨兩溪渾在眼似欲見帆檣<lb/>
　　東園作草堂新成二首<lb/>
官舍如何有草堂野人熟處自難㤀池開月映千山迥<lb/>
<pb n="KR4h0157_WYG_049-8b"/>
檻靜風生六月涼幽徑也從穿别浦小舟還似過橫塘<lb/>
深知幕府文書省盡付甘眠亦未妨<lb/>
密覆荒茆巳數重中開别户更相容苦無公事妨人樂<lb/>
多有清閒借客慵南浦潮平分賸水<hi>堂前池與潮水通</hi>北山路<lb/>
近得青松<hi>近栽北山松百本</hi>怪翁歸意何能緩新築高臺見卧<lb/>
龍<hi>園中不見山因積土作臺遂見蔣山</hi>
　　徐敦立相過<lb/>
茒齋一曲傍寒灣邂逅終年伴我閒契濶易驚成嵗月<lb/>
<pb n="KR4h0157_WYG_049-9a"/>
追㝷空復對江山蹔畱客枕聴踈雨<hi>時久旱方得雨</hi>遙想吾廬<lb/>
掩舊闗落莫歸心誰與話坐談聊為起衰顏<lb/>
　　同敦立游蔣山謁寶公塔王荆公墓晚過草堂寺<lb/>
　　　周顒故宅也<lb/>
我居在城府再至俄二年豈無山水心可奈簿領纒今<lb/>
晨偶乘興適此賓從賢零雨洗驕陽谷中聴流泉憑高<lb/>
快遠覽正見江浮天至人本無心與我常周旋誰云喚<lb/>
不譍汝意自不䖍<hi>余自到鎮每雨暘祈寳公塔未嘗不應</hi>麥隴稍巳滋橫<lb/>
<pb n="KR4h0157_WYG_049-9b"/>
水漲微連佳城倚華表拱木埋貂蟬暮過草堂寺借榻<lb/>
聊蹔眠不復聞怨鶴荒茆但連延歸路踐落日羣峰鬱<lb/>
相先回風送遠響虛里生晩烟吾廬悵何許東望良慨<lb/>
然<lb/>
　　用前韻送敦立<lb/>
畏作親友别况復非中年身如三眠蠶巳老翻自纒朅<lb/>
來守江闗從事寧獨賢經年兩大入爟火通甘泉石林<lb/>
豈壺中亦自有一天采薇敢言勤誰與歌勞旋上書苦<lb/>
<pb n="KR4h0157_WYG_049-10a"/>
祈哀傾寫志巳䖍坐懷北山巖未見西溪連人言摶風<lb/>
鵬不及翳葉蟬共攙攜手客可㤀曲肱眠首鼠信秃翁<lb/>
胡為尚遷延子來幸暖熱愧我一飯先清詩似鳴玉想<lb/>
見藍田烟索去何乃遽臨分重依然<lb/>
　　為山亭晩臥<lb/>
瘦石聊吾伴遙山更爾瞻泉聲分寂歴草色借廉纖玉<lb/>
粒時能飽霜毛日更添平生疎懶意况與病相兼<lb/>
　　戲方仁聲四絶句<lb/>
<pb n="KR4h0157_WYG_049-10b"/>
戲弄扁舟泊宅村却㝷三徑築茆墩雲邊此意真誰解<lb/>
賸作新詩與細論<lb/>
水檻新開似浣花傍溪須更作浮槎秖應履費王宏酒<lb/>
時要清樽對落霞<lb/>
不惜囊錢信手空荒田却擬望年豐天公可是憐風月<lb/>
判遣詩人一例窮<lb/>
盧橘楊梅巳及時我歸先自有前期平生不作宣明面<lb/>
浪愧將軍建鼓旗<lb/>
<pb n="KR4h0157_WYG_049-11a"/>
　　　仁聲舊居城東泊宅村張志和嘗所游也今徙西<lb/>
　　　溪作雲茆菴因東岡為小亭號茆墩欲傍溪開<lb/>
　　　水檻久無資㑹郡守有饋之酒五十壺不敢飲<lb/>
　　　亟易之乃克成有田數十畞常苦下潦余居石<lb/>
　　　林與雲茆南北正相望故及之云<lb/>
　<lb/>
　<lb/>
　<lb/>
<pb n="KR4h0157_WYG_049-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷四十九<lb/>
</p>
<p>
</p>
  </div>
</body>
</text>
</TEI>
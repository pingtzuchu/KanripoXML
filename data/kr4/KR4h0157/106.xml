<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷一百六</head> <lb/>
    <p>
<pb n="KR4h0157_WYG_106-1a"/>
欽定四庫全書<lb/>
　宋詩鈔卷一百六<lb/>
　　　　　　　　　内閣中書舍人吳之振編<lb/>
　梁棟隆吉詩鈔<lb/>
　棟字隆吉其先湘州人生于鄂州後遷居鎮江弱冠<lb/>
　領漕薦登戊辰第選寶應簿調錢塘仁和尉入帥幕<lb/>
　　一時聲名張甚旋避地建上丙子宋亡歸武林弟柱<lb/>
　字中砥入茅山從老氏學棟往依焉庚寅遭詩禍名<lb/>
<pb n="KR4h0157_WYG_106-1b"/>
　益著時往來茅山建康間江東人士從者甚衆乙已<lb/>
　無疾卒平日好吟詠稿無存者門人問故曰吾詩堪<lb/>
　傳人將有腹藳在宋遺民之皭然者也<lb/>
　　大茅峰<lb/>
杖藜絶頂窮追尋青山世路爭嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>碧雲遮斷天外眼<lb/>
春風吹老人間心大龍上天寶劒化小龍入海明珠沈<lb/>
無人更守𤣥帝鼎有客欲問秦皇金顛崖誰念受辛苦<lb/>
古洞未易潛幽深神光不破黒暗腦山鬼空學離騷吟<lb/>
<pb n="KR4h0157_WYG_106-2a"/>
我來俯仰一慨慷山川良昔人民今安得長扛撐日月<lb/>
華陽世界收層隂一聲長嘯下山去草木為我留清音<lb/>
　　四禽言<lb/>
不如歸去錦官宫殿迷煙樹天津橋上一兩聲叫破中<lb/>
原無住處不如歸去<lb/>
脱却布袴貧家能有幾尺布織盡寒機無得裁可人不<lb/>
來亷叔度脱却布袴<lb/>
行不得也哥哥湖南北春水多九嶷山前叫虞舜奈此<lb/>
<pb n="KR4h0157_WYG_106-2b"/>
乾坤無路何行不得也哥哥<lb/>
提葫蘆年來酒賤頻頻沽衆人皆醉我亦醉哀哉誰問<lb/>
醒三閭提葫蘆<lb/>
　　金陵廢宫<lb/>
六代俄然又一唐青山坐閲幾興亡心知江左非王業<lb/>
口説中原是帝鄕落日有時登北固春風吹夢過錢塘<lb/>
荆墳檜宅依然在留與烏衣話短長<lb/>
　　鳳皇臺<lb/>
<pb n="KR4h0157_WYG_106-3a"/>
白髮久孤鸚鵡杯碧梧自老鳳皇臺管夷吾亦僅如許<lb/>
李謫仙今安在哉城郭是非秋雨外江山形勝暮潮來<lb/>
小留只等中秋月且放青冥萬里開<lb/>
　　白鷺亭<lb/>
荻花蘆葉老風烟獨上秋城思渺然白鷺不知如許事<lb/>
赤烏又隔幾何年六朝往事秦淮水一笛晚風江浦船<lb/>
我輩人今竟誰許只堪漁艇夕陽邊<lb/>
　　雨花臺<lb/>
<pb n="KR4h0157_WYG_106-3b"/>
孤雲落日倚西風歴歴興亡望眼中山入六朝青未了<lb/>
江浮五馬恨無窮客愁已付蒲萄緑逕雨空餘瑪瑙紅<lb/>
我亦欲談當世事無人喚醒紫髯翁<lb/>
　　題寅叔小園<lb/>
深巷渾無市井喧主人有客便開樽數竿脩竹三間屋<lb/>
幾樹閒花一畝園楚岫和雲移怪石秦淮流月下高源<lb/>
此身且比淵明樂母在高堂子候門<lb/>
　　久雨有感二首<lb/>
<pb n="KR4h0157_WYG_106-4a"/>
冥雲生八荒驟雨忽然至中宵揭屋破漏濕無處避牀<lb/>
牀不得乾僵立見憔悴嬌兒莫啼哭少頃待晴霽<lb/>
少年不學稼老大生理拙入山採黃精窮冬一尺雪虎<lb/>
狼正縱橫原野有白骨傷心重傷心吾饑何足恤<lb/>
　　贈嘉興徐同年<lb/>
憶昔青龍在戊辰馬蹄同踏杏園春歸田令尹空書晉<lb/>
執㦸郎君盡美新萬事不醒中酒聖一貧無奈訟錢神<lb/>
相逢莫效窮途泣自古求仁要得仁<lb/>
<pb n="KR4h0157_WYG_106-4b"/>
　　野水孤舟<lb/>
前村雨過溪流亂行路迷漫都間斷孤洲盡日少人來<lb/>
小舟繫在垂楊岸主人空有濟川心坐見門前水日深<lb/>
袖手歸來茅屋下任他鷗鳥自浮沈<lb/>
　　黃葵<lb/>
乾坤有正氣間色皆為臣名葩據中央紅紫誰敢鄰傾<lb/>
日不忘君衛足恐傷身𡨕然無知識忠孝出本真林林<lb/>
天地間戴履而為人明靈秀萬物孰不尊君親嗟嗟叔<lb/>
<pb n="KR4h0157_WYG_106-5a"/>
季後利欲泯天倫邈哉望帝國産此瑞世珍九夏不趨<lb/>
炎三月不爭春高秋風露冷孤標出清塵背時還獨立<lb/>
攬芳淚沾巾<lb/>
　　金陵三遷有感<lb/>
憔悴城南短李紳多情烏帽染黃塵讀書不了平生事<lb/>
閲世空存後死身落日江山宜喚酒西風天地正愁人<lb/>
任他蜂蝶黃花老明月園林是小春<lb/>
　　淵明攜酒圖<lb/>
<pb n="KR4h0157_WYG_106-5b"/>
淵明無心雲纔出便歸岫東皋半頃秫所種不常有苦<lb/>
恨無酒錢閒却持盃手今朝有一壺攜之訪親友惜無<lb/>
好事人能消幾壺酒區區謀一醉豈望名不朽閒吟籬<lb/>
下菊自𫝊門前栁試問劉寄奴還識此人不<lb/>
　　春日郊游和友人韻<lb/>
憶昔東風御栁斜枯腸一日萬周車壯心難起泥中絮<lb/>
老眼羞看霧裏花巷陌幾家無主燕池塘一種為官蛙<lb/>
江南寒食無煙火白晝沈沈似月華<lb/>
<pb n="KR4h0157_WYG_106-6a"/>
　　送李北山歸建康<lb/>
人生無百年胡為在逺道遊子歸故鄕王孫怨芳草有<lb/>
田歸去來無田歸亦好<lb/>
貧賤有餓死富貴履危機東海不可漁西山采無薇四<lb/>
方已一氣我今將安歸<lb/>
　<lb/>
　<lb/>
　<lb/>
<pb n="KR4h0157_WYG_106-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷一百六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷四十一</head> <lb/>
    <p>
<pb n="KR4h0157_WYG_041-1a"/>
欽定四庫全書<lb/>
　宋詩鈔卷四十一<lb/>
　　　　　　　　　内閣中書舍人呉之振編<lb/>
　徐積節孝詩鈔<lb/>
　積字仲車楚州山陽人少孤從安定學門下踰千人<lb/>
　獨以别室處之遣婢視飲食澣濯盛寒一納裘以米<lb/>
　飯投漿甕中日食數塊而已事母至孝以父名石平<lb/>
　生不用石器遇石輒避母死廬墓哀號三年如一日<lb/>
<pb n="KR4h0157_WYG_041-1b"/>
　每以五字教學者公卿部使者交薦除楚州教授改<lb/>
　防禦推官又特改宣徳郎崇寧間又特除西京嵩山<lb/>
　中嶽皆非常制七十八卒於家諡節孝處士先是枕<lb/>
　書卧冊間大書曰五月榴花不肎開直待徐郎來筆<lb/>
　蹤不類人世書卒時適五月一日人皆異之詩文用<lb/>
　腹藁嘗曰文字在胷中未暇出者甚多也晩年耳疾<lb/>
　不發逺書率以小詩報之<lb/>
　　和楊掾月蝕篇并序<lb/>
<pb n="KR4h0157_WYG_041-2a"/>
　楊子常掾為月蝕篇示予辭義甚偉某不敢虚辱其<lb/>
　貺迺吟哦而和之詩曰彼月而蝕則維其常春秋月<lb/>
　蝕不書其非大變也可知矣形而為詩歌若無不可<lb/>
　者遂卒賦之云爾<lb/>
元豐之元嵗戊午斗柄斜指西南維月行赤道日南陸<lb/>
營丘分野星虛危昨夕既望復今夕盛若不損盈不虧<lb/>
安知變起在傾刻突如有物侵其肌其始色變甚倉黄<lb/>
須臾赤黒相合離良久煙焰極薫燎一團白玉燒為灰<lb/>
<pb n="KR4h0157_WYG_041-2b"/>
黄琮蒼璧不可辨枯株死兔將安歸孰烏其吻吞巨皿<lb/>
孰丹其汗流墨池如食非食始為薄有物無物不可知<lb/>
蝦蟇何物敢張口麒麟何故敢爭鬭是何星曜敢侵犯<lb/>
自是其形不可久君不見對月數眉毛須臾引臂不見<lb/>
手嗟嘘天上之神物乃有如此事所蔽至甚不可解凶<lb/>
而家室亡而身不然借使幸而免後世譏笑遭惡名君<lb/>
不見漢朝賈生文有餘其心大勇其才疎當時如必用<lb/>
其術紛紛不免危其軀鼂䥘堂堂蔽於刻公孫規規蔽<lb/>
<pb n="KR4h0157_WYG_041-3a"/>
於諛谷永之才蔽權勢有若鷹犬供指呼霍光雖賢亦<lb/>
有蔽何不早去顯與馮子都劉歆致位為國師豈若揚<lb/>
雄久以為大夫蔽於太高李膺輩蔽於已甚陳蕃徒竇<lb/>
武不斷蔽可痛東之不忍蔽可吁王允所蔽在無權荀<lb/>
彧所蔽不早圖蕭禹之蔽入於佞王衍之蔽失之虛牛<lb/>
李雖奇蔽朋黨機雲雖俊蔽附趨王導蔽怨殺周顗遂<lb/>
良蔽誣殺劉洎崔浩蔽強殺其身所蔽若此甚可畏我<lb/>
愛安世真朴忠匿名逺世歸至公有私見求堅不許以<lb/>
<pb n="KR4h0157_WYG_041-3b"/>
私求謝絶不通諸葛武侯為將相心迹皎然無所枉有<lb/>
罪至親而必誅有功雖讐而必賞謝安知壻王國寳不<lb/>
以身蔽能辨早人心自是悦而服不顧四肢與肝腦苻<lb/>
堅之師號百萬一戰而北若槯槁我吟此篇不足錄却<lb/>
憶唐衢忠義哭古人今人何擇焉大抵人心蔽多慾月<lb/>
之所蔽惟須臾須臾蔽去明如初人之所蔽何太甚至<lb/>
於終身不悟不可除月乎月乎明哉明哉善去其蔽何<lb/>
速之如君子法之所以改過賢者法之所以知非勇決<lb/>
<pb n="KR4h0157_WYG_041-4a"/>
之徒所以奮發感慨之徒所以嘘欷我雖老且病齪齪<lb/>
無所為猶能對月吟歌詩安得慷慨之士如桓伊把笛<lb/>
為予吹<lb/>
　　大河上天章公顧子敦<lb/>
萬物皆有性順其性為大順之則無變逆之則有害禹<lb/>
之治河也浚川而掘地水行乎地中其性安而遂因地<lb/>
為之防猶恐不足制故附之山足使循山而行山不可<lb/>
必得或原阜丘陵水行乎兩間既固而既寧及將近下<lb/>
<pb n="KR4h0157_WYG_041-4b"/>
流山逺而地平渠裂為二河河分為九形雖暴不得怒<lb/>
雖盛不得盈所以順而制歸之於滄溟後代䝉其業厯<lb/>
世六七十凡千有餘年而無所決溢國君與世主豈皆<lb/>
盡有徳葢繇河未徙一皆循禹迹河道既一徙下涉乎<lb/>
戰國水行平地上迺堤防湮塞其時兩堤間寔容五十<lb/>
里水既有游息堤無所圯毁後世迫而壞河設始煩促<lb/>
伐盡魏國薪下盡淇園竹羣官皆負薪天子自臨篤其<lb/>
牲用白馬其璧用白玉歌辭劇辛酸姑不至號哭瓠子<lb/>
<pb n="KR4h0157_WYG_041-5a"/>
口雖塞宣房宫雖築其後復北決分為屯氏河遂不復<lb/>
堤塞塞亦無如何兩河既分流害少而利多久之屯氏<lb/>
絶遂獨任一渠凡再決再塞用延世之徒有天時人事<lb/>
可圖不可圖有幸有不幸數説不可誣其後復大決大<lb/>
壞其田廬灌三十一縣言事者紛如將欲塞之耶凡役<lb/>
百萬夫費累百巨萬亦未知何如如此是重困是重民<lb/>
歎吁言事者不已亦不復塞諸李㝷解光輩其言不至<lb/>
迂遂任水所之渠道自割除當時募水工無一人應書<lb/>
<pb n="KR4h0157_WYG_041-5b"/>
學雖有専攻術亦有窮歟諸所説河者桓譚實主之但<lb/>
聚而為書實無以處之班孟堅作志亦無所出取事有<lb/>
甚難者雖知無所補今之為河堤與漢無甚殊逺者無<lb/>
數里近無百步餘兩堤束其勢如縳吞舟魚適足激其<lb/>
怒使之逃囚拘又水性隠伏有容而必居<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>淫而灌注<lb/>
日往而月徂埽材有腐敗土壞有浮虚水進而不止正<lb/>
如人病軀病已在骨髓醫方治皮膚下不漏足脛上突<lb/>
為背疽或水如雷聲或埽如人喘或決如山傾或去如<lb/>
<pb n="KR4h0157_WYG_041-6a"/>
席卷如蛟龍引陣如虎豹逃圈如地戸開闢如誰何生<lb/>
變如神物主之不可得而辨嗟乎有如此堤防豈能禁葢<lb/>
緣平地上失水之本性而又無二渠分九河所任以九<lb/>
合為一所以如此甚今之為邑居多在古堤内以諸埽<lb/>
凖之高於屋數倍以水面凖之亦高數尺外諸埽正如<lb/>
城而土有輕脆民正如魚鼈處破湟畎澮被溺者常事<lb/>
不溺者幸大又河水重濁澱淤日以積又夏秋霖雨諸<lb/>
水湊以入故有必決勢不決者葢鮮或決彼決此或決<lb/>
<pb n="KR4h0157_WYG_041-6b"/>
近決逺或決不可塞或塞而復決或決於旦暮或決於<lb/>
嵗月或新埽茍完或舊埽潰裂譬如千萬鈞用一繩持<lb/>
挈必有時而敗必有處而絶而自決大呉凡害㡬郡縣<lb/>
河既北浸邊諸塘皆受患亡魚與逸馬孰為之隔限今<lb/>
雖甚盛時亦防不虞變所以議論者復故道為便故道<lb/>
雖已高可復亦可為但恐既復後其變不可知我兵學<lb/>
雖陋公兵學雖奇我説兵之難公亦莫我違河事異於<lb/>
兵其難堪歔欷智有不可及力有不可施汲黯非不偉<lb/>
<pb n="KR4h0157_WYG_041-7a"/>
所塞輒復隳王遵無奈何誓死而執圭若與唐衢説號<lb/>
哭垂涕洟未説穿故道未説治故堤且説塞河口所費<lb/>
不可推諸所調發者委積與山齊卷埽者如雲進埽者<lb/>
如飛下埽名入川其誓憂流移上埽名爭高少動即勢<lb/>
危萬人梯急赴兩大鼔急椎作號聲號令用轉光指麾<lb/>
其救䕶危急爭須臾毫釐又聞被灾郡數路方薦飢官<lb/>
私無畜聚民力俱困疲朝廷謀已勞兩宫食不怡生民<lb/>
仰首望使者忘寢飢為之奈何乎勿計速與遲事雖有<lb/>
<pb n="KR4h0157_WYG_041-7b"/>
堅定議論在所持如一身所疾必以先後醫假如移所<lb/>
費用以業貧民償其所亡失救其所苦辛或貸其田租<lb/>
或享其終身獨孤有常餼使同室相親露屍與暴骸收<lb/>
斂歸諸墳精選強明吏處之使平均鄉官與胥徒欺者<lb/>
以重論如此庶㡬乎可無愁怨人下酬更生望上慰再<lb/>
造仁然而論議者至今猶紛紛或復其故道或因其自然<lb/>
公如決於一勿使衆議牽在已者以義在命者以天而<lb/>
況行職分而況本誠忱聖朝無不察知子之赤心嗟余<lb/>
<pb n="KR4h0157_WYG_041-8a"/>
何為者草莽且賤微與公本無素一見即弗遺以伯兄<lb/>
處我以古人相期小設猶致説大事寧無辭年且六十<lb/>
一未作溝中屍常恐公禮義如投諸汚泥豈欲為迂濶<lb/>
不得已為詩瀝吾之肝膽但恐同兒嬉又恐誤公事公<lb/>
千萬慎思如將從近功即去圖便宜如必謀久利唯古<lb/>
人是希是詢而是度是訪而是咨或博物君子或宿儒<lb/>
老師或濱河野叟或市井年耆或愚直夫婦所言無蔽<lb/>
欺或老胥退兵耳聞而目窺或世為水學可與講是非<lb/>
<pb n="KR4h0157_WYG_041-8b"/>
或博募水工按地形高卑從便道穿渠稍引河勢披海<lb/>
既為大壑汴既分一支如闗竅䟽通臟腑病可治此説<lb/>
如何哉但恐出於狂如何完障塞如何復諸塘觀變而<lb/>
待時亦恐謀不臧為復有説者且須嚴邊防如魏尚守<lb/>
邊見稱於馮唐如祭同久任使盜皆伏藏以車制衝突<lb/>
如衛青武剛多置強弓手如李廣大黄選募如馬隆練<lb/>
卒如高王如漢置奔命使我軍勢張短兵斫馬脛衝車<lb/>
亂其行賞不以首級所以嚴部分大陷刀如牆可以堅<lb/>
<pb n="KR4h0157_WYG_041-9a"/>
吾陣羊叔子以徳郭子儀以信光弼戰河陽揮旗令直<lb/>
進其時諸軍勢如決水千仞楊素不用車可汗下馬拜<lb/>
僅以其身免號哭而大敗將帥在方略勝却百萬兵安<lb/>
邊在良將勝却築長城願子治水功有以酬明時便領<lb/>
鐵林兵盡衣犀牛皮連營環繡帽大纛隨牙旗分金賜<lb/>
勇敢藏書付偏裨先聲義信逺下令霜風馳出塞有豐<lb/>
草近闗無馬蹄穹廬大漢外别部黒山西代謀為上策<lb/>
何用長纓羈本朝正明盛以徳服外夷使來不受獻南<lb/>
<pb n="KR4h0157_WYG_041-9b"/>
越回山梯西閉玉門闗東却高句麗四夷無一事各安<lb/>
巢穴棲名將更無功優詔勒鼎彛師旅作鼓吹軍容除<lb/>
虎貔銀鐺致郊勞翰林嚴鏁扉除書紙用麻省吏身著<lb/>
緋公方有所念山足江之湄無心入黄閣有表辭赤墀<lb/>
乞得老來身浩歌還㑹稽白雲與綠波無所不可之春<lb/>
風桃花塢秋色黄菊籬茶籃與酒榼壺矢兼琴棋烹鷄<lb/>
炊黍飰可倩龎公妻豈無㑹稽老雪夜同泛溪亦有二<lb/>
三子棹歌相追隨散盡囊中金留得身上衣有宅是官<lb/>
<pb n="KR4h0157_WYG_041-10a"/>
借無田可扶犁閒吟題寺觀長嘯入雲霓公得我詩後<lb/>
一夢須先歸<lb/>
　　李太白雜言<lb/>
噫嘻欷奇哉自開闢以來不知㡬千萬餘年至於開元<lb/>
間忽生李詩仙是時五星中一星不在天不知何物為<lb/>
形容何物為心胸何物為五臟何物為㗋嚨開口動舌<lb/>
生雲風當時大醉騎遊龍開口向天吞玉虹玉虹不死<lb/>
蟠胷中然後吐出光焰萬丈凌虚空葢自有詩人以來<lb/>
<pb n="KR4h0157_WYG_041-10b"/>
我未嘗見大澤深山雪霜氷霞晨霰夕霏萬化千變雷<lb/>
轟電掣花葩玉潔青天白雲秋江曉月有如此之人有<lb/>
如此之詩屈生何悴宋玉何悲賈生何戚相如何疲人<lb/>
生胡用自縲絏當須犖犖不可羈乃知公是真英物萬<lb/>
疊秋山聳清骨當時杜甫亦能詩恰如老驥追霜鶻戴<lb/>
烏紗著宫錦不是高歌即酣飲飲時獨對月明中醉來<lb/>
還抱清風寢嗟君逸氣何飄飄枉教謫下青雲霄大抵<lb/>
人生有用有不用豈可戚戚反效兒女曹採蟠桃於海<lb/>
<pb n="KR4h0157_WYG_041-11a"/>
上㝷紫芝於山腰吞漢武之金莖沆瀣吹弄玉之秦樓<lb/>
鳳簫<lb/>
　　答李端叔<lb/>
有人頗似長沙傅得官亦望長沙去去時好賦楚江謠<lb/>
還使風騷滿江路便須酌酒弔三閭正是忠魂寃憤處<lb/>
縣令如今未去時蘭亭故事猶可為莫惜千筒萬筒往<lb/>
諸君方壯我已疲登科能究文章豪數奇老將詩能高<lb/>
長沙縣令號才吏方將睥睨謝與曹涼風即是八九月<lb/>
<pb n="KR4h0157_WYG_041-11b"/>
紅萸黄菊花將發正是詩家得意時莫學古人悲暮節<lb/>
東南美者有呉姬紅襦繡袂無所施把酒一巵輕浩腕<lb/>
得詩一句勝娥睂山夫野叟只如此諸君達者應相嗤<lb/>
有酒且漫飲有歌且漫謳共君説懷抱未語先搔頭良<lb/>
久欲説説不得胸中有物如山丘君不聞東家女子花<lb/>
見羞十六未嫁便悲憂墻頭樓上到日晩馬驟車奔如<lb/>
水流西家亦有閨中女月璧龍珠求未許有心自比蟠<lb/>
桃花無言竊笑陽臺雨謝鯤便是妾家隣敗唇折齒猶<lb/>
<pb n="KR4h0157_WYG_041-12a"/>
相語何況五陵輕俠兒抛金擲玉教人非一夫奔處千<lb/>
夫馳不論榮辱與刺譏羶中之蟻醯中雞攫金逐獸兩<lb/>
眼迷主人下馬客已齊拜起俯仰容正俾有如六月賣<lb/>
蒲葵唯恐不售霜風凄言至於此良可悲所以慷慨見<lb/>
於詩誰能起舞誰能歌甕中有物如秋波古來多少無<lb/>
奈何要須一醉都銷磨茫茫人間岐路多不如海水通<lb/>
天河<lb/>
　　俊老行送林次中赴都司<hi>并序</hi>
<pb n="KR4h0157_WYG_041-12b"/>
　客有張文潛與之夜坐論事良久及林公之義於是<lb/>
　兩人者名公為俊老因公之去作俊老行送諸御者<lb/>
　為公一笑也<lb/>
熙寧察院一開口誰人膽落御史手其時面堅黑髭鬚<lb/>
力欲回天氣衝斗一從蹭蹬作外官所居不茍心迹安<lb/>
剛不可回堅不變頭如霜雪心如丹所以論者悦而服<lb/>
所養有義其質端東西南北二十載一朝有勅却召還<lb/>
皁囊封上曉班肅繡衣步入秋霜寒義有所狥乞得身<lb/>
<pb n="KR4h0157_WYG_041-13a"/>
白日降下天上人黄金龍節青囊印赤帷熊乗朱斑輪<lb/>
以其餘才修職分以其餘力娯精神望淮樓上對秋色<lb/>
玉女花前泣晩春時時共帳過南郭來就陶潛漉酒巾<lb/>
與人論事不必合直無所茍氣色真持此以往無不可<lb/>
古人所以為正臣淮南一路事如草嘉苗惡莠俱分了<lb/>
中心皎皎如斯乎外計區區何足道兩宫日月方齊明<lb/>
羣公戮力營太平公議急須招俊老清風先已過南京<lb/>
　　莫飲呉江水寄陳瑩中<lb/>
<pb n="KR4h0157_WYG_041-13b"/>
莫飲呉江水胸中恐有波濤起莫食湘江魚令人寃憤<lb/>
成悲呼湘江之竹可為箭呉江之水好淬劔箭射讒夫<lb/>
心劒斫讒夫面讒夫心雖破胸中膽猶大讒夫面雖破<lb/>
口中舌猶在生能為人患死能為鬼害患兮害兮將奈<lb/>
何兩巵薄酒一長歌灑向風煙付水波遣弔胥山共汨<lb/>
羅<lb/>
　　瓊花歌<lb/>
春皇自厭花多紅欲得花顏如玉容春皇青女深相得<lb/>
<pb n="KR4h0157_WYG_041-14a"/>
先教斂與秋霜色乃有雪月供光星榆獻白㪷量銀漢<lb/>
琉璃濕人間美玉搗作灰荆山昆山鬼神泣天上有人<lb/>
名玉女投壺之外能為素姑射神人解種花先須此物<lb/>
為根芽天罅地竅掬精粹蟾身驪頷偷光華其時正是<lb/>
天地交二氣上下陰陽調此花孕育得其正其間邪氣<lb/>
無纖毫所以其色為正色出乎其類拔乎萃一如君子<lb/>
有諸内粹然其色見於外三月將盡四月前百花開盡<lb/>
春蕭然揚州日暖花開未春香不動花房閉仙掌秋高<lb/>
<pb n="KR4h0157_WYG_041-14b"/>
玉露濃蛟人泣下珠璣碎黄鸝本是花中客啼盡好聲<lb/>
求不得春皇費盡養花心春風使盡開花力春歸鶯去<lb/>
花始開誰人放出深閨來唐家天子太平時太真浴罷<lb/>
清華池紅裳繡襖厭君眼更作地仙披羽衣麻姑睡起<lb/>
蓬萊島風吹玉面秋天曉洛川女子能長生氷生肌骨<lb/>
成瓊瑤褒姒不見諸侯兵盡日不笑如無情宋玉移家<lb/>
安在哉東隣不畫燕脂腮卓文君去成都速錦衣金翠<lb/>
慵裝束吹簫容貌果何如見説其人名弄玉若比此花<lb/>
<pb n="KR4h0157_WYG_041-15a"/>
俱不足淫妖怪豔文之累一如婦人有賢徳不為邪色<lb/>
辭正色孀居之女能自持終身唯著大練衣又如正色<lb/>
立朝者不以柔媚為奸欺以此論之乃可量人之不正<lb/>
將胡為論徳乃是花之傑論色乃是花之絶洛陽花名<lb/>
古云好看花須向揚州道君不見去年花下吹黒風霹<lb/>
靂閃電搜玉龍此時半夜花光中不覺屈曲蟠長虹又<lb/>
不聞天上琳琅樹種在煙霞最深處白雲枝葉白玉英<lb/>
此花莫是琳琅精此花愛圓不愛缺一樹花開似明月<lb/>
<pb n="KR4h0157_WYG_041-15b"/>
襄王半夜指為雲謝女黄昏吟作雪杏花俗艷梨花粗<lb/>
栁花細碎梅花疎桃花不正其容冶牡丹不謹其體舒<lb/>
如此之類無足奇此花之外更有誰世非紅紫不入眼<lb/>
此花何用求人知詩人自與花相期長告年年乞一枝<lb/>
　　姚黄<hi>并序</hi>
　紫霄漫翁李道源見約分吟姚黄余畏其才不敢措<lb/>
　筆不得已而後塞命因為之序曰天下牡丹九十餘<lb/>
　種而姚黄居第一其名雖千葉而實不可數或累計<lb/>
<pb n="KR4h0157_WYG_041-16a"/>
　萬有餘英不然不足高一尺也花肉既重其梢下屈<lb/>
　如一器欹側之狀此亦花之巨美而精傑者乎是宜<lb/>
　見於詩而不可泯然使寂寂也<lb/>
黄河南畔伊川北姚家宅是真花窟古來多少豪奢兒<lb/>
埋却千鶯萬鶯骨中央精粹得之多西方秀氣來相和<lb/>
天與明光常借日水宫暗脉正通河春風如酒半酣時<lb/>
誰教穀雨報花期司馬坂前嬌半啓洛陽城内人俱知<lb/>
姚家門巷車馬填墻頭墻下人差肩花上紅綃都敝日<lb/>
<pb n="KR4h0157_WYG_041-16b"/>
花傍翠幕恰如煙玉面兒來爭供帳錦袍郎去鬭抛錢<lb/>
無人不説姚花好費却春功亦不少日長風暖綠梢低<lb/>
坐上金仙困將倒鞠塵餅劑和香檀何以貯之承露槃<lb/>
爛錦脱來嫌太豔鮮衣染就欲驂鸞君看此花肌肉豐<lb/>
一尺餘高千萬重粧面深藏青步障寳冠斜墮碧霞叢<lb/>
步搖好稱釵鳳凰玉環犀佩珠鳴璫帝女何緣心好道<lb/>
阿嬌安用金為房紺窠累棲舒雁雛沈煙噴出狻猊爐<lb/>
一種養成餘意態千花瘦盡春肌膚峨峨一器欹且傾<lb/>
<pb n="KR4h0157_WYG_041-17a"/>
覆杯難辨鍾與觥染以蛟綃求正色叩之玉挺希宫聲<lb/>
魏家紅共牛家碧迭霸花中聳高格如今俛首甘下風<lb/>
九十種中為第一此花莫似武昭儀出得宫來不畫睂<lb/>
情貌欲為狐媚態衣裳却是比丘尼楊妃本是傾國身<lb/>
脱却紅襦號太真河水欲濡頭上髻馬嵬猶著舊時裙<lb/>
物色一定猶可疑人心作變宜難知容易莫評真與欺<lb/>
貌或如是心或非君不見老莊有深意萬物之中最防<lb/>
偽<lb/>
<pb n="KR4h0157_WYG_041-17b"/>
　　管春風<lb/>
我是蓬萊山上客為管春風歸不得今年更是春來遲<lb/>
江南未寄梅花枝探春童子青霞衣時時去上青雲梯<lb/>
春風消息苦不逺瑤臺瑤水氷霜淺蟠桃花在海東邊<lb/>
此花不發春一㸃東風日夜來人間到時先催草根軟<lb/>
大都紅紫心先動小桃先覺枝頭重更有纖纖楊栁枝<lb/>
路傍先得行人弄詩翁自愛蟠桃花鸞鶴不在無雲車<lb/>
城南夜半無酒家和氷和雪吞月華有客笑中攜劒去<lb/>
<pb n="KR4h0157_WYG_041-18a"/>
偷得銀瓶與肥羜詩公兩眼看浮雲為管春風不回顧<lb/>
　　花下飲<lb/>
我向桃花下立飲一杯酒杯酒先濡鬚花香隨入口花<lb/>
為酒家媪春作詩翁友此時酒量開酒量添一斗君看<lb/>
陌上春令人笑拍手半青籬畔草半綠畦中韭閒烏下<lb/>
牛背奔豚穿狗竇潛身猫相雀引喙禽呼偶包麻隣乞<lb/>
火穿桑兒餉糗物類雖各殊所樂亦同有誰知花下情<lb/>
猶能憶楊栁中心卒無累外物任相揉余方寓之樂自<lb/>
<pb n="KR4h0157_WYG_041-18b"/>
號閒人叟<lb/>
　　謝周裕之<lb/>
樂不須絲竹花不須桃李舞不須輕軀歌不須皓齒人<lb/>
生各有樂顧我如何爾我是兩栁翁家在南郭裏詩酒<lb/>
以為樂賔客至即喜酒味酸或淡瓷椀粗而偉或無一<lb/>
飣菜但費㡬張紙<hi>客所言用紙筆</hi>人情慕富貴公何眎賤鄙寒<lb/>
冷載肴酒暮夜煩屐履孚誠非猝然飣餖亦勞止不用<lb/>
卞郎瓠但坐杜侯椅兩棹合一尺一爐暖雙趾不以藥<lb/>
<pb n="KR4h0157_WYG_041-19a"/>
隨時而用繒掩耳或啖魚菹盡或愛藏蘇美或取鱐與<lb/>
腊或約酒以指人皆悦真厚誰敢停箸匕一客癯而清<lb/>
偶坐為六子吟聲尚鼓吹懽情勝羅綺俗物無所用高<lb/>
㑹有如此<lb/>
　　富貴篇荅李令<lb/>
我有一筒詩寫出千年意將令後世觀不是前言戲感<lb/>
君再唱洞庭謠我亦重歌酬子恵古人達者常有異姓<lb/>
王一門五侯三將軍兄弟同入中書堂對開大第連㡬<lb/>
<pb n="KR4h0157_WYG_041-19b"/>
坊私門列㦸森鋒鋩十二簾捲珠熒煌雙姬扶起坐牙<lb/>
床綠鬟紅袖花成行左盼右顧生春陽高車食客劒佩<lb/>
鏘堂上已滿坐兩廊巨鑊大鼎烹牛羊玉壺挹酒金船<lb/>
長美人拜客求盡觴歌姬一誤已絶肮纒頭彩幣堆如<lb/>
岡酬歌買笑金鴛鴦奴袍火浣直兩箱三千廐馬紅錦<lb/>
障厠幃文繡爐薫香更衣侍妾如閨房主人意氣秋鷹<lb/>
揚其心端如彩鳳凰一言合意青雲翔須臾睚眦磨刀<lb/>
鎗門前臈月可烘裳一日失勢成氷隍小者腰領屍道<lb/>
<pb n="KR4h0157_WYG_041-20a"/>
㫄大者連頸宗族亡犬雞散盡空遺墻野鳥入室山魈<lb/>
藏嗚呼哀哉可歎傷至死不悟猶陸梁古來如此有多<lb/>
少豈似洞庭湖上老無租無税一生閒有飯有魚一杯<lb/>
飽日落波間煙正昬雲開湖口山光曉棹翁適自巴陵<lb/>
迴掛帆直指瀟湘道有言不問俗窮通何憂可入翁懷<lb/>
抱脩竿短棹已自足更有前村一茅屋賣魚沽酒任醉<lb/>
醒繡户朱門自歌哭嗟余未往心先慕更謝棹翁詢去<lb/>
住風前月下有誰知醉魂吟魄自來去堂前畫作荆南<lb/>
<pb n="KR4h0157_WYG_041-20b"/>
圖夢中記得巴陵路<lb/>
　　寄范掾<lb/>
昨日沽酒典布襖今朝所典未可保最好綿衾剰典錢<lb/>
又恐夜寒妻懊惱兩務酒官俱見怜沽我好酒如甘泉<lb/>
為報孟光莫惡發待將黄卷換青錢<lb/>
　　贈張敏叔<lb/>
張子生平最多難未老頭毛白一半頭雖更白詩更清<lb/>
正作詩時人莫喚頭不肯轉身不移口中聲調霜風凄<lb/>
<pb n="KR4h0157_WYG_041-21a"/>
太清宫殿月明時第一莫吹松竹詩<lb/>
　　寄張文潛<lb/>
不知今之人誰識張縣尉勿問胸中事但看面上氣所<lb/>
謂人英者正是斯人輩前年南郭中文酒日夜㑹一從<lb/>
舍我去忽忽再逾嵗今兹嵗且盡為子吟不睡起坐却<lb/>
就枕伸頭出紙被約是三四更老老抱雙脚此時吟正<lb/>
酣聲調不可却春風起淮東須臾到嵩洛往往入子家<lb/>
但子眠不覺子覺將奈何聲盡情思多上東門外路洛<lb/>
<pb n="KR4h0157_WYG_041-21b"/>
水生春波還我大松來不用寄詩歌<lb/>
　　送端叔二首<hi>并序</hi>
　夜漏將盡枕上再送端叔也洛水之陽馬上為我誦<lb/>
　此詩即此詩用木葉書投之水中便為將來故事也<lb/>
　延安塞上見羣雁能為我誦此詩東南望否夜中枕<lb/>
　上聞孤鴈聲尤數數誦此詩也紙窮意未盡<lb/>
端叔上馬去巷口馬頭轉我喚端叔時端叔急回面記<lb/>
取此時意莫使落風埃上東門外水正望楚州來此水<lb/>
<pb n="KR4h0157_WYG_041-22a"/>
一來不復見不及黄沙塞頭鴈<lb/>
是物可寄情是物可寄聲不須使黄犬延州歧路逺莫<lb/>
怪不登淮上樓只為淮水不西流直待銜蘆鴈却迴其<lb/>
時隨到天盡頭<lb/>
　　送張宜父赴南從幕府<hi>正彥</hi>
江南秋色芙蓉香滿江秋水傾銀潢泛水依花人姓張<lb/>
濤翻浪湧揮文章突然出者何蒼蒼巨鼇爆背來中央<lb/>
黿鼉仰首仗四旁登臨談笑得庾郎安得霜鶻腰胯長<lb/>
<pb n="KR4h0157_WYG_041-22b"/>
騎上秋空追鷫鸘北望海門形勢強美哉壯觀呉封疆<lb/>
若將前代論興亡直談孫氏到陳梁凡為佐命可哀傷<lb/>
其諸姦孽如豺狼傾讒正直誣忠良以國販賣為賈商<lb/>
歌姬舞女金滿堂不須為盜持刀鎗身雖幸免遺其殃<lb/>
子孫戮辱甚犬羊所以不欲讀史書鼻洟目汁沾髭鬚<lb/>
潤州支使相如無山陽老子如唐衢<lb/>
　　送陳留逸人<lb/>
有人持一管不用蘆葉卷能作隴頭聲其女操六板吹<lb/>
<pb n="KR4h0157_WYG_041-23a"/>
者寓其聲拍者㑹其情情聲與氣貌内外俱和平時時<lb/>
入酒家便插㡬枝花歸來無一事醉卧日西斜人或問<lb/>
所得答云無憂嗟或問其所欲何物可相累我愛斯人<lb/>
者富貴所不如有如此娯樂作何如稱呼呼為無憂人<lb/>
畫作無憂圖更畫㡬枝花酒瓢與酒壺<lb/>
　　送吕清叔<lb/>
慘慘黄昏天欲雪蕭蕭淮浦人聲絶風擊寒雲鴈正鳴<lb/>
客眠孤棹燈將滅<lb/>
<pb n="KR4h0157_WYG_041-23b"/>
　　和張文潛晩春四首<lb/>
昨日枝頭紅鮮鮮染人指今朝㝷不見已在汙泥底<lb/>
麥穎未黄乾桑實半紅濕恰得一犁雨田事正火急<lb/>
人事無如何多於道傍草但問酒有無莫管老不老<lb/>
風暖鷰窠牢雲晴鳥翅健物生自有樂亦各適其願<lb/>
　　示諸生<lb/>
子莫為文學纖麗須是渾渾有古意本源要在養諸中<lb/>
不然恐汝為時輩<lb/>
<pb n="KR4h0157_WYG_041-24a"/>
　　答何楚才<lb/>
有客能操耒而舍其良田有客善攻玉而探珠於淵二<lb/>
者之是非子以謂何如子乃捨所急若是其渠渠然余<lb/>
有二説可為不可為所謂不可者子家無寒飢所謂可<lb/>
為者奉養之所資余此二説者子當慎擇之余嘗奇子<lb/>
貌亦嘗憐子文不能為子謀嗟哉空云云<lb/>
　　還崔秀才唱和詩<lb/>
元白有餘勢孟韓無困辭子美骨格老太白文采奇當<lb/>
<pb n="KR4h0157_WYG_041-24b"/>
時大道久破碎人人文字萎<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>而支離天生數子將卓<lb/>
卓鴟鴞正成羣一鶚磨天飛嗟君不與數子共使君逸<lb/>
氣填塞無所施我來雖無知黄金白玉看如泥自從詩<lb/>
卷一入手掣然直上青雲梯十宵不睡亦不困厭賔日<lb/>
日闗柴扉秋風獵獵吹横河蒼天萬里生銀波起來半<lb/>
夜吸一口睡魂酒病都消磨<lb/>
　　贈慎叔良<lb/>
昨日故人來慰此白頷叟兩叟忽相見面色如飲酒將<lb/>
<pb n="KR4h0157_WYG_041-25a"/>
此酒色面抵却春風寒飲酒豈易比懽好良所難我已<lb/>
五十八君已五十七人生勿草草兩公須努力<lb/>
　　和李自眀<lb/>
自明多奇辭更為奇怪歌好共盧仝騎綠耳吟哦直上<lb/>
崑崙坡更令張旭輩醉中揮筆書嵯峨安用呼老子兩<lb/>
脚跨槖駞有命得堅疾無術除沈疴一從水木迭用事<lb/>
肺為廢物囚網羅而況小暑之後有初伏與大暑更添<lb/>
熱厲兼昬魔骨間赫赤炭丸走皮上烘炙鐵手摩有時<lb/>
<pb n="KR4h0157_WYG_041-25b"/>
一屋之内但覺湯火近不辨鑊與鍋手持匕箸腹先脹<lb/>
酒到㗋嚨顏已<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>青黏漆葉無所用鳥伸熊顧其奈何<lb/>
五臟熟云可湔洗百骸終恐生蟲窠脱身難上赤霄路<lb/>
夢魂忽泛滄溟波滄溟盡處是星漢有人常弄機與梭<lb/>
枯槎去後更無客厯歴赤桂來經過取得良書卦牛角<lb/>
持將斗柄吞明河但把明河吞滿腹不去龍田拾瑤玉<lb/>
便控鼇頭出海來霞㸃震痕在眉目起穿兩栁行青莎<lb/>
怪歌使我須吟哦作文非小事要為法度後世無譏訶<lb/>
<pb n="KR4h0157_WYG_041-26a"/>
大抵文章本諸内歸之無憾斯平和擬之於經輔之<lb/>
友精講明辨相切磋君雖病肝其心可用教我雖病<lb/>
肺心亦不自阿日夜思索已矣老矣所學亡失多<lb/>
　　和倪敦復<lb/>
一别北軒君參商與秦越先聲從西來塵榻為君拂吟<lb/>
行時引頭吟坐即搖筆未見問行人既見惜短日緩頰<lb/>
相問勞劇談盡忠切耳竅雖塞豆口角自流沫崔子祥<lb/>
而論祝令閔且説籬間菊參差樽中酒澄澈把酒自相<lb/>
<pb n="KR4h0157_WYG_041-26b"/>
勸投菊兩不絶客主莫分辨僮僕亦娯悦若此龎公家<lb/>
妻子不羅列悔令唱驪歌惜不醉寒月念子為令尹行<lb/>
義高突兀當官志不回斂版腰可折與俗皆背馳而慕<lb/>
古遺烈竹節生便堅劒氣久已發其時東野外頻煩大<lb/>
夫謁篇章日相㝷氣勢誰可遏仍攜大軸來使我兩日<lb/>
閲人事有合離嵗月成恍惚逸翮騰方高駿馬足不蹷<lb/>
子實不我忘我亦不子忽與之氣類同見之心欲豁金<lb/>
城不可破鐵壁不可奪擇交葢已定言志亦已合布陣<lb/>
<pb n="KR4h0157_WYG_041-27a"/>
詩甚詳揮灑手不歇更約臨行時斯言可贈别<lb/>
　　答范君錫<lb/>
報漫翁無錢可沽酒青衫典不得黄卷賣不售借問公<lb/>
田中秫米種㡬斗休管將來旱與水莫為妻兒種粳米<lb/>
兄來留下二萬錢送與酒家主人未不然何計見春風<lb/>
空將花插白頭翁簿書營營㡬時了何如載酒訪揚雄<lb/>
　　誰何哭<lb/>
誰何哭哀且危白頭母朱顔兒兒忽捨母去母何用生<lb/>
<pb n="KR4h0157_WYG_041-27b"/>
為架上有兒書篋中有兒衣兒聲不復聞兒貌不復窺<lb/>
誰何哭哀復哀腸未絶心先摧母恃兒為命兒去不復<lb/>
來朝㸔他人兒暮看他人子一日一夜間十生九復死<lb/>
君不見昨夜人靜黄昏時含心抱痛無人知其時忽不<lb/>
記兒死倚門引頸望兒歸<lb/>
　　鴈從何處來<lb/>
鴈從何處來正望東南飛毛間認白露肚下㸔殘暉浮<lb/>
雲共煙水日夜為所依衡陽是故山但恐故人稀<lb/>
<pb n="KR4h0157_WYG_041-28a"/>
　　哭醇醇<lb/>
東門園上春風微醇醇塚上花成圍醇醇一去不復返<lb/>
食一盂兮酒一巵悲莫悲乎今日傷莫傷乎舊衣思其<lb/>
言而想其貌吁嗟乎天喪吾兒<lb/>
　　哀哀詞<lb/>
哀哀復哀哀哀哀至此極孤兒與慈母中路忽相失恍<lb/>
惚須臾間終日不復得誰復坐我堂誰復入我室誰復<lb/>
飲兒酒誰復哺兒食兒飢誰復念兒寒誰復恤耳不聞<lb/>
<pb n="KR4h0157_WYG_041-28b"/>
慈語目不見慈色譬如行路人日逺如一日行人猶可<lb/>
期逺道猶可追天窮地盡處一日猶可歸哀哀復哀哀<lb/>
此去無盡時誰言生離别不如死别離君不見人已閉<lb/>
門鳥已棲黄昏塚畔孤兒啼<lb/>
　　送倪敦復<lb/>
手持報簡人歸後足步迴廊角住聲但恐舟行隨早晚<lb/>
此時秋色半陰晴明朝路向雲邊望今夜詩須枕上成<lb/>
四壁無燈窗有月直無老夢到三更<lb/>
<pb n="KR4h0157_WYG_041-29a"/>
　　寄張景修<lb/>
東南未回客行樂又經年呉市花朝酒松江月夜船窮<lb/>
閻無屋住廣殿有詩傳若論平生事無如任自然<lb/>
　　和孫元規資政游園<lb/>
紅作簾帷翠作裀隨軒歌舞一時新未知醒者何如醉<lb/>
且向樽前莫負春煙重栁梢寒蘸水日高花徑暖生塵<lb/>
自從三月芳菲後誤入桃源又㡬人<lb/>
　　謝蔡子驤<lb/>
<pb n="KR4h0157_WYG_041-29b"/>
好客重來直上㕔龎家妻女合炊秔名言一坐令誰聴<lb/>
老病雙瞳為子明有道長官方就禄無能司户欲歸耕<lb/>
如斯出處俱平易義理難時即共評<lb/>
　　夜賞春寄敦復<lb/>
莫道山陽官辛苦大夫未是不閒人晝來琴上披㝷曲<lb/>
夜入花間㸃檢春拖袂帶歸香滿地迴燈引去蝶隨身<lb/>
高才自有風流格吟作吳謡事最新<lb/>
　　示汝弼<lb/>
<pb n="KR4h0157_WYG_041-30a"/>
十載交情義有餘離羣還歎索然居一番思我須成夢<lb/>
每度人來定寄書此日相從尤歎密他時何處覓迂疎<lb/>
回來徑哭青墪墓莫向南城問舊居<lb/>
　　送至機<lb/>
閉門有幸藏衰病策杖無因奉俊游繩纒觔骸方就枕<lb/>
火燒皮骨正思秋覽君健句如逢藥慰我孤懷勝凭樓<lb/>
見説束裝行未得夢魂先到楚江頭<lb/>
　　寄路倅洪澤阻水<lb/>
<pb n="KR4h0157_WYG_041-30b"/>
莫教容易過龜山多少人心願復還更有南城黄綬客<lb/>
但吟西户綠楊間纔經濁汴無沈浪且趂清淮洗醉顏<lb/>
安得就公歌一曲緩吟遲步夕陽灣<lb/>
　　和路朝奉新居十五首<lb/>
世俗紛紛事總虛詩翁今作逸人居勤穿東地緣栽竹<lb/>
喜占明窻為著書近市好賖春肆酒就淮仍買晩罾魚<lb/>
忽撐小艇來西郭不問皆知訪仲車<lb/>
詩翁愛酒典衣沽六子將孫侍燕居正要白家醇釀法<lb/>
<pb n="KR4h0157_WYG_041-31a"/>
不須劉徳偽金書厨經雪後炊無黍門近淮瀕食有魚<lb/>
何以獻公㝷長物庾郎三韮載盈車<lb/>
昔也聞名誦子虛今來白領隔城居新詩解道論頭句<lb/>
舊客仍移把臂書北郭風高真隱豹南州循政喻烹魚<lb/>
歸時見説臨川路父老爭留太守車<lb/>
陳傅門前客姓徐有何智術佐閒居接簷俛仰令遮雨<lb/>
縳竹縱横為架書趂露劚田移草木和灣汲水貯龜魚<lb/>
上元已過清明近更約㝷花不用車<lb/>
<pb n="KR4h0157_WYG_041-31b"/>
誰家住處近田廬朝奉抽簪就退居竹葉已成新嵗酒<lb/>
梅花未領故人書呼童解袂捫飢蝨趂日開箱曝蠧魚<lb/>
一似散仙閒到夜卧屏仍看五雲車<lb/>
坐想堂前弄白髪蒲茵筍席正高居綵衣六子傍供膳<lb/>
錦髻諸孫自教書愛士主人新置榻清身太守舊懸魚<lb/>
更吟整斗論頭句勝却西庵詩一車<lb/>
不辨時人直與迂濯纓且喜近淮居朝衣脱後常耽睡<lb/>
野史修時或借書恨乏青山供採藥愛㸔白鳥伺吞魚<lb/>
<pb n="KR4h0157_WYG_041-32a"/>
東園賣酒花開近待看詩翁倒載車<lb/>
簿領脱來如一夢身名全後喜寧居生來自信無非義<lb/>
世上何緣作謗書所養有源如大水其賢可樂比嘉魚<lb/>
願公八十為更老玉幣三徵乃就車<lb/>
自是平時大隠徒何須水宿與山居都無長物垂空槖<lb/>
却有閒房聚逸書近見雪消思野蕨遙呼船問憶江魚<lb/>
缷帆便去㝷村酒醉使兒孫推鹿車<lb/>
身著練袍履用蒲鶡冠鳩杖稱郊居家中但乏青囊印<lb/>
<pb n="KR4h0157_WYG_041-32b"/>
坐處便㸔黄卷書賃屋為無揚子宅休官非為武昌魚<lb/>
長年不出何妨事況是門懸致仕車<lb/>
夷白先生好對廬醉吟處士作鄰居幅巾自去呼樵父<lb/>
蠟屐何時訪竹書坐想高談搖麈尾情知相誶跨鯨魚<lb/>
更憐同姓陪罇酒勝却荀生得御車<lb/>
路家巷口是何渠半似城中半野居已退白仙常按曲<lb/>
未歸陸俊漫傳書雪消墻外逢桃葉日暖門前見捕魚<lb/>
更有花間行處樂舊時歌舞願隨車<lb/>
<pb n="KR4h0157_WYG_041-33a"/>
好養𤣥猿共鶴雛茒茨葢屋竹間居家無越使千金槖<lb/>
腹有齊臣四部書一自臨川登畫鷁便煩别駕掌銅魚<lb/>
吟哦還作詩仙退恰似驂鸞鳳駕車<lb/>
世間詩淡鄭雲叟夀且安寧陶隠居愛酒自開浮蟻甕<lb/>
耽詩如好換鵞書籜冠戴後搘笻竹鶴氅披來控鯉魚<lb/>
學作蓬萊吟醉客何須駟馬駕安車<lb/>
西庵翁上北城隅為望臨川舊守居所恨足無雙翅舄<lb/>
但將詩代一函書甥教洗榼多沽酒妻使磨刀細切魚<lb/>
<pb n="KR4h0157_WYG_041-33b"/>
灑掃待公來獻壽親扶杖履醉升車<lb/>
　　和石宣徳五栁亭<hi>安正</hi>
五栁神君氣貌端所希所向靜而安每思往行投閒地<lb/>
肯逐時情慕熱官秫酒易醒風户猛葛巾難卧月窗寒<lb/>
也應種得東籬菊好置籃輿自在觀<lb/>
　　戲呈評事<hi>三事</hi>
我向燈前置酒盃南軒北户一時開如今正是花時節<lb/>
且放春風數路來<lb/>
<pb n="KR4h0157_WYG_041-34a"/>
　　寄蔡子驤<lb/>
為報廬陵客逢人且寄聲不知無恙否何日到南城<lb/>
　　和張文潛晩春<lb/>
易貯千㝷水難藏一㸃春也須㡬杯酒還似送行人<lb/>
渡水衣須汲穿林手自披經春脚力軟但恐上山遲<lb/>
　　二老寄朱廣微<hi>二首</hi>
二老相思又隔年僧窗閒坐復何緣吟翁最好鹽城住<lb/>
時把歌詩付酒船<lb/>
<pb n="KR4h0157_WYG_041-34b"/>
寄聲切問朱監利對面勤詢劉貴池或見廣東程使者<lb/>
為言收得寄來詩<lb/>
　　呉舒信道<lb/>
淮干風起木枝搖頷下甆歐一尺高我是折薪扶耒手<lb/>
中丞且莫笑麄豪<lb/>
　　上林殿院次公<hi>九首</hi>
衰翁太半白髭鬚活到明年六十餘未死須為治河説<lb/>
此生難就賑飢書西庵共坐諸僧榻南郭親逢大使車<lb/>
<pb n="KR4h0157_WYG_041-35a"/>
記得偶同詩韻否淮東使者亦嗟歔<lb/>
林氏家藏萬帙書五船便可當五車别顧客舟施坐榻<lb/>
更謀官舫作行厨寫時教子烘青竹讀處呼童捉蠧魚<lb/>
悔不早知都借取終身挾策灌園蔬<lb/>
　　贈黄魯直<lb/>
不見故人彌有情一見故人心眼明忘却問君船住處<lb/>
夜來清夢繞西城<lb/>
　　華陽山和查教授<lb/>
<pb n="KR4h0157_WYG_041-35b"/>
玉井温温漫月華幢幢松檜聳高牙半峰已斷人間路<lb/>
絶頂自開天上花可恨白雲吟處起何堪行路望中賖<lb/>
怪來得似希夷子借問如今有㡬家<lb/>
　　宿山館<lb/>
煙蘿斷處初逢舍雲竹疎時忽見燈嶮磴未歸樵塢叟<lb/>
破庵已去誦經僧暗龍吟罷庭無月寒狖啼來谷有氷<lb/>
君看牀頭鐵鱗甲雨痕苔暈㡬千層<lb/>
倦客待沽山下酒飢童先上竈頭燈行經怪冘思防虎<lb/>
<pb n="KR4h0157_WYG_041-36a"/>
坐聴疎鐘欲訪僧手弄一張琴似鐵匣藏三尺劒如氷<lb/>
調高器古無人伴身上煙霞空㡬層<lb/>
龍歸潭面千㝷黒虎視林隈兩炬燈執㸑正燃炊飯火<lb/>
乞飡恰值寄眠僧倦聴雨後諸巖溜渇憶春前一片氷<lb/>
卧㸔滿山紅日曉碧瑤城闕鬱千層<lb/>
厨頭火滅童偷飯梁上巢空鳥避燈入夜更無同舍客<lb/>
今朝唯有放猿僧樵庵已貯霜前果竹院猶存臈後氷<lb/>
誰道煙霄花上處一梯雲級萬餘層<lb/>
<pb n="KR4h0157_WYG_041-36b"/>
　　送李守<lb/>
莫説真州南畔路楚望亭南路已遙只可寄聲來見問<lb/>
更難折簡去相招船頭何處逢秋水山下誰家把酒飄<lb/>
且趂潮行急揺櫓到江州後更無潮<hi>癸亥六月十三日與朱至機坐間得</hi>
<hi>此到江州後更無潮一句其夕枕上成篇也</hi>
　　哭張六<hi>并序</hi>
　張六子莊死矣十一月十三日夜四更時積用素服<lb/>
　望其所居哭之哭且為詩明且涕泣以書使孤甥老<lb/>
<pb n="KR4h0157_WYG_041-37a"/>
　老致於柩前嗚呼哀哉<lb/>
欲視目已瞑欲語口已噤欲動肉已寒欲書手已硬惟<lb/>
有心上熱惟存心中悲此熱須臾間此悲無休時所悲<lb/>
孤兒寒所悲孤兒飢苦苦復苦苦此悲遂入土<lb/>
　<lb/>
　<lb/>
　<lb/>
　<lb/>
<pb n="KR4h0157_WYG_041-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷四十一<lb/>
</p>
<p>
</p>
  </div>
</body>
</text>
</TEI>
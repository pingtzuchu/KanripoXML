<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷五十二</head> <lb/>
    <p>
<pb n="KR4h0157_WYG_052-1a"/>
欽定四庫全書<lb/>
　宋詩鈔卷五十二<lb/>
　　　　　　　　　内閣中書舍人呉之振編<lb/>
　范浚香溪集鈔<lb/>
　范浚字茂明婺之蘭江人紹興中舉賢良方正昆弟<lb/>
　多居膴仕竟以秦檜當國抗節不起隱於香溪因稱<lb/>
　香溪先生著書明道多本於經學朱子取其心箴於<lb/>
　孟子集註中繇是重於儒林金仁山謂其集近亡此<lb/>
<pb n="KR4h0157_WYG_052-1b"/>
　本為其從子元卿所輯而陳巖肖弁序者為香溪集<lb/>
　　雜興五首<lb/>
雉驕有擅澤雞雄亦專栖乗人肆桀傲未異雉與雞虚<lb/>
張盡客氣不知墮危機雉驕或登俎雞雄亦為犧嗟爾<lb/>
桀傲子不戒將安之<lb/>
荆梟昔見惡去楚將巢呉妖音不知革呉豈荆人殊梟<lb/>
能戒頰舌勿復輕鳴呼雖荆亦容爾何必他邦居<lb/>
高蟬䕃嘉木未省螗斧危勇蟲一何愚不顧黃雀飢癡<lb/>
<pb n="KR4h0157_WYG_052-2a"/>
癡挾彈子已復露霑衣世事無不然古今同一悲<lb/>
鵲噪得歡喜烏鳴得憎嗔烏鵲自有口噪鳴何預人烏<lb/>
飛聲啞啞鵲飛聲嘖嘖凡鳥從紛紛未用置肝鬲<lb/>
彭亨著冠猪踉蹌上車鶴皇家一清明此輩束高閣龍<lb/>
䕫雜鵷鷺庶位已參錯少安真可待四海得耕鑿我亦<lb/>
幸豐年從容一丘壑<lb/>
　　題八馬圖<lb/>
何年畫工搦毛錐貌此八馬姿權竒青絲絡頭十二蹄<lb/>
<pb n="KR4h0157_WYG_052-2b"/>
調柔意態行愉怡五馬放浪無維羈或齕或望仍迴嘶<lb/>
一牧牽鞚一牧騎製度髣髴唐巾衣不知此馬生何時<lb/>
昔周穆王遠遊嬉駕跨八駿驅東西高升崑崙躡瑶池<lb/>
驑騄驥義勞飛馳日走萬里無停騑興元唐家危累棊<lb/>
百千僅脱朱泚圍黃屋進狩懷光追八馬入谷七馬疲<lb/>
筋攣肉綻行人悲兩者資世皆顛羸虚名何有千載垂<lb/>
空得傳記流歌詩未知此馬閒猶夷牧坰不受鞭筴威<lb/>
不踣險遠安無危泉甘草薦足自肥安用號駿稱雲騅<lb/>
<pb n="KR4h0157_WYG_052-3a"/>
嗟哉畫意誰能知<lb/>
　　送春曲<lb/>
春光春光勸汝一杯酒我能為春作高歌未解春能聽<lb/>
歌否春歸有底急落盡桃花紅園溪漠漠野隂靜兔葵<lb/>
燕麥空揺風風光幾何時背我忽如客殘絲欲斷感春<lb/>
心語燕勞勞上簾額我有惜芳意一春憐物華春來雪<lb/>
裏索梅笑春去悵望飛楊花春歸知復來奈此斷年别<lb/>
揺楊三月暮天愁鶗鴂一聲芳草歇歌竟我亦醉一棹<lb/>
<pb n="KR4h0157_WYG_052-3b"/>
觥船空明年待春花樹下放歌擎酒相迎逢<lb/>
　　同伯通端杲姪效盧仝體<lb/>
一春癡癖門長扄兩耳不聞鶗鴂聲不知東南風掃盡<lb/>
紅紫英行行㸃檢桃李徑但見樹子青冥冥門前水流<lb/>
渠照灼須眉清科斗遊其間脚股各已生渠旁草鬱鬱<lb/>
草底蚯蚓鳴韻如抽繭絲幽咽得我聽念此瑣細物隨<lb/>
時變音形黃河赤鯉或㸃額老驥塞黙長羇纓嗟嗟世<lb/>
路真難行<lb/>
<pb n="KR4h0157_WYG_052-4a"/>
　　六笑<lb/>
我笑支道林遠移買山書巢由古逹士不聞買山居我<lb/>
笑賀知章欲乞鑑湖水嚴陵釣清江何曽問天子我笑<lb/>
陶靖節自祭真忘情胡為托青鳥乃欲長年齡我笑王<lb/>
無功琴外無所欲當其戀五斗乃獨不知足我笑杜子<lb/>
美夙昔具扁舟老大意轉拙欲伴習池遊我笑韓退之<lb/>
不取萬乗相三黜竟不去觸事得讒謗客言莫漫笑古<lb/>
人笑人未必不受嗔螳螂襲蟬雀在後只恐有人還笑<lb/>
<pb n="KR4h0157_WYG_052-4b"/>
君迴頭生愧不能語嘲評從今吞不吐譽堯非桀亦何<lb/>
為訕周譏禹終無取<lb/>
　　讀揚子雲傳<lb/>
老不曉事揚子雲綴文譏訶堅逐貧班生曲筆甚假借<lb/>
謂不戚戚元非真草𤣥欲作後人計投閣自迷身不利<lb/>
王涯筮中好其書寧復逆知甘露事蠅聲紫色欺昏童<lb/>
義士遠引如冥鴻胡為顛眩尚執㦸美新屈首稱臣雄<lb/>
崏山沃野蹲鴟大拓落不歸良已過近危竟似井梅瓶<lb/>
<pb n="KR4h0157_WYG_052-5a"/>
虚作反騷嗤楚些詭情懷禄遭嘲評但用筆墨垂聲名<lb/>
文章要亦千古事久矣法言今正行<lb/>
　　讀王建射虎行<lb/>
我讀射虎行慷慨興長歎官差射虎得虎難山下遠立<lb/>
常空還惜畱猛虎著山裏射殺顧恐終身閒有如邊將<lb/>
圖偷安遵養時晦容其姦翻愁努力盡高鳥良弓挂壁<lb/>
無由彎君不見劉臣容高千里留賊自資媒富貴恐賊<lb/>
盡誅身不利坐令屈律裹頭人横暴九州狂螫噬嗟嗟忠<lb/>
<pb n="KR4h0157_WYG_052-5b"/>
臣心不移受刀摩頸甘如飴紛紛血刃勇不顧一死未<lb/>
謝君王知官軍壯氣凌熊羆敵人不滅寜家為相公誓<lb/>
欲平淮西慨言賊在歸無期霍公裴公今已矣我吟射<lb/>
虎徒歔欷<lb/>
　　理喻<lb/>
郵亭羈客寒無氊夜懷家山情惘然燈前坐感雨蕭瑟<lb/>
浩歎逹曉愁無眠鄰翁不出蓬茨裏聽雨聽風心似水<lb/>
黃昏鼻息已雷鳴往往簷喧不經耳愁霖一種聲紛紛<lb/>
<pb n="KR4h0157_WYG_052-6a"/>
鄰翁不聞羈客聞是中轉物有妙理起予暗契漆園㫖<lb/>
　　凌霄花<lb/>
栽松待成隂種漆擬作器人皆笑艱拙往往後得利君<lb/>
看植凌霄百尺蔓柔翠新花鬱煌煌照日吐妍媚風霜<lb/>
忽揺落大木亦凋瘁視爾託根生枯莖無殘蒂先榮疾<lb/>
蕭瑟物理固難恃凌霄亟芳華衰歇亦容易<lb/>
　　寄題鄭亨仲可友亭<lb/>
鄭君坐交窮結柳窮不去無朋長獨立老大荒村住荒<lb/>
<pb n="KR4h0157_WYG_052-6b"/>
村少人迹取友惟西山當應愛山標可望不可攀牽蘿<lb/>
架風亭嶻嶭揖高調修簷入危碧阮眼坐相照嗟今輕<lb/>
薄子對面生九疑寜如友真山貞質終無移憐君意超<lb/>
超愧我勞勿勿未共結交心漫負心脾骨<lb/>
　　暮春病起絶句<lb/>
老去長閒百不營推書習靜更真清西窗日角籬篩動<lb/>
時有飛蟲撲紙聲<lb/>
　　浦江華藏寺如勝上人欲募施者開田佐僧供以<lb/>
<pb n="KR4h0157_WYG_052-7a"/>
　　　長老皎公書來求予詩作二十韻奉勉<lb/>
浮圖謝朋親屏跡藏岩幽多規脱徭賦豈必皆禪流自<lb/>
言佛遺經墾土為愆尤不耕徒糓腹何異鼠雀偷告之<lb/>
勿浮食當須力鉏耰前修舉鍬事千載垂風猷奈何啞<lb/>
羊僧百語不頷頭皎公老禪伯雅慕吾孔周其徒有如<lb/>
勝用意非常儔欲開千畦田更辦兩具牛率彼枯木衆<lb/>
躬耕食其秋釋門有添丁乃翁坐無憂與國助耘耔疲<lb/>
甿庶其瘳此志良足嘉感之歎綢繆昔聞白黒衆十萬<lb/>
<pb n="KR4h0157_WYG_052-7b"/>
俱清修鳩金置千畝給供無時休于今豈無人勝也當<lb/>
㝷求長途觸隆冬一袖寒颼飅朱門立雪久歡喜無生<lb/>
愁作詩勸勇往以俟歲晩収<lb/>
　　三月廿六日夜同端臣端杲姪觀異書效李長吉<lb/>
　　　體<lb/>
楊花亂落青春暮燕拂簾旌向人語縹壺買酒洗春愁<lb/>
迴風落日簷花舞赫<graphic n="KR1389" url="https://raw.githubusercontent.com/kanripo/KR-Gaiji/master/images/KR1389.png" mimeType="image/png"/>斷爛千載書青燈照字驚蟫魚<lb/>
冬烘先生時自哂安用盤㿻學田蚡<lb/>
<pb n="KR4h0157_WYG_052-8a"/>
　　狂泉<lb/>
昔有大荒國水以狂泉名國人皆飲泉狂顛率無寧一<lb/>
者自穿汲乃獨能常醒國人既皆狂反見不狂驚顧謂<lb/>
不狂人無乃鬼物憑不然是狂疾救療當痊輕施針灼<lb/>
炷艾膚肉無全平而彼不狂者被虐楚不勝賁然走泉<lb/>
所酌飲不敢停既飲即亦狂萬慮皆迷冥其狂與衆一<lb/>
衆始歡相傾世事今亦然嗟哉感詩鳴安得跨鵬背獨<lb/>
往遊天溟寄謝彼狂子酌泉吾不能<lb/>
<pb n="KR4h0157_WYG_052-8b"/>
　　次韻茂永兄首夏新晴<lb/>
燕落雨知節鳩鳴天欲晴行雲飛斷碧斜日漏微明筍<lb/>
上竹三徑苗肥田一成野人知得飽索酒坐班荆<lb/>
　　頌茂安兄秀野亭<lb/>
山作屏風雲作籬岧嶤亭子俯漣漪絶知此地風光好<lb/>
真為主人心跡竒側塞亂花紅被徑檀欒高竹翠緣陂<lb/>
惠連自喜陪幽賞判却歸時倒接㒿<lb/>
　　歲暮喜晴<lb/>
<pb n="KR4h0157_WYG_052-9a"/>
晴山喜見曉㠝岏笑出蓬門不暇冠風掃斷雲齊萬弩<lb/>
日融殘雪上三竿早黃楊柳漏春信晚翠枇杷凌歲寒<lb/>
從此林芳入幽賞凍醪新壓味甘酸<lb/>
　　課畦丁灌園<lb/>
連筒隔竹度流泉約束畦丁灌小園拔薤自須還種白<lb/>
刈葵輒莫苦傷根𤓰疇准擬狸頭大草徑隄防馬齒繁<lb/>
努力荷鉏當給酒無令菜把乏朝昏<lb/>
　　春雪晩晴出西村<lb/>
<pb n="KR4h0157_WYG_052-9b"/>
步履㝷春犯雪泥村南村北鵓鳩啼墮梅殘白猶明樹<lb/>
着柳暗黃初映堤風景快晴雲擘絮江天未暮日懸規<lb/>
最憐碧漲侵沙尾更傍橫橋一杕藜<lb/>
　　送周西美主簿之任祁門<lb/>
君向祁山去修程幾日期江天梅子雨驛路橘花時知<lb/>
迫循陔養寜辭糾邑卑美才無不適鸞翮豈棲遲<lb/>
　　次韻端臣姪七夕<lb/>
萬古東西隔女牛停梭期㑹豈悠悠蝦蟇輪破青天暮<lb/>
<pb n="KR4h0157_WYG_052-10a"/>
烏鵲橋橫碧漢秋莫放癡兒懽徹曙且容老子强登樓<lb/>
舉瓢更取天漿酌一洗胸中萬斛愁<lb/>
　　張生夜載酒相過<lb/>
夜卷一鈎簾衣寒覺露霑未驚風割面且看月磨䥥玉<lb/>
椀鵝兒酒花甆虎子鹽張公雞黍舊歡笑了無嫌<lb/>
　<lb/>
　<lb/>
　<lb/>
<pb n="KR4h0157_WYG_052-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷五十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷七十二</head> <lb/>
    <p>
<pb n="KR4h0157_WYG_072-1a"/>
欽定四庫全書<lb/>
　宋詩鈔卷七十二<lb/>
　　　　　　　　　内閣中書舍人吴之振編<lb/>
　楊萬里荆溪集鈔<lb/>
　　丁酉四月一日之官毘陵舟行阻風宿椆陂江口<lb/>
蟲聲兩岸不堪聞把燭銷愁且一尊誰宿此船愁似我<lb/>
船篷猶帯燭煙㾗<lb/>
千里江山一日程岀山似被北風嗔東窗水影西窗月<lb/>
<pb n="KR4h0157_WYG_072-1b"/>
併照船中不睡人<lb/>
　　餘干泝流至安仁<lb/>
半篙新漲滿帆風兩岸千山一抹中慙愧擢郎能袖手<lb/>
若非袖手更無功<lb/>
　　宿小沙溪<lb/>
樹補山煙補缺雲風搖花雨作香塵綠楊儘道無情著<lb/>
何苦垂條拂路人<lb/>
諸峰知我厭泥行捲盡癡雲放嬾晴不分竹梢含宿雨<lb/>
<pb n="KR4h0157_WYG_072-2a"/>
時將殘㸃滴寒聲<lb/>
　　玉山道中<lb/>
村北村南水響齊巷頭巷尾樹陰低青山自負無塵色<lb/>
盡日殷勤照碧溪<lb/>
　　過招賢渡<lb/>
　余昔歲歸舟經此水涸舟膠旅情甚惡<lb/>
歸舟曾被此灘留說著招賢夢亦愁五月雪飛人不信<lb/>
一來灘下看濤頭<lb/>
<pb n="KR4h0157_WYG_072-2b"/>
一江故作兩江分立殺呼船隔岸人桞上青蟲寧許劣<lb/>
垂絲到地却回身<lb/>
倦游客子自無聊不是江山景不饒危岸崩沙新改路<lb/>
斷渠横石自成橋<lb/>
岸上行人莫歎勞長年三老正呼號也知灘惡船難上<lb/>
仰踏桅竿卧看篙<lb/>
　　舟過徳清<lb/>
人家兩岸柳陰邊出得門來便入船不是全無最佳處<lb/>
<pb n="KR4h0157_WYG_072-3a"/>
何窗何戸不清妍<lb/>
　　舟泊吳江<lb/>
江湖便是老生涯佳處何妨且泊家自汲松江橋下水<lb/>
垂虹亭上試新茶<lb/>
東是吳江西太湖長橋横截萬尋餘江妃舞倦凌波襪<lb/>
玉帯圍腰攬鏡初<lb/>
　　暮立荷橋<lb/>
欲問紅蕖幾莟開忽驚浴罷夕陽催也知今夕來差晩<lb/>
<pb n="KR4h0157_WYG_072-3b"/>
猶勝窮忙不到來<lb/>
　　秋熱追凉池上<lb/>
圃逈人全寂池清慮自消萍根微著水荷葉欲穿橋今<lb/>
歲知何故秋陽爾許驕追凉猶有處此老未無聊<lb/>
　　蠟梅<lb/>
天向梅梢别出竒國香未許世人知殷勤滴蠟緘封却<lb/>
偷被霜風折一枝<lb/>
　　登淨遠亭<lb/>
<pb n="KR4h0157_WYG_072-4a"/>
池氷愛日未全開旋旋波㾗百皺來野鴨被人驚得慣<lb/>
作羣飛去却飛回<lb/>
　　戊戌正月二日雪作<lb/>
雪與新春作伴回擣霜爲片電爲埃只愁雪虐梅無奈<lb/>
不道梅花領雪來<lb/>
夢回紙帳怪生寒童子傳呼雪作團已被曉風融作水<lb/>
頭巾不裹起來看<lb/>
　　戲贈子仁姪<lb/>
<pb n="KR4h0157_WYG_072-4b"/>
小阮新來覓句忙自攜破硯汲寒江天公念子抄詩苦<lb/>
借與朝陽小半窗<lb/>
　　雪夜㝷梅<lb/>
去年看梅南溪北月作主人梅作客今年看梅荆溪西<lb/>
玉爲風骨雪爲衣臘前欲雪竟未雪梅花不慣人間熱<lb/>
横枝憮悴涴晴埃端令羞靣不肯開縞裙夜訴玉皇殿<lb/>
乞得天花來作伴三更滕六駕海神先遣東風吹玉塵<lb/>
梅仙曉沐銀浦水氷膚别放瑤林春詩人莫作雪前看<lb/>
<pb n="KR4h0157_WYG_072-5a"/>
雪後精神添一半<lb/>
　　雪霽出城<lb/>
梅於雪後較多花草亦晴初忽幾芽河凍落㾗餘一寸<lb/>
殘氷閣在柳根沙<lb/>
　　正月十九日五更詣天慶觀謝雪聞都下尺雪旬<lb/>
　　　日而毗陵三四微雪而已<lb/>
元宵風物又䦨殘閉閣何曾出一看尚覺燭光欺病眼<lb/>
旋添衣著試春寒中都尺雪逾旬許此地飛花逐片乾<lb/>
<pb n="KR4h0157_WYG_072-5b"/>
不待珠宮香火了海風吹上紫金盤<lb/>
　　寒夜不寐<lb/>
雪入迎春鬢茶醒學古胸夢回霜滿屋吟到月斜鐘<lb/>
　　小飲俎豆頗備江西淮浙之品戲題<lb/>
滿盤山海眩芳珍未借前籌已嚥津鱟醬子魚總佳客<lb/>
玉狸黄雀是鄕人<lb/>
味含霜氣洞庭柑鮓帯桃花楚水<graphic n="KR1173" url="https://raw.githubusercontent.com/kanripo/KR-Gaiji/master/images/KR1173.png" mimeType="image/png"/>春暖著人君㑹否<lb/>
不教淮北過江南<lb/>
<pb n="KR4h0157_WYG_072-6a"/>
　　雨霽<lb/>
雨爲梅花遣盡塵柳勾日影自傳神不須苦問春多少<lb/>
暖幕晴簾總是春<lb/>
　　春暖郡圃散策<lb/>
已覺朝來退裌衣日光風力軟如癡倩誰留許春寒著<lb/>
更放梅花住少時<lb/>
萱草行間過履絇杏花影裏散文書秋風遣我疎團扇<lb/>
又被春風遣喚渠<lb/>
<pb n="KR4h0157_WYG_072-6b"/>
春禽處處講新聲細草欣欣賀嫩晴曲折遍穿花底路<lb/>
莫令一歩作虛行<lb/>
　　燒香七言<lb/>
琢瓷作鼎碧於水削銀爲葉輕如紙不文不武火力匀<lb/>
閉閤下簾風不起詩人自炷古龍涎但令有香不見煙<lb/>
素馨忽聞抺利折低處龍麝和沉檀平生飽識山林味<lb/>
不奈此香殊娬媚呼兒急取烹木犀却作書生眞富貴<lb/>
　　書齋夜坐<lb/>
<pb n="KR4h0157_WYG_072-7a"/>
棐几吹燈丈室虚隔牕雨㸃響堦墀胡牀枕手昬昬著<lb/>
臥聽兒童讀漢書<lb/>
酒力欺人正作眠夢中得句正醒然寒生更㸃當當裏<lb/>
雨在梅花蔌蔌邊<lb/>
　　二月十四日梅花<lb/>
雨打知無那春暄絶不禁小風千㸃雪落日一鬚金樹<lb/>
勁春猶瘦花寒暮更明平生豈無句此外不須清<lb/>
　　水仙花<lb/>
<pb n="KR4h0157_WYG_072-7b"/>
額間拂殺御袍黄衣上偷將月姊香待倩春風作媒却<lb/>
西湖嫁與水仙王<lb/>
開處誰爲伴蕭然不可觀雪宮孤弄影水殿四無人<lb/>
　　夜坐<lb/>
背壁青燈觀讀書窺牕素月喚看渠向來諸老端何似<lb/>
未必千年便不如春後春前雙雪髩江南江北一芽廬<lb/>
只愁夜飲無供給小雨新肥半圃蔬<lb/>
　　新柳<lb/>
<pb n="KR4h0157_WYG_072-8a"/>
柳條百尺拂銀塘且莫深青只淺黄未必柳條能蘸水<lb/>
水中柳影引他長<lb/>
　禱雨報恩因到翟園<lb/>
霧氣初迎日脚開春光偏傍柳邊回寒暄消息何人㑹<lb/>
十指今朝出袖來<lb/>
　　垂絲海棠<lb/>
無波可照底須窺與柳爭嬌也學垂破曉驟晴天有意<lb/>
生紅新曬一絇絲<lb/>
<pb n="KR4h0157_WYG_072-8b"/>
　　送羅永年西歸<lb/>
梅蒼香邊踏雪來杏花雨裏帯春回明朝解纜還千里<lb/>
今日看花更一杯誰遣文章太驚俗何緣塲屋不遺才<lb/>
南溪鷗鷺如相問爲報春吟費麝煤<lb/>
　　讀唐人及半山詩<lb/>
不分唐人與半山無端横亂對詩壇半山便遣能叅透<lb/>
猶有唐人是一關<lb/>
　　春興<lb/>
<pb n="KR4h0157_WYG_072-9a"/>
著盡工夫是化工不關春雨更春風已拚膩粉塗雙蝶<lb/>
更費雌黄滴一蜂<lb/>
　　春曉<lb/>
風光明淑奈渠何非暖非寒直是和春到千花俱有分<lb/>
海棠獨自得春多<lb/>
　　米囊花<lb/>
鳥語蜂喧蝶亦忙爭傳天詔詔花王東皇羽衛無供給<lb/>
探借春風十日糧<lb/>
<pb n="KR4h0157_WYG_072-9b"/>
　　曉寒<lb/>
黯黯輕寒淡淡陰遊人便覺減行春春風也解嫌蕭索<lb/>
自送鞦韆不要人<lb/>
春光喚入百花叢寒力平欺兩鬢蓬吹亂衆紅還復整<lb/>
海棠却不怕春風<lb/>
　　上已<lb/>
上已春陰政未開寒牕愁坐冷如灰凍蠅觸紙飛還落<lb/>
仰靣翻身起不來<lb/>
<pb n="KR4h0157_WYG_072-10a"/>
雨冷風酸數日強老懐不可更禁當春寒幸自將歸去<lb/>
喚取重來是海棠<lb/>
正是春光最盛時桃花枝映李花枝鞦韆日莫人歸盡<lb/>
只有春風弄彩旗<lb/>
　　寒食雨作<lb/>
雙燕衝簾報禁煙喚驚晝夢聳詩肩晩寒政與花爲地<lb/>
曉雨能令水作天桃李海棠聊病眼清明寒食又來年<lb/>
老來不辦琱新句報答風光且一篇<lb/>
<pb n="KR4h0157_WYG_072-10b"/>
　　寒食相將諸子遊翟園<lb/>
鹿蔥舊種菊新栽幽徑深行忘却回忽有野香㝷不得<lb/>
蘭於石背一花開<lb/>
柳條老去尚青鮮下有清渠遶野田波面落花相趂走<lb/>
避風爭泊岸傍邊<lb/>
兒曹健走儘從渠老脚微酸半要扶未委前頭花好否<lb/>
且令蜂蝶作前驅<lb/>
三月風光一歲無杏花欲過李花初柳絲自爲春風舞<lb/>
<pb n="KR4h0157_WYG_072-11a"/>
竹尾如何也學渠<lb/>
荆溪老守底風流哦就千詩一笑休天欲做春無去處<lb/>
只堆濃綠柳梢頭<lb/>
　　三月十日<lb/>
纔看桃李錦成圍忽便園林綠作堆遠草將人雙眼去<lb/>
飛花引蝶過墻來簿書節裏無多著懐抱朝來得好開<lb/>
已是七分春去了何須鳥語苦相催<lb/>
　　清明雨寒<lb/>
<pb n="KR4h0157_WYG_072-11b"/>
整冠忽見鏡中霜挽樹渾無蒂上香已貯春愁過萬斛<lb/>
更令細細著升量<lb/>
桃李一空春已歸不須更待絮飛時閉門獨琢春寒句<lb/>
只有輕風細雨知<lb/>
莫嫌細雨苦飄蕭政要寒聲伴寂寥杏葉猶疎不成響<lb/>
且將紙瓦當芭蕉<lb/>
風欹衆柳自成妍雨泣殘花不忍看急喚麴生當杏子<lb/>
及渠小苦未生酸<lb/>
<pb n="KR4h0157_WYG_072-12a"/>
　　題山莊草蟲扇<lb/>
風生蚱蜢怒鬚頭紈扇圍圓璧月流三蝶商量探花去<lb/>
不知若个是莊周<lb/>
　　清明果飲二首<lb/>
南溪清酒碧於江北地鵝梨白似霜頽却老人山作玉<lb/>
更加食邑醉爲鄉春光如許天何負雨㸃殊疎燕不妨<lb/>
絶愛杞萌如紫蕨爲烹茗椀洗詩腸<lb/>
深著爐香淺著杯杯行儘緩莫敎催可憐花樹渾無賴<lb/>
<pb n="KR4h0157_WYG_072-12b"/>
下却簾鈎也入來雪藕新將削氷水蔗霜只好㸃青梅<lb/>
明年寒食還家去却憶荆溪花正開<lb/>
　　次李倅子壽郡集詩韻<lb/>
蒼碧新煎第二泉博山深炷古龍涎草𤣥顧我非揚子<lb/>
能賦如公是仲宣詩社自甘編下戸醉鄉何苦不開邊<lb/>
窮州地主慙司業不解時時與酒錢<lb/>
　　櫻桃<lb/>
櫻桃一雨半彫零更與黄鸝翠羽爭計㑹小風留紫脆<lb/>
<pb n="KR4h0157_WYG_072-13a"/>
殷勤落日弄紅明摘來珠顆光如濕走下金盤不待傾<lb/>
天上薦新舊分賜兒童猶解憶寅清<hi>予舊在奉常孟夏太廟薦櫻桃禮官</hi>
<hi>各分賜四籃奉常有寅清堂</hi>
　　多稼亭前兩檻芍藥紅白對開二百朶<lb/>
紅紅白白定誰先嫋嫋娉娉各自妍最是倚欄嬌分外<lb/>
却緣經雨意醒然晩春早夏渾無伴暖豔晴香正可憐<lb/>
好爲花王作花相不應只遣侍甘泉<hi>論花者牡丹王芍藥近侍</hi>
　　六月六日小集<lb/>
<pb n="KR4h0157_WYG_072-13b"/>
新蟬聲澁亦無多強與嬌鶯和好歌盡日舞風渾不倦<lb/>
無人奈得柳條何<lb/>
　　登多稼亭曉望<lb/>
風不能銷曉霧痕天猶未放宿雲根城腰摺處纔三徑<lb/>
山觜前頭别一村<lb/>
　　午熱登多稼亭<lb/>
矮屋炎天不可居高亭爽氣亦元無小風不被蟬餐却<lb/>
合有些凉到老夫<lb/>
<pb n="KR4h0157_WYG_072-14a"/>
御風不必問雌雄只有炎風最不中却是竹君殊解事<lb/>
炎風篩過作清風<lb/>
　　臥治齋晩坐<lb/>
閉戸坐不得開牕竚微凉樹林蔭白日几研生筆光信<lb/>
手取詩卷細哦三數章初披頗欣愜再覽忽感傷廢卷<lb/>
不能讀起行遶胡牀古人恨如山吾心澄於江本不與<lb/>
彼謀云何斷我腸感罷翻自笑一蟬催夕陽<lb/>
　　憇懐古堂<lb/>
<pb n="KR4h0157_WYG_072-14b"/>
新葺懐古堂舊臨郭璞池去歲夏徂秋無日不此嬉茨<lb/>
菇無暑性芙蕖有凉姿今年池水乾老子來遂稀豈惟<lb/>
來不留亦復去靡思朝來偶一到又覺景物竒水含霽<lb/>
後光荷於風處欹便有白鷗下驚起翠羽飛方池灧牕<lb/>
東長池横簷西紅綠向背看觴詠朝夕宜此堂初無情<lb/>
此池諒何知如何渉斯世乖逢亦有時<lb/>
　　望雨<lb/>
雲興畫山頂雨放太湖脚初愁望中遠忽在頭上落白<lb/>
<pb n="KR4h0157_WYG_072-15a"/>
羽障烏巾衣袖已沾渥歸來看簷溜如㵼萬仞壑霆裂<lb/>
大瑤甕電縈濕銀索須臾水平堦花塢濕半角定知秧<lb/>
疇滿想見田父樂向來春夏交旱氣亦太虐山川已徧<lb/>
走雲物竟索莫雙髩愁得白兩膝拜將剝早知今有雨<lb/>
老懐狂作惡<lb/>
　　聞一二故人相繼而逝感歎書懐<lb/>
故人昔同朝與遊毎甚歡豈緣勢利合相得文字間有<lb/>
頃各補外不見今六年我來荆溪上敲榜索租錢故人<lb/>
<pb n="KR4h0157_WYG_072-15b"/>
復雙入飛上青雲端我雖世味澹羡心能恝然忽傳故<lb/>
人去得書墨未乾又傳故人亡驚悼摧肺肝鼎貴良獨<lb/>
佳安貧未遽賢向以我易彼安知不作難今以彼易我<lb/>
試問誰當慳如何捐此軀必要博好官顧謂妻與子官<lb/>
滿當歸田我賤汝勿羞我貧汝勿歎從汝丐我身百年<lb/>
庶團欒妻子笑答我脩短未易言富貴必速殞郭令當<lb/>
夭殘貧賤果永算顏子壽必延我復答渠道薄命我自<lb/>
憐我福肯如郭我徳敢望顏造物本嗇與我乃多取旃<lb/>
<pb n="KR4h0157_WYG_072-16a"/>
借令彼不怒退者我獨安汝言自有理我意不可還<lb/>
　　晩歩追凉<lb/>
老眼偏明遠岫孤夕陽故遣樹陰疎蟬鳴葉底無㝷處<lb/>
隨意閒行偶見渠<lb/>
風不須多只是凉穿花度柳到人傍細吹病耳颼颼響<lb/>
徐弄輕衫拂拂長<lb/>
　　曉坐荷橋<lb/>
四葉青蘋照綠池千重翠蓋䕶紅衣靖蜓空裏元無見<lb/>
<pb n="KR4h0157_WYG_072-16b"/>
只見波間仰靣飛<lb/>
碧玉山邊白鳥鳴綠楊風裏翠荷聲草花踏碎敎人惜<lb/>
爲勒芒鞋欵欵行<lb/>
簾影窺池到藕根水光爲我弄朝暾魚兒解作晴天雨<lb/>
波面吹成落㸃痕<lb/>
　　池亭<lb/>
小沼纔堦下孤亭恰水邊揩磨一玉鏡上下兩青天可<lb/>
惜無多水難堪著釣船今年非不暑毎到毎醒然<lb/>
<pb n="KR4h0157_WYG_072-17a"/>
　　凝露堂前紫薇花兩株毎自五月盛開九月乃衰<lb/>
似癡如醉弱還佳露壓風欺分外斜誰道花無紅百日<lb/>
紫薇長放半年花<lb/>
　　暮雨既霽將兒輩登多稼亭<lb/>
一霎滂沲一霎晴簷間㸃滴尚殘聲水將樹影亂揉碎<lb/>
月與日光相對明試數六宵還五雨坐令夏熱作秋清<lb/>
兒曹小住休歸去更聽風蟬子細鳴<lb/>
　　苦熱登多稼亭<lb/>
<pb n="KR4h0157_WYG_072-17b"/>
日脚斜紅欲暮天倚欄垂手弄雲煙兩行相對樹如許<lb/>
一葉不搖風寂然剩欲啜茶還罷去却愁通夕不成眠<lb/>
黒絲半把垂天外白雨初生遠嶺邊<lb/>
吏散庭空便倘然不須休日始偷閒鷗邊野水水邊屋<lb/>
城外平林林外山偶見行人回首却亦看老子立庭間<lb/>
暮蟬何苦催歸急只待凉生月半環<lb/>
　　暮熱遊荷池上<lb/>
細草搖頭忽報儂披襟攔得一西風荷花入暮猶愁熱<lb/>
<pb n="KR4h0157_WYG_072-18a"/>
低靣深藏碧傘中<lb/>
　　月下果飲<lb/>
恰則天方暮如何月正中一年無此熱今夕絶無風早<lb/>
藕凝鬆雪新菱剝釅紅醉鄉堪避暑只合著衰翁<lb/>
　　梳頭有感<lb/>
身在荷香水影中曉凉不與夜來同且抛書册梳蓬髩<lb/>
移轉胡牀受小風<lb/>
同郡同年摠八人七人零落一人存如何獨立薫風裏<lb/>
<pb n="KR4h0157_WYG_072-18b"/>
猶恐霜華㸃髩根<lb/>
　　晚凉散策<lb/>
飯餘浴罷趂凉行偶憇池頭最小亭醉倚胡牀便成睡<lb/>
夢聞荷氣忽然醒<lb/>
　　閏六月立秋後暮熱追凉郡圃<lb/>
夏欲盡頭秋欲初小凉未苦爽肌膚夕陽幸自西山外<lb/>
一抹斜紅不肯無<lb/>
　　静坐池亭<lb/>
<pb n="KR4h0157_WYG_072-19a"/>
胡牀倦坐起凭欄人正忙時我正閒却是閒中有忙處<lb/>
看書纔了又看山<lb/>
　　秋暑<lb/>
半柳斜陽半柳陰一蟬飛去一蟬吟岸巾亭子鈎欄角<lb/>
送眠江村松樹林<lb/>
　　讀白元長慶二集詩<lb/>
讀過元詩與白詩一生少傅重㣲之再三不曉渠何意<lb/>
半是交情半是私<lb/>
<pb n="KR4h0157_WYG_072-19b"/>
　　瓶中紅白二蓮<lb/>
紅白蓮花共玉瓶紅蓮韻絶白蓮清空齋不是無秋暑<lb/>
暑被花銷斷不生<lb/>
㨂得新開便折將忽然到晚斂花房只愁花斂香還減<lb/>
來早重開别是香<lb/>
白蓮半莟未開時看作紅蓮更不疑到得欲開渾别了<lb/>
玉膚洗退淡胭脂<lb/>
　　早起<lb/>
<pb n="KR4h0157_WYG_072-20a"/>
不分老鈴下苦來驚我眠要知甘寢處最是欲明天未<lb/>
了公家事難消月俸錢坐曹臨訟罷殘燭正熒然<lb/>
　　感秋<lb/>
今歲五十二豈爲年少人荷凉欣暑退蟬苦怨秋新澹<lb/>
慮翻成感彫詩不著塵小兒知得句欲掉小烏巾<lb/>
南國初凉日東吳欲盡頭露荷幽馥曉雲日淡光秋也<lb/>
愛西風爽其如半老休蟬聲與蛩響計㑹兩催愁<lb/>
　　雨後清曉梳頭讀書懐古堂<lb/>
<pb n="KR4h0157_WYG_072-20b"/>
宿雨猶凉在晨陰欲霽初移牀近秋水正靣對芙蕖團<lb/>
扇凄無彩生衣凛覺疎欲歸仍小住更讀數行書<lb/>
　　檜徑曉歩<lb/>
雨歇林間凉自生風穿徑裏曉逾清意行偶到無人處<lb/>
驚起山禽我亦驚<lb/>
　　謝尤延之提舉郎中自山間惠訪長句<lb/>
淮南使者郎官星瑞光夜燭荆溪清平生龎公不入城<lb/>
令我折却屐齒迎交遊雲散别如雨同舍諸郎半爲土<lb/>
<pb n="KR4h0157_WYG_072-21a"/>
二老還將兩髩霜三更重對孤燈語向來南宮綾錦堆<lb/>
南牕北牕桃李開先生誦詩舌起雷一字不似人間來<lb/>
剡藤染出梅花賦句似梅花花似句幾年金鑰秘銀鉤<lb/>
玉<graphic n="KR1630" url="https://raw.githubusercontent.com/kanripo/KR-Gaiji/master/images/KR1630.png" mimeType="image/png"/>不施恐飛去秋風呼酒荷邊亭主人自醉客自醒<lb/>
儂能痛飲渠不飲飲與不飲俱忘形髩今如霜心如水<lb/>
功名一念扶不起儂歸螺山渠惠山來歲相思二千里<lb/>
　　秋懐<lb/>
隨分哦詩足散愁老懐何用更㝠搜聿來胥宇蟻移穴<lb/>
<pb n="KR4h0157_WYG_072-21b"/>
無以爲家燕入秋蓋世功名吹劔首平生憂患淅矛頭<lb/>
從今歸去便歸去未到無顏見白鷗<lb/>
　　新凉感興<lb/>
初退生衣進熟衣新凉只與睡相宜草爭人迹微疎處<lb/>
荷怯秋風欲動時又是一年將過眼如何兩髩不成絲<lb/>
中元節後新來懶草册纔抄第二詩<lb/>
　　中秋前一夕攜酒與子仁姪登多稼亭<lb/>
月忽飛來墮我傍我還飛入月中央如何桂樹許多影<lb/>
<pb n="KR4h0157_WYG_072-22a"/>
不隔氷輪些子光自古中秋多苦事非風即雨斷人腸<lb/>
醉來不信寒欺酒露濕杯盤凍作霜<lb/>
　　重九前五日再遊翟園<lb/>
翟園不到纔幾日寒梢冷葉秋蕭瑟只有黄花數㸃明<lb/>
上照青松下蒼石記得春頭來此嬉梅花太瘦杏花肥<lb/>
巷南巷北皆春色恰似吾人年少時忽怪翟園許多老<lb/>
園應笑我衰容早來歲春光更一來我衰依舊園還少<lb/>
　　速子仁姪南歸<lb/>
<pb n="KR4h0157_WYG_072-22b"/>
酒爲吾人綠花知九日黄風燈秋焰冷霜雁夜聲忙愛<lb/>
子文無對嗟予老更狂相分即相見不待半年強<lb/>
再歲來相欵三杯忽語離忍將衰老淚滴作送行詩子<lb/>
去儂猶住身留夢亦隨南溪舊風月千萬寄相思<lb/>
　　食老菱有感<lb/>
幸自江湖可避人懷珠韞玉冷無塵何須抵死露頭角<lb/>
荇葉荷花老此身<lb/>
　　醉吟<lb/>
<pb n="KR4h0157_WYG_072-23a"/>
古人亡古人在古人不在天應改不留三句五句詩安<lb/>
得千人萬人愛今人只笑古人癡古人笑君君不知朝<lb/>
來暮去能幾許葉落花開無盡時人生須要印如斗不<lb/>
道金槌椌渠口身前只解皺兩眉身後還能更杯酒李<lb/>
太白阮嗣宗當年誰不笑兩翁萬古賢愚俱白骨兩翁<lb/>
天地一清風<lb/>
　　懐山莊子仁姪<lb/>
危亭獨上忽徬徨欠箇山莊墮我傍却是向來相聚日<lb/>
<pb n="KR4h0157_WYG_072-23b"/>
老懐未解憶山莊<lb/>
吾家小阮未西歸日日相從郡圃嬉黄菊拒霜今笑我<lb/>
先生也有獨來時<lb/>
　　晚登淨遠亭<lb/>
簿書纔了晩衙催且上高亭眼暫開野鴨成羣忽驚起<lb/>
定知城背有船來<lb/>
　　黄菊<lb/>
鸎様衣裳錢様裁冷霜凉露濺秋埃比他紅紫開差晩<lb/>
<pb n="KR4h0157_WYG_072-24a"/>
時節來時畢竟開<lb/>
　　晩登子城<lb/>
鞋響秋霜後襟喧野日初寒溪半灣落遠樹一行疎老<lb/>
矣端何苦歸哉不願餘終更猶半歲作麼度居諸<lb/>
　　迓使客夜歸<lb/>
去時岸樹日猶明歸到州橋月已昇水與天爭一輪玉<lb/>
市聲人語兩街燈迎來送徃鬚成雪索筆題詩研欲氷<lb/>
淨洗紅塵煩碧酒倦來不覺揰騰騰<lb/>
<pb n="KR4h0157_WYG_072-24b"/>
病後霜威不見饒吟邊月色苦相撩重簾垂地寒猶入<lb/>
畫燭無風影自搖誰遣塵埃空老去何曾鷗鷺不吾招<lb/>
坐來已是愁無奈草露蟲聲政寂寥<lb/>
起視青天分外青滿天一㸃更無星忽驚平地化成水<lb/>
乃是月華光滿庭筆下何知有前輩醉來未肯赦空瓶<lb/>
兒曹夜誦何書册也遣先生細細聽<lb/>
病身已怯九秋凉也復移尊下砌傍只愛杯中都是月<lb/>
不知身上幾多霜清愁舊覺天來遠寒夜新添歲様長<lb/>
<pb n="KR4h0157_WYG_072-25a"/>
不是傍人俱欲睡老人無睡亦何妨<lb/>
　　城頭秋望<lb/>
秋光好處頓胡牀旋喚茶甌淺著湯隔樹漏天青破碎<lb/>
驚風度竹碧匆忙<lb/>
未得霜晴未是晴霜晴無復㸃雲生鷺鷥不遣魚驚散<lb/>
移脚帷愁水作聲<lb/>
　　生酒歌<lb/>
生酒清如雪煑酒赤如血煑酒不如生酒烈煑酒只帯<lb/>
<pb n="KR4h0157_WYG_072-25b"/>
煙花氣生酒不離泉石味石根泉眼新汲將麵米釀出<lb/>
春風香坐上豬紅間熊白甕頭鴨綠變鵝黄先生一醉<lb/>
萬事已那知身在塵埃裏<lb/>
　　夜雨<lb/>
幽人睡正熟不知江雨來驚風颯然起聲若山嶽摧起<lb/>
坐不成寐萬感集老懐憶年十四五讀書松下齋寒夜<lb/>
耿難曉孤吟悄無儕蟲語一燈寂鬼啼萬山哀雨聲正<lb/>
如此壯心滴不灰即今踰知命已先十年衰不知後此<lb/>
<pb n="KR4h0157_WYG_072-26a"/>
者壯心肯更回舊學日荒蕪書册乆塵埃聖處與天似<lb/>
而我老相催坐念慨未已東牕晨光開<lb/>
　　芭蕉雨<lb/>
芭蕉得雨便欣然終夜作聲清更妍細聲巧學蠅觸紙<lb/>
大聲鏘若山落泉三㸃五㸃俱可聽萬籟不生秋夕静<lb/>
芭蕉自喜人自愁不如西風收却雨即休<lb/>
　　苦吟<lb/>
蟻無秋衣雁有裘霜天謀食各自愁雁聲寒死呌不歇<lb/>
<pb n="KR4h0157_WYG_072-26b"/>
蟻膝凍僵行復休先生苦吟日色晩老鈴來催喫朝飯<lb/>
小兒誦書呼不來案頭冷却黄<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>麵<lb/>
　　毘陵郡齋追憶鄉味<lb/>
坐無黄雀牛尾狸荆溪日日思江西若無鵝梨與海錯<lb/>
江西却恐思荆溪舊居江西不自惜到得荆溪却追憶<lb/>
明年官滿歸江西却憶荆溪再難得江珍海錯各自竒<lb/>
冬裘何曾羡夏絺鵝梨黄雀無不可荆溪江西不闗我<lb/>
　　和張漢直<lb/>
<pb n="KR4h0157_WYG_072-27a"/>
宛水吹波解舫齋南徐弔古上高臺岸巾過我燈前語<lb/>
贈句清於月底梅對著酒船手持蟹管渠秋井骨生苔<lb/>
壁間挂古難能許一斗百篇眞快哉<lb/>
　　齋房戲題<lb/>
長瓶舉我充自代短檠留人爲莫逆醉鄉無日不瓜時<lb/>
書圃何朝無菜色欲從舉者便弹冠回顧石交難對席<lb/>
子墨客卿善運籌更問渠儂决去留墨卿轉問子虛子<lb/>
欲説還忘一笑休<lb/>
<pb n="KR4h0157_WYG_072-27b"/>
　　太平寺水<hi>郡人徐友畫清濟黄河</hi>
太平古寺劫灰餘夕陽惟照一墖孤得得來看還不樂<lb/>
竹莖荒處破殿虛偶逢老僧聽僧話道是壁間留古畫<lb/>
徐生絶筆今百年祖師相傳妙天下壁如雪色一丈許<lb/>
徐生畫水纔盈堵横看側看只麼是分明是畫不是水<lb/>
中有清濟一線波横貫萬里濁浪之黄河䨓奔電卷儘<lb/>
渠猛獨清元自不隨他波痕盡處忽掀怒攪動一河秋<lb/>
色暮分明是水纔是畫老眼向來元自誤佛廬化作金<lb/>
<pb n="KR4h0157_WYG_072-28a"/>
柂樓銀山雪堆風打頭是身飄然在中流奪得太一蓮<lb/>
葉舟僧言此畫難再覓官歸江西却相憶并州剪刀剪<lb/>
不得鵝溪疋絹官莫惜貌取秋濤懸坐側<lb/>
　　晩風寒林<lb/>
已是霜林葉爛紅那禁動地晩來風寒鴉可是矜渠黠<lb/>
踏折枯梢不墮風<lb/>
樹無一葉萬梢枯活底秋江水墨圖幸自寒林俱淡筆<lb/>
却將濃墨㸃棲烏<lb/>
<pb n="KR4h0157_WYG_072-28b"/>
　　不寐聽雨<lb/>
雨到中宵寂不鳴只聞風拂樹梢輕瓦溝收拾殘零水<lb/>
併作簷間一滴聲<lb/>
　　夜雨獨覺<lb/>
枕上還鄉枕上回更更㸃㸃把人催雨將苔砌滴到曉<lb/>
風揀荻簾疎處來毎到凋年毎多感不敎睡眼不曾開<lb/>
來宵我識華胥路莫近茶甌近酒杯<lb/>
　　夜聞風聲<lb/>
<pb n="KR4h0157_WYG_072-29a"/>
作寒作暑無處避花落花開儘他意只有夜聲殊可憎<lb/>
偏攪愁人五更睡幸自無形那有聲無端樹子替渠鳴<lb/>
斫盡老槐與枯柳更看渠儂作麽生<lb/>
　　鱟醬<lb/>
忽有瓶罌至捲將江海來𤣥霜凍龜殼紅霧染珠胎魚<lb/>
鮓兼蝦鮓奴才更婢才平章堪一飯斷送更三杯<lb/>
　　節日新晴歸自天慶<lb/>
初日明雁腹酸風迎馬頭如何一雨過添却滿城秋樓<lb/>
<pb n="KR4h0157_WYG_072-29b"/>
觀色俱喜槐榆影獨愁節中公事少吏散得吾休<lb/>
　　城上野歩用轆轤體<lb/>
初勁無遺暖晴行失老懐葉飛楓骨立萍盡沼奩開路<lb/>
好仍回首泥殘敢放鞋登臨不須盡留眼要重來<lb/>
　　晚興<lb/>
老來懐抱向誰開歲晚無花薦一杯處分新霜且留菊<lb/>
辟差寒日早開梅只敎詩句清如雪看得榮名細似埃<lb/>
管葛諸人端解事也曽遭我笑渠來<lb/>
<pb n="KR4h0157_WYG_072-30a"/>
　　池亭雙樹梅花<lb/>
開盡梅花半欲殘兩株晴雪作雙寒團欒遶樹元無見<lb/>
只合池亭隔水看<lb/>
　　多稼亭前小歩<lb/>
櫻桃開過隔墻莟芍藥叢抽刺土芽最是蜜蜂無意思<lb/>
忍將塵脚涴梅花<lb/>
　　以糟蟹洞庭甘送丁端叔端叔有詩因和其韻<lb/>
斗州只解寄鵝毛鼎肉何曽饋百牢驅使木奴供露顆<lb/>
<pb n="KR4h0157_WYG_072-30b"/>
催科郭索獻霜螯鄉封萬戸只名醉天作一丘都是糟<lb/>
却被新詩太清絶喚將雪虐更風饕<lb/>
　　凍蠅<lb/>
隔忩偶見負暄蠅雙脚挼挲弄曉晴日影欲移先㑹得<lb/>
忽然飛落别忩聲<lb/>
　　壕上書事<lb/>
十里長壕展碧漪波痕只去不曽歸鷺鷥已飽渾無幹<lb/>
獨立朝陽理雪衣<lb/>
<pb n="KR4h0157_WYG_072-31a"/>
　　冬至前三日<lb/>
故山千里幾時回又見初陽動琯灰酒不逢人還易醉<lb/>
詩如得句偶然來<lb/>
　　朝飯罷登淨逺亭<lb/>
近水孤亭逈縈城一逕斜霜林烏鵲國氷岸鷺鷥家殊<lb/>
覺冬曦暖還拈小扇遮傳呼惠山水來㵸建溪茶<lb/>
　　近節<lb/>
節裏非無事忙中自有閒因風煩白鳥折簡喚青山詩<lb/>
<pb n="KR4h0157_WYG_072-31b"/>
卷一兩册齋房三四間興來長得句却道在塵寰<lb/>
　　蠟梅<lb/>
栗玉圓彫蕾金鐘細著行來從眞蠟國自號小黄香夕<lb/>
吹撩寒馥晨曦透暖光南枝本同姓喚我作他楊<lb/>
江梅珍重雪衣裳薄相紅梅學杏裝渠獨小叅黄面老<lb/>
額間豔豔發金光<lb/>
　　霜寒轆轤體<lb/>
滴地酒成凍喧天鴉訴寒忩風經怒響簾日漏温痕偶<lb/>
<pb n="KR4h0157_WYG_072-32a"/>
爾尋梅去其如駐屐難沙鷗脚不襪故故踏氷翻<lb/>
　　晚晴獨酌<lb/>
霜熟寒輕際晚時簾間過影一鴉歸夕陽端與誰為地<lb/>
只照游塵絮様飛<lb/>
　　城頭晩歩<lb/>
古城秋後不勝荒人跡新行一逕長竹影已搖將午日<lb/>
草根猶有夜來霜<lb/>
　　懐古堂前小梅漸開<lb/>
<pb n="KR4h0157_WYG_072-32b"/>
梅邊春意未全回淡日㣲風暗裏催近水數枝殊小在<lb/>
一梢雙朶忽齊開生愁落去輕輕折不怕春寒得得來<lb/>
腸斷故園千樹雪大江西處亂雲堆<lb/>
隨意行穿翠篠林暗香撩我獨闗心遥看小朶不勝好<lb/>
走近寒梢無處尋未吐誰知膚底雪半開猶䕶蕊頭金<lb/>
老來嬾去渾無緒奈此南枝索苦吟<lb/>
絶豔元非著粉團眞香亦不在鬚端何曽天上氷玉質<lb/>
却怕人間霜雪寒枝似去年仍轉瘦花於來歲定誰看<lb/>
<pb n="KR4h0157_WYG_072-33a"/>
老夫官滿梅應熟齒軟猶禁半㸃酸<lb/>
揀得疎花折得回銀瓶氷水養教開忽然燈下數枝影<lb/>
喚作忩間一樹梅歲律又殘還見在我頭自白不須催<lb/>
相看姑置人間事嚼玉餐香嚥一杯<lb/>
　　觀雪<lb/>
坐有深來尺許強偏於薄暮發寒光半空舞倦居然懶<lb/>
一㸃風來特地忙落盡瓊花天不惜封他梅蕊玉無香<lb/>
倩誰細撚成湯餅換却人間煙火腸<lb/>
<pb n="KR4h0157_WYG_072-33b"/>
　　雪晴<lb/>
銀色三千界瑶林一萬重新晴天嫩緑落照雪輕紅兒<lb/>
劣敲氷柱身清墮蕊宫何須師鮑謝詩在玉虛中<lb/>
　　晴後雪凍<lb/>
負暄尚覺日無功炙手仍愁火失紅本是雪前風作雪<lb/>
却縁雪後雪生風四郊凍合如相約七日晴來不肯融<lb/>
舊説醉鄉堪避暑避寒也合此鄉中<lb/>
　　雪凍未解散䇿郡圃<lb/>
<pb n="KR4h0157_WYG_072-34a"/>
積雪偏工霽後凝不妨冷極不妨清静聞簷滴元無雨<lb/>
倒挂氷牙未怕晴獨往獨來銀粟地一行一歩玉沙聲<lb/>
圃中散策饒君強敢犯霜風上古城<lb/>
　　雪後十日日暖雪猶未融<lb/>
地凍雪起立簷生氷倒垂日穿銀筍透風作玉山欹今<lb/>
曉還差暖清寒退尚遲生愁便消去將底伴銀髭<lb/>
　　寒雀<lb/>
百千寒雀下空庭小集梅梢語晚晴特地作團喧殺我<lb/>
<pb n="KR4h0157_WYG_072-34b"/>
忽然驚散寂無聲<lb/>
　　雪夜候迎使客<lb/>
六花不放一塵生晴後猶餘十日凝新月未光輸與雪<lb/>
夜風儘冷只留氷候迎銀漢槎頭客挑盡玉蟲忩下燈<lb/>
紙帳蒲團地爐暖自憐不及草菴僧<lb/>
　　寄題石湖先生范至能叅政石湖精舍<lb/>
萬頃平湖石琢成尚存越壘對呉城如何豪傑干戈地<lb/>
却入先生杖履聲古往今來眞一夢湖光月色自雙清<lb/>
<pb n="KR4h0157_WYG_072-35a"/>
東風不解談興廢只有年年春草生<lb/>
　　郡圃殘雪<lb/>
南風融雪北風凝晩日城頭已可登莫道雪融便無跡<lb/>
雪融成水水成氷<lb/>
城外城中雪半開逺峰依舊玉崔嵬池氷綻處纔如線<lb/>
便有鴛鴦浮過來<lb/>
　　梅露堂燕客夜歸<lb/>
藥玉船中酒似空水沉煙上雪都融梅堂客散人初静<lb/>
<pb n="KR4h0157_WYG_072-35b"/>
椽燭燒殘一尺紅<lb/>
　　十二月廿一日迎春<lb/>
星淡孤螢月一梳迎春早起正愁予土牛只解催人老<lb/>
春氣自來何事渠官柳野梅殘雪後金幡玉勝曉光初<lb/>
却思歸跨春山犢繭栗仍將挂漢書<lb/>
　　正月三日驟暖多稼亭前梅花盛開<lb/>
春被梅花抵死催今年春向去年回春回十日梅初覺<lb/>
一夜商量一併開<lb/>
<pb n="KR4h0157_WYG_072-36a"/>
却縁臘雪勒孤苦等待晴光灑麝囊小立樹西人不㑹<lb/>
東風供我打頭香<lb/>
　　歲之二日欲遊翟園因寒風而止<lb/>
歲前問尋翟園梅不知作麽不肯開歲後遣人訪消息<lb/>
春風一夜花初折老夫聞此喜欲顚小兒終夕不曽眠<lb/>
南烹北果手自飣漆櫑銀瓶色相映千騎朝來塡㦸門<lb/>
雙旌已復指梅園東風無端動地起横作清寒止遊子<lb/>
老夫孤悶搔白頭小兒勸翁翁勿愁人言好事莫作意<lb/>
<pb n="KR4h0157_WYG_072-36b"/>
雨妬風憎鬼神忌欲游不必言阻游不必計從今只揀<lb/>
天色佳走就梅花求一醉<lb/>
　　戲題所見<lb/>
田家不遣兒牧豬老烏替作牧豬奴不羞卑冗頗得志<lb/>
草根更與豬爲戲一烏驅豬作觳觫一烏騎豬作騏驥<lb/>
騎之不穩驅不前坐看頑鈍手無鞭人與馬牛雖各様<lb/>
一生同住烏衣巷叱聲啞啞喙欲乾豬竟不曉烏之言<lb/>
騎者不從驅者鬭爭牛訟馬傍無救豬亦自食仍自行<lb/>
<pb n="KR4h0157_WYG_072-37a"/>
一任兩烏雙鬭爭不緣一童逐烏起兩烏頃刻鬭至死<lb/>
　　梅花下遇小雨<lb/>
偶來花下聊散䇿落英滿地珠爲席繞花百匝不忍歸<lb/>
生怕幽芳怨孤寂仰頭欲折一枝斜自挿白髩明烏紗<lb/>
傍人勸我不用許道我滿頭都是花初來也覺香破鼻<lb/>
頃之無香亦無味虛疑黄昏花欲睡不知被花薫得醉<lb/>
忽然細雨濕我頭雨落未落花先愁三㸃兩㸃也不惡<lb/>
未要打空花片休<lb/>
<pb n="KR4h0157_WYG_072-37b"/>
　　落梅有歎<lb/>
纔看臘後得春饒愁見風前作雪飄脱蕊收將熬粥吃<lb/>
落英仍好當香燒<lb/>
　　郡泊燕堂庭中梅花<lb/>
林中梅花如隱士只多野氣無塵氣庭中梅花如貴人<lb/>
也無野氣也無塵不疎不宻隨宜了旋落旋開無不好<lb/>
珠簾遣風細爲吹畫簷䕶霜寒更㣲詩翁繞堦未得句<lb/>
先送詩材與翁語有酒如澠誰伴翁玉雪對飲惟渠儂<lb/>
<pb n="KR4h0157_WYG_072-38a"/>
翁欲還家即明發更爲梅兄留一月<lb/>
　　雨後曉起問訊梅花<lb/>
前日看梅風吹倒昨日看梅雨霑㡌近梅一日或再來<lb/>
逺梅隔年纔一到夜來爲梅愁雨聲挑燈起坐至天明<lb/>
不知消息平安否早來問訊還疾走横枝雨後轉清妍<lb/>
玉容洗妝晨更鮮絶似孤山半峰雪不羡玉井十丈蓮<lb/>
十事八九不如意人生巧墮天公計簿書海底白人頭<lb/>
孤負江南風月秋憶昔少年命同社月裏傳觴梅影下<lb/>
<pb n="KR4h0157_WYG_072-38b"/>
一片花飛落酒中十分便罰瑠璃鐘如今老病不飲酒<lb/>
梅花也合憐衰翁<lb/>
　　壕上感春<lb/>
長壕無事不耐静若非織綃便磨鏡竹君不作五斗謀<lb/>
風前折腰也如磬先生節裏城上嬉朝遊暮遊不肯歸<lb/>
晴空大聲斗作惡萬鴉退飛一鴉落乃是黒風江北來<lb/>
更將黒雲頭上堆翻手爲晴覆手雨自晴自雨何須怒<lb/>
先生不妨且覓句挽之不來推不去坐看梅花一萬枝<lb/>
<pb n="KR4h0157_WYG_072-39a"/>
化成粉蝶作團飛紛紛掠面收不得稍稍積砌吹還稀<lb/>
落盡梅花天不管晩來許寒朝許暖一年待春春不回<lb/>
一年探梅梅不開春回今纔幾許日梅間如何頓蕭瑟<lb/>
少壯幾時奈老何落花未抵春愁多<lb/>
　　觀小兒戲打春牛<lb/>
小兒著鞭鞭土牛學翁打春先打頭黄牛黄蹄白雙角<lb/>
牧童絲蓑笠青篛今年土脉應雨膏去年不似今年樂<lb/>
兒聞年登喜不飢牛聞年登愁不肥麥穗即看雲作帚<lb/>
<pb n="KR4h0157_WYG_072-39b"/>
稻米亦復珠盈斗大田耕盡却耕山黄牛從此何時閒<lb/>
　　謝親戚寄黄雀<lb/>
萬金家書寄中庭牘背仍題雙掩并不知千里寄底物<lb/>
白泥紅印三十瓶甆瓶淺染茱茰紫心知親賓寄鄉味<lb/>
印泥未開出饞水印泥一開香撲鼻江西山間黄羽衣<lb/>
純錦被體白如脂偶然一念墮世網身挿兩翼那能飛<lb/>
誤䝉諸公相俎豆月裏花邊一杯酒先生與渠元不疎<lb/>
兩年眼底不見渠端能訪我荆溪曲願借前籌酌酃渌<lb/>
<pb n="KR4h0157_WYG_072-40a"/>
　　得小兒夀俊家書<lb/>
父子初别雙涙垂别我既久忘却思忽得一書喜且悲<lb/>
恰似向來初别時汝翁在官縁索米吾兒在家勉經史<lb/>
舉頭三千四百里亘山啼鳥偏入耳詩成自哦只自知<lb/>
便風不敢寄吾兒汝望白雲穿却眼若得此詩恐腸斷<lb/>
徑須父子早歸田粗茶淡飯終殘年<lb/>
　　書莫讀<lb/>
書莫讀詩莫吟讀書兩眼枯見骨吟詩个字嘔出心人<lb/>
<pb n="KR4h0157_WYG_072-40b"/>
言讀書樂人言吟詩好口吻長作秋蟲聲只令君瘦令<lb/>
君老君瘦君老且勿論傍人聽之亦煩惱何如閉目坐<lb/>
齋房下簾埽地自焚香聽風聽雨都有味健來即行倦<lb/>
來睡<lb/>
　　春草<lb/>
天欲遊人不踏塵一年一換翠茸茵東風猶自嫌蕭索<lb/>
更遣飛花繡好春<lb/>
年年春色屬垂楊金撚干絲翠萬行今歲草芽先得計<lb/>
<pb n="KR4h0157_WYG_072-41a"/>
攙它濃翠奪它黄<lb/>
　　小瓶梅花<lb/>
梅蕚纔開已亂飛不堪雨打更風吹蕭蕭只隔忩間紙<lb/>
瓶裏梅花摠不知<lb/>
　　夜坐<lb/>
繡簾無力䕶東風燭影何曽正當紅獸炭貂裘猶道冷<lb/>
梅花不易立霜中<lb/>
寒宵老眼只長醒蝴蝶頻催夢不成不是三更三四㸃<lb/>
<pb n="KR4h0157_WYG_072-41b"/>
如何一睡到天明<lb/>
　　鳩銜枝營巢樹間經月不成而去<lb/>
鳩婦那知自不材樹陰疎處起樓臺可憐積木如山様<lb/>
一桷何曽架得來<lb/>
　　鵲營巢既成爲鳩所據<lb/>
乾鵲平生浪苦心一年卜築一番新如何月下空三匝<lb/>
宅子還將住别人<lb/>
　　上元前大雪即晴<lb/>
<pb n="KR4h0157_WYG_072-42a"/>
臘前三白已竒絶年後六花仍作圑纔定忽斜偏有思<lb/>
欲消還凍不勝寒且留大地萬銀屋要伴青天孤玉盤<lb/>
今歲上元君記取紅燈白月雪中看<lb/>
　　郡中上元減舊例三之二而又迎送使客<lb/>
紅錦芙蓉碧牡丹今番燈火減前番雪泥没膝霜風𦂳<lb/>
也有遊人看上元<lb/>
北使纔歸南使來前船未送後船催元宵行樂年年事<lb/>
兒女嗔人夜不回<lb/>
<pb n="KR4h0157_WYG_072-42b"/>
憶昔三衢看上元玉虹横貫水精簾窮州今日酸寒殺<lb/>
老眼看來自不歡<lb/>
兒時行樂幾時愁老去情懐懶出遊市上人家重時節<lb/>
典釵賣釧買燈毬<lb/>
不是東風巧剪裁如何春夜碧蓮開江城寂寞無歌舞<lb/>
喚得梅花勸一杯<lb/>
雪後樓臺欲暮時遊人只道上燈遲月輪貼至梅花背<lb/>
錯認梅枝作桂枝<lb/>
<pb n="KR4h0157_WYG_072-43a"/>
村裏風回市裏聲月中人看雪中燈滿城只道歡猶少<lb/>
不道譙門冷似氷<lb/>
　　郡圃杏花<lb/>
小樹嫣然一兩枝晴薫雨醉摠相宜纔憐欲白仍紅處<lb/>
政是㣲開半吐時得幸東風無忌對主張春色更還誰<lb/>
海棠穠麗梅花淡匹似渠儂别様竒<lb/>
逈出千花合受䧏不然受拜亦何妨行穿小樹㝷晴朶<lb/>
自挽芳條臭暖香却恨來時差已晚不如清曉看新妝<lb/>
<pb n="KR4h0157_WYG_072-43b"/>
朗吟清露溫風句惱殺詩翁只斷腸<lb/>
　　華堂秀才著六經解以長句書其後<lb/>
河圖三畫已剩著堯典萬言猶欠却向來潛聖天何言<lb/>
六經非渠一手作杏花壇下撥不開天公更遣麒麐催<lb/>
乾坤造化登青竹洙泗光芒付緑苔堂上書生眞苦相<lb/>
蠧簡嚼穿渾不放屋上架屋更屋上後千萬年作何様<lb/>
華元夜登子反牀華堂晨趨孔子堂當時浪説析骸骨<lb/>
今日覃思雕肺腸華君將身博凍餒毛頴可憐彼何罪<lb/>
<pb n="KR4h0157_WYG_072-44a"/>
君不見老農驅牛耕壠頭稻雲割盡牛亦休毛頴爲君<lb/>
秃盡髪問君何時放渠歇短檠青燈明復滅<lb/>
　　春夜孤坐<lb/>
梅花雪後杏花風老靣逢春只強紅詩句行來行去裏<lb/>
情懷不醉不醒中<lb/>
　　休日城上<lb/>
望中逺樹各依行春後新晴未斷霜池靣得風呈縐碧<lb/>
梅鬚經雨褪危黄<lb/>
<pb n="KR4h0157_WYG_072-44b"/>
　　東忩梅影上有寒雀往來<lb/>
梅花寒雀不須摹日影描忩作畫圖寒雀解飛花解舞<lb/>
君看此畫古今無<lb/>
　　燒香<lb/>
小閣疎櫺春晝長沉煙半穗弄輕黄老鈴略不知人意<lb/>
故故搴簾放出香<lb/>
　　探春<lb/>
五日纔能一日來眼生方覺有春回向來日日頻來探<lb/>
<pb n="KR4h0157_WYG_072-45a"/>
只道園花不肯開<lb/>
　　晩晴<lb/>
風吹㸃滴曉簷聲雲散朦朧晩日明楊柳染絲纔喜雨<lb/>
梅花泣玉却祈晴<lb/>
先生老態似枯禪解逅東風也欲顚纔雨更晴寒便暖<lb/>
四時佳處是春天<lb/>
　　理髪<lb/>
髪脱心知不再生新年底急頓星星城邊老栁也欺我<lb/>
<pb n="KR4h0157_WYG_072-45b"/>
春裏滿頭依舊青<lb/>
　　晩照<lb/>
閒對斜陽數隙塵何曽萬事一闗身湯瓶得火自相語<lb/>
酒琖爲人先作春<lb/>
　　新除廣東常平之節感恩書懐<lb/>
已愧雙旌古晉陵更堪一節古羊城偶逢舊治年頻熟<lb/>
忽署新銜手尚生山與君恩誰是重身如秋葉不勝輕<lb/>
向來百鍊今繞指一寸丹心白日明<lb/>
<pb n="KR4h0157_WYG_072-46a"/>
　　芥<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>
茈薑馨辣最佳蔬蓀芥芳心不讓渠蟹眼嫩湯㣲熟了<lb/>
鵝兒新酒未醒初棖香醋釅作三友露葉霜芽知幾鋤<lb/>
自笑枯腸成破甕一生只解貯寒葅<lb/>
　　辭滿代者未至<lb/>
一麾來此恰三年到得終更分外難老眼看燈渾作暈<lb/>
愁心得酒不成歡<lb/>
　　行圃<lb/>
<pb n="KR4h0157_WYG_072-46b"/>
摘杞搜枯梗攀花脫脆包蝶成新様粉栁送隔城梢<lb/>
淡天薄日倦春遊蒼檜叢篁引徑幽忽有小風人未覺<lb/>
薺花無數總搖頭<lb/>
　　春半問歸雁<lb/>
春光深淺没人知我正南歸雁北歸頭上一聲如話别<lb/>
一生長是背人飛<lb/>
　　毗陵辭滿出舍添倅㕔<lb/>
小住丞㕔更一旬客魂先入故鄉春未離鼓角聲中夢<lb/>
<pb n="KR4h0157_WYG_072-47a"/>
已是譙門外面人<lb/>
　　寓倅㕔寒夜不寐<lb/>
不堪斜雨打虛忩只願晴陽送曉光自是老人眠不著<lb/>
近來春夜幾曽長樓頭吹動梅花曲夢裏猶疑燕寢香<lb/>
道是宮居如客舍等閒一宿兩年強<lb/>
　　遊翟園<lb/>
花枝劣相絓人衣蜂子顚狂觸面皮一巷海棠千架錦<lb/>
兩堤楊桞萬窩絲<lb/>
<pb n="KR4h0157_WYG_072-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷七十二<lb/>
</p>
<p>
</p>
  </div>
</body>
</text>
</TEI>
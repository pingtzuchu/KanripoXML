<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷一百四</head> <lb/>
    <p>
<pb n="KR4h0157_WYG_104-1a"/>
欽定四庫全書<lb/>
　宋詩鈔卷一百四<lb/>
　　　　　　　　　内閣中書舍人呉之振編<lb/>
　山民詩鈔<lb/>
　真山民不傳名字亦不知何許人也但自呼山民云<lb/>
　李生喬歎以為不愧迺祖文忠西山以是知其姓真<lb/>
　矣痛值亂亡深自湮沒世無得而稱焉惟所至好題<lb/>
　詠因流傳人間然皆探幽賞勝之作未嘗有江湖酬<lb/>
<pb n="KR4h0157_WYG_104-1b"/>
　應語也不惟呉許上通於天即自命遺民而以詩文<lb/>
　通當世者視山民才節亦足愧恥矣張伯子謂宋末<lb/>
　一陶元亮非過論也<lb/>
　　幽居雜興<lb/>
松桂小菟裘山扉幽更幽蜂王衙早晩燕子社春秋髩<lb/>
秃難遮老心寛不貯愁年來把鋤手無復揖公侯<lb/>
　　新春<lb/>
餘凍雪初乾初晴日驟暄人心新嵗月春意舊乾坤烟<lb/>
<pb n="KR4h0157_WYG_104-2a"/>
碧柳出色燒青草返䰟東風無厚薄隨例到衡門<lb/>
　　光霽閣晩望<lb/>
一閣納萬象危闌俯渺茫白沙難認月黄葉易為霜宿<lb/>
鳥投烟嶼歸樵趂野航孤吟誰是伴漁笛起滄浪<lb/>
　　興福寺<lb/>
為厭市喧雜攜詩來此吟鳥聲山路靜花影寺門深樓<lb/>
閣莊嚴界池塘清淨心松風亦好事送客出前林<lb/>
　　夏晩江行<lb/>
<pb n="KR4h0157_WYG_104-2b"/>
行盡山頭路江空帶夕暉風蟬聲不定水鳥影同飛蕭<lb/>
散烏藤杖輕鬖白苧衣試呼垂釣者分我半苔磯<lb/>
　　修真院訪崔道士<lb/>
竹扉蒼蘚牆林下小丹房風定香烟直月斜簾影長瀹<lb/>
茶泉味别點易露痕香安得棲塵外求師却老力<lb/>
　　春遊和胡叔芳韻<lb/>
春光潑眼明占勝得新亭棠醉風扶起栁眠鶯喚醒非<lb/>
無盃泛緑安得髩皆青且事日為樂歌聲莫暫停<lb/>
<pb n="KR4h0157_WYG_104-3a"/>
　　山亭避暑<lb/>
怕礙清風入丁寧莫下簾地皆宜避暑人自要趨炎竹<lb/>
色水千頃松聲風四簷此中有幽致多取未傷㢘<lb/>
　　三山旅夜<lb/>
獨坐本無況淒凉更旅中檻低簷碍月窗破紙吟風隣<lb/>
館笛三弄譙樓鼓二通半觴聊自適新茘擘輕紅<lb/>
　　枕上偶成<lb/>
長夜更難曉天寒吟思清夢䰟山館枕燈影雪窗檠守<lb/>
<pb n="KR4h0157_WYG_104-3b"/>
拙疎生理安貧識世情凄風響簷竹豈是不平聲<lb/>
　　泊白沙渡<lb/>
日暮片帆落渡頭生暝烟與鷗分渚泊邀月共船眠燈<lb/>
影漁舟外湍聲客枕邊離懐正無奈況復聴啼鵑<lb/>
　　夜話無上人房<lb/>
蒲團一榻上坐到夜將分牕月燈昏見巖泉雨歇聞茶<lb/>
甌勝飲酒禪語當論文只恐紅塵迹涴師松下雲<lb/>
　　獨坐<lb/>
<pb n="KR4h0157_WYG_104-4a"/>
寒齋淡無味孤坐思悠悠時事三緘口年光一轉頭有<lb/>
書遮老眼無藥療閒愁假使丹心在衰遲也合休<lb/>
　　春日<lb/>
韶光今㡬許我欲問流鶯花影埽不去草根鋤又生心<lb/>
安諸妄息身老萬縁輕正是春風好幽蘭不肻爭<lb/>
　　曉行山間<lb/>
出門誰是伴只約瘦藤行一二里山逕兩三聲曉鶯亂<lb/>
峯相出沒初日乍隂晴僧舍在何許隔林鐘磬清<lb/>
<pb n="KR4h0157_WYG_104-4b"/>
　　山間次季芳宿韻<lb/>
好山多在眼塵事少闗心風竹有聲畫石泉無操琴許<lb/>
猿分野果留鶴守雲林不是閒邊客誰來此地吟<lb/>
　　春感<lb/>
春光元自好我却為春愁但見栁青眼不知人白頭一<lb/>
身浮似寄百嵗去如流賴有芳樽在花前日醉遊<lb/>
　　春曉園中<lb/>
緑隂留我立清曉小闌東林外一鳩雨栁邊雙燕風吟<lb/>
<pb n="KR4h0157_WYG_104-5a"/>
懐愁渺渺春事去匆匆莫恨芳菲盡葵榴花又紅<lb/>
　　溪行<lb/>
春暖溪西路行吟又㡬迴水清明白鷺花落失青苔雲<lb/>
過日吞吐樹搖風往來漁歌聴未了欲去又徘徊<lb/>
　　渡江之越宿蕭山縣<lb/>
昨夜大江舟今宵小驛樓隻身千里客孤枕一燈秋市<lb/>
酒難成醉鄉書莫寄愁胸中無史記浪作㑹稽遊<lb/>
　　宿寳勝寺<lb/>
<pb n="KR4h0157_WYG_104-5b"/>
苦吟吟未了只向兩廊行月去塔無影風來鐸有聲塵<lb/>
心隨水淨佛眼共燈明安得雲邊住與僧分此情<lb/>
　　閒居<lb/>
虛明兩竹窻濟楚一書房風動鳥移樹花香蝶過牆身<lb/>
安知病少晝靜覺春長未必全無事終焉也勝忙<lb/>
　　兵後寓舍春<lb/>
觸景多懐舊凭欄易愴神飛花遊蕩子古木老成人世<lb/>
換山如醉田荒草自新鄉闗渺何處回首暗風塵<lb/>
<pb n="KR4h0157_WYG_104-6a"/>
　　兵後劉秀寛見過<lb/>
冉冉嵗云暮閒居安所之途窮身是累痛定語猶悲衰<lb/>
髩數莖雪空囊一卷詩儒衣例如此惜也不逢時<lb/>
　　清明<lb/>
清明今日是原上一經過新塟塚無數未來人更多此<lb/>
生曽悟否不樂復如何莫待澆墳土樽前且醉歌<lb/>
　　臨江曉行<lb/>
茅舍亂鷄聲疎林淡見星霜輕留草緑霧暗失山青蹤<lb/>
<pb n="KR4h0157_WYG_104-6b"/>
跡去來燕交遊聚散萍浮生原是客不必恨飄零<lb/>
　　舟中峽口<lb/>
亂山如碧玉處處見鵑花水漲旁分港舟行倒走沙宿<lb/>
依沽酒市飯過釣魚家喜脱風波險推篷數暝鴉<lb/>
　　次韻章劒溪山居<lb/>
想無書赴隴林鶴莫驚猜曳杖雲同出開簾山自來池<lb/>
堪供洗硯籬不碍觀梅靜倚長松立藤花點翠苔<lb/>
　　夏日<lb/>
<pb n="KR4h0157_WYG_104-7a"/>
虛窗暑亦凉境靜晝偏長樹色烟明滅蟬聲風抑揚家<lb/>
貧書是業身老睡為鄉赤日黄埃客紛紛為底忙<lb/>
　　宋道士同遊白雲闗<lb/>
扶攜方外友來入白雲闗八九峯如畫兩三人倚欄棋<lb/>
聲敲竹外簾影落花間一曲瑤琴罷翠隂生晝寒<lb/>
　　妙因寺次施敬所韻<lb/>
松蘿一徑隂踏破白雲深約客分茶供逢僧倚竹吟鼠<lb/>
留香篆迹禽和閣鈴音話久不知晚新螢照出林<lb/>
<pb n="KR4h0157_WYG_104-7b"/>
　　晚春<lb/>
有恨青春老無營白晝長葉新林換緑花落地生香雨<lb/>
意一番足人家百事忙為儒竟成誤悔不早農桑<lb/>
　　冬雪<lb/>
雪凍飛禽少林深落葉多寒塘倒山影空谷答樵歌不<lb/>
有梅花在其如詩思何霜風吹落帽應歎鬢絲皤<lb/>
　　新涼<lb/>
烟火林幽處田園秋暮時深村人到少閏月稻黄遲旋<lb/>
<pb n="KR4h0157_WYG_104-8a"/>
決渠分水新編竹補籬地爐煨芋栗莫遣貴人知<lb/>
　　江樓秋夕<lb/>
樓髙古城遶無奈漏聲催幽夢風吹㫁新吟月送來江<lb/>
長漁唱逺雲冷雁聲哀明日重陽酒黄花菊未開<lb/>
　　初夏訪劉道士<lb/>
白雲隨杖屨伴我到山房暑薄疑天别林深見路長术<lb/>
芝皆道味花竹亦詩香更待荷花後來分半榻凉<lb/>
　　春行<lb/>
<pb n="KR4h0157_WYG_104-8b"/>
東風物物新花外步清晨蕉葉卷舒雨鳩聲問答春園<lb/>
林三月景詩酒百年身試數交遊侣如今有㡬人<lb/>
　　孤標上人留宿<lb/>
山僧留我宿我亦似山僧香茗半甌雪寒虀一筯氷廊<lb/>
風響黄葉壁雨暗青燈參透詩三昩何須契一乗<lb/>
　　李修伯山居<lb/>
寒燈㡬撥盡借問夜何其舊夢青燈在新愁白髮知昔<lb/>
為三遶鵲今作五蔵龜多謝梅梢月留人得睡遲<lb/>
<pb n="KR4h0157_WYG_104-9a"/>
　　道逢過軍投宿山寺<lb/>
窮途欲焉往薄暮此相投蟋蟀數聲雨芭蕉一寺秋鄉<lb/>
闗來枕畔時事上眉頭長歎為僧好今逢更説愁<lb/>
　　<hi>缺</hi>溪舟中<lb/>
一舸下中流西風兩岸秋櫓聲搖客夢帆影掛離愁落<lb/>
日魚鰕市長烟蘆荻洲篙人夜相語明發又嚴州<lb/>
　　春曉雨<lb/>
破曉簷花未放乾披衣和夢倚欄干醸成苔暈地猶濕<lb/>
<pb n="KR4h0157_WYG_104-9b"/>
老盡鶯聲風正寒無客醉敲金鐙響有人睡怯翠衾單<lb/>
牡丹一夜成消瘦下却珠簾不忍看<lb/>
　　西湖圖<lb/>
兩袖春風一丈池等閒踏破栁橋西雲開逺嶂碧千叠<lb/>
雨過落花紅半溪青斾有情邀我醉黄鶯無恨為誰啼<lb/>
東城正在桃林外多少遊人逐馬蹄<lb/>
　　遊鳳棲寺<lb/>
十載重遊古鳳棲蓮宫新遶緑楊堤欲談世事佛無語<lb/>
<pb n="KR4h0157_WYG_104-10a"/>
不管客愁禽自啼苔滑空廊妨散步塵昏老壁失留題<lb/>
僧家山地鄰家種菜甲春生緑滿畦<lb/>
　　漁浦晚秋旅懐<lb/>
西風吹夢越中遊剪剪輕寒入短裘雁字不將鄉信寫<lb/>
蛩聲空和旅吟愁郵亭冷雨孤燈夜漁市斜陽一笛秋<lb/>
是處山川即吾土仲宣何用怯登樓<lb/>
　　泊舟嚴灘<lb/>
天色微茫入暝鐘嚴陵湍上繋孤篷水禽與我共明月<lb/>
<pb n="KR4h0157_WYG_104-10b"/>
蘆葉同誰吟晚風隔浦人家漁火外滿江愁思笛聲中<lb/>
雲開休望飛鴻影身即天涯一㫁鴻<lb/>
　　連城春夜留别張建溪<lb/>
飛絮遊絲客子心連城那忍遽分襟青燈應見詩情苦<lb/>
濁酒不如交味深一榻暖風棲竹屋半闌淡月立花隂<lb/>
離懐今夜先收拾盡付明朝馬上吟<lb/>
　　夜坐<lb/>
匹馬平生汗漫游如今寂寞老林丘小窗半夜青燈雨<lb/>
<pb n="KR4h0157_WYG_104-11a"/>
幽樹一庭黄葉秋懶看世情寧睡去怕傷時事莫吟休<lb/>
寒蛩可是知人意未到莎根只説愁<lb/>
　　初冬<lb/>
林葉新經數夜霜地爐獨擁一山房塵書邀我共髙閣<lb/>
濁酒勸人歸醉鄉費省家貧還似富身閒日短亦如長<lb/>
梅花苦欲催吟興又破梢頭半點香<lb/>
　　東粤廟<lb/>
頽欄斜照網蛛絲陳迹凄凉萬古悲柘水尚鳴亡國怨<lb/>
<pb n="KR4h0157_WYG_104-11b"/>
山松曽見受封時碑因苔蝕無完字城為田侵失舊基<lb/>
當日東甌知㡬戰如今贏得一荒祠<lb/>
　　嵗暮<lb/>
顔不常朱髩易斑流光難駐兩跳丸一年又是等閒過<lb/>
百嵗只消如此看把酒何曽長在手種桃能得㡬凭欄<lb/>
癡人醉夢不知醒日夜雙眉抵死攅<lb/>
　　三峯寺<lb/>
寂寞烟林噪亂鴉青鞋步入野僧家雲深不碍鐘聲出<lb/>
<pb n="KR4h0157_WYG_104-12a"/>
日轉還移塔影斜廊下蝸粘沿砌蘚佛前蜂戀插瓶花<lb/>
竹牀紙帳清如水一枕松風聴煮茶<lb/>
　　江頭春日<lb/>
風暖旗亭煮酒香醉醒始悟是他鄉駕言行邁路千里<lb/>
豈不懐歸天一方春事漸消鶯語老離愁偏勝栁絲長<lb/>
無聊莫向城南宿淡月梨花正㫁腸<lb/>
　　次韻潘恕堂見寄<lb/>
抱瓮區區老漢隂空齋擁鼻日長吟青山隔絶市朝面<lb/>
<pb n="KR4h0157_WYG_104-12b"/>
白髮消磨豪傑心書既無成休學劒貴無可買恥言金<lb/>
情知不入鴛鴦侣賴有鷗盟尚可尋<lb/>
　　初夏<lb/>
一陣薰風帶暑回雨天濃翠與庭槐不隨春去鶯猶在<lb/>
好競時糚榴又開剪尺旋裁新白苧盃盤聊薦舊青梅<lb/>
篋中敝扇投閒久依舊團團入手來<lb/>
　　夜飲趙園次徐君實韻<lb/>
銀臺絳蠟淚成堆四面軒窗盡放開花影忽生知月到<lb/>
<pb n="KR4h0157_WYG_104-13a"/>
竹梢微響覺風來豪揮彩筆詩千首醉倚紅糚酒百盃<lb/>
遊玩未闌歸未得髙城漏箭㡬相催<lb/>
　　幽棲<lb/>
鶴䕶松扉久不開蒲團端坐思悠哉故交只向夢中見<lb/>
閒事不經心上來雙屐躡雲春採藥一笻掛月夜觀梅<lb/>
東風似見山童懶自與幽人埽徑苔<lb/>
　　聖果院訪忠上人不值<lb/>
管領東風入杖藜落梅香裏已招提苔痕一徑白雲濕<lb/>
<pb n="KR4h0157_WYG_104-13b"/>
花影半窗紅日低欲見髙僧聊爾耳便乗餘興去來兮<lb/>
葛藤有話無人共付與隔林幽鳥啼<lb/>
　　山行<lb/>
林梢初日弄隂晴露浥溪花笑欲迎澗暗只聞泉滴瀝<lb/>
山青剰見鷺分明逺峯忽轉還如遶險徑徐行亦似平<lb/>
莫謂詩成無與和風篁也解作吟聲<lb/>
　　秋夜次葉一山韻<lb/>
自笑秋來似轉蓬偶然飛落過山中一燈幽館菊花雨<lb/>
<pb n="KR4h0157_WYG_104-14a"/>
孤枕小樓梧葉風涉世悠悠旋磨蟻懐人杳杳寄書鴻<lb/>
浮生何預光隂事抵死相催作老翁<lb/>
　　杜鵑花得紅字<lb/>
愁鎖巴雲往事空只將遺恨寄芳叢歸心千古終難白<lb/>
啼血萬山都是紅枝帶翠烟深夜月䰟飛錦水舊東風<lb/>
至今染出懐鄉恨長掛行人望眼中<lb/>
　　永嘉秋夕<lb/>
風戰枯桐敲紙窗擁裘無寐夜偏長譙樓三鼓夜將午<lb/>
<pb n="KR4h0157_WYG_104-14b"/>
雲雁數聲天正霜寓世此身驚逆旅寛懐何處不吾鄉<lb/>
江頭風景日堪醉酒美蟹肥橙橘香<lb/>
　　客中遇鄉友季芳逺歸省親<lb/>
河梁邂逅話襟期獵獵西風透裌衣酒臉未隨紅葉醉<lb/>
鄉心先逐白雲飛客中送客難為别山上安山胡不歸<lb/>
借使家書君可寄此間無復問庭幃<lb/>
　　山人家<lb/>
片雲隔㫁嶂西風三兩山花屋角紅㡬畝桑麻春社後<lb/>
<pb n="KR4h0157_WYG_104-15a"/>
數家雞犬夕陽中拾薪澗底青裙婦倚杖簷間白髮翁<lb/>
我亦願來同隠者種桃早晚趂東風<lb/>
　　朱溪澗<lb/>
路轉峯回又一村天寒大半掩柴門雲融山脊嵐生翠<lb/>
水嚼沙洲樹出根任擁重裘風亦冷未投荒店月先昏<lb/>
今宵只傍梅花宿贏得清芬入夢䰟<lb/>
　　閒中<lb/>
敢咎章縫解誤人甘於閒處著閒身腹中書在温仍熟<lb/>
<pb n="KR4h0157_WYG_104-15b"/>
夢裏詩成記不真引鶴徐行三逕曉約梅同醉一壺春<lb/>
今朝有喜誰知得新換銜頭號散民<lb/>
　　冬暮小齋<lb/>
布襪青鞋敝絮袍松扉柴几小衡茅雲酣纔釀臈三月<lb/>
梅吐又横春一梢炭為驟寒偏索價酒因不飲懶論交<lb/>
窮年兀兀從人笑未用多方作解嘲<lb/>
　　宿南峯寺<lb/>
禪房花木鎖深幽借與詩人信宿留幡影分來半廊月<lb/>
<pb n="KR4h0157_WYG_104-16a"/>
磬聲敲破一林秋僧偏好事能青眼佛本無心亦白頭<lb/>
試問青松峯外鶴閒邊曽見㡬人遊<lb/>
　　春曉山行<lb/>
風埽連隂出快晴瘦笻伴我出山楹路從初日紅邊過<lb/>
人在野花香裏行古水殊無趨世態幽禽懶作弄春聲<lb/>
棕鞋踏遍山南北只與白雲相送迎<lb/>
　　幽興<lb/>
不賦千鍾賦一簞天公有意養痴頑書猶能看未曽老<lb/>
<pb n="KR4h0157_WYG_104-16b"/>
詩亦莫吟方是閒寛著庭除貪貯月少栽竹樹要觀山<lb/>
空階兩日無行迹又上苔花㡬㸃斑<lb/>
　　梅仙山<hi>梅福鍊丹地</hi>
西都不知夀安用獨長年縱有丹爐在難吹漢火燃<lb/>
　　吉水夜泊<lb/>
入夜始維舟黄蘆古渡頭眠鷗知讓客飛過蓼花洲<lb/>
　　草<lb/>
草枯根不死春到又敷榮獨有愁根在非春亦自生<lb/>
<pb n="KR4h0157_WYG_104-17a"/>
　　楊妃<lb/>
三郎掩面馬嵬坡生死恩深可奈何瘞土驛旁何足恨<lb/>
潼闗戰處骨埋多<lb/>
　　年少遊春<lb/>
錦袍朱帶玉花驄著意追歡紫陌東只道春風屬楊柳<lb/>
不知揚栁有秋風<lb/>
　　三月晦日<lb/>
九十風光能有㡬東風遽作逺行人樽前莫惜今朝醉<lb/>
<pb n="KR4h0157_WYG_104-17b"/>
明日鶯聲不是春<lb/>
　　晚步<lb/>
未暝先啼草際蛩石橋暗度晚花風歸鴉不帶殘陽老<lb/>
留得林梢一抹紅<lb/>
　　春歸詞<lb/>
愁鎖眉尖未肻消何心更待兩娥嬌一春螺黛渾無用<lb/>
付與東風染栁條<lb/>
　　山間秋夜<lb/>
<pb n="KR4h0157_WYG_104-18a"/>
夜色秋光共一䦨飽收風露入脾肝虛簷立盡梧桐影<lb/>
絡緯數聲山月寒<lb/>
　　新年<lb/>
妝㸃春光到眼邊凍消殘雪暖生烟杏桃催換新顔色<lb/>
惟有寒梅老一年<lb/>
　　九日<lb/>
懶把黄花插滿頭正縁老大見花羞年來頗恨儒冠誤<lb/>
好倩西風吹去休<lb/>
<pb n="KR4h0157_WYG_104-18b"/>
　　醉餘再賦<lb/>
堪歎詩翁酒興豪醉餘猶復一登髙西風抵死相搖撼<lb/>
爭奈儒冠裹得牢<lb/>
　<lb/>
　<lb/>
　<lb/>
　<lb/>
　宋詩鈔卷一百四<lb/>
</p>
<p>
</p>
  </div>
</body>
</text>
</TEI>
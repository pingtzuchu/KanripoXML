<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷二十三</head> <lb/>
    <p>
<pb n="KR4h0157_WYG_023-1a"/>
欽定四庫全書<lb/>
　宋詩鈔卷二十三<lb/>
　　　　　　　　　内閣中書舍人吳之振編<lb/>
　鄭俠西塘詩鈔<lb/>
　鄭俠字介夫福清人第進士調光州司法叅軍秩滿<lb/>
　入都見安石言新法非便安石不悅使監安上門㑹<lb/>
　久旱俠繪門上所見流民困苦圖發馬逓投銀臺進<lb/>
　之神宗覽圖嘘唏罷新法浹日大雨用事者爭置俠<lb/>
<pb n="KR4h0157_WYG_023-1b"/>
　擅發馬逓之罪編管汀州改英州哲宗立放還除泉<lb/>
　州録事叅軍元符復送英州建中靖國放還復前職<lb/>
　崇寜監衡山廟旋追毁前命勒停五年降告復將仕郎<lb/>
　叙用俠遂不復出在英時號大慶居士還鄉所存唯<lb/>
　一拂故又號一拂居士宣和元年忽夢鐵冠道士遺<lb/>
　之詩視之乃子瞻也嘆曰吾將逝矣作詩云似此平<lb/>
　生只藉天勝如過鳥在雲煙如今身畔無餘物贏得<lb/>
　虚堂一枕眠授孫而卒年七十九嘉定中謚曰介俠<lb/>
<pb n="KR4h0157_WYG_023-2a"/>
　少苦學其古詩疎朴老直有次山東野之風不得以<lb/>
　當行格調律之<lb/>
　　謝太守答詩萊州<lb/>
閒齋掩晝扉疎竹間風韻兀坐無所為仰高方苦峻闗<lb/>
闗雨喜鵲如以捷來獻疑其喜過常精爽抑何頓謂當<lb/>
有嘉賓結駟問原憲不然親交書萬里來問訊何意二<lb/>
千石新書爛盈卷使者入衡門紅光十餘仞衣冠出蓬<lb/>
室再拜望城閫開緘列宿動芒角相輝煥捧讀未終篇<lb/>
<pb n="KR4h0157_WYG_023-2b"/>
欽䧏已三嘆譬如涉春波渺不知涯岸又若驚雷霆但<lb/>
覺目眩轉誰言匹夫窮陋巷一簞飯篋有無價珍貴于<lb/>
青玉案昨者鄙俚辭惟求指瑕舋敢期明月珠傾寫殊<lb/>
不悋重重借褒譽許與良過分酷愛愚且直還憐貧且<lb/>
困惟人最難知聖哲其猶恨自非明如日安得物無遁<lb/>
程孔昔中途邂逅適所願傾葢畢所懷日西不知倦聖<lb/>
賢欣道合萬古直一瞬凄凉千載餘此道誰復振未聞<lb/>
似今日曾不拜公面顧遇過所親思知久彌浚重念樗<lb/>
<pb n="KR4h0157_WYG_023-3a"/>
散材平生慕忠順青衫百僚末言責固所逭若其愛君<lb/>
心豈以爵禄辨謂宜為民上必與同喜愠謂宜食君禄<lb/>
寧當復私狥刀斧且滿前斯誠豈磨磷千載幸一時岩<lb/>
廊拱堯舜䕫臯豈無人共鯀偶未竄眷委一失真聰明<lb/>
不無亂出令以便民動皆為深患疲羸死飢凍重負遭<lb/>
囚絆奔逃茍自活父子潛分散以天征不義如以雨蘓<lb/>
旱簞食迎王師東征西夷怨未聞百萬師戈鋋日持玩<lb/>
南取十數洞西開五六郡府庫為一空白骨成龍斷大<lb/>
<pb n="KR4h0157_WYG_023-3b"/>
臣弄權柄生殺在顧盼威福不有歸佞邪尚何憚公忠<lb/>
獲罪咎正直招訶譴幽恚鬱不伸變異以頻見陰陽為<lb/>
之沴淫潦仍乾暵方且頌太平長歌事賡賛天子九重<lb/>
門深居拱閒燕人人懷欺匿比周相引薦以俠觀此時<lb/>
綱維一何紊滔滔恐皆溺心竊擬手援是以屢上章指<lb/>
陳㡬欲遍初雖䝉嘉納終不離讒間棄逐來窮陬星霜<lb/>
兩經閏簮紳滿朝著大半嗟排擯誰為憫窮褐粟帛推<lb/>
餘羨誰為念孤獨齒牙借餘論重傷棄逐久不敢畧自<lb/>
<pb n="KR4h0157_WYG_023-4a"/>
辯高堂有單親日久庭闈戀同時得罪人一赦皆從便<lb/>
惟兹尚逺斥不許歸寧覲擬扣閶闔門明颺紫宸殿恨<lb/>
無可言路勇決固所斷嗟嗟道云亡丈夫兒女懦勢利<lb/>
同險巇風雲借餘便誰非顧金錢誰非思達宦孳孳顧<lb/>
理義惻惻念寒畯如公今㡬人百世紹休聞<lb/>
　　觀孔義甫與謝致仕詩有感<lb/>
人生足清閑天下第一福惜哉聲與利舉世方逐逐君<lb/>
子耀軒裳小人腴口腹霜雪滿頤頷馳競心更速誰如<lb/>
<pb n="KR4h0157_WYG_023-4b"/>
東山後清風千載續仁孝實天成聰明乃㡬燭弱冠揖<lb/>
高科聲華光煜煜騏驥駕夷途千里在舉足嵗未再周<lb/>
天官先上應宿皇華屢更指間請分符竹端介奉高明<lb/>
慈仁撫㷀獨施設妙通神歡謳道相屬一旦遽上章幡<lb/>
然謝羈束古人涖官政五十曰艾服公年未五十懇請<lb/>
竟從欲緬彼伋與軻進退遺佳躅三揖就恩榮一辤託<lb/>
巖谷由公仕以觀其庶無愧恧東皋我田園負郭予室<lb/>
屋兒姪㡬百人圖史逾千軸親舊既周旋閨門更雍穆<lb/>
<pb n="KR4h0157_WYG_023-5a"/>
賓來酒一樽興來碁一局吟嘯動煙雲詩書到僮僕寧<lb/>
知地有仙但見人如玉乃覺世間人為生何局促譬如<lb/>
方汚垢對之獨薫沐孔公當代賢宜其欽愛酷慷慨出<lb/>
長篇情殷語重複日日動歸思浩浩見林麓何意䝉鄙<lb/>
人幸兹一觀矚當筵頓忘味如聽蕭韶曲平生粗意氣<lb/>
自初得書讀每見古聖賢心常自程督知身是罪根毎<lb/>
毎自鉏斸如彼善稼穡去草茂嘉榖深嘉逺世網有若<lb/>
囚脫梏惟兹素艱貧事與心反覆歴官二紀周一紀投<lb/>
<pb n="KR4h0157_WYG_023-5b"/>
南隩歸時異去時聖主恩霡霂方欣到家鄉足覺愁慮<lb/>
簇高堂皓垂白甘㫖不饒沃四弟兩背亡未言他骨肉<lb/>
繼又喪一弟三房等窮蹙不數姆與婢孤孀十有六薄<lb/>
業支半年一飯猶五菽蕭然夏秋際甚者日食粥人惟<lb/>
有父子恩親家室睦惟知有君臣禮義朝廷肅二者茍<lb/>
有違三靈共誅戮况兹生聖辰熈隆遇堯嚳艱虞免兵<lb/>
革少小遊庠塾青春被恩擢名姓粗揚暴孰非累聖徳<lb/>
師誨而君牧中間更狂妄天聽常輕凟云云不少已竟<lb/>
<pb n="KR4h0157_WYG_023-6a"/>
致御史鞫所負鼎鑊輕敢意尚收録日月忽中天湛恩<lb/>
我濯浴父子實再逢君臣亦敦復新恩胡為報舊過云<lb/>
何贖父母教子勤羽括而礪鏃朝夕望乃成榮顯被親<lb/>
屬慈烏於反哺知以報生鞫學術不寸施猶之玉韞匵<lb/>
千載遘明良不能少負輻是生天地間曽不如草木以<lb/>
此望明公雲中一鴻鵠<lb/>
　　臘月十八日呈子京<lb/>
歲去如奔馬殘日十有三姪為當嫁女甥是未㛰男叢<lb/>
<pb n="KR4h0157_WYG_023-6b"/>
然猥俗併殊非力所堪嗟予本支離塵事素不叅東牀<lb/>
書一架西榻經一函如是歲月深吻舌如縢緘惟有陶<lb/>
淵明常欲其清談牀頭酒盈壺亦欲同醺酣二十一二<lb/>
間煩事如掃芟期使堂下空宴笑同所耽清樽酌宜深<lb/>
古語交嶄岩夜久燈熒熒金波忽東南歲宴獨優游<lb/>
庶㡬為不凡<lb/>
　　示潮州吳宅三甥<lb/>
大郎性純淑至寶受磨琢二郎姿秀美白璧光閃爍三<lb/>
<pb n="KR4h0157_WYG_023-7a"/>
郎神照藏宛若雛在殻五彩翔鳯翰參差見斑駁三人<lb/>
吾令甥亦嘗從吾學昊穹有顯通報應無舛錯未有祖<lb/>
慶厚而招子孫薄二親又善敎曽不閒飲啄甥雖多似<lb/>
舅三子自超卓為文要根理覽古務詳博不惟子三人<lb/>
萬世同矩彠慎勿學舅癡直指世奸惡心雖在規益世<lb/>
誰受忠諤立身既不危青雲在挐攫<lb/>
　　示女子<lb/>
吾生鮮兒女汝次今居首柔惠少語言天性非矯揉女<lb/>
<pb n="KR4h0157_WYG_023-7b"/>
生必有適二親非終守既嫁又他州安能長相就幸然<lb/>
汝夫賢純淑真汝偶出門夭其夫禮律其來久汝姑吾<lb/>
之妹姑夫為汝舅事舅如事父事姑如事母三者無所<lb/>
闕汝則無大咎門内有尊親門外有親友歲時或餽助<lb/>
祭祀合奔走一一無間言乃可逃父醜治家在勤儉臨<lb/>
財戒多取誦經味其理聖心良可究即事念慈和無但<lb/>
勞吻咮善看育與蟾二子吾珠䍌汝嫁旣違鄉吾遷又<lb/>
遠趣東去十八程西來二十九三四千里間吾視堂猶<lb/>
<pb n="KR4h0157_WYG_023-8a"/>
牖人生否與泰正若夜隨晝但當道無虧不媿載與覆<lb/>
憶昨汝初生時吾心有負以為臣事君即是子事父閨<lb/>
門有危難誰不在惸疚推其愛父心誰不得前剖幸為<lb/>
男兒身許國自結綬安能冷眼看終不一開口封章重<lb/>
十上夫豈避鼎斧南州雖譴逐萬死䝉恩宥行行出國<lb/>
門母馬吾徒步汝生未三月正當時褓乳雪片落鵝毛<lb/>
霜簷懸凍溜汝母歛汝身寒風裂雙肘驅馳僅逾時粗<lb/>
糲不敢吐殘春到貶所歲卯俄及丑汝時年十二稍稍<lb/>
<pb n="KR4h0157_WYG_023-8b"/>
近針縷是歲真龍躍重明登九五湛恩被遐荒漸漬到<lb/>
枯朽拜命走親庭便道從海浦既見汝姑賢汝乃吳氏<lb/>
婦我乃緣他人譴斥循其舊人皆念再逐道路或攅皺<lb/>
我以臣子心等視如榮授人生無患難憤勵亦何有况<lb/>
兹尋前道復見迎賢堠旬月得相聚天與幸誠厚君命<lb/>
不可緩病已斯馳驟南北出靡常惟祈各寧夀舉足念<lb/>
其身行幽如白晝又當夙夜間警戒其君子神靈依正<lb/>
直惟仁孝是祐書信或往來知汝無病苦為婦洎為母<lb/>
<pb n="KR4h0157_WYG_023-9a"/>
皆不處人後定當舉家歡相慶酌大斗勝彼涙滂沱臨<lb/>
期一盃缶<lb/>
　　六環助潮士鍾平仲納官輙辤贈以詩<lb/>
揭陽繁富州鍾子處城閈怡然保清操不與世俗換豪<lb/>
家富廪庾䑕雀嫌陳爛鍾子無田園㪷糴供晡旦甲第<lb/>
闢公門奴僮立如雁鍾子無使令其子供靧盥無妻備<lb/>
組紃無婢奉炊㸑市屋十數椽㕓商是隣畔暝陰滋蠧<lb/>
蝕飛屑落儿案炎蒸鬱不通揮扇尚流汗絃誦不輟音<lb/>
<pb n="KR4h0157_WYG_023-9b"/>
學海窮瀰漫文章有星斗胸臆藏璀璨何殊盛衣冠而<lb/>
坐於塗炭下藥百十包虫腐皆逾半經年無人顧蛛網<lb/>
潜滋蔓苦李十數株採摘亦素幹此外乃一無兒女不<lb/>
蔽骭固非人所堪隨分亦侃侃何意官物租添輸告踰<lb/>
貫太守為學校芹茆思樂泮買田垂萬年供給期無岸<lb/>
誰人不樂輸我獨無計辨此時私愁憂㡬至方寸亂我<lb/>
身困長途脱身自投竄聞此心惻然不覺潜浩歎六環<lb/>
聊助君鷺股難廣獻聊欲分子憂使免頻勾喚知子謂<lb/>
<pb n="KR4h0157_WYG_023-10a"/>
子貧不知謂矜慢斯則朋遊愆此時那可斷子猶重辤<lb/>
讓揖拜如戰汗急取慎勿辤六環如六萬<lb/>
　　再到吳子野歲寒堂<lb/>
再到歲寒堂仍登歲寒閣閣上與堂前物物皆如昨鉄<lb/>
幹偃虬龍雲峰自巖壑文章有神力璧笥光彩錯主人<lb/>
歲寒翁古意何淡薄山肴具樽酒忻喜為我酌高論寫<lb/>
胞懷千弩射鯨鱷速悟有寳龜靈通非火灼辯議恣酬<lb/>
答亦以資笑謔想翁賓去後前扄徐徐鑰萬卷羅目前<lb/>
<pb n="KR4h0157_WYG_023-10b"/>
舒卷良自若盛暑一榻風祁寒一爐藥翛然去與來一<lb/>
箇無住着我亦淡泊人世味聊咀嚼無種不取嘗畢竟<lb/>
何美惡但聞歲寒風便覺世齷齪今兹翁如龍看彼皆<lb/>
尺蠖今兹翁如鴻視從皆籠縳故願歲寒翁高収歲寒<lb/>
脚踞坐百千年看春華秋落無令木石心長笑人脆弱<lb/>
　　古交行<lb/>
大海有時竭此心瀝不乾厚地有時坼此心無裂文持<lb/>
此以相照百錬青銅昬用此以相惠貝璧黃金盤覿面<lb/>
<pb n="KR4h0157_WYG_023-11a"/>
有餘歡背面無間言徳義以相高慶譽以相先千古似<lb/>
一日萬里如同筵此為金石交誰與知者論<lb/>
　　敎子孫讀書<lb/>
水在盤盂中可以鑑毛髮盤盂若動揺星日亦不察鏡<lb/>
在臺架上可以照顔色臺架若動揺眉目不可辨精神<lb/>
在人身水鏡為擬倫身定則神凝明于烏兔輪是以學<lb/>
道者要先安其身坐欲安如山行若畏動塵目不妄動<lb/>
視口不妄談論儼然望而畏暴慢不得親淡然虚而一<lb/>
<pb n="KR4h0157_WYG_023-11b"/>
志慮則不分眼見口即誦耳識潛自聞神焉默省記如<lb/>
口味甘珍一遍勝十遍不令人艱辛<lb/>
　　賦公恱席上事送周如京<lb/>
逢世路分<hi>疑誤</hi>歸洛陽有客邂逅樵溪曲高談傾葢萬珠<lb/>
璣相對崇朝惟不足武陽太守山簡徒喜賢樂事天下<lb/>
無為客留公駐斯須精庖饌玉歌貫珠坐中賓客皆豪<lb/>
傑凛凛清風生頰舌性情浩浩談云云不待酒味既凛<lb/>
冽逡廵行幕如風翻二妹新出屏幃間一人捧心餘故<lb/>
<pb n="KR4h0157_WYG_023-12a"/>
態對客悄悄眉峰攅一人襜裾半雲霧仙袂應曲飄飄<lb/>
舉解作陽闗意外聲舊人只把花卿數此宵嘉㑹世所<lb/>
稀席上更覽周侯詩彫金有格但聞説不覽新集那得<lb/>
知俠于周侯非甚舊朋友十輩識公九此公惜别事如<lb/>
何反覆清篇還執手龍韜虎畧何處藏却向吟筆呈鋒<lb/>
鋩堪作太平祥瑞録將軍白首弄篇章<lb/>
　　謝太守惠酒<lb/>
重陰未肯避陽明飄風驟雨加震凌正月已缺二月近<lb/>
<pb n="KR4h0157_WYG_023-12b"/>
滴水成凍威稜稜帝雖乗震利發生令猶行冬重嚴凝<lb/>
鸎皆喬遷忽入谷魚已弄煖翻藏氷此時草木亦成愁<lb/>
祗恐不得達其萌吁嗟羈窮影弔形安得恝然如無情<lb/>
明良㑹合千載遇乃以罪棄投荒荆單親萬里頭應雪<lb/>
不得朝晩奉甘馨閩嶺之南方弄兵殺氣殊與生成爭<lb/>
既不能輔助聖時使咸若又不得慷慨帝前效昔人之<lb/>
請纓詩書滿腹浪自飽一句不得推而行身雖兀坐心<lb/>
惕驚愁緒忽起填胷膺但聽曠野深林調調刁刁如有<lb/>
<pb n="KR4h0157_WYG_023-13a"/>
神號鬼泣聲真江太守真慈明惠施每毎先單㷀眼前<lb/>
突兀雙玉瓶滿貯玉液清泠泠拜公之賜未敢傾不覺<lb/>
失笑三閭生不學憔悴思獨醒哺糟啜醨隨其朋往往<lb/>
一飲一石五斗解酲被人呼作生劉伶雖然遇酒而酩<lb/>
酊心不汝醉神亦寧開樽又飲太守徳和氣坐覺生簷<lb/>
楹不知凝冽自何去至于愁思皆自澄乃知春功亦不<lb/>
逺緘封祗在瓶與罌安得遽爾披重雲劃見白日臨青<lb/>
𡨕和氣習習扇九壤枯枝朽質爭敷榮風雨時泰階平<lb/>
<pb n="KR4h0157_WYG_023-13b"/>
聖君萬夀寰海清細草輕煙日邊路鳯管龍絲細可聽<lb/>
有耳不聞<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>與鉦有目不識旗與旌聖功浩蕩不可名<lb/>
　　醉翁行贈黎師醇<lb/>
金峰醉翁七十九行步龍鍾面黧垢惟有滿腹竒文章<lb/>
日月爭新無老醜頰舌鏘洋言不茍咳唾成珠須信有<lb/>
兩眼如星照耀人見客偏明儼如舊問翁壯年愛碁酒<lb/>
邇日還如昔時否曰予不戰猶好看日飲常能傾一斗<lb/>
因持碁酒前就翁明日壺漿復予就朱君貧苦亦好竒<lb/>
<pb n="KR4h0157_WYG_023-14a"/>
接續擕持窮清晝城中遑遑競趨走覿面草草忘親友<lb/>
幾人樽爼暫從容笑傲松篁弄花柳寧知北郭予三人<lb/>
繼日相從辰到酉龎眉皓髪常温然相見妙齡眉目秀<lb/>
惜哉才高命蹇成遺滯四十餘年州縣吏棄之林野混<lb/>
漁樵徒使知音動嗟喟愚聞天道高逺不容人測度無<lb/>
奈人能樂其樂故有鼓琴重圍行歌遺穟浩然充塞不<lb/>
以世俗瑣屑累寥廓愚觀翁之子孫詵詵䋲䋲此其後<lb/>
慶為不薄世俗毋以翁老生輕心須知此翁頭白面黮<lb/>
<pb n="KR4h0157_WYG_023-14b"/>
而英心義氣天地不得而銷鑠<lb/>
　　連州斛嶺寨井<lb/>
斛嶺寨行雲際下視長江入地底汲江登嶺行三里躋<lb/>
攀峻險為艱爾將率居民㡬半千度歲終年苦無水爰<lb/>
自慶厯達元符循舊安常誰擬議元符太守何公賢愛<lb/>
民慮事誠而至以為山頂流泉鮮其事吾觀古人行師<lb/>
動萬億所至豈必皆平地軍必有井井未達將渴不敢<lb/>
聞衆耳隂陽者流以水照星星之所聚泉所委行行浚<lb/>
<pb n="KR4h0157_WYG_023-15a"/>
鑿三日遇泉井成矣乃今三井如鼎趾豈特當年負瓶<lb/>
操綆僕僕往還之人為慰喜吾欲後之人知井所以起<lb/>
敬守前功無委圯必使甃砌長如今日之清泚萬萬斯<lb/>
年施何已故作此歌勒諸斛嶺之市<lb/>
　　苞苴行<lb/>
苞苴來苞苴去封書裹信不得住君不見箕山之下有<lb/>
仁人室無杯噐以手捧水不願風瓢挂高樹<lb/>
　　瑞像閣同楊驥雪夜飲酒<lb/>
<pb n="KR4h0157_WYG_023-15b"/>
濃雪暴寒齋寒齋豈怕哉書隨更漏盡春逐酒瓶開一<lb/>
酌留孔孟再酌招賜囘酌酌入詩句同上玉樓臺<lb/>
　　和荆公何處難忘酒詩<lb/>
何處難緘口熈寧正失中四方三面戰十室九家空見<lb/>
佞眸如水聞忠耳似聾君門深萬里安得此言通<lb/>
　　次張子京遊天王湖作<lb/>
湖上遲遲不忍還談𤣥清徹㡬重闗旋嵐野馬皆歸靜<lb/>
逝鳥潛魚各自閒墜果露巢秋後樹淡煙斜日晩來山<lb/>
<pb n="KR4h0157_WYG_023-16a"/>
吟情到此何終極注目紅雲紫霧間<lb/>
　　同子忠上西樓<lb/>
偶因送客上西樓共愛佳城枕海陬雁翅人家千巷陌<lb/>
犬牙商泊數汀洲風吹細雨兼秋淨雲漏踈星帶水流<lb/>
獨有單親頭早白迢迢東望不勝愁<lb/>
　　次孟堅初冬晴和見梨桃二花作<lb/>
十月南天尚暑襟幽花何怪動清吟半扉素蕋呈修徑<lb/>
㡬朶夭紅出茂林地借小春回暖氣日匀踈影轉輕陰<lb/>
<pb n="KR4h0157_WYG_023-16b"/>
惟應幕府多才俊不負行臺醉賞心<lb/>
　　幽居<lb/>
蕭條深巷寄門墻城郭村居事異常石展地衣三藥徑<lb/>
錦圍天柱十花檣幽禽隔樹鈎膠語異草揺風合和香<lb/>
不覺冬歸與春到但知無事日偏長<lb/>
　　煙雨樓<lb/>
仙人居處即鼇宫更作層樓峭倚空羣岫西來煙漠漠<lb/>
大江南去雨濛濛花鑣柳䇿熈怡裏耘笠漁蓑笑語中<lb/>
<pb n="KR4h0157_WYG_023-17a"/>
别有夜楹千里月凭欄清興與誰同<lb/>
　　示潮州妹子<lb/>
八人兄弟三人在獨立他州信汝賢直使無情如槁木<lb/>
忍看垂涙念南遷從今依舊歌泉水何物偏宜寄謪仙<lb/>
美酒年年須百甕好從南海便乗船<lb/>
　　和子京霜字見寄<lb/>
秋深園圃雖無雨晩歲頭鬚自有霜身事無功且人事<lb/>
酒囊餘地乃書囊寒鴉嘯侣鳴喬木粉蝶成圍過矮墻<lb/>
<pb n="KR4h0157_WYG_023-17b"/>
對此毎思良友伴幸時來訪浣愁腸<lb/>
　　次韻知郡登高言懷<lb/>
莫向天涯説故鄉人身不似雁隨陽黄花滿手空佳節<lb/>
千里有懷如寸腸為許功名酬聖代不須愁緒付瑤觴<lb/>
男兒不是閨中物生則桑弧射四方<lb/>
　　次韻張老見贈<lb/>
烏鵶螻蟻有君臣此義如何易世塵欲為無窮宗社計<lb/>
肯憂如幻死生身八千江上奔馳路十二天南黯淡春<lb/>
<pb n="KR4h0157_WYG_023-18a"/>
歸到親闈捧杯酒始知終是福唐人<lb/>
　　觀碁<lb/>
三百六十路通精此有門數竒藏日月機發動乾坤對<lb/>
面知為敵渾輸却有翻詐貪常易䘮仁守乃長存隻子<lb/>
如輕用全功更莫論就令投險勝寧抵被圍奔縱得四<lb/>
方盡寧同一腹尊傍觀饒好着當局奈嗔言慙媿中孚<lb/>
信㡬危大壯藩坐觀成敗者安得不驚魂<lb/>
　　出御史臺<lb/>
<pb n="KR4h0157_WYG_023-18b"/>
萬險千艱六出身如今也得避囂塵須知從此寒原上<lb/>
有箇行歌拾穗人<lb/>
　　道中見以索牽五六十人監理錢者<lb/>
可憐平地不生錢稚老累累被索連困苦新圖誰畫此<lb/>
秪愁中禁又無眠<lb/>
　<lb/>
　<lb/>
　宋詩鈔卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷三十八</head> <lb/>
    <p>
<pb n="KR4h0157_WYG_038-1a"/>
欽定四庫全書<lb/>
　宋詩鈔卷三十八<lb/>
　　　　　　　　　内閣中書舍人呉之振編<lb/>
　沈遼雲巢詩鈔<lb/>
　沈遼字睿達以兄遘任入官為審官西院主簿出監<lb/>
　明州市舶司遷太常奏禮郎改杭州軍資庫挕華亭<lb/>
　縣事奪官徙永州元豐八年二月卒於池州遼畜聲<lb/>
　伎几研間陶瓦金銅物皆閱數百年遠者溢出周<lb/>
<pb n="KR4h0157_WYG_038-1b"/>
　秦王介甫贈以詩云風流謝安石瀟灑陶淵明其子<lb/>
　雱亦有詩云前日覽佳作淵明知不如及徙秋浦築<lb/>
　室齊山名之曰雲巢一洗年少之習從事禪悦蘇子<lb/>
　瞻嘗語人曰睿達末路蹭蹬使人耿耿求此才韻豈<lb/>
　易得哉余閲其詩間出入俗調佳者亦生硬排奡不<lb/>
　知何以諸公見賞之如是也悉為汰去庶諸公不為<lb/>
　失言耳<lb/>
　　寄陸九<lb/>
<pb n="KR4h0157_WYG_038-2a"/>
賀老湖邊春水生野陽浮動北風輕天邊重鬬歌筦響<lb/>
鑑裏綵舟金翠明大抵盛時須着意要知吾輩未忘情<lb/>
君如彦道能懷帽便逐輕㠶作此行<lb/>
　　寄才仲<lb/>
陶令在彭澤放懷天壤間横江三百里往往向廬山多<lb/>
㝷簡寂醉時訪遠公閒不復顧吏迹世人指為頑公子<lb/>
負文華少年成青綸風流不屑俗為邑得星灣節節香<lb/>
爐峯據案見蒼顔何勞事舟楫緩步可躋攀形骸付物<lb/>
<pb n="KR4h0157_WYG_038-2b"/>
外勿使人事關巖壑髙世人有誰偕往還新篇定盈軸<lb/>
佳句不可刪南風儻垂寄誠足慰衰孱<lb/>
　　贈磻翁龍尾硯<lb/>
龍尾山盤八十里龍尾有潭下無底秋月亭亭潭氣黑<lb/>
其中有石色如墨山川秀氣散不為風雲頑不為砂礫<lb/>
融結至寳有物主水上經營無處所經年始獲不敢賈<lb/>
我昔游江南有客遺我誇龍子吾知龍能變化是或不<lb/>
可制追琢為巨硯大筆揮離騷中圓體天形外方作地<lb/>
<pb n="KR4h0157_WYG_038-3a"/>
象精光熠熠角生浪熟視乃有紺羅文瑩潤無與比玩<lb/>
愛何可論我今樗散無所事特贈華陽鴻筆麗藻人吾<lb/>
聞蜀都多學士寘諸文府為戰具君如窮經遂絶筆請<lb/>
與大軸傳後嗣<lb/>
　　春日行<lb/>
宫梅撲地白氊班細栁結烟金縷繁春華年年來不已<lb/>
人生七十半衰殘少時豪放猶不敵何况羈棲落荆蠻<lb/>
囊中琵琶金鳯閒古曲情深屬誰彈病目矇矇對荒山<lb/>
<pb n="KR4h0157_WYG_038-3b"/>
東風有意為掩關棄置萬事一夢還江湖水生愁夜寒<lb/>
　　甲辰年五月十五日夜灃陽觀月<lb/>
少年悵不樂明月何為哉揚眉一遐賞寂寂更傷懷念<lb/>
昔吾州樂泛舟湖上來佳賓適所好歡計成金罍妖歌<lb/>
有送響度曲清且哀留連夕陽下夜色起山隈光明水<lb/>
晶域素彩中天開龍香弄微風四顧絶纖埃澄波照上<lb/>
下倒景出瑶臺紅燭漸向微始知夜漏催美人屢更衣<lb/>
含笑玉山隤歡樂殊未央皷枻中洲迴人生無憂患遇<lb/>
<pb n="KR4h0157_WYG_038-4a"/>
樂且銜杯悵余失交臂萬里來天涯羇愁那無感情慮<lb/>
長如灰神遊忽自笑安知顧形骸<lb/>
　　贈大中鎮國長老<lb/>
昔從東南來税駕依金地迎風步峻閣始眺灃陽市蒼<lb/>
茫烟霧下一水縈如袂村落雜連峯精廬遥相峙宅土<lb/>
信羇客杜門忽彌嵗風雲一蕭散身世兩無累懷歸悵<lb/>
有感史遷念留滯引脰企昔游野馬埋蒼翠何時籃輿<lb/>
去復將老師住請掃嵓下石為述空王偈<lb/>
<pb n="KR4h0157_WYG_038-4b"/>
　　遊瑞嵓<lb/>
已恨初年不學僊老來何處更參禪西風揺落嵗事晩<lb/>
卧對高巖看落泉<lb/>
　　寄四明神智師<lb/>
甬水樓頭看盡山南城寺裏扣禪關老師多事猶相記<lb/>
千里馳書慰病孱<lb/>
　　次韻酬明發華宗<lb/>
長卿倦遊欲東還幸與諸公俱出關世事轉頭都委夢<lb/>
<pb n="KR4h0157_WYG_038-5a"/>
人生何計得長閒殘花爛漫飄村塢細雨亷纖隔碭山<lb/>
誰寫熈寧十才子老夫亦入畫圖間<hi>出有正元十才子出關圖至今多有</hi>
<hi>傳本</hi>
　　奉陪頴叔賦欽院牡丹<lb/>
昔年曽到洛城中玉碗金盤深淺紅行上荆溪溪畔寺<lb/>
愧將白髮對東風<lb/>
　　龜兹舞<lb/>
龜兹舞龜兹舞始自漢時入樂府世上誰傳此樂名不<lb/>
<pb n="KR4h0157_WYG_038-5b"/>
知此樂猶傳否黄扉朱邸晝無事美人親㝷教坊譜衣<lb/>
冠盡得畫圖看樂器多因西域取紅緑結裀坐後部長<lb/>
笛短簫形製古雞婁揩鼓舊所識饒貝流蘇分白羽玉<lb/>
顔二女高髻花孔雀羅衫金畫縷紅靴玉帶踏筵出初<lb/>
驚翔鸞下𤣥圃中有一人奏羯鼓頭如山兮手如雨其<lb/>
間曲調雜晉楚歌詞至今傳晉語須臾曲罷立前廡歎<lb/>
息平生未嘗睹清都閬苑昔有夢寂寞如今在何所我<lb/>
家家住江海涯上國樂事殊未知玉顔邀我索題詩它<lb/>
<pb n="KR4h0157_WYG_038-6a"/>
時有夢與誰期<lb/>
　　寄文翁<lb/>
白兔觀邊僊路長華林修竹到南莊比鄰雞犬易過屋<lb/>
適意琴書動滿牀目斷鶺鴒分漢節心隨鴻雁極天潢<lb/>
欲移畫舸遥相訪正恐田家五月忙<lb/>
　　奉酬舜文即次原韻<lb/>
我生無庸如斷絡已分老死填溝壑不能掉舌强附㑹<lb/>
何暇論經更穿鑿萊蕪甑敝欲生塵玉川婢麄常赤脚<lb/>
<pb n="KR4h0157_WYG_038-6b"/>
世間要途不易驟身外名韁誰可縳本無道義輕王公<lb/>
亦不悲傷念流落水鄉夏半不厭熱繞舍新篁尚含籜<lb/>
訟庭勾釘非吾事吏按煩苛都可却農民漸使安甽畝<lb/>
和氣終須蠲疹瘼子羽不肎過我室懸榻何妨卧西閣<lb/>
年來多病亦廢飲墻下度泥委杯酌舊學迂疎不適時<lb/>
譬如石田何可穫欲捕大鵬遂方嶠終不勞心事弋繳<lb/>
行當歸掃烏峯下試煉金鼎長生藥<lb/>
　　題楊師壁<lb/>
<pb n="KR4h0157_WYG_038-7a"/>
年來病勌厭㝷山且寄清泠白水間最愛楊師舊茅舍<lb/>
頻來借榻伴高閒<lb/>
　　寄慶復允中<lb/>
木葉飄蕭已半殷試臨高處望君山野田繚繞來時路<lb/>
畫舸逍遥數日間坐想故人應見憶如今秃髪不勝斑<lb/>
兩州相望無千里莫惜新篇斷往還<lb/>
　　贈清道<lb/>
少年好書老彌篤牙籤錦囊數百軸江左墨妙世不矚<lb/>
<pb n="KR4h0157_WYG_038-7b"/>
有唐諸公麤可録諸公草法無可稱中葉始有張顛名<lb/>
張顛下筆有神㑹其妙不似㸃畫成後來沙門有藏真<lb/>
措意瀟灑尤更精當時二子最名盛至今學者皆伏膺<lb/>
本朝蘇公名弟兄汝南蒲陽亦有聲比來諸公已老死<lb/>
其餘卑俗類可憎我昔乘興遊都城列子示我新素屏<lb/>
始知無擇得此道長沙道人今復生歸來窮巷揜柴荆<lb/>
惠然相訪得忘形贈我數行豈無意勢如九河注滄溟<lb/>
中間龍蜃降沒升歎伏不暇獨可驚自欲何能謝言情<lb/>
<pb n="KR4h0157_WYG_038-8a"/>
欲贈金玉還愧輕慇勤之揖喜不勝使我區霧老後明<lb/>
　　池陽<lb/>
池南栁色未全黄池北萱芽尚帶霜老去㝷春不嫌早<lb/>
春深留與少年郎<lb/>
寒烟寂寂鏁青谿圓月亭亭上曲堤小杜風情遥可想<lb/>
閒調絲竹舞金泥<lb/>
　　林平<lb/>
河邊栁眼澹烟浮臘破春歸一嵗休不復昔時羇旅恨<lb/>
<pb n="KR4h0157_WYG_038-8b"/>
離明還泊北城頭<lb/>
　　次韻和宋平<lb/>
憶昔銜杯折梅處孤山寺前千丈塘横遮青林鬭殘雪<lb/>
暗入紅袖留清香往遊都城雖屢賞縱有素艷終殊芳<lb/>
莫辭遶林行百匝更嚼嫩蘂薰愁腸<lb/>
　　和張寳臣即元韻<lb/>
始余倦遊念還家一身泛然寄天涯頭上白髪日益加<lb/>
朱顔不駐爐中砂飄飄逸氣淩紫霞猶着黄綬趨泥沙<lb/>
<pb n="KR4h0157_WYG_038-9a"/>
烈日漫憑烏帽遮窮巷歸來夕烟斜閉門正欲謝喧譁<lb/>
何憚屋室多痺窊楊栁欲落鳴饑鵶八月秋風想乗槎<lb/>
市中有金誰攫拏自欲歸耕老菑畬嗜好已背梨與樝<lb/>
那復開口増詉詉眼昏白晝生黑花老悲獨向兒女夸<lb/>
枯轍不能活鱨鯋騏驥垂耳伏鹽車一官欣得飽魚蝦<lb/>
頓首致謁辭當衙愚拙不遇何復嗟川陸舊遊殊不遐<lb/>
才渡揚子已聞哇吳女蓬鬢多髦髿西湖信美謝若耶<lb/>
松竹夾道繁根芽勢利屈曲如盤蝸衛青變化乃龍蛇<lb/>
<pb n="KR4h0157_WYG_038-9b"/>
深閨召客舞雙髽撫手相勸競呀呀西崦老師自煑茶<lb/>
太守陳樂奏渝巴湖水洗面去塵痂故山白怕留文沙<lb/>
田裏小兒放猪猳為樂往往鳴簫笳亦有狐兔怛怛罝<lb/>
令人指手徒為椰賤職馳使告及𤓰聿來甬東絶紛華<lb/>
箝口不復露頰牙聨曹相係瓊與葭上官庇覆不汝瑕<lb/>
優游重見林中葩四時風露換物華新詩迭致思無邪<lb/>
吾子俊拔誠可嘉豈獨鄙言數矜誇高吟大字耀紙麻<lb/>
時雖未亨道不汙屢出珠玉能愧奢麻姑手爪幸見爬<lb/>
<pb n="KR4h0157_WYG_038-10a"/>
長篇垂况理不差正如矛㦸相鏖叉<lb/>
　　走筆奉酬正夫即次元韻<lb/>
樂府古有行路難但悲白髮憐朱顏時命多向賢才慳<lb/>
詰屈不平萬世間壯心欲馳步輒跚試出鋒頴官已癏<lb/>
中心忽忽惓且煩不如歸去江海閒要懸大刀數撫鐶<lb/>
何陋九夷與八蠻自顧鄙性踈且頑誰能隨時事黠姦<lb/>
從來多病筋力孱正當落魄卧深山敝廬數椽麤可跧<lb/>
安居里巷鍵重關終日無人踐茆菅冠帶不修衣袂黫<lb/>
<pb n="KR4h0157_WYG_038-10b"/>
高歌一曲舞雲鬟比鄰有酒時見頒春風秋月與我閒<lb/>
夜静佩玉鳴珊珊高人逸士或往還蓬舟自訪來前灣<lb/>
行歌紅藥與香蘭已増俗物近塵寰一身蕭然念早鰥<lb/>
髭鬚憔悴半已斑誰能更問秃與鬝且聼溪水聲潺潺<lb/>
强來為吏腰少彎幸讀君詩錦繡篇相望鬱鬱何可删<lb/>
君豈久居五兩綸<lb/>
　　次韻酬李正甫對雪<lb/>
苦寒冽冽日夜増朔風軒軒勢相淩遥山頑碧空崚<graphic n="KR1828" url="https://raw.githubusercontent.com/kanripo/KR-Gaiji/master/images/KR1828.png" mimeType="image/png"/>
<pb n="KR4h0157_WYG_038-11a"/>
高堂閒坐擁敝繒欲釂一杯意已仍結歌黄竹但伏膺<lb/>
愁雲漫漫方四騰海氣上薄初不勝雪霰雜下風作稜<lb/>
漸著弱栁頭鬅鬙半積軒砌發幽層枯樹兀兀愁饑鷹<lb/>
紛然不已失溝塍一飲一斗心易矜試步薄氷猶戰兢<lb/>
圓圭方璧降復登憶昔前年正嚴凝攝事大蜡清晨興<lb/>
平生看雪實未曽健僕駿馬半醉乗或前或後望交朋<lb/>
不辨明河與玉繩烈火萬炬氣不蒸被面唯有凍與冰<lb/>
歸來心目如水澄喜看道傍刳作燈豐年為瑞古有稱<lb/>
<pb n="KR4h0157_WYG_038-11b"/>
凍死何暇談鄒滕欲邀君飲恨不能相酬莫問凖與繩<lb/>
　　詒隠者<lb/>
訪我維摩室不值香積飯開囊出黄粟為汝林中㸑軟<lb/>
語少稽留青蔬亦易辦勿言方外趣我汝真如幻<lb/>
　　樂神<lb/>
夷人事神正自醵山頭水邉與神樂大巫龎衣手揺鐸<lb/>
羣兒伐鼓更鳴角青山歴歴神欲歸湘水灕灕日脚西<lb/>
小大酣歌向山棲神羹滿盎均汝釐<lb/>
<pb n="KR4h0157_WYG_038-12a"/>
　　日落<lb/>
日落沙頭山已昏饑烏投暝下前村誰云野客無多事<lb/>
步出林間自揜門<lb/>
　　棗花寒<lb/>
山禽哺鶵半欲摶坐想葛帔臨風湍數日隂霖復未暢<lb/>
不知更作棗花寒<lb/>
　　復作過商翁墓<lb/>
當年不佩封侯印後世誰㝷墮淚碑定遠將軍豈夸勇<lb/>
<pb n="KR4h0157_WYG_038-12b"/>
關南常侍最能詩故人不解傳遺事五嶺猶能識信旗<lb/>
墓下寂寥無鼓角愁風獨向白楊悲<lb/>
蒼頭已作歸來曲不信全生庾氏碑疑有史官争立傳<lb/>
終無嗣子與聞詩後房已閉千金妓私廟空收五采旗<lb/>
聞説詔書優贈典孤魂應結九泉悲<lb/>
　　鈷母潭<lb/>
余讀子厚書始聞鈷母潭榜舟西江下振步愚溪南高<lb/>
下淩山阿松篁蔽秋嵐土人識其地古木森楩楠水深<lb/>
<pb n="KR4h0157_WYG_038-13a"/>
日波瀾此理亦易探古木為鈷鉧土音正相參所記或<lb/>
不然信書殊未甘此公廢已久山水窮年躭造化毫楮<lb/>
間浮實微相錟幽心有黙識西歸助清談<lb/>
　　贈廣祐上人<lb/>
不入四明路侵㝷已十年葛藤論往事蟬蜕想蒼烟松<lb/>
下數株石巖前千丈泉何為不肯住芒屩更參禪<lb/>
　　奉簡莘叟<lb/>
紅葉飄蕭秋後山相望止在一嵠間老夫無用方安命<lb/>
<pb n="KR4h0157_WYG_038-13b"/>
夫子何為早閉關世事不隨歌吹樂此身畧與水雲閒<lb/>
經年不見寧相外安在區區事往還<lb/>
　　火星巖<lb/>
火星巖下石崚嶒殿閣相望止一僧莫問人間興廢事<lb/>
門前流水几前燈<lb/>
　　矦灘<lb/>
江流激激過矦灘更上山頭看打盤百嵗老人親擊鼓<lb/>
城中憂樂不相干<lb/>
<pb n="KR4h0157_WYG_038-14a"/>
　　踏盤曲<lb/>
湘水東西踏盤去青烟白霧將軍樹社中飲酒不要錢<lb/>
樂神打起長腰鼓女兒帶環着縵布歡笑捉郎神作王<lb/>
明年二月近社時載酒牽牛看父母<lb/>
　　過商翁墓<lb/>
征南名地蚤相知老向瀟湘看立碑壯節獨馳南嶠事<lb/>
古風不括故山詩愁烟半鏁黄茅壠部曲誰㝷舊將旗<lb/>
遙矚蕪江想靈氣孤雲落日不勝悲<lb/>
<pb n="KR4h0157_WYG_038-14b"/>
　　湘中宿臺步寺<lb/>
湘源初甚微屢挹不滿釭比至臺步虚泛泛為長江虚<lb/>
頭市初集魚豆皆成樁夷獠不識人笑鬻彘與龎緑荷<lb/>
竭苞苴人散誰復撞鷗鳥亦來下酒斾停空杠我來憩<lb/>
桑門竹戸映蓬窻夜寢那可寐江流正淙淙<lb/>
　　泛舟上湘口館<lb/>
瀟水漫南來湘川趣東下二水始相㑹清豪不相藉山<lb/>
迴石瀨出木老脩烟嫁泛泛白蘋洲林風媚如畫宿昔<lb/>
<pb n="KR4h0157_WYG_038-15a"/>
感騷憤幽興遙相借不謂垂老年羇孤窮山舍潮來刺<lb/>
舟去孤月臨清夜安得胯鯨魚不復人間化<lb/>
　　禪僧巖<lb/>
瀟湘山水窮欲徧最後乃得禪僧巖禪僧成道久已化<lb/>
獨有崖崿青巉巉降身入洞不甚險突兀三室誰彫劖<lb/>
東西有道若蛇竇白雲羃羃門無緘持火旁行不知際<lb/>
七穿八竅遙相銜㳙㳙乳泉白如雪由來此地殊仙凡<lb/>
主人引我復深入行指㠗穴尤嵌嵓中間石鼓有異響<lb/>
<pb n="KR4h0157_WYG_038-15b"/>
擊拊想可參韶咸吾身久病苦下溼復畏神怪來邀欃<lb/>
直趣出洞上南巘豁若巨海張雲㠶山花爛斑出竹梢<lb/>
亦有禽鳥聲諵諵欲還未可復小駐日脚已過東岡杉<lb/>
　　贈别子瞻<lb/>
平生雅游眉陽客五年不見鬚已白借田東坡在江北<lb/>
芟夷蓬蒿自種麥相逢不盡一樽酒故態那復論歡戚<lb/>
手抱阿武勸餘瀝維摩老夫失定力老夫寂寂出三湘<lb/>
更欲卜居池水陽薄田止須數十畝田上更樹麻與桑<lb/>
<pb n="KR4h0157_WYG_038-16a"/>
老來正苦迫生事清明雖近猶可秧罷亞若可博乾麨<lb/>
以無易有遙相望我舟即行不可駐欲卜後㑹誠茫茫<lb/>
他時有信若可寄不用辛苦為詩章<lb/>
　　徳相送荆公三詩用元韻戲為之<lb/>
幽居卧山間不與世相接餘生委蒲栁滯想遺空劫德<lb/>
相蚤相親顧我情未厭數枉南堤步更引青谿艓相見<lb/>
亦何事坐對羣峯叠陽春始萌動烟嵐生劒鋏亷纖數<lb/>
日雨萬里浮塵浥赤白未殘花修穠半敷葉行招老僧<lb/>
<pb n="KR4h0157_WYG_038-16b"/>
語遙矚東田饁窮崖歴可造峻流誰敢涉衰齡易生倦<lb/>
幽巖就調攝徳相知我憊雙眸困垂睫高詠楚公作欲<lb/>
引維摩箑初聞未甚解静聴疑可獵有如太華峯跛躄<lb/>
豈易躡不知泛滄海何力施舟楫遙窺土山勝昔乃文<lb/>
靖業二公雖異時名徳遠相躐山川若有待風物増悲<lb/>
惵未知蔡侯履孰與支郎蹀勝游可槩見筆力方峩嶪<lb/>
更紓别後情琅琅鋪簡牒倡高必和寡排比安且帖簫<lb/>
竽合古律宫羽自諧協世人所欽慕有口空嚅囁東牀<lb/>
<pb n="KR4h0157_WYG_038-17a"/>
坦腹士左右參經笈為賦奕碁句璆琳吐胷脇鏘然不<lb/>
可閉由來知捷捷謂如伯升勇揚兵開宛葉豈比文信<lb/>
君無謀喪張靨致死在必勝甘言方示怯尾章示戒訓<lb/>
足以傳芳諜後生知自勵何必棰楚挾正如嚼氷雪清<lb/>
泠快牙頰我昔造公室公方任調燮辱枉淵明贈今猶<lb/>
秘巾篋當時隳官去終身欣廢跕冠帶遂已捐頭腦深<lb/>
埋擪肯羡冥冥鴻安知栩栩蝶心清久無夢神固安知<lb/>
魘少小鋭文史老大心更懾是古豈余心非今寧我愜<lb/>
<pb n="KR4h0157_WYG_038-17b"/>
况復論翰墨爾來那可輒不識渾脱舞何愧張顛帖所<lb/>
居養鵞雁菰蒲觀啑喋亦有藜藿畦麤充匕與挾孰知<lb/>
名可貴安用禄為槢無求豈有沮不動誰能嗋汝堅百<lb/>
萬衆淮濆空雉堞陵陽丈五墳朱雲本輕俠百年竟何<lb/>
往終當封馬鬛何必悵霜毛更向窓前鑷<lb/>
　　徳相所示論書聊復戲酬<lb/>
野舍老餘生雅尚今已愜不逃世憂患餘事寄巾蹀行<lb/>
㝷青山轉坐對青山叠欲隨白雲去儻與幽人接盤桓<lb/>
<pb n="KR4h0157_WYG_038-18a"/>
太清洞悵望長江艓昔時古錦囊今還白羽箑不復叔<lb/>
夜煅真得孫登攝九華一枯藜青溪一孤楫得喪茍自<lb/>
達死生安足惵朱顏乆不駐白髪何為鑷羣物自流轉<lb/>
吾生寄天燮徳相屢相過老夫寧足躡由來廢井水不<lb/>
如長劒鋏往往論書法軒軒兩目睫中郎石經在元常<lb/>
表軍捷漢魏多傳人至宋有遺帖唐室初最盛漸衰自<lb/>
中葉歐虞緬誰嗣顏栁何足躐篆籕昔難工草聖誰敢<lb/>
輒巨山作散𨽻雄古掀龍鬛貞觀喜飛白凌厲騰春蝶<lb/>
<pb n="KR4h0157_WYG_038-18b"/>
豈特豁神觀直可袪鬼魘古人有所寓天性難必協所<lb/>
志有小大其材有勇怯或憚懦文雅或軒昻豪俠或轉<lb/>
戰鞍馬或驅馳弋獵或發於止諫或得於訟牒或奮奪<lb/>
牀陛或造成械槢或為神所追或自勢所劫或醉以賈<lb/>
禍或詐以行諜或習於娛樂或勞於呿嗋有燦如文錦<lb/>
有勁如金梜有倚如戈鋒有㸃如山嶪有駛或如波有<lb/>
媚或如靨或騰如烟霏或落如鳥跕淵妙欲飛動拙惡<lb/>
愧偏擪當寢或不寐當晝亦忘饁有譽終甚微或毁則<lb/>
<pb n="KR4h0157_WYG_038-19a"/>
羣囁為功有不至考古安能厭十年幸能就萬金毫豈<lb/>
浥金玉敷卷軸龍蛇閟箱笈是惟小夫技寧當丈夫業<lb/>
譬如論唐虞何曽道郇葉如君負高識於此何足挾一<lb/>
戰雖未霸遐心豈即怗朝廷方洽熈四夷皆逺懾坐復<lb/>
洮河地直擣幽燕脅朝夕奏竒功羣儒争鼓篋太平任<lb/>
文治戰血何煩喋道徳以為宇威武以為堞豈比叔孫<lb/>
生雜用隨何頰吾衰何可道不死同原渉<lb/>
　　徳相惠新茶復次前韻奉謝<lb/>
<pb n="KR4h0157_WYG_038-19b"/>
暑雨闇窮山道滑不可躡隠几念投老葛衣坐揺箑林<lb/>
端使者至乃得德相帖佳惠致新茗遠來自閩笈吾聞<lb/>
北苑勝不與羣山接山下幾千家以此為生業新陽一<lb/>
日至東風方獵獵百草尚勾甲靈芽已先捷所採僅毛<lb/>
髪厥工巧烹燮甘泉列盎釜熾炭浩旁叠修竹為之規<lb/>
黄金為之梜形摹各臻妙製作易妥帖至尊所虚佇守<lb/>
臣方惕懾其上為虬龍蜿蜒奮鱗鬛稍降乃交鳯文翼<lb/>
相盤跕函封趣北道驛使互防挾四方老金玉擬議誰<lb/>
<pb n="KR4h0157_WYG_038-20a"/>
敢輒屹屹健士檐飄飄迅溪艓榖雨不及潤權門已盈<lb/>
篋帶<graphic n="KR1639" url="https://raw.githubusercontent.com/kanripo/KR-Gaiji/master/images/KR1639.png" mimeType="image/png"/>體正方葵華角仍擪始傳盛王鄭後來止游葉<lb/>
大為權勢迫小或盗賊劫其間起鬬奪亦數冒刑槢南<lb/>
夷出重購不憚浮海楫北人比尤好喜笑開雙睫豈不<lb/>
産卭蜀豈不生楚葉厥品乃大戾固難一理攝朱門厭<lb/>
酒肉辯士厲舌頰儒生備夜誦農夫困朝饁禪翁過江<lb/>
煑老獲空腹喋綺席夢騰騰玉山頭嶪嶪無魚乃尚可<lb/>
非此意不厭一泛舌已潤載啜心更愜不惟豁神觀亦<lb/>
<pb n="KR4h0157_WYG_038-20b"/>
足暢煩惵清泠生肺肝爽快勝抓鑷孰不恃薏苡伏波<lb/>
煩謗囁孰不飲醇酎伯仁憂腐脅祖逖敦雅尚鴻漸未<lb/>
博涉君謨號精鑒才翁亦相躐玉川七椀興令人解頤<lb/>
靨竒章兩串賜遺芳在圖諜余昔喜賓客為世困書牒<lb/>
輕重必酬酢往來煩蹻蹀自從竄夷裔所藏多敗浥亦<lb/>
幸衰老年數病脾氣怯棄置在高閣魂夢昏多魘拘病<lb/>
出湘漢餘生若蟬蝶希夷有幽卧刀劒銷鋩鋏一榻就<lb/>
空曠百骸得和協久已廢翰墨况復道游俠有味養元<lb/>
<pb n="KR4h0157_WYG_038-21a"/>
和無物累吾嗋臨風欲占謝遙企山西惵<lb/>
　　初創二山<lb/>
左山叢古木縈帶多美竹右山少平地硱磳斷蒼玉於此<lb/>
豈無竹蕭疎倚嵓谷上參九頂道俯浸清谿澳於彼豈無<lb/>
石嵌崖大如屋景業讀書處基構有遺躅始吾購二山<lb/>
何為不相屬中間古蘭若臺觀當山腹嵓洞九十七龍<lb/>
蛇所潛伏昔人作軒榭高深竒秋麓我乃巢西崦手自<lb/>
親鉏斸青溪漫無際島嶼相重復雨餘山更佳春流漲<lb/>
<pb n="KR4h0157_WYG_038-21b"/>
平峪下矙池陽市修烟弄芬馥大江天上來淮山㸃眉<lb/>
緑老夫豈無意落日傲鴻鵠東嶺亦誅茆小菴麤容足<lb/>
六峯引南睇九華勢相續白雲與誰期千載媚平陸清<lb/>
曠無俗韻脩明資遠目去秋已種麥今春復栽粟野老<lb/>
豈余欺東坡幸膏沐二山誰與適最與枯藤熟相見詎<lb/>
無人顧我真麋鹿一年一瞬事何暇知委曲得此化餘<lb/>
年不問君平卜<lb/>
　　初泊磁湖<hi>時子瞻在齊安</hi>
<pb n="KR4h0157_WYG_038-22a"/>
歸舟不解洞庭㠶舟上騷人雪滿簮小駐武昌江北岸<lb/>
春風今夜泊江南<lb/>
　　清泠臺<lb/>
山前繚繞白雲飛山下溪流那復迴不向此間休歇去<lb/>
寧將白髪汙塵埃<lb/>
　　左史洞<hi>在此山</hi>
萬古齊山石誰開左史洞左史今何在蒼崖本不動履<lb/>
嶮下重壑幽深鬼神總石門絶世路久為塵泥擁青天<lb/>
<pb n="KR4h0157_WYG_038-22b"/>
十畝地㠝岏如覆瓮琬琰鑿屋壁烟霞列梁棟崖間不<lb/>
死藥必非近時種人去境長在境與人為重欲觀疇昔<lb/>
意幽禽發清哢吾方寄淵寂無礙亦無縱手自翦荆棘<lb/>
結茆當石空長與麋鹿遊不復人間夢<lb/>
　　送曽處善赴寳應尉<lb/>
我初隠身治蓬藟餘生不復人間世左山右山白雲上<lb/>
一動一静浮塵外齊山山上老夫庵青谿谿南侍中第<lb/>
朱顏公子不易識短衣欵段來相際長堤相望雖甚遠<lb/>
<pb n="KR4h0157_WYG_038-23a"/>
有意即行終不計東鄰竹閣長夏熱我構雲巢方自蔽<lb/>
爛斑石臺始一晀寂静庵基猶未薙隨雲歩訪胡矮老<lb/>
放懷止得殊師利石橋寺前夜月冷金雞峯下秋霖霽<lb/>
君恃馬足不憚遠我駕籃輿隨處税六峯老師氣軒豁<lb/>
九華雌山苦隂晦庵前菜茹常不厭城裏羊肩難數置<lb/>
漫天風雪一暢目滿榻春陽欣炙背裵休自參黄檗禪<lb/>
院福豈是一昌尉相見終年已解空分襟一别那成滯<lb/>
拍江春水浮鷁首萬里青天運鵬翅順風莫寄南來書<lb/>
<pb n="KR4h0157_WYG_038-23b"/>
老夫柴門多自閉<lb/>
　　臺下<lb/>
石梅落落欲黄時細雨濛濛暗不開數日不行臺下路<lb/>
不知江水過山來<lb/>
　　清泠臺初夏一首寄上翟舅<lb/>
清泠竹樹暗成隂漸有溪流過此岑草草作巢方寄老<lb/>
愔愔設榻本無心松門不隔紅塵路月叠初無俗物侵<lb/>
欲向人間訪消息渭陽應有遠遊吟<lb/>
<pb n="KR4h0157_WYG_038-24a"/>
　　齊山偶題二首<lb/>
杜子風情春水波至今詩句使人夸不知朽骨猶存否<lb/>
山上年年黄菊花<lb/>
朝雲未散白笴陂落日已過銅陵西不向人間生皓髪<lb/>
直㝷仙客上青谿<lb/>
　<lb/>
　<lb/>
　<lb/>
<pb n="KR4h0157_WYG_038-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷三十八<lb/>
</p>
<p>
</p>
  </div>
</body>
</text>
</TEI>
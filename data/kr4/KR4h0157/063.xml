<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷六十三</head> <lb/>
    <p>
<pb n="KR4h0157_WYG_063-1a"/>
欽定四庫全書<lb/>
　宋詩鈔卷六十三<lb/>
　　　　　　　　　内閣中書舍人吳之振編<lb/>
　范成大石湖詩鈔<lb/>
　　元日<lb/>
老來百味絮沾泥期㑹關身尚火馳幾夜鄉心歌枕處<lb/>
今年脚力上樓時酒缸幸有乾坤大丹鼎何憂日月遲<lb/>
莫道神仙無可學學仙猶勝簿書癡<lb/>
<pb n="KR4h0157_WYG_063-1b"/>
　　體中不佳偶書<lb/>
生平人比似維摩試比尫孱不啻過舊摘衰髯今雪徧<lb/>
頻揩病眼轉花多從来世味聊復爾此去官身如老何<lb/>
收拾頽齡如藥餌尚堪風月對婆娑<lb/>
　　坐嘯齋書懐<lb/>
老來窮苦事相違兀坐鈴齋竟日癡眼目昏縁多押字<lb/>
胸襟俗為少吟詩月侵燈影吏方去春遍梅梢官未知<lb/>
直待食新方紱帶明朝馬騎問陵陂<lb/>
<pb n="KR4h0157_WYG_063-2a"/>
文書煙海困沉浮不覺盤跚百病侵偶問客年驚我老<lb/>
忽聞鸎語歎春深今朝麥粒黄堪麪幾日秧田緑似針<lb/>
除却一犂春雨足眼前無物可闗心<lb/>
　　曉起信筆<lb/>
午枕汗如洗曉櫛氣梢蘇莎蛩試風露滿意鳴相呼倦<lb/>
客感節物流光不蹲躇秋聲已如許殘暑何足驅人言<lb/>
今嵗熱逈與常嵗殊此理恐未然豈不知頭顱年年有<lb/>
三伏日日非故吾婆娑今尚可後當彌不如病骨須一<lb/>
<pb n="KR4h0157_WYG_063-2b"/>
涼未暇惜居諸坐來有清思西風揺井梧<lb/>
　　重九賞心亭登高<lb/>
憶隨書劒此徘徊投老雙旌重把杯緑鬢風前無幾在<lb/>
黄花雨後不多開豐年江隴青黄徧落日淮山紫翠來<lb/>
飲罷此身猶是客鄉心却附晚潮回<lb/>
　　春晚<lb/>
荒園蕭瑟嬾追隨舞燕啼鸎各自私忩下日長多得睡<lb/>
樽前花老不供詩吾衰乆矣雙蓬髩歸去來兮一釣絲<lb/>
<pb n="KR4h0157_WYG_063-3a"/>
想見籬東春漲動小舟無伴栁絲垂<lb/>
　　重九獨坐玉麟堂<lb/>
江上西風動所思又將清賞負東籬年年客路黄花酒<lb/>
日日鄉心白鴈詩籠月秦淮無舊曲馳煙鍾阜有新移<lb/>
人生笑口真稀闊况值官忙閔雨時<lb/>
　　公退書懷<lb/>
昨者騰章奏發倉今兹飛檄議驅蝗四無告者僅一飽<lb/>
七不堪中仍百忙皦日自能臨俯仰浮雲寜解制行藏<lb/>
<pb n="KR4h0157_WYG_063-3b"/>
求田問舍亦何有嵗晚倦遊思故鄉<lb/>
　　癸卯除夜聊復爾齋偶題<lb/>
五夜燈花重東風角韻來雪慳衣未纊春作句多梅寂<lb/>
厯羅門亞温黁藥鼎煨老嫌新嵗換病喜舊星回鬱壘<lb/>
先題板屠蘇後把杯書扉無健筆爆竹有寒灰餳楪牙<lb/>
難膠椒盤眼倦開陳人仍憊卧身世兩悠哉<lb/>
　　甲辰人日病中吟六言六首以自嘲<lb/>
攅眉輒作山字啾耳惟聞水聲人應見憐乆病我徧自<lb/>
<pb n="KR4h0157_WYG_063-4a"/>
厭餘生<lb/>
目慌慌蟻旋磨頭岑岑鼇負山筆牀乆已均伏藥鼎何<lb/>
時丏閒<lb/>
政爾榮枯衛澁剛云人厄天窮歸咎四衝臨嵗乞將九<lb/>
曜過宫<lb/>
復吉既愆七日泰來惟俟三陽厯日今頒寅正占星更<lb/>
候農祥<lb/>
有日猶嫌開牖無風不敢下簾報國丹心何似夢中抵<lb/>
<pb n="KR4h0157_WYG_063-4b"/>
掌掀髯<lb/>
壯嵗喜新節物老來惜舊年華病後都盧不問家人時<lb/>
換瓶花<lb/>
　　上元紀吴下節物排諧體三十二韻<lb/>
斗野豊年屨吴臺樂事并酒壚先疊鼔<hi>嵗後即旗亭先擊鼔不已以迎</hi>
<hi>節意</hi>燈市蚤投瓊<hi>臘月即有燈市珍竒者數人醵買之相與呼盧采勝者得燈</hi>價喜膏<lb/>
油賤祥占雨雪晴篔簹仙子洞<hi>坊巷燈以連枝竹縛成洞門多處數十里</hi>菡<lb/>
蓞化人城<hi>蓮花燈最多</hi>檣炬疑龍見<hi>舟人接竹危檣之表置一燈望之如星</hi>橋<lb/>
<pb n="KR4h0157_WYG_063-5a"/>
星訝鵲成<hi>橋燈</hi>小家厖獨踞<hi>犬/燈</hi>高閈鹿雙撐<hi>鹿燈</hi>屏展輝雲<lb/>
母<hi>琉璃屏風</hi>簾垂晃水精<hi>琉璃/簾</hi>萬忩花眼宻<hi>萬眼燈以碎羅紅白相間砌成</hi>
<hi>工夫妙天下多至萬眼</hi>千隙玉虹明<hi>琉璃毬燈每一隙映成一花亦妙天下</hi>薝葡丹<lb/>
房桂<hi>梔子燈</hi>葡萄緑蔓縈<hi>葡萄/燈</hi>方縑繙史册<hi>生絹糊方燈畫史冊故事</hi>
<hi>圖人喜觀㸔</hi>圓魄綴門衡<hi>月/燈</hi>擲燭騰空穩<hi>小毬燈時擲空中</hi>推毬衮<lb/>
地輕<hi>大衮燈</hi>映光魚隱見<hi>琉璃壺瓶貯水/養魚以燈映之</hi>轉影騎縱横<hi>馬騎</hi>
<hi>燈</hi>輕薄行歌過顛狂社舞呈<hi>民間鼔樂謂之社火不可悉記大抵以滑稽取笑</hi>
村田蓑笠野<hi>村田樂</hi>街市管絃清<hi>街市/細樂</hi>里巷分題句<hi>每里門作</hi>
<pb n="KR4h0157_WYG_063-5b"/>
<hi>花燈題好句其上</hi>官曹别扁名<hi>官府名額多以/絹或琉璃映照</hi>旱船遥似泛<hi>夾道</hi>
<hi>陸行為競渡之樂謂之划旱船</hi>水儡近如生<hi>水戯照/以燈</hi>鉗赭裝牢戸<hi>嶽燈</hi>嘲<lb/>
嗤繪樂棚<hi>山棚多畫一時可嘲誚之人</hi>堵觀瑶席隘喝道綺叢爭禁<lb/>
鑰通三鼔歸鞭任五更桑蠶春繭勸<hi>春繭自臘月即入食次所以為蠶事</hi>
<hi>之兆</hi>花蝶夜蛾迎<hi>大白蛾花無貴賤悉/戴之亦以迎春物也</hi>鳬子描丹筆<hi>紅畫鴨子</hi>
<hi>相餽遺</hi>鵝毛剪雪英<hi>剪鵝毛為雪花/卉夜蛾並戴</hi>寳糖珍粔籹<hi>鎚指吴中謂之</hi>
<hi>寳糖䊚特為脆美</hi>烏膩美飴餳<hi>鳥膩糖即白餳/俗言能去烏□</hi>撚粉團欒意<hi>□子</hi>
熬稃腷膊聲<hi>炒糯穀以卜俗名孛婁北人號糯米花</hi>筳篿巫志怪香火婢<lb/>
<pb n="KR4h0157_WYG_063-6a"/>
輸誠<hi>俗謂正月百草霛故帚葦針箕之屬皆卜焉</hi>箒卜拖裙騐<hi>敝箒繫裙以卜</hi>箕詩<lb/>
落筆驚<hi>即古紫姑今謂之大仙</hi>㣲如針屬尾<hi>以針姑卜伺其尾相屬為兆名針姑</hi>賤<lb/>
及葦分莖<hi>葦莖分合為卜名葦姑</hi>末俗難訶止佳辰且放行此時<lb/>
紛僕馬有客静柴荆幸甚歸長鋏居然照短檠生涯惟<lb/>
病骨節物尚鄉情掎摭成排體咨詢逮里甿誰修吴地<lb/>
志聊以助譏評<lb/>
　　曉枕三首<lb/>
煑湯聽成萬籟添被知是五更陸續滿城鐘動須㬰後<lb/>
<pb n="KR4h0157_WYG_063-6b"/>
巷雞聲<lb/>
卧聞赤脚鼾息樂哉栩栩蘧蘧病夫心口相語何日佳<lb/>
眠似渠<lb/>
舒慘常隨天氣闗心忩暗忩明日晏扶頭未起喚人先<lb/>
問陰晴<lb/>
　　喜雨<lb/>
昨遣長鬚借踏車小池須水引鳴蛙今朝一雨添新漲<lb/>
便合翻泥種藕花<lb/>
<pb n="KR4h0157_WYG_063-7a"/>
　　風止<lb/>
収盡狂飈卷盡雲一竿晴日曉光新柳魂花魄都無恙<lb/>
依舊商量作好春<lb/>
　　重午<lb/>
慰斗熏籠分夏衣翁身獨比去年衰已孤菖渌十分勸<lb/>
却要艾黄千壯醫蜜粽氷<graphic n="KR3466" url="https://raw.githubusercontent.com/kanripo/KR-Gaiji/master/images/KR3466.png" mimeType="image/png"/>為誰好丹符綵索聊自欺<lb/>
小兒造物亦難料藥裏有時生網丝<lb/>
　　積雨作寒五首<lb/>
<pb n="KR4h0157_WYG_063-7b"/>
壓屋雨雲晝暗環城霖潦夏寒西池半沒荷柄南蕩平<lb/>
沈芡盤<lb/>
已報舟浮登㟁更憐橋踏平池養成蛙吹無謂掃盡蚊<lb/>
雷却寄<lb/>
熨貼重㝷毳衲補苴盡䕶紙忩餘生雪鬢禪榻昨夢雲<lb/>
帆漲江<lb/>
婢喜蚊僵霧帳兒嗔蝸篆風櫺兀坐鼻端正白忘懷眼<lb/>
㡳常青<lb/>
<pb n="KR4h0157_WYG_063-8a"/>
山寒禪老不下泥滑琴僧罕來且喚園丁閒話喜聞湖<lb/>
㟁未頽<lb/>
　　題請息齋六言十首<lb/>
洞門晝挂鐵鎖閣道秋生緑苔蓍下畧同龜伏𤓰中且<lb/>
免蠅來<lb/>
多謝紛紛雲雨相忘渺渺江湖坐隅但忌占鵩屋上何<lb/>
煩譽烏<lb/>
灧澦年年如馬犬行日日摧車笑中恐有義甫泣裏難<lb/>
<pb n="KR4h0157_WYG_063-8b"/>
防叔魚<lb/>
見影蜮猶鉍鉍聞聲厖尚狺狺問誰毛生名紙知我角<lb/>
出車輪<lb/>
不惜人扶難拜非闗我醉欲眠勞君敬枯木耳恐汝見<lb/>
濕灰焉<lb/>
税駕今吾將老結廬此地不喧恐妨蝴蝶同夢笑債顛<lb/>
當守門<lb/>
口邊一任醭去鼻孔慵將涕収閒門冷落車轍空室團<lb/>
<pb n="KR4h0157_WYG_063-9a"/>
欒話頭<lb/>
冷暖舊雨今雨是非一波萬波壁不禪枯逹磨室中病<lb/>
者維摩<lb/>
園丁以時白事山客終日相陪竹比平安報到花依次<lb/>
第折來<lb/>
親戚自有情話來往都無雜言酒熱竟須相報文成聊<lb/>
與細論<lb/>
　　富順楊商卿使君曏與余相别于瀘之合江渺然<lb/>
<pb n="KR4h0157_WYG_063-9b"/>
　　　再㑹之期後九年乃訪余吴門則喜可知也今<lb/>
　　　復分袂更増惘然病中强書數語送之<lb/>
合江縣下初語離共説再㑹知何時夀櫟堂前哄一笑<lb/>
人生聚散真難料青燈話舊語未終船頭叠鼔帆爭風<lb/>
草草相逢復相送直恐送迎皆夢中昨聞親上安邊奏<lb/>
玉陛從容移禁漏天香懷袖左魚符歸作雙親千嵗夀<lb/>
我今老病塘蒲衰君歸報政還復來萬里倘容明月共<lb/>
更期後夢如今夢<lb/>
<pb n="KR4h0157_WYG_063-10a"/>
　　初秋閒記園池草木五首<lb/>
茙葵爛紫初陋薝蔔蔫黄亦香醫俗賸延竹色療愁催<lb/>
折萱房<lb/>
牛牽碧蔓自繞雞聳朱冠欲爭菱葩可範伯雅蓼節偏<lb/>
宜麴生<lb/>
旱地蓮花嬌小水盆梔子幽芳薇帳半年春艷桂叢四<lb/>
季秋香<lb/>
醉憐金盞齊側卧㸔玉簮對横腥水留灌末莉結香旋<lb/>
<pb n="KR4h0157_WYG_063-10b"/>
薫素馨<lb/>
玉菡化生稚子碧枝視現聲聞馬齒任藏汞冷鴻頭自<lb/>
勝硫温<lb/>
　　巖桂三首<lb/>
風簾疎爽月徘徊悵望家人把酒杯病暑幽忩知幾日<lb/>
瓶花兩見木樨開<lb/>
越城芳徑手親栽紅淺黄深次第開不用小山招隠賦<lb/>
身如强健日千回<lb/>
<pb n="KR4h0157_WYG_063-11a"/>
月枝蕭索倚宣華東苑香風屬内家丹碧屠蘇銀燭照<lb/>
平生竒絶象山花<hi>少城詞中惟有一株四明月桂持竒</hi>
　　藻姪比課五言詩已有意趣老懷甚喜因吟病中<lb/>
　　　十二首示之可率昆季賡和勝終日飽閒也<lb/>
舊嵗連新歳涼牀又暖牀山川屏裏畫時刻篆中香畏<lb/>
壘<hi>闕</hi>吾土支離飽太倉若敎身更健鶴背入維揚<lb/>
認鹿紛紜夢亡羊散亂心眵昏遮眼讀愁苦撚髭吟幸<lb/>
覺行迷逺其如卧病深<hi>闕</hi>　　　下何用覓砭針<lb/>
<pb n="KR4h0157_WYG_063-11b"/>
日暖衣猶襲宵長被有稜朝晡三楪飲昏曉一缸燈伴<lb/>
坐跧如几扶行瘦比藤生縁堪入畫寂寞憇松僧<lb/>
繩椅扶枵骨蒲團閣悴膚事疑償業債形類窘囚拘空<lb/>
劫真常體浮生幻化軀箇中元不二無語對文殊<lb/>
軟熟羞盤饌芳辛實枕幃候晴先晒席占濕預烘衣易<lb/>
粟雞皮皺難培鶴骨肥頭顱雖若此虚白自生輝<lb/>
數息増晨清伸眉愜晚晴隙塵浮日影忩穴嘯風聲捫<lb/>
蝨天機動驅蚊我自生偶然成一笑榻栩暫身輕<lb/>
<pb n="KR4h0157_WYG_063-12a"/>
貴仕龜鑚筴閒居馬脱鞿冠塵昏舊製帶眼剰新圍堆<lb/>
案書郵少登門刺字稀揜闗灰木坐休示季咸機<lb/>
目𤯝浮珠珮聲塵籟五簫秋懷潘鬢秃午夢楚魂銷注<lb/>
水瓶花醒吹薪鼎藥潮南柯何處是斜日上廊腰<lb/>
静裏秋先到閒中晝自長門闌終泄栁尸祝漫庚桑腹<lb/>
已枵經笥身猶試藥方强名今日愈勃窣負東牆<lb/>
汗漬笻枝赤苔封屐齒青有醫延上坐無客抗分廷霽<lb/>
月鑚忩㸔鳴禽側枕聽莫嗔猿鶴怨岫幌兩年扃<lb/>
<pb n="KR4h0157_WYG_063-12b"/>
視絮勞羣從祗承愧闔家乳泉供水逓金液養丹芽嘉<lb/>
釀厚如酪旋舂香勝花百端扶老憊無物報投瓜<lb/>
學業荒呻畢歡悰隔笑鹽入秋先複幕過夏亦疎簾門<lb/>
客嗔愁思家人獻吉占尤憐小兒女時報鵲鳴簷<lb/>
　　灼艾<lb/>
血忌詳涓日尻神謹避方艾求真伏道穴按古明堂謝<lb/>
去羣巫祝勝如㡬藥湯起來成獨笑一病攪千忙<lb/>
　　白髭行<lb/>
<pb n="KR4h0157_WYG_063-13a"/>
四十踰四髭始黄手持漢節臨大荒輿疾歸來皮骨在<lb/>
兩髩尚作清絲光俯仰行年四十九萬里南馳復西走<lb/>
班班頷下㸃吴霜猶可芟夷誑賔友屈指如今又十年<lb/>
兩年憊卧秋風前人生血氣能幾許不待覽鏡知皤然<lb/>
長安後輩輕前輩百方染藥千金賣煩撋包裹夜不眠<lb/>
無奈露頭出光怪病翁高卧門長扄垂雪毿毿骨更青<lb/>
兒童不作居士喚喚作堂中老夀星<lb/>
　　甲辰除夜吟<lb/>
<pb n="KR4h0157_WYG_063-13b"/>
一年三百六十日日日三椽卧衰疾傍人揶揄還嘆咨<lb/>
問我如何度四時我言平生老行李蓐食趂程中夜起<lb/>
當時想像閉門閒弱水苕苕三萬里如今因病得疎慵<lb/>
脚底闗山如夢中重簾複幕白晝静戸外車馬從西東<lb/>
若問四海何以度念定更無新與故瓶花開落記春冬<lb/>
忩紙昏明認朝暮行年六十是明朝不睱自憐聊自嘲<lb/>
婪尾三杯餳一楪從今身健齒牙牢<lb/>
　　元夕二首<lb/>
<pb n="KR4h0157_WYG_063-14a"/>
藥爐湯鼎煑孤燈禪版蒲園老病僧兒女强修元夕供<lb/>
玉蛾先避雪鬅鬙<lb/>
落梅穠李趂時新枯木崖邊一任春尚愛鄉心醒病耳<lb/>
隔牆時有賣餳人<lb/>
　　請息齋書事三首<lb/>
覆雨翻雲轉手成紛紛輕薄可憐生天無寒暑無時令<lb/>
人不炎涼不世情栩栩算來俱蝶夢喈喈能有㡬雞鳴<lb/>
氷山側畔紅塵漲不隔瑶臺月露清<lb/>
<pb n="KR4h0157_WYG_063-14b"/>
刻木牽絲罷戲場祭終雨後兩相忘門雖有雀尚廷尉<lb/>
食已無魚休孟嘗蝨裏趨時真是賊虎中宣力任為倀<lb/>
籬東舍北誰情話雞語鷗盟意却長<lb/>
聚蚋醯邊閙似雷乞兒爭背向寒灰長平失勢見何晚<lb/>
栗里息交歸去來休問江湖魚有味但蘄雲水鶴無媒<lb/>
巖扉岫幌牢扄鑰不是漁樵不與開<lb/>
　　送文季高倅興元<lb/>
素衣京洛悵成緇青鬢吴江喜未絲燭暗不眠談舊事<lb/>
<pb n="KR4h0157_WYG_063-15a"/>
酒䦨作惡問行期留書情話須親戚風雨殘春更别離<lb/>
屈指歸來重一笑掃除門巷著旌麾<lb/>
　　家人子輩往石湖檢校暮歸<lb/>
南浦回春棹東城揜暮扉兒修雞柵子女挈菜籃歸風<lb/>
力雖欺酒花香尚染衣衰翁牢守舍腸斷釣魚磯<lb/>
　　次韻龔養正中秋無月三首<lb/>
詞客幕天清露下老翁卧病破忩中高吟大醉輸公等<lb/>
不見嫦娥與我同<lb/>
<pb n="KR4h0157_WYG_063-15b"/>
去年怪雨無端甚今嵗癡雲亦復然減却新詩酸却酒<lb/>
乗除添得一更眠<lb/>
丙夜清光些子見兒童驚喜强雄夸䦨珊髙興應無幾<lb/>
恰似春殘㸔落花<lb/>
　　殊不惡齋春晚閒吟五絶<lb/>
西風入簾圖畫響斜照穿隙網絲明簷間雙雀有時鬭<lb/>
壁下一蛩終日鳴<lb/>
旁若無人䑕飲硯麾之不去蠅登盤天涼睡起枕痕暖<lb/>
<pb n="KR4h0157_WYG_063-16a"/>
日晩慵來香字寒<lb/>
就食遷居蟻墳壤隨風作舍蛛裊絲百年何處用三窟<lb/>
萬事信縁安一枝<lb/>
市聲洶洶鼔摧陣日影駸駸潮漲痕消磨意氣黙數息<lb/>
把玩光陰牢閉門<lb/>
中秋昨已等閒過重九今還如夢來霜髩數莖羞墮幘<lb/>
黄花三度笑空杯<lb/>
　　丙午新正書懷十首<lb/>
<pb n="KR4h0157_WYG_063-16b"/>
不用桃符貼畫雞身心安處是天倪行年六十舊厯日<lb/>
汗脚尺三新杖藜祝我賸周花甲子謝人深勸玉東西<lb/>
春風若借筋骸便先渡南村學灌畦<lb/>
瘦骨難勝過節衣日高催起趂農炊病憐榔栗隨身慣<lb/>
老覺屠蘇到手遟一飽但蘄庚癸諾百年甘守甲辰雌<lb/>
莫言此外都無事栁眼梅梢正索詩<lb/>
煑茗燒香了嵗時静中光景笑中嬉身閒一日似兩日<lb/>
春淺南枝如北枝朝鏡略無功業到午忩惟有睡魔知<lb/>
<pb n="KR4h0157_WYG_063-17a"/>
年來併束牀頭易一任平章濟叔癡<lb/>
窮巷閒門本閴然强將爆竹聒階前人情舊雨非今雨<lb/>
老境増年是減年口不兩匙休足糓生能㡬屐莫言錢<lb/>
掃除一室空諸有龎老家人總解禪<hi>吴諺云一口不能著兩匙</hi>
厲風翻海雪漫天百計逃寒息萬縁穩作披爐如卧炕<lb/>
厚裁綿旋勝披氊尊前見在瞢騰醉飯後無何爛漫眠<lb/>
斟酌出門高興盡從敎閒却剡溪船<hi>披燈綿旋皆新得法</hi>
俗情如絮已泥沾因病偷閒意屬厭鵬鷃相安無可笑<lb/>
<pb n="KR4h0157_WYG_063-17b"/>
態魚自古不容兼灰埋榾柮多時暖雪壓蔓青滿意甜<lb/>
温飽閉門吾事辦異時書判指如籖<lb/>
炭熟香濃石鼎煨人言小閣是春臺蕉心翠展一冬在<lb/>
梅藟粉融連夜開肅肅九氷妨發育温温三火䕶恢台<lb/>
養生此外無遺説梨棗元須趂暖栽<hi>水芭蕉經冬不瘁</hi>
經過掃軌但幽栖巣穩林深寄一枝栗里歸來忩下卧<lb/>
香山老去病中詩東風馬耳塵勞後半夜雞聲睡熟時<lb/>
俛仰平生盡陳迹恰如腷膊幾枰棋<lb/>
<pb n="KR4h0157_WYG_063-18a"/>
忩明忩暗篆烟馡珍重晨光與夕暉東院齋鐘披被坐<lb/>
南城嚴鼔岸巾歸㡬人霜滑騎朝馬何處燈殘織曉機<lb/>
懶裏若承三昧力始知忙裏事俱非<hi>叙早眠晏起</hi>
殊方節物記吾曽海北天西一瘦藤烏㰖雞㯽嘗老酒<lb/>
酥花芋葉試新橙瘴雲度嶺濃如墨邊雪窺忩冷欲氷<lb/>
閒展兩鄉圖畫㸔卧遊何必減深燈<hi>此篇記桂林成都元日勝事㯽欖皆</hi>
<hi>椒盤中物老酒十數年不壞者</hi>
　　丙午新年六十一嵗俗謂之元命作詩自貺<lb/>
<pb n="KR4h0157_WYG_063-18b"/>
嵗復當生次星臨本命辰四人同丙午初度再庚寅長<lb/>
狄名猶記沙隨㑹若新童心仍竹馬暮境忽蒲輪鏡裏<lb/>
全成老尊前略似春三年歸汶上千日卧漳濵剛長交<lb/>
新泰陰消脱舊屯網蛛縈藥裹竇犬吠醫人忩下烏皮<lb/>
几田間紫領巾鯢淵方止水鯤海任揚塵波匿觀河見<lb/>
維縻示病身顰端還一笑黙識幼中真<hi>文潞公詩云四人二百四十嵗</hi>
<hi>况是同生丙午年僕用此事也</hi>
　　春來風雨無一日好晴因賦瓶花二絶<lb/>
<pb n="KR4h0157_WYG_063-19a"/>
滿挿瓶花罷出遊莫將攀折為花愁不知燭照香薫㸔<lb/>
何似風吹雨打休<lb/>
酒冷花寒無好懷柴荆終日為誰開三分春色三分雨<lb/>
疋似東風本不來<lb/>
　　春晚即事留游子明王仲顯<lb/>
繡地紅千㸃平橋緑一篙楝花來石首糓雨熟櫻桃笑<lb/>
我生塵甑慙君有意袍故人能少駐門徑久蓬蒿<lb/>
　　梅雨五絶<lb/>
<pb n="KR4h0157_WYG_063-19b"/>
梅雨暫収斜照明明年無此一日晴忽思城東黄篾舫<lb/>
卧聽打鼔踏車聲<lb/>
已酉甲申雷雨驚乗除却賀芒種晴挿秧先挿早秈稻<lb/>
小忍數旬蒸米成<hi>甲申已酉雨則大水</hi>
風聲不多雨聲多洶洶曉衾聞浪波恰似秋眠隱静寺<lb/>
玉霄泉從床下過<lb/>
千山雲深甲子雨十日地濕東南風静裏壺天人不到<lb/>
火輪飛出黙存中<lb/>
<pb n="KR4h0157_WYG_063-20a"/>
雨霽雲閒池面光三年魚苖如許長小荷拳拳可包鮓<lb/>
晚日照盤風露香<lb/>
　　次韻李永見訪二首<lb/>
混俗休超俗居家似出家有為皆影事無念即生涯莫<lb/>
覓安心法翻成揑目花作糜須糓粟十劫漫炊砂<lb/>
有意能停棹多情易憶家清詩穿月脇逺夢繞天涯雨<lb/>
蝶衣濡粉秋蚊喙吐花新凉宜小駐談笑有丹砂<lb/>
　　自詠瘦悴<lb/>
<pb n="KR4h0157_WYG_063-20b"/>
皮下無多肉老來瘦不禁骨稜春焙銙筋蹙海山沈蟣<lb/>
蝨從何有蚊蠅枉見侵惟餘老笻杖相伴兩虚心<lb/>
　　四時田園雜興六十首<hi>并引</hi>
　淳熈丙午沉疴少紓復至石湖舊隱野外即事輒書<lb/>
　一絶終嵗得六十首號四時田園雜興<lb/>
栁花深巷午雞聲桑葉尖新緑未成坐睡覺來無一事<lb/>
滿忩晴日㸔蠶生<lb/>
土膏欲動雨頻催萬草千花一餉開舍後荒畦猶緑秀<lb/>
<pb n="KR4h0157_WYG_063-21a"/>
隣家鞭筍過牆來<lb/>
高田二麥接山青傍水低田緑未耕桃杏滿村春似錦<lb/>
踏歌椎鼔過清明<lb/>
老盆新熟杜茅柴擕向田頭祭社來巫媪莫嫌滋味薄<lb/>
旗亭官酒更多灰<lb/>
社下燒錢鼔似雷日斜扶得醉翁回青枝滿地花狼籍<lb/>
知是兒孫鬭草來<lb/>
騎吹東面里巷喧行春車馬閙如煙繫牛莫礙門前路<lb/>
<pb n="KR4h0157_WYG_063-21b"/>
移繫門西碌碡邊<lb/>
寒食花枝挿滿頭蒨裙青袂㡬扁舟一年一度游山寺<lb/>
不上靈巖即虎丘<lb/>
郭裏人家拜掃回新開醪酒薦青梅日長路好城門近<lb/>
借我茅亭暖一杯<lb/>
歩屧㝷春有好懷雨餘蹄道水如杯隨人黄犬攙前去<lb/>
走到溪橋忽自迴<lb/>
種園得果厪償勞不奈兒童鳥雀搔已挿棘針樊筍徑<lb/>
<pb n="KR4h0157_WYG_063-22a"/>
更鋪漁網蓋櫻桃<lb/>
吉日初開種稻<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>南山雷動雨連宵今年不欠秧田水<lb/>
新漲㸔㸔拍小橋<lb/>
桑下春蔬緑滿畦菘心青嫩芥臺肥溪頭洗擇店頭賣<lb/>
日暮裹鹽沽酒歸<lb/>
　　　右春日田園雜興十二絶<lb/>
紫青蓴葉卷荷香玉雪芹芽扳薤長自擷溪毛充晚供<lb/>
短篷風雨宿横塘<lb/>
<pb n="KR4h0157_WYG_063-22b"/>
湖蓮舊蕩藕新翻小小荷錢沒漲痕斟酌梅天風浪𦂳<lb/>
更從新水種蘆根<lb/>
蝴蝶雙雙入菜花日長無客到田家雞飛過籬犬吠竇<lb/>
知有行商來賣菜<lb/>
湔裙水滿菉蘋洲上已㣲寒嬾出游薄暮蛙聲連曉閙<lb/>
今年田稻十分秋<hi>上已蛙鳴無水</hi>
新緑園林曉氣凉晨炊早出㸔移秧百花飄盡桑麻小<lb/>
夾路風來阿魏香<lb/>
<pb n="KR4h0157_WYG_063-23a"/>
三旬蠶忌閉門中鄰曲都無歩往蹤猶是曉晴風露下<lb/>
采桑時節暫相逢<lb/>
汙萊一稜水周圍嵗嵗蝸廬没半扉不㸔菱青難護㟁<lb/>
小舟撑取葑田歸<lb/>
茅針香軟漸包茸蓬□甘酸半染紅采采歸來兒女笑<lb/>
杖頭高挂小筠籠<lb/>
糓雨如絲復似塵煑瓶浮蠟正嘗新牡丹破萼櫻桃熟<lb/>
未許飛花減却春<lb/>
<pb n="KR4h0157_WYG_063-23b"/>
雨後山家起較遟天忩新色半熹㣲老翁欹枕聽鶯囀<lb/>
童子開門放燕飛<lb/>
海雨江風浪作堆時新魚菜逐春回荻芽抽筍河魨上<lb/>
棟子開花石首來<lb/>
烏鳥投林過客稀前山煙暝到柴扉小童一棹舟如葉<lb/>
獨自編欄鴨陣歸<lb/>
　　　右晩春田園雜興十二絶<lb/>
梅子金黄杏子肥麥花雪白菜花稀日長籬落無人過<lb/>
<pb n="KR4h0157_WYG_063-24a"/>
惟有蜻蜓蛱蝶飛<lb/>
五月吴江麥秀寒移秧披絮尚衣單稻根科斗行如塊<lb/>
田水今年一尺寛<lb/>
二麥俱収斗百錢田家喚作小豐年餅爐飯甑無飢色<lb/>
接到西風熟稻天<lb/>
百沸繰湯雪湧波繰車嘈噆雨鳴蓑桑枯盆手交相賀<lb/>
綿繭無多線繭多<lb/>
小婦連宵上絹機大耆催税急于飛今年幸甚蠶桑熟<lb/>
<pb n="KR4h0157_WYG_063-24b"/>
留得黄絲織夏衣<lb/>
下田戽水出江流高壠翻江逆上溝地勢不齊人力盡<lb/>
丁男長在踏車頭<lb/>
晝出耘田夜績麻村莊兒女各當家兒童未解供耕織<lb/>
也傍桑陰學種𤓰<lb/>
槐葉初匀日氣涼葱葱䑕耳翠成雙三公只得三株㸔<lb/>
閒客清陰滿北忩<lb/>
黄塵行客汗如漿少住儂家𠻳井香借與門前盤石坐<lb/>
<pb n="KR4h0157_WYG_063-25a"/>
栁陰亭午正風涼<lb/>
千頃芙蕖放棹嬉花深迷路晚忘歸家人暗識船行處<lb/>
時有驚忙小鴨飛<lb/>
采菱辛苦廢犂鉏血指流丹鬼質枯無力買田聊種水<lb/>
近來湖面亦収租<lb/>
蜩螳千萬沸斜陽蛙黽無邊聒夜長不把癡聾相對治<lb/>
夢魂爭得到藜牀<lb/>
　　　右夏日田園雜興十二絶<lb/>
<pb n="KR4h0157_WYG_063-25b"/>
杞菊垂珠滴露紅雨蛩相應語莎叢蟲絲罥盡黄葵葉<lb/>
寂厯高花側晚風<lb/>
朱門乞巧沸歡聲田舍黄昏静掩扃男解牽牛女能織<lb/>
不須邀福渡河星<lb/>
橘蠧如蠶入化機枝間垂繭似蓑衣忽然蜕作多花蝶<lb/>
翅粉纔乾便學飛<lb/>
静㸔簷蛛結網低無端妨礙小蟲飛靖蜓倒挂蜂兒窘<lb/>
催喚山童為解圍<lb/>
<pb n="KR4h0157_WYG_063-26a"/>
垂成穡事苦艱難忌雨嫌風更怯寒牋訴天公休掠剰<lb/>
半償私債半輸官<lb/>
秋來只怕雨垂垂甲子無雲萬事宜穫稻畢工隨曬榖<lb/>
直須晴到入倉時<lb/>
中秋晴景屬潜夫棹入空明㸔太湖身外水天銀一色<lb/>
城中有此月明無<lb/>
新築塲泥鏡面平家家打稻趂霜晴笑歌聲裏輕雷動<lb/>
一夜連枷響到明<lb/>
<pb n="KR4h0157_WYG_063-26b"/>
租船滿載候開倉粒粒如珠白似霜不惜兩鍾輸一斛<lb/>
尚贏糠覈飽兒郎<lb/>
菽粟瓶罌貯滿家天教將醉作生涯不知新滴堪篘未<lb/>
今嵗重陽有菊花<lb/>
細擣棖虀有鱠魚西風吹上四腮鱸雪鬆酥膩千絲縷<lb/>
除却松江到處無<lb/>
新霜徹曉報秋深染盡青林作纈林惟有橘園風景異<lb/>
碧叢叢裏萬黄金<lb/>
<pb n="KR4h0157_WYG_063-27a"/>
　　　右秋日田園雜興十二絶<lb/>
斜日低山片月高睡餘行藥繞江郊霜風掃盡千林葉<lb/>
閒倚笻枝數鸛巣<lb/>
炙背簷前日似烘暖醺醺後困䝉䝉過門走馬何官職<lb/>
側㡌籠鞭戰北風<lb/>
屋上添高一把茅蜜泥房壁似僧寮從敎屋外陰風吼<lb/>
卧聽籬頭響玉簫<lb/>
松節燃膏當燭籠凝烟如墨暗房櫳曉來拭淨南忩紙<lb/>
<pb n="KR4h0157_WYG_063-27b"/>
便覺斜陽一倍紅<lb/>
乾高寅缺築牛宫巵酒豚蹄酹土公牯㹀無瘟犢兒長<lb/>
明年添種越城東<lb/>
放船開㸔雪山晴風定竒寒晚更凝坐聽一篙珠玉碎<lb/>
不知湖面已成氷<lb/>
撥雪挑來踏地菘味如蜜藕更肥醲朱門肉食無風味<lb/>
只作㝷常菜把供<lb/>
榾柮無煙雪夜長地爐煨酒暖如湯莫嗔老婦無盤飣<lb/>
<pb n="KR4h0157_WYG_063-28a"/>
笑指灰中芋栗香<lb/>
煑酒春前臘後蒸一年長響甕頭清塵居何似山居樂<lb/>
秫米新來禁入城<lb/>
黄紙蠲租白紙催皂衣旁午下鄉來長官頭腦冬烘甚<lb/>
乞汝青銅買酒迴<lb/>
探梅公子欵柴門枝北枝南總未春忽見小桃紅似錦<lb/>
郤疑儂似武陵人<lb/>
村巷冬年見俗情鄰翁講禮拜柴荆長衫布縷如霜雪<lb/>
<pb n="KR4h0157_WYG_063-28b"/>
云是家機自織成<lb/>
　　　右冬日田園雜興十二絶<lb/>
　　自晨至午起居飲食皆以牆外人物之聲為節戲<lb/>
　　　書四絶<lb/>
巷南敲板報殘更街北彈絲行誦經已被兩人驚夢斷<lb/>
誰家風鴿鬭鳴鈴<lb/>
菜市喧時忩透明餅師呌後藥煎成閒居日出都無事<lb/>
惟有開門掃地聲<lb/>
<pb n="KR4h0157_WYG_063-29a"/>
北砦敎回撾鼔逺東禪飯熟打鐘頻小童三喚先生起<lb/>
日滿東忩暖似春<lb/>
起傍東忩手把書華顛種種不經梳朝餐欲倒須巾裹<lb/>
已有重來晚市魚<lb/>
　　閶門初泛二十四韻<lb/>
　新修小舫因病禳祓屯滯遂至北城迤邐到楓橋一<lb/>
　路而還<lb/>
好在馳煙路平生載酒行摧藏身乆病契闊嵗頻更昨<lb/>
<pb n="KR4h0157_WYG_063-29b"/>
夜燈花曉今朝稻把晴出門新夢境獨目舊詩情水逺<lb/>
推篷眩天寛倚柂驚轉灣添繂挽罨㟁併篙撑舫後裝<lb/>
兒女艫前酌弟兄醅香新麴嫩茗味小春輕紅皺分霜<lb/>
果黄蔫撚夕英纈林疎露屋朱閣静臨□桃塢論今昔<lb/>
楓橋管送迎山腰樵擔動本末酒旗明竟日窑煙直中<lb/>
流塔影横數帆殘照滿一笛暮江平曬網楓邊桁牽罾<lb/>
栁際棚岫雲縈石住田水穴堤鳴過渡牛歸速穿籬犬<lb/>
吠獰魚寒猶作陣雁逺更聞聲急㯭潮痕出疎鐘暝色<lb/>
<pb n="KR4h0157_WYG_063-30a"/>
生鄰翁欣問訊逋客愧寒盟一昨成歸卧于今負耦耕<lb/>
生涯都塌颯心曲漫崢嶸猿鶴休多怨菰蓴尚可羹藥<lb/>
囊吾厭苦扶憊且班荆<lb/>
　　重陽後菊花二首<lb/>
寂寞東籬濕露華依前金靨照泥沙世情兒女無高韻<lb/>
只㸔重陽一日花<lb/>
過了登高菊尚新酒徒詩客斷知聞恰如退士垂車後<lb/>
勢利交親不到門<lb/>
<pb n="KR4h0157_WYG_063-30b"/>
　　丁未春日瓶中梅殊未開二首<lb/>
暖閣無人到寒枝為我横情鍾吹蘃破静極覺香生老<lb/>
去魂休斷春來眼且明逃禪時索笑百匝傍忩行<lb/>
夜雪臘前凍朝陽春後蘇人憐疎蘃瘦花笑病翁臞露<lb/>
白能多少㝷春似有無詩催全不力煑水換銅壺<lb/>
　　題夫差廟<lb/>
縱敵稽山禍已胎垂涎上國更荒哉不知養虎自遺患<lb/>
只道求魚無後灾夢見梧桐生後圃眼㸔麋鹿上高臺<lb/>
<pb n="KR4h0157_WYG_063-31a"/>
千齡只有忠臣恨化作濤江雪浪堆<lb/>
　　翻韈菴夜坐聞雨<lb/>
閉門冷落静無譁小閤簾幃宻自遮日晩課程丹竈火<lb/>
夜深光景佛燈花人生寜有病連嵗身世略如僧在家<lb/>
歩屧㝷春非老伴任敎風雨喚雷車<lb/>
　　睡起<lb/>
憨憨與世共兒嬉兀兀從人笑我癡閒裏事忙晴㬠藥<lb/>
静中機動夜爭棋心情書卷無佳句時節梅花有好枝<lb/>
<pb n="KR4h0157_WYG_063-31b"/>
熟睡覺來何所欠氊根香軟飯流匙<lb/>
　　賞海棠二絶<lb/>
芳春隨分到貧家兒女多情惜嵗華聊為海棠修故事<lb/>
去年燈燭去年花<lb/>
憶向宣華夜倚欄花光妍暖月光寒如今塌颯嫌風露<lb/>
且只銅瓶滿挿㸔<lb/>
　　午忩遣興家人謀過石湖<lb/>
雲日初収破柱雷小忩坐穩興悠哉熏爐花氣朝酲解<lb/>
<pb n="KR4h0157_WYG_063-32a"/>
茶鼎松風午夢迴謝客門闌風動竹惜春時節雨肥梅<lb/>
畫船破浪亦一快聞道湖光如撥醅<lb/>
　　將至石湖道中書事<lb/>
水緑鷗邊漲天青雁外晴栁堤隨草逺麥壟帶桑平白<lb/>
道吴新郭蒼烟越故城稍聞雞犬閙僮僕想來迎<lb/>
　　三月十六日石湖書事三首<lb/>
春事日以闌暑陰正清美拖笻入林下秀緑照衣袂盧<lb/>
橘梅子黄櫻桃桑椹紫荷依浪花顫筍破苔色起風日<lb/>
<pb n="KR4h0157_WYG_063-32b"/>
収宿陰物色有新意鄰曲知我歸爭來問何似病腦今<lb/>
有無加飯日能㡬掀髯謝父老衰雪已如此<lb/>
種木二十年手開南野荒苒苒新嵗月依依舊林塘汙<lb/>
萊擅下濕芩蔚驕衆芳菱母尚能瘦竹孫如許長憶初<lb/>
學圃時刀笠冐風霜今兹百不堪裹㡌人扶將龍鍾數<lb/>
能來猶勝兩相忘<lb/>
湖光明可鑒山色淨如沐閒心惬舊觀愁眼快竒矚依<lb/>
然北忩下凝塵滿香簏訪我烏皮几拂我青氊褥荒哉<lb/>
<pb n="KR4h0157_WYG_063-33a"/>
賦逺游幸甚遂初服老紅餞餘春衆緑自幽馥好風吹<lb/>
晩晴斜照入疎竹兀坐胎息匀不覺清夢熟<lb/>
　　送遂寜何道士自潭湘歸蜀<lb/>
書劒飄然席未温火雲撲地暑煙昏山黄水濁湖南路<lb/>
竹月荷風憶范村<lb/>
　　再遊天平有懷舊事且得卓菴之處呈夀老<lb/>
訪舊光陰二十年殘僧相對兩依然木蘭已老無花發<lb/>
石竹依前有麝眠萬戸直須龜手藥一龕何用買山錢<lb/>
<pb n="KR4h0157_WYG_063-33b"/>
從今半座須分我共説昏昏一覺禪<lb/>
　　晩登木瀆小樓<lb/>
萬象當樓黼繡張欄干一士立蒼茫雲堆不動山深碧<lb/>
星出無多月淡黄宿鳥盡時猶數㸃歸鴻驚處更斜行<lb/>
松陵政有鱸魚上安得長竿坐釣航<lb/>
　　題米元暉吴興山水横卷<lb/>
道塲山麓接何山影落苕溪浸碧瀾只欠荷花三十里<lb/>
橛頭船上把漁竿<lb/>
<pb n="KR4h0157_WYG_063-34a"/>
　　素羹<lb/>
氊芋凝酥敵少城土藷割玉勝南京合和二物歸藜糝<lb/>
新法儂家骨董羹<lb/>
　　除夜地爐書事<lb/>
節物閒門裏人情老境中雁聲凌急雨燈影戰斜風糟<lb/>
䤑新醅白紫錐軟火紅家人惞夜話我已困䝉茸<hi>浮醅謂之撇䤑</hi>
　　次韻虞子建見咍贖帶作醮<lb/>
齋祠難著野衣冠旋贖金章始見閒台架塵侵毬路暗<lb/>
<pb n="KR4h0157_WYG_063-34b"/>
花書墨漬笏頭斑當年馹騎傳呼賜此日村童拂拭還<lb/>
若比前㕔荒驛舍見存猶可一開顔<lb/>
兒女傳觀省見稀病身聊復借光輝莫嫌憔悴沈腰瘦<lb/>
且喜間闗秦壁歸不是典來還酒債亦非將去換蓑衣<lb/>
塵魚甑釜時相阨㣲汝誰能為解圍<lb/>
　　顔橋道中<lb/>
村村籬落總新修處處田疇盡有秋一叚農家好風景<lb/>
稻堆高出屋山頭<lb/>
<pb n="KR4h0157_WYG_063-35a"/>
　　書事三絶<lb/>
㸑婢請淘酒米園丁催算花錢如許日生公子誰云窮<lb/>
巷蕭然<lb/>
日日處方候胍時時推筴禳灾門外誰無車轍醫生卜<lb/>
叟猶來<lb/>
簡子約同湖棹周郎許過田廬碧雲日暮空合多病故<lb/>
人遂疎<lb/>
　　親鄰招集强徃便歸<lb/>
<pb n="KR4h0157_WYG_063-35b"/>
樂天漸老欲謀歡大似蒸砂不作團已覺笙歌無暖熱<lb/>
仍嫌風月太清寒氣衰况復三而作心賞猶于四者難<lb/>
却恐人嫌情太薄聊將花作霧中㸔<lb/>
　　雪意方濃復作雨<lb/>
擬㸔飛花陣翻成建水聲雨吾寜不識雪汝㡬時成三<lb/>
白從今卜千倉待此盈黄雲如有意青女莫無情<lb/>
　　春朝早起<lb/>
莫笑眠常早還憐起不遟穠香温夜氣小雨濕春姿瘦<lb/>
<pb n="KR4h0157_WYG_063-36a"/>
比中年甚寒惟病骨知羡渠兒女健繞屋探南枝<lb/>
　　詠懷自嘲<lb/>
簷溜春猶凍閒扉晩未開退門驚客至衰懶怕書來日<lb/>
日敎澆竹朝朝遣探梅園丁應竊笑猶自説心灰<lb/>
　　早衰<lb/>
早衰頭腦已冬烘信拙心情似苦空僚舊姓名多健志<lb/>
家人長短總佯聾一忩暖日棋聲裏四壁寒燈藥氣中<lb/>
晚景只消如此過不堪拈出敎兒童<lb/>
<pb n="KR4h0157_WYG_063-36b"/>
　　習聞<lb/>
習閒成懶懶成癡六用都藏縮似龜雪已許多猶不飲<lb/>
梅今如此尚無詩閒㸔猫暖眠氊褥静聽猧寒呌竹籬<lb/>
寂寞無人同此意時時惟有睡魔知<lb/>
　　陰寒終日兀坐<lb/>
東風㣲解綴簷水仍喜朝來井水清臘淺得春全未暖<lb/>
雪慳和雨最難晴小忩日暖猶棋局窮巷更深尚屐聲<lb/>
莫把摧頽嫌暮景且將閒散替勞生<lb/>
<pb n="KR4h0157_WYG_063-37a"/>
　　親戚小集<lb/>
避濕違寒不出門一冬未省正冠巾月從雪後皆竒夜<lb/>
天向梅邊有别春秉燭登臨皆話舊擁爐情味莫懷新<lb/>
榮華勢利輸人慣贏得尊前現在身<lb/>
　　睡覺<lb/>
㝷思斷夢半瞢騰漸見天忩紙瓦明宿鳥噪羣穿竹去<lb/>
縣前猶自打殘更<lb/>
　　臘月村田樂府十首<hi>并引</hi>
<pb n="KR4h0157_WYG_063-37b"/>
　余歸石湖往來田家得嵗暮十事採其語各賦一詩<lb/>
　以識土風號村田樂府其一冬春行臘日舂米為一<lb/>
　嵗計多聚杵臼盡臘中畢事嵗之土瓦倉中經年不<lb/>
　壞謂之冬舂米其二燈市行風俗尤競上元一月前<lb/>
　已賣燈謂之燈市價貴者數人聚博勝則得之喧盛<lb/>
　不減燈市其三祭竈祠臘月二十四夜祀竈其説謂<lb/>
　竈神異日朝天白一嵗事故前期禱之其四口數粥<lb/>
　行二十五日煑赤豆作糜暮夜闔家同饗云能解瘟<lb/>
<pb n="KR4h0157_WYG_063-38a"/>
　氣雖逺出未歸者亦留貯口分至襁褓小兒及僮僕<lb/>
　皆預故名口數粥豆粥本正月望日祭門故事流傳<lb/>
　為此其五爆竹行此它郡所同而吴中特盛惡鬼蓋<lb/>
　畏此聲古以歳朝而呉以二十五夜其六燒火盆行<lb/>
　爆竹之夕人家各又于門首燃薪滿盆無貧富皆爾<lb/>
　謂之相暖熱其七照田蠶詞與燒火盆同日村落則<lb/>
　以秃帚若麻䕸竹枝輩燃火炬縛長竿之杪以照田<lb/>
　爛然徧野以祈絲榖其八分嵗詞除夜祭其先竣事<lb/>
<pb n="KR4h0157_WYG_063-38b"/>
　長幼聚飲祝頌而散謂之分嵗其九賣癡獃詞分嵗<lb/>
　罷小兒繞街呼呌云賣汝癡賣汝獃世傳吴人多獃<lb/>
　故兒輩諱之欲賈其餘益可笑其十打灰堆詞除夜<lb/>
　將曉雞且鳴婢獲持杖撃糞壤致詞以祈利市謂之<lb/>
　打灰堆此本彭蠡清洪君廟中打如願故事惟吴下<lb/>
　至今不廢云<lb/>
　　冬舂行<lb/>
臘中儲書百事利第一先春年計來羣呼歩碓滿門庭<lb/>
<pb n="KR4h0157_WYG_063-39a"/>
運忤成風雷動地篩匀箕健無粞糠百斛只費三日忙<lb/>
齊頭圓潔箭子長隔籮輝日雪生光土倉瓦龕分葢藏<lb/>
不蠧不腐常新香去年薄収飯不足今年頓頓炊白玉<lb/>
春耕有種夏有粮接到明年秋刈熟鄰叟來觀還歎嗟<lb/>
貧人一飯不可賖官租私債紛如麻有米冬舂能幾家<lb/>
　　燈市行<lb/>
吴臺今古繁華地偏愛元宵影燈戲春前臘後天好晴<lb/>
已向街頭作燈市叠玉千絲類鬼工剪羅萬眼人力窮<lb/>
<pb n="KR4h0157_WYG_063-39b"/>
兩品爭先最先出不待三五迎東風兒童種麥荷鉏倦<lb/>
偷閒也向城中看酒壚博塞雜歌呼夜夜長如正月半<lb/>
灾傷不及什之三嵗寒民氣如春酣儂家亦幸荒年少<lb/>
始覺城中燈市好<lb/>
　　祭竈詞<lb/>
古傳臘月二十四竈君朝天欲言事雲車風馬少留連<lb/>
家有杯盤豐典祀猪首爛熟雙魚鮮豆砂甘鬆粉餅圓<lb/>
男兒酌獻女兒避酹酒燒錢竈君喜婢子鬭爭君莫聞<lb/>
<pb n="KR4h0157_WYG_063-40a"/>
猫狗觸穢君莫嗔送君醉飽歸天門杓長杓短勿復云<lb/>
乞取利市歸來分<lb/>
　　口數粥行<lb/>
家家臘月二十五浙米如珠和豆煑大杓撩鐺分口數<lb/>
疫鬼聞香走無處鎪薑屑桂澆蔗糖滑甘無比勝黄粱<lb/>
全家團欒罷晚飯在逺行人亦留分襁中孩子强敎嘗<lb/>
餘波溥霑獲與臧新元叶氣調玉燭天行已過來萬福<lb/>
物無疵厲年穀熟長向臘殘分豆粥<lb/>
<pb n="KR4h0157_WYG_063-40b"/>
　　爆竹行<lb/>
嵗朝爆竹傳自昔吴儂政用前五日食殘豆粥掃罷塵<lb/>
截筒五尺煨以薪節間汗流火力透健僕取將仍疾走<lb/>
兒童却立避其鋒當堦撃地雷霆吼一聲兩聲百鬼驚<lb/>
三聲四聲鬼巣傾十聲連百神道寜八方上下皆和平<lb/>
郤拾焦頭叠牀底猶有餘威可驅厲屏除藥物添酒杯<lb/>
盡日嬉游夜濃睡<lb/>
　　燒火盆行<lb/>
<pb n="KR4h0157_WYG_063-41a"/>
春前五日初更後排門然火如晴晝大家薪乾勝豆□<lb/>
小家帶葉燒生柴青烟滿城天半白棲烏驚飛啼格磔<lb/>
兒孫圍坐雞犬忙鄰曲歡笑遥相望黄宫氣應纔兩月<lb/>
嵗陰猶嬌風慄□將迎陽令作好春政要火盆生暖熱<lb/>
　　照田蠶行<lb/>
鄉村臘月二十五長竿然炬照南畝近似雲開森列星<lb/>
逺如風起飄流螢今春雨雹繭絲少秋日雷鳴稻堆小<lb/>
儂家今夜火最明的知新嵗田蠶好夜䦨風焰西復東<lb/>
<pb n="KR4h0157_WYG_063-41b"/>
此占最吉餘難同不惟桑賤榖芄芄仍更苧麻無節菜<lb/>
無蟲<lb/>
　　分嵗詞<lb/>
質明奉祠今古同吴儂用昏葢土風禮成廢徹夜未艾<lb/>
飲福之餘即分嵗地爐火軟蒼术香飣盤果餌如蜂房<lb/>
就中脆餳專節物四坐齒頰鏘氷霜小兒但喜新年至<lb/>
頭角長成添意氣老翁把杯心茫然増年及爾減吾年<lb/>
荆釵勸酒仍祝願願翁尊前且强健君㸔今嵗舊交親<lb/>
<pb n="KR4h0157_WYG_063-42a"/>
大有人無此杯分老翁飲罷笑撚鬚明朝重來醉屠蘇<lb/>
　　賣癡獃詞<lb/>
除夕更䦨人不寐厭禳滯鈍迎新嵗小兒呼呌走長街<lb/>
云有癡獃召人買二物于人誰獨無就中吴儂乃有餘<lb/>
巷南巷北賣不得相逢大笑相揶揄櫟翁塊坐重簾下<lb/>
獨要買添令問價兒云翁買不須錢奉賖癡獃千百年<lb/>
　　打灰堆詞<lb/>
除夜將䦨曉星爛糞掃堆頭打如願杖敲灰起飛撲籬<lb/>
<pb n="KR4h0157_WYG_063-42b"/>
不嫌灰涴新節衣老媪當前再三祝只要我家長富足<lb/>
輕舟出商重船歸大㹀引犢雞哺兒野繭可繅麥兩岐<lb/>
短衲換却長衫衣當年婢子挽不住有耳猶能聞我語<lb/>
但如我願不汝呼一任汝歸彭蠡湖<lb/>
　　讀白傅洛中老病後詩戲書<lb/>
樂天號達道晚境猶作惡陶寫賴歌酒意象頗沈著謂<lb/>
言老將至不飲何時樂未能忘暖熱要是怕冷落我老<lb/>
乃多戒頗似僧律縛閒心灰不然壯氣鼔難作豈惟背<lb/>
<pb n="KR4h0157_WYG_063-43a"/>
聲塵亦自屏杯酌日課數行書生經一囊藥若使白公<lb/>
見應譏太蕭索當否竟何如我友試商略<lb/>
　　淨慈顯老為衆行化且示余所冩真戲題五絶就<lb/>
　　　作畫贊<lb/>
孤雲野鶴本無求剛被差充粥飯頭擔負一<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>牙齒債<lb/>
鐘鳴鼔響幾時休<lb/>
冐雪敲氷乞米迴齋堂如海鉢單開衆中若有知恩者<lb/>
一粒何曽齩破來<lb/>
<pb n="KR4h0157_WYG_063-43b"/>
千里驅馳出為人顔容消瘦老于真食輪轉後無餘事<lb/>
莫學諸方轉法輪<lb/>
何時平地起浮圖化得冬粮但付厨推倒禪牀并拄杖<lb/>
飢來喫飯㸔西湖<lb/>
殿中泥佛已丹青堂上禪師也畫成笑我形骸枯木様<lb/>
無禪無佛太粗生<lb/>
　　喜収知舊書復畏答書二絶<lb/>
故人寥落似晨星珍重書來問死生筆意不知當日健<lb/>
<pb n="KR4h0157_WYG_063-44a"/>
鬢邊應也雪千莖<lb/>
强裁尺素答相思兩日眵昏腕力疲牽率老夫今至此<lb/>
門前猶説報書遟<lb/>
　　重陽不見菊<lb/>
冷葉蕭疎蝶懶飛商量何日是花時重陽過後開無害<lb/>
只恐先生不賦詩<lb/>
　　謝江東漕楊廷秀秘監送江東集並索近詩二首<lb/>
逺道悠悠日暮雲愁眉今夕為君軒殘燈獨照江東集<lb/>
<pb n="KR4h0157_WYG_063-44b"/>
短夢相㝷白下門即事想多梅蘂句有誰堪共桂花尊<lb/>
斯文賴有斯人在㑹合何時得細論<lb/>
秃翁衰雪涕垂頣髣髴三生懶散師浹髓淪膚都是病<lb/>
傾囷倒廪更無詩笑㸔筆格網絲徧閒數忩櫺花影移<lb/>
事業光陰今若此故人休説舊襟期<lb/>
　　范村雪後<lb/>
習氣猶餘燼鍾情未濕灰忍寒貪㸔雪諱老强㝷梅熨<lb/>
貼愁眉展勾般笑口開直疑身健在時有句飛來<lb/>
<pb n="KR4h0157_WYG_063-45a"/>
　　㕓居乆不見山或勸作小樓以助登覽又力不能<lb/>
　　辦今年益衰此興亦䦨矣<lb/>
結廬占城市初起卜云吉謁醫并治庖二事便衰疾乗<lb/>
除徐自笑翻覺此計失經年不見山無異處暗室平生<lb/>
痼煙霞嵗晚成俗物安得百尺樓屋上高突兀列岫擁<lb/>
青來爽氣助佔畢嘗試與匠謀工費蝟毛出俸餘强弩<lb/>
末家事空囊澁經營十年餘高興竟蕭瑟人生不如意<lb/>
十年常六七身今况遟暮長算屈短日縱成此叚竒髪<lb/>
<pb n="KR4h0157_WYG_063-45b"/>
白何由漆且學商山翁彎跧蟄霜橘<lb/>
　　新嵗書懷<lb/>
門閴知閒好忩晴與睡宜嵗華書戸筆年例探梅詩㸔<lb/>
長棋三著量添飯兩匙豁除身外事未是苦衰遟<lb/>
　　閏月四日石湖衆芳爛漫<lb/>
北垞南岡總是家兒童隨逐任驩譁開嘗臘尾蒸來酒<lb/>
㸃數春頭接過花盡把園林䝉錦綉多添門戸鎖煙霞<lb/>
杖藜想被東風笑扶却衰翁管物華<lb/>
<pb n="KR4h0157_WYG_063-46a"/>
　　檢校石湖新田<lb/>
今朝南野試開荒分手耘鉏草棘塲下地若干全種秫<lb/>
高原無幾漫栽桑蘆芽碧處重増㟁梅子黄時早濬塘<lb/>
田里只知温飽事從今拌却半年忙<lb/>
　　連夕大風淩寒梅已零落殆盡三絶<lb/>
枝南枝北玉初匀半夜顛風捲作塵春夢都無三日好<lb/>
一冬忙殺探梅人<lb/>
玉雪飄零賤似泥惜花還記賞花時賞花不許輕攀折<lb/>
<pb n="KR4h0157_WYG_063-46b"/>
只許家人戴一枝<lb/>
花開長恐賞花遟花落何曽報我知人自多情春不管<lb/>
强顔猶作送春詩<lb/>
　　夢覺作<lb/>
年増氣血減藥宻飲食稀氣象不堪説頭顱從可知忽<lb/>
作少年夢嬌癡逐兒嬉覺來一惘然形骸乃爾衰夢中<lb/>
觀河見只似三嵗時方悟夢良是却疑夢為非<lb/>
　宋詩鈔卷六十三<lb/>
</p>
<p>
</p>
  </div>
</body>
</text>
</TEI>
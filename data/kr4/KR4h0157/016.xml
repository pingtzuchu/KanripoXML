<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷十六</head> <lb/>
    <p>
<pb n="KR4h0157_WYG_016-1a"/>
欽定四庫全書<lb/>
　宋詩鈔卷十六<lb/>
　　　　　　　　　内閣中書舍人呉之振編<lb/>
　孔平仲清江集鈔<lb/>
　孔平仲字毅父<hi>一作義</hi>武仲之弟登進士第呂公著薦<lb/>
　為秘書丞集賢校理出為江東轉運判官提㸃江淛<lb/>
　鑄錢京西刑獄紹聖中以元祐黨人屢謫韶惠英三<lb/>
　州徽宗召為戸部金部郎中提舉永興路刑獄帥鄜<lb/>
<pb n="KR4h0157_WYG_016-1b"/>
　延環慶黨論再起罷主管景靈宮卒平仲長於史學<lb/>
　工詞藻故詩尤夭矯流麗奄有二仲<lb/>
　　發儀真寄常父弟<lb/>
丱角同出處中路稍差池往事如一夢新年生白髭小<lb/>
官仍齟齬異國更羇棲長時恨隔濶既見少開眉朝共<lb/>
壚邊飲暮同窻下碁一日復一日眷眷不忍離今兹解<lb/>
舟去豈為赴同期乆住恐相溷蕭然生事㣲欲將眼中<lb/>
淚一灑别時衣諸緒正牢落勿令心重悲融怡和笑語<lb/>
<pb n="KR4h0157_WYG_016-2a"/>
惝怳迷東西甘言戒婢子循髪祝阿宜憒憒情懐惡正<lb/>
同中酒時晩泊蘆荻岸江天雲四垂髙城已不見春雨<lb/>
更如絲<lb/>
　　二十二日大風發長蘆<lb/>
張帆風尚小出口勢愈急扁舟已中流前後無所及側<lb/>
㸔岸旋轉白浪若山岌磔砉時有聲百罅水爭入危檣<lb/>
聽欲折柁柄脱操執我有常病妻素羸多不粒及兹益<lb/>
憒亂卧喘氣吸吸婢姥半北人兹險未嘗習蒼皇面深<lb/>
<pb n="KR4h0157_WYG_016-2b"/>
墨嘔噦皆膽汁可憐兒女輩徃徃相聚泣出門强指揮<lb/>
飛沬濺衣濕江豚踊吾前猵獺作人立意如驁吾巇出<lb/>
没相百十呼神擲楮泉祈佛啟經襲是時正月尾於節<lb/>
甫驚蟄雲氣作冥晦氣候變寒澁日中僅得止性命危<lb/>
若拾紛然方寸亂魂幹乆不集官期幸未迫安用苦汲<lb/>
汲官兵勇貪程一震當少戢何如彼居民生不出井邑<lb/>
吾田雖曠瘠飦粥粗可給勞生黙自慨茅舍行且葺<lb/>
　　讀江淹集<lb/>
<pb n="KR4h0157_WYG_016-3a"/>
煌煌一疋錦爛爛五色筆始如何處得悵此夢中失淹<lb/>
也雖善文葳蕤少筋骨譬人氣不深徃徃多奄忽晩年<lb/>
旣富貴外學仍老佛豈非有所怠寖使天才屈奈何不<lb/>
自尤秘怪疑鬼物我有十丈舟風期駕溟渤褰霞謁東<lb/>
皇擘浪窺月窟唯憂倦或止視此頗自栗<lb/>
　　鑄錢行<lb/>
三更趨役抵昏休寒呻暑吟神鬼愁從來鼓鑄知多少<lb/>
銅沙叠就城南道錢成水運入京師朝輸暮給苦不支<lb/>
<pb n="KR4h0157_WYG_016-3b"/>
海内如今半為監農持斗粟却空歸<lb/>
　　呈范清老<lb/>
范子愛髙卧家政付兒孫將身比瞑目逹理吾所尊前<lb/>
日過所居蔓草深閉門范子欠伸起性寡笑與言相與<lb/>
㝷幽寺復將坐前軒斜陽滿庭下不厭鳥雀喧擘雲青<lb/>
山秀經雨野水渾念此景清曠非君誰與論少年一傾<lb/>
蓋白首義彌敦頽然各忘返明月照黄昏<lb/>
　　曹亭三絶句<lb/>
<pb n="KR4h0157_WYG_016-4a"/>
外看江水長裏見荷花發廬阜收白雲南浦浸明月<lb/>
漾舟荷花裏艤棹緑楊隂却上曹亭望山髙江水深<lb/>
登臨常患遠游覽不能繼此景對門墻箯輿日三四<lb/>
　　夜入監中<lb/>
欹枕漢如洗出門更已深長風萬里至河漢清人心芙<lb/>
蕖有佳氣楊桞揺疎隂秋聲繁促織月色動棲禽落魄<lb/>
衣忘帯逍遥髪懶簮聽從涼冷入一快直千金<lb/>
　　七月六日作<lb/>
<pb n="KR4h0157_WYG_016-4b"/>
隔江見雨來尤苦風大疾蓬蓬宇宙中掀攪若無物百<lb/>
川水倒流瓦石亦飛越濃雲最輕浮暫聚非永結隨吹<lb/>
東西揚散漫頗倉卒竟無㸃滴惠初勢不可遏正昏露<lb/>
青天方曀見白日但増塵土髙益便水泉竭農夫憂歳<lb/>
事悵望眼流血蛟龍不能神卷尾藏窟穴空餘鳥雀噪<lb/>
庭戸晩更熱深夜氣稍蘓林端挂明月<lb/>
　　暇日至家園<lb/>
仕宦吾已知退休不如早九江園地勝萬箇竹色好每<lb/>
<pb n="KR4h0157_WYG_016-5a"/>
到必裴回翛然寄懐抱于此築亭臺于彼植花草傍嶺<lb/>
更栽松引池將漑稻經營各有處何日室遂考薄田方<lb/>
待歳一雨洗枯槁指糓以易泉橐囊助傾倒茅茨若粗<lb/>
完世路迹可埽南山多白雲臨望娯我老<lb/>
　　城東作<lb/>
九江非吾土乆寓忘羇棲丘墳之所宅舍此亦安歸錢<lb/>
官最閒暇因得治其私松楸鬰在望時復至郊圻駕言<lb/>
上東原藹藹晨露晞草木新過雨秀色可療飢念此道<lb/>
<pb n="KR4h0157_WYG_016-5b"/>
傍民散居在山蹊新秋百物熟入城各有擕芋迸紫卯<lb/>
壯薑抽紅笋肥欓香憶烹鯉稻白想流匙養生無不有<lb/>
羙味仍及時此土遂可老行當結茅茨雲水有深約塵<lb/>
埃無盡期人生適意耳富貴亦何為<lb/>
　　月夜<lb/>
平生最好月况此秋夜䦨長風送蕩漾浩露洗團團仰<lb/>
頭視虛空光采如可餐星辰歛芒角河漢收波瀾更無<lb/>
微雲翳挂此白玉盤六合静皎皎萬水涼珊珊為爾廢<lb/>
<pb n="KR4h0157_WYG_016-6a"/>
昏卧裴囘更漏殘更登髙處望歴歴見湖山爽氣集氷<lb/>
雪清心生羽翰便欲御冷然因之遊廣寒一臨天池水<lb/>
沐浴隨飛仙<lb/>
　　出城一首<lb/>
驅馬出北門秋色滿平臯泄雲弄微隂寒日照我袍遵<lb/>
塗升復降控縱亦已勞落松被徑軟青蒿倚崖髙南顧<lb/>
臨大江厲風蔚波濤蛟龍正崛强舟楫未易操亦有泝<lb/>
洄人揚帆氣方豪覆舟諒由險豈曰命所遭<lb/>
<pb n="KR4h0157_WYG_016-6b"/>
　　九日獨登曹亭<lb/>
重陽不見菊節物愈凋零性復不嗜飲對酒只如酲秋<lb/>
堂静便卧旣起思殊清登髙未免俗亦不造林坰屋西<lb/>
連郡郛木末乃曹亭杖藜只獨徃坐對南山青蕭瑟西<lb/>
風髙泱漭滯雨晴斷雲見天色殘潦知地形遥峰落照<lb/>
斂别浦暝煙生歸鳥向村急孤舟當渡横此時有佳興<lb/>
乃惡聞人聲况令預尊爼而使聽竽笙嗟吾趣尚僻取<lb/>
笑世上英豈宜濫簪紱但可老柴荆<lb/>
<pb n="KR4h0157_WYG_016-7a"/>
　　堂前皁筴樹<lb/>
堂前皁筴樹落葉已如積籬上牽牛花青青照秋色四<lb/>
序都幾何推遷半陳迹晝短夜益長晴薄隂易得浮雲<lb/>
忽以興慘慘風自北便有挾纊心人誰顧絺綌飢蚊爾<lb/>
何為乃欲長肉食翼翅不能舉自此且衰息<lb/>
　　朱君以建昌霜橘見寄報以蛤蜊<lb/>
贈我以海昏清霜之橘報君以淮南紫脣之蛤橘膚軟<lb/>
羙中更甜蛤體堅頑口長合開花結子幸採摘没水藏<lb/>
<pb n="KR4h0157_WYG_016-7b"/>
泥豈蘄得二物同時有不同賦形與性由天公請君下<lb/>
筯聊一飽莫索珠璣向此中<lb/>
　　夜坐庵前<lb/>
人定鳥棲息庵前聊倚欄裴囘明月上正在脩篁端清<lb/>
影氷玉碎疎音環佩寒翛然耳目静覺此宇宙寛人生<lb/>
甘物役汨沒紅塵間宴坐得俄頃境幽心已閒諒能長<lb/>
無事自可駐朱顔所以學道人類多隱深山<lb/>
　　杜令無隱亭賞梅<lb/>
<pb n="KR4h0157_WYG_016-8a"/>
梅生要孤髙故在城顚上臘過已多時花寒猶未放正<lb/>
前乃廬山積雪千萬丈開樽對峥嶸酒面已遲上直湏<lb/>
玉蕊十分開洗盡煙嵐春氣囘請君埽地更招客為君<lb/>
賞花卷大白<lb/>
　　晩興<lb/>
春雪弄㣲隂晩色連細雨皁角茅已長瑞香花欲吐雖<lb/>
寒亦料峭稍霽即和煦園林擬杖䇿芳物行可數<lb/>
　　上元作<lb/>
<pb n="KR4h0157_WYG_016-8b"/>
春來霧雨乆不收上元三日月如秋傾城娯樂競沽酒<lb/>
舊歳豐登仍足油樓前燈山燒荻火光影動揺桑落州<lb/>
太守憑髙列歌吹游人哄笑觀俳優銅盤貯煤挿烏帽<lb/>
從兵小史斥下樓侍觴行食皆官妓目眙不言語或偷<lb/>
短長赤白皆莫校但取一笑餘何求譬如飲酒且為樂<lb/>
不問甘苦醉即休歸來紞如打五鼓春寒慘慘吹駝裘<lb/>
羣兒嬉戲尚未寢更㸔紫姑花滿頭<lb/>
　　送張天覺<lb/>
<pb n="KR4h0157_WYG_016-9a"/>
車上不湏舞途窮不湏泣萬事儵忽如疾風莫以乗車<lb/>
輕戴笠愛君清如玉立愛君直朱弦急瞻肝磊落貯星<lb/>
斗意氣軒騰脱羇縶聖明天子聚羣材下至椽<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>猶收<lb/>
拾况君屢薄青雲飛暫爾低田豈長蟄我亦區區有心<lb/>
者海水期君更注浥蕭蕭江路澀煙濛客帆濕惜君又<lb/>
作干里行欲别還留手重執<lb/>
　　詩贈王從善<lb/>
廣庭試羣材俊筆馳短晷鎻㕔爭第一乃後二三子騎<lb/>
<pb n="KR4h0157_WYG_016-9b"/>
龍失頭角十載困泥滓泛舟自淮南得邑窮楚尾江上<lb/>
始相逢清名乆吾耳油然睹顔色悦澤已可喜博學有<lb/>
淵源髙談見根柢有如萬斛鍾乆叩聲益起如君豈易<lb/>
得蹭蹬乃在此棫樸析為薪奈何遺杞梓我本世畸人<lb/>
儳焉頑似鄙一官傍松楸自足勝朱紫功名已灰心藜<lb/>
藿思没齒欲結方外游徜徉訪雲水聞君亦有意不戀<lb/>
五斗米笑指廬山髙論交從此始<lb/>
　　春暄大旱率尔援筆<lb/>
<pb n="KR4h0157_WYG_016-10a"/>
去歳有閏旣苦寒今年春早亦大暄清明寒食在二月<lb/>
禁火正如揮箑天桃花零落牡丹發漠漠江頭吹柳綿<lb/>
細蟲打牕夜如雨潤氣蒸礎朝生泉卷簾闢向迎風坐<lb/>
徹縟去屏思簟眠勸君用心慎倉卒萬事轉易如車旋<lb/>
安知明日不凛冽莫以炎涼隨目前<lb/>
　　送謝仲規致仕<lb/>
公年五十餘鬚髩黒如漆朝廷方進用未是挂冠日又<lb/>
非力不任數以身自乞人疑徇虚名今也踐其實蕭然<lb/>
<pb n="KR4h0157_WYG_016-10b"/>
巢許姿臭腐視冕紱東南富人材卿相近間出急流能<lb/>
勇退千古未有一賢哉謝夫子趣尚真不屈騰装嶺外<lb/>
遠歸棹江邊疾故鄉何日到清暑坐華室荔包雜紅紫<lb/>
茶品分甲乙歳時㑹親賔左右列圖帙囘頭煙瘴地揮<lb/>
手風波窟天将勞以生乃獨取閒佚觀公眉宇秀凛凛<lb/>
有道骨當為地上仙不是籠中物我亦素有心賤貧嗟<lb/>
汨没鴻鵠羽翼成髙飛脱羅罻鷦鷯未有巢側目空自<lb/>
失短章健公決行且營蓬蓽<lb/>
<pb n="KR4h0157_WYG_016-11a"/>
　　曹亭獨登<lb/>
問我當何之曹亭蒼木外江湖水方漲曠濶吾所愛微<lb/>
風撼晩色爽氣囘秋籟楊柳隱官堤芙蕖接公廨白雲<lb/>
依山起㸃綴若圖繪何湏招客遊清興自無輩落日更<lb/>
憑欄下看飛鳥背<lb/>
　　晨出郡南<lb/>
日未厺山更青湖旣濶風自生垂楊弄疎影啼鳥曳殘<lb/>
聲江城晩色懐抱爽况在白龍堤上行<lb/>
<pb n="KR4h0157_WYG_016-11b"/>
　　夏旱<lb/>
元豐四年夏六月旱風揚塵日流血髙田已白低田乾<lb/>
陂池行車井泉竭多稼如雲欲成就天胡不仁忍斷絶<lb/>
雷聲隆隆電揺幟雨竟無成空混熱如聞大河决北方<lb/>
目極千里波濤黄我願蛟龍卷此水灑落東南救焦死<lb/>
又聞戎瀘方用兵戰車甲馬穿雲行安得疏江擁三峽<lb/>
餘波末流灌百城分枝引派入南畝盡使枯槁得復生<lb/>
志大心勞竟何補仰視雲漢髙溟溟吾徒禄食固可飽<lb/>
<pb n="KR4h0157_WYG_016-12a"/>
更願眼前無餓莩<lb/>
　　述鷗<lb/>
水濵老父忘機關醉眠古石紅蕖間緑波蕩漾意不動<lb/>
白雲徃來心與閒有鷗素熟翁如此命侣呼儔就翁喜<lb/>
相親飲啄少畏避自浮自沉不驚起漁人窺之即謀取<lb/>
手擕羅網來翁所羣鷗暼見皆遠逝千里翩翩一囘顧<lb/>
鷗不薄翁勿疑避禍未萌真見機漁人羅網不在側敢<lb/>
辭旦夕從翁嬉<lb/>
<pb n="KR4h0157_WYG_016-12b"/>
　　乞巧<lb/>
衆人喜乞巧我以巧為憂言巧多欺佞行巧為邪柔學<lb/>
巧競穿穴文巧多彫鎪巧不令如此宜吾之恥求我欲<lb/>
守掘性浩然鎮輕浮盡窒衆巧門化以孔與周此志尚<lb/>
未遂感激在初秋南顧問牛女汝實能巧不<lb/>
　　使紙甚費<lb/>
家貧何所費使紙如使水親交或見遺自買不知幾置<lb/>
之几案間數軸俄空矣作字本不工學書非不喜不知<lb/>
<pb n="KR4h0157_WYG_016-13a"/>
何故盡疑若有神鬼若云隨置郵性復懶牋啟間或强<lb/>
為之皆出不得已横斜若幡脚齟齬如鴈齒數易僅能<lb/>
成紛紛多廢委叙致失輕重畏慎防觸抵徃徃已緘封<lb/>
時時又刪洗遂令巾衍竭大半或緣此昔無楮先生云<lb/>
自蔡倫始假令行竹簡秃野未供使人生有知慧不若<lb/>
愚且鄙古來取卿相未必皆經史誰敎識㸃畫空耗五<lb/>
斗米咄嗟為此詩又是一張紙<lb/>
　　送朱君貺德安宰罷任還<lb/>
<pb n="KR4h0157_WYG_016-13b"/>
㝷陽五邑誰善政歴陵令尹朱為姓孜孜常以民存心<lb/>
四境安虞吏無横吾愛其人頗真率笑語詼諧喜譏評<lb/>
山有猛虎藜藿長人得朋友衣冠正當時文學推第一<lb/>
濶歩青雲乃蹊徑大賢百里固非地赤子三年且無病<lb/>
如君才智可自逹今歸朝廷惟所應君臣昔以譬壎篪<lb/>
吉甫文武陛下聖當陳半䇿綰萬金翩翩六翮凌風勁<lb/>
江邊鍾官老鑄錢坐髀已消窮且暝倘君富貴不通書<lb/>
當念行藏素非佞<lb/>
<pb n="KR4h0157_WYG_016-14a"/>
　　寄子由<lb/>
晨興悲風鳴霜霰集我屋忽驚歳云晩日月疾轉轂穴<lb/>
蟲知天時閉戸各潛伏而我亦勞止擾擾尚馳逐宵征<lb/>
常戴星暮飯多見燭灰塵彫鬚眉銅臭蝕肌肉念當投<lb/>
劾厺牽繫五斗粟豈無數畝田亦有千箇竹平生羡為<lb/>
農水旱憂不足空效鳥雀飢啾唧如聚哭内顧復遲囘<lb/>
行藏類羝觸長卿著犢鼻揚子投天禄岷峨能生賢獨<lb/>
不主為福如君乃棲棲似我宜碌碌連山積雪壯霽色<lb/>
<pb n="KR4h0157_WYG_016-14b"/>
明羣玉對此想清標凛然疑在目安得兩翅長髙峰逐<lb/>
黄鵠飛厺墮君前綢繆論心曲<lb/>
　　元豐四年十二月大雪郡候送酒<lb/>
平明大雪風怒嘷屋上卷來亭下高更深更密皆能到<lb/>
所在紛紛如雨毛堆牀壓案埽復聚取筆欲書氷折毫<lb/>
鬚眉沾白催我老自頸以下類擁袍此時只好閉門坐<lb/>
右手把酒左持螯奈何巑岏㨿聽事千兵跆籍泥如糟<lb/>
强登曹亭要望逺紙傘掣手不可操黒隂遮眼鋪水墨<lb/>
<pb n="KR4h0157_WYG_016-15a"/>
寒氣刮耳投兵刀飢腸及午尚未飯更搜詩句無乃勞<lb/>
幸有使君憐寂寞亟使兵㕑分凍醪余雖不飲為一釂<lb/>
兩頰生春紅勝桃醉眼瞢騰視天地蜾蠃螟□輕二豪<lb/>
勿令小暖氣便壯自笑世間皆我曹<lb/>
　　宵興<lb/>
我眠何由安撃鼓中夜起出門若秉燭月色照千里屋<lb/>
瓦微有光紛紛雪正委清寒薄駝裘六合氣如水旣歸<lb/>
整燈火危坐閲書史羸僮拭眼睫侍我色不喜問之强<lb/>
<pb n="KR4h0157_WYG_016-15b"/>
應對固以噤口齒金壺澀氷澌城上更屢死戍兵飽且<lb/>
昏汗漫睡方羙援桴雖賤事其實關衆耳奈何司晨夕<lb/>
倒錯一至此惟有赤幘鷄嘐嘐鳴不已<lb/>
　　十二月二十五日大雪<lb/>
前時大雪風擾之有無厚薄皆不齊今朝大雪無風色<lb/>
下隰髙原總盈尺由來此物本隂氣偏近黄昏落尤劇<lb/>
斜縈碎委百千態不是天上誰做得錚錚鳴霰已三日<lb/>
厭坐北牕聞滴瀝自非猛下意不醒半夜一天星斗白<lb/>
<pb n="KR4h0157_WYG_016-16a"/>
漫漫玉琢人世界蹂踐成泥真可惜呼童梯屋器貯之<lb/>
猶得煎茶待嘉客<lb/>
　　詠道上松<lb/>
長松髙落落積雪白皚皚鱗鬛凍且僵鬱結乆不開觀<lb/>
其纒壓意直使同枯荄鴈帶寒光厺鳥傳春信來微陽<lb/>
入直幹生意忽已囘豁若醉初醒整頓出塵埃秀色媚<lb/>
山腹孤標摩斗魁時至自當復安得長摧頽若非根本<lb/>
壯何能異草萊<lb/>
<pb n="KR4h0157_WYG_016-16b"/>
　　狂犬<lb/>
吾家有狂犬其走如脱兔撐突盤盂翻搜爬堂廡汙逢<lb/>
人吠不止雞噪猫且怒固難在家庭只可守村墅不見<lb/>
已半年意謂少懲懼昨日至城東搖尾喜若赴銜衣復<lb/>
抱膝屢叱不肻去一躍數尺髙其强乃如故豈惟性則<lb/>
然汝分亦天賦未聞有驊騮蹄囓棄中路安敢攜汝歸<lb/>
重令兒女怖<lb/>
　　子明碁戰兩敗輸張寓墨并䝉見許夏間出篋中<lb/>
<pb n="KR4h0157_WYG_016-17a"/>
　　　所藏以相示詩索所負且堅元約<lb/>
平生性好墨以此為晝夜陳𤣥爾何為能使我心化四<lb/>
方購殊品十倍酬善價江南號第一易水乃其亞古錦<lb/>
綴為囊香羅裁作帕精粗校白黒情偽攷真詐欣然趣<lb/>
自得其樂勝書畫英英清河公風格繼王謝語舊則鄕<lb/>
邦論親乃姻婭前時偶休澣亟之城南舍所嗜與我同<lb/>
竒蓄頗自詫奕秋約籌局張遇賭龍麝貪多而務得亷<lb/>
遜或不暇鈆刀施一割駑足效十駕决勝有如兵必爭<lb/>
<pb n="KR4h0157_WYG_016-17b"/>
還似射黒雲半離披玉馬紛蹂籍初鳴已驚人再鼓遂<lb/>
定霸物情矜俊捷天幸䝉假借功成不自髙垂首甘䙝<lb/>
罵<hi>子明每碁敗語則䙝</hi>但當酬所負然諾重嵩華彎弓旣有獲豈<lb/>
不願鴞炙滌硯竢見臨倒屣出相迓陵尊且犯貴此罪<lb/>
在不赦更許觀篋中前期指朱夏<lb/>
　　寒食郊外<lb/>
涔涔雨沉城浩浩泥没轍四山氣如蒸萬里天欲雲我<lb/>
時出郊坰山徑屢曲折雖懐顛沛憂亦有觀覽悦幽花<lb/>
<pb n="KR4h0157_WYG_016-18a"/>
媚林薄粲粲生意發紅紫相後先各自有時節長松困<lb/>
氷雪顦顇終不屈及今翠夭嬌騰拔見筋骨隂陽有代<lb/>
謝物性安可奪請視大塊中紛紛盡毫末興衰若鱗次<lb/>
今古猶市閲只此晦與晴變態亦俄忽歸路日已煬披<lb/>
襟滌初熱<lb/>
　　余比見管勾太平觀劉朝奉見嫌太盛敎以一食<lb/>
　　　之㳒自用有效因以告子由且進先耆後欲之<lb/>
　　　説䝉示長篇竊服髙致謹再用元韻和寄<lb/>
<pb n="KR4h0157_WYG_016-18b"/>
廬山九江南勝隱類王屋中有劉先生逃榮棄朱轂我<lb/>
嘗問持養次第蒙攝伏操心要常存尤戒忌追逐敎人<lb/>
啖火棗喻世指風燭一從屏晩膳已覺失頤肉諒能早<lb/>
如此盎自有餘粟寢甘無復夢行健不湏竹萃地涌清<lb/>
波潄飲每充足當使百靈朝如聞九蟲哭欲塵亦遂埽<lb/>
由味方有觸甘肥自煎熬其毒甚囘禄願公亦淡薄同<lb/>
享秀眉福丈夫貴决烈安得猶碌碌淘沙始見金推石<lb/>
方逢玉所以老氏言為腹不為目未能便仙厺輕舉隨<lb/>
<pb n="KR4h0157_WYG_016-19a"/>
白鵠且保臨老年眼明腰不曲<lb/>
　　常甫招客望海亭<lb/>
蓬萊釀酒酒已成賀家池上新採菱紫衣侍立烏帽走<lb/>
吾兄招客望海亭歸來為我道客語<hi>缺</hi>
醉中遙指北山下云此白處乃海浦入山迤邐數百山<lb/>
客居乃在一山顛雖非陽候所窟宅風濤澒洞已拍天<lb/>
餘山亦有人雜居山無桑麻只捕魚海中百怪所㑹聚<lb/>
海馬海人并海驢或如七十之老翁或如三尺之侏儒<lb/>
<pb n="KR4h0157_WYG_016-19b"/>
手足口眼莫不見鞭磔盡作人號呼千艘競造石首脯<lb/>
雨聲颯颯魚來初截波一網千萬尾棹歌喜噪翻蓬壺<lb/>
垂鈎忽挂緑鸚鵡探石仍得真珊瑚晩晴蜃結綵霞閣<lb/>
夜黒龍呈明月珠紅漣紫液碧瀲灔頃刻變態世所無<lb/>
我聞此景若在眼便欲駕舶㝷天呉昔時管寧亦避地<lb/>
吾祖嘆息思乗桴我今何為不可徃誰能俛首甘區區<lb/>
平時此亭景最羙自謂清曠更無比一聞客語心坐馳<lb/>
却上望海汙潢耳嗟哉好惡隨所遷世間萬事多如此<lb/>
<pb n="KR4h0157_WYG_016-20a"/>
　　官松<lb/>
我行九江南曠野圍空山道傍何所有髙松立巑岏藏<lb/>
標隱雲霧秀氣凌岡巒横騫却與走怪狀千萬端中有<lb/>
清風發能令朱夏寒流金五六月方苦行路難騎者欲<lb/>
顛沛負者面如丹氣息幾斷絶至此方少寛消渴飲甘<lb/>
露涸轍投長瀾廼知古人意為惠無窮年亦有被剪伐<lb/>
行列頗不完豈非風雷變或者盗賊繁土人對我歎云<lb/>
有縣長官為政猛于虎下令如走丸取此為宮室將以<lb/>
<pb n="KR4h0157_WYG_016-20b"/>
資晏歡良工操斧斤睥睨長林間擇其最髙大餘者棄<lb/>
不觀千夫擁一柱九年力囘旋至今空恨悲泣淚尚未<lb/>
乾彼令誠何心緩急迷後先毫末至合抱忍以頃刻殘<lb/>
萬衆所庇頼易為一身安居上恬莫問在下畏不言世<lb/>
事類若斯嗚呼一摧肝<lb/>
　　越州飛來山<lb/>
物之體性重惟有石最堅廻風捲黄沙直下萬丈淵如<lb/>
何崔嵬山乃觧飛青天瑯琊趨㑹稽道理固甚懸想當<lb/>
<pb n="KR4h0157_WYG_016-21a"/>
初來時詭異可得言豈非巨靈擘或謂秦帝鞭雷公挾<lb/>
電母<graphic n="KR2256" url="https://raw.githubusercontent.com/kanripo/KR-Gaiji/master/images/KR2256.png" mimeType="image/png"/>霍相後先夸蛾負崖脚天丁撮其顛北斗借神<lb/>
兵虎豹下九關海王驅魚送百里聞腥羶悲號與憊喘<lb/>
灑汗成流川呼雲以自蔽日月不得宣棲鳥失其巢哀<lb/>
哀啼白猿草木困擺撼枝葉半不全置之秦望隂百怪<lb/>
散雲煙有龍走不轍化為錦色鰻攢身入竅穴噴出清<lb/>
泠泉都人駭相報平地見巍然旣來亦能厺惟恐復騰<lb/>
騫浮屠鎮其上副以屋蟬聨朝吟諸佛經暮講西方禪<lb/>
<pb n="KR4h0157_WYG_016-21b"/>
以此相縶縛羇孤幾千年我聞已有日今朝始攀緣髙<lb/>
堂置羙酒遠目凌孤鳶老僧為我説指畫當我前是否<lb/>
難致詰且進黄金舩<lb/>
　　秋夜舟中<lb/>
昨夜强風萬弩過舟中側聽披衣坐秋來已覺隂氣繁<lb/>
晨興更見波濤大衰梧弱柳不足數脩篁摧折幾百箇<lb/>
飛亷鬱然方用事一威能令萬物挫人言風怒未渠央<lb/>
我觀暴忽勢不長㑹見平川浄如鏡刀魚鳴㯭過錢塘<lb/>
<pb n="KR4h0157_WYG_016-22a"/>
　　和常父望呉亭<lb/>
深灣謂無風試向江頭望混混過新潮峩峩起層浪前<lb/>
驤復後踊極力不相讓踣落皆有聲擺觸頗用壯游龍<lb/>
出鬐鬛怒馬軒頸項紛綸白雪外叠厺不知向勢將銀<lb/>
漢接髙與海門抗呉城挂水墨越估増怊悵我欲絶横<lb/>
流忠信固可仗丈夫七尺軀魚腹豈易葬<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>懐馮河戒<lb/>
艤棹未敢忘夜夢大樽浮東行視溟漲入宮謁陽侯舉<lb/>
袂揖伍相問其孰呼吸乃使此倔强謝云天所為兹語<lb/>
<pb n="KR4h0157_WYG_016-22b"/>
吾恐妄却欲詰蒼蒼無梯不能上<lb/>
　　遊六和寺<lb/>
同㝷六和寺厺旁蒼崖行峥嶸石林氣㶁㶁流水鳴見<lb/>
此俗慮減入門心更清盤空到窈窕小憇山前亭天晴<lb/>
脩竹外颯有風雨聲僧云金魚池近日秋雨足餘波落<lb/>
清壁散作雪色瀑徐興視其流登髙穿屈曲忽逢白練<lb/>
飛碎㸃濺珠玉清冷振毛髪蕭灑盪心腹金魚在何處<lb/>
演漾戲平淥鱗鬛老愈黄㸃漆作雙目憶為兒童時嘗<lb/>
<pb n="KR4h0157_WYG_016-23a"/>
劇此池旁聞人説金魚已謂百歳强今踰二十秊僧死<lb/>
草木荒此魚尚無恙纎質不改常謂魚非靈物安得擅<lb/>
乆長四海波浪髙三江網羅宻長鯨襲明珠幽暗無白<lb/>
日我疑龍變化就此溪中逸紛綸乾坤爭浩蕩風霆出<lb/>
何如守一泓無得亦無失<lb/>
　　戲張子厚<lb/>
子厚誇善碁益我以五黒其初示之羸良乆出半䇿波<lb/>
衝與席卷揉攘見敗北我師如𤣥雲汗漫滿八極子厚<lb/>
<pb n="KR4h0157_WYG_016-23b"/>
若殘雪㸃㸃無幾白是時秋風髙萬里鷹隼撃鷦鷯伏<lb/>
深枝顧視頗喪魄勒銘亭碑隂所以詫碁客<lb/>
　　泛漣水<lb/>
漣漪二十里清淡得我性微風不復搖天水相與浄秋<lb/>
容入崖柳晩色依漁艇髣髴㑹稽遊南湖似明鏡<lb/>
　　日出<lb/>
仲冬十一月我行赴髙密路出東海上晨起駭初日騰<lb/>
騰若車輪只向平地出較於昔所見得此十之七蟾蜍<lb/>
<pb n="KR4h0157_WYG_016-24a"/>
尚弄影皎皎横參畢輝光一迸散夜氣埽若失扶桑想<lb/>
可到俗慮苦難訖壯觀曾未厭側歎流景疾<lb/>
　　早行<hi>此篇文鑑所載稱經父詩㨿孔氏遺稿乃毅父作遺稿毅父親筆當以為是</hi>
客興謂已旦出視見落月瘦馬入荒陂霜花重如雪海<lb/>
風吹萬里兩耳凍幾脱歳晏已苦寒近北尤凛冽况當<lb/>
清曉行遡此原野濶笠飛帶繞頸指强不能結農家煙<lb/>
火微炙手粗可熱豈能迂我留而就茍且活仰頭視四<lb/>
宇夜氣亦漸豁苦心待正晝白日想不闕<lb/>
<pb n="KR4h0157_WYG_016-24b"/>
　　夢錫惠墨答以蜀茶<lb/>
墨者本自黒黒者墨之宜所以陳𤣥號聞之于退之近<lb/>
世工頗拙所巧惟見欺摹成古鼎篆團作革靴皮揮毫<lb/>
見慘淡色比突中煤誰最畜佳品鄭君真好竒贈我以<lb/>
所貴有不讓金犀堅如雷公石端若大禹圭研磨出深<lb/>
黝落紙光陸離較之囊中舊相厺乃雲泥辱君此賜固<lb/>
已厚何以報之乏瓊玖不如投君以耆好君性耆茶人<lb/>
罕有建谿龍鳯想厭多越上槍旗不禁乆我收蜀茗亦<lb/>
<pb n="KR4h0157_WYG_016-25a"/>
可飲得我峨眉髙太守人情或以少為珍心若喜之當<lb/>
適口更憐此物來處遠三峽驚波如電卷江湖重覆千<lb/>
萬里淮海浩蕩漣漪淺舍舟登陸尚相隨今以答君非<lb/>
不腆開緘碾潑試一嘗尤稱君家銅葉盞<lb/>
　　夜聚楊節之秘校廨㕑<lb/>
雲亂海天低風吹馬耳破黄昏訪主人同向幽齋坐談<lb/>
資緑酒長歡敵紅裙坐倒載夜深歸雪花如掌大<lb/>
　　止謁宣聖廟者<lb/>
<pb n="KR4h0157_WYG_016-25b"/>
髙密古名城其地近闕里絃歌聲相聞徃徃重夫子學<lb/>
宮雖荒涼廟貌頗嚴偉上元施燈燭下俗奠醪醴髙焚<lb/>
百和香競爇黄金紙所求乃福祥此事最鄙俚朝廷謹<lb/>
庠序五路兹焉始建宮以主之不肖實當此澆敝皆埽<lb/>
除安可循舊軌丁寧戒閽人來者悉禁止嘗聞諸魯論<lb/>
丘之禱乆矣生也既無求沒豈享淫祀夜亭甚清虛古<lb/>
栢自風起悦之以其道吾祖當亦喜<lb/>
　　讀莊子<lb/>
<pb n="KR4h0157_WYG_016-26a"/>
損此以錙銖益我以千金豈足為輕重徒能勞爾心覆<lb/>
彼以狐狢蒙此以絺綌豈足為厚薄徒能損卿德南山<lb/>
有勢鳥睥睨天地秋有意横八極固非守一丘老鴟嚇<lb/>
腐䑕安可施于此鵷雛尚不屑况非鵷雛比<lb/>
　　夢錫楊節之孫昌齡見過小飲<lb/>
夢錫更時事恢然君子儒節之瓊樹枝秀氣發扶疎昌<lb/>
齡出相家謙謹乃繩樞三人于交游得一固有餘日暮<lb/>
俱訪我止駕共躊躇四天忽隂沉風聲若江湖寒色尚<lb/>
<pb n="KR4h0157_WYG_016-26b"/>
可畏促膝同附爐髙密酒雖貴為君開一壺拳栗自東<lb/>
越殷榴從上都羹烹歴山蕈膾斫注溝魚鮮蛤實海錯<lb/>
肥羊非市屠後食淮南蓴此皆比所無主人不敢愛且<lb/>
以為賔娯夢錫飲中豪節之亦其徒昌齡稍姦黠我勸<lb/>
勢願麄左手扼其肩右手進觥盂勉强為我盡淋漓滿<lb/>
衣裾醉坐各忘厺蓬燭已見跗幽談入鬼怪巧謔相□<lb/>
歈勿言輕此樂此樂勝笙竽明朝酒醒後相對禮如初<lb/>
　　收家書<lb/>
<pb n="KR4h0157_WYG_016-27a"/>
早承㑹稽信晩接清江使兩地千里餘尺書同日至旣<lb/>
知骨肉安復得鄰里事丁寧問兒女委𤨏及奴婢開包<lb/>
視封題親故各有寄牛狸與黄雀路遠不易致東人罕<lb/>
曾識專享無所遺豈徒抵萬金鼓腹快異味<lb/>
　　春天<lb/>
春天酣酣睡最羙日轉花隂猶未起湏叟夢覺聞風聲<lb/>
波濤翻空千萬里出門四望氣慘淡寒色射人如潑水<lb/>
旋見大雪落交加向晩綏綏尚不止遊絲柳絮復何有<lb/>
<pb n="KR4h0157_WYG_016-27b"/>
百鳥卷舌愁欲死隂陽變化固有漸乃何暴忽有如此<lb/>
清江野客心傷悲寂寞無言對桃李<lb/>
　　觀舞<lb/>
宴館簇金絲繡茵呈舞旋雲鬟應節低蓮歩隨歌轉勢<lb/>
多體不犯妙絶乃習貫含笑有餘情小揖更微盼<lb/>
　　城南<lb/>
密州三月猶有寒地平更在大海上昨朝雨止氣已晴<lb/>
今日繁隂北風壯城南蹙水傍城流幾處垂楊繫小舟<lb/>
<pb n="KR4h0157_WYG_016-28a"/>
傳聞寂寂無車馬紅杏夭桃各自稠<lb/>
　　送夢錫往齊州<lb/>
望君之行車旣遠目亦收惟有隨君心千里不能休我<lb/>
兄在歴城相别歳已周音問月三四東西交置郵豈如<lb/>
一相見君今渉其州為我道亡恙深言致綢繆先馳魂<lb/>
夢往迎子鵲山頭<lb/>
　　晩出<lb/>
空城鳥欲棲漸夕收寒暑槐葉緑生風椿花落如雨出<lb/>
<pb n="KR4h0157_WYG_016-28b"/>
門何所適有口不敢語披豁向青天望銷雲一縷<lb/>
　　常父寄半夏<lb/>
齊州多半夏採自鵲山陽纍纍圓且白千里遠寄將新<lb/>
婦初觧包諸子喜若狂皆云已法製無滑可以嘗大兒<lb/>
强占㨿端坐斥四旁次女出其腋一攫已半亡小女作<lb/>
蟹行乳媼代與攘分頭各咀嚼方愛有所忘湏臾被幸<lb/>
螫棄餘不復藏競以手捫舌啼噪滿中堂父至笑且驚<lb/>
亟使啖以薑中宵方稍定乆此燈燭光大鈞播萬物不<lb/>
<pb n="KR4h0157_WYG_016-29a"/>
擇窳與良虎掌出深谷鳶頭蔽髙岡春草善殺魚野葛<lb/>
挽人腸各以類自蕃敢問孰主張水玉名雖佳神農録<lb/>
之方其外則皎潔其中慕堅剛奈何藴毒性入口有所<lb/>
傷老兄好服食似此亦可防急難我輩事感惕成此章<lb/>
　　惜别為從道作<lb/>
嘗聞直諒冠三友自古才難非特今今世脅肩事諂笑<lb/>
君獨苦口工規箴我常從之求過失箕踞慢罵猶甘心<lb/>
其言未必俱中理披沙往往逢黄金今將厺矣誰復嗣<lb/>
<pb n="KR4h0157_WYG_016-29b"/>
已覺别恨凌秋隂胷中抖擻宜一盡留作更允相思深<lb/>
　　送從道<lb/>
厺秊風雲攪天暗君馬區區之海涯今秊苦寒又訪别<lb/>
正是厺秊行役時信陽雖遠重來得小桃常探春消息<lb/>
如今官滿厺不返又見花開誰記憶乾坤浩蕩歸無鄉<lb/>
歳月崢嶸老相逼一官奔走隨所使後期㑹合知南北<lb/>
篇詩惜别人少和湏知此别真可惜黄髯半醉舌若蜚<lb/>
它日樽前無此客<lb/>
<pb n="KR4h0157_WYG_016-30a"/>
　　出城<lb/>
駐馬河之西送車皆已返郊原人漸少風物秋將晩身<lb/>
如獨鳥輕意與青山遠<lb/>
　　迷途<lb/>
吹燈治行装戴月即前路湥村苦多岐乃使行者悞東<lb/>
西皆可往曲折何所遇泥中虎鬭跡草木新封墓隂雲<lb/>
忽以興四顧増恐懼及今亦難咎初失在跬歩林木杳<lb/>
崢嶸丘原莽囘互雖聞叱牛聲欲問不知處<lb/>
<pb n="KR4h0157_WYG_016-30b"/>
　　遇雨<lb/>
客行日暮飢且渴况值漫山雨未絶蜀黍林中氣慘淡<lb/>
黄牛岡頭路曲折狂風亂掣紙傘飛瘦馬屢拜油裳裂<lb/>
記得黙齋端坐時唯愛霶𩃱洗煩熱<lb/>
　　呈夢錫<lb/>
妻孥能相期每出必遽還如其歸稍晩必謁鄭推官<lb/>
　　又<lb/>
與君來往半歳餘三日不見已為疎入門褫帶不相揖<lb/>
<pb n="KR4h0157_WYG_016-31a"/>
下馬且復休僕夫形骸禮數不足問但論肝膈之如何<lb/>
昨朝萬事俱撥置與子齋中同負爐去時苦寒風冒雪<lb/>
歸路清輝踏霜月但取樽前笑語歡豈知門外隂晴别<lb/>
　　韓大夫城<lb/>
大夫今安在唯有廢城存流水抱沙曲依依楊柳村居<lb/>
者五六家荆榛湥閉門青青麥壠直藹藹桑枝繁牛羊<lb/>
任所適僮稚更不喧啼鳥静逾遠落花風自翻昔稱老<lb/>
農賤吾意埜人尊謀身莽無定太息視乾坤<lb/>
<pb n="KR4h0157_WYG_016-31b"/>
　　青州作<lb/>
京東地平夷自古四戰國九州此居三山海在封域北<lb/>
趨京洛近南卷江淮直富饒足魚鹽飽煖徧牟麥英雄<lb/>
欲飛騰假此為羽翼隆凖蹙秦亡金蟇伺唐隙方今不<lb/>
憂此所重只西北兵防最寡少主帥失銓擇蒿萊蔽城<lb/>
隍繡澀滿戈㦸慢為盗之資忽者禍所植吾視士大夫<lb/>
﨣﨣半雄特歌謠尚慷慨濶逹本多匿腹心宜先安豫<lb/>
備乃長䇿衆方頌太平我乃虞盗賊雖言亦誰聽痛哭<lb/>
<pb n="KR4h0157_WYG_016-32a"/>
損肝鬲<lb/>
　　又寄夢錫<lb/>
自君卧漳濵我意恍若疾無人與笑言兀兀守一室當<lb/>
寢或不寢當食或不食有思氣填膺可駭幾戰栗想君<lb/>
端在家比我乃安逸妻孥以嬉笑簿領乆閣筆南城趨<lb/>
北城道路無所隔我豈無僕馬子不見賔客哦亭足清<lb/>
風林木助蕭瑟葵花無數開蓮葉亦已出起來定何時<lb/>
幸㑹能幾日已今篘白醪待子歡促膝<lb/>
<pb n="KR4h0157_WYG_016-32b"/>
　　寄王逹夫髙密令<lb/>
髙城已吹角月暗星河落與子語不休青燈同寂寞平<lb/>
明車馬厺忽忽一飯相邀不得同交情世契兩皆厚東<lb/>
望白雲千萬重<lb/>
　　晩集城樓<lb/>
髙樓百尺脩木尾面對南山翠相倚凭欄談笑青雲裏<lb/>
秋標摩空日色死海風蕭蕭東萬里吹襟洗髩清如水<lb/>
下視黄埃濁波起車馬紛紜只螻蟻<lb/>
<pb n="KR4h0157_WYG_016-33a"/>
　　隂山七騎<lb/>
青氊作㡌黒藥靴進退颯颯生風沙胡歌胡舞兩跪拜<lb/>
問胡何為乃至此象胡之人假為之朱顔的皪秀兩眉<lb/>
手操弓矢仰視天如見飛雁馳平川主稱此樂直萬錢<lb/>
坐客競飲黄金舩世人見識無百年追歡取快貴目前<lb/>
當時披髪祭于野自非辛有誰知者<lb/>
　　君住<lb/>
君住水西我水東東岸波生西岸風哀哉中截錦繡叚<lb/>
<pb n="KR4h0157_WYG_016-33b"/>
上襦下裳各一半小星隆隆怒且鳴前驅貪狼後欃槍<lb/>
何如盡遣收芒角惟放當天皓月行<lb/>
　　雞冠<lb/>
我初種雞冠其小乃毫芒曾未得幾時忽已過我長根<lb/>
株旣猥大枝葉亦開張吐花凌朝曦生意殊未央隂風<lb/>
自西來慘淡驅清霜一夜忽變故葉萎花已黄當此繁<lb/>
盛時為爾償壺觴及今乃腐草好玩安可常呼童盡剪<lb/>
拔昔恐踐踏傷庭除稍曠濶耳目加清涼竹枝乆䝉蔽<lb/>
<pb n="KR4h0157_WYG_016-34a"/>
逈立獨蒼蒼<lb/>
　　月三章<lb/>
夜如何其月在隅問行何為乃躊躇海波壓輪不得驅<lb/>
中庭有客心不樂欲挽玉兔鞭蟾蜍<lb/>
夜如何其月正美起視萬物如明水山魈避人鬼火死<lb/>
中庭有客立不移何暇眼力看箕尾<lb/>
夜如何其月落愁光輝奄奄星益稠白雲擁漢波不流<lb/>
中庭有客心不樂放志萬里誰能收<lb/>
<pb n="KR4h0157_WYG_016-34b"/>
　　代小子廣孫寄翁翁<lb/>
爹爹來密州再歳得兩子牙兒秀且厚鄭鄭已生齒翁<lb/>
翁尚未見旣見想歡喜廣孫讀書多冩字輙兩紙三三<lb/>
足精神大安能歩履翁翁雖舊識伎倆非昔比何時得<lb/>
團聚盡使羅拜跪婆婆到輦下翁翁在省裏大婆八十<lb/>
五寢膳近何似爹爹與妳妳無日不思爾每到時節佳<lb/>
或對飲食羙一一俱上心歸期當屈指昨日又開爐連<lb/>
天北風起飲闌却蕭條舉目數千里<lb/>
<pb n="KR4h0157_WYG_016-35a"/>
　　詠無核紅柿<lb/>
林中有丹果壓枝一何稠為柿已軟羙嗟爾骨亦柔風<lb/>
霜變顔色雨露如膏油大哉造化心于爾何綢繆荆筐<lb/>
載趨市價賤良易求剖心無所有入口頗相投為栗外<lb/>
屈强老者所不收為棗中亦剛飼兒㦸其喉衆言咀嚼<lb/>
快惟爾無所憂排羅置前列圓熟當髙秋且以悦一時<lb/>
長乆豈暇謀咄哉潰爛速棄擲將誰尤<lb/>
　　寄從道<lb/>
<pb n="KR4h0157_WYG_016-35b"/>
憶初撫掌笑嘗謂子猿猱斑然武而文譏罵舌若刀髭<lb/>
黄喉骨結内敏見秋毫論官則甚微意氣一何髙今思<lb/>
乃麟鳯百十未易遭子行白日静囘首常蕭騷聞子在<lb/>
定州湥山坐披毛何如東海上萬叠觀波濤不見歳再<lb/>
晩北風方怒嘷圍爐奏羙酒思子持蟹螯<lb/>
　　食桃<lb/>
剪彼十圍木架此百尺梁十圍不加大百尺不加長胡<lb/>
為被錦繡空爾餙文章根斷膚已剥至朽不復昌<hi>一作榮</hi>
<pb n="KR4h0157_WYG_016-36a"/>
食桃棄其核下與糞壤藏<hi>一作并</hi>雨露之所濡發生乃微<lb/>
芒囘首枝榦大冉冉出我墻開花又結子意態何煌煌<lb/>
　　日月<lb/>
月行一何速暫上青山還復落衆星厥弛不肻休參横<lb/>
畢直爭頭角日行比月更疾馳一日一夜遶天圍光輝<lb/>
所燭萬里同墻邊炙背快老翁<lb/>
　　孤鴈<lb/>
空城夜已寂一鴈度雲端汀洲亦可止何不怯霜寒豈<lb/>
<pb n="KR4h0157_WYG_016-36b"/>
非防暗禍驚矯失自安孤音訴明月天髙路漫漫以鶉<lb/>
置懐袖比汝乏羽翰䝉恩傍温暖豈念宵征難<lb/>
　　食梨<lb/>
東方早寒雪霜摯新梨十月已滿市削成黄蠟圓且長<lb/>
味甘骨冷體有香芳尊命友先衆果百十磊砢升君堂<lb/>
贈君玉壺曾氷之皎潔副以金莖皓露之清涼奈何撥<lb/>
火取煨栗梨雖至羙或不嘗顰睂三嚥手摩腹謂此發<lb/>
病為第一奪之兒口餳止哭君不記南方無此物五更<lb/>
<pb n="KR4h0157_WYG_016-37a"/>
酒渴喚水時思此千里莫致之及今乃以多見賤南方<lb/>
橘柚東方梨<lb/>
　　十月二十一日夜<lb/>
紞紞有如打兩鼓星河漫漫參在戸百鳥已棲人不行<lb/>
西南洶洶有異聲有若鬼神移山嶽又如戰敗百萬兵<lb/>
出門望見乃火起椽落瓦裂咫尺鳴問之相厺一里間<lb/>
紅光爍爍侵天明長煙涌波月魄死其間有物如撒星<lb/>
是時乆旱水泉竭髙屋一燎如毛翎小兒但知聚看笑<lb/>
<pb n="KR4h0157_WYG_016-37b"/>
不知擾擾人縱横皇皇奔走最可念耿耿不寢心飛驚<lb/>
明朝出視火起處焦木頽垣不知數白頭老姥啼向天<lb/>
歎息之聲滿行路<lb/>
　　㑹食<lb/>
學宮不置酒相聚惟一飯公家事何多客至日已晩乗<lb/>
飢騁大嚼羙惡寧復揀僕夫無所餘顧我色不滿潑茶<lb/>
旋煎湯就火自哄盞從容共談謔孰視笑而睆昌齡豈<lb/>
其愠䇿馬獨先返<lb/>
<pb n="KR4h0157_WYG_016-38a"/>
　　集于昌齡之舍<lb/>
初筵悄無語良乆歡意發就爐自温盃覺此飲量濶旣<lb/>
觀舞䄂垂又聽歌聲闋醉心何紛紜醉眼成恍惚勿輕<lb/>
栢直狗所負尚可悦當年八績事今日逼華髪愈令坐<lb/>
客心感歎惜時節夜長更恐曉起挽青天月<lb/>
　　兄長舟次㑹稽以十月九日發書清江親故以此<lb/>
　　　日遣使仍以十一月十二日同到去歳㑹稽書<lb/>
　　　清江人亦同日到嘗有詩記其事<lb/>
<pb n="KR4h0157_WYG_016-38b"/>
清江在何處限以龍王大孤磅浪之險阻鄱陽彭蠡淮<lb/>
海之波濤㑹稽在何處錢塘江邊風浪惡金山寺下黿<lb/>
鼉驕大冬雪霜道路塞飢年徃徃多盗賊如何兩處發<lb/>
書日月同至此亦不差頃刻開緘讀訖更反復兩處乆<lb/>
不通消息丁寧勞問若相見滿堂歡喜動顔色枝間鵲<lb/>
噪今幾日摠報平安豈非吉年年歳晏享異味牛狸黄<lb/>
雀并金橘從容進僕問鄉閭歸心倐起成蕭瑟<lb/>
　　舟行却囘<lb/>
<pb n="KR4h0157_WYG_016-39a"/>
清晨移舟出沙觜宿氛卷盡天如洗日髙五丈行十里<lb/>
白雲之中黒雲起囘舟急趨舊泊處四山沉沉日色死<lb/>
逆風颯颯初尚微浪頭已髙白參差又聞西南崩崖陷<lb/>
谷有異聲大風横撃波如陵操舟之子雖習貫掣柁才<lb/>
開又投岸有如磁石引斜厺時時颭撲愁中斷長篙勁<lb/>
艣不易勝僅得入口如再生廻望後舟尚出没使人淚<lb/>
落肝膽驚昨日廟中奠㫖酒巫語甚吉許我行奈何中<lb/>
路輙反覆欺誕何者為神明豈非風者天號人必欲逆<lb/>
<pb n="KR4h0157_WYG_016-39b"/>
知非汝能浪傳消息得醉飽萬一猶足為威靈<lb/>
　　觀暴<lb/>
怒雷殷殷西南天黒氣一抺如長煙鯨嘘鼇噫蛟吐涎<lb/>
龍呼其儔相後先散為飛雲蓋蜿蜒以尾卷海灑百川<lb/>
河泊乃在坎底眠震驚掉動憂不全白浪湧起髙于舩<lb/>
岡馳隰舞山囘旋崩衝擺落蔚髙騫聲勢烈烈孰使然<lb/>
湏臾寂静又改前餘氛倚漢猶青𤣥小鰕奮頭如自賢<lb/>
神龍歸宮魚出泉<lb/>
<pb n="KR4h0157_WYG_016-40a"/>
　　太平<lb/>
長江卷波作沙色中有數頃如潑墨是為望夫之髙山<lb/>
沉沉影落江心黒操篙下探不見底側行牽挽難為力<lb/>
疾風為我西北來打鼓張帆何快哉百夫呼噪絶水府<lb/>
心膽壯敵山崔嵬湏臾已入大信口囘聽怒浪聲如雷<lb/>
姑孰堂前溪水清扁舟夜泊已三更微微雨過有秋意<lb/>
漠漠雲開對月明<lb/>
　　觀牛渡江<lb/>
<pb n="KR4h0157_WYG_016-40b"/>
荷蓑而騎彼牧童驅牛亂流江水中徐行不復用鞭箠<lb/>
母當其前犢後從濁波沄沄出頭角見者往往疑蛟龍<lb/>
牛身千鈞水不測歩歩乃與丘陵同天機自然有所觧<lb/>
物理如此誰能窮君不見軋犖山復垂至膝一馬不能<lb/>
載其躬帝前毎作便旋舞翩翩頸捷如旋風<lb/>
　　太平<lb/>
溪行曲入四五里乃見州城大如斗人煙疎少白日静<lb/>
風物澄明新雨後古來豪俊多在此悵望千秋一囘首<lb/>
<pb n="KR4h0157_WYG_016-41a"/>
謝家青山空自髙李白扁舟復何有<lb/>
　　于將軍<lb/>
長安遣兵百勝强意氣何有漢中王七軍之心俱猛鷙<lb/>
虎兕挿翼將翺翔睥睨荆益可席卷白帝城髙如堵墻<lb/>
秣馬蓐食朝欲戰雷聲殷殷山之陽沉隂苦雨十餘日<lb/>
漢水溢出髙騰驤蒼黄不暇治歩伍攀緣蹙踏半死傷<lb/>
計窮豈不欲奔走四望如海皆茫茫鼉鳴魚躍尚恐懼<lb/>
萬一敵至誰敢當遥觀大舩載旗鼓聞説乃是關雲長<lb/>
<pb n="KR4h0157_WYG_016-41b"/>
䝉衝直繞長堤下勁弩强弓無敵者雖有鐡騎何所施<lb/>
排空白浪如奔馬將軍拱手就縶縳咋舌無聲面湥赭<lb/>
㨗書一日到錦城隻輪不返皆西行將軍疇昔負朋友<lb/>
若此昌豨猶得生循環報復雖天意壯士所惜惟功名<lb/>
曹瞞相知三十年臨危不及龎明賢歸來頭白已顦顇<lb/>
泣涕頓首尤可憐髙陵畫像何詭譎乃令慚痛入九泉<lb/>
淯水之師勇冠世英雄成敗皆偶然<lb/>
　　紫髯將軍<lb/>
<pb n="KR4h0157_WYG_016-42a"/>
華容女子哭幽囚吉利如虎入荆州縳其孤雛斂貔貅<lb/>
長驅水歩八十萬欲獵于呉呉主憂羣臣勸迎同一説<lb/>
拔刀斫案心膽裂揆彼之量豈我容開門納狼計何拙<lb/>
魯家狂兒䇿最長倡而和者有周郎區區黄蓋乃乞降<lb/>
龍幡遮火燒赤壁東南風急天絳色江中戰舸岸上營<lb/>
煙熖飛騰半焚溺雷鼓大進聲滿川輕鋭廹逐皆崩奔<lb/>
紫髯將軍更歡喜曹公座翅不得騫子布元表何齪齪<lb/>
成敗之决在一言君不見甘露寳鼎間典午受禪吳猶<lb/>
<pb n="KR4h0157_WYG_016-42b"/>
存青蓋入洛雖可惜猶勝俛首臣老賊<lb/>
　　武宗<lb/>
武宗惟雄俊有臣委用專德裕才略大感恩罄所宣是<lb/>
時巖廊上六合氣可吞論兵决勝負萬里在目前一平<lb/>
囘鶻兇再洗上黨昏楊弁不知時廼敢盜大原豈信明<lb/>
光甲遣人斬其元廷謀昧知幾唯有君相然成立三大<lb/>
功慷慨在一言風霆運不測日月朗髙懸李唐勢已厺<lb/>
至此岌復纒外内已息兵崇卑定乾坤遂令河北師彌<lb/>
<pb n="KR4h0157_WYG_016-43a"/>
耳如孤豚事書史册上讀之快心魂千載若信宿凛凛<lb/>
風烈存世人多説劒不見斫伐痕玩弄及自傷何用飾<lb/>
璵璠迂哉賈生餌果爾房琯奔施為貴實效詎止衒空<lb/>
文<lb/>
　　奉天行<lb/>
蒼蒼行露出苑門孤城偪仄不可存賊兵之來若風雨<lb/>
頃刻城下皆雲屯紛紛矢石蔽空黒天子垂泣對將軍<lb/>
將軍提筆書滿背城中白丁乆奪氣草車之焚雖巳矣<lb/>
<pb n="KR4h0157_WYG_016-43b"/>
雲橋百尺虹霓起下瞰城中笑飲酒乾陵赭袍擁朱紫<lb/>
朔方大將來赴急彷徨中路不敢入豺狼合從堪慟哭<lb/>
翠華﨑嶇又廵蜀聖神文武何至此堂上有人面如鬼<lb/>
　　天門山<lb/>
惟天莽蒼蒼乃立此門闕山本如城連剖鑿中斷裂兩<lb/>
峰競秀倚千古勢相戛大江方西來逼束不得洩瀦為<lb/>
無底湥散作萬頃濶想當割㨿時閉固孰敢發夕陽坐<lb/>
荒亭詩思摹峭拔清晨放舟出囬首見呀豁西涼尚局<lb/>
<pb n="KR4h0157_WYG_016-44a"/>
促壯觀心頗閼安得呼化工努力更一揠<lb/>
　　靈璧東<lb/>
明珠大貝玉玲瓏羙人營營出湥宮清矑一盼失英雄<lb/>
羽觴行酒樂未終憑陵殺氣廻飛鴻投杯擲筯自挽弓<lb/>
麾兵大戰靈璧東血流爭波入海紅何為羈孤鐡馬中<lb/>
搗沙折木天北風突圍而出追失蹤四五秊間蛇作龍<lb/>
　　遊子吟<lb/>
遠遊如飛蓬漂泊天之涯不及百尺樓繫在垂楊堤琉<lb/>
<pb n="KR4h0157_WYG_016-44b"/>
璃為鍾玉為斚繁絃促管花隂下青春此樂輸幾人客<lb/>
身皇皇一羸馬<lb/>
　　汴堤行<lb/>
長堤杳杳如絲直隱以金椎密無迹當年何人種緑榆<lb/>
千里分隂送行客波間交語舩上下馬頭一别人南北<lb/>
日輪西入鳥不飛從古舟車無斷時<lb/>
　　書驛舍壁<lb/>
巍巍使館開華堂行人舊題詩滿堂厺年讀之多好語<lb/>
<pb n="KR4h0157_WYG_016-45a"/>
今歳重㝷在何處驛吏却忘官長來堊以赤白漫青灰<lb/>
銀鈎錯落應手没當時嘲謔誰為才嗚呼萬事秪如此<lb/>
古人豪强安在哉寄語征途往還客不如揮翰落金石<lb/>
金石雖堅有時滅君不聞海波成田淮水絶<lb/>
　　蝴蝶行<lb/>
蝴蝶飛渡河來河北花已落河南花正開盈盈採花女<lb/>
撲打還家厺推身飛入粉奩中芳草綿綿舊時路<lb/>
　　枯柳<lb/>
<pb n="KR4h0157_WYG_016-45b"/>
嵌枯路傍柳種挿從何年枯條不可見人立何巋然輕<lb/>
脆豈耐乆心腹俱空穿上無一鳥巢下繫萬里舩想見<lb/>
方濃時飛花舞青天行人多攀折慘淡駐征鞭今也傲<lb/>
突兀東西過誰憐陋質非焦桐難試朱絲絃英華餘歳<lb/>
許白蟻争囘旋雷公飛火試一照湥處恐有乖龍眠<lb/>
　　車班班<lb/>
車班班入函關馬蕭蕭渡渭橋關下遊人不相識橋邊<lb/>
羙酒留行客海濶天髙雲滿空風吹日暮還南北<lb/>
<pb n="KR4h0157_WYG_016-46a"/>
　　落花<lb/>
嶺南冬湥花照灼比至春初花已落乗閒攜酒到西園<lb/>
鳥散蜂歸春寂寞江南此際春如何紅杏海棠開正多<lb/>
歸期不及春風日猶見池塘著緑荷<lb/>
　　送客到江亭<lb/>
春江碧波渺天厺兩岸紅桃落如雨主人到此送行人<lb/>
落日留連㑹歌舞渡頭楊柳正依依拂水揺風千萬絲<lb/>
看看亦整東歸棹誰折長條贈我歸<lb/>
<pb n="KR4h0157_WYG_016-46b"/>
　　寄鄒蹇叔<lb/>
西園春湥百草長殘花紛紛緑葉光蜂歸蝶散情已薄<lb/>
獨我遶樹行如狂亟令沾酒藉地飲卧嗅落蕊傾金觴<lb/>
醉來意氣頗脱略睥睨天地如毫芒狂歌大笑誰對值<lb/>
山猿谷鳥啼斜陽却思髙陽舊徒侶安得飛至坐我旁<lb/>
登城引望不可見雲峰古木徒蒼蒼<lb/>
　　南卒<lb/>
坐食者南卒驕與子弟俱負甲則俯僂荷戈不能趨嘈<lb/>
<pb n="KR4h0157_WYG_016-47a"/>
然金鼓鳴氣駭失所圖固無一技良徒有七尺軀吾聞<lb/>
孫子敎弱女成武夫吾欲練汝輩使之虓虎如奈何天<lb/>
子詔苦禁蓄兵書軍旅非素習壯士心踟蹰羣蠻屢騷<lb/>
動主將復左除有急何以報思之可驚吁<lb/>
　　春日行<lb/>
鸎啼花笑清明天黄金買酒斗十千良時恣意一酩酊<lb/>
醉倒扶起南堂眠湏臾更湥殘酒醒明月當窻風氣冷<lb/>
閒愁萬緒從中來幾欲長號淚如綆<lb/>
<pb n="KR4h0157_WYG_016-47b"/>
　　造王館公第馬上作<lb/>
濯濯春容在柳稍野梅相壓吐香苞日邊明晦雲無定<lb/>
雨後寒暄氣欲交抱蕊懸蟲猶帶繭銜枝飛鳥已營巢<lb/>
髙懐不愛三公府白水青山滿近郊<lb/>
　　呈館公<lb/>
磻溪莘野亦初閒去逐功名遂不還豈有太平辭將相<lb/>
却來髙卧對湖山冥心真出三千界注想長虛第一班<lb/>
踽踽朱門舊時客冒寒衝雨到郊關<lb/>
<pb n="KR4h0157_WYG_016-48a"/>
　　元子發龍圖以程公詠三園詩見示亦成一篇<lb/>
名園有一已堪誇勝事三園屬一家杖䇿可游緣近宅<lb/>
得春最乆為多花人居玉府真仙格地占錢塘最物華<lb/>
見説江湖堂更好煙波情興浩無涯<lb/>
　　和常父<lb/>
平生苦厭家為累今日應如痛定人羣婢喧譁寧復有<lb/>
孤燈蕭灑自相親温㝷簡䇿評三豕㸃綴文章學受辛<lb/>
誰謂丹楓㑹愁客湥秋清思滿江濵<lb/>
<pb n="KR4h0157_WYG_016-48b"/>
　　題夏大初丈髙居<lb/>
入門已可愛庭戸覆清隂更有池臺邃相連花木深山<lb/>
川供隱几風月伴抽簪七十鬚渾黒知公但養心<lb/>
　　西軒<lb/>
新作朱門向水開雖臨行路少塵埃乆藏勝境因人發<lb/>
盡放青山入坐來樹影轉簷碁未散荷香飄枕夢初囘<lb/>
晩年事事皆疎懶頼得閒官養不才<lb/>
　　夏晝<lb/>
<pb n="KR4h0157_WYG_016-49a"/>
落花寧是穢啼鳥不為喧野水從侵道青山任塞門吏<lb/>
身閒似隱官舍静於村開卷何嘗讀風來只自翻<lb/>
　　種花口號<lb/>
幽居裝景要多般帶雨移花便得看禁奈乆長顔色好<lb/>
繞堦更使種雞冠<lb/>
蜀葵萱草陳根在金鳯雞冠著地栽併作暑天庭戸景<lb/>
湥叢時見一花開<lb/>
　　次韻王通叟<lb/>
<pb n="KR4h0157_WYG_016-49b"/>
春生湘浦即當還窮覽雲山得㨿鞍灑落文章終不俗<lb/>
從容談笑尚能歡千金駿馬將辭主一曲胡琴遂掩棺<lb/>
世事相因古如此誰知魯國累邯鄲<lb/>
　　夏日甘寢<lb/>
廻風動水葉細雨濕蛛絲心下無閒事人間有此時微<lb/>
涼紗半卷幽夢角徐吹此興惟吾解兒曹莫使知<lb/>
　　晩興<lb/>
驟雨行荷葉嘈嘈如語言髙齋正薄暮宴坐不知喧極<lb/>
<pb n="KR4h0157_WYG_016-50a"/>
静開心地新涼入髩根交遊何用絶自罕到吾門<lb/>
　　寄康林<lb/>
北音融結本輕清欲學含糊想未能晩節絃歌應自笑<lb/>
終朝簿領更相仍九江土壤多卑濕三伏雲氛正鬱蒸<lb/>
宴坐知君無暑氣風標自敵玉壺氷<lb/>
　　送呉全甫中舍倅無為<lb/>
海沂歌舞待王祥喜得淮南一道堂軍號無為已閒暇<lb/>
地連秋浦更清涼進趨黽勉心應懶退食優游䇿最長<lb/>
<pb n="KR4h0157_WYG_016-50b"/>
我住廬山欲招隱為君先厺種松篁<lb/>
　　霽夜<lb/>
寂歴簾櫳湥夜明睡廻清夢戍墻鈴狂風送雨已何處<lb/>
淡月籠雲猶未醒早有秋聲隨墮葉獨將涼意伴流螢<lb/>
明朝凖擬南軒望洗出廬山萬丈青<lb/>
　　禾熟<lb/>
百里西風禾黍香鳴泉落竇糓登場老牛粗了耕耘債<lb/>
齧草坡頭卧夕陽<lb/>
<pb n="KR4h0157_WYG_016-51a"/>
　　深夜<lb/>
閴寂方深夜清涼别一天臨風但獨立愛月不成眠戍<lb/>
漏傳聲小庭柯轉影圓露寒侵背側移榻近堂前<lb/>
　　和朱君况卜居<lb/>
吾身當老此園中世路﨑嶇幾萬重且飽稻粱隨鴈鶩<lb/>
盡將雲雨付蛟龍求閒有志終湏得招隱何人肻見從<lb/>
且為莆田朱處士比鄰先種七株松<lb/>
　　睡起<lb/>
<pb n="KR4h0157_WYG_016-51b"/>
睡起西風掠髩輕蕭然庭院晩寒生浮雲便作飛鴻意<lb/>
細雨仍兼落葉聲物不求餘隨處足事如能省即心清<lb/>
山林朝市皆相似何必﨑嶇隱釣耕<lb/>
　　送郎祖仁奉禮<lb/>
碧落聲華蓋世髙哀烏才業亦時豪靈淵自出駒千里<lb/>
丹穴今看鳯一毛方略從容能處事精神灑落見揮毫<lb/>
東行想足資清興江上秋風捲怒濤<lb/>
　　次韻孫享甫見寄<lb/>
<pb n="KR4h0157_WYG_016-52a"/>
進多齟齬退為安未省乗軒勝抱關半世青衫貧為禄<lb/>
新秋明鏡老催顔紛紛江上風吹葉莫莫淮南雨暗山<lb/>
欲和佳篇寄相憶韻嚴詞峭不容攀<lb/>
　　唐林夫累惠書字法絶精以詩補之<lb/>
每承勞問意何窮尤喜真行學頗工蕭散正如君子性<lb/>
頡頏兼得古人風曾經廷諍毫端直自有家藏硯色紅<lb/>
雅稱玉堂詞翰手枉留山邑簿書中<lb/>
　　至城南别祖仁未歸約文之不至<lb/>
<pb n="KR4h0157_WYG_016-52b"/>
送客柳亭晩倚欄秋雨酣風煙滿湖上景物似江南蕭<lb/>
灑憐神品從容憶手談老來心易折離緒已難堪<lb/>
　　對菊有懐郎祖仁<lb/>
庭下金齡菊花開已十分多情能惠我對景獨思君秀<lb/>
色三秋好清香一室聞扁舟今夜雨何處宿江雲<lb/>
　　寓興<lb/>
薄寒初著裌衣裳日景中分不短長池館虚明開水石<lb/>
園林揺落受風霜黄花滿檻金齡秀白酒盈樽玉液香<lb/>
<pb n="KR4h0157_WYG_016-53a"/>
未老不湏雲母粉且教絃筦奏清商<lb/>
　　知郡大博臨宴公宇詩以為謝唐林夫在席<lb/>
眷㴱賢守已忘形肻屈旌旗到小亭坐有嘉賔仙骨秀<lb/>
門無俗客暮山青薦樽施遣供蔬甲秉燭相隨看菊齡<lb/>
欲識主人書館淡短檠燈火漆函經<lb/>
　　至城東作<lb/>
地形磅礴接匡廬曠野人煙乍有無棲畝稻粱方待穫<lb/>
識家雞犬各隨呼農耕半嶺如僧衲牧跨羸牛似畫圖<lb/>
<pb n="KR4h0157_WYG_016-53b"/>
官守投閒省墳栢滿林霜露涕霑濡<lb/>
出郭二十里依山八九家茅岡風卷燒土井雨推沙凍<lb/>
蝶依殘菊幽禽立卧槎路邊桃李木猶發小春花<lb/>
　　西齋冬夕<lb/>
平生疎野得江湖歳暮西齋擁一爐雨滴空堦如自語<lb/>
風吹長木更相呼世間寵辱收碁局樓上光隂入酒壺<lb/>
近日睡時全少夢攀緣狂想自知無<lb/>
　　冬夕即席作<lb/>
<pb n="KR4h0157_WYG_016-54a"/>
燭滴紅桃淚香蟠春蚓灰酒花隨煖聚酥蕊帶寒開自<lb/>
有清歌送惟愁畫角催隔簾疑曉色雪壓數枝梅<lb/>
　　小菴初成奉酬元師<lb/>
伐竹誅茅挂織蒲半規小榻一方爐不隨健鶻摩空去<lb/>
且免窮猿失木呼自有琴書増道氣别開世界在仙壺<lb/>
幽人欲到知何意若説真菴彼豈無<lb/>
　　口占<lb/>
東皇旌節下蓬壺一夕芳菲徧海隅紅破露花將引蝶<lb/>
<pb n="KR4h0157_WYG_016-54b"/>
緑湥煙柳已藏烏異鄉旅食頻年乆故國風光此日殊<lb/>
常是登髙牽望眼醉吟今喜在江湖<lb/>
　　寄常父<lb/>
紅蓮緑水本優游清絶東南七寳州見説新書亦多事<lb/>
每聞㳂檄少歸休少年共計駒千里末路堪嗟狢一丘<lb/>
正是江邊桃李月雞鳴度曲寄離憂<lb/>
　　春晩遣興<lb/>
紛紛柳絮入簾飛正是酴醿花發時斷送日長惟有睡<lb/>
<pb n="KR4h0157_WYG_016-55a"/>
留連春厺可無詩狂鞭迸筍偏當戸緑葉成隂巧覆墀<lb/>
百舌聲中人寂寞翛然蓬髩任風吹<lb/>
　　上已飲于湖上<lb/>
城南春已老湖上雨初晴草作忘憂緑風為解愠清楊<lb/>
花輕欲下菱葉細方生酒影低雲木歌聲伴畫鸎賞心<lb/>
殘蕊在幽曲小舟横却笑蘭亭㑹吟詩半不成<lb/>
　　寄題蕭文照閣<lb/>
虚明敞髙閣清淺對方塘軒冕忘懐乆江湖寓興長紅<lb/>
<pb n="KR4h0157_WYG_016-55b"/>
蕖開細雨白鳥下殘陽不挂人間事逍遥自一鄉<lb/>
　　與張子明飲湖亭<lb/>
小艇衝湖過幽亭枕水虚風來荷氣外人在木隂餘濕<lb/>
印<hi>缺</hi>新酒長茭族貫魚遙看鶴歸處便是謫仙居<lb/>
　　初伏夜坐<lb/>
露坐已侵夜炎威猶未收何言百蟲噪無故一星流苦<lb/>
渴湏漿解微涼以扇求頒氷是今日堆玉想神州<lb/>
　　送馬朝請使廣西<lb/>
<pb n="KR4h0157_WYG_016-56a"/>
海水揚波今合清秋風千里使華行言皆有道非徒發<lb/>
事若無心更不生談笑從容懐遠俗琴書蕭灑寄髙情<lb/>
佇聞静勝諸蠻服何必樓舩十萬兵<lb/>
　　八月十六日翫月<lb/>
團團氷鏡吐清輝今夜何如昨夜時只恐月光無好惡<lb/>
自憐人意有盈虧風摩露洗非常潔地濶天髙是處宜<lb/>
百尺曹亭吾獨有更教玉篴倚欄吹<lb/>
　　蘓子由寄題小菴詩用元韻和<lb/>
<pb n="KR4h0157_WYG_016-56b"/>
宦身粗應三錢府吏隱聊開一草菴擁砌幽篁從月映<lb/>
覆簷喬木與天參畏人自比藏頭雉老世今同作蛹蠶<lb/>
豈獨忘言兼閉息舌津晨漱不勝甘<lb/>
　　冬晝作<lb/>
霜隂收欲盡斑駁意初晴漸喜山將出只愁雲更生鳥<lb/>
窺脯後屋雞唱午間城灰拆紅爐火微煎傍耳鳴<lb/>
　　冬曉<lb/>
城上猶吹角官㕔已罷更粗疎知我性懶惰亦人情入<lb/>
<pb n="KR4h0157_WYG_016-57a"/>
被嚴霜冷横窻半月明翻身更甘寢雞唱第三聲<lb/>
　　四日郡集于景德寺<lb/>
冷鐸殘香僧舍開斜風細雨坐中來使君豈是憎歌舞<lb/>
自出胡琴送酒杯<hi>是日督糧使者錢公在焉著令禁樂公家冇妾善胡琴彈以娯賓</hi>
　　馬上口占<lb/>
澗㡳泉初動山頭雪尚湥凍條桑破眼燒地草抽心搖<lb/>
落殊非昔芳菲想自今浮雲多意思已解作春隂<lb/>
　　和經父寄張績<lb/>
<pb n="KR4h0157_WYG_016-57b"/>
解縱梟鴟啄鳯皇天心似此亦難詳但知斬馬憑孤劒<lb/>
豈為推車避太行得者折腰猶下列失之垂翅合南翔<lb/>
不如長揖塵埃去同老逍遙物外鄉<lb/>
半通官職萬人才卷蓄經綸未得開鸞鳯託巢雖枳棘<lb/>
神仙定籍已蓬來但存漆室葵心在莫學荆山玉淚哀<lb/>
倚伏萬端寧有定塞翁失馬尚歸來<lb/>
　　和經父登黄鶴樓<lb/>
複靄重沙望不窮坐收千里一樽中天邊江漢波濤濶<lb/>
<pb n="KR4h0157_WYG_016-58a"/>
地下神仙窟宅通窻影偷來湓浦白簷光飛入沔城紅<lb/>
豁然已盡登臨興雲閣章亭漫在東<lb/>
　　選官圖口號<lb/>
環合官圖展觀呼象子圓飛騰隨八赤推折在雙𤣥已<lb/>
貴翻投裔將薨却上天湏臾文換武俄頃後馳先錯雜<lb/>
賢愚品偏頗造化權望移情欲脱患失膽俱懸慍色觀<lb/>
三已豪心待九遷寧知即罷局榮辱兩茫然<lb/>
　　次韻和常父發越州<lb/>
<pb n="KR4h0157_WYG_016-58b"/>
北堂相送出城西忍見臨分獨自歸日暮荒村一囘首<lb/>
秋風吹涕各霑衣水通鑑曲行將盡山似稽隂認却非<lb/>
薄宦牽攣不得已此心何以報春暉<lb/>
　　題清斯堂<lb/>
河流與淮接于此一堂成水色已可愛主人心更清魚<lb/>
潛晩日静柳落秋空明本自無塵土何湏歌濯纓<lb/>
　　送登州太守出城馬上作<lb/>
匆匆送客出城闉霜意方髙日漸曛青嶂倚空先有雪<lb/>
<pb n="KR4h0157_WYG_016-59a"/>
黄沙匝地半和雲旌旗明滅隨車遠鼓角悲涼隔水聞<lb/>
正是無憀一囘首兩行白馬映紅裙<lb/>
　　適值劉從道供奉往信陽鎮用前韻送之<lb/>
君馬匆匆赴信陽雖云同郡似它方村沙卷盡黄昏日<lb/>
海水吹成半夜霜别恨不湏青草色歸期當及小桃香<lb/>
閒官冷局遥相望兩覺迢迢歳月長<hi>君約春中還城下</hi>
　　夢錫同遊賀園題詩云誰知清淡者冬月亦登臨<lb/>
寒景崢嶸歳已湥誰知清淡亦登臨雨吹廢館苔添暈<lb/>
<pb n="KR4h0157_WYG_016-59b"/>
霜落空城樹減隂向曉旋留題葉句隔年先有探花心<lb/>
相期紅藥濃開日一醉東風費萬金<lb/>
　　新作書室夢錫示詩羡其清坐<lb/>
新闢西垣小室城開編静得古人情崢嶸老栢寒尤健<lb/>
窈窕幽窻雪更明我愧濫巾居此地君能傾蓋似平生<lb/>
篇詩何必湥相羡淥水芙蓉豈不清<lb/>
　　次韻和常父<lb/>
卧龍當日醉吟身冷落天涯一旅人早夕思親增悵望<lb/>
<pb n="KR4h0157_WYG_016-60a"/>
嘯歌懐古更愁辛角吹海上千山月草入江南萬里春<lb/>
欲去尚留心未决夢魂長在越溪濵<lb/>
　　寄常父<lb/>
繚繞龍山半府隂春來漂泊阻登臨蓬萊閣下花多少<lb/>
清曠亭前水淺湥暮靄漫天迷望目東風絶海送歸心<lb/>
新詩亦有思家意應記當年共醉吟<lb/>
　　登賀園高亭<lb/>
東武名園數賀家更于高處望春華湥紅淺白知多少<lb/>
<pb n="KR4h0157_WYG_016-60b"/>
直到南山盡是花<lb/>
　　晝眠呈夢錫<lb/>
百忙之際一閒身更有高眠可詫君春入四支濃似酒<lb/>
風吹孤夢亂如雲諸生弦誦何妨静滿席圖書不廢勤<lb/>
向晩欠伸徐出戸落花簾外自紛紛<lb/>
　　兄長寄五詩依韻和寄詩各有所懐<lb/>
憶昔西㝷山下園芙蓉香裏醉頽然幽篁迸筍無餘地<lb/>
老木交隂不計年徹幕旋迎秦望雨汎杯旁引鑑湖泉<lb/>
<pb n="KR4h0157_WYG_016-61a"/>
舊游寂寞今誰到應有秋苔長綠錢<hi>懷西園</hi>
昔同訪客到山隂馬上相隨不廢吟平視溪流綠煙遠<lb/>
囘看府宅白雲湥紛紛落麈陪高㑹艷艷浮蛆勸滿斟<lb/>
賔主如今各分散詩成長詠作呉音<hi>懷山隂館謂沈司封</hi>
蓬萊彼此一閒身把酒臨風送晩春城邑萬家供氣象<lb/>
湖山千里助精神湥林鳥語留連客野逕花香著莫人<lb/>
今日天涯共怊悵歸心夜夜轉車輪<hi>懷蓬萊閣</hi>
憶昔幽㝷到井儀繁花落盡綠隂時雲迷歩武多相失<lb/>
<pb n="KR4h0157_WYG_016-61b"/>
風入襟懐只自知金斗倒垂交勸飲玉蟾分面各題詩<lb/>
淋浪醉墨留西壁好事于今刻作碑<hi>懷井儀堂</hi>
昔㝷小飲到王家早出歸時逼晩衙勝奕高亭弄紋局<lb/>
擷芳湥徑採新茶竹邊雲過隂相得蓮外風來氣益嘉<lb/>
夜坐西堂有餘興解酲更進一銀瓜<hi>懷王家小隱莊莊有勝奕亭擷芳徑</hi>
　　六月五日<lb/>
灑汗通宵已廢眠起來猶覺眼生煙黄埃滾滾人行地<lb/>
赤氣騰騰日出天紈扇急揮風亦熱銀缾空掛井無泉<lb/>
<pb n="KR4h0157_WYG_016-62a"/>
狂心于此思霜雪安得師文扣羽弦<lb/>
　　西行<lb/>
繚繞西行入亂山白雲湥處據征鞍蕎花著雨相爭秀<lb/>
棗頰迎陽一半丹鞅掌未能逃物役乾坤何處託身安<lb/>
莒臺東響情無限那更秋風作暮寒<lb/>
　　荆林館<lb/>
古木森然滿驛庭繁隂凌亂月分明千枝萬葉誰拘管<lb/>
攪作秋風一片聲<lb/>
<pb n="KR4h0157_WYG_016-62b"/>
　　次韻和張道濟長老立秋後作<lb/>
萬里悄然若有霜南山秋色兩蒼蒼已經晩雨驅除熱<lb/>
更得西風斷送涼瀚海人空雲弄白呉江波濶葉吹黄<lb/>
知君昨夜書帷夢半在親庭半在鄉<hi>君蘓人親仰秦</hi>
　　飲夢錫官舍出文君西子小小畫真<lb/>
西子蘓小卓文君畫筆相傳窈窕真雖有金珠并粉黛<lb/>
恨無笑語與精神一樽羙酒留連客千載香魂著莫人<lb/>
醉眼怳然迷不覺自慚心地尚埃塵<lb/>
<pb n="KR4h0157_WYG_016-63a"/>
　　走筆<lb/>
種竹禁當雪栽花凖擬春詩書最閒局寢食自由身淛<lb/>
外音題數齊州問訊頻郵筒煩郡縣此外不干人<lb/>
觸目方多事棲身獨此堂窗迎先得日簷送曉留霜散<lb/>
漫皆書帙逍遙或道裝墻東雖可隱林下未能忘<lb/>
　　折柳亭<lb/>
楊柳已藏鴉高亭望物華平時常送客此日自離家别<lb/>
酒杯何滿征途日欲斜醉行三十里春思滿鸎花<lb/>
<pb n="KR4h0157_WYG_016-63b"/>
　　里伏驛<lb/>
去家一日已思家浩渺歸期未有涯滿眼春風最多恨<lb/>
無言似笑小桃花<lb/>
　　和常父見寄<lb/>
濟南風物稱閒官兄弟偕游意益歡幽圃水聲從地涌<lb/>
畫橋山色逼人寒别來夢想猶相接它處塵埃不足觀<lb/>
寂寞東齋又經夏落花新葉共誰看<lb/>
　　銀河詠<lb/>
<pb n="KR4h0157_WYG_016-64a"/>
江湖有客卧孤城每見銀河眼亦明萬里長風吹不斷<lb/>
一番微雨洗尤清星辰白石參差亂雲氣飛粱倐忽生<lb/>
織女東西波浪隔夜寒天濶不勝情<lb/>
　　學舍<lb/>
簿領如棼處處忙日華偏向此中長吟餘林表孤雲改<lb/>
夢覺牕間小雨涼珮玉上趨承斗極棹歌湥入釣滄浪<lb/>
何如瀟灑詩書局不在山林不廟堂<lb/>
　　風雨有秋色率然成小詩呈道濟長官<lb/>
<pb n="KR4h0157_WYG_016-64b"/>
學館人歸静若山乆隂海濕上衣冠酣酣雨意牽愁遠<lb/>
颯颯秋聲吹夢寒竹笋解包堆屋角蓼花抽穗出墻端<lb/>
此時最憶呉江上千頃煙波一釣竿<lb/>
　　游田氏池亭<lb/>
磅礴青山入望長古城東下見囘塘雲隂更雜梧桐影<lb/>
野氣仍連菡蓞香乆處塵埃思浣濯忽逢虛曠自清涼<lb/>
主人華髪能談笑猶撫歸鞍恨夕陽<lb/>
　　熙寧口號<lb/>
<pb n="KR4h0157_WYG_016-65a"/>
日坐明堂講太平時聞湥詔下青冥數重遣使詢新㳒<lb/>
四面興師剪不庭<lb/>
萬户康寧五糓豐江淮相接至山東湏知錫福由京邑<lb/>
天子新成太一宮<lb/>
秪因零落乆紛紛砥礪廉隅自聖君能使普天無賄賂<lb/>
此風曠古未嘗聞<lb/>
近聞寇盜理戈殳此日輸金入太罏百鍊剛刀斫西夏<lb/>
萬鈞强弩射匃奴<lb/>
<pb n="KR4h0157_WYG_016-65b"/>
百姓命懸三尺㳒千秋誰恤兩端情近聞崇尚刑名學<lb/>
陛下之心乃好生<lb/>
　　新霜<lb/>
皎皎寒月白清晨霜滿林萌芽至今日肅殺爾何心入<lb/>
水成氷暈迷天作雪隂自兹開火閣却坐小牕湥<lb/>
　　十月旦懐夢錫<lb/>
厺歳開爐郡中起芙蓉幕下醉相邀今年兩事俱蕭索<lb/>
白日孤城轉寂寥緣飾新茶烹下鳯咨嗟名畫展蒼鵰<lb/>
<pb n="KR4h0157_WYG_016-66a"/>
長篇蒿出依然在千里思君不可招<lb/>
　　寄板橋卞進之主簿<lb/>
以才牽挽自由身歳暮無家寄海濵擾擾滿前人一把<lb/>
紛紛趨事抱千鈞風掀駝島波聲壯雲倚蓬山雪意新<lb/>
囘首高城已揺落菊花羞逼小陽春<lb/>
　　寄蕭虛中<lb/>
平川摻袂屢星霜楚尾畿東各一鄉安得便風傳訊問<lb/>
只應明月共輝光茅齋夜出猶能記古觀秋吟最不忘<lb/>
<pb n="KR4h0157_WYG_016-66b"/>
近日詩成無和者思君才俊似青楊<lb/>
　　有感時夢錫㝷醫而思求免官<lb/>
厺歳城門坐徹晩前年火閣飯連宵當時已是嫌羈束<lb/>
今日那堪轉寂寥綠水紅蓮非舊客清風明月想同寮<lb/>
不知比我離高密誰向長亭抝柳條<lb/>
　　陳宗聖縣丞往登州問有所幹以此託之<lb/>
北望登州馬匹馳駝裘孤扇任風吹才聞使者方相委<lb/>
事屬公家不敢辭聚落蕭條宿山縣波濤浩蕩瞰天池<lb/>
<pb n="KR4h0157_WYG_016-67a"/>
煩君一上蓬萊閣歸説扶桑日出時<lb/>
　　郡集<lb/>
旋徹銀杯泛海螺故人相遇樂如何東西合作雙雙舞<lb/>
工拙分為一一歌吹角共驚冬晷短添爐更覺晩寒多<lb/>
不湏苦鍊登州語大抵東音唯與阿<lb/>
　　寓目<lb/>
倐此年華晩蕭然學館幽常閒心却悶極静景多愁葉<lb/>
走堂階響雲依殿吻浮黄茅日西下戲犬在城頭<lb/>
<pb n="KR4h0157_WYG_016-67b"/>
　　題老杜集<lb/>
七月鴟鴞乃至此語言閎大復瑰竒直侔造物并包體<lb/>
不作諸家細碎詩吏部徒能歎光燄翰林何敢望藩籬<lb/>
讀罷還看有餘味令人心服是吾師<lb/>
　　集于昌齡之舍<lb/>
一醉昏昏萬不知黄昏促席夜深歸明朝唯見家人説<lb/>
昨夜歸時雪滿衣<lb/>
　　寄内<lb/>
<pb n="KR4h0157_WYG_016-68a"/>
試説途中景方知别後心行人日暮少風雪亂山湥<lb/>
　　郭公<lb/>
枉渚潮初落平岡日又西蘆叢湥處泊惟有郭公啼<lb/>
　　芙蓉堂<lb/>
芙蓉堂下花如錦記得當年此泊舟今日重來皆蔓草<lb/>
水紅無數强排秋<lb/>
　　弄水亭<lb/>
弄水垂吾手圓波觸石堤夜湥翻斗極秋霽把虹霓鳥<lb/>
<pb n="KR4h0157_WYG_016-68b"/>
泛閒相得煙生望稍迷問源思杖䇿人指白雲西<lb/>
　　趙屯寺<lb/>
﨑嶇自牛徑蕭灑得僧房壊壁題名滿幽軒背日涼澗<lb/>
花時委地隣竹稍過墻歸路風猶𦂳垂楊作意狂<lb/>
　　至旴𣅿作<lb/>
郵亭繫馬日西斜却向旴𣅿望白沙春色淡中惟有柳<lb/>
曉風狂過已無花古人出處真難一語道窮通未可涯<lb/>
白水黄粱不湏具呼奴挈榼取流霞<lb/>
<pb n="KR4h0157_WYG_016-69a"/>
　　發青陽驛<lb/>
悠悠驅馬汴河灣幾處郵亭略解鞍春盡榆錢堆狹路<lb/>
曉隂花雨作輕寒山川相背圖中畫日月雙移板上丸<lb/>
行役漸多身漸老詩題聊寄旅程難<lb/>
　　入亳州界<lb/>
嬴糧襆被望都門路出符離日未曛清汴横飛天上浪<lb/>
方塘穩鎻鏡中雲淮南風物多相似江上音書乆不聞<lb/>
寄語此山姑待我莫因西去勒移文<lb/>
<pb n="KR4h0157_WYG_016-69b"/>
　　榆錢<lb/>
鏤雪裁綃箇箇圓日斜風定穩如穿憑誰細與東君説<lb/>
買住青春費幾錢<lb/>
　　廢廟<lb/>
靈宇何年置荒臺漸欲平丹青多冺滅苔蘚太分明棟<lb/>
宇非難復威靈想不行長林相蔽翳惟有暮鴉鳴<lb/>
　　雍丘驛作<lb/>
京塵漠漠稍侵衣秣馬雍丘日未西驛舍蕭然無與語<lb/>
<pb n="KR4h0157_WYG_016-70a"/>
遠墻閒覓故人題<lb/>
　　蹇叔以登亭有感示予因以答之<lb/>
何處登臨可極觀危軒隱在碧雲端千年古樹少春態<lb/>
一片江天帶暮寒人似神仙君自好心如鐡石我難干<lb/>
花紅柳綠休多語且把詩書子細看<lb/>
　　清夜<lb/>
夜乆景逾清行吟到小亭梨花帶明月銀漢淡疎星渡<lb/>
水漁歌遠廵山鬼火青此時塵慮息豁若醉初醒<lb/>
<pb n="KR4h0157_WYG_016-70b"/>
　　偶書<lb/>
經歳留南戍頻時思故邦青山又薄暮斜日滿西牕遣<lb/>
憤詩千首迷愁酒百缸何緣幸免去歸棹破長江<lb/>
　　哦亭<lb/>
㸃隂花芽撥草根湥春終日在東園煙筠冉冉隂相亂<lb/>
燕雀啾啾語自繁倚伏萬端寧有定是非一致亦何言<lb/>
誰能伴我哦亭上爛漫同斟濁酒樽<lb/>
　宋詩鈔卷十六<lb/>
</p>
<p>
</p>
  </div>
</body>
</text>
</TEI>
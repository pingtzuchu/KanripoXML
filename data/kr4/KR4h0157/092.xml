<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷九十二</head> <lb/>
    <p>
<pb n="KR4h0157_WYG_092-1a"/>
欽定四庫全書<lb/>
　宋詩鈔卷九十二<lb/>
　　　　　　　　　内閣中書舍人呉之振編<lb/>
　漫塘詩鈔<lb/>
　劉宰字平國金壇人紹熙元年進士歴江寧尉真州<lb/>
　司法泰興令以浙東倉司幹官告歸監南嶽廟累召<lb/>
　不起隠居三十年卒謚文清宰以吏事稱而淡於榮<lb/>
　利一時朝廷所不能致者宰與崔與之耳詩亦常調<lb/>
<pb n="KR4h0157_WYG_092-1b"/>
　而五言古稍優<lb/>
　　次王兄韻<lb/>
野徑梅初發寒塘草又生能來同社酒莫笑瓦盆盛<lb/>
　　過尤溪<lb/>
尤溪塘上征人路記得停驂一解顔十載重來兒女換<lb/>
似曽相識有青山<lb/>
　　過剡溪<lb/>
青山叠叠水潺潺路轉峯回又一灣想見雪天無限好<lb/>
<pb n="KR4h0157_WYG_092-2a"/>
不妨獨棹酒船還<lb/>
　　題石門奉真觀<lb/>
叠障為屏石作門隂雲漠漠雨昏昏清游到晚不知去<lb/>
要上峯頭望曉暾<lb/>
　　舟中<lb/>
蓼岸著花紅半吐稻畦過雨緑平鋪炊烟起處三家市<lb/>
却向江湖憶畫圖<lb/>
　　秋懐<lb/>
<pb n="KR4h0157_WYG_092-2b"/>
一抹紅綃日脚霞千林暮靄納歸鴉西風捲盡梧桐葉<lb/>
乞<hi>去聲</hi>與中庭散月華<lb/>
　　雲邊阻雨<lb/>
薔薇籬落送春闌笋葚園林早夏間牛背牧兒酣午夢<lb/>
不知風雨過前山<lb/>
　　謝趙使君豁租<lb/>
長榜朱書又墨書使君頒令豁逃租一千里内歡聲滿<lb/>
十數年來此事無<lb/>
<pb n="KR4h0157_WYG_092-3a"/>
　　得軒即事<lb/>
上印還家不計年水光彌望木參天緑雲洞裏<hi>嘗名漫塘上為</hi>
<hi>緑雲洞天</hi>開書幌紅錦波心漾酒船<lb/>
　送鄭節夫<lb/>
盛年已去壯心闌此别懸知後㑹難顧使乾坤同日月<lb/>
不妨閩浙異江山<lb/>
　　發紹興<lb/>
留滯青春晩經行此日初柔條桑著眼短穂麥生鬚竹<lb/>
<pb n="KR4h0157_WYG_092-3b"/>
外雲埋屋花邊水遶渠箇中容我老肻遺子公書<lb/>
　　馮公嶺<lb/>
地隘山逾峻人勤俗不奢時培石上土更種竹間茶接<lb/>
畛田成篆連筒水濺花征塵如不到老我即東家<lb/>
　　長林海邊道上<lb/>
海霧曉逾合海風春更寒衰顔欺薄酒老膽傲驚湍隔<lb/>
岸人家近平沙客路寛明朝應更好山翠撲征鞍<lb/>
　　松江道中<lb/>
<pb n="KR4h0157_WYG_092-4a"/>
久作松江夢重來泛短篷淡雲飛急雪枯葉戰狂風烟<lb/>
末三家市波心一釣翁鴟夷身計耳呉越等成空<lb/>
　　寄同年朱景淵通判六首<lb/>
念昔従子遊金陵佳麗地幕府盛賔僚東南稱兩尉子<lb/>
才清而通我拙世無二櫟社雖輪囷靈根同晩嵗<lb/>
當時最少年雪林紫芝翁詩名三十年正復坐此窮落<lb/>
日澹平湖宿草鳴寒蛩何時一樽酒往酹與子同<hi>謂趙紫芝</hi>
<hi>汝淳</hi>
<pb n="KR4h0157_WYG_092-4b"/>
四海游夫子粹學洞古今聞善亟推輓常恐力不任時<lb/>
危係長才白日已西沈拱木戰寒風淒其千載心<hi>謂游默齋</hi>
<hi>九言</hi>
茂苑子周子慷慨憂時危斯文晁董流炳炳日星垂言<lb/>
深衆所驚用淺才不施穹窿山下笛懐人究誰其<hi>謂周正字</hi>
<hi>南闕</hi>
滕子嗜古學萬卷作生計孤燈耿夜闌盜畏不敢睨至<lb/>
寳世不售虚名竟何利尚想古城隅幽花開繞砌<hi>謂滕質</hi>
<pb n="KR4h0157_WYG_092-5a"/>
細栁真將軍勁氣可立愞向來拯時危功畧天下半屢<lb/>
詔不肻起出處懸自㫁十載山澤游萬念春氷渙何當<lb/>
求識面介子同里閈<hi>謂周馬帥虎</hi>
　　題王荆公半山圖<lb/>
歸來心事平蹇驢踏秋風舉鞭問髯奴何如浣花翁道<lb/>
旁㡬髙松風來自相語桃李今何之嵗寒予與汝<lb/>
　　題茅山潑墨池慶雲庵<lb/>
路轉㡬山腰言尋雙海眼澗落吕公泉橋横蜀道棧主<lb/>
<pb n="KR4h0157_WYG_092-5b"/>
人去不歸山空春事晩<hi>闕</hi>　　蔬筍開門延客飯<lb/>
　　北固山望揚州懐古<lb/>
北固城髙萬象秋烟竿一縷認揚州試乗緑漲三篙水<lb/>
要見朱簾十里樓淚濕宫衣朝霧重愁薰寒草夕陽浮<lb/>
隋堤舊事無人問兩兩垂楊繫客舟<lb/>
　　懐林維國<lb/>
　予學宦金陵得三山林維國邵武任伯厚呉門朱景<lb/>
　淵婺女葉潛仲為之友相得歡甚維國知我愛我視<lb/>
<pb n="KR4h0157_WYG_092-6a"/>
　他友為甚惟恐予有過差一夕四人相㑹於潛仲廨<lb/>
　舍抵足達旦始各自誦所短而誦人所長終也自言<lb/>
　其長而誦人之短逓相規益其友愛如許維國去金<lb/>
　陵未二年終於永嘉予亦離羣索居無復朋友之益<lb/>
　辛酉十月初五日夜忽夢與維國遇如平生歡覺而<lb/>
　悽然成二詩<lb/>
四海論交二十年知心一見似前縁情親尚記通宵語<lb/>
忠告難忘送别篇夢入蓬壺重㑹面座看書史尚堆前<lb/>
<pb n="KR4h0157_WYG_092-6b"/>
應憐廢學従農圃要使留心在簡編<lb/>
尚記升堂拜母時滿前兒女競牽衣鳳雛想見今成立<lb/>
雁序遙聞已奮飛<hi>維國弟成巳巳發浙漕解</hi>身後聲名終不朽家傳<lb/>
詩禮足相輝傷心白下金陵道無復班荆話昨非<lb/>
　　寄潘子善上舍<hi>時舉</hi>
　陳少陽率太學生伏闕上書六賊遂退天下快之少<lb/>
　陽猶以後書論李邦彦白時中等言不用拂衣去近<lb/>
　傳太學伏闕書是歟非歟非山間林下所得知獨怪<lb/>
<pb n="KR4h0157_WYG_092-7a"/>
　朝廷不用其言諸君猶茍安於學豈以靖康時事視<lb/>
　今日緩急異耶為賦五十六字質之同志者<lb/>
少陽一疏折羣姦拂袖歸來日月閒誤國小人<hi>書中語</hi>猶<lb/>
法従叩閽諸子自賢闗是非頗亦通千古義利那能立<lb/>
兩間若向西湖浮畫舫好傾巵酒酹孤山<lb/>
　　送邵監酒兼簡儀真趙法曹呈潘使君<lb/>
儀真來往㡬經秋風物淮南第一州山勢北來開壯觀<lb/>
大江東下峙危樓沙頭縹緲千家郭艫尾連翩萬斛舟<lb/>
<pb n="KR4h0157_WYG_092-7b"/>
去去煩君問耆老㡬人猶得守林丘<lb/>
　　和張寺丞謝恵河魨韻<lb/>
先生盛徳信光亨微物將誠愧晩生春岸正當餘雨過<lb/>
寒江尚想小舟横一奩走送慙遲暮兩舍相望欠割烹<lb/>
未必甘芹解知味王公當諒野人情<lb/>
　　送王去非入餉幕<lb/>
春歸花藥尚紅酣送子脂車馬在驂幕畫向來多實用<lb/>
事機今可付常談學方用力須千百事或當仁勿二三<lb/>
<pb n="KR4h0157_WYG_092-8a"/>
别後欲知漁釣處五湖天水共澄涵<lb/>
　　送衞汝積歸句曲<lb/>
　汝積歸路過獨樓岡入亭子谷二處相去里許而下<lb/>
　瞰數百里丘陵川澤若錯繡然谷中縈紆峭險下有<lb/>
　流泉疑有幽人勝士嘗建樓岡上以極臨眺著亭谷<lb/>
　中以貯幽勝以其亭多而樓獨故曰獨樓栁子厚所<lb/>
　謂游之道二曠如也奥如也此葢兩得之嵗久樓傾<lb/>
　亭廢而名尚傳若鐵壚步然山居皆樵蘇之人無能<lb/>
<pb n="KR4h0157_WYG_092-8b"/>
　解其義者遂意獨樓為髑髏而以谷為孔是又與小<lb/>
　姑嫁彭郎同義吁可嘆也因汝積路出其間為辨證<lb/>
　以刷是岡之恥<lb/>
樓岡亭谷萬山西縹緲炊烟出翠微歸路正當清晝永<lb/>
離懐莫悵白雲飛學醫要使人無費問道須知昨已非<lb/>
好向庭闈商畧此短章中或有𤣥機<lb/>
　　仲玉和前詩見贈因再用韻<lb/>
官倉出粟徧東西多謝朱公念隠微但覺閭閻猶菜色<lb/>
<pb n="KR4h0157_WYG_092-9a"/>
不知園囿已花飛當年國論無同異此日民言有是非<lb/>
天上鴛鴻方刷羽海邊鷗鷺已忘機<lb/>
　　漫塘晚望<lb/>
霽色催雲作晚霞小橋却立岸烏紗雨餘菱芡新抽葉<lb/>
秋早菰蒲未著花燈影微茫行客艇鐘聲縹緲梵王家<lb/>
沈吟索句輸公等我欲臨流理釣槎<lb/>
　　寄陸大夫<lb/>
寄語金囦陸大夫歸田相府竟何如提兵劫取已非矣<lb/>
<pb n="KR4h0157_WYG_092-9b"/>
縦火燒殘豈義歟百口喪身端自爾千錢酬直殆欺余<lb/>
放翁舊隠佳山水賸好歸歟理故書<lb/>
　　社日僧舍風雨<lb/>
借蔬香積共晨炊客裏良辰總不知孺子従渠均胙肉<lb/>
南翁無處聴巴詞神鴉得志飽終日巢燕有心來及時<lb/>
風雨聒人聾轉甚半鍾濁酒可能治<lb/>
　　寄題戴氏别墅<lb/>
聞君築室水雲鄉一榻翛然獨老龎近挹荷香供几案<lb/>
<pb n="KR4h0157_WYG_092-10a"/>
逺邀山翠入軒窻自歌自笑遊魚樂時去時來白鳥雙<lb/>
何日過門成夜泊一樽相與對銀缸<lb/>
　　趣劉聖與<hi>用行</hi>寓玉甫桂墅<lb/>
門外平湖百頃寛庭前翠竹遶欄干鳥啼花笑四時好<lb/>
几淨窻明六月寒賸可琴書供晝永不妨絃管到更䦨<lb/>
留行莫為歌楊栁作計應須趂牡丹<lb/>
　　送戴子家歸永嘉<hi>埜</hi>
君住柟溪第㡬山我家北渚水雲間二千里逺來非易<lb/>
<pb n="KR4h0157_WYG_092-10b"/>
三五朝留勿作難有子已知頭角異安心寧恤髩毛斑<lb/>
尺書頻寄問無恙共樂生前日月閒<lb/>
　　癸未寄王甥<lb/>
别時庭户正秋清劃見園林翠織成呉下余思頻刮目<lb/>
渭陽子豈遂忘情堤間飛葢分垂栁水面浮舟約半萍<lb/>
乗興時來共清話相望能隔㡬牛鳴<lb/>
　　開禧紀事二首<lb/>
泥滑滑僕姑姑喚晴喚雨無時無曉窻未曙聞啼呼更<lb/>
<pb n="KR4h0157_WYG_092-11a"/>
勸沽酒提壺蘆年來米貴無酒沽<lb/>
婆餅焦車載板餅焦有味婆可食有板盈車死不晚君<lb/>
不見比來翁姥盡飢死狐狸嘬骨烏啄眼<lb/>
　　謝烏鵲<lb/>
朝來不成寝啼烏繞西東似欲砭我愚無虞終有凶挽<lb/>
衣行太息飛鳴鵲當空似欲慰我心正直神所容舉手<lb/>
謝烏鵲憂喜當何従吉凶兩不到我在阿堵中<lb/>
　　松風軒晩望<lb/>
<pb n="KR4h0157_WYG_092-11b"/>
逺山亞歸雲近山留夕照澄江横淨練怒風收衆竅東<lb/>
南佳山水此地宅其要連甍三萬家金璧互輝耀閒房<lb/>
列歌舞傑觀富登眺物理㑹有極却慮成悲嘯我家三<lb/>
茆峯一室倚青峭下有荆溪水水深魚可釣歸歟有成<lb/>
計靜坐觀衆妙功名付公等連茹祗明詔他年問無恙<lb/>
短䇿寄嶺嶠浩歌暢幽懐狂斐君勿誚<lb/>
　　和李果州<hi>道傳</hi>同遊茅山贈<lb/>
我家荆溪東矮屋八九間石田人不耕自占水一灣十<lb/>
<pb n="KR4h0157_WYG_092-12a"/>
年去城市樂此清晝閒飽聞西州英奥學窺孔顔見賢<lb/>
豈無時氷開水潺潺朅來絜齊俟一語開㝠頑錦機神<lb/>
所秘啟視不吾慳追隨妙髙臺勇往不作艱蹇步驅弗<lb/>
前逸駕杳難攀惆悵默無言詩卷慙空還三茅在何許<lb/>
天末聳髻鬟勝處不可窮老我常窺斑幽人去不歸夜<lb/>
鶴守松闗夫君金玉姿秀氣超人寰興來得同遊句就<lb/>
知難刪應同太史筆有副蔵名山<lb/>
　　趣劉倅聖與建第<lb/>
<pb n="KR4h0157_WYG_092-12b"/>
鷦鷯巢枝寛大鵬溟海窄不齊物之情小大貴安宅一<lb/>
區揚子雲衡宇陶彭澤何妨輪鞅稀所憎廛市迫吾宗<lb/>
攜家來寒暑已屢革寓舍得賈區開門即廣陌四鄰共<lb/>
壁立而無藩牆隔晝通燔炙芬夜悉笑語啞麕至窘賔<lb/>
朋雨立愧臧獲傳聞三徑地經始得長䇿良材蔽<hi>闕</hi>
賤售非難索露廩發陳積香飯留匙白羣工闖户外拱<lb/>
手聴規畫願速大厦成却展摶風翮<lb/>
　　次聖與小兒啖虎脯篇<lb/>
<pb n="KR4h0157_WYG_092-13a"/>
折臂最小兒骨聳顙微廣弗説螺螄小可以吞大象那<lb/>
敢謂其然且幸日稍長顧似陶家郎智識殊不爽强令<lb/>
侍師席跳踉繞函丈胡能辨滋味舍魚取熊掌但見蔬<lb/>
果列攫取如技癢嘉餽得虎臠新獵出林莽對之懶下<lb/>
箸殺氣猶可想呼兒食之既睥睨尚來往饕餮我所羞<lb/>
跌蕩或稱賞服猛豈渠能過奬謝吾黨深慙如敝箒有<lb/>
誤千金享<lb/>
　　走筆謝王去非遣餽江鱭<lb/>
<pb n="KR4h0157_WYG_092-13b"/>
環坐正無悰駢頭得嘉餽鮮明訝銀尺㢘纎非蠆尾肩<lb/>
聳乍驚雷腮紅新出水芼以薑桂椒未熟香浮鼻河魨<lb/>
愧有毒江鱸慙寡味更咨座上客送歸煩玉指飣餖雜<lb/>
青紅百巧出刀匕翩翩鶴來翔粲粲花呈媚頗疑壺中<lb/>
景髣髴具盤底又疑三神山幻化出人世更於屬饜餘<lb/>
想像無窮意知君束装冗不敢折簡致厚賜何可忘因<lb/>
筆聊舉似<lb/>
　　再韻為鱭鱠虎臠解嘲<lb/>
<pb n="KR4h0157_WYG_092-14a"/>
多病早休官自是臺無餽東門享鶢鶋寧若龜曳尾有<lb/>
酒可斟酌有力給薪水朗詠淵明詩如斵郢人鼻所期<lb/>
免朝飢敢幸嘗異味大胾來鄰邑細縷出纎指一見喜<lb/>
折屐三思食失匕珍非我可常竈非吾敢媚胡可徇口<lb/>
腹有若嚢無底諸君有用學土苴足經世龍肝興鳳髓<lb/>
何求不適意此豈費萬錢正自不難致貴賤理則殊氣<lb/>
味固相似<lb/>
　　分韻送王去非之官山隂得再字<lb/>
<pb n="KR4h0157_WYG_092-14b"/>
達官須親民未竟法應再昔君治姑孰報政甫初載桃<lb/>
李春正華風木養不待至今田里間往往誦遺愛薦章<lb/>
交公車夷塗了無礙自詭更治民得邑仍勇退坐看積<lb/>
薪上笑謝及𤓰代赤縣官山隂銅章喜重佩平湖帶城<lb/>
郭崇山鎮溟海道中勤顧接何者非勝槩鵝池湛清漣<lb/>
蘭亭霏翠靄溪流西走剡夜雪曽訪戴此地君故家舊<lb/>
遊詳往載公餘信足樂俗敝良可嘅盗販人鬭很淫祀<lb/>
家禳禬緩縦固不可激之或生害厥田惟中中厥賦上<lb/>
<pb n="KR4h0157_WYG_092-15a"/>
上倍豪家窘輸送勺合無容貸貧家慣逋負符移費追<lb/>
逮行之茍失中上下交怨懟臺府相鼎立征求常意外<lb/>
稽違速譴呵抑絶虞冒昧犴獄當盡心夜寄或百輩去<lb/>
來不敢詰猶豫即招悔薛徒陷平民更欲<hi>闕</hi>　辠朝方<lb/>
得其情暮祈當路改過客紛如織刺口説行在丏求小<lb/>
不愜百計工組繢我知夫子心此去専勞來豈其懾聲<lb/>
勢左盼而右睞然須處心平更須臨事耐勿恃事理直<lb/>
抗論多慷慨勿謂氣類同不虞趨鄉背先入勿偏聴未<lb/>
<pb n="KR4h0157_WYG_092-15b"/>
信勿忠誨少違嵗月間足致治平最庶䇿三載勳亟應<lb/>
千齡㑹<lb/>
　　贈江西呉定夫<lb/>
定夫江海士痩骨如臞仙翩然及吾門不假左右先我<lb/>
方厭塵埃一笑喜相延肩懸兩破嚢既見始解纒我欲<lb/>
具杯酒割鷄烹小鮮自言乃長齋不受世葷羶少林入<lb/>
西山幽尋徧崖顛山空四無人白眼問青天洞口得老<lb/>
翁守死易一編髙談慰寂寞其然豈其然去去不忍别<lb/>
<pb n="KR4h0157_WYG_092-16a"/>
解衣示勤拳及歸已彌旬為我少留連道逢一病媪背<lb/>
僂兩足攣津頭見羇旅數口依敗船料理窮晨昏奔走<lb/>
環市㕓足攣不良行結廬依牆垣船敗不可航買舟捐<lb/>
萬錢為慮極靡宻要使終安全詰旦擬東還既夕重周<lb/>
旋嗟子塵外客而結區中縁吾衰不能爾愧汗與涕漣<lb/>
或疑破嚢中探用若流泉子豈費長房一壺掛簷前或<lb/>
疑瞿曇老濟世法無邊勤君為此來<hi>闕</hi>頸警沈綿君師<lb/>
魯東家二説當捨旃理一而分殊先儒有遺言君歸更<lb/>
<pb n="KR4h0157_WYG_092-16b"/>
商畧書來慰殘年<lb/>
　　送魏華甫侍郎謫靖州<lb/>
靖州風物最五溪畬田嵗入人不飢淘沙得金遨以嬉<lb/>
瘴烟不逐嶺雲西六花瑞臘春臺熙尤便逐客過往稀<lb/>
理亂黜陟了不知夫子豈欲居九夷要尊主勢扶時危<lb/>
有言不用時我違番然不受好爵縻向來鄉行誰可睎<lb/>
平生易名慕者誰蘇陳凛凛百世師畏塗萬折甘如飴<lb/>
求仁得仁固其宜大明當天照隠微直前一疏可忘之<lb/>
<pb n="KR4h0157_WYG_092-17a"/>
江頭後㑹端有期暗香微動寒梅枝臨别不用長歎咨<lb/>
　　石翁姥<lb/>
采石江頭風晝息掀天雪浪平如席沿涯小泊客心寛<lb/>
攀蘿曽看望夫石天涯望㫁人不歸露寒猶想淚霑衣<lb/>
爭似石翁攜石姥年年對峙夾岡道人歸人去我何心<lb/>
雨沐風餐人自老比翼鳥連理枝年多物化徒爾為長<lb/>
生殿裏知不知<lb/>
　　鴉去鵲來篇<lb/>
<pb n="KR4h0157_WYG_092-17b"/>
昨日鴉鳴繞庭樹道上行人色驚懼試呼行者問如何<lb/>
身為户長催殘税殘税自昔稱難理三年尤非四年比<lb/>
加之逐保有逃户每一申明官長怒人逃信矣田不逃<lb/>
其奈逃田不知處厥初經界失區畫比近立租相什伯<lb/>
大家置産錢欲輕小家鬻産價欲増上田只割下田賦<lb/>
賦存田盡因逃去或因土瘠遂流移嵗久田侵人不知<lb/>
更有鄉胥迫科抑多推少割隨胷臆民愚而神難盡欺<lb/>
往往増入逃户籍以兹逃户日増多户長蚩蚩奈若何<lb/>
<pb n="KR4h0157_WYG_092-18a"/>
向來差役多輕重户長之中中産衆比來里正多義役<lb/>
各欲供須有全力捜羅中産無孑遺户長人人家四壁<lb/>
官司禱雨徧明神施行寛政蠲房緍房緍僅可寛遊手<lb/>
那得實恵霑農民千錢代輸猶可出今日方輸又明日<lb/>
父兮母兮叫不聞遺體鞭笞同木石日日鴉鳴期㑹到<lb/>
血洒公庭深不掃遂令著處聴鴉鳴䰟飛魄散心如擣<lb/>
和氣致祥乖致異已甘旱魃來為祟忽驚鴉散鵲交飛<lb/>
髙枝報喜仍低枝萬口歡呼聲動地府今盡放三年税<lb/>
<pb n="KR4h0157_WYG_092-18b"/>
曳鈴走卒天上來立張大牓當衢市黠胥駭愕頓兩足<lb/>
户長仰天攅十指瘡痍未愈失呻吟感激過深仍涕淚<lb/>
又説新租亦寛限四年舊欠寧不爾亦知經賦難逭責<lb/>
少紓庶可容催索使君従善真如流仁人之言為慮周<lb/>
畫諾一時良易易㡬人共拜更生賜人意㑹同天意感<lb/>
急足未回時雨至始知此術勝祈禳開闔隂陽俄頃耳<lb/>
何妨甘澤尚愆期我作此詩禱告之象龍可仆蜥蜴縦<lb/>
蛟龍自起霹靂隨謂予不信難强語請驗吾邦今日雨<lb/>
<pb n="KR4h0157_WYG_092-19a"/>
詩成欲謝更有祈新租輸送此其時分科本色歸上户<lb/>
細民勿使折納遲四年逃閣尚充數積弊那能倉卒去<lb/>
且應除豁見真的孰恃强梁敢逋負若然民病八九瘳<lb/>
閒暇何妨版築修推排得人敝可見逃租十失五可收<lb/>
更令義役廣前制户長里胥同一體庶㡬二役適均平<lb/>
不使貧民偏受敝豈惟澍雨快一朝縦有凶年皆樂嵗<lb/>
報喜不惟乾鵲噪丈人屋上烏亦好<lb/>
　　野犬行<hi>嘉定己巳作</hi>
<pb n="KR4h0157_WYG_092-19b"/>
野有犬林有烏犬餓得食聲咿嗚烏驅不去尾畢逋田<lb/>
舍無烟人迹疎我欲言之涕淚俱村南村北衢路隅妻<lb/>
喚不省哭者夫父氣欲絶孤兒扶夜半夫死兒亦殂屍<lb/>
横路隅一縷無烏啄眼犬銜鬚身上那有全肌膚叫呼<lb/>
伍伯煩里閭淺土元不葢頭顱過者且勿嘆聞者且莫<lb/>
吁生必有數死莫踰飢凍而死非幸歟君不見荒祠之<lb/>
中荆棘裏臠割不知誰氏子蒼天蒼天叫不聞應羨道<lb/>
旁飢凍死<lb/>
<pb n="KR4h0157_WYG_092-20a"/>
　　猛虎行<lb/>
市有虎毋妄言當闗虎士森戈鋋市上一呼人駕肩虎<lb/>
雖猛那得前市有虎言非妄君不見左馮諸邑天下壯<lb/>
斧斤聲㫁林壑空猛虎通衢恣來往食人肉飲人血沈<lb/>
痛積寃何可説凝香堂上紫烟浮風流太守愛民憂一<lb/>
朝下令開信賞籍皮枕骨彌山丘虎已滅人患絶夜永<lb/>
猶聞泣幽咽泰山之側如何居子後夫前甘死别<lb/>
　　運河行<lb/>
<pb n="KR4h0157_WYG_092-20b"/>
運河岸丁夫荷鍤聲繚亂紅蓮幕府誰獻言運河泄水<lb/>
由函管函管掘開須到底運材歸府供薪爨庶㡬一壊<lb/>
不可復民田雖槁河長滿民田為私河則公獻言幕府<lb/>
寧非忠我聞此言為民説急趨上令母中輟小民再拜<lb/>
為我言函管由來㡬百年大者用錢且十萬小者半此<lb/>
工非堅厥初銖積費民力厥後世世期相傳豈但旱時<lb/>
須灌溉亦憂久潦水傷田向來久旱河流絶放水練湖<lb/>
憂水洩州家有令塞函管函管雖存誰復決小須雨澤<lb/>
<pb n="KR4h0157_WYG_092-21a"/>
又流通函管猶存不費工只今掘盡誰敢計但恐民田<lb/>
従此廢豐年餘水注江湖涓滴不為農畝利有時驟雨<lb/>
浸民田水不通流禾盡死況今農務正紛紜髙田須灌<lb/>
草須耘盡驅丁壯折函管更運木石歸城闉吕城一百<lb/>
二十里不知被擾凡㡬人太守仁民古無比凝香閣下<lb/>
寧聞此願傳新令到民間函管須塞不須毁已填函管<lb/>
無尾閭大舶通行水有餘函管不毁民歡娯異時瀦瀉<lb/>
無妨渠憶昔採詩周太史不間小夫井賤隸試裒俚語<lb/>
<pb n="KR4h0157_WYG_092-21b"/>
扣黄堂鈇鉞有誅寧敢避<lb/>
　　殺虎行謝宜興趙大夫恵虎皮虎腊虎晴<lb/>
君不見陽羨周將軍射殺南山白額虎千古萬古聲流<lb/>
聞又不見宜興趙大夫南山三十有六虎令行殺取無<lb/>
復餘一虎昔何少三十六虎今何多虎多人不患所患<lb/>
政之苛苛政滅人門猛虎戕人命擇禍莫若輕泰山之<lb/>
人論已定大夫性髙明下令走風雨所知在田里了不<lb/>
見臺府既令民免政之虎又與民除虎之苦四境之民<lb/>
<pb n="KR4h0157_WYG_092-22a"/>
歌且舞或云殺虎太傷和胡不令渠自渡河我聞此言<lb/>
笑且呵大夫憂民憂豈必限吾土不然鄰國以為壑信<lb/>
也白圭愈於禹古陽羨今宜興大夫邑之主將軍邑之<lb/>
賔主賔多寡事不同千古萬古同清芬<lb/>
　　用前五字韻趣劉聖與建第<lb/>
君不見茅屋下四壁牀敷窄又不見朱門中金碧鎖空<lb/>
宅宅成更欲致良材水浮陸走空山澤茅屋區區誠已<lb/>
疎朱門汲汲彼何迫勸君勿學伏波老自詭裹屍須馬<lb/>
<pb n="KR4h0157_WYG_092-22b"/>
革又勿學金谷人綺窻阿閣綿阡陌但令庭宇潔頗與<lb/>
塵囂隔市聲不至亂琴書㕑烟可免衝咽啞庶㡬家人<lb/>
安亦使我心獲吾宗開敏姿富有濟時䇿棟宇著易象<lb/>
義不假探索<lb/>
　<lb/>
　<lb/>
　<lb/>
　宋詩鈔卷九十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷一百五</head> <lb/>
    <p>
<pb n="KR4h0157_WYG_105-1a"/>
欽定四庫全書<lb/>
　宋詩鈔卷一百五<lb/>
　　　　　　　　　内閣中書舍人呉之振編<lb/>
　水雲詩鈔<lb/>
　汪元量字大有號水雲錢塘人以善琴事謝后王昭<lb/>
　儀宋亡隨三宫留燕後為黄冠師南歸幼主平原公<lb/>
　及従降駙馬右丞楊鎮丞相呉堅留夢炎㕘政家鉉<lb/>
　翁文及翁提刑陳杰與王昭儀清恵以下廿有九人<lb/>
<pb n="KR4h0157_WYG_105-1b"/>
　賦詩餞之後往來匡廬彭蠡間世莫測其去留危太<lb/>
　史素謂其長身玉立修髯廣頞而音若洪鐘江右人<lb/>
　以為神仙多畫其像祀之詩多紀國亡北徙事與文<lb/>
　丞相獄中倡和作周詳惻愴人謂之詩史鄭明徳陶<lb/>
　九成瞿宗吉所載僅數首其後或有人得之雲間鈔<lb/>
　書舊冊録為水雲集<lb/>
　　湖州歌九十八首<lb/>
丙子正月十有三撾鞞伐皷下江南臯亭山下青烟起<lb/>
<pb n="KR4h0157_WYG_105-2a"/>
宰執相看似醉酣<lb/>
萬馬如雲在外間玉階仙仗罷趨班三宫北面議方定<lb/>
遣使臯亭慰伯顔<lb/>
殿上羣臣嘿不言伯顔丞相趣降箋三宫共在珠簾下<lb/>
萬騎虬鬚遶殿前<lb/>
謝了天恩出内門駕前喝道上將軍白旄黄鉞分行立<lb/>
一㸃猩紅似幼君<lb/>
一匊呉山在眼中樓臺叠叠間青紅錦帆後夜烟江上<lb/>
<pb n="KR4h0157_WYG_105-2b"/>
手抱琵琶憶故宫<lb/>
北望燕雲不盡頭大江東去水悠悠夕陽一片寒鴉外<lb/>
目㫁東西四百州<lb/>
十數年來國事乖大臣無計逐時挨三宫今日燕山去<lb/>
春草凄凄上玉階<lb/>
錦帆髙揭繡簾開鼉皷聲悲鳳管哀月子纎纎雲裏見<lb/>
呉江不盡暮潮來<lb/>
一出宫門上畫船紅紅白白艶神仙山長水逺愁無那<lb/>
<pb n="KR4h0157_WYG_105-3a"/>
又見江南月上弦<lb/>
太湖風起浪頭髙錦柁搖搖坐不牢靠著篷窗垂兩目<lb/>
船頭船尾爛弓刀<lb/>
昨夜三更淚濕腮伍胥何事夢中來三宫従此相分别<lb/>
自勒潮頭白馬迴<lb/>
受降城下草離離寒食清明只自悲漢寝秦陵何處在<lb/>
鶯花無主雨如絲<lb/>
金陵昨夜有降書更説揚州一戰輸淮北淮南清未了<lb/>
<pb n="KR4h0157_WYG_105-3b"/>
又添軍馬下東呉<lb/>
鐵甕城頭馬亂嘶金陵城下砲如飛黑風捲地鼓鼙急<lb/>
昨夜常州又受圍<lb/>
曉來宫櫂去如飛掠髮鬟雲淺畫眉風雨淒淒能自遣<lb/>
三三五五坐彈碁<lb/>
暮雨瀟瀟酒力微江頭楊栁正依依宫娥抱膝船窻坐<lb/>
紅淚千行濕繡衣<lb/>
曉髩鬅鬆懶不梳忽聴人説是南徐手中明鏡抛船上<lb/>
<pb n="KR4h0157_WYG_105-4a"/>
半掲篷窻看打魚<lb/>
京口沿河賣酒家東邊楊栁北邊花柳搖花謝人分散<lb/>
一向天涯一海涯<lb/>
滿船明月夜鳴榔船上宫人燒夜香好是燒香得神力<lb/>
片帆穏送到漁陽<lb/>
一片淮山落照中開船忽遇打頭風行軍元帥傳言語<lb/>
别撥官軍下浙東<lb/>
揚子江頭潮退遲三宫船傍釣魚磯須臾風定過江去<lb/>
<pb n="KR4h0157_WYG_105-4b"/>
新鬼啾秋舊鬼啼<lb/>
不堪回首淚盈盈萬里淮河聴雨聲莫問萍虀併豆粥<lb/>
且餐麥飯與魚羮<lb/>
宰執連鑣向北行淮西夜夜鬼燈青雖然適意無南北<lb/>
生死難逃篩下星<lb/>
更闌炙燭繡筵遮卸却金鈿與翠花心似亂絲眠不得<lb/>
江樓中夜咽悲笳<lb/>
兩淮極目草芉芊野渡灰餘屋數椽兵馬渡江人走盡<lb/>
<pb n="KR4h0157_WYG_105-5a"/>
民船拘斂作官船<lb/>
宫人清夜按瑤琴不識明妃出塞心十八拍中無限恨<lb/>
轉絃又奏廣陵音<lb/>
青天澹澹月荒荒兩岸淮田盡戰場宫女不眠開眼坐<lb/>
更聴人唱哭襄陽<lb/>
翠鬟半嚲倦梳糚楊柳風前陣陣涼絃索懶拈縮纎手<lb/>
龍涎猶嚼口脂香<lb/>
鳳管龍笙處處吹都民歡樂太平時宫娥不識興亡事<lb/>
<pb n="KR4h0157_WYG_105-5b"/>
猶唱宣和御製詞<lb/>
可憐河畔草青青錦纜牽江且緩行愛此淮南山水好<lb/>
問天乞得片時晴<lb/>
丞相催人急放舟舟中兒女淚交流淮南漸逺波聲小<lb/>
猶見揚州望火樓<lb/>
撥盡琵琶意欲悲新愁舊夢兩依依江樓吹笛三更後<lb/>
細耐林間杜宇啼<lb/>
一半淮江半浙江怒潮日夜自相撞揚州昨夜軍書至<lb/>
<pb n="KR4h0157_WYG_105-6a"/>
説道淮安未肻降<lb/>
曉來潮信暫相留滿耳驚濤愁復愁月殿不知何處在<lb/>
錦帆搖曳到揚州<lb/>
金屋煌煌麗九天朝歌夜舞艷神仙尋常只道西湖好<lb/>
不識淮南是極邊<lb/>
風雨聲中聴櫂歌山炰野饌奈愁何雪花堆白甜如蜜<lb/>
不減江珧滋味多<lb/>
九尺瓊花一夜開無雙亭曲小徘徊可憐后土空祠宇<lb/>
<pb n="KR4h0157_WYG_105-6b"/>
望㫁韋郎不見來<lb/>
兩淮戰皷不停撾萬騎精兵賽夜义破陣焚舟彈指頃<lb/>
漢人猶懼夏爺爺<lb/>
官軍兩岸䕶龍舟麥飯魚羮進不休宫女垂頭空作惡<lb/>
暗抛珠淚落船頭<lb/>
都人不識有干戈羅綺叢中樂事多一夜月明天漠漠<lb/>
漢人歌罷楚人歌<lb/>
太皇太后過江都遙指淮山是畫圖抛却故家風雨外<lb/>
<pb n="KR4h0157_WYG_105-7a"/>
夜來歸夢遶西湖<lb/>
萬騎横江泣鼓鞞千枝畫角一行吹淮南今夜好明月<lb/>
船上美人空淚垂<lb/>
蘆荻颼颼風亂吹戰場白骨暴沙泥淮南兵後人烟絶<lb/>
新雨燈前醉玉妃<lb/>
篷窗倚坐酒微酣淮水無波似蔚藍雙櫓咿啞搖不住<lb/>
望中猶自是江南<lb/>
銷金帳下忽天明夢裏無情亦有情何處亂山可堆骨<lb/>
<pb n="KR4h0157_WYG_105-7b"/>
暫時相對坐調笙<lb/>
宫人夜泊近人家瞥見紅榴三四丫猶説初離行在所<lb/>
玉蘭無數牡丹花<lb/>
絲雨綿雲五月寒淮堧遺老笑儒冠行軍元帥來相探<lb/>
折送駝峯炙一盤<lb/>
江南楊栁舞婆娑萬馬成羣嚙短莎北客醉中齊拍手<lb/>
隔船猶唱采茶歌<lb/>
長淮風定浪濤寛錦櫂搖搖上下灣兵後人烟絶稀少<lb/>
<pb n="KR4h0157_WYG_105-8a"/>
可勝戰骨白如山<lb/>
使臣開閘過髙郵楊栁絲絲拂去舟宫女推篷猶自笑<lb/>
閒抛金彈打沙鷗<lb/>
邵伯津頭閘未開山城鼓角不勝哀一川霞錦供行客<lb/>
且掬荷香進酒杯<lb/>
北風吹雨入篷間宫女腰肢瘦怯寒阿監隔船相借問<lb/>
計程今日到淮安<lb/>
寳應城南柳數株葭牆艾席是民居眼前境逆無詩興<lb/>
<pb n="KR4h0157_WYG_105-8b"/>
忽有小舟來賣魚<lb/>
船泊邳州古岸旁斜風細雨送昏黄美人十十船中坐<lb/>
猶把金猊注好香<lb/>
徐州城上覔黄樓四壁詩章讀不休更欲登臺看戲馬<lb/>
州官攜酒共嬉遊<lb/>
歌風臺畔水沄沄地面官人餽酒葷宫女上船嬉一霎<lb/>
不禁塵土汚衣裙<lb/>
新濟州來舊濟州栁門西畔兩三鷗酒邊笑謔消長日<lb/>
<pb n="KR4h0157_WYG_105-9a"/>
弄竹彈絲盡勝流<lb/>
一更船泊鄆州城城外巡軍夜柝鳴如此月圓如此客<lb/>
猶能把酒到天明<lb/>
琵琶切切更嘈嘈髙栁羣蟬逐不號一片夕陽無限好<lb/>
汶河西上酒樓髙<lb/>
錦帆百幅礙斜陽遙望陵州里許長車馬爭馳迎把盞<lb/>
走來船上看花娘<lb/>
兀兀篷窗坐似禪景州城外更淒然官河宛轉無風力<lb/>
<pb n="KR4h0157_WYG_105-9b"/>
馬曳驢拖鼓子船<lb/>
灌州河水曲如弓青草坪邊官向東船過州南忽竒絶<lb/>
一如湖上藕花風<lb/>
船到滄州且少留客來同上酒家樓沿河樹折棗初剥<lb/>
滿地藤枯𤓰未收<lb/>
牙檣暫住獻州城鷺去歸來管送迎臥笑宫人擲骰子<lb/>
金錢癡咒卜輸贏<lb/>
日中轉柁到河間萬里羇人强自寛此夜此歌如此酒<lb/>
<pb n="KR4h0157_WYG_105-10a"/>
安安月色好誰看<lb/>
長蘆轉柁是通津盡是東西南北人日暮烟花簫鼓閙<lb/>
紅樓爛醉楚州春<lb/>
恰到楊邨舊馬頭北風吹雨便成秋嗚嗚鬼物敗人興<lb/>
掩却篷窗且睡休<lb/>
滿朝宰相出通州迎接三宫晏不休六十里天圍錦帳<lb/>
素車白馬月中游<lb/>
㑹同館裏紫䝉茸蘭麝飄來陣陣風簫鼓沸天迴雁舞<lb/>
<pb n="KR4h0157_WYG_105-10b"/>
黄羅帳幔燕三宫<lb/>
皇帝初開第一筵天顔問勞意綿綿大元皇后同茶飯<lb/>
宴罷歸來月滿天<lb/>
第二筵開入九重君王把酒勸三宫駝峯割罷行酥酪<lb/>
又進椒盤剥嫩蔥<lb/>
第三筵開在蓬萊丞相行杯不放杯割馬燒羊<graphic n="KR1582" url="https://raw.githubusercontent.com/kanripo/KR-Gaiji/master/images/KR1582.png" mimeType="image/png"/>解粥<lb/>
三宫宴罷謝恩迴<lb/>
第四筵開在廣寒葡萄酒釅色如丹并刀細割天雞肉<lb/>
<pb n="KR4h0157_WYG_105-11a"/>
宴罷歸來月滿鞍<lb/>
第五華筵正大宫轆轤引酒吸長虹金盤堆起羝羊肉<lb/>
樂指三千響碧空<lb/>
第六筵開在禁庭蒸麋燒鹿薦杯行三宫滿飲天顔喜<lb/>
月下笙歌入舊城<lb/>
第七筵排極整齊三宫游處軟輿提杏漿新沃燒熊肉<lb/>
更進鵪鶉野雉雞<lb/>
第八筵開在北亭三宫豐燕已恩榮諸行百戲都呈藝<lb/>
<pb n="KR4h0157_WYG_105-11b"/>
樂局伶官叫點名<lb/>
第九筵開盡帝妃三宫端坐受金巵須臾殿上都酣醉<lb/>
拍手髙歌舞雁兒<lb/>
第十瓊筵敞禁庭兩邊丞相把壺瓶君王自勸三宫酒<lb/>
更送天香近玉屏<lb/>
一人不殺謝乾坤萬里來來謁帝閽髙下受官隨品従<lb/>
九流藝術亦沾恩<lb/>
僧道恩榮已受風上庠儒者亦恩隆福王又拜平原郡<lb/>
<pb n="KR4h0157_WYG_105-12a"/>
幼主新封瀛國公<lb/>
金屋糚成物色新三宫日用御㕑珍其餘宫女千餘箇<lb/>
分嫁幽州老斵輪<lb/>
每月支糧萬石鈞日支羊肉六千斤御㕑請給葡萄酒<lb/>
别賜天鵝與野麕<lb/>
三宫寝室異香飄貂鼠氊簾錦繡標花毯褥裀三萬件<lb/>
織金鳳被八千條<lb/>
客中忽忽又重陽滿酌葡萄當菊觴謝后已叨新聖㫖<lb/>
<pb n="KR4h0157_WYG_105-12b"/>
謝家田土免輸糧<lb/>
雪裏天家賜炕羊兩壺九醖紫霞觴三宫夜給千條燭<lb/>
更賜髙麗黒玉香<lb/>
三殿加餐强自寛内家日日問平安大元皇后來相探<lb/>
特賜絲納二百單<lb/>
萬里修途似夢中天家賜予意無窮昭儀别館香雲煖<lb/>
自把詩書授國公<lb/>
萬里羇孤夜憶家邊城吹角更吹笳須臾勅使傳言語<lb/>
<pb n="KR4h0157_WYG_105-13a"/>
今日天庭賞雪花<lb/>
雪子飛飛塞面寒地爐石炭共團欒天家賜酒十銀甕<lb/>
熊掌天鵝三玉盤<lb/>
江南郡守列金階内裏華筵日日排文武官僚多二品<lb/>
還鄉盡帶虎頭牌<lb/>
四川昝帥尚麄豪萬馬來燕貢一遭奏授虎符三百面<lb/>
内家更賜織金袍<lb/>
九重蕡燭照簾櫳三殿乗輿去賀冬金面垂慈多喜色<lb/>
<pb n="KR4h0157_WYG_105-13b"/>
史官書瑞奏年豐<lb/>
曉望燕雲正雪天閉門氊帳恣髙眠内家遺鈔三千錠<lb/>
添賜三宫日用錢<lb/>
東宫雪裏燕三宫妃子殷勤把酒鍾百十箜篌彈玉指<lb/>
兩行珠翠撃金鏞<lb/>
夜來酒醒四更過漸覺衾裯冷氣多踏雪敲門雙勅使<lb/>
傳言太子送天鵝<lb/>
兩下金㦨幛御階異香縹緲五門開都人罷市從容立<lb/>
<pb n="KR4h0157_WYG_105-14a"/>
迎接南朝駙馬來<lb/>
杭州萬里到幽州百咏歌成意未休燕玉偶然通一笑<lb/>
歌喉宛轉作呉謳<lb/>
　　越州歌<lb/>
淮南四畔草離離萬檝千艘水上飛旗幟蔽江金鼓震<lb/>
伯顔丞相過江時<lb/>
東南牛壁日昬昬萬騎臨軒趣幼君三十六宫隨輦去<lb/>
不堪回首望呉雲<lb/>
<pb n="KR4h0157_WYG_105-14b"/>
一陣西風滿地烟千軍萬馬浙江邊官司把㫁西興渡<lb/>
要奪漁船作戰船<lb/>
西峯雲鎖㡬時開昨夜京城戰鼓哀漁父生來載歌舞<lb/>
滿頭白髮見兵來<lb/>
秋風吹雨暗天涯越鳥巢翻何以家嶺上萬松都斫盡<lb/>
西湖新路欲排乂<lb/>
師相平章誤我朝千秋萬古恨難銷蕭牆禍起非今日<lb/>
不賞軍功在㫁橋<lb/>
<pb n="KR4h0157_WYG_105-15a"/>
蒼生慟哭入雲霄内苑瓊林已作樵打㫁六更天未曉<lb/>
禁庭兩桁籸盤燒<lb/>
魯港當年傀儡場六軍盡笑賈平章三聲鑼響三更後<lb/>
不見人呼大魏王<lb/>
脱却黄袍心莫欺魏王事業止于斯孤舟走過揚州去<lb/>
表奏朝廷乞太師<lb/>
賈廟巍巍盡勅封秦齊兩國受恩同木綿庵下無依鬼<lb/>
合䇿麒麟第一功<lb/>
<pb n="KR4h0157_WYG_105-15b"/>
集芳園裏䇿竒功丞相南行面發紅留得紫綿三百曲<lb/>
風吹雨打併成空<lb/>
羣臣上疏納忠言國害分明在目前只論平章行不法<lb/>
公田之後又私田<lb/>
甲子初秋柳宿乖皇天無雨只空雷正當七月初三夜<lb/>
帝勸長星酒一杯<lb/>
絲風毛雨共淒涼燕子樓空恨恨長今日客逢新酒熟<lb/>
夜來春去落花忙<lb/>
<pb n="KR4h0157_WYG_105-16a"/>
月夜湖歌歌正長船來船去水茫茫上塘歌了下塘唱<lb/>
更唱呉王與越王<lb/>
昨夢呉山閬苑開風吹仙樂下瑤臺翠圍紅陣知多少<lb/>
半揭珠簾看駕來<lb/>
鼇山燈月照人嬉宣徳門前萬玉妃記得那年三五夜<lb/>
快行擎駕倒行歸<lb/>
内湖三月賞新荷錦纜龍舟緩緩拖醉裏君王宣樂部<lb/>
隔花教唱採蓮歌<lb/>
<pb n="KR4h0157_WYG_105-16b"/>
年年宫栁好春光百囀黄鸝遶建章冶杏夭桃紅勝錦<lb/>
牡丹屏裏燕諸王<lb/>
苦夢呉山列御筵三千宫女燭金蓮而今莫説夢中夢<lb/>
夢裏呉山只自憐<lb/>
　　醉歌<lb/>
吕將軍在守襄陽十載襄陽鐵脊梁望㫁援兵無信息<lb/>
聲聲罵殺賈平章<lb/>
援兵不遣事堪哀食肉權臣大不才見説襄樊投拜了<lb/>
<pb n="KR4h0157_WYG_105-17a"/>
千軍萬馬過江來<lb/>
淮襄州郡盡歸降鞞鼓喧天入古杭國母已無心聴政<lb/>
書生空有淚成行<lb/>
六宫宫女淚漣漣事主誰知不盡年太后宣傳許降國<lb/>
伯顔丞相到簾前<lb/>
亂㸃連聲<hi>一作花底傳籌</hi>殺六更熒熒庭燎待天明<hi>一作風吹庭燎滅還</hi>
<hi>明</hi>侍臣已寫歸降表<hi>一作奏罷降元表</hi>臣妾僉名謝道清<lb/>
衣冠不改只如先闗㑹通行滿市㕓北客南人成買賣<lb/>
<pb n="KR4h0157_WYG_105-17b"/>
京城依舊使時錢<lb/>
北師要討撒花銀官府行移逼市民丞相伯顔猶有語<lb/>
學中要揀秀才人<lb/>
湧金門外雨晴初多少紅船上下趨龍管鳳笙無韻調<lb/>
却撾戰鼓下西湖<lb/>
南苑西宫棘露芽萬年枝上亂啼鴉北人環立欄干曲<lb/>
手指紅梅作杏花<lb/>
伯顔丞相吕將軍收了江南不殺人昨日太皇請茶飯<lb/>
<pb n="KR4h0157_WYG_105-18a"/>
滿朝朱紫盡降臣<lb/>
　　賈魏公出師<lb/>
奏罷出師表翻然辭廟堂千艘空寳玉萬馬下錢塘<hi>缺</hi>
許命真主欺孤欲假王可能清海岱宗社再昌唐<lb/>
　　孫殿帥從魏公出師<lb/>
我宋麒麟閣功當向上名出師休背主誓死莫偷生社<lb/>
稷逢今日英雄在此行勿為兒女態一笑欲傾城<lb/>
　　魯港敗北<lb/>
<pb n="KR4h0157_WYG_105-18b"/>
夜半撾金鼓南邊事已休三軍坑魯港一舸走揚州星<lb/>
殞天行泣江喧地欲流欺孤生異志回首媿東<hi>缺</hi>
　　北師駐皋亭山<lb/>
錢塘江上雨初乾風入端門陣陣酸萬馬亂嘶臨警蹕<lb/>
三宫垂淚濕鈴鸞童兒空想<hi>一作賸遣</hi>追徐福厲鬼終當滅<lb/>
賀蘭苦議和親休練卒<hi>一作苦説和親能活國</hi>嬋娟剰遣<hi>一作應是</hi>嫁<lb/>
呼韓<lb/>
　　杭州<lb/>
<pb n="KR4h0157_WYG_105-19a"/>
有客回陽九無人髪握三闗中新約法江左舊清談鐵<lb/>
騎來天北樓船過海南一枝巢越鳥八繭熟呉蠶<lb/>
天也今如此人乎可奈何臺邊西子去宫裏北人過玉<lb/>
樹歌方息金銅涙已多旌旗遮御路舟楫滿官河<lb/>
　　杭州雜和林石田<lb/>
石田林處士吟境靜無塵亂後長如醉愁來不為貧飯<lb/>
蔬留好客筆硯老斯人近法秦州體篇篇妙入神<lb/>
先生忘富貴久客幸平安髮已千莖白心猶一寸丹衣<lb/>
<pb n="KR4h0157_WYG_105-19b"/>
冠前進士家世舊郎官醉入烏程里吟登李杜壇<lb/>
逃難蔵深隠重逢出近詩乾坤一反掌今古兩愁眉我<lb/>
作新亭泣君生舊國悲向來行樂地夜雨走狐狸<lb/>
蠋也吞聲哭潛行到水頭人誰包馬革子獨取羊裘北<lb/>
面生何益南冠死則休百年如過翼撫掌笑孫劉<lb/>
一春雲幕幕三月雨淋淋魚菜不歸市鶯花空滿林人<lb/>
行官巷口兵簇御街心老子猖狂甚猶歌梁父吟<lb/>
烽火來千里狼烟渡六橋嶺寒蒼兕叫江曉白魚跳壯<lb/>
<pb n="KR4h0157_WYG_105-20a"/>
士披金甲佳人弄玉簫偶餘尊酒在聊以永今朝<lb/>
躡足封韓信剖心嗔比干河山千古淚風雨一番寒世<lb/>
指鹿為馬人呼鳥作鸞江頭潮洶洶城脚水漫漫<lb/>
吟身春共瘦獨立望江亭越水荒荒白呉山了了青軍<lb/>
降欣解甲民喜罷抽丁拍碎闌干曲吞聲血淚零<lb/>
此夕知誰夕游船雜戰船山河空百二宫闕漫三千雨<lb/>
歇雲垂地潮平水接天惜哉無祖逖誰肯著先鞭<lb/>
陵廟成焦土宫牆沒野蒿亡秦皆趙李佐漢獨蕭曹國<lb/>
<pb n="KR4h0157_WYG_105-20b"/>
子乗黄貴山人衣白髙飛埃猶黯黯逝水正滔滔<lb/>
靜看縱横士翻成買賣兒禁中驚戰鼓城上出降旗魏<lb/>
操非無漢唐髙不有隋從兹更革後寧復太平期<lb/>
偶出西湖上新蒲緑未齊攜來鯿縮項買得蟹團臍問<lb/>
酒入新店喚船行舊堤亂離多殺戮水畔㡬人啼<lb/>
天目絲絲雨江頭剪剪風鼓鞞千艇合刁斗萬家同金<lb/>
馬憐焦土銅駝壓草叢杞天愁欲墮黒入太隂中<lb/>
日月往來轂乾坤生殺機江春蛟妾舞塞煖雁奴歸送<lb/>
<pb n="KR4h0157_WYG_105-21a"/>
客詩添債愁城酒破圍如何秦相國昨夜鴆韓非<lb/>
如此只如此無聊酒一尊江山猶昨日笳鼓又新元黒<lb/>
潦迷行路黄埃入禁門皋亭山頂上百萬漢軍屯<lb/>
世變長椎髻時更短後衣魏庭翁仲泣唐殿子孫非樹<lb/>
秃鴉爭集梁空燕自歸㫁橋春已暮無限栁花飛<lb/>
春去雨方歇水流花自飛人生螻螘夢世道<hi>缺</hi>　衣日<lb/>
月東西驛乾坤闔闢扉斯令無二子空有首陽薇<lb/>
假途虞滅虢嘗膽越吞呉黒白一棋局方圓八陣圖是<lb/>
<pb n="KR4h0157_WYG_105-21b"/>
翁猶矍鑠諸老自揶揄喟嘆投麟筆悲歌擊唾壺<lb/>
竟夕柴門掩無心接縉紳山中多樂事世上少全人諸<lb/>
吕㡬亡漢商翁不仕秦柴桑深僻處亦有晉遺民<lb/>
天下愁無盡生前樂有涯文章一小技富貴總虛華塵<lb/>
入金張宅草生王謝家可憐三日火不見八姨車<lb/>
休休復休休干戈盡白頭諸公雲北去萬事水東流春<lb/>
雨不知止晚山相對愁呼童攜斗酒我欲一登樓<lb/>
　　錢塘<lb/>
<pb n="KR4h0157_WYG_105-22a"/>
躑蹢吞聲淚暗傾杖藜徐步浙江行平蕪古路人烟絶<lb/>
緑樹新墟鬼火明事去玉環沈異域愁來金盌出佳城<lb/>
十年草木都糜爛留得南枝照淺清<lb/>
　　錢塘歌<lb/>
錢塘江上龍光死錢王宫闕今如此白髮宫娃作逺遊<lb/>
漠漠平沙千萬里西北髙樓白雲齊欲落未落日已低<lb/>
古人不見今人去江水東流烏夜啼<lb/>
　　又<lb/>
<pb n="KR4h0157_WYG_105-22b"/>
西塞山邊日落處北闗門外雨來天南人墮淚北人笑<lb/>
臣甫低頭拜杜鵑<lb/>
　　北征<lb/>
北帥有嚴程挽我投燕京挾此萬卷書明發萬里行出<lb/>
門隔山嶽未知死與生三宫錦帆張粉陣吹鸞笙遺民<lb/>
拜路旁號哭皆失聲呉山何青青呉水何泠泠山水豈<lb/>
有極天地終無情回首叫重華蒼梧雲正横<lb/>
　　宋宫人分嫁北匠<lb/>
<pb n="KR4h0157_WYG_105-23a"/>
皎皎千嬋娟盈盈翠紅圍輦來路迢逓梳鬟理征衣復<lb/>
采鴛鴦花綴之連理枝憂愁忽已失歡樂當自兹君王<lb/>
不重色安肯留金閨再令出宫掖相看淚交垂分配老<lb/>
斵輪强顔相追隨舊恩棄如土新寵豈所宜誰謂事當<lb/>
爾苦樂心自知含情理金徽煩聲亂朱絲一彈丹鳳離<lb/>
再彈黄鵠飛已恨聴者少更傷知音稀吞聲不忍哭寄<lb/>
曲宣餘悲可憐薄命身萬里榮華衰江南天一涯流落<lb/>
將安歸向來承恩地月落夜烏啼<lb/>
<pb n="KR4h0157_WYG_105-23b"/>
　　酬王昭儀<lb/>
愁到濃時酒自斟挑燈看劒淚痕深黄金臺迥少知已<lb/>
碧玉調髙空好音萬葉秋風孤館夢一燈夜雨故鄉心<lb/>
庭前昨夜梧桐雨勁氣蕭蕭入短襟<lb/>
　　太皇謝太后挽章<lb/>
羯鼓喧呉越傷心國破時雨闌花洒淚烟苑柳顰眉事<lb/>
去千年速愁來一死遲舊臣相弔後寒月墮燕支<lb/>
大漠隂風起羇孤血淚懸忽聞天下母已赴月中仙哀<lb/>
<pb n="KR4h0157_WYG_105-24a"/>
樂浮雲外榮枯逝水前遺書乞骸骨歸塟越山邊<lb/>
　　平原郡公夜宴<lb/>
春事闌珊夢裏休他鄉相見淚空流栁搖楚館牽新恨<lb/>
花落呉山憶舊遊渴想和羮梅已熟飢思進飯麥初收<lb/>
瀛洲歸去琅玕長月朗風薰十二樓<lb/>
　　平原郡公趙福王挽章<lb/>
大王無起日草木盡傷悲生在太平際死當離亂時南<lb/>
冠流逺路北面幸全屍舊客行霜霰呼天淚濕麾<lb/>
<pb n="KR4h0157_WYG_105-24b"/>
　　答同舍杜徳機<lb/>
北風吹我上金臺忍見蛾眉墮馬嵬宴罷蟠桃王母去<lb/>
江南腸㫁賀方回<lb/>
　　答方石田<lb/>
南朝千古傷心事每閱陳編淚滿襟我更傷心成野史<lb/>
人看野史更傷心<lb/>
　　答徐雪江<lb/>
十載髙居白玉堂陳情一表乞還鄉孤雲落日度遼水<lb/>
<pb n="KR4h0157_WYG_105-25a"/>
匹馬西風上太行行橐尚留官裏俸賜衣猶帶御前香<lb/>
只今對客難為答千古中原話柄長<lb/>
　　御宴蓬萊島<lb/>
曉日重闈對冕旒内家開宴擁歌謳駝峯縷割分金盌<lb/>
馬乳時傾泛玉甌禁苑風生亭北曲寢園月轉殿西頭<lb/>
山前山後花如錦一朶紅雲侍輦遊<lb/>
　　幽州歌<lb/>
漢兒辮髮籠氊笠日暮黄金臺上立臂鷹解帶忽放飛<lb/>
<pb n="KR4h0157_WYG_105-25b"/>
一行塞雁南征泣<lb/>
　　幽州除夜醉歌<lb/>
燕姬壓酒春宵永列炬搖光拂紅影銀鴨香烘雲母屏<lb/>
綺窗繡閣流芳馨晚管聲含蘭氣嬌鳳釵拖頸鳥雲飄<lb/>
錦瑟無端促絃急纎娥斂翠翻成泣雕龍啁唽雞鳴早<lb/>
一笑紅顔鏡中老<lb/>
　　除夕同舍集飲<lb/>
萬里隂寒淚欲流暫時歡笑且忘憂已呼赤脚來烹雁<lb/>
<pb n="KR4h0157_WYG_105-26a"/>
更遣蒼頭為割牛燕妓女來情不惡魯男子在話難投<lb/>
却憐半夜朝天去霜瓦差差絳玉樓<lb/>
　　幽州㑹飲<lb/>
客路相逢在異鄉佐樽先得杜韋娘舞迴錦臂花爭艶<lb/>
醉吸金波月鬭光他日未忘今日樂老年須記少年狂<lb/>
五陵遊俠休相笑歸去奚奴有錦嚢<lb/>
　　夷山醉歌<lb/>
楚狂醉歌歌正發更上梁臺望明月西風獵獵吹我衣絶<lb/>
<pb n="KR4h0157_WYG_105-26b"/>
代佳人皎如雪搥羯鼓彈箜篌烹羊宰牛坐糟丘一笑再<lb/>
笑揚清謳遙看汴水波聲小錦䌫忘還事多少昨日金明<lb/>
池上來艮嶽淒涼麋鹿遶麥青青黍離離萬年枝上鴉亂<lb/>
啼二龍北狩不復返六龍南渡無還期金銅淚迸露盤濕<lb/>
畫闌挂柱酸風急鳩居鵲構蒼隼入蛇出燕巢白狐立東<lb/>
南地陷妖氛黒雙鳳髙飛海南陌呉山日落天沈沈母子<lb/>
同行向天北闗河萬里雨露深小儒何必悲苦辛歸來耳<lb/>
熱忘頭白買笑揮金莫相失呼奚奴吹篳篥美人縱復横<lb/>
<pb n="KR4h0157_WYG_105-27a"/>
今夕復何夕楚狂醉歌歌欲輟老猿為我啼竹裂<lb/>
嗚呼再歌兮花滿臺好月為我光徘徊人生在世不滿<lb/>
百紛華過眼皆成灰夷山青青汴水緑西北髙樓咽絲<lb/>
竹美人十指纎如玉為我行觴歌一曲含宫嚼徵當窗<lb/>
牖露脚斜飛濕楊栁就中有客話陳橋如此山河落人<lb/>
手客且住聴我語楚漢中分兩丘土七雄爭戰總塵埃<lb/>
三國鶯花浩無主咸陽宫殿不復都華清池沼温泉枯<lb/>
世間興廢奔如電滄海桑田㡬回變人生得意且盡歡<lb/>
<pb n="KR4h0157_WYG_105-27b"/>
何須苦苦為髙官人生有命且行樂何必區區嘆牢落<lb/>
遮莫金章與玉珂何如桐江披釣蓑遮莫貂蟬貴此身<lb/>
何如柴桑漉酒巾君不見海上看羊手持節飢來和雪<lb/>
扣氊嚙又不見飯顆山頭人見嗤愁吟痛飲真吾師美<lb/>
人勸我酒有客有客聴我詞須臾客醉美人睡我亦不<lb/>
知天與地嗚呼再歌兮無人聴月自落兮酒未醒<lb/>
　　燕歌行<lb/>
北風刮地愁雲彤草木爛死黄塵䝉搥鞞伐鼓聲鼕鼕<lb/>
<pb n="KR4h0157_WYG_105-28a"/>
金鞍鐵馬搖玲瓏將軍浩氣吞長虹幽并健兒膽力雄<lb/>
車軋軋馳先衝甲戈相撥聲摩空雁行兼貫彎角弓披<lb/>
霜踏雪渡海東鬭血浸野吹腥風捐軀報國效死忠鼓<lb/>
衰矢竭誰收功將軍卸甲入九重錦袍宣賜金團龍天<lb/>
子賜宴葡萄宫烹龍炰鸞割駝峯紫霞瀲灧琉璃鍾天<lb/>
顔有喜春融融乞與窈窕雙芙蓉虎符腰佩官葢穹歸<lb/>
來賀客皆王公㦸門和氣春風中美人左右好花紅朝<lb/>
歌夜舞何時窮豈知沙塲雨濕悲風急寃䰟戰鬼成行<lb/>
<pb n="KR4h0157_WYG_105-28b"/>
泣<lb/>
　　居延<lb/>
憶昔蘇子卿持節入異域淹留十九年風霜毒顔色齒<lb/>
氊曽牧羝跣足步沙磧日夕思漢君恨不生羽翼一朝<lb/>
天氣清持節入漢國𦙍子生别離回視如堆礫丈夫抱<lb/>
赤心安肯淚沾臆<lb/>
　　長城外<lb/>
飲馬長城窟馬頭水枯竭水竭將奈何馬嘶不肯歇君<lb/>
<pb n="KR4h0157_WYG_105-29a"/>
看長城中盡是骷髏骨骷髏㡬千年猶且未滅沒空銜<lb/>
千年寃此寃何時雪祖龍去已逺長城久迸裂嘆息此<lb/>
骷髏夜夜江秋月<lb/>
　　寰州道中<lb/>
窮荒六月天地有一尺雪孤兒可憐痛哀哉淚流血書<lb/>
生不忍啼尸坐愁欲絶鼙鼓夜達明角笳競於悒此時<lb/>
入骨寒指墮膚亦裂萬里不同天江南正炎熱<lb/>
　　山東飛放<lb/>
<pb n="KR4h0157_WYG_105-29b"/>
天子出獵山之東臂鷹健卒豪且雄我欲従之出雲中<lb/>
坐看萬馬如遊龍<lb/>
　　潼闗<lb/>
蔽日烏雲撥不開昏昏勒馬度闗來緑蕪逕路人千里<lb/>
黄葉郵亭酒一杯事去空垂悲國淚愁來莫上望鄉臺<lb/>
桃林塞外愁烟起大漠天寒鬼哭哀<lb/>
　　函谷闗<lb/>
西風吹我度函闗古壑泉聲靜自閒老子騎牛沙上去<lb/>
<pb n="KR4h0157_WYG_105-30a"/>
仙人化鶴苑中還㫁厓水脱懸殘日絶域雲横失好山<lb/>
舊説度闗朱履客一聲雞唱翠微間<lb/>
　　畫溪酒邊<lb/>
夜來飲酒醉如何酒醒方知事轉多趙國未衰㢘藺在<lb/>
齊城將下酈韓過鵲飛月樹無依所龍入風江漫作波<lb/>
忽有好詩來眼底畫溪榔板唱漁歌<lb/>
　　常州<lb/>
渡頭風起栁搖絲丁卯橋邊屋已稀河草青青淮馬健<lb/>
<pb n="KR4h0157_WYG_105-30b"/>
江花冉冉海鷗肥一樽酒對三人飲八字帆分兩岸飛<lb/>
天末有人難問信仲連東去不須歸<lb/>
　　石頭城<lb/>
石頭城上小徘徊世換僧殘寺已灰地接汴淮山北去<lb/>
江吞呉越水東來健魚奮鬛隨蛟舞快鶻翻身獵雁回<lb/>
一片降旗千古淚前人留與後人哀<lb/>
　　金陵<lb/>
只見空城不見臺客行搔首共徘徊風雲舊日龍南渡<lb/>
<pb n="KR4h0157_WYG_105-31a"/>
宇宙新秋雁北來三國衣冠同草莽六朝宫殿總塵埃<lb/>
交游相見休相問把手江頭且一杯<lb/>
　　揚州<lb/>
重到揚州十載餘畫橋雨過月糢糊后皇廟裏花何在<lb/>
煬帝堤邊柳亦枯陂麥青青嘶亂馬城蕪冉冉落羣烏<lb/>
人生聚散愁無盡且小停鞭向酒壚<lb/>
　　徐州<lb/>
白楊獵獵起悲風滿目黄埃漲太空野壁山牆彭祖宅<lb/>
<pb n="KR4h0157_WYG_105-31b"/>
亂花糞草項王宫古今盡付三杯外豪傑同歸一夢中<lb/>
更上層樓見城郭亂鴉古木夕陽紅<lb/>
　　邳州<lb/>
身如傳舍任西東夜榻荒郊四壁空鄉夢漸生燈影外<lb/>
客愁多在雨聲中淮南火後居民少河北兵前戰鼓雄<lb/>
萬里别離心正苦帛書何日寄歸鴻<lb/>
　　涿州<lb/>
蘆溝橋下水泠泠落木無邊秋正清牛馬亂鋪黄帝野<lb/>
<pb n="KR4h0157_WYG_105-32a"/>
鷹鸇髙磨涿州城栁亭日射旌旗影花館風傳鼓吹聲<lb/>
歸客偶然舒望眼酒邊觸景又詩成<lb/>
　　通州道中<lb/>
一片秋雲妒太虛窮荒漠漠亂羣狐西𤓰黄處藤如織<lb/>
北棗紅時樹若屠雪塞擣砧人戍逺霜營吹角客愁孤<lb/>
㡬回兀坐窮廬下賴有葡萄酒熟初<lb/>
　　封丘<lb/>
今夜宿封丘明朝過汴州雲横遮逺塞水落見長洲樹<lb/>
<pb n="KR4h0157_WYG_105-32b"/>
折棗初剥藤枯𤓰未收傾嚢沽一斗聊以慰羇愁<lb/>
　　江陵<lb/>
月到荆江上輕帆莫逺揚水搖龍影動風送雁聲長北<lb/>
斗回秋柄南辰耿夜光徘徊舒一嘯詩興落瀟湘<lb/>
　　巴陵<lb/>
重到巴陵秋正清岳陽城下繋孤舲江湖萬里水雲闊<lb/>
天地一涼河漢明月出洞庭魚婢舞氣蒸夢澤雁奴腥<lb/>
篙工又鼓瀟湘柁漁笛漁榔上下鳴<lb/>
<pb n="KR4h0157_WYG_105-33a"/>
　　蜀道<lb/>
蜀道難行髙接天秦闗勒馬望西川峩眉崒嵂知何處<lb/>
劒閣崔巍若箇邊<lb/>
　　長沙<lb/>
洞庭過了浪猶髙河伯欣然止怒濤傍岸買魚仍問米<lb/>
登樓呼酒更持螯湘汀暮雨幽蘭濕野渡寒風古樹號<lb/>
詩到巴陵吟不得屈原千古有離騷<lb/>
　　成都<lb/>
<pb n="KR4h0157_WYG_105-33b"/>
錦城滿目是烟花處處紅樓賣酒家坐看浮雲横玉壘<lb/>
行觀流水盪金沙巴童棧道騎髙馬蜀卒城門射老鴉<lb/>
見説近來多盜跖夜深戰鼓不停撾<lb/>
　　聞父老談兵<lb/>
昔聞天兵入西蜀鞞鼓亂撾裂巖谷金鞍戰馬踏雲梯<lb/>
日射旌旗紅<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>黒霧壓城塵漲天西方殺氣成愁烟<lb/>
釣魚臺畔古戰場六軍戰血平三川天寒日落愁無色<lb/>
將軍一劒萬人敵婦女多在官軍中兵氣不揚長太息<lb/>
<pb n="KR4h0157_WYG_105-34a"/>
　　昝相公席上<lb/>
燕雲逺使棧雲間便遣郫筒助客歡閃閃白魚來丙穴<lb/>
綿綿紫雀出巴山神仙縹緲艶金屋城郭繁華號錦官<lb/>
萬里橋西一回首黒雲遮㫁劒門闗<lb/>
　　歌妓許冬冬攜酒郊外小集<lb/>
益州歌妓許冬冬客裏相逢似燕鴻醉擁蜀琴抽白雪<lb/>
舞迴班扇割西風山炰野饌荒村裏浪蘂浮花古寺中<lb/>
偶爾留連借餘景出門一笑夕陽紅<lb/>
<pb n="KR4h0157_WYG_105-34b"/>
　　隆州<lb/>
歇馬隆州借夕涼壺中薄酒似酸湯城濠借屋偏栽柳<lb/>
市井人家却種桑官逼税糧多作孽民窮田土盡抛荒<lb/>
年來士子多羌役𨽻籍鹽場與錦坊<lb/>
　　彭州<lb/>
我到彭州酒一觴遺儒相與話淒凉渡江九廟歸塵土<lb/>
出塞三宫坐雪霜岐路茫茫空望眼興亡滚滚入愁腸<lb/>
此行歴盡艱難處明月繁華是錦鄉<lb/>
<pb n="KR4h0157_WYG_105-35a"/>
　　彭州歌<lb/>
彭州昔號小成都城市繁華錦不如尚有遺儒頭雪白<lb/>
見人猶是問詩書<lb/>
彭州又曰牡丹鄉花月人稱小雒陽自笑我來逢八月<lb/>
手攀枯幹舉清觴<lb/>
　　漢州<lb/>
馬踏巉巖緩著鞭漢州城外看青天雲横古嶂吞殘日<lb/>
風捲崇岡起燒烟地拔翠峯森似筍溪明錦石小如錢<lb/>
<pb n="KR4h0157_WYG_105-35b"/>
官郵<hi>缺</hi>足出門去信口語言詩未圓<lb/>
　　綿州<lb/>
綿州八月秋氣深芙蓉溪上花隂隂使君喚船復載酒<lb/>
書生快意仍長吟擊鼓吹笙勸客飲脱巾露髮看日沈<lb/>
歸來不知其所往但見月髙松樹林<lb/>
　　永康軍<lb/>
錦城飛馬過青城無奈風聲更雨聲一夜不眠何似者<lb/>
籌花賭酒到天明<lb/>
<pb n="KR4h0157_WYG_105-36a"/>
　　萬州<lb/>
槎牙鳥道沒人烟狼虎交横馬不前四面青山蔵白跖<lb/>
萬州城下草連天<lb/>
　　重慶府<lb/>
鐵作篙師鐵作舟風撞浪湧可無憂林間麋鹿遙相望<lb/>
峽裏蛟龍横不休目㫁弔橋空峭峭頭昏伏枕自悠悠<lb/>
錦城秋色追隨盡好處山川更一遊<lb/>
　　涪州<lb/>
<pb n="KR4h0157_WYG_105-36b"/>
曉立驗檣烏時聞鳥獸呼斯須風力健遮莫水程迂赤<lb/>
岸日稠叠白鹽山獨孤眼前猶有險不盡更危途<lb/>
　　瀘州<lb/>
復作瀘州去輕舟疾復徐峽深蔵虎豹谷暗隠樵漁西<lb/>
望青羌逺南瞻白帝迂暗嵐侵簟枕寒露濕衣裾野沼<lb/>
荷將盡山園茘已疎長官相見後置酒斫鱸魚<lb/>
　　榮州<lb/>
醉倚髙樓上裁詩得五言蠶叢雲幕幕鳥道月昬昬妓<lb/>
<pb n="KR4h0157_WYG_105-37a"/>
女吹金管庖丁洗玉盤客癡渾不寐府主更開樽<lb/>
　　戎州<lb/>
豪士家園為我開樹頭樹底錦堆堆書生大嚼真快意<lb/>
不枉戎州走一迴<lb/>
錦茘戎州第一竒大如雞子壓枝垂金刀剪下三千顆<lb/>
對客從容把酒巵<lb/>
客馬勞人事已灰長安無復使人來滿園蓊蔚千千樹<lb/>
盡是楊妃死後栽<lb/>
<pb n="KR4h0157_WYG_105-37b"/>
錦樹髙低種萬顆嵗收百斛足生涯八錢買得一斤重<lb/>
魯直詩中特地誇<lb/>
錦殻中間玉一團樹髙數丈實難攀瀘戎顆顆甜如蜜<lb/>
䕫梓纍纍味薄酸<lb/>
　　潼州歌<lb/>
潼州待我洗吟眸如此江山是勝遊紅袖鬭歌纔拍手<lb/>
緑鬟對舞盡纒頭箜篌急撚風生座鼙鼓連撾月上樓<lb/>
一夜不眠雞戒曉又騎鋪馬過綿州<lb/>
<pb n="KR4h0157_WYG_105-38a"/>
　　興元府<lb/>
秋風吹我入興元下馬荒郵倚竹門詩句未成雲渡水<lb/>
酒杯方舉月臨軒山川寂寞非常態市井蕭條似破村<lb/>
官吏不仁多酷虐逃民餓死棄兒孫<lb/>
　　利州<lb/>
雲棧遙遙馬不前風吹紅樹帶青烟城因兵破慳歌舞<lb/>
民為官差失井田巖谷捜羅追獵户江湖刻剥及漁船<lb/>
酒邊父老猶能説五十年前好四川<lb/>
<pb n="KR4h0157_WYG_105-38b"/>
　　隆慶府<lb/>
雁山突兀插青天劒閣西來接劒泉如此江山快人意<lb/>
滿船載酒下潼川<lb/>
　　閬州<lb/>
閬州城南海棠溪客子不可無新詩正嫌風攪浪花碎<lb/>
更被雨衝雲葉垂野鷗出沒底心性山禽飛舞猶威儀<lb/>
江南或問閬州景錦屏山水天下竒<lb/>
　　鳳州<lb/>
<pb n="KR4h0157_WYG_105-39a"/>
鳳州山館有清輝古木扶疎散陸離紅尾錦雞鳴古埭<lb/>
緑頭花鴨盪幽池荷聲䇿䇿秋來後桂影團團月上時<lb/>
病馬嚙荄思故櫪驚烏遶樹宿何枝三分割據人如夢<lb/>
滿目興亡客似癡走筆成詩聊紀實岷峨風土出蹲鴟<lb/>
　　鳳州歌<lb/>
鳳州南去是南岐大散横盤勢更危躍馬紫金河畔路<lb/>
萬枝楊柳撒金絲<lb/>
去路迢迢入兩當三千三百到華陽黄花川上黄花驛<lb/>
<pb n="KR4h0157_WYG_105-39b"/>
千百猿聲㫁客腸<lb/>
　　和人賀楊僕射致仕<lb/>
蓮府公卿拜後塵手持優詔挂朱輪従軍幕下三千客<lb/>
聞禮庭中七十人飾帳麗詞推北巷畫堂清樂掩南鄰<lb/>
豈同王謝山隂㑹空敘流杯醉暮春<lb/>
　　初庵傅學士歸田里<lb/>
燕臺同看雪花天别後音書雁不傳紫閣笑談為職長<lb/>
彤闈朝謁在班前揮毫屢掃三千字把酒時呼十四絃<lb/>
<pb n="KR4h0157_WYG_105-40a"/>
聞已挂冠歸故里尚多宣賜鈔成船<lb/>
　　酬方塘趙待制見贈<lb/>
久謂儒冠誤窮愁方棄書十年心不展萬里意何如司<lb/>
馬歸無屋馮驩出有車吾曹猶未化爛醉且穹廬<lb/>
　　酬隠者劉桃岡<lb/>
食既彈長鋏囊懸少錯刀功名須汝輩詩酒且吾曹强<lb/>
項貧而樂揚眉氣自豪北來魚字宻南去雁書髙擬折<lb/>
淵明栁重尋夢得桃明珠忽委贈價重九方皋<lb/>
<pb n="KR4h0157_WYG_105-40b"/>
　　曽平山招飲<lb/>
老貌不隨俗固窮而隠居一塢百竿竹八窗千卷書酌<lb/>
以旋芻酒薦之新網魚興盡出門去晚涼山雨餘<lb/>
　　答林石田見訪<lb/>
偶攜降幟立詩壇剪燭西窗共笑觀落魄蘇秦今席暖<lb/>
狂猖阮籍尚氊寒山中客老千莖白海上人歸一寸丹<lb/>
世事本來愁不得乾坤只好醉時看<lb/>
　　答開先老子萬一山<lb/>
<pb n="KR4h0157_WYG_105-41a"/>
廬山五老招我此行我琴不鼓無虧無成<lb/>
　　萬安殿夜直<lb/>
鳳銜紫詔下雲端千載明良際遇難金闕曉明天表近<lb/>
玉堂夜直月光寒宫衣屢賜恩榮重御宴時開禮數寛<lb/>
却憶𤣥都人去後桃花零落倚闌干<lb/>
　　張平章席上<lb/>
兩鬢蕭蕭不耐秋興來今日謁公侯舞餘燕玉纏頭錦<lb/>
又著紅鞾踢繡毬<lb/>
<pb n="KR4h0157_WYG_105-41b"/>
　　題汪導像<lb/>
秦淮浪白蔣山青西望神州草木腥江左夷吾甘半壁<lb/>
只縁無淚灑新亭<lb/>
　　浮丘道人招䰟歌<lb/>
有客有客浮丘翁一生能事今日終嚙氊雪窖身不容<lb/>
寸心耿耿摩蒼空睢陽臨難氣塞充大呼南八男兒忠<lb/>
我公就義何従容名垂竹帛生英雄嗚呼一歌兮歌無<lb/>
窮䰟招不來何所從<lb/>
<pb n="KR4h0157_WYG_105-42a"/>
有母有母死南國天氣黯淡殺氣黒忍埋玉骨崖山側<lb/>
蓼莪劬勞淚沾臆孤兒以忠報㒺極拔舌剖心命何惜<lb/>
地結萇𢎞血成碧九泉見母無言責嗚呼二歌兮歌復<lb/>
憶䰟招不來長嘆息<lb/>
有弟有弟隔風雪音信不通雁飛絶獨處空廬坐縲絏<lb/>
短衣凍指不能結天生男兒硬如鐵白刃飛空肢體裂<lb/>
此時與汝成永訣汝于何處收兄骨嗚呼三歌兮歌聲<lb/>
咽䰟招不來淚流血<lb/>
<pb n="KR4h0157_WYG_105-42b"/>
有妹有妹天一方良人去後逢此殃黄塵暗天道路長<lb/>
男呻女吟不得將汝母已死埋炎荒汝兄跣足行雪霜<lb/>
萬里相逢淚滂滂驚定拭淚還悲傷嗚呼四歌兮歌欲<lb/>
狂䰟招不來歸故鄉<lb/>
有妻有妻不得顧飢走荒山汗如雨一朝中道逢狼虎<lb/>
不肯偷生作人婦左掖虞姬右陵母一劒捐身剛自許<lb/>
天上地下吾與汝夫為忠臣妻烈女嗚呼五歌兮歌聲<lb/>
苦䰟招不來在何所<lb/>
<pb n="KR4h0157_WYG_105-43a"/>
有子有子衣裳單皮肉凍死傷其寒蓬空煨燼不得安<lb/>
叫怒素飯飢無餐亂離走竄千里山荆棘蹲坐膚不完<lb/>
失身被繫淚不乾父聞此語摧心肝嗚呼六歌兮歌欲<lb/>
殘䰟招不來心鼻酸<lb/>
有女有女清且淑學母曉糚顔如玉憶昔狼狽走空谷<lb/>
不得還家收骨肉闗河喪亂多殺戮白日驅人夜燒屋<lb/>
一雙白璧委溝瀆日暮潛行向天哭嗚呼七歌兮悄終<lb/>
曲魂招不來淚盈掬<lb/>
<pb n="KR4h0157_WYG_105-43b"/>
有詩有詩吟嘯集紙上飛蛇歕香汁杜陵寳唾手親拾<lb/>
滄海月明老珠泣天地長留國風什鬼神䕶呵六丁立<lb/>
我公筆勢人莫及每一呻吟淚痕濕嗚呼八歌兮歌轉<lb/>
急䰟招不來風習習<lb/>
有官有官位卿相一代儒宗一敬讓家亡國破身漂蕩<lb/>
鐵漢生擒今北向忠肝義膽不可狀要與人間留好樣<lb/>
惜哉斯文天已喪我作哀章淚悽愴嗚呼九歌兮歌始<lb/>
放䰟招不來默惆悵<lb/>
<pb n="KR4h0157_WYG_105-44a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0157_WYG_105-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷一百五<lb/>
</p>
<p>
</p>
  </div>
</body>
</text>
</TEI>
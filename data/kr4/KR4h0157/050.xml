<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷五十</head> <lb/>
    <p>
<pb n="KR4h0157_WYG_050-1a"/>
欽定四庫全書<lb/>
　宋詩鈔卷五十<lb/>
　　　　　　　　　内閣中書舍人吳之振編<lb/>
　張九成橫浦詩鈔<lb/>
　張九成字子韶開封人徙居錢塘從學于龜山紹興<lb/>
　二年䇿進士直言者置高等九成遂擢首選授鎮東<lb/>
　軍僉判歴至刑部侍郎秦檜和議不合謫邵州復以<lb/>
　傾附趙鼎落職高宗特予宫觀先是徑山僧宗杲與<lb/>
<pb n="KR4h0157_WYG_050-1b"/>
　善檜諷論其與宗杲謗訕謫南安軍十四年從學者<lb/>
　稱橫浦先生每執書就明倚立庭磚嵗久雙趺隱然<lb/>
　寶慶初贈太師崇國公諡文忠九成于經學頗多訓<lb/>
　解然習于異學故議論多偏詩亦多禪悦空悟習氣<lb/>
　　癸亥初到嶺下寄汪聖錫<lb/>
人物苦難得閉眼不敢看孤芳擢荒穢秀色出榛菅懷<lb/>
我同心友正在天一端文字妙入聖操履到所難美玉<lb/>
經三煅貞松過凝寒憐我竄庾嶺色慘顏不歡書來每<lb/>
<pb n="KR4h0157_WYG_050-2a"/>
慰薦苦語餘辛酸不上泰山頂安知天地寛相思暮烟<lb/>
起片月過前灘<lb/>
　　食苦筍<lb/>
吾鄉苦筍佳出處惟石屋玉肌膩新酥黃衣緣深緑林<lb/>
深恐人知頭角互出縮烟雨養春姿此物未成熟三月<lb/>
臘酒香開罇媚幽獨烹庖入盤俎㸃醬真味足未須五<lb/>
鼎牛聊稱一囊粟朅來庾嶺下嵗月去何速經冬又七<lb/>
春未分窮途哭今朝好事者惠我生一束頭髠甲爛斑<lb/>
<pb n="KR4h0157_WYG_050-2b"/>
味惡韻麤俗兒童不慣嘗噦噫驚媪僕老妻念鄉味放<lb/>
箸淚盈目丈夫志有在何事校口腹呼奴更傾酒一笑<lb/>
風生谷<lb/>
　　有客<lb/>
春雨止復作閉門無與居童奴告予言有客叩吾廬束<lb/>
帶出見之頎然一丈夫手攜一尊酒辭氣何晏如謂言<lb/>
久聞名曾未瞻簪裾天寒宜飲酒一杯聊以娛盤飡亦<lb/>
草草蔬果間溪魚顏色温勝玉言談貫如珠豈期有道<lb/>
<pb n="KR4h0157_WYG_050-3a"/>
者而來警我愚酒酣意兩適心閒樂有餘四海元有人<lb/>
君勿輕荒區<lb/>
　　三月晦到大庾<lb/>
我登超然臺積雨久不止臺下栁成行栁下滿塘水環<lb/>
塘率喬木照影弄清泚恍如在故鄉西湖古寺裏氣象<lb/>
極幽深景物盡蒼翠十年勞夢想一夕居眼底獨坐不<lb/>
能去頽然起深思鐘鳴主人歸燭光何燁煒笑語復移<lb/>
時夜久余當起歸路夫何如江聲寒玉碎<lb/>
<pb n="KR4h0157_WYG_050-3b"/>
　　庚午正月七夜自詠<lb/>
余性寡所諧平生惟自得談名頸深縮論利面作赤文<lb/>
不貴雕蟲詩尤惡鉤擿麤豪真所畏機巧非予匹所以<lb/>
常閉門千載求知識黃卷有可人為之忘寢食亦復愛<lb/>
山水䇿杖無與適看雲獨㤀歸聴泉常永日内樂萬事<lb/>
休中虛衆妙入欲以語斯人此事吾無力道喪亦久矣<lb/>
無言三歎息<lb/>
　　課書<lb/>
<pb n="KR4h0157_WYG_050-4a"/>
汲汲我何事愛此牕日光北門終日開風透軒檻涼貧<lb/>
病何以療六經真古方榮辱頓爾失太山亦毫芒呼兒<lb/>
來讀書絃誦驚滿堂仕途有捷徑掩口笑我狂<lb/>
　　辛未閏四月即事<lb/>
閒居喜無事冠櫛每晨興今朝鳩喚夢疑是大雨徵萬<lb/>
事雖顛沛此兆常可憑須臾到江湖一掃蠻瘴腥雨罷<lb/>
有何好環江數峰青蛟龍得時橫長堤豁然崩衰老甘<lb/>
寢寐半夜聞雷聲連岡萬株松漂零一毛輕雨意疑未<lb/>
<pb n="KR4h0157_WYG_050-4b"/>
巳浮浮晚雲蒸咄哉造化兒徒勞竟何成<lb/>
窮居不擇交賢否那復辨似人輙巳喜况復曽半面相<lb/>
見且寒温不問風雨變晚來無與遊澄江喜如練攜笻<lb/>
信步行屈曲隨山轉數日雨不止衝波頽激箭舊雨巳<lb/>
不來今雨誰復見甕頭香滿屋吾計今巳辦豈復思故<lb/>
鄉無事且彊飯<lb/>
相馬須相骨探水須探源君如識此理知人若神仙可<lb/>
以千嵗下坐照萬古前有時陰求人得意初無言如聞<lb/>
<pb n="KR4h0157_WYG_050-5a"/>
失一士每食不下咽人才何其尠求一於百千豈獨今<lb/>
世歟自古皆巳然我欲授此法其誰可與傳<lb/>
　　十九日雜興<lb/>
不是南方熱愛此有永日人事斷經過蕭然空一室風<lb/>
驚牕外竹聲如清廟瑟西塘荷巳花北户棗亦實仕途<lb/>
非所長進寸輒退尺所以入市朝愁苦甘首疾謫來巳<lb/>
九年底事無憂色山林興甚長湖海情何極<lb/>
物理情不齊人生各有好所好儻不獲亦各騁奇巧淺<lb/>
<pb n="KR4h0157_WYG_050-5b"/>
者不及門深者入堂奥名利工欺人市朝徒膠膠所得<lb/>
無幾何舌焦脣亦燥其間狹劣者不售輙復躁亦有操<lb/>
金珠侯門致私禱葡萄得涼州所求輙復効䑛痔或嘗<lb/>
糞車服夸新好吾唯戒妻奴酒熟宜予告<lb/>
　　和施彥執懷姚進道葉先覺韻<lb/>
西湖十里山春風一杯酒兹興良不淺何日落吾手我<lb/>
讀君和詩襟期一何厚同生上下宇共閲古今宙死生<lb/>
何足云餘年付美酧佩印還故鄉衣錦眩春晝一時正<lb/>
<pb n="KR4h0157_WYG_050-6a"/>
兒嬉千嵗墮塵垢所以賢達人中懷元有守試看牕日<lb/>
中野馬互奔驟區區竟何成尚誇舌在口宿習猶未除<lb/>
新詩漫懷舊環顧天地間四海惟三友兩老雖未死二<lb/>
妙巳先踣生者豈其巧死者亦非謬君如悟斯契萬事<lb/>
可懷袖銅錢自如山金印自如斗只今定何間腐骨久<lb/>
巳朽籬菊師淵明庭草悲王胄彼已升層霄此猶鑿户<lb/>
牖浩歌君其聆相看都皓首<lb/>
　　子集弟寄江蟹<lb/>
<pb n="KR4h0157_WYG_050-6b"/>
吾鄉十月間海錯賤如土尤思鹽白蟹滿殻紅初吐薦<lb/>
酒欻空尊侑飯饞如虎别來九年矣食物那可睹蠻烟<lb/>
瘴雨中滋味更荼苦池魚腥徹骨江魚骨無數每食輙<lb/>
嘔噦無辭知罪罟新年庚運通此物登盤俎先以供祖<lb/>
先次以宴賓侶其餘及妻子咀嚼話江浦骨滓不敢擲<lb/>
念帶烟江雨手足義可量封寄無辭屢<lb/>
　　讀東坡謫居三適輙次其韻<lb/>
　　旦起理髮<lb/>
<pb n="KR4h0157_WYG_050-7a"/>
憶昔叨從班入朝大明宮五更催上馬夢裡過萬松想<lb/>
見天竺山九重吟清風頭垢不暇梳爬搔常靡通今來<lb/>
幸閒放櫛比肯怱怱清晨解絛辮千梳復重重不羨列<lb/>
禦冦散髮搖風鬉氣舒兩目明頓與離朱同此藥豈易<lb/>
得快意適相逢再拜復再拜深恩荷天公<lb/>
　　午牕坐睡<lb/>
年老目飛花心化栁生肘萬事元一夢古今復何有六<lb/>
月苦夜短午晝何其久頽然北牕下竹几休兩手昬昬<lb/>
<pb n="KR4h0157_WYG_050-7b"/>
不復知酣適如中酒睡鄉日月長椿靈未為壽形存若<lb/>
蟬蜕質槁如木朽榮辱漫紛紛正夢那復受有夢尚有<lb/>
思無夢真無垢欲呼李太白醉眠成二叟<lb/>
　　夜臥濯足<lb/>
夏日乏絺葛冬來無衾裯况復竄炎荒令人生百憂空<lb/>
城舞狐狸深林鳴鵂鶹此邦無足戀聊為薪水畱枯枝<lb/>
煮寒泉大竈聲颼颼老盆深注湯徐以雙骹投沃久意<lb/>
痛快縶維今脱韝須臾膏液上兩踝暖氣浮生平苦寒<lb/>
<pb n="KR4h0157_WYG_050-8a"/>
痺一洗皆巳瘳登山不須扶跳梁逐狙猴<lb/>
　　秋興<lb/>
秋意入茅屋杖䇿登平原落日含西山一川頓明鮮蕭<lb/>
蕭江上竹澑澑巖下泉我生本閒放胡為此拘拳身世<lb/>
兩相違於今六十年勇退未為怯鋭進豈其賢<lb/>
半夜驚夢回桐葉紛索索杖藜視天宇雨罷雲收脚清<lb/>
風拂襟裾片月墮籬落嗟我遊巳倦悵此久淹泊豆畦<lb/>
今已花稻壠行可穫翻思黃卷中古人誰可作田園愛<lb/>
<pb n="KR4h0157_WYG_050-8b"/>
潛歸簟瓢識顏樂譬彼鷦鷯心平生在叢薄<lb/>
　　過報恩<lb/>
籃輿訪蕭寺烟暝漲春空遠樹樓頭緑殘霞山外紅昏<lb/>
鐘發林杪人語殷橋東回首都無迹人生真夢中<lb/>
　　三月晦城門晩景<lb/>
雨漲春江浪沄沄日夜奔羣山落雲裏萬壑吼巖根沙<lb/>
際人呼渡烟中收入村蕭然何處士終日揜柴門<lb/>
　　題竹軒<lb/>
<pb n="KR4h0157_WYG_050-9a"/>
聴説竹軒趣清幽盡此房春禽一聲杳夏簟五更涼落<lb/>
雪鳴寒玉啼螿泣古簧因君詩意到欲罷不能㤀<lb/>
　　二月二十四日即事<lb/>
春來㝷勝事此興亦何窮夜雨亂江渌朝花退日紅雷<lb/>
聲驚嶺北雲氣漲溪東蓑笠衝泥去誰知與我同<lb/>
　　即事<lb/>
幽事晩山色幽齋春雨餘亂紅欹澗水浮緑漲郊墟北<lb/>
牖迸新筍西園生野蔬槿籬遶茅屋巳分老樵漁<lb/>
<pb n="KR4h0157_WYG_050-9b"/>
　　三月二十四日出城<lb/>
數日雨不止今晨晴巳還江頭看濁浪牕外見青山白<lb/>
鷺投前浦輕舟漾遠灘罇中有餘酒一酌注頽顏<lb/>
　　次施彥執韻<lb/>
新詩宛見故人面思入江山氣象雄幾嵗不堪青草瘴<lb/>
今朝還喜鯉魚風高秋木落雁為伴久雨江深吾欲東<lb/>
他日罇前如把臂莫驚我巳白頭翁<lb/>
　　客有談嘉祐間事者一客瞪目不應及聞介甫新<lb/>
<pb n="KR4h0157_WYG_050-10a"/>
　　　事則心目開明殊可怪也聊作詩以紀之<lb/>
吾道何衰只愴神六經文字變儀秦魏侯酷喜聴新樂<lb/>
中尉生來好殺人海鳥錯將金奏眩葉公元愛畫龍真<lb/>
不逢伯樂休驤首忽遇長沮莫問津<lb/>
　　次單推韻<lb/>
七載離家夢亦驚春來又是聴倉庚熟諳世味心如水<lb/>
忽見吾人眼尚明青鏡不堪看白髮長鑱何處覓黃精<lb/>
只思歸去西湖上飽喫東坡玉糝羮<lb/>
<pb n="KR4h0157_WYG_050-10b"/>
　　十二月初七日述懷<lb/>
謫居寂寞嵗將闌几案凝塵酒盞乾落落雨聲簷外過<lb/>
愔愔雪意座中寒孤飛隻影人誰念萬里長途心自安<lb/>
世事悠悠君莫問雪芽初碾試嘗看<lb/>
　<lb/>
　<lb/>
　<lb/>
　宋詩鈔卷五十<lb/>
</p>
<p>
</p>
  </div>
</body>
</text>
</TEI>
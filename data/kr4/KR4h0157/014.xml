<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷十四</head> <lb/>
    <p>
<pb n="KR4h0157_WYG_014-1a"/>
欽定四庫全書<lb/>
　宋詩鈔卷十四<lb/>
　　　　　　　　内閣中書舍人呉之振編<lb/>
　石介徂徠詩鈔<lb/>
　石介字守道兖洲奉符人年二十六舉進士甲科為<lb/>
　鄆州觀察推官歴官至國子監直講慶厯中進用韓<lb/>
　范富杜諸臣介躍然喜曰此盛事也雅頌吾職其可<lb/>
　已乎乃作慶厯聖徳詩直指大臣分别邪正詩出泰<lb/>
<pb n="KR4h0157_WYG_014-1b"/>
　山孫明復曰子禍始于此矣以是為人所擠杜祁公<lb/>
　韓魏公俱薦之拜太子中允直集賢院尋卒于家怒<lb/>
　之者謂其詐死北走契丹請斵棺驗之幸不許所為<lb/>
　詩文皆根抵至道排斥佛老及姦臣宦女庶㡬聖人<lb/>
　之徒魯人稱為徂徠先生因以名其集永叔詩云問<lb/>
　胡所専心仁義丘與軻揚雄韓愈氏此外豈知他尤<lb/>
　勇攻佛老奮筆如揮戈又云金可爍而銷玉可碎非<lb/>
　堅不若書以紙六經皆紙傳但當書百本傳百以為<lb/>
<pb n="KR4h0157_WYG_014-2a"/>
　千或落于四夷或藏在深山待彼謗熖熄放此光芒<lb/>
　懸今讀其詩嶙峋硉矹挺立千尋温厚之意存于激<lb/>
　直得見風人之遺然正學忤時直道致黜千古一轍<lb/>
　其可哀也<lb/>
　　慶厯聖徳頌<lb/>
　三月二十一日大昕皇帝御紫宸殿朝百官相得象<lb/>
　殊拜竦樞密使夷簡以司徒歸第二十二日制命昌<lb/>
　朝參知政事弼樞密副使二十六日勑除脩靖素並<lb/>
<pb n="KR4h0157_WYG_014-2b"/>
　充諫官四月八日皇帝御紫宸殿朝百官衍樞密使<lb/>
　仲淹琦樞密副使乃用御史中丞拱宸御史邈御史<lb/>
　平諫官脩靖十一疏追竦樞密使勑十三日勑又除<lb/>
　襄為諫官天地人神昆蟲草木無不懽喜皇帝退姦<lb/>
　進賢發於至聰動於至誠奮於睿斷見於剛克陟㸃<lb/>
　之明賞罰之公也上視漢魏隋唐五代凡千五百年<lb/>
　其間非無聖神之主盛明之時未有如此選人之精<lb/>
　得人之多進人之速用人之盡實為希濶殊尤曠絶<lb/>
<pb n="KR4h0157_WYG_014-3a"/>
　盛事在皇帝之徳之功為卓犖瑰偉神明魁大古者<lb/>
　一雲氣之祥一草木之異一蹄角之怪一羽毛之瑞<lb/>
　當時羣臣猶且濃墨大字金頭鈿軸以稱述頌美時<lb/>
　君功徳以為無前之休不天之績如仲俺弼實為不<lb/>
　世出之賢求之於古堯則䕫龍舜則稷契周則閎散<lb/>
　漢則蕭曹唐則房魏陛下有之諸臣亦皆今天下之<lb/>
　人望為宰相諫官者陛下盡用之此比雲氣草木蹄<lb/>
　角羽毛之異萬萬不侔豈可翻無歌詩雅頌以播我<lb/>
<pb n="KR4h0157_WYG_014-3b"/>
　君之休聲烈光神功聖徳刻于琬琰流于金石告于<lb/>
　天地奏于宗廟存于萬千年而無窮盡哉臣實羞之<lb/>
　臣嘗愛慕唐大儒韓愈為博士日作元和聖徳頌千<lb/>
　二百言使憲宗功徳赫奕煒燁昭于千古至今觀之<lb/>
　如在當日陛下今日功徳無讓憲宗臣文學雖不逮<lb/>
　韓愈而亦官於太學領博士職歌詩讃頌乃其職業<lb/>
　竊擬於愈輒作慶厯聖徳頌一首四言凡九百六十<lb/>
　字文辭鄙俚固不足以發揚臣子之心亦欲使陛下<lb/>
<pb n="KR4h0157_WYG_014-4a"/>
　功徳煒燁昭于千古萬千年後觀之如在今日也臣<lb/>
　不勝死罪臣賤無路以進姑藏諸家以待樂府之採<lb/>
　焉<lb/>
於維慶厯三年三月皇帝龍興徐出闈闥晨坐太極晝<lb/>
開閶闔躬攬賢英手鋤姦枿大聲渢渢震揺六合如乾<lb/>
之動如雷之發昆蟲蹢躅妖怪藏滅同明道初天地嘉<lb/>
吉初聞皇帝蹙然言曰予父予祖付予大業予恐失墜<lb/>
實賴輔弼汝得象殊重慎㣲密君相予久予嘉乃績君<lb/>
<pb n="KR4h0157_WYG_014-4b"/>
仍相予笙鏞斯協昌朝儒者學聞該洽與予論政傳以<lb/>
經術汝貳二相庶績咸秩惟汝仲淹汝誠予察太后垂<lb/>
勢湯沸大熱汝時小臣危言嶪嶪為予司諫正予門闑<lb/>
為予京兆□予讒説賊叛于夏汝往式遏六月酷日大<lb/>
冬積雪汝暑汝寒同於士卒予聞辛酸汝不告乏予晩<lb/>
得弼予心慰悦弼每見予無有私謁以道輔予弼言深<lb/>
切予不堯舜弼自笞罰諫官一年奏疏滿篋侍從週嵗<lb/>
忠力盡竭契丹忘義檮杌饕餮敢侮大國其辭慢悖弼<lb/>
<pb n="KR4h0157_WYG_014-5a"/>
將予命不畏而懾卒復舊好民得食褐沙磧萬里死生<lb/>
一節視弼之膚霜剥風裂觀弼之心鍊金鍜鐵寵名大<lb/>
官以酬勞渴弼辭不受其志莫奪惟仲淹弼一䕫一契<lb/>
天實賚予予其敢忽並來弼予民無瘥札曰衍汝來汝<lb/>
予黄髪事予二紀毛秃齒豁心如一兮率履弗越遂長<lb/>
樞府兵政無蹶予早識琦琦有竒骨其器魁櫑豈視扂<lb/>
楔其人渾樸不施剞劂可屬大事敦厚如勃琦汝副衍<lb/>
知人予哲惟脩惟靖立朝讞讞言論磥砢忠誠特達禄<lb/>
<pb n="KR4h0157_WYG_014-5b"/>
㣲身賤其志不怯嘗詆大臣亟遭貶黜萬里歸來剛氣<lb/>
不折屢進直言以補予闕素相之後含忠履潔昔為御<lb/>
史㡬叩予榻至今諫疏在於箱匣襄雖小臣名聞于徹<lb/>
亦嘗獻言箴予之失剛守粹慤與脩儔匹並為諫官正<lb/>
色在列予過汝言無鉗汝舌皇帝明聖忠邪辨别舉擢<lb/>
俊良掃除妖魃衆賢之進如茅斯拔大姦之去如距斯<lb/>
脱上倚輔弼司予調燮下賴諫諍維予紀法左右正人<lb/>
無有邪孽予望太平日不逾浹皇帝嗣位二十二年神<lb/>
<pb n="KR4h0157_WYG_014-6a"/>
武不殺其默如淵聖人不測其動以天賞罰在予不失<lb/>
其權恭已南面退姦進賢知賢不易非明不得去邪惟<lb/>
艱惟斷乃克明則不貳斷則不惑既明且斷惟皇之徳<lb/>
羣下踧踖重足屏息交相告語曰惟正直毋作側僻皇<lb/>
帝汝殛諸侯危慄墮玉失舄交相告語皇帝神明四時<lb/>
朝覲謹脩臣職四夷走馬墜鐙遺䇿交相告語皇帝神<lb/>
武解兵脩貢永為屬國皇帝一舉羣臣懾焉諸侯畏焉<lb/>
四夷服焉臣願陛下壽萬千年<lb/>
<pb n="KR4h0157_WYG_014-6b"/>
　　汴渠<lb/>
隋帝荒宴遊厚地刳為溝萬舸東南行四海困横流義<lb/>
旗舉晉陽錦帆入揚州揚州竟不返京邑為墟丘吁哉<lb/>
汴渠水至今病不瘳世言汴水利我為汴水憂利害我<lb/>
豈知吾試言其由汴水濬且長汴水湍且遒千里瀉地<lb/>
氣萬世勞人謀舳艫相屬進餽運曾無休一人奉口腹<lb/>
百姓竭膏油民力輸公家斗粟不敢收州侯共王都尺<lb/>
租不敢留太倉粟峩峩冗兵食無羞上林錢朽貫樂官<lb/>
<pb n="KR4h0157_WYG_014-7a"/>
求要優吾欲塞汴水吾欲壊官舟請君簡賜予請君節<lb/>
財求王畿方千里邦國用足周盡省轉運使重封富民<lb/>
侯天下無移粟一州食一州<lb/>
　　麥熟有感<hi>癸酉中作</hi>
去年經春頻肆赦拜赦人忙走如馬五月不雨麥苖死<lb/>
赦貧不能活窮寡今年經春無赦書十日一雨及時下<lb/>
五月麥熟人民飽一麥勝如四度赦吾願吾君與吾相<lb/>
調和隂陽活元化隂陽無病元氣活風雨調順苖多稼<lb/>
<pb n="KR4h0157_WYG_014-7b"/>
使麥長熟人不饑敢告吾君不須赦<lb/>
　　讀詔書<hi>乙亥中作</hi>
關中有山生虎狼虎狼性<graphic n="KR1373" url="https://raw.githubusercontent.com/kanripo/KR-Gaiji/master/images/KR1373.png" mimeType="image/png"/>不可當去嵗食人十有一<lb/>
無辜被此惡物傷守臣具事奏聖帝聖帝讀之惻上意<lb/>
乃詔天下捕虎狼意欲斯民無枉死吾君仁覆如天地<lb/>
只知虎狼有牙齒害人不獨在虎狼臣請勿捕捕貪吏<lb/>
　　三豪詩送杜黙師雄<hi>并序</hi>
　本朝八十年文人為多若老師宿名不敢論數近世<lb/>
<pb n="KR4h0157_WYG_014-8a"/>
　作者石曼卿之詩歐陽永叔之文辭杜師雄之歌篇<lb/>
　豪於一代矣師雄學於予辭歸作三豪詩以送之<lb/>
曼卿豪於詩社壇髙數層永叔豪於辭舉世絶儔朋師<lb/>
雄歌亦豪三人宜同稱曼卿苦汨沒老死殿中丞身雖<lb/>
埋黄泉詩名長如氷永叔亦連蹇病鸞方鶱騰四海讓<lb/>
獨歩三館最後登師雄二十二筆距獰如鷹才格自天<lb/>
來辭華非學能迴顧李賀輩麤俗良可憎玉川月蝕詩<lb/>
猶欲相憑凌曼卿茍不死其才堪股肱永叔氣甚閎用<lb/>
<pb n="KR4h0157_WYG_014-8b"/>
之王道興師雄子勉旃勿便生驕矜<lb/>
　　贈張績禹功<lb/>
李唐元和間丈人如蠭起李翺與李觀言雄破姦宄孟<lb/>
郊及張籍詩苦動天地持正不退讓子厚稱絶偉元白<lb/>
雖小道爭名愈弗已卒能霸斯文昌黎韓夫子吾宋興<lb/>
國來文人如櫛比黄州才専勝漢公氣全粹晦之號絶<lb/>
羣平地走虎兕謂之雖駮雜亦文中騏驥白稙洎盧震<lb/>
江沱自為水朱巖兼孫僅培塿對嶽峙卒能霸斯文河<lb/>
<pb n="KR4h0157_WYG_014-9a"/>
東桞開氏嗟吁河東沒斯文乃屯否汨汨三十年淫哇<lb/>
滿人耳粤從景祐後大儒復唱始文人如麻立樅樅攅<lb/>
戰騎徂徠山磊砢生民實頑鄙容貌不動人心膽無有<lb/>
比不度蹄涔㣲直欲觸鯨鯉有慕韓愈節有肩桞開志<lb/>
今讀禹功文矛㦸寒相倚寳光千里髙飛出破屋裏龍<lb/>
音萬丈長拔出重淵底雷霆皆藏身日星皆失次我慙<lb/>
年老大才力漸衰矣禹功氣奔壯今方二十二前去吾<lb/>
之年猶有十四嵗今讀禹功文魂魄已驚悸更加十四<lb/>
<pb n="KR4h0157_WYG_014-9b"/>
年世應絶儔類卒能霸斯文吾恐不在已禹功幸勉旃<lb/>
當仁勿讓爾<lb/>
　　西北<hi>乙亥中作</hi>
吾嘗觀天下西北險固形四夷皆臣順二鄙獨不庭吾<lb/>
君仁泰厚曠嵗稽天刑禍勢遂滋大震動如雷霆漸聞<lb/>
頗驕蹇牧馬附郊坰吾恐患已深為之居靡寧堂上守<lb/>
章句將軍弄娉娗不知思此否使人堪涕零<lb/>
　　乙亥冬富春先生以老儒醇師居我東齋濟北張<lb/>
<pb n="KR4h0157_WYG_014-10a"/>
　　　洞明逺楚宫李温仲淵皆服道就義與介同執<lb/>
　　　弟子之禮北面受其業因作百八十二言相勉<lb/>
鳯皇飛來衆鳥隨神龍遊處羣魚嬉先生道徳如韓孟<lb/>
四方學者爭奔馳濟北張洞壯且勇楚丘李温少而竒<lb/>
二子磊落頗驚俗泰山石介更過之三人堂堂負英氣<lb/>
胷中拳攣蟠蛟螭道可服兮身可屈北面受業尊為師<lb/>
先生晨起坐堂上口諷大易春秋辭洪音琅琅響齒牙<lb/>
鼓横孔子興宓羲先生居前三子後恂恂如在汾河湄<lb/>
<pb n="KR4h0157_WYG_014-10b"/>
續作六經豈必讓焉無房杜廊廟資吁嗟斯文敝已久<lb/>
天生吾輩同扶持二子勉旃吾不隋先生大用終有時<lb/>
當以斯文施天下豈徒玩書心神疲<lb/>
　　過魏東郊<lb/>
全魏地千里雄大視區宇黄河為血脉太行為筋膐地<lb/>
靈育聖賢土厚含文武堂堂桞先生生下如猛虎十三<lb/>
斷賊指聞者皆震怖十七著野史才俊凌遷固二十補<lb/>
亡書辭深續堯禹六經皆自曉不看注與疏述作慕仲<lb/>
<pb n="KR4h0157_WYG_014-11a"/>
淹文章肩韓愈下唐二百年先生固獨歩投篇動范杲<lb/>
落筆驚王祐四方交豪傑羣公走聲譽一上中髙第數<lb/>
年編士伍五命為御史連出守方土事業過皋䕫才能<lb/>
堪相輔鳯皇世不容衆鳥競嘲訴獄中饑不死特地生<lb/>
爪距貔貅十萬師盟津直北渡塞上諸猛將低頭若首<lb/>
鼠渴憶海為漿饑思鼇為脯兩手拏人肝大牀横斗肚<lb/>
一飲酒一石賊來不怕懼帳下立孫呉罇前坐伊吕笑<lb/>
談韜鈐間出入經綸務祅氛恨未掃獻䇿言可擄幽州<lb/>
<pb n="KR4h0157_WYG_014-11b"/>
恨未復上書言可取好文有太宗好武有太祖先生文<lb/>
武具命兮竟不遇死來三十載荒草蓋墳墓四海無英<lb/>
雄斯文失宗主䜿子敢顛狂黠戎敢慢侮我思桞先生<lb/>
涕泪落如雨試過魏東郊寒鴉啼老樹丈夫肝膽䘮真<lb/>
儒魂魄去瓦石固無情為我亦慘沮<lb/>
　　蜀道自勉<lb/>
潮陽障烟黑去京路八千吏部有大功得罪斥守藩朝<lb/>
衝江霧行夜枕江濤眠蛟蜃作怪變時時攀船舷魚龍<lb/>
<pb n="KR4h0157_WYG_014-12a"/>
吐火熖往往出波間故為相恐怖倐忽千萬端道在安<lb/>
可却處之自晏然我乏尺寸効月食二萬錢自請西南<lb/>
來此行非竄遷蜀山險可升蜀路髙可緣上無嵐氣蒸<lb/>
下無波濤翻歩覺閣道穏身履劎門安惟懐吏部節不<lb/>
知蜀道難<lb/>
　　聞子規<lb/>
月上半峰峰樹碧子規啼苦月無色壯士耳邊都不聞<lb/>
兒女眼中淚自滴古人出處非關身處兮事親出事君<lb/>
<pb n="KR4h0157_WYG_014-12b"/>
服勤至死不敢倦避勞擇逸豈所聞我看蜀道誠為難<lb/>
嗟爾子規何云云王遵九折竟叱馭班超萬里圖立勲<lb/>
乗危蹈險盡臣節二人至今揚清芬我本魯國一男子<lb/>
少小氣志淩浮雲精誠許國貫白日有心致主為華勲<lb/>
位卑身賤難自達滿腹帝典與皇墳有時憤懣吐一言<lb/>
小人謗議已紛紛宰相寛容天子慈八年之中三從軍<lb/>
從軍官清吾何苦嘉州路逺爾勿語地不為我易其險<lb/>
我豈守道不能固子規子規漫啼絶斷無清淚灑向汝<lb/>
<pb n="KR4h0157_WYG_014-13a"/>
　　哀隣家<lb/>
隣家不選醫醫無救病術朝一醫工入暮一醫工出有<lb/>
加而無瘳皇皇不安室吁嗟鄰翁愚予為病者恤瞽醫<lb/>
一日更千人盲藥何能療沉疾<lb/>
　　觀碁<lb/>
人皆稱善奕伊我獨不能試坐觀勝敗白黑何分明運<lb/>
智竒復詐用心險且傾嗟哉一抨上奚足勞經營安得<lb/>
百萬騎鐵甲相磨鳴西取元昊頭獻之天子庭北入强<lb/>
<pb n="KR4h0157_WYG_014-13b"/>
鄰域縳其主南行東逾滄海東射破髙麗城南趨交趾<lb/>
國蠻子輿櫬迎盡使四邊臣歸來告太平誰能憑文楸<lb/>
兩人終日爭<lb/>
　　贈劉中都<lb/>
吾登泰山上下視何紛紛彼角而走者孰為麐與麏彼<lb/>
茁而生者孰為蕭與芸伯樂不復出駑驥終同羣卞和<lb/>
不再生珉玉將誰分吁哉劉中都髙標淩浮雲諸侯不<lb/>
薦士外府不䇿勲冉冉趨黄綬勤勞徒爾云我媿勢力<lb/>
<pb n="KR4h0157_WYG_014-14a"/>
小不能呌吾君勿改芳蘭性林深須自薰勿隠冲鶴聲<lb/>
天髙當自聞<lb/>
　　感事<lb/>
吾嘗觀中夏地平如砥石幅員數萬里車馬知轍迹帝<lb/>
宅居土中紫垣當辰極長江斷其南絶塞經其北東海<lb/>
西流沙天為限夷狄三代千餘年天子雖務徳實以險<lb/>
為恃四夷皆潛匿漢唐徳稍衰地勝豈殊昔暫來還亟<lb/>
去不敢窺城壁石晉一失謀六州淪異域天地破扄鐍<lb/>
<pb n="KR4h0157_WYG_014-14b"/>
山川無阻阨貽爾子孫患固知非逺䇿桓桓周世宗三<lb/>
十纂瑶厯一嵗破東河劉崇䘮精魄再嵗復秦鳯不庭<lb/>
自柔格三嵗出南狩王師拯焚溺江北十四州取之如<lb/>
卷席四嵗征關南曾不發一鏑三州相繼降徳聲暢蠻<lb/>
貊李昇請臣妾錢鏐修貢職帝欲因兵鋒乗勝務深擊<lb/>
直取幽州城拓土開疆埸重收虎北口復關閉寇賊是<lb/>
時戰屢㨗六軍氣吞敵平呉如破竹成功在頃刻惜哉<lb/>
志不就暴疾生中夕帝宋承大寳聲名發丕赫全蜀獻<lb/>
<pb n="KR4h0157_WYG_014-15a"/>
土地舉呉上圖籍荆潭與甌閩助祭來匍匐開城納江<lb/>
俘御樓受晉馘區内一正朔六州獨割剔憤憤桞崇儀<lb/>
才宏包旦奭生長在河朔耳目熟金革旗鼓朝治兵酒<lb/>
殽夜結客握臂説心誠倒囊推金帛客以豪傑士遇侯<lb/>
頗感激往來達厥誠生死願効力萬徳納我説洞然絶<lb/>
嫌隙事成已有萌侯去何云亟豪傑夜空囘帳中屢嘆<lb/>
息我覽此二事天意終難測撫卷一感傷兩睫淚潛滴<lb/>
　　安道登茂材異等科<lb/>
<pb n="KR4h0157_WYG_014-15b"/>
嘗言春官氏設官何䠎<graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>屑屑取於人辭賦為程約一<lb/>
字競新竒四聲分清濁矯矯遷雄才動為對偶縛恢恢<lb/>
晁董䇿亦遭聲病落每嵗棘籬上所得多浮薄嗟哉浮<lb/>
薄流不知王霸略六經掛東壁三史束髙閣𤨏𤨏事雕<lb/>
篆區區衍述作隨行登一第謂身翥寥郭趨衆得一官<lb/>
謂身縻好爵棲棲咫尺地燕雀假安託汲汲五斗米鴈<lb/>
鶩資飲啄壯哉張安道少懐夫子學三就禮部試不肯<lb/>
露頭角恥用衆人遇羞將一賦較甘心塌翼歸志懐本<lb/>
<pb n="KR4h0157_WYG_014-16a"/>
卓犖三賢文章師<hi>大參宋公副慪蔡公計相范公連章稱薦</hi>儒林推先覺百<lb/>
鳥聲喈喈獨能辨鸑鷟玉石方混混獨能識至璞薦之<lb/>
于天子此材堪輪桷遂得望清光三接近帷幄僚友視<lb/>
萬乗器宇誠嶽嶽願乞數刻景古今可揚𣙜縱横三千<lb/>
言得儁如奪槊上下馳皇王周旋騁禮樂逺推災異源<lb/>
上究星文錯直言補王闕危論針民瘼天子覽其奏嘉<lb/>
賞為嗟愕既嘆相見晩且言同時樂一命校秘書恩澤<lb/>
優且渥追惜漢武世仲舒道磽确再念文宗朝劉蕡命<lb/>
<pb n="KR4h0157_WYG_014-16b"/>
蹇剝有才無其時徒抱此誠慤吾君嗣丕基百王慙景<lb/>
鑠萬物䝉休嘉四夷奉正朔賢良得其時才命不相虐<lb/>
一謁乃大遇君臣無隔幙我賀吾君明取士得英卓我<lb/>
賀吾道行逢時不踸踔行願入廟廊鈞軸在掌握上使<lb/>
斯文淳下使斯民樸五帝從可追三王豈為邈<lb/>
　　感興<lb/>
村居何所適種木樹桑梓田園繞家舍逺不逾十里欵<lb/>
叚足乗騎代歩而已矣但識畜駑駘安知有騏驥臘月<lb/>
<pb n="KR4h0157_WYG_014-17a"/>
北風寒太行山色紫君命急如火城頭見燧燧雪深馬<lb/>
僵倒十夫扶不起軍法有明訓後期者誅死倚鞍思駿<lb/>
骨撫轡念緑駬求之不可得觳觫滿眼淚旁聞負薪叟<lb/>
竊語相譏刺居安常念危在險如處易臨難始求濟狼<lb/>
狽徒勞爾有備則無患古人垂深㫖平居無事時華厩<lb/>
深祕邃善糓與豐草秣飼十廐吏駑駘飽相枕素飡不<lb/>
知愧伯樂能識馬每來如勸説飛兔與腰褭日牽在都<lb/>
市為愛千金資貪悋不肯置今日臨艱難勞力自勉勵<lb/>
<pb n="KR4h0157_WYG_014-17b"/>
　　又送從道<lb/>
常欲飽暖天下人其道未得一寸施子有二親皆七十<lb/>
糠覈不充常寒饑昨日訪我破屋下具鷄一隻酒一巵<lb/>
子起却盤筋不舉吾親未審曾食之對我嘘嚱涕泗下<lb/>
孝子之心直可悲子固與我同一體相間豈復有毛皮<lb/>
顧子之親則吾親吾親凍餒無奈何飽暖天下心徒為<lb/>
送子出門成此詩<lb/>
　　偶作<lb/>
<pb n="KR4h0157_WYG_014-18a"/>
晉公平淮西兵出速如神崇韜伐西川六十日請臣大<lb/>
祖初受命諸侯未盡賓蜀廣號敵國荆潭為疆隣王師<lb/>
討有罪不聞逾十旬元昊誠螻蟻有地長一畛詎足汚<lb/>
斧鉞㝷當投荆榛是何逾嵗月務行含貸仁豈兹將帥<lb/>
間逈無晉公倫張旗發一號豈無李處耘提戈出一戰<lb/>
豈無王全斌容兹盈寸蟹蕩漾於流津平生讀詩書胷<lb/>
中貯經綸薄田四五畝甘心耕耨勤倚鉏西北望涕淚<lb/>
空沾巾<lb/>
<pb n="KR4h0157_WYG_014-18b"/>
　　送李唐病歸<lb/>
春風汶水温曉日徂徠寒之子衘病歸請予開一言予<lb/>
知去病術為子陳大端予嘗學聖人試將道比論道病<lb/>
非一日善醫惟孔韓賞罰絶于周孔筆誅其姦春秋十<lb/>
二經王道復全完佛老熾于唐韓刀斷其根原道千餘<lb/>
言生民復眠飡道病由有弊邪偽容其間身病由有隙<lb/>
風邪來相干子欲治斯道絶弊道乃存子欲治子身杜<lb/>
隙身乃安此理近古毉吾言有本源<lb/>
<pb n="KR4h0157_WYG_014-19a"/>
　　蝦蟇<lb/>
夏雨下數尺流水滿池泓蝦蟇為得時晝夜鳴不停㡬<lb/>
日飽欲死腹圓如瓶罌鉅吻自開闔頭項或縮盈時於<lb/>
土坎間突出兩眼晴是何癡形骸能吐惡音聲嗟哉爾<lb/>
肉膻不中為犧牲嗟哉爾聲麤不中和人情殊不自量<lb/>
力更欲睥睨横海之鱣鯨自謂天地間獨馳善鳴名萬<lb/>
物聒皆聾不知鐘鼓欽欽雷霆閎閎應龍戢腦入海底<lb/>
鳯皇舉翼摩青冥此時各黙黙以避蝦蟇鳴何時雨歇<lb/>
<pb n="KR4h0157_WYG_014-19b"/>
水澤涸青臭泥中露醜形失水無能為兩脚不解行乾<lb/>
渴以至死盡把枯殻填土坑<lb/>
　　寄雷澤張從道<lb/>
不知有凍死一室心恬如臘盡妻未褐天寒子讀書澆<lb/>
風與世薄古道于時疎事事皆同我憶君春草初<lb/>
　　訪田公不遇<lb/>
主人何處去門外草萋萋獨犬睡不吠幽禽閒自啼老<lb/>
猿偷果實稚子弄鋤犁日暮園林悄春風吹藥畦<lb/>
<pb n="KR4h0157_WYG_014-20a"/>
　　蘇唐詢秀才晩學於予告歸以四韻勉之<lb/>
憐我山中卧半年相伴吟道傳諸子後易得數爻深㸑<lb/>
或經年絶書猶盡日㝷惜哉未終業親老忽霑襟<lb/>
　　嵗晏村居<lb/>
嵗晏有餘糧杯盤氣味長天寒酒脚落春近臛頭香菜<lb/>
色青仍短茶芽嫩復黄此中得深趣真不羡膏粱<lb/>
　　送奉符縣監酒税孟執中借職<hi>蜀主之後</hi>
東西兩處各天涯去國還鄉喜又嗟鄒嶧山藏孟子宅<lb/>
<pb n="KR4h0157_WYG_014-20b"/>
<hi>自言孟軻後</hi>海棠花落蜀王家深知周道非彛酒可罪唐臣<lb/>
乞税茶三載此心無一事聞經絳帳日常斜<hi>事退日就於明復先</hi>
<hi>生問道</hi>
　　予與元均永叔君謨同年登科永叔㝷入館閣元<lb/>
　　　均今制䇿髙第君謨後磨礪元均事業獨予駑<lb/>
　　　下因寄君謨<lb/>
網羅當日得英雄文陣三人各立功海裏赤鯨疑有角<lb/>
雲中騏驥欲追風㝷聞館閣英聲出又見賢良大對通<lb/>
<pb n="KR4h0157_WYG_014-21a"/>
亦説年來畜寄業蟭螟何計逐飛鴻<lb/>
　　寄元均<lb/>
君為儒者豈知兵何事欣隨璧馬行裴度樽前坐韓愈<lb/>
趙成帳下立荀卿禦戎誰道全無䇿對壘寧妨下一枰<lb/>
須信乾坤飬不肖年三十七卧柴荆<lb/>
　　赴任嘉州初登棧道寄題姜潛至之讀易堂<lb/>
我不從官君下第其間險易兩何如連雲棧外四千里<lb/>
讀易堂中一帙書慈母含飴垂秃髪先生懐道接茅廬<lb/>
<pb n="KR4h0157_WYG_014-21b"/>
莫將清淚頻頻灑蜀道之難欲上初<lb/>
　　左綿席上呈知郡王虞部<hi>王與介前任同在睢陽</hi>
何事相逢悲喜并倐然相别二周星主人鬢髪無多白<lb/>
幕客襴衫依舊青目極同思故山斷涕危共在異鄉零<lb/>
階前絲竹雖嘈雜不似南湖湖上聽<hi>睢陽南湖宴游之所也</hi>
　　士廷評相㑹梓州<lb/>
道視荀揚雖未至分如管鮑已知深一千二百日離别<lb/>
五十六驛外相㝷重欲同君注周易且來共我聽胡琴<lb/>
<pb n="KR4h0157_WYG_014-22a"/>
月留屋角不下去似與清風憐苦吟<lb/>
　　鄭師易秀才詩奔騰遒壯殆有石曼卿學士風骨<lb/>
　　　作四韻以勉之<lb/>
曼卿續得少陵絃絃絶年來又一年驚起聽君諷新句<lb/>
灑如開集味遺篇一家氣骨疑無偶萬丈光芒欲拂天<lb/>
好向風騷尤著意他時三箇地詩仙<lb/>
　　留題敏夫隠居<lb/>
㡬迴到此㝷逋客杯案蕭疎滋味長山飯半甌橡子熟<lb/>
<pb n="KR4h0157_WYG_014-22b"/>
春蔬一筯术苖香四時泉石應無夏滿谷雲霞别是鄉<lb/>
終待共君結鄰里竹邊相並兩間房<lb/>
　　訪竹溪呈孟節兼有懐熈道<lb/>
到頭泉石是吾家坐石聽泉日已斜一片青衫非富貴<lb/>
千竿緑竹好生涯君曾覽照頭皆雪我試看書眼亦花<lb/>
便好結為山伴侣敎他䕫益佐勲華<lb/>
　　招張洞明逺<lb/>
君言下第我西飛執手都門淚滿衣萬里得歸頭半白<lb/>
<pb n="KR4h0157_WYG_014-23a"/>
經年相别道應肥火鑚欲遍龜難死竹實猶多鳯不飢<lb/>
暫到東山慰愁抱春秋之學説深㣲<lb/>
　　村居<lb/>
幽居一畝枕溪稜堦下杉松纒古藤常愛園林深似隠<lb/>
不嫌門戸冷如僧麥宜過社猶催種山近經秋却懶登<lb/>
已把壯心閒頓置少年莫要苦相憎<lb/>
　　燕脂板浣花牋寄合州徐文職方<lb/>
合州太守髩將絲聞説歡情尚不衰板與歌娘拍新調<lb/>
<pb n="KR4h0157_WYG_014-23b"/>
牋供狎客寫芳辭木成文理差差動花映溪光瑟瑟竒<lb/>
名得只從嘉郡樹<hi>燕脂木嘉州出</hi>様傳仍自薛濤時<hi>有薛濤牋</hi>竒章<lb/>
磊磊馳聲價江令翩翩落酒巵㡬首詩成卷魚子<hi>有魚子牋</hi>
誰人唱罷泣燕脂紅牙管好同牀置紫竹笙宜一處施<lb/>
願助風流向樽席杏花况是未離披<hi>司空圖有杏花辭文頃在睢陽多命</hi>
<hi>唱之</hi>
　　送馮司理之任彭州<lb/>
李白詩中蜀道難把詩試讀淚汍瀾江形詰曲千迴折<lb/>
<pb n="KR4h0157_WYG_014-24a"/>
嶺路崚嶒萬屈盤登陟去年腰僅折追思今日鼻猶酸<lb/>
<hi>于去年罷嘉州歸</hi>此行君不同屯蹇五馬相知舊長官<hi>彭牧與君常同</hi>
<hi>官</hi>
　　赴任嘉州待闕左綿七十日通判吕國博日相從<lb/>
　　　吟酌至嘉陽因成韻寄之<lb/>
鼎來豈敢道能詩一見何因便解頤鄉國三千里離别<lb/>
杯盤七十日相知送人江外馬䭾妓垂釣寺中魚竭池<lb/>
别後中秋又重九與誰賞月詠東籬<lb/>
<pb n="KR4h0157_WYG_014-24b"/>
　　泥溪驛中作<hi>嘉陵江自大散闡與予相别二十餘程至泥溪偕予去因有是作</hi>
山驛蕭條酒倦傾嘉陵相背去無情臨流不忍輕相别<lb/>
吟聽潺湲坐到明<lb/>
　<lb/>
　<lb/>
　<lb/>
　<lb/>
　宋詩鈔卷十四<lb/>
</p>
<p>
</p>
  </div>
</body>
</text>
</TEI>
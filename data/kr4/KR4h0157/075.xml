<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩抄卷七十五</head> <lb/>
    <p>
<pb n="KR4h0157_WYG_075-1a"/>
欽定四庫全書<lb/>
　宋詩抄卷七十五<lb/>
　　　　　　　　　内閣中書舍人呉之振編<lb/>
　楊萬里朝天集鈔<lb/>
　　仲冬詔追造朝供尚書郎職舟行阻風清泥<lb/>
江神風伯戰方酣北浪吹翻總向南未放人扶下江柁<lb/>
却教眼看上江㠶<lb/>
　　暮泊䑕山聞明朝有石塘之險<lb/>
<pb n="KR4h0157_WYG_075-1b"/>
下水船逢上水船夕陽仍更澁沙灘雁來野鴨却驚起<lb/>
我與舟人俱仰看回望雲邊山已逺如何篷底暮猶寒<lb/>
今朝莫説明朝路萬石堆心一急湍<lb/>
　　二月望日逓宿南宫和尤延之左司郎署疎竹之<lb/>
　　　韻<lb/>
此君見我眼猶青笑我銀髭雪㸃成憶昔與居同舍日<lb/>
感渠将雨作秋聲夜來遞宿三更悄葉底春寒一倍生<lb/>
夢入故園數新笋籬邊破蘚㡬莖横<lb/>
<pb n="KR4h0157_WYG_075-2a"/>
　　七字謝紹興帥丘宗卿恵楊梅<lb/>
越絶諸楊盛一時與儂瓜葛不曽知老夫自笑吾衰矣<lb/>
此客何從夢見之也解過江㝷徳祖政縁作尹是丘遅<lb/>
渠伊不是南村泒未分先驅事荔枝<lb/>
　　謝胡子逺郎中恵蒲大韶墨報以龍涎心字香<lb/>
墨家者流老蒲仙碧梧採花和麝煙華陽黒水煎膠漆<lb/>
大隂𤣥霜作肌骨龍尾磨飢飲䑕鬚落㸃髹几几不如<lb/>
夷甫清瞳光敵日一見墨卿驚自失後來䕫州有梁杲<lb/>
<pb n="KR4h0157_WYG_075-2b"/>
爾來黟川有呉老亦追時好得時名竟為蒲生竪降旌<lb/>
呉墨往往𤣥尙白梁墨濕濕黐黏壁南宫先生來自西<lb/>
恵然贈我四𤣥圭我無鵲返鸞回字我無金章玉句子<lb/>
得君此贈端何似兀者得鞾僧得髢安得玉案雙鳴璫<lb/>
金刀繡叚底物償送以龍涎心字香為君興雲繞明窓<lb/>
　　李聖俞郎中求吾家江西黄雀醝法戲作醝經遣<lb/>
　　　之<lb/>
江夏無雙小道士一丘一壑長避世裁雲縫霧作羽衣<lb/>
<pb n="KR4h0157_WYG_075-3a"/>
蘆花栁綿當裘袂身騎鴻鵠太液池脚踏金蟇攀桂枝<lb/>
渴飲南陽菊潭水飢啄藍田粟玉芝今年天田秋大熟<lb/>
紫皇遣刈神倉榖一雙鳬雁堕雲羅夜隨弋人卧茅屋<lb/>
賣身不直程将軍却與彭越俱䇿勲解衣戲入玉壺底<lb/>
壺中别是一乾坤水精鹽山兩岐麥身在椒蘭衆香國<lb/>
玉條脱下澡凝脂金叵羅中酌瓊液平生學仙不學禪<lb/>
刳心洗髓糟牀邊諸公俎豆驚四筵猶得留侯借箸前<lb/>
昔為飛仙今酒仙更入太史滑稽篇<lb/>
<pb n="KR4h0157_WYG_075-3b"/>
　　徳夀宫慶夀口號<lb/>
　淳熈丙午元日聖上詣東朝慶夀八秩積隂頓晴飛<lb/>
　雪弄日聖孝昭格萬姓呼舞擬作口號<lb/>
長樂宫前望翠華玉皇來賀太皇家青天白日仍飛雪<lb/>
錯認東風轉栁花<lb/>
春色何須羯鼓催君王元日領春回牡丹芍藥薔薇朶<lb/>
都向千官㡌上開<lb/>
雙金獅子四金龍噴出香雲繞殿中太上垂衣今上拜<lb/>
<pb n="KR4h0157_WYG_075-4a"/>
百王曽有箇家風<lb/>
天父晨興未出房君王忍冷立風廊忽然鳴蹕珠簾捲<lb/>
萬嵗聲傳震八荒<lb/>
甲戌王春試集英小臣曽是老門生蒼顔華髪班行裏<lb/>
也聽鈞天九奏聲<lb/>
　　題曹仲本出示譙國公迎請太后圖自肅天仗以<lb/>
　　　下皆紀畫也<lb/>
徳夀宫前春晝長宫内花開宫外香太皇頤神玉霄上<lb/>
<pb n="KR4h0157_WYG_075-4b"/>
都人久不瞻清光今晨忽見肅天仗翠華黄屋從天降<lb/>
一聲清蹕萬人看天街氷銷樓雪殘北來又有一紅繖<lb/>
八鸞三騑金轂端輦中似是瑶池母鳯舄霞裳剪雲霧<lb/>
太皇望見天開顔萬國春風百花舞乃是慈寜太母回<lb/>
鸞圖母子如初千古無朔雲邊雪旗脚濕御栁宫梅寒<lb/>
影疎向來慈寜隔沙漠倩雁傳書雁難託迎還騩馭彼<lb/>
何人魏武子孫曹将軍将軍元是一縫掖忽攘兩臂挽<lb/>
五石長揖邊廷如小兒奉歸慈輦如折枝功盖天下只<lb/>
<pb n="KR4h0157_WYG_075-5a"/>
戲劇笑隨赤松蠟雙屐飄然南山之南北山之北君不<lb/>
見岳飛功成不抽身却遣秦家丞相嗔<lb/>
　　正月二十四日夜朱師古少卿招飲小樓看燈<lb/>
光射琉璃貫水精玉虹垂地照天明風流誰似朱夫子<lb/>
解放元宵過後燈<lb/>
南北髙峰醒醉眸市喧都寂似巖幽君言去嵗西湖雨<lb/>
城外荷聲到此樓<lb/>
　　和章徳茂少卿拉館學之士四人訪王徳修提幹<lb/>
<pb n="KR4h0157_WYG_075-5b"/>
　　　之作<lb/>
西玉南金價則同帝城相對落花風人如天上朱星聚<lb/>
談到尊中竹葉空白紵烏紗青寳玦紫鸞黄鵠碧梧桐<lb/>
千齡此遇還孤往恨殺燈前欠老翁<lb/>
　　送何一之右司出守平江<lb/>
十年一别再重遊又見魚書拜徹侯人物只今何水部風流<lb/>
不減韋蘇州白蘋洲上春傳語烏鵲橋草喚愁報政不應<lb/>
遲五月鸎花紫禁竚歸舟<lb/>
<pb n="KR4h0157_WYG_075-6a"/>
　　招陳益之李兼濟二主管小酌益之指蠶豆云未<lb/>
　　　有賦者戲作七言盖豌豆也呉人謂之蠶豆云<lb/>
翠莢中排淺碧珠甘欺崖蜜軟欺酥沙瓶新熟西湖水<lb/>
漆攂分嘗曉露腴味與櫻梅三益友名因蠶繭一絲絇<lb/>
老夫稼圃方雙學譜入詩中當稼書<lb/>
　　初夏清曉赴東宫講堂行經和寜門外賞花市<lb/>
剰雨殘風一向顛花枝酒琖兩無緣忽逢野老從湖上<lb/>
擔取名園到内前芍藥截留春去路鹿葱趕上夏初天<lb/>
<pb n="KR4h0157_WYG_075-6b"/>
衆紅半霎聊經眼不枉皇州第二年<lb/>
　　蚤謁景靄靈宫聞子規<lb/>
帝里都無箇裏寛苑深地禁到應難蔚然緑樹去天近<lb/>
上有子規啼月殘便覺恍如還故里不知聞處是長安<lb/>
野薔薇發桐花落孤負南溪老釣竿<lb/>
　　以六一泉煑雙井茶<lb/>
應爪新茶蟹眼湯松風鳴雪兔毫霜細叅六一泉中味<lb/>
故有涪翁句子香日鑄建溪當退舍落霞秋水夢還鄉<lb/>
<pb n="KR4h0157_WYG_075-7a"/>
何時歸上滕王閣自看風爐自煑嘗<lb/>
　　西府直舍盆池種蓮<lb/>
飛空天鏡堕莓苔玉井移蓮旋旋栽坐看一花隨手長<lb/>
挨開半葉出頭來稍添菱荇相縈帶便有龜魚數往回<lb/>
剰欲遶池三兩匝數聲排馬苦相催<lb/>
西府寒泉汲十㝷深澆淺灑碧森森髙花已照紅粧鏡<lb/>
小莟新抽紫玉簪鈿破尚餘新雨恨繖疎纔作半池隂<lb/>
西湖瘦得如盆大更伴詩人恐不禁<lb/>
<pb n="KR4h0157_WYG_075-7b"/>
　　陳蹇叔郎中出閩漕别送新茶李聖俞郎中出手<lb/>
　　　分似<lb/>
頭綱别様建溪春小璧蒼龍浪得名細瀉谷簾珠顆露<lb/>
打成寒食杏花餳鷓斑椀面雲縈字兔褐甌心雪作泓<lb/>
不待清風生兩腋清風先向舌端生<lb/>
　　跋尤延之左司所藏光堯御書歌<lb/>
　光堯太上皇帝御書西漢書列傳目上有璽文曰帝<lb/>
　録臣袤得之以示臣萬里謹拜手稽首作歌敬書於<lb/>
<pb n="KR4h0157_WYG_075-8a"/>
　後<lb/>
鸞臺長史老野僧月前病鶴霜後蠅文書海裏衮不了<lb/>
黒花亂發雙眼睛故人同舍尤太史敲門未揖心先喜<lb/>
袖中傾下十斛珠五色光芒射牎几自言天風來帝旁<lb/>
拾得復古殿中雲一張向來太上坐朝罷勝日光風花<lb/>
栁暇浣花叢裏氷雪容宣城鷄距針芒鋒天顔有喜聊<lb/>
小試西京書目供遊戲韓彭衛霍欣挂名舒向卿雲感<lb/>
書字漢廷多少失意人九京寸恨不作塵一朝翻入聖<lb/>
<pb n="KR4h0157_WYG_075-8b"/>
筆底昭回之光喚渠起小臣濫巾縫掖行手抄孝經不<lb/>
徹章何曽下筆寫史漢再拜恭覽汗透裳太史結廬伴<lb/>
鷗鷺錫山山下荆溪渡紅光紫炁燭天衢箇是深藏寳<lb/>
書處<lb/>
　　送張定叟<lb/>
紫巖衣鉢付南軒介弟曽同半夜傳師友别來真夢耳<lb/>
江湖相對各澘然但令門户無遺恨何必功名在早年<lb/>
君向瀟湘我閩粤寄書只在寄茶前<hi>時予方上章乞閩漕</hi>
<pb n="KR4h0157_WYG_075-9a"/>
　　行路難<lb/>
君不見河陽花今如泥土昔如霞君不見武昌栁春作<lb/>
金絲秋作帚人生馬耳射東風栁色桃花却長久秦時<lb/>
東陵千户侯華蟲被體腰蒼璆漢初沛邑刀筆吏折腰<lb/>
如磬頭槍地蕭相厥初謁邵平中庭百拜百不譍邵平<lb/>
後來謁蕭相故侯一拜一惆悵萬事反覆何所無二子<lb/>
豈是大丈夫窮通流坎皆偶爾摶扶未必賢搶榆華胥<lb/>
别是一天地醉鄉何曽有生死儂欲與君歸去來千愁<lb/>
<pb n="KR4h0157_WYG_075-9b"/>
萬恨付一杯<lb/>
　　冬至節後賀皇太子及平陽郡主<lb/>
長樂鐘聲遶夢驚建章新影照人行千官燈語聼殘㸃<lb/>
一夜霜寒在五更金鑰玉<graphic n="KR1630" url="https://raw.githubusercontent.com/kanripo/KR-Gaiji/master/images/KR1630.png" mimeType="image/png"/>開北闕銀鞍絲控謁東明<lb/>
青宫朱邸環天極五色祥雲覆帝城<lb/>
　　跋張功父通判直閣所恵約齋詩乙藁<lb/>
句裏勤分似燈前得細嘗孤芳後山種一瓣放翁香苦<lb/>
處霜爭澀臞來鶴較強不應窮活計公子也忙忙<lb/>
<pb n="KR4h0157_WYG_075-10a"/>
　　送趙氏則少監提舉<lb/>
座主門生四十年江湖契濶幾風煙同朝再接鴛行裏<lb/>
握手相看鶴髪前誤喜論詩追舊事不知呼酒是離筵<lb/>
老懷只作還山夢輸與先生早着鞭<lb/>
　　上已同沈虞卿尤延之王順伯林景思游春湖上<lb/>
　　　隨知韻得絶句呈之同社<lb/>
鵠袍林裏過芳辰聞道春來不識春及至識春春已老<lb/>
於中更老是詩人<lb/>
<pb n="KR4h0157_WYG_075-10b"/>
總宜亭子小如拳着得西湖不見㾗湖上軒窓無不好<lb/>
何須抵死揀名園<lb/>
天色䰒鬆未肻収吾儕自樂不曽愁隨宜旋旋商量着<lb/>
晴即行行雨即休<lb/>
籃輿休上馬休騎溼却青鞋也不辭㨂取雨絲疎處去<lb/>
攜笻且謁水仙祠<lb/>
雨催杖履却須回捲上疎簾眼頓開十里湖光平似鏡<lb/>
栁梢梢上一船來<lb/>
<pb n="KR4h0157_WYG_075-11a"/>
岸上湖中各自竒山觴水酌兩皆宜只言游舫渾如畫<lb/>
身在畫中元不知<lb/>
　　景靈宫聞子規<lb/>
今年未有子規聲忽向宫中樹上鳴告訴落花春不管<lb/>
裴回曉月恨難平斜風細雨又三日栁絮浮雲空一生<lb/>
豈不懐歸歸未得倩渠傳語故園鶯<lb/>
　　趙逹明太社回于四月一日招游西湖<lb/>
畫舫侵晨繫栁枝主人生怕客來遅嬌雲嫩日無風色<lb/>
<pb n="KR4h0157_WYG_075-11b"/>
幸是湖船好放時<lb/>
御池水滿苑門開泥帶飛花路帶苔到得孤山翻作惡<lb/>
海棠閙日不曽來<lb/>
　　走筆送濟翁胞弟特往浙東謁拜丘宗卿<lb/>
若見丘遅問老夫為言臞似向來臞更将雙眼寄吾弟<lb/>
帶去稽山看鑑湖<lb/>
　　題水月寺寒秀軒<lb/>
古寺深門一徑斜繞身縈面總烟霞低低簷入低低樹<lb/>
<pb n="KR4h0157_WYG_075-12a"/>
小小盆成小小花經藏中間看佛畫竹林外面是人家<lb/>
山僧笑道知儂渴其實迎賔例瀹茶<lb/>
　　題劉寺僧房<lb/>
曽醉山間金叵羅山應識我我懐它頓添花竹明松檜<lb/>
依舊菰蒲暗芰荷試問錦屏無恙否向來梅樹已無多<lb/>
未須看遍新亭榭勝日重來一一過<lb/>
　　送林子方直閣秘書将漕閩部<lb/>
梅花園裏荔枝村頗記張燈作上元一别頻䝉訪生死<lb/>
<pb n="KR4h0157_WYG_075-12b"/>
七年再見叙寒温屬當閔雨祈羣望不得臨風共一尊<lb/>
誰為君王留國士吾衰猶擬呌天閽<lb/>
亦聞小泊贊公房清曉扶藜叩上方君與一僧游别嶂<lb/>
我行百匝造長廊風巾霧屨來雲外雪檜霜松滿袖香<lb/>
政是炎官張火傘不應多取海山涼<lb/>
　　木樨初發呈張功甫<lb/>
塵世何曽識桂林花仙夜入廣寒深移将天上衆香國<lb/>
寄在梢頭一束金露下風髙月當户夢回酒醒客聞砧<lb/>
<pb n="KR4h0157_WYG_075-13a"/>
詩情惱得渾無頼不為龍涎與水沉<lb/>
　　又和<lb/>
老子江西有故林萬松園裏桂花深憶曽風露飄寒粟<lb/>
自領兒童拾落金割蜜旋将揉作餅擣香須記不經砧<lb/>
一枝未覺秋光減燈影相看萬籟沉<lb/>
　　題徐衡仲西窗詩編<lb/>
江東詩老有徐郎語帶江西句子香秋月春花入牙頰<lb/>
松風澗水出肝腸居仁身鉢新分似吉甫波瀾并取将<lb/>
<pb n="KR4h0157_WYG_075-13b"/>
嶺表舊遊君記否荔枝林裏折桄榔<lb/>
　　題吳夢與古樂府<lb/>
金麥褰帷銀蒜鈎水光殿後月華樓鸎歌花笑栁起舞<lb/>
何處人間更有愁吳郎那得吳宫語夢裏苧蘿人道許<lb/>
低紅揜翠曲未終小兒索飯啼門東<lb/>
　　買菊<lb/>
老夫山居花繞屋南齋杏花北齋菊青春二月杏花開<lb/>
抱瓶醉卧錦繡堆涼秋九月菊花發自折寒枝挿華髪<lb/>
<pb n="KR4h0157_WYG_075-14a"/>
湘纍落英曽㡬何陶令東鄰未是多吾家滿山種秋色<lb/>
黄金為地香為國就中更有一丈黄霜葩月蕋耿出墻<lb/>
飲徒無酒尋不得㝷得一身花露香如今小寓咸陽寺<lb/>
有口何曽問花事百錢擔上買一株聊伴詩人發幽意<lb/>
　　再和謝朱叔正機宜投贈奨及南海集之句<lb/>
重陽風雨不全篇春草池塘豈滿編好句誰言較多少<lb/>
古人信手斵方圓自慚下下中中語秖合休休莫莫傳<lb/>
珍重銀鈎插玉唾竟無瑶報只空然<lb/>
<pb n="KR4h0157_WYG_075-14b"/>
　　和張功甫夢歸南湖<lb/>
一生兩事苦相闗從仕居貧併作難顧我雪穿行脚襪<lb/>
羨君身作在家官曉分京兆月半璧夕問南湖水㡬竿<lb/>
桃李能言春滿座向人猶自訴霜寒<lb/>
　　張功父請祠甚力簡以長句<lb/>
老夫不及朱師古納却太常少卿得潼府老夫不及張<lb/>
約齋乞得華州仙觀名雲臺金印如斗牀滿笏富貴何<lb/>
曽膏白骨一世窮忙為阿誰終日逢人皺兩眉賣身長<lb/>
<pb n="KR4h0157_WYG_075-15a"/>
鬚仍赤脚忍向墦間乞東郭添丁徳曜喜欲顛孤竹一<lb/>
簟真箇錯張君有宅復有田朱君歸去無一錢老夫老<lb/>
矣不歸去五栁先生應笑汝<lb/>
　　利州路提刑秘書張李長送洮研發視乃一叚柏<lb/>
　　　木也作詩謝之<lb/>
繡衣使者凛霜威方丈仙人舊羽儀别去十年真一夢<lb/>
涵來萬里寄相思如何緑石涵風面化作青銅溜雨枝<lb/>
却送新詩報嘉恵偷兒當不要新詩<lb/>
<pb n="KR4h0157_WYG_075-15b"/>
　　送徳輪行者<lb/>
瀝血抄經奈若何十年依舊一頭陀架裟未着愁多事<lb/>
着了袈裟事更多<lb/>
　　題畢少董繙經圖<lb/>
　畢敷文少董名良史紹興初陷敵境居汴閉户著春<lb/>
　秋正辭論語探古書有宋哲夫李願良軰執經師之<lb/>
　好事者冩為繙經圖宋執一卷背立且讀且指李執<lb/>
　一卷向其師若有問者而少董坐一榻上後有二女<lb/>
<pb n="KR4h0157_WYG_075-16a"/>
　奴各有所執而阿冬者坐其閒少董之季子也女奴<lb/>
　之髽者曰孫夀冠者曰馬恵真哲夫名成願良名師<lb/>
　魏云<lb/>
宋生把卷讀且指李生把卷問竒字榻上坐着一老子<lb/>
右手秉筆袒左臂春秋論語訓傳成胷中有話頗欲告<lb/>
兩生欲呼小白拉重耳同黜僣王尊帝京婢妾不解事<lb/>
兩生未可語冬郎政兒癡誰能復憐許繙經未了報歸<lb/>
期擕書歸來獻玉墀塵沙滿面無人識回首兩生斗南<lb/>
<pb n="KR4h0157_WYG_075-16b"/>
北<lb/>
　　戊申元日立春題道山堂前梅花<lb/>
今年元日不孤來帶領新春一併回夜雨初添石渠水<lb/>
東風先入道山梅不妨數朶且微破未要十分都放開<lb/>
江路野香原自好阿誰擕取種蓬萊<lb/>
　　龍山送客<lb/>
念念還鄉未得還偶因送客到龍山分眀認得西歸路<lb/>
只是回車却入闗<lb/>
<pb n="KR4h0157_WYG_075-17a"/>
　　跋王順伯所藏歐公集古録序真蹟<lb/>
遂初欣遇兩詩伯臨川先生一禪客三人情好元不疎<lb/>
祗是相逢逢不得渠有正觀碑儂有永和詞真<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>爭到<lb/>
底未説妍與媸珊瑚撃得如粉碎趙璧博城翻手悔不<lb/>
似三家鬬斷碑夜戰半酣莫先退皇朝愛碑首歐陽集<lb/>
古萬卷六一堂𤣥圭漆玉堆墨寳黟霜黒水塗緇裳臨<lb/>
川無端汲古手席卷歐家都奄有岣山科斗不要論嶧<lb/>
山野火不經焚尤家沈家喙如鐵未放臨川第一勲不<lb/>
<pb n="KR4h0157_WYG_075-17b"/>
知臨川何許得尤物集古序篇出真筆遂初心妒口不<lb/>
言君看跋尾猶悵然<hi>遂初欣遇尤延之沈虞卿自號也二公與順伯皆喜収碑刻各自誇</hi>
<hi>尚</hi>
　　和張功父梅詩<lb/>
今嵗柴車總未巾孤山龍井不曽行老無半㸃看花意<lb/>
遮莫明朝雨及晴<lb/>
約齋句子已清圓更賦梅花分外妍不飲銷金傳玉手<lb/>
却來嚙雪聳詩肩<lb/>
<pb n="KR4h0157_WYG_075-18a"/>
要與梅花巧<graphic n="KR1995" url="https://raw.githubusercontent.com/kanripo/KR-Gaiji/master/images/KR1995.png" mimeType="image/png"/>新恨無詩句敵黄陳約齋詩好人仍好<lb/>
不怕梅花賽却人<lb/>
　　夢種菜<lb/>
　予三月一日之夜夢遊故園課僕夫種菜若秋冬之<lb/>
　交者尚有菊也夢中得菜子菊花一聨覺而足之<lb/>
背秋新理小園荒過雨畦丁破塊忙菜子已抽蝴蝶翅<lb/>
菊花猶著鬰金裳從教蘆菔專車大早覺蔓青撲鼻香<lb/>
宿酒未消羮糝熟析酲不用枯為漿<lb/>
<pb n="KR4h0157_WYG_075-18b"/>
　　春雨呈袁起巖<lb/>
昨日晴暄盡十分無端寒濕復今晨蒼顔華髪差排老<lb/>
急雨顛風屏當春只有觀書堪遣日從來病眼不如人<lb/>
詩名滿世真何用更賺先生願卜鄰<lb/>
　　謝張功父送牡丹<lb/>
病眼看詩痛不勝落花千朶喚雙明淺紅醲紫各新様<lb/>
雪白鵝黄非舊名擡舉精神微雨過留連消息嫩寒生<lb/>
蠟封水養松窗底未似琱欄倚半酲<lb/>
<pb n="KR4h0157_WYG_075-19a"/>
　　三衢登舟午睡<lb/>
午思昏昏不肯醒倦投竹枕睡難成曉然有夢疑非夢<lb/>
聽得人聲及水聲<lb/>
　　曉泊蘭溪<lb/>
金華山髙九天半夜雪装成珠玉案蘭溪水頃千頃強<lb/>
朔風凍作琉璃缸日光雪光兩相射病眼看來忘南北<lb/>
恨身不如波上鷗脚指為楫身為舟恨身不如沙上雁<lb/>
蘆花作家梅作伴折綿氷酒未是寒曉寒真欲氷我肝<lb/>
<pb n="KR4h0157_WYG_075-19b"/>
急閉篛篷擁爐去竹葉梨花十分注<lb/>
　　蘭溪解舟<lb/>
只愁灘淺閣行舟到得江深又不流水鳥避人飛不徹<lb/>
看他没去看他浮<lb/>
　　和陳蹇叔郎中乙巳上元晴和<lb/>
御栁梢頭晩不風官梅面上雪都融如何閶闔新春夜<lb/>
頓有芙蕖滿眼紅十里沙河人最閙三千世界月方中<lb/>
買燈莫費東坡紙今嵗鼇山不入宫<hi>十四日晩有㫖徹禁中山棚</hi>
<pb n="KR4h0157_WYG_075-20a"/>
　　春寒早朝<lb/>
十載江湖今又歸朝雞不許夙興遲每聞撲鹿初鳴處<lb/>
只是鬆䰒好睡時病眼生憎紅蠟蠋曉光來到碧桃枝<lb/>
誰能馬上追前夢坐待金門放玉<graphic n="KR1630" url="https://raw.githubusercontent.com/kanripo/KR-Gaiji/master/images/KR1630.png" mimeType="image/png"/>
　　沈虞卿秘監招遊西湖<lb/>
蘇公堤逺栁生煙和靖園深竹映闗舩入芰荷香處去<lb/>
人從雲水國中還似寒如暖清和在欲雨翻晴頃刻閒<lb/>
能為蓬萊老仙伯一杯痛快吸湖山<lb/>
<pb n="KR4h0157_WYG_075-20b"/>
　　送鄉僧徳璘監寺縁化結夏歸天童山<lb/>
七百支郎夜忍飢木魚閉口等君歸還山大衆空歡喜<lb/>
只有誠齋兩肯詩<lb/>
　　答提㸃綱馬驛丞劉修武<hi>翰</hi>
解道征鴻數字秋清於雪椀映氷甌老來筆底心無毒<lb/>
交割風光與子休<lb/>
　　賀皇太子九月四日生辰<lb/>
繼照姿天縱分隂學日勤橘中招綺夏瓜處屏伾文老<lb/>
<pb n="KR4h0157_WYG_075-21a"/>
别魚竿月來依鶴禁雲還将古為鑑聊當野人芹<lb/>
　　和同年李子西通判<lb/>
走馬看花拂緑楊曲江同賞牡丹香向來年少今俱老<lb/>
君拜監州我作郎北闕小遲蒼玉佩南征聊製芰荷裳<lb/>
病身只作家山夢徑菊詩葩兩就荒<lb/>
　　九日即事呈尤延之<lb/>
昨日茱茰未苦香今朝籬菊頓然黄浮英泛蕊多多著<lb/>
舊酒新醅細細嘗節裏且追千載事髩邊管得㡬莖霜<lb/>
<pb n="KR4h0157_WYG_075-21b"/>
正冠落㡌都兒態自笑狂夫老不狂<lb/>
　　和周元吉左司夢歸之韻<lb/>
半似清狂半白癡不須人笑我心知煙霞平日真成癖<lb/>
山水中年却語離錯計浪隨雲出岫感君能遣雨催詩<lb/>
居然唤起還家夢橘刺藤梢隔槿籬<lb/>
　　送劉孔章縣尉得官西歸<lb/>
早宴黄花詣粉闈晩挼春草染朝衣却提猛士弓彎月<lb/>
去埽封狐雪打圍緑髩朱顔君勝我青春白日我思歸<lb/>
<pb n="KR4h0157_WYG_075-22a"/>
何時共㵸青原茗下看江鷗來飛去<lb/>
　　雲龍歌調陸務觀<lb/>
墨池揚子雲雲間陸士龍天憎二子巧言語只遣相别<lb/>
無相逢長安市上忽再值向來一别三千嵗王母桃花<lb/>
落㡬番北斗柄爛銀河乾雙髩成絲絲似雪兩翁對面<lb/>
面如丹借問别來各何向渭水東流我西上金印斗大<lb/>
直㡬錢錦囊山齊今㡬篇詩家不愁吟不徹只愁天地<lb/>
無風月君不見漢家平津侯東閣冠盖如雲浮又不見<lb/>
<pb n="KR4h0157_WYG_075-22b"/>
當時大将軍公卿推拜如星奔抵今雲散星亦散也無<lb/>
鹿登臺榭羊登墳何時與君上廬阜都将硯水供瀑布<lb/>
磨䥥更斫扶桑樹擣皮作紙裁煙霧雲錦天機織詩句<lb/>
孤山海裳今已開上已未有遊人來與君火急到一回<lb/>
一杯一杯復一杯管他玉山頽不頽詩名於我何有哉<lb/>
　　再和雲龍歌留陸務觀西湖小集且督戰云<lb/>
我願身為雲東野化為龍龍㑹入淵雲入岫韓子却要<lb/>
長相逢作意相㝷偏不值不知今年是何嵗剡藤土板<lb/>
<pb n="KR4h0157_WYG_075-23a"/>
贈一番廷珪烏丸曬未乾乃是故人陸浚儀詩骨㸃化<lb/>
黄金丹謂宜天禄貯劉向不然亦合雲臺上却令去索<lb/>
催租錢枉却清風明月三千篇夜装明發走不徹半篙<lb/>
刺碎嚴灘月老夫不願萬户侯但願與君酒舩萬斛同<lb/>
拍浮老夫不怯故将軍但怯與君筆陣千里相追奔少<lb/>
陵浣花舊時屋太白青山何處墳二仙死可埋丘阜二<lb/>
仙生可着韋布名挂廣寒宫裏樹非煙非雲亦非霧長<lb/>
使玉皇掉頭誦渠句詩府誰得玉<graphic n="KR1630" url="https://raw.githubusercontent.com/kanripo/KR-Gaiji/master/images/KR1630.png" mimeType="image/png"/>開詩壇誰授黄鉞<lb/>
<pb n="KR4h0157_WYG_075-23b"/>
來留君不住君急回不道西出陽闗無此杯西山金盆<lb/>
儘渠頽斯游明月方懐哉<lb/>
　　寒食雨中同舍人約遊天竺得十六絶句呈陸務<lb/>
　　　觀<lb/>
遊山不合作前期便被山靈聖得知只等五更傾一雨<lb/>
三更猶是月明時<lb/>
笋輿衝雨復衝泥一徑深深只覺遲孤墖忽從雲外出<lb/>
寺門漸近報儂知<lb/>
<pb n="KR4h0157_WYG_075-24a"/>
住山何敢望他僧只是遊山也不曽可惜一條杉檜路<lb/>
都将濕了不教行<lb/>
破雨遊山也莫嫌却縁山色雨中添人家屋裏生松樹<lb/>
穿出茅簷却覆簷<lb/>
小溪曲曲亂山中嫩水濺濺一線通兩岸桃花總無力<lb/>
斜紅相倚卧春風<lb/>
老檜如幢翠接連山茶作墖緑縈纒山僧相識渾相忘<lb/>
不到山中十五年<lb/>
<pb n="KR4h0157_WYG_075-24b"/>
三峰小石一方池下有機泉仰面飛坐看跳珠復抛玉<lb/>
忽然一噴與簷齊<lb/>
清逺溪中小閘頭遮攔溪水不教流山僧為我放一板<lb/>
濺雪奔雷怒未休<lb/>
城裏哦詩枉斷髭山中物物是詩題欲将數句了天竺<lb/>
天竺前頭更有詩<lb/>
忽撚金絲嫋綺疏又驚寒食到來初不知折盡西湖栁<lb/>
插遍長安萬户無<lb/>
<pb n="KR4h0157_WYG_075-25a"/>
禪房寂寂水潺潺澗草巖花㸃綴間忽有仙禽發竒響<lb/>
頻伽來自補陁山<lb/>
雨裏匆匆怨出郊晴時不出却誰教西湖北畔名園後<lb/>
無數桃花只見梢<lb/>
户户遊春不放春只愁春去不愁貧今朝道是游人少<lb/>
處處園亭處處人<lb/>
若道㝷春被雨催如何隨處兩三杯晩晴曉雨如翻手<lb/>
有底虧儂不好來<lb/>
<pb n="KR4h0157_WYG_075-25b"/>
萬頃湖光一片春何須割破損天真却将葑草分疆界<lb/>
葑外垂楊屬别人<lb/>
轎頂花枝儘閙装遊人未暮已心忙無端更被千株栁<lb/>
展取蘇堤分外長<lb/>
　　跋陸務觀劒南詩藁二首<lb/>
今代詩人後陸雲天将詩本借詩人重㝷子美行程舊<lb/>
盡拾靈均怨句新鬼嘯狨啼巴峽雨花紅玉白劒南春<lb/>
錦囊繙罷清風起吹仄西窗月半輪<lb/>
<pb n="KR4h0157_WYG_075-26a"/>
劒外歸來使者車淛東新得左魚符可憐霜髩何人問<lb/>
焉用詩名絶世無雕得心肝百雜碎依前塗轍九盤紆<lb/>
少陵生在窮如蝨千載詩人拜蹇驢<lb/>
　　新晴讀樊川詩<lb/>
江妃瑟裏芰荷風淨埽癡雲展碧穹嫩熱便嗔疎小扇<lb/>
斜陽酷愛弄飛蟲九千刻裏春長雨萬㸃紅邊花又空<lb/>
不是樊川珠玉句日長淡殺箇衰翁<lb/>
　　駕幸聚景晩歸有㫖次日歇泊<lb/>
<pb n="KR4h0157_WYG_075-26b"/>
身在長安夢故山故山未去且長安落紅滿地莫教掃<lb/>
新緑隔墻聊借看竹葉勸人行樂事榴花為我遣春寒<lb/>
賜休又得明朝睡不問三竿與兩竿<lb/>
　　都下食筍自十一月至四月戲題<lb/>
竹祖龍孫渭上居供儂樽俎半年餘斑衣戲綵春無價<lb/>
玉版談禪佛不如若怨平生食無肉何如陋巷飯斯蔬<lb/>
不須庾韭元修菜喫到憎時始憶渠<lb/>
　　酴醿<lb/>
<pb n="KR4h0157_WYG_075-27a"/>
以酒為名却謗他氷為肌骨月為家借令落盡仍香雪<lb/>
且道開時是底花白玉梢頭千㸃韻緑雲堆裏一枝斜<lb/>
休休莫斸西莊栁放上松梢分外佳<lb/>
　　南海陶令曽送水沈報以雙井茶二首<lb/>
嶺外書來謝故人梅花不寄寄爐熏瓣香急試博山火<lb/>
兩袖忽生南海雲苒惹鬚眉清入骨縈盈窗几巧成文<lb/>
瓊琚作報那能辦雙井春風輟一斤<lb/>
沈水占城第一良占城上岸更差強黒藏骨節龍筋瘠<lb/>
<pb n="KR4h0157_WYG_075-27b"/>
班出文章鷓翼張滚盡殘膏添猛火熬成熟水趂新湯<lb/>
素馨熏染真何益畢竟輸他本分香<lb/>
　　幼圃<lb/>
　蒲橋寓居庭有刳方石而實以土者小孫子藝花窠<lb/>
　菜本其中戲名幼圃<lb/>
寓舍中庭劣半弓鷰泥為圃石為墉瑞香萱草一兩本<lb/>
葱葉蔊苖三四叢穉子落成小金谷蝸牛卜築别珠宫<lb/>
也思日渉隨兒戲一逕惟看蟻得通<lb/>
<pb n="KR4h0157_WYG_075-28a"/>
　　送周元吉顯謨左司将漕湖北<lb/>
君詩日日説歸休忽解西風一葉舟黄鶴樓前作重九<lb/>
水精宫裏過中秋職親六閣仍金馬喜入千屯看木牛<lb/>
繡斧光華誰不羨一賢去國欠人留<lb/>
又見周郎擕小喬武昌赤壁醉嬌饒蜀江雪水來三峽<lb/>
吳苑風煙訪六朝秋月春花出肝肺新詞麗曲入笙簫<lb/>
歸來却待金鑾殿好看霜毫映珥貂<lb/>
彼此江湖漫浪翁相逢逓宿省西東兩窮握手論詩後<lb/>
<pb n="KR4h0157_WYG_075-28b"/>
一笑投膠入漆中臨水登山公别我青鞋布襪我從公<lb/>
貂裘已博江西艇只待黄花半席風<lb/>
　　送王季徳提刑寳文少卿<lb/>
寳儲依舊接吳游盪節何曽逺藻旒卿月使星銀漢曉<lb/>
繡衣綵服太湖秋豺當道上狐何問鷹擊霜前兔已愁<lb/>
火急平反供一笑紫荷玉筍待君侯<lb/>
　　贈都下寫真葉徳明<lb/>
我昔山林人不識或疑謫仙或狂客仰看青天不看人<lb/>
<pb n="KR4h0157_WYG_075-29a"/>
醉裏那知眼白青一擕破硯入長安素衣成緇緑髩班<lb/>
上林麒麟着野馬滄海鷗鷺綴孔鸞漢宫威儀既不入<lb/>
貴人様灞橋風雪又不見詩人相不須覽鏡照清溪我<lb/>
亦自憎塵俗狀葉君着眼秋月明葉君下筆秋風生市<lb/>
人請畫即唾罵只寫龍章鳯姿公與卿肯來為予寫衰<lb/>
貌擲筆掉頭欣入妙相逢可惜遲十年不見詩翁昔年<lb/>
少<lb/>
　　送孫檢正徳操龍圖出知鎮江<lb/>
<pb n="KR4h0157_WYG_075-29b"/>
看花走馬紹興間彼此春風各少年黄甲諸儒今㡬許<lb/>
白頭回舍省東偏昨宵歸夢月千里餘債欠君詩兩篇<lb/>
已乞閩山一窠闕老身只要早歸田<lb/>
　　食雞頭子<lb/>
三危瑞露凍成珠九轉丹砂錬久如鼻觀温芳炊桂歇<lb/>
齒根熟軟剥胎餘半甌鷹爪中秋近一炷龍涎丈室虛<lb/>
却憶吾廬野塘味滿山柿葉正堪書<lb/>
　　新寒戲簡尤延之檢正<lb/>
<pb n="KR4h0157_WYG_075-30a"/>
逗晩添衣併數重隔脯剰熱尚斜紅秋生露竹風荷外<lb/>
寒到雲窻霧閣中半㸃暄涼能㡬許古來豪傑總成空<lb/>
木犀香殺張園了雪臭金挼欠兩翁<lb/>
　　跋姜春坊梅山詩集<lb/>
松風澗水打窻聲玉珮瓊琚觸眼明當晝如何挂秋月<lb/>
未春特地轉新鸎只銷一卷梅山集幻出多般景物情<lb/>
老子平生有詩癖為君焚却老陶泓<lb/>
　　秋雨蚤作有歎<lb/>
<pb n="KR4h0157_WYG_075-30b"/>
細雨簷無質安得更有聲如何却作泥亦能妨晨征宿<lb/>
昔忽過暄心知非堅晴何須暄晴極然後寒雨生寒生<lb/>
使人覺妙物亦何曽翦翦自神妙無乃與物矜造物本<lb/>
非作觀者或強名老夫近稍聾此事無暇聽平生感秋<lb/>
至此意今已平獨念老病身頗不耐風興何時歸故園<lb/>
晏眠閉柴荆鳴雞亦不留好夢無吾驚他年憶此時惘<lb/>
如宿酒醒思歸已可喜而况真歸耕<lb/>
　　寄題曽子與競秀亭<lb/>
<pb n="KR4h0157_WYG_075-31a"/>
老夫上下蓼花灘毎過君家輙繫舩尊酒燈前山入座<lb/>
孤鴻月底水連天暄涼書問二千里場屋聲名三十年<lb/>
競秀主人文似豹不應霧隐萬峰邊<lb/>
　　赴文徳殿聴麻仍拜表<lb/>
蒼龍觀闕啓槐宸白玉堦除振鷺羣仗外諸峰獻松雪<lb/>
霜前一雁度宫雲舍人就曰宣麻制丞相瞻天進表文<lb/>
夙退自欣還自笑素餐便當䇿殊勲<lb/>
　　紫宸殿拜表賀雪<lb/>
<pb n="KR4h0157_WYG_075-31b"/>
稍緩鳴靴不住催一聲再拜忽如雷封章進了儀曹退<lb/>
文武班齊上相來白髪兩年陪賀雪紫衣數輩小傳杯<lb/>
賜休退食端何限未到西湖探早梅<lb/>
　　立春後一日和張功父園梅未花之韻<lb/>
前夕三更月落時東風已動萬花知江梅端合先交割<lb/>
春色如何未探支只欠梁溪氷柱句追還和晴暗香詩<lb/>
張家剰有蔥根指不把瓊酥滴一枝<lb/>
　　人日出遊湖上<lb/>
<pb n="KR4h0157_WYG_075-32a"/>
去時數㸃雨歸時數片雪雨雪兩不多山路雙清絶<lb/>
城中雪一尺山中雪一丈地上都已消却在松梢上<lb/>
去嵗遊春屐苔痕故可㝷人家隨岸逺墖影落湖深<lb/>
　　寄題劉成功錦里<lb/>
嘉林市中虚一丈嘉林寺後竹千竿先君授徒竹窻底<lb/>
我初識君俱少年同師同舍同筆硯火冷燈青飛雪片<lb/>
春風一夜吹林花南北飄零各星散我今頭白苦思歸<lb/>
羨君山園芋栗肥為君題作小錦里君應一笑巾堕几<lb/>
<pb n="KR4h0157_WYG_075-32b"/>
　　讀淵明詩<lb/>
少年喜讀書晩悔昔草草迨今得書味又恨身已老淵<lb/>
明非生面穉嵗昔已早極知人更賢未契詩獨好塵中<lb/>
談久暌暇處目偶到故交了無改乃似未見寳貌同覺<lb/>
神異舊翫出新妙琱空那有痕滅跡不須埽腹腴八珍<lb/>
初天巧萬象表向來心獨苦膚見欲幽討寄謝頴濵翁<lb/>
何謂淡且稿<lb/>
　　送姜䕫堯章謁石湖先生<lb/>
<pb n="KR4h0157_WYG_075-33a"/>
釣璜英氣横白蜺欬唾珠玉皆新詩江山愁訴鸎為泣<lb/>
鬼神露索天洩機彭蠡波心弄明月詩星入腸肺肝裂<lb/>
吐作春風百種花吹散瀕湖數峰雪青鞋布襪軟紅塵<lb/>
千詩只博一字貧吾友夷陵蕭太守逢人説項不離口<lb/>
袖詩束來謁老夫慙無髙價當璠璵翻然却買松江艇<lb/>
徑去蘇州參石湖<lb/>
　　林景思寄贈五言以長句謝之<lb/>
華亭沈虞卿恵山尤延之每見無雜語只説林景思試<lb/>
<pb n="KR4h0157_WYG_075-33b"/>
問景思有何好佳句驚人人絶倒句句飛從月外來可<lb/>
羞王公薦穹昊若人乗雲駕天風秋衣剪菊裁芙蓉暮<lb/>
宿銀漢朝蓬宫我欲從之東海東西湖栁色二三月相<lb/>
逢一笑冠纓絶醉招和靖呌東坡一吸西湖湖水竭我<lb/>
醉自眠君自顛路人往往指作仙此輩何曽識此樂識<lb/>
與不識俱可憐别時花開今已落思君令人瘦如鶴夢<lb/>
裏隨君擕酒瓢同登天台度石橋瀑布界天瀉雲窟長<lb/>
松㧞地攙煙霄與君聨句章未了帝城鍾動西峰曉海<lb/>
<pb n="KR4h0157_WYG_075-34a"/>
風吹堕珊瑚枝乃是先生寄我詩火雲燒江江水沸君<lb/>
詩清涼過於水定知來是雲巢底恍然坐我天台寺<lb/>
　　寄題劉凝之墳山壯節亭用轆轤體<lb/>
見了廬山想此賢此賢見了失廬山胷中書卷雲凌亂<lb/>
身外功名夢等閒一㸃目光牛背上五絃心在雁行間<lb/>
欲吟壯節題崖石筆挾風霜齒頰寒<lb/>
　　賀皇太子九月四日生辰<lb/>
典學光隂璧不如簡編燈火卷還舒極知儲后勤稽古<lb/>
<pb n="KR4h0157_WYG_075-34b"/>
却是儒生懶讀書心到帝王圗籍外手追雅頌國風初<lb/>
人間未見瑶山集十倍曹丕尚有餘<lb/>
　　和袁起巖郎中投贈七字<lb/>
故人一别兩相思不但平生痛飲師胷次五三真事業<lb/>
筆端四六更歌詩閉門覓句今無已刻意傷春古牧之<lb/>
卧雪髙人家譜在春風政着紫蘭枝<lb/>
　<lb/>
　宋詩鈔卷七十五<lb/>
</p>
<p>
</p>
  </div>
</body>
</text>
</TEI>
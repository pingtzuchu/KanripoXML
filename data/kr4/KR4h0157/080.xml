<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷八十</head> <lb/>
    <p>
<pb n="KR4h0157_WYG_080-1a"/>
欽定四庫全書<lb/>
　宋詩鈔卷八十<lb/>
　　　　　　　　　内閣中書舎人吳之振編<lb/>
　薛季宣浪語詩鈔<lb/>
　薛季宣字士龍永嘉人年十七起從荆南帥辟書寫<lb/>
　機宜文事由武昌令召為大理寺主簿大理正出知<lb/>
　湖州改常州年四十而卒季宣為程門再傳而所言<lb/>
　經術則浙學也故浙人宗之其詩質直少風人瀟灑<lb/>
<pb n="KR4h0157_WYG_080-1b"/>
　之致然縱横七言則盧仝馬異不足多也<lb/>
　　石門漁舎<lb/>
漁家在何許蹖駁岩下石花樹幾株芳湖山數峰碧窊<lb/>
樽亭遂古雙闕天自闢錦繡入茨舍藤蘿封筀栅吾為<lb/>
江上遊形苦世間役心馳定沙步舟行過簷隙浪翁底<lb/>
鐫銘太尉此居宅豈若斯人徒風雲相主客<lb/>
　　遊竹林善權洞二首<lb/>
萬古英臺靣雲泉響珮環練衣歸洞府<hi>澗水倒流入水洞中</hi>香雨<lb/>
<pb n="KR4h0157_WYG_080-2a"/>
落人間蝶舞疑山魄花開想玉顔幾如禪觀適遊納戲<lb/>
<hi>九斗壇故更寺觀者不一再有李後主斷還僧寺批札石記語極可笑大水洞有石曰數十町竒絶</hi>
左右蝸蠻戰晨昏燕蝠争九星寧曲照三洞獨何營世<lb/>
事嗟興喪人情見死生阿誰能種玉還爾石田耕<hi>山有三洞</hi>
澄灣<hi>寺故祝英臺宅唐昭義帥李蠙嘗見白龍出水洞而為雷雨今小水洞存鱯魚四足</hi>
　　都塲正月盡未見梅思雪中石門之遊作<lb/>
千里春何晩三旬㬉不囘眼青暝縣栁粉白閟宫梅麗<lb/>
水年時泛桃花雪裏開軒轅丘一夢懐往思悠哉<hi>石門之上</hi>
<pb n="KR4h0157_WYG_080-2b"/>
<hi>有軒轅之丘</hi>
謝客窮幽處仙宫隱薜蘿二峰峩魏闕雙瀑瀉天河□<lb/>
獚應難致猿猴却患多雪中山更好淹嵗定如何<hi>□獚皆出</hi>
<hi>石門山中□類猿而綠獚類狗而黄葢猴屬之大者□讀如廣殆所謂狼□也獚字書音黄去人作去聲呼之</hi>
<hi>狼讀如朗</hi>
　　吳江放船至楓橋灣<hi>所謂越來溪也</hi>
短蓬負長虹破䉬掛明月風馬座中生天幕波中生髙<lb/>
城多隱映逺岫攙羅列少小泛吳江始識仙凡别<lb/>
<pb n="KR4h0157_WYG_080-3a"/>
　　送士昭兄赴南外敦宗院<lb/>
憶昔南州去松根眺邑鄽鳥啼雲裏樹人入洞中天載<lb/>
陟今時路須航古渡船地窮巇嶮盡蚤晩濟平川<lb/>
　　<graphic n="KR2517" url="https://raw.githubusercontent.com/kanripo/KR-Gaiji/master/images/KR2517.png" mimeType="image/png"/>花唐玉蘂花介甫謂之瑒花魯直謂之山礬武<lb/>
　　　昌山中多有之其葉可供染事土人用之釀酒<lb/>
<graphic n="KR2517" url="https://raw.githubusercontent.com/kanripo/KR-Gaiji/master/images/KR2517.png" mimeType="image/png"/>緑吐瑤琨冷然郭外村仙人來玉蘂文士立山礬芳<lb/>
澤留絲素風流付酒樽莫言瑒酷似香處不勝繁<lb/>
　　樊岡雨後瀰望皆平蕪緑草無復花矣<lb/>
<pb n="KR4h0157_WYG_080-3b"/>
候客樊岡道新晴致日佳萬般詩外意百種夢中花蔓<lb/>
緑鋪平野江流襲漲沙無如石頭滑龍首粲新芽<lb/>
　　讀三國志<lb/>
左角蠻攻觸南柯檀伐槐徘偕記名字人物委塵埃錦<lb/>
里昔曽到樊川今此來遺風不可見觀古意悠哉<lb/>
　　仵落囘路得家書是夕有歸夢<lb/>
夢入江南路依然入舊廬家人話生計兒子督程書繚<lb/>
繞俗縁在纒綿習氣餘金雞驚悞我安問未為疎<lb/>
<pb n="KR4h0157_WYG_080-4a"/>
　　江行即事<lb/>
春信潮聲急滔滔掩岸沙客船離浦溆漁笛起蒹葭盪<lb/>
漿水光碎轉山㠶影斜篙工指烟樹依約有人家<lb/>
　　誠臺雪望懐子都三首<lb/>
白也今良嗣千年璧一䨇文思泉潄石色照月明窻樸<lb/>
<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>空樊渚飄零逺漢江此情誰與度木介響琤瑽<lb/>
狂遊失可人萍聚我和君千里共明月幾山空白雲撃<lb/>
雕飛墮毳嚼雪冷氷齦百嵗無多子離居困索羣<hi>李性剛直</hi>
<pb n="KR4h0157_WYG_080-4b"/>
<hi>同官目為雕李</hi>
揜脛誠臺雪吟頭秪自昻梅花開嶺路氷玉皺池塘良<lb/>
馬日千里美人天一方尺書不可寄義道兩相忘<lb/>
　　和賈簿<lb/>
官冷君休歎浮名陌路車氷山逢燠泮豆粥併寒除但<lb/>
酌樽中酒從堆架上書未酬題桂志終不羡相如<lb/>
　　忌日雪<lb/>
荼毒惟何甚同時失所天哀傷逢此日懐抱憶初年白<lb/>
<pb n="KR4h0157_WYG_080-5a"/>
雪明心素青松黯墓埏不堪陳几席罪罟欲誰寃<lb/>
　　鄉思<lb/>
達仕租千石虚名酒五經豈能千曰醉未勝九年耕識<lb/>
取杯中趣知從袋裏乘讀書無一事官宦汨平生<lb/>
　　讀邸報<lb/>
世味刀頭蜜人情居上烏榮華葉子格升黜選仙圖豺<lb/>
祭知生獸虵銜欲報珠不將魂夢到反是憶蓴鱸<lb/>
　　春陰<hi>讀王黄州小畜集</hi>
<pb n="KR4h0157_WYG_080-5b"/>
春晝閣春愁無情若隱憂柔膓牽栁眼困涙㸃花頭不<lb/>
放春風度從教暮雨休哀憐無限意小畜閔黄州<lb/>
　　送鄭景望赴國子丞詩二首<hi>并序</hi>
　淛之江潬<hi>但</hi>漫而委長有山焉截乎江之口其潮也<lb/>
　尾閭盈而濆瀑海水溢而羣飛囘江之波倒流而反<lb/>
　觸於山其濤怒衝乎潬其波激委之至也逺其為憤<lb/>
　也滀崩騰洶洶洄潏藏昻驟蹙而軒乍旋而入竚盈<lb/>
　淵谷前無髙岸一川矗立突如來如屹如銀山犇如<lb/>
<pb n="KR4h0157_WYG_080-6a"/>
　陳馬轟如雷鼓激如搏鵬子胥奔躍于濤頭文種昌<lb/>
　揚其暗浪雖共工氏折不周之柱左伯母彈恒山之<lb/>
　目抜山如項羽驅石若始皇未足以擬其壯天河裂<lb/>
　龍門發吕梁洩汾防决淮隄撤猶不得形模其彷彿<lb/>
　也操舟者逆而取之順而方之呼吸之中恬然已無<lb/>
　事矣濤之力也有既故吳兒可狎而弄其去也有時<lb/>
　故行人可厲而涉走嘗聞諸濵江之老叟曰江之産<lb/>
　有煩苛其涉有䧟沙煩苛豸也蠔䗠比也形如飄瓦<lb/>
<pb n="KR4h0157_WYG_080-6b"/>
　呀吻衆多狎者遭焉則著身而不寘沙之雜也多淖<lb/>
　則人之履踐不實涉者俄而䧟溺則僵為汐之濫君<lb/>
　子曰操舟者子其神乎憑乎虚舟凌乎巨浪逆而取<lb/>
　之不害其為正順而方之不害吾之止故雖濤水掀<lb/>
　天而吾不為之蕩横流溢壑而吾不為之撓持危涉<lb/>
　險亶黙而成之其眎涉者吳兒為有全安之數矣子<lb/>
　鄭子一鄉之望其赴國子丞也固當為時世用鄉人<lb/>
　又將儀之夫國子清官子鄭子和而不流者也既清<lb/>
<pb n="KR4h0157_WYG_080-7a"/>
　且和利用安身而崇德矣其行也必將問津於浙走<lb/>
　期之以舟檝之利琢詩為贈且序䧟沙煩苛之説所<lb/>
　聞於父老者而冠諸篇端<lb/>
風喜檣烏順知難喚酒杯好溪寒已半京洛夢應囘僧<lb/>
舎方飄雪江籬欲放梅不須愁國步之子棟梁材<lb/>
　　種蘭<lb/>
蘭生林樾間清芬倍幽逺野人坐官曹兹意極不淺西<lb/>
窻蔽斜日松釵架春晩墻陰蒔花木憔悴根日損植此<lb/>
<pb n="KR4h0157_WYG_080-7b"/>
山國香坐與前事反扶疎可紉佩心緒端有本芽生僅<lb/>
盈壇髙風九成畹羣芳顔色好秪自誇園苑何如淡嚼<lb/>
蠟草莽曽誰混對我靜無言忘形如莽□<lb/>
　　刈蘭<lb/>
東畹刈真香靜院篸瓶水髙逺不勝情時逐微風起和<lb/>
雨剪閒庭誰作騷人語記得舊家山香來無覓處<lb/>
　　石盆<lb/>
髯翁久埋没嵗月來成奔當年膾魚處虀臼徒形存想<lb/>
<pb n="KR4h0157_WYG_080-8a"/>
方髙㑹時猛士侔雲屯連鰲覬一釣欲以大口吞尺鯽<lb/>
剉紅雪烹葵植蘭蓀王餘棄玉食銀刀亂洄沄墮臺不<lb/>
禁醉網漏如鯨鯢座中盡羣彦人亡失叢墦吾遊懐此<lb/>
都重到郭外村聊與廣武歎裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>受辛盆頽然鳯凰臺<lb/>
路走臨津門催歸趂人馬誰念古帝魂愁無有力者窊<lb/>
樽負雲根斯焉共杯飲垂綸具盤飱<lb/>
　　得符速走之官<lb/>
我本樂閒人自得安閒志鄙性習疎散誰識榮華意朅<lb/>
<pb n="KR4h0157_WYG_080-8b"/>
來復舊廬喜獲平生志稼穡任佃夫家室歸中饋中外<lb/>
若非我卒嵗無他事飽飯讀詩書儚騰時困睡嘲啁燕<lb/>
雀懽鴻鵠心應異三皇竟何物况復今官寺寒餒譟妻<lb/>
孥先春輸典質兹乃不可常為貧求禄仕版籍一書名<lb/>
野情那得遂官來促我裝去作塵埃吏無復有消搖真<lb/>
為口腹累把板從此行短褐隨棄置素飱良不堪邑有<lb/>
民人寄衆心險山川道微非所暨上恐負朝家終念家<lb/>
聲墜吾民政焦嗷為此不能寐格物可為邦舊説今難<lb/>
<pb n="KR4h0157_WYG_080-9a"/>
試泥古誠腐儒惟此知為治仁義舎不為又敢圖與利<lb/>
上官如我容刑章得就易庶以遂其生將久蘇疲瘁此<lb/>
意尚茫然思之或狂悖<lb/>
　　新作殊亭<lb/>
虎將夏中時旋復怡亭址茅茨覆采椽樸拙亦可喜建<lb/>
斗五移杓殊亭更釋子規模雖少華不陋復不侈元碑<lb/>
碎俗令遺集褒空紙縱步此山椒金聲猶屬耳舊亭苦<lb/>
弗稱新亭直殊美文書兩竒絶蹤蹟存布指古人久不<lb/>
<pb n="KR4h0157_WYG_080-9b"/>
見今人尚殊此能知古今意元始本無始<lb/>
　　春陰<lb/>
春陰一何甚愁結窻外花細雨打疎竹涓涓草新芽眷<lb/>
此忽中慘吾生浩無涯閒讀几上書可歎復可嗟時流<lb/>
諒難追世路亦以賖折腰墨綬卑坐有憂患加官栁粲<lb/>
新緑黄鸝語淫哇把盞但心醉天外日已斜魄月沉半<lb/>
璧歸飛噪啼鴉仰頭望虚碧冥冥宻雲遮風塵政昏暗<lb/>
逃形乏浮槎顧影還自笑狂遊蕩無家弩頭强應世鈍<lb/>
<pb n="KR4h0157_WYG_080-10a"/>
若倒拔蛇先人營舊廬清池傍蒹葭芳時綉文錦翻濤<lb/>
散晴霞霽色故自好風霾益云嘉何當舎此去忘情傲<lb/>
丹葩<lb/>
　　跋東坡詩案<lb/>
南方有佳木逺在漲海涯沉水産其節雞舌生其肌結<lb/>
根松栢塲龍腦實離離蜒獠豈知貴斧斤斬欒枝椓為<lb/>
糠粃槽將食犬與狶條枚惡鬈曲芟除棄江湄滄流蕩<lb/>
囘波不與朽壤期年代知幾閲愈久乃見竒根株到餘<lb/>
<pb n="KR4h0157_WYG_080-10b"/>
攊復恐分寸遺終焉盛芬烈蘭蓀謝芳姿<lb/>
　　濟江逆田開府過西陽俞氏家林<lb/>
輕舟時復到齊安一過漁家一黯顔江打頽墻開野徑<lb/>
篁生故壘上家山蕭騷城郭塵埃外縹渺烟霞雲水間<lb/>
便好繫船終日卧官曹不許片時閒<lb/>
　　宿大城寺與寺僧行鄀子故城於壁壘間得銅矢<lb/>
　　　鏃土中螺殻往往不壊僧言初作此寺發殿基<lb/>
　　　下有古甎渠宫城中得銅矛矢鏃百數南城中<lb/>
<pb n="KR4h0157_WYG_080-11a"/>
　　　土窖積灰埋鵝首骨猶具自甕城北望有郡王<lb/>
　　　墓僧云其傍墟塚甚多王墓常有巫者發之未<lb/>
　　　開被蜂毒死巫家於懐袖間得蜂乃黄金所化<lb/>
二千逆數到春秋戰國興亡一轉眸壘壁詎銷埋蚌殻<lb/>
劫灰寧燼斬鵝頭墳縁開發金成范殿為焚修瓦出溝<lb/>
哨矢焦銅傷我意古來爭戰幾曽休<lb/>
　　周將軍廟觀岳侯石像<hi>侯祠初毁道士不忍壊侯像沈荆溪中因得不壊</hi>
萬死何知獄吏尊威名葢世古難存<hi>侯初下大理獄吏執筆請辭大書紙</hi>
<pb n="KR4h0157_WYG_080-11b"/>
<hi>尾而叱之曰汝觀今世烏有大臣繫獄而生者趣具成案吾為汝書</hi>二桃豈是功髙賜一<lb/>
舸不容身退論幾為飲江思道濟繆因圖像削王敦沉<lb/>
碑千古蛟川恨留與無窮客㫁魂<lb/>
　　雨後憶龍翔寺<lb/>
好溪東赴海門秋中有禪居湧碧流潮信往來雙别嶼<lb/>
世縁生滅幾浮漚菱歌面面來漁鼓燈火層層到客船<lb/>
何事𤓰期外留滯短窻斜雨不堪愁<lb/>
　　宿大城寺<hi>寺乃郡三故宫</hi>
<pb n="KR4h0157_WYG_080-12a"/>
㫁烟疎竹鎖樓臺鄀子如今安在哉明滅故城無限意<lb/>
紫薇花傍夕陽開<lb/>
　　春草曲<lb/>
　二月二日未旦夢遊遇潦旋返見羣女魚貫舞入大<lb/>
　第行歌春草之曲其聲宛轉清暢不類今之樂府寤<lb/>
　而追記其詩<lb/>
散雪枝頭寒已老平蕪一夜鋪春草江梅着子怯東風<lb/>
花落滿庭渾不掃<lb/>
<pb n="KR4h0157_WYG_080-12b"/>
　　赴調<lb/>
三年蹤跡走泥途走遍泥途一事無今日又行當日路<lb/>
旁人為我一邪歈<lb/>
　　無題<lb/>
朦朧夜色暗浮雲咫尺氛埃怯戰塵深夜鳴桹到庭户<lb/>
江湖知有釣魚人<lb/>
　　酴醿花謝有感<lb/>
當初曽醉浣花春席地棠梨當錦茵今日酴醿飄似雪<lb/>
<pb n="KR4h0157_WYG_080-13a"/>
閒忙不比舊時人<lb/>
　　聞鳩<lb/>
桃李無情花自妍竹根行復破苔痕新婦抱兒未歸去<lb/>
愧死鵓姑啼滿園<lb/>
　　十四日從諸同官登西山郊壇岡次孟監務韻<lb/>
菩薩巖前湛佛乘澄泓無復現天燈强歌下俚酬春雪<lb/>
便好為文弔剡藤<lb/>
清遊無是亦無非陡絶圓壇一强躋赤壁望中公瑾在<lb/>
<pb n="KR4h0157_WYG_080-13b"/>
戰塵何日靜征鼙<lb/>
人間萬事盡浮埃顧影窮遊莫倦陪吳王百世不復在<lb/>
只有九仭郊天臺<lb/>
　　歸計二首<lb/>
浮雲何處是生涯念絶營營即是家洗脚渡頭歸去也<lb/>
漢津無用逐靈槎<lb/>
置錐無地也無錐幸可歸來特地疑船子月輪貧未破<lb/>
羅浮焉用石頭為<lb/>
<pb n="KR4h0157_WYG_080-14a"/>
　　青田同七五兄作四首<lb/>
為聞雙鶴訪青田便有孤雲竟目前灘水自鳴山自綠<lb/>
短篷斜拄得酣眠<lb/>
烏雲送雨過前山白鳥將雛向逺灣獨立溪亭無箇事<lb/>
湍流瀧石鎮潺潺<lb/>
浩歌欵乃客銷魂一抹烟林暝逺村花為忘憂人一笑<lb/>
不知風雨作黄昏<lb/>
谿翁夜傍清溪立千尺絲綸一紅粒天空月白不見人<lb/>
<pb n="KR4h0157_WYG_080-14b"/>
無聲露滴蘋蓑濕<lb/>
　　讀鬼詩擬作二首<lb/>
坐對悲風嘯晚山征鴻不記幾囘還青銅蝕破菱花面<lb/>
慵掠烏雲綰髻鬟<lb/>
王樂紛華苦未真至遊無朕亦無身細看浮世多塵坌<lb/>
如我得歸能幾人<lb/>
　　雨後憶龍翔寺<lb/>
二峰髙峙夾禪扄長落潮音逐磬聲老僧睡起絶無事<lb/>
<pb n="KR4h0157_WYG_080-15a"/>
不管波濤四面生<lb/>
　　村居秋暮<lb/>
風囘偃水縠紋平林末它山筆架横場圃未閒黄葉下<lb/>
鵓鳩啼雨復啼晴<lb/>
　　摴蒱<lb/>
一扄閒㝷五木經橛□盧白意冥冥未能後擲如前擲<lb/>
將奈長亭又短亭<lb/>
　　六月三夜夢觀某人詩什其書一章四絶葢絶筆<lb/>
<pb n="KR4h0157_WYG_080-15b"/>
　　　也走讀競太乙真人來告語青猿手裏得長書<lb/>
　　　靜聞丹竈風中雨之句夢而黙記之寤矣作意<lb/>
　　　導意<lb/>
多謝真人警夢書青猿馴擾尚趦趄任從爐鼎喧風雨<lb/>
爭奈神明告古初君樂煉丹咀丹火我甘飲水灌園蔬<lb/>
惟當敬佩終焉意予欲無言致匪虚<lb/>
　　樊口見鄭崇陽不遇<lb/>
經時兀兀坐筠鄉命駕﨑嶇傍夕陽島嶼西陵開罨畫<lb/>
<pb n="KR4h0157_WYG_080-16a"/>
湖山東鄂洗新裝路侵細草迷繁綠風落閒花憶舊香<lb/>
却上渡船歸去也不逢安道故無妨<lb/>
　　城臺晚意<lb/>
麥夏西山日脚斜峰雲千里盡丹霞晴嵐榱桷水春漲<lb/>
芳草園林路晚花逺近子規啼怨抑髙低乳鷰語淫哇<lb/>
官身歸是何年社信羙城臺不似家<lb/>
　　新晴<lb/>
起人舒慘作陰晴九十春光只雨零宿草未萌波漠漠<lb/>
<pb n="KR4h0157_WYG_080-16b"/>
落花歸盡葉青青風生逺嶠銜明月霧㶑長江吐漲汀<lb/>
天意乍囘心自廣片時雲路覺無形<lb/>
　　從孫元式假定本韓文<lb/>
楊墨衰周亦既微仙曇變夏用蠻夷囘瀾豈直萬人敵<lb/>
㫁簡傳將百世師脱落間亡烏鰂墨蠧殘寧免白魚辭<lb/>
校讐歆向君無愧聊以新詩當一瓻<lb/>
　　校畢歸之<lb/>
倒墨扶周復古文清輝萬丈醇乎醇七篇奥義逺相繼<lb/>
<pb n="KR4h0157_WYG_080-17a"/>
六代潜光今又新字假通才識魚魯車慙㝋學改金銀<lb/>
異書喜得君無靳此道中興知有人<lb/>
　　勸農出郊<lb/>
漫驅戎馬出農郊不見田疇見白茅洪道曉晴明水底<lb/>
羊瀾春漲長林稍細翻大澤霞方散青入空原草漸苞<lb/>
迎畯示民民自勸可須杯酒薦烹炮<lb/>
　　冒雨渡江弔喪彭氏造雪堂夜歸<lb/>
月波樓下草芊芊浪拍三江起暝烟願見古人人又去<lb/>
<pb n="KR4h0157_WYG_080-17b"/>
欲詢往事事無傳窪樽明滅漁家火樊口依俙估客船<lb/>
妻子迎門應怪笑問君何為苦憂煎<lb/>
　　武昌懐古<lb/>
漠漠烟村一故城郊壇離殿草茒生青山不解知興替<lb/>
銷黯開顔為雨晴<lb/>
　　筠鄉入夏野花方拆<lb/>
墻匝叢叢綉舞茵一般顔靣各精神筠鄉不為東君去<lb/>
野草閒花滿路春<lb/>
<pb n="KR4h0157_WYG_080-18a"/>
　　晚渡東坡<lb/>
赤鼻磯頭横曙烟吳王城下浪連天聞道東坡妙天下<lb/>
爾來靡日不盤旋<lb/>
浮生萬事盡塵埃瑞慶堂今榜快哉惟有東坡舊烟栁<lb/>
道人猶解指莓苔<lb/>
　　寒食雨<lb/>
言歸社鴈已家鄉紫燕呢喃識舊梁甚雨疾風寒食夜<lb/>
旅人情緒一思量<lb/>
<pb n="KR4h0157_WYG_080-18b"/>
　　嘲欲借予雜藁者<lb/>
神文道本可言形退也能藏用即行要得任牽驢狗在<lb/>
無端何似借書生<lb/>
郎君到底亦何知奪卷書生真數竒惡語故應多艾氣<lb/>
殘藤無用寫來詩<lb/>
　　送張漕還停舟樊港訪退谷<lb/>
送客過樊谿停橈退谷口不見元次山靜立躊躇久巉<lb/>
巖兩石峰猶疑入户牖杯湖正宜泛堙塞僅盈肘糞壤<lb/>
<pb n="KR4h0157_WYG_080-19a"/>
瘞杯樽勿復堪堵酒扁舟泛然者長歌挈敞笱浩無風<lb/>
塵意將恐是聱叟自知干進客對靣弗敢扣從之人甚<lb/>
逺慙顔為之厚武昌非昔人望絶不得友他時賦歸歟<lb/>
湖谷定吾受此心介如石自誓何樊母<lb/>
　　子規恨<lb/>
風篠扣吾扉有人來我語語好不須多都不如歸去開<lb/>
門見我客客子今何許竹下得流虹人言為杜宇杜宇<lb/>
昔王蜀不自安當宁相歸宻淫遊微行時踽踽蛟龍失<lb/>
<pb n="KR4h0157_WYG_080-19b"/>
水困哀怨成飛羽規名釋爾雅兹事則然否揚雄蜀本<lb/>
紀望帝亦賢主仙去正啼規去思傳往古不妄信斯言<lb/>
王去非輕舉蒼天悲此民故使規聲苦脱屣感斯意八<lb/>
極歸客與到今惟一人後躅追無侣所以百世下直指<lb/>
不得數聲盡斷以血空教瀝肝腑其然豈其然臣事君<lb/>
看取<lb/>
　　聞齊安雜詠板成從沈守求印䝉以為贈<lb/>
軑縣西南弦子國使君昭代文章伯氣吞雲夢納東坡<lb/>
<pb n="KR4h0157_WYG_080-20a"/>
心在江湖輕赤壁月波蕩漾春山色崢嶸洲草芊芊碧<lb/>
政平訟簡暇居多枤履逍遙神自適到眼風光看如畫<lb/>
罨畫溪邉舊遊者髙亭矗立畫不如坐嘯雲屏自天寫<lb/>
使君好客非春申一憂已足無餘人哦詩五百盡清警<lb/>
立使江山景物新江山景物古來有前賢相與天長久<lb/>
近來百草漸埋没賴有此詩為一剖使君好善人如已<lb/>
梫板巾箱波逺邇良知何獨此麻城天下行聞為商起<lb/>
我拘官禁儃杭葦跋望亭高衣帶水高唐想像賦神遊<lb/>
<pb n="KR4h0157_WYG_080-20b"/>
遊客言詩詩信美空書從學穆清風得見異書人見同<lb/>
解嘲不用潘邠老只在先生指顧中<lb/>
　　香棠<lb/>
　舊説海棠無香惟昌州海棠有香騐之蜀道信然以<lb/>
　為不易之論樂圃有棠三本其花亦香乃知非蜀棠<lb/>
　獨香香棠自有種耳<lb/>
世間元有無窮恨海外棠花宫錦爛燒炙東風春未半<lb/>
濃裝獨立情繚亂博山爐冷沈烟㫁記語洛妃池側畔<lb/>
<pb n="KR4h0157_WYG_080-21a"/>
袿衣透濕飄香汗舞罷霓裳高燭看吳苑散花灘彼岸<lb/>
亦有當初舊遊觀棠梨古逕霞光燦薔薇露冷衣新盥<lb/>
袖卷燕支紅入腕噴入蘭芷芳都貫天然種性真竒玩<lb/>
嶺海諴知煎可爨擬擷柔柯燃熾炭裛取緗巾永傳玩<lb/>
他年留得重公案<lb/>
　　鄂城篇<lb/>
袁山野火春風吹驚飈萬馬爭奔馳烏龜阪頭蕃草木<lb/>
化作灰燼張天飛武昌佐史皆好古煮茗聨鑣訪城府<lb/>
<pb n="KR4h0157_WYG_080-21b"/>
狂生此意復不淺好事大家何爾汝鄂王城闕烟蒼蒼<lb/>
鄂王宫殿波茫茫今古都盧一餉頃不見古人虚引領<lb/>
毫殷豐鎬已丘墟蠻荆興替將焉如死生建業信徒語<lb/>
石盆古渡猶多魚古人已去安足齒近事紛紜尚如此<lb/>
君不見淮淝去嵗是豐年如今千里無舎烟<lb/>
　　次韻李浩然喜晴<lb/>
我愧子康之治宻其雨其雨而出日靡神不宗如霶霈<lb/>
將為有年吾事畢豈其霡霂澍霖霪霮䨴又為心首疾<lb/>
<pb n="KR4h0157_WYG_080-22a"/>
視將圭璧走羣望祈社禜門勤屈膝誠知惡積怒神天<lb/>
流毒匪緣寒自慓甫田千畝垂有秋刈穫敗之方秀實<lb/>
横流場圃澆洋洋茁茁禾頭多耳出仰天何怨俯何尤<lb/>
退省過愆知自失牢愁僕僕事吁嗟風雨敢辭頻沐櫛<lb/>
忱誠雖至磯蝨微舒慘蒼穹焉可必都緣民困不聊生<lb/>
重以凶荒神以䘏羲和叱馭黒龍僇倐忽清明開萬室<lb/>
不知帝力固全真謂我貪夫寧直筆<lb/>
　　河豚<lb/>
<pb n="KR4h0157_WYG_080-22b"/>
豈其食魚河之魴河豚自羙吳江鄉瞋蛙豕腹被文豹<lb/>
則如無趾黥面王我生甌東到閩方規魚貫見梅花裝<lb/>
梅青不肯候春雪荻芽靜嘯垂飛楊古來多魚吳武昌<lb/>
薄遊三月新初嘗西施乳嫩可奴駱馬肝得酒尤珍良<lb/>
無愁縷縷結中腸豐美肥腯如切肪外皮甘滑裏皮厚<lb/>
令人忘却美烏郎舉之東海來三江㑹聞清濁斯滄浪<lb/>
白龍未免豫且困膨脝唯唯浮魚梁氣衝毬鞠何彭彭<lb/>
地逺都無橄欖香不知深入恣游泳極情性命都為戕<lb/>
<pb n="KR4h0157_WYG_080-23a"/>
腊毒厚味能人亡何須西子齊文姜甚美由來必甚惡<lb/>
直他一死言為長鮰魚俗物休相妨良藥相傳海上方<lb/>
盧根槐子豈足貴生龍之腦黄龍湯<lb/>
　　釣臺阻風去得風便<lb/>
先生非釣名魚釣清泠水太空長廓然浪迹秋光涘人<lb/>
憂我亦憂忘怒亦忘喜建我非漢元詎有留俟起神明<lb/>
旋地軸姓字更七里雲臺已埋没嚴瀨殊清泚峩峩二<lb/>
釣臺髙挿煙霞裏首陽逺相比萬祀恒不圮我來經舊<lb/>
<pb n="KR4h0157_WYG_080-23b"/>
廬敢卜瞻遺几東風迴我舟江步時須艤仰觀嚴像設<lb/>
敬拜豁煩鄙曾臺暢登臨無復徒仰止縈迂古道屈望<lb/>
望扳蘿藟崇基介嵓石特立端不倚削成二山碧平止<lb/>
章如砥衆山鬱青葱環合紛碨礧清塵森萬象觸睫同<lb/>
一視古人不可見可見安仁美旅情殆忘返囘棹西風<lb/>
駃青蒲挂一席入望俄城市瞥如周變秦物物非古始<lb/>
乃知主人意待我非朱紫送迎因下風忙遽均倒屣烹<lb/>
茶出清泉盤饌羅䨇鯉飫之以珍饈浣濯予塵滓相忘<lb/>
<pb n="KR4h0157_WYG_080-24a"/>
語黙間不假談名理去留唯我意今昔交汝爾此情固<lb/>
冥契何必親之子<lb/>
　　張村<lb/>
皇羲寂已久澆俗無還淳如何張村甿杳杳全其真豈<lb/>
不有妻弩茅茨甘賤貧豈不憚疲勞務時勤耔耘脱俗<lb/>
未為貴而今焉辟秦青城足躋攀那染龜城塵枸杞薦<lb/>
盤蔬殊非闗養身安常樂有餘熈然阜長春奚其夀而<lb/>
康無知斯體仁靜言逐臭夫迷途少知津猥云老人村<lb/>
<pb n="KR4h0157_WYG_080-24b"/>
郊荒絶酸辛筋骨由堅强誰謂存其神井蛙議滄溟夫<lb/>
豈窺崖垠作詩賦張村逝將同野人<lb/>
　　二女篇<lb/>
　天聖中韓魏公居所生憂從其兄琚守齊安即安國<lb/>
　寺西廡為書堂以居恒有二女子夜至衣冠髙古容<lb/>
　裝麗甚公恬不以為怪及去二女告曰妾非人也亦<lb/>
　非仙人鬼魅遊處再嵗而言不及亂公德士也行矣<lb/>
　即推此澤天下走讀齊安記屈原之死二女孝慈亦<lb/>
<pb n="KR4h0157_WYG_080-25a"/>
　于此投江故武昌郡人以五月五日競渡投角黍迎<lb/>
　神舟上二女非仙人鬼魅豈靈均二子之精爽耶不<lb/>
　然何知人如此之明而後先居者莫之能見為作二女<lb/>
　篇<lb/>
姈娉二美人幽閒真種性色秀雪窻梅衣冠儷修正巖<lb/>
巖韓稚圭寂寞自清靜虚室掃齋居展禽當季孟神遊<lb/>
問寒暄不得窺信行怪力視茫茫久要交善敬語之非<lb/>
異類安民公有命葢聞楚靈均汨羅陳死証二子終孝<lb/>
<pb n="KR4h0157_WYG_080-25b"/>
慈雙玉澄江暎當初黄鄂人盪漿追游泳端午化成俗<lb/>
龍舸長犇競事神微有道角黍勞將迎非鬼且非仙世<lb/>
士憑誰偵<lb/>
　　記遊詩<lb/>
　延陵道士何希全為人坦率狂易居天慶觀儕輩以<lb/>
　風子目之走初識諸妻家嘵嘵然一多言人也甲申<lb/>
　嵗至西浙從婦之昆弟遊訪何之居則閴無人聲扣<lb/>
　戸移時而後希全者出肅賓而坐不交一談同行怪<lb/>
<pb n="KR4h0157_WYG_080-26a"/>
　之視其齋舍葢凝塵滿屋胡床雖設而拖泥之板亡<lb/>
　矣意其非茍然于世者客退而主人不送客疆之不<lb/>
　辭及門謝以無茶遂翻然而入詢其行事不語既有<lb/>
　年矣晚遊崇勝佛寺過僧道一不值眎几案間無非<lb/>
　貴人竿牘中庭有枯條不剪謂之龍華攷記案圖乃<lb/>
　野菊之下品王公聞人為之歌謠者至積秩而加多<lb/>
　走閲短卷圖書謂必法書名畫開編而視乃其繪夢<lb/>
　成圖一日之間所遇如此若希全者可謂身如夢幻<lb/>
<pb n="KR4h0157_WYG_080-26b"/>
　而道一者顧以夢幻為真物之不齊有如此者因思<lb/>
　列子之言為發一笑而作此詩<lb/>
先生混物化浩若鶴與猿結曲此世間翛然脱籠樊㝠<lb/>
心遂無物得意亦忘言客至不㸃茶猶嗔破苔痕相逢<lb/>
蜀成都過我故縣村遐觀夢中夢南膜佛因縁鄭人决<lb/>
真妾子産不能賢寥哉天地間誰省物性偏夢覺各有<lb/>
殊從他見一邊浩歌歸來乎虚堂好晝眠<lb/>
　　跋蜡虎圖<lb/>
<pb n="KR4h0157_WYG_080-27a"/>
　刻木牽絲代不乏巧而偃師擅剞劂之技吹簫撃石<lb/>
　師有其能而后䕫名制作之宗何哉葢精義入神則<lb/>
　神藏其用至誠假物則物狀其形寫物之工亦猶是<lb/>
　也婦弟元可所藏虎搏豕圖其枯條衰栁於菟剛鬛<lb/>
　疏毛設色皆極能品之上至狀虎之蹲伏批豕頰而<lb/>
　呷持之豕唏失聲手跑足廢精神形度曲盡一時之<lb/>
　理視之使人毛髪森聳若彷徨乎其右也人以宣城<lb/>
　繪人包氏善虎因以包虎名之走謂包虎之形但像<lb/>
<pb n="KR4h0157_WYG_080-27b"/>
　虎耳至狀真虎之態包氏何足以知之夫真虎之形<lb/>
　全於虎者不能到也故走定為麗歸真畫而名之曰<lb/>
　蜡虎圖歸真梁人宋太祖時以道士召對自言售畫<lb/>
　得錢沽酒竟醉此外無能者甞為廬山道人寫鷂而<lb/>
　燕雀不敢來集其畫喜圖牛虎常伏草莽以觀虎之<lb/>
　出入或䝉虎皮而倣其搏躍之形故其畫虎之工居<lb/>
　神品上走知非歸真不解作此葢惟歸真為能知虎<lb/>
　非走無以識歸真也因跋以詩為之序<lb/>
<pb n="KR4h0157_WYG_080-28a"/>
歳云暮矣露為霜枯條脱葉衰栁黄郊原寂歴無人鄉<lb/>
獖牙之豕充稻粱含臕以遊神氣揚有斑者虎蹲在傍<lb/>
低頭妥尾不大忙豕行過之不虎防虎往搏之搤豕吭<lb/>
豕忙故步聲喚長虎如抱兒未遽央豕形雖在身命亡<lb/>
不如安之充虎腸得之紙本君何從仙人道士形已忘<lb/>
解衣盤礴髁宋王虎冠虎鞹虎跳踉百獸望之怖以惶<lb/>
寫鸇烏雀為罷翔匡廬有潔清祠望請君縣之政事堂<lb/>
坐令帖伏犬與羊君不見大索之祭通八方盛德百世<lb/>
<pb n="KR4h0157_WYG_080-28b"/>
祠是常又不見螳螂捕蜩雀捕螳死生得喪不可償虎<lb/>
哉寧知蝟<graphic n="KR1748" url="https://raw.githubusercontent.com/kanripo/KR-Gaiji/master/images/KR1748.png" mimeType="image/png"/>能爾戕是非逺在天一方君其寶之永世<lb/>
藏<lb/>
　　孫元可賦張公石室詩句險怪辭峰秀拔讀之如<lb/>
　　　神遊洞府而陵果為之犇屬也非身行此洞不<lb/>
　　　知此詩之工葢其質似盧仝而文麗多之如又<lb/>
　　　加鞭當千里一瞬其視劉义馬異得名浪矣詩<lb/>
　　　文與我過當誠無足以當之牽韻勉酬真添薪<lb/>
<pb n="KR4h0157_WYG_080-29a"/>
　　　煮簀之舉<lb/>
君不見談天衍有言九州之大惟一州無論青冀并營<lb/>
幽我其放言學鄒子將子聴之無我尤我騎一紙白驢<lb/>
子趷梯趷<graphic n="KR2604" url="https://raw.githubusercontent.com/kanripo/KR-Gaiji/master/images/KR2604.png" mimeType="image/png"/>走上南山頭萬里以意行一息不暫留谽<lb/>
谺到空洞且作秉燭遊呼來混沌老蝙蝠爾作精怪我<lb/>
則不從教激風怒竅拔木折石一去旬有五日而後返<lb/>
但是有戸則可由積蘇纍塊雖云巧達觀只與蟻蠰侔<lb/>
我有五雲車駕以六蒼虬日月行已掲無人觸虚舟何<lb/>
<pb n="KR4h0157_WYG_080-29b"/>
曽見爾懸旌鳴佩朗裝欲飛動玉柱校立直以修大撓<lb/>
甲子有窮盡爾乃禄命難考求皇天大地僅若一雞子<lb/>
金烏玉兔銜得曉夜作箭浮我不知爾許事政覺兩耳<lb/>
風飂飂託死不復生一死可作道者流况乃漢時五斗<lb/>
米師星河耿雙眸石壇一坐一千嵗坐視生滅水上漚<lb/>
水上漚且罷休休無休於無作樂無樂於無憂仙人與<lb/>
世人夀夭如相醻清清爰靜爰自正此舉獨步不可儔<lb/>
信是神仙足官府蜂房户牖封君侯我偶作此言不比<lb/>
<pb n="KR4h0157_WYG_080-30a"/>
亦不周為何孫卿子謂我阮與劉為我謝孫子我才愧<lb/>
爾天一陬不如且飲酒耳熱徒歌謳可以銷遣綿綿不<lb/>
㫁萬古之悲愁悲愁銷遣幾時盡萬古之後重有萬古<lb/>
來悠悠<lb/>
　　春愁詩效玉川子<lb/>
春陰苦亡賴巧解窮彫鎪入我方寸間釀成一百萬斛<lb/>
傷春愁我欲挹此愁寸田無地安愁篘沃以一石五斗<lb/>
杜康酒醉心還與愁為謀愁腸九轉疾車轂擾擾萬緒<lb/>
<pb n="KR4h0157_WYG_080-30b"/>
何綢繆愁思儻可織爭奈百結不可紬我與愁作惡走<lb/>
上千尺髙髙樓千尺遡雲漢只見四極愁雲浮都不見<lb/>
銅盤之日缺月之鉤此心莫與明愁來壓人頭逃形入<lb/>
㝠室闗閉亦已牢周遮四壁間羅幕宻以綢愁來無際<lb/>
畔還能為添幽憂我有龍文三尺之長劍真剛不作繞<lb/>
指柔匣以明月通天虹玉燭銀之寶室可以陸剸犀象<lb/>
水㫁潜伏之蛟虬云昔黄帝軒轅氏用斬銅頭鐵額横<lb/>
行天下之虽尤擬將此劍斮愁㫁昏迷不見愁之喉若<lb/>
<pb n="KR4h0157_WYG_080-31a"/>
士為我言子識愁意不愁至不忘以愁生有來由閒愁<lb/>
不足計空言學莊周日中之景君莫避處陰息景景不<lb/>
留疾行嫌足音不如莫行休因知萬慮為縈愁之繂忘<lb/>
懐為遣累之舟歸來衲被葢頭坐從他鼻息鳴齁齁取<lb/>
友造物先汗漫相與遊朝躋呌閶闔夕駕棲丹丘天公<lb/>
向我笑金母為我謳酌我以瓊漿玉液朝陽沆瀣之濃<lb/>
齊俾我眉夀長千秋却欲强挽愁作伴愁忽去我無處<lb/>
蹤跡㝷行輈惟有春華鬭春媚一一蒨絢開明眸又有<lb/>
<pb n="KR4h0157_WYG_080-31b"/>
平蕪緑野十百千萬頭鈍悶耕田牛踏破南山特石頭<lb/>
　　貴遊行<lb/>
沙堤大葢何穹窿底人佩玉鞌䝉狨傔如熊虎馬游龍<lb/>
誰何出入咸陽宫笑刀瓠體顔芙蓉步趨持重為雍容<lb/>
諸侯爰統掌百工調元為職禆九重萬錢一食聲鼓鍾<lb/>
猶言下筯終無從異時糠噉腸不充家徒壁立其室蓬抄<lb/>
撮語麗文彫蟲繪為綉句欺南宫不分菽麥儔知儂且<lb/>
無萬卷澆胸中脂韋媕□陳小忠竭民膏髓自為功榻<lb/>
<pb n="KR4h0157_WYG_080-32a"/>
前觸事惟迎逢肻思責難始為恭君王為賢拜三公門<lb/>
如沸湯賄賂通財侔縣官邑侯封積金猶欲齊灊淙家<lb/>
有錢爐非範銅賣官鬻獄揚成風後房的爍燕支紅皆<lb/>
民女婦來無蹤有憂失得常忡忡殺賢賊能推英雄汲<lb/>
將同類塞要衝害苗之心饒蝗螽忽彎射羿逢䝉弓怡<lb/>
然自得豁心胷黯如抹漆何赤衷向人自欺咤匪躬髙<lb/>
自標置人盲聾言立便擬稱儒宗學禪逃俗坐談空元<lb/>
非友朋相磨礱世間將謂無軻雄言出波流士與農却<lb/>
<pb n="KR4h0157_WYG_080-32b"/>
矜巧宦官既穹笑伊魯儒嗟道窮那知達人節青松眎<lb/>
而土苴及蛆蟲古今異時理道同姦邪未必皆令終君<lb/>
不見晉朝失國隳金墉為奴為胔豈惟懐愍巡北戎<lb/>
　　谷里章<lb/>
上有青山下有滄洲步有囘波面有紅流吞吐風雲呼<lb/>
吸觜昴審能處之可銷憂退谷中人挂笭箵山中繚繞<lb/>
茅舎旁寒泉之流激琅琅雙石西峰我在東無情鉤加<lb/>
此漫郎性情荒浪氣志剛東鄰之人揮鉤車胎鰾孤□<lb/>
<pb n="KR4h0157_WYG_080-33a"/>
浪屋加鈎綸相投不遑舎聲齖㑹懾歸吾家我蓑我笠<lb/>
聊自娛没溺愧彼鄰舎漁沙門招提宅谷西金僊宫殿<lb/>
雲漢齊撞鍾撃磬禮耶毗子欲詣之持清齋箇中有人<lb/>
坐無為飢飡困眠氣答酡撫掌怡然笑呵呵吾昏將奈<lb/>
此子何漫歌八曲音清泠風髙水寒三歎聲勿哦大洞<lb/>
修黄庭谷中之樂實難名長江北來樊水流東樊山水<lb/>
曲大囘中儵儵之魚泳油洋鉤舟漁人鼓鳴榔浩歌一<lb/>
闋清滄浪終焉無求漫相忘大江之東叢石起谽谺聚<lb/>
<pb n="KR4h0157_WYG_080-33b"/>
石江鳴水小囘中間浪不惡釣臺嵯峨瞰城郭去來客<lb/>
船是中泊漫成二闋囘中曲豪人仲謀當漢衰建安之<lb/>
際鼎祚移江淮萬里吳帝之冕旒十二龍卷垂輅車葢<lb/>
日月旗荒墟之中不可求宫室故處春草青長刀大劍<lb/>
可治生我先田老相次耕大夫勸相歌三成江北洲西<lb/>
陽國蕪城桑柘彌阡陌婦可力蠶身力穡四歌不用愁<lb/>
衣食一元大武牽何之良田附郭吳東陲牧童田父麻<lb/>
单衣叔閑修治木□騠從吾真者真吾兒西陽罷田飽<lb/>
<pb n="KR4h0157_WYG_080-34a"/>
飯嘻五歌六歌神自怡李甥叔靜蕩兩漿弱翁將船欲<lb/>
安往大囘小囘閒釣魚送客便擬酣醺如酒徒之誚謾<lb/>
浪名世俗交加漫不聴行無惡客相逢迎醉歌七終將<lb/>
八成杯樽坏湖上坏亭浪翁杯飲醉少醒嬉然自打舴<lb/>
艋行菰蒲芰荷出青萍仰天大笑風泠泠坏湖西南為<lb/>
退谷夀藤纍纍縈夀木涓泉犇注匯樊曲醉耳琤瑽亂<lb/>
鳴玉城中友生綰銅墨身備四殊攸好德窪樽日醉主<lb/>
與客挾以石門天地窄坏湖退谷人好遊可厭之類乃<lb/>
<pb n="KR4h0157_WYG_080-34b"/>
所羞忽焉草木成髙丘此遊此泛生幽憂泉明之風繼<lb/>
者誰士源孟子接武來嚴霜皓雪春風熙倒置日月寒<lb/>
溫移來游者子充良子能得之可勿疑此道不迂不囘<lb/>
遹子能識之可遊佚勉强行之今是古谷中之人君踵<lb/>
武狂生作此谷里章意追浪叟俱商羊松風颼颼草蘭<lb/>
香與君夀考終不忘<lb/>
　<lb/>
　宋詩鈔卷八十<lb/>
</p>
<p>
</p>
  </div>
</body>
</text>
</TEI>
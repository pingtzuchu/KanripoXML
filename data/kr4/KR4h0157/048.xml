<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷四十八</head> <lb/>
    <p>
<pb n="KR4h0157_WYG_048-1a"/>
欽定四庫全書<lb/>
　宋詩鈔卷四十八<lb/>
　　　　　　　　　内閣中書舍人吳之振編<lb/>
　張元幹蘆川歸來集鈔<lb/>
　張元幹字仲宗永福人太學上舍歴官至大監所與<lb/>
　遊皆偉人賢士嘗裒其亡友唐慤生詩帖褾軸璀粲<lb/>
　如諛達人貴公得氣時人嘉其朋友之義又於亂紙<lb/>
　中得其祖文靖手澤知祖未第時壻於劉氏劉無出<lb/>
<pb n="KR4h0157_WYG_048-1b"/>
　葬於福清元幹求之榛莽中割牲釃酒為文刻石以<lb/>
　傳子孫作幽岩尊祖錄宣政間游定夫楊龜山陳了<lb/>
　翁朱喬年李伯紀洪駒父徐師川吕居仁名賢三十<lb/>
　餘家咸題跋歎美之有蘆川歸來集十餘卷得之書<lb/>
　肆廢帙逸其大半詩止近體六七二卷清新而有法<lb/>
　度蔚然出塵觀其序王承可詩云初從徐東湖指授<lb/>
　句法知淵源有自也<lb/>
　　次韻唐彥猷所題顧野王祠與霍子孟廟對<lb/>
<pb n="KR4h0157_WYG_048-2a"/>
蘭若黃門像相望博陸居衣冠塵亦暗簫鼓祭全疎草<lb/>
色侵荒逕潮聲過夕墟遺風獨可想弔古一觴餘<lb/>
　　過宿趙次張郊居二首<lb/>
北客多流落東村更寂寥肯同清夜夢不待故人招月<lb/>
掛荒園竹霜飛獨木橋聴雞休起舞且共論天驕<lb/>
莫歎交游晚相期嵗月深秋來初識面老去要知心燈<lb/>
火須更僕杯盤取自斟平生王霸術袖手有微吟<lb/>
　　次韻奉和平叔亭林至日之什<lb/>
<pb n="KR4h0157_WYG_048-2b"/>
雲物果何好客愁今更新坐來江月白興在雪籬春我<lb/>
輩且同酌公詩殊出塵莫思淮海上黑幟雜黃巾<lb/>
　　花飛<lb/>
雨暗連兵氣花飛㸃客愁寓居皆野寺相過只扁舟不<lb/>
作新塘去還為後栁游盤餐雖杞菊得飽勝椎牛<lb/>
　　送江子我歸嚴陵<lb/>
久客驚秋晚懷歸更送君亂來俱避地老去惜離羣山<lb/>
閣杯浮菊江城雁度雲行行經釣瀨時事不須聞<lb/>
<pb n="KR4h0157_WYG_048-3a"/>
　　亂後<lb/>
亂後今誰在年來事可傷雲深懷故里春老尚它鄉寧<lb/>
復論秦過終當作楚狂維舟短籬下聊學捕魚郎<lb/>
　　返正<lb/>
諸將爭傳檄羣凶尚阻兵天旋黃屋正日轉赤墀明喪<lb/>
亂多妖孽經綸貴老成鯨鯢終必戮草木巳知生<lb/>
　　冬夜有懷柯田山人四首<lb/>
聞説新居好山樊卜築深藥囊能濟物龜筴少知音四<lb/>
<pb n="KR4h0157_WYG_048-3b"/>
海憂黔首中原盡緑林直須期雪屋夜掉去相㝷<lb/>
坐閲干戈擾輸公已定居生涯今易足世態莫嗔渠晷<lb/>
短全疎客牕晴好對書故山常入夢何日到吾廬<lb/>
客裏了無况亂來何止貧淹畱頻換嵗老大更思親泥<lb/>
飲思田父供糧乏故人自憐歸未得不是白頭新<lb/>
雅欲賦招隱何堪弔戰場獨看星錯落久立夜蒼芒羽<lb/>
檄來東越風烟隔下塘安閒隨處有冠蓋莫相望<lb/>
　　登垂虹亭二首<lb/>
<pb n="KR4h0157_WYG_048-4a"/>
一别三吳地重來二十年瘡痍兵火後花石稻粱先山<lb/>
暗松江雨波吞震澤天扁舟莫浪發蛟鰐正垂涎<lb/>
熠熠流螢火垂垂飲倒虹行雲吞皎月飛電掃長空壯<lb/>
觀江邊雨醒人水上風須臾風雨過萬事笑談中<lb/>
　　漫興<lb/>
老答書題孏貧營口腹忙未能忘壯志遽肯變剛腸晷<lb/>
短催寒急燈明伴漏長牀頭褚衾在不怕滿簷霜<lb/>
　　奉送富修仲赴南昌尉<lb/>
<pb n="KR4h0157_WYG_048-4b"/>
吏道雖餘事人情要飽諳家風端自守句法有同參南<lb/>
浦翻雲浪西山滴翠嵐折腰與趨走政恐未能堪<lb/>
　　夜宿宗公丈室求詩甚勤為賦五字<lb/>
林表登層閣秋聲隱暮鐘鵶歸苦竹寺雨闇亂雲峰屢<lb/>
乞畱新句重來訪舊蹤松門罕車馬似喜老夫逢<lb/>
　　次韻晁伯南飲董彥達官舍心遠堂<lb/>
今夕知何夕真成累十觴爐薰飄月影蜜炬翦花香政<lb/>
孏還詩債無從發酒狂故人憐久客舞袖要須長<lb/>
<pb n="KR4h0157_WYG_048-5a"/>
　　叔易自三吳歸同赴竹菴茘子之集二首<lb/>
惜别梅花雨來歸荔子秋江帆成昨夢雲嶠忽重游共<lb/>
喜身長健寧論乆客愁殷勤老居士更為寶峰畱<lb/>
客去雲俱散山空月正圓不參藤樹句自透竹菴禪骨<lb/>
法凌烟像家聲鼓瑟篇直須陪叔季急佐中興年<lb/>
　　寄錢申伯二首<lb/>
子去客昭武今儂懷舊遊青山渾在眼白髮暗添頭旅<lb/>
食今安好歸程儻滯畱谿邊因野步試覓水明樓<lb/>
<pb n="KR4h0157_WYG_048-5b"/>
一㸃照今古胷中殊了然不妨為漫吏可但號臞僊丹<lb/>
荔盟猶在凝香句未傳秋風稍涼冷速辦下灘船<lb/>
　　申伯有行色㑹宿東禪次元韻<lb/>
真成風雨夜精舍對牀眠去住非無數行藏莫問天十<lb/>
年瀕瘴海一棹破春烟君自足歸興不妨啼杜鵑<lb/>
　　次折樞畱題雪峰韻<lb/>
軒冕本無意烟霞如有期故人容野老勝踐見新詩誰<lb/>
辦兼忘世公當急濟時春歸仍送别好在出山遲<lb/>
<pb n="KR4h0157_WYG_048-6a"/>
　　次韻范才元中秋不見月韻<lb/>
不見中秋月長吟五字城浮雲有底急清影可憐生殘<lb/>
夜四更句故人千里情與君徒悵望天上自分明<lb/>
　　次呂居仁見寄韻<lb/>
老去猶為客誰人念退居相望千里路賴有數行書白<lb/>
㬠猶堪寄烏牛政憶渠何時聞枉駕竹裏喚行㕑<lb/>
　　次韻劉希顏感懷<lb/>
避謗疎毛穎推愁賴索郎坐來春漏促夢去畏途長故<lb/>
<pb n="KR4h0157_WYG_048-6b"/>
國書題冷新詩齒頰香湖山雖好在嵗月已相㤀<lb/>
　　郭從範示及張安國諸公酬唱輙次嚴韻<lb/>
登樓乘暇日喚客共澆愁春去花猶發陰濃雨未休和<lb/>
詩真冷澹得句總風流能遣西隣老殊無陋巷憂<lb/>
　　戊辰春二月晦日同栖鸞子送所親過寶積題壁<lb/>
　　　間<lb/>
春江因送客雲嶠更登臨精舍經行地征人去住心猿<lb/>
啼清夢斷花落曉牕陰勝踐成三宿俱來此意深<lb/>
<pb n="KR4h0157_WYG_048-7a"/>
　　次韻送友人過山陰郡時夜别于舟中<lb/>
草草杯盤燦燭光故人相對水雲鄉濤江君去訪秦望<lb/>
㐀壑我歸為楚狂活國未逢三折臂憂時空轉九回腸<lb/>
絶憐明發成南北夢寐全無夜太長<lb/>
　　喜王性之見過千金村<lb/>
春來書劄已西東喜復相逢亂世中萬事變更唯舌在<lb/>
三年流落轉途窮雲收野寺侵廊水月掛孤帆送客風<lb/>
剩欲畱君明日住夜闌難得一罇同<lb/>
<pb n="KR4h0157_WYG_048-7b"/>
　　次江子我遷居韻<lb/>
平生自省宜三黜老去何心望九遷避地湖山聊復爾<lb/>
脱身兵火想當然浮家泛宅非無計坎止流行本信緣<lb/>
猶恐驚濤翻四海直須化鶴作飛仙<lb/>
　　次趙次張見遺之什韻<lb/>
海邊游子日思歸新句勞君更置規莫問人間多貝錦<lb/>
正如天上有參旗寄書只欲憑黃耳去路誰能畏赤眉<lb/>
定與故巢猿鶴老此生無愧北山移<lb/>
<pb n="KR4h0157_WYG_048-8a"/>
　　過雲間黃用和新圃<lb/>
繚池剩欲開花徑傍舍先須作草堂雨後不妨頻檢校<lb/>
客來畱得共徜徉故園怪我歸何晚避地輸君樂未央<lb/>
待得功名方卜築豈如强健享風光<lb/>
　　蘭溪舟中寄蘇粹中<lb/>
氣吞萬里境中事心老經年江上行三徑已荒無蟻夢<lb/>
一錢不直有鷗盟雲收遠嶂晩風熟浪打寒灘春水生<lb/>
鴻雁北飛知我意為傳詩句濮陽城<lb/>
<pb n="KR4h0157_WYG_048-8b"/>
　　别綬老<lb/>
無端流落迫殘年三十南山訪老禪未契安心了難覓<lb/>
不如同世且隨緣頻移竹几負寒日旋拾松稍炊晚烟<lb/>
珍重孤雲出山去東西南北一青天<lb/>
　　次江子我聞角韻<lb/>
夫差故國縈寒水鐵馬南來忽振纓城上昏鴉爭接翅<lb/>
舟中逐客謹逃名胡笳怨處風微起濁酒醒時夢易驚<lb/>
飄泊似聞山寺近真成夜半聴鐘聲<lb/>
<pb n="KR4h0157_WYG_048-9a"/>
　　次友人寒食書懷韻二首<lb/>
往昔升平客大梁新烟然燭九衢香車聲馳道内家出<lb/>
春色禁溝宫栁黃陵邑秖今稱漢地衣冠誰復問唐裝<lb/>
傷心寒食當時事夢想流鸎下苑牆<lb/>
孤生投老急菟裘萬里雲山已勌游共喜石交逢異縣<lb/>
更陪綵筆賦春愁無心俯仰猶多事與世浮湛已拙謀<lb/>
冷雨吹花作寒食三杯軟飽且眠休<lb/>
　　訪親于連江因過筠溪叩門循行歎其荒翳不治<lb/>
<pb n="KR4h0157_WYG_048-9b"/>
　　　有懷普現居士口占此章<lb/>
筠莊主人何未歸溪畔長林穿翠微此去功名時欲至<lb/>
箇中車馬跡全稀茅茨漏久蝸涎篆籬落欹多蛛網圍<lb/>
公肯借菴容我老為公朝夕埽柴扉<lb/>
　　宮使樞密富丈和篇高妙所謂壓倒元白末句許<lb/>
　　　予尤非所敢承謹用前韻叙謝<lb/>
修門一出十經春相業時來自奮身袖手深謀終活國<lb/>
揮毫佳句且驚人話言每許聞前輩賓客何堪接後塵<lb/>
<pb n="KR4h0157_WYG_048-10a"/>
待埽欃槍洗兵馬兩翁𤣥語記天津<lb/>
　　次韻文老史君宗兄見贈近體佳什兩篇僕與公<lb/>
　　　别四十餘年一旦邂逅情著於詞<lb/>
舊遊蘭若盡英才坐上高談亦壯哉老去語音雖記憶<lb/>
衆中容貌各驚猜津亭夜雨故人少樽酒燈花鄉信來<lb/>
茂苑相逢話京洛柂樓猶喜待春回<lb/>
　　冬夜書懷呈富樞<lb/>
耳聾無用問新聞矯首何妨目作昏癡絶已甘投老境<lb/>
<pb n="KR4h0157_WYG_048-10b"/>
背馳寧受乞憐恩難陪年少從渠薄賴得春回為我温<lb/>
京洛交游頻檢校渡江今有幾人存<lb/>
　　次韻趙元功贈李季言之什<lb/>
赤縣飄零未易逢那知今夕一樽同好招明月共清影<lb/>
託與白雲行太空戃怳舊遊如隔世蹉跎壯志莫論功<lb/>
兩公秉燭還相對情話從渠半醉中<lb/>
　　次韻元功才友道中見貺因以解嘲<lb/>
當時勇決徑歸休更有人愚似我不何許置錐寧免累<lb/>
<pb n="KR4h0157_WYG_048-11a"/>
直須畢娶始無憂頻遭白眼傷流俗誰向青門念故侯<lb/>
客裏題詩相慰藉羨君椽筆盍螭頭<lb/>
　　奉送晁伯南歸金谿<lb/>
君家諸父多人傑半是平生親舊間莫話故園空矯首<lb/>
相從逆旅足開顏文元勲業金甌字昭德風流玉筍班<lb/>
此去騰驤吐虹氣何由來伴老夫閒<lb/>
　　遊東山二詠次李丞相韻<lb/>
寒木高蘿幾曲溪斷碑零落卧荒祠澄潭想像雲頭湧<lb/>
<pb n="KR4h0157_WYG_048-11b"/>
懸瀑依稀雨脚垂地軸漫煩龍虎戰天符那得鬼神私<lb/>
茫茫造物殊難曉要是為霖自有時<lb/>
　　畱寄黃檗山妙湛禪師<lb/>
晨發薌城越數峰我來師出失從容白雲遮日蔽秋寺<lb/>
青嶂聞猿驚暮鐘世亂可無閒地隱山深偏覺老僧慵<lb/>
他年芋火談空夜雪屋松牕約過冬<lb/>
　　用折樞韻呈李丞相二首<lb/>
參陪仍許瘦笻支長者登臨敢後期鍾斷白雲飛雨過<lb/>
<pb n="KR4h0157_WYG_048-12a"/>
月生青嶂夜涼時心知勝地都忘睡喜聴連牀共和詩<lb/>
蓮社風流増茘子餘生長健更何為<lb/>
莫問蒲萄出月支不緣瓜棗訪安期輕紅滿地人慵埽<lb/>
空翠沾衣雨足時松蔭晴泉聴落澗蟬嘶晩吹助裁詩<lb/>
公乎此去歸廊廟無用山中怨鶴為<lb/>
　　次錢申伯游東山韻<lb/>
埽榻開軒走寺宫吾曹終日得從容夕陽初落鱓谿路<lb/>
雲氣半遮獅子峰試問丹砂回白髮何如瀑布煮枯松<lb/>
<pb n="KR4h0157_WYG_048-12b"/>
暮年縱有壯心在歸意巳勝山色濃<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷四十八<lb/>
</p>
<p>
</p>
  </div>
</body>
</text>
</TEI>
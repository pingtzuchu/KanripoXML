<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷七</head> <lb/>
    <p>
<pb n="KR4h0157_WYG_007-1a"/>
欽定四庫全書<lb/>
　宋詩鈔卷七<lb/>
　　　　　　　　　内閣中書舍人吳之振編<lb/>
　趙抃清獻詩鈔<lb/>
　趙抃字閱道衢之西安人中景祐元年進士乙科通<lb/>
　判宜州以母䘮廬墓三年孫處為作孝子傳召為殿<lb/>
　中侍御史京師號鐵面御史進叅知政事已而求郡<lb/>
　旋召旋罷英宗朝除龍圖閣直學士知成都蜀益治<lb/>
<pb n="KR4h0157_WYG_007-1b"/>
　神宗初召知諫院曰聞卿匹馬入蜀以一琴一龜自<lb/>
　隨為政簡易亦稱是耶既與王安石議政不協求去<lb/>
　除資政殿學士出外改越州致仕㝷卒贈太子少師<lb/>
　謚清獻詩觸口而成工拙隨意而清蒼鬱律之氣出<lb/>
　於肺肝然其學多本于佛與濓溪為僚而不知改故<lb/>
　亦不能卓然有所發揮也<lb/>
　　題周敦頥濓溪書堂<lb/>
吾聞上下泉終與江海㑹高哉廬阜間出處濓溪派青<lb/>
<pb n="KR4h0157_WYG_007-2a"/>
深逺城市潔淨去塵壒毫髪難遁形鬼神縮妖怪對臨<lb/>
開軒窗勝絶甚圖繪固無風波虞但覺耳目快琴樽曰<lb/>
左右一堂不為泰經史日枕藉一室不為隘有蓴足以<lb/>
羮有魚足以鱠飲啜其樂真靜正於俗邁主人心淵然<lb/>
澄徹一内外本源孕清徳游詠吐嘉話何當結良朋講<lb/>
習取諸兌<lb/>
　　次韻江鉞都官涼軒<lb/>
執已剛玉性誰得同趣向涕唾無所藉歸居宅深曠左<lb/>
<pb n="KR4h0157_WYG_007-2b"/>
右山林間巑岏立屏障坐期清風來未許酷日晃高棚<lb/>
立西軒宻葉覆其上益為晚宇廕詎隔霞空望聖書樂<lb/>
名教俗事絶塵鞅恬然寵辱驚足矣庭闈養下榻遟佳<lb/>
朋盈樽倒新釀藥劑矜有靈神明助無恙賢豪重出處<lb/>
詞句大奔放謂愚可與道緘遺俾酬倡忽如窮窘人獲<lb/>
發金玉藏收儲篋笥光孰顧貪惏謗<lb/>
　　留題劒門東園<lb/>
劒州古要害重門搤開闔隄防兩川地㗋吭此呀呷在<lb/>
<pb n="KR4h0157_WYG_007-3a"/>
昔禦狂寇如朽施巨拉時平付良守一與公論合政成<lb/>
治東圃於焉解賓榻予方錦官去邀我置壺榼縱步車<lb/>
馬休舉目蒼翠匝攄懐談笑喧傾車潺湲雜不春亦芳<lb/>
菲匪風自蕭颯主賓飲興豪量海川酒納貳車臺中舊<lb/>
題詩謂予盍黙黙極佳趣兹俗何以答<lb/>
　　雙竹<lb/>
余家有故園園中可圖録天然一派根一根生兩竹一<lb/>
長復一短比之如手足長者似乃兄短者弟相逐我見<lb/>
<pb n="KR4h0157_WYG_007-3b"/>
人弟兄少有相和睦竹分長幼情人豈無尊宿將竹比<lb/>
人心人殆類禽畜常記五六歳不見還嘑哭及至長大<lb/>
時妻孥相親族咫尺不相見相疎何太速不顧父母生<lb/>
同胞又同腹旦夕慕歌歡幾能思骨肉枉安人髪眉而<lb/>
食天五榖靜思若斯人爭及園中竹<lb/>
　　寄酬蔡州王陶正言<lb/>
自顧愚無堪老大何所用得郡江湖來一意雲泉縱驚<lb/>
此西南身連夕東北夢乃知故人念許與明月共荆書<lb/>
<pb n="KR4h0157_WYG_007-4a"/>
一紙賢季諾千金重寄我瓊瑤篇使得長諷誦寒松有<lb/>
唳鶴高梧有鳴鳳何日謝知音為鼔商絃弄<lb/>
　　贈陽安徐邁表兄屯田<lb/>
少時所學苦食蘖日自强壯歳從宦清飲氷中剛腸陽<lb/>
安百里地邈在天一方惠政不鞭扑期民樂耕桑念予<lb/>
昨守贑與兄㑹家鄉兄今歳已滿余遽提蜀疆一朝此<lb/>
邂逅五載忘參商且勿語離索易老驚髩霜且勿較通<lb/>
塞放懐把酒觴上方聖政新求賢坐明堂兄道足施設<lb/>
<pb n="KR4h0157_WYG_007-4b"/>
兄志彌頡頑喜予外祖門從此生輝光<lb/>
　　送周穎之京師<lb/>
吾鄉伯堅真丈夫氣剛色强言詞疎胸中一物不使有<lb/>
日儲月斂唯詩書布裘落魂韋帯緩權門不肯低眉趨<lb/>
朋游累百誰爾汝人皆不與爭揶揄掩關啜菽苦意氣<lb/>
糞壤玉璧泥沙珠宣慈中山我孤處昨日走介遺吾書<lb/>
書云詔下籲俊乂父兄命穎之京都古人求養志擇禄<lb/>
今而豈得逃馳驅肩書手劒出門去嚌咨肯復兒女如<lb/>
<pb n="KR4h0157_WYG_007-5a"/>
我聞此語涕交下人皆欲養繄我無羡子之為與道合<lb/>
勸子亟往無踟蹰明年得志拜堂上豈非人子榮親歟<lb/>
　　順風呈范御史<lb/>
濠州抵泗里數百長淮波平曉如席鳴鼙解繂楊栁堤<lb/>
畫船中有東吳客君恩得請許歸去聊治里閭去咫尺<lb/>
歳窮天逺心欲飛念之汲汲事行役豁如天意適我願<lb/>
號令西北起風伯初時淅淅以鼓動布㠶尚留十幅窄<lb/>
孤檣得勢安以平中流激箭巨浪擘橰横櫓閣力不用<lb/>
<pb n="KR4h0157_WYG_007-5b"/>
疾苦摯隼增羽翮瞥然兩眼瞬霎過木葉馳黄山走碧<lb/>
拏舟月餘今自快一樽自歌兩手拍樽中酒空不自歌<lb/>
順風好景如之何毗陵太守同此樂為言無惜新詩多<lb/>
　　溪山晚目<lb/>
幽花連徑發驚烏避人啼雨過晴虹上風清走馬嘶灘<lb/>
平魚艇穩村小酒旗低誰及山翁樂號呶醉似泥<lb/>
　　村居<lb/>
午寢忘譏刺閒居杜送迎雨泥雙燕下烟壠一犁耕座<lb/>
<pb n="KR4h0157_WYG_007-6a"/>
八山光迥門連野色平吟餘仍兀坐誰與戰楸枰<lb/>
　　曲舘<lb/>
日華烘玉甃烟縷亘雕甍棗熟房櫳暝花妍院落明醉<lb/>
輕春有味夢短晝無情欲識愔愔意回文織已成<lb/>
　　題九仙寺<lb/>
墜果春三徑蒸雲晩一軒廊腰迴戰蟻山腹合啼猿泉<lb/>
淡禽窺影苔深屐印㾗自慚名利者聊免世紛喧<lb/>
　　贈吉安院主<lb/>
<pb n="KR4h0157_WYG_007-6b"/>
學佛之徒衆難能是向文唯師獨竒尚於我故殷勤詩<lb/>
遇知音誦琴防俗子聞虚亭對明月長許到宵分<lb/>
　　和何節判觀水<lb/>
澄江抵練長極目路滄茫烟芷差差綠風荷柄柄香西<lb/>
流終古恨南浦鎮時忙擬待傳辭意離人在楚鄉<lb/>
　　歳暮感懐<lb/>
早是窮冬逼那堪客思兼事嗟流水逺年愧入春添與<lb/>
雪幸同操驚霜忽到髯晚舟前浦泊何處有青帘<lb/>
<pb n="KR4h0157_WYG_007-7a"/>
　　寄任大中秀才<lb/>
今我歳將暮過橈鸚鵡洲憶君人少與買舍瀫江頭客<lb/>
路書多絶吾鄉夢半遊明年誰到蜀能寄好書不<lb/>
　　向晚<lb/>
向晚立汀沙人閒目更賖林疎僧屋露風轉客㠶斜幽<lb/>
白孤飛鳥横紅數抹霞漁翁偶相問憐我宦天涯<lb/>
　　和戴天使重陽前一夕宿長沙驛<lb/>
楚館夜衾涼離人念故鄉逺吟只覺苦歸夢不成長壁<lb/>
<pb n="KR4h0157_WYG_007-7b"/>
有寒蛩怨鄰聞綠蟻香登高在何處明日宴山陽<lb/>
　　春日陪燕㑹春園亭<lb/>
為怕三春過因謀數刻狂醉輕欣射中歡甚惜歌長蹻<lb/>
馬花間繫啼鶯栁下藏前旌歸去晚十里淡風光<lb/>
　　和范御史初出都門<lb/>
牘奏辭三院鄉榮領百城帝恩山嶽重臣命羽毛輕風<lb/>
月隨人好江湖照膽清須公贈金玉光照重行行<lb/>
　　和韻前人初出鏁頭<lb/>
<pb n="KR4h0157_WYG_007-8a"/>
奏懇初無飾天恩亦重違一麾新命下兩槳故闗歸淮<lb/>
木林林脫霜鴻陣陣飛賢朋詩酒樂行矣自相依<lb/>
　　驚濤<lb/>
路半狂颷起江心巨浪横蒼忙舟子呌匍匐稚兒驚古<lb/>
岸移時入新醪薄暮傾此宜無足道大抵似人生<lb/>
　　題張果老洞<lb/>
洞老壽松椿高名古絶羣亂山泉㶁㶁舉世事紛紛使<lb/>
者持丹詔先生卧白雲方今莫招隱君徳正華勛<lb/>
<pb n="KR4h0157_WYG_007-8b"/>
　　次韻孔憲山齋<lb/>
訟簡歳豐盈鈐齋竟日清窗排羣石怪簷擁逺山明古<lb/>
木風千葉新髭雪數莖開樽向幽處餘論見文情<lb/>
　　送范憲百禄赴<graphic n="KR3333" url="https://raw.githubusercontent.com/kanripo/KR-Gaiji/master/images/KR3333.png" mimeType="image/png"/>
泥書下紫宸公議協朝紳真主正圖治諫官今得人從<lb/>
容陪國論憔悴恤天民大對如晁董公嘗索所陳<lb/>
　　題靈山寺<lb/>
我為靈山好登留到日曛巖幽餘暑雪鐘冷入秋雲篇<lb/>
<pb n="KR4h0157_WYG_007-9a"/>
詠唯僧助塵煩與俗分明朝入東棹因得識吾文<lb/>
　　送章岵少卿提舉洞霄宫<lb/>
秘館紅塵外瑤京白日邉樽中不空酒琴面已無絃曉<lb/>
上朝真閣春耕負郭田優游大自在何處更神仙<lb/>
　　遊青城山<lb/>
三十六峰峻維岷在蜀竒方行刺史部重欵丈人祠凍<lb/>
雪諸蕃隔晴雲六面披訪山窮寳洞<hi>山有寳仙第五洞昔投龍之所</hi>勑<lb/>
鬼覘豐碑泉落寒崖響蘿依古木垂良工存舊筆<hi>青城觀壁</hi>
<pb n="KR4h0157_WYG_007-9b"/>
<hi>悉孫知微名畫</hi>老叟琢新詩<hi>句符台示岷山集</hi>陟險齊雙屐逢幽皷七<lb/>
絲盤桓不忍去還作更來期<lb/>
　　書院<lb/>
雨久藏書蠧風高老屋斜鄰居盡金碧一一梵王家<lb/>
　　和范御史石倉晚泊<lb/>
天逈旅懐濶風長野呌來<hi>日暮江上輒數十人連續長歌人謂之野呌</hi>滄波<lb/>
清可愛先為濯京埃<lb/>
　　憶信安五弟附<lb/>
<pb n="KR4h0157_WYG_007-10a"/>
臈殘鸚鵡洲邉過憶汝東吳住舊廬誦聖窮愁千卷外<lb/>
覓官留滯十年餘也知失意能平氣底事多時不寄書<lb/>
兄在松溪我荆楚别懐三處一欷歔<lb/>
　　除夜泊臨江縣言懐<lb/>
縣封蕭索楚江澄旅況吟懐冷似氷漏促已交新歳鼔<lb/>
酒闌猶剪隔宵燈立身從道思無愧得路由機患不能<lb/>
未報君恩踰四十青春還是一番増<lb/>
　　寄里中親友<lb/>
<pb n="KR4h0157_WYG_007-10b"/>
記得城南數刻懽破懽為别淚闌干間闗逺道初沿牒<lb/>
寂寞長亭一據鞍郊外此時涼葉亂嶺頭平日臈梅殘<lb/>
不辭頻寄南州信草檄無功楯葉乾<lb/>
　　和人清明有感<lb/>
湖外清明物態繁曉林鶯舌鬭闗闗枉緣春意無時盡<lb/>
自是人心不暫閒舊隱東君曾藉草新官南郡亦登山<lb/>
滿頭花卉盈樽酒且向東風一破顔<lb/>
　　勸學示江原諸生<lb/>
<pb n="KR4h0157_WYG_007-11a"/>
古人名教自詩書淺俗頽風好力扶口誦聖賢皆進士<lb/>
身為仁義始真儒任從客笑原思病莫管時譏孟子迂<lb/>
通要設施窮要樂不須隨世問榮枯<lb/>
　　初入峽<lb/>
峽江初過三遊洞天氣新調二月風樵户人家隨處見<lb/>
仙源雲路有時通峰巒壓岸東西碧桃李臨波上下紅<lb/>
險磧惡灘各幾許晚停征棹問漁翁<lb/>
　　過嶺回寄張景通先生示邑下同人<lb/>
<pb n="KR4h0157_WYG_007-11b"/>
二年官役愧能名賢得斯人幸合并幾度孝亷交郡辟<lb/>
一生文行出鄉評君廬皁水江頭逺我馬青泥嶺頂行<lb/>
西首胡為書以贈欲持同邑寄諸生<lb/>
　　同萬州相里殿丞游溪西山寺<lb/>
使君呼客入山行曉徑前驅照彩旌蠻女背樵巖側避<lb/>
野僧擕刺馬頭迎千層雲水迷三峽一閧人烟認百城<lb/>
樓閣憑餘清我聽竹風蕭瑟澗泉鳴<lb/>
　　謁青城山<lb/>
<pb n="KR4h0157_WYG_007-12a"/>
背城肩酒上青城雲為開收月為明觀宿有詩招主簿<lb/>
<hi>劉絳詩約同遊</hi>廬空無分遇先生<hi>張俞出山</hi>墻留古畫仙姿活石載<lb/>
竒文俗眼驚却念吾鄉山亦好十年孤負爛柯行<lb/>
　　寄永倅周敦頤虞部<lb/>
君去濓溪湖外行倅藩仍喜便鄉程九疑南向參空碧<lb/>
二水秋臨徹底清詩筆不閒真吏隱訟庭無事洽民情<lb/>
霜鴻已到衡陽轉逺緒憑誰數寄聲<lb/>
　　招運判霍交回轅<lb/>
<pb n="KR4h0157_WYG_007-12b"/>
自卭之雅漸高丘所過從容盡勝遊白鶴山頭雲裏寺<lb/>
金鷄關外雨中州公今南按蠲民瘼歳已西成輟上憂<lb/>
江瀆荷花開似錦且同歸去採蓮舟<lb/>
　　次韻王憲中秋不見月<lb/>
一城歌管中秋樂薄暮樓臺六幕垂明月幸無虧損處<lb/>
浮雲應有歛收時聊因表海今宵醉却起錢塘去歳思<lb/>
有美堂前如白晝練鋪江面鏡鬚眉<lb/>
　　次韻孔憲蓬萊閣<lb/>
<pb n="KR4h0157_WYG_007-13a"/>
山巔危構傍蓬萊水閣風長此快哉天地涵容百川入<lb/>
晨昬浮動兩潮來遙思坐上遊觀逺愈覺胸中度量開<lb/>
憶我去年曾望海杭州東向亦樓臺<hi>杭有望海樓</hi>
　　再登亭偶作<lb/>
氣象三齊古得名時登表海最高亭河源一水下青嶂<lb/>
人物兩城如畫屏邑報有秋期俗阜守慚無術濟民靈<lb/>
從來獄市并容地且向樽前任醉醒<lb/>
　　再有蜀命别王居卿<lb/>
<pb n="KR4h0157_WYG_007-13b"/>
穆陵闗望劒門闗岱嶽山連蜀道山自顧松筠根節老<lb/>
誰令霜雪髩毛斑離家敢謂虞私計過闕尤欣覲帝顔<lb/>
叱馭重行君莫訝古人辭易不辭難<lb/>
　　寄題劉詔寺丞濫泉亭<lb/>
泉名從古冠齊丘獨占溪心湧不休深似蜀都分海眼<lb/>
勢如吳分起潮頭連宵鼓浪搖明月當暑迎風作素秋<lb/>
亭上主人留我語只將塵事指浮漚<lb/>
　　過鐵山鋪寄交代吳龍圖<lb/>
<pb n="KR4h0157_WYG_007-14a"/>
暫留山驛又晨興西望旌麾想舊朋三院筆簪曾對直<lb/>
兩川兵印復交承年光頭髩華如雪世態心情冷似氷<lb/>
鏡上憑詩馳逺意青泥寒曉入雪燈<lb/>
　　過左緜偶成<lb/>
東南再守二年間<hi>自杭徙青</hi>徙蜀何須問險難入覲已違龍<lb/>
尾道出麾還過鹿頭闗與民共約三春樂顧我都忘兩<lb/>
髩斑歳滿乞骸何處好仙棊一局爛柯山<lb/>
　　鈐兵王閣使素芳亭賞梅花<lb/>
<pb n="KR4h0157_WYG_007-14b"/>
素蕚清香並酒巵主人勤意囑留詩為逢蜀國新開日<lb/>
却憶江南舊賞時春宻未通桃李信臘殘都放雪霜姿<lb/>
先公舊植亭欄外肯構重來見本枝<hi>先司空鈐兵日始創是亭閤使復繼</hi>
<hi>其職是謂有子矣</hi>
　　次韻李元方即事<lb/>
壯歳胸懐獨感時肯隨寒暑似民咨能思損益開長卷<lb/>
任有閒忙不負詩趣句已為迂俗笑聲名須共古人期<lb/>
茅齋寂坐生秋思無語西風夜月知<lb/>
<pb n="KR4h0157_WYG_007-15a"/>
　　聞嶺外冦梗<lb/>
驚説炎飈煙瘴時洞蠻蠭起冦南陲家書萬倍金難得<lb/>
逺夢千迴路不知刺史没身專捍禦<hi>康州趙潜叔死敵</hi>諫官銜<lb/>
命救瘡痍<hi>起居趙叔武出使</hi>伏波死去今誰繼大筆銘勲壓海<lb/>
涯<lb/>
　　次韻程給事寓越廨宇有懐<lb/>
越郡江南盡不如樂天流語信非疎人從瑣闥中間出<lb/>
宅在蓬萊向上居言念玉符分鎭日却思瓊苑拜恩初<lb/>
<pb n="KR4h0157_WYG_007-15b"/>
臨風又辱詩筒寄足見優游刃有餘<lb/>
　　次韻郡齋偶成<lb/>
兩火一刀名素勝十分雙澗地長靈賞心曽為乗華舫<lb/>
好手應難作畫屏北海樓前千里靜南山天末四時青<lb/>
蓬萊自是仙家景解使詩翁醉眼醒<lb/>
　　武林即事寄程給事<lb/>
乞得錢塘下九天徙從青社復三川坤維十往萬餘里<lb/>
吳分重來七八年鑑水坐遙懐舊治柯峰歸晚愧前賢<lb/>
<pb n="KR4h0157_WYG_007-16a"/>
東州賴有微之約曽寄詩筒遞百篇<lb/>
七十隨緣豈有由樂天曾不厭杭州青山未隱如千里<lb/>
白首重來又九秋月窟仙人遺桂子海門神物助潮頭<lb/>
自慚老守無心力坐鎮吾民靜即休<lb/>
　　有懐程給事<lb/>
稽嶺樓臺真曠絶武林風物競豪華兩州對望音題數<lb/>
一水中分㑹晤差<hi>言到越遟</hi>東海渺茫排島嶼西陵依約露<lb/>
人家元和賡唱今猶古此樂情懐豈有涯<lb/>
<pb n="KR4h0157_WYG_007-16b"/>
　　次韻歳暮有感<lb/>
歳月如流不用嗟盛衰前定豈曽差自憐覽照頭渾雪<lb/>
猶喜觀書目未花竺嶺兩曾逢落桂龍山三見擷新茶<lb/>
春元便欲休官去誰顧杭州十萬家<lb/>
　　次韻即事見懐<lb/>
鑑水寛閒稱越國河塘繁劇是杭州蓬山君繼元丞相<lb/>
竹馬予慚郭細矦郡邑豐穰真可喜人家飽煖更何憂<lb/>
西陵隔岸無多遠數上臨江百尺樓<lb/>
<pb n="KR4h0157_WYG_007-17a"/>
　　清風閣即事<lb/>
庭有松蘿砌有苔退公聊此逺塵埃潮音隱隱海門至<lb/>
泉勢潺潺石縫來夜榻衾裯仙夢覺曉窗燈火佛書開<lb/>
休官不久輕舟去喜過嚴陵舊釣臺<lb/>
　　有懐蔣堂侍郎<lb/>
却憶東舟去若仙津亭分袂忽經年春風境上無多地<lb/>
夜月湖中共一天海閣坐觀濤擁鷺山堂吟聽漏移蓮<lb/>
新詩往復交情見巨集成來已百篇<lb/>
<pb n="KR4h0157_WYG_007-17b"/>
　　寄酬前人上巳日鑑湖即事二首<lb/>
湖上初經上巳春水邉遙見碧蕪新輕舟競泛無涯樂<lb/>
夾岸希逢不醉人厨醖旋篘浮蟻釅府茶湥㸃卧龍珍<lb/>
詩筒往復余知幸垂老親仁得善隣<lb/>
蓬萊高與卧龍俱位望兼崇似合符絃管夜聲傳井邑<lb/>
樓臺春影蘸江湖休功即報朞年政直節曾行萬里途<lb/>
真是玉皇香案吏坐看歸去贊蘿圖<lb/>
　　次韻前人蓬萊閣即事<lb/>
<pb n="KR4h0157_WYG_007-18a"/>
蓬萊窗外曉光分夢覺初驚杜宇魂但有吏供衙府喏<lb/>
斷無人到訟庭喧濛濛宿靄開湖面隱隱更潮過海門<lb/>
一水兩州皆重鎮越清杭劇不同論<lb/>
　　上天竺寺石巖花<lb/>
對植齊開古梵宫欲求精筆畫難工直將春占三旬盛<lb/>
誰謂花無十日紅未羡山桃資客笑且陪庭栢作家風<lb/>
遍㝷他處都無此寳殿前頭只兩叢<lb/>
　　陪趙少師遊西湖兼簡坐客<lb/>
<pb n="KR4h0157_WYG_007-18b"/>
絲管喧喧擁畫船澄瀾上下照紅蓮一樽各盡十分酒<lb/>
四老共成三百年北闕音書休憶念西湖風物且留連<lb/>
杭民夾道焚香看白髪朱顔長壽仙<lb/>
　　次韻程給事見寄<lb/>
羡公鈐閣絶纎塵顧我何嘗徳被人訟牘自憐無日暇<lb/>
詩筒翻喜入秋新白頭未許還官政紫詔頻煩慰老臣<lb/>
一去蓬萊已踰歳夢魂長到十洲春<lb/>
　　次韻許遵少卿見寄<lb/>
<pb n="KR4h0157_WYG_007-19a"/>
頭上有霜添白髪囊中無藥駐朱顔堪驚積歳加衰老<lb/>
未省何時得退閒淵淨思臨浮石渚喧譁羞對武林山<lb/>
君恩早賜俞音下即擁菟裘故里還<lb/>
　　次謝許少卿寄卧龍山茶<lb/>
越芽逺寄入都時酬唱珍誇互見詩紫玉叢中觀雨脚<lb/>
翠峰頂上摘雲旗啜多思爽都忘寐吟苦更長了不知<lb/>
想到明年公進用卧龍春色自遟遟<lb/>
　　次韻程給事郡齋秋暑<lb/>
<pb n="KR4h0157_WYG_007-19b"/>
老為鄉郡止偷安自愧仙蹤未易攀八面松陰籠古寺<lb/>
三秋桂子下靈山良朋寄意詩篇裏高㑹追歡夢寐間<lb/>
却憶㑹稽清曠處樵風朝暮若邪灣<lb/>
　　次前人遊鑑湖<lb/>
湖治誰能繼後塵馬侯祠閣至今存<hi>昔太守馬臻開鑑湖</hi>窮源上<lb/>
達仙翁井引派傍通吏部園紅斾遍遊償素志畫橈歸<lb/>
去近黄昏别懐屈指朞將半况屬鄉州役夢魂<lb/>
　　累乞致政詔答未允述懐<lb/>
<pb n="KR4h0157_WYG_007-20a"/>
自愧孤忠荷聖慈恩榮肯向九天辭于今蒲栁衰殘日<lb/>
好是雲烟放曠時玉闕累章煩賜詔瀫江兩槳蹉歸期<lb/>
宵征自有高人笑漏盡鐘鳴曉未知<lb/>
　　贈别周元忠秀才<lb/>
吾里推高節行孤諸生師帳是規摹窮經不治五畝宅<lb/>
敎子已為千里駒暫出林泉飛兩槳且陪風月賞西湖<lb/>
了知富貴儻來物誰向浮雲間有無<lb/>
　　平溪堂<lb/>
<pb n="KR4h0157_WYG_007-20b"/>
亭號休休古退藏豈如溪上構虚堂坐邀城市真瀟灑<lb/>
却謂江湖太渺茫下筆新題無俗事搘笻野服是家常<lb/>
臨流最有清風快未見故人心已涼<lb/>
　　遊鴈蕩將抵温州寄太守石牧之<lb/>
霜風雙鬢雪鬖鬖物外㝷真頓離凡子舍若非叨别乘<lb/>
我車安得到靈巖碧窺秋瀑心同洗紅嚼山杷口似饞<lb/>
多謝賢矦見招意數貽嘉詠與珍函<lb/>
　　次毛維瞻溪庵<lb/>
<pb n="KR4h0157_WYG_007-21a"/>
退訪雲山逺世塵結庵臺上古溪濱圍棊毎放爭先手<lb/>
隱几能安自在身鷗鷺後前如舊物龜魚遊泳不疑人<lb/>
曲肱飲水真賢樂何用淵明漉酒中<lb/>
　　送穆舜賓承議致政還鄉<lb/>
清脩平日得無慚學道勤行肯妄談軒冕諠譁公始悟<lb/>
林泉瀟灑我先諳曾憐避弋雲中鴈每念纒絲蠒裏蠶<lb/>
畫舫西歸時節好春山如黛水如藍<lb/>
　　和沈太博小圃偶作二首<lb/>
<pb n="KR4h0157_WYG_007-21b"/>
名園雨後百花繁人倚危樓十二干園裏芳菲樓上客<lb/>
一般情緒怕春寒<lb/>
日烘薄霧開柔陌風罥遊絲着栁條語燕啼鶯自撩亂<lb/>
驚人殘夢是春朝<lb/>
　　過青泥嶺<lb/>
老杜休誇蜀道難我聞天險不同山青泥嶺上青雲路<lb/>
二十年來七往還<lb/>
　　和宿峽石寺下<lb/>
<pb n="KR4h0157_WYG_007-22a"/>
淮岸浮圖半倚天山僧應已離塵緣松闗暮鎖無人跡<lb/>
惟放鐘聲入畫船<lb/>
　　賞春亭<lb/>
滂葩浩艶滿亭隈當席芳樽醉㸔來始信春恩不私物<lb/>
亂山窮處亦花開<lb/>
　　玉泉亭<lb/>
潺潺朝暮入神清落澗通池遶郡㕔亂石長松山十里<lb/>
討源須上玉泉亭<lb/>
<pb n="KR4h0157_WYG_007-22b"/>
　　和范都官行後九日奉寄<lb/>
湖平風穩送歸航望隔嚴灘七里長更上高峰儘高處<lb/>
黄花新酒醉重陽<lb/>
　　次韻范師道龍圖<lb/>
舍車弭蓋爭㝷勝坐石擕泉旋煮茶可惜湖山天下好<lb/>
十分風景屬僧家<lb/>
　　答贑縣錢顗著作移花<lb/>
令尹憐花意思勤海棠多種郡園新自從兩蜀年年見<lb/>
<pb n="KR4h0157_WYG_007-23a"/>
今日欄邉似故人<lb/>
　　次韻郁李花<lb/>
花縣逢春對曉暉朱朱白白綴繁枝梅花菊後何須較<lb/>
好似人生各有時<lb/>
　　辛巳青州翫月有懐<lb/>
中秋去歳中和宴<hi>中和杭州堂名</hi>表海今朝北海罍<hi>表海青州亭名</hi>天<lb/>
上無私是明月隔淮千里照人來<lb/>
　　題郡園亭館<lb/>
<pb n="KR4h0157_WYG_007-23b"/>
為愛東園四照亭剪開繁木快人情新秋雨過閒雲卷<lb/>
十里南山兩眼明<lb/>
　　題御愛山<lb/>
岷峨西列華排東餘縱崢嶸敢競雄不是當時經御愛<lb/>
此山還與衆山同<lb/>
　　出鴈蕩回望常雲峰<lb/>
遊遍名山未肯休征車已發尚回眸高峰亦似多情思<lb/>
百里依然一探頭<lb/>
<pb n="KR4h0157_WYG_007-24a"/>
　　客舟夜雨<lb/>
朝發温江上處溪小舟無寐枕頻欹夜來雨作蓬蒢響<lb/>
恰似當年赴舉時<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0157_WYG_007-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷八十九</head> <lb/>
    <p>
<pb n="KR4h0157_WYG_089-1a"/>
欽定四庫全書<lb/>
　宋詩鈔卷八十九<lb/>
　　　　　　　　　内閣中書舎人呉之振編<lb/>
　劉克莊後村集<lb/>
　劉克莊字潛夫莆陽人後村其號學於眞西山以廕<lb/>
　入仕除潮倅遷建陽令移仙都嘗詠落梅有東君謬<lb/>
　掌花權柄却忌孤高不主張䜛者箋其詩以示柄臣<lb/>
　由此閒廢十載因有病後訪梅絶句云夢得因桃却<lb/>
<pb n="KR4h0157_WYG_089-1b"/>
　在遷長源為柳忤當權幸然不識桃并柳也被梅花<lb/>
　累十年後起至将作簿兼㕘議端平初為玉牒所主<lb/>
　簿奉祠起知袁州累遷廣東運判又奉祠起江東提<lb/>
　刑召對以将作監直華文閣賜同進士出身専史事<lb/>
　尋入經筵直綸省無何以留黄不奉詔用秘閣修撰<lb/>
　出為福建提刑初趙紫芝徐道暉諸人擺落近世詩<lb/>
　律歛情約性因狹出竒合於唐人時謂四靈體格後<lb/>
　村年甚少刻琢精麗與之並驅已而厭之謂諸人極<lb/>
<pb n="KR4h0157_WYG_089-2a"/>
　力馳驟纔望見賈島姚合之藩而已欲息唐律專造<lb/>
　古體趙南塘曰不然言意深淺存人胷懐不繫體格<lb/>
　若氣象廣大雖唐律不害為黄鐘大吕否則手操雲<lb/>
　和而驚飈駭電猶隠隠絃撥間也後村感其言而止然<lb/>
　自是思益新句愈工渉歴老練布置濶逺論者謂江<lb/>
　西苦於麗而冗莆陽得其法而能瘦能淡能不拘對<lb/>
　又能變化而活動葢雖㑹衆作而自為一宗者也<lb/>
　　宿莊家<lb/>
<pb n="KR4h0157_WYG_089-2b"/>
茆茨迷詰曲度谷復踰陂世上事如許山中人不知牛<lb/>
羊晴卧野鵞鶩晚歸池粗識為農意秋輸每及時<lb/>
　　北山作<lb/>
骨法枯閒甚惟堪作隠君山行忘路脉野坐認天文字<lb/>
瘦偏題石詩寒半説雲近來仍喜聵閒事不曾聞<lb/>
　　黄檗山<lb/>
出縣半程遥松間認粉標峰排神女峽寺創德宗朝鸛<lb/>
老巢高木僧寒曬墮樵早知人世淡來住退居寮<lb/>
<pb n="KR4h0157_WYG_089-3a"/>
　　客中作<lb/>
漂泊何湏逺離鄉即旅人吹薪嘗海品書刺謁田鄰家<lb/>
寄寒衣少山來曉夢頻小兒仍病瘧詩句竟無神<lb/>
　　小寺<lb/>
小寺無蹊徑行時認蘚痕犬寒鳴似豹僧老瘦于猿澗<lb/>
水來旋磨山童出閉門城中梅未見已有数株繁<lb/>
　　晚春<lb/>
花事匆匆了人家割麥初雨多田有鵲潮小市無魚秃<lb/>
<pb n="KR4h0157_WYG_089-3b"/>
筆囘僧簡褒衣㸔古書經年稀見客聲折轉生疎<lb/>
　　夜過瑞香菴作<lb/>
夜深捫絶頂童子旋開扉問客來何暮云僧去未歸山<lb/>
空聞瀑瀉林黒見螢飛此境惟予愛他人到想稀<lb/>
　　蒜嶺<lb/>
到此思家切寒衣半涙痕燒餘山頂禿潮至海波渾僕<lb/>
怕昏無店人言近有村吾生輸野老笑語掩柴門<lb/>
　　浦城道中<lb/>
<pb n="KR4h0157_WYG_089-4a"/>
纔入仙霞路重裘尚不支居人收桕實客子辦梅詩地<lb/>
濕然萁坐霜寒隔被知向來真錯計不買草堂基<lb/>
　　幽居寺<lb/>
相傳有儒者唐季隠茲峰電已收遺藁雲方鎻暮鐘木<lb/>
碑無世次石洞斷人蹤此士何曾死林深不可逢<lb/>
　　哭容倅舅氏二首<lb/>
老赴容州辟移書勸不囘客迎蕭寺哭䘮附海舟來瘴<lb/>
雨銘旌暗空山梵磬哀未知墳上栢此去幾時栽<lb/>
<pb n="KR4h0157_WYG_089-4b"/>
尚記陪言笑如今呌不譍兒分身後俸僧上殯前燈宅<lb/>
有遺基在田無一畝增問天何至此在日以亷稱<lb/>
　　呉大帝廟<lb/>
露坐空山裏英靈喚不廻乆無祠祭至曾作帝王來壞<lb/>
壁蟲傷畫殘爐鼠印灰今人渾忘却江左是誰開<lb/>
　　鐡塔寺<lb/>
細認苔間字方知鑄塔時不因兵廢壞似有物扶持古<lb/>
殿人開少深窗日上遲僧言明受事相對各攅眉<lb/>
<pb n="KR4h0157_WYG_089-5a"/>
　　哭薛子舒二首<lb/>
毉自金壇至猶言疾可為瀕危人未信聞死世皆疑交<lb/>
共收殘藁妻能讀殮儀借來書册子掩淚付孤兒<lb/>
忍死教磨墨留書訣父兄讀來堪下淚寄去怕傷情墓<lb/>
要師為誌詩於世有名夜闌秋枕上猶夢共山行<lb/>
　　贈川郭<lb/>
川郭顚狂甚平生挾術遊老猶擕侍女貧不諂公侯用<lb/>
藥多投病詶錢或掉頭金陵官酒貴應典舊貂裘<lb/>
<pb n="KR4h0157_WYG_089-5b"/>
　　贈錢道人<lb/>
除了布裘外都無物自隨跣能行大雪飢但嚥華池説<lb/>
相言多騐嫌錢事更竒一般難曉處装背貴人詩<lb/>
　　送鄒景仁<lb/>
衝寒何處去新戍尚來年客勸休辭幕君言已買船霜<lb/>
清江有蟹葉脱木無蟬若過東林寺擕家往問禪<lb/>
　　二将<hi>石侯韓仔</hi>
二将同時死路人聞亦哀力窮鏖轉急圍厚突難開戰<lb/>
<pb n="KR4h0157_WYG_089-6a"/>
骨尋應在殘兵間有廻傷心郵遞裏隔日㨗書來<lb/>
　　蒜嶺夜行<lb/>
嶺頭無復一人來漁店收燈戸不開松氣滿山凉似雨<lb/>
海聲中夜近如雷擬披醉髮横簫去只寄郷書與劒廽<lb/>
他日有人傳肘後尚堪收拾作詩材<lb/>
　　别敖器之<lb/>
舊説閩人苦節稀先生獨抱歲寒姿老年綘帳聊開講<lb/>
當日烏臺要勘詩東閣不遊緣有氣草堂未架為無貲<lb/>
<pb n="KR4h0157_WYG_089-6b"/>
輕煙小雪孤行路折賸梅花寄一枝<lb/>
　　哭楊吏部通老<lb/>
白首為郎已晚哉民間桑柘手親栽葢棺只着㴱衣去<lb/>
行李空擔語録廻主祭遺孤猶未冠著書殘藳漫成灰<lb/>
可憐薄命飄飄客虚事江西幕府來<lb/>
　　老歎<lb/>
肘後寄書懶更開只今年髩已相催但聞方士騰空去<lb/>
不見童男入海廻無藥能留炎帝在有人曾哭老聃來<lb/>
<pb n="KR4h0157_WYG_089-7a"/>
醉鄉一路差堪向終擬劉伶冢畔埋<lb/>
　　答友生<lb/>
讀易叅禪事事竒高情已恨挂冠遲清于楚客滋蘭日<lb/>
貧似唐人乞米時家為買琴添舊債厨因養鶴減晨炊<lb/>
君㸔江表英雄傳何似孤山一卷詩<lb/>
　　趙清獻墓<lb/>
南渡先賢迹已稀蕭然華表立山陂可曾長吏修祠宇<lb/>
便恐樵人落樹枝幾度過墳偏下馬向來出蜀只擕龜<lb/>
<pb n="KR4h0157_WYG_089-7b"/>
自憐日暮天寒客不到林間讀隧碑<lb/>
　　呈袁秘監<lb/>
近日頻聞有峻除人傳君相重師儒細旃坐穩方輪講<lb/>
羣玉峰髙未要扶别後曾過東閣否新來亦乞鑑湖無<lb/>
幾時供帳都門外真冩先生作畫圖<lb/>
　　漁梁<lb/>
春泥滑滑雨絲絲一路隂寒少齊時水入陂渠喧似瀑<lb/>
雲從山崦上如炊燎衣去傍田家火炙燭來㸔野店詩<lb/>
<pb n="KR4h0157_WYG_089-8a"/>
落盡梅花心事惡獨搔蓬鬢遶殘枝<lb/>
　　小梓人家<lb/>
生來拙性嗜清幽因過山家為小畱頂笠兒歸行樹杪<lb/>
提瓶婦去汲溪頭参天老竹當門碧盡日寒泉遶舎流<lb/>
我料草堂猶未架規模已被野人偷<lb/>
　　𤓰洲城<lb/>
先朝築此要防邉不遣邊人見戰船遮斷難傳河朔檄<lb/>
修來大費水衡錢書生空抱聞鷄志故老能言飲馬年<lb/>
<pb n="KR4h0157_WYG_089-8b"/>
慚愧戍兵身手健箔楼各占一間眠<lb/>
　　鳯凰臺晚眺<lb/>
經月疎行臺上路秣陵城郭忽秋風馬嘶衛霍空營裏<lb/>
螢起齊梁廢苑中野寺舊曾開玉帳翠華乆不幸離宫<lb/>
小儒記得隆興事閒對山僧説魏公<lb/>
　　贈玉隆劉道士<lb/>
觀中曾訪老黄冠爾尚為童立醮壇新染氅衣披得稱<lb/>
舊泥丹竈出來寒詩非易作湏勤讀琴亦難精莫廢彈<lb/>
<pb n="KR4h0157_WYG_089-9a"/>
憶上洪崖題瀑布因㳺試為拂塵㸔<lb/>
　　晉元帝廟<lb/>
元帝新祠西郭外野人弔古獨來游隂隂畫壁開冠劒<lb/>
寂寂絲窠上璪旒勢比龍盤猶在眼事隨鴻去不囬頭<lb/>
葉碑廊下無人看欲去摩挲又少畱<lb/>
　　清涼寺<lb/>
塔廟當年甲一方千層金碧萬緇郎開山佛已成<hi>闕</hi>鬼<lb/>
住院僧猶説李王遺像有塵龕壊壁斷碑無首立斜陽<lb/>
<pb n="KR4h0157_WYG_089-9b"/>
惟應駐馬坡頭月曾見金輿夜納涼<lb/>
　　冶城<lb/>
斷鏃遺鎗不可求西風古意滿原頭孫劉数子如春夢<lb/>
王謝千年有舊遊高塔不知何代作暮笳似説昔人愁<lb/>
神州只在䦨干北度度來時怕上楼<lb/>
　　雨花臺<lb/>
昔日講師何處在髙楼猶似雨華名有時寳向泥尋得<lb/>
一片山無草敢生落日磬殘鄰寺閉晴天牛上廢陵耕<lb/>
<pb n="KR4h0157_WYG_089-10a"/>
登臨不用深懐古君看鍾山幾個争<lb/>
　　新亭<lb/>
此是晉人遊集處當時風景與今同不干鐡鏁楼船力<lb/>
似是蒲葵塵柄功幾簇旌旗秋色裏百年陵闕淚痕中<lb/>
興亡畢竟緣何事專罪清談恐未公<lb/>
　　眞州北山<lb/>
憶昔邊兵入控弦官軍迎戰北山邉笳簫有主安新葬<lb/>
蓑笠無人墾廢田兵㪚荒營吹戍笛僧從敗屋起茶煙<lb/>
<pb n="KR4h0157_WYG_089-10b"/>
遥憐鍾阜諸峰好閒鎖行宫九十年<lb/>
　　故宅<lb/>
恰則炎炎未百年今㸔枯柳青疎蟬莊田置後頻移主<lb/>
書畫殘來亦賣錢春日有花開廢圃歳時無酒滴荒阡<lb/>
朱門從古多如此想見魂歸也愴然<lb/>
　　送周監門<lb/>
一領青衫似敗荷奈君母老秩卑何三年幕府無人薦<lb/>
常日柴門有客過身畔擔輕藏俸少江頭船重載書多<lb/>
<pb n="KR4h0157_WYG_089-11a"/>
故人若問軍中事為説防秋夜枕戈<lb/>
　　挽黄巖趙郎中二首<lb/>
朱公徒弟丘公壻標致雖髙氣宇和心向奏篇尤暴白<lb/>
髪因時事欲蒼皤訃傳淮甸邉情惜路出蕭山巷祭多<lb/>
最長郎君師友盛我知墓碣有人磨<lb/>
青衫昔作督郵時賞鑒除公更有誰勘獄不嫌人守法<lb/>
撰文常對衆稱竒築臺虚辱生前意穿冢難詶地下知<lb/>
欲冩哀思傳挽者身今戎服不能詩<lb/>
<pb n="KR4h0157_WYG_089-11b"/>
　　寄趙昌父<lb/>
世上乆無遺逸禮此翁白首不弹冠一生官職監南嶽<lb/>
四海詩盟主玉山經歲著書人少見有時入郭俗争㸔<lb/>
何因樵服供薪水得附高名野史間<lb/>
　　豫章溝<lb/>
溝水泠泠草樹香獨穿支徑入垂楊薺花滿地無人見<lb/>
唯有山蜂度短墻<lb/>
野店蕭蕭掩竹門岸沙猶記履綦痕東風枉是吹花急<lb/>
<pb n="KR4h0157_WYG_089-12a"/>
緑盡平蕪却斷魂<lb/>
　　西山<lb/>
絶頂遥知有隠君飡芝種术鹿為羣多應午竈茶煙起<lb/>
山下㸔來是白雲<lb/>
　　秋風<lb/>
黄葉蕭蕭忽滿街獨騎瘦馬豫章臺莫捋宋玉心中事<lb/>
吹向潘郎髩畔來<lb/>
　　跋小寺舊題<lb/>
<pb n="KR4h0157_WYG_089-12b"/>
禪几曾陪白㲲巾柑花似雪鬭芳新而今柑子圓如弹<lb/>
不見澆花供佛人<lb/>
　　憶殤女<lb/>
靈照羇魂章水西冷風殘雪古招提老懐已作空花㸔<lb/>
更把楞嚴曉病妻<lb/>
　　歸至武陽渡作<lb/>
夾岸盲風掃棟花髙城已近被雲遮遮時畱取城西塔<lb/>
篷底歸人要認家<lb/>
<pb n="KR4h0157_WYG_089-13a"/>
　　古墓<lb/>
石麟闕耳筍生苔要讀豐碑與客來精舎荒涼僧已出<lb/>
瓦墻一朶佛桑開<lb/>
　　下蜀驛<lb/>
幄殿荒涼屋欠扶紹興遺老故應無舊來曾識髙皇帝<lb/>
尚有庭前柳一株<lb/>
　　出郭<lb/>
江邉一雨洗秋容北郭東郊野意濃老大怕它人檢㸃<lb/>
<pb n="KR4h0157_WYG_089-13b"/>
隔溪隔柳㸔芙蓉<lb/>
　　再贈錢道人<lb/>
拙貌慚君仔細㸔鏡中我自覺神寒直從杜甫編排起<lb/>
幾箇吟人作大官<lb/>
　　䝉恩監南嶽廟<lb/>
乆問嫖姚乞退閒今朝凖勑放生還人欺觧罷青油幕<lb/>
帝遣監臨紫葢山營卒展辭囘玉帳林僧講賀到柴關<lb/>
丈夫不辦封侯事猶要名標處士間<lb/>
<pb n="KR4h0157_WYG_089-14a"/>
　　烏石山<lb/>
兒時逃學頻來此一一重尋盡有蹤因漉戲魚羣下水<lb/>
緣敲響石鬬登峰熟知舊事惟隣叟催去韶華是暮鐘<lb/>
畢竟世間何物壽寺前雷仆百年松<lb/>
　　葺居<lb/>
兵火間關髩欲絲歸來聊卜草堂基架畱手澤書堪㸔<lb/>
㸑有躬耕米可炊畏濕先開通水竇貪明稍斫近簷枝<lb/>
旋移梅樹臨窗下凖備花時要索詩<lb/>
<pb n="KR4h0157_WYG_089-14b"/>
　　挽趙仲白二首<lb/>
生被才名譴摧殘到死休家留遺藁在棺問故人求對<lb/>
月悲孤詠逢山憶共遊昔年擕手地今送入松楸<lb/>
昨弔寝門外萊妻泣最悲因言兒上學復為墓求碑零<lb/>
落燒丹訣凄凉哭鶴詩託孤朋友事非謂九泉知<lb/>
　　除夕<lb/>
除夕隂寒怕卷簾雨聲斷續下疎簷壁穿自和乾泥補<lb/>
窗損教尋廢紙粘秖有青燈相守定縱無白髪亦生添<lb/>
<pb n="KR4h0157_WYG_089-15a"/>
更殘自算明年事不就君平卦肆占<lb/>
　　挽鄭淑人<hi>李尚書内</hi>
憶在軍中為記室謝公門館事皆知謙卑若婦初嬪日<lb/>
儉素猶夫未貴時病了死生惟㸃首晩憂家國每顰眉<lb/>
舊人猶有任安在攬沸西風獻些詞<lb/>
　　悼阿昇<lb/>
寳惜吾皃如拱璧那知變滅只湏㬰畏啼尚宿通宵火<lb/>
塗䪿猶殘隔日朱坐客相寛云夢幻故人來弔訝清癯<lb/>
<pb n="KR4h0157_WYG_089-15b"/>
荒山歳晚無行跡心折原頭樹影孤<lb/>
　　送眞舎人帥江西三首<lb/>
諌書元不為求名上有蒼穹鑒至誠絶塞傳觀皆動色<lb/>
豈知難悟漢公卿<lb/>
舶客珠犀湊郡城向來㸃涴幾名卿海神亦歎公清德<lb/>
少見孤舟箇様輕<lb/>
應對詼諧路亦開漢家天子日招徠當時惟有膠西相<lb/>
不向平津閤裏來<lb/>
<pb n="KR4h0157_WYG_089-16a"/>
　　立春二首<lb/>
恰歸舊隐再逢春村巷荒涼草沒人犬壞園中門作竇<lb/>
盜規墳上樹為薪官如巫祝難羞賤家似樵漁敢諱貧<lb/>
聞説鄰醅低價賣病夫一滴未沾脣<lb/>
今歳春盤始住家也勝羇旅走天涯圃晴菜拆經霜甲<lb/>
林暖梅飛徧地花閒有工夫憂世事老無勲業惜年華<lb/>
近來死盡吟詩者得句聊從野叟誇<lb/>
　　燈夕<lb/>
<pb n="KR4h0157_WYG_089-16b"/>
千炬金梔映玉蕖臺城昨夢又年餘斷無絃索鳴華屋<lb/>
惟見炊煙起草廬兒報瓶空因止酒婢言油盡暫停書<lb/>
蓬窗亦有精勤士何必然藜向石渠<lb/>
　　戲孫季蕃<lb/>
少日逢春一味癡輕鞭小䄂趂芳時常過茶邸租船出<lb/>
或在禅林借枕欹名妓難呼多占定好花易落况開遲<lb/>
身今憔悴投空谷悔不當年秉燭嬉<lb/>
　　紫澤觀<lb/>
<pb n="KR4h0157_WYG_089-17a"/>
修持盡是女黄冠自小辭家學住山簾影静垂斜日裏<lb/>
磬聲徐出落花間祭星緑簡親書字避客青衣宻掩關<lb/>
最爱粉墻堪試筆苦無才思又空還<lb/>
　　方寺丞新第二首<lb/>
宅成天下借圖㸔始笑書生眼力慳地占百弓多是水<lb/>
楼無一面不當山荷㴱似入苕溪路石怪疑行雁蕩間<lb/>
只恐中原方鼎沸天心未遣主人閒<lb/>
一生不畜買田錢華屋何心亦偶然客至多逢僧在坐<lb/>
<pb n="KR4h0157_WYG_089-17b"/>
釣歸惟許鶴隨船按行花木皆僚友主掌湖山即事權<lb/>
京洛貴人金谷裏安知世上有林泉<lb/>
　　方寺丞<graphic n="KR1468" url="https://raw.githubusercontent.com/kanripo/KR-Gaiji/master/images/KR1468.png" mimeType="image/png"/>子初成<lb/>
船成莫厭野人過乆欲從公具釣蓑積雨晴來湖面濶<lb/>
殘花落盡樹隂多新營小店皆依柳舊有危亭尚隔荷<lb/>
所恨前峰含暝色不然和月宿煙波<lb/>
　　問友人病<lb/>
病來清瘦欲通仙㴱炷香篝掃地眠野客勸尋亷藥買<lb/>
<pb n="KR4h0157_WYG_089-18a"/>
外人偷出近詩傳術庸難靠醫求效俗陋多依鬼乞憐<lb/>
鷗鷺如欺行迹少分明溪上占漁船<lb/>
　　偶賦<lb/>
身已深藏畏俗知客來鄰曲善為辭偶弹冠起成何事<lb/>
徑拂衣歸自一竒村飲婦常留燭待山行童亦挾書隨<lb/>
明時性學尤通顯却悔從初業小詩<lb/>
　　贈翁定<lb/>
相逢乍似生朋友坐乆方驚隔濶餘徧問諸郎皆冠帶<lb/>
<pb n="KR4h0157_WYG_089-18b"/>
自言别業可樵漁住鄰秦系曽居里老讀文公所著書<lb/>
十七年間如電瞥君鬚我鬢兩蕭踈<lb/>
　　哭毛易甫<lb/>
至尊殿上主文衡誰料臺中有異評垂二十年猶入幙<lb/>
後三四㮄盡登瀛白頭親痛終天訣丹穴雛方隔歳生<lb/>
策比諸儒無愧色自緣命不到公卿<lb/>
　　題方武成詩草<lb/>
性僻爱詩如至寳借君詩卷百廻㸔吟來體犯諸家少<lb/>
<pb n="KR4h0157_WYG_089-19a"/>
改定人移一字難束瀑為題猶夭矯吞山入句尚蒼寒<lb/>
嗟余老鈍資磨琢安得同衾語夜䦨<lb/>
　　挽柯東海<lb/>
不持寸鐡霸斯文疇昔曽将膽許君撰出騷詞奴宋玉<lb/>
冩成帖字婢羊欣䘮無歸費人爭賻詩有高名逺亦聞<lb/>
昨覽埋銘增感愴纍纍舊友去為墳<lb/>
　　書考一首<lb/>
香火精勤閲一朞孤臣無路答鴻私銜如已廢陳人様<lb/>
<pb n="KR4h0157_WYG_089-19b"/>
俸比初開小學時世上升沉姑付酒考中供状是吟詩<lb/>
五錢買得羊毛筆自冩年勞送有司<lb/>
　　穴蟻<lb/>
穴蟻能防患常于未雨移聚如營洛日㪚似去邠時斷<lb/>
續緣高壁周遭避淺池誰為謀國者見事反傷遲<lb/>
　　宿千歳庵聼泉<lb/>
因爱庵前一脉泉襆衾來此借房眠驟聞将謂溪當户<lb/>
乆聴翻疑屋是船變作怒聲猶壮偉滴成細㸃更清圓<lb/>
<pb n="KR4h0157_WYG_089-20a"/>
君看昔日蘭亭帖亦把湍流替管絃<lb/>
　　哭宋君輔<hi>倚</hi>
早題淡墨魁多士晚着青衫事䕶軍方見叔孫來議禮<lb/>
已傳子夏去修文先朝繅藉為圭璧近世摧殘用斧斤<lb/>
囘首冶城棋飲地雁悽蝉咽不堪聞<lb/>
　　觀元祐黨籍碑<lb/>
嶺外瘴魂多不返冢中枯骨亦加刑稍寛末後因奎宿<lb/>
暫仆中間得彗星蚤日大程知反覆莫年小范要調亭<lb/>
<pb n="KR4h0157_WYG_089-20b"/>
書生幾㸃殘碑淚為弔諸賢地下靈<lb/>
　　答翁定<lb/>
牢落祠官冷似秋頼詩消遣一襟愁喜延明月常開户<lb/>
貪對青山懶下楼客詫瀑竒邀往㸔僧誇寺僻約來遊<lb/>
何當與子分峰隠飢嗅巖花渴飲流<lb/>
　　聞城中募兵有感二首<lb/>
調發多年籍半空虎符招補至閩中荘農戎服來<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>㦸<lb/>
太守儒装學拍弓去日初辭鄉樹緑到時愁見戍旗紅<lb/>
<pb n="KR4h0157_WYG_089-21a"/>
募金莫作纒頭費留製衣袍禦北風<lb/>
昔在軍中日募兵萬夫魚貫列行營懸金都市招徠廣<lb/>
立的轅門去取精二石開弓猶恨少雙重被鎧尚嫌輕<lb/>
伍符今屬他人手歴歴空能記姓名<lb/>
　　書事二首<lb/>
黄旗旁午責軍需括匠捜船遍里閭士稚去時無鎧仗<lb/>
武侯屯處有儲胥糧空都内憂難繼甲出民間䇿恐踈<lb/>
昔補戎行今簡汰空搔短髪㸔兵書<lb/>
<pb n="KR4h0157_WYG_089-21b"/>
人道山東入職方書生膽小慮空長遺民似蟻飢難給<lb/>
俠士如鷹飽易揚未見馳車修寝廟先聞鑄印拜侯王<lb/>
青齊父老應流涕何日鸞旗駐路旁<lb/>
　　李文饒一首<lb/>
畫取維州如槁葉策禽潞将似嬰兒九原精爽人猶畏<lb/>
想見中書秉筆時<lb/>
　　送葉知郡<hi>禾</hi>
家在春風住二年借侯無路意悽然到來不飲官中水<lb/>
<pb n="KR4h0157_WYG_089-22a"/>
歸去難謀郭外田燈逺村民多㸃塔擔輕津吏易排船<lb/>
壺公亦似追程送青過囊山古寺前<lb/>
　　身在一首<lb/>
身在樵村釣瀨行秋毫不與市朝爭目云嗜酒相繩急<lb/>
謗到吟詩所犯輕沉水一銖銷永晝蠧書数葉伴殘更<lb/>
閉門孤學無窮味笑殺韓公接後生<lb/>
　　命拙<lb/>
命拙躬耕逢歉歳旋營水菽度晨昏晴天田舎禾歸害<lb/>
<pb n="KR4h0157_WYG_089-22b"/>
臘日山家酒滿盆䕶竹短墻修復壊澆花小井汲來渾<lb/>
早知不是封侯相蓑笠何因肯出村<lb/>
　　歲晚書事十首<lb/>
荒苔野蔓上籬笆客至多疑不在家病眼㸔人殊草草<lb/>
隔林迢遞見梅花<lb/>
踏破儂家一逕苔雙魚去換隻雞囘幸然不識聱牙字<lb/>
省得閒人載酒來<lb/>
書生元不信禨祥老去無端慮事詳白髪社巫云日吉<lb/>
<pb n="KR4h0157_WYG_089-23a"/>
明朝渫井更苫墻<lb/>
鬱壘鍾馗尚改更青雲變幻幾公卿人間止有章泉叟<lb/>
撲斷衡山了一生<lb/>
細君炊秫婢繰絲綵勝酥花摠不知窗下老儒衣露肘<lb/>
挑燈自揀一年詩<lb/>
門冷如氷儘不妨由來富貴屬蒼蒼誰能却學癡兒女<lb/>
深夜潛燒祭竈香<lb/>
歳晚郊居苦寂寥日髙鹽路去城遥㴱㴱榕逕苔墻裏<lb/>
<pb n="KR4h0157_WYG_089-23b"/>
忽有銀釵呌賣樵<lb/>
主公晚節治家寛婢慣奴驕號令難圃在屋邉慵種菜<lb/>
井臨砌畔怕澆蘭<lb/>
日日抄書懶出門小窗弄筆到黄昏了頭婢子忙勻粉<lb/>
不管先生硯水渾<lb/>
丐客鶉衣立户前豈知儂自窘殘年染人酒媪逋猶緩<lb/>
且送添丁上學錢<lb/>
　　元日<lb/>
<pb n="KR4h0157_WYG_089-24a"/>
元日家童催蚤起起搔冷髪惜殘眠未将栢葉簮新歳<lb/>
且與梅花叙隔年甥姪拜多身老矣親朋來少興蕭然<lb/>
人生智力難求處惟有稱觴阿母前<lb/>
　　野性<lb/>
野性無羈束人間毁譽輕客言詩惹謗妻諫酒傷生窗<lb/>
納鄰峰碧瓢分逺澗清近來猶少睡打坐到鐘聲<lb/>
　　懐保寧聰老<lb/>
秣陵一見歎魁梧每恨斯人不業儒幾度劇談俱扺掌<lb/>
<pb n="KR4h0157_WYG_089-24b"/>
有時大醉勸留鬚探梅尚憶陪山屐煨芋何因共地爐<lb/>
我已休官師退院肎來林下卓庵無<lb/>
　　夾漈草堂<lb/>
嶺絶瀑源窮曾于此築宫得知千載上因住萬山中故<lb/>
址苔荒盡遺書電取空高皇南渡始却議及招弓<lb/>
　　西林寺<lb/>
将謂如廬阜因迂数里行問俱無古迹來等慕虚名借<lb/>
榻眠難熟逢碑眼暫明殘僧逃似䑕難結社中盟<lb/>
<pb n="KR4h0157_WYG_089-25a"/>
　　仙遊縣<lb/>
不見層岡與複嵓眼中夷曠似江南煙收緑野連青嶂<lb/>
樹闕朱橋映碧潭丞相無家曾住寺聘君有字尚畱庵<lb/>
荒山数畝如堪買徑欲誅茅老一龕<lb/>
　　自昔<lb/>
自昔英毫忌茍同此身易盡學難窮習為聨絶真唐體<lb/>
講到𤣥虚有晉風螘子盡云参妙喜乞兒自許識荆公<lb/>
安知斯世無顔閔到死浮沉里巷中<lb/>
<pb n="KR4h0157_WYG_089-25b"/>
　　耕仕一首<lb/>
耕不逢年仕背時蕭然井臼掩茆茨貧求生墓為謀早<lb/>
病學還丹見事遲馬上功名成畫餅林間身世似持棊<lb/>
未應對客呈飢面尚有荒園可種葵<lb/>
　　感昔二首<lb/>
談攻説守漫多端誰把先朝事細㸔棄夏西郵忘險要<lb/>
失燕北面受風寒傍無公議扶种李中有流言沮范韓<lb/>
寄語深衣揮麈者身經目擊始知難<lb/>
<pb n="KR4h0157_WYG_089-26a"/>
先皇立國用文儒竒士多為筆墨拘澶水歸來邉奏少<lb/>
熈河㨗外戰功無生前上亦知強至死後人方誄尹洙<lb/>
螻蟻小臣孤憤意夜窗和淚看輿圖<lb/>
　　燕<lb/>
野老柴門日日開且無欄檻礙飛廻勸君莫入珠簾去<lb/>
羯鼓如雷打出來<lb/>
　　過永福精舎有懐仲白二首<lb/>
永福招提小歩廊憶擕詩卷共追涼年來行處常迂路<lb/>
<pb n="KR4h0157_WYG_089-26b"/>
纔近君家即斷腸<lb/>
一樹梅花揜舊居主人僊去客來疎白頭留得吟詩友<lb/>
毎見郎君勉讀書<lb/>
　　春旱四首<lb/>
一春閔雨動龍顔曉殿權停賀雪班林下散人看邸報<lb/>
也踈把酒廢游山<lb/>
去冬玉塞静無埃春雪雖遲亦壓灾大士送歸天竺去<lb/>
相公先入浙江來<lb/>
<pb n="KR4h0157_WYG_089-27a"/>
屋山無笱圃無蔬釡冷樽空客至疎説與厨人稀作粥<lb/>
老夫留腹要盛書<lb/>
清明無雨下秧難小麥低低似剪殘窮巷蕭然惟飲水<lb/>
家童忽報井源乾<lb/>
　　得曾景建書一首<lb/>
聞君别後買傾城酒戒中年亦放行逺使忽來知病起<lb/>
近書全未説丹成莫嫌身去依劉表曽有人甘殺禰衡<lb/>
何日斷原荒澗畔一間茅屋對寒檠<lb/>
<pb n="KR4h0157_WYG_089-27b"/>
　　示皃<lb/>
𤓰芋村邉一畝宫閉門不復問窮通生羞奏技伶人裏<lb/>
死怕標名狎客中講學有誰明太極吟詩無路和薫風<lb/>
身今老矣空追悔但祝吾皃勿似翁<lb/>
　　憶毛易甫薛子舒<lb/>
昔在江東會集時二君獨許話心期春風蕭寺同登塔<lb/>
落日荒臺共讀碑百吏染毫供草檄萬花圍席看題詩<lb/>
那知数尺無情土别後雙埋玉樹枝<lb/>
<pb n="KR4h0157_WYG_089-28a"/>
　　哭趙紫芝<lb/>
奪到詩人處詞林亦可悲世間空有字天下更無詩盡<lb/>
出香分妓惟留硯付皃傷心湖上冢誰塟復誰悲<lb/>
　　中<graphic n="KR2675" url="https://raw.githubusercontent.com/kanripo/KR-Gaiji/master/images/KR2675.png" mimeType="image/png"/>先塋<lb/>
昔遇重華席屡前因排貴近去翩然叩墀䄂有馳毬疏<lb/>
易簀囊無沐槨錢當日傳家惟諫草至今贍族頼祠田<lb/>
原頭宰木蒼如此纔見山庵葺數椽<lb/>
　　被酒<lb/>
<pb n="KR4h0157_WYG_089-28b"/>
酒户當年頗著聲可堪病起困飛觥醉呼禇令爲傖父<lb/>
狂喚桓公作老兵舊有峥嶸皆鏟去新無壘塊可澆平<lb/>
投床懶取騷經㸔只喚棃花觧宿酲<lb/>
　　夢豐宅之二首<lb/>
一别茫茫隔九京夢中慷慨語如生老猶奮筆排和議<lb/>
病尚登陴募捄兵天奪偉人關氣數時無好漢共功名<lb/>
烽煙未靖王師老寳劒雖埋憤未平<lb/>
斯人古少况于今毎恨諸賢識未㴱朝給賻錢方掩骨<lb/>
<pb n="KR4h0157_WYG_089-29a"/>
家無餘帛可為衾向來夫子真知已近世門生喜負心<lb/>
惟有天涯華髪掾獨揮衰涕望山隂<lb/>
　　答鄭閩清<lb/>
多着𥜗裙少裹巾形容蒼槁意清真舊時論語都忘記<lb/>
難做深衣社裏人<lb/>
　　前軰<lb/>
前軰日以逺斯文吁可悲古人皆尚友近世例無師晚<lb/>
節初寮集中年務觀詩雖云南渡體俗子未容窺<lb/>
<pb n="KR4h0157_WYG_089-29b"/>
　　贈徐相師<lb/>
許負遺書果是非子憑何處説精㣲使君豈必如椰大<lb/>
丞相元來要瓠肥䄂濶日常籠短刺肩寒春未換單衣<lb/>
半頭布袋挑詩卷也道遊方賣術歸<lb/>
　　寄何立可提刑<lb/>
故人握節守齊安聞説邉頭事愈難赤手募丁修險隘<lb/>
白頭擐甲禦風寒半腰城甫包圍畢一把兵皆㸃摘殘<lb/>
收得去年書在架憶君燈下展來㸔<lb/>
<pb n="KR4h0157_WYG_089-30a"/>
　　贈防江卒六首<lb/>
陌上行人甲在身營中少婦涙痕新邉城柳色連天碧<lb/>
何必家山始有春<lb/>
壮士如駒出渥洼死眠牖下等蟲沙老儒細為兒郎説<lb/>
名将皆因戰起家<lb/>
昨者邳徐表奏通聖朝除吏遍山東新來調卒防秋浦<lb/>
又與山東報不同<lb/>
自屬嫖姚性命輕君㸔一蟻尚貪生無因喚取談兵者<lb/>
<pb n="KR4h0157_WYG_089-30b"/>
來向橋邉聽哭聲<lb/>
戰地春來血尚流殘烽缺<graphic n="KR1380" url="https://raw.githubusercontent.com/kanripo/KR-Gaiji/master/images/KR1380.png" mimeType="image/png"/>滿淮頭明時頗牧居深巷<lb/>
若見關山也自愁<lb/>
一炬曹瞞僅脱身謝郎棋畔走苻秦年年拈起防江字<lb/>
地下諸賢會笑人<lb/>
　　哭黄直卿寺丞二首<lb/>
乆在文公几杖旁暮年所得最精詳貧甘香火辭符竹<lb/>
病整衣冠坐簀牀壮士軍中悲亮死先師地下惜囘亡<lb/>
<pb n="KR4h0157_WYG_089-31a"/>
法雲破寺三間屋却有門人逺赴䘮<lb/>
當年出塞共臨戎箭滿行營戍火紅督府凱旋先請去<lb/>
堅城築就獨無功身謀彼此皆迂濶國事中間偶異同<lb/>
莫怪些詞含哽噎在時曾賞小詩工<lb/>
　　送章通判<lb/>
半刺已官尊常時讀魯論身居恭叔里心在晦翁門貧<lb/>
士來遮路詩人送出村君能齊得䘮何必戀華軒<lb/>
　　聞何立可李荗欽訃二首<lb/>
<pb n="KR4h0157_WYG_089-31b"/>
初聞邉報暗吞聲想見登譙與敵爭世俗今猶疑許逺<lb/>
君王元未識眞卿傷心百口同臨穴極目孤城絶救兵<lb/>
多少虎臣提将印誰知戰死是書生<lb/>
何老長身李白鬚傳聞死尚握州符戰場便合營雙廟<lb/>
太學今方出二儒史館何人徵逸事羽林無日訪遺孤<lb/>
病夫疇昔曾同幕西望關山涕自濡<hi>二君皆舊同官</hi>
　　鄰家孔雀<lb/>
初來毛羽錦青葱今與家雞飲啄同童子有時偷剪翅<lb/>
<pb n="KR4h0157_WYG_089-32a"/>
主人常日少開籠嶠南歳月幽囚裏隴右山川夢寐中<lb/>
因笑世間真贗錯繡身翻得上屛風<lb/>
　　讀崇寜後長編二首<lb/>
自入崇寜政已荒由來治忽繫毫芒初為御筆行中㫖<lb/>
漸取兵權付左璫玉帶觧來頒貴倖珠袍脱下賜降羌<lb/>
諸公日侍鈞天讌不道流人死瘴鄉<lb/>
陳迹分明斷簡中纔㸔卷首可占終兵來尚恐妨恭謝<lb/>
事去徒知悔夾攻丞相自言芝産第太師頻奏鶴翔空<lb/>
<pb n="KR4h0157_WYG_089-32b"/>
如何直到宣和季始憶元城與了翁<lb/>
　　題繫年録<lb/>
炎紹諸賢慮未精今追遺恨尚難平區區王謝營南渡<lb/>
草草江徐議北征往日中丞甘結好暮年都督始知兵<lb/>
可憐白髪宗留守力請鑾輿幸舊京<lb/>
　　七月九日二首<lb/>
海激天翻電雹嗔蒼松十丈劈為薪須㬰龍卷它山去<lb/>
誤殺田頭望雨人<lb/>
<pb n="KR4h0157_WYG_089-33a"/>
樵子俄從間路廻因言深谷響如雷分明雨怕城中去<lb/>
只隔前峰不過來<lb/>
　　宿山中四首<lb/>
城中人怪我清旦買芒鞋君若知其趣還應日日來<lb/>
就泉為碓屋纍石作書龕有意耕汾曲無心起水南<lb/>
玉筯篆文古銀鈎楷法精得知千載下時有打碑聲<lb/>
凄風轉林杪露坐感衣單不道山中冷翻憂世上寒<lb/>
　　村校書<lb/>
<pb n="KR4h0157_WYG_089-33b"/>
短衣穿結半瓢空所住茅簷僅蔽風乆誦經書皆㸃記<lb/>
試挑史傳亦旁通青燈窗下研孤學白首村中聚小童<lb/>
却羡安昌師弟子只談論語至三公<lb/>
　　聖賢<lb/>
聖賢自牧極卑謙後學才高膽力兼悔賦不妨排賈誼<lb/>
謗詩遂至劾陶潛<hi>事見政和御史章疏</hi>取人最忌規模狹絶物常<lb/>
因議論嚴君看國風三百首小人賤𨽻採何嫌<lb/>
　　華嚴知客寮<lb/>
<pb n="KR4h0157_WYG_089-34a"/>
簷外蒼榕六月秋小年來此愛深幽壊墻螢出如漁火<lb/>
古壁蜂穿似射侯涉世昏昏忘舊語入山歴歴記前遊<lb/>
故人埋玉僧歸塔獨聼疎鐘起暮愁<hi>第四句亡友闕之白所作今補足</hi>
　　自勉<lb/>
海濱荒淺幼無師前哲藩籬尚未窺𤣥詠易流西晉學<lb/>
苦吟不脱晚唐詩逺僧庵就勤求記亡友墳成絫索碑<lb/>
天若假予金石壽所為詎肻止於斯<lb/>
　　少日<lb/>
<pb n="KR4h0157_WYG_089-34b"/>
少日關河要指呼晚歸田里似囚拘氣衰不敢高聲語<lb/>
腕弱纔能小楷書座有老兵持共飲路逢醉尉避前驅<lb/>
子元兄弟何為者自是嵇康處世疎<lb/>
　　示同志一首<lb/>
滿身秋月滿襟風敢歎栖遲一壑中除目觧令丹竈壊<lb/>
詔書能使草堂空豈無髙士招難出曾有先賢隠不終<lb/>
説與同袍二三子下山未可太匆匆<lb/>
　　送陳寺丞守南劒<lb/>
<pb n="KR4h0157_WYG_089-35a"/>
詔免延英對輕裘見吏民極知忙救旱豈是急頒春邑<lb/>
為捜空壊州因獻羡貧此行休戚係未敢賀朱輪<lb/>
　　十月二十二夜同方寺丞宿瀑庵讀劉賔客集<lb/>
瀑山木落霜寒夜共讀吾家夢得詩坐對遺篇忘漏盡<lb/>
手遮殘燭怕風吹森嚴似聽元戎令機警如㸔國手棋<lb/>
千載愚溪相對壘未應地下友微之<lb/>
　　乆早即事<lb/>
暘烏下飲百川空民自祠龍禱社公豈是長官渾忘却<lb/>
<pb n="KR4h0157_WYG_089-35b"/>
水車聲不到城中<lb/>
輸租常占一村先不望明時舉力田老畏里胥如畏虎<lb/>
敗人詩思攪人眠<lb/>
　　哭陳鑰主簿<lb/>
不但心孤介生形已怪竒在為官長罵沒使邑人思魂<lb/>
逺鄉猶隔名㣲世未知空存朋友誼到此力何施<lb/>
　　答婦兄林公遇四首<lb/>
霜下石橋滑蛩吟茅店清夢囘殘月在錯認是天明<lb/>
<pb n="KR4h0157_WYG_089-36a"/>
恨余行李速愧子酒杯長日暮于誰屋天寒陟彼岡<lb/>
自笑如窮鬼相從不記年毎煩詩餞送不止辦車船<lb/>
挹君如玉雪未易得親疎何日深山裏同燈共讀書<lb/>
　　崇化麻沙道中<lb/>
經行爱此人煙好面俯清溪背負山半<graphic n="KR1468" url="https://raw.githubusercontent.com/kanripo/KR-Gaiji/master/images/KR1468.png" mimeType="image/png"/>何妨呼渡去<lb/>
小橋不礙負薪還逺聞清磬來林杪忽有朱欄出竹間<lb/>
㴱處安知無隠者卜鄰容我設柴關<lb/>
　　館頭<lb/>
<pb n="KR4h0157_WYG_089-36b"/>
雨雪蕭蕭驛堠長不堪流潦入車箱撫州城外黄泥路<lb/>
即是人間小太行<lb/>
　　發臨川<lb/>
始予丱角來家君綰銅墨縣齋多休暇縣圃足戲劇雖<lb/>
云嗜梨栗亦頗窺簡册弟妹俱孩幼親髪方如漆後予<lb/>
捧檄至軒葢候廣陌於時志氣鋭門户况烜赫郡花照<lb/>
席紅湖柳拂鞍碧耆老互訊問酒餼紛狼籍今予挑包<lb/>
過城郭宛如昔高年彫落盡滿眼少朋識管子仕瘴煙<lb/>
<pb n="KR4h0157_WYG_089-37a"/>
屈叟掩泉穸蓽門訪舊師目闇面黎黒買醪與之酌往<lb/>
事話歴歴既生異縣感復起故鄉憶吾翁墓墓深高堂<lb/>
已斑白貧居滫髓空逺遊温青隔二季官海濵女子各<lb/>
有適曾不如阿奴碌碌在母側囘思盛壮時去矣難復<lb/>
得因成臨川吟吟罷淚横臆<lb/>
　　湘潭道中即事<lb/>
敗絮龍鍾擁病身十分寒事在湘濵若非野店粘官厯<lb/>
不記今朝是立春<lb/>
<pb n="KR4h0157_WYG_089-37b"/>
儺鼔鼕鼕匝廟門可憐楚俗至今存屈原章句無人誦<lb/>
别有山歌侑桂尊<lb/>
　　謁南嶽<lb/>
中原昔分裂五嶽僅存一嗟予生東南有眼乃未覿清<lb/>
晨犯寒慄馬上親歴歴怪雲何處來對面失崷崒午投<lb/>
勝業寺僧訝余不懌茗餘因獻嘲君定非韓匹彼來既<lb/>
軒露君至若封鐍余謂僧無躁兹可以理詰止僧坐悦<lb/>
亭霾翳忽氷釋石廪先呈身岣嶁俄見脊須臾天柱開<lb/>
<pb n="KR4h0157_WYG_089-38a"/>
最後祝融出高峰七十二固已得彷彿鄴侯何甞死懶<lb/>
殘元非寂恍疑在山中明當往尋覓咄哉三尺雪孤此<lb/>
一雙屐駕言欵靈瑣樓堞晃丹赤柏深不見人畫妙如<lb/>
新筆珠櫳千娉婷彈棋撫瑶瑟茫茫鬼神事荒幻難䆒<lb/>
悉吾師太史公江淮徧浪迹兹焉又浮湘汗漫恣游陟<lb/>
雖然乏毫端亦頗增目力規模五字體蟠屈萬丈碧詩<lb/>
成投褚中何必題廟壁<lb/>
　　煙竹鋪<lb/>
<pb n="KR4h0157_WYG_089-38b"/>
野迥村疎起暮寒偶逢廢驛卸征鞍主人家比漁舟小<lb/>
客子房如鶴栅寛燈與鄰通眠未易風從隙入避尤難<lb/>
似聞南去加蕭索一夜披衣坐不安<lb/>
　　衡永道中二首<lb/>
一舎常分作兩程雪鞭雨䄂少逢晴平生不識終南徑<lb/>
來傍湖南堠子行<lb/>
過了衡陽雁北廻鄉書迢遞託誰哉嶽山石鼔皆辭去<lb/>
惟有湘江作伴來<lb/>
<pb n="KR4h0157_WYG_089-39a"/>
　　黄熊嶺<hi>去廣右界一程</hi>
黄茅迷逺近不見一人行信歩未知險囘頭方可驚路<lb/>
由高頂過雲在半腰生落日無棲止飄飄自問程<lb/>
　　零陵<lb/>
畫圖曾識零陵郡今日方知畫未如城郭却臨瀟水上<lb/>
山川猶是柳侯餘驛亭幽絶堪垂釣巖室虚明可讀書<lb/>
欲買冉溪三畝地手苫茅棟徑移居<lb/>
　　㴱溪驛<lb/>
<pb n="KR4h0157_WYG_089-39b"/>
苔滿朱扉半闔開更無人迹獨徘徊湘江臨别如相語<lb/>
早買扁舟出嶺來<lb/>
　　全州<lb/>
寂寂全州路家家荻竹扉異僧留塔在過客入城稀傳<lb/>
舎臨清泚官亭占翠㣲沙頭泊船者多自嶺南歸<lb/>
　　春日五絶<lb/>
眼邉桃李過匆匆鏡裏衰顔豈再紅乆覺胃寒疎建焙<lb/>
新因血熱戒郫筒<lb/>
<pb n="KR4h0157_WYG_089-40a"/>
歩入西峰不見人數聲澗鳥自啼春下山欲與唐碑語<lb/>
先遣奴兵細拂塵<lb/>
歸到城門欲發更馬頭惟有暮鴉迎小窗了却觀書課<lb/>
幾首殘詩旋補成<lb/>
老懶何心更出嬉閉門終日讀陶詩湘南二月花如掃<lb/>
恰似扶疎遶屋時<lb/>
曉風細細雨斜斜僝僽書生屋角花想見水南僧寺裏<lb/>
一株落盡病山茶<lb/>
<pb n="KR4h0157_WYG_089-40b"/>
　　上已與二客遊水月洞分韻得事字<lb/>
勝踐造物慳貧交世情棄昔戒十客來旦無一人至惟<lb/>
余暨兩君鼎足坐水次歡言天氣佳誰謂風土異高吟<lb/>
雜騷選序酌逮髫穉滌厓去惡詩捫石認缺字古來㡬<lb/>
禊飲傳者纔一二蘭亭感慨多未了生死事杜陵更酸<lb/>
辛窮眼眩珠翠㫖哉兹日遊超然遺塵累消揺千載後<lb/>
尚有浴沂意巖扉滑如玉歳月可鐫識<lb/>
　　出城二絶<lb/>
<pb n="KR4h0157_WYG_089-41a"/>
日日銅瓶挿數枝瓶空頗訝折來稀出城忽見櫻桃熟<lb/>
始信無花可買歸<lb/>
小憇城西賣酒家緑陰深處有啼鴉主人嘆息官來晚<lb/>
謝了酴醿一架花<lb/>
　　武岡葉使君寄詩次韻二首<lb/>
人各紛紛載後車誰能逺寄病相如雙旌已拜湖南牧<lb/>
一紙猶題嶺外書詩句騎驢遊蜀後情懐賦鵩弔湘餘<lb/>
若還闔郡春風暖便擬移家占籍居<lb/>
<pb n="KR4h0157_WYG_089-41b"/>
憶昔逢君歳建寅豈知今作□南人瘴來客病鄰山鬼<lb/>
亂後身存託海神目送飛鳶偏戀土夢隨畫隼共行春<lb/>
新詩寄到如雙璧交契寧非有宿因<lb/>
　　移居<lb/>
鄰曲無還往何由有别情惟應小窓月長記讀書聲<lb/>
　　弔錦雞一首呈葉任道<lb/>
炎州産文雞毛羽固天禀朱丹飾尾距綵繡錯襟祍主<lb/>
人極珍憐龠合分俸廪置諸後園中小奴司啄飲地荒<lb/>
<pb n="KR4h0157_WYG_089-42a"/>
籠栅疎客見輙危懔㸃狸出沒精豪䑕窺伺稔諒垂彼<lb/>
饞涎或瞷君高枕駭機中夕發果以斃來諗裂冠首立<lb/>
碎齧嗉聲已噤酷哉三尺喙殘此一叚錦長嗟命瘞埋<lb/>
詎忍付烹飪始為文采累終欠智慮審老瞞戕孔公千<lb/>
載憤懔懔黄祖殺處士麄暴犯流品况兹毒鷙物尤索防<lb/>
閑甚善視雙翠衣夜凉勿嗜寝<lb/>
　　哭孫行之<lb/>
已了燈窓債心知舉業非立朝多諫草取友必深衣虀<lb/>
<pb n="KR4h0157_WYG_089-42b"/>
甕貧時共書筒貴後稀病身偏惜淚一為故人揮<lb/>
　　象奕一首呈葉潛仲<lb/>
小藝無難精上智有未觧君㸔橘中戲妙不出局外屹<lb/>
然兩國立限以大河界連營禀中權四壁設堅械三十<lb/>
二子者一一具變熊先登如挑敵分布如備塞盡鋭賈<lb/>
吾勇持重伺彼怠或持如圍莒或速如入蔡逺砲勿虚<lb/>
發冗卒要精汰負非繇寡少勝豈繫強大昆陽以象奔<lb/>
陳濤以車敗匹馬郭令來一士汲黯在獻俘将䇿勛得<lb/>
<pb n="KR4h0157_WYG_089-43a"/>
雋衆稱快我欲築壇塲孰可建旗葢葉侯天機深臨陣<lb/>
識向背縱未及國手其高亦可對狃㨗敢饒先諱輸毎<lb/>
索再寧為握節死安肯屈膝拜有時横槊吟句法猶雄<lb/>
邁愚慮僅一得君才乃十倍霸圖務并弱兵志貴攻昧<lb/>
雖然屢克獲詎可自侈汰吕䝉能馘羽衛瓘足縛艾南<lb/>
師未宜輕夜半防砍塞<lb/>
　　送陶仁父<lb/>
自古送行情味惡君行快似泛仙槎新班人少先投卷<lb/>
<pb n="KR4h0157_WYG_089-43b"/>
下水船輕易到家南浦不堪㸔草色西湖尚可及荷花<lb/>
諸公若問栖栖者為説吟詩兩髩華<lb/>
　　移竹<lb/>
借居未定先栽竹為爱疎聲與薄隂一日暫無能鄙吝<lb/>
數竿雖小亦蕭森窓間對了添詩料郭外移來費俸金<lb/>
自笑明年何處在虚簷風至且披襟<lb/>
　　題許介之詩藁<hi>益公稱其詩</hi>
我留鳶跕外君住雁廻邉走僕行千里敲門授一編眞<lb/>
<pb n="KR4h0157_WYG_089-44a"/>
妍非粉黛至巧謝雕鐫何必周丞相男皃要自傳<lb/>
　　郊行<lb/>
薄有西風意郊行得自娯山晴全體出樹老半身枯林<lb/>
轉亭方見江侵路欲無何妨橋䌫斷小艇故堪呼<lb/>
　　老大<lb/>
老大重登聘士臺客懐牢落可曾開臨流往往㸔鳶墮<lb/>
入署時時見馬來有約青山何日去無根白髮是誰栽<lb/>
自嫌不帶功名骨只合眠莎與坐苔<lb/>
<pb n="KR4h0157_WYG_089-44b"/>
　　伏波巖<lb/>
懸崖萬仞餘江流遶其趾仰視不見天森秀㧞地起中<lb/>
洞既深豁旁竇皆竒詭惜哉題識多蒼玉半鑱毁安得<lb/>
巨靈鑿永削崖谷耻緬懐兩伏波往事可追記銅柱戍<lb/>
痕泊樓船下湟水時異非一朝地去亦萬里山頭博徳<lb/>
廟今為文淵矣謂予詩弗信君請訂諸史<lb/>
　　榕溪閣<hi>山谷南遷維舟榕下</hi>
榕聲竹影一溪風遷客曾來繫短篷我與竹君俱晚出<lb/>
<pb n="KR4h0157_WYG_089-45a"/>
兩榕猶及識涪翁<lb/>
　　觀射<lb/>
浪箭束如林傍觀笑不禁蠻平無事乆卒惰可憂深各<lb/>
自分牛臠何曾貫蝨心种侯清澗後能費㡬黄金<lb/>
　　龍隠洞<lb/>
先賢評桂山推爾居第一豁然碧瑶户夾似雙玉璧中<lb/>
有無底淵黒浪常蕩潏諒當剖判初倍費造化力雷嗔<lb/>
斧山開龍怒裂石出至今絶頂上千丈留尾脊寧論兒<lb/>
<pb n="KR4h0157_WYG_089-45b"/>
女子壮夫股為慄我來欲題名腕弱墨不食摩挱狄季<lb/>
碑文字尚簡質今人未知貴後代加寳惜洑流工駭舟<lb/>
久游覺蕭瑟嵓室寛如家廻櫂聊愒息<hi>狄武襄公平蠻碑李師中待制</hi>
<hi>宋頌在焉</hi>
　　哭梁運管<hi>伋家丞相克  之孫</hi>
憶昔遊山猶昨日奄歸白晝隔存亡宅㴱外不知何病<lb/>
毉雜人争試一方弔客傷心同瀝酒爱姫收淚各分香<lb/>
淳熈丞相潭潭府今日門庭冷似霜<lb/>
<pb n="KR4h0157_WYG_089-46a"/>
　　湘中口占<lb/>
船頭吹火盧仝婢馬後肩書頴士奴安得世間名畫手<lb/>
寫予出嶺泛湘圖<lb/>
津吏沙邉立指呼放船出鎖放州符書生行李堪抽㸃<lb/>
薏苡明珠一例無<lb/>
　　見方雲臺題璧<lb/>
寄書迢遞夢參差毎見留題慰所思不論驛亭僧寺裏<lb/>
有山水處有君詩<lb/>
<pb n="KR4h0157_WYG_089-46b"/>
　　祁陽道中<lb/>
昨過知岑寂重來况雪天人居雞栅裏路在鳥巢邉草<lb/>
樹開還閉茅山斷復連瀟江清似水悔不問歸船<lb/>
　　愚溪二首<lb/>
草聖木奴安在哉荒榛無處認池臺傷心惟有溪頭月<lb/>
曽識儀曹半面來<lb/>
青雲失脚謫零陵十載溪邉意未平溪不預人家國事<lb/>
可能一例受愚名<lb/>
<pb n="KR4h0157_WYG_089-47a"/>
　　湖南江西道中十首<lb/>
獨醒公子去沉湘未識人間有醉鄉酒與離騷難揑合<lb/>
不如痛飲是單方<lb/>
賈生廢宅草芊芊路出長沙一悵然今日洛陽歸不得<lb/>
招魂合在楚江邉<lb/>
少陵阻水詩難繼子厚游山記絶工斷璧殘圭零落錦<lb/>
新碑無數滿湘中<lb/>
去年冬至投僧寺今歳陽生宿店家獨夜無人堪晤語<lb/>
<pb n="KR4h0157_WYG_089-47b"/>
青燈相對結寒花<lb/>
蠻府參軍髩髪蒼自調欵乃答漁郎從今詩律應超脱<lb/>
盡吸瀟湘入肺腸<lb/>
丁男放犢草間嬉少婦㸔蠶不畫眉歳暮家家禾絹熟<lb/>
萍鄉風物似豳詩<lb/>
每嘲介甫行新法常恨歐公不讀書浩歎諸劉今已矣<lb/>
路傍喬木日凋疎<lb/>
茫茫衰草與雲平斗氣十年不復明惟有多情蓬上月<lb/>
<pb n="KR4h0157_WYG_089-48a"/>
相隨客子過豐城<lb/>
派裏人人有集開竟師山谷友誠齋只饒白下騎驢叟<lb/>
不敢勾牽入社來<lb/>
上封已失嶽僧期客問丹霞謝不知懶到登山臨水處<lb/>
始驚筋力減來時<lb/>
　　懐安道中<lb/>
閩溪瘴嶺客程賖曉泊懐安喜近家大屋書旗夸酒米<lb/>
小舟鳴櫓競魚蝦溪移檄已臨高岸潮退㠶多聚淺沙<lb/>
<pb n="KR4h0157_WYG_089-48b"/>
快着征衫鞭瘦馬要㸔二十里梅花<lb/>
　　眞隐寺<lb/>
出郭斜陽已在山夜深乗月到江干奴敲小店牢扄户<lb/>
僧借虚堂徑挂單駭浪急囘因膽薄逆風小住為心寛<lb/>
投牀一枕瀟湘夢無奈霜鐘苦喚殘<lb/>
　　乍歸九首<lb/>
官滿無南物飄然匹馬還惟應詩卷裏偷畫桂州山<lb/>
兒童娛膝下母子話燈前却憶江湖上家書動隔年<lb/>
<pb n="KR4h0157_WYG_089-49a"/>
北戍邉城下南游瘴海頭不知天地内何處可逃愁<lb/>
絶愛墻隂橘花開滿院香鄰人欺不在稍覺北枝傷<lb/>
孚若如天馬軒昻不可羇為貧疎飲客因病出名姫<lb/>
弛擔逢除夕檀欒共擁爐把如為客看還得似家無<lb/>
架書多㪚亂信手偶拈開匹似前生讀茫然記不來<lb/>
手種梅無恙蒼苔滿樹身可憐開較早不待逺歸人<lb/>
格力窮方進功夫老始知儘教人貶駁喚作嶺南詩<lb/>
　<lb/>
<pb n="KR4h0157_WYG_089-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷八十九<lb/>
</p>
<p>
</p>
  </div>
</body>
</text>
</TEI>
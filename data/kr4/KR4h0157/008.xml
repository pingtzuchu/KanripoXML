<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷八</head> <lb/>
    <p>
<pb n="KR4h0157_WYG_008-1a"/>
欽定四庫全書<lb/>
　宋詩鈔卷八<lb/>
　　　　　　　　　内閣中書舍人吳之振編<lb/>
　梅堯臣宛陵詩鈔<lb/>
　梅堯臣字聖俞人稱宛陵先生宣州宣城人以從父<lb/>
　蔭補太廟齋郎歴主簿縣令監稅湖州簽署忠武鎭<lb/>
　安兩軍節度判官初大臣屢薦宜在館閣嘗一召試<lb/>
　賜進士出身餘輙不報嘉祐初學士趙槩等十餘人<lb/>
<pb n="KR4h0157_WYG_008-1b"/>
　列言于朝乃得國子監直講累官至尚書屯田都官<lb/>
　員外郎撰唐載二十六卷多補正乃命編修唐書書<lb/>
　成未奏而卒聖俞少即以能詩名天下求者踵至其<lb/>
　初喜為清麗閒肆平淡久則涵演㴱逺間亦琢剝以<lb/>
　出怪巧然氣完力餘益老以勁其應於人者多故辭<lb/>
　非一體非如唐諸子號詩人者僻固而狹陋也在河<lb/>
　南時王晦叔見而歎曰二百年無此作矣賢士大夫<lb/>
　如温公東坡介甫諸人咸敬重之尤與歐陽文忠公<lb/>
<pb n="KR4h0157_WYG_008-2a"/>
　善世比之韓孟兩公亦頗以自況故貢奎詩云詩還<lb/>
　二百年來作身死三千里外官知已若論歐永叔退<lb/>
　之猶自愧郊寒蓋言詩力也又龔嘯云去浮靡之習<lb/>
　于昆體極弊之際存古淡之道于諸大家未起之先<lb/>
　此所以為梅都官詩也果信<lb/>
　　河陽秋夕夢與永叔遊嵩避雨於峻極院賦詩及<lb/>
　　　覺猶能憶記俄而僕夫自洛來云永叔諸君陪<lb/>
　　　希㴱祠岳因足成短韻<lb/>
<pb n="KR4h0157_WYG_008-2b"/>
夕寢北窗下青山夢與㝷相歡不異昔勝事却疑今風<lb/>
雨幽林靜雲烟古寺㴱<hi>此二句夢中得</hi>攬衣方有感還喜問來<lb/>
音<lb/>
　　希㴱惠書言與師魯子聰永叔幾道遊嵩因誦而<lb/>
　　　韻之<lb/>
聞君奉宸詔瑞祝疑靈岫山水聊得游志願庶可就豈<lb/>
無朋從俱況此一二秀方蘄建春陌十刻殘晝漏初經<lb/>
<graphic n="KR1670" url="https://raw.githubusercontent.com/kanripo/KR-Gaiji/master/images/KR1670.png" mimeType="image/png"/>氏嶺古栢尚鬱茂却過轘轅闗巨石相撐鬭夕齋禮<lb/>
<pb n="KR4h0157_WYG_008-3a"/>
神祠法衮被藻繡畢事登山椒常服更短後從者十數<lb/>
人輕齎不為陋是時天清陰力氣勇奔驟雲巖杳虧蔽<lb/>
花草藏澗竇傍林有珍禽驚聒若避彀盤石暫憇休泓<lb/>
泉助吞漱上窺玉女窗嶃絶非可構下玩搗衣碪焜燿<lb/>
金紋透尹子體雄恢攀緣逾習狃歐陽稱壯齡疲軟屢<lb/>
顚踣競歡相扶持芒屩資踐蹂八仙存故壇三醉孰云<lb/>
謬鄙哉封祝碑數子昔鐫鏤偶誌一時事曷虞來者詬<lb/>
絶頂瞰諸峰隘然輕宇宙遥思謝塵煩欲知羣鳥獸韓<lb/>
<pb n="KR4h0157_WYG_008-3b"/>
公傳石室聞之固已舊當時興稍衰不暇苦㝷究東崖<lb/>
暗壑中釋子持經呪于今二十年飲食同猿狖君子聆<lb/>
法音充爾溢膚腠嘗期躡屐過吾儕色先愀<hi>叶韻</hi>遂乖眞<lb/>
諦言兹亦甘自咎中預㑹幾望涼蟾皓如晝紛紛坐談<lb/>
謔草草具觴豆清露濕巾裳誰人苦羸瘦便即忘形骸<lb/>
胡為戀纓綬或疑桂宫近斯語豈狂瞀歸來遊少室崷<lb/>
崪殊引脰石室迢遞過探訪仍邂逅捫蘿上岑邃仙屋<lb/>
何廣袤乳水出其間涓涓自成溜凡骨此熏蒸靈真安<lb/>
<pb n="KR4h0157_WYG_008-4a"/>
可覯霞壁幾千㝷四字侔篆籕咸意苔蘚文誠為造化<lb/>
授標之神清洞民俗未嘗遘忽覺風雨㝠無能久膽扣<lb/>
怱怱遂宵征勝事皆可復俚歌縱喧譁怪説多駮糅凌<lb/>
晨闗塞陽追賞顔匪厚窮極四百里寧憚疲左右昨朝<lb/>
書報予聞甚醉醇酎所嗟遊逺方心焉倍如疚<lb/>
　　送河清賈主簿歸任<lb/>
不逺水雲間悠悠泝鷁還分亭接雞犬舉酒對河山殘<lb/>
雪依荒磧寒烟入暝灣昔人鸞枳歎一併在離顔<lb/>
<pb n="KR4h0157_WYG_008-4b"/>
　　河南張應之東齋<lb/>
昔我居此時鑿池通竹圃池清少游魚林淺無棲羽至<lb/>
今寒窗風靜送枯荷雨雨歇吏人稀知君獨吟苦<lb/>
　　河南王尉西齋<lb/>
官舍古城隅西齋何寂寂種竹幽趣㴱開屏翠光滴青<lb/>
山露南墻落日明東壁危臺起其傍平隰坐可覿歳暮<lb/>
野田空天高霜隼擊更憐風月時幾弄林間笛<lb/>
　　余居御橋南夜聞祅鳥鳴効昌黎體<lb/>
<pb n="KR4h0157_WYG_008-5a"/>
都城夜半陰雲黑忽聞轉轂聲咿呦嘗憶楚鄉有祅鳥<lb/>
一身九首如贅疣或時月暗過閭里緩音低語若有求<lb/>
小兒藏頭婦滅火閉門雞犬不爾留我問楚俗何苦爾<lb/>
云是鬼車載鬼遊鬼車載鬼奚所及抽人之筋繫車輈<lb/>
昔聽此言未能信欲訪上天終無由今來中土百物正<lb/>
安能遂與南方儔上帝因風如可達願令驅逐出九州<lb/>
　　僧可眞東歸因謁范蘇州<hi>仲淹</hi>
姑蘇臺畔去雲壑付清機野䇿過寒水山童䕶衲衣松<lb/>
<pb n="KR4h0157_WYG_008-5b"/>
門正投宿竹笠帶餘暉誰愛杼山句使君應姓韋<lb/>
　　魏屯田知楚州<lb/>
淮南木葉驚淮上使君行天外高帆出沙頭候吏迎夜<lb/>
潮通廢埭秋月滿孤城正遟文翁化從來楚俗輕<lb/>
　　和才叔岸傍古廟<lb/>
樹老垂纓亂祠荒向水開偶人經雨踣古屋為風摧野<lb/>
鳥棲塵坐漁郎奠竹杯欲傳山鬼曲無奈楚辭哀<lb/>
　　新安錢學士以近詩一軸見貺輙成短言用叙單<lb/>
<pb n="KR4h0157_WYG_008-6a"/>
　　　悃<lb/>
早事太尉府謬以才見論身作邑中吏日陪丞相尊嵩<lb/>
山雲外寺伊水渡頭村泉味入香茗松色開清罇題詩<lb/>
人半醉馬上景已昏歸來屬後乘冠蓋迎國門悠悠失<lb/>
貧賤苒苒歴涼温而今處窮僻落莫思舊恩終日自鮮<lb/>
適終年長不言已覺人事寡惟聞雞犬喧東風有來信<lb/>
滿幅蘭與蓀㴱知故人意遺我滌冥煩一章言罨畫谿<lb/>
好如目存何須到雲壑便若游花源一一先造化可以<lb/>
<pb n="KR4h0157_WYG_008-6b"/>
輕瑶琨成誦今在口願將醒病魂<lb/>
　　彼鴷吟<lb/>
斷木喙雖長不啄栢與松松栢本堅直中心無蠧蟲廣<lb/>
庭木云美不與松栢比臃腫質性虚朽蝎招猛觜主人<lb/>
赫然怒我愛爾何毁彈射出窮山羣鳥亦相喜啁啾弄<lb/>
好音自謂得天理哀哉彼鴷禽吻血徒為爾鷹鸇不搏<lb/>
擊狐兎縱撗起况兹樹腹怠力去宜濵死<lb/>
　　陶者<lb/>
<pb n="KR4h0157_WYG_008-7a"/>
陶盡門前土屋上無片瓦十指不霑泥鱗鱗居大厦<lb/>
　禽言四首<lb/>
　　子規<lb/>
不如歸去春山云暮萬木兮參雲蜀天兮何處人言有<lb/>
翼可歸飛安用空啼向高樹<lb/>
　　提壺<lb/>
提壺蘆沽美酒風為賓樹為友山花繚亂目前開勸爾<lb/>
今朝千萬壽<lb/>
<pb n="KR4h0157_WYG_008-7b"/>
　　山鳥<lb/>
婆餅焦兒不食爾父向何之爾母山頭化為石山頭化<lb/>
石可奈何遂作微禽啼不息<lb/>
　　竹鷄<lb/>
泥滑滑苦竹岡雨蕭蕭馬上郎馬蹄凌兢雨又急此鳥<lb/>
為君應斷腸<lb/>
　　弔礦坑惠燈上人<lb/>
生棲雲際巘没葬寺傍村破案殘經卷新墳出樹根松<lb/>
<pb n="KR4h0157_WYG_008-8a"/>
悲隔溪路月照舊山門自昔多詩句而今幾許存<lb/>
　　范饒州坐中客語食河豚魚<lb/>
春洲生荻芽春岸飛楊花河豚當是時貴不數魚鰕其<lb/>
狀已可怪其毒亦莫加忿腹若封豕怒目猶吳蛙庖煎<lb/>
茍失所入喉為鏌鎁若此䘮軀體何須資齒牙持問南<lb/>
方人黨䕶復矜誇皆言美無度誰謂死如麻吾語不能<lb/>
屈自思空咄嗟退之來潮陽始憚飡籠蛇子厚居栁州<lb/>
而甘食蝦蟆二物雖可憎性命無舛差斯味曽不比中<lb/>
<pb n="KR4h0157_WYG_008-8b"/>
藏禍無涯甚美惡亦稱此言誠可嘉<lb/>
　　和元輿遊春次用其韻<lb/>
乘閒多逺興信馬與君行碧樹斜通市清流曲抱城山<lb/>
花高下色春鳥短長聲日暮吾廬近還歌空復情<lb/>
　　離蕪湖至觀頭橋<lb/>
江口泊來久菰蒲長舊苖爭鶵洲鵲鬭遺子浦魚跳宿<lb/>
岸欣逢戍歸船競趂潮時時望鄉樹已恨白雲遥<lb/>
　　夢故府錢公<lb/>
<pb n="KR4h0157_WYG_008-9a"/>
故相方來夢分明接座隅只知冠劒是不道死生殊西府<lb/>
看如舊東山詠久徂遽然興寤歎不覺淚霑鬚<lb/>
　　宿州河亭書事<lb/>
逺泛千里舟暫向郊亭泊觀物趣無窮適情吟有託林<lb/>
中鵶舅獰席上蠅虎攫雨久草苖盛田蕪𤓰蔓弱香粳<lb/>
稚子慣脫粟家人薄少年都下來聊問時所作新衣尚<lb/>
穿束舊服變褒博我今貧且賤短褐隨宜著<lb/>
　　晩泊觀鬭鷄<lb/>
<pb n="KR4h0157_WYG_008-9b"/>
舟子抱鷄來雄雄跱高岸側行初取勢俯啄示無憚先<lb/>
鳴氣益振奮擊心非愞勇頸毛逆張怒目眥裂盰血流<lb/>
何所爭死鬭欲充玩應當激猛毅豈獨專晨旦勝酒人<lb/>
自私粒食誰爾喚緬懐彼興魏傍睨當衰漢徒然驅國<lb/>
衆曽靡救時難羣雄自苦戰九錫邀平亂寳玉歸大姦<lb/>
干戈託竒算從來小資大聊用一長歎<lb/>
　　廟子灣辭<lb/>
　廟子灣風俗云有白黿憑險日為波潮以驚異上下<lb/>
<pb n="KR4h0157_WYG_008-10a"/>
　余過而作辭云<lb/>
我之東來兮過彼雍丘舟師奏功兮濁水湍流歴長灣<lb/>
兮勢曲鉤傾高斗折兮若奔虬潛伏怪物兮㴱幽幽發<lb/>
作暴漲兮為潮頭土人立祠兮在彼沙洲老木蒼蒼兮<lb/>
蟬噪啾啾輸卒引繂兮蓬首躶體劇縲囚赤日上煎兮<lb/>
膠津蹙氣塞咽㗋胷盪肩挨同軛牛足進復退不得休<lb/>
竟持紙幣挂廟陬微風飄揚如喜收我今語神神聽不<lb/>
何不歸海事陽侯穹魚大龜非爾儔奚必區區此汴溝<lb/>
<pb n="KR4h0157_WYG_008-10b"/>
驚愚駭俗得肴羞去就當決何遲留<lb/>
　　送馬廷評之餘姚<lb/>
越鄉知勝楚君去莫辭遥曉日魚蝦市新霜橘柚橋河<lb/>
流通海道山井應江潮近邑逢鷗鳥先應避畫橈<lb/>
　　送張子野祕丞知鹿邑<lb/>
忽作五年别相逢雙鬢疎不知從此去當見復何如公<lb/>
秫時為酒晨庖日有魚沛譙風物美聊以樂琴書<lb/>
　　依韻和劉敞秀才<lb/>
<pb n="KR4h0157_WYG_008-11a"/>
安得采虚名師道欲吾廣雖然存術業曽不計少長孔<lb/>
孟久已亡富貴得亦儻後生不聞義前輩懼為黨退之<lb/>
昔獨傳力振功不賞舌吻張洪鍾小大扣必響近世復<lb/>
泯滅務學多忽恍今子誠有志方駕已屢枉自慚懐道<lb/>
淺所得可下上正如種青松而欲託朽壤典冊皆可㝷<lb/>
聖言皆可仰幸無增我過此語固不爽<lb/>
　　送張秀才之淮南<lb/>
聊為楚客唱一送淮南行出汴逺心喜移舟孤岫横危<lb/>
<pb n="KR4h0157_WYG_008-11b"/>
㠶將進浦寒霧不分城枚乘舊居處向來秋草生<lb/>
　　南隣蕭寺丞夜訪别<lb/>
憶昨偶相親相親如舊友雖言我巷殊正住君家後壁<lb/>
裏射燈光籬根分井口來邀食有魚屢過貧無酒明日<lb/>
定徂征聊兹酌升斗宵長莫惜醉路逺空迴首<lb/>
　　讀司馬季主傳贈何山人<lb/>
長安新雨後九陌少行人同輿有宋賈游市懐隱淪日<lb/>
聞古賢哲必與醫卜隣來過季主室再拜語逡巡矍然<lb/>
<pb n="KR4h0157_WYG_008-12a"/>
悟辭貌何為居埃塵捧腹乃大笑吾道非爾臻驥慚罷<lb/>
驢駟鳯豈燕雀親筮占聊助上功利儻及民大夫與博<lb/>
士登車若䘮神今我見何遯始驗太史真順性誨善惡<lb/>
不離義與仁言孝諭為子言忠諭為臣又得蜀嚴比寧<lb/>
將日者均京都盛龜筴坐肆如魚鱗噤口不正言唯能<lb/>
辨冬春鴻㝠復所慕安得鷄鶩馴<lb/>
　　依韻和子聰見寄<lb/>
嘗念餞行舟風蟬動去愁獨登孤岸立不見逺㠶收及<lb/>
<pb n="KR4h0157_WYG_008-12b"/>
送故人盡亦嗟歸迹留洛陽君更憶寧復醉危樓<lb/>
　　送何遯山人歸蜀<lb/>
春風入樹綠童稚望柴扉逺壑杜鵑響前山蜀客歸到<lb/>
家逢社燕下馬澣征衣終日自臨水應知已息機<lb/>
　　新霽望<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>笠山<hi>謝紫微坐中賦</hi>
北望直百里峩峩千仞青斷虹迎日盡飛雨帶龍腥陰<lb/>
壑煙雲畜陽崖草木靈登臨終不厭時許到兹亭<lb/>
　　代書寄歐陽永叔四十韻<lb/>
<pb n="KR4h0157_WYG_008-13a"/>
始謫夷陵日當居建徳年一書寃逐客四詠繼稱賢自<lb/>
謂臨江徼相逢莫我先白醪封畫榼素鯉養泓泉戒吏<lb/>
收山栗呼童惜沼蓮只期東浦過共醉小溪邉日日占<lb/>
風勢時時到水堧安知貪挂席不肯暫迴船自爾皆無<lb/>
定歸歟亦未然指程幾一月泝險歴三千魚鳥都難問<lb/>
音塵杳莫傳因之走羸僕試與訪南遷比及過牛峽還<lb/>
聞迎璧田報言雖不獲吉語喜多全我解歸堯闕君移<lb/>
近漢淵問途曽未逺命駕亦何緣衰野今行矣隆中有<lb/>
<pb n="KR4h0157_WYG_008-13b"/>
待焉鄉亭𤓰接畛風化蟻同羶即欲朋簪盍翻為俗事<lb/>
牽愛嬰嬌啞啞嗜寢復便便雞黍煩為具輪轅豈得前<lb/>
寄聲勤以謝幸子恕而憐來貺誠為望論情恐未捐嘗<lb/>
親馬南郡果謁謝臨川遂得窺顔色重忻論簡編聊咨<lb/>
别後著大出篋中篇問傳輕何學言詩詆鄭箋飄流信<lb/>
窮厄探討愈精專道舊終忘倦評文欲廢眠寧知主人<lb/>
貴但見左魚懸所至同風月相歡憶澗瀍清歌嗟在耳<lb/>
素髪怪侵顚翠堞時登眺芳洲屢泝㳂難醒撥醅醁殊<lb/>
<pb n="KR4h0157_WYG_008-14a"/>
厭落頭鮮坐竹聽啼鳥臨流聒嘒蟬孤亭起歸夢南陌<lb/>
去揚鞭出餞陪雙斾方蘄歴廣鄽始生山吏敬頗釋利<lb/>
途邅㑹面辭何吐離膺事已塡空餘郡樓望野色際平<lb/>
煙<lb/>
　　雪夜留梁推官飲<lb/>
晝雪落旋消夜雪寒易積燈清古屋㴱爐凍殘煙碧為<lb/>
沽一斗酒暫對千里客酒薄意不淺輕今須重昔重昔<lb/>
是年華飄飄猶過隙一醉冒風歸平明馬無迹<lb/>
<pb n="KR4h0157_WYG_008-14b"/>
　　永叔寄澄心堂紙二幅<lb/>
昨朝人自東郡來古紙兩軸緘縢開滑如春氷密如繭<lb/>
把玩驚喜心徘徊蜀牋脆蠧不禁久剡楮薄慢還可咍<lb/>
書云寄去當寳惜愼勿亂與人翦裁江南李氏有國日<lb/>
百金不許市一枚澄心堂中唯此物靜几鋪寫無塵埃<lb/>
當時國破何所有帑藏空竭生莓苔但存圖書及此紙<lb/>
輦大都府非珍瓌于今已踰六十載弃置大屋墻角堆<lb/>
幅狹不堪作詔命聊備麄使供鸞臺鸞臺天官或好事<lb/>
<pb n="KR4h0157_WYG_008-15a"/>
持歸祕惜何嫌猜君今轉遺重增愧無君筆札無君才<lb/>
心煩收拾乏匱櫝日畏撦裂防嬰孩不忍揮毫徒有思<lb/>
依依還起子山哀<lb/>
　　聞尹師魯赴涇州幙<lb/>
鐵騎自邉來漢兵皆死戰昨聞衛將軍賢俊多所薦知<lb/>
君慮不淺永對未央殿天子喜有言軺車因召見籌畫<lb/>
當冕旒袍魚賜銀茜曰臣豈身謀而邀陛下睠青衫出<lb/>
二崤白馬如飛電闗山冒風露兒女泣霜霰軍容壯士<lb/>
<pb n="KR4h0157_WYG_008-15b"/>
多劒藝匹夫衒賈誼非俗儒慎無輕寡變<lb/>
　　夏日陪提刑彭學士登周襄王故城<lb/>
聊隨漢使者一上周王城片雨北郊晦殘陽西嶺明野<lb/>
禽呼自别香草問無名誰復黍離詠但興箕潁情<lb/>
　　新霽登周王城<lb/>
行行古城頭歴覽古城下水鳥傍人煙河流隔桑柘秋<lb/>
山豁晴翠野老親時稼民訟今已稀閒登厭官舍<lb/>
　　田家<lb/>
<pb n="KR4h0157_WYG_008-16a"/>
高樹蔭柴扉青苔照落暉荷鋤山月上㝷徑野煙微老<lb/>
叟扶童望羸牛帶犢歸燈前飯何有白薤露中肥<lb/>
　　田家語<lb/>
　庚辰詔書凡民三丁籍一立校與長號弓箭手用備<lb/>
　不虞主司欲以多媚上急責郡吏郡吏畏不敢辨遂<lb/>
　以屬縣令互搜民口雖老幼不得免上下愁怨天雨<lb/>
　淫淫豈助聖上撫育之意耶因録田家之言次為文<lb/>
　以俟採詩者云<lb/>
<pb n="KR4h0157_WYG_008-16b"/>
誰道田家樂春稅秋未足里胥扣我門日夕苦煎促盛<lb/>
夏流潦多白水高於屋水既害我菽蝗又食我粟前月<lb/>
詔書來生齒復板録三丁籍一壯惡使操弓韣州符今<lb/>
又嚴老吏持鞭朴搜索稚與艾唯存跛無目田閭敢怨<lb/>
嗟父子各悲哭南畝焉可事買箭賣牛犢愁氣變久雨<lb/>
鐺缶空無粥盲跛不能耕死亡在遲速我聞誠所慚徒<lb/>
爾叨君禄却詠歸去來刈薪向㴱谷<lb/>
　　汝墳貧女<hi>時再㸃弓手老幼俱集大雨甚寒道死者百餘人自壤河至昆陽老牛陂僵尸</hi>
<pb n="KR4h0157_WYG_008-17a"/>
　　　<hi>相藉</hi>
汝墳貧家女行哭音悽愴自言有老父孤獨無丁壯郡<lb/>
吏來何暴縣官不敢抗督遣勿稽留龍鍾去擕杖勤勤<lb/>
囑四隣幸願相依傍適聞閭里歸問訊疑猶强果然寒<lb/>
雨中僵死壤河上弱質無以託横尸無以葬生女不如<lb/>
男雖存何所當拊膺呼蒼天生死將奈向<lb/>
　　魯山山行<lb/>
適與野情愜千山高復低好峰隨處改幽徑獨行迷霜<lb/>
<pb n="KR4h0157_WYG_008-17b"/>
落熊升樹林空鹿飲溪人家在何許雲外一聲雞<lb/>
　　疲馬<lb/>
疲馬不畏鞭暮途知幾千當須量馬力始得君馬全<lb/>
　　依韻和永叔子履冬夕小齋聯句見寄<lb/>
遥知夜相過對語冷無火險辭鬭尖竒凍地抽笋<graphic n="KR2670" url="https://raw.githubusercontent.com/kanripo/KR-Gaiji/master/images/KR2670.png" mimeType="image/png"/>吟<lb/>
成欲寄誰談極唯思我學術窮後先文字少許可敢將<lb/>
蠡測海有似脂出輠彼餓嘗見憂此病各又果弊駕當<lb/>
還都重門不須鏁到時春怡怡萬栁枝娜娜定應人折<lb/>
<pb n="KR4h0157_WYG_008-18a"/>
贈只恐絮巳墮行槖且不貧明珠藏百顆<hi>永叔嘗見嘲謂自古詩人</hi>
<hi>率多寒餓顚困屈原行吟於澤畔蘇武㗖雪於海上杜甫凍餒於耒陽李白窮溺於宣城孟郊盧仝栖栖道路</hi>
<hi>以子之才必類數子今二君又自為此態而仄有飯顆之誚何耶</hi>
　　仲春同師直至壠山雪中宿穰亭<lb/>
與子乘羸馬夜投山家宿風雪滿綈裘燈火深竹屋烹<lb/>
雞賴主人吠犬憎倦僕明發到巖前春荑凍雲木<lb/>
　　和師直早春雪後五壠道中作<lb/>
來㝷谷口春正値陰雲結日暮氷霰繁宿亭孤飯設侵<lb/>
<pb n="KR4h0157_WYG_008-18b"/>
晨登壠去始見羣峰列草凍未抽心松枯猶抱節川傍<lb/>
認飛鷺林上墜殘雪何意待芳菲遟留未堪折<lb/>
　　孫主簿惠上黨寺壁胡霈然書墨迹一匣<lb/>
上黨佛祠何可觀開元瑞物圖高閣又有長廊古壁上<lb/>
復是名輩題丹雘當時泥用絲作筋意欲千載無剝落<lb/>
書竒畫妙了不識訛傳墨王能治<hi>平聲</hi>瘧寺僧不惜人搯<lb/>
取筆畫遂缺如鳥啄後來好事恐磨滅寳刀裁剗泥如<lb/>
剝取之龕置綠板匣便寳箱楮同美璞拂拭還看體勢<lb/>
<pb n="KR4h0157_WYG_008-19a"/>
生盤屈蒼虬舞鸞鷟在昔不畏屋壁壊今也常恐兒童<lb/>
撲夫君知我心所重南歸贈以致誠慤此時雖喜落吾<lb/>
手老大腕硬無由學但當拜貺不敢忘莫為報言曽未<lb/>
數<lb/>
　　寄永興招討夏太尉<hi>代人</hi>
寳元元年西夏叛天子命將臨戎行二年孟春果來冦<lb/>
高奴城下皆氐羌五原偏師急赴敵晝夜不息趨戰塲<lb/>
馬煩人怠當勁敵雖持利器安得强二師覆敗乃自取<lb/>
<pb n="KR4h0157_WYG_008-19b"/>
豈是廊廟謀不臧朝廷人選益經略三幙賢俊務所長<lb/>
或取李悝備邉䇿或欲五道出朔方仲夏科民挾弓矢<lb/>
季冬括驢齎道糧官軍未進復犯塞搴旗殺將何倡狂<lb/>
遂令士卒愈沮氣欲使乘障膽不張我願助畫跡且逺<lb/>
側身西望空凄涼庶幾一言可禆益臨風欲寄鳥翼翔<lb/>
所宜畜銳保城壁轉饋先在通行商守而勿追彼自困<lb/>
境上未免小敓攘譬如蚊虻噆膚體實於肌血無大傷<lb/>
此言雖小可喻逺幸公采用不我忘誠知公慮若裴度<lb/>
<pb n="KR4h0157_WYG_008-20a"/>
聖上聽用同憲皇當時豈不歴歳月猶且衆鎮未陸梁<lb/>
況今鷹犬乏雄勇便擬馳騁徒蒼惶且緩須時勵犀卒<lb/>
終期拉朽功莫當<lb/>
　　桓妬妻<lb/>
昔聞桓司馬娶妾貌甚都其妻南郡主悍妬誰與俱持<lb/>
刀擁羣婢逕往將必屠妾時在窗前解鬟臨鏡梳鬒髪<lb/>
雲垂地瑩姿氷照壺妾初見主來綰髻下庭隅歛手語<lb/>
出處國破家已殂無心來至此豈願奉君娛今日茍見<lb/>
<pb n="KR4h0157_WYG_008-20b"/>
殺雖死生不殊主乃擲刃前抱持一長吁曰我見猶憐<lb/>
何況是老奴盛怒反為喜哀矜非始圖嫉忌尚服美傷<lb/>
哉今亦無<lb/>
　　舟次朱家曲寄許下故人<lb/>
藹藹桑柘岸喧喧鷄犬村晚雲連雨黑秋水帶沙渾稍<lb/>
聽鄰船語初分異土言雖嗟逺朋友日喜近田園<lb/>
　　醉中留别永叔子履<lb/>
新霜未落汴水淺輕舸唯恐東下遲遶城假得老病馬<lb/>
<pb n="KR4h0157_WYG_008-21a"/>
一步一跛令人疲到君官舍欲取别君惜我去頻增嘻<lb/>
便步髯奴呼子履又令開席羅酒巵逡巡陳子果亦至<lb/>
共坐小室聊伸睂烹鷄庖兔下筯美盤實飣餖栗與梨<lb/>
蕭蕭細雨作寒色猒猒盡醉安可辭門前有客莫許報<lb/>
我方劇飲冠幘欹文章或論到淵奥輕重曽不遺毫釐<lb/>
間以辨謔每絶倒豈顧明日無晨炊六街禁夜猶未去<lb/>
童僕竊訝吾儕癡談兵究弊又何益萬口不謂儒者知<lb/>
酒酣耳熱試發泄二子尚乃驚我為露才揚已古來惡<lb/>
<pb n="KR4h0157_WYG_008-21b"/>
卷舌噤口南方馳江湖秋老鱖鱸熟歸奉甘旨誠其宜<lb/>
但願音塵寄鳥翼愼勿却效兒女悲<lb/>
　　赴霅任君有詩相送仍懐舊賞因次其韻<lb/>
湖山饒邃處曽省牧之遊鴈落葑田濶船過菱渚秋野<lb/>
煙昬古寺波影動危樓到日㝷題墨猶應舊壁留<lb/>
　　歳日旅泊家人相與為壽<lb/>
舟中逢獻歳風雨送餘寒推年増漸老永懐殊鮮歡江<lb/>
邉無車馬鑑裏對衣冠孺人相慶拜共坐列盃盤盤中<lb/>
<pb n="KR4h0157_WYG_008-22a"/>
多橘柚未咀齒已酸飲酒復先醉頗覺量不寛岸梅欲<lb/>
破蕚野水微生瀾來者即為新過者故為殘何言昨日<lb/>
趣乃作去年觀時節未變易人世良可歎<lb/>
　　依韻和胡武平懐京下游好<lb/>
南國易悲愁西風起高樹枯荷復送雨度鴈寧知數欲<lb/>
問北來音繫書復若故冥飛杳無跡弋者徒有慕况在<lb/>
白蘋洲而懐石渠署石渠多故人鵷鵠方鶱翥鏘鳴尚<lb/>
可希綷翼何由附主人賴知己未變疇昔顧乘桴豈仲<lb/>
<pb n="KR4h0157_WYG_008-22b"/>
尼好勇非季路幸依南郡帳不學邯鄲步自守終日愚<lb/>
都忘向時慮睠戀此江湖親年當喜懼既獲庭闈近又<lb/>
多山水趣邇來對明月千里猶㑹晤長橋人絶聲舉酒<lb/>
逢秋露逈聞孤舟笛煙水在何處俯檻意無涯跳波魚<lb/>
夜乳頗得真隱情奚須慕巢許思寄梅枝香逺隔蘭溪<lb/>
渡緘之付好風精爽亦隨去<lb/>
　　送劉成伯著作赴弋陽宰<lb/>
我昨之官來值君為郡掾當年已知名是日纔識面未<lb/>
<pb n="KR4h0157_WYG_008-23a"/>
久嗟還都始應羣公薦遂除芸省郎出治江上縣縣劇<lb/>
素所聞其俗到可見水精製盤盂氷瑩産郊甸鳴笋斲<lb/>
桐梓雕飾雜寳絢有藥化銅鈆方士多伏鍊君今齒尚<lb/>
壯好學常不倦二者定非惑吾言亦狂狷絃歌將有餘<lb/>
幸可窮經傳歸來期著書篋楮盈百卷莫學此疎慵無<lb/>
能守貧賤明朝君當行勉勉自出餞豈無一壺酒豈無<lb/>
一鼎饌<lb/>
　　冬雷<lb/>
<pb n="KR4h0157_WYG_008-23b"/>
上帝設號令隱其南山下震發固有時曷常事憑怒春<lb/>
以動含生夏以奮風雨冬其息不用藏在黄厚土我今<lb/>
來江南歳厯惟建午如何小雪前向曉疑鳴釡蛟虵龜<lb/>
蟲厄鱗裂口塊吐蝦䗫不食月㴱窟僵兩股天公豈物<lb/>
欺若此汨時序或言非天公實乃陰怪主嘗親古祠畫<lb/>
牛首椎連鼓黑雲雜狂颷相與為肺腑是不由昊穹安<lb/>
能順寒暑吾因考厥事復以驗莽鹵市井欺量衡定知<lb/>
不活汝元惡逆大倫弗加霹靂斧此豈曰無私故予未<lb/>
<pb n="KR4h0157_WYG_008-24a"/>
所取必恐竊天威似將文法侮焉顧五行錯詎畏萬物<lb/>
覩欲扣九門陳恨身無鳥羽<lb/>
　　冬日陪胡武平游西余精舍<lb/>
侵晨霜氣嚴溪口氷已合鳥榜將進遲寒篙旋摧拉遥<lb/>
看松竹㴱雪屋藏山衲登臨興都盡薄暮汾清霅<lb/>
　　送崔主簿赴睦州清溪<lb/>
舟輕不畏險逆上子陵灘七里峽天翠千重雲木寒古<lb/>
祠鳴野鳥亂石激春湍正與高懐愜寧歌行路難<lb/>
<pb n="KR4h0157_WYG_008-24b"/>
　　送潘供奉承勛<lb/>
與君迹熟情已親欲將行邁聊感人舉酒不能效時俗<lb/>
半辭苦語資立身長大實好帶刀劒曷不往助清邉塵<lb/>
門㦸雖高豈自有當思乃祖為功臣所宜勇躍發竒䇿<lb/>
嘉名定體庻得真儻以斯言作狂説乘肥食脆任青春<lb/>
　　寄題徐都官新居假山<lb/>
太湖萬穴古山骨共結峰嵐勢不孤苔徑三層平木末<lb/>
河流一道接墻隅已知谷口多花藥秪欠林間落狖鼯<lb/>
<pb n="KR4h0157_WYG_008-25a"/>
誰侍巾褠此遊樂里中遺老肯相呼<lb/>
　　依韻和武平别後見寄<lb/>
溪逺檣危一望遙此焉悽絶府中僚已同鴈鶩依清淺<lb/>
共看鸞皇上泬寥别岸無端縈細栁迴舟不忍過新橋<lb/>
醉來事事能生感誰道愁腸酒易銷<lb/>
　　過華亭<lb/>
晴雲嗥鶴幾千隻隔水野梅三四株欲問陸機當日宅<lb/>
而今何處不荒蕪<lb/>
<pb n="KR4h0157_WYG_008-25b"/>
　　迴自青龍呈謝師直<lb/>
共君相别三四年巖巖瘦骨還依然唯髭此舊多且黑<lb/>
學術久已不可肩嗟余老大無所用白髪冉冉將侵顚<lb/>
文章自是與時背妻餓兒啼無一錢幸得詩書銷白日<lb/>
豈顧富貴摩青天而今飲酒亦復少未及再酌腸如煎<lb/>
前夕與君歡且飲飲纔數盞我已眠鷄鳴犬吠似聒耳<lb/>
舉頭屋室皆左旋起來整巾不稱意掛㠶直走滄海邉<lb/>
便欲騎鯨去萬里列缺不借霹靂鞭氣沮心衰計欲睡<lb/>
<pb n="KR4h0157_WYG_008-26a"/>
夢想先到蘋渚前與君無復更留醉醉死誰能如謫仙<lb/>
　　青龍海上觀潮<lb/>
百川倒蹙水欲立不久却迴如鼻吸老魚無守隨上下<lb/>
閣向滄洲空怨泣推鱗伐肉走千艘骨節專車無大及<lb/>
幾年養此膏血軀一旦翻為漁者給無情之水誰可憑<lb/>
將作㝷常自輕入何時更看弄潮兒頭戴火盆來就濕<lb/>
　　社前<lb/>
欲社先知雨將歸未見花那能長作客夜夜夢還家<lb/>
<pb n="KR4h0157_WYG_008-26b"/>
　　牡丹<lb/>
洛陽牡丹名品多自謂天下無能過及來江南花亦好<lb/>
絳紫淺紅如舞娥竹陰水照增顔色春服貼妥裁輕羅<lb/>
時結游朋去㝷玩香吹酒面生紅波粉英不忿付狂蝶<lb/>
白髪强挿成悲歌明年更開余已去風雨摧殘可奈何<lb/>
　　觀居寧畫草蟲<lb/>
古人畫虎鵠尚類狗與鶩今看畫羽蟲形意兩俱足行<lb/>
者勢若去飛者翻若逐拒者如舉臂鳴者如動復躍者<lb/>
<pb n="KR4h0157_WYG_008-27a"/>
趯其股顧者注其目乃知造物靈未抵毫端速毗陵多<lb/>
畫工圖寫空盈輻寧公實神授坐使羣輩伏草根有纎<lb/>
意醉墨得已熟權豪不可致節行今仍獨<lb/>
　　悼亡三首<lb/>
結髪為夫婦于今十七年相看猶不足何况是長捐我<lb/>
鬢已多白此身寧久全終當與同穴未死淚漣漣<lb/>
毎出身如夢逢人强意多歸來仍寂寞欲語向誰何窗<lb/>
冷孤螢入宵長一鴈過世間無最苦精爽此銷磨<lb/>
<pb n="KR4h0157_WYG_008-27b"/>
從來有脩短豈敢問蒼天見盡人間婦無如美且賢譬<lb/>
今愚者壽何不假其年忍此連城寳沉埋向九泉<lb/>
　　書哀<lb/>
天既䘮我妻又復䘮我子兩眼雖未枯片心將欲死雨<lb/>
落入地中珠沉入海底赴海可見珠掘地可見水唯人<lb/>
歸泉下萬古知己矣拊膺當問誰憔悴鑑中鬼<lb/>
　　偶書寄蘇子美<lb/>
君詩壯且竒君筆工復妙二者世共寳一得亦難料我<lb/>
<pb n="KR4h0157_WYG_008-28a"/>
今或盈軸體逸思益峭有如秋空鷹氣壓城雀鷂又如<lb/>
飲巨鍾一舉不能釂既釂心已醉顚倒視兩曜吾交有<lb/>
永叔勁正語多要嘗評吾二人放檢不同調其於文字<lb/>
間苦硬與惡少雖然趣尚殊握手幸相笑<lb/>
　　送李殿丞通判處州<lb/>
拜官將近親不畏千里險泝流上贛水石亂波驚颭舟<lb/>
人素已諳曲折就迴閃豈虞失便利倚慣憂亦掩昔余<lb/>
從平流悸夢尚成魘今逢子方去青䋏絲新染沙頭有<lb/>
<pb n="KR4h0157_WYG_008-28b"/>
堠吏惴立板方歛鴻鴈正來翔競看朱服儼<lb/>
　　蔡仲謀遺鯽魚十六尾余憶在襄城時獲此魚留<lb/>
　　　以遲歐陽永叔<lb/>
昔嘗得圓鯽留待故人食今君逺贈之故人大河北欲<lb/>
膾無庖人欲寄無鳥翼放之已不活烹煮費薪棘<lb/>
　　送蘇子美<lb/>
勇為江海行風波曾不懼但欲㝷名山扁舟無定處南<lb/>
有鵬若鴞臉有石若鋸毒草見人搖短狐逢影怒不遐<lb/>
<pb n="KR4h0157_WYG_008-29a"/>
尚苦乖更逺饒瘴霧東土乃濱海蜃鼉仍可怖殻物怪<lb/>
瑣屑蠃蜆固無數醎腥損齒牙日月復易飫二方既若<lb/>
此往矣無久駐竟當西北來醉酎炙肥羜夏不厭漿酪<lb/>
冬不厭雉兔勿言專口腹口腹人所務天台信竒偉石<lb/>
橋非坦步廬岳趣最幽饑腸看瀑布此致雖為高實亦<lb/>
難久慕君行聽我言不聽到應悟<lb/>
　　寄洪州致仕李國博<lb/>
湖上悠然度幾春勇抛榮禄遂天真青蒲翠竹圍華屋<lb/>
<pb n="KR4h0157_WYG_008-29b"/>
白酒黄鷄命里人果下有時乘小駟兒曹方見擁朱輪<lb/>
田園歳入千鍾美肯似疏家苦畏貧<lb/>
　　永叔贈酒<lb/>
天門多竒醖一斗市錢千貧食尚不足欲飲將何緣豈<lb/>
能以口腹屈節事豪權閉户飽於虀作詩湧如泉一日<lb/>
復一夕醒目常不眠窮臘忽可怪雙壺故人傳呼兒欲<lb/>
自酌瓦盞無完全其能饔甘脆而况侑夭妍却令情懐<lb/>
惡分與富貴偏收拾不復甞排置屋角邉儻逢嘉客至<lb/>
<pb n="KR4h0157_WYG_008-30a"/>
傾倒相與顚何暇問濃薄但覺窗扉旋誰識我為我賓<lb/>
主各頽然始得語且横既醉論益堅曾不究世務閒氣<lb/>
爭古先畢竟兩未決辨吻空流涎嗟我儒者飲聒耳無<lb/>
管絃雖云暫歡適終久還愁煎自甘不偶死寧慕金印<lb/>
懸願頻致此物勿恤瘡檐肩<lb/>
　　辛著作知西京永寧<lb/>
躍馬西畿令家塋在洛陽衣霑寒食雨花發故宫牆冷<lb/>
淡鳩鳴屋寛閒水滿塘送君悲漸老空憶釣伊魴<lb/>
<pb n="KR4h0157_WYG_008-30b"/>
　　正月十五夜出迴<lb/>
不出只愁感出遊將自寛貴賤依儔匹心復殊不歡漸<lb/>
老情易厭欲之意先闌却還見兒女不語鼻辛酸去年<lb/>
與母出學母施朱丹今母歸下泉垢面衣少完念爾各<lb/>
尚幼藏淚不忍看推燈向壁卧肺腑百憂攅<lb/>
　　戲寄師厚生女<lb/>
生男衆所喜生女衆所醜生男走四鄰生女各張口男<lb/>
大守詩書女大逐鷄狗何時某氏郎堂上拜媪叟<lb/>
<pb n="KR4h0157_WYG_008-31a"/>
　　冬夕㑹飲聨句<lb/>
與君數夜飲唯恐酒盞空今我苦欲淺<hi>堯臣</hi>語志難比同<lb/>
陳編侑歡適<hi>謝景初</hi>間謔何魁雄婢子寒且倦<hi>堯臣</hi>主人哦<lb/>
不窮燈青屢結花<hi>景初</hi>煎響時鳴蟲穴䑕暗出没<hi>堯臣</hi>風鴈<lb/>
高雍容氷霜覆瓦屋<hi>景初</hi>貂狐輸貴翁孤床乏暖質<hi>堯臣</hi>苦<lb/>
語有淡工咀嚼患䏑小<hi>景初</hi>煨炮驚殻紅落蟾斜入竅<hi>堯臣</hi>
逺漏微遞風醉心欺睡魄<hi>景初</hi>細書刺昬瞳吽呀聞爭犬<lb/>
哮吼厭啼<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>撥火亂赬豆附炙雙彎弓乾果硬迸齒<hi>堯臣</hi>
<pb n="KR4h0157_WYG_008-31b"/>
寒虀酸滿胸枯蛤擘無肉淡脯燒可饔語必造聖賢樂<lb/>
已過鼓鐘紙窗幸未曙<hi>景初</hi>絮被令旋縫凍痺兩股鐵跑<lb/>
抓雙鬢鬔脬尿既懶溺裩虱唯欲烘器皿足缺齾捧執<lb/>
無妖穠兒女寒不寢<hi>堯臣</hi>僮僕因欲瞢豈無富貴徒笑此<lb/>
饑寒蹤丈夫固有負道義久已充墨子不黔突齒輩且<lb/>
得封勉哉梅夫子塞者終自通<hi>景初</hi>
　　郡閣閱書投壺和呈相國晏公<lb/>
較量人世無窮樂羅列平生未見書聊奉投壺祭征虜<lb/>
<pb n="KR4h0157_WYG_008-32a"/>
休言撃劒馬相如畫樓晚去聞寒角縹帙看來落蠧魚<lb/>
日獲誨言皆舊學不慚貧賤帶經鋤<lb/>
　　和欲雪<lb/>
雪欲漫天落雲初著地垂臂鷹過野徤走馬上氷遟公<lb/>
子多論酒騷人自詠詩都無少年意只卧竹窗宜<lb/>
　　四月二十七日與王正仲飲<lb/>
我來自楚君自吳相遇汎波銜舳艫時時舉酒共笑樂<lb/>
莫聞罌盎有與無醉憶曩同吾永叔倒冠落佩來西都<lb/>
<pb n="KR4h0157_WYG_008-32b"/>
是時豪快不顧俗留守贈榼少尹俱高吟持去擁鼻學<lb/>
雅闋付唱纎腰姝山東腐儒漫側目洛下才子爭歸趨<lb/>
自兹離散二十載不復更有一日娛如今舊友已無幾<lb/>
歳晚得子欣為徒<lb/>
　　月下懐裴如晦宋中道<lb/>
九陌無人行寒月淨如水洗然天宇空玉井東南起我<lb/>
馬卧我庭帖帖垂頸耳霜花滿黑鬛安欲致千里我僕<lb/>
寢我廏相背肖兩已夜㴱忽驚魘呼若中流矢是時興<lb/>
<pb n="KR4h0157_WYG_008-33a"/>
我懐顧影行月底唯影與月光舉止無猜毁吾交有裴<lb/>
宋心意月影比㝷常同語黙肯問世俗子<lb/>
　　同蔡君謨江鄰幾觀宋中道書畫<lb/>
君謨善書能别書宣獻家藏天下無宣獻既没二子立<lb/>
漆匣甲乙收盈厨鍾王真蹟尚可覩歐禇遺墨非因模<lb/>
開元大厯名流夥一一手澤存有餘行草楷正大小異<lb/>
㸃畫勁宛精神殊坐中鄰幾素近視最辨纎悉時驚吁<lb/>
逡巡蔡侯得所得索研鋪紙纔須臾一掃一幅太快徤<lb/>
<pb n="KR4h0157_WYG_008-33b"/>
檀溪躍過瘦的盧觀書已畢復觀畫數軸江吳種稻圖<lb/>
稻苖秧秧水拍拍羣鷺矯翼人荷鋤陂塍高下石籠宻<lb/>
竹樹叅倚荆籬疎大車立輪轉流急小犢欺顧稚子驅<lb/>
令人頻有故鄉念春事況及蠶桑初虎頭將軍畫列女<lb/>
二十餘子拖裙裾許穆夫人尤窈窕因誦載馳誠起余<lb/>
余無書性無田區美人雖見身老癯舉頭事事不稱意<lb/>
不如倒盡君酒壺<lb/>
　　東城送運判馬察院<lb/>
<pb n="KR4h0157_WYG_008-34a"/>
春風騁巧如剪刀先裁楊栁後杏桃圓尖作瓣得疎宻<lb/>
顏色人染燕脂牢黄鸝未鳴鳩欲雨㴱園靜墅聲嗷嗷<lb/>
役徒開汴前日放亦將決水歸河槽都人傾望若焦渴<lb/>
寒食已近溝已淘何當黄流與雨至雨㴱一尺水一篙<lb/>
都水御史亦即喜日夜順疾回輕舠頻年吳楚水苦旱<lb/>
一稔未足生脂膏吾願取之勿求羡窮鳥困獸易遯逃<lb/>
我今出城勤送子沽酒不惜典弊袍數途必向睢陽去<lb/>
太傅太尹皆英豪試乞二公評我說萬分豈不益一毛<lb/>
<pb n="KR4h0157_WYG_008-34b"/>
國給民蘇自有暇東園乃可資遊遨<lb/>
　　送知和州杜駕部<lb/>
桐花欲開時羣噣爭哺兒但求黄口飫焉問丹穴饑常<lb/>
山有四烏將飛昔已悲中間勿殞逝豈得安其枝一飲<lb/>
必屢顧毎啄必遲遲今朝竟矯翼去向江之湄銜芹不<lb/>
自食欲遺孤與雌此義實已重莫為梟所嗤世俗多嫌<lb/>
忌我胡為此詩此詩美孝悌持贈杜挺之<lb/>
　　觀何君寳畫<lb/>
<pb n="KR4h0157_WYG_008-35a"/>
燕馬易畫吳牛難圖馬骨應細牛骨麄馬毛要宻牛毛<lb/>
疎麄疎必辨别細宻多模糊乃知戴嵩筆能出韓幹徒<lb/>
幹馬精神在韁勒嵩牛怒鬭無牽拘昨日何家觀小軸<lb/>
絹雖破爛色不渝二頭相觸角競椅前脚如跪後脚舒<lb/>
尾株榻直脊膂蹙筋力寫盡蹄腕殊一勝一敗又苦似<lb/>
勝者狠逐敗者趨卷窮赤印置小字置字乃是陶尚書<lb/>
尚書國初人愛畫收幾厨買時不惜金與帛帛載羊車<lb/>
錢載驢後世兒孫不能保賣入窮市無須臾凡目矜新<lb/>
<pb n="KR4h0157_WYG_008-35b"/>
不重故千錢酬直皆笑愚四牛遂為何氏有裝背入眼<lb/>
天下無坐中吾儕趣已異乂喜𤣥女傳兵符此本實稱<lb/>
閻令畫下筆簡細容顔姝三人鬼狀一牛首八女二十<lb/>
美丈夫黄帝中間䕃葩葢霞扇錯玳旌擁朱冠服難知<lb/>
歳月逺但見儀衛森清都復觀鹿臺獨夫受妲己不笑<lb/>
何由娛酒池肉林騎行䏑剖心斮脛堪悲吁數幅吳王<lb/>
宴西子綵舟張樂當姑蘇宫娥數百簇高下鬒髻一一<lb/>
紅芙渠危峰細浪得平逺前對洞庭傍大湖商紂夫差<lb/>
<pb n="KR4h0157_WYG_008-36a"/>
可垂誡歴世傳玩叅盤盂雕鷹草木不足記特詠此事<lb/>
心何如<lb/>
　　送少卿張學士知洪州<lb/>
朱旗畫舸一百尺五月長江水拍天穩去先應望廬岳<lb/>
暫來誰復見龍泉閣經吏部重為記山識吳王舊鑄錢<lb/>
往迹可㝷軍士少賸書遺逸附青編<lb/>
　　觀楊之美畫<lb/>
天官乗車建朱旗赤旛前亞風卷披二龍緩駕蒼髯垂<lb/>
<pb n="KR4h0157_WYG_008-36b"/>
印箱傍挈文籍隨雙驂推軛如畏遲行從冠服多威儀<lb/>
水官自有真龍騎兩佐並跨鯨尾螭步趨羣吏怪眼眉<lb/>
雲生海面無端涯雷部處上相與期人身獸爪負鼓馳<lb/>
後有同類挾且搥次執電鏡風囊吹青虵有角魚足鬐<lb/>
上下引導神所施地官既失不可知此畫傳是閻令為<lb/>
設色鮮潤筆法竒絹理膩滑雞子皮吳生龍王多裂隳<lb/>
八軸展玩怠晨炊李成山水曉景移黄荃花竹雀擁枝<lb/>
韓幹馬本摸搭時神駿都失存毫釐日高腹枵眼眥眵<lb/>
<pb n="KR4h0157_WYG_008-37a"/>
邂逅獲見何言疲厚謝主翁意不衰他日飽目看無遺<lb/>
　　李審言遺酒<lb/>
大梁美酒斗千錢欲飲常被饑窘煎經時一滴不入口<lb/>
潄齒費盡華池泉昨日靈昌兵吏至跪壺曽不候報箋<lb/>
赤泥坼封傾瓦盎母妻共甞婢流涎鄰家葡萄未結子<lb/>
引蔓垂過高墻巔當街賣杏已黄熟獨堆百顆充盤筵<lb/>
老年牙疎不喜肉況乃下筯無腥膻空腸易醉忽酩酊<lb/>
倒頭夢到上帝前賜臣蒼龍跨入月不意正值姮娥眠<lb/>
<pb n="KR4h0157_WYG_008-37b"/>
無人來顧傍玉兔便取作腊下九天拔毛為筆筆如椽<lb/>
狂吟一掃一百篇其間長句寄東郡東郡太守終始賢<lb/>
切莫汲竭滑公井留釀此醑時我傳<lb/>
　　送邵郎中知潭州<lb/>
張鐃叠吹洞庭外緣虎帶刀蠻帥迎且諭漢家綏撫厚<lb/>
莫言湘守事權輕木奴洲近霜包熟斑竹林昏野鳥鳴<lb/>
賈誼宅邉寒井在暫留千騎潄餘清<lb/>
　　和江鄰幾景徳寺避暑<lb/>
<pb n="KR4h0157_WYG_008-38a"/>
垤蟻不應雨鳴鳶不生風鬱氣若甑炊初陽如火紅躶<lb/>
膚汗交流腯體膏將鎔龍頭費挹酌犢鼻强遮蒙常畏<lb/>
俗物來去避青蓮宫廣堂鋪琉璃高簷蔭梧桐廊壁畫<lb/>
地獄獄具鑊鋸舂鐵城何焰焰鐵牀亦彤彤誰知炮烙<lb/>
死活間傳自西域黄面翁正類人世苦此熱聲利役使<lb/>
亡西東京師貴賃幾椽舍窮煎相似聒欲聾屋頭朝㸑<lb/>
作飲食枕底夕艾驅蚊蟲宜爾近巷江夫子賦詩特壓<lb/>
塵土中<lb/>
<pb n="KR4h0157_WYG_008-38b"/>
　　送趙簡議知徐州<hi>及</hi>
鹿車幾兩馬幾匹軫建朱幡騎彀弓雨過短亭雲斷續<lb/>
鶯啼高栁路西東吕梁水注千㝷險大澤龍歸萬古空<lb/>
莫問前朝張僕射毬塲細草綠蒙䝉<lb/>
　　晨起裴吳二直講過門云鳳閣韓舍人物故作詩<lb/>
　　　哭之<lb/>
平生交友淚又哭寢門前魯叟不言命楚人空問天月<lb/>
沉滄海底星隕太微邉莫恨終埋没文章自可傳<lb/>
<pb n="KR4h0157_WYG_008-39a"/>
　　送王察推縝之鄧州<lb/>
昔向南陽憶洛陽秋橙初熟半林黄車過白水沙痕濶<lb/>
鴈落鉗盧稻穟長廢壘漢碑金刻字古原秦冢石為羊<lb/>
太平羽檄何曽有賓主相歡菊薦觴<lb/>
　　送李中舍襲之宰南鄭<lb/>
莫問褒中道路難襄陽直上幾重灘蒼煙古栢漢高廟<lb/>
落日荒茅韓信壇出水槎頭一絲挂穿虹雨脚兩橋殘<lb/>
土風大抵如南國期㑹先時俗自安<lb/>
<pb n="KR4h0157_WYG_008-39b"/>
　　送石昌言學士<lb/>
混混拍堤𤓰蔓水軒軒銜尾挂檣船使君東下只朝夕<lb/>
父老走迎無後先古堞秋耕拾銅鏃長淮瀑雨入壕蓮<lb/>
鳴猿舞鶴仍持去不憶承明夜直眠<lb/>
　　書南事<lb/>
大梁國南門驛騎方騰趨波波一何急蠻冦圍番禺番<lb/>
禺本無備前賴魏大夫大夫築子城今得守以須兵雖<lb/>
不滿萬閉壁堪指呼老幼轉木石壯徤操矛弧廩庫得<lb/>
<pb n="KR4h0157_WYG_008-40a"/>
以完日月不易圖城中舊無井魏鑿安轆轤魏由飛語<lb/>
去不使立外郛古稱時有待淺薄皆為紆曲突與爛額<lb/>
看取報功殊<lb/>
　　七月十六日赴庾直有懐<lb/>
白日落我前明月隨我後流光如有情徘徊上高栁高<lb/>
栁對寢亭風影亂疎牖我馬卧其傍我僕倦屈肘寂寂<lb/>
重門扃獨念家中婦乳下兩小兒夜夜啼向母問爺若<lb/>
箇邉天性已見厚不嗟羇枕孤不愧棲禽偶内有子相<lb/>
<pb n="KR4h0157_WYG_008-40b"/>
憶外有月相守何似長征人沙塵聽刁斗<lb/>
　　飲劉原甫家原甫懐二古錢勸酒其一齊之大刀<lb/>
　　長五寸半其一王莾時金錯刀長二寸半<lb/>
主人勸客飲勸客無夭妍欲出古時物先請射以年我<lb/>
料孔子履久化武庫煙固知陶氏梭飛去風雨天世無<lb/>
軒轅鏡百怪爭後先復聞豐城劒已入平津淵聊讎二<lb/>
百載儻有書畫傳嗢呼纔十一便可傾<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>船探懐發二<lb/>
寳太公新室錢獨行齊大刀鎌形末環連文存半辨齊<lb/>
<pb n="KR4h0157_WYG_008-41a"/>
皆有模法圓次觀金錯刀一刀平五千<hi>其文如此</hi>精銅不蠧<lb/>
蝕肉好鉤婉全為君舉酒盡跨馬月娟娟<lb/>
　　蔡君謨示古大弩牙<lb/>
黄銅弩牙金錯花銀闌線齒如排沙上立準度可省括<lb/>
箭溝三道前直窊其度四寸寸五刻鋈光歴歴無纎差<lb/>
蔡侯出此問誰得往年客遺來瑯瑘瑯瑘築城穿厚壤<lb/>
既獲磨洗爭傳誇莫知歳月孰製作精妙近世應難加<lb/>
發機高下在分刻今人妄射功仍賖願侯擬之起新法<lb/>
<pb n="KR4h0157_WYG_008-41b"/>
勿使邉兵死似麻<lb/>
　　寄題周敦美琨瑤洞<lb/>
仙人采玉驅雄龍列山剖璞青腔空因邃為堂曲為室<lb/>
石乳溜壁光玲瓏仙歸龍去草樹長蔽翳不復人蹤通<lb/>
指壃買墅下峰下洗斸務欲險怪窮地鱗鹿跡尚莫到<lb/>
安問樵老諸牛童古人未得今已得萬景付與由天公<lb/>
何當歸來斂頭角任從寳我生白虹陰溪淺水菖蒲綠<lb/>
下有蝦蟇雙眼紅及時佐酒斫兩股勿使更入明月中<lb/>
<pb n="KR4h0157_WYG_008-42a"/>
　　許生南歸<lb/>
大盤小盤堆明珠海估眩目迷精麄斗量入貢由掇拾<lb/>
未必一一疵纇無不貢亦自有光價此等固知魚目殊<lb/>
許生懐文頗所似暫抑安用頻増吁倚門老母應日望<lb/>
霜前稻熟舂紅稃歸來爛炊多釀酒洗蕩幽憤傾盆盂<lb/>
九卿有命不愁晚朱邑當年是嗇夫<lb/>
　　送臨江軍監酒李太博<lb/>
三江卑濕地北客宦遊稀霧氣多成雨雲蒸易損衣白<lb/>
<pb n="KR4h0157_WYG_008-42b"/>
醪燒甕美黄雀下田肥未辨殊方語山歌半是非<lb/>
　　送晉原喬主簿<lb/>
太守登車時我病不能出遙期玩海棠度險馬屢叱唯<lb/>
畏行邁遲惡欲及春日何為愛此花曽非桃杏匹生紅<lb/>
濃復淺瘦蔕脩且宻湖傍幾十樹雕盤擁新漆酒傾琉<lb/>
璃盆月上歡未畢縣官同逺宦簿領無督詰刻意詠芳<lb/>
菲迢補李杜失<lb/>
　　送樂職方知泗州<lb/>
<pb n="KR4h0157_WYG_008-43a"/>
長堤凍栁不堪折窮臘使君單騎行蘇合輕裘霜莫犯<lb/>
銅牙大弩吏先迎山旁楚賈連檣泊水上禹書寒磬清<lb/>
試向郡樓東北望煙波千里月臨城<lb/>
　　和劉原甫十二月十日試墨<lb/>
海神不朝雪不作大梁塵土蔽天高道傍牛喘復誰問<lb/>
佛寺吹螺空唱嚎相公跪香恬且佚陛下減膳心焦勞<lb/>
因君試墨偶有激勇辭壯筆揮長刀予無奈何亦思飲<lb/>
飲渴甖甕從餔糟<lb/>
<pb n="KR4h0157_WYG_008-43b"/>
　　十九日出曹門見水牛拽車<lb/>
只見吳牛事水田只見黄犂負車軛今牽大車同一羣<lb/>
又與騾驢走長陌卬頭濶步塵蒙蒙不似綏耕泥洦洦<lb/>
一一夜眠頭向南越鳥心腸誰辨白<lb/>
　　除夜雪<lb/>
撃鼓人驅鬼漫天雪送寒臘從今日盡花作舊年看著<lb/>
樹多還墮隨風積更乾明朝預王㑹畏濕兩梁冠<lb/>
　　送宣州簽判馬屯田兼寄知州邵司勲<lb/>
<pb n="KR4h0157_WYG_008-44a"/>
寒溪翠拖碧玉帶蒼山晴卧蛻骨龍水邉苦竹抽肥筍<lb/>
石上老蕨拳紫茸泊船繫纜宿明鏡昭亭廟古攅瘦松<lb/>
陰風雨電潭心起雲遮北嶺如墨濃田秧浸綠白鷺立<lb/>
内史出喜嘉賓從昔時謝公來賽神蘭肴作椒金作鍾<lb/>
聨詩姓何名已失板蠧粉落蟲鳥蹤我鄉復傳召南化<lb/>
磨鏤黑石君亦逢<lb/>
　　觀拽龍舟懐裴宋韓李<lb/>
截春流築沙坻拽龍舟過天池尾矯矯舟岐岐千夫推<lb/>
<pb n="KR4h0157_WYG_008-44b"/>
萬鱗隨驚鴻鵠沉魚龜春三月輕服時薄氷殿習水嬉<lb/>
馬特特來者誰魏公子人不窺車轔轔集其涯邯鄲倡<lb/>
士交馳銀缾索酒傾玻璃用錢如水贈舞兒却入上苑<lb/>
看鬭鷄撃毬彈金無不為適聞天子降玉輦當門虎脚<lb/>
看大旗春風吹花入行幄紅錦百尺爭蛟螭雲葢迴綵<lb/>
纜維明年結客觀未遟<lb/>
　　答劉原甫<lb/>
生早多交友常恨㑹遇稀毎念相笑語昨是今或非重<lb/>
<pb n="KR4h0157_WYG_008-45a"/>
惜向時游出處苦乖違從今儻有酒莫問裂栗微前夕<lb/>
呼我飲遣奴來扣扉暗犯風雪往醉脫冠服歸夜來新<lb/>
霽月清吐萬里輝劉郎戴幅巾江叟披褐衣相過無百<lb/>
步誰虞竊訶譏三家若循環但知具甘肥<lb/>
　　十一日垂拱殿起居聞南㨗<lb/>
二月雪飛雞狗狂錦衣走馬回大梁入奏邕州破蠻賊<lb/>
絳袍玉座開明堂腰佩金魚服金帶榻前拜跪稱聖皇<lb/>
一朝嚴氣變和氣初令漏泄飛四方將軍曰青才且武<lb/>
<pb n="KR4h0157_WYG_008-45b"/>
先斬逗撓兵後强從來儒帥空賣舌未到已愁茒葉黄<lb/>
徘徊嶺下自稱疾詔書切責仍勉當因人成功喜受賞<lb/>
親戚便擬封侯王昔日苦病今不病銅鼓弃擲無鏢鎗<lb/>
　　十五日雪三首<lb/>
寒令奪春令六花侵百花塘氷膠鷰觜野水澀芹牙擁<lb/>
柱輕於絮吹墀淨若沙乳禽饑啄木誰悞撥琵琶<lb/>
新雷奮虵甲宻雪鬭鵝毛正欲裁輕縠重令著弊袍沙<lb/>
泉流復凍煙蕚坼還韜只待鄰醅熟微聲聽酒糟<lb/>
<pb n="KR4h0157_WYG_008-46a"/>
春風九十日一半已銷磨準擬看花少依稀詠雪多官<lb/>
車猶載炭菢鵲不離窠向此興都盡戴家誰復過<lb/>
　　淘渠<lb/>
開春溝畎春泥五歩掘一壍當塗如壊堤車無行轍馬<lb/>
無蹊遮截門户鷄犬迷屈曲措足高復低芒鞋苔滑雨<lb/>
淒淒老翁夜行無子擕眼昏失脚非有擠明日尋者爾<lb/>
瘦妻手提幼女哭嘶嘶金吾司街務欲齊不管人死獸<lb/>
顛啼<lb/>
<pb n="KR4h0157_WYG_008-46b"/>
　　京師逢賣梅花五首<lb/>
北土只知看杏蘂大梁亦復賣梅花此心還似庾開府<lb/>
不惜金錢買取誇<lb/>
驛使前時走馬迴北人初識越人梅清香莫把茶䕷比<lb/>
只欠溪頭月下杯<lb/>
憶在鄱君舊國傍馬穿脩竹忽聞香偶將眼趂蝴蝶去<lb/>
隔水㴱㴱幾樹芳<lb/>
曽見竹籬和樹夾高枝斜引過柴扉對門獨木危橋上<lb/>
<pb n="KR4h0157_WYG_008-47a"/>
少婦髻鬟猶戴歸<lb/>
此去吾鄉二千里不看素蕚兩三年移根種子誰辛苦<lb/>
上苑偷來值幾錢<lb/>
　　送胥平叔寺丞赴洛<lb/>
單車細馬出虎牢春雲黕黕百舌嚎穀雨已近花欲盡<lb/>
秉燭夜飲朝坐曹因君重思昔日歡醉筆狂掃嵩丘高<lb/>
于今零落二十載縱在各各歎二毛試採上陽何首鳥<lb/>
刮切仍致苦竹刀俗情相望亦異此競欲折筍籠含桃<lb/>
<pb n="KR4h0157_WYG_008-47b"/>
　　送胡公疎之金陵<lb/>
綠蒲作㠶一百尺波浪疾飛輕鳥翮𤓰步山傍夜泊人<lb/>
石頭城邉舊遊客月如氷輪出海來江波千里無物隔<lb/>
自古有恨洗不盡于今萬事何由白依稀可記鮑家詩<lb/>
寂寞休㝷江令宅楊花正飛魮魚多食膾舉酒謝河伯<lb/>
但令甘肥日飽腹誰用麒麟刻青石去舸已快風亦便<lb/>
寧同步兵哭車軛<lb/>
　　送汝陰宰孫寺丞<lb/>
<pb n="KR4h0157_WYG_008-48a"/>
艑郎唱㯭鷰尾下潁水落日虵鱗生綠蒲被岸漁綱舉<lb/>
黄鳥啄葚繰車鳴吏無詬租官正來不借魴鱮與吏烹<lb/>
饋吏人情見里黨官非喜慢知官清<lb/>
　　吳沖卿出古飲鼎<lb/>
精銅作鼎土不蝕地下千年蘚花羃腹空鳯卵留藻文<lb/>
足立三刀刃微直左耳可執口可斟其上兩柱何對植<lb/>
從誰發掘歸吳侯來助雅飲歡莫極又荷君家主母賢<lb/>
翠羽胡琴令奏側絲聲不斷玉箏繁繞樹黄鸝鳴不得<lb/>
<pb n="KR4h0157_WYG_008-48b"/>
我雖衰苶為之醉玩古樂今人未識<lb/>
　　二十四日江鄰幾邀觀三館書畫録其所見<lb/>
五月秘府始暴書一日江君來約予世間難有古畫筆<lb/>
可往共觀臨石渠我時跨馬冒熱去開厨發匣鳴鑰魚<lb/>
羲獻墨迹十一卷水玉作軸光疏疏最竒小楷樂毅論<lb/>
永和題尾付官奴又看四本絶品畫戴嵩吳牛望青蕪<lb/>
李成寒林樹半枯黄荃工妙白兔圖不知名姓貌人物<lb/>
二公對奕旁觀俱黄金錯鏤為投壺粉障復畫一病夫<lb/>
<pb n="KR4h0157_WYG_008-49a"/>
後有女子執巾裾牀前紅毯平圍爐牀上二姝展氍毹<lb/>
繞牀屏風山有無畫中見畫三重鋪此幅巧甚意思殊<lb/>
孰真孰假丹青模世事若此還可吁<lb/>
　　依韻和原甫月夜獨酌<lb/>
月下馬蹄休擾擾夜涼蟲響競囂囂一杯獨飲愁何有<lb/>
孤榻無人膝自搖北斗柄高天漸轉小冠簪冷髪微凋<lb/>
誰知靜對頽然影竟夕幽懐豈易聊<lb/>
　　與蔣祕别二十六年田棐二十年羅拯十年始見<lb/>
<pb n="KR4h0157_WYG_008-49b"/>
　　　之<lb/>
我今五十二嘗苦離别煎屈指數離别正去一半年三<lb/>
君異出處相見有後先蔣最㑹遇早羅倍晚於田仕宦<lb/>
比我遲官資居我前此亦漫輕量無限歸荒埏所喜笑<lb/>
語同各驚顔貌遷髪有霜華侵目有蜘蛛懸有酒易以<lb/>
醉有奚徒用妍醒來念功名病螾希蜿蜒安得有園廬<lb/>
寛閒近林泉養魚數千頭種薤三四㕓餘蔬皆稱此嘉<lb/>
果值亦然既無俗造請窮冬事高眠囷貯白粳稻酒沽<lb/>
<pb n="KR4h0157_WYG_008-50a"/>
青銅錢飯過引數柸令兒誦嘉篇仰首看赤日區區隨<lb/>
天旋朝見出滄海暮見入虞淵畢竟將何窮磨滅愚與<lb/>
賢億億萬萬載筋骨非玉堅桐棺三寸厚在昔誰免焉<lb/>
去去欲及時嗟嗟無由緣<lb/>
　　飲劉原甫舍人家同江鄰幾陳和叔學士觀白鷴<lb/>
　　　孔雀鳬鼎周亞夫印鈿玉寳赫連勃勃龍雀刀<lb/>
主人鳳皇池二客天禄閣共來東軒飲高論雜談謔南<lb/>
籠養白鷴北籠養孔雀素質水紋纎翠毛金縷薄大誇<lb/>
<pb n="KR4h0157_WYG_008-50b"/>
鳬柄鼎不比龍頭杓玉印傳條侯字辨亞與惡鈿劒刻<lb/>
辟邪符寳殊制作末觀赫連刀龍雀鑄鐶鍔毎出一物<lb/>
玩必勸衆賓酌又令三雲髻行酒何婥約固非世俗驩<lb/>
自得閱古樂聖賢泯泯去安有不死藥竟知不免此烏<lb/>
用强檢縳開目即是今轉目已成昨歸時見月上酒醒<lb/>
見月落怳然如夢寐前語誠不錯<lb/>
　　劉涇州以所得李士衡觀察家號蟾蜍硯其下刻<lb/>
　　　云天寳八年冬端州刺史李元徳靈夘石造示<lb/>
<pb n="KR4h0157_WYG_008-51a"/>
　　　劉原甫原甫方與予飲辨云天寳稱載此稱年<lb/>
　　　偽也遂作詩予與江鄰幾諸君和之<lb/>
硯如刳蟇腹如月又若剖瓢萌强發鐫題天寳年造之<lb/>
刺史李元傳自越刳蟇剖瓢我莫分稱載作年初辯君<lb/>
君雖能辯猶曰寳<hi>原甫詩云李侯寳硯劉侯得</hi>寳兹偽物吾何云仰<lb/>
天大笑飲君酒硯真硯偽休開口願封漆匣還與侯請<lb/>
共江翁獨持守<hi>江詩云劉侯寳此慎勿忘更勿將心逐名轉</hi>
　　次韻和景彛閏臘二十五日省宿<lb/>
<pb n="KR4h0157_WYG_008-51b"/>
君嘗納史似吳兢又直甘泉馬踏氷重臘雪花方漫漫<lb/>
宿㕔書架自層層案頭美酒初温火簾底微風欲動燈<lb/>
永夜未眠鐘已發此心閒寂是高僧<lb/>
　　次韻和永叔新歳書事見寄<lb/>
尖風細細欲穿簾殘雪微銷凍結簷盞裏醇醪無限滿<lb/>
鏡中白髪不知添妍童喜舞開羅幕小吏愁澌入硯蟾<lb/>
幸得從公持直筆定應無復歎虀鹽<lb/>
　　李廷老祠部寄荆柑子<lb/>
<pb n="KR4h0157_WYG_008-52a"/>
踏雪衝風馳小吏帶霜連葉寄黄柑擗包欲咀牙全動<lb/>
舉盞逢衰酒易酣書尾自題知逺意筆頭親答厭多談<lb/>
故人莫覓新詩卷都似嵇康七不堪<lb/>
　　韻語答永叔内翰<lb/>
世人作肥字正如論饅頭厚皮雖然佳俗物已可羞字<lb/>
法歎中絶今將五十秋近日稍稍貴追蹤慕前流曾未<lb/>
三數人得與古昔儔古人皆能書獨其賢者留後世不<lb/>
推此但務於書求不知前日工隨紙泯已休顔書茍不<lb/>
<pb n="KR4h0157_WYG_008-52b"/>
佳世豈不寳收設如楊凝式言且直節脩又苦李廷中<lb/>
清慎實罕侔乃知愛其書兼取為人優豈書能存久賢<lb/>
哲人焉廋非賢必能此惟賢乃為尤其餘皆泯泯死去<lb/>
同馬牛太尹歐陽公昨日喜疾瘳信筆寫此語謂可忘<lb/>
病憂黄昏走小校寄我東郭陬綴之輒成篇聊以助吟<lb/>
謳<lb/>
　　次韻和長文社日禖祀出城<lb/>
曉日春風已擺條應逢社伯馬蹄驕壇邉宿雨微霑麥<lb/>
<pb n="KR4h0157_WYG_008-53a"/>
水上殘氷壅過橋鷰子飛來依約近鴈行歸去試敎調<lb/>
北扉西掖多才思相與飄飄在沉寥<lb/>
　　次韻和長文禖祀郊外見寄并呈韓子華<lb/>
鵓鴣知雨在桑中雄逐雌飛自不同胡粉未生輕蝶白<lb/>
燕脂先綻野櫻紅高高樹裏鞦韆月臘臘墻頭蓓蕾風<lb/>
曉下祠壇多寄咏衣冠方侍大明宫<lb/>
　　送馬行之都官<lb/>
昭亭山下送君時不畏西行劒棧危笮馬跨來身更徤<lb/>
<pb n="KR4h0157_WYG_008-53b"/>
吳船乘去計非遲錢塘湖上㝷雲屋巾子峰前種槿籬<lb/>
此趣已高天下士不須功業似鴟夷<lb/>
　　次韻和永叔石枕與笛竹簟<lb/>
溪上枕剖龍卵石蘄匠簟製虵皮紋客從東方一持贈<lb/>
竹色蒸青石抱雲磨沙斵骨自含潤飽霜弔節無留塵<lb/>
京師貴豪空有力六月耐此炎蒸劇旱風赤日吹熱來<lb/>
大厦高簷任雕飾頭臚汗匝無富貧雖有頒氷論官職<lb/>
官高職重氷則多日永氷消難更得唯公掃室施枕簟<lb/>
<pb n="KR4h0157_WYG_008-54a"/>
迎涼自感東方客東方客應非俗昬能使賢人心體適<lb/>
賢人何以偏伏人天下才名方赫赫我吟困窮不可聽<lb/>
畫夜蚊蚋蒼蠅聲蠅如逺鷄耳初感蚊若隱雷空際鳴<lb/>
葛厨頂綻屋蝎墮菅席中裂麻經横平生賦分只煎炒<lb/>
安有綠玉琉璃清猶勝昔年杜子美老走耒陽牛䏑死<lb/>
因思楊惲廢時言但願人生行樂爾公今事業在朝廷<lb/>
去就尤當慎終始待公睡足秋風來去奉高談揮塵尾<lb/>
　　次韻和景彛省闈宿齋<lb/>
<pb n="KR4h0157_WYG_008-54b"/>
晝日南宫雨後涼齋嚴官重靜於常庭前鬭雀墮還起<lb/>
欄下秋花落自香看盡雲容天漏碧讀殘書帙卷披黄<lb/>
九衢塵土莫能到蕭瑟微風葉響廊<lb/>
　　次韻和景彛對月<lb/>
蕭蕭風雨變涼意索索晚雲開斗晴已洗浮埃天外靜<lb/>
忽生圓月樹頭明草根蟲穴吟來久屋角星河落更清<lb/>
我媿西垣侍臣比影寒霜髩兩三莖<lb/>
　　次韻答吳長文内翰遺石器八十八件<lb/>
<pb n="KR4h0157_WYG_008-55a"/>
山工日斵器殊匪事樵牧掘地取雲根剖堅如剖玉食<lb/>
具與果具待賓良有朂亦將茶具并飽啜時出俗公何<lb/>
都贈予金多不入目我家固宜之瓦椀居漏屋得此尤<lb/>
稱窮客来無不足唯應赤脚婢收拾怨常酷夏席堆青虀<lb/>
冬盤飣㫖蓄竟無粱肉饌甚媿蕭家録<lb/>
　　送番禺杜杆主簿<lb/>
行識桄榔樹初窺翡翠巢地蒸蠻雨接山潤海雲交訟<lb/>
少通華語蟲多入膳庖不須思朔雪梅吐臘前稍<lb/>
<pb n="KR4h0157_WYG_008-55b"/>
　　次韻和永叔飲余家詠枯菊<lb/>
今年重陽公欲來旋種中庭已開菊黄金碎翦千萬層<lb/>
小樹婆娑嘉趣足髩頭挿蘂惜光輝酒面浮英愛芬馥<lb/>
旋種旋摘趂時候相笑相㝷不拘束各看華髪已垂顛<lb/>
豈更少年苔色綠自兹七十有三日公又聨鑣入余屋<lb/>
階傍猶見舊枯叢根底青芽歎催促但能置酒與公酌<lb/>
獨欠琵琶彈啄木所歡坐客盡豪英槐上凍鴟偷側目<lb/>
盤中有肉鴟伺之烏鳥不知啼觜曲諸公醉思索筆吟<lb/>
<pb n="KR4h0157_WYG_008-56a"/>
吾兒暗寫千毫秃明日持詩小吏忙未解宿酲聊和屬<lb/>
　　和王景彛正月十四日夜有感<lb/>
燈光暖熱夜催春天半樓開飲近臣馳道横頭起山岳<lb/>
露臺周匝簇車輪隔簾艶色多相照下馬輕豪各競新<lb/>
我已暮年殊趣嚮濃油一盞桉邉身<lb/>
　　次韻和永叔雨中寄原甫舍人<lb/>
賴得春巢鷰未歸高簷終日雨衰衰細籠芳草踏青後<lb/>
欲打棃花寒食時美景已嗟空過盡名園猶許悞相隨<lb/>
<pb n="KR4h0157_WYG_008-56b"/>
錦鞍切莫九衢去拍拍一如鵝鴨池<hi>社日曾愼赴北園</hi>
　　和劉原甫復雨寄永叔<lb/>
堦下青苔欲染衣晴光纔漏又霏微衝風鷰子銜泥去<lb/>
隔樹鵓鴣嗔婦歸乍冷乍陰將禁火自開自掩不關扉<lb/>
渾身酸削懶能出莫怪與公還往稀<lb/>
　　送羅職方知秀州<lb/>
陸雲甞誇千里蒓便輕羊酪同埃塵君今得郡正千里<lb/>
已患無羊厭此珍乃知南北各所樂乗舟不如乗馬惡<lb/>
<pb n="KR4h0157_WYG_008-57a"/>
水邉不見秦羅敷縱有西施肌肉薄使君事事未稱意<lb/>
綠水芙蓉定何若<lb/>
　　寄懐劉使君敞<lb/>
昔我從仲父三年在河内春游丹水上花竹弄粉黛人<lb/>
誇走馬來盡眼看没背薄暮半醉歸挿花紅簇隊使君<lb/>
今少年時往勸耕耒安行過樹下野杏正破纇何不學<lb/>
山公酩酊還倒載令人知使君心膽不瑣碎切莫懲婦<lb/>
翁慷慨臨并代一朝由謗謫雖去民苦愛實計幸不幸<lb/>
<pb n="KR4h0157_WYG_008-57b"/>
豈較進與退因書寄此懐繩墨老且悔<lb/>
　　寄汶上<lb/>
大第未嘗身一至人猜巧宦我應非彈冠不讀先賢傳<lb/>
説劒休更短後衣瘦馬青袍三十載故人朱轂幾多逹<lb/>
功名富貴無能取亂石清泉自憶歸<lb/>
　　論烏<lb/>
百鳥共戴鳳惟欲鳳徳昌願鳳得其輔咨爾孰可當百<lb/>
鳥告爾間惟烏最靈長乃呼鳥與鵲將致庶鳥康烏時<lb/>
<pb n="KR4h0157_WYG_008-58a"/>
來佐鳳署置且非良咸用所附已欲同助翺翔以鷰代<lb/>
鴻鴈傳書識暄涼鸜鴿代鸚鵡剝舌説語詳秃鶬代老<lb/>
鶴乗軒事昻藏野鶉代雄雞爪觜稱壇塲雀豹代鵰鶚<lb/>
摶撃肅秋霜蝙蝠嘗入幕捕蚊夜何忙老鴟啄臭腐飛<lb/>
飛使游揚鵂鶹與梟<graphic n="KR2609" url="https://raw.githubusercontent.com/kanripo/KR-Gaiji/master/images/KR2609.png" mimeType="image/png"/>待以為非常一朝百鳥厭讒烏<lb/>
出逺方烏伎亦止此不敢戀鳯傍養子頗似父又貪噪<lb/>
犲狼為烏鳥不伏獸肯為爾戕莫如且歛翮休用苦不<lb/>
量吉凶豈自了人事亦交相<lb/>
<pb n="KR4h0157_WYG_008-58b"/>
　　答裴送序意<lb/>
我欲之許子有贈為我為學勿所偏誠知子心苦愛我<lb/>
欲我文字無不全居常見我足吟詠乃以述作為不然<lb/>
始曰子知今則否固亦未能無諭焉我於詩言豈徒爾<lb/>
因事激風成小篇辭雖淺陋頗剋苦未到二雅未忍捐<lb/>
安取唐季二三子區區物象磨窮年苦苦著書豈無意<lb/>
貧希禄廩塵俗牽書辭辯說多碌碌吾敢虚語同後先<lb/>
唯當稍稍緝銘誌願以直法書諸賢恐子未諭我此意<lb/>
<pb n="KR4h0157_WYG_008-59a"/>
把筆慨歎臨長川<lb/>
　　薛九公期請賦山水字詩<lb/>
薛公堂懸山水字請我試作山水詩呼童磨墨慰君意<lb/>
强作安得有好辭昔年曾是杜陵客東城水上横此碑<lb/>
字方數尺形勢徤豈似取次筆畫為東城父老語於我<lb/>
推本剏自開元時不知當時何所用費功鑱刻為瓌竒<lb/>
我去長安十載後此石誰輦來京師苑中構殿激流水<lb/>
暮春脩禊浮酒巵是時詞臣出不意酒半使賦或氣萎<lb/>
<pb n="KR4h0157_WYG_008-59b"/>
日斜鳴蹕不可駐未就引去加鞭笞脫我幸得預此列<lb/>
玉階立寫從前萁今雖下筆不稱意已書滿幅令君嗤<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷八<lb/>
</p>
<p>
</p>
  </div>
</body>
</text>
</TEI>
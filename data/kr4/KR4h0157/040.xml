<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷四十</head> <lb/>
    <p>
<pb n="KR4h0157_WYG_040-1a"/>
欽定四庫全書<lb/>
　宋詩鈔卷四十<lb/>
　　　　　　　　　内閣中書舍人呉之振編<lb/>
　沈與求龜谿集鈔<lb/>
　與求字必先湖州徳清人登政和五年進士累遷至<lb/>
　明州通判召對除監察御史歴兵部員外郎殿中侍<lb/>
　御史請都建康上不悦出知台州召還再除御史遷<lb/>
　御史中丞前後㡬四百奏其言切直自敵已已下有<lb/>
<pb n="KR4h0157_WYG_040-1b"/>
　不能堪者高宗時有所訓勑每曰汝不識沈中丞耶<lb/>
　移吏部尚書出知潭州召除參知政事出知明州遷<lb/>
　知樞宻院事卒諡忠敏其詩喜論體製格律源流所<lb/>
　自不貴茍作有龜谿集十二卷<lb/>
　　次韻曽守懷玲瓏山<lb/>
泉石有膏肓料理費和緩風埃客子遊夢想畧相半端<lb/>
如饜羊酪投匕念鄉饌懷哉小玲瓏舊賞記酣宴玉女<lb/>
下雲牕輕我年未冠誅茒老三間此意已懸斷少須草<lb/>
<pb n="KR4h0157_WYG_040-2a"/>
堂資兩足那可絆謝公愛東山自結㝷幽伴詩筒忽相<lb/>
先紙價豈容賤流傳從使君感此歸思亂擷蘭躡危根<lb/>
潄石俯長磵野性等麋鹿百嗜寧食薦攬衣中夜興測<lb/>
漏疾流眄窘步愧駑筋卑飛傷短翰正使屐齒折未救<lb/>
斧柯爛時節脱復徂遲莫空浩歎何當脂下澤去路鬱<lb/>
交貫<lb/>
　　錢塘賦水母<lb/>
疾風吹雨回江城艣牙嘔啞潮欲平客居喜無人事攖<lb/>
<pb n="KR4h0157_WYG_040-2b"/>
相與環坐臨前楹眼中水怪狀莫名出沒沙觜如浮罌<lb/>
復如緇笠絶兩纓渾沌七竅俱未形塊然背負羣鰕行<lb/>
嗟其巧以怪自呈凝目𢥠視相將迎老漁旁睨笑發聲<lb/>
曰此水母官何驚江流如奔絶滄瀛潮汐往來月為程<lb/>
藏納衆汚無滿盈浮埃沈滓溷九清結成此物宜昏盲<lb/>
使鰕導迷作雙睛乃能接迹蚌與蟶亦猶巨蛩二體并<lb/>
離則無目為光精江天八月霜葉鳴罟師得鰕供水征<lb/>
水母棄擲羅縱横試令收拾輸庖丁綘礬收涎體紆縈<lb/>
<pb n="KR4h0157_WYG_040-3a"/>
飛刀鏤切武火烹花甆飣餖粲白英不殊氷盤堆水晶<lb/>
稻醯韲寒芼香橙入齒已復能解酲遣漁止矣勿復評<lb/>
嗟哉此性愚不更定矜故態招三彭且摩枵腹甘藜羮<lb/>
　　泛舟村落阻風不能少進而菱梢芡觜繚舷上下<lb/>
　　　篙人病之<lb/>
艇子掠岸行水瘦不濡尾狂飈振疎蓬獵獵鳴兩耳十<lb/>
篙八九褪逆勢何乃爾野芡伺吾間回梢哆利觜亦有<lb/>
芰浮角一一肆輕鄙初欲事幽㝷解䌫出疎葦乗流覓<lb/>
<pb n="KR4h0157_WYG_040-3b"/>
清淺濯纓助深喜事大有不然移頃末離咫安得望蓬<lb/>
萊巨艦破潮起征帆駕長風一日三萬里<lb/>
　　夜坐感事<lb/>
沈沈夜氣歸虛堂閉深寂孤燈灺餘花寒霤韻殘滴醖<lb/>
釀萬斛愁感慨一人敵何當棄短檠陰山叱鳴鏑<lb/>
　　戊申初寒偶作<lb/>
去年十月冬猶温單衣曉出錢塘門攜拏僅脱餓虎口<lb/>
更吟楚些招魂驚兒女爭從亂離苦咿啞遶膝多語言<lb/>
<pb n="KR4h0157_WYG_040-4a"/>
舟行畏塗侵夜泊孤燈明滅何處村蕭蕭細雨疎葦響<lb/>
風力漸搖枯栁根失聲號寒泣龍具促櫂傍險爭前奔<lb/>
還家依然四壁立故衾敗絮那忍論無衣豈暇具裘褐<lb/>
海圖坼裂波濤翻天公戲人亦太虐雪花徑尺連上元<lb/>
今年十月事羈官兩脚如舊身大存紙窗寂歴風竹嘯<lb/>
古木終夜號空園旅人不眠毛骨冷撫事念往多煩寃<lb/>
吾儕小人不論數豺狼滿目哀王孫似聞易水寒墮指<lb/>
北望大漠煙雲昏安得壯士馭八駿沙蟲猿鶴俱騰鶱<lb/>
<pb n="KR4h0157_WYG_040-4b"/>
歸歟莫如中土樂天子孝友朝廷尊坐令鐵衣掃蟻蝨<lb/>
四海挾纊懷君恩<lb/>
　　夜宿千秋嶺下田家<lb/>
陰壑來悲風薄莫吹急雨冥㝠攬寒色咫尺暗山路茅<lb/>
簷兩三家曲澗縈竹䲧停車遣問訊欲止此何許老翁<lb/>
行步弱扶杖倚門户問我官何忙野宿今無所向夜號<lb/>
狐狸深林嘯豺虎甘心在擇肉闖首輒憑怒駕言往何<lb/>
之一榻翁敢拒延我傍中堂慇懃慰良苦解衣土銼旁<lb/>
<pb n="KR4h0157_WYG_040-5a"/>
支枕憩行旅昏然飽安眼境寂絶猜怖雞聲報明發征<lb/>
車犯寒去呼燈别老翁鼻息方栩栩<lb/>
　　維心方刋正三國史某以精筆遺之䝉餉大篇為<lb/>
　　　謝氣格渾然三復感歎漫依元韻奉和蕪陋増<lb/>
　　　愧<lb/>
諸豪雄誇劒芒銛毛錐斂避收餘尖櫝間黯黮渴銅雀<lb/>
案上爬沙枯玉蟾學堂山人有遺裔筆力大可千人兼<lb/>
掉頭不肯書柿葉酒酣起舞怒奮髯十年歸坐溪口屋<lb/>
<pb n="KR4h0157_WYG_040-5b"/>
傲視冠冕猶髠箝草𤣥草聖聊戲耳如醫識藥信手拈<lb/>
邇來直筆到三國去取法度何森嚴眼中青白世矜異<lb/>
皮裏陽秋誰顧瞻更憐中書今且老雞毛葦管爭出奩<lb/>
懸知入手便獰劣那復助子窮幽潛我持妙頴急送似<lb/>
標題珍重存華韱勢如執法貴心正俗病要以此語砭<lb/>
揮掃定見龍蛇走紬繹何憚嵗月淹須知筆意似人意<lb/>
柔順未必非㓙憸<lb/>
　　清明日晩晴<lb/>
<pb n="KR4h0157_WYG_040-6a"/>
正好園林藉落英細風吹雨濕清明牆陰旱渇休無賴<lb/>
自有鳴鳩解喚晴<lb/>
　　舟過荻塘<lb/>
野航春入荻芽塘逺意相傳接渺茫落日一篙桃葉浪<lb/>
薫風十里藕花香河回遽失青山曲菱老難容碧草芳<lb/>
村北村南歌自荅懸知嵗事到金穰<lb/>
　　從劉殿院借書<lb/>
骨寒宜伴列仙臞欲喜依劉計未疎自昔暗中人易記<lb/>
<pb n="KR4h0157_WYG_040-6b"/>
到今名下士非虛欲從給事論奇字擬向中郎得異書<lb/>
願借牙籤三萬軸為公一　一辨蟫魚<lb/>
　　過徐氏莊居<lb/>
只着南冠不著纓掉頭防我問功名數椽茒屋有時漏<lb/>
一墢野田無具耕酒地定能容勝踐墨畦終擬過平生<lb/>
扣舷歸去蒹葭閙後夜相思看月明<lb/>
　　過徐氏郊居<lb/>
林梢眇眇隨鈄暉剝啄還來扣隱扉門巷劣容居士屩<lb/>
<pb n="KR4h0157_WYG_040-7a"/>
塵埃不到野人衣恰當夜甑黄粱熟盛供春山紫蕨肥<lb/>
侍坐無人只山月兩翁相對自忘機<lb/>
　　次韻盧憲春意<lb/>
少陵花惱便顛狂天與多情付此郎宿露園林鶯舌亂<lb/>
暖風庭院蜜脾香閒愁㡬欲縈春事幽怨還能入醉鄉<lb/>
應斷玉樓雙望眼便須催促理歸檣<lb/>
　　次韻宏父喜雨<lb/>
黄壟初看捲麥禾老農還復厭晴多四郊戽尾閒新瀆<lb/>
<pb n="KR4h0157_WYG_040-7b"/>
一雨苗根長舊科已發政聲歸召杜更驚詩律鬬陰何<lb/>
王孫欲識田家樂水亂溝塍涉可過<lb/>
　　行簡以曽守韻見貽復和一篇<lb/>
續經無復補嘉禾老去忘懷及見多摘尾簿書寧問署<lb/>
㸃頭章句僅成科求田下澤吾行且招隱空山子謂何<lb/>
<hi>行簡有早晩故山歸種秫之句</hi>千萬買鄰真左計一丘端約老相過<lb/>
　　曽宏父將往霅川見内相葉公以詩為别次其韻<lb/>
　　　以自見<lb/>
<pb n="KR4h0157_WYG_040-8a"/>
客裏思家且罷休無聊懷抱不禁愁時魚苦筍過百六<lb/>
又到一年春盡頭<lb/>
牆根啁啾百鳥閙最愛乳鳩來喚晴日永春閒深院落<lb/>
渠能便當管絃聲<lb/>
揚舲送子下苕霅繫纜沙頭多栁株十載風埃老行客<lb/>
不知鷗鳥記人無<lb/>
前溪溪頭玉色魚羊酪豈可比鮮腴江黄㑹中有勝處<lb/>
健步走置煩長鬚<lb/>
<pb n="KR4h0157_WYG_040-8b"/>
野店山茶亦可口試敲松火煑石泉相逢故人如問訊<lb/>
但道老去多煩煎<lb/>
　　還憇湖光亭復次江元壽韻<lb/>
羊酪蓴羮本異區江湖隨俗語娵隅紫鱗撥刺衝文杏<lb/>
翠雨翩翾過綠蒲舴艋興饒青絡馬笭箵自當紫微壺<lb/>
叢書較罷頻搔首天末孤㠶去欲無<lb/>
　　僕大自燕山來云有次律兄書被盜失去<lb/>
投曉平安使倉皇扣倚廬修塗幸及此細語問何如云<lb/>
<pb n="KR4h0157_WYG_040-9a"/>
自三闗道曽持一紙書﨑嶇經冦難隻影到鄉閭<lb/>
　　杜季習遊恒山謁府帥劉公輒次劉彥常韻作詩<lb/>
　　　送之<lb/>
勇往都忘去路難胷吞螭虎氣桓桓呉頭楚尾三年夢<lb/>
塞北江南五月寒瘦馬擊門留我别明珠攜袖許誰看<lb/>
書生自有西江量何止能濡舌本乾<lb/>
　　董罙大有詩紀呉江豁然閣舊遊索僕繼和<lb/>
湖陰舊雨記重來小閣深明傍水開螮蝀横空橋倒影<lb/>
<pb n="KR4h0157_WYG_040-9b"/>
琉璃拍岸浪成堆勝遊君復羮魚婢幽屛予方飯芋魁<lb/>
遙想經行斷堤曲野花漂盡雪玫瑰<lb/>
　　石壁寺山房即事<lb/>
望斷南岡逺水通客檣來往酒旗風畫橋依約垂楊外<lb/>
映帶殘霞一抹紅<lb/>
　　石壁寺<lb/>
山縈細路走修蛇峭壁連雲只蘚花木末忽看幡影亂<lb/>
馬頭初見殿陰斜迴廊迤迤穿危嶠側澗涓涓露淺沙<lb/>
<pb n="KR4h0157_WYG_040-10a"/>
秀色可餐吾事辦粥魚茶板莫相夸<lb/>
　　秋日閒居<lb/>
茒屋秋風斗破除蕭騷渾似浣溪居青山侍坐從吾好<lb/>
黄帽籠頭與俗疎賴有園官能送菜可無溪友解留魚<lb/>
從今輒莫慚枵腹一飽須煩插架書<lb/>
　　野外罕人事<lb/>
野外罕人事雖貧心自寛霜蔬供綠節社酒泛黄團日<lb/>
落歸牛近風微宿鳥安展書遮老眼燈火砌儒酸<lb/>
<pb n="KR4h0157_WYG_040-10b"/>
　　次子虛韻<lb/>
誰能延月倚危樓細履相將偶當游倦聴山歌懷舊俗<lb/>
閒看水戲濺寒流<hi>土人以水戲然燈</hi>燈光競作千門曉酒力微<lb/>
寛一掬愁明日八分疲阿買詩饞元只在清眸<lb/>
　　次夕雨作用子虚韻奉懐次顔知魚軒小集<lb/>
夾道繒山聳蜃樓小軒終憶數條游月將人意十分滿<lb/>
雨入溪光一派流静聽屐聲喧夜市旋挑燈灺醖春愁<lb/>
閉關不問隂晴事時怪𤣥花掠病眸<lb/>
<pb n="KR4h0157_WYG_040-11a"/>
　　即事<lb/>
造物勞人亦懵哉又驅疲馬上崔嵬經從野店初嘗筍<lb/>
行盡江村始見梅千里短書先夢寐半生多難足風埃<lb/>
桔槔俯仰成何事已念漁蓑歸去来<lb/>
　　次呉江<lb/>
小邑蕭條兵火餘狐狸入市自相呼茆牆竹户斜陽裏<lb/>
十室生涯久已無<lb/>
　　允迪招行簡卜居鸕鷀谷僕意羨之作詩送行兼<lb/>
<pb n="KR4h0157_WYG_040-11b"/>
　　　以自見<lb/>
嚴陵灘下鸕鷀谷聞道元英舊隠廬鼻祖名髙詩格在<lb/>
耳孫才傑宦情疎漫山松桂雁行立入鄔茆茨星散居<lb/>
知為劉郎賦招隠莫教花落到通渠<lb/>
　　子虚航重湖之險逺過山中輒次維心韻以謝<lb/>
小窓眠蠍虎敗壁上蝸牛老樹隂垂合前山翠欲流狂<lb/>
言違世用彊飯了身謀不謂輕千里能迂訪戴舟<lb/>
　　次韻學士兄見一亭<lb/>
<pb n="KR4h0157_WYG_040-12a"/>
塵土敗名如敗敵雲山招隠似招降謾傾魯酒醒猶獨<lb/>
聊發吳謳調本雙誰念佳人在空谷自同漁父老清江<lb/>
它年對榻分餘地風雨蕭蕭夜打窓<lb/>
　　次律兄餉魚魚不至而詩至頗類南海使君送酒<lb/>
　　　輒成絶句<lb/>
憑虚公子騎鯨後烏有先生控鯉初可是凡魚亦仙去<lb/>
空餘一紙腹中書<lb/>
　　劉希顔提舉見過出自卞山居二詩次其韻<lb/>
<pb n="KR4h0157_WYG_040-12b"/>
偪仄風塵際分攜嵗月賒向来聞避地勝處偶為家對<lb/>
客談鋒鋭憂時酒量加中觴莫辭醉回首又天涯<lb/>
　　次韻呈維心拙澀不工當為抵掌<lb/>
粲粲疎梅短短牆騷人長恨失遺芳低徊草棘精神透<lb/>
彷彿關山魂夢香月淡乍看清影亂春深終恐緑隂藏<lb/>
嵗寒為爾添愁絶倚樹微吟亦自傷<lb/>
　　戲酬嘗草茶<lb/>
慣看留客費瓜茶政羨多藏不示夸要使睡魔能偃草<lb/>
<pb n="KR4h0157_WYG_040-13a"/>
肯慚懽伯解迷花一旗但覺烹殊品雙鳯何須覓瑞芽<lb/>
待摘家山供茗飲與君盟約去驕奢<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0157_WYG_040-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷四十<lb/>
</p>
<p>
</p>
  </div>
</body>
</text>
</TEI>
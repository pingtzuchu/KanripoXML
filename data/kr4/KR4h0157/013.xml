<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷十三</head> <lb/>
    <p>
<pb n="KR4h0157_WYG_013-1a"/>
欽定四庫全書<lb/>
　宋詩鈔卷十三<lb/>
　　　　　　　　　内閣中書舍人呉之振編<lb/>
　林逋和靖詩鈔<lb/>
　林逋字君復杭之錢塘人少孤力學刻志不仕結廬<lb/>
　西湖孤山真宗聞其名賜粟帛詔長吏嵗時勞問臨<lb/>
　終詩有茂陵他日求遺稿猶喜曽無封禪書時人髙<lb/>
　其志識賜諡和靖先生逋不娶無子所居多植梅畜<lb/>
<pb n="KR4h0157_WYG_013-1b"/>
　鶴泛舟湖中客至則放鶴致之因謂梅妻鶴子云其<lb/>
　詩平澹邃美而趣向博逺故辭主靜正而不露刺譏<lb/>
　梅聖俞謂詠之令人忘百事大數塞王孟之幽而攄<lb/>
　劉韋之逸歐陽文忠愛其詠梅花詩疎影横斜一聨<lb/>
　謂前世未有此句黄涪翁則以雪後園林二語為勝<lb/>
　之葢一取神韻一取意趣皆為傑句然知歐陽之所<lb/>
　賞者多知涪翁之所賞者少也所作雖夥未嘗留稿<lb/>
　或問之曰吾不欲取名于時况後世乎故所存百無<lb/>
<pb n="KR4h0157_WYG_013-2a"/>
　一二如當時稱其五言有草泥行郭索雲木呌鈎輈<lb/>
　句集中已不可得其他遺軼可知也<lb/>
　　送牛秀才之山陽省兄<lb/>
之子詠陟岡别我嵗時晏後夜失羣鶴髙天着行鴈楚<lb/>
山逺近出江樹青紅間尊酒無足辭離愁滿行盼<lb/>
　　和運使陳學士遊靈隠寺寓懐<lb/>
山壑氣相合旦暮生秋隂松門韻虛籟錚若鳴瑶琴舉<lb/>
目羣狀動傾耳百慮沉按部既優游時此振衣襟泓澄<lb/>
<pb n="KR4h0157_WYG_013-2b"/>
冷泉色寫我清曠心飄颻白猿聲答我雅正吟經䑓復<lb/>
丹井捫蘿嘗徧臨鶴葢青霞映玉趾蒼苔侵温顔煦槁<lb/>
木真性馴幽禽所以仁惠政及物一一湥酒翰璘珣壁<lb/>
返駕旃檀林回睨窣堵峰天半千萬尋<lb/>
　　上湖閒泛艤舟石函因過下湖小墅<lb/>
平皋望不極雲樹逺依依及向扁舟泊還㝷下瀨歸青<lb/>
山連石埭春水入柴扉多謝提壺鳥留人到落暉<lb/>
　　西湖舟中值雪<lb/>
<pb n="KR4h0157_WYG_013-3a"/>
浩蕩彌空濶霏霏接水濆舟移忽自却山近未全分凍<lb/>
軫閒清泛温鑪擁薄薫悠然詠招隠何許欵離羣<lb/>
　　湖村晩興<lb/>
滄洲白鳥飛山影落晴暉映竹犬初吠弄船人各歸水<lb/>
波隨月動林翠帯烟㣲寺近疎鐘起蕭然還掩扉<lb/>
　　湖山小隠<lb/>
猿鳥分清絶林蘿擁翠㣲歩穿僧徑出肩搭道衣歸水<lb/>
墅香酟熟烟崖早笋肥功名無一㸃何要更忘機<lb/>
<pb n="KR4h0157_WYG_013-3b"/>
園井夾蕭森紅芳墮翠隂晝巖松䑕靜春塹竹鷄湥嵗<lb/>
課非無术家藏獨有琴顔原遺事在千古壯閒心<lb/>
衡門鄰晩島環堵背寒岡片月通蘿徑幽雲在石牀客<lb/>
遊抛鄠杜漁事擬滄浪管樂非吾尚昻頭肯自方<lb/>
　　小隠自題<lb/>
竹樹遶吾廬清湥趣有餘鶴閒臨水久蜂懶得花疎酒<lb/>
病妨開卷春隂入荷鋤嘗憐古圖畫多半寫樵漁<lb/>
　　北山寫望<lb/>
<pb n="KR4h0157_WYG_013-4a"/>
晩來山北景圖畫亦應非村路飄黄葉人家濕翠㣲樵<lb/>
當雲外見僧向水邊歸一曲誰横笛蒹葭白鳥飛<lb/>
　　中峰<lb/>
中峰一徑分盤折上幽雲夕照前村見秋濤隔嶺聞長<lb/>
松含古翠衰藥動㣲薰自愛蘇門嘯懐賢事不羣<lb/>
　　小圃春日<lb/>
岸幘倚㣲風柴籬春色中草長團粉蝶林暖墜青蟲載<lb/>
酒為誰子移花獨乃翁於陵偕隠事清尚未相同<lb/>
<pb n="KR4h0157_WYG_013-4b"/>
　　郊國避暑<lb/>
柴門鮮人事氛垢頗相忘愛彼林間靜復兹池上涼託<lb/>
心時散帙遲客復擕觴况有陶籬趣歸禽語夕陽<lb/>
　　園廬秋夕<lb/>
蘭社裛衰香開扉趣自長寒烟宿墟落清月上林塘意<lb/>
想殊為適形骸固可忘援琴有餘興聊復寄吟觴<lb/>
　　山村冬暮<lb/>
衡茅林麓下春色已㣲茫雪竹低寒翠風梅落晩香樵<lb/>
<pb n="KR4h0157_WYG_013-5a"/>
期多獨往茶事不全忙雙鷺有時起横飛過野塘<lb/>
　　山中冬日<lb/>
殘雪照籬落空山無俗諠鷄寒懶下樹人晏獨開門廢<lb/>
圃春榮動回塘霧氣昬誰家嵗酒熟輟棹憶西村<lb/>
　　旅館寫懐<lb/>
垂成歸不得危坐對滄浪病葉驚秋色殘蟬怕夕陽可<lb/>
堪疎舊計無復更剛腸的的孤峰意湥宵一夢狂<lb/>
　　出曹州<lb/>
<pb n="KR4h0157_WYG_013-5b"/>
詩懐動歎嗟驢立㡌隂斜雨濼生新鹻茅樷夾舊槎午<lb/>
烟昬獨店岡路透誰家㡬日江南興扁舟泊岸沙<lb/>
　　旴𣅿山寺<lb/>
下傍旴𣅿縣山崖露寺門疎鐘過淮口一徑入雲根竹<lb/>
老生虛籟池清見古源髙僧佛經榻茶話到萸昬<lb/>
　　留題李頡林亭<lb/>
無琴枕鶴經盡日卧林亭啼鳥自相語幽人誰欲聽半<lb/>
闌花籍白一徑草盤青何必對樽酒此中堪獨醒<lb/>
<pb n="KR4h0157_WYG_013-6a"/>
　　翠㣲亭<hi>在金陵清涼寺</hi>
亭在江干寺清涼更翠㣲秋階響松子雨壁上苔衣絶<lb/>
境長難得浮生不擬歸旅懐何計是西崦又斜暉<lb/>
　　臺城寺水亭<lb/>
金井前朝事林僧問不知緑苔欺破閣白鳥占閒池清<lb/>
楚曾經晉荒唐直到隋南廊一聲磬斜照獨凝思<lb/>
　　淮甸南遊<lb/>
㡬許揺鞭興淮天晩景中樹林兼雨黒草實着霜紅膽<lb/>
<pb n="KR4h0157_WYG_013-6b"/>
氣誰憐俠衣裝自笑戎寒威敢相掉獵獵酒旗風<lb/>
　　聞葉初秀才東歸<lb/>
髙鴻多北向極目雨餘天春滿呉山樹人登汴水船吟<lb/>
生千里月醉盡一囊錢肯便懐鄉邑時清復少年<lb/>
　　病中謝馮彭年見訪<lb/>
老去已多病况當梅雨時山空門自掩晝永枕頻移晩<lb/>
燕巢猶濕新篁籜未披若非求仲至誰復問棲遟<lb/>
　　將歸四明夜坐話别任君<lb/>
<pb n="KR4h0157_WYG_013-7a"/>
酒酣相向坐别淚濕吟衣半夜月欲落千山人憶歸亂<lb/>
塵終古在長瀑倚空飛明日重擕手前期易得違<lb/>
　　和梅聖俞雪中同虚白上人見訪<lb/>
湖上玩佳雪相將惟道林早烟村意逺春漲岸㾗湥地<lb/>
僻過三徑人閒試五禽歸橈有餘興寧復比山隂<lb/>
　　和酬杜從事題壁<lb/>
弭葢入衡宇相看情獨湥蕭疎秋樹色老大故人心佳<lb/>
話頻移晷清標㡬拂襟寥然長卿壁題此比兼金<lb/>
<pb n="KR4h0157_WYG_013-7b"/>
　　夏日寺居和酬葉次公<lb/>
午日猛如焚清涼愛寺軒鶴毛横蘚陣蟻穴入莎根社<lb/>
信題茶角樓衣笐酒㾗中餐不勞問荀菊淨盤鐏<lb/>
　　送長吉上人<lb/>
囊集暮雲篇行行肯廢禪青山買未暇朱闕去隨縁茗<lb/>
試幽人井香焚賈客船淮流遟新月吟玩想忘眠<lb/>
　　春日送袁成進士北歸<lb/>
春潮上海門歸鴈逺行分千里倦行客片㠶還送君酒<lb/>
<pb n="KR4h0157_WYG_013-8a"/>
波欺碧草歌疊褭晴雲來嵗東堂桂聊酬一戰勲<lb/>
　　送史殿省典封州<lb/>
馬援䟽蠻邑銅標何可窮人烟時亦有海色自如空髭<lb/>
髮梅分白旌旗瘴减紅惟應蒔藥罷埋照酒醪中<lb/>
　　送王舍人罷兩浙憲赴闕<lb/>
上問還旌節明廷勤冕旒清談傾綺席蠧簡壓歸舟越<lb/>
俗今無訟閒田亦有秋公朝論爵賞當拜富民侯<lb/>
　　送昱師赴請姑蘇<lb/>
<pb n="KR4h0157_WYG_013-8b"/>
同載闔閭人衣囊覆㲲巾新烟赤岸暝融雪太湖春鐘<lb/>
逺移齋候香遟上定身當知舉如意寶地雨花頻<lb/>
　　送皎師歸越<lb/>
林間久離索忽忽望西陵静戸初聞扣歸舟又説登野<lb/>
烟含樹色春浪疊沙稜幸謝雲門路同㝷苦未能<lb/>
　　送越倅楊屯田赴闕<lb/>
越中分治罷山水别來初詩景多留石船㾗半載書野<lb/>
程江樹逺公讌郡樓虚看塞嚴徐召清風滿直廬<lb/>
<pb n="KR4h0157_WYG_013-9a"/>
　　送思齊上人之宣城<lb/>
林嶺藹春暉程程入翠㣲泉聲落坐石花氣上行衣詩<lb/>
正情懐澹禪髙語論稀蕭閒水西寺駐錫莫忘歸<lb/>
　　洞霄宫<lb/>
大滌山相向華陽路暗通風霜唐碣朽草木漢祠空劎<lb/>
石苔花碧丹池水氣紅幽人天柱側茅屋灑松風<lb/>
　　寄思齊上人<lb/>
松下中峰路懐師日日行静鐘浮野水湥寺隔春城閣<lb/>
<pb n="KR4h0157_WYG_013-9b"/>
掩茶烟晩廊迴雪溜清當期相就宿詩外話無生<lb/>
　　寄呉肅秀才<hi>時呉在天王院夏課</hi>
肄業寄僧房暑天湖上涼竹風過枕簟梅雨潤巾箱引<lb/>
歩青山影供吟白鳥行明年重訪舊身帯桂枝香<lb/>
　　寄清曉闍黎<lb/>
前時春雪晴林壑趣彌清㡬憶山隂講兼忘谷口耕樹<lb/>
叢歸夕鳥湖影<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>寒城還肯重相訪柴門掩杜蘅<lb/>
　　寄孫仲簿公<lb/>
<pb n="KR4h0157_WYG_013-10a"/>
低折滄洲簿無書整兩春馬從同事借妻怕罷官貧道<lb/>
僻收閒藥詩髙笑古人仍聞長吏奏表乞𤨏㕔頻<lb/>
　　寄和昌符<lb/>
家近太行居西歸壓一驢同儕多及第髙論獨知書名<lb/>
迹收藏徧公門請謁疎離愁不可寫蟬噪夕陽初<lb/>
　　淮甸城居寄任刺史<lb/>
擾擾非吾事湥居斷俗情石莎無雨瘦秋竹共蟬清劎<lb/>
在慵閒拂詩難憶細評寥然獨榰枕淮月上山城<lb/>
<pb n="KR4h0157_WYG_013-10b"/>
　　寄輦下傳神法相大師<lb/>
禁寺諸供奉如師藝學稀粉輕昏古本羅重拆秋衣淨<lb/>
鹻生瓶暈連隂長竹圍算應支遁馬毛骨苦無肥<lb/>
　　寄臨川司理趙時校書<lb/>
逺宦風波隔歸期嵗月頻天形孤鳥晩烟色大江春驛<lb/>
路向江郭船檣留賈人髙臺望不極空使髩華新<lb/>
　　贈崔少㣲<lb/>
賢才負聖朝終日掩衡茅尚靜師髙道甘貧絶俗交曬<lb/>
<pb n="KR4h0157_WYG_013-11a"/>
碑看壁蠧蒸术拾鄰梢却憶揚夫子勞勞事解嘲<lb/>
　　贈胡介<lb/>
妻兒終儗棄舊識盡名賢髙節嫌趍世常流笑學仙金<lb/>
方燒易得星度算來𤣥秪説㝷山去相期已數年<lb/>
　　宿洞霄宫<lb/>
秋山不可盡秋思亦無垠碧澗流紅葉青林㸃白雲涼<lb/>
隂一鳥下落日亂蟬分此夜芭蕉雨何人枕上聞<lb/>
　　湖山小隠二首<lb/>
<pb n="KR4h0157_WYG_013-11b"/>
道着權名便絶交一峰青翠濕衡茅莊生已憤鴟鳶嚇<lb/>
揚子休譏蝘蜓嘲潏潏藥泉來石竇霏霏茶藹出松梢<lb/>
琴僧近借南薰譜且併閒工子細抄<lb/>
閒搭綸巾擁縹囊此心隨分識興亡黑頭為相雖無謂<lb/>
白眼看人亦未妨雲噴石花生劎壁雨敲松子落琴牀<lb/>
清猿幽鳥遥相呌數筆湖山又夕陽<lb/>
　　湖上晩歸<lb/>
卧枕船舷歸思清望中渾恐是蓬瀛橋横水木已秋色<lb/>
<pb n="KR4h0157_WYG_013-12a"/>
寺倚雲峰正晩晴翠羽濕飛如見避紅蕖香嫋似相迎<lb/>
依稀漸近誅茅地鷄犬林蘿隠隠聲<lb/>
　　湖上初春偶作<lb/>
梅花開盡臘亦盡晴暖便如寒食天春色半歸湖岸桞<lb/>
人家多上郭門船文禽相並映短草翠瀲欲生浮嫩烟<lb/>
㡬處酒旗山影下細風時已弄繁絃<lb/>
　　西湖春日<lb/>
爭得才如杜牧之試來湖上輒題詩春烟寺院敲茶皷<lb/>
<pb n="KR4h0157_WYG_013-12b"/>
夕照樓臺卓酒旗濃吐襍芳薰巘崿濕飛雙翠破漣漪<lb/>
人間幸有蓑兼笠且上漁舟作釣師<lb/>
　　池上春日<lb/>
一池春水緑於苔水上花枝竹間開芳草得時依舊長<lb/>
文禽無事等閒來年顔近老空多感風雅含情苦不才<lb/>
獨有浴沂遺想在使人終日此徘徊<lb/>
　　西巖夏日<lb/>
蕙帳蕭閒掩弊廬子真巖石坐來初為驚野鳥巢間乳<lb/>
<pb n="KR4h0157_WYG_013-13a"/>
懶過隣僧竹裏居新溜迸涼㑴静語晩雲浮潤上殘書<lb/>
何煩彊捉白團扇一柄青松自有餘<lb/>
　　夏日即事<lb/>
石枕涼生菌閣虛已應梅潤入圖書不辭齒髪多衰病<lb/>
所喜林泉有隠居粉竹亞稍垂薄露翠荷差影聚遊魚<lb/>
北忩人在羲皇上時為淵明一起予<lb/>
　　隠居秋日<lb/>
行藥歸來即杜門嘯臺秋色背人羣幽蟲傍草晩相映<lb/>
<pb n="KR4h0157_WYG_013-13b"/>
逺水着烟寒未分髙亢可能稱獨行窮空猶擬賴斯文<lb/>
過從好事今誰是自笑何如揚子雲<lb/>
　　秋日湖西晩歸舟中書事<lb/>
水㾗秋落蟹螯肥閒過黄公酒舍歸魚覺船行沉草岸<lb/>
犬聞人語出柴扉蒼山半帯寒雲重丹葉疎分夕照㣲<lb/>
却憶清谿謝太傅當時未解惜蓑衣<lb/>
　　湥居雜興六首<lb/>
　諸葛孔明謝安石畜經濟之才雖結廬南陽擕妓東<lb/>
<pb n="KR4h0157_WYG_013-14a"/>
　山未嘗不以平一宇内躋致生民為意鄙夫則不然<lb/>
　胸腹空洞剪然無所存置但能行樵坐釣外寄心於<lb/>
　小律詩時或鏖兵景物衡門情味則倒睨二君而反<lb/>
　有得色凢所寓興輒成短篇總曰深居雜興詩六首<lb/>
　葢所以狀林麓之幽勝攄几格之閒曠且非敢求聲<lb/>
　於當世故援筆以顯其事云<lb/>
隠居松籟細錚然何獨㣲之重碧鮮已被逺峰擎<graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>
                    <graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>
更禁初月吐娟娟門庭静極霖苔露籬援涼生褭菊烟<lb/>
<pb n="KR4h0157_WYG_013-14b"/>
中有病夫披白搭瘦行清坐詠遺篇<lb/>
四壁垣衣釣具腥已甘衡泌號沉冥伶倫近日無侯白<lb/>
奴僕當時有衛青花月病懐看酒譜雲蘿幽信寄茶經<lb/>
茅君使者蕭閒甚獨理叢毛向戸庭<lb/>
薄夫何苦事姦姦一室琴書自解顔峰後月明秋嘯去<lb/>
水邊林影晩樵還文章敢道長於古光景渾疑剰却閒<lb/>
多少烟霞好猿鳥令人惆悵謝東山<lb/>
冉冉秋雲抱嘯臺一丘松竹是閒媒誰聞濟北傳兵略<lb/>
<pb n="KR4h0157_WYG_013-15a"/>
枉説山東出相才樵褐短長披搕膝丹爐髙下壘懸胎<lb/>
三千功行無圭角可望虛皇九錫來<lb/>
上書可有三千牘下筆曾無一百函閒卷孤懐背塵世<lb/>
獨營幽事傍雲巖僧分乳食來隂洞鶴觸茶薪落蠧杉<lb/>
未似周顒少貞勝北山應免略相銜<lb/>
松竹封侯尚未尊石為公輔亦云云清華自合論閒客<lb/>
𤣥墨何妨事靜君鶴料免慚尸厚禄茶功兼儗䇿元勲<lb/>
幽人不作山中相且擁圖書卧白雲<lb/>
<pb n="KR4h0157_WYG_013-15b"/>
　　雜興四首<lb/>
短褐蕭蕭頂幅巾擁書纔罷即嚬呻耕樵可似居山者<lb/>
飲饌長如病酒人閉戸不無慵答客焚香除是靜朝真<lb/>
前賢風槩聊希擬一刺偏多井大春<lb/>
散帙揮毫總不忺病懐愁緒坐相兼苔㾗作意生秋壁<lb/>
樹影無端上古簾一壑等閒甘汨汨五門平昔避炎炎<lb/>
惟應數刻清涼夢時曲顔肱興未厭<lb/>
湖上山林畫不如霜天時候屬園廬梯斜晩樹收紅柿<lb/>
<pb n="KR4h0157_WYG_013-16a"/>
筒直寒流得白魚石上琴尊苔野淨籬隂鷄犬竹叢疎<lb/>
一關兼是和雲掩敢道門無卿相車<lb/>
掉臂何妨入隠淪髙賢應總貴全真次山有以稱聱叟<lb/>
魯望兼之傳散人拂水逺天孤榜晩夾村㣲雨一溪春<lb/>
不知圖畫誰名手狀取江湖太古民<lb/>
　　孤山後寫望<lb/>
水墨屏風狀總非作詩除是謝𤣥暉溪橋裊裊穿黄落<lb/>
樵斧丁丁斫翠㣲返照未沉僧獨往長烟如淡鳥横飛<lb/>
<pb n="KR4h0157_WYG_013-16b"/>
南峰有客鋤園罷閒倚籬門忘却歸<lb/>
　　孤山寺端上人房寫望<lb/>
底處憑闌思𦕈然孤山塔後閣西偏隂沉畫軸林間寺<lb/>
零落碁枰葑上田秋景有時飛獨鳥夕陽無事起寒烟<lb/>
遲留更愛吾廬近秪待重來看雪天<lb/>
　　孤山寺<lb/>
雲峰水樹南朝寺秪隔叢篁作並鄰破殿靜披虀臼古<lb/>
齋房閒試酪奴春白公睡閣幽如畫張祜詩牌妙入神<lb/>
<pb n="KR4h0157_WYG_013-17a"/>
乗興醉來拖木突翠苔蒼蘚石磷磷<lb/>
　　西湖<lb/>
混元神巧本無形匠出西湖作畫屛春水淨於僧眼碧<lb/>
晩山濃似佛頭青欒櫨粉堵揺魚影蘭杜烟叢閣鷺翎<lb/>
往往鳴榔與横笛細風斜雨不堪聽<lb/>
　　平居遣興<lb/>
有甚餘閒得解嘲髙慵時把几桯敲卑孜晩鳥沉幽語<lb/>
歷刺烟篁露病梢草野交遊披褐見神仙書吏㸃朱抄<lb/>
<pb n="KR4h0157_WYG_013-17b"/>
皇朝不是甘逃遁爭向心如許與巢<lb/>
　　池陽山店<lb/>
數家村店簇山旁下馬危橋已夕陽驚鳥忽衝谿靄破<lb/>
暗花閒墮塹風香時間盤泊心猶戀日後㝷思興必狂<lb/>
可惜迴頭一聲笛酒旗揺曵出疎篁<lb/>
　　易從上人山亭<lb/>
湖上汪灣隔數峰籬門和竹夾西東閒來此地行無厭<lb/>
又共吾廬看不同靈隠路歸秋色裏招賢庵在鳥行中<lb/>
<pb n="KR4h0157_WYG_013-18a"/>
屏風若欲相攙見合把巉巖與畫工<lb/>
　　過蕪城縣<lb/>
詩中長愛杜池州説着蕪城是勝遊山掩縣城當北起<lb/>
渡衝官道向西流風捎檣碇網初下雨擺魚薪市未收<lb/>
更好兩三僧院舍松衣石髪鬬山幽<lb/>
　　無為軍<lb/>
掩映軍城隔水鄉人烟景物共蒼蒼酒家樓閣揺風斾<lb/>
茶客舟船簇雨檣殘笛逺砧聞野墅老苔寒檜看僧房<lb/>
<pb n="KR4h0157_WYG_013-18b"/>
狎鷗更有江湖興珍重江頭白一行<lb/>
　　耿濟口舟行<lb/>
環迴㡬合似江干刺眼詩幽盡狀難沙觜半平春晩濕<lb/>
水㾗無底照秋寛老霜蒲葦交千刃怕雨鳬鷗著一攢<lb/>
擬就孤峰寄蓑笠舊鄉漁業久凋殘<lb/>
　　園廬<lb/>
柴關寒井對蕭晨自愛棲遟近古人閒草徧庭終勝俗<lb/>
好書堆案轉甘貧橋邊野水通漁路籬外青山見寺鄰<lb/>
<pb n="KR4h0157_WYG_013-19a"/>
懶為躬耕詠梁甫吾生已是太平民<lb/>
　　春隂<lb/>
似雨非晴意思深宿酲牽率卧春隂苦憐燕子寒相並<lb/>
生怕梨花晩不禁薄薄簾幃欺欲透遥遥歌管壓來沉<lb/>
北園南陌狂無數只有芳罪㑹此心<lb/>
　　山園小梅二首<lb/>
衆芳揺落獨暄妍占盡風情向小園疎影横斜水清淺<lb/>
暗香浮動月黄昏霜禽欲下先偷眼粉蝶如知合斷魂<lb/>
<pb n="KR4h0157_WYG_013-19b"/>
幸有㣲吟可相狎不須檀板共金尊<lb/>
剪綃零碎㸃酥乾向背稀稠畫亦難日薄縱甘春至晩<lb/>
霜深應怯夜來寒澄鮮秖共鄰僧惜冷落猶嫌俗客看<lb/>
憶着江南舊行路酒旗斜拂墮吟鞍<lb/>
　　又詠小梅<lb/>
數年閒作園林主未有新詩到小梅摘索又開三兩朶<lb/>
團欒空遶百千迴荒隣獨映山初盡晩景相禁雪欲來<lb/>
寄語清香少愁結為君吟罷一衘杯<lb/>
<pb n="KR4h0157_WYG_013-20a"/>
　　梅花<lb/>
吟懐長恨負芳時為見梅花輒入詩雪後園林纔半樹<lb/>
水邊籬落忽横枝人憐紅艷多應俗天與清香似有私<lb/>
堪笑邊人亦風味解將聲調角中吹<lb/>
小園煙景正凄迷陣陣寒香壓麝臍湖水倒窺疎影動<lb/>
屋簷斜入一枝低畫名空向閒時看詩客休徵故事題<lb/>
慚愧黄鸝與蝴蝶秪知春色在桃溪<lb/>
　　杏花<lb/>
<pb n="KR4h0157_WYG_013-20b"/>
蓓蕾枝梢血㸃乾粉紅腮頰露春寒不禁烟雨輕欹着<lb/>
秪好亭臺愛惜看偎桞傍桃斜欲墜等鶯期蝶猛成團<lb/>
京師巷陌新晴後賣得風流更一般<lb/>
　　贈胡明府<lb/>
一琴牢落倚松忩孤澹無君得趣長謁廟有時封縣版<lb/>
坐衙終日着公裳為收牌印敎村僕偶檢圖書見古方<lb/>
徵足税錢人更靜卻搘吟䇿立秋廊<lb/>
　　寄傅霖<lb/>
<pb n="KR4h0157_WYG_013-21a"/>
葛蔓烟枯束六經髙亷渾與昔賢停黄牙稚子跨牛種<lb/>
白眼山人識劎形寒睡草旁林酒壯曉思河曲雨槎腥<lb/>
傳聞曽説平生事不要清朝夢武丁<lb/>
　　寄太白李山人<lb/>
顔如童子髮如黳卜築深當太白西身上秖衣麤直掇<lb/>
馬前長帯古偏提鵾鵬懶擊三千水龍虎閒封六一泥<lb/>
㡬獨枕肱人迹外半忩松雪論天倪<lb/>
　　春日寄錢都使<lb/>
<pb n="KR4h0157_WYG_013-21b"/>
桃花枝重肉紅垂萱草抽苖抺緑肥正語暖鶯風細細<lb/>
著雙寒燕雨稀稀亭臺物景兼飄絮宅院時情漸夾衣<lb/>
拍背挾肩行樂事不甘離索向芳菲<lb/>
　　寄題歴陽馬仲文水軒<lb/>
搆得幽居近郭西水軒風景獨難齊烟含晩樹人家逺<lb/>
雨濕春蒲燕子低紅燭酒醒多聚㑹粉牋詩敵㡬招擕<lb/>
旅遊今日堪搔首搖落山城困馬啼<lb/>
　　春暮寄懐曹南通守任寺丞<hi>中行</hi>
<pb n="KR4h0157_WYG_013-22a"/>
跌蕩情懐每事同十年曹社醉春風彈弓園圃隂森下<lb/>
碁子㕔堂寂静中赤脚我猶無一婢黒頭君合作三公<lb/>
江湖今日還勞結日送歸飛㸃㸃鴻<lb/>
　　復賡前韻且以陋居幽勝詫而誘之<lb/>
畫共藥材懸屋壁琴兼茶具入船扉秋花挹露明紅粉<lb/>
水鳥衝烟濕翠衣石磴背穿林寺近竹烟横㸃海山㣲<lb/>
百千幽勝無人見説向吾師是洩機<lb/>
　　孤山隠居書壁<lb/>
<pb n="KR4h0157_WYG_013-22b"/>
山水未深猿鳥少此生猶擬别移居直過天竺溪流上<lb/>
獨樹為橋小結廬<lb/>
　　池上作<lb/>
簇簇菰蒲映蓼花水㾗天影蘸秋霞分明似箇屏風上<lb/>
飛起鵁鶄一道斜<lb/>
　　竹林<lb/>
寺籬斜夾千梢翠山磴深穿萬籜乾却憶貴家㕔館裏<lb/>
粉墻時畫數莖看<lb/>
<pb n="KR4h0157_WYG_013-23a"/>
　　葑田<lb/>
淤泥肥黑稻秧青濶葢深流旋旋生擬倩湖君書版籍<lb/>
水仙今佃老農耕<lb/>
　　易從師山亭<lb/>
林表秋山白鳥飛此中幽致亦還稀西村渡口人烟晩<lb/>
坐見漁舟兩兩歸<lb/>
　　秋江寫望<lb/>
蒼茫沙觜鷺鶿眠片水無㾗浸碧天最愛蘆花經雨後<lb/>
<pb n="KR4h0157_WYG_013-23b"/>
一篷烟火飯漁船<lb/>
　　乗公橋作<lb/>
晩峰横碧樹梢紅數榜漁罾水影中憶得江南曾看着<lb/>
巨然名畫在屏風<hi>巨然僧尤妙山水</hi>
　　初夏<lb/>
乳雀啁啾日氣濃雉桑交影緑重重秧田百畝鵝黄犬<lb/>
横䇿溪村屬老農<lb/>
　　秋日含山道中迴寄歴陽希然山人<lb/>
<pb n="KR4h0157_WYG_013-24a"/>
村落人家摠入詩下驢盤薄立多時霜陂一掬清於鑑<lb/>
潄着牙根便憶歸<lb/>
　　送易從師還金華<lb/>
吟卷田衣嵗向殘孤舟夜泊大江寒前巖數本長松色<lb/>
及早歸來帯雪看<lb/>
　　自作壽堂因書一絶以誌之<lb/>
湖上青山對結廬墳前脩竹亦蕭疎荗陵他日求遺稿<lb/>
猶喜曾無封禪書<lb/>
<pb n="KR4h0157_WYG_013-24b"/>
　　春日懐歴陽後園遊兼寄宣城天使<lb/>
昔年行樂伴王孫事盡清狂是後園一榻竹風横懶架<lb/>
半軒花月倒頑盆佳人暗引鸎言語芳草閒迷蝶夢魂<lb/>
今日凄涼舊春色可堪烟雨近黄昬<lb/>
　<lb/>
　<lb/>
　<lb/>
　宋詩鈔卷十三<lb/>
</p>
<p>
</p>
  </div>
</body>
</text>
</TEI>
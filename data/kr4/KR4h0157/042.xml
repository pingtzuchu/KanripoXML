<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷四十二</head> <lb/>
    <p>
<pb n="KR4h0157_WYG_042-1a"/>
欽定四庫全書<lb/>
　宋詩鈔卷四十二<lb/>
　　　　　　　　　内閣中書舍人呉之振編<lb/>
　陳與義簡齋詩鈔<lb/>
　與義字去非號簡齋汝州葉縣人登上舍甲科厯<lb/>
　太學博士擢符寳郎㝷謫監陳留酒税南渡後避亂<lb/>
　襄漢轉湖湘踰嶺嶠召為兵部員外郎紹興中累官<lb/>
　翰林學士知制誥至㕘知政事卒年四十九少學詩<lb/>
<pb n="KR4h0157_WYG_042-1b"/>
　於崔徳符問作詩之要崔曰工拙所未論大要忌俗<lb/>
　而已嘗賦墨梅受知徽宗遂登册府尤喜其客子光<lb/>
　光隂詩卷裏杏花消息雨聲中之句天分既髙用心<lb/>
　亦苦意不拔俗語不驚人不輕出也晩年益工旗亭<lb/>
　傳舍摘句題寫殆徧號稱新體體物寓興清邃紆徐髙<lb/>
　舉横厲上下陶謝韋柳之間劉後村謂元祐後迭起<lb/>
　不出蘇黄二體及簡齋始以老杜為師建炎間避地<lb/>
　湖嶠行萬里路詩益奇壯造次不忘憂愛以簡嚴埽<lb/>
<pb n="KR4h0157_WYG_042-2a"/>
　繁縟以雄渾代尖巧第其品格當在諸家之上劉辰<lb/>
　溪序其詩亦謂較勝黄陳比東坡云如論花髙品則<lb/>
　色不如香逼真則香不如色其推尊如此簡齋自言<lb/>
　曰詩至老杜極矣蘇黄復振之而正統不墜東坡賦才<lb/>
　大故解縱繩墨之外而用之不窮山谷措意深故游<lb/>
　泳玩味之餘而索之益逺要必識蘇黄之所不為然<lb/>
　後可以涉老杜之涯涘味此足以定其品格矣簡齋<lb/>
　晚年讀書吾邑之<hi>缺</hi>　鄉有遺蹟云<lb/>
<pb n="KR4h0157_WYG_042-2b"/>
　　次韻謝文驥主簿見寄兼示劉宣教<lb/>
斷蓬隨天風飄蕩去何許寒草不自振生死衣牆堵兩<lb/>
塗俱寂寞衆手劇雲雨坐令習主簿下與雞鶩伍遙知<lb/>
竹林交未肻一時數翩翩三語掾智與慢相補髯劉吾<lb/>
所畏道屈空去魯子才亦落落傾蓋極許予四䕫照河濱<lb/>
一笑寛逆旅堂堂吾景方<hi>張儀掾字</hi>去作泉下土未知我露<lb/>
電能復㡬寒暑思蓴久未決食薺轉覺苦我不逮諸子<lb/>
要先諸子去不種楊惲田但灌吕安圃未知誰善釀可<lb/>
<pb n="KR4h0157_WYG_042-3a"/>
作孔文舉十年亦晩矣請便事斯語<hi>來詩有十年之約</hi>
　　次韻周教授秋懷<lb/>
一官不辦作生涯㡬見秋風捲岸沙宋玉有文悲落木<lb/>
陶潛無酒對黄花天機衮衮山新瘦世事悠悠日自斜<lb/>
誤矣載書三十乘東門何地不宜瓜<lb/>
　　次韻張矩臣迪功見示建除體<lb/>
建徳我故國歸哉遄我驅除道得歡伯荆棘無復餘滿<lb/>
懷秋月色未覺飢腸虚平林過西風為我起笙竽定知<lb/>
<pb n="KR4h0157_WYG_042-3b"/>
張公子能共寂寞娯執此以贈君意重貂襜褕破㡌與<lb/>
青鞋耐久心亦舒危處要進步安處勿停車成虧在道<lb/>
徳不在功利區收視以為期問君此何如開尊且復飲<lb/>
辭費道已迂閉口味更長香斷忩櫺疎<lb/>
　　題牧牛圖<lb/>
千里煙草緑連山雨新足老牛抱朝飢向山影觳觫犢<lb/>
兒狂走先過浦却立長鳴待其母母子為人實倉廩汝<lb/>
飽不慙人愧汝牧童生來日日娛只憂身大當把鋤日<lb/>
<pb n="KR4h0157_WYG_042-4a"/>
斜睡足牛背上不信人間有黄輿<lb/>
　　江南春<lb/>
雨後江上緑客悲隨眼新桃花十里影搖蕩一江春朝<lb/>
風逆船波浪惡暮風送船無處泊江南雖好不如歸老<lb/>
薺遶牆人得肥<lb/>
　　蠟梅<lb/>
智瓊額黄且勿誇囘眼視此風前葩家家融蠟作杏帶<lb/>
嵗嵗逢梅是蠟花世間真偽非兩法映日細看真是蠟<lb/>
<pb n="KR4h0157_WYG_042-4b"/>
我今嚼蠟已甘腴况此有韻蠟不如只愁繁香欺定力薫我<lb/>
欲醉須人扶不辭花前醉倒卧經月是酒是香君試别<lb/>
　　次韻張元方春雪<lb/>
雲黄天為低窗白雪初作幽人睡方覺簾外舞萬鶴斜<lb/>
斜既可人整整亦不惡不知來何暮遂失梅花約東風<lb/>
桃杏暖不受珠璣絡聊迴萬斛潤㸃㸃付藜藿幽人無<lb/>
酒飲一笑供酬酢歲晚㑹復來相期在丘壑<lb/>
　　雜書示陳國佐胡元茂四首<lb/>
<pb n="KR4h0157_WYG_042-5a"/>
一官專為口俯仰汗我顔顧将千日飢換此三歳閒冥冥<lb/>
雲表雁時節自往還不憂稻粱絶憂在羅網間絶勝杜<lb/>
拾遺一飽常間闗晚知儒冠誤猶戀終南山<lb/>
杜門十日疾因得觀妄身勿云千金軀今視如埃塵平<lb/>
生老赤脚每見生怒嗔揮汗煮我藥見此媿其勤<lb/>
巨源邦之棟急士如拾珍定知柳下鍜逺勝崔史陳絶<lb/>
交雖已隘益見叔夜真士要雖衣食求仁今得仁釋之<lb/>
與王生盛美俱絶倫吾評竹林詠未可少居人<lb/>
<pb n="KR4h0157_WYG_042-5b"/>
吾昔同年友壯志各南溟十年風雨過見此落落星秀<lb/>
者吾元茂衆器見鼎鉶許身稷卨間不但醉六經時逢<lb/>
下車揖慰我兩眼青勿憂事不理伯始在朝廷<lb/>
　　書懷示友十首<lb/>
俗子令我病紛然來座隅賢士費懷思不受折簡呼城<lb/>
東陳孟公久濶今何如明月照天下此夕與君俱不難<lb/>
十里勤畏借東家驢似聞有老眼能作薦鶚書功名勿<lb/>
念我此心已埽除<hi>陳孟公謂國佐</hi>
<pb n="KR4h0157_WYG_042-6a"/>
張子霜後鷹眉骨非凡曹不肻兄事錢但欲僕命騷胡<lb/>
為隨我輩碌碌著青袍相逢車馬邊技癢不得搔<lb/>
平生詩作祟腸肚困藿食使我忘隱憂亦自得詩力絶<lb/>
知是餘蔽且復永今日不知付盃酒一笑萬事畢毛頴<lb/>
僅升堂麴生真入室<lb/>
我夢鍾鼎食或作山林遊當其適意時略與人間侔覺<lb/>
來跡便埽我已不悲憂人間安可比夢中無悔尤<lb/>
我䇿三十六第一當歸田柴門種雜樹婆娑樂餘年是<lb/>
<pb n="KR4h0157_WYG_042-6b"/>
中三益友不減二仲賢柏樹解説法桑葉能通禪<lb/>
有錢可使鬼無錢鬼揶揄百年堂前燕萬事屋上烏微<lb/>
官不救飢出處違壯圖相牛豈無經種樹亦有書如何<lb/>
求二頃歸卧淵明廬曝背對青山鳥鳴人意舒試數門<lb/>
前客終歲㡬覆車<lb/>
仲舒老一經䇿世非所長瓦鼎薦蔬食但取充飢腸偉<lb/>
哉賈生書開闔有耿光既珍亦可飽舉俗不見嘗<lb/>
揚雄平生學肝腎困雕鑴晩於𤣥有得始悔賦甘泉使<lb/>
<pb n="KR4h0157_WYG_042-7a"/>
雄早大悟亦何事於𤣥賴有一言善酒箴真可傳<lb/>
蕭蕭十月菊耿耿照白草開窗逢一笑未覺徐娘老風<lb/>
霜要飽更獨立晚更好韓公真躁人顧用憂懷抱<lb/>
青青堂西竹歲寒不緇磷蓬蒿衆小中拭眼見長身澹<lb/>
然冬日影此處極可人子猷幸見過一洗聲色塵<lb/>
　　北風<lb/>
北風掠野悲歲暮黄塵漲街人不度孤鴻抱飢客千里<lb/>
性命幺微不當怒梅花欲動天作難蓬飛上天得盤桓<lb/>
<pb n="KR4h0157_WYG_042-7b"/>
千里卧木枝葉盡獨自人間不受寒<lb/>
　　送張仲宗押㦸歸閩中<lb/>
翩然鴻鵠本不羣亦復為口長紛紛去年弄影河北月<lb/>
今年迎面江南雲還家不比陶令冷持節正效相如勤<lb/>
青天白日映徒御𤣥髮絳斾明江濆舟前落花慰野老<lb/>
浦口杜若愁湘君遙知詩成值驛使萬里春色當見分<lb/>
贈人以言予豈敢不忍負子聊云云舊山雖好慎勿過<lb/>
恐有徳璋能勤文<lb/>
<pb n="KR4h0157_WYG_042-8a"/>
　　襄邑道中<lb/>
飛花兩岸照船紅百里榆堤半日風卧看滿天雲不動<lb/>
不知雲與我俱東<lb/>
　　寄新息家叔<lb/>
風雨淮西夢危魂費九升一官遮日手兩地讀書燈見<lb/>
客深藏舌吟詩不負丞竹林雖有約門户要人興<lb/>
　　年華<lb/>
去國頻更歲為官不救飢春生殘雪外酒盡落梅時白<lb/>
<pb n="KR4h0157_WYG_042-8b"/>
日山川映青天草木宜年華不負客一一入吾詩<lb/>
　　茅屋<lb/>
茅屋年年破春風歲歲來寒從草根退花值客愁開時<lb/>
序添詩卷乾坤進酒盃片雲無思極日暮却空囘<lb/>
　　酴醿<lb/>
雨過無桃李唯餘雪覆牆青天映妙質白日照繁香影<lb/>
動春微透花寒韻更長風流到尊酒猶足助詩狂<lb/>
　　秋雨<lb/>
<pb n="KR4h0157_WYG_042-9a"/>
蕭蕭十日雨穩送祝融歸燕子經年夢梧桐昨暮非一<lb/>
涼恩到骨四壁事多違衮衮繁華地西風吹客衣<lb/>
　　西風<lb/>
水末西風起中含萬里涼浮雲不愁思盡日只飛揚夢<lb/>
斷頭將白詩成葉自黄不闗明主棄本出涸隂鄉<lb/>
　　題許道寧畫<lb/>
滿眼長江水蒼然何郡山向來萬里意今在一窻間衆<lb/>
木俱含晩孤雲遂不還此中有佳句吟斷不相闗<lb/>
<pb n="KR4h0157_WYG_042-9b"/>
　　和張矩臣水墨梅五絶<lb/>
巧畫無鹽醜不除此花風韻更清姝從教變白能為黑<lb/>
桃李依然是僕奴<lb/>
病見昏花已數年只應梅蕊故依然誰教也作陳𤣥面<lb/>
眼亂初逢未敢憐<lb/>
粲粲江南萬玉妃别來㡬度見春歸相逢京洛渾依舊<lb/>
唯恨緇塵染素衣<lb/>
含章簷下春風面造化功成秋兔毫意足不求顔色似<lb/>
<pb n="KR4h0157_WYG_042-10a"/>
前身相馬九方皋<lb/>
自讀西湖處士詩年年流水看幽姿晴窻畫出横斜影<lb/>
絶勝前村夜雪時<lb/>
　　夜雨<lb/>
經歲柴門百事乖此身只合卧蒼苔蟬聲未足秋風起<lb/>
木葉俱鳴夜雨來碁局可觀浮世理燈花應為好詩開<lb/>
獨無宋玉悲歌念但喜新凉入酒盃<lb/>
　　以事走郊外示友<lb/>
<pb n="KR4h0157_WYG_042-10b"/>
二十九年知已非今年依舊壯心違黄塵滿面人猶去<lb/>
紅葉無言秋又歸萬里天寒鴻雁瘦千村歲暮鳥烏微<lb/>
往來屑屑君應笑要就南池照客衣<lb/>
　　十月<lb/>
十月北風催歲䦨九衢黄土汙儒冠歸鴉落日天機熟<lb/>
老雁長雲行路難欲詣熱官憂冷語且求濁酒寄清歡<lb/>
孤吟坐到三更月枯木無枝不受寒<lb/>
　　題小室<lb/>
<pb n="KR4h0157_WYG_042-11a"/>
暫脱朝衣不當閒澶州夢斷已多年諸公自致青雲上<lb/>
病客長齋繡佛前隨意時為獅子卧安心懶作野狐禪<lb/>
爐烟忽散無蹤跡屋上寒雲自黯然<lb/>
　　次韻張迪功春日<lb/>
年年春日寒欺客今日春無一半寒不覺轉頭逢歲換<lb/>
便須揩眼待花看爭新游女幡垂髩依舊先生日照盤<lb/>
從此不憂風雪厄杖藜時可過蘇端<lb/>
　　又和歲除感懷用前韻<lb/>
<pb n="KR4h0157_WYG_042-11b"/>
衮衮諸公車馬塵先生孤唱發陽春黄花不負秋風意<lb/>
白髮空隨世事新閉門讀書真得計載肴從學豈無人<lb/>
只應又被支郎笑從者依然困在陳<lb/>
　　次韻答張迪功坐上見貽張將赴南都任二首<lb/>
足錢便可不須侯免對妻兒賦百憂一笑相逢亦奇事<lb/>
平生所得是清流談天安用如鄒子埽地還應學趙州<lb/>
南北東西底非夢心閒隨處有真遊<lb/>
千首能輕萬户侯誦君佳句解人愁夢䦨塵裏功名晩<lb/>
<pb n="KR4h0157_WYG_042-12a"/>
笑罷尊前歲月流世事無窮悲客子梅花欲動億吾州<lb/>
明年又作河梁别莫負平生馬少游<lb/>
　　題畫兔<lb/>
碎身鷹犬慙何忍理骨詩書事亦微霜落深林可終歲<lb/>
雄雌暖日莫忘機<lb/>
　　寄若拙弟兼呈二十家叔<lb/>
退之送窮窮不去樂天待富貴不來政須青山映黑髮<lb/>
顧著皁蓋爭黄埃何如父子共一壑龐家活計良不惡<lb/>
<pb n="KR4h0157_WYG_042-12b"/>
阿奴況自不碌碌白鷗之盟可同諾三間瓦屋亦易求<lb/>
著子東頭我西頭中間共作老萊戲世上樂復有此不<lb/>
問夢膏肓應已瘳歸來歸來無久留竹林步兵非俗流<lb/>
為道此意思同遊<lb/>
　　次韻謝表兄張元東見寄<lb/>
平生張翰極風流好事工文妙九州燈裏偶然同一笑<lb/>
書來已似隔三秋林泉入夢吾當隱花鳥催詩歲不留<lb/>
安得清談一陶寫令人絶憶許文休<lb/>
<pb n="KR4h0157_WYG_042-13a"/>
　　若拙弟説汝州可居已約卜一丘用韻寄元東<lb/>
四歲冷官居濮地三年羸馬帝王州陶潛迷路已良逺<lb/>
張翰思歸那待秋病鶴欲飛還躑躅孤雲將去更遲留<lb/>
盍簪共結雞豚社一笑相從萬事休<lb/>
　　次韻家弟碧線泉<lb/>
九孔穿針可得過冰蠶映日吐寒波練飛空詠徐凝水<lb/>
帶斷疑分漢帝河川后不愁微步襪鮫人暗動卷綃梭<lb/>
才髙下視𤣥虚賦對此區區轉患多<lb/>
<pb n="KR4h0157_WYG_042-13b"/>
　　同家弟賦蠟梅詩得四絶句<lb/>
朱朱與白白著意待春開那知洞房裏已傍額黄來<lb/>
韻勝誰能舍色莊那得親朝陽一映樹到骨不留塵<lb/>
黄羅作廣袂絳帳作中單人間誰敢著留得䕶春寒<lb/>
一花香十里更值滿枝開承恩不在貌誰敢鬭香來<lb/>
　　連雨賦書事四首<lb/>
九月逢連雨瀟瀟穩送秋龍公無乃倦客子不勝愁雲<lb/>
氣昏城壁鐘聲咽寺樓年年授衣節牢落向他州<lb/>
<pb n="KR4h0157_WYG_042-14a"/>
風伯方安卧雲師亦少饕氣連河漢潤身到竹窻髙老<lb/>
鶴尤貪去寒蟬遂不號相悲更相識滿眼楚人騷<lb/>
寒入薪芻價連天兩眼愁生涯赤藤杖契公黑貂裘烏<lb/>
鵲無言暮蓬蒿滿意秋同時不同味世事劇悠悠<lb/>
白菊生新紫黄蕪失舊青俱含歲晩恨併入夜深聴夢<lb/>
寐連蕭索更籌亂晦冥雲移過吳越應為洗餘腥<lb/>
　　趙虚中有石名小華山以詩借之<lb/>
君家蒼石三峰様磅礴乾坤氣象横賤子與山曾半面<lb/>
<pb n="KR4h0157_WYG_042-14b"/>
小窻如夢慰平生爐煙巧作公超霧書册尚避秦王城<lb/>
病眼朝來欲開懶借君岩岫障新晴<lb/>
　　次韻樂文卿北園<lb/>
故園歸計墮虚空啼鳥驚心處處同四壁一身長客夢<lb/>
百憂雙髩更春風梅花不是人間白日色爭如酒面紅<lb/>
且復高吟置餘事此生能費㡬詩筒<lb/>
　　汝州呉學士觀我齋分韻得真字<lb/>
狂夫縛軒冕自許稷契身靜者樂山林謂是羲皇人不<lb/>
<pb n="KR4h0157_WYG_042-15a"/>
如兩忘快内保一色醇偉哉道山傑滯此汝水濱大來<lb/>
㑹濶步小憇得幽欣一齋有琴酒萬事無緇磷不作子<lb/>
公書肻受元規塵人言君侯癡我知丈人真月明泉聲<lb/>
細雨過竹色新是間有真我宴坐方申申<lb/>
　　古别離<lb/>
東門柳年年嵗嵗征人手千人萬人於此别柳亦能堪<lb/>
㡬人折願君遄歸與君期要及此柳未衰時<lb/>
　　蠟梅四絶<lb/>
<pb n="KR4h0157_WYG_042-15b"/>
花房小如許銅切黄金塗中有萬斛香與君細細輸<lb/>
來從底處所黄露滿衣濕縁懣翻得憐亭亭倚風立<lb/>
奕奕金仙面排行立曉晴殷勤夜來雪少住作珠瓔<lb/>
亭亭金步搖朝日明漢宫當時好光景一似此園中<lb/>
　　錢柬之教授恵澤州吕道人硯為賦長句<lb/>
君不見銅雀臺邊多事土走上觚稜䕃歌舞餘香分盡<lb/>
垢不除却寄書林汗縑楮豈如此瓦凝青膏冷面不識<lb/>
姦雄曹吕翁已去泫餘泣通譜未許𢎞農陶暮年得君<lb/>
<pb n="KR4h0157_WYG_042-16a"/>
真耐久摩娑玉質雲生手未知南越石虚中亦有文章<lb/>
似君否西家樸滿本弟昆趣清尚濁何年分一朝墮地<lb/>
真瓦礫莫望韓公無瘞文<lb/>
　　述懷呈十七家叔<lb/>
兒時學道逃悲歡只今未免憂飢寒浮生萬事蟻旋磨<lb/>
冷官十年魚上竿竹林步兵亦忍辱長安閉門出無僕<lb/>
門前故人擁廬兒政坐向來甘碌碌君不見古人有待良<lb/>
不多利名溺人甚風波垂露成幃仲長統明月為燭張志<lb/>
<pb n="KR4h0157_WYG_042-16b"/>
和塵中别多㑹日少世事欲談何可了胷中萬卷已無<lb/>
用勸公留眼送飛鳥兩翁觀光今㡬時賦歸有約時已<lb/>
稽未暇藏身北山北且須覓地西枝西願從我翁歸洗<lb/>
耳不用妓女汙山水肩輿亦莫要僕夫自有門生與兒<lb/>
子<lb/>
　　觀我齋再分韻得下字<lb/>
一慵縛兩脚閉户了晨夜夢攀城西樹起造君子舍紫<lb/>
髯出堂堂見客披衣謝平生功名手嗜靜如食蔗小齋<lb/>
<pb n="KR4h0157_WYG_042-17a"/>
劇冰壺中明外無罅要知日用事跌坐看鳥下主人心<lb/>
了了竹石亦閒暇兒童慣看客我車當日駕平分齋中<lb/>
閒風月不待借要須酒屢費不用牛心炙<lb/>
　　歸洛道中<lb/>
洛陽城邊風起沙征衫歲歲負年華歸途忽踐楊柳影<lb/>
春事已到蕪菁花道路無窮㡬傾轂牛羊既飽各知家<lb/>
人生擾擾成底事馬上哦詩日又斜<lb/>
　　道中寒食<lb/>
<pb n="KR4h0157_WYG_042-17b"/>
斗粟淹吾駕浮雲笑此生有詩酬歲月無夢到功名客<lb/>
裏逢歸雁愁邊有亂鶯楊花不解事更作倚風輕<lb/>
　　龍門<lb/>
不到龍門十載强斷崖依舊掛斜陽金銀佛寺浮佳氣<lb/>
花木禪房接上方羸馬乍來還徑去流鶯多處最難忘<lb/>
老僧不作留人意看水看山白髪長<lb/>
　　秋夜<lb/>
中庭淡月照三更白露洗空河漢明莫遣西風吹葉盡<lb/>
<pb n="KR4h0157_WYG_042-18a"/>
却愁無處著秋聲<lb/>
　　中牟道中二首<lb/>
雨意欲成還未成歸雲却作伴人行依然壞郭中牟縣<lb/>
千尺浮屠管送迎<lb/>
楊柳招人不待媒蜻蜓近馬忽相猜如何得與涼風約<lb/>
不共塵沙一併來<lb/>
　　秋雨<lb/>
塵起一月憂無禾瓦鳴三日憂雨多書生重口輕肝腎<lb/>
<pb n="KR4h0157_WYG_042-18b"/>
不如牆角蚯蚓方長哦少昊行秋龍灑道風作萬木皆<lb/>
商歌病夫强起開户立萬箇銀竹驚森羅人間偉觀如<lb/>
此少倚杖不覺泥及鞾菊叢欹倒未足道老景知奈梧<lb/>
桐何是事且置當務本菜圃已添三萬科<lb/>
　　遊葆真池上<lb/>
牆厚不盈咫人間隔蓬萊高柳喚客遊我輩御風來坐<lb/>
久落月盡澹澹池光開白雲行水中一笑三徘徊鴨兒<lb/>
輕嵗月不受急景催試作弄篙驚徐去首不迴無心與<lb/>
<pb n="KR4h0157_WYG_042-19a"/>
境接偶遇信悠哉再來知何似有句端難裁<lb/>
奏書初不待衡譚奠璧都來萬玉參黄屋倚霄明半夜<lb/>
紫壇承月眩諸龕聲喧大吕初終六影動元圭陟降三<lb/>
可是天公須羯報已迴寒玉作春酣<lb/>
　　路歸馬上再賦<lb/>
偶然思玉仙便到玉仙遊興盡未及郭玉仙失囘頭成<lb/>
毁俱一念今昔浪百憂未知横笛子亦解此意不春風<lb/>
所經過水色如潑油垂鞭看落日世事劇悠悠<lb/>
<pb n="KR4h0157_WYG_042-19b"/>
　　來禽花<lb/>
來禽花高不受折滿意清明好時節人間風日不貸春<lb/>
昨夜臙脂今日雪舍東蕪菁滿眼黄蝴蝶飛去專斜陽<lb/>
妍嗤都無十日事付與梧桐一夏涼<lb/>
　　清明二首<lb/>
街頭女兒雙髻鴉隨蜂趂蝶學夭邪東風也作清明節<lb/>
開遍來禽一樹花<lb/>
卷地風抛市井聲病扶危坐了清明一簾晩日看收盡<lb/>
<pb n="KR4h0157_WYG_042-20a"/>
楊柳微風百媚生<lb/>
　　春日二首<lb/>
朝來庭樹有鳴禽紅緑扶春上逺林忽有好詩生眼底<lb/>
安排句法已難㝷<lb/>
憶看梅雪縞中庭轉眼桃稍無數青萬事一身雙髩髮<lb/>
竹牀欹卧數窻櫺<lb/>
　　夏日集葆真池上以緑隂生晝靜賦詩得靜字<lb/>
清池不受暑幽討起予病長安車轍邊有此荷萬柄是<lb/>
<pb n="KR4h0157_WYG_042-20b"/>
身唯可懶共寄無盡興魚遊水底涼鳥語林間靜談餘<lb/>
日亭午樹影一時正清風不負客意重百金贈聊將兩<lb/>
髩蓬起照千丈鏡微波喜搖人小立待其定梁王今何許<lb/>
柳色㡬衰盛人生行樂耳詩律已其賸邂逅一尊酒他<lb/>
年五君詠重期踏月來夜半嘯煙艇<lb/>
　　道山宿直<lb/>
離離樹子鵲驚飛獨倚枯笻無限時千丈虚廊貯明月<lb/>
十分奇事更新詩人間路絶窻扉語天上雲空閣影移<lb/>
<pb n="KR4h0157_WYG_042-21a"/>
遙想王戎燭下算百年辛苦一生癡<lb/>
　　雨晴<lb/>
天缺西南江面清纖雲不動小灘横牆頭語鵲衣猶濕<lb/>
樓外殘雷氣未平盡取微涼供穩睡急搜奇句報新晴<lb/>
今宵勝絶無人共卧看星河盡意明<lb/>
　　十月<lb/>
十月天公作許悲負霜鴻雁不停飛莽連萬里雲山去<lb/>
紅盡秋林秋徑歸病夫搜句了節序小齋焚香無是非<lb/>
<pb n="KR4h0157_WYG_042-21b"/>
睡過三冬莫開户北風不貸芰荷衣<lb/>
　　漫郎<lb/>
漫郎功業太悠然柱笏看山了十年黑白半頭明鏡裏<lb/>
丹青千樹惡風前星霜屢費驚人句天地元須使鬼錢<lb/>
踏破九州無一事只今分付結跏禪<lb/>
　　柳絮<lb/>
柳送腰肢日㡬迴更教飛絮舞樓臺顛狂忽作高千丈<lb/>
風力微時穩下來<lb/>
<pb n="KR4h0157_WYG_042-22a"/>
　　登天清寺塔<lb/>
為眼不計脚攀梯受微辛半天拍闌干驚倒地上人風<lb/>
從萬里來老夫方岸巾荒荒春浮水浩浩空納塵夕陽<lb/>
差萬瓦赤鯉欲動鱗須臾暮煙合青魴隱奫淪萬化本<lb/>
日馳高處覺眼新借問龕中仙坐穩今㡬晨俗子書滿<lb/>
壁澹然不生嗔唯有太行山修供獨殷勤<lb/>
　　浴室觀雨以催詩走羣龍為韻得走字<lb/>
微雲生屋脊欹枕看培塿崔嵬亂一瞬秦華入搔首須<lb/>
<pb n="KR4h0157_WYG_042-22b"/>
臾萬銀竹壯觀驚户牖摧撃竟自碎映空白煙走餘飄<lb/>
送未了日色在井口去冬三寸雪寒日澹相守商量細<lb/>
細融未覺經旬久誰能料天公辦此脱頴手一涼滿天<lb/>
地平分到庭柳葉端嘯餘風送我一杯酒畫屏題細字<lb/>
盡記同來友俗眼之所遺此事當不朽<lb/>
　　夏至日與太學同舍㑹葆真二首<lb/>
微官有閥閲三賦池上詩林宻知夏深仰看天離離官<lb/>
忙負逺興觴至及良時荷氣夜來雨百鳥青晝遲微風<lb/>
<pb n="KR4h0157_WYG_042-23a"/>
不動蘋坐看水色移門前爭奪場取歡不償悲欲歸未<lb/>
得去日暮多黄鸝<lb/>
明波影千柳紺屋朝萬荷物新感節移意定覺景多遊<lb/>
魚聚亭影鏡面散微渦江湖豈在逺所欠雨一蓑忽看<lb/>
帶箭禽三歎無奈何<lb/>
　　秋試院將出書所寓窻<lb/>
門前柿葉已堪書弄鏡燒香聊自娛百世窻明窻暗裏<lb/>
題詩不用著工夫<lb/>
<pb n="KR4h0157_WYG_042-23b"/>
　　夏日<lb/>
赤日可中庭樹影斂不開燭龍未肻忙一步九徘徊夢<lb/>
中驚耳鳴忽覺聞逺雷屋上竒峰起欹枕看雲來變化<lb/>
信難料轉頭失崔嵬雖然不成雨風起亦快哉槐葉萬<lb/>
背白少振十日埃白團豈辦此擲去羞薄才蜻蜓泊牆<lb/>
隂近人故多猜牆西豈更熱已去復飛迴<lb/>
　　送王周士赴發運司屬官<lb/>
寧食三斗塵有手不揖無詩人寧飲三斗醋有耳不聴<lb/>
<pb n="KR4h0157_WYG_042-24a"/>
無味句牆東草深蘭發薰君先夢我我夢君小窻夢詩<lb/>
燈花喜窻外北風怒未已書生得句勝得官風其少止<lb/>
盡人歡五更月暈一千丈明日君當泛淮浪去去三十<lb/>
六䇿中第一買酒鏖北風<lb/>
　　試院書懷<lb/>
細讀平安字愁邊失歲華疎疎一簾雨淡淡滿枝花投<lb/>
老詩成癖經春夢到家茫然十年事倚杖數栖鴉<lb/>
　　寄題兗州孫大夫絶塵亭<lb/>
<pb n="KR4h0157_WYG_042-24b"/>
境空納浩蕩日暮生泬寥竹聲池邊起欲斷還蕭蕭丈<lb/>
人方微吟萬象各動搖林間光景異月出東山椒門前<lb/>
誰剥啄已逝不須邀<lb/>
　　休日早起<lb/>
朧朧窻影來稍稍禽聲集開門知有雨老樹半身濕劇<lb/>
讀了無味逺遊非所急蒲團著身寛安取萬户邑開鏡<lb/>
白雲度捲簾秋光入飽受今日閒明朝復羈縶<lb/>
　　碁<lb/>
<pb n="KR4h0157_WYG_042-25a"/>
長日無公事閒圍李逺碁傍觀真一笑互勝不移時幸<lb/>
未逢重霸何妨著獻之晴天散飛雹驚動隔牆兒<lb/>
　　冬至二首<lb/>
少年多意氣老去一分無閉户了冬至日長添數珠北<lb/>
風不待節鴻雁天南驅烏帽獨何幸七日守屋廬石爐<lb/>
深炷火撩亂一榻書只可自怡悦不堪寄張扶<lb/>
人生本是客杜叟顧未知今年我聞道悲樂兩脱遺日<lb/>
色如昨日未覺墉隂遲不須行年記異代㝷吾詩東家<lb/>
<pb n="KR4h0157_WYG_042-25b"/>
窈窕娘融蠟幻梅枝但恐負時節那知有愁時<lb/>
　　西省酴醿架上殘雪可愛戲同王元忠席大光賦<lb/>
　　　詩<lb/>
酴醿花底當年事夜雪糢糊照酒闌北省今朝枝上雪<lb/>
還揩病眼作花看<lb/>
　　對酒<lb/>
新詩滿眼不能裁鳥度雲移落酒杯官裏簿書無日了<lb/>
樓頭風雨見秋來是非衮衮書生老歲月怱怱燕子囘<lb/>
<pb n="KR4h0157_WYG_042-26a"/>
笑撫江南竹根枕一尊呼起鼻中雷<lb/>
　　後三日再賦<lb/>
天生癭木不須裁説與兒童是酒杯落日留霞知我醉<lb/>
長風吹月送詩來一官擾擾身增病萬事悠悠首獨囘<lb/>
不奈長安小車得睡鄉深處作奔雷<lb/>
　　赴陳留二首<lb/>
草草一夢闌行止本難期歲晚陳留路老馬三振鬐自<lb/>
看鞭袖影曠野日落遲柳林行不盡想見春風時㸃㸃<lb/>
<pb n="KR4h0157_WYG_042-26b"/>
羊散村陳陳鴻投陂城中那有此觸處皆新詩舉手謝<lb/>
路人醉語勿瑕疵我行有官事去作三年痴遙聞辟榖<lb/>
仙閲世河水湄時從玩木影政爾不憂飢<lb/>
馬上摩娑眼出門光景新鴉鳴半陂雪路轉一林春舊<lb/>
歲有三日全家無十人平生鸚鵡盞今夕最闗身<lb/>
　　至陳留<lb/>
煙際停停墖招人可得回等閒為夢了聞健出闗來日<lb/>
落河冰壯天長鴻雁哀平安逺遊意隨處一徘徊<lb/>
<pb n="KR4h0157_WYG_042-27a"/>
　　客裏<lb/>
客裏東風起逢人只四愁悠悠雜唯唯莫莫更休休窻<lb/>
影鳥雙度水聲船逆流一官成一集盡付古河頭<lb/>
　　對酒<lb/>
陳留春色撩詩思一日搜腸一百迴燕子初歸風不定<lb/>
桃花欲動雨頻來人間多待須㣲禄夢裏相逢記此杯<lb/>
白竹扉前容醉舞煙村渺渺欠髙臺<lb/>
　　感懷<lb/>
<pb n="KR4h0157_WYG_042-27b"/>
少日爭名翰墨場只今扶杖送斜陽青青草木浮元氣<lb/>
渺渺山河接故鄉作吏不妨三折臂搜詩空費九迴腸子<lb/>
房與我同羈旅世事千般酒一觴<lb/>
　　竇園醉中前後五絶句<lb/>
東風吹雨小寒生楊栁飛花亂晩晴客子從今無可恨<lb/>
竇家園裏有鶯聲<lb/>
海棠脈脈要詩催日暮紫綿無數開欲識此花奇絶處<lb/>
明朝有雨試重來<lb/>
<pb n="KR4h0157_WYG_042-28a"/>
不見海棠相似人空題詩句滿花身酒闌却度荒陂去<lb/>
馳使風光又一春<lb/>
三月碧桃驚動人滿園光景一時新賸傾老子尊中玉<lb/>
折盡繁枝不要春<lb/>
一尊相屬莫辭空報答今朝吹面風自唱新詩與明月<lb/>
碧桃開盡雨聲中<lb/>
　　雨<lb/>
沙岸殘春雨茅簷古鎮官一時花帶淚萬里客慿欄日<lb/>
<pb n="KR4h0157_WYG_042-28b"/>
晩薔薇重樓髙燕子寒惜無陶謝手盡力破憂端<lb/>
　　題酒務壁<lb/>
野馬本不羈無奈卯與申當時彭澤令定是英雄人客<lb/>
來兩繩牀客去一欠伸市聲自雜沓鑪烟自輪囷鶯聲<lb/>
時節改杏葉雨氣新佳句忽墮前追摹已難真自題西<lb/>
軒壁不雜徐庾塵<lb/>
　　秋夜詠月<lb/>
庭樹日日疎稍覺夜月添推愁了此段卷我三間簾黄<lb/>
<pb n="KR4h0157_WYG_042-29a"/>
花牆隂逺白髮露氣嚴平生六尺影隨我送涼炎踏破<lb/>
千憂地投老乃自嫌尚想采石江宫錦映霜蟾夜半賦<lb/>
詩成起舞魚龍兼辦此詎難事取快端宜亷<lb/>
　　入城<lb/>
竹輿聲伊鴉路轉登古原孟冬郊澤曠細水鳴蘆根霧<lb/>
收浮屠立天濶鴻雁奔平生厭喧閙快意三家村思生<lb/>
長林内故園歸不存欲為唐衢哭聲出且復吞<lb/>
　　夜步隄上三首<lb/>
<pb n="KR4h0157_WYG_042-29b"/>
世故生白髮意行無與期平生本上座臨老始相知月<lb/>
中沙岸永嵗暮河流遲留侯廟前柳葉盡空離離百年<lb/>
信難料賸賦奇絶詩<lb/>
人間睡聲起幽子方獨步倚杖看白雲亭亭水中度十<lb/>
月雁背高三更河流去物生各擾擾念此煎百慮聊將<lb/>
憂世心數遍橋西樹<lb/>
旋買青芒鞋去踏沙頭月爭教冠蓋地著此影突兀樹<lb/>
寒栖鳥動風轉孤管發月色夜夜佳人生事如髮夢中<lb/>
<pb n="KR4h0157_WYG_042-30a"/>
續清遊濃濕銀闕<lb/>
　　晩步<lb/>
手把古人書閒讀下廣庭荒村無車馬日落雙檜青曠<lb/>
然神慮靜濁俗非所寧逍遙出荆扉竚立瞻郊坰須臾<lb/>
暮色至野水皆晶熒却步面空林逺意更杳冥停雲甚<lb/>
可愛重疊如沙汀<lb/>
　　同楊運幹黄秀才村西買山藥<lb/>
潦縮田路寛委蛇散腰脚勝日三枝杖村西買山藥岡<lb/>
<pb n="KR4h0157_WYG_042-30b"/>
巒相吞吐逺水互前却天隂野水明歲暮竹籬薄田翁<lb/>
領客意發筐堆磊落玉質緗色裘用世乃見縛屠門㡬<lb/>
許快夜語㝷幽約石鼎看雲翻門前北風惡<lb/>
　　招張仲宗<lb/>
北風日日吹茅屋幽子朝朝出地爐客裏賴詩增意氣<lb/>
老來唯懶是工夫空庭喬木無時事殘雪疎籬當畫圖<lb/>
亦有張侯能共此焚香相待莫徐驅<lb/>
　　寓居劉倉廨中晩步過鄭倉臺上<lb/>
<pb n="KR4h0157_WYG_042-31a"/>
紗巾竹杖過荒陂滿面春風二月時世事紛紛人易老<lb/>
春隂漠漠絮飛遲士衡去國三間屋子美登臺七字詩<lb/>
草遶天西青不盡故園歸計入支頤<lb/>
　　八閩僧房遇雨<lb/>
脱履坐明窻偶至情更適池上風忽來斜雨滿高壁探<lb/>
松含歲暮幽鳥立晝寂世故方未闌焚香破今夕<lb/>
　　贈黄家阿莘<lb/>
君家阿莘如白玉呼出燈前語陸續可憐郎罷窮一生<lb/>
<pb n="KR4h0157_WYG_042-31b"/>
只今有汝照茅屋猪生十子豚復豚阿莘明年可當門<lb/>
階庭一笑不外索萬事紛紛何足論<lb/>
　　發商水道中<lb/>
商水西門語東風動柳枝年華入危涕世事本前期草<lb/>
草檀公䇿茫茫杜老詩山川馬前濶不敢計歸時<lb/>
　　西軒寓居<lb/>
牢落西軒客巡簷費獨吟桃花明薄暮燕子閙微隂辛<lb/>
苦元吾事淹留更此心小窻隨意寫蛇蚓起相㝷<lb/>
<pb n="KR4h0157_WYG_042-32a"/>
　　鄧州西軒書事十首<lb/>
小儒避賊南征日皇帝行天第一春走到鄧州無脚力<lb/>
桃花初動雨留人<lb/>
千里空攜一影來白頭更著亂蟬催書生身世今如此<lb/>
倚遍周家十二槐<lb/>
瓦屋三間寛有餘可憐小陸不同居易求蘇子六國印<lb/>
難得河橋一字書<lb/>
莫嫌啖蔗佳景逺橄欖甜苦亦相并都將壯節共辛苦<lb/>
<pb n="KR4h0157_WYG_042-32b"/>
準擬殘年看太平<lb/>
皇家卜年過周厯變故未必非天仁東南鬼火成何事<lb/>
終朝胡蜂作爭臣<lb/>
楊劉相傾建中亂不待白首今同歸只今將相須廉藺<lb/>
五月并門未解圍<lb/>
不須夜夜看太白天地景氣今如斯始行彼我相攻䇿<lb/>
可惜中原見事遲<lb/>
詔書憂民十六事父老祝君一萬年白髮書生喜無寐<lb/>
<pb n="KR4h0157_WYG_042-33a"/>
從今不仕可歸田<lb/>
范公深憂天下日仁祖愛民全盛年遺廟只今香火冷<lb/>
時飄楓葉一騷然<lb/>
諸葛經行有夕風千秋天地㡬英雄弔古不須多感慨<lb/>
人生半夢半醒中<lb/>
　　晩步順陽門外<lb/>
六尺枯藜了此生順陽門外看新晴樹連翠篠圍春晝<lb/>
水泛青天入古城夢裏偶來那計日人間多事更聞兵<lb/>
<pb n="KR4h0157_WYG_042-33b"/>
只應十載溪橋路欠我媻姍勃窣行<lb/>
　　縱步至董氏園亭二首<lb/>
槐葉層層新緑生客懷依舊不能平自移一榻西窻下<lb/>
要近叢篁聴雨聲<lb/>
客子今年駞褐寛鄧州三月始春寒簾鈎挂盡蒲團穩<lb/>
十丈虚庭借雨看<lb/>
　　題簡齋<lb/>
我窻三尺餘可以閲晦明北省雖巨麗無此風竹聲不<lb/>
<pb n="KR4h0157_WYG_042-34a"/>
著散花女而況使鬼兄世間多岐路居士繩牀平未知<lb/>
阮遙集㡬屐了平生領軍一屋鞋千載笑絶纓槐隂自<lb/>
入户知我喜新晴覓句方未了簡齋真虚名<lb/>
　　春雨<lb/>
花盡春猶冷羈心只自驚孤鶯啼永晝細雨濕高城擾<lb/>
擾成何事悠悠送此生蛛絲閃夕霽隨處有誰情<lb/>
　　登城樓<lb/>
去年夢陳留今年夢鄧州㡬夢即了我一笑城西樓新晴<lb/>
<pb n="KR4h0157_WYG_042-34b"/>
草木麗落日淡欲收逺川如動搖景氣明田疇百年㡬<lb/>
憑欄亦有似我不城隂坐來失白水光不流丈夫貴快<lb/>
意少住寛千憂歸嫌簡齋陋促生為白頭<lb/>
　　雨<lb/>
忽忽忘年老悠悠負日長小詩妨學道㣲雨好燒香簷<lb/>
鵲移時立庭梧滿意涼此身南復北彷彿是他鄉<lb/>
　　夏夜<lb/>
閒弄玉如意天河白練横時無李供奉誰識謝宣城兩<lb/>
<pb n="KR4h0157_WYG_042-35a"/>
鵲翻明月孤松立快晴南陽半年客復此滿懷清<lb/>
　　鄧州城樓<lb/>
鄧州城樓髙百尺楚岫秦雲不相隔傍城積水晩更明<lb/>
照見綸巾倚樓客李白上天不可呼隂晴變化還須臾<lb/>
獨撫危欄詠奇句滿樓風月不枝梧<lb/>
　　秋日客思<lb/>
南北東西俱我鄉聊從地主借胡牀諸公共得河侯力<lb/>
逺客新抄陸氏方老去事多藜杖在夜來秋到葉聲長<lb/>
<pb n="KR4h0157_WYG_042-35b"/>
蓬萊可託無因至試覓人間千仞岡<lb/>
　　道中書事<lb/>
臨老傷行役籃轝歲月奔客愁無處避世事不堪論白<lb/>
道含秋色青山帶雨痕壞梁斜鬬水喬木密藏村易破<lb/>
還家夢難招去國魂一身從白首隨意答乾坤<lb/>
　　美哉亭<lb/>
西出城臯闗土谷僅容馳天掛一疋練雙崖鬬嵳峨忽<lb/>
然五丈闕亭構如危窠青山麗中原白日照大河下視<lb/>
<pb n="KR4h0157_WYG_042-36a"/>
萬里川草木何其多臨臯一吐氣却奈雄風何辛苦生<lb/>
一快造化巧揣摩險易終不償翻身下殘坡<lb/>
　　與季申信道自光化復入鄧書事四首<lb/>
孫子白木杖富子黑油笠我獨白竹籃差池復相及夕<lb/>
陽橋邊盡岸幘歸雲急勿語城中人從渠慎出入<lb/>
賣舟作歸計竹籃穩如舟霧收青臯濕行路當春遊老<lb/>
馬不自知意欲踏九州依然還故櫪寂寞壯心休<lb/>
再來生白髪重見鄧州春依舊城西路桃花不記人卜<lb/>
<pb n="KR4h0157_WYG_042-36b"/>
居得窮巷日色滿窻新微吟驚市卒獨鶴語城闉<lb/>
城西望城南十日九相隔何日三枝杖共踏江上石門<lb/>
前流水過春意滿渠碧遙知千頃江如今好顔色<lb/>
　　寄季申<lb/>
雨歇城南泥未乾遙知獨立整衣冠舊時鄴下劉公幹<lb/>
今日遼東管幼安緑隂展盡身猶逺黄鳥飛來節已闌<lb/>
安得一尊生耳熱暫時相對説悲歡<lb/>
　　重陽<lb/>
<pb n="KR4h0157_WYG_042-37a"/>
去歲重陽已百憂今年依舊歎羈遊籬底菊花唯解笑<lb/>
鏡中頭髪不禁秋涼風又落宫南木老鴈孤鳴漢北州<lb/>
如許行年那可記謾排詩句寫新愁<lb/>
　　有感再賦<lb/>
憶得甲辰重九日天恩曾預宴城東龍沙此日西風冷<lb/>
誰折黄花壽兩宫<lb/>
　　感事<lb/>
喪亂那堪説干戈竟未休公卿危左衽江漢故東流風<lb/>
<pb n="KR4h0157_WYG_042-37b"/>
斷黄龍府雲移白鷺洲云何舒國步持底副君憂世事<lb/>
非難料吾生本自浮菊花紛四野作意為誰秋<lb/>
　　送客出城西<lb/>
鄧州誰亦解丹青畫我羸驂曉出城殘年政爾供愁了<lb/>
末路那堪送客行寒日滿川分衆色暮林無葉寄秋聲<lb/>
垂鞭歸去重囘首意落西南計未成<lb/>
　　得席大光書因以詩迓之<lb/>
十月風髙客子悲故人書到暫開眉也知廊廟當推轂<lb/>
<pb n="KR4h0157_WYG_042-38a"/>
無奈江山好賦詩萬事莫論兵動後一杯當及菊殘時<lb/>
喜心翻到相迎地不怕荒林十里陂<lb/>
　　無題<lb/>
六經在天如日月萬事隨時更故新江南丞相浮雲壞<lb/>
洛下先生宰木春孟嘉何妨改師法京房底處有門人<lb/>
舊喜讀書今懶讀焚香閲世了閒身<lb/>
　　正月十二日自房州城遇金人至奔入南山十五<lb/>
　　　日抵囘谷張家<lb/>
<pb n="KR4h0157_WYG_042-38b"/>
久謂事當爾豈意身及之避寇連三年行半天四維我<lb/>
非洛豪士不畏窮谷飢但恨平生意輕了少陵詩今年<lb/>
奔房州鐵馬背後馳造物亦惡劇脱命真毫釐南山四<lb/>
程雲布襪傲險巇籬間老炙背無意管安危知我是朝<lb/>
士亦復顰其眉呼酒軟客脚菜本濯玉肌窮途士易徳<lb/>
歡喜不復辭向來貪讀書閉户生白髭豈知九州内有<lb/>
山如此奇自寛實不情老人亦解頤投宿恍世外青燈<lb/>
耿茅茨夜半不能眠澗水鳴聲悲<lb/>
<pb n="KR4h0157_WYG_042-39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0157_WYG_042-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷七十七</head> <lb/>
    <p>
<pb n="KR4h0157_WYG_077-1a"/>
欽定四庫全書<lb/>
　宋詩鈔卷七十七<lb/>
　　　　　　　　　内閣中書舍人吳之振編<lb/>
　楊萬里朝天續集鈔<lb/>
　　和陸務觀見和歸舘之韵<lb/>
君詩如精金入手知價重鑄作鼎及鼐所向一一中我<lb/>
如駑並驥夷塗不應共難追紫蛇電徒掣青絲鞚折膠<lb/>
偶投漆異榻豈同夢不知清廟茅可望明堂棟平生憐<lb/>
<pb n="KR4h0157_WYG_077-1b"/>
坡老髙眼薄蕭統渠若有猗那心肯師晉宋破琴聊再<lb/>
行新笛正三弄因君發狂言湖山春已動<lb/>
　　讀笠澤叢書<lb/>
笠澤詩名千載香一回一讀斷人腸晩唐異味同誰賞<lb/>
近日詩人輕晚唐<lb/>
松江縣尹送圗經中有唐詩喜不勝看到燈青仍火冷<lb/>
雙眸如割脚如氷<lb/>
拈着唐詩廢晩餐傍人笑我病如癲世間尤物言西子<lb/>
<pb n="KR4h0157_WYG_077-2a"/>
西子何曽直一錢<lb/>
　　五更過無錫縣寄懐范叅政尤侍郎<lb/>
蘇州欲見石湖老到得蘇州發更早錫山欲見尤梁溪<lb/>
過却錫山元不知起來靈巖在何許回首恵山亦何處<lb/>
人生萬事不可期快然却向常州去<lb/>
　　晩風<lb/>
晩日暄温稍霽威晩風豪横大相欺做寒做冷何須怒<lb/>
明早一霜誰不知<lb/>
<pb n="KR4h0157_WYG_077-2b"/>
晩風不許鑑清漪却許重簾倒地垂平野無山遮落日<lb/>
西牕紅到月來時<lb/>
　　題連滄觀呈太守張㡬冲<lb/>
開牕納盡大江秋天半飛樓不是樓獨立南徐鼇絶頂<lb/>
下臨北固虎回頭蒜山舊址空黄鶴𤓰步新城照白鷗<lb/>
好事主人酌詩客風煙一眼到揚州<lb/>
　　丹陽舍舟登陸渡江<lb/>
小泊樓船鐵甕城匆匆又作絶江行看他蠟燭㡬回剪<lb/>
<pb n="KR4h0157_WYG_077-3a"/>
聽盡雞聲不肯明水底霜寒還十倍夜來月上恰三更<lb/>
篙師好事君知否江面侵晨鏡様平<lb/>
　　舟過揚子橋逺望<lb/>
此日淮堧號北邊舊時南服紀淮堧平蕪盡處渾無壁<lb/>
逺樹梢頭便是天今古戰場誰勝負華夷險要豈山川<lb/>
六朝未可輕嘲謗王謝諸賢不偶然<lb/>
　　過髙郵<lb/>
解纜維揚欲夕陽過船覆盎已晨光夾河漁屋都編荻<lb/>
<pb n="KR4h0157_WYG_077-3b"/>
背日船篷尚滿霜城外城中四通水隄南隄北萬垂楊<lb/>
一舟斗大君休笑國士秦郎此故鄉<lb/>
　　初食淮白魚<lb/>
淮白須将淮水煑江南水煑正相違霜吹栁葉都落盡<lb/>
魚喫雪花方解肥醉卧糟丘名不惡下來鹽豉味全非<lb/>
饔人且莫供羊酪更買銀刀二尺圍<hi>淮人云白魚食雪乃肥</hi>
　　初入淮河四絶句<lb/>
船離洪澤岸頭沙人到淮河意不佳何必桑乾方是逺<lb/>
<pb n="KR4h0157_WYG_077-4a"/>
中流以北即天涯<lb/>
劉岳張韓宣國威趙張二将築皇基長淮咫尺分南北<lb/>
淚濕秋風欲怨誰<lb/>
兩岸舟船各背馳波痕交涉亦難為只餘鷗鷺無拘管<lb/>
北去南來自在飛<lb/>
中原父老莫空談逢着王人訴不堪却是歸鴻不能語<lb/>
一年一渡到江南<lb/>
　　題旴𣅿軍東南第一山<lb/>
<pb n="KR4h0157_WYG_077-4b"/>
建隆家業大於天慶歴春風一萬年廊廟謀謨出童蔡<lb/>
笑談京洛博幽燕白溝舊在鴻溝外易水今移淮水前<lb/>
川後年來世情了一波分䕶兩涯船<lb/>
　　初食太原新蒲萄時十二月二日<lb/>
淮南蒲萄八月酸只可生喫不可乾淮北蒲萄十月熟<lb/>
縱可作羓也無肉老夫臘裏來都梁飣坐那得馬乳香<lb/>
分明猶帶龍鬚在徑寸𤣥珠肥十倍太原清霜熬綘餳<lb/>
甘露凍作紫水精隆冬壓架無人摘雪打氷封不曽拆<lb/>
<pb n="KR4h0157_WYG_077-5a"/>
風吹日炙不曽腊玉盤一朶直萬錢與渠傾盖真忘年<lb/>
君不見道逢麴車口流涎<lb/>
　　與長孺共讀東坡詩前用唐律後用進退格<lb/>
急性平生不少徐讀書不喜喜觀書十行俱下未心醒<lb/>
兩目頓昏還月餘偶與兒曹繙故紙共看詩句煑春蔬<lb/>
問來却是東坡集久别相逢味勝初<lb/>
枉着平生讀少書分明便是蠧書魚萬籖過眼還休去<lb/>
一字經心恰似無急讀何如徐讀妙共看更勝獨看渠<lb/>
<pb n="KR4h0157_WYG_077-5b"/>
麴生冷笑仍相勸惜取殘零覓句鬚<lb/>
　　嘲淮風進退格<lb/>
絮㡌貂裘莫出船北牕最𦂳且深闗顛風無頼知何故<lb/>
做雪不成空自寒不去埽青天北霧只來捲起浪頭山<lb/>
便能吹倒僧伽塔未直先生一笑看<lb/>
　　雨作抵暮復晴<lb/>
細雨如塵復似煙兩淮渡口各収船南商北賈俱星散<lb/>
古廟無人燒紙錢<lb/>
<pb n="KR4h0157_WYG_077-6a"/>
　　前苦寒歌<lb/>
四大海潮打清淮三萬里風平地來龜山横身攔不住<lb/>
潮波怒飛風倒回欲晴不晴雪不雪併作苦寒凍人絶<lb/>
古寺大鐘十字裂東山石崖一峰蹷勸君莫出君須出<lb/>
氷脱君髯折君骨<lb/>
　　後苦寒歌<lb/>
白鷗立雪脛透冷鸕鷀避風飛不正一雙野鴨欺晩寒<lb/>
出没氷河底心性絶憐紅船黄㡌郎緑蓑青篛牽牙檣<lb/>
<pb n="KR4h0157_WYG_077-6b"/>
生愁堕指脱兩耳蘆花亦無何許藏遣騎前頭買乾荻<lb/>
速烘焰火與一炙三足老鴉不肯出看雲訴天天不泣<lb/>
　　雪小霽順風過謝陽湖<lb/>
都梁三日雪没屋小船行水如行陸山陽一朝㠶遇風<lb/>
大船行水如行空昨來牽夫凍得泣買蘆燎衣蘆自濕<lb/>
朝來牽夫皆上船収纜脱巾篷底眠樓船忽然生兩翼<lb/>
横飛直過陽侯國千村一抹片子時四岸人家眼中失<lb/>
似聞咫尺是揚州更數寳應兼髙郵青天萬里當徑度<lb/>
<pb n="KR4h0157_WYG_077-7a"/>
不堪回首都梁路<lb/>
　　竹枝歌有序<lb/>
　晩發丹陽館五更至丹陽縣舟人與牽夫終夕有聲<lb/>
　盖吟謳嘯謔以相其勞者其辭亦略可辨有云張哥<lb/>
　哥李哥哥大家着力一齊拖又云一休休二休休月<lb/>
　子彎彎照㡬州其聲淒婉一唱衆和因櫽括之為竹<lb/>
　枝云<lb/>
吳儂一家好兒郎只要船行不要忙着力大家齊一拽<lb/>
<pb n="KR4h0157_WYG_077-7b"/>
前頭管取到丹陽<lb/>
莫笑樓船不解行識儂號令聽儂聲一人唱了千人和<lb/>
又得蹉前五里程<lb/>
船頭更鼔恰三搥底事荒鷄早箇啼戯學當年度闗客<lb/>
且圗一笑過前溪<lb/>
岸旁燎火莫䦨殘須念兒郎手脚寒更把緑荷包熱飯<lb/>
前頭不怕上髙灘<lb/>
月子彎彎照㡬州㡬家歡樂㡬家愁愁殺人來闗月事<lb/>
<pb n="KR4h0157_WYG_077-8a"/>
得休休處且休休<lb/>
幸自通宵暖更晴何勞細雨送殘更知儂笠漏芒鞋破<lb/>
須遣拖泥帶水行<lb/>
　　垂虹亭看打魚斫鱠<lb/>
橋柱疎疎四寂然亭前突出小魚船一聲磔磔鳴榔起<lb/>
驚出銀刀躍玉泉<lb/>
六隻輕舠攪四旁兩船不動水中央網絲一撒還空舉<lb/>
笑得倚欄人斷腸<lb/>
<pb n="KR4h0157_WYG_077-8b"/>
　　過太湖石塘二首<lb/>
每過松江得偉觀破璃盤底飣乾坤天邊島嶼空無際<lb/>
烟外人家澹有痕笠澤古今多浪士包山近逺在何村<lb/>
季鷹魯望何曽死雪是衣裳月是魂<lb/>
兀坐船中只欲眠不如船外㸔山川松江是物皆詩料<lb/>
蘭槳穿湖即水仙将取垂虹亭上景都歸却月觀中篇<lb/>
正縁王事遊方外鑿齒彌天未當賢<lb/>
　　過八尺遇雨<lb/>
<pb n="KR4h0157_WYG_077-9a"/>
垂虹登了劣歸船又復毛空暗水天節裏無多好天色<lb/>
䦨風長<hi>去聲</hi>雨餞殘年<lb/>
去年今日鳯山頭兒女團欒爭勸酬不及松江煙雨裏<lb/>
獨搔華髪一扁舟<lb/>
　　過平望<lb/>
豈但湖天好諸村總可人麥苗染不就茅屋畫來真行<lb/>
止随縁着江山到處新十年三過此贏得髩如銀<lb/>
行得三吳徧清渏最是蘇樹圍平野合水隔别村孤震<lb/>
<pb n="KR4h0157_WYG_077-9b"/>
澤非塵世松林是畫圗更添一詩老載雪過重湖<lb/>
小麥田田種垂楊岸岸裁風從平望住雨傍下塘來亂<lb/>
港交穿市髙橋過得桅誰言破書筴擔取太湖回<lb/>
　　秀州嘉興館拜賜春幡勝<lb/>
中使傳宣下紫宸鏃頭濃染御香雲綵幡耐夏宜春字<lb/>
寶勝連環曲水紋癡似土牛鞭不動老登金馬媿無聞<lb/>
強簪華髪知難稱只有新詩頌萬分<hi>幡勝用鏃頭紙貼</hi>
　　大兒長孺赴零陵簿示以雜言<hi>長孺舊名仁夀</hi>
<pb n="KR4h0157_WYG_077-10a"/>
好官易得忙不得好人難做須着力汝要作好官令公<lb/>
書考不可鑽借令巧鑽得遺臭千載心為寒汝要作好<lb/>
人東家也是横目民選官無選處却與天地長青春老<lb/>
夫今年六十四大兒壯嵗初筮仕先人門户冷如氷豈<lb/>
不願汝取髙位髙位莫愛渠愛了髙位失丈夫老夫老<lb/>
則老官職不要討白頭官裏捉出來生愁無面見草萊<lb/>
老夫不足學聖賢有前作譬如着棋着到國手時國手<lb/>
頭上猶更儘有着<lb/>
<pb n="KR4h0157_WYG_077-10b"/>
　　正月五日以送伴借官侍宴集英殿下口號<lb/>
殿下鞭聲再掣雷玉皇徐下九天來隂晴不定朝來定<lb/>
五色祥雲霍地開<lb/>
一㸃班行朝漢天英符來自玉門闗舊時千嵗琵琶語<lb/>
新學三聲萬嵗山<lb/>
金鬛狻猊立玉臺雙瞻御坐首都回水沉山麝薔薇露<lb/>
潄作香雲噴出來<lb/>
千官拜舞仰虚皇奉上瑶池萬嵗觴殿上雙傳送御酒<lb/>
<pb n="KR4h0157_WYG_077-11a"/>
檻前一曲繞虹梁<lb/>
太極香開萬物新紹熈天子燕羣臣梨園好語君須聽<lb/>
玉歴初頒第一春<hi>詞臣倪玉甫撰致語口號云玉厯初頒第一春</hi>
已賜儀鸞錦坐蒲起來再立聽傳臚君王欲勸羣臣酒<lb/>
宣示天杯一滴無<lb/>
猛士縁竿亦壯哉踏空舞濶四徘回一聲白雨催花鼓<lb/>
十二竿頭總下來<lb/>
賜花新剪茜香羅篸徧烏紗未覺多花重紗輕人更老<lb/>
<pb n="KR4h0157_WYG_077-11b"/>
擡頭不起奈春何<lb/>
廣場妙戯鬬程材纔得天顔一笑開角觝罷時還罷宴<lb/>
卷班出殿戴花回<lb/>
賀老如何尾從班真官也作假官看君王恩重無真假<lb/>
賜酒何曽味兩般<lb/>
　　泊舟臨平<lb/>
前窓向市下却簾後窓臨水開却門岸頭楊栁報春動<lb/>
溪底雲天随浪翻隔溪數間黄草屋繞屋千竿翠瓊竹<lb/>
<pb n="KR4h0157_WYG_077-12a"/>
三老鳴鉦㩘柂樓今宵又向臨平宿<lb/>
　　謝王恭父贈梁杲墨<lb/>
君不見蜀人文字天下工前有相如後揚雄君不見蜀<lb/>
人烏丸天下妙前有蒲韶後梁杲初得梁墨黐摹糊老<lb/>
夫道梁不及蒲蓬山藏室王校書笑我未識真𤣥莬兩<lb/>
圭水蒼笏雙團㸃漆璧一併贈老夫此意已金石洮州<lb/>
緑玉試松花星潭黒雲走風沙龍蛇起陸鷹入骨却愁<lb/>
雷電奪人物<lb/>
<pb n="KR4h0157_WYG_077-12b"/>
　　過臨平蓮蕩<lb/>
蓮蕩層層鏡様方春來嫩玉斬新黄角頭一一張蘆箔<lb/>
不遣魚蝦過别塘<lb/>
蓮蕩中央劣露沙上頭更着野人家籬邊随處插垂栁<lb/>
簷下小船縈釣車<lb/>
朝來採藕夕來魚水種菱荷岸種蘆寒浪落時分作蕩<lb/>
新流漲後合成湖<lb/>
人家星散水中央十里芹羮菰飯香想得薫風端午後<lb/>
<pb n="KR4h0157_WYG_077-13a"/>
荷花世界栁絲鄉<lb/>
　　麥<lb/>
無邊緑錦織雲機全幅青羅作地衣此是農家真富貴<lb/>
雪花銷盡麥苗肥<lb/>
　　春菜<lb/>
雪白蘆菔非蘆菔喫來自是辣底玉花葉蔓青非蔓青<lb/>
喫來自是甜底氷三館宰夫傳食籍野人蔬譜渠不識<lb/>
用醯不用酸用鹽不用醎鹽醯之外别有味薑芽棖子<lb/>
<pb n="KR4h0157_WYG_077-13b"/>
仍相叅不甑亦不釡非蒸亦非煑壊盡蔬中腴乃以煙<lb/>
火故霜根雪葉細縷來甆瓶夕幕明朝開貴人我知不<lb/>
官様肉食我知無骨相祗合南溪嚼菜棖一尊徑醉溪<lb/>
中雲此詩莫讀恐噍殺要讀此詩先提舌<hi>提一作捉</hi>
　　過平望<lb/>
望中不着一山遮四顧平田接水涯栁樹行中分港汊<lb/>
竹林多處聚人家風将春色歸沙草天放晴光入浪花<lb/>
午睡起來情緒惡急呼蟹眼㵸龍芽<lb/>
<pb n="KR4h0157_WYG_077-14a"/>
　　月夜阻風泊舟太湖石塘南頭<lb/>
動地顛風政打頭吳江未到且維舟五湖波起衆山動<lb/>
一片月明千里愁且更放遲些子睡看他盛怒㡬時休<lb/>
陽侯要與詩人敵未必詩人愉一籌<lb/>
過湖未得匹如閒何幸湖心治畫船宇宙中間都是月<lb/>
波濤外面更無天誰知造物将竒觀不與傖人付謫仙<lb/>
山領渠儂無一物鏤氷剪雪竹新篇<lb/>
新年乗興看春風來過垂虹東復東誰有功夫寒夜底<lb/>
<pb n="KR4h0157_WYG_077-14b"/>
獨㝷水月五湖中今宵頓覺乾坤大下筆惟愁造化窮<lb/>
太白青山謝公海可憐一笑偶然同<lb/>
　　姑蘇館上元前一夕陪使客觀燈之集<lb/>
節物催人又一年銀花蓮炬照金尊麝鎚官様陪公讌<lb/>
粉繭鄉風憶故園何似兒孫談草草不妨燈火半昏昏<lb/>
人生行止誰能料今夕蘇州看上元<hi>廬陵之僚元夕粉米為繭中藏吉語</hi>
<hi>剥之以占一嵗事</hi>
　　至洪澤<lb/>
<pb n="KR4h0157_WYG_077-15a"/>
今宵合過山陽驛泊船問來是洪澤都梁到此只一程<lb/>
却費一宵兼兩日政縁夜來到瀆頭打頭風起浪不休<lb/>
舟人相賀已入港不怕淮河更風浪老夫揺手且低聲<lb/>
驚心猶恐淮神聽<hi>平聲</hi>急呼津吏催開閘津吏又手不敢<lb/>
答早潮已落水入淮晩潮未來閘不開細問晩潮何時<lb/>
來更待玉蟲綴金釵<lb/>
　　過磨盤得風掛㠶<lb/>
兩岸黄旗小隊兵新晴歸路馬蹄輕全番長笛横腰鼔<lb/>
<pb n="KR4h0157_WYG_077-15b"/>
一曲春風出塞聲鵲噪鴉啼俱喜色船輕風順更兼程<lb/>
却思兩目淮河浪心悸魂驚尚未平<lb/>
　　過楚州新野城<lb/>
已近山陽望漸寛湖光百里見千村人家四面皆臨水<lb/>
栁樹雙垂便是門全盛向來元孔道雜耕今是一雄藩<lb/>
金湯再葺真長䇿此外猶須子細論<lb/>
　　過寳應縣新開湖<lb/>
漁家可是壓塵囂結屋圓沙最盡稍外面更栽楊栁樹<lb/>
<pb n="KR4h0157_WYG_077-16a"/>
上頭無數鷺鷥巢<lb/>
雨裏樓船即釣磯碧雲便是緑衰衣滄波萬頃平如鏡<lb/>
一隻鸕鶿貼水飛<lb/>
天上雲煙壓水來湖中波浪打雲回中間不是平林樹<lb/>
水色天容拆不開<lb/>
五湖佳處是荒寒却為無山水更寛歸去江南無此景<lb/>
未須喫飯先來㸔<lb/>
　　過九里亭<lb/>
<pb n="KR4h0157_WYG_077-16b"/>
水渚纔容足漁家便架椽屋根些子地簾外不勝天岸<lb/>
岸皆垂栁門門一釣船五湖好風月乞<hi>去聲</hi>與不論錢<lb/>
　　再賦石翁石婆<lb/>
石翁誰怒猶晘目石婆多愁髩先秃荒山野水四無人<lb/>
二老對立今㡬春珠襦玉匣化為土金雁銀鳬亦飛去<lb/>
知是六朝何帝陵摩娑碧蘚俱無語<lb/>
　　觀張功父南湖海棠杖藜走筆<lb/>
看盡都城種海棠只将一徑引教長約齋妙入春風手<lb/>
<pb n="KR4h0157_WYG_077-17a"/>
人在中央花四傍<lb/>
天工信手洒明霞若遣停匀未必佳却得數株多葉底<lb/>
殷勤襯出宻邊花<lb/>
　　走筆謝張功父送似酴醿<lb/>
西湖野僧夸藏氷半年化作真水精南湖詩人笑渠拙<lb/>
不如儂家解乾雪藏氷窨子山之幽鑱透九地山鬼愁<lb/>
儂家藏雪有妙手分明曬在翡翠樓向來㢲二拉滕六<lb/>
玉妃夜投玉川屋剪氷作花吹朔風揉雲為粉散寒宫<lb/>
<pb n="KR4h0157_WYG_077-17b"/>
醉揮兩袖拂銀漢稍頭萬斛冷不融瓊田挈月拾翠羽<lb/>
砌成重樓天半許盤作青蚊吐緑霧亂飄六出薫沉炷<lb/>
人間雪脆那可藏天上雪落何曽香三月盡頭四月首<lb/>
南湖香雪今誰有分是誠齋老詩叟碎挼玉花泛春酒<lb/>
一飲一石更五斗<lb/>
　　記丘宗卿語紹興府學前景<lb/>
鏡湖泮宫轉街曲纔隔清溪便無俗竹橋斜度透竹門<lb/>
墻根一竿半竿竹恰思是閒宜看梅忽然一枝横出來<lb/>
<pb n="KR4h0157_WYG_077-18a"/>
霜幹皺裂臂來大只着寒花三兩箇<lb/>
　　贈寫真水鑑處士王温叔<lb/>
我不如森森千丈松我不如濯濯春月栁髯疎髩禿已<lb/>
雪霜皮皺肉皺真老醜葉生畫時顔尚朱王生畫時骨<lb/>
更<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>一生愛山吟不就兩肩化作秋山瘦君不見褒公<lb/>
鄂公圖凌烟腰間羽箭大如椽君不見浣花醉圗粉墨<lb/>
落日斜泥滑驢失脚貴人寒士兩相嗤畫圗猶在人已<lb/>
非王生王生且停手不如生前一杯酒<lb/>
<pb n="KR4h0157_WYG_077-18b"/>
　　銜命郊勞使客船過崇徳縣<lb/>
岸樹低欹一雪餘枝頭半葉已全無油窓過盡千梢影<lb/>
濃處還濃枯處枯<lb/>
　　望多稼亭<lb/>
遥望城頭多稼亭亭邊霜檜老更青當年老守攜穉子<lb/>
芒鞋葵扇繞城行臘前移梅春插栁蹋雪衝泥不停手<lb/>
栁未成隂梅未花著㡌又迎新太守後來新守復迎新<lb/>
到今新舊知何人向來手植今在否寄與此詩聊問春<lb/>
<pb n="KR4h0157_WYG_077-19a"/>
　　舟中追和張功父賀赴召之句<lb/>
兩嵗千愁寡一欣故人多問謝張君又瞻東闕闕前月<lb/>
只負南溪溪上雲賔日扶桑遭聖旦客星釣瀬愧天文<lb/>
人生離合風前月聚首亡何復離羣<hi>余所居里名南溪</hi>
　　又追和功父病起寄謝之韻<lb/>
霜何曽傍繡簾寒酒不能令客臉丹勤向竹爐温手脚<lb/>
嬾㝷銅鏡整衣冠無人孤坐月将落擁鼻清吟夜向闌<lb/>
忽憶約齋詩債在自吹燈火起來看<lb/>
<pb n="KR4h0157_WYG_077-19b"/>
　　曉過丹陽縣<lb/>
風從船裏出船前漲起簾幃紫拂天㸃檢風來無處覓<lb/>
破牕一隙小於錢<lb/>
雞犬漁翁共一船生涯都在篛篷間小兒不耐初長日<lb/>
自織筠籃勝打閒<lb/>
　　過張王廟<lb/>
地逈人煙寂山盤水勢回怪松欹岸出古廟背河開晩<lb/>
色催征棹斜陽戀去桅丹徒誰道逺一眺正悠哉<lb/>
<pb n="KR4h0157_WYG_077-20a"/>
　　湖天暮景<lb/>
湖面黏天不見堤湖心茭葑水周圍暮鴻成陣鴉成隊<lb/>
已落還飛久未棲<lb/>
坐看西日落湖濵不是山銜不是雲寸寸低來忽全没<lb/>
分明入水只無痕<lb/>
抵暮漁郎初上船一竿揺入水精天忍寒不睡妨底事<lb/>
來早賣魚充酒錢<lb/>
琱碎肝脾只坐詩鬚髯成雪髩成絲暮雲薄倖斜陽劣<lb/>
<pb n="KR4h0157_WYG_077-20b"/>
合造清愁付阿誰<lb/>
斷腸浪説賀方回未抵秦郎剪水才欲向湖邊問遺唱<lb/>
鴛鴦鸚鵡兩相催<lb/>
　　舟中不寐<lb/>
醉去昏然卧緑牕醒來一枕好淒涼意中為許無佳況<lb/>
夢裏分明到故鄉淮水打船千浪雪燕鴻呌月滿天霜<lb/>
山城更㸃元無準偏到鷄鳴分外長<lb/>
　　過淮隂縣題韓信廟<lb/>
<pb n="KR4h0157_WYG_077-21a"/>
鴻溝秪道萬夫雄雪夢何銷武士功九死不分天下鼎<lb/>
一生還負室前鍾古來犬斃愁無盖此後禽空悔作弓<lb/>
兵火荒餘非舊廟三間破屋兩株松<lb/>
　　雪曉舟中生火<lb/>
烏銀見火生緑霧便當水沉一濃炷却因斷續更氤氲<lb/>
散作霏微煖袍袴須臾霧霽吐紅光烟如雲表生扶桑<lb/>
陽春和日曛滿室蒼顔渥丹疑醉鄉忽然火冷霧亦滅<lb/>
只見紅爐堆白雪牕外雪深三尺強牕裏雪深一寸香<lb/>
<pb n="KR4h0157_WYG_077-21b"/>
烏銀玉質金石聲見火忽學爆竹鳴腷腷膊膊久不停<lb/>
白日坐上非繁星不知何怒泄不平不知何喜唧唧吟<lb/>
待渠自靜勿與爭功莫借箸怒復生到渠緘口兩耳熱<lb/>
銅瓶在旁却饒舌<lb/>
　　題金山妙髙臺<lb/>
金山未到時羨渠奄有萬里之長江金山既到了長江<lb/>
不見只見千步廊老夫平生不奈事㸃檢風光難可意<lb/>
老僧覺我見睫眉引入妙髙臺上嬉不知老僧有妙手<lb/>
<pb n="KR4h0157_WYG_077-22a"/>
卷舒江山在懐袖挂上西牕方丈間長江浮在爐煙端<lb/>
長江南邊千萬山一時飛入兩眼寒最愛簷前絶竒處<lb/>
江心巉然景純墓僧言道許乃浪傳龍宫特書珠貝編<lb/>
初云謝靈運愛山如愛命掇取天台雁蕩怪石頭疊作<lb/>
假山立中流又云王逸少草聖入神妙天賜瑠璃筆格<lb/>
玉硯屏仍将大江作陶泓老夫聞二説沉吟未能决長<lb/>
年抵死催上船徘徊欲去空茫然<lb/>
　　桑疇<lb/>
<pb n="KR4h0157_WYG_077-22b"/>
夾岸瀕河種穉桑春風吹出萬條長船行老眼渾多忘<lb/>
喚作西湖插拒霜<lb/>
　　竹林<lb/>
珍重人家愛竹林織籬辛苦䕶寒青那知竹性元薄相<lb/>
須要穿來籬外生<lb/>
　　賦金盤露椒花雨<lb/>
　吾家酒名敷腴者曰金盤露芳烈者曰椒花雨<lb/>
金盤夜貯雲表露椒花曉滴山間雨一涓不用鴨緑波<lb/>
<pb n="KR4h0157_WYG_077-23a"/>
雙清釀出鵝黄乳老妻知我憎官壺還家小槽壓真珠<lb/>
江西擔取來西湖遣我醉倒不要扶更攜數尊往淮上<lb/>
要夸親舊藏家釀祗堪獨酌不堪分老夫猶要入修門<lb/>
　　岸栁<lb/>
栁梢拂入溪雲隂栁根插入溪水深祗今立岸一敝帚<lb/>
歸時弄日千黄金人生榮謝亦如此謝何足怨榮何喜<lb/>
秋霜春雨自四時老夫問栁栁不知<lb/>
　　松江曉晴<lb/>
<pb n="KR4h0157_WYG_077-23b"/>
昨夜何縁不峭寒今晨端要放晴天窓間波日如樓上<lb/>
簾外霜風似臘前近水人家随處好上春物色不勝妍<lb/>
歸時二月三吳路桃杏香中慢過船<lb/>
　　泊平江百花洲<lb/>
吳中好處是蘇州却為王程得勝遊半世三江五湖棹<lb/>
十年四泊百花洲岸傍楊栁都相識眼底雲山苦見留<lb/>
無怨孤舟無定處此身自是一孤舟<lb/>
　　過新開湖<lb/>
<pb n="KR4h0157_WYG_077-24a"/>
漁郎艇子入重湖老眼殷勤看著渠看去看來成怪事<lb/>
化為獨雁立横蘆<lb/>
一鷗得得隔湖來瞥見魚兒眼頓開只為水深難立脚<lb/>
翩然飛下却飛回<lb/>
逺逺人煙㸃樹梢船門一望一魂消㡬行埜鴨數聲雁<lb/>
來為湖天破寂寥<lb/>
　　瓦店雨作<lb/>
斜風細雨打船牕一陣疎來一陣忙聴作山齋聲㸃滴<lb/>
<pb n="KR4h0157_WYG_077-24b"/>
不知作客在山陽<lb/>
詩人長怨没詩材天遣斜風細雨來領了詩材還又怨<lb/>
問天風雨㡬時開<lb/>
　　過淮隂縣<lb/>
索莫淮隂縣人家草草中荻籬緯春勝茅屋學船篷今<lb/>
日非昨日南風轉北風霍然香霧散放出一輪紅<lb/>
　　題沈子夀旁觀録<lb/>
逢著詩人沈竹齋丁寜有口不須開被渠譜入旁觀録<lb/>
<pb n="KR4h0157_WYG_077-25a"/>
四馬如何挽得回<lb/>
　　送吳敏叔待制侍郎<lb/>
脚踏雞翹豹尾間心飛碧岫白雲端人看疎傳如圗畫<lb/>
帝念嚴光返釣灘玉殿松班唐次對竹宫茅立漢祠官<lb/>
自憐病鶴樊籠底方羨㝠鴻片影寒<lb/>
　<lb/>
　<lb/>
　<lb/>
<pb n="KR4h0157_WYG_077-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷七十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷五十一</head> <lb/>
    <p>
<pb n="KR4h0157_WYG_051-1a"/>
欽定四庫全書<lb/>
　宋詩鈔卷五十一<lb/>
　　　　　　　　　内閣中書舍人吳之振編<lb/>
　汪藻浮溪集鈔<lb/>
　汪藻字彥章德興人入太學登進士歴江西提舉徽<lb/>
　宗製君臣慶㑹閣詩藻所和羣臣莫及傳稱於時時<lb/>
　胡伸亦以文名人為語曰江左二寶胡伸汪藻遷著<lb/>
　作郎忤王黼與祠寓晉陵八年欽宗遷起居舍人高<lb/>
<pb n="KR4h0157_WYG_051-1b"/>
　宗歴擢中書給事侍講直學士院一時詔令多出其<lb/>
　手拜翰林學士以所御白團扇親書紫誥仍兼綰黃<lb/>
　麻似六經十字以賜除龍圖閣奏纂三朝日歴進顯<lb/>
　謨閣學士知徽州論落職居永州卒在晉陵時徐俯<lb/>
　洪炎洪芻自負無所屈見藻詩於僧壁唶曰我輩人<lb/>
　也詣舍上謁而去藻歎曰撚鬚琢句騷人墨客不平<lb/>
　之鳴耳烏足尚哉詩高華有骨興寄深遠有浮溪集<lb/>
　六十卷失傳此選本文粹所存也<lb/>
<pb n="KR4h0157_WYG_051-2a"/>
　　桃源行<lb/>
祖龍門外神傳璧方士猶言仙可得東行欲與羨門親<lb/>
咫尺蓬萊滄海隔那知平地有青春只屬㝷常避世人<lb/>
闗中日月空萬古花下山川長一身中原别後無消息<lb/>
聞説胡塵因感昔誰教晉鼎判東西却愧秦城限南北<lb/>
人間萬事念可憐此地當時亦偶然何事區區漢天子<lb/>
種桃辛苦望長年<lb/>
　　過吳明叟新居<lb/>
<pb n="KR4h0157_WYG_051-2b"/>
誰開大屋沈沈者門外垂楊拂車馬主人四十持節歸<lb/>
高臥綠陰啼鳥下冥冥一徑傍花入忽有青池照深夏<lb/>
魚吹落日知鏡淨荷受微風看珠瀉夫君少有湖海氣<lb/>
欲駟馬鯨無地跨故將能事驚世人坐向雲端差萬瓦<lb/>
稍培幽桂出牕底時放青山來竹罅人言此興極不淺<lb/>
天遣公忙那肯赦要須更作輞川圖他日思歸聊對畫<lb/>
　　同張昌時宿高明寺<lb/>
幽臥不知覺牕懸寒日初矧伊夜來雨谿聲到吾廬故<lb/>
<pb n="KR4h0157_WYG_051-3a"/>
人挽我出忽枉天際書躋險敢自休青山轉籃輿相逢<lb/>
竹間寺共擷園中蔬殘僧誰在亡奄忽十載餘茗果話<lb/>
疇昔新晴報鐘魚東雷亦已鳴百草苕穎舒奈何與之<lb/>
子齒髮日夜疎眷此不能發牽衣更踟蹰明朝各回首<lb/>
世事將焉如<lb/>
　　次高郵軍<lb/>
小雨靜林麓鵓鴣相應鳴移舟漾清深薄晩荷氣生歸<lb/>
鳥盡雙去潛魚時一驚菰蒲若無人渺𣺌炊烟橫艇子<lb/>
<pb n="KR4h0157_WYG_051-3b"/>
檝迎我攜魚薦南烹月出殊未高疎林隱微明依没㑹<lb/>
有處斗掛天邊城<lb/>
　　阻風雨辟邪渡寄王仲成<lb/>
渡頭急雨鳴森木木杪顛風飛大屋没腰寒水稻生芽<lb/>
滿眼青泥車折軸山行值雨舟值風窮愁日日煩天公<lb/>
不如歸卧澗壑底世事不埽春烟空别君兩年重此别<lb/>
喜君胷次渾冰雪擬將身作賈胡畱無奈事如空鳥滅<lb/>
挽我不回君怒嗔交情把玩轉清新相隨百里還相見<lb/>
<pb n="KR4h0157_WYG_051-4a"/>
只有西山似故人<lb/>
　　避地函亭野步<lb/>
今日幸無雨天空出遙岑行行不知疲遂至春江潯汲<lb/>
路轉籬落人家在桑陰平疇漲清波隴麥如人深溝畎<lb/>
戲鳬鶩新蒲映浮沈我生本樵漁對此諧初心風物豈<lb/>
不好悲來自難任胡塵暗中原四海如驚禽黃屋狩萬<lb/>
里兩宮隔辰參龍移螻螘窺月晦蟾蜍侵宇宙有傾覆<lb/>
兹游豈嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>銷憂賴濁醪太息誰能斟<lb/>
<pb n="KR4h0157_WYG_051-4b"/>
　　庚午嵗屏居零陵七月二十日以門揜候蟲秋為<lb/>
　　　韻賦五首<lb/>
幽人獨夜時潮落西川根渡口櫓聲急一江烟雨昏城<lb/>
頭短長更不寐聴譙門趺坐數千息焚香待朝暾<lb/>
暑退潦亦收瀟湘淨如染時觀自跳魚衝破青琬琰纖<lb/>
纖初弦月不受薄雲揜近村應漸寒巳有鴉數㸃<lb/>
人生幾聰明日夜隙駒驟纔經花信風又過麥秋候吾<lb/>
非金石堅與世相邂逅胡為聞鐘鳴更歴路傍堠<lb/>
<pb n="KR4h0157_WYG_051-5a"/>
家山在何許渺渺彭蠡東人來數月程衣敝補道中昨<lb/>
宵青燈花似墜釵頭蟲兒飢女沈綿嵗晩書未通<lb/>
人言間濶者一日如三秋孤臣昔放逐七見天星周早<lb/>
洿高門地姓名記前旒如何天雞星不照湘南州<hi>天星周一</hi>
<hi>作寒暑周</hi>
　　次韻向君受感秋<lb/>
且欲相隨苜蓿盤不須多問沐猴冠菊花有意浮杯酒<lb/>
桐葉無聲下井欄千里江山漁笛晚十年燈火客氊寒<lb/>
<pb n="KR4h0157_WYG_051-5b"/>
男兒幾許功名事華髮催人不少寛<lb/>
向侯拄笏意千里肯為俗彈頭上冠何時盛之青瑣闥<lb/>
妙語付以烏絲欄日邊人去鴈行斷江上秋高楓葉寒<lb/>
向來叔度儻公是一見使我窮愁寛<lb/>
　　晚發吳城山<lb/>
風埽陽侯雪陣平雨催摩詰畫圖成氣吞浦溆重林盡<lb/>
秋著江湖去鳥明厚禄故人無一字長年三老伴餘生<lb/>
㑹須滿意開懷抱到眼廬山不世情<lb/>
<pb n="KR4h0157_WYG_051-6a"/>
　　過臨平<lb/>
一别九霄路風烟長滿衣巳成身老大無復世輕肥天<lb/>
濶鳥雙下山寒人獨歸曉來何似雨春水半巖扉<lb/>
睡起涼生岸鉤簾坐小牕麥風能起柁梅雨不鳴江往<lb/>
事心長折歸途影自雙依然蒲栁地人老故先降<lb/>
　　書寧川驛壁<lb/>
過眼空花一餉休坐狂猶得佐名州雖遭瀧吏嗤韓子<lb/>
却喜溪神識栁侯盡日野田行䆉稏有時雲嶠聴鉤輈<lb/>
<pb n="KR4h0157_WYG_051-6b"/>
㑹將新濯滄浪足踏遍千巖萬壑秋<lb/>
　　宿酇侯鎮<lb/>
當時踏月此長亭髩似河堤栁色青今日重來堤樹老<lb/>
一簪華髮戴寒星<lb/>
微涼初破候蟲秋露草螢光巳不流搔首與誰論往事<lb/>
星河無語下城頭<lb/>
　　龜山上方<lb/>
度險逢幽處憑誰寫壯懷連甍棲絶壁孤塔表長淮地<lb/>
<pb n="KR4h0157_WYG_051-7a"/>
本吳楓接山今禹績皆潮聲從殷寺竹影自翻堦木杪<lb/>
朱欄出城坳雪浪埋乾坤迷枉渚霧雨泄陰崖丹葉經<lb/>
寒在蒼洲向晚佳魚龍宵聴㖵猿鳥晝窺齋月滿蠙珠<lb/>
實霜清磬石諧僧盂收柏子樵徑埽松釵左宦書無鴈<lb/>
南烹菜有鮭風烟欺短髮雲水信殘骸竟作何鄉老虛<lb/>
慚素尚乖江湖今在眼歸合辦青鞋<lb/>
　　醉别季高侍郎<lb/>
疇昔追隨翰墨場功名今日愧劉郎英姿合上凌烟閣<lb/>
<pb n="KR4h0157_WYG_051-7b"/>
巧譖曾遭偃月堂雙槳又乘清夜去一樽聊發少年狂<lb/>
歸來却共燈花語騎省看成滿鏡霜<lb/>
　　漫興<lb/>
晨起翛然曳杖行一簾疎雨作秋清老來嵗月能多少<lb/>
看得栽花結子成<lb/>
燕子年年入戸飛向人無是亦無非來春强健還相見<lb/>
送汝將雛又一歸<lb/>
　　北牕<lb/>
<pb n="KR4h0157_WYG_051-8a"/>
睡起無一事怡然盼庭柯綠陰微缺處最得南颸多<lb/>
　　巳酉亂後寄常州使君姪<lb/>
汾水遊仍遠瑤池宴未歸航遷新廟主矢及近臣衣代<lb/>
馬窺天塹邊烽斷日畿百年還海地回首忽成非<lb/>
　　古鏡行<lb/>
我有辟邪鏡得之咸陽宮其陰為天池一母將九龍旁<lb/>
書負圖字土蝕如旋蟲緘以駁雞珍妙極倕之工請言<lb/>
照遠近十里秋毫空豈不鑒脂澤所貴肝膽通問誰為<lb/>
<pb n="KR4h0157_WYG_051-8b"/>
此器太古非人功客聞重歎息意欲窺靈蹤高臺不辭<lb/>
倚恐客難稱容繩窮匣半啟四室來悲風日車當晝畱<lb/>
羞澁如頑銅森然髮上指凜若臨霜鋒我還撫客手此<lb/>
豈世寶同渾淚兩無言掩鏡鞶囊中<lb/>
　　蔡天任韻<lb/>
修廊過午夕陰合蝴蝶滿庭春草長呼兒更捲簾數尺<lb/>
要放晚晴升屋梁<lb/>
　宋詩鈔卷五十一<lb/>
</p>
<p>
</p>
  </div>
</body>
</text>
</TEI>
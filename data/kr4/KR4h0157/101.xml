<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷一百一</head> <lb/>
    <p>
<pb n="KR4h0157_WYG_101-1a"/>
欽定四庫全書<lb/>
　宋詩鈔卷一百一<lb/>
　　　　　　　　　内閣中書舍人吳之振編<lb/>
　文天祥文山詩鈔<lb/>
　文天祥生時夢紫雲故名雲孫天祥其字也寳祐乙<lb/>
　夘以字貢遂改字宋瑞又字履善吉州廬陵人廷對<lb/>
　第五理宗擢第一厯官較書著作郎至兼學士國史<lb/>
　院崇政殿説書玉牒所檢討賈似道以致仕要君降<lb/>
<pb n="KR4h0157_WYG_101-1b"/>
　詔多諷語逆賈意奏免始闢文山以居旋起提刑湖<lb/>
　南移知贑州德祐乙亥元兵渡江奉詔起兵除右文<lb/>
　殿樞密權兵部侍郎兵屯洪詔入衞權工部尚書除<lb/>
　浙東西制置使江西安撫大使兼知平江府常州破<lb/>
　朝議棄平江趣天祥移守餘杭進資政殿學士丙子<lb/>
　正月伯顔兵至高亭陳宜中張世傑皆遁乃除右丞<lb/>
　相兼樞密至北軍講解遂為所留而臨安降表已出<lb/>
　伯顔即脅隨祈請使北行至京口脱走趨真州謀合<lb/>
<pb n="KR4h0157_WYG_101-2a"/>
　兩淮作興復計而制置李庭芝疑拒之復從揚州逃<lb/>
　至高郵嶇﨑數瀕死得渡海道至台温奉益王於福<lb/>
　州改元景炎除觀文殿學士右丞相不拜以樞密使<lb/>
　都督諸路軍事出南劒號召天下繇汀漳入梅州戰<lb/>
　雩都大㨗因開府興國元兵大至旋潰妻妾子女皆<lb/>
　陷奔汀移循州端宗崩衞王立於<graphic n="KR1504" url="https://raw.githubusercontent.com/kanripo/KR-Gaiji/master/images/KR1504.png" mimeType="image/png"/>川改元祥興天<lb/>
　祥乞移軍入朝而宜中世傑忌阻之第加少保信國<lb/>
　公張𢎞範破崖山令𢎞正襲執天祥服腦子二兩不<lb/>
<pb n="KR4h0157_WYG_101-2b"/>
　死繫至燕不屈囚兵馬司者四年而志愈堅㑹有中<lb/>
　山薛寳住投匿名書指丞相舉事者司天<hi>闕</hi>又奏三<lb/>
　台星折乃召至殿中猶欲諭降之語益厲遂遇害衣<lb/>
　帶有贊曰孔曰成仁孟曰取義惟其義盡所以仁至<lb/>
　讀聖賢書所學何事而今而後庶㡬無愧詩集不多<lb/>
　有指南錄<hi>闕</hi>卷皆奉使脱難興復記事之詩又有吟<lb/>
　嘯集則囚燕所作又獄中集杜詩二百首自指南錄<lb/>
　以後與初集格力相去殊逺志益憤而氣益壯詩不<lb/>
<pb n="KR4h0157_WYG_101-3a"/>
　琢而日工此風雅正教也至其集杜句成詩裁割鎔<lb/>
　鑄巧合自然尤千古擅塲今别為一帙而以指南錄<lb/>
　中十八拍附之嗚呼去今㡬五百年讀其詩其面如<lb/>
　生其事如在眼者此豈求之聲調字句間哉<lb/>
　　敬和道山堂慶瞻御書韻<lb/>
墨灑天奎映籕紅斯堂殿閣與俱隆方壺圓嶠神仙宅<lb/>
温洛榮河造化工列聖文章千載重諸孫聲氣一時同<lb/>
著庭更有邦人筆稽首承休學二忠<hi>著作之庭乃胡忠簡公書周文忠公</hi>
<pb n="KR4h0157_WYG_101-3b"/>
<hi>立</hi>
　　贈祕書王監丞<lb/>
君不見祕書外監賀放翁鏡湖一曲高清風又不見太<lb/>
子師傅兩疏氏東門祖帳羅羣公人生晩節良不易頽<lb/>
波直下誰障東使人知有在我者二三君子為有功我<lb/>
公金華山下住赤松安期白雲處風骨細瘦真神仙急<lb/>
流勇退不肎顧我昔山中想風采㡬回擊節歸田疏適<lb/>
來追陪水蒼佩親見辭歸白雲路御筆擢公領蓬山師<lb/>
<pb n="KR4h0157_WYG_101-4a"/>
表玉立東宫官兩年苦口一去字未許鷗鷺從公閒瑶<lb/>
池深深鎖策府玉皇宫闕僑其間暫分赤符管下界半<lb/>
空雲氣常往還多少持麾辭上國悠悠風塵見此客莫<lb/>
作尋常太守看疏賀以來偉人物夜瞻婺女次舍中一<lb/>
㸃光明射南極公歸眠食重調䕶世道尚憑公氣力<lb/>
　　贈蒲陽卓大著順寧精舍三十韻<lb/>
人生天地間一死非細事識破此條貫八九分地位趙<lb/>
岐圖壽藏杜牧擬墓志祭文潛自撰荷鍤伶常醉此等<lb/>
<pb n="KR4h0157_WYG_101-4b"/>
蜕浮生見解已不易齊物逍遥遊大抵䝉莊意聖門有<lb/>
大法學者必孔自知生未了了未到知死地原始則返<lb/>
終終始本一致後來得西銘精藴發洙泗吾體天地塞<lb/>
吾氣天地帥一節非踐形終身莫繼志舜功禹顧養參<lb/>
全頴錫類伯竒令無違申生恭不貳聖賢當其生無日<lb/>
不惴惴彼豈不大觀何苦勤興寐吾順茍不虧吾寧始<lb/>
無愧人而有所忝曠達未足智卓哉居士翁方心不姿<lb/>
媚䝉讒以去國七年無怨懟風雨三間茅松楸接蒼翠<lb/>
<pb n="KR4h0157_WYG_101-5a"/>
斯丘亦樂哉未老先位置宇宙如許大豈以為敝屣當<lb/>
其歸去來致命聊自遂天之生賢才初意豈無為民胞<lb/>
物同與何莫非已累君方仕於朝名高貴所萃乾坤父<lb/>
母身方來日川至西銘一篇書順事為大義請君觀我<lb/>
生姑置末四字<lb/>
　　贈鏡湖相士<lb/>
五月五日楊子江心水鑄作道人雙瞳子吾面碟子大<lb/>
安用鏡照二百里<lb/>
<pb n="KR4h0157_WYG_101-5b"/>
　　贈秋月葉相士<lb/>
急流勇退神仙跛蹩龍鐘將相借問華山山中何似天<lb/>
津橋上<lb/>
　　贈桂巖楊相士<lb/>
榮悴紛紛未可期夕多未振已朝披德剛難免於今世<lb/>
行好須看有驗時萱晝堂前惟有母槐陰庭下豈無兒<lb/>
好官要做無難做身後生前是兩岐<lb/>
　　宣州罷任再贈<lb/>
<pb n="KR4h0157_WYG_101-6a"/>
貧贈元無富貴思泥塗滑滑總危機世無徐庶不如卧<lb/>
見到淵明便合歸流落丹心天肎未崢嶸青眼古來稀<lb/>
西風為語巖前桂若更多言却又非<lb/>
　　贑州再贈<lb/>
此别重逢又㡬時贈君此是第三詩衆人皆醉從教酒<lb/>
獨我無爭且看棋凡事誰能隨物競此心只要有天知<lb/>
自知自有天知得切莫逢人説項斯<lb/>
　　贈葉大明<lb/>
<pb n="KR4h0157_WYG_101-6b"/>
大明標榜葉氏子自稱後村門下士誤言木吉孛為灾<lb/>
後村曽發一笑來其師流傳説如此寧知禍福乃不爾<lb/>
犀腰貂首徒勞人甘藜豢藿無苦辛我生有命殊六六<lb/>
木孛循環相起伏袖中莫出將相圖盡洗舊學讀吾書<lb/>
　　閒居和雲屋道士<lb/>
一樽聊共此時心文字追隨落醉吟仙子樓臺脩竹外<lb/>
行人冠葢畫橋陰一年芳草東風老五月空江夜雨深<lb/>
且作蘭亭歡喜集更論誰後又誰今<lb/>
<pb n="KR4h0157_WYG_101-7a"/>
　　遊青原二首<lb/>
鍾魚閒日月竹樹老風煙一徑溪聲滿四山天影圓無<lb/>
言都是趣有想便成緣夢破啼猿雨開元六百年<lb/>
空庭橫螮蝀斷碣偃龍蛇活火參禪筍真泉透佛茶晩<lb/>
鍾何處雨春水滿城花夜影燈前客江西七祖家<lb/>
　　龍霧洲覺海寺次李聞溪壁間韻<hi>名昴英侍郎</hi>
闍黎鍾後訪團蒲江色漫漫晝欲晡一笛梅邊何滿子<lb/>
千蓑蘆外筆頭奴急風吹雁還家未新雨生濤到海無<lb/>
<pb n="KR4h0157_WYG_101-7b"/>
本是白鷗隨浩蕩野田漂泊不為孤<lb/>
　　山中<lb/>
滄州棹影荻花涼欵乃一聲江水長賴有蓴風堪斫桂<lb/>
便無花月亦飛觴山中世已驚東晉席上人多賦晩唐<lb/>
何處魚羮不可飯蚤拚泉石入膏肓<lb/>
　　山中漫成柬劉方齋<hi>名夢桂居南湖太師公𤣥孫</hi>
東風解凍出行嬉一鬨煙塵隔翠㣲自有溪山真樂地<lb/>
從來富貴是危機二三行輩惟須醉多少公卿未得歸<lb/>
<pb n="KR4h0157_WYG_101-8a"/>
明日主人酬一座小船旋網鱖魚肥<lb/>
　　送人往湖南<lb/>
雁拖秋月洞庭邊客路凄涼野菊天雲隔酒樽橫北海<lb/>
風吹詩史落西川夜深鬼火千山雪春後鵑花一樹煙<lb/>
為我祝融峰上看朝暾白處禮蓬仙<lb/>
　　别謝愛山<lb/>
君今拂衣去我獨枕書眠一片過林雨數聲當户蟬情<lb/>
長空有恨吟苦不成篇後㑹知何日西風老雁天<lb/>
<pb n="KR4h0157_WYG_101-8b"/>
　　病中作<lb/>
一病四十日西風草木涼倚牀腰見骨覽鏡眼留眶倦<lb/>
策吟詩杖頻燒讀易香夜深排果餌乞巧大醫王<lb/>
　　又賦<lb/>
病裏心如故閒中事更生睡猫隨我嬾黠鼠向人鳴羽<lb/>
扇看棋坐黄冠扶杖行燈前翻自喜瘦得此詩清<lb/>
驟雨知何處一溪秋水生苦吟肩鶴瘦多病耳蟬鳴隠<lb/>
几惟便睡挑包正倦行山深明月夜乞我半窗清<lb/>
<pb n="KR4h0157_WYG_101-9a"/>
寄興逃吾病吟詩老此生風高鴻雁起晴久鵓鳩鳴野<lb/>
樹辭秋落溪雲帶雨行晩涼便懶坐移傍竹陰清<lb/>
　　曉起<lb/>
逺寺鳴金鐸疎窗試寳熏秋聲江一片曙影月三分倦<lb/>
鶴行黄葉癡猿坐白雲道人無一事抱膝看回文<lb/>
　　夜坐<lb/>
淡烟楓葉路細雨蓼花時宿雁半江畫寒蛩四壁詩少<lb/>
年成老大吾道付逶遲終有初心在聞雞坐欲馳<lb/>
<pb n="KR4h0157_WYG_101-9b"/>
　　題楚觀樓<lb/>
西風吹感慨曉氣薄登臨半壁楚雲立一川湘雨深乾<lb/>
坤橫笛影江海倚樓心遺恨飛鴻外南來訪逺音<lb/>
　　某叨臬衡湘䝉恩以便郡歸養肎齋大卿實寓衡<lb/>
　　　我十年前邦君也一再見間即分南北五言啓<lb/>
　　　之所以致今舊兩繾綣云<hi>李肎齋名芾</hi>
瀟湘一夜雨湖海十年雲相見皆成老重逢便作分啼<lb/>
鵑春浩蕩回雁曉殷勤江濶人方健月明思對君<lb/>
<pb n="KR4h0157_WYG_101-10a"/>
　　幕客載酒舟即席序别<lb/>
故人滿江海遊子下瀟湘夢載月千里意行雲一方櫓<lb/>
聲人語小岸影客心長總是浮萍迹飛花莫近檣<lb/>
　　將母赴贑道西昌<lb/>
重來鷗閣曉㠶影漲新晴倚檻雲來去閉簾花送迎江<lb/>
湖春汗漫嵗月老崢嶸手把忘憂草䕫䕫繞太清<lb/>
　　翠玉樓晩雨<lb/>
晩樓一曲轉梅花官事無多報放衙林木蔽虧煙斷續<lb/>
<pb n="KR4h0157_WYG_101-10b"/>
江流曲折雨横斜年華冉冉風前影嵗莫悠悠客裏家<lb/>
一雁近從沙觜落更饒片雪入天涯<lb/>
　　翠玉樓<lb/>
昏鴉何處落野渡少人行黄葉聲在地青山影入城江<lb/>
湖行客夢風雨故鄉情試問南來信梅花三兩英<lb/>
　　皁葢樓<lb/>
一水樓臺繞半空圖畫開蝸涎行薜荔雀影上莓苔碧<lb/>
落人千載青山酒一杯晩煙看不盡待月却歸來<lb/>
<pb n="KR4h0157_WYG_101-11a"/>
　　雲端<lb/>
半空夭矯起層臺傳道劉安車馬來山上自晴山下雨<lb/>
倚闌平立看風雷<lb/>
　　和曹倅賦别<hi>名大發贑倅</hi>
翠松三萬頃松雪著神仙栁院催金鑰江花送玉鞭曉<lb/>
巖雲壁立晩棹浪規圓未了醉翁事重尋潁上田<lb/>
當年童子見今見二毛翁海月三秋别江雲一日同鷗<lb/>
心馳舍北龍尾曵天東定有延和奏南來寄一通<lb/>
<pb n="KR4h0157_WYG_101-11b"/>
　　改題萬安縣凝祥觀<lb/>
古道松花空翠香風前髩影照滄浪飛泉半壁朝雲濕<lb/>
啼鳥滿山春日長須信神仙元有國不知蠻觸是何鄉<lb/>
道人横笛招歸鶴坐到斜暉上璧璫<hi>相如遊獵賦華禳璧璫注璧璫以玉</hi>
<hi>為椽頭</hi>
　　山中再次胡德昭韻<lb/>
不將顔色汚黄金落得灞橋驢上吟是處江山生酒興<lb/>
滿天風雪得梅心觥籌堂裏春聲沸燈火林臯夜色深<lb/>
<pb n="KR4h0157_WYG_101-12a"/>
人世可能行樂爾重遊不用下晴陰<lb/>
人生栁絮鬭堅牢過眼春光歎伯勞蜀道漫傳千古險<lb/>
廬山方許一人高眼前見赤徒妨道耳後生風未當豪<lb/>
明月蘆花隨處有扁舟自在不須篙<lb/>
曽見尊前此客哉笑擕麈尾拂莓苔水邊飛雁年年見<lb/>
湖上新亭日日來酹菊醉餘披草坐探梅吟罷帶花回<lb/>
北厓尚被剛風隔笑殺匆匆上馬杯<lb/>
　　周蒼崖入吾山作圖詩贈之<lb/>
<pb n="KR4h0157_WYG_101-12b"/>
三生石上結因緣袍笏横斜學米顛漁父㡬忘山下路<lb/>
仙人時訪嶺頭船烏猿白鶴無根樹淡月疎星一線天<lb/>
為我醉呼添濛澒倦來平卧看雲烟<lb/>
　<lb/>
　<lb/>
　<lb/>
　<lb/>
　宋詩鈔卷一百一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷七十六</head> <lb/>
    <p>
<pb n="KR4h0157_WYG_076-1a"/>
欽定四庫全書<lb/>
　宋詩鈔卷七十六<lb/>
　　　　　　　　　内閣中書舍人吳之振編<lb/>
　楊萬里江西道院集鈔<lb/>
　　戊申四月九日得請補外初出國門宿釋迦寺<lb/>
岀却金宫入梵宫翠微緑霧染衣濃三年不識西湖月<lb/>
一夜初聞南澗鐘藏室蓬山真昨戲園翁溪友得今從<lb/>
若非朝士相追送何處㝠鴻更有踪<lb/>
<pb n="KR4h0157_WYG_076-1b"/>
　　明發南屏<lb/>
新晴在在野花香過雨迢迢沙路長兩度立朝今結局<lb/>
一生行客老還鄉猶嫌數騎傳書札剰喜千山入肺腸<lb/>
到得前頭上船處莫将白髪照滄浪<lb/>
　　過南蕩<lb/>
秧纔束髪幼相依麥已掀髯喜可知笑殺槿籬能耐事<lb/>
東扶西倒野酴醿<lb/>
近岫遥峰翠作圍平田小港碧行遲垂楊一徑深深去<lb/>
<pb n="KR4h0157_WYG_076-2a"/>
阿那人家住得竒<lb/>
　　過楊村<lb/>
石橋兩畔好人煙西似諸村别一川楊栁隂中新酒店<lb/>
葡萄架底小漁船紅紅白白花臨水碧碧黄黄麥際天<lb/>
政爾清和還在道為誰辛苦不歸田<lb/>
　　側溪解䌫<lb/>
夢裏喧聲定不凡順風解纜破晴嵐起來職事惟洗面<lb/>
此外功名是挂㠶莫笑一蔬兼半菽飽飡萬壑與千巖<lb/>
<pb n="KR4h0157_WYG_076-2b"/>
蓬萊雲氣君休望且向嚴灘濯布衫<lb/>
　　舟過桐廬<lb/>
瀟灑桐廬縣寒江繚一灣朱樓隔緑栁白塔映青山稚<lb/>
子排牕出舟人買菜還峰頭好亭子不得一躋攀<lb/>
近縣人人喜來船岸岸移偶因小泊處恰是早飡時喚<lb/>
僕答相亂看山寒不知横洲猶半在今嵗水生遲<lb/>
後面山無數南頭栁更多人家逼江岸屋柱入滄波老<lb/>
去頻經此重來更㡬何牛山動悲感曽侍板輿過<lb/>
<pb n="KR4h0157_WYG_076-3a"/>
　　溜港灘<lb/>
此去嚴州只半程一江分作兩江横忽驚洲背青山下<lb/>
却有桅檣地上行<lb/>
　　蘭溪女兒浦曉寒<lb/>
前年寒早熱亦早去年寒遲熱亦遲何曽寒暑有遲速<lb/>
通融三年那兑支人生何必早得意芍藥榮時牡丹瘁<lb/>
榮枯遲速一笑休順風今日好行舟<lb/>
　　嘲穉子<lb/>
<pb n="KR4h0157_WYG_076-3b"/>
雨裏船中不自由無愁穉子亦成愁看渠坐睡何曽醒<lb/>
及至教眠却掉頭<lb/>
　　柴歩灘<lb/>
江濶水不聚分為三五灘遂令客子舟上灘一一難小<lb/>
沙已成洲大沙已成山山有樹百尺樹圍屋數間水底<lb/>
復生洲沙濕猶未乾從此洲愈多安得水更寛憶從嚴<lb/>
陵歸水落不能湍拖以數童僕折却十竹竿今兹過吾<lb/>
舟念昔猶膽寒<lb/>
<pb n="KR4h0157_WYG_076-4a"/>
　　東嘳灘<lb/>
江船初上灘灘水政勃怒船工與水鬬水力攔船住琉<lb/>
璃忽破碎氷雪併吞吐竟令水柔伏低頭船底去朝來<lb/>
發盈川已過灘十許但聞浪喧闐未覩水態度却縁看<lb/>
後船偶爾見竒處從此至三衢猶有灘四五<lb/>
　　将至地黄灘<lb/>
未到地黄灘十里先聞聲檣竿已震掉未敢與渠爭舟<lb/>
人各整篙有如大敵臨搴篷試一望濺雪紛淙琤乃是<lb/>
<pb n="KR4h0157_WYG_076-4b"/>
水磑港為灘作先鳴真灘定若何老夫虚作驚<lb/>
　　蘇木灘<lb/>
灘雪清濺眸灘雷怒醒耳落洪翠壁立跳波碧山起船<lb/>
進若戰勝船退亦遊戲若非篙師苦進退皆可喜忽逢<lb/>
下灘舟掀舞快雲駛何曽費一棹纔瞬已數里㑹有上<lb/>
灘時得意君勿恃<lb/>
　　遼車灘<lb/>
東岸上不得西岸上更難五船往復來經緯灘兩間一<lb/>
<pb n="KR4h0157_WYG_076-5a"/>
船初徑進當流為衆先濤頭打澎湃退縮不敢干一船<lb/>
作後殿忽焉突而前瞬息越湍險回顧有矜顔老夫與<lb/>
寓目亦為一粲然<lb/>
　　過查灘<lb/>
眼底常山一武中上灘更得半船風青天以水為銅鏡<lb/>
白鷺前身是釣翁舊日岸頭渾改盡數尖山觜忍攙空<lb/>
老夫只費五六日行盡浙山西復東<lb/>
　　過鉛山江口<lb/>
<pb n="KR4h0157_WYG_076-5b"/>
下却諸灘水漸平舟行已逺上饒城酒家便有江鄉景<lb/>
緑栁梢頭挂玉瓶<lb/>
　　初二日苦熱<lb/>
人言長江無六月我言六月無長江只今五月已如許<lb/>
六月更來何可當船倉周圍各五尺且道此中底寛窄<lb/>
上下東西與南北一面是水五面日日光煑水復成湯<lb/>
此外何處能清涼掀篷更無風半㸃揮扇只有汗如漿<lb/>
吾曹避暑自無處飛蠅投吾求避暑吾不解飛且此住<lb/>
<pb n="KR4h0157_WYG_076-6a"/>
飛蠅解飛不飛去<lb/>
　　秋感<lb/>
昨扇猶午擕今裳覺晨單起來且復卧未敢窺柴關不<lb/>
覺病至此為復老使然平生性剛燥畏熱長喜寒念昔<lb/>
忝鄉賦踐雪詣春官布褐皆不纊芒鞋繭且穿長亭夜<lb/>
濯足吹燈呻故編買酒破孤悶浩歌殷屋椽何曽悲廪<lb/>
秋山稜聳<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>肩秋風吹我髓秋露滴我肝我欲與秋敵<lb/>
秋先令我酸歎息復歎息誰是長少年<lb/>
<pb n="KR4h0157_WYG_076-6b"/>
盥潄已云畢危坐正冠衣覽鏡忽見我不識我為誰自<lb/>
倚身尚強不悟年已衰舉頭視嘉木向人慘無姿我欲<lb/>
訴渠老渠乃懐秋悲木悲不解飲瑟瑟聲怨咨我且呼<lb/>
麴生細細斟酌之我醉不知我更知春秋為<lb/>
隤照趣夕黯孤燈啓宵明老夫倦欲睡似醉復如醒寸<lb/>
心無寸恨但如江海清秋蛩何為者四面作怨聲淒惻<lb/>
竞未已抑揚殊不平切切百千語逓逓三四更繞砌㝷<lb/>
不得静坐復爭鳴有口汝自苦我醉不汝聽<lb/>
<pb n="KR4h0157_WYG_076-7a"/>
秋曉寒何忍秋夕永難度青燈照書册兩眼如隔霧揜<lb/>
卷却孤坐塊然與誰語倒卧卧不得起行行無處屋角<lb/>
忽生明山月到庭户似憐幽獨人深夜約清晤我吟月<lb/>
解聽月轉我亦歩何必更讀書且與月聨句<lb/>
平生畏長夏一念願清秋如何遇秋至不喜却成愁書<lb/>
冊秋可讀詩句秋可搜永夜宜痛飲曠野宜逺遊江南<lb/>
萬山川一夕八寸眸請辦雙行纒何處無一丘<lb/>
　　明發五峰寺<lb/>
<pb n="KR4h0157_WYG_076-7b"/>
歸時路何近去時路何逺山路無短長人心有往返每<lb/>
因赴官期一出謁鄉縣若非人事牽無奈老身懶初心<lb/>
作此行夜雨醒醉眼孤愁念羣騶尺泥滑雙趼首塗天<lb/>
全濕回轍雲半捲投寺借松牀呼僧同野飯頽然挂眠<lb/>
足得此行役倦暫勞新不堪遐征舊所歎松菊豈不懐<lb/>
樊籠何時免瘦藤要覓閒到了古道院<lb/>
　　初八筠州界髙岡舖<lb/>
千尺霜松夾道周國初涼繖至今留筠州舊是朝天路<lb/>
<pb n="KR4h0157_WYG_076-8a"/>
六十年來行信州<hi>路人號夾道松松為涼繖樹</hi>
　　和尤延之見戲觸藩之韻以寄<lb/>
儂愛山行君水遊尊前風味獨宜秋文戈却日玉無價<lb/>
器寳羅胷金欲流欬唾清圓談者詘詩章精悍古人羞<lb/>
子房莫笑身三尺㑹看功成自擇留<hi>延之戲誠齋為羊誠齋戲延之為蛑</hi>
<hi>蝤詩所云云謂蛑蝤也</hi>
　　讀退之李花詩<lb/>
　桃李嵗嵗同時並開而退之有花不見桃惟見李之<lb/>
<pb n="KR4h0157_WYG_076-8b"/>
　句殊不可解因晩登碧落堂望隔江桃皆暗而李獨<lb/>
　明乃悟其妙盖炫晝縞夜云<lb/>
近紅暮看失燕脂逺白宵明雪色竒花不見桃惟見李<lb/>
一生不曉退之詩<lb/>
　　郡圃曉歩因登披仙閣<lb/>
昨來風日較暄些破曉來遊特地佳也自低頭花下過<lb/>
依前撞落一頭花<lb/>
李花半落雪成堆末後桃花陸續開白錦地衣紅錦帳<lb/>
<pb n="KR4h0157_WYG_076-9a"/>
侵晨供張等儂來<lb/>
　　初夏玉井亭晩立<lb/>
冶蕊倡花一雨空鮮晴新漲未虧儂竹兼樹影眠天底<lb/>
人凭欄干立鏡中看盡水衣投北岸方知今日是南風<lb/>
黄鸝對語無㝷處忽見雙飛入别叢<lb/>
　　筠庵<lb/>
故老談李仙昔日上寥廓随身無長物止跨一隻鶴鶴<lb/>
本非胎生古卵尚遺壳千古石似堅覆在鳯山脚寒宵<lb/>
<pb n="KR4h0157_WYG_076-9b"/>
晦風雨神光照岩壑犬嗥雞夜鳴龍泣人寢愕秪今筠<lb/>
菴是因物非蠅削當時菢破處作門不闗鑰盖以一把<lb/>
茅聊以䕶霜雹遐瞻如釣翁蓑衣逐層著我來騐幽討<lb/>
尚疑俗諺謔霧中披羽衣砌下脱芒履入户環仰觀中<lb/>
空生響諾不見朱頂雛猶存雪色膜松梢雙老鸛戞然<lb/>
下簷角老夫忽心驚不敢小盤礴<lb/>
　　新暑追涼<lb/>
去嵗衝炎横大江今年度暑卧筠陽滿園無數好亭子<lb/>
<pb n="KR4h0157_WYG_076-10a"/>
一夏不知何許涼待得老夫親勘當更招幽鳥細商量<lb/>
朝慵午倦誰相伴猫枕桃笙苦竹牀<lb/>
　　碧落堂暮景轆轤體<lb/>
碧落堂中夕眺餘一聲角裏裂晴虛滿城煙靄忽然合<lb/>
隔水人家恰似無坐看荷山沉半脊急歸道院了殘書<lb/>
意行花底㝷燈處失脚偏嗔小吏扶<lb/>
　　雨過郡圃行散<lb/>
劍池一日百週遭雨後閒來照髩毛主管園林鶯稱意<lb/>
<pb n="KR4h0157_WYG_076-10b"/>
廵行荷芰鷺宣勞不須見我還飛去便與移文告汝曹<lb/>
一事惱人無問處南山髙是北山髙<lb/>
　　碧落堂晩望荷山<lb/>
荷山非不髙城裏自不見一登碧落堂山色正對面如<lb/>
人卧平地躍起立天半指揮出伏兵萬騎横隔岸後來<lb/>
來未已前驅瞻已逺晨光到岩壑人物俱舊絢緑屏紛<lb/>
開閤翠旗閃舒卷安得垂天虹橋虛度雲巘老鈴偶報<lb/>
事郡庭集賔贊<hi>贊政化行也</hi>忽忽換山巾黙黙下林坂<lb/>
<pb n="KR4h0157_WYG_076-11a"/>
　　午憇筠菴<lb/>
筠菴偶坐處適當樹闕間逺山不見我而我見逺山清<lb/>
風隔江來宛轉入松闗翠蕉自揺扇白羽得暫閒可憐<lb/>
三竹牀睡偏復循環秋暑自秋暑山寒自山寒小唫聊<lb/>
適意好惡不必刪<lb/>
　　答陸務觀道院佛祖之戲<lb/>
老禪分得破樷林薄供微齋也不曽道院勑差權院事<lb/>
筠菴身是住菴僧人間赤日方如火松下清風獨似氷<lb/>
<pb n="KR4h0157_WYG_076-11b"/>
别有暮春沂水在為君一滴洒千燈<lb/>
　　延之寄詩覓道院集遣騎送呈和韻謝之<lb/>
與君髩髪總星星詩句輸君老更成别去多時頻夢見<lb/>
夜來一雨又秋生故人金石情猶在贈我瓊琚雪似清<lb/>
誰把尤楊語同日不教李杜獨齊名<lb/>
　　祗召還京題江西道院<lb/>
病身秪要早投閒乞得髙安政小安山水秋來渾是畫<lb/>
樓臺髙處日生寒登臨未足還辭去老大重來畢竟難<lb/>
<pb n="KR4h0157_WYG_076-12a"/>
碧落翠微好将息清風明月夢中看<hi>郡圃鳯山佳處有碧落堂翠微臺</hi>
　　問途有日戲題郡圃<lb/>
今朝郡圃放遊人懊惱遊人作撻春到得老夫來散䇿<lb/>
亂吹花片總成塵商量嵗後老闗鎻拘管風光屬病身<lb/>
造物嗔儂先遣去遣儂儂去不須嗔<lb/>
　　留題筠菴以菴室用茅盖層出如蓑衣然<lb/>
茂林修竹翠光中那得披蓑一老翁白石砌成珠子徑<lb/>
黄茅裹脚水晶宫夏涼冬暖非人境雪打霜封即釣篷<lb/>
<pb n="KR4h0157_WYG_076-12b"/>
老子明朝便東去更擕瓦枕享松風<lb/>
　　明發道經生米市随喜西林寺留題進退格<lb/>
貪睡能無起挑燈強未殘春深忙野店月色淡柴門又<lb/>
踏黄塵路前追紅葉村秋衣那敢薄病骨自難温<lb/>
　　羲娥謡<lb/>
　中秋夜宿辟邪市詰朝早起曉星已上日欲出而月<lb/>
　未落光景萬變盖天下竒觀也作羲娥謡以記之<lb/>
羲和夢破欲起行紫金畢逋啼一聲聲從天上落人世<lb/>
<pb n="KR4h0157_WYG_076-13a"/>
千村萬落雞爭鳴素娥西征未歸去簸弄銀盤浣風露<lb/>
一丸玉彈東飛來打落桂枝雪毛兔誰将紅錦幕半天<lb/>
赤光綘氣貫山川須臾却駕丹砂轂推上寒空輾蒼玉<lb/>
<hi>一本此下有雲漢昭回光滿天句誤</hi>詩翁已行十里強羲和早起道無雙<lb/>
　　小憇上坊鎮新店進退格<lb/>
下轎行新店排門得小軒中間一棐几相對兩滿團椽<lb/>
竹青留節簷茅白帶根明窓有遺恨接處紙痕班<lb/>
　　題十里塘夜景<lb/>
<pb n="KR4h0157_WYG_076-13b"/>
物色當秋半登臨更夜䦨山光倒眠水水影上揺山宿<lb/>
鷺都飛去漁人獨未還老夫與明月分割一清灣<lb/>
　　過土筧岡<lb/>
水落初宜菜亭荒不復茅牛分乂路口鶴立秃松梢秋<lb/>
熱方昇日朝涼更逈郊衰年走塵鞅何計返雲巢<lb/>
　　入玉山七里頭<lb/>
諸村不雨數旬餘此地瀕江萬寳蘇晩紫頭花總初角<lb/>
早黄稻穂已長須回頭金步野蹊逺當面玉山秋墖孤<lb/>
<pb n="KR4h0157_WYG_076-14a"/>
偶見年時解船處客愁依舊挂菰蒲<hi>筠洪小路至餘干金歩市初出官給</hi>
<hi>路</hi>
　　宿查瀬<lb/>
寒流一帶檻前横落日諸峰霞外明水斷新洲添五里<lb/>
客㝷舊路却重行江車自轉非人踏沙碓長春徹夜鳴<lb/>
疇昔穉桑今秃樹如何白髪不教生<lb/>
　　晨炊泊楊村<lb/>
沙步未多逺里名還異原對江穿野店各路入深村秋<lb/>
<pb n="KR4h0157_WYG_076-14b"/>
水乗新汲春芽煮不渾舟中爭上岸竹裏有清樽<lb/>
　　九月一日夜宿盈川市<lb/>
下灘一日抵三程到得盈川也發更兩岸漁樵稍燈火<lb/>
滿江風露更波聲病身只合山間老半世長懐客裏情<lb/>
西畔天星如玉李伴人不睡向人明<lb/>
　　下黄山灘望金華山<lb/>
篙師只管信船流不作前灘水石謀却被驚湍旋三轉<lb/>
倒将船尾作船頭<lb/>
<pb n="KR4h0157_WYG_076-15a"/>
山思江情不負伊雨姿晴態總成竒閉門覓句非詩法<lb/>
只是征行自有詩<lb/>
　　出横山江口<lb/>
白璧當江岸青旗定酒家斷崖侵屋窄細路入門斜縣<lb/>
近瞻雙塔洲横隔一沙何須後來客始信此詩嘉<lb/>
　　過横山墖下<lb/>
隔岸山迎我㳂江栁拜人日揺秋水面波閃白龍鱗不<lb/>
遣舩迷路俱從墖問津一生将玉鏡千古照金身<lb/>
<pb n="KR4h0157_WYG_076-15b"/>
　　過鳥石大小二浪灘俗呼為郎因戲作竹枝歌二<lb/>
　　　首<lb/>
灘聲十里響千鼙躍雪跳霜入眼竒記得年時上灘苦<lb/>
如今也有下灘時<lb/>
小郎灘下大郎灘伯仲分司水府闗誰為行媒教作贅<lb/>
小姑山與大姑山<lb/>
　　晩過側溪山下<lb/>
看山妙處㡬曽知落照斜明始覺竒皺盡衣裳紋欲裂<lb/>
<pb n="KR4h0157_WYG_076-16a"/>
爭先頭角逺相追松梢别放六峰出江底倒将千嶂垂<lb/>
一路詩篇渾漫興側溪端的不相虧<lb/>
　　夜宿東渚放歌<lb/>
看山須看山表裏不然看山還誤事平時只愛萬峰青<lb/>
落日惟存數尖紫浙江船上多少人往來看山誰識真<lb/>
丁寜舟人莫浪語却恐兒輩不肯去<lb/>
　　跋徐公仲省翰近詩<lb/>
傳派傳宗我替羞作家各自一風流黄陳籬下安安脚<lb/>
<pb n="KR4h0157_WYG_076-16b"/>
陶謝行前更出頭<lb/>
　　自跋江西道院集戲答客問<lb/>
問我來朝南内南便從花底趂朝叅新詩猶作江西集<lb/>
為帶筠州刺史銜<hi>時召命筠州守臣奏事</hi>
　　舟中新暑止酒<lb/>
新暑酒不宜作熱妨夜睡不如看人飲亦自有醉意彼<lb/>
飲吾為嚥所美過於味同舟笑吾癡吾不羨渠醉安知<lb/>
醉與醒誰似誰不似<hi>一作是</hi>
<pb n="KR4h0157_WYG_076-17a"/>
　　過弋陽觀競渡<lb/>
急鼔繁鉦動地呼碧琉璃上兩龍趨一聲翻倒馮夷國<lb/>
千載淒涼楚大夫銀椀錦標夸勝㨗畫橈繡臂照江湖<lb/>
三年端午真虚過竒觀初逢慰道塗<lb/>
　　五月一日過貴溪舟中苦熱<lb/>
半月隂涼天氣佳今朝新暑不饒些一生怕熱長逢熱<lb/>
千里還家未到家入却舩來那得出恰方日午㡬時斜<lb/>
勸君莫愛髙官職行路難時却怨嗟<lb/>
<pb n="KR4h0157_WYG_076-17b"/>
　　端午前一日阻風鄱陽湖觀競渡<lb/>
惡風夜半阻歸舩端欲留人作勝縁千里擕家觀競渡<lb/>
五湖新漲政黏天掉翻波浪山如雪醉殺兒郎喜欲顛<lb/>
得去更佳留亦好吾曹何處不忻然<lb/>
　　送吉州太守朱子淵造朝<lb/>
公在鄉邦我在京有書終不慰生平西歸一見還傾盖<lb/>
夜坐相看話短檠老去可堪頻送客古來作惡是離情<lb/>
雲涯隔斷從今始肯倩征鴻訪死生<lb/>
<pb n="KR4h0157_WYG_076-18a"/>
　　郡圃上已<lb/>
㝷春不見只思還却在萊仙小崦間映出一川桃李好<lb/>
只消外面矮青山<lb/>
　　披仙閣上觀酴醿<lb/>
仰架遥看時見些登樓下瞰脱然佳酴醿蝴蝶渾無辨<lb/>
飛去方知不是花<lb/>
酴醿約我早來看及至來看花已殘動地寒風君莫怯<lb/>
亂吹香雪灑䦨干<lb/>
<pb n="KR4h0157_WYG_076-18b"/>
　　塹荷池水<lb/>
雨中來看塹池塘自與畦丁細校量更放水痕髙㡬許<lb/>
浮荷猶剰若干長<lb/>
　　筠菴午憇<lb/>
筠菴稍不至一至一回好風從林梢落吹亂竹根草巾<lb/>
屨上下涼鶯鵲左右噪市聲元不近靜聴逺亦到石磴<lb/>
坐來温蘚徑淨如埽書空作愁字已忘偏旁了猶自忘<lb/>
了愁而況記得老客來談世事欲笑還嬾笑<lb/>
<pb n="KR4h0157_WYG_076-19a"/>
　　玉井亭觀荷<lb/>
蕖仙初出波照日穉猶怯宻排碧羅盖低䕶紅玉頰館<lb/>
之水精宫瓌以琉璃堞珠明浮盤戲酒漾流杯曄青筆<lb/>
尖欲試緑牋皺還摺老龜大於錢辛勤上團葉忽聞人<lb/>
履聲入水一何㨗<lb/>
　　後圃散䇿<lb/>
花徑雨後涼樹聲風外戰杖履頓輕松兒女同行散少<lb/>
者前已失老者後已倦隔林吹笑語相問如對面明明<lb/>
<pb n="KR4h0157_WYG_076-19b"/>
去人近𦕈𦕈彌歩逺松杉滿地影一瞬忽不見仰觀紫<lb/>
日輪偶度白雲片佳處留再來前山未須徧<lb/>
　　觀迎神小兒社<lb/>
花㡌銖來重綃裳水様秋強行終較嬾妍唱却成羞鸚<lb/>
鵡栖葱指芙蕖載錦舟休看小兒社只益老人愁<lb/>
　　新秋晩酌<lb/>
胡床東鄉坐秋風忽淒其老夫衰病骨急令閉東扉西<lb/>
扉亦半掩壓風作東吹何必風及我風入涼自馳晩蟬<lb/>
<pb n="KR4h0157_WYG_076-20a"/>
是誰説我飲渠便知飛從何方來徑集庭樹枝三嘆復<lb/>
九詠話盡新秋悲我老悲已忘汝語復為誰老鳥啼一<lb/>
聲不知蟬所之<lb/>
　　題碧落堂<lb/>
仙人白日上青㝠千載如聞月下笙南北萬山俱在下<lb/>
中間一水獨穿城江西箇是絶竒處天下㡬多虚得名<lb/>
滕閣孤臺非不好秪縁猶帶市朝聲<lb/>
　　羅溪望夫嶺<lb/>
<pb n="KR4h0157_WYG_076-20b"/>
　小溪村店問嶺名云望夫七娘嵗旱禱雨必應<lb/>
藳砧不寄大刀頭化作峰頭石也愁豈有心情管風雨<lb/>
向人彈淚繞天流<lb/>
　　羅溪道中<lb/>
毎嵗秋猶熱今年閏故涼松稀青有數山逺碧無常陣<lb/>
陣金風細家家玉粒香秪言官路短堠子暗添長<lb/>
　　秋山<lb/>
烏臼平生老染工錯将鐵皁作猩紅小楓一夜偷天酒<lb/>
<pb n="KR4h0157_WYG_076-21a"/>
却倩孤松揜醉容<lb/>
　　觀水嘆二首<lb/>
我方卧舟中仰讀淵明詩忽聞灘聲急起視惟恐遅八<lb/>
月濺飛雪清覽良獨竒好風從天來翛然吹我衣涼生<lb/>
固足樂氣變亦可悲眷然慨此水念我年少時迄今四<lb/>
十年往來㡬東西此日順流下何日沂流歸出處未可<lb/>
必一笑姑置之<lb/>
亂石厄江水要使水無路不知石愈宻激得水彌怒回<lb/>
<pb n="KR4h0157_WYG_076-21b"/>
鋒打别港勇往遮不住我舟歴諸灘閲盡水態度一聞<lb/>
一喜觀屢顧屢驚顧不是見不多觀覽不足故舟人笑<lb/>
我癡癡黠未易語<lb/>
　　舟過柴歩寺<lb/>
野寺隔疎樾逺舟見深殿獨逕通絶崖長縈度微線曩<lb/>
逰攜童弱攀岸已震眩前瞻足未到下窺意先轉朝來<lb/>
經雲根塵思起清羨野夫三二輩走過疾於箭俛仰二<lb/>
十年今老懐昔健<lb/>
<pb n="KR4h0157_WYG_076-22a"/>
　　宿蘭溪水驛前三首<lb/>
繫纜蘭溪岸開襟栁驛牕人爭趨夜市月是落秋江燈<lb/>
火疎還宻㠶檣隻更雙平生經此縣今夕駐孤幢<lb/>
合眼波吹枕開篷月入舩竒哉一江水寫此二更天剰<lb/>
欲酣清賞翻愁敗醉眠今宵懐昨夕雨卧萬峰前<lb/>
水色秋逾白光山夜不青一眉畫天月萬粟種江星小<lb/>
酌居然醉當風不覺醒誰家教兒子清誦隔疎櫺<lb/>
　　過白沙竹枝歌<lb/>
<pb n="KR4h0157_WYG_076-22b"/>
東㳂西泝浙江津去去來來暮復晨上岸牽檣推穉子<lb/>
隔船招手認鄉人<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷七十六<lb/>
</p>
<p>
</p>
  </div>
</body>
</text>
</TEI>
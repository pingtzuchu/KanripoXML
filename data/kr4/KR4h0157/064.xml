<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷六十四</head> <lb/>
    <p>
<pb n="KR4h0157_WYG_064-1a"/>
欽定四庫全書<lb/>
　宋詩鈔卷六十四<lb/>
　　　　　　　　　内閣中書舍人呉之振編<lb/>
　陸游劍南詩鈔<lb/>
　陸游字務觀越州山陰人十二能詩文蔭補登仕郎<lb/>
　鎻㕔薦送第一秦檜孫塤居次檜不説明年試禮部<lb/>
　復置游前列檜顯黜之繇是為所嫉檜死始赴寧德<lb/>
　簿以薦除敕令所刪定官孝宗初遷樞宻院編修編<lb/>
<pb n="KR4h0157_WYG_064-1b"/>
　類聖政所檢討官召見賜進士出身㝷免去五為州<lb/>
　别駕西泝𤏡道范成大帥蜀為叅議官以文字交不<lb/>
　拘體法人譏其放因自號放翁後累遷與祠起知嚴<lb/>
　州再召見曰卿筆力囘斡非他人可及同修三朝國<lb/>
　史實録陞寳章閣待制致仕封渭南伯卒年八十五<lb/>
　詩稾最多以居蜀久不能忘統署其稾曰劔南以見<lb/>
　志孝宗嘗問周必大曰今詩人亦有如唐李白者<lb/>
　乎必大以游對人因呼為小太白劉後村謂近歲詩<lb/>
<pb n="KR4h0157_WYG_064-2a"/>
　人雜博者堆隊仗空疎者窘材料出竒者費摉索縛<lb/>
　律者少變化惟放翁記問足以貫通力量足以驅使<lb/>
　才思足以發越氣魄足以陵暴南渡而下故當為一<lb/>
　大宗吾謂豈惟南渡雖全宋不多得也宋詩大半從<lb/>
　少陵分支故山谷云天下幾人學杜甫誰得其皮與<lb/>
　其骨若放翁者不寧皮骨蓋得其心矣所謂愛君憂<lb/>
　國之誠見乎辭者每飯不忘故其詩浩瀚崒嵂自有<lb/>
　神合嗚呼此其所以為大宗也與<lb/>
<pb n="KR4h0157_WYG_064-2b"/>
　　寄酬曾學士學士宛陵先生體比得書云所寓廣陵<lb/>
　　　僧舍有陸子泉每對之輒奉懐<lb/>
庭中下午鵲門外傳逺書小印紅屈蟠兩端黄蠟塗開<lb/>
緘展矮紙滑細疑卵膚首言勞良苦後問逮妻孥中間<lb/>
勉以仕語意極勤渠字如老瘠竹墨淡行疎疎詩如古<lb/>
鼎篆可愛不可摹快讀醒人意垢癢逢爬梳細讀味益<lb/>
長炙轂出膏腴行吟坐卧看廢食至日晡想見落筆時<lb/>
萬象聽指呼亦知題詩處緑井石髪麤公閒計有客煎<lb/>
<pb n="KR4h0157_WYG_064-3a"/>
茶置風爐倘公無客時濯纓亦足娯井名本季疵思人<lb/>
理豈無居然及賤子媿謝恩意殊幾時得從公舊學鋤<lb/>
荒蕪古文講聲形誤字辨魯魚時時酌井泉露芽奉瓢<lb/>
盂不知公許否因風報何如<lb/>
　　新夏感事<lb/>
百花過盡緑陰成漠漠爐香睡晩晴病起兼旬疎把酒<lb/>
山深四月始聞鸎近傳下詔通言路已卜餘年見太平<lb/>
聖主不忘初政美小儒唯有涕縱横<lb/>
<pb n="KR4h0157_WYG_064-3b"/>
　　寄陳魯山<hi>陳時調官都下</hi>
天下無虞國論湥書生端合老山林平生力學所得處<lb/>
政要如今不動心舊友幾年猶短褐謫官萬里少來音<lb/>
願公思此寛羈旅静勝炎曦豈易侵<lb/>
　　出縣<lb/>
囱囱薄領不堪論出宿聊寛久客魂稻壠牛行泥活活<lb/>
埜塘橋壊雨昏昏槿籬護藥纔通徑竹筧分泉自遍村<lb/>
歸計未成留亦好愁腸不用遶呉門<lb/>
<pb n="KR4h0157_WYG_064-4a"/>
　　東陽道中<lb/>
風欹烏㡌送輕寒雨㸃春衫作碎斑小吏知人當著句<lb/>
先安筆硯對溪山<lb/>
　　東陽觀酴醿<lb/>
福州正月把離杯已見酴醿壓架開呉地春寒花漸晩<lb/>
北歸一路摘香來<lb/>
　　送杜起莘殿院出守遂寧<lb/>
羽檄聨翩晝夜馳臣憂顧不在邊陲軍容地密寧當議<lb/>
<pb n="KR4h0157_WYG_064-4b"/>
陛下恩深不忍欺白簡萬言幾慟哭青編一傳可前知<lb/>
平生所學今無負未歎還鄉兩髩絲<lb/>
　　聞武均州報已復西京<lb/>
白髪將軍亦壯哉西京昨夜㨗書來人心敢作千年計<lb/>
天意寧知一日囘列聖仁恩深雨露中興赦令疾風雷<lb/>
懸知寒食朝陵使驛路梨花處處開<lb/>
　　喜小兒軰到行在<lb/>
阿綱學書蚓滿幅阿繪學語鸎囀木截竹作馬走不休<lb/>
<pb n="KR4h0157_WYG_064-5a"/>
小車駕羊聲陸續書窗涴壁誰忍嗔嗁嘑也復可憐人<lb/>
却思邊馬飲江水敢道春風無戰塵傳聞敵棄兩京走<lb/>
列城爭為朝廷守從今父子見太平花前飲水勿飲酒<lb/>
　　送七兄赴揚州帥幕<lb/>
初報邊烽照石頭旋聞戎馬集𤓰州諸公誰聽芻蕘䇿<lb/>
吾軰空懐畎畝憂急雪打窗心共碎危樓望逺涕俱流<lb/>
豈知今日淮南路亂絮飛花送客舟<lb/>
　　村居<lb/>
<pb n="KR4h0157_WYG_064-5b"/>
富貴功名不擬論且浮舴艋寄煙村生憎快馬隨鞭影<lb/>
寧作癡人記劔㾗樵牧相諳欲爭席比鄰漸熟約論婚<lb/>
晨舂夜績吾家舊正要遺風付子孫<lb/>
　　盆池<lb/>
門外江濤湧雪堆埋盆作沼亦何哉兒曹不解渠翁意<lb/>
新脱風波嶮處來<lb/>
　　次韻旡咎别後見寄<lb/>
平日盃行不解辭長亭况是送君時幾行零落僧窗字<lb/>
<pb n="KR4h0157_WYG_064-6a"/>
何限流傳樂府詩歸思恰如重醞酒歡情略似欲殘棊<lb/>
龍蛇飛動無由見坐媿文園屬思遲<hi>詩來彌月乃能和畣故云</hi>
　　望江道中<lb/>
吾道非邪來曠野江濤如此去何之起隨鳥鵲初翻後<lb/>
宿及牛羊欲下時風力漸添㠶力健艣聲常雜雁聲悲<lb/>
晚來又入淮南路紅樹青山合有詩<lb/>
　　去年余佐京口遇王嘉叟從張魏公督師過焉魏<lb/>
　　　公道免相嘉叟亦出守莆陽近辱書報魏公已<lb/>
<pb n="KR4h0157_WYG_064-6b"/>
　　　葬衡山感歎不已因用所遺拄頰亭詩韻奉寄<lb/>
河亭挈手共徘徊萬事寜非有數哉黄閣相君三黜去<lb/>
青雲學士一麾來中原故老知誰在南嶽新丘共此哀<lb/>
火冷夜窗聽急雪相思時取近書開<lb/>
　　自詠示客<lb/>
衰髪蕭蕭老郡丞洪州又看上元燈羞將枉直分㝷尺<lb/>
寧走東西就斗升吏進飽諳箝紙尾客來苦勸摸牀稜<lb/>
歸裝漸理知君否笑指廬山古澗藤<hi>廬山僧近寄藤杖甚奇</hi>
<pb n="KR4h0157_WYG_064-7a"/>
　　上已臨川道中<lb/>
二月六夜春水生陸子初有臨川行溪深橋斷不得渡<lb/>
城近卧聞吹角聲三月三日天氣新臨川道中愁殺人<lb/>
纎纎女手桑葉緑漠漠客舍桐花春平生怕路如怕虎<lb/>
幽居不省遊城府鶴軀苦瘦坐長饑龜息無聲惟默數<lb/>
如今自憐還自笑斂版低心事年少儒冠未恨終自誤<lb/>
刀筆最驚非素料五更欹枕一悽然夢裏扁舟水接天<lb/>
紅蕖緑芰梅山下白塔朱樓禹廟邊<lb/>
<pb n="KR4h0157_WYG_064-7b"/>
　　初夏道中<lb/>
桑間葚熟麥齊腰鸎語惺惺野雉驕日薄人家晒蠶子<lb/>
雨餘山客買魚苗豐年隨處俱堪樂行路終然不自聊<lb/>
獨喜此身強健在又揺團扇著絺蕉<lb/>
　　上虞逆旅見舊題歲月感懐<lb/>
舴艋為家東復西今朝破曉下前溪青山缺處日初上<lb/>
孤店開時鸎亂啼倦枕不成千里夢壊墻閒覓十年題<lb/>
漆園傲吏猶非達物我區區豈足齊<lb/>
<pb n="KR4h0157_WYG_064-8a"/>
　　夜聞松聲有感<lb/>
清晨放船落星石大風吹颿如箭激囘頭已失廬山雲<lb/>
却上吳城觀落日夜深龍歸擘祠門入木數寸留爪痕<lb/>
明朝就視心尚慄腥風卷地雷霆奔歸船買酒特自慰<lb/>
性命平生驚屢戲固知神怒有定時波紋蹙作魚鱗細<lb/>
如今衰病卧林坰霜覆茆簷月滿庭松聲驚破三更夢<lb/>
猶作當時風浪聽<hi>丙戍七月自京口移官豫章冐風濤自星子解舟半日至呉城山小龍廟</hi>
　　送芮國噐司業<lb/>
<pb n="KR4h0157_WYG_064-8b"/>
往歲淮邊敵未歸諸生合疏論危機人材衰靡方當慮<lb/>
士氣崢嶸未可非萬事不如公論久諸賢莫與衆心違<lb/>
還朝此叚宜先及豈獨遺經賴發揮<lb/>
　　晩泊<lb/>
半世無歸似轉蓬今年作夢到巴東身遊萬死一生地<lb/>
路入千峰百嶂中鄰舫有時來乞火叢祠無處不祈風<lb/>
晩潮又泊淮南岸落日啼鴉戍堞空<lb/>
　　雨中泊趙屯有感<lb/>
<pb n="KR4h0157_WYG_064-9a"/>
歸燕羈鴻共斷魂荻花楓葉泊孤村風吹暗浪重添纜<lb/>
雨送新寒半掩門魚市人煙横慘淡龍祠簫鼓閙黄昏<lb/>
此身且健無餘恨行路雖難莫更論<lb/>
　　黄州<lb/>
局促常悲類楚囚遷流還歎學齊優江聲不盡英雄恨<lb/>
天意無私草木秋萬里羈愁添白髪一㠶寒日過黄州<lb/>
君看赤壁終陳跡生子何須似仲謀<lb/>
　　石首縣雨中繫舟戲作短歌<lb/>
<pb n="KR4h0157_WYG_064-9b"/>
庚寅去呉西適楚秋晩孤舟泊江渚荒林月黑虎欲行<lb/>
古道人稀鬼相語鬼語亦如人語悲楚國繁華非昔時<lb/>
章華臺前小家住茆屋雨漏秋風吹悲哉秦人真虎狼<lb/>
欺侮六國囚侯王亦知廢興古來有但恨不見秦先亡<lb/>
開窗酹汝一盃酒等為亡國秦更醜驪山冢破已千年<lb/>
至今過者無傷憐<lb/>
　　初寒<lb/>
船尾寒風不滿旗江邊叢祠常揜扉行人畏虎少晨起<lb/>
<pb n="KR4h0157_WYG_064-10a"/>
舟子捕魚多夜歸茆葉翻翻帶宿雨葦花漠漠弄斜暉<lb/>
傷心到處聞碪杵九月今年未授衣<lb/>
　　水亭有懐<lb/>
漁村把酒對丹楓水驛憑軒送去鴻道路半年行不到<lb/>
江山萬里看無窮故人草詔九天上老子題詩三峽中<lb/>
笑謂毛錐可無恨書生處處與卿同<lb/>
　　將離江陵<lb/>
莫莫過渡頭旦旦走隄上舟人與關吏見熟識顔狀癡<lb/>
<pb n="KR4h0157_WYG_064-10b"/>
頑久不去常恐遭誚讓昨日倒檣干今日聨百丈買薪<lb/>
備雨雪儲米滿瓶盎明當遂去此障袂先側望即今孟<lb/>
冬月波濤幸非壯潦收出竒石霧卷見叠嶂地嶮多﨑<lb/>
嶇峽束少平曠從來樂山水臨老愈跌宕皇天憐其狂<lb/>
擇地令自放山花白似雪江水緑於釀竹枝本楚些妙<lb/>
句寄悽愴何當出清詩千古續遺唱<lb/>
　　滄灘<lb/>
百夫正讙助鳴艣舟中對面不得語須臾人散寂無譁<lb/>
<pb n="KR4h0157_WYG_064-11a"/>
惟聞百丈轉兩車嘔嘔啞啞車轉急舟人已在沙際立<lb/>
霧斂蘆村落照紅雨餘漁舍炊煙溼故鄉囘首已千山<lb/>
上峽初經第一灘少年亦慕宦遊樂投老方知行路難<lb/>
　　黄牛峽廟<lb/>
三峽束江流崖谷互吐納黄牛不負重雲表恣蹴蹋呉<lb/>
船與蜀舸有請神必答誰憐馬遭刖百歲創未合柂師<lb/>
浪犇走烹彘陳酒榼紛然餕神餘羮䏑爭嘬嚃空庭多<lb/>
落葉日莫聲颯颯竒文粲可辨高古篆籕雜村女賣秋<lb/>
<pb n="KR4h0157_WYG_064-11b"/>
茶簪花髻鬟匝襁兒著背上帖妥若在榻山寒雪欲下<lb/>
虎出門早闔我行忽至此臨風久嗚唈<lb/>
　　巴東令廨白雲亭<lb/>
冦公壯歲落巴蠻得意孤亭縹緲間常倚曲䦨貪看水<lb/>
不安四壁怕遮山遺民雖盡猶能説老令初來亦愛閒<lb/>
正使官清貧至骨未妨留客聽潺潺<lb/>
　　瞿唐行<lb/>
四月欲盡五月來峽中水漲何雄哉浪花高飛暑路雪<lb/>
<pb n="KR4h0157_WYG_064-12a"/>
灘石怒轉晴天雷千艘萬舸不敢過篙工柂師心膽破<lb/>
人人陰拱待勢衰誰敢輕行犯竒禍一朝時去不自由<lb/>
山腹空有沙㾗留君不見陸子歲莫來䕫州瞿唐峽水<lb/>
平如油<lb/>
　　山寺<lb/>
籃輿送客過江村小寺無人半掩門古佛負牆塵漠漠<lb/>
孤燈照殿雨昏昏喜投禪榻聊㝷夢嬾為啼猿更斷魂<lb/>
要識人間盛衰理岸沙君看去年痕<hi>峽漲時水高數十丈至冬盡落</hi>
<pb n="KR4h0157_WYG_064-12b"/>
　　寒食<lb/>
峽雲烘日欲成霞瀼水生紋淺見沙又向蠻方作寒食<lb/>
强持巵酒對梨花身如巢燕年年客心羡游僧處處家<lb/>
賴有春風能領略一生相伴遍天涯<lb/>
　　風雨中望峽口諸山竒甚戲作短歌<lb/>
白鹽赤甲天下雄拔地突兀摩蒼穹凛然猛士撫長劔<lb/>
空有豪健無雍容不令氣象少渟滀常恨天地無全功<lb/>
今朝忽悟始歎息妙處元在煙雨中太陰殺氣横慘淡<lb/>
<pb n="KR4h0157_WYG_064-13a"/>
元化變態含空濛正如竒材遇事見平日乃與常人同<lb/>
安得朱樓高百尺看此疾雨吹横風<lb/>
　　久病灼艾後獨卧有感<lb/>
白帝城高暮柝傳幽窗搔首意蕭然江邊雲溼初横雁<lb/>
牆下桐疎不庇蟬計出火攻傷老病卧聞鳶墮歎蠻煙<lb/>
諸賢好試平戎䇿歛退無心競著鞭<lb/>
　　小市<lb/>
小市門前沙作隄杏花雖落不霑泥客心尚壯身先老<lb/>
<pb n="KR4h0157_WYG_064-13b"/>
江水方東我獨西蹔憇軒窗仍汛掃逺遊書劔亦提㩦<lb/>
子規應笑飄零慣故傍茆簷盡意啼<lb/>
　　蟠龍瀑布<lb/>
逺望紛珠纓近觀轉雷霆人言水出竒意使行人驚人<lb/>
驚我何得定非水之情水亦有何情因物以賦形處高<lb/>
勢趨下豈樂與石爭退之亦隘人強言不平鳴古來賢<lb/>
逹士初亦願躬耕意氣或感激邂逅成功名<lb/>
　　馬上<lb/>
<pb n="KR4h0157_WYG_064-14a"/>
殘年流轉似萍根馬上傷春易斷魂烘煖花無經日蕋<lb/>
漲深水過去年痕迷行每問樵夫路投宿時敲竹寺門<lb/>
不信太平元有象牛羊㸃㸃散煙村<lb/>
　　鄰水延福寺早行<lb/>
化蝶方酣枕聞鷄又著鞭亂山徐吐日積水逺生煙流<lb/>
泊真衰矣登臨獨惘然桃花應笑客無酒到愁邊<hi>酒偶盡市</hi>
<hi>酟不可飲</hi>
　　岳池農家<lb/>
<pb n="KR4h0157_WYG_064-14b"/>
春深農家耕未足原頭叱叱兩黄犢泥融無塊水初渾<lb/>
雨細有痕秧正緑緑秧分時風日美時平未有差科起<lb/>
買花西舍喜成婚持酒東鄰賀生子誰言農家不入時<lb/>
小姑畫得城中眉一雙素手無人識空村相喚看繅絲<lb/>
農家農家樂復樂不比市朝爭奪惡宦游所得真幾何<lb/>
我已三年廢東作<lb/>
　　果州驛<lb/>
驛前官路堠纍纍歎息何時送我歸池館鸎花春漸老<lb/>
<pb n="KR4h0157_WYG_064-15a"/>
窗扉燈火夜相依孤鸞怯舞愁窺鏡老馬貪行強受鞿<lb/>
到處風塵常撲面豈惟京洛化人衣<lb/>
　　聞杜鵑戲作<lb/>
半世羇游厭路岐憑鞍日日數歸期勞君樹上叮嚀語<lb/>
似勸飢人食肉糜<lb/>
　　老君洞<hi>有石刻載唐明皇幸蜀見老君於此</hi>
丹鳳樓頭語未終﨑嶇蜀道復相逢太清宮闕俱煨燼<lb/>
豈亦南來避賊鋒<lb/>
<pb n="KR4h0157_WYG_064-15b"/>
　　簡章德茂<lb/>
殊方邂逅豈無縁世事多乖復悵然造物無情吾軰老<lb/>
古人不死此心傳冷雲黯黯朝横棧紅葉蕭蕭夜滿舩<lb/>
箇裏約君同著句不應輸與灞橋邊<lb/>
　　太息<hi>宿青山鋪作</hi>
太息重太息吾行無終極氷霜迫殘歲鳥獸號落日秋<lb/>
砧滿孤村枯葉擁破驛白頭鄉萬里墮此虎豹宅道邊<lb/>
新食人膏血染草棘平生鐵石心忘家思報國即今冒<lb/>
<pb n="KR4h0157_WYG_064-16a"/>
九死家國兩無益中原久䘮亂志士淚横臆切勿輕書<lb/>
生上馬能擊賊<lb/>
凄凄復凄凄山路窮攀躋僕病卧草間馬困聲酸嘶脱<lb/>
兔截道犇窮狖上樹啼崩湍一何哀下落萬仞谿昏黑<lb/>
投孤戍洗我衣上泥下愚不可遷大惑終身迷仕宦十<lb/>
五年曾不飽糠粞客路少睡眠月白聞號鷄欲行且復<lb/>
止虎來茆葉低<lb/>
　　閬中作<lb/>
<pb n="KR4h0157_WYG_064-16b"/>
挽住征衣為濯塵閬州亝釀絶芳醇鸎花舊識非生客<lb/>
山水曾遊是故人遨樂無時冠巴蜀語音漸正帶咸秦<lb/>
平生䞉有㝷梅債作意城南看小春<lb/>
　　赴成都泛舟自三泉至益昌謀以明年下三峽<lb/>
詩酒清狂二十年又摩病眼看西川心如老驥常千里<lb/>
身似春蠶已再眠莫雪烏奴停醉㡌秋風白帝放歸船<lb/>
飄零自是闗天命錯被人呼作地仙<lb/>
　　雪晴行益昌道中頗有春意<lb/>
<pb n="KR4h0157_WYG_064-17a"/>
杜陵雁下歲將殘疋馬西遊雪擁關顦顇敢忘雙闕路<lb/>
淹遲遍看兩川山春囘栁眼梅鬚裏愁在鞭絲㡌影間<lb/>
安得黄金成大藥為人千載駐頽顔<lb/>
　　綿州魏成縣驛有羅江東詩云芳草有情皆礙馬<lb/>
　　　好雲無處不遮樓戲用其韻<lb/>
老夫乗興忽西遊逺跨秦呉萬里秋尊酒登臨遍山寺<lb/>
歌辭散落滿江樓孤城木葉蕭蕭下古驛灘聲㶁㶁流<lb/>
未許詩人誇此地茂林修竹憶吾州<lb/>
<pb n="KR4h0157_WYG_064-17b"/>
　　晩春書懐<lb/>
老客天涯心尚孩惜春直欲挽春囘長繩縱繫斜陽住<lb/>
右手難移故國來暑近蚊雷先隱轔雨前螘垤正崔嵬<lb/>
茹芝却粒終無術萬事惟須付一盃<lb/>
　　晩登望雲<lb/>
一出修門又十年輩流多已珥金蟬衰如蠧葉秋先覺<lb/>
愁似鰥魚夜不眠輦路疎槐迎駕處苑城殘日泛湖天<lb/>
君恩未報身今老徙倚危樓一泫然<lb/>
<pb n="KR4h0157_WYG_064-18a"/>
　　醉中感懐<lb/>
早歲君王記姓名只今顦顇客邊城青山猶是鵷行舊<lb/>
白髪新從劔外生古戍旌旗秋慘淡高城刁斗夜分明<lb/>
壯心未許全消盡醉聽檀槽出塞聲<lb/>
　　晚雨<lb/>
蕭瑟度横塘霏微映繚牆壓低塵不動灑急土生香聲<lb/>
入楸梧碎清分枕簟涼囘頭忽陳迹簷角挂斜陽<lb/>
　　社日<lb/>
<pb n="KR4h0157_WYG_064-18b"/>
百糓登場酒滿巵神林簫鼔晚清悲蟬依疎栁長言處<lb/>
燕委空巢大去時幼學已忘那用忌<hi>鄉俗小兒女社日忌習業</hi>微聾<lb/>
自樂不須醫<hi>古謂社酒治聾</hi>傷心故里雞豚集父老逢迎正見<lb/>
思<lb/>
　　寒夜遣懷<lb/>
臨觴本不飲憂多自成醉四方行萬里不見埋憂地憶<lb/>
昔入京都寳馬揺香鬃酣飲青樓夜歌聲在半空去日<lb/>
不可挽華髪忽垂領娟娟峨眉月相對作凄冷月落照<lb/>
<pb n="KR4h0157_WYG_064-19a"/>
空床不寐聽寒螿早知憂隨人何用去故鄉<lb/>
　　登樓<lb/>
從來好境遍人間無奈勞生自欠閒江近時時吹白雨<lb/>
樓高面面看青山歌聲哀怨傳三峽行色凄凉帶百蠻<lb/>
<hi>嘉陽近諸蠻</hi>流落愛君心未巳夢魂猶綴紫宸班<lb/>
　　西園<lb/>
半掩朱門蘚徑斜翠屏繡谷忽谽谺高高下下天成景<lb/>
宻宻疎疎自在花江近夕陽迎宿鷺林昏殘角促歸鴉<lb/>
<pb n="KR4h0157_WYG_064-19b"/>
吾舟已繫津南岸喚客猶能一笑譁<lb/>
　　得韓无咎書寄使北時宴東都驛中所作小闋<lb/>
大梁二月杏花開錦衣公子乗傳來桐陰滿地掃不得<lb/>
金轡玲瓏上源驛上源驛中搥画鼔南人作客北人主<lb/>
舞女不記宣和粧廬兒盡能女真語書來寄我宴時詩<lb/>
歸鬢知添幾縷絲有志未須深感慨築城㑹據拂雲祠<lb/>
<hi>唐中受降城在拂雲祠</hi>
　　曉坐<lb/>
<pb n="KR4h0157_WYG_064-20a"/>
低枕孤衾夜氣存披衣起坐黙忘言缾花力盡無風墮<lb/>
爐火灰深到曉温空槖時時聞䑕齧小窗一一送鴉翻<lb/>
悠然忽記幽居日下榻先開水際門<lb/>
　　十二月初一日得梅一枝絶竒戲作長句今年於<lb/>
　　　是四賦此花矣<lb/>
髙標已壓萬花羣尚恐嬌春習氣存月兔擣霜供換骨<lb/>
湘娥鼓瑟為招魂孤城小驛初飛雪斷角殘鐘半掩門<lb/>
盡意端相終有恨夜寒皴玉倩誰温<lb/>
<pb n="KR4h0157_WYG_064-20b"/>
　　快晴<lb/>
地濶天開斗柄囘今朝紅日遍池臺新陽蘇醒春前栁<lb/>
輕暖醫治雪後梅瓦屋螺青披霧出錦江鴨緑抱山來<lb/>
衰翁也逐兒童喜旋撥文書近酒盃<lb/>
　　春愁曲<hi>客話成都戲作</hi>
虙羲至今三十餘萬歲春愁歲歲常相似外大瀛海環<lb/>
九洲無有一洲無此愁我願無愁但歡樂朱顔緑髩常<lb/>
如昨金丹九轉徒可聞玉兔千年空擣藥蜀姬雙鬟婭<lb/>
<pb n="KR4h0157_WYG_064-21a"/>
姹嬌醉看恐是海棠妖世間無處無愁到底事難過萬<lb/>
里橋<lb/>
　　遊修覺寺<lb/>
上盡蒼崖百級梯詩囊香椀手親㩦山從飛鳥行邊出<lb/>
天向平蕪盡處低花落忽驚春事晩樓高<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>覺客魂迷<lb/>
興䦨掃榻禪房卧清夢還應到剡溪<lb/>
　　雨後集湖上<lb/>
野水交流自滿畦芳池新漲恰平堤花藏密葉多時在<lb/>
<pb n="KR4h0157_WYG_064-21b"/>
鸎占高枝盡日啼繡袂寳帬催結束金樽翠杓共提㩦<lb/>
白頭自喜能狂在笑襞蠻牋落醉題<lb/>
　　慈雲院東閣小憇<lb/>
横閣院東偏翛然拂榻眠香濃煙穗直茶嫩乳花圓巖<lb/>
倚團團桂筒分細細泉憑誰為題版牓作小壺天<lb/>
　　病後暑雨書懐<lb/>
髪毛蕭颯疾初平雲物輪囷氣未清水漲小亭無路到<lb/>
雨多幽草上牆生窗昏頓減讐書課屋老時聞墮瓦聲<lb/>
<pb n="KR4h0157_WYG_064-22a"/>
止酒亡聊還自笑少年豪飲似長鯨<lb/>
　　怡齋<lb/>
東湖仲夏草樹荒屋古無人亭午涼萱房微呀不見日<lb/>
筍籜自解時吹香野藤蟠屈入窗罅溼菌扶疎生屋梁<lb/>
跨溝數椽最幽翳漲水及檻雨敗牆靜涵青蘋舞藻荇<lb/>
閒立白鷺浮鴛鴦芙蕖雖瘦亦瀰漫照眼翠蓋遮紅粧<lb/>
水紋珍簟欲卷却團團素扇嬾復將天風忽送㙮鈴語<lb/>
喚覺清夢遊瀟湘<lb/>
<pb n="KR4h0157_WYG_064-22b"/>
　　寓驛舍<hi>予三至成都皆館于是</hi>
閒坊古驛掩朱扉又憩空堂綻客衣九萬里中鯤自化<lb/>
一千年外鶴仍歸遶庭數竹饒新筍解帶量松長舊圍<lb/>
惟有壁間詩句在暗塵殘墨兩依依<lb/>
　　宴西樓<lb/>
西樓遺迹尚豪雄錦繡笙簫在半空萬里因循成久客<lb/>
一年容易又秋風燭光低映珠簾麗酒暈徐添玉頰紅<lb/>
歸路迎涼更堪愛摩訶池上月方中<lb/>
<pb n="KR4h0157_WYG_064-23a"/>
　　江瀆池醉歸馬上作<lb/>
久住西州似宿縁笙歌叢裏著華顛每嗟相見多生客<lb/>
却憶初來尚少年迎馬緑楊爭拂㡌滿街丹荔不論錢<lb/>
浮生何處非羈旅休問東呉萬里船<lb/>
　　醉書<lb/>
似閒有俸錢似仕無簿書似長免事仕似屬非走趨病<lb/>
能加餐飯老與酒不疎婆娑東湖上幽曠足自娯時時<lb/>
喚客醉小閣臨紅蕖釣魚斫銀絲擘荔見玉膚檀槽列<lb/>
<pb n="KR4h0157_WYG_064-23b"/>
四十遺聲傳故都豈惟豪兩川自足誇東呉但恨詩不<lb/>
進榛荒失耘鋤何當掃纎艷傑作追黄初<lb/>
　　東園晚歩<lb/>
久客天涯憶故園彊名官寺只衡門秋桐蠧遍無全葉<lb/>
古栁吹斜出半根痛飲每思尊酒窄微官空羡布衣尊<lb/>
何時定下三巴去思卧孤舟聽斷猿<lb/>
　　太平花<hi>花出劔南似桃四出千百包駢萃成朶天聖中獻至京師仁宗賜名太平花</hi>
扶牀踉蹡出京華頭白車書未一家宵旰至今勞聖主<lb/>
<pb n="KR4h0157_WYG_064-24a"/>
淚痕空對太平花<lb/>
　　秋色<lb/>
一叚凄涼傍酒盃中年剩作楚囚哀迢迢似伴明河出<lb/>
慘慘如隨落照來客路半生常淚眼鄉關萬里更危臺<lb/>
蓼汀荻浦江南岸自入秋來夢幾囘<lb/>
　　秋聲<lb/>
蕭騷拂樹過中庭何處人間有此聲漲水雨餘晨放閘<lb/>
騎兵戰罷夜還營閒憑曲几聽雖久彊撫哀弦冩不成<lb/>
<pb n="KR4h0157_WYG_064-24b"/>
暑退涼生君勿喜一年光景又崢嶸<lb/>
　　龍眠畫馬<lb/>
國家一從失西陲年年買馬西南夷瘴鄉所産非權竒<lb/>
邊頭歲入幾番<hi>一作數</hi>皮崔嵬瘦骨帶火印離立欲不禁<lb/>
風吹圉人太僕空列位龍媒汗血來何時李公太平官<lb/>
京師立仗慣見渥洼姿斷縑歲久墨色暗逸氣尚若不<lb/>
可羈賞竒好古自一癖感事憂國空餘悲嗚呼安得毛<lb/>
骨若此三千疋銜枚夜度桑乾磧<lb/>
<pb n="KR4h0157_WYG_064-25a"/>
　　秋夜池上作<lb/>
短髪颼颼病骨輕臨池閒看露荷傾月明何與浮雲事<lb/>
正向圓時故故生<lb/>
　　夜食炒栗有感<hi>漏舍待朝朝士往往食此</hi>
齒根浮動歎吾衰山栗炮燔療夜飢喚起少年京輦夢<lb/>
和寧門外早朝時<lb/>
　　晩登横溪閣<lb/>
樓鼓聲中日又斜憑高愈覺在天涯空桑客土生秋草<lb/>
<pb n="KR4h0157_WYG_064-25b"/>
野渡虚舟集晩鴉瘴霧不開連六詔俚歌相答帶三巴<lb/>
故鄉可望應添淚莫恨雲山萬疊遮<lb/>
犖确坡頭笻竹枝西臨村路立多時賣蔬近市還家早<lb/>
煮井人忙下麥遲<hi>榮多鹽井秋冬收薪茅最急</hi>病客情懐常怯酒山<lb/>
城老景盡供詩晩來試問愁多少只許高樓横笛吹<lb/>
　　自唐安徙家來和義出城迎之馬上作<lb/>
身如林下僧處處常寄包家如梁上燕歲歲旋作巢豈<lb/>
惟人所憐顧影每自嘲眼看佳山水不得結把茅造物<lb/>
<pb n="KR4h0157_WYG_064-26a"/>
困豪傑如視餓虎哮要令出精神感激使呌呶頗思投<lb/>
筆去走馬盤雲旓三更冐急雪大戰梁楚郊<lb/>
　　花時遍遊諸家園<lb/>
看花南陌復東阡曉露初乾日正妍走馬碧鷄坊裏去<lb/>
市人喚作海棠顛<lb/>
為愛名花抵死狂只愁風日損紅芳緑章夜奏通明殿<lb/>
乞借春陰護海棠<lb/>
翩翩馬上㡌簷斜盡日㝷春不到家偏愛張園好風景<lb/>
<pb n="KR4h0157_WYG_064-26b"/>
半天高栁卧溪花<lb/>
花陰掃地置清尊爛醉歸時夜已分欲睡未成欹倦枕<lb/>
輪囷帳底見紅雲<lb/>
宣華無樹著啼鸎惟有摩訶春水生故老能言當日事<lb/>
直將宫錦裹宫城<lb/>
絲絲紅萼弄春柔不似疎梅只慣愁常恐夜寒花索寞<lb/>
錦茵銀燭按涼州<lb/>
　　春寒連日不出<lb/>
<pb n="KR4h0157_WYG_064-27a"/>
海棠花入燕泥乾梅子枝頭已帶酸老去嬾㝷年少夢<lb/>
春分不減社前寒著書敢望垂千載嗜酒猶須隱一官<lb/>
正是閒時無客過小庭斜日倚䦨干<lb/>
　　馬上偶成<lb/>
城南城北紫遊韁盡日閒行看似忙刺水離離葛葉短<lb/>
連村漠漠豆花香夕陽有信催殘角春草無情上繚牆<lb/>
我亦人間倦遊者長吟聊復愴興亡<lb/>
　　夜宴<lb/>
<pb n="KR4h0157_WYG_064-27b"/>
酒浪搖春不受寒燭花垂燼忽堆盤山川路邈人將老<lb/>
絲管聲遒夜向闌四海交朋更聚散百年光景雜悲歡<lb/>
自憐病眼猶明在更把名花半醉看<hi>是夕得范希元家晩海棠數枝繁麗</hi>
<hi>一城所無</hi>
　　錦亭<lb/>
天公為我齒頰計遣飫黃甘與丹荔又憐狂眼老更狂<lb/>
令看廣陵芍藥蜀海棠周行萬里逐所樂天公於我元<lb/>
不薄貴人不出長安城寶帶華纓眞汝縛樂哉今從石<lb/>
<pb n="KR4h0157_WYG_064-28a"/>
湖公大度不計聾丞聾夜宴新亭海棠底紅雲倒吸玻<lb/>
璃鍾琵琶弦繁腰鼓急盤鳳舞衫香霧溼春醪凸盞燭<lb/>
光揺素月中天花影立遊人如雲環玉帳詩未落紙先<lb/>
傳唱此邦句律方一新鳳閣舍人今有様<lb/>
　　雨<lb/>
映空初作繭絲微掠地俄成箭鏃飛紙帳光遲饒曉夢<lb/>
銅鑪香潤覆春衣池魚鱍鱍隨溝出梁燕翩翩接翅歸<lb/>
惟有落花吹不去數枝紅溼自相依<lb/>
<pb n="KR4h0157_WYG_064-28b"/>
　　春殘<lb/>
石鏡山前送落暉春殘囘首倍依依時平壯士無功老<lb/>
鄉逺征人有夢歸苜蓿苗侵官道合蕪菁花入麥畦稀<lb/>
倦游自笑摧頽甚誰記飛鷹醉打圍<lb/>
　　小飲房園<lb/>
宦遊到處即忘家况得閒身管物華疎索故人緣病酒<lb/>
折除厚禄為看花泥新高棟初巢燕萍匝荒池已集蛙<lb/>
斟酌人生要行樂燈前起舞落烏紗<lb/>
<pb n="KR4h0157_WYG_064-29a"/>
　　卜居<lb/>
厯盡人間行路難老來要覓數年閒供家米少因添鶴<lb/>
買宅錢多為見山池面紋生風細細花根土潤雨斑斑<lb/>
借舂乞火依鄰里剰釀村醪約往還<lb/>
　　小疾謝客<lb/>
小疾深居不喚醫消揺更覺勝平時癡人未害看周易<lb/>
名士真須讀楚辭緑徑風斜花片片畫廊人靜雨絲絲<lb/>
晩來頓覺清羸甚自置篝爐煑粟糜<lb/>
<pb n="KR4h0157_WYG_064-29b"/>
　　過野人家有感<lb/>
縱轡江臯送夕暉誰家井臼映荆扉隔籬犬吠窺人過<lb/>
滿箔蠶飢待葉歸<hi>呉人直謂桑曰葉</hi>世態十年看爛熟家山萬<lb/>
里夢依稀躬耕本是英雄事老死南陽未必非<lb/>
　　閒中偶題<lb/>
楚澤巴山歲歲忙今年睡足向禪房只知閒味如茶永<lb/>
不放羈愁似草長架上漢書那復看牀頭周易亦相忘<lb/>
客來拈起清談麈且破西窗半篆香<lb/>
<pb n="KR4h0157_WYG_064-30a"/>
久矣雲衢斂羽翰退飛更覺一枝安七千里外新閒客<lb/>
十五年前舊史官花底清歌春載酒江邊明月夜投竿<lb/>
癡頑直為多更事莫怪胸懐抵死寛<lb/>
　　晩過五門<lb/>
五門路四月乳鴉啼緑樹閒遊但喜日初長薄暑始知<lb/>
春已去樓頭風高舞雙旗畫角聲中日還莫馬蹄特特<lb/>
無斷時老盡行人路如故<lb/>
　　月下醉題<lb/>
<pb n="KR4h0157_WYG_064-30b"/>
黄鵠飛鳴未免飢此身自笑欲何之閉門種菜英雄老<lb/>
彈鋏思魚富貴遲生擬入山隨李廣死當穿冢近要離<lb/>
一樽彊醉南樓月感慨長吟恐過悲<lb/>
　　和范待制秋興<lb/>
䇿䇿桐飄已半空啼螿漸覺近房櫳一生不作牛衣泣<lb/>
萬事從渠馬耳風名姓已甘黄紙外光陰全付綠尊中<lb/>
門前剝啄誰相覓賀我今年號放翁<lb/>
睡臉餘痕印枕紋秋衾微潤覆爐<graphic n="KR1898" url="https://raw.githubusercontent.com/kanripo/KR-Gaiji/master/images/KR1898.png" mimeType="image/png"/>井桐揺落先霜盡<lb/>
<pb n="KR4h0157_WYG_064-31a"/>
衣杵凄涼帶月聞佛屋沙燈明小像經奩魚蠧蝕真文<lb/>
身如病驥惟思卧誰許能空萬馬羣<lb/>
　　春愁<lb/>
春愁茫茫塞天地我行未到愁先至滿眼如雲忽復生<lb/>
㝷人似瘧何由避客來勸我飛觥籌我笑謂客君罷休<lb/>
醉自醉倒愁自愁愁與酒如風馬牛<lb/>
　　闗山月<lb/>
和戎詔下十五年將軍不戰空臨邊朱門沉沉按歌舞<lb/>
<pb n="KR4h0157_WYG_064-31b"/>
廐馬肥死弓斷弦戍樓刁斗催落月三十從軍今白髪<lb/>
笛裏誰知壯士心沙頭空照征人骨中原干戈古亦聞<lb/>
豈有逆天傳子孫遺民忍死望恢復幾處今宵垂淚痕<lb/>
　　和范舍人書懐<lb/>
歲月如犇不可遮即今楊栁已藏鴉客中常欠尊中酒<lb/>
馬上時看檐上花末路凄涼老巴蜀少年豪舉動京華<lb/>
天魔久矣先成佛多病維摩尚在家<lb/>
　　幽居<lb/>
<pb n="KR4h0157_WYG_064-32a"/>
殊方飄泊向誰論小住僧廬亦所欣得飽罷揮求米帖<lb/>
愛眼新著毁茶文摘蔬籃小霑清露斸藥鉏輕帶溼雲<lb/>
從此生涯足幽事宦遊虚用半生勤<lb/>
　　浣溪女<hi>一作浣花女</hi>
江頭女兒雙髻丫常隨阿母供桑麻當户夜織聲咿啞<lb/>
地爐豆䕸煎土茶長成嫁與東西家柴門相對不上車<lb/>
青裙竹笥何所嗟挿髻燁<graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>牽牛花城中妖姝臉如霞<lb/>
爭嫁官人慕高華青驪一出天之涯年年傷春抱琵琶<lb/>
<pb n="KR4h0157_WYG_064-32b"/>
　　悲秋<lb/>
一抛蓑笠雪溪舟八載涼州復益州纔破繁華海棠夢<lb/>
又驚揺落井梧秋曉班無復趨行殿晩境惟思老寢丘<lb/>
病肺經旬疎酒盞愁來惟是上南樓<lb/>
　　雨中山行至松風亭忽澄霽<lb/>
煙雨千峰擁髻鬟忽看青嶂白雲間卷藏破墨營丘筆<lb/>
却展將軍著色山<lb/>
　　秋興<lb/>
<pb n="KR4h0157_WYG_064-33a"/>
成都城中秋夜長燈籠蠟紙明空堂高梧月白繞飛鵲<lb/>
衰草露溼啼寒螿堂上書生讀書罷欲眠未眠偏斷腸<lb/>
起行百匝幾歎息一夕緑髪成秋霜中原日月用新厯<lb/>
幽州老人著柘黄滎河溫洛底處所可使長作旃裘鄉<lb/>
百金戰袍鵰鶻盤三尺劔鋒霜雪寒一朝出塞君試看<lb/>
旦發寳鷄莫長安<lb/>
　　暇日行城上同行追不能及<lb/>
疾歩登城殊未衰欣然一笑擲笻枝正當閒似白鷗處<lb/>
<pb n="KR4h0157_WYG_064-33b"/>
不減健如黄犢時秋野煙雲横慘淡莫天樓閣倚參差<lb/>
高吟醉舞忘歸去乞與丹青畫怪竒<lb/>
　　江樓醉中作<lb/>
淋漓百榼宴江樓秉燭揮毫氣尚遒天上但聞星主酒<lb/>
人間寧有地埋憂生希李廣名飛將死慕劉伶贈醉矦<lb/>
戲語佳人頻一笑錦城已是六年留<hi>退之詩云越女一笑三年留</hi>
　　曵䇿<hi>遊房園作</hi>
慈竹蕭森拱廢臺醉歸曵䇿一徘徊紛紛落日牛羊下<lb/>
<pb n="KR4h0157_WYG_064-34a"/>
黯黯長空霰雪來三峽猿催清淚落兩京梅傍戰塵開<lb/>
客懐已是凄涼甚更聽城頭畫角哀<lb/>
　　謁漢昭烈惠陵及諸葛公祠宇<lb/>
雨止風益豪雪作雲不動凄涼漢陵廟衰草卧翁仲畫<lb/>
妓空笙竽土馬闕羈鞚壤沃黄犢耕柏密幽鳥哢尚想<lb/>
忠武公身任社稷重整整渭上營氣已無岐雍少須天<lb/>
意定破賊寧患衆興亡信有數星隕事可痛陵邊四五<lb/>
家茆竹居接棟手皸紙上箔<hi>居民皆以造紙為業</hi>醅熟酒鳴甕雖<lb/>
<pb n="KR4h0157_WYG_064-34b"/>
嗟生理微亦足逭飢凍劉葛固雄傑閲世均一夢論高<lb/>
常近迂才大本難用九原不可作再拜臨風慟<lb/>
　　逺遊<lb/>
逺遊行復歲華新嬾學劉郎問大鈞一㸃不䝉稽古力<lb/>
十分合作卧雲身苦寒與酒頓僧價小雨為梅先辟塵<lb/>
擬佩一壺江路去花邊醉墮白綸巾<lb/>
　　簡譚德稱<lb/>
幼輿骨相稱山巖自要閒遊不避䜛錦里先生為老伴<lb/>
<pb n="KR4h0157_WYG_064-35a"/>
玉霄散吏是頭銜探春苑路花篸㡌看月江樓酒滿衫<lb/>
惟恨題詩無逸氣媿君陣馬與風颿<lb/>
　　閒意<lb/>
柴門雖設不曾開為怕行人損緑苔妍日漸催春意動<lb/>
好風時捲市聲來學經妻問生疎字嘗酒兒斟瀲灧盃<lb/>
安得小園寛半畝黄梅緑李一時裁<lb/>
　　南定樓遇急雨<lb/>
行遍梁州到益州今年又作度瀘遊江山重複爭供眼<lb/>
<pb n="KR4h0157_WYG_064-35b"/>
風雨縱横亂入樓人語朱離逢峒獠棹歌欵乃下呉舟<lb/>
天涯住穩歸心嬾登覽茫然却欲愁<lb/>
　　漁翁<lb/>
江頭漁家結茆廬青山當門画不如江煙淡淡雨疎疎<lb/>
老翁破浪行捕魚恨渠生來不讀書江山如此一句無<lb/>
我亦衰遲慙筆力共對江山三歎息<lb/>
　　龍興寺吊少陵先生寓居<lb/>
中原艸艸失承平戍火邊塵到兩京扈蹕老臣身萬里<lb/>
<pb n="KR4h0157_WYG_064-36a"/>
天寒來此聽江聲<hi>以少陵詩考之葢以秋冬間寓此州也寺門聞江聲甚壯</hi>
　　楚城<lb/>
江上荒城猿鳥悲隔江便是屈原祠一千五百年間事<lb/>
只有灘聲似舊時<lb/>
　　出遊<lb/>
萬里﨑嶇蜀道歸荆州非復壯遊時行吟自怪詩情减<lb/>
坐睡人驚酒量衰卷地風號雲夢澤黏天艸映伏波祠<lb/>
一枝藤杖平生事撃鼓開㠶未恨遲<lb/>
<pb n="KR4h0157_WYG_064-36b"/>
　　初發荆州<lb/>
淋漓牛酒起檣干健艣飛如挿羽翰破浪椉風千里快<lb/>
開頭繫鼔萬人看鵲聲不斷朝陽出旗脚微舒宿雨乾<lb/>
堪笑塵埃洛陽客素衣如墨據征鞍<lb/>
　　泊公安縣<lb/>
秦闗蜀道何遼哉公安渡頭今始囘無窮江水與天接<lb/>
不斷海風吹月來船窗簾捲螢火閙沙渚露下蘋花開<lb/>
少年許國忽衰老心折柁樓長<hi>一作聞</hi>笛哀<lb/>
<pb n="KR4h0157_WYG_064-37a"/>
　　舟中偶書<lb/>
老子西遊萬里囘江行長夏亦佳哉晝眠初起報茶熟<lb/>
宿酒半醒聞雨來漢口船開催疊鼓淮南㠶落亞高桅<lb/>
四方本是丈夫事白首自憐心未灰<lb/>
　　舟行蘄黃間雨霽得便風有感<lb/>
天青雲白十分晴㠶飽舟輕盡日行江底魚龍貪晝睡<lb/>
淮南艸木借秋聲好山縹緲何由住華髪蕭條只自驚<lb/>
莫怪時人笑疎嬾宦情元不似詩情<lb/>
<pb n="KR4h0157_WYG_064-37b"/>
　　六月十四日宿東林寺<lb/>
看盡江湖千萬峰不嫌雲夢芥吾胸戲招西塞山前月<lb/>
來聽東林寺裏鐘逺客豈知今再到老僧能記昔相逢<lb/>
虚窗熟睡誰驚覺野碓無人夜自舂<lb/>
　　登賞心亭<lb/>
蜀棧秦闗歲月遒今年椉興却東遊全家穩下黄牛峽<lb/>
半醉來㝷白鷺洲黯黯江雲𤓰歩雨蕭蕭木葉石城秋<lb/>
孤臣老抱憂時意欲請遷都涕已流<lb/>
<pb n="KR4h0157_WYG_064-38a"/>
　　將至京口<lb/>
卧聽金山古寺鐘三巴昨夢已成空船頭坎坎囘㠶鼓<lb/>
旗尾舒舒下水風城角危樓晴靄碧林間雙㙮夕陽紅<lb/>
銅瓶愁汲中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>水不見茶山九十翁<hi>頃在京口嘗取中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>水寄曽文清公</hi>
　　沂谿<lb/>
射的峰前禹廟東短篷三扇卧衰翁閒㩦清聖濁賢酒<lb/>
重試朝南莫北風水落痕留紅蓼節雨來聲滿緑蒲叢<lb/>
衝煙莫作匆匆去擬看溪丁下釣筒<lb/>
<pb n="KR4h0157_WYG_064-38b"/>
　　歸雲門<lb/>
萬里歸來値歲豐解裝鄉墅樂無窮甑炊飽雨湖菱紫<lb/>
篾絡迎霜野柿紅壊壁塵埃㝷醉墨孤燈餅餌對鄰翁<lb/>
微官行矣閩山去又寄千巖夢想中<lb/>
　　題齋壁<lb/>
葺得湖邊屋數椽茆齋低小竹窗妍墟煙寂厯歸村路<lb/>
山色蒼寒釀雪天性嬾杯盤常偶爾地偏鷄犬亦翛然<lb/>
早知栗里多幽事虚走人間四十年<lb/>
<pb n="KR4h0157_WYG_064-39a"/>
　　吾廬<lb/>
吾廬雖小亦佳哉新作柴門斸緑苔柱杖每䦨歸鶴入<lb/>
釣船時帶夕陽來墟煙隔水霏霏合籬菊凌霜續續開<lb/>
千里安期那可得笑呼鄰父共傳杯<lb/>
　　自雲門之陶山肩輿者失道行亂山中有茅舍小<lb/>
　　　塘極幽邃求見主人不可意其隱者也<lb/>
陂池幽處有茅堂井臼蕭條草樹荒小鴨怯波時聚散<lb/>
病蔬傷蠧半青黄兒童衝雨收魚網婢子聞鐘上佛香<lb/>
<pb n="KR4h0157_WYG_064-39b"/>
我亦莫年思屏跡數椽何計得連牆<lb/>
　　冬夜聽雨戲作<lb/>
少年交友盡豪英妙理時時得細評老去同參惟夜雨<lb/>
焚香卧聽画簷聲<lb/>
遶簷㸃滴如琴筑支枕幽齋聽始竒憶在錦城歌吹海<lb/>
七年夜雨不曽知<lb/>
　　梅花絶句<lb/>
濯錦江邊憶舊遊纒頭百萬醉青樓如今莫索梅花笑<lb/>
<pb n="KR4h0157_WYG_064-40a"/>
古驛燈前各自愁<lb/>
蜀王小苑舊池臺江北江南萬樹梅只怪朝來歌吹閙<lb/>
園官已報五分開<hi>成都合江園葢故蜀别苑梅最盛自初開監官日報府報至開五分則府</hi>
<hi>主來晏遊人亦競集</hi>
探春歲歲在天涯醉裏題詩字半斜今日谿頭還小飲<lb/>
冷官不禁看梅花<lb/>
池館登臨雪半消梅花與我兩無聊青羊宫裏應如舊<lb/>
腸斷春風萬里橋<lb/>
<pb n="KR4h0157_WYG_064-40b"/>
　　客思<lb/>
裘馬平生喜逺遊莫年顦顇向南州文書與睡中分日<lb/>
衰病和愁總怕秋無復雪郊看射虎但思煙浦聽呼牛<lb/>
還家誰道無餘俸倒槖猶堪買釣舟<lb/>
　　初秋夢故山覺而有作<lb/>
昔我東歸時父老迎船頭開篷相勞苦怪我頷雪稠故<lb/>
山何負君且作數月留豈知席未煖疋馬來南州蠻花<lb/>
四時紅瘴霧日夜浮歸哉不可遲勿與婦子謀<lb/>
<pb n="KR4h0157_WYG_064-41a"/>
杜宇真吾交勸去恨不速忠告輸肝肺厚意均骨肉陋<lb/>
哉鷓鴣語揣我貧念禄竹雞更鄙淺泥淖憂車軸秋風<lb/>
嚴瀨清春雨戴溪緑行矣勿復疑照影巾一幅<lb/>
　　追感梁益舊遊有作<lb/>
西遊萬里倚朱顔肯放尊前一笑慳蜀苑妓圍欺夜雪<lb/>
梁州獵火滿秋山晩途忽墮塵埃裏樂事渾疑夢寐間<lb/>
浮世變遷君勿歎劇談猶是詫鄉闗<lb/>
　　聞雁<lb/>
<pb n="KR4h0157_WYG_064-41b"/>
過盡梅花把酒稀<graphic n="KR1898" url="https://raw.githubusercontent.com/kanripo/KR-Gaiji/master/images/KR1898.png" mimeType="image/png"/>籠香冷換春衣秦闗漢苑無消息<lb/>
又在江南送雁歸<lb/>
　　登擬峴臺<lb/>
層臺縹緲壓城闉倚杖來觀浩蕩春放盡尊前千里目<lb/>
洗空衣上十年塵縈迴水抱中和氣平逺山如醞籍人<lb/>
更喜機心無復在沙邊鷗鷺亦相親<lb/>
　　雨中遣懐<lb/>
病中草草度年華睡起怱怱日易斜抵死愁禁千斛酒<lb/>
<pb n="KR4h0157_WYG_064-42a"/>
薄情雨送一城花鏡湖煙水揺朱舫錦里香塵走鈿車<lb/>
此夢即今都打破不妨寂寞住天涯<lb/>
　　三月二十一日作<lb/>
蹴踘牆東一市譁鞦韆樓外兩旗斜及時小雨放桐葉<lb/>
無賴餘寒開棟花明月吹笙思蜀苑軟塵騎馬夢京華<lb/>
懽情減盡朱顔改節物催人只自嗟<lb/>
　　五月十一日夜且半夢從大駕親征盡復漢唐故<lb/>
　　　地見城邑人物繁麗云西涼府也喜甚馬上作<lb/>
<pb n="KR4h0157_WYG_064-42b"/>
　　　長句未終篇而覺乃足成之<lb/>
天寳胡兵陷兩京北庭安西無漢營五百年間置不問<lb/>
聖主下詔初親征熊羆百萬從鑾駕故地不勞傳檄下<lb/>
築城絶塞進新圖排仗行宫宣大赦岡巒極目漢山川<lb/>
文書初用淳熙年駕前六軍錯錦繡秋風鼔角聲滿天<lb/>
苜蓿峰前盡亭障平安火在交河上涼州女兒滿高樓<lb/>
梳頭已學京都様<lb/>
　　長歌行<lb/>
<pb n="KR4h0157_WYG_064-43a"/>
燕燕尾涎涎横穿乞巧樓低入吹笙院鴨鴨觜唼唼朝<lb/>
浮杜若洲莫宿蘆花夾嗟爾自適天地間將儔命侶意<lb/>
甚閒我今獨何為一笑乃爾慳世上悲歡亦偶然何時<lb/>
爛醉錦江邊人歸華表三千歲春入箜篌十四絃<lb/>
　　送客城西<lb/>
倦客憑鞍半醉醒秋光滿眼歎頽齡日斜野渡放船小<lb/>
風急漁村攤網腥客思不堪聞斷雁詩情彊半在郵亭<lb/>
歸來更恨城笳咽烟火昏昏獨掩屏<lb/>
<pb n="KR4h0157_WYG_064-43b"/>
　　休日<lb/>
賜休暫許養衰殘靜院翛然晝掩闗釀酒移花調護悶<lb/>
弄琴洗硯破除閒與人多忤讒消骨報國無功愧滿顔<lb/>
一寸歸心向誰説小屏依約剡中山<lb/>
　　新釀熟小酌索笑亭<lb/>
新酒黄如脱殻鵝小園持盞暫婆娑文章不進技止此<lb/>
仕宦忘歸人謂何宿業簿書昏病眼夢遊煙雨溼漁蓑<lb/>
醉中笑向兒童説白髪今年添幾多<lb/>
<pb n="KR4h0157_WYG_064-44a"/>
　　豐城高安之間憩民家景趣幽邃為之慨然懐歸<lb/>
數家聚雲根細路入叢薄濺濺石渠水來往一略彴有<lb/>
無鄰里通笑語婦子樂濁醪時相就青蔬缺鹽酪日莫<lb/>
歸閉門績火星煜爚先期畢租税老不入城郭嗟予獨<lb/>
何事早挿紅塵脚故山未成歸悵望有餘怍<lb/>
　　北窗<lb/>
九陌黄塵早莫忙幽人自愛北窗涼清吟微變舊詩律<lb/>
細字閒鈔新酒方艸木扶疎春已去琴書蕭散日初長<lb/>
<pb n="KR4h0157_WYG_064-44b"/>
破羌臨罷榰頤久又破銅匜半篆香<lb/>
　　西村醉歸<lb/>
俠氣崢嶸葢九州一生常恥為身謀酒寧剩欠㝷常債<lb/>
劔不虚施細碎讎<hi>見孟東野詩</hi>岐路凋零白羽箭風霜破弊<lb/>
黑貂裘陽狂自是英豪事村市歸來醉跨牛<lb/>
　　醉中登避俗臺<lb/>
半醉行歌上古臺脱巾散髮謝氛埃但知禮豈為吾設<lb/>
莫管客從何處來剡曲煙波菱蔓骨聊溪風露藕花開<lb/>
<pb n="KR4h0157_WYG_064-45a"/>
老來世事渾成嬾一櫂幽㝷未擬囘<lb/>
　　病中夜興<lb/>
病瘧秋來久未平艸堂遙夜不勝清疾風遞響驚林葉<lb/>
列宿收芒避月明百計不能逃白髪一生堪笑役虚名<lb/>
釣車且作桐江夢莫念安西萬里行<lb/>
　　霜天晚興<lb/>
薄霜門巷不勝清小立湖邊夕照明紅顆帶芒收晚稻<lb/>
緑苞和葉摘新橙閒評琴價留僧話靜聽松聲領鶴行<lb/>
<pb n="KR4h0157_WYG_064-45b"/>
壯志消磨渾欲盡西風莫動玉闗情<lb/>
　　杜門<lb/>
寂寞山湥處崢嶸歲莫時燒灰除菜蝗<hi>讀如横字去聲</hi>送芋謝<lb/>
牛醫筧水晨澆藥燈窗夜覆棋杜門君勿怪遲莫少新<lb/>
知<lb/>
　　忽忽<lb/>
忽忽復悠悠頻驚歲月遒若無船貯酒將奈斛量愁列<lb/>
炬燕宫夜<hi>成都故蜀時燕王宮今屬張氏海棠為一城之冠</hi>呼鷹漢廟秋<hi>南鄭漢高</hi>
<pb n="KR4h0157_WYG_064-46a"/>
<hi>帝廟予從戎時多獵其下</hi>凋年莫多感夢境付滄洲<lb/>
　　冬夜不寐至四鼔起作此詩<lb/>
秦呉萬里車轍遍重到故鄉如隔生歲晩酒邊身老大<lb/>
夜䦨枕畔書縱横殘燈無熖穴䑕出槁葉有聲村犬行<lb/>
八十將軍能滅敵白頭吾欲事功名<hi>高麗有䜟云當有八十老將平之李</hi>
<hi>英公實膺是䜟</hi>
　<lb/>
　<lb/>
<pb n="KR4h0157_WYG_064-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷六十四<lb/>
</p>
<p>
</p>
  </div>
</body>
</text>
</TEI>
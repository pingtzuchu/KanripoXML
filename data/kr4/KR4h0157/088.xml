<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0157_WYG_088-1a"/>
欽定四庫全書<lb/>
宋詩鈔卷八十八<lb/>
　　　　　　　　　内閣中書舎人吴之振編<lb/>
　黄公度知稼翁集鈔<lb/>
　黄公度字師憲閩之莆田人紹興八年進士第一任<lb/>
　簽書平海軍節度判官代還除秘書省正字秦檜以<lb/>
　公度與趙丞相鼎善不悦小人希檜意論公度著私<lb/>
　史以謗時政罷歸主管台州崇道觀初公度赴潮道<lb/>
<pb n="KR4h0157_WYG_088-1b"/>
　過分水嶺有詩云嗚咽泉流萬仞峰斷腸從此各西<lb/>
　東誰知不作多時别依舊相逢滄海中及公度歸莆<lb/>
　趙丞相先已謫潮陽小人傳㑹其説謂此詩指趙而<lb/>
　言将不乆偕還中都也檜益怒以惡地處之通判肇<lb/>
　慶府事攝守南恩檜死召除尚書考功員外郎無何<lb/>
　疾卒林大鼐誌其墓謂詩效杜甫古律格句法逼真<lb/>
　洪邁謂精深而不浮於巧平澹而不近俗其悲秋句<lb/>
　不知謫僊少陵以還大厯十才子尚能窺其藩否要<lb/>
<pb n="KR4h0157_WYG_088-2a"/>
　皆過情唯陳俊卿謂雖未盡追古作要自成一家其<lb/>
　言為差近云<lb/>
　　正月晦日寄宋永兄<lb/>
萬事縈心空嵗月一分春色已塵埃簷間雨脚何時斷<lb/>
陌上遨頭幾日來寒束幽花如有待風延啼鳥苦相催<lb/>
明年此㑹各南北趂取官閒共酒杯<lb/>
　　春日懷王慶長<lb/>
夜雨纔霑地朝暉已照墻潤畦舒菜甲暖樹折茶槍牧<lb/>
<pb n="KR4h0157_WYG_088-2b"/>
騎潛沙磧關河息戰塲王孫緣底事萍迹乆他鄉<lb/>
　　悲秋<lb/>
萬里西風入晚扉髙齋悵望獨移時迢迢别浦帆雙去<lb/>
漠漠平蕪天四垂雨意欲晴山鳥樂寒聲初到井梧知<lb/>
丈夫感慨關時事不學楚人兒女悲<lb/>
　　送鄭察推叔友罷官之潮陽二首<lb/>
官逹身何補才名陸未沉不妨吾道在休較吏文深城<lb/>
郭春将暮風雲晚更隂相看炎海濶魂斷欲分襟<lb/>
<pb n="KR4h0157_WYG_088-3a"/>
春草故人去落花離緒多芙蓉少顔色薏苡盡風波塵<lb/>
土非長策功名一醉歌周南暫留滯莫改嵗寒柯<lb/>
　　陳晉江以壬戌四月上澣宴同僚于二公亭<lb/>
百年遺址俯郊坰十里蒼波帯古亭隔岸樓䑓春去逺<lb/>
兩湖烟雨酒微醒苔碑缺落庭松老野鳥去來汀草青<lb/>
風物不殊天竺路扁舟髣髴舊曽經<lb/>
　　秋旱熱甚尤苦登陟輿中戲成<lb/>
少皥不用事八月猶苦熱南方本炎蒸况乃甘澤闕雨<lb/>
<pb n="KR4h0157_WYG_088-3b"/>
師弛厥職旱魃逞餘孽金石鑠欲流汙池龜甲裂稼穡<lb/>
亦已休田家生理絶敢意築場圃漸聞罌瓶竭租歛數<lb/>
有恒不為愆陽輟州縣急錙銖鞭箠動流血吁嗟號帝<lb/>
閽此語何由徹空村巫覡舞靈祠香火謁水旱制扵天<lb/>
祈禳恐虚設嘗聞桑林禱爪犧亦清潔萬國幾為魚堯<lb/>
徳豈其劣但令備先具難必沴氣滅江淮十萬兵仰口<lb/>
資餽轍太倉無宿儲有司憂百結腐儒從薄宧籃輿走<lb/>
嵽嵲王事有嚴程亭午不得歇林鳥呀無聲僕夫屢告<lb/>
<pb n="KR4h0157_WYG_088-4a"/>
暍焉得變𤣥冬隂厓踏層雪<lb/>
　　惜别行送林梅卿<hi>大鼐</hi>赴闕<lb/>
刺桐城邉桐葉飛刺桐城外行人稀客來别我有所適<lb/>
問客此去何當歸林卿妙齡才秀發胷中萬卷涵溟渤<lb/>
家聲合沓盖九州里第嶙峋表雙闕朅来試吏天南方<lb/>
驥縶焉能騁所長梅僊脱身東市卒杜老把筆中書堂<lb/>
傳道淮壖減豺虎政須禮樂事明主之子軒軒霄漢姿<lb/>
好向春風刷毛羽<lb/>
<pb n="KR4h0157_WYG_088-4b"/>
　　還家<lb/>
黎明呼羸僮拄䇿渡野水輕嵐翳初日古道步平砥麥<lb/>
隴黄四出松竹翠相倚人間春告盡巖色秀未已眼入<lb/>
故鄉明語還親舊喜印非朱買臣金無蘇季子竊笑免<lb/>
妻弩相過動隣里富貴豈吾謀薄游聊爾耳<lb/>
　　暮春宴東園方良翰<hi>喜</hi>有詩入夏追和<lb/>
要洗襟懐萬斛埃一尊相屬莫遲回顚狂栁絮将春去<lb/>
排比荷花刺水開懶矣宦情甘冗長拙於句法強追陪<lb/>
<pb n="KR4h0157_WYG_088-5a"/>
人生行樂須閒健千古朱顔同一頺<lb/>
　　道間即事<lb/>
花枝已盡鶯将老桑葉漸稀蠶欲眠半濕半晴梅雨道<lb/>
乍寒乍暖麥秋天村壚沽酒誰能擇郵壁題詩盡偶然<lb/>
方寸怡怡無一事麄裘糲食地行僊<lb/>
　　白沙夜聞灘聲<lb/>
錯認松風萬壑傳又如急雨碎池蓮青燈孤館元無寐<lb/>
况復溪聲到枕邉<lb/>
<pb n="KR4h0157_WYG_088-5b"/>
　　和泉上人<lb/>
芒鞋踏遍萬山松得得歸來丈室中破裓一身在懸磬<lb/>
清談對客似撞鍾名家要看驚人舉覓句何須效我窮<lb/>
春雨地爐分半坐便疑身住古禪叢<lb/>
　　題白沙鋪<lb/>
負郭可無三頃秫葢頭幸有兩間茅還鄉且盡田家樂<lb/>
舉世誰非市道交村酒一杯澆磊塊山程數驛更磽嶅<lb/>
羸驂莫怪歸鞭急心在輕紅荔子梢<lb/>
<pb n="KR4h0157_WYG_088-6a"/>
　　送陳應求赴官<lb/>
莫辭酒且聴歌休被驪駒白玉珂主人勸客終今夕明<lb/>
日長亭可奈何金風蕭蕭鏖餘熱砌蟲蝍蝍助淒切此<lb/>
時景物不勝愁况是離人心欲折陳侯陳侯貌巖巖而<lb/>
俊整才浩浩而清絶有如壺山之萬仭巑岏壽水之千<lb/>
尋瑩澈青芝赤箭藥籠儲金鐘大鏞廊廟須天生竒才<lb/>
為時出容易棄擲天南隅君不見馬賔王新豐一逆旅<lb/>
又不見公孫𢎞菑川一老儒逢辰立談取卿相至今文<lb/>
<pb n="KR4h0157_WYG_088-6b"/>
采照天衢廣文官舍雖落莫刀筆不與俗吏俱公餘更<lb/>
勤五車讀未必不是北門西掖之權輿刺桐古城花欲<lb/>
燃舊逰人物想依然慿君到彼訪二陸向道故人飽飯<lb/>
度殘年<lb/>
　　送弟<hi>童</hi>士季赴永春<lb/>
贈君以宣城秋免之頴佩君以嶧山焦尾之琴餞君以<lb/>
顯父清壺之酒送君以安仁金谷之吟筆傳洙泗之正<lb/>
印琴彈單父之遺音酒以陶百里醇醲之化詩以冩一<lb/>
<pb n="KR4h0157_WYG_088-7a"/>
時離别之心門前車馬氣駸駸黄葉飛翻秋正深風雨<lb/>
對床連夜語江山異地欲分襟憶昔聫名唱行殿一日<lb/>
聲華九垓遍自知無用甘林泉君亦何為尚州縣君今<lb/>
未用歎滯留丈夫勲業要晚收信臣千載循吏傳宻令<lb/>
當年褒徳侯高才所<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>無全牛民自不寃吏早休倘免<lb/>
誅求急星火行看寇盜盡鉏耰<lb/>
　　西郊步武地春將老矣不能一往朝吉妷今日為<lb/>
　　　遨頭澁雨大作非惟人心難并止或尼之枕上<lb/>
<pb n="KR4h0157_WYG_088-7b"/>
　　　得小詩資宋永兄一噱因呈昔逰兄弟速尋舊<lb/>
　　　盟勿為天公所玩<lb/>
無復西郊訪綺羅任敎佳景去如梭殘杯冷炙何曽夢<lb/>
亂絮飛花積漸多舉世盡從忙裏過幾人能共醉時歌<lb/>
不辭作意營春事急雨狂風可奈何<lb/>
　　唱和盈軸而燕集未期小詩請廣文兄為遨頭<lb/>
煩君管領東君手收拾風光尊爼中與作遨頭共春燕<lb/>
何須擁鼻學秋蟲誰憐老子興不淺自笑窮人詩轉工<lb/>
<pb n="KR4h0157_WYG_088-8a"/>
趂取身閒酒價賤明年此日又西東<lb/>
　　宋永兄一訪青帝而黄婆作惡累日戲作小詩問安<lb/>
鳴鐘伐鼔南山阿傾城車馬相戞摩萬釭高下照朱碧<lb/>
百堵往来紛綺羅身入醉鄉頽紅玉月明歸路湛金波<lb/>
挽君一出卧三日奈此陌上春光何<lb/>
　　贈泉守趙表之<hi>令衿</hi>
扁舟昔艤浙江邉曽醉王孫玳瑁筵竹杖芒鞋晚城上<lb/>
金荷銀燭夜堂前宦逰我輩聊復爾聚散人間亦偶然<lb/>
<pb n="KR4h0157_WYG_088-8b"/>
誰料天涯今八載青燈相對各華顛<lb/>
　　春日宴共樂堂<lb/>
畫棟朱甍挿紫清連山帯水自紆縈閭閻髙下魚鱗比<lb/>
田畝縱横碁局平花發鳥啼春耐事夜闌客散月多情<lb/>
寸隂自古千金重一笑人間萬慮輕<lb/>
　　題瘦牛嶺<lb/>
自笑年来為食謀扶擕百指過南州時平四野皆青草<lb/>
此地何曽解瘦牛<lb/>
<pb n="KR4h0157_WYG_088-9a"/>
　　謝傅叅議彦濟<hi>雱</hi>恵笋用山谷韻<lb/>
北方九月霜賓盤無生菜嶺南信地暖窮冬竹萌賣君<lb/>
念庾郎貧蠒栗供庖宰中有嵗寒姿真時久不壞前身<lb/>
渭川侯千畝償宿債珎可配天花賤不數石芥早薤與<lb/>
晩菘奴僕望賓介文園酒渴餘想不厭姑嘬預恐吹作竹<lb/>
明日東風噫急須驅兒童傾筐攜采采<lb/>
　　題潮陽石塔寺<lb/>
投檄真成出瘴鄉籃輿漸喜到僧坊長風解事吹江雨<lb/>
<pb n="KR4h0157_WYG_088-9b"/>
乞與行人五月涼<lb/>
　　題師呉堂<lb/>
夫子賢堯舜老彭嘗竊比郯子及師襄下問曽不耻河<lb/>
汾一書生自謂聖復起西京投閣士敢與孟軻齒古人<lb/>
取名㢘後人取名侈誰知今人中復見古君子方君帥<lb/>
南越千載少倫擬燕居㮄師呉一謙具四美隠之經石<lb/>
門得名一杯水伯始萬事優可但清而已官曹服公徳<lb/>
㢘仁革貪鄙民俗陶公淳化厚勝姦宄蠻獠畏公威折<lb/>
<pb n="KR4h0157_WYG_088-10a"/>
箠制千里老猾憚公明束手敢干紀三城有餘力一堂<lb/>
仍舊址裘帯自清閒賔僚多燕喜惟昔開元相勲業照<lb/>
青史胸蟠活國計試手曽向此我公廊廟具勞外亦乆<lb/>
矣尺一趣歸装髙蹈廣平軌<lb/>
　　西園招陳彦昭同飲<lb/>
稲粱未飽且紛紛鴻鵠低佪雞鶩羣萬里歸心閩嶠月<lb/>
十年旅夢瘴溪雲隣諳好事頻賖酒家不全貧肯賣文<lb/>
未用天涯歎離索一尊滿意説桑枌<lb/>
<pb n="KR4h0157_WYG_088-10b"/>
　　秋城晩望<lb/>
斷續悲笳起麗譙冥冥晩色四山椒隔江人散虚分米<lb/>
十里津喧蜑趂潮夕照含山心悄愴西風動地鬚飄蕭<lb/>
低頭自笑微官縳東望滄溟歸路遥<lb/>
　　恩平燈夕憶上都舊逰呈座客<lb/>
千尺鰲山面紫宸豪華曽見夾城春至今魂夢鈞天奏<lb/>
投老宦逰窮海濵隨分尊罍奉佳客記時燈火照嚴闉<lb/>
年來大覺歡情減聊與風光作主人<lb/>
<pb n="KR4h0157_WYG_088-11a"/>
　　乙亥歲除漁梁村<lb/>
年來似覺道途熟老去空更歲月煩爆竹一聲鄉夢破<lb/>
殘燈永夜客愁新雲容山意商量雪桞眼桃腮領畧春<lb/>
想得在家小兒女地爐相對説行人<lb/>
　<lb/>
　<lb/>
　<lb/>
　<lb/>
<pb n="KR4h0157_WYG_088-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷八十八<lb/>
</p>
<p>
</p>
  </div>
</body>
</text>
</TEI>
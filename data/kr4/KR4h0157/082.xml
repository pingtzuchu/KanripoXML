<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷八十二</head> <lb/>
    <p>
<pb n="KR4h0157_WYG_082-1a"/>
欽定四庫全書<lb/>
　宋詩鈔卷八十二<lb/>
　　　　　　　　　内閣中書舍人吳之振編<lb/>
　林光朝艾軒詩鈔<lb/>
　林光朝字謙之閩之莆田人隆興元年進士任袁州<lb/>
　司戸參軍知永福縣召為秘書省正字歴著作佐郎<lb/>
　國子司業岀提㸃廣東西刑獄徙轉運副使加直寳<lb/>
　謨閣召拜國子祭酒除中書舍人以集英殿修撰出<lb/>
<pb n="KR4h0157_WYG_082-1b"/>
　知婺州提舉興國宮卒光朝學於陸子正子正學於<lb/>
　尹焞而光朝之學一傳為林亦之再傳為陳藻三傳<lb/>
　為林希逸其師友之際如此林俊曰艾翁不但道學<lb/>
　倡莆詩亦莆之祖用字命意無及者後村雖工其深<lb/>
　厚未至也<lb/>
　　送别湖北漕李秘監仁甫<lb/>
文字眇煙雲過眼徒浩浩所有未見書惜哉吾已老子<lb/>
雲客長安陳迹如一掃同叔向来人我生苦不早亦聞<lb/>
<pb n="KR4h0157_WYG_082-2a"/>
青城山斯翁為有道瞿塘不可上秋夢長顚倒白日来<lb/>
西崑一見自應好縱譚百代前至境非枯槁多為開口<lb/>
笑明月生懷抱黄鶴有髙樓怳如事幽討攬轡逢道州<lb/>
聽書下下考周南勿留滯掇拾供史藳分手重酸辛璠<lb/>
璵衆所寳十日不得靣何為太草草<lb/>
　　送别姚國博知處州分韻得綠字<lb/>
銅盤白露下松桂淨如沐孌彼菊花圑西風吹醽醁長<lb/>
安多别離此别苦不足人物如使君容易等潘陸一自<lb/>
<pb n="KR4h0157_WYG_082-2b"/>
海東頭清飈起謠俗館下欲何言聫翩如破竹功名不<lb/>
徒爾無乃相迫逐雙日訪延英行矣公勿卜括蒼煙雨<lb/>
前寒光貫岩腹大呌出銀甖邂逅聚百族要擕三月糧<lb/>
所厭惟一匊幸心忽開張何曾畏笑僇單父勿長吁来<lb/>
者猶可續道旁有抵璧天下輕結綠一夕洲渚言令我<lb/>
沉心曲<lb/>
　　代陳季若上倉使<lb/>
大塊始開鑿媧皇為補天天平雷雨正后稷誨之田大<lb/>
<pb n="KR4h0157_WYG_082-3a"/>
浸十二嵗流金復七年幸哉堯湯民以手摩撫然徂丘<lb/>
虐熖起秦俗相焚煎官租奪以半飽食何夤綠自從漢<lb/>
道昌敦朴乃其先初開常平議聚粟如源泉年登榖價<lb/>
賤散以大農錢旱潦或艱食用之如轉圜悠悠百王心<lb/>
皎皎三代前井田日以壞此法當磨鐫公侯希世珍秀<lb/>
色媚長川官學有根株誦詩三百篇風土無隱情是為<lb/>
大夫賢摶飯哺赤子當食長爾憐江東百萬户彫俗生<lb/>
春妍持節閩嶺初有如病者痊劉晏取予術夷吾輕重<lb/>
<pb n="KR4h0157_WYG_082-3b"/>
權義倉有粟腐物價敢喧闐斯助阜民政南風吹五絃<lb/>
晝日公侯門客車動百千下吏走塵土從容愧執鞭豈<lb/>
不隨吹嘘譬彼乘風船長枝非卓魯主徳奚由宣松竹<lb/>
伴孤吟敢懷嵗月遷終酬國士知未甘長棄捐<lb/>
　　石渠行送别福建參議李著作噐之<lb/>
我来石渠五十六雙髩如蓬腰未曲豈為健筆有徐庾<lb/>
自數来時六十五誰解辛苦續子虚長安有客四十餘<lb/>
已老成翁不肯去青藜當户夜讀書東觀丈人起遐想<lb/>
<pb n="KR4h0157_WYG_082-4a"/>
無為嵗月空踟蹰去作諸侯老賔客可無綠水兼紅蕖<lb/>
我家東下纔百里釣螺一曲清無滓草堂為築荔枝斜<lb/>
濯錦江頭有如是子思子方道為尊南國佳人如秋雲<lb/>
不知公侯有朱箔要問常州李著作<lb/>
　　資中行奉寄臨卭守宇文郎中<lb/>
銅駝陌上生秋草前者刻石今如掃儋邊半紙半模糊<lb/>
下牀三日成悲惱蒼史萌芽何可見要從筆意生秦漢<lb/>
欲將寄字問何人所守一家如小篆是中變幻隨形模<lb/>
<pb n="KR4h0157_WYG_082-4b"/>
鐘轉鼎鬲匜盤盂如何兩京到魏晉摉盡蒼崖惟此書<lb/>
即今原𨽻見顚末仍於畫上分錙銖燕然有年固可紀<lb/>
筆勢豈得先黄初中郎袖手欲無作正始不逮况其餘<lb/>
幸哉一見俱抵掌翩翩如反古石渠且說金陵佛屋何<lb/>
年燈晉分隋張猶青熒忽聽荒雞還自起資中之刻不<lb/>
徒爾<lb/>
　　鞭春行<lb/>
轆轤罥寒田雀飢江梅落蛙免脚肥枯腸一夜轉雙轂<lb/>
<pb n="KR4h0157_WYG_082-5a"/>
眼光吹上蝦蟇衣岩腹新晴山鬼哭女媧墳外春風歸<lb/>
繭村紙簾大如席柝柝藜杖金雀飛<lb/>
　　癡頑不識字歌許叔節来詩有此句因以名篇<lb/>
平生讀書如風過耳歳月共流轉如磨復如蟻一如人<lb/>
嚼蠟而不見其味又如㺯孤杵連夜不成米又如過羊<lb/>
腸十歩復一止年頭月尾無一是咄咄癡頑不識字見<lb/>
君詩舌如黐愧我為人師怪怪竒竒如懸崖萬仭龍蟠<lb/>
古樹枝又如生馬不施鞚而馳又如錦苔封漫峴山千<lb/>
<pb n="KR4h0157_WYG_082-5b"/>
年墮淚碑又如玉闗客血上老犀衣盧同孟郊骨已朽<lb/>
眼晴頭顱何人相傳授與君往還嵗月乆比来春風入<lb/>
我牖便覺岩前草木件件有生意跨蹇驢出古寺欲訪<lb/>
子雲問難字<lb/>
　　乞竹雞<lb/>
疎籬短短花枝闌鳩婦不鳴天雨寒鳩婦離家二百日<lb/>
亦有姊妹依故山黄粮不肯啄欲去羽衣殘主人一見<lb/>
一憐汝抱取東家竹雞来戲聚孤村落日不相識各各<lb/>
<pb n="KR4h0157_WYG_082-6a"/>
哀鳴求其主兩鳥勿驚遽低頭聽我語鳩婦入我家必<lb/>
殺入我口牀頭瓶甖無餘粒養汝一到十日後東堂數<lb/>
竹夾新蹊兒童牢落惟愛一竹雞堂心有眢井飢則哺<lb/>
其泥主人緣窓安淨几丹碧相依安用此竹雞竹雞慎<lb/>
勿傍人飛我屋三間沉白蟻<lb/>
　　冬至<lb/>
横枝凍雀昨夜死水底黏魚吹不起小伶切玉孤鳳愁<lb/>
九寸之管傳生意舞雩山下逢丈人植杖無語空逡廵<lb/>
<pb n="KR4h0157_WYG_082-6b"/>
再拜丈人欲識桑麻生長力鬼蝶翻覆梅花春我於萬<lb/>
物亦一物何時春風到飢骨空山鐡鏑年月深一語不<lb/>
破天地心<lb/>
　　吏部尚書林公梅卿挽詞<lb/>
百紙梅花賦聲名出渚東向来惟李賀勝處是揚雄遶<lb/>
屋看書帯逢人說刺桐尚書舊時履只合歩春風<lb/>
　　次韻奉酬趙校書子直<lb/>
雁塔新題墨未乾去年燈火向秋闌趣看天祿青藜杖<lb/>
<pb n="KR4h0157_WYG_082-7a"/>
怕着王孫紫綺冠好在三山㝷浩渺何如一紙問平安<lb/>
觚稜放月無人到玉糝初成許共餐<lb/>
　　次韻呈胡侍郎邦衡<hi>并引</hi>
　某竊觀侍講侍郎先生大書著作之庭其形摹濫觴<lb/>
　發於小篆豈八分未出已有此書又䝉傳示銀杏兼<lb/>
　簡之什謹次韻奉和<lb/>
聲教從今已逺覃翩翩作者問誰堪石經猶有中郎蔡<lb/>
金匱曾誇太史談至竟銀釣并鐡畫相傳海北到天南<lb/>
<pb n="KR4h0157_WYG_082-7b"/>
諸生考古頭渾白禹穴何時更許探<lb/>
　　九日同出真珠園再用前韻<lb/>
来自清源葛已覃君王問獵我猶堪百年耆舊如重見<lb/>
九日登臨得縱談才子不如汾水上仙人長在大江南<lb/>
明珠照夜應無數要是層波更好探<lb/>
　　送别傅郎中安道持節閩中<lb/>
忽然鄉思若為收莫到三茅最上頭二月東甌看負弩<lb/>
一天南蕩想行舟過家上冢從今數落絮飛花合畫遊<lb/>
<pb n="KR4h0157_WYG_082-8a"/>
料得甘泉来奏計定應前席莫遲留<lb/>
　　八月十五日道出南昌寄龔帥實之兼呈程泰之<lb/>
　　　劉文潛二漕<lb/>
未應雙井即塵埃似此衣冠得㡬囘國子先生還並駕<lb/>
洪都新府却重開再三為問滕王閣第一須登孺子臺<lb/>
定向此中修翫事江邊不道故人来<lb/>
　　閏月九日登越王臺次韻經畧敷文所寄詩<lb/>
閒陪小隊出山椒為有吳歌雜楚謡縱道菊花如昨日<lb/>
<pb n="KR4h0157_WYG_082-8b"/>
要看湯餅作三朝千重嶺海供横槊一帯風煙聽采樵<lb/>
憑仗折衝如此好不應東去更乘軺<lb/>
　　再次前韻<lb/>
却趂秋旻别九韶扶胥直下聽風謡瀾翻對酒還終夕<lb/>
火急催詩在詰朝南國更逢陶令菊西江莫扞楚人樵<lb/>
自應幕下文書少節制如今屬漢軺<lb/>
　　前嵗過真陽初識子欽今道出曲江不忍遽分手<lb/>
　　　偶成長句以志兩處山川人物之勝亦少慰别<lb/>
<pb n="KR4h0157_WYG_082-9a"/>
　　　来耿耿耳<lb/>
秋崖一夕卷炎蒸那更揮斤為斵氷碧落舊㝷燒藥竈<lb/>
白芒長對讀書燈相期大庾何多日似出浮屠向上層<lb/>
縱有分張吾未老定從臺閣看飛騰<lb/>
　　送别奉常林使君黄中易守延平<lb/>
去時何不到瓜時上日多應栁絮飛卧轍只緣滕壞少<lb/>
懷章須要越人肥三千儀禮非綿蕝五十行春尚綵衣<lb/>
莫愛傳經似齊魯石渠長是待公歸<lb/>
<pb n="KR4h0157_WYG_082-9b"/>
　　枕疾逾旬䝉丞相訪問仍辱寵示名篇輒捜枯腸<lb/>
　　　次嚴韻以塞来使<lb/>
丞相嚴裝似燕居為憐消渴到相如病多得艾三年逺<lb/>
歌雜成琴十日餘綠野忽傳春草句白頭還對朶雲書<lb/>
若為追逐園林勝百轉愁腸亦少舒<lb/>
　　芹齋詩<hi>并引</hi>
　往時從林刪定時隠為招提之集語某以吾於九仙<lb/>
　作見一庵丘壑之念未嘗一日去心比挂冠得請又<lb/>
<pb n="KR4h0157_WYG_082-10a"/>
　欣然相語曰吾將作屋數間老於芹下吾老矣從此<lb/>
　皆空閒日子所未能忘書卷一事耳吳興别乗代者<lb/>
　以期告而公有是舉壯矣哉夾漈唱酬之什皆一時<lb/>
　顯者於其最後也作芹齋詩<lb/>
春風芹下足遲留白鳥平田憶舊遊說盡軒裳還過眼<lb/>
讀殘書卷復重頭偶逢隱几何須問不到投簪便擬休<lb/>
平世聲名如皦日欲將何地置巣由<lb/>
　　奉題游洋張明府流香亭時以薦章數下渉秋月<lb/>
<pb n="KR4h0157_WYG_082-10b"/>
　　　馬首且欲西矣因以寄意云<lb/>
封題青李數緋桃處分園林意自豪旋出篇章陪樂府<lb/>
更憑花木續離騷酴醿架下提春榼薝蔔林中滴夜槽<lb/>
却是秋風生馬耳未應老大笑牛刀<lb/>
　送别陳侍郎應求知泉州<hi>并引</hi>
　某竊觀蔡公侍郎嘗大書於洛陽橋之上侍郎過洛<lb/>
　陽當摩挲此石彷彿為同日事也某送别到惠安道<lb/>
　中因以賦詩云<lb/>
<pb n="KR4h0157_WYG_082-11a"/>
百片牙旗水面長蔡邕題在刺桐鄉十年杯酒開雲榭<lb/>
一樣官衘過洛陽我亦攜家緣送客誰能掃地自焚香<lb/>
野橋衝臘寒梅白莫要登臨憶侍郎<lb/>
　　傅使君安道再有治莆之命取道城外還泉南得<lb/>
　　　来書云已出十里<lb/>
何事風流舊使君江邊聽說下朱幡逢迎要問平津邸<lb/>
準擬来呼垤澤門竹馬已喧明月浦籃輿却出杏花村<lb/>
不知錦瑟流傳徧欲愈頭風好細論<lb/>
<pb n="KR4h0157_WYG_082-11b"/>
　　挽李制幹子誠<lb/>
千金治産似孫吳珠箔銀觥只自如問我長風當夕起<lb/>
數他極浦落帆初自知汗簡今千軸更說生犀有幾株<lb/>
赤壁當年遇黄葢周郎何惜借吹嘘<lb/>
文字紛紛更問兵秋燈束髮尚青熒便令三子成問戸<lb/>
却許諸孫說典刑隔水忽傳朝露曲行人長數夕陽亭<lb/>
河東健筆惟諸薛梅子岡邊為勒銘<lb/>
　　别方次雲<lb/>
<pb n="KR4h0157_WYG_082-12a"/>
姑蘇臺上姑蘇館共說南山竹火爐湖上相逢又相别<lb/>
不知何處說姑蘇<lb/>
　　代陳季若上張帥<lb/>
栁提九曲暗青絲畫㦸叢中晝影遲傳說姑蘇新樂府<lb/>
秪縁太守例能詩<lb/>
　　直甫見示次雲乞豫章集數詩偶成小絶因以自<lb/>
　　　喻<lb/>
脩水佳人白玉欄花前何似妾容顔從来未省傷春意<lb/>
<pb n="KR4h0157_WYG_082-12b"/>
猶自樓頭畫逺山<lb/>
莫怪騷人太頡頏曾聞阿母語劉郎神仙本自無言說<lb/>
尸解由来最下方<lb/>
　　吳容州仲一挽詞<lb/>
竹屋繩橋自有村牛山簫笛不堪聞碑前更問何年月<lb/>
為借容州舊使君<lb/>
　　哭徐删定徳襄<lb/>
脩文巷裏莫春前欲上旗亭問客船忽有短牋無寄處<lb/>
<pb n="KR4h0157_WYG_082-13a"/>
魚梁却在淚㾗邊<lb/>
忽然白晝自生哀立馬橋東喚不囘驚起何波理殘夢<lb/>
十年燈火上心来<lb/>
　　哭伯兄鵲山處士蒿里曲<lb/>
　竊觀之近古𦵏顯者則歌薤露又有蒿里之曲施諸<lb/>
　閭巷乃取鵲山號哭之聲作是曲<lb/>
殘雲衰草趂人愁生即團欒死便休悲泣聲中裁此曲<lb/>
雞啾山外鵲山頭<lb/>
<pb n="KR4h0157_WYG_082-13b"/>
長記藜牀發問初翩翩出語自無餘期翁胸腹平如水<lb/>
不在塵埃數卷書<lb/>
桐棺三寸更何欵却取江楓短作碑惟有一般蒿里曲<lb/>
長簫欲斷更教吹<lb/>
　<lb/>
　<lb/>
　<lb/>
　宋詩鈔卷八十二<lb/>
</p>
<p>
</p>
  </div>
</body>
</text>
</TEI>
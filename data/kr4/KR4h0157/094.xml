<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷九十四</head> <lb/>
    <p>
<pb n="KR4h0157_WYG_094-1a"/>
欽定四庫全書<lb/>
　宋詩鈔卷九十四<lb/>
　　　　　　　　　内閣中書舍人呉之振編<lb/>
　東臯詩鈔<lb/>
　戴敏字敏才號東臯子復古之父乾道間人平生不<lb/>
　肻作舉子業獨以詩自適終窮而不悔且死復古方<lb/>
　襁褓語親友曰吾病革矣而子幼詩遂無傳乎太息<lb/>
　而卒語不及他其篤好如此遺稿不存復古後捜訪<lb/>
<pb n="KR4h0157_WYG_094-1b"/>
　得此十篇鍛練精而情致逸此石屏詩源猶少陵之<lb/>
　審言也<lb/>
　　小園<lb/>
小園無事日徘徊頻報家人送酒來惜樹不磨修月斧<lb/>
愛花須築避風臺引些渠水添池滿移箇柴門傍竹開<lb/>
多謝有情雙白鷺暫時飛去又飛回<lb/>
　　屏上晩眺<lb/>
不能騎馬趂朝班自跨黄牛扣竹闗無徳可稱徒富貴<lb/>
<pb n="KR4h0157_WYG_094-2a"/>
有錢難買是清閒人行躑躅紅邊路日落秭歸啼處山<lb/>
遙望蓬萊在何許扶桑東畔白雲間<lb/>
　　約黄董二親與桂堂諸姪避暑<lb/>
世間無處避炎蒸欲叫西風叫不譍恨乏白檀除熱惱<lb/>
心思赤脚踏層氷醉游河朔誰同往表借明光愧不能<lb/>
聞有山林最深處清涼境界著髙僧<lb/>
　　樓上<lb/>
終朝役役晚來閒識破浮生一夢間挈榼去沽深巷酒<lb/>
<pb n="KR4h0157_WYG_094-2b"/>
倚樓貪看夕陽山月臨江館人横笛風摺蘆花雁度闗<lb/>
堪羨漁翁無檢束扁舟占㫁白雲灣<lb/>
　　西溪陳居士家<lb/>
來訪西巖老家居水竹村紫麟遊鏡曲黄犢卧雲根自<lb/>
昔好賔客相傳到子孫不行亭下路䕶筍别開門<lb/>
　　後浦園廬<lb/>
卜築成佳致幽棲樂聖時何如謝公墅畧似習家池地<lb/>
煖梅開早天寒酒熟遲催租人去後續得夜來詩<lb/>
<pb n="KR4h0157_WYG_094-3a"/>
　　鄭公家<lb/>
門牆多古意耕釣作生涯菽米散魚子蓮根拔虎牙弄<lb/>
孫時擲果留客旋煎茶頗動詩人興滿園蕎麥花<lb/>
　　海上<lb/>
萬頃鯨波朝日赤滄洲四望無窮極海上何處是蓬萊<lb/>
遍問漁翁都不識<lb/>
　　觀梅<lb/>
三杯暖寒海一榻竹亭前為愛梅花月終宵不肯眠<lb/>
<pb n="KR4h0157_WYG_094-3b"/>
　　趙十朋夫人挽章<lb/>
縫掖先生遊汗漫夫人髙節獨青青臨行抖擻空書笥<lb/>
分付諸郎各一經<lb/>
　此詩有五絶吟藁零落十朋先生黄巖前輩行誼甚<lb/>
　髙嘗有詩云數枚豚犬粗知書二頃良田樂有餘杜<lb/>
　酒三盃碁一局客來渾不問親疎梅溪先生尊敬之<lb/>
　有杜三盃碁一局王十朋如趙十朋之句<lb/>
　宋詩鈔卷九十四<lb/>
</p>
<p>
</p>
  </div>
</body>
</text>
</TEI>
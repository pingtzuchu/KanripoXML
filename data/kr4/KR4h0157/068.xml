<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷六十八</head> <lb/>
    <p>
<pb n="KR4h0157_WYG_068-1a"/>
欽定四庫全書<lb/>
　宋詩鈔卷六十八<lb/>
　　　　　　　　　内閣中書舍人呉之振編<lb/>
　陸游劒南詩鈔<hi>五</hi>
　　連隂欲雪排悶<lb/>
先生經旬甑生塵藜羮不汚自氎巾魯連敢謂天下士<lb/>
摩詰要是山中人<hi>王維自稱山中人</hi>溪從灘瘦愈刻厲山自木<lb/>
落増嶙峋雲重惟愁雪欲作梅花忽報一枝眷<lb/>
<pb n="KR4h0157_WYG_068-1b"/>
　　晩歲幽興<lb/>
殘年欲遂迫期頤追數朋儔死已遲卜塚治棺輸我快<lb/>
染鬚種齒笑人癡<hi>近聞有人以補種墮齒為業者</hi>野梅墮地草生後街<lb/>
柳拂鞍冰泮時滿眼雲山不須買<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>傾新釀賦新詩<lb/>
　　對食戲作<lb/>
霜餘蔬甲淡中甜春近靈苗嫩不蘞采掇歸来便堪煮<lb/>
半銖鹽酪不須添<lb/>
春前臘後物華催時伴兒曹把酒盃蒸餅猶能十字裂<lb/>
<pb n="KR4h0157_WYG_068-2a"/>
餛飩那得五般来<lb/>
　　甲子立春前二日作<lb/>
頭風初愈喜身輕書卷時開覺眼明養熟犬雞隨坐起<lb/>
性靈烏鵲報隂晴韭菘飣餖春盤好芝术蓰和臘藥成<lb/>
自笑衰殘殺風景燈時不擬入重城<lb/>
　　鄰曲<lb/>
濁酒聚鄰曲偶来非宿期拭盤堆連展<hi>淮人以名麥餌</hi>洗鬴煮黎祁<lb/>
<hi>蜀人以名豆腐</hi>烏㹀將新犢青桑長嫩枝豐年多樂事相勸且伸眉<lb/>
<pb n="KR4h0157_WYG_068-2b"/>
　　初春書懷<lb/>
數掩蘆藩竝水居一家全似業樵漁春寒例謝常來客<lb/>
老病猶貪未見書馴雀正緣抛食慣芳蘭肻為碍門鉏<lb/>
藥苗滿鉢無人共頼有溪僧為破除<lb/>
甫及春初日已長偶同鄰曲集山房囊盛古墨靴紋皺<lb/>
箬護新茶帶胯方老境不嫌來冉冉流年直恐去堂堂<lb/>
清泉冷浸疎梅蕋共領人間第一香<lb/>
愚公不解㡬安危行盡人間惡路岐難似車登蛇退嶺<lb/>
<pb n="KR4h0157_WYG_068-3a"/>
險如舟過馬當祠平生憂患常難測送老安間敢自期<lb/>
一事不成應有命惟將知止報明時<lb/>
　　送子虡呉門之行<lb/>
相送何由挿羽翰淡煙㣲雨暗江干孤懷最怯新春别<lb/>
病骨難禁昨夜寒尊酒汝寜嫌魯薄釡羮翁自絮呉酸<lb/>
此詩字字俱愁絶忍淚成篇却怕看<lb/>
　　幽居春晩<lb/>
雲歸禹穴賞新晴酒買蘭亭散宿酲竹帶鞭移俄盛出<lb/>
<pb n="KR4h0157_WYG_068-3b"/>
鶴全窠買已長鳴故山雖媿收身晩外物元如脱髪輕<lb/>
只恐村隣成間濶杖黎隨處叩柴荆<lb/>
老廢讐書病廢詩晝閒惟與睡相宜未㝷内史流觴地<lb/>
又近龎公上塚時花發遊蜂喧院落筍長馴鹿入藩籬<lb/>
石蛇山下春如許野老來招不用辭<lb/>
　　山行贈野叟<lb/>
垂白衰翁住道邊突間猶喜續炊煙壁如龜筴難占卜<lb/>
瓦似魚鱗不接連幼學及時兒識字官租先衆吏無權<lb/>
<pb n="KR4h0157_WYG_068-4a"/>
與君俱長宣和日握手相看一悵然<lb/>
莫笑孤村生理㣲茆茨煙火自相依客來旋埽青苔榻<lb/>
日在先闗白板扉婦女憂蠶租葉去兒童耘麥荷鉏歸<lb/>
散人世襲江湖號<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>欲溪頭借釣磯<lb/>
　　六言雜興<lb/>
失馬詎知非福亡羊不妨補牢病裏正須周易醉中却<lb/>
要離騷<lb/>
舉足加劉公腹引手捋孫郎鬚士氣日趨委靡頼有二<lb/>
<pb n="KR4h0157_WYG_068-4b"/>
君埽除<lb/>
廣平作梅花賦少陵無海棠詩正自一時偶爾俗人平<lb/>
地生疑<lb/>
　　題旅舎壁<lb/>
地廣風號木天高日脱雲村名歩頭換縣界驛前分蒿<lb/>
艾春侵路雞豚莫識羣敲門就炊爨一飯敢忘君<lb/>
　　春晩雨中作<lb/>
冉冉流年不貸人東園青杏又嘗新方書無藥醫治老<lb/>
<pb n="KR4h0157_WYG_068-5a"/>
風雨何心斷送春樂事久歸孤枕夢酒痕空伴素衣塵<lb/>
畏途回首濤瀾惡頼有雲山着此身<lb/>
　　枕上<lb/>
病叟少安枕驚禽無穩棲慵占賈誼鵩空感祖生雞野<lb/>
勢風號北窗痕月過西元非破賊手只合架牛犂<hi>山中惟梟</hi>
<hi>鳴終夜雞三鳴後聞架犂則旦矣</hi>
　　夏日<lb/>
入户桐陰漸覆牀乍敷笛簟北窗涼笻枝倚壁知身健<lb/>
<pb n="KR4h0157_WYG_068-5b"/>
衣焙殘香覺日長雨霽斷雲時聚散風來纖草久低昻<lb/>
蝶衣粉濕猶飛懶小駐闌干就夕陽<lb/>
　　久雨<lb/>
梅天一日幾陰晴對酒無聊醉不成巧厯莫能知雨㸃<lb/>
孤桐那解寫溪聲林深鳥爵來無數草茂鉏耰去即生<lb/>
明日雲開天萬里御風吾欲過青城<lb/>
　　復雨<lb/>
催喚兒童埽綠苔長歌清嘯興悠哉林間子墮知梅熟<lb/>
<pb n="KR4h0157_WYG_068-6a"/>
水面痕生驗雨來往事已成孤枕夢故人誰共一尊開<lb/>
自憐未負年華在素扇團團月様裁<lb/>
　　門屋納涼<lb/>
機裂齊紈如素月牀敷蘄簟起㣲瀾行人遠不分眉目<lb/>
過鳥高猶響羽翰新長庭槐夾門綠無窮陂稻際天寛<lb/>
今年項里楊梅熟火齊驪珠已滿盤<lb/>
　　午睡<lb/>
梅黄雨足喜初晴投枕華胥夢已成帳底香雲凝未散<lb/>
<pb n="KR4h0157_WYG_068-6b"/>
手中書卷堕無聲簟紋似水飛蠅避鼻息如雷稚子驚<lb/>
癡腹便便竟何有已將嘲弄付諸生<lb/>
　　游昭牛圖<lb/>
游昭木石師李唐畫牛乃自其所長出欄竊聽一聲笛<lb/>
意氣已無千頃荒客居京口老益困衣不揜脛鬚眉蒼<lb/>
時時弄筆眼力健蹏角毛骨分毫芒我無沙堤金絡馬<lb/>
拂拭此幅喜欲狂乞骸幸䝉優詔許置身忽在煙林傍<lb/>
日落飲牛水滿塘夜半飯牛天雨霜俚醫灌藥美水草<lb/>
<pb n="KR4h0157_WYG_068-7a"/>
老巫訶禁祓不祥願我孫子勤農桑願汝生犢筋脈強<lb/>
碓聲驚破五更夢歲負玉粒輸官倉<lb/>
　　出近村歸偶作<lb/>
朝騎小蹇出煙村擁路爭看八十身似我猶為一好漢<lb/>
問君曾見幾閒人楊梅線紫開園晚蓴菜絲長入市新<lb/>
莫笑堅頑推不倒天教日日享常珍<lb/>
　　書事<lb/>
聞道輿圖次第還黄河依舊抱潼闗㑹當小駐平戎帳<lb/>
<pb n="KR4h0157_WYG_068-7b"/>
饒益南亭看華山<hi>饒益寺南亭盡得泰華之盛</hi>
闗中父老望王師想見壺漿滿路時寂寞西溪衰草裏<lb/>
斷碑猶有少陵詩<hi>華州西溪郡老杜所謂隣縣亭子者</hi>
鴨綠桑乾盡漢天傳烽自合過祁連功名在子何殊我<lb/>
惟恨無人快着鞭<lb/>
九天清蹕響春雷百萬貔貅扈駕囘不獨雨師先灑道<lb/>
汴流滚滾入淮來<lb/>
　　新涼示子遹時子遹將有臨安之行<lb/>
<pb n="KR4h0157_WYG_068-8a"/>
竹簟紗厨事已非秋清初換熟縑衣鵲驚山月栖還起<lb/>
螢避溪風墮又飛老眼漸昏書嬾讀壯心雖在事多違<lb/>
夜窗<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>欲挑燈語日倚柴門望汝歸<lb/>
　　八月四日夜夢中作<lb/>
太華巉巉敷水長白驢依舊繫斜陽山深乳洞藥爐冷<lb/>
花發雲房醅瓮香隣叟一樽迎谷口蠻童三髻拜溪傍<lb/>
中原俯仰成今古物外自閒人自忙<lb/>
　　明日復理夢中意作<lb/>
<pb n="KR4h0157_WYG_068-8b"/>
白盡髭髯兩頰紅頽然自以放名翁客從謝事歸時散<lb/>
詩到無人愛處工高挂蒲㠶上黄鶴獨吹銅笛過垂虹<lb/>
閒人浪跡由來事那計猿驚蕙帳空<lb/>
　　又明日復作長句自規<lb/>
大學淵源不易窮古人立志自童䝉醉猶温克方成德<lb/>
夢亦齋莊始見功痛哭孰能悲陷溺力行猶足變雕蟲<lb/>
太空雲翳終當散吾道常如日正中<lb/>
　　村居遣興<lb/>
<pb n="KR4h0157_WYG_068-9a"/>
追數交朋略散亡臂孱足蹇固其常一年又見秋風至<lb/>
孤夢潛隨夜漏長不辦誦經如倚相頗能噉飯勝張蒼<lb/>
回看薄宦成何味只借朝衫作戲場<lb/>
萬里征途興已闌三間破屋住猶寛山薑著雨房重斂<lb/>
南燭先霜實半丹野市秋陰更蕭瑟書生老瘦轉酸寒<lb/>
掩闗也有消愁處一卷騷經醉後看<lb/>
　　甲子秋八月偶思出遊往往累日不能歸或遠至<lb/>
　　　傍縣凡得絶句十有二首雜錄入稾中亦不復<lb/>
<pb n="KR4h0157_WYG_068-9b"/>
　　　詮次也<hi>録三首</hi>
早擕書劒三隨計晩辱弓旌四造朝心媿石帆山下叟<lb/>
一生不識浙江潮<lb/>
蓍囊藥笈每隨身問病求占日日新向道不能渠豈信<lb/>
隨宜醉答免違人<lb/>
藥麤野老偏稱効詩淺山僧妄謂工懷䴵裹茶來問訊<lb/>
不妨一笑寂寥中<lb/>
　　遣舟迎子遹因寄古風十四韻<lb/>
<pb n="KR4h0157_WYG_068-10a"/>
今日坼汝書一讀眼為明知汝即日歸明當遣舟迎想<lb/>
汝片帆東翩若飛鴻征薄莫過梅市咿謳雙櫓聲到家<lb/>
亦尚早城樓初發更草草一尊酒為汝手自傾夜分不<lb/>
能寐頓忘衰病嬰豈惟病良已白頭黑絲生暫别亦不<lb/>
惡益重父子情自今日相守北窗同短檠六經焰久伏<lb/>
百氏方縱横世俗擯孤學未易口舌爭此責在學者草<lb/>
萊勿自輕汝壯父未死相勉在力行<lb/>
　　飯後偶題<lb/>
<pb n="KR4h0157_WYG_068-10b"/>
環堵蕭然百慮忘天教得飯飫枯腸長橋鮓美桃花嫩<lb/>
北苑茶新帶胯方漠漠寒花欹晩照翩翩孤蝶弄秋光<lb/>
解衣捫腹西窗下頼有新詩破日長<lb/>
　　感昔<lb/>
行年三十憶南遊穩駕滄溟萬斛舟常記早秋雷雨霽<lb/>
柁師指㸃説琉球<lb/>
馬瘦行遲自一竒溪山佳處看無遺酒壚強挽人同醉<lb/>
散去何曾識是誰<lb/>
<pb n="KR4h0157_WYG_068-11a"/>
負琴腰劒成三友出蜀歸呉歴百城最是客途愁絶處<lb/>
巫山廟下聽猿聲<lb/>
岳陽三伏正炎蒸爽氣淒風見未曾白浪蹴天樓欲動<lb/>
當時恨不到黄陵<lb/>
　　送子坦赴鹽官縣市征<lb/>
父子團欒笑語譁豈知雲散各天涯長亭結束秋將晩<lb/>
别酒凄涼日易斜我坐髦年艱就養汝非仰禄肻離家<lb/>
遊山尚有平生意試為閒㝷一鹿車<hi>臘中欲作一小肩輿輕駃結實兩夫</hi>
<pb n="KR4h0157_WYG_068-11b"/>
<hi>可舉者以備山行</hi>
　　寄子坦<lb/>
目斷西陵細靄中津亭想汝繫孤篷頗憂昨莫雲吞日<lb/>
<hi>俗以黑雲接落日為風雨之候</hi>猶幸今朝雨壓風就食亦知難戀戀挂<lb/>
帆終恨太怱怱寒沙不是無來雁頻寄書歸問老翁<lb/>
　　書感<lb/>
老荷寛恩許退耕絲毫無報亦何情民貧樂歲尚艱食<lb/>
道䘮異端方肆行黨禍本從名軰出弊端常向盛時生<lb/>
<pb n="KR4h0157_WYG_068-12a"/>
古人骨冷青松下誰起英魂與細評<lb/>
　　遣興<lb/>
兔徑遊觀足蝸廬卧起寛垂名千古易無媿寸心難燈<lb/>
火娛清夜風霜變早寒一經家世事吾興未應闌<lb/>
　　農舎<lb/>
三農雖隙亦怱忙稼事何曽一夕忘欲曬胡麻愁屢雨<lb/>
未收蕎麥怯新霜<lb/>
神農之學未為非日夜勤勞備歲飢雨畏禾頭蒸耳出<lb/>
<pb n="KR4h0157_WYG_068-12b"/>
潤憂麥粒化蛾飛<lb/>
萬錢近縣買黄犢襏襫行當東作時堪笑江東王謝軰<lb/>
唾壺麈尾事兒嬉<lb/>
杜門雖與世相違未許人嘲作計非長綆雲邊牽犢過<lb/>
小舟月下載犂歸<lb/>
　　出遊<lb/>
一樽隨處可開顔此事深疑造物慳地可登臨多恨遠<lb/>
身常強健又須閒山圍小市煙初斂霜着横林葉半殷<lb/>
<pb n="KR4h0157_WYG_068-13a"/>
徙倚闌干君勿厭日斜猶及棹舟還<lb/>
漁村酒市本無期小蹇扁舟信所之丹葉滿林霜落後<lb/>
紫萍黏塊水枯時山林閒寂歸雖早齒髪衰殘病已遲<lb/>
努力及時謀自適錦囊多貯莫秋詩<lb/>
山有籃輿歩有舟放翁身健得閒遊牛羊㸃㸃日將夕<lb/>
蒲栁蕭蕭天正秋細徑僧歸雲外寺疎燈人語酒家樓<lb/>
歸途更愛湖橋月獨倚闌干為小留<lb/>
　　風雨夜坐<lb/>
<pb n="KR4h0157_WYG_068-13b"/>
寒風凄𦂳雨空濛舎北新丹數葉楓欹枕舊遊來眼底<lb/>
掩書餘味在胸中松明對影談𤣥客篠火圍爐采藥翁<lb/>
君看龜堂新境界固應難與俗人同<lb/>
　　舟中曉賦<lb/>
木落霜清水鳥呼扁舟夜泊古城隅吹殘畫角春初動<lb/>
低盡寒空斗欲無浪迹已同鷗境界遠遊方羨雁程途<lb/>
高檣健席從今始遍歴三湘與五湖<lb/>
　　漁家<lb/>
<pb n="KR4h0157_WYG_068-14a"/>
江上漁家水蘸扉閒雲片片傍苔磯釣收鷺下虚舟立<lb/>
橋斷僧㝷别徑歸海近岡巒多迤邐天寒霧雨正霏㣲<lb/>
羊裘老作桐江叟㸃檢初心幸未違<lb/>
　　感昔<lb/>
神女祠前猿夜鳴相公溪上草初生重遊惟有西窗夢<lb/>
一㸃燈青夢不成<lb/>
白帝城邊鶯亂啼憶騎瘦馬踏春泥老來感舊多悽愴<lb/>
孤夢時時到瀼西<lb/>
<pb n="KR4h0157_WYG_068-14b"/>
小益晨裝雨作泥南沮渉水馬長嘶山腰細棧移新路<lb/>
驛壁流塵闇舊題<lb/>
曾從征西十萬師白頭囬顧只成悲雲深駱谷傳烽處<lb/>
雪密嶓山挍獵時<lb/>
少時失脚利名間寸歩何曾不險難造物恐人渾忘却<lb/>
夢中憂患尚如山<lb/>
　　客懷<lb/>
客懷病思兩悽悽瘦馬長鞾濺雪泥道左忽逢曾宿驛<lb/>
<pb n="KR4h0157_WYG_068-15a"/>
壁間閒看舊留題村醅酸薄陳山果旅飯蕭條嚼凍<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>
何處人間非夢境怳然重到劍闗西<lb/>
　　雜書幽居事<lb/>
抱瓮窮園叟還山老布衣死邊常得活閙處偶容歸釣<lb/>
恐魚吞餌棋憂客墮機此心君㑹否洗盡百年非<lb/>
庭曠多延月齋空半貯雲松聲行路共泉脈近隣分采<lb/>
藥久蒸曬朝真三沐熏林間有叢杞繞屋夜狺狺<lb/>
　　探梅<lb/>
<pb n="KR4h0157_WYG_068-15b"/>
歲月相㝷豈有窮早梅喚醒醉眠翁坐中酒量人人别<lb/>
花底春風處處同白帝城邊㣲雪過青衣江上夕陽紅<lb/>
錦囊空復殘詩在分付悲歡一夢中<lb/>
　　社飲<lb/>
東作初占嗣歲宜蠶官又近乞靈時傾家釀酒無遺力<lb/>
倒社迎神盡及期先醉後醒驚老憊路長足蹇歎歸遲<lb/>
西村漸過新塘近宿鳥歸飛已滿枝<lb/>
　　自近村歸<lb/>
<pb n="KR4h0157_WYG_068-16a"/>
雪晴村路尚殘泥茅屋清寒正要低野渡船虚飛鳥集<lb/>
煙村路近蹇驢嘶堅頑那復愁空槖老健猶能伴架犂<lb/>
蹴榻不僵君㑹否更須百瓮享黄齏<lb/>
　　除夜<lb/>
野水楓林屋數椽寒爐無火坐無氊殘燈耿耿愁孤影<lb/>
小雪霏霏送舊年椒酒辟瘟傾瀲灔藍袍俘鬼舞跰躚<lb/>
從今供養惟春薺莫羨愚公日萬錢<lb/>
　　自開歲陰雨連日未止<lb/>
<pb n="KR4h0157_WYG_068-16b"/>
江雲漠漠雨昏昏歸老山隂學灌園十里羊腸僅通路<lb/>
三家鐺腳自成村應時膊飥聊從俗耐久鍾馗儼在門<lb/>
近縣傳聞頗多盗呼兒挿棘補頽垣<hi>俗有年膊飥之語予貧甚今歲遂不</hi>
<hi>能易鍾馗</hi>
　　枯菊<lb/>
翠羽金錢夢已闌空餘殘蘂抱枝乾紛紛輕薄隨流水<lb/>
莫與桃花一様看<lb/>
　　春雨<lb/>
<pb n="KR4h0157_WYG_068-17a"/>
倚闌正是受斜陽細雨霏霏渡野塘本為栁枝畱淺色<lb/>
却教梅蘂洗幽香小霑蝶粉初何惜暫澀鶯聲亦未妨<lb/>
造物無心寧徧物憑誰閒與問東皇<lb/>
　　艸堂<lb/>
幸有湖邊舊艸堂敢煩地主築林塘<hi>辛㓜安每欲為築舍予辭之遂止</hi>
漉殘醅瓮葛巾濕挿遍野梅紗帽香風𦂳病身那可敵<lb/>
春閒晝漏不勝長浩歌陌上君無怪世譜推原自楚狂<lb/>
<hi>陸氏舊譜云本出接輿後</hi>
<pb n="KR4h0157_WYG_068-17b"/>
　　賞花<lb/>
湖上花光何處㝷朱朱白白自成林衰年何預傷春事<lb/>
閒客猶懷愛物心欲墮每愁風驟起正開却要日㣲陰<lb/>
蘭亭禹廟平生事一榼芳醪莫厭深<lb/>
　　小雨<lb/>
小雨明復闇餘寒去又來新苔緣砌上殘杏過籬開垂<lb/>
老身餘幾逢春心尚孩江天近寒食林外過輕雷<lb/>
　　莫春<lb/>
<pb n="KR4h0157_WYG_068-18a"/>
辛夷海棠俱作塵鮆魚蓴菜亦嘗新一聲布糓便無説<lb/>
紅藥雖開不屬春<lb/>
　　春晚小飲<lb/>
病卧書齋一味慵今年春事又成空籜龍奮迅風雷際<lb/>
木筆凋零霧雨中平野草深黄犢健斷溪水長畫船通<lb/>
小兒偶得官樓酒鱟醢鰌乾一醉同<lb/>
　　初夏幽居雜賦<lb/>
曲曲羊腸徑踈疎麂眼籬渴蜂窺硯水狂蝶入書帷一<lb/>
<pb n="KR4h0157_WYG_068-18b"/>
枕輕安夢數聮蕭散詩餘生已過足不必到期頤<lb/>
闢地剪蓬蒿何曽憚作勞藥名㝷本草蘭族驗離騷北<lb/>
澗穿籬過南山出屋髙回頭看富貴何啻一秋毫<lb/>
　　雨<lb/>
家近蓬萊白玉京草堂東望不勝清初驚野色昏昏至<lb/>
已見波紋細細生殘醉頓消迎亂㸃㣲吟漸苦入寒聲<lb/>
只愁今夕虚簷滴又對青燈夢不成<lb/>
　　龜堂初暑<lb/>
<pb n="KR4h0157_WYG_068-19a"/>
淪漪一曲遶茆堂葛帔紗巾喜日長多事林鳩管晴雨<lb/>
依人海燕度炎涼深枝著子纍纍熟幽草開花冉冉香<lb/>
安得此時江海上與君袖手看人忙<lb/>
　　初夏閒歩村落間<lb/>
薄雲韜日不成晴野水通池漸欲平綠葉忽低知鳥立<lb/>
青萍㣲動覺魚行醉遊放蕩初何適睡起逍遥未易名<lb/>
忽遇湖邊隱君子相携一笑慰餘生<lb/>
　　夜興<lb/>
<pb n="KR4h0157_WYG_068-19b"/>
鬢毛飽受雪霜侵一褐蕭條寄故林簷雨滴回羈枕夢<lb/>
城笳喚起塞垣心平生恥露囊中穎垂老甘同爨下琴<lb/>
燈燼欲殘看瘦影不妨袖手坐愔愔<lb/>
　　秋近<lb/>
石橊萱草併成空又見牆陰莧葉紅茶釅頗妨千里夢<lb/>
簟涼初怯五更風新𤓰落刃冰盤裏晩燕添巢畫閣中<lb/>
身健流年供可樂故人自欠一尊同<lb/>
　　秋懷<lb/>
<pb n="KR4h0157_WYG_068-20a"/>
園丁傍架摘黄𤓰村女沿籬采碧花城市尚餘三伏熱<lb/>
秋光先到野人家<lb/>
迢迢枕上望明河帳薄簾疎奈冷何不惜衣篝重換火<lb/>
却緣㣲潤得香多<lb/>
詩如水淡功差進身似雲孤累轉輕落葉擁籬門巷晚<lb/>
一枝藤杖且閒行<lb/>
　　示子遹<lb/>
翁老兒窮不自支此心幸與古人期勞兼薪水奴初去<lb/>
<pb n="KR4h0157_WYG_068-20b"/>
典到琴書事可知藥杵無聲工忍病米囷可埽恥言飢<lb/>
餘年有幾須相守萬里煙霄付異時<lb/>
　　小雨<lb/>
赤日炎熇勢未回川雲忽起亦佳哉鴨衝細雨橋陰出<lb/>
蝶弄㣲風草際來櫸栁不禁朝暮久芙渠猶有二三開<lb/>
一年光景煩君看何怪昆池有劫灰<lb/>
　　貧甚戲作絶句<lb/>
處窮上䇿更誰如日晏猶眠為腹虚<hi>飢則臥不起貧者之常也</hi>尚闕<lb/>
<pb n="KR4h0157_WYG_068-21a"/>
鄰僧分供米敢煩地主送園蔬<lb/>
貸米東村待不囘鉢盂過午未曾開飢腸雷動㝷常事<lb/>
但誤生臺兩鵲來<lb/>
北亝孤坐破三更庭户無人有月明數種袴襦秋未贖<lb/>
羨他鄰巷搗衣聲<lb/>
糴米歸遲午未炊家人竊閔乃翁飢不知弄筆東窗下<lb/>
正和淵明乞食詩<lb/>
　　秋夕<lb/>
<pb n="KR4h0157_WYG_068-21b"/>
浴罷紗巾出草堂一枝瘦杖倚桄榔蟬吟古栁聲相續<lb/>
月入幽扉影正方頻約僧棊秋漸健稍増書課夜初長<lb/>
亦知桑落宜篘酒太息何時辦一觴<lb/>
　　病中戲詠<lb/>
八十行加二清秋住故山新涼足眠睡舊疾害躋攀雪<lb/>
白紛殘鬢梔黄染病顔疲牛臥斜日羸馬噍枯菅貧廢<lb/>
兒孫學慈生僕妾頑贖衣時已廹貸米歲方囏亝鉢僧<lb/>
嘲薄盤飱客笑慳從今謝還往惟有掩柴闗<lb/>
<pb n="KR4h0157_WYG_068-22a"/>
　　秋光<lb/>
小圃秋光潑眼來老人憑几興悠哉翩翩蝴蝶成雙過<lb/>
兩兩蜀葵相背開雨足疎籬引荒蔓人稀幽徑長新苔<lb/>
貧家竈冷炊煙晩待得鄰翁賣藥囘<lb/>
　　秋夜思南鄭軍中<lb/>
五丈原頭刁斗聲秋風又到亞夫營㫺如埋劒常思出<lb/>
今作閒雲不計程盛事何由觀北伐後人誰可繼西平<lb/>
眼昏不禁陳編得挑盡殘燈不肻明<lb/>
<pb n="KR4h0157_WYG_068-22b"/>
　　幽興<lb/>
蘭渚前頭湖水清了無俗事敗幽情雨淋茅屋隨時補<lb/>
日射油窗特地明庭樹晩鶯窺户語鄰園秋筍過籬生<lb/>
芥菘漸美鹽醯足誰共貧家一釡羮<lb/>
　　法雪僧房<lb/>
八十衰翁有底忙水邊山際亦悵倀清溪橋斷舟横岸<lb/>
小塢梅殘雨漬香數㸃青燈經野市一爐軟火宿僧房<lb/>
自嫌尚有人間意却為春寒怯夜長<lb/>
<pb n="KR4h0157_WYG_068-23a"/>
　　對酒<lb/>
密篠持苫屋寒蘆用織簾彘肩柴熟罨<hi>東坡煮猪肉訣云淨洗鍋少著</hi>
<hi>水柴頭罨煙熖不起</hi>蓴菜䜴初添黄甲如盤大紅丁似蜜甜街頭<lb/>
桑葉落相喚指青帘<lb/>
　　雨夜起行室中<lb/>
老疾逢秋體自輕披衣暫起繞牀行隙風不斷燈將滅<lb/>
簷雨如傾階欲平鰥叟何嘗愁枕冷病夫未免待窗明<lb/>
拂書洗硯龜堂上幽事誰知日有程<lb/>
<pb n="KR4h0157_WYG_068-23b"/>
　　閏月辛酉壬戌連日風雨癸亥早晴<lb/>
殘雨在簷猶㸃滴斷雲銜日正蒼涼清愁偏向莫年覺<lb/>
少睡不禁秋夜長簾影漸生禽語樂杵聲初動藥塵香<lb/>
諸兒作吏俱安否那得乗風至汝傍<hi>予諸子伯叔季皆出仕</hi>
　　偶與客話峽中舊遊<lb/>
我㫺旅遊秋雨細建平城東門欲閉主人迎勞語蟬聮<lb/>
小婦舂炊縞衣袂長年三老半醉醒蜀估峽商工算計<lb/>
須臾燈闇人欲眠泊船卸䭾猶相繼山湥水嶮近蠻獠<lb/>
<pb n="KR4h0157_WYG_068-24a"/>
往往居民雜椎髻即今屈指四十年懷抱凄涼真隔世<lb/>
　　客中作<lb/>
江天雨霽秋光老野氣穿雲淨如掃投空飛鳥雜落葉<lb/>
極目斜陽襯衰草平沙爭渡人鵠立長亭下馬障泥濕<lb/>
纍纍紅果絡青篾未霜先摘猶酸澀客中雖云貪路程<lb/>
買薪糴米常留行茆簷獨坐待童僕不聞人聲聞磑聲<lb/>
　　遊近村<lb/>
行歴茶岡到藥園却從釣瀬入樵村半衰半健意蕭散<lb/>
<pb n="KR4h0157_WYG_068-24b"/>
不雨不晴天晏温薯蕷傍籬寒引蔓菖蒲絡石瘦生根<lb/>
參差燈火茅簷晩童稚相呼正候門<lb/>
　　客從城中來<lb/>
客從城中來相視慘不悦引杯撫長劒慨歎敵未滅我<lb/>
亦為悲憤共論到明發向來酣鬭時人情願少歇及今<lb/>
數十秋復謂須歲月諸將爾何心安坐望旄節<lb/>
　　村興<lb/>
結宇楓林下久窮吾所安村深事自簡累少食差寛雨<lb/>
<pb n="KR4h0157_WYG_068-25a"/>
闇牛眠屋泥深鴨滿闌呼兒擣粉餌凖擬賽鄱官<lb/>
　　秋晩書懷<lb/>
頽然兀兀復騰騰萬事惟除死未曾無奈喜歡閒弄水<lb/>
不勝頑健遠㝷僧喚船野岸横斜渡問路雲山曲折登<lb/>
却笑吾兒多事在夜分未滅讀書燈<lb/>
　　夢中作<lb/>
繫馬朱橋上酒樓樓前敷水拍堤流春風又作無情計<lb/>
滿路楊花輥雪毬<lb/>
<pb n="KR4h0157_WYG_068-25b"/>
大慶橋頭春雨晴行人馬上聽鶯聲祥符西祀曽迎駕<lb/>
惆悵無人説太平<lb/>
　　初冬絶句<lb/>
鱸肥菰脆調羮美<graphic n="KR1593" url="https://raw.githubusercontent.com/kanripo/KR-Gaiji/master/images/KR1593.png" mimeType="image/png"/>熟油新作餅香自古達人輕富貴<lb/>
例緣鄉味憶還卿<lb/>
道途冬㬉衣裘省村落年豐鼓吹喧下麥種<graphic n="KR1593" url="https://raw.githubusercontent.com/kanripo/KR-Gaiji/master/images/KR1593.png" mimeType="image/png"/>無曠土<lb/>
壓桑接果有新園<lb/>
　　即事<lb/>
<pb n="KR4h0157_WYG_068-26a"/>
雲起山容改潮生浦面寛寒鴉先雁到烏桕後楓丹年<lb/>
邁狐装帽時新豆搗糰非闗嗜温飽更事耐悲歡<lb/>
遯居無外事白日不勝長詩為窮差進琴雖老未忘映<lb/>
窗精試墨閉閤苦畱香年少無相誚功名事更狂<lb/>
　　題詹仲信所藏米元暉雲山小幅<lb/>
俗韻凡情一㸃無開元以上立規模鏡湖老監空揮淚<lb/>
想見楚江清曉圖<hi>徽宗見元暉楚江清曉圖大加賞歎</hi>
一棹朝南暮北風奇峰倒影綠波中定知漸近三山路<lb/>
<pb n="KR4h0157_WYG_068-26b"/>
認得漁翁是放翁<lb/>
　　雜興<lb/>
此身漂蕩等流槎又向江村送歲華急雨遇寒凝作雪<lb/>
明燈無灺結成花座懸鏡古森毛髪甌聚茶香爽齒牙<lb/>
况是貧家多樂事阿開漸學手吒义<lb/>
　　稽山行<lb/>
稽山何巍巍浙江水湯湯千里亘大野句踐之所荒春<lb/>
雨桑柘綠秋風秔稻香村村作蟹椵處處起魚梁陂放<lb/>
<pb n="KR4h0157_WYG_068-27a"/>
萬頭鴨園覆千畦薑舂碓聲如雷私債逾官倉禹廟爭<lb/>
奉牲蘭亭共流觴空巷看競渡倒社觀戲塲項里楊梅<lb/>
熟采摘日夜忙翠籃滿山路不數荔枝筐星馳入侯家<lb/>
那惜黄金償湘湖蓴菜出賣者環三鄉何以共烹煮鱸<lb/>
魚三尺長芳鮮初上市羊酪何足當鏡湖滀衆水自漢<lb/>
無旱蝗重樓與曲檻瀲灔浮湖光舟行以當車小繖遮<lb/>
新粧淺坊小陌間深夜理絲簧我老述此詩妄繼古樂<lb/>
章恨無季札聽大國風泱泱<lb/>
<pb n="KR4h0157_WYG_068-27b"/>
　　病後作<lb/>
骨相坐一寒仕宦經百謫晩入文昌省又坐煩言嘖詔<lb/>
書復收召付以大典册期年甫奏篇皇恐亟自劾歸來<lb/>
稽山下三食新穫麥草屨布帬襦徒歩老阡陌今年疾<lb/>
屢作怳若將歸客道士言犯土拜章安舎宅巫言神去<lb/>
幹剪紙招魂魄把臂忽自悟此豈屋漏脉盡去囊中藥<lb/>
黙觀鼻端白正氣徐自還鬼子何足磔<lb/>
　　道院雜興<lb/>
<pb n="KR4h0157_WYG_068-28a"/>
征途暗盡舊貂裘歸臥林間喜自由體倦尚憑書引睡<lb/>
心安不假酒攻愁丹爐㺯火經年熟竹院聽琴竟日留<lb/>
今旦理鬚還一笑白間時有黒絲抽<lb/>
早歲知聞久已空巋然猶有灞城翁東樓誰記傾春碧<lb/>
<hi>叙州葢古戎州也有東樓厨醖本名重碧范至能易為春碧</hi>北嶺空思擘晩紅<hi>北嶺在福</hi>
<hi>州予少時與友人朱景參㑹嶺下僧舎時秋晩荔子獨晩紅在</hi>冉冉流年霜鬢外纍纍<lb/>
荒塜綠蕪中琳房何日金丹熟老鶴猶堪萬里風<lb/>
　　山村經行因施藥<lb/>
<pb n="KR4h0157_WYG_068-28b"/>
閒行偶復到山村父老遮留共一樽曩日見公孫未晬<lb/>
如今已解牧雞䐁<lb/>
逆旅人家近野橋偶因秣蹇暫逍遥村翁不解讀本草<lb/>
爭就先生辨藥苖<lb/>
　　歎老<lb/>
身歴邅回事萬端天教林下養衰殘文編似是他人作<lb/>
書卷如曽隔世觀久已悠悠置恩怨况能一一記悲歡<lb/>
牀頭周易真良藥不是書生強自寛<lb/>
<pb n="KR4h0157_WYG_068-29a"/>
　　戲遣老懷<lb/>
平生碌碌本無奇况是年垂九十時阿囝略如郎罷老<lb/>
穉孫能伴太翁嬉花前騎竹強名馬階下埋盆便作池<lb/>
一笑不妨閒過日歎衰憂死却成癡<lb/>
舊襲家風號散人晩承恩詔賜閒身放狂泥酒都忘老<lb/>
厚價收書不似貧霜曉方驚羣木脱春晴又喜一花新<lb/>
先生偶出人難遇陌上爭先看角巾<lb/>
　　新晴<lb/>
<pb n="KR4h0157_WYG_068-29b"/>
夜雨空階滴到明山雲忽斂作新晴門前月淡有簷影<lb/>
牆外泥乾無屐聲與世日疎愁易遣入春得㬉疾差平<lb/>
便當<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>作滄洲趣寄語沙鷗勿敗盟<lb/>
　　新歲<lb/>
改歲鍾馗在依然舊綠襦老庖供餺飥跣婢㬉屠蘇載<lb/>
糗送窮鬼扶箕迎紫姑兒童欺老瞶明燭聚呼盧<lb/>
　　新厯歎<lb/>
新厯在手心怕開日月連翩相續來黄金散盡自一快<lb/>
<pb n="KR4h0157_WYG_068-30a"/>
白髪不貸真可哀無為健羨廣成子千二百歲終有死<lb/>
膠不可黏西去日刀何由翦東流水酒無醇醨但痛飲<lb/>
市醖上尊俱醉耳堂堂七尺死即休不飽烏鳶飽螻螘<lb/>
　　東籬<lb/>
漫道深居晝掩關東籬栽接不曽閒每因清夢遊敷水<lb/>
自覺前身隱華山花發時時擕綠酒客來往往羨朱顔<lb/>
藥爐安著猶無地擬展茅茨一兩間<lb/>
東偏隙地作疎籬遇興無非一笑時陪客投壺新罰酒<lb/>
<pb n="KR4h0157_WYG_068-30b"/>
與兒鬭草又輸詩山桃溪杏栽俱活藥鑱魚竿動自隨<lb/>
家事猶令罷關白固應黜陟不曾知<lb/>
　　村夜<lb/>
入春雨雪無休日雨止猶陰未快晴萬竅怒號風不定<lb/>
半輪斜照月㣲明百年辛苦農桑業五處暌離父子情<lb/>
但得平安已為幸孤燈殘火過三更<hi>時子虡調官行在子龍阻風西陵子</hi>
<hi>修在閩子坦在海昌予與子布子遹守舎</hi>
　　夢中作<lb/>
<pb n="KR4h0157_WYG_068-31a"/>
世事何由可控摶故山歸臥有餘歡澗泉見底藥根瘦<lb/>
石室生雲丹竈寒人遠忽聞清歗起山閒頻得異書看<lb/>
一朝出赴安期約萬里煙霄駕紫鸞<lb/>
　　新晴<lb/>
寂寂房櫳鳥雀聲<graphic n="KR1898" url="https://raw.githubusercontent.com/kanripo/KR-Gaiji/master/images/KR1898.png" mimeType="image/png"/>籠茶竈正施行繁花滿樹春纔半<lb/>
斜日穿雲雨乍晴引睡書横猶在架圍棋客散但空枰<lb/>
病懷莫道傷幽獨小榼芳醪手自傾<lb/>
挂冠湖上遂吾初捫腹消搖適有餘羹煮野蔬元足味<lb/>
<pb n="KR4h0157_WYG_068-31b"/>
屋茨生草亦安居市壚分熟通賖酒鄰舎情深許借驢<lb/>
更喜新晴滿窗日籤題重整一牀書<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷六十八<lb/>
</p>
<p>
</p>
  </div>
</body>
</text>
</TEI>
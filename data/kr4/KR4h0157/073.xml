<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷七十三</head> <lb/>
    <p>
<pb n="KR4h0157_WYG_073-1a"/>
欽定四庫全書<lb/>
　宋詩鈔卷七十三<lb/>
　　　　　　　　　内閣中書舍人吳之振編<lb/>
　楊萬里西歸集鈔<lb/>
　　初離常州夜宿小井清曉放舩<lb/>
攔街父老不敎行出得東門已一更一事新來偏可意<lb/>
夢中聞打放舩鉦<lb/>
晨炊只煑野蔬湯更㨂鮮魚買一雙病眼未能禁曉日<lb/>
<pb n="KR4h0157_WYG_073-1b"/>
西忩莫閉閉東忩<lb/>
春旱愁人是去年如今説著尚心酸篙師莫遣舩遲著<lb/>
見説蘇州好牡丹<lb/>
　　雨中逺望惠山<lb/>
准擬歸時到未遲歸時不到悔來時惠山不識空歸去<lb/>
枉與常州作住持<lb/>
　　舟中雨望<lb/>
船忩深閉懶看書獨倚船門撚白鬚雨共長河織青錦<lb/>
<pb n="KR4h0157_WYG_073-2a"/>
金錢暈上滴眞珠<lb/>
　　曉經潘葑<lb/>
油忩著雨光不濕東風忽轉西風急篷聲蕭蕭河水澁<lb/>
牽舩不行人却立雨中篙師風墮笠潘葑未到眼先入<lb/>
岸桞垂頭向人揖一時喚入誠齊集<lb/>
　　惠山雲開復合<lb/>
二年常州不識山惠山一見開心顏只嫌雨裏不子細<lb/>
髣髴隔簾青玉鬟天風忽吹白雲坼翡翠屏開倚南極<lb/>
<pb n="KR4h0157_WYG_073-2b"/>
政緣一雨染山色未必雨前如此碧看山未了雲復還<lb/>
雲與詩人偏作難我船自向蘇州去白雲穩向山頭住<lb/>
　　泊舟無錫雨止遂遊惠山<lb/>
天敎老子不空回船泊山根雨頓開歸去江西人問我<lb/>
也曾一到惠山來<lb/>
　　出惠山遙望横山<lb/>
三日横山反覆看殷勤送我惠山前常州更在横山外<lb/>
只望横山已杳然<lb/>
<pb n="KR4h0157_WYG_073-3a"/>
　　舟過望亭<lb/>
常州盡處是望亭已離常州第四程栁線絆舩知不住<lb/>
却敎飛絮送儂行<lb/>
此去蘇州半日期歸心長是覺舩遲一村樹暗知何處<lb/>
兩岸青青無了時<lb/>
　　將近許墅望見虎丘<lb/>
許墅人家逺樹前虎丘山色夕陽邊石橋分水入别港<lb/>
茒屋垂楊仍釣船<lb/>
<pb n="KR4h0157_WYG_073-3b"/>
　　泊舩百花洲登姑蘇臺<lb/>
二月盡頭三月初繫船楊桞拂菰蒲姑蘇臺上斜陽裏<lb/>
眼度靈巖到太湖<lb/>
　　舟中小雨<lb/>
漠漠輕寒粟脱膚酴醿半落牡丹初顚風無賴難拘管<lb/>
小雨多情爲破除半世光隂行路裏一年春事客愁餘<lb/>
浙西尚逺江西在何日漳濱買白魚<lb/>
　　從范至能叅政遊石湖精舍坐間走筆<lb/>
<pb n="KR4h0157_WYG_073-4a"/>
孤墖鷗邊逈千巖鏡裏看折花倩人挿摘果䕶忩寒不<lb/>
是無相識相從却是難歸舟望精舍已在白雲端<lb/>
震澤分波入垂虹隔水看何須小風起生怕牡丹寒政<lb/>
坐諸峰好端令落筆難催人理歸棹落日許無端<lb/>
　　再登垂虹亭<lb/>
長年三老不須催且據胡牀未擬回白晝驚人星滿地<lb/>
日光碎處萬波來<lb/>
　　夜泊平望終夕不寐<lb/>
<pb n="KR4h0157_WYG_073-4b"/>
舩中新熱睡難成聽盡漁舟掠水聲不分兩忩忩外月<lb/>
如何不爲别人明<lb/>
櫻桃湖裏月如霜偏照征人寸斷腸醉裏不知家尚逺<lb/>
夢回忽覺路初長<lb/>
一生行路便多愁落得星星兩髩秋數盡歸程到家了<lb/>
此身猶未出蘇州<lb/>
　　小泊梅堰登明孝寺<lb/>
泊船梅堰日㣲昇一逕深深喚我登隨分垂楊兼老檜<lb/>
<pb n="KR4h0157_WYG_073-5a"/>
備員野寺更殘僧<lb/>
　　宿湖甫山<lb/>
夜泊湖甫山緑楊䕶危堤迅䨓將殘雨似猛竟復㣲曉<lb/>
月解風䌫熟睡初不知起來問宿處千山翠相圍霽峰<lb/>
有剩靄旭溪無倚輝逺樹蘆外出若與船爭馳多情更<lb/>
林墖寸歩不相離後送欣已逺前迎復在茲不知墖意<lb/>
厚爲復船行遲誰能卜此墖庶不淹吾歸獨感夜來雨<lb/>
政作朝凉資<lb/>
<pb n="KR4h0157_WYG_073-5b"/>
　　過霅川大溪<lb/>
菰蒲際天青無邊只堪蓮蕩不堪田中有一溪元不逺<lb/>
摺作三百六十灣政如緑錦地衣上玉龍盤屈於其間<lb/>
前舩未轉後舩隔前灣望得到不得及至前灣到得時<lb/>
只與後灣纔咫尺朝來已度數百縈問知徳清猶半程<lb/>
老夫乍喜櫂夫悶營有到時君莫問<lb/>
　　霅溪<lb/>
道塲山背是吳興只不敎人到徳清霅水相留無别計<lb/>
<pb n="KR4h0157_WYG_073-6a"/>
却將溪曲暗添程<lb/>
　　晨炊白昇山<hi>俗傳葛仙翁於此白日昇天故名</hi>
千峰爲我旋生妍我爲千峰一灑然雲掠石崖啼鳥樹<lb/>
雨添山澗落花泉心知童僕多飢色目斷茅簷半穗煙<lb/>
只道晨炊食無肉竹根斤笋兩三錢<lb/>
　　小舟晩興<lb/>
篛蓬舊屋雨聲乾蘆䕠新簷暖日眠枕底席邊俱緑水<lb/>
脚根頭上兩青天<lb/>
<pb n="KR4h0157_WYG_073-6b"/>
人在非晴非雨天舩行不浪不風間坐來堪喜還堪恨<lb/>
看得南山失北山<lb/>
潮痕初落水猶肥雨㸃纔來已復㣲半濕岸沙危欲落<lb/>
牽船稚子去如飛<lb/>
一船在後忽攙前前後篙師各粲然山入春來肥更秀<lb/>
向人依舊聳寒肩<lb/>
　　過横山墖下<lb/>
六年三度過蘭溪總是殘春首夏時最感横山山上墖<lb/>
<pb n="KR4h0157_WYG_073-7a"/>
迎人東去送人西<lb/>
　　宿潭石歩<lb/>
三更無月天正黒電光一掣隨霹靂雨穿天心落篷脊<lb/>
急風横吹斜更直疎篷穿漏濕牀席波聲打枕一紙隔<lb/>
夢中驚起眠不得攬衣危坐三歎息行路艱難非不歴<lb/>
平生不曽似今夕天公嚇客惡作劇不相闗白出不測<lb/>
收風拾雨猝無策如何乞得東方白垂頭縮脚正偪仄<lb/>
忽然頭上復一滴<lb/>
<pb n="KR4h0157_WYG_073-7b"/>
　　過安仁市得風挂帆<lb/>
西望柯山正蔚藍衢州只在此山南却愁路盡風猶剩<lb/>
回納清風與破帆<lb/>
　　舟中戲題<lb/>
花處青山桞處溪新來宿處舊曾炊到家失却行程厯<lb/>
只撿西歸小集詩<lb/>
　　上章戴灘<lb/>
脱巾枕手仰哦詩醉上諸灘總不知回看他船上灘苦<lb/>
<pb n="KR4h0157_WYG_073-8a"/>
方知他看我船時<lb/>
　　三月二十七日送春絶句<lb/>
只餘三日便清和儘放春歸莫恨他落盡千花飛盡絮<lb/>
留春肯住欲如何<lb/>
　　春盡感興<lb/>
春事怱怱掠眼過落花寂寂奈愁何故人南北音書少<lb/>
野渡東西芳草多筍借一風爭作竹鷰分數子别成窠<lb/>
青燈白酒長亭夜不勝孤舟兀緑波<lb/>
<pb n="KR4h0157_WYG_073-8b"/>
　　明發三衢<lb/>
拔盡新秧挿盡田出城一眼翠無邊不闗雨水愁行客<lb/>
政是年年雨水天<lb/>
衝風破雨正愁人愁得心情沒半分何處吹來好消息<lb/>
諸峰放散夜來雲<lb/>
雲欲開時又不開問天覓陣好風催雨無多落泥偏滑<lb/>
溪不勝深岸故頽<lb/>
　　挿秧歌<lb/>
<pb n="KR4h0157_WYG_073-9a"/>
田夫抛秧田婦接小兒拔秧大兒挿笠是兠鍪蓑是甲<lb/>
雨從頭上濕到胛喚渠朝餐歇半霎低頭折腰只不答<lb/>
秧根未牢蒔未匝照管鵝兒與雛鴨<lb/>
　　明發平坦市<lb/>
花飛滋曉寒乘哢新夜聽萬象宿雨餘潔齋無欠净霽<lb/>
䂀輙欲吐逺峰忽復暝林廬居者誰户與碧山映薔薇<lb/>
上木末不架得初性彼卧晏未興我征漂靡定悁然懐<lb/>
吾廬花竹幽更盛茲焉獨足羡自是不差勝顧瞻江之<lb/>
<pb n="KR4h0157_WYG_073-9b"/>
西心速路逾夐似聞前溪水盡還舊沙徑<lb/>
　　江山道中蠶麥大熟<lb/>
黄雲割路幾肩歸紫玉炊香一飯肥却破麥田秧晚稻<lb/>
未敎水牯卧斜暉<lb/>
新晴戸戸有歡顏曬繭攤絲立地乾却遣繰車聲獨怨<lb/>
今年不及去年閒<lb/>
　　午憇<lb/>
嫩緑桐隂夾道遮爛紅野果壓枝斜日烘細草香無價<lb/>
<pb n="KR4h0157_WYG_073-10a"/>
况有三枝兩朶花<lb/>
　　過髦塘渡<lb/>
雪浪無堅岸金沙有退痕斷橋猶半板潄樹欲枯根爲<lb/>
問新來漲今年第幾番昨來愁此渡已濟不堪論<lb/>
　　度小橋<lb/>
危橋度中半深溪動人心欲返業至此將進眩下臨已<lb/>
渉尚回顧溪水知幾深誰能大此橋以安往來人<lb/>
　　小憇二龍爭珠蓋兩長嶺夾一圓峰故名自此出<lb/>
<pb n="KR4h0157_WYG_073-10b"/>
　　　官路入山路云<lb/>
田路直復縈肩輿斜還正如何晴三日猶自滑一徑缺<lb/>
岸有危棧方軫無穩興不跌先獨驚稍坦深自慶肯信<lb/>
坐者安不及行者病昨來九軌塗可思不可更忽逢兩<lb/>
蒼虬爭此一照乘頗欲問故老雙爭誰孤勝水聲亂人<lb/>
語一辭無真聽輕風從秧疇衆緑久未定﨑嶇從此始<lb/>
辛苦何時竟<lb/>
　　早炊楊家塘<lb/>
<pb n="KR4h0157_WYG_073-11a"/>
枯樹藤爲葉遥峰石作鬟如何毎行客不勸自加餐浙<lb/>
界殘零處江東咫尺間炊煙戀茅店飛出却飛還<lb/>
　　四月四日午初出浙東界入信州永豐界<lb/>
外面千峰合中間一徑通日光自揺水天静本無風村<lb/>
酒渟春緑林花倦午紅莫欺山堠子知我入江東<lb/>
　　松陰小憇<lb/>
不但先生倦不蘇僕夫也自要人扶青松數了還重數<lb/>
只是從前八九株<lb/>
<pb n="KR4h0157_WYG_073-11b"/>
　　宿靈鷲禪寺<lb/>
暑中帶汗入山中霜滿風篁雪滿松只是山寒清到骨<lb/>
也無霜雪也無風<lb/>
初疑夜雨忽朝晴乃是山泉終夜鳴流到前溪無半語<lb/>
在山做得許多聲<lb/>
　　道傍小憇觀物化<lb/>
蝴蝶新生未解飛鬚拳粉濕睡花枝後來借得風光力<lb/>
不記如癡似醉時<lb/>
<pb n="KR4h0157_WYG_073-12a"/>
　　晨炊王田聞鸎觀鷺<lb/>
曉寒顧影惜金衣著意聽時不肯啼飛入桞陰多處去<lb/>
數聲只許落花知<lb/>
清溪欲下影先翻隻鷺還將雙鷺看緑玉脛長聊試淺<lb/>
素瓊裳冷不禁寒<lb/>
　　永豐驛逢故人趙伯庭過叔<lb/>
同官贑水摠青春消息中間兩不聞道我未衰君莫戲<lb/>
不須看我只看君<lb/>
<pb n="KR4h0157_WYG_073-12b"/>
　　出永豐縣西石橋上聞子規<lb/>
花愁月恨只長啼雨夕風晨不住飛自出錦江歸未得<lb/>
至今猶勸别人歸<lb/>
怨笛哀箏摠不如一聲聲徹九天虛若逢雨後如何聽<lb/>
幸得花時莫管渠<lb/>
　　詩情<lb/>
只要琱詩不要名老來也復減詩情虛名滿世真何用<lb/>
更把虛名賺後生<lb/>
<pb n="KR4h0157_WYG_073-13a"/>
　　四月十三日渡鄱陽湖<hi>湖心一山曰康郎山其狀如蛭浮水上</hi>
泊舟番君湖風雨至夜半求濟敢自必茍安固所願孤<lb/>
愁知無益暫忍復永歎夜久忽自睡倦極不知旦舟人<lb/>
呼我起順風不容緩半篙已湖心一葉恰鏡靣仰見雲<lb/>
衣開側視帆腹滿天如瑠璃鍾下覆水晶椀波光金汁<lb/>
㵼日影銀柱貫康山杯中蛭廬阜帆前幔豁然地無蒂<lb/>
渺若海不岸是身若虛空御風游汗漫初憂觸危濤不<lb/>
意拾竒觀近歲六暄凉此水三往返未渉毎不寕旣濟<lb/>
<pb n="KR4h0157_WYG_073-13b"/>
輙復玩游倦當自歸非爲猿鶴怨<lb/>
　　已至湖尾望見西山<lb/>
好風穩送五湖船萬頃銀濤半霎間已入江西猶未覺<lb/>
忽然對面是西山<lb/>
蘆荻中間一港深蔞蒿如柱不成簮正愁半日無村落<lb/>
遠有人家在樹林<lb/>
千里都無半㸃山如何敢望有人煙不敎逺樹遮攔却<lb/>
蘆荻生來直到天<lb/>
<pb n="KR4h0157_WYG_073-14a"/>
　　送鄉人余文明勸之以歸<lb/>
一别高人又十年霜筋雪骨健依然席門未害車多轍<lb/>
斗酒尚能詩百篇蒼狗白衣俱昨夢長庚孤月自青天<lb/>
故山松菊平安在何日歸歟解鈎舩<lb/>
　　送王季山主簿省親樞府<lb/>
六館名流王季山十年風雨短檠寒不曾文字饒羣子<lb/>
勉爲庭闈就一官伯也騰身紫極上叔兮著眼白雲端<lb/>
㑹當再奏河東賦姓字從頭掲榜看<lb/>
<pb n="KR4h0157_WYG_073-14b"/>
　　秋蟲<lb/>
蟬哀落日恰纔收蛩怨黄昏正未休催得世人頭搃白<lb/>
不知替得二蟲愁<lb/>
　　病中感秋時初䘮夀佺子<lb/>
臨曉睡偏重不知忩已明高梧下清露宿鳥有寒聲愁<lb/>
豈闗鬚事秋來添雪莖病身仍哭子併作老來情<lb/>
　　秋熱<lb/>
多難幽懐慘不舒秋風殘暑埽難除一生最怕西忩日<lb/>
<pb n="KR4h0157_WYG_073-15a"/>
長是酴醿架子疎<lb/>
年年極暑與秋期日日秋陽在暮時我自愁吟無意思<lb/>
蟬聲移近入簷枝<lb/>
　　夜坐<lb/>
夜永留清坐詩臞稱病容溪鳴風處竹月濕露中松喜<lb/>
事何曾夢燈花誑殺儂欲歸歸已得歸得却無悰<lb/>
　　中秋病中不飲二首後一首用轆轤體<lb/>
去年兩浙浙西州今夕南溪溪上頭滿著玻瓈一盆水<lb/>
<pb n="KR4h0157_WYG_073-15b"/>
洗開玉鏡十分秋病來不飲非無酒老去追懽總是愁<lb/>
自笑獨醒仍苦詠枯腸䨓轉不禁捜<lb/>
無風無雨併無雲今歲中秋儘十分畢竟氷輪誰爲轉<lb/>
碾穿玉字不生痕坐看兒輩紛然飲也遣先生半欲醺<lb/>
自是清尊負明月不闗明月負清尊<lb/>
　　中秋月長句<lb/>
西山走下丹砂丸東山飛上黄金盤徑從碧海升青天<lb/>
半濕尚帶波濤痕初輝淡淡寒不動月華猶輕桂華重<lb/>
<pb n="KR4h0157_WYG_073-16a"/>
黄羅圑扇暗花紋蹙金突起雙龍鳯須臾正靣天中央<lb/>
銀鉦退盡向來黄乾坤鎔入氷壺裏萬象都無只有光<lb/>
平生愛月愛今夕古人與我同此癖去年中秋天漆黒<lb/>
今年中秋月雪白先生舊不論升斗近來畏病不飲酒<lb/>
月中醒眼搔白首明年月似今宵否<lb/>
　　秋雨初霽<lb/>
松竹陰寒分外蒼芭蕉花濕夢中香抽身朱墨塵埃裏<lb/>
入眼山林氣味長今日更無秋熱去曉晴猶帶雨餘凉<lb/>
<pb n="KR4h0157_WYG_073-16b"/>
却將白髪三千丈繰作霜絲補錦囊<lb/>
　　病後覺衰<lb/>
病著初無惱安來始覺衰人誰長健底老有頓來時山<lb/>
意凄寒日秋光染瘦詩小松能許劣學我弄吟髭<lb/>
　　昨日訪子上不遇裴回庭砌觀木犀而歸再以七<lb/>
　　　言乞數枝<lb/>
昨攜兒輩叩雲闗繞遍巖花恣意看苔砌落深金布地<lb/>
水沉蒸透粟堆盤寄詩北院賖秋色供我西忩當晩餐<lb/>
<pb n="KR4h0157_WYG_073-17a"/>
小朶出叢須折却莫敎折破碧圑欒<lb/>
　　拒霜花<lb/>
木渠何似水芙渠同箇聲名各自都風露商量借膏沐<lb/>
臙脂深淺入肌膚喚回春色秋光裏饒得紅妝翠蓋無<lb/>
字曰拒霜渾不惡却愁霜重要人扶<lb/>
　　不寐<lb/>
老來只願酒難醒酒力纔醒夢便驚露滴新寒欺病骨<lb/>
宦遊如夢記平生深山五鼓雞吹角落月一忩鵝打更<lb/>
<pb n="KR4h0157_WYG_073-17b"/>
等待曉光琱好句曉光未白句先成<lb/>
非闗枕上愛哦詩聊復銷愁片子時老眼強眠終不夢<lb/>
空腸暗響訴長飢翻來覆去體都痛乍暗忽明燈爲誰<lb/>
只道晝長無那著夜長難禁不曾知<lb/>
暗蟲夜啼不肯停直從黄昏啼到明不知討論底事著<lb/>
爲復怨嗟誰子生至竟通宵千萬語真實只是兩三聲<lb/>
唧唧唧唧復唧唧此外何言君試聽<lb/>
初聞一天雨大聲次第遠近雞都鳴今日明朝何日了<lb/>
<pb n="KR4h0157_WYG_073-18a"/>
南村北巷幾人行忽思春雨宿茅店最苦僕夫催去程<lb/>
是時懶起惜殘睡如今不眠愁獨醒<lb/>
　　戲題常州草蟲枕屏<lb/>
黄峰作歌紫蝶舞蜻蜓蚱蜢如風雨先生晝眠紙帳溫<lb/>
無那此輩喧夢魂眼中了了華胥國蜂催蝶喚到不得<lb/>
覺來忽見四摺屏野花紅白野草青勾引飛蟲作許聲<lb/>
何縁先生睡不驚<lb/>
　　和李與賢投贈之韻<lb/>
<pb n="KR4h0157_WYG_073-18b"/>
山似剡溪溪似油人如詩句句如秋無邊春裏花饒笑<lb/>
有底忙時草喚愁<lb/>
　　寄題李與賢似剡菴<lb/>
四明狂客一茅屋勅賜剡川纔一曲安福詩人李與賢<lb/>
大書似剡山扉前我曾著脚勾踐國奉詔昭陵省松栢<lb/>
是時八月欲半頭鏡湖不是人間秋嵇山影落水精闕<lb/>
荷花露滴波中月季眞茅屋荒蒼苔古木哀猿啼禹穴<lb/>
今君結屋阿那邊疋似剡川若箇言我到剡川君未到<lb/>
<pb n="KR4h0157_WYG_073-19a"/>
似和不似然不然君不見興公舊草天台賦元不曾識<lb/>
天台路一俛仰間已再升何用瘦藤與芒屢<lb/>
　　蕙花初開五言<lb/>
幽人非愛山出山將何之山居種蘭蕙歲寒久當知初<lb/>
萟止百畝餘地惜奚爲先生無廣居千巖一茅茨四靣<lb/>
秪萟蕙中間纔置錐鋭緑分宿叢修紫擢幼枝孤幹八<lb/>
九花一花破初蕤西風淡無味㣲度成香吹燈夢得幽<lb/>
馥月冩傳静姿我欲掇芳英和露充晨炊春然惻不忍<lb/>
<pb n="KR4h0157_WYG_073-19b"/>
環玩息忘飢豈無衆花草不願秋不遲種時亂不擇歲<lb/>
晩悔可追<lb/>
　　木犀落盡有感<lb/>
一歲秋香又一空落英顦顇怨西風開時占斷西風曉<lb/>
豈念荷花脱病紅<lb/>
　　戲筆<lb/>
野菊荒苔各鑄錢金黄銅緑兩爭妍天公支與窮詩客<lb/>
只買清愁不買田<lb/>
<pb n="KR4h0157_WYG_073-20a"/>
我詩只道更無題物物秋來總是詩著意染鬚𤣥尚白<lb/>
梳頭得蝨素成緇<lb/>
　　飯罷散策遇細雨<lb/>
秋暄圑扇尚堪攜病脚朝來健似飛偶到溪頭晴喚出<lb/>
未窮山頂雨催歸<lb/>
　　重九日雨仍菊花未開用轆轤體<lb/>
良晨巧與賞心違四者能并自古稀恰則今年重九日<lb/>
也無黄菊兩三枝閉門幸免吹烏帽有酒何須望白衣<lb/>
<pb n="KR4h0157_WYG_073-20b"/>
正坐滿城風雨句平生不喜老潘詩<lb/>
　　西齋睡起<lb/>
小睡西齋聽雨凉竹雞聲裏夢難長開門山色都爭入<lb/>
只放青蒼一册方<lb/>
　　讀陳蕃傳<lb/>
仲舉高談亦壯哉白頭狼狽只堪哀枉敎一室塵如積<lb/>
天下何曾埽得來<lb/>
　　夜寒獨覺<lb/>
<pb n="KR4h0157_WYG_073-21a"/>
兒啼驚覺夢中身恰則華胥正問津脚到五更偏作冷<lb/>
老來萬事不如人若無忩月誰相伴聽盡雞聲不肯晨<lb/>
尚有布衾寒似鐡無衾似鐡始言貧<lb/>
　　雨晴得毗陵故舊書<lb/>
雀聲只喜晩晴新不管畦蔬雨未勻日與山光弄秋色<lb/>
風將竹影埽忩塵多時浙右無消息忽有書來問老人<lb/>
知我近來頭白盡寒暄語外更情親<lb/>
　　憂患感歎<lb/>
<pb n="KR4h0157_WYG_073-21b"/>
老去情懐已不勝愁邊災患更相仍胷中莫著傷心事<lb/>
東處銷時西處生<lb/>
　　霜曉<lb/>
荒荒瘦日作秋暉稍稍㣲暄破曉霏只有江風偏得意<lb/>
夜挼霜水染紅衣<lb/>
　　慶長叔招飲一杯未釂雪聲璀然即席走筆賦十<lb/>
　　　詩<lb/>
晩飲西隣大阮家天風吹雪入簷牙呼童净埽青苔地<lb/>
<pb n="KR4h0157_WYG_073-22a"/>
莫遣纎塵涴玉花<lb/>
長廊盡處繞梅行過盡風聲得雪聲醉裏不愁飄濕靣<lb/>
自舒翠䄂㸃瓊英<lb/>
老手那知鬢脚凋忍寒拚命看珠跳却嫌地暖無氷凍<lb/>
恰則飛來恰則銷<lb/>
梅花得雪更清妍折入燈前細撚看下却珠簾敎到地<lb/>
横枝太瘦不禁寒<lb/>
雪正飛時梅正開倩人和雪折庭梅莫敎顫脱梢頭雪<lb/>
<pb n="KR4h0157_WYG_073-22b"/>
千萬輕輕折取來<lb/>
急雪穿簾繞蠟燈梅花㣲笑古銅缾朔風惡極驚人殺<lb/>
吹倒琉璃六曲屏<lb/>
南烹北果聚君家象箸氷盤物物佳只有蔗霜分不得<lb/>
老夫自要嚼梅花<lb/>
不是今朝雪不清只愁清殺老書生不知落得幾多雪<lb/>
做盡北風無恨聲<lb/>
酒香端的似梅無小摘梅花浸酒壺莫遣南枝獨醒著<lb/>
<pb n="KR4h0157_WYG_073-23a"/>
一杯聊勸雪肌膚<lb/>
燕寜軒裏集羣仙薄宦歸來又兩年梅影舞風風舞雪<lb/>
勸人何苦怯金舩<lb/>
　　克信弟坐上賦梅花二首<lb/>
對酒初驚髪半華折梅還覺興殊佳如何屋角西南月<lb/>
只照梢頭一兩花自是向來香寂寞不須更道影横斜<lb/>
半枝别有春無價和靖何曽覓得些<lb/>
月波成露露成霜借與南枝作淡妝寒入玉衣燈下薄<lb/>
<pb n="KR4h0157_WYG_073-23b"/>
春撩雪骨酒邊香却於老樹半枯處忽走一梢如許長<lb/>
道是疎花不解語伴人醒醉替人狂<lb/>
　　送談命曾南翔<lb/>
今年見説也無錐政坐談天泄密機舉世近來憎直語<lb/>
貴人剩許未爲癡<lb/>
　　寄題萬安縣劉元襲横秀閣<lb/>
玉簪成陣雪成堆秀氣横空撥不開楚岫蒼寒五雲外<lb/>
贑江白寫九天來煙銷日出皆詩句月色波聲喚夢回<lb/>
<pb n="KR4h0157_WYG_073-24a"/>
早晩攜家過高閣寄詩聊當一枝梅<lb/>
　　春盡舍舟餘杭雨後山行<lb/>
前夕船中索簟眠今朝山下覺衣單春歸便肯平平過<lb/>
須做桐花一信寒<lb/>
　　十二月二十七日大雪中過言水小盤渡西歸<lb/>
風卷寒江浪濕天斜吹亂雪忽平舩碧琉璃上瓊花裏<lb/>
獨載詩人孟浩然<lb/>
　　山居雪後<lb/>
<pb n="KR4h0157_WYG_073-24b"/>
春近能餘幾許寒雪花纔落便消殘青松根上蘭根下<lb/>
猶得三朝兩日看<lb/>
一㸃紅塵未敢生松間雪後政堪行日光半破風㣲度<lb/>
時作髙林落果聲<lb/>
　<lb/>
　<lb/>
　<lb/>
　宋詩鈔卷七十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷六十七</head> <lb/>
    <p>
<pb n="KR4h0157_WYG_067-1a"/>
欽定四庫全書<lb/>
　宋詩鈔卷六十七<lb/>
　　　　　　　　　内閣中書舍人吳之振編<lb/>
　陸游劒南詩鈔<hi>四</hi>
　　齋中雜興十首以丈夫貴壯健慘戚非朱顔為韻<lb/>
成童入鄉校諸老席函丈堂堂韓有功英概今可想從<lb/>
父有彦逺早以直自養始終臨川學力守非有黨紛紛<lb/>
名它師有泚在其顙二公生氣存千載可畏仰<lb/>
<pb n="KR4h0157_WYG_067-1b"/>
士生學六經是為聖人徒處當師顔原出當致唐虞斯<lb/>
文陣堂堂臨敵獨援抱異端滿天下一掃可使無乃知<lb/>
立事功先要定規模彼雖力移山安能奪匹夫<lb/>
公議在天下如人有元氣平居失䕶養一旦可勝諱神<lb/>
丹卒難求百疾起如蝟奄奄息僅屬熟視吁可畏大義<lb/>
在春秋遺跡悲漢魏君看徐孺子底物視富貴<lb/>
昔我自蜀歸耆舊巳凋䘮後來二三公尚慰天下望千<lb/>
里一紙書殷懃問亡恙嗚呼亦已矣遺語寄悲愴我亦<lb/>
<pb n="KR4h0157_WYG_067-2a"/>
迫桑榆便恐無輩行夜窓對清燈力憊心尚壯<lb/>
餘齡垂八十雖憊猶强飯正如老病馬風沙時一噴玉<lb/>
關𦕈何許道里何啻萬目中堠厯厯欲進不能寸矯首<lb/>
望秋空徒羡霜鶻健薶骨亦何悲吾非麒麟楦<lb/>
琅琅誦詩書尚記兩髦髧誰料七十年沈滯終坎窞炊<lb/>
突映茅廬日莫煙慘慘忍窮端已熟撫事空自感狂言<lb/>
悔噬臍衆訾驚破膽尚有愛書心還如嗜菖歜<lb/>
去國己酉冬忽見十頒厯衰殘口兩齒困阨家四壁時<lb/>
<pb n="KR4h0157_WYG_067-2b"/>
看溪雲生飽聽簷雨滴悠然度寒暑何處著欣戚幽人<lb/>
豈知我月夕聞吹笛何當五百歲相與摩銅狄<lb/>
扁舟東下峽日月去若飛當時筆硯舊乆已星晨稀俊<lb/>
逸如伯渾簡詣如知㡬天高鬼神惡回首萬事非我欲<lb/>
泝黄牛買屋居青衣九原不可作哀哉誰與歸<lb/>
荷鉏草堂東藝花二百株春風一朝來白白兼朱朱南<lb/>
列紅薇屏北界緑芋區偃蹇雙松老森聳萬竹臞餘地<lb/>
不忍茀挿援引瓠壺何當拂東絹畫作山園圖<lb/>
<pb n="KR4h0157_WYG_067-3a"/>
閒居寂無客柴門晝常闗孤舟小於葉放浪煙水間樹<lb/>
暗楊梅村露下白蓮灣釣魚樵風涇買酒石帆山向來<lb/>
支許輩恐亦無此閒道逢若耶叟握手開蒼顔<lb/>
　　觀畫山水<lb/>
古北安西志未酬人間隨處送悠悠騎驢白帝城邊雨<lb/>
挂席黄陵廟外秋大網截江魚可膾高樓臨路酒如油<lb/>
老來無復當年快聊對丹青作卧遊<lb/>
　　讀蘇叔黨汝州北山雜詩次其韻<lb/>
<pb n="KR4h0157_WYG_067-3b"/>
暑耘日炙背寒耕泥沒脚衆人占膏腴我獨治磽确力<lb/>
盡功未見厥土但如昨豈惟窘糠粞直恐轉溝壑今年<lb/>
雨暘時天如相耕穫屋傾未暇扶且復補籬落<lb/>
祠官粟一囊不贍軀七尺前年䝉寛恩例許乞骸骨聫<lb/>
翩三兒子俱作鸛雀碧賦禄雖尚逺亦足慰衰白幅巾<lb/>
茆簷下稱病謝來客從今門前路永掃車馬跡<lb/>
德孫秀眉宇慨然修初服枯腸貯詩書十飯九不肉成<lb/>
童將覓舉想見袍立鵠先澤儻未衰豈無五秉粟汝能<lb/>
<pb n="KR4h0157_WYG_067-4a"/>
記吾言併以告阿福閉門勿雜交一經萬事足<lb/>
　　枕上作<lb/>
蕭蕭白髪卧扁舟死盡中朝舊輩流萬里闗河孤枕夢<lb/>
五更風雨四山秋鄭䖍自笑窮躭酒李廣何妨老不侯<lb/>
猶有少年風味在吳牋著句寫清秋<lb/>
　　示友<lb/>
道向虛中得交從實處工凌空一鶚上赴海百川東氣<lb/>
骨真當勉規模不必同人生易衰老君等勿怱怱<lb/>
<pb n="KR4h0157_WYG_067-4b"/>
　　開東關路北至山腳因治路傍隙地雜植花草<lb/>
清溝東畔剪蓁菅雖設柴門盡日闗逺引寒泉成碧沼<lb/>
稍通密竹露青山幽花泣露開仍落好鳥穿林去復還<lb/>
更上横岡吾所愛小兒試覓屋三間<lb/>
父子追隨一笑傾東園東畔路初成夾栽芳草如繩直<lb/>
前出籬門似砥平春近野梅香欲動雨餘溝水細無聲<lb/>
今朝有憙誰能識不用人扶亦自行<lb/>
病眼逢人每嬾開正須此地洗氛埃數枝梅向林梢出<lb/>
<pb n="KR4h0157_WYG_067-5a"/>
一脉泉從嶺背來藤杖有時縁石磴風爐隨處置茶杯<lb/>
殘軀自笑如春草又喜天邊斗柄回<lb/>
　　連日治圃至山亭又作五字<lb/>
好竹千竿翠新泉一勺氷殘蕪襯落日老木上寒藤細<lb/>
磴欹難過危欄曲可憑歸時忽已莫㸃㸃數漁燈<lb/>
　　嵗莫書懐<lb/>
世事從來不可常把茆猶幸得深藏牀頭酒瓮寒難熟<lb/>
瓶裏梅花夜更香薄命元知等蟬翼畏途何處不羊腸<lb/>
<pb n="KR4h0157_WYG_067-5b"/>
詩成讀罷仍無用聊滿山家骨董囊<lb/>
　　初春感事<lb/>
馬跡車聲是處忙經旬無客到龜堂水初泛溢黏天緑<lb/>
梅欲飄零特地香世事紛紛人自老嵗華冉冉日初長<lb/>
百錢不辦旗亭醉空愛鵝兒似酒黄<lb/>
　　先少師宣和初有贈晁公以道詩云奴愛才如蕭穎<lb/>
　　　士婢知詩似鄭康成晁公大愛賞今逸全篇偶<lb/>
　　　讀晁公文集泣而足之<lb/>
<pb n="KR4h0157_WYG_067-6a"/>
仕不逢時勇退耕閉門自號景迂生逺聞佳士輒心許<lb/>
老見異書猶眼明奴愛才如蕭頴士婢知詩似鄭康成<lb/>
早孤遇事偏多感欲續殘章涕已傾<lb/>
　　追感往事<lb/>
諸公可歎善謀身誤國當時豈一秦不望夷吾出江左<lb/>
新亭對泣亦無人<lb/>
　　紹興辛酉予年十七矣距今已六十年追感舊事<lb/>
　　　作絶句<lb/>
<pb n="KR4h0157_WYG_067-6b"/>
常憶初年十七時朝朝烏帽出從師<hi>與許子威輩同從鮑季和先生晨興</hi>
<hi>必具帽帶而出</hi>忽逢寒食停供課正寫礬書作贋碑<lb/>
　　雨晴風日佳絶徙倚門外<lb/>
荼釅無端廢午眠杖藜信歩到門前青裙溪女結蠶卦<lb/>
白髪廟巫催社錢<lb/>
章老三年病方死吳翁一夕呼不醒獨有此身頑似鐵<lb/>
倚門常㸔莫山青<lb/>
　　春遊<lb/>
<pb n="KR4h0157_WYG_067-7a"/>
春風隄上草萋萋草軟沙平護馬蹄似葢㣲雲纔障日<lb/>
如絲小雨不成泥千秋觀裏逢新燕九里山前聽午雞<lb/>
追憶舊遊愁滿眼綵船曽繫畫橋西<lb/>
　　春雨<lb/>
狼籍殘花滿地紅擁衾孤夢雨聲中人生十事九堪歎<lb/>
春色三分二已空但有老盆傾獨酒不辭衰鬢對青銅<lb/>
長貧博得身强健乆矣無心咎化工<lb/>
藥爐茶竈淡生涯聽雨猶能惜物華蘸岸頓添三尺水<lb/>
<pb n="KR4h0157_WYG_067-7b"/>
沾泥不貸一城花閒摩病眼㸔書卷時傍危欄弄釣車<lb/>
稚子孤行八千里喜聞炊熟可還家<hi>家僮自行在來報子布寒食前可到</hi>
<hi>家唐人以寒食前一日為炊熟</hi>
自笑平生嬾是真閉門高枕動兼旬海棠千片已隨水<lb/>
杜宇一聲無復春緑酒盈樽足忘老朱櫻上市正嘗新<lb/>
今朝雨止通溪路又向沙頭岸幅巾<lb/>
　　三月十六日至柯橋迎子布東還<lb/>
江國常年秋鴈飛吾兒逺客寄書稀道途一見相持泣<lb/>
<pb n="KR4h0157_WYG_067-8a"/>
鄰曲聚觀同載歸草草杯盤更起舞匆匆刀尺旋裁衣<lb/>
從今父子茆簷下回首人間萬事非<lb/>
我似傷禽帶箭飛更憐女作鴈行稀異時恐抱終身恨<lb/>
此日寜甘徒歩歸萬里外應勞逺夢三年前已挂朝衣<lb/>
斷編蠧簡相從老絶念功名亦未非<lb/>
　　初夏野興<lb/>
扇墮巾欹午夢回鳴鳩又喚雨絲來數行褚帖臨窗學<lb/>
一卷陶詩傍枕開糠火就林煨苦筍蜜甖沉井漬青梅<lb/>
<pb n="KR4h0157_WYG_067-8b"/>
艾人行復巍然出老大難堪節物催<lb/>
　　衡門<lb/>
曲徑衡門短短籬槐楸陰裏倚笻枝老來百事不入眼<lb/>
惟愛青山如舊時<lb/>
　　朝飢示子聿<lb/>
水雲深處小茆茨雷動空腸慣忍飢外物不移方是學<lb/>
俗人猶愛未為詩生逢昭代雖虚過死見先親幸有辭<lb/>
八十到頭終强項欲將衣鉢付吾兒<lb/>
<pb n="KR4h0157_WYG_067-9a"/>
　　晨興<lb/>
小雨過郊墟晨興一事無殘榴重結蘂新燕續生雛書<lb/>
細猶能讀行遲漸要扶蔬畦恐蕪沒且復課僮奴<lb/>
　　西村<lb/>
亂山深處小桃源往嵗求漿憶叩門高柳簇橋初轉馬<lb/>
數家臨水自成村茂林風送幽禽語壤壁苔侵醉墨痕<lb/>
一首清詩記今夕細雲新月耿黄昏<lb/>
　　放歌行<lb/>
<pb n="KR4h0157_WYG_067-9b"/>
少年不知老境惡意謂長如少年樂朝歌夜舞狂不休<lb/>
逢人欲覓長生藥三二十年底難過屈指朋儕餘㡬箇<lb/>
就令未死身日衰朱顔已去誰能那人間萬事如奕棊<lb/>
我亦曽經少壯時兒曹紛紛不須校嵗月推遷渠自知<lb/>
　　閉戸<lb/>
收身歸死鏡湖傍閉戸悠悠白日長巷僻斷非容駟路<lb/>
腸枯那有蹴蔬羊書生正可蹈東海世事漫思移太行<lb/>
睡起不知天早莫坐㸔螢度篆盤香<lb/>
<pb n="KR4h0157_WYG_067-10a"/>
　　長飢<lb/>
病卧窮閻貞聖時本來吾道合長飢朝不及夕未妨樂<lb/>
死何如生行自知早年休學仗下馬末路幸似泥中龜<lb/>
煙波一葉㑹當逝吹笛高人有素期<lb/>
　　山齋書事<lb/>
山榴子結又重開巢燕雛飛却續囘<hi>燕有三生雛乃去者</hi>雨足人<lb/>
畦千頃稻日長風舞一庭槐浩歌縱酒愁仍在作意觀<lb/>
書睡已來常恨流年不相貸若為更著莫蟬催<lb/>
<pb n="KR4h0157_WYG_067-10b"/>
　　晩至新塘<lb/>
青鞵隨意出柴荆聊向南唐曳杖行歸鳥已從煙際沒<lb/>
斷虹猶在栁梢明城頭層墖凌空立浦口孤舟竝岸横<lb/>
向道有詩渾不信為君擁鼻作吳聲<lb/>
　　早秋南堂夜興<lb/>
水注横塘藻荇香候蟲唧唧滿空廊風前落葉紛可掃<lb/>
天際疎星森有芒夜漏漸長愁少睡秋衣未製怯新涼<lb/>
明朝知有欣然處寫得黄庭又㡬行<lb/>
<pb n="KR4h0157_WYG_067-11a"/>
　　新涼書懐<lb/>
藥物扶持病少蘇殘年不恨老菰蘆潦収溪椵魚爭售<lb/>
歲樂村場酒易沽無日榿林無墜葉<hi>榿木自夏至秋日有落葉不可勝掃</hi>
有時燕戸有新雛<hi>今年燕屢生雛七月望猶未止</hi>秋風磔起扁舟興安<lb/>
得州家復鏡湖<lb/>
鄰曲今年又有年垂髫戴白各欣然先輸官庾無逋賦<lb/>
共賽神祠有社錢退傅寄聲情縝宻<hi>連得周丞相書細字滿幅</hi>晦翁<lb/>
入夢語蟬聫<hi>昨夕夢朱元晦甚款</hi>燈前細與兒曹説蠧簡猶堪數<lb/>
<pb n="KR4h0157_WYG_067-11b"/>
世傳<lb/>
　　燒香<lb/>
寳熏清夜起氤氲寂寂中庭伴月痕小斮海沉非弄水<lb/>
旋開山麝取當門蜜房割處春方半花露収時日未暾<lb/>
安得故人同晤語一燈相對㸔雲屯<lb/>
　　枕上<lb/>
呼兒初夜上門闗怕冷貪眠自笑孱月色横分窗一半<lb/>
秋聲正在樹中間莫年不復樽前樂浮世無如枕上閒<lb/>
<pb n="KR4h0157_WYG_067-12a"/>
錬句未安姑棄置明朝追記尚斑斑<lb/>
　　山園書觸目<lb/>
山近雲生易人稀鳥下頻瘦篁穿石竅古蔓絡松身熟<lb/>
摘巖邊果乾收澗底薪經過不相識喚作避秦人<lb/>
　　村舍<lb/>
篠屋風林下<hi>山中人以篠覆舍厚密過于茅</hi>柴門芡浦旁先鳴雞腷膊<lb/>
徐上日蒼涼服藥貧寜輟觀書老有常仍須教童稚世<lb/>
世力耕桑<lb/>
<pb n="KR4h0157_WYG_067-12b"/>
生理嗟彌薄吾居乆未完蝶飛窗紙碎龜坼壁泥乾小<lb/>
雨牛欄溼㣲霜碓舍寒晚禾蟲獨少鄰里共相寛<hi>今年晚禾</hi>
<hi>苦蟲蛇予鄉獨免</hi>
　　對食戲詠<lb/>
一飽欣逢嵗小穰時憑野餉誑枯腸橙黄出臼金虀美<lb/>
菰脆供盤玉片香客送輪囷霜後蟹僧分磊落社前薑<lb/>
秋來幸是身强健聊為佳時舉一觴<lb/>
　　懐昔<lb/>
<pb n="KR4h0157_WYG_067-13a"/>
偶住人間日月長細思方覺少年狂衆中論事歸多悔<lb/>
醉後題詩醒已忘鼉作鯨吞吁莫測谷堙山塹浩難量<lb/>
老來境界全非昨卧㸔縈簾一縷香<lb/>
　　賽神<lb/>
嵗熟鄉鄰樂辰良祭賽多荒園抛鬼飯髙机置神鵝<hi>村人</hi>
<hi>謂祭神之牲曰神猪神鵝</hi>人散叢祠寂巫歸醉臉酡飢鴉更堪笑鳴<lb/>
噪下庭柯<lb/>
　　小立<lb/>
<pb n="KR4h0157_WYG_067-13b"/>
紅樹園廬晚碧花籬落秋荒陂船護鴨斷㟁笛呼牛酒<lb/>
賤村村醉山寒寺寺幽聊須岸烏幘小立埭西頭<lb/>
　　秋晚湖上<lb/>
已過西成賽廟期家家下麥不容遲夕陽遍野人歸後<lb/>
秋水生灘鷺集時靈藥不治懐抱惡好詩空益鬢毛衰<lb/>
從來未識蘇司業愁絶西風滿酒旗<lb/>
　　明日又至山園天㣲陰再賦<lb/>
河岸風檣逺村陂牧笛長短籬圍麂眼幽徑繚羊腸照<lb/>
<pb n="KR4h0157_WYG_067-14a"/>
水鬚眉見搓橙指爪香衣裘又闗念碪杵滿斜陽<lb/>
　　不寐<lb/>
麗譙聽盡短長更幽夢無端故不成寒雨似從心上滴<lb/>
孤燈偏向枕邊明讀書有味身忘老報國無期涕似傾<lb/>
敢為衰殘便虛死誓先鄰曲事春耕<lb/>
　　弊廬<lb/>
弊廬雖陋甚鄙性頗所宜欹傾十許間草覆實半之碓<lb/>
聲隔柴門績火出枳籬縳木為彘牢附垣作雞塒黄犢<lb/>
<pb n="KR4h0157_WYG_067-14b"/>
放林莽蒼鵝戲陂池傭耕食于我客主同㸑炊瓦盎設<lb/>
大杓葅莧羹園葵一飽荷鋤出作勞非所辭上以奉租<lb/>
賦下以及我私有錢即沽酒阡陌恣遊嬉亦有扶持者<lb/>
婢跣奴髻椎欲畫恨無人後世考此詩<lb/>
　　園中作<lb/>
誰采桄榔寄一枝北來萬里為扶衰風光最愛初寒候<lb/>
懐抱殊勝未老時閒引㣲泉成曲澗盡除枯蔓補疎籬<lb/>
花前自笑童心在更伴羣兒竹馬嬉<lb/>
<pb n="KR4h0157_WYG_067-15a"/>
　　夜四鼔睡覺起行簷間觀新作南籬<lb/>
星斗䦨干天宇清起披短褐繞廊行葉聲颯颯飛霜重<lb/>
籬影疎疎落月明沙冷斷鴻投别浦風高殘漏下孤城<lb/>
衰遟自笑情猶在一首新詩取次成<lb/>
　　客去追記坐間所言<lb/>
征西幙罷㡬經春歎息兒音尚帶秦毎為後生談舊事<lb/>
始知老子是陳人建隆乾德開王業温洛榮河厭騎塵<lb/>
倘得此生重少壯臨危敢愛不貲身<lb/>
<pb n="KR4h0157_WYG_067-15b"/>
　　追憶征西幙中舊事<lb/>
大散闗頭北望秦自期談笑靜邊塵収身死向農桑社<lb/>
何止明明兩世人<lb/>
小獵南山雪未消繡旗斜卷玉驄驕不如意事常千萬<lb/>
空想先鋒宿渭橋<lb/>
憶昨王師戍隴回遺民日夜望行臺不論夾道壺漿滿<lb/>
洛筍河魴次第來<hi>在南鄭時闗中將吏有獻此二物者</hi>
闗輔遺民意可傷蠟封三寸絹書黄亦知作法如秦酷<lb/>
<pb n="KR4h0157_WYG_067-16a"/>
列聖恩深不忍忘<hi>闗中將校宻報事宜皆以蠟書至宣司</hi>
　　冬夜<lb/>
颼颼黄葉欲辭枝况著霜風抵死吹投老難逢身健日<lb/>
讀書偏愛夜長時孤村月白聞衣杵破竈煙青煑芋糜<lb/>
不是用心希陋巷為儒自合耐寒飢<lb/>
　　冬日<lb/>
室中恰愛一蒲團也抵三千世界寛上策莫如扄戸坐<lb/>
苦閒猶復取書㸔蔬青飯輭枝梧老窗白爐新凖備寒<lb/>
<pb n="KR4h0157_WYG_067-16b"/>
堪笑此翁幽獨慣却嫌兒女話團欒<lb/>
　　寒夕<lb/>
夜叩銅壺徹旦吟了無人㑹此時心燈殘熖作孤螢小<lb/>
火冷灰如積雪深風急江天無過雁月明庭户有疎碪<lb/>
此身畢竟歸何許但憶藏舟黄葦林<lb/>
　　辛酉冬至<lb/>
今日日南至吾門方寂然家貧輕過節身老怯増年<hi>鄉俗</hi>
<hi>謂喫冬至飯即添一嵗</hi>畢祭皆扶拜分盤獨早眠惟應探春夢已<lb/>
<pb n="KR4h0157_WYG_067-17a"/>
繞鏡湖邊<lb/>
　　客至<lb/>
何處軒車客能來桑麥村一奴先入市此老自譍門野<lb/>
果嘗皆澀村醅壓尚渾殘年亦何恨治世作黎元<lb/>
　　冬夜讀史有感<lb/>
短檠膏涸夜將殘感事懐人興未䦨酌酒淺深須自度<lb/>
圍棋成敗有旁觀斷粞作飯終年飽大布裁袍稱意寛<lb/>
世上閒愁千萬斛不敎一㸃上眉端<lb/>
<pb n="KR4h0157_WYG_067-17b"/>
　　小飲梅花下作<lb/>
脱巾莫歎髪成絲六十年間萬首詩<hi>予自年十七八學作詩今六十年得</hi>
<hi>萬篇</hi>排日醉過梅落後通宵吟到雪殘時偶容後死寜非<lb/>
幸自乞歸耕已恨遲青史滿前閒即讀㡬人為我作蓍<lb/>
龜<lb/>
　　箕卜<lb/>
孟春百草靈古俗迎紫姑厨中取竹箕冒似婦帬襦䜿<lb/>
子夾扶持挿筆祝其書俄若有物憑對畣不須㬰豈必<lb/>
<pb n="KR4h0157_WYG_067-18a"/>
考中否一笑聊相娛詩章亦間作酒食隨所須興䦨忽<lb/>
辭去誰能執其祛持箕畀竈婢棄筆卧牆隅几席亦已<lb/>
徹狼籍果與蔬紛紛竟何益人鬼均一愚<lb/>
　　梅花絶句<lb/>
㡬年不到合江園説著當時已斷魂只有梅花知此恨<lb/>
相逢月底却無言<lb/>
當年走馬錦城西曽為梅花醉似泥二十里中香不斷<lb/>
青羊宫到浣花溪<lb/>
<pb n="KR4h0157_WYG_067-18b"/>
聞道梅花坼曉風雪堆遍滿四山中何方可化身千億<lb/>
一樹梅前<hi>一作花</hi>一放翁<lb/>
小亭終日倚䦨干樹樹梅花㸔到殘只怪此翁常謝客<lb/>
元來不是怕春寒<lb/>
亂篸桐㡌花如雪斜挂驢鞍酒滿壺若得丹青如顧陸<lb/>
憑渠畫我夜歸圖<lb/>
紅梅過後到緗梅一種春風不並開造物無心還有意<lb/>
引敎日日放翁來<lb/>
<pb n="KR4h0157_WYG_067-19a"/>
　　送子龍赴吉州掾<lb/>
我老汝逺行知汝非得已駕言當送汝揮涕不能止人<lb/>
誰樂離别坐貧至于此汝行犯胥濤次第過彭蠡波横<lb/>
吞舟魚林嘯獨脚鬼野飯何店炊孤櫂何岸檥判司比<lb/>
唐時猶幸免笞箠庭參亦何辱負職乃可耻汝為吉州<lb/>
吏但飲吉州水一錢亦分明誰能肆讒毁聚俸嫁阿惜<lb/>
擇士敎元禮我食可自營勿用念甘㫖衣穿聽露肘履<lb/>
破從見指出門雖被嘲歸舍却睡美益公名位重凛若<lb/>
<pb n="KR4h0157_WYG_067-19b"/>
喬嶽峙汝以通家故或許望燕几得見已足榮切勿有<lb/>
所啟又若楊誠齋清介世莫比一聞俗人言三日歸洗<lb/>
耳汝但問起居餘事勿挂齒希周有世好敬叔乃鄉里<lb/>
豈惟能文辭實亦堅操履相從勉講學事業在積累仁<lb/>
義本何常蹈之則君子汝去三年歸我儻未即死江中<lb/>
有鯉魚頻寄書一紙<lb/>
　　六日雲重有雪意獨酌<lb/>
遍遊藪澤一漁舠盡厯風霜只緼袍天為念貧偏與健<lb/>
<pb n="KR4h0157_WYG_067-20a"/>
人因見嬾誤稱髙地連海澨濤聲近雲冐山椒雪意豪<lb/>
偶得名鐏當痛飲涼州那得直蒲萄<lb/>
　　舟中作<lb/>
娥江西路石帆東身寄鷗波浩蕩中疊疊沙痕留浦㟁<lb/>
疎疎日影透漁篷詩人無復同盟在酒債何時一洗空<lb/>
已廹耄年宜易感人生五十即稱翁<lb/>
晤語無人與遣愁出門聊復弄輕舟山穿煙雨參差出<lb/>
水赴陂塘散漫流隔葉雄雌鳴谷鳥傍林子母過吳牛<lb/>
<pb n="KR4h0157_WYG_067-20b"/>
數家清絶如圖畫炊黍何妨得小留<lb/>
　　湖村春興<lb/>
桑柘相望雨露新桃源自隱不縁秦稻陂正滿初投種<lb/>
蠶子方生未忌人酒借鵝兒成淺色魚憑雲母作脩鱗<lb/>
賽神歸晚比鄰醉一笑猶闗老子身<lb/>
　　村居書事<lb/>
藥物枝梧病漸蘇門前野老笑相呼春深水暖多魚婢<lb/>
雨足年豐少麥奴小飲盃盤隨事具閒行巷陌倩人扶<lb/>
<pb n="KR4h0157_WYG_067-21a"/>
題詩非復𦍑村句誰與丹青作畫圖<hi>李伯時有𦍑月圖傳於世</hi>
　　題廬陵蕭毓秀才詩卷後<lb/>
詩句雄豪易取名爾來閒淡獨蕭卿蘇州死後風流絶<lb/>
㡬許工夫學得成<lb/>
法不孤生自古同癡人乃欲鏤虚空君詩妙處吾能識<lb/>
正在山程水驛中<lb/>
　　示客<lb/>
一㸃昏燈兩部蛙客來相對半甌茶典衣未贖身饒蝨<lb/>
<pb n="KR4h0157_WYG_067-21b"/>
治米無工飯有沙每為采菱浮野艇時因賣藥宿山家<lb/>
青鞋到處堪椉興不獨雲門與若耶<lb/>
　　喜晴<lb/>
葛衣初著喜新晴寂寂虚堂一榻横乍坼孤花藏葉罅<lb/>
晚歸雙燕拂簾旌舞空不斷游絲直掠地還飛落絮輕<lb/>
<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>欲倚䦨㝷好句清笳已復動高城<lb/>
　　閒詠園中草木<lb/>
剪刀葉畔戲魚回帔子花頭舞蝶來領畧年光屬閒客<lb/>
<pb n="KR4h0157_WYG_067-22a"/>
一樽自勸不須推<lb/>
一樹山櫻鳥啄殘懸鈎半舍亦甘酸兒童采得爭來餉<lb/>
應念衰翁舌未乾<lb/>
緑侵小徑蟇衣草青絡疎籬鬼帶藤未暇開編㝷本草<lb/>
且將名品問山僧<lb/>
　　過鄰家<lb/>
老病在臂踝終日不喜動溪雲忽過前袖手以目送今<lb/>
晨光景佳霽色入鳥哢舊言出柴荆暫作湖山夢東村<lb/>
<pb n="KR4h0157_WYG_067-22b"/>
望鶴巢西阜過貛峒父老意欣然為我撥春瓮豈惟澆<lb/>
舌燥亦用輭脚痛形骸去繩檢談笑得少縱吴蠶初上<lb/>
簇陂稻亦已種端午數日間更約同解糭<lb/>
　　九月初作<lb/>
九月都門凛欲霜羸軀恩免立鵷行細書付吏謄初稾<lb/>
和藥呼兒對古方陋巷閉門當謝客髙齋掃地獨焚香<lb/>
此生自計終何取似有山林一日長<hi>實録有初稾二臺</hi>
　　無客<lb/>
<pb n="KR4h0157_WYG_067-23a"/>
今日了無客翛然塵柄閒硯涵鴝鵒眼香斮鷓鴣斑木<lb/>
落風初勁雲低雨尚慳西湖未暇到卧看曲屏山<lb/>
　　懐故山<lb/>
老怯京塵化素衣無端抛擲釣魚磯碧雲又見日將<lb/>
暮芳草不知人念歸萬事莫論羈枕夢一身方墮亂<lb/>
書圍岷山學士無消息空想燈前語入微<hi>張季長秘閣乆不得</hi>
<hi>書</hi>
　　晚歸<lb/>
<pb n="KR4h0157_WYG_067-23b"/>
無事經秋别鏡湖詩囊隨處累奚奴樓頭寒日低將盡<lb/>
陌上殘泥踏欲無軒冕豈容闗喜愠簞瓢亦未費枝梧<lb/>
畫橋緑浦歸來晚一醆昏燈得自娛<lb/>
　　題史院壁<lb/>
白髪無餘鬒蒼顔失故丹旅遊多敗意大屋毎饒寒出<lb/>
畏霜侵褐歸椉日暖鞍若非時得句何以慰衰殘<lb/>
苔瓮平分路銅環半掩扉殘蕪寒不死敗葉落還飛責<lb/>
重何由塞愁生但念歸非無茅一把世事苦相違<lb/>
<pb n="KR4h0157_WYG_067-24a"/>
　　寄題儒榮堂<hi>朝散大夫徐夢莘著北盟録上之除直祕閣訓辭有儒榮之語因以名堂</hi>
　　　<hi>來求賦詩</hi>
軍容基旤廟謀疎尚記文登遣使初只道大功隨指顧<lb/>
至今遺患費誅鋤還朝不遣參麟筆寓直空聞上石渠<lb/>
<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>辦殺青君記取磨崖碑待魯公書<lb/>
　　雜興十首以貧堅志士節病長高人情為韻<lb/>
仕宦徧四方每出歸愈貧寒暑更質衣笑倒鄰里人今<lb/>
年作史官坐糜太倉陳無如思歸何日夜望絶麟區區<lb/>
<pb n="KR4h0157_WYG_067-24b"/>
牛馬走齪齪蟣蝨臣恩深老不報肝膽空輪囷<lb/>
孟子闢楊墨吾道方粲然韓愈排佛老不失聖所傳伐<lb/>
木當伐根攻敵當攻堅坐視日月食孰探天地全一木<lb/>
信難恃要憂大厦顛安得孟韓輩出為吾黨先<lb/>
聖人固多能藝乃不以試嗟予少貧賤日月成坐棄矧<lb/>
今耄已及甘食而美睡道衰朋友散斯文凛將墜閉户<lb/>
輒竟日孰與講仁智厭厭生意盡何暇議李志<lb/>
少年喜結交患難謂可倚寜知事大謬親友化虎兕出<lb/>
<pb n="KR4h0157_WYG_067-25a"/>
仕五十年危不以讒死始畏囊中錐寜取道旁李老來<lb/>
多新知英彦終可喜豈以二三君遂疑天下士<lb/>
㫺我遊廬山夜雨東林雪灰深火正熟膏減燈半滅童<lb/>
驚林虎過僧惜澗松折至今每追思可解肺肝熱那知<lb/>
蓬山夢忽繼此清絶殊勝蘇子卿餐氊持漢節<lb/>
觀人如觀玉拙眼喜譏評得失顧在人玉固非所病慶<lb/>
厯嘉佑間人才於斯盛王回僅一招石介棄不聘乃知<lb/>
天下士成敗各有命願君姑安之天定豈不勝<lb/>
<pb n="KR4h0157_WYG_067-25b"/>
兩山如峨眉一水若車輞吾昔廬其間百里臨莽蒼少<lb/>
年手藝木條榦日夜長咿啞駕獨轅迢遞揺兩槳平生<lb/>
㑹心地今乃寄夢想何時喚鄰翁煙水行布網<lb/>
貨財不可居禄位不可饕我爾本一家何至臯蘭鏖小<lb/>
夫謀人國紛紛日煎熬或謂性本惡或謂經無褒誤人<lb/>
方自此孰如飲醇醪清言亦自佳遺事非徒高<lb/>
魯山粹而博韶美曠且真石渠東觀中乆矣無若人飛<lb/>
仙驂鳯鸞豈乆混世塵空餘文章在常與日月新我雖<lb/>
<pb n="KR4h0157_WYG_067-26a"/>
不足數疇昔沗交親尚想秋燈下對影欹幅巾<hi>陳山魯山劉儀</hi>
<hi>鳯韶美</hi>
君子尚大節又甚惡不情魯連故可人用意終近名千<lb/>
載高夷齊采薇忘其生周公述易象所以貴幽貞去聖<lb/>
雖已逺江左見淵明我讀飲酒詩朱絃有遺聲<lb/>
　　謝韓實之直閣送燈<lb/>
玉作華星綴絳繩樓臺交映草天澄東都父老今誰在<lb/>
腸斷當時諌浙燈<lb/>
<pb n="KR4h0157_WYG_067-26b"/>
舊友年來不作疎華燈乃肯寄蝸廬寜知此老蕭條甚<lb/>
二尺檠前正讀書<lb/>
　　歎老<lb/>
鏡裏蕭蕭白髪新默思舊事似前身齒殘對客豁可耻<lb/>
臂弱學書肥失真漸覺文辭乖律吕豈惟議論少精神<lb/>
平生師友凋零盡鼻堊揮斤未有人<lb/>
　　冬曉<lb/>
恩免宵興趂曉斑養慵終覺媿吾顔浮名半世虚催老<lb/>
<pb n="KR4h0157_WYG_067-27a"/>
高卧何時復得閒兩㟁夕陽漁浦市數峰寒靄沃洲山<lb/>
扁舟來往無窮樂此事天公豈所慳<lb/>
　　有懐梁益舊遊<lb/>
土堠纍纍隻復雙悠悠殘夢對寒釭亂山落日葭萌驛<lb/>
古渡悲風桔栢江虎印雪泥餘過跡樹經野火有空腔<lb/>
四方行役男兒事常笑韓公賦下瀧<lb/>
　　孤坐無聊毎思江湖之適<lb/>
世上元無第一籌此身只合卧滄洲艣揺漁浦蒼茫月<lb/>
<pb n="KR4h0157_WYG_067-27b"/>
帆帶松江浩蕩秋有酒人家皆可醉無僧山寺亦閒遊<lb/>
老來閲盡榮枯事萬變惟應一笑詶<lb/>
　　子聿欲暫歸山陰見乃翁作惡遂不行贈以此詩<lb/>
鐘鳴豈復夜行時文字相娛賴此兒欲去復留知汝孝<lb/>
未言先泣歎吾衰兩篇易象能忘老百畝山畬可免飢<lb/>
但報家僮多釀酒一欄紅藥是歸期<hi>明年春晩史院奏書必得歸矣</hi>
　　暇日弄筆戲書<lb/>
草書學張顛行書學楊風平生江湖心聊寄筆硯中龍<lb/>
<pb n="KR4h0157_WYG_067-28a"/>
蛇入我腕疋素忽已窮餘勢尚隱轔此興嗟誰同<lb/>
　　謝王子林判院惠詩編<hi>王從楊廷秀甚乆</hi>
文章有定價議論有至公我不如誠齋此評天下同王<lb/>
子江西秀詩有誠齋風今年入修門軒軒若飛鴻人言<lb/>
誠齋詩浩然與俱東字字若長城梯衝何由攻我望已<lb/>
畏之謹避不欲逢一日來叩門錦囊出㡬空我欲與馳<lb/>
逐未交力已窮太息謂王子諸人無此功騎驢上灞橋<lb/>
買酒醉新豐知子定有人豈必老鈍翁<lb/>
<pb n="KR4h0157_WYG_067-28b"/>
　　對酒作<lb/>
羡門安期何在哉河流上拆崑崙開白雲不與隱居老<lb/>
孤鶴自下遼天來春江風物正開美緑浦潮平柂初起<lb/>
草吹長笛發巴陵曉挂高帆渡湘水世間萬變更故新<lb/>
㑹當太息摩銅人脱裘取酒籍芳草與兄共醉壺中春<lb/>
　　西湖春遊<lb/>
靈隱前天竺後鬼削神剜作巖岫冷泉亭中一樽酒一<lb/>
日可敵千年夀清明後上已前千紅百紫爭妖妍鼕鼕<lb/>
<pb n="KR4h0157_WYG_067-29a"/>
鼔聲鞠場邊鞦韆一蹴如登仙人生得意須年少白髪<lb/>
龍鍾空自笑君不見灞亭耐事故將軍酔尉怒訶如不<lb/>
聞<lb/>
　　局中春興<lb/>
天知病眼困風沙借與蓬山閲物華㣲㬉已迎新到燕<lb/>
輕陰猶護欲殘花幽窗寂寂書圍座倦枕時時夢過家<lb/>
立馬庭前還小駐不妨閒試半甌茶<lb/>
　　春日絶句<lb/>
<pb n="KR4h0157_WYG_067-29b"/>
吏來屢敗哦詩興雨作常妨載酒行忽見家家挿楊栁<lb/>
始知今日是清明<lb/>
故園蛺蝶最多種百草長時花亂開窮巷春風元不到<lb/>
一雙誰遣過牆來<lb/>
桃李吹成九陌塵客中又過一年春餘寒漠漠城南路<lb/>
只見鞦韆不見人<lb/>
便恐東皇促駕回小軒無事且銜盃不知何處桃花落<lb/>
一片飛從屋角來<lb/>
<pb n="KR4h0157_WYG_067-30a"/>
楊家園裏醉殘春醉倩傍人拾墮巾紅紫飄零不須歎<lb/>
東君渠自是行人<lb/>
　　東軒花時將過感懐<lb/>
小軒風月得婆娑盡付流年與嘯歌細數一春今過半<lb/>
正令百嵗亦無多還家常恐難全璧閲世深疑已爛柯<lb/>
只欲閉門搘倦枕晚風無奈落花何<lb/>
社雨晴時燕子飛園林何許覓芳菲江山良是人誰在<lb/>
天地無私春又歸殘史有期成汗簡修門即日挂朝衣<lb/>
<pb n="KR4h0157_WYG_067-30b"/>
人生念念皆堪悔敢效淵明歎昨非<lb/>
　　與兒輩泛舟遊西湖一日間晴陰屢易<lb/>
逢著園林即款扉酌泉鬻筍欲忘歸楊花正與人爭路<lb/>
鳩語還催雨㸃衣古寺題名那復在後生識面自應稀<lb/>
傷心六十餘年事雙墖依然在翠㣲<lb/>
　　得子聿到家山後書<lb/>
日日春陰愁出户汝今恰遇十分晴桑林紫椹纍纍熟<lb/>
稻壠青秧漫漫平夢好定知行路健書來深慰倚門情<lb/>
<pb n="KR4h0157_WYG_067-31a"/>
河橋道上山如畫早晚歸舟聽艣聲<lb/>
　　春晚<lb/>
新緑成陰小雨時幅巾蕭散與閒宜燕歸赴訴經年别<lb/>
鶯晚分疏出谷遲曉枕呼兒投宿酒草窗畱客算殘碁<lb/>
翛然此意風塵表正恐羲皇未必知<lb/>
　　上章納禄恩畀外祠遂以五月初東歸<lb/>
身似霜松老不枯乞骸猶得侍清都百錢濁酒渾家醉<lb/>
六月飛蟁徹曉無美睡不愁閒客攪出遊自有小兒扶<lb/>
<pb n="KR4h0157_WYG_067-31b"/>
買山尚恐巢由笑敢問天王覓鏡湖<lb/>
羣玉峰頭孤夢斷五雲溪上野舟回傍人鷗鳥自然熟<lb/>
到處藕花無數開麥飯不饜常面槁柴門閒掩自心灰<lb/>
雨來正作盆山地不怕冥冥半月梅<lb/>
此身惟有一躬耕乞得餘年樂太平東觀並遊收昨夢<lb/>
西湖重到付來生一堤草露明晨照半浦荷風颭晚晴<lb/>
厯厯歸途皆勝事江亭先聽櫂歌聲<lb/>
　　初歸雜咏<lb/>
<pb n="KR4h0157_WYG_067-32a"/>
雪滿漁蓑雨墊巾超然無處不清真胷中那可有一事<lb/>
天下故應無兩人騎馬每行秋棧路喚船還渡草江津<lb/>
酒樓僧壁留詩徧八十年來自在身<lb/>
小園五畝翦蓬蒿便覺人間迹可逃盡疏珍禽添爾雅<lb/>
更書香草續離騷藥苗可斸擕長鑱黍酒新成壓小槽<lb/>
老入鵷行方徹悟一官何處不徒勞<lb/>
乞得身歸且浩歌蕭然生世寄漁蓑茶甘半日如新啜<lb/>
墨妙移時不再磨山寺蹋雲頻獨徃鄰家穿竹自相過<lb/>
<pb n="KR4h0157_WYG_067-32b"/>
棊枰勝負能多少堪笑傍人説爛柯<lb/>
　　遊山<lb/>
古寺不來乆入門空歎嗟僧亡猶見墖樹老已無花世<lb/>
事雖難料吾生固有涯慇懃一梳月十里伴還家<lb/>
　　美睡<lb/>
老來胷次掃崢嶸投枕神安氣亦平漫道布衾如鐵冷<lb/>
未妨鼻息自雷鳴天高斗柄䦨干繞露下雞塒腷膊聲<lb/>
俗念絶知無起處夢為孤鶴過青城<lb/>
<pb n="KR4h0157_WYG_067-33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0157_WYG_067-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷六十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷二十九</head> <lb/>
    <p>
<pb n="KR4h0157_WYG_029-1a"/>
欽定四庫全書<lb/>
　宋詩鈔卷二十九<lb/>
　　　　　　　　　内閣中書舍人吳之振編<lb/>
　黄庭堅山谷詩鈔下<lb/>
　　薛樂道自南陽來入都留宿飲㑹作詩餞行<lb/>
薛侯本貴冑射策一矢中金蘭託平生𤓰葛比諸從數<lb/>
面尚成親况乃居連棟交遊及父子講學連伯仲奴人<lb/>
通使令孩稚接戲弄相憐負米勤同力采蘭供每持君<lb/>
<pb n="KR4h0157_WYG_029-1b"/>
家書平安覰欵縫秦人與吾炙憂樂一體共釋之廷尉<lb/>
曹微過成繫訟從此張長公不肯為時用丘阿無梧桐<lb/>
曲直不在鳯生涯谷口耕世事邯鄲夢自君抱憂端酒<lb/>
椀未忍齅髙秋自南㱕意氣稍寛縱黄花尚滿籬白蟻<lb/>
方浮甕私言助燕喜且莫戒輜重霜風獵帷幕銀燭吐<lb/>
螮蝀宻坐幸頗歡劇飲寧辭痛疎鐘鳴曉撞小雨作寒<lb/>
霿廐馬蕭蕭鳴征人稍稍動九衢槐桞中縱緩青絲鞚<lb/>
朱樓豪士集紅䄂清歌送河鯉獻鱠材江橙解包貢蟹<lb/>
<pb n="KR4h0157_WYG_029-2a"/>
擘鵝子黄酒傾琥珀凍舉觴遥酌我發嚏知見頌行行<lb/>
鞭箠倦短句煩屢諷<lb/>
　　次韻奉送公定<lb/>
去年君渡河棗下實離離今年君渡河剝棗詠豳詩直<lb/>
縁恩義重不憚鞍馬疲詩書半行李道路費嵗時親交<lb/>
歎存没學問訪闕遺我多後時悔君亦見事遲即此有<lb/>
真意定非兒女知虚名無用處北斗與南箕燕趙游俠<lb/>
子長安輕薄兒狂掉三寸舌躐登九級墀覆手雲而翻<lb/>
<pb n="KR4h0157_WYG_029-2b"/>
立談光隂移歃血盟父子指天出肝脾從來國器重見<lb/>
謂骨相竒築巖發夢寐獵渭非熊螭百工改繩墨一世<lb/>
擅文詞全人脰肩肩甕盎嫵且宜大槐隂黄庭女蘿綿<lb/>
絡之韶陽兩兄弟還自妬蛾睂工顰又宜笑百輩來茹<lb/>
咨班姬輕鴻毛更合衆口吹引繩痛排根蒙蔽枉成帷<lb/>
唯恐出已上殺之如奕棋塵埃百年琴絶絃為鍾期落<lb/>
落虎豹大義難管中窺至今揚子雲不與俗諧嬉嵗晩<lb/>
草𤣥經覃思冩天維脱身天禄閣危於劔頭炊卧聞䇿<lb/>
<pb n="KR4h0157_WYG_029-3a"/>
董賢閉門甘忍饑五侯盛賔客騶轡交横馳時通問字<lb/>
人得酒未曾辭近者君家翁天與脱馮鞿已為㝠㝠鴻<lb/>
矰<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>尚安施養蘭㝷僧圃愛竹到水湄北闕免朝請西<lb/>
都分保釐文章九鼎重富貴一黍累趙良請灌園但為<lb/>
商君嗤弃甲尚文過兕多牛有皮出仕書掣肘歸來菊<lb/>
荒籬不為五斗折自無三徑資勝箭洗蝶血歸鞍懸月<lb/>
支斯人萬户侯造物付鑪錘我觀史臣篇疏略記糟醨<lb/>
譬如官池蛙誰能問公私君懷明月珠簸弄滄海涯深<lb/>
<pb n="KR4h0157_WYG_029-3b"/>
房珮芳蘭固是王所姬南貢尚包橘漢濵莫大隨每來<lb/>
促談麈風生塵竹枝骯髒得家法伊優不能為但聴呼<lb/>
摴蒱便足解人頤功成在漏刻穎利處囊錐失勢落坑<lb/>
□寒窀如愁鴟得馬折足禍亡羊多岐悲屢敵因心計<lb/>
伏兵㡬面欺長戈仰闗來吐欵受羈縻萬事只如此畢<lb/>
竟誰成虧愛君方寸間醇朴乃噐師安得擺俗纒東岡<lb/>
並鉏犁由來在隂鶴不必振羽儀送行傾車葢載酒滿<lb/>
䲭夷天髙木葉落潦退河流卑屯雲搴六幕新月吐半<lb/>
<pb n="KR4h0157_WYG_029-4a"/>
規人生㑹面難取醉聴狂癡語穽發欺笑<hi>一作期笑</hi>詩鋒犯<lb/>
嘲譏懸知履霜來少别為不怡天津媚河漢闕角挂秋<lb/>
霓中有鬼與神赤舌弄隂機夜光但什襲出懷即瑕疵<lb/>
去去善逆旅凍醪約重持山藥倒藤架紅梨帶寒曦坐<lb/>
須騎奴還淹留嵗恐期無為出門念牽衣嬰孺啼短韻<lb/>
願成頌時時寄相思<lb/>
　　對酒歌答謝公静<lb/>
我為北海飲君作東武吟看君平生用意處蕭洒定自<lb/>
<pb n="KR4h0157_WYG_029-4b"/>
知人心南陽城邉雪三日愁隂不能分皂白摧輪踠蹄<lb/>
泥數尺城門晝閉眠賈客移人僵尸在旦夕誰能忍長<lb/>
待食麥身憂天下自有人寒士何者愁填臆民生政自<lb/>
不願材可乘以車可鞭䇿君不見海南水沉紫旃檀碎<lb/>
身百煉金博山豈如不蒙斧斤賞老大絶崖霜雪間投<lb/>
身有用禍所集何况四達之衢井先汲昨日青童天上<lb/>
囘手捧玉帝除書來一番通籍清都闕百身書名赤城<lb/>
臺飛昇度世無虚日怪我短褐趨塵埃顧謂彼童子此<lb/>
<pb n="KR4h0157_WYG_029-5a"/>
何預人事但對清樽即眼開一杯引人著勝地傳聞官<lb/>
酒亦自清徑須沽取續吾瓶南山朝來似有意今夜倘<lb/>
放春月明<lb/>
　　戲贈彦深<hi>李原字彦深厚之弟居南陽</hi>
李髯家徒立四壁未嘗一飯能留客春寒茆屋交相風<lb/>
倚墻捫蝨讀書䇿老妻甘貧能養姑寧剪髪鬟不典書<lb/>
大兒得飱不索魚小兒得袴不索襦庾郎鮭菜二十七<lb/>
太常齋日三百餘上下分膰一飽飯藏神夢訴羊蹴蔬<lb/>
<pb n="KR4h0157_WYG_029-5b"/>
世傳寒士有食籍一生當飯百甕葅冥冥主張審如此<lb/>
附郭小圃宜勤鉏葱秧青青葵甲緑早韭晩菘羹糝熟<lb/>
充虚解戰頼湯餅芼以䓑韲與甘菊㡬日憐槐已著花<lb/>
一心呪笋莫成竹羣兒笑髯窮百巧我謂勝人飯重肉<lb/>
羣兒笑髯不若人我獨愛髯無事貧君不見猛虎即人<lb/>
厭麋鹿人還寢皮食其肉濡需終與豕俱焦飫肥擇甘<lb/>
果非福蟲蟻無知不足驚横目之民萬物靈請食熊蟠<lb/>
楚千乘立死山壁溪公卿李髯作人有佳處李髯作詩<lb/>
<pb n="KR4h0157_WYG_029-6a"/>
有佳句雖無厚禄故人書門外猶多長者車我讀揚雄<lb/>
遂貧賦斯人用意未全疎<lb/>
　　寄南陽謝外舅<lb/>
謝公遂偃蹇南陽無舊廬天與解纓紱元非傲當塗庖<lb/>
丁釋牛刀衆手斫大觚白雲曲肱卧青山滿床書妙質<lb/>
落川澤果然天網疎然知<hi>一作故知</hi>今人巧未覺古人迂築<lb/>
塲嵗功休夜泉鳴竹渠胷懷鬱磊隗此物諒時須兒能<lb/>
了翁事安用府中趨孫能誦翁詩乃是千里駒人生行<lb/>
<pb n="KR4h0157_WYG_029-6b"/>
樂耳用舍要自如我方神其拙社櫟官道樗公猶憂斧<lb/>
斤睥睨斵樽壺萬古身後前芭蕉秋雨餘少年喜狡獪<lb/>
叱化粒成硃謨功可歌舞學古則媛妹所好果不同未<lb/>
可一理驅眇忠忘言對安得南飛鳬鄙心生蔓草萌芽<lb/>
望耘鉏離筵如昨日春柳見霜枯未辱錦繡叚時蒙雙<lb/>
鯉魚憶在參几杖雍容覻規模引接開藻鑒髙明通事<lb/>
樞門生五七輩寂寞半白鬚談經落塵尾行樂從藍輿<lb/>
看竹辟强宅閲士黄公壚雪屋煮茶藥晴簷張畫圖幽<lb/>
<pb n="KR4h0157_WYG_029-7a"/>
寺促燈火青氊置摴蒱遶床呌一擲十白九雉盧蔡澤<lb/>
來分功袁眈必上都開旗縱七走破竹殄羣胡成梟燭<lb/>
為明挾長朋佐呼終飲見温克所爭匪錙銖誰令運甕<lb/>
翁見謂牧猪奴事託丈人重乃愛屋上烏舊言如對面<lb/>
形迹滯舟車風簾想隠几天籟鳴寒梧尚喜讀書否還<lb/>
能把酒無鄴城渺塵沙冠葢若秋渠相過問寒温意氣<lb/>
馳九衢楚客雖工瑟齊人本好竽永懷溟海量北斗不<lb/>
可㪺勝夜親筆墨因來明月珠<lb/>
<pb n="KR4h0157_WYG_029-7b"/>
　　和謝公定征南謡<lb/>
傳聞交州初陸梁東連五溪西氐𦍑軍行不斷蠻標盾<lb/>
謀主皆收漢叛亡合浦譙門腥血沸晉興城下白骨荒<lb/>
謀臣異時坐致㓂守臣今日愧包桑已遣戈船下灕水<lb/>
更分樓船浮豫章頗聞師出三鵶路盡是中屯六郡良<lb/>
漢南食麥如食玉湖南驅人如驅羊營平請穀三百萬<lb/>
祁連引兵九千里少府私錢不可知大農計嵗今餘㡬<lb/>
土兵番馬貔虎同蝮虵毒草篁竹中未論芻粟捐金費<lb/>
<pb n="KR4h0157_WYG_029-8a"/>
直愁瘴癘連營空我思荆州李太守欲募蠻夷令自攻<lb/>
至今民歌尹殺我州郡擇人誠見功張喬祝良不難得<lb/>
誰借前筯開天聰詔書哀痛言語切為民一洗横尸血<lb/>
推鋒陷堅賞萬户塹山堙谷窮三穴南平舊時頗臣順<lb/>
欲獻封疆請旄節廟謀猶計病中原豈知一朝更屠滅<lb/>
天道從來不爭勝功臣好為可喜説交州雞肋安足貪<lb/>
漢開九郡勞臣監吕嘉不肯佩銀印徴側持戈敵百男<lb/>
君不見往年瀕海未郡縣趙佗閉闗罷朝獻老翁竊帝<lb/>
<pb n="KR4h0157_WYG_029-8b"/>
聊自娛白頭抱孫思事漢孝文親遣勞苦書稽首請去<lb/>
黄屋車得一亡十終不忍太宗之仁千古無<lb/>
　　寄題欽之草堂<lb/>
河南有伏流經營太行根盛徳不終晦發為清濟源公<lb/>
家濟源上太行正當門脩竹帶藩籬百禽鳴朝暾仰視<lb/>
浮雲作俯窺流水奔相望有盤谷李愿故居存主人國<lb/>
之老實惟商巖孫班行昔供奉屢進逆耳言天子色為<lb/>
動羣公聲亦吞肅肅氷霜際不改白玉温出處士所重<lb/>
<pb n="KR4h0157_WYG_029-9a"/>
其微難共論公勿懷草堂朝廷待公尊<lb/>
　　和答梅子明王揚休㸃宻雲龍<lb/>
小壁雲龍不入香元豐龍焙承詔作二月常新官字盞<lb/>
游絲不到延春閣去年曽記減光輝人間十九人未知<lb/>
外家春官小宗伯分送蓬山裁半璧建安甕椀鷓鴣斑<lb/>
谷簾水與月共色五除試湯飲墨客泛甌銀粟無水脉<lb/>
辟宫邂逅王廣文初觀團團破龍紋諸公自别淄澠了<lb/>
兔月葵花不足論石磑春芽風雪落煑澆肺渇初不惡<lb/>
<pb n="KR4h0157_WYG_029-9b"/>
河伯來觀東海若鹿逢朱雲真折角子真雲孫吐成珠<lb/>
廟堂只今用諸儒鍊成五石補天手上書致身可亨衢<lb/>
顧我賜茶無骨相他年幸公肯相餉<lb/>
　　次韻子瞻春菜<lb/>
北方春蔬嚼氷雪妍㬉思采南山蕨韮苖水餅姑置之<lb/>
苦菜黄雞羹糝滑蓴絲色紫菰首白蔞蒿牙甜㷬頭辣<lb/>
生葅入湯翻手成芼以薑橙誇縷抺驚雷菌子出萬釘<lb/>
白鵝截掌鼈解甲琅玕林深未飄籜軟炊香秔煨短出<lb/>
<pb n="KR4h0157_WYG_029-10a"/>
萬錢自是宰相事一飯且從吾黨説公如端為苦笋歸<lb/>
明日青衫誠可脱<lb/>
　　次韻答堯民<lb/>
君開蘇公詩疾讀思過半譬如聞韶耳三月忘味歎我<lb/>
詩豈其朋組麗等俳玩不聞南風絃同調廣陵散鶴鳴<lb/>
九天上肯作家雞伴晁子但愛我品藻私月旦官閒樂<lb/>
相從梨栗供杯案門静鳥雀嬉花深蜂蝶亂忽蒙加禮<lb/>
貎齋戒事搢盥問大心更小意督辭反緩君材於用多<lb/>
<pb n="KR4h0157_WYG_029-10b"/>
舞選弓矢貫聰明囘自照勝已果非懦我如相繪事素<lb/>
質施朽炭古來得道人非獨大庭館晁子已不疑冬寒<lb/>
春自暖繫表知藥言擇友得茍粲<lb/>
　　再和寄子瞻聞得湖州<lb/>
天下無相知得一已當半桃僵李為仆芝焚蕙増歎佳<lb/>
人在江湖照影自娛玩一朝入漢宫掃除備冗散何如<lb/>
終流落長作朝雲伴相思欲面論坐起雞五旦身慚尸<lb/>
廪禄有罪未見案公又雄萬夫皦皦不自亂臧穀皆亡<lb/>
<pb n="KR4h0157_WYG_029-11a"/>
羊要以道前盥傳聲向東南王事不可緩春波下數州<lb/>
快若匕札貫椎鼔張風帆相見激衰懦空文不傳心千<lb/>
古付煨炭安得垂天雲飛就吳興館魚饜栁絮肥筍煮<lb/>
溪沙暖解歌使君詞樽前有三粲<lb/>
　　答王道濟寺丞觀許道寧山水圖<lb/>
往逢醉許在長安蠻溪大硯磨松烟忽呼絹素翻硯水<lb/>
乆不下筆或經年異時踏門闖白首巾冠欹斜更索酒<lb/>
舉杯意氣欲翻盆倒卧虚樽將八九醉拈枯筆墨淋浪<lb/>
<pb n="KR4h0157_WYG_029-11b"/>
勢若山崩不停手數尺江山萬里遥滿堂風物冷蕭蕭<lb/>
山僧歸寺童子後漁伯欲渡行人招先君笑指溪上宅<lb/>
鸕鷀白鷺如相識許生再拜謝不能元是天機非筆力<lb/>
自言年少眼明時手揮八幅錦江絲贈行卷送張京兆<lb/>
心知李成是戎師張公身逐銘旌去流落不知今主誰<lb/>
大梁畫肆閲水墨我君盤礴忘揖客蛛絲煤尾意昏昏<lb/>
㡬年風動人家壁雨雪涔涔滿寺庭四圍冷落讓丹青<lb/>
笑訓思翁十萬錢卷付騎奴市盡傾王丞來觀皆失席<lb/>
<pb n="KR4h0157_WYG_029-12a"/>
指㸃如見初畫日四時風物入句圖信知君家有摩詰<lb/>
我持此圖二十年眼見緑髮皆華顛許生縮手入黄泉<lb/>
衆史弄筆摩青天君家枮松出老翟風煙枯枝倚崩石<lb/>
蠧穿風物君愛惜不誣方將有人識<lb/>
　　過家<lb/>
絡緯聲轉急田車寒不運兒時手種栁上與雲雨近舍<lb/>
傍舊傭保少換老欲盡宰木鬱蒼蒼田園變畦畛招延<lb/>
屈父黨勞問走婚親㱕來翻作客顧影良自哂一生萍<lb/>
<pb n="KR4h0157_WYG_029-12b"/>
託水萬事雪侵鬢夜䦨風隕霜乾葉落成陣燈花何故<lb/>
喜大是報書信親年當喜懼兒齒欲毁齓繫船三百里<lb/>
去夢無一寸<lb/>
　　食笋十韻<lb/>
洛下斑竹笋花時壓鮭菜一束酬千金掉頭不肯賣我<lb/>
來白下聚此族當庖宰蠒栗戴地翻觳觫觸墻壞<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
入中厨如償食竹債甘葅和菌耳辛膳胹薑芥烹鵝雜<lb/>
股掌炰鼈亂帬介小兒哇不美䑕壤有餘嘬可貴生於<lb/>
<pb n="KR4h0157_WYG_029-13a"/>
少古來食共噫尚想髙將軍五溪無人采<lb/>
　　蕭吳葛敏修二學子和予食筍詩次韻答之<lb/>
北饌厭羊酪南庖豐笋菜自北初落南㡬為兒所賣習<lb/>
知價亷平百態事烹宰鹽晞枯腊瘦蜜漬真味壞就根<lb/>
煨茁美豈念炮烙債咀吞千畝餘胷次不蠆芥二妙各<lb/>
能詩才名動江介詩論多佳句膾炙甘我嘬因君思養<lb/>
竹萬籟聴秋噫從此繕藩籬下令禁漁采<hi>一作下書示漁采</hi>
韭黄照春盤菰白媚秋菜惟此蒼竹苖市上三時賣江<lb/>
<pb n="KR4h0157_WYG_029-13b"/>
南家家竹剪伐誰主宰半以苦見疎不言甘易壞葛陂<lb/>
雕龍睡未索兒孫債獺膽能分杯虎魄妙拾芥此物於<lb/>
食殽如客得儐介思入帝鼎烹忍遭饑涎嘬懶林供翰<lb/>
墨碪杵風號噫每下歎枯株焚如落樵采<lb/>
　　答永新宗令寄石耳<lb/>
饑欲食首山薇渇欲飲潁川水嘉禾令尹清如氷寄我<lb/>
南山石上耳筠籠動浮烟雨姿㵸湯磨沙光陸離竹萌<lb/>
粉餌相發揮芥薑作宰和味宜公庭退食飽下筯杞菊<lb/>
<pb n="KR4h0157_WYG_029-14a"/>
避席遺萍虀雁門天花不復憶况乃桑鵝與楮雞小人<lb/>
藜羹亦易足嘉蔬遣餉荷眷私吾聞石耳之生常在蒼<lb/>
崖之絶壁苔衣石腴風日炙捫蘿挽葛採萬仞仄足委<lb/>
骨豺虎宅佩刀買犢劒買牛作民父母今得職閔仲叔<lb/>
不以口腹累安邑我其敢用鮭菜煩嘉禾願公不復甘<lb/>
此鼎免使射利登嵯峨<lb/>
　　彫陂<lb/>
彫陂之水清且泚屈為印文三百里呼船載過七十餘<lb/>
<pb n="KR4h0157_WYG_029-14b"/>
褰裳亂流初不記竹輿嘔啞山徑涼僕姑呼婦聲相倚<lb/>
篁中猶道泥滑滑僕夫慘慘耕夫喜窮山為吏如漫郎<lb/>
安能為人作嚆矢老僧迎謁喜我來吾以王事篤行李<lb/>
知民虚實應縣官我寧信日不信耳僧言生長八十餘<lb/>
縣令未曽身到此<lb/>
　　長句謝陳適用惠送吳南雄所贈紙<lb/>
廬陵政事無全牛恐是漢時陳太丘書記姓名不肯學<lb/>
得紙無異夏得裘琢詩包紙送贈我自狀明月非暗投<lb/>
<pb n="KR4h0157_WYG_029-15a"/>
詩句縱横剪宫錦惜無阿買書銀鈎蠻溪切藤卷盈百<lb/>
側釐羞滑蠒羞白想當鳴杵砧面平桄榔葉風溪水碧<lb/>
千里鵝毛意不輕瘴衣腥膩北歸客君侯謙虛不自供<lb/>
胡不贈世文章伯一涔之水容牛蹄識字有數我自知<lb/>
小時雙鈎學楷法至今兒子憎家雞雖然嘉恵敢虚辱<lb/>
煑泥續尾成大軸寫心與君心莫傳平生落魄不問天<lb/>
樽前花底幸好戲為君絶筆謝風煙已無商頌猗那手<lb/>
諸續南華内外篇<lb/>
<pb n="KR4h0157_WYG_029-15b"/>
　　上大蒙籠<hi>乙卯晨起</hi>
黄霧冥冥小石門苔衣草路無人迹苦竹參天大石門<lb/>
虎迒兎蹊聊倚息隂風傁林山鬼嘯千丈寒藤遶崩石<lb/>
清風源裏有人家牛羊在山亦桑麻向來陸梁慢官府<lb/>
試呼使前問其故衣冠漢儀民父子吏曹擾之至如此<lb/>
窮鄉有米無食鹽今日有田無米食但願官清不愛錢<lb/>
長養兒孫聴驅使<lb/>
　　勞坑入前城<hi>乙卯飯後</hi>
<pb n="KR4h0157_WYG_029-16a"/>
刀坑石如刀勞坑人馬勞窈窕篁竹隂是常主逋逃白<lb/>
狐跳梁去豪猪森怒嘷黄雲覺日瘦木落知風饕輕軒<lb/>
息源口飯羹煑溪毛山農驚長吏出拜家騷騷借問淡<lb/>
食民祖孫甘餔糟賴官得鹽喫政苦無錢刀<lb/>
　　乙卯宿清泉寺<lb/>
税輿陟髙岡却立倚天壁就輿亂清溪轉石飛霹靂十<lb/>
步一沮洳五歩一枳棘上方未言返豁見平土宅田家<lb/>
雞犬歸佛廟檀欒碧蓮蕩落紅衣泉泓數白石人如安<lb/>
<pb n="KR4h0157_WYG_029-16b"/>
巢鳥梢就一板息鐘魚各知時吾亦自得力<lb/>
　　丙辰仍宿清泉寺<lb/>
山農居負山呼集來苦遲既來授政役謡詠謂余欺按<lb/>
省其家資可忍鞭抶之恩言諭公家疑阻乆廼隨滕口<lb/>
終自愧吾敢乏王師官寧憚淹留職在拊<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>婺所将部<lb/>
曲多溷汝父老為西山失半璧且復下囊輜啼鴉散篇<lb/>
帙休吏税巾衣石泉鼔坎坎竹風吹參差書冷行熠燿<lb/>
壁蟲催杼機昏釭夜未央髙枕夢登巇<lb/>
<pb n="KR4h0157_WYG_029-17a"/>
　　己未過太湖僧寺得宗汝為書寄山蕷白酒長韻<lb/>
　　　詩寄答<lb/>
從學晩聞道謀官無見功早衰觀水鑒内熱愧鄰邦北<lb/>
鄰有宗侯治劇乃雍容摩手撫鰥寡藁碪磔强梁桃李<lb/>
與荆棘稱物施露霜政經甚縝宻私不蚍蜉通吏舍無<lb/>
請賕家有侯在堂府符下鹽䇿縣官勸和羹作民敏風<lb/>
雨令先諸邑行我居萬夫上闒惰世無雙此邑宅巖巖<lb/>
里中頗秦風翁媪無恙時出分如蜂房一錢氣不直白<lb/>
<pb n="KR4h0157_WYG_029-17b"/>
挺及父兄簪筆懷三尺揖我為我臧向來豪傑吏治之<lb/>
以牛羊我不忍敵民教養如兒甥荆雞伏鵠卵乆望羽<lb/>
翼成訟端洶洶來諭去稍聴從尚餘租庸調嵗嵗稽法<lb/>
程按圖索家資四壁達牖忩揜目鞭朴之桁楊相推棖<lb/>
身欲免官去駑馬戀豆糠所以積廪鹽未使户得烹八<lb/>
月釃社酒公私樂年登遣徒與㑹稽而悉走荻篁吾惟<lb/>
不足遣夙駕略我疆邑西[車*犬]戾地是嘗嬰吾鋒齦齕其<lb/>
强宗彼乃可使令夙夜於逺郊草露沾帷裳入磴履虎<lb/>
<pb n="KR4h0157_WYG_029-18a"/>
尾捫蘿觸蠆芒借問夕何宿煙邉數峰横松竹不見天<lb/>
蟠空作秋聲谷鳥與溪瀨合絃琵琶筝税駕亂石間巖<lb/>
寺鳴疎鐘山農頗來服見其父孫翁苦辭王賦遲户户<lb/>
無積藏民病我亦病呻吟達五更韻為誦書語<hi>一作書空語</hi>
行歌類楚狂舉鞭問嘉禾秼馬可及城惜哉憂城旦不<lb/>
得對榻床酒筆付飛鳥北風吹報章書囘銀鈎壯句與<lb/>
麝煤香浮蛆撥官醅傾壺嫩鵝黄山氣常蓊㔩此物可<lb/>
屢觴蕷藥割紫藤開籠喜手封味温頗宜人芼以石飴<lb/>
<pb n="KR4h0157_WYG_029-18b"/>
薑舉杯引藥糜詠詩對寒江寄聲甚勞苦相思秋月明<lb/>
我邑萬户鄉其民資囂凶欲割以壽公使之承化光反<lb/>
以來壽我中有吞舟鯨銅墨俱王命職思慰孤惸何時<lb/>
賭一擲燒燭呪明瓊<lb/>
　　庚申宿觀音院<lb/>
谷底一墟落地形如盎盆榱題相照耀其民頗家温土<lb/>
風甚於秦不可借釜甗僧屋無陶瓦剪茅蒼竹樊借問<lb/>
僧安在乞飯走諸門人鬨鳥烏語簟凉風水文旁有蜂<lb/>
<pb n="KR4h0157_WYG_029-19a"/>
蜜廬頗聞衙集喧將雨蟻爭丘鏖兵復追奔紅英委鳯<lb/>
翼赤幘峩雞冠汲烹寒泉窟伐燭古松根相戒莫浪出<lb/>
月黒虎䕫藩<lb/>
　　金刀坑迎將家待追漿坑十餘户山農不至因題<lb/>
　　　其壁<lb/>
窮鄉阻地險篁竹嘯䕫魖惡少擅三窟不承吏追呼老<lb/>
翁燕無凶偃蹇坐里閭後生習聞見官不禁權輿懷書<lb/>
斥長吏持杖鏖公徒遂令五百里化為豺豕墟古來沉<lb/>
<pb n="KR4h0157_WYG_029-19b"/>
牛羊檄水臣鱷魚猛虎剝文章矧而民髮膚哀哉奉其<lb/>
身曾不如鳥烏破家縣令手南面天子除要能伐强梁<lb/>
然後活惸孤屬為民父母未教忍先誅山川甚秀拔人<lb/>
物亦詩書十室有忠信此鄉何獨無<lb/>
　　代書<lb/>
阿熊去我時秋暑削甘𤓰離别日日除蓮房倒箭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>得<lb/>
書報平安肥字如栖鴉汝才躍鑪金自必為鏌鎁窮年<lb/>
抱新書挽條咀春葩弄筆不能休屈宋欲作衙屈指推<lb/>
<pb n="KR4h0157_WYG_029-20a"/>
日星許身上雲霞安知九天關虎豺守夜义祝田操豚<lb/>
蹄持狹所欲奢文章六經來汗漫十牛車譬如觀滄海<lb/>
細大極龍蝦古人以聖學未肯廢百家舊山水十圍齋<lb/>
堂綠隂遮紅稻香盂飯黄雞厭食鮭摩挲垂便腹頗復<lb/>
讀書耶念汝齒壯矣無婦助烹茶父兄亦憐汝須兒牧<lb/>
犬猳且伐千章材贈行當馬撾贏糧果後時定隨八月<lb/>
槎覺民在中林丁丁聞兎罝奉身甚和友幹父辦咄嗟<lb/>
臺源吟松瀨先生岸巾紗留客醉風月槃筯供柔嘉仍<lb/>
<pb n="KR4h0157_WYG_029-20b"/>
工朱絲絃洗心拂竒邪孤臣發楚調傾國怨胡笳把筆<lb/>
學周鼔字形錐畫沙詩書乃甫好不為蓬生麻元明祖<lb/>
師禪妙手發琵琶已無富貴心鼔吹一池蛙天民服農<lb/>
圃頗復秋斂賖下田督未耘入嶺按新畬悉力輸王賦<lb/>
至今困生涯知命叔山徒爐香嚴佛花唯思苾蒭園脱<lb/>
冠著袈裟起家望兩季佩金蹋朝鞾嘉魚在南國宗廟<lb/>
薦鱨鯊我為萬夫長朝論不齒牙刺頭薄領中蚤蝨廢<lb/>
搔爬世累已纒縛官箴易疵瑕何時煙雨裏驅羊入金<lb/>
<pb n="KR4h0157_WYG_029-21a"/>
華遣奴迫王事不暇學驚蛇<hi>學一作草</hi>
　　寄陳適用<lb/>
日月如驚鴻歸燕不及社清明氣妍暖亹亹向朱夏輕<lb/>
衣頗宜人裘褐就椸架已非紅紫時春事歸桑柘空餘<lb/>
車馬跡顛倒桃李下新晴百鳥語各自有匹亞林中僕<lb/>
姑歸苦遭拙婦罵氣候使之然光隂促晨夜解甲號清<lb/>
風即有幽蟲化朱墨本非工王事少閒暇幸蒙餘波及<lb/>
治郡得黄霸邑鄰陳太丘威徳可資借决事不遲疑敏<lb/>
<pb n="KR4h0157_WYG_029-21b"/>
手擘泰華頗復集紅衣呼僚飲休假歌梁韻金石舞地<lb/>
委蘭麝寄我五字詩句法窺鮑謝亦嘆薄領勞行欲問<lb/>
田舍相期黄公壚不異秦人炙我初無廊廟身願執耕<lb/>
稼今将荷鉏歸區芋畦甘蔗觀君氣如虹千輩可陵跨<lb/>
自當出懷璧往取連城價賜地買歌童珠翠羅廣厦富<lb/>
貴不相忘寄聲相慰藉<lb/>
　　讀方言<lb/>
八月梨棗紅繞墻風自落江南風雨餘未覺衣衾薄壁<lb/>
<pb n="KR4h0157_WYG_029-22a"/>
蟲憂寒來催婦織衣<hi>去聲</hi>著荒畦杞菊花猶用充羹臛連<lb/>
日無酒飲令人風味惡頗似揚子雲家貧官落魄忽聞<lb/>
輶軒書澁讀勞輔齶虚堂漏刻間九土可領略願多載<lb/>
酒人喜我識字博設心更自笑欲過屠門嚼往時抱經<lb/>
綸待價一丘壑卜師非熊羆夢相解靡索所欲吾未奢<lb/>
黨使耕可穫今年美年麥厨饌豐餅拓摩挱腹中書安<lb/>
知非糟粕<lb/>
　　送彦孚主簿<lb/>
<pb n="KR4h0157_WYG_029-22b"/>
斯文當兩都江夏世無雙叔度初不言漢庭望風降中<lb/>
間眇人物潛伏老崆谾本朝開典禮棫樸作株樁世父<lb/>
盛文藻如陸海潘江三戰士皆北韔弓錦韜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>白衣受<lb/>
傳詔短命終螢忩夢升卧南陽耆舊無兩龐空鑱歐陽<lb/>
銘松風悲隴瀧四海羣從間邇來頗琤淙主簿吾宗秀<lb/>
其能任為邦軀幹雖眇小勇沉鼎可扛擇師别陳許取<lb/>
友觀羿逢折腰佐髯令邑訟銷吠尨時邀府中飲下箔<lb/>
蠟燒釭紅裳笑千金清夜酒百缸同僚有惡少嘲謔語<lb/>
<pb n="KR4h0157_WYG_029-23a"/>
亂哤君但隠几笑諸老歎敦厖况乃工朱墨氣和信甚<lb/>
矼持此應時須十年擁麾幢相逢常鞅掌衙鼔趨<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
簿書敗清談汗顏吏樅樅臨分何以贈要我賦蘭茳黄<lb/>
華雖衆笑曰雪不同腔野人甘芹味敢饋厭羊羫顧余<lb/>
百短拙飽腹戇䏺肛維思觧官去一丘事耕䎫君當取<lb/>
富貴鐘鼔羅擊撞伏藏鼪鼯徑猶想足音跫<lb/>
　　和曹子方雜言<lb/>
正月尾垂雲如覆盂雁作斜行書三十六陂浸煙水想<lb/>
<pb n="KR4h0157_WYG_029-23b"/>
對西江彭蠡湖人言春色濃如酒不見插秧吳女手冷<lb/>
鄉小塢頗藏春張侯官居栁對門當風横笛留三弄燒<lb/>
燭圍棋覆九軍盡是向來行樂事毎見琵琶憶朝雲只<lb/>
今不舉<graphic n="KR3349" url="https://raw.githubusercontent.com/kanripo/KR-Gaiji/master/images/KR3349.png" mimeType="image/png"/>眉酒紅牙捍撥網蛛塵曹侯束書丞太僕試<lb/>
説相馬猶可人照夜白真乘黄萬馬同秼隨低昻一矢<lb/>
射落皁鵰雙張侯猶思在戎行横山虎北開漢疆冷卿<lb/>
智多髮蒼浪牛刀發硎思一邦政成十綴舞紅粧兩侯<lb/>
不如曹子方朶頤論詩蝟毛張龜藏六用中有光何時<lb/>
<pb n="KR4h0157_WYG_029-24a"/>
端能俱過我掃除此寺讀書堂菊苖煑餅深注湯更碾<lb/>
盤龍不入香<lb/>
　　戲贈曹子方家鳳兒<lb/>
東芽入湯獅子吼荔子新剝女兒頰鳳郎但喜風土樂<lb/>
不觧生愁山叠叠目如㸃漆射清揚歸時定自能文章<lb/>
莫隨閩嶺三年語轉却中原萬籟簧<hi>閩嶺一作阿國</hi>
　　送張材翁赴秦簽<lb/>
金沙酴醿春縱横提壺栗留傕酒行公家諸父酌我醉<lb/>
<pb n="KR4h0157_WYG_029-24b"/>
横笛送晩延月明此時諸兒皆秀發酒閒乞書藤紙滑<lb/>
北門相見後十年醉語十不省七八吏事衮衮談趙張<lb/>
乃是樽前綠髮郎風悲松丘忽三歳更覺綠竹能風霜<lb/>
去作將軍幕下士猶聞防秋屯虎兕只今陛下思保民<lb/>
所要邉頭不生事短長不登四萬日愚智相去三十里<lb/>
百分舉酒更若為千户封侯儻來爾<lb/>
　　奉謝劉景文送團茶<lb/>
劉侯恵我大𤣥璧上有雌雄雙鳳跡鵝溪水練落春雪<lb/>
<pb n="KR4h0157_WYG_029-25a"/>
粟面一杯増日力劉侯恵我小𤣥璧自裁半璧煮瓊糜<lb/>
収藏殘月惜未碾直待阿衡來説詩綘囊團團餘幾璧<lb/>
因來送我公莫惜箇中渇𦍑飽湯餅雞蘇胡麻煮同喫<lb/>
　　謝景文恵浩然所作廷珪墨<lb/>
廷珪贗墨出蘇家麝煤添澤紋烏鞾桞枝瘦龍印香字<lb/>
十襲一日三摩莏劉侯愛我如桃李揮贈要我書萬紙<lb/>
不意神禹治水圭忽然入我懷袖裏吾不能手抄五軍<lb/>
書亦不能冩論付官奴便當閒門學水墨灑作江南驟<lb/>
<pb n="KR4h0157_WYG_029-25b"/>
雨圖<lb/>
　　題落星寺<lb/>
落星開士深結屋龍閣老翁來賦詩<hi>寺僧擇隆作宴坐小軒為落星之勝</hi>
<hi>處</hi>小雨藏山客坐乆長江接天帆到遟宴寢清香與世<lb/>
隔畫圖妙絶<hi>一作絶筆</hi>無人知<hi>僧隆畫甚富而寒山拾得畫最妙</hi>蜂房各自<lb/>
開户牖處處煮茶藤一枝<lb/>
　　過致政屯田劉公隠廬<lb/>
兒時拜公床眼碧眉紫煙舍前架茅茨爐香坐僧禪女<lb/>
<pb n="KR4h0157_WYG_029-26a"/>
奴煮甖栗石盆㵼機泉今來掃門巷竹間翁蜕蟬堂堂<lb/>
列五老勝氣失江山石盆爛黄土茅齊薪壞椽女奴為<lb/>
民妻又瘞蒿里園當年笑語地華屋轉朱欄課兒種松<lb/>
子傘蓋上參天投䇿數去日木行天冄環先生古人風<lb/>
鐵膽石肺肝眼前不可意壯日挂其冠解衣廬君峰洗<lb/>
耳瀑布源霧豹藏文章驚世時一斑衆人初易之乆逺<lb/>
乃見難憶昔子政在為翁數解顏五兵森武庫河漢落<lb/>
舌端王陽已富貴塵冠不肯彈呻吟刋十史凡例墨新<lb/>
<pb n="KR4h0157_WYG_029-26b"/>
乾宰木忽拱把相望風隧寒百楹書萬卷少子似翁賢<lb/>
<hi>上參一作髙參</hi>
　　貴池<hi>池人祀昭明為郭西九郎時新覆大舟水死十二人以為神之威也</hi>
横雲初抺漆爛漫南紀黒不見九華峰如與親友隔憶<lb/>
當秋景明九老對几席何曾閉蓬忩卧聴寒雨滴不食<lb/>
貴池魚喜㝷昭明宅筆硯䑕行塵芝菌生銅鬲思成佳<lb/>
句夢貽我錦數尺屬者浪吞舟風雹更附益老翁哭婦<lb/>
兒相將難冄得存亡如日月薄蝕行道失流俗暗本原<lb/>
<pb n="KR4h0157_WYG_029-27a"/>
謂神吐其食神理儻有私丘禱乆以黙<lb/>
　　庚寅乙未猶泊大雷口<lb/>
廣原嘷終風發怒土囊口萬艘萍無根迺知積水厚龍<lb/>
鱗火熒熒鞭笞雷霆走公私連檣休森如束春韭倚笻<lb/>
蒹葭灣垂楊欲生肘雄文酬江山惜無韓與桞五言呻<lb/>
吟内慚愧陶謝手送菜煩鄰船買魚熟溪友兒童報晦<lb/>
冥正晝見箕斗吾方廢書眠鼻鼾韝囊吼猶防盗窺家<lb/>
嚴皷申夜守冶城謝公墩牛渚蕩子婦何時快登臨篙<lb/>
<pb n="KR4h0157_WYG_029-27b"/>
師分牛酒<lb/>
　　乙未移舟出口<hi>畏風濤復入遂宿焉同行有劉三班善射沙夾遇盗劉手殺三人</hi>
江湖吞天胸蛟龍垂涎口養軀無千金特為親故厚本<lb/>
心非華軒而與馬爭走聘婦緝落毛教兒耨葱韭衣食<lb/>
端須㡬將老猶掣肘安能詭隨人曲折作杞桞桓公甕<lb/>
盎癭楚國不龜手生涯但如此那問託婚友乆隂快夜<lb/>
晴天文若科斗村南鬼火寒村北風虎吼野人驅雞豚<lb/>
縛落堅纒守劉郎弓石八猛氣壓馮婦一試金僕姑歸<lb/>
<pb n="KR4h0157_WYG_029-28a"/>
飲軟臂酒<lb/>
　　阻水泊舟竹山下<lb/>
竹山蟲鳥朋友語討論隂晴怕風雨丁寧相教防禍機<lb/>
草動塵驚忽飛去提壺歸去意甚真栁暗花濃亦半春<lb/>
北風㡬日銅官縣欲過五松無主人<lb/>
　　次韻伯氏長蘆寺下<lb/>
風從落帆休天與大江平僧坊晝亦浄鐘磬寒逾清淹<lb/>
留屬暇日植杖數連甍頗與幽子逢煑茗當酒傾攜手<lb/>
<pb n="KR4h0157_WYG_029-28b"/>
霜木末朱欄見潮生檣移永正縣鳥度建康城薪者得<lb/>
樹雞羹盂味南烹香秔炊白玉飽飯愧閒行叢祠思歸<lb/>
樂吟弄夕陽明思歸誠獨樂薇蕨漸春榮<lb/>
　　贈别李端叔<lb/>
我觀江南山如目不受垢憶食江南薇子獨於我厚在<lb/>
北思江山如懷氷雪顏千峰上雲雨岑絶何由攀當時<lb/>
喜文章各有兒子氣爾來頷須白有兒能拜起讀書浩<lb/>
湖海解意開春氷成山更崇掘顧我醜丘陵白玉著石<lb/>
<pb n="KR4h0157_WYG_029-29a"/>
中與物太落落涇渭相將流世不名清濁乞言既不易<lb/>
贈言良獨難古來得道人挂舌屋壁間牧羊金華道載<lb/>
酒太𤣥宅支頤聴晤語願君喙三尺我行風雨夜船忩<lb/>
聞逺雞故人不可見故人心可知<lb/>
　　曉放汴舟<lb/>
秋聲滿山河行李在梁宋川塗事雞鳴身亦逐羣動霜<lb/>
清魚下流橘柚入包貢又持三十口去作江南夢<lb/>
　　發舒州向皖口道中作寄李徳叟<lb/>
<pb n="KR4h0157_WYG_029-29b"/>
黑雲平屋簷<hi>一作崔嵬雲壓空</hi>晨夜隔星月曉裝商旅前氷底<lb/>
泥活活野人攘畔耕<hi>一作侵畔耕</hi>蹇馬不能滑駝裘惜蒙茸<lb/>
俱落水塘缺孤村小蝸舍乞火乾履襪前登極崢嶸<hi>一作</hi>
<hi>髙寒</hi>他日飛鳥没寒花委亂草耐凍鳴風葉<hi>一作耐凍風葉間梅言零</hi>
<hi>亂發</hi>江形篆平沙分派囘勁筆髯弟不俱來得句漫欹<graphic n="KR1403" url="https://raw.githubusercontent.com/kanripo/KR-Gaiji/master/images/KR1403.png" mimeType="image/png"/>
<hi>一作漫得句竒崛</hi>却望同安城唯有松鬱鬱遥知浦口晴諸峰<lb/>
見明雪<hi>一作松雪</hi>
　　徐孺子祠堂<lb/>
<pb n="KR4h0157_WYG_029-30a"/>
喬木幽人三畝宅生芻一束向誰論藤蘿得意干雲日<lb/>
簫鼔何心進酒樽白屋可能無孺子黄堂不是欠陳蕃<lb/>
古人冷淡今人笑湖水年年到舊痕<lb/>
　　池口風雨留三日<lb/>
孤城三日風吹雨小市人家只菜蔬水逺山長雙屬玉<lb/>
身閒心苦一舂鉏翁從旁舍來收網我適臨淵不羡魚<lb/>
俛仰之間已陳迹莫忩歸了讀殘書<lb/>
　　思親汝州作<lb/>
<pb n="KR4h0157_WYG_029-30b"/>
嵗晩寒侵遊子衣抅留幕府報官移五更歸夢三百里<lb/>
一日思親十二時車上吐茵元不逐市中有虎竟成疑<lb/>
秋毫得失關何事摠為平安書到遲<lb/>
　　衝雪宿新寨忽忍不樂<lb/>
縣北縣南何日了又來新寨解征鞍山䘖斗柄三星没<lb/>
雪共月明千里寒小吏忽<hi>一作有</hi>時須束帶故人頗問不<lb/>
休官江南長盡梢雲竹歸及春風斬釣竿<lb/>
　　郭明父作西齋于頴尾請予賦詩<lb/>
<pb n="KR4h0157_WYG_029-31a"/>
食貧自以官為業聞説西齋意凛然萬卷藏書宜子弟<lb/>
十年種木長風煙未嘗終日不思頴想見先生多好賢<lb/>
安得雍容一樽酒女郎臺下水如天<lb/>
　　戲詠江南土風<lb/>
十月江南未得霜髙林殘水下寒塘飯香獵户分熊白<lb/>
酒熟漁家擘蟹黄橘摘金苞隨驛使禾舂玉粒送官倉<lb/>
踏歌夜結田神社游女多隨陌上郎<lb/>
　　和答孫不愚見贈<lb/>
<pb n="KR4h0157_WYG_029-31b"/>
詩比淮南似小山酒名麴米出雲安且慿詩酒勤春事<lb/>
莫愛兒郎作好官簿領侵㝷台相筆風埃蓬勃使星鞍<lb/>
小臣才力堪為掾敢學前人便挂冠<lb/>
　　次韻裵仲謀同年<lb/>
交蓋春風汝水邉客牀相對卧僧氊舞陽去葉纔百里<lb/>
賤子與公俱少年白髮齊生如有種青山好去坐無錢<lb/>
煙沙篁竹江南岸輸與鸕鷀取次眠<lb/>
　　稚川約晩過進叔次前韻贈稚川并呈進叔<lb/>
<pb n="KR4h0157_WYG_029-32a"/>
人騎一馬鈍如蛙行向城東小隠家道上風埃迷早白<lb/>
堂前水竹湛清華我歸河曲定寒食公到江南應削𤓰<lb/>
樽酒光隂俱可惜端須連夜發園花<lb/>
　　同世弼韻作寄伯氏在濟南兼呈六舅祠部學士<lb/>
山光掃黛水挼藍聞説樽前愜笑談伯氏清修如舅氏<lb/>
濟南蕭灑似江南屢陪風月乾吟筆不解笙簧醉舞衫<lb/>
只恐使君乘傳去拾遺今日是前䘖<lb/>
　　次韵蓋郎中率郭郎中休官二首<lb/>
<pb n="KR4h0157_WYG_029-32b"/>
仕路風波雙白髮閒曹笑傲兩詩流故人相見自青眼<lb/>
新貴即今多黑頭桃葉桞花明曉市荻芽蒲笋上春洲<lb/>
定知聞徤休官去酒户家園得自由<hi>郭文時御道中野服過親黨飯頗為</hi>
<hi>分臺御史所詗故有此句</hi>
世態已更千變盡心源不受一塵侵<hi>一作險阻艱難親得力是非憂樂飽</hi>
<hi>經心</hi>青春白日無公事紫燕黄鸝俱好音付與兒孫知伏<lb/>
臘聴教魚鳥逐飛沉黄公壚下曽知味定是逃禪入少<lb/>
林<lb/>
<pb n="KR4h0157_WYG_029-33a"/>
　　和張沙河招飲<lb/>
張侯耕稼不逢年過午未炊兒女煎腹裏雖盈五車讀<lb/>
囊中能有㡬錢穿况聞緼素尚黄葛可怕雪花鋪白氊<lb/>
誰料丹徒布衣侣今朝忽有酒如川<lb/>
　　次韵答栁通叟求田問舍之詩<lb/>
少日心期轉繆悠蛾眉見妒且障羞但令有婦如康子<lb/>
安用生兒似仲謀横笛牛羊歸晩徑捲簾𤓰芋熟西疇<lb/>
功名可致猶囘首何况功名不可求<lb/>
<pb n="KR4h0157_WYG_029-33b"/>
　　謝送宣城筆<lb/>
宣城變様蹲<hi>一作尊</hi>雞距諸葛名家捋<hi>一作将</hi>䑕鬚一束喜<lb/>
從公處得千金求買市中無漫投墨客摹科斗勝與朱<lb/>
門飽蠧魚愧我初非草𤣥手不將閒冩吏文書<lb/>
　　和陳君儀讀太真外傳三首<lb/>
扶風喬木夏隂合斜谷鈴聲秋夜深人到愁來無處㑹<lb/>
不關情處摠傷心<lb/>
梁州一曲當時事<hi>一作開元夢</hi>記得曾拈玉笛吹端正樓空<lb/>
<pb n="KR4h0157_WYG_029-34a"/>
春晝永小桃猶學淡燕支<lb/>
髙麗條脱琱紅玉<hi>一作一雙條脱玻璨玉</hi>邏逤琵琶撚綠絲<hi>一作三尺</hi>
<hi>琵琶緑繭絲</hi>蛛網屋煤昏故物<hi>一作脂澤歇</hi>此生唯有夢來時<lb/>
　　楊朴墓<lb/>
三尺孤墳一布衣人言無復似當時千秋萬嵗還來此<lb/>
月笛煙莎世不知<hi>楊朴喜吹笛嘗作莎詩極工</hi>
　　戲和舍弟船場探春<lb/>
雨餘禽語催天曉月上梨花放夜䦨莫聴遊人待妍暖<lb/>
<pb n="KR4h0157_WYG_029-34b"/>
十分傾酒對春寒<lb/>
百舌解啼泥滑滑忽成風雨落花天城南一叚春如錦<lb/>
喚取詩人到酒邉<lb/>
　　次韵寅菴四首<lb/>
四時説盡菴前事寄逺如開水墨圖略有生涯如谷口<lb/>
非無卜肆在成都旁籬榛粟供賔客滿眼雲山奉宴居<lb/>
閒與老農歌帝力年豐村落罷追胥<lb/>
兄作新菴接舊居一原風物萃庭隅陸機招隠方傳洛<lb/>
<pb n="KR4h0157_WYG_029-35a"/>
張翰思歸正在吳五斗折腰慚僕妾㡬年合眼夢鄉閭<lb/>
白雲行處應垂淚黄犬歸時早寄書<lb/>
大若塘邉獨網魚小桃源口帶經鉏詩催孺子成雞栅<lb/>
茶約鄰翁掘芋區苦楝狂風寒徹骨黄梅細雨潤如酥<lb/>
此時睡到日三丈自起開關招酒徒<lb/>
未怪窮山寂寞居此情常與世情疎誰家生計無閒地<lb/>
太半歸來已白須不用看雲眠永日㑹思臨水寄雙魚<lb/>
公私逋負田園薄未至妨人作樂無<lb/>
<pb n="KR4h0157_WYG_029-35b"/>
　　呻吟齋睡起二首<lb/>
棐几坐清晝博山凝妙香蘭牙依客土桞色過鄰墻巷<lb/>
僻過從少官閒氣味長江南一枕夢髙卧聴鳴桹<lb/>
墻下蓬蒿地兒童課剪除蔓萵隨分種杞菊未須鉏河<lb/>
水傳烽火交州報捷書無能落閒處慙愧飽春蔬<lb/>
　　和師厚郊居示里中諸君<lb/>
籬邉黄菊關心事忩外青山不世情江橘千頭供嵗計<lb/>
秋蛙一部洗朝酲歸鴻往燕競時節宿草新墳多友生<lb/>
<pb n="KR4h0157_WYG_029-36a"/>
身後功名空自重眼前樽酒未宜輕<lb/>
　　次韻外舅謝師厚喜王正仲三丈奉詔相南兵囘<lb/>
　　　至襄陽捨驛馬就舟見過三首<lb/>
漢上思見龎徳公别來悲歎事無窮聲名籍甚漫前日<lb/>
須鬢索然成老翁家釀已隨刻漏下園花更開三四紅<lb/>
相逢不飲未為得聴取百鳥啼怱怱<lb/>
能來問疾好音傳蹇歩昏花當日痊烹鯉得書增目力<lb/>
呼兒扶立侯門前游談取重慙岸首居物多贏昧計然<lb/>
<pb n="KR4h0157_WYG_029-36b"/>
唯有交親等金石白頭忘義復忘年<lb/>
語言少味無阿堵冷<hi>一作氷</hi>雪相看有此君燈火詩書如<lb/>
夢寐麒麟圖畫屬浮雲平章息女能為婦歡喜兒曹解<lb/>
綴文憂樂同科惟石友别離空復數朝曛<lb/>
　　夜發分寧寄杜澗叟<lb/>
陽關一曲水東流燈火旌陽一釣舟我自只如常日醉<lb/>
滿川風月替人愁<lb/>
　　次韻胡彦明同年羈旅京師寄李子飛三章一章<lb/>
<pb n="KR4h0157_WYG_029-37a"/>
　　　道其困窮二章勸之歸三章言我亦欲歸耳胡<lb/>
　　　李相甥也故有㯽榔之句<lb/>
看除日月坐中銓一嵗應無官九遷葱韭盈盤市門食<lb/>
詩書滿枕客牀氊留連節物孤朋酒惱亂鄰翁謁子錢<lb/>
誰料丹徒布衣侣困窮且忍試新年<lb/>
丁未同升鄉里賢别離寒暑未推遷蕭條羇旅深窮巷<lb/>
蚤晩聲名上細氊碧嶂清江兀有宅白魚黄雀不論錢<lb/>
㯽榔一斛何須得李氏弟兄佳少年<lb/>
<pb n="KR4h0157_WYG_029-37b"/>
畏人重禄難堪忍閲世浮雲易變遷徐步當車饑當肉<lb/>
鉏頭為枕草為氊元無馬上封侯骨安用人間使鬼錢<lb/>
不是朱門爭底事清溪白石可忘年<lb/>
　　上蕭家峽<lb/>
玉笥峰前㡬百家山明松雪水明沙趂虚人集春疏好<lb/>
桑菌竹萌煙蕨芽<hi>晩年本云趂虚人在烟中語荷蓧歸來有蕨芽</hi>
　　出迎使客質明放船自瓦窑歸<lb/>
鼔吹喧江雨不開丹楓落葉放船囘風行水上如雲過<lb/>
<pb n="KR4h0157_WYG_029-38a"/>
地近嶺南無雁來樓閣人家捲簾幕菰蒲鷗鳥樂灣洄<lb/>
惜無陶謝揮斤手詩句縱横付酒杯<lb/>
　　登快閣<lb/>
癡兒了却公家事快閣東西倚晚晴落木千山天逺大<lb/>
澄江一道月分明朱絃已為佳人絶青眼聊因美酒横<lb/>
萬里歸船弄長笛此心吾與白鷗盟<lb/>
　　題安福李令朝華亭<lb/>
丹楹刻桷上峥嶸表裏江山路眼平曉日成霞張錦綺<lb/>
<pb n="KR4h0157_WYG_029-38b"/>
青林多露綴珠纓人如旋磨觀羣蟻田似圍碁據一枰<lb/>
對案昏昏迷簿領暫來登覧見髙明<lb/>
　　寄舒申之户曹<lb/>
吉州司户官雖小曽屈詩人杜審言今日宣城讀書客<lb/>
還趨手板傍轅門江山依舊嵗時改桃李欲開煙雨昏<lb/>
公退但呼紅袖飲剩傳歌曲教新翻<lb/>
　　奕碁一首呈任公漸<lb/>
偶無公事客休時席上談兵校<hi>一作角</hi>兩碁心似蛛絲遊<lb/>
<pb n="KR4h0157_WYG_029-39a"/>
碧落身如蜩甲化枯枝湘東一目誠甘死天下中分尚<lb/>
可持誰為吾徒猶愛日參横月落不曾知<lb/>
　　奉答李和甫代簡二絶句<lb/>
山色江聲相與清卷簾待得月華生可憐一曲並船笛<lb/>
説盡故人離別情<lb/>
夢中往事隨心見醉裏繁華亂眼生長為風流惱人病<lb/>
不如天性總無情<lb/>
　　次韻君庸寓慈雲寺待韶恵錢不至<lb/>
<pb n="KR4h0157_WYG_029-39b"/>
主簿看梅落雪中閨人應賦首飛蓬問安兒女音書少<lb/>
破笑壺觴夢寐同馬祖峰前青未了鬱孤臺下水如空<lb/>
江山信美思歸去聴我勞歌亦欲東<lb/>
　　奉同公擇作揀芽詠<lb/>
赤囊嵗上雙龍壁<hi>囊貢小團亦單疊唯揀芽則雙疊</hi>曾見前朝盛事來<lb/>
想得天香隨御所延春閣道轉輕雷<hi>元豐末作延春閣</hi>
　　元明題哥羅驛竹枝詞<lb/>
尺五攀天天慘顏鹽煙溪瘴瑣諸蠻平生夢亦未嘗處<lb/>
<pb n="KR4h0157_WYG_029-40a"/>
聞有鴉飛不到山風黒馬跪驢瘦嶺日黄人度鬼門關<lb/>
黔南去此無多逺想在夕陽猿嘯間<lb/>
　　長沙留别<lb/>
折脚鐺中同淡粥曲腰桑下把離杯知君不是南遷客<lb/>
魑魅無情須早囘<lb/>
　　元明留別<lb/>
桄榔笋白映玉著椰子酒清宜具觴市井衣裘半春夏<lb/>
隂晴朝暮變炎凉莫推月色共千里不寄江南書一行<lb/>
<pb n="KR4h0157_WYG_029-40b"/>
無賴笳聲上雲漢曉來偏繞九廻腸<lb/>
　　宿山家效孟浩然<lb/>
秋陽沉山西委照藩落下霧連雲氣平濛濛翳中野空<lb/>
村晩無人一二小蝸舍老翁止客宿喬木縻我馬松爐<lb/>
依稀煙槁竹照清夜幽泉抱除鳴生涯渺蕭灑翁家炊<lb/>
黄粱殺雞延食罷問余所從誰庸詎學丘也投身解世<lb/>
紛恥問老農稼予生乆邅囘百累未一謝斑斑吾親髮<lb/>
弟妹逼婚嫁無以供甘㫖何縁敢閒暇安得釋此懸相<lb/>
<pb n="KR4h0157_WYG_029-41a"/>
從老桑柘<lb/>
　　漫尉<hi>并序庚戊為葉縣尉時作</hi>
　庭堅讀漫叟文愛其不從於役而人性物理奫然詣<lb/>
　於根理因戲作漫尉一篇簡舞陽尉裴仲謨兼寄贈<lb/>
　郝希孟胡深夫二同年為我相與和而張之尚使來<lb/>
　者知居厚為寡悔之府然知我罪我皆在此詩<lb/>
豫章黄魯直既拙又狂癡往在江湖南漁樵乃其師腰<lb/>
斧入白雲揮車棹清溪虎豹不亂行鷗鳥相與嬉遇人<lb/>
<pb n="KR4h0157_WYG_029-41b"/>
不崖異順物無瑕疵不知愛知厭不悔為人欺晨朝常<lb/>
漫出莫夜亦漫歸漫尉葉公城漫撫病餘黎不篡非已<lb/>
事不趨非吾時人罵狂癡拙魯直更喜之或請陳漫尉<lb/>
壽尉蒲萄巵酒行激懦氣攘袂起哨規君子守一官鳥<lb/>
肯茍簡為奈何如秋葭信狂風離披漫行恐汙徳漫止<lb/>
將敗機漫黙買猜謗漫言來詬譏漫尉謝答客願客深<lb/>
長思漫行無軌躅漫止無馽鞿漫黙怨者寡漫言知者<lb/>
希吾生漫叟後不劵與之齊於戲獨如子因使目為眉<lb/>
<pb n="KR4h0157_WYG_029-42a"/>
强顏不計返乾坤一醯雞崑崙視糟垤既化不自知悔<lb/>
吝雖萬塗直道甚坦夷覆轍索孤竹奔車求仲尼以旌<lb/>
招虞人賤者不肯尸玉潤安可涸日光安可緇斯言出<lb/>
繫表當以罔象窺賦分有自然那用時世移吾漫誠難<lb/>
改盡醉不敢辭<lb/>
　　按田<hi>并序</hi>
　余與晁端國斯道奉檄按馬鞍山東淃河稲田陂官<lb/>
　丁誤引道左次水澤山深徑危泥潦堅氷長幹挾馬<lb/>
<pb n="KR4h0157_WYG_029-42b"/>
　僅可以度行五十里遂不容馬歩沮洳虎迹新往來<lb/>
　烏鳥叢噪荆榛盡日出入乃至河上集近山之農告<lb/>
　以獻利者皆以為瀕水為舍居旁治新田果蓏有畦<lb/>
　桑棗成行自山之東西皆不可為陂淃河原出四頭<lb/>
　山支分為三其一盡南出少折而東入舞陽其一稍<lb/>
　西流又折而北入石塘河其一淃河也出山而東流<lb/>
　卒與二水合而入汝河汝河今漕河也吾二人既臨<lb/>
　河具知獻利者之狀而余獨有感焉頃嵗肉食者以<lb/>
<pb n="KR4h0157_WYG_029-43a"/>
　𦍑人為憂師老西鄙而士大夫知與不知爭道孫吳<lb/>
　覆軍殺將開敵之輕量中國心而富貴者今日比肩<lb/>
　近者朝言多在民事欲化西北之麥隴皆為東南之<lb/>
　稲田良吏攘臂起郡有召信臣縣有史起矣夫土性<lb/>
　者自先王所不能齊而一切不問薅夫故苖灌為新<lb/>
　田茫茫水陂丘壟平盡其君子威以法刑其小人毒<lb/>
　以鞭朴有舉斯有功有功斯有賞作者之議曰前日<lb/>
　吏持印相授以媮眼前而厚利弃於蒼煙野草之間<lb/>
<pb n="KR4h0157_WYG_029-43b"/>
　是豈不可笑以余觀之恐是非特未定也觀朝廷之<lb/>
　意初不責必成奉承者要必有功遂失之耳語曰事<lb/>
　傳三人輙失其真詩曰周爰咨謀盖使指也今也咨<lb/>
　謀者不慘怛以告者未忠信歟夫聴言之道必以事<lb/>
　觀之奪民之故習而强以所未嘗其利安在興利者<lb/>
　受實賞力田者受實弊郡縣行空文朝廷收虚名名<lb/>
　為利民其實害之議者謂之有意於民乎吾不知也<lb/>
　以為有功於民乎今既若是矣予既有是言思道屢<lb/>
<pb n="KR4h0157_WYG_029-44a"/>
　歎而已是日所至已逺不能歸遂宿水濵民家北風<lb/>
　黄草破屋見星月與晁五引酒相酌忽然已醉不知<lb/>
　跋涉之勞也綴以詩强思道和之<lb/>
河氷積崢嶸山雪晴索寞幽齋怯寒威况復出城郭馬<lb/>
為蝟毛縮人歎狐裘薄淤泥虎跡交叢社烏聲樂橋經<lb/>
野燒斷崖值天風落洩雲迷鴻濛戴石瘦犖嶨攀緣若<lb/>
登天扶服如入槖窮幽至河麋落日更槃礴新民數十<lb/>
家飄寓初棲託壯産無惰農荒榛盡開鑿臨流遣官丁<lb/>
<pb n="KR4h0157_WYG_029-44b"/>
悉使呼老弱恩言諭官意鄣水陂可作春秧百頃秔秋<lb/>
報千倉穫掉頭笑應儂吾麥自不惡麥苖不為稲誠恐<lb/>
非民瘼不知肉食者何必苦改作我行疲鞍馬且用休<lb/>
羈絡艱難相顧歎共道折腰錯勢窮不得已來自取束<lb/>
縛月明夜蕭蕭解衣寛帶索卧看雲行天北斗挂屋角<lb/>
析薪㸑酒鼎興至且相酌<lb/>
　　將歸葉先寄明復季常<lb/>
初日照屋山好鳥哢簷角卷簾吏却掃齋舍寒蕭索呼<lb/>
<pb n="KR4h0157_WYG_029-45a"/>
兒篘春醪期與夫子酌簡書驅我出衝雪凍兩脚莫行<lb/>
星輝輝曉起雞喔喔青煙過空村商旅無逺槖豈不欲<lb/>
少留王事苦敦薄平生白眼人今日折腰諾可憐五斗<lb/>
米奪我一溪樂公等何逍遥睥睨寄講學談犀振清風<lb/>
碁局落秋雹雲隂愁濛鴻山路險犖确慎無告歸軒使<lb/>
我數日惡贏驂逆歸心旋濘蹶霜濼悲嘶惜鄣泥短箠<lb/>
冷難捉南征喜氣動迎面蛛絲落買網鱠金橙歸償炊<lb/>
黍約<lb/>
<pb n="KR4h0157_WYG_029-45b"/>
　　新寨餞南歸<lb/>
初更月蝕缺半璧三更北風雪平屋夜寒置酒送歸客<lb/>
長歌燕雁燈前落故園無書已十月目極千里雲水隔<lb/>
客方有行乃未已歸且經予江上宅比鄰諸老應相問<lb/>
為道於今不如昔新知翻手覆手間故人江南與江北<lb/>
有時日髙天氣清炙背南軒把書䇿可憐斯人巧言語<lb/>
今已埋没黄土陌乃知生前頃意氣不用身後書竹帛<lb/>
往在江南最少年萬事過眼如鳥翼夜行南山看射虎<lb/>
<pb n="KR4h0157_WYG_029-46a"/>
失脚墜入崖底黒却攀荆棘上平田何曾悔念身可惜<lb/>
辭家上馬不反顧談笑據鞍似無敵邇來多病足憂虞<lb/>
平地進寸退數尺意氣索然成老翁所有髩髮猶未白<lb/>
閒居為婦執薪㸑宿處野人爭卧席昔壯今衰殆不如<lb/>
吾恐未必不為福寄聲諸老善自愛客行努力更强食<lb/>
門前種桞今㡬長戒兒勿令打鸂鶒不晩歸來躑躅間<lb/>
為公置酒臨江閣<lb/>
　　曉起臨汝<lb/>
<pb n="KR4h0157_WYG_029-46b"/>
缺月欲崢嶸鳴雞有期信征人催夙駕客夢未渠盡野<lb/>
荒多斷橋河凍無裂舋羸馬踏氷翻疑狐觸林遁清風<lb/>
蕩初日喬木囀幽韻崧髙忽在眼岌峩臨數郡𤣥雲黙<lb/>
垂空意有萬里潤寒暗不成雨卷懷就膚寸觀象思古<lb/>
人動静配天運物來斯一時無得乃至順涼暄但循環<lb/>
用舍誰喜愠安得忘言者與講齊物論<lb/>
　　戲贈陳季張<lb/>
氣清語不凡郭與陳季優季子有美質明月懸髙秋詞<lb/>
<pb n="KR4h0157_WYG_029-47a"/>
談貫百家炙轂出膏油放聲寄大塊肆情無去留方圓<lb/>
付自爾規矩為瘡疣當其説荒唐衆口莫能咻書案䑕<lb/>
篆塵銜蔬滿床頭居不省家舍那問犬馬牛吾嘗觀聖<lb/>
人與世為獻酬道通衆人行智欲萬物周微言觀季子<lb/>
頗亦有意不季子捧腹笑吾豈搢紳囚我將乘扶揺南<lb/>
與大鵬遊相羊九萬里厭則丁滄洲黄子失所答如耕<lb/>
不能耰井蛙延海鱉樂事擅一丘束牲盟伯夷固自取<lb/>
揶揄無心以觸物愛子如虚舟維楫茍不存傾覆當誰<lb/>
<pb n="KR4h0157_WYG_029-47b"/>
尤尚思濟來者非但自為謀<lb/>
　　即席<lb/>
落葉不勝掃月明樹隂疎親鄰二三子樽酒相與俱霜<lb/>
栗剝寒橐晩菘煮青蔬解官方就門敦薄無簡書純益<lb/>
氣蕭蕭未羈天馬駒元禮喜作詩豪氣小未除大薛知<lb/>
力學日來反三隅小薛受善言如以桞貫魚天民嘗逸<lb/>
駕近稍就橛株知命雖畸人清談頗有餘阿盧快犢子<lb/>
規矩尚小殊不材於用少我則澗底樗㑹合只偶然等<lb/>
<pb n="KR4h0157_WYG_029-48a"/>
閒異秦吳人生一世間何異樂出虚過耳莫省領披懷<lb/>
使恢疎買網尚可鱠倒壺更遣沽不當愛一醉倒倩路<lb/>
人扶<lb/>
　　和舍弟中秋月<lb/>
髙秋揺落四十五清都早霜凋桂叢纎塵不隔四維淨<lb/>
寒光獨照萬象中少年氣與節物競詩豪酒聖難爭鋒<lb/>
桓伊老驥思千里尚能三弄當清風廣文陋儒嬾於事<lb/>
浩歌不眠倚梧桐百憂生火作内熱何時心與此月同<lb/>
<pb n="KR4h0157_WYG_029-48b"/>
後生晩出不勉學從漢至今無揚雄天馬權竒大宛種<lb/>
吾家阿熊風骨聳言詩已出靈運前行身未聞孟軻勇<lb/>
明忩文字不取讀蜘蛛結網塵堆壅少壯㡬時夏已秋<lb/>
待而成人吾木拱憐汝起予秋月篇我衰安得筆如椽<lb/>
但使樽中常有酒不辭座上更無氊把詩問字為汝説<lb/>
便當侯家歌舞筵<lb/>
　　秋懷二首<lb/>
秋隂細細壓茅堂吟蟲啾啾昨夜凉雨開芭蕉新間舊<lb/>
<pb n="KR4h0157_WYG_029-49a"/>
風撼篔簹宫應商砧聲已急不可緩簷景既短難為長<lb/>
狐裘斷縫棄墻角豈念晏嵗多繁霜<lb/>
茅堂索索秋風發行繞空庭紫苔滑蛙號池上晩來雨<lb/>
鵲轉南枝夜深月翻手覆手不可期一死一生交道絶<lb/>
湖水無端浸白雲故人書斷孤鴻没<lb/>
　　四月末天氣陡然如秋遂御裌衣游北沙亭觀江<lb/>
　　　漲<lb/>
沙岸人家報急流船官解䌫正夷猶震雷將雨度絶壑<lb/>
<pb n="KR4h0157_WYG_029-49b"/>
逺水粘天吞釣舟甚欲去揮白羽箑可堪更着紫茸裘<lb/>
平生得意無人㑹浩蕩舂鉏且自由<lb/>
　　何造誠作浩然堂陳義甚髙然頗喜度世飛昇之<lb/>
　　　術築屋飯方士願乘六氣遊天間故作浩然詞<lb/>
　　　以贈之<lb/>
萬物浮沉共我家清明心水徧河沙無鈎狂象聴人語<lb/>
露地白牛看月斜小雨呼兒蓺桃李疎簾幃客轉琵琶<lb/>
塵塵三昧開門户不用丹田養素霞<lb/>
<pb n="KR4h0157_WYG_029-50a"/>
　　答余洪範<lb/>
懸磬齋厨數米炊貧中氣味更相思可無昨日黄花酒<lb/>
又是春風桞絮時<lb/>
　　次韻任道食荔支有感<lb/>
一錢不直程衞尉萬事稱好司馬公白髮永無懷橘日<lb/>
六年怊悵荔支紅<lb/>
　　韓信<hi>為黄㡬復作</hi>
韓生髙材跨一世劉項存亡翻手耳終然不忍負沛公<lb/>
<pb n="KR4h0157_WYG_029-50b"/>
頗似從容得天意成臯日夜望救兵取齊自重身已輕<lb/>
躡足封王能早寤豈恨淮陰食千户雖知天下有所歸<lb/>
獨憐身與噲等齊蒯通狂説不足撼陳豨孺子胡能為<lb/>
子嘗貰酒淮陰市韓信廟前木十圍千年事與浮雲去<lb/>
想見留侯决是非丈夫出身佐明主用舍行藏可自知<lb/>
功名邂逅軒天地萬事當觀失意時<lb/>
　　以右軍書數種贈丘十四<lb/>
丘郎氣如春景晴風暄百菓草木生眼如霜鶻齒玉水<lb/>
<pb n="KR4h0157_WYG_029-51a"/>
擁書環坐愛忩明松花泛硯摹真行字身藏頴秀勁清<lb/>
問誰學之果蘭亭我昔頗復戲墨卿銀鈎蠆尾爛箱籯<lb/>
贈君鋪案黏曲屏小字莫作癡凍蠅樂毅論勝遺教經<lb/>
大字無過瘞鶴銘官奴作草欺伯英隨人作計終後人<lb/>
自成一家始逼真卿家小女名阿潛眉目似翁有精神<lb/>
試留此書他日學往往不减衞夫人<lb/>
　　贈別㡬復<lb/>
風驚鹿散豫章城邂逅相逢食楚苹佳友在門忘燕寢<lb/>
<pb n="KR4h0157_WYG_029-51b"/>
故人發藥見平生只今滿坐且樽酒後夜此堂還月明<lb/>
契濶愁思已知處西山影落莫江清<lb/>
　　趙令許載酒見過<lb/>
玉馬何時破紫苔南溪水滿綠徘徊買魚斫鱠須論網<lb/>
撲杏供盤不數枚廣漢威名知訟少平原樽俎費詩催<lb/>
草𤣥寂寂下簾幙稍得閒時公合來<lb/>
　　和答趙令同前韻<lb/>
人生政自無閒暇忙裏偷閒得㡬回紫燕黄鸝驅日月<lb/>
<pb n="KR4h0157_WYG_029-52a"/>
朱櫻紅杏落條枚詩成稍覺嘉賔集飲少先愁急板催<lb/>
親遣小童鉏草徑鳴騶早晚出城來<lb/>
　　趙令答詩約攜山妓見訪<lb/>
晴波鸂鶆漾潭隈能使遊人判不囘風入園林寒漠漠<lb/>
日移宫殿影枚枚未嘗緑蟻何妨撥宿戒紅粧莫待催<lb/>
缺月西南光景少仍須挽<hi>一作擔</hi>取燭籠來<lb/>
　　春近四絶句<lb/>
閏後陽和臘裏囘濛濛小雨暗樓臺栁條榆莢弄顏色<lb/>
<pb n="KR4h0157_WYG_029-52b"/>
便恐入簾雙燕來<lb/>
亭臺經雨壓塵沙春近登臨意氣佳更喜輕寒勒成雪<lb/>
未春先放一城花<lb/>
小雪晴沙不作泥疎簾紅日弄朝暉年華已伴梅梢晚<lb/>
春色先從草際歸<lb/>
梅英欲盡香無賴草色才蘇緑未勻苦竹空将嵗寒節<lb/>
又隨官桞到青春<lb/>
　　迎醇甫夫婦<lb/>
<pb n="KR4h0157_WYG_029-53a"/>
陳甥歸約桞青初<hi>一作飲屠酥</hi>麥隴纖纖忽可鉏望子從來<lb/>
非一日因人畧不寄雙魚園中鳥語勸沽酒忩下日長<lb/>
宜讀書䇿馬得行休更秣<hi>一作逺嫁蕭咸親髪白</hi>已令童稚割生<lb/>
芻<hi>一作平安行李莫徐徐</hi>
　　登南禪寺懷裴仲謀<lb/>
茅亭風入葛衣輕坐見山河表裏清歸燕畧無三月事<lb/>
殘蟬猶占一枝鳴天髙秋樹葉公邑日暮碧雲樊相城<lb/>
别後寄詩能慰我似逃空谷聴人聲<lb/>
<pb n="KR4h0157_WYG_029-53b"/>
　　夏日夢伯兄寄江南<lb/>
故園相見畧雍容睡起南忩日射紅<hi>一作相攜猶聽隔溪春睡起開書見</hi>
<hi>手封</hi>詩酒一年談笑隔江山千里夢魂通河天月暈魚分<lb/>
子槲葉風㣲鹿養草㡬度白沙青影裏審聴嘶馬自搘<lb/>
笻<hi>一作白髮倚門愁絶處可甚衣斷去時縫</hi>
　　同孫不愚過昆陽<lb/>
田園恰恰值春忙驅馬悠悠昆水陽古廟藤蘿穿户牖<lb/>
斷碑風雨碎文章真人寂寞神為社堅壘委蛇女採桑<lb/>
<pb n="KR4h0157_WYG_029-54a"/>
拂㡌村帘誇酒好為君聊解一瓢嘗<hi>今昆陽有水俗號灰河圖經乃以為</hi>
<hi>壞河予考之皆不然正在昆陽城南恐是昆水地理志言昆水出南儻是乎</hi>
　　題雙鳬觀<lb/>
飄蕭閲世等虚舟<hi>一作人世若虚舟</hi>歎息眼前無此流滿地悲<lb/>
風盤翠竹半叢寒日破紅榴青山空在衣冠古<hi>一作不逐市朝</hi>
<hi>改</hi>白鶴不歸<hi>一作歸來</hi>宫殿秋王令平生樽酒地千年萬嵗<lb/>
想來遊<lb/>
　　雪中連日行役戲書簡同僚<lb/>
<pb n="KR4h0157_WYG_029-54b"/>
簡書催出似驅雞聞道饑寒滿屋啼炙背宵眠榾柮火<lb/>
嚼氷晨飯薩波虀風如利劔穿狐腋雪似流沙飲馬蹄<lb/>
官小責輕聊自慰猶勝擐甲去征西<lb/>
　　客自潭府來稱明因寺僧作静照堂求予作<lb/>
客從潭府渡河梁籍甚傳誇静照堂正苦窮年對塵土<lb/>
坐令合眼夢湖湘市門曉日魚蝦白隣舍秋風橘柚黄<lb/>
去馬來舟爭嵗月老僧元不下胡床<lb/>
　　道中寄景珍兼簡庾元鎮<lb/>
<pb n="KR4h0157_WYG_029-55a"/>
傳語濠州賢刺史隔年詩債㡬時還因循樽俎疎相見<lb/>
弃擲光陰只等閒心在青雲故人處身行紅雨亂花間<lb/>
遥知别後多狂醉惱殺江南庾子山<lb/>
　　喜念四念八至京<lb/>
朔雪蕭蕭映薄幃夢囘空覺淚痕稀驚聞庭樹鳥烏樂<lb/>
知我江湖鴻雁歸拂榻喜開姜季被上堂先着老萊衣<lb/>
酒樽煙火長相近酬勸從今更不違<lb/>
　　講武臺南有感<lb/>
<pb n="KR4h0157_WYG_029-55b"/>
月明猶在搭衣竿曉踏臺南路屈盤騶子雨中先馬去<lb/>
村童烟外倚墻看鴉啼宰木秋風急鷺立漁船野水乾<lb/>
花似去年堪折贈插花人去淚䦨干<lb/>
　<lb/>
　<lb/>
　<lb/>
　<lb/>
　宋詩鈔卷二十九<lb/>
</p>
<p>
</p>
  </div>
</body>
</text>
</TEI>
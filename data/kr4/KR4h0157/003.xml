<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷三</head> <lb/>
    <p>
<pb n="KR4h0157_WYG_003-1a"/>
欽定四庫全書<lb/>
　宋詩鈔卷三<lb/>
　　　　　　　　　内閣中書舎人吳之振編<lb/>
　韓琦安陽集鈔<lb/>
　韓琦字稚圭相州安陽人弱冠舉進士名在第二方<lb/>
　唱名太史奏日下五色雲見累官至右僕射侍中厯<lb/>
　儀衛魏三國公出備兩鎮輔三朝立二帝决大䇿安<lb/>
　社稷制西夏出入將相事具史傳不載卒年六十八<lb/>
<pb n="KR4h0157_WYG_003-1b"/>
　大星隕於治所櫪馬皆驚單贈尚書令謚忠獻詩率<lb/>
　臆得之而意思深長有鍜錬所不及理趣流露皆賢<lb/>
　相識度其題劉御藥畫冊語云觀畫之術唯逼真而<lb/>
　已得真之全者絶也得多者上也非真即下矣人謂<lb/>
　此術不獨觀畫即可觀人物竊謂唯詩亦然魏公勲<lb/>
　業彪炳直無暇于筆墨爭長然語窺閫奥無他此道<lb/>
　得也<lb/>
　　夜合<lb/>
<pb n="KR4h0157_WYG_003-2a"/>
俗人之愛花重色不重香吾今得真賞以矯時之常所<lb/>
愛夜合者清芬異衆芳葉葉自相對開斂隨陰陽不慚<lb/>
厯草滋獨擅堯堦祥得此合歡名憂忿誠可忘茸茸紅<lb/>
白姿百和從風颺沉水燎庭檻薰陸紛纓裳彌月固未<lb/>
歇况兹夏景長凡目不我貴馥烈徒自将仲尼失滅明<lb/>
史遷疑子房以貎不以行舉世同悲傷予欲先馨徳羣<lb/>
艶孰可方直饒妖牡丹須讓花中王<lb/>
　　蜂蠆<lb/>
<pb n="KR4h0157_WYG_003-2b"/>
事小不可忽義或戒蜂蠆蜂蠆之中人始意脫已害人<lb/>
兮怒一蟲為報速睚眦白晝擿危巢夜獨窮纖介必獲<lb/>
而後已立死以為快彼誠蓄㣲毒謂已有所賴失於小<lb/>
不忍而自取糜壊吁嗟陰巧徒毒邁蜂蠆大包潛中善<lb/>
良斷腕未足駭小或一身危甚則家族逮淵㣲如鬼神<lb/>
無隙可漏敗君子被戕賊守道不為怪有時醜迹露事<lb/>
或無可柰一旦吾道行乃置之度外使其自愧縮似不<lb/>
容覆載非力不足較賴有盛徳在隂巧既常幸蜂蠆胡<lb/>
<pb n="KR4h0157_WYG_003-3a"/>
不貸<lb/>
　　啄木<lb/>
剥剥復卜卜意若念兩木營營求蠧心未獲空我腹或<lb/>
露一襠紅或展雙翅緑㨗縁都盧槿響弄羯鼓曲捜索<lb/>
不知疲利觜信摧秃忽爾破姦穴種類無遺族内孽固<lb/>
難辨一發知潛伏彼實害珍材盡殄此非酷直疑天意<lb/>
深不使嗜粱肉専為衆蠧仇待飫弗與足如令知庻味<lb/>
恣擇蟲與粟杞梓任陰賊長喙罷攻觸飽食作羣飛時<lb/>
<pb n="KR4h0157_WYG_003-3b"/>
下泉沼浴歸鳴凉樹隂暮趂髙枝宿<lb/>
　　來鳯<lb/>
來鳯趨社期翩若天外至徘徊大厦間汲汲營巢意中<lb/>
心有所託自謂得其地銜泥兩吻瘡旦暮不少憩主人<lb/>
愛髙堂病爾如疣贅爾巣屢膚寸長挺輙摧墜胡為不<lb/>
識嫌又續前功棄何處無蓬茆自足為生計不爾卵而<lb/>
覆其禍愈非細予既傷爾愚竊復探爾志孜孜不忍去<lb/>
欲動主人義萬一憐其勤庶獲息我類巨棟既不撓出<lb/>
<pb n="KR4h0157_WYG_003-4a"/>
處安且貴其能無報乎唯守信無貳年年應候來馴狎<lb/>
如兒稚雙雙軒户前為君作嘉致不學君家客去就惟<lb/>
勢利㣲羽一知歸至死不他詣<lb/>
　　答孫植太博後園宴射<lb/>
花稍㸃紅牙緑茁宴亭爽塏堋雲列呼賔習射次序升<lb/>
體裁人人矜勇挃六鈞力副百中藝由基注目老羿拽<lb/>
支左屈右何太工象弭急收如列缺須㬰一鏑入鵠心<lb/>
畫皷連轟盡聲喝後者審固意愈精有時大呼劈箭筈<lb/>
<pb n="KR4h0157_WYG_003-4b"/>
惜哉最是毫釐差彩侯似動笴㣲撇分明角勝各記暈<lb/>
將終或為一箭奪當筵主籌令難犯大白時舉出正罰<lb/>
此禮自古尤所重矍圃去留宜有别五善大抵主和容不<lb/>
止穿楊與穿札因憶當年黠羌叛非才誤授將軍鉞帳<lb/>
下貔貅十萬師力過生犀心似鐡大仁未許覆兇巢飭<lb/>
謹封垂禦侵越悍夫猛士志待騁貯填憤氣何由洩正<lb/>
值髙秋天氣寒塞塲霜重嚴風刮約束偏禆整隊兵旌<lb/>
旗爍電戈矛雪驅出長郊閲竒陣離合應麾皆有節次<lb/>
<pb n="KR4h0157_WYG_003-5a"/>
引精鋭較絶技控弦命中無虚發氣豪馬健走危坡直<lb/>
下千㝷未嘗蹷收軍校獵圍平原犬順人呼鷹解紲山<lb/>
麋衝軼犯勁矢岡兔奔逃迷狡穴大鵰盤空不輕搏老<lb/>
狐仰視肝膽裂駐鞍賞獲犒部曲浪瀉酒車輪染血將<lb/>
軍未酣衆心醉耳後風生鼻頭熱此日淮藩奉寛詔朱<lb/>
輪慢碾行春轍鈴索聲沉訟牒稀優游大司養疎拙斜<lb/>
蒿青青鱭鱠新公醪香重醅才撥射堂對客且相娛不妨<lb/>
樂事陶嘉月襟懐聊與水雲閒夢魂猶寄闗山濶逢辰<lb/>
<pb n="KR4h0157_WYG_003-5b"/>
未立赫然勲破的求功真瑣屑欲得心如外貎歡報國<lb/>
之誠盡攄豁<lb/>
　　廣陵大雪<lb/>
淮南常嵗冬猶燠今年陰沴何嚴酷黒雲漫天一月昬<lb/>
大雪飛揚平壓屋風力軒號助其勢擺撼琳琅摧凍木<lb/>
通宵徹晝不暫停堆積樓臺滿溪谷有時造出可憐態<lb/>
栁絮梨花亂紛撲乗溫變化雨聲來度日堦庭恣淋漉<lb/>
幾縈寒霰不成絲驟集疎簷還挂瀑蟄蛙得意欲跳擲<lb/>
<pb n="KR4h0157_WYG_003-6a"/>
幽鷺無情成挫辱罾魚江叟冰透蓑賣炭野翁泥沒輻<lb/>
閭閻細民誠可哀三市不喧游手束牛衣破解突無烟<lb/>
餓犬聲微饑子哭我聞上天主時澤亦有常數滋農榖<lb/>
膏潤均於一嵗中是謂年豐調玉燭此來盛冬過爾多<lb/>
却慮麥秋欠霑足太守憂民仰天祝願嘘氛霾看晴旭<lb/>
望晴不晴無奈何擁被醉眠頭更縮<lb/>
　　和袁陟節推龍興寺芍藥<lb/>
廣陵芍藥真竒美名與洛花相上下洛花年來品格卑<lb/>
<pb n="KR4h0157_WYG_003-6b"/>
所在隨人趂髙價接頭着處騁新妍輕去本根無顧藉<lb/>
不論姚花與魏花只供俗目陪妖姹廣陵之花性絶髙<lb/>
得地不移歸造化大豪大力或强遷費盡擁培無艶冶<lb/>
東君固是花之主千苞萬蕚從榮謝似矯東君汎愛心<lb/>
枉殺春風不肯嫁遂令天下走香名髣髴丹青競誇詫<lb/>
以此揚花較洛花自合揚花推定霸其間絶色可粗陳<lb/>
天工着意誠堪訝仙家冠子鏤紅雲金線粧治無匹亞<lb/>
旋心體弱不勝枝寳髻欹斜猶墮馬冰雪肌膚一纈斑<lb/>
<pb n="KR4h0157_WYG_003-7a"/>
新試守宫明似赭雙頭兩兩最多情象物更呈鞍面窊<lb/>
樓子亭亭欠姿媚特有怪狀堪圖寫見者方知畫不真<lb/>
未見直疑傳者詐前賢大欲巧賦詠片言未出心先怕<lb/>
天上人間少其比不似餘芳資假借我來淮海渉三春<lb/>
三訪龍興舊僧舎問得龍興好事僧毎嵗看承不敢暇<lb/>
後園栽植雖甚蕃及見花成由取捨出羣標致必驚人<lb/>
方徙矮壇臨大厦客來只見軒檻前國艷天姿相照射<lb/>
因知靈種本自然須憑精識能陶冶君子果有育材心<lb/>
<pb n="KR4h0157_WYG_003-7b"/>
請示維揚種花者<lb/>
　　苦熱<lb/>
皇祐辛夘夏六月朔伏暑始伏之七日大熱極炎苦赫<lb/>
日升扶桑焰焰指亭午陽烏自焦鑠垂翅不西舉炙翻<lb/>
四海波天地入烹煮蛟龍竄潭穴汗喘不敢雨雷神抱<lb/>
桴逃不顧車裂皷豈無堂室深氣鬱如炊釡豈無臺榭<lb/>
髙風毒如遭蠱直疑萬類繁盡欲變脩脯嘗聞崑閬間<lb/>
别有神仙宇雷散滌煩襟玉漿清濁腑吾欲飛而往於<lb/>
<pb n="KR4h0157_WYG_003-8a"/>
義不獨處安得世上人同日生毛羽<lb/>
　　答章望之秘校恵詩求古瓦硯<lb/>
魏宫之廢知幾春其間萬事成埃塵唯有昭陽殿瓦不<lb/>
可壊埋沒曠野迷荒榛陶甄之法世莫得但貴美璞踰<lb/>
方珉數百年來取為硯墨光爛發波成輪求之日盛得<lb/>
日少片材無異圭璧珍巧工近嵗知衆寳雜以假偽窺<lb/>
錢緡頭方面凸槩難别千百未有三二真我來本邦責<lb/>
鄴令朝搜暮索勞精神遺基壊地徧刓窟始獲一瓦全<lb/>
<pb n="KR4h0157_WYG_003-8b"/>
元淳蘚斑着骨尚乾翠夜雨㸃漬痕如新當時此復近<lb/>
簷溜印以篆字花其唇磨礱累日喜成就要完舊質知<lb/>
無倫吾才寡陋不足稱思與好古能文人好古能文今<lb/>
者誰武寧秘書章表民無詩尚欲兩手拊何况大雅之<lb/>
奏聞鏗純<lb/>
　　答陳舜俞推官恵詩求全瓦古硯<lb/>
鄴宫廢瓦埋荒草取之為硯成堅好求者如麻幾百年<lb/>
宜乎今日難搜討吾邦匠巧世其業能辨瓌竒幼而老<lb/>
<pb n="KR4h0157_WYG_003-9a"/>
隨材就噐固不遺大則梁棟細棼橑必須完者始稱珍<lb/>
何殊巨海㝷三島荆人之璧尚有瑕夏后之璜豈無考<lb/>
况乎此物出坏陶千耕萬斸常翻攪吾今所得不専全<lb/>
秘若英瑤藉文繅君詩苦擇未如意持贈只虞笑絶倒<lb/>
君不見鎮圭尺二瑁四寸大小雖異皆君寳<lb/>
　　觀胡九齡員外畫牛<lb/>
丹青之筆奪造化能者幾何登品録蛟龍獰惡鬼神怒<lb/>
更工不接時人目有形之物至者稀是否難欺衆所矚<lb/>
<pb n="KR4h0157_WYG_003-9b"/>
綘臺胡掾文章外偏向畫牛其好酷海内馳名三十年<lb/>
得者珍藏過金玉老來纔始着青衫養親不及朝家禄<lb/>
前日野服忽相過云訪恩知走京轂㣲風入指未能畫<lb/>
示我蠟本數十幅採摭諸家百餘狀毫端古意多含蓄<lb/>
鬭者取力全在角卧者稱身全在腹立者髣髴精神慢<lb/>
背者分數頭項促行者動作皆得羣乳者顧視真憐犢<lb/>
當流泅戲益自在欲走或疑猶蓄縮從容飲嚙得天真<lb/>
荷鞭時有童兒牧或横一笛坐牛背便是無聲太平曲<lb/>
<pb n="KR4h0157_WYG_003-10a"/>
江天雨雪易溟濛風勢掀號摧古木欹斜蓑笠趂牛歸<lb/>
蕭疎暮景烟村宿竒哉胡掾老筆不可到戴叟重生須<lb/>
死伏吾觀諸牛之態雖盡妙尚有所遺思未熟牛於生<lb/>
民功最大不畫牛功牛亦辱胡君胡君聼我言别選輕<lb/>
綃成巨軸寫出區區耒耜勤貴知天下由吾方食足<lb/>
　　次韻和子淵學士春雨<lb/>
天幕沉沉淑氣溫雨絲輕軟墜雲根洗開春色無多潤<lb/>
染盡花光不見痕寂寞畫樓和夢鎖依㣲芳樹過人昬<lb/>
<pb n="KR4h0157_WYG_003-10b"/>
堂虚座宻珠簾下試問淳于醉幾罇<lb/>
　　和春卿學士栁枝詞五闋<lb/>
樓前輕雪未全消偷得春光入嫩條似向東風猶綽約<lb/>
可能渾忘舞時腰<lb/>
陌閒宫古緑烟迷惹盡春愁困拂堤却為多情足離恨<lb/>
故教溝水亦東西<lb/>
章臺風曉起新眠寒食輕陰未雨天無限青絲拂遊騎<lb/>
一生芳意負金鞭<lb/>
<pb n="KR4h0157_WYG_003-11a"/>
淡烟輕日簇誰家㣲出青旗一帶斜對景似嫌春意老<lb/>
更搖疎影掃殘花<lb/>
畫橋南北水連天纔聼鶯聲乂晩蟬長使離魂容易斷<lb/>
春風秋月自依然<lb/>
　　和春卿學士上元罷燈<lb/>
絲竹沉聲月泛波警宵方喜罷誰何樓深酒宻客留易<lb/>
路逺香殘人去多寒燭倚蓮猶結淚淡雲歸隴不停歌<lb/>
那知夢稳瀛州上正是鈞天九奏和<hi>是夕館宿聞宫中奏樂</hi>
<pb n="KR4h0157_WYG_003-11b"/>
　　再賦栁枝詞二闋<lb/>
曲江風暖曉陰斜翠色相宜拂鈿車自是春眠慵未起<lb/>
日髙人困又飛花<lb/>
葉葉新長約黛蛾絲絲輕軟任風梭啼鶯便學歌喉囀<lb/>
知是春來舞意多<lb/>
　　上已<lb/>
逺道今逢祓禊辰雨餘風物一畨新等閒臨水還思舊<lb/>
取次看花便當春絮雪暖迷西苑路車雷晴起曲江塵<lb/>
<pb n="KR4h0157_WYG_003-12a"/>
臺英正約㝷芳㑹誰是山陰作序人<lb/>
　　寓目<lb/>
擁傳修途倦逢春旅思長逺烟含樹色細雨起塵香隴<lb/>
麥成行緑林鶯並對黄揚鞭聊自慰舉目見韶光<lb/>
　　使囘戲成<lb/>
専對慙非出使才拭圭申好斂旌囘禮煩偏苦元正拜<lb/>
<hi>北廷元日拜禮最煩</hi>户大猶輕永夀杯<hi>永夀北朝元辰節名其日以大白酌南使</hi>欹枕<lb/>
頓無歸夢擾據鞍潛覺旅懐開明朝便是侵星去不怕<lb/>
<pb n="KR4h0157_WYG_003-12b"/>
東風拂面來<lb/>
　　栁絮二闋<lb/>
慣惱東風不定家髙樓長陌奈無涯一春情緒空撩亂<lb/>
不是天生穩重花<lb/>
絮雪紛紛不自持亂愁縈困滿春暉有時穿入花枝過<lb/>
無限蜂兒作墜飛<lb/>
　　中秋月<lb/>
月滿中秋夜人人惜最明悲歡徒自感圓缺本無情天<lb/>
<pb n="KR4h0157_WYG_003-13a"/>
外有相憶世間多不平嫦娥難借問寂寞趂西傾<lb/>
　　謝丹陽李公素學士恵鶴<lb/>
髙籠携得意何勤玉樹慙無可待君只愛羽毛欺白雪<lb/>
不知魂夢託青雲孤標直好和松畫清夜偏宜帶月聞<lb/>
自有三山歸去路莫辭時暫處雞羣<lb/>
　　重九㑹光化二園<lb/>
誰言秋色不如春及到重陽景自新隨分笙歌行樂處<lb/>
菊花茰子更宜人<lb/>
<pb n="KR4h0157_WYG_003-13b"/>
　　春晴<lb/>
霽色破春昬髙樓日未曛林稍零舊雨山頂入殘雲醉<lb/>
粉勻花頰風羅皺水紋踏青人誤約芳思幾紛紛<lb/>
　　春霖<lb/>
咫尺東郊路春霖絶未通銷閒生奕思醒睡費茶功樓<lb/>
迥昬昬露窗寒霎霎風待晴桑陌上五馬恣璁瓏<lb/>
　　登西大悲閣<lb/>
藹藹西藍閣煩襟一望開山川歸盛徳姦傑委沉埃城<lb/>
<pb n="KR4h0157_WYG_003-14a"/>
迥雲連堞峰閒草蔽臺誰知太守意不為納涼來<lb/>
　　新館<lb/>
宴宇新成苦未嘉忽膺朝委易軍牙張侯暫喜留歡客<lb/>
開檻憑誰種好花北沼不難平釣岸<hi>釣岸未成</hi>西風猶欠入<lb/>
窻紗<hi>城樓未立</hi>後賢政敏多餘暇髙㑹何妨月影斜<lb/>
　　北塘避暑<lb/>
盡室林塘滌暑煩曠然如不在塵寰誰人敢議清風價<lb/>
無樂能過白日閒水鳥得魚長自足嶺雲含雨只空還<lb/>
<pb n="KR4h0157_WYG_003-14b"/>
酒闌何物醒魂夢萬柄蓮香一枕山<lb/>
　　髮白有感<lb/>
區區邉朔有何成三失流年只自驚無一事來頭尚白<lb/>
白人頭處豈堪行<lb/>
　　感事<lb/>
一來邉障地走馬過三秋萬緒事常擾九分春又休鸎<lb/>
花誰在目霜雪只侵頭縱得風光住風光可奈憂<lb/>
　　北塘春雨<lb/>
<pb n="KR4h0157_WYG_003-15a"/>
葉葉輕雲帳薄羅坐看膏澤灑庭柯風前芳杏紅香減<lb/>
烟外垂楊緑意多聲落簷牙飛短瀑㸃匀池面起圓波<lb/>
晴來西北凭欄望拂黛遥峰濯萬螺<lb/>
　　寄題廣信軍四望亭<lb/>
西北雲髙拂女牆危亭虚豁望中長田間堤陌成新險<lb/>
天外江川是舊疆古道入秋漫黍稷逺坡乗晩下牛羊<lb/>
凭欄多少無言恨不在歸鴻送夕陽<lb/>
　　閲古堂前植菊二本九月十八日花猶未開因以<lb/>
<pb n="KR4h0157_WYG_003-15b"/>
　　　小詩嘲之<lb/>
只趂重陽選菊栽當欄殊不及時開風霜日𦂳猶何待<lb/>
甚得迎春見識來<lb/>
　　後園閒歩<lb/>
池圃足髙趣公餘事少闗幽禽聲自樂流水意長閒近<lb/>
竹花終俗過欄草費刪心休誰似我官府有青山<lb/>
　　觀稼囘北園席上<lb/>
郊原飛隼拂晴霓秋入豐年自慘悽嘗酒管絃先社集<lb/>
<pb n="KR4h0157_WYG_003-16a"/>
<hi>北人社前一日親賓相㑹謂之嘗酒</hi>捺弮禾黍極雲齊雪鋪蕎麥花漫野<lb/>
黛抺蔓菁菜滿畦區脫狴牢無一事山翁贏得醉如泥<lb/>
　　壬辰重九即席<lb/>
中山風物有前縁經賞重陽第五年莫為素毛悲晩嵗<lb/>
且吹黄菊酌芳筵退求僻郡疑邀寵甘老窮邉似好權<lb/>
笑問此身何計是不如嘉節倒垂蓮<lb/>
　　離天威驛<lb/>
早發天威驛深春尚薄寒龍蛇盤道路波浪卷峰巒古<lb/>
<pb n="KR4h0157_WYG_003-16b"/>
木隂初繞新流勢未湍忠臣方叱馭更險不辭難<lb/>
　　過故闗<lb/>
曉入并州路羣芳夾故闗前騶驅弩過别境荷戈還古<lb/>
戍餘荒堞新耕入亂山時平民自適白首樂農閑<lb/>
　　出山口<lb/>
待曉出山口溟濛雨乍晴始知經盡險終得坦然平草<lb/>
樹開春意川原經眼明吏民當自信竹馬不須迎<lb/>
　　次韻和都運崔諫議寄示立春前一日宿嵐谷山<lb/>
<pb n="KR4h0157_WYG_003-17a"/>
　　　程<lb/>
絶色風霜正樹威不知韶律起從㣲十千酒且迎春酌<lb/>
五九寒須伴臘歸破屐好山連日上費詩嬌雪看人飛<lb/>
屬封所過皆䝉恵民吏應如挾纊衣<lb/>
　　六月六日雨後過嶽廟遊從封寺觀稼席上<lb/>
暑雨頻經信宿休近郊方出釋潛憂雖妨麥始三停穫<lb/>
且見苗知一半收<hi>農語有之</hi>神嶽怖民藏電雹老僧憑寺偃<lb/>
蛟虬佳遊况遇從豐讖好飭千倉待有秋<lb/>
<pb n="KR4h0157_WYG_003-17b"/>
　　北園秋雨<lb/>
輕雨來秋晩郊園對客樽暫和春氣味將冷雪胚渾聲<lb/>
入闗榆苦陰纒塞嶺昬黄花應自笑揺落獨承恩<lb/>
　　後園春日<lb/>
并塞園林古春來似不知雨輕成凍易樹老發花遲劇<lb/>
事隨年倦歡悰入病衰芳時期强賞宴鼔揭天槌<lb/>
　　過吳兒谷<lb/>
曉入吳兒谷危途信不虗千峰疑絶路一逕俯容車山<lb/>
<pb n="KR4h0157_WYG_003-18a"/>
鳥過雲語田夫半嶺鋤時平盡周道天險欲何如<lb/>
　　觀稼<lb/>
一夕甘滋起瘁田陡囘災沴作豐年便晴惟恐禾生耳<lb/>
將熟猶宜榖捺弮雲退不留驅旱迹氣清渾露已秋天<lb/>
衰翁豈忘同民樂更覺詩豪似有權<lb/>
　　再出行田<lb/>
豐稔觀農穫先疇路不遐子多宜晩糓生抝就新麻蕎<lb/>
麥方<hi>闕</hi>齪蔓菁未入椏鄉民愚自詫太守是吾家<lb/>
<pb n="KR4h0157_WYG_003-18b"/>
　　暮春康樂園<lb/>
榆莢紛紛擲亂錢栁花相撲滚新綿一年寂寞頻來地<lb/>
三月芳菲已過天樹宻只喧閒鳥雀臺髙猶得好山川<lb/>
病夫不飲時如此徒有詩情益自然<lb/>
　　庚申相臺閔稼<lb/>
淫雨農疇害復收彼何恩厚此何仇髙田糓穂拖牛尾<lb/>
卑地莊窠沒獸頭稔社徹宵喧皷樂災居無日苦飢流<lb/>
如云禍福闗為政安得豐凶在一州<lb/>
<pb n="KR4h0157_WYG_003-19a"/>
　　春陰馬上<lb/>
正是風和日暖天重陰凌擾苦纒綿蕉心自結憑誰展<lb/>
栁眼慵開只待眠草濕漫鋪留醉席榆寒難擲買春錢<lb/>
幾時霞外氛霾散放出紅輪一丈圓<lb/>
　　登廣教院閣<lb/>
岑寂禪扉啓晝闗公餘為㑹一開顔髙臺面壘包平野<lb/>
老栢參天礙逺山花去春叢蝴蝶亂雨匀朝圃桔槔閒<lb/>
徘徊軒檻何時下直待前枝倦鵲還<lb/>
<pb n="KR4h0157_WYG_003-19b"/>
　　㑹故集賢崔侍郎園池再賦<lb/>
門徑縈紆洞府間了無塵外累幽閒長楊十丈亂風雨<lb/>
流水數枝鳴珮環入户好峰誰可畫礙人新竹不容刪<lb/>
池亭面面圓荷滿薄暮飛香送客還<lb/>
　　凉榭池上二闋<lb/>
游鱗驚觸緑荷香水馬成羣股脚長逐浪相追留篆跡<lb/>
偃波垂露滿方塘<lb/>
病襟思適繞東塘水荇初花吐嫩黄行困老樗陰下坐<lb/>
<pb n="KR4h0157_WYG_003-20a"/>
兒童争喜捨紅娘<lb/>
　　題玉泉院<lb/>
兩行修栢夾雲根引入蓮峰直下村病骨醒魂安氣母<lb/>
幽亭收景厭山孫金堆望逺千灘出玉溜聲喧萬馬奔<lb/>
坐嘆塵勞無計住却㝷歸路日黄昬<lb/>
　　觀魚軒<lb/>
雨後方池碧漲秋觀魚亭檻俯臨流時看隱荇駢頭戲<lb/>
忽見開萍作隊游喜擲舟前翻亂錦静潛波下起圓嘔<lb/>
<pb n="KR4h0157_WYG_003-20b"/>
吾心大欲同斯樂肯挿筠竿餌釣鈎<lb/>
　　九日水閣<lb/>
池館隳摧古榭荒此延嘉客㑹重陽雖慙老圃秋容淡<lb/>
且看寒花晩節香酒味已醇新過熱蟹黄先實不須霜<lb/>
年來飲興衰難强漫有髙吟力尚狂<lb/>
　　九月四日㑹安正堂<lb/>
風流裙屐使君家尚去重陽五日賖且誦好詩成素飲<lb/>
更傾新釀對黄花池萍漬雨錢錢宻塞雁書空字字斜<lb/>
<pb n="KR4h0157_WYG_003-21a"/>
但縱髙陽狂醉膽莫驚揺落動悲嗟<lb/>
　　辛亥重九㑹安正堂<lb/>
斯堂曾許占風光<hi>去年詩有留與鄴都為故事年年常占好風光之句</hi>須到重陽<lb/>
復命觴坐上半非前嵗客杯中無改舊花香初晴已過<lb/>
登髙日散慮宜趨自得塲唯有一時詩酒戰願開强户<lb/>
振雄鋩<lb/>
　　壬子十一月二十九日時雪方洽<lb/>
近臘猶慳六出繁忽驚盈尺及民寛萬方䝉澤人人賀<lb/>
<pb n="KR4h0157_WYG_003-21b"/>
通夕無風陣陣乾危石盖深鹽虎陷老枝擎重玉龍寒<lb/>
欲知靈鷲銀為界試陟髙樓一望看<lb/>
　　再題狎鷗亭<lb/>
危亭初起俯清潯只得當軒幾醉吟一日鄉園傷驟别<lb/>
四年宫闕動歸心簷前好竹今成篠波下修鱗舊種針<lb/>
鷗識再來猶不懼向人馴狎似家禽<lb/>
　　郡圃春晩<lb/>
溶溶春水滿方塘欄檻風㣲落蘂香盡日楊花飛又歇<lb/>
<pb n="KR4h0157_WYG_003-22a"/>
有時林鳥見還藏沉疴不為閒來減流景知從靜處長<lb/>
欲戰萬愁無酒力可堪三月去堂堂<lb/>
　　晝錦堂再賞牡丹<lb/>
錦堂重賞牡丹紅不惜殘英數日空嘉艶豈無來嵗好<lb/>
清歡難得故人同誰言山下曾為雨<hi>一春無雨</hi>只恐身輕去<lb/>
逐風共且對花開口笑莫持姚左較雌雄<lb/>
　　暮春書事<lb/>
榆莢空飛不算錢韶光歸速置何縁惜春情味過年少<lb/>
<pb n="KR4h0157_WYG_003-22b"/>
戰酒英雄退日前竹笋迸堦抽兕角楊花鋪水漲龍涎<lb/>
妖妍萬變成凋謝長養須資大夏權<lb/>
　　北第同賞芍藥<lb/>
芍藥名髙致亦難此觀妖艶滿彫欄酒酣誰欲張珠網<lb/>
<hi>醉西施</hi>金細偏宜間寳冠<hi>金線/冠子</hi>露裛更深雲髻重<hi>髻子</hi>蝶棲<lb/>
長苦玉樓寒<hi>樓子</hi>鄭詩已取相酬贈不見諸經載牡丹<lb/>
　　乙夘晝錦堂同賞牡丹<lb/>
從來三月賞芳妍開晩今逢首夏天料得東君私此老<lb/>
<pb n="KR4h0157_WYG_003-23a"/>
且留西子久當筵栁絲偷學傷春緒榆莢爭飛買笑錢<lb/>
我是至和親植者雨中相見似澘然<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0157_WYG_003-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷三<lb/>
</p>
<p>
</p>
  </div>
</body>
</text>
</TEI>
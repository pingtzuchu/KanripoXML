<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷八十五</head> <lb/>
    <p>
<pb n="KR4h0157_WYG_085-1a"/>
欽定四庫全書<lb/>
　宋詩鈔卷八十五<lb/>
　　　　　　　　　内閣中書舍人吳之振編<lb/>
　翁卷葦碧軒詩鈔<lb/>
　翁卷字靈舒永嘉四靈之一蓋四人因卷字靈舒故<lb/>
　遂亦以道暉為靈暉文淵為靈淵紫芝為靈秀云<lb/>
　　思逺客<lb/>
涉夏思已深感秋念愈迫思念皆為誰為彼逺行客客<lb/>
<pb n="KR4h0157_WYG_085-1b"/>
行曷辰休悵望朝復夕出門虛有待命駕焉所適邈邈<lb/>
阻前歡悠悠抱今戚中庭一株橘嘉實轉金碧爰意花<lb/>
開時花邊語離析惜此不忍餐留之候君摘擬君君未<lb/>
來囘腸更如拆何當乘夢時儻遂徽容覿<lb/>
　　送劉幾道<lb/>
束髮同執經交分人莫如我愚百無成蹭蹬空林居君<lb/>
文最奇崫二十魁薦書青衫何太晩警捕殊區區是月<lb/>
蟬始鳴秀色連郊墟俶装趨海邑指期當憩車老大戀<lb/>
<pb n="KR4h0157_WYG_085-2a"/>
親友暫别猶欷歔況此一分手歸期三載餘積雨山川<lb/>
晦新晴氛霧除殷勤送客吟撡執行子裾願言乘髙風<lb/>
矯翮凌大虛<lb/>
　　山中採藥<lb/>
巖崖產靈藥等閒人顧稀採掇獲所願躋登倦忘歸沃<lb/>
葉帶露滋深根涵土肌妍光媚幽笈芳氣盈我衣濯以<lb/>
清澗泉曝之太陽暉製治擬如法服食從所宜除疴養<lb/>
天和仙方豈吾欺協彼古修意庶用延將衰將衰儻得<lb/>
<pb n="KR4h0157_WYG_085-2b"/>
延萬事焉足為<lb/>
　　酬友人<lb/>
常憂别時數每苦歡事疎矧兹同心人契濶三月餘昨<lb/>
日擕瘦藤往訪林間廬差池不一見出門恨何如今晨<lb/>
蒼僮來贈言委璠璵吟玩弗忍釋絢彩揺衿裾子有供<lb/>
世才胡為未展舒我無資身策合守貧賤居積疴困疲<lb/>
薾焉得愁悶除慇勤荷久要尚肯念到予南枝早梅白<lb/>
古澗寒流虛明當復相㝷行游帶琴書嚼花飲芳泉哦<lb/>
<pb n="KR4h0157_WYG_085-3a"/>
詩更躊躇<lb/>
　　白紵詞<lb/>
翩翩長袖光閃銀綉羅帳密流香塵歌分四時舞一色<lb/>
淥觴傳處馳金輪急竹繁絲互催逼吳娘嬌濃玉無力<lb/>
呵星喚月留夜長十二圍屏暖山色<lb/>
　　送陳郎中知嚴州<lb/>
頻年經虎害人望使君來地重分旄節州清管釣臺涼<lb/>
天星象動吉日印符開帝擢平津策曽知有用才<lb/>
<pb n="KR4h0157_WYG_085-3b"/>
　　寄趙靈秀<lb/>
千山落葉深髙樹不藏禽游子在何處故人勞此心閒<lb/>
燈妨逺夢寒雨亂愁吟僧奭曽相約花時共一㝷<lb/>
　　送人赴沅州任<lb/>
舊貢包茅地中存古意長去程逢嶽雪上事帶春陽霧<lb/>
結硃砂氣波流白芷香大夫祠寂寞煩與奠椒漿<lb/>
　　悼雪庵禪師<lb/>
悟了無生妙歸空若故鄉竹房三尺像石榻一爐香壞<lb/>
<pb n="KR4h0157_WYG_085-4a"/>
衲猶懸樹新松忽過牆僧中留不得幾日為凄凉<lb/>
　　寄沈洞主<lb/>
想當清夜醮帶月叩仙鐘指上雷霆訣庵前虎豹蹤藥<lb/>
收陽地草薪採故枝松擬即尋師去茅峰疊幾重<lb/>
　　晚秋送徐璣赴龍溪丞因過泉南舊里<lb/>
卷中風雅句名匠亦難如逺邑親微禄他鄉過舊廬程<lb/>
途多見菊行李半擔書未信文明代無人薦子虛<lb/>
　　即事言懷<lb/>
<pb n="KR4h0157_WYG_085-4b"/>
賦得拙疎性合令蹤跡賒相親惟野客所論是詩家聽<lb/>
雨眠僧屋看雲立釣槎秋來有新句多半為黄花<lb/>
　　寄逺人<lb/>
秋氣日淒清秋衣紉未成在家猶不樂行路若為情幾<lb/>
處好<hi>一作看</hi>山色暮天羣<hi>一作聞</hi>雁聲分明相憶夢夜夜出<lb/>
江城<lb/>
　　太平山讀書奉寄城間諸友<lb/>
寥寥鐘磬音永日在空林多見僧家事深便静者心虛<lb/>
<pb n="KR4h0157_WYG_085-5a"/>
庭雲片泊側徑石根侵<hi>一作幽泉來鷺浴積翠隔蟬吟</hi>此去城間逺君<lb/>
應懶出㝷<lb/>
　　冬日過道上人舊房<lb/>
已知超衆相假質任成灰房是他僧住門無舊客來氷<lb/>
乾半池水花落一根梅猶自疑行脚何年見却囘<lb/>
　　送趙紫芝為江東從事<lb/>
非惟篇翰奇吏道更深知山水六朝地登臨三考時泥<lb/>
沙多舊物風日少全碑正屬黄花發愁聞有别離<lb/>
<pb n="KR4h0157_WYG_085-5b"/>
　　春日和劉明逺<lb/>
不奈滴簷聲風囘昨夜晴一堦春草碧幾片落花輕知<lb/>
分貧堪樂無營夢亦清看君話幽隱如我願逃名<lb/>
　　送薛子舒赴華亭船官<lb/>
君到雲間日應分二陸名縣圖山色少井味海潮并剡<lb/>
局三年印春風半月程野人因買鶴曽向此中行<lb/>
　　送包釋可撫機<lb/>
州帶福星明君今去指程亂山秋雨後一路野蟬鳴時<lb/>
<pb n="KR4h0157_WYG_085-6a"/>
静軍書少人閒官況清歸來話風土盡識荔枝名<lb/>
　　送趙嗣勲<lb/>
休思孤嶼峰且往看吳中一片太湖色逺涵秋氣空藕<lb/>
塘南北棹蘆港去來鴻入幕多僚屬惟君事不同<lb/>
　　過太湖<lb/>
水跨三州地蘇州水最多昔年僧為說今日自經過亡<lb/>
國豈無恨漁人休更歌洞庭山一抹翠靄白雲和<lb/>
　　信州草衣寺<lb/>
<pb n="KR4h0157_WYG_085-6b"/>
簷多山鳥啼山外玉為溪林樹若又長塔峰應更低數<lb/>
僧歸似客一佛壞成泥宴坐當時事廊碑具刻題<lb/>
　　宿鄔子寨下<lb/>
已謁龍君廟明朝早過湖傍沙船盡泊經火地多枯秋<lb/>
至昏星易空長楚月孤蕭條村戍内更㸃有如無<lb/>
　　同趙靈芝杜子野遊豫章總持寺<lb/>
蒲寺是秋風吹開黄菊叢重林無日到此地若山中罷<lb/>
磬孤僧出看碑兩客同相傳化龍事神怪理難通<lb/>
<pb n="KR4h0157_WYG_085-7a"/>
　　酧杜子野<lb/>
千葩開欲休獨客思悠悠江水能相隔春風不共遊數<lb/>
篇詩未答一幅信重收多少懷君意鶯聲髙樹頭<lb/>
　　贈張亦<lb/>
興兵又罷兵策士耻無名閒見秋風起猶生萬里情借<lb/>
窓臨水歇沽酒對花傾示我新詩卷如編衆玉成<lb/>
　　寄葛天民<lb/>
常日已清癯那兼疾未除傳來五字好吟了半年餘鐵<lb/>
<pb n="KR4h0157_WYG_085-7b"/>
柱仙人觀梅花處士廬江湖正相隔歲晚更愁予<lb/>
　　曉對<lb/>
獨對曉來晴天寒景物清梅花分地落井氣隔簾生曽<lb/>
是吟招隱何時遂耦耕蕭疎頭上髮已白二三莖<lb/>
　　暮春病歸<lb/>
朝朝風景添吾病亦開簾洗藥花前曬傳方壁上黏力<lb/>
微還省語身老更看髯昨日林僧至茶杯始一拈<lb/>
　　送徐靈囦永州司理<lb/>
<pb n="KR4h0157_WYG_085-8a"/>
君向零陵日分擕又雪天地遥行幾郡官小度三年蘭<lb/>
芷芳條潔瀟湘翠色連從來苦吟思歸賦若多篇<lb/>
　　中秋步月<lb/>
幽興苦相引水邊行復行不知今夜月曽動幾人情光<lb/>
逼流螢斷寒侵宿鳥驚欲歸猶未忍清露滴三更<lb/>
　　寄永州徐三掾曹<lb/>
聞說居官處千峯近九疑合流皆楚水髙石半唐碑香<lb/>
草寒猶緑清猿夜更悲其中多隱者君去得逢誰<lb/>
<pb n="KR4h0157_WYG_085-8b"/>
　　書隱者所居<lb/>
百事已無機空林不掩扉蜂沾朝露出鶴帶晚雲歸石<lb/>
老苔為貌松寒薜作衣山翁與漁父相過轉依依<lb/>
　　送奭公抄化<lb/>
一錫出林去風霜前路寒自言緣事了方得此身安飄<lb/>
葉隨禪步饑禽傍野餐舊房惟有佛開着任人看<lb/>
　　能仁寺<lb/>
芙蓉峰入天寺與此峰連得見是冬月要來從昔年寒<lb/>
<pb n="KR4h0157_WYG_085-9a"/>
潭盛塔影古木帶厨煙偶值髙僧出禪牀坐黙然<lb/>
　　贈東菴約公<lb/>
問今年八十退院久清閒白雪髭慵剃青松户早關取<lb/>
泉來煮茗與客話遊山弟子何僧是緇衣多往還<lb/>
　　石門菴<lb/>
山到極深處石門為地名嵐蒸空寺壞雪壓小庵清果<lb/>
落羣猿拾林昏一虎行山僧何所得髙坐若無情<lb/>
　　寶冠寺<lb/>
<pb n="KR4h0157_WYG_085-9b"/>
山多猿鳥羣永日絶囂氛一澗水流出幾房僧共聞拄<lb/>
笻黏落葉拂石動寒雲誰昔來營此㝷碑看記文<lb/>
　　寄山友徐靈暉<lb/>
若非殊俗好那肎愛幽居深徑無來客空山自讀書樹<lb/>
蟬經雨少門栁望秋疎相憶何時去閒園共爾鉏<lb/>
　　陳西老母氏挽詞<lb/>
八十餘年壽孀居備苦辛成家無别物有子作詩人逺<lb/>
客移書吊新墳得佛鄰秋堂挂遺像癯若在時身<lb/>
<pb n="KR4h0157_WYG_085-10a"/>
　　哭徐山民<lb/>
已是窮侵骨何期早喪身分明上天意磨折苦吟人花<lb/>
色連晴晝鶯聲在近鄰誰憐三尺像猶帶瘦精神<lb/>
　　秋日閒居呈趙端行<lb/>
閒居觀物化幾葉又飛東清氣全歸月寒聲半是風病<lb/>
多憐骨瘦吟苦笑身窮折得鄰家菊還思靖節翁<lb/>
　　送姚主簿歸龍溪<lb/>
三考今批足應無愧此心只將零月俸買得一張琴歸<lb/>
<pb n="KR4h0157_WYG_085-10b"/>
處路遊逺到時冬必深邑丞詩極好閒暇可相㝷<lb/>
　　送蔣德瞻節推<lb/>
八百里重湖長涵太古波君山雲出少夢澤雨來多才<lb/>
子今方去名樓必屢過楚辭休要學易得怨傷和<lb/>
　　贈滕處士<lb/>
識君戎馬際今又十年餘環海纔安息先生便隱居清<lb/>
風三畝宅白日一牀書長是閒門揜鄰僧亦不如<lb/>
　　送趙明叔明府<lb/>
<pb n="KR4h0157_WYG_085-11a"/>
隨行惟一琴前路足幽㝷今夜維舟處何村隔樹林鴻<lb/>
聲秋浦冷雨氣海山深若問三年政知君盡此心<lb/>
　　初晴道中<lb/>
初晴殘濕在衆樹碧光鮮幽鷺窺泉立閒童跨犢眠依<lb/>
山知有寺過水恨無船石路是誰作姓名巖上鐫<lb/>
　　福州黄蘗寺<lb/>
天下兩黄蘗此中山是真碑看前代刻僧值故鄉人一<lb/>
宿禪房雨經時客路塵將行更瞻禮十二祖師身<lb/>
<pb n="KR4h0157_WYG_085-11b"/>
　　處州蒼嶺<lb/>
步步躡飛雲初疑夢裏身村雞數聲逺山舍幾家鄰不<lb/>
雨溪長急非春樹亦新自從開此嶺便有客行人<lb/>
　　題武義趙提幹林亭<lb/>
武陵諸勝狀如列在簷前一部樓臺日數村桑柘煙鳥<lb/>
啼春滿谷秧綠水平田中有漁樵影吾詩詠不全<lb/>
　　即事<lb/>
省飲不成醉牢愁將奈何晚煙雲半雜春雪雨相和巷<lb/>
<pb n="KR4h0157_WYG_085-12a"/>
濕人行少空寒雁呌多凭䦨思無極懷古漫悲歌<lb/>
　　贈鮑居士<lb/>
日日湖波畔羣鷗相共閒全家皆好佛獨坐或看山曬<lb/>
藥嫌雲在留僧帶月還有時乘小艇忽入到城間<lb/>
　　哭徐璣<lb/>
前時官上歸感愴失靈暉不料三年後俱隨萬化非塔<lb/>
峰長入座池色自臨扉無復乘閒屐觀碁訪衲衣<lb/>
　　贈孫季蕃<lb/>
<pb n="KR4h0157_WYG_085-12b"/>
立談飛絮中相遇在吳宮以我為生拙憐君失計同醉<lb/>
酣花落月吟苦竹揺風自作廬山記幽奇欲遍窮<lb/>
　　周南仲挽詞<lb/>
志以古人期今人焉得知學非無用處命自不逢時華<lb/>
省官如夢閒居謗亦隨喪君於此日師友最相悲<lb/>
　　寄張直翁<lb/>
若向筠州去惟消一日寬又無他事阻自欲訪君難露<lb/>
下秋山潔鴻飛楚水寒近詩凡幾首専待寫來看<lb/>
<pb n="KR4h0157_WYG_085-13a"/>
　　贈劉髙士<lb/>
靈境康廬上師曽此處家今游在京國誰為管煙霞覓<lb/>
句行逢鶴持經坐對花笑予非酒户相勸滿甌茶<lb/>
　　送劉成道<lb/>
客中仍送客羸病若為心沿路萬千景費君多少吟出<lb/>
門梅雨滑浮棹浙河深莫放旅愁起聞蟬思舊林<lb/>
　　舟行寄趙端行<lb/>
離亭一分手便逐釣船行雖是暫相别那能忘此情花<lb/>
<pb n="KR4h0157_WYG_085-13b"/>
飛春已老雲散晚方晴詩句空吟得無人可共評<lb/>
　　送人遊天台<lb/>
暫遊行李少幾日到天台船帶落潮發月從前浦來花<lb/>
源香不斷藥地綠成堆莫學他劉阮經年忘却囘<lb/>
　　送徐評事赴省試<lb/>
早年通去後已是立朝身更道明經好須為擢第人馬<lb/>
寒村驛暮燈暖帝城春花氣多時節髙門有賀賔<lb/>
　　友人林居<lb/>
<pb n="KR4h0157_WYG_085-14a"/>
花石與林廬皆非俗者居鋪沙為徑軟因竹夾籬疎留<lb/>
客同家食敎兒誦古書常言治生意只欲似樵漁<lb/>
　　京口即事<lb/>
長江當下流鐵甕此為州前代多名迹閒人欲遍游夕<lb/>
陽波上寺明月戍邊樓一曲漁家笛生予無限愁<lb/>
　　贈熊錬師<lb/>
松邊自揜扉賣藥罷方歸敎客認仙草笑人求紫衣惜<lb/>
琴眠處放玩易語時稀見說沅砂賤閒身去欲飛<lb/>
<pb n="KR4h0157_WYG_085-14b"/>
　　宿寺<lb/>
一宿此禪宮身同落髪翁深窓難得月老屋易生風燈<lb/>
冷紗灮淡香殘印篆空獨憐吟思苦妨却夢西東<lb/>
　　留别吳中諸士友<lb/>
羈遊雖不閒幽思亦相關今日經行處他宵夢寐間松<lb/>
江雲在水茂苑樹成山況復多吟客令人懶欲還<lb/>
　　南澗㝷韓仲止不遇<lb/>
樹樹有佳色山蟬不住吟掬來南澗水清若主人心屋<lb/>
<pb n="KR4h0157_WYG_085-15a"/>
上雲飛冷籬根蘚積深留詩在巖壁明日更相㝷<lb/>
　　秋居寄西里君<lb/>
每日看山山上立滿山風日又秋來貧家歲計惟收菊<lb/>
幽徑時常不掃苔新得酒方思欲試舊存吟軸見還開<lb/>
涼天在處清如水能賦慙無宋玉才<lb/>
　　鮑使君閒居<lb/>
吟樓影在湖波上吟景長從望處生叠石擬成幽嶂色<lb/>
種松移得逺灘聲多諳藥品曽因病却着荷衣欲避名<lb/>
<pb n="KR4h0157_WYG_085-15b"/>
聞說近來心更静案頭惟有一琴横<lb/>
　　山中<lb/>
山中凡事幸相宜第一紅塵免上衣㝷藥每同丹客去<lb/>
拾薪多趂牧兒歸鳴泉漱石寒蒲潔宿霧蒸泥早蕨肥<lb/>
不奈隣峰學禪伴時時來此叩巖扉<lb/>
　　行藥作<lb/>
病倦令人懶欲吟偶因行藥過墻陰煙生園柳暮鴉集<lb/>
水涸池塘秋草侵有口不須談世事無機惟合卧山林<lb/>
<pb n="KR4h0157_WYG_085-16a"/>
西風颯颯吹毛骨且看滿園花似金<lb/>
　　寓南昌僧舍<lb/>
突兀禪宮何代餘閒同衲客聽鐘魚身如野鶴栖無定<lb/>
愁似頑藤挽不除舊隱定多新長竹逺交全乏近來書<lb/>
爐香碗茗晴窓下數軸楞伽屢展舒<lb/>
　　留别南昌諸友<lb/>
衰顏怕被青銅見病骨堪同瘦鶴羣出久併荒幽徑菊<lb/>
未歸長憶滿山雲春風豈識吟人恨夜雨頻於客舍聞<lb/>
<pb n="KR4h0157_WYG_085-16b"/>
萬栁百花好時節别君愁緒亂紛紛<lb/>
　　送陳嘉父為彭澤主簿<lb/>
昔時陶令彈琴縣今日君為主簿官地勝不嫌清俸薄<lb/>
政公還得衆人歡江分九派潮常到嶽沓千峰夏亦寒<lb/>
閑客欲遊遊未得畫成圖軸乞予看<lb/>
　　次韻葛天民<lb/>
接得詩來勝接書意君情思豁然舒却看城裏誰家竹<lb/>
又鎖湖邊舊住廬曽有退之憐賈島豈無得意薦相如<lb/>
<pb n="KR4h0157_WYG_085-17a"/>
欲知别後予蹤跡只向此間閒釣魚<lb/>
　　贈陳管轄<lb/>
一拂清風一袖雲紫陽容貌鶴精神詩因道進言辭别<lb/>
丹得師傳火候真廬嶽峰前吟瀑布混儀圖上禮星辰<lb/>
我來暫作閒人歇多謝仙翁相訪頻<lb/>
　　寄筠州張録事<lb/>
每到友朋相會地未嘗一日不思君小詩曽托鄉僧寄<lb/>
善政因逢故客聞山上仙蹤丹鼎在郭邊溪色布橋分<lb/>
<pb n="KR4h0157_WYG_085-17b"/>
公餘若起吟遊興游處多應見白雲<lb/>
　　次徐靈淵韻贈趙靈秀<lb/>
一軸黄庭看不厭詩囊茶器每隨身三年在任同仙隱<lb/>
一日還家只舊貧種得溪蒲生似髮敎成野鶴舞如人<lb/>
出門便是登山路更要遥山翠色勻<lb/>
　　西風<lb/>
一處西風一處愁又逢鳴雁在滄州芙蓉不分秋蕭索<lb/>
鬭拆繁紅滿樹頭<lb/>
<pb n="KR4h0157_WYG_085-18a"/>
　　雁池作<lb/>
包家門外柳垂垂揺蕩春風滿雁池為是城中最佳處<lb/>
每經過此立多時<lb/>
　　馮公嶺<lb/>
亂峰千叠拂雲霓輻合坑崖立似梯曽向栝州州裏望<lb/>
衆山却是此山低<lb/>
　　東陽路傍蠶婦<lb/>
兩鬢樵風一面塵採桑桑上露沾身相逢却道空辛苦<lb/>
<pb n="KR4h0157_WYG_085-18b"/>
抽得絲來還别人<lb/>
　　山雨<lb/>
一夜滿林星月白亦無雲氣亦無雷平明忽見溪流急<lb/>
知是他山落雨來<lb/>
　　寄山人徐靈暉<lb/>
只隔煙霞數里間本期還往共幽閒寧知逸羽飛相背<lb/>
我入山來君出山<lb/>
　　還家夜同趙端行分韻賦<lb/>
<pb n="KR4h0157_WYG_085-19a"/>
莫怪繁霜滿髩侵半年長路幾關心還家㸃檢家中物<lb/>
依舊清風在竹林<lb/>
　　觀落花<lb/>
纔看艷蕾破春晴又見飛花㸃㸃輕縱是閒花自開落<lb/>
東風畢竟亦無情<lb/>
　　寄張季思<lb/>
荆吳中隔萬山遙那得相逢話寂寥長憶梅花好時節<lb/>
訪君船泊古楓橋<lb/>
<pb n="KR4h0157_WYG_085-19b"/>
　　題東池<lb/>
一池寒水緑粼粼池上初梅白未勻誰念酒旗飛颭處<lb/>
唐朝曽住作詩人<lb/>
　　秋懷<lb/>
不管秋天陰復晴秋懷何處不凄清江城幾夜無佳月<lb/>
亦有新詩對雨成<lb/>
　　野望<lb/>
一天秋色冷晴灣無數峯巒逺近間閒上山來看野水<lb/>
<pb n="KR4h0157_WYG_085-20a"/>
忽於水底見青山<lb/>
　　南塘即事<lb/>
半川寒日滿村煙紅樹青林古岸邊漁子不知何處去<lb/>
渚禽飛落抝罾船<lb/>
　　鄉村四月<lb/>
綠遍山原白滿川子規聲裏雨如煙鄉村四月閒人少<lb/>
纔了蠶桑又挿田<lb/>
　　悼舊呈趙紫芝<lb/>
<pb n="KR4h0157_WYG_085-20b"/>
憶向城南共說詩山民與我定相隨如今獨來還獨往<lb/>
此恨除君人不知<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷八十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷五十四</head> <lb/>
    <p>
<pb n="KR4h0157_WYG_054-1a"/>
欽定四庫全書<lb/>
　宋詩鈔卷五十四<lb/>
　　　　　　　　　内閣中書舍人吳之振編<lb/>
　朱松韋齋詩鈔<lb/>
　朱松字喬年號韋齋新安人文公朱子其嗣也第進<lb/>
　士除秘書省正字建炎紹興間詩名藉甚聞河南程<lb/>
　子之學捐棄舊習朝夕研討乆而深有所得趙鼎督<lb/>
　川陕荆襄招為屬不就鼎再相除較書郎厯度支員<lb/>
<pb n="KR4h0157_WYG_054-1b"/>
　外史館較勘司勲吏部郎秦檜主和議上章極言其<lb/>
　不可檜諷御史論其懐異自賢出知饒州未至卒<lb/>
　　至節日建州㑹詹士元<lb/>
嗟予身百憂佳節過倥偬客愁隨綫増歸思與灰動當<lb/>
年從子日未覺百慮重髙堂遶牀呼一擲有餘勇那知<lb/>
客天涯相對寒骨聳歳月增幾何髩絲今種種忍饑山<lb/>
藥煮附煖地爐擁深藏斷還往衰病脱拜拱興言望鄉<lb/>
關雲物方鬱滃空餘相屬意盃酒久不捧<lb/>
<pb n="KR4h0157_WYG_054-2a"/>
　　寄題叔父池亭<lb/>
一壑久藏勝數椽忽開亭方塘䕃瓦影浄見魴鯉行主<lb/>
人有嘉招轉柁失髙城不知幾摇兀杙舟上峥嶸尊酒<lb/>
酌芳淥園蔬煮柔青翩翩射鴨弓一笑翻綵翎那知海<lb/>
陬姪斗粟忘歸耕餘生信萍梗歸夢識林坰漲水有囘<lb/>
波故鄉豈無情一醉㑹有日因之濯塵纓<lb/>
　　考亭陳國噐以家釀餉吾友人卓民表民表以飲<lb/>
　　　予香味色皆清絶不可名狀因為製名曰武夷<lb/>
<pb n="KR4h0157_WYG_054-2b"/>
　　　仙露仍賦一首<lb/>
二年飲水閩村中忽見玉醴傾蠻尊涓涓醍醐灌熱惱<lb/>
耿耿沆瀣明朝暾旱塵乆漲城市暗渴夢欲挽江湖吞<lb/>
何人逺致雙鯉信知我來扣羅雀門不湏邀月已清絶<lb/>
尚恐熨齒當微温要從華池汲真液豈獨𤣥髩薅愁根<lb/>
微芒已識投轄客娬媚似返當壚魂奇功誰續伯倫頌<lb/>
妙意要與淵明論胷中我自有涇渭筆下君已傾崑崙<lb/>
詩成寄與約他日飲君與我空瓶盆<lb/>
<pb n="KR4h0157_WYG_054-3a"/>
　　乆旱新歳乃雨<lb/>
髙田土可籭下田不受犂遺蝗憂揷啄况乃麥未齊赤<lb/>
子天自憐溝壑忍見擠雨逐新嵗來停雲忽凄凄莫辭<lb/>
三日霖為作一尺泥汪汪既沒膝灩灩仍拍隄漸看蓑笠<lb/>
出笑語喧畛畦我欲與寓目父老同攀躋此身羣萬生<lb/>
擾擾舞甕雞曽亦無幾求脱粟配羮藜永言故隴耕老<lb/>
眼路凄迷好收斂版手鋤耰歸自攜<lb/>
　　蔬飯<lb/>
<pb n="KR4h0157_WYG_054-3b"/>
蕨拳嬰兒手笋解籜龍蛇薦羞杞菊開采斸煙雨外嗟<lb/>
予飯藜藿咽塞舟泝瀨朝來二美兼一飽良已泰充腸<lb/>
我誠足染指客應嘅平生食肉相蕭瑟何足賴王郎催<lb/>
牛炙韓老憶鯨鱠侠氣信雄夸戲語亦狡獪我師魯顔<lb/>
子陋巷翳蓬艾執瓢不可從一取清泉酹<lb/>
　　戲贈吴知伯<lb/>
條侯得劇孟吴楚坐可馘我知無能為失此一敵國偉<lb/>
哉奇男子侠氣横八極書生復何者骯髒老筆墨刺口<lb/>
<pb n="KR4h0157_WYG_054-4a"/>
論安危事往竟何益匹夫嘯空野驚塵一方塞區區空<lb/>
有意浩蕩先鋒鏑何如吴王孫語輒面浮赤交遊得朱<lb/>
亥負販鄙膠鬲腰間鐵絲箭上鏃紫塞翮笑指蛇豕區<lb/>
滅此而後食諸公未備知欲薦恨無力明日我過君烹<lb/>
牛呼社客當書㳺侠傳令子姓名白<lb/>
　　十一月十九日與仲猷大年綽中美中飲於南臺<lb/>
空山欲雪雲冥冥玉梅半開吾眼青此身垂欲走塵土<lb/>
聊復舉酒看峥嶸折腰向人不知恥故園可鋤在千里<lb/>
<pb n="KR4h0157_WYG_054-4b"/>
金昆石友一開眉珍重道人相料理楚江東岸先人廬<lb/>
竹君安否乆無書歸歟何時應白首我食吾言如此酒<lb/>
　　送志宏西上<lb/>
九州眼一槩餘子真𤨏𤨏嶽立培塿中喜此髙岋峨如<lb/>
公我輩人取友亦到我揮毫賦垂天風雨卷蓬顆相期<lb/>
八表遊未覺夙心左解龜醉江閣酒面山月墮起瞻帝<lb/>
鄉雲感嘆不成坐何湏飛霞佩自辦凌風舸瀛州𣺌溟<lb/>
渤萬里一掀簸緘詩寄天涯秉燭對新火那知市門仙<lb/>
<pb n="KR4h0157_WYG_054-5a"/>
斗禄事么麽空餘腸九廽上疏何日果<lb/>
　　寄陳陷元<lb/>
我生少所可靡靡世一律如君素心人指不三四屈乆<lb/>
與宵人遊歸卧常自失效尤起媮心阿意増美疾低囘<lb/>
强酬酢髙論形敢出緬懐叅同子蚤入伊洛室聞道既<lb/>
先我論詩又奇崛縱横談天口卓犖扛鼎筆勝我何足<lb/>
云論交敢自必桓公肯見規寡行有日日書來約過從<lb/>
一笑破蕭瑟新凉宜燈火永夜勘書帙豈無一尊酒少<lb/>
<pb n="KR4h0157_WYG_054-5b"/>
促軟語膝更呼小叢歌未怕官長詰跂予占騎氣千嶺<lb/>
秋囘鬱着鞭及清境灧灧月華溢<lb/>
　　月桂花<lb/>
窗前小桂叢著花無曠月月行晦朔周一再開復歇初<lb/>
如醉肌紅忽作絳裙色誰人相料理耿耿自落落有如<lb/>
貧家女信美乏風格春風木芍藥穠艶傾一國芳根維<lb/>
無恙嵗晚但枯枿<lb/>
　　茱菊<lb/>
<pb n="KR4h0157_WYG_054-6a"/>
海上作重九菊揉青蕊香近墟買茱萸枯顆出藥囊兒<lb/>
曹記土風歉歉事祈禳老夫未免俗聊爾答風光災祥<lb/>
理不僣此柄孰主張訛言眩末俗吾欲案長房<lb/>
　　吉貝<lb/>
炎海霜雪少畏寒直過憂駝褐阻關河吉貝亦可裘投<lb/>
種望着花期以三春秋茸茸鵝毳浄一一野繭抽南北<lb/>
走百價白㲲光欲流似聞邊烽急緣江列貔貅裁襦襯<lb/>
鐵衣愛此温且柔天乎未厭亂利厚人益媮誰知海濱<lb/>
<pb n="KR4h0157_WYG_054-6b"/>
客獨歎無人酬<lb/>
　　餽嵗<lb/>
歲晩追土風獨甕誰與佐人心感流光臺餽屏奇貨鷄<lb/>
豚取牢栅門户隨小大去鄉二十年憶此但愁卧兒癡<lb/>
元未識但索梨飣坐何時鵶識村莫作驢轉磨不湏志<lb/>
四方教子求寡過歸哉及強徤老去煩劑和<lb/>
　　别嵗<lb/>
舊嵗已趣駕為我不少遲凡心畏増年而嵗豈容追丈<lb/>
<pb n="KR4h0157_WYG_054-7a"/>
夫有蠖屈牢落天南涯收功英妙年豪傑彼一時寧當<lb/>
如秦越坐視瘠與肥隣翁意誠厚酌酒寛愁悲慇懃何<lb/>
時忘祝我致好辭撫世非吾事諸公正扶衰<lb/>
　　守歲<lb/>
庭燎夜未央旌旗煥龍蛇九門一放鎻萬馬誰能遮亂<lb/>
離憶舊事安眠夢無何目眩燈燭光坐厭兒女譁念此<lb/>
亦土風雖癡不容撾更為盧白戲紛争起横斜故歲不<lb/>
足計新歲莫蹉跎弩力誦書史從人笑翁誇<lb/>
<pb n="KR4h0157_WYG_054-7b"/>
　　送沈昌時赴寧海令兼叙别<lb/>
午潮平處落歸帆已覺離情兩不堪轉手便成千日别<lb/>
悲歌聊倚一盃酣波翻别壑聞車水青遍柔桑趂浴蠶<lb/>
歸路春深風日美伴誰操筆賦幽探<lb/>
　　西湖泛舟<lb/>
望湖樓下照衰顔羞見塵埃兩髩斑風艇縱看山轉側<lb/>
烟堤儘逐水囘還喚人歸去城鐘急觸處相親嶺月彎<lb/>
不用新詩摹絶境定知長到夢魂間<lb/>
<pb n="KR4h0157_WYG_054-8a"/>
　　贈言命張生<lb/>
俛仰塵埃的自羞稍看寒餓復誰憂小兒造物巧相戲<lb/>
窮鬼逐人殊未休我所不知煩子算世如無取更何求<lb/>
服箱挹酒真么麽那用區區問斗牛<lb/>
　　贈僧<lb/>
知有叢林特地過幅巾迎笑出巖阿杖藜同覓牛羊路<lb/>
濯足來分鷗鷺波豈不倦遊貪斗粟坐令歸思動漁蓑<lb/>
他年㑹有相逢日稍食吾言聴子呵<lb/>
<pb n="KR4h0157_WYG_054-8b"/>
　　寒食<lb/>
粥冷春餳凍泥開臘酒斟故鄉空淚滿華髪正愁㑴山<lb/>
暝雨還住煙孤村更深誰知江海客浩蕩濟時心<lb/>
　　答卓民表送茶<lb/>
攪雪飛雪一畨新誰念幽人髙食陳髣髴三生玉川子<lb/>
破除千餅建谿春喚囘窈窈清都夢洗盡蓬蓬渴肺塵<lb/>
便欲乘風度芹水却悲狡獪得君嗔<lb/>
　　和人遊仙峰庵<lb/>
<pb n="KR4h0157_WYG_054-9a"/>
千巖萬壑翠縈囘一洗衰翁病眼開落日多情留别嶺<lb/>
秋空無地着浮埃雲閒出岫初無意松老參天豈願材<lb/>
我是散仙君記取更鞭鸞鳯少徘徊<lb/>
　　蘆檻<lb/>
手斸修蘆着檻栽使君公退幾徘徊想當風雨翻叢急<lb/>
疑卷江湖入座來未辦松窗眠綠浦且將屐齒印蒼苔<lb/>
種成桃李人間滿應念孤根首屢囘<lb/>
　　董邦則求茶軒詩次韻<lb/>
<pb n="KR4h0157_WYG_054-9b"/>
一軒新築敞柴荆北苑塵飛客思清更買樵青娱晚景<lb/>
便應盧老是前生千門北闕夢不到一卷玉杯心自明<lb/>
冷看田侯堂上客醉中笑笑起相烹<lb/>
　　送仲猷北歸二首<lb/>
一丘胷次有餘師空此淹留嵗月遲黄墨工夫憐我倦<lb/>
簞瓢風味要君知新詩落筆驚翻水俗學囘頭笑畫脂<lb/>
伊洛欲尋當力句還家欲舉定從誰<lb/>
欲㝷當日故山盟身世今如海一萍歸路上心真了了<lb/>
<pb n="KR4h0157_WYG_054-10a"/>
愁根入髩已星星挽衣共釂東西酒折栁送行長短亭<lb/>
念我知君囘首處萱叢菖葉一時青<lb/>
　　寄吴致一<lb/>
相逢一笑兩忘懐夢遶親庭首重囘世事難磨三尺喙<lb/>
離愁都付一分杯秋生林薄嵗時晚水落江湖鴻鴈來<lb/>
賸作新詩頻寄我天涯時對兩眉開<lb/>
　　四月十五日上元道中<lb/>
亂山身逐簡書來梅子黄時雨未開一葦横斜風葉度<lb/>
<pb n="KR4h0157_WYG_054-10b"/>
千灘贔屭雪城催危機種種那容避俗駕駸駸底未囘<lb/>
聊復浮遊隨造物故園囘首思悠哉<lb/>
　　送黄彦武西上<lb/>
門揜蓬蒿氣浩然西風筆勢更翩翩未忘大學虀鹽味<lb/>
時說定林文字襌蘆渚風光傾上國槐花心緒紀當年<lb/>
里門歸日車應下置酒遟君沉水邊<lb/>
　　書室述懐奉寄民表兄是日得民表書<lb/>
丈室無塵棐几横吏休鳬鶩散無聲舞風竹影僛僛轉<lb/>
<pb n="KR4h0157_WYG_054-11a"/>
縈夢鑪香嫋嫋清已笑榮枯盧白戲不湏物我觸蠻争<lb/>
故人剪燭西窗約知得何時活此生<lb/>
　　答人留别之什<lb/>
家在大江東復東去君一舎碧流通那知臨水登山處<lb/>
同寄飛蓬斷梗中愁絶盃中千里月夢縈江上一帆風<lb/>
只今且作湏臾意更典雲裘醉小藂<lb/>
　　次韻李堯端見嘲食蕨<lb/>
真人官府未夤緣且向龍山作散仙春入燒痕催采蕨<lb/>
<pb n="KR4h0157_WYG_054-11b"/>
雨翻泥隴憶歸田蔬腸我若枵蟬腹詩格君如擊鶻拳<lb/>
筯下萬錢謀更鄙諸公飽死太官羶<lb/>
　　送友生<lb/>
剥啄門前乆未嗔定知我輩不羈人午窗喚起夢魂好<lb/>
一語更知風味真身嬰世網坐營口心識醉鄉慵問津<lb/>
忽先秋燕背人去四角何由生客輪<lb/>
　　贈范直夫<lb/>
將軍競病詩成處南浦春歸蘭玉叢漸減心情身死大<lb/>
<pb n="KR4h0157_WYG_054-12a"/>
乆乖談笑路西東鄉關落日蒼茫外樽酒寒花寂厯中<lb/>
且與寓公同放曠浩歌相屬倚秋風<lb/>
　　招友生<lb/>
雨收天氣欲清明猶有餘寒在粥餳馬隊客勤貪晝永<lb/>
鱣堂人病想身輕讀書有味虀鹽好對境無情夢寐清<lb/>
欲話此懐湏我輩一來蠟屐伴春行<lb/>
　　寄江<lb/>
龍卷風雲一髪端不妨聊作侍祠官髙情未許羣兒覺<lb/>
<pb n="KR4h0157_WYG_054-12b"/>
萬事何湏正眼看問道從公春信近談天容我酒盃寛<lb/>
乘桴亦有平生意囘首紛紛行路難<lb/>
　　次釗彦仲傅茂先韻<lb/>
強蹋府塵從傅子立談江閣識釗郎一尊此地見眉宇<lb/>
十載相思成鬢霜秋燈煜煜照情話夜浪翻翻吹客牀<lb/>
投名徑入農圃社老矣不夢天門翔<lb/>
　　次張演翁林元恵韻<lb/>
朱門小駐使君車二老風流入畫圖但有觥籌供笑語<lb/>
<pb n="KR4h0157_WYG_054-13a"/>
從教嵗月上髯鬚詩成華燭留殘蠟客醉髙歌叩缺壺<lb/>
更起争棊誇得雋不應局蹙守邊隅<lb/>
　　太康道中<lb/>
一色春勻萬樹紅坐愁吹作雪漫空誰知榆英楊花意<lb/>
只擬春殘卷地風<lb/>
　　燈夕時在泗上五首<lb/>
燈花作意照歸人短棹扁舟寂寞濱帝力如春蘇萬物<lb/>
遥知太一不威神<lb/>
<pb n="KR4h0157_WYG_054-13b"/>
雲窗月檻仰乘輿俯看香車出繡襦九陌人人歌帝力<lb/>
不湏微服過康衢<lb/>
鸞駕翩翩馭晚風積蘇宫闕夜濛濛明朝遣覓鐵如意<lb/>
應在涼州酒肆中<lb/>
我欲安心未有方至人遺跡已茫茫自非窣堵波中老<lb/>
誰直先生一瓣香<lb/>
我觀世界只兒嬉一戲相從更莫辭綺語未忘餘習在<lb/>
明朝與和紫姑詩<lb/>
<pb n="KR4h0157_WYG_054-14a"/>
　　鈆山僧齋假山<lb/>
擘開華嶽三峰秀疊就層峰數石寒等是世間兒戲事<lb/>
道人莫作兩般看<lb/>
　　石門寺四首<lb/>
橘刺藤稍罥客衣直緣微禄得奔馳懸知投老歸田味<lb/>
只似登山困睡時<lb/>
行穿蒼麓瞰平岡踏破青鞋到上方城市紛紛足機穽<lb/>
却從山路得康莊<lb/>
<pb n="KR4h0157_WYG_054-14b"/>
林棲相喚出幽谷我亦欲起天未明枕中決決鄉山溜<lb/>
一似荒城長短更<lb/>
真功那復歎蒸沙静笑飢腸日夜譁老褐不湏供茗粥<lb/>
朝餐吾已辦丹霞<lb/>
　　以研墨送盧師予<lb/>
明窗子石灎松腴萬卷盧郎正要渠何似黄梅碓下客<lb/>
夜翻半偈倩人書<lb/>
　　春晚二首<lb/>
<pb n="KR4h0157_WYG_054-15a"/>
梅子生仁栁絮催春風塵跡只蒼苔繁華一夢年年事<lb/>
長是初鸎為喚囘<lb/>
客路歸來芳節闌杖藜隨處小盤桓危紅數㸃藏深緣<lb/>
須作春風爛漫看<lb/>
　　宿石龍寺<lb/>
觸處為家底是歸浮生南北未忘機道人身似南枝鵲<lb/>
更盡秋宵一再飛<lb/>
　　寄人<lb/>
<pb n="KR4h0157_WYG_054-15b"/>
西山相對卧寒齋耿耿思君不滿懐比似持雲來寄我<lb/>
何如君自作雲來<lb/>
　　勻道人之玉山戲作小詩送之<lb/>
道眼無塵萬景隨滄江秋色入新詩歸時人問江南好<lb/>
只道君行到自知<lb/>
　　南浦小詩迎勞二弟<lb/>
健碧倚天無數峰眼前渾似故人逢問來識面知何處<lb/>
應在頤齋詩卷中<lb/>
<pb n="KR4h0157_WYG_054-16a"/>
　　和幾叟秋日南浦絶句簡子莊寄幾叟<lb/>
兩翁相對語更闌想見風生席石間詩就南枝三轉鵲<lb/>
樽前秋月半銜山<lb/>
凛凛臞仙千載人當年許下一枝隣天髙鬼惡堂堂去<lb/>
誰識渠儂不壤身<lb/>
不見陳公嵗又除七峰深處食無魚終煩指似龜山路<lb/>
㑹使人疑得異書<lb/>
風雨交交耿夜燈天涯兄弟對牀聴莫嫌詩作江南語<lb/>
<pb n="KR4h0157_WYG_054-16b"/>
一夢家山眼亦青<lb/>
　　書永和寺壁<lb/>
胷中一壑本超然投跡塵埃只可憐斗粟累人腰自折<lb/>
不緣身在督郵前<lb/>
來解征衣日未斜小軒泉竹兩清華道人㳒力真無礙<lb/>
解遣龍孫吐浪花<lb/>
　　九日送僧歸龍山<lb/>
九日相攜積翠中勝遊兼有道林同枯顱一任君披拂<lb/>
<pb n="KR4h0157_WYG_054-17a"/>
寄語龍山落㡌風<lb/>
　　牛尾貍二首<lb/>
壓糟玉面天涯見琢雪庖霜照眼明投筯羞顔如甲厚<lb/>
南山白額正横行<lb/>
物生甚美世所忌吹息雪中成禍胎湯帆卯盃頻下筯<lb/>
江南歸夢打圍來<lb/>
　　洗兒二首<lb/>
行年已合識舊顱舊學屠龍意轉疎有子添丁助征戍<lb/>
<pb n="KR4h0157_WYG_054-17b"/>
肯令辛苦更冠儒<lb/>
舉子三朝夀一壺百年歌好笑掀鬚厭兵已識天公意<lb/>
不忍回頭更指渠<lb/>
　　雜小詩八首<lb/>
身將雙影背閩山伴我江南去又還欲寄道人簷下宿<lb/>
此身都未似雲閒<lb/>
俗學囘頭笑畫脂我今羞悔子何疑恐輸靈運先成佛<lb/>
莫學湯休苦覓詩<lb/>
<pb n="KR4h0157_WYG_054-18a"/>
松風十里客襟涼路入江南選佛塲欲問道人三世事<lb/>
樓鐘重聴未應忘<lb/>
江南風物略知津便覺詩成筆有神不向九江看五老<lb/>
故應猶未是詩人<lb/>
紛紛褦襶乆相忘只憶僧齋晝夢長珍重道人留客語<lb/>
君家無比北窗涼<lb/>
門外山光萬里濃且將寥落共清風箇中自有濠梁意<lb/>
不用磨刀斫眼紅<lb/>
<pb n="KR4h0157_WYG_054-18b"/>
道人鈯斧得從誰無復當年隻影隨笑我不求千户郡<lb/>
坐知成佛更難期<lb/>
避世山中祇樹亭緑隂遶舎忽青青抛書自笑爬沙手<lb/>
要挽天河洗甲兵<lb/>
　　立春日雷<lb/>
陌上冬乾泣老農天留甘雨付春工阿香急試雷霆手<lb/>
莫放人間有卧龍<lb/>
　　送輝雲際二首<lb/>
<pb n="KR4h0157_WYG_054-19a"/>
三日雨行來欵關篝燈相語雪霾山低囘俗裏未能免<lb/>
只有對君非強顔<lb/>
認取芝峰鉢中影要君歸去首重囘相思手折寄千里<lb/>
想有南枝迎臘開<lb/>
　　題范才元湘江喚舟圖用李居仁韻<lb/>
天涯投老髩驚秋夢想長江碧玉流忽對畫圖揩病眼<lb/>
失聲便欲喚歸舟<lb/>
　<lb/>
<pb n="KR4h0157_WYG_054-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷五十四<lb/>
</p>
<p>
</p>
  </div>
</body>
</text>
</TEI>
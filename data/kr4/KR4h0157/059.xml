<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷五十九</head> <lb/>
    <p>
<pb n="KR4h0157_WYG_059-1a"/>
欽定四庫全書<lb/>
　宋詩鈔卷五十九<lb/>
　　　　　　　　　内閣中書舎人呉之振編<lb/>
　周必大平園續集鈔<lb/>
　　上已訪楊廷秀賞牡丹於御書扁榜之齋其東園<lb/>
　　　僅一畝為街者九名曰三三徑意象絶新<lb/>
楊監全勝賀監家賜湖豈比賜書華囘環自斸三三徑<lb/>
頃刻常開七七花門外有田聊伏臘望中無處不煙霞<lb/>
<pb n="KR4h0157_WYG_059-1b"/>
即慙下客非摩詰無畫無詩只漫誇<lb/>
　　今年閏十月僕營小圃方兩月而張坦夫履示腴<lb/>
　　　莊圖有起予之意遂率芼成鄙句<lb/>
百年種德十年栽映帶雲巖與月臺無問四時留客醉<lb/>
何曽一日不花開人人爭羡富登覽物物豈知工剪裁<lb/>
我比樊須身更老只今學圃亦悠哉<lb/>
　　楊廷秀送牛尾狸侑以長句次韻<lb/>
江南十月方肅霜小槽初滴鵞兒黄頗思指動異味嘗<lb/>
<pb n="KR4h0157_WYG_059-2a"/>
門正張羅誰末將披綿強來推不去枯鰕欲進上之户<lb/>
羊羶豕腥猶可厭昉截脂凝在何處草𤣥子雲黄門郎<lb/>
遺我黑面質白章形之硬語努力強寫以奇字伴史倉<lb/>
愧無纖手色傾國壓糟磨刀走臧獲喜于左手持蟹黄<lb/>
美勝八珍熟熊白古來貍首歌侯門名以牛後真屈君<lb/>
從金玉汝洗俗諺好與紈袖陪梁園公詩如貂不頻削<lb/>
我續狗尾句空着<lb/>
　　寄題髙仲一䕫殿撰識山堂長韻<lb/>
<pb n="KR4h0157_WYG_059-2b"/>
買山老山間乃識山之容愛山無古今此論誰非同仇<lb/>
仙來唐廬一轉語獨工不識山面目只緣在山中譬之<lb/>
塵漠漠又如水溶溶人魚居其間孰識碍與通我昔少<lb/>
年日自擕七尺笻盤旋山南北憇息林西東朝看山之<lb/>
横暮看山之縱貪多眼為乏陟險足已慵拱揖且不暇<lb/>
賞失良自䝉方悟白司馬草堂對穹窿彼既若獻狀此<lb/>
亦如發矇秀甲天下山至言出心胸今君欲繼之築堂<lb/>
㑹奇峰何嘗遠城市而能目迎逢山形不動體山色含<lb/>
<pb n="KR4h0157_WYG_059-3a"/>
真空風雲有蓄洩氣象無終窮雨餘四面翠日麗千仭<lb/>
紅氤氲香爐煙挺拔雙劒峰最愛五老人崚嶒美所鍾<lb/>
可望不可即有意容相從羅列皆兒孫几席次第供山<lb/>
雖誇兩邦兹焉實長雄不為空堂客詎信山有宗寄語<lb/>
遊山者毋徒走憧憧<lb/>
　　送道士張惟深<hi>曽從楊廷秀學詩</hi>
出世須抛世俗文休論何遜與陰鏗但求仙伯三年艾<lb/>
㑹向彌明頂上行<lb/>
<pb n="KR4h0157_WYG_059-3b"/>
　　彭孝求<hi>惟孝</hi>以綠野行送芍藥數種鄙句為謝<lb/>
占斷春光及夏初琉璃剪葉朶珊瑚休論花品同而異<lb/>
<hi>牡丹初號木芍藥葢本同而未異出王元之文集</hi>且詠詩人樂且訏北第莫辭<lb/>
金鑿落<hi>韓魏公北第賞芍藥詩滿引莫辭金鑿落</hi>南禪爭看玉盤盂彭宣㣲<lb/>
恙何妨醉自有嬌痴婢子扶<lb/>
　　魚兒牡丹得之湘中花紅而蕋白狀類雙魚纍纍<lb/>
　　　相比枝不能勝壓而下垂若俛首然鼻目良可<lb/>
　　　辨葉與牡丹無異亦以二月開因是得名其榦<lb/>
<pb n="KR4h0157_WYG_059-4a"/>
　　　則芍藥也予名花而賦是詩聞江東山谷間此<lb/>
　　　品甚多<lb/>
天教姚魏主芳菲合有宫嬪次列妃玉頸圓瑳宜粉面<lb/>
霞裙深染學翬衣枝頭窈窕魚雙貫風裏蹁躚鳳對花<lb/>
<hi>又似金鳳花</hi>莫把根苗方芍藥留春不似送將歸<lb/>
　　太守趙山甫<hi>希仁</hi>示和篇次韻為謝<lb/>
阿嬌金屋聚芳菲當御連環聚妾妃龍女墜天頩素頰<lb/>
鮫人出水織纁衣袖垂户外瞻雙引鷰語宫中第一飛<lb/>
<pb n="KR4h0157_WYG_059-4b"/>
不用蟲魚箋爾雅使君合在左符歸<hi>謂魚符也聊答公歸之句</hi>
　　李子權<hi>時中</hi>屢求所居江月亭浴沂齋詩老病未<lb/>
　　　能作坐上示及和花妃詩甚工即席次韻一首<lb/>
　　　所謂一彩兩賽也<lb/>
姚皇<hi>借黄字</hi>去後幾菲菲湘水依然從二妃雙涙一時紅<lb/>
作纈連枝千載綠為衣檻前斑竹應同伴波面文鴛欲<lb/>
共飛吟徧世間閒草木何如江月詠沂歸<lb/>
　　楊廷秀祕監萬花川谷中洛花甚多光榮俚語叙<lb/>
<pb n="KR4h0157_WYG_059-5a"/>
　　　謝<lb/>
萬花川谷第芳菲也許湘靈媵伏妃翠葉迎風牽荇帯<lb/>
紅綃浴日濕宫衣共船不妒龍陽釣警乗猶疑洛渚飛<lb/>
<hi>洛神賦云騰文魚以警乗李善注文魚有翅能飛</hi>誰把荒園一魚目換將五十<lb/>
六珠歸<lb/>
　　乙卯楊廷秀訪平園即事<lb/>
乗興不回安道舟銷憂同倚仲宣樓莫嫌四面酸風射<lb/>
猶勝三塲瀋汗流<lb/>
<pb n="KR4h0157_WYG_059-5b"/>
　　次韻楊廷秀<hi>并序</hi>
　萬花川谷主人為海棠賦二首妙絶古今斷章有平<lb/>
　生不帶看花福不是愁中即病中之歎代花次韻<lb/>
江國羣芳自有餘詩才酒興不愁無却憐西蜀移根逺<lb/>
醉向東風落筆初<lb/>
傳粉施朱淡復濃不辭沐雨更梳風豈知命似佳人薄<lb/>
不在吾公樂事中<lb/>
　　又三月二十八日春華樓前芍藥盛開特招歐葛<lb/>
<pb n="KR4h0157_WYG_059-6a"/>
　　　二兄再為齊年之集次舊韻<lb/>
老去猶思飲吸川靜中還喜日為年艾耆天俾如三夀<lb/>
談辨人驚似八仙洞鏁嵩峰偏入眼丹成岣嶁遠齊肩<lb/>
定知樂事年年共更看新詩句句傳<lb/>
　　次楊子直使君韻<lb/>
雪蠒氷絲結素華天孫初織費繅車花開金谷空千種<lb/>
蕋叠瑤英自一家下比山樊誰薄相上攀瓊木各雄夸<lb/>
集仙翰苑須公等歸繼唐賢植此花<lb/>
<pb n="KR4h0157_WYG_059-6b"/>
　　次王伯奮<hi>淹</hi>通判韻<hi>王乃文正公家吏部尚書震之曾孫</hi>
三槐交蔭盛京華八坐摛文冨五車玉樹合教依故國<lb/>
霜㽔何事到山家幸經泥軾新題品全勝雲軿昔誕夸<lb/>
絶唱強酬書字大固應傳笑眼昏花<lb/>
　　趙正則彦法司户沿檄而歸玉蕋已過追賦車字<lb/>
　　　韻詩奉答<lb/>
春深游客競繁華寶馬香輪帶麴車不為來看招隱樹<lb/>
有誰肯顧野人家飛飛粉蝶須相映皎皎銀蟾色共夸<lb/>
<pb n="KR4h0157_WYG_059-7a"/>
今得審言詩勝畫傳神何必趙昌華<hi>唐詩人杜審言為吉州司戶正則嘗</hi>
<hi>刻其詩于廨舎</hi>
　　丁已二月甲子蜀錦堂海棠盛開適有惠以繡書<lb/>
　　　錦堂記者招伯威徳源為齊年㑹次舊韻<lb/>
曽因客夢到西川萬户疏封抵隔年花重錦官思杜老<lb/>
鶴飛沙苑看徐仙衰顔尚許任諍齒淺量深慚賜及肩<lb/>
照眼蜀粧依繡幌共驚十載讖先傳<lb/>
　　曽無疑<hi>三異</hi>以長韻送金橘時已暮春次韻<lb/>
<pb n="KR4h0157_WYG_059-7b"/>
荼䕷殿春枝滿霜盧橘熟夏今乃黄弹丸煌煌照坐光<lb/>
老叟驚詫見未嘗客言采果孟冬月剖竹為符帶蒼雪<lb/>
包之赫<graphic n="KR1389" url="https://raw.githubusercontent.com/kanripo/KR-Gaiji/master/images/KR1389.png" mimeType="image/png"/>滿貯中纒以絲枲外合節或藏綠豆飲醉翁<lb/>
或雜寸槀仍緘封三説未識將誰從但覺色香新摘同<lb/>
分甘安能與衆樂秘方何惜都傳却已誇指下石化金<lb/>
仙指併求君勿謔<lb/>
　　戊午仲春同甲小集舊次韻<lb/>
㑹老三人似潁川生同綘縣免疑年<hi>各年七十三</hi>尊常有酒<lb/>
<pb n="KR4h0157_WYG_059-8a"/>
何妨醉事毎無心即是仙儉欲固應知足足忘形誰問<lb/>
是肩肩香山已冩丹青像<hi>德源近繪三夀圗</hi>洛誦仍憑副墨傳<lb/>
　　紹興庚午某與安成劉逢辰秋闈同薦逢辰四子<lb/>
　　　伯徳禮淳熈甲午解魁登第今宰臨川仲德仁<lb/>
　　　拔癸卯解叔德㳟負雋聲季德性紹興乙卯復<lb/>
　　　冠鄉舉出示當時小錄手澤在焉為題二小詩<lb/>
　　　於後<lb/>
丁年韋布逐槐忙結綬王畿四紀強已把衣冠挂神虎<lb/>
<pb n="KR4h0157_WYG_059-8b"/>
夢囘猶未熟黄粱<lb/>
鹿鳴舊籍晩重看翰墨塲中興久闌同榜諸郎皆舉首<lb/>
老夫安得不衰殘<lb/>
　　新光州守趙師奭字國佐才高一世任京口以讒<lb/>
　　　廢宰太和以憂歸得羣待對沒於逆旅家㑹稽<lb/>
　　　又遭火焚盡毁之今既葬矣其子寄行狀求追<lb/>
　　　挽嗟悼不足情見乎辭<lb/>
藉甚天支萬事通傷哉人爵一生窮飛英北闕讒何極<lb/>
<pb n="KR4h0157_WYG_059-9a"/>
游刃西昌秩未終千騎絶憐成畫餅八人那忍助融風<lb/>
只應快閣長流水遺恨滔滔向浙東<lb/>
　　劉仙才仲子俊示其父醉庵詩集索鄙句<lb/>
蹇歩□姗到竹溪病眸眩瞀刮金箆清風滿座無塵事<lb/>
遺墨盈編有舊題久羡山人居水北今知詩社續江西<lb/>
醉吟跌宕誰能寫髣髴琳瑯識介珪<lb/>
　　慶元戊午重九天氣晴和待王七兄提舉監丞早<lb/>
　　　集清都臺午飯讀詩書臺晩集神岡西臺皆古<lb/>
<pb n="KR4h0157_WYG_059-9b"/>
　　　迹也戲成小詩<lb/>
年豐和氣借春來雨足黄花趂節開要識重陽真富貴<lb/>
弟兄一日歷三臺<hi>陸士龍與兄書云一日上三臺曹公藏石墨十萬斤又蔡邕以侍御史轉</hi>
<hi>治書侍御史遷尚書三日之間同歷三臺</hi>
　　已未立春留楊伯子<hi>長孺</hi>知縣小酌夜聞窻竹有<lb/>
　　　聲伯子以為雪或曰風也已而果雪詰旦敲門<lb/>
　　　送詩走筆戲和<lb/>
莫訝衰翁笑口開故人風度繼歐梅墮簁雪陳魚麗遠<lb/>
<pb n="KR4h0157_WYG_059-10a"/>
踏迹詩仙鳳沼來酒似茅柴居鬲上句如桂子落天台<lb/>
新年春自相追逐誰謂天公厭兩囘<hi>謂坐中舉東坡詩句</hi>
　　己未二月十七日㑹同甲次舊韻<lb/>
里人初不問山川身健徒教換歲年紅紫丁寧容老圃<lb/>
丹青㸃化屬詩仙情均鴈序兼鸎友夀貫犀顱映寉肩<lb/>
<hi>東坡光道人賀海口山顴犀顱寉肩</hi>莫算酒行徵罰令一株花下一杯傳<lb/>
　　賀升卿年垂八十以書寄平園新韻二十二篇又<lb/>
　　　錄十年前簡予四詩尚有訪戴之興謹次最後<lb/>
<pb n="KR4h0157_WYG_059-10b"/>
　　　一章韻為謝<lb/>
文與年高豈樂天字隨心正亦公權吟詩作賦晴窻裏<lb/>
問栁㝷花野水邊<hi>升卿居永新縣東别墅去縣百二十里</hi>喜我新巢三徑<lb/>
就勞君舊句一時編雪舟有興休回棹共載期追李郭<lb/>
仙<lb/>
　　仲嘉致政敷學尚書注兄寵和鄙句且寄適軒記<lb/>
　　　詩銘等皆纂白樂天語也敬以來意盡用樂天<lb/>
　　　事次韻<lb/>
<pb n="KR4h0157_WYG_059-11a"/>
鄞川人物擬山川公似香山更永年楊栁櫻桃俱是幻<lb/>
蓬萊兜率孰非仙平生名脱虞卿歷歲晩書齋夢得肩<lb/>
近岸連檣多賈客定擕新句海中傳<lb/>
　　徐商老<hi>夢莘</hi>參議直閣進書登瀛創孺榮堂來索<lb/>
　　　鄙句許示奏藁寄題<lb/>
三孔三劉歲月賖後來儒術數君家五枝舊折燕山桂<lb/>
八月新乗海上槎方履圓冠無愧怍西崑東觀有光華<lb/>
牙籤縱許窺青簡銀海何堪眩黒花<lb/>
<pb n="KR4h0157_WYG_059-11b"/>
　　三月三日適値清明㑹客江樓共觀並蒂魏紫偶<lb/>
　　　成二小詩約坐客同賦<lb/>
上巳清明共一時魏花開處亦連枝前身應是唐宫女<lb/>
猶記昭容雙袖垂<lb/>
莫思樂事年年減且喜春花日日開兄弟相看俱八十<lb/>
研朱贏得祝嬰孩<hi>趙通判每云朱書八十字于襁褓兒領上欲其春如此</hi>
　　正月三日胡季亨及伯信仲威叔賢昆仲歐陽宅<lb/>
　　　之李達可同自永和來雨中小集叠岫閣用金<lb/>
<pb n="KR4h0157_WYG_059-12a"/>
　　　鼎玉舟勸酒下視林梅戲華舉説命五説戲祝<lb/>
　　　六君䝉次前韻賦佳篇各徵舊事各以一篇為<lb/>
　　　謝<lb/>
未復中原近有淮前朝該輔只時來濟川用礪我無是<lb/>
作醴和羮何有哉正喜春晴知歲暮<hi>初一初二皆晴</hi>頓招兩蕋<lb/>
坐筵開和詩更作齊兒語老手屠龍合拊孩<lb/>
　　　右答李季亨<lb/>
舟浮江海達於淮不盡詞源滚滚來人自浴沂三益者<lb/>
<pb n="KR4h0157_WYG_059-12b"/>
句成泛剡兩佳哉千鍾但使尊中滿札帙從敎案上開<lb/>
却憶兒童聚嬉戲爭騎竹馬弄泥孩<lb/>
　　　右答胡伯信<lb/>
元和頌聖雅平淮韓栁文章付後來聮璧照人今燦者<lb/>
斷金定契古誰哉白醪勸我頻霑醉青眼逢君肻懶開<lb/>
㑹散東風吹面纈凍梨欣喜色如孩<lb/>
　　　右答胡仲成<lb/>
朱顔青綬憶秦淮白鷺洲疑鰲駕來側畔交遊欣忭者<lb/>
<pb n="KR4h0157_WYG_059-13a"/>
中間賡和負康哉新春漸覺風光好陳迹時將日記開<lb/>
惟有詩情不如昔傍觀撫掌倒綳孩<hi>李白金陵詩云二水中分白鷺洲城</hi>
<hi>上有亭紹興戊寅分教時毎登覽忘歸自此日有記事巳四十六年今廬陵江中亦有白鷺洲嘗創小樓㑹客</hi>
<hi>其上懷舊及之</hi>
　　　右答胡賢叔<lb/>
安流咫尺異踰淮有興何妨叠櫂來茗椀茆柴殊易耳<lb/>
萍虀豆粥豈難哉談鋒不怕通宵直燕席寧辭逐日開<lb/>
况是上元佳節近華燈萬㸃看蓮孩<hi>謂孫孩蓮</hi>
<pb n="KR4h0157_WYG_059-13b"/>
　　　右答歐陽宅之<lb/>
濁涇不必羡清淮社燕賓鴻任去來老子何曽憑日者<lb/>
後生正合競時哉圓規枉把方心鑿塵世常令笑口開<lb/>
八十老翁行未得不如能説小兒孩<lb/>
　　　右答李達可<lb/>
　　周愚卿江西美劉棠仲同賦江珧詩牽強奉答<hi>周一</hi>
　　　<hi>字元格</hi>
東海沙田種蛤䖴南烹苦酒濯瓊瑶饌因暫棄常珍變<lb/>
<pb n="KR4h0157_WYG_059-14a"/>
指為將嘗異味搖珠剖蚌胎那畏鷸柱呈馬甲更名珧<lb/>
累人口腹吾何敢慚愧三陰喜且謠<hi>四月江珧自小種而為大生致行都</hi>
<hi>廣間則腊之近方稍即用酒漬乃能寄遠韓文公詩章舉馬甲柱闘以怪自呈柱即珧也廣韻亦注蜃屬甲可</hi>
<hi>飾物至玉珧似蚌殻中柱美</hi>
　　元宵煮浮圓子前軰似未曽賦此坐間成四韻<lb/>
今夕知何夕團圓事事同湯官㝷舊味竈婢詫新功星<lb/>
燦烏雲裏珠浮濁水中歲時編雜詠附此説家風<lb/>
　　再賦<lb/>
<pb n="KR4h0157_WYG_059-14b"/>
時節三呉重<hi>京師貴浙燈東坡上元詩云三呉重時節</hi>勻圓萬里同溲浮雖<lb/>
有法烹煮豈無功杜喜雲杪白徐妨酒復中䇿勛俱是<lb/>
秫適口不仝風<lb/>
　　七月十四日江西美約周愚卿兄弟及許景陽相<lb/>
　　　過共觀鶴雛羽毛褐色因飲食雙酘新酒擘開<lb/>
　　　中新荔於白蓮池上遂成盛賞明日西美有詩<lb/>
　　　走筆奉和<lb/>
起來汗浹似翻漿客帶清風變早涼鶴子曵衣猶淺褐<lb/>
<pb n="KR4h0157_WYG_059-15a"/>
鵞兒對酒已深黄白蓮近揖三千女丹荔遐招十八娘<lb/>
但把槐忙付年少不妨老伴燕林塘<hi>杜審言晏公主山池詩云鹿麛䘖妓</hi>
<hi>席鶴子曵童衣</hi>
　　某紹興甲子赴試此地小居今十年三歷秋舉毎<lb/>
　　　遇中秋必與親舊歌舞之今歲大病使令軰散<lb/>
　　　遣蕭然偶伯信伸威擕子姪相過喜成四韻<lb/>
上元甲子此攻堅卜築安居正十年登堞遙觀燈奪盡<lb/>
歸家却賞月流天丹臺旋葺新爐竈綘帳都抛舊管絃<lb/>
<pb n="KR4h0157_WYG_059-15b"/>
頼有故人將驥子功名不斷復青氊<lb/>
　　江西美復送四景詩再次韻<lb/>
酉歲應知富酒漿頻年暫輒奏伊涼沼蓮不使紅侵碧<lb/>
池鵠聊容白䕶黄照坐雖無駢火實絮尊幸有絡絲娘<lb/>
西風早晩驅殘暑何日㝷盟到野塘<lb/>
　　三次韻答江西美<lb/>
菲飲簞壺食與漿淡交非復世炎涼佳名誰合戎州綠<lb/>
妙語端由太史黄無怨不須移孔議有情未可老徐娘<lb/>
<pb n="KR4h0157_WYG_059-16a"/>
荷香襲坐忘歸興不覺昏鵶影度塘<lb/>
　　四次韻<hi>同前</hi>
只因瑞露酌天漿解后移尊赴晩涼眼看碧幢擎葢綠<lb/>
心慚白鵠立槐黄飲隨人量陳三雅興入詩情談四娘<lb/>
雲墨月離今騐矣共欣甘雨溢陂塘<hi>東坡催考校詩門外白袍如立鵠莊</hi>
<hi>子鵠不日浴而白並音寉漢書注黄鵠下太液池似誤矣黄寉樓即黄鵠鵠寉聲相近其色亦然</hi>
　　五次韻<hi>同前</hi>
客嘉五饋合先漿竹好仍生一味涼天與氷肌勝傅粉<lb/>
<pb n="KR4h0157_WYG_059-16b"/>
人馳火齊捷飛黄將雛華表思丁令喚度京江憶北娘<lb/>
絶妙新篇誰可擬一川煙草賀横塘<lb/>
　　四景詩似欠一篇五更枕上足成之錄呈以博一<lb/>
　　　笑勿勞屬和僕亦偃旗閉壘矣<hi>同前</hi>
甘寒何必柘為漿也解逡廵造醴涼更喜寉鳴添子和<lb/>
休因荔進引焦黄花如宋玉窺鄰女詩似劉郎問泰娘<lb/>
只欠西湖雙畫舫便疑風景類錢塘<lb/>
　　劉訥畫廬陵三壽圖求詩<lb/>
<pb n="KR4h0157_WYG_059-17a"/>
同辭宦路返鄉閭兩驌驦中間以駑前後顧瞻羞倚玉<lb/>
支干引從偶連珠三人不用邀明月九老何妨續畫圖<lb/>
從漢二疏唐尹後相親相近此應無<lb/>
　　次韻楊廷秀待制瑞香花<lb/>
灞橋忍凍兩相攢漢殿含香别一般粉面固宜垂紫袖<lb/>
錦裳何必著中襌禁庭侍史今同宿宫帽花枝故自欒<lb/>
咀嚼新詩懐舊直刺貪寧不媿河檀<lb/>
　　楊子直以一詩送小兒歸省又一絶及平園花本<lb/>
<pb n="KR4h0157_WYG_059-17b"/>
　　　校文苑英華併次韻一笑<lb/>
老去何心悦盛華觀書無奈眼昏花但思載酒楊雲宅<lb/>
細問三州二部家<hi>作象隨卦云爾</hi>
栽花種竹滿平園人道安閒似樂天自笑鉛黄消永日<lb/>
何如蠻素樂華年<lb/>
　　嘉興癸亥元日占寄呈永和乗成二兄<lb/>
歸田初不隔江淮底事心元未徃来賭酒彈棋真夢爾<lb/>
<hi>幼年與見以此守嵗不覺天明</hi>膠牙藍尾亦悠哉<lb/>
<pb n="KR4h0157_WYG_059-18a"/>
修禊歸來却踏青臨流謀野兩關情不如省事遊春女<lb/>
挑菜渚邊看水生<lb/>
　　王藉文學求讀書堂詩<lb/>
倚相端能記典墳子羔未可治人民十年莫作攸之恨<lb/>
萬卷方知甫也神堂下從渠糟粕議城南容我簡編親<lb/>
鐵更三撾韋三絶將聖猶然况後人<lb/>
　　次韻楊廷秀待制二首<lb/>
　某思規層宇欲屈故人落之乃未許枉駕先貽二詩<lb/>
<pb n="KR4h0157_WYG_059-18b"/>
　曲盡登臨之意遂成絶唱謹次原韻其前自叙其後<lb/>
　敬簡因致一來一往之意<lb/>
十年不侍殿東頭臨水登山隱者流一服瞳方無異相<lb/>
三層句曲有巍樓幸殊王粲非吾土何事龎公不入州<lb/>
至後臘前天欲雪扁舟乗興肯來不<lb/>
官府新辭上界仙碧瑤洞口晉桃園黙存常在清都境<lb/>
歸去休無靖節園為問龍樓并鳳閣何如佚及平原原<lb/>
明年大作南溪社㑹訪拾遺花栁村<lb/>
<pb n="KR4h0157_WYG_059-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0157_WYG_059-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷五十九<lb/>
</p>
<p>
</p>
  </div>
</body>
</text>
</TEI>
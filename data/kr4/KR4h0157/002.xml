<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷二</head> <lb/>
    <p>
<pb n="KR4h0157_WYG_002-1a"/>
欽定四庫全書<lb/>
　宋詩鈔卷二<lb/>
　　　　　　　　内閣中書舎人吳之振編<lb/>
　徐鉉騎省集鈔<lb/>
　徐鉉字鼎臣㑹稽人與弟鍇未弱冠以文行稱仕南<lb/>
　唐三主厯官至吏部尚書右僕射機命制誥咸出其<lb/>
　手文章議論與韓熙載齊名宋問罪江南請使見太<lb/>
　祖乞存辨論不屈太祖亦嘉禮之後隨後主歸宋授<lb/>
<pb n="KR4h0157_WYG_002-1b"/>
　太子率更令改左散騎常侍累封東海郡開國侯檢<lb/>
　校工部尚書卒年七十六精於篆𨽻修許氏説文自<lb/>
　撰韻譜江南馮延已曰凡人為文皆事竒語不爾則<lb/>
　不足觀惟徐公率意而成自造精極詩冶衍遒麗具<lb/>
　元和風律而無淟涊纖阿之習初嗣主以讒貶移饒<lb/>
　州適周世宗兵過淮鉉即榜小舟歸昇州賦詩有云<lb/>
　一夜黄星照官渡本初何面見田豐其伉直如此大<lb/>
　梁以後氣稍衰苶矣盖情鬱為聲悽楚宛折則難言<lb/>
<pb n="KR4h0157_WYG_002-2a"/>
　之意多焉<lb/>
　　寒食宿陳公塘上<lb/>
垂楊界官道茅屋倚髙坡月下春塘水風中牧䜿歌折<lb/>
花閒立久對酒逺情多今夜孤亭夢悠揚奈爾何<lb/>
　　登甘露寺北望<lb/>
京口潮來曲岸平海門風起浪花生人行沙上見日影<lb/>
舟過江中聞櫓聲芳草逺迷揚子渡宿煙㴱映廣陵城<lb/>
游人鄉思應如橘相望須含兩地情<lb/>
<pb n="KR4h0157_WYG_002-2b"/>
　　京口江際弄水<lb/>
退公求靜獨臨川揚子江南二月天百尺翠屏甘露閣<lb/>
數帆晴日海門船波澄瀨石寒如玉草接汀蘋緑似烟<lb/>
安得乗槎更東去十洲風外弄潺湲<lb/>
　　重遊木蘭亭<lb/>
繚繞長堤帶碧潯昔年遊此尚青衿蘭橈破浪城陰直<lb/>
玉勒穿花苑樹深宦路塵埃成久别仙家風景有誰㝷<lb/>
那知年長多情後重凭闌干一獨吟<lb/>
<pb n="KR4h0157_WYG_002-3a"/>
　　送魏舎人仲甫為蘄州判官<lb/>
從事蘄春興自長蘄人應識紫微郎山資足後抛名路<lb/>
蒓菜秋來憶故鄉以道卷舒猶自適臨戎談笑固無妨<lb/>
如聞郡閣吹横笛時望青谿憶野王<lb/>
　　宿蔣帝廟明日遊山南諸寺<lb/>
便返城闉尚未甘更從山北到山南花枝似雪春雖半<lb/>
桂魄如眉日始三松盖遮門寒黯黯栁絲妨路翠毶毶<lb/>
登臨莫怪偏留戀遊宦多年事事諳<lb/>
<pb n="KR4h0157_WYG_002-3b"/>
　　愛敬寺有老僧嘗遊長安言秦雍間事厯厯可聼<lb/>
　　　因贈此詩兼示同行客<lb/>
白首棲禪者嘗談灞滻遊能令過江客偏起失鄉愁室<lb/>
倚桃花崦門臨杜若洲城中無此景將子剰淹留<lb/>
　　和殷舎人蕭員外春雪<lb/>
萬里春陰乍履端廣庭風起玉塵乾梅花嶺上連天白<lb/>
蕙草堦前特地寒晴去便為經嵗别興來何惜徹宵看<lb/>
此時鴛侣皆閒暇贈答詩成禁漏殘<lb/>
<pb n="KR4h0157_WYG_002-4a"/>
　　從兄龍武將軍歿于邉戍過舊營宅作<lb/>
前年都尉沒邉城帳下何人領舊兵徼外瘴烟沉鼓角<lb/>
山前秋日照銘旌笙歌却返烏衣巷部曲皆還細栁營<lb/>
今日園林過寒食馬蹄猶擬入門行<lb/>
　　景陽臺懐古<hi>六言</hi>
後主亡家不悔江南異代長春今日景陽臺上閒人何<lb/>
用傷神<lb/>
　　寄駕部郎中<hi>贍</hi>
<pb n="KR4h0157_WYG_002-4b"/>
賤子乖慵性頻為省直牽交親每相見多在相門前君<lb/>
獨疎名路為郎過十年炎風久成别南望思悠然<lb/>
　　秋日雨中與蕭賛善訪殷舎人於翰林座中作<lb/>
野出西垣歩歩遲秋光如水雨如絲銅龍樓下逢閒客<lb/>
紅藥堦前訪舊知亂㸃乍滋承露處碎聲因想滴蓬時<lb/>
銀臺鎖入須歸去不惜餘歡盡酒巵<lb/>
　　和明道人宿山寺<lb/>
聞道經行處山前與水陽磬聲深小院燈影迥髙房落<lb/>
<pb n="KR4h0157_WYG_002-5a"/>
宿依樓角歸雲擁殿廊羡師閒未得早起逐班行<lb/>
　　晩歸<lb/>
暑服道情出烟街薄暮還風清飄短袂馬健弄連環水<lb/>
靜聞歸櫓霞明見逺山過從本無事從此渉旬間<lb/>
　　除夜<lb/>
寒燈耿耿漏遲遲送故迎新了不欺往事并隨殘歴日<lb/>
春風寧識舊容儀預慙嵗酒難先飲更對鄉儺羡小兒<lb/>
吟罷明朝贈知已便須題作去年詩<lb/>
<pb n="KR4h0157_WYG_002-5b"/>
　　正初答鍾郎中見寄<lb/>
髙齋遲景雪初晴風拂喬枝待早鸎南省郎官名籍籍<lb/>
東鄰妓女字英英流年倐忽成陳事春物依稀有舊情<lb/>
新嵗相思自過訪不煩虚左逺相迎<lb/>
　　江舎人宅筵上有妓唱和州韓舎人歌辭因以寄<lb/>
良宵絲竹偶成歡中有佳人俯翠鬟白雪飄颻傳樂府<lb/>
阮郎憔悴在人間清風朗月長相憶佩蕙紉蘭早晩還<lb/>
深夜酒空筵欲散向隅惆悵鬢堪斑<lb/>
<pb n="KR4h0157_WYG_002-6a"/>
　　寒食日作<lb/>
厨冷烟初禁門閒日更斜東風不好事吹落滿庭花過<lb/>
社紛紛燕新晴淡淡霞京都盛遊觀誰訪子雲家<lb/>
　　賀殷游二舎人入翰林江給事拜中丞<lb/>
清晨待漏獨徘徊霄漢懸心不易裁閣老深嚴歸翰苑<lb/>
夕郎威望拜霜臺青綾對覆蓬壺晩赤棒前驅道路開<lb/>
猶有西垣㕔記在莫忘同草紫泥來<lb/>
　　送歐陽太監遊廬山<lb/>
<pb n="KR4h0157_WYG_002-6b"/>
家家門外廬山路惟有夫君乞假逰案牘乍抛公署晩<lb/>
林泉已近洞天秋海潮盡處逢陶石江月圓時上庾樓<lb/>
此去蕭然好長往人間何事不悠悠<lb/>
　　秋日盧龍村舎<lb/>
置却人間事閒從野外遊樹聲村店晩草色古城秋獨<lb/>
鳥飛天外閒雲度隴頭姓名君莫問山木與虚舟<lb/>
　　和蕭郎中小雪日作<lb/>
征西府裏日西斜獨試新爐自煮茶籬菊盡來低覆水<lb/>
<pb n="KR4h0157_WYG_002-7a"/>
塞鴻飛去逺連霞寂寥小雪閒中過斑駁輕霜鬢上加<lb/>
算得流年無奈處莫將詩句祝蒼華<lb/>
　　中書相公谿亭閒宴依韻<hi>李建勲</hi>
雨霽秋光晩亭虛野興廻沙鷗掠岸去溪水上堦來客<lb/>
傲風欹幘筵香菊在杯東山長許醉何事憶天台<lb/>
　　寄饒州王郎中效李白體<lb/>
珍重王光嗣交情尚在不蕪城連宅住楚塞並車游别<lb/>
後官三改年來嵗六周銀鈎無一字何以緩離愁<lb/>
<pb n="KR4h0157_WYG_002-7b"/>
　　寄歙州吕判官<lb/>
任公郡占好山川谿水縈廻路屈盤南國自來推勝境<lb/>
古人此地作郎官風光適意須留戀禄秩資貧且喜歡<lb/>
莫憶班行重廻首是非多處是長安<lb/>
　　宣威苖將軍貶官後重經故宅<lb/>
蒋山南望近西坊亭館依然鏁院牆天子未嘗過細栁<lb/>
將軍㝷已戍燉煌<hi>史萬嵗嘗謫戍燉煌</hi>欹傾怪石山無色零落圓<lb/>
荷水不香為将為儒皆寂寞門前愁殺馬中郎<lb/>
<pb n="KR4h0157_WYG_002-8a"/>
　　附池州薛郎中書因寄歙州張員外<lb/>
新安從事舊臺郎直氣多才不可忘一旦江山馳别夢<lb/>
幾年簮紱共周行岐分出處何方是情共窮通此義長<lb/>
因附鄰州寄消息接輿今日信為狂<lb/>
　　寄江都路員外<lb/>
吾兄失意在東都聞説襟懐任所如已縱乖慵為傲吏<lb/>
有何闗鍵制豪胥縣齋曉閉多移病南畝秋荒憶遂初<lb/>
知道故人相憶否稽康不得嬾修書<lb/>
<pb n="KR4h0157_WYG_002-8b"/>
　　送應之道人歸江西<lb/>
曾騎竹馬傍洪崖二十餘年變物華客夢等閒過驛閣<lb/>
歸㠶遥羡指龍沙名題小篆矜垂露詩作呉吟對綺霞<lb/>
嵗暮定知廻未得信來憑為寄梅花<lb/>
　　臨石歩港<lb/>
碕岸隨縈帶微風起細漣緑陰三月後倒影亂峰前吹<lb/>
浪游鱗小黏苔碎石圓㑹將腰下組換取釣魚船<lb/>
　　病題二首<lb/>
<pb n="KR4h0157_WYG_002-9a"/>
性靈慵懶百無能惟被朝參遣夙興聖主優容恩未答<lb/>
丹經疎闊病相陵脾傷對客偏愁酒眼暗看書每愧燈<lb/>
進與時乖不知退可憐身計漫騰騰<lb/>
人間多事本難論况是人間懶慢人不解養生何怪病<lb/>
已能知命敢辭貧向空咄咄煩書字與世滔滔莫問津<lb/>
金馬門前君識否東方曼倩是前身<lb/>
　　寄江州蕭給事<lb/>
夕郎憂國不憂身今向天涯作逐臣魂夢暗馳龍闕曙<lb/>
<pb n="KR4h0157_WYG_002-9b"/>
嘯吟閒繞虎谿春朝車載酒過山寺諫紙題詩寄野人<lb/>
惆悵懦夫何足道自離羣後已同塵<lb/>
　　和州酬江中丞見寄<lb/>
賈傅南遷久江闗道路遥北來空見雁西去不如潮䑕<lb/>
穴依城社鴻飛在泬寥髙低各有處不擬更相招<lb/>
　　和鍾郎中送朱先輩還京垂寄<lb/>
分司洗馬無人問詞客殷勤輟棹過蒼蘚滿庭行徑小<lb/>
髙梧臨檻雨聲多春愁盡付千杯酒鄉思遥聞一曲歌<lb/>
<pb n="KR4h0157_WYG_002-10a"/>
且共勝遊消永日西岡風物近如何<lb/>
　　送郝郎中為浙西判官<lb/>
大藩從事本優賢幕府仍當北固前花繞樓臺山倚郭<lb/>
寺臨江海水連天恐君到即忘歸日憶我遊曽厯二年<lb/>
若許他時作閒伴殷勤為買釣魚船<lb/>
　　陪王庶子遊後湖涵虛閣<hi>東宫園</hi>
懸圃清虛乍過秋看山㝷水上兹樓輕鷗的的飛難沒<lb/>
紅葉紛紛晩更稠風卷㣲雲分逺岫浪揺晴日照中州<lb/>
<pb n="KR4h0157_WYG_002-10b"/>
躋攀况有承華客如在南皮奉勝遊<lb/>
　　栁枝辭十二首<lb/>
把酒憑君唱栁枝也從絲管遽相隨逢春只合朝朝醉<lb/>
記取秋風葉落時<lb/>
南園日暮起春風吹散楊花雪滿空不惜楊花飛也得<lb/>
愁君老盡臉邉紅<lb/>
陌上朱門栁映花簾鈎半捲緑陰斜憑郎暫駐青驄馬<lb/>
此是錢塘小小家<lb/>
<pb n="KR4h0157_WYG_002-11a"/>
夾岸朱顔栁映樓緑波平幔帶花流歌聲不出長條宻<lb/>
忽地風囘見綵舟<lb/>
老大逢春總恨春緑楊陰裏最愁人舊遊一别無因見<lb/>
嫩葉如眉處處新<lb/>
濛濛堤岸栁含烟疑是陽和二月天醉裏不知時節改<lb/>
漫隨兒女打鞦韆<lb/>
水閣春來乍減寒曉粧初罷倚闌干長條亂拂春波動<lb/>
不許佳人照影看<lb/>
<pb n="KR4h0157_WYG_002-11b"/>
栁岸烟昏醉裏歸不知深處有芳菲重來已見花飄盡<lb/>
唯有黄鸎囀樹飛<lb/>
此去仙源不是遥垂楊深處有朱橋共君同過朱橋去<lb/>
宻映垂楊聼洞簫<lb/>
暫别揚州十度春不知光景屬何人一帆歸客千條栁<lb/>
腸斷東風揚子津<lb/>
仙樂春來按舞腰清聲偏似傍嬌嬈應縁鸎舌多情賴<lb/>
長向雙成説翠條<lb/>
<pb n="KR4h0157_WYG_002-12a"/>
鳯笙臨檻不能吹舞袖當筵亦自疑惟有美人多意緒<lb/>
解衣芳態畫雙眉<lb/>
　　貶官秦州出城作<lb/>
浮名浮利信悠悠四海干戈痛主憂三諫不從為逐客<lb/>
一身無累似虚舟滿朝權貴皆曾忤繞郭林泉已徧遊<lb/>
唯有戀恩終不改半程猶自望城樓<lb/>
　　過江<lb/>
别路知何極離腸有所思登艫望程逺搖櫓過江遲斷<lb/>
<pb n="KR4h0157_WYG_002-12b"/>
岸烟中失長天水際垂此心非橘柚不為兩鄉移<lb/>
　　贈維揚故人<lb/>
東京少長認維桑書劒誰家入帝鄉一事無成空放逐<lb/>
故人相見重凄凉樓臺寂寞官河晩人物稀疎驛路長<lb/>
莫怪臨風惆悵久十年春色憶維揚<lb/>
　　秦州道中却寄東京故人<lb/>
風𦂳雨凄凄川廻岸漸低吳州林外近隋苑霧中迷聚<lb/>
散紛如此悲歡豈易齊料君殘酒醒還聼子規啼<lb/>
<pb n="KR4h0157_WYG_002-13a"/>
　　得浙西郝判官書未及報聞燕王移鎮京口因寄<lb/>
　　　此詩問方判官田書記消息<lb/>
秋風海上久離居曾到劉公一紙書淡水心情長若此<lb/>
銀鈎蹤跡更無如嘗憂座側飛鴞鳥未暇江中覓鯉魚<lb/>
今日京吳建朱邸問君誰共曵長裾<lb/>
　　王三十七自京垂訪作此送之<lb/>
失鄉遷客在天涯門揜苔垣向水斜只就鱗鴻求逺信<lb/>
敢言車馬訪貧家烟生栁岸將垂縷雪壓梅園半是花<lb/>
<pb n="KR4h0157_WYG_002-13b"/>
惆悵明朝樽酒散夢魂相送到京華<lb/>
　　寒食成判官垂訪因贈<lb/>
當年寒食在京華今嵗清明在海涯逺巷蹋謌深夜月<lb/>
隔牆吹管數枝花鴛鸞得路音塵濶鴻雁分飛道里賖<lb/>
不是多情成二十斷無人解訪貧家<lb/>
　　送客至城西望圗山因寄浙西府中<lb/>
牧叟鄒生笑語同莫嗟江上聼秋風君看逐客思鄉處<lb/>
猶在圖山更向東<lb/>
<pb n="KR4h0157_WYG_002-14a"/>
　　九日雨中<lb/>
茱茰房重雨霏微去國逢秋此恨稀目極暫登臺上望<lb/>
心遥長向夢中歸荼蘼路逺愁霜早兄弟鄉遙羡雁飛<lb/>
唯有多情一枝菊滿杯顔色自依依<lb/>
　　寄外甥苖仲武<lb/>
放逐今來瘴海邉親情多在鳯臺前且將聚散為閒事<lb/>
須信華枯是偶然蟬噪疎林村倚郭鳥飛殘照水連天<lb/>
此中唯欠韓康伯共對秋風詠數篇<lb/>
<pb n="KR4h0157_WYG_002-14b"/>
　　寄從兄憲兼示二弟<lb/>
别路吳將楚離憂弟與兄斷雲驚晩吹秋色滿孤城信<lb/>
逺鴻初下郷遥月共明一枝棲未穩囘首望三京<lb/>
　　附書與鍾郎中因寄京妓越賔<lb/>
暮春橋下手封書<hi>海陵橋名</hi>寄向江南問越姑不道諸郎少<lb/>
歡笑經年相别憶儂無<lb/>
　　亞元舎人不替深知猥貽佳作三篇清絶不敢輕<lb/>
　　　酬因為長歌聊以為報未竟復得子喬校書示<lb/>
<pb n="KR4h0157_WYG_002-15a"/>
　　　問故兼寄陳君庶資一笑耳<lb/>
海陵城裏春正月海畔朝陽照殘雪城中有客獨登樓<lb/>
遥望天邉白銀闕<hi>天帝以黄金白銀為宫闕</hi>白雲闕下何英英雕鞍<lb/>
繡轂趨承明閶門曉闢旌旗影玉墀風細佩環聲此處<lb/>
追飛皆俊彦當年何事容疵賤懐鈆晝坐紫微宫焚香<lb/>
夜直明光殿王言簡靜官司閒朋好殷勤多往還新亭<lb/>
風景如東洛邙嶺林泉似北山光陰暗度盃盂裏職業<lb/>
未妨談笑間有時邀賔復攜妓造門不問都非是酣歌叫<lb/>
<pb n="KR4h0157_WYG_002-15b"/>
笑驚四隣賦筆縱横動千字任他銀箭轉更籌不怕金<lb/>
吾司夜吏可憐諸貴賢且才時情物望兩無猜伊余獨<lb/>
禀狂狷性褊量多言仍薄命吞舟可漏豈無恩負乗自<lb/>
貽非不幸一朝削跡為遷客旦暮青雲千里隔離鴻别<lb/>
雁各分飛折栁攀花兩無色盧龍渡口問迷津瓜歩山<lb/>
前送暮春<hi>去年三月三十日瓜歩阻風</hi>白沙江上曾行路青林花落<lb/>
何紛紛漢皇昔幸囘中道<hi>昇中扈駕東元遊之路</hi>極目牛羊卧芳<lb/>
草舊宅重游盡隟荒故人相見多衰老禪智寺山光橋<lb/>
<pb n="KR4h0157_WYG_002-16a"/>
風瑟瑟兮雨蕭蕭行杯已醒殘夢斷征途未極離魂消<lb/>
海陵郡中陶太守相逢本是隨行舊乍申拜起已開眉<lb/>
却問辛勤還執手精廬外榭最清幽一稅征車聊駐留<lb/>
閉門思過謝來客知恩省分寛離憂郡齋勝境有後池<lb/>
山亭茵閣互参差有時虚左來相召舉白飛觴任所為<lb/>
多才太守能撾鼓醉送金船問歌舞酒酣耳熱眼生花<lb/>
暫似京華歡㑹處歸來旅館還端居清風朗月夜窻虛<lb/>
駸駸流景嵗云暮天涯望斷故人書春來憑檻方歎息<lb/>
<pb n="KR4h0157_WYG_002-16b"/>
仰頭忽見南來翼足繋紅牋墮我前引頸長鳴如有言<lb/>
開緘試讀相思字乃是多情喬亞元短韻三篇皆麗絶<lb/>
小梅寄意情偏切<hi>亞元詩云借問小梅應得信春風新自海邉來此篇尤嘉</hi>金蘭投<lb/>
分一何堅銀鈎置袖終難滅醉後狂言何足竒感君知<lb/>
己不相遺長卿曾作美人賦𤣥成今有責躬詩<hi>鉉去春醉中贈</hi>
<hi>醉妓長歌酷為喬君所賞來篇所引故以謝之</hi>報章欲托還京信筆拙紙窮情<lb/>
未盡珍重芸香陳子喬亦解貽書逺相問寧須買藥療<lb/>
羈愁只恨無書消鄙吝<hi>子喬問藥物所要又問置書故有此句</hi>游處當時<lb/>
<pb n="KR4h0157_WYG_002-17a"/>
靡不同歡娛今日兩成空天子尚應憐賈誼時人未要<lb/>
嘲揚雄曲終筆閣緘封已翩翩驛騎行塵起寄向中朝<lb/>
謝故人為説相思意如此<lb/>
　　送蒯司録歸京<lb/>
早年間有蒯先生二十餘年道不行抵掌曾論天下事<lb/>
折腰猶忤俗人情老還上國歡娛少貧聚歸脊結束輕<lb/>
遷客臨流倍惆悵冷風黄葉滿山城<lb/>
　　還過東都留守周公筵上贈座客<lb/>
<pb n="KR4h0157_WYG_002-17b"/>
賈生三載在長沙故友相思道路賖已分中年甘寂寞<lb/>
豈知今日返京華麟符上相恩偏厚隋苑留歡日欲斜<lb/>
明旦江頭倍惆悵逺山芳草映殘霞<lb/>
　　送楊郎中唐員外奉使湖南<lb/>
江邉微雨栁條新握節含香二使臣兩綬對懸雲夢日<lb/>
方舟齊泛洞庭春今朝草木逢新歴昨日山川滿戰塵<lb/>
同是多情懐古客不妨為賦弔靈均<lb/>
　　和表弟包頴見寄<lb/>
<pb n="KR4h0157_WYG_002-18a"/>
平生中表最情親浮世那堪聚散頻謝朓却令歸省閣<lb/>
劉楨猶自卧漳濵舊遊半似前生事要路多逢後進人<lb/>
且喜新吟報强健明年相望杏園春<lb/>
　　使浙西先寄燕王侍中<lb/>
京江風静喜乗流極目遥瞻萬嵗樓喜氣蘢葱甘露晩<lb/>
水烟波淡海門秋五年不見鸞臺長明日將陪兔苑遊<lb/>
欲問平津門下吏相君還許吐茵不<lb/>
　　驛中七夕<lb/>
<pb n="KR4h0157_WYG_002-18b"/>
七夕雨初霽行人正憶家江天望河漢水館折蓮花獨<lb/>
坐凉何甚㣲吟月易斜今年不乞巧鈍拙轉堪嗟<lb/>
　　贈浙西顧推官<lb/>
盛府賔寮八十餘閉門髙卧興無如梁王苑裏相逢早<lb/>
潤浦城中得信疎狼籍盃盤重㑹面風流才調一如初<lb/>
願君百嵗猶强健他日相㝷隱士廬<lb/>
　　邵伯埭下寄南郵陳郎中<lb/>
故人相别動經年候館相逢倍慘然顧我飲冰難輟棹<lb/>
<pb n="KR4h0157_WYG_002-19a"/>
感君扶病為開筵河灣水淺翹秋鷺栁岸風微噪暮蟬<lb/>
欲識酒醒魂斷處謝公祠畔客亭前<lb/>
　　謫居舒州累得韓髙二舎人書作此寄之<lb/>
三峰煙靄碧臨谿中有騷人理釣絲㑹友少于分袂日<lb/>
謫居多却在朝時丹心厯厯吾終信俗慮悠悠爾不知<lb/>
珍重韓君與髙子殷勤書札寄相思<hi>舒人以潛曉天柱為三峰</hi>
　　和張先輩見寄二首<lb/>
去國離羣擲嵗華病容憔悴媿丹砂谿連舎下衣長潤<lb/>
<pb n="KR4h0157_WYG_002-19b"/>
山帶城邉日易斜幾處垂鈎依野岸有時披褐到鄰家<lb/>
故人書札頻相慰誰道西京道路賖<lb/>
清時淪放在山州卭杖紗巾處處遊野日蒼茫悲鵩舎<lb/>
水風陰濕弊貂裘雞鳴候旦寧辭晦松節凌霜幾換秋<lb/>
兩首新詩千里道感君情分獨知丘<lb/>
　　印秀才至舒州見㝷别後寄詩依韻和<lb/>
羈游白社身雖屈髙歩詞塲道不卑投分共為知我者<lb/>
相㝷多媿謫居時離懐耿耿年來夢厚意勤勤别後詩<lb/>
<pb n="KR4h0157_WYG_002-20a"/>
今日谿邉正相憶雪晴山秀栁絲垂<lb/>
　　送彭秀才<lb/>
賈生去國已三年短褐閒行晥水邉盡日野雲生舎下<lb/>
有時京信到門前無人與和投湘賦媿子來浮訪戴船<lb/>
滿袖新詩好回去莫随騷客醉林泉<lb/>
　　移饒州别周使君<lb/>
正憐東道感賢侯何幸南冠脫楚囚晥伯臺前收别宴<lb/>
喬公亭下艤行舟四年去國身将老百郡徴兵主尚憂<lb/>
<pb n="KR4h0157_WYG_002-20b"/>
更向鄱陽湖上去青衫憔悴淚交流<lb/>
　　避難東歸依韻和黄秀才見寄<lb/>
慼慼逢人問所之東流相送向京畿自甘逐客紉蘭佩<lb/>
不料平民著戰衣樹帶荒村春冷落江燈霽色霧霏㣲<lb/>
時危道喪無才術空首徘徊不忍歸<lb/>
　　詶郭先輩<lb/>
太原郭夫子行髙文炳蔚弱齡負世譽一舉淤月窟<hi>闕</hi>
　　　　　　　仙籍及我竄羣舒向風心鬱鬱歸來<lb/>
<pb n="KR4h0157_WYG_002-21a"/>
暮江上雲霧一披拂雷雨不下施猶作池中物念君介<lb/>
然氣感時思奮發示我數篇文與我争馳突綵縟粲英<lb/>
華理深剖肌骨古詩尤精奥史論皆宏拔舉此措諸民<lb/>
何憂民不活吁嗟吾道薄與世長迂濶顧我徒有心數<lb/>
竒身正詘論兵屬少年經國須儒術夫子無自輕蒼生<lb/>
正愁疾<lb/>
　　和集賢鍾郎中<lb/>
石渠冊府神仙署當用明朝第一人腰下别懸新印綬<lb/>
<pb n="KR4h0157_WYG_002-21b"/>
座中皆是故交親龍池樹色供清景浴殿香風接近鄰<lb/>
從此翻飛應更逺徧㝷三十六天春<lb/>
　　送黄梅江明府<hi>江前為江夏令有善政今更宰小邑賦詩留别作此和之</hi>
封疆多難正經綸臺閣如何不用君江上又勞為小邑<lb/>
篋中徒自有雄文書生膽氣人誰信逺俗謌謡主不聞<lb/>
一首新詩無限意再三吟詠向秋旻<lb/>
　　和蕭郎中五日見寄<lb/>
細雨輕風采藥時褰簾隱几更何為豈知澤畔紉蘭客<lb/>
<pb n="KR4h0157_WYG_002-22a"/>
來赴城中角黍期多罪静思如剉檗赦書纔聼似含飴<lb/>
謝公制勝常閒暇願接西川敵手碁<lb/>
　　送黄秀才姑熟辟命<lb/>
世亂離情苦家貧色養難水雲孤棹去風雨暮春寒幕<lb/>
府才方急騷人淚未乾何時王道泰萬里看鵬摶<lb/>
　　送王四十五歸東都<lb/>
海内兵方起離筵淚易垂憐君負米去惜此落花時想<lb/>
憶憑來信相寛指後期殷勤手中栁此是向南枝<lb/>
<pb n="KR4h0157_WYG_002-22b"/>
　　夢遊三首<lb/>
魂夢悠揚不奈何夜來還在故人家香濛蠟燭時時暗<lb/>
户映屏風故故斜檀的慢調銀字管雲鬟低綴折枝花<lb/>
天明又作人間别洞口春深道路賖<lb/>
繡幌銀屏香靄間若非魂夢到應難牕前人靜偏宜夜<lb/>
户内春濃不識寒蘸甲逓觴纎似玉含詞忍笑膩於檀<lb/>
錦書若要知名字滿縣花開不姓潘<lb/>
南國佳人字玉兒芙蓉雙臉逺山眉仙郎有約長相憶<lb/>
<pb n="KR4h0157_WYG_002-23a"/>
阿母無猜不得知夢裏行雲還倐忽暗中擕手乍疑遲<lb/>
因思别後閒窻下織得廻文幾首詩<lb/>
　　和翰長聞西樞副鄰居夜晏<lb/>
開筵别有鄰居興卜夜應憐禁漏長舊友不期爭命駕<lb/>
新姬憑寵剩傳觴香烟結霧籠金鴨燭焰成花照杏梁<lb/>
京邑衣冠多勝賞鱸魚争敢道思鄉<lb/>
　　和清源太保寄湖州潘郎中<lb/>
老大離羣一倍愁谿山風物且淹留醖成春酒誰斟酌<lb/>
<pb n="KR4h0157_WYG_002-23b"/>
抄得新書自校讐莫似牧之矜曠逹須教子重讓風流<lb/>
恩門舊忿知難忘題取新詩上郡樓<lb/>
　　送蒯員外東遊舊治<lb/>
百嵗猶强健知君即地仙孤飛下華表太息問桑田故<lb/>
吏今誰在髙名昔共傳伊余亦遺老相送一澘然<lb/>
　　送王監丞之厯陽<lb/>
歎息曾遊處江邉故郡城青襟空皓首往事似前生緑<lb/>
綬看重綰<hi>闕</hi>　　　　年衰俱近道莫話别離情<lb/>
<pb n="KR4h0157_WYG_002-24a"/>
　　奉和武<hi>闕</hi>　　舎人寄贈文懿大師<lb/>
舊國荒凉成<hi>闕</hi>　　　危脆似琉璃髙人獨喜陽師在<lb/>
手把新文數道碑<lb/>
文似春花鋪曉陌思如泉涌注長江詩情道性渾無夢<lb/>
頻見殘燈照曙窻<lb/>
已潔心源超世表却縁詩句有時名初聞行業如耆宿<lb/>
及見容顔是後生<lb/>
　　和錢祕監與邉<lb/>
<pb n="KR4h0157_WYG_002-24b"/>
筵上詩題共筆牀罇前酒興話髙陽心清自覺官曹簡<lb/>
院靜先知節候凉南國少年推貴重東堂前輩讓賢良<lb/>
好看雙鳯追飛去胡粉新塗紫界墻<lb/>
　　送周郎中還司<lb/>
憶在廬山始識君當時唯擬共眠雲那知身計闗前定<lb/>
却向人間逐世紛紫閣峰前欣欲往銀臺門裏歎離羣<lb/>
青囊舊有登真訣莫遣閒人取次聞<lb/>
　　送髙先輩南歸<lb/>
<pb n="KR4h0157_WYG_002-25a"/>
鄉國悲前事風光屬後生名從天上得身入故都行草<lb/>
色初裁綬鵬飛不算程自憐枯朽思相送剰含情<lb/>
　　送曾秀才<lb/>
塗水神仙宅仙山夾縣樓吾孫好詩句歸詠故鄉秋紫<lb/>
竹遮書幌紅蕉拂釣舟東堂有平路莫謁外諸侯<lb/>
　　寄玉笥山沈道士<lb/>
珍重江南沈鍊師未曾相識久相思已全真氣能從俗<lb/>
不墜家風善賦詩玉笥共遊知早晩金貂回顧覺喧卑<lb/>
<pb n="KR4h0157_WYG_002-25b"/>
多慙書札遥相問更望刀圭換白髭<lb/>
　　和蕭少卿見慶新居<lb/>
湘浦懐沙已不疑京城賜第豈前期鼓聲到晩知坊逺<lb/>
山色來多與靜宜簮履尚應憐故物稻粱空自媿華池<lb/>
新詩問我偏饒思還念鷦鷯得一枝<lb/>
　　又和<lb/>
驚蓬偶駐知多幸斷雁重聯惬素期當户小山如舊識<lb/>
上牆幽蘚最相宜清風不去因裁竹隙地無多也鑿池<lb/>
<pb n="KR4h0157_WYG_002-26a"/>
更喜良鄰有佳樹綠陰分得近南枝<lb/>
　　送彭秀才南遊<lb/>
問君孤棹去何之玉笥春風楚水西山上斷雲分翠靄<lb/>
林間晴雪入澄溪琴心酒趣神相㑹道士仙童手共攜<lb/>
他日時清更隨計莫如劉阮洞中迷<lb/>
　　和明上人除夜見寄<lb/>
酌酒圍爐久愁襟黙自增長年逢嵗暮多病見兵興夜<lb/>
色開庭燎寒威入硯冰湯師無别念吟坐一燈凝<lb/>
<pb n="KR4h0157_WYG_002-26b"/>
　　送從兄赴臨川幕<lb/>
梁王籍寵就東藩還召鄒枚坐兔園今日好論天下事<lb/>
昔年曾受主人恩石頭城下春潮滿金柅亭邉綠樹繁<lb/>
唯有音書慰離别一杯相送别無言<lb/>
　<lb/>
　<lb/>
　<lb/>
　宋詩鈔卷二<lb/>
</p>
<p>
</p>
  </div>
</body>
</text>
</TEI>
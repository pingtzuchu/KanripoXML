<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷九十五</head> <lb/>
    <p>
<pb n="KR4h0157_WYG_095-1a"/>
欽定四庫全書<lb/>
　宋詩鈔卷九十五<lb/>
　　　　　　　　　内閣中書舍人呉之振編<lb/>
　戴復古石屏詩鈔<lb/>
　戴復古字式之天台黄巖人居南塘石屏山因自號<lb/>
　焉負竒尚氣慷慨不羈少孤痛父東臯子遺言收拾<lb/>
　殘稿遂篤志於詩從雪巢林景思竹隠徐淵子講明<lb/>
　句法復登放翁之門而詩益進南游甌閩北窺呉越<lb/>
<pb n="KR4h0157_WYG_095-1b"/>
　逾梅嶺竆桂林上㑹稽絶重江浮彭蠡汎洞庭望匡<lb/>
　廬五老九疑諸峰然後放於淮泗歸老委羽之下遊<lb/>
　歴旣廣聞見益多為學益髙深而奧密以詩鳴江湖<lb/>
　間五十年或語復古宋詩不及唐曰不然本朝詩出<lb/>
　於經此人所未識而復古獨心知之故其詩正大醇<lb/>
　雅多與理契機括妙用殆非言傳然猶自謂胷中無<lb/>
　千百字書如商賈乏貲本不能致竒貨蓋謙言也呉<lb/>
　荆溪稱其蒐獵㸃勘自周漢至今大編祕文遺事庾<lb/>
<pb n="KR4h0157_WYG_095-2a"/>
　説何啻百千家包旴江亦謂正不滯於書乃楊升庵<lb/>
　直議其無百字成誦此癡人説夢耳又傳其游江西<lb/>
　富家以女妻之三年思歸乃言曾娶婦翁怒女曲解<lb/>
　之臨行贈詞曰惜多才憐薄命無計可留汝揉碎花<lb/>
　牋忍寫斷腸句道傍楊柳依依千絲萬縷抵不住一<lb/>
　分愁緒捉月盟風不是夢中語後囘君若重來不相<lb/>
　忘處把杯酒澆奴墳上土遂自投江死今考集中畧<lb/>
　無蹤跡後人因詩餘木蘭花慢一闋有重來故人不<lb/>
<pb n="KR4h0157_WYG_095-2b"/>
　見但依然楊柳小樓東之句乃强實之讀陳昉跋云<lb/>
　有忠益而無諂求有謙和而無誕傲姚鏞云忠義根<lb/>
　於天資學問培於諸老朱子亦以詩相贈酬使無行<lb/>
　至此其得為大儒君子所稱許至升庵乃發覆耶平<lb/>
　生著作甚富趙懶庵選百三十首為小集觀者謂趙<lb/>
　於古少許可而此編特博袁䝉齋又選為續集蕭學<lb/>
　易選為第三稿李友山姚希聲選為第四稿鞏仲至<lb/>
　又為摘句復古自云詩不可計遲速毎一得句或經<lb/>
<pb n="KR4h0157_WYG_095-3a"/>
　年而成篇其鍛鍊之苦師友琢削之精故所選得十<lb/>
　九焉方萬里曰慶元以來詩人為謁客成風干求要<lb/>
　路動獲千萬石屏鄙之不為也嗟乎安得斯人一愧<lb/>
　世之幅巾朱門望塵獻詩者哉<lb/>
　　求先人墨蹟呈表兄黄季文<lb/>
我翁本詩仙遊戲滄海上引手掣鯨鯢失脚墮塵網身<lb/>
窮道則腴年髙氣彌壯平生無長物飲盡千斛釀傳家<lb/>
古錦囊自作金玉想篇章久零落人間眇餘響搜求二<lb/>
<pb n="KR4h0157_WYG_095-3b"/>
十年痛淚濕黄壤君家圖書府墨色照青嶂我翁有遺<lb/>
迹數紙古田樣髣髴鍾王體吟句更豪放把玩竹林間<lb/>
風寒凛悽愴昻昻野鶴姿愧無中散狀兒孤襁褓中家<lb/>
隨風掃蕩於兹見筆法可想翁無恙幽居寂寞鄉風月<lb/>
共來往衆醜成獨妍羣瘖怪孤唱一生旣蹉跎人琴遂<lb/>
俱喪託君名不朽斯文豈天相舊作忽新傳識者動慨<lb/>
賞嗟予忝厥嗣朝夕愧俯仰敢墜顯揚思幽光發草莽<lb/>
假此見諸公丏銘松栢壙君其啓惠心慰彼九泉望<lb/>
<pb n="KR4h0157_WYG_095-4a"/>
　　夢中亦役役<lb/>
半夜羣動息五更百夢殘天雞啼一聲萬枕不遑安一<lb/>
日一百刻能得幾刻閒當其閒睡時作夢更多端窮者<lb/>
夢富貴達者夢神仙夢中亦役役人生良鮮歡<lb/>
　　飲馬長城窟<lb/>
朔風凛髙秋黑霧翳白日漢兵來伐胡飲馬長城窟古<lb/>
來長城窟中有戰士骨骨久化為泉馬來喫不得聞説<lb/>
華山陽水甘春草長<lb/>
<pb n="KR4h0157_WYG_095-4b"/>
　　白苧歌<hi>懶庵選石屏詩南塘稱其精到其間白苧歌最古雅語簡意深今世難得所謂一不</hi>
　　<hi>為少</hi>
雪為緯玉為經一織三滌手織成一片冰清如夷齊<hi>一作</hi>
<hi>齊夷</hi>可以為衣陟彼西山于以采薇<lb/>
　　題陳毅甫家壁<hi>了翁之後也</hi>
朱門金叵羅九醖葡萄春酌貴不酌賤酌富不酌貧君<lb/>
家破茆屋飄搖河水濱中有一樽淥醉盡天下人<lb/>
　　答婦詞<hi>舊嘗和彦先婦答夫二首故復賦此篇</hi>
<pb n="KR4h0157_WYG_095-5a"/>
江山阻且長矯首鄉闗隔空閨泣幼婦顦顇失顔色隠<lb/>
閔鸛鳴篇寄彼西飛翼剝封覽情素旣喜復凄惻别時<lb/>
梅始花傷今食梅實覽古帝王州結交游俠窟千金沽<lb/>
美酒一飲連十日春風吹酒醒始知身是客杜宇啼一<lb/>
聲行人淚横臆衣破誰與紉髪垢孰與櫛勿謂遊子心<lb/>
而不念家室新交握臂行肝膽猶楚越醜婦隔江山千<lb/>
里情弗絶慇懃揮報章歸計何時決今夕知何夕睹此<lb/>
纎纎月此月再圓時門前候歸<hi>一作車</hi>轍<lb/>
<pb n="KR4h0157_WYG_095-5b"/>
　　都中書懷呈滕仁伯秘監<lb/>
北風朝暮寒園林日蕭條自非松栢姿何葉不飄搖儒<lb/>
衣歴多難陋巷困簞瓢無地可躬耕無才仕王朝一飢<lb/>
驅我來騎驢吟灞橋通名丞相府數月不見招欲登五<lb/>
侯門非皓齒細腰索米長安街滿口讀詩騷時人試靜<lb/>
聽霜枝囀寒蜩倘可悦人耳安望如蕭韶<lb/>
　　所館小樓見山可喜<lb/>
兹樓非我有久居如主人雖無往來客青山當佳賓君<lb/>
<pb n="KR4h0157_WYG_095-6a"/>
看樓下路三尺軟紅塵失脚踏此塵汨没多終身<lb/>
　　大熱五首<lb/>
天地一大窑陽炭烹六月萬物此陶鎔人何怨炎熱君<lb/>
看百穀秋亦自暑中結田水沸如湯背汗濕如潑農夫<lb/>
方夏耘安坐吾敢食<lb/>
左手遮赤日右手招青風揮汗不能已扇笠競要功南<lb/>
山龍吐雲騰騰滿虚空一雨變清涼萬物隨疏通向人<lb/>
無徳色大哉造化工<lb/>
<pb n="KR4h0157_WYG_095-6b"/>
大渴遇甘井汲多井欲竭入喉化為汗不救胷中熱吾<lb/>
聞三危露迥與衆水别其色瑩琉璃其冷勝冰雪安得<lb/>
一杯來為我解此渴<lb/>
吾家老茆屋破漏尚可住門前五巨樟枝葉龍蛇舞半<lb/>
空隔天日六月不知暑西照坐東偏南薰開北户胡為<lb/>
捨是居受此炮炙苦<lb/>
天嗔吾面白晒作鐵色深天能黑我面豈能黑我心我<lb/>
心有冰雪不受暑氣侵推去北窻枕思鼓南風琴千古<lb/>
<pb n="KR4h0157_WYG_095-7a"/>
呌虞舜遺我以<hi>一作有</hi>好音<lb/>
　　久寓泉南待一故人消息桂隠諸葛如晦謂客舍<lb/>
　　　不可住借一園亭安下即事凡有十首<lb/>
寄跡小園中自笑客異鄉東家送檳榔西家送檳榔咀<lb/>
嚼脣齒赤亦能醉我腸南人敬愛客以此當茶湯慇懃<lb/>
謝其來此意不可忘<lb/>
寄迹小園中豈不勝旅舍俗事無交加客身自閒暇隣<lb/>
家有酒沽杯盤亦可借吟侣適相過新詩堪膾炙足以<lb/>
<pb n="KR4h0157_WYG_095-7b"/>
慰我懷留連日至夜<lb/>
寄迹小園中數椽亦瀟洒主人旣相知此地可久假縣<lb/>
官送月糧隣翁供菜把咫尺是屠門亦有賣鮮者里巷<lb/>
通來往欲結鷄豚社<lb/>
寄迹小園中餘春接初夏問木木成隂問花花已謝黄鸝<lb/>
出幽谷杜鵑呌長夜把酒酌園婆遠客此税駕有時吟<lb/>
聲髙鬼神莫驚怕<lb/>
寄迹小園中一心安淡薄毎坐竹間亭不知近城郭昨<lb/>
<pb n="KR4h0157_WYG_095-8a"/>
日看花開今日見花落靜中觀物化妙處在一覺委身<lb/>
以順命無憂亦無樂<lb/>
寄迹小園中第一薪水便逐一炊黄粱兼得魚鰕賤飽<lb/>
飯日無營遮眼有書卷時逢好客來應接不知倦最苦<lb/>
風雨時有人招夜宴<hi>逐一疑作逐日</hi>
寄跡小園中新晴風日麗好鳥竹間鳴野鶴空中唳悠<lb/>
然動詩興行吟撫松桂久客若忘歸此身笑匏繫五月<lb/>
倘未行尚及食丹茘<lb/>
<pb n="KR4h0157_WYG_095-8b"/>
寄迹小園中頗欲閟形影誰為饒舌者太守忽相請開<lb/>
心論時務細語及時境坐中有蠻客狂言事馳騁明日<lb/>
酒醒來熟思令人癭<hi>閟一作闗</hi>
寄迹小園中忽有烏衣至手中執圓封州府特遣餽羅<lb/>
列滿吾前禮數頗周緻四隣來聚觀若有流涎意呼童<lb/>
急開樽四隣同一醉<lb/>
寄迹小園中倒指五十日旣得故人書南游吾事畢再<lb/>
拜謝主翁奉還此一室雲萍聚復散欲住住不得折柳<lb/>
<pb n="KR4h0157_WYG_095-9a"/>
當馬鞭明朝有行色<lb/>
　　題鄭寧夫玉軒詩卷<lb/>
良玉假雕琢好詩費吟哦詩句果如玉沈謝不足多玉<lb/>
聲貴清越玉色愛純粹作詩亦如之要在工夫至辨玉<lb/>
先辨石論詩先論格詩家體固多文章有正脈細觀玉<lb/>
軒吟一生良苦心雕琢復雕琢片玉萬黄金<lb/>
　　和髙常簿暮春<lb/>
世變日以薄無從見雍熙閉門讀古書聊以道自怡桃<lb/>
<pb n="KR4h0157_WYG_095-9b"/>
李春盎盎風雨秋凄凄於春何足喜於秋何用悲人生<lb/>
一世間所忌立志卑終身有不遇千載皆明時我生無<lb/>
所解肥遯滄海沂一朝遇名勝朽腐生光輝斂衽贊明<lb/>
德非公誰與歸<lb/>
　　和鄭潤甫提舉見寄<lb/>
出門欲求仁取友必勝已寥寥海雲鄉所幸有君爾胷<lb/>
蟠三萬卷智先三十里相與定詩盟誰能執牛耳<lb/>
長身如病鶴吟苦如蟋蟀顧此顦顇姿癡生年八秩舉<lb/>
<pb n="KR4h0157_WYG_095-10a"/>
世皆好竽老夫方鼓瑟梅花莫笑人茅簷炙朝日<lb/>
　　送呉伯成歸建昌二首<hi>此是包宏齋倅台時作癸卯夏</hi>
老夫脚病瘡閉門作僧夏麥麪不療飢冬衣猶未卸喜<lb/>
讀呉融詩窮愁退三舍無因暗投璧有味倒飡蔗㝠搜<lb/>
琢肺肝苦吟忘晝夜工夫到深處非王亦非霸<lb/>
吾友嚴華谷實為君里人多年入詩社錦囊貯清新昨<lb/>
者袁䝉齋招為入幕賓千里有遇合隔牆不見親君歸<lb/>
訪其家説我老病身别有千萬意付之六六鱗<lb/>
<pb n="KR4h0157_WYG_095-10b"/>
　　謝東倅包宏父三首<hi>癸卯夏</hi>
詩文雖兩途理義歸乎一風騷凡幾變晚唐諸子出本<lb/>
朝師古學六經為世用諸公相羽翼文章還正統晦翁<lb/>
講道餘髙吟復超絶巽言許其詩鳳凰飛處别<lb/>
君家名父子為晦翁嫡傳嘗見黄勉齋極口稱其賢師<lb/>
友相琢磨南軒惜無年翁之為汝翁文字相周旋溟渤<lb/>
深見底泰華髙及天宏齋有鳳髓可續欲㫁弦<lb/>
平生不識字把筆學吟詩舊説韋蘇州於余今見之毎<lb/>
<pb n="KR4h0157_WYG_095-11a"/>
遭飢寒厄出吐辛酸辭候蟲鳴屋壁風蟬囀枯枝但有<lb/>
可憐聲入耳終無竒宏齋誤題品恐貽識者譏<lb/>
　　題姚雪蓬使君所藏蘇野塘畫<lb/>
髙者為山坳者為壑為煙為雲渺渺漠漠水鳥樹林人<lb/>
家聚落騎者何之舟者未泊三尺紙上萬象交錯天機<lb/>
自然神驚鬼愕嗚呼此吾故人野塘蘇元龍之墨蹟中<lb/>
有石屏老淚痕又與野塘添一筆<lb/>
　　烏鹽角行<lb/>
<pb n="KR4h0157_WYG_095-11b"/>
鳳簫鼉皷龍鬚笛夜宴華堂醉春色艷歌妙舞蕩心魂<lb/>
但有歡娯别無益何如村落捲桐吹能使時人知稼穡<lb/>
村南村北聲相續青郊雨後耕黄犢一聲催得大麥黄<lb/>
一聲換得新秧綠人言此角只兒戲孰識古人吹角意<lb/>
田家作勞多怨咨故假聲音召和氣吹此角起東作吹<lb/>
此角田家樂此角上與鄒子之律同宫商合鍾吕形甚<lb/>
朴聲甚古一吹寒谷生禾黍<lb/>
　　靈碧石歌為方巖王郎中作<lb/>
<pb n="KR4h0157_WYG_095-12a"/>
靈璧一峰天下竒體勢雄偉身巍巍巨靈怒抝天柱擲<lb/>
平地蒼龍驤首尾兩片黑雲腰夾之聲如青銅色碧玉<lb/>
秀潤四時嵐翠濕乾坤所寶落世間鬼神上訴天公泣<lb/>
謂有非常人致此非常物可磨斫賊劒可倚擊姦笏可<lb/>
祝不老年可比至剛徳自從突兀在眼前溪山夜夜生<lb/>
顔色君不見杭州風流白使君雅愛天竺雙雲根又不<lb/>
見竒章公家太湖碧髙下品題分甲乙二公名與石不<lb/>
磨今到方巖有靈璧我來欲作靈璧歌擊石一唱三摩<lb/>
<pb n="KR4h0157_WYG_095-12b"/>
挲秋風蕭蕭淮水波中分南北横干戈黄塵埋没漢山<lb/>
河泗濱靈璧今如何安得此石來岩阿鬱然盤礴中原<lb/>
氣對此令人感慨多<lb/>
　　章泉二老歌<lb/>
在昔商山傳四皓又聞香山圖九老異鄉異姓適同時<lb/>
爭如章泉一家兄弟登期頤章泉之上兩山下有地可<lb/>
宫田可稼伯也早休官季也相約歸林泉名動京口耕<lb/>
谷口山中有詩天下傳一生得閒兼得壽皓首龎眉世<lb/>
<pb n="KR4h0157_WYG_095-13a"/>
稀有竹隠先生八十三定庵居士七十九客從遠方來<lb/>
亦是六十叟手把一枝梅奉勸兩翁酒問公何以致遐<lb/>
齡請翁細説吾細聽不燒丹不學仙五行有常數天所<lb/>
禀賦焉人生一氣統四體衆人斵喪吾能全要知養生<lb/>
無他術日多喫飯夜獨眠承翁見教謝翁去兩翁慇懃<lb/>
留我住是夜醉眠苔竹軒夢見山靈向我言翁之所説<lb/>
皆不然兩翁盛德合乎天天與遐齡五百年<lb/>
　　觀陸士龍作顧彦先婦答夫二首有感韻<lb/>
<pb n="KR4h0157_WYG_095-13b"/>
北風吹歲暮空閨獨棲止夙興淚盈掬夕息夢千里妾<lb/>
生胡不辰失身從浪子嚼蘖苦我心餐冰噤我齒離異<lb/>
何足愁險澀可勝紀寄書西飛雁反覆話終始<lb/>
鼠璞竊美名冠玉假外觀良人誇意氣下妾愁歲晏念<lb/>
君使行邁雪嶺梅初粲春風桃已紅光隂等飛彈相思<lb/>
果如何金環寛玉腕昔為連理枝今作摶沙散惜哉牛<lb/>
與女胍胍阻河漢特棲良獨難守堅秖自讚雙劒幾時<lb/>
合寄聲問華煥勿聽五羊歌富貴忘貧賤<lb/>
<pb n="KR4h0157_WYG_095-14a"/>
　　栗齋鞏仲至以元結文集為韻<lb/>
尋常被酒時歸到急投枕為愛次山文今夜醉忘寢偉<lb/>
哉浯溪碑千載氣凛凛舂陵賊退篇少陵猶斂衽文章<lb/>
自一家其意則古甚大羮遺五味純素薄文錦聲牙不<lb/>
同俗斯文異所禀君君望堯舜人人欲食廪古道不可<lb/>
行時對窊樽飲<lb/>
　　杜甫祠<lb/>
嗚呼杜少陵醉卧春江漲文章萬丈光不隨枯骨葬平<lb/>
<pb n="KR4h0157_WYG_095-14b"/>
生稷契心致君堯舜上時兮弗我與屹然抱微尚干戈<lb/>
奔走蹤道路飢寒狀草中辨君臣筆端誅將相髙吟比<lb/>
興體力救風雅喪如史數十篇才氣一何壯到今五百<lb/>
年知公尚無恙麒麟守髙阡貂蟬入畫像一死不幾時<lb/>
聲迹兩塵莽何如來陽江頭三尺荒草墳名如日月光<lb/>
天壤<lb/>
　　阿竒晬曰<lb/>
窮居少生涯養子如種穀寸苗方在手想像秋禾熟吾<lb/>
<pb n="KR4h0157_WYG_095-15a"/>
兒天所惠骨肉頗豐碩娟娟懷抱中一歲至週日願汝<lb/>
無災害長大庶可必十歲聰明開二十蚤奮發胷蟠三<lb/>
萬卷手握五色筆策勲文字場致君以儒術不然學孫<lb/>
呉縱横萬人敵為國取中原闢地𤣥㝠北他年汝成就<lb/>
料我頭已白光華照老眼甘㫖不可缺為子必純孝為<lb/>
人必正直以我期望心一日必一祝勿為癡小兒茫然<lb/>
無所識胎教尚有聞斯言豈無益<lb/>
　　琵琶行<lb/>
<pb n="KR4h0157_WYG_095-15b"/>
潯陽江頭秋月明黄蘆葉底秋風聲銀龍行酒送歸客<lb/>
丈夫不為兒女情隔船琵琶自愁思何預江州司馬事<lb/>
為渠感激作歌行一寫六百六十字白樂天白樂天平<lb/>
生多為達者語到此胡為不釋然弗堪謫宦<hi>一作官</hi>便歸<lb/>
去廬山政接柴桑路不尋黄菊伴淵明忍泣青衫對商婦<lb/>
　　毗陵太平寺畫水呈王君保使君<hi>畫龍篇在後</hi>
何人端筆有許力捲來一片瀟湘碧摩挲老眼看不真<lb/>
怪見層波湧虚壁天慶觀中雙魚龍物色雖殊妙處同<lb/>
<pb n="KR4h0157_WYG_095-16a"/>
能將此水畜彼龍方知畫手有神通龍兮水兮終㑹遇<lb/>
天下蒼生待霖雨<lb/>
　　南嶽<lb/>
南雲漂渺連蒼穹七十二峰朝祝融凌空棟宇赤帝宅<lb/>
脩廊翼翼生寒風朝家遣使嚴祀典御香當殿開宸封<lb/>
願四海扶九重干戈永息年屢豐五嶽惟今見南嶽北<lb/>
望乾坤雙淚落<lb/>
　　送來賓宰<lb/>
<pb n="KR4h0157_WYG_095-16b"/>
君作來賓宰聽我説來賓蠻俗無王化當為行化人有<lb/>
民無租賦租賦出商旅逐利遭重徴商旅亦良苦能放<lb/>
一分寛可減十分怨不愛資囊槖但愛了支遣民窮賴<lb/>
撫摩官貧俸不多但得百姓安俸薄其奈何勿謂朝廷<lb/>
遠官職易遷轉律已貴廉勤御事要明斷自縣辟為州<lb/>
指日為太守須知早歸來瘴鄉不可久<lb/>
　　出閩<lb/>
千山萬山閩中路六尺枯藤兩芒屨去歲梅花迎我來<lb/>
<pb n="KR4h0157_WYG_095-17a"/>
今歲梅花送我去梅花豈解管送迎白髪胡為又南征<lb/>
天荒地老終無情歸去歸兮老石屏<lb/>
　　玉華洞<lb/>
憶昨游桂林岩洞甲天下竒竒怪怪生妙不可模寫玉<lb/>
華東西岩具體而微者神功巧穿鑿石壁生孔罅玲瓏<lb/>
透風月宜冬復宜夏中有補陀仙坐斷此瀟洒空山茅<lb/>
葦區無地可税駕舉目忽此逢心駭見希詫題詩媿不<lb/>
能行人亦無暇<lb/>
<pb n="KR4h0157_WYG_095-17b"/>
　　祝二嚴<lb/>
僕本山野人漁樵共居處小年學父詩用心亦良苦搜<lb/>
索空虚腹綴緝艱辛語糊口走四方白頭無伴侣前年<lb/>
得嚴粲今年得嚴羽我自得二嚴牛鐸諧鍾吕粲也苦<lb/>
吟身束之以簪組遍叅百家體終乃師杜甫羽也天姿<lb/>
髙不肯事科舉風雅與騷些歴歴在肺腑持論傷太髙<lb/>
與世或齟齬長歌激古風自立一門戸二嚴我所敬二<lb/>
嚴亦我與我老歸故山殘年能幾許平生五百篇無人<lb/>
<pb n="KR4h0157_WYG_095-18a"/>
為之主零落天地間未必是塵土再拜祝二嚴為我收<lb/>
拾取<lb/>
　　市舶提舉<lb/>
七十老翁頭雪白落在江湖賣詩冊平生知已管夷吾<lb/>
得為萬貢堂前客嘲吟有罪遭天厄謀歸未辦資身策<lb/>
雞林莫有買詩人明日煩公問蕃舶<lb/>
　　獺不作書急口令寄朝士<lb/>
老病懶作書行藏詩上見一心不相忘千里如對面我<lb/>
<pb n="KR4h0157_WYG_095-18b"/>
已八十翁此身寧久絆諸君才傑出玉石自有辯隨才<lb/>
供任使小大備衆選明君用良弼治道方一變與之致<lb/>
太平朝廷還舊觀老夫眼尚明細把諸君看試將草草<lb/>
書用寫區區願一願善調燮二願强加飯三願致太平<lb/>
官職日九轉<lb/>
　　鳳鳴有吉凶<lb/>
鵲噪令人喜鴉噪令人憎人心自分别吉凶屬禽聲舜<lb/>
時有鳳鳴文王時亦鳴漢時鳳亦鳴六朝時亦鳴鳳鳴<lb/>
<pb n="KR4h0157_WYG_095-19a"/>
有吉凶人不仔細聽<lb/>
　　婕妤詞<hi>丹霞張誠子作此詞出以示僕僕疑其太文因作此</hi>
紈扇六月時似妾君恩重避暑南薫殿清風隨扇動妾<lb/>
時侍君王常得沾餘涼秋風颯庭樹團圓無用處妾亦<lb/>
寵顧衰栖栖度朝暮扇為無情物用捨不知恤妾有深<lb/>
宫怨無情不如扇<lb/>
　　感寓四首<lb/>
采薇人固髙飲露蟬遂清謀兹一粒粟舉世共營營營<lb/>
<pb n="KR4h0157_WYG_095-19b"/>
營亦多塗中有虧與盈陋巷一簞食朱門九鼎烹窮達<lb/>
各有命繄誰主權衡吾生未可必秋風白髪生<lb/>
蛛網羃虛簷一飽羅羣飛寒蠶齧枯桑一身終繭絲物<lb/>
物巧生理我生拙奚為貂裘日以弊石田歲長飢一貧<lb/>
已到骨一氣儻未衰舉目送飛鴻悠悠知我誰<lb/>
夜雨挾西風摵摵撼庭樹浮生堪幾秋青鬢忽已素鈆<lb/>
刀刲九牛策蹇望長路所操莽無竒自好徒自誤改絃<lb/>
調新聲履道易故步收功在桑榆其敢怨遲暮<lb/>
<pb n="KR4h0157_WYG_095-20a"/>
紅紫委路塵綠樹有嘉色刳心晚聞道玩物若有得青<lb/>
春坐銷歇方兹見真實人生到中年胡不保明徳秋風<lb/>
墮庭梧棲鳳去無迹矯首碧雲端一語三歎息<lb/>
　　寄章泉先生趙昌父<lb/>
靈鳳鳴朝陽神龍不泥蟠時兮不可為昌父乃在山思<lb/>
君二十年見君良獨難時於邸報上屢見得祠官祠官<lb/>
禄不多一貧其奈何采芝亦可食當作采芝歌近者李<lb/>
侍郎直言遭逐去人皆笑其疎君獨有詩句君為山中<lb/>
<pb n="KR4h0157_WYG_095-20b"/>
人世事安得聞入山恐未深更入幾重雲<hi>時悦齋李侍郎去國章泉</hi>
<hi>詩送其行</hi>
　　頻酌淮河水<lb/>
有客游濠梁頻酌淮河水東南水多鹹不如此水美春<lb/>
風吹綠波鬱鬱中原氣莫向北岸汲中有英雄淚<lb/>
　　元宵雨<lb/>
窮人不謀歡元夜如常時晴雨均寂寞早與一睡期朱<lb/>
門粲燈火歌舞臨酒池酒䦨歡不足九街恣游嬉前呵<lb/>
<pb n="KR4h0157_WYG_095-21a"/>
驚市人簫皷逐後隨片雲頭上黑翻得失意歸<lb/>
　　小孤山阻風因成小詩適舟中有浦城人寫寄真<lb/>
　　　西山<lb/>
羣山勢如奔欲渡長江去孤峰拔地起毅然能遏住屹<lb/>
立大江干仍能障狂瀾人不知此山有功天地間<lb/>
　　松江舟中四首荷葉浦時有不測末句故及之<lb/>
夜聽楓橋鐘曉汲松江水客行信怱怱少住亦可喜且<lb/>
食鱖魚肥莫問鱸魚美<hi>行一作有</hi>
<pb n="KR4h0157_WYG_095-21b"/>
垂虹五百步太湖三萬頃除却岳陽樓天下無此景范<lb/>
蠡挾西施功名付煙艇<lb/>
秋風吹客衣歸興浩難寫寒林噪晚鴉紅日墮平野篙<lb/>
師解人意檥棹酒旗下<lb/>
扁舟乃官差舟子吾語汝汝為我作勞吾亦不汝負好<lb/>
向上塘行莫過荷葉浦<lb/>
　　趙尊道郎中出示堂畫四老飲圖滕賢良有詩亦<lb/>
　　　使野人著句<lb/>
<pb n="KR4h0157_WYG_095-22a"/>
采芝商山秦四皓象戲橘中為四老我疑此畫即其人<lb/>
有時以酒陶天真丹青不知誰好手作此飲態妙入神<lb/>
摩挲半世江湖眼古錦軸中舒復卷細將物色辨人物<lb/>
迺是晉時劉畢與陶阮一琴無絃横膝上一琴團圓明<lb/>
月樣一人持杓坐甕邊一人手攜文一編是中必寫酒<lb/>
德篇諸君傷時强自遣麴生風味况不淺方今妖氣蔽<lb/>
神州誓江不救中原亂新亭舉目愁山河萬事如何一<lb/>
樽滿一杯一杯醉復醉天地陶陶盡和氣道術相忘禮<lb/>
<pb n="KR4h0157_WYG_095-22b"/>
法疎形骸懶散無機事此畫流傳知幾載生綃剝落精<lb/>
神在何人為我更作杜陵飲中八仙歌將與冰壺主人<lb/>
為此對<lb/>
　　伏龍山民宋正甫湖山清隠迺唐詩人陳陶故圃<lb/>
　　　曽景建作記俾僕賦詩<lb/>
故人昔住金華峰面帶雙溪秋水容故人今住伏龍山<lb/>
陳陶故圃茆三間千載清風徐孺子門前共此一湖水<lb/>
百花洲上萬垂楊白鷗羣裏歌滄浪故人心事孺子髙<lb/>
<pb n="KR4h0157_WYG_095-23a"/>
故人詩句今陳陶短衣飯牛不逢堯何如繡鞍上著錦<lb/>
宫袍瓦盆對客酌松醪何如紫霞觴泛碧葡萄豆萁然<lb/>
火度寒宵何如玉堂夜照金蓮膏吟成秃筆寫芭蕉何<lb/>
如沈香亭北醉揮毫再三問君君不對目送飛鴻楚天<lb/>
外細讀山中招隠篇超然意與煙霞㑹照影湖邊雙髩<lb/>
皓此計知之悔不早三椽可辦願卜隣荷鍤相隨種瑤草<lb/>
　　㑹稽山中<lb/>
曉風吹斷花稍雨青山白雲無唾處嵐光滴翠濕人衣<lb/>
<pb n="KR4h0157_WYG_095-23b"/>
踏碎瓊瑤溪上步人家遠近屋參差半成圖畫半成詩<lb/>
若使山中無杜宇登山臨水定忘歸<lb/>
　　髙九萬見示落星長句賦此答之<lb/>
天星墮地化為石老佛占作青蓮宫東來海若獻秋水<lb/>
環以碧波千萬重雲根直下數百丈<hi>一作尺</hi>時吐光燄驚<lb/>
魚龍鳳凰羣飛擁其後對面廬阜之諸峰隂晴風雨多<lb/>
態度日日舉目看不同髙髯能詩復能畫自説此景難<lb/>
形容且好收拾藏胷中養成筆力可扛鼎然後一發妙<lb/>
<pb n="KR4h0157_WYG_095-24a"/>
奪造化功<hi>一作工</hi>髙髯髙髯須貌取萬物升沈元有數吾<lb/>
聞此石三千年復化為星上天去<lb/>
　　題申季山所藏李伯時畫村田樂圖<lb/>
春秧夏苗秋遂穫官賦私逋都了却雞豚社酒賽豐年<lb/>
醉唱村歌舞村樂皷笛有聲無曲譜布衫顛倒傞傞舞<lb/>
欲識太平真氣象試看<hi>一作觀</hi>此畫有佳趣管絃聲按宫<lb/>
商發細轉柳腰花十八羅幃繡幙拂香<hi>一作春</hi>風九醖葡<lb/>
萄金盞滑王孫公子巧歡娯勿將富貴笑田夫非渠耕<lb/>
<pb n="KR4h0157_WYG_095-24b"/>
稼飽君腹問有黄金可樂無<lb/>
　　嘉定甲戌孟秋二十有七起居舍人兼直學士院<lb/>
　　　真德秀上殿直前奏邊事不顧忌諱一疏萬言<lb/>
　　　援引古今鋪陳方略忠誼感激辭章浩瀚誠有<lb/>
　　　補於國家天台戴復古獲見此疏伏讀再三竊<lb/>
　　　有所感敬效白樂天體以紀其事錄於野史<lb/>
禁城雞唱金門開起居舍人攜疏來榻前一奏一萬字<lb/>
歴歴寫出忠義懷頓首惶恐臣昧死越錄敢言天下事<lb/>
<pb n="KR4h0157_WYG_095-25a"/>
百年河洛分南朔恨滿東南天一角夷甫諸人責未酬<lb/>
志士愁眠劒鋒落天意未囘事難舉鄉來一試成千誤<lb/>
邊人頻歲自相屠盛衰大扺由天數昨臣銜命出疆時<lb/>
自期有去必無歸屈體讐邦當憤死天相孤忠半道囘<lb/>
金山之下長江水擊檝中流書壯志東風吹上妙髙臺<lb/>
略望江淮見形勢形勢從來秖如此幾年待得天時至<lb/>
朝廷為計保萬全往往忘却前朝恥臣今未暇論規恢<lb/>
殘敵已亡何慮哉中原曠地無人管政恐英雄生草萊<lb/>
<pb n="KR4h0157_WYG_095-25b"/>
北方苦飢民骨立萬一東來竊吾粟邊頭諸州無鐵壁<lb/>
借問誰能備倉卒請朝廷厲精兵擇良將辦多多策上<lb/>
上更選人材老練通達分守要衝講明方略一賢可作<lb/>
萬里城一人可當百萬兵坐令國勢九鼎重所賴君心<lb/>
一㸃明長牋奏徹龍顔悦繼言臣愚進此説言雖甚鄙<lb/>
用甚切宸斷必行天下福勿謂儒生論迂濶臣之肝膽<lb/>
與人别讀書豈為文章設王師若出定中原玉堂敢草<lb/>
安邊策<lb/>
<pb n="KR4h0157_WYG_095-26a"/>
　　盧申之正字得春郊牧養圖二本有樓攻媿先生<lb/>
　　　題詩且徴予作<lb/>
竹弓鳴雁鴨驚飛來别浦無人境春風不搖楊柳影長<lb/>
頸紛紛占作家半游波面半眠沙或行或立或如舞或<lb/>
隻或雙或羣聚飲啄浮沈多態度物情閒暇世忘機分<lb/>
明一片太古<hi>一作平</hi>時巧偽不作民熙熙<lb/>
我之居元在野平生慣識牛羊者今見蒲江出此圖半<lb/>
日不知渠是畫一犍當前轉頭立一犍度浦毛猶濕中<lb/>
<pb n="KR4h0157_WYG_095-26b"/>
有一蒼騎以牧<graphic n="KR1489" url="https://raw.githubusercontent.com/kanripo/KR-Gaiji/master/images/KR1489.png" mimeType="image/png"/>羜相隨數十足殿後兩枚黄觳觫分<lb/>
明如活下前坡路轉山南春草多耳根只欠牧兒歌<lb/>
　　鄂州南樓<lb/>
鄂州州前山頂頭上有縹緲百尺樓大開窻戸納宇宙<lb/>
髙插欄干侵斗牛我疑脚踏蒼龍背下瞰八方<hi>一作荒</hi>無<lb/>
内外江渚鱗差十萬家淮楚荆湖一都㑹西風吹盡庾<lb/>
公塵秋影涵空動碧雲欲識古今興廢事細看文簡李<lb/>
公文<lb/>
<pb n="KR4h0157_WYG_095-27a"/>
　　題曽無疑飛龍飲秣圖<lb/>
雲巢示我良馬圖一騎飲水一騎芻竹批雙耳目搖電<lb/>
毛色純一骨相殊何人貌此真權竒筆端疑有渥洼池<lb/>
駑駘當用驊騮老贏得畫圖人看好盆中飲槽中秣無<lb/>
用霜蹄空立鐵何如渴飲長城濠上波飢則飽喫天山<lb/>
禾振首長鳴載猛士龍<hi>缺</hi>踏碎<hi>缺</hi>　窠<lb/>
　　儒衣陳其姓工於畫牛馬魚一日持六簇為贈以<lb/>
　　　換詩<lb/>
<pb n="KR4h0157_WYG_095-27b"/>
生絹六幅淡墨圖伊人筆端有造化驊騮汗血捉電光<lb/>
牯牸倦耕眠草下陂塘漠漠煙雨後出水羣魚戲瀟洒<lb/>
細看物物有生意不比尋常能畫者請君就此三景中<lb/>
揮毫添我作漁翁岸頭孤石持竿坐白鷺同居蒲葦叢<lb/>
有時尋詩出游衍欵段徐行山路遠奚奴逐後背錦囊<lb/>
木杪斜陽鴉噪晚有時蓑笠過田間農婦農夫相往還<lb/>
手放鉏犁吹短笛日暮青郊黄犢閒王孫貴人不識此<lb/>
此是吾儂佳絶處挂君圖畫讀吾詩令人懶踏長安路<lb/>
<pb n="KR4h0157_WYG_095-28a"/>
　　黄州棲霞樓即景呈謝深道國正<lb/>
朝來欄檻倚晴空暮來煙雨迷飛鴻白衣蒼狗易改變<lb/>
淡粧濃抹難形容蘆洲渺渺去無極數㸃斷山横遠碧<lb/>
樊山諸峰立一壁非煙非霧籠秋色須臾黑雲如潑墨<lb/>
欲雨不雨不可得須臾雲開見落日忽展一機雲錦出<lb/>
一態未了一態生愈變愈竒人莫測使君把酒索我詩<lb/>
索詩不得呼畫師要知作詩如作畫人力豈能窮造化<lb/>
　　寄報恩長老恭率翁<lb/>
<pb n="KR4h0157_WYG_095-28b"/>
報恩千楹歸一炬佛也不能逃劫數寶坊化作瓦礫場<lb/>
堪笑月庭來又去率翁修造鳳樓手第一能將無作有<lb/>
神工作舍鬼築牆鞭笞水石能飛走風斤月斧日紛然<lb/>
行看華屋突兀在眼前好留一室館狂客早晩來叅文<lb/>
字禪<lb/>
　　織婦歎<lb/>
春蠶成絲復成絹養得夏蠶重剥繭絹未脱軸擬輸官<lb/>
絲未落車圖贖典一春一夏為蠶忙織婦布衣仍布裳<lb/>
<pb n="KR4h0157_WYG_095-29a"/>
有布得著猶自可今年無麻愁殺我<lb/>
　　刈麥行<lb/>
腰鎌上壠刈黄雲東家西家麥滿門前村寡婦拾滯穟<lb/>
饘粥有餘炊餅餌我聞淮南麥最多麥田今歲屯干戈<lb/>
飽飯不知征戰苦生長此方真樂土<lb/>
　　鄂渚張唐卿周嘉仲送别<lb/>
武昌江頭人送别楊柳秋來不堪折漢陽門外望南樓<lb/>
昨日不知今日愁英雄握手新相識人情正好成南北<lb/>
<pb n="KR4h0157_WYG_095-29b"/>
酒䦨人散最闗情一雁西飛楚天碧<lb/>
　　詰燕<lb/>
去年汝來巢我屋梁間汗泥髙一尺啄腥抛穢不汝厭<lb/>
生長羣雛我䕶惜家貧惠愛不及人自謂於汝獨有力<lb/>
不望汝如靈蛇銜寶珠雀獻金環來報德春風期汝一<lb/>
相顧對語茅簷慰岑寂如何今年來於我絶蹤跡一貪<lb/>
簾幕畫堂間便視吾廬為棄物<lb/>
　　寄趙鼎臣<lb/>
<pb n="KR4h0157_WYG_095-30a"/>
學如劉子政不使校書天祿閣文如李太白不使待詔<lb/>
金鑾殿倚樓終日看廬山贏得虚名聞九縣才忌太髙<lb/>
心忌太清平平穏穏為公為卿騏驥可羈乃歸帝閑麟<lb/>
鳳莫馴為瑞人間人間為瑞徒能好騏驥可羈終遠到<lb/>
歳寒心事幾人知手把梅花供一笑<lb/>
　　毗陵天慶觀畫龍自題姑蘇羽士李懷仁醉筆詩<lb/>
　　　呈王君保寺丞使君<lb/>
姑蘇道士天酒星醉筆寫出雙龍形墨蹟從横奪造化<lb/>
<pb n="KR4h0157_WYG_095-30b"/>
蜿蜒滿壁令人驚一龍翻身出雲表口吞八極滄溟小<lb/>
手弄寶珠珠欲飛握入掌中拳五爪一龍排山山為開<lb/>
頭角與石爭崔嵬波濤怒起接雲氣不向九霄行雨來<lb/>
萬物焦枯天作旱兩雄壁隠寧非懶真龍不用只畫圖<lb/>
猛拍䦨干寄三歎<lb/>
　　秋懷<lb/>
紅葉無人掃黃花獨自妍聽談天下事愁到酒樽前水<lb/>
濶終非海樓髙不到天昔人已懷古况復後千年<hi>到酒一作對酒</hi>
<pb n="KR4h0157_WYG_095-31a"/>
　　元日二首呈永豐劉叔冶知縣<lb/>
焚香拜元日受歲客他州白髪難遮老新年諱説愁無<lb/>
人能訪戴有地足依劉桃李爭春事梅花笑未休<lb/>
市近人聲雜窻明雨色開異鄉輕度節同邸重傳杯不<lb/>
碍狂夫醉知無賀客來故園歸未得茆屋想蒼苔<lb/>
　　宿農家<lb/>
門巷規模古田園氣味長小桃紅破萼大麥綠銜芒稚<lb/>
犬迎來客歸牛帶夕陽儒衣愧飄泊相就説農桑<lb/>
<pb n="KR4h0157_WYG_095-31b"/>
　　水陸寺<lb/>
長沙沙上寺突兀古樓臺四面水光合一邊山影來靜<lb/>
分僧榻坐晩趂釣船囘明日重相約前村訪早梅<lb/>
　　清明感傷<lb/>
一笠戴春雨愁來不可遮清明思上塜昨夜夢還家歸<lb/>
興隨流水傷心對落花晉原松下淚沾洒楚天涯<lb/>
　　都中書懷二首<lb/>
醉卧長安市思歸東海涯瓶餘殘臘酒梅老隔<hi>一作兩</hi>年<lb/>
<pb n="KR4h0157_WYG_095-32a"/>
花日與愁為地時憑夢到家鄉書三兩紙一讀一咨嗟<lb/>
雪化晴簷雨爐烘凍壁春窮猶戀詩酒懶不正衣巾寂<lb/>
寞安吾分奔馳失我真枯桐就煨燼容有賞音人<lb/>
　　歲暮呈真翰林<lb/>
歲事朝朝迫家書字字愁頻沽深巷酒獨倚異鄉樓詩<lb/>
骨梅花瘦歸心江水流狂謀渺無際忍看大刀頭<lb/>
　　山中即目<hi>一作事</hi>二首<lb/>
岩路穿黄落人家隠翠微籠雞為鴨抱網犬逐鶉飛竹<lb/>
<pb n="KR4h0157_WYG_095-32b"/>
好堪延客溪清欲浣衣禪扉在何許僧笠戴雲歸<lb/>
茅屋七五聚沙汀八九磐梯山畦麥秀囊石障溪湍<hi>一作</hi>
<hi>端</hi>父老雞豚社兒童梨棗盤幽居有餘樂奔走愧儒冠<lb/>
　　題徐京伯通判北征詩卷<lb/>
一襟忠誼氣數首北征詩不許公卿見徒為篋笥竒銜<lb/>
枚衝雪夜擊楫誓江時此志無人共愁吟兩髩絲<lb/>
　　江上<lb/>
山束江流急雲兼霧氣深輕鷗閒態度孤雁苦聲音客<lb/>
<pb n="KR4h0157_WYG_095-33a"/>
路行無極風光古又今梅花出籬落幽事頗闗心<lb/>
　　賢女祠<hi>南康縣外二十里有女祠昔有劉氏女少而慧父母初以許蔡無故絶蔡而以許呉</hi>
　　　<hi>呉亡又以許蔡女曰女子身初許蔡奪以許呉二年矣今呉亡復以許蔡一女二許人尚何顔</hi>
　　　<hi>面登人之門投身於潭而死</hi>
士有敗風節慙魂埋九京幽閨持大誼千載著嘉名父<lb/>
不重然諾女能輕死生寒潭墮秋月心跡兩清明<lb/>
　　次韻史景望雪夜<lb/>
雪中寒力壯病骨瘦難勝温酒撥爐火題詩敲硯冰驚<lb/>
<pb n="KR4h0157_WYG_095-33b"/>
心雙白鬢知我一青燈欲悟浮生事思參小大乗<lb/>
　　春日懷家<lb/>
細數平生事何堪挂齒牙客遊兒廢學身拙婦持家開<lb/>
甕嘗春酒租山摘早茶闗心此時節歸興滿天涯<lb/>
　　寄沈莊可<lb/>
無山可種菊强號菊山人結得諸公好吟成五字新紅<lb/>
塵時在路白髪未離貧吾輩渾如此天公似不仁<lb/>
　　山行<lb/>
<pb n="KR4h0157_WYG_095-34a"/>
度嶺休騎馬臨淵看網魚木根髙可坐岩石細堪書谷<lb/>
鳥鳴相答山雲卷復舒儒衣人賣酒疑是馬相如<lb/>
　　次韻謝敬之題南康縣劉清老園<lb/>
劉子隠居地真如李愿盤萬松春不老多竹夏生寒卜<lb/>
築世情遠登臨客慮寛題詩疥君壁聊以記遊觀<lb/>
　　淮上春日<lb/>
邊寒客衣薄漸喜暖風囘社後未聞燕春深方見梅壯<lb/>
懷頻撫劒孤憤强銜杯北望山河語<hi>一作路</hi>天時不再來<lb/>
<pb n="KR4h0157_WYG_095-34b"/>
　　麻城道中<lb/>
三杯成小醉行處總堪詩臨水知魚樂觀山愛馬遲林<lb/>
塘飛翡翠籬落帶酴醿問訊<hi>一作信</hi>邊頭事溪翁總不知<lb/>
　　望花山張老家<lb/>
元從邊上住來此避兵興麥麨朝充食松明夜當燈蔽<lb/>
門麻菶菶䕶壁石層層老嫗逢人哭吾兒在謝陵<hi>一老嫗逢</hi>
<hi>人必大哭云我兒在謝陵不歸也光州有謝陵橋其子與敵戰死於此</hi>
　　春日<lb/>
<pb n="KR4h0157_WYG_095-35a"/>
淫滯江湖久蹉跎嵗月新客愁茅店雨詩思柳橋春秣<lb/>
馬尋歸路騎鯨問故人山林與朝市何處著吾身<lb/>
　　聞李將軍<hi>一作全</hi>至建康<lb/>
疋馬徑趨府將軍意氣多來依漢日月思復晉山河邊<lb/>
將慚尸素朝臣奏凱歌分明御狙詐得失竟如何<lb/>
　　江漲見移居者<lb/>
夏潦連秋漲人家水半門都抛破茅屋移住小山村聒<lb/>
聒籠雞犬纍纍帶子孫安居華屋者應覺此身尊<lb/>
<pb n="KR4h0157_WYG_095-35b"/>
　　送湘漕趙蹈中寺丞移憲江東<lb/>
持節復持節因循霜髩侵盛衰闗大數豪傑負初心宇<lb/>
宙虛長算江湖寄短吟番陽秋水濶湘浦未為深<lb/>
　　立春後二首<lb/>
久望春風至還經閏月遲梅花丈人行柳色少年時愛<lb/>
酒常無伴吟詩近得師離騷變風雅當效楚臣為<lb/>
東風吹竹屋無數落梅花凍雀棲簷角飢烏啄草芽家<lb/>
鄉勞夜夢客路又春花莫訝狂夫醉西樓酒可賖<lb/>
<pb n="KR4h0157_WYG_095-36a"/>
　　寄韓仲止<lb/>
何以澗泉號取其清又清天游一丘壑孩視幾公卿杯<lb/>
舉即時酒詩留後世名黄花秋意足東望憶淵明<lb/>
　　題張僉判園林<lb/>
園圃屋東西從君一杖藜雨寒花蕊瘦春重柳絲低亭<lb/>
館常留客軒窻總傍溪摩挲雪色壁安得好詩題<lb/>
　　哭趙紫芝<lb/>
嗚呼趙紫芝其命止於斯東晉時<hi>一作朝</hi>人物晩唐家數<lb/>
<pb n="KR4h0157_WYG_095-36b"/>
詩瘦因吟思苦窮為宦情癡憶在藏春圃花邊細話時<lb/>
<hi>嘗在平江孟侍郎藏春園終日論詩</hi>
　　江村何宏甫載酒過清江<lb/>
玉笥千峰雨金風十日秋誰能多載酒來此共登樓山<lb/>
立閲萬變溪深納衆流故人歸未得我亦為詩留<lb/>
　　臨江軍新歲呈王幼學監簿<lb/>
夢説去年事詩從昨夜吟三杯新歲酒千里故鄉心人<lb/>
共梅花老愁連江水深家書忽在眼一紙直千金<lb/>
<pb n="KR4h0157_WYG_095-37a"/>
　　訪楊伯子監丞自白沙問路而去<lb/>
欲訪揚雄宅扁舟過白沙自從山以後直到水之涯風<lb/>
節古人物文章老作家相尋有忙事第一問梅花<lb/>
朝市風波地乾坤漁獵場生民日憔悴吾道亦凄涼龍<lb/>
不為霖出鳳於何處藏羣鴉爭晚噪一意送斜陽<lb/>
　　劉興伯黄希宋蘇希亮慧力寺避暑<lb/>
何處避炎熱相期過寶坊萬松深處坐六月午時涼鐘<lb/>
磬出深屋江山界短牆醉來歸興懶留宿贊公房<lb/>
<pb n="KR4h0157_WYG_095-37b"/>
　　秋夜旅中<lb/>
旅食思鄉味砧聲起客愁夜涼風動竹人靜月當樓浮<lb/>
世百年夢他鄉幾度秋店翁新酒熟一醉更何求<lb/>
　　舟行往弔故人<lb/>
喬木風聲壯大江天影圓悲秋時把酒愛月夜行船未<lb/>
及到河上先愁過竹邊倚蓬思往事聞笛為凄然<lb/>
　　無策<lb/>
老覺登樓懶心知涉世疎夢蕉還得鹿縁木可求魚晚<lb/>
<pb n="KR4h0157_WYG_095-38a"/>
歲未聞道平生欠讀書行藏兩無策究竟果何如<lb/>
　　題萍鄉何叔萬雲山<hi>詩人姚仲同乃胡仲方詩友</hi>
拄杖穿雲去一坡仍一坡地髙山不峻花少竹還多家<lb/>
近登臨便人賢氣味和能詩老姚合朝夕共吟哦<lb/>
　　常寧縣訪許介之途中即景<lb/>
竹徑入茅屋松坡連菜畦深瀦漚麻水斜䜿采桑梯區<lb/>
别隣家鴨羣分各線雞行人來少憩假道過東溪<hi>閹雞一綿</hi>
<hi>作一羣各線則别作一羣</hi>
<pb n="KR4h0157_WYG_095-38b"/>
　　建昌道上<hi>此篇誤寫在髙九萬集中</hi>
凛凛北風勁行行西路賖人情甘淡薄世事苦參差酒<lb/>
易逢知已詩難遇作家林間數㸃雪錯認是梅花<lb/>
　　訪嚴坦叔<lb/>
麻姑山下泊城郭帶煙霞攜刺投詩社移船<hi>一作齎錢</hi>傍酒<lb/>
家沙禽時弄水櫸柳夏飛花小酌未能了西樓日又斜<lb/>
　　杜仲髙自鄂渚下儀真<lb/>
鄂渚三千里南樓看月囘東園花政好去歲客重來兄<lb/>
<pb n="KR4h0157_WYG_095-39a"/>
弟皆名士文章動上台傾城傾國色也用覔良媒<lb/>
　　見趙知道運使<lb/>
飽食武昌魚不如歸故廬盟鷗還海道問雁覔家書又<lb/>
把鄉人刺來投使者車東園桃與李莫使著花疎<lb/>
　　黄道士出爻<lb/>
林屋何瀟洒權為羽士家客來多載酒僧至自煎茶試<lb/>
墨題新竹攜笻數落花飲中忙過日無暇問丹砂<lb/>
　　陳伯可山亭<lb/>
<pb n="KR4h0157_WYG_095-39b"/>
梯險登霞外乗流過竹西寒溪隨雨漲髙閣與雲齊雙<lb/>
鶴有時舞孤猿何處啼清吟無盡興白石可留題<lb/>
　　舟中病起登覽<lb/>
檥棹病三日登樓舉一觥江山從古在花草逐時生南<lb/>
浦佳人别西風送客行錦鱗能自躍獻我一杯羮<lb/>
　　見湖南綉使陳益甫大暑<lb/>
敢寫散人號來登君子堂論文才力短憂世話頭長老<lb/>
不堪行路心思歸故鄉數行詩後語夜夜吐光芒<hi>為作詩跋甚佳</hi>
<pb n="KR4h0157_WYG_095-40a"/>
　　南臺寺長老乃福州士人陳其姓語及光拙菴遭<lb/>
　　　際寺乃石頭和尚道場<lb/>
元龍湖海士叅得石頭禪卓筆翻千偈住山今十年安<lb/>
心一丘壑過眼幾雲煙莫笑拙菴拙聲名動九天<lb/>
　　真西山帥長沙禱雨<lb/>
出郭問農事家家笑語聲有田皆足水旣雨亦宜晴山<lb/>
下溪流急街頭米價平明朝聞<hi>一作閑</hi>領客相見賀秋成<lb/>
　　蘇希亮約客遊劉興伯大自在亭<lb/>
<pb n="KR4h0157_WYG_095-40b"/>
偶爾來江上從君到酒邊雨晴花弄日風定柳凝煙適<lb/>
意其一笑浮生無百年明朝大自在誰辦載花船<lb/>
　　客中寄家書併簡季道姪<lb/>
東隠三年别西風一紙書逢人相問訊念我獨勤劬游<lb/>
子思吾土先人有弊廬欲歸歸未得妻子定何如<lb/>
　　舟中夜坐<lb/>
獨坐觀星斗一襟秋思長天河司米價太乙照時康月<lb/>
浦孤帆過風荷一路香持杯問舟子今夜宿誰鄉<hi>俗䜟以天</hi>
<pb n="KR4h0157_WYG_095-41a"/>
<hi>河顯晦卜米價之貴賤</hi>
　　淮東趙漕領<hi>一作㝠</hi>客東園趙世卿䞉談近日諸公<lb/>
　　　僕謂今日東園之㑹想像歐蘇風流不可見<lb/>
今日東園㑹能為野客期乾坤一南北花木幾興衰亭<lb/>
館經行地歐蘇無恙時風流不可見煙雨漫題詩<lb/>
　　沈莊可號菊花山人即其所言<lb/>
老貌非前日清吟似舊時已無藏酒婦幸有讀書兒連<lb/>
歲修茆屋三秋繞菊籬寒儒有竒遇太守為刋詩<lb/>
<pb n="KR4h0157_WYG_095-41b"/>
　　太湖縣雪中簡段子克知縣<lb/>
臘雪隨風下蹇驢行路難匆匆投邸舍草草共<hi>一作宴具</hi>杯<lb/>
盤喜見豐年瑞渾忘昨夜寒兒童不解事却作柳花看<lb/>
　　許介之約過清溪道上有成<lb/>
行盡白雲際乗槎過水西稻田秋後雀茅舍午時雞野<lb/>
飯自不惡村醪亦可攜聞鐘欲投宿何處是招提<lb/>
　　送張子孟<hi>郴陽有鬼哭山桂陽有神愁嶺</hi>
君為郴桂客聽説道途難不過神愁嶺須經鬼哭山心<lb/>
<pb n="KR4h0157_WYG_095-42a"/>
平無險路酒賤有歡顔早作還鄉計髙堂鶴髪斑<lb/>
　　南豐縣南臺包敏道趙伯成同遊<lb/>
笑傲南臺上東風吹髩絲眼明花在處春好雨晴時樓<lb/>
閣多臨水溪山可賦詩留連無盡意故遣酒行遲<lb/>
　　長沙道上<lb/>
詩情滿天地客夢繞瀟湘何處桂花發秋風昨夜香登<lb/>
山猶矍鑠照水見昻藏未了一生事難禁兩髩霜<lb/>
　　萍鄉客舍<lb/>
<pb n="KR4h0157_WYG_095-42b"/>
草罷惜春賦持杯亦鮮歡簷楹雙燕語風雨百花殘小<lb/>
閣無聊坐征衣不耐寒地爐燒石炭强把故書看<lb/>
　　譚俊明雪中見訪從而乞米<lb/>
今日病方起君來喜可知地爐燒榾柮瓦釜煮犁祈門<lb/>
外雪三尺窻前梅數枝野夫飢欲死誰與辦晨炊<lb/>
　　訪陳與機縣尉於湘潭下攝市<lb/>
清淡守風節當官若隠居自稱為漫尉人道是迂儒俸<lb/>
外無炊米公餘但讀書王門多貴戚道眼視如無<lb/>
<pb n="KR4h0157_WYG_095-43a"/>
買得南坡景創成西尉司宅幽連<hi>一作聯</hi>寺觀地廣帶亭<lb/>
池能事事易了役民民不知題詩記顛末政不假人碑<lb/>
　　觀靜江山水呈陳魯叟漕使<lb/>
桂林佳絶處人道勝匡廬山好石骨露洞多岩腹虚崢<lb/>
嶸勢相敵温厚氣無餘可惜登臨地春風草木疎<lb/>
昨者登梅嶺兹來入桂林相從萬里外不負一生心湖<lb/>
上千峰立樽前十客吟譏評到泉石吾敢望知音<lb/>
　　昭武劉圻甫以㟳篁隠居圖求詩<lb/>
<pb n="KR4h0157_WYG_095-43b"/>
相對兩山碧春風搖綠篁一巢雲建造三澗水宫商谷<lb/>
口躬耕稼盤中歌壽昌桃花認行路他日訪劉郎<lb/>
　　題趙庶可山臺<lb/>
層臺髙幾許此即㑹稽圖一目空秦望千峰壓鏡湖雲<lb/>
煙分境界城郭限廉隅他日傳佳話蘭亭與此俱<lb/>
天造此一景超然闤闠間坐分臺上石看盡越中山松<lb/>
月照今古樵風送往還只愁軒冕出閒却白雲闗<lb/>
　　贈張季冶<lb/>
<pb n="KR4h0157_WYG_095-44a"/>
秋扇交情薄儒衣行路難縱懷千里志也要一枝安夢<lb/>
繞梅花帳愁生苜蓿盤從來食肉相千萬强加餐<lb/>
　　姪淑遠遊不得書<lb/>
客夢江湖遠窮居骨肉離尺書無寄處中夜不眠時念<lb/>
爾衣裘薄滿懷風露悲狂遊斷消息深負竹林期<lb/>
　　寄梅屋趙季防縣尉<lb/>
疇昔交遊密暌違歲月多石屏今老矣梅屋病如何世<lb/>
路生荆棘家山足薜蘿共尋深處隠此計莫蹉跎<lb/>
<pb n="KR4h0157_WYG_095-44b"/>
　　歸來二首兒子創小樓以安老者<lb/>
老去知無用歸來得自如幾年眠客舍今日愛吾廬處<lb/>
世無長策閒時讀故書但能營一飽渾莫問其餘<lb/>
破屋不可住如何著老身喜於喬木下見此小樓新山<lb/>
好如佳客吾歸作主人摩挲雙脚底無復踏紅塵<lb/>
　　歸後遺書問李敷文<hi>華字實夫</hi>
憶作南州客歸來東海濱尚懷憂世志忍説在家貧老<lb/>
作山林計夢隨車馬塵鬱孤臺上月無復照詩人<hi>後夜鬱孤</hi>
<pb n="KR4h0157_WYG_095-45a"/>
<hi>臺上月更從何處照詩人敷文送行詩也</hi>
　　醉眠夢中得夏閏得秋早雨多宜歲豐一聯起來<lb/>
　　　西風悲人且聞邊事<lb/>
夏閏得秋早雨多宜歲豐今朝上東閣昨夜已西風田<lb/>
野一飽外乾坤萬感中傳聞招戰士人尚説和戎<lb/>
　　一笑<lb/>
海曲荒涼地吟邊蹭蹬身時危法當隠年老慣居貧俗<lb/>
客苦戀坐小孫癡弄人等閒成一笑不覺把杯頻<lb/>
<pb n="KR4h0157_WYG_095-45b"/>
　　送姪孫汝白往東嘉問訊陳叔方諸丈<lb/>
子去尋名勝何慚著布衣出門知所鄉在旅亦如歸道<lb/>
誼無窮達文章有是非寄聲陳與趙相賞莫相違<lb/>
　　寄南昌故人黄存之宋謙甫二首<lb/>
謙甫多才思存之重誼襟一書愁話别千里夢相尋南<lb/>
浦扁舟上東湖萬柳隂舊時行樂處何事不闗心<lb/>
久客歸來後家如舊日貧青山何處隠白髪也愁人畎<lb/>
畝一生事乾坤百病身時無嵇吕駕相憶莫相親<lb/>
<pb n="KR4h0157_WYG_095-46a"/>
　　送趙安仁之官上虞二首<lb/>
表表魁吾相面如田字方早宜朝玉陛猶自綰銅章上<lb/>
挹葉丞相近瞻商侍郎風流接前輩偃室有輝光<lb/>
遠庵家學在持此去為官冰雪吾身白風霜吏膽寒一<lb/>
心毋妄用百姓自相安賢者妙為政誰言宰劇難<lb/>
　　秋日<lb/>
秋風梧葉雨衮衮送秋涼一氣四時轉幾人雙髩蒼舊<lb/>
游如説夢久客乍還鄉欲作安居計生涯尚渺茫<lb/>
<pb n="KR4h0157_WYG_095-46b"/>
　　君玉同訪豈潛飲間君度曼卿不約而至鶴方換<lb/>
　　　翎羽出舞于桂花之下不可無語<lb/>
秋來常日雨雨霽忽秋深鶴換一身雪花開滿樹金三<lb/>
杯動情性一笑付園林莫怪先歸去衰翁薄<hi>一作披</hi>疾侵<lb/>
　　戊戌冬<lb/>
造化人難測寒時暖似春蛟龍冬不蟄雷電夜驚人四<lb/>
海瘡痍甚三邊戰伐頻靜中觀氣數愁殺草茅臣<lb/>
　　題姪孫豈潛家平遠圖<lb/>
<pb n="KR4h0157_WYG_095-47a"/>
好山横遠碧平野帶林塘四望耕桑地幾年雲水鄉海<lb/>
天龍上下秋日鶴翺翔覩物忽有感無心住草堂<lb/>
　　夏日續題<lb/>
海近朝曦赫山明宿霧消紫雲縈碧落白鷺㸃青苗避<lb/>
暑軒亭爽凭虚眼界遥時來一登聎初不待招邀<lb/>
　　因風再寄南昌故人兼簡王帥子文<lb/>
寄聲黄與宋書去望書還别後交情在年來世路艱吾<lb/>
思蹈東海君合隠西山詩卷勤收拾留名天地間<lb/>
<pb n="KR4h0157_WYG_095-47b"/>
江湖歸亦好朋友恨相疎倐作三年别纔通一紙書詩<lb/>
盟誰是主世道正愁予若見王都督煩君問起居<lb/>
　　舟中<lb/>
檥棹河梁畔推篷得句新雲為三態度水借月精神密<lb/>
樹藏飛翮平波見躍鱗飢年村落底也有醉歸人<lb/>
　　送曉山夏肯甫入京<lb/>
歲月頻看鏡功名一據鞍勿言行路惡有志戀家難芳<lb/>
草客程遠落花春夜寒江湖舊時夢相逐到長安<lb/>
<pb n="KR4h0157_WYG_095-48a"/>
　　辛丑歲暮三首<lb/>
日月易流轉一年仍一年身從憂患老事逐歲時遷白<lb/>
首未聞道清貧不愧天寒林松栢瘦花柳又春妍<lb/>
臘盡無多日吾生有幾年老於人事懶貧覺世情偏獨<lb/>
枕江湖夢閉門風雪天三杯動詩興得句落梅邊<lb/>
意氣久凋落形模老可憎能扶雙病脚賴有一枯藤世<lb/>
味淡如水吾心達似僧明朝今日事一任運騰騰<lb/>
　　歲旦族黨㑹拜<lb/>
<pb n="KR4h0157_WYG_095-48b"/>
衣冠拜元日樽俎對芳辰上下二百位尊卑五世人排<lb/>
門喬木古照水早梅春寒事將消歇風光又一新<lb/>
　　姪孫子淵新居落成<lb/>
一區揚子宅中有讀書堂早覺儒風好兼看野趣長藩<lb/>
籬帶花竹里巷接農桑安得茆三架為隣住汝傍<lb/>
　　子淵送牡丹<lb/>
有酒何孤我因花賦惱公可憐秋鬢白羞見牡丹紅海<lb/>
上盟鷗客人間失馬翁不知衰病後禁得幾春風<lb/>
<pb n="KR4h0157_WYG_095-49a"/>
　　晚春<lb/>
春來涉<hi>一作能</hi>幾日又到落花時老面羞看鏡愁懷强作<lb/>
詩雨牆蝸篆古風樹鳥巢危有客適相過樽前一局棋<lb/>
　　嘉熙已亥大旱荒庚子夏麥熟<lb/>
餓喙偏生事空言不療飢誰知歲豐歉實係國安危世<lb/>
變到極處人心無藉時客來談盜賊相對各愁睂<lb/>
瀕海數十<hi>一作千</hi>里飢民及<hi>一作幾</hi>萬家雨多憂壞麥春好<lb/>
忍看花鑿淺疏田水占晴視晚霞老農如鬼瘦不住作<lb/>
<pb n="KR4h0157_WYG_095-49b"/>
生涯<lb/>
　　庚子薦飢<lb/>
連歲遭飢饉民間氣索然十家九不爨<hi>一作飽</hi>升米百餘<lb/>
錢凛凛飢寒地蕭蕭風雪天人無告急處閉戸抱愁眠<lb/>
餓走抛家舍從横死路岐有天不雨粟無地可埋屍劫<lb/>
數慘如此吾曹忍見之官司行賑恤不過是文移<lb/>
去歲未為歉今年始是凶榖髙三倍價人到十分竆險<lb/>
淅矛頭菜<hi>一作米</hi>愁聞飯後鐘新來慰心處隴麥早芁芁<lb/>
<pb n="KR4h0157_WYG_095-50a"/>
　　花朝姪孫子固家小集見其後園一池甚廣因思<lb/>
　　　唐戴簡隠居長沙東池柳子厚有記吾子固雖<lb/>
　　　富而不驕有禮文足以飾身鄉里稱其善馬少<lb/>
　　　游之流也余以東池隠居稱之不為過况此乃<lb/>
　　　吾家故事特欠柳柳州作記爾<lb/>
今朝當社日明日是花朝佳節唯宜飲東池適見招緑<lb/>
深楊柳重紅透海棠嬌自笑鬢邊雪多年不肯消<lb/>
　　代書寄韓履善右司趙庶可寺簿<lb/>
<pb n="KR4h0157_WYG_095-50b"/>
懶不脩書札將詩問起居升沈元自異故舊忍相疏學<lb/>
術有餘用班行不次除功名付公等世道莫愁子<lb/>
涉世幾三折行年近八旬江湖倦游客天地苦吟身白<lb/>
髪可憐老青雲多故人東風雖有力朽木不逢春<lb/>
閉戸生涯薄憂時念慮長老猶思汗漫貧已在<hi>一作坐</hi>膏<lb/>
肓弱柳饒春色幽蘭抱國香窮通安我命一笑且持觴<lb/>
　　月夜懷董叔宏聞其入京未得報<lb/>
酒醒興未巳詩成吟不休一涼風滿座半夜月明樓老<lb/>
<pb n="KR4h0157_WYG_095-51a"/>
驥思千里飛鴻閲九州故人何處在誰作置書郵<lb/>
　　雁山羅漢寺省王總幹之墓待和甫主簿之來<lb/>
山鳥怪儒衣遊山我亦癡呌雲雲不應問水水相知俗<lb/>
物刺人眼春風發我詩噪簷鴉鵲喜主簿有來期<hi>一作時</hi>
　　雁山總題此山本朝方顯<lb/>
此地古無聞誰封萬石君山林纔整整來往早紛紛兩<lb/>
派龍湫水千峰雁蕩雲東西十八寺紀載欠碑文<lb/>
幾山兼幾水更有幾煙霞不立僊人宅都為釋氏家賓<lb/>
<pb n="KR4h0157_WYG_095-51b"/>
秋多少雁報曉一雙鴉有此山林勝如何在海涯<lb/>
　　㑹心<lb/>
我本江湖客來觀雁蕩竒脚穿靈運履<hi>一作屐</hi>口誦貫休<lb/>
詩景物與心㑹山靈莫我知白雲迷去路臨水坐多時<lb/>
　　淨明<lb/>
林巒相掩映巖谷獨玲瓏下置維摩室上通龍伯宫靈<lb/>
珠四時雨秋水一簾風甚欲觀新月山髙脚力竆<hi>新月谷在</hi>
<hi>上髙不可登</hi>
<pb n="KR4h0157_WYG_095-52a"/>
　　謝項子宜帥幹遣饋<lb/>
聞説沙溪上分明似渭川重山照<hi>一作蓋</hi>華屋萬竹繞清<lb/>
泉遣饋知相憶登門未有縁一樓先月景想像在吟邊<lb/>
　　姪孫昺以東埜農歌一編來細讀足以起予七言<lb/>
　　　有汲水灌花私雨露臨池疊石幻溪山草欺蘭<lb/>
　　　瘦能香否杏笑梅殘奈俗何似此兩聯皆自出<lb/>
　　　新意自可傳世然言語之工又未足多其體格<lb/>
　　　純正氣象和平為可喜余非諛言自有識者因<lb/>
<pb n="KR4h0157_WYG_095-52b"/>
　　　題其卷末以歸之<lb/>
吾宗有東埜詩律頗留心不學晚唐體曽聞大雅音霜<lb/>
空孤鶴唳雲洞老龍吟羣噪無才思昏鴉自滿林<lb/>
　　風雨無憀中覽鏡有感作小詩未有斷句適兩姪<lb/>
　　　孫攜詩卷來<lb/>
覽鏡忽有感誰能寫我真崚嶒忍飢面蹭蹬苦吟身風<lb/>
葉飄零夜雨花狼籍春相過慰牢落吾族有詩人<lb/>
　姪孫槃字子淵服字豈潛各攜詩卷來相與在酒邊<lb/>
<pb n="KR4h0157_WYG_095-53a"/>
　細細讀之足以起予醉石眠花影吟廊步蘚紋春水<lb/>
　綠平野夕陽紅半山一樽溪上别孤棹雨中行此槃<lb/>
　之作也一燈深夜雨幾處不眠人一草亦闗春造化<lb/>
　衆星能表月精神此服之作也如此等語不可枚數<lb/>
　摘其一二以識之當自有識者為其賞音<lb/>
　　歲暮<hi>一作旦</hi>書懷寄林玉溪<lb/>
吾年幾八十暮景不勝斜老鶴猶能語枯梅强作花一<lb/>
心為死計無意問生涯有酒時相過東隣八九家<lb/>
<pb n="KR4h0157_WYG_095-53b"/>
笑共梅花語窮難與命爭人皆居燠館我獨墮寒坑假<lb/>
合非吾道幽棲了此生門牆元自靜羣小莫從横<lb/>
衮衮日不暇看看歲又徂一生賦茅屋幾度換桃符天<lb/>
肯容吾老人皆笑我迂玉溪何所見時復問詩癯<lb/>
　　壬寅除夜<lb/>
今夕知何夕滿堂燈燭光杜陵分歲了賈島祭詩忙横<lb/>
笛梅花老傳杯栢葉香明朝賀元日政恐雨相妨<lb/>
　　癸卯歲旦<lb/>
<pb n="KR4h0157_WYG_095-54a"/>
淳祐第三載正朝把一杯老夫真是病賀客不須來擇<lb/>
日修茅屋當春覔柳栽新年莫多事且放好懷開<lb/>
　　新年多雨一日晴色可喜<lb/>
一晴良可喜始覺好新年綠漲春前水青開雨後天看<lb/>
花我老矣把酒興悠然病脚妨行樂三杯歸醉眠<lb/>
　　送王仲彞制機宰瀏陽<lb/>
一身供世用六月赴官忙當此炎天熱知君心地涼吏<lb/>
能師卓魯縣界接瀟湘試飲瀏陽水清清滋味長<lb/>
<pb n="KR4h0157_WYG_095-54b"/>
瀏陽誰謂小桑柘萬家春遠宦逢知巳推心在惠民速<lb/>
宜還縣債聞早綴朝紳説與諸公道方巖後有人<lb/>
　　送黎明府<lb/>
縣債三年了鄉心萬里飛一身如許瘦百姓不妨肥買<lb/>
宅憑誰辦抱琴何處歸諸公競推轂穏去著朝衣<lb/>
　　訪西澗<hi>一作山</hi>王深道<lb/>
諸王居處僻古屋滿山坡傳到宋淳祐來從晉永和詩<lb/>
書歴年久名勝結交多一澗流芳潤滔滔秋水波<lb/>
<pb n="KR4h0157_WYG_095-55a"/>
諸老傷凋謝凄涼屬此時相從一夜語忍讀四哀詩世<lb/>
事生愁緒秋風吹鬢絲黄花香晚節説與秀岩知<hi>呉荆溪四</hi>
<hi>哀詩語亦作話</hi>
　　挽温嶺丁竹坡<lb/>
瀟洒復瀟洒是為丁竹坡生涯渾草草詩句自多多恨<lb/>
不識是叟悲哉作此歌數編遺稿在不算葬煙蘿<lb/>
　　廣東漕李實夫四首<lb/>
乾坤雖廣大人物不能多議論還諸老文章自一科從<lb/>
<pb n="KR4h0157_WYG_095-55b"/>
横負才略緩急任干戈不有濟時傑其如世事何<lb/>
志士規模遠非時展布難莫言南地暖須念北風寒楮<lb/>
賤傷財力兵驕稔禍端盛衰闗氣數天下幾時安<lb/>
千里長城手如何在廣州共談天下事莫上斗南樓瘦<lb/>
<hi>一作硬</hi>露封侯骨忠懷報國愁丁寧北來雁邊信怕沈浮<lb/>
忘家甘旅食憂國屬愁顔有客佩金印何人守玉闗風<lb/>
霜晚秋後天地夕陽間痛灑傷時淚别公歸故山<lb/>
　　求安<lb/>
<pb n="KR4h0157_WYG_095-56a"/>
愁來須强遣老去只求安酒熟思招客詩成勝得官梅<lb/>
花天下白雪片夜深寒衲被䝉頭睡翛然百慮寛<lb/>
　　秋日早行<lb/>
雁呌秋容老鳥飛曙色分晨炊何草草宿酒尚醺醺野<lb/>
曠連滄海山長帶白雲馬行沙上路驚起白鷗羣<lb/>
　　石洲遇陳季申話舊<lb/>
綠樹挂烏帽清波照白頭合隨秋燕去那作賈胡留紅<lb/>
吐檳榔唾香薰茉莉毬樽前話疇昔一笑不能休<lb/>
<pb n="KR4h0157_WYG_095-56b"/>
　　書事<lb/>
喜作羊城客忘為鶴髮翁問天求酒量翻海洗詩窮已<lb/>
過西南道適遭東北風扁舟載明月枉作賣油公<hi>西南道乃</hi>
<hi>廣州一税場暇前李約作漕時請遊藥湖出新寵佐尊一意顧盼無  與賓客語僕有詩云手拍錦囊空得句</hi>
<hi>眼看檀板遇知音漕大怒謂舟中有麻油不投税拘留其船</hi>
　　故人陳祕書家有感<lb/>
晚春風雨後花絮落無聲綠泛新荷出青鋪細草生私<lb/>
蛙為誰噪老犬伴人行舊日狂賓客樽前笑不成<lb/>
<pb n="KR4h0157_WYG_095-57a"/>
林塘劫火後更作兩家分笋折頭搶地松髙氣拂雲老<lb/>
夫來訪舊稚子解談文自是麒麟種那隨雁鶩羣<lb/>
　　臨江小泊<lb/>
艤舟楊栁下一笑上茶樓適與胡僧遇非因越女留雲<lb/>
行山自在沙合水分流獨酌臨清泚知心是白鷗<lb/>
　　謝蕭和伯見訪<lb/>
定交雖日淺老眼見君深急誼真如渴能詩不肯吟江<lb/>
湖尊白髪土苴視黄金野客無邊幅相看活此心<lb/>
<pb n="KR4h0157_WYG_095-57b"/>
　　廬陵城外<lb/>
郭外人煙好行行過此阡迎船分社酒汲井種春田緑<lb/>
樹前村路黄梅細雨天客游鄉土别景物只同然<lb/>
　　别董叔宏兄弟<lb/>
年老思家切交深話别難扁舟行且止尊酒强相寛客<lb/>
路歸來晚人情去後看西風吹過雁千萬寄平安<lb/>
　<lb/>
　宋詩鈔卷九十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷九十九</head> <lb/>
    <p>
<pb n="KR4h0157_WYG_099-1a"/>
欽定四庫全書<lb/>
　宋詩鈔卷九十九<lb/>
　　　　　　　　　内閣中書舍人吳之振編<lb/>
　謝翺晞髮集鈔<lb/>
　謝翺字臯羽慕屈平托逺遊乃號晞髮子福之長溪<lb/>
　人文丞相開府延平翺以布衣諮議叅軍天祥卒亡<lb/>
　匿所至輒感哭挾酒登浙江子陵釣臺設天祥主亭<lb/>
　隅再拜號哭以竹如意擊石歌曰魂朝往兮何極莫<lb/>
<pb n="KR4h0157_WYG_099-1b"/>
　歸來兮闗水黑化為朱鳥兮有咮焉食歌畢竹石俱<lb/>
　碎詳西臺慟哭記欲為文冢瘞之臺南後往來杭睦<lb/>
　間與方韶卿鳳吳子善思齊等厚乙未以肺疾死囑<lb/>
　妻劉以文與骨授之方有許劒錄其㑹友之所名汐<lb/>
　社取晩而信也毎執筆遐思身與天地俱忘語人曰<lb/>
　用志不分鬼神將避之古詩頡頏昌谷近體則卓鍊<lb/>
　沈着非長吉所及也<lb/>
　宋鐃歌鼓吹曲<lb/>
<pb n="KR4h0157_WYG_099-2a"/>
　　太祖嘗㣲時歌日出其後卒平僣亂證於日為日<lb/>
　　　離海第一<lb/>
日離海青曈曨沃以積水涵蒼穹神光隐豹霧空氣呼<lb/>
吸為蛇龍赤雲衣紫霓從吹白衆宿歌大風天呉遁清<lb/>
海宫<lb/>
　右日離海十四句十二句句三字二句句四字<lb/>
　　宋既受天命為下所推戴懲五季亂誓將整師秋<lb/>
　　　毫無所犯為天馬黄第二<lb/>
<pb n="KR4h0157_WYG_099-2b"/>
天馬黄産異方龍為馬白照夜氣汗雲聲篲野備法衣<lb/>
引宸駕騰天垠倐變化閏之餘劘以霸閲八姓瞬代謝<lb/>
駈祥靈入罟獲皇上帝監于下誓無譁出既禡市日中<lb/>
不易賈坐明堂朝諸夏賚萬方錫純嘏<lb/>
　右天馬黄二十六句句三字<lb/>
　　宋既有天下李筠懷不軌據壺闗以叛王師討平<lb/>
　　　之為征黎第三<lb/>
黎之壄彌蒼莽迤壺闗屬上黨有雄矯健曰餘宿將于<lb/>
<pb n="KR4h0157_WYG_099-3a"/>
故之思泣示厥像倚孽孤勢方張辨臣獻議勸下太行<lb/>
趨懷孟虎牢計之上爭洛邑以東鄉王師奄至扼其吭<lb/>
帝授方畧中厥狀獸窮駭突死卒以煬脅從已逮孥肆<lb/>
放凱歌回皇威暢<hi>太行依呉撼讀如輩行之行</hi>
　右征黎二十六句十四句句三字十一句句四字一<lb/>
　句句五字<lb/>
　　上親征李重進至廣陵臨其城拔之為上臨墉第<lb/>
　　　四<lb/>
<pb n="KR4h0157_WYG_099-3b"/>
上臨墉戈耀日韎韋指顧流電疾<graphic n="KR1255" url="https://raw.githubusercontent.com/kanripo/KR-Gaiji/master/images/KR1255.png" mimeType="image/png"/>止其魁不及卒其<lb/>
魁則頑曰予虢日出坐于轅門斧以率歸子往諭泣股栗<lb/>
語中其肝至畢述待不及屏沮回遹鞠投于燎甘所即<lb/>
皇仁閔下焉<hi>如字</hi>止蹕貔貅徹竈歸數實獲其棘矢納世<lb/>
室<lb/>
　右上臨墉二十四句十二句句三字十一句句四字<lb/>
　一句句五字<lb/>
　　湖湘亂命將拯之至江陵周保權已平賊出軍澧<lb/>
<pb n="KR4h0157_WYG_099-4a"/>
　　　南以拒卒取滅亡為軍澧南第五<lb/>
軍澧南潰飛鳥鷹隼北來龍蛇夭矯帝有初命奉致討<lb/>
臨於荆妖孽既掃<hi>闕</hi>駈而孕雉入蒼莽以保王旅長駈<lb/>
颯振槁以仁易暴戒擊剽惟荆衡及彬士如林磔其節<lb/>
蟊春葩秋陰我有造干南<hi>尼心切</hi>式敷德音<lb/>
　右軍澧南二十句七句句三字九句句四字四句句<lb/>
　五字<lb/>
　　王師拯湖湘道渚宫高繼冲懼出迎悉以其版籍<lb/>
<pb n="KR4h0157_WYG_099-4b"/>
　　　來上為鄰之震第六<lb/>
隣之震震於户戒登陴徹守御神威掩至不及拒㳂楚<lb/>
以南菁茅宿莽獻于王吏奉厥土天子有詔侯西楚自<lb/>
南北東皆我疆龍旗虎節拜降王秦戈鞏甲期韜藏冕<lb/>
旒當中垂衣裳<lb/>
　右隣之震二十句十一句句三字九句句四字<lb/>
　　蜀主㫤懼陰結太原獲其諜六師征之㫤至以母<lb/>
　　　託上許歸母數日㫤卒母以酒酹地因不食亦<lb/>
<pb n="KR4h0157_WYG_099-5a"/>
　　　卒為母思悲第七<lb/>
母思悲母于歸母聞帝語妾歸無所妾生并土蜀壄芒<lb/>
芒奄失其彊初帝謂母子㫤來小者侯大者王有痍其<lb/>
肌載粟于創畢有下土方歸母于鄉天不女奪朕言不<lb/>
忘<lb/>
　右母思悲十六句五句句三字十句句四字一句句<lb/>
　五字<lb/>
　　劉鋹亂嶺南為象陳以拒王師象奔踶反踐俘鋹<lb/>
<pb n="KR4h0157_WYG_099-5b"/>
　　　以獻為象之奔第八<lb/>
象之奔斯惟跡蹶蹶魚麗駕空雲鳥潰南草浮浮順於<lb/>
貔貅焚其帑實弃厥陬皇風播平瞽霿星辰起皆北走<lb/>
唐季以來逆雛來咮嶺海肅清無留後于汴獻囚凱歌<lb/>
奏<lb/>
　右象之奔十八句八句句三字十句句四字<hi>播協畢后反走</hi>
　<hi>音奏</hi>
　　上命將平南唐誓城陷毋得輒戮一人衆咸聽命<lb/>
<pb n="KR4h0157_WYG_099-6a"/>
　　　為征誓第九<lb/>
帝命將臣誓師于征伯<hi>禡同</hi>牙于庭曰無劉我人曲阿惟<lb/>
唐以及豫章孽于南國楚粤是疆我師孔武聿禽其王<lb/>
始怒頟頟將臣不懌曰如上命即起予疾弓韜于衣刃<lb/>
以不血收其石程焚其侈滛視于丁寧筈羽不飲<hi>平聲</hi>取<lb/>
其鎛磬<hi>平聲</hi>以獻于京于廟告成垓埏既平<lb/>
　右征誓二十四句二十三句句四字一句句五字<lb/>
　　錢氏奄有吳越朝㑹貢獻不絶于道至是以版圖<lb/>
<pb n="KR4h0157_WYG_099-6b"/>
　　　歸職方為版圖歸第十<lb/>
版圖歸歸職方昔服跗注備戎行帝錫之斾龍鳥章酧<lb/>
獻命與胥今上及秦王外臣拜稽首笑頷帝色康畢同<lb/>
軌來於梁曅靈奕奕敷重光願止劒履覲帶裳四海臣<lb/>
妾配虞唐<lb/>
　右版圖歸十八句九句句三字五句句四字四句句<lb/>
　五字<lb/>
　　陳洪進初𨽻南唐﨑嶇得達于天子至是籍其國<lb/>
<pb n="KR4h0157_WYG_099-7a"/>
　　　封畧來獻為附庸畢第十一<lb/>
清源無諸邦力弱臣秣陵間道遣進表九門望日旌願<lb/>
齒鄒與郳自達天子庭四鄰彫霸業國除洗天兵皇靈<lb/>
暢遐外蜑俗邇聲明歸其所𨽻州乞身奉朝請<hi>音青</hi>帝命<lb/>
得陪祀湯在王城從兹附庸畢歌以頌河清<lb/>
　右附庸畢十六句句五字<lb/>
　　太祖征河東班師以伐功遺太宗卒成其志為上<lb/>
　　　之回第十二<lb/>
<pb n="KR4h0157_WYG_099-7b"/>
上之回舞干戚鳴鸞在鑣士飽力桴鼓轟騰罕山北餘<lb/>
刃恢恢軍容肅穆王畿主辰參後服神繼聖伐功卒扼<lb/>
以偏師斷北狄矢菆鳴房蝟集的質子援絶親銜璧并<lb/>
俗嚬嚬附于化以安得其屈産歸帝閑四夷君長來稱<lb/>
藩籥節奏樂示子孫<lb/>
　右上之回二十六句十三句句三字十二句句四字<lb/>
　一句句五字<lb/>
　宋騎吹曲<lb/>
<pb n="KR4h0157_WYG_099-8a"/>
　　親征曲第一<lb/>
雲屯列竈駈貔貅殿前殺馬祭蚩尤勾陳蒼蒼太白濕<lb/>
賊帳夢驚遶營日軍呼萬嵗摧太行華留東抹流電光<lb/>
重華繼堯坐垂拱并土再駕無葛疆<lb/>
　　回鑾曲第二<lb/>
　　　建隆親征回鑾二之一<lb/>
徂暑黎陽車駕歸掃清氛翳兵更衣江都朔雲車駕出<lb/>
凱歌消氷供尚食都人引領望翠華征人一月俱還家<lb/>
<pb n="KR4h0157_WYG_099-8b"/>
　　　開寳親征回鑾二之二<lb/>
長堤夜幸士素飽孤城枕竈無飛鳥從征鹵薄拜上恩<lb/>
太常朝上回鑾表<lb/>
　　　太平興國回鑾二之三<lb/>
都人望氣歸瑶闕星掃茸頭落參伐西人冉冉留紫雲<lb/>
六飛擁日歌回軍<lb/>
　　遣將曲第三<lb/>
　　　平荆湖遣將三之一<lb/>
<pb n="KR4h0157_WYG_099-9a"/>
天門雷動開風雲内前盡給羽林軍聖人神武授方畧<lb/>
斬將搴旗各駿奔王師所過如時雨洗濯焦枯嚮荆楚<lb/>
重宣德意吊遺黎素服軍前釋俘虜全家到闕拜上恩<lb/>
詔書為築先臣墓<lb/>
　　　下劒門遣將三之二<lb/>
神風流霆駈偃草天兵夜下西南道虎賁長㦸來鳳州<lb/>
歸峽銜枚疾如掃廟謨萬里諗諸將山川曲折圖形狀<lb/>
天同鬼授契若符坐減罘罳虜供帳歸來論功授節鎮<lb/>
<pb n="KR4h0157_WYG_099-9b"/>
鐃鼓殿前歌破陣<lb/>
　　歸朝曲第四<lb/>
　　　南平王歸朝四之一<lb/>
荆南萬里朝天道巫女雲荒産芳草錦韉道賜帶盤鵰<lb/>
方物南來進龍腦願陪郊祀依日光供帳歸朝親奉表勳<lb/>
階邑食及𨽻人移鎮徐戎作家廟人生富貴侯與王四<lb/>
海為家皆故鄉<lb/>
　　　吳越王妃歸朝四之二<lb/>
<pb n="KR4h0157_WYG_099-10a"/>
勾吳月令牽牛中<hi>妃以開寳九年三月隨王入朝</hi>翟茀乗風來閟宫隨<lb/>
王劒履朝上殿黄門夜趣長春宴昭容引班入内朝龍<lb/>
衮當中開雉扇宴罷朝辭生局促詔賜離宫作湯沐先<lb/>
王烝嘗澤有差上恩許歌陌上花<lb/>
　　諭歸朝曲第五<lb/>
淮南草濕網蟲露家在先朝父尚主真人御極四海歸<lb/>
偃蹇不朝稱節度夜持鐵劵為爾賜上恩特遣儀鑾使<lb/>
神離魄奪取族夷功臣效命錫籠旂<lb/>
<pb n="KR4h0157_WYG_099-10b"/>
　　李侍中妾歌第六<lb/>
李筠愛將唯儋珪美人姓劉筠侍兒城危搶撥不得力<lb/>
雨損鉛華帳下啼擁髻前言馬有㡬猶説閨中那問此<lb/>
赤龍從東乗日車火繞城門内蛇死英雄際㑹風雲奔<lb/>
婦人思報羅裳恩<lb/>
　　孟蜀李夫人詞第七<lb/>
春荒曲薄蠶叢土屈狄歸朝辭廟主官家呼母恩許歸<lb/>
劒閣并門無處所<hi>一作淚如雨</hi>故衣升屋棺四繞出門哭子<lb/>
<pb n="KR4h0157_WYG_099-11a"/>
汴州道回腸酹酒三致辭巴蜀如歸化啼鳥老身不食<lb/>
追爾魂鹵簿臨門拜上恩<lb/>
　　南唐奉使曲第八<lb/>
孤城圍中拜右史侍書猶對重瞳子請行慷慨期緩師<lb/>
奉命日馳三百里河流遡風車北首便殿䝉恩引天袖<lb/>
臣肝有血不濺衣寸舌欲存建王後竒胸如江湧崔嵬<lb/>
慟哭不得天顏回<lb/>
　　伎女洗藍曲第九<lb/>
<pb n="KR4h0157_WYG_099-11b"/>
後庭朱黄作衣裏伎女帳帷青曵地碧綠夜挂寒不收<lb/>
緣此洗藍渟露水外間學染因得名不省歸朝為國氏<lb/>
他年寄生産鴟尾空憶宫中鳥銜子<lb/>
　　邸吏謁故主曲第十<lb/>
嶺南使鶴日教戰巫女才人謔相見南橈欲載逺遊冠<lb/>
衞士盜船去不還夢見隨俘上江邸道謁凄涼唯故吏<lb/>
自言置邸本先王方物入朝緣此至聞言含咽涕灑江<lb/>
况乃園人舊姓龎淚辭嶺海無歸處䝉恩祗向江陵住<lb/>
<pb n="KR4h0157_WYG_099-12a"/>
　　烏栖曲擬張司業<lb/>
吳宫草深四五月破楚門開烏啼歇美人軍裝多在船<lb/>
歸來把弓墮弓弦越羅如粟越王獻宫中養蠶不作線<lb/>
轆轤出屋井水淺梔樹花萎子如繭烏栖烏啼宫燭秋<lb/>
越女入宫吳女愁<lb/>
　　廢居行<lb/>
海濤翻空秋草短白蛇入窠㗖雀卵經年廢屋無居人<lb/>
孕婦夜向船中産歸來多雨臼生魚穴蟲祝子滿户樞<lb/>
<pb n="KR4h0157_WYG_099-12b"/>
隣家置屋供官役買得沂王園令宅<lb/>
　　古釵歎<lb/>
刑徒鬼火去飄忽息婦堆前殯齊發白煙淚濕樵叟來<lb/>
拾得慈獻陵中髮青長七尺光照地髮下宛轉金釵二<lb/>
持歸薰沐置高堂包裹恐為神所將妻兒朝拜復莫拜<lb/>
冉冉卧病不得瘥省知天物厭凡庸夜送白龍潭水中<lb/>
扣頭却顧祈免死永入幽宫伴龍子<lb/>
　　逺遊篇寄府教景熈<lb/>
<pb n="KR4h0157_WYG_099-13a"/>
朝遊扶桑根不折拂日枝莫食楚萍實掬海見虹霓黄<lb/>
鵠别我影目盡漢水湄况復銜其子風露何當歸飄蕭<lb/>
軟桂叢零落紫苔衣夢魂知爾處落羽在瑶池<lb/>
　　瓊花引<lb/>
后土祠前車馬道天人種花無瑶草英雲蕋珠欲上天<lb/>
夜半黄門催進表酒香浮春露泥泥二十四橋色如洗<lb/>
陰風吹雪月墮地㡬人不得揚州死孤貞抱一不再識<lb/>
夜歸閬風曉無蹟蒼苔染根煙雨泣嵗久遊魂化為碧<lb/>
<pb n="KR4h0157_WYG_099-13b"/>
　　秋日擬塞上曲<lb/>
落日燉煌北妖星太白西涼風吹沙磧帳下玉人啼吹<lb/>
沙復吹草嘶馬未知道醉後聞塔鈴秋天忽如掃野駝<lb/>
尋水向月行露下胡兒食秋棗<lb/>
　　故園秋日曲四首<lb/>
空園久閉無人住城烏應入巢其樹食盡滿園綠荔枝<lb/>
引雛飛去人始知<lb/>
茅茨竹外煙火青杉雞啁唽向田鳴家家紅鹽殷新杵<lb/>
<pb n="KR4h0157_WYG_099-14a"/>
綠樹裹創子如雨<lb/>
龍蛇已去荒窟宅翻藕人人下劒池岸池藕盡無浮葉<lb/>
惟有青青榕樹枝<lb/>
粤王山下霧如雨吹入羅襟楚女啼身逐千艘落南去<lb/>
惟有檣烏飛向西<lb/>
　　咄咄復咄咄<lb/>
咄咄復咄咄野風吹雲起草垡竹塵陰陰不見山雞飛<lb/>
上樹海没鶻人間舊事新白頭淮南小兒未識愁淮南<lb/>
<pb n="KR4h0157_WYG_099-14b"/>
老翁呌無力瓦盆盛水看日食<lb/>
　　賦得建業水<lb/>
建業水秋風動揚子魚龍夜落星斗南潮没潮生蒼鶻<lb/>
起他年冠葢物具美風吹小船入城市潮去不來風日<lb/>
死白浪黄塵煙霧裏中有長魚食鱣鮪解后食魚何處<lb/>
是西上國門望武昌風雨徙魚來漢陽武昌魚勞聚寒<lb/>
槮太白入月魚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>減武昌城頭鼓紞紞<lb/>
　　賦得北府酒<lb/>
<pb n="KR4h0157_WYG_099-15a"/>
北府酒吹濕宫城栁栁枝着地春垂垂秪管人間新别<lb/>
離離情欲斷江水語女兒連臂歌白紵淮南神仙來酒<lb/>
坊甲馬獵獵羽林郎百年風物煙塵蒼老兵對月猶舉<lb/>
觴青帘淚濕女墻下曽識行軍舊司馬<lb/>
　　飛僊引遊沃州水簾谷作<lb/>
赤城後門桃花尾濕浸靡蕪洗蒼耳小支菩提海上來<lb/>
天風吹下谷簾水斜珠界左轉復右華葢縣肝三葉紫<lb/>
内間肉芝承乳流鬼母僊妹臨洗胃蒼龜守闗朝太㣲<lb/>
<pb n="KR4h0157_WYG_099-15b"/>
色阻讒神誣奏事海桑男子在謫籍驅鹿行車閏年至<lb/>
　　島上曲二首<lb/>
皮帶墨鱗身卉衣晩隨鬼渡水燈㣲石門犬吠聞人語<lb/>
知在海南種蛤歸<lb/>
夫招買客嵗經遼自到城中賣織綃郤買鉛華采珠母<lb/>
檳榔樹下月中調<lb/>
　　花卿冢行<lb/>
　山谷云花卿冢在丹陵之東館鎮至今猶有英氣血<lb/>
<pb n="KR4h0157_WYG_099-16a"/>
　食其鄉<lb/>
濕雲糢糊埋秋空雨青沙白丹陵東莓苔陰陰草茸茸<lb/>
<hi>上聲</hi>云是花卿古來冢花卿舊事人所知花卿古冢知者<lb/>
誰精靈未歸白日西廟鴉啄肉枝上啼緜州柘黄魂正<lb/>
飛<lb/>
　　和靖墓<lb/>
山中處士白麻履死後無書獻天子青童𤣥鶴晝上天<lb/>
夜下玉棺葬湖水湖隄四合葑如髮芳樹玲瓏倚春雪<lb/>
<pb n="KR4h0157_WYG_099-16b"/>
百年鳳舞雲霧空玉椀人間出句越宫嵐塔雨恍如失<lb/>
飛網繞湖冠聚鷸琳宇焚芝秋寂厯斗下無人祠太乙<lb/>
　　送人歸烏傷<lb/>
湖邊老屋墻壓籬饑鴉啄雪枝上啼湖中葑田産菰米<lb/>
菖蒲花開照湖水蒺藜老翁呼不起曽入東宫教皇子<lb/>
文雅風流俱掃地瓦磚擲人老兵醉後園小坊近市廛<lb/>
借人摴蒱無税錢君歸故里何所憐<lb/>
　　句章見月食<lb/>
<pb n="KR4h0157_WYG_099-17a"/>
縠州見月如魚口沫聚痕消暗牕牖鄞城見月如破臼<lb/>
弃藥含垢掛南斗龍蛇伏氣諸腦空水中睡失羣陰母<lb/>
其間海禽獨夜啼黑雲赴海同奔犀市人識母不識父<lb/>
擊柝摧扉救月死况值蕤賔月十五干神附甲支在子<lb/>
孤子哀吟離楚尾泪落荒江吊南紀猶憶秦淮哭日年<lb/>
不敢仰視看盆水<lb/>
　　逃暑崇法寺<lb/>
城南古寺涼生處草色遥連孝子墓棊局雨生苔蘚文<lb/>
<pb n="KR4h0157_WYG_099-17b"/>
袈裟晴挂芭蕉樹自昔闍黎修白業㑹公唯與舒王接<lb/>
只今塵土影堂空石上猶鐫麻紙帖<lb/>
　　夏日游玉几山中<lb/>
曵舟來山中出郭税吾駕獨慕欣衆勝晨發乃及夜豈<lb/>
無城中山愛此足幽野横陳玉几峰隐護碧殿瓦并州<lb/>
古男子禮塔於此舍而我飲氷人猶為内熱者擬擕桃<lb/>
枝笙舒卷得餉暇明席織海草因之一枕藉冷風吹雪<lb/>
空相與坐其下<lb/>
<pb n="KR4h0157_WYG_099-18a"/>
　　觀水<lb/>
積陰生壑雨野水學江流對屋見燈火相望南渡頭浮<lb/>
槎到高樹白黿起滄洲變怪若不測神功安能尤稍退<lb/>
見涯涘及來痕沬收崩濤出白石隠隠如博投水楊洗<lb/>
荒根素髮生古愁見此倐若化故流還膠舟荒源不可<lb/>
詰欲盡山雲求<lb/>
　　池上萍<lb/>
浮萍隨漲水上到荷葉端水退不得下猶粘花萼間花<lb/>
<pb n="KR4h0157_WYG_099-18b"/>
殷青已見葉翠枯始斑何如根在水根蔕相團團人生<lb/>
慕高逺風雲事躋攀絶髯尚號呌化為鶴與猿幸未及<lb/>
枯槁萬里吾當還<lb/>
　　贈寫照唐子良<lb/>
吳中衆史今代畫不獨畫人兼畫馬唐生家住金華雲<lb/>
對予獨肻畫古人夕陽西下東流水紛紛古人呼不起<lb/>
東都留守吳中豪王府勲僚舊俊髦當時氣薄陰山日<lb/>
勾陳蒼蒼太白高百年水竭海塵上誰見凌煙拂蛛網<lb/>
<pb n="KR4h0157_WYG_099-19a"/>
霜髯磔磔開清新彷彿猶帶黄河氷忽疑稍㑹怒色止<lb/>
或可從傍窺諫紙唐生見我淚如洗頗憶古人今不死<lb/>
俟我氣定神始閒命筆更起唐衣冠<lb/>
　　九日<lb/>
秋風颯以至今日重陽日眼明對南山尚想陶彭澤向<lb/>
來建威幕頗見有此客驅車不小留駕言公田秫一朝<lb/>
又棄去此意誰能識寄奴趣殊禮風㫖來自北只今王<lb/>
江州建國功第一故是何珉孫舉動良足惜飲愧望柴<lb/>
<pb n="KR4h0157_WYG_099-19b"/>
桑稍以自湔滌殷勤白衣餉猶恐不我即中路候籃輿<lb/>
要致已甚迫葛巾赤兩脚頽然向林宅此翁本坦蕩焉<lb/>
能苦違物雖然可計取中實未易屈華軒又何羡自載<lb/>
返蓬蓽終身書甲子往往義形色如使磷與緇安得為<lb/>
玉雪籬邊菊弄黄粲粲正堪摘我方持空觴千載高風<lb/>
激<lb/>
　　雜言送鄭主簿炎之官昌化<lb/>
　鄭嘗兩請福州文解皆為詞賦第一<lb/>
<pb n="KR4h0157_WYG_099-20a"/>
劉先生名肩吾閩中詞賦天下無當年戰藝誇顔色進<lb/>
士出身兩回得盧公里人正在朝相見相逢九官宅余<lb/>
時猶弱起慨忼謂此未足榮其鄉丈夫事業在簡冊要<lb/>
令姓字留耿光繼聞鄭君年最少人物氣象尤堂堂白<lb/>
鹿山南介公後禽蛟兩祭獅子王夢魂欲見無由據側<lb/>
荔芭蕉春復暮時移乃爾來霅間因作廣文求主簿顧<lb/>
予多病澁語言面垢毛焦著麻布山中乞食城中歸徵<lb/>
詩送贈非所宜已聞之戍嚮昌化此地人傳多畏怕龍<lb/>
<pb n="KR4h0157_WYG_099-20b"/>
居嗜燕煙入巢病甲垂櫩腥雨下又聞山鬼吹燈夜來<lb/>
向人家避官舍君持何術徑往居此無百憂便將天雷<lb/>
斧柄塞鬼穴巫山鐵鏁沈龍湫秪足自亂不得休豈知<lb/>
從心致禱動幽隠使龍無嗜鬼無愁不知君能致此不<lb/>
龍不須酹以酒鬼不須祭以肉秋旗卷雨曉案煙時向<lb/>
縣齋望天目<hi>一作龍不須鍼以從</hi>
　　擬古<lb/>
翔鱗化海鳬不見腦中石人生弃井邑寄處終為客常<lb/>
<pb n="KR4h0157_WYG_099-21a"/>
懷墳墓思永夜良跼蹐秋風吹蓬顆絫絫如布奕上為<lb/>
考與曽下為叔與伯豈無故鬼悲翻念逺行役服藥得<lb/>
神仙去後唯留跡忽夢南遊雲相逐孤飛翮<lb/>
　　五日山中<lb/>
東隣㧞蒲根南鄰燒艾葉艾葉出青煙蒲根香勝雪乾<lb/>
坤生燐火陰碧期月光煙隨艾葉散進此菖蒲觴蒲觴<lb/>
益齒髮齒白髮如漆餘飲不盡器置之五七日五日化<lb/>
為丹七日化為碧一服一千年令人生羽翼<lb/>
<pb n="KR4h0157_WYG_099-21b"/>
　　鐵如意<lb/>
仙客五六人月下鬬婆娑㪚影若雲霧遺音杳江河其<lb/>
一起楚舞一起作楚歌雙執鐵如意擊碎珊瑚柯一人<lb/>
奪執之睨者一人過更舞又一人相向屢傞傞一人獨<lb/>
撫掌身挂青薜蘿夜長天籟絶宛轉愁奈何<lb/>
　　萍間穉荷效王司馬體<lb/>
初萍半含絮頃刻開數畝荷生浮其間風雨足解后百<lb/>
年遊子心欲作千嵗久昔為浮萍根今為穉荷藕荷高<lb/>
<pb n="KR4h0157_WYG_099-22a"/>
刺已生魚遊觸其首離離荷下萍吹向白魚口<lb/>
　　效孟郊體<lb/>
閒庭生柏影荇藻交行路忽忽如有人起視不見處牽<lb/>
牛秋正中海白夜疑曙野風吹空巢波濤在孤樹<lb/>
落葉昔日雨地上僅可數今雨落葉處可數還在樹不<lb/>
愁繞樹飛愁有空枝垂天涯風雨心雜佩光陸離感此<lb/>
畢宇宙涕零無所之寒花飄夕暉美人啼秋衣不染根<lb/>
與髮良藥空爾為<lb/>
<pb n="KR4h0157_WYG_099-22b"/>
閨中玻瓈盆貯水看落月看月復看日日月從此出愛<lb/>
此日與月傾寫入妾懷疑此一掬水中涵濟與淮淚落<lb/>
水中影見妾頭上釵<lb/>
　　近體二首<lb/>
南雁去來盡音書不可憑應過蠻嶺瘴聞拊楚臣膺滄<lb/>
海沉秦璧愁雲起舜陵可堪魂夢在回首舊觚稜<lb/>
月離孤嶂雨尋夢下山川野塜埋鸚鵡殘碑哭杜鵑妓<lb/>
收中使客民買内醫田到此聞隣笛離情重惘然<lb/>
<pb n="KR4h0157_WYG_099-23a"/>
　　憶梁禮部椅<lb/>
閒庭芳桂叢相憶曙雲空文字能娛老莓苔此興同青<lb/>
山明月下家口少㣲東嵗晩西莊路柴門語自工<lb/>
　　拜𤣥英先生畫像<lb/>
來此得公真塵埃避隐淪水生溪榜夕苔卧野衣春兩<lb/>
冡侵吳甸荒祠侑漢人㣲唫值衰世為爾獨傷神<lb/>
　　送汪十<lb/>
多年隠賣漿此去結山房掃菌侵花落種松如草長老<lb/>
<pb n="KR4h0157_WYG_099-23b"/>
期秋欲至貧味水初嘗嵗晩逢樵獵音書定不忘<lb/>
　　悼南上人<lb/>
翻經卷未終聞打寂時鐘盡説他身在唯應外國逢錫<lb/>
聲歸後夜琴意滿諸峰憶昨夜禪處湖雲起白龍<lb/>
　　元日讀老子望瀑作<lb/>
空山無轍迹懸水下分洪醉醒聽猶在寒暄色不同異<lb/>
書天姥秘靈物乳池空秪憶殘年雨先流到海中<lb/>
　　哭所知<lb/>
<pb n="KR4h0157_WYG_099-24a"/>
總戎臨百粤花鳥瘴江村落日失滄海寒風上薊門雨<lb/>
青餘化碧林黑見歸魂欲哭山陽笛隣人亦不存<lb/>
　　呈王尚書應麟<lb/>
寒風吹鬢影客淚濕衣塵千里見積水滿城無故人舩<lb/>
歌甌雪盡劒舞越花新獨憶絲綸老相從話所親<lb/>
　　山陰道中呈鄭正樸翁<lb/>
楊栁逺天色野風來水涯異鄉同夢客今雨故人家越<lb/>
樹夜啼鳥禹陵冬落花悠悠湖海意為爾髩先華<lb/>
<pb n="KR4h0157_WYG_099-24b"/>
　　送毛耳翁之湘南<lb/>
湘草碧於水王孫尚此留一身行萬里雙髩集諸愁月<lb/>
落嶽雲曙龍逃海雨秋可能無事業相見竟悠悠<lb/>
　　寒食姑蘇道中<lb/>
頻年感煙草荒塜㡬人耕吳楚逢寒食山村見獨行天<lb/>
陰月不死江晩汐徐生到海征㠶影悠悠識此情<lb/>
　　别子靜却送之霅<lb/>
獨往知吾事語離何所求故家無别業殘夢下扁舟積<lb/>
<pb n="KR4h0157_WYG_099-25a"/>
葉呉宫冷唫猿顧渚秋那能不相待羇旅負清遊<lb/>
　　八詠樓<lb/>
江山此愁絶寒角夢中吹飛鳥過㠶影遊塵空㦸枝水<lb/>
交明月動槎洑故洲移已薄齊梁士猶吟沈約詩<lb/>
　　至日憶山中客<lb/>
山村雲物外至朔閏年愁獨客語茅屋樵人共白頭驛<lb/>
花殘楚水烽火到交州欲隠裂裳帛春來重結裘<lb/>
　　懷峨嵋家先生<lb/>
<pb n="KR4h0157_WYG_099-25b"/>
露下濕百草病思生積愁窟泉春洗屐氊雪莫過樓魂<lb/>
夢來巴峽衣冠老代州平生仗忠信心自與身仇<lb/>
　　哭廣信謝公<lb/>
自爾逃名姓終喪哭水濵海僧疑見貌山鬼舊為隣客<lb/>
死留衣物囊空出告身他年越鄉值賣卜有斯人<lb/>
　　雨夜呈韶卿<lb/>
相看隴水雲一夕㡬回分預恐今宵雨他年獨自聞野<lb/>
花同楚越江靄雜朝曛不得鋤芝术逢樵却寄君<lb/>
<pb n="KR4h0157_WYG_099-26a"/>
　　暮春感興<lb/>
天涯芳草夢此意未應泯獨對風烟老虚為江海人漁<lb/>
樵分落日櫻笋過殘春舉世無知己他生應逐臣<lb/>
　　秋日憶過秦國公主園<lb/>
野影林檉盡山昬瓦塔齊凉宵風雨過一雁西南啼嵐<lb/>
霧洗巾帨井泉生蒺藜傷心拂塵麈衣淚濕空綈<lb/>
　　用韻酬友人憶寄<lb/>
麻衣拂市塵外事不干貧野氣生寒井天陰壓莫春閒<lb/>
<pb n="KR4h0157_WYG_099-26b"/>
身分楚鞠白髮作呉人已斸蘼蕪徑青鞋憶寄頻<lb/>
　　鼓子花<lb/>
塵濕西風淚溝西影見君碧衣羞逺日天夢冷秋雲蔓<lb/>
引山精徑籬依楚女墳海邊逢賣藥采實故應分<lb/>
　　山寺送翁景芳歸覲<lb/>
弱雲竹水湄葉影碧離離野别如秋夢他宵獨爾思林<lb/>
殘西域果鐘動下方棋可得朝還莫相看長在兹<lb/>
　　寄朱仁中<lb/>
<pb n="KR4h0157_WYG_099-27a"/>
聞君經亂後居處畏山顛家在聚如客糧餘食帶烟戍<lb/>
鴉分落日燒草共殘年因憶先丘壠于今是極邊<lb/>
　　西臺哭所思<lb/>
殘年哭知已白日下荒臺淚落吳江水隨潮到海迴故<lb/>
衣猶染碧后土不憐才未老山中客唯應賦八哀<lb/>
　　槿樹<lb/>
白犬吠行人西風杵臼新洗香澄宿水曝髮向秋隣野<lb/>
草依溝盡宫花入帽頻人家小門徑憐爾獨相親<lb/>
<pb n="KR4h0157_WYG_099-27b"/>
　　哭肻齋李先生<lb/>
落日夢江海呼天野水涯百年唯此死孤劒託全家血<lb/>
染楚花碧魂歸蜀日斜能令感恩者狼籍慰荒遐<lb/>
　　遊釣臺<lb/>
百臺臨釣渚遺像在蒼烟有客隨槎到無僧依樹禪風<lb/>
塵侵祭器樵獵避兵船應有前朝蹟看碑數漢年<lb/>
　　過孫君文舊避地處<lb/>
相逢還自矢相見盡天涯隣壞初移戍空山此寄家剪<lb/>
<pb n="KR4h0157_WYG_099-28a"/>
茸春過鹿伐竹舊燒畬去後餘荒槿依溝結影斜<lb/>
　　韶卿住烏傷寄劉元益<lb/>
他日憶逢君林中訪惠勤鹿麛行處見流水别時聞草<lb/>
没秦人冡山通越國雲音書年嵗失莫訝白鷗羣<lb/>
　　魯國圖詩并序<lb/>
　　　翺嘗乗舟至鄞望海上島無數其民多卉服過<lb/>
　　　蛟門登候潮山被髮楚歌歌罷輒復哭思夫子<lb/>
　　　浮海居夷之義至定海學故石刻盡仆泥淖中<lb/>
<pb n="KR4h0157_WYG_099-28b"/>
　　　新刻復闒茸讀即怏怏乃汲水洗故刻得紹興<lb/>
　　　間邑令趙所傳魯圖自云齊梁父諸山川至洙<lb/>
　　　泗間巷里廟社井墓厯厯如指諸掌遂摹其本<lb/>
　　　歸過浦汭方君景山與栝人吳思齊率其徒為<lb/>
　　　講經社得思陵所贊夫子像揭于庭朔望拜進<lb/>
　　　退與俯殊習乞翺所摹圖與像對翺喜而歸之<lb/>
　　　且書其後為之詩曰<lb/>
秋風嶽下城海客見圖新樹入舞雩里水來浮磬濵東<lb/>
<pb n="KR4h0157_WYG_099-29a"/>
封餘輦路西狩問虞人被髮逢夫子狂歌作放民<lb/>
　　萬松道中望南太白<lb/>
笋輿行萬山中有十里亭老樹秪一色野公逾百齡柴<lb/>
闗當太白藥氣近樵青岡草粘枯翼巢枝落退翎期探<lb/>
幽谷水共斸松根苓艾納下天雨塵風吹㝠㝠<lb/>
　　峨眉老人别子歌<lb/>
蛾眉有老人奉命過嵩少天風吹西翼冉冉明夕照濕<lb/>
塵紛墮天髮白更待報有子為異物不得入家廟慟哭<lb/>
<pb n="KR4h0157_WYG_099-29b"/>
東南雲相望滄海嶠青鳥年年來寄書久不到<lb/>
　　後瓊花引<lb/>
揚州城門夜宿雪揚州城中哭明月墮枝濕雲故鬼語<lb/>
西來陰風無健鶻神娥愬空衆芳歇一夕蒼苔變華髮<lb/>
宫花窣簾塵掩韈玉華無因進吳越灕灕淮水山央央<lb/>
誰其死者李與姜<lb/>
　　邳州哭<lb/>
邳州哭井水竭去年哭母瘴海熱今年此日來邳州母<lb/>
<pb n="KR4h0157_WYG_099-30a"/>
死未禫子為囚邳州土濕淚長在化為蒼苔色不改兩<lb/>
兩遊魂歸瘴海<lb/>
　　秋風海上曲<lb/>
秋風吹水龍上天龍女抱珠海底眠水花生雲起如葑<lb/>
神龍下宿藕絲孔巨鼇贔屭鼉鼓隨赤魚鱗鬛陳旍旗<lb/>
海人見此失操網歸對妻兒月<hi>闕</hi>　自言移家來磧中<lb/>
十載秋風潮不上老夫一人語門前見此已是開皇年<lb/>
　　古别離<lb/>
<pb n="KR4h0157_WYG_099-30b"/>
仙人别母母哭啼遺以神藥乃醉之醒來哭定記兒語<lb/>
食此庭前雙橘樹葉能禦饑病能愈豈似當時逐兒去<lb/>
隣翁有女立我前取刀剖腹爾勿憐但爾嫁夫能治田<lb/>
生子不願生神仙<lb/>
　　冬青樹引别玉潛<lb/>
冬青樹山南陲九日靈禽居上枝知君種年星在尾根<lb/>
到九泉䕶龍髓恒星晝霣夜不見七度山南與鬼戰願<lb/>
君此心無所移此樹終有開花時山南金粟見離離白<lb/>
<pb n="KR4h0157_WYG_099-31a"/>
衣人拜樹下起靈禽啄粟枝上飛<lb/>
　　小元祐歌寄劉君鼎<lb/>
前甲子小元祐句章祲黑權臣死端平天子初改紀龔<lb/>
芳泰陵種蘭芷當秋淮甸枯草黄彎弧北向射天狼狐南<lb/>
星光天狗墮入蔡生擒完顔王是年南海無波浪月濕<lb/>
珠胎君以降只今六十空白頭獨騎麒麟補春秋天回<lb/>
星周美惡復人世更傳蔡州錄<lb/>
　　雨飲玲瓏巖下<lb/>
<pb n="KR4h0157_WYG_099-31b"/>
垂雲起嶔嵌衣被松與桂夜含星斗光隠若金石氣雨<lb/>
來輒阻之不得撫蒼翠下有桑門子飲用陶匏器盆中<lb/>
蓄海石左顧如牡蠣疑此磧上來不知幾年嵗桑門却<lb/>
問客所居何姓氏回指南海峯蒼茫倘一至<lb/>
　　翠鏁亭避雨<hi>亭有魏王妃所題字尚新王嘗以皇子成德軍節度使鎮明故犯至其處</hi>
客有遊山衣著久如薜荔行行萬翠亭忽作風雨憇仰<lb/>
面無所覩梁間有題字問此何人書婉娩有弱氣云昔<lb/>
魏王妃學書似李衞乗雲到此山洒墨在空翠塵風吹<lb/>
<pb n="KR4h0157_WYG_099-32a"/>
土花倐忽景物異疑此夢與仙不類人間世<lb/>
　　過舒臨海故宅<lb/>
破壁濕海蘚水邊日氣蒸云是舒公宅其孫艾且仁昔<lb/>
公初作尉視事即斬人上書稱臣亶待罪滄海濵天子<lb/>
有詔至汝亶可治民爾時荆文公上方邑之鄞聞此輒<lb/>
異之久㑹公秉釣謂此非狂狷引用至中丞立朝思蹇<lb/>
諤庶以報君親蘇公下詔獄讒者用事新於此與有力<lb/>
豈為重其身晴風吹海雨山川尚横陳俛仰勿太息徒<lb/>
<pb n="KR4h0157_WYG_099-32b"/>
為驚爾隣<lb/>
　　有洗舊誥綾作青色鬻將以為緣以紺繒易得之<lb/>
　　　作手卷賦小樂章求好事書其後<lb/>
呉宫輦路傷行客繭氷壓雲凝碧色門前新掃染家隣<lb/>
借人鋪設殘衣帛宫花剪綾連院號覆取翻㸔成一道<lb/>
織紋宛轉勅字新知是初誰六尺誥城霞失彩宫蘚病<lb/>
中與海圖上衣領改顔倖售緣所遭褪藥𤣥香洗藍影<lb/>
青綢易得淚承睫擊筑楚歌無故業歌殘求書好事人<lb/>
<pb n="KR4h0157_WYG_099-33a"/>
異代倘傳誥綾帖<lb/>
　　雪中方四隠君訪宿有詩憶鹿田風雨舊遊奉和<lb/>
　　　併呈吳六贊府<lb/>
金華入北山空響出靜佇鹿田在其顛肺石來風雨有<lb/>
客六七人昔遊至其處唯我愁不眠起坐蹴君語謂此<lb/>
定何聲百感生離緒既非琴與瑟復與砧將杵醉者呼<lb/>
不應愁者自為苦空櫺怯孤衾展轉如巢樹濕歌㪚餘<lb/>
悲以足拊柱礎爾來又七年欲至困羈旅傳聞老桑門<lb/>
<pb n="KR4h0157_WYG_099-33b"/>
已復蟬蜕去入山惡少年巾鉢空其聚乃知人世間何<lb/>
者為客主而我同懷人忽復異處所夢中遥相望各抱<lb/>
不售賈有客不同遊亦是同懷者地至况有期輿馬不<lb/>
待假倘規宿山中畸人不應舍<lb/>
　　送袁太初歸剡原袁來杭宿傳法寺寺在德壽宫<lb/>
　　　北今行路及園即宫舊址<lb/>
大雷山下鄞江口石濕落星海涵斗莓苔鎖窓居鬼神<lb/>
散髮天衣夜行酒百年綺語墮凡塵劉公不還謝公走<lb/>
<pb n="KR4h0157_WYG_099-34a"/>
秪今零落三秋霜猶説先朝人物藪道逢袁家美年少<lb/>
欲挽吳潮歸兩袖自言學出戴君門又説舒君忘年友<lb/>
舒君白頭爪塵垢戴君業成衣露肘君來何處覓知音<lb/>
弔古凄涼無老叟出門擇語歸計餐顧忌慚皇無不有<lb/>
不如歸食空江槎初生淡菜如珠母風㠶送客來夷洲<lb/>
白帢青衫談不朽君不見君今宿寺多鄞僧耆舊能言<lb/>
㡬人在隔墻食柏秋麝過廢石坡陁舊南内<lb/>
　　擬古寄何大卿三首<lb/>
<pb n="KR4h0157_WYG_099-34b"/>
雄雌雙碧雞所食琪樹蘤來棲藥洞中當春怕乳子其雌<lb/>
秋别時守此唯雄耳可憐銜子歸萬里渡海水<lb/>
石間道人影見者恒髣髴行雲過到仙與語呼之出身亦<lb/>
竟不出影亦竟不没含涕謝仙人天地此終畢<lb/>
山人食木實竹實以飼鳳聞此來空烟三載脱塵鞚不<lb/>
見玉笙音唯聞溪鳥弄西臺憶故人野祭忽如夢仰視<lb/>
浮雲馳不覺哭之慟<lb/>
　宋詩鈔卷九十九<lb/>
</p>
<p>
</p>
  </div>
</body>
</text>
</TEI>
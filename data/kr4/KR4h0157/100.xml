<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷一百</head> <lb/>
    <p>
<pb n="KR4h0157_WYG_100-1a"/>
欽定四庫全書<lb/>
　宋詩鈔卷一百<lb/>
　　　　　　　　　内閣中書舍人吳之振編<lb/>
　謝翔晞髮藁鈔<hi>天地間集附</hi>
　福唐黄坤五語余晞髮集近世行本多遺漏曽抄畜<lb/>
　二十餘首皆刻板所無余聞之心往恨其不擕行笈<lb/>
　得一見也從子愚忠自苕上潘氏抄得晞髮近藳一<lb/>
　帙為發狂喜原集古詩大半此多作近體屈蟠沉鬱<lb/>
<pb n="KR4h0157_WYG_100-1b"/>
　吐茹竒艷皆世所未覩豈即黄春坊所謂與然黄云<lb/>
　二十餘首而此編有五十首數既不合且此署晞髮<lb/>
　道人近藁當是末年未定殘草别為一卷流傳人間<lb/>
　又非刻本零星遺漏比也然則黄氏二十餘首又不<lb/>
　知何詩矣惜春坊云亡不得一質證之此帙附天地<lb/>
　間集十餘首即臯羽所編當時諸公詩也按本傳有<lb/>
　二卷此亦不完書潘氏藏本為陸子傅手蹟有題識<lb/>
　子傅名師道吳人<lb/>
<pb n="KR4h0157_WYG_100-2a"/>
　　過杭州故宫二首<lb/>
禾黍何人為守閽落花臺殿暗銷魂朝元閣下歸來燕<lb/>
不見前頭鸚鵡言<lb/>
紫雲樓閣讌流霞今日凄涼佛子家殘照下山花霧㪚<lb/>
萬年枝上挂袈裟<lb/>
　　重過二首<lb/>
複道垂楊草欲交武林無樹着淩霄野猿引子移來住<lb/>
覆盡花枝翡翠巢<lb/>
<pb n="KR4h0157_WYG_100-2b"/>
隔江風雨動諸陵無主園池草自春聞説就中誰最泣<lb/>
女冠猶有舊宫人<lb/>
　　野望<lb/>
心遊太古後轉覺此生浮天外知何物山中着得愁岸<lb/>
花低草色潮水逆江流消長盈虚裏令人白盡頭<lb/>
　　無題<lb/>
天風下黄葉山樹挂綠蓑世情逐流水東去無迴波可<lb/>
與語人少不成眠夜多濕雲黏短髮漂泊奈愁何<lb/>
<pb n="KR4h0157_WYG_100-3a"/>
　　春閨詞<lb/>
手觸殘紅頭懶梳香隨蝴蝶上衣裾暖風吹睡無言語<lb/>
又向牀頭看夢書<lb/>
　　四皓<lb/>
冷却秦灰髩已翁紫芝歌罷落花風若教一出無遺恨<lb/>
莫入留侯凖儗中<lb/>
　　㪚髮<lb/>
乾坤一楚囚㪚髮向滄洲詩病多于馬身閒不似鷗因<lb/>
<pb n="KR4h0157_WYG_100-3b"/>
看東去水都是夜來愁晩意落花覺殘枝香更幽<lb/>
　　友人自杭回建寄别三首<lb/>
同來不同去離别暗銷魂閩浙若同水扁舟送到門<lb/>
潮信到嚴瀨水色過衢城寄潮不寄水潮去有回程<lb/>
水到衢城盡梅花上嶺生不如寄明月步步送君行<lb/>
　　孤山<lb/>
又冒晴絲向水涯寒雲冉冉䕶巾紗能知綠髩㡬回至<lb/>
欲作黄冠此處家已把掖垣等茅舍不愁封禪對梅花<lb/>
<pb n="KR4h0157_WYG_100-4a"/>
晩風吹袂過船去看鶴上天衝碧霞<lb/>
　　雪<lb/>
片片知何似無根零亂花任隨飛到處不揀是誰家縫<lb/>
密天如翳檠深樹半斜城中薪酒貴羇旅若為賒<lb/>
　　畫秦宫人<lb/>
　宫人字玉姜秦時逃入山是為毛女漢魏間人猶見之<lb/>
結草為衣類鶴翎初來一味服黃精宫鶯㡬處銜花出<lb/>
猶向山中認得聲<lb/>
<pb n="KR4h0157_WYG_100-4b"/>
　　織婦歎<lb/>
待得[蠢-春+原]蠶繭上絲織成送女去還歸支機本是寒砧石<lb/>
留取春深自擣衣<lb/>
　　商人婦<lb/>
抱兒來拜月去日爾初生已自滿三嵗無人問五行孤<lb/>
燈寒杵石殘夢逺鐘聲夜夜隣家女吹簫到二更<lb/>
　　憶湖上<lb/>
擾擾忽半月征衣雜弔塵頗疑湖上客不是城中人岸<lb/>
<pb n="KR4h0157_WYG_100-5a"/>
栁垂輕漿山雲泫濕巾明朝在何處相怪墮凡身<lb/>
　　悼古季清<lb/>
典刑前一輩言語尚風流詩律縛不住梅花惱得愁雲<lb/>
烟今變滅老病總宜休喚醒莵裘夢嚴城山雨秋<lb/>
　　蠟梅<lb/>
冷艷清香受雪知雨中誰把蠟為衣蜜房做就花枝色<lb/>
留得寒蜂宿不歸<lb/>
　　留别顧君際<lb/>
<pb n="KR4h0157_WYG_100-5b"/>
萬里行可到詩人吟到難愁來時自語寫出許誰看月<lb/>
落望如失山空坐更寒此時多少意欲别路漫漫<lb/>
　　後桂花引<lb/>
修月仙人飯玉屑瑶鴨騰騰何處熱吳剛生愁樹合創毫<lb/>
飄玉斧高枝折此時待罪扣帝庭素娥騎蟾涕淚零月<lb/>
中落子如雨星至今收拾無六丁<lb/>
　　吳山謁祠<lb/>
吳山坊頂戴高祠禁地凄凉江水悲却是北人題記壁<lb/>
<pb n="KR4h0157_WYG_100-6a"/>
迤南耆舊獨無詩<lb/>
　　雪後湖堤步歸<lb/>
無求如有得㪚䇿隄邊行山碧眼花亂水寒毛孔生窮<lb/>
冬疑有雨一雪却成晴勞謝天涯月相隨步入城<lb/>
　　梅花<lb/>
春過江南問故家孤根生夢半槎牙到無香氣飄成雪<lb/>
未有葉來開盡花<lb/>
吹老單于月一痕江南知是㡬黄昏水仙冷落瓊花死<lb/>
<pb n="KR4h0157_WYG_100-6b"/>
秪有南枝尚返魂<lb/>
　　往姑蘇與友人别杭州<lb/>
北闕到吳㑹煙草亦詩情飲少但知價行疎數問程天<lb/>
陰月不死江濶水能生别後不得寐相思還二更<lb/>
　　雪霽有感<lb/>
夜長春度夢門雪擁笆籬不倚成山積情知有霽時日<lb/>
高簷自雨氣上瓦如炊風過梅花濕寒香只戀枝<lb/>
　　山中道士<lb/>
<pb n="KR4h0157_WYG_100-7a"/>
山中道士服朝霞二十修行别故家留客一杯清苦蜜<lb/>
蜂房知是近梅花<lb/>
　　餘杭樵歌<lb/>
樵斧丁丁響翠㣲頳肩半脱汗身衣因來避雨嵓前洞<lb/>
裹得山蜂和蜜歸<lb/>
　　書文山卷後<lb/>
魂飛萬里程天地隔幽明死不從公死生如無此生丹<lb/>
心渾未化碧血已先成無處堪揮淚吾今變姓名<lb/>
<pb n="KR4h0157_WYG_100-7b"/>
　　十年<lb/>
忘却寒温語相逢一揖休十年只如此今日若為愁月<lb/>
白夜亦晝山寒春更秋無情溪澗水只是下灘流<lb/>
　　秋夜詞<lb/>
愁生山外山恨殺樹邊樹隔斷秋月明不使共一處<lb/>
　　除夜舟中遇雪<lb/>
嵗月安有限利名心未灰雪飛今夜止潮去隔年來交<lb/>
友窮中見江山盡處回家人誰念道耳熱不因杯<lb/>
<pb n="KR4h0157_WYG_100-8a"/>
　　元旦舟中聽潮<lb/>
東望拜潮水無家在客船一來仍一往今日又今年有<lb/>
信從天外緣聲到枕邊海門春樹暖吹浪起晴烟<lb/>
　　鸕鷀步尋方元英故居<lb/>
遺像雙臺下結廬烟水傍子孫今㡬世風雨半他鄉山<lb/>
靜雲眠影葉乾蟲食香高名故相壓吟苦不成章<lb/>
　　青蒻亭<lb/>
青山何處似疑是剡溪傍採蒻無人到生沙滿逕荒水<lb/>
<pb n="KR4h0157_WYG_100-8b"/>
交難辨色花和不同香歸路逢樵子麻衣草結裳<lb/>
　　題酒家壁<lb/>
綠陰深處問天涯黄鳥聲中見酒家樹上胡孫摘殘果<lb/>
向來纔見是春花<lb/>
　　正三立春<lb/>
舟中隔嵗話偪仄信誰從山帶去年雪春來何處峰移<lb/>
軍増野竈落磧減機舂明日金華洞牧羊尋故蹤<lb/>
　　贈山中友<lb/>
<pb n="KR4h0157_WYG_100-9a"/>
㪚䇿亂山雲值此山林友種松高及身掃葉落隨手斫<lb/>
盡松上枝縛作山中帚夜夜對西風明月生户牖<lb/>
　　沙岸登舟<lb/>
五里兒女步虛沙映斷笻雲支半山石㠶席上溪風數<lb/>
雁憐身隻聞鵑願耳聾市橋東畔塔側影夕陽中<lb/>
　　僧房疥壁<lb/>
松樹落釵股曉行猶見燈圓亭方井水老寺少年僧澗<lb/>
響夜疑雨雲寒春欲層山童錯相認應道我來曽<lb/>
<pb n="KR4h0157_WYG_100-9b"/>
　　山居<lb/>
宿火石中取人烟隔斷霞盜侵鄰壤粟女寄外翁家野<lb/>
樹刺生葉枯松藤纒花老翁頭未白相對話天涯<lb/>
　　望仙都山二首<lb/>
鼎湖只在柱峰上地險山空不可家山下人居五六月<lb/>
天風吹雨碧荷花<lb/>
道人誦經半峰下洞裏山神不敢歸我欲乗風到峰頂<lb/>
擘翻荷葉作蓑衣<lb/>
<pb n="KR4h0157_WYG_100-10a"/>
　　疊山<lb/>
礧磈復崔嵬晴雲撥不開鐘聞上界響石自太湖來靈<lb/>
草擣為藥寒松燼作煤欲窮登覽興未到已裵徊<lb/>
　　社前<lb/>
無家借燕住離别又經年客館依山上春分到社前雨<lb/>
來換宿水雲起暗晴川颯颯吹衣帶因風問去船<lb/>
　　艤舟江心寺<lb/>
數聲清磬出晴暮落木人家㪚烟霧風送年年江上潮<lb/>
<pb n="KR4h0157_WYG_100-10b"/>
白雲生根吹不去<lb/>
　　嵗月<lb/>
嵗月記不得曽行此處村日欹眠石影樹長食藤根晩<lb/>
羡棲猿鳥春來問子孫勞生空可説不是欲忘言<lb/>
　　霅女吟<lb/>
罨畫溪頭斂翠眉綠楊扶起又低垂春風盡與花為主<lb/>
不解庭前百結枝<lb/>
　　文房四友歎<lb/>
<pb n="KR4h0157_WYG_100-11a"/>
　兵後四友流落有訪而得之者則頂秃足折笏碎幅<lb/>
　裂自秦以來未見吾黨獲禍如此之慘者是以為之<lb/>
　長太息云<lb/>
昆吾莫耶輕毛錐平生故人皆引去剡溪之晳絳色黔<lb/>
獨與石君作一處中書間起免冠謝輒被弱冠仍嫚罵<lb/>
見㡬自愧後穆生正恐髠舂不與赦有時怒髮竪相如<lb/>
熟視䝉恬挽其鬚泓尤淪棄敢自愛老龜支牀息猶在<lb/>
荆山風雨朝暮號璞在吾懐足何罪恨不雪恥酬諸姬<lb/>
<pb n="KR4h0157_WYG_100-11b"/>
背水一戰漢為池楮生不改舊邊幅三裭何但高閣束<lb/>
客卿騎項百折磨猶恐𤣥能赤吾族此時不平義重生<lb/>
陽城裂麻欲死爭平生國士立橋下誓死守此漆身啞<lb/>
　　秋社寄山中故人<lb/>
燕子來時人送客不堪離别淚沾衣如今為客秋風裏<lb/>
更向人家送燕歸<lb/>
　天地間集<lb/>
　　寄江南故人　　　　　　則堂家鉉翁<lb/>
<pb n="KR4h0157_WYG_100-12a"/>
曽向錢唐住聞鵑憶蜀鄉不知今夕夢到蜀到錢唐<lb/>
　　南華山　　　　　　　　文山文天祥<lb/>
北行近千里迴復迷西東行行望南華忽忽如夢中佛<lb/>
化知㡬塵患乃與吾同有形終歸滅不滅惟真空笑看<lb/>
曹溪水門前坐春風<lb/>
　　逢有道者<lb/>
誰知真患難悟此大光明雲㪚天仍在風休水自清功<lb/>
名㡬滅性忠孝太勞生此意如能㑹神仙亦可成<lb/>
<pb n="KR4h0157_WYG_100-12b"/>
　　山中夜坐　　　　　　　本心文及翁<lb/>
悠悠天地間草木獻竒怪投老一蒲團山中大自在<lb/>
　　武夷山中　　　　　　　疊山謝枋得<lb/>
十年無夢得還家獨立青峰野水涯天地寂寥山雨歇<lb/>
㡬生修得到梅花<lb/>
　　溪橋晩興　　　　　　　南谷鄭協<lb/>
寂莫亭基野渡邊春流平岸草芊芊一川晩照人間立<lb/>
滿袖楊花聽杜鵑<lb/>
<pb n="KR4h0157_WYG_100-13a"/>
　　錢唐晩望<lb/>
錢唐江上夜潮過秋靜寒烟白露多吳越青山明月裏<lb/>
舟人齊唱異鄉歌<lb/>
　　月夜溪莊訪舊　　　　　歸田柴望<lb/>
山山明月露何處認梅花石色冷疑水溪流白是沙清<lb/>
吟幽客夢華髮故人家相見即歸去已應河漢斜<lb/>
　　觀水　　　　　　　　　古為徐直方<lb/>
滄江無盡水夜夜隨潮去若復作潮來滄江止不住<lb/>
<pb n="KR4h0157_WYG_100-13b"/>
　　秋夜泛舟　　　　　　　横舟何新之<lb/>
飛星曵寒影野水淡碧空人生定何物扁舟空影中何<lb/>
年有宇宙生此木末風有力不向上難到蓬萊宫空攀<lb/>
棲鶻巢搔首如飛蓬俯仰慨今昔此懷安可窮<lb/>
　　歸去詞　　　　　　　　石髓王仲素<lb/>
種松雨濯髮折筍春墮指長嘯歸去來滄海一天水<lb/>
　　翫月有感　　　　　　　草堂謝鑰<lb/>
入夜茶甌苦上眉眼花推落石牀棊舉頭却恨天邊月<lb/>
<pb n="KR4h0157_WYG_100-14a"/>
顛倒山河作樹枝<lb/>
　　退宫人　　　　　　　　雲西陸壑<lb/>
破篋猶存舊賜香輕將魂夢别昭陽只知鏡裏春難駐<lb/>
誰道人間夜更長父母家貧容不得君王恩重死難忘<lb/>
東風二月垂楊栁猶解飛花入禁牆<lb/>
　　㪚䇿　　　　　　　　　菊屋何天定<lb/>
孤坐忽不樂出門聊㪚行溪喧亂人語樹偃碍農畊雨<lb/>
徑莓苔積陽坡草木明道逢九十老相對話承平<lb/>
<pb n="KR4h0157_WYG_100-14b"/>
　　西窗　　　　　　　　　埜處王曼之<lb/>
西窗枕寒池池邊老松樹渴猿下偷泉見影忽驚去<lb/>
　　春日郊行<lb/>
出門逢栁色忽過埜橋西坐石看潮長隔花聞鳥啼地<lb/>
隨芳草盡樹與夕陽齊不是桃源路行人亦自迷<lb/>
　　年年　　　　　　　　　觀山范協<lb/>
年年如燕一還家又訪幽居過水涯風雨滿城春欲暮<lb/>
山中猶有碧桃花<lb/>
<pb n="KR4h0157_WYG_100-15a"/>
　　訪隠者不遇　　　　　　東窗吳子文<lb/>
道人入山訪道人山深俗朴雞犬馴道人不見道人去<lb/>
<graphic n="KR2513" url="https://raw.githubusercontent.com/kanripo/KR-Gaiji/master/images/KR2513.png" mimeType="image/png"/>毶草木無邊春<lb/>
　　采菊　　　　　　　　　竹坡韓<lb/>
擷我百結衣為君采東籬半日不盈掬明朝還滿枝悠<lb/>
然何處是千古正如斯<lb/>
　　曉起　　　　　　　　　曉山林景怡<lb/>
天雞弄喔咿殘星在斜漢整衣出幽扉山城漏初斷㣲<lb/>
<pb n="KR4h0157_WYG_100-15b"/>
㣲水風生冉冉田露㪚此時遊葛天淡然空百羡海色<lb/>
上寒梢漸識梅花面<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷一百<lb/>
</p>
<p>
</p>
  </div>
</body>
</text>
</TEI>
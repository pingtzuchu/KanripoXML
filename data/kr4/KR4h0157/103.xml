<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷一百三</head> <lb/>
    <p>
<pb n="KR4h0157_WYG_103-1a"/>
欽定四庫全書<lb/>
　宋詩鈔卷一百三<lb/>
　　　　　　　　　内閣中書舍人呉之振編<lb/>
　白石樵唱鈔<lb/>
　林景熙字徳陽號霽山温之平陽人也咸淳辛未太<lb/>
　學釋褐授泉州教官歴禮部架閣轉從政郎宋亡不<lb/>
　仕客於㑹稽王修竹英孫之家㑹楊璉真伽發宋陵<lb/>
　英孫使客收其棄骨景熙得髙孝兩函與唐珏所收<lb/>
<pb n="KR4h0157_WYG_103-1b"/>
　者塟于蘭亭樹冬青以識庚戌卒于家年六十九所<lb/>
　居在白石巷詩六卷曰白石樵唱大槩悽愴故舊之<lb/>
　作與謝翺相表裏翺詩竒崛熙詩幽宛蛟峰方逢辰<lb/>
　曰詩家門户當放一頭非虛言也<lb/>
　　商婦吟<lb/>
良人滄海上孤帆渺何之十年音信隔安否不得知長<lb/>
憶相送處缺月隨我歸月缺有圓夜人去無回期回期<lb/>
倘終有白首寧怨遲寒蛬苦相弔青燈鑒孤幃妾身不<lb/>
<pb n="KR4h0157_WYG_103-2a"/>
出幃妾夢萬里馳<lb/>
　　鄭宗仁㑹宿山中<hi>宗仁樸翁也號初心平陽焦下人太學釋褐出身仕至國子正</hi>
挑燈懐舊夢移席近春泉共話忽深夜相看非少年斗<lb/>
垂天末樹燐出雨餘田亦有茅簷下飯牛人未眠<lb/>
　　獨夜<lb/>
客髩雙蓬老拾遺一燈明滅酒醒時百年回首忽成夢<lb/>
萬竅有聲皆是詩殘夜月枝烏未穏故鄉水草鴈多飢<lb/>
裌衣初試新霜冷欲折黄花寄所思<lb/>
<pb n="KR4h0157_WYG_103-2b"/>
　　答周以農<hi>平陽睦源人號稼村</hi>
一燈細語煮茶香雲影霏霏滿石牀萬里夢䰟形獨在<lb/>
十年詩力髩俱蒼山空絡緯悲秋雨水落蒹葭足夜霜<lb/>
未㑹漆園觀物意酒䦨猶發次公狂<lb/>
　　題陸大參秀夫廣陵牡丹詩卷後<lb/>
南海英䰟叫不醒舊題重展墨香凝當時京洛花無主<lb/>
猶有春風寄廣陵<lb/>
　　歸自越避寇海濵寒食不得祭掃<lb/>
<pb n="KR4h0157_WYG_103-3a"/>
持酒無因灑墓松禽聲花色慘東風去年此日身為客<lb/>
及到鄉山又客中<lb/>
　　道中<lb/>
程入江鄉宿新炊飯帶沙亂山愁外笛孤驛夢中家野<lb/>
水平菰葉春風足棟花西來三兩客閒説舊京華<lb/>
　　歸白石故廬<lb/>
四鄰井竈出荒墟獨鶴歸來認舊廬一逕蒼苔供瘦䇿<lb/>
半簪華髮伴殘書斜陽巷陌語初燕新水池塘生細魚<lb/>
<pb n="KR4h0157_WYG_103-3b"/>
小立春風憐寂寞忽吹花片入襟裾<lb/>
　　春暮<lb/>
乾坤萬事上眉端寂歴東風獨倚欄白髮餘春能㡬醉<lb/>
緑隂細雨不多寒香飄苔逕花誰惜影落沙泉鶴自看<lb/>
碧眼野僧知我意素琴攜就竹西彈<lb/>
　　酬潘景玉<hi>平陽人</hi>
喚起離愁落木聲抱飢猶自向書耕江湖有夢追前事<lb/>
天地無根笑此生嵗晏㫁鴻羇客影夜深殘火故人情<lb/>
<pb n="KR4h0157_WYG_103-4a"/>
幸來相就分岑寂閒對梅花酌翠觥<lb/>
　　用韻寄陳振先同舍<lb/>
心事凄涼寄鴈聲石田苔滿未妨耕西風戍角催年換<lb/>
殘夜江樓見日生煮茗敲氷貧有味看花隔霧老無情<lb/>
湖山猶憶笙歌底笑領春香緑滿觥<lb/>
　　春感<lb/>
柳花衮雪春㝠㝠溪風一夜吹為萍萍隨風去渺流水<lb/>
人生無根亦如此故山入夢草芊芊半窗疎雨寒食天<lb/>
<pb n="KR4h0157_WYG_103-4b"/>
曉來白髮稀可數多少朱顔化黄土髙原冉冉青烟斜<lb/>
麥飯灑松能㡬家子規叫殘金粟暮繭紙蘭亭已飛去<lb/>
　　宿台州城外<lb/>
荒驛丹丘路秋髙酒易醒霜増孤月白江截亂峯青旅<lb/>
鴈如曽識哀猿不可聴到家追此夕三十五郵亭<lb/>
　　贈天目呉君實<hi>天目山在臨安縣西五十里</hi>
詩興翩翩度雪溪巖雲猶䕶舊留題夢回殘月蒼梧曉<lb/>
家在春風秀麥西萱草堂深衣屢寄桃花觀冷酒重攜<lb/>
<pb n="KR4h0157_WYG_103-5a"/>
故山石鏡無人問空與寒猿照影啼<lb/>
　　新春<lb/>
衰顔憑酒潤故國得春新兵革兒童長風霜天地仁草<lb/>
心懸落日栁眼看行人擾擾紅塵者知誰效角巾<lb/>
　　鄭氏西莊<lb/>
不踏紅塵道結廬依水鄉逺峯開宿雨髙樹表初陽犢<lb/>
臥野門寂鴈飛秋稻香午橋花竹地回首已淒涼<lb/>
　　酬潘景玉<lb/>
<pb n="KR4h0157_WYG_103-5b"/>
讀史雙眸夜炯然一聲江鴈落燈前馬非汗血材終下<lb/>
木或青黄性不全風月未容詩入務乾坤應許酒為年<lb/>
寒城日出無窮事老耳山中獨聴泉<lb/>
　　答柴主簿二首<hi>名杰號觀齋瑞安人</hi>
相隔雲江有夢尋篇詩寄舊重兼金山林未遂鹿麋性<lb/>
風雨空愁葵藿心老氣十年看劒在秋聲一夜入燈深<lb/>
銅槃消息無人問寂寞西樓待雁音<lb/>
閒采秋荷自製衣相逢舊雨語依依學窮科斗心空老<lb/>
<pb n="KR4h0157_WYG_103-6a"/>
夢跨蟾蜍肉不飛㡬喚江帆和雁渡長歌巖户見雲歸<lb/>
何須化鶴千年後城郭人民半已非<lb/>
　　寄周計院<hi>埏瑞</hi>
海桑變紛紛秀色見孤嶼山林華髮尊黨遂深衣古獨<lb/>
餘鈞天夢翛然在巖户翳翳桂魄灰沈沈槐夢雨江濤<lb/>
豈不深修鱗挂網罟不知義井船秋風繫何許<lb/>
　　溪行<lb/>
風髙餘暑盡獨䇿興悠然野色延幽步秋聲入暮年日<lb/>
<pb n="KR4h0157_WYG_103-6b"/>
斜禽影亂水落樹根懸回首故人逺城笳吹夕烟<lb/>
　　仙壇寺西林<lb/>
古壇仙鶴杳野鹿自成羣松氣浮清曉經聲出白雲石<lb/>
穿僧屋過水到寺門分人世無窮事山中了不聞<lb/>
　　寄鄭宗仁<lb/>
城南懐舊别谷口寄春耕野鸛巢雲老林僧管瀑清養<lb/>
花疏石髓煉藥伏山精見説孤燈雨年來著易成<lb/>
　　哭郭同舍<hi>宜孫</hi>
<pb n="KR4h0157_WYG_103-7a"/>
寂寞青燈舊流離白髮新病猶依故國死乃見全人殘<lb/>
墨家無子髙風墓有鄰斯文堪一哭落日冷湖濵<lb/>
　　答鄭即翁<lb/>
初陽䝉霧出林遲貧病雖兼氣不衰老愛歸田追靖節<lb/>
狂思入海訪安期春風門巷楊花後舊國山河杜宇時<lb/>
一種閒愁無著處酒醒重讀寄來詩<lb/>
　　東山渡次胡汲古韻<hi>汲古名僑號天放嚴州人</hi>
客來持酒灑烟霏空想髙風意欲飛老洞蔵雲安石卧<lb/>
<pb n="KR4h0157_WYG_103-7b"/>
孤舟載雪子猷歸一川白鳥自來去千古青山無是非<lb/>
欲上危亭愁逺眺廢陵殘樹隔斜暉<lb/>
　　贈泰霞真士祈雨之驗<hi>沖真平陽人姓吳氏</hi>
火旂焰焰燒坤垠蒺藜滿道風揚塵稿苗無花不作穀<lb/>
老農扶杖田頭哭哭聲不為填溝渠室罄何以供官輸<lb/>
檄龍唄佛寂不應蜥蜴那能擅灌柄泰霞真士鞭風霆<lb/>
緑章叩天天亦驚𤣥雲沛雨起膚寸點點都是盤中飯<lb/>
須臾收斂歸無聲翩然駕虬出山城我聞調元功自古<lb/>
<pb n="KR4h0157_WYG_103-8a"/>
亢為常暘伏常雨廟堂有道司牧良坐看玉燭開金穰<lb/>
淮南捕蝗蝗更在饑蛟齧人陸成海肥羊日日供大官<lb/>
論功乃使専黄冠真士寸田無水旱天機子夜交離坎<lb/>
　　哭徳和伯氏六首<hi>季徳淵先六月逝</hi>
棣隕雙葩淚灑紅百年已短更匆匆秪今風雪栖栖影<lb/>
地老天荒一箇鴻<lb/>
風塵何處託清䰟家世梅花水月村舊篋已無封禪藁<lb/>
獨憐渴病似文園<lb/>
<pb n="KR4h0157_WYG_103-8b"/>
空遺破硯孤心苦只博生綃兩髩華小婢燈前泣秋雨<lb/>
竹房不見夜呼茶<lb/>
溪冷浣花宗武哭池荒夢草恵連愁行人猶説春風夜<lb/>
燈影書聲出小樓<lb/>
伯兮癯似松間鶴季也孤於雲水僧昨夜夢中聞笑語<lb/>
覺來秋在影堂燈<lb/>
草枯霜白泣原鴒五十三年老弟兄風雨對牀縁未了<lb/>
荆花重合在來生<lb/>
<pb n="KR4h0157_WYG_103-9a"/>
　　山窗新糊有故朝封事藁閱之有感<lb/>
偶伴孤雲宿嶺東四山欲雪地爐紅何人一紙防秋疏<lb/>
却與山窗障北風<lb/>
　　僧門<lb/>
一閒每笑不如僧及到僧門閒未能昨夜褐袍風雪裏<lb/>
隔溪犬吠入林燈<lb/>
　　雜詠酬汪鎮卿<hi>名鼎號桐陽平陽人</hi>
百感湊孤夜江樓起呼月秋蟲聲轉悲念此衆芳歇人<lb/>
<pb n="KR4h0157_WYG_103-9b"/>
生非金石青髩忽已雪踰淮橘心移出山泉性汨猗蘭<lb/>
抱孤芳不受宿莽沒<lb/>
淪惡易如墜進善難如登危哉方寸地風雨吹㝠㝠尺<lb/>
水増丈波鰍鱔亦為鯨海桑空變易天地終清寧感此<lb/>
坐中夕疎林動秋聲<lb/>
垂垂大厦顛一木支無力精衞悲滄溟銅駝化荆棘英<lb/>
風傲几碪濵死猶鐵脊血染沙場秋寒日亦為碧惟留<lb/>
吟嘯編千載光奕奕<lb/>
<pb n="KR4h0157_WYG_103-10a"/>
權臣坐偃月棄官如飄蓬及兹顛沛秋翻然挺孤忠一<lb/>
死未得所網羅挂秋鴻渡淮已不食蜕稿夷齊風何人<lb/>
續遷史表為節義雄<lb/>
　　趙奥别業<hi>在平陽城西二里馬鞍山下</hi>
已無湖海夢漸老足閒情野杖日尋壑家書時到城開<lb/>
池納天影種竹引秋聲亦愛簞瓢樂年來世味輕<lb/>
　　新昌道上<lb/>
江湖猶是客嵗月已成翁仙路重雲外人家落木中山<lb/>
<pb n="KR4h0157_WYG_103-10b"/>
痕經燒黒土脈入泉紅又得春風信孤花照驛東<lb/>
　　餞盛景則教授<hi>台州黄岩人職教平陽</hi>
空明仙人朝帝所跨鶴凌虛墮霜羽洞中石髓流不乾<lb/>
聖泉瀉入君肺腑潘江陸海一目盡自提修綆汲千古<lb/>
碧芹水冷涵夜燈丹鳳山空鳴曉鼓有時白戰風騷場<lb/>
小巫見之縮雙股飯雖不足仁義腴牆隂老薺羮春苦<lb/>
丈夫出處各有道天地綱常要撐拄俗吏惟知騁刀筆<lb/>
腐儒亦或拘訓詁雲霧窻寒森寳書廣文袖有修月斧<lb/>
<pb n="KR4h0157_WYG_103-11a"/>
離亭酒短秋帆開雁蕩峯前桂花雨<lb/>
　　元日即事<lb/>
宿霧沈城海日遲十年冉冉鏡中絲江湖舊夢衣冠在<lb/>
天地春風鼓角知杜曲桑麻歸已晩尚平婚嫁畢何時<lb/>
野人問我行蔵事自向庭前采栢枝<lb/>
　　燈市感舊<lb/>
舊夢仙山駕海鼇飛梅如剪栁如繅千門疑是繁星落<lb/>
九陌不知明月髙零亂遺鈿空宿草昇平疊鼓散春濤<lb/>
<pb n="KR4h0157_WYG_103-11b"/>
寒燈寥落殘書在獨抱荒愁寄濁醪<lb/>
　　栝城<hi>處州古為栝州</hi>
寒芒曽動少微星一水溶溶疊嶂横落日漁舟吹逺笛<lb/>
㫁烟戍屋帶荒城沙鷗欲近如招隠闗樹無多亦厭兵<lb/>
却憶鶯花亭下路太平簫鼓沸春聲<lb/>
　　荅唐玉潛<hi>越州人東墅註名珏即與霽山同收宋陵骨各塟義士也</hi>
畎畝孤心老未衰一籬瘦菊一瓢詩黄埃赤日漫多事<lb/>
蒼狗白雲能㡬時山酒栢香春夀母案書芸冷夜呼兒<lb/>
<pb n="KR4h0157_WYG_103-12a"/>
横琴妙在無弦處何必知音有子期<lb/>
　　陪王監簿宴廣寒遊次韻<hi>亭四畔皆植木樨名廣寒</hi>
銀橋疑駕海天長丹粟離離照翠觴影浸山河瓊殿冷<lb/>
舞深風露羽衣香亦知廣莫元無野却笑温柔别有鄉<lb/>
手折一枝驚昨夢素娥憐老授𤣥霜<lb/>
　　酬謝臯父見寄<hi>南劒人名翺</hi>
入山采芝薇豺虎據我丘入海尋蓬萊鯨鯢掀我舟山<lb/>
海兩有礙獨立凝逺愁美人渺天西瑤音寄青羽自言<lb/>
<pb n="KR4h0157_WYG_103-12b"/>
招客星寒川釣烟雨風雅一手提學子屨滿户行行古臺<lb/>
上仰天哭所思餘哀散林木此意誰能知夜夢繞勾越<lb/>
落日冬青枝<lb/>
　　重過虎林<hi>虎林山在錢唐舊治北半里亦曰武林今為郡稱</hi>
漠漠江湖夢蕭蕭禾黍秋清笳吹落日白髮過西州池<lb/>
涸神龍逝山空老鳳愁惟餘闗外水寂寞自東流<lb/>
　　西湖<lb/>
繁華已如夢登覽忽成塵風物矉西子笙歌醉北人㫁<lb/>
<pb n="KR4h0157_WYG_103-13a"/>
猿三竺曉殘栁六橋春太一今誰問斜陽自水濵<lb/>
　　孤山<hi>林逋隠處</hi>
回首咸平夢清風自滿湖乾坤一士隠身世此山孤鶴<lb/>
去空秋影梅開尚舊株耳孫今白髮持酒酹寒蕪<lb/>
　　葛嶺<hi>度宗賜賈似道第于西湖葛嶺</hi>
不讀霍光傳炫然桃李門湖山變朝市烽火滿乾坤膽<lb/>
落氷天騎䰟飛瘴雨村春風吹秀麥誤國竟何言<lb/>
　　寄别諸公<lb/>
<pb n="KR4h0157_WYG_103-13b"/>
盍簪譚舊夢持酒送餘春天地緑隂雨江湖白髮人時<lb/>
平銷劒氣客久積衣塵又出重闗北斜陽獨問津<lb/>
　　㑹嚴陵邵徳芳同舍邀宿𤣥同齋道舊有作<lb/>
市槐夢忽醒喬柯落風雨何人斧為薪遺根尚依土緬<lb/>
懐赤煒初鬱若翠蛟舞其下有橋門雍雍冠帶聚萬物<lb/>
逓衰盛千載一仰俯射䇿君先登氣勇不再鼓邅迴三<lb/>
舍間我亦躋寸武雲雷膏尚屯有志良獨苦空山少芝<lb/>
薇大澤多網罟爾來涉長途征衣拂天姥遙泛松江舟<lb/>
<pb n="KR4h0157_WYG_103-14a"/>
薰風采芳杜故人隠雲間九山青照户相逢各華顛舊<lb/>
事不敢吐悠哉抱𤣥同髙臥標枝古<lb/>
　　雲間懐古<lb/>
薰風短棹水粼粼老鶴疎林寂不聞内史祠荒殘碣雨<lb/>
黄門書冷半堆雲獵場斜日分桑塢馳道深秋走鹿羣<lb/>
寥落一觴誰弔古漁鄉烟景客平分<lb/>
　　蘇小小墓<hi>錢塘名倡有墓在嘉興縣西南六十歩</hi>
歌扇風流憶舊家一丘落月㡬啼鴉芳䰟不肯為黄土<lb/>
<pb n="KR4h0157_WYG_103-14b"/>
猶幻燕支半樹花<lb/>
　　京口月夕書懐<hi>鎮江路也</hi>
山風吹酒醒秋入夜燈涼萬事已華髮百年多異鄉逺<lb/>
城江氣白髙樹月痕蒼忽憶凭樓處淮天鴈叫霜<lb/>
　　新豐道中<hi>丹陽路也</hi>
長颷卷炎埃澄空出秋素迢迢鐵甕城回首隔蒼霧酒<lb/>
帘颺荒市笳鼓發深戍倚篷問舟人云是新豐路籬落<lb/>
鷄欲棲野水牛半渡不見抱琴人斜陽在髙樹<lb/>
<pb n="KR4h0157_WYG_103-15a"/>
　　石翁嫗<hi>在丹陽</hi>
束艾楚俗愚鑄金秦民怖何年斵雲根偶立此翁嫗千<lb/>
春衣莓苔偕老食風露世人輕結髮覆水或旦暮乃習<lb/>
無情縁永與天壤固停舟一訪古久欲祛此錮父老向<lb/>
我言曽是梁朝墓衣冠化黄土古丘亦成路當年殉金<lb/>
棺兹物獨如故閱世如過客興亡了不悟時借牛礪角<lb/>
敲火戲童䜿<lb/>
　　舟中書事<lb/>
<pb n="KR4h0157_WYG_103-15b"/>
村酒沽來濁可斟扁舟過雨繋楓林午香吹稻海田熟<lb/>
秋蔓引𤓰茅屋深天地暗塵歸客髩江湖斜日動鄉心<lb/>
衰年自笑為形役空羨閒鷗卧水隂<lb/>
　　練川道中次胡汲古韻<lb/>
客中還又客回首憶并州一枕江湖夢五更風雨舟水<lb/>
寒荷葉老蟲響豆花秋㡬度看雲坐吾生亦覺浮<lb/>
　　過呉門感前游<lb/>
回首前游夢未忘江雲漠漠樹蒼蒼客心空老鶯花月<lb/>
<pb n="KR4h0157_WYG_103-16a"/>
詩貌不肥魚稻鄉白虎氣銷遺瘦石綵虹影冷卧斜陽<lb/>
當時已嘆來麋鹿後二千年更㫁腸<lb/>
　　宿七里灘<lb/>
寥落空江上買魚開酒尊亂山含雪意孤艇寄楓根灘<lb/>
近不成夢鴻飛欲㫁䰟偶呼黄帽語一犬吠前村<lb/>
　　宴徳初書樓<hi>姓陳氏平陽人</hi>
樓髙不二尋已作百尺想中有湖海豪開襟納萬象頗<lb/>
延索心人談笑落清響鄰花吹午香簷竹薦秋爽於中<lb/>
<pb n="KR4h0157_WYG_103-16b"/>
了行蔵此外㫁俯仰西樓富薰天歌鐘樂華敞荒凉風<lb/>
雨餘山䕫自來往<lb/>
　　鹿城晚眺<hi>郭璞卜東嘉城基有白鹿銜花而出故名為鹿城</hi>
古城仙鹿逺百感赴斜曛海氣千年聚山形九斗分神<lb/>
鴉飢啄蘚宰木蠧蔵雲何處鳴鉦發春屯又易軍<lb/>
　　初夏<lb/>
春歸不知處溪楝日初長舊篋題詩扇疎簾讀易香田<lb/>
畦占水旱海燕語興亡復恐閒愁起聴泉過石梁<lb/>
<pb n="KR4h0157_WYG_103-17a"/>
　　過陶嶺有錢王井又三里有錢王石菴<hi>在越州即陶山嶺也</hi>
沙井泉初試石菴苔已荒不知更宋代猶自説錢王古<lb/>
塚木根怪春山雲氣香詩成無紙筆駐馬語殘陽<lb/>
　　訪武伯山居<hi>在舜田下</hi>
照書雙眼碧天欲夀斯文白髮前朝士青山半屋雲遲<lb/>
花春後見逺瀑夜深聞迴首重華夢荒田自鹿麕<lb/>
　　客意<lb/>
獨夜愁如此殊鄉老奈何故人經亂少歸夢入秋多衣<lb/>
<pb n="KR4h0157_WYG_103-17b"/>
敝鄰碪動書沈海鴈過燈前空拂劒酒薄不成歌<lb/>
　　潘山長入栝<hi>潘平陽白石人</hi>
為官轉多事行役到寒氊落日隣州樹西風逆水船飲<lb/>
牛懐白石訪鶴入青田我欲看行卷仙峯雪瀑邊<lb/>
　　元日得家書喜<lb/>
爆竹聲殘事事新獨憐臨鏡尚儒巾寒窗琴冊燈花曉<lb/>
衰髩江湖栢酒春道在老天扶客健書來稚子識家貧<lb/>
舊山亦有閒風月歸與漁樵作主人<lb/>
<pb n="KR4h0157_WYG_103-18a"/>
　　次翁秀峯<hi>温州人</hi>
花栁湖西别此翁十年髩雪忽重逢唐陵愁問永和帖<lb/>
楚水夢聞長樂鐘黄妳秋燈餘舊癖素侯野服拜新封<lb/>
世情雲雨何時了千古青青太玉峯<lb/>
　　寄七山人<hi>平陽州治北五里有七星山鄭初心先生隠居于此稱為七山人</hi>
十年疎髩為誰斑天借儒冠日月閒欹枕寒生雙瀑澗<lb/>
開門春滿七星山鶴歸尚覺遼城是鵑老空聞蜀道難<lb/>
欲覔九還憑寄語青牛何日度函闗<lb/>
<pb n="KR4h0157_WYG_103-18b"/>
　　和王徳游夜感<hi>監簿子</hi>
小池荷淨雨初晴世念消磨未到僧衣帶長江空北固<lb/>
觚稜舊月隔西興一春空負花前酒獨夜相知竹下燈<lb/>
自笑老來甘鷁退少年雲路健追鵬<lb/>
　　洞霄宫<lb/>
洞天有别雲福地無凡土嘉名此兼擅靈氣適専聚峯<lb/>
巒互重掩雲霧自吞吐飄然乗泠風一瓣謁瓊宇住山<lb/>
老黄冠迎客琪樹午魚魚美少年華裾集齋鼓往者修<lb/>
<pb n="KR4h0157_WYG_103-19a"/>
錬人飛昇接髙武爾來何寂寥山川亦今古甲第疑王<lb/>
侯億萬富倉庾所以氣體移學道不精苦吾聞郭許儔<lb/>
卓菴老林莽終日對白雲餐松飲石乳<lb/>
　　大滌洞天<lb/>
九鎖絶人寰一嶂聳天柱自従開闢來著此洞天古竒<lb/>
石千萬姿元不費神斧帝勅守六丁山䕫孰敢侮白晝<lb/>
中㝠㝠游者必持炬或絢若霞敷或蹙若波詭或豎若<lb/>
旌幢或懸若鐘鼓或虎而爪踞或鳳而翅舞異狀紛獻<lb/>
<pb n="KR4h0157_WYG_103-19b"/>
酬清音起擊拊不知金堂仙恍惚在何許褰衣下側逕<lb/>
層嵐結瓊乳逕極罅轉深幽潭蓄風雨劣容童豎入恐<lb/>
觸蛟龍怒凛乎不可留長嘯出巖户<lb/>
　　天柱峯<lb/>
誰作孤峯紫翠巔流泉一脈到宫前却憐千尺擎天柱<lb/>
不拄東南半壁天<lb/>
　　神仙隠跡<lb/>
仙子渾無涉世勞屐痕一尺寄孤髙㡬人失脚風波裏<lb/>
<pb n="KR4h0157_WYG_103-20a"/>
可是雲根立得牢<lb/>
　　陳子植草廬成求予賦<lb/>
老矣杜陵客草堂倚江干故人相幽築皇天愍生還君<lb/>
家付楚炬結構當時囏謂得風雅力竹木供大官城邊<lb/>
歸野鶴杳杳發長歎朱甍昔峩峩碧草今曼曼何如䕃<lb/>
白茅容膝有餘安我哀喪亂餘人烟半凋殘風凄狐兔<lb/>
警露重星斗寒丈夫坐一室此念馳九寰所以草堂人<lb/>
安得千萬間<lb/>
<pb n="KR4h0157_WYG_103-20b"/>
　　寄四明陳楙陽<hi>四明在明州山有四門通日月星辰之光故云</hi>
髙人謝世紛誅茅在絶壁十年不下山舊路掩深棘出<lb/>
門復踟蹰觸步有崩石下臨千仞淵毒鱗正紛籍腥風<lb/>
鼓洪濤石齒鳴咋咋失勢倘一落萬綆那可及不如息<lb/>
我軀猨鶴與朝夕<lb/>
　　山中早行<lb/>
短䇿穿幽徑山樵半掩扉月斜林影薄石盡水聲微一<lb/>
犬隔籬吠孤僧何處歸相逢松下立風露滿秋衣<lb/>
<pb n="KR4h0157_WYG_103-21a"/>
　　答山中侃上人<lb/>
竹房分半席流水白雲間丹竈餘千載青鞵第㡬山有<lb/>
詩多解悟無髮得髙閒因笑塵中客重逢改舊顔<lb/>
　　初夏病起<lb/>
青衫蕉鹿夢江海一畸人舊國愁生暮衰年病過春天<lb/>
垂湖色湛雨洗月痕新猶抱遺經在心銜覆載仁<lb/>
　　答陳景賢<lb/>
一劒挂寒壁艱危氣不衰髩痕朝鏡覺書味夜燈知夢<lb/>
<pb n="KR4h0157_WYG_103-21b"/>
㫁潮生枕愁新鴈入詩思君心欲折又負菊花期<lb/>
　　薛得之之江東簡熊西玉諸公<lb/>
乍逢還又别龍竹葛陂隂野水流春逺江雲入暮深新<lb/>
知滿湖海遺老在山林邂逅如相問憑君道素心<lb/>
　　酬合沙徐君寅<hi>合沙福州郡稱</hi>
歸鶴悠悠渡海遲閒來野寺看僧棊鄉心茘子薰風國<lb/>
客路槐花細雨時天地一身愁自語江湖諸老澹相知<lb/>
烏絲醉後淋漓墨片月娟娟照硯池<lb/>
<pb n="KR4h0157_WYG_103-22a"/>
　　重游鏡曲次韻<lb/>
青眼重逢白髮新舊游却恐是前身野鳩妒客招呼雨<lb/>
江燕隨人管領春曽附仙舟追李郭獨提詩律繼黄陳<lb/>
鏡中恨不移家住山水蒼蒼老釣綸<lb/>
　　立秋日作<lb/>
苦熱如焚想雪山清商一夕破愁顔炎光㫁雨殘虹外<lb/>
涼意平蕪逺樹間忙踏槐花猶入夢老催蒲扇共投閒<lb/>
城頭遙望纍纍塚遼海荒寒鶴未還<lb/>
<pb n="KR4h0157_WYG_103-22b"/>
　　浙中饑甚六月一雨頗慰<lb/>
雨餘燈火坐茅齋此夕田家有好懐造物心終扶畎畝<lb/>
蒼生命已墮顛崖燕山漕粟初航海浙水移家半入淮<lb/>
貞觀三錢誰復識擁衣數起望台階<lb/>
　　王監簿南墅新樓落成<hi>王英孫號修竹㑹稽人仕至將作監簿紊與先生友</hi>
　　　<hi>善革命後先生游越多居其家</hi>
玉佩珊珊不可招眼空塵界等秋毫山林貞白三層迥<lb/>
湖海元龍百尺髙自笑行蔵闗氣數肻將歌舞換風騷<lb/>
<pb n="KR4h0157_WYG_103-23a"/>
卷簾最愛南山近坐聴松聲起碧濤<lb/>
　　訪僧鄰菴次韻<lb/>
拂石題詩滿袖嵐尋僧又過竹溪南乾坤浩蕩酒鄉寄<lb/>
山水蒼寒琴意參老燕未歸同是客孤雲無住孰為菴<lb/>
寂寥午夜松風響疑是神仙接麈談<lb/>
　　述懐次柴主簿<lb/>
獨閉柴門木石親詩筒剥啄不妨頻青燈風雨多離夢<lb/>
白髮江湖少故人漫讀楚騷招太乙誰聴郢曲和陽春<lb/>
<pb n="KR4h0157_WYG_103-23b"/>
書香劒氣俱寥落虛老乾坤父母身<lb/>
　　次曹近山見寄<hi>告春字問農平陽梅溪人登咸淳第後以詩文著名</hi>
扣角歌殘夜正長懶將龜筴卜行蔵風烟萬里别離夢<lb/>
草木一溪文字香仙泣銅盤辭渭水鶴歸華表認遼陽<lb/>
愁來偶上西樓立耿耿寒奎色照霜<lb/>
　　新晴偶出<lb/>
琴牀茶鼎澹相依偶為尋僧出竹扉風動松枝山鵲語<lb/>
雪消菜甲野蟲飛看花春入桄榔杖聴瀑寒生薜茘衣<lb/>
<pb n="KR4h0157_WYG_103-24a"/>
古寺無人雲漠漠溪行喚得小船歸<lb/>
　　雲門即事<hi>雲門山在㑹稽南三十一里今名雍熙</hi>
最愛林中過客稀坐分片石澹忘歸僧閒時與雲來往<lb/>
鶴老不知城是非瀟灑山光秋入畫清寒花氣曉侵衣<lb/>
一溪截㫁紅塵影西有任公舊釣磯<lb/>
　　寄林編修<hi>名千之字能一平陽人</hi>
大雅凋零尚此翁醉鄉一笑寄無功衣冠洛社浮雲散<lb/>
弓劒橋山落照空東魯有書蔵古壁西湖無樹挽春風<lb/>
<pb n="KR4h0157_WYG_103-24b"/>
巾車莫過青華北城角吹愁送暮鴻<lb/>
　　題海上人棲雲樓<lb/>
水村烟景隔晴霏十二闌干在翠微一壑暮年閒獨倚<lb/>
半簷秋影澹相依栢爐貝葉香猶潤紙帳梅花夢不飛<lb/>
㑹得此中無所住來來去去總𤣥機<lb/>
　　催梅<lb/>
參横月落㡬相思第一春風向此期乗興竹笻霜後路<lb/>
寄聲籬落水邊枝禁中鼓絶花奴老海上宫深鳥使遲<lb/>
<pb n="KR4h0157_WYG_103-25a"/>
獨抱素心誰是伴羅浮仙夢隔天涯<lb/>
　　題陸放翁詩卷後<lb/>
天寳詩人詩有史杜鵑再拜淚如水龜堂一老旗鼓雄<lb/>
勁氣往往摩其壘輕裘駿馬成都花氷甌雪椀建溪茶<lb/>
承平麾節半海㝢歸來鏡曲盟鷗沙詩墨淋漓不負酒<lb/>
但恨未飲月氏首牀頭孤劒空有聲坐看中原落人手<lb/>
青山一髮愁濛濛干戈已滿天南東來孫却見九州同<lb/>
家祭如何告乃翁<lb/>
<pb n="KR4h0157_WYG_103-25b"/>
　　夢回<lb/>
夢回荒館月籠秋何處碪聲喚客愁深夜無風蓮葉響<lb/>
水寒更有未眠鷗<lb/>
　　聞蟬<lb/>
近交紙薄雲翻手舊夢冠空雪滿顛却憶畫船曽聴處<lb/>
夕陽髙栁㫁橋邊<lb/>
　　與邵徳芳三首<lb/>
聚散雲萍亦偶然十年曽此繋秋船當時别意芙蓉老<lb/>
<pb n="KR4h0157_WYG_103-26a"/>
不道相逢又十年<lb/>
年少同游古辟雍文光萬丈掃秋虹不須舊事談如夢<lb/>
燈下相看亦夢中<lb/>
葵心戀日還終在橘性踰淮已不同誰識鱸江持釣手<lb/>
曽搴月窟一枝紅<lb/>
　　别王監簿<lb/>
𤣥髮相逢雪滿顛一番欲别一凄然離亭落日馬嘶渡<lb/>
舊國西風人喚船湖海已空彈鋏夢山林猶有著書年<lb/>
<pb n="KR4h0157_WYG_103-26b"/>
蓬萊不隔青禽信還折南枝寄老仙<lb/>
　　夢中作四首<hi>元兵破宋河西僧楊勝吉祥行軍有功因得於杭置江淮諸路釋教都總</hi>
　　　<hi>統所以管轄諸路僧人時號楊總統盡發越上宋諸帝山陵取其骨渡浙江築墖于宋内朝舊</hi>
　　　<hi>址其餘骸骨棄草莽中人莫敢收適先生與同舍生鄭樸翁等敷人在越上痛憤乃不能已遂</hi>
　　　<hi>相率為采藥者至陵上以草囊拾而收之又聞理宗顱骨為北軍投湖水中因以錢購漁者求</hi>
　　　<hi>之幸一網而得乃盛二函託言佛經塟于越山且種冬青樹識之㑹元時作詩不敢明言其事</hi>
　　　<hi>但以夢中作為題下篇冬青花亦此意也</hi>
珠亡忽震蛟龍睡軒敝寧忘犬馬情親拾寒瓊出幽草<lb/>
<pb n="KR4h0157_WYG_103-27a"/>
四山風雨鬼神驚<lb/>
一坏自築珠丘土雙匣猶傳竺國經獨有春風知此意<lb/>
年年杜宇泣冬青<lb/>
昭陵玉匣走天涯金粟堆前㡬暮鴉水到蘭亭轉嗚咽<lb/>
不知真帖落誰家<lb/>
珠鳬玉鴈又成埃斑竹臨江首重回猶憶年時寒食祭<lb/>
天家一騎捧香來<lb/>
　　冬青花<hi>冬青一名女貞木一名萬年枝漢宫嘗植後世因之宋諸陵亦多植此木</hi>
<pb n="KR4h0157_WYG_103-27b"/>
冬青花花時一日腸九折隔江風雨晴影空五月深山<lb/>
䕶微雪石根雲氣龍所蔵尋常螻蟻不敢穴移來此種<lb/>
非人間曽識萬年觴底月蜀䰟飛遶百鳥臣夜半一聲<lb/>
山竹裂<lb/>
　<lb/>
　<lb/>
　<lb/>
　宋詩鈔卷一百三<lb/>
</p>
<p>
</p>
  </div>
</body>
</text>
</TEI>
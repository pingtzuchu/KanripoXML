<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷六十五</head> <lb/>
    <p>
<pb n="KR4h0157_WYG_065-1a"/>
欽定四庫全書<lb/>
　宋詩鈔卷六十五<lb/>
　　　　　　　　　内閣中書舍人吳之振編<lb/>
　陸游劍南詩鈔<hi>二</hi>
　　蔬圃<lb/>
山翁學老圃自笑一何愚磽瘠財三畝勤劬賴兩奴正<lb/>
方畦畫局微潤土融酥剪闢荆榛盡鉏犁磊塊無過溝<lb/>
横略彴聚甓起浮屠<hi>拾園中瓦礫作小塔</hi>隙地成𤓰援餘功及芋<lb/>
<pb n="KR4h0157_WYG_065-1b"/>
區如絲細生菜似鴨爛蒸壺此事今真辦東歸不為鱸<lb/>
　　累日無酒亦不肉食戲作此詩<lb/>
小築精廬剡曲傍枵然蟬腹與龜腸酒錢覔處無司業<lb/>
齋日多来似太常雲碓旋舂菰米滑風爐親候藥苗香<lb/>
明年更入南山去要試囊中服玉方<lb/>
　　陶山遇雪覺林遷菴主見招不果往<lb/>
山中大雪二尺彊道邊虎迹如椀大衰翁畏虎復畏寒<lb/>
招喚不來公勿怪梨花開時好風日走馬㝷公作寒食<lb/>
<pb n="KR4h0157_WYG_065-2a"/>
不須沽酒飲陶潛箭笋蕨芽如蜜甜<lb/>
　　夏夜舟中聞水鳥聲甚哀若曰姑惡感而作詩<lb/>
女生藏深閨未省窺牆藩上車移所天父母為它門妾身雖甚<lb/>
愚亦知君姑尊下牀頭雞鳴梳髻著襦裙堂上奉灑掃㕑中具<lb/>
盤飱青青摘葵莧恨不美熊蹯姑色少不怡衣袂濕淚痕所冀<lb/>
妾生男庶㡬姑弄孫此志竟蹉跎薄命來讒言放棄不敢怨所<lb/>
悲孤大恩古路傍陂澤微雨鬼火昏君聽姑惡聲無乃遣婦魂<lb/>
　　雨夜<lb/>
<pb n="KR4h0157_WYG_065-2b"/>
急雨如河㵼瓦溝空堂卧對一燈幽老雞多事彊知曉<lb/>
落葉無情先報秋身未葢棺誰可料尊常有酒莫閒愁<lb/>
功名老大從來事且復長歌起飯牛<lb/>
　　鄰曲小飲<lb/>
早稻喜登塲相呼集野堂迎霜新兔美近社濁醪香茒<lb/>
屋滴殘雨竹籬圍夕陽新豐不須作眞箇是吾鄉<lb/>
　　題酒家壁<lb/>
明主何曽棄不才書生飄泊自堪哀煙波東盡江湖逺<lb/>
<pb n="KR4h0157_WYG_065-3a"/>
雲棧西從隴蜀囘宿雨送寒秋欲晩積衰成病老初來<lb/>
酒香菰脆丹楓岸強遣樽前笑口開<lb/>
　　幽居書事<lb/>
莫嘆人間苦不諧清時有味是歸來已因積毁成高卧<lb/>
更借陽狂護散才正欲清言聞客至偶思小飲報花開<lb/>
紛紛爭奪成何事白骨生苔但可哀<lb/>
　　紹興中與陳魯山王季夷從兄仲高以重九日同<lb/>
　　　遊禹廟後三十餘年自三橋泛舟歸山居秋高<lb/>
<pb n="KR4h0157_WYG_065-3b"/>
　　　雨霽望禹廟樓殿重複光景宛如當時而三人<lb/>
　　　者皆下世予亦衰病無聊慨然作此詩<lb/>
重樓傑閣倚虚空紅日蒼煙正鬱葱鄉國歸來渾似鶴<lb/>
交朋零落不成龍人生眞與夢何挍我軰故應情所鍾<lb/>
淚漬清詩却囘棹不眠一夜聽鳴蛩<lb/>
　　過村店有感<lb/>
細篾絡丹柿枯籬懸碧花炊煙生旅竈野水潄寒沙棲<lb/>
鳥爭投樹歸牛自識家恍然遊蜀路搔首憶天涯<lb/>
<pb n="KR4h0157_WYG_065-4a"/>
　　骨相<lb/>
骨相元知薄功名敢自期病侵彊健日閒過聖明時形<lb/>
勝輪臺地飛騰瀚海師江湖雖萬里猶擬掇聲詩<lb/>
　　薏苡<hi>蜀人謂其實為薏米唐安所出尤竒</hi>
初遊唐安飯薏米炊成不減雕胡美大如芡實白如玉<lb/>
滑欲流匙香滿屋腹腴項臠不入盤况復飱酪誇甘酸<lb/>
東歸思之未易得每以問人人不識嗚呼竒材從古棄<lb/>
艸菅君試求之離落間<lb/>
<pb n="KR4h0157_WYG_065-4b"/>
　　鄉人或病予詩多道蜀中遨樂之盛適春日遊鏡<lb/>
　　　湖共請賦山陰風物遂即杯酒間作絶句當持<lb/>
　　　以誇西州故人也<lb/>
嬾日輕雲淡沲天撲燈過後賣花前便從水閣杭湖去<lb/>
捲起朱簾上畫船<lb/>
舫子窗扉面面開金壺桃杏間尊罍東風忽送笙歌近<lb/>
一片樓臺泛水來<lb/>
　　病中<lb/>
<pb n="KR4h0157_WYG_065-5a"/>
風雨暗江天幽窗起復眠忍窮安晩境留病壓災年客<lb/>
助脩琴料僧分買藥錢餘生均逆旅未死且陶然<lb/>
　　初夏游凌氏小園<lb/>
水滿池塘葉滿枝曲廊危榭愜幽期風和海燕分泥處<lb/>
日永呉蠶上簇時閒理阮咸㝷舊譜細傾白墮賦新詩<lb/>
從來夏淺勝春日兒女紛紛豈得知<hi>庾信詩云夏淺却勝春鏡湖遊人至</hi>
<hi>立夏而止</hi>
　　賽神曲<lb/>
<pb n="KR4h0157_WYG_065-5b"/>
叢祠千載臨江渚拜貺今年那可數須晴得晴雨得雨<lb/>
人意所向神輒許嘉禾九穗持上府廟前女巫遞歌舞<lb/>
嗚嗚歌謳坎坎鼔香煙成雲神䧏語大餅如槃牲腯肥<lb/>
再拜獻神神不違晚來人醉相扶歸蟬聲滿廟鎻斜暉<lb/>
　　秋夜<lb/>
老病龍鍾不入城濁醪麤飯餞餘生未霜村舍秋先冷<lb/>
無月江邊夜自明出塞雖慙平賊手下帷聊喜讀書聲<lb/>
山童睡熟青燈暗自撥殘爐候藥鐺<lb/>
<pb n="KR4h0157_WYG_065-6a"/>
　　得所親廣州書<lb/>
音信連年恨不聞書來細讀却消魂人稀野店山魈語<lb/>
路僻蠻村荔子繁毒草自揺春寂寂瘴雲不動晝昏昏<lb/>
此生相見應無日且置清愁近一樽<lb/>
　　西路口山店<lb/>
日薄霜清十月天馬蹄聲裏送流年店當古路三乂處<lb/>
山似孤雲兩角邊<hi>孤雲兩角在漢中</hi>淹泊自悲窮不醒衰殘更<lb/>
覺病相纒榆闗瀚海知何在目送飛鴻入草煙<lb/>
<pb n="KR4h0157_WYG_065-6b"/>
　　冬夜與溥菴主説川食戲作<lb/>
唐安薏米白如玉漢嘉栮脯美勝肉大巢初生蠶正浴<lb/>
小巢漸老麥米熟龍鶴作羹香出釡木魚㵸葅子盈腹<lb/>
未論索䴵與饡飯最愛紅糟并缹粥東來坐閲七寒暑<lb/>
未嘗舉箸忘吾蜀何時一飽與子同更煎土茗浮甘菊<lb/>
　　野飲<lb/>
青山千載老英雄濁酒三盃失阨窮訪古頽垣荒塹裏<lb/>
覓交屠狗賣漿中平堤漸放春蕪緑細浪遥翻夕照紅<lb/>
<pb n="KR4h0157_WYG_065-7a"/>
已把殘年付天地騎牛吹笛伴村童<lb/>
　　春晩至山中因訪陳道人<lb/>
一春衰病集殘骸太息流塵覆酒杯僧鉢始知蓴菜老<lb/>
佛瓶初見杏花開蘋溪小雨成幽討松院斜陽又獨來<lb/>
不為愛閒從野叟年來萬事學低摧<lb/>
　　病起<lb/>
山村病起㡌圍寛春盡江南尚薄寒志士凄涼閒處老<lb/>
名花零落雨中看斷香漠漠便支枕芳草離離悔倚䦨<lb/>
<pb n="KR4h0157_WYG_065-7b"/>
收拾吟牋停酒椀年來觸事動憂端<lb/>
　　芒種後經旬無日不雨偶得長句<lb/>
芒種初過雨及時紗厨睡起角巾欹癡雲不散常遮墖<lb/>
野水無聲自入池緑樹晩涼鳩語閙画梁晝寂燕歸遲<lb/>
閒身自喜渾無事衣覆熏籠獨誦詩<lb/>
　　秋夜泊舟亭山下<lb/>
逢水逢山到處留可憐身世寄孤舟一汀蘋露漁村晚<lb/>
十里荷花野店秋羽檄未聞傳塞外金椎先報撃衙頭<lb/>
<pb n="KR4h0157_WYG_065-8a"/>
<hi>聞虜酋行帳為壯士所攻㡬不免虜語謂酋所在為衙頭</hi>煌煌太白高千丈那得功<lb/>
名取次休<lb/>
　　初秋山中作<lb/>
萬里西風吹幅巾即今眞箇是閒人堆盤菱熟燕脂角<lb/>
藉藻鱸新淡墨鱗姥嶺蹇驢㝷雪徑娥江孤艇繫煙津<lb/>
飄然樂事眞當勉逺付十年無此身<lb/>
　　臨安春雨初霽<lb/>
世味年來薄似紗誰令騎馬客京華小樓一夜聽春雨<lb/>
<pb n="KR4h0157_WYG_065-8b"/>
深巷明朝賣杏花矮紙斜行閒作草晴窗細乳戲分茶<lb/>
素衣莫起風塵歎猶及清明可到家<lb/>
　　飲張功父園戲題扇上<lb/>
寒食清明數日中西園春事又匆匆梅花自避新桃李<lb/>
不為高樓一笛風<lb/>
　　聞傅氏莊紫笑花開急棹小舟觀之<lb/>
日長無奈清愁處醉裏來㝷紫笑香漫道閒人無一事<lb/>
逢春也似蜜蜂忙<lb/>
<pb n="KR4h0157_WYG_065-9a"/>
　　鹹虀十韻<lb/>
九月十月屋瓦霜家人共畏畦蔬黄小甖大甕盛滌濯<lb/>
青菘緑韭謹蓄藏天氣初寒手訣玅吳鹽正白山泉香<lb/>
挾書㫄觀穉子喜洗刀竭作厨人忙園丁無事卧曝日<lb/>
棄葉狼籍堆空廊泥為緘封糠作火守䕶不敢非時嘗<lb/>
人生各自有貴賤百花開時促高宴劉伶病酲相如渇<lb/>
長魚大肉何由薦凍韲此際價千金不數狐泉槐葉麪<lb/>
摩挲便腹一欣然作歌聊續氷壺傳<lb/>
<pb n="KR4h0157_WYG_065-9b"/>
　　遣興<lb/>
莫羡朝囘帶萬釘吾曹要可草堂靈風來弱栁揺官緑<lb/>
雲破竒峰湧帝青聽盡啼鸎春欲去驚囘夢蝶醉初醒<lb/>
從敎俗眼憎疎放行矣桐江酹客星<lb/>
　　小憇村舍<lb/>
藤梢維艇子煙際覓人家小婦篸新麥羣童摘晩茶溪<lb/>
雲易成雨崖樹少開花聊寄平生快青鞵到若耶<lb/>
　　雨後<lb/>
<pb n="KR4h0157_WYG_065-10a"/>
礎潤還成雨雲收旋作晴巖花分日發林筍逐番生筆<lb/>
硯行常具軒窗晩更明塵埃幸不到那得廢詩情<lb/>
　　自上竈過陶山<lb/>
宿雨初收見夕陽縱横流水入陂塘蠶家忌客門門閉<lb/>
茶户供官處處忙緑樹村邊停醉㡌紫藤架底倚胡牀<lb/>
不因蕭散遺塵事那覺人間白日長<lb/>
　　排悶<lb/>
老去知心少流塵鎻斷絃尊空問字酒囊罄作碑錢掃<lb/>
<pb n="KR4h0157_WYG_065-10b"/>
葉供朝㸑和泥補漏船胸中元浩浩白眼望青天<lb/>
　　題亝壁<lb/>
二十餘年此結茆園公谿父日論交風翻半浦亂荷背<lb/>
雨放一林新笋梢隔葉晚鸎啼谷口唼花雛鴨聚塘坳<lb/>
出門行罷還無事借得丹經手自抄<lb/>
　　拜旦表<lb/>
一封馳奏效嵩呼清蹕何時返故都只道建炎巡狩禮<lb/>
誰知故事自祥符<lb/>
<pb n="KR4h0157_WYG_065-11a"/>
　　安流亭俟客不至獨坐成詠<lb/>
憶昔西征鬢未霜拾遺陳迹吊微茫蜀江春水千㠶落<lb/>
禹廟空山百草香馬影斜陽經劔閣艣聲清曉下瞿唐<lb/>
酒徒雲散無消息水榭憑欄淚數行<lb/>
　　歲晩書懐<lb/>
早見龍翔上太清<hi>紹興末游官玉牒所</hi>即今孤宦老山城靈丹不<lb/>
解換凡骨薄命枉敎生太平積雪樓臺增壯觀近春鳥<lb/>
雀有和聲如山吏牘何時了惆悵西窗晩照明<lb/>
<pb n="KR4h0157_WYG_065-11b"/>
　　雪中忽起從戎之興戲作<lb/>
狐裘卧載錦駝車酒醒氷髭結亂珠三尺馬鞭裝白玉<lb/>
雪中畫字草軍書<lb/>
　　鷰堂春夜<lb/>
南樓紞紞下疎更一㸃紗籠滿院明映月疎梅入簾影<lb/>
讀書穉子隔窗聲呻吟藥裏身寧久汎掃胡塵意未平<lb/>
草檄北征今二紀山城仍是老書生<hi>㳺嘗為丞相陳魯公史魏公樞相張</hi>
<hi>魏公草中原及西夏書檄於都堂</hi>
<pb n="KR4h0157_WYG_065-12a"/>
　　來亝偶書<lb/>
華髪蕭蕭不滿簪強扶衰病著朝衫寒㕔靜似阿蘭若<lb/>
佳客少于優鉢曇詩酒放懐窮亦樂文移肆罵老難堪<lb/>
棄官若遂飄然計不死揚州死劔南<hi>顧況詩云人生只合揚州死而余嘗</hi>
<hi>有歸蜀之意</hi>
　　倚欄<lb/>
閒岸紗巾小倚欄呉中三月尚春寒蜂脾蜜滿花初過<lb/>
燕觜泥新雨未乾老厭簿書思屏迹病逢節物強追歡<lb/>
<pb n="KR4h0157_WYG_065-12b"/>
一樽又動流年感城上斜陽画角殘<lb/>
　　晩春園中作<lb/>
少逢春歸未解悲千篇曾賦傷春詩可堪霜㸃鬢鬚後<lb/>
更値緑暗園林時楊花輕墮簷外影杏子重壓䦨邊枝<lb/>
毬塲立馬漏聲靜綺窗語燕簷隂移向來春事渺何許<lb/>
長空鳥跡何由追鞦韆未拆已寂寞日莫東風吹綵旗<lb/>
　　九月初郊行<lb/>
九月呉中尚裌衣江郊策馬踏斜暉蕎花漫漫連山路<lb/>
<pb n="KR4h0157_WYG_065-13a"/>
豆筴離離映版扉蒼兔避鷹投磵去黄鵪脱網傍人飛<lb/>
農家光景闗心事不為無才也合歸<lb/>
　　寄題朱元晦武夷精舍<lb/>
先生結屋緑巖邊讀易懸知屢絶編不用采芝驚世俗<lb/>
恐人謗道是神仙<lb/>
蟬蜕巖間果是無世人妄想可憐渠有方為子換凡骨<lb/>
來讀晦菴新著書<lb/>
身閒剩覺溪山好心靜尤知日月長天下蒼生未蘇息<lb/>
<pb n="KR4h0157_WYG_065-13b"/>
憂公遂與世相忘<lb/>
齊民本自藥衡門水旱那知不自存聖主憂勤常旰食<lb/>
煩公一一報曾孫<lb/>
山如嵩少三十六水似卭郲九折途我老正須閒處著<lb/>
白雲一半肯分無<lb/>
　　秋郊有懐<lb/>
檐頭買雙兔市店取斗酒還家埽北窗歡言酌親友家<lb/>
貧氣未餒禮薄情更厚高唫金石裂健筆龍蛇走酒䦨<lb/>
<pb n="KR4h0157_WYG_065-14a"/>
起出門孤月挂衰栁大笑各散歸吾軰可不朽官身縳<lb/>
簡書此樂寧復有悵望秦稽雲憑高一搔首<lb/>
楚人固多孱妄謂秋可悲寧知河嶽間氣俗樂此時壯<lb/>
士鳴雕弓健馬嚼枯箕日馳三百里榆闗赴戰期陣雲<lb/>
壓龍庭殺氣揺參旗熾火燎狐兔倒瀉黄金巵勒銘燕<lb/>
然石千載鎭邉陲安能空山裏凍研哦清詩<lb/>
秋山瘦益竒秋水淺可渉出城西風勁拂㡌吹脱㵩新<lb/>
霜折栗罅宿雨飽豆莢枯栁無鳴蜩寒花有穿蝶郊行<lb/>
<pb n="KR4h0157_WYG_065-14b"/>
得幽曠頗覺耳目愜斷雲北山來欣然與之接挂冠易<lb/>
事爾看鏡歎勛業永懐桑乾河夜渡擁馬鬛<lb/>
　　地僻<lb/>
地僻天敎養散材流年況著鬢毛催青山自繞孤城去<lb/>
画角常隨晩照來几淨雙鈎摹古帖甕香小啜試新醅<lb/>
乘槎不是星躔逺無奈先生興盡囘<lb/>
　　冬夜聞角聲<lb/>
嫋嫋清笳入雪雲白頭老守卧中軍自憐到老懐遺恨<lb/>
<pb n="KR4h0157_WYG_065-15a"/>
不向居延塞外聞<lb/>
憶在梁州夜雪深落梅聲裏玉闗心山城老去功名忤<lb/>
卧對寒燈淚滿襟<lb/>
　　荆州歌<lb/>
楚江鱗鱗緑如釀銜尾江邊繫朱舫東征打鼔挂高㠶<lb/>
西上湯豬聨百丈伏波古廟占好風武昌白帝在眼中<lb/>
倚樓女兒笑迎客清歌未盡千觴空沙頭巷陌三千家<lb/>
煙雨冥冥開橘花峽人住多楚人少土鐺爭響茱茰茶<lb/>
<pb n="KR4h0157_WYG_065-15b"/>
　　芳草曲<lb/>
蜀山逺處逢孤驛缺甃頽垣芳草碧家在江南妻子病<lb/>
離鄉半歲無消息長安城門西路去細靄斜陽芳草莫<lb/>
尊前一曲渭城歌馬蹄萬里交河戍人生誤計覓封侯<lb/>
芳草愁人春復秋只願東行至滄海路窮草斷始無愁<lb/>
　　夢囘<lb/>
病骨便衾暖羈懐怯夢囘鐘殘燈燼落香冷雨聲來老<lb/>
抱憂時志狂非濟世材明朝入冬假燒兔薦新醅<lb/>
<pb n="KR4h0157_WYG_065-16a"/>
　　到嚴十五晦朔郡釀不佳求於都下既不時至欲<lb/>
　　　借書讀之而寓公多祕不肯出無以度日殊惘<lb/>
　　　惘也<lb/>
桐君放隱兩經秋小院孤燈夜夜愁名酒過於求趙璧<lb/>
異書渾似借荆州溪山勝處真難到風月佳時事不休<lb/>
安得連車載郫釀金鞭重作浣花遊<lb/>
　　春殘<lb/>
老墮空山裏春殘白日長庸醫司性命俗子議文章燭<lb/>
<pb n="KR4h0157_WYG_065-16b"/>
映一池墨風飄半篆香箇中有佳處袖手看人忙<lb/>
　　三月二十日晩酌<lb/>
暫因賜沐作閒身太息纔餘一日春委地落花新著雨<lb/>
穿簾歸燕不生人衛青此日怪長揖王翰當年謀卜鄰<lb/>
商略晩窗須小醉朱櫻青杏正嘗新<lb/>
　　北窗閒詠<lb/>
隂隂緑樹雨餘香半捲疎簾置一牀得禄僅償賒酒劵<lb/>
思歸新草乞祠章古琴百納彈清散名帖雙鈎榻硬黄<lb/>
<pb n="KR4h0157_WYG_065-17a"/>
夜出灞亭雖跌宕也勝歸作老馮唐<lb/>
　　夜出偏門還三山<lb/>
月行南斗邊人歸西郊路水風吹葛衣草露溼芒屨漁<lb/>
歌起逺汀鬼火出破墓凄清醒醉魂荒怪入詩句到家<lb/>
夜已半佇立叩蓬戸穉子猶讀書一笑慰遲萛<lb/>
　　四鼔酒醒起歩庭下<lb/>
酒解夜過半出門歩中庭天高河漢白月淡煙霧青重<lb/>
滴竹杪露疎見樹罅星壊甃啼寒蛩深竹明孤螢秋晩<lb/>
<pb n="KR4h0157_WYG_065-17b"/>
雖未霜蠧葉時自零四序逝不留慨然感頽齡平生茆<lb/>
一把不博帶萬釘鴟溝謝拍拍鴻路追㝠㝠<lb/>
　　雲門感舊<lb/>
總角來遊老未忘背人歲月去堂堂穉松看到偃霜葢<lb/>
廢寺憶曾開寳坊佛几古燈寒熖短齋厨新粟午炊香<lb/>
興䦨未忍登車去更倚溪橋立夕陽<lb/>
　　行在春晩有懐古隱<lb/>
老辱明時乞一官逢春惆悵獨無歡舊人零落北音少<lb/>
<pb n="KR4h0157_WYG_065-18a"/>
市肆蕭疎民力殫歸計已栽千箇竹殘年合挂兩梁冠<lb/>
石㠶山路頻囘首箭茁蓴絲正滿槃<lb/>
　　次韻和楊伯子主簿見贈<lb/>
齋戒叩頭牋天公幸矣使我為枯蓬枯蓬於世百無用<lb/>
始得曠快乗秋風此生安往失貧賤白髮蕭蕭對黄卷<lb/>
今人雖鄰有不覿古人却向書中見猨啼月落青山空<lb/>
舊隱夢寂思東䝉不願峨冠赤穉下且可短劔紅塵中<lb/>
終年無人問良苦眼望青天惟自許可憐對酒不敢豪<lb/>
<pb n="KR4h0157_WYG_065-18b"/>
它日空澆墳上土文章最忌百家衣火龍黼黻世不知<lb/>
誰能養氣塞天地吐出自足成虹霓渡江諸賢骨已朽<lb/>
老夫亦將正丘首杜郎苦瘦㡌擫耳程子久貧衣露肘<lb/>
君復作意㝷齊盟豈知衰懦畏後生大篇一讀我起立<lb/>
喜君得法從家庭鯤鵬自有天池著誰謂太狂須束縳<lb/>
大機大用君已傳那遣老夫安注脚<hi>杜興伯高程有徽文若皆近以詩文</hi>
<hi>得名于諸公而尤與予善</hi>
　　醉中作行草數紙<lb/>
<pb n="KR4h0157_WYG_065-19a"/>
還家痛飲洗塵土醉帖淋漓寄豪舉石池墨瀋如海寛<lb/>
𤣥雲下垂黒蛟舞太陰鬼神挾風雨夜半馬陵飛萬弩<lb/>
堂堂筆陣從天下氣壓唐人折釵股丈夫本意陋千古<lb/>
殘軍何足膏碪斧驛書馳報兒單于直用毛錐驚殺汝<lb/>
　　記夢<lb/>
夢裏都忘兩鬢殘恍然白紵入長安硾敎紙熟脩温巷<lb/>
僦得驢騎候熱官紅葉滿街秋著句青樓燒燭夜追歡<lb/>
如今萬事消除盡老眼摩挲靜處看<lb/>
<pb n="KR4h0157_WYG_065-19b"/>
　　野興<lb/>
紅飯青蔬美莫加鄰翁能共一甌茶舍西日𦂳花房斂<lb/>
港北風生栁脚斜笻杖不妨閒有伴茆簷終勝老無家<lb/>
自驚七十猶強健采藥歸來見草鴉<lb/>
　　重午<lb/>
葉底榴花蹙絳繒街頭初賣苑池氷<hi>㑹稽不藏氷賣者皆自行在來</hi>世<lb/>
間各自有時節蕭艾著冠稱道陵<lb/>
　　梅雨<lb/>
<pb n="KR4h0157_WYG_065-20a"/>
沐罷斜簪二十冠斷雲殘靄暗江干絲絲梅子熟時雨<lb/>
漠漠楝花開後寒<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>采芸香辟書蠧旋舂麥麨續家餐<lb/>
日長倦睫惟思閉茗椀真須抵死寛<lb/>
　　醉歌<lb/>
讀書三萬卷仕宦皆束閣學劔四十年腥血未染鍔不<lb/>
得為長虹萬丈掃寥廓又不為疾風六月送飛雹戰馬<lb/>
死槽櫪公卿守和約窮邊指淮淝異域視京雒於乎此<lb/>
何心有酒吾忍酌平生為衣食斂版靴兩脚心雖了是<lb/>
<pb n="KR4h0157_WYG_065-20b"/>
非口不給唯諾如今老且病鬢秃牙齒落仰天少吐氣<lb/>
餓死實差樂壯心埋不朽千載猶可作<lb/>
　　蝸廬<lb/>
小葺蝸廬便著家槿籬莎徑任欹斜為生草草僧行脚<lb/>
到處悠悠客泛槎孤蝶惜衣晴曝粉穉蜂貪蜜晩爭花<lb/>
有書嬾讀吾堪愧睡起何妨自磑茶<lb/>
　　故山<lb/>
功名莫苦怨天慳一櫂歸來到死閒傍水無家無好竹<lb/>
<pb n="KR4h0157_WYG_065-21a"/>
卷簾是處是青山滿籃箭茁瑶簪白壓擔稜梅鶴頂殷<lb/>
野興盡時尤可樂小江烟雨趂潮還<hi>鏡湖</hi>
禹祠行樂盛年年繡轂爭先罨画船十里烟波明月夜<lb/>
萬人歌吹早鸎天花如上苑常成市酒似新豐不直錢<lb/>
老子未須悲白髪黄公壚下且閒眠<hi>禹廟</hi>
老尉鴻飛隱市門千年猶有舊巢㾗陸生於此寓棋局<lb/>
<hi>予二十年前嘗寓居</hi>曾丈時來開酒樽<hi>曽丈謂文清公</hi>渺渺㠶檣遥見海<lb/>
冥冥蒲葦不知村數僧也復投詩社零落今無一二存<lb/>
<pb n="KR4h0157_WYG_065-21b"/>
<hi>梅山</hi>
落磵泉奔舞玉虹護丹松老卧蒼龍霜柑籬角寒初熟<lb/>
野確雲邊夜自舂挈榼人沽村市酒打包僧趂寺樓鐘<lb/>
幽㝷自是年來嬾枉道山靈不見容<hi>雲門</hi>
　　冬晩山房書事<lb/>
山澤何妨老太平巉巉骨相本來清月明滿地看梅影<lb/>
露下隔溪聞鶴聲未辨藥苖逢客問欲酬琴價約僧評<lb/>
胡奴仁祖今俱絶且學湘纍拾菊英<lb/>
<pb n="KR4h0157_WYG_065-22a"/>
屏迹山村病日增鳥皮几穩得閒凭凍雲傍水封梅蕚<lb/>
嫩日烘窗釋硯氷歲盡光陰饒衮衮身閒醉夢且騰騰<lb/>
蠻童采藥歸來晚客至從嗔喚不譍<lb/>
　　春雨絶句<lb/>
恰喜西窗晚照明虚簷又報雨來聲端憂不用占龜兆<lb/>
壊盡花時自解晴<lb/>
千㸃猩紅蜀海棠誰憐雨裏作啼粧殺風景處君知否<lb/>
正伴鄰翁救麥忙<lb/>
<pb n="KR4h0157_WYG_065-22b"/>
天公似欲敗蠶麰雨冐南山莫不收騃女癡兒那念此<lb/>
貪看科斗滿清溝<lb/>
今年春半不知春飛雹犇雷嚇殺人縫得春衫元未著<lb/>
免敎惆悵洛陽塵<lb/>
梅中最晩是緗梅一日來看欲百囘俗紫凡紅終避舍<lb/>
不妨自向雨中開<lb/>
蕭條冬令侵春晚淅瀝寒聲滴夜長更事老翁頑到底<lb/>
每言宜睡好燒香<lb/>
<pb n="KR4h0157_WYG_065-23a"/>
　　山園<lb/>
買得新園近釣磯旋營茆棟設柴扉山經宿雨脩容出<lb/>
花倚和風作態飛世事只成驚老眼酒徒頻約典春衣<lb/>
狂吟爛醉君無笑十丈愁城要解圍<lb/>
　　東關<lb/>
路入東關物象竒角巾老子曵笻枝蠶如黒蟻桑生後<lb/>
秧似青鍼水滿時穿市不嫌微雨溼過谿翻喜壊橋危<lb/>
當年野店題詩處又典春衣具午炊<lb/>
<pb n="KR4h0157_WYG_065-23b"/>
雲蹙魚鱗襯夕陽放翁繫纜水雲鄉一笻疾歩人驚健<lb/>
斗酒高歌自笑狂風㬉市樓吹絮雪蠶生村舍采桑黄<lb/>
東阡南陌無窮樂底事隨人作許忙<lb/>
　　宿野人家<lb/>
避雨來投白版扉野人憐客不相違林喧鳥雀棲初定<lb/>
村近牛羊莫自歸土釜暖湯先濯足豆䕸吹火旋烘衣<lb/>
老來世路渾諳盡露宿風餐未覺非<lb/>
　　北窗<lb/>
<pb n="KR4h0157_WYG_065-24a"/>
北窗本意傲羲皇老返園廬味更長犢健戴星耕白水<lb/>
蠶飢衝雨采青桑俚儒朱墨開冬學廟史牲牢祝歲穰<lb/>
從此鬢毛雖似雪未妨撃壤頌虞唐<lb/>
　　晚春感事<lb/>
風惡房櫳燕子歸雨多山路蕨芽肥青餈旋擣作寒食<lb/>
白葛預裁充暑衣穉子日長供課早故人官逹寄書稀<lb/>
幽居自喜渾無事又向湖陰坐釣磯<lb/>
徙倚䦨干送落暉年華冉冉恨依依護雛燕子常更出<lb/>
<pb n="KR4h0157_WYG_065-24b"/>
著雨楊花又嬾飛已為讀書悲眼力還因攬帶歎腰圍<lb/>
親朋半作荒郊冡欲話初心淚滿衣<lb/>
　　示兒<lb/>
舍東已種百本桑舍西仍築百歩塘早茶采盡晚茶出<lb/>
小麥方秀大麥黄老夫一飽手捫腹不復舉手號蒼蒼<lb/>
讀書習氣掃未盡燈前簡牘紛朱黄吾兒從㫄論治亂<lb/>
每使老子喜欲狂不須飲酒徑自醉取書相和聲琅琅<lb/>
人生百病有已時獨有書癖不可醫願兒力耕足衣食<lb/>
<pb n="KR4h0157_WYG_065-25a"/>
讀書萬卷真何益<lb/>
　　村居初夏<lb/>
莫境難禁日月催臘醅初見拆泥開壓車麥穗黄雲卷<lb/>
食葉蠶聲白雨來薄飯蕨薇端可飽短衫紵葛亦新裁<lb/>
宦途自古多憂畏白首為農信樂哉<lb/>
煑酒開時日正長山家隨分畣年光梅青巧配呉鹽白<lb/>
筍美偏宜蜀䜴香風㬉緊催蠶上簇雨餘閒看稻移秧<lb/>
老夫見事真成晩浪走人間兩鬢霜<lb/>
<pb n="KR4h0157_WYG_065-25b"/>
天遣為農老故鄉山園三畝鏡湖傍嫩莎經雨如秧緑<lb/>
小蝶穿花似繭黄斗酒隻雞人笑樂十風五雨歲豐穰<lb/>
相逢但喜桑麻長欲話窮通已兩忘<lb/>
故鄉風物勝荆呉流水青山無處無列植園林多美菓<lb/>
飽鉏畦壠富嘉蔬橋邊來淬剶桑斧池畔行芟縳糭菰<lb/>
我有素紈如月扇㑹憑名手作新圖<lb/>
　　新秋感事<lb/>
江上清秋昨夜囘漁扉正對荻洲開志存天下食不足<lb/>
<pb n="KR4h0157_WYG_065-26a"/>
節慕古人䜛愈來風際紙鳶那解久祭餘芻狗㑹堪哀<lb/>
蕭然散髪聽秋雨<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>領新涼入酒盃<lb/>
　　秋思<lb/>
一生書劔徧天涯兩歲秋風喜在家爛醉日傾無算酒<lb/>
高眠時聽屬私蛙園林夕照明丹柿籬落初寒蔓碧花<lb/>
便擬挂冠君㑹否耳根不復耐喧譁<lb/>
半年閉戸廢登臨直自春殘病至今帳外昏燈伴孤夢<lb/>
簷前寒雨滴愁心中原形勝闗河在列聖憂勤德澤深<lb/>
<pb n="KR4h0157_WYG_065-26b"/>
遥想遺民垂泣處大梁城闕又秋砧<lb/>
　　秋晚思梁益舊遊<lb/>
幅巾笻杖立籬門秋意蕭然欲斷魂恰似嘉陵江上路<lb/>
冷雲微雨溼黄昏<lb/>
憶昔西行萬里餘長亭夜夜夢歸呉如今厯盡風波惡<lb/>
飛棧連雲是坦途<lb/>
滄波極目江鄉恨衰草連天塞路愁三十年間行萬里<lb/>
不論南北怯登樓<lb/>
<pb n="KR4h0157_WYG_065-27a"/>
　　蔬圃<lb/>
蔬圃依山脚漁扉竝水涯卧枝開野菊殘枿出秋茶病<lb/>
骨知天色羈懐感物華餘年有幾許且灌邵平𤓰<lb/>
　　農家<lb/>
南畝勤菑穫西城謹葢藏種蕎椉霽日斫荻待微霜谿<lb/>
碓新舂白山厨野蔌香何須北窗卧始得傲羲皇<lb/>
　　城南上原陳翁以賣花為業得錢悉供酒資又不<lb/>
　　　能獨飲逢人輒強與共醉辛亥九月十二日偶<lb/>
<pb n="KR4h0157_WYG_065-27b"/>
　　　過其門訪之敗屋一間妻子飢寒而此翁已大<lb/>
　　　醉矣殆隱者也為賦一詩<lb/>
君不見㑹稽城南賣花翁以花為糧如蜜蠭朝賣一株<lb/>
紫莫賣一枝紅屋破見青天盎中米常空賣花得錢送<lb/>
酒家取酒盡時還賣花春春花開豈有極日日我醉終<lb/>
無涯亦不知天子殿前宣白麻亦不知相公門前築堤<lb/>
沙客來與語不能畣但見醉髪覆面垂髿髿<lb/>
　　晩飯罷小立門外有作<lb/>
<pb n="KR4h0157_WYG_065-28a"/>
此心何敢慕輕肥尚媿無功飽蕨薇浦面鳥衝殘靄去<lb/>
栁陰人荷一鋤歸病嗟短髮紛紛白老覺初心種種非<lb/>
百歩空庭著明月黄昏手自掩荆扉<lb/>
　　觀梅至花涇高端叔解元見㝷<lb/>
春暖山中雲作堆放翁<graphic n="KR1468" url="https://raw.githubusercontent.com/kanripo/KR-Gaiji/master/images/KR1468.png" mimeType="image/png"/>子出㝷梅不須問信道傍叟<lb/>
但覓梅花多處來<lb/>
　　山家莫春<lb/>
遶屋清陰合縁堤緑草纎起蠶初放食新麥已磨䥥苦<lb/>
<pb n="KR4h0157_WYG_065-28b"/>
筍先調醬青梅小蘸鹽佳時幸無事酒盡更須添<lb/>
行飯獨相羊扶藜過野塘晴光生蝶粉㬉律變鸎吭麨<lb/>
美羣兒競蠶飢小婦忙深知遊宦惡窮死勿離鄉<lb/>
　　入雲門小憇五雲橋<lb/>
糓雨初過換夾衣園林零落到薔薇鳴鳩日暖遥相應<lb/>
雛燕風柔漸獨飛臺省多才吾軰拙江湖久客莫年歸<lb/>
雲門蹋月方清絶且倚溪橋看夕霏<lb/>
　　春晚村居雜賦絶句<lb/>
<pb n="KR4h0157_WYG_065-29a"/>
作堤蜿蜿六百尺西崦東村成一家春雨乍晴桑吐葉<lb/>
秋風初冷稻吹花<lb/>
鵝兒草緑侵行路帔子花明照屋除處處乞漿俱得酒<lb/>
杖頭何恨一錢無<lb/>
一篙湖水鴨頭緑千樹桃花人面紅茆舍青帘起余意<lb/>
聊將醉舞答春風<lb/>
朝書牛劵拈枯筆莫祭蠶神酌凍醪閒放無憂窮有意<lb/>
旁人錯羡此翁高<lb/>
<pb n="KR4h0157_WYG_065-29b"/>
澆書滿把浮蛆瓮攤飯横眠夢蝶牀莫笑山翁見機晩<lb/>
也勝朝市一生忙<hi>東坡先生謂晨飲為澆書李黄門謂午睡為攤飯</hi>
午枕閉門無客攪夜燈開卷有兒同若為牋與天公道<lb/>
盡乞餘生向此中<lb/>
　　雨晴<lb/>
閒曵枯笻自在行曲廊小閣賞新晴幽禽葉底吟風久<lb/>
殘雨枝間照日明茶映盞毫新乳上琴横薦石細泉鳴<lb/>
亦知老健終難恃且復蕭然得此生<lb/>
<pb n="KR4h0157_WYG_065-30a"/>
　　六月十四日微雨極涼<lb/>
湖上清秋近亝中白日長雲來樹收影雨過土生香蓮<lb/>
小紅衣溼𤓰甘碧玉涼晩來幽興極移榻近方塘<lb/>
　　水亭晩眺<lb/>
暑雨初晴浦面寛水亭景物卷簾看聨舟作陣圍漁隊<lb/>
屈竹成籬護芡盤四海諸公半丘壟百年幾夕倚䦨干<lb/>
日沈未用怱怱去待挽銀河濯肺肝<lb/>
　　蓬萊館午憇<lb/>
<pb n="KR4h0157_WYG_065-30b"/>
驛門繫馬聽蟬吟翻動平生萬里心橋畔笛聲催日落<lb/>
城邊草色帯烟深闗河厯厯功名晩歲月悠悠老病侵<lb/>
憶戍梁州如昨日憑䦨西望一霑襟<lb/>
　　夢遊散闗渭水之間<lb/>
平生望眼怯天涯客裏何堪度歲華但恨征輪無四角<lb/>
不愁歸路有三义驛窗燈闇傳秋柝闗樹烟深宿莫鴉<lb/>
叱犢老翁頭似雪羡渠生死不離家<lb/>
　　秋夜將曉出籬門迎涼有感<lb/>
<pb n="KR4h0157_WYG_065-31a"/>
迢迢天漢西南路喔喔鄰雞一再鳴壯志病來消欲盡<lb/>
出門搔首愴平生<lb/>
三萬里河東入海五千仞嶽上摩天遺民淚盡邊塵裏<lb/>
南望王師又一年<lb/>
　　秋日郊居<lb/>
秋日留連野老家朱槃鮓臠粲如花已炊藟散真珠米<lb/>
更㸃丁坑白雪茶<hi>藟散米名丁坑茶名</hi>
今年斟酌是豐年社近兒童喜欲顚半醉半醒村老子<lb/>
<pb n="KR4h0157_WYG_065-31b"/>
家家門口掠神錢<lb/>
兒童冬學閙比鄰據案愚儒却自珍授罷村書閉門睡<lb/>
終年不著面看人<hi>農家十月乃遣子入學謂之冬學所讀雜字百家姓之類謂之村書</hi>
　　新晴<lb/>
積雨已凄冷新晴還少和稼收平野濶木落逺山多土<lb/>
潤朝畦菜機鳴夜擲梭時清年歲好吾敢歎蹉跎<lb/>
　　晩眺<lb/>
秋晚閒愁抵酒濃試尋高處倚枯笻雲歸時帶雨數㸃<lb/>
<pb n="KR4h0157_WYG_065-32a"/>
木落又添山一峰鳴雁沙邊驚客艣行僧煙際認樓鐘<lb/>
箇中詩思來無盡十手傳抄畏不供<lb/>
　　九月一日夜讀詩藁有感走筆作歌<lb/>
我昔學詩未有得殘餘未免從人乞力孱氣餒心自知<lb/>
妄取虚名有慙色四十從戎駐南鄭酣宴軍中夜連日<lb/>
打毬築場一千歩閱馬列廐三萬疋華燈縱博聲滿樓<lb/>
寳釵豔舞光照席琵琶絃急氷雹亂羯鼔手勻風雨疾<lb/>
詩家三昧忽見前屈賈在眼元厯厯天機雲錦用在我<lb/>
<pb n="KR4h0157_WYG_065-32b"/>
剪裁妙處非刀尺世間才傑固不乏秋毫未合天地隔<lb/>
放翁老死何足論廣陵散絶還堪惜<lb/>
　　小園<lb/>
窄窄柴門短短籬山家隨分有園池客因問字來攜酒<lb/>
僧趂分題就賦詩晨露每看花藟折夕陽頻見樹陰移<lb/>
<hi>此二事非閒寂不知也</hi>拂衣司諫猶忙在此趣淵明却少知<lb/>
　　九月二十三夜小兒方讀書而油盡口占此詩示<lb/>
　　　之<lb/>
<pb n="KR4h0157_WYG_065-33a"/>
徹骨貧來累始輕孤村月上正三更汝縁油盡眠差早<lb/>
我亦尊空醉不成南陌金羈良自苦北邙麟冡半無名<lb/>
書生事業期千載得䘮從來未易評<lb/>
　　今年立冬後菊方盛開小飲<lb/>
胡牀移就菊花畦飲具酸寒手自擕野實似丹仍似漆<lb/>
村醪如蜜復如虀傳方那解烹羊脚破戒猶慙擘蟹臍<lb/>
一醉又驅黄犢出冬晴正要飽耕犂<lb/>
　　歩至近村<lb/>
<pb n="KR4h0157_WYG_065-33b"/>
藥物扶持病漸平布裘絮㡌出柴荆荒堤經雨多牛跡<lb/>
村舍無人有碓聲數蝶弄香寒菊晩萬鴉囘陣夕楓明<lb/>
老翁隨意閒成句不似劉矦要取名<lb/>
　　夜讀范至能攬轡録言中原父老見使者多揮涕<lb/>
　　　感其事作絶句<lb/>
公卿有黨排宗澤帷幄無人用岳飛遺老不應知此恨<lb/>
亦逢漢節解沾衣<lb/>
　　書適<lb/>
<pb n="KR4h0157_WYG_065-34a"/>
老翁垂七十其實似童兒山果啼呼覓鄉灘喜笑隨羣<lb/>
嬉累瓦㙮獨立照盆池更挾殘書讀渾如上學時<lb/>
　　十一月四日風雨大作<lb/>
僵卧孤村不自哀尚思為國戍輪臺夜䦨卧聽風吹雨<lb/>
鐵馬氷河入夢來<lb/>
　　病起<lb/>
少年射虎南山下惡馬強弓看似無老病即今那可説<lb/>
出門十歩要人扶<lb/>
<pb n="KR4h0157_WYG_065-34b"/>
　　書巢冬夜待旦<lb/>
埽葉擁堦寒犬行編茆護柵老鷄鳴風霜漸逼歲時晩<lb/>
形影相依燈火明史䇿千年媿豪傑闗河萬里愴功名<lb/>
固應死抱無窮恨老病何由更請纓<lb/>
　　冬晴閒歩東村由故塘還舍作<lb/>
紅藤拄杖獨相羊路遶東村小嶺傍水落枯萍黏蟹椵<lb/>
<hi>鄉人植竹以取蟹謂之蟹椵</hi>雲開寒日上漁梁洛陽二頃言良是光<lb/>
範三書計本狂厯盡危機識天意要令閒健反耕桑<lb/>
<pb n="KR4h0157_WYG_065-35a"/>
　　寄宇文成州<lb/>
成州太守比何如夢裏依然把臂初復起卿當用卿法<lb/>
長閒吾實愛吾廬五湖風雨孤舟夜萬里闗山一紙書<lb/>
正使兩翁長隔濶子孫宅日莫相疎<lb/>
　　春雨<lb/>
午夜聽春雨發生端及期世憂殊未艾天意固難知士<lb/>
節承平日人材南渡時後生聞見狹撫枕歎吾衰<lb/>
　　僧廬<lb/>
<pb n="KR4h0157_WYG_065-35b"/>
僧廬土木塗金碧四出徵求如羽檄富商豪吏多厚積<lb/>
宜其棄金如瓦礫貧民妻子半菽食一飢轉作溝中瘠<lb/>
賦斂鞭笞縣庭赤持以與僧亦不惜古者養民如養兒<lb/>
勸相農事憂其飢露臺百金止不為尚媿七月周公詩<lb/>
流俗紛紛豈知此熟視創殘謂當爾傑物大像無時止<lb/>
安得疲民免飢死<lb/>
　　贈劉改之秀才<lb/>
君居古荆州醉膽天宇小尚不拜龎公况肯依劉表胸<lb/>
<pb n="KR4h0157_WYG_065-36a"/>
中九淵蛟龍蟠筆底六月氷雹寒有時大呌脱烏幘不<lb/>
怕酒盃如海寛放翁七十病欲死相逢尚能刮眼看李<lb/>
廣不生楚漢間封侯萬户宜其難<lb/>
　　春社<lb/>
太平處處是優場社日兒童喜欲狂且看參軍喚蒼鶻<lb/>
京都新禁舞亝郎<lb/>
　<lb/>
　<lb/>
<pb n="KR4h0157_WYG_065-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷六十五<lb/>
</p>
<p>
</p>
  </div>
</body>
</text>
</TEI>
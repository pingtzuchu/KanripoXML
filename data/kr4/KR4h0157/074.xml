<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷七十四</head> <lb/>
    <p>
<pb n="KR4h0157_WYG_074-1a"/>
欽定四庫全書<lb/>
　宋詩鈔卷七十四<lb/>
　　　　　　　　　内閣中書舍人吳之振編<lb/>
　楊萬里南海集鈔<lb/>
　　庚子正月五日曉過大皐渡<lb/>
霧外江山看不眞只憑鷄犬認前村渡船滿板霜如雪<lb/>
印我青鞋第一痕<lb/>
危沙崩岸欲侵墻直下清江百尺強過了筍輿元未覺<lb/>
<pb n="KR4h0157_WYG_074-1b"/>
忽然回首冷思量<lb/>
　　之官五羊過太和縣登快閣觀山谷石刻<lb/>
廬陵山水説西昌天遣金華印此邦詩本道他將取去<lb/>
如何遺下一澄江<lb/>
　　萬安道中書事<lb/>
玉峰雲剥逗斜明花徑泥乾得晩行細細一風寒裏暖<lb/>
時時數㸃雨中晴<lb/>
攜家滿路踏春華兒女欣欣不憶家騎吏也忘行役苦<lb/>
<pb n="KR4h0157_WYG_074-2a"/>
一人人揷一枝花<lb/>
　　過皂口<lb/>
贑石三百里春流十八灘路從青璧絶船到半江寒不<lb/>
是春光好誰供客子看猶須一樽緑併遣百憂寛<lb/>
　　曉過皂口嶺<lb/>
夜渡驚灘有底忙曉攀絶磴更禁當周遭碧嶂無人迹<lb/>
圍入青天小册方半世功名一雞肋平生道路九羊腸<lb/>
何時上到梅花嶺北望螺峰半㸃蒼<lb/>
<pb n="KR4h0157_WYG_074-2b"/>
　　歩過分水嶺<lb/>
路險勞人役儂須下轎行石從何代落蕨傍舊根生古<lb/>
樹無今態幽泉有暗聲只言章貢近猶自兩三程<lb/>
　　憇分水嶺望鄉<lb/>
嶺頭泉眼一涓流南入䖍州北吉州只隔中間些子地<lb/>
水聲滴作兩鄉愁<lb/>
嶺北泉流分外忙一聲一滴斷人腸浪愁出却廬陵界<lb/>
未入梅山總故鄉<lb/>
<pb n="KR4h0157_WYG_074-3a"/>
　　社日南康道中<lb/>
東風試暖却成寒春恰平分又欲殘淡着煙雲輕着雨<lb/>
近遮草樹逺遮山人行栁色花光裏天接江西嶺北間<lb/>
管領社公須作葉在家在外匹如閒<lb/>
　　小溪至新曲<lb/>
人煙懡㦬不成村溪水㣲茫劣半分流到前灘忙似箭<lb/>
不容雨㸃稍成紋<lb/>
只愛孤峰惹寸雲忽驚頭上雨傾盆北來南去縁何事<lb/>
<pb n="KR4h0157_WYG_074-3b"/>
路上君看屐子痕<lb/>
晚雲解事忽離披放出千峰特地竒欲揀一峰誰子是<lb/>
總如筆未退尖時<lb/>
懊惱春光欲斷腸來時長緩去時忙落紅滿路無人惜<lb/>
踏作花泥透脚香<lb/>
　　六月十九度大庾嶺題雲封寺<lb/>
梅山未到未敎休到得梅山始欲愁知道望鄉看不見<lb/>
也須一歩一回頭<lb/>
<pb n="KR4h0157_WYG_074-4a"/>
　　題南雄馹外計堂<lb/>
攜家度嶺夜乘槎小泊淩江水北涯二月山城無菜把<lb/>
一年春事又楊花舉頭海國星辰近回顧梅山草樹遮<lb/>
客子相逢聞好語看山只欠到南華<lb/>
　　二月二十三日南雄解舟<lb/>
昨夜新雷幾地鳴今朝春漲一篙清順流更借江風便<lb/>
此去韶州只兩程<lb/>
水没蒲芽尚有稍風吹屋角半無茅急灘未到先聞浪<lb/>
<pb n="KR4h0157_WYG_074-4b"/>
枯樹遥看只見巢<lb/>
　　舟過黄田謁龍母䕶應廟<lb/>
逺山相别忽相尋水到黄田漸欲深見説前頭山更好<lb/>
且留好句未須吟<lb/>
　　舟過謝潭<lb/>
夾江百里没人家最苦江流曲更斜嶺草已青今歲葉<lb/>
岸蘆猶白去年花<lb/>
碧酒時傾一兩杯船門纔閉又還開好山萬皺無人見<lb/>
<pb n="KR4h0157_WYG_074-5a"/>
都被斜陽拈出來<lb/>
　　三月一日過摩舍那灘阻雨泊清溪鎮<lb/>
一聲霹靂霽光收急泊荒茆野渡頭摩舍那灘衝石過<lb/>
曼陁羅影漾江流山纔入眼雲遮斷船去追程雨見留<lb/>
夜宿清溪望清逺舉頭不見隔英州<lb/>
過盡危灘百不堪急驚絶壁翠巉巉倒垂不死千年樹<lb/>
下拂奔流萬丈潭隔岸數峰如筆格倚天一色染青藍<lb/>
眞陽此去無多子到日應逢三月三<lb/>
<pb n="KR4h0157_WYG_074-5b"/>
　　小泊英州<lb/>
人人藤葉嚼梹榔戸戸茅簷覆土牀只有春風不寒乞<lb/>
隔溪吹度柚花香<lb/>
數家草草劣無多跕水飛鳶也不過道是荒城斗來大<lb/>
向來此地着東坡<lb/>
　　過眞陽峽<lb/>
莫道無人徑亦窮尚餘碧篠伴青楓白雲不是從天降<lb/>
坐看生從翠崦中<lb/>
<pb n="KR4h0157_WYG_074-6a"/>
仰見青天尺許青無波江水不勝平只驚白晝山竹裂<lb/>
杜宇初聞第一聲<lb/>
榕樹陰中一葦横鷓鴣聲裏數峰青南人到此亦腸斷<lb/>
不是南人作麽生<lb/>
　　晨炊光口砦<lb/>
泊船光口薦晨炊野飯匆匆不整齊新摘柚花薫熟水<lb/>
旋撈萵苣浥生虀儘敎坡老食無肉未害山公醉似泥<lb/>
過了眞陽到清逺好山自足樂人飢<lb/>
<pb n="KR4h0157_WYG_074-6b"/>
　　過沙頭<lb/>
過了沙頭漸有村地平江濶氣清溫暗潮已到無人㑹<lb/>
只有篙師識水痕<lb/>
　　船中蔬飯<lb/>
食蕨食臂莫食拳食笋食稍莫食根何曾萬錢方下箸<lb/>
先生把菜亦飽去嶺南風物似江南笋如束薪蕨作籃<lb/>
先生食藉幾萬卷千巖萬壑皆厨傳<lb/>
　　清明日欲宿石門未到而風雨大作泊靈星小海<lb/>
<pb n="KR4h0157_WYG_074-7a"/>
風雨從來海外天靈星海裏泊樓船坐吟苦句斟愁酒<lb/>
也是清明過一年<lb/>
峽山前夕石間行泊得船時破膽驚驚到今宵已無膽<lb/>
聽風聽浪到天明<lb/>
一生行路竟如何樂事還稀苦事多知是風波欺客子<lb/>
不知客子犯風波<lb/>
　　西園晩歩<lb/>
龍眼初如菉豆肥荔枝已似佛螺兒南荒北客難將息<lb/>
<pb n="KR4h0157_WYG_074-7b"/>
最是殘春首夏時<lb/>
　　得夀仁夀俊二子中塗書二首<lb/>
二子别我歸兼旬無消息客有饋荔枝盈籃風露色絳<lb/>
羅蹙寳髻氷彈濺粘液老夫非不饞忍饞不忍喫急呼<lb/>
兩健歩為我致渠側㸃數川陸程幾日當還役惟愁香<lb/>
味壊色變那敢惜十日兩騎還千里一紙墨把書五行<lb/>
下廢書雙淚滴不如未到時當喜翻不懌<lb/>
子壯祗覺幼子學祗覺遲二子忽頎然語離又作悲今<lb/>
<pb n="KR4h0157_WYG_074-8a"/>
年來官下二子暫我隨懸知住不久且復相從嬉鶴書<lb/>
自天降槐花呼汝歸伯也恐我愁願留不忍辭仲也慘<lb/>
不釋飛鳴忍及時豈有鳯將雛雛長禁其飛决焉遣還<lb/>
家一笑更不疑傍人怪無淚淚入肝與脾我昔如汝長<lb/>
壯志在四方集賢給筆札秉燭促夜裝平明出門户振<lb/>
衣不徬徨先君泫然泣感我令我傷先君顧我語汝行<lb/>
勿斷腸他日汝養子此悲㑹身當老懐追陳迹心折涕<lb/>
泗滂<lb/>
<pb n="KR4h0157_WYG_074-8b"/>
　　宴客夜歸六言<lb/>
月在荔枝梢上人行茉莉花間但覺胷吞碧海不知身<lb/>
落南蠻<lb/>
　　雨霽登連天觀<lb/>
高臺十日不曽登雨後榰藤拄晩晴城外諸峰迎落照<lb/>
松根細草總斜明眼穿嶺北書不到初入海南愁頓生<lb/>
只有荷花舊相識風前翠葢為人傾<lb/>
　　得夀仁夀俊二子書皆以病不及就試且報來期<lb/>
<pb n="KR4h0157_WYG_074-9a"/>
二子何時到三秋欲盡頭收渠半張紙洗我一年愁不<lb/>
得毛錐力元非子墨羞海山寒更碧整駕可同遊<lb/>
　　送蔡定夫赴湖南提刑<lb/>
菊後霜前換繡衣湘南嶺北看梅枝還將方策汗青路<lb/>
拈出圜扉草綠時四海幾人憐我老三年兩作送君詩<lb/>
借令貴殺衡陽紙半幅無妨慰夢思<lb/>
　　遣騎問訊范明州叅政報章寄絶句和韻謝之<lb/>
南海人從東海歸新詩到日恰梅時撚梅細比新詩看<lb/>
<pb n="KR4h0157_WYG_074-9b"/>
未必梅花瘦似詩<lb/>
　　至日薄寒<lb/>
舊傳冬不到南中今歲南中稍稍冬曦幕暖吹紅皺起<lb/>
霜橋冷歩縞聲鬆裁縫苦思詩千首排遣清愁酒一鍾<lb/>
不是梅花開獨早似憐北客老相逢<lb/>
　　病中夜坐<lb/>
月留銀漢小徘徊似戀空庭獨樹梅玉漏聽來更二㸃<lb/>
燭花剪了暈重開病身不飲看人醉乾雪無端上鬂來<lb/>
<pb n="KR4h0157_WYG_074-10a"/>
後日老衰知健否只今六九已推隤<lb/>
　　辛丑正月二十五日遊蒲澗晚歸<lb/>
桃李深酣日池塘淺試春霽暉揺逺水新煖軟遊人生<lb/>
酒清無色青梅脆有仁烟鐘能底急催我入城闉<lb/>
　　食車螯<lb/>
珠宮新沐净瓊沙石鼎初燃㵸井花紫殻旋開㣲滴酒<lb/>
玉膚莫熟要鳴牙棖拖金線成雙美薑擘糟丘總一家<lb/>
老子宿醒無解處半杯羹後半甌茶<lb/>
<pb n="KR4h0157_WYG_074-10b"/>
　　謝福建茶使吳徳華送東坡新集<lb/>
黄金白玉明月珠清歌舞妙傾城姝他家都有儂家無<lb/>
却有四壁環相如此外更有一牀書不甚自飽飽蠧魚<lb/>
故人逺送東坡集舊書避席皆讓渠兒時作劇百不懶<lb/>
説着讀書偏起晩乃翁作惡嗔兒痴強遣飢腸饞蠧簡<lb/>
老來萬事落人後浪取故書遮病眼眼病逢書輙着花<lb/>
筆下蠅頭成老鴉病眼將奈故書何故書一開一長嗟<lb/>
東坡文集儂亦有未及終篇已停手印墨糢糊紙不佳<lb/>
<pb n="KR4h0157_WYG_074-11a"/>
亦非魚網非科斗富沙棗木新雕文傳刻疎瘦不失眞<lb/>
紙如雪繭出玉盆字如霜雁㸃秋雲老來兩眼如隔霧<lb/>
逢枊逢花曽不覷只逢書册佳且新把翫崇朝那肯去<lb/>
東坡痴絶過於儂不將一褐易三公只將筆頭挂月脇<lb/>
萬古凡馬不足空故人憐我老愈拙不寄金丹扶病骨<lb/>
却寄此書來惱我挑落青燈搔白髪<lb/>
　　連天觀望春憶毗陵翟園<lb/>
中和節候社前時春到園林最晩枝弄水不氷攜扇手<lb/>
<pb n="KR4h0157_WYG_074-11b"/>
登臺猶粟向風肌鳥烏聲裏山光濕花枊陰中日脚遲<lb/>
北望翟園春正閙海棠錦繞雪荼䕷<lb/>
　　二月十三日謁兩廟早起<lb/>
起来洗面更焚香粥罷東忩未肯光古語舊傳春夜短<lb/>
漏聲新覺五更長近來事事都無味老去波波有底忙<lb/>
還憶山居桃李晚酴醿為枕睡為鄉<lb/>
　　寄題蕭國賢佚我堂<lb/>
軟紅塵裏幾時休重碧杯中且拍浮坐看痴兒誇絶足<lb/>
<pb n="KR4h0157_WYG_074-12a"/>
可憐到老不囘頭幅巾藜杖聊三徑明月清風自一丘<lb/>
我亦年來厭奔走夢騎野鶴訪沙鷗<lb/>
　　題桄榔樹<lb/>
化工到得巧窮時東補西移也大奇君看桄榔一窠子<lb/>
竹身杏葉海棠枝<lb/>
　　春晴懷故園海棠<lb/>
故園今日海棠開夢入江西錦繡堆萬物皆春人獨老<lb/>
一年過社燕方囘似青如白天濃淡欲墮還飛絮往來<lb/>
<pb n="KR4h0157_WYG_074-12b"/>
無奈春光餐不得遣詩招入翠瓊杯<lb/>
竹邊臺榭水邊亭不要人隨只獨行乍暖柳條無氣力<lb/>
淡晴花影不分明一番過雨來幽徑無數新禽有喜聲<lb/>
只欠翠紗紅映肉兩年寒食負先生<hi>予去年正月離家之官葢兩年不見</hi>
<hi>海棠矣</hi>
　　初食笋蕨<lb/>
魚鳯烹龍世浪傳猩脣熊掌我無緣只逢笋蕨杯盤日<lb/>
便是山林富貴天稺子玉膚新脫錦小兒紫臂未開拳<lb/>
<pb n="KR4h0157_WYG_074-13a"/>
只嫌嶺外無珍饌一味春蔬不直錢<lb/>
　　寒食對酒<lb/>
荔枝園園花寒食日日雨先生老多病頗已疎錄醑兒<lb/>
童喜時節笑語治罇俎南烹既前陳北果亦草具蝤蛑<lb/>
方纔甘笋蕨未作苦先生欲獨醒兒女難多拒初心且<lb/>
一盃三盃亦漫許醒時本强飲醉後忽快舉一盃至三<lb/>
盃一二三四五偶然問兒輩卒爵是何處兒言翁但醉<lb/>
已忘酒巡數<lb/>
<pb n="KR4h0157_WYG_074-13b"/>
　　明發青塘蘆包<lb/>
青塘無店亦無人只有青蛙紫蚓聲蘆荻葉湥蒲葉淺<lb/>
荔枝花暗棟花明船行兩岸山都動水入諸村海旋成<lb/>
囘望月臺烟雨外萬峰盡處五羊城<lb/>
　　過胥口江水大漲舟楫不進<lb/>
北江西水兩相逢胥口波濤特地雄萬事向儂氷與炭<lb/>
一生行役雨和風急流欲上人聲閙近岸還移牽<hi>去聲</hi>路<lb/>
窮河伯喜歡儂苦惱併將恩怨惱天公<lb/>
<pb n="KR4h0157_WYG_074-14a"/>
　　入峽歌<lb/>
峽山未到日日愁峽山已到愁却休不是朝來愁便散<lb/>
愁殺人來天不管昨宵逺望最髙尖今朝近看雲隔簾<lb/>
樓船衝雨過山下兩扇屏風生色畫江神不遣客心驚<lb/>
雲去雲來遮巖扄忽然褰雲露山脚仰見千丈翠玉削<lb/>
篙師相賀漲㾗落今日可到鵶磯泊<lb/>
　　峽山寺竹枝詞<lb/>
峽裏撐船更不行擢郎相語改行程却從西岸抛東岸<lb/>
<pb n="KR4h0157_WYG_074-14b"/>
依舊船頭不可撐<lb/>
一水雙崖千萬縈有天無地只心驚無人打殺杜䳌子<lb/>
雨外飛來頭上聲<lb/>
龜魚到此總囘頭不但龜魚蟹亦愁底事詩人輕老命<lb/>
犯灘衝石去韶州<lb/>
一灘過了一灘奔一石横來一石蹲若怨古來天設險<lb/>
峽山不過也由君<lb/>
天齊浪自說浯溪峽與天齊真箇齊未必峽山髙爾許<lb/>
<pb n="KR4h0157_WYG_074-15a"/>
看來只恐似天低<lb/>
　　夜泊英州<lb/>
旅病情先惡愁眠夢更驚犬須終夜吠月到五更明未<lb/>
解波頭意偏來枕底聲平時厭行路投老正追程<lb/>
　　阻風泊鍾家村離英州已三日纔行二十里<lb/>
南遊端為看山來過眼匆匆首屢囘不是阻風船不進<lb/>
何緣看盡萬崔嵬<lb/>
滿船兒女厭江行我愛江行怕入城慚愧風師敎欵曲<lb/>
<pb n="KR4h0157_WYG_074-15b"/>
為分一舍作三程<lb/>
　　明發陳公徑過摩舍那灘石峰下<lb/>
遙松烟未消近竹露猶滴石峰矜孤銳喜以江自隔清<lb/>
潭涵曦紫碧岫過雲白囘瞻宿處隄路轉不可覓地逈<lb/>
人絶影山僻虎留跡下有無底潭上有欲落石是間一<lb/>
徑横夾以萬松直樹從何時有陳公所手植陳公今焉<lb/>
在徑松自寒碧<lb/>
昨宵望石峰相去無一尺今日行終朝秪繞石峰側石<lb/>
<pb n="KR4h0157_WYG_074-16a"/>
峰何曽逺江路自不直仰瞻碧孱巖清峽如立壁反覆<lb/>
得細看何必更登陟後顧江已逺前顧江若塞棹進岸<lb/>
自囘天水未有極簾欣入絶巘舟愕觸潛石東暾淡未<lb/>
熹北吹寒更寂岸草不知愁向人弄晴碧<lb/>
澄潭湧晴暈不風自成花囘流如倦客出門復還家江<lb/>
晴已數日新漲沒舊沙知是前溪雨濕雲尚横斜山轉<lb/>
江亦轉江行山亦行風鬟照玉鏡素練縈青屏我本山水<lb/>
客澹無軒冕情塵中悔一來事外懷孤征忽乘滄浪舟<lb/>
<pb n="KR4h0157_WYG_074-16b"/>
仰髙俯湥情餐翠腹可飽飲淥身須輕鷓鴣不相識還<lb/>
作故園聲危峰瑩無土平地岌孤石如何半巖間亦有<lb/>
小樹碧走空根苦辛倚險榦寒瘠芳蘭間叢生紫蕤濯<lb/>
幽色近香許世聞逺秀絶人摘而我雲外身方兹喟行<lb/>
役<lb/>
城中安得山無山安得詩我入五羊城逺與山水辭有<lb/>
鏡不敢覽塵面我自知解組來歸亭山水奔相隨水光<lb/>
動我巾山色染我衣舟行將一月恨速不恨遲山雲來<lb/>
<pb n="KR4h0157_WYG_074-17a"/>
未已江月皎無滓<hi>平聲</hi>開懷放之入出語頗似之<lb/>
我從靈洲來惟見芳草渡蒹葭隨水逺曠野無立樹挂<lb/>
席上真陽好山忽無數好山如隱士避世不自露不應<lb/>
官道傍乃有見山處借識衞叔玠未覩樂彥輔石峰再<lb/>
難得舟過更囘顧<lb/>
南中山絶佳所恨人烟稀略無好事人結茅臨湥溪峰<lb/>
頂可月亭岸石即釣磯空令煙中猿挂崖弄漣漪山多<lb/>
人自少人逺山益奇我舟行不留過眼山如馳過眼意<lb/>
<pb n="KR4h0157_WYG_074-17b"/>
已足久留亦何為<lb/>
　　明發白沙灘聞布谷有感<lb/>
提壺勸我飲杜䳌勸我歸不如布谷子勸我勤耘耔我<lb/>
少貧且賤不但無置錐筆耒墾紙田黒水導墨池借令<lb/>
字堪煮識字亦幾希啼饑如不聞饑慣自不啼駿奔三<lb/>
十年辛勤竟何為髮從道塗白面為風霜䵩夜來白沙<lb/>
灘老命輕如絲洪濤舞一葉呼天呌神祗生全乃偶然<lb/>
人力初何施曉聞布谷聲如在故山時坐令萬感集初<lb/>
<pb n="KR4h0157_WYG_074-18a"/>
悟半世非一險靡不悔數悔容何追有田不歸耕布谷<lb/>
真吾師<lb/>
　　茘枝堂晝憩<lb/>
茘子陰中風絶涼菖蒲節後日偏長落殘數柄荷花蕊<lb/>
浸得一瓶泉水香多病早衰非破硯欲行復倦且胡牀<lb/>
曲江近北差遲着不道江山勝五羊<lb/>
　　風雨<lb/>
殘風剰雨故欺人垂箔關窓䕶病身自拾荷花揩面汗<lb/>
<pb n="KR4h0157_WYG_074-18b"/>
新將筍籜製頭巾梅天筆墨都生醭棐几文書懶拂塵<lb/>
帽子一峰青可掇隔墻不敢畧開門<lb/>
　　送彭元忠縣丞北歸<lb/>
君從循州來却囘饒州去拍天海浪拂日峰瓊尺裁成<lb/>
錦機句學詩初學陳後山霜皮脫盡山骨寒近來别具<lb/>
一隻眼要踏唐人最上關三春弱栁三秋月半溪清水<lb/>
半峰雪只今六月無此物君能喚渠來入筆恰恰新鶯<lb/>
百囀聲忽有寒蛩終夜鳴瀟湘故人汝漢客為君一夜<lb/>
<pb n="KR4h0157_WYG_074-19a"/>
頭盡白我欠天公詩債多霜髭撚盡未償他君懷玉盤<lb/>
金叵羅合騎天駟超天河如何也鑄一大錯自古詩人<lb/>
多命薄黄茅起烟如黄沙瘴母照水曼陀花廣東之遊<lb/>
樂復樂勸君不如早還家<lb/>
　　題望韶亭<lb/>
新隆寺後看韶石三三兩兩各依稀金坑津頭看韶石<lb/>
十十五五不整齊一來望韶亭上看九韶八音堆一案<lb/>
金鐘大鏞浮水涯玉瑟瑤琴倚天半堯時文物也麄疎<lb/>
<pb n="KR4h0157_WYG_074-19b"/>
禮樂猶帶鴻荒餘茅茨殿上搥土鼓葦籥聲外無笙竽<lb/>
黄能郎君走川嶽領取后䕫捜禮樂嶧山桐樹半夜鳴<lb/>
泗水石頭清晝躍山祗川后爭獻珍姚家制作初一新<lb/>
帝思南嶽來時巡宮琛廟寶皆駿奔曲江清徹碧瓊軟<lb/>
海山孤尖翠屏展天顔有喜后䕫知一奏雲韶供亞飯<lb/>
帝登九嶷忘却歸不知斑盡湘笛枝后䕫一脛跛莫隨<lb/>
坐委衆樂江之湄儀鳯舞獸掃無迹獨留一狻守其側<lb/>
至今喚作獅子石雨淋日炙爛不得洞庭張樂已莓苔<lb/>
<pb n="KR4h0157_WYG_074-20a"/>
犍為獲磬亦塵埃不如九韶故無恙戞擊尚可冬起雷<lb/>
何時九秋霜月裏來聽湘妃瑟聲美曲終道是不見人<lb/>
江上數峰是誰子<lb/>
　　三月一十雨寒<lb/>
姚黄魏紫向誰賒郁李櫻桃也沒些却是南中春色别<lb/>
滿城都是木綿花<lb/>
　　謝木韞之舍人分送講筵賜茶<lb/>
吳綾縫囊染菊水蠻砂塗印題進字淳熙錫貢新水芽<lb/>
<pb n="KR4h0157_WYG_074-20b"/>
天珍誤落黄茅地故人鸞渚紫薇郎金華講徹花草香<lb/>
宣賜龍焙第一綱殿上走趨明月璫御前啜罷三危露<lb/>
滿袖香煙懷璧去歸來拈出兩蜿蜒雷鳴晦冥驚破柱<lb/>
北苑龍芽内樣新銅圍銀範鑄瓊塵九天寶月霏五雲<lb/>
玉龍雙舞黄金鱗老夫平生愛煮茗十年燒穿折脚鼎<lb/>
下山汲井得甘冷上山摘芽得苦梗何曽夢到龍遊窠<lb/>
何曽夢吃龍芽茶故人分送玉川子春風來自玉皇家<lb/>
鍜圭椎璧調氷水烹龍炰鳯捜肝髓石花紫笋可衙官<lb/>
<pb n="KR4h0157_WYG_074-21a"/>
赤印白泥牛走爾故人氣味茶樣清故人丰骨茶樣明<lb/>
開緘不但似見面叩之咳唾金石聲麴生勸人墮巾幘<lb/>
睡魔勸我抛書册老夫七椀病未能一啜猶堪坐秋夕<lb/>
　　荔枝堂夕眺<lb/>
病骨秋臞怯暮清涼風偷帶北風輕迎寒窓隔重糊遍<lb/>
只放書邊數眼明<lb/>
　　九日郡中送白菊<lb/>
未應白菊減於黄金作鈿心玉作裳一夜西風開瘦蕾<lb/>
<pb n="KR4h0157_WYG_074-21b"/>
兩年南海伴重陽若言佳節如常日為底寒花分外香<lb/>
挼蕊浮杯莫多着一枝留揷鬢邊霜<lb/>
　　至節宿翁源縣與葉景伯小酌<lb/>
此縣誰言是强名古來千室亦琴鳴只嫌六七茅竹舍<lb/>
也有二三雞犬聲村酒分冬勝虛度霜風一夜辦新晴<lb/>
半生客路逢佳節佳節何曽負半生<lb/>
　　過烏沙望大唐石峰<lb/>
城中長恨不見山出城見山如等閒曹溪過了過岑嶺<lb/>
<pb n="KR4h0157_WYG_074-22a"/>
不惟山粗石仍獷山如可師癩滿頂石如陳三癭聯頸<lb/>
一路令人眼不開開眼令人悶不醒烏沙未到一溪横<lb/>
水清見底心已清大唐六峯爭出迎水精筆架琉璃屏<lb/>
兩峯玉笋纔出土三峰氷盤飣角黍一峰新琢金博山<lb/>
霧作沈烟雲作縷忽然前岡平截斷萬丈青尖餘寸許<lb/>
山神解憐客子愁平地跳出蒼琳璆更借天公修月斧<lb/>
神工一夜忙琱鎪近看定何者逺看真可畫山神自賀<lb/>
應自詫古來此地無車馬<lb/>
<pb n="KR4h0157_WYG_074-22b"/>
　　蕈子<lb/>
空山一雨山溜急溧流桂子松花汁土膏鬆暖都滲入<lb/>
蒸出蕈花團戢戢乍穿落葉忽起立撥開落葉百數十蠟<lb/>
面黄紫光欲濕酥莖嬌脆手輕拾色如鵞掌味如蜜滑<lb/>
如蓴絲無㸃澁傘不如笠釘勝笠香留齒牙麝莫及菘<lb/>
羔楮雞避席揖餐玉茹芝當却粒作羹不可疏一日作<lb/>
腊仍堪貯盈笈<lb/>
　　過陂子逕五十餘里喬木蔽天遣悶七絶<lb/>
<pb n="KR4h0157_WYG_074-23a"/>
林中亭午始微明楓倒山傾滿路横黄葉青苔深一尺<lb/>
先生却愛此中行<lb/>
草光葉潤亦清佳翠裏生香不是花一事說來人不信<lb/>
蕨長如樹蚓如蛇<lb/>
蘆湥石路旋芟開藤挂肩輿却倒囘蘭蕙連山為誰好<lb/>
芭蕉滿谷不縁栽<lb/>
為憐上轎齧人肩下轎行來脚底穿客子心心愁欲暮<lb/>
碧雲偏作半陰天<lb/>
<pb n="KR4h0157_WYG_074-23b"/>
晚風寂寂樹陰陰松不悲鳴竹不吟只有清泉逢白石<lb/>
向人刺口說山林<lb/>
澗泉勸我出山遲曲曲遮留步步隨泉自多情儂自悶<lb/>
今宵會有出山時<lb/>
山窮喜見一平川不似林中不識天只此出山灾便散<lb/>
何須更問小行年<lb/>
　　過長峰逕遇雨遣悶<lb/>
　南中謂深山長谷寂無人煙中通一路者謂之逕自<lb/>
<pb n="KR4h0157_WYG_074-24a"/>
　翁源至河源其逕有三猿藤陂子各五十里惟長峯<lb/>
　餘百過首往往露宿鑚火以炊予以半夜一晝疾行<lb/>
　出逕宿秀溪云<lb/>
野炊未到也饑嗔到得炊邊却可人傘作旅亭泥處土<lb/>
水漂地竈雨中薪<lb/>
河清人跡到來曽㸃汚松風澗水聲不是先生愛山水<lb/>
是間却遣阿誰行<lb/>
猿藤陂子枉驚吁未抵長峰小半途今夕前頭何計宿<lb/>
<pb n="KR4h0157_WYG_074-24b"/>
不知出得逕來無<lb/>
下到危陂斗處泥㫄臨崩岸仄邊溪不須杜句能驅瘧<lb/>
只誦長峰遣悶詩<lb/>
出得山來未見村已知村近稍多田坐看雲脚都垂地<lb/>
囘望峰頭已入天<lb/>
　　明發曲坑<lb/>
雲横平野近人低似絮如紗只隔溪行到溪東元不見<lb/>
囘頭却復在溪西<lb/>
<pb n="KR4h0157_WYG_074-25a"/>
　　明發龍川<lb/>
山有濃嵐水有氛非烟非霧亦非雲北人不識南中瘴<lb/>
只到龍川指似君<lb/>
　　發通衢驛見梅有感<lb/>
忙中撩眼雪枝斜落片紛紛㸃玉沙虛過一冬妨㡳事<lb/>
不曽欵曲是梅花<lb/>
　　過五里逕<lb/>
野水奔來不小停知渠何事大忙生也無一個人催促<lb/>
<pb n="KR4h0157_WYG_074-25b"/>
自愛爭先落澗聲<lb/>
　　晨炊浦村<lb/>
水出何村尾橋横亂篠叢隔溪三四屋對面一雙峰過<lb/>
午非常暖疑他不是冬疎梅照清淺作意為誰容<lb/>
　　入程鄉縣界<lb/>
長樂昏嵐著地凝程鄉毒霧噀人腥吾詩不是南征集<lb/>
只合標題作瘴經<lb/>
　　明發房溪<lb/>
<pb n="KR4h0157_WYG_074-26a"/>
山路婷婷小樹梅為誰零落為誰開多情也恨無人賞<lb/>
故遣低枝拂面来<lb/>
青天白日十分晴轎上蕭蕭忽雨聲却是松梢霜水落<lb/>
雨聲那得此聲清<lb/>
　　過單竹洋逕<lb/>
兩山何許来此焉忽相尋摩肩不少讓爭道各載駸喬<lb/>
木與修竹相招為茂林無風生翠寒未夕起素陰天垂<lb/>
木末近日到谷底深空山時一響已動客子心行至幽<lb/>
<pb n="KR4h0157_WYG_074-26b"/>
絶處更聞啼怪禽<lb/>
　　自彭田舖至湯田道㫄梅花十餘里<lb/>
一行誰栽十里梅下臨溪水恰齊開此行便是無官事<lb/>
只為梅花也合来<lb/>
　　過瘦牛嶺<lb/>
行盡天涯未遣休梅州到了又潮州平生豈願乘肥馬<lb/>
臨老湏教過瘦牛夢裏長驚炊劍首春前應許賦刀頭<lb/>
夜来尚有餘樽在急喚渠儂破客愁<lb/>
<pb n="KR4h0157_WYG_074-27a"/>
　　題瘦牛嶺<lb/>
牛頭定何向牛尾定何指我不炙汝心我不穿汝鼻如<lb/>
何不許見全牛霧隱雲藏若相避行行上牛背上下三<lb/>
十里一雨生新泥寸歩不自致胡不去作牽牛星渴飲<lb/>
銀河天上水胡不去作帝籍牛天田春風牽犂耜却来<lb/>
蠻村天盡頭塞路長遣行人愁夕陽芳草只依舊瘦牛<lb/>
何苦年年瘦<lb/>
　　道旁草木<lb/>
<pb n="KR4h0157_WYG_074-27b"/>
古樹何年澗底生只今已與嶺般平千梢萬葉無重數<lb/>
一一分明報雨聲<lb/>
　　過金沙洋望小海<lb/>
海霧初開明海日近樹逺山青歴歴忽然咫尺黒如漆<lb/>
白晝如何成暝色不知一風何許来霧開還合合還開<lb/>
晦明百變一彈指特地遣人驚復喜海神無處逞神通<lb/>
放出一頭誇客子湏㬰滿眼賈胡船萬頃一碧波黏天<lb/>
恰似錢塘江上望只無兩點海門山我行但作遊山看<lb/>
<pb n="KR4h0157_WYG_074-28a"/>
減却客愁九分半<lb/>
　　題韓庭韓水<lb/>
笑為先生一問天身前身後兩般看亭前樹子關何事<lb/>
也得天公賜姓韓<lb/>
　　潮陽海岸望海<lb/>
動地驚風起海陬為人吹散兩眉愁身行島北新春後<lb/>
眼到天南最盡頭衆水更来何處著千峰赴此却囘休<lb/>
客間供給能消底萬頃煙波一白鷗<lb/>
<pb n="KR4h0157_WYG_074-28b"/>
　　除夜宿石塔寺<lb/>
醉後先眠客莫嗔誰能守歳費精神幸無爆竹驚寒夢<lb/>
休羡椒花頌好春今歳明年纔隔夕人情物態頓趨新<lb/>
遥憐兒女團欒處政欠屠酥第十人<lb/>
　　壬寅歳朝發石塔<lb/>
曉鐘夢裏苦相呼强理烏紗照白鬚只有銅爐燒栢子<lb/>
更無玉盞瀉屠蘇佛桑解吐四時豔鐵樹還如九節蒲<lb/>
省得一朝疲造請却教終日走長途<hi>寺法堂前有紅佛桑四時有花又有</hi>
<pb n="KR4h0157_WYG_074-29a"/>
<hi>小木名鐡樹葉似蒻而紫幹如密節菖蒲</hi>
　　海岸沙行<lb/>
海濱半程沙上路海風吹起成煙霧行人合眼不敢覻<lb/>
一行一歩愁一歩歩歩沙㾗沒芒屢不是不行行不去<lb/>
若為行到無沙處寧逢石頭齧足拇寧踏黄泥濺袍袴<lb/>
海濱沙路莫再度<lb/>
　　食蛤蜊米脯羹<lb/>
傾来百顆恰盈奩剝作杯羹未屬厭莫遣下鹽傷正味<lb/>
<pb n="KR4h0157_WYG_074-29b"/>
不曽著蜜若為甜雪揩玉質全身瑩金緣氷鈿半縷纎<lb/>
更淅香秔輕糝却發揮風韻十分添<lb/>
　　正月三日宿范氏莊<lb/>
山歴愁寡天沙征恨多地兩日行海濱雖近彌不至遐<lb/>
瞻道㫄堠我進渠祗退大風来無隔午燠皎安避今夕<lb/>
范氏莊初覿三峰翠愈逺故絶遐不多始足貴巉然半<lb/>
几出蹙若一拳細輕霏淡晚秀隤照燁春媚玩乆有餘<lb/>
佳繪苦未必似今夕勿掩扉月中對山睡<lb/>
<pb n="KR4h0157_WYG_074-30a"/>
　　人日宿味田驛<lb/>
破驛荒源晩解鞍急呼重碧敵輕寒南中氣候從頭錯<lb/>
人日青梅已釅酸<lb/>
　　正月十二日遊東坡白鶴峰故居其北思無邪齋<lb/>
　　　真蹟猶存<lb/>
詩人自古例遷謫蘇李夜郎并惠州人言造物因嘲弄<lb/>
故遣各捉一處囚不知天公愛佳句曲與詩人為地頭<lb/>
詩人眼底髙四海萬象不足供詩愁帝將湖海賜湯沐<lb/>
<pb n="KR4h0157_WYG_074-30b"/>
僅僅可以當冥搜却令玉堂揮翰手為提掾筆判羅浮<lb/>
羅浮山色濃潑黛豐湖水光先得秋東坡日與羣仙遊<lb/>
朝發崑閬夕不周雲冠霞佩照宇宙金章玉句鳴天球<lb/>
但登詩壇將騷雅底用蟻穴封王侯元符諸賢下石者<lb/>
祗於千載掩鼻羞我来剝啄王粲宅鶴峰無恙江空流<lb/>
安知先生百歳後不来弄月白蘋州無人挽住乞一句<lb/>
猶道雪乳氷湍不當年醉裏題壁處六丁已遣雷電收<lb/>
獨遣無邪四箇字鸞飄鳳泊蟠銀鈎如今亦無合江樓<lb/>
<pb n="KR4h0157_WYG_074-31a"/>
嘉祐破寺風颼颼<lb/>
　　放船<lb/>
岸岸人家住門門水面開老翁扶杖立稚子看船来一<lb/>
夜鳴春雨諸灘漲綠醅順流行自快更著北風催<lb/>
　　南海東廟浴日亭<lb/>
南海端為四海魁扶桑絶境信奇哉日從若木梢頭轉<lb/>
潮到占城國裏囘最愛五更紅浪沸忽吹萬里紫霞開<lb/>
天公管領詩人眼銀漢星槎借一来<lb/>
<pb n="KR4h0157_WYG_074-31b"/>
　　題南海東廟<lb/>
羅浮山如萬石鍾一股南走如渴龍雷奔電激遮不住<lb/>
直抵海濱無去處低頭飲海吐綘霞舉頭對着祝融家<lb/>
珠宮玉室水晶殿萬水一日朝再衙青山四圍作城郭<lb/>
海濤半浸青山脚客来莫上浴日亭亭上見海君始驚<lb/>
青山缺處如玉玦潮頭飛来打雙闕晴天無雲濺碎雪<lb/>
大下都無此奇絶大海更在小海東西廟不如東廟雄<lb/>
南来若不到東廟西京未覩建章宮海神喜我著綺語<lb/>
<pb n="KR4h0157_WYG_074-32a"/>
為我改容收霧雨乾坤軒豁未能許小試日光穿漏句<lb/>
　　船過靈州<lb/>
却緣野濶覺天低政值潮平苦漿遟洲觜兩船歸别港<lb/>
岸頭茆屋出疎籬江山慘淡真如畫煙雨空濛自一奇<lb/>
病酒春眠不知曉開門拾得一篇詩<lb/>
　　清逺峡<lb/>
清逺望峡山山脚無半里小舟行其間五日翠未已並<lb/>
馳兩蒼龍中夾白玉水送我到英州渠當自囘轡<lb/>
<pb n="KR4h0157_WYG_074-32b"/>
誰開峡山寺政要避世喧㴱潭無来路斷崖有清天撩<lb/>
飢摘山果擊磬煩嶺猿人跡今擾擾秪緣一魚船<lb/>
　　光口夜雨<lb/>
峡江清空来雨急寒聲夜半蕭蕭發玻瓈盆面跳萬珠<lb/>
一顆一聲清入骨夢中搔首起来聽聽来聽去到天明<lb/>
一生聽雨今頭白不識春江夜雨聲<lb/>
　　出真陽峡<lb/>
春光濃裏更江行畫舫分明是水亭出了真陽恰惆悵<lb/>
<pb n="KR4h0157_WYG_074-33a"/>
數峰如笋雨中青<hi>出落峡即見碧落洞數石峰</hi>
未必陽山天下窮英州窮到骨中空郡官見怨無供給<lb/>
支與真陽數石峰<lb/>
　　碧落洞前灘水<lb/>
石峰背後即英州只不教人到岸頭羅帶春風吹不直<lb/>
故將數摺惱行舟<lb/>
碧落峰前上一灘篙師呌得口多乾開門將謂船行逺<lb/>
只在峰頭蘆荻灣<lb/>
<pb n="KR4h0157_WYG_074-33b"/>
　　碧落洞<lb/>
夢中曽泊洞前船落絮飛花是去年今日来尋泊船處<lb/>
一江風雨草連天<lb/>
　　神堂舖前桃花<lb/>
北江二月正春寒初見桃花喜未殘臘月潮州見桃李<lb/>
元来不作好春看<lb/>
　　題太和主簿趙昌父思隱堂<lb/>
西昌主簿如禪僧日餐秋菊嚼春氷西昌府舍如佛屋<lb/>
<pb n="KR4h0157_WYG_074-34a"/>
一物也無唯有竹俸錢三月不曽支竹陰過午未晨炊<lb/>
大兒呌怒小兒啼乃翁對竹方哦詩詩人與竹一樣瘦<lb/>
詩句與竹一樣秀故山蒼玉捶綠雲月稍風葉最關身<lb/>
勸渠未要思舊隱且與西窗作好春<lb/>
　　南華道中<lb/>
清曉新晴物物熙小風淡日暖歸旗不堪囘首南華路<lb/>
去歳梅華細雨時<lb/>
騎吏歡呼不要嗔三千里外北歸人慇懃自掬曹溪水<lb/>
<pb n="KR4h0157_WYG_074-34b"/>
淨洗先生面上塵<lb/>
　　曉霧<lb/>
不知香霧濕人鬚日照鬚端細有珠政是春山眉樣翠<lb/>
被渠淡粉作糊塗<lb/>
　　送胡端明赴召<lb/>
紫泥夜下日星暉赤舄朝看衮綉歸中國如今相司馬<lb/>
四夷見説問非衣金魚玉帶明霜髩斗極台符拱太微<lb/>
衞武年齡子儀考一身雙羡古来稀<lb/>
<pb n="KR4h0157_WYG_074-35a"/>
　　曉出郡城往值夏謁胡端明泛舟夜歸<lb/>
郡城至值夏兩日非寛程奔走豈吾願詔書促南征出<lb/>
郭星未已歸棹月已生問人水深淺舟子喧未應水石<lb/>
代之對淙然落灘聲危峰起夕蒼暗潭生夜清江轉風<lb/>
颯至病肩難隱稜添衣初嬾尋忍寒良不能近城一二<lb/>
里逺岸三四燈望關恐早閉驅舟秪遲行多情半環月<lb/>
乆矣將西傾欲落且小留知我要入城月細光未多火<lb/>
星助之明至舍心未穩麗譙纔一更<lb/>
<pb n="KR4h0157_WYG_074-35b"/>
　　二月一日曉渡太和江<lb/>
綠楊接葉杏交花嫩水新生尚露沙過了春江偶囘首<lb/>
隔江一岸好人家<lb/>
曉翠妨人看逺山小風偏入客衣單桃花愛做春寒信<lb/>
只恐桃花也自寒<lb/>
二月初頭春向中花稍薄日栁稍風折花客子渾無賴<lb/>
狼藉湏教滿路紅<lb/>
　　晨炊黄宙舖飯後山行<lb/>
<pb n="KR4h0157_WYG_074-36a"/>
山行行得軟如綿急上籃輿睡霎間夢裏只聞人喝道<lb/>
不知過盡數重山<lb/>
　　萬安出郭早行<lb/>
玉花小朶是山礬香殺行人只欲顛風掠水衣無處去<lb/>
栁塘着在角頭邊<lb/>
　　晨炊皁徑<lb/>
問路無多子驅車半日間行穿崖石古踏破蘚花斑綠<lb/>
語鶯邊栁青眠水底山人家豈無地爭住小溪灣<lb/>
<pb n="KR4h0157_WYG_074-36b"/>
　　明發韶州過赤水渴尾灘<hi>石山七峰皆尖秀而一峰最髙</hi>
舩下驚灘浪正喧花汀水退走沙㾗一峰忽自雲端出<lb/>
只見孤尖不見根<lb/>
　　出峡<lb/>
朝来入峡悶舩遲也有欣然出峡時山色亦如人送客<lb/>
送行倦了自應歸<lb/>
舩行儘緩底湏忙詩卷聊堪度日長瓶裏柚花偷觸鼻<lb/>
忽然將謂是燒香<lb/>
<pb n="KR4h0157_WYG_074-37a"/>
　　過沙頭<lb/>
非煙非雨淡濛濛深閉窻扉䕶晩風舩外山灮簾裏翠<lb/>
岸頭花影鏡中紅<lb/>
　　三月晦日遊越王臺<lb/>
榕樹梢頭訪古臺下看碧海一瓊杯越王歌舞春風處<lb/>
今日春風獨自来<lb/>
越王臺上落花春一掬山光兩袖塵隨分杯盤隨處醉<lb/>
自憐不及踏青人<lb/>
<pb n="KR4h0157_WYG_074-37b"/>
　　四月八日嘗新荔枝<lb/>
一㸃臙脂染蒂旁忽然紅遍綠衣裳紫瓊骨骼丁香瘦<lb/>
白雪肌膚午暑涼掌上氷丸那忍觸樽前風味獨難忘<lb/>
老饕要啖三百顆却怕甘泉凍斷腸<lb/>
　　夏日書事<lb/>
一字看成兩霜鬚摘轉多既無書册分奈此日長何荔<lb/>
子紅初皺春醅碧欲波醉来愁自去不去亦從他<lb/>
　　遊蒲澗呈周帥蔡漕張舶<lb/>
<pb n="KR4h0157_WYG_074-38a"/>
勝日從公蒲澗遊萬壑聲滿千崖秋一逕如虵三百曲<lb/>
繞盡山腹到山頭穹巖千仞敲欲裂仰看飛泉瀉雲窟<lb/>
鏘成環珮奏成琴濺作珠璣霏作雪歩穿危磴攀蒼藤<lb/>
忽上穹巖頂上行人在半天泉在井不敢下瞰惟聞聲<lb/>
只怪前驅深不見湏臾却向前山轉海風吹袖萬丈長<lb/>
海水去人一弓逺老僧髙卧晏未興先遣長松夹道迎<lb/>
小參古殿黄面老不見舊日安期生景泰上方半堵壁<lb/>
城中望之雪山白却從景泰望城中曉日樓臺煥金碧<lb/>
<pb n="KR4h0157_WYG_074-38b"/>
君不見中流千金博一壺不如遊山飢時粥一盂金印<lb/>
繫肘大如斗不如遊山倦時一杯酒安期飛昇今幾年<lb/>
祖龍不是不求仙至今年年七月二十五傾城遊人来<lb/>
訪古<lb/>
　　二月一日雨寒<lb/>
南方氣候北方殊春裏清寒臘裏無雨入竹林渾不見<lb/>
只来葉尾作真珠<lb/>
補盡空櫺閉盡門茶甌火閣對爐熏中庭淺水休教埽<lb/>
<pb n="KR4h0157_WYG_074-39a"/>
正要留看雨㸃紋<lb/>
梳頭正美睡相催理盡霜絲夢恰囘窗隙小風能幾許<lb/>
也吹蛛網去還来<lb/>
姚黄魏紫向誰賖郁李櫻桃也淺些却是南中春色别<lb/>
滿城都是木綿花<lb/>
只見春晴道是晴不知半夜嫩寒生疾風吹落林間雨<lb/>
細雨還成大雨聲<lb/>
　　新晴西園㪚歩<lb/>
<pb n="KR4h0157_WYG_074-39b"/>
乆雨令人不出門新晴喚我到西園要知春事深和淺<lb/>
試看青梅大幾分<lb/>
池水初生蓋玉沙雨餘碧草卧堤斜日搖波影纒橋柱<lb/>
綉出欒枝遍地花<lb/>
紅雨斑斑竹外蹊黄金嫋嫋水邊絲舉頭揀遍低陰處<lb/>
帶葉青梅摘一枝<lb/>
厭見山居要出来出来厭了却思囘人生畢竟如何是<lb/>
且看桃花晩蒼開<lb/>
<pb n="KR4h0157_WYG_074-40a"/>
　　上已前一日欲雨復晴<lb/>
去年上已正南来明日初三忽又催雨壓雲頭渾欲落<lb/>
風飜日脚急吹開莫因嶺外無花卉便對春光廢酒杯<lb/>
只揀茂林脩竹處蘭亭禊事足追囘<lb/>
　　岸沙<lb/>
水嫌岸窄要衝開細蕩沙㾗似剪裁蕩去蕩来元不覺<lb/>
忽然一片岸沙摧<lb/>
　　遣悶<lb/>
<pb n="KR4h0157_WYG_074-40b"/>
江樹深春色村雞薄晚聲雨添青笠重人減畫舩輕遣<lb/>
悶惟湏睡哦詩只強成獨判連日雨却惜半朝晴<lb/>
　　囘望黄巢磯之險心悸乆之<lb/>
夜雲到曉不教收初日微明又却休雨為岸花新洗面<lb/>
水撩江草只搖頭千篙百棹力都竭十里九磯舩正愁<lb/>
若到峡中應更險却思峡外是安流<lb/>
　　峡中得風掛帆<lb/>
樓舩上水不寸歩兩山慘慘愁將暮一聲霹靂天欲雨<lb/>
<pb n="KR4h0157_WYG_074-41a"/>
隔江草樹忽起舞風從海南天外来怒吹峡山山倒開<lb/>
百夫絶呌椎大鼔一夫飛上千尺桅布帆掛了却袖手<lb/>
坐看水上鵝毛走<lb/>
　　夜泊鵶磯<lb/>
峡中盡日沒人煙舩泊鵶磯也有村已被子規酸骨死<lb/>
今宵第一莫啼猿<lb/>
　　真陽峡<lb/>
清逺雖佳未足觀真陽佳絶冠南蠻一泉嶺背懸崖出<lb/>
<pb n="KR4h0157_WYG_074-41b"/>
亂灑江邊怪石間夹岸對排雙玉筍此峰外面萬青山<lb/>
險艱去處多奇觀自古何人愛險艱<lb/>
　　阻風鍾家村觀岸傍物花<lb/>
殻如蟬蜕濕仍新那復浮嬉浪底春却把今身飛照水<lb/>
不知石上是前身<lb/>
　　題鍾家村石崖<lb/>
水與髙崖有底寃相逢不得鎮相喧若教漁父頭無笠<lb/>
只着蓑衣便是猿<lb/>
<pb n="KR4h0157_WYG_074-42a"/>
　　檄風伯<lb/>
峭壁呀呀虎擘口惡灘洶洶雷出吼泝流更着打頭風<lb/>
如撐鐵舩上牛斗風伯勸爾一杯酒何湏惡劇驚詩叟<lb/>
端能為我霽威否岸栁掉頭荻搖手<lb/>
　　嶺雲<lb/>
好山幸自綠嶄嶄湏把輕雲護淺嵐天女似憐山骨瘦<lb/>
為縫霧縠作春衫<lb/>
　　憇楹塘驛<lb/>
<pb n="KR4h0157_WYG_074-42b"/>
夹路黄茅與樹齊人行茅裏似山雞長松不與遮西日<lb/>
却送清陰過隔溪<lb/>
　　過建封寺下連魚灘<lb/>
江收衆水赴單槽石壁當流鬭雪濤將取危舟飛過去<lb/>
黄頭郎只兩三篙<lb/>
夢裏篙師忽呌灘老夫驚殺起来看前舩過盡知無慮<lb/>
末後孤舟膽自寒<lb/>
　　羅仲憲送蔊菜謝以長句<lb/>
<pb n="KR4h0157_WYG_074-43a"/>
學琴自有譜相鶴自有經蔬經我繙盡不見蔊菜名金<lb/>
華詩裏初相識玉友尊前每相憶坐令芥孫薑子芽一<lb/>
見風流俱避席取士取名多失真向来許靖亦誤人君<lb/>
不見鄭花不得半山句却參魯直稱門生<lb/>
　　曲江重陽<lb/>
煙描水寫老秋容嶺外秋容也自濃如見大賓新露菊<lb/>
若歌商頌晚風松挿花醉照濂溪井吹髮慵登帽子峰<lb/>
莫問明年衰與健茱茰何處不相逢<lb/>
<pb n="KR4h0157_WYG_074-43b"/>
　　曉炊黄竹莊<lb/>
染練江山宿雨餘枝枝葉葉潤如酥絲窠瓔珞消多少<lb/>
破盡天公百斛珠<lb/>
琯灰簌簌欲飛聲日到牽牛第幾星地底陽生人不覺<lb/>
燒㾗未冷已青青<lb/>
城中殊未有梅看莫是冬暄欠淺寒行到深山最寒處<lb/>
兩株香雪照氷灘<lb/>
　　曉晴過猿藤逕<lb/>
<pb n="KR4h0157_WYG_074-44a"/>
厭雨欣初霽貪程敢晏眠排天雙壁起受日一峰先入<lb/>
逕惟逢樹無人况有煙藤深猿不見聲到客愁邊<lb/>
　　野炊猿藤逕樹下<lb/>
逕仄旁無地林間忽有天丹楓明逺樹黄葉暗鳴泉苔<lb/>
錦銀槍竈蘆茸玉帳氊從軍古云樂乞與箇山川<lb/>
　　明發瀧頭<lb/>
黑甜偏至五更濃強起侵星敢小慵輸與山雲能樣嬾<lb/>
日髙猶宿夜来峰<lb/>
<pb n="KR4h0157_WYG_074-44b"/>
　　題興寧縣東文嶺瀑泉在夜明場驛之東<lb/>
笋輿路轉崖欹傾只聞滿山泉水鳴卷書急開已半失<lb/>
眼不停注耳細聽石如鐵色黒壁立鏡面平水從鏡面<lb/>
一飛下蘄笛織簟風漪生石知水力倦半壁鍾作玉一<lb/>
泓水行到此欲小憇後水忽至前水驚分清裂白兩派<lb/>
出跳珠躍雪雙龍爭不知落處深幾許但聞井底碎玉<lb/>
聲安得好事者泉上作小亭釀泉為酒不用麴春風吹<lb/>
作蒲萄綠醉寫泉聲入枯木何處更尋響泉曲<lb/>
<pb n="KR4h0157_WYG_074-45a"/>
　　夜宿房溪飲野人張珦家桂葉鹿蹄酒其法以桂<lb/>
　　　葉為餅以鹿蹄煮酒釀以八月過是期味減云<lb/>
桂葉揉青作麴投鹿蹄煮醁趂涼篘落杯瑩滑氷中水<lb/>
過口森嚴菊底秋玉友黄封猶退舍虀湯蜜汁更輸籌<lb/>
野人未許傳醅法剩買隻缾過别州<lb/>
　　揭陽道中<lb/>
地平如掌樹成行野有郵亭浦有梁舊日潮州底處所<lb/>
如今風物冠南方<lb/>
<pb n="KR4h0157_WYG_074-45b"/>
　　宿南嶺驛<lb/>
蕨手猶拳已箸長菊苖初甲可羹嘗山村富貴無人享<lb/>
一路春風野菜香<lb/>
　　感興<lb/>
行役忘衰暮逢春感物華一来梅嶺外三見木綿花山<lb/>
鹿寧遊市江鷗本卧沙紅塵無了日白髮未還家<lb/>
　　夜泊曲灣<lb/>
順流一日快舟行薄暮風濤特地生不是江神驚客子<lb/>
<pb n="KR4h0157_WYG_074-46a"/>
勸人早泊莫追程<lb/>
　　荔枝歌<lb/>
粤犬吠雪非差事粤人語氷夏蟲似北人氷雪作生涯<lb/>
氷雪一窖活一家帝城六月日亭午市人如炊汗如雨<lb/>
賣氷一聲隔水米行人未喫心眼開甘霜甜雪如壓蔗<lb/>
年年窨子南山下去年藏氷減工夫山鬼失守嬉西湖<lb/>
北風一夜動地惡盡吹北氷作南雹飛来嶺外荔枝梢<lb/>
綘衣朱裳紅錦包三危露珠凍寒泚火傘燒林下成水<lb/>
<pb n="KR4h0157_WYG_074-46b"/>
北人藏氷天奪之却與南人銷暑氣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷七十四<lb/>
</p>
<p>
</p>
  </div>
</body>
</text>
</TEI>
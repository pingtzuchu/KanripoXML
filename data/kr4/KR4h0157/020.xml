<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷二十</head> <lb/>
    <p>
<pb n="KR4h0157_WYG_020-1a"/>
欽定四庫全書<lb/>
　宋詩鈔卷二十<lb/>
　　　　　　　　　内閣中書舎人呉之振編<lb/>
　蘇軾東坡詩鈔上<lb/>
　蘇軾字子瞻一字和仲眉州眉山人嘉祐二年進士<lb/>
　調福昌主簿對制策入三等除大理評事簽書鳯翔<lb/>
　府判官入判登聞鼔院召試直史館丁父憂熙寧二<lb/>
　年還朝判官吉院權開封府推官出判杭州知宻徐<lb/>
<pb n="KR4h0157_WYG_020-1b"/>
　湖三州以為詩謗訕逮赴臺獄謫黄州團練副使安<lb/>
　置築室於東坡自號東坡居士移常州哲宗立復朝<lb/>
　奉郎知登州召為禮部郎中遷起居舎人㝷除翰林<lb/>
　學士兼侍讀拜龍圗閣學士出知杭州召為翰林承<lb/>
　㫖數月知頴州揚州復召為兵部尚書兼侍讀改禮<lb/>
　部兼端明殿翰林侍讀兩學士出知定州紹聖初貶<lb/>
　寧遠軍節度副使惠州安置又貶瓊州别駕居儋耳<lb/>
　徽宗立移舒州團練副使徙永州更三赦遂提舉玉<lb/>
<pb n="KR4h0157_WYG_020-2a"/>
　局觀復朝奉郎建中靖國元年卒于常州年六十六<lb/>
　南渡後贈太師謚文忠子瞻詩氣象洪濶舖叙宛轉<lb/>
　子美之後一人而已然用事太多不免失之豐縟雖<lb/>
　其學問所溢要亦洗削之功未盡也而世之訾宋詩<lb/>
　者獨於子瞻不敢輕議以其胷中有萬卷書耳不知<lb/>
　子瞻所重不在此也加之梅溪之註鬬釘其間則子<lb/>
　瞻之精神反為所掩故讀蘇詩者汰梅溪之註并汰<lb/>
　其過於豐縟者然後有真蘇詩也<lb/>
<pb n="KR4h0157_WYG_020-2b"/>
　　辛丑十一月十九日既與子由别於鄭州西門之<lb/>
　　　外馬上賦詩一篇寄之<lb/>
不飲胡為醉兀兀此心已逐歸鞍發歸人猶自念庭闈<lb/>
今我何以慰寂寞登髙囘首坡隴隔惟見烏帽出復沒<lb/>
苦寒念爾衣裘薄獨騎瘦馬踏殘月路人行歌居人樂<lb/>
僮僕怪我苦悽惻亦知人生要有别但恐嵗月去飄忽<lb/>
寒燈相對記疇昔夜雨何時聽蕭瑟君知此意不可忘<lb/>
慎勿苦愛髙官職<hi>嘗有夜雨對床之言故云爾</hi>
<pb n="KR4h0157_WYG_020-3a"/>
　　病中大雪數日未嘗起觀虢令趙薦以詩相屬戲<lb/>
　　　用其韻答之<lb/>
經旬卧齋閣終日親劑和不知雪已深但覺寒無奈飄<lb/>
蕭窗紙鳴堆壓簷板墮<hi>關中皆以板為簷</hi>風飈助凝洌幃幔困<lb/>
掀簸惟思近醇醲未敢窺璨瑳何時反炎赫却欲躬臼<lb/>
磨誰云座無氊尚有裘充貨西鄰歌吹發促席寒威挫<lb/>
崩騰踏成逕繚繞飛入坐人歡瓦先融飲儁缾屢卧嗟<lb/>
余獨愁寂空室自困坷欲為後日賞恐被遊塵涴寒更<lb/>
<pb n="KR4h0157_WYG_020-3b"/>
報新霽皎月懸半魄有客獨苦吟清夜黙自課詩人例<lb/>
窮蹇秀句出寒餓何當暴雪霜庶以躡郊賀<lb/>
　　嵗晚相與饋問為饋嵗酒食相邀呼為别嵗至除<lb/>
　　夜達旦不眠為守嵗蜀之風俗如是余官岐下嵗<lb/>
　　暮思歸而不可得故為此三詩寄子由<lb/>
　　　餽嵗<lb/>
農功各已收嵗事得相佐為歡恐無具假物不論貨山<lb/>
川隨出産貧富稱小大寘盤巨鯉横發籠雙兔卧富人<lb/>
<pb n="KR4h0157_WYG_020-4a"/>
事華靡綵繡光翻座貧者愧不能㣲摯出舂磨官居故<lb/>
人少里巷佳節過亦欲舉鄉風獨倡無人和<lb/>
　　　别嵗<lb/>
故人適千里臨别尚遲遲人行猶可復嵗行那可追問<lb/>
嵗安所之遠在天一涯已逐東流水赴海歸無時東鄰<lb/>
酒初熟西舎彘亦肥且為一日歡慰此窮年悲勿嗟舊<lb/>
嵗别行與新嵗辭去去勿囘顧還君老與衰<lb/>
　　　守嵗<lb/>
<pb n="KR4h0157_WYG_020-4b"/>
欲知垂盡嵗有似赴壑虵脩鱗已半沒去意誰能遮况<lb/>
欲繫其尾雖勤知奈何兒童強不睡相守夜讙譁晨雞<lb/>
且勿唱更鼔畏添檛坐久燈燼落起看北斗斜明年豈<lb/>
無年心事恐蹉跎努力盡今夕少年猶可誇<lb/>
　　和子由踏青<lb/>
春風陌上驚㣲塵遊人初樂嵗華新人閒正好路旁飲<lb/>
麥短未怕遊車輪城中居人厭城郭喧闐曉出空四鄰<lb/>
歌鼔驚山草木動簞瓢散野烏鳶馴何人聚衆稱道人<lb/>
<pb n="KR4h0157_WYG_020-5a"/>
遮道賣符色怒瞋宜蠶使汝蠒如甕宜畜使汝羊如麕<lb/>
路人未必信此語強為買服禳新春道人得錢徑沽酒<lb/>
醉倒自謂吾符神<lb/>
　　和子由蠶市<lb/>
蜀人衣服常苦艱蜀人遊樂不知還千人耕種萬人食<lb/>
一年辛苦一春閒閒時尚以蠶為市共忘辛苦逐欣歡<lb/>
去年霜降斫秋荻今年箔積如連山破瓢為輪土為釡<lb/>
爭買不翅金與紈憶昔與子皆童丱年年廢書走市觀<lb/>
<pb n="KR4h0157_WYG_020-5b"/>
市人爭誇鬬巧智野人喑啞遭欺謾詩來使我感舊事<lb/>
不悲去國悲流年<lb/>
　　和子由論書<lb/>
吾雖不善書曉書莫如我茍能通其意常謂不學可貌<lb/>
妍容有顰璧美何妨橢端莊雜流麗剛健含婀娜好之<lb/>
每自譏不謂子亦頗書成輒棄去繆被旁人裹體勢本<lb/>
濶畧結束入細麽子詩亦見推語重未敢荷邇來又學<lb/>
射力薄愁官笴<hi>官箭十二把吾能十一把箭耳</hi>多好竟無成不精安用<lb/>
<pb n="KR4h0157_WYG_020-6a"/>
夥何當盡屏去萬事付懶惰吾聞古書法守駿莫如跛<lb/>
世俗筆苦驕衆中強嵬騀鍾張忽已遠此語與時左<lb/>
　　和子由寒食<lb/>
寒食今年二月晦樹林深翠已生煙遶城駿馬誰能借<lb/>
到處名園意盡便但挂酒壺那計盞偶題詩句不須編<lb/>
忽聞啼鵙驚羇旅江上何人治廢田<lb/>
　　石鼔<lb/>
冬十二月嵗辛丑我初從政見魯叟舊聞石鼓今見之<lb/>
<pb n="KR4h0157_WYG_020-6b"/>
文字鬱律蛟蛇走細觀初以指畫肚欲讀嗟如䈤在口<lb/>
韓公好古生已遲我今况又百年後強尋偏旁推㸃畫<lb/>
時得一二遺八九我車既攻馬亦同其魚維鱮貫之栁<lb/>
<hi>其詞云我車既攻我馬既同又云其魚維何維鱮維鯉何以貫之惟楊與栁惟此六句可讀餘多不可通</hi>古<lb/>
器縱横猶識鼎衆星錯落僅名斗糢糊半已似瘢胝詰<lb/>
曲猶能辨跟肘娟娟缺月隠雲霧濯濯嘉禾秀莨莠漂<lb/>
流百戰偶然存獨立千載誰與友上追軒頡相唯諾下<lb/>
揖氷斯同鷇㝅憶昔周宣歌鴻雁當時籀史變蝌蚪厭<lb/>
<pb n="KR4h0157_WYG_020-7a"/>
亂人方思聖賢中興天為生耆耉東征徐鹵闞虓虎北<lb/>
伏犬戎隨指嗾象胥雜沓貢狼鹿方邵聨翩賜圭卣遂<lb/>
因鼔鼙思將帥豈為考擊煩矇瞍何人作頌比崧髙萬<lb/>
古斯文齊岣嶁勲勞至大不矜伐文武未遠猶忠厚欲<lb/>
尋年嵗無甲乙豈有名字記誰某自從周衰更七國竟<lb/>
使秦人有九有掃除詩書誦法律投棄爼豆陳鞭杻當<lb/>
年何人佐祖龍上蔡公子牽黄狗登山刻石頌功烈後<lb/>
者無繼前無偶皆云皇帝廵四國烹滅強暴救黔首六<lb/>
<pb n="KR4h0157_WYG_020-7b"/>
經既已委灰塵此鼔亦當遭擊剖傳聞九鼎淪泗上欲<lb/>
使萬夫沉水取暴君縱欲窮人力神物義不汙秦垢是<lb/>
時石鼔何處避無乃天公令鬼守興亡百變物自閒富<lb/>
貴一朝名不朽細思物理多歎息人生安得如汝夀<lb/>
　　王維吳道子畫<lb/>
何處訪吳畫普門與開元開元有東塔摩詰留手痕吾<lb/>
觀畫品中莫如二子尊道子實雄放浩如海波翻當其<lb/>
下手風雨快筆所未到氣已吞亭亭雙林間彩暈扶桑<lb/>
<pb n="KR4h0157_WYG_020-8a"/>
暾中有至人談寂滅悟者悲涕迷者手自捫蠻君鬼伯<lb/>
千萬萬相排競進頭如黿摩詰本詩老佩芷襲芳蓀今<lb/>
觀此壁畫亦若其詩清且敦祗園弟子盡鶴骨心如死<lb/>
灰不復温門前兩叢竹雪節貫霜根交柯亂葉動無數<lb/>
一一皆可尋其源吳生雖妙絶猶以畫工論摩詰得之<lb/>
於象外有如仙翮謝籠樊吾觀二子皆神俊又於維也<lb/>
歛袵無間言<lb/>
　　東湖<lb/>
<pb n="KR4h0157_WYG_020-8b"/>
吾家蜀江上江水緣如藍爾來走塵土意思殊不堪况<lb/>
當岐山下風物尤可慙有山秃如赭有水濁如泔不謂<lb/>
郡城東數歩見湖潭入門便清奥怳如夢西南泉源從<lb/>
髙來隨波走涵涵東去觸重阜盡為湖所貪但見蒼石<lb/>
螭開口吐清甘借汝腹中過胡為目眈耽新荷弄晩涼<lb/>
輕棹極幽探飄風忘遠近偃息遺佩篸深有龜與魚淺<lb/>
有螺與蚶曝晴復戲雨戢戢多於蠶浮沉無停餌倐忽<lb/>
遽滿籃絲緡雖強致瑣細安足戡聞昔周道興翠鳯棲<lb/>
<pb n="KR4h0157_WYG_020-9a"/>
孤嵐飛鳴飲此水照影弄毿毿<hi>此古飲風池也</hi>至今多梧桐合<lb/>
抱如彭聃綵羽無復見上有鸇摶䳺嗟予生雖晚考古<lb/>
意所妉圗書已漫漶猶復訪僑郯卷阿詩可繼此意久<lb/>
已含扶風古三輔政事豈汝諳聊為湖上飲一縱醉後<lb/>
談門前遠行客劫劫無留驂問胡不囘首無乃趂朝㕘<lb/>
予今正疎懶官長幸見函不辭日遊再行恐嵗滿三暮<lb/>
歸還倒載鐘鼔已韽韽<hi>音諳</hi>
　　李氏園<hi>李茂正園也今為王氏所有</hi>
<pb n="KR4h0157_WYG_020-9b"/>
朝遊北城東囘首見脩竹下有朱門家破墻圍古屋舉<lb/>
鞭叩其戸幽響答空谷入門所見夥十歩九移目異花<lb/>
兼四方野鳥喧百族其西引溪水活活轉墻曲東注入<lb/>
深林林深窗戸綠水光兼竹淨時有獨立鵠林中百尺<lb/>
松嵗久蒼鱗蹙豈惟此地少意恐闗中獨小橋過南浦<lb/>
夾道多喬木隠如城百雉挺若舟千斛隂隂日光淡黯<lb/>
黯秋氣蓄盡東為方池野雁雜家鶩紅梨驚合抱映島<lb/>
孤雲馥春光水溶漾雪陣風翻撲其北臨長溪波聲捲<lb/>
<pb n="KR4h0157_WYG_020-10a"/>
平陸北山卧可見蒼翠間磽秃我時來周覽問此誰所<lb/>
築云昔李將軍負嶮乗衰叔抽錢算閒口但未𣙜羹粥<lb/>
當時奪民田失業安敢哭誰家美園圃籍沒不容贖此<lb/>
亭破千家鬱鬱城之麓將軍竟何事蟣蝨生刀韣何嘗<lb/>
載美酒來此駐車轂空使後世人聞名頸猶縮<hi>俗猶呼皇后園</hi>
<hi>蓋茂正謂其妻也</hi>我今官正閒屢至因休沐人生營居止竟為<lb/>
何人卜何當辦一身永與清景逐<lb/>
　　秦穆公墓<lb/>
<pb n="KR4h0157_WYG_020-10b"/>
槖泉在城東墓在城中無百歩乃知昔未有此城秦人<lb/>
以泉識公墓昔公生不誅孟明豈有死之日而忍用其<lb/>
良乃知三子狥公意亦如齊之二子從田横古人感一<lb/>
飯尚能殺其身今人不復見此等乃以所見疑古人古<lb/>
人不可望今人益可傷<lb/>
　　七月二十四日以久不雨出禱磻溪是日宿虢縣<lb/>
　　　二十五日晚自虢縣渡渭宿於僧舍曾閣閣故<lb/>
　　　曾氏所建也夜久不寐見壁有前縣令趙薦留<lb/>
<pb n="KR4h0157_WYG_020-11a"/>
　　　名有懷其人<lb/>
龕燈明滅欲三更欹枕無人夢自驚深谷留風終夜響<lb/>
亂山衘月半牀明故人漸遠無消息古寺空來有姓名<lb/>
欲向磻溪問姜叟僕夫屢報斗杓傾<lb/>
　　和子由記園中草木四首<lb/>
煌煌帝王都赫赫走羣彦嗟汝獨何為閉門觀物變㣲<lb/>
物豈足觀汝獨觀不勌牽牛與葵蓼採摘入詩卷吾聞<lb/>
東山傅置酒擕嬿婉富貴未能忘聲色聊自遣汝今又<lb/>
<pb n="KR4h0157_WYG_020-11b"/>
不然時節看瓜蔓懐寳自足珍藝蘭那計畹吾歸於汝<lb/>
處慎勿嗟嵗晚<lb/>
荒園無數畝草木動成林春陽一已敷妍醜各自矜蒲<lb/>
萄雖滿架困倒不能任可憐病石榴花如破紅襟葵花<lb/>
雖粲粲蔕淺不勝簮叢蓼晩可喜輕紅隨秋深物生感<lb/>
時節此理等廢興飄零不自由盛亦非汝能<lb/>
萱草雖㣲花孤秀能自拔亭亭亂葉中一一芳心挿牽<lb/>
牛獨何畏詰曲日牙蘖走尋荆與榛如有宿昔約南齋<lb/>
<pb n="KR4h0157_WYG_020-12a"/>
讀書處清翠曉如潑偏工貯秋雨嵗嵗壊籬落<lb/>
我歸自南山山翠猶在目心隨白雲去夢繞山之麓汝<lb/>
從何方來笑齒粲如玉探懐出新詩秀語奪山綠覺來<lb/>
已茫昧但記説秋菊有如採樵子入洞聽琴筑歸來寫<lb/>
遺聲猶勝人間曲<hi>八月十一日夜宿府學方和此詩夢與弟遊南山出詩數十篇夢中甚愛</hi>
<hi>之及覺唯記一句云蟋蟀悲秋菊</hi>
　　北寺<lb/>
唐初傳有此亂後不留碑畏虎關門早無村得米遲山<lb/>
<pb n="KR4h0157_WYG_020-12b"/>
泉自入甕野桂不勝炊信美那能久應先學忍飢<lb/>
　　自仙遊囘至黒水見居民姚氏山亭髙絶可愛復<lb/>
　　　憇其上<lb/>
山鵶曉辭谷似報遊人起出門猶屢顧慘若去吾里道<lb/>
途險且迂繼此復能幾溪邊有危構歸駕聊復柅愛此<lb/>
山中人縹緲如仙子平生慕獨往官爵同一屣胡為此<lb/>
谿邊眷眷若有竢國恩久未報念此慙且泚臨風浩悲<lb/>
吒萬世同一軌何年謝簪紱丹砂留迅晷<lb/>
<pb n="KR4h0157_WYG_020-13a"/>
　　竹<graphic n="KR1338" url="https://raw.githubusercontent.com/kanripo/KR-Gaiji/master/images/KR1338.png" mimeType="image/png"/>
野人獻竹<graphic n="KR1338" url="https://raw.githubusercontent.com/kanripo/KR-Gaiji/master/images/KR1338.png" mimeType="image/png"/>腰腹大如盎自言道旁得採不費罝網鴟<lb/>
夷讓圎滑混沌慙瘦爽兩牙雖有餘四足僅能髣逢人<lb/>
自驚蹶悶若兒脫襁念兹㣲陋質刀几安足枉就禽太<lb/>
倉卒羞愧不能饗南山有孤熊擇獸行䑛掌<lb/>
　　渼陂魚<hi>陂在鄠縣</hi>
霜筠細破為雙掩中有長魚如卧劒紫荇穿腮氣慘悽<lb/>
紅鱗照坐光磨閃擕來雖遠鬛尚動烹不待熟指先染<lb/>
<pb n="KR4h0157_WYG_020-13b"/>
坐客相看為解顔香粳飽送如填塹早嵗嘗為荆渚客<lb/>
黄魚屢食沙頭店濵江易採不復珍盈尺輒棄無乃僣<lb/>
自從西征復何有欲致南烹嗟久欠游鯈瑣細空自腥<lb/>
亂骨縱横動遭砭故人遠餽何以報客爼久空驚忽贍<lb/>
東道無辭信使頻西鄰幸有庖虀釅<lb/>
　　十二月十四日夜㣲雪明日早往南谿小酌至晚<lb/>
南谿得雪真無價走馬來看及未消獨自披榛尋履迹<lb/>
最先犯曉過朱橋誰憐破屋眠無處坐覺村飢語不囂<lb/>
<pb n="KR4h0157_WYG_020-14a"/>
惟有暮鴉知客意驚飛千片落寒條<lb/>
　　九月中曾題小詩於南溪竹上既而忘之昨日再<lb/>
　　　遊見而錄之<lb/>
湖上蕭蕭疎雨過山頭靄靄暮雲横陂塘水落荷將盡<lb/>
城市人歸虎欲行<lb/>
　　司竹監燒葦園因召都廵檢柴貽勗左藏以其徒<lb/>
　　　㑹獵園下<lb/>
官園刈葦嵗留槎深冬放火如紅霞枯槎燒盡有根在<lb/>
<pb n="KR4h0157_WYG_020-14b"/>
春雨一洗皆萌芽黄狐老兔最狡㨗賣侮百獸常矜誇<lb/>
年年此厄竟不悟但愛䝉宻爭來家風廻焰捲毛尾熱<lb/>
欲出已被蒼鷹遮野人來言此最樂徒手曉出歸滿車<lb/>
廵邊將軍在近邑呼來颯颯從矛义戍兵久閒可小試<lb/>
戰鼔雖凍猶堪撾雄心欲摶南澗虎陣勢頗學常山蛇<lb/>
霜乾火烈聲爆野飛走無路號且呀迎人截來砉逢箭<lb/>
避犬逸去窮投罝擊鮮走馬殊未厭但恐落日催棲鵶<lb/>
弊旗仆鼔坐數獲鞍挂雉兔肩分麚主人置酒聚狂客<lb/>
<pb n="KR4h0157_WYG_020-15a"/>
紛紛醉語晚更譁燎毛燔肉不暇割飲啗直欲追羲媧<lb/>
青丘雲夢古所咤與此何啻百倍加苦遭諫疏説夷羿<lb/>
又被賦客嘲淫奢豈如間官走山邑放曠不與趨朝衙<lb/>
農工已畢嵗云暮車騎雖少賔殊佳酒酣上馬去不告<lb/>
獵獵霜風吹帽斜<lb/>
　　和子由木山引水<lb/>
蜀江久不見滄浪江上枯槎遠可將去國尚能三犢載<lb/>
汲泉何愛一夫忙﨑嶇好事人應笑冷淡為歡意自長<lb/>
<pb n="KR4h0157_WYG_020-15b"/>
遙想納涼清夜永窗前㣲月照汪汪<lb/>
　　和董傳留别<lb/>
麤繒大布裹生涯腹有詩書氣自華厭伴老儒烹瓠葉<lb/>
強隨舉子踏槐花囊空不辦尋春馬眼亂行看擇壻車<lb/>
得意猶堪誇世俗詔黄新濕字如鴉<lb/>
　　次韻子由綠筠堂<lb/>
愛竹能延客求詩剰挂墻風梢千纛亂月影萬夫長谷<lb/>
鳥驚碁響山蜂識酒香只應陶靖節㑹聽北窗涼<lb/>
<pb n="KR4h0157_WYG_020-16a"/>
　　送錢藻出守婺州得英字<lb/>
老手便劇郡髙懐厭承明聊紆東陽綬一濯滄浪纓東<lb/>
陽佳山水未到意已清過家父老喜出郭壺漿迎子行<lb/>
得所願愴悢居者情吾君方急賢日旰坐邇英黄金招<lb/>
樂毅白璧賜虞卿子不少自貶陳義空崢嶸古稱為郡<lb/>
樂漸恐煩敲搒臨分敢不盡醉語醒還驚<lb/>
　　送劉道原歸覲南康<lb/>
晏嬰不滿六尺長髙節萬仞陵首陽青衫白髮不自歎<lb/>
<pb n="KR4h0157_WYG_020-16b"/>
富貴在天那得忙十年閉户樂幽獨百金購書收散亡<lb/>
朅來東觀弄丹墨聊借舊史誅姦強孔融不肯下曹操<lb/>
汲黯本自輕張湯雖無尺箠與寸刃口吻排撃含風霜<lb/>
自言靜中閲世俗有似不飲觀酒狂衣巾狼籍又屢舞<lb/>
傍人大笑供千塲交朋翩翩去畧盡惟我與子猶徬徨<lb/>
世人共棄君獨厚豈敢自愛恐子傷朝來告别驚何速<lb/>
歸意已逐征鴻翔匡廬先生古君子挂冠兩紀鬢未蒼<lb/>
定將文度置膝上喜動鄰里烹猪羊君歸為我道姓字<lb/>
<pb n="KR4h0157_WYG_020-17a"/>
幅巾他日容登堂<lb/>
　　傅堯俞濟源草堂<lb/>
㣲官共有田園興老罷方尋隠退廬栽種成隂十年事<lb/>
倉皇求買萬金無先生卜築臨清濟喬木如今似畫圗<lb/>
鄰里亦知偏愛竹春來相與䕶龍雛<lb/>
　　和栁子玉過陳絶糧次韻<lb/>
如我自觀猶可厭非君誰復肯相尋圗書跌宕悲年老<lb/>
燈火青熒語夜深早嵗便懐齊物意㣲官敢有濟時心<lb/>
<pb n="KR4h0157_WYG_020-17b"/>
南行十里成何事一聽秋濤萬鼔音<lb/>
　　泗州僧伽塔<lb/>
我昔南行舟繫汴逆風三日沙吹面舟人共勸禱靈塔<lb/>
香火未收旗脚轉囘頭頃刻失長橋却到龜山未朝飯<lb/>
至人無心何厚薄我自懐私欣所便耕田欲雨刈欲晴<lb/>
去得順風來者怨若使人人禱輒遂造物應須日千變<lb/>
我今身世兩悠悠去無所逐來無戀得行固願留不惡<lb/>
毎到有求神亦倦退之舊云三百尺澄觀所營今已換<lb/>
<pb n="KR4h0157_WYG_020-18a"/>
不嫌俗士汙丹梯一看雲山遶淮甸<lb/>
　　龜山<lb/>
我生飄蕩去何求再過龜山嵗五周身行萬里半天下<lb/>
僧卧一庵初白頭地隔中原勞北望潮連滄海欲東遊<lb/>
元嘉舊事無人記故壘摧頽今在不<hi>宋文帝遣將拒魏太武築城此山</hi>
　　十月十六日記所見<lb/>
風髙月暗水雲黄淮隂夜發朝山陽山陽曉霧如細雨<lb/>
炯炯初日寒無光雲收霧卷已亭午有風北來寒欲僵<lb/>
<pb n="KR4h0157_WYG_020-18b"/>
忽驚飛雹穿戸牖迅駛不復容遮防市人顛沛百賈亂<lb/>
疾雷一聲如頽墻使君來呼晩置酒坐定已復日照廊<lb/>
怳疑所見皆夢寐百種變怪旋消亡共言蛟龍厭舊穴<lb/>
魚鼈隨徙空陂塘愚儒無知守章句論説黒白推何祥<lb/>
惟有主人言可用天寒欲雪飲此觴<lb/>
　　遊金山寺<lb/>
我家江水初發源宦遊直送江入海聞道潮頭一丈髙<lb/>
天寒尚有沙痕在中泠南畔石盤陁古來出沒隨濤波<lb/>
<pb n="KR4h0157_WYG_020-19a"/>
試登絶頂望鄉國江南江北青山多羇愁畏晩尋歸楫<lb/>
山僧苦留看落日㣲風萬頃靴文細斷霞半空魚尾赤<lb/>
是時江月初生魄二更月落天深黒江心似有炬火明<lb/>
飛焰照山棲鳥驚悵然歸卧心莫識非鬼非人竟何物<lb/>
江山如此不歸山江神見怪驚我頑我謝江神豈得已<lb/>
有田不歸如江水<hi>是夜所見如此</hi>
　　自金山放船至焦山<lb/>
金山樓觀何耽耽撞鐘撃皷聞淮南焦山何有有脩竹<lb/>
<pb n="KR4h0157_WYG_020-19b"/>
採薪汲水僧兩三雲霾浪打人迹絶時有沙户祈春蠶<lb/>
我來金山更留宿而此不到心懐慙同遊盡返決獨往<lb/>
賦命窮薄輕江潭清晨無風浪自湧中流歌嘯倚半酣<lb/>
老僧下山驚客至迎笑喜作巴人談自言久客忘鄉井<lb/>
只有彌勒為同龕困眠得就紙帳暖飽食未厭山蔬甘<lb/>
山林飢卧古亦有無田不退寧非貪展禽雖未三見黜<lb/>
叔夜自知七不堪行當投劾謝簮組為我佳處留茆庵<lb/>
<hi>呉人謂水中可田者為沙焦山長老中江人也</hi>
<pb n="KR4h0157_WYG_020-20a"/>
　　次韻子由栁湖感物<lb/>
憶昔子美在東屯數間茆屋蒼山根朝吟草木調蠻獠<lb/>
欲與猿鳥爭啾喧子今憔悴衆所棄驅馬獨出無往還<lb/>
惟有栁湖萬株栁清隂與子供朝昏胡為譏評不少借<lb/>
生意凌挫難為繁栁雖無言不解愠世俗乍見應憮然<lb/>
矯姿共愛春濯濯豈問空腹脩虵蟠朝看濃翠傲炎赫<lb/>
夜愛疎影搖清圎風翻雪陣春絮亂蠧響啄木秋聲堅<lb/>
四時盛衰各有態搖落淒愴驚寒温南山孤松積雪底<lb/>
<pb n="KR4h0157_WYG_020-20b"/>
抱凍不死誰復賢<lb/>
　　戲子由<lb/>
宛丘先生長如丘宛丘學舎小如舟常時低頭誦經史<lb/>
忽然欠伸屋打頭斜風吹帷雨注靣先生不愧傍人羞<lb/>
任從飽死笑方朔肯為雨立求秦優眼前勃磎何足道<lb/>
處置六鑿須天遊讀書萬卷不讀律致君堯舜知無術<lb/>
勸農冠蓋閙如雲送老鹽虀甘似蜜門前萬事不挂眼<lb/>
頭雖長低氣不屈餘杭别駕無功勞畫堂五丈容旂旄<lb/>
<pb n="KR4h0157_WYG_020-21a"/>
重樓跨空雨聲逺屋多人少風騷騷平生所慙今不耻<lb/>
坐對疲氓更鞭箠道逢陽虎呼與言心知其非口諾唯<lb/>
居髙志下真何益氣節消縮今無幾文章小技安足程<lb/>
先生别駕舊齊名如今衰老俱無用付與時人分重輕<lb/>
　　吉祥寺賞牡丹<lb/>
人老簮花不自羞花應羞上老人頭醉歸扶路人應笑<lb/>
十里珠簾半上鉤<lb/>
　　六月二十七日望湖樓醉書<lb/>
<pb n="KR4h0157_WYG_020-21b"/>
黑雲翻墨未遮山白雨跳珠亂入船卷地風來忽吹散<lb/>
望湖樓下水如天<lb/>
放生魚鱉逐人來無主荷花到處開水枕能令山俯仰<lb/>
風船解與月裴囘<lb/>
烏菱白芡不論錢亂繫青菰裹綠盤忽憶嘗新㑹靈觀<lb/>
滯留江海得加餐<lb/>
獻花游女木蘭橈細雨斜風濕翠翹無限芳洲生杜若<lb/>
吳兒不識楚詞招<lb/>
<pb n="KR4h0157_WYG_020-22a"/>
未成小隠聊中隠可得長閒勝暫閒我本無家更安往<lb/>
故鄉無此好湖山<lb/>
　　夜泛西湖二絶<lb/>
蒼龍已沒牛斗横東方芒角昇長庚漁人收筒及未曉<lb/>
船過惟有菰蒲聲<hi>湖上禁漁皆盜釣者也</hi>
湖光非鬼亦非仙風恬浪靜光滿川須臾兩兩入寺去<lb/>
就視不見空茫然<lb/>
　　監試呈諸試官<lb/>
<pb n="KR4h0157_WYG_020-22b"/>
我本山中人寒苦盜寸廩文詞雖少作勉強非天稟既<lb/>
得旋廢忘懶惰今十稔麻衣如再著墨水真可飲每聞<lb/>
科詔下白汗如流瀋此邦東南㑹多士敢題品芻蕘盡<lb/>
蘭蓀香不數葵荏貧家見珠貝眩晃自難審緬懷嘉祐<lb/>
初文格變已甚千金碎全璧百衲收寸錦調和椒桂釅<lb/>
咀嚼沙礫磣廣眉成半額學歩歸踔踸維時老宗伯氣<lb/>
壓羣兒凛蛟龍不世出魚鮪初驚淰至音久乃信知味<lb/>
猶食椹至今天下士㣲管幾左衽謂當千載後石室祠<lb/>
<pb n="KR4h0157_WYG_020-23a"/>
髙朕爾來又一變此學初誰諗權衡破舊法芻豢笑凢<lb/>
飪髙言追衞樂篆刻鄙曹沈先生周孔出弟子淵騫寢<lb/>
却顧老鈍軀頑朴謝鐫鋟諸君況才傑容我懶且噤聊<lb/>
欲廢書眠秋濤諠午枕<lb/>
　　望海樓晩景二絶<lb/>
海上濤頭一線來樓前相顧雪成堆從今潮上君須上<lb/>
更看銀山二十囘<lb/>
青山斷處塔層層隔岸人家喚欲譍江上秋風晚來急<lb/>
<pb n="KR4h0157_WYG_020-23b"/>
為傳鐘皷到西興<lb/>
　　試院煎茶<lb/>
蟹眼已過魚眼生颼颼欲作松風鳴蒙茸出磨細珠落<lb/>
眩轉遶甌飛雪輕銀瓶瀉湯誇第二未識古人煎水意<lb/>
<hi>古語云煎水不煎茶</hi>君不見昔時李生好客手自煎貴從活火發<lb/>
新泉又不見今時潞公煎茶學西蜀定州花瓷琢紅玉<lb/>
我今貧病長苦飢分無玉盌捧娥眉且學公家作茗飲<lb/>
摶爐石銚行相隨不用撐腸拄腹文字五千卷但願一<lb/>
<pb n="KR4h0157_WYG_020-24a"/>
甌常及睡足日髙時<lb/>
　　孫莘老求墨妙亭詩<lb/>
蘭亭繭紙入昭陵世間遺迹猶龍騰顔公變法出新意<lb/>
細筋入骨如秋鷹徐家父子亦秀絶字外出力中藏稜<lb/>
嶧山傳刻典刑在千載筆法留陽氷杜陵評書貴瘦硬<lb/>
此論未公吾不慿短長肥瘠各有態玉環飛燕誰敢憎<lb/>
呉興太守真好古購買斷缺揮縑繒龜趺入坐螭隠壁<lb/>
空齋晝靜聞登登竒蹤散出走呉越勝事傅説誇友朋<lb/>
<pb n="KR4h0157_WYG_020-24b"/>
書來乞詩要自寫為把栗尾書谿藤後來視今猶視昔<lb/>
過眼百世如風燈他年劉郎憶賀監還道同時須伏膺<lb/>
　　是日宿水陸寺寄北山清順僧二首<lb/>
草沒河堤雨暗村寺藏脩竹不知門拾薪煑藥憐僧病<lb/>
掃地燒香淨客魂農事未休侵小雪佛燈初上報黄昏<lb/>
年來漸識幽居味思與髙人對榻論<lb/>
長嫌鐘鼓聒湖山此境蕭條却自然乞食遶村真為飽<lb/>
無言對客本非禪披榛覓路衝泥入洗足闗門聽雨眠<lb/>
<pb n="KR4h0157_WYG_020-25a"/>
遥想後身窮賈島夜寒應聳作詩肩<lb/>
　　將之湖州戲贈莘老<lb/>
餘杭自是山水窟仄聞吳興更清絶湖中橘林新著霜<lb/>
溪上苕花正浮雪顧渚茶芽白於齒梅溪木瓜紅勝頰<lb/>
呉兒鱠縷薄欲飛未去先説饞涎垂亦知謝公到郡久<lb/>
應怪杜牧尋春遲鬢絲只好對禪榻湖亭不用張水嬉<lb/>
　　鴉種麥行<lb/>
霜林老鴉閒無用畦東拾麥畦西種畦西種得青猗猗<lb/>
<pb n="KR4h0157_WYG_020-25b"/>
畦東已作牛毛稀明年麥熟芒攅槊農夫未食鴉先啄<lb/>
徐行俛仰若自矜鼔翅跳踉上牛角憶昔舜耕厯山鳥<lb/>
為耘如今老鴉種麥更辛勤農夫羅拜鴉飛起勸農使<lb/>
者來行水<lb/>
　　和致仕張郎中春晝<lb/>
投紱歸來萬事輕消磨未盡秪風情舊因蓴菜求長假<lb/>
新為楊枝作短行不禱自安緣夀骨苦藏難沒是詩名<lb/>
淺斟盃酒紅生頰細琢歌詞穏稱聲蝸殻卜居心自放<lb/>
<pb n="KR4h0157_WYG_020-26a"/>
蠅頭寫字眼能明盛衰閲過君應笑寵辱年來我亦平<lb/>
跪履數從圯下老逸書閒問濟南生東風屈指無多日<lb/>
秪恐先春鶗䳏鳴<lb/>
　　冬至日獨遊吉祥寺<lb/>
井底㣲陽囘未囘蕭蕭寒雨濕枯荄何人更似蘇夫子<lb/>
不是花時肯獨來<lb/>
　　吳中田婦歎<hi>和賈收韻</hi>
今年粳稻熟苦遲庶見霜風來幾時霜風來時雨如瀉<lb/>
<pb n="KR4h0157_WYG_020-26b"/>
杷頭出菌鎌生衣眼枯淚盡雨不盡忍見黄穗卧青泥<lb/>
茆苫一月壠上宿天晴穫稻隨車歸汗流肩頳載入市<lb/>
價賤乞與如糠粃賣牛納税拆屋炊慮淺不及明年飢<lb/>
官今要錢不要米西北萬里招羌兒龔黄滿朝人更苦<lb/>
不如却作河伯婦<lb/>
　　遊道塲山何山<lb/>
道塲山頂何山麓上徹雲峰下幽谷我從山水窟中來<lb/>
尚愛此山看不足陂湖行盡白漫漫青山忽作龍蛇盤<lb/>
<pb n="KR4h0157_WYG_020-27a"/>
山髙無風松自響誤認石齒號驚湍山僧不放山泉出<lb/>
屋底清池照瑤席堦前合抱香入雲月裏仙人親手植<lb/>
出山囘望翠雲鬟碧瓦朱欄縹緲間白水田頭問行路<lb/>
小溪深處是何山髙人讀書夜達旦至今山鶴鳴夜半<lb/>
我今廢學不歸山山中對酒空三歎<lb/>
　　贈莘老<lb/>
嗟余與子久離羣耳冷心灰百不聞若對青山談世事<lb/>
當須舉白便浮君<lb/>
<pb n="KR4h0157_WYG_020-27b"/>
天目山前淥浸裾碧䦨堂下看銜艫作堤捍水非吾事<lb/>
閒送苕溪入太湖<lb/>
夜來雨洗碧㠝岏浪湧雲屯遶郭寒聞有弁山何處是<lb/>
為君四靣竟求看<lb/>
夜橋燈火照溪明欲放扁舟取次行蹔借官奴遣吹笛<lb/>
明朝新月到三更<lb/>
三年京國厭藜蒿長羡淮魚壓楚糟今日駱駝橋下泊<lb/>
恣看脩網出銀刀<lb/>
<pb n="KR4h0157_WYG_020-28a"/>
　　秀州報本禪院鄉僧文長老方丈<lb/>
萬里家山一夢中呉音漸已變兒童每逢蜀叟談終日<lb/>
便覺峨眉翠掃空師已忘言真有道我除捜句百無功<lb/>
明年采藥天台去更欲題詩滿浙東<lb/>
　　宋叔達家聽琵琶<lb/>
數絃已品龍香撥半面猶遮鳯尾槽新曲翻從玉連瑣<lb/>
舊聲終愛鬱輪袍夢囘只記歸舟字賦罷雙垂紫錦□<lb/>
何異烏孫送公主碧天無際雁行髙<lb/>
<pb n="KR4h0157_WYG_020-28b"/>
　　法惠寺横翠閣<lb/>
朝見吳山横暮見呉山縱呉山故多熊轉側為君容幽<lb/>
人起朱閣空洞更無物惟有千歩岡東西作簾額春來<lb/>
故國歸無期人言悲秋春更悲已泛平湖思濯錦更看<lb/>
横翠憶娥眉琱欄能得幾時好不獨憑欄人易老百年<lb/>
興廢更堪哀懸知草莽化池臺游人尋我舊游處但覓<lb/>
吳山横處來<lb/>
　　有以官法酒見餉者因用前韻求述古為移厨飲<lb/>
<pb n="KR4h0157_WYG_020-29a"/>
　　　湖上<lb/>
喜逢門外白衣人欲膾湖中赤玉鱗遊舫已粧吳榜穏<lb/>
舞衫初試越羅新欲將魚釣追黄帽未要靴刀抹絳巾<lb/>
芳意十分強半在為君先踏水邊春<lb/>
　　飲湖上初晴後雨二首<lb/>
朝曦迎客艶重岡晚雨留人入醉鄉此意自佳君不㑹<lb/>
一盃當屬水仙王<hi>湖上有水仙王廟</hi>
水光㶑灔晴方好山色空濛雨亦竒欲把西湖比西子<lb/>
<pb n="KR4h0157_WYG_020-29b"/>
淡粧濃抹總相宜<lb/>
　　風水洞和李節推<lb/>
風轉鳴空穴泉幽瀉石門虚心聞地籟妄意覓桃源過<lb/>
客詩難好居僧語不繁歸缾得氷雪清冷慰文園<lb/>
　　新城道中<lb/>
東風知我欲山行吹斷簷間積雨聲嶺上晴雲披絮帽<lb/>
樹頭初日挂銅鉦野桃含笑竹籬短溪栁自搖沙水清<lb/>
西崦人家應最樂煑芹燒筍餉春耕<lb/>
<pb n="KR4h0157_WYG_020-30a"/>
　　山村<lb/>
煙雨濛濛雞犬聲有生何處不安生但教黄犢無人佩<lb/>
布榖何勞也勸耕<lb/>
老翁七十自腰鎌慙愧春山筍蕨甜豈是聞韶解忘味<lb/>
爾來三月食無鹽<lb/>
杖藜裹飯去怱怱過眼青錢轉手空贏得兒童語音好<lb/>
一年強半在城中<lb/>
　　贈别<lb/>
<pb n="KR4h0157_WYG_020-30b"/>
青鳥䘖巾乆欲飛黄鸎别主更悲啼慇懃莫忘分擕處<lb/>
湖水東邊鳯嶺西<lb/>
　　於潜女<lb/>
青裙縞袂於潜女兩足如霜不穿屨<graphic n="KR2156" url="https://raw.githubusercontent.com/kanripo/KR-Gaiji/master/images/KR2156.png" mimeType="image/png"/>沙鬢髮絲穿佇<lb/>
蓬沓障前走風雨老濞宫粧傳父祖至今遺民悲故主<lb/>
苕溪楊栁初飛絮照溪畫眉渡溪去逢郎樵歸相媚嫵<lb/>
不信姬姜有齊魯<lb/>
　　僧清順新作垂雲亭<lb/>
<pb n="KR4h0157_WYG_020-31a"/>
江山雖有餘亭榭苦難穏登臨不得要萬象各偃蹇惜<lb/>
哉垂雲軒此地得何晩天功爭向背詩眼巧增損路窮<lb/>
朱欄出山破石壁狠海門浸坤軸湖尾抱雲巘葱葱城<lb/>
郭麗淡淡煙村遠紛紛鳥鵲去一一漁樵返雄觀快新<lb/>
獲㣲景收昔遁道人真古人嘯吟慕嵇阮空齋卧蒲褐<lb/>
芒屨每自捆天憐詩人窮乞與供詩本我誰久不作荒<lb/>
澁旋鉏墾從君覓佳句咀嚼廢朝飲<lb/>
　　㑹客有美堂周邠長官與數僧同泛湖往北山湖<lb/>
<pb n="KR4h0157_WYG_020-31b"/>
　　　中聞堂上歌笑聲以詩見寄因和<lb/>
載酒無人過子雲掩關晝卧客書裙歌喉不共聽珠貫<lb/>
醉面何因作纈紋僧侶且陪香火社詩壇欲歛鸛鵝軍<lb/>
憑君徧遶湖邊寺漲淥晴來已十分<lb/>
　　追和子由去嵗試舉人洛下所寄詩暴雨初晴樓<lb/>
　　　上晩景<lb/>
秋後風光雨後山滿城流水碧潺潺煙雲好處無多子<lb/>
及取昏鴉未到間<lb/>
<pb n="KR4h0157_WYG_020-32a"/>
洛邑從來天地中嵩髙蒼翠北邙紅風流耆舊消磨盡<lb/>
只有青山對病翁<hi>謂富公也</hi>
白汗翻漿午景前雨餘風物便蕭然應須半熟鵝黄酒<lb/>
照見新晴水碧天<lb/>
　　病中遊祖塔院<lb/>
紫李黄瓜村路香烏紗白葛道衣涼閉門野寺松隂轉<lb/>
欹枕風軒客夢長因病得閒殊不惡安心是藥更無方<lb/>
道人不惜堦前水借與匏樽自在嘗<lb/>
<pb n="KR4h0157_WYG_020-32b"/>
　　與述古自有美堂乗月夜歸<lb/>
娟娟雲月稍侵軒㶑㶑星河半隠山魚鑰未收清夜永<lb/>
鳯簫猶在翠㣲間凄風瑟縮經絃柱香霧淒迷著髻鬟<lb/>
共喜使君能鼔樂萬人爭看火城還<lb/>
　　八月十五日看潮<lb/>
萬人鼔噪懾吳儂猶似浮江老阿童欲識潮頭髙幾許<lb/>
越山渾在浪花中<lb/>
　　宿九仙山<hi>九仙謂左元放許邁王謝之流</hi>
<pb n="KR4h0157_WYG_020-33a"/>
風流王謝古仙真一去空山五百春玉室金堂餘漢士<lb/>
桃花流水失秦人困眠一榻香凝帳夢遶千巖冷逼身<lb/>
夜半老僧呼客起雲峰缺處湧氷輪<lb/>
　　初自逕山歸述古召飲介亭以病先起<lb/>
西風初作十分涼喜見新橙透甲香遲暮賞心驚節物<lb/>
登臨病眼怯秋光慣眠處士雲庵裏倦醉佳人錦瑟旁<lb/>
猶有夢廻清興在卧聞歸路樂聲長<lb/>
　　九日尋臻闍梨遂泛小舟至懃師院<lb/>
<pb n="KR4h0157_WYG_020-33b"/>
湖上青山翠作堆葱葱鬱鬱氣佳哉笙歌叢裏抽身出<lb/>
雲水光中洗眼來白足赤髭迎我笑拒霜黄菊為誰開<lb/>
明年桑苧煎茶處憶著衰翁首重廻<hi>皎然有九日與陸羽煎茶詩羽自號</hi>
<hi>桑苧翁余來年九日去此久矣</hi>
　　次韻述古過周長官夜飲<lb/>
二更鐃鼔動諸鄰百首新詩間八珍已遣亂蛙成兩部<lb/>
更邀明月作三人雲煙湖寺家家鏡燈火沙河夜夜春<lb/>
曷不勸公勤秉燭老來光景似奔輪<lb/>
<pb n="KR4h0157_WYG_020-34a"/>
　　述古以詩見責屢不赴㑹復次前韻<lb/>
我生孤癖本無鄰老病年來益自珍肯對紅裙辭白酒<lb/>
但愁新進笑陳人北山怨鶴休驚夜南畝巾車欲及春<lb/>
多謝清詩屢推轂豨膏那解轉方輪<hi>來詩有雲霄滿輪之句</hi>
　　書雙竹湛師房<lb/>
暮鼓朝鐘自擊撞閉門孤枕對殘缸白灰旋撥通紅火<lb/>
卧聽蕭蕭雪打窗<lb/>
　　和錢安道寄惠建茶<lb/>
<pb n="KR4h0157_WYG_020-34b"/>
我官于南今幾時嘗盡溪茶與山茗胸中似記故人面<lb/>
口不能言心自省為君細説我未暇試評其畧差可聽<lb/>
建溪所産雖不同一一天與君子性森然可愛不可慢<lb/>
骨清肉膩和且正雪花雨脚何足道啜過始知真味永<lb/>
縱復苦硬終可錄汲黯少戇寛饒猛草茶無賴空有名<lb/>
髙者妖邪次頑懭體輕雖復強浮泛性滯偏工嘔酸冷<lb/>
其間絶品豈不佳張禹縱賢非骨鯁葵花玉<graphic n="KR1639" url="https://raw.githubusercontent.com/kanripo/KR-Gaiji/master/images/KR1639.png" mimeType="image/png"/>不易致<lb/>
道路幽嶮隔雲嶺誰知使者來自西開緘磊落收百餅<lb/>
<pb n="KR4h0157_WYG_020-35a"/>
嗅香嚼味本非别透紙自覺光炯炯粃糠團鳯友小龍<lb/>
奴𨽻日注臣雙井牧藏愛惜待佳客不敢包裹鑚權倖<lb/>
此詩有味君勿傳空使時人怒生癭<lb/>
　　和栁子玉喜雪次韻仍呈述古<lb/>
詩翁愛酒長如渇缾盡欲沽囊已竭燈青火冷不成眠<lb/>
一夜撚鬚吟喜雪詩成就我覓歡處我窮正與君髣髴<lb/>
曷不走投陳孟公有酒醉君仍飽徳瓊瑶欲盡天應惜<lb/>
更遣清光續殘月安得佳人擢素手笑捧玉盌兩竒絶<lb/>
<pb n="KR4h0157_WYG_020-35b"/>
豔歌一曲廻陽春坐使髙堂生暖熱<lb/>
　　夜至永樂文長老院文時卧病退院<lb/>
愁聞巴叟卧荒村來打三更月下門往事過年如昨日<lb/>
此身未死得重論老非懐土情相得病不開堂道益尊<lb/>
惟有孤栖舊時鶴舉頭見客似長言<lb/>
　　除夜野宿常州城外二首<lb/>
行歌野哭兩堪悲遠火低星漸向㣲病眼不眠非守嵗<lb/>
鄉音無伴苦思歸重衾脚冷知霜重新沐頭輕感髮稀<lb/>
<pb n="KR4h0157_WYG_020-36a"/>
多謝殘燈不嫌客孤舟一夜許相依<lb/>
南來三見嵗云徂直恐終身走道塗老去怕看新厯日<lb/>
退歸擬學舊桃符煙花已作青春意霜雪偏尋病客鬚<lb/>
但把窮愁博長健不辭最後飲屠酥<lb/>
　　常潤道中有懐錢塘寄述古<lb/>
草長江南鸎亂飛年來事事與心違花開後院還空落<lb/>
燕入華堂怪未歸世上功名何日是罇前㸃檢幾人非<lb/>
去年栁絮飛時節記得金籠放雪衣<hi>杭人以放鴿為太守夀</hi>
<pb n="KR4h0157_WYG_020-36b"/>
浮玉山頭日日風<hi>即金山也</hi>湧金門外已春融二年魚鳥渾<lb/>
相識三月鸎花付與公剰看新翻眉倒暈未應泣别臉<lb/>
消紅何人織得相思字寄與江邊北向鴻<lb/>
惠泉山下土如濡陽羨溪頭米勝珠賣劒買牛吾欲老<lb/>
殺雞為黍子來無地偏不信容髙蓋俗儉真堪著腐儒<lb/>
莫怪江南苦留滯經營身計一生迂<lb/>
　　遊鶴林招隠二首<lb/>
郊原雨初霽春物有餘妍古寺滿脩竹深林聞杜䳌睡<lb/>
<pb n="KR4h0157_WYG_020-37a"/>
餘栁花墮目眩山櫻然西窗有病客危坐看香煙<lb/>
行歌白雲嶺坐咏脩竹林風輕花自落日薄山半隂澗<lb/>
草誰復識聞香杳難尋時見城市人幽居惜未深<lb/>
　　次韻沈長官<lb/>
造物知吾久念歸似憐衰病不相違風來震澤㠶初飽<lb/>
雨入松江水漸肥<lb/>
　　過永樂文長老已卒<lb/>
初驚鶴瘦不可識旋覺雲歸無處尋三過門間老病死<lb/>
<pb n="KR4h0157_WYG_020-37b"/>
一彈指頃去來今存亡慣見渾無淚鄉井難忘尚有心<lb/>
欲向錢塘訪圎澤葛洪川畔待秋深<lb/>
　　捕蝗至浮雲嶺山行疲苦有懐子由弟<lb/>
霜風漸欲作重陽熠熠溪邊野菊黄久廢山行疲犖确<lb/>
尚能村醉舞淋浪獨眠林下夢魂好囘首人間憂患長<lb/>
殺馬毁車從此逝子來何處問行藏<lb/>
　　與毛令方尉遊西菩提寺二首<lb/>
推擠不去已三年魚鳥依然笑我頑人未放歸江北路<lb/>
<pb n="KR4h0157_WYG_020-38a"/>
天教看盡浙西山尚書清節衣冠後處士風流水石間<lb/>
一笑相逢那易得數詩狂語不須刪<lb/>
路轉山腰足未移水清石瘦便能竒白雲自占東西嶺<lb/>
明月誰分上下池黑黍黄粱初熟後朱柑綠橘半甜時<lb/>
人生此樂須天賦莫遣兒曹取次知<lb/>
　　雪夜書北臺壁二首<lb/>
黄昏猶作雨纖纖夜靜無風勢轉嚴但覺衾裯如潑水<lb/>
不知庭院已堆鹽五更曉色來書幌半夜寒聲落畫簷<lb/>
<pb n="KR4h0157_WYG_020-38b"/>
試掃北臺看馬耳未隨埋沒有雙尖<lb/>
城頭初日始翻鴉陌上晴泥已沒車凍合玉樓寒起粟<lb/>
光搖銀海眩生花遺蝗入地應千尺宿麥連雲有幾家<lb/>
老病自嗟詩力退空吟氷柱憶劉义<lb/>
　　謝人見和前篇二首<lb/>
已分酒盃欺淺懦敢將詩律鬬深嚴漁蓑句好應須畫<lb/>
栁絮才高不道鹽敗屨尚存東郭指飛花又舞謫仙簷<lb/>
書生事業真堪笑忍凍孤吟筆退尖<lb/>
<pb n="KR4h0157_WYG_020-39a"/>
九陌淒風戰齒牙銀杯逐馬帶隨車也知不作堅牢玉<lb/>
無奈能開頃刻花得酒強歡愁底事閉門髙卧定誰家<lb/>
臺前日暖君須愛氷下寒魚漸可义<lb/>
　　遊盧山次韻章傳道<lb/>
塵容已似服轅駒野性猶同縱壑魚出入巖巒千仞表<lb/>
較量筋力十年初雖無窈窕驅前馬還有鴟夷挂後車<lb/>
莫笑吟詩淡生活當令阿買為君書<lb/>
　　惜花<lb/>
<pb n="KR4h0157_WYG_020-39b"/>
吉祥寺中錦千堆<hi>錢塘花最盛處</hi>前年賞花真盛哉道人勸我<lb/>
清明來腰鼔百面如春雷打徹涼州花自開沙河塘上<lb/>
挿花囘醉倒不覺吳兒咍豈知如今雙鬢催城西古寺<lb/>
沒蒿萊有僧閉門手自栽千枝萬葉巧翦裁就中一叢<lb/>
何所似馬腦盤成金縷杯而我食菜方清齋對花不飲<lb/>
花應猜夜來雨雹如李梅紅殘綠暗吁可哀<lb/>
　　送春<hi>和子由</hi>
夢裏青春可得追欲將詩句絆餘暉酒闌病客惟思睡<lb/>
<pb n="KR4h0157_WYG_020-40a"/>
蜜熟黄蜂亦懶飛芍藥櫻桃俱掃地<hi>病過此二物</hi>鬢絲禪榻<lb/>
兩忘機憑君借取法界觀一洗人間萬事非<hi>來書云近看此書余</hi>
<hi>未嘗見也</hi>
　　孔長源挽詞<lb/>
小偃門頭栁繫船吳山堂上月侵筵潮聲夜半千巖響<lb/>
詩句明朝萬口傳<hi>長源自越過杭夜飲有美堂上聨句長源詩云天目逺隨雙鳯落海門遥</hi>
<hi>蹙兩潮趨一坐稱善</hi>豈意日斜庚子後忽驚嵗在已辰年佳城一<lb/>
閉無窮事南望題詩淚灑牋<lb/>
<pb n="KR4h0157_WYG_020-40b"/>
　　懐西湖寄晁美叔同年<lb/>
西湖天下景遊者無愚賢深淺隨所得誰能識其全嗟<lb/>
我本狂直早為世所捐獨專山水樂付與寧非天三百<lb/>
六十寺幽尋遂窮年所至得其妙心知口難傳至今清<lb/>
夜夢耳目餘芳鮮君持使者節風采爍雲煙清流與碧<lb/>
巘安肯為君妍胡不屏騎從蹔借僧榻眠讀我壁間詩<lb/>
清涼洗煩煎䇿杖無道路直造意所便應逢古漁父葦<lb/>
間自夤緣問道若有得買魚勿論錢<lb/>
<pb n="KR4h0157_WYG_020-41a"/>
　　和蔣䕫寄茶<lb/>
我生百事常隨緣四方水陸無不便扁舟渡江適吳越<lb/>
三年飲食窮芳鮮金虀玉膾飯炊雪海螯江柱初脱泉<lb/>
臨風飽食甘寢罷一甌花乳浮輕圎自從捨舟入東武<lb/>
沃野便到桑麻川翦毛胡羊大如馬誰記鹿角腥盤筵<lb/>
厨中蒸粟埋飯罋大杓更取酸生涎柘羅銅碾棄不用<lb/>
脂麻白土須盆研故人猶作舊眼看謂我好尚如當年<lb/>
沙溪北苑強分别水脚一線爭誰先清詩兩幅寄千里<lb/>
<pb n="KR4h0157_WYG_020-41b"/>
紫金百餅費萬錢吟哦烹噍兩竒絶只恐偷乞煩封纒<lb/>
老妻稚子不知愛一半已入薑鹽煎人生所遇無不可<lb/>
南北嗜好知誰賢死生禍福久不擇更論甘苦爭蚩妍<lb/>
知君窮旅不自釋因詩寄謝聊相鐫<lb/>
　　次韻周邠寄雁蕩山圗<lb/>
西湖三載與君同馬入塵埃鶴入籠東海獨來看出日<lb/>
石橋先去踏長虹遥知别後添華髮時向樽前説病翁<lb/>
所恨蜀山君未見他年擕手醉郫筒<lb/>
<pb n="KR4h0157_WYG_020-42a"/>
　　送碧香酒與趙明叔教授<lb/>
聞君有婦賢且亷勸君慎勿為楚相不羨紫駞分御食<lb/>
自遣赤脚沽村釀嗟君老狂不知愧更吟醜婦惡嘲謗<lb/>
諸生聞語定失笑冬暖號寒卧無帳碧香近出帝子家<lb/>
鵝兒破殻酥流盎不學劉伶獨自飲一壺往助齊眉餉<lb/>
　　趙既見和復次韻答之<lb/>
長安小吏天所放日夜歌呼和丞相豈知後世有阿瞞<lb/>
<hi>曹公自言參之後</hi>北海樽前捉私釀先生未出禁酒國詩語孤<lb/>
<pb n="KR4h0157_WYG_020-42b"/>
高常近謗幾囘無酒欲沽君却畏有司書簿帳<hi>近制公使酒過</hi>
<hi>數法甚重</hi>酸寒可笑分一斗日飲如何足袁盎更將險語壓<lb/>
衰翁只恐自是臺無餉<lb/>
　　趙郎中往莒縣逾月而歸復以一壺遺之仍用原<lb/>
　　　韻<lb/>
東鄰主人遊不歸悲歌夜夜聞舂相門前人閙馬嘶急<lb/>
一家喜氣如春釀王事何曾怨獨賢室人豈忍交謫謗<lb/>
大兒踉蹡越門限小兒咿啞語繡帳定教舞袖掣伊涼<lb/>
<pb n="KR4h0157_WYG_020-43a"/>
更想夜庖鳴罋盎題詩送酒君勿誚免使退之嘲一餉<lb/>
　　劉貢父見余歌詞數首以詩見戲聊次其韻<lb/>
十載漂然未可期那堪重作看花詩門前惡語誰傳去<lb/>
醉後狂歌自不知刺舌君今猶未戒灸眉我亦更何辭<lb/>
相從痛飲無餘事正是春容最好時<lb/>
　　次韻子由送蔣䕫赴代州學官<lb/>
功利爭先變法初典刑獨守老成餘窮人未信詩能爾<lb/>
倚市懸知繡不如代北諸生漸狂簡牀頭雜説為爬梳<lb/>
<pb n="KR4h0157_WYG_020-43b"/>
歸來問雁吾何敢疾世王符解著書<lb/>
　　和李邦直沂山祈雨有應<lb/>
高田生黄埃下田生蒼耳蒼耳亦已無更問麥有幾蛟<lb/>
龍睡足亦解慙二麥枯時雨如洗不知雨從何處來但<lb/>
聞呂梁百歩聲如雷試上城南望城北際天菽粟青成<lb/>
堆飢火燒腸作牛吼不知待得秋成否半年不雨坐龍<lb/>
慵共怨天公不怨龍今朝一雨聊自贖龍神社鬼各言功無<lb/>
功日盜太倉榖嗟我與龍同此責勸農使者不汝容因<lb/>
<pb n="KR4h0157_WYG_020-44a"/>
君作詩先自劾<lb/>
　　宿州次韻劉涇<lb/>
我欲歸休瑟漸希舞雩何日著春衣多情白髮三千丈<lb/>
無用蒼皮四十圍晩覺文章真小技早知富貴有危機<lb/>
為君垂涕君知否千古華亭鶴自飛<hi>涇之兄汴亦有文死矣</hi>
　　次韻答邦直子由二首<lb/>
簿書顛倒夢魂間知我疎慵肯見原閒作閉門僧舎冷<lb/>
病聞吹枕海濤喧忘懐杯酒逢人共引睡文書信手翻<lb/>
<pb n="KR4h0157_WYG_020-44b"/>
欲吐狂言喙三尺怕君瞋我却須吞<hi>邦直屢以此見戒</hi>
君雖為我此遲留别後淒涼我已憂不見便同千里逺<lb/>
退歸終作十年遊恨無揚子一區宅懶卧元龍百尺樓<lb/>
聞道鵷鴻滿臺閣網羅應不到沙鷗<lb/>
　　中秋月<lb/>
暮雲收盡溢清寒銀漢無聲轉玉盤此生此夜不長好<lb/>
明月明年何處看<lb/>
　　韓幹馬十四疋<lb/>
<pb n="KR4h0157_WYG_020-45a"/>
二馬並驅攅八蹄二馬宛頸騣尾齊一馬任前雙舉後<lb/>
一馬却避長鳴嘶老髯奚官騎且顧前身作馬通馬語<lb/>
後有八疋飲且行㣲流赴吻若有聲前者既濟出林鶴<lb/>
後者欲渉鶴俛啄最後一匹馬中龍不嘶不動尾揺風<lb/>
韓生畫馬真是馬蘇子作詩如見畫世無伯樂亦無韓<lb/>
此詩此畫誰當看<lb/>
　　哭刁景純<lb/>
讀書想前輩每恨生不早紛紛少年塲猶得見此老此<lb/>
<pb n="KR4h0157_WYG_020-45b"/>
老如松栢不受霜雪槁直從毫末中自養到合抱宏材<lb/>
乏近用千嵗自枯倒文章餘正始風節貫華皓平生為<lb/>
人耳自為薄如縞是非雖難齊反覆看愈好前年旅吳<lb/>
越把酒慶夀考扣門無晨夜百過迹未掃但知從徳公<lb/>
未省厭丘嫂别時公八十後㑹知難保昨日故人書連<lb/>
年喪公媪<hi>景純妻先亡</hi>傷心范橋水漾漾舞寒藻華堂不見<lb/>
人瘦馬空戀早我欲江東去匏樽酌行潦鏡湖無賀監<lb/>
慟哭稽山道忍見萬松岡荒池沒秋草<lb/>
<pb n="KR4h0157_WYG_020-46a"/>
　　答呂梁仲屯田<lb/>
亂山合沓圍彭門官居獨在懸水村<hi>吕梁地名</hi>居民蕭條雜<lb/>
麋鹿小市冷落無雞豚黄河西來初不覺但訝清泗流<lb/>
奔渾夜聞沙岸鳴罋盎曉看雪浪浮鵬鯤呂梁自古喉<lb/>
吻地萬頃一抹何由吞坐觀入市卷閭井吏民走盡餘<lb/>
王尊計窮路斷欲安適吟詩破屋愁鳶蹲嵗寒霜重水<lb/>
歸壑但見屋瓦留沙痕入城相對如夢寐我亦僅免為<lb/>
魚黿旋呼歌舞雜詼笑不惜飲釂空缾盆念君官舎氷<lb/>
<pb n="KR4h0157_WYG_020-46b"/>
雪冷新詩美酒聊相温人生如寄何不樂任使綘䗶燒<lb/>
黄昏宣房未築淮泗滿故道堙滅瘡痍存明年勞苦應<lb/>
更甚我當畚鍤先黥髠付君萬指伐頑石千鎚雷動蒼<lb/>
山根高城如䥫洪口決談笑却掃看崩奔農夫掉臂免<lb/>
狼顧秋榖布野如雲屯還須更置軟脚酒為君撃鼔行<lb/>
金樽<lb/>
　　春菜<lb/>
蔓菁宿根已生葉韭牙戴土拳如蕨爛烝香薺白魚肥<lb/>
<pb n="KR4h0157_WYG_020-47a"/>
碎㸃青蒿涼餅滑宿酒初消春睡起細履幽畦掇芳辣<lb/>
茵蔯甘菊不負渠繪縷堆盤纖手抹北方苦寒今未已<lb/>
雪底菠薐如鐵甲豈如吾蜀富冬蔬霜葉露牙寒更茁<lb/>
久抛菘葛猶細事苦筍江豚那忍説明年投劾徑須歸<lb/>
莫待齒揺并髮脱<lb/>
　　讀孟郊詩二首<lb/>
夜讀孟郊詩細字如牛毛寒燈照昏花佳處時一遭孤<lb/>
芳擢荒穢苦語餘詩騷水清石鑿鑿湍激不受蒿初如<lb/>
<pb n="KR4h0157_WYG_020-47b"/>
食小魚所得不償勞又似煑彭<graphic n="KR1209" url="https://raw.githubusercontent.com/kanripo/KR-Gaiji/master/images/KR1209.png" mimeType="image/png"/>竟日嚼空螯要當鬬<lb/>
僧清未足當韓豪人生如朝露日夜火消膏何苦將兩<lb/>
耳聽此寒蟲號不如且置之飲我玉巵醪<lb/>
我憎孟郊詩復作孟郊語飢腸自鳴喚空壁轉飢䑕詩<lb/>
從肺腑出出輒愁肺腑有如黄河魚出膏以自煑尚愛<lb/>
銅斗歌鄙俚頗近古桃弓射鴨罷獨速短蓑舞不憂踏<lb/>
舩翻踏浪不踏土吳姬霜雪白赤脚浣白紵嫁與踏浪<lb/>
兒不識離别苦歌君江湖曲感我長羇旅<lb/>
<pb n="KR4h0157_WYG_020-48a"/>
　　約公擇飲是日大風<lb/>
先生生長匡廬山山中讀書三十年舊聞飲水師顔淵<lb/>
不知治劇乃所便偷兒夜探赤白丸奮髯忽逢朱子元<lb/>
半年羣盜誅七百誰信家書藏九千春風無事秋月閒<lb/>
紅粧執樂豪且妍紫衫玉帶兩部全琵琶一抹四十絃<lb/>
客來留飲不計錢齊人愛公如子産兒啼卧路呼不還<lb/>
我慙山郡空留連牙兵部吏笑我寒邀公飲酒公無難<lb/>
約束官奴買花鈿薫衣理髮夜不眠曉來顛風塵暗天<lb/>
<pb n="KR4h0157_WYG_020-48b"/>
我思其由豈坐慳作詩愧謝公笑讙歸來瑟縮愈不安<lb/>
要當啖公八百里豪氣一洗儒生酸<lb/>
　　夜飲次韻畢推官<lb/>
簿書叢裏過春風酒聖時時且復中紅燭照庭嘶騕褭<lb/>
黄雞催曉唱玲瓏老來漸減金釵興醉後空驚玉筯工<lb/>
月未上時應早散免教壑谷問吾公<lb/>
　　續麗人行<lb/>
　李仲謀家有周昉畫背而欠伸内人極精戲作此詩<lb/>
<pb n="KR4h0157_WYG_020-49a"/>
深宮無人春日長沉香亭北百花香美人睡起薄梳洗<lb/>
燕舞鸎啼空斷腸畫工欲畫無窮意背立東風初破睡<lb/>
若教囘首却嫣然陽城下蔡俱風靡杜陵飢客眼長寒<lb/>
蹇驢破帽隨金鞍隔花臨水時一見只許腰支背後看<lb/>
心醉歸來茆屋底方信人間有西子君不見孟光舉案<lb/>
與眉齊何曾背靣傷春啼<lb/>
　　游張山人園<lb/>
壁間一軸煙蘿子盆裏千枝錦被堆慣與先生為酒伴<lb/>
<pb n="KR4h0157_WYG_020-49b"/>
不嫌刺史亦顔開纖纖入麥黄花亂颯颯催詩白雨來<lb/>
聞道君家好井水歸軒乞得滿缾囘<lb/>
　　擕妓樂游張山人園<lb/>
大杏金黄小麥熟墮巢乳鵲拳新竹故將俗物惱幽人<lb/>
細馬紅粧滿山谷提壺勸酒意雖重杜䳌催歸聲更速<lb/>
酒闌人散却闗門寂厯斜陽挂疎木<lb/>
　<lb/>
　宋詩鈔卷二十<lb/>
</p>
<p>
</p>
  </div>
</body>
</text>
</TEI>
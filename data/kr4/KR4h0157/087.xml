<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷八十七</head> <lb/>
    <p>
<pb n="KR4h0157_WYG_087-1a"/>
欽定四庫全書<lb/>
　宋詩鈔卷八十七<lb/>
　　　　　　　　　内閣中書舍人吳之振編<lb/>
　徐璣二薇亭詩鈔<lb/>
　徐璣字文淵從晉江遷永嘉厯官建安主簿龍溪丞<lb/>
　武當長泰令嘉定七年卒年五十九初唐詩廢乆璣<lb/>
　與其友徐照翁卷趙師秀議曰昔人以浮聲切響單<lb/>
　字隻句計巧拙蓋風騷之至精也近世乃連篇累牘<lb/>
<pb n="KR4h0157_WYG_087-1b"/>
　汗漫而無禁豈能名家哉四人之語遂極其工而唐<lb/>
　詩由此復行曹能始以璣為照之弟按水心二徐墓<lb/>
　誌旣不同派而其詩卷亦各以名相呼有以知其不<lb/>
　然矣<lb/>
　　訪梅<lb/>
訪梅行近郊寒氣初淅瀝欲開未開時三㸃兩㸃白清<lb/>
枝何蕭疎幽香况岑寂頗知天姿殊絶似人有德逢君<lb/>
天一方歡然舊相識<lb/>
<pb n="KR4h0157_WYG_087-2a"/>
　　監造御茶有所爭執<lb/>
森森壑源山嫋嫋壑源溪脩脩桐樹林下䕃茶樹低桐<lb/>
風日夜吟桐雨灑霏霏千叢髙下青一叢千萬枝龍在<lb/>
水底吟鳳在山上飛異物呈嘉祥上奉玉食資臘餘春<lb/>
未新素質藴芳菲千夫喏登壠呌嘯風雷隨雪芽細若<lb/>
針一夕吐清奇天地發寶秘神鬼不敢知舊制尊御膳<lb/>
授職各有司分綱製品目簿尉監視之雖有領督官焉<lb/>
得專所為初綱七七夸次綱數弗差一以薦郊廟二以<lb/>
<pb n="KR4h0157_WYG_087-2b"/>
瀹賔夷天子且謙受他人奚可希奈何貪瀆者憑陵肆<lb/>
姦欺品嘗珍妙餘倍稱來其私初作狐兒媚忽變狼虎<lb/>
威巧計百不行叱怒面欲緋再拜長官前兹事非所宜<lb/>
性命若螻蟻蠢動識尊卑朝廷設百官責任無細微所<lb/>
守儻在是恪謹焉可違君一臣取二千古明戒垂以此<lb/>
得重劾刀鋸弗敢辭移官責南浦奉命去若馳囘首鳳<lb/>
凰翼雨露生光輝<lb/>
　　述夢寄趙靈秀<lb/>
<pb n="KR4h0157_WYG_087-3a"/>
江水何滔滔渡江相别離揖子家舍前對子衣披披問<lb/>
子何所為旅舍未得歸執手一悲歎驚覺妻與兒起坐<lb/>
不得省清風在簾帷平明出南門將以語所知過子舊<lb/>
家處寒花出疎籬蕭蕭黄葉多裊裊歸歩遲子去不早<lb/>
還何以慰我思<lb/>
　　漳州别王仲言<lb/>
百草各有種春至不栽培交情重故知豈論才不才相<lb/>
識十年初再見天之涯共飲一杯酒粲若紅顏開人生<lb/>
<pb n="KR4h0157_WYG_087-3b"/>
有此樂知復能幾囘契濶幾已深矧爾病與衰朔風從<lb/>
何來吹發枝上梅天寒日欲暮又乃行色催君去江水<lb/>
西我歸近天台東西道路長未可心膂摧明朝碧雲多<lb/>
佇思良徘徊<lb/>
　　投楊誠齋<lb/>
名髙身又貴自住小村深清得門如水貧惟帯有金養<lb/>
生非藥餌常語是規箴四海為儒者相逢問信音<lb/>
　　江亭臨眺<lb/>
<pb n="KR4h0157_WYG_087-4a"/>
問得梅花信寒林動晚聲雨來山漸遠潮去水還清寥<lb/>
落㝷新句歡娛解宿酲相擕歸路滑燈火近孤城<lb/>
　　同友人登翠麓亭<lb/>
緩行循翠麓凝睇俯清灣舟揖蘆花外江山夕照間天<lb/>
寒雖日短歳晚亦身閒高樹梅初發與君相共攀<lb/>
　　中川别舍弟<lb/>
中川人語别南國夜何其江逈風來急山低月落遲䌫<lb/>
從前浦遠角在古城吹五畝耕鋤地何當手共犂<lb/>
<pb n="KR4h0157_WYG_087-4b"/>
　　冬日書懷<lb/>
門庭黄葉滿園樹盡玲瓏寒水終朝碧霜天向晚紅蔬<lb/>
餐如野寺茅舍近溪翁非是分囂寂由來趣不同<lb/>
　　黄碧<lb/>
黄碧平沙岸陂塘柳色春水清知酒好山瘦識民貧鷄<lb/>
犬田家靜桑麻歳事新相逢行路客半是永嘉人<lb/>
　　西征有寄翁趙徐三友<lb/>
窮冬逆旅身薄宦此艱辛渡水添愁思看山憶故人煙<lb/>
<pb n="KR4h0157_WYG_087-5a"/>
生村落晚雨過竹松新昨夜還鄉夢逢君苦未真<lb/>
　　送趙靈秀赴筠州幕予亦將之湖外<lb/>
郡以竹為名因知此地清溪來城下緑山到市邊平入<lb/>
幕非無客能文必有聲江湖共游宦相望若為情<lb/>
　　湘水<lb/>
湘水幾千里平流少激湍數家分市井列石起峰巒豈<lb/>
是昔曾到猶疑畫上看吟詩身漸老向此作微官<lb/>
　　泊舟呈靈暉<lb/>
<pb n="KR4h0157_WYG_087-5b"/>
泊舟風又起繫䌫野桐林月在楚天碧春來湘水深官<lb/>
貧思近闕地遠動愁心所喜同舟者清羸亦好吟<lb/>
　　古郡<lb/>
古郡依蠻楚身來作冷官老憐兄弟遠貧喜婦兒安分<lb/>
菊乗春雨移梅待歳寒又傳家信至入夜着燈看<lb/>
　　憑高<lb/>
憑高散幽䇿緑草滿春坡楚野無林木湘山似水波客<lb/>
懷隨地改詩思出門多尚有溪西寺斜陽未得過<lb/>
<pb n="KR4h0157_WYG_087-6a"/>
　　送徐照先囘江右<lb/>
骨體先如鶴離家歳已周欲知詩思遠曾共楚鄉游窮<lb/>
達身將老分携菊正秋江西看舊友歸計少遲留<lb/>
　　别趙黄中<lb/>
世道難為友相期一見中但令心事合不在語言同秋<lb/>
早湘煙白舟移蓼岸紅别懷如逈野長與水雲通<lb/>
　　題陳待制湖庄<lb/>
園無三畝地四面水連天行向樓高處却如身在船野<lb/>
<pb n="KR4h0157_WYG_087-6b"/>
花春渚外山色海雲邊一任人來徃兹懷亦浩然<lb/>
　　寄陳西老<lb/>
長日無吟伴閒庭佇物華竹枝斜帯雨草色淨侵沙風<lb/>
度平生友隣居幾十家前曾乗小醉訪爾一甌茶<lb/>
　　初夏遊謝公巖<lb/>
欲取紗衣換天晴起細風清陰花落後長日鳥啼中水<lb/>
國乗舟樂巖扉有徑通州人多到此猶自憶髯公<lb/>
　　喜奭上人至<lb/>
<pb n="KR4h0157_WYG_087-7a"/>
住與佛居近僧閒稍問詩湖山明月夜風露菊花時達<lb/>
意言常省微吟歩自遲老來朋舊少愛爾得相隨<lb/>
　　曉<lb/>
詩鬢曉星星霜天似水清風當窻眼入氷向硯池生已<lb/>
瘦梅花影猶乾竹葉聲夜來天地潔惟是月華明<lb/>
　　題方上人房古梅房即故道書記所居<lb/>
曾聽道公語先師愛此梅但知傳説老不記若年栽半<lb/>
樹枯仍發疎花晚自開方兄頭又白常喜故人來<lb/>
<pb n="KR4h0157_WYG_087-7b"/>
　　春日游張提舉園池<lb/>
西野芳菲路春風正可㝷山城依曲渚古渡入脩林長<lb/>
日多飛絮遊人愛緑陰晚來歌吹起惟覺畫堂深<lb/>
　　宿寺<lb/>
古木山邊寺深松逕底風獨吟侵夜半清坐雜禪中殿<lb/>
淨燈光小經殘磬韻空不知清遠夢啼鳥在林中<lb/>
　　孤坐呈客<lb/>
晨起猶狐坐缾泉待煑茶寒煙添竹色疎雪亂梅花獨<lb/>
<pb n="KR4h0157_WYG_087-8a"/>
喜忘時事誰知改歳華多君能過此人里似仙家<lb/>
　　送張主簿<lb/>
上世喜同登論交建水清故人逢客裏明日又離情佳<lb/>
闕東南少卑官遠近行秋風分手地霜葉滿江城<lb/>
　　題石門洞<lb/>
瀑水東南冠廬山未足論飛來長似雨流處不知源洞<lb/>
裏龍為宅溪邊石作門修行謝康樂菴有故基存<lb/>
　　春望<lb/>
<pb n="KR4h0157_WYG_087-8b"/>
樓上看春晚煙分遠近村曉晴千樹緑新雨半池渾柳<lb/>
宻鶯無影泥新燕有㾗輕寒衫袖薄杯酌更須温<lb/>
　　題薛景石瓜廬<lb/>
近舍新為圃澆鋤及晚涼因看瓜蔓吐識得道心長隔<lb/>
沼嘉蔬潔侵畦異草香小舟應買在門外是漁鄉<lb/>
　　寄趙端行<lb/>
庭深自無暑苔徑復縈紆賔客不長到兒童亦可娛荷<lb/>
花時帯粉蒲葉曉凝珠與爾城闉隔兹歡想不殊<lb/>
<pb n="KR4h0157_WYG_087-9a"/>
　　山居<lb/>
柳竹藏花塢茅茨接草池開門驚燕子汲水得魚兒地<lb/>
僻春猶静人閒日更遲山禽啼忽住飛起又相隨<lb/>
　　夏日懷詩友<lb/>
流水堦除靜孤眠得自由月生林欲曉雨過夜如秋遠<lb/>
憶荷花浦誰吟杜若洲良宵恐無夢有夢即俱遊<lb/>
　　臘日驪山渡逢故人<lb/>
天寒多木葉愁思滿溪濵惆悵徃來渡經行多少人時<lb/>
<pb n="KR4h0157_WYG_087-9b"/>
情猶重臘歳事每占春與爾他鄉旅誰當懷抱新<lb/>
　　次韻劉明遠移家二首<lb/>
隱居須是僻君向數家村自以閒為樂何嫌貧尚存碧<lb/>
波連草舍白日掩柴門挂得一瓢在風來應惡喧<lb/>
恬淡安身易新家似舊居逕涼行落葉池淨數游魚詩<lb/>
得唐人句碑臨晉代書半生惟此樂同軰必無如<lb/>
　　登信州靈山閣跨鶴臺<lb/>
清遊吾有分渾似昔曾來野屋憑高住青山到水囘欲<lb/>
<pb n="KR4h0157_WYG_087-10a"/>
看靈岫遠須待曉雲開漸漸生愁思鄉心上古臺<lb/>
　　題李商叟半村堂<lb/>
住居半依村先生氣象尊若非迎好客長是掩柴門覓<lb/>
句行山影披蓑釣月痕固窮年八十惟得令名存<lb/>
　　湘中<lb/>
舊説湘中事身來又可㝷廟存虞帝跡江照楚臣心為<lb/>
客人俱遠題名刻自深春廻洲渚緑遙望正沉吟<lb/>
　　書翁卷詩集後<lb/>
<pb n="KR4h0157_WYG_087-10b"/>
五字極難精知君合有名磨壠雙鬢改收拾一編成泉<lb/>
落秋巖潔花開野逕清漸多來學者體法似𤣥英<lb/>
　　檄途寄翁靈舒<lb/>
聞道長溪令相留一館閒便令全近舍尚隔幾重山為<lb/>
旅春郊外懷人夜雨間年來疎覽鏡怕見減朱顔<lb/>
　　大龍湫<lb/>
瀑水數千尺何曾貼石流還疑衆山拆故使半空浮霧<lb/>
雨初相亂波濤忽自由道場從建後龍去任人遊<lb/>
<pb n="KR4h0157_WYG_087-11a"/>
　　送瑞州張知録<lb/>
歳暮不惜别君行是宦遊江西多野水湖上正高秋舊<lb/>
友曾過處新題必共留官閒可㝷訪竹逕最深幽<lb/>
　　寄舍弟<lb/>
寄問安寧弟絃歌又一年流來溪水遠清到縣門前故<lb/>
里人情樂新居物色鮮宦歸言話欵正及早梅邊<lb/>
　　秋夕懷趙師秀<lb/>
冷落生愁思衰懷得句稀如何秋夜雨不念故人歸蛩<lb/>
<pb n="KR4h0157_WYG_087-11b"/>
響砌尤靜雲疎月尚微惟憐籬下菊漸漸可相依<lb/>
　　登黄碧軒繼趙昌甫作<lb/>
歩陟高高寺徐行不用扶春天晴又雨山色有還無句<lb/>
向閒中覓茶因醉後呼所懷論未足何乃又征途<lb/>
　　溪上<lb/>
十日清溪上新春細雨天緑波隨棹起白鳥望舟眠麥<lb/>
秀初如草雲濃半是煙却愁山路險明日捨溪船<lb/>
　　梅坡<lb/>
<pb n="KR4h0157_WYG_087-12a"/>
淺水低坡幾樹苔冷光揺動玉塵埃横斜直似安排得<lb/>
古怪多應折損來潔白要須侵夜看飄零却是被春催<lb/>
閑來立㫁清風影一片飛香落酒杯<lb/>
　　秋日登玉峰<lb/>
玉琢孤峰壓富沙人行峰頂歩雲霞溪流緩去幾囘曲<lb/>
樹色幽分無數家翠拂寒煙平似水紅飄霜葉遠如花<lb/>
明朝重向城中望對北孤峰應不差<lb/>
　　壬戍二月<lb/>
<pb n="KR4h0157_WYG_087-12b"/>
山城二月景如何行處時時聽踏歌淡色似黄楊葉小<lb/>
濃香如宻菜花多春容毎到晴時改天氣偏從雨後和<lb/>
好向溪頭尋釣侣小溪連夕漲清波<lb/>
　　題東山道院<lb/>
古院嵌崎石作層緑苔芳草近郊埛溪流偶到門前合<lb/>
山色偏來竹裏青靜與黄蜂通户牖閒將白鳥共沙汀<lb/>
道人亦有能琴者一曲清徽最可聽<lb/>
　　六月歸途<lb/>
<pb n="KR4h0157_WYG_087-13a"/>
星明殘照數峰晴夜靜惟聞水有聲六月行人須早起<lb/>
一天涼露濕衣輕宦情每向途中薄詩句多於馬上成<lb/>
故里諸公應念我稻花香裏計歸程<lb/>
　　訪湖友<lb/>
城中日月望南湖乞得閒來訪隱居漸有秋霖籬菊長<lb/>
纔無暑氣渚蓮疎壁間古畫多賢像案上塵編半佛書<lb/>
未見主人逢稚子不通姓字獨踟躇<lb/>
　　登滕王閣<lb/>
<pb n="KR4h0157_WYG_087-13b"/>
重重樓閣倚江干岸草汀煙遠近間春水生時都是水<lb/>
西山青外别無山雲歸長若真人在風過猶疑帝子還<lb/>
自古舟船城下泊幾人來此望鄉關<lb/>
　　贈趙師秀<lb/>
薄宦歸來隔幾春清羸還是舊時身養成心性方能静<lb/>
化得妻兒不説貧竹長新陰深似洞梅添怪相老於人<lb/>
亦知曾見高人了近作文章氣力勻<lb/>
　　贈徐照<lb/>
<pb n="KR4h0157_WYG_087-14a"/>
近叅圓覺境如何月冷高空影在波身健却緣餐飯少<lb/>
詩清都為飲茶多塵居亦似山中靜夜夢俱無世慮魔<lb/>
昨日曾知到門外因隨鶴歩踏青莎<lb/>
　　新春書事<lb/>
出門閒歩草萋萋桑柘陰中亦有蹊幾樹晴煙鸎囀早<lb/>
一塘春水燕飛低空如陶亮官為令難學嚴陵住近溪<lb/>
聖世幸時沾薄祿不能辛苦又攀躋<lb/>
　　泊馬公嶺<lb/>
<pb n="KR4h0157_WYG_087-14b"/>
維舟拂曉歩平沙晚泊雲根第一家新取菜蔬沾野露<lb/>
旋編籬落帯山花門前相對青峰小屋後流來白水斜<lb/>
可愛山翁無一事藤墻西畔看蜂衙<lb/>
　　酒<lb/>
才傾一盞碧澄澄自是山妻手法成不遣水多防味薄<lb/>
要令麴少得香清涼從荷葉風邊起煖向梅花月裏生<lb/>
世味總無如此味深知此味即淵明<lb/>
　　梅<lb/>
<pb n="KR4h0157_WYG_087-15a"/>
是誰曾種白玻璃夐絶寒荒一㸃奇不厭壠頭千百樹<lb/>
最憐窻下兩三枝幽深真似離騷句枯健猶如賈島詩<lb/>
吟到月斜渾未已蕭蕭鬢影有風吹<lb/>
　　過九嶺<lb/>
㫁崖横路水潺潺行到山根又上山眼看别峰雲霧起<lb/>
不知身也在雲間<lb/>
　　春雨<lb/>
㫁橋横落淺沙邊沙岸疎梅卧曉煙新雨漲溪三尺水<lb/>
<pb n="KR4h0157_WYG_087-15b"/>
漁翁來覓渡船錢<lb/>
柳着輕黄欲染衣汀沙漠漠草菲菲晚風吹㫁寒煙碧<lb/>
無數鴛鴦溪上飛<lb/>
　　夏日閒坐<lb/>
無數山蟬噪夕陽高峰影裏坐陰涼石邊偶看清泉滴<lb/>
風過微聞松葉香<lb/>
　　丹青閣<lb/>
翠靄空霏忽有無筆端誰着此工夫溪山本被人圖畫<lb/>
<pb n="KR4h0157_WYG_087-16a"/>
却道溪山是畫圖<lb/>
　　移官南浦作<lb/>
簿領初為建水棲移官南浦又沉迷溪山轉處人煙隔<lb/>
惟有黄鸝一様啼<lb/>
　　秋行二首<lb/>
戞戞秋蟬響似箏聽蟬閒傍柳邊行小溪清水平如鏡<lb/>
一葉飛來細浪生<lb/>
紅葉枯梨一兩株翛然秋思滿山居詩懷自歎多塵土<lb/>
<pb n="KR4h0157_WYG_087-16b"/>
不似秋來木葉疎<lb/>
　　建劒道中<lb/>
雲麓煙巒知幾層一灣溪轉一灣清行人只在清灣裏<lb/>
盡日松聲雜水聲<lb/>
　　新涼<lb/>
水滿田疇稻葉齊日光穿樹曉煙低黄鸎也愛新涼好<lb/>
飛過青山影裏啼<lb/>
　　新春喜雨<lb/>
<pb n="KR4h0157_WYG_087-17a"/>
農家不厭一冬晴歳事春來漸有形昨夜新雷催好雨<lb/>
蔬畦麥隴最先青<lb/>
　　春晩<lb/>
午風庭院綠成衣春色方濃又欲歸蝌蚪散邊荷葉出<lb/>
酴醿香裏柳綿飛<lb/>
　　漳州圓山<lb/>
輕煙漠漠霧綿綿野色籠青傍屋前盡説漳南風水好<lb/>
衆山圍繞一山圓<lb/>
<pb n="KR4h0157_WYG_087-17b"/>
　　新秋<lb/>
新秋一雨洗林關晩色清澄滿望間風靜白雲横不㫁<lb/>
山前又叠一重山<lb/>
　　五里牌邊<lb/>
路繞山根石磴斜小橋流水樹交加柴門半掩人奚到<lb/>
五里牌邊三四家<lb/>
　　永春路<lb/>
路行僻處山山好春到晴時物物佳秀色連雲原上麥<lb/>
<pb n="KR4h0157_WYG_087-18a"/>
清香夾道刺桐花<lb/>
　　秀峰寺<lb/>
籃輿晚泊近巖隈精舍門臨古道開僧子相逢便相識<lb/>
十年三過秀峰來<lb/>
　　連江官湖<lb/>
衆山圍繞淥團圓官木參差古道邊行盡濃陰今不了<lb/>
一湖飛雨帯輕煙<lb/>
　<lb/>
<pb n="KR4h0157_WYG_087-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷八十七<lb/>
</p>
<p>
</p>
  </div>
</body>
</text>
</TEI>
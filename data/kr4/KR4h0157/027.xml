<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷二十七</head> <lb/>
    <p>
<pb n="KR4h0157_WYG_027-1a"/>
欽定四庫全書<lb/>
　宋詩鈔卷二十七<lb/>
　　　　　　　　　内閣中書舍人吳之振編<lb/>
　米黻襄陽詩鈔<lb/>
　米黻自云黻即芾也故亦作芾字元章太原人徙居<lb/>
　襄陽號襄陽漫仕後陟居吳以母侍宣仁后藩邸舊<lb/>
　恩補臨光尉歴知雍丘縣漣水軍使太常博士知無<lb/>
　為軍召為書畫學博士賜對便殿上其子友仁楚江<lb/>
<pb n="KR4h0157_WYG_027-1b"/>
　清曉圖擢禮部員外郎出知淮陽軍卒解音律象緯<lb/>
　善屬文作韻語要必已出為工務崖絶魁壘悟竹簡<lb/>
　以竹聿行漆故篆籕法特古作字遒勁竒峭畫山水<lb/>
　人物自成一家極江南煙雲變滅之趣晚以研山易<lb/>
　北固園亭名海嶽庵淨名齋又作寶晉齋因號海嶽<lb/>
　外史乂以曾監中嶽廟號中嶽外史自稱家居道士<lb/>
　有潔癖世謂水滛任大常奉祀太廟洗去祭服藻火<lb/>
　坐是被黜冠服作唐人所好多違世異俗故人皆稱<lb/>
<pb n="KR4h0157_WYG_027-2a"/>
　米顛嘗作詩云飯白雲留子茶甘露有兄人叩之曰<lb/>
　只是甘露哥哥耳王安石愛其詩摘書扇上東坡云<lb/>
　元章奔逸絶塵之氣超妙入神之字清新絶俗之文<lb/>
　相知二十年恨知公不盡答曰更有知不盡處其風<lb/>
　致可想也有山林集十卷恨未見其全<lb/>
　　垂虹亭<lb/>
斷雲一葉洞庭颿玉破鱸魚霜破柑好作新詩寄桑苧<lb/>
垂虹秋色滿東南<lb/>
<pb n="KR4h0157_WYG_027-2b"/>
　　題多景樓<lb/>
欲雨氣不透庭梧有棲煙囘首望北固雲藏浄名天呼<lb/>
童速具輿慿髙覽山川隠見豈不好開霽景固全須臾<lb/>
江風流湛湛清露圓歸途知有伴華月上丹淵<lb/>
　　觀音巖<lb/>
秦驅禹鑿已寥寥却為髙人得姓焦鮑餌有時邀楚釣<lb/>
海雲常覺䕶山樵巖多陰霧龍藏角虹絓蒼林玉露臕<lb/>
濁氣不侵靈貺下方壇曾駐紫清颷<lb/>
<pb n="KR4h0157_WYG_027-3a"/>
　　題泗濵南山石壁曰第一山<lb/>
京洛風沙千里還船頭出汴翠屏間莫論衡霍撞星斗<lb/>
且是東風第一山<lb/>
　　山光寺<lb/>
竹圍山徑晩風清又入山光寺裏行一一過僧談舊事<lb/>
遲遲繞壁認題名仙來石畔懷灰劫鶴語池邉勸後生<lb/>
三十年間成底事空叨閒禄是榮身<lb/>
　　望海樓<lb/>
<pb n="KR4h0157_WYG_027-3b"/>
雲間鐵瓮近青天縹緲飛樓百尺連三峽江聲流筆底<lb/>
六朝帆影落樽前㡬番畫角催紅日無事滄洲起白煙<lb/>
忽憶賞心何處是春風秋月兩茫然<lb/>
　　題子敬范新婦唐摸帖<lb/>
貞觀欵書丈二紙不許兒竒專婦美何為寥寥寶是似<lb/>
遭亂歸貞火兼水千年誰人能繼趾不是名家殊未智<lb/>
嗟爾方來眼須洗玉躞金題半歸米<lb/>
雲物龍蛇森動紙父子王家真濟美張翼小兒寧近似<lb/>
<pb n="KR4h0157_WYG_027-4a"/>
滄溟浩對蹄涔水騰蛇無足蜈多趾以假易真信用智<lb/>
龜澼雖多手屢洗卷不生毛誰似米<lb/>
直裂紋勻真古紙跋印多時俗眼美誠懸尚復誤疑似<lb/>
有渭不能辨涇水真偽頭面拳趺趾乆假中分辨愚智<lb/>
寶軸開時心一洗百氏何人傳至米<lb/>
　　濮三宗漢作蘆雁有佳思贈以詩<lb/>
偃蹇汀眠鴈蕭梢風觸蘆京塵方滿眼速為喚花奴<lb/>
埜趣分苕水風光剪霅湖塵中不作惡為有鄴公圖<lb/>
<pb n="KR4h0157_WYG_027-4b"/>
　　答薛紹彭<lb/>
世言米薛或薛米猶言弟兄與兄弟四海論年我不卑<lb/>
品定多知定如是<lb/>
　　詶劉涇<lb/>
唐滿書奩晉不收却縁自不信雙眸發狂為報豢龍子<lb/>
不怕人稱米薛劉<lb/>
　　擬古<lb/>
青松勁挺姿凌霄恥屈盤種種出枝葉牽連上松端秋<lb/>
<pb n="KR4h0157_WYG_027-5a"/>
花起絳煙旑旎雲錦殷不羞不自立舒光射丸丸柏見<lb/>
吐子效鶴疑縮頸還青松本無華安得保嵗寒<lb/>
龜鶴年壽齊羽介所托殊種種是霛物相得忘形軀鶴<lb/>
有冲霄心龜厭曵尾居以竹兩附口相将上雲衢報汝<lb/>
慎勿語一語墮泥塗<lb/>
　　秋登峴山之作<lb/>
皎皎中天月團團徑千里震澤乃一水所占已過二娑<lb/>
羅即峴山謬云形大地地惟東吳偏山水古佳麗中有<lb/>
<pb n="KR4h0157_WYG_027-5b"/>
皎皎人璚衣玉為珥位惟列仙長學與千年對幽操乆<lb/>
獨處迢迢願招類金颸帶秋威欻逐雲檣至朝隔輿馭<lb/>
颷暮過光浮袂雲育有風駈蟾餮有刀利亭亭太陰宫<lb/>
無乃瞻星氣興深夷險一理洞軒裳偽紛紛夸俗勞坦<lb/>
坦忘懷易浩浩将我行蠢蠢須公起<lb/>
　　西山書院丹徒私居也上皇樵人以異石來告余<lb/>
　　　凡八十一穴状類泗淮山一品石加秀潤焉余<lb/>
　　　因題為洞天一品石以麗其八十一數令百夫<lb/>
<pb n="KR4h0157_WYG_027-6a"/>
　　　輦致寶晉齋又七日甘露下其石梧桐栁竹椿<lb/>
　　　杉蕉菊無不霑也自五月望至廿六日猶未已<lb/>
　　　因思之作此詩<lb/>
我思岳麓抱黄閣飛泉元在半天落石鯨吐出流一里<lb/>
赤日露下陰紛薄我曾坐石浸足眠肘項抵水洗背肩<lb/>
客時救我病欲死一夜轉筋着艾燃如今病渇擁爐坐<lb/>
安得縮脚三十里重往石上浸足眠<lb/>
　　甘露寺<lb/>
<pb n="KR4h0157_WYG_027-6b"/>
六代蕭蕭木葉稀樓髙北固落殘暉兩州城郭青烟起<lb/>
千里江山白鷺飛海近雲濤驚夜夢天低月露濕秋衣<lb/>
使君肯負時平樂長倒金鍾盡醉歸<lb/>
　　答劉巨濟<lb/>
劉郎收畫蚤甚卑折枝花草首徐熈十年之後始聞道<lb/>
取吾韓戴為神竒邇來白首進道奥學者信有髓與皮<lb/>
始知十襲但遮壁牛馬便可裹弊帷峩峩太平老寺主<lb/>
白紗冐首無冠蕤武士後列肅大劒宫女旁侍顰脩眉<lb/>
<pb n="KR4h0157_WYG_027-7a"/>
神清眸子知寡欲齒露脣反法定饑世人覩服似摩詰<lb/>
不知六朝居士衣後人勿把亂唐突梁時筆法了可知<lb/>
道子見之必再拜曹劉何物望藩籬本當第一品天下<lb/>
却縁顧筆在漣漪<lb/>
　　潤州甘露寺<lb/>
邑故重重構春歸户户嵐槎浮龍委骨畫失獸遺眈神<lb/>
䕶衛公塔天留米老庵栢梁終厭勝㑹副越人譚<lb/>
　　雜詩<lb/>
<pb n="KR4h0157_WYG_027-7b"/>
揚清歌發皓齒北方佳人東鄰子且吟白紵停緑水長<lb/>
袖拂面為君起寒雲夜卷霜海空長風吹天飄塞鴻玉<lb/>
顔滿堂樂未終館娃日落歌吹濃紘歌興罷拂衣還棄<lb/>
米何嘗有俸錢恩自大鈞能逐物只應訪藥是優賢<lb/>
　　寄薛郎中紹彭<lb/>
老來書興獨未忘頗得薛老同徜徉天下有識誰鑒定<lb/>
龍宫無術療膏肓淮風吹㦸稀訟牒典客閉閣閑壼漿<lb/>
吟樹對山風景聚墨池濯硯龜魚藏珠臺寶氣每貫日<lb/>
<pb n="KR4h0157_WYG_027-8a"/>
月觀桂實時飄香銀淮燭天限織女烟海括地生霛光<lb/>
儁兒乃是翰墨侣挾竹不使輿衛將象管鈿軸映瑞錦<lb/>
玉麟棐几舖雲肪依依煙華動勃鬱矯矯龍蛇起混茫<lb/>
持此以為風月伴四時之樂渠未央部刺不糾翰墨病<lb/>
聖恩養在林泉鄉風沙漲天烏㡌客胡不東來從北荒<lb/>
歐怪褚妍不自持猶能半蹈古人規公權醜怪惡札祖<lb/>
從兹古法蕩無遺張顛與栁頗同罪鼔吹俗子起亂離<lb/>
懷素獦獠小解事僅趨平淡如盲醫可憐智永硯空臼<lb/>
<pb n="KR4h0157_WYG_027-8b"/>
去本一歩呈千嗤已矣此生為此困有口能談手不隨<lb/>
誰云存心乃筆到天工自是秘精微二王之前有髙古<lb/>
有志欲購亡髙貲殷勤分治薛紹彭散金購取重跋題<lb/>
　　寄紹彭<lb/>
蕭李騃子弟不收慰問帖妙迹固通神水火土更劫所<lb/>
存慰問者班班在箱笈使惡乃神䕶不然無寸札自此<lb/>
趣畫相後人眼徒攝<lb/>
　　揚州<lb/>
<pb n="KR4h0157_WYG_027-9a"/>
東風何索寞帶雪入揚州尚想遺釵雀重觀上玉鈎真<lb/>
同一夢覺空憶十年遊邂逅逢孫楚酣歌慰滯留<lb/>
　　竹西寺<lb/>
竹西桑柘暮鴉盤特地霜風滿倦顔不用使君相料理<lb/>
都縁塵土蔽青山<lb/>
　　貞孃墓歌<lb/>
何不學仙冢纍纍白楊西郭陰風悲虎丘一叩貞孃墓<lb/>
薜荔援墻委蘭露千嵗蒙茸㡬樹花夜飄鬼火曉啼鴉<lb/>
<pb n="KR4h0157_WYG_027-9b"/>
向憐挾瑟彈清月猶憶吹簫乗彩霞吳閶少年往來道<lb/>
黛娥釵燕誰能好酒滴春雲夢不消泉聲幽咽鐘聲老<lb/>
陌上行游緩緩歸昨日紅顔今日非東望闔閭穿葬處<lb/>
玉鳬欲化湛盧飛<lb/>
　　余嘗硾越竹光滑如金版在油拳上短截作作軸<lb/>
　　　入笈番覆一日數十張學書作詩寄劉薛<lb/>
越筠萬杵如金版安用杭油與池繭髙壓巴郡烏絲欄<lb/>
平欺澤國清華練老無他物適心目天使殘年同筆研<lb/>
<pb n="KR4h0157_WYG_027-10a"/>
圖書滿室翰墨香劉薛何時眼中見<lb/>
　　將之苕溪戲作呈諸友<lb/>
松竹留因夏溪山去為秋乆賡白雪詠更度采菱謳縷<lb/>
玉鱸堆案團金橘滿洲水宫無限景載與謝公游<lb/>
半載依修竹三時看好花懶傾恵泉酒㸃盡壑源茶主<lb/>
席多同好羣峰伴不譁朝來還蠧簡便起故巢嗟<lb/>
　　余居半載諸公載酒不輟而余以疾每約置膽清<lb/>
　　　話而已復借書劉李周三姓<lb/>
<pb n="KR4h0157_WYG_027-10b"/>
好懶難辭友知窮豈念通貧非理生拙病覺養心功小<lb/>
圃能留客青冥不厭鴻秋㠶㝷賀老載酒過江東<lb/>
仕倦成流落游頻慣轉蓬熱來隨意住凉至逐縁東入<lb/>
境親踈集他鄉彼此同暖衣兼食飽但覺愧梁鴻<lb/>
旅食緣交駐浮家為興來句留荆水話襟向卞峰開過<lb/>
剡如㝷戴遊梁定賦枚漁歌堪畫處又有魯公陪<lb/>
密友從春拆紅薇過夏榮團枝殊自得顧我若含情漫<lb/>
有蘭隨色寧無石對聲却憐皎皎月依舊滿船行<lb/>
<pb n="KR4h0157_WYG_027-11a"/>
　　與薛老<lb/>
何必識難字辛苦笑揚雄自古冩字人用字或不通要<lb/>
之皆一戲不當問拙工意足我自足放筆一戲空<lb/>
　　蕭閒堂詩<hi>并序</hi>
　四明從事晉陵錢君世系字延叟過襄陽米芾曰昨<lb/>
　送季濟民渡江與汪行之復㑹蕭閒堂已徹幕壁間<lb/>
　有畫像題曰權杭州觀察米元章像楊之儀筆楊之<lb/>
　傑贊曰君子之交小人之讐以今方人叔度宜儔余<lb/>
<pb n="KR4h0157_WYG_027-11b"/>
　以袖掩字而問行之曰誰歟行之曰君也僕為檢同<lb/>
　氣徳友識面三編無君名姓嗚呼古人論世取友况同<lb/>
　世哉世復有三君子者觀文殿學士王公韶字子純<lb/>
　樞宻直學士劉公庠字希道則僕竟不識其面選人<lb/>
　蔡君肇字天啓於相知間語僕如素心腹者云得僕<lb/>
　於王荆公葢僕於元豐六年赴希道金陵從事之辟<lb/>
　㑹公謫居始識荆公於鍾山間公門有數十後進喜<lb/>
　争名而相非又託以長者之言也如天啓樂道人善<lb/>
<pb n="KR4h0157_WYG_027-12a"/>
　者一人而已僕老矣不知一蔡二楊行能識面因延<lb/>
　叟語發悲嘆并記其事於家集中以貽子孫嗚呼仕<lb/>
　開求進之語則世人之邪説大行紛紛不求已而求<lb/>
　人豈其本心實利誘然今樂善君子一何多耶彼口<lb/>
　不道忠信㨗㨗而惡人翩翩而自喜黙黙懷奸藏慝<lb/>
　竊竊掩人之善沾沾自標置者得不少悛乎既序其<lb/>
　事因系以詩<lb/>
誰起蕭間堂圖賛凡醜質昧昧豈我思有懷斯士吉吾<lb/>
<pb n="KR4h0157_WYG_027-12b"/>
生終不遇二陵已相失豢養走四方公卿更絶跡向我<lb/>
交漸稀背憎十六七豐吾九畹蘭任汝滿地棘我豈肅<lb/>
間人偶然得空壁美哉何方彦精絶入妙筆君不愧顧<lb/>
長康取娟桓温圖九錫我不媿孟浩然緩䇿京山遇摩<lb/>
詰前此交道乆不康紛紛白頭多不卒嗚呼紛紛白頭<lb/>
多不卒回首此君應辟易<lb/>
　<lb/>
　宋詩鈔卷二十七<lb/>
</p>
<p>
</p>
  </div>
</body>
</text>
</TEI>
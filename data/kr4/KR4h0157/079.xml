<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷七十九</head> <lb/>
    <p>
<pb n="KR4h0157_WYG_079-1a"/>
欽定四庫全書<lb/>
　宋詩鈔卷七十九<lb/>
　　　　　　　　　内閣中書舍人吳之振編<lb/>
　楊萬里退休集鈔<lb/>
　　三三徑<lb/>
　東園新開九徑江梅海棠桃李橘杏紅梅碧桃芙蓉<lb/>
　九種花木各植一徑命曰三三徑云<lb/>
三徑初開自蒋卿再開三徑是淵明誠齋奄有三三徑<lb/>
<pb n="KR4h0157_WYG_079-1b"/>
一徑花開一徑行<lb/>
　　雪後東園午望<lb/>
天色輕隂小霽中晝眠初醒未惺鬆梅横破屋無多雪<lb/>
雲放東山第一峰不道風光虧此老将何功業答殘冬<lb/>
土羔菜甲鵝兒酒醉入梅林化作蜂<lb/>
　　答賦永豐宰黄巖老投贈<lb/>
吾友蕭東夫今日陳後山道腴詩彌瘦世忙渠自閒不<lb/>
見逾星終每思即淒然都邑黄永豐與渠中表間黄語<lb/>
<pb n="KR4h0157_WYG_079-2a"/>
似蕭語已透最上闗莫道不是蕭蕭乃堕我前佳句鬼<lb/>
所泣盛名天所慳詩人只言黠犯之取飢寒端能不懼<lb/>
者放君據詩壇<lb/>
　　初夏<lb/>
旋作東坡已水聲纔經急雨恰新晴提壺醒眼看人醉<lb/>
希榖催農不自耕一似老夫堪笑死萬方口業拙謀生<lb/>
嘲紅侮緑成何事自古詩人没一成<lb/>
　　枕上聞子規<lb/>
<pb n="KR4h0157_WYG_079-2b"/>
半世經行怕子規一聞一歎一霑衣如今聴着渾如夢<lb/>
我自髙眠汝自啼<lb/>
　　有歎<lb/>
飽喜飢嗔笑殺儂鳯凰未可笑狙公儘逃暮四朝三外<lb/>
猶在桐花竹實中<lb/>
　　六月将晦夜出凝歸門<lb/>
暑裏街頭可久停今宵無月也宵征一天星㸃明歸路<lb/>
十里荷香送出城山轎聲聲柔艣𦂳葛衣眼眼野風清<lb/>
<pb n="KR4h0157_WYG_079-3a"/>
五更月出還家下不早相期作伴行<lb/>
　　十六日夜再同子文巨濟叔粲南溪步月<lb/>
際晩溪遊暮欲歸追涼逐勝却成遲月如醉眼生紅暈<lb/>
山作愁眉帶淡姿天下無人閒似我秋邊有句説誰知<lb/>
弟兄一再更相送行到更深笑不知<lb/>
　　重九前四日晝睡獨覺<lb/>
睡思初酣過午彊起來四顧已斜陽添糊牕槅無風氣<lb/>
旋曬衣裘有日香舊雨不來從草緑新豐獨酌又花黄<lb/>
<pb n="KR4h0157_WYG_079-3b"/>
去年重九窮忙過可遣今年更作忙<lb/>
　　立春檢牡丹<lb/>
牡丹又欲試春粧忙得閒人也作忙新舊年頭将替換<lb/>
去留花眼費商量東風起我袖中出小雷已含天上香<lb/>
只道開時恐腸斷未開先自斷人腸<lb/>
　　曉起探梅<lb/>
一生劫劫只長途投老山林始定居夢破青燈牕欲白<lb/>
猶疑雪店聴雞初<lb/>
<pb n="KR4h0157_WYG_079-4a"/>
　　送簡夀王主簿之官臨桂<lb/>
柴門草徑儘莓苔不放黄塵俗子來詩客清晨衝雨入<lb/>
梅花一夜為君開飄蕭落葉殘燈火陸續清談濁酒杯<lb/>
二十一年纔四見驪駒抵死又相催<lb/>
　　與侯子雲溪上晩步<lb/>
人入溪園自揜門溪流新落兩三痕杖藜紫菊霜風徑<lb/>
送眼丹楓夕照村行住忽然忘近逺隂晴未肯定寒暄<lb/>
多時不出今聊出牧子樵兒一笑喧<lb/>
<pb n="KR4h0157_WYG_079-4b"/>
　　新晴<lb/>
瑶霜珠露兩相鮮玉宇金鉦萬里寛欲作一晴多少日<lb/>
早知祗費數朝寒暴禾場裏雞豚樂試筆牕前紙墨乾<lb/>
兒女莫餐新淅飯打頭荷甔且輸官<lb/>
　　留蕭伯和仲和小飲<lb/>
誰曽白日上青天誰羨千鍾況萬錢要入詩家須有骨<lb/>
若除酒外更無仙三杯未必通大道一醉真能出百篇<lb/>
李杜飢寒纔㡬日却教富貴不論年<lb/>
<pb n="KR4h0157_WYG_079-5a"/>
　　新晴東園晩步<lb/>
一日秋隂一日晴山禽相賀太丁寜不愁白髪千莖雪<lb/>
随喜黄庭一卷經晩霧薄晴憎逺嶺夕陽死命戀危亭<lb/>
孤吟莫道無人覺松竹喧傳菊細聴<lb/>
忙裏清流也帶塵閙中物底不長新水将樹影揮空帶<lb/>
楓換秋客作好春自是不歸歸便得老來下筆筆如神<lb/>
鸎花剪燭無虚日賤相誠齋一老人<lb/>
　　嵗暮歸自城中一病垂死病起遣悶<lb/>
<pb n="KR4h0157_WYG_079-5b"/>
素居猶寡歡巾車入城闉親舊乆不見一見交相欣挽<lb/>
衣招我飲惟恐我出門不招我亦往不留我亦存殷勤<lb/>
復如許不住我豈真是時梅始花吹香落金尊酒冽看<lb/>
果富咀啜俱芳珍丞相我知己太守我故人言非汰塵<lb/>
雜塵雜不入言初談聖賢髓終談天地林向晩銜杯酒<lb/>
不樂復何云出郭雲尚明反郊日忽暮不思日晷短却<lb/>
信雲已誤駿奔六七里逢店破亦住澆愁幸殘尊照睡<lb/>
欺短炬荒雞喚夜夢晨起念速步升髙乃復下故病動<lb/>
<pb n="KR4h0157_WYG_079-6a"/>
中腑昏肚懔欲絶低回不能去僮僕強我歸偶不隕中<lb/>
路老主猶倚強疾在自不悟及兹一委頓去死僅尺許<lb/>
人生信浮脆可笑何足懼所懼棄官晩行樂今已遽<lb/>
　　曉登萬花川谷看海棠<lb/>
準擬今春樂事濃依前枉却一東風年年不帶看花眼<lb/>
不是愁中即病中<lb/>
　　走筆送趙正則司户來訪覲親庭<lb/>
捧檄親庭歸㡌斜肯臨破屋玉川家小留詩客三杯酒<lb/>
<pb n="KR4h0157_WYG_079-6b"/>
試看山園㡬處花人到東湖與南浦時當芍藥替金沙<lb/>
却來書滿參鄉好徑泛銀河犯斗槎<lb/>
　　寄題儋耳東坡故居尊賢堂太守譚景光所作<lb/>
先生初落海南垂茅屋三間不到伊更有髙堂懸畫像<lb/>
幸無過客首新詩古來賢聖皆如此身後功名屬阿誰<lb/>
底事百年譚太守却教賔主不同時<lb/>
　　八月十三日望月<lb/>
纔近中秋月已清鴉青幕挂一團氷忽然覺得今宵月<lb/>
<pb n="KR4h0157_WYG_079-7a"/>
元不粘天獨自行<lb/>
　　蛩聲<lb/>
誠齋老子一歸休最感蛩聲五報秋細聴蛩聲元自樂<lb/>
人愁却道是它愁<lb/>
　　南齋梅花<lb/>
朝來早起挂南牕要看梅花試曉粧兩樹相挨前後發<lb/>
老夫一月不燒香<lb/>
　　早春<lb/>
<pb n="KR4h0157_WYG_079-7b"/>
還家五度見春容長被春容惱病翁髙栁下來誰處緑<lb/>
小桃上去末梢紅捲簾亭館酣酣日放杖溪山欵欵風<lb/>
更入新年足新雨去年未當好時豐<lb/>
　　雪後寄謝濟翁村翁聨騎來訪進退格<lb/>
封胡連璧雨中來自送歸鞍悵獨回隠几讀書寒入骨<lb/>
開門落雪皓平堦急尋火種温雙手自喚兒郎共一杯<lb/>
念汝野梅官栁路地爐松葉買茒柴<lb/>
　　春半雨寒牡丹殊無消息<lb/>
<pb n="KR4h0157_WYG_079-8a"/>
今嵗芳非儘未忙去年二月牡丹香寒暄不定春光晩<lb/>
榮落俱遲花命長繞一兩朝晴炫野又三四陣雨鳴廊<lb/>
對江魏紫拳如蕨而況姚家進御黄<lb/>
　　初秋戯作山居雜興徘體<lb/>
早起翻成坐睡昏鵲聲喚我步前軒竹扉日影斜來大<lb/>
射壁千丸彈子痕<lb/>
暑後花枝輸子春雜英小巧亦欣人素馨解㸃粉描筆<lb/>
卷鳯愛垂雞下脣<lb/>
<pb n="KR4h0157_WYG_079-8b"/>
風騷開國昨寒嚴勞績批書課萃嵐梨子要肥千取百<lb/>
菊苗毎摘一生三<lb/>
昨夜天垂破玉盆今宵辛苦補盆脣看他補到十七八<lb/>
滿得十分虧二分<lb/>
甑頭雲子喜嘗新紅嚼桃花白嚼銀笑殺他人浪歡喜<lb/>
村人殘底到官人<lb/>
七月初頭六月䦨老夫曰醉早禾酸莫将煑喫只生喫<lb/>
更洩天機向逹官<hi>俗謂早禾酒為早禾酸</hi>
<pb n="KR4h0157_WYG_079-9a"/>
自曝羣書舊間新淨揩白醭拂黄塵莫羞空腹無丁字<lb/>
且免秋陽晒殺人<lb/>
獨對秋筠倒晩壺喜無吏舍四歌呼栁梢一殻兹緇滓<lb/>
屋角雙斑谷古孤<lb/>
卓午從他大繖張先生别有睡為鄉竹牀移徧兩頭冷<lb/>
瓦枕翻來四面香<lb/>
　　謝<graphic n="KR3862" url="https://raw.githubusercontent.com/kanripo/KR-Gaiji/master/images/KR3862.png" mimeType="image/png"/>師余處恭遣騎恵書送酒<lb/>
鵲噪燈花兩太謾三朝五夜強相歡打門将軍還驚枕<lb/>
<pb n="KR4h0157_WYG_079-9b"/>
破屋閒人起著冠知己書從天上落焚香手把月中看<lb/>
少陵泛愛風名句羨殺寒儒眼不寒<lb/>
　　同王見可劉子年循南溪度西橋登天柱岡望東<lb/>
　　　山<lb/>
偶因閒步散頑麻倦喚胡麻小住些飛上山頭人似鶴<lb/>
回看溪畔路如蛇雲煙極目知可愛松竹為門是我家<lb/>
下得山來飢更渴也無麥飯也無茶<lb/>
　　和曽無疑贈詩語及歐陽公事<lb/>
<pb n="KR4h0157_WYG_079-10a"/>
烏㡌紅塵媿子陵緑蓑青笠晩尋盟三千里外還家後<lb/>
七十二回看月生與子兩人長對酌笑渠萬古浪垂名<lb/>
醉翁若是真箇醉皁白何須鏡様明<lb/>
　　題道卿貧樂齋<lb/>
雪茹氷餐入骨香慢欺驢瘦儘詩狂人傳幼婦皆稱絶<lb/>
鬼笑人家不姓方細雨寒燈初夢短斷猿枯木一聲長<lb/>
上天已辦河東賦豈有長貧執㦸郎<lb/>
　　乙未春日山居雜興<lb/>
<pb n="KR4h0157_WYG_079-10b"/>
半月春晴探物華山園走得脚酸麻從教三日風和雨<lb/>
閉户燒香不看花<lb/>
海棠重葉更妖斜青帝翻騰别一家格外出竒人不識<lb/>
大紅抹倒小蓮花<lb/>
金作林檎花絶濃十年花少怨東風即今徧地欒枝錦<lb/>
不則梢頭㡬㸃紅<lb/>
日影雲光學鍍金好風不肯碎花隂人言春色濃於酒<lb/>
不醉衰容只醉心<lb/>
<pb n="KR4h0157_WYG_079-11a"/>
半晴半雨半暄涼拖帶春容未要忙為報州家更縣裏<lb/>
吾鄉改作萬花鄉<lb/>
一春雨脚帶東園栁絆花牽不暫閒今日曬晴天氣好<lb/>
杖藜看水更看山<lb/>
　　暮春<lb/>
花時追賞夜将朝花過遲眠日儘髙又與山禽爭口腹<lb/>
執竿挾彈守櫻桃<lb/>
　　送蕭瑞卿<lb/>
<pb n="KR4h0157_WYG_079-11b"/>
異縣二百里分襟五十年肯來㝷病老相對各蒼然舉<lb/>
似兒時話茫如夢裏煙殘花猶可醉細酌斗醪眠<lb/>
　　送分寜主簿羅寵材秩滿入京<lb/>
要知詩客叅江西正似禪客叅曹溪不到南華與脩水<lb/>
如何傳法更傳衣吾家親黨子羅子只今四海習鑿齒<lb/>
花紅玉白㡬百篇塞破錦囊脱無底三年簿領脩水涯<lb/>
夜半親傳雙井芽定知誦向百僚上不道長江與落霞<lb/>
　　書黄廬陵伯庸詩卷<lb/>
<pb n="KR4h0157_WYG_079-12a"/>
句法何曽問外人單傳山谷當家春截来雲錦花無様<lb/>
倒寫珠胎海亦貧汗竹香中翻墨汁扶渠梢上挂頭巾<lb/>
詩名官職看雙好向道儒冠不誤身<lb/>
　　木犀芙蓉盛開<lb/>
先生深住萬山村霧裹雲包不見痕也被閒人知去處<lb/>
芙蓉巷裏木樨門<lb/>
　　謝張功父送近詩集<lb/>
十年不愛軟紅塵惱亂閒心得我嗔兩夜連繙約齋集<lb/>
<pb n="KR4h0157_WYG_079-12b"/>
雙眸再見帝城春鶯花世界輸公等泉石膏肓探病身<lb/>
近代風騷四詩将非君摩壘更何人<hi>范石湖尤梁溪蕭千巖陸放翁</hi>
　　寄謝蜀帥袁起巖尚書閣學寄贈藥物<lb/>
抛官歸隠七經年睡殺山雲笑殺天剰雨殘雲黄㡌底<lb/>
顛詩中酒白鷗前少年行路今已矣厚禄故人書寂然<lb/>
只有錦城袁閣學寄詩贈藥意悁悁<lb/>
　　寄題安福劉道協涌翠樓<lb/>
讀書臺南山繞屋恰是萬簪削青玉讀書臺北山更多<lb/>
<pb n="KR4h0157_WYG_079-13a"/>
又似碧海躍萬波臺邊髙人子劉子架樓南北山圍裏<lb/>
醉中領客上上頭忽驚平地翠浪浮一浪抛雲入天半<lb/>
衆浪翻空濕銀漢碎轟打倒䦨干前天跳地踔乾坤顛<lb/>
賔主拍手呼釣船定眼看來還不然只是南北㡬㸃山<lb/>
　　走筆謝吉守趙判院分餉三山荔枝<lb/>
吾州五馬住閩山分我三山荔子丹甘露落來雞子大<lb/>
曉風凍作水晶團西川紅錦無此色南海緑羅猶帶酸<lb/>
不是今年天不暑玉膚照得野人寒<lb/>
<pb n="KR4h0157_WYG_079-13b"/>
　　足痛無聊塊坐讀江西詩<lb/>
兩脚徧雲水羣書久網絲却因三日痛理得數篇詩不<lb/>
借雙髙挂毋追一任欹老夫非愛病不病亦何為<lb/>
　　夏夜露坐<lb/>
火老殊未熱雨多還自晴暮天無定色過鳥有遺聲坐<lb/>
久人将睡更深月始明素娥欺我老偏照雪千莖<lb/>
山翠都成黒天黄忽復青月肥過半壁雲瘦不遮星瓦<lb/>
鼓三四隻村酤一兩瓶人皆笑我醉我獨笑渠醒<lb/>
<pb n="KR4h0157_WYG_079-14a"/>
　　同劉季游登天柱岡<lb/>
兩箇胡牀小憇些一枝笻杖挂傾斜煙雲慘淡天将雪<lb/>
風日荒寒梅未花人去客來沽酒市雞鳴犬吠野人家<lb/>
清游不用忙歸去強管行程是暮鴉<lb/>
　　不睡<lb/>
夜永無眠非為茶無風燈影自横斜擁裯仰面書帷薄<lb/>
數盡承塵一簟花<lb/>
清愁無數暗相随酒是渠讐也是媒醉裏不知何處嚲<lb/>
<pb n="KR4h0157_WYG_079-14b"/>
等人醒後一時來<lb/>
　　醉吟<lb/>
三春草草眼中過未抵三冬樂事多燭焰雙丫紅再合<lb/>
酒花半蕾碧千波孤寒霜月儂相似跌宕風雲誰奈何<lb/>
道是閒人没勲績一枝樵斧一漁蓑<lb/>
　　送士文伯上舍歸豐城兼簡彭侍郎<lb/>
碧落先生少可人銀鈎繭紙苦稱君談間口吸西江水<lb/>
句裏家傳南浦雲千里端能來命駕一尊得與細論文<lb/>
<pb n="KR4h0157_WYG_079-15a"/>
還家剰草三千牘看䇿平津第一勲<lb/>
　　讀張文潜詩<lb/>
山谷前頭敢説詩絶稱潄酒掃花詞後來全集教渠見<lb/>
别有天珍渠得知<lb/>
　　予與客嘗荼䕷瀉酒客求其法因戲答之<lb/>
月中露下摘荼䕷瀉酒銀缾花倒垂若要花香熏酒骨<lb/>
莫教玉醴濕瓊肌一杯堕我無何有百罰知君亦不辭<lb/>
勑賜深之能㡬許野人時復一中之<lb/>
<pb n="KR4h0157_WYG_079-15b"/>
　　初夏即事<lb/>
百日田乾田父愁只消一雨百無憂更無人惜田中水<lb/>
放下清溪恣意流<lb/>
更無一箇子規啼寂寂空山花自飛啼得春歸他便去<lb/>
元來不是勸人歸<lb/>
　　詩酒懐趙徳莊<hi>徳荘對客不瀹茗傳觴半杯曰某名趙半杯君知否余老病亦只飲</hi>
　　　<hi>半杯</hi>
舊日張三影今時趙半杯誰将牌印子牒過草蘆來一<lb/>
<pb n="KR4h0157_WYG_079-16a"/>
代風流盡餘年髩髪催愁邊對詩酒懐抱向誰開<lb/>
　　端午獨酌<lb/>
招得榴花共一觴艾人笑殺老夫狂子蘭赤口禳何益<lb/>
正則紅船看不妨團糭明朝便無味菖蒲今日麽生香<lb/>
一生幸免春端帖可遣漁歌譜大章<lb/>
　　至後入城道中雜興<lb/>
大熟仍教得大晴今年又是一昇平昇平不在簫韶裏<lb/>
只在諸村打稻聲<lb/>
<pb n="KR4h0157_WYG_079-16b"/>
問渠田父定無飢却道官人那得知未送太倉新玉粒<lb/>
敢先雲子滑流匙<lb/>
畦蔬甘似卧沙羊正為新經㡬夜霜蘆菔過拳菘過膝<lb/>
北風一路菜根香<lb/>
長亭阿姥短亭翁採借桃花作面紅酒熟自嘗仍自賣<lb/>
一生割劇醉鄉中<lb/>
豐年物物總欣歡不但人和畜亦蕃鼓處金膚肥彘母<lb/>
春餘珠屑飽雞孫<lb/>
<pb n="KR4h0157_WYG_079-17a"/>
　　再入城宿張氏莊早起進退格<lb/>
夢覺月如晝誤驚天欲明起吹松葉燼自㸃桕花燈山<lb/>
轎已十里譙門纔四更脚跟豈無火鬚上也成氷<lb/>
　　暮行田間<lb/>
布榖聲中日脚収瘦藤呌我看西疇露珠走上青秧葉<lb/>
不到梢頭肯便休<lb/>
水滿平田無處無一張雷紙雨中鋪新秧亂插如井字<lb/>
却道山農不解書<lb/>
<pb n="KR4h0157_WYG_079-17b"/>
　　進退格寄張功父姜堯章<lb/>
尤蕭范陸四詩翁此後誰當第一功新拜南湖為上将<lb/>
更牽白石作先鋒可憐公等俱癡絶不見時人到老窮<lb/>
謝遣管城儂已曉酒泉端欲乞移封<lb/>
　　雨中入城送趙吉州器之<lb/>
拂溪楊栁縷生金欄路山礬香殺人不是衝闗送行客<lb/>
外頭放過若干春<lb/>
村店農忙半不開入城客子去還來阿耶烏傘兒青笠<lb/>
<pb n="KR4h0157_WYG_079-18a"/>
賣却松柴買菜回<lb/>
　　次公秩滿來歸偶上已寒食同日父子小酌<lb/>
又是一年修禊時何須曲水泛金巵遍嘗衆酒少亦醉<lb/>
坐到三更眠未遲上巳巧當寒食日春風慳放牡丹枝<lb/>
白頭父子燈前語忘却江湖久别離<lb/>
　　十二月二十七日立春夜不寐<lb/>
冬夜嫌長只望春春宵又永更何言睫梢強合終無睡<lb/>
脚底相摩也不温竟夕松風聴到曉半明燈火看來昏<lb/>
<pb n="KR4h0157_WYG_079-18b"/>
擁綢却起䝉頭坐顧影真成一病猿<lb/>
　　長孺共讀杜詩<lb/>
病身兀兀腦岑岑偶得兒曹文字林一卷杜詩揉欲爛<lb/>
兩人齊讀味初深斵肝枉却期千載漏眼誰曽更再㝷<lb/>
筆底奸雄死猶毒莫将饒舌泄渠心<lb/>
　　族人同諸友問疾<lb/>
摩詰沉疴未易排文殊一問失妖災老夫何幸羣賢集<lb/>
倒履出迎雙眼開語造極時全愈了病知客去即重來<lb/>
<pb n="KR4h0157_WYG_079-19a"/>
呼兒細㨂新書册體不佳時看一回<lb/>
　　病中復脚痛終日倦坐遣悶<lb/>
滿眼生花雪滿顛依稀又過四雙年誰知病脚妨行步<lb/>
只見端居例坐禪堕扇几旁猶懶拾撿書牕下更能前<lb/>
世人總羨飛仙侣我羨行人便是仙<lb/>
　　病中七夕<lb/>
良辰美景底須來苦惱如山正滿懐蟬度清歌侑溪栁<lb/>
花吹黄雪灑宫槐新秋風物俱堪賞久病心情自不佳<lb/>
<pb n="KR4h0157_WYG_079-19b"/>
説與兒童休乞巧老夫守拙尚多乖<lb/>
　　己丑改元開禧元日<lb/>
開禧元祀更元正宿雨新収放曉晴夜半梅花添一嵗<lb/>
夢中爆竹報更殘方知人喜天亦喜作麽鍾鳴雞未鳴<lb/>
老子年齡君莫問屠蘇飲了更無兄<lb/>
　　病中春雨聞東園花盛<lb/>
老類欣欣一老悲物華豈是不佳時病夫自與春無分<lb/>
好景非干我獨遺花底報來開已閙雨中過了更曽知<lb/>
<pb n="KR4h0157_WYG_079-20a"/>
風光九十今強半又約芳菲隔嵗期<lb/>
　　雨霽看東園桃李行溪上進退格<lb/>
藥裏闗心正腹煩強排孤悶到東園行穿六六三三徑<lb/>
來往紅紅白白間繞樹仰看渾弗見隔溪回望不勝繁<lb/>
村村桃李家家有脚力酸時坐看山<lb/>
　　病中感秋<lb/>
病中一别抵三秋況見西風在樹頭老去能禁㡬回病<lb/>
秋來不為别人愁書帷夢覺疑僧榻竹户涼侵似客舟<lb/>
<pb n="KR4h0157_WYG_079-20b"/>
夀外康寜方是福不然徒夀不須休<lb/>
　　送藥者陳國器<lb/>
竇憲一舉空朔野曹霸一筆空凡馬吾鄉藥者有陳生<lb/>
一丸洗雪萬藥者庸醫皆笑道旁沙陳生拈出便是玉<lb/>
山禾庸醫皆笑潤下水陳生酌來便是上池底也只不<lb/>
離神農書書外别得一亡珠也只不出岐伯論論外别<lb/>
得舌一寸舊遭痔疾惱殺儂新遭淋疾與合縱恰如住<lb/>
在圃田國晉楚腹背來夾攻陳生贈我玉囷子乃是華<lb/>
<pb n="KR4h0157_WYG_079-21a"/>
陽洞中乖龍耳陳生贈我紺葉紗乃是金鴉脚底扶桑<lb/>
花汲泉親手煑蟹眼一涴枯腸如涴沙平生舊疾蟬殻<lb/>
退秋風吹落青天外更傳枕中鴻寳方戒勿浪傳泄天<lb/>
藏君不見回岩仙客逢貧子指石成金吾濟爾貧子再<lb/>
拜不要金祗覓指頭吾自指<lb/>
　　除夕送次公子入京受縣<lb/>
過眼光隂又嵗窮相看父子一尊同春回雨㸃溪聲裏<lb/>
人醉梅花竹影中汝趂暄和朝北闕我扶衰病見東風<lb/>
<pb n="KR4h0157_WYG_079-21b"/>
弟兄努力思報國放我滄浪作釣翁<lb/>
　　十月四日同子文克信子潜子直材翁子立諸弟<lb/>
　　　訪三十二叔祖於小蓬萊酌酒摘金橘小集戲<lb/>
　　　成長句<lb/>
誠齋老子不奈靜偶挂烏藤出苔徑獨遊無伴却成愁<lb/>
羣從同行還起興每過一家添一人須㬰保社如煙雲<lb/>
褰裳涉溪溪水淺着履渡橋橋桂新蓬萊一㸃出塵外<lb/>
南溪裹在千花裏芙蓉照波上下紅琅玕繞屋東西翠<lb/>
<pb n="KR4h0157_WYG_079-22a"/>
槿籬竹户重復重鷄鳴犬吠青霞中蓬萊老仙出迎客<lb/>
朱顔緑髪仍方瞳餐菊為糧露為醑染霧作巾雲作屨<lb/>
忻然領客到仙家行盡蓬萊日未斜更傾山瓢酌山酒<lb/>
酒外瓢邊亦何有偶看小樹雙圑欒碧琉璃葉黄金丸<lb/>
主人忍喫不忍摘笑道未霜猶帶酸小童随我勇過我<lb/>
不管仙翁惜仙果手撓風枝㨂霜顆爭獻滿盤來飣坐<lb/>
隔水蓬萊看絶竒蓬萊看水海如池主人勸客對絶境<lb/>
不飲令儂坐生癭何如寄下未盡瓢留待早梅賞疎影<lb/>
<pb n="KR4h0157_WYG_079-22b"/>
　　嘗桃<lb/>
金桃兩飣照銀杯一是栽花一買來香味比嘗無兩様<lb/>
人情畢竟愛親栽<lb/>
　　止酒<lb/>
止酒先立約庶㡬守得堅自約復自守事亦未必然約<lb/>
語未出口意已慘不歡平生死愛酒愛酒仍棄官憶昔<lb/>
少年曰與酒為忘年醉則卧香草落花為繡氊覺來月<lb/>
已上復飲落花前𠂻腸不禁酒此事今莫論因酒屢作<lb/>
<pb n="KR4h0157_WYG_079-23a"/>
病自索非闗天朝來復苦飲飲藥痛不痊鋭欲絶伯雅<lb/>
已書絶交篇如何酒未絶告至愁已先我與意為讎意<lb/>
慘我不歡何如且快意伯雅再遣前來日若再病旋旋<lb/>
商量看<lb/>
　　秋涼晩酌<lb/>
寄老山林度懶殘新秋又是一年年青編翠竹風牕月<lb/>
白酒紅蕖水檻天暑欲謝時偏更毒儂當醉後恕渠顛<lb/>
古稀尚隔來年在且嚼今宵藥玉船<lb/>
<pb n="KR4h0157_WYG_079-23b"/>
　　乙夘春日三徑行散有感<lb/>
東園一日走千㝷又見飛龍第一春桃李成隂儂已老<lb/>
江山依舊嵗還新穿花踏影渾無日隔徑聞聲不見人<lb/>
學省同寮各星散白雲山裏伴閒身<lb/>
　　十一月朔早起<lb/>
抛笏投簮四見秋官情世味兩俱休塵随日影穿牕戲<lb/>
葉卷風聲刮地愁文武自勻香底火聖賢教帶老時愁<lb/>
夜來富貴非人世夢釣滄浪雪滿舟<lb/>
<pb n="KR4h0157_WYG_079-24a"/>
　　新霜<lb/>
得得今來未有寒天公小靳不全判欲呈瑞雪飛花様<lb/>
先遣濃霜起草看瓦脊生春總瓊玉梅梢着粉忽琅玕<lb/>
老夫到老嫌冬熱十指朝來出袖難<lb/>
　　中塗小歇<lb/>
山僮問遊何許村莫問何許但出門脚根倦時且少歇<lb/>
山色佳時須細看道逢田父遮儂住説與前頭看山去<lb/>
寄下君家老瓦盆他日重遊却來取<lb/>
<pb n="KR4h0157_WYG_079-24b"/>
　　積雨小霽<lb/>
雨足山雲半欲開新秧猶待小暄催一雙百舌花梢語<lb/>
四顧無人忽下來<lb/>
　　和虞使君易簡字知能所寄唐律二首<lb/>
四海九州虞雍公擎天一柱雪山峰厥孫俊逸詩無敵<lb/>
下筆縱横劒有鋒舊日門生今白髪故人書札照蒼松<lb/>
掉頭讀得紗巾落如對青雲阮仲容<lb/>
柴桑卧病一茅廬或掉孤舟或命車道䘮今朝逢祖謝<lb/>
<pb n="KR4h0157_WYG_079-25a"/>
詩工獨步過應徐萬山不隔相思字數月之間兩得書<lb/>
廊廟方将訪喬木碧梧翠竹看新除<lb/>
　　曬衣<lb/>
亭午曬衣晡褶衣栁箱布襆自㩦歸妻孥相笑還相問<lb/>
赤脚蒼頭更阿誰<lb/>
　　九日菊未花<lb/>
舊説黄楊厄閏年今年併厄菊花天但挼青蕊浮新酒<lb/>
何必黄金鑄小錢半醉嚼香霜月底一枝却老髩絲邊<lb/>
<pb n="KR4h0157_WYG_079-25b"/>
阿誰㑹得開遲意暗展重陽十月前<lb/>
　　曉看芙蓉<lb/>
兩嵗芙蓉無一枝今年萬朶壓枝低半紅半白花都間<lb/>
非短非長樹斬齊臨水釃粧新雨後出墻背面曉風西<lb/>
春英笑殺秋英淡秪恐濃於桃李蹊<lb/>
　　乆雨妨於農収因訪子上有歎<lb/>
君能過我意如傾我每看君脚便輕若為泥塗間還往<lb/>
端令老病底心情未霜楊栁秋猶碧既水芙蓉晩更明<lb/>
<pb n="KR4h0157_WYG_079-26a"/>
早嵗嫌晴不嫌熟今年教熟不教晴<lb/>
　　誠齋題三老圖<lb/>
　劉訥敏叔秀才寫乗成先生平園相國及予為三老<lb/>
　圖因署其後<lb/>
劉君寫照妙神通三老圖成又一新只道老韓同傳好<lb/>
被人指㸃也愁人<lb/>
　　甲子春初即事<lb/>
只有觀書樂其如病眼何但令吾意適不必卷頭多<lb/>
<pb n="KR4h0157_WYG_079-26b"/>
人怨花遲發天教暖早催不知要催落却道是催開<lb/>
晩得看花訣丁寜趂絶晨乗他醉眠起别是一精神<lb/>
　　晩酌<lb/>
暑天寒果飣來餿水果清於木果休蓮入新秋何更瘦<lb/>
菱沉到底竟能浮山泉釀酒香仍冽野蔌堆盤爽更幽<lb/>
方丈食前非不愛風蟬一腹飽詩愁<lb/>
　　七夕後一夜月中露坐<lb/>
火雲散作鬱金雲簷際移牀偃病身古井石崖新汲水<lb/>
<pb n="KR4h0157_WYG_079-27a"/>
花洲苔砌蕩晴塵風纔小動即停吹竹自不涼那及人<lb/>
獨感今宵上弦月桂梢分露滴紗巾<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0157_WYG_079-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩鈔卷七十九<lb/>
</p>
<p>
</p>
  </div>
</body>
</text>
</TEI>
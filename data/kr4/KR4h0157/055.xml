<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋詩鈔卷五十五</head> <lb/>
    <p>
<pb n="KR4h0157_WYG_055-1a"/>
欽定四庫全書<lb/>
　宋詩鈔卷五十五<lb/>
　　　　　　　　　内閣中書舍人吳之振編<lb/>
　朱橰玉瀾詩鈔<lb/>
　朱橰字逢年文公之叔父也少有軼才自負其長不<lb/>
　肯隨俗俯仰厄窮踸踔有人所難堪而其節愈厲其<lb/>
　氣益髙其詩閒暇畧不見悲傷憔悴之態因夢名堂<lb/>
　曰玉瀾梁溪尤延之叙其詩<lb/>
<pb n="KR4h0157_WYG_055-1b"/>
　　二詩寄徳粲并簡内觀諸友<lb/>
春風本自掣肘去那更病留過一旬滿眼山川雖不改<lb/>
連天桃李己成塵銀河誰與洗兵馬寳唾安能泣鬼神<lb/>
悵望故人分雪此飛雲落日在綸巾<lb/>
九淵亭上二三子見說年來事事新隔水不容招手喚<lb/>
曲窗已有畫眉人酴醿香好急擕酒鶗鴂聲繁催送春<lb/>
笑我江南未歸客飄然天地一閒身<lb/>
　　因蹈元看竹了軒因用去年方字韻作此<lb/>
<pb n="KR4h0157_WYG_055-2a"/>
淇澳渭川那復夢而今天遣出南方要觀大節湏霜雪<lb/>
莫說此君無肺腸照水形容殊不惡臨風言語一何長<lb/>
山僧豈識留連意千里故人逢異鄉<lb/>
　　三山次潘静之升書記韻<lb/>
客路那知嵗月長掀眉一笑苾蒭房且傾徐邈聖賢酒<lb/>
不問陳登上下牀雲影翻空迷海嶠秋聲隨夢到江鄉<lb/>
明朝各聴船窗雨猶憶枯棊戰四郎<lb/>
　　邈書寄出與李知哲唱和詩次韻<lb/>
<pb n="KR4h0157_WYG_055-2b"/>
邂逅招提頓客輈十年塵土且休休三人月下從渠便<lb/>
二老風流到我不南北只今無好語山川如許更悲秋<lb/>
故應賸作鏘金句莫羡羣兒萬户侯<lb/>
　　老兵種菊以詩謝之<lb/>
蔬畦雨徑䇿勲時徙種隣墻菊兩枝九日無人過朱放<lb/>
十分舉酒酌王尼花裁㮚玉秋風健香近龍涎曉夢知<lb/>
負口不應還負眼長鑱煩爾鎮相隨<lb/>
　　九日與客語慨然有廬山之興<lb/>
<pb n="KR4h0157_WYG_055-3a"/>
九日黄花笑白頭分將牢落付荒丘半川暝色聊償夢<lb/>
别嶺秋聲旋寄愁江國經年多浪語匡廬入手是真休<lb/>
未能免俗湏登陟睨視元龍白尺樓<lb/>
　　三山次鄭徳予韻<lb/>
日脚微明雨脚疎誰將雲夢賦相如西南山好君知不<lb/>
一見全勝讀異書<lb/>
何日歸舟片葉輕白鷗相伴艣微鳴只應潮打蓬窗處<lb/>
已作離騷一半清<lb/>
<pb n="KR4h0157_WYG_055-3b"/>
　　寓居南軒<lb/>
雲氣披猖月意孤冬青倒影上庭隅燈横老薺蛾方去<lb/>
書掩新芸蠧已無一世盡知闗魯酒十年不擬嘆齊芋<lb/>
支頤坐覺疎星沒獨扣龍頭瀉酪奴<lb/>
　　答戲昭文梅花<lb/>
臘到方留此日寒雨多未覺過雲殘共驚臺栁葱葱去<lb/>
獨抱園花細細看洗面不勞千㸃雪薰衣剰破一分檀<lb/>
詩人窮苦誰料理只倚東風酒量寛<lb/>
<pb n="KR4h0157_WYG_055-4a"/>
　　延平道中<lb/>
一溪春漲午晴初日透波光緑浸裙却憶孤山山下路<lb/>
石橋清澈看义魚<lb/>
雲間三十六峰髙北望思歸夢亦勞來客雙峰莫相笑<lb/>
少低吾眼為兒曹<lb/>
　　舟次黿湖阻水因遊董山<lb/>
山雨疎疎心又驚起瞻天色斗微明他年一枕江闗夢<lb/>
知憶蓬窗此夜聲<lb/>
<pb n="KR4h0157_WYG_055-4b"/>
一川黄濁寫崐崘苦恨南溪不盡吞三老亦知行意速<lb/>
時時揷竹記沙痕<lb/>
拂拂朝霞到客舟苦疑雨意在鳴鳩好峰天半元相識<lb/>
且作僧牀挟䇿遊<lb/>
夢好山晴曉不知船邊今日見鬚眉向來快寫崑崙地<lb/>
元有薫風綠盡時<lb/>
　　僕自以四月十四日自延平歸所寓之南軒積雨<lb/>
　　　隂濕體中不佳二十五日夜夢至一處流水被<lb/>
<pb n="KR4h0157_WYG_055-5a"/>
　　　道色清絶若有欄檻而無屋宇有筆硯皆浸水<lb/>
　　　中予驚問何地旁有應者曰此玉瀾堂也夢中<lb/>
　　　欲取水中筆硯作詩詩未成而覺意緒蕭爽殆<lb/>
　　　不類人世鷄已一再鳴矣因賦此<lb/>
蘧蘧飛夢過雲鄉物色清輝眼界長閶闔未招金馬士<lb/>
蓬萊先立玉瀾堂千尋濯足衣裘冷六字哦詩筆硯香<lb/>
當與瑶池作同社紅巾青鳥兩相忘<lb/>
　　贈周功崇<lb/>
<pb n="KR4h0157_WYG_055-5b"/>
閩嶺浮沉二十年歸心日夜夢江天漫題甲乙煩君看<lb/>
若說功名只自憐造物小兒知薄相箇中老子已忘筌<lb/>
一笻聞作東南去豈欲求人左海邊<lb/>
　　夏夜極涼<lb/>
素簡乆辭夜清風先戒秋稻深羣蛤吠草暗一螢流舌<lb/>
在殊無計心空尚有求按圖尋分野楚尾見吾州<lb/>
　　六月二十日<hi>二十一日立秋</hi>
天涯明日見秋風錯莫誰驚碧樹空豈意楚山招隐處<lb/>
<pb n="KR4h0157_WYG_055-6a"/>
盡歸蜀客廣騷中釣魚聊爾針方直乞米茫然帖自工<lb/>
獨坐南軒聴南澗蠻花猶作杜鵑紅<lb/>
　　春間小詩書趙園壁追録之<lb/>
栁態隨時秀花容近酒輕緑窗京洛語葢抹早鶯聲<lb/>
小語不知夕幽香無盡時影寒人欲醉明月照酴醿<lb/>
　　夜坐池上用簡齋韻<lb/>
落日解衣無一事移牀臨水已三囘斗沉北嶺魚方樂<lb/>
月過秋河雁不來疎翠庭前供答話淺紅木末勸持杯<lb/>
<pb n="KR4h0157_WYG_055-6b"/>
明明獨對蒼華影莫上雎陽萬死臺<lb/>
　　書報國壁向年寓學於此嘗見虹下飲溪中復聞<lb/>
　　　子規<lb/>
昔與春風來此時擕書齪齪伴兒嬉山晴欄楯投雌霓<lb/>
身病林蠻號子規短髪蕭蕭吹易盡長江滚滚去何之<lb/>
欲追舊事無言說更作三生石上期<lb/>
　<lb/>
　宋詩鈔卷五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>槎翁詩集巻二</head> <lb/>
    <p>
<pb n="KR4e0016_WYG_002-1a"/>
欽定四庫全書<lb/>
　槎翁詩集巻二<lb/>
　　　　　　　　　　　　　明　劉嵩　撰<lb/>
　　五言古詩<lb/>
　　　登三顧山次王子啟<lb/>
聞子避地日南登三顧峯長吟白雲裏笑拂青芙蓉芙<lb/>
蓉何亭亭秀色相倚疊仙人坐中頂氣與元始接俯眎<lb/>
白下城纍然若蓬丘淦水不可涉西山焉得游誰能擁<lb/>
<pb n="KR4e0016_WYG_002-1b"/>
長篲蜂蟻罄一掃莫遣秋風塵驚飛汚瑤草瑤草萋以<lb/>
綠繁華誰敢爭永懐東海客身隱揚令名拂衣本餘事<lb/>
終亦戀冀闕獻納倘未酧從君卧蘿月<lb/>
　　　南園灌隱詩<lb/>
　　冦盜未殄東南騷然吾友王子啟方集隱城隙灌<lb/>
　　畦以供具其志節可尚已因賦詩以道之<lb/>
苦無千丈流沃此萬里焦獨尋南園隱灌畦以逍遙亢<lb/>
夏天勢高鑿地不見水鑿深地骨出常恐見骨髓朝抱<lb/>
<pb n="KR4e0016_WYG_002-2a"/>
一甕出暮抱一甕歸草間行道㣲茨蔓沾人衣良苗灌<lb/>
難蘇惡草苦不死一日灌十畦采之不盈篚懽然對藜<lb/>
藿似欲忘朝饑雨露自天澤勞生須有期<lb/>
　　　題淵明像寄劉仲脩<lb/>
斯人管樂儔而分山澤槁豈無園中菊念此霜露早衡<lb/>
門卧日晏幽徑時自掃芳晨有㫖酒客至即傾倒兹言<lb/>
樂游衍春服麗輕縞古道少人行杖藜入秋草神閒韵<lb/>
自適意逺色逾好鼎鼎百世師遺榮以為寳<lb/>
<pb n="KR4e0016_WYG_002-2b"/>
　　　朝采南園栗<lb/>
朝采南園栗暮捧賢能書賢書豈不榮食力意有餘念<lb/>
昔事先訓讀書本菑畬時危乃弗殖竟與耕鑿疎昨者<lb/>
出充賦黽勉應里胥擢秀或偶然揣分良惕如置筐忽<lb/>
嘆息我奚以自抒風塵蔽江海戈甲滿州閭再拜謝鄉<lb/>
老返我林下居行已貴實踐徇人俱虚譽惻惻念時序<lb/>
悠悠隨巻舒<lb/>
　　　題練江漁釣圖為鄭伯威賦<lb/>
<pb n="KR4e0016_WYG_002-3a"/>
練江白如練千丈峽中流客有槎上仙歗歌在扁舟風<lb/>
吹石楠樹沙浪蹙㣲雪潭影見埀蘿懸猿弄明月東望<lb/>
七里灘蒼蒼雲霧間尋源不知逺時聽棹歌還<lb/>
　　　采蔆篇為林森賦<lb/>
朝采湖上蔆蔆實何離離浮葉當雨亂低華映日欹清<lb/>
流苦難肥濁水乃易滋水面方羃䍥泥間已委埀中含<lb/>
白雪質外襲頳玉皮游魚畏芒刺不敢揚其鬐采采盈<lb/>
傾篚皎皎吳中兒密愁埀釣澁深怯蕩舟遲忽聞歌采<lb/>
<pb n="KR4e0016_WYG_002-3b"/>
蔆借問歌者誰褰裳往從之烟水浩兩涯懐德貴自充<lb/>
中心諒無疵永言託嘉好及此秋風時<lb/>
　　　逺游篇為黄子邕賦<lb/>
聞君有逺游請賦逺游篇上陳道里遙下感時序遷茫<lb/>
茫九州外歴歴秦漢前山行豈無車水汎亦有船豺虎<lb/>
忽縱横蛟龍方糾纒井邑化為灰墟里但荒烟人生非<lb/>
鴻鵠何以周八埏君行忽踟蹰惜此全盛年寳劍珠玉<lb/>
匣結駟青連錢談辨三軍帳笑歌五侯筵㑹合鄙毛遂<lb/>
<pb n="KR4e0016_WYG_002-4a"/>
功成羞魯連落日臨廣陌迴風激繁絃此别誠艱虞忍<lb/>
為離緒牽不見里巷兒封侯起關邊毋為北郭叟白首<lb/>
事太𤣥<lb/>
　　　八月十日同王睿劉霖曠逵蕭諶歐陽銘鍾哲<lb/>
　　　焦瑜王佑燕集王氏南園賦詩有圖有序<lb/>
南園淡將夕北渚復已秋欣言屬游詠千里㑹良儔乘<lb/>
月歌窈窕臨觴結綢繆高情諒無極庶用慰離憂<lb/>
　　　同蕭諶曠逵諸君子夜集蟠溪王新書舎得竹<lb/>
<pb n="KR4e0016_WYG_002-4b"/>
　　　字<lb/>
涉溪蛩始鳴帶暝度原陸及門㑹凉風月下照林屋夜<lb/>
深露華集衆葉淨如沐曲徑罥埀蘿虚簷響疎竹周迴<lb/>
丈席間坐者四與六張燈接諧讌分韻酬翰牘居當惜<lb/>
盍簪行勿念脂軸親情正欵洽夕氣稍澄穆明星乍稀<lb/>
㣲羣鳥各已宿明發詠白駒悵然邈空谷<lb/>
　　　題羅濬詩藁<lb/>
逺有萬古調寫之聲詩間長吟不自已哀響連秋山問<lb/>
<pb n="KR4e0016_WYG_002-5a"/>
君何爾為蕭瑟多苦顏抱志悲徂年頹波不東還古有<lb/>
大聖人製作埀定删清廟繼者誰王風竟間關悵言百<lb/>
世下蹇獨傷時艱祥鳯伏䲭鶚猗蘭化草菅感此坐嘆<lb/>
息窮栖在寛閒矯矯孤飛鴻㝠㝠安可攀<lb/>
　　　題高人汎舟圖為鐵柱左煉師賦<lb/>
刺篙度廻渚解帶㑹㣲風仰視青天高浩歌秋水中滄<lb/>
江渺空碧嘉樹發霜紅𤣥境有至樂伊人若鳬翁遐思<lb/>
青玉佩應過紫霞宮<lb/>
<pb n="KR4e0016_WYG_002-5b"/>
　　　悼嚴煥<lb/>
舊宅已蕪没城烏終夕啼新墳亦宿土秋草還萋萋誰<lb/>
為荓螫蜂永痛觸網<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>老母抱弱孫投跡向山谿新愁<lb/>
不可道往事焉得追故交半零落夢寐増慘悽對酒憶<lb/>
同醉檢書看故題茫茫風中塵汨汨山下泥維南三顧<lb/>
在誰與重登躋<lb/>
　　　過南圳訪友同王子與羅子理分韵得滿字<lb/>
連阜衍平臯深林閟虚館揚襟暢遐思散帙延清欵溪<lb/>
<pb n="KR4e0016_WYG_002-6a"/>
蓴花羃羃田黍實纂纂逕迴阡彌永水落澗初滿載欣<lb/>
秋稼登矧愜人事罕欲往悲曠途言歸理脩疃<lb/>
　　　題劉韶書屋<lb/>
蕭蕭水楊樹葉脱秋澗小知是幽人居聲歌出林表啟<lb/>
窻挹風袂散帙驚山鳥即興已復遲空傷晤時少<lb/>
　　　陪蕭諶歐陽銘陳宜鄒吉泰諸君子晚宴興福<lb/>
　　　寺汎舟夜歸三德院明日分韵得口字<lb/>
時危昧經濟適興在林藪屏居甘事農逺顧欣得友初<lb/>
<pb n="KR4e0016_WYG_002-6b"/>
翺珠樹林暮景颯高柳復憩金塔園清宵坐行酒蕭蕭<lb/>
風露集莽莽波瀾走輕舟亂寒星夜下秋江口撫時增<lb/>
歎息延論恣擊剖披烟入林扉列燭光照牖感激懽㑹<lb/>
難聞鐘坐逾久<lb/>
　　　送歐陽孔述歸安城<lb/>
晨出西昌門北望鹽水岡岡巒互迴伏寒日慘其光君<lb/>
行將所親逝此返故鄉故鄉豈在逺昔為豺虎塲田廬<lb/>
既蕪没歲月復茫茫隣里存者誰童稚各已長念此不<lb/>
<pb n="KR4e0016_WYG_002-7a"/>
遑寐夜拂衣上霜驅車入寒雪永望梓與桑黽勉事生<lb/>
理艱危安可忘<lb/>
　　　貧居二首<lb/>
種瓜苦不實閒草各已花抱鋤忍朝饑對之以長嗟蓬<lb/>
門晝長掩游釜亦有蝸破屋乃無茆雨來安可遮聊持<lb/>
手中巻展玩至日斜榮枯與得䘮來往寧有涯悠然達<lb/>
其㑹憂戚焉能加<lb/>
　　　其二<lb/>
<pb n="KR4e0016_WYG_002-7b"/>
種麥在高丘丘長草生滿秋餘乃無雨秀色遂枯短朝<lb/>
行壠間蹊暮息林下疃荷鋤待春風時至諒不逺東鄰<lb/>
桃李花終歲實纂纂生理寧獨艱如何樂疎散<lb/>
　　　園居雜興八首<lb/>
啟窻面脩竹下䕃方池幽兹晨㣲雨至其氣颯以秋芳<lb/>
時如佳人徂矣安可畱草木性已定禽魚狎其儔披襟<lb/>
納良風掩巻睇崇丘所欣城郭遙歸哉此優游<lb/>
　　　其二<lb/>
<pb n="KR4e0016_WYG_002-8a"/>
幽居寡人事日晏門未開誰歟剝啄聲謂有好客來呼<lb/>
兒出洒掃謝客無嫌猜蓬室陋且卑風雨生莓苔起摘<lb/>
園中菜自滌窻下杯清風忽南至好鳥鳴高槐幽懐諒<lb/>
無遽日夕方徘徊<lb/>
　　　其三<lb/>
北園蒔嘉蔬生長各以時入夏風雨多衆草叢没之夕<lb/>
花豈不榮晨蔓亦自滋終然因採掇濯濯餘空枝我貧<lb/>
本食力澹淡固其宜拔本懼有違植善非自私<lb/>
<pb n="KR4e0016_WYG_002-8b"/>
　　　其四<lb/>
種桃在牆隂枝幹數尺長今年始作花秋實已可嘗北<lb/>
園豈無李西塢亦有桑勉為衣食貲畊種安可忘里胥<lb/>
昨相過錄我桑菓塲新令有嚴課民生固其常相送里<lb/>
胥去悲歌念時康<lb/>
　　　其五<lb/>
種菊春樹下樹䕃菊不榮豈無雨露滋蔽隔傷其生嘉<lb/>
樹自芬敷蔚然誰與爭上延好鳥栖下雜秋蛩鳴風霜<lb/>
<pb n="KR4e0016_WYG_002-9a"/>
坐飄忽搖落何縱横終然保令姿獨立揚秋英<lb/>
　　　其六<lb/>
荷鋤出東臯我黍忽已苗苗短不自持百草勢轉驕良<lb/>
苗異本根蕪穢乃獨超敢辭<graphic n="KR1573" url="https://raw.githubusercontent.com/kanripo/KR-Gaiji/master/images/KR1573.png" mimeType="image/png"/>耘勤永媿雨露饒周雅<lb/>
永思古王風竟頺凋人生重所務豈獨在夕朝<lb/>
　　　其七<lb/>
藝麻本欲疎本疎乃繁殖小人務多種偪側傷天瘠離<lb/>
離葉間花畟畟雨中實秋陽勢方烈日夜蕃所息寡欲<lb/>
<pb n="KR4e0016_WYG_002-9b"/>
而務滋吾將食其力<lb/>
　　　其八<lb/>
南鄰有老翁所居止茆屋屋中兩夫婦作息遂所欲朝<lb/>
耘夫在前夕稼婦相逐同心向白首終歲無不足如何<lb/>
西鄰子早歲傷局促抱瑟守中房空悲艷陽曲<lb/>
　　　晨興<lb/>
晨興理短髮日晏聞兒咿老妻向我言何以具晨炊畦<lb/>
蔬委霜雪採摭無餘遺年豐乏儲粟矧此喪亂時忽聞<lb/>
<pb n="KR4e0016_WYG_002-10a"/>
剝啄聲謂有好客來棄置出迎客兀坐方哦詩中有至<lb/>
樂者相視亦解頥烏能累妻子戚戚憂寒饑<lb/>
　　　尋雲陟累榭送嚴子善之上猶<lb/>
尋雲陟累榭遐覽以舒憂皛皛天宇清矗矗欄楹幽靜<lb/>
賞撫危構浩歌睇崇丘君子有逺行佳期誰與儔餞言<lb/>
以遵路延佇更臨流<lb/>
　　　養牛<lb/>
養牛事春畊春去畊苦遲扶犂向牛嘆我饑力已疲宿<lb/>
<pb n="KR4e0016_WYG_002-10b"/>
草交舊阡嘉苗蔚新菑鋤荒豈不勤稼事良在兹無食<lb/>
乃勞生有營常後時所以驅牛行不忍鞭朴之窮達諒<lb/>
有定放牛安所為<lb/>
　　　春畊<lb/>
春畊恒苦遲夏旱乃獨早青青田中稼忽忽同秋草雨<lb/>
露久消歇泉源亦枯槁天高多驚風赤日行杲杲㣲生<lb/>
恒寡欲衣食宜有道勞力冀所資遘凶豈云好古人九<lb/>
年備捐瘠得善保孰能澹無營飲水以終老<lb/>
<pb n="KR4e0016_WYG_002-11a"/>
　　　憫旱<lb/>
我貧無儲粟我稼早已萎朝夕懼不充矧此歲月滋朝<lb/>
飲南澗泉暮採北山藜茍焉免饑渇庶無罹嶮巇西里<lb/>
有高門連囷積如茨露溢到雞犬烹炰窮歲時乃知凶<lb/>
旱年徒為志士饑<lb/>
　　　出門<lb/>
出門見遙山翠色紛在眼不知所到處更隔幾丘坂烟<lb/>
雲何蒼蒼道途方坦坦策駕屬所之悵然念時晚<lb/>
<pb n="KR4e0016_WYG_002-11b"/>
　　　述懐<lb/>
我有二畝田力薄耕不勝分田籍農父所兾得斗升豐<lb/>
年本狼藉薄俗乃侵陵一日凶旱來顆粒遂不登我廩<lb/>
既莫實公租方急徵嘆息謝農父此豈人所能天時一<lb/>
何常盈歉古相乘寧為斂者嗔毋為貧者憎<lb/>
　　　過劉氏廢圃阮生攜酒共酌<lb/>
晨興念良友駕言向南坰良友喜我來相邀坐高亭兹<lb/>
亭豈無華疏井交碧青云是豪盛時昔人所營經綺羅<lb/>
<pb n="KR4e0016_WYG_002-12a"/>
日高㑹花卉揚芳馨十載事乃非蔓草縈前櫺獨攜一<lb/>
尊酒言笑得暫停緬思昔人意光采如流星曷不適眞<lb/>
趣超然外骸形如何累土木徒使嘆凋零<lb/>
　　　造田父<lb/>
清晨造田父設饌當前廬呼兒出揖客汛地先掃除懽<lb/>
客啜糝羮年荒無㫖蔬物薄禮乃豐情親心已舒感此<lb/>
坐復起一飽不顧餘誰云賤可鄙秖覺貴自疎不見閭<lb/>
里間坐食常晏如如何肉食者濶絶嚴追胥<lb/>
<pb n="KR4e0016_WYG_002-12b"/>
　　　歲暮南歸留别蕭翀諸友<lb/>
旅寐不能旦披衣坐床帷屋角曉色動鳥鳴已多時起<lb/>
坐出庭際雲物正華滋殘雪未盡消羣山鬱參差即此<lb/>
念故園焉得不懐思豈曰無尊酒足以懽相持矧屬歲<lb/>
運周返駕固其宜理䇿望前路揖君從此辭窮簷有稚<lb/>
子但訝歸來遲<lb/>
　　　和答蕭翀春雨過林居之作<lb/>
林居滯昏雨不知白日西窈窈窮巷隂客至雞亂啼舊<lb/>
<pb n="KR4e0016_WYG_002-13a"/>
梅既粲野新柳復盈堤感此歲序遷中情忽如迷簮盍<lb/>
慰逺勤尊酒懽相攜古交今則稀世道方塗泥立善固<lb/>
所欣企賢貴思齊笑咏且永夕勿辭此幽栖<lb/>
　　　辛丑正月廿二日述志<lb/>
經年掩扉卧迹與城市遙誰為拔茹意乃以仕見招本<lb/>
昧平生素敢勞中道要公檄臨我門戒命在夕朝九江<lb/>
今雄州邁往方迢迢有母誰與居念之中心焦起揖謝<lb/>
來客我何希市朝澹然一室内燕坐風寥寥<lb/>
<pb n="KR4e0016_WYG_002-13b"/>
　　　廿七日書懐<lb/>
夙稟栖遁性雅懐在丘樊三十謝城市高歌返田園田<lb/>
園非有餘衣食固其源投筆且依仁掩扉聊避喧具飡<lb/>
適豐儉酌酒任清渾力㣲願不奢志愜情自敦所嗟茆<lb/>
茨下老母抱弱孫暮年饜藜藿俛仰終寒温賤貧非有<lb/>
餘至樂諒斯存誰能靦面顏日枉豪盛門<lb/>
　　　春日遊武山柬同遊者<lb/>
攜酒陟層巘披榛趂幽途眷言賓友集樂此山水娛烟<lb/>
<pb n="KR4e0016_WYG_002-14a"/>
巒既合沓風磴復盤紆濟濟麗服偕洋洋清奏俱維時<lb/>
春氣暄谷鳥鳴相呼叢柯自交葉花萼方承跗始登天<lb/>
寳壇稍瞰北巖隅丹井注紫霞雲峯耀𤣥珠龍洞闢南<lb/>
巔層宫儼清都縱目領衆竒游心周八區相勸各懽飲<lb/>
擊鼔吹笙竽立監視行觴更僕佐傾壺舒懐或同笑憤<lb/>
志亦獨吁所欣契誼齊幸免禮法拘言歸已向夕落日<lb/>
相攜扶奕奕花間燈餘輝爛星湖豈曰恣沈湎庶用彌<lb/>
憂虞寄言城市子此樂今恐無<lb/>
<pb n="KR4e0016_WYG_002-14b"/>
　　　獵犬篇<lb/>
晨起同出獵跳梁相叫嘷歲久識主情指顧能周遭山<lb/>
石穿我蹄荆棘罥我毛為主逐肥鮮不辭奔走勞窮深<lb/>
抉幽險狂狡焉得逃咂血不顧餘一飽隨所遭主人獲<lb/>
雋歸意氣方盛豪纍然妥其尾偃卧牆東蒿<lb/>
　　　二月八日對酒<lb/>
對此春日酒高堂樂未央客從州城來懐牒促我裝問<lb/>
客今何為求賢寘周行麾觴忽嘆息我豈時所良少小<lb/>
<pb n="KR4e0016_WYG_002-15a"/>
適情眞窮栖戀閒荒譬彼蓬下鷦敢懐雲中翔岐路今<lb/>
已多素絲烏可常念之不成歡展轉中懐傷<lb/>
　　　登北巖眺望因投巨石宛轉為戲<lb/>
自愛北巖秀緣雲窮翠㣲迴見大江流獨立一振衣崖<lb/>
表人迹絶燒餘寒草稀繞澗聆暗泉攀蘿憩危磯投石<lb/>
轉隂<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>霆擊星火飛竒探恣游衍興愜忘嶮﨑日暝思<lb/>
更尋逍遙望月歸<lb/>
　　　遊三華山<lb/>
<pb n="KR4e0016_WYG_002-15b"/>
龍門兩峯圓一水下迴繞蒼峽忽中開飛橋出林杪盤<lb/>
盤石磴引羃羃松林窅危欄正西挂層閣復東繚樹暗<lb/>
盡含雲花明忽聞鳥懸崖旁架棧鑿石潜通穾早聞三<lb/>
仙人栖化迹已杳常疑雲月上顏色覿清皎丹井舊時<lb/>
深朝真亂來少荒壇翳霜葉虚館閟叢篠凝神觀衆妙<lb/>
屏迹謝羣擾懐賢嘅重憩振翼思逺矯佳境能娛人何<lb/>
因致清醥<lb/>
　　　晚出溪上將登武山不果<lb/>
<pb n="KR4e0016_WYG_002-16a"/>
理筴邁前路將言陟高岑中途阻且艱忽復至夕隂林<lb/>
木鬱蕭森烟霧亦何深不見好鳥翔但聞哀猿唫重明<lb/>
曷由際悵望此嶔崟恒恐歲年暮遂為霜雪侵惻愴不<lb/>
能言泪下忽沾襟<lb/>
　　　數日無酒飲<lb/>
數日無酒飲閒居誰與娛豈惟情懐惡頗覺文字枯乃<lb/>
知古賢達飲酒恒有道陶然乘運化混混忘機巧舉世<lb/>
桃李花松栢摧為薪泰華忽破碎梟獍稱鸞麟如何今<lb/>
<pb n="KR4e0016_WYG_002-16b"/>
之人有酒不肯飲顰蹙終其身豈不愚亦甚<lb/>
　　　陪陳尹飲江上雨過夜歸明日賦此<lb/>
渡江雲斷橋把酒風振袂芳園遂幽尋良友適逺至諧<lb/>
談且云懽酬勸忽已醉一雨洗塵襟千山拂涼翠柘林<lb/>
既迴薄蘭渚復延企月轉城東門蕭蕭送歸騎<lb/>
　　　别羅倫<lb/>
日暮出九洲相送蓮塘下林深歸路黑虎出須可怕雙<lb/>
塘青松山山近有茆舎今夜鷓鴣啼思君山月低<lb/>
<pb n="KR4e0016_WYG_002-17a"/>
　　　題竹石圖<lb/>
何以秉貞節而多抱苦心幽情曠前古高誼式如金飄<lb/>
搖青霓澗凌厲白雲岑願裁伶倫管逺諧鳯儀音<lb/>
　　　㑹飲泮亭柬郭存敬<lb/>
泮隂弭軒葢游詠集高臺感我平生友中懐豁以開穆<lb/>
穆涼颷振翳翳流景頽崇雲向空起飛雨從東來即賞<lb/>
心不違懐古意悠哉誰憐臨岐者返顧方徘徊<lb/>
　　　别焦瑜<lb/>
<pb n="KR4e0016_WYG_002-17b"/>
故人異縣至晨欵林下茨感此喪亂餘㑹面非有期土<lb/>
銼寒無烟木榻壊不支坐起謝再三艱難方在兹逺懐<lb/>
若為浣宴勞禮則宜隣酒忽告罄虚觴但空持孌孌秋<lb/>
菊花蓬茆翳幽姿君子惕馳騖庶以善自怡天長逺山<lb/>
沒日晏寒江遲送子出門去悵然從此辭大哉天地間<lb/>
委順復奚疑<lb/>
　　　宿沓壠柬胡敬蕭翀鍾祥<lb/>
夜宿沓壠西衡茆䕃平麓起視虎鼻峯岧嶤月中緑懸<lb/>
<pb n="KR4e0016_WYG_002-18a"/>
巖引列宿積水帶横陸山鳥時一鳴迴風應虚谷庭寒<lb/>
翳華燈露下響叢竹朋情遂歡洽世事傷否蹙清游契<lb/>
寤寐往事成昔宿北巖有竒石東園饒佳木明當扣蘿<lb/>
扄振舄騁遐矚復恐驚塵飛幽栖未能卜<lb/>
　　　夜宿下郛<lb/>
我行一山逺雲逐一山近山山雲相逐何處得幽靜向<lb/>
來草木深行者自有徑古稱武陵津或者亦謾興止止<lb/>
吾且休𡨕㝠付天定<lb/>
<pb n="KR4e0016_WYG_002-18b"/>
　　　登大庄高山<lb/>
登山望風烟四向烈焰紅遑遑一身窮且如罝網中白<lb/>
日行青天明明照下土下土深幾重不鑒生人苦生者<lb/>
良不易殺之獨何心萬古一哀痛青山應陸沈<lb/>
　　　兵後過故里<lb/>
種荳向南隴秇禾滿東菑不辭終歲勤食力在所期維<lb/>
時失總御疆土有侵移戎馬無定交彼此更戕之稇載<lb/>
已不遺征責方在兹三農舎之去離析當告誰念昔勸<lb/>
<pb n="KR4e0016_WYG_002-19a"/>
墾闢里胥費言辭如何塲圃間滿目但蒿藜<lb/>
　　　晨興<lb/>
露氣旦彌肅况在山谷裏秋高草木滋羃䍥浩如洗㣲<lb/>
茫破雲霧日色上蒼翠乍寒感時序向曉念行李禽棲<lb/>
尚斂翼客起方振袂風動池上枝時時聽清墜<lb/>
　　　送湯子敏王伯衢由水口暫出流江<lb/>
二友忽言别孤懐易成惋秋高北風急日薄衆山晚遲<lb/>
囘各抗手越歴猶在眼前旌轉崇林後騎擁脩坂庭間<lb/>
<pb n="KR4e0016_WYG_002-19b"/>
怯初散路緬驚漸逺離離雲樹合泯泯溪流漫斯違諒<lb/>
匪遐同車冀遄返<lb/>
　　　田家<lb/>
田家住山曲兩兩結茅茨雞豚互來往桑麻當蔽虧言<lb/>
笑情則均動息理無遺渾然天之真豈以物自私日入<lb/>
負薪還斗酒懽相持醉卧衡門下營營非所知<lb/>
　　　水口山居襍興六首<lb/>
夙好慕山水幽尋每忘疲兹晨遂栖止乃在山之陲維<lb/>
<pb n="KR4e0016_WYG_002-20a"/>
時屬秋杪萬壑斂寒姿烟巒既合沓風磴亦紛披窈窕<lb/>
幽谷隂秀木自成帷俯聽流泉響仰看浮雲馳夐與人<lb/>
世逺允契遯者期永言適所性庶以靜自怡便當謝城<lb/>
市去去從此辭<lb/>
　　　其二<lb/>
登樓望危岑愛此珍木林上有好鳥巢下有埀蘿隂清<lb/>
風日披拂可以滌煩襟人言此迴逺溪水汩以深隂壑<lb/>
多龍蛇山石自嶔崟終然未能往撫檻獨沈唫<lb/>
<pb n="KR4e0016_WYG_002-20b"/>
　　　其三<lb/>
山上一茆屋知是何人居時時白雲中閒讀古人書古<lb/>
人去已逺言論乃有餘清風颯然至佳木周四除蒿卧<lb/>
以終日不知庭户虚斯人可相見此樂當何如<lb/>
　　　其四<lb/>
秋氣日以厲霜露日以繁草木各變色松桂何軒軒物<lb/>
生有本性天運恒不言自非閉塞候焉識春夏温乃知<lb/>
天地間盛衰同一源乘時夸毗子皦皦安足論<lb/>
<pb n="KR4e0016_WYG_002-21a"/>
　　　其五<lb/>
霜降休百工將以戒寒服翩翩蜉蝣羽時至亦矜束我<lb/>
無一株桑又乏輕騎足衣褐何由充蕭條歲年促<lb/>
　　　其六<lb/>
野人省秋稼引鍤決渠水秋高稉稻熟芒穗各埀委翩<lb/>
翩山鳥羣啄食秋田裏驅去還復來嗷嗷詎能止彼饑<lb/>
豈無涯我稼自兹始一飽諒所同如何較人已<lb/>
　　　病瘧述懐六百字<lb/>
<pb n="KR4e0016_WYG_002-21b"/>
我行兵亂途逺以唁所舊遭罹竊自傷漂落懼莫偶今<lb/>
夏入閬川七月出南富秋中上流江深入窮水口是中<lb/>
何岧嶤山密林亦茂隂風常夜寒毒霧或晝瞀砭人甚<lb/>
刀鏃襲體驚激透當途草木交壓眼崖石凑怪禽啼嘔<lb/>
<graphic n="KR2374" url="https://raw.githubusercontent.com/kanripo/KR-Gaiji/master/images/KR2374.png" mimeType="image/png"/>蝮蛇結繆糾其風襍頑戾土物恣所取力作忘春冬<lb/>
忻忻自雞狗惟我賢所主好客情則厚授衣候寒温設<lb/>
席墐蓬蔀豈知體素弱易與氣為構起居陟秋冬焉得<lb/>
免疎漏昨來遘寒疾猝至紛莫救始由欠伸得更歴驚<lb/>
<pb n="KR4e0016_WYG_002-22a"/>
顫久夤縁膂脊升洒淅肌理奏洶洶波濤翻岌岌山嶽<lb/>
輳初萌沍嚴凝挾纊欲䝉首中更翕炎赫撤被更露肘<lb/>
噤寒顫齒齦熾燎薰耳竇厭煩將懐氷恨薄思曝晝拳<lb/>
聨久僵伏呼叫忽狂走亭亭髮上指屹屹骨交鬭口咽<lb/>
失常嗜情性昧初守飽疑傷粟粒渴欲嚥河溜縮如蚕<lb/>
赴繭噞若魚聚笱困如虎喪乙慼若鳥緘咮氣蒸床屢<lb/>
撼汗漉衣每透暫蘇驚脱鞲久縶疑被扭時來如有期<lb/>
忽去若恐後窘迫猶仇讐纒綿共婚媾朋來勉加飯客<lb/>
<pb n="KR4e0016_WYG_002-22b"/>
至止陳酒醫師劇攻剿巫祝妄稱咒或教潜隙地或誘<lb/>
祭三牡腊蛇謾時佩畫獅空日覯逢人畏詢問進食忘<lb/>
腥臭何由究情狀且復述粗茍人生天地間六氣等蟊<lb/>
冦隄防一失所顛倒竟誰咎譬之朝廷治綱紀在明懋<lb/>
昏邪倘䝉錮賞罰遂糾繆周衰始幽厲商覆由受紂夭<lb/>
淫既内訌狂惡復外揉藥言苦乖違國脈焉得壽余生<lb/>
三遘厲此日傷衰醜炎荒苦奔竄木石並黧瘦矧兹中<lb/>
年際盛氣難猝復客居茍甦息故里孰偵候老妻感霜<lb/>
<pb n="KR4e0016_WYG_002-23a"/>
雪單薄恒在疚幼子額如玉差差髪初覆饑寒本吾事<lb/>
緩急欲誰扣指期傷逺涉撫事怨寒陋豈知道途者方<lb/>
此困馳驟看雲憤重掩望月愁初彀蕭蕭風鳴葉掲掲<lb/>
天挂斗羸軀既艱植愁緒焉得剖荒村悄寒日斷岸空<lb/>
殘柳戎馬又塞途歸期向何首<lb/>
　　　乙巳正月九日大雪避抄兵由王山將入富田<lb/>
　　　至洞口與家兄相失<lb/>
驚塵颯南至妻子哭道周出門四山雲欲止安得留嚴<lb/>
<pb n="KR4e0016_WYG_002-23b"/>
風裂我肌行潦凍不流入洞恠嶮巇度嶺傷阻修風波<lb/>
一相失咫尺生愁尤大哉乾坤内性命若雲浮譬彼孤<lb/>
飛鴻㝠㝠安所投嗒然向西望泪下不可收<lb/>
　　　兵退由佛原出南富<lb/>
曉發龍頭江江險絶危逕躋攀出深窈曙色破孤迥人<lb/>
歸聞野哭雪霽見崖脛泯泯泥潦交稍稍林壑靜出傷<lb/>
投遽逺返覺行逾近稚子識柴扉相呼入烟暝<lb/>
　　　眎西園作<lb/>
<pb n="KR4e0016_WYG_002-24a"/>
叢篁久刋落穠李遂摧仆芳椒既埀萎嘉橘亦含蠧凄<lb/>
凄襍寒烟泫泫浩零露荒哉中林迹寞矣西園路蕪穢<lb/>
獨傷新榮滋重懐故抽茨感時曠植杖勤所務豈不戒<lb/>
栽培睠焉念遲暮<lb/>
　　　憶弟作<lb/>
永夜不能寐披衣起彷徨念我骨肉親三年辭故鄉故<lb/>
鄉不得歸越絶虎與狼婉孌抱弱子逺滯湘水傍湘水<lb/>
自東來不見征鴻翔念昔遘難初進退何倉皇既興悼<lb/>
<pb n="KR4e0016_WYG_002-24b"/>
亡嘆旋賦逺遊章田園捨之去秋草俱已荒念子抱耿<lb/>
介敝褐凋風霜心危慮鮮舎鬢落恐易蒼徒聞篇翰積<lb/>
矧嬰貧病傷維時春澤敷羣卉各揚芳翳我手足情淪<lb/>
落天一方載歌常棣篇具邇固其常逝言事堂構庶以<lb/>
永樂康毋徒事游衍濶絶勞相望<lb/>
　　　傷兄子解辭<lb/>
植木懼傷枝枝傷木易衰念我猶子逝主器當為誰鞠<lb/>
育二十年學植方在兹一朝隕竒疾負絶恩與私汝母<lb/>
<pb n="KR4e0016_WYG_002-25a"/>
骨已朽汝妹久流離而父理埋𦵏念爾銜深悲汝有兩<lb/>
從弟季也方孩嬉仲也别三載客游應未知先廬故蕩<lb/>
析舊書誰與持傷哉珠樹林失此喬特姿春風倘重至<lb/>
見汝當何時<lb/>
　　　贈别嚴吾敬<lb/>
客有欵我廬謂言平生親倒屣起揖之纍然翳其巾問<lb/>
客此何來惻愴不能陳田園久荒落道路多風塵舊家<lb/>
南山下存者今何人春風入我里繞屋但荆榛念子十<lb/>
<pb n="KR4e0016_WYG_002-25b"/>
年别喪亂長苦辛豈無一尊酒相與叙斯晨良田有豐<lb/>
歲盛時無棄民賤貧不可厭願子勤書紳<lb/>
　　　寄題金精山凌雲亭為王太守賦<lb/>
仙女謝塵匹歗歌雲霧間一朝乘雲去笙鶴渺空山山<lb/>
山翠石盤澗澗飛泉響誰鑿洞門開峰前見仙掌虚圓<lb/>
若剖瓜中抱玉清家秋風石巖頂吹下碧桃花桃花不<lb/>
到地化作雲飛去紫殿十二重重重映琪樹太守騎馬<lb/>
來解鞍憩青屏馮虚斵山翠特起凌雲亭亭中秋氣高<lb/>
<pb n="KR4e0016_WYG_002-26a"/>
濯雪嗽丹井遙空明月上歘見孤鸞影露下白石床滿<lb/>
林金橘香緑髪埀千丈秪今餘幾長憶同姜煉師載酒<lb/>
躋靈域手把女蘿衣題名向東壁仙人久相待重往當<lb/>
何時為君掃苔石更寫凌雲詩<lb/>
　　　奉酧夏仲寅秋日枉顧見貽之作<lb/>
早歲去城市思為山澤遊茫茫宇宙間俯視若雲浮飄<lb/>
搖風塵際斂蹟此林丘古道日榛蕪悵然念東周鳴鳥<lb/>
乃不聞禾黍颯以秋登高渺四望誰為千載憂客有從<lb/>
<pb n="KR4e0016_WYG_002-26b"/>
東來盛年著芳猷入林踐枉顧維舟成羈留貽我麗藻<lb/>
篇釋我心煩愁名誼良可尚榮華安足求江湖有箕潁<lb/>
企子承光休<lb/>
　　　六月自流江返林居<lb/>
始我去家日温風臨緒春兹還大火中草木浩發新念<lb/>
昔罹兵來廬井屢摧湮琴書委泥潦桑菓蕩為薪悄無<lb/>
雞犬喧焉得晤舊鄰人生豈無營返故各有因譬彼南<lb/>
飛鳥戀巢心所親永懐事栖止此里俗固淳言笑撫弱<lb/>
<pb n="KR4e0016_WYG_002-27a"/>
子息偃謝朝紳誰為物外嬰而使憂患臻天道諒不逺<lb/>
吾行當力遵所欣簷間雀不厭今年貧<lb/>
　　　續悼亡篇<lb/>
寒暑迭更代晝夜苦環循斯人赴㝠漠一往不可晨依<lb/>
依抱惻愴耿耿銜悲辛褰帷怯孤影入室驚凝塵稚子<lb/>
啼不聞親戚至莫因中庭掩徒舊虚位設已新念昔婚<lb/>
媾初干戈日踆踆荏苒彌一紀傷哉仍食貧昔歸恒恨<lb/>
遲兹感憂患臻殘月照我膝凄風復傷神彷徨見雞犬<lb/>
<pb n="KR4e0016_WYG_002-27b"/>
感嘆動比鄰婉孌閨中秀今為泉下人鼎鼎百年内誰<lb/>
為平生親如何西阡下一夕生叢榛<lb/>
　　　續止酒篇<lb/>
吾恒賦止酒所止寓言耳今日止自公焉得不遂止古<lb/>
人止伊何所止非一指止戈戒殘暴止水戒淫圯止言<lb/>
恐傷佞止得恐傷侈所止止非僻未聞止醪醴此止葢<lb/>
有由止之以資理止酤可蠲費止釀可餘米止飲可繕<lb/>
性止酗可循理鬬暴與沈溺便佞而侈靡茍不遂止之<lb/>
<pb n="KR4e0016_WYG_002-28a"/>
禍將甚於此抑聞古崇祀燕饗備嘉㫖明禋本精意德<lb/>
將在誠已尊卑式隆殺撙節有定紀此時百禮成止不<lb/>
待刑弭止此時則然尊罍未遑恥肺腸謝薰灼清醒從<lb/>
此始茍無憂患嬰飲水亦足喜寄謝沈湎徒吾今真止<lb/>
矣<lb/>
　　　丙午二月一日同仲弟子彥道士陳允寧遊金<lb/>
　　　華諸峯<lb/>
早抱林壑想而多嬰垢氛閒來武山下高挹金華雲層<lb/>
<pb n="KR4e0016_WYG_002-28b"/>
岡既龍蟠斷壠復𤓰分一嶺忽岧嶤千巖盡繽紛維時<lb/>
二月初淑氣澄氤氲江上日華動空中仙語聞樓臺映<lb/>
海色泉石超人羣風含青松響雨蒸赤霞文撫我芳桂<lb/>
枝兼把芙蓉裙願從廣成子再拜浮丘君俯眎塵濁區<lb/>
擾擾蚋與蛟高風激六合逝此楊清芬<lb/>
　　　言懐<lb/>
處貴恒多懼居富恒苦憂富貴本在天憂懼日相仇煌<lb/>
煌將萬金赫赫封五侯一朝將傾戮徒為雞犬羞逝者<lb/>
<pb n="KR4e0016_WYG_002-29a"/>
何滔滔鑒之良悠悠所以髙鶱士超然謝機謀日食止<lb/>
藜糗所依止林丘閒來閱書史時至事園疇允矣聊自<lb/>
嬉庶無愆與尤縱心南山雲濯足清江流豈曰昧聞道<lb/>
四十忽已遒庶幾後來日復此成優游<lb/>
　　　移竹舎南<lb/>
閒居罕人事植幹在丘樊誰為斧斤禍傷哉林木繁舊<lb/>
宅已凋落蓬茅暫依存苦無䝉翳資何以周籬藩兹晨<lb/>
春氣達荷鍤出前村不惜㣲雨滋逺移脩竹根新萌且<lb/>
<pb n="KR4e0016_WYG_002-29b"/>
巻曲故葉自欹翻始分一枝竒終異千幹蕃植木既有<lb/>
托發生良不言我慙遺世好於爾情孔敦明當振蒼翠<lb/>
䕃我西南軒<lb/>
　　　感舊<lb/>
我里經喪亂親故存者稀昨來尋舊溪徑路各已非石<lb/>
底塌枯井草間遺敗扉因仍十載餘蕩覆兵與饑但聞<lb/>
相攜去不見一人歸寒日下荒原山水澹不輝往事焉<lb/>
得詰泪下忽沾衣獨尋古道還時逢山鳥飛<lb/>
<pb n="KR4e0016_WYG_002-30a"/>
　　　寄湯子敏<lb/>
芳序倐已判卉木榮且偕念我同年友愴然動中懐昔<lb/>
别冬始厲波流咽喈喈兹遊春日妍顧瞻藐雲崖操弦<lb/>
歎離索抱璞悲沈埋惻愴不成歡偃息在東齋理契聊<lb/>
自遣憂來安可排人生重合并時亦暫違乖勿以參商<lb/>
故終當金石諧<lb/>
　　　贈子元龍貢士别併柬劉雲章<lb/>
畸人昧達識閒居緬良時感我平生友賁然發幽思昔<lb/>
<pb n="KR4e0016_WYG_002-30b"/>
别愴徂冬兹來遂前期交交中林鳥濯濯埀柳枝光儀<lb/>
蔚以都流響一何悲運移惕年邁契合欣道夷豈曰鬱<lb/>
冲抱寫之在相知誰為緇磷尤式秉金玉資苦志諒所<lb/>
存高風寧獨隳執手不忍别揚塵正交岐巖構足自栖<lb/>
食塲焉可維大江抱羣山流波浩東馳曠野日載陽㣲<lb/>
隂復凝滋人生有顯晦寧受外物移寄言謝同志永以<lb/>
慎於斯<lb/>
　　　題筠雪齋<lb/>
<pb n="KR4e0016_WYG_002-31a"/>
我昔遊雲中愛此萬筠緑蕭蕭錦江滸亭亭鳯山澳友<lb/>
有宋子者卜居俯平陸虚庭帶深窈蒼簳擁森肅時維<lb/>
𤣥冬厲大雪遍原谷脩條與佳卉狼藉向摧蹙維筠於<lb/>
此時挺拔各在目氣清神益旺心逺意愈足澹然一室<lb/>
間對此樂真獨寒光射簷隙縞素被林麓凄凄歲云暮<lb/>
昞昞情内屬閉門有高卧敝履無往躅髙潔良可希貧<lb/>
困聊自淑<lb/>
　　　題贈巢雲子<lb/>
<pb n="KR4e0016_WYG_002-31b"/>
古有巢雲子構栖山木中淳貞既凋喪土木窮人工一<lb/>
為侈心移簪紱思華躬積寵乃傾危瑤臺成蒿蓬所以<lb/>
避世士永希巢雲翁浮雲本無方我居寧有終凌厲六<lb/>
合間飄飄若㝠鴻囘眎下土方埃塵方濛濛青山幾千<lb/>
仭攬結甘所同安得往從之邈焉仰高風<lb/>
　　　風從窻隙來<lb/>
風從窻隙來竽籟聲甚揚忽起坐聽之宛轉諧宫商至<lb/>
器本自然誰能執其方天機一振觸止作自成章寄謝<lb/>
<pb n="KR4e0016_WYG_002-32a"/>
纎纎手毋勞更鼔簧<lb/>
　　　秋興四首<lb/>
中夜畏煩促起坐愛涼風明月在東壁流輝當井桐翩<lb/>
翩林鳥翔喔喔鄰雞起感時不復寐短髮聊自理<lb/>
　　　其二<lb/>
韶華不再返春去夏亦徂𤣥鳥逝安之草木浩欲枯風<lb/>
高豺狼横日入禽鳥呼獨有一尊酒空山誰與娛<lb/>
　　　其三<lb/>
<pb n="KR4e0016_WYG_002-32b"/>
秋至倐十日客歸定何時傷哉搖落風已復鳴高枝海<lb/>
水不識寒穴居乃知雨觸事苦遲徊憂端共誰語<lb/>
　　　其四<lb/>
少小事文翰結交盡時髦浮雲一飄散寂寂淪江臯存<lb/>
没今則殊寵辱巧所遭誰能返初服永以善自韜<lb/>
　　　見樹上浮查<lb/>
浮查罥高枝仰眎欲數丈乃知春時水更出喬木上奔<lb/>
流一赴海寂寞遙相望落日餘悲風蕭蕭語寒浪<lb/>
<pb n="KR4e0016_WYG_002-33a"/>
　　　觀岸上人放船下水<lb/>
造舟向平陸欲動難為功一朝集千夫挽寘大水中漂<lb/>
流既無滯運轉寧有終始知水力大可以載虚空<lb/>
　　　酧蕭翀懐别見貽之作<lb/>
久濶易成晚獨居難為懽如何天壤間有此憂患端永<lb/>
念昔别日春花始資繁一往落秋風空閨餘蕙蘭芳年<lb/>
坐超忽故物俱摧殘海水亦已氷飛霜中夜寒沈吟顧<lb/>
儔侣傷哉涕汍瀾素絲寧獨持抱璞恥相干感子問逺<lb/>
<pb n="KR4e0016_WYG_002-33b"/>
動志願得少殫馳音發孤詠擊節欣衆歎白日照空谷<lb/>
𤣥雲起崇巒茍懐合并誠道路諒匪難眷言慎初服黽<lb/>
勉同加飡<lb/>
　　　挽楊子將因亂客袁州後暫還鄉復往寓所而<lb/>
　　　卒<lb/>
昔歸已傷遲再往乃不返雲萍忽散迹玉樹猶在眼高<lb/>
堂念夙昔羣季軋歌筦嘉穀森特菀華星粲孤皖凄凄<lb/>
去干戈窅窅隔丘坂至今念行李何日候還輚寡妻負<lb/>
<pb n="KR4e0016_WYG_002-34a"/>
孩稚弱弟拾遺簡獨不見斯人誰能不悲<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>
　　　題春山樓觀圖<lb/>
川光媚春陽巖溜含夕響林花間欲飛江草晴方長迢<lb/>
逓樓觀隂峰迴見仙掌<lb/>
　　　胡侯五子詩<hi>益津縣人字彥美</hi>
胡侯有五子祜禧禮裕祺五子名各殊稱宗以同辭暨<lb/>
乎所命字實自授經師謙誠讓誼詳申以伯冠之宗以<lb/>
正其系伯以重其儀長字而幼名立德端在兹吾恒登<lb/>
<pb n="KR4e0016_WYG_002-34b"/>
侯堂見侯鬢如絲呼兒出拜客磊落羣熈熈祺也年最<lb/>
幼束髪方參差見人逺相揖學語聲嚅唲裕也長於幼<lb/>
不好弄與嬉踉蹡講論語光彩浮脩眉宗祜最居長冠<lb/>
裾鳴珮觹應門肅賓客進退何逶迤中子禧與禮充體<lb/>
而豐頥粲然玉雪質並是麒麟兒方今重賢良少壯咸<lb/>
登咨有子如五男奚以多懼為子也思順親和樂恒孔<lb/>
宜因名以求實循字以反思多福貴自求所脩慎操持<lb/>
天材實國用授爾百職司胡侯有淳政子孫利其慈允<lb/>
<pb n="KR4e0016_WYG_002-35a"/>
為淳政告視此五子詩<lb/>
　　　贈田觀<lb/>
田觀頗淳朴精神秋水清往居西山下師事凌先生先<lb/>
生授之學心眼豁開明苦攻文字間誓先諸子鳴林居<lb/>
涉寒暑閉户聞書聲起卧斗室内超然澹無營一朝辭<lb/>
親去出門人盡驚逺從鄭文學司計寧都黌跋涉七百<lb/>
里所冀禄養榮升堂揖多士冠帶何崢嶸太守見之喜<lb/>
重是瑤林英征租信出入考稽緩其程觀也益周慎戒<lb/>
<pb n="KR4e0016_WYG_002-35b"/>
私甚防兵被服大布衣餟食不糝羮閱歴三星霜拮据<lb/>
殆無寧山田本磽确廩積乃見贏所以春秋祀明明奉<lb/>
粢盛憲司覈其綱大府㑹其成議聞升縣吏檄下思返<lb/>
征再拜謝官長逺役非所營願求靖安近得伸孝子情<lb/>
蒼茫十八灘灘澁水不平渾流雜哀怨何以濯子纓夜<lb/>
來秋雨過羣星正縱横念子獨不樂起坐搖心旌兹晨<lb/>
别我去奮袂身欲輕豈知失羣者憂思方日盈祝子服<lb/>
明訓望子矜疲氓萬勿為酷辛庶以善自鳴<lb/>
<pb n="KR4e0016_WYG_002-36a"/>
　　　宴客池亭<hi>有序</hi>
　　秋夜陪劉守帥宴客池亭以尊禁圖行令無算同<lb/>
　　其樂者同夫鄭學正伯友趙教諭也<lb/>
飲酒有至樂樂極不可湛願奉尊禁圖為君警其貪斯<lb/>
盤本規制文理粲梓楠闔闢恒虚中隆址而穹弇中畫<lb/>
五十行令條雜周叅行尾各承竅運珠隨所函司令迭<lb/>
進之盤動珠走龕怡然信所値啟眎紛雄眈旅酧斯欵<lb/>
欵大爵何潭潭杜觶且浮二漢酺乃行三問奇懼乖應<lb/>
<pb n="KR4e0016_WYG_002-36b"/>
别類愁誤探秉燭卜晝夜飛觴徧東南交酢賔主歡對<lb/>
酒騶從慙揖讓忽致敬吟哦遂忘餤交傳意孔均自卜<lb/>
情乃甘飲或與其免量仍隨所堪豈不重酧勸終焉戒<lb/>
沈酣山城淡月夕尊俎浮飛嵐劉侯愛敬客持以慰盍<lb/>
簮常思賓筵悔童羖恐酗談孰知尊禁嚴防衛甚鎧䤴<lb/>
祭遵昔投壺坐不擁戈錟歌詠肅邊境豈在多殺戡顧<lb/>
我羈旅中局促傷憂惔懽然及數子契合如神鐔下懐<lb/>
將軍仁上感聖澤覃乃知太平世禮樂歸濡涵<lb/>
<pb n="KR4e0016_WYG_002-37a"/>
　　　出贑灘讀伯友趙君知非藁命同李以莊進士<lb/>
　　　韻題其後<lb/>
正冠坐方舟晨誦趙子詩風湍忽盪激感此危苦辭古<lb/>
人去已逺來者知為誰正音墮空濶遺響何差差桂枝<lb/>
豈不華天霜肅嚴威春風在中澤日長蒿與藜乘休不<lb/>
得奮吐氣千丈霓徒令文字間勃鬱含憤悲兹晨歲云<lb/>
暮矧當違逺時且復對尊酒高歌送寒曦歌竟不重陳<lb/>
潜心以為期<lb/>
<pb n="KR4e0016_WYG_002-37b"/>
　　　送孫伯起之鎮江司理<lb/>
昔在朐山尹為政聲甚揚朝廷重青籍銓擢有耿光永<lb/>
念赤子愚罪罟罹披猖讞覆茍非人終焉阽危亡東南<lb/>
有大郡地廣濱海洋豈不繁獄訟擢尹推丹陽維時大<lb/>
火中暑熾日正長上吉祖東門瀝觴理行裝候吏千里<lb/>
至得諏民俗康矧兹服先聲惡伏善且彰政方實多岐<lb/>
所先在慈祥庶見囹圄空秋蕪卧桁楊惟君伯仲間濟<lb/>
濟充周行卓彼儀真守飄飄雲錦裳搖搖江上波兩兩<lb/>
<pb n="KR4e0016_WYG_002-38a"/>
發征航邦人共嗟訝符綬相輝煌汀雲槐柳深夕雨菰<lb/>
蒲凉仕邦乃相望何異家與鄉永念幽谷士抱書邁年<lb/>
芳送行重言贈敢以誠自將舞文戒吏胥操縱成條章<lb/>
無刑乃至理庶用登虞唐<lb/>
　　　自興國過寧都度黄竿竹嶺險甚<lb/>
客行青塘巖却望黄竿嶺陂陁縁大麓嵽嵲陟孤頂蹲<lb/>
身事潜行俯仰立梯井灌叢方截轅巨石忽樹屛𡨕㝠<lb/>
日脚昏瑟瑟風力𦂳但聞隂壑呼不見行雲影僕夫筋<lb/>
<pb n="KR4e0016_WYG_002-38b"/>
力盡悽愴助悲哽荆棘罥手足跬步不得騁虎狼恐奔<lb/>
突魑魅或驕逞怪禽當我啼毛髪竪寒㾕常時山下民<lb/>
攘劫玩官警殺人委溪洞椎宰肆庖鼎時平向置砦恃<lb/>
險益頑狠反思二水上道路何昞昞坐貧昧艱危欲速<lb/>
煩慮省但傷遊子魂日夕更憂怲安得剗高崖連山豁<lb/>
畦町<lb/>
　　　答贈王子啟<lb/>
晨得故人書握髮再三讀纒綿數百言肝膽豁傾覆上<lb/>
<pb n="KR4e0016_WYG_002-39a"/>
承起居問下感進脩朂雖勞鴻燕思且慰泥塗辱去年<lb/>
所寄詩徵我當和復謭材本遲鈍往報愧不速置書懐<lb/>
袖間汗出顏靦恧永懐通家好先世輯婣睦嗚呼我大<lb/>
父文雅動季叔追惟所自出實本王氏族風流齊閥閲<lb/>
情誼均骨肉兔絲附長松柔弱易摧蹙矧我後生輩疎<lb/>
略坐拘束饑寒役道路時序少攀屬緬思老成㑹光景<lb/>
同轉燭每過城西隅低囘愴心目時尋賢者居邈在<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
灣曲方畦帶寒蔬斜徑出脩竹升堂奉甘旨宴客湑醽<lb/>
<pb n="KR4e0016_WYG_002-39b"/>
醁委蛇伯仲間顏色何婉郁往時客南浦公館蕃樂育<lb/>
學子來趨風簦笈奮逺躅襜襜講帷側濟濟森立玉敷<lb/>
揚六義㫖駢疊雅頌錄詠歌逾金石剖析見絲粟似聞<lb/>
厭塵鞅欲訪匡廬麓重湖涉深𣺌把巻面飛瀑雲林固<lb/>
深窈問學傷寡獨豈必逺人羣終然起巖谷賤子罕所<lb/>
諧㣲陋等樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>偶從將軍幙未决詹尹卜老親困痺疾<lb/>
稚子抱寒瘃内顧環堵空何以甘藿菽筠陽近留滯風<lb/>
土漸諳熟錦水流郡西閭閻散平陸長雲亘浮梁車馬<lb/>
<pb n="KR4e0016_WYG_002-40a"/>
競馳逐風激仙洞涼江浮鳯山綠蘇揚遺賦詠草木含<lb/>
清淑至今民俗淳守業不出屋反思好游子奔走何碌<lb/>
碌故園久蕪穢荷耒思穜稑軒裳苦乖違農圃豈汙瀆<lb/>
勉意慰所親志願在昔夙感君同心言義重秋蘭馥抽<lb/>
辭酧逺意焉得不醇篤敭矣合并期悲歌睇鴻鵠<lb/>
　　　題西山五仙圖<lb/>
西山多仙靈往往宅幽阻飄然不可招作者焉得數昔<lb/>
在漢晉間凌厲出梅許偉哉忘機士冺迹事納吐千載<lb/>
<pb n="KR4e0016_WYG_002-40b"/>
仰高風誰能究其緒披圖覿古像先後得四五蒼茫越<lb/>
王山颯杳文繡虎陳陶終市藥伊業解歌舞把巻識肩<lb/>
吾曳杖知藴古神情各冲逸簮褐雜襦裋觀其英邁姿<lb/>
宇宙一仰俯超遙雲中物安得繫纓組佯狂或玩世精<lb/>
鍊得無補終然委大化豈必事矯舉吾恒登鶴嶺覽勝<lb/>
睇𤣥圃長松夾皓月隂壑振清羽藥廬與丹井一一恒<lb/>
歴覩獨不逢若人高懐竟誰語<lb/>
　　　奉答丁克誠擬古四首併各因其首句云<lb/>
<pb n="KR4e0016_WYG_002-41a"/>
昨者去如箭去者焉得追今晨復不念無乃甘棄遺孳<lb/>
孳孔尼父老至忽不知賛易著自强昭若星日埀泉流<lb/>
當達海落葉寧返枝聖狂本一念所異公與私永言惜<lb/>
去日鑒此川上辭<lb/>
　　　其二<lb/>
誰將寳瑟彈逸響故超絶得心應之手有口焉得説宫<lb/>
商諧律吕高下本定列至音不自發假器以舒泄徇名<lb/>
而求聲惉懘乃乖劣懐哉葛天民為我陳一闋<lb/>
<pb n="KR4e0016_WYG_002-41b"/>
　　　其三<lb/>
秋月白且涼金風豁森爽錚然髙林葉墜地不復響感<lb/>
君平生言慰我清夜想攬衣起彷徨秉燭増歎賞允懐<lb/>
江海觀敢怠泰華仰古人在當日政亦企前往末予疲<lb/>
鈍資焉得中脱鞅<lb/>
　　　其四<lb/>
幽蘭湛秋露逺繫君子思繁華逐飄風乃以色見知春<lb/>
陽無悴容氷雪有令姿感物固貧賤反躬服芳菲鹿鳴<lb/>
<pb n="KR4e0016_WYG_002-42a"/>
咏好我永謝貽令辭願言慰離别朂德此其時<lb/>
　　　題筠軒<lb/>
修竹夏向深層軒晝逾靜沈沈幽䕃交洒洒衆綠淨㣲<lb/>
風枕簟入落日琴尊並攬枝發清嘯撫節延孤咏悵望<lb/>
生夕霏幽期在蘿逕<lb/>
　　　題枯林墨蘭<lb/>
山中石纍纍百草寒不芳猗蘭如高人跡隠名愈揚我<lb/>
欲采其英繫之芙蓉裳林深路迴窈竚立以彷徨<lb/>
<pb n="KR4e0016_WYG_002-42b"/>
　　　題蘭雪齋<lb/>
隂巖凍欲斂芳穎寒初破迴風汎纎綠時見白粉墮援<lb/>
琴不復鼔委佩空沈吟掇此花上雪比君塵外心<lb/>
　　　壬辰感事六首<lb/>
生長承平日亂離非所知垂髫讀史書痛彼艱危辭儒<lb/>
紳謝徭役生理固云夷雖無二頃田亦不䝉寒饑歲時<lb/>
洽親故聊厚相娛嬉出門不賫糧四達隨所之萬里若<lb/>
戸庭道路方伾伾牛羊被原野桑麻翳邊陲四方絶爭<lb/>
<pb n="KR4e0016_WYG_002-43a"/>
鬭兵寢城亦隳積薪而厝火治道乃日虧理亂自相乗<lb/>
誰歟啟猖披<lb/>
　　　其二<lb/>
猖披者誰子昉自邪説興香火崇幻教肇彼有髪僧其<lb/>
源始涓瀝弗遏終沸騰宜陽一倡亂和者紛駕乘赭巾<lb/>
忽充道殺戮相憑陵蔑法恃妖䜟江淮竟先登古來心<lb/>
腹地廣衍昔所稱乃知為厲階不在憑丘陵<lb/>
　　　其三<lb/>
<pb n="KR4e0016_WYG_002-43b"/>
汝頴始媒蘖徐沛乃蠭起浸淫及荆湘浩蕩入彭蠡風<lb/>
搖草木動殺氣薄炎紀倉皇九江守血戰扼孤壘海門<lb/>
白日暝烈士先鬭死雄波失天塹北舸竟南艤我師豈<lb/>
不鋭勢奮易披靡歎息江之流艱危欲誰倚<lb/>
　　　其四<lb/>
豫章屹孤城出戰當水背退移石頭渡橋絶偶奔潰紅<lb/>
塵蔽江水白晝驚慘昧呼號振淵魚山石忽破碎桓桓<lb/>
章將軍勇鋭百夫倍登城一指麾奮擊出前隊戈船久<lb/>
<pb n="KR4e0016_WYG_002-44a"/>
遮列堅壁方擁對隄防蓼洲急控扼龍沙㑹自斷忽縱<lb/>
燎危哉岋蓬塊斯人盛經濟兵略衆所戴肘腋將弗支<lb/>
誰從振其匱<lb/>
　　　其五<lb/>
冦移石頭渡南掠烏山驛新吳與修水變起何絡繹長<lb/>
驅逼筠陽守者亦堅壁連雲忽傾陷烈焰半天赤猖狂<lb/>
府中坐慘酷肆臠磔豔媚婦女羣爛熳金帛積倒倉散<lb/>
游惰奪印援兇逆坐令荷耒民反戈半紅幘人情苦惶<lb/>
<pb n="KR4e0016_WYG_002-44b"/>
惑王事方否隔摧廓諒匪難煌煌濟危策<lb/>
　　　其六<lb/>
廬陵古名郡繁盛何雄哉井邑十萬家一炬同飛灰冦<lb/>
來背南岑豕突勢莫摧白晝呼市中城門四邊開居民<lb/>
望南走千步不一囘官馬如流星絶橋竄山隈府中方<lb/>
繕兵塡委粟與財我糧冦之資我兵冦之媒一罅弗自<lb/>
謹致此千丈頽向來闤闠區赤地生莓苔慎勿東望之<lb/>
茫然使心哀<lb/>
<pb n="KR4e0016_WYG_002-45a"/>
　　　出南門<lb/>
送客出南門客行苦躊躇前有血流地暴尸臨路衢借<lb/>
問守關兵云是妖賊徒往者東西鄉嘯聚如羣狙跳梁<lb/>
恃山谷根結未易鋤潜行巧闞伺動與鬼蜮俱官中急<lb/>
召募搗穴將掃除往往禽捕之束縛來獻俘械繫置庭<lb/>
下詰問非枉誣每戮三審之仁哉賢大夫豈不憤彼逆<lb/>
終然惻其愚先時獲游諜掲竿梟首顱州人食其肉刌<lb/>
剔無完膚嘉禾化稂莠紅紫竟亂朱下為人所忍上干<lb/>
<pb n="KR4e0016_WYG_002-45b"/>
天所誅吾聞聖人教伐惡仁之符一姦伏刀躓萬姓安<lb/>
其居官軍北來近此輩溝壑餘行者勿愴惻黽勉慎所<lb/>
趨<lb/>
　　　賦白馬祠送曽照磨領兵防龍泉冦<lb/>
將軍騎白馬朝出西門道初日射旂竿秋風動原草問<lb/>
君此何之鞍馬甚光儀新承大夫命去逐紅巾兒笳鳴<lb/>
武溪曲鞭指石州路手持白羽箭却射林間虎深行五<lb/>
十里提卒三千人定摧中軍帳獨清西北塵丈夫誓殺<lb/>
<pb n="KR4e0016_WYG_002-46a"/>
賊老劍耀如雪簫鼔城南樓歸來宴明月送君白馬祠<lb/>
因吟白馬篇殷勤折楊栁贈比珊瑚鞭<lb/>
　　　和全叅政别王照磨至剛<lb/>
慘惻壯士别哽咽止復説妖塵汚后土臣子憤所切揚<lb/>
威激驍勇振義戢頑劣差差戰飛霜屹屹壁立鐵崆峒<lb/>
兀危倚章水不可越舳艫亘縹疾旌斾森側疊熊羆方<lb/>
蓄鋭蛇虺政蟠結由來國中士當作天下傑軒軒掃霾<lb/>
霧炳炳掲日月側聞王師至冠蓋相塡接雙江波濤急<lb/>
<pb n="KR4e0016_WYG_002-46b"/>
浩蕩壯心折往者靖四隅屢戰非小捷何由濯炎酷萬<lb/>
里洒飛雪永慰塗炭民呻吟化欣悦<lb/>
　　　陪王珊克温薛益伯謙王睿王佑嚴煥夜宴焦<lb/>
　　　瑜宅看薛舞劍分韻得深字<lb/>
高樹涼風下叢蘭夕露深賓客集高館遙憐當别心起<lb/>
舞出古劍迴歌罷瑤琴焉知夜寥閴清賞豁煩襟<lb/>
　　　贈州掾李復亨<lb/>
李君青原英早辟此州掾遭時極艱虞酬酢周萬變軒<lb/>
<pb n="KR4e0016_WYG_002-47a"/>
昻七尺軀磊砢出羣彥攄詞猶轉丸制勝若激電以兹<lb/>
悟賢侯允矣獲深眷請從去年説從事實展轉冦興自<lb/>
淮河焚劫徧㝢縣倉惶蹙大府聞者驚戰眩我侯力區<lb/>
畫建義急防援戈矛首奮勇城壁次修繕眎民勿驚畏<lb/>
出入兼守戰當時籌帷幄裨益總優衍慅慅西土氓嘯<lb/>
聚鬱相煽侯曰往靖之君時實在遣高冠晨簮筆輕騎<lb/>
夕鞬箭落日猿狖號石門路如線摧兇意已决擁槊身<lb/>
獨先我兵偶失利蛇虺紛糾纏憤呼突重圍脱兔不可<lb/>
<pb n="KR4e0016_WYG_002-47b"/>
罥生還趨進討汛掃何捷便矧懐疾惡心直道昭爛炫<lb/>
姦攘速夷戮仇獄謝賄眩温温自盈拱鑿鑿眞百鍊從<lb/>
容就三考著績偉自見或同文子升偶遇于公薦青雲<lb/>
一攀附騰趠超紫燕漢史徵循良終言托佳傳<lb/>
　　　承鄧子益黄樹之作依韻奉答<lb/>
客愁如浮雲沓至不可掃日聞冦盜急戰士何草草豈<lb/>
無鷹揚勇未奮鼠穴擣經年數避地貴賤淪醜好嗟嗟<lb/>
鄧孝亷盡室竄鳥道天寒拾橡栗日晏攬蘋藻頭額謝<lb/>
<pb n="KR4e0016_WYG_002-48a"/>
焦爛裳衣劇顚倒百年侍郎宅故物粲可寳烈焰白晝<lb/>
飛伊誰得探討庭前花竹區漫與瓦礫槁昨投柘黄村<lb/>
母子慎完保低頭狎樵牧徒跣接猺獠晝行巖下蹊夕<lb/>
宿溪上島荒山少鄰並木石藉圍堡春隂蛇虺出簸蕩<lb/>
汨行潦鷹鸇苦未擊雲霓蔽晴昊平生忠義槩知子是<lb/>
素抱驚承黄樹作再誦豁憂惱東歸定何日漂泊傷潦<lb/>
倒正士懼摧殘如何問穹昊<lb/>
　　　答曽同升見語<lb/>
<pb n="KR4e0016_WYG_002-48b"/>
沿崖入深谷羣木羅秋隂泉響一何幽巖栖有鳴琴已<lb/>
欣人蹟遙恒恐塵慮侵願持白雲操一寫高世心驊騮<lb/>
厄鹽車局促上峻坂長鳴悲風生惜此白日晚時哉一<lb/>
縱轡造父未能挽蕩蕩軼浮埃天門望中逺<lb/>
　　　凶年民有棄子於江者詩以寄哀<lb/>
骨肉豈不親無食難為恩抱子棄水中哭聲吐復吞母<lb/>
饑骨髓枯兒饑眼眶出終然兩存難何以共憂恤歲月<lb/>
不相貸恩愛從此分我死尚可忍兒啼那復聞兒啼那<lb/>
<pb n="KR4e0016_WYG_002-49a"/>
復聞江水流浩浩不忍囘視之銜悲入秋草<lb/>
　　　送孫景賢歸江東<lb/>
客有敬亭思春愁何𣺌然謝公樓前月已照江西船船<lb/>
頭花亂飛釃酒發鳴鼔四顧不成懽悲歌淚如雨壯遊<lb/>
南海上曽著從事衫騘馬青連錢馳突開巉巖南歸阻<lb/>
冦亂寄食贑江側多謝尚書公看客好顏色高筵列綺<lb/>
饌賓客如流雲舞劍萬人卻談兵四座聞年華逐流水<lb/>
五見楊柳綠夜夜夢故山浮雲滿巖曲兹行未可住却<lb/>
<pb n="KR4e0016_WYG_002-49b"/>
望江東還人散井邑空鳥啼烟樹間殷勤候高堂次第<lb/>
訪鄰里山栗與木瓜離離照烟紫放舟弄明月躡屐凌<lb/>
紫㣲春風久相待吹老薜蘿衣南平三月暮惆悵忽成<lb/>
别把臂重論心知君有奇節東遊我所願逺作秋風期<lb/>
却攜采石酒高詠敬亭詩<lb/>
　　　送蕭一誠赴萬安教諭<lb/>
聞君戒行裝去領萬安學征舸已載書離筵更行酌春<lb/>
還野色迥日入川光薄悠悠水上鳬矯矯天際鶴冦壘<lb/>
<pb n="KR4e0016_WYG_002-50a"/>
尚連戈邊防正鳴柝千村少烟火百里到縣郭古來重<lb/>
庠序亂後餘殿閣綠野一榛蕪青衿半荒落師承豈無<lb/>
待教立將有托山水舜祠深端期聽韶作<lb/>
　　　贈醫師任光顯<lb/>
我非金石資敢與寒暑俱豈不慎所愛苦以貧見驅晝<lb/>
行冐炎赫暮宿䝉沾濡短褐不自温藜藿兼秕稃外邪<lb/>
或乗間内扄焉得虞乃者春夏交伏暍卧衡廬俯仰一<lb/>
日間氣候乃頓殊厝火憤惔烈抱氷増鬱紆對案不能<lb/>
<pb n="KR4e0016_WYG_002-50b"/>
飡嘔噦聞喑嗚親友來問疾藥物審所須交辭賛其賢<lb/>
里有任大夫祖孫已再世診候明機樞入門即聞望審<lb/>
療窮錙銖藥液製鍊精再啜氣已蘇詰朝謝枕席體胖<lb/>
心孔愉怡憂古所戒懲創以嗟吁永懐藥有神如以水<lb/>
沃枯至人豈銜報感德在我徒毒癘濟不仁瘡痏困夷<lb/>
誅安得四海間皆君起羸痡<lb/>
　　　贈畫師劉宗海<lb/>
冦盜餘五年山林一憔悴劉君最英發筆墨有生氣蒼<lb/>
<pb n="KR4e0016_WYG_002-51a"/>
然祁鄭間見此喪亂際拔足自踰塵師門本羅氏聪明<lb/>
破溟涬飛動入𤣥契總角解揮塗老成兀超異高堂敞<lb/>
軒豁圖畫入蒼翠紛披烟霧舒晃朗城邑麗霜禽晚更<lb/>
淨水木寒不墜翩翻毛翮分的皪花果碎江沙隠舟楫<lb/>
山雪帶逺騎瀟湘乍㣲茫衡霍忽叢萃㝠𡨕開古色漠<lb/>
漠浮逺勢東南半天下屏障光溢視遂令購求者尺璧<lb/>
不敢貴相逢苦漂泊澤國春正媚口誦名詩文磊落傾<lb/>
腹笥窮途偶羈客絶藝終名世豈必懐古人艱難發深喟<lb/>
<pb n="KR4e0016_WYG_002-51b"/>
　　　殺蛇篇<hi>有序</hi>
　　曠氏庭有蛇赤質黑章出叢薄間伯逵早作遇之<lb/>
　　見蛇獲黑蟾方據以嚙未死也亟命操挺往擊之<lb/>
　　家人驚告曰此為神蛇第縱之勿擊君曰是毒人<lb/>
　　戕物者神果有是乎蟾壤食而草宿無害於人而<lb/>
　　彼殘之宜必殺卒擊殺之蛇斃蟾得脱見蟾傷腹<lb/>
　　且潰將納而紉之以完其生童子出棄蛇湖水中<lb/>
　　君曰未可以毒飲者盍埋之童子返蟾逸不見劉<lb/>
<pb n="KR4e0016_WYG_002-52a"/>
　　楚聞而嘆曰去害不惑智也除害必勇義也全善<lb/>
　　於既危慮患於既斃仁也一舉而獲三善焉是可<lb/>
　　書已因賦殺蛇篇其詞曰<lb/>
蛇虺各有穴合在巖谷陬明明庭宇間豈爾之所遊靈<lb/>
蟾無爪牙草宿甚優游爾乃攫食之吞噬不少休嗟爾<lb/>
毒螫性吐燄若火抽潜乘夜色暝巧伺人迹幽觸草或<lb/>
盡死殺人甚戈矛惻惻仁者心嫉之若仇讐奮挺往擊<lb/>
之妖言焉得留首斃文錦裂鉤尾委不收觀者憤稍抒<lb/>
<pb n="KR4e0016_WYG_002-52b"/>
蟾脱金背浮呼童出棄此轉置湖水頭猶恐毒流波瘞<lb/>
之向崇丘念昔大禹治驅蛇菹澤投叔敖患兩首隂德<lb/>
躋公侯聖哲忽已逺草木塞道周紛紛蛇蜮交毒癘徧<lb/>
九州養虎方刲豚食狼乃刳牛彼哉獨何心良善生怨<lb/>
尤我歌殺蛇篇歌竟淚自流為此乃曠逵古人誰與儔<lb/>
　　　賦青簡所送鄧憲史南臺<lb/>
肅肅青簡所粉署若秋霜聞君將去此逺赴栢臺郎驅<lb/>
車臨廣陌沈憂結離觴青雲正岧嶤黄鵠方高翔還念<lb/>
<pb n="KR4e0016_WYG_002-53a"/>
同居者湖隂看月光<lb/>
　　　奉和右丞亷惠山凱牙喜雨詩<lb/>
亢陽閟時澤赫欲槁衆綠台衡憂民心惴惴甚集木一<lb/>
朝注甘澍允矣生百榖堂邑歌既零南山咏沾足向來<lb/>
擊鳴鼔望祀走巫祝孰云豐年遲永念誠感速廣陂潤<lb/>
方流酷炎勢已蹙省署揚清風薇花濯紅玉民情洽和<lb/>
暢天意劃清肅庶草徵則同時哉念蕃育<lb/>
　　　題太古齋為劉政卿賦<lb/>
<pb n="KR4e0016_WYG_002-53b"/>
士有希古者端居在衡茅鳴琴既無譜酌酒亦用匏氣<lb/>
淳語言樸其俗自不澆誓將木石俱永謝時世交垂裳<lb/>
可為理游麟方在郊獨往思見之悵然歌有巢<lb/>
　　　曠伯逵移花竹石盆<hi>有序</hi>
　　數日暑酷甚伯逵晨興課家童移堦下所植雜花<lb/>
　　竹石盆盎盡置庭中穠青纎碧高下隠映洒然坐<lb/>
　　林泉而聞清吹也伯逵亟命茗甌酧此清賞余因<lb/>
　　賦詩以寄興則壺觴之集將不在兹乎<lb/>
<pb n="KR4e0016_WYG_002-54a"/>
慈竹綠而貞慎草青以潤披紛瑞香蟠糾屈梔子韌蓬<lb/>
然出衆美生意各欣振虚庭䕃深廣烈日光不瞬泉石<lb/>
涵清妍盎盆陟崇峻移床坐其側涼吹颯兩鬢重門掩<lb/>
苔蘚塵跡戒蹂蹸賞幽君子心席地頻洒汛茗甌既己<lb/>
陳酒醆焉得擯高情寄林壑樂此樂無竟我慙去田園<lb/>
畏暑劇焚燼抱甕息林隂還思問田畯<lb/>
　　　贈曽沂畫山水詩<hi>有序</hi>
　　曽沂字以文廬陵人自少攻畫尤篤意於王輞川<lb/>
<pb n="KR4e0016_WYG_002-54b"/>
　　董北苑米南宫家法僦居東湖淨掃一室娛弄翰<lb/>
　　墨而已故其落墨深穏敷色明潤規臨古作時出<lb/>
　　新意位置情態高深平逺咸臻其極故有山巔水<lb/>
　　涯之遐思有金閨瓊館之逸興有青雲白雪之雅<lb/>
　　懐觀者得之烏可掩哉錢塘王君若水上元周禎<lb/>
　　伯寧皆以翰墨名品重當世生咸及門而受益焉<lb/>
　　宜其學益進趣日高而聲光之日大也方束髪時<lb/>
　　嘗執經從伯逵游已時時㸃墨作山石林木人物<lb/>
<pb n="KR4e0016_WYG_002-55a"/>
　　狀好之不能禁也今所就果若此豈非天性然歟<lb/>
　　至正丁酉夏余游豫章將赴春官不果思歸珠林<lb/>
　　以畊牧焉林下有求志亭生為余圖之頗合余意<lb/>
　　因作詩以贈生而引其事如上<lb/>
山水有雅趣絶藝固難名翩翩沂水生皦皦高世情觀<lb/>
其筆墨間頴悟契天成况復師名哲揮洒欲縱横我有<lb/>
林壑興迴車謝遐征悵言事求志結好在柴荆戀戀返<lb/>
桑梓依依尋耦耕驅牛涉晚澗坐石聞春鸎茅簷有濁<lb/>
<pb n="KR4e0016_WYG_002-55b"/>
酒思就野老傾風塵正蕭瑟念此心頻驚感君作圖意<lb/>
慰我南征程巻之懐袖間離思浩方盈贈言匪諛溢願<lb/>
子埀休聲<lb/>
　　　過順流口尋歸舟不見留寄曠伯逵<lb/>
居人惜離别行子念歸路牽衣苦徘徊酧酢乃煩屢豈<lb/>
知風力便徒侣惜遲暮孤㠶竟先發江永不可渡登高<lb/>
望前灣欲往復囘顧令我行躑躅感君鬱情愫去翼安<lb/>
可招蒼蒼但昏霧<lb/>
<pb n="KR4e0016_WYG_002-56a"/>
　　　題帶經亭為曠伯逵賦<lb/>
時雨度原陸我俶事耦耕晨興荷鋤出於道非所營古<lb/>
人邈以逺遺言粲昭明豈不念周覽力穡自有程攜書<lb/>
徂畛間巻舒契深情息偃林樾下放歌激商聲皤皤東<lb/>
鄰叟來問所讀名作者安在哉所為竟何成誰能舎耒<lb/>
耜坐致倉廪盈掩巻謝鄰叟此道久榛荆聖哲本不死<lb/>
我寧昧所生且復具尊酒相對得共傾陶然亦徑醉春<lb/>
鳥方和鳴<lb/>
<pb n="KR4e0016_WYG_002-56b"/>
　　　贈蕭自愚煉師<lb/>
塡海銜木石移山開路衢既憐精衛苦復笑愚公愚擾<lb/>
擾六合間機械紛奔趨豈知大智者斂之寂若無緬彼<lb/>
白鶴仙昻藏一丈夫冲抱龍虎氣清含山澤癯煉藥入<lb/>
紫霞吹笙上𤣥都逍遙青天中湛寂以自娛我欲躡其<lb/>
躅飄然安可呼永懐伯陽翁握此𤣥化樞毋為事辯巧<lb/>
取愧斯人徒<lb/>
　　　所聞<lb/>
<pb n="KR4e0016_WYG_002-57a"/>
客談所聞者我亦聞所聞翕忽片言間源委焉得分當<lb/>
時初聞時心緒相紛紜洶如春江濤汎若秋空雲肝膽<lb/>
不自持反復貽戚欣豈知無聞者兀兀窮朝曛起揖謝<lb/>
上客慎勿云所云我心久㝠漠無以置斧斤<lb/>
　　　避冦宿嶺下田家<lb/>
攘攘忽超嶺㝠㝠遂投村不知來逺近但見行者奔風<lb/>
起草木動牛鳴人語喧妻子跼道隅淚下聲吐吞老翁<lb/>
牆頭看為我啟重門掬泉沃煩熱坐我林竹根稍覺顏<lb/>
<pb n="KR4e0016_WYG_002-57b"/>
色定豈知心魂翻兹行寔倉卒感君言貌温平生親與<lb/>
友此日焉足論<lb/>
　　　過周宜冲林居<lb/>
幽人繫遐思散策欣往即圳南秋水落行踏澗中石離<lb/>
離數青松逺䕃林下宅落日在柴門清風滿蒲席<lb/>
　　　送謝君壽歸豫章<lb/>
謝君芝蘭秀玉立含春温昨從鍾陵來過我江上軒臨<lb/>
流一解佩坐石倒芳樽時序浩若流霜露忽已繁悵然<lb/>
<pb n="KR4e0016_WYG_002-58a"/>
念歸路孤鴈同翩翻城西昔栖隠舊宅今不存採藥度<lb/>
沙嶼懸壺當市門隔水望西山翠屏矗雲根逝此安可<lb/>
覿清風懐笑言<lb/>
　　　述懐一首别表兄嚴允升之興國<lb/>
我始束髮時出居城東郛兄從濠上來青裾如短鳬父<lb/>
母共愛惜兩兩相擕扶讀書本不多頗好弄墨朱暮拾<lb/>
草上螢晨探花間雛綴文暗矜衒學字繆擬摹登床奪<lb/>
硯筆入室窺庖厨詬怒或暫違歡欣復同娛時來飲美<lb/>
<pb n="KR4e0016_WYG_002-58b"/>
酒終不事樗蒲俱為鄉黨憐自許如聨珠稍長各辭家<lb/>
東西趨道塗饑寒兩契濶千里長睢盱論心愴無夢攬<lb/>
鏡覺有鬚歲時骨肉聚俯仰親情俱我父寔爾舅爾母<lb/>
為我姑十年逓傾逝顧影憐羈孤嗟爾前年春妻子復<lb/>
殞徂空庭閟白日苔蘚生簷樞爾兄亦早喪有子居僧<lb/>
廬削髮豈高士承宗寔良圖去年避兵難聞竄五嶺隅<lb/>
歸來見顏色竊喜雉脱罦昨聆遘寒疾服食幸少蘇所<lb/>
依弱妹存亦苦貧病拘如何便訣絶孑孑復逺趨山雨<lb/>
<pb n="KR4e0016_WYG_002-59a"/>
晴少泥林華正紛敷紫燕亦高飛春城沸笙竽我慙識<lb/>
字來竒蹇多憂虞所以遯幽谷逺從耕釣徒兹晨悵言<lb/>
别有酒得更沽感激少小懐臨分重蹰踟五月蒲艾香<lb/>
九月有菊萸故園恐蕪沒歸候焉得逾武姥泉石嘉逺<lb/>
駕尚可紆庶慰同心契慎保千金軀<lb/>
　　　題山水畫<lb/>
羣峰矗青屏邈在雲霧中逶迤臨廣川杳矯凌高空太<lb/>
陽旭朝升霞彩爛青紅草木石上生流淙挂寒虹突若<lb/>
<pb n="KR4e0016_WYG_002-59b"/>
汎水鼇背負蓬萊宫我欲登覽之雲深路難通恍然對<lb/>
圖畫思訪商山翁躡屐行紫苔艤舩並青楓憑高思無<lb/>
極引咏送飛鴻<lb/>
　　　見家鴨浴於堂㘭感賦<lb/>
鳬鷖浮江湖萬里可適意㘭涔濡家鴨振洒空作勢人<lb/>
生天地間窮達同一世悠哉賦命初豈不繫所値<lb/>
　　　夏日同歐陽仲元羅子理鄧崇志㑹飲林屋得<lb/>
　　　紫字<lb/>
<pb n="KR4e0016_WYG_002-60a"/>
幽居帶林臯烟草共墟里兩日不相承鳥啼春竹紫川<lb/>
平雨初集日落風更起悵望城市遙青山隔流水<lb/>
　　　懐萬德躬<lb/>
萬生江海士蚤志在經術賢網失雄竒低埀向蓬蓽豪<lb/>
吟高李間盛世宜作述光華豐城劒洋溢清廟瑟霄漢<lb/>
未有期風波乃相失今年赴大庾華髪映初秩名高乃<lb/>
為累退伏懼讒嫉維時三月初上道戒吉日江發南雲<lb/>
長㠶開北風疾停舟一相過取别傷草率豈不念平生<lb/>
<pb n="KR4e0016_WYG_002-60b"/>
衷懐詎能詰維南苦凋瘵民情甚回遹治棼古有戒何<lb/>
以布章律秋風渺鳴鴈賛佐在軫恤妻孥隔異縣歲晏<lb/>
悲蟋蟀㣲生且漂泊吾道在否塞懐哉南川隠千載竟<lb/>
誰匹<lb/>
　　　六月晦日山下觀稼歸<lb/>
東日出未熹我興事晨稼莽莽逾廣阡悠悠至山下良<lb/>
苗各已實載穫紛䆉稏流泉䕃餘畝束穧歸南舎柴門<lb/>
日向夕鳥雀喧已罷老翁攜壺至言笑相慰藉春作幸<lb/>
<pb n="KR4e0016_WYG_002-61a"/>
有成明當戒秋社<lb/>
　　　題錢氏貞節堂<lb/>
織素傷斷絲汲井傷短綆百年不偕待逝者悲耿耿空<lb/>
閨凝芳塵白日驚寒景獨攜嫁時鏡坐照孤鸞影孤鸞<lb/>
鏡中老雛鳯方和吟何以慰母勤山海匪高深蒼蒼千<lb/>
古石爛爛百鍊金惟應諸源水鑒此貞節心<lb/>
　　　早行霧中過田家失道<lb/>
我行烟霧中不復辨原陸幽幽聞雞犬隠隠見松竹田<lb/>
<pb n="KR4e0016_WYG_002-61b"/>
家迷逺近阪路有﨑曲已覺瞻望勞誰云往來熟<lb/>
　　　感時和王以方<lb/>
霧雨晦平陸窮林翳清秋衆鳥各喧囂孤鴻獨懐憂矰<lb/>
繳方可虞稻粱焉得謀塌翼墮中流泛然若遺舟屯雲<lb/>
蔽白日澤國生暮愁飄飄竟何適莽莽奚所求且復斂<lb/>
蹤跡栖遁此林丘時哉周周遇可以銜羽不<hi>疑</hi>
　　　題嚴氏東園<lb/>
里有嚴氏族昔維孝友門大厦連高雲江波下流奔我<lb/>
<pb n="KR4e0016_WYG_002-62a"/>
識秘書孫令質何温温行年踰六<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>蒼鬢雪不翻冠裾<lb/>
肅其儀恒以誠自存族處三百年清風望彌尊燕游有<lb/>
别墅近在城東園永念昔賢居樂此竹與萱兹晨天氣<lb/>
佳風日麗崇軒秩秩叙賓友怡怡從弟昆圖畫既羅列<lb/>
醪醴亦滿樽至樂恒未央世事焉足論眷惟此流慶宜<lb/>
爾但高言羣翁有述作來者宜勿諼<lb/>
　　　憶鄧子益<hi>有序</hi>
　　冬月憶廬陵鄧子益時乃兄子明攜其祖侍郎中<lb/>
<pb n="KR4e0016_WYG_002-62b"/>
　　齋先生故所撰海上遺藁獻之史館因留京師未<lb/>
　　歸悵然賦此<lb/>
翔風振層岡日出林鴉散故人不可見對酒發長嘆昔<lb/>
别驚蒼茫新愁復零亂栖遲豈淪逸才美宜卓冠傷哉<lb/>
嵗年暮之子實國幹有兄承家學足以資考讃泣把海<lb/>
上書去年入東觀秋霜肅羣木萬里消息斷念彼孤飛<lb/>
鴻淒然度雲漢遥知當此夕沈吟出虚館上堂候甘㫖<lb/>
綵服故明爛江亭春風逺水澁氷未泮中州烟霧集羣<lb/>
<pb n="KR4e0016_WYG_002-63a"/>
宿起鳴鸛我懐實悁結徙倚至夜半仰視天宇高明星<lb/>
復東粲況兹當逺征展轉遂達旦<lb/>
　　　送邢秀才之南海<lb/>
驊騮躡層雲振鬛可千里豈有賢達人低頭戀妻子買<lb/>
臣未返越季子終去秦上策干君王撫劎清風塵英英<lb/>
邢茂才三十淪草莽長笑别中原驅車事南往梅闗積<lb/>
雪白大海瘴霧深窮冬在遠道念子多苦心維南峙藩<lb/>
城五嶺樹旌節得子先羣英清風濯炎熱我留山縣久<lb/>
<pb n="KR4e0016_WYG_002-63b"/>
感此霜露餘遥遥不可攀羨爾南飛魚<lb/>
　　　病起理髪<lb/>
卧病七十日我髪如毡茵沈綿曠時理巻鬱乃不伸徒<lb/>
䝉垢膩積蟣虱來相親噆咂無遺膚搔之反紛繽兹辰<lb/>
風日佳隠几支羸身梳櫛試翦摘洒洒開風塵蓬然滿<lb/>
其梳易若振槁榛恒恐自兹始種種空輪菌傍有笑且<lb/>
言子何昧所因四序一氣爾榮悴若環循凋零豈不秋<lb/>
萌蘖方復春不見栢與松相承為舊新矧子屬壯强盛<lb/>
<pb n="KR4e0016_WYG_002-64a"/>
氣方嚮晨六淫戒侵慝所養貴得均膚革茍充盈寧傷<lb/>
發生仁兹言頗有契我志豈遂淪被衣衡門下反視怡<lb/>
心神微風從南來且復正葛巾晞之跂陽阿庶以怡天<lb/>
真<lb/>
　　　賦龍沙贈友人别<lb/>
朝出城北門遥見城下沙<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>鳴北風蕭蕭入人家坡<lb/>
陁浩如雪漫漫不可越水落黄金澄天晴紫烟滅别君<lb/>
沙下亭逝此歌揚舲春來倘相憶芳草是中青<lb/>
<pb n="KR4e0016_WYG_002-64b"/>
　　　檢故篋中得亡兒觭所服藥裹賦以致悼<lb/>
汝塟已在野汝藥尚在笥當時閟神功事往一流涕神<lb/>
仙豈不死海上多竒方俯仰猶昨朝嗚呼今則亡<lb/>
　　　題牧牛圖<lb/>
清晨跨牛出日暮吹笛歸草野不逢人田烏相逐飛山<lb/>
中有風雨蓑笠莫教遲<lb/>
　　　賦别南澗諸友人<lb/>
嵗杪無淹晷歸人滯山居兹晨復不發明日當嵗除宴<lb/>
<pb n="KR4e0016_WYG_002-65a"/>
㑹良已勤愁思獨不舒願囘投轄意一解送行車<lb/>
　　　舍弟往三㘭嶺尋觶子日夕未歸坐候林下<lb/>
西林已雞栖北澗復蟲響沈沈四山暝寥寥一星上時<lb/>
危劇鍾情期逝勞紆想悵立此溪陰欲休未能往<lb/>
　　　分韻得一字餞别張彦昌赴豫章<lb/>
君行赴豫章燕餞在兹日短劎出匣雙輕舟泛江一峽<lb/>
深霜猿苦天濶雲鴈集酒盡不成歡南瞻恍如失<lb/>
　　　和答蕭伯璵<lb/>
<pb n="KR4e0016_WYG_002-65b"/>
客有鶴上侣巢雲松桂林秋風夜中發相思烟水深青<lb/>
鳥從東來恵我瑶華音援琴不成嘆徒勞千里心<lb/>
　　　題黄氏三餘齋<lb/>
天地有明晦陰陽互始終人心藴至理妙運焉可窮端<lb/>
居淡無營肄業肆旁通陶以典籍富積之道義充春作<lb/>
肇有嚴夙興在省躬日入未遑息嵗周方底功良辰風<lb/>
日妍游咏從冠童矧當陰雨交而敢怠擊䝉混混循化<lb/>
機淵淵湛天衷及時戒自嬉樹德務永崇潜心董生業<lb/>
<pb n="KR4e0016_WYG_002-66a"/>
紹迹曼倩翁三餘寧有期百歲將無同朂哉黄氏居庶<lb/>
以厲頹風<lb/>
　　　題吳氏宗夏所作秋林髙館圖<lb/>
江臯秋氣澄林屋帶幽夐霜餘羣木斂日落衆山静浟<lb/>
浟舟泛葉湛湛水涵鏡歸鳥愁暝啼飛鴻淡遙映市朝<lb/>
從兹逺輪鞅焉得競釣懐渭濱叟耕憶谷口鄭彼美孰<lb/>
與期援琴發孤咏<lb/>
　　　吳太守將赴韶陽西昌浮屠周師以九鷺圖為<lb/>
<pb n="KR4e0016_WYG_002-66b"/>
　　　别邑人劉荆生復為詩以系之<lb/>
九鷺何娟娟翔集在中沚感此秋氣澄森然欲飛起差<lb/>
差白羽分皦皦皓翼比臨深既羣簉憩淺復危跱流音<lb/>
振林薄顧影下清泚落日楓岸遙風迴篠溪駛誰為霜<lb/>
雪標墨素得其似悠悠嶺海邁肅肅鵷鸞止悵懐將逺<lb/>
違持以貺君子迹幽同九臯心逺向千里舞翿登清庭<lb/>
翳車列天軌眷言羽儀盛振振自兹始<lb/>
　　　江干草居<lb/>
<pb n="KR4e0016_WYG_002-67a"/>
江干愜幽屏草扉亦常闗晚途斷歸人虚市見寒山林<lb/>
木變冬候繁綠忽已殷鳴鳥相因依孤雲時去還唐虞<lb/>
既云逺慨此時獨艱四體豈不勤我髪日已斑翺遊千<lb/>
載上偃仰一室間樂詠古人詩庶幾無靦顔<lb/>
　　　戲題訪戴圖<lb/>
大雪滿天地高興何悠哉終然不相見獨棹月中回人<lb/>
言越溪春酒熟山花開此時風日好何事不能來<lb/>
　　　田父邀嘗酒感賦<lb/>
<pb n="KR4e0016_WYG_002-67b"/>
客有攜壺來酌我盈觴酒自云秋糯熟醖釀滿盆缶莫<lb/>
嫌山野俗盤饌本無有園蔬襍蒸芼甘脆幸可口喪亂<lb/>
二十年蓬蒿徧田畝誰能厭糟糠何意問升斗我時適<lb/>
歸田枯腹餘皓首感此慰勞勤比酒覺逾厚陶然就徑<lb/>
醉高卧北窻晝門外清風來颯然在高栁<lb/>
　　　題劉誠本畫綠隂静釣圖<lb/>
綠渚淨秋波蒼林含夕景之子坐埀綸㝠㝠釣深冷歸<lb/>
鳥背林梢游鱗漾文荇扁舟有餘閒庶以怡日永斷岸<lb/>
<pb n="KR4e0016_WYG_002-68a"/>
不逢人虚明見清影<lb/>
　　　答陳畊閒見貽之作<lb/>
㣲生本田野志豈希廟堂採掇乃不遺徒為仁者傷煌<lb/>
煌大明宫四海皆來王圭璋映冠冕光寵安可忘而我<lb/>
叨其逢能無重憂惶駑駘匪逸足樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>乏逺揚擯斥固<lb/>
其宜低迴返山房幸有二三子絃歌以徜徉感君篤所<lb/>
貽韻語清琅琅逝言托晏歲江海侔深長<lb/>
　　　題淵然劉煉師崆峒訪道圖<lb/>
<pb n="KR4e0016_WYG_002-68b"/>
至人若浮雲㑹遇何有常有偉淵然子早師趙元陽西<lb/>
遊崆峒山心迹兩超越朝飡赤城霞夜弄瀛海月瀛海<lb/>
幾清淺鯨波隔人烟樓船送童女白日迷秦天伊誰秘<lb/>
靈機顛倒鑿𤣥竅相視乃無為不言亦不笑問君此何<lb/>
之顔色如桃花穀城訪黄石勾漏求丹砂我從崑崙歸<lb/>
秋鬢忽已雪安得騎青龍相從叩真訣<lb/>
　　　和鵬舉赴滁陽道中述懐見寄二首<lb/>
聞君赴滁陽前月過秋浦輕蓬去如葉列嶼若浮俎思<lb/>
<pb n="KR4e0016_WYG_002-69a"/>
親念方永懐友心亦苦清宵發孤咏餘響應柔艣盈虚<lb/>
諒誰卜忠槩傷自許君心正懸旌我髮已埀縷苦無太<lb/>
古調何以襲宫羽<lb/>
　　　其二<lb/>
峨峨北巖山上軼雨與雲下有蕙與蘭芃芃揚秋芬君<lb/>
子在逺道懐思極憂勤睠言感時澤亦復傷暌分念兹<lb/>
愷惠性化者將同薰由來金玉姿不如蕭艾羣逝將嫓<lb/>
貞美庶以怡朝曛<lb/>
<pb n="KR4e0016_WYG_002-69b"/>
　　　晚出登前岡候王徵君不至<lb/>
出門候親知引望欣往即崇林既前登修坂亦屢陟浮<lb/>
雲正東馳餘景忽西匿漠漠烟散霏稍稍昏向極驅車<lb/>
來何遲逺近誰與測行非多岐累鞅豈中道息幽期寧<lb/>
獨違沖想竟難抑欲留感淒㝠更往念艱棘簮盍諒勿<lb/>
疑憂紛已盈臆鴪彼晨風翔何日倩飛翼<lb/>
　　　和答蕭國錄八月十一夜對月有懐之作<lb/>
林塘澹清華庭宇豁虚朗露井波澄輝風林葉交響高<lb/>
<pb n="KR4e0016_WYG_002-70a"/>
言倡令徳孤吟振遐想亭亭江上月肅肅雲鴈往美人<lb/>
浩前期令節延逺望池魚既堪綸㫖酒亦可釀永懐契<lb/>
天游庶以會心賞宇宙本達觀如何較銖兩<lb/>
　　　月夜舟中<lb/>
泝舟忽淹逾日入愁將夕江流星斗迴月出洲渚白飄<lb/>
飄風中蓬𣺌𣺌槎上客利涉吾豈貪歸哉問林宅<lb/>
　　　題胡子敷朝陽軒<lb/>
晨起罷盥<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>初日光離離晃然幽軒上坐見扶桑枝揖<lb/>
<pb n="KR4e0016_WYG_002-70b"/>
客正几席咏歌理絃絲髙梧已結䕃鳴鳯當來儀<lb/>
　　　題郁傑觀泉圖<lb/>
我昔負疎散放為出澤遊自躡兩蠟屐時操一輕舟陟<lb/>
險或窮日探竒遂忘秋行與雲水俱坐與木石儔吐詞<lb/>
輒吟咏得酒即獻酬自謂長若斯不復懐隱憂中年遘<lb/>
淪蕩世路傷阻脩兀兀感時邁栖栖愧身謀反思膂力<lb/>
初豈乏十角牛誰令惰四體而不營西疇又如規什一<lb/>
利可等封侯胡乃忽彼賤忍貧事墳丘工而昧執藝卒<lb/>
<pb n="KR4e0016_WYG_002-71a"/>
也拙操矛徒以落魄資重貽親故羞屬兹際明盛草野<lb/>
咸登諏慢游幸免罰識字偶見收上叨命秩崇下感祿<lb/>
奉優補報慚尠稱劻勷懼多尤雞鳴事趨謁日晏研書<lb/>
籌譬彼策駑鈍喘汗焉得休誰為泉石居偃息得優游<lb/>
冠服如古賢琴書粲琳球不圖忽見此如病頓獲瘳池<lb/>
魚戀圉圉羈鹿懐呦呦山林豈在逺至性不可廋郁郎<lb/>
自超逸臺閣方見求鬢髪幸未白功績宜力裒蕭蕭松<lb/>
桂幽爾豈能淹留致此倘有道吾將詰其由<lb/>
<pb n="KR4e0016_WYG_002-71b"/>
　　　五月十九日夜同蔣起居注楊主事宋給事中<lb/>
　　　宴劉起居千步廊之寓直<lb/>
步廊向寥閴衞士傳呼呌壺觴夜初集刀㦸燈相照風<lb/>
迴閶闔迥月上觚稜峭起坐驚向晨束衣待明詔<lb/>
　　　偶題<lb/>
一室秘炎暑煩歊苦難禁安得天際雲油然起層陰願<lb/>
持白團扇步入青竹林却坐林下石開襟以鳴琴奈何<lb/>
限清禁可望不可尋且復此静息聊以清吾心<lb/>
<pb n="KR4e0016_WYG_002-72a"/>
　　　送婁徵士叔真歸金華曽侍郎邀賦<lb/>
祖帳出都門鴉啼掖垣曙春從天上歸人望山中去離<lb/>
亭烟栁變極浦風帆暮亦欲把蘿衣空傷别瓊樹<lb/>
　　　蘭雪軒詩<lb/>
聞君好幽蘭羅植層軒隂青青在人境意不殊深林光<lb/>
風澹容與拂披動冲襟佳時聿云邁衆卉忽消沈重隂<lb/>
既凌厲凛冽乃見侵念爾宛自持將將式如金亮不渝<lb/>
芳潔芳潔良可諶願掇花上雪比君塵外心<lb/>
<pb n="KR4e0016_WYG_002-72b"/>
　　　題觀泉圖<lb/>
野客愛清溪翛然浄心迹仰聆松上風俯見潭底石雲<lb/>
林興無逺魚鳥懽自適坐待山月髙鳴琴送遙夕<lb/>
　　　題米元暉山水畫為郭掾吏賦<lb/>
米侯竒崛士作畫有家法墨色運華滋毫端散輕霎攤<lb/>
平布汀渚立險出岩峽峰轉路盤紆林欹樹交夾隂疑<lb/>
神鬼㑹幽與魚鳥狎野屋架深㝠溪橋跨危狹嶔崟負<lb/>
灊霍滉漾注苕霅花醲雨初膏草徤風可<graphic n="KR1869" url="https://raw.githubusercontent.com/kanripo/KR-Gaiji/master/images/KR1869.png" mimeType="image/png"/>藤埀怯猿<lb/>
<pb n="KR4e0016_WYG_002-73a"/>
把藻漾信鳬唼層烟千嶂合積雪萬石壓釣鮮憶鬵溉<lb/>
采菽思衽扱斯人世己庚此筆品宜甲髙情爛初放正<lb/>
氣浩不乏燦燦珠吐盤輝輝劒排匣兵曹坐拘束吏牘<lb/>
煩撿押槐雲屯故幄梅雨潤新袷探竒巻時啟歴勝懐<lb/>
始洽何以謝朝紳歸哉荷農鍤<lb/>
　　　青蘿山房詩為金華宋先生賦<lb/>
我有塵外想長懸山水間昨逢金華客因問青蘿山青<lb/>
蘿幾千仭翠色浄如洗江上見數峰分明紫霞裏緬慕<lb/>
<pb n="KR4e0016_WYG_002-73b"/>
宋夫子高栖在丘樊扣舷沿桂溆翻帙上松門幽尋聆<lb/>
澗淙靜坐看庭綠著書三徑荒飲水一瓢足昔在山中<lb/>
住聲名天下聞一朝被徵起長笑下秋雲官聯玉堂署<lb/>
詔入金鑾殿元史公是非雄文掞雷電今年謝山縣稽<lb/>
禮移春官並結芙蓉綬仍飡苜蓿盤翩翩霞上鸞皎皎<lb/>
雪中鶴振珮朝天衢迴車睇雲壑自從出山逺芳草滿<lb/>
岩扄弟子感時雨里人瞻徳星豈無京華樂秪念山房<lb/>
好恒恐歸來遲青蘿笑人老仙岩勘靈笈禹穴探古辭<lb/>
<pb n="KR4e0016_WYG_002-74a"/>
此意在千載世人安得知<lb/>
　　　贈歐陽濟可主簿自金陵復歸濟寧府<lb/>
兵曹限清切退食釐所務趨庭有來謁乃是長清簿攬<lb/>
衣聞鄉語出袖驚柬素自云歐陽氏文物乃吾故家藏<lb/>
兩誥命上代崇公祖紫錦絢春雲囘鸞掞𤣥霧每啟必<lb/>
三盥兢兢懼沾汚維時有侍講𣲖别長沙住兄持往訪<lb/>
之題贈得佳句羣公繼揮發浩瀚倒詞賦後來兄入海<lb/>
緹襲甚完具持攜遂不返旅殯石龍寓蒼皇兇燄起燔<lb/>
<pb n="KR4e0016_WYG_002-74b"/>
烈劇毛羽至今夢寐間恍惚見題署兹從山東來王事<lb/>
屬馳騖永懐家室墜毒若心火炷偶賴記誦存手筆得<lb/>
繕註惟君尚友誼每恨缺告訴便當乞一言庶以償企<lb/>
慕言已復愴然淚雨紛懸注我慙縻廪祿學殖成廢圃<lb/>
先訓既莫承壁藏乃漂蠧感子重彛倫矧復執義固勿<lb/>
傷昔賢逺勿嘆來者暮驊騮茍縱轡千里起尺步古人<lb/>
重收族桑梓恭愛䕶孝忠可特立榮顯非倖遇千年兖<lb/>
公傳星日煥昭布烟塵暫紛紜得喪奚足懼似聞四𣲖<lb/>
<pb n="KR4e0016_WYG_002-75a"/>
緒凋落少聯屬振先近捐世南𣲖亦微斁潁上存者稀<lb/>
廬陵盛宗聚維時秋氣肅圻樹颯涼露别子秦淮湄明<lb/>
當發前路驛馬向悲鳴河水恐凝沍還官覲慎保世澤<lb/>
常衍裕亂餘丘壠荒樵牧方交瘉何當望南歸一省瀧<lb/>
岡墓<lb/>
　　　椒園詩為台州楊子賦<lb/>
海陬有東麓天台所遺餘其下五畝園幽人之所居幽<lb/>
人志事親行不出里閭升堂既問候入室還讀書園中<lb/>
<pb n="KR4e0016_WYG_002-75b"/>
何所有椒樹蔚扶疎露芳或晨採秋穢亦自鋤持此釀<lb/>
春酒氣和心孔舒東鄰豈無牲北里亦有魚所貴在力<lb/>
勤㫖甘將樂胥苾馨重胡考蕃衍咏聊且慎旃志潔白<lb/>
庶以承厥初<lb/>
　　　陪陶尚書宋太史夜宿齋宫分韻得萬字<lb/>
鳴鸞莅陽郊陪祀服明憲旂常擁圓壝幕帟蔽脩甸天<lb/>
髙風泠泠露白星爛爛尊罍秩斯舉簴業樅以建凝神<lb/>
向澄肅秉徳方恪愿調笙思肄三振羽將舞萬張筵盛<lb/>
<pb n="KR4e0016_WYG_002-76a"/>
布設陳幣昭奠獻聽漏促晨興嚴衣戒宵偃駿奔尚齊<lb/>
遫慎簡慚碩曼感孚豈殊徵恭事式同勸<lb/>
　　　贈蕭忻<lb/>
蕭忻辭我行有淚迸若雨倉惶奉旅殯躑躅望鄉宇主<lb/>
家隔萬里生死托童豎恒焉感恩義誓不避艱苦路人<lb/>
為歎息來與陳酒脯古有不反虆忻能瘞其主無子未<lb/>
足悲有子焉足數作詩贈蕭忻庶以厲忠矩<lb/>
　　　題黄筌百禽圖<lb/>
<pb n="KR4e0016_WYG_002-76b"/>
百禽百聲音一動一情性誰歟寫羽族萃此一奩鏡況<lb/>
有水與石山桃竹相並物類巧紛薄<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>態颯飛競掩巻<lb/>
㝠所觀吾將契虛静<lb/>
　　　送趙可立來北平省其兄可久叅政却歸處州<lb/>
華省張離筵驪駒陳苦詞北風吹曠野歸鴈何參差弟<lb/>
也懐故鄉兄以王事羈髙秋一為别霜露忽已滋驅車<lb/>
抗前旌執手安得辭君㸔並蒂菂不獨連理枝眷言此<lb/>
持贈以慰長相思<lb/>
<pb n="KR4e0016_WYG_002-77a"/>
　　　送趙叅政赴召還京分韻得風字<lb/>
凜凛嵗云暮轔轔車徂東簡書屬嚴召君子懐盡忠外<lb/>
勞既旬宣内弼方奏功豈曰擇所事簡知在宸𠂻念昔<lb/>
厯曹署朝趨接珩璁北來雖異寀幸以義見同庭栢寒<lb/>
始青垣薇春向紅歡㑹不終嵗忽如萍與蓬俯慚轅下<lb/>
駒仰羨天邊鴻灤水方凝澌燕山屹崇墉暌離㑹有時<lb/>
精感理則通撡持宜努力蹇直在匪躬敢希仁者言永<lb/>
勵國士風<lb/>
<pb n="KR4e0016_WYG_002-77b"/>
　　　布履篇答舍弟<lb/>
季有雙布履攜來自家鄉見兄赤兩足奉以慰踉蹌此<lb/>
履豈有華素質而白章縫紉出新製絇綦已莫詳念兹<lb/>
苦寒地九月露成霜上馬攬敝裘入室坐匡床誰為手<lb/>
足念寒瘃驚劻勷一朝被温柔步履便且康足受慙黄<lb/>
石踵决謝卜商不忍踐荒穢恐為明潔傷俯眎物有類<lb/>
愴然感中腸冠緌既成兩鳬鴈亦雙翔如何弟與兄闊<lb/>
别遙相望<lb/>
<pb n="KR4e0016_WYG_002-78a"/>
　　　題陳原初掾郎所藏古澗幽人圖<lb/>
端居謝塵鞅濯足行澗湄青山既盤紆流水亦逶迤四<lb/>
顧何寥寥林隂亦紛披乍興舞雩咏亦軫濠梁思仰觀<lb/>
浮雲翔俯挹祥飈吹春意屬駘蕩我心方懌夷永言觀<lb/>
象妙庶以靜者期<lb/>
　　　反哺詩<lb/>
嘗聞林間鳥反食哺其母母衰塌翼坐供養急銜取今<lb/>
晨觀所哺匪獨矜老醜方其駢立次情亦均左右有如<lb/>
<pb n="KR4e0016_WYG_002-78b"/>
雌伏時局促拳兩肘雄亦念其饑出營含滿口歸飛闖巢<lb/>
户彼此欣接覯振翼而張頥嗷嗷類初鷇辛勤拾䖝蟻甘<lb/>
忍不下咮豈不猶已饑分食貴先後有時通勞逸雌出<lb/>
雄更伏母子夫婦間出入更助守義恩重酬報此意竟<lb/>
誰嗾圓顱異羽族反目多鬩鬭靦焉不顧養荒悖事博<lb/>
酒一體較銖錙親親乃殊搆我吟反哺詩庶以祛俗蔀<lb/>
　　　自述<lb/>
叨祿向六載北遊且三秋臬司謬所寄官服當何酬朗<lb/>
<pb n="KR4e0016_WYG_002-79a"/>
朗日月行滔滔江漢流孰云倖所致良以逺見收有靦<lb/>
吹竽濫徒勞負山憂秉志誓金矢持身期玉甌奈何歲<lb/>
年邁鬢雪忽已稠勉筞疲鈍資悠哉企前脩<lb/>
　　　夜坐<lb/>
閉門鼓初斷振鐸兵已邏風髙羣烏號月黑一犬卧命<lb/>
罇乍舒懐抽牘更娛坐稍稍空葉飛庭虛覺霜墮<lb/>
　　　暮歸二首<lb/>
馴犬聞我歸起迎出前階饑猫如嬌兒奮躍入我懐閒<lb/>
<pb n="KR4e0016_WYG_002-79b"/>
居感物理豈以形自乖攘攘殊趨者孰云真我儕<lb/>
　　　其二<lb/>
日暮騎馬歸驚踏天上雪北風吹寒沙髙樹低欲折誰<lb/>
憐牛車行來往同一轍<lb/>
　　　朝抱一印出<lb/>
朝抱一印出暮抱一印歸公家有嚴程出入焉敢違吏<lb/>
曹方劻勷文牘正填委力弱驚任隆勞微愧恩私<lb/>
　　　十月十三日燕相府知印張觀復從江西來承<lb/>
<pb n="KR4e0016_WYG_002-80a"/>
　　　大兄六月八日家問捧誦之餘悲喜交集因賦<lb/>
　　　五言長歌一首奉報匪敢言詩姑述懐耳<lb/>
張生江西來手持家問至剝封未及讀先訊伯與季書<lb/>
題八月寫上有平安字孟冬始獲承道逺良不易首云<lb/>
念我病邇只復何似中陳困書社驅勒亂遷次末述兒<lb/>
子頑芻牧荒誦肄又云先塋木里横肆戕毁官府呼不<lb/>
聞樵䜿劇跳戲次云今夏旱坐食困顦顇私儲乏擔石<lb/>
何以供卒嵗仲兄往黄陂迎女别子壻季弟石臺館游<lb/>
<pb n="KR4e0016_WYG_002-80b"/>
從盛脩贄阿鸞締姻早諸侄亦勤勩抒詞良激切苦語<lb/>
雜瑣僿如聆丁寧教如獲左右侍始慚終作惡撲簌紛<lb/>
灑淚我本疎野資遭時誤登試事兄且未能從政安足<lb/>
齒往者被徵迫欲走不得避倉皇赴京闕慘戚去田里<lb/>
𣺌如蛙望海茫若蠓發甀春官書題目冡宰叩言議拜<lb/>
命黄金門親題職方氏天顔正温穆諭㫖極諄緻退朝<lb/>
感恩隆際遇荷明世從兹謬通籍出入清要地含香大明<lb/>
殿賜食光祿寺廟庭嚴奉瓉壇壝恭執幣厚禄既寵叨<lb/>
<pb n="KR4e0016_WYG_002-81a"/>
宫衣亦沾被遲回厯初考艱險嘗百事前年調北平濫<lb/>
擢憲府貳言議久疎儒條章昉師吏山河八府輳遼海三<lb/>
陲寄土風混戎俗吏治尚沈鷙貪婪乃蠶食剽掠更狼<lb/>
戾論當慮乖違擬步恐顛躓憂多變容髮務冗廢寢寐<lb/>
倦禽困長雲羸馬傷促轡離居形弔影鞅掌矇接瞶得<lb/>
書暫慰莞撫已重唏喟違離路五千契濶彌六祀事生<lb/>
與追逺俯仰兩䝉愧歸休期莫竟追贈仰朝制華紛倘<lb/>
歡聚泉壤亦榮賁君恩未能報私願焉得遂乾坤等籧<lb/>
<pb n="KR4e0016_WYG_002-81b"/>
篨今古一奔駟勿憂時事艱勿以外物累消閒且時教<lb/>
娛老宜日醉中情更誰諭此責當我致由來紫荆樹一<lb/>
氣共榮悴豈以連理枝同根乃殊植世機紛倚伏强悍<lb/>
焉足恃要當戒盈溢奚必較鈍利蜉蝣常撼樹蝜蝂亦<lb/>
排礩永念珠浦源緜延本仁義滋培藉先徳振拓屬來<lb/>
嗣天意茍從欲此志終可覬作詩報兄前庶以見㣲意<lb/>
　　　紀夢<hi>正月初四夕</hi>
夜夢歸故里見我平生親升堂具杯酌懇欵話所因問<lb/>
<pb n="KR4e0016_WYG_002-82a"/>
我歸何遲憐我白髪新恍忽一室内酬獻相主賓東鄰<lb/>
粲新疃南舍儼舊鄰稚子笑相即老翁言諄諄似亦謝<lb/>
前倨敬我今縉紳我心本無滓敢勞深意陳喔喔雞鳴<lb/>
曙悠悠天向晨蒼茫枕席間委曲所厯真悵然不可訊<lb/>
惻愴徒傷神<lb/>
　<lb/>
　<lb/>
　<lb/>
<pb n="KR4e0016_WYG_002-82b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　槎翁詩集巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>槎翁詩集巻四</head> <lb/>
    <p>
<pb n="KR4e0016_WYG_004-1a"/>
欽定四庫全書<lb/>
　槎翁詩集巻四<lb/>
　　　　　　　　　　　　　明　劉嵩　撰<lb/>
　　七言古詩<lb/>
　　　題龔本立所藏燕文貴雲岫圖歌<lb/>
豫章龔郎好文雅錦軸牙籖滿書架示我春雲出岫圖<lb/>
云是燕公之所畫高堂慘淡開林丘青峰赤谷爛不收<lb/>
長風浩浩起天末萬壑青雲如水流松根石頭伏羊虎<lb/>
<pb n="KR4e0016_WYG_004-1b"/>
松頂埀蘿緑如雨伊誰濯足望青天絶似東歸孔巢父<lb/>
匡廬巫峽相渺緜三湘七澤俱可憐㝠鴻蕭條洲渚斷<lb/>
風帆杳杳歸何年吁嗟燕公真絶筆好手當時稱第一<lb/>
殘縑猶帶汴京愁墨色蒼茫映寒日城樓六月烟塵黄<lb/>
我亦㸔雲懷故鄉思君如憶圖中景應過水西尋姥岡<lb/>
　　　題邊長文所畫山水圖歌為常伯敬賦<lb/>
五月炎風扇長夏黄埃撲面湖隄下山水娛人未擬歸<lb/>
擷蘭軒裡㸔圖畫中峰九疊開芙蓉春雲盤盤上高松<lb/>
<pb n="KR4e0016_WYG_004-2a"/>
苔逕未逢秋雨屐石樓似聴霜晨鐘飛鴻指㸃向何處<lb/>
彷彿經行舊時路懸巖瑤草不知名隔水桃花自千樹<lb/>
問君此圖作者誰甬東邊郎風格竒丹巖緑水照白雪<lb/>
高興如在鍾山時鍾山岧嶤夾雲起六代繁華付流水<lb/>
芳草長懷北固逰啼鶯曾識東山妓當時二謝聲價同<lb/>
登臨到處遺高風釣魚衝雪寒江上騎馬踏雲空翠中<lb/>
只今南逰歸未得日日臨圖㸔山色鳯凰一去來何時<lb/>
落日荒臺暮江北<lb/>
<pb n="KR4e0016_WYG_004-2b"/>
　　　題邊長文為黄子邕畫雪舫齋圖<lb/>
簫峰隠者黄子邕緑眉秀頰雙青瞳雪中曾踏溪南石<lb/>
坐聴簫聲雲霧中懸崖路轉愁獨往結屋溪邊小於舫<lb/>
絶似山隂王子猷夜半乗流入虛朗朝歌緑水憐芳春<lb/>
暮歌黄竹哀時人長風遠從海上至劃見六合無纎塵<lb/>
新城往年兵革起林杪高軒化荆杞東湖湖上遇邊郎<lb/>
為寫幽居雪山裏千崖凍合凝夕光江鳥不飛沙㟁長<lb/>
别浦維舟初罷釣深簷巻幙更傳觴簫峰遠在青天外<lb/>
<pb n="KR4e0016_WYG_004-3a"/>
玉樹蕭森澹相對疑有飛軿駕白虬飄搖下與羣仙會<lb/>
仙人一去不可呼此境欲往愁荒蕪炎埃六月何由濯<lb/>
日倚湖隂㸔畫圖<lb/>
　　　題余仲揚畫山水圖為余自安賦<lb/>
金華仙人余仲揚筆墨蕭疎開老蒼昨㸔新圖湖上宅<lb/>
烟霧白日生高堂層峰上蟠石皜皜絶島下瞰江茫茫<lb/>
長松並立各千尺間以灌木相低昂松下上人坐碧草<lb/>
秋影欲落衣巾涼囊琴未發絃未奏已覺流水聲洋洋<lb/>
<pb n="KR4e0016_WYG_004-3b"/>
赤城霞氣通雁蕩巫峽雨色來瀟湘誰能千里坐致此<lb/>
欲往久歎河無梁風塵漲天蔽吳楚六年悵望神慘傷<lb/>
𤣥猨苦啼巖北樹白雁不到江南鄉赭山焚林絶人迹<lb/>
如此山水非尋常此圖本為自安寫亦感同姓悲殊方<lb/>
幽軒素壁泉聲動對此令我心為狂何由捫蘿逐麋鹿<lb/>
振衣直上雲中岡登臨一寫漂泊恨長嘯清風生八荒<lb/>
　　　林森山水圖歌<lb/>
清江何人畫山水西村無傳稚川死林生後出更清逸<lb/>
<pb n="KR4e0016_WYG_004-4a"/>
筆法遠師閩浙士深林大樹交鐵柯遠峰近巘分陂陀<lb/>
青天層峽見棧閣落日平湖聞棹歌水邊之亭絶瀟灑<lb/>
更㸔平橋度羸馬千崖小徑雪邊分百道飛泉雨中瀉<lb/>
自言筆法由心運墨色重敷㸔深潤碧海春雲動杳冥<lb/>
泰華秋空入雄峻昨者相逢湖水上聞築幽居傍漁榜<lb/>
為君先賦采菱篇答我新圖迥幽曠圖中好山千萬重<lb/>
還似閩中似浙中祇今欲往河梁絶指㸃天末窺冥鴻<lb/>
我家茆屋珠林底武姥仙壇兩相峙何時為寫㸔雲亭<lb/>
<pb n="KR4e0016_WYG_004-4b"/>
盡染西原雪華紙<lb/>
　　　梁孝子<lb/>
梁孝子早孤而鰥惟養母有兄從軍棄兒女廢姊寡居<lb/>
養無所孝子念母情所鍾迎姊就養來家中更攜二姪<lb/>
共哺食令母弄孫嬉笑同市嘗大雪薪炭絶起析舂具<lb/>
就爐爇不令母知母心悦亂餘時果貴且珍出買菱實<lb/>
先獻新母食甘之忘其貧梁孝子行孝義只不讀書寜<lb/>
識字天性真醇有如此吁嗟今之人禄食往往肥其身<lb/>
<pb n="KR4e0016_WYG_004-5a"/>
同氣乃異趨肝膽如越秦孝子誠愧之吁嗟今之人<lb/>
　　　題屏岫幽居圖為萬砯賦<lb/>
秋屏列岫之間乃有萬氏之圃幽人之居門前青栁日<lb/>
繫馬池上紫菱時釣魚前年塵起龍沙北萬氏林居總<lb/>
蕭瑟楊君好事惜竒勝為寫池亭寄秋色兩松落落千<lb/>
尺長高雲不動江風涼誰能低頭事權勢便思濯足歌<lb/>
滄浪東南連年困兵革人生安居那可得向來華屋今<lb/>
誰在忽憶舊逰心慘惻君不聞王維别業孟城隅亦有<lb/>
<pb n="KR4e0016_WYG_004-5b"/>
亭館臨欹湖當時勝迹逐雲往至今傳得輞川圖<lb/>
　　　題常伯敬擷蘭軒歌<lb/>
高人好幽棲志不在華轂嘯歌擷蘭軒俯仰無不足湖<lb/>
之水兮湘之山悵余昔逰始東還澧有蘭兮沅有芷言<lb/>
擷秋芳渡江水蒼梧黯慘浮雲重帝子遺廟丹青空長<lb/>
洲極浦落日外坐見千里生蒿蓬靈氛掩淚歌九歌夫<lb/>
君不來愁奈何薋菉充幬艾盈佩玉玦捐棄江之沱江<lb/>
沱隔絶秋風早緑葉青青紫莖好露華香撲芙蓉裳佩<lb/>
<pb n="KR4e0016_WYG_004-6a"/>
服從君可終老我有猗蘭操塵土混濁久不聞為君彈<lb/>
一曲要使六合揚清芬揚清芬覲九嶷舞干羽三苗來<lb/>
洞庭無波春草香却棹木蘭逰三湘毋使下女徒悲傷<lb/>
　　　題沙村江樓歌為劉方東賦<lb/>
朝逰雲亭夕憩鳯岡河水浩浩山蒼蒼白虹東來盤九<lb/>
曲日出霞明見秋緑雕甍碧瓦歘飛翻百尺層樓起林<lb/>
麓樓中仙人烏角巾調笑日與雲山親滿筵歌舞客如<lb/>
霧中有萬斛江南春昨來登臨九月暮落雁横江隠霜<lb/>
<pb n="KR4e0016_WYG_004-6b"/>
樹錦袍夜冷燭花殘北斗欹斜挂瓊戸我欲援君緑綺<lb/>
琴為君一鼔清愁心白沙翠竹自江路金谷銅駞非故<lb/>
林吁嗟昔賢困羈旅仲宣能賦終懷土何如對此日高<lb/>
歌手挽松蘿㸔烟雨東南豺虎日紛紛幾時書劍罷從<lb/>
軍鵞鼻峰頭望明月雞栖潭上釣寒雲<lb/>
　　　賦白紵詞賦贈曠伯逵歸豫章<lb/>
吳姬十五鬟初結白紵新裁光照雪手折芙蓉上彩舲<lb/>
自唱吳歌送行客玉盤饌列魚與鳬美酒絲絡黄金壺<lb/>
<pb n="KR4e0016_WYG_004-7a"/>
江寒月出懽未極城上霜飛啼曉烏唱吳歌歌白紵拂<lb/>
袖當筵為君舞井闌絡緯方悲啼還念寒機織成苦京<lb/>
城錦繡段名都金縷衣一時服飾豈不華嵗晏漂落當<lb/>
何歸朔風吹塵撲人面斂袂褰裳淚如霰君行莫忘當<lb/>
别時妾心皎皎難自持<lb/>
　　　題山水圖贈興國高多營將黄進賢<lb/>
遠山亭亭削蒼玉近山盤盤出平麓林生作此最竒絶<lb/>
白日高堂坐空谷谷中出雲雲上天深林曲澗迴清妍<lb/>
<pb n="KR4e0016_WYG_004-7b"/>
緑蘿初挂紫巖雨碧樹盡含秋浦烟北屯將軍舊知己<lb/>
㸔畫尋幽心獨喜為巻空間一片雲送君更渡藍陂水<lb/>
藍陂山前霜葉黄亂峰刺天如劍鋩何當盡掃豺虎穴<lb/>
與子巢雲歌鳯凰<lb/>
　　　題胡典史所藏簡天碧西山南浦圖<lb/>
草堂高人好竒古手巻畫圖横尺五云是簡君之所為<lb/>
歴歴西山與南浦雁原鶴嶺紛孱顔春水亂入螺螄灣<lb/>
章江楊栁緑如霧滕閣正在蒼茫間冥冥官舫北來遠<lb/>
<pb n="KR4e0016_WYG_004-8a"/>
風力漸紓帆漸捲天低白浪驛亭孤雲捩黄牛柂樓轉<lb/>
城中酒樓喧管絃歌女能舞花如烟菰蒲落日鳬雁晚<lb/>
風浪杳𣺌嗟何年反思往時冦圍急列艦旌旗半江赤<lb/>
官軍血戰龍沙屯東北人家半荆棘為君指㸃尋舊蹤<lb/>
我思簡君安得同高堂酌酒嵗云暮如見積雪明東峰<lb/>
只今風塵尚蒙翳對此酣歌一歔欷豐城龍劒今有無<lb/>
亦欲㸔雲望竒氣<lb/>
　　　贈楊抱一煉師短歌<lb/>
<pb n="KR4e0016_WYG_004-8b"/>
道人昔在白鶴山羽服朝真居上班道人今居蛟湖口<lb/>
雨褐雲巾事林畝東南連年飛戰塵羌獨遠引棲其神<lb/>
天地清寜本於一得此以抱寜非真吁嗟世之人跨馬<lb/>
而逐鹿衮衮馳風波僛僛觸巖谷豈知靜者為有餘不<lb/>
矜不競逰𤣥虛攀花行吟石上雪掃葉坐㸔林間書白<lb/>
家橋東水如練幾度相尋不相見珠林月出聴簫聲松<lb/>
尾天燈落瑤殿我有遠意千萬重會騎竹枝雙青龍明<lb/>
年洞口桃花發與子踏雲潭上峰<lb/>
<pb n="KR4e0016_WYG_004-9a"/>
　　　促促歌<lb/>
彈刀作歌聲促促深林雀子黄鸇肉紅船打泊大江心<lb/>
口唱山前團陣曲短襦盡著婦人衣彯纓如血凌風飛<lb/>
自矜主將重驍勇扶醉當筵騎馬歸水營小軍舊推奬<lb/>
昨日新陞萬夫長掠地還牽農父牛殺人更請官中賞<lb/>
帳前歌舞日紛紛坐㸔隔江羊犬羣傳説山前多警報<lb/>
無人説着大將軍<lb/>
　　　送别傅奏差督軍儲却歸吳都事水寨<lb/>
<pb n="KR4e0016_WYG_004-9b"/>
傅郎青雲彦文彩粲華組身騎五色馬出入將軍府將<lb/>
軍控扼水上城連艫列艦如屯營昨朝令下急征餉科<lb/>
帖星火來南平南平頻年困供給小麥秋荒禾未實私<lb/>
家何以辦公輸流血呻吟更捐瘠兵儲有程不敢稽君<lb/>
獨憫之增慘悽艤舟浦口坐荒寂落日忍聴饑烏啼五<lb/>
月香醪得傾瀉席上香蒲緑堪把過雨天低白浪中隔<lb/>
江雲出青山下豪來起舞情未終為君感激歌秋風東<lb/>
南烽火萬里赤此樂茫茫安得同我慚栖遁相逢少鬱<lb/>
<pb n="KR4e0016_WYG_004-10a"/>
鬱沉憂更昏曉别君三歎拂吳鈎注目雲天決飛鳥<lb/>
　　　巢雲歌為張彦昇賦<lb/>
君從匡廬來歗歌白雲鄉白雲千疊可攬結九江秀色<lb/>
何蒼蒼雲之來兮茫洋雲之去兮不可以將觸石而起<lb/>
隨風飄揚問君結巢向何許洞門遙架三石梁薜荔為<lb/>
藉蘭為房明月為佩青霓裳飄然遠在天中央手招雲<lb/>
中君為我吹笙簧朝日射五色爛然成天章將西息乎<lb/>
崑崙之墟南憩乎天台之陽於以臥八極逰四方錦屏<lb/>
<pb n="KR4e0016_WYG_004-10b"/>
倒照秋水光雪片吹落瑤花香俯視六合中烟塵浩茫<lb/>
茫泰山忽破碎海水成枯桑燕鴻越鳥無定栖鳯凰麒<lb/>
麟安可常我欲呼謫仙拾瓊芳援斗杓酌桂漿却上匡<lb/>
廬望三湘湘水深九嶷長雲之巢安可忘<lb/>
　　　送張知事之廬陵<lb/>
忽不樂兮心慘悽聞君移家當遠暌手牽稚子候慈母<lb/>
路出龍洲鶯亂啼江烟冥冥江水緑綵鷁班班照春服<lb/>
落花到處蕩迴風楊栁人家並沙麓問君此别來何時<lb/>
<pb n="KR4e0016_WYG_004-11a"/>
南平父老多遺思亂離欲定乃去此念昔艱危親見之<lb/>
茫茫江海悲逰子抱劍何因報知己狂心欲逐北飛雲<lb/>
夜下神岡渡江水江水深深愁人心憶君安得窮登臨<lb/>
我家茆屋珠浦曲薜蘿紫霧屯秋隂憶在竹林西迴船<lb/>
聴江雨載酒㸔花醉不歸十里芙蓉爛晴嶼浮雲飄忽<lb/>
東北來昔者嬉逰安在哉豈知今年復遠别使我歎息<lb/>
青霞杯君持青霞杯聴我歌古調歌聲激烈君不聞手<lb/>
撚琪花向天笑向天笑送飛鴻我還山南君向東出處<lb/>
<pb n="KR4e0016_WYG_004-11b"/>
悠悠安得同明日㸔君螺子浦思君却上引龍峰<lb/>
　　　題鍾元卿東臯讀書處山水新圖<lb/>
聞君築室在東臯十年讀書心目勞簡編浩瀚照夜雪<lb/>
歌聲灑浙凌秋濤嗟哉古人不可作行事心術照毫毛<lb/>
桓公徒聞理鹽筴輪扁豈識粕與糟唐虞制作爛如日<lb/>
昧者何以識䕫臯統傳洙泗迨闗洛如繹獨繭絶復繰<lb/>
厥今文勝道且熄武弁側目嗤蓬蒿何如酣飲事歌舞<lb/>
而不車馬馳輕豪胡為俛促事澹泊豈有至樂堪陶陶<lb/>
<pb n="KR4e0016_WYG_004-12a"/>
飄吟一字至萬巻上薄文典旁風騷我時抱琴一來過<lb/>
春色晴滿城東濠堂前綵服候甘㫖座上巍冠延俊髦<lb/>
感君同嵗復同志飫我至理如餔醪我從前年返故里<lb/>
投筆荷耒思遁逃昨觀壁間畫圖好此景可致車宜膏<lb/>
慎毋布衣事獻納恐有使者來旌旄古云識字憂患始<lb/>
孰謂椎魯非吾曹山林便可謝塵滓白雲悠悠東望高<lb/>
　　　經武山下望虎鼻峰愛其峭拔賦詩一首過南<lb/>
　　　溪柬蕭鵬舉<lb/>
<pb n="KR4e0016_WYG_004-12b"/>
我行武山南向西岡巒迴伏當武溪孤標上撐出虎鼻<lb/>
落日東射雲中霓武山勢高如臥几後巘前峰互盤峙<lb/>
浮雲獨抗九千丈異縣相望百餘里金華越臺方殿奔<lb/>
大小尖星安足論武仙緑髮挂瓊樹手挹太白開天門<lb/>
亂來尋山苦嫌淺石室何年閟苔蘚明日南溪訪故人<lb/>
定接飛蘿上層巘<lb/>
　　　題花竹脊令圖<lb/>
石崖春隂覆花竹二鳥飛鳴以相逐人生兄弟乃類此<lb/>
<pb n="KR4e0016_WYG_004-13a"/>
莫君寫之最精熟吁嗟人為萬物靈急難相感非頑冥<lb/>
王風既遠常棣廢尺布之謠安可聴<lb/>
　　　題溪山春曉圖寄贈蕭翀<lb/>
土山戴石石角傾偃樹雜出如幢旌青天微茫曉色動<lb/>
雨氣合沓千峰晴野橋西邊有村路之子鳴鞘踏雲去<lb/>
重巖花發似聞香隔水鶯啼不知處東南連年飛戰塵<lb/>
如此山水何清新石田到處長荆棘豈有荷耒春耕人<lb/>
我昨西逰登武姥手抉雲霞望仙府把酒忽逢東海生<lb/>
<pb n="KR4e0016_WYG_004-13b"/>
醉臥溪南紫蘿雨紫蘿隂隂覆巖扉十日尋幽行未歸<lb/>
雲峰流泉半空落六月飛雪沾人衣拂衣歸隠知何日<lb/>
却對畫圖心若失不聞流水渡溪還時見浮雲向山出<lb/>
懷哉桃花修竹林江海秋高烟霧深豈無耕釣在田野<lb/>
誰識悠悠沮溺心<lb/>
　　　莫君寫鷹圖<lb/>
莫君寫鷹如寫生毛翮嘴爪皆天成軒然縑素出竒骨<lb/>
眼光上掣層雲驚狠如猛士赴敵場烱如愁胡望八荒<lb/>
<pb n="KR4e0016_WYG_004-14a"/>
屹如虎將坐戎閫歘如雷電驅干將皂鵰最大木鷂小<lb/>
老鶻兩翅森開張角鷹戴角下廖廓海風颯颯天飛霜<lb/>
當時見畫畫搏擊突過陡捩捎平岡山禽塌翼雉碎首<lb/>
仁者見之心慘傷知君才名重江海攻畫苦心三十載<lb/>
楚公絶筆見孤騫太華峰尖見精采只今隂山誰復過<lb/>
鳴鶻獵騎方森羅江南萬里芳草緑奈爾鷹隼飛揚何<lb/>
　　　寄曾郁文短歌<lb/>
澄江水向東流流向東昌江上頭我有故人在江上十<lb/>
<pb n="KR4e0016_WYG_004-14b"/>
年不見増煩憂白沙水聲寒活活黄巖雲氣凝清秋豈<lb/>
無沙棠枻吳女謳可以載酒同遨逰狂風吹山波浪惡<lb/>
使我不得迴輕舟翩翩雲中雙飛燕銜書寄我頻留戀<lb/>
書中展轉道深情但恨相思不相見春燕飛來秋復歸<lb/>
報書不遣壯心違碧蘭紫蕙何由採即恐蕭條霜露稀<lb/>
　　　奉答彭進士晉懷祖詩<hi>有序</hi>
　　彭氏之先曰登仕郎自號秋雨翁當宋亡元興間<lb/>
　　與鄉人張君養直倡和詩凡十有一章今年夏其<lb/>
<pb n="KR4e0016_WYG_004-15a"/>
　　孫晉於故藏中得其遺詩讀而感之乃復屬和以<lb/>
　　寄於予且曰去今八十年矣而手澤如新前朝事<lb/>
　　變先翁情實凄其在目人心天理固有曠百世而<lb/>
　　符同者覽者能無感乎楚以鄉里晚生又才識淺<lb/>
　　蔑不敢瀆和謹摭其大槩而更賦之因子所蕭兄<lb/>
　　以復於君且以識余之同感也晉字起予為乙亥<lb/>
　　進士後以乙科為萬安教諭云<lb/>
故人示我懷祖詩文字鬱鬱含深悲昔賢遺恨骨已朽<lb/>
<pb n="KR4e0016_WYG_004-15b"/>
前代風流誰見之云有張彭二老者隠處乃在瀘之湄<lb/>
當時忠義並感激豈但詞翰相追隨蒼茫甲子義熙後<lb/>
寂寞朝士貞元時豈知清河已陳迹彭氏孫子多文詞<lb/>
明經繼以甲乙薦反顧已覺卑羣兒春秋岩岩距邪詖<lb/>
俎豆秩秩崇光儀傷哉時危事返駕道在舒巻安其宜<lb/>
且辭青雲臥碧草更調白雪鳴朱絲壁藏似有鬼物䕶<lb/>
先廬正在南山陲遺詩十首更餘一事變怳惚傳於斯<lb/>
風驚電滅八十載君獨感愴埀涕洟賡吟寄我歘滿紙<lb/>
<pb n="KR4e0016_WYG_004-16a"/>
淺才乏報空嗟咨吾宗珠林重三傑作者已遠傷頺隳<lb/>
故篋飄零澹菴帖荒塜剝蝕平園碑承先未能欲誰過<lb/>
有孫如子真吾師只今風塵哀仳離泉麓來逰嗟已遲<lb/>
蕭郎東逰定相見為我道謝聲吾私<lb/>
　　　題王楚臯墨梅歌<lb/>
江西寫梅誰最豪近年亦數王楚臯一枝半蕋忽落紙<lb/>
已覺酒興生風濤醉來據案急揮掃欹樹崩崖雜枯槁<lb/>
乃翁白髮苦吟詩自是長沙風格老君藏此圖何清竒<lb/>
<pb n="KR4e0016_WYG_004-16b"/>
昔所未逢今見之横梢欲挂明月佩冷蕋盡亞青瓊枝<lb/>
是時七月苦炎熱恍惚當忩濯飛雪長疑素質夢中見<lb/>
便擬臨風向之折吁嗟王郎今已無江南萬木愁凋枯<lb/>
忽呼斗酒酬清賞莫負當年氷玉圖<lb/>
　　　别從兄本泉教授之南陽<lb/>
我家兄弟猶聨琚四十年前無異居西頭下市日來往<lb/>
掃石共讀林間書長成離隔風雨過骨肉憂患何紛如<lb/>
老人大父忽已遠後者忽昧戚與疏南城府君子所祖<lb/>
<pb n="KR4e0016_WYG_004-17a"/>
舊宅江上遺荒墟兄從往年住城郭早有二子應門閭<lb/>
往從廣西起薦辟上隆職教騰清譽公侯子孫必復始<lb/>
喜見仕版開其初衡州太守見旌節設醴賓筵類左虛<lb/>
荆衡東南忽破碎間道潛歸驚嶮㠊淒涼諸侯舊賓客<lb/>
刺口論事從欷歔蛟湖流水清繞屋灌溉可以勤菑畬<lb/>
寒風吹衣霜霰厲子復南上辭林廬潮陽更在萬里外<lb/>
我欲遮道牽其裾安得鄉園復聚處帶經跨犢隨耕鋤<lb/>
向來總角今老大愧我寂寞如棲苴送行無酒不得醉<lb/>
<pb n="KR4e0016_WYG_004-17b"/>
懷抱鬱鬱無能攄潮水有蛟山有虎慎爾鞭策無驅車<lb/>
　　　夜出羅村<lb/>
蛇矛捎雲烟滿溪火光照山聞馬嘶暴兒夜半打平寨<lb/>
陽村峴頭江路大夢中驚竄迷東西十步九踣傷淤泥<lb/>
母號女哭不相顧冥冥驅牛入山去<lb/>
　　　題曾郁文所藏山水小景<lb/>
隔溪望見林間屋沙漵隂隂俯羣木溪流合處一橋孤<lb/>
春雨来時萬山緑江南此景真可憐米家筆意誰能傳<lb/>
<pb n="KR4e0016_WYG_004-18a"/>
却憶故廬珠浦上短籬長繫釣魚船<lb/>
　　　庚子行<lb/>
庚子二月廿四日欲午日有重環大盈堵居民驚走婦<lb/>
女怪不敢喧傳到官府一環赤黑暈日角三環側連白<lb/>
光絡白光貫日日色慘陽烏塌翼愁衝薄念此日是太<lb/>
陽精昏祲重重竟安作吾聞古有日重光明帝得之漢<lb/>
道昌長安非近日豈遠仰視低頭淚如泫<lb/>
　　　題春江送别圖贈謝可用歸寜都<lb/>
<pb n="KR4e0016_WYG_004-18b"/>
我欲留君逰武山君不肯住從東還貢江盤迴三百里<lb/>
南望政在飛雲間飛雲岧嶤蔚霞綺似向金精洞前起<lb/>
老翁白髮動春風夜夜悲歌夢逰子君從何時辭故家<lb/>
江國颯沓愁風沙西里霜凋碧梧樹南國雨落青桃花<lb/>
知君慣作公侯客五色文章振高翮南平江上一相逢<lb/>
十日題詩楚王宅豈無東山屐攜子逰雲中錦袍飄然<lb/>
不可挽驚雨夜逐南飛鴻江烟微茫江水緑陳帝祠南<lb/>
樹如簇畫船東下雙艫鳴岸轉沙迴見林麓圖畫不可<lb/>
<pb n="KR4e0016_WYG_004-19a"/>
盡送君從此歸石苔已迷舊行迹山色自滿幽巖扉我<lb/>
登武山雲君弄貢江月重逢何處躡飛仙却望青天白<lb/>
雲闕<lb/>
　　　賦澄江月送别<lb/>
澄江江水清且深明月下照愁人心浮瀾淺浪驚不定<lb/>
當空湧出千黄金此時使客宴高閣坐愛流光入簾幙<lb/>
牛磯風定翠旗翻蛟窟天寒寶珠落長洲菁菁杜若生<lb/>
送君東下歌揚舲題詩若過舊逰處月色江聲無限情<lb/>
<pb n="KR4e0016_WYG_004-19b"/>
　　　戲為友人干魚苗<lb/>
聞君鑿池種魚子遠注潯陽一泓水春風昨夜化靈苗<lb/>
中有十萬横波尾我慚枯涸生事疎分致安得涔蹄餘<lb/>
風雷倘復化龍去猶得江湖傳尺書<lb/>
　　　夜宴王召南席上觀黒厮旋舞胡缾歌<lb/>
綺筵燭艷歌停哢春酒凝香碧霞重蕃童旋舞忽當前<lb/>
頭戴銀缾高不動銀缾花爛雪色新俯仰之間如有神<lb/>
豈知頭容自正直欹側愁殺旁觀人拳毛蒙茸襯缾底<lb/>
<pb n="KR4e0016_WYG_004-20a"/>
宛轉低徊舒四體眼㸔明月下崑崙一片黒雲飛不起<lb/>
使君好客酒漏巵傳令更舞君莫辭手中匕箸猶有失<lb/>
頭上銀缾高一尺<lb/>
　　　贈别鍾舉善逰贛遂之汀州歌<lb/>
彈哀絲噴雙竹四座佳人美如玉鍾郎半醉起就别杯<lb/>
行苦遲聲轉促高堂列筵當翠微惜别更舞青蘿衣雲<lb/>
開日色酒中墮風觸歌塵梁上飛君行贛灘十八重臨<lb/>
眺可以登崆峒萬山如浪壓城郭鬱孤正瞰江流東兩<lb/>
<pb n="KR4e0016_WYG_004-20b"/>
江盤盤石爭長東行入閩西入廣鹽花雪白荔子丹天<lb/>
際船來海風響君家娟娟好弟兄況有詞翰齊清名出<lb/>
門相送一為别感我無限幽居情山中香秫秋熟時苦<lb/>
竹作笋池魚肥我在南溪小樓上調歌醱酒待君歸<lb/>
　　　題蕭鵬舉所藏草蟲雜圖<lb/>
鬼車團春米囊拆萱竹緗桃紅迫迮牽牛花碧露初墜<lb/>
枸杞子紅秋可摘青菘赤芥碧玉葱攢英濯本當蒿蓬<lb/>
羽衣淒切自絡緯蝸角低昂方戰攻蜻蜓頭圓赤色尾<lb/>
<pb n="KR4e0016_WYG_004-21a"/>
亦有纎纎緑羅袂草行蜥蜴金背爛升竹盤拏更貪噬<lb/>
青蛙支頤目睅瞠黑甲推車車倒行螳螂怒臂乃當轍<lb/>
蜂螘君臣誰敢爭愁來對客㸔圖畫似向芸牕箋爾雅<lb/>
丹青婉孌歸動植風日晴和到田野吾聞夏后徳所形<lb/>
昆蟲草木皆清寜苕華芸黄星在霤巻畫歌詩雙淚零<lb/>
　　　題雲山圖歌為武山胡煉師賦<lb/>
山中之人兮雲為徒飄搖太虛中其迹安可拘朝溶溶<lb/>
兮山巔夕洩洩兮山隅長風吹度山海上遙見樓閣青<lb/>
<pb n="KR4e0016_WYG_004-21b"/>
糢糊憶登武姥之高岡遇仙人兮白霓裳方瞳緑鬢顔<lb/>
雪色自挾鳯竽吹洞章凌空欲度三石梁中天北斗何<lb/>
蒼蒼俯視六合驚塵黄金華玉華相渺茫浮雲滿地飛<lb/>
不起但見白石磊磊如驅羊永豐劉郎稱畫手為寫仙<lb/>
山傳不朽高堂白晝起烟霧指㸃林巒辨牕牖圖中如<lb/>
此兩古松嵗久乗雲應化龍弱水東浮會相見長歌手<lb/>
把玉芙蓉<lb/>
　　　題幽居讀書圖為蕭翀賦<lb/>
<pb n="KR4e0016_WYG_004-22a"/>
吁嗟乎中谷把吾書以歸來兮於焉以讀谷之陽兮雲<lb/>
之麓峯盤盤兮石如玉我居孔幽兮翳彼嘉木遐思古<lb/>
人兮言抽其櫝載詠載歌以悦我心白雲在天清風滿<lb/>
林世昧昧以去古兮禮樂㪚而莫尋探禹穴之窅窅兮<lb/>
望龍門之高深林有鳥兮溪有魚爾飛爾潜兮我讀我<lb/>
書以巻兮以舒樂哉弗諼兮山中之居<lb/>
　　　題抱琴聴泉圖為蕭翀賦<lb/>
吁嗟乎空山抱余琴以來歸兮吾將以彈山之窪兮石<lb/>
<pb n="KR4e0016_WYG_004-22b"/>
之端我其聴之兮以寫猗蘭按余徽兮作復止風冷冷<lb/>
兮觸宫徵泉之流兮雲中潄鳴玉兮聲淙淙忽幽咽以<lb/>
下愴兮匪絲匪桐啼秋猿之嫋嫋兮下南飛之雙鴻山<lb/>
中之人兮不可遇余徘徊兮中路九嶷蔚兮隔烟霧我<lb/>
思南風兮噫其遲暮<lb/>
　　　贈吳生九成<hi>攸州石橋人避地廬陵</hi>
吳郎去亂八載强求友讀書心不忘偶臨白鷺㸔流水<lb/>
却望紫鱗思故鄉故鄉湘南百餘里明月千村照荆杞<lb/>
<pb n="KR4e0016_WYG_004-23a"/>
石橋山北多園田花開會見歸來年<lb/>
　　　安成王子文寶持其祖遺書與古今名公詩文<lb/>
　　　於喪亂中甚不易也文廷劉先生哀其志為之<lb/>
　　　叙其事因附以詩<lb/>
金田王郎行蹙蹙獨抱遺書如寶玉往時奔竄亡一紙<lb/>
十日山中望天哭王郎苦心真可憐與書同食仍同眠<lb/>
如何浮薄心不古世業棄捐如糞土<lb/>
　　　題劉孟文雲林圖<lb/>
<pb n="KR4e0016_WYG_004-23b"/>
洩洩野服峩峩雲冠飄然而往安可呼我欲致之青雲<lb/>
端青雲忽其渺緜行深林兮望秋天撫瑤琴以歎息拾<lb/>
春蘭之紫鮮嗟哉若人志鴻鵠伊誰寫之在空谷向來<lb/>
腰間兩龍劍至今光截藍田玉昨朝遇我城西曲縱飲<lb/>
流霞動千斛醉歌李白董糟丘三日驚風撼其屋我行<lb/>
駕鹿車南㳺訪名山絶頂見長松世人安可攀水東天<lb/>
姥青孱顔遙見洞巖烟霧間春風為報桃花發與子其<lb/>
中叩石闗<lb/>
<pb n="KR4e0016_WYG_004-24a"/>
　　　奉和王誠夫短歌一首<lb/>
王君精神秋水清作詩鏘鏘鸞鳯鳴昨朝遺我長句好<lb/>
感我無限滄洲情我從亂來少相見濶絶朋㳺恍生面<lb/>
烟濤浩洶驚暝作風葉縱橫颯交戰人間富貴多煩愁<lb/>
海上神仙安可求不如高樓飲美酒明日萬事方悠悠<lb/>
羨君才名三十載夕露黄花向誰采荒城滿目尚荆榛<lb/>
落日登臨一長慨愁來忽聴南山歌裊裊歸心懸緑蘿<lb/>
江上月明今夜發為君擊楫舞泉阿<lb/>
<pb n="KR4e0016_WYG_004-24b"/>
　　　題竹石圖歌奉贈周思㢘思忠伯仲<lb/>
周郎伯仲美且温乃是南渡丞相之𤣥孫三朝書詔爛<lb/>
盈篋舊物歴世能俱存伯也從容端好文仲也英氣干<lb/>
青雲芝蘭晏嵗在空谷風露早已揚清芬吁嗟昔人邈<lb/>
千載平園草木春先改衮繡坊前舊宅空恩褒寺裡遺<lb/>
祠在極知令徳世所鍾矯如雙鳯騫雲中為君揮翰寫<lb/>
竹石況有風節能相同嗟哉雙鳯世所竒路遠崑崙誰<lb/>
致之何如栖琅玕食竹實乗清風翔八極爛文章兮耀<lb/>
<pb n="KR4e0016_WYG_004-25a"/>
雲日毋使山中之人空歎息<lb/>
　　　築城歎<lb/>
君不見吉安城中十萬户往年築城極辛苦城加百尺<lb/>
環兩濠日日程量深與高官長有號令畚鍤各自操纍<lb/>
然夫丁不敢告勞一朝樓船江上來大開城門引旌旄<lb/>
城之石高磝磝濠之水何滔滔今日之日為誰險牢愧<lb/>
爾饑雀飛鳴嗷嗷<lb/>
　　　有虎行<lb/>
<pb n="KR4e0016_WYG_004-25b"/>
有虎有虎白額張穴巢養子南山陽十年饑嘯望城市<lb/>
不食近山牛與羊鄉民不知攫噬苦叩首相呼拜神虎<lb/>
通衢白書虎出入從此鄉民少防䕶一朝南行挾虎羣<lb/>
搖尾梢梢高入雲長驅百里入城郭神虎經過人不聞<lb/>
忽然慿怒風慘悽赤手搏人如搏麑飲血血成河啗肉<lb/>
肉作泥飫酣三日虎乃去猶負犬豕歸其栖可憐李將<lb/>
軍有弓不敢射却驅殘卒守空城更築新圍高百尺<lb/>
　　　雪中對酒短歌為蕭翀賦<lb/>
<pb n="KR4e0016_WYG_004-26a"/>
南溪三日霰雪飛千巖萬壑含清暉蕭郎掃雪闢虛館<lb/>
置酒張筵當翠微筵前翕翕香風起金盤雪獅坐横尾<lb/>
嶷然顧盼色不動眼光寒注清尊裡清尊行酒如流虹<lb/>
鑿氷出魚魚尾紅主人好客客盡樂自撾大鼔聲逢逢<lb/>
鼔聲逢逢間鳴鐲亂來學得軍中樂雙吹龍管引吳歌<lb/>
座上紛紛雪花落我不能擁雄劍鳴鐵衣馳入邊城搴<lb/>
取五丈之長旗又不能挾大弓乗青驪暮獵隂山赤手<lb/>
搏取虎與羆扁舟乗興無所適高臥閒門徒爾為何如<lb/>
<pb n="KR4e0016_WYG_004-26b"/>
爛醉千鍾酒更與迎春唱楊栁少年懽會能幾時莫遣<lb/>
朱顔成皓首願攜九節青玉笻徑上絶頂登雲峰手招<lb/>
陶皮拾瑤草却望三山銀闕重<lb/>
　　　遷壇曲<lb/>
鼓鼕鼕角嗚嗚銅鉦錚錚趨小巫小巫僛僛大巫舞陳<lb/>
席開壇作神所壇前指畫起樓殿隂役鬼功人不見神<lb/>
來龍陂自有程神馬只向空中行大巫短袍紅抹額手<lb/>
攜紙錢歌嘖嘖攅兵鑿門分五方置鞭坐壇横竹鎗牲<lb/>
<pb n="KR4e0016_WYG_004-27a"/>
肥酒香神盡樂更聚童男捉牛角喝右即右左即左旋<lb/>
轉如風神降坐田禾好收牲畜多官府不擾人安和主<lb/>
人再拜占珓卜擲得中平喜如簇盡驅癘鬼置獄牀收<lb/>
兵回洞安此堂竹鎗衅血神送逺新嵗闔門如所願干<lb/>
戈早罷國無殤年年遷壇神降祥<lb/>
　　　醉歌行贈曾舉正<lb/>
嵗云逝矣不可留空谷羣木寒颼颼此時高堂對尊酒<lb/>
非子何以寛離憂溪山蒼茫延清望瑤樹瓊林儼相向<lb/>
<pb n="KR4e0016_WYG_004-27b"/>
殘雪初消薜茘牆晴雲忽擁芙蓉嶂杯行苦急歌轉催<lb/>
鼔聲浩蕩如春雷亂離飄散少懽聚慎莫負此黄金罍<lb/>
平生結交徧江郡晚得蕭翀喜清俊人生最樂在知心<lb/>
況爾才華更風韻當筵起舞相低昂為子一飲空千觴<lb/>
功名富貴等腐鼠底用齪齪空愁腸蛟龍何時起寒蟄<lb/>
溪南昨夜春風入春風花開巖谷紅期子來逰歌笑同<lb/>
高霄武姥好泉石題詩却徧白雲中<lb/>
　　　賦澄江贈友人别<lb/>
<pb n="KR4e0016_WYG_004-28a"/>
澄江之水清如油春瀾漫漫光欲流微風忽動白鷗渚<lb/>
明月正上金漁洲洲前美人綵舟發起唱吳歌踏江月<lb/>
别愁深淺君自知江流不斷長相思<lb/>
　　　春宴曲<lb/>
大鼔作鼉鳴美人花間相對行忽聞横吹座中起吹出<lb/>
雙雙鸞鳯聲鳯聲微茫作復止飛入青天綵雲裡當筵<lb/>
盛酒金屈巵酌酒勸君君莫辭不見堂前桃李樹昨日<lb/>
花發今空枝東家作官閙車馬西隣從軍能騎射一生<lb/>
<pb n="KR4e0016_WYG_004-28b"/>
長客邊塞間芳時不在鄉國下何如載酒鳴雲和手折<lb/>
山花行唱歌少年有酒不痛飲白髮滿頭君奈何<lb/>
　　　啄木鳥<lb/>
啄木鳥嘴長翼短栖木杪空山時時聞一聲木皮剝落<lb/>
非爾情此鳥不肥莫彈射木中有蠧無人識<lb/>
　　　胡思齊逃酒潜歸陷於淖中蕭翀遣人追之不<lb/>
　　　及而返賦此戲贈<lb/>
胡君竒氣不可束掉頭只怕杯中醁南溪三日醉如泥<lb/>
<pb n="KR4e0016_WYG_004-29a"/>
昨夜潛奔似驚鹿横行衝雨踏麥畦縱有絶足何由追<lb/>
歸來主人怒罵僕愁殺春衣泥漉漉<lb/>
　　　風箏曲<lb/>
緝麻合線長百丈要繫風箏待晴放有風須及清明前<lb/>
作得鮎魚愛新様全身糊紙竹縛匡兩旗横張埀尾長<lb/>
手中緩放莫教巻風力漸舒風漸遠猶嫌平隴去不高<lb/>
走上山頭如掣鼇盤空一㸃正搖曳欲墜更舉何滔滔<lb/>
時人勿用旁驚睨質薄材輕等兒戲乗時容易上雲霄<lb/>
<pb n="KR4e0016_WYG_004-29b"/>
失勢終然在平地明日落花花雨寒過却清明風力闌<lb/>
蕭條斷線挂虛壁溝中破紙無人拾<lb/>
　　　布穀啼<lb/>
布穀啼三月暮麥老秧深時田頭不見人耕布家家丁<lb/>
壯起從軍更有中男築城去布穀鳥聴我語城中無田<lb/>
有官府莫向城市啼官中人怒汝<lb/>
　　　題趙子深秋山風雨圖<lb/>
趙君大醉始作畫昔在清江常見之此圖爛漫倒墨汁<lb/>
<pb n="KR4e0016_WYG_004-30a"/>
木石滿眼何瑰竒高堂蒼茫風雨集虎穴龍湫恍深入<lb/>
目㫁東南生遠愁雁鴻塌翼行雲濕<lb/>
　　　掘塜歌<lb/>
富田築城令期急創起高圍防外敵南山有石採鑿難<lb/>
盡掘墳塋取磚甓千夫萬卒騰山丘大斧長鑱隳墓頭<lb/>
子孫飲泣草間望白骨縱横誰敢收高標木牌書姓字<lb/>
只禁文家舊墳地將軍為生不顧死十日四門要城起<lb/>
石纍纍城矗矗昔錮黄泉深今見白日速城中人讙城<lb/>
<pb n="KR4e0016_WYG_004-30b"/>
外鬼哭哭聲寄語城中人爾移我居當作鄰<lb/>
　　　虎食鴨謠<lb/>
虎婪饞口嗒呷夜入深山中食人雞與鴨念此雞鴨非<lb/>
野生人家經年養育成重簷月黒遽搪突抉籠咥之良<lb/>
可驚十雞寜滿頤百鴨不填口羸瘠無脂羽毛厚長項<lb/>
細肋奚足取南山多犂牛北山足麋鹿大者千斤小如<lb/>
轂血如流泉肉盈谷爾能攫之胡不足奈何長獸為山<lb/>
君而乃下奪狐狸之食以充腹鴨能自呼雞曉啼上天<lb/>
<pb n="KR4e0016_WYG_004-31a"/>
訴汝魂不迷帝勅六丁拔爾牙解爾皮搗爾窟穴焚爾<lb/>
栖絶爾醜類為塵泥深山莫生藿與藜依然萬民中咿<lb/>
咿喔喔鴨與雞<lb/>
　　　南鄉怨歌<lb/>
我家承平住城郭自從亂來徙村落朝朝臨河望烽火<lb/>
只怕江船向南泊今年李冦打南鄉五更馬蹄踏月光<lb/>
小船載軍大船馬旗頭直擣珠林下鄉夫捲地㪚如烟<lb/>
哨馬已過前山巔盡殺丁男擄婦女手麾牛羊雨中去<lb/>
<pb n="KR4e0016_WYG_004-31b"/>
前軍出營後軍續昏夜抽刀草間宿縛人先問窖中金<lb/>
放火還燒隴頭粟先鋒最説姚府軍火伴却是州城人<lb/>
全裝盡作姚家扮面目雖馴誰敢嗔人家兵過無遺物<lb/>
萬落千村總蕭瑟室廬灰燼盆盎空只有田園將不得<lb/>
君不聞東鄰一老叟向來家業餘升斗不論賤價賣花<lb/>
銀又向城中贖生口<lb/>
　　　採野菜<lb/>
採野菜行且顧野田雨深泥沒路稚男小女挈筐籠清<lb/>
<pb n="KR4e0016_WYG_004-32a"/>
晨各向田中去茫茫四野烟火絶去年秋旱今年雪草<lb/>
根凍死無寸青却攬苦荄淚流血水邊蒲荇未作芽甘<lb/>
薺出泥先放花長條大葉瘦且老得似家園菘韮好枯<lb/>
腸暫滿終易饑酸苦螫人還自知採野菜行且哭貧家<lb/>
食菜苦不足寨軍掠人還食肉<lb/>
　　　二月十八夜辭屋歎<lb/>
城狐暝嘷烏啄木主人驚呼夜辭屋忽聞官軍破城府<lb/>
號令新傳大都督火燒排柵照夜光饒軍奔潰人馬傷<lb/>
<pb n="KR4e0016_WYG_004-32b"/>
快船直上春水發明日軍來安可當貧家無時走軍馬<lb/>
少在家居多在野斷垣未補棘遮門敗壁無泥雨飄瓦<lb/>
去年同行三十人今年一妻兼病身弟兄飄㪚兒女喪<lb/>
投杖欲往還逡巡人生辛勤理門戸暫去那能不回顧<lb/>
開花不得待人㸔憤殺牆東舊桃樹<lb/>
　　　東家嘆<lb/>
東家盛時厭卑促拓地四鄰起高屋亂來怕見門戸大<lb/>
還撤屋材作薪賣憶昔東家全盛時伐材作屋窮工竒<lb/>
<pb n="KR4e0016_WYG_004-33a"/>
上捎雲霞起觚角下斵山石開垣基椎牛釃酒萬夫集<lb/>
華館重樓事雕飾粧成明鏡動春雲宴罷珠簾夜光入<lb/>
當階血色射錦茵門前駿馬驕嘶春强奴悍豎擁軒蓋<lb/>
過客俛首方逡巡一朝亂離俱㪚走大屋空令别人守<lb/>
近圃偷殘舊種花南池伐盡新栽栁風椽雨壁何披離<lb/>
綺户白日横蛛絲昔人强作金石計此日謾同螻蟻悲<lb/>
全家遠去無遺屧日落鼪鼯嘯飛葉離離烟草門巷空<lb/>
時有鄰兒拾簷鐵<lb/>
<pb n="KR4e0016_WYG_004-33b"/>
　　　燕嘍嘍<lb/>
燕嘍嘍羽褵徙飛來飛去無休時主家門戸已零落泊<lb/>
向門前枯樹枝枯樹枝落多風雨欲止還驚不能住一<lb/>
身投迹無所托百口銜泥竟何補燕嘍嘍羽撲<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>朝出<lb/>
愁飛暮愁宿杏梁暗逐綵雲空翠幙珠簾夢相逐社日<lb/>
欲過桃花稀百鳥爭巢春食肥池南華屋餘青草落日<lb/>
時來掠地飛<lb/>
　　　告天鳥<lb/>
<pb n="KR4e0016_WYG_004-34a"/>
江南有小鳥羣飛上天入天杪黄茆嶺頭拾蟲蟻聲聲<lb/>
告天鳴不了山前山後春雨晴啾啾千聲連萬聲瞥然<lb/>
飛出不可見失勢一落猶哀鳴鳯凰南飛顧之笑何不<lb/>
遠引為娛嬉謂爾軀體陋羽毛無鮮竒徑寸之茆可以<lb/>
營爾栖一粒之粟可以充爾饑胡為躑躅苦抱憤奮首<lb/>
上訴鳴聲悲勸爾勿多言多言生間危吻弊吭絶徒爾<lb/>
為天門九重深不知<lb/>
　　　虎逐狼<lb/>
<pb n="KR4e0016_WYG_004-34b"/>
野狼據山作巢穴連年呼羣食人血一朝猛虎入山來<lb/>
虎自慿陵狼跡絶山中久厭狼害人乍得猛虎驚良馴<lb/>
豈知殘毒乃本性鼓吻磨牙更雄騁一鳥死百鳥哀一<lb/>
狼逐十虎來山藏澤藪胡為哉吾聞周公驅猛獸不用<lb/>
長戈併勁弩政教修徳施溥人民欣欣樂含哺麒麟來<lb/>
逰鳯凰舞上天甚明民甚苦更萬萬古莫生豺與虎<lb/>
　　　後掘塜歌<lb/>
峴岡西北龕村路近郭家家葬墳墓富家盡栽松柏林<lb/>
<pb n="KR4e0016_WYG_004-35a"/>
葬時裝斂帛與金百年太平人事好時時子孫來拜掃<lb/>
祭餘列宴畫亭深細馬香車入青草墓門碑石高崢嶸<lb/>
界水連山誰敢爭枯枝墮地無人拾牧豎驅牛山下行<lb/>
亂兵西來人㪚走青野荒荒絶雞狗坵墳已見遭掘伐<lb/>
棺槨還聞被椎剖錦衾繡袂顔色新玉珥金環光照人<lb/>
千年幽鬼窖中物去作誰家富貴春<lb/>
　　　養牛歎<lb/>
田家養牛如養子愛惜皮毛少鞭箠一冬霜雪無青草<lb/>
<pb n="KR4e0016_WYG_004-35b"/>
還餧鹽羮齕糠粃全家性命繫一牛牛肥即喜瘦即愁<lb/>
木䦨土屋䕶乾煖出入更防人夜偷亂來買牛如買馬<lb/>
典盡春衣酬買價寸田尺土未得耕軍來牽牛誰敢爭<lb/>
攔街號哭送牛去青草空餘舊眠處君㸔新來山寨軍<lb/>
前日亦是耕鋤人即今打糧不耕土身着牛皮食牛脯<lb/>
　　　莫逐燕<lb/>
莫逐燕莫逐燕燕子清高不寒賤一生自在食飛蟲不<lb/>
啄稻梁㸔人面常年托巢城市中文杏梁深楊栁風亂<lb/>
<pb n="KR4e0016_WYG_004-36a"/>
來華屋已塵土還訪茆簷新主翁主翁村居事耕作種<lb/>
樹繞廬延鳥雀朝朝驅燕出門去怕見銜泥座中落燕<lb/>
子驅去還復來嘍嘍告訴聲低迴巢成不礙主門戸年<lb/>
年去來解相顧不如林間雀與鳥養成衆雛劇如鼠食<lb/>
汝場上禾與黍<lb/>
　　　剝苧詞<lb/>
江南人家多種苧燒土壅畬築圍䕶老苗刈盡還再生<lb/>
一嵗收成㸔三度東家女兒顔貌稀愛織白苧裁春衣<lb/>
<pb n="KR4e0016_WYG_004-36b"/>
侵晨入園捎亂葉採剝蒼皮連抱歸歸來臨池濯苔髮<lb/>
輕管圓刀事攏戛修蛇委蜕鱗鬛翻入手春雲驚膩滑<lb/>
一月績成催上機官中科布星火飛恤寒敢計皮與肉<lb/>
伐骨猶堪代明燭<lb/>
　　　寄贈陳侯短歌併柬項性高陳宗舜二進士<lb/>
陳侯昔尹興國時為政喜尚清而夷訟庭無人山鳥下<lb/>
蒲鞭日挂甘棠枝聞君佳譽喧兩耳玉樹亭亭照秋水<lb/>
至今父老稱誦之滿縣春風㪚桃李錦袍羽箭烏角弓<lb/>
<pb n="KR4e0016_WYG_004-37a"/>
身騎官馬如飛龍只今出入宰相府帳下貔虎皆驍雄<lb/>
羨君多才仍好武輕騎能衝陣如雨酒酣肝膽向人傾<lb/>
起拂吳鈎坐中舞我有狂客陳村民為言昔者長相親<lb/>
幕賓況有項文學安得一見清心塵瀲江沙晴秋草緑<lb/>
却望崆峒歌伐木王郎定棹酒船過我行不歸將奈何<lb/>
　　　題馬元善所藏松菴墨菊歌<lb/>
松菴道人寫墨菊幽興宛在山巖中軒然蒼石立苔蘚<lb/>
枝葉掩冉生秋風石傍扶疎出三本土潤根肥氣深穏<lb/>
<pb n="KR4e0016_WYG_004-37b"/>
彤霞匝地鑄黄金白露漙空濕香粉馬君好古天趣真<lb/>
昔年省郎吾故人升堂把酒對圖畫使我意與南山親<lb/>
君家舊宅龍沙北荒圃經年歸未得何當斸地種千株<lb/>
日倚湖亭㸔秋色<lb/>
　　　贈别彭伯圻由興國歸贛郡長歌<lb/>
瑤草不可折良友不可别握手出東門商歌動淒切問<lb/>
君此别何當逢異縣去留安得同錦江諸峰列烟霧雲<lb/>
日正射晴芙蓉君才英英美於玉誰遣東逰向空谷邑<lb/>
<pb n="KR4e0016_WYG_004-38a"/>
中令尹舊知名折屐開筵夜停轂孟嘗好客安在哉麋<lb/>
鹿亦上黄金臺清風滿庭絲竹動使我感激空愁懷唱<lb/>
吳歌催趙舞擊筑迴觴淚成雨十年下邑困風塵肝膽<lb/>
輪囷向誰吐世無魯連子誰能談笑却秦軍夷門日出<lb/>
客如霧豈識監者非常人我慚學書晚聞道憔悴衡門<lb/>
落秋草片言合意山嶽輕況爾多才足傾倒聞君有古<lb/>
劍血色斑駁青虵鱗幾時出匣試鋒鍔手抉雲翳開星<lb/>
辰言苦不可盡君行安得留江中横石如臥兕彩鷁下<lb/>
<pb n="KR4e0016_WYG_004-38b"/>
照空潭秋君歸暫向崆峒住我亦南還匡嶺去山中見<lb/>
月定相思愁殺啼猿滿烟樹<lb/>
　　　題薛克恭金陵竹西堂<lb/>
若有人兮懷竹西乃在鍾山之下秦淮之湄十年道阻<lb/>
風浪惡東望但恨歸來遲當時種竹堂西畔新緑扶疎<lb/>
出忩半手招鸞鶴下風雲日送蛟龍上霄漢豫章南逰<lb/>
消息疎却眺鍾山思舊居女牆月昏潮水落萬玉濯濯<lb/>
今何如憐君清修好風格漂落經年歸未得安得相攜<lb/>
<pb n="KR4e0016_WYG_004-39a"/>
招八公載酒來逰竹西宅上元周禎吾故人别來五見<lb/>
桃花春昨朝巻中誦題句使我感慨懷清真我家珠林<lb/>
小江口棄置頻年事奔走亂餘斬伐叢竹廢敗屋空餘<lb/>
數株栁聞君竹堂心眼開陶令何時歸去來清泉白石<lb/>
有貞操六代繁華安在哉<lb/>
　　　五月十八日挈家避兵由里良入西阬作猛虎<lb/>
　　　吟<lb/>
猛虎前嘯毒虵後驅烈火被原荆榛塞途悲風摵摵日<lb/>
<pb n="KR4e0016_WYG_004-39b"/>
欲晡山石摧裂魑魅呼令我有足不得趨蹷竭頻踣猶<lb/>
在罦嗟嗟我人曽不如青天之飛禽局促木石底而多<lb/>
畏心傷哉唐虞遠干戈苦侵尋云胡有生適丁斯今口<lb/>
不能言淚下沾襟<lb/>
　　　道逢老叟行<lb/>
道逢老叟行且泣背項罹傷血沾腋全家骨肉散風烟<lb/>
眼暗腸枯少筋力自言生長太平多州縣不到無徵科<lb/>
老去常促鄰里會醉來還唱古時歌粤從東南兵亂起<lb/>
<pb n="KR4e0016_WYG_004-40a"/>
鄉井流離經一紀不似今年亂較長九十日來竄荆杞<lb/>
贛兵自沮北軍强大船如山攅白檣水南東岸十餘里<lb/>
列開七府屯兵場七府兵來擄生口一旗入山萬夫走<lb/>
跳溪越塹劇猿猱獵草搜林到雞狗最後招安尤可憐<lb/>
中道要奪何紛然攘牽牛羊掠囊襆殺戮老醜俘少年<lb/>
我從出山被抄擄一室俄分兩三部大男山中草縛行<lb/>
㓜女城邊馬䭾去孫男呼母婦哭夫風驚雨㪚何須㬰<lb/>
分飛忽作異枝鳥離逝還同别水魚男健勝犢女如玉<lb/>
<pb n="KR4e0016_WYG_004-40b"/>
全換新衣與裝束湖南轉賣得金多主人無金不能贖<lb/>
近聞州尹收遺民毒癘死者無晡晨獨行三日迷所向<lb/>
不見當時鄉里人茫茫荒草江南路歸已無家死無所<lb/>
山背時時夜捉人城中又報新招戸<lb/>
　　　出自東門<hi>有序</hi>
　　乙巳正月十一日冦拔古城圍始出東門渡江遇<lb/>
　　爭橋者幾陷於水既渡賦此<lb/>
出自東門言越廣阡颯彼驚風鬱其飛烟鏘金鐵兮晝<lb/>
<pb n="KR4e0016_WYG_004-41a"/>
鳴市無人兮草芊芊後有摩牙鼔吻之虎狼前有衝波<lb/>
百折之奔川上茫茫兮不能附烏鳶之飛騫下淵淵兮<lb/>
懼蛟龍之糾纒纍然踧踖不可以徑度況有白刃揮霍<lb/>
交其前龍頭兮濺濺佛原兮緜聨雨冥冥兮雷闐闐羌<lb/>
獨後濟此兮嗟蒼天<lb/>
　　　題牛熙百猿圖歌<lb/>
石崖盤空截飛嵐萬木叢薄秋風酣野猿呼羣出山南<lb/>
什什伍伍旁交叅黒毛黄毳長毶毶白面碧眼很以躭<lb/>
<pb n="KR4e0016_WYG_004-41b"/>
聨拳躑躅睨且含接足照影埀虛潭去君相逐聚若談<lb/>
背側俯仰意各貪或行或据或引探抱者六七懸者三<lb/>
攀枝挾蔓緣松楠危不畏險乃所湛蜀門峽隂雲水涵<lb/>
啼霜呌月客不甘三聲已覺生憂惔如此三百寜能堪<lb/>
嗟哉牛熙筆如錟苦心貌此何精覃瑤池飄忽空八驂<lb/>
君子所化乃不慚<lb/>
　　　題湯子敏松石山房歌<lb/>
蒼蒼雲松磊磊白石層岡盤盤二水隔君從何年此卜<lb/>
<pb n="KR4e0016_WYG_004-42a"/>
宅茆茨窈窕通柴闗屋前正對宣華山蒼苔滿地人迹<lb/>
絶但見羣木紫翠交其間禾川西來抱山脚主簿潭空<lb/>
日光薄石面青烟薜帶埀葉間晴雪松花落採山釣水<lb/>
皆清風胡為汨沒塵埃中㸔君有子如玉樹覺我憔悴<lb/>
成衰翁愁來頗亦躭幽趣安得攜家就君住憶在花隂<lb/>
把巻時黄鸝啼滿青楸樹江魚秋肥山果紅有酒莫放<lb/>
金尊空人生適意在深隠富貴時來安所蒙<lb/>
　　　石火篇為蕭樵葬母作<lb/>
<pb n="KR4e0016_WYG_004-42b"/>
石火與草露人命恒若斯昨朝言笑坐高堂奄忽斂衽<lb/>
閟靈輀哀歌出中野浮雲慘且馳鄰里來引紼親戚各<lb/>
銜悲念此柩中人生存孝其姑生兒九嵗父不顧此母<lb/>
鞠之勞且劬禄養乃弗逮壽不登百年倉皇兵戈中子<lb/>
能負土營墳阡送者莫歎息自古運盡歸黄泉惟有令<lb/>
徳名永傳孟母豈不死世人至今誦其賢寄言後來者<lb/>
視此石火篇<lb/>
　　　題進馬圖<lb/>
<pb n="KR4e0016_WYG_004-43a"/>
拳毛赤騧初來進西人自控中官引虎氣深騰紫禁門<lb/>
龍光暗掣青絲靷玉鞭金鐙調馬時天子親御和鸞宜<lb/>
香街十二栁如霧太液宫前花滿枝神物飛騰那可測<lb/>
電掃風馳周四極時來顧影只長嘶太僕圉人騎不得<lb/>
　　　墨竹短歌為蕭志行賦<lb/>
羃羃歴歴生崇岡灑灑淅淅含秋霜平生念子抱素節<lb/>
感慨寫此當高堂釣臺仙潭憶所歴石洞雲埀翠光滴<lb/>
夜寒月白聴龍吟瘦影離離上虛壁<lb/>
<pb n="KR4e0016_WYG_004-43b"/>
　　　兩相惜行贈别吳仲倫歸白沙併柬曽自升<lb/>
江上霾雪隂雨積野徑荒荒㫁行迹故人東來忽過我<lb/>
把臂驚呼兩相惜十年東南兵甲頻豪傑往往淪風塵<lb/>
軀幹軒昂力如虎觀子豈是尋常人憶曽同作匡山客<lb/>
醉上層峰㸔秋色流水空明龍子潭碧桃盡繞仙人宅<lb/>
中壇欲上心力摧驚風怒雹從空來却攜短劍問卜筴<lb/>
乗槎徑欲窺蓬萊時移事異髦鬢改白璧泥沙閟光彩<lb/>
青鳥高飛竟不回消息微茫墮雲海君從何年墮白沙<lb/>
<pb n="KR4e0016_WYG_004-44a"/>
我亦歸種珠林瓜青山閉戸宜落日一水只隔城東霞<lb/>
感君遠來當此夕露牖風燈暗虛席一杯濁酒千斟感<lb/>
忽憶原嘗淚沾臆由來變化紛龍魚老我無成空學書<lb/>
西行定遇曽文學為問朗溪石笋今何如<lb/>
　　　牛虎行<lb/>
田家牧牛野田裏虎來伺牛草間起騰躍騎牛撲牛耳<lb/>
虎上嚙牛牛下奔戴虎直過前山村牧童驚㪚人呌吼<lb/>
遂虎救牛牛更走虎驚勢迫還棄牛牽牛歸來血滿頭<lb/>
<pb n="KR4e0016_WYG_004-44b"/>
可憐踉蹡空四足有角峨峨不得觸裂皮絶頂那可續<lb/>
田夫抱牛頓足哭猛虎還山食人肉<lb/>
　　　今日行二月十四日賦<lb/>
今日何日天氣清江干雨晴花栁明清晨手持一杯酒<lb/>
再拜有淚如何傾我不及庭前烏朝夕返哺鳴嗚嗚又<lb/>
不如墳上草霜露結根永相保一從南郡飛旌旗頻年<lb/>
死徙傷流離先疇荒棄稂莠集故宅蕩析風烟悲小時<lb/>
開口詠詩句投果傾堂動諸父豈知長大罹百凶事緒<lb/>
<pb n="KR4e0016_WYG_004-45a"/>
茫如墮烟霧只今四十逾八年有子孩癡方可憐霜蓬<lb/>
漸入明鏡裏菽水不到黄泉邊我家一門聨桂籍四十<lb/>
年餘聲赫奕每慚末路向人低獨抱遺書竟奚適姆源<lb/>
之山高入雲鍾嶺亦有慈親墳清明欲近風雨惡野鳥<lb/>
啼春安可聞大兄今年會昌去季也雩陽更流寓山齋<lb/>
此日倍相思却恨從前少懽聚東家西家燕子飛桃花<lb/>
亂落撲人衣明朝何處尋芳去腸斷故園消息稀<lb/>
　　　江上對月歌<lb/>
<pb n="KR4e0016_WYG_004-45b"/>
明月初出雲間時炯如金盆光陸離駐影疑遮青桂樹<lb/>
飛光直射碧桃枝枝間爛爛花如雪風力高寒吹欲折<lb/>
便持玉案紫瓊杯還酹青天白銀闕白銀闕幾千文九<lb/>
州四海遙相望一年十二度圓缺惟有春時最和朗我<lb/>
從抱病滯故園十夕九雨増憂煩此時朋㳺少懽聚誰<lb/>
與共倒林中尊只今翫月流江滸却憶兄行弟逰處湘<lb/>
水天青路口雲雩山雪照羅岩樹獨不見兮心慘傷舉<lb/>
頭㸔月憐異鄉華山老鶴歘起舞龍門流水横秋霜人<lb/>
<pb n="KR4e0016_WYG_004-46a"/>
生富貴復何有笑折花枝勸行酒未須秉燭向西園更<lb/>
與迴尊唱楊栁<lb/>
　　　題楊郎所製五采匹箋歌贈自明楊徵士<lb/>
楊郎手持一匹牋邀我放筆題長篇自言新製三百幅<lb/>
忍貧不博黄金錢浣花濯錦何絢爛湘淥凝春起波瀾<lb/>
晶熒色奪赤石髓膩滑光浮青玉案人言楊郎此箋真<lb/>
可傳豈知綵筆煉墨尤精堅雲窗朝拔霜兎穎石室夜<lb/>
掃松花烟一生攻苦事文墨長恨科名收不得窮年白<lb/>
<pb n="KR4e0016_WYG_004-46b"/>
髮侍甘㫖負米升堂更愉色楊郎楊郎莫漫沽古人豈<lb/>
必今人殊由來絶藝可名世況爾世葉當文儒益州十<lb/>
様今復見糜角松紋炯成片蒼龍騰霧起勺水紫鳯銜<lb/>
圖出深殿我慚世好百不諧學書局促空寒齋霜餘柿<lb/>
葉不可拾但覺枯硯在塵埃感君孝養憐君苦會且蜚<lb/>
聲羣玉府自掞𤣥雲答遠情江風颯颯鳴秋雨<lb/>
　　　寄答夏仲寅<lb/>
宜春才子清時望精神峭𦂳才疎放野服不逰城市間<lb/>
<pb n="KR4e0016_WYG_004-47a"/>
扁舟秖在江湖上往年訪我珠林灣草屋榛溪相往還<lb/>
是時八月十五夜明月東上仙槎山君船政繫灣頭樹<lb/>
玉瓶雙倒金陵酒滿洲風露聴歌呼水面寒光碎星斗<lb/>
别來鴻燕邈相疎宋郎忽寄雲中書碧箋麗句細作字<lb/>
秋水掩冉生芙蕖東南轉戰幾千里白雲在山招不起<lb/>
使者空尋顔闔廬神仙還入東吳市今年五月勞遠尋<lb/>
快閣磯頭江水深手持輕箑忽贈我使我披拂清煩襟<lb/>
如何相逢即相别回首音塵忽超越松桂早已見清貞<lb/>
<pb n="KR4e0016_WYG_004-47b"/>
雲月何由比高潔知君慣作汗漫逰揚帆鼓枻春江流<lb/>
重湖烟雨葭菼緑我亦飄颻隨白鷗<lb/>
　　　秋日承陳子相寄示送别詩併録登武山及往<lb/>
　　　年武溪相憶之作比興清遠兼有思致所以愛<lb/>
　　　我者深矣能無報乎輒賦長歌以答遠意併柬<lb/>
　　　南溪蕭翀諸子<lb/>
西登宣華東眺武山崪其孤青邈矣難攀虎鼻岋嶫戴<lb/>
石何班班風門宛開雙翠鬟雲峰上出九千仞六月飛<lb/>
<pb n="KR4e0016_WYG_004-48a"/>
瀑聲潺潺我有故人氷玉顔欲往從之路險艱長松吹<lb/>
雨日色冷曾倒緑醑夜醉溪亭間别來幾時秋樹殷寄<lb/>
我好句錯落明月連金環搖光發彩蕩心目使我歎息<lb/>
開昏頑憶昔與數子乗月相往還泛舟曉出越臺下吹<lb/>
笛夜渡青泥灣每思黄虞世禮樂日以瘝仲尼浮海去<lb/>
已遠古詩三千誰與删曹危檜偪黍離廢乃有哀怨興<lb/>
荆蠻後來作者百四五魚目蝘蜓愁嘲訕石巖夜寒不<lb/>
可且落葉如雨驚栖鷴感君高誼朗如月愧我緑鬢今<lb/>
<pb n="KR4e0016_WYG_004-48b"/>
成斑君才磊砢世所稀高價豈止千萬鍰由來天馬絶<lb/>
御轡豈有芝蘭低草菅秖今黄塵浩浩彌人寰長弓犀<lb/>
角紛馳彎金洞老仙臥烟草顧我清淚流澘澘九天崇<lb/>
嚴烟霧杳中有玉色都而閒待余服食金光草來扣清<lb/>
都龍門闗<lb/>
　　　會亭山歌為安成周孝㢘賦<lb/>
吾聞會亭之山高插天上有千章森欎之喬林下有百<lb/>
頃雲霧之芝田伊誰築室青山前云是周氏有子孝且<lb/>
<pb n="KR4e0016_WYG_004-49a"/>
賢十年亂定還鄉土奉母安居仍守墓池魚供饌冬笋<lb/>
白把酒升堂更懽舞時登半山亭却望山上墳手攀墳<lb/>
樹撫馴鹿淚灑深谷不斷之飛雲我願種桃繞其室瑤<lb/>
池花開照雲日此母應能食其實由來和氣兆物先水<lb/>
生連理山出泉會亭有石良可鐫母慈子孝俱千年<lb/>
　　　贈泉上人彈琴<lb/>
慈恩上人好彈琴昨者相遇龍門隂琅然為我拂蒼玉<lb/>
寫作幽澗寒泉吟奔騰千丈瀑布落忽轉巖坳潄松壑<lb/>
<pb n="KR4e0016_WYG_004-49b"/>
流聲漸遠人莫聞颯颯天風起寥廓<lb/>
　　　題華陽彭𤣥明所畫秋山圖<lb/>
我不識華陽彭煉師見畫雲山想句曲數峰暝色入遙<lb/>
浦六月泉聲動虛谷紫霞觀樓當落日似有幡幢出林<lb/>
木海邊鼇首戴雲紅天際峨眉拂秋緑昔聞天台雁蕩<lb/>
相鈎連雲氣來往駕飛仙斷橋溪澗路如棘嗟爾策蹇<lb/>
歸何年秋風湖曲波如烟我思東泛吳江船買魚沽酒<lb/>
緑荷渚吹笛夜下松門前便尋煉師覓𤣥鶴却訪華陽<lb/>
<pb n="KR4e0016_WYG_004-50a"/>
窺洞天<lb/>
　　　奉題墨竹為西陽蕭先生賦<lb/>
西陽先生風節高蚤以文翰馳英豪興來為之寫蒼玉<lb/>
便覺滿紙生風濤長身勁氣欲千丈復有孫枝儼相向<lb/>
曽聞鸞鳯下雲霄會見蛟龍起春浪先生靜掩林中居<lb/>
眼明秋水箋蟲魚他年東海訪竒古定載小車求竹書<lb/>
　　　流江八景歌<lb/>
望龍門渺飛雪皎若三山白雲闕仙人踏巖石石上迹<lb/>
<pb n="KR4e0016_WYG_004-50b"/>
欲滅恍惚重樓珠幢夜騰結北風吹沙江水裂望西山<lb/>
愁暮雨青屏冥冥龍出舞真僧入定石臥虎遙見絶壁<lb/>
中開露祗樹邅予逰兮江之南月皎皎兮浸汪涵素娥<lb/>
抱玉騎紫蟾馮夷縮手不敢探但見光采爛爛千丈搖<lb/>
虛潭招予舟兮石浦春濤浩兮不可以渡風轟鏗兮雷<lb/>
怒忽中流以迴顧聞闐闐之戍鼓宣華屹其雲中天雞<lb/>
鳴兮咽霜鐘耿疎星之光曙見十二之青峰復忽兮將<lb/>
夕落景飛兮亂山赤眺長洲兮汎珠湖棹木蘭兮拾明<lb/>
<pb n="KR4e0016_WYG_004-51a"/>
珠山有松柏兮水有芙蕖高可樵兮深可漁樂哉江南<lb/>
兮伊美人之所居<lb/>
　　　登王氏承慶樓歌<lb/>
誰能白日騎鶴緱山頭誰能赤手釣鼇滄海陬長空千<lb/>
里望不極愛此江上縹緲之飛樓樓成宛在河中洲排<lb/>
軼霧雨盤深幽後有白塘百疊之丹崖前有石浦萬丈<lb/>
之龍湫炎霄飛雪灑棟藻清曉落月窺簾鉤可以招飛<lb/>
仙延浮丘龍門宣華鬱相繆手翻天瓢倒海水一洗萬<lb/>
<pb n="KR4e0016_WYG_004-51b"/>
古興亡愁昂藏溪南翁颯沓紫綺裘平生友愛無與儔<lb/>
倚欄思共梅川逰驚風吹雁去不返徒使猨猱弔月鳴<lb/>
啾啾梅川神逰不可見喜見令子如琳璆前年入山伐<lb/>
羣木構此徑欲追前修三槐當戸青不休兩江之水何<lb/>
瀏瀏晚烟近渚栖釣石春雨滿臯㸔緑疇已聞萬巻積<lb/>
書史況有坐客皆公侯憶我重來停小舟門前緑波飛<lb/>
白鷗喬林倚天萬竹稠下有馴鹿聲呦呦雲陽老仙翰<lb/>
林伯十日坐此成淹留醉搖綵筆發竒思雄文鉅篇凌<lb/>
<pb n="KR4e0016_WYG_004-52a"/>
高秋至今光怪動斗牛四壁恍愴騰蛟虯林花如錦爛<lb/>
不收猗蘭娟娟春葉抽何不載酒相勸酬為君滿酌黄<lb/>
金甌起招秦娥作妙舞更換越女迴清謳洞霞絢爛可<lb/>
以列錦屏澗水嘈雜可以鳴箜篌但期天河遠抱石不<lb/>
記海屋曽添籌功名時來安可求過眼何異春雲浮誰<lb/>
能東山問安石我欲剡中從子猷<lb/>
　　　題葛洪移家圖<lb/>
前行白羊四角羸誰騎驅者鬅鬙兒猙獰一犬嘷而馳<lb/>
<pb n="KR4e0016_WYG_004-52b"/>
舉鞭䕶羊呵止之背有囊琴結墨絁嫗後負畫策以追<lb/>
少婦馳牛牛步遲兩兒共載兀不欹大者坐擁斑文貍<lb/>
小者索乳方孩嬉母笑不嗔還哢咿復有鬅者肩童羈<lb/>
引手向翁如反僛蹇驢嘷地行欲疲兩耳逆竪愁風吹<lb/>
老翁龎眉方頷頤顧瞻妻子色孔怡似語前行路向夷<lb/>
爾兄在前爾勿痴汝母正念爾弟饑高幘髯奚荷且持<lb/>
藥瓢囊襆何埀埀有捄者柄相參差傍有二巻一解披<lb/>
趂行苦忙奚不知我觀此畫喜復疑問翁為誰莫可推<lb/>
<pb n="KR4e0016_WYG_004-53a"/>
或云葛令之官時移家勾漏乃若兹人生多累在侈靡<lb/>
如此行李胡不宜骨肉在眼無餘資非有道者焉能為<lb/>
陳巖作圖真畫師筆跡縹緲如飛絲中有妙意世莫窺<lb/>
我吟將為仕者規如不見畫當求詩<lb/>
　　　美人撚緜線歌<lb/>
吳姬坐捲芙蓉裙玉纎參差挼白雲綺忩日高花氣熏<lb/>
搖光弄影何紛紜春蠶蠒尾雪花白澼得吳緜愛柔澤<lb/>
殷勤罥挂珊瑚枝一挽瓊絲落千尺寶璫下鎮懸飛瓊<lb/>
<pb n="KR4e0016_WYG_004-53b"/>
宛轉不聞繰絡聲春風吹花撲簾入倦倚象牀還歎息<lb/>
願因雙織紫鴛鴦與郎被服生輝光郎心百年終綰結<lb/>
莫學柔絲中道絶<lb/>
　　　題桃花珍禽圖<lb/>
山桃花開紅滿枝珍禽啄花光陸離嫋嫋欲立不自持<lb/>
吳隄十里錦作帷憶昔半醉倒接䍦走馬挾彈歸來時<lb/>
還見踏翻紅雪飛<lb/>
　　　賦金精山寄贈王使君<lb/>
<pb n="KR4e0016_WYG_004-54a"/>
金精之山高入雲丹崖黒石相糾紛靈泉千尺天上落<lb/>
仙樂縹緲空中聞我昔南逰出其下池上蓮花已堪把<lb/>
使君訪古此尋幽洞口雲蘿繫驄馬激清流坐高林排<lb/>
白石鳴清琴石以擬君之壯節泉以比君之素心愛而<lb/>
不見心惻惻雲岑歴亂烟波深題詩遠向山中去木鶴<lb/>
西飛慿寄音<lb/>
　　　石潭漁者歌<lb/>
吾慕東海生埀釣潭上石潭水颺春風桃花艷雲日知<lb/>
<pb n="KR4e0016_WYG_004-54b"/>
君遠志不在魚濯足時時還讀書秖應豹隠藏深霧肯<lb/>
學鷹揚載後車<lb/>
　　　題賦金銀山送蕭茂才之遂江併柬周用性<lb/>
金銀兩山蔚參差我昔西逰曾見之石臺照耀落日紫<lb/>
下映流水光離離干戈蒼茫隔烟霧清秋送子山中去<lb/>
淪落同悲雁塔人登臨更賦龍門句水北山人鬚髩蒼<lb/>
十年寄書不得將君去相尋定相得却望兩山心惻惻<lb/>
　　　題王若水畫松石高人圖<lb/>
<pb n="KR4e0016_WYG_004-55a"/>
盤松如龍石如虎傍有高人鬚髮古千年海上憶安期<lb/>
一日山中見巢父龍變乗雲虎可騎四海逍遙隨所之<lb/>
桃花源裏有路到莫遣時人先得知<lb/>
　　　題帖監縣所藏唐人畫馬圖<lb/>
髯奚並控天閑馬迴鞭齊立垂楊下毛骨疑從漢苑来<lb/>
衣冠自是唐人畫東南百戰良馬空安得致此真驍雄<lb/>
為君電掃清八極歸來立仗明光宫<lb/>
　　　和答謝子方<lb/>
<pb n="KR4e0016_WYG_004-55b"/>
東昌高人謝子方前日寄我新詩章文章變化合經緯<lb/>
律吕開闔含宫商亂來正音邈寂寞令我把誦坐仍作<lb/>
獨不見之情慘傷雲月娟娟上江閣<lb/>
　　　四斤桃子歌<lb/>
四斤桃子世所珍雕盤獻客誇輪囷海霞紅㸃王母頰<lb/>
玉團中涵秋水色東方嬌兒偷不得美人惜香笑懷核<lb/>
由來物性繫所宜荃茆橘枳安可期種成三年蒼玉枝<lb/>
開花結實君始知<lb/>
<pb n="KR4e0016_WYG_004-56a"/>
　　　東園有梅一株為野棘蒙罥有年未有竒之者<lb/>
　　　暇日因命童豎刋除之賦長短句一首<lb/>
東園有梅蜷不直茨蔓羅生錯如織東風嵗嵗滿園青<lb/>
不見梅花見荆棘横叢惡棘何紛然蒙密離纚將十年<lb/>
坐令盤窣不得展縱有花開誰與憐我昨買東園愛為<lb/>
此梅主忿然嫉狂横急集斤與斧先誅惡根次伐幹揮<lb/>
拉剔攘到全樹便教風疏舒彼鬱要令雪袪起其俯此<lb/>
時老梅筋力甦手足輕旋眉目都枝如取璧相如頭上<lb/>
<pb n="KR4e0016_WYG_004-56b"/>
直指髮柯如歸漢蘇卿手中落旄節色如買臣棄薪懷<lb/>
綬上會稽氣如望之入見堂堂謝挾持豁如晉公掀淖<lb/>
出泥塗矯如淮隂釋縛當萬夫兀如蕭何脱械佩劒趨<lb/>
勃如范叔出簀載秦車異材終離魑魅宅正氣似有神<lb/>
明扶下視茨棘無遺餘斬伐割截靡完膚蹴踏狼藉泥<lb/>
土俱或焚爇之罪不逋遂有過者側目驚相顧寒鳥逰<lb/>
蜂亦來聚清風濯濯羣萼敷晴日鮮鮮萬枝露極知摧<lb/>
惡植善天所嘉從有此卉木分正邪野夫窮年不出家<lb/>
<pb n="KR4e0016_WYG_004-57a"/>
但攜凍筆煮苦茶日日來㸔東園梅樹花<lb/>
　　　鸕鷀曲<lb/>
蘆花㫁港腥風起鸕鷀船來泊沙嘴聨翩滿艓黒如雲<lb/>
載入寒江獵潭水漁家自來養鸕鷀不畜網罟兼緡絲<lb/>
年深馴狎識情性舉手呼名相應隨船頭鳴榔雜喧閧<lb/>
黔喙𤣥裳歘飛哢亂石深掀錦鬛翻驚波暗掣金鱗動<lb/>
忽然抛擲向空中銜戴巨魚爭力雄漁郎驚救誇敏㨗<lb/>
承絡义挺無遺功小魚倒吞森似束終然入口不到腹<lb/>
<pb n="KR4e0016_WYG_004-57b"/>
充胡塞吭却歸飛吐向蓬忩動盈斛歡呼攜負入城府<lb/>
委玉傾銀賤於土飽同水鳥沙上眠醉共海鷗月中舞<lb/>
雌雄生小常相依得食後人偏得肥楊栁磯頭時聚立<lb/>
桃花潭上却翻飛往年布種沔湖裏近日船中亦生子<lb/>
不惜今年教養成死時却葬沙頭地我憐此鳥義且馴<lb/>
供養漁家秋復春鳥中豈無鵜鴣與白鷺一飽貪饞便<lb/>
飛去形貌雖竒焉足數<lb/>
　　　石炭行<lb/>
<pb n="KR4e0016_WYG_004-58a"/>
君不見廬陵周原上山兀草木無根盡童突何年下掘<lb/>
得石炭劫灰死凝黒龍骨十年兵興鑄錬多千包萬秤<lb/>
嚴征科鄉夫如鬼入地道鞭血哭淚交滂沱斸深掘遠<lb/>
不知返土囊砑空忽崩反十人同入幾人歸接綆篝燈<lb/>
出牽挽舟輸擔負入公家連屋委積如泥沙霞蒸風吼<lb/>
入爐韛但見刀㦸鋒鏃烈燄閃閃飛銀花我願天公憫<lb/>
民苦盡勅石煤化為土隨穴湮填永無取便令四海歌<lb/>
升平燒山鑄鎛銷甲兵民絶横死無苛征<lb/>
<pb n="KR4e0016_WYG_004-58b"/>
　　　石膏行<lb/>
君不見太和鍾步江水邊土山<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>嵔相鉤連何年下鑿<lb/>
石膏出黄壤深蟠白龍骨篝燈掘隧不計深前者方壓<lb/>
後復尋問之此人何為爾皆云得之可牟利自從嶺外<lb/>
南鹽通糅煉和之顔色同販夫重多不較味舟車四走<lb/>
如奔風晨輸夜挽盡筋力官有禁刑私不息蒸<graphic n="KR1566" url="https://raw.githubusercontent.com/kanripo/KR-Gaiji/master/images/KR1566.png" mimeType="image/png"/>藥食<lb/>
能幾何十有八九歸馘鹺我歎天公生此亦何補掘盡<lb/>
終當變為土又愁地脈鬱積還更生萬古奸利滋不平<lb/>
<pb n="KR4e0016_WYG_004-59a"/>
安得神人蹴之盡崩潰民樂真淳永無害<lb/>
　　　鐵十字歌<lb/>
廬陵江邊鐵十字不知何代何嵗年何人作之孰置此<lb/>
何名何用何宛然形模交横出四角三尺嵯牙偃錐槊<lb/>
雨淋日炙黒色滑土中鮀鱗見斑駁人言南唐竹木場<lb/>
所都鑄此罥硾筏與桴一沉江中一路隅是耶非耶焉<lb/>
得虞或云此古厭勝法水怪奔衝賴排壓雌雄相顧走<lb/>
光芒神物䕶呵誰畚鍤所以往代鼔鑄䖍州城此物千<lb/>
<pb n="KR4e0016_WYG_004-59b"/>
載為英精舁鐵過之銅乃成精化氣感理莫明世人往<lb/>
往疑根植下觸每愁風雨殛近時暴卒破盲惑掘地出<lb/>
之誇膽力終然棄置不敢匿我時見之考其式赤烏之<lb/>
年乃妄飾吾聞天生五行中惟金可革亦可從何不為<lb/>
刀為錯通商工為耜為鎛利九農斬犀刺虎為劍鋒不<lb/>
然行雨極變化為蛟龍胡獨汨沒在泥滓㫁甓遺株等<lb/>
淪棄銅仙不來秦鐻廢坐閲興亡一流涕<lb/>
　　長短句<lb/>
<pb n="KR4e0016_WYG_004-60a"/>
　　　不涉風波亭歌為糜朝英賦<lb/>
烈烈北風湯湯横波大船乗危小船覆公獨不涉留山<lb/>
阿赤鰌鬐黒龍尾長鯨峩峩撐白齒偶一觸之命如紙<lb/>
灧澦雲深自有堆海門黒月元無底我昔見公南浦之<lb/>
龍沙知公作亭非不華上礱翠石鑿戸牖下列琴策開<lb/>
烟霞客如流雲酒如海棗已如瓜菊堪採醉歌白雪揚<lb/>
清風獨立東南三十載歴觀古賢達孰不戀閒居後有<lb/>
栗里之陶氏前有東門之二疏公乎公乎又何羨乎鼎<lb/>
<pb n="KR4e0016_WYG_004-60b"/>
食而禄秩駟馬而高車登公亭酌公酒風波於公果何<lb/>
有酌公酒聴我歌風波風波奈我何<lb/>
　　　黄蜀葵歌<lb/>
君不見園中黄蜀葵去年一尺長今年始作花即見傾<lb/>
太陽朝朝與暮暮東西逐飛光天清白露下秋氣忽已<lb/>
涼蠨蛸籬落瓠葉黄支離委絶同秋霜䕃根衞足野人<lb/>
語豈知物性本有常空山無人日色薄能不念子増煩<lb/>
傷中天北斗何蒼蒼千秋萬嵗臨冀方清夜起瞻夜未<lb/>
<pb n="KR4e0016_WYG_004-61a"/>
央車輪确确迴中腸<lb/>
　　　林之烏美建昌黄節婦<lb/>
林之烏尾畢逋雌雄在樹聲相呼一朝雄死雌不去銜<lb/>
食自哺巢中雛雛成生羽翼教之慎出入出巢不似依<lb/>
巢安上有鷹鸇下沾濕林隂隂風颵颵東家火起焚其<lb/>
巢巢空葉枯霜露冷覆翼其子鳴咬咬雛今老蒼自飛<lb/>
止慈烏端居為雛喜銜草作巢巢更高白頭未遍慈烏<lb/>
死見者共歎息羨爾林之烏婦中貞節誰與俱獨不見<lb/>
<pb n="KR4e0016_WYG_004-61b"/>
海昏羅田都黄氏一子之母旌門閭<lb/>
　　　贈袁鍊師彈琴<lb/>
袁鍊師好彈琴不作江南曲解琴中古音七軫削玉徽<lb/>
裁金焦桐黒尾朱絃心對之如大賓寶之甚璆琳時來<lb/>
為予肅危襟拂拭顧盼愁不禁六月一鼓之秋風颼颼<lb/>
起雲林十月一再撫凌厲白雲開重隂老君壇高夜色<lb/>
迥神人下聴寒蕭森口中六律祇自和頭上三花誰與<lb/>
簪忽起抱琴去振衣度遙岑手援北斗為我斟獨不樂<lb/>
<pb n="KR4e0016_WYG_004-62a"/>
兮憂駸駸蒼梧虞舜不復返帝子珮沈湘水深不盡千<lb/>
古意别君清夜吟遙想相思江之潯<lb/>
　　　送孫伯剛之儀真<lb/>
孫侯廟廊具特達古豪俊十年出禁闥往往事州郡蒼<lb/>
髯玉立秋風高南浮烟海東雲濤中朝更化重守令似<lb/>
爾簡擢非賢勞淮東諸郡臨淮道共説儀真風物好萬<lb/>
家歌吹動春雲十里樓船壓江島海有鹽錯水有魚白<lb/>
露紅霞春滿壺候人出郭鳴馬集日望使君來下車豈<lb/>
<pb n="KR4e0016_WYG_004-62b"/>
無窮困民所重民父母税賦出鞭笞伊誰肆苛虎長淮<lb/>
之水何悠悠行矣不可以久留便令南陽得召父坐見<lb/>
淮水迴清流願持萬古心送君以千里由來賢達士感<lb/>
激在知己篔簹谷金精山吾獨胡為淹留於其間雲霄<lb/>
浩蕩白日近飛翰冥冥倘可攀<lb/>
　　　己亥三月歌<lb/>
己亥三月尾大麥小麥黄欲起風從北來雨不止野雀<lb/>
漫天水漫地高田雀飛可網羅低田水來將奈何<lb/>
<pb n="KR4e0016_WYG_004-63a"/>
　　　水嚙古墓歌<lb/>
河水嚙高丘丘中墓門崩作洲可憐墓中人不見河水<lb/>
向南流<lb/>
　　　題青陽行樂圖歌為黄允中賦别<lb/>
使君臨湘人舊住青陽里一從逰宦之江郡長憶青陽<lb/>
好山水梅池之水深瀰瀰晴緑釀漲青玻瓈蛟龍夜擘<lb/>
山石裂下注湘水衮衮而東馳羣山插天削寒碧大雲<lb/>
嵯峨幾千尺蒼烟盡覆紫芝巖日光却射青蘿壁圖中<lb/>
<pb n="KR4e0016_WYG_004-63b"/>
茸帽紫綺裘使君行樂何風流長松過雨曉色淨抱琴<lb/>
來此吟清秋琴中有聲傳太古振羽流商動林莽淳風<lb/>
已變知者寡却望蒼梧歎脩阻我欲起掃石上苔為君<lb/>
更置青螺杯手攀瓊枝拂明月騎取白鶴徑欲歸蓬萊<lb/>
蓬萊微茫不可以度嗟我民昔捐瘠兮孰遺以哺民今<lb/>
有子兮穫有稌挽之不留兮君盍予顧思使君兮不可<lb/>
忘泛澄江兮望臨湘臨湘山高兮水長允懷使君兮樂<lb/>
哉青陽<lb/>
<pb n="KR4e0016_WYG_004-64a"/>
　　　題江村秋興圖為蕭性存賦<lb/>
我昔棹船過横月醉唱吳歌夜中發鵝公嶺頭月東出<lb/>
百尺清潭寫毛髮買魚溪口燒荻烟回首舊逰今惘然<lb/>
蕭君此圖自新製風物何得猶當年兩松童童立江滸<lb/>
松下人家好樓宇雁沈極浦秋水闊僧入逰峰晚鐘度<lb/>
伊誰閉户事書史白髮滿頭心未巳豈知揚雄老執㦸<lb/>
萬言不如一杯水幅巾美髯行者誰瀟灑似有巖壑姿<lb/>
便思攜酒共佐酌更約入山尋紫芝<lb/>
<pb n="KR4e0016_WYG_004-64b"/>
　　　漁棲辭<hi>有序</hi>
　　劉子過螺川聞有歌於澤中者異而聴之曰此漁<lb/>
　　者也迹之不可得乃倣其音而節之為漁棲辭<lb/>
蒼林兮碧溪我漁兮我栖朝鳴榔於中澤兮夕余濟於<lb/>
澨西波洄㳂兮不可以倐迷路窈窕兮風淒淒反予遵<lb/>
兮故蹊雲鱗鱗兮不可以隮潄白石兮藉芳荑悄空谷<lb/>
其無人兮見翩翩之鳬鷖志逸而嬉兮得喪以齊綸不<lb/>
必施兮彼笭箵又焉足齎樂哉洋洋兮吾烏知爾之為<lb/>
<pb n="KR4e0016_WYG_004-65a"/>
鰷鱨為鯨鯢<lb/>
　　五言律詩<lb/>
　　　至贛入西江<lb/>
奉詔趨南越乗舟上贛津脩程兼水石晴景際冬春海<lb/>
食人多詐山行馬有神誰能輕陸賈吾已愧涓人<lb/>
　　　出蒲嶺晚投鍾寨<lb/>
亂石閟巖扃蒼烟擁翠屏稻田宜晚赤山木自冬青客<lb/>
去衝蠻霧人來覩使星秪慚過冀北猶擬泛滄溟<lb/>
<pb n="KR4e0016_WYG_004-65b"/>
　　　南海逢蕭氏妹<lb/>
流落憐吾妹艱難在海隅偶然餘見日早已絶歸途日<lb/>
落蒼波濶天寒碧嶼孤失羣兼委羽忍淚更相呼<lb/>
　　　包公井<lb/>
止飲端州水猶為鑿地謀在官真不負於世果何尤光<lb/>
抱一泓月清涵萬古秋塵懷思一滌欲去復遲留<lb/>
　　　渡繡水取道赴高州<lb/>
日出城烏起風高驛馬鳴山從雲際起人在樹間行溪<lb/>
<pb n="KR4e0016_WYG_004-66a"/>
罟窮深捕畬刀廢薄耕見人茆屋好渾欲愧平生<lb/>
　　　憩金雞驛亭<lb/>
緣雲上驛亭春色正冥冥千樹棠梨白滿山蕉葉青碧<lb/>
潭開匣鏡秀壁擁帷屏尚説客州遠舟行未可停<lb/>
　　　下馬<lb/>
下馬度嶔崟千溪復萬林含沙疑鬼箭飛草畏蜞針火<lb/>
種通猺俗山歌襍獠音逢迎暫投息起坐劇愁心<lb/>
　　　出雷陽初渡東洋溝<lb/>
<pb n="KR4e0016_WYG_004-66b"/>
南出雷陽郭東洋第一溝氣蒸通海潤味苦雜潮流蜃<lb/>
堊塗舟徧蒲茅覆屋稠還聞颶風起飄巻到城樓<lb/>
　　　至沓磊驛初見海水<lb/>
南海天光白東洋水氣昏汐潮通浦口濤浪潄山根浩<lb/>
淼涵千古虛明匯衆源平生萬里志臨眺豁飛翻<lb/>
　　　瓊府與廣東僉憲潘牧戸部主事元伯常相見<lb/>
　　　於瓊臺驛作此奉柬<lb/>
元子經邦賦潘郎執法公寜知萬里外相見一亭中潮<lb/>
<pb n="KR4e0016_WYG_004-67a"/>
退沙痕白春還海氣紅願言各努力歸奏大明宫<lb/>
　　　題陳賛府山水畫贈蕭伯循<lb/>
憶在清江上開軒望遠林鶯啼雙樹緑人靜一忩深遠<lb/>
道勞行役芳期阻嘯吟如何埀釣者萬事不闗心<lb/>
　　　題釣魚圖<lb/>
瀟灑𤣥真子超遙好容顔放船烟樹下把釣水雲灣魚<lb/>
沒萍翻石鳥啼花滿山惟應江月上遙聴棹歌還<lb/>
　　　題雪景山水畫<lb/>
<pb n="KR4e0016_WYG_004-67b"/>
萬木皆氷樹千崖盡玉山精神添去馬毛羽失棲鷴客<lb/>
路微茫外人家烟水間憶曾登虎鼻徒步月中還<lb/>
　　　題毛澤民雲山圖<lb/>
水國通吳會茆堂背楚臯樹含春雨潤雲挾晚風高幽<lb/>
想栖文豹深疑呌緑猱誰能招小隠吾欲棹輕舠<lb/>
　　　題方壺寄黄郎中渭雲紅樹圖併書<lb/>
春樹重重緑江雲冉冉生圖傳龍虎客書寄鳯凰城花<lb/>
底趨瓊珮松隂奏玉笙何時騎兩鶴方駕上蓬瀛<lb/>
<pb n="KR4e0016_WYG_004-68a"/>
　　　題挾彈圖<lb/>
駿馬青絲絡聨翩挾彈來山疑經洛浦路似出章臺鳥<lb/>
㪚紅花落鶯啼碧樹開啼時端聴汝好在莫相猜<lb/>
　　　題趙鳴所畫林下㸔雲圖<lb/>
何地好幽棲青林帶碧溪藤埀猿共挂葉暗鳥頻啼避<lb/>
俗還衣褐㸔雲只杖藜幾時真不負歸問武山西<lb/>
　　　題山水畫軸<lb/>
瀑布雙埀下屏風九疊張波光混彭蠡山勢似潯陽松<lb/>
<pb n="KR4e0016_WYG_004-68b"/>
塢棲茆屋楓林帶石梁扁舟如可具吾意在滄浪<lb/>
　　　題古木蒼鷹圖<lb/>
曠野澄秋氣雄姿肅武威林端方攫立雲外已驚飛秉<lb/>
政乗金令摧奸順殺機喜聞阿閣上鳴鳯際春暉<lb/>
　　　贈松江周道士<lb/>
自得逰仙術偏多濟世才檄龍行雨去呼鶴下天來功<lb/>
熟黄金鼎名登緑玉臺還聞從此别入海訪蓬萊<lb/>
　　　十月一日至臨濠㸃驛將歸南京賦此奉酬徳<lb/>
<pb n="KR4e0016_WYG_004-69a"/>
　　　瑜蕭虞部<lb/>
淮水遶濠城東流不盡情秋光餘客路雲氣滿神京下<lb/>
馬逢仙堠迴舟問水程遙憐一尊酒持此向誰傾<lb/>
　　　題畫扇<lb/>
雪裂齊紈素天開楚甸圖丹崖禪閣並紅渚釣船孤亭<lb/>
晚連松桂沙明問栁蒲短琴如可抱清醑得頻沽<lb/>
　　　十四夜對月柬子彦有懷子中兄<lb/>
月出白楊端烏啼清夜闌絺衣初淅淅草露已溥溥共<lb/>
<pb n="KR4e0016_WYG_004-69b"/>
喜燈花密寜辭酒盞乾有兄懷二弟應自倚樓㸔<lb/>
　　　夜坐二首<lb/>
葉落風連樹烏啼月滿庭把書雙鬢白呼酒一燈青霜<lb/>
露驚殘嵗闗河憶舊經職思方在圉未敢歎飄零<lb/>
　　　其二<lb/>
更聲引迢遞海氣合空濛烏鵲枝枝月青楊葉葉風山<lb/>
河百戰後城闕五雲東往事成炊黍吾生獨轉蓬<lb/>
　　　寄酬長興知縣蕭徳瑜四首<lb/>
<pb n="KR4e0016_WYG_004-70a"/>
有美長興宰曾為工部郎冶金精範器製錦動成章客<lb/>
鬢何曾白鄉心故自長永懷明月夜送酒過濠梁<lb/>
　　　其二<lb/>
山澤通虞部圖書限職方向來嗟共事此别更殊鄉羸<lb/>
馬燕山遠紅船霅水長各言思奮勵未可惜參商<lb/>
　　　其三<lb/>
近見湖洲客因傳三月書闗河千里外霜露九秋餘作<lb/>
縣能知事攜家想定居幾時苕霅上相見採芙蕖<lb/>
<pb n="KR4e0016_WYG_004-70b"/>
　　　其四<lb/>
五十今逾四驚添白髮多遭逢嗟已盛報答欲如何邊<lb/>
月明山驛沙氷帶塞河逺慿南鄉雁一寄北行歌<lb/>
　　　觀北平城陌栽樹有感<lb/>
本是山中物移來近市塵分根煩野客留䕃待行人意<lb/>
接風烟遠光承雨露新閭閻小兒女攀弄亦何頻<lb/>
　　　退食<lb/>
退食還西舍單居少四隣入門驚落葉振席愧流塵獰<lb/>
<pb n="KR4e0016_WYG_004-71a"/>
犬偏嘷客饑猫亦戀人自憐仍自慰俯仰向誰陳<lb/>
　　　東園秋雨野莧旅生日採供㕑喜而成韻<lb/>
旅莧無人種生來自滿畦童童承曉露濯濯迸秋泥瓜<lb/>
蔓蟲偏食茄科草共齊欣然供採摘亦足慰羮虀<lb/>
　　　西館積雨<lb/>
西館門長掩青樗自滿林土垣秋後塌泥濘雨中深案<lb/>
檢秋巡牘囊餘月俸金君親恩未報搔首一長吟<lb/>
　　　雨歇感事<lb/>
<pb n="KR4e0016_WYG_004-71b"/>
雨歇孤城曉風驚萬葉秋晴忩走蝎虎隂壁上蝸牛撫<lb/>
事慚疎闊承恩歎謬悠若為禆海嶽未敢問林丘<lb/>
　　　即事<lb/>
吏牘常堆案官居不近鄰階庭歸去晚雞兎坐來親市<lb/>
酒何曽醉囊詩未是貧秖慚公禄厚猶恐負儒巾<lb/>
　　　感俗<lb/>
衮衮牛車急紛紛鮒甕頻井鹹知苦水風惡駭奔塵土<lb/>
炕炊烟舊坭頭送酒新總憐邊俗惡牢落異鄉人<lb/>
<pb n="KR4e0016_WYG_004-72a"/>
　　北平十二咏<lb/>
　　　胡桃<lb/>
碧露枝枝重青苞顆顆勻葉深初覆夏花弱不禁春核<lb/>
隠龜筒小漿凝密枳新向來誰致汝吾欲恨平津<lb/>
　　　榛子<lb/>
君國充籩實閨門重贄儀物微將禮意名重著歌詩錯<lb/>
落雞頭小晶熒鬼目竒欲嘗憐病齒把玩獨多時<lb/>
　　　馬藺子<lb/>
<pb n="KR4e0016_WYG_004-72b"/>
藺草何人種叢生故近蘭葉長書帶小根瘦彗芒乾牛<lb/>
馬何曽食樵蘇自不干遙憐南郡客更作水仙㸔<lb/>
　　　香水梨<lb/>
香水傳嘉號輪囷碧玉團刀場慚誤擬飣坐喜同歡崖<lb/>
蜜清心潤壺氷濺齒寒宣城空斗大氣味敢同㸔<lb/>
　　　紅瓤瓜<lb/>
皮緑何曽别瓤紅故異常晶熒丹玉片滴瀝紫霞漿雲<lb/>
落盤杅冷氷餘齒頰香青門誇五色見此不能忘<lb/>
<pb n="KR4e0016_WYG_004-73a"/>
　　　御黄子<lb/>
本是中園李多因杏接成喜傳希世味因錫御黄名圓<lb/>
瑩含秋色甘香注露英只今玉食儉遠物未曽徵<lb/>
　　　盤松<lb/>
最愛青松樹盤盤偃勢竒一擎張羽蓋四面走虬枝引<lb/>
手探巢鶴低頭觸兔絲尋常三尺裡赤日未曽知<lb/>
　　　偃槐<lb/>
勃窣撐孤柱婆娑偃一株長條埀帶厲細葉挂流蘇暮<lb/>
<pb n="KR4e0016_WYG_004-73b"/>
鵲從爭起秋蜩秪謾呼移牀憐美䕃何止蔽千夫<lb/>
　　　巴丹<lb/>
自是山桃子蕃名故爾殊皮膚憐外腊香味愛中腴磊<lb/>
落珠盤石修圓碧海珠南歸思種汝土性恐難迂<lb/>
　　　韭黄<lb/>
都人賣韭黄臘月破春光土室芳根暖氷盤嫩葉香十<lb/>
金酬好價一筯愜初嘗何以江南種青青雪裡長<lb/>
　　　慈烏<lb/>
<pb n="KR4e0016_WYG_004-74a"/>
塞北慈烏好羣飛長子孫爭巢偏挾勢反哺獨知恩秋<lb/>
樹霜前遶寒枝月下蹲往來隨候雁此理竟誰論<lb/>
　　　黄鼬<lb/>
黄鼬雄於鼠蕭騷㪚尾毛窺簷林雀噪出穴屋雞號攘<lb/>
攘縁高樹踆踆伏淺蒿惟餘管成子猶得利霜毫<lb/>
　　　防微館<lb/>
高館人難到層階草漫生野蒿深沒馬高樹靜啼鶯問<lb/>
俗時詢野防微早計程自無塵土近況有柏風清<lb/>
<pb n="KR4e0016_WYG_004-74b"/>
　　　七夕次吕僉憲韻<lb/>
華月麗秋天寒光瑩若泉星移銀漢節花合綺樓烟鵲<lb/>
影浮珠貝蛛絲罥藕蓮人間與天上安得兩團圓<lb/>
　　　心清一首奉柬吕徐二僉憲<lb/>
心清餘白日地迥隔紅塵馬渴時窺井烏馴不畏人衣<lb/>
冠更異俗書律在同寅遼海通東北應知服化淳<lb/>
　　　獨歸<lb/>
吏㪚獨歸遲西庭欲暮時猫戲風捲葉雞坐雨横枝白<lb/>
<pb n="KR4e0016_WYG_004-75a"/>
雪誰能和清觴謾自持故園秋色早回首意兼悲<lb/>
　　　曉起<lb/>
樓笳低塞雁鄰火起庭鴉城歇征人柝門喧過客車風<lb/>
枝塗白露霜葉覆黄沙底事邊隅夢經時不到家<lb/>
　　　題李居中山水畫二首為孟彦忠掾史賦<lb/>
日出清江迥雲生翠壑重樓臺山上下車馬路西東松<lb/>
瀑晴崖雨茆茨古木風向來度橋處曽見抱琴翁<lb/>
　　　又<lb/>
<pb n="KR4e0016_WYG_004-75b"/>
山崦朝隂薄野橋秋水深人家住不遠杖策去相尋水<lb/>
口分危石山腰控遠林蒼茫何處景迢逓故園心<lb/>
　　　紀俗<lb/>
古來燕趙地遺俗至今存麯和膏糜冷烟燒土炕温主<lb/>
賓通坐臥婿女異卑尊四海今同化移風在所敦<lb/>
　　　銅城驛遇雪<lb/>
晨起驅雙犢前行挾兩輈偶衝寒雪去如駕玉麟逰草<lb/>
樹千章列川原一色浮幾時還入覲趨拜鳯凰樓<lb/>
<pb n="KR4e0016_WYG_004-76a"/>
　　　再賦<lb/>
慘淡暗長空低迴逐急風榆林珠錯落蓬草玉瓏鬆野<lb/>
屋無炊火川原有去鴻遙憐異鄉客枯坐小車中<lb/>
　　　過沛縣水驛<lb/>
水驛前年到歸船復此過人家住來久岸栁種成多泗<lb/>
水通遙海碭山隔大河千年陳迹在回首颯悲歌<lb/>
　　　守凍二首立春後二日<lb/>
風霧捲驚塵河氷限去津客程方守凍天意欲爭春去<lb/>
<pb n="KR4e0016_WYG_004-76b"/>
雁鳴猶急浮鷗近若馴香醪如可問吾欲酹江神<lb/>
　　　又<lb/>
風急牽檣澁氷堅下檝難一程殘雪裡三日大江干近<lb/>
渚時登眺遙山只坐㸔到京猶十驛誰與送飛翰<lb/>
　　　夜雪<lb/>
黄昏初淅淅深夜故翩翩野白驚連水忩明覺滿船天<lb/>
低寒月下河斷北風前旅泊成淹滯孤檣未可牽<lb/>
　　　舟次遇賣獐者<lb/>
<pb n="KR4e0016_WYG_004-77a"/>
野獵賣山獐提攜趂客航山林便性逸羅網墮機張價<lb/>
索青錢足膏凝白玉香平生藜藿味對此不能忘<lb/>
　　　夜夢亡兄中翁以家事相語覺而感泣因追賦<lb/>
　　　二詩以寄予衷<lb/>
老去頻年别書來百感非痛心須一見皓首竟先歸夜<lb/>
冷姜肱被天寒康伯衣只今嗟莫及惟有淚長揮<lb/>
　　　又<lb/>
晚嵗家居日逢人憶弟時誰知萬里意竟作九原悲苦<lb/>
<pb n="KR4e0016_WYG_004-77b"/>
惜分符遠尤嗟上冡遲惟餘清夢在欵欵慰深思<lb/>
　　　青陽店曉泊憶往年㸃水驛過此<lb/>
寂歴臨流岸蒼茫向暮天闗河淹遠客風雪送殘年宿<lb/>
雁時驚火饑烏欲趂船昔年來往地回首一茫然<lb/>
　　　遣悶<lb/>
舟子呼不起高眠烟浪中苦云愁積雪猶欲候天風倥<lb/>
偬羈懷劇蕭條嵗事窮幾時東夾道騎馬聴晨鐘<lb/>
　　　嵗暮舟中有感<lb/>
<pb n="KR4e0016_WYG_004-78a"/>
嵗紀聿云暮客程殊未央大風吹曠野積雪滿河梁城<lb/>
遠難沽酒缾空欲問糧何當轉晴景長嘯下山陽<lb/>
　　　夜宿宿遷<lb/>
城霧初明火江風只撼船春還猶有雪夜過欲無眠來<lb/>
往憐吾老登臨記昔年桃源如可問乗月下前川<lb/>
　　　除夕<lb/>
凍雪初晴夜殘年欲盡時居人競節物行客信程期酒<lb/>
重屠蘇感詩深棠棣悲團圞兒女坐應説鬢成絲<lb/>
<pb n="KR4e0016_WYG_004-78b"/>
　　　夜宿棗林閘聞雁<lb/>
迢逓來何處蒼茫叫此時夜深猶去遠春近獨歸遲江<lb/>
上烟波濶山前塞月低十年來往地回首意兼悲<lb/>
　　　題李時畫山水圖寄贈羅修已<lb/>
雪擁蓮花嶂霞明楓樹林江侵沙嶼濶泉落洞門深栁<lb/>
色催移棹松隂帶抱琴新亭無限好何日共登臨<lb/>
　　　過桃源縣别黄仲箎<lb/>
野市栖民舍河隄帶縣衙長年對流水無處問桃花舊<lb/>
<pb n="KR4e0016_WYG_004-79a"/>
别三年久新愁兩鬢華相逢那可住風雪滿星槎<lb/>
　　　十月朔日蒙御史臺頒至洪武九年厯日十六<lb/>
　　　喜而有賦<lb/>
洪武九年春儀臺寶厯新遠從烏府送如見鳯圖陳萬<lb/>
國同正朔千官仰北辰彤廷先進早猶憶侍班晨<lb/>
　　　吕梁洪<lb/>
飛瀑過雙磧横梁亘一洲時清自失險石出更安流客<lb/>
棹依洄洑人家帶坌丘為誰含怨怒嗚咽下邳州<lb/>
<pb n="KR4e0016_WYG_004-79b"/>
　　　河上農家<lb/>
河上居人少兵前草樹繁牛羊還識路雞犬自成村衣<lb/>
夾緜花絮盤分苜蓿飱可能無長物容易足晨昏<lb/>
　　　答吳生仲琰來韻<lb/>
英英吳氏彦文采動儒紳不憚荒山晚遠投佳句新雲<lb/>
天開意氣秋水瑩精神勵志勤修業終當繼古人<lb/>
　　　和子與王徵君中秋律詩一首<lb/>
對月憐今夕㸔雲憶往年秋光連武姥詩興在禾川花<lb/>
<pb n="KR4e0016_WYG_004-80a"/>
底吹簫坐松根枕石眠如何繼清好高詠賞團圓<lb/>
　　　題畊樂亭<lb/>
園圃帶城居知君樂有餘韭菘連疃緑柿橘映忩虛自<lb/>
釀澆花酒閒觀種樹書如何車馬客憂患日相於<lb/>
　　　題唐人馬圖<lb/>
天馬何年貢遠從西北來月支回漢使風骨走龍媒白<lb/>
日軒墀近青雲道路開高秋㸔圖畫歘使壯心哀<lb/>
　　　題陳敬則書室<lb/>
<pb n="KR4e0016_WYG_004-80b"/>
一室梧桐下秋隂覆近簷古琴蛇腹斷新竹鳯毛鮮酒<lb/>
熟從人醉詩成衹自編月明溪水緑更擬泛漁船<lb/>
　　　過丹塘訪雲從羅隠君不遇<lb/>
緑竹溪流外丹山夕照邊入門雙桂古繞屋數峰圓烟<lb/>
暖吹藜閣雲寒穫稻田如何不相見悵望故悽然<lb/>
　　　出雞鳴嶺憩白竹院將入雙仙省先墓<lb/>
曉出雞鳴嶺東望馬田山噴薄流淙下回環紫翠間地<lb/>
幽千竹淨院古一僧閒鬱鬱松楸暮歸遲秪厚顔<lb/>
<pb n="KR4e0016_WYG_004-81a"/>
　　　望白竹巖<lb/>
窈窕縁苔澗逶迤帶草堂松橋通石徑竹柵間山塘遠<lb/>
樹晴烟白落花春水香幾時逰白竹應踏石為梁<lb/>
　　　清明對酒<lb/>
榆火報清明雲天霽景澄麥花愁夜雨桑葉愛春晴燕<lb/>
説興亡恨蛙占水旱聲可能忘世慮呼酒聴流鶯<lb/>
　　　題山水畫四首<lb/>
隔水問樵童青山深幾重巖歌聞雪瀑谷轉見雲松野<lb/>
<pb n="KR4e0016_WYG_004-81b"/>
服乗秋製山田力嵗供徒令塵土客揮汗仰高蹤<lb/>
　　　右韓昌黎送李愿序<lb/>
馳策長林下停舟野水潯旌旄行處路罇俎别時心山<lb/>
晚松隂薄江晴栁色深殷勤言贈意千古重官箴<lb/>
　　　右栁子厚送薛存義序<lb/>
羣木颯蕭蕭虛堂坐寂寥秋聲方永夜月色自中宵目<lb/>
倦青編過眠遲絳蠟消平生江海志及此歎飄搖<lb/>
　　　右歐陽永叔秋聲賦<lb/>
<pb n="KR4e0016_WYG_004-82a"/>
清夜放船好長江正渺如風行流水上月出逺山初飛<lb/>
鶴盤空迥潛蛟隠浪虛英雄有遺恨臨泛獨躊躇<lb/>
　　　右蘇子曕赤壁賦<lb/>
　　　和子與王先生夏日途中望武山二首<lb/>
日高南澗午雲度北巖隂坐石依行樹聴泉醒渴心遙<lb/>
望西華觀微聞鐘磬音烟霞石磴晚誰與共清吟<lb/>
　　　又<lb/>
野寺臨溪古方橋駕石牢雲車停逺蓋風樹隠虛濤赤<lb/>
<pb n="KR4e0016_WYG_004-82b"/>
日南天迥青巖北斗高却思燕地冷雪椀送氷桃<lb/>
　　　七月十四日同王徵君蕭國録逰雲峰寺觀壁<lb/>
　　　間舊畫墨龍有感<lb/>
梵宇慿虛構僧房隠樹開忩間時見虎山下或聞雷路<lb/>
繞巖腰上泉通石骨來淒涼餘畫壁風雨半莓苔<lb/>
　　　西華望月和竹庭韻二首<lb/>
山遠絶紛華天虛引望賒南風當戸正北斗傍巖斜路<lb/>
轉風泉合巖分霧樹遮若非聞玉磬誰信在仙家<lb/>
<pb n="KR4e0016_WYG_004-83a"/>
　　　又<lb/>
秋清深谷裡月照大江濱此夜同逰客當時遠别人白<lb/>
髮催年老青燈照夜頻陶皮如可問逰此欲尋真<lb/>
　　　問胡山人墳<lb/>
偶尋康道士因問故人墳滿地生秋草何年閟白雲松<lb/>
樓秋夢斷竹浦夜吟分狂飲猶憐我㪺泉擬酹君<lb/>
　　　宿西華有懷蕭鵬舉并柬同逰者<lb/>
山光上寥閴海氣接鴻龎月近全當戸天埀半入江買<lb/>
<pb n="KR4e0016_WYG_004-83b"/>
泉蒼石洞送酒白雲牕却憶滁陽客東逰滯短艭<lb/>
　　　項烈婦唐氏挽詩<lb/>
冦截新林渡風驚下瀨船死能同母逝生或媿身全抱<lb/>
石雲漂海沈珠月在淵義門重光烈千古照龍泉<lb/>
　　　贈廖山人月山<lb/>
問訊青囊客來逰衣錦鄉幾年寓禾水何日過茆堂古<lb/>
墓沉鳬海高門㪚鹿場平生雙短屐登覽意何長<lb/>
　　　過小孤山<lb/>
<pb n="KR4e0016_WYG_004-84a"/>
萬丈臨無地蒼然不可攀九江爭赴海一柱獨當闗水<lb/>
族朝珠闕仙娥擁翠鬟平生登覽興及此慰南還<lb/>
　　　入湖口喜見廬山<lb/>
鄱陽湖上路來往願多違往事那能問今年始是歸鄉<lb/>
田新夢熟京國舊逰稀稚子能攜酒應先候竹扉<lb/>
　　　阻風坐湖陰石上<lb/>
江石平如砥江蕪㪚若絲偶來臨水坐渾似在山時月<lb/>
上涵金鏡風来弄緑漪那無一樽酒來此共幽期<lb/>
<pb n="KR4e0016_WYG_004-84b"/>
　　　學釣<lb/>
偶有臨流興因之駐木蘭呼兒供釣餌問客覓魚竿小<lb/>
立憐幽樹深投愛弱湍惟應待明月長嘯下前灘<lb/>
　　　過南昌有懷曠伯逵知事<lb/>
生來虞亂極身後見時清每歎多才累翻憐一死輕慷<lb/>
慨論交契沈酣託酒名至今江草緑猶似别時情<lb/>
　　　過新淦樟口欲訪檢校謝叔賓不果賦此遙謝<lb/>
五月辭京闕曽期共泛舟蹉跎嗟後至悵望失前逰樟<lb/>
<pb n="KR4e0016_WYG_004-85a"/>
口風湍急山中雲木稠寄書謝猿鶴欲往惜淹留<lb/>
　　　憶舍弟子彦相望<lb/>
前月辭京闕因風問桂枝秖縁書到早應怪客行遲失<lb/>
學憐宗武迎門想阿宜林塘新釀熟爛醉不須疑<lb/>
　　　過峽江<lb/>
鄉路猶三驛逢人問水程晝愁江上住涼愛月中行白<lb/>
髮思鄉里青燈憶弟兄那能即相見把酒慰深情<lb/>
　　　秋日讌集鍾氏西樓鵬舉有詩依韻奉答仍示<lb/>
<pb n="KR4e0016_WYG_004-85b"/>
　　　啓晦<lb/>
望月上西樓纎纎白玉鈎晚山簷外出秋水席邊流還<lb/>
鄉初握手戀闕屢回頭竟夕成歡讌感激詎云休<lb/>
　　　往逰流江坐溪南追憶如川隠君感賦三首<lb/>
尚憶京城别旋聞旅櫬歸寜知埀老際翻覺故人稀江<lb/>
晚沙鷗集庭春海燕飛佳兒如玉樹相顧爛生輝<lb/>
　　　又<lb/>
蘭玉照庭除松楸掩墓墟人猶思挂劒孫已解攤書獨<lb/>
<pb n="KR4e0016_WYG_004-86a"/>
往青山在重來白髮疎平生知己恨下馬更踟蹰<lb/>
　　　又<lb/>
白白新梅樹青青舊桂林碧雲幽巷晚殘雪小齋深客<lb/>
去猶懸榻人亡欲絶琴淒涼風雨夕燈影照華簪<lb/>
　　　和蕭用文寒夜聞風之作<lb/>
洶洶松濤合潺潺竹溜分已憐寒夜入況是客窗聞月<lb/>
黒烏號子天高雁失羣淒凉江海意對酒正思君<lb/>
　　　宫體四時詞答和歐陽原之<lb/>
<pb n="KR4e0016_WYG_004-86b"/>
春色滿長楊花枝出建章鶯啼知禁苑輦過識天香度<lb/>
曲調鸚䳇吹笙引鳯凰可憐庭草色渾欲上羅裳<lb/>
　　　又<lb/>
太液清無暑承恩得泛船飛帷緣緑水團扇夾晴烟日<lb/>
暮猶移輦風来欲上仙池邊荷葉小箇箇似青鈿<lb/>
　　　又<lb/>
金屋秋風起銅盤夕露深水花紅冉冉宫樹碧沉沉却<lb/>
望鸞旌影微聞鳯吹音月明瑤殿冷香夢杳難尋<lb/>
<pb n="KR4e0016_WYG_004-87a"/>
　　　又<lb/>
曉色凍銅池寒光上玉墀天低九重闕雪滿萬年枝閣<lb/>
道埀簾密宫門放鑰遲春風别殿早若箇畫蛾眉<lb/>
　　　登石華山遇雨<lb/>
西候浮丘伯東瞻石華峰林陰初歇馬雲氣已乗龍急<lb/>
雨沾崖谷長風下檜松殷勤兩仙女持贈玉芙蓉<lb/>
　　　夏日同謝可用丁文甫黄立本丁昌祖戴伯淵<lb/>
　　　宴集西園池亭<lb/>
<pb n="KR4e0016_WYG_004-87b"/>
今日南園好超然懽笑同誰知林塘幽有此路徑通脱<lb/>
巾芳樹下行酒青草中既飲亦徑醉高歌答林風<lb/>
　　　題周伯寜梅谿圖<lb/>
月出青溪上雲生翠壁間流輝方繞澗散影已騰山聞<lb/>
有梅初發兼懷桂可攀悵言尋芳者曳杖不知還<lb/>
　　　賦水作玉虹流送子啓之贛<lb/>
贛江不可極雙注碧雲中出峽幾千文青天埀玉虹繫<lb/>
船沙磧雨挂席石潭風八月尋源去相思秋樹紅<lb/>
<pb n="KR4e0016_WYG_004-88a"/>
　　　再賦嵐氣昏晨樹<lb/>
晨光曖衆壑嵐氣嘘重霧遙聞山下鐘微辨岩前樹花<lb/>
落空復春鳥啼不知處木末帶飛帆行人望中去<lb/>
　　　寒夜感興和廖子所二首<lb/>
浦月初沈後林霜欲下時空餘清夜永不盡故園思旅<lb/>
雁驚寒慘鄰雞戒曉遲牀帷憐稚子此意未能知<lb/>
　　　又<lb/>
未賦潘安興仍懷宋玉悲溪山百里道雨雪暮年期儒<lb/>
<pb n="KR4e0016_WYG_004-88b"/>
術真何濟農書竟不知臨晨増感激一謝故人思<lb/>
　　　次胡琴所韻<lb/>
旅舍生芳草書帷映古槐共憐春意入況值客愁開隔<lb/>
嶼花如霧哄堂笑似雷杯行嫌太緩故遣短歌催<lb/>
　　　送人赴南安推官<lb/>
横浦西江上君行駕短艭客程花拂帽官舍鳥窺牕遠<lb/>
别輕千里高名重一邦輝輝東海日偏照畫旗杠<lb/>
　　　復出東原寓舍<lb/>
<pb n="KR4e0016_WYG_004-89a"/>
漸喜故園近況聞征旅稀草間尋舊逕江上問柴扉曉<lb/>
霽泥沾屐春寒雪滿衣東臯須種豆從此荷鋤歸<lb/>
　　　戲題釣臺石<lb/>
拳石立崔嵬何年控鑿開險應非灧澦竒欲似離堆雲<lb/>
氣纏高蔓波光漾紫苔長竿吾欲試歎息棹歌回<lb/>
　　　秋暮候家僮不至<lb/>
少日疎狂慣中年感慨同夢啼驚淚雨坐久怯頭風把<lb/>
酒嗔浮蟻㸔書惜過鴻故園歸漸近慿問菊花藂<lb/>
<pb n="KR4e0016_WYG_004-89b"/>
　　　達上麓訪吳孟勤不遇二首<lb/>
杳杳天河路蒼蒼暮色寒千峰引雲樹孤棹入風湍舊<lb/>
别嗟誰在新詩憶共㸔憐君好毛羽何處覓琅玕<lb/>
　　　又<lb/>
憶過山中路都無半日程如何不相見從此又南征江<lb/>
海時舟楫邊隅尚甲兵相思搖落景回首颯心驚<lb/>
　　　張氏溪亭雜興四首<lb/>
草閣經秋淨柴扉近水開霜林收橘柚風磴坐莓苔釣<lb/>
<pb n="KR4e0016_WYG_004-90a"/>
艇寒初放樵歌晚獨回城南車馬地欲往更徘徊<lb/>
　　　又<lb/>
水落沈菰米亭深暗女蘿捲簾秋霧薄倚杖白雲多㸃<lb/>
㸃流螢下翩翩宿鳥過秋高搖落近幽興欲如何<lb/>
　　　又<lb/>
寒霧依山斂晴沙與岸頽林塘無路入忩戸有時開野<lb/>
客抄書去鄰翁送酒來幽期在蘿薜莫遣暮鐘催<lb/>
　　　又<lb/>
<pb n="KR4e0016_WYG_004-90b"/>
鳥徑縁沙小魚梁疊石高細流通亂嶼襍樹帶平臯白<lb/>
鷺怡心性青禽惜羽毛由來林下客偃仰愧塵勞<lb/>
　　　題陽靈洞二首<lb/>
窅窅青牛峽荒荒白鶴壇石山元少樹隂洞故多寒帝<lb/>
子非秦女將軍自漢官乗雲知不返歎息萬人㸔<lb/>
　　　又<lb/>
仙宇何年闢靈泉盡日聞石門通别殿木棧倚高雲鸞<lb/>
鳯時來下獼猴近作羣春風城郭暮烟霧正紛紛<lb/>
<pb n="KR4e0016_WYG_004-91a"/>
　　　下蒼山西麓將問道過金精是日趙伯友與客<lb/>
　　　先赴山中聞已出谷口相候喜賦<lb/>
上馬愁將夕題詩念友生蒼茫驚獨往迢逓媿相迎崖<lb/>
湧青蓮色溪流碧玉聲登臨餘我輩應不負高情<lb/>
　　　伯友夜半酒醒戲舉一首<lb/>
對酒不能飲高人方醉眠衣裳侵石冷冠幘掛雲偏地<lb/>
迥星聨戸風澄露滿天冥冥清夜過驚起問初筵<lb/>
　　　題雪景畫<lb/>
<pb n="KR4e0016_WYG_004-91b"/>
山閣雪初暝石牀天正寒亦愁江上聴秪益坐中㸔竹<lb/>
樹低仍壓茅茨濕未乾誰能添小艓來把釣魚竿<lb/>
　　　送夏定夫歸進賢<lb/>
從師勞遠涉歸興及清秋即此催還覲相㸔動别愁天<lb/>
埀陰洞碧雲入暮山稠猶憶談經夜松亭月色幽<lb/>
　　　賦石龍山<lb/>
栁氏堂前石嶄岩故似龍泥沙排異質烟霧失竒蹤檻<lb/>
竹秋隂覆階苔夕雨封鼇溪未能往凝想最高峰<lb/>
<pb n="KR4e0016_WYG_004-92a"/>
　　　淮甸<lb/>
淮甸今焚掠紛紛日異聞遠侵三楚地近隔九江雲鄰<lb/>
省圍邊將親王進衞軍由来王國内不在䇿竒勲<lb/>
　　　又<lb/>
始報修城障仍聞鑄甲兵闗河原阻滯宇宙劃經營不<lb/>
謂時當爾終然法再更邊圉豈忘備萬一嚮清平<lb/>
　　　題米元暉山水小景<lb/>
江上見青峰亭亭三四重雨沾金翡翠雲擁玉芙蓉桂<lb/>
<pb n="KR4e0016_WYG_004-92b"/>
嶼閒秋館楓林隠暮鐘蒼茫圖畫意欲賞惜無從<lb/>
　　　賦碧梧<lb/>
庭前碧梧葉秋至總離離不記遠移處忽驚初落時色<lb/>
分雲際石影亂月中池鳯鳥幾時至淒凉青玉枝<lb/>
　　　杏園觀赤文挹射弓<lb/>
公子杏園中邀人射角弓張弦驚滿月鳴鏑應長風力<lb/>
倚千鈞重心期一中工清秋鞍馬健莫謾擬飛鴻<lb/>
　　　晚出西闗<lb/>
<pb n="KR4e0016_WYG_004-93a"/>
戈㦸重門固風塵過客稀飛禽愁戰格屯卒怪儒衣野<lb/>
曠北風勁天高西日微蒼茫愁滿眼欲往惜心違<lb/>
　　　江閣晚望次嚴煥韻<lb/>
落日明秋燧江空生夕波閣前歌吹少城下戰船多望<lb/>
眼懸飛檄愁心倚太阿王師猶駐馬誰遣問如何<lb/>
　　　賦戰旗得營字<lb/>
疾風吹大旗西出洛陽城鳶鳥互飛動熊虎歘縱横披<lb/>
拂中軍帳飄揚别騎營萬人回首處太白獨分明<lb/>
<pb n="KR4e0016_WYG_004-93b"/>
　　　奉同孔元月赤文挹王子啓嚴煥讌集聞公房<lb/>
　　　得新字<lb/>
跨牛菴下路秋日往來頻何處無芳草多應有故人座<lb/>
分禪榻舊門擁㦸旗新且復臨尊酒微吟遠世塵<lb/>
　　　夜坐<lb/>
江浦低雲雁墀階起露螢一燈寒炯炯亂葉夜冥冥城<lb/>
迥聞征柝簷虛見落星時來對尊酒亦足慰飄零<lb/>
　　　登易氏山後小亭<lb/>
<pb n="KR4e0016_WYG_004-94a"/>
亂石危峰下孤亭衆木間藤蘿深結絡闌檻極躋攀啼<lb/>
鳥青烟隔逰絲白日閒風塵滿城市悵望不知還<lb/>
　　　紅纓白帽<lb/>
白帽綴紅纓軍容喜稱情兜鍪知較古貝胄比還輕上<lb/>
馬秋風動歸營夜雪明少年趍幕府岸幘儘談兵<lb/>
　　　示劉生<lb/>
林塘子故物風景最宜詩暫去還相見閒吟亦自竒氷<lb/>
霜驚嵗晏戎馬惜時危雅道今如此古人端可師<lb/>
<pb n="KR4e0016_WYG_004-94b"/>
　　　快閣春望次王子啓<lb/>
使者徵兵去居民避地回南風猶鼔角北岸自樓臺白<lb/>
水晴雲動青山暮雨來百年舊城郭臨眺獨興哀<lb/>
　　　坐子啓竹林<lb/>
愛爾幽棲處門前青竹林石牀三伏冷池水一春深野<lb/>
鳥來窺户溪魚出聴琴無因謝羈束攜酒日相尋<lb/>
　　　六月十六日觀内省使臣傳詔到州<lb/>
聞道京華使南從海上來丁寜深激義沈痛欲興哀遠<lb/>
<pb n="KR4e0016_WYG_004-95a"/>
道經年達華筵盡日開靈槎萬里外飄泊幾時囘<lb/>
　　　美梁太守總兵大洲<lb/>
太守威名重中軍節制專城池百戰裏藩屏數州先兵<lb/>
帳江雲動戈船野霧連時危仗經濟感激萬人傳<lb/>
　　　戲柬子啓<lb/>
高懷清似鶴誰遣謾多憂藥裹家人問詩篇過客求江<lb/>
連王子宅山入仲宣樓且復臨尊酒高歌慰逺逰<lb/>
　　　答項可成懷遂江故宅<lb/>
<pb n="KR4e0016_WYG_004-95b"/>
亭館西南勝清含山水姿偶因㸔詩處却憶舊逰時落<lb/>
日千峰隔孤城百戰危相逢江海暮回首意兼悲<lb/>
　　　題山水畫<lb/>
數騎隂崖雪孤帆碧嶼風行人萬里意逺在杳茫中雁<lb/>
下雪湍急烏啼霜樹空遙山青一㸃疑是洞庭東<lb/>
　　　送友人還贛<lb/>
南國猶防冦春城尚鼓鼙亂山愁落日積水畏横霓失<lb/>
木猿呼子巢林燕擇栖送君増感慨花發贛江西<lb/>
<pb n="KR4e0016_WYG_004-96a"/>
　　　感事二首<lb/>
何地駐王師南驅定幾時疲氓思一戰妖冦倚羣疑江<lb/>
漢三年急雲霄萬里思孤城烟霧裏慘淡望旌旗<lb/>
　　　又<lb/>
野戰曽無賴民生遂不支倉皇輕反側狼藉尚傾危夕<lb/>
路豺狼横春山鳥雀悲時時瞻北極光耀注南陲<lb/>
　　　兵亂二首<lb/>
兵亂連三載年荒餘幾家久聞人食草仍報盜如麻憂<lb/>
<pb n="KR4e0016_WYG_004-96b"/>
國愁心死傷時淚眼斜平田棲白骨千里見飛鴉<lb/>
　　　又<lb/>
羣盜猶相煽官軍且未來四山烟霧塞一水道途開近<lb/>
郭多豺虎春田半草萊時時消息異嗚咽壯心哀<lb/>
　　　奉和梅南劉府推題蕭氏隠居<lb/>
野雉晴初雊溪魚凍可义山中好風物洞口是仙家竹<lb/>
逕空流水茆堂侣浣花他年記行役林下見兵衙<lb/>
　　　寄范實夫主廩贛先賢書院三首<lb/>
<pb n="KR4e0016_WYG_004-97a"/>
亂後今誰在愁來想鬢華公侯能好客風土足為家翠<lb/>
玉春攜酒㢘泉夜煮茶相思一回首烽火暗天涯<lb/>
　　　又<lb/>
贛水來天上江邊足定居夢尋疑有路恨别竟無書坐<lb/>
石調琴處臨池弄墨餘清才與殊調空憶舊逰疎<lb/>
　　　又<lb/>
楊子舊精舍全侯新學宫百年遺往躅一旦振高風日<lb/>
月冠裳會春秋俎豆崇㳺歌未能往歎息羨飛鴻<lb/>
<pb n="KR4e0016_WYG_004-97b"/>
　　　寄曠知事伯逵四首<lb/>
昔别已千里新愁復四年風塵不可見江海一淒然才<lb/>
想羣公薦名因過客傳東南藩鎮重獨覺省郎賢<lb/>
　　　又<lb/>
抱檄訴鄰饑開闗破賊圍近隨兵帳出遠送米船歸吳<lb/>
水波濤惡西山草樹稀艱危知共濟莫遣壯心違<lb/>
　　　又<lb/>
聞説移居地還依孺子亭對門湖共白一路栁長青仕<lb/>
<pb n="KR4e0016_WYG_004-98a"/>
已沾恩露庭應聚徳星誰能遠車馬況不異郊坰<lb/>
　　　又<lb/>
郡邑溪山在風塵冦盜餘長懷管寜去未卜屈原居計<lb/>
拙憂虞劇閒多禮法疎柴門春草滿驚捧故人書<lb/>
　　　即事<lb/>
此日螺山下春深草謾多官船依近郭冦壘隔長河市<lb/>
缺新年酒田荒舊種禾憂危仍寂寞回首颯悲歌<lb/>
　<lb/>
<pb n="KR4e0016_WYG_004-98b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　槎翁詩集卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>槎翁詩集卷八</head> <lb/>
    <p>
<pb n="KR4e0016_WYG_008-1a"/>
欽定四庫全書<lb/>
　槎翁詩集卷八<lb/>
　　　　　　　　　　　　　明　劉嵩　撰<lb/>
　　七言絶句<lb/>
　　　晚遊興福寺奉和從兄本泉韻<lb/>
童童飛蓋出松蘿公子多情奈晚何灘下綠波濃似酒<lb/>
月明更擬棹船歌<lb/>
　　　過普覺寺訪青原定上人不遇<lb/>
<pb n="KR4e0016_WYG_008-1b"/>
初聞伐竹登山去復道燒香渡嶺行晚入禪關渾不見<lb/>
雨華堂上檜風清<lb/>
　　　聞聞子與池魚為水所漂賦此以寛其意<lb/>
忽聞秋水發龍灣野浪平翻竹沼間莫怪巨魚罾不得<lb/>
便隨龍去若為攀<lb/>
　　　登白石塘髙峯三首<lb/>
西北羣峰勢最雄雲霞倒影落塘中幾年却上岩前石<lb/>
坐看匡山出日紅<lb/>
<pb n="KR4e0016_WYG_008-2a"/>
　　　其二<lb/>
仙人手可接飛鴻落日長天惨淡中贑水直流三百里<lb/>
越王臺下却如弓<lb/>
　　　其三<lb/>
金華金華相望髙城中秋樹見毫毛武山雲氣長來徃<lb/>
只駕仙人皮與陶<lb/>
　　　題歐陽氏仲元墨梅<lb/>
寫梅近說歐陽氏中有蘭亭筆意存昨日張家亭上見<lb/>
<pb n="KR4e0016_WYG_008-2b"/>
令人忘却水東村<lb/>
　　　題梅圖為萬砯賦<lb/>
千載梅仙不可招南昌宮觀草蕭蕭歲寒圖畵今初見<lb/>
依舊清風灑雪標<lb/>
　　　題文溪道院四首<lb/>
白石蒼苔一逕荒鳥啼仙館落花香新來抽得西林笋<lb/>
更比琅玕數尺長<lb/>
　　　其二<lb/>
<pb n="KR4e0016_WYG_008-3a"/>
雨過池南綠漲肥水沉香裊午風微閒來自拾青松子<lb/>
驚起梢頭獨鶴飛<lb/>
　　　其三<lb/>
桂花風定暮雲閒夜靜江聲鶴未還天上月明秋似水<lb/>
時聞玉佩出松關<lb/>
　　　其四<lb/>
門對龍灣雪未消亂山寒日思迢迢道人神氣如春酒<lb/>
自倚梅花品玉簫<lb/>
<pb n="KR4e0016_WYG_008-3b"/>
　　　題萱草葵花圖<lb/>
綠葉朱英春正稠丹心何事復忘憂西風别有葵花在<lb/>
猶戀餘暉照暮秋<lb/>
　　　承王子與伯仲枉顧敝廬不果迎候奉次留題<lb/>
　　　二首<lb/>
汛掃柴門出候君春泥野草綠紛紛寧知夜半山隂雪<lb/>
翻作江東日暮雲<lb/>
　　　其二<lb/>
<pb n="KR4e0016_WYG_008-4a"/>
春日尋芳偶未囘不知江上故人來歸來驚見留題處<lb/>
踏破林隂一片苔<lb/>
　　　題墨蘭<lb/>
誰擢幽蘭寘道傍紫蕤綠葉逈蒼蒼托根不是渾無地<lb/>
已分真心到苑香<lb/>
　　　題散蘭圖花葉狼藉若採而棄之者有松枝竹<lb/>
　　　葉雜之蓋戲墨也進士劉仲炯以示余因為賦<lb/>
　　　此<lb/>
<pb n="KR4e0016_WYG_008-4b"/>
曽向深山採蕙蘭佩紉未試忽春殘飄零亦有同心者<lb/>
莫作尋常鬪草看<lb/>
　　　偶閱胡思齋詩追憶故友范實夫李子翀<lb/>
曽共雲邉㸔晚晴芙蓉峯下聽灘聲當時范李今何在<lb/>
愁向詩中見姓名<lb/>
　　　三月十日承辛侯好禮南赴臨汀艤舟寄詩而<lb/>
　　　去<lb/>
辛侯三月赴閩中細雨輕帆颺北風快閣磯頭不相見<lb/>
<pb n="KR4e0016_WYG_008-5a"/>
獨留詩句上崆峒<lb/>
　　　題曽道士嶺後退居<lb/>
雞栖茅屋青苔上犬吠白雲流水邉白髮老仙人不識<lb/>
草衣自種嶺西田<lb/>
　　　出西岩下寄蕭翀<lb/>
雲岩西麓石林開便擬從君□築來亂後有田誰種得<lb/>
好山過盡首空囘<lb/>
　　　和答陳宜山居寄示四首<lb/>
<pb n="KR4e0016_WYG_008-5b"/>
横江清吹發參差無奈秋風寄逺思誰似髙情閒不厭<lb/>
半年三度寄新詩<lb/>
　　　其二<lb/>
石門細草落松花磊磊圓峯削翠瓜夜久風泉聽不盡<lb/>
獨㸔明月嚥流霞<lb/>
　　　其三<lb/>
山人出洞歸來晚月上東厓一丈髙貪着臨流㸔清影<lb/>
不知風露濕絺袍<lb/>
<pb n="KR4e0016_WYG_008-6a"/>
　　　其四<lb/>
青山何日許為鄰愧爾東南漂泊人縱有桃源堪避世<lb/>
已無漁子解知津<lb/>
　　　和鍾廷方韻贈其弟廷享南歸<lb/>
白羊南雞山木幽二十年前曽此遊東渡廻溪三十六<lb/>
亂山元自不通舟<lb/>
　　　其二<lb/>
知君伯仲舊名家學海新瀾未有涯歸到岩前春酒熟<lb/>
<pb n="KR4e0016_WYG_008-6b"/>
滿庭風雨看梅花<lb/>
　　　夜宿城西聞雨有懐新堂瓦覆尚缺感賦二絶<lb/>
草堂新構瓦難求白日輝輝座上流世亂苦無王錄事<lb/>
夜來聞雨不勝愁<lb/>
　　　其二<lb/>
架上殘書亂不收短琴亦掛壁東頭直愁沾濕無泥滓<lb/>
尤恐堂㘭作水流<lb/>
　　　墨鷹<lb/>
<pb n="KR4e0016_WYG_008-7a"/>
秋風海上初來日霜曉林梢獨立時鵬鶚雲霄終自得<lb/>
軒楹縧鏇未須期<lb/>
　　　其二<lb/>
霜落丹崖木葉稀翩翩勁翮斂寒晞五原殺氣憑陵急<lb/>
林下鷦鷯只謾飛<lb/>
　　　余兄弟因避亂山中復有衾枕團欒之樂喜而<lb/>
　　　賦詩<lb/>
幼小長歌棠棣詩長城江海惜分離誰知中歲團欒樂<lb/>
<pb n="KR4e0016_WYG_008-7b"/>
正在深山避亂時<lb/>
　　　癸夘歲日者推閏二月或傳閏三月<lb/>
閏月推移定幾時花晨上巳兩持疑六年民物遭聾瞽<lb/>
天地茫茫竟莫知<lb/>
　　　舟出流江<lb/>
乘流清夜下芒洲盡敞篷窓看月鈎灘面忽驚波轉急<lb/>
青山無數泊船頭<lb/>
　　　入峽潭<lb/>
<pb n="KR4e0016_WYG_008-8a"/>
水上石山森劔鋩水中石屋是魚房秋來水落月未出<lb/>
魚眼射波如火光<lb/>
　　　聞劉友文病起二首<lb/>
詩帙不來春又過藥瓢應是日相親無因為報池南栁<lb/>
長得新條長過人<lb/>
　　　其二<lb/>
俗李粗桃故近人也應無處避埃塵春風看盡亭前水<lb/>
惟有鷗鳧不厭頻<lb/>
<pb n="KR4e0016_WYG_008-8b"/>
　　　題墨竹<lb/>
羽衣何處采仙茆海上蓬山紫翠交帝子欲來風露冷<lb/>
月中遥見綠雲稍<lb/>
　　　題墨雀<lb/>
乍逐微風度栁槐又隨斜日噪樓臺晴沙如雪江村路<lb/>
何處飛來啄雨苔<lb/>
　　　三月五日同鵬舉蕭茂材白水道人遊三蕐未<lb/>
　　　至留宿山下袁氏明日雨作望三蕐在咫尺不<lb/>
<pb n="KR4e0016_WYG_008-9a"/>
　　　能至乃冐雨歩歸袁君追至山外不果留途中<lb/>
　　　因賦柬同遊者<lb/>
三蕐山在亂雲間晴日尋春雨却還想見飛橋轉樓閣<lb/>
碧桃花下水潺潺<lb/>
　　　過栁溪道院<lb/>
岸上誰家掩素扉鳥啼渾似惜春暉日斜深巷無人過<lb/>
時見梨花一片飛<lb/>
　　　過江南髙城訪孫景賢知事途中有作因錄奉<lb/>
<pb n="KR4e0016_WYG_008-9b"/>
　　　柬<lb/>
屋角桃花深淺開臨溪欲過復徘徊誰知不是尋春者<lb/>
自為山人看竹來<lb/>
　　　其二<lb/>
渡江一望一咨嗟水繞田園逕路斜多謝野人相指引<lb/>
青松嶺外第三家<lb/>
　　　其三<lb/>
家在松蘿杳靄間屋西流水並沙灣可憐萬里懐鄉意<lb/>
<pb n="KR4e0016_WYG_008-10a"/>
日上髙城望北山<lb/>
　　　題雲松圖<lb/>
何事㩦琴更載書青山深處是幽居白雲日日岩前起<lb/>
松下茯苓應可鋤<lb/>
　　　下北岩適舉正鵬舉自溪上來迎道中賦此<lb/>
步出北岩望平野石角埀蘿青可把多謝蕭鍾兩故人<lb/>
相迎直過青山下<lb/>
　　　五月二十二日晚來南溪諸友過武山避暑<lb/>
<pb n="KR4e0016_WYG_008-10b"/>
曉上西蕐愛日凉松風如雪洒衣裳夕陽欲沒月初上<lb/>
亂石滿山疑臥羊<lb/>
　　　題墨鷹<lb/>
霜毛劒翮耀星瞳獨立髙林勁氣雄青鳥低飛空側目<lb/>
平原一擊待秋風<lb/>
　　　白雲<lb/>
一片白雲東去微千片萬片相隨飛野人望殺田頭雨<lb/>
空逐逍遙神女歸<lb/>
<pb n="KR4e0016_WYG_008-11a"/>
　　　雨來<lb/>
雨來風葉亂蕭蕭雲散青天轉寂寥知有秋霖千萬斛<lb/>
若為忍死待枯苗<lb/>
　　　月落<lb/>
月落荒村夢自驚隔忩人靜一燈明狂風忽起樓西樹<lb/>
聴得枯枝墜瓦聲<lb/>
　　　題山水畵<lb/>
遥峯隱隱白雲層喬木春陰落紫藤野客欲歸茅店晚<lb/>
<pb n="KR4e0016_WYG_008-11b"/>
赤欄橋外見魚罾<lb/>
　　　其二<lb/>
江上山根帶石盤長松箇箇挾風湍飛雲又向山中起<lb/>
閒倚茅亭只靜㸔<lb/>
　　　題墨蒲萄為古心上人賦<lb/>
移根何日渡流沙萬顆神珠燭綘霞岩底月明初入定<lb/>
驪龍弄影落袈裟<lb/>
　　　其二<lb/>
<pb n="KR4e0016_WYG_008-12a"/>
龍髯飛動綠雲中寒影扶疎出梵宫數罷念珠心似水<lb/>
幡幡貝葉動秋風<lb/>
　　　題竹石棘圖<lb/>
山石确犖行路微苦竹叢棘相因依草根露寒蟋蟀語<lb/>
有客秋暮懐當歸<lb/>
　　　題折枝葵花梔子畵<lb/>
山梔蜀葵何日栽春深常是共時開微風池館清無暑<lb/>
曾㸔佳人並折來<lb/>
<pb n="KR4e0016_WYG_008-12b"/>
　　　承蕭翀相過不遇留詩而去次韻奉答先時翀<lb/>
　　　避地羅團聞已歸南溪<lb/>
憶在南溪看武山相攜常是月中還自從西北兵塵起<lb/>
望殺盈盈一水間<lb/>
　　　其二<lb/>
霜壓驚塵月滿山雲中雞犬又東還幾時踏雪㩦青玉<lb/>
來訪仙人石室間<lb/>
　　　武溪道中望武山<lb/>
<pb n="KR4e0016_WYG_008-13a"/>
虎峯龍洞互綿聯常是髙低落照邊最愛武溪溪上看<lb/>
錦屛一片倚青天<lb/>
　　　數日風雪不見武山稍霽出溪上見雲氣鬱然<lb/>
　　　喜賦一絶<lb/>
武山秀色盡長松曾宿泉亭夜聽鐘溪上閉門三日雪<lb/>
不知雲氣滿西峰<lb/>
　　　題雪中歸獵圖<lb/>
鷹犬蕭蕭得雋囘獨騎瘦馬下崔嵬南山風雪黄斑出<lb/>
<pb n="KR4e0016_WYG_008-13b"/>
不見將軍縱獵來<lb/>
　　　竹笛<lb/>
仙人夜半吹短笛嗚咽角聲長更微雲鴈繞空愁不下<lb/>
清霜稍稍傍人飛<lb/>
　　　題風雨歸舟畵<lb/>
狂風横雨滿江天縱有髙帆未可前别浦寛閒湏暫住<lb/>
莫教吹却釣魚船<lb/>
　　　蘭舟詞<hi>有序</hi>
<pb n="KR4e0016_WYG_008-14a"/>
　　有嫁女渡牛吼灘而溺死者作蘭舟詞以悼之<lb/>
風蕩蘭舟觸石磯白波如雪巻羅衣香魂只在春江上<lb/>
化作鴛鴦獨自飛<lb/>
　　　以風雪不果遊龍門承故人羅允道寄詩相問<lb/>
　　　依韻奉答<lb/>
雪滿空山不可行懐人幽興一時清髙堂正隔黄泥港<lb/>
短屐難移冷水坑<lb/>
　　　題秋江小景畵<lb/>
<pb n="KR4e0016_WYG_008-14b"/>
美人鳴絃思瀟湘斜飛金鴈不成行夜深彈徹烏栖曲<lb/>
月照寒江萬樹霜<lb/>
　　　石橋道中<lb/>
一樹棠梨溪水頭飛花片片逐溪流行人過盡斜陽暮<lb/>
何處飛來雙錦鳩<lb/>
　　　訪胡隱君山居<lb/>
屋後青山亂入雲屋前春樹綠紛紛松窻曬藥無人到<lb/>
時見西岩過鹿羣<lb/>
<pb n="KR4e0016_WYG_008-15a"/>
　　　蕭翀常早起讀書畜鳴鷄於樓上以為候為賦<lb/>
　　　一絶<lb/>
髙樓籠鷄聽早鳴夜長愁誤讀書程不道州城烽火後<lb/>
更聲常是不分明<lb/>
　　　度三蕐飛仙橋因憶徃年同遊者<lb/>
歩轉危橋入紫烟曽登絶頂望飛仙五人同賞今誰在<lb/>
試數重來十五年<lb/>
　　　題桃源仙隱<lb/>
<pb n="KR4e0016_WYG_008-15b"/>
昔人築此事朝真鑿谷開林結構新亂後已無桃李樹<lb/>
惟餘松柏欵青春<lb/>
　　　書山中老人語<lb/>
山下新亡惡少兒林間挾彈少來時昨朝鸛鶴爭飛過<lb/>
定結春巢向近枝<lb/>
　　　戲題蕭子所書舍<lb/>
尋山衝雨過甘溪欲訪蕭郎路轉迷閒殺門前春水綠<lb/>
釣竿還在栗原西<lb/>
<pb n="KR4e0016_WYG_008-16a"/>
　　　雨中見杜鵑花<lb/>
去年曾看杜䳌花醉出春林日已斜今日北岩山下路<lb/>
獨衝烟雨過僧家<lb/>
　　　送客<lb/>
九客俱辭一客留出門相送問重遊夜來共對西樓月<lb/>
不道今朝有别愁<lb/>
　　　蒼石硤中見道人庵居隔水山花盛開<lb/>
蒼石硤中花藥欄舊時草屋傍岩安道人去後松橋斷<lb/>
<pb n="KR4e0016_WYG_008-16b"/>
縱有花開隔水看<lb/>
　　　石塘山家<lb/>
隴麥髙低逕路斜小池楊柳帶人家東菑午餉柴門静<lb/>
一犬籬根臥落花<lb/>
　　　玉隆山晚望<lb/>
山路初晴槲葉香青林赤磧帶横岡玉隆山後平田少<lb/>
栁下人家是石塘<lb/>
　　　題墨鷂<lb/>
<pb n="KR4e0016_WYG_008-17a"/>
風翮霜毛勁氣多清秋一點過新羅飛栖不定還驚顧<lb/>
奈爾山田野雀何<lb/>
　　　春晝<lb/>
池南欹栁燕將雛門巷新晴轉綠蕪花隔小忩人不到<lb/>
一簾香霧鬭摴蒱<lb/>
　　　聞吹笛柬蕭翀<lb/>
武山曽共賦仙遊按節傳觴夜不休恨殺春寒花雨濕<lb/>
時時吹笛上西樓<lb/>
<pb n="KR4e0016_WYG_008-17b"/>
　　　見城西有撤民居為城濠者<lb/>
昔人城裏築基牢撤屋新來又作濠濠底土為城上土<lb/>
到頭誰下復誰髙<lb/>
　　　中酒<lb/>
銀燭頻燒夜宴遲晨光忽覺轉簷枝幽人欲起還中酒<lb/>
臥聽西齋讀杜詩<lb/>
　　　題觀泉圖<lb/>
披圖如見錦袍仙正詠銀河落九天百疉雲屛烟霧裏<lb/>
<pb n="KR4e0016_WYG_008-18a"/>
石梁聽雪定何年<lb/>
　　　題折枝梨花<lb/>
最憶梨花白雪香春深千樹鎖昭陽畵圖驚見東風面<lb/>
獨擁紅綃試淺粧<lb/>
　　　重過髙城孫景賢寓舍<lb/>
孫公墩在水南村亂後重來已閉門壁上殘詩猶可讀<lb/>
令人還憶醉時尊<lb/>
　　　題雙竹<lb/>
<pb n="KR4e0016_WYG_008-18b"/>
天星墮地氣如虹深映蕭蕭玉一叢草滿漢宫秋露冷<lb/>
金莖雙出月明中<lb/>
　　　題鄧尚詩藁<lb/>
經旬不見鄧郎過入手新詩意氣多政是珠林秋雨過<lb/>
水清沙白見微波<lb/>
　　　題盧仝煑茶圖<lb/>
沙泥搨額最堪悲紗㡌籠頭又一時可憐畵史尋常意<lb/>
不寫當年月蝕詩<lb/>
<pb n="KR4e0016_WYG_008-19a"/>
　　　重過義山堂憶蕭晉兄弟與清江劉仲修同飲<lb/>
　　　園空室中今十年矣感念存殁為之黯然<lb/>
溪泉依舊石泉通故舊飄零土室空却憶清江劉處士<lb/>
曽同絶頂坐松風<lb/>
　　　王山蕭氏館中感舊<hi>館中甞畜白鴈今已燬惟一杏樹存耳</hi>
金粟莊前白鴈翔十年嶷嶷見諸郎重來往事那堪賦<lb/>
依舊當門杏葉黄<lb/>
　　　入山登絶頂望珠林故里<lb/>
<pb n="KR4e0016_WYG_008-19b"/>
十載安危此地分豺狼一旦自成羣烽烟江上愁囘首<lb/>
只向深山望白雲<lb/>
　　　入深山度嶺聞故人劉方東寓里良寺喜有相<lb/>
　　　因之地<lb/>
萬折千縈度逺山舉家筋力盡躋攀喜聞故友山中近<lb/>
却望前峯一解顔<lb/>
　　　聞東鄉婦女為亂兵驅掠南上甚衆<lb/>
蕐屋娉婷步履輕亂來幾日竄荆榛官兵驅入牛羊隊<lb/>
<pb n="KR4e0016_WYG_008-20a"/>
直過江南聞哭聲<lb/>
　　　其二<lb/>
朝火南村暮北村千家今有幾家存君看道路纍纍者<lb/>
總是承平長育恩<lb/>
　　　見山中結草為舍者<lb/>
結草為寮石作床和雲和月卷衣裳秋風蕐屋成塵土<lb/>
却望青山是故鄉<lb/>
　　　其二<lb/>
<pb n="KR4e0016_WYG_008-20b"/>
己挽卑枝當屋椽更班枯草作寒氊從今莫彈南飛鳥<lb/>
客土安巢未有年<lb/>
　　　夜驚<lb/>
雞喧犬嘷牛夜鳴空村月落旅魂驚何人敲竹爭防虎<lb/>
坐聽山風過五更<lb/>
　　　出村<lb/>
偶沿流水出孤村遙見人家欲斷魂屋上野狐嘷不去<lb/>
土垣挿棘半無門<lb/>
<pb n="KR4e0016_WYG_008-21a"/>
　　　過老虎口<lb/>
負嵎妥尾兩蹄蹲秋草斑斑見石根雞犬已空人散乆<lb/>
猶張饞吻向荒村<lb/>
　　　憶家藏舊書<lb/>
萬巻家藏史與經翻床毁櫝總飄零可憐閒殺箋題手<lb/>
無復林間拾露螢<lb/>
　　　聞思庵中有羅漢柏二株一花一實或以為有<lb/>
　　　雌雄云<lb/>
<pb n="KR4e0016_WYG_008-21b"/>
團團異柏名羅漢來徃山中忽見之東樹作花西樹子<lb/>
從教枝葉定雄雌<lb/>
　　　余憂憤中戲作墨龍于報恩寺之西壁明日余<lb/>
　　　兄子中復圖於東壁有髙視濶步之意或請余<lb/>
　　　弟子彦贊之子彦笑而不言因賦一絶以見意<lb/>
東壁圖龍勢最雄氣連西壁雨雲通葛陂一杖無人識<lb/>
雙劒飛來野寺中<lb/>
　　　感懐寄友人二首<lb/>
<pb n="KR4e0016_WYG_008-22a"/>
十年離亂今年甚盡室飄零秋雨時百里荒山行欲暮<lb/>
望人烟火望晨炊<lb/>
　　　其二<lb/>
八月南奔未授衣忽驚霜露滿柴扉敝裘已落他人手<lb/>
憔悴蘇秦未得歸<lb/>
　　　西隣<lb/>
門前紅葉寒初落窓下青烟濕不飛頼得西隣老翁健<lb/>
荆薪長日送柴扉<lb/>
<pb n="KR4e0016_WYG_008-22b"/>
　　　病中喜蕭翀送買鹽錢一百<lb/>
四隣寂寂晝無烟一榻寒風擁被眠十日開門驚剝啄<lb/>
故人還送買鹽錢<lb/>
　　　題墨竹贈楊煉師<lb/>
瀟洒髙標早出塵歲寒空谷見斯人紫霞洞裏吹簫處<lb/>
閒殺桃花萬樹春<lb/>
　　　題歐陽仲元所寫墨梅<lb/>
最愛同年歐進士寫梅筆意自成家君看半幅横枝景<lb/>
<pb n="KR4e0016_WYG_008-23a"/>
猶是春前雪後花<lb/>
　　　得舍弟子彦贑州消息<lb/>
衝雪殘年事逺行若為留滯過新正室家零落田廬廢<lb/>
一紙書來萬感生<lb/>
　　　夜宿濶塘與陳有慶别<lb/>
夜宿塘西山館中可憐愁雨又愁風一瓢春酒千行淚<lb/>
明日行人獨向東<lb/>
　　　山樓偶題<lb/>
<pb n="KR4e0016_WYG_008-23b"/>
東南爭戰定何如二月農民少定居獨上西樓坐寥閴<lb/>
四山烟雨一床書<lb/>
　　　尋春<lb/>
顛雲横雨挾風塵終日尋春不見春雞犬已空桑柘廢<lb/>
清明誰是踏青人<lb/>
　　　入山<lb/>
二月㩦家又入山紛紛爭戰往來間草堂落盡梨花雪<lb/>
過却清明未擬還<lb/>
<pb n="KR4e0016_WYG_008-24a"/>
　　　見種松苖者<lb/>
少壯從軍事戰征東南十載廢春耕老翁逺作諸孫計<lb/>
閒種松苖待太平<lb/>
　　　春望<lb/>
荒城人散草如烟豺虎西來望市廛腸斷城南望城北<lb/>
春深無計得歸田<lb/>
　　　南園<lb/>
南園桃李舊凋傷作意迎春向艶陽十日寒風三日雨<lb/>
<pb n="KR4e0016_WYG_008-24b"/>
翻成狼藉送年光<lb/>
　　　癸卯兵亂吾州文廟祭器樂器散逸無遺<lb/>
百年禮樂化齊民孔廟彬彬器數陳籩豆飄零鐘磬毁<lb/>
逾河蹈海更無人<lb/>
　　　題三岡寺<lb/>
石橋流水帶人家紫殿春隂閣岸沙啼鳥數聲山雨歇<lb/>
門前落盡白桐花<lb/>
　　　石鼔坑田舍<lb/>
<pb n="KR4e0016_WYG_008-25a"/>
松林日暮雨凄凄十里陂田五里泥一月離家歸未得<lb/>
桐花落盡子規啼<lb/>
　　　望仙壇嶺<lb/>
東望仙壇第一峯倚天秀色盡寒松春來山下多風雨<lb/>
黄土潭深有臥龍<lb/>
　　　夜聞布榖<lb/>
夜半山中布榖啼離人歸路夢中迷深鄉三月青苖老<lb/>
猶有荒田未得犁<lb/>
<pb n="KR4e0016_WYG_008-25b"/>
　　　觀挿秧<lb/>
村北村南春雨多千聲布榖奈君何稚子不知征戰苦<lb/>
把秧猶唱太平歌<lb/>
　　　聞歐陽仲元入南門山<lb/>
路入南門曉看山金鐘石下轉松關溪深惡木多蒙宻<lb/>
却採芹花日暮還<lb/>
　　　田舍早起<lb/>
東林鳥鳴風蕭蕭西林月落星寥寥老翁開門飯牛起<lb/>
<pb n="KR4e0016_WYG_008-26a"/>
綠苖滿田白水搖<lb/>
　　　雨晴<lb/>
三月雨晴風日侵山下田田流水深稻苗一片青如織<lb/>
花鴨來時無處尋<lb/>
　　　田家謠<lb/>
伐木修城更運糧科銅採箭又徵鎗畊牛掠盡丁男死<lb/>
不信官田不解荒<lb/>
　　　重遊里良感賦<lb/>
<pb n="KR4e0016_WYG_008-26b"/>
寺後青峯梵閣隂寺前流水稻苖深重尋稚子牽衣處<lb/>
栗葉青青雨滿林<lb/>
　　　題㤗源堂壁上墨龍蕭煉師畵<lb/>
白鶴仙人劒氣雄蜿蜒鱗甲動秋風何年飛上精藍壁<lb/>
海藏神珠徹夜紅<lb/>
　　　題牧牛圖<lb/>
牧子食牛牛性馴一鞭斜日過平津如何躍馬金鞍客<lb/>
不及逍遥壠上人<lb/>
<pb n="KR4e0016_WYG_008-27a"/>
　　　題枯蓮水禽圖<lb/>
綠房秋老驪珠黒青篛霜餘翠羽乾歌罷採蓮人不見<lb/>
雪姑飛去水雲寒<lb/>
　　　題子昻趙公竹石圖<lb/>
叢竹娟娟露葉翻髙情長是憶王孫喜從石上㸔書法<lb/>
不獨墻隂見雨痕<lb/>
　　　題秋江晚渡小景<lb/>
滿山黄葉亂秋晴風款横江一棹輕老屋溪南歸未得<lb/>
<pb n="KR4e0016_WYG_008-27b"/>
十年風雨最關情<lb/>
　　　題竹石圖<lb/>
雲根雪骨立崢嶸誰種琅玕綠乍成安得長竿三百丈<lb/>
為君横海掣飛鯨<lb/>
　　　題石上鶺鴒圖<lb/>
石盤鱗鱗水溪急鶺鴒飛來水中立前飛囘首定相呼<lb/>
寒枝月明愁影隻<lb/>
　　　題馬圖<lb/>
<pb n="KR4e0016_WYG_008-28a"/>
霜蹄霧鬛聳權竒乍摘金鞍汗血埀海外貢來偏愛惜<lb/>
監官引過不教騎<lb/>
　　　題江天小景<lb/>
斷岸遥山翠欲漫㝠鴻飛去楚天寛何年結屋長松下<lb/>
坐聽江聲五月寒<lb/>
　　　出長逕藍陂<lb/>
行人三五度囘溪亂後人家井竈迷蒼耳黄蒿無路入<lb/>
斷垣細雨鵓鳩啼<lb/>
<pb n="KR4e0016_WYG_008-28b"/>
　　　度嶺<lb/>
蘆葉蕭蕭亂壓頭石攅山擁路如鈎隂沉不見天邊日<lb/>
鳥自喧啾水自流<lb/>
　　　茆坪<lb/>
斷壠荒岡少樹林翩翩何許一幽禽欲栖不定還飛去<lb/>
白葦黄茆秋正深<lb/>
　　　小莊<lb/>
老虎廟前溪水長白羊坪下晚山蒼到家尚逺心先近<lb/>
<pb n="KR4e0016_WYG_008-29a"/>
指點行人問小莊<lb/>
　　　猪龍潭<hi>有序</hi>
　　石上有虎與人迹或傳伏虎禪師騎虎至潭口逐<lb/>
　　一猪入水化為石人疑為龍云<lb/>
猪龍已化潭中石石上空餘人虎迹老僧騎虎不曽歸<lb/>
溪水潺潺山葉碧<lb/>
　　　老兵<lb/>
丁男戰死籍名存主將呼名更點屯白髮滿頭筋力盡<lb/>
<pb n="KR4e0016_WYG_008-29b"/>
却教隨伴守營門<lb/>
　　　與郭約别<lb/>
火燒橋畔草離離野水寒山日暮時已渡前溪更回首<lb/>
知君獨立尚歸遲<lb/>
　　　東原對月<lb/>
土屋無風尚不關屋前遙見兩青山瓦盆盛酒茆鋪席<lb/>
何日柴門望月還<lb/>
　　　寄湛上人<lb/>
<pb n="KR4e0016_WYG_008-30a"/>
當時曽共北沙遊把酒哦詩賞素秋十載故人零落盡<lb/>
東山依舊說湯休<lb/>
　　　流江春日<lb/>
山遶平原屋遶山兩溪流水結迴環綠楊如畵花如錦<lb/>
長日鳥啼烟霧間<lb/>
　　　過郎湖<lb/>
山中春鳥夜相呼岸上誰家酒可沽風露滿船眠不得<lb/>
長歌乘月過郎湖<lb/>
<pb n="KR4e0016_WYG_008-30b"/>
　　　酒醒<lb/>
野人亂後無歸處惟有尊前似故鄉昨夜流江水亭上<lb/>
五更酒醒月如霜<lb/>
　　　紀夢<lb/>
風雨瀟瀟雞亂啼去年春夢使人迷環波亭下東湖路<lb/>
依舊荷花水滿堤<lb/>
　　　題上元周伯寧所贈僧惟善山水小圖<lb/>
北苑南宮意所親早於揮洒見天真僧郎前月金陵去<lb/>
<pb n="KR4e0016_WYG_008-31a"/>
巻得淮山一片春<lb/>
　　　出水口望牛頭諸峯不見<lb/>
萬壑千林掩翠岑出山自淺入山深桃源未必真無路<lb/>
正恐重來自莫尋<lb/>
　　　早次楠木塘<lb/>
月隱前峯霧不開杉林十里路縈迴多情楠木塘邊水<lb/>
相送行人出嶺來<lb/>
　　　過山塘坂<lb/>
<pb n="KR4e0016_WYG_008-31b"/>
山塘坂上路如弓步入巉岩曲折中野鳥亂啼寒日暮<lb/>
滿山紅葉動秋風<lb/>
　　　題竹石贈王伯初<lb/>
知君髙節抱幽貞為寫修篁石上生却憶瑶琹清奏罷<lb/>
滿天風露聽秋聲<lb/>
　　　觀野燒<lb/>
歴歴烈烈風火飛前山後山相映輝春來雨打黑灰落<lb/>
山下麥田應解肥<lb/>
<pb n="KR4e0016_WYG_008-32a"/>
　　　題石泉山人隱居<lb/>
閒尋隱者憶重論路遶荒田水遶園何日山中收藥去<lb/>
滿林脩竹不開門<lb/>
　　　題李復中所畵髯龍圖<lb/>
海外飛騰地軸傾五雲雷電遶神京鼎湖天逺人難見<lb/>
彷彿龍髯下太清<lb/>
　　　覽鏡初見白髮<lb/>
悠悠四十六年春覽鏡驚看白髮新已分逍遥酧日月<lb/>
<pb n="KR4e0016_WYG_008-32b"/>
東風何用妒閒人<lb/>
　　　二月二十日述懐<lb/>
别時曾賦落梅花江上風寒燕子斜過却清明三日雨<lb/>
荼䕷亭上客思家<lb/>
　　　望横塘諸山懐玉性蕭先輩<lb/>
白髪曾聞一老翁巍科當日仰高風鄉人遥指讀書處<lb/>
多在林間野寺中<lb/>
　　　端午月夕<lb/>
<pb n="KR4e0016_WYG_008-33a"/>
蒲觴飲罷不成歌閒歩林陰愛綠莎記取長塘初五夜<lb/>
月明偏傍屋西多<lb/>
　　　絶句<lb/>
水蛾撲撲飛烟暝田狗荒荒吠月明綘帳十圍人半醉<lb/>
青燈一點夜三更<lb/>
　　　食楊梅<lb/>
去年南富楊梅熟曾折青枝露顆埀今夜長塘燈下醉<lb/>
獨看紅顆憶青枝<lb/>
<pb n="KR4e0016_WYG_008-33b"/>
　　　夜過南溪聽吹夏笛<lb/>
依舊當年一笛吹山寒雲破月光遲滿堂賔客今誰在<lb/>
無限傷心只自知<lb/>
　　　憶平原<lb/>
瀟瀟山雨夜鳴雞夢裏懐歸意轉迷林下今年寒更早<lb/>
誰拈黄葉止兒啼<lb/>
　　　送劉海鵬之金陵三絶<lb/>
鳯凰飛集五雲間送爾長歌入楚關明日駕帆淮水上<lb/>
<pb n="KR4e0016_WYG_008-34a"/>
便從雲氣望鍾山<lb/>
　　　其二<lb/>
宫亭水落鴈南飛寒日蕭蕭錦樹稀二月東風江浦綠<lb/>
却攀楊柳待君歸<lb/>
　　　其三<lb/>
荷葉陂頭流水聲月蕐霜氣兩凄清自憐委翅蓬蒿底<lb/>
不得相從赴遠征<lb/>
　　　初入荷葉陂看月<lb/>
<pb n="KR4e0016_WYG_008-34b"/>
十年䟦足走風塵到處青山是主賓武姥岩前前夜月<lb/>
多情何事苦隨人<lb/>
　　　十一月十四日入葉坑<lb/>
山下泉車盡日聞山頭茶樹綠成雲幾時荷葉陂頭住<lb/>
學種山茶四十斤<lb/>
　　　十二月十日出金原道中<lb/>
水南羇客望春歸日暮茗園野燒稀知有陂塘應不逺<lb/>
一雙野鶴傍山飛<lb/>
<pb n="KR4e0016_WYG_008-35a"/>
　　　題瘦馬圖<hi>有序</hi>
　　余友大梁辛好禮題云曾奮沙塲朔漠功病毛如<lb/>
　　蝟氣如虹一株官柳西風下猶紀當年百戰中乃<lb/>
　　其暮年由贑赴汀時於王府推坐中醉時所賦也<lb/>
　　余悲其辭因追和以傷悼之<lb/>
當年毛骨聳竒雄曾奮沙塲百戰功萬里渥洼歸未得<lb/>
却將憔悴托秋風<lb/>
　　　同王伯圻諸弟登眺宅後林谷茂鬱可愛因題<lb/>
<pb n="KR4e0016_WYG_008-35b"/>
　　　谷中松竹二首<lb/>
離離四五百竿竹落落二三千尺松深結秋隂應憩鶴<lb/>
髙蟠雲氣欲成龍<lb/>
　　　其二<lb/>
碧嶺穹林相倚傾隔溪啼鳥喚春晴松間石上堪題句<lb/>
怕有人來識姓名<lb/>
　　　寄家書<lb/>
匆匆濡墨寫憂端慿仗東風寄便翰政使書囘春未暮<lb/>
<pb n="KR4e0016_WYG_008-36a"/>
也應無處倩人看<lb/>
　　　蝶<lb/>
花間撩亂作團飛草際悠揚獨自歸惱殺吳姬描不就<lb/>
忽隨扇影上春衣<lb/>
　　　題宣和鸂鶒畵<lb/>
汴水西頭鼙鼓聲寶箋香翰尚娛情可憐鸂䳵空毛羽<lb/>
不解傳書到北京<lb/>
　　　春日謾興柬鄒使君<lb/>
<pb n="KR4e0016_WYG_008-36b"/>
暖風疎雨淨塵埃林下幽居鎖綠苔昨日桃花渾落盡<lb/>
去年燕子却飛來<lb/>
　　　題楊自明萱草鶺鴒圖<lb/>
鶺鴒相顧復相依萱草花開滿石磯不似秋來沙上鴈<lb/>
天涯風雨更分飛<lb/>
　　　入苦竹潭聞笛<lb/>
江上何人吹笛聲水雲風樹兩淒清幾時載取禾川酒<lb/>
苦竹潭心看月明<lb/>
<pb n="KR4e0016_WYG_008-37a"/>
　　　入天河<lb/>
日落狹潭風湧波汎舟從此入天河虛疑天上無人到<lb/>
百叠青山路更多<lb/>
　　　墨潺山中聞鴈<lb/>
千山萬山雲霧堆一聲何處鴈飛來盤迴欲下還驚起<lb/>
月照寒潭一線開<lb/>
　　　藥湖書所見<lb/>
石根寒沼時時落嶺上荒田寸寸鋤已圍蕎麥防飢鹿<lb/>
<pb n="KR4e0016_WYG_008-37b"/>
更挿杉條護凍魚<lb/>
　　　其二<lb/>
敗葉草荒餘箭眼殘兵衣秃見刀瘢蕭條香火楓林靜<lb/>
散漫人烟草閣寒<lb/>
　　　題古城畊釣圖為王子讓賦<lb/>
兩角黄牛一釣竿古城幽處足盤桓亂來稅水仍輸秸<lb/>
留取溪山畵裏看<lb/>
　　　題松竹居士集<hi>有序</hi>
<pb n="KR4e0016_WYG_008-38a"/>
　　居士姓王氏名世澤廬陵宣溪人為靖州太守之<lb/>
　　令弟其詩類有唐人風韻其諸孫禮以示余因題<lb/>
　　絶句于後而歸之<lb/>
靖州令弟蚤稱賢小隱哦詩數百篇松竹已荒文采在<lb/>
清名留與後人傳<lb/>
　　　余留宣溪曠氏幾半月于别也承惟寧惟南伯<lb/>
　　　仲率諸客送余江滸停舟賦詩眷眷有留戀之<lb/>
　　　意明日到流江書此寄謝<lb/>
<pb n="KR4e0016_WYG_008-38b"/>
十人送行一人去船頭舉手沙頭語船開山轉水急流<lb/>
白雲杳杳知何䖏<lb/>
　　　其二<lb/>
停舟不發更歌詩歌未成章意已悲注目滄波相别處<lb/>
斷腸荒隴獨歸時<lb/>
　　　雨坐候故人不至<lb/>
冬青葉上雨瀟瀟虚館山寒坐寂寥還說南村收穫去<lb/>
可能留客待明朝<lb/>
<pb n="KR4e0016_WYG_008-39a"/>
　　　燈花<lb/>
閉門坐待月光斜應念行人未到家好是客窓殘酒醒<lb/>
一簾風露看燈花<lb/>
　　　重遊洞𤣥壇<lb/>
河水西邊萬木羣三間茆屋祀真君仙家閴靜無塵榻<lb/>
自掃青苔坐白雲<lb/>
　　　題墨竹贈同升<lb/>
郎石溪頭君故家前朝文物自清蕐幾囘想踏橋邉石<lb/>
<pb n="KR4e0016_WYG_008-39b"/>
翠竹瀟瀟覆白沙<lb/>
　　　題明皇優戲圖<lb/>
臂袒紅衫側皂冠翩躚跌舞樂初攅笛聲一片宮前起<lb/>
應說秋風蜀道難<lb/>
　　　寄示楊生元哲<lb/>
昨見王郎問吾子山居鍊得好詩材青年未必仍多病<lb/>
却怕風寒不出來<lb/>
　　　其二<lb/>
<pb n="KR4e0016_WYG_008-40a"/>
我到流江一月餘相思長把案頭書門前幾樹埀楊栁<lb/>
比似别時今更踈<lb/>
　　　見池上梨花<lb/>
梨花一樹照清池煖雪晴風二月時忽憶小園曽種得<lb/>
今年應發兩三枝<lb/>
　　　春日見豫樟落葉有感<lb/>
豫樟凝綠雪霜中何事春來一轉蓬自是新條更舊葉<lb/>
不關揺落是東風<lb/>
<pb n="KR4e0016_WYG_008-40b"/>
　　　題宣和墨禽<lb/>
君王無那汴宮春八寶箋明墨羽新寂寞金輿灤水外<lb/>
繡禽楊栁入邊塵<lb/>
　　　金沙盛開<lb/>
金沙花發繞亭東萬朶籠鬆滿障紅安得移樽喚歌舞<lb/>
為君醉倒錦屛中<lb/>
　　　春夜論詩和王子讓三首<lb/>
明年期看上林花烽火中原起嘆嗟舊業可堪淪草莽<lb/>
<pb n="KR4e0016_WYG_008-41a"/>
髙懐元不累塵沙<lb/>
　　　其二<lb/>
江草青青江水生故人相見總憐情雲來雨去青天裏<lb/>
一日隂晴幾變更<lb/>
　　　其三<lb/>
古今作者自聯綿白首窮愁也可憐湏信乾坤同照耀<lb/>
肯教光景付流連<lb/>
　　　夜雨<lb/>
<pb n="KR4e0016_WYG_008-41b"/>
一夜山中聽雨眠重簷深院燭花偏珠湖灘下水三尺<lb/>
不知流却木蘭船<lb/>
　　　寄羅惠卿<lb/>
園西翠韭千畦宻屋後紅椒萬本踈日晏荷鋤歸未得<lb/>
林風吹亂讀殘書<lb/>
　　　戲咏紅錦帳<lb/>
紅錦帳子薄於紗四壁清風汎綵霞昨夜月明春夢熟<lb/>
誤吹長笛入桃花<lb/>
<pb n="KR4e0016_WYG_008-42a"/>
　　　偶見<lb/>
槐樹隂隂雨滿池晚風灔灔綠生漪槎頭出水纔三尺<lb/>
便有蜻蜓立許時<lb/>
　　　池上偶賦<lb/>
畵欄碧樹午隂斜小扇微風拂帽紗最憐一時春水綠<lb/>
不教五月看荷花<lb/>
　　　溪上晚眺<lb/>
槿花蓬門處處同行人橋外各西東荒原斜日牛羊下<lb/>
<pb n="KR4e0016_WYG_008-42b"/>
一路西風蒴藋紅<lb/>
　　　珠湖<lb/>
珠湖湖裏蚌生珠野老傳言定有無昨夜月明湖上望<lb/>
一川寒色秀菰蒲<lb/>
　　　初聞木樨<lb/>
老桂初開試一枝吹香時有外人知深林盡日何當見<lb/>
自是秋風不敢私<lb/>
　　　其二<lb/>
<pb n="KR4e0016_WYG_008-43a"/>
連雲長愛綠團團一片清隂九夏寒自有秋香三萬斛<lb/>
何人更向月中看<lb/>
　　　秋夜送伯衢别<lb/>
山風吹落桂花枝江上停杯欲别遲半夜酒醒柔櫓發<lb/>
一篷烟雨過平陂<lb/>
　　　出石門灘舟行書所見七首<lb/>
石門灘下浪如雷西岸人家夕照催亂石滿江灘路淺<lb/>
唱歌踏水負薪來<lb/>
<pb n="KR4e0016_WYG_008-43b"/>
　　　其二<lb/>
石潭秋水漾清萍兩岸青山夾去津鈎箭纒絲挾長弩<lb/>
栁隂時見射魚人<lb/>
　　　其三<lb/>
龍福渡頭灘最高斷橋崩石鼓秋濤小船不敢當江下<lb/>
獨傍洲灣送短篙<lb/>
　　　其四<lb/>
秋雨生苔綠正肥江心石靣暗浮衣漁人網罟應難下<lb/>
<pb n="KR4e0016_WYG_008-44a"/>
野鴨鸕鷀滿釣磯<lb/>
　　　其五<lb/>
馬頰廟前江水長馬頭石下綠潭光出山估客來求卜<lb/>
抛紙放船澆酒香<lb/>
　　　其六<lb/>
沙岸崩時惟見石江流曲處却逢山荒林野屋元星散<lb/>
古路行人自往還<lb/>
　　　其七<lb/>
<pb n="KR4e0016_WYG_008-44b"/>
放船出峽遇囘風石角參差盡向東貪看好山如走馬<lb/>
不知波浪入船中<lb/>
　　　過平陂望南平王廟<lb/>
陽臺石下水離離夢閣猶傳故老知千載神遊竟何往<lb/>
滿江明月照荒祠<lb/>
　　　題溫日觀蒲萄<lb/>
老人醉墨走蛇虬風露瀟瀟數葉秋無復駞囊盛馬乳<lb/>
却教圖畵憶凉州<lb/>
<pb n="KR4e0016_WYG_008-45a"/>
　　　五嶽道士㩦至故人梁仲聞詩因和奉答<lb/>
朝眞壇上月明時白鶴歸來見好詩三月青塘芳草路<lb/>
十年風雨最相思<lb/>
　　　題雪竹<lb/>
篔簹谷中三日雪深林無人鳥飛絶翩翩翠䄂出岩阿<lb/>
路轉風迴聞珮玦<lb/>
　　　題雨竹<lb/>
滄波石靣晚隂涼翠篠娟娟過雨香何許鷓鴣啼不斷<lb/>
<pb n="KR4e0016_WYG_008-45b"/>
黄陵祠下是三湘<lb/>
　　　題石竹<lb/>
翠葉枝低雨過時釣臺石上影離離記得月明江浦夜<lb/>
舟人解唱竹枝詞<lb/>
　　　題墨竹<lb/>
石邊修竹兩三竿渭水蕭森暮色寒㑹見秋風吹結實<lb/>
鳯皇吹下五雲端<lb/>
　　　為郭吟所題竹<lb/>
<pb n="KR4e0016_WYG_008-46a"/>
長豐隠者年八十種竹滿林皆老蒼莫將翠玉輕裁管<lb/>
留取長竿釣渭陽<lb/>
　　　賦南園敧笋<lb/>
穠花嫩蕊各爭春乳燕鳴鳩亦惱人偃蹇南園敧竹笋<lb/>
獨依榛藋蔽閒身<lb/>
　　　題伯衢扇<lb/>
蕐山收雨兩江晴夏竹屯雲一徑清門外綠隂眠野鹿<lb/>
隔簾時聽打棊聲<lb/>
<pb n="KR4e0016_WYG_008-46b"/>
　　　題扇畵<lb/>
玉露凋傷赤岸楓寒江月落鴈呼風誰知茅屋荒山夜<lb/>
亦有長吟抱膝翁<lb/>
　　　聞鶯<lb/>
霧雨初晴萬竹低鶯聲彷彿度前溪忽然飛去無人見<lb/>
却在綠楊深處啼<lb/>
　　　觀禾川新漲<lb/>
勝鄉三日雨如秋兩江新水拍山流長杉短筏不敢下<lb/>
<pb n="KR4e0016_WYG_008-47a"/>
怕有蛟龍乘夜游<lb/>
　　　江上聞鶯<lb/>
宣蕐西上是敖城江水弓彎復鏡平五月行人西嶺下<lb/>
滿山青樹只聞鶯<lb/>
　　　謾題<lb/>
為謝髙陽舊酒徒相逢從此莫言酤野鳥不知官禁苦<lb/>
向人猶自說提壺<lb/>
　　　奉和吟所翁二首<lb/>
<pb n="KR4e0016_WYG_008-47b"/>
蒼顔皓首一癯翁談笑衣冠有晉風昨夜巻書燈下看<lb/>
眼明猶自辨魚蟲<lb/>
　　　其二<lb/>
林間淨掃白雲眠蕭散寧為外物憐自說東蕐年少夢<lb/>
千金歌舞看花前<lb/>
　　　松棚<lb/>
髙架松棚䕃綠苔忽看片影上層臺可緣畏日翻嫌月<lb/>
倂隔清光不入來<lb/>
<pb n="KR4e0016_WYG_008-48a"/>
　　　湖上曲<lb/>
湖隂微雨裛新粧隔浦風來水氣香閒凭船舷不歸去<lb/>
綠荷花底看鴛鴦<lb/>
　　　其二<lb/>
綠荷繚繞水為城十里紅雲照眼明不知昨夜花開滿<lb/>
清曉船來不可行<lb/>
　　　其三<lb/>
郎船夜傍隔溪雲清曉看花不見君自撥蘭橈唱歌去<lb/>
<pb n="KR4e0016_WYG_008-48b"/>
却嫌荷葉混羅裙<lb/>
　　　其四<lb/>
新蓮乍出卽昻頭葉底紅菱不解浮菱角沉泥終暗老<lb/>
蓮花落盡卽漂流<lb/>
　　　其五<lb/>
鸂䳵雙飛亂綠蘋畵船終日倚湖濱泥中踏藕何由得<lb/>
水上看花惱殺人<lb/>
　　　其六<lb/>
<pb n="KR4e0016_WYG_008-49a"/>
自入花叢擘翠房散抛蓮菂水中央秋來無奈相思苦<lb/>
心苦愁多不敢嘗<lb/>
　　　其七<lb/>
淡淡紅粧慢慢歌畵船如月䕃髙荷雨來不怕羅裙濕<lb/>
貪看湖光舞翠娥<lb/>
　　　其八<lb/>
獨自沿流出浦遲迴船何事不相期滿房蓮子誰心苦<lb/>
落盡秋花君始知<lb/>
<pb n="KR4e0016_WYG_008-49b"/>
　　　夜半<lb/>
風滿松林水滿池幽人看月未歸時山禽夜半啼如鬼<lb/>
童子熟眠渾未知<lb/>
　　　訪杜巡檢不遇留題早禾官舍<lb/>
早禾渡頭不相遇青山岩前還獨歸想見它山逐狐兔<lb/>
蒼鷹掠地馬如飛<lb/>
　　　其二<lb/>
候吏庭閒散綠苔銀鞍何處未歸來寒塘九月風烟淨<lb/>
<pb n="KR4e0016_WYG_008-50a"/>
惟見芙蓉一樹開<lb/>
　　　石鼻潭<lb/>
清潭百尺綠渟渟潭上青山立翠屛安得扣舷明月下<lb/>
放歌埀足踏寒星<lb/>
　　　和溪道中<lb/>
深深黄竹兩三家丘隴髙低徑路斜犬吠柴門楓葉下<lb/>
一籬寒日蔓絲瓜<lb/>
　　　雨坐讀史記憶子中兄茆堂已開北渠賦此奉<lb/>
<pb n="KR4e0016_WYG_008-50b"/>
　　　呈三絶<lb/>
中園風雨一茆茨土壁沾濡嘆地卑昨日開渠北簷下<lb/>
已通流水過南池<lb/>
　　　其二<lb/>
嬌兒忍冷戱牀前貪笑癡啼也可憐烏桕林空紅葉濕<lb/>
蕭蕭烟火對愁眠<lb/>
　　　其三<lb/>
雞犬蕭條少四鄰孤村風雨自荆榛愁來愛讀平原傳<lb/>
<pb n="KR4e0016_WYG_008-51a"/>
濁世翩翩一偉人<lb/>
　　　溪上晨起承舉善鍾茂才書自白馬源來問近<lb/>
　　　作因賦二絶<lb/>
山鳥一聲當翠微野人初啓竹間扉日輪欲上天東角<lb/>
滿地白烟皆倒飛<lb/>
　　　其二<lb/>
入山方恨故人踈喜得朝來一紙書十日閉門仍斷酒<lb/>
誰憐多病馬相如<lb/>
<pb n="KR4e0016_WYG_008-51b"/>
　　　過東門故居廢址感賦<lb/>
快閣東頭是故家兒時挿竹更移花只今門巷無尋處<lb/>
半落江流半岸沙<lb/>
　　　蔣崦道中<lb/>
寒江水落鴈團沙碧嶂霜餘樹隠霞行客忽驚冬欲盡<lb/>
道傍初見報春花<lb/>
　　　和蕭翀江上紀别二絶<lb/>
霜落烏啼知夜長驅車欲别更徬徨明年何處來相覓<lb/>
<pb n="KR4e0016_WYG_008-52a"/>
楊栁青青馬跡塘<lb/>
　　　其二<lb/>
北岩雲氣上岧嶤却望歸雲度野橋誰在西樓吹夏笛<lb/>
鴈飛不盡海天遥<lb/>
　　　望月吟<lb/>
一二初三眉黛横佳人夜夜望瓊英無端數到團圓後<lb/>
圓不多時缺又生<lb/>
　　　聞百舌<lb/>
<pb n="KR4e0016_WYG_008-52b"/>
此去風光日尚微已聞百舌弄春暉江南二月多氷雪<lb/>
塌翼埀頭何處飛<lb/>
　　　大寒雨<lb/>
隂雨先晨作大寒東歸道路恐難乾故園梅樹花開未<lb/>
猶擬春前十日看<lb/>
　　　遇周道士<lb/>
洞𤣥道士周方外昨到宣蕐絶頂囘岩上欲尋山橄欖<lb/>
忽逢虎迹却歸來<lb/>
<pb n="KR4e0016_WYG_008-53a"/>
　　　早朝七首<lb/>
奉天門外唱班齊霧隠迴廊月正西警蹕傳聲團扇出<lb/>
文樓撾鼔報雞啼<lb/>
　　　其二<lb/>
禁樹晨霜欲下時埀鞭馬上怯先知午門月落聞金柝<lb/>
城上風迴見畵旗<lb/>
　　　其三<lb/>
曉日曈曨射赤墀侍臣奏事退班遲龍旂鳯扇參差出<lb/>
<pb n="KR4e0016_WYG_008-53b"/>
又是彤墀下直時<lb/>
　　　其四<lb/>
聖主濳心古帝王武樓降輦步長廊壁間不遣丹青涴<lb/>
盡揭先儒衍義章<lb/>
　　　其五<lb/>
警蹕初傳夜未央朱衣當殿簇班行忽宣内使移宮炬<lb/>
分照儒臣讀奏章<lb/>
　　　其六<lb/>
<pb n="KR4e0016_WYG_008-54a"/>
東苑金河水慢流水邊芳草弄輕柔晚涼小蓋諸王出<lb/>
爭控雕弓試紫騮<lb/>
　　　其七<lb/>
天設皇居象紫庭文昌執法粲羣星午門東北紅雲起<lb/>
遥見鍾山萬丈青<lb/>
　　　英德江上<lb/>
臘月炎州霜霰稀清江白日燕交飛四千餘里金陵路<lb/>
何日征人度嶺歸<lb/>
<pb n="KR4e0016_WYG_008-54b"/>
　　　廣州雜韻<lb/>
埀根榕樹三千尺結子芭蕉百萬頭異味薦盤隨地有<lb/>
繁隂壓屋半天浮<lb/>
　　　其二<lb/>
趨蹌木屐兒童慣織作蕉絲婦女能老去只疑鹽是雪<lb/>
寒來不信水成氷<lb/>
　　　其三<lb/>
峒商販米籠千頭結竹浮江下廣州擊鼔燒香南海廟<lb/>
<pb n="KR4e0016_WYG_008-55a"/>
買羊沽酒市街樓<lb/>
　　　其四<lb/>
炎州果木人難識詰問慚為口腹勞滋味却緣相濟好<lb/>
也拈柑橘食羊桃<lb/>
　　　其五<lb/>
天邊日出霧難收海上潮來水逆流一自征夫下番去<lb/>
南風日日誤登樓<lb/>
　　　其六<lb/>
<pb n="KR4e0016_WYG_008-55b"/>
筯竹長篙鐵木船兩檣夾立引藤牽越童狎水仍輕悍<lb/>
蕩漿踏歌驚晝眠<lb/>
　　　其七<lb/>
越王臺榭已成原漢殿空餘鐵柱存莫倚兵戈憑海嶠<lb/>
好勤忠孝荅乾坤<lb/>
　　　宜陽里過雷家寨<lb/>
五指山前落日黄雷家寨下野田荒時平村堡無防警<lb/>
緣水人家自繞墻<lb/>
<pb n="KR4e0016_WYG_008-56a"/>
　　　甘棠里遇山人粟千鍾見道傍奇峯問其名舉<lb/>
　　　無知者戲贈一絶<lb/>
行盡翁源山萬重髙人喜遇粟千鍾可憐老却觀書眼<lb/>
不識雲間一箇峯<lb/>
　　　下人陽烏石二瀧初聞猿聲二絶<lb/>
萬石崩騰互犬牙兩山盤沓欲横遮瀧流直下三千尺<lb/>
不見船頭見浪花<lb/>
　　　其二<lb/>
<pb n="KR4e0016_WYG_008-56b"/>
白日青崖烟霧生深林絶磵少人行殘年烏石瀧頭路<lb/>
聽得山猿第一聲<lb/>
　　　過德慶憶萬户劉公衡<lb/>
錦裹石前江水流故人曽此戍康州當年旌節隨雲散<lb/>
尚對山花識舊遊<lb/>
　　　過梧州懐廣西僉憲王子啓胡子祺時分按各<lb/>
　　　州<lb/>
蒼梧浦口暫停舟聞在潯州與賀州無限好山雲霧裏<lb/>
<pb n="KR4e0016_WYG_008-57a"/>
為君惆悵一囘頭<lb/>
　　　至容州將赴北流聞陸川道梗題綉江亭<lb/>
都嶠山前望北流丹砂勾漏若為求陸川更在浮雲外<lb/>
落日旌旗生逺愁<lb/>
　　　宿胡塘村<lb/>
南上荒原路欲迷數家茆屋背清溪夜深月落千峯暗<lb/>
時有山禽樹上啼<lb/>
　　　粉壁道中<lb/>
<pb n="KR4e0016_WYG_008-57b"/>
樹杪髙崖盡挿天岩腰墜石半侵田火燒山木斷平路<lb/>
騎馬亂行江水邊<lb/>
　　　入髙州界値雨<lb/>
路入髙州石徑微紫崖崩處黒雲飛行人初發青山下<lb/>
盡折芭蕉作雨衣<lb/>
　　　化州聞戍卒夜歌<lb/>
化州城上月如秋聽着歈歌人自愁何日歸帆向東去<lb/>
陵羅江上正西流<lb/>
<pb n="KR4e0016_WYG_008-58a"/>
　　　題遂溪同由驛<lb/>
山晚鴉啼木柵城征人暫駐馬前旌荒原漠漠風沙晚<lb/>
猶隔雷陽二月程<lb/>
　　　望海<lb/>
獨上髙原望海堤黄雲白浪使人迷無端路近青銅港<lb/>
流水三條盡向西<lb/>
　　　過雷陽有懐永年相倉使奉寄二絶<lb/>
去年與子南京别知領鹽倉白石塲萬里相尋不相見<lb/>
<pb n="KR4e0016_WYG_008-58b"/>
獨騎官馬過雷陽<lb/>
　　　其二<lb/>
欽㢘西望路悠悠海角亭中足勝遊聖化只今無逺邇<lb/>
嶺南風土是中州<lb/>
　　　題鵪鶉圖為都事李鴻漸賦<lb/>
鶉居鷇食見天機躑躅蓬茆顧影稀長憶野田秋日晚<lb/>
馬頭驚起一雙飛<lb/>
　　　吳司令友云於磨勘公廨隙地鑿兩池以種蓮<lb/>
<pb n="KR4e0016_WYG_008-59a"/>
　　　而植栁其上五月過之見栁隂荷花盛開既恨<lb/>
　　　不能久留又歎不能數徃因賦二絶奉寄<lb/>
小小池陂兩斛泉也教挿栁着春烟粉墻過午新隂合<lb/>
時有清風一洒然<lb/>
　　　其二<lb/>
聞有髙荷相次開綠雲深護紫霞杯公曹清切人難到<lb/>
自繞池邊去復來<lb/>
　　　題沈子仁青山白雲圖<lb/>
<pb n="KR4e0016_WYG_008-59b"/>
野橋流水亂浮花深巷埀楊淺䕃沙祗恨小船呼不應<lb/>
隔江茆屋似吾家<lb/>
　　　題推篷觀梅圖<lb/>
憶昔推篷泛雪漪一花半蕊見横枝誰知天上春消息<lb/>
不在清江爛漫時<lb/>
　　　題扇<lb/>
清溪綠漲岸西東五月荷花似錦紅安得水亭楊栁畔<lb/>
疎簾小扇坐薰風<lb/>
<pb n="KR4e0016_WYG_008-60a"/>
　　　偶賦<lb/>
内官宣進瑞瓜詞閶闔門深晝影移東苑紅橋楊栁下<lb/>
曾因待詔立多時<lb/>
　　　漁村圖<lb/>
湛湛長江上有楓偶然相遇兩漁翁明日何由問踪跡<lb/>
五湖烟浪杳茫中<lb/>
　　　九日寓因勝寺有懐晚上人渡江未歸<lb/>
上人九月過開沙門掩虛庭白日斜好是重陽最相憶<lb/>
<pb n="KR4e0016_WYG_008-60b"/>
隔墻無路看黄花<lb/>
　　　題日觀墨蒲萄為東山㤗上人賦<lb/>
巨然山水校毫毛靈徹詩歌費煉陶何似老禪三昧手<lb/>
雲飛風巻幻蒲萄<lb/>
　　　十月十五日早離鎮江<lb/>
禪林聞有諸方勝吏事慚無半日閒京口五更雞唱亂<lb/>
又衝殘月過金山<lb/>
　　　題墨梅為省掾郭尚文賦<lb/>
<pb n="KR4e0016_WYG_008-61a"/>
曽向花前倒酒巵茆堂雪月澹相宜一從省掖看圖畫<lb/>
長憶故園花發時<lb/>
　　　墨梅為掾史梅季和賦<lb/>
仙人粲粲雪肌膚風格天然韻更殊月落嶺南啼翠羽<lb/>
春深洛浦弄明珠<lb/>
　　　其二<lb/>
昔年禹廟閟神功遺榦槎枒自一叢彷彿蒼龍鱗甲動<lb/>
倒翻雲影下晴空<lb/>
<pb n="KR4e0016_WYG_008-61b"/>
　　　正月元旦陪車駕蒋山寺祠佛夜歸追賦二絶<lb/>
内官飛騎入松林寺裏華鐘吼法音五百髙僧齊上殿<lb/>
紅袈裟裏間泥金<lb/>
　　　其二<lb/>
香臺百尺擁雕櫺一朶青蓮出紫庭龍輦先登開善塔<lb/>
鸞旗猶駐翠微亭<lb/>
　　　題雲閒圖為髙員外賦<lb/>
影落松林初散漫隂浮野水暫稀㣲時來天上從龍去<lb/>
<pb n="KR4e0016_WYG_008-62a"/>
五色祥光夾日飛<lb/>
　　　題山水圖奉别沈都事彥祥之廣西<lb/>
海上風清入桂林好山何處一登臨都門四月相㩦别<lb/>
不盡長江望逺心<lb/>
　　　題司丞張孟兼白石山房圖<lb/>
太常天上綴清班家在金蕐紫翠間昨日朝囘見圖畵<lb/>
雙松正對石門山<lb/>
　　　題墨梅贈友人歸毗陵<lb/>
<pb n="KR4e0016_WYG_008-62b"/>
一枝寒影弄芳菲無數幽香上客衣好似水邊晴雪後<lb/>
醉吹玉笛送春歸<lb/>
　　　題秋江埀釣圖<lb/>
湛湛長江上有楓江平日落見飛鴻安得酒船三百斛<lb/>
荷花蕩裏釣秋風<lb/>
　　　題雪山飛瀑圖<lb/>
釣船閒倚落星灣飛瀑髙懸紫翠間風雨不來雲氣淨<lb/>
絶勝湖裏看廬山<lb/>
<pb n="KR4e0016_WYG_008-63a"/>
　　　宗啓劉君由㤗和知縣入為工部侍郎先時縣<lb/>
　　　丞陳舉善為作山水圖以識别及會京師劉屬<lb/>
　　　題詩其上余邑子也故云<lb/>
贊府澄江送别時曽揮健筆寫淋漓只今西掖看圖畵<lb/>
江雨山雲總去思<lb/>
　　　題墨菊圖為楊員外公輔賦<lb/>
道人滴露調香墨寫出秋花一兩枝愁絶淵明愁未醒<lb/>
短籬沽酒月明時<lb/>
<pb n="KR4e0016_WYG_008-63b"/>
　　　題練帶桃花扇靣為都府斷事官韓敬明賦<lb/>
仙鳥飛來練帶斜踏翻雲影碧桃花誰令天上傳消息<lb/>
春到瑤池阿母家<lb/>
　　　題甘溪歸養圖為蕭國録子所賦<lb/>
先生歸隠甘溪日七<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>髙堂雪滿簮不待鼎珍陳至禮<lb/>
便如飲水也應甘<lb/>
　　　文登縣<lb/>
海島沙寒倦馬嘶風潮雪暗水禽啼去京已是三千里<lb/>
<pb n="KR4e0016_WYG_008-64a"/>
家比京城更在西<lb/>
　　　自濟南堰頭開舟溯黄河西上<lb/>
小清河入大清河混混船頭湧濁波已過囘灣五十里<lb/>
蕐山猶自鬱嵯峨<lb/>
　　　其二<lb/>
東望蕐山西碏山河流奔放兩山間岸沙疏惡居人少<lb/>
時見魚罾占一灣<lb/>
　　　東河道中<lb/>
<pb n="KR4e0016_WYG_008-64b"/>
北上桐城日未斜人烟蕭瑟半風沙客懐千里愁氷雪<lb/>
三月東河見栁芽<lb/>
　　　茌平縣<lb/>
山東征客幾時歸榆莢成錢草似衣政自羇愁無着處<lb/>
馬頭忽見雉雙飛<lb/>
　　　清明日所見<lb/>
初日榆林聽鳥鳴微風拂靣曉烟輕紙錢麥飯誰家子<lb/>
忽憶清明上塜行<lb/>
<pb n="KR4e0016_WYG_008-65a"/>
　　　其二<lb/>
毶毶榆栁帶烟蘿落日荒原狐兎多斷港已無流水過<lb/>
行人猶說古黄河<lb/>
　　　髙唐州<lb/>
三月春光欲暮時故園囘首意兼悲道傍楊栁心枯盡<lb/>
猶有青青到逺枝<lb/>
　　　癸丑除夕口號柬古英上人<lb/>
燕山城裏逢除夕子自無家我亦僧一種鄉心難與說<lb/>
<pb n="KR4e0016_WYG_008-65b"/>
閉門各自對青燈<lb/>
　　　正月二十六日得表弟梁逺南京消息且云比<lb/>
　　　江西來者皆未有書感而賦此<lb/>
書發南京已歲徂開緘驚喜忽長吁誰知路比燕山近<lb/>
更說新來一字無<lb/>
　　　余自去冬閏十一月遣人還㤗和迎候舍弟子<lb/>
　　　彦與家人偕來今經九十餘日矣未知果來否<lb/>
　　　偶燈下獨酌有懐愴然援筆題此俟余弟至而<lb/>
<pb n="KR4e0016_WYG_008-66a"/>
　　　共讀之時正月二十七日夜也<lb/>
南北相望路七千南風只有賣鹽船故鄉消息何時發<lb/>
縱得書來是半年<lb/>
　　　其二<lb/>
稚子家人俱可憐江南烟水路綿綿開船好是燒燈後<lb/>
下馬何由醉眼前<lb/>
　　　其三<lb/>
轉覺别來俱老大四年不見奈愁何直須燈下狂呼酒<lb/>
<pb n="KR4e0016_WYG_008-66b"/>
比較何人白髪多<lb/>
　　　其四<lb/>
昨日通州好語傳淩開已見上河船船中怕有南來客<lb/>
直遣相迎河水邊<lb/>
　　　其五<lb/>
更憶舎南篁竹邊長公相對結茅椽有時躡屐窺園去<lb/>
長日抛書枕石眠<lb/>
　　　其六<lb/>
<pb n="KR4e0016_WYG_008-67a"/>
自起牀頭數俸錢倩人買秫釀氷泉牡丹開日應須到<lb/>
淨掃西軒待醉眠<lb/>
　　　其七<lb/>
羣烏亂鳴蒼柏顚南窓對酒一悽然不知今夜燕臺月<lb/>
何處荒江照客船<lb/>
　　　偶書<lb/>
不見梅花思黯然蕭蕭塵土入新年白楊枝上埀纓絡<lb/>
正是燕城二月天<lb/>
<pb n="KR4e0016_WYG_008-67b"/>
　　　題李兵曹竹石圖奉寄中翁長公<lb/>
自捲新圖寄長公幽篁古木兩三叢燕城六月塵如海<lb/>
得似南窓臥竹風<lb/>
　　　題江亭秋望圖<lb/>
江亭秋望渺衡湘碕岸楓林帶夕陽欲採蘋花愁逺客<lb/>
白鷗飛去水茫茫<lb/>
　　　題春江載酒圖<lb/>
錦石瓊沙不涴塵桃花楊栁滿江春畵船載酒遊何處<lb/>
<pb n="KR4e0016_WYG_008-68a"/>
絶似風流賀季眞<lb/>
　　　過萬歲山下<lb/>
海子空涵萬歲山廣寒殿在碧雲間岩前無數長松樹<lb/>
惟有飛鴉日暮還<lb/>
　　　初晴<lb/>
微雨初晴不作泥牡丹花發石欄西公庭過午文書静<lb/>
坐聽林鳩自在啼<lb/>
　　　核桃樹<lb/>
<pb n="KR4e0016_WYG_008-68b"/>
葉底青絲乍委纕枝頭碧子漸含漿燕南山北家家種<lb/>
不比齊東棗栗塲<lb/>
　　　庭下牡丹盛開感賦二首憶徐呂二僉憲分巡<lb/>
　　　未還<lb/>
十年不見夀安紅三月燕城霧雨中未省何人舊栽得<lb/>
斬新雨露鬪春風<lb/>
　　　其二<lb/>
紺芽翠葉藹離離喜見新年發數枝無酒無朋難獨賞<lb/>
<pb n="KR4e0016_WYG_008-69a"/>
每來花畔立多時<lb/>
　　　觀城外練兵<lb/>
年少粗豪喜戰功短袍新賜錦重重對箭戳鎗誇得雋<lb/>
驏騎官馬去如龍<lb/>
　　　種栁<lb/>
繞城宻宻挿埀楊近水仍添四五行莫遣行人來繫馬<lb/>
更教遮護起藩墻<lb/>
　　　海子橋晚眺<lb/>
<pb n="KR4e0016_WYG_008-69b"/>
海上青山山上雲空青錦繡自成文廣寒西下紅橋晚<lb/>
兩岸荷花一逕分<lb/>
　　　題黄淵靜替禮墨竹紈扇<lb/>
瀟洒頌臺賛禮郎手持紈扇白於霜只今寫得篔簹竹<lb/>
清晝無風也自凉<lb/>
　　　秋日燕城雜賦五首<lb/>
南城土垣故不塌西宮渠水自相通野蘆花侶楊花白<lb/>
蕋木葉如楓葉紅<lb/>
<pb n="KR4e0016_WYG_008-70a"/>
　　　其二<lb/>
菜根磊磊紅蘿蔔草子嶃嶃白蒺藜東薊直通齊化外<lb/>
南城更在順承西<lb/>
　　　其三<lb/>
長帘賣酒誇江米小檻分魚說海鮮羊市角頭逢賈豎<lb/>
蓬萊坊裏問神仙<lb/>
　　　其四<lb/>
城中十井九苦水城外四圍三靣山俠客已無多伎倆<lb/>
<pb n="KR4e0016_WYG_008-70b"/>
燕姬那得好容顔<lb/>
　　　其五<lb/>
官馬清晨去打圍馬前鷹犬去如飛平原日落烟塵起<lb/>
野兎山鷄倒載歸<lb/>
　　　秋雨口號<lb/>
滿城風雨冷凄凄白楊葉飛鳥亂啼馬蹄暗踏十街水<lb/>
車轂深埋一尺泥<lb/>
　　　其二<lb/>
<pb n="KR4e0016_WYG_008-71a"/>
直北風來厲作威吹沙挾雨半空飛行人不慣張油蓋<lb/>
茸帽氊衫信馬歸<lb/>
　　　命童子買酒看後庭晚菊<lb/>
自數青錢送酒家瓦瓶細細注流霞牡丹芍藥從渠有<lb/>
莫負庭前瘦菊花<lb/>
　　　何日<lb/>
楊葉落盡桑葉稀烏鵲夜啼風掩扉長年塞北風霜早<lb/>
何日江南遊子歸<lb/>
<pb n="KR4e0016_WYG_008-71b"/>
　　　秋意<lb/>
簾外纖塵寂不驚滿庭秋意坐來清閒門白日無人過<lb/>
犬吠階前落葉聲<lb/>
　　　十月對菊<lb/>
杏梨三月鬪芳蕐不見深冬梅與茶欲識幽燕風景異<lb/>
菊花開後更無花<lb/>
　　　狂風<lb/>
陟頓風來刮地吹排窓推户更掀帷居民土壁圍烟火<lb/>
<pb n="KR4e0016_WYG_008-72a"/>
暖坑敧眠自不知<lb/>
　　　寒夜<lb/>
馬齕枯荄寒夜長風如箭鏃射隂房不知門外三更雪<lb/>
誤起開門看月光<lb/>
　　　歲暮戲柬天英上人<lb/>
殘年寄食尚天涯風裂禪衣面撲沙還憶故山晴雪裏<lb/>
閒拖錫杖看梅花<lb/>
　　　題棧閣晴峯圖<lb/>
<pb n="KR4e0016_WYG_008-72b"/>
曽聞劒閣上青天棧道縈紆路幾千更過隴頭聽流水<lb/>
白雲西下自秦川<lb/>
　　　題畵<lb/>
九蕐日照綠楊川三峽雲深瀑布泉安得草衣騎白鹿<lb/>
碧桃花底訪神仙<lb/>
　　　四月承叔銘僉憲二絶句問西㕔牡丹開未倂<lb/>
　　　寄罌粟令予種之以娛目因戲用韻以荅之<lb/>
惆悵乘驄客未囘杏花落盡牡丹開西㕔吏散文書静<lb/>
<pb n="KR4e0016_WYG_008-73a"/>
幾向花隂立紫苔<lb/>
　　　其二<lb/>
囊盛罌粟寄來遲種得花開定幾時賴有戎葵髙一丈<lb/>
淺紅深綠總宜詩<lb/>
　　　旣四月末予西軒牡丹一枝最後開與戎葵掩<lb/>
　　　映特盛時叔銘適自保定歸隠若有相待之意<lb/>
　　　因命酌快賞叔銘再用前絶句韻為寄興不能<lb/>
　　　已仍用韻奉荅倂憶呂本拙僉憲按事中山未<lb/>
<pb n="KR4e0016_WYG_008-73b"/>
　　　還歸日當共一笑云<lb/>
戎葵花早牡丹遲剛値先生下馬時不便破除千斛酒<lb/>
也應勾引數篇詩<lb/>
　　　其二<lb/>
有客邯鄲久未囘西㕔無奈好花開當筵縱賞何由共<lb/>
日日開軒掃翠苔<lb/>
　　　叔銘以紈扇索予題詩因戲作叢竹于上仍繫<lb/>
　　　以詩<lb/>
<pb n="KR4e0016_WYG_008-74a"/>
家住江南青竹林别來無日不關心偶然寫向齊紈上<lb/>
便欲移床坐綠隂<lb/>
　　　題古木幽篁圖<lb/>
瓊枝翠葉靜為鄰秀色娟娟絶點塵日暮天寒羅袖薄<lb/>
可憐空谷有佳人<lb/>
　　　秋日見鴈有感<lb/>
居庸關前秋草新桑乾河畔是通津可憐無數沙塲鴈<lb/>
箇箇南飛背着人<lb/>
<pb n="KR4e0016_WYG_008-74b"/>
　　　送别叔銘僉憲出順承門<lb/>
送客出城秋已凉太行南上楚天長順承門外斜陽裏<lb/>
蕎麥花開似故鄉<lb/>
　　　題晦庵先生書畊雲釣月四大字墨本為王敬<lb/>
　　　之知事賦<lb/>
十角黄牛兩具犁山南山北趂幽栖杏花開後菖蒲出<lb/>
春雨鵓鳩相應啼<lb/>
　　　其二<lb/>
<pb n="KR4e0016_WYG_008-75a"/>
獨移蘭棹釣滄灣風細波澄夜景閒却渡九溪歌九曲<lb/>
不知月上浸亭山<lb/>
　　　七月一日得大兄去年九月寄書來其午魏直<lb/>
　　　夫來自京師聞大兄哀訃而未領家問是夕燈<lb/>
　　　下且信且疑輒賦絶句以寫悲愴<lb/>
西風和雨入長楊的的青燈伴夜長一紙鄉書三四讀<lb/>
不知清淚濕衣裳<lb/>
　　　夜宿雄縣東館㑹文學李秀士自云嘗從游圭<lb/>
<pb n="KR4e0016_WYG_008-75b"/>
　　　齋歐陽文公過臨川曽子固清江胡居敬二先<lb/>
　　　輩之門其風流醖藉有足觀者於是予去鄉七<lb/>
　　　年矣為之慨然明日書此識别<lb/>
瓦橋東館晚停驂喜遇幽人慰盍簮間說從游往年事<lb/>
滿庭霜月夢江南<lb/>
　　　出雄縣望西山賦一絶寄呂繼道僉憲<lb/>
順承關外酒闌時駐馬相看各自悲多謝青山三百里<lb/>
送人直過易河西<lb/>
<pb n="KR4e0016_WYG_008-76a"/>
　　　望漢獻王陵<lb/>
單家橋下雪横氷草樹連雲掠凍鷹漢業已荒河水在<lb/>
行人遥指獻王陵<lb/>
　　　夜宿逯家店<lb/>
柴門下馬日平低葦席蓬窓壁乍泥寒夜老翁看客慣<lb/>
青錢問酒過村西<lb/>
　　　入德州界<lb/>
霜結沙塵凍不飛榆林風定日熹微客程已入山東境<lb/>
<pb n="KR4e0016_WYG_008-76b"/>
漸喜居人識面稀<lb/>
　　　過茌平懐馬賓王<lb/>
昔賢經濟未軒張末路低囘祗自傷斗酒新豊聊濯足<lb/>
令人長憶馬賓王<lb/>
　　　髙唐州道中<lb/>
北風吹沙官道長兩傍楊栁間榆桑何時走馬重來此<lb/>
要看清隂六月凉<lb/>
　　　碌獨<lb/>
<pb n="KR4e0016_WYG_008-77a"/>
碌獨雙輪至日斜北風竟日捲黄沙已添衣上塵三斗<lb/>
誰料胸中書五車<lb/>
　　　觀野燒<lb/>
牧童敲火枯栁根青烟獵獵起荒原囘風吹入蓬科去<lb/>
燒却東家桑棗園<lb/>
　　　野老<lb/>
野老當門喜客來旋燒新炕斫桑柴自言土惡無甜水<lb/>
五里分泉夜部囘<lb/>
<pb n="KR4e0016_WYG_008-77b"/>
　　　至甜水舖夜宿水惡不可飲早起趨髙唐州<lb/>
驅車甜水舖前宿燎火夜乾衣上霜忍渴不眠愁水苦<lb/>
五更乘月過髙唐<lb/>
　　　入東平渡北關外長橋見採樵氷上者<lb/>
橋跨平湖一境開羣鷗欲下正徘徊蕭蕭蘆葦層氷上<lb/>
猶有樵人踏雪來<lb/>
　　　出東平南關始聞周侍郎賓自京還家而不及<lb/>
　　　相見賦此寄意<lb/>
<pb n="KR4e0016_WYG_008-78a"/>
聯桂坊前君故里匆匆車過不曾知逢人相問憑相謝<lb/>
正是南關大雪時<lb/>
　　　東平道中問酒不可得<lb/>
寒鴉啄雪行且飛東平道上行人稀炕頭黄酒那得買<lb/>
氷下鯉魚空自肥<lb/>
　　　夜宿司徒舖以送徒喧雜鍋釜不空童僕不及<lb/>
　　　炊爨而去因憶嶺南舊事謾賦<lb/>
憶從繡水入髙州篁竹蕭蕭萬嶺秋道上行人敲石火<lb/>
<pb n="KR4e0016_WYG_008-78b"/>
截筒炊飯也風流<lb/>
　　　余自北平赴京十二月五日道出濟寧會伯髙<lb/>
　　　齊君於公館君本唐縣人素擅顧吳之妙草草<lb/>
　　　為予點眞觀者咸以為肖而余獨覺其老醜也<lb/>
　　　臨别賦絶句三首奉答倂柬趙晉卿夏時佐曹<lb/>
　　　伯仁三先生<lb/>
慶都山人齊伯髙袖有五色之仙毫李白樓前忽相遇<lb/>
便呼銀甕出蒲萄<lb/>
<pb n="KR4e0016_WYG_008-79a"/>
　　　其二<lb/>
我本山林麋鹿姿多君點染出清奇不知老去愁多少<lb/>
但覺秋霜滿髩絲<lb/>
　　　其三<lb/>
昨夜南關對月時客心如水向南馳京城此去猶千里<lb/>
歲晏還家未有期<lb/>
　　　夜宿城南天井閘候水憶孟鄰王貳守時許為<lb/>
　　　余寫弄琴小像未至賦此以寄幷柬府公趙大<lb/>
<pb n="KR4e0016_WYG_008-79b"/>
　　　叅秉彛<lb/>
京國南還水路遥城隂復此駐蘭橈可憐關外重重閘<lb/>
不放河流過魯橋<lb/>
　　　其二<lb/>
目送飛鴻手撫絃十年幽事已茫然誰知昨夜南歸夢<lb/>
猶在雲山野水邊<lb/>
　　　出趙村閘為魏鑑題墨梅一首<lb/>
憶在江南處士家每從雪裏見横斜北來十月燕山下<lb/>
<pb n="KR4e0016_WYG_008-80a"/>
却憶梅花似雪花<lb/>
　　　南陽河口曉望<lb/>
北風打頭船進遲南陽河口正流澌玉皇廟前楊栁樹<lb/>
行人却望憶來時<lb/>
　　　過谷亭二首<lb/>
小龍渦接大龍渦谷亭閘口水穿波寄語南船緩來上<lb/>
北船東下正如梭<lb/>
　　　其二<lb/>
<pb n="KR4e0016_WYG_008-80b"/>
谷亭亭子大河邊赤鯉黄魚不論錢水上浮淩高一尺<lb/>
朝來阻住北來船<lb/>
　　　過黄河見隄岸有古墓雙石表感賦<lb/>
河隄石表古來存知為誰家守墓門舊塚已墟人世換<lb/>
年年烏鳥當兒孫<lb/>
　　　題鷄鳴臺<lb/>
鷄鳴臺下水禽啼韓信城邊雪滿堤千里行人愁夜半<lb/>
一船明月過河西<lb/>
<pb n="KR4e0016_WYG_008-81a"/>
　　　卽事<lb/>
水禽如雪憩浮澌流下前灘漫不知岸轉舟迴忽驚起<lb/>
口中銜得錦鱗魚<lb/>
　　　黄河道中<lb/>
一河盤注兩隄間十里應多北曲灣南艦經年載鹽去<lb/>
北船盡日送軍還<lb/>
　　　沙河閘<lb/>
數家茆屋是沙河廢閘當河亂石多大船東下好扶舵<lb/>
<pb n="KR4e0016_WYG_008-81b"/>
泗水西流當奈何<lb/>
　　　過留城<lb/>
荒城如斗半蒿藜千古全功孰與齊須信君恩本天道<lb/>
如何自挾請封齊<lb/>
　　　過恭城望九里山<lb/>
滿河氷片挾舟行洲渚參差互送行九里山晴春意動<lb/>
買魚酤酒過彭城<lb/>
　　　將至徐州見人種樹者<lb/>
<pb n="KR4e0016_WYG_008-82a"/>
舟下徐洪凍已開故園逺在贑江隈家家春近栽楊栁<lb/>
江上行人且未囘<lb/>
　　　臈月十五日夜徐州洪對月<lb/>
徐州洪上月團團浪打孤舟客影寒料得人家今夕語<lb/>
一年十二度相看<lb/>
　　　泊徐州洪鄉人有㩦酒相餉者喜而賦此<lb/>
碧甕盛來琥珀光感君逺意不能忘情知歲近歸期逺<lb/>
且對尊前說故鄉<lb/>
<pb n="KR4e0016_WYG_008-82b"/>
　　　雪中見鴛鴦感賦<lb/>
白頭鴛鴦飛且號雙雙衝雪下江臯吳娃不省風波苦<lb/>
只想花門繡羽毛<lb/>
　　　淮安舟中夜聞吳歌戲作二絶<lb/>
淮安城下霜月明淮河船上唱歌聲誰遣此歌今夜唱<lb/>
聲聲却是怨郎行<lb/>
　　　其二<lb/>
望郎歸近怨郎行一步閨門萬里情辛苦寄書河北去<lb/>
<pb n="KR4e0016_WYG_008-83a"/>
人言却在武昌城<lb/>
　　　觀鑿氷捕魚者<lb/>
湖淀野人工捕魚隔氷見魚氷下居持斧鑿氷刺魚去<lb/>
鑿根團團井不如<lb/>
　　　題關山秋霽圖<lb/>
關門迢逓通何處野寺依稀記昔年未擬爐峯看瀑布<lb/>
直疑劒閣上青天<lb/>
　　　由邳州入房村<lb/>
<pb n="KR4e0016_WYG_008-83b"/>
沙薄霜乾草不深蕭蕭楡栁冷無隂村園門巷皆雞犬<lb/>
比似江南少竹林<lb/>
　　　其二<lb/>
層氷兩岸戲龍鱗先放河心一道春借問驛船行得未<lb/>
南京楊栁待歸人<lb/>
　　　過南陸山中<lb/>
鳥過平原霜草齊雉飛兎走各東西何由掣取腰間劍<lb/>
細割肥鮮酒自㩦<lb/>
<pb n="KR4e0016_WYG_008-84a"/>
　　　馬上望泰山口號<lb/>
古色蒼寒倚太空旁無附麗屹當中要知獨拄東南角<lb/>
不是人間培塿雄<lb/>
　　　入濟南城<lb/>
步入齊城見石麟荒凉莎草欲無春北風着意如相識<lb/>
吹雪花來候遠人<lb/>
　　　鳯村阻雪贈曲秀才<lb/>
欲度成山泛海槎鳯村夜半雪飛花何由倒捲滄溟水<lb/>
<pb n="KR4e0016_WYG_008-84b"/>
淨洗扶桑看日蕐<lb/>
　　　其二<lb/>
北海東逢曲秀才鳯皇聞到此山來春風好種梧桐樹<lb/>
早晚飛鳴上紫臺<lb/>
　　　河上謡<lb/>
青楊溝下是黄河三月春深風浪多河中石子白磊磊<lb/>
河水自渾君奈何<lb/>
　　　其二<lb/>
<pb n="KR4e0016_WYG_008-85a"/>
河流曲曲是盤鈎東北西南不定流何佀客行西北去<lb/>
囘頭一向望南州<lb/>
　　　其三<lb/>
馬家淺上船難泊徐州洪下好相尋水急莫嗔郎性惡<lb/>
灘淺不如人意深<lb/>
　　　其四<lb/>
家住黄河相見灣灣頭道路古來難十度船來九度見<lb/>
郎行自隔萬重山<lb/>
<pb n="KR4e0016_WYG_008-85b"/>
　　　其五<lb/>
河上丈人河上居楊栁青青三月初少年挾箭去射鴈<lb/>
婦女踏罾能網魚<lb/>
　　　其六<lb/>
臨河照影挿花枝莫道渾濁不相宜試把郎心比河水<lb/>
顧盼分明當自知<lb/>
　　　過邵伯得風喜賦<lb/>
長洲短岸去匆匆坐看雲霞西復東最愛歸船勝走馬<lb/>
<pb n="KR4e0016_WYG_008-86a"/>
不煩鞭策只乘風<lb/>
　　　其二<lb/>
南上河裏三百里買魚沽酒二三程小篷短棹泛敧側<lb/>
臥聽風聲與水聲<lb/>
　　聯句雜體<hi>附</hi>
　　　遊金精夜宿桃閣余與鄭同夫張燈置酒且飲<lb/>
　　　且吟命田仲穎書之余二人飲益豪吟益奇趙<lb/>
　　　伯友從旁醉臥聞喧笑聲忽躍起大呼好句好<lb/>
<pb n="KR4e0016_WYG_008-86b"/>
　　　句仲頴亦時時瞌睡不譍羅孟文從旁大笑不<lb/>
　　　已道士姜近竹以繼燭不給先退矣迨明綴之<lb/>
　　　得五十韻<lb/>
木落秋容淨天髙旦氣清乾坤澄玉色雲霧豁金精招<lb/>
隠懐藂桂<hi>劉</hi>尋幽想茯苓委蛇緣澗壑<hi>鄭</hi>迢遞出郊坰<lb/>
赤嶺酣朝旭<hi>劉</hi>青峯帶曙星篔簹交石崦<hi>鄭</hi>蘿薜䕃林<lb/>
亭峽口聞清唱<hi>劉</hi>崖隂見耦耕洞猿啼石裂<hi>鄭</hi>山鶻掠<lb/>
雲平<hi>劉</hi>瑶草迷𤣥圃琪花藹赤城<hi>鄭/</hi>老君岩崱屴<hi>劉</hi>仙<lb/>
<pb n="KR4e0016_WYG_008-87a"/>
女沼泓澄<hi>鄭</hi>玉几栖崖穏<hi>劉</hi>金床映户熒仙桃寧有種<lb/>
<hi>鄭</hi>石鼓自無聲蓮墜飄銀漢<hi>劉</hi>松蟠偃翠櫺緣簷風鐸<lb/>
亂<hi>鄭</hi>挂壁雨瓢輕木鶴遥占斗<hi>劉</hi>銅龍並拱衡殿標唐<lb/>
歲月<hi>鄭</hi>地擁漢精靈鳯詔雲霞煥<hi>劉</hi>龍章日月精搴帷<lb/>
瞻綽約鄭隔水望娉婷<hi>劉</hi>奕奕青霞服飄飄赤羽旍<hi>鄭</hi>
采鸞朝解佩騎虎夜吹笙縹渺何由遇<hi>劉</hi>荒唐孰可名<lb/>
悲歌傳下土<hi>鄭</hi>遺迹渺飛輧<hi>劉</hi>王紀長沙系兵行百粤<lb/>
征鄭委禽懐戀戀鑿石感錚錚<hi>劉</hi>仙偶眞難匹師昏竟<lb/>
<pb n="KR4e0016_WYG_008-87b"/>
莫成斷雲空有望鄭流水故無情已矣遺祠廟蒼然肅<lb/>
殿楹<hi>劉</hi>莓苔沾玉座塵網拂珠纓<hi>鄭</hi>明鏡沈秋澗殘棋<lb/>
委石枰<hi>劉</hi>尋眞憐夢窈撫字覺心驚<hi>鄭</hi>映日蠶崖瘦緣<lb/>
雲鳥道横<hi>劉</hi>躋攀愁獨坐歌嘯混同行<hi>鄭</hi>剪燭當清漏<lb/>
移尊近翠屛<hi>劉</hi>絶襟從客醉移席任渠爭<hi>鄭</hi>酧唱兼諧<lb/>
謔登臨任送迎<hi>劉</hi>孟文頻絶倒仲頴故沈㝠<hi>鄭</hi>思苦心<lb/>
應嘔眠遲眼屢瞠<hi>劉</hi>吟教劉楚啞聯到趙壎醒<hi>鄭</hi>月冷<lb/>
茶烹栗霜寒瓜剖瓊<hi>劉</hi>風從鐘後息泉共醉時聽<hi>鄭</hi>磨<lb/>
<pb n="KR4e0016_WYG_008-88a"/>
石湏題姓<hi>劉</hi>臨池欲寫經<hi>鄭</hi>繼膏愁道士授簡愧諸生<lb/>
<hi>劉</hi>林鳥寒初定岩扉夜不扄<hi>鄭</hi>栟櫚髙瑟瑟黄竹亂琤<lb/>
琤<hi>劉</hi>天地眞㵳泬朋遊此合并<hi>鄭</hi>百年成過鳥一夕感<lb/>
浮萍<hi>劉</hi>野逈參初轉<hi>鄭/</hi>庭空露向零<hi>劉</hi>長吟倚空闊吾<lb/>
欲訪蓬瀛<hi>鄭</hi>
　　　露坐南城石橋與鄭同夫羅孟文聯句<lb/>
雲遞月微明<hi>羅</hi>月澄露初泫<hi>劉</hi>川容淡水物荷氣㳂階<lb/>
蘚<hi>鄭</hi>更深喧漸息慮滌情自遣<hi>劉/</hi>宿鳥寒不飛<hi>羅</hi>流星<lb/>
<pb n="KR4e0016_WYG_008-88b"/>
下遥巘<hi>鄭</hi>
　　　湖亭午宴與曠伯逵歐陽銘蕭曙聯句三十韻<lb/>
林館衆綠淨微風濯煩歊<hi>曠</hi>眷言集羣彦清讌永崇朝<lb/>
<hi>歐</hi>禮尚匏樽儉懽逾錦瑟調<hi>蕭</hi>初筵陳旅語雅韻接仙<lb/>
韶磊落高懐瀉疎狂逸興飄<hi>劉</hi>炙鮮香溢鼎注玉色翻<lb/>
瓢<hi>曠</hi>斟酌煩童豎歌呼狎友僚<hi>歐</hi>楊梅紅欲滴山韭翠<lb/>
初挑<hi>蕭</hi>坐倦輕絺解吟酣小扇揺<hi>劉</hi>雲窓塵不到雪椀<lb/>
暑全消<hi>曠</hi>憩渚仙禽逈穿簷海燕嬌飛飛渾不定<hi>歐</hi>矯<lb/>
<pb n="KR4e0016_WYG_008-89a"/>
矯詎能招<hi>蕭</hi>慈竹秋隂近宫槐暮色遥<hi>劉</hi>居便人事簡<lb/>
貧愛客情饒閉户仍投轄㩦壺更解貂<hi>曠</hi>習池寧足戀<lb/>
謝墅故難邀<hi>歐</hi>自撫便便腹誰呼嫋嫋腰<hi>蕭</hi>青雲期放<lb/>
曠白髪任飄蕭<hi>劉</hi>楚也泥途迹銘乎玉雪標<hi>曠</hi>那能終<lb/>
隠逸端可上雲霄<hi>歐</hi>萍梗嗟良會蓬蒿托聖朝<hi>蕭</hi>赤心<lb/>
元皎潔丹禁自岧嶤<hi>劉</hi>伏劒青蒲切趨班玉筍超<hi>曠</hi>雞<lb/>
鳴天闕道龍躍海門潮<hi>歐</hi>結駟陪官署聯鑣出使軺<hi>蕭</hi>
北遊尚塵土幽事且漁樵<hi>劉</hi>勝㑹寧辭數狂歌故不驕<lb/>
<pb n="KR4e0016_WYG_008-89b"/>
<hi>曠</hi>杯行湏泛泛瓶罄莫寥寥<hi>歐</hi>蘇圃連花塢徐亭帶栁<lb/>
橋<hi>蕭</hi>它年留雅韻應得繼風謡<hi>劉</hi>
　　　湖上聯句<lb/>
次公不解飲越石最能詩<hi>讓</hi>短句從誰賦空觴祗自持<lb/>
<hi>楚</hi>晴雲低過雨斜日上髙枝<hi>劉</hi>近寺鐘聲起歸鞍未可<lb/>
期<hi>蕭</hi>
　　　湖上聯句同常允讓黃肅伍理<lb/>
疎雨湖邊過<hi>讓</hi>涼風栁下來<hi>肅/</hi>隔堤漁網出<hi>理</hi>别浦酒<lb/>
<pb n="KR4e0016_WYG_008-90a"/>
船囘<hi>楚</hi>遠樹來江闊<hi>讓/</hi>殘雲帶暝開<hi>理</hi>層臺歌吹發猶<lb/>
恐暮鐘催<hi>楚</hi>
　　　池上聯句<lb/>
池館月初上幽人時獨行<hi>楚</hi>焉知竹林下有此木屐聲<lb/>
<hi>霜</hi>
　　　白雲軒聯句<hi>有序</hi>
　　至正丁酉夏五月二十有二日大梁常允讓盱江<lb/>
　　黄肅邀余訪伍理於東湖之上時暑雨初霽綠隂<lb/>
<pb n="KR4e0016_WYG_008-90b"/>
　　正繁坐白雲軒中酌酒論文情興洽甚允讓嘆時<lb/>
　　事之方殷感朋遊之不偶乃相屬聯句得十二韻<lb/>
　　宛轉成篇音韻諧適仍命曾泝就景為圖圖成錄<lb/>
　　詩其上非敢以誇時彦於方來亦將以識嘉會於<lb/>
　　斯日也<lb/>
瀟洒青雲彦幽居隔栁樊<hi>常</hi>湖隂通曲徑苔色上髙垣<lb/>
簾捲南薰入窓含夏䕃繁<hi>劉</hi>脫巾投玉麈移席倒匏樽<lb/>
<hi>黄</hi>涼雨荷香度晴雲樹色屯芙蓉交翠葉<hi>伍</hi>薜茘引芳<lb/>
<pb n="KR4e0016_WYG_008-91a"/>
根<hi>常</hi>雪蠒烏絲細霜毫玉筯完<hi>劉</hi>籠鵝從換帖愛鶴敢<lb/>
乘軒<hi>黄</hi>休日欣良覿髙懐得細論<hi>伍</hi>堆盤朱實潤溢砌<lb/>
紫蘭翻屬坐儀如鳯揮觚徤勝猿<hi>常</hi>雄文三峽水壯志<lb/>
九溟鵾<hi>劉</hi>酒暈開愁頰茶香醒滯魂<hi>黄</hi>風塵江海暗戎<lb/>
馬道途喧杜子無家久張君有舌存丹心依魏闕<hi>伍</hi>清<lb/>
夢繞天閽寥落悲時事飄零愧弟昆<hi>常</hi>盍簮萍梗日曵<lb/>
履縉紳門<hi>劉</hi>句壓彌明鼎宴同桃李園<hi>黄</hi>銀屛酣坐穏<lb/>
鸚鵡可鯨吞<hi>伍</hi>
<pb n="KR4e0016_WYG_008-91b"/>
　　　晚涼同常伯敬黄子邕過楊伯謙湖上書舍値<lb/>
　　　伯謙出未歸子邕買酒小酌聯句<lb/>
酌酒湖隂晚<hi>劉</hi>移床竹逕涼<hi>黄/</hi>髙荷凌水碧<hi>常</hi>幽草入<lb/>
林香<hi>劉</hi>問字過從數<hi>常/</hi>聯詩嘆語長<hi>黄</hi>却懐楊憲史騎<lb/>
馬出東坊<hi>劉</hi>
　　　同禮部主事張孟兼國錄蕭子所焚香夜坐同<lb/>
　　　賦線香聯句二十韻<lb/>
齋居澹心情分火試香縷<hi>張</hi>纖纖五綵纒烱烱衆星吐<lb/>
<pb n="KR4e0016_WYG_008-92a"/>
<hi>劉</hi>初聞疑襲芳細辨湏按譜<hi>張</hi>千條揉金枝百和雜瓊<lb/>
乳<hi>劉</hi>本非龍涎收豈與雞舌伍<hi>張</hi>烟聯玉䋲直霧裊金<lb/>
莖古<hi>劉</hi>月斜忽逶迤風度自飄舞<hi>張</hi>氤氲起絲髪宛轉<lb/>
散毛羽<hi>劉</hi>眩眸訝窺管拂鼻欲停麈<hi>張</hi>麝臍逺近發狼<lb/>
燧髙下舉<hi>劉</hi>繰車不可收蓍草逺堪取<hi>張</hi>焰含<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>鎗殳<lb/>
燼過惜紃組<hi>劉</hi>焦頭恍莫救燃指粲可數<hi>張</hi>蕭莖引初<lb/>
<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>艾劑消微炷<hi>劉</hi>袖㩦憶朝囘灺落驚夜午<hi>張</hi>蘭膏旣<lb/>
異資庭燎亦殊炬<hi>劉</hi>唫長搜韻險坐久攪懐苦<hi>張</hi>雲冷<lb/>
<pb n="KR4e0016_WYG_008-92b"/>
博山空<hi>劉</hi>城樓已三鼓<hi>蕭</hi>
　　　玉兔泉<hi>有引</hi>
　　洪武五年秋九月十又五日日入酉余與仲子璲<lb/>
　　過張錄事孟兼於成均秉燭對坐孟兼方命侍史<lb/>
　　汲玉兎泉瀹茗俄熊參軍鼎劉職方崧周虞部子<lb/>
　　諒皆集相與談詩至愜心處輒抵掌笑譁呂太常<lb/>
　　仲善聞之亦驩然來會既啜茗已孟兼出新造玉<lb/>
　　兔泉銘諷之且曰今夕何夕勝友如雲不可無以<lb/>
<pb n="KR4e0016_WYG_008-93a"/>
　　為娛請舉泉聯詩何如衆皆曰然余年有一日之<lb/>
　　長俾題其首句餘則以次而續闘險據勝閧閧弗<lb/>
　　能休至二鼓詩成各擁枕就榻逮雞再號風雨凄<lb/>
　　迷載途官事有程皆不告而去余亦騎驢去朝天<lb/>
　　矣明日孟兼將屬璲作小楷繫詩於銘左徵予為<lb/>
　　之引於戲人事聚散如風中飛花其迴旋飄泊曷<lb/>
　　嘗有一定之迹今幸得與二三君子岸幘詠詩囅<lb/>
　　然而一笑豈非天哉然此七人之中楚産者大半<lb/>
<pb n="KR4e0016_WYG_008-93b"/>
　　獨余父子與孟兼居越西相距僅半舍它時或抽<lb/>
　　先後簪而歸支九節笻訪孟兼白石山房遡咏諸<lb/>
　　賢立霄漢上欲一見不可得取此巻閱之恍如聚<lb/>
　　首成均時寧不有慰於寂寥之鄉耶孟兼子諒仲<lb/>
　　善皆以字名熊君字伯頴劉君字子髙余則南都<lb/>
　　散吏金蕐宋景濂也<lb/>
成均地何靈聖澤資灌沃<hi>濂</hi>兔奔兆奇徵井渫發新斸<lb/>
<hi>鼎</hi>自非三窟深孰湛一泓綠<hi>孟兼</hi>儲精本從金生色絶勝<lb/>
<pb n="KR4e0016_WYG_008-94a"/>
玉<hi>子諒</hi>霜唇蘸寒飲雪毳翻夜浴<hi>崧</hi>釀冽補酒經沐丹驗<lb/>
仙籙<hi>仲善</hi>杵舂蟾宮棄珠噴鱣堂觸<hi>璲</hi>朶月生隂津觀天<lb/>
漏晴旭<hi>濂</hi>水澄毛骨豎鑑徹須眉燭<hi>鼎</hi>㕙名徒自奇檜<lb/>
行穢難贖<hi>孟兼</hi>雖涵東郭狡難洗上蔡辱<hi>子諒</hi>引滿瓶未嬴<lb/>
探幽綆頻續<hi>崧</hi>流甖滲銀床出竇濺瓊粟<hi>仲善</hi>醉沃日暈<lb/>
花凍吸指連瘃<hi>璲</hi>濡毫乃自潤照影從人欲<hi>濂</hi>光沈天<lb/>
上魄祥啓地中躅<hi>鼎</hi>摛辭挹餘清盥薦侑佳告<hi>子諒</hi>劒刺<lb/>
非貳師池移豈身毒<hi>孟兼</hi>燕支愧淫陳鹽鹵鄙富蜀<hi>崧</hi>不<lb/>
<pb n="KR4e0016_WYG_008-94b"/>
動疑雪窪長揺笑風纛<hi>仲善</hi>天光一眼開雲影片鱗束<hi>璲</hi>
劇燕覺瘮<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>蹷足想彳亍<hi>濂</hi>觱沸虎爪跑㪺吸猿臂曲<lb/>
<hi>鼎</hi>潔士濯冠纓渴卒卸刀韣<hi>子諒</hi>精當卯君降液或井宿<lb/>
督<hi>孟兼</hi>誰知鍾阜分脈與伊洛屬<hi>崧</hi>錫名爾固佳戰句吾<lb/>
何局<hi>仲善</hi>聯將指鼎比疾勝擊鉢促<hi>璲</hi>驚風落燈燼斜月<lb/>
墜檐曲<hi>濂</hi>靈源詎能窮短詠聊可錄<hi>鼎</hi>
　　　北園池上聯句<lb/>
池上月涼秋佀洗<hi>逵</hi>城頭漏轉夜如年<hi>佑</hi>枳林不動風<lb/>
<pb n="KR4e0016_WYG_008-95a"/>
初定<hi>諶</hi>草葉低垂露正圓<hi>楚/</hi>移席偶臨流水坐<hi>逵</hi>鈎簾<lb/>
還對落星眠<hi>佑</hi>幾時吹笛芙蓉底更向龍灣棹酒船<hi>楚</hi>
　　　聞黄子邕數日出飲不歸因與劉鼎子鉉張智<lb/>
　　　子明聯句戲柬之倂寄楊憲史伯謙<lb/>
三日不見黄子邕使我茆塞于心胸<hi>鼎</hi>書床虛連竹色<lb/>
淨酒斚間覆栁隂濃<hi>楚</hi>每於月下重相憶何事湖邊獨<lb/>
不逢<hi>智</hi>急欲移書楊憲史山房湏遣白雲封<hi>楚</hi>
　　　南園聯句同王佑曠逵劉霖蕭諶<lb/>
<pb n="KR4e0016_WYG_008-95b"/>
絡緯聲如勸飲<hi>佑</hi>篔簹青好題詩<hi>逵/</hi>風轉銀燈不動<hi>楚</hi>
月來瑶席頻移<hi>諶</hi>草色亭西晚逕<hi>佑/</hi>水聲籬外秋池<hi>霖</hi>
此夕龍灣佳會南樓千載襟期<hi>楚</hi>
　<lb/>
　<lb/>
　<lb/>
　<lb/>
　槎翁詩集巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>槎翁詩集巻六</head> <lb/>
    <p>
<pb n="KR4e0016_WYG_006-1a"/>
欽定四庫全書<lb/>
　槎翁詩集巻六<lb/>
　　　　　　　　　　　　　明　劉嵩　撰<lb/>
　　七言律詩<lb/>
　　　題劉道士杏林圖<lb/>
白鶴觀前紅杏林高人習隠契𤣥心懸壺通市天光近<lb/>
采藥亂山雲氣深微雨獨㩦松下屐清風時動壁間琴<lb/>
望中疑是旌陽宅車馬蕭蕭費逺尋<lb/>
<pb n="KR4e0016_WYG_006-1b"/>
　　　題山水畫<lb/>
絶壁芙蓉四面開中天積翠鬱崔嵬蒼烟盡捲秋光去<lb/>
飛雨欲隨雲氣來丹井緑蘿通石穴紫霞碧樹映瓊臺<lb/>
那無九節仙人杖直擬尋真絶頂回<lb/>
　　　題鄧漢英所蔵山水圖<lb/>
白雲杳杳冠青山翠石盤盤倚碧灣野岸亭臺隨地出<lb/>
江沙舟楫幾時還鳥衝烟樹愁孤往猿挂雲蘿學並攀<lb/>
最愛桃花流水處尋源亦擬扣林闗<lb/>
<pb n="KR4e0016_WYG_006-2a"/>
　　　寄羅明道<lb/>
曽過溪南訪草庭絶憐高隠静儀型雨沾竹色侵書帙<lb/>
雲擁嵐光落座屏松徑曉開岩雪白稻田冬䕶水烟青<lb/>
何由跨犢閒來往日聽先生講道經<lb/>
　　　陪同年劉霖劉鶴臯歐陽銘題三徳院<lb/>
寳地登臨一惘然故家喬木寺南邊銘鐘猶記甘泉里<lb/>
題壁重看至正年<hi>予先世登科嘗題壁於此故云</hi>萬里風雲通北極五<lb/>
湖烟浪隔南天同遊況有同宗好事業應期乆逺傳<lb/>
<pb n="KR4e0016_WYG_006-2b"/>
　　　和答萬訒<lb/>
家住雲亭河水東亂來門巷往還空避時猶擬尋秦洞<lb/>
獻賦虚懐謁漢宫松塢乍晴烏啄雪桑林欲暮鳥呼風<lb/>
感君晏嵗能相顧尊酒誰知寂寞同<lb/>
　　　題滄洲書舫圖送張子明歸武夷<lb/>
滄洲逺在武夷西九曲尋源路恐迷潭面晚晴花苒苒<lb/>
岩腰春暝草萋萋何年對月思朋好此日看雲信杖藜<lb/>
安得從君棹書舫酒壺詩帙鎮相㩦<lb/>
<pb n="KR4e0016_WYG_006-3a"/>
　　　題糜朝英園居<lb/>
城東園居隠者家五畝十疃連桑麻老人自浴丹井藥<lb/>
稚子重種青門𤓰花邊酌酒驚雨過湖上吟詩愁日斜<lb/>
昔賢高蹈可同調莫遣風塵侵鬢華<lb/>
　　　題芝草圖<lb/>
五色靈芝見者稀畫圖葉葉動光輝草間白雪明可掇<lb/>
石上紫雲愁欲飛幽人已喜咏伐木歸士多勞歌采薇<lb/>
湘南三秀思並薦漢武齋房今是非<lb/>
<pb n="KR4e0016_WYG_006-3b"/>
　　　題張彦輔枯木坡岸畫軸<lb/>
秋宇道人畫枯木縱筆所至皆天成瘦蛟出石雲氣潤<lb/>
獨鶴横江霜影清荆門送客愁欲暮澧浦懐人傷逺情<lb/>
望中秋意入慘淡何處青楓聞鴈聲<lb/>
　　　奉寄辛檢校好禮總兵進賢之北山<lb/>
省郎何處屯兵乆彭蠡湖西是北山飛箭定穿蹲虎石<lb/>
放船時過落星灣五年魚鳥知營陣百里樵蘇絶塞闗<lb/>
聞說嘯臺高百尺題詩頻寄故人還<lb/>
<pb n="KR4e0016_WYG_006-4a"/>
　　　題定元帥清江横槊亭<lb/>
將軍亭子蔚崢嶸高壓清江百尺城馬上鐃歌來獻㨗<lb/>
幕中尊俎坐談兵石龍鱗甲眠秋雨金鳯雲沙照晚晴<lb/>
南望葛峰同峴首他年遺老寄雄名<lb/>
　　　晚酌胡守中湖亭同曠伯逵賦二首<lb/>
楊栁中間一草亭石橋流水帶廻汀日含細霧明丹閣<lb/>
雨逐凉風入翠櫺萍底霞翻魚漾鬛竹間雪墮鶴梳翎<lb/>
樓臺北渚催殘景烽火西山隠落星<lb/>
<pb n="KR4e0016_WYG_006-4b"/>
　　　其二<lb/>
公子幽居湖水西葦籬莎徑踏春泥門前車馬有誰到<lb/>
池上犁鋤還自㩦當檻栁枝垂葉短出畦𤓰蔓引花齊<lb/>
㡬時載酒從栖隠日坐林隂聽鳥啼<lb/>
　　　題珠林江口謝公廟與曠伯逵同賦<lb/>
倒石源頭野廟開亂餘臨眺獨興哀晚山隔岸雲霞出<lb/>
秋水滿江鳬鴈來王氣已消陳帝壘客愁長遶越王臺<lb/>
烽烟西北猶傳警擊節酣歌首獨回<lb/>
<pb n="KR4e0016_WYG_006-5a"/>
　　　秋日同曠掾史諸友㑹飲文溪道院時王子啓<lb/>
　　　不果至分韻得深字<lb/>
夾徑蒼松十丈隂落花仙館晝沉沉林間風定晚烟白<lb/>
江上月明秋水深梧葉小忩憐醉卧芙蓉别院憶行吟<lb/>
南園王子來何晚遥想吹笙度碧岑<lb/>
　　　奉和李府判行華九日遊三華山<lb/>
仙居逺在三華頂使節真成九日遊别洞幡幢通上界<lb/>
亂山烽火隔南州雕弓隠月啼猿晚玉帳連雲斷鴈秋<lb/>
<pb n="KR4e0016_WYG_006-5b"/>
聞說岩扉題句後綵霞長䕶殿西頭<lb/>
　　　陪虞管勾幼悅坐王子啓南園竹林同賦<lb/>
王子宅前千箇竹拂簷當户總蕭蕭土垣近出青相映<lb/>
池水下通寒不凋上客頻留蒼玉珮佳人時度紫鸞簫<lb/>
重尋載酒題詩處記取龍灣第二橋<lb/>
　　　題友蘭堂文丞相所書為子沂賦<lb/>
友蘭堂近古槐邊自昔王家表世賢曉露寒沾蒼玉珮<lb/>
秋風香滿白雲篇同心有待成三益異代相看已百年<lb/>
<pb n="KR4e0016_WYG_006-6a"/>
相筆輝輝華匾在好勤忠孝答皇天<lb/>
　　　羅明道載酒出江寺與曠伯逵痛飲經夕而去<lb/>
　　　因共賦詩為别得江字<lb/>
白髪羅含偏好客衝泥載酒出林矼來尋僧子烟霞地<lb/>
醉卧山人雲霧忩薜荔晴沙深晚徑芙蓉疎雨滿秋江<lb/>
獨憐此去青峰隔城府何由更識龎<lb/>
　　　寄題麾羽軒<lb/>
諸葛南征且未回城頭華構立崔嵬手麾白羽當軒坐<lb/>
<pb n="KR4e0016_WYG_006-6b"/>
目送晴雲度水來士馬合圍魚貫出旌旗分隊雁行開<lb/>
極知裘帶從容地笳鼔時時送酒杯<lb/>
　　　送别虞管勾幼悅上贑迎候御史却還省中<lb/>
郎官迎候繡衣歸十月清霜傍馬飛省署總推容禮盛<lb/>
邊隅人報簡書稀星横野戍烏啼早日落江城鴈影微<lb/>
千里嚴程當晏歲驅馳莫遣壯心違<lb/>
　　　題草堂<lb/>
胡君舊宅龍江上五月清風一草堂霧隱松蘿分曉䕃<lb/>
<pb n="KR4e0016_WYG_006-7a"/>
雨翻蘭杜浥秋香連峰當户明書幌流水交渠映筆床<lb/>
此日從公趨幕府能忘高咏向滄浪<lb/>
　　　送蕭子所之九江謁劉太守楚竒<lb/>
嗟子頻年事逺遊又㩦書劔謁邦侯潯陽亂後多公館<lb/>
樵舎新來有客舟野樹盡含山雨潤江花初結渚雲愁<lb/>
釣耕得似歸來好甘竹溪南有故丘<lb/>
　　　别淮南帥府戴照磨因使還鄊復赴淮南<lb/>
丞相提兵闕下來淮南幕府一時開從軍王粲應能賦<lb/>
<pb n="KR4e0016_WYG_006-7b"/>
草檄相如獨擅才萬里闗河通驛騎五雲樓觀接蓬萊<lb/>
鄉山寂寞兵塵裏愁絶征人奉使回<lb/>
　　　出西郊登山望城中感賦<lb/>
雙塔金光隠夕隂孤城寒氣日蕭森山圍疊嶂黄牛聳<lb/>
水落廻塘白石深涼日松杉空苒苒秋風禾黍自沉沉<lb/>
東南千里兵塵合愁絶春時悵望心<lb/>
　　　答定上人將歸青原<lb/>
上人伐木東鄉去城下渡江秋水深百里雲山還獨往<lb/>
<pb n="KR4e0016_WYG_006-8a"/>
幾時烟寺却重尋衲衣尚想南軍送貝葉應同西祖吟<lb/>
回首青原峰上月相隨應觧照歸心<lb/>
　　　送别陳宜歸龍興<lb/>
豫章城闕倚晴虹公子東歸道路通表裏湖山烽火後<lb/>
東西樓觀畫圖中誰家楊栁秋霜落何處芙蓉暮雨紅<lb/>
錦帶吳鈎看騰踏臨岐呼酒别青驄<lb/>
　　　賦通天岩送曾魯卿歸贑岩後有小岩名曽公<lb/>
　　　岩<lb/>
<pb n="KR4e0016_WYG_006-8b"/>
曽公岩在通天側舊是曽公自鑿通東望不堪遭亂後<lb/>
南歸却憶向岩中春隂虎卧千峯雪日落猿啼萬壑風<lb/>
城市别來應少見看雲長是憶曽公<lb/>
　　　九日登大塔次楊公榮感事一首<lb/>
清秋絶頂俯巑岏危磴如行百八盤北雁不來天窅窅<lb/>
南船初上水漫漫人亡已嘆秦筝廢事往空悲趙璧完<lb/>
落日昏鴉愁滿目若為渡海逐飛翰<lb/>
　　　寄鐡柱觀左煉師<lb/>
<pb n="KR4e0016_WYG_006-9a"/>
紫霞樓上左仙翁還向南塘在玊隆虚闕飛鳬雲影外<lb/>
亂山騎虎月明中銅駝荆棘秋風落鐡柱波濤海氣通<lb/>
别後玉簫渾少聽令人長憶萬年宫<lb/>
　　　蕭鵬舉以生雉貺余賦詩答之<lb/>
故人為我致山雞十里筠籠謝逺㩦繡尾喜當寒草見<lb/>
錦毛愁向落花迷仙岩尚憶栖雲石書館應憐踏雪泥<lb/>
飲啄未能諳野性題詩先遣報南溪<lb/>
　　　送杜徳明歸豫章<lb/>
<pb n="KR4e0016_WYG_006-9b"/>
雲白江寒雪未消歸人初發望仙橋船頭凍酒驚浮蟻<lb/>
劍底春衣憶解貂湖雨暗沾徐穉榻山雲長隔綵鸞簫<lb/>
喜聞仲氏林居好舊隠何時許見招<lb/>
　　　奉和孫景賢遊韶口永福廢寺<lb/>
韶口人家㡬處存鳥飛日落見孤村梵宫草滿埋銅瓦<lb/>
虞廟苔荒合石門流水忽驚秋露冷好山長是晚烟昏<lb/>
故交最憶前村客不獨東偏段與温<lb/>
　　　元日述懷和答楊公平<lb/>
<pb n="KR4e0016_WYG_006-10a"/>
江雲閣雨復纖纖急雪飛來忽近簷門掩不知花盡落<lb/>
樽空但訝客頻添年光有待愁初破風物無憑俗漫占<lb/>
隣屋春盤初料理新來蓼薺故多甜<lb/>
　　　新年次鍾彦卿<lb/>
新年舊恨與誰論破屋荒村獨掩門野雪蒼茫迷井竈<lb/>
江雲掩冉逐旗旛分來菜本烟初潤落盡梅花雨更繁<lb/>
老鴈悲鳴方北向憑高無奈楚天昏<lb/>
　　　春日書懐次胡中翁<lb/>
<pb n="KR4e0016_WYG_006-10b"/>
重簾風細雨波寒亂後逢春儘笑懽江渚有烟晴淡淡<lb/>
鄉山無雪翠盤盤歌殘白苧銀屛曙舞罷青萍錦帶寛<lb/>
西望故園歸路近滿林桃李待君看<lb/>
　　　賦白鵲臺送王子敬之贑<lb/>
翠玉樓西白鵲臺當年曾見鵲飛來舊遊寂寞人何在<lb/>
晴日蒼凉花正開二水合流喧虎口五山盤伏起龍堆<lb/>
殘碑零落層城曲想見題詩上紫苔<lb/>
　　　齋前山茶盛開承胡中翁王厚徳㩦酒賞之賦<lb/>
<pb n="KR4e0016_WYG_006-11a"/>
　　　茶字<lb/>
為惜墻隂一片霞張燈㩦酒出西家要令清夜酬懽賞<lb/>
不遣東風負嘆嗟香霧暗沾千葉翠綵雲低䕶萬團花<lb/>
知君不盡尋芳興賦罷宫茶賦粉茶<lb/>
　　　送袁煉師胡思齋過南溪併柬蕭孝友<lb/>
山路初晴故少泥喜聞二客過南溪隂岩騎虎穿雲氣<lb/>
錦樹聞鶯駐馬蹄酒熟定從花下飲詩成應向竹間題<lb/>
相逢為謝蕭徵士何日西峰得共㩦<lb/>
<pb n="KR4e0016_WYG_006-11b"/>
　　　再贈王石泉<lb/>
禾黍橋南君故家仙遊時喚鹿将車穿雲慣識金芝草<lb/>
掃雪頻收石乳花流水閒通蒲澗冷青山低䕶藥欄斜<lb/>
何時高頡飛瓊珮從子春城嚥海霞<lb/>
　　　答定上人留楮陂隆福寺寄示二首<lb/>
城郭歸來思采苓又聞飛錫過江亭水光净想禪心白<lb/>
山色遥瞻佛頂青令節題詩蒲截簡清宵煮茗石友瓶<lb/>
山房幽賞何由共長恨傷時醉未醒<lb/>
<pb n="KR4e0016_WYG_006-12a"/>
　　　其二<lb/>
路入東鄉多翠岑陂灣猶記昔登臨上人方丈水竹浄<lb/>
丞相祠堂烟霧深幾葉𤣥文遺古梵百年勝地築黄金<lb/>
浮雲空切興亡感分手何由論素心<lb/>
　　　和劉府推中孚劉學録仲美諸君遊金華山兼<lb/>
　　　懐曠監州二首<lb/>
白斾横江事已非燒餘林麓轉稀微山中殿古仙長在<lb/>
雲裏庵成人未歸武姥漫遺蒼玉珮石人猶擁紫霞衣<lb/>
<pb n="KR4e0016_WYG_006-12b"/>
兹遊不盡懐賢感鶴影蕭蕭月滿扉<lb/>
　　　其二<lb/>
一巘盤廻萬壑分故人曾此憩清羣鴈鴻已失孤飛影<lb/>
鸞鳯空餘五色文詩塜乆埋江上草使車遙隔嶺南雲<lb/>
獨将一掬傷時淚忍對黄庭說右軍<lb/>
　　　快閣僧房賞瓶中牡丹賦呈王使君<lb/>
折得新花馬上歸天香撩亂入春衣玉欄霜曉寒初破<lb/>
金谷雲晴暖欲飛宴罷最冝燈下見亂餘應怪草間稀<lb/>
<pb n="KR4e0016_WYG_006-13a"/>
洛陽池館今何似誰與題詩送夕暉<lb/>
　　　遊武山<lb/>
武山千丈石為城縹緲西來紫翠横上砦雲連中砦起<lb/>
南岩鐘應北岩鳴林含雨氣龍歸洞風度松聲鶴載笙<lb/>
仙客不歸塵世換為君倚劒望蓬瀛<lb/>
　　　贈徐山人<lb/>
亂餘山水半凋殘江上逢君春正闌斗自指南天杳杳<lb/>
星猶拱北夜漫漫漢陵帝子黄金盌晉代神仙白玉棺<lb/>
<pb n="KR4e0016_WYG_006-13b"/>
回首風塵千里别故園烟雨五峯寒<lb/>
　　　寄贈印山黄廵檢進賢<lb/>
茫茫江海暗烟濤公子臨邊事武韜野砦入雲山似印<lb/>
懸岩飛雨石如刀馬頭獵罷秋風起劔底詩成夜月高<lb/>
寂寞林居最相憶塵埃凉滿舊綈袍<lb/>
　　　題生色海棠<lb/>
生色海棠誰畫得清溪着色最清真柔條破玉枝枝潤<lb/>
細蕊埀絲朶朶勻神女行雲巫峽曉仙娥泣露錦江春<lb/>
<pb n="KR4e0016_WYG_006-14a"/>
金盤華屋毋煩薦日射銀屛正惱人<lb/>
　　　挽鄧子益<lb/>
猶聞卧病柘塘村忽報㝠栖斂緑原哭母僅餘三日淚<lb/>
憶兄空斷十年魂蔵書已逐家人散吟巻翻憑故友存<lb/>
亂定重尋迷舊跡蕭蕭秋草閟荒園<lb/>
　　　夜宿永古寺與孤峰上人談詩<lb/>
蓮花池上月如霜金地無塵夕景涼海蔵暗浮龍影動<lb/>
露盤微注鶴聲長雲栖梵鉢留僧共風隠銖衣䕶佛香<lb/>
<pb n="KR4e0016_WYG_006-14b"/>
一夜不眠聽說法雨花撩亂滿禪床<lb/>
　　　過淘金站<lb/>
亂餘無地寄登臨斷隴荒郊噪野禽山勢只今餘減飰<lb/>
驛名依舊記淘金仙遊尚想浮篙度野戰空悲折㦸沉<lb/>
已分扁舟夜漂泊月明偏照淚沾襟<lb/>
　　　過永和同子永劉憲史遊清都觀謁蘇黄二先<lb/>
　　　生祠<lb/>
金華仙人玉局翁清都臺觀五雲東十年喪亂殘碑在<lb/>
<pb n="KR4e0016_WYG_006-15a"/>
前代風流二老同海蔵出雲龍起蟄松壇過雨鶴盤空<lb/>
傷心落日滄江上萬疊青峰照蕊宫<lb/>
　　　曠維寧於舟中架屋名臨清軒<lb/>
曠子雅懐江海情船頭葺屋愛臨清波間明月有時墮<lb/>
水底白雲終日行幽鳥踏波看洗盞老龍抱石聽吹笙<lb/>
傷心華屋成塵土便擬從君覔翠瀛<lb/>
　　　送芳上人遊興國清凉寺併柬竹間禪伯<lb/>
又飛雲錫度林闗好去清涼第一山寳氣定隨樓閣見<lb/>
<pb n="KR4e0016_WYG_006-15b"/>
禪心長共水雲閒幡幢說法千華裏瓶鉢看經萬竹間<lb/>
從此岩栖相見少肯將詩句落塵寰<lb/>
　　　雪夜宿武溪温氏明日賦詩柬存與茂林<lb/>
流水鳴沙雪漲溪故人家住竹園西亂餘最愛詩能賦<lb/>
寒破偏驚酒滿㩦石壁松杉當夜落野田薺麥望春齊<lb/>
何時濯足桃花渚醉踏船舷聴鳥啼<lb/>
　　　答胡思齋寄山花數枝<lb/>
故人采藥武婆岡折得山花逺寄將晴露微微沾野珮<lb/>
<pb n="KR4e0016_WYG_006-16a"/>
洞霞冉冉落書床䕶風愛近銀屛暖分潤驚浮玉井香<lb/>
看過青春應尚在能來莫負酒盈觴<lb/>
　　　胡思齋遊武山寄松花一枝古詩一首賦此奉<lb/>
　　　酬<lb/>
西華絶頂逺人羣還有松花結紫氛昨日寄來猶帶雨<lb/>
清晨把玩欲生雲品題秀句驚初見服食仙方恐未聞<lb/>
即遣穿岩收綘雪茯苓同煮定期君<lb/>
　　　和答舎弟子彦自雩都寄詩併喜性舉亂後歸<lb/>
<pb n="KR4e0016_WYG_006-16b"/>
　　　自殊鄊<lb/>
春暮書回百感生殘年送别最闗情雲飛逺道千峯暗<lb/>
花落深林獨樹明苜蓿乆荒良驥病稻粱未足旅鴻驚<lb/>
遙憐稚子生還日不得相從咏北征<lb/>
　　　寄蕭文學<lb/>
故人意氣眼中稀長憶相尋扣竹扉林下掃花留客坐<lb/>
溪邊折栁貫魚歸詩題錦軸聯珠潤酒注山瓢汎玉肥<lb/>
十里秦青塘上路醉歌猶擬踏斜暉<lb/>
<pb n="KR4e0016_WYG_006-17a"/>
　　　奉寄周思忠其先丞相益國公於余六世從祖<lb/>
　　　常徳府君為同年進士凡誌銘哀挽及倡和詩<lb/>
　　　文槩見於周氏所蔵遺書當時嘗録以歸遭亂<lb/>
　　　逸去因再請于思忠必有以相慰答也思忠有<lb/>
　　　弟思廉極相友愛余往來城中嘗寓其書舍云<lb/>
皎皎周郎玉雪妍由來相裔故多賢家蔵文字三千巻<lb/>
市隠才名四十年當户蓬蒿深過雨滿庭荆樹艶晴烟<lb/>
向來對酒題詩處尚想虚庭一榻懸<lb/>
<pb n="KR4e0016_WYG_006-17b"/>
　　　其二<lb/>
益國勲名盖世賢昔人寂寂記同年死生闊絶寧多托<lb/>
文字牽連幸可傳珠浦荒丘餘草莽武陵流水隔神仙<lb/>
亂來舊録慚飄落煩與題封寄數篇<lb/>
　　　過武溪江南弔故人劉仲美墓<lb/>
惆悵江南土一坏斯人地上不勝憂為親奉檄嗟無及<lb/>
忍病吟詩死未休澤國風塵行處晚海雲烟雨夢中秋<lb/>
故人題碣知何日即恐荒漫失故丘<lb/>
<pb n="KR4e0016_WYG_006-18a"/>
　　　聞鶯<lb/>
南溪喬木三千尺葉底黄鸝四五聲公子多情休挾彈<lb/>
佳人注意漫調笙乍辭谷口低寒雨更駐花梢弄晚晴<lb/>
何日簫韶雜鳴鳯龍池桞色滿瑤京<lb/>
　　　武山下夜宿同蕭子所分韻得雲字<lb/>
四月十日晚逢君落花滿地翠紛紛水流丹壑向千里<lb/>
月上青天無片雲典衣沽酒惜春盡刻燭題詩愁夜分<lb/>
終然聚散安可極淮海㝠㝠孤鶴羣<lb/>
<pb n="KR4e0016_WYG_006-18b"/>
　　　題螺川秋望圖寄周思忠<lb/>
水東之山千萬重西岸亦有雲騰峯望中不盡傷秋興<lb/>
塵外永懐高世踪古寺垣墻深薜荔平原臺榭隠芙蓉<lb/>
何處還尋讀書舎時聞琴奏出雲松<lb/>
　　　汪陂館中贈蕭子儀<lb/>
北岩虚館少經過之子能來逸興多滿袖新詩看不厭<lb/>
當筵短劔醉還歌落花深巷愁春雨細栁廻塘汎夕波<lb/>
好在讀書叢竹下題詩頻遣慰蹉跎<lb/>
<pb n="KR4e0016_WYG_006-19a"/>
　　　六月自汪陂聞警登武山宿雲峰寺余弟子野<lb/>
　　　有詩依韻述懐<lb/>
西上雲峰一振衣烟林風磴轉稀微岩前虎出日欲落<lb/>
洞口龍眠雲乍歸秋意又催南國鴈客懐長戀北山薇<lb/>
淒凉不寐愁烽火洒洒飛泉近竹扉<lb/>
　　　遊觀山寺觀山谷太史留題詩刻<lb/>
白石塘西涉磵碕赤欄橋外轉逶迤洞門流水千年在<lb/>
古殿隂風六月吹葉暗烏巢秋哺早泉流蛙坎夜鳴遲<lb/>
<pb n="KR4e0016_WYG_006-19b"/>
<hi>有泉竅其鳴如蛙</hi>金銀夜氣誰能識光采空遺太史詩<lb/>
　　　題蕭氏竹所<lb/>
故人已上青雲路舊隠猶懐翠竹林碧篠團沙秋漠漠<lb/>
蒼根抱石午隂隂論兵幕近閒看劔留客筵深静聴琴<lb/>
擬乞長竿釣鰲去高槎雲海思沉沉<lb/>
　　　余弟子彦歸自雩陽程尹幕中承寄墨檜畫軸<lb/>
　　　併題以詩其尚友高致可嘉因賦以答謝之<lb/>
雩陽政誦藹如泉猶覺高風早愛賢綵軸逺煩千里寄<lb/>
<pb n="KR4e0016_WYG_006-20a"/>
銀鈎驚見一詩傳池邊洗墨雲生石花底鳴琴月照絃<lb/>
坐想才名嗟濩落愁心先寄峽中船<lb/>
　　　答劉誠本寄贈墨檜色竹二軸<lb/>
慘慘墨株龍首蜷離離翠竹鳯毛鮮一時妙筆能兼致<lb/>
千古清風有永傳滄海釣鰲誰是客銀河載石故能仙<lb/>
相思無那濠梁興却望空山憶往年<lb/>
　　　有感<lb/>
棼泯絲繩不可治縱横豺虎竟相違春秋有戰元非義<lb/>
<pb n="KR4e0016_WYG_006-20b"/>
曹檜無風不足思野廟祭餘烏逐逐荒城人散狗纍纍<lb/>
風塵滿地居難卜山澤何年草可蓍<lb/>
　　　將入富田過深溪聞康山長宗武以視親藥留<lb/>
　　　義山堂不果訪賦詩奉寄<lb/>
暮入深林路欲迷還聞藜杖出山西親庭藥裹應常問<lb/>
仙館松醪得共㩦落日横江驚虎鬬殘星隠樹聽烏啼<lb/>
相看去住成愁絶猶擬追尋過别溪<lb/>
　　　宿下澤顔氏山齋奉柬允大昆仲<lb/>
<pb n="KR4e0016_WYG_006-21a"/>
顔家兄弟好幽栖洲掩岡廻路欲迷萬叠青山雲上下<lb/>
一溪流水屋東西夜筵樽俎銀花落秋雨階庭玉樹齊<lb/>
惆悵相逢即相别遺書晏歲擬同㩦<lb/>
　　　過鳯岡趙憲史仲思隠居茆堂<lb/>
鳯岡東上見茆廬知是青原隠者居溪水當門宜把釣<lb/>
石岩傍架好蔵書湖山毎恨論心晚城市長疑見面疎<lb/>
雅志澄清端有待風塵滿地欲何如<lb/>
　　　八月十五夜玩月龍塘黄氏館中聽王伯允歌<lb/>
<pb n="KR4e0016_WYG_006-21b"/>
　　　詩時值夏江上警報甚急<lb/>
駕鶴峰頭月上時瘞龍塘下客行遲十年殺氣何時息<lb/>
萬里流光有所思北去鴈鴻天似水南飛烏鵲夜多枝<lb/>
酒酣顧影那能寐坐聽王郎說劍詩<lb/>
　　　田舍夜坐呈子中兄子彦弟<lb/>
洪家塘下青楓樹草屋相依謾一區物色已隨時事異<lb/>
月明偏照旅懐孤殊鄉有客歌黄鳥空谷何人嘆白駒<lb/>
故里凋零歸未得秪應隨地老樵蘇<lb/>
<pb n="KR4e0016_WYG_006-22a"/>
　　　㩦妻子入石龍山<lb/>
十年奔走困風埃此日飄蓬未擬回謾說管寧浮海去<lb/>
真成龎徳入山來窺猿驚挽崖藤落尋鹿疑逢石壁開<lb/>
從此畏人問名姓短衣草具儘徘徊<lb/>
　　　幽事<lb/>
城郭風塵故可傷村居幽事未能忘閒拈桐葉供題字<lb/>
時採茆楂當裹糧避雨偶尋松作盖卧雲聊借石為牀<lb/>
向來長物成多累始覺蕭然勝故鄊<lb/>
<pb n="KR4e0016_WYG_006-22b"/>
　　　九日奉柬劉方東<lb/>
高秋寂寞逢佳節盡室飄零愧苦顔那有茱茰分客舎<lb/>
偶隨貝葉落禪闗故園細雨黄花外絶塞愁雲落木間<lb/>
多謝高情相慰藉若為㩦酒上青山<lb/>
　　　曉起<lb/>
墟落蒼涼曙色催雞鳴已斷鳥聲回千峰宿雨隨雲散<lb/>
萬壑奔泉隠地來客路葉飛隨處有故園菊在為誰開<lb/>
愁來心緒渾無頼自掩柴扉坐緑苔<lb/>
<pb n="KR4e0016_WYG_006-23a"/>
　　　過沙村聞思菴因記往年孫理問奉參政全公<lb/>
　　　檄命駐兵山中招徠東南之負固者時余客軍<lb/>
　　　中留劉君方東所常從孫侯遊菴中溪山不殊<lb/>
　　　風塵方張懐念今昔因賦詩柬劉并識余志<lb/>
故人孫宰憶同遊躍馬分麾駐上頭塞外旌旗非舊日<lb/>
山中鐘磬自清秋雲松暝合侵崖徑霜葉寒飛撲澗流<lb/>
滿眼風塵愁更住為君惆悵獨登樓<lb/>
　　　悲風<lb/>
<pb n="KR4e0016_WYG_006-23b"/>
悲風野燒斷平原竟日南天毒霧繁十日羇窮徒自苦<lb/>
百年生事欲誰論荒村日落虎争道敗屋天寒烏啄門<lb/>
不待他時苦陳迹眼前興廢已銷魂<lb/>
　　　仲冬二日由下徑輿疾還珠林悼風景之頓殊<lb/>
　　　幸茆廬之無恙喜賦一首<lb/>
村橋路斷日無光不似常時入故鄊野鼠穴糧依蔓草<lb/>
田烏啼子上枯桑偶逢遺老兒孫盡欲問西隣井竈荒<lb/>
慚愧竹西池上路依然風雨一茆堂<lb/>
<pb n="KR4e0016_WYG_006-24a"/>
　　　二瑞詩<hi>有序</hi>
　　歳壬寅夏旱匡山之陽有泉溢焉曰聖官潭流衍<lb/>
　　五六十里鄊人因為陂堰以灌溉歳則大熟既而<lb/>
　　石臺蕭氏家産異草或以為芝匡山康宗武氏為<lb/>
　　文以美蕭氏因引潭水靈泉合芝草為東鄊二瑞<lb/>
　　云<lb/>
東山二瑞總稀竒最愛蕭家五色芝翠羽凌風偏叠葉<lb/>
紫苞團雪欲分枝題詩頻憶登臨地對酒還傷䘮亂時<lb/>
<pb n="KR4e0016_WYG_006-24b"/>
更擬濯纓潭上水從君採藥事遊嬉<lb/>
　　　東園雨坐書懐<lb/>
鳥自鳴春花自開離人去住總興哀荒村道路兼泥潦<lb/>
故里田廬半草萊萬姓瘡痍誰復問羣雄爪角自相摧<lb/>
東南竟日愁昏黒消息虚傳首屢回<lb/>
　　　哭曠伯逵<lb/>
誰云死别且吞聲四海相知一友生金石消磨心尚在<lb/>
雨雲翻覆事難平兵前有檄求顔闔江上何人葬禰衡<lb/>
<pb n="KR4e0016_WYG_006-25a"/>
文字飄零家室散為君忍淚記深情<lb/>
　　　訪張其玉山居<lb/>
十載奔馳未息戈幽人依舊碧山阿小橋斷岸穿楊栁<lb/>
高竹清池䕃薜蘿抱膝真成梁甫嘆過門空感接輿歌<lb/>
田園坐廢還漂泊辜負東臯雨滿蓑<lb/>
　　　世亂<lb/>
世亂還家未有期青山深處且追隨聞雞屢覺晨飡早<lb/>
防虎猶驚夜卧遲土屋笋高懐北牖野田禾老憶東菑<lb/>
<pb n="KR4e0016_WYG_006-25b"/>
珠林江口誰能到日日看雲有所思<lb/>
　　　題竹圖贈鍾子與<lb/>
午忩書困罷臨池愛寫篔簹石上枝高節豈容塵土混<lb/>
苦心惟許雪霜知光分汗簡魚蟲古聲合仙竽鳯鳥遲<lb/>
頭白鍾期相見晚為君惆悵一題詩<lb/>
　　　方丘生自號蒲衣道者由安成武功山避亂贑<lb/>
　　　之興國邑令陳文彬為築長春道院以居之<lb/>
曽騎黄鶴下青山又憩長春候紫闗㶑水月明花窅窅<lb/>
<pb n="KR4e0016_WYG_006-26a"/>
武功雲散草斑斑偶㩦竹杖尋仙去閒看蒲衣採藥還<lb/>
翠壁丹書如可訪石門鐵鎖定高攀<lb/>
　　　贈别袁性淵併寄舍弟子彦<lb/>
故人昔别還相見異縣新秋復逺違百里放船將出峽<lb/>
十年對酒共沾衣雲生絶磵魚龍出月落荒江鸛鶴飛<lb/>
有弟飄零定相覓為言憔悴㡬時歸<lb/>
　　　夜宿三台東楊煉師<lb/>
三台山祀浄明君香火新從葛井分案上道書秋後寫<lb/>
<pb n="KR4e0016_WYG_006-26b"/>
空中仙樂夜深聞星埀天近連青野雨過山空起白雲<lb/>
更有雷壇人不到十年珠樹鶴成羣<lb/>
　　　謝陳尹文彬惠𤓰<lb/>
喜聞令尹𤓰田熟初折還能及逺人帶雨抱來青玉潤<lb/>
含霜剖破紫瓊新客懐洗滌清無暑農圃歌謠政有神<lb/>
待報獨慚瑤玖後題詩頻寄錦江春<lb/>
　　　㑹飲柬鍾仲安<lb/>
亭高碧樹起秋風上日開筵勝集同燕子歸時先野客<lb/>
<pb n="KR4e0016_WYG_006-27a"/>
鶴羣飛處有仙翁流霞注酒驚初醉急雨催詩愧未工<lb/>
珍重一時文物盛他年如見畫圖中<lb/>
　　　留别方丘生<lb/>
道人手把玉芙蓉身着蒲衣瘦似松錦水市中行賣藥<lb/>
金雞嶺下坐聞鐘養來乳犬能馴虎放得神魚解化龍<lb/>
塵土滿懐還惜别何年笙鶴定相從<lb/>
　　　秋日承薛克恭馬君佑艤舟相問留尊酒而别<lb/>
江上柴門閉夕楓沙頭官舸繫秋風過從敢恨論交晚<lb/>
<pb n="KR4e0016_WYG_006-27b"/>
漂泊翻憐避地窮斷鴈烟波千里緑落霞烽燧五更紅<lb/>
逺㩦春酒還相别獨酌空懷二妙同<lb/>
　　　入城<lb/>
江水依然抱石磯獨行空感舊遊非晚山當户日初落<lb/>
秋草滿城人未歸田鼠引羣穿井出山雞求食傍簷飛<lb/>
向來車馬東門路忽憶朋遊淚滿衣<lb/>
　　　遣送茶器與歐陽仲元<lb/>
金樽翠杓非吾事瓦缶甆罌也可憐急送直愁衝暮雨<lb/>
<pb n="KR4e0016_WYG_006-28a"/>
逺攜應得注寒泉枯匏乆厭山瓢薄凍芋空嘲石鼎圓<lb/>
撲室栗香春酒醒能忘敲火事烹煎<lb/>
　　　和彭伯圻由武溪寄示<lb/>
惆悵溪南寄短吟春光還共客愁深孤舟人去江浮雨<lb/>
二月鶯啼花滿林載酒已憐行處逺駕車猶擬夢中尋<lb/>
越王臺下東流水不盡當時送别心<lb/>
　　　春日江上對酒柬僧惟善湯子敏蕭居仁<lb/>
溪上桃源自可尋落花流水晝沉沉雲連木栅藤蘿暗<lb/>
<pb n="KR4e0016_WYG_006-28b"/>
日轉柂樓楊栁深㡬處鴈羣歸塞北誰家燕子掠波心<lb/>
十年漂泊還相聚莫惜酣歌酒滿斟<lb/>
　　　送僧惟善歸省豫章<lb/>
龍門徑裏雨如烟雲木蒼蒼呌杜鵑江上客懐悲往日<lb/>
山中草色記流年飛花雪片沾離席垂栁春隂拂畫船<lb/>
忽憶鍾陵烽火後湖東水長浸𤓰田<lb/>
　　　送湯子敬之寧都併柬王太守姜煉師<lb/>
此日聞君事逺征還從瑤嶺上金精百千萬叠晚山出<lb/>
<pb n="KR4e0016_WYG_006-29a"/>
三十六灣春水生龍去石潭黄竹暗鳥啼仙洞菊花晴<lb/>
定陪五馬題詩去憑報山人載酒行<lb/>
　　　憶伯兄子中仲弟子彦<lb/>
鴻鴈哀鳴雪羽輕鳯雛飛去錦衣明常時見月憐兒女<lb/>
此日看雲憶弟兄下徑春深桐樹暗湘鄉雲浄峽山晴<lb/>
何時共對珠林酒日倚東風賦紫荆<lb/>
　　　閬川<lb/>
一洞深連三十里兩崖高擁百千峰溪流交路頻穿草<lb/>
<pb n="KR4e0016_WYG_006-29b"/>
日色窺林半隠松野碓舂泉秋雨急土窑煉石晚烟濃<lb/>
雲深不記平畬路月落時聞資福鐘<lb/>
　　　見搗竹為紙者人多貨為楮幣感而有賦<lb/>
斬竹踏泥泉漬香蒸雲搗霧洗成漿一簾春水琉璃滑<lb/>
萬叠晴雲玉版光蜀郡鸞牋勞拂拭秦人魚網費評章<lb/>
遙憐叔世滋奸偽鬼幣翻崇簡牘荒<lb/>
　　　山樓秋興和友人韻<lb/>
水口何年别起樓登臨亦足散羇愁泉聲近報山中夜<lb/>
<pb n="KR4e0016_WYG_006-30a"/>
月色遙分海上秋訪古長懐尋馬跡探幽猶擬上牛頭<lb/>
西岩聞有花如雪載酒還能共醉不<lb/>
　　　九日卧病戲柬王伯衢<lb/>
重陽獨卧高齋雨此日兼懐故里秋滿眼菊花愁共把<lb/>
多情藥物慰相求江湖又報兵戈合田野何由瘴癘收<lb/>
聞說西樓賔客盛昨朝攜酒上牛頭<lb/>
　　　讀薩天錫詩<lb/>
三䇿當年動赤墀一官南郡奏朱絲參軍情性丹陽酒<lb/>
<pb n="KR4e0016_WYG_006-30b"/>
御史聲華白下詩騏驥雪迷沙苑道鳯凰春隔上林枝<lb/>
江淮蕭瑟風流逺獨坐秋山有所思<lb/>
　　　病起述懐<lb/>
彈冠振席颺輕塵曉日山頭發興新藥裹於人真不負<lb/>
酒杯從此便須親山田露冷花如雪石洞雲香草自春<lb/>
十日不行林下路偶看黄菊過比鄰<lb/>
　　　水口田家<lb/>
水口山腰三四家楓林茆屋帶蒼葭野人敲火夜然竹<lb/>
<pb n="KR4e0016_WYG_006-31a"/>
溪女踏雲朝浣沙水落寒潭魚可捕草肥秋壠兎堪罝<lb/>
有時刀槊還登砦雞犬蕭蕭隔暮霞<lb/>
　　　和答湯子敏山中寄示<lb/>
青杉錦樹連東村怪禽野狐嘷北原客居岑寂且自遣<lb/>
人生艱難安可論偶尋柿葉寫詩句更折梅花開酒尊<lb/>
坐想好懐渾不寐蕭蕭霜月上柴門<lb/>
　　　其二<lb/>
行李十年愁艱險空山忽聞驚旅顔懐賢忽恨清夢結<lb/>
<pb n="KR4e0016_WYG_006-31b"/>
傷亂獨覺危心頑𤣥猿落日相呌切白鳥晴雲孤去閒<lb/>
聞有早梅開澗曲却思乘月弄潺湲<lb/>
　　　其三<lb/>
感君意氣早相親况復同<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>業倍新歸鴈謾嗟中澤晚<lb/>
啼鶯遙憶上林春讀書自昔輕千駟力稼寧能計百囷<lb/>
晏嵗山中卜隣好白頭還許往來頻<lb/>
　　　有詠胡麻花者同賦一首<lb/>
挺挺芳莖節節花輕盈有態瑩無瑕金繩雪鑄千鈴小<lb/>
<pb n="KR4e0016_WYG_006-32a"/>
寳樹霜懸萬盖斜雲影蘢葱栖翠隴雨香歴亂撲晴沙<lb/>
苦心獨抱秋房冷㑹壓瓊脂滴絳霞<lb/>
　　　寄謝可用<lb/>
五年不見謝𤣥暉長憶澄江送客歸風雨驚心佳節換<lb/>
江山回首舊遊非荒城日落羣烏集極浦天寒一鴈飛<lb/>
仙女峰前金橘熟題封何日到林扉<lb/>
　　　送青原無塵虚室如海三禪僧往東山迎湛上<lb/>
　　　人一首<lb/>
<pb n="KR4e0016_WYG_006-32b"/>
好去東山迎湛師凌空飛錫見三枝青年海内遊方遍<lb/>
晏嵗峰前度嶺遲磨衲舊蔵從世換貝多新譯少人知<lb/>
塔前又報黄荆長萬一同來慰逺期<lb/>
　　　寄孫子林白描芙蓉<lb/>
孫郎作縣有高情閒把芙蓉學寫生玉柱静含秋露白<lb/>
銀屛低立曉風清洞庭水落愁新浦錦里霜飛憶故城<lb/>
亦擬放船螺子港㡬時呼酒看秋晴<lb/>
　　　題趙子深山水畫軸<lb/>
<pb n="KR4e0016_WYG_006-33a"/>
我觀畫圖之青山百叠巉岩那可攀長松更出危石上<lb/>
飛瀑政在雙崖間草堂流水鈎簾逈野艇横江收釣閒<lb/>
安得手招王子晉共乗笙鶴望遙闗<lb/>
　　　承曠維寧寄詩併惠茶紵依韻奉答<lb/>
方嘆殘冬滯逺遊忽承清貺滿床頭石泉煮處疑山雨<lb/>
野服成時稱海鷗梅崦雪消雲擁棹華峰天浄月窺樓<lb/>
明年西上花如錦載酒端期破旅愁<lb/>
　　　乙已正月八日雨避抄寇由南富入王山<lb/>
<pb n="KR4e0016_WYG_006-33b"/>
東沔重圍勢已摧南門烽火劃相催塵沙逺逐離人去<lb/>
風雨潛隨暴客來草色漸從燒後長梅花偏向道傍開<lb/>
極知行路難如棘已信愁心冷似灰<lb/>
　　　戲答郭慶守子文<lb/>
支離漂泊愧無聞誰遣題詩到野雲春去最憐花解語<lb/>
年荒空擬鳥能耘因風楊栁全無頼出水芙蓉故不羣<lb/>
一紙未能酬濩落百壺那得致殷勤<lb/>
　　　雙鸛巢松次蕭先生韻<lb/>
<pb n="KR4e0016_WYG_006-34a"/>
江上喬松偃舊梢春風喜見鸛來巢竦身已覺天門近<lb/>
振羽時驚雪片抛營構能忘塵世累擇栖終托歳寒交<lb/>
清平氣類推先兆麟鳯行看在藪郊<lb/>
　　　蕭後峰有詩約諸君暫歸流江賞花因更賦<lb/>
　　　奉酬併呈同遊諸作者<lb/>
江上春晴花正開酒船況自水西來便令鴨緑分金甕<lb/>
莫遣猩紅上翠苔三月燕鶯應乆待幾時車馬徑須廻<lb/>
多情逺謝蕭文學衝雨題詩特地催<lb/>
<pb n="KR4e0016_WYG_006-34b"/>
　　　春日述懐二首答蕭翀<lb/>
亂餘無地托幽栖滿目風塵失故溪身拙自憐蠶縮蠒<lb/>
家空偏感燕巢泥草生北渚愁矰鴈花落東郊憶鬭雞<lb/>
抱膝獨成梁甫嘆故人何許重相攜<lb/>
　　　其二<lb/>
落日荒村斷往還閒居空復嘆間闗溪鳬對浴栁當户<lb/>
野鳥亂啼花滿山夜雨懐人魂夢逺春風欺客鬢毛斑<lb/>
相知頼有王司直呼酒時時慰旅顔<lb/>
<pb n="KR4e0016_WYG_006-35a"/>
　　　雨坐柬湯子敬<lb/>
閉門三日雨如麻想見高情逺俗譁止酒能忘杯泛蟻<lb/>
抄書應喜字翻鴉江通野水廻春漲雪壓雲山隠暮霞<lb/>
明日好㩦青玉杖衝泥來賞石榴花<lb/>
　　　再和題故里田舎<lb/>
嶺腰種麥嶺頭麻土屋門深静不譁鄰舎編籬防暴虎<lb/>
兒童分食餧慈鴉好山夾岸團青玉流水穿畦注白霞<lb/>
細雨荷鋤歸向晚滿庭落盡米囊花<lb/>
<pb n="KR4e0016_WYG_006-35b"/>
　　　喜家僮至<lb/>
西行㡬日離柴扉還說來時燕子飛日射水田禾葉暗<lb/>
雨浮山隴豆花肥池魚吹水春萍薄野鳥窺巢夏果稀<lb/>
早晚歸來酒應熟便㩦稚子笑牽衣<lb/>
　　　别王子譲<lb/>
憶過宣華望大村欲沿流水訪桃源山中雲石千年在<lb/>
江上烟濤五月翻直擬勲名酬竹帛肯将文字徇華軒<lb/>
亂來知已如君少慷慨臨風不盡言<lb/>
<pb n="KR4e0016_WYG_006-36a"/>
　　　閱王子譲所集長留天地詩<lb/>
長留天地知何物不在尋常文字間莫信螢光生腐草<lb/>
須知寳氣出名山亂餘制作和平少刪後篇章採録難<lb/>
曹檜有人思雅頌百年氣運總相闗<lb/>
　　　讀辛好禮閩中詩感賦一首<lb/>
當年騎馬入閩山一路題詩記客闗誰遣精魂留海上<lb/>
空遺咳唾落人間兵戈何計牽微禄瘴癘徒聞困旅顔<lb/>
風雨小忩孤燭夜為君掩巻淚澘澘<lb/>
<pb n="KR4e0016_WYG_006-36b"/>
　　　和歐陽仲元流江留别<lb/>
歐陽於我同年友客裏相逢奈别何濁水黄塵俱汨沒<lb/>
丹砂朱紱兩蹉跎錦塘風起花如舞仙洞雲飛鳥解歌<lb/>
我自思歸君更往愁心如月照長河<lb/>
　　　八月十五夜承夏仲寅停舟邀飲江上有作和<lb/>
　　　韻<lb/>
斷岸荒榛一片秋駐㠶感子意綢繆㡬家明月窺瑤席<lb/>
此夜清風動綵舟桂影拂雲通海色角聲如雨說邊愁<lb/>
<pb n="KR4e0016_WYG_006-37a"/>
多情共對金陵酒腸斷他年獨倚樓<lb/>
　　　奉和彭伯圻過流江相尋不遇之作<lb/>
十年江海舊相知何事重逢竟後期亂定總知為客慣<lb/>
别來惟恨寄書遲㠶開極浦雲飛處酒醒空山月上時<lb/>
聞有早梅花底約夢回長是詠君詩<lb/>
　　　和蕭子所舟次流江相尋不遇題壁洲字韻<lb/>
江流渡口春水發聞子繫船林下幽題詩忽滿西舍壁<lb/>
把酒獨對南村洲可憐晏歳不相見何事青年奈薄遊<lb/>
<pb n="KR4e0016_WYG_006-37b"/>
却憶甘溪烟雨裏打魚留客醉風流<lb/>
　　　花朝和王伯衢寄示<lb/>
到處花開不待招常年客裏寄今朝高林秀野含丹露<lb/>
暖日晴雲透碧霄樂事已嗟隨逝水兵塵猶恐逐驚飈<lb/>
秪今誰醉蕪湖酒腸斷東風十五橋<lb/>
　　　春暮承劉子禮枉顧喜聆近作賦此奉酬<lb/>
故人逺自山中至三月風花正渺然高館聽鶯憐白日<lb/>
畫船載酒憶當年泥塗早識璠璵噐江海能傳錦繡篇<lb/>
<pb n="KR4e0016_WYG_006-38a"/>
已覺愁懐劇傾冩裹茶猶擬試春泉<lb/>
　　　客情<lb/>
清明已過寒雨稀客情物色共依微庭前幽草忽如積<lb/>
江上落花渾欲飛風雲慘淡隨長㦸塵土蕭條上短衣<lb/>
雲亭江上麥田熟昨夜月明還夢歸<lb/>
　　　初舍弟子彦將赴贑後聞留荷山曾氏館中喜<lb/>
　　　而賦詩奉寄并呈子中大兄<lb/>
贑水經年厭旅遊鄊山此日且遲留便從聴雨當懸榻<lb/>
<pb n="KR4e0016_WYG_006-38b"/>
即免看雲戀去舟落拓田園聊自適沉酣文字復何求<lb/>
高懐況有曽公子說劍論詩百不憂<lb/>
　　　其二<lb/>
愛爾東泉林壑幽石門深窈枕高丘鵲巢松樹將雛下<lb/>
魚躍蓮池挾子遊雲屐登山時自補雨犁卧壠少曽收<lb/>
溪隂石溜涓涓緑最憶來過時一留<lb/>
　　　其三<lb/>
舍南種竹近新鋤塹北抽茨亦舊除此日雲邊猶獨往<lb/>
<pb n="KR4e0016_WYG_006-39a"/>
何年江上却同居衡門擬著潜夫論石室難藏太史書<lb/>
亂定能忘酬唱樂歸來直釣錦溪魚<lb/>
　　　題曾鳯山居奉母圖<lb/>
乆聞奉母山中住驚見新圖帶竹扉窈窕碧溪愁獨往<lb/>
艱危白髪喜相依草香夕雨茅容飯花繡春雲萊子衣<lb/>
滿眼風塵行役感百年終養似君稀<lb/>
　　　題楊懋臨所畫平逺圖有左煉師題詩其上因<lb/>
　　　賦此繼之<lb/>
<pb n="KR4e0016_WYG_006-39b"/>
花島茅亭帶寂寥松門石逕轉岧嶤何年流水出山口<lb/>
長日白雲横樹腰楊子池前曾洗墨左師樓上憶吹簫<lb/>
偶從鄰屋看題畫獨對春天悵望遙<lb/>
　　　送白石上人遊江東<lb/>
東望龍山一片雲飄飄徑度大江噴金山樓閣中流見<lb/>
天界鐘竽白日聞鴈下湖田秋欲暮鳥飛淮浦路遙分<lb/>
浮盃更過維揚去何處松岩譯貝文<lb/>
　　　秋日承廬陵曲山蕭壽春過林居來謁臨别賦<lb/>
<pb n="KR4e0016_WYG_006-40a"/>
　　　贈一首<lb/>
秋露滿園桑葉飛逺煩江上問柴扉青山古道獨行晚<lb/>
白髪故人相見稀細雨高原禾黍熟斜陽踈樹橘橙肥<lb/>
殘年甚欲留君住何事驪駒只賦歸<lb/>
　　　題羅岩雲樹圖贈丘𢎞道歸雩都<lb/>
浮丘五月尋山去又見飛霜落翠嵐即買舟航問雩水<lb/>
却看雲樹憶羅岩花迷谷口仙橋合石挂林腰佛閣㕘<lb/>
歴歴舊遊圖畫裏思君長是望江南<lb/>
<pb n="KR4e0016_WYG_006-40b"/>
　　　和答表兄嚴允升留别暫歸興國寓所因促其<lb/>
　　　還鄊云<lb/>
童稚親情我與君中年飄散忽如雲故園骨肉今誰在<lb/>
異縣山川此路分月落鴈鴻猶顧影天寒烏鵲漫呼羣<lb/>
白頭相望珠林下夜雨茅堂憶共聞<lb/>
　　　富田文彦高先丞相信國公諸孫先是丞相故<lb/>
　　　第及祭田類為孫冦所奪事平彦高盡復之為<lb/>
　　　新祠祀丞相於故第盖盛舉也余過富川拜丞<lb/>
<pb n="KR4e0016_WYG_006-41a"/>
　　　相祠因與彦高相見道舊於别也寫墨竹為贈<lb/>
　　　復題詩以美之<lb/>
丞相祠前竹滿墀亭亭風節在孫枝詎知雪壓霜披後<lb/>
如見龍遊鳯翥時萬壑秋聲傳瑟瑟兩溪晴緑浸離離<lb/>
新圖寫贈還相别晏嵗風流重爾思<lb/>
　　　賦金精橘和蕭漢高因呈李提舉<lb/>
金精橘子舊傳名仙女峰頭記漫生十月鉛霜凝綘色<lb/>
千年石乳結𤣥精丹房蜜漬瓊脂滿赤顆湯浮火齊明<lb/>
<pb n="KR4e0016_WYG_006-41b"/>
幸托靈泉注芳烈肯隨包貢侈光榮<lb/>
　　　泛舟赴上麓道中賦<lb/>
獨循西嶺泝沿洄遙見層雲擁阜堆石激驚波漂沫下<lb/>
山盤斷岸洑沙回楊枝齊拂船舷度水鳥斜翻棹影開<lb/>
便喜穿雲尋上麓不愁衝雨下魚臺<lb/>
　　　題趙子深雪溪圖<lb/>
清江趙子酒中仙醉畫雪溪今幾年雲垂極浦歳莫矣<lb/>
路入高岸風凜然茆亭對雨者誰子沙溆獨歸惟釣船<lb/>
<pb n="KR4e0016_WYG_006-42a"/>
還憶橋南聽鶯去春衫輕騎嫩晴天<lb/>
　　　過西嶺下臨眺和蕭漢高韻<lb/>
南村西崦路何窮草屋柴扉處處同山雉獨鳴千嶂雨<lb/>
野鳬争颺一池風長懐石洞吹簫侣不見華峰採藥童<lb/>
何許碧溪流不盡桃花源裏若為通<lb/>
　　　江上即事柬雲衢王徵士<lb/>
殘霞夾樹紅於火寒水無波黑似冰溪獺銜魚穿斷港<lb/>
野禽啼雨上枯藤舟前風瀬餘千里屋上雲山出㡬層<lb/>
<pb n="KR4e0016_WYG_006-42b"/>
嵗晏獨悲成濩落樓高還許共栖凭<lb/>
　　　須歸<lb/>
臘月四日寒氣驕江風颯颯雨瀟瀟行人苦病須歸去<lb/>
故友多情莫見邀直愁故里泥沒馬兼恐禾溪雪斷橋<lb/>
况復柴門喧稚子梅花落盡栁抽條<lb/>
　　　題楊補之六七十歳時所畫淵明像併冩歸去<lb/>
　　　來辭後<lb/>
長憐放筆冩梅真何幸披圖識故人晚歳親臨歐禇法<lb/>
<pb n="KR4e0016_WYG_006-43a"/>
清風却掃宋齊塵杖藜獨去斜川晚野服微吟五栁春<lb/>
尚友交情千載上為公再拜一沾巾<lb/>
　　　寄湯子敏伯仲<lb/>
文采風流憶二湯春鴻秋鴈兩相望聞趨禾水趨螺浦<lb/>
還在南塘在夏洋長倚華峰瞻過棹時尋松石認書房<lb/>
田園官府俱勞勩白髪新來定㡬長<lb/>
　　　嵗暮南溪柬諸君子<lb/>
簷前白日又成晚溪上青山渾欲春晏歲偏傷多感客<lb/>
<pb n="KR4e0016_WYG_006-43b"/>
異鄊猶有未歸人數株楊栁搖落盡一雙鶺鴒來徃馴<lb/>
最惜酒酣羌管發霜風拂拂起梁塵<lb/>
　　　寄題㑹昌陳氏近村小隱<lb/>
潁川太丘賢子孫卜宅湘川還近村斜日數尖山入座<lb/>
清風幾箇竹當門載酒每聞佳客至巻書時共野人言<lb/>
若為攬袂去城郭逺訪桃花流水源<lb/>
　　　早春登古城和羅惠卿<lb/>
贑江清抱古城東春日登臨思不窮兵後人家寒草外<lb/>
<pb n="KR4e0016_WYG_006-44a"/>
燒餘僧寺夕陽中粤臺曽駐東朝跡陳壘猶傳北伐功<lb/>
長憶來遊鐘磬静獨憑高閣聽松風<lb/>
　　　春夕有懐<lb/>
竹爐瀹茗火初殘苔榭收書露未乾頻剪燭花知夜乆<lb/>
偶拈酒斚覺春寒社前有客鋤𤓰地亂後誰家理藥欄<lb/>
不為閒情愁不寐愛看明月過林端<lb/>
　　　偶然<lb/>
已分林居種薄田又從江館勘遺編一春聽雨憐今夕<lb/>
<pb n="KR4e0016_WYG_006-44b"/>
獨坐看雲憶去年紫燕來時花滿樹鵓鳩啼處水生烟<lb/>
極知出處闗吾道可得相逢是偶然<lb/>
　　　詠春草<lb/>
春來何地不芊綿浥翠含香故可憐渭水城邊寒帶雨<lb/>
咸陽原上煖生烟楚宫舞罷飛蝴蝶蜀道愁多呌杜鵑<lb/>
惟有墻隂青一片閒身相對自年年<lb/>
　　　漫興<lb/>
山下碧溪渾欲平溪邊春事總闗情定巢紫燕忽雙過<lb/>
<pb n="KR4e0016_WYG_006-45a"/>
隔水雛鶯時一鳴凍入秧畦愁近雪光涵風浦愛新晴<lb/>
南園草緑無人到應是滿林春笋生<lb/>
　　　春暮<lb/>
山木深深呌子規庭花冉冉送遊絲正憐白髪新添後<lb/>
况是青春欲暮時高閣巻書看燕子小池對酒愛鵝兒<lb/>
青山自信鄉園好歸計他年尚未遲<lb/>
　　　春歸<lb/>
東風吹雨過横溪兩岸隂隂萬木齊江黒未看王鮪上<lb/>
<pb n="KR4e0016_WYG_006-45b"/>
山青偏聽子規啼停舟逺客勞相問載酒佳人憶共㩦<lb/>
春色又歸愁未醒南園花落草萋萋<lb/>
　　　春日登樓和溪南韻<lb/>
碧澗青峰爛不收岧嶤百尺見飛樓風騰鸛雀雲間出<lb/>
日射鯨鰲海上浮石浦草生迷客望龍門花落憶仙遊<lb/>
知君劇有登臨興日日題詩倒甕頭<lb/>
　　　去秋承王希顔自贑歸舟經白沙祠有詩相憶<lb/>
　　　比㑹延真約以卜鄰江上兹春尋往聞又復西<lb/>
<pb n="KR4e0016_WYG_006-46a"/>
　　　上矣賦詩一首奉寄併答往懷<lb/>
承聞初出贑灘時千里風波有所思卜宅重尋流水坂<lb/>
艤舟還訪白沙祠鹿門隠去柴車在秦谷歸來木鑱隨<lb/>
海内故人零落盡白頭相見不勝悲<lb/>
　　　江上風雨驟作<lb/>
飛鳥㝠㝠故不喧江濤呼泡歘飛翻浮雲北去萬馬急<lb/>
落日西沉千樹昏風捲虹光穿亂石山圍雨氣羃荒村<lb/>
野人欲睡還驚起收拾殘書自掩門<lb/>
<pb n="KR4e0016_WYG_006-46b"/>
　　　林卧<lb/>
梧桐金井是誰家蘆葦荒城起暮笳宻葉不知微雨過<lb/>
長空又送夕陽斜誰能林卧看無始自信天遊樂有涯<lb/>
何事桃源人不到洞門終歳鎖丹霞<lb/>
　　　八月<lb/>
八月風烟接𣺌漫千崖景氣入凋殘夕陽欲下蟬聲急<lb/>
秋水忽生鳬眼寒海内兵戈今日盛天涯道路古來難<lb/>
祗疑蓬鬢經時短强擬愁腸對酒寛<lb/>
<pb n="KR4e0016_WYG_006-47a"/>
　　　將歸南平發舟喜賦<lb/>
梅演山前聞鴈來珠湖渡口放船回晚雲出嶺作疎雨<lb/>
秋水滿江生緑苔故里風烟頻入夢中年世事獨興哀<lb/>
飄搖莫戀詩千首斷送深憑酒一盃<lb/>
　　　寄答劉仲修<lb/>
君家自昔推名宦勝槩曾聞重此邦列騎旌麾專上郡<lb/>
啼鶯花竹遶清江愁來弔古心情異亂定還鄊鬢影雙<lb/>
聞說城闉渾不到碧山深鎖白雲忩<lb/>
<pb n="KR4e0016_WYG_006-47b"/>
　　　其二<lb/>
常懐巨嶺訪仙期更憶東昌對酒時四海風塵餘濩落<lb/>
十年文雅擅瑰竒著書已辨魚蟲古覧徳猶嗟鳯鳥遲<lb/>
喜得新詩千徧讀夜寒霜管不勝吹<lb/>
　　　送羅楚材赴廣東之辟<lb/>
辟書幾日到林間行李乘秋上庾闗已報炎荒開相府<lb/>
定求藥物駐仙顔賔厨鹽送銀花白使舶香分錦鷓斑<lb/>
南過羅浮莫留滯滿山松桂待君還<lb/>
<pb n="KR4e0016_WYG_006-48a"/>
　　　和郭慶守秋日相憶<lb/>
憐君心性早相如中歲鄉園喜舊居養鶴屢分瓶裏粟<lb/>
送猫許䕶案頭書窪泉雨溢禾苗秀石嶺霜清橘柚腴<lb/>
幸自往來便杖屨不煩童稚候輪輿<lb/>
　　　奉和廖子謙先生江南舟中酒渴思茶見貽有<lb/>
　　　作<lb/>
謝公廟前江水清獨雁呌羣時一鳴雨連逺樹低欲暗<lb/>
風颺小舟欹復横長吟子夜勞相憶擬和陽春愧不成<lb/>
<pb n="KR4e0016_WYG_006-48b"/>
未應苦渴耽著作㑹見君王詢長卿<lb/>
　　　送吳明理歸贑州寓舍<lb/>
江上芙蓉作錦紅飄飄歸棹趂西風亂山正在波濤外<lb/>
故里猶迷烟霧中四海交遊春夢逺十年流落壮心雄<lb/>
小樓昨日登臨處尊酒寒花孰與同<lb/>
　　　次吳明理登快閣留别韻<lb/>
鬱孤臺下雙江流我昔繫㠶曾一遊蛟龍怒湧灘石夜<lb/>
猿狖悲啼山木秋客懐衮衮不自極人生勞勞安可休<lb/>
<pb n="KR4e0016_WYG_006-49a"/>
與君乍見即為别何以釃酒留輕舟<lb/>
　　　寄表兄嚴允升<lb/>
江上西風吹白蘋天南聞鴈獨傷神愁來望逺悲秋草<lb/>
老去還鄊憶故人漫想紅顔騎竹馬總憐華髪戴烏巾<lb/>
早憑收拾遊山屐歸把濠梁舊釣綸<lb/>
　　　題蔡子敏墨梅<lb/>
安撫諸孫子獨賢閒将幽思寫梅仙半生氷雪山林裏<lb/>
十載風塵道路前東閣題詩雲滿樹高樓吹笛月當天<lb/>
<pb n="KR4e0016_WYG_006-49b"/>
秪今冷蕋侵華髪圖畫相看一惘然<lb/>
　　　觸事<lb/>
眼見林櫻墜赤珠愁隨庭草積氍毺茶烟出户自明晦<lb/>
花雨拂簷時有無把筆秖應酬笑咏杜門乆已厭奔趨<lb/>
褵褷一㸃林梢雪悵悵幽禽不受呼<lb/>
　　　題復初師松雲山房<lb/>
禪房逺在東山下千尺青松一片雲偃蹇不隨龍起蟄<lb/>
清高還與鶴為羣忩間挂錫尋珠樹石上看經識貝文<lb/>
<pb n="KR4e0016_WYG_006-50a"/>
中夜雨香清不寐天花如雪落繽紛<lb/>
　　　寄答劉子禮<lb/>
聞君近賦悼亡詩憔悴鶯花四月時流水只今餘恨意<lb/>
故園何日定歸期猶傳道路兵戈塞自愛山林歲月遲<lb/>
憶過王郎尋不見子規啼斷石楠枝<lb/>
　　　東舍新成偶題<lb/>
自愛閒居帶小園不堪多難似荒村年年愁雨理蓬翳<lb/>
日日傷春芸草根秋種漸看雞哺子夏隂猶待竹生孫<lb/>
<pb n="KR4e0016_WYG_006-50b"/>
依栖倘逐禽魚樂來往毋煩車馬喧<lb/>
　　　山中有懐左煉師<lb/>
東風昨夜到岩扉觀物應知静不違碧嶂花開山入繡<lb/>
緑池草滿水生衣巻書石上彈碁坐送酒林間負杖歸<lb/>
却憶西山紫霞客仙遊何許寄書稀<lb/>
　　　九月八日述懐<lb/>
九月登臨拂㡌紗十年回首一長嗟只今城郭多秋草<lb/>
何處池臺有菊花澤國雨垂龍影斷海天風急鴈行斜<lb/>
<pb n="KR4e0016_WYG_006-51a"/>
清尊乆覆無煩問擬折茱萸試煮茶<lb/>
　　　九日和溪道中和尹秉文韻<lb/>
出山細雨復斜陽道上茱萸也自香逺客漫嗟同泛梗<lb/>
故人何意共持觴芙蓉秋水才難並騕褭春雲興不忘<lb/>
此日林居須種菊為君高咏玉山莊<lb/>
　　　題劉艮山荘<lb/>
何年結屋並滄江一徑幽通絶澒哤茭白叢深垂釣舫<lb/>
冬青葉暗寫書忩隴頭種雨餘三畆灘面分雲自一矼<lb/>
<pb n="KR4e0016_WYG_006-51b"/>
亦欲移家成小隠閉門高枕聴鳴瀧<lb/>
　　　題和溪釣叟幽居<lb/>
清秋溪上垂綸去幾日城中賣藥回十載看雲高興在<lb/>
一時聴雨好懐開水邊薜荔懸青竹庭下芙蓉照錦苔<lb/>
南望白泉深百疊願從招隠賦歸來<lb/>
　　　贈别劉如玉<lb/>
吾宗别有神仙裔風格如君故自佳早歳别多仍逺道<lb/>
中年亂定更無家山中秀句傳堪誦竹裏齋居静不譁<lb/>
<pb n="KR4e0016_WYG_006-52a"/>
好是城西三徑在便應鋤雪種梅花<lb/>
　　　贈歐陽生棄家入道<lb/>
知君結習在林泉萬里經遊憶壮年已解塵纓辭劍客<lb/>
便披雲褐禮金仙清心獨坐蒲團月瘦影閒栖柏子烟<lb/>
拄杖叩門端有約秋風來㸔逺公蓮<lb/>
　　　題一鏡亭<lb/>
一鏡亭前看緑池纎雲不動晚風遲團光翡翠驚相避<lb/>
照影芙蓉欲並窺海兔浴毫凝夜白水蟲書字散寒漪<lb/>
<pb n="KR4e0016_WYG_006-52b"/>
安得鑑湖三百里棹船高詠謫仙詩<lb/>
　　　觀同年劉雲章詩集有留題三徳院聴琴老君<lb/>
　　　壇等作感念存沒輙題一首於左方因以柬雲<lb/>
　　　章云<lb/>
乆别故人心惘然忽看詩句憶當年蛟騰古寺雲生壁<lb/>
鶴去仙壇月滿天晚嵗歸栖真不負舊交零落總堪憐<lb/>
宻湖好種埀楊樹為報春來繫釣船<lb/>
　　　嘗柑子果<lb/>
<pb n="KR4e0016_WYG_006-53a"/>
結根僻在贑山西風味何年入品題物色早煩天語問<lb/>
甘鮮還共橘包攜霜餘鳥雀朝朝下霧裏鼪鼯夜夜啼<lb/>
萬里中原荆棘滿獨拈青顆為悲悽<lb/>
　　　雨中送蕭翀還南溪<lb/>
江雲洩洩雨絲絲相送橋南獨去時歲晏秖傷為别苦<lb/>
山寒應恨到家遲地毛乆報征輸急野哭猶傳戰伐悲<lb/>
知有茆簷風雪夜若為擁葉共哦詩<lb/>
　　　賦秋江寄贈友人<lb/>
<pb n="KR4e0016_WYG_006-53b"/>
東南烟霧海門深悵望秋江萬里心鴻鴈欲來天漠漠<lb/>
魚龍不動晚沉沉夕陽紅亂荷花浦暮雨青懸楓樹林<lb/>
白石緑莎沙路逺扣舷可許一相尋<lb/>
　　　贈曽如鑑山人<hi>有䟦</hi>
君平嶺上兩松樹秀色叅天五百春喜有孫枝承世澤<lb/>
獨窺𤣥秘啟神珍漆燈何代明金雁華表誰家擁石麟<lb/>
我有先塋翳烟草殘年風雨倍傷神<lb/>
　　昔曽文迪與弟文辿各植一松於其鄊崇賢之君<lb/>
<pb n="KR4e0016_WYG_006-54a"/>
　　平嶺其大俱數十圍迄今猶存人謂文廸為大曽<lb/>
　　仙文辿為小曽仙以别稱之如鑑盖其裔也如鑑<lb/>
　　相地本之世傳而理辨精洽余甚慕之先時嘗約<lb/>
　　其過余珠林相先塋謀更卜焉既而不果至兹再<lb/>
　　遇於龍門山中相視惘然輙題此以速其來故末<lb/>
　　句復深致意云時丙午年冬十一月南斗劉荆生<lb/>
　　書<lb/>
　　　江上見早梅<lb/>
<pb n="KR4e0016_WYG_006-54b"/>
歳暮雲山意共悲曉寒霜樹日初移遙憐江上蕭條客<lb/>
獨對春前爛熳枝雅韻可堪愁未醒幽香故與静相冝<lb/>
若為折寄腸空斷白雪黄雲𣺌去期<lb/>
　　　度梅嶺<lb/>
江廣東西此路分千峰迢逓入層雲山川元氣有闗隔<lb/>
風土殊方異見聞駟馬安車宜並駕六丁棧道可齊勲<lb/>
曲江祠古蒼松在長鎖烟霞五色文<lb/>
　　　出須陽峽二首<lb/>
<pb n="KR4e0016_WYG_006-55a"/>
出峽入峽皆天風朝雲還似楚王宫羣猿呼嘯青林上<lb/>
八槳欹搖白浪中望海瘴烟愁更入問程蠻語苦難通<lb/>
向來道路饒荆棘此去車書慶混同<lb/>
　　　其二<lb/>
兩峽東西互犬牙一灣寒水淨無沙野鹿畏人騰絶磵<lb/>
山猿飲水憩高槎老藤翠抱三春葉隂洞紅迷十月花<lb/>
夤縁青壁愁無路獨倚蓬忩咏日斜<lb/>
　　　題海角石<lb/>
<pb n="KR4e0016_WYG_006-55b"/>
　　廣東省治後有竒石㧞起土中可三四尺尖銳如<lb/>
　　笋或題為海角搆小亭覆之盖好事者為之因賦<lb/>
　　柬顧郎中光逺<lb/>
何年海嶽孕竒珍偃蹇空餘數尺身貫地莫窮山脉絡<lb/>
倚天還湧玉精神觸邪定亂千年獸瑞世終為五色麟<lb/>
為語藩臣勤愛䕶勒銘應得比堅珉<lb/>
　　　越王臺<lb/>
廣州城北越王臺猶想旌旗此地來井屋㠶檣連莽蒼<lb/>
<pb n="KR4e0016_WYG_006-56a"/>
荆榛烟雨上崔嵬東南海水一杯㵼西北雲山萬馬開<lb/>
不盡登臨當日興空遺歌舞後人哀<lb/>
　　　廣州水驛除夕<lb/>
新年忽報明朝是舊俗猶傳此夕同千里夢驚江驛雨<lb/>
五更愁怯海潮風椒花盤映椰杯緑蕉葉忩含蠟炬紅<lb/>
不是思歸渾不寐早朝還憶大明宫<lb/>
　　　正月十二日肇慶府觀迎春<lb/>
南訪龍媒踰五嶺北曕鳯闕想重樓日邊奉詔辭金馬<lb/>
<pb n="KR4e0016_WYG_006-56b"/>
海上逢春送土牛充席荔蕉憐逺物繞城桃李似中州<lb/>
永懐恩宴承宣早光禄筵深酒滿甌<lb/>
　　　將至藤州喜賦<lb/>
孤城隠隠見中流八槳翩翩送客舟山擁瘴烟迷栁硐<lb/>
水穿石磧下梧州寒暄異景愁深入言語殊方强笑酬<lb/>
莫歎羇懐勞北望且勤王事賦南遊<lb/>
　　　正月二十二日赴容州道中<lb/>
二十日春饒霽景數千里路信郵亭野花有恨何勞白<lb/>
<pb n="KR4e0016_WYG_006-57a"/>
山水無名只解青殘月哀猿啼嫋嫋暮烟孤鵠去𠖇𠖇<lb/>
南京三月歸期早應及聞鶯侍紫庭<lb/>
　　　將至高州憶僉憲潘士謙時分按雷瓊<lb/>
東上遙峰曙色催日光林影共徘徊藤花亂落溪風起<lb/>
木葉驟鳴山雨來澗道水深行處轉石門雲氣望中開<lb/>
潘仙何許燒丹去擬共吹笙拂紫苔<lb/>
　　　望雷陽城<lb/>
四原如席萬山窮南望雷陽杳渺中風捲草沙鳴淅瀝<lb/>
<pb n="KR4e0016_WYG_006-57b"/>
日銜川霧轉曈曨山塲雲逐鹽烟起野港潮隨蜃雨通<lb/>
不盡登臨懐古意喜聞遺廟有旌忠<lb/>
　　　二月二十九日三更渡海之瓊府<lb/>
南望瓊山一㸃平三更津吏報舟行沙頭潮汐常依候<lb/>
水面風濤敢計程簫鼓雄沉魚起舞㠶檣高下火争明<lb/>
乍眠欲坐還欹側卧聽黎歌踏槳聲<lb/>
　　　瓊山即事<lb/>
沙港風船雪色如土屋人家星散居負瓶入村挈淡水<lb/>
<pb n="KR4e0016_WYG_006-58a"/>
操網下海求鮮魚焚艛風起波浪黒黎母日高烟霧舒<lb/>
佛桑花下且酌酒椰子林中宜讀書<lb/>
　　　三月十四日渡海將北歸<lb/>
天水空濛曙色浮聞雞衝雨下焚艛潮頭舟楫同千里<lb/>
海上山川自一州土釡飯香分葉裹瓦瓶酒熟倩藤勾<lb/>
可能欲别仍回首蘇李遺風尚可求<lb/>
　　　述懐寄蕭翀<lb/>
平生剩有閒居興誰信中年不自由荷槖日邊方北覲<lb/>
<pb n="KR4e0016_WYG_006-58b"/>
乘槎海上復南遊詩書乆益丹心苦風雨俄驚兩鬢秋<lb/>
踈拙自慚無補報要知只合老林丘<lb/>
　　　其二<lb/>
南澗西岩在眼中可堪蹤跡墮塵紅午門待漏驚寒月<lb/>
丙舍看書憶晚風誰引小車尋故友獨騎瘦馬伴羸童<lb/>
他年投老珠林曲頼爾過從慰此翁<lb/>
　　　有懐山中故人蕭學文因題於古木畫圖之左<lb/>
　　　併寄<lb/>
<pb n="KR4e0016_WYG_006-59a"/>
梁塘逺在武山西千里相思意欲迷庭下紫芝隨露長<lb/>
樓前紅樹與雲齊何由問訊傳魚素每憶過從信馬蹄<lb/>
美酒輸君閒百斛只今安得醉如泥<lb/>
　　　兵曹對月念家問不至有懐子中大兄并子彦<lb/>
　　　諸弟<lb/>
吏散西曹月自明褰衣顧影倍凄清嬌癡不獨憐兒女<lb/>
老大還多憶弟兄紫禁花明催曉覲青郊草滿廢秋耕<lb/>
故鄉正隔三千里白髪新添數十莖<lb/>
<pb n="KR4e0016_WYG_006-59b"/>
　　　其二<lb/>
欲問江干水竹居南來舟楫未全踈如何荏苒三秋候<lb/>
不寄平安一字書事主只今縻禄秩還家何日省丘墟<lb/>
丁寧為約南園樹留取寒花伴把鋤<lb/>
　　　送友人奉㫖侍親歸山西<lb/>
曉陪鶴駕覲龍旂忽報承恩奉母歸拜命五花金作誥<lb/>
還鄉千里錦為衣太行日上雲初起汾水秋高鴈正飛<lb/>
禄米滿車新酒熟殷勤先與壽庭闈<lb/>
<pb n="KR4e0016_WYG_006-60a"/>
　　　鑑湖清隠為趙圭玉賦<lb/>
先生舊隠鏡湖邊栁屋荷汀引釣船聴雨有時燒燭坐<lb/>
看雲長是挾書眠松花春醸開山甕菱米秋收當水田<lb/>
此日嚴趨金馬召他年應遣畫圖傳<lb/>
　　　寄水南劉叔和羅惠卿併古城竺西上人<lb/>
故園一别向秋風無數離愁逐斷鴻鏡裏髪從今歳白<lb/>
尊前花憶去年紅鹿門杳杳遺龎徳廬阜蒼蒼閟逺公<lb/>
相憶何由謝塵鞅暮雲愁絶大江東<lb/>
<pb n="KR4e0016_WYG_006-60b"/>
　　　寄清平絶聽長老并柬一如上人<lb/>
雨花堂上老尊師我昔南遊往訪之出郭何曽持鉢去<lb/>
據床長是坐禪時扣門覿面驚相笑呼酒論心更不疑<lb/>
白髪滿頭應健在他年廬阜結深期<lb/>
　　　予甥龍務大以侍親南歸來告别因懐兒子平<lb/>
　　　原書五十六字遺之<lb/>
丹鳯翩翩五綵衣也隨計吏上京畿十年便可從師學<lb/>
千里還應念母歸水驛行經春草緑天門朝罷雪花飛<lb/>
<pb n="KR4e0016_WYG_006-61a"/>
阿原乆别憐渠小此去相看願莫違<lb/>
　　　題贈樸闇醫士<lb/>
樸闇道人神宇清手㩦緑玉上南京市中壺公自不老<lb/>
海上安期知有名當欄種藥花露濕篝火劚苓松雨晴<lb/>
鄱陽山水亦故里何日放船歌濯纓<lb/>
　　　寄孫如心<lb/>
長懐嶺外南歸日曽向晴灘艤客舟驛舍正當沙浦口<lb/>
草堂更在石橋頭籠鵝未報將軍帖騎馬真成山簡遊<lb/>
<pb n="KR4e0016_WYG_006-61b"/>
此日感君多意氣看雲長是獨登樓<lb/>
　　　題蜀山草堂為上人賦<lb/>
上人草堂風物清秖言陽羡是青城誰知習隠孤峰下<lb/>
猶有懐鄊萬里情坐石翻經延月上臨流曳杖看雲生<lb/>
㡬時却汎吳江棹來聽松門澗瀑聲<lb/>
　　　自東海還京得子彦弟所寄期字韻因和見意<lb/>
　　　仍用其首句云<lb/>
蚤歲艱難各自知老來道路獨奔馳三年從宦曽無補<lb/>
<pb n="KR4e0016_WYG_006-62a"/>
千里還家未有期石浦釣魚春雨過海門聞鴈暮雲悲<lb/>
忽傳南巷新堂好日日看雲有所思<lb/>
　　　奉和秦僉事文剛分廵保定道中見寄韻<lb/>
承聞攬轡歴西山風物蕭條井邑間邊日數峰明紫翠<lb/>
海霜萬樹散斑斕單居謾感經時别逺涉應知隔歲還<lb/>
無奈天寒烏鵲噪為君長夕倚松闗<lb/>
　　　竹友軒詩<lb/>
省郎高節夐無塵交好宜為竹所親風細秋聲傳玉珮<lb/>
<pb n="KR4e0016_WYG_006-62b"/>
月明寒影上綸巾瓦盆酌酒還相對拄杖敲門故不嗔<lb/>
亦欲從君分半席渭川何處是通津<lb/>
　　　題山水畫為趙可乆叅政賦别<lb/>
江流浩瀚接滄溟野色依微帶草亭霜入楓林開錦繡<lb/>
水生蘭渚漾空青菰蒲日照鵁鶄影楊栁風翻翡翠翎<lb/>
無限臨圖懐别恨可堪邊雁月中聽<lb/>
　　　送北平省都事樊仲郛齎洪武七年正旦賀表<lb/>
　　　上南京二首<lb/>
<pb n="KR4e0016_WYG_006-63a"/>
洪武六年冬閏月省郎入覲自燕䑓邊庭拜表千官送<lb/>
京闕朝正萬國來班引侍儀宫樂奏禮成光禄御筵開<lb/>
薊門栁色還相待應帶春光萬里回<lb/>
　　　其二<lb/>
淮海東南是帝京五雲繚繞九重城光風盡解龍河凍<lb/>
麗日徐開鳯闕晴春宴戴花迎彩燕早朝穿栁聴宫鶯<lb/>
前年我亦陪供奉此日偏憐送别情<lb/>
　　　題李銘古木竹石圖<lb/>
<pb n="KR4e0016_WYG_006-63b"/>
李銘作畫性所耽筆意逺與黄岩㕘山雲不動光淰淰<lb/>
溪雨欲滴寒毶毶荆揚自古貢篠簜匠石何處求楩楠<lb/>
風沙滿目忽見此春夢昨夜思江南<lb/>
　　　寄萊州太守趙圭玊往在兵部與君實同事余<lb/>
　　　後乘檄出海上乃相失於交臂之頃今年秋余<lb/>
　　　亦調官北平望萊州復隔千里追憶舊好詩以<lb/>
　　　訊之<lb/>
三月乘槎海上歸君來我去偶相違海神廟下波濤壮<lb/>
<pb n="KR4e0016_WYG_006-64a"/>
萊子城邊草木稀作郡新聲隨日起趨朝舊夢逐雲飛<lb/>
誰知華髪燕臺客歳晏愁吟雪滿扉<lb/>
　　　其二<lb/>
憶在兵曹三四年君留東署我西偏檢書清夜燃官燭<lb/>
沽酒常時數俸錢借馬獨行緣送客聞雞相喚去朝天<lb/>
論交亦有胡兼許此日天涯各惘然<lb/>
　　　贈李克雋主事還京<lb/>
我去兵曹已隔年喜逢佳士向幽燕簡書報政無稽事<lb/>
<pb n="KR4e0016_WYG_006-64b"/>
翰墨名家有世賢古道風高塵撲馬官河氷暖水生烟<lb/>
遙憐百尺津頭栁總解垂絲拂畫船<lb/>
　　　早春燕城懐古<lb/>
金水河枯禁苑荒東風吹雨入宫墻樹頭槐子乾未落<lb/>
沙際草芽青已黄北口晚隂猶有雪薊門春早漸無霜<lb/>
城樓隠映山如㦸笳鼔蕭蕭送夕陽<lb/>
　　　其二<lb/>
宫樓粉暗女垣欹禁苑塵飛輦路移花外斷橋支贔屭<lb/>
<pb n="KR4e0016_WYG_006-65a"/>
草間壊壁綴罘罳酒坊當户懸荷葉兵壘縁渠挿栁枝<lb/>
不見當年歌舞地空餘松柏鎖荒墀<lb/>
　　　其三<lb/>
高城層觀俯深濠土屋人家結搆牢旃裘已洗邊塞習<lb/>
弓馬不數幽并豪河交凍凌作平地風捲沙堤如涌濤<lb/>
猶有寒威錮松柏那無春色到藜蒿<lb/>
　　　其四<lb/>
秋月春花不可論闗河形勢古來存燕歸邃閣銅鸞墜<lb/>
<pb n="KR4e0016_WYG_006-65b"/>
人散高門石獸蹲牛引柴車穿栁巷馬銜霜草出花園<lb/>
由來在徳非闗險不獨阿房可斷魂<lb/>
　　　其五<lb/>
不見當年百萬家蕭條井邑暗風沙苑墻雨壊空攔馬<lb/>
宫樹烟昏自集鴉部族向來誇猛鷙野人無復記繁華<lb/>
誰知儉徳今王盛更化同風極四涯<lb/>
　　　其六<lb/>
海内蒼生困亂危宫中舞女鬬腰肢金渠水暖龍船出<lb/>
<pb n="KR4e0016_WYG_006-66a"/>
彩閣花香翠輦移松柏盤空皆偃蓋栁條拂地更埀絲<lb/>
迷樓不獨江都恨鳥竄龍沙更可悲<lb/>
　　　早春<lb/>
早春延望怯風沙清晝行吟見物華退食廣庭無一吏<lb/>
䕶巢高樹有羣鴉晴光茌苒榆開莢紅意相將杏作花<lb/>
何許歸鴻方北向可憐逺客正思家<lb/>
　　　二月十六日將赴臺留别樊都事仲郛黄理問<lb/>
　　　元徽<lb/>
<pb n="KR4e0016_WYG_006-66b"/>
本從老圃學㩦鋤幸際明時出曳裾濫食祇慚公禄厚<lb/>
按行常恨吏才疎天寒羸馬嘶長櫪日晏慈烏下廣除<lb/>
淺薄将何供補報蕭蕭華髪不勝梳<lb/>
　　　題前崇文直長趙居敬令子所蔵翰林諸老詩<lb/>
　　　巻後<lb/>
趙君直長崇文日奏藝曽居衆宷先宫女開函收玉軸<lb/>
侍臣傳詔賜金錢當時翰墨青雲上此日山河落照邊<lb/>
得似名家惟一技閒門青草自年年<lb/>
<pb n="KR4e0016_WYG_006-67a"/>
　　　和子彦涼字韻<lb/>
馬上絺衣早已涼入門驚見兩悲傷五年别去今還健<lb/>
萬里來看意未央髩髪相將俱老大羽翰那得共飛翔<lb/>
清泉白飯桃花酒強自逢人說故鄉<lb/>
　　　贈醫鍾本存因勉其歸故里<lb/>
先生舊宅丹砂里賣藥燕城未得歸製就术芝長滿握<lb/>
種來榆栁各成圍烟霞乆伏丹爐火塵土還憐白苧衣<lb/>
早晚風㠶向南發千崖春雨茯苓肥<lb/>
<pb n="KR4e0016_WYG_006-67b"/>
　　　送燕相府知印張楚芳省親還贑<lb/>
江鄉早嵗識竒才萬里驅馳薊北來䕶印暫辭王相府<lb/>
寧親還上令公臺家傳舊業書連屋夀介新年酒滿杯<lb/>
二月官河冰解凍放船莫待檄相催<lb/>
　　　九日追和虞太史韻東徐僉憲叔明<lb/>
莫嘆飄零萬里身尊前相見即相親黄花翠竹來江外<lb/>
紫蠏銀魚出海濵雁度石門雲氣近烏啼金井露花新<lb/>
不辭令節成懽醉總是登高能賦人<lb/>
<pb n="KR4e0016_WYG_006-68a"/>
　　　聞伯兄中翁有水竹居之樂賦此奉寄<lb/>
齊化門東送子歸低頭惟有淚沾衣故園已是三年别<lb/>
客路還看一雁飛蠏蟄官河氷漸合鳥啼宫樹露全晞<lb/>
到家應及椒花宴莫遣春來音信稀<lb/>
　　　春日即事二首<lb/>
重門高鍵擁層基古柏高槐䕃近墀瘦馬來銜庭下草<lb/>
乳鴉争奪樹頭枝邊城訟牒投何簡公府郵書報不遲<lb/>
飽食頻年無補報春風消得髩成絲<lb/>
<pb n="KR4e0016_WYG_006-68b"/>
　　　其二<lb/>
春來早起散晨衙宴坐高堂又日斜土燕衝簷時墜草<lb/>
山禽引子自穿花雕鐫文字慚儒術校理刑名重法家<lb/>
猶有餘程消退食東園隙地課鋤𤓰<lb/>
　　　出麗正門<lb/>
雙塘南城莽蒼中斷垣荒草路西東萬條栁暗鵝毛雨<lb/>
千丈城高羊角風鐵鍵重門車碌碌金鈴草帶馬瓏瓏<lb/>
邊風不動居人少散漫牛羊落日紅<lb/>
<pb n="KR4e0016_WYG_006-69a"/>
　　　北齋晚涼即事<lb/>
高閣微風不動簾晚雲時送雨纎纎烏求墜子窺深草<lb/>
燕接飛蟲拂近簷碧盌行茶冰共進青盤盛菓酒頻添<lb/>
秖慚素食承優渥已分清心破酷炎<lb/>
　　　晨起憶陪禁城早朝<lb/>
禁城五鼓㸃聲催曽趂初朝列序陪宸極中間銀燭動<lb/>
午門西上鑰魚開近臣奏事趨丹陛内史傳宣出紫臺<lb/>
此日燕城更千里長瞻雲氣隔蓬萊<lb/>
<pb n="KR4e0016_WYG_006-69b"/>
　　　庭下<lb/>
庭下無塵浄緑莎朱簾疎蕩晚隂過雨鳴楊葉聽逾近<lb/>
風落槐花掃更多古鼎香分雲窈窕碧盤冰進玉嵯峨<lb/>
邊城秋早文書静喜報兵屯足黍禾<lb/>
　　　書事<lb/>
秋入層臺引興微溶溶霽景動清輝烟銷碧樹黄鸝度<lb/>
日上丹甍紫鴿飛地逺極知王事簡晝閒更喜吏人稀<lb/>
秖憐闗塞寒威早九月飛霜上繡衣<lb/>
<pb n="KR4e0016_WYG_006-70a"/>
　　　秋日過宛平縣學坐射亭觀梅子荷花<lb/>
舊日曾聞都水監明時已屬泮宫祠水通窊地生荷葉<lb/>
門倚回堤出栁枝橋外行人看習射座隅童子解歌詩<lb/>
晚凉雲錦偏留客不記歸來馬上遲<lb/>
　　　送賛禮郎黄囦静監北平秋祀畢還京<lb/>
聖王秩祀周寰宇使者承宣莅北平監禮登壇嚴夙戒<lb/>
守臣將事報秋成中天雨露三時順北極星辰五夜清<lb/>
自是皇心昭感格從容入奏頌佳聲<lb/>
<pb n="KR4e0016_WYG_006-70b"/>
　　　有懐王太守子啓時為崇慶府往時子啓自廣<lb/>
　　　西赴京與予相見未㡬予赴官北平嘗約叙别<lb/>
　　　以病阻未至<lb/>
二月金陵相見時小東門外栁絲絲登樓尚想題詩處<lb/>
對酒空懐送别期官市馬嘶紅日上宫門鶯囀緑隂移<lb/>
遙憐風雨龍江路一棹烟波獨去遲<lb/>
　　　其二<lb/>
二十年來南浦客八千里外錦城仙水邊送别秋風早<lb/>
<pb n="KR4e0016_WYG_006-71a"/>
馬上懐人夜月圓載酒渡江憐往日聴猿出峽定何年<lb/>
只今飄泊桑乾曲西望酣歌一惘然<lb/>
　　　其三<lb/>
龍灣橋上秋初月珠浦亭前日暮雲把酒曽從終夕醉<lb/>
寄書定約幾時聞烏臺節帶氷霜操蠶國詩成錦繡文<lb/>
謾憶青春曾作伴誰憐白髪更離羣<lb/>
　　　其四<lb/>
曠子南園清夜遊憶曽放棹過中洲花間吹笛啼青鳯<lb/>
<pb n="KR4e0016_WYG_006-71b"/>
竹底燒燈走翠虬一月醉來渾不醒十年老去謾多憂<lb/>
庭前想見青青樹依舊梅花滿上頭<lb/>
　　　八月二十五日夜偶閱地圖至西川崇慶州因<lb/>
　　　憶子啓王太守感賦一首<lb/>
我有故人在崇慶忽看圖誌憶當年北來已近三秋别<lb/>
西上寧回萬里船峽口猿啼山月上闗頭雁度野烟懸<lb/>
如今縱有千鍾酒談笑何因醉此筵<lb/>
　　　不寐有懐故里南澗舊遊<lb/>
<pb n="KR4e0016_WYG_006-72a"/>
東槐西楊烏亂鳴初昏嘈雜到深更羇懷自是愁無着<lb/>
清夢何曾睡得成戍壘月高千杵急紙忩風定一燈明<lb/>
却思武姥峰前夜卧聴蕭郎弄笛聲<lb/>
　　　聞伯中兄家居日課兒子平原讀書小女信女<lb/>
　　　紅之暇亦時時弄筆學字偶因家問中見近冩<lb/>
　　　二紙喜而賦詩寄伯中長公當發一笑耳<lb/>
苦憶經年别二雛喜從片楮見揮濡詩書幸不遭塗抹<lb/>
文字何妨效搨摸通子詎憐彭澤老伏君未覺濟南孤<lb/>
<pb n="KR4e0016_WYG_006-72b"/>
他年萬一傳新様莫忘臨池是大蘇<lb/>
　　　十月十三日夜於故帙中獲再覩大兄伯中去<lb/>
　　　年六月所寄京字韻七言律詩為之感愴不已<lb/>
　　　因録而追和之以見友于之意<lb/>
憶昔辭兄謁上京喜逢四海豁清平生成自是君恩重<lb/>
温飽由來世慮輕千里浮萍成浪跡百年常棣見深情<lb/>
傷心寒食仙槎路清淚何因到祖塋<lb/>
　　　附伯中詩<lb/>
<pb n="KR4e0016_WYG_006-73a"/>
　　鶯花三月上南京五月還司到北平憂患半生雙<lb/>
　　髩改舟車萬里一身輕家書逺寄憐兒小旅邸相<lb/>
　　看見弟情何日乘驄歸故里共傾芳酒酹先塋<lb/>
　　　北平一冬無雪風沙特甚雖土曠人稀而車運<lb/>
　　　不絶良可嘆也<lb/>
邊城日暮苦風沙共說殘年氣候差水暖已聞冰解凍<lb/>
地枯不見雪飛花去牛來馬餘千里吠犬鳴雞有㡬家<lb/>
東望春回應不逺可能膏澤遍荒遐<lb/>
<pb n="KR4e0016_WYG_006-73b"/>
　　　題凃伯貞静深堂在南昌府<lb/>
聞子築堂依翠岑幽躭長是寄登臨一塵不動夜方寂<lb/>
萬卉無言春自深隠几看雲生晚興寫書滴露見鄊心<lb/>
故園亦在章江上載酒何時許共尋<lb/>
　　　海子橋午憩<lb/>
海子橋西是泮宫尋遊偶此憩青驄一春實少催花雨<lb/>
二月偏多擺栁風瓊島晴薫烟溆合金河凍釋水雲空<lb/>
沙邊小艇無人繫愁絶滄浪舊釣翁<lb/>
<pb n="KR4e0016_WYG_006-74a"/>
　　　送黄叔勉自天台來北平收其先尊理問君行<lb/>
　　　李却歸天台<lb/>
遺書收拾望南歸風木應悲與願違仙客五城霞作珮<lb/>
家人萬里雪為衣日高堠館葵花發雨過官河栁絮飛<lb/>
此去承宗端頼爾金華雲石有光輝<lb/>
　　　故元侍講學士邵庵虞公嘗作送趙子章還新<lb/>
　　　安叙論述考亭夫子所以為學之方甚悉於篇<lb/>
　　　終復系以詩意甚惓惓焉吾友壽陽繼道吕君<lb/>
<pb n="KR4e0016_WYG_006-74b"/>
　　　獨好而録之以日誦而自省其必有得於斯言<lb/>
　　　者矣因追和一首以屬其後亦將以交勉而更<lb/>
　　　勵也<lb/>
問君何事好斯吟好語應知契悟深大道行車應異轍<lb/>
昔人求友本同心道園雲變秋先落嶽府天高月共臨<lb/>
往事蹉跎成永嘅無因載酒過山隂<lb/>
　　　送徐僉憲子姪得全暫還三衢<lb/>
趨庭早識仲容賢即便令人重黯然歸路偶逢殘暑後<lb/>
<pb n="KR4e0016_WYG_006-75a"/>
到家應及未霜前寒沙蓬藋迷征騎秋浦芙蓉壓去船<lb/>
來往燕吳真萬里重來為我說華川<lb/>
　　　夜宿南城彰義門逓舖承曽元鼎㩦酒叙别<lb/>
城南下馬已斜陽投宿郵亭古道傍野淀有霜風正急<lb/>
土床無火夜偏長旅程此夕違公館歸夢何時達故鄊<lb/>
不盡故人㩦别意雞鳴又報趣晨装<lb/>
　　　過河間府遇高陽劉思道乃吾鄉先生元友嚴<lb/>
　　　公之高弟自云舊蔵公遺文若山水記等作類<lb/>
<pb n="KR4e0016_WYG_006-75b"/>
　　　多遭亂散佚不存而山水記存者又以逺而不<lb/>
　　　得見慨念今夕為之惘然明日賦此為别<lb/>
高陽白髪老劉郎舊是先生弟子行文字尚傳山水記<lb/>
珮衿猶襲蕙蘭芳玊河墳古山蔵霧瀛海樓高月照霜<lb/>
不盡殊方懐古意因君惆悵憶江鄊<hi>玉河鄊在宛平縣乃公之葬處瀛海</hi>
<hi>河間城樓名也</hi>
　　　早出獻州南門望京都有懐<lb/>
星漢微茫欲曙天郊原寂歴帶平川斷槎初擁沙河淩<lb/>
<pb n="KR4e0016_WYG_006-76a"/>
枯樹猶含野燒烟徤犢慣行馴應鐸蹇驢初試怯横鞭<lb/>
登高南望神京逺彷彿紅雲是日邊<lb/>
　　　夜宿<lb/>
下馬郵亭已夕陽倦行偏訝去程長雪侵官道埋僵栁<lb/>
火入荒園燒宿桑棗子酒香愁易醉豆兒飯滑愜初嘗<lb/>
藜床葦席風如水清夢何因達故鄊<lb/>
　　　寄柬阜城張知縣宗逺<lb/>
阜城小縣荒且幽居人稀少棘林稠縣公時向草間坐<lb/>
<pb n="KR4e0016_WYG_006-76b"/>
野雉日來庭下遊椹子夏收供飯裹棗湯寒煮當茶甌<lb/>
憐君宦況清如水安得哦詩盡日留<lb/>
　　　將至東阿喜望穀城諸山<lb/>
一望川原蒼莽間天低風定凍雲閒河經南堰還歸海<lb/>
路出東阿始見山野雪漸消沙隠隠燒烟初散草斑斑<lb/>
遙憐黄石遺祠在千古高名不可攀<lb/>
　　　至東阿已遷穀城舊縣水潦之餘民物蕭條可<lb/>
　　　感<lb/>
<pb n="KR4e0016_WYG_006-77a"/>
日落高原起暮塵風回殘燒入荒榛榆林古道餘雙堠<lb/>
草屋人家少四鄰野棗有秋惟醸酒園桑無主半為薪<lb/>
遙憐頻歳罹河患往事空餘舊俗淳<lb/>
　　　詠河中流澌<lb/>
臘月流澌過大河須臾平湧白嵯峨水宫戰合鳴金鐵<lb/>
洞府朝回散珮珂貝蛤吐珠騰夜月蛟鼉委甲送春波<lb/>
化機流轉知無極喜報青陽轉太和<lb/>
　　　北風<lb/>
<pb n="KR4e0016_WYG_006-77b"/>
北風三日寒凛然又吹河水作瓊田漁人欲下九囊網<lb/>
賈客愁膠萬斛船霜鴻獨宿時驚夜野鴨羣飛欲上天<lb/>
聞說楚城春意早菊溝雲暖酒如泉<lb/>
　　　舟中對雪近邳州十餘里而不到<lb/>
維舟擁被且停棲風雪縱横勢欲迷望逺亭亭餘杞栁<lb/>
積深漸漸沒蒿藜波間白鳥悠揚去沙上烏鴉自在啼<lb/>
南下邳州惟十里瓶中安得酒同㩦<lb/>
　　　邳州舟中對雪有懐故園梅花<lb/>
<pb n="KR4e0016_WYG_006-78a"/>
邳州城下雪霏霏春入無端暖尚微映日忽疎還復宻<lb/>
隨風欲墮却仍飛沙頭漁艇寒收網岸上人家晝掩扉<lb/>
憶得故園梅盡發殘年猶恐未能歸<lb/>
　　　小年夜對酒憶吕徐二僉憲<lb/>
陌頭飛雪浥輕塵江上寒雲限去津對酒逺懐同舎客<lb/>
維舟猶作異鄉人誰家村鼓驅儺鬼何處香餳事竈神<lb/>
明日東風京國道滿頭華髪為誰新<lb/>
　　　維舟<lb/>
<pb n="KR4e0016_WYG_006-78b"/>
宦情羈思共蹉跎十日維舟古岸阿弱䌫引繩牽雪重<lb/>
輕蓬張羽挾風多天寒鴻鴈猶遵渚村近牛羊自飲河<lb/>
㝡是五更愁不寐天門趨覲正鳴珂<lb/>
　　　舟出龍江奉次廖教授同舟述懐之作<lb/>
承恩觧組下蓬莱萬里歸舟拂曙開東日高銜潮水上<lb/>
北風平渡海門來鄊情濃似宮壺酒心事寒於野燒灰<lb/>
歸到西溪尋舊隠追隨還許日遲回<lb/>
　　　送王廵檢宗道還卓口<lb/>
<pb n="KR4e0016_WYG_006-79a"/>
都府青春白面郎邊城快馬紫遊韁五年乘障山無盗<lb/>
千里通津水有航野驛曉晴芳樹合石潭春雨落花香<lb/>
祇憐江上相逢晚不盡東風酒滿觴<lb/>
　　　和胡思孔見贄韻<lb/>
曽陪冠冕上三台金水橋東日往來露濕栁梢隨直上<lb/>
日高花底散朝回當時桂苑青霞佩此日茆簷濁酒杯<lb/>
感子未能同寂寞莫辭高咏寄蒿萊<lb/>
　　　廿三日過石頭江下訪表兄蕭則善因賦一首<lb/>
<pb n="KR4e0016_WYG_006-79b"/>
石頭岡下水潺潺隨母歸寧憶往還少日嬉遊今白髪<lb/>
暮年悵望舊青山碧桃溪洞春雲裏修竹園林夕照間<lb/>
老我驅馳慚宅相多君深隠靜柴闗<lb/>
　　　為南山張道士題黄石圖<lb/>
方壺道人畫黄石曾過東阿親見之竒花夜發星火迸<lb/>
神穴夏通雷雨垂玉芝下茁紫雲盖琪樹上列黄金枝<lb/>
近聞縣徙穀城北好去驂鸞陳薦祠<lb/>
　　　夏月游殊山寺登圓通閣和子彦弟開字韻<lb/>
<pb n="KR4e0016_WYG_006-80a"/>
窣堵嵬峩寳閣開碧蓮平湧紫金臺散花天女雲間下<lb/>
飛錫真僧海上來霧捲長塘天一鏡雨浮西嶂翠千堆<lb/>
白頭幸逐閒居樂猶擬栖禪日往回<lb/>
　　　夏月游横岡憩於盤古石上賦柬袁從善康子<lb/>
　　　建<lb/>
盤古壇前萬木隂松花滿地晝沉沉石床苔蘚侵書潤<lb/>
古屋藤蘿隠幔深出洞看雲思解珮臨流待月聽鳴琴<lb/>
紅塵十里慚來往亦擬移家近竹林<lb/>
<pb n="KR4e0016_WYG_006-80b"/>
　　　訪易復初雍塘新居<lb/>
幽人卜築向林丘新闢園池引澗流屋頭栽竹連兩疃<lb/>
門外種苗方十疇雲深犬吠風葉落日晏雞鳴烟火收<lb/>
架上有書尊有酒不辭終歳此淹留<lb/>
　　　題醫士劉允文松老詩<lb/>
富川老人年六十采藥雲中曾見之竹房早著桐君傳<lb/>
杏苑新傳松老詩錦水寒花照心膽湘山秀色映鬚眉<lb/>
茯苓㑹化赤琥珀更後千年當逺期<lb/>
<pb n="KR4e0016_WYG_006-81a"/>
　　　和陳敬則寄贈二首<lb/>
還家初製女蘿衣入里偏傷故舊稀野鶴下迎行藥逕<lb/>
沙鷗飛讓釣魚磯烟塵十載青山在江海何人白髪歸<lb/>
昨夜珠林林下坐依然月色滿荆扉<lb/>
　　　其二<lb/>
憐君壮歳好容顔肥遯高情不可攀放棹有時歌緑水<lb/>
持杯長日對青山芙蓉亭館秋風早楊栁池塘夜月閒<lb/>
吟取新詩三百首遺音猶許繼重刪<lb/>
<pb n="KR4e0016_WYG_006-81b"/>
　　　七月七日東原席上喜賦示子彦弟<lb/>
經年江郡横經去投檄歸來又早秋老去不煩文乞巧<lb/>
豪來直倚酒忘憂故家譜牒懐三傑並世衣冠愧二劉<lb/>
珍重手中蒼玊杖白頭林下儘嬉遊<lb/>
　　　其二<lb/>
同年投老向柴荆此日持杯百感生末路更誰憐季子<lb/>
平居只是愧難兄青蘿夜雨書連屋紫稻秋風酒滿罌<lb/>
早晚定移湖上宅剩栽松竹報生成<lb/>
<pb n="KR4e0016_WYG_006-82a"/>
　　　過楮源訪羅雲從同舍弟子彦各賦一首<lb/>
楮源風景似桃源水遶田園山繞門高樹秋風松落子<lb/>
碧苔春雨竹生孫清烟影覆埀蘿屋白酒香浮老瓦盆<lb/>
落日荒原歸路晚欲尋幽興已忘言<lb/>
　　　八月十五日夜宴南溪蕭氏追憶舊遊有懐自<lb/>
　　　成唐兄時以事留滁陽未回<lb/>
蕭家塘上看明月猶記風光十載前長笛夜從山上起<lb/>
明河曉向座間懸重來踪跡傷槎梗老去情懐怕酒船<lb/>
<pb n="KR4e0016_WYG_006-82b"/>
却憶故人京國去憑高何處望嬋娟<lb/>
　　　秋日過汶溪義塾承蕭國録有詩謹用奉答<lb/>
汶溪新製小茅堂也種山楸間水楊舍近雞豚還共食<lb/>
春來魚鳥自相忘松隂客去書連屋花底鶯啼酒滿床<lb/>
却憶東華聨轡出午門霜月漏聲長<lb/>
　　　隠雲詩<lb/>
高人家住青山下愛入浮雲事隠居窈窕深迷三逕曲<lb/>
玲瓏低䕶八忩虚似聞雞犬鳴天上遥見蓬壺入海隅<lb/>
<pb n="KR4e0016_WYG_006-83a"/>
相望博溪同萬里何由踪跡問樵蘇<lb/>
　　　雲東杏塢<lb/>
何年種杏今成塢知是雲深舊隠家朝雨洗空千樹雪<lb/>
暖風吹起萬枝霞壁間瓢貯通神藥窻下爐存伏火砂<lb/>
北望清江三百里從君安得問靈槎<lb/>
　　　過雙溪訪敬則不遇<lb/>
溪亭嘗共賞芙蓉十載重尋恨不逢落日斷橋餘野水<lb/>
高原古路帶寒松麥芒舊畫遊絲細柿葉新題墜露濃<lb/>
<pb n="KR4e0016_WYG_006-83b"/>
喜有諸郎能好客囊茰尊酒更從容<lb/>
　　　明日喜雲從隠君自湴坑歸再賦一首<lb/>
南岸諸峯如纍𤓰高人幽隠在烟霞百年古桂寒無葉<lb/>
十月叢梅早有花斷壠牛羊分客路深池鳬鴨共鄰家<lb/>
極知好客情逾厚貰酒㩦琴到日斜<lb/>
　　　吉水曽士與訪予南富山中却歸梅岡賦此贈<lb/>
　　　别<lb/>
曾君竒氣歘翩翩袖有新詩數百篇逺訪不辭千嶂裏<lb/>
<pb n="KR4e0016_WYG_006-84a"/>
相知已在十年前楓林赤葉秋風落茅屋青燈夜雨懸<lb/>
好去梅岡應暫住重來風雪定殘年<lb/>
　　　入兩小口將過東坑<lb/>
羣峰雜遝共趨奔兩水縈廻相吐呑樹根盡迸石上走<lb/>
山脚直下溪中蹲青烟僧舍高低屋黄葉人家逺近村<lb/>
聞有桃花壠上路仙游何必問秦源<lb/>
　　　入東坑<lb/>
東坑石路入雲堆東岸人家倚岸隈半沼紫萍風乍過<lb/>
<pb n="KR4e0016_WYG_006-84b"/>
一林黄葉雨初來澗寒野鳥還争聚山暖岩花只自開<lb/>
却望松楸生暮色重來悵望使心哀<lb/>
　　　寄答王希顔<lb/>
承恩萬里賦歸田秋入華顚已颯然天上看花成昨夢<lb/>
江頭種樹記新年鼠侵敗篋殘書在虵伏虚房一劍懸<lb/>
夜雨青燈茅屋底可能相對共談𤣥<lb/>
　　　其二<lb/>
聞君抱藝困沉綿猶有高情似昔年繡句錦箋分野客<lb/>
<pb n="KR4e0016_WYG_006-85a"/>
朱顔白髪照神仙松隂漫想傳冰碗花底何因泛酒船<lb/>
早晚看雲出江口定隨藥裹到林泉<lb/>
　　　同蕭九川游菰塘龍城院賦贈象初上人<lb/>
天入龍城湧地靈横岡複嶺似圍屛村原過雨春泥紫<lb/>
山崦含烟野燒青火裏蓮花敷寳座雲中楊樹注青瓶<lb/>
何時煮茗長松下聽講楞伽一巻經<lb/>
　　　題故人郭隠君篠坑故居因弔新墳有作<lb/>
風塵澒洞失斯人舊宅凄凉問水濵岩畔好山鶯擇木<lb/>
<pb n="KR4e0016_WYG_006-85b"/>
池南古栁燕争春書傳未信中郎絶金散寧辭郭解貧<lb/>
寂寂孤墳三尺草蕭蕭落日一沾巾<lb/>
　　　題石塘舊隠<lb/>
高霄岩近石塘清亂定歸來喜稱情架石起樓成别業<lb/>
引泉注圃看新畊魚諳舊沼吹花過鹿愛深林遶樹行<lb/>
釀取松花千斛酒抱琴來此就同傾<lb/>
　　　和靈隠蒲菴長寄二律<lb/>
駐錫龍河近冶亭一池蒲草座中清真僧渡海求書偈<lb/>
<pb n="KR4e0016_WYG_006-86a"/>
朝客圜門聽講經即物悟空心自寂隨縁出定眼長青<lb/>
法臺曽證人天㑹㡬綰袈裟覲紫庭<lb/>
　　　其二<lb/>
華髪飄蕭六十年閒居魚鳥亦僊僊開園未種千頭橘<lb/>
入洞初尋九眼泉幸可自酬沽酒價喜無人送買山錢<lb/>
何時乘月過靈隠同泛秋風鑑曲船<lb/>
　　　寄天寧雪印文上人<lb/>
去年抱病過清江風雨蕭蕭卧短艭㠶影近移金鳯渚<lb/>
<pb n="KR4e0016_WYG_006-86b"/>
鐘聲遙應石龍瀧極知禪悟超諸境况是詩名重一邦<lb/>
投老荒山未能往題詩憑寄白雲忩<lb/>
　　　雨夕柬鵬舉<lb/>
入春已過五十日晴景都無三四朝雲去雲來山杳杳<lb/>
花開花落雨蕭蕭青絲送酒銀瓶暗彩筆題詩綘蠟消<lb/>
東嶺㡬時明月上曲闌芳樹聽吹簫<lb/>
　　　奉和長舅蕭聘君紹宗館中見寄之作<lb/>
白泉亭下水瀰瀰長日看雲坐不移顔采肯縁春酒變<lb/>
<pb n="KR4e0016_WYG_006-87a"/>
髩毛不逐野蓬衰商山芝草長歌日魯國蒲輪應召時<lb/>
愧我未能撡几杖纒綿徒重昔人思<lb/>
　　　南溪館中和答湯生元哲<lb/>
江上㩦書猶昨日山中對酒又今年春來花鳥傷新詠<lb/>
老去魚蟲憶舊箋珠浦舟回明月夜金華劍倚白雲天<lb/>
登臨不盡懷賢意指㸃飛鴻若個邊<lb/>
　　　和蕭子所同游韻<lb/>
石上荆茅坐可班也知仙境勝人寰風開橡栗寒初落<lb/>
<pb n="KR4e0016_WYG_006-87b"/>
月款柴扉夜不闗老去漸驚容髩變秋來長愛水雲閒<lb/>
憑君緩飲西華酒不放聯歌踏月還<lb/>
　　　晚下北岩過臨溪和蕭國録子所韻<lb/>
清歌遊徧武山岩古寺橋西晚駐驂風引泉聲絃奏五<lb/>
雲摩石角劍攅三自慚報玖空投李誰與盈襜更采藍<lb/>
解帶醉眠林下石看人香火事瞿曇<lb/>
　　　謾題子彦弟孟浪集詩稿<lb/>
仲也才高更苦心可堪孟浪劇雄沉滄溟光采浮天濶<lb/>
<pb n="KR4e0016_WYG_006-88a"/>
泰華根株㧞地深直道河汾徒自屈窮居東野竟悲吟<lb/>
只今放意雲林下對飲從教雪滿簮<lb/>
　　　聞子啓太守自歴下書報來春還家又新有鳯<lb/>
　　　雛之喜感念舊好為欣躍不寐輙賦二首先寄<lb/>
　　　難兄竹庭徵君宜載酒一慶也<lb/>
故人舊别向西川移謫淮山苜蓿田容易繁稀花着雨<lb/>
尋常員缺月當天四章詩憶京城送八月書聞歴下傳<lb/>
為報難兄竹園裏好催春醸候歸船<lb/>
<pb n="KR4e0016_WYG_006-88b"/>
　　　其二<lb/>
北平西蜀路綿綿驚夢愁心各黯然見日清尊須共倒<lb/>
暮春華髪總堪憐寒雲三峽啼猿外秋雨重湖落鴈邊<lb/>
聞有鳯雛新繡羽可無高㑹送犀錢<lb/>
　　　題萬安劉丞望雲軒<lb/>
層軒新搆倚江城不盡升高望逺情雲氣逺從天外起<lb/>
繡衣如在日邊行氷消汴瀆持雙鯉花發維揚聴早鶯<lb/>
莫嘆宦遊疎定省平反萬一繼家聲<lb/>
<pb n="KR4e0016_WYG_006-89a"/>
　　　奉和本原教授臘月二十九日過白家橋訪彦<lb/>
　　　弟之作<lb/>
舎弟卜居三里遙平田亘畝水通橋草間微雨沾行屐<lb/>
枝上長風吹掛瓢飲興一時空澥渤文光五夜燭雲霄<lb/>
屠蘇此㑹誰先醉還祝高年繼子喬<lb/>
　　　公文偰尚書由參政山西入拜禮部而予以侍<lb/>
　　　郎起於家同日拜命赴南宫今承恩致仕又適<lb/>
　　　同日公文有别業在溧陽予將南還泰和於别<lb/>
<pb n="KR4e0016_WYG_006-89b"/>
　　　也不能以無詞焉因賦二律詩為贈<lb/>
早春並命拜南宫日日承宣在掖東奏對總稱人似玊<lb/>
追趨偏感髩如翁考文虎觀瑤編合賜饌龍庭綺席同<lb/>
共沐恩波向三月敢將衰朽附羣公<lb/>
　　　其二<lb/>
誥書飛下九重天同日承恩拜御前禮樂逺稽周六典<lb/>
聲華肯譲漢諸賢錦袍潤浥宫花露驄馬驕嘶御栁烟<lb/>
莫訝同歸不同路誓堅晚節報堯年<lb/>
<pb n="KR4e0016_WYG_006-90a"/>
　　　送箭局大使王仲良還南昌<lb/>
清曉承恩出帝京翩翩綵服照新晴十年干禄雙親健<lb/>
千里還家一棹輕夾道風花連晚驛滿城烟栁帶春鶯<lb/>
蹇予亦有歸田興去住偏傷戀闕情<lb/>
　　　五月十五日早赴奉天殿右角門謝恩明日出<lb/>
　　　通濟門登舟感賦一首<lb/>
同捧天書拜紫宸獨驅羸馬出京門十年濫禄慚儒術<lb/>
六袠歸田荷主恩夾道鶯啼千騎合連城虎踞萬營屯<lb/>
<pb n="KR4e0016_WYG_006-90b"/>
白頭此去憐疎逺翹望蓬萊海色暾<lb/>
　　　大赦後一日出京城聞崇慶王太守子啓自和<lb/>
　　　州屯所㩦其佳兒南歸喜而有作<lb/>
故人舊謫和陽戍五月初聞罷種田誰使南山歌石爛<lb/>
天教合浦得珠還榮華過眼青雲後事業傷心白髪前<lb/>
我亦南歸尋舊約正須美酒送流年<lb/>
　　　過風火磯<lb/>
風火磯頭波浪深馬當峽裏雨雲隂轉輸估客無南北<lb/>
<pb n="KR4e0016_WYG_006-91a"/>
争戰英雄自古今水潄蘆根侵岸脚石懸藤蔓到潭心<lb/>
一時登覽餘風景静倚蓬忩酒滿斟<lb/>
　　　過湖口縣<lb/>
佛子磯頭遡客舲南湖高栁寄沙汀水分彭蠡溶溶緑<lb/>
山送匡廬冉冉青雨過人家收鴨早日高網户晒魚腥<lb/>
故園此去猶千里安得乘風破杳冥<lb/>
　　　投老歸田承敬則陳兄有詩見寄依韻奉答<lb/>
京闕辭榮慨暮年解纓歸濯武山泉倦鴻斂翼青霄上<lb/>
<pb n="KR4e0016_WYG_006-91b"/>
啼鳥傷心白髪邊擬注丹經尋故檢欲叅道帙校真詮<lb/>
看花載酒雙溪曲可得重來獨惘然<lb/>
　　　其二<lb/>
莫怪經年相見稀閒心已逐野雲歸花間舊醸荼䕷酒<lb/>
松下新裁薜荔衣山樹曉晴黄鳥並野塘春漲白魚肥<lb/>
憐君坐病吟成癖天上何人識少微<lb/>
　　　毛生從龍陪予由藍陵入小莊歸賦此為貺<lb/>
一月尋山秋興濃毛生杖屨喜相逢入溪暫醉藍陂酒<lb/>
<pb n="KR4e0016_WYG_006-92a"/>
度嶺初聞薦福鐘連筏載雲穿櫸栁斷橋横雨出芙蓉<lb/>
㝡憐林下茅堂好晏嵗㩦書慎所從<lb/>
　　　題丘生種杏圖<lb/>
西山蒼翠接匡廬誰畫丘君種杏圖日上高林花散錦<lb/>
雨微深樹子埀珠山中自註遊仙録林下長懸賣藥壺<lb/>
老我何由一相見定騎青鹿問屠蘇<lb/>
　　　柬劉方東<lb/>
秋落雲亭水滿河故人池館許重過入門未覺青山少<lb/>
<pb n="KR4e0016_WYG_006-92b"/>
對酒偏傷白髪多桂樹蔵烟依古岸芙蓉含雨媚新波<lb/>
白沙翠竹當時路明月隨人奈醉何<lb/>
　　　和答陳孔郁<lb/>
早嵗儒林識姓名重逢今見好詩成才情自擬唐諸子<lb/>
禮樂還徵魯兩生老去獨驚華髪在愁來偏愛晚山晴<lb/>
栁溪春水多鷗鷺為報南歸願結盟<lb/>
　　　題泰和縣丞陳舉善所畫山水圖<lb/>
少日東南事壮遊憑高弔古思悠悠山中樓觀神仙府<lb/>
<pb n="KR4e0016_WYG_006-93a"/>
江上雲霞帝子洲别塢松風琴入奏平湖花雨棹聞謳<lb/>
只今投跡山房裏坐看新圖嘆白頭<lb/>
　　　冬日同鍾舉善諸友登蕭氏一經樓留飲醉歸<lb/>
　　　承子所國録有詩依韻奉答<lb/>
書樓新築與山齊冬日登臨感聚奎蜂户怯寒封凍蜜<lb/>
燕巢驚雨落春泥一經已見當家授萬巻終期列笈栖<lb/>
朋好莫辭頻載酒梅花正在汶溪西<lb/>
　　　冬日過延夀寺訪玉壺上人賦柬同遊諸君子<lb/>
<pb n="KR4e0016_WYG_006-93b"/>
看山隨客過楓橋下馬尋僧問栁條古殿碧苔春寂寂<lb/>
紺園紅樹晚蕭蕭能詩茅屋應堪賦入社東林倘見招<lb/>
却憶舊遊曽載酒知心凉月坐吹簫<lb/>
　　　題胡躭橋<lb/>
雲壓波沉影獨搖胡躭河上看新橋鵲毛隠約填星漢<lb/>
鼉骨參差駕海潮二水合流氷漸釋四山環立霧全消<lb/>
十年京國懐疎放猶得行歌逐野樵<lb/>
　　　由紫岡坪過西岡劉氏山居憶往年同廬陵王<lb/>
<pb n="KR4e0016_WYG_006-94a"/>
　　　如川避地於此今十六年矣撫念存沒愴然興<lb/>
　　　懐<lb/>
入山西度紫岡坪荒草含烟一望平雲拂鵲巢村疃近<lb/>
雪消魚窖野泉清故人舊别嗟存沒野老相逢識姓名<lb/>
歲晏重來還白髪十年江海最闗情<lb/>
　　　臘月廿三夜㑹西岡劉氏書房以傳奉邀竹庭<lb/>
　　　徵君子所國録俱以事不果至因寫此述懐録<lb/>
　　　示以傳并柬同賦者<lb/>
<pb n="KR4e0016_WYG_006-94b"/>
霜飛平野月光微銀燭高臺爛有輝盤送璚芝氷線滑<lb/>
杯行琥珀酒波肥早春已覺隨年至佳客偏傷與願違<lb/>
明日醉醒岡上路梅花須挿滿頭歸<lb/>
　　　冬日登高逺樓為朱子瞻賦<lb/>
閒來着處尋山水下馬還登高逺樓西澗水聲千丈落<lb/>
南峰雲氣一尖浮斜陽町疃牛羊晚細雨陂塘鳬雁秋<lb/>
不是梅花催晏歲為君十日更淹留<lb/>
　槎翁詩集巻六<lb/>
</p>
<p>
</p>
  </div>
</body>
</text>
</TEI>
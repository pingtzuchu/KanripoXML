<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0520_SBCK_001-1a"/>
存復齋文集卷之一<lb/>
　　　　元征東儒學提舉雎水朱徳潤澤民著<lb/>
　　　　　　　　　　　　　　曽孫夏重編<lb/>
　　　賜進士湖廣按察使東吴項璁彦輝校正<lb/>
銘<lb/>
　　延祐六年冬徳潤以太尉瀋王見知徴入京師<lb/>
　　道經淮安得端石硯作硯銘曰<lb/>
羙㢤茲硯平而不砥方而不噐涵文之英蓄文之粹<lb/>
滋文之力養文之氣是謂筆墨之焠礪<lb/>
　　心逺堂銘為張清夫提學作<lb/>
人之虚靈秉彛好徳一理萬殊帷心之則心逺地偏<lb/>
<pb n="KR4d0520_SBCK_001-1b"/>
靜徳之履不逺伊迩繄心知止太湖之壖松溪竹軒<lb/>
君子構堂孰迫而喧逺兮無垠六合俱春心與　忘<lb/>
張公其人<lb/>
　　止齋銘為无亨之御史作<lb/>
惟士之志北南西東匪動則貞悔吝吉凶是以君子<lb/>
或息而止四方一室知止所履止孝惟子止敬惟臣<lb/>
匪止弗安匪安弗臻渤海之原齋居拳拳服膺至善<lb/>
止㢤勿遷<lb/>
　　古鼎銘<hi>并序</hi>
至治二年春集賢學士䫙哥識律得古鼎寘堂中且<lb/>
諗朱徳潤曰斯鼎形範巋兀文鏤朴雅其三代之製<lb/>
<pb n="KR4d0520_SBCK_001-2a"/>
歟徳潤曰昔后王君公列鼎　作有由自昜姓<lb/>
迭興君或命之臣亦作之列食扵家豈特廊廟今學<lb/>
士公温亮淳厚質直有容懼叔向之䜛銘儆考甫之<lb/>
三命寅畏小心承家之光廼寊斯鼎思古所作堅不<lb/>
變質文不飾華公則郊之惟古是式匪玩其物前人<lb/>
作之公寔用之曷究先代請曰公鼎庶㡬似之銘曰<lb/>
範金作噐虚中央三足負峙竒耦張黄耳玉鉉昭文<lb/>
章革故鼎新止吉祥饕餮戒味卑膏梁鐫鏤象形俾<lb/>
勿忘昔公先王平炎方豐功茂徳佐世皇偉㢤斯鼎<lb/>
今在堂對揚休命釐尓章式僣祖考祀孔明請和塩<lb/>
梅續馨香<lb/>
<pb n="KR4d0520_SBCK_001-2b"/>
　　夀樂堂銘<hi>并序</hi>
至元十二年王師下江南時吕公浩叟以故宋命出<lb/>
使軍前持節見淮安忠武王抗辭不屈明年南邦混<lb/>
一宋臣悉朝于京師公與焉朝廷授公嘉議大夫淮<lb/>
東宣慰使仍賜金符玉帶寵慰其行公拜命以疾辭<lb/>
職㱕卧吴中二十六年而卒𥘉即虎丘之隂構堂扁<lb/>
曰夀樂且曰人生百年自古賢愚之士同㱕丘隴其<lb/>
不朽者惟名義耳吾幸際天朝得完首領以殁将何<lb/>
望乎扵是以餘資豐酒肴延親舊披圖玩史以樂其<lb/>
天年大徳間公殁葬其地今公之孫濤求余寫其堂<lb/>
之景且徴銘焉徳潤以先大父淮西之役扵公為世<lb/>
<pb n="KR4d0520_SBCK_001-3a"/>
契而濤又與徳潤㳺乃作銘詩誦公之萬一云巖巖<lb/>
髙堂翳其松篁山川縈紆厚公之蔵公昔抗辭受<graphic n="KR1179" url="https://raw.githubusercontent.com/kanripo/KR-Gaiji/master/images/KR1179.png" mimeType="image/png"/>
不欺南服既定来朝京師宏矣大元覆天洪庥勸孝<lb/>
移忠寘公列侯錫以衮裳玉帶金符順天受命㱕休<lb/>
于吴中堂有侐燕寝孔碩来我友朋樂我親戚不夷<lb/>
不惠繄公之徳子孫千億来世其澤<lb/>
　　太守眺侯除運使銘<lb/>
公田膴膴八百其畞侯之来吴民思其撫侯之去吴<lb/>
民食思饇郷土異宜與衆聴之勿信小言小言或欺<lb/>
為政在官賦役在民歛之勞之髙下俾均俟之運司<lb/>
邦境則隣凡此牧養孰非吾人匪嚴弗威匪寛弗安<lb/>
<pb n="KR4d0520_SBCK_001-3b"/>
寛以字良威以戢姦失此其中莅事則艱凡百有政<lb/>
古式是觀<lb/>
　　教授<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>銘<lb/>
漢之校官今郡文學典教泮宫横經師幄吴邦之風<lb/>
思魯一變律已以先庶則人勸言慎行脩乃式乃矜<lb/>
勉兹古訓庶列槐隂<lb/>
　　道傳圖銘為栁待制作<lb/>
粤稽先天孰玄孰黄人文既闢圖畫乃彰継善成性<lb/>
由隂與陽維彼先覺純一惟誠行在天下言在六經<lb/>
如愚惟顔一唯惟曽何莊之辭土苴緒餘奚荀之辨<lb/>
指禮為儒瞻復日月云何其躅髙山景行庶㡬在目<lb/>
<pb n="KR4d0520_SBCK_001-4a"/>
　　同𥘉銘為同同待制作<lb/>
天髙地下萬物散殊禮制有定其象可模念彼厥𥘉<lb/>
同此一善太和坱圠庶彚萬變山川草木發生扵春<lb/>
克已復禮天下㱕仁<lb/>
　　魏伯禮濂源亭銘<lb/>
漢中之丘濂源之氾左盻終南右環沔水有羙一人<lb/>
結亭其址竹樹紛披烟霞綺靡宇宙中和襟懐粹羙<lb/>
濂以溥施源以知始書盈架牘酒在罍洗山廻亭<lb/>
君子所履<lb/>
　　武夷山銘<lb/>
元氣孕物武夷秀偉石結群象雲行雨施玉女峰髙<lb/>
<pb n="KR4d0520_SBCK_001-4b"/>
蒼屏隱翠有祠者屋徽囯所祀學究千載道濟斯世<lb/>
念者濂洛有開群蒙不有朱子學傳孰　剖纎悉<lb/>
理窮孰通九曲廻溪山髙水深明月當户清風在林<lb/>
溥博淵泉以慰我心<lb/>
　　江浙行■右丞岳石木公提調海漕政績碑銘<lb/>
至正四年春上命資政大夫江浙行省右丞岳石木<lb/>
公捴督漕事于矣遵舊制也于時岳公既来漕府長<lb/>
佐賔属咸在公曰海運國之重務官有定制事有常<lb/>
程尓皆䏻職矣又將奚言然而上既付予以綱領其<lb/>
敢不夙夜在公敬承乃事汝惟昔勤于官用選在兹<lb/>
漕有良規汝擇其長来告予其從之有惬于心不順<lb/>
<pb n="KR4d0520_SBCK_001-5a"/>
乎民予其除之衆咸曰嘉言若兹敢不聴從公既視<lb/>
事㑭召甲户之俟官給直為脩檣䌫顧梢矴之費者<lb/>
即預期卑之使從容完葺毋迫期苟且其春夏漕官<lb/>
督運夫裏粮装載廵視舟楫比歲例探籌投鈎益嚴<lb/>
至若銖斛之量倉貯有登升聚斗之費運舟有水蒸<lb/>
日曝之虧漕府以是與諸郡嵗常抵梧公使各驗所<lb/>
損量得其平𥘉公至吴有司舘榖一皆弗受及抵崑<lb/>
山次舍見供張重帟庖饍豐羙愕然曰此非民力所<lb/>
致乎郤之弗顧所屬化之悉從簡約嵗兩運卜吉毎<lb/>
先期祀<lb/>
天妃扵郡城崑山路漕廟所官属具集公帥執事齋<lb/>
<pb n="KR4d0520_SBCK_001-5b"/>
祓宿廟下周眡滌濯隋釁逆牲奉幣享神之旦五皷<lb/>
樂既奏公率掾属漕府官以下恪䖍致禱拜興肅然<lb/>
冈敢怠譁由是兩運既發海無驚濤舟行如履坦涂<lb/>
扵乎自海道通而東南之漕運日益若京官廪禄朔<lb/>
方軍儲燕民足食咸仰扵兹五十年間太倉之粟紅<lb/>
腐可謂盛矣然往年漕期或獰波沸騰變異百出而<lb/>
公是行也政平事簡粮艘具逹于直沽盖所謂天神<lb/>
祐其誠漕府賛其羙有司憚其嚴民庶樂其恵又䏻<lb/>
慎終如始則其休績可不勒諸金石以永其傳乎公<lb/>
自𥘉筮仕部郎官歴首䑓幕職尚書兵刑部集賢學<lb/>
士兩臺治書淮西㢘使叅政湖廣留守上都行宣政<lb/>
<pb n="KR4d0520_SBCK_001-6a"/>
使凡二十一遷而陞江浙右丞則公之素行不有偉<lb/>
度長材以獲知于朝廷者其何䏻若是乎是年漕粮<lb/>
為石二百六十四萬餘舟為載一千四百有竒夏五<lb/>
月漕事畢公還于省吴之属司邦之民人懐徳不巳<lb/>
乃俾徳潤為文記其事且為詩以歌之曰<lb/>
東南漕運嵗集海邦官貰其直力役其氓府長有属<lb/>
惟時俊厖國有常度孰捴其章帝<graphic n="KR1179" url="https://raw.githubusercontent.com/kanripo/KR-Gaiji/master/images/KR1179.png" mimeType="image/png"/>首臣㑭提其綱<lb/>
惟此岳公克畫其良如機運軸一轉百翔漕夫既来<lb/>
仰給相望公則先期付幣葺航江左列郡廪貯其粮<lb/>
漕舟往載官吏具張俾各投鉤毋辭逺方銖斛之較<lb/>
俾平其量次舍重帟公辭弗當有司奉宴公謝弗遑<lb/>
<pb n="KR4d0520_SBCK_001-6b"/>
嵗次天妃牲牢我将式轉其誠齋祓稽䫙焚幣于庭<lb/>
齊酒芬芳神顧来歆錫祉禳禳飲福燕喜鼔鐘喤喤<lb/>
始時運夫貪官之償嬉笑出沒習水登檣或繁其役<lb/>
嘯歌徬徨今欣而謳如履土彊曰公惠我保我家慶<lb/>
曰公福我于艘葦航公誠之故神庇我昌厥明啓舟<lb/>
公餞于艎檣烏北指鸞旗央央公曰漕官勉尓是行<lb/>
國有大順毋憚海洋南風送帆海波不揚天妃効靈<lb/>
百示助祥相此漕役既逹于京京有儲積民以乂康<lb/>
懐来之思歌矢弗忘刻諸堅珉以示乆長<lb/>
　　賀夫人阮氏銘詩<lb/>
㳤慎和柔是謂婦徳慈義惠訓是謂毋儀惟此儀徳<lb/>
<pb n="KR4d0520_SBCK_001-7a"/>
夫人有之式嫓其良子孫蕃滋浙江東来雲山披披<lb/>
改卜是宜我作銘詩孰以比徳詵詵螽斯<lb/>
　　肅政銘為趙宗吉憲僉作<lb/>
維天有理淮民有彛淳風既斵禮義乃虧爰立王度<lb/>
教之治之群牧星羅臬司是規維此分憲百司綱維<lb/>
明以燭逺聡以察微民曰趙公来撫我羸疲癃無吿<lb/>
趙公是咨庶政有缺趙公是禆姦暴作慝趙公弭之<lb/>
民瘼孰恤趙公去之惠此南囯民將歌之<lb/>
　　知止堂銘<lb/>
人生而靜動乃其機行必知止履則弗危鋭焉退速<lb/>
定乃神怡安而䏻慮止故弗移事物既接众情交攻<lb/>
<pb n="KR4d0520_SBCK_001-7b"/>
不有知止孰究始終猗欤馮公克踐其實搆堂掲扁<lb/>
進退惟式左圖右書玉昆金友出則奉公入則善守<lb/>
髙堂巍巍誰其馮師曽思心傳其迨庶㡬<lb/>
　　淳雅齋銘為杜堯臣作<lb/>
元氣絪緼萬物化淳人惟至靈心徳曰仁中含太和<lb/>
雅素合真含哺鼔腹林林而羣有赫帝治陶匏結䋲<lb/>
禮物始備元酒大羮孰為犠尊下散其檏孰為丹<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
不素而斵民澆俗漓世競抵欺朴素不復言淳行違<lb/>
繄我杜氏世徳之羙淳以性天雅以正始仕優則學<lb/>
力致其勉質之素之匪石弗轉<lb/>
　　髙徳基太守善政銘詩<lb/>
<pb n="KR4d0520_SBCK_001-8a"/>
大江東南甲郡惟吴國賦嵗夥民生亦劬三農食力<lb/>
終嵗艱食不有賢守孰恤其瘠亦有戚里官寺陪租<lb/>
民浚其膏里胥助輸商稅榷酤百役具将不有賢守<lb/>
孰寛其償維此髙侯倣漢名杜善緝其民以永令譽<lb/>
　　金壇縣尉<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>屏銘詩<lb/>
金壇之圻宰邑所治髙君作尉来撫癃疲先令後罰<lb/>
聴之信之弗使饑寒㢘耻是虧凡此蒞政克念在兹<lb/>
豈惟尉邑作郡庶㡬<lb/>
　　四言銘詩送髙文海秀才㳺京師<lb/>
惟士之生桒孤蓬矢志在四方動則以禮俊矣文海<lb/>
有嚴父師㓜學壯行惟此其時京師之陽河水泱泱<lb/>
<pb n="KR4d0520_SBCK_001-8b"/>
送子行邁觀國之光京師之邑多士雲集願子擇㳺<lb/>
謙以受益烜赫貴勢勿䛕以趋華侈宴樂勿慕以愉<lb/>
徐行弗顛慎言靡侮矢詩不諼歌以贈子<lb/>
　　資善大夫中政院使買公世徳之碑銘<lb/>
皇元混一區宇際天所覆冈不臣服于閴尤先效順<lb/>
時則有若不花刺氏以佃巧手藝入附徙置和林又<lb/>
遷扵西京朝廷設局院官曹以領之今資善大夫中<lb/>
政院使買述丁之曽祖洪城公寔在焉公諱馬合麻<lb/>
以天文之學獲知于朝不属局院領中統𥘉親王阿<lb/>
里子哥叛公與其子撒的迷失随官軍相事有功詔<lb/>
賜名馬白金至元十七年國家建洪城屯衛授公百<lb/>
<pb n="KR4d0520_SBCK_001-9a"/>
夫長及洪城公病䔍呼諸子謂曰吾自内附以来心<lb/>
懐忠報未竟所懐汝曹勉之命長子撒的迷失居京<lb/>
師充禁役次子哈散襲百夫長季子烏馬兒蚤卒撒<lb/>
的迷失即今資善公之祖也至順中以資善公貴贈<lb/>
咸陽郡公生一子諱阿合麻即資善公之父也亦以<lb/>
子貴贈咸陽郡公年卅二早卒夫人阿魯温氏生二<lb/>
子長即資善公次曰間間仕止集賢院經厯一女適<lb/>
翰林待制軋哈麻咸陽公殁後夫人守義不移哈散<lb/>
䓁嘗有䦧墻之侮夫人辯甚直朝端憐之白成宗皇<lb/>
帝得壐書護其家且敕其子執經太學後亦以資善<lb/>
公貴封咸陽郡夫人𥘉資善公以李叔固丞相奏從<lb/>
<pb n="KR4d0520_SBCK_001-9b"/>
大都丞相入宿衛至大中授尚服院長史再授利用<lb/>
監大使京畿運粮提舉河間運判集賢經厯俱有䏻<lb/>
聲盖咸陽郡夫人嘗訓以事上忠律已㢘撫民仁以<lb/>
致公之顕貴焉學士楊公徳方作錫類堂記以褒之<lb/>
泰定二年公拜南䑓監察御史即言出使官三品以<lb/>
下止給驛餉一名以蘇民力天暦𥘉拜内臺監察御<lb/>
史言為人臣不可僥倖䝉古翰林院官曹數請璽書<lb/>
護持乞追還官不得再請又言官買民物不許减其<lb/>
常直京城耆老舊設五十名近五門南城續增設一<lb/>
百名皆富商托此庇役乞止仍舊朝廷皆從之至順<lb/>
𥘉出為山南㢘訪副使至則首平民役俾置文簿編<lb/>
<pb n="KR4d0520_SBCK_001-10a"/>
次以十年週轉甲者先之乙者次之時歲餞公勸率<lb/>
富人并移官鏹賑済疾病者命醫視之至春遣復郷<lb/>
土再遷户部侍郎言嵗和織素叚止宜改織平綾省<lb/>
官費三萬五千定又以造鈔局民貧人給綿布一疋<lb/>
迄今行之是年朝廷以公材幹皆毋氏之訓旌表曰<lb/>
貞節之門後太夫人夀至八十公再陞左司郎中至<lb/>
正元年拜户部尚書言為國當節費養民乞停不急<lb/>
之務及造鈔局再遷河東憲副中書請復公為長尚<lb/>
書加授中奉大夫公以兩京供需煩民官給鈔本卑<lb/>
之居庸北洪賛地及狼山土墓煼米店民病逺汲公<lb/>
首捐巳俸二千五百緡復請扵官得給錢鑿井居民<lb/>
<pb n="KR4d0520_SBCK_001-10b"/>
便之翰林掲公曼碩嘗銘其井三年陞中書叅議詔<lb/>
賜雲龍金帶四年轉宣徽同知旋授資善大夫中政<lb/>
院使至正七年國家以軍儲之重起公為海道萬户<lb/>
府逹魯花赤公至之日斟酌權宜盡轉輸之道九年<lb/>
又起公為江西䓁䖏茶運使将行矣使謂徳潤曰吾<lb/>
家世忠孝盡瘁事國則以于闐之丘隴未有以彰厥<lb/>
祖考者子盍為我紀其實而銘之扵乎古者有功銘<lb/>
于太常世其任子今不花刺氏来㱕王庭效　夷險<lb/>
止扵屯衛長獨資善公以毋氏之化尭勤政治為時<lb/>
名卿豈不愇歟而徳潤托知扵公者素矣義不敢辭<lb/>
乃書其祖代且顧公益勵前脩以永世徳焉銘曰<lb/>
<pb n="KR4d0520_SBCK_001-11a"/>
惟不花刺氏来為王臣咸以巧藝或織或紋曽祖有<lb/>
覺通天文學不墜藝倫平叛有作宿衛之伍寔為公<lb/>
祖盡瘁小心靡有蹇迕父氏蚤世賢毋守義訓子孝<lb/>
忠俾學而仕公既顕貴允釐庶政列扵名臣錫賚有<lb/>
慶惟忠為臣惟孝為子尚勤我公終世其羙<lb/>
　　君子堂銘<lb/>
苞蘖之卉拱把之木豈若尚氏堂髙樹竹君子虚心<lb/>
卑以自牧君子厲操節以自朂載歌衛詩惟彼淇澳<lb/>
挹此嵗寒温其如玉<lb/>
　　詩羙丁誠之經厯書滿之㱕<lb/>
欲縶者駒伊人之乗食彼埸苗懐此惠政豈無甫田<lb/>
<pb n="KR4d0520_SBCK_001-11b"/>
力民代食千倉既盈十畞惟役服箱有牛荷耒有農<lb/>
農嵗艱食積者如墉焉得賦均同隰同畛莫匪王土<lb/>
分惠其貧<lb/>
　衢州白太守善政銘詩<lb/>
猗欤白侯牧伯之良善緝其民底于樂康𥘉衢之人<lb/>
困扵賦役稅者倍償勞者弗恤民飢而號無隙可逃<lb/>
侯曰均役母重其徭䓁甲之殊驗力以敷遏強撫弱<lb/>
養老慈孤民教而勸吏勤以讋居者樂生逋者復業<lb/>
帝曰守臣惠利我民寵錫其章来帛来臻柯山蒼蒼<lb/>
善政逺揚我作頌詩俾民勿忘<lb/>
　　櫟夀齋銘<lb/>
<pb n="KR4d0520_SBCK_001-12a"/>
龜靈而燋雉文而翳材為身累也豈惟木與人小年<lb/>
非菌大年非椿櫟之夀也食吾真<lb/>
　　自警銘并示方山弟<lb/>
人生百年今其巳半難得者親扶持患難富貴貪賤<lb/>
莫非<graphic n="KR1179" url="https://raw.githubusercontent.com/kanripo/KR-Gaiji/master/images/KR1179.png" mimeType="image/png"/>運君子脩身克巳安分儉以䖏家勤以治生<lb/>
勿酗扵酒母肆其情勿逢人短毋矜自䏻出言慮後<lb/>
窒欲防萌勿以毀怒母以譽歡毀或造言譽乃佞端<lb/>
屯蹇憂戚庸玉汝成敢告吾弟兼以自銘<lb/>
　　楚山圖銘為兀顔子中憲僉作<lb/>
六書之教二曰象形刻諸鼎彛掲之旂旌用昭憲度<lb/>
以節禮刑去古既逺風囂淳漓政繁法夥民情愈欺<lb/>
<pb n="KR4d0520_SBCK_001-12b"/>
侯伯邦守宇養或虧爰陳臬司俾绳其違我兀大夫<lb/>
忠<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>而威繡衣換節僉憲南陲令肅政成百度惟清<lb/>
作此好圖以代勒銘<lb/>
　　府判銘為馮進道作<lb/>
府判貳郡古曰郡丞方題别駕車列屏星姚崇佐楊<lb/>
政條簡肅元忠檢洛豪權憚伏桐川之陽靈山蒼蒼<lb/>
佐治通守宣化府堂馮君蒞政廉直不欺惟古是則<lb/>
姚魏其師<lb/>
　　李加訥左丞祀海神銘<lb/>
維誠感神維忠報國祀神祈民穆然弗瀆公昔在朝<lb/>
縉紳属目及副憲政来恵南服禱祀海神下𥙷坤軸<lb/>
<pb n="KR4d0520_SBCK_001-13a"/>
長驅蛟魚民獲安居有懐令徳頌声載涂吴山岧嶤<lb/>
浙水縈紆民歌公功與石弗渝<lb/>
　　石几銘<lb/>
端溪之石質堅理宻琢為直几可憑可拭朝競日惕<lb/>
弗教怠惰日省吾過憑几而坐毀譽相尋榮辱危機<lb/>
登髙自卑損者益之日省吾私憑几而思<lb/>
　　夀域銘為吴思可左丞賦<lb/>
大㢤夀域仁基義垣東序養老西郊尚賢政教之澤<lb/>
洽扵人心天地覆載日月照臨皇建有極宰臣爕理<lb/>
五氣斯順四序時履雍容吴公荷帝之錫五福具来<lb/>
好是懿徳式訓忠孝貽謀子孫願崇令聞佐國佑民<lb/>
<pb n="KR4d0520_SBCK_001-13b"/>
岡陵之夀松椿之年戬榖永昌如此頌言<lb/>
　　雪屏圖銘為秦元之治書作<lb/>
天地布氣隂陽潜㡬為豐為瑞六出霏霏山川聳玉<lb/>
草木成琪乃卜有年乃歌衛詩四時順序休徴攸宜<lb/>
曷特雨露膏之沐之譬彼風雷亭之毒之君子設教<lb/>
萬夫是依愛之養之誨之勵之肅若瑞雪降當其時<lb/>
朂此秦公庶㡬似之<lb/>
　　生生堂後銘為豫章胡伯雨賦<lb/>
天地成化仁心生物萬變一理維誠無息五行殊功<lb/>
二氣實體動靜互根那有終始元者善長生生相續<lb/>
繼善成性中和位育仰彼先覺有開我蒙圖書之作<lb/>
<pb n="KR4d0520_SBCK_001-14a"/>
萬世永功<lb/>
　　周<graphic n="KR1272" url="https://raw.githubusercontent.com/kanripo/KR-Gaiji/master/images/KR1272.png" mimeType="image/png"/>雲思親圖銘<lb/>
孩提愛親天性之衷爰失怙恃所思無窮問之前人<lb/>
曷棄其族今田復完食祀嗣續思親之里雲水亶亶<lb/>
思親之子克世其羙中田有廬貽謀有書太史善志<lb/>
以永厥圖<lb/>
　　萱夀堂銘<lb/>
大椿之年比黄耇喬松之齡宜爾後豈若孫孝子搆<lb/>
堂孔阜班其彩衣進其醇酒如萱之忘憂以祈夀毋<lb/>
　　希<graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>齋銘為李一𥘉提舉作<lb/>
秉彛好徳惟心所從過勿憚改乃恊厥中賢㢤衛<graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>
<pb n="KR4d0520_SBCK_001-14b"/>
克己實踐進徳之功老而不倦希之者誰曰惟李子<lb/>
寡過未䏻式念在此湘南之壖有齋隆然茂以草木<lb/>
欝乎山川居焉有圖學焉有書希<graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>真積俾復厥𥘉<lb/>
　　太守師侯碑隂銘<lb/>
賢㢤師侯弗猛弗欺抑彼殘暴撫兹癃疲民懐其徳<lb/>
久若渇飢頌声載石如師侯治後来太守視此作碑<lb/>
存復齋文集卷之一<lb/>
<pb n="KR4d0520_SBCK_001-1a"/>
　　附錄<lb/>
朱宜人吉氏墓碣銘<lb/>
　　　奉訓大夫祕書少監蜀虞集撰文<lb/>
　　　中議大夫祕書太監康里巙書丹<lb/>
　　　中奉大夫嶺北湖南道肅政㢘訪使鄧文原<lb/>
　　　　篆題<lb/>
征東行省儒學提舉朱徳潤常爲集言其母吉宜人<lb/>
之孝也祖母施夫人甚愛之至元甲午十二月吉宜<lb/>
人将就舘而施夫人疾病歎曰吾婦至孝天且賜之<lb/>
佳子吾必及見之既而疾且亟治後事其大父卜地<lb/>
陽抱山之原使穿壙以爲蔵施夫人曰異㢤吾夣衣<lb/>
<pb n="KR4d0520_SBCK_001-1b"/>
冠偉丈夫来吿云勿奪吾宅吾且為夫人孫既而役<lb/>
者治地深五尺許得石焉刻曰太守陸君績之墓别<lb/>
有刻石在傍曰此石爛人来換石果斷矣其祖命亟<lb/>
掩之而更卜兆施夫人又夣偉衣冠者復来曰感夫<lb/>
人盛徳真得為夫人孫矣徳潤生其大父字之曰順<lb/>
孫而施夫人沒人以為孝感所致吉宜人不惟婦道<lb/>
成扵家也而又好施大徳丙午之饑吴民多以子女<lb/>
易食者吉宜人聞其隣之有此也脫簮珥易以㱕而<lb/>
食之者数人及嵗熟其人亦稍成大悉以㱕其父母女<lb/>
子擇善良嫁之吉宜人又以其家之素從兵也嘗恐<lb/>
其子不事儒學則常誨之曰惟朱氏睢陽五老兵部<lb/>
<pb n="KR4d0520_SBCK_001-2a"/>
公之後門户不輕矣非學其何以自立乎今徳潤起<lb/>
家為提學使者稍足以慰宜人之志延祐丁巳之三<lb/>
月宜人没而不及見今十有一年矣悲夫因又請曰<lb/>
大人亦知徳潤之扵先生有一日之從也命徳潤曰<lb/>
盍圖尓毋之不朽者乎敢以銘請吉宜人睢陽人其<lb/>
大父處仁故宋淮西兵馬提督官其父受始家于吴<lb/>
而宜人㱕廷玉氏子四人徳潤徳寧徳𢡟徳玄女<lb/>
人銘曰<lb/>
　積善在門有子孔文不延其躬以待吉逢吁嗟乎<lb/>
　幽宫<lb/>
　　今僶俛依<lb/>
<pb n="KR4d0520_SBCK_001-2b"/>
　　伯生先生命抄錄一過碩併請<lb/>
　　先生書之庶永傳也<lb/>
　　　　　　　　　　　巙敬吿<lb/>
　　澤民提學足下<lb/>
有元儒學提舉朱府君墓志銘<lb/>
　　　資政大夫江南諸道行御史臺侍御史鄱陽<lb/>
　　　周伯琦譔并書篆<lb/>
君諱徳潤字澤民朱姓其先睢陽人九世祖貫宋朝<lb/>
議大夫兵部郎中夀八十餘與杜祁公䓁為睢陽五<lb/>
老㑹有詩傳于世贈司農少卿子孫因官江南遂著<lb/>
籍子吴焉司農之五世宋太學錄大有學錄生宋祕<lb/>
<pb n="KR4d0520_SBCK_001-3a"/>
書省檢閱文字應得祕書生瓊仕國朝為長洲縣儒<lb/>
學教諭娶吉氏君之父母也君身長八尺秀異絶人<lb/>
讀書一過輒䏻記毎以詩文自喜善書扎尤工畫山<lb/>
水人物有古作者風天得也當延祐之末年廿五㳺<lb/>
京師吴興趙文敏公子昻薦之附馬太尉瀋王以聞<lb/>
仁宗皇帝召見玉徳殿命為應奉翰林文字同知制<lb/>
誥兼國史院編脩官明年正旦日食越三日受朝君<lb/>
從瀋王再見上注視久之廿一日宫車晏駕三月英<lb/>
宗嗣位㑹瀋王以忤中貢人斥外太皇太后命馳薌<lb/>
于鄞之天童寺君遂與偕表授鎮東行中書省儒學<lb/>
提舉又明年二月大雪上獵栁林駐夀安山以近臣<lb/>
<pb n="KR4d0520_SBCK_001-3b"/>
言召見君獻雪獵賦累萬餘言竒之國家用浮屠法<lb/>
集善書者以金泥寫梵書有旨命君綜其事盖旌其<lb/>
䏻書也及成而英廟<graphic n="KR1406" url="https://raw.githubusercontent.com/kanripo/KR-Gaiji/master/images/KR1406.png" mimeType="image/png"/>配矣君語其友曰吾挾吾䏻<lb/>
事兩朝而弗偶是宰物者不吾與也其㱕飲三江水<lb/>
食吴門<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>乎旦日買舟而南是時中朝賢公卿若康<lb/>
里文獻公子山蜀郡虞文靖公伯生四明袁文清公<lb/>
伯長軰無不留之而君弗聴也既㱕社門屏處<lb/>
經籍増益學業不求聞逹垂三十年声譽弥著至正<lb/>
十一年汝汴弗靖蔓及江淮郡縣多失守明年江浙<lb/>
行中書省平章政事三旦八統兵東征起君為江浙<lb/>
行中書省照磨官實叅軍謀君慨然曰四方震擾若<lb/>
<pb n="KR4d0520_SBCK_001-4a"/>
此忍坐視乎遂出應<graphic n="KR1179" url="https://raw.githubusercontent.com/kanripo/KR-Gaiji/master/images/KR1179.png" mimeType="image/png"/>進言扵平章曰民不識兵將<lb/>
百年矣變生不虞宜以安集為念凡擲兵来附者皆<lb/>
平民脅從詿誤者請一切貸之庶克有濟平章韙之<lb/>
三軍用命出杭之鳳口而湖而廣徳所指風靡不再<lb/>
月而杭定郡二州三縣九鎮一者君之謀居多湖守<lb/>
一子𬒳害諸将欲殱其黨君力爭之止誅其渠𥘉遣<lb/>
禆将韓邦彦取廣徳或言邦彦世戍其地父兄子弟<lb/>
黨㓂未便平章屬君覘之君諭以大義其人<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>酒誓<lb/>
無他心還具白其情乃行遂下廣徳出其父而殺其<lb/>
兄弟焉江東人至今道其事既而君以選攝守長興<lb/>
至州則市無一人乃郊召父老告之以其故仍印號<lb/>
<pb n="KR4d0520_SBCK_001-4b"/>
給其民以識别扵㓂且曰汝所怖者官軍尓佩此則<lb/>
官軍不汝犯扵是甿庶麇至未竟月籍户得萬四千<lb/>
八百九十九居一載代者至稚耋涕泣遮留之不得<lb/>
因以病免㱕其後浙省兩試郷貢士皆嘗聘君不起<lb/>
至正十五年嵗次乙巳六月十七日微疾終于正寢<lb/>
享年七十有二七月辛酉塟吴縣陽抱山之先塋次<lb/>
配于氏先君卒子男四長曰元吉蚤亡次復吉逢吉<lb/>
䝉吉女一適陳復亨亦蚤丗孫男二曰孝孫曰關關<lb/>
𥘉君之大母施夫人疾亟其大父祕書君卜竁于陽<lb/>
山之原施夫人夜夢一衣冠偉丈夫告云勿奪吾宅<lb/>
吾且為夫人孫明日役者鑿地深可五尺得小石碑<lb/>
<pb n="KR4d0520_SBCK_001-5a"/>
刻曰太守陸君績之墓旁有小石刻曰此石爛人来<lb/>
換石果斷矣祕書君随命掩之而更卜焉施夫人復<lb/>
夣偉衣冠者曰載感盛徳吾真得為夫人孫矣是夜<lb/>
君生人以為厚徳所致具見于蜀虞公所撰吉宜人<lb/>
墓志君性果孝事親先意承志其父嘗疾君憂懼鉢<lb/>
心一夕鬢班白手治飲膳醫藥必嘗而後進居䘮以<lb/>
哀戚聞君固貧守義室如懸罄処之𥙿如㳺詠文藝<lb/>
有干輒應人服其精平生述作有存復齋集十卷予<lb/>
始識之吴興公坐上及持節中外便道必㑹最後分<lb/>
省于吴日久婁與君劇論古今成敗若守僃施設之<lb/>
要如導江河如陳蓍龜習而有徴扵是益歎君有用<lb/>
<pb n="KR4d0520_SBCK_001-5b"/>
　丗之學而不見用扵時也惜㦲復吉䏻世其家具状<lb/>
　泣請曰先子将属纊猶張目自言其出処之㮣且曰<lb/>
　汝必爲我求吾侍御公之文以圖不朽則九原無憾<lb/>
　矣予與君交将五十年知君者莫我若也永訣之託<lb/>
　哀㢤銘曰<lb/>
　　惟聖有言不試故藝懿兹朱君材良氣厲受知兩<lb/>
　　朝寵遇荐𬒳飛不盡翰隱然名世間出遺餘凋瘵<lb/>
　　以濟或晦或顯一質以義索居食貧有介其植彼<lb/>
　㢤竈膰孰愚孰智陸守在漢踐履卓異曰孝曰貞<lb/>
　　君亦何媿去之千年清㳤復萃旁薄兩間屈信一<lb/>
　　氣曰予不信視此偉器勒銘墓門慰君之志<lb/>
<pb n="KR4d0520_SBCK_001-6a"/>
　　贈朱澤民序<lb/>
睢陽朱澤民青年甫二十而俊氣溢彂一以古人為<lb/>
師詩師謫仙筆扎師逸少畫則規矩出入李昭道父<lb/>
子之間吾留吴門一日過鄧靜春所寓之屏澤民時<lb/>
為座中小異客俄出其長松恠石大軸二自言前二<lb/>
三年手所濕綃也又三日以其新作一小幅見貽山<lb/>
平水逺亹亹逼近前軰遂約静春過其廬澤民欣然<lb/>
以次第展其寒具不涴之蔵佳俗識真者少不足復<lb/>
恠獨恨澤民生書生家嗜古之習甚深而古人格力<lb/>
是中不可多得使居通都冠盖之㑹長𥚑曵履赱朱<lb/>
<pb n="KR4d0520_SBCK_001-6b"/>
門大第得悉窺古人之大全大小李将軍不足多也<lb/>
闔閭城故是大郡然大年小景片■缺裂有月落烏<lb/>
啼江楓漁火之寒夜而無烟銷日出一聲欵乃之瀟<lb/>
湘有香徑弩䑓玉釵金鏃之荒涼而無荆州鶴澤呼<lb/>
鷹射雁之感慨有包山洞庭滿林霜橘之點染而無<lb/>
離騷清絶灃蘭沅芷之才情縦復雲巖眠松平地偃<lb/>
蹇裁一榦兩榦而止使澤民移其極目千里之逺<lb/>
薄㳺八百里之松林豈但濃鬛老髯千霜万雪之遒<lb/>
劲浩蕩胸次彼牛羊低草天蒼蒼野茫茫之畫卷扵<lb/>
此提勒一盻固自瀟灑日月也予老矣因澤民好尚<lb/>
<pb n="KR4d0520_SBCK_001-7a"/>
清致乃叙吾所見以激發之士别三日便當刮目相<lb/>
待澤民寓家吴下䏻以吾言小作參請此别三日巳<lb/>
非吴下阿蒙矣况李将軍乎書以為序<lb/>
　　　　　　海粟老人馮子振叙<lb/>
澤民之八世祖兵部公睢陽五老之一也渡江後子<lb/>
孫僑居吴中清風素範相仍不墜而澤民兼善扵畫<lb/>
嘗出㳺京師公卿貴人咸加禮遇䮛馬都尉瀋陽王<lb/>
尤愛重之奏辟提舉征東儒學不就而㱕益杜門讀<lb/>
書而大肆扵詩文今年秋予以久直詞林竊禄無𥙷<lb/>
乞身而退蒙恩召還假舘姑蘇驛澤民不鄙過予遺<lb/>
<pb n="KR4d0520_SBCK_001-7b"/>
以古文一帙曰存復齋集者几爲賦若干騷二十銘二<lb/>
十有七記十有一序九計其他所撰著宜不止此富<lb/>
㢤言乎盖昔之善畫者不必工扵詩工扵詩矣又不<lb/>
必皆以文名扵世故雖鄭䖍以畫書詩號稱三絶而<lb/>
文不與焉荀卿子謂藝　者不兩䏻澤民之多䏻<lb/>
匪直今人之所難求之古人固不易得也顧予方迫<lb/>
扵使命匆匆就道未暇三復而爲之品題姑志其嵗<lb/>
月于篇末以寓賛羡之私云爾<lb/>
至正九年秋閏七月十五日金華黄溍書<lb/>
<pb n="KR4d0520_SBCK_001-8a"/>
　　仲子復吉字仲陽少頴悟書無不讀善属文尤<lb/>
　　邃扵詩元由科目授湖州路學録<lb/>
　　國𥘉為翰林典籍<lb/>
　太祖皇帝命廷臣編製律令學士危太朴素重公薦<lb/>
　　　公與其事擢工部照磨調漢陽經厯以事謫戍<lb/>
　　　西夏<lb/>
　　慶王　聞其名召入侍<lb/>
　　左右討論經史講貫性理之學無何有<lb/>
　　詔邉戍慎選賢才邉将以公應召<lb/>
　　王曰仲陽之道徳文學吾欲以為依㱕今其行也<lb/>
　　　俾吾失所師墮所學矣因請為府僚<lb/>
<pb n="KR4d0520_SBCK_001-8b"/>
　上允其請除伴讀陞紀善有董賈之風焉公在西夏<lb/>
　　　家傳睢陽五老圖至公巳三百餘年恐流落殊<lb/>
　　　方間關萬里携㱕囑付其弟户科給事中吉蔵<lb/>
　　　之今圖在吉所號　有集傳于世年七十六<lb/>
　　　嵗二子珪業儒精醫次璠孫鐸授丘縣儒學教<lb/>
　　　諭<hi>出家乗</hi>
　　　季子字季寧洪武中以才徳薦除户科給事中<lb/>
　　　時粮長稽違勘合皆坐死公憫之上言勘合雖<lb/>
　　　違而稅粮巳足罪宜减死<lb/>
　　詔可其奏悉宥之有胡藍逆黨誅戮殆盡猶有濫<lb/>
　　　及善良者公率諸給事奏其冤妄翌旦<lb/>
<pb n="KR4d0520_SBCK_001-9a"/>
　欽諭廷臣深加奨羙自是吿者遂息有織文綺衣<lb/>
　　之賜轉中書舍人除翰林侍書陞湖廣按察司<lb/>
　　僉事鞠疑獄伸冤滯<lb/>
太宗文皇帝登極復中書舍人奉<lb/>
　敕題<lb/>
髙廟神主眷賞特厚年八十一而終公清脩苦節嗜<lb/>
　學好文居常則謹守禮度居官則謹奉職業嘗<lb/>
　　誦朱子猛省味腴之句與人交不盡歡以竭忠<lb/>
　　行有不得反求諸已已所不欲勿施扵人至若<lb/>
　　親友負租抵罪則鬻書以赴其急舘人去難遺<lb/>
　　粟則覆蔵以待其還其為侍書也<lb/>
<pb n="KR4d0520_SBCK_001-9b"/>
　制詔之傳扵四方<lb/>
　書扎之<lb/>
　賜扵勲舊多公書之出入<lb/>
　禁闥殆将十年忠誠慎恪始終一致可謂細行不<lb/>
　　遺全徳無頗之士者矣所著有三畏齋稿子定<lb/>
　　安泰安陽信縣儒學教諭永安<hi>出崑山志</hi>
附錄終<lb/>
<pb n="KR4d0520_SBCK_001-10a"/>
<pb n="KR4d0520_SBCK_001-11a"/>
<pb n="KR4d0520_SBCK_001-12a"/>
<pb n="KR4d0520_SBCK_001-13a"/>
<pb n="KR4d0520_SBCK_001-14a"/>
</p>
<p>
</p>
  </div>
</body>
</text>
</TEI>
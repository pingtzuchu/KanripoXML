<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0520_SBCK_007-1a"/>
存復齋文集卷之七<lb/>
　　　　元征東儒學提舉睢水朱徳潤澤民著<lb/>
　　　　　　　　　　　　　　　曽孫夏重編<lb/>
　　　賜進士湖廣按察使東吴項璁彦輝校正<lb/>
賛䟦<lb/>
　李伯時二䟽圖賛<lb/>
妙㢤龍眠儀彼公卿圖餞二䟽還㱕其郷漢嗣中衰<lb/>
誰其曽孫霍也無術宣也少恩匪躬之節孰不君親<lb/>
位髙愛博謗生<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>臻弗有退也胡知其榮南金帝錫<lb/>
車盖幢旌進則師傅退則士子我祿我親来偕甘羙<lb/>
　　伏覩明仁殿書舜歌南風詩賜功徳副使臣旦<lb/>
<pb n="KR4d0520_SBCK_007-1b"/>
　　小臣朱徳潤拜手稽首賛曰<lb/>
於昭聖皇奎文玉章宸思<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>造鳳翥龍<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>南風之詩<lb/>
嗣舜重光克念克敬盡羙大韶書賜臣旦俾示在朝<lb/>
有恊皇猷庶事孔昭觧愠阜財用康乂民民懐而欣<lb/>
若時南薫凡我臣子欽㢤聖文<lb/>
　　湯先生碧山圖賛<lb/>
碧山隆隆有吴之墟松柏嵗晚草樹春敷流泉噴薄<lb/>
浮雲捲舒胫腪太古抱質凝秀如行之端方材之茂<lb/>
我聖仲尼比仁者夀<lb/>
　　丁晋公畫像賛<lb/>
色清以偷形堅而癯其遇也衮衣華章其降也幅巾<lb/>
<pb n="KR4d0520_SBCK_007-2a"/>
布𥜗其榮也刻玉天書其悴也禅恱道腴方其玉堂<lb/>
中書不知為崕雷道之啔途及其一紀之紆然後知否<lb/>
泰交極而反覆天道之盈虚者乎<lb/>
　太極圖賛<lb/>
道原扵天無極太極陽竒隂偶聖用作易惟子周子<lb/>
厥圖是䆒象帝之先無聲無臭三材既立人禀獨秀<lb/>
有物有則厥脩在懋萬理一貫惟心之靈秉彛好徳<lb/>
罔或不承仁焉生物随類賦形禀異欲蔽克復惟誠<lb/>
天髙地下嶽峙川流希賢作繪用賛大猷<lb/>
　斡克荘侍郎賀蘭山圖賛<lb/>
賀蘭之山大河之西毓秀孕靈渙發天機我斡大夫<lb/>
<pb n="KR4d0520_SBCK_007-2b"/>
風雲之姿江湖氣誼月露襟期材為國楨學則民師<lb/>
用作斯圖品物象儀<lb/>
　　貞觀西域圖賛<lb/>
惟王建國辨方正位内撫中夏外綏四裔在唐貞觀<lb/>
房杜迭用逺夷来庭西城效貢乃命材臣圖肖其形<lb/>
記彼風土方物攸呈自兹迄今八百餘祀宏矣大元<lb/>
覆天無際懐柔百蛮莫不来王小共大共山梯海航東<lb/>
盡玄莵西逾越裳南金楛矢象齒琳琅昔效貢職今<lb/>
入王賦昔為外臣今則内附聲教所𬒳逺邁漢唐儒<lb/>
臣奉職翰墨流芳觀畫思古文物至今萬方一統萬<lb/>
古一心藻繪大猷金石奚堅黼黻丹青帝衮萬年<lb/>
<pb n="KR4d0520_SBCK_007-3a"/>
　　雪鍾馗圖賛<lb/>
天同雲雪紛紛欷鍾馗降福神辟百邪靜乾坤屢豐<lb/>
年樂萬民<lb/>
　　吴仲常太守徳政碑賛<lb/>
封建既逺列郡置牧漢稱龔黄文翁興蜀教民耕桒<lb/>
衣食用足爰脩禮義用厚風俗衎衎吴侯古訓是朂<lb/>
恕以容衆勤以惜隂不苛不猛不驕不矜豈弟君子<lb/>
實獲我心<lb/>
　　䟦蘇武還漢圖<lb/>
蘇子卿杖大節㱕漢葉水心謂馬後寘駒所以官至<lb/>
典属國徳潤觀古考績功疑惟重惜乎漢不如古<lb/>
<pb n="KR4d0520_SBCK_007-3b"/>
　　䟦王儀伯尚書窠石<lb/>
　可以寘之巖壑可以用之巖廊其将接風雲薄日月<lb/>
　又奚必問其栝栢豫章固将因筆墨以發其光<lb/>
　　　䟦讀碑圖<lb/>
　智可以絶人而不見其智者謂之大智彼楊脩知此<lb/>
　乎嘆息而書其黄絹辭後併戒夫機鋒之<graphic n="KR1272" url="https://raw.githubusercontent.com/kanripo/KR-Gaiji/master/images/KR1272.png" mimeType="image/png"/>人者<lb/>
　　　䟦麋光禄世譜<lb/>
　麋氏世顯扵宋自政和中至嘉熈金紫眩耀可謂榮<lb/>
　矣六傳而益貴獨惜讜言危論及扵先儒二蘇之扵<lb/>
　程氏盖有未之知也故嘉祐治平之間老成渾厚之<lb/>
　俗未替士子一言不合遂有蜀洛之分㳂至紹聖崇<lb/>
<pb n="KR4d0520_SBCK_007-4a"/>
寧間遂為君子之厄可不慎㦲麋氏既為吴中故族<lb/>
七世尚以㢘吏稱而㒒先曽大父與顔先生堯煥同<lb/>
年之日盖嘗述麋氏之出処所謂南山翁事實是也<lb/>
　　䟦司馬温公扵范忠宣手帖上書通鑑藁<lb/>
司馬公通鑑編年一變班馬舊史之習而國家興衰<lb/>
生民休戚善可為法惡可為戒者僃此書矣故以事<lb/>
繫月以月繫年而不以日或以年不以月者盖週嵗<lb/>
之中記事之要捴為一編而君臣父子之是非得失<lb/>
互見使人得便觀覧者春秋之義例焉此藁標題晋<lb/>
永昌元年之事是年王敦還鎮元帝崩此江左立國<lb/>
之一變也故公不得不手書之范忠宣與公継居相<lb/>
<pb n="KR4d0520_SBCK_007-4b"/>
位今獲觀二公手筆扵一𥿄豈勝幸㢤<lb/>
　　䟦瀛海圖<lb/>
渤海之東有岱輿圎嶠方壼瀛洲蓬莱五山其山不<lb/>
峙帝命禺彊使巨鰲十五以負之而龍伯大人舉六<lb/>
鰲扵一釣扵是岱輿圎嶠失負而沉故山海經止云<lb/>
三山然丗人莫得而至焉豈其山川遼絶風氣逈隔<lb/>
而是山或海中之一國耶不然何以曰四海之外猶<lb/>
齊州<lb/>
　　䟦鍾馗氏小妹圖<lb/>
遯齋閑覧云宋皇祐中掘地得宋宗慤母墓誌刻石<lb/>
載其妹名鍾馗此鍾馗氏小妹之始見扵簡錄也今<lb/>
<pb n="KR4d0520_SBCK_007-5a"/>
觀石恪所畫一年少婦人四女鬼相從豈謂是耶其<lb/>
行筆老劲傅色妍麗猶有唐人遺韻故可賞也<lb/>
　　䟦雲海圖<lb/>
山澤通氣昇而為雲天一生水環而為海君子斈以致<lb/>
其道如雲之卷舒無窮如海之融㑹貫通可也海虞<lb/>
盛君以雲海自號勉為圖之且為之題云<lb/>
　　䟦王逹善山水圖上<lb/>
象外有象者人文也故河圖畫而乾坤位坎艮列而<lb/>
山水䝉蒙以養正盖作聖之功也故君子以果行育<lb/>
徳象山下出泉王君逹善求予作山川之象其突然<lb/>
而髙窪然而深者山川之势也欝然而青澹然而蒼<lb/>
<pb n="KR4d0520_SBCK_007-5b"/>
者山川之氣也其所以髙深而青蒼者山川之理也惟<lb/>
理至微惟象至著㒒既為作象矣不䏻喻之扵理王<lb/>
君其必有自得焉<lb/>
　　䟦張南軒先生帖後<lb/>
南軒先生平日以勝私窒欲為真積功夫此帖羙仲<lb/>
權教授推予徳華漢陽闕為䏻明義利之分又𣸪碩<lb/>
其充此志以逹扵事業誠可為世教之良訓也<lb/>
　　蘭亭叙䟦<lb/>
繭𥿄蘭亭既入昭陵而歐虞禇薛馮趙諸葛之流摹<lb/>
本盛傳于世盖双鈎響榻與真蹟不差毫厘而少韻<lb/>
度今觀此本風韻超邁非鈎非搨乃當時對臨真跡<lb/>
<pb n="KR4d0520_SBCK_007-6a"/>
其轉摺向背真楮河南筆意宜米南宫監賞為書家<lb/>
之墨寳也<lb/>
　　䟦馬逺畫瀟湘八景<lb/>
瀟湘八景圖始自宋文臣宋迪南渡後諸名手更相<lb/>
彷彿此卷乃宋淳熈間院工馬逺所作觀其筆意清<lb/>
曠烟波浩渺使人有懐椘之思<lb/>
　　松石材子賛<lb/>
蒼松蟠蟠白石岏岏彼何人斯来盤来桓豈長沙之<lb/>
賈抑魯山之元嵗月云邁道阻且緜我思古人慨其<lb/>
永歎<lb/>
　　䟦徐孝子和傳後<lb/>
<pb n="KR4d0520_SBCK_007-6b"/>
　孝乎徐氏子為人所難為刲兩股而瘳二親假手扵<lb/>
　人則不可也躬操刀則心忍焉為君臨陣身𬒳数槍<lb/>
　而人謂之忠者敵者傷之也忠孝一也或曰刲股而<lb/>
　<graphic n="KR2716" url="https://raw.githubusercontent.com/kanripo/KR-Gaiji/master/images/KR2716.png" mimeType="image/png"/>親親存巳亡孰䏻養之况臨忍之際未必䏻果其<lb/>
　親可也扵乎彼徐子者謂身存親亡昊天罔極故寧<lb/>
　有親而不有身也以為必如是倣者有所為而為也<lb/>
　　　山水圖䟦<lb/>
　四極八柱河圖所經三河九江大禹攸䟽仁者樂山<lb/>
　以靜而夀知者樂水以動而樂故君子以果行育徳<lb/>
　象山下出泉以返身脩徳象山上有水以懲忿窒欲<lb/>
　象山下有澤以虚受人象山上有澤書不盡言并著<lb/>
<pb n="KR4d0520_SBCK_007-7a"/>
　象意<lb/>
　　　書黄竹村漫藁後<lb/>
　詩者志之所之也然非觸扵情之所感不䏻見其志<lb/>
　故嗟歎咏歌者由情感扵物也是以比興生焉体製<lb/>
　殊焉自三百篇以下変為騷而為李陵蘇武之五言<lb/>
　由五言而加七言則音節不外是矣雖然体製有限<lb/>
　而物情無窮亦曰得天理民彛之正者為羙豈徒月<lb/>
　露風雲之辞而巳今觀黄君叔用漫藁真有續風騷<lb/>
　之雅製者因書以㱕之<lb/>
　　　強山人小像賛<lb/>
　若有人兮𬒳羽衣䕃長松兮棲遲一琴一鶴兮蒼頭<lb/>
<pb n="KR4d0520_SBCK_007-7b"/>
　肩随揚揚乎自得表表乎丰姿盍将從冠冕而習禮<lb/>
　儀子有羙材兮不見知鉢心雅學兮方有為躡青雲<lb/>
　以為期<lb/>
　　　題朱元暉集畫册<lb/>
　畫者畫也畫者畫也自竒耦而成象在天為日月星<lb/>
　辰在地為山川草木古人識之扵圖書所以僃仰觀<lb/>
　俯察之驗其流為象形寫貌則亦髙人逸士之托興<lb/>
　爾若唐之王維鄭䖍宋之燕肅李公麟軰皆以明經<lb/>
　博學之餘濡毫象物又豈兹凾越鎛之比耶<lb/>
　　　溥泉圖賛<lb/>
　維天至大惟聖則焉五徳比象溥博淵泉周遍其積<lb/>
<pb n="KR4d0520_SBCK_007-8a"/>
靜深其源言則民信動為民先至聖之徳如天如淵<lb/>
至誠之道其淵其天欽㦲古訓繪畫莫傳凡此後學<lb/>
敢吿勉旃<lb/>
　　石岩叅政山水圖賛<lb/>
周官六計㢘善敬䏻考治居上臨民政成肅肅道公<lb/>
直㢤惟清謹持憲度百司是懲入賛大機式佐阿衡<lb/>
千載丹青用垂令名<lb/>
　　買道寧山水圖賛<lb/>
易竒耦也禮敬也春秋王法也書訓誥也詩風化也<lb/>
五經一理也六藝一教也道之寄也寧者安之謂也<lb/>
乾行艮止岳峙川流尤為道寧之至善言不盡意記<lb/>
<pb n="KR4d0520_SBCK_007-8b"/>
之畫圖<lb/>
　　題髙彥敬尚書雲山圖<lb/>
髙侯以文章政事之餘作山水樹石落筆便見雲烟<lb/>
滃欝之象真所謂品格髙而韻度出人意表者也<lb/>
　　題王叅政贈畫士俞伯澄序後<lb/>
河圖象數人文一畫數以数生象以象物日月旌旗<lb/>
山川鼎彛垂裳作服五彩彰施貴為尊礼列為民章<lb/>
惠此後世以恊網常朂㢤伯澄肖形是圖惟理惟一<lb/>
為形萬殊外形内性丹青豈撫進脩在學俾復厥𥘉<lb/>
　　題宋思陵書東坡二詩<lb/>
右宋思陵書東坡先生人參地黄二詩筆意遒劲有<lb/>
<pb n="KR4d0520_SBCK_007-9a"/>
鍾繇波法比楊后坤寧殿書則柔婉不侔矣書此以<lb/>
俟知者<lb/>
　　䟦大星記<lb/>
至正四年秋進士普頒治安李一𥘉丁誠之俱以去<lb/>
官自金陵同舟過丹陽道經竹篠鎮夜二皷有暴客<lb/>
拿舟而来欲<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>奪三君子之舟且行且避相持甚急<lb/>
呼兩岸居人不應呼鄰舟人不應乃籲天而㑭㒒夫<lb/>
持禦侮具俄頃有神光如大星降及蓬桅復翔而起<lb/>
照耀如白日扵是暴客驚噪而退嗟夫其亦危矣當<lb/>
其呼兩㟁呼鄰舟人不應赤子匍匐将入井之時也<lb/>
而岸人舟人獨無惻隱之心乎至此而神光獨下臨<lb/>
<pb n="KR4d0520_SBCK_007-9b"/>
又是天之隂隲下民而敷祐下民者未嘗斯須而不<lb/>
在也而人心之天乃蔽扵習俗之弊而忘其同類相<lb/>
恤豈不為禮教之所闕欤若夫星官之三階九列太<lb/>
微攝提之属帝卯者百二十四可名者　百二十其<lb/>
昇與降弗暇䆒矣姑書此以歎夫世道人心之不復<lb/>
古焉<lb/>
　　題成性齋<lb/>
成性者天理本然之善也人生而與物接則情生焉<lb/>
情生則欲随而至物欲蔽則天理虧矣故君子必當<lb/>
省察克治所以存其所存而復其天理之善也故易<lb/>
曰成性存存道義之門孟子曰操則存舍則亡其以<lb/>
<pb n="KR4d0520_SBCK_007-10a"/>
是夫<lb/>
　　跋黄子文詩卷後<lb/>
自漆書編簡之製廢而筆毛書字尤便紀録上而誥<lb/>
命下而箋表章奏與夫紀言記事之史民風歌謡之<lb/>
詞莫不皆藉模寫以傳扵世其書法則自二篆変為<lb/>
隷為分為楷為章草行書漢晋以下代不乏人然學<lb/>
書者不得佳筆則亦臨楮涴墨扞格而不勝虎林黄<lb/>
子文擇兎製筆間嘗試之雖不如古人用筆意得尖<lb/>
齊圎徤之全然轉摺向背八法具存亦足為賞音之<lb/>
雅稱也因書以㱕之<lb/>
　　起蟄圖賛<lb/>
<pb n="KR4d0520_SBCK_007-10b"/>
　淵波浩瀚山木騰騫春雷奮起頭角嶄然嘘為祥風<lb/>
　吸為甘雨陽徳正中施澤九土<lb/>
　　　䟦明皇幸蜀圖<lb/>
　天下無事忠臣之言輕扵鴻毛視大盗亦如草芬及<lb/>
　躋亂堦謀臣徤将竭天下之力而不能救然後知非<lb/>
　言之輕聴之者輕也明皇之不聴張九齡而致禄山<lb/>
　禍者盖輕聴也噫玄宗聡明之主也使重其聴乗輿<lb/>
　恐無西幸而斯圖或不見畫扵後人也<lb/>
　　祭文<lb/>
　　　祭吕梁洪文<lb/>
　維至治二年四月二十九日朱徳潤舟次吕梁謹以<lb/>
<pb n="KR4d0520_SBCK_007-11a"/>
壼酒鶂肉敢吿于洪之神曰昔在大禹奠民九州九<lb/>
河既導為梁為舟曷斯吕洪嶄然其石舟不並行百<lb/>
夫屢力吿尓河伯尓司厥中扵皇天朝水土聿寧貢<lb/>
賦万邦靡舟不經神之聴之石則在山鞭石夷險舟<lb/>
載不艱釃酒有肉敢吿河伯匪則我舟万民是福<lb/>
　　祭太尉瀋王文<lb/>
維泰㝎二年五月巳酉朔越十五日癸亥門士某䓁<lb/>
謹以元醴少牢粢盛庶品敬祭于推忠揆義恊謀佐<lb/>
運功臣開府儀同三司太尉上柱國駙馬都尉瀋王<lb/>
之靈曰扵乎惟靈帝甥帝壻貴崇世爵富有國位生<lb/>
為功臣殁有廟祀英姿傑特出扵人表忠烈義勇本<lb/>
<pb n="KR4d0520_SBCK_007-11b"/>
　乎天<graphic n="KR1167" url="https://raw.githubusercontent.com/kanripo/KR-Gaiji/master/images/KR1167.png" mimeType="image/png"/>粤自丗祖神武皇帝經營四方赫赫皇皇中<lb/>
　土既平無逺弗屇無人不将于時先王挈國内附相<lb/>
　平遼荒爰降帝女式配于京䔍生賢王克孝克勤至<lb/>
　元庚寅哈丹聚師塞扵東彊王年十六寔奮厥武凌<lb/>
　險突圍来朝于廷請師靖亂兇醜則平帝曰底績錫<lb/>
　苐扵都作藩于邦㑭尚帝女世爵其降丁未之嵗翊<lb/>
　賛仁宗定筞邸内殛除姦孽以扶武皇遂拜師傅增<lb/>
　封瀋陽仁宗嗣位念兹戎功復加太尉顯顯令聞聿<lb/>
　昭先世三韓之民式乂式康貽厥孫子用保其彊惟<lb/>
　王之生盖亦勤苦䟦<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>世涂東西北南靡所定処後<lb/>
　播西裔或顛其趾及来再期竟至扵仆於乎哀㢤𥘉<lb/>
<pb n="KR4d0520_SBCK_007-12a"/>
以榮名如月必虧既讓爵位将順将適胡為纎痍竟<lb/>
至扵踣天奪斯人㑭貽後憂凡我門士如蹶如躓有<lb/>
噎于懐有淚如洗茫茫逝川匪晝匪夜豈伊降神際<lb/>
天惟嶽潔牲粢盛有醴鬯欝靈其来歆以慰懐徳<lb/>
　　祭吕仲山縣尉<lb/>
扵乎天理之冥冥吾不得而知天理之昭昭吾将以<lb/>
為期謂仁者夀而善人是富則仲山何遽止扵斯仲<lb/>
山之生少也孤特長而聡敏粹然其姿行不違乎䋲<lb/>
墨言則慎扵樞機克孝而謹好學而思方一<graphic n="KR1179" url="https://raw.githubusercontent.com/kanripo/KR-Gaiji/master/images/KR1179.png" mimeType="image/png"/>之𥘉<lb/>
拜将奉親以為怡胡纎疾之弗起俾吾儕之見疑三<lb/>
沃而慟溲酒明齊上為郷里悼下以哭吾私扵乎哀<lb/>
<pb n="KR4d0520_SBCK_007-12b"/>
㦲　祭王叔䏻叅政文<lb/>
扵乎王公名節始終濟時之材有徳有言弗貳弗猜<lb/>
厯任牧伯民教而安緝之以威濟之以寛公之去官<lb/>
民留攀轅曰帝有<graphic n="KR1179" url="https://raw.githubusercontent.com/kanripo/KR-Gaiji/master/images/KR1179.png" mimeType="image/png"/>我公是宣公即他郡誰撫我顛<lb/>
碩公在憲庶戢暴姦既<graphic n="KR1406" url="https://raw.githubusercontent.com/kanripo/KR-Gaiji/master/images/KR1406.png" mimeType="image/png"/>臺端靜黙以治弗猛弗剛<lb/>
式勸有位及賛省垣有歛賦府重役其民公曰民来<lb/>
官賦有常既輸既貢奚其多章致辭吿老方期永年<lb/>
胡為纎疾永别下泉惟孝有子惟忠有世清白傳家<lb/>
公逝弗死<lb/>
　　祭鄭信卿左丞文<lb/>
扵乎維公偉噐夙成清規自勉有文不燁素扵為絢<lb/>
<pb n="KR4d0520_SBCK_007-13a"/>
當延祐之隆平藹蝉聮之冠冕公日侍扵紫檀屢承<lb/>
恩扵清宴當眷顧之優渥亦承機而投諌賜金盤之<lb/>
錯落榮錦衣之煥爛方<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>兮之錫慶俄鼎湖之號戀<lb/>
既拜命而佐省又司紏扵風憲治不緐而吏戢賞不<lb/>
濫而民勸嗟小子之辱識陪儒臣而進見公拭目以<lb/>
憐材毎當朝而奨薦念江城之寥落颯悲風扵原甸<lb/>
聞公訃而躑躅嗟逝川之不返慟衷情之一哀愴臨<lb/>
風而三奠<lb/>
　　祭柯敬仲博士文<lb/>
扵乎敬仲止扵斯耶謂義分難以固守而假之以權<lb/>
吾不知莽莽者何利以及众姓謂智力可以必就而<lb/>
<pb n="KR4d0520_SBCK_007-13b"/>
濟之以寛吾不知蒼蒼者何明以鍳四方諒天道之<lb/>
難諶識盈虧之有常或析圭儋爵扵席寵或離䟽釋<lb/>
驕而享膏粱審用舍之有節知窮逹之難量敬仲之<lb/>
没曷為使予悲傷當延祐之六禩予挾冊而觀光同<lb/>
君㳺扵京國咸弄翰而翶翔及至治之末紀又同㱕<lb/>
乎江郷嘗與咲譚今古狎弄杯觴米家畫舫柯氏袐<lb/>
蔵發緘題扵十<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>探古雅扵奚嚢予既晦扵林泉君<lb/>
竟躋扵帝旁際天暦之景運侍清宴扵奎章金馬石<lb/>
渠圖書之府商彛周鼎宣室齋房念前席之方隆遽<lb/>
烏號之遺良遂息駕扵東吴迨終老乎耕桒俄而如<lb/>
墉如櫛爰求千倉將經營其嵗暮何一疾而弗康改<lb/>
<pb n="KR4d0520_SBCK_007-14a"/>
䀛昕扵桒榆迫靈辰扵大荒豈期變出意外事返康<lb/>
荘得非義分有限而智力有竭遂禠䰟扵幽堂扵乎<lb/>
罔㝠為元吾聞扵楊蔵身扵終吾聞扵亢倉天廻地<lb/>
㳺風髙日凉靈有筵而謳有紼爼有肴而壷有漿慟<lb/>
衷情扵千古魂彷佛而来饗<lb/>
　　至治元年夏舟過彭城有樹而丘者咸稱為亞<lb/>
　　父塜因奠之酒而陳其辭曰<lb/>
人臣享榮名扵當世有微勞而功稱胡丈丈之執覊<lb/>
絏終竭力而無成固天命之有在悔數目之弗聴苟<lb/>
當時或悟扵斯旨吾不知曷智其良平豈項氏之非<lb/>
君抑丈丈之數竒夫豈不知言之不用後世謂事二<lb/>
<pb n="KR4d0520_SBCK_007-14b"/>
君者為何為故寧先地下而待項弗聊生而漢師慨<lb/>
英靈其萬古兹傑士之所悲踴髙原以悵望酒三酹<lb/>
而風凄<lb/>
　　代諸生祭陳寧極先生<lb/>
扵乎先生粹徳之清吴邦之英學䆒邃古心傳至誠<lb/>
講貫之切字畫之精左圖右書至老益劬念昔髫齓<lb/>
横經座隅共盥正席礼學之𥘉洒掃振祍先生之居<lb/>
朝夕獲誨言論孔敷勉勉循循作我範軌義為師生<lb/>
情若父子先生既徃我徒孰倚尊簋在前有淚如洗<lb/>
臨風三奠先生以起<lb/>
　　祭亡弟方山処士<lb/>
<pb n="KR4d0520_SBCK_007-15a"/>
維至正四年嵗在甲申十一月丁亥朔越十五日辛<lb/>
丑長兄朱某䓁謹以清酌庶羞致祭于亡弟方山之<lb/>
靈曰扵乎昔我朱氏自淮徂江来寄扵吴厯世有傳<lb/>
克嗣儒業尓之早嵗忽慕老子勉勉循循若儒家嗣<lb/>
二師既徃尓宜㱕旋奚念舊徳守廬弗迁遂罹<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>横<lb/>
切于尓身疇昔之旦予亦語汝岩墻翻覆豈可容足<lb/>
汝竟不悔遂罹顛踣今汝既徃众人咨嗟众人伊何<lb/>
我哀實多念昔垂髻同居膝下父母之心同氣均育<lb/>
怡怡鴒原靡有扺捂貧賤憂戚保兹外禦方期白首<lb/>
歡以為宴豈期永别将殁之夜汝言不忘今以少子<lb/>
使嗣汝後春秋祭享来歆其祀尓靈在堂蔵塟有時<lb/>
<pb n="KR4d0520_SBCK_007-15b"/>
仲月壬寅窀穸屇期舉尓靈柩徃陽山西有肴在筵<lb/>
有酒在巵靈其来饗慰我幽思<lb/>
　　壙祭文<lb/>
扵乎同氣之生一本三枝昔嵗之夏既折其一今兹<lb/>
冬辰尓又棄去四十八年生為吾弟詩書之澤尤藉<lb/>
雋永豈期永别扵乎蒼天誰無兄弟如足如手友恭<lb/>
之義怡怡之情念兹痛割有淚如傾尓靈既来尓柩<lb/>
在壙酒肴具陳祭奠有助考妣在山嗣續在下欝欝<lb/>
佳城西南其户尓其安之以永斯墓扵乎哀㢤<lb/>
　　重建天王堂䟽<lb/>
天王堂居子城西北六百餘年勾吴地為甲郡東南<lb/>
<pb n="KR4d0520_SBCK_007-16a"/>
十萬户众徃来瞻仰逺近咨嗟謂古跡雖存但有頽<lb/>
垣壊圯待新功重建須還列棟飛甍要看金甲<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>嚴<lb/>
必藉青蚨用度敢求众力同結勝縁碩神靈隂相一<lb/>
方祝天子聖躬萬夀<lb/>
　　河西僧惠廣住觀音庵䟽<lb/>
觀音庵在府治之北垣慈悲顕相舍利子来國都之<lb/>
西夏歡喜住持豈曰雞園聊資土苑然菩薩之晨香<lb/>
夕火與伊蒲之朝虀暮塩仰扣檀那同結因果况蝸<lb/>
蜒壊壁蛛網頽梁白衣相雖不染塵青蓮座亦皆塗<lb/>
地開犍推䟽實望信人了粥飯緣共成勝事<lb/>
　　馬清風道人結屋䟽<lb/>
<pb n="KR4d0520_SBCK_007-16b"/>
蓬莱别舘創業猶駐景之難鈆汞丹炉修道必避喧<lb/>
之所青山雲水此地吾家石洞烟霞當時舊隱然則<lb/>
荒臺壊址豈可容身要看植柱構梁便須着力幻出<lb/>
一時佳境永傳萬古清風碩施士相與樂成使道人<lb/>
恬然穩住今日貨泉為寳地共結勝縁它年月䃯是<lb/>
黄金同㱕大道<lb/>
　　請諸儒文㑹啓<lb/>
兹以勾吴江左之甲郡古有三讓之遺風曲禮天下<lb/>
之一經時書六行以比徳官師雖具以大典郷人合<lb/>
講其常儀郁郁乎三代之文寔為有叙濟濟乎一城<hi>之众</hi>
豈曰無人式厚士風請敦文㑹盖聞朝以爵貴郷以<lb/>
<pb n="KR4d0520_SBCK_007-17a"/>
齒先非髙年無以逹尊非厚徳無以服众非醴酒無<lb/>
以致敬非具膳無以合歡宜就月𥘉請從众約尊卑<lb/>
礼譲長㓜叙陳有小善則相勉其行有微過則众正<lb/>
其失講經論史庶流千載之淳風酌酒賦詩聊舉一<lb/>
時之盛事碩聞礼式用列㑹儀<lb/>
　　謝兀顔子忠御史薦啓<lb/>
某啔竊以迁選在省部式嘗用扵賢材薦章出憲臺<lb/>
爰下録扵賤士過䝉褒奨益重兢拳切念某學本荒<lb/>
踈材非器使自結髪受在三之教惟孝惟忠至成人<lb/>
知無二之誠罙學罙魯終年　槧粗知徃史之評積<lb/>
力簡編莫䆒全經之旨年踰五十竊位儒臺學慚四<lb/>
<pb n="KR4d0520_SBCK_007-17b"/>
科叨舉文翰自惟滿溢敢望迁陞再厪奨裁抑深僥<lb/>
倖此盖　子忠御史相公以人倫為重以儒道為<lb/>
宗推賢尚䏻錄不遺扵小善㧞茅連茹素嘗忘其鄙<lb/>
愚而某分巳過隆材莫充用蒲桞之質難期老成駑<lb/>
蹇之材終慚逺到辱揄揚而増愧思𥙷報之無方趙<lb/>
武子薦士六十人咸登庸扵朝野崔祐甫除吏八百<lb/>
數尚兾属扵銓衡謹奉啔以謝伏惟台詳俯賜鍳念<lb/>
不宣<lb/>
　　寄王君實侍御書<lb/>
徳潤睽逺丰度将二十載遐想昔者陪言論扵座末<lb/>
毎辱温存論以世故迨今思之感激無巳徳潤自揆<lb/>
<pb n="KR4d0520_SBCK_007-18a"/>
迂野之質非適時用遂甘分草野然毎北望引領時<lb/>
有不䏻釋然扵懐者思公文章器業清識雅望與年<lb/>
俱長而㒒嘗荷堂下之知嵗籥雖積能忘情乎徳潤<lb/>
庸陋未學素無足道南㱕以来饘粥之暇猶能勉強<lb/>
先儒巳釘之經史巳詳之典礼下迨遺文小錄亦不<lb/>
敢不䆒心然赫<graphic n="KR1389" url="https://raw.githubusercontent.com/kanripo/KR-Gaiji/master/images/KR1389.png" mimeType="image/png"/>之書非可以發揮盛旦之光華者<lb/>
比蒙以纂脩史事見招然固思之京國人士所集其<lb/>
提綱舉要左右之士趨承教督其必有麟經筆削之<lb/>
旨集遷固所長之論紀三辰五星之變見志方嶽土<lb/>
守之沿革以成一代之盛典者矣又奚待未學然後<lb/>
僃使令㢤時康得遂草野之素志萬幸萬幸嚮仰之<lb/>
<pb n="KR4d0520_SBCK_007-18b"/>
私臨風悵然伏兾以道自重即膺台鼎之寄不宣<lb/>
　　寄克荘侍郎幹公<lb/>
徳潤去夏𥘉在湖山拜别燕鴻南北倐焉隔嵗星環<lb/>
北拱無逺不然與仰徳慕義扵千里之外者同尔兹<lb/>
者朝野晏清纂脩史事儒家戴白之老咸所望也捴<lb/>
裁頥指麟筆一王之法必有攸當歆羡歆羡昔者歐<lb/>
陽氏謂五代以還主盟中夏者雖不一姓而建國紀<lb/>
年則有殊例國臣雜傳則有殊例三辰五紀則各因<lb/>
其分野職方地圖則各因其彊域然而得失不常事<lb/>
亦随變筆削之士承教扵左右者必有愽聞逺識以<lb/>
成一代之盛典矣區區淺陋奚敢重辱薦言人便得<lb/>
<pb n="KR4d0520_SBCK_007-19a"/>
賜寄示脫藁之萬一以祛愚惑尤見不棄徳潤固守<lb/>
貧賤久無他望得賜遂志草野萬萬幸幸道尚書相<lb/>
公㢘幹自持始終一節且不鄙貧賤故敢附字上逹<lb/>
臨風慨然尚惟矜察紬繹之睱伏兾為國為民自愛<lb/>
以膺鼎渥不宣<lb/>
　　寄邵菴虞先生<lb/>
某暌違嚴範将二十載思在京邑日從㳺扵左右飽<lb/>
誨益而熟川飯星霜屢移如隔世然嚮仰之私當如<lb/>
何㦲去嵗椘石琛上人来呉且審體况康勝為慰某<lb/>
區區株守如昨自還家前数年間遭罹七䘮憂虞僃<lb/>
厯遂使素志俱違無復曩時過從之意某亦自知非<lb/>
<pb n="KR4d0520_SBCK_007-19b"/>
適時用惟杜門強學凡出處窮逹一聴扵天而巳將<lb/>
復何為兹因張從道經厯為其先大夫乞銘扵文衡<lb/>
故特奉状以詗台候從道昆季久寓吴下清貧晏然<lb/>
而奔赱敬慕扵門下之心久矣况其先大夫厯仕南<lb/>
北俱稱清白誠可稱鴻筆之標題者故敢僣干楮墨<lb/>
若其潜徳之羙著扵文章則與石不朽矣涂遠未涯<lb/>
叅晤伏兾順適以膺耆福不宣<lb/>
　　上王伯洪中丞書<lb/>
某嘗讀蘇老泉上歐陽公書怪昔之賢者飢寒困窮<lb/>
乏不勝以號扵人盖謂唐韓昌黎也夫韓公豈好號<lb/>
扵人者必有自矣愚聞古聖賢之所以立天下也自<lb/>
<pb n="KR4d0520_SBCK_007-20a"/>
　正心脩身而至扵治家國亦曰誠而巳矣曰教曰政<lb/>
　所以明綱常之要者亦無非任賢而巳傳曰湯執中<lb/>
　立賢無方詩曰桓桓武王保有厥士于以四方以上<lb/>
　世明良之㑹不過如此而天下治惜㢤自秦壊先王<lb/>
　之法上之人養士之礼廢下之人奉公之道殊農工<lb/>
　賈不䏻盡其業以供扵官士不䏻盡其道以事其上<lb/>
　或以術数或似㡬辨異端紛紜之說以干時君而士<lb/>
　之業卑矣雖董仲舒賈誼之賢亦上書闕廷愈進愈<lb/>
　退唐人上書詣朝堂詣宰相時長史司馬以下将相<lb/>
　得以自辟除而禄足以仁其家韓公負大賢之材而<lb/>
　當世無以仁其家者誠不免飢寒困窮之號由是泝<lb/>
<pb n="KR4d0520_SBCK_007-20b"/>
觀上世任賢之道豈非時降而使然耶蘇老泉當承<lb/>
平之日有山田百畞非凶嵗可以無飢此古所謂獨<lb/>
善其身亦豈蘇公之碩耶愚竊謂今之書生有山田<lb/>
百畞可得安耕而無飢乎則其號又有甚扵曩時者<lb/>
矣士君子立身行道揚名後世盖亦難矣推其本源<lb/>
誠信不立也先儒謂惟後漢清議為羙然毎觀李膺<lb/>
范滂以名流相髙顕然将别白是非而黨錮一興貽<lb/>
笑後世盖當時諸君子知名教可貴而不知名教可<lb/>
重也知名教可貴而䟽别流䓁不如重名教而興賢<lb/>
材賢材興則流䓁知所慕矣又何是非别白之䏻間<lb/>
㢤切惟閣下負道徳之声名當權衡之要道䏻監前<lb/>
<pb n="KR4d0520_SBCK_007-21a"/>
世之得失審時事之興滯𨳩誠布公舉賢任䏻不避<lb/>
小嫌不辭難事施之今日垂之後世此一時之機也<lb/>
故試論韓公蘇子之出処以及乎上世誠身而天下<lb/>
治者惟閣下其察焉<lb/>
　　上山堂院使<lb/>
某奉違鈞範又逾嵗籥北嚮馳情曷有㢮日去冬聞<lb/>
除書到江浙有宣政之首命某将謂克日可拜塵從<lb/>
嘗屢候江濵竟無来節廼知别有榮擢又不得接晤<lb/>
語心旌摇揺愈深思仰春暄想惟鈞候動履介福某<lb/>
杜門讀書無足云者南俗日薄惟自謹慎尓伯帖木<lb/>
經厯去時巳嘗奉書扵左右想逹鈞聴兹因尚書相<lb/>
<pb n="KR4d0520_SBCK_007-21b"/>
公赴京之任便中略此奉状尚書仕浙㢘幹之績始<lb/>
終若一又且不棄儒賤故得附羽言逹鈞聴公暇想<lb/>
為國為民自愛言不盡意伏兾鈞察不宣<lb/>
存復齋文集卷之七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0520_SBCK_006-1a"/>
存復齋文集卷之六<lb/>
　　　　元征東儒學提舉雎水朱徳潤澤民著<lb/>
　　　　　　　　　　　　　　　曽孫夏重編<lb/>
　　　賜進士湖廣按察使東吴項璁彦輝校正<lb/>
譜傳<lb/>
　朱氏族譜傳序<lb/>
昔周封曹末扵邾子孫去邑以朱為氏厯世既久源<lb/>
長派别支為百宗不可殚㝷其緒惟吾朱氏世系睢<lb/>
陽宋朝議大夫兵部郎中贈司農少卿徳潤九世祖<lb/>
也𥘉逺祖仁軌在唐咸亨中隱居于亳從祖敬則累<lb/>
官至正諌大夫兼脩國史至十世祖漢賔事梁太祖<lb/>
<pb n="KR4d0520_SBCK_006-1b"/>
厯滋滑宋亳曹五州刺史贈太子少傅謚貞恵五季<lb/>
艱難徏居睢陽宋景祐中九世祖貫積官至右司諫<lb/>
進兵部郎中致仕偕杜祁公燕申睢陽爲五老㑹宋<lb/>
人圖之七世祖喬年以國子監直講進郊社令六世<lb/>
祖椿年入金爲國子校勘轉太常丞五世祖源潜隱<lb/>
弗仕時金泰和中淮蔡擾攘四世祖直閣公子榮南<lb/>
奔渡江年甫六嵗𥘉抵瓜步津舟人需渡錢無有因<lb/>
爲竹篙拄堕江津俄而舟過丹陽公亦登焉舟人驚<lb/>
訝問所以得渡公曰附舟拖来矣衆咸歎異同渡僧<lb/>
允謙因携以詣呉郡守賈青青故慶暦相賈魏公之<lb/>
孫也實與朱氏世契乃俾托居扵史元長家及長好<lb/>
<pb n="KR4d0520_SBCK_006-2a"/>
讀書貧無以養時販繒自給寳慶𥘉為江州文學仕<lb/>
止朝奉郎直祕閣此朱氏渡南之始傳也再傳而曽<lb/>
祖大有仕止實録院脩撰三傳而祖應得仕止太學<lb/>
正四傳而至考瓊國朝𥘉授無錫縣學敎諭又調長<lb/>
洲學諭即謂人曰吾家世儒冠自前代以来俱稱清<lb/>
白今為學職而禄簿不贍豈将取諸人乎遂隱居教<lb/>
授不出専經之睱至遺文小史隂陽卜筮之書靡不<lb/>
周覧元統中卒扵家至徳潤凡五傳焉嗚呼禮以大<lb/>
宗小宗之别著為大令而族属之三從再從同堂者<lb/>
則又盡扵緦麻然則大宗之家雖五世絶族者亦為<lb/>
之齊衰三月則始祖者雖百世祀可也若夫嵗月之<lb/>
<pb n="KR4d0520_SBCK_006-2b"/>
悠久土地之遐隔仕止之異涂繆迷其宗族者有矣<lb/>
今則以其在譜者緒其傳有銘誌者記其行事述為<lb/>
小傳自少卿而下凡八人使吾朱氏之子若孫閱譜<lb/>
而得其傳閱傳而知其行事庶乎嵗久之不忘而或<lb/>
有䏻聞風而作興者則亦朱氏之有人焉泰㝎元年<lb/>
嵗甲子正月𥘉七日曽孫朱徳潤序<lb/>
東陽桞貫填諱<lb/>
髙祖諱貫字貫道世本毫人五季徙家遂為睢陽人<lb/>
少警敏嘗讀書一覽輒不忘明道中登進士第積官<lb/>
至右司諌進兵部郎中治平中贈司農少卿公愽學<lb/>
有識度常上書言治道謂賢愚不當並処若賢者在<lb/>
<pb n="KR4d0520_SBCK_006-3a"/>
位則小人亦化為君子如蓬生麻中不扶自直上嘉<lb/>
納之又言方今四方粗安然非謂太平也何則北有<lb/>
强鄰西有叛虜數擾内地兵疲于外民竭扵内而廷<lb/>
臣晏然自以為太平往年西師大舉州郡虗耗設有<lb/>
乗弊而起雖善治者不䏻料其後也况秉樞　臣與<lb/>
戚里同事忠勇之臣不得盡力邉隅此陛下所宜深<lb/>
慮而明㫁也上奨諭之擢右司諌慶暦中将大用為<lb/>
言者忌遂以兵部郎中致仕退居睢陽偕祁國公杜<lb/>
衍司農卿畢世長禮部侍郎王渙駕部馮平為五老<lb/>
㑹宋人形扵繪事歐陽公為之賦詩皇祐中卒年八<lb/>
十九子喬年<lb/>
<pb n="KR4d0520_SBCK_006-3b"/>
八世祖喬年字公夀以䕃𥙷為太廟齋郎少英爽自<lb/>
負數上書言事為國子監直講以毋憂結庐睢水村<lb/>
躬耕五年倅劬骨立再起為郊社令卒年五十六子<lb/>
椿年<lb/>
七世祖椿年字崧之金天徳中海陵王南征盡有淮<lb/>
蔡之地大定中公以選試經義中格授國子校勘文<lb/>
字三年轉太常寺檢討因議封事不合乞㱕田里十<lb/>
年將有事南郊起復為太常丞上所撰郊祀禮書其<lb/>
略曰人主事天所以崇報本也若幣帛犠牲儀衛音<lb/>
樂過奢則煩民而瀆神所費甚廣矣古者掃地而祭<lb/>
蒲藁越席陶噐匏尊而䏻格神祈天者以盡誠敬故<lb/>
<pb n="KR4d0520_SBCK_006-4a"/>
　也後世禮文滋多而誠敬甚闕盖非報本之義也世<lb/>
　宗納之尋轉掌國史判院事卒年七十三子源<lb/>
　六世祖源字昌本介潔不群嘗閉户讀書數月不交<lb/>
　人事出謂人曰吾所斈者古賢人事何暇與若軰言<lb/>
　稍出復閉户如𥘉然少嬰疾金承安中卒年三十五<lb/>
　子子榮<lb/>
　五世祖子榮字公顯晚號信庵少機警對人似不䏻<lb/>
　言金泰和中淮蔡擾攘公年甫六歲從居人南奔至<lb/>
　揚子西津舟人需渡金無有因為竹篙拄堕江津俄<lb/>
　而舟抵丹陽公躍而登焉舟人驚訝問得渡意公徐<lb/>
　曰附柂来矣众皆嗟異同渡僧允謙竒之携詣吴郡<lb/>
<pb n="KR4d0520_SBCK_006-4b"/>
守賈青得寄育于史元長家及長好讀書貧無以為<lb/>
養時販繒自給寳慶𥘉詣行在所上書言時政授從<lb/>
政郎江州文學又言方今邉隅之臣常受制扵総領<lb/>
官或不諳軍旅者經畫之際輒成齟齬自今巳後朝<lb/>
官雖帶総領亦須諳練軍事庻㡬調度合宜况邉庭<lb/>
之上民情未浹險祖永知而輒易守臣此皆措置失<lb/>
宜也書再上時相難之不報三年轉左蔵提轄進直<lb/>
祕閣咸淳中因論事忤賈似道送大理寺問得祕書<lb/>
家鉉翁力辨免然猶以㱕正人安置淮西至元十三<lb/>
年江南㱕附公㱕卒扵吴年八十三子大有<lb/>
曽祖大有字應之性嚴毅雖盛暑冠帶不裭景㝎中<lb/>
<pb n="KR4d0520_SBCK_006-5a"/>
㳺藝郷校赴部用黄甲免試授太學録録書言方今<lb/>
川口襄陽淮陽三鎮粮草不繼而兵多疲弱宜遣㳂<lb/>
邉州郡逓送粮草使持重之人深溝髙壘收丁壮為<lb/>
守禦計設有北軍至堅壁不動則逺来之众前進則<lb/>
有後顧之慮退保則不䏻久勢自觧矣書上賈似道<lb/>
以為切巳不報既而似道謂曰汝賈門壻也何言事<lb/>
若此公荅曰某故賈魏公昌朝孫壻也由是似道益<lb/>
銜之竟誣以事籍其家送大理寺問得祕書家鉉翁<lb/>
力為之辨遂以㱕正人安置淮西至元十三年王師<lb/>
駐維陽公即着青衫乗白馬徑詣軍前伯顔丞相以<lb/>
為宋探馬俾引至前公具言似道悮國失信忮害忠<lb/>
<pb n="KR4d0520_SBCK_006-5b"/>
良故某得至此時平章尤公亦在因曰朱某宋名士<lb/>
遂堅欲爵之公辭以仕宦非所碩但得正名義㱕田<lb/>
廬足矣南服既定丞相以尤平章至吴城凡宋所籍<lb/>
朱某家産悉還之由是頗營業為隱居計晚愛内典<lb/>
與阮登炳何䖏尹䓁結華嚴㑹大徳三年冬忽說梵<lb/>
網曰予其逝矣熏沭危坐中宵合掌脫去年七十七<lb/>
子應得<lb/>
祖應得字仁仲聡敏有材幹事親至孝㝎省之暇議<lb/>
論古今父子自為知巳咸淳庚午以上舍生㑹試授<lb/>
祕書省檢閱文字再授太學正以父言三鎮事忤賈<lb/>
似道安置淮西至元十三年江南㱕附後復吴中隱<lb/>
<pb n="KR4d0520_SBCK_006-6a"/>
居儒司以學校廢薦起提調學事改營廟學祀孔子<lb/>
使<hi>諸先</hi>㳺歌詩經邑子偉之學既成即復㱕隱或勸之<lb/>
在曰燭之寳巴之聲中牟之芻遇未遇彼何心㢤又<lb/>
曰人生一夣水齊而汨火盡而傳天得也大徳五年<lb/>
卒年五十四子瓊<lb/>
老瓊字廷玉襁褓中随父祖間關淮椘得復㱕吴年<lb/>
二十五儒司薦為無錫縣學敎諭又調長洲學諭嵗<lb/>
餘謂人曰今世仕禄不足養㢘将學而取諸人乎抑<lb/>
自營以資其生乎遂関門與諸生講授三十年不出<lb/>
城府専經之暇至百家子史隂陽卜筮之書靡不周<lb/>
覽聞人有䏻學如不及窮老益堅至弗遑暇食遂與<lb/>
<pb n="KR4d0520_SBCK_006-6b"/>
世事日薄一室罄然陶噐琴書外無長物嵗久人持<lb/>
去亦不較性踈坦毎㳺林泉佳処遇樵人牧子即與<lb/>
忘情談咲終日清貧晏如也三山劉宗師贈號明復<lb/>
先生晚䆒易傳作先天後天八卦互属之圖明動靜<lb/>
隱顕屈伸之理占嵗時豐荒雨暘祥祲悉有徴驗至<lb/>
順元年嵗庚午秋積雨後屋㟁崩忽謂徳潤曰明年<lb/>
嵗在辛未幹金攴火火弗勝水民其災乎然吾大限<lb/>
亦與嵗君併吾其弗攴矣曰来儆汝髙材博斈身之<lb/>
勞也令聞廣譽忌之招也謙之彖曰人道悪盈而好<lb/>
謙節之彖曰節以制度不傷財不害民凡人欲之過<lb/>
者本扵奉養之厚也先王制其本以節之復天理也<lb/>
<pb n="KR4d0520_SBCK_006-7a"/>
然久扵其道者其惟恒乎以之脩身其惟復乎汝其<lb/>
誌之吾家世儒冠先世渡江以来遭家多故不絶如<lb/>
綫百年丘隴汝其保之汝毋兆在坐甲向庚前望有<lb/>
水在艮之坤有剥復之象焉順而止之所以觀象七<lb/>
日来復利有攸往若順而守之其有復興者乎但隴<lb/>
抱隂防隂險忌然吾擇之審矣宜弗踰此噫造物者<lb/>
生我我亦與造物㳺耳葬祭之禮汝其勤之徳潤泣<lb/>
拜曰敢不惟大人之言是聴至冬得寒疾明年春正<lb/>
月卒年五十八<lb/>
　　趙承旨䟦睢陽五老圖<lb/>
五老遺象儀刑儼然觀之使人肅然起敬朱氏子孫<lb/>
<pb n="KR4d0520_SBCK_006-7b"/>
而䏻保之真盛事也吳興趙孟頫書<lb/>
　　虞伯生學士䟦<lb/>
歐陽公次韻謝借觀五老詩云脫遺軒冕就安間笑<lb/>
傲丘園縦倒冠白髪憂民雖種種丹心許國尚桓桓<lb/>
鴻冥得路髙難慕松老無風韻自寒聞說優㳺多唱<lb/>
和新篇何惜畫圖看當時君子其敬愛想慕固巳如<lb/>
此况二百數十年之後併得瞻拜五公遺象扵一日<lb/>
豈勝幸碩乎想見其髙節盛徳㕘合扵治安極盛之<lb/>
日三代之下不亦鮮乎卷尾諸公所䟦皆南渡名卿<lb/>
賢大夫觀其書而思其人則有感慨係之者矣按䟦<lb/>
語淳熈以前在畢氏紹熈以来在朱氏今㡬二百年<lb/>
<pb n="KR4d0520_SBCK_006-8a"/>
　仍扵朱氏之曽孫徳潤見之信乎有徳者必有後也<lb/>
　歟泰㝎乙丑十月一日蜀郡虞集書<lb/>
　　　汶上曹元用馬祖常拜手敬觀<lb/>
　　　　廣平程鉅夫拜觀<lb/>
　　　　姚燧　馬喣　元明善<lb/>
　　　　致和改元八月晦河東劉致天台周仁榮宛<lb/>
　　　平曹鑑蠡吾鄧巨川同觀于吴福孫樂善齋<lb/>
　　　　氷襟久之謹識<lb/>
　　　　天暦巳巳清明日濟南韓鏞題于弼教堂<lb/>
　　　　至順三年四月十二日宛丘趙期頥拜觀<lb/>
　　　　至元六年後庚辰嵗西夏斡玉倫徒拜觀<lb/>
<pb n="KR4d0520_SBCK_006-8b"/>
　　　至元七年後辛巳嵗春二月八日白野泰不華<lb/>
　　　觀于吴郡朱徳潤之集古齋<lb/>
　　　汴叚天祐敬題<lb/>
　朱氏故兵部郎中致仕諱貫在五老中其次四㑹圖<lb/>
　時年八十八其孫後以金兵迫逐渡江僑居姑蘇今<lb/>
　曽孫徳潤復以藝文逰搢紳大夫間世澤之滋扵是<lb/>
　乎在東陽栁貫題<lb/>
　嘗讀睢陽五老詩喜從遺像見光儀青雲事業俱休<lb/>
　謝白首衣冠各旄期喬木故家今尚在髙山景行有<lb/>
　餘思千秋萬古丹青在珎重仍孫為刻碑晋寧張翥<lb/>
　　　後學王守誠拜手<lb/>
<pb n="KR4d0520_SBCK_006-9a"/>
五老衣冠圖盛事丹青未數上凌烟典刑如在八九<lb/>
十宴賞以来三百年珎重當時人物論風流在世子<lb/>
孫慱悠悠㡬度東門市耆徳令人敬儼然俞焯拜題<lb/>
睢陽五老並虗邪近代衣冠捴不如千載髙山存景<lb/>
仰憶從湓浦望匡廬湘人李祁書于范氏之義庄<lb/>
嘗思拜觀五老圖象来吴中乃獲瞻拜扵朱公之孫<lb/>
徳潤文房豈不榮幸㢤詩云㳤人君子其儀不忒其<lb/>
儀不忒正是四國杜夲敬題<lb/>
右宋睢陽五老小象一卷當昭陵盛治之時人物不<lb/>
减三代五老髙年雅望吿老燕居適同里閈遂為嘉<lb/>
㑹圖而歌之以為衣冠盛事距今三百餘年儼然如<lb/>
<pb n="KR4d0520_SBCK_006-9b"/>
生陵谷變興獨吴中朱公之曽孫徳潤能寳蔵之徳<lb/>
潤嘗以才學選為提學官時出此卷扵搢紳間因以<lb/>
自勵予分省中吴獲拜觀焉扵乎文獻逺矣朱氏<lb/>
萬子孫其永保之番陽周伯竒敬書<lb/>
　　右五老圖譜故宋楊誠齋范石湖諸名公題䟦<lb/>
　　另有集卷不刻于此後學朱徳潤拜手敬書<lb/>
存復齋文集卷之六<lb/>
</p>
<p>
</p>
  </div>
</body>
</text>
</TEI>
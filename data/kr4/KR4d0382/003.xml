<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>四明文獻集巻三</head>
    <p>
<pb n="KR4d0382_WYG_003-1a"/>
欽定四庫全書<lb/>
　四明文獻集巻三　　　　宋　王應麟　撰<lb/>
　　表<lb/>
　　　代皇子謝賜御書孝經十六句表<hi>詞科第二塲  丙辰二月</hi>
　　　　<hi>十三日</hi>
　　　　<hi>始于事親終于事君口無擇言身無擇行</hi>　<hi>滿而不溢髙而不危天之經也地之義也</hi>
　　　　<hi>徳義可尊作事可法通于神明光于四海</hi>　<hi>居則致敬養則致樂進思盡忠退思補過</hi>
伏䝉聖慈賜臣御書孝經十六句者睿謀垂裕夙承父<lb/>
<pb n="KR4d0382_WYG_003-1b"/>
訓之嚴神畫疏思備舉聖經之要因心立教拭目知榮<lb/>
臣某惟夫子之發微言為曾参而陳孝道首述君親之<lb/>
事謹始及終復虞富貴之移戒危與溢身行口言之無<lb/>
失天經地義之兼該事可法徳可尊表裏俱正居致敬<lb/>
養致樂造次弗違神明四海以交孚進退一忱而匪懈<lb/>
有倬飛鸞之翰於昭詒燕之謀二八句之特書撮其樞<lb/>
要千萬人之咸悅始於家邦仰倣邇英之屏俯殊制㫖<lb/>
之注矧熙朝資善之學肇祥符丙辰之春詔儒臣而讀<lb/>
<pb n="KR4d0382_WYG_003-2a"/>
是經錫宸章而刋諸石洊觀洪藻宏賁前猷某徳媿温<lb/>
文性慙岐嶷出有師入有保蚤齒虞庠親則父尊則君<lb/>
恪遵周寢曩者分封之渙號誨之全孝以移忠㫖趣㑹<lb/>
于五經未闚聖蘊徳教加於百姓徒仰皇眀載觀河洛圗<lb/>
書之光如親洙泗問答之語兹盖恭遇皇帝陛下學稽<lb/>
古典筆寓天常祚嗣萬年受祉而施於子冠冕百行得<lb/>
手而應於心約漆簡千有餘言洒驪珠六十四字淳化<lb/>
祕丘之刻祖武可繩紹興方國之頒人文增煥臣敢不<lb/>
<pb n="KR4d0382_WYG_003-2b"/>
聿嚴琰寫式廣家藏仁孝製六章之詩逺邁唐公之賜<lb/>
札夙夜事一人之訓緬思建邸之陳圖臣無任<lb/>
<hi>按詞學指南云表明也標表也標著事序使之明白三王以前謂之敷奏秦改為表漢羣臣書四其三曰表不</hi>
<hi>需頭上言臣某言下言誠惶誠恐稽首頓首左方下附曰某官臣甲乙上  陽嘉元年左雄言孝亷先詣公府</hi>
<hi>文吏課牋奏又胡廣以孝亷試章奏然則章奏試士其始此歟唐顯慶四年進士試關内父老迎駕表開元二</hi>
<hi>十六年西京試儗孔融薦禰衡表則進士亦試表</hi>
　　　代侍講說書官為經筵進講孟子終篇謝賜金<lb/>
　　　　帶牙簡同侍講修注官謝賜祕書省御筵及<lb/>
<pb n="KR4d0382_WYG_003-3a"/>
　　　　鞍馬香茶進詩表<hi>詞科所業</hi>
臣某等言華光講藝備觀亞聖之書蓬省賜筵並錫多<lb/>
儀之寵感鴻恩而播詠瞻丹衮以颺言竊以漢帝論經<lb/>
虎觀侈賜衣之渥唐宗嚮學瀛州疏給饌之榮意皆寓<lb/>
於隆儒禮特豐於接下矧軻書之𦕈指傳孔道之正宗<lb/>
由義居仁七篇之言靡不載垂憲詒後百世之王莫能<lb/>
違於穆熈朝若稽丕訓祖禹闡明於元祐表臣敷繹於<lb/>
紹興逮聖神尊徳以有為於問學逢原而自得細旃晝<lb/>
<pb n="KR4d0382_WYG_003-3b"/>
訪聆責難陳善之規峩弁星環探知性盡心之藴華編<lb/>
甫徹謏聞奚禆疇侍言誦說之勞暨著記纂修之職鏐<lb/>
鞶絢采復頒象齒之珍玉斚示慈咸綴麟臺之席上駟<lb/>
式調於沃轡團龍交粲於竒芬稽古所䝉省躬莫稱歸<lb/>
美以報拜手載歌贊智聖之大成述君臣之相說辭陳<lb/>
約禮逺晞積翠之篇句寫賜牋俯效集仙之飲退慙斐<lb/>
墨曷對閎休茲盖伏遇皇帝陛下居安資深守約施博<lb/>
存神過化與天同流明物察倫取人為善覽大賢之論<lb/>
<pb n="KR4d0382_WYG_003-4a"/>
集興盛治之雍熙徳醉從容秩太清之華晏幣將舄奕<lb/>
邁崇政之儀文臣等識媿寤疑恩霑同樂讀古書而尚<lb/>
友諒懐望道之思頌清廟以致平期盡正君之義臣無<lb/>
任<lb/>
　　　代宰臣以下賀奉安光宗皇帝寧宗皇帝寔訓<lb/>
　　　　寧宗皇帝經武要領今上皇帝玉牒日厯㑹<lb/>
　　　　要禮成表<lb/>
臣某等言文謨武烈並揚二后之休漢典唐經㕘著一<lb/>
<pb n="KR4d0382_WYG_003-4b"/>
王之法森寳儲而日揭粲縟禮以星陳竊以監先憲求<lb/>
多聞商書垂範有常徳立武事周雅紀功迨開成標帝<lb/>
籍之名暨魯史謹策書之體至若觀㑹通而行禮尤先<lb/>
撮機要以舉綱兹萃進於一時宜輯成於五典允哲光<lb/>
皇之揖遜於昭寧考之儉勤燕翼詒謀焜燿億萬年之<lb/>
訓鴻猷復古堅凝三十載之規有嚴論述於史筵申命<lb/>
纂修於宥宻天啟離明之治日新賁象之文洽媺化於<lb/>
登三煥鴻猷於襲六瑶編温潤金匱閟嚴繫日繫時裒<lb/>
<pb n="KR4d0382_WYG_003-5a"/>
嘉熈淳祐之紀注有倫有要粹寳紹端平之憲章討裁<lb/>
分飭於羣儒尊閣載差於糓旦韶鈞燁煜羽衛葳㽔絢<lb/>
繅采以辰儀瞻冕旒而執讀事該經緯備清覽於邇英<lb/>
瑞集圖書肅秘藏於廣内恭惟皇帝陛下心傳精一學<lb/>
懋緝熈道徳風烈之庶㡬遹追来孝制度紀綱之能永<lb/>
勿替歴年功光祖宗政布方策率彜章而由舊據行事<lb/>
以鑒新文武大畧舉焉聖而繼聖禮樂庶事備矣書不<lb/>
一書臣等欽覿聲明欣逢熈洽始於勤而治内外願駿<lb/>
<pb n="KR4d0382_WYG_003-5b"/>
惠於閎摹袚厥文而作春秋嗣鋪張於偉蹟臣等無任<lb/>
<hi>按此以上三篇盖公詞科試中暨所業者觀其措詞立意前後次第豐贍縝宻信所謂法度之文也近世文章</hi>
<hi>之士能為麗語者甚多而識制作之體者絶少故其空踈繆戾有終身弗悟者矣若此三篇者宜表而出之以</hi>
<hi>為矜式</hi>
　　　宰臣以下賀明堂禮成表<lb/>
明堂孔陽秩九筵之盛典聖人能饗申億載之宏休慶<lb/>
洽神人歡騰宇宙<hi>中賀</hi>竊以接三才之奥嚴將禮于季<lb/>
秋宣二祖之光協初郊於先甲物<hi>闕</hi>備有成之告民和<lb/>
<pb n="KR4d0382_WYG_003-6a"/>
皆至治之馨若昔燕貽自今駿惠恭惟剛徤中正悠久<lb/>
光明更化而福禄来迓續肇基之運修政而境土復恢<lb/>
宏再造之規觀其㑹通毖於上下農扈奏屢豐之瑞邊<lb/>
陲凝耆定之勛精意以程裒時之對在宫在廟觀盥之<lb/>
薦有孚于帝于宗泰元之策復始乂時暘若徳與氣游<lb/>
前星重匕鬯之暉華景粲璧珠之象緝熙純嘏安樂太<lb/>
平永命而丕歴年陳常于夏敷言而錫保極有澤如春<lb/>
於赫漢儀以篤周祐臣等幸叨顯相欣覩熙成式典靖<lb/>
<pb n="KR4d0382_WYG_003-6b"/>
四方願進夙夜畏威之戒奉觴上曼夀聿觀癸亥宗祀<lb/>
之祥<hi>按景定四年九月公自台州通判召為太常博士故事郎禮部官草百官箋表博士禮部郎屬也</hi>
　　　宰臣以下請度宗聽政第一表<hi>景定五年十月</hi>
四海遏音遽<hi>闕</hi>遺弓之慕百官承式有嚴嗣服之初跂<lb/>
望清光肅循大卞恭惟聪明時敏聖知日躋龍樓庶務<lb/>
之参聞灼知政體虎闈三善之兼得允恊人心祗台徳<lb/>
先廸從子保問安視膳冀文考之復初遺大投艱痛周<lb/>
家之降割未堪多難永言孝思然而色之戚哭之哀已<lb/>
<pb n="KR4d0382_WYG_003-7a"/>
孚輿望朝以聴夕以訪難曠繁機即位五始以體元踐<lb/>
祚三日而端冕惟哲作則示民有尊伏願遹駿先猷勉<lb/>
遵中制法宫親事乾首物而萬國寧司士詔儀徳如辰<lb/>
而衆星拱<lb/>
　　　第二表<lb/>
天眷命以為君誕膺傳序王眂朝而聴治艱執過哀未<lb/>
拜詔俞洊陳衆籲若稽前聖之述作莫盛有周之纘承<lb/>
綴衣於庭既延元子而入翼室奉珪兼幣乃告諸侯而<lb/>
<pb n="KR4d0382_WYG_003-7b"/>
出應門豈於禮經以或違盖欲邦彜之早正百篇軌範<lb/>
萬世法程恭惟位履剛中體乾純粹南陽辨牘臣民知<lb/>
参决之機東序隆儒問學得修齊之要繼文下武戴舜<lb/>
同心嗣徳在初靡替億萬年之敬奉先思孝必勤一二<lb/>
日之機黎元遂而徯應之志深氛祲清而豫防之慮在<lb/>
聆王言而禀令瞻皇極以近光詎以宅憂稽於聴事訪<lb/>
落率昭考之始如見羮墻輯瑞覲羣牧之儀益嚴堂陛<lb/>
　　　第三表<hi>十一月</hi>
<pb n="KR4d0382_WYG_003-8a"/>
離兩繼明屢祈蒞政巽重申命未忍行權深知聖學之<lb/>
純恪守禮經之正再三有瀆億兆同辭於皇祖宗丕紹<lb/>
基緒内極哀痛於中禁外臨聴斷於治朝盖擢慕發於<lb/>
中忱而觀瞻係於南面仰惟先帝奄棄羣臣痛切烏號<lb/>
愴道揚於審訓謀詒燕翼望開釋於至情亦念萬機之<lb/>
繁用垂億載之裕恭惟心舜文之與合躬曾閔之所難<lb/>
麻冕黼裳思不忘於繼序飦食蔬服敬欲盡於事親顧<lb/>
肇允集蓼之初有悠哉未艾之慮臣下罔攸禀令夙夜<lb/>
<pb n="KR4d0382_WYG_003-8b"/>
莫不遑寧闢門達聪無待畢三年之制縂綱明任是惟<lb/>
廸前人之光<lb/>
　　　第四表<lb/>
萬邦仰照如日之升三請執謙于帝其訓達孝永言於<lb/>
承考微忠<hi>闕</hi>　　囘天疊冐威嚴冀攽俞㫖惟元儲之<lb/>
御極自至道之詒謀<hi>闕</hi>　　　勉徇羣臣之奏西序眡<lb/>
事靡逾六日之間盖禮制之從宜念時㡬之久曠哀未<lb/>
忘也俯而就之恭惟清明在躬濬哲稽古致敬光四海<lb/>
<pb n="KR4d0382_WYG_003-9a"/>
不肅而成初服命歴年克謹厥始欲報之徳逺省若勤<lb/>
矧修攘敷遺於丕謨而繼述可淹於庶務惟休惟䘏有<lb/>
節有權伏望俯鍳輿情仰循舊典釋康王之冕喪期無<lb/>
改於内庭垂虞舜之裳朝位聿新於南向<lb/>
　　　第五表<lb/>
知臨大君之宜羣心丕徯孝思下土之式四詔如初匪<lb/>
敢咸諫於王亦曰節情以禮竊惟倫制在乎兼盡經權<lb/>
可以並行未有命戒而居廬難遵滕國繼猶泮渙而謀<lb/>
<pb n="KR4d0382_WYG_003-9b"/>
廟必監周詩今敬通於神明且哀發於言語是亦為政<lb/>
顒若有孚矧導訓受瑁之初俾聴法服縗之後考作室<lb/>
既底法毖我成功朝至昃用和民所其無逸克紹先烈<lb/>
惟懐永圖慈良於喪倘未正路朝之位既降厥士亟當<lb/>
循便殿之儀伏願寅念燕詒於昭龍造即齋居而决事<lb/>
新聖化以承休福威惟辟之尊四方来賀公卿奉職以<lb/>
奏庶績其凝<lb/>
　　　第六表<lb/>
<pb n="KR4d0382_WYG_003-10a"/>
眡朝周典聿觀治化之新易月漢儀難執亮隂之舊五<lb/>
下明詔一哉聖心仰思慕之無窮繇敷陳之未至以喪<lb/>
與易寧戚雖致其哀禮因情為文必知所節練冠而親<lb/>
機務素幄而見臣隣古有行之時則可矣放諸四海而<lb/>
準孝已感於德元至於萬年惟王本寔關於初政體訪落小<lb/>
毖之意躬天保采薇之勤豈必端憂乃為繼志伏願畀<lb/>
於衆慼稽若邦彜昭徳以照百官副玉几遺音之託正<lb/>
純而法五始衍寳龜申命之休<lb/>
<pb n="KR4d0382_WYG_003-10b"/>
　　　第七表<lb/>
天作之君飛龍利見日致其孝隙駟易流若三年惟不<lb/>
言則萬事懼有闕謙冲已過震越靡寧竊以上聖每惜<lb/>
寸隂治象皆觀挟日副大歴服無毖恤成功受羣臣朝<lb/>
乃考圖敷賁此作新民之美化亦付有家之初心丕顯<lb/>
孝皇祗承髙廟執喪固踰舊禮蒞政靡越旬時廸前人<lb/>
光為後世法恭惟英姿䋲武粹學察倫方裒集燕謀敷<lb/>
言是彛是訓念紹膺駿命無彊惟休惟艱遽臨舊貫之<lb/>
<pb n="KR4d0382_WYG_003-11a"/>
居永懐罔極之感哀難為繼徳何以加伏望益廣堯聰<lb/>
少釋舜慕人道自始聴宜務於五先生者常行節願参<lb/>
於四制<lb/>
<hi>按公本傳度宗即位攝禮部郎官草百官表舊制請聴政四表以上一夕入臨宰臣諭㫖增撰三表公操筆立</hi>
<hi>就丞相言搃還辭位表三道使者立以俟公從容授之丞相驚服即授兼禮部郎官其載公敏㨗如此以上七</hi>
<hi>篇即宰臣諭㫖增撰者觀其萃諸經史為一家言而變化開闔有如自然所謂不期於工而自工者真自早年</hi>
<hi>嘗讀其文至於成誦終不能髣髴其萬一而近世士大夫上書朝廷欲禁絶偶儷其亦不思甚矣烏乎使士大</hi>
<hi>夫習為偶儷盡如公之為表亦何害其為文哉</hi>
<pb n="KR4d0382_WYG_003-11b"/>
　　　請御正殿第一表<lb/>
孝思維則勉眡政於内朝謙尊而光未詔儀於南面古<lb/>
有當陽之義今逾易月之期祗率彛章肅陳忱籲竊以<lb/>
聖作物覩大明生東亷逺堂髙衆星拱北漢即位而坐<lb/>
前殿周報誥而出應門惟在徳元以為民極恭惟恪守<lb/>
堯喪之制丕承舜典之傳禮根於心治指諸掌璧帛之<lb/>
召登崇譽髦絲綸之言拊勞邉戍鍳無逸而却貢獻體<lb/>
訪落而廣詢謀得於視膳問安之時形為繼志述事之<lb/>
<pb n="KR4d0382_WYG_003-12a"/>
美猶且對羣臣於素幄覧庶物於清箱匪昭名分之嚴<lb/>
曷聳華夷之望伏願鼎新百度臨照萬方黼坐衣裳法<lb/>
春秋而居正紫宸閶闔参天地以宅中<lb/>
　　　第二表<lb/>
小毖求助聖化維新大昕眡朝邦儀由舊未囘聰聴冐<lb/>
貢愚忠竊聞當宁所以答陽踐祚先乎謹始若稽至道<lb/>
之要洊更朔旦之期盖閫外之治斷恩禮弗敢過而天<lb/>
下之本在國分有常尊亦越淳熈於昭達孝謂徳報罔<lb/>
<pb n="KR4d0382_WYG_003-12b"/>
極靡行漢制之權宜臣言屢陳勉從周誥之彜訓恭惟<lb/>
繩其祖武察於人倫保右命之永惟堂構之托陟降庭<lb/>
止僾若羮墻之思非但致哀於宫中將以顯式於宇内<lb/>
然布黄朱之乗容衛必嚴倣泰紫之居等威攸繫丕應<lb/>
徯志於敉圖功元首明庶事康有赫乾飛之造清風發<lb/>
羣隂伏共瞻履正之光<lb/>
　　　第三表<lb/>
豐勿憂宜日中蓋循禮節離重明化天下丕顯君尊百<lb/>
<pb n="KR4d0382_WYG_003-13a"/>
命未俞一忱固請竊以允文先帝祗遹前猷宅恤永懐<lb/>
暫居便坐奏章三上亟御昕廷嚴蓍定以訓官常肅亷<lb/>
陛以隆國勢昔既勤止無替歴年今帥行之克施有政<lb/>
恭惟就將典學聰哲冠倫眡朝遵孝祖之謨情所未忍<lb/>
繼序篤成王之敬思且不忘儼素鞸之過哀豈黼依之<lb/>
為樂惟體元而立制乃揚烈以覲光三朝受圖則必臨<lb/>
周之路寢正月輯瑞則必親舜之法宫嘗瞻穆穆之容<lb/>
願釋皇皇之慕仰承畀付首庶物乗時龍俯示表儀使<lb/>
<pb n="KR4d0382_WYG_003-13b"/>
萬民觀治象<lb/>
　　　請上乾㑹聖節名第一表<hi>咸淳元年正月</hi>
天生上聖不昭震夙之符月在正陽允叶乾嘉之㑹善<lb/>
治聿来於福禄大徳必得於夀名宜新鳯紀之編式表<lb/>
虹流之度竊以仁皇御極如嵗之春炎祚融暉發祥維<lb/>
夏若稽資始之義用彰命哲之初昔以元長人於穆不<lb/>
已今以亨合禮申錫無疆恭惟剛徤粹精居行聚卞儲<lb/>
英潛躍肇乗時於六龍膺運文明期咸寧於萬國闡河<lb/>
<pb n="KR4d0382_WYG_003-14a"/>
圖而毓瑞承祖烈以重光臣工奉觴忻千載之一遇侯<lb/>
衛執贄浹四方之大和輯詩雅歸美之忱贊易象為君<lb/>
之體既多受祉于永保民臣等不勝大願謹以四月初<lb/>
九日為乾㑹節伏望俯鍳輿情仰遵徽典南山獻祝薫<lb/>
風載詠於舜絃北闕臚歡湛露普沾於周澤著之令甲<lb/>
副在有司<lb/>
　　　第二表<lb/>
徳行以健萬年惟王禮覩其通四時合序取文言而歸<lb/>
<pb n="KR4d0382_WYG_003-14b"/>
羙稽憲典以抒忱温詔弗俞愚忠洊瀆竊以書陳無逸<lb/>
之夀詩頌長發之祥粤若熙朝廸惟茂典太平纘服標<lb/>
令節於乾明隆興御圖表昌辰於㑹慶繼今述作復旦<lb/>
光華恭惟貽哲在初體元立制中正備太陽之粹盡屏<lb/>
邪隂亨嘉輯一氣之和肇新治象凡化原之謹始皆易<lb/>
學之儲思福欲錫民名宜賔實尊為天子舜其孝申命<lb/>
用休請祝聖人堯曰辭允恭克讓然虹電既昭於符瑞<lb/>
而川嶽来效於貢珍倘曠上儀曷彰盛際伏望丕從衆<lb/>
<pb n="KR4d0382_WYG_003-15a"/>
志祗遹舊章班百僚之玉觴雖未展容於漢殿録千秋<lb/>
之金鑑庶㡬伸諷於唐臣<lb/>
　　　第三表<lb/>
受命丕若歴年自今初服嘉㑹足以合禮與時偕行尚<lb/>
執一謙敢陳三祝竊以九重龍御握乾符稽帝文億載<lb/>
燕詒法仁祖至天徳遹觀舊典祗奉洪名既粹毓以紹<lb/>
圖必體元而致治生生之謂易近取諸身巍巍其成功<lb/>
克昌厥後恭惟緝熙聖學駿惠先猷立太平基運神心<lb/>
<pb n="KR4d0382_WYG_003-15b"/>
於博化開衆正路培善類於始亨惟性得陽明之純而<lb/>
政著日新之美宜参至健永保太和匪介祉之溢辭乃<lb/>
願忠之㣲悃伏望式篤周祜亟定漢儀夏見曰宗輯四<lb/>
方之来賀皇建有極衍萬夀之無疆<lb/>
　　　第四表<lb/>
堯辭三祝未賜俞音虎拜萬年盖循彜典惟聖意逹事<lb/>
親之本在微忱伸報上之恭謙尊而光禮時為大竊以<lb/>
乾行四徳莫以盛夏之亨節紀千秋匪曰開元之舊若<lb/>
<pb n="KR4d0382_WYG_003-16a"/>
稽隆古丕顯宏休必得夀名中庸之稱舜孝篤生保祐<lb/>
大雅之詠嗣徽億載繼承二儀明察恭惟有陟降率昭<lb/>
考之志有怡愉奉太后之心致永慕於諒隂逺廸淳熙<lb/>
之訓表誕彌於長樂近参寳慶之規所謂盡制而盡倫<lb/>
斯可教敬而教愛然念尊君之義盍嚴即祚之初始於<lb/>
家邦備訪落思齊之美申以福禄協鳬鷖既醉之詩矧<lb/>
嘉㑹之欣逢斯羣情之共戴願符善頌亟詔有司翼室<lb/>
興懐徐展紫宸之賀慈闈介祉聿先金鑑之陳從答是<lb/>
<pb n="KR4d0382_WYG_003-16b"/>
期竭忱以請<hi>是日兼攝翰苑撰允批答</hi>
　　　理宗靈駕發引慰皇帝表<lb/>
龜筮協祥既飭因山之禮龍輴整駕難淹同軌之期六<lb/>
紼天行萬方雨泣恭惟紹休聖緒永言孝思致敬致哀<lb/>
放諸四海而凖盡倫盡制定為三年之喪愴禹穴之將<lb/>
臨僾堯墻之如見願承先志少抑至情<lb/>
　　　慰皇太后<lb/>
仙鼎登天烏號永慕夀原卜日龍駕遂行四海攀摧六<lb/>
<pb n="KR4d0382_WYG_003-17a"/>
宫哀惨恭惟侔月久照恊坤無疆周雅保佑之功敷遺<lb/>
翼子唐室怡愉之奉用懌慈顔願遵順變之言少紓追<lb/>
逺之感<lb/>
　　　慰皇后<lb/>
糓林卜吉逺日俶臨葆衛戒嚴溥天胥慕恭惟順承聖<lb/>
孝式副婦儀周寢問安尚想龍樓之入禹山再竁愴聞<lb/>
鳯翣之行柔衷諒切於哀恫衆志願祈於寛釋<lb/>
　　　靈駕至攢宫安寧慰皇帝表<lb/>
<pb n="KR4d0382_WYG_003-17b"/>
仙馭在天肅漢陵之仗衛經凃如砥届禹㑹之山川靈<lb/>
斾燕寧瑞氣葱鬱恭惟緝熙於學慈良於喪翼翼厥徳<lb/>
不囘孝思惟則皇皇如望弗至明發有懐四方来觀萬<lb/>
年其永湯沐歸沛既安髙寢之神羮墻見堯願釋舜心<lb/>
之慕<lb/>
　　　慰皇太后<lb/>
羽翿有嚴奉厥儀而肅若川塗不聳次靈域以安然帝<lb/>
鄉之佳氣如初鼎湖之仙遊寖逺恭惟功参厚載徳茂<lb/>
<pb n="KR4d0382_WYG_003-18a"/>
思齊近願漢官愴福寧之猶舊隃瞻禹㑹慨永穆之維<lb/>
新願紓哀戚之悰式燕怡愉之養<lb/>
　　　慰皇后<lb/>
珠丘蒼野仙仗安行玉座黄陵神游来燕萬靈拱侍七<lb/>
萃肅扶恭惟篤棐民彜明章婦順輔佐聖王之孝諒極<lb/>
慕思怡愉太母之顔願言開釋<lb/>
　　　謝賜御製牧民訓表<lb/>
倬彼雲章懋昭彜教爾惟天牧誕保受民一札星垂四<lb/>
<pb n="KR4d0382_WYG_003-18b"/>
方風動竊以舜典咨於上日厚徳允元周政炳於席常<lb/>
有司是訓此帝王攸行之慮寔造化日生之心皇矣熈<lb/>
朝率時丕範紫雲樓宴具發撫養之片言化成殿書不<lb/>
忘安樂之二字戒日詩之簡切守官箴之坦明亦越先<lb/>
皇於穆永命仁厚著論春嘘露濡㢘刑作銘日掲霜凛<lb/>
肆燕詒於奕葉式駿惠於宏謨恭惟躬禹儉勤性堯文<lb/>
思惟天既付疆土至于萬年御事越在甸侯若兹多誥<lb/>
凡曰之屏之翰飭以如家如身聖人情見於辭對時茂<lb/>
<pb n="KR4d0382_WYG_003-19a"/>
育邦伯念敬我衆致告自今臣分竹承休求芻盡瘁二<lb/>
千石謹養勉爾稱職之良五皇極近光恪奉敷言之正<lb/>
　　　謝賜御製牧民銘表<lb/>
乾元長人培億年之邦本巽重申令攽一札之仁言倬彼<lb/>
為章嚴惟丕式臣聞大君宗子以民為天有司牧民於<lb/>
帝其訓肅若舊典光垂休銘太宗述膏脂之規著存戒<lb/>
石理考著亷刑之儆敷錫臣工聖藻標乎日星皇澤深<lb/>
乎雨露凡在商畿周屏之列恪遵湯盤武席之謨一哉<lb/>
<pb n="KR4d0382_WYG_003-19b"/>
王心鑒於先憲謂戚忻之繫命繄爾守臣如痛癢之切<lb/>
身時予徳意曰惠多誥其勑懋和昭囘奎壁之纒永久<lb/>
甸侯之範恭惟文思稽古清明在躬廣虞舜元日之咨<lb/>
逺邇無間法藝祖紫雲之戒撫養為先寵綏而作之師<lb/>
教告而至於再勉哉祗命陋開元愛人之詩共此惟良<lb/>
軼本始夙徳之詔寫諸琬琰佩若韋弦臣敢不勤毖官<lb/>
常欽承宸指山東布漢令咸知惻怛之忱天下誦堯言<lb/>
益謹寅清之職<lb/>
<pb n="KR4d0382_WYG_003-20a"/>
　　　進御製石刻摹本表<lb/>
堯仁天覆煥乎文章漢札春温詔於郡國賁飭昭囘之<lb/>
藻巽申牧養之言書紳祗佩於宸謨寫琰冒陳於乙覽<lb/>
恭惟聰明寛裕剛徤輝光相帝以綏四方閔民而惠多<lb/>
誥紫雲樓嚴藩侯之儆率循藝祖之規選徳屏列守臣<lb/>
之名聿駿孝皇之典雨露至教日月羣心訓敕皇極之<lb/>
彜銘参戒石之刻越小大邦用勸垂億萬年無疆臣宣<lb/>
化罔功承休有恪念嘉師之保受懋顯命之對揚貫虹<lb/>
<pb n="KR4d0382_WYG_003-20b"/>
氣於山川寅仰清光之近盻龜書於奎璧肅登副墨之<lb/>
藏<lb/>
　　　賀皇太子賜名進封建國名表<lb/>
多男授職保命自天貽命在初封建厥福宗祊景鑠宇<lb/>
宙頌聲恭惟學懋察倫仁深垂裕寛厚祗承於駿惠覃<lb/>
訏有衍於燕謀立愛而始於家嚴惟丕式受祉而施於<lb/>
子錫以嘉名謙冲循半子之規震長廸中興之典臣跡<lb/>
縻東土心拱北辰欣聆赤社之策書阻預彤墀之班賀<lb/>
<pb n="KR4d0382_WYG_003-21a"/>
本支百世載歌令聞之詩祚衍萬年益邁太平之雅<lb/>
　　　進功徳疏謝奬諭表<lb/>
堯封獻祝恪共臣職之常漢闕䟽榮敷賁思言之奬對<lb/>
揚焜燿祗誦凌兢竊以億載登太平與天齊夀十行賜<lb/>
方國細書成文藐如微臣欣際嘉㑹伏念某久濡雨露<lb/>
假守甸畿寛詔屢班寅奉好生之訓頌聲允洽肅將歸<lb/>
美之忱便蕃宸指之褒舄奕侯邦之寵誤承茂渥曷稱<lb/>
隆私兹盖恭遇聖敬日躋聰明時乂華芝三萬嵗於昭<lb/>
<pb n="KR4d0382_WYG_003-21b"/>
昌熾之符大椿八千秋有衍怡愉之慶聆忠規於金鑑<lb/>
介繁祉於玉觴既推育物之仁復厚遇臣之禮臣敢不<lb/>
益厪宣布欽佩睠知千里溪山胥樂風薰之阜九霄綸<lb/>
綍仰瞻虹采之光<lb/>
　　　代賀改元寳祐表<lb/>
寳龜申命延洪必世之休鳯厯更元迓續丕平之運風<lb/>
雷鼓舞日月光華竊以漢武改元朔之名適當癸亥之<lb/>
嵗孝宣攽地節之詔越在壬子之年或即舊而鑒新或<lb/>
<pb n="KR4d0382_WYG_003-22a"/>
懼災而應變孰如昭代稽若先猷恭惟睿知有臨嚴恭<lb/>
自度更化善治三十年政教之清燕翼貽謀億萬年基<lb/>
圖之永睠言嵗紀已浹星終將順革以明時爰體乾而<lb/>
首物儉慈為寳永底烝民之生保祐自天庶幾二祖之<lb/>
烈嘉名有俶竣命惟凝某幸際泰亨聳聆孚號法春秋<lb/>
而謹始敢貢愚忠與士夫而勵精欽承徳意<lb/>
　　　代賀皇子忠王行冠禮表<hi>寳祐二年</hi>
上聖詒謀茂毓成人之徳初陽展采肇稱冠阼之儀華<lb/>
<pb n="KR4d0382_WYG_003-22b"/>
夏臚歡宗祊錫羡竊以十五志於學備禮所以正容萬<lb/>
億年之休重本在於敬始鋪觀舊典莫盛祥符元衮介<lb/>
圭錫命甲寅之嵗華纓峩弁筮辰令月之冬遹駿有聲<lb/>
克開厥後恭惟體元首物立愛始親慶垂萬世之基教<lb/>
子必以禮樂忠為百行之冕稽古建爾國家睠言復七<lb/>
日之剛卜恊震洊雷之長主于尊屬酌開元太極之彜<lb/>
賔以輔臣軼五鳯孟春之詔有儀可象爰字孔嘉重耀<lb/>
宣光盼璧珠於紫極三加薦醴節金石於黄鐘受周祉<lb/>
<pb n="KR4d0382_WYG_003-23a"/>
之無疆卜漢儲之早定天廸從保邦永孚休臣越在邇<lb/>
藩頌聆懿鑠既冠而明有敬奚煩賈誼之規㑹邸而稱<lb/>
無雙莫預黄香之列<lb/>
　　　擬國史院進光宗寧宗寳訓表<lb/>
盛帝重光垂百王之丕式大君繼序輯二典之宏規萃<lb/>
篇目而臚分晉嚴<hi>闕</hi>而露奏竊以大禹貽孫之則著在<lb/>
夏書武王燕翼之謀播於周雅允鑠兩朝之懿於昭載<lb/>
籍之傳光宗皇帝遹駿有聲嚴恭自度剛健以新其徳<lb/>
<pb n="KR4d0382_WYG_003-23b"/>
躬覽政機精一而執厥中心傳道統寧宗皇帝始終典<lb/>
學𤣥黙化民無怠無荒三十年之享國曰慈曰儉六五<lb/>
帝以匹休作者聖述者明顯哉謨承哉烈豐功懋徳編<lb/>
之詩書美政嘉言布在方策天開累洽日闡大猷抽金<lb/>
匱之缺遺裒蘭臺之紀載粤若紹熈之嗣服施於嘉定<lb/>
之守成任賢修已之逺謨立武攘夷之要畧寫之琬琰<lb/>
炳若丹青主善為師恢至道示軌範有條不紊揚洪烈<lb/>
章緝熙冠周史之寳書軼楚臣之訓典寅上西清之御佇<lb/>
<pb n="KR4d0382_WYG_003-24a"/>
嚴東壁之儲恭惟志篤昭功治隆繩武念兹皇祖鑒成<lb/>
憲以無愆廸惟前人式歴年而勿替遹追来孝率乂棐<lb/>
彜法二后之不敢康作一藝而摛罔極用訓丕徳其永<lb/>
孚休臣等載筆非長總綱有媿承明登進又新天聖之<lb/>
盛儀大清覽觀願舉寳元之故事<lb/>
　　　代先君謝賜御書竹林汲古傳忠六字表<hi>淳熙年十一</hi>
晝日接三承金華之殊渥帝書策一駭圭窬之榮觀鳯<lb/>
函飛下於九霄虹采輝流於六瑞窺文有耀拜况祗欽<lb/>
<pb n="KR4d0382_WYG_003-24b"/>
竊以徳星之題嘉孝友之為士法飛白之賜美忠節之<lb/>
贊皇猷咸因書圃之娯用錫儒纓之寵矧聖學根原於<lb/>
六藝而宸章冠冕於百王若至和詞林之書申褒邇列<lb/>
昔淳熙石湖之翰敷賁舊儒詎圖螢爝之微亦覩龍鸞<lb/>
之妙伏念臣學慙淇澳節慕放芹經術淺蕪異綆泉之<lb/>
深汲聖聰宻勿思牖約之納忠將為子張書紳之規敢<lb/>
效劉洎登牀之請銀鈎掞藻寳軸舒華燁然衮字之褒<lb/>
粲若珠組之麗顧瞻榆景猶夜燎之對朝陽捧玩蓬簷<lb/>
<pb n="KR4d0382_WYG_003-25a"/>
駭褐衣之被明月仰佩隆儒之睠共夸稽古之榮兹盖<lb/>
恭遇淵懿冠倫緝熙顯行覽盤銘而敬徳日新又新悟<lb/>
筆諫以飭躬心正則正堯文有煥羲畫入神循太清羣<lb/>
玉之彜徧延義邇英之彦肆昭囘之下飭殆誦說之未<lb/>
陳臣敢不紹衣徳言對揚休命日月光華復旦幸瞻卿<lb/>
靄之祥山海時節来朝永寳宸奎之秘<lb/>
　　　代先君謝賜御製周易徹章詩表<hi>淳祐十三年</hi>
寳跗掞藻寫羲畫之粹精翠琰垂芳備虞廷之賡載輝<lb/>
<pb n="KR4d0382_WYG_003-25b"/>
騰奎璧榮被簪紳若稽皇朝深造易學便殿述乾元之<lb/>
剛健成均陳泰道之感通祥符製三章而示儒臣紹興<lb/>
書二卦而賜宰輔洪惟上聖允廸前猷朋来益助之龜<lb/>
日新其徳惠浹濡<hi>闕</hi>之燕情見乎辭發隂陽闔闢之機<lb/>
播日月光華之詠穗書再刻瑶軸俯朌恭惟極深研㡬<lb/>
精義致用蓄天在山中之徳學懋緝熙渙風行水上之<lb/>
文心潛經緯聖醖逹忘筌之妙宸章昭鏤玉之傳於赫<lb/>
賁觀敷同晉錫臣胷無色線袖有驪珠七言屬和於栢<lb/>
<pb n="KR4d0382_WYG_003-26a"/>
梁莫陪俊彦百詠輯成於離正徒仰文明<lb/>
　　　代進放生池御札摹本奏<lb/>
久道化成配天其澤好生徳洽與物為春焜燿十行涵<lb/>
濡萬彚於穆仁皇之盛治聿嚴景祐之聖謨湛露宴飲<lb/>
之儀自奉有節行葦忠厚之意各得其宜肫肫發育之<lb/>
仁永永鴻長之福恭惟命凝鼎正徳體乾元瑞紀流虹<lb/>
茂膺必得夀之祉愛存避蟻益普欲並生之恩恐朋酒<lb/>
殺羔之傷和景正旦放鳩之示惠推此一念宜於億年<lb/>
<pb n="KR4d0382_WYG_003-26b"/>
臣祗覿奎光肅登琰刻廣充仁術願探孟子之忠摹寫<lb/>
宸章敬上真卿之頌<lb/>
　　　代賀皇子加兩鎮公主進封昇國表<lb/>
寳祚申休昭格乾坤之貺璿源䟽渥式符震巽之亨慶<lb/>
輯宗祊光增簡册竊以漢封帝子兼國十城周重王姬<lb/>
下后一等未有跗鄂聯輝之盛誕膺絲綸並命之榮雙<lb/>
節建旄貽逺謀於燕翼大邦徹土恊佳氣於龍蟠彛章<lb/>
稽列聖之傳美號取陪京之舊匪直親親而賢賢用彰<lb/>
<pb n="KR4d0382_WYG_003-27a"/>
蟄蟄以䋲䋲恭惟學粹察倫徳深垂裕主器莫若長蚤<lb/>
諭教以正名立愛始於家成肅雝而流諏克昌厥後載<lb/>
錫之光百世本支衍緜瓞穠華之祉萬年祚嗣軼猗蘭<lb/>
仙李之芳臣幸玷觀風欣聆渙號宜民假樂願歌右命<lb/>
之章占夢斯干遂致中興之治<lb/>
　　　代知舉謝賜御札表<lb/>
三紀移風丕闡文明之化十行賜札聿求經濟之才天<lb/>
藻昭囘時髦興起竊以熈朝稽古進士設科開寳宏規<lb/>
<pb n="KR4d0382_WYG_003-27b"/>
親試否臧之下慶厯盛際通考策論之長無競維人有<lb/>
常立武萃强本折衝之彦凝理内御外之功大哉王言<lb/>
監於先憲訓辭深厚煥有三代之風俊良登崇庶㡬二<lb/>
祖之烈飭逌司而决擇廣多士之蒐羅祗聆絲綸咸知<lb/>
標凖兹盖恭遇道行恒久徳運乾元菁莪之澤既深采<lb/>
薇之治尤重籌邉體國將因言而察能尊主庇民俾由<lb/>
學而致用明謨所廸美習維新臣敢不精以掄才公而<lb/>
率屬選士考寔行復觀儒效之真得賢立太平益迓王<lb/>
<pb n="KR4d0382_WYG_003-28a"/>
圖之永<lb/>
　　　擬賀郊祀禮成進詩表<lb/>
萬年敬休方茂成王之徳上日肆類率循虞帝之初乾<lb/>
端坤倪之燕娯月御星驅之鴹吉嘉氣液洽治象融明<lb/>
昔孝祖乾道之元行郊禮孟春之朔欽柴而美光燭奠<lb/>
胙而慈顔愉維清文典肇禋思皇多祐於赫湯孫奏假<lb/>
申錫無疆恭惟聰明宅中仁儉自度恭黙三祀在宮在<lb/>
廟不顯亦臨兢業萬㡬治内治外於神可告乃殷薦於<lb/>
<pb n="KR4d0382_WYG_003-28b"/>
豫順乃孝享於萃亨多士駿奔走而伻從四方大和㑹<lb/>
而来祭蕭脂以興嗣嵗黼繡以歌青陽作蒐禰宫登奉<lb/>
徽册用騂太室肆祼鬯圭芳扢㤗畤之觚壇肸飾甘泉<lb/>
之鹵簿氊案皇邸繭牲桂尊爟火舉而澹髙斿瑄玉奠<lb/>
而熈純嘏翠鳯廻軫金雞舒恩簇仗正太極之朝簪花<lb/>
介長樂之夀裒時之對惟聖為能臣幸扈屬車肅瞻釐<lb/>
席正月見祖奏元和億載之詩千春獻祥續臣甫三禮<lb/>
之賦<lb/>
<pb n="KR4d0382_WYG_003-29a"/>
　　　代饒禮侍謝太中大夫表<lb/>
自天有命甫玷貳卿累日為功亟躋四品被絲綸之溫<lb/>
厚增筆槖之光華維聖朝優法從之恩同漢制易諍臣<lb/>
之秩以徳詔爵建官維賢如臣戇愚奮蹟塵俗小宗伯<lb/>
之職濫綴攝承列大夫之官退安留滯㑹課雖逾於七<lb/>
載計勞無補於萬分忽末路之際逢越常塗而登進若<lb/>
稽在昔尤重此階賈誼草儀爰錫超遷之寵申公議禮<lb/>
乃膺即拜之榮皆褒異於宏儒俾討裁於鉅典臣何能<lb/>
<pb n="KR4d0382_WYG_003-29b"/>
者心竊媿焉仰窺訓廸之猷俯極滿盈之懼恭惟聖神<lb/>
天運剛健日新煥帝堯之文章百工熈績明成周之黜<lb/>
陟八柄馭臣將磨厲於人才用恢張於治具肆攽茂渥<lb/>
匪曰彜規臣敢不精白承休靖共好直諷諭盡忠孝勉<lb/>
企前修典禮觀㑹通願禆美化<lb/>
　　　代玉牒洪兵書謝成轉通議大夫表<lb/>
事書於策效韓筆之鋪休言出如綸拜漢廷之增秩三<lb/>
長無取四品有榮竊以史莫嚴於寫琰之藏徳莫盛於<lb/>
<pb n="KR4d0382_WYG_003-30a"/>
鏤玉之述在祥符則安仁立精簡之例在嘉定則章頴<lb/>
裁删潤之規凡懋賞於汗青必服勤於副墨如臣者學<lb/>
慙寔用世沐殊恩承先人之舊聞竊希遺直奏從臣之<lb/>
薄技敢與斯文春秋一辭之未能日月末光之難寫傳<lb/>
言虎觀仰帝學之緝熈儤值鸞坡聆聖謨之深厚舉宏<lb/>
綱而紀寔申景鑠以告成然總綱維碩輔之功纂輯乃<lb/>
羣臣之助臣何力之有命錫紫泥今稽古所䝉階升黄<lb/>
散寵光特異駑鈍奚勝恭惟剛健日新聰明時乂倬彼<lb/>
<pb n="KR4d0382_WYG_003-30b"/>
周王之夀考敷遺燕謀煥乎帝堯之文章丕揚鴻烈立<lb/>
政堅於金石作政儷於璠璵與史並驅編詩書而無媿<lb/>
奏篇稱善示軌範而可行登崇峻宇之儲舄奕褒章之<lb/>
渥臣敢不肩忱報上佩訓教忠近臣盡規倘可通於末<lb/>
議王度如玉願無怠於太平<lb/>
　　　代洪兵書謝表<lb/>
武部隮班屢自天而有命文章率屬未滿嵗而為真揣<lb/>
分僥踰承恩兢惕竊以國有六職司戎獨省文書天生<lb/>
<pb n="KR4d0382_WYG_003-31a"/>
五材明政必及閒暇方采薇之治小愒而徹桑之備有<lb/>
嚴元祐息兵用蘇軾詞章之彦乾道復古召黄中耆艾<lb/>
之儒是以道徳成乎安强名實加於上下如臣末學敢<lb/>
跂前修翰墨非長叨世掌絲綸之美弟昆迭進愧才皆<lb/>
經緯之稱粗守樸忠躐居華貫俎豆之間未學軍旅承<lb/>
攝無虞甲兵之問不至廟堂簡稽何補久包羞於辰屨<lb/>
俄正秩於夏卿帝有思言循墻靡獲官皆民譽竊位是<lb/>
慙欽哉訓廸之明懐若滿盈之懼共惟行周法度勅舜<lb/>
<pb n="KR4d0382_WYG_003-31b"/>
時㡬假有廟以除戎益謹不虞之戒尊上帝而籲俊灼<lb/>
知常任之臣攘夷先政事之修强本多雋英之進顧令<lb/>
迂懦亦預褒升臣敢不精白承休靖共好直既莫遂蔡<lb/>
謨之遜再登納言願恪勤程伯之官復歌常武<lb/>
　　　代謝華文學士知寧國表<lb/>
夏卿曠職甫從南畮之耕虞閤通班驟假左符之寵霜<lb/>
露皆至人之教乾坤本生物之心全度恩深孤危分溢<lb/>
伏念某才非濟美任適逢辰叨世掌於絲綸奚施潤色<lb/>
<pb n="KR4d0382_WYG_003-32a"/>
積嵗遷於曵履無補論思顧竊位以包羞願推賢而報<lb/>
效臣心如水難自信其靡他考槃在阿盖久知於宜去<lb/>
矧嬰衰疾屢控忱辭陳力不能難逭春秋之責奉身而<lb/>
退幸囘日月之光念朝陪入說之聯廼夕下出藩之詔<lb/>
宛陵山水之郡懐紱有榮太㣲奎璧之躔遺簪罔棄詳<lb/>
試於外式華其歸省躬滋懼於異升申命莫逾於頻巽<lb/>
恭惟知人則哲聴徳惟聰設禮義遇其臣隆褒盡下無<lb/>
黨偏㑹有極觀過知仁睠累牘以祈閑卑一麾而從欲<lb/>
<pb n="KR4d0382_WYG_003-32b"/>
臣誓堅晚節期報春暉汲黯田園弗任淮陽之治子牟<lb/>
江海敢忘魏闕之忠<lb/>
　　　冬至賀表<lb/>
陽剛七日復亨見天地之心聖夀億年泰元增甲子之<lb/>
筴祥開霄極慶浹寰區恭惟寅畏嚴恭髙明悠久合八<lb/>
音於律吕和以致和齊七政於璧珠旦兮復旦對履長<lb/>
而有慶行乾徤以無疆某欣際昌辰敬裒嘉頌光依漢<lb/>
殿相百辟之奉觴歡動唐宫詠五紋之添線<lb/>
<pb n="KR4d0382_WYG_003-33a"/>
甲子上元新漢儀之候景天正長至儼唐殿之受朝瑞<lb/>
靄九霄歡騰四海恭惟躬行乾徤心玩復爻俊乂登崇<lb/>
見陽剛之懋長慶垂靖謐知隂慝之潛消鬯恊氣於埏<lb/>
垓等睿齡於箕翼某叨躬麟定肅簉鵷行億載萬年申<lb/>
祝後天之算五紋六琯共陶化日之和<hi>景定五年咸淳元年兼沂清忠</hi>
<hi>王府教授</hi>
　　露布<lb/>
　　　晉前鋒都督平兖青州露布<hi>詞科試擬進巻</hi>
<pb n="KR4d0382_WYG_003-33b"/>
尚書五兵臣𤣥等言臣聞天下之義當混為一我伐用<lb/>
張仁人之兵所存者神無逺弗届廸上帝命付中國民<lb/>
徐方既同而来庭宣王復古齊地悉平而振旅世祖重<lb/>
光整我六師如雷霆植十二部之旗鼓不圖今日載纘<lb/>
武功恭惟皇帝陛下體乾粹精位履中正凝江寧神璽<lb/>
之祚至於萬年開呉分嵗星之祥綏以多福有方行海<lb/>
表之畧無宴安江沱之心惟氐鞠凶至堅孔熾吞燕凉<lb/>
而薦食介鱗易我衣裳闖州益以長驅蟊賊荒我居圉<lb/>
<pb n="KR4d0382_WYG_003-34a"/>
敢行稱亂不戢自焚師克在和雖武騎無所用天助者<lb/>
順聞風鶴皆為兵一戰成淝水之勲三㨗取陽夀之境<lb/>
匹馬觭輪無反乃滅而亡簞食壺漿以迎曰徯予后謳<lb/>
吟思漢震動附周臣安請乗破竹之機分命采薇之率<lb/>
復舊都在此行也清四海可失時哉臣等以先啟行敷<lb/>
奏其勇辟四方徹我土誕將天威奬三軍定中原剪此<lb/>
朝食推鋒而造渦潁抗旌而次彭城彗掃星流席巻雲<lb/>
徹欲快心於狼望庶舉秦若鴻毛虓虎濯征困獸猶鬬<lb/>
<pb n="KR4d0382_WYG_003-34b"/>
張崇守兖河而假息苻明據書社以全生食椹靡懐寢<lb/>
薪莫悟矧河南城堡之皆附寧山東徳化之未孚乃遣<lb/>
劉襲攻鄄城崇棄甲而遠遁復俾髙素向廣固明因壘<lb/>
而来降穆如清風丕冒出日齊變至魯魯變至道載戢<lb/>
干戈汶達於濟濟達於河底謹財賦遂鼓行於司豫汔<lb/>
盪戰於羌髳時靡爭而心載寧君之訓而臣何力斯皆<lb/>
帝徳廣運聖武布昭歸鄆讙田用儒無敵揚文武烈圖<lb/>
功攸終于以正六龍御天之居豈止保一馬渡江之緒<lb/>
<pb n="KR4d0382_WYG_003-35a"/>
臣等共武之役賴天之靈洛邑朝諸侯望翠華之囘軫<lb/>
營丘發嘉號竢玉牒之修封臣等無任慶快激切屏營<lb/>
之至謹遣某官奉露布<lb/>
<hi>按詞學指南云露布之名始於漢漢制詔三公皆璽封尚書令印重封露布州郡祭祀志注引東觀書有司奏</hi>
<hi>孝順號露布奏可又鮑昱詣尚書封胡降檄曰故事通官文書不著姓又當司徒露布李雲露布上書注謂不</hi>
<hi>封也魏改元景初詔曰司徒露布咸使聞知蜀漢建興五年春伐魏詔曰丞相其露布天下凡皆非將帥獻㨗</hi>
<hi>所用遷典云後魏攻戰克㨗欲天下聞知乃書帛建於漆竿上名為露布自此始也王肅獲賊二三皆為露布</hi>
<hi>韓顯宗有髙曵長縑虛張功㨗之譏孝文稱傅修期下馬作露布齊神武破之山軍為露布杜弼即書絹不起</hi>
<pb n="KR4d0382_WYG_003-35b"/>
<hi>草唐制下之通上其制有六三曰露布兵部侍郎奉以奏聞集羣官東朝堂中書令宣布張昌齡為崑山道記</hi>
<hi>室平龜兹露布為世所稱于公異為招討府掌書記朱泚平露布曰臣既肅清宫禁祗奉寝園鐘<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>不移廟貌</hi>
<hi>如故徳宗咨歎焉東晉未有露布隆興初以晉破苻堅命題似有可疑然文章緣起曰漢賈洪為馬超伐曹操</hi>
<hi>作而魏志注謂虞松從司馬宣王征遼東及破賊作露布隋志有魏武帝露布文九巻世說云桓温北征令袁</hi>
<hi>熈倚馬前作露布手不輟筆俄成七紙則魏晉已有之  王元之擬李靖平突厥露布此擬題之始歟</hi>
　　　唐劒南西川節度使同中書門下平章事破吐<lb/>
　　　　蕃露布<lb/>
臣聞天討有罪兵應者勝義者王人謀而成師直為壯<lb/>
<pb n="KR4d0382_WYG_003-36a"/>
曲為老多助之至四極爰轃正觀則同羅撃延陀開元<lb/>
則九姓殄黙啜曰商莫不来享犯漢雖逺必誅徳風翔<lb/>
乎河源武節憺乎月<graphic n="KR1208" url="https://raw.githubusercontent.com/kanripo/KR-Gaiji/master/images/KR1208.png" mimeType="image/png"/>率寧人之有指先元戎之啟行<lb/>
用信威光祖宗不以賊遺君父恭惟宣昭義問敉寧武<lb/>
功纘八葉之鴻圖奮四征之雄畧懐梟鴟銷祲沴禀卬<lb/>
太和剪鯨鯢清郊原掃除羣穢王猷允塞我武維揚竒<lb/>
幹善方各修貢職條支若木咸順指令邈積石之遐陬<lb/>
有吐蕃之醜類侵敗王畧倍奸齊盟乗邉將之騁兵瞰<lb/>
<pb n="KR4d0382_WYG_003-36b"/>
戎亭之虛候為蛇豕食上國盡盗河湟帥蟊賊摇我疆<lb/>
再驚畿甸騎壒敢於深入鑾蹕至於親屯撊然授兵恊<lb/>
以謀我尚納汙而含垢姑通使以結和清水之盟未乾<lb/>
好畤之師已聚指涇靈而徼賂闖鹽夏以擣虛夷徳無<lb/>
厭弗悔衽金之禍楚氛甚惡輙興𠂻甲之謀蠢爾為讐<lb/>
整居匪茹維時南詔慕化中朝先零之質諸羌雖嘗并<lb/>
力糜人之率百濮罔不離心頓顙於邊受命於吏斷匈<lb/>
奴之右臂羈南粤以長纓燕貉輸致騎之勤晉戎成掎<lb/>
<pb n="KR4d0382_WYG_003-37a"/>
鹿之勢彼既失鐵橋之險我遂克峨和之郛盍竄匿於<lb/>
龍<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>復䖍劉於麟塞戕我守將堕我陴隍修戈矛與同<lb/>
仇靡室家不遑處臣等請奮其旅以殱乃讐鳯翔振武<lb/>
靈武之騎獵其西邠寧太原涇原之兵震其北率南服<lb/>
熊羆之校暨東川貙虎之師烏蠻撓其腹心囘鶻擣其<lb/>
肘腋衆素飽矣一大治之諸將陳洎等統五萬軍出十<lb/>
一道濟師西顥之半策勲北陸之初盪平七城斬馘萬<lb/>
級獲鎧械十五萬計燔堡壘百七十餘遂鼓勇而圍昆<lb/>
<pb n="KR4d0382_WYG_003-37b"/>
明將乗勝而定青海偽東境五節度大使論莽熱釋朔<lb/>
方之衆援維州之城九攻九却之計窮七縱七擒之威<lb/>
速連連執訊矯矯獻囚不然我薪而自焚有如破竹之<lb/>
立觧拂廬魚潰甌脫兎奔谷靜山空行就焉耆之僇區<lb/>
殫域滅汔聞智盛之降斯皆廟謨淵深神斷天造明見<lb/>
萬里運竒堂上之兵守在四夷制勝目中之虜勒功滇<lb/>
池之柱植表赤嶺之碑一怒安民文之勇也三軍用命<lb/>
克何力焉臣等承帝之明敵王所愾開逺門揭候坐收<lb/>
<pb n="KR4d0382_WYG_003-38a"/>
西極之舊封紫㣲殿受俘重覩崑邱之茂績<hi>西山先生曰露布貴</hi>
<hi>奮發雄壯少麤無害不然則與賀勝㨗表無異矣</hi>
　　檄<lb/>
　　　漢丞相諭告巴蜀檄<lb/>
漢元年夏四月丞相何諭告巴蜀郡縣盖聞天之所助<lb/>
者順民罔常懐懐於有仁秦失其正豪俊靡沸雲擾磨<lb/>
牙而爭之惟漢王先入關扶義而西為百姓請命秋毫<lb/>
無所害代虐以寛若時雨降民大悅項王滅徳作威為<lb/>
<pb n="KR4d0382_WYG_003-38b"/>
天下宰不平反易其天明思肆其罔極義帝越在荆蠻<lb/>
未有攸底漢王失職之蜀民亡不恨者項王有背約之<lb/>
名天下畔之諸侯之兵四面而至夫一里之厚而動千<lb/>
里之權者地利也昔秦西有漢中南有巴蜀謂之天府<lb/>
沃野千里餘糧棲畝轉粟西鄉方舟而下天所以資漢<lb/>
也秦三將亡尺寸功鬻其國而王之慈父孝子將接刄<lb/>
以復怨及其鋒用之若奔兕之觸魯縞未足以喻其易<lb/>
王已拜大將軍信决策東伐朱旗一麾三秦必從風而<lb/>
<pb n="KR4d0382_WYG_003-39a"/>
靡襟山帶河四塞以為固乗利席勝人人自為戰雖有<lb/>
智者不知為楚計矣項王亢不衷奸齊盟不順所過殘<lb/>
滅不仁師曲為老其彊易弱傳曰不嗜殺人者能一天<lb/>
下湯武是也漢取天下可以萬全巴蜀固多竒士有從<lb/>
漢者尊顯之龍起雲㐮維其時矣爾父兄其率子弟比<lb/>
善戮力墾菑除害母隂拱以觀其孰勝王之入關悉除<lb/>
去秦法舊染汚俗咸與維新縞素為資珍物無所取非<lb/>
富天下也養其民以致賢人行仁政而王莫之能禦也<lb/>
<pb n="KR4d0382_WYG_003-39b"/>
楚雖大何畏焉用歴告爾新造邦尚永力畋爾田寧爾<lb/>
居母蠢不静以自速辜吏以仁誼教訓辨告勿行苛政<lb/>
明聴之毋忽<lb/>
<hi>詞學指南云機軍也東萊吕氏曰晉侯使吕相絶秦檄書始於此春秋之世鄭子家使執訊與書以告趙宣子</hi>
<hi>晉之邉吏責鄭王使詹伯辭於晉王子朝使告諸侯皆未有檄之名戰國時張儀為檄告楚相其名始見魯仲</hi>
<hi>連為書約矢遺燕將秦尉它移檄蒯通說范陽令曰傳檄而千里定韓信曰三秦可傳檄而定  漢有羽檄顔</hi>
<hi>師古曰檄以木簡為書長尺二寸有急加鳥羽亦速也急就篇注檄以木為之長二尺說文亦云二尺書李左</hi>
<hi>車曰奉只尺之書自相如之後檄書見史策者不可勝紀揚雄曰軍旅之際飛書馳檄用枚臯謂其為文敏速</hi>
<pb n="KR4d0382_WYG_003-40a"/>
<hi>也唐以前不用四六周益公擬漢河西大將軍諭隗囂倪正父擬晉奮威將軍豫州刺史諭中原豪傑皆用四</hi>
<hi>六然散文為得體如東萊漢使喻莎車諸國是也釋文曰檄激也文心雕龍曰檄皦也宣布於外皦然明白</hi>
　　　唐河東保寜等軍行營副元帥諭晉隰慈州檄<lb/>
興元元年八月某日河東保寧奉誠軍行營副元帥北<lb/>
平郡王燧檄告晉州要君廷珍隰州毛君朝敭慈州鄭<lb/>
君抗及將士吏民等盖聞率土莫非仁盍念在三之訓<lb/>
明王伐不敬有嚴討貳之刑義士不求生以害仁智者<lb/>
能轉禍而為福其畢棄舊咸與維新我國家九葉繼明<lb/>
<pb n="KR4d0382_WYG_003-40b"/>
億年凝命天保以上采薇以下内撫外綏濮鈆於北祝<lb/>
栗於南徳洋恩溥神旌遞討窫窳咸誅堯治時雍猶有<lb/>
青丘之梗舜仁天幬未除丹浦之凶李懐光奮渤海之<lb/>
俘授蒲津之節始謂狙之作使不虞鷹之易颺犇命醴<lb/>
泉粗展勤王之績請朝行闕輙裒犯上之謀猶念前勲<lb/>
屢靡好爵張萌芽於霜露悖木水之本原升鸞之諜肆<lb/>
行巢鳩之使弗返奪二軍而殱良將剽三邑而剪近畿<lb/>
豕心莫悛鴞音不革已復漢京之日月載揚周旅之霆<lb/>
<pb n="KR4d0382_WYG_003-41a"/>
雷幕府承命齋壇建牙列鎮正正之旗堂堂之陳莫敢<lb/>
我承赫赫厥聲濯濯厥靈有征無戰渾侍中率同陜之<lb/>
士韓僕射統攽寧之師唐節度虎視鄜坊駱將軍熊峙<lb/>
鎮國風雲助氣草木為兵詔参伐以清氛命招誓而繕<lb/>
怒不竢前茅之邁將成獨桞之誅惟爾三州之士夫夙<lb/>
被累朝之徳澤嶠從處仲適受逆汙遵事隗囂豈為賊<lb/>
守鼎魚假息火兎阽危犯大義者衆必攜作不善者神<lb/>
弗赦歴數古今所記未聞叛逆獲全惟岳阻兵汔膏齊<lb/>
<pb n="KR4d0382_WYG_003-41b"/>
斧朱泚竊號亦梟藁街矧兹秋孥敢干天罰犬馬猶有<lb/>
主覆載不容鯨鯢取以封脅從罔治聖上禹湯治已文<lb/>
武行仁凡鳴狐假王之妖首鼠觀釁之將莫不匿瑕宥<lb/>
戾除垢滌邪雖三子猶存蓬艾之間豈太陽不囘葵藿<lb/>
之照尚式王命共惟帝臣勿相依於輔車以俱焚於玉<lb/>
石倘能洗心效順觧甲来歸勣獻關東疏封帶礪融全<lb/>
河右紀烈旂常若迷復怙終猶豫不斷蹈於顯戮諡為<lb/>
至愚豈惟敷虐多方亦且遺臭千載請擇二者永肩一<lb/>
<pb n="KR4d0382_WYG_003-42a"/>
心耆定爾功復見弓櫜而戈戢式化厥訓庶㡬世變以<lb/>
風移檄到如章書不盡意<lb/>
<hi>劉勰文心雕龍曰祭公謀父稱文告之辭即檄之本原戰國始稱為檄凡檄之大體或述此休明或叙彼苛虐</hi>
<hi>指天時審人事算强弱角權勢標蓍龜於前騐垂槃鑑於已然譎詭以馳㫖煒曄以騰說故植義颺辭務在剛</hi>
<hi>徤挿羽以示迅不可使辭緩露板以宣衆不可使義隐必事昭而理辯氣盛而辭斷此其要也  册府元龜序</hi>
<hi>曰暴揚過惡張皇威武使忠義奮發而邪謀沮懐論去就之理陳逆順之狀俾之改圖易轍轉禍為福誕告士</hi>
<hi>民使知不獲已而用兵非無名而黷武</hi>
　<lb/>
<pb n="KR4d0382_WYG_003-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　四明文獻集卷三<lb/>
</p>
<p>
</p>
  </div>
</body>
</text>
</TEI>
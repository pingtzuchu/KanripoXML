<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>四六標準卷七</head>
    <p>
<pb n="KR4d0323_WYG_007-1a"/>
欽定四庫全書<lb/>
　四六標準卷七　　　　　宋　李劉　撰<lb/>
　謝除授<hi>内除</hi>
　　代魏兵部<hi>了翁</hi>除編修檢討謝丞相<hi>魏了翁𫝊嘉定十五年被</hi>
　　<hi>召入對蓋去國十有七年矣上嘉納其言進兵部郎中俄改司封郎中兼國史院編修官職官分紀</hi>
　　<hi>太平興國八年以楊文舉為國子丞史舘編修朝野雜記淳化二年以殿中丞郭延澤太子右贊善</hi>
　　<hi>大夫董元亨並為史館檢討紹興九年詔史館見修徽宗實錄以實録院為名檢討官無定員令提</hi>
　　<hi>舉秦檜辟差近制檢討官六員嘉定二年曽君錫自起居郎兼檢討官除權侍郎當陞𢃄修譔而員</hi>
<pb n="KR4d0323_WYG_007-1b"/>
　　<hi>數已溢乃䧏㫖權以檢討官繫銜俟將來有闕日陞𢃄以從官為檢討官葢自曽君錫始也</hi>
郎省眞除叨綴夏官之屬<hi>岑參詩華省謬為郎周禮四曰夏官其屬六十掌邦政</hi>
史闈假寵仍綢東觀之書<hi>陸機洛陽記東觀在南宫髙闕十二間介於承風觀和帝</hi>
<hi>紀帝幸東觀閲篇籍博𨕖藝術之士以充其官竇章傳太僕鄧康薦章入東觀為校書郎黄香傳詔詣東觀讀</hi>
<hi>未見書酷吏傳高彪舉孝亷為郎中校書東觀呉華覈傳東觀儒林之府當講校文藝處定疑難漢時皆名學</hi>
<hi>碩儒乃任其職</hi>曽微共二之材<hi>左傳祝佗曰臣展四體以率舊職猶懼不給而煩刑書若又共</hi>
<hi>二徼大罪也共二共二職也謂祝與嘉好之事</hi>況冐兼三之寄<hi>魏了翁傳嘉定十五年了翁被</hi>
<hi>召入對進兵部郎中俄改司封郎中兼國史院編修官</hi>一陶厚甚<hi>崔駰傳坏冶一陶</hi>重拜<lb/>
<pb n="KR4d0323_WYG_007-2a"/>
悚然<hi>左傳敢不重拜</hi>竊以兵書之在史家近分四種<hi>漢書藝文志漢興張</hi>
<hi>良韓信序次兵法凡百八十二家刪取要用定著三十五家諸吕用事而盗取之武帝時兵政楊僕捃摭遺逸</hi>
<hi>紀奏兵録猶未能備至孝成命任宏論次兵書為四種四種謂權謀形勢隂陽伎巧</hi>文事之有武<lb/>
備古號二塗<hi>家語有文事者必有武備有武事者必有文備</hi>故長槍大劒雖有<lb/>
毛錐之嘲<hi>唐白樂天與元微之應制各有纖鋒細毫之筆攜以就試相顧而笑目為毫錐故白贈元</hi>
<hi>詩云策目穿如札毫鋒利似錐五代史史𢎞肇傳𢎞肇曰安朝廷定禍亂直須長槍大劒若毛錐子安足用哉</hi>
<hi>三司使王章曰無毛錐子軍賦何從集乎毛錐子葢言筆也山谷詩收拾從來古錦囊今知老將敵難當囊中</hi>
<hi>尚有毛錐子花底樽前作戰塲</hi>而亂臣賊子難免麟筆之懼<hi>呉融詩偶持麟筆侍</hi>
<pb n="KR4d0323_WYG_007-2b"/>
<hi>金閨盧綸詩麟筆刪金篆</hi>欲兼美職宜屬全材如某者見謂迂疎藐<lb/>
無操挾少徒志科名之苟得壯始知事業之無窮頃因<lb/>
去蓬島之船<hi>了翁傳開禧元年召試學士院改秘書正字明年遷校書郎以親老乞外補</hi>甘<lb/>
囘汎瞿唐之棹<hi>僧圓澤詩郤囘烟棹上瞿唐了翁丁生父憂觧官心喪</hi>既徧塵於<lb/>
藩閫<hi>釋詁塵久也歴官漢州眉州</hi>亦洊駕於軺軒<hi>嘉定四年擢潼川路提㸃刑獄公事</hi>
<hi>八年兼提舉常平等事遷轉運判官遂寧闕守了翁行郡事十年遷直秘閣知瀘州主管潼川路安撫司公事</hi>
州縣十七年詎曰朞年之去國<hi>嘉定十五年被召入對自了翁去國十有七年</hi>
<hi>矣</hi>水陸八千里寧論千里而見王敢圖三朝之會同<hi>班固</hi>
<pb n="KR4d0323_WYG_007-3a"/>
<hi>東都賦春王三朝會同漢京</hi>倏䝉一札之收召<hi>後漢書一札十行</hi>義難俟駕<lb/>
禮合造朝甫入覲於朶雲<hi>東坡詩一朶紅雲捧玉皇注翼聖傳玉皇君居於雲房常</hi>
<hi>有紅雲遶之</hi>遄進班於列宿<hi>後漢書郎官/上應列宿</hi>載惟文昌之務<hi>天文</hi>
<hi>志斗魁載匡六星曰文昌宫又文昌在斗西北子亥之間後天文志文昌為貴臣後百官志法文昌尚書出納</hi>
<hi>王命敷奏萬機斯乃文昌天府晉天文志文昌六星在北斗魁前天之六府也主集計天道晉百官志注尙書</hi>
<hi>令是謂文昌天府唐天文志文昌天之六司劉伯疏八座比於文昌二丞方於管轄</hi>尤嚴武部之<lb/>
司<hi>通典魏置五兵尚書謂中兵外兵騎兵别兵都兵晉因之後魏有七兵尙書後周置大司馬唐因之龍朔</hi>
<hi>二年改司戎大常伯光宅元年改夏官尙書天寳十一載改武部</hi>蓋五材民並用之古<lb/>
<pb n="KR4d0323_WYG_007-3b"/>
無去兵之理<hi>左傳天生五材民並用之廢一不可誰能去兵兵之設久矣所以威不軌而昭文徳</hi>
<hi>也</hi>而多壘士之恥也今當整旅之時<hi>壘音磊曲禮四郊多壘此卿大夫之</hi>
<hi>辱也注數見侵伐則多壘</hi>矧不崇朝之間<hi>詩曽不崇朝又崇朝其雨傳崇終也從旦至食時為</hi>
<hi>終朝公羊傳不崇朝而雨</hi>兼綴編年之職<hi>新唐書元徳秀傳蕭頴士罪子長不編年而為列傳</hi>
<hi>後世因之非典訓也劉子𤣥史通陸機晉書列紀三祖直序其事竞不編年年既不編何紀之有又紀者編年</hi>
<hi>也傳者列事也編年者歴帝王之歲月猶春秋之經紀事者録人臣之行狀猶春秋之傳</hi>昔揚雄經<lb/>
歲餘之待詔僅試郎員<hi>揚雄傳大司馬王音竒其文雅薦雄待詔歳餘奏羽獵賦除為</hi>
<hi>郎給事黄門</hi>至韓愈願年老而著書尙辭史筆<hi>昌黎答張籍書吾子論排</hi>
<pb n="KR4d0323_WYG_007-4a"/>
<hi>釋老不若著書然有一説化當世莫若口傳來世莫若書又懼吾力文未至也三十而立四十而不惑吾於聖</hi>
<hi>人既過之猶懼不及矧今未至請待五六十然後為之冀其少過也河東論史官書退之宜思可為速為果卒</hi>
<hi>以為恐懼不敢則一日可引去又何以云行且謀也文選使名挂史筆</hi>蛙固難於語海<hi>莊子</hi>
<hi>井蛙不可與語海者拘于虛也夏蟲不可與語氷者篤于時也</hi>蚊詎可以負山恭惟某<lb/>
官柱石九筵<hi>並見前</hi>權衡庶彚<hi>彚類也易庶類蕃殖</hi>合臯陶合稷契<lb/>
天知許國之心<hi>周札傳以身許國死而後已杜詩丈夫誓許國憤惋復何有東坡詩許國心猶</hi>
<hi>在匡時術已虛</hi>若伊陟若巫賢人仰傳家之學<hi>尙書在昔成湯既受命時則有</hi>
<hi>若伊尹在太戊時則有若伊陟巫咸在祖乙時則有若巫賢</hi>調十五載更絃之化收<lb/>
<pb n="KR4d0323_WYG_007-4b"/>
七十城憑軾之功<hi>俱見前</hi>雖當百志之惟熙<hi>尚書疑謀勿成百志惟熙</hi>
益思九徳之咸事<hi>尙書九徳咸事俊乂在官</hi>必欲與天地而相似<hi>繫辭</hi>
<hi>與天地相似故不違知周乎萬物而道濟天下</hi>不容委人物以眇然<hi>見前</hi>猥挈孤<lb/>
蹤亦汚高選某敢不勉思厥職惟既乃心乏姚崇奏決<lb/>
之材恐空塵於戎部<hi>新唐書姚崇傳為濮州司倉參軍遷夏官郎中契丹擾河北兵檄叢</hi>
<hi>進崇奏決若流武后賢之即拜侍郎塵字重前</hi>成魏收直筆之願當圖勉於䇿<lb/>
書<hi>北齊書魏收傳初帝令諸臣各言所志收曰臣願得直筆東觀早成魏書故帝使收專其任勅收曰好直</hi>
<hi>筆我終不作魏太武誅史官</hi>
<pb n="KR4d0323_WYG_007-5a"/>
　　代鍾監丞<hi>震</hi>除秘書省著作郎謝丞相<hi>鍾震湘潭人受業朱</hi>
　　<hi>文公建主一書院講道鄉士夫咸宗之學者稱為主一先生著作郎歴代沿革不常宋初以為寄禄</hi>
　　<hi>官元豐正名始實有職掌修篹日厯祭祀祝辭則著作郎佐之</hi>
渉筆膠庠正覺丞哉之負<hi>韓文丞渉筆占位署惟謹注渉或作濡東膠學名禮記養</hi>
<hi>國老於東膠注膠之言糾也所以糾察王事疏東膠亦太學在國中王宫之外方氏曰飾也飾物者所以致其</hi>
<hi>文韓文丞哉丞哉余不負丞而丞負余</hi>濫竽冊府復叨儒者之榮<hi>梁書庾肩吾傳</hi>
<hi>懐䑕知慙濫竽自恥穆天子傳天子西登崑崙見王母癸巳至於羣玉之山先王所謂䇿府也東坡集皆儒者</hi>
<hi>之極榮豈駑材之所稱餘見前</hi>蜕凡骨於高明聳危肝而感激切以圖<lb/>
<pb n="KR4d0323_WYG_007-5b"/>
書之府實通天上之星辰<hi>晉天文志東壁二星主文章天下圖書之秘府也星明王</hi>
<hi>者興道術行國多君子星失色大小不同王者好武經士不用圖書隱李泌傳月蝕東壁泌曰東壁圖書之府</hi>
<hi>吾以宰相并學士當之矣</hi>英雋所躔不受人間之風日<hi>方言躔歴也日運為躔月</hi>
<hi>運為睃徐氏曰星之躔次星所履行也呉都賦英雄之所躔餘見前</hi>未能免俗<hi>見前</hi>何自為<lb/>
郎<hi>馮唐傳父老何自為郎師古曰言年已老矣何乃自為郎也</hi>左太冲之賦三都始<lb/>
求此職<hi>左思傳思欲賦三都會妹芬入宫移家京師乃詣著作郎張載訪岷卭之事遂搆思十年門庭</hi>
<hi>藩溷皆著筆硯遇得一句即便疏之自以所見不愽求為秘書郎</hi>岑文夲之奏二頌乃<lb/>
稱是官<hi>新唐書岑文夲傳貞觀元年除秘書郎兼直中書省太宗既籍田又元日朝羣臣文夲奏籍田</hi>
<pb n="KR4d0323_WYG_007-6a"/>
<hi>三元頌二篇文致華贍李靖復薦於帝擢中書舍人</hi>況黄道日月之明<hi>月令正義日有九道</hi>
<hi>考靈曜曰萬世不失九道謀鄭注河圖帝覽嬉曰黄道一青赤白黒道各二日春從青道夏赤秋白冬黒續厯</hi>
<hi>志賈逵論星圖有規法日月實從黄道山谷詩日月黄道明桃李春畫永</hi>値紫皇春秋之富<lb/>
<hi>晉天文志紫微宫鉤陳口中一星曰天皇大帝史記齊悼惠世家高后崩皇帝春秋富未能治天下山谷詩紫</hi>
<hi>皇訪問富春秋</hi>鏘韶鈞而蔚虎鳳邁漢九流<hi>李漢韓文序諸史百子皆搜抉無隱</hi>
<hi>汗瀾卓踔奫泫澄深詭然而蛟龍翔蔚然而鳯虎躍鏘然而韶鈞鳴餘見前</hi>充棟宇而汗馬<lb/>
牛過唐四庫<hi>桞文其為書處則充棟宇出則汗牛馬新唐書藝文志序貞觀中魏徴虞世南顔師</hi>
<hi>古繼為秘書監請購天下書藏於内庫𤣥宗置修書院於著作院其後大名宫光順門外東都明福門外皆創</hi>
<pb n="KR4d0323_WYG_007-6b"/>
<hi>集賢書院學士通籍出入既而太府月給蜀郡麻紙五千畨季給上谷墨三百三十六丸歲給河間景城清河</hi>
<hi>愽平四郡兔一千五百皮為筆材兩都各聚書四部以甲乙丙丁為次列經史子集四庫其夲有正有副軸帶</hi>
<hi>帙籖皆異色以别之</hi>職固隣於書蠧<hi>蠧都故切説文木中蟲韓詩豈殊蠧書蟲生死文字間</hi>
名亦近於郎烏<hi>漢天文志五帝坐後聚十五星曰哀烏郎位</hi>是為清資宜擢<lb/>
素望<hi>南史范泰傳泰卒議贈開府殷景仁曰泰素望不重不可擬議台司王繢傳齊武帝為撫軍吏部尚</hi>
<hi>書張岱選繢為長史吏呈選牒高帝笑曰此可謂素望王鎭之傳阮萬齡少知名為孟昶建威長史時袁豹江</hi>
<hi>夷相系為昶司馬時人謂昶府有三素望</hi>伏念某楚狂一介<hi>震湘潭人</hi>鄭重半生<lb/>
<hi>韻會鄭直正切重也鄭重慇勤也王莽傳非皇天所以鄭重降符命之意師古曰鄭重猶言頻煩也</hi>世科<lb/>
<pb n="KR4d0323_WYG_007-7a"/>
不補於遺餘<hi>見前</hi>家學僅安於淡泊<hi>揚雄傳人君以澹泊為夲韓詩泊與澹相</hi>
<hi>遭</hi>三仕甘廣文之冷若將終焉<hi>魏志陳思王傳登魚山臨東阿喟然有終焉之</hi>
<hi>志晉書郄愔傳築宅章安有終焉之志江逌傳耽翫載籍有終焉之志王羲之傳初度浙江便有終焉之志許</hi>
<hi>邁傳眇爾自得有終焉之志梁書劉慧斐傳遊匡山遂有終焉之志劉紆傳卜築東澗有終焉之志陶季直傳</hi>
<hi>及在京口便有終焉之志陳書江總傳貽厥于孫有終焉之志南史謝靈運傳放蕩為娯有終焉之志王彬傳</hi>
<hi>卜築于積榖山有終焉之志王秀之傳營理舍亭小宅有終焉之志蕭眎素傳天然簡素有終焉之志東坡啓</hi>
<hi>頃者海外澹乎蓋將終焉偶然生還置之勿復道也</hi>一朝拔從事之尤聊復爾耳<lb/>
敢意大鈞之播<hi>俱見前</hi>眞無鈍鑛之遺<hi>鑛古猛切夲作磺或作礦五金朴石</hi>
<pb n="KR4d0323_WYG_007-7b"/>
因其就須入之章<hi>宋史選舉志監察御史陳垓建言乞申戒飭銓法十弊四曰須入不行徼</hi>
<hi>幸撓法謂初改官人必作知縣今多規免茍圖京局躐求倅貳遂使不曽歴縣之人冐當郡寄也宋制初改官</hi>
<hi>人必作縣令謂之須入紹興初申嚴之後或廢弛孝宗在位持之甚嚴</hi>華之以不次之擢<lb/>
<hi>漢永初二年詔朕將親覽待以不次又靈帝好學侍中祭酒樂松賈䕶多引無行趨勢之徒喜陳方俗閭里之</hi>
<hi>事帝甚悦之待以不次之位後漢書何進袁隗表陳寔以不次之位唐書孫伏伽傳高祖初受禪伏伽最先諫</hi>
<hi>欲盡下情故不次見拔崔造傳造以給事中同平章事徳宗以造敢言為能立事故不次用之</hi>籍田之<lb/>
芟載柞既沭三薫<hi>芟所銜反柞音窄詩序載芟春籍田而祈社稷也詩載芟載柞其耕澤澤</hi>
<hi>注載始也除草曰芟除木曰柞周公成王之時萬民樂治田業將耕先始芟柞其草木待土氣蒸逹然後耕之</hi>
<pb n="KR4d0323_WYG_007-8a"/>
愽士之冗不治更榮再轉但欲乞治中而去<hi>俱見前</hi>詎敢<lb/>
窺廣内之藏<hi>劉向七略武帝廣獻書之路百年之間書積如丘山外有太常太史愽士之藏内則</hi>
<hi>延閣廣内秘室之府</hi>蓬弱風波敢望接三神之武<hi>蓬蓬萊弱弱水三神山蓬萊方</hi>
<hi>丈瀛洲</hi>虀鹽朝暮初無送五鬼之文<hi>送窮文太學四年朝韲暮鹽又子之朋儔</hi>
<hi>非六非四在十去五滿七除二</hi>忽從米廩之間<hi>禮記米廩有虞氏之庠也注庠序亦學也魯謂</hi>
<hi>之米廩疏言魯之米廩是有魯氏之庠魯以虞氏之庠為廩以藏粢盛虞帝上孝令藏粢盛之委焉</hi>驟綴<lb/>
蘭臺之屬<hi>唐龍朔二年改秘書省曰蘭臺其監改名太史</hi>孰主張是遂濟登兹<lb/>
兹蓋伏遇某官命世眞儒<hi>並見前</hi>爽邦哲輔<hi>尚書爽邦由哲</hi>載萬<lb/>
<pb n="KR4d0323_WYG_007-8b"/>
物以坤元之厚<hi>易至哉坤元萬物資生又坤厚載物徳合無疆</hi>餁百度於鼎實<lb/>
之和<hi>易以木㢲火亨餁也又鼎有實尚書百度惟貞晉書劉寔傳正位上台光餁鼎實</hi>李贊皇<lb/>
五十四歲而相君其年如父<hi>李徳裕祖栖筠封贊皇縣子父吉甫封贊皇縣侯徳</hi>
<hi>裕封贊皇縣伯舊唐書李徳裕傳初徳裕父吉甫年五十一出鎭淮南五十四自淮南復相今徳裕鎭淮南復</hi>
<hi>入相一如父之年亦為異事</hi>王文正一十八載之當國惟徳之符<hi>王旦</hi>
<hi>傳旦字子明大明莘人太平興國五年進士旦凡柄用十八年為相僅一紀贈太師尚書令魏國公諡文正</hi>
方宏翕受之規益廣旁招之路<hi>俱見前</hi>有憐冗散亦玷超<lb/>
遷某敢不讀未見之書<hi>黄香傳香愽學經典䆒精道術初除郎中肅宗詔香詣東觀讀</hi>
<pb n="KR4d0323_WYG_007-9a"/>
<hi>所未見書北史李鉉傳鉉以鄉里寡文籍來游京師讀所未見書樓攻媿集王文定公淮為校書郎既入舘屏</hi>
<hi>去人事益讀未見書休假亦入抵暮始歸</hi>求多聞之友總一百三家之略益<lb/>
深稽古之功<hi>漢書藝文志劉歆總羣書而奏其七略故有輯略有六藝略有諸子略有詩賦略有</hi>
<hi>兵書略有術數略有方技略六藝略易十三家書九家詩六家禮十三家樂六家春秋二十三家論語十二家</hi>
<hi>孝經十一家小學十家凡六藝九種一百三家三千一百二十三篇</hi>摭五三載籍之遺或<lb/>
上得賢之頌<hi>司馬相如傳五三六經載籍之傳惟見可觀也師古曰五五帝也三三王也餘見前</hi>
　　代江淮陳制幹<hi>韡</hi>除監丞謝丞相<hi>宋史陳韡字子華福州侯官人</hi>
　　<hi>開禧元年進士嘉定十四年賈渉辟京東河北幹官改淮東制置司幹辦公事遷將作監丞又遷太</hi>
<pb n="KR4d0323_WYG_007-9b"/>
　　<hi>府寺丞差知眞州淮東提㸃刑獄加直寳章閣兼知寳應州遷宗正寺丞權工部郎中改倉部員外</hi>
　　<hi>郎紹定三年盗起閩中以寳章閣直學士起復知南劒州提舉汀州邵武軍兵甲公事福州路兵馬</hi>
　　<hi>鈐轄兼招捕使加提㸃刑獄四年盗平進右文殿修譔六年進寳章閣待制知隆興府贛冦起詔節</hi>
　　<hi>制江西廣東福建三路捕冦軍馬盗平進權工部侍郎改江東安撫使知建康府遷權工刑二部尙</hi>
　　<hi>書淳祐四年拜參知政事七年知樞密院景定二年卒贈少師諡忠肅史臣曰陳韡將帥才也優于</hi>
　　<hi>劉之傑多矣將作監丞漢官後漢魏晉因之</hi>
烏幕充員方驟通於閨籍<hi>左傳楚幕有烏李詩謬題金閨籍得與銀臺通</hi>雉工<lb/>
列屬更躐造於朝紳<hi>左傳郯子曰我髙祖少皥之立也五雉為五工正利器用正度量夷</hi>
<pb n="KR4d0323_WYG_007-10a"/>
<hi>民者也注雉有五色夷平也雉聲近夷故以五雉名工正之官</hi>不三閲月之間乃兩承<lb/>
天之寵<hi>易在師中吉承天龍也</hi>感恩踰分拊已増慚竊惟國家立<lb/>
法之至公人材循序而後進欲其脱選必限以六考而<lb/>
舉以五員<hi>宋史選舉志七階選人湏三任六考用奏薦及功賞迺得陞改凡流外人三任七考有舉</hi>
<hi>者六員移縣令通判有班行舉者三員與磨勘凡進納人六考有職官或縣令舉者四員移注四任十考有改</hi>
<hi>官者五人舉之與磨勘紹興二十九年洪邁王希亮等上議曰自一命已上仕于州縣之間雖有眞賢實廉勢</hi>
<hi>不能自逹于上故為之立薦舉之法必使之歴任六考所以遲其歲月而責其赴功必使之舉官五員所以多</hi>
<hi>其保任而必其可用</hi>至若轉丞非内之列院則外之諸郡縱有特<lb/>
<pb n="KR4d0323_WYG_007-10b"/>
頌之殊渥亦難盡越於常規葢須得百年幾見之人<hi>陳後</hi>
<hi>山送蘇公知杭州詩一代不數人百年能幾見</hi>乃可稱一歲九遷之命<hi>任彦昇表雖千</hi>
<hi>秋之一日九遷荀爽之十旬逺至方之微臣未為速逹野客叢書云李善注文選一日九遷云東觀漢紀謂車</hi>
<hi>丞相自高寢郎一月九遷為丞相日字當為月字之誤也李善此注未是按漢書高寢郎田千秋訟太子寃武</hi>
<hi>帝立拜為大鴻臚師古注立拜者立見而即拜之言不移時也謂千秩因此一言頃刻之間自高寢郎超遷九</hi>
<hi>級至大鴻臚非謂一日之間九次遷除也一日非誤千秋拜相在鴻臚數月之後非一月也此云一歲尤誤</hi>
詎容異數<hi>左傳名位不同禮亦同數</hi>猥及凡材如某者稟質顓䝉<hi>法言</hi>
<hi>天降生民倥侗顓䝉注頑愚也</hi>賦材迂滯蚤記教忠之訓<hi>左傳子之能仕父教之忠</hi>
<pb n="KR4d0323_WYG_007-11a"/>
<hi>䇿名委質貳乃辟也</hi>未知造道之方摘句分章粗恥空談而無用<lb/>
<hi>呉書趙咨使魏文帝嘲咨曰呉王頗知學乎咨曰呉王浮江萬艘帶甲百萬任賢使能志存經略雖有餘間博</hi>
<hi>覽書傳歴史籍探竒異不效書生尋章摘句而已新唐書段秀實傳慨然有濟世意舉明經其友易之秀實曰</hi>
<hi>
                        <graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>章摘句不足以立功乃棄去</hi>陳力就列豈敢大言以為欺容貌不能<lb/>
以勝衣<hi>禮記其中退然如不勝衣其言呐呐然如不出諸其口韓詩外傳周公事文王身若不勝衣言</hi>
<hi>若不出口</hi>智略何有於湊輻<hi>吾丘壽王傳子在朕前之時知略輻湊師古曰言其無方而至</hi>
<hi>若車輪之歸於轂</hi>適英主際中興之運<hi>見前</hi>而遺黎懐内附之思<lb/>
遂令面白之書生<hi>宋書沈慶之傳太祖將北討慶之固陳不可上使徐湛之江湛難慶之慶</hi>
<pb n="KR4d0323_WYG_007-11b"/>
<hi>之曰治國譬如治家耕當問奴織當訪婢今欲伐國而與白面書生輩謀之事何由濟上大笑</hi>徃贊碧<lb/>
幢之元帥雖戎政無能為役<hi>俱見前</hi>然君命寧敢辭難<hi>李膺</hi>
<hi>傳事不辭難罪不逃刑臣之節也</hi>齊人歸疆正可閔離離之黍<hi>詩彼黍離離彼</hi>
<hi>稷之苖正義曰鎬京宫室毁壊其地盡為禾黍大夫行役見而傷之此歸疆指濠州大散關</hi>周行多<lb/>
士詎欲伐坎坎之檀<hi>詩示我周行又濟濟多士又坎坎伐檀兮注坎坎伐檀聲言君子之</hi>
<hi>人不得仕進坎坎然身自斬伐檀木</hi>敢圖禀議之來洊沐超遷之寵甫離<lb/>
七階之選<hi>宋史選舉志凡選入階官為七等其一曰三京府判官留守判官節度觀察判官即後來</hi>
<hi>承直郎其二曰節度掌書記觀察支使防禦團練判官即後來儒林郎其三曰軍事判官京府留守節度觀察</hi>
<pb n="KR4d0323_WYG_007-12a"/>
<hi>推官即後來文林郎其四曰防禦團練軍事推官軍監判官即後來從事郎其五曰縣令録事參軍即後來從</hi>
<hi>政郎其六曰試銜縣令知録事即後來修職郎其七曰三京軍廵判官司理户曹司户法曹司法參軍主簿縣</hi>
<hi>尉即後來廸功郎是為七階選人又廸功修職從仕從政文林儒林承直為選人七階</hi>遽參貳監<lb/>
之聮家人蓋有嚴君昔居是職<hi>易家人有嚴君焉父母之謂也按夲傳韡父孔</hi>
<hi>碩為朱熹吕祖謙門人</hi>癡兒未了公事乃事此官<hi>見前</hi>既材能不及<lb/>
於中庸又名實未孚於上下挈提至此<hi>陳餘傳左提右挈</hi>稱塞<lb/>
謂何恭惟某官命世宗工爽邦實輔<hi>見前</hi>積十五年秉鈞<lb/>
之績<hi>文選秉鈞當軸之士</hi>成七十城憑軾之功<hi>見前</hi>謂明王立政惟<lb/>
<pb n="KR4d0323_WYG_007-12b"/>
人當廣開於塗轍<hi>尚書明王立政不惟其官惟其人</hi>而宰相代天理物<lb/>
難純用於規繩<hi>續通典當左輔右弼之寄總代天理物之名</hi>將收度外之材<lb/>
<hi>魏志楊阜傳曹公有雄才逺略能用度外之人所任各盡其力夢溪筆談范文正公常言諸葛武矦能用度外</hi>
<hi>人用人者莫不欲盡天下之才常患近已之好惡而不自知也能用度外人然後能周天下事</hi>用作邊<lb/>
隅之氣必使䝉臯比以出<hi>比平聲臯比虎皮也左傳齊師宋師次于郎公子偃曰宋</hi>
<hi>師不整可敗也宋敗齊必還請擊之公弗許自雩門竊出䝉臯比而先犯之公從之大敗宋師于乗丘楊用修</hi>
<hi>丹鉛續録云鄭𤣥曰樂記倒載干戈包之以虎皮名之曰建櫜櫜韜也其字或作建臯服虔引此以觧左傳今</hi>
<hi>人雖知臯比之為虎皮而不知其原出于此也</hi>姑為買馬首之謀<hi>見前</hi>故略等夷<lb/>
<pb n="KR4d0323_WYG_007-13a"/>
<hi>張良傳諸將皆陛下故等夷師古曰夷平也言故時皆齊等</hi>特加簡拔某敢不仰銜<lb/>
恩意退激懦衷指心誓報於寵靈<hi>蜀志曹操獲徐庶母庶辭先主而指其心</hi>
<hi>曰夲欲與將軍共圖王霸之業者以此方寸之地也鄧騭傳寵靈顯赫</hi>臨事益思於忠力<lb/>
得人朝廷得人幕下無愧石洪温造之流<hi>昌黎送温處士序相為天</hi>
<hi>子得人於朝廷將為天子得文武士於幕下求内外無治不可得也</hi>遇我國士遇我衆人<lb/>
明辨中行智伯之報<hi>見前</hi>
　　除國子録謝丞相<hi>北齊國子寺有正録二員隋一人唐因之宋大觀元年從薛昻</hi>
　　<hi>請始置正録二員</hi>
<pb n="KR4d0323_WYG_007-13b"/>
金耀庀司愧乏主書之最<hi>庀音弭切治也又具也左傳官庀其司餘見前</hi>璧流<lb/>
選屬幸叨糾事之聮<hi>歸崇敬傳古天子學曰辟雍壅水環繞如璧故前世曰璧池璧沼糾</hi>
<hi>吉酉切察也周禮小宰凡宫之糾禁注糾猶割也察也疏云糾舉其非事已發去依法斷割之事未發者審察</hi>
<hi>之又祭僕有司糾百官之戒具注糾謂校録所當共之牲物續會要學正掌行學規凡諸生之犯規者待以五</hi>
<hi>等之罰學録掌佐學正糾不如規者</hi>非有清資而至然夫何素望之及此<lb/>
<hi>見前代鍾監丞謝丞相條</hi>一陶厚甚三省瞿然<hi>蜀志先主傳伏自三省受國厚恩瞿驚視</hi>
<hi>也禮記曽子聞之瞿然或作懼東方朔傳懼然易容申屠剛傳懼然自刻</hi>竊以化民成俗由<lb/>
學乎其來已古<hi>禮記君子如欲化民成俗其必由學乎古之王者建國君民教學為先</hi>傳<lb/>
<pb n="KR4d0323_WYG_007-14a"/>
道授業觧惑也必立之師<hi>韓文古之學者必有師師者所以傳道受業觧惑也法言</hi>
<hi>一閧之市必立之平一巻之書必立之師</hi>況風化之夲原<hi>禮樂志劉向説上宜興辟雍設庠序</hi>
<hi>陳禮樂隆雅頌之聲盛揖讓之容以風化天下薛宣傳御史大夫内承夲朝之風化王襃傳刺史王襄欲宣風</hi>
<hi>化于衆庶王導傳風化之夲在于正人倫人倫之要在乎設學校</hi>尤國人之矜式雖居<lb/>
小職亦選鉅儒<hi>揚雄傳鴻生鉅儒俄軒冕雜衣裳修唐典匡雅頌</hi>在元祐間寔<lb/>
用張横渠之輩<hi>吕大臨横渠先生行狀先生諱載字子厚世大梁人父廸仕仁宗朝知涪州卒</hi>
<hi>于官不克歸僑寓于鳯翔郿縣横渠鎭因家焉登嘉祐二年進士第未第時文潞公以故相判長安聞先生名</hi>
<hi>行之美聘以束帛延之學宫異其禮際士子矜式焉</hi>至紹聖末亦取游建安之流<lb/>
<pb n="KR4d0323_WYG_007-14b"/>
<hi>伊洛淵源楊文靖公游察院墓誌公諱酢字定夫建州建陽人登元豐六年進士第用侍臣薦召為太學録除</hi>
<hi>愽士公以食貧待次奉親不便就擬知河清縣范忠宣公判河南辟公自隨為學教授未幾還朝除公太學愽</hi>
<hi>士</hi>此豈庸虛所能稱塞伏念某禀資苦窳<hi>史記河濱器皆不苦窳注</hi>
<hi>苦讀如盬音古盬麤也窳音庾病也</hi>殖學疎蕪小人可以小知無廣大髙<lb/>
明之見大慙謂之大好乃琑碎俳偶之辭<hi>桞文昡耀為文琑碎俳偶</hi>
<hi>餘見前</hi>矧至四五十之無聞重感三十鍾之弗洎兩鬢已<lb/>
雪百念皆氷敢意登畿獲齒管庫<hi>俱見前</hi>陳人無用茍安<lb/>
掌故之蹤<hi>謂主金耀門書</hi>名士滿前詎堪首善之職<hi>韓文才畯滿前儒林</hi>
<pb n="KR4d0323_WYG_007-15a"/>
<hi>傳教化之行也建首善自京師始繇内及外</hi>忽䝉分席<hi>席謂師席也禮記席間函丈謂講問之時</hi>
<hi>其席相對席間足以指畫</hi>莫遂循墻<hi>家語正考父佐戴武宣三命兹益恭故其鼎銘曰一命而僂再</hi>
<hi>命而傴三命而俯循牆而走亦莫余敢侮</hi>有先逹者為之前尙恐後生之可<lb/>
畏<hi>韓文士之能享大名顯當世者莫不有先逹之士負天下之望者為之前焉</hi>占小善者必<lb/>
以録益知大播之無垠<hi>進學觧占小善者率以録名一藝者無不庸</hi>伏遇某<lb/>
官柱石九筵權衡百度<hi>俱見前</hi>粉米山藻之色别繪以衮<lb/>
章<hi>尚書子欲觀古人之象日月星辰山龍華蟲作會米宗彞藻火粉米黼黻絺繡孔傳粉若粟米米若聚</hi>
<hi>藻水草有文者</hi>鹽梅水火之味殊飪之鼎實<hi>左傳和如羮焉水火醯醢鹽梅以烹</hi>
<pb n="KR4d0323_WYG_007-15b"/>
<hi>魚肉燀之以薪齊之以味易鼎象也以木㢲火亨飪也又鼎有實選詩王生和鼎實晉書劉寔傳正位上台光</hi>
<hi>飪鼎實</hi>雖當青衿刺學之後<hi>詩青青子衿悠悠我心詩序子衿刺學校廢也亂世則學</hi>
<hi>校不修焉</hi>不㬱緇衣好賢之心<hi>禮記好賢如緇衣惡惡如巷伯</hi>有憐蠧魚之<lb/>
專<hi>韓詩豈如蠧書蟲生死文字間</hi>俾致螟蛉之祝<hi>法言螟蛉之子殪而逢蜾臝祝之曰類我</hi>
<hi>類我久則肖之矣韓詩入學誨螟蛉</hi>天位與共天職是豈出王公之私人<lb/>
患好為人師特恐犯聖賢之戒某敢不益磨行檢加飭<lb/>
禮維懲創孝先之晝眠<hi>見前</hi>追隨昌黎之晨入<hi>進學觧國子先生晨</hi>
<hi>入太學</hi>命汝教胄豈徒教小技之文章<hi>尙書命汝典樂教胄子杜詩文章一</hi>
<pb n="KR4d0323_WYG_007-16a"/>
<hi>小技</hi>匪我求䝉願勉求放心之學問<hi>見前</hi>
　　除國子録謝執政<lb/>
抱關金耀已汙掌故之科<hi>見前</hi>分席黌宫初乏知新之學<lb/>
<hi>黌通作横學舍鮑徳傳修起横舍</hi>進非有徳遷不以勞永言小善必録<lb/>
之由<hi>進學觧占小善者率以録</hi>全出大鈞無垠之造<hi>見前</hi>所感厚甚無<lb/>
謝可乎竊以太學風化之夲原其來已古大夫國人所<lb/>
矜式必立之師故雖尾僚亦關首善<hi>並見前</hi>道出羲皇而<lb/>
過屈宋猶曰於我何有哉<hi>少陵贈鄭廣文醉時歌先生有道出羲皇先生有才過屈</hi>
<pb n="KR4d0323_WYG_007-16b"/>
<hi>宋又儒術於我何有哉</hi>文規姚姒而逮莊騷尙聞有笑於列者<hi>進學</hi>
<hi>觧有笑於列者曰先生欺余哉又作為文章其書滿家上規姚姒渾渾無涯下逮莊騷太史所録子雲相如同</hi>
<hi>工異曲</hi>不善螟蛉蜾臝之祝<hi>詩螟蛉有子蜾臝負之教誨爾子式榖似之螟蛉桑蟲也</hi>
<hi>俗謂之桑蟃蜾臝蒲盧也即細腰蜂俗呼為蠮螉埤雅云説文云天地之性細腰純雄無子列子曰純雄其名</hi>
<hi>穉蜂蓋其類也摙泥作房如併竹管取桑蟲負之七日而化為子其祝聲可聴法言云類我葢其音云也</hi>寧<lb/>
無驪駒狗曲之嘲<hi>儒林傳王式除博士博士江公心嫉式謂歌吹諸生曰歌驪駒式曰聞之</hi>
<hi>於師客歌驪駒主人歌客毋庸歸今日主公為主人日尚早未可也江翁曰經何以言之式曰在曲禮江翁曰</hi>
<hi>何狗曲也</hi>伏念某學不知方仕未能信呻其佔畢缺師友之<lb/>
<pb n="KR4d0323_WYG_007-17a"/>
淵源<hi>呻音申一音新吟也佔敕占反視也簡謂之畢禮記今之教者呻其佔畢注言今之師自不曉經之</hi>
<hi>義但吟誦其所視簡之文董仲舒傳贊攷其師友淵源所漸猶未及乎游夏</hi>著之話言皆童<lb/>
孺之糠粃<hi>左傳樹之風聲分之采物著之話言為之律度</hi>冐昧登畿之綬<hi>選詩結綬</hi>
<hi>登王畿</hi>追隨筦庫之家甲第梁肉之紛紛豈為我設<hi>並見前</hi>
窮年膏油之兀兀反教人為<hi>進學觧焚膏油以繼晷恒兀兀以窮年頭童齒豁竟</hi>
<hi>死何禆不知慮此而反教人為</hi>敢意成均<hi>禮記於成均以及取爵於上尊也疏董仲舒春秋繁露云</hi>
<hi>成均為五帝之學虞庠是舜學則成均為五帝學也</hi>獲齒糾録<hi>見前</hi>居然從國子先<lb/>
生之後何以報王公大人之知伏遇某官該輔天功奮<lb/>
<pb n="KR4d0323_WYG_007-17b"/>
庸人望收斂攻教恐駑馬有十駕之材<hi>栁文其材之可者收斂攻教掉</hi>
<hi>手飛縻指毛命物百歩就羈荀子夫驥一日而千里駑馬十駕則亦及之矣此以馬喻</hi>搜攪流離<lb/>
謂鱒魴皆九罭之選<hi>栁文大罟㫁流修網亘山罩罶䍡罣織紝其間扼龍吭㧞鯨鰭戮白</hi>
<hi>黿逐毒螭叱馮夷立水湄搜攪流離掬縮推移詩九罭之魚鱒魴此以漁喻</hi>亦既招諸生而<lb/>
立館下<hi>進學解招諸生立館下</hi>不嫌養萬鍾而教國中憐其役役<lb/>
之常<hi>進學解踵常塗之役役</hi>課以循循之誘某敢不益磨行檢謹<lb/>
飭亷隅孝先晝眠正恐嘲師之無笥<hi>見前</hi>昌黎晨入詎應<lb/>
詰匠以為楹<hi>進學解是所謂詰匠氏之不以杙為楹而訾醫師以昌陽引年欲進其豨苓也</hi>
<pb n="KR4d0323_WYG_007-18a"/>
　　除國子録謝給舍臺諫<lb/>
補文學掌故之官何心髙位崇京師首善之化乃尾下<lb/>
僚是名清資非有素望<hi>並見前</hi>躐進金閨之秩<hi>謝朓詩既通金閨籍</hi>
<hi>杜詩李侯金閨彦</hi>仍依璧水之流<hi>見/前</hi>三省疎庸<hi>蜀先主傳伏自三省受國厚恩</hi>
一何僥冐竊以成均合國之子弟爰立之師<hi>周師氏以三徳三行</hi>
<hi>教國子凡國之貴游子弟學焉</hi>簡書畏我之友朋必歸之録<hi>詩豈不懐歸畏此簡</hi>
<hi>書傳簡書戒命也正義云古者無紙有事書之于簡謂之簡書左傳簡書同惡相恤之謂也</hi>官曹雖<lb/>
小職任不輕在元祐間則伊川横渠其選<hi>伊川先生年譜游太學時</hi>
<pb n="KR4d0323_WYG_007-18b"/>
<hi>海陵胡翼之先生方主教導嘗以顏子所好何學論試諸生得先生所試大驚即延見處以學職元豐八年司</hi>
<hi>馬公光吕公公著韓公絳上其行誼於朝授西京國子監教授餘見前</hi>至紹聖後則建安<lb/>
龜山之流<hi>胡文定公楊文靖公墓誌公諱時字中立熈寧九年中進士第晩以秘書郎召除邇英殿</hi>
<hi>説書兼國子祭酒餘見前</hi>今雖乏人何為至我<hi>通鑑唐昭宗命鄭綮為相堂吏徃告之綮</hi>
<hi>笑曰諸君誤矣使天下更無人未至鄭綮新書夲傳人皆不識字宰相亦不及我</hi>伏念某志雖<lb/>
語上材不逮中㓜而學之亦欲垂竹帛之尺寸<hi>見前</hi>齒之<lb/>
長矣初未離溝瀆之尋常<hi>左傳使少司冦挳以歸曰子之齒長矣爾雅水注谷曰溝</hi>
<hi>注溝曰澮注澮曰瀆説文溝水瀆廣四尺深四尺六尺曰尋倍尋曰常</hi>甘心此士之江湖<lb/>
<pb n="KR4d0323_WYG_007-19a"/>
<hi>山谷詩此士落江湖</hi>絶意眞人之官府<hi>韓詩上界眞人足官府周禮太宰之職以經邦國以</hi>
<hi>治官府又以八法治官府鄭注百官所居曰府</hi>敢望主文書於几閣<hi>漢刑法志文書盈於</hi>
<hi>几閣典者不能徧覩</hi>又獲陪冠帶於橋門<hi>後漢儒林傳冠帶縉紳之人圜橋門而觀聽者</hi>
<hi>葢億萬計</hi>鄭虔無氊亦懼官長之罵<hi>少陵戲贈鄭廣文詩醉即騎馬歸頗遭官長罵</hi>
<hi>才名三十年坐客寒無氊</hi>邊韶有笥尙貽弟子之嘲顧敢招諸生以<lb/>
來前<hi>俱見前</hi>亦恃有仁人之在上<hi>韓文伏念今有仁人在上位若不徃告之而遂</hi>
<hi>行是果于自弃而不以古君子之道待吾相也</hi>伏遇某官綱維國論管攝文盟<lb/>
存先覺覺後之心推欲立立人之學雖當青衿佻逹之<lb/>
<pb n="KR4d0323_WYG_007-19b"/>
後<hi>詩青青子衿又挑兮逹兮在城闕兮注挑逹徃來相見貌</hi>不改緇衣館粲之誠<hi>詩緇</hi>
<hi>衣之宜兮敝子又改為兮適子之館兮還予授子之粲兮注緇黒色卿士聽朝之正服也宜徳稱其服也敝而</hi>
<hi>又改願常居此位常服此服也卿士于王宫有館舍干畿内有采禄欲其常朝于王常食此禄也</hi>念聖<lb/>
人之及萬民亦惟養士<hi>易天地養萬物聖人養賢以及萬民</hi>思君子之有<lb/>
三樂無若育材故宫商執爨之桐<hi>韓詩遇賞還同爨下餘樂天詩馬因囘首</hi>
<hi>雖増價桐遇知音已半焦駱賓王啟聽清音於爨餘枯桐發響收夜灮於𤣥璧恠石騰輝</hi>以規矩登<lb/>
塲之木某敢不靖共爾位<hi>詩靖共爾位正直是與注靖謀也共具也言有徳未仕之</hi>
<hi>君子勿汲汲求仕自有明君謀具汝之爵位其志在于正直之人終是與之為治者</hi>滌濯其心<hi>見前</hi>
<pb n="KR4d0323_WYG_007-20a"/>
業精於勤荒於嬉固當檢押<hi>進學觧業精于勤荒于嬉行成于思毁于隨法言君</hi>
<hi>子純終領聞蠢廸檢押師古曰蠢動也廸道也由也檢押猶隱括也言動猶檢押也</hi>學行之上言<lb/>
之次尤願琢磨<hi>法言學行之上也言之次也教人又其次也咸無焉為衆人</hi>
　　除國録謝葛祭酒<hi>洪○宋史夲傳洪字容父婺州東陽人登淳熈十一年進士第</hi>
　　<hi>直煥章閣為國子祭酒遷工部侍郎仍兼祭酒拜參知政事封東陽郡公進大學士兼侍讀守夲官</hi>
　　<hi>致仕卒諡端獻</hi>
掌故無文學之實正覺靦顔<hi>儒林傳以治禮掌故以文學禮義為官師古曰言治</hi>
<hi>禮掌故之官夲以有文學習禮義而為之詩有靦面目注靦姡也面醜也使汝為鬼蜮則不可得見今汝姡然</hi>
<pb n="KR4d0323_WYG_007-20b"/>
<hi>有面目乃是人也姡與靦皆面見人之貌</hi>首善葢風化之原猥容箝尾<hi>見前</hi>環<lb/>
顧其中未見可者<hi>栁河東答韋中立論師道書辱書云欲相師僕道不篤業甚淺近環顧其</hi>
<hi>中未見可師者</hi>先逹之士為之前焉<hi>昌黎與于襄陽書士之能享大名顯當世者莫不有</hi>
<hi>先逹之士負天下之望者為之前焉</hi>忻然小官之不辭樂在君子之易事<lb/>
切以受業傳道解惑也既立之師<hi>見前</hi>同寅恊恭和衷哉<lb/>
必率其屬<hi>尙書六卿分職各率其屬</hi>思昔吕正獻掌成均之日實舉<lb/>
張横渠居正録之官<hi>言行録吕正獻公公著之為祭酒也前後所薦學官如王囘呉政姜</hi>
<hi>濳張載皆一世大儒王存顧臨為元祐名臣常秩呉申黄履朱臨盛僑亦顯於世處士程頥隱居不仕公命愽</hi>
<pb n="KR4d0323_WYG_007-21a"/>
<hi>士即其家敦請以為太學正頥固辭公即命駕過之</hi>今兹尋墜緒之茫茫<hi>進學觧尋墜緒</hi>
<hi>之茫茫</hi>詎宜用餘子之碌碌<hi>禰衡傳唯善魯國孔融𢎞農楊修常稱曰大兒孔文舉小</hi>
<hi>兒楊徳祖餘子碌碌莫足數也</hi>阜螽草蟲非得其類<hi>詩喓喓草蟲趯趯阜螽未見君子憂</hi>
<hi>心忡忡注草蟲常羊也阜螽蠜也草蟲鳴則阜螽躍而從之異種同類</hi>奔蜂藿蠋難奏爾<lb/>
庸<hi>荘子奔蜂不能化藿蠋越雞不能伏鵠卵注奔蜂小蜂也蠋音蜀豆藿中大青蟲也</hi>如某者鹿<lb/>
鹿凡材魚魚末學賦資蹇淺迷高明廣大之天淵渉世<lb/>
坎艱多患難賤貧之日月漫焉未能信之仕凄其不足<lb/>
畏之年兹由几閣之文書躐綴橋門之冠帶<hi>俱見前</hi>出羲<lb/>
<pb n="KR4d0323_WYG_007-21b"/>
皇過屈宋猶曰儒術於我何有哉<hi>杜詩先生有道出羲皇先生有才過屈宋</hi>
<hi>又儒術于我何有哉孔邱盜跖俱塵埃</hi>規姚姒逮荘騷尙聞諸生有笑於<lb/>
列者<hi>韓文上規姚姒渾渾無涯下逮莊騷太史所録又招諸生立舘下誨之言未既有笑于列者曰先生</hi>
<hi>欺余哉</hi>況無所挾何恃而前亦惟親大司函丈之間<hi>函音咸唐</hi>
<hi>龍朔中改國子監為司成舘祭酒為大司成禮記布席席間函丈</hi>可以習小雅肄三之<lb/>
業<hi>禮記宵雅肄三官其始也注宵之言小也肄習也習小雅之三謂鹿鳴四牡皇皇者華也此皆君臣宴樂</hi>
<hi>相勞苦之詩為始學者習之所以勸之以官且取上下相和厚也</hi>伏遇某官以耆壽俊<lb/>
<hi>尚書罔或耆壽俊在厥服</hi>為社稷臣<hi>見前</hi>天下之逹尊三公難他遜君<lb/>
<pb n="KR4d0323_WYG_007-22a"/>
子之所教五帝曰汝諧<hi>尙書帝曰俞徃哉汝諧</hi>資自治治人之準<lb/>
繩<hi>法言大器其猶規矩準繩乎先自治而後治人之謂大器</hi>垂先覺覺後之矩彠<hi>彠音</hi>
<hi>雘楚辭求榘彠之所同</hi>天之高也星辰之逺也今幸立弟子之行<lb/>
<hi>杜詩三千弟子行</hi>陽以㬥之江漢以濯之初何畏官長之罵<hi>杜詩</hi>
<hi>廣文到官舍繫馬堂階下醉即騎馬歸頗遭官長罵</hi>某敢不尊其瞻視審所歩趨<lb/>
<hi>莊子歩亦歩趨亦趨</hi>商財貨之有無計班資之崇庳遐不謂矣<hi>進學</hi>
<hi>解商財貨之有無計班資之崇庳忘已量之所稱指前人之瑕疵詩心乎愛矣遐不謂矣注遐逺謂勤也我心</hi>
<hi>愛此君子君子雖逺在野豈能不勤思之乎此借用</hi>觀道徳於前後聽教誨於左右<lb/>
<pb n="KR4d0323_WYG_007-22b"/>
願卒成之<hi>韓文三為屬吏時經五年觀道徳於前後聽教誨於左右</hi>
　　除國録囘諸州<lb/>
掌故金耀已愧曠瘝首善璧流誤叨糾録三省吹嘘之<lb/>
自<hi>俱見前</hi>一歸披拂之仁<hi>莊子風起北方一西一東孰居無事而披拂是</hi>恭惟某<lb/>
官以欲立立人之心推先覺覺後之學黼黻溝中之斷<lb/>
<hi>莊子百年之木破為犧尊青黄而文之其斷在溝中比犧尊於溝中之斷則美惡有間矣</hi>宫商爨下<lb/>
之焦致兹一寒之蹤分此獨冷之席<hi>俱見前</hi>某未由面謝<lb/>
先辱手牋有感輪囷<hi>郤陽傳輪囷離竒注委曲盤戾也</hi>無詞稱塞<lb/>
<pb n="KR4d0323_WYG_007-23a"/>
　　除架閣謝丞相<lb/>
十年出幕迷舊跡於新蹊<hi>杜詩十年出幕府</hi>一氣轉鈞納陳人<lb/>
於故府<hi>左傳士彌牟曰晉之從政者新子姑受功歸吾視諸故府家語使有司求諸故府其可得也</hi>
拔之喧囂倥<graphic n="KR1555" url="https://raw.githubusercontent.com/kanripo/KR-Gaiji/master/images/KR1555.png" mimeType="image/png"/>之域<hi>北山移文敲朴諠囂犯其慮牒訴倥<graphic n="KR1555" url="https://raw.githubusercontent.com/kanripo/KR-Gaiji/master/images/KR1555.png" mimeType="image/png"/>裝其懐</hi>賦以棲遲<lb/>
偃息之間<hi>詩或偃息在牀或棲遲偃仰</hi>蜕凡骨以漸輕聳危肝而知<lb/>
感竊以周九職之任既重司書<hi>周禮天官司書掌邦之六典八法八則九職九</hi>
<hi>正九事</hi>唐六典之分已存掌故至若版曹之籍<hi>中興題名記舊制金</hi>
<hi>耀門文書庫多藏三司帳籍三司今版曹也</hi>專之金耀之藏在昔時特曰筦<lb/>
<pb n="KR4d0323_WYG_007-23b"/>
庫之官至聖世則為儲才之地栽培拱把僃震風凌雨<lb/>
之帡幪<hi>俱見前</hi>追琢璵璠供方澤圓丘之琮璧<hi>詩追琢其章左傳以</hi>
<hi>璵璠斂家語羙哉璵璠逺而望之奐若也廣雅圓丘大壇祭天方澤大圻祭地周官蒼璧禮天黄琮禮地</hi>豈<lb/>
應庸下偶玷選中<hi>劉孝綽啓寵光曲彼獨在選中</hi>伏念某質窳無竒學<lb/>
落不殖<hi>見前</hi>少時磊塊尙抱風雲之壯懐<hi>磊音壘説文衆石也塊當作隗</hi>
<hi>五賄切音與洧同説文陮隗高也世説王遜問王忱阮籍何如司馬相如忱曰阮籍胷中磊隗故須澆之言同</hi>
<hi>相如惟有酒異山谷詩酒澆胷次之磊隗韓詩風雲入壯懐泉石别幽耳</hi>中歲蹉跎稍除湖<lb/>
海之豪氣<hi>説文蹉跎失時也廣韻失足杜詩淮海莫蹉跎韓詩烏乎吾意其蹉跎李詩流灮欺人忽</hi>
<pb n="KR4d0323_WYG_007-24a"/>
<hi>蹉跎魏志許汜與劉<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>並在劉表坐共論天下人汜曰/陳元龍湖海之士豪氣不除<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>問汜君言豪寧有事邪</hi>
<hi>汜曰昔過下邳見元龍久不與語自上大牀卧使客卧下牀備曰君有國士之名今天下大亂望君憂國忘家</hi>
<hi>而君求田問舎是元龍所諱也何縁當與君語如小人欲卧百尺樓上卧君于地何但上下牀之間邪表大笑</hi>
漫焉未能信之仕已是不足畏之年生辰挹斗而揚箕<lb/>
竟失餘而得少<hi>昌黎三星行我生之辰月宿南斗牛奮其角箕張其口牛不見服箱斗不挹酒</hi>
<hi>漿箕猶有神靈無時停簸揚無善名已聞無惡聲已讙名聲相乗除得失少有餘</hi>奴星結栁而<lb/>
送鬼奈驅去以復還<hi>昌黎送窮文元和六年正月乙丑晦主人使奴星結栁作車縛草為</hi>
<hi>船揖窮鬼而告之又蠅營狗苟驅去復還斗箕桞鬼四宿名</hi>周行萬里之關山<hi>韋莊詞寂</hi>
<pb n="KR4d0323_WYG_007-24b"/>
<hi>寞關山道</hi>復累一陶之坏冶<hi>崔駰傳坏冶一陶</hi>馬伏轅而蜷局直為<lb/>
仰秣之謀<hi>左思賦邦有湫阨而踡跼踡跼不伸也韓詩外傳伯牙鼓琴而六馬仰秣</hi>燕巢幕<lb/>
以參池猥沐巻簾之顧<hi>左傳夫子之在此也猶燕之巢於幕上也詩燕燕于飛差池其</hi>
<hi>羽注謂張舒其尾翼</hi>南宫攷藝濫厠使令<hi>唐職林舊説禮部郎中掌省中文翰謂之南宫</hi>
<hi>舍人杜詩南宫吾故人白馬金盤陀</hi>東閣望塵曽微懇禱<hi>見前</hi>忽使接紳緌<lb/>
之武<hi>緌説文系冠纓内則緌結纓頷下以固冠結之餘者散而下垂謂之緌楊彪傳纓緌縉紳</hi>遽今<lb/>
司几閣之文<hi>見前</hi>蠅頭牛腰姑備朝廷之遺逸<hi>齊衡陽王鈞嘗手自</hi>
<hi>細書五經置于巾箱以備遺忘賀玠問曰殿下家自足墳素復何須蠅頭細書藏巾箱中東坡詩蝸殻卜居心</hi>
<pb n="KR4d0323_WYG_007-25a"/>
<hi>自放蠅頭寫字眼能明陳後山詩蠅頭小字密行書山谷詩青燈分坐寫蠅頭李詩書秃千兔毫詩裁兩牛腰</hi>
<hi>山谷詩定作牛腰簡傳抄聽小胥</hi>䑕牙雀角謹防胥吏之漫欺<hi>詩誰謂雀無角</hi>
<hi>何以穿我屋誰謂䑕無牙何以穿我墉傳不思物變而推其類雀之穿屋似有角者視牆之穿推其類可謂䑕</hi>
<hi>有牙箋物有似而不同雀之穿屋不以角乃以咮今彊暴之男召我而獄不以室家之道於我乃以侵陵物與</hi>
<hi>事有似而非者士師所當審也</hi>白日青春了無公事黄簾緑幕宛是儒<lb/>
生<hi>韓詩黄簾緑幕朱户閉風露氣入秋堂凉</hi>非大鈞妙播物之仁則小人無<lb/>
得輿之理<hi>易君子得輿小人剝廬</hi>兹葢伏遇某官經邦碩徳濟世<lb/>
元勲竊窺堯舜君民之心豈數韋平父子之業<hi>平當傳漢興惟</hi>
<pb n="KR4d0323_WYG_007-25b"/>
<hi>韋平父子至宰相</hi>寳鼎九廟以衣裳之會<hi>吾丘壽王傳汾陽得寳鼎武帝嘉之薦見</hi>
<hi>宗廟蔵于甘泉宫又天祚有徳而寳鼎自出韓文禘祫議謹按禮記天子立七廟一壇一墠今國家徳厚流灮</hi>
<hi>創立九廟是九廟始于唐也榖梁傳衣裳之會十有一未嘗有挿血之盟也信厚也兵車之會四未嘗有大戰</hi>
<hi>也愛民也隨隱漫録云齊桓公盟洮盟牡丘會鹹會淮兵車之會四莊十三年會北杏十四年會鄄十五年會</hi>
<hi>鄄十六年盟豳二十七年盟豳會檉盟貫會陽榖首止寗毌葵丘衣裳之會十有一</hi>金城四方於<lb/>
樽俎之前<hi>陳渉世家金城千里餘見前</hi>𤣥齡入相二十三年求賢則<lb/>
如一日<hi>舊唐書房𤣥齡傳賊冦每平衆人競求珍玩𤣥齡獨先收人物致之幕府聞人有善若已有之</hi>
<hi>自以居端揆十五年頻表辭位優詔不許</hi>吉甫薦士三十餘輩流澤葢在異<lb/>
<pb n="KR4d0323_WYG_007-26a"/>
時<hi>新唐書李吉甫傳吉甫當國經綜政事衆職咸治引薦賢士大夫愛書無遺</hi>顧慙孤賤之<lb/>
蹤亦綴收羅之數某敢不温尋宿學<hi>温燖也暖也語温故而知新疏云讀</hi>
<hi>如温燖之温若温燖可食也左傳尋盟注尋重也疏云尋温也尋盟者前盟已寒更温之使熱温舊即是重義</hi>
<hi>故以尋為重</hi>討理初心商財賄計班貲恐孤徳懋懋官之意<lb/>
<hi>尙書徳懋懋官功懋懋賞餘見前</hi>厲亷恥行禮義圖報先覺覺後之恩<lb/>
　　除架閣謝五府臺諫侍從<lb/>
賓氷漕之筵正虞謫滿<hi>趙充國傳氷解漕下師古曰漕下以水運水而下也陳遵傳故</hi>
<hi>事有百適者斥滿百西曹白請斥言為運幹</hi>主地官之庋猥玷恩除<hi>庋音已板為閣</hi>
<pb n="KR4d0323_WYG_007-26b"/>
<hi>以藏物以作<graphic n="KR1297" url="https://raw.githubusercontent.com/kanripo/KR-Gaiji/master/images/KR1297.png" mimeType="image/png"/>架閣屬户曹故云主地官之庋除滿對</hi>有憐鞅掌之勞<hi>詩王事鞅掌注鞅荷</hi>
<hi>也掌捧之也負荷捧持以趨走言促遽也一曰鞅掌失容貌詩疏煩勞狀鄭云鞅如馬鞅之鞅掌以手拘物詩</hi>
<hi>補傳鞅掌皆所以拘物謂為王事所拘</hi>少佚筋骸之束<hi>禮記禮義也者人之大端也所以講</hi>
<hi>信修睦而固人肌膚之㑹筋骸之束也</hi>此大均妙播物之巧然小人有乗<lb/>
器之慚<hi>繫辭負也者小人之事也乗也者君子之器也</hi>竊惟周設司書既任版<lb/>
圖之職漢立掌故實崇文學之流<hi>俱見前</hi>馴至皇朝<hi>易馴致其</hi>
<hi>道疏馴猶狎順也</hi>率儲清望元豐設庫已重此官紹興正名益<lb/>
艱其選<hi>中興題名記紹興三年立六部架閣庫</hi>況三司併歸民曹之後以<lb/>
<pb n="KR4d0323_WYG_007-27a"/>
獨員專庀金耀之藏英俊聚於闕庭多由此出文書盈<lb/>
於几閣初不爾煩<hi>並見前</hi>士當利吾器以俟時<hi>韓文進齊皥下第序</hi>
<hi>有司連枉齊生齊生不以云乃曰我之未至也有司其枉我哉我將利吾器而俟其時耳</hi>上亦溉其<lb/>
根而食實<hi>韓文浚其源導其所歸沃其根將食其實</hi>詎容瓠落<hi>見前</hi>獲預茹連<lb/>
<hi>茹人余切相牽引貌又茅根易拔茅連茹</hi>伏念某意廣才疎<hi>見前</hi>名浮藝薄韓<lb/>
子四十歲以後轉負初心<hi>韓文余生三十有八年聰明不及于前時道徳自負于初</hi>
<hi>心又孤負平生心已矣知何奈</hi>栁侯五六從以來無為朝士<hi>栁文栁氏號為大族</hi>
<hi>五六從以來無為朝士者豈愚䝉獨出數百人右哉</hi>矧可憎之面目仍不利於走<lb/>
<pb n="KR4d0323_WYG_007-27b"/>
趨<hi>俱見前</hi>從軍無尺寸之功<hi>杜詩從軍十年餘能無分寸功</hi>知勢幾千丈<lb/>
之落<hi>見前</hi>燕巢於幕固非丹穴之羽毛<hi>左傳季札謂孫林父曰夫子在此猶</hi>
<hi>燕之巢於幕上抱朴子靈鳯値孟戲而反丹穴張正見詩丹山下威鳯來集帝梧中韓詩丹穴五色羽其名為</hi>
<hi>鳯凰</hi>蛙拘於墟亦豈青冥之脚手<hi>莊子井蛙不可以語于海者拘于虛也昌黎月</hi>
<hi>蝕詩把沙脚手鈍誰使汝解縁青冥</hi>孰為之地有隕自天<hi>易以杞包𤓰有隕自天</hi>拔<lb/>
之輶軒咨度之餘<hi>輶音由説文輕車也風俗通周秦常以歲八月遣輶軒之使採異代方言</hi>
<hi>張恊七命語不傳於輶軒地不被乎正朔詩周爰咨度</hi>付以按牘文書之寄開門<lb/>
羅雀得鼷䑕不食之倉<hi>鄭當時傳門外可設爵羅禆雅鼷䑕有螫毒者甘口<graphic n="KR3242" url="https://raw.githubusercontent.com/kanripo/KR-Gaiji/master/images/KR3242.png" mimeType="image/png"/>人及鳥</hi>
<pb n="KR4d0323_WYG_007-28a"/>
<hi>獸皆不痛春秋所書食郊牛之角者也</hi>充棟汗牛皆鴈鶩所箝之紙<hi>韓文文書</hi>
<hi>吏抱成案巻其前鉗以左手右手摘紙尾鴈鶩行以進餘見前</hi>或容暇日粗理陳編<hi>韓文</hi>
<hi>窺陳編以盗竊</hi>此流俗所謂寂寞之濱<hi>韓文耕於寛閑之野釣於寂寞之濱</hi>而愚<lb/>
儒則為藏修之計<hi>張湯傳此愚儒無知禮記故君子之於學也藏焉修焉息焉游焉注藏謂</hi>
<hi>懐抱之修習也</hi>伏遇樞密弼諧兵柄<hi>尙書謨明弼諧爰盎傳夲兵柄注執兵權之夲</hi>參<lb/>
贊政機强夲朝以折千里之衝<hi>李尋傳閉絶私路拔進英雋退不任職以彊夲</hi>
<hi>朝夲彊則精神折衝夲弱則招殃致凶</hi>舉明主以建萬世之策<hi>王吉傳欲治之主不</hi>
<hi>世出公卿幸得遭遇其時言聽計從然未有建萬世之長策舉明主於三代之隆者也</hi>綢繆牖户<lb/>
<pb n="KR4d0323_WYG_007-28b"/>
收叉負偃値之材<hi>新唐書二劉殷許等列傳贊帝王之將興其威靈氣燄有以動物悟人者</hi>
<hi>故士有一槩皆塡然躍而附之若榱椽梁棟以成大室叉負偃植各安所施而無遺材諸將之謂耶</hi>絺繡<lb/>
衣裳辨火藻黼黻之色<hi>尙書藻火粉米黼黻絺繡孔傳藻水草有文者火為火字粉若</hi>
<hi>粟米米若聚米黼若斧形黻為兩已相背葛之精者曰絺五色僃曰繡</hi>肆令謏聞之士<hi>禮記</hi>
<hi>發慮憲求善良足以謏聞不足以動衆注謏思了反聞音問謏之言小也疏聞聲聞也足以謏聞者言不學之</hi>
<hi>人能有片職謀慮法式求善以自輔此是人身上小善故小有聲聞也</hi>亦入旁招之儲某<lb/>
敢不跧伏寛閑<hi>跧音專縮足也王延壽靈光殿賦狡兎跧伏於拊側</hi>温尋廢忘<hi>忘無</hi>
<hi>放切廣韻遺忘也</hi>歐永叔之辨曲直或得於陳案之觀<hi>宋史歐陽修傳</hi>
<pb n="KR4d0323_WYG_007-29a"/>
<hi>貶夷陵無以自遣因取舊案反復觀之見其枉直乖錯不可勝數於是仰天嘆曰以荒逺小邑且如此天下固</hi>
<hi>可知自爾遇事不敢忽也</hi>魏弱翁之條便宜願助故事之奏<hi>魏相傳相字弱</hi>
<hi>翁明易經有師法好觀漢故事及便宜章奏以為古今異制方今務在奉行故事而已數條漢興已來國家便</hi>
<hi>宜行事奏請施行之</hi>
　　代陳架閣<hi>登</hi>謝丞相<lb/>
贊使指於計臺曽微素望<hi>馮奉世傳奉使有指司馬相如傳宣其使指都漕曰外計</hi>
<hi>亦曰計臺餘見前</hi>主吏文於民部猥玷清流<hi>隋開皇三年改度支為民部三國志</hi>
<hi>注沐並戒子書材質滓濁汙于清流</hi>未論分寸之躋攀且遂斗升之饞嚼<lb/>
<pb n="KR4d0323_WYG_007-29b"/>
少安三釜實感一陶<hi>俱見前</hi>惟天朝嚴法令之藏不遺片<lb/>
紙<hi>東坡詩隻字片紙皆收藏</hi>而地官專版籍之掌又異他曹<hi>周禮大司徒之</hi>
<hi>職掌建邦土地之圖與其人民之數以佐王安擾邦國以天下土地之圖周知九州之地域廣輪之數</hi>凡<lb/>
財貨之夲末源流<hi>荀子田野縣鄙者財之夲也垣窌倉廩財之末也百姓時和事業得叙者</hi>
<hi>貨之源也等賦府庫者貨之流也故禹十年水湯七年旱而天下無菜色十年之復年榖復熟而陳積有餘無</hi>
<hi>他故焉知夲末源流之謂也</hi>與夫家之施舍戒令<hi>周禮鄉師之職以國比之法以時稽</hi>
<hi>其夫家衆寡辨其老㓜貴賤廢疾牛馬之物辨其可任者與其施舍者掌其戒令糾禁聽其獄訟</hi>悉從<lb/>
閣束<hi>庾翼傳此輩宜束之髙閣韓詩春秋三傳束髙閣</hi>特設司存故凡守金耀<lb/>
<pb n="KR4d0323_WYG_007-30a"/>
之門<hi>見前</hi>多以儲玉班之彦<hi>新唐書李宗閔傳為中書舍人典貢舉所取多知名士若</hi>
<hi>唐冲薛庠袁都等世謂之玉笋北夢瑣言蔣凝侍郎有人物毎到朝士家以為祥瑞號水月觀音前代潘安仁</hi>
<hi>衛叔寳何以加此唐末朝士中有人物者時號玉笋班又外郎班清緊不雜亦號玉笋班鄭谷寄張起居詩渾</hi>
<hi>無酒泛金英菊漫道官居玉笋班山谷次張文潛韻詩誰憐舊日青錢選不立春風玉筍班</hi>汗牛充<lb/>
棟雖同鴈鶩之生涯<hi>見前</hi>待兔守株或綴鴛鸞之歩武<hi>
                        <graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>子</hi>
<hi>宋人有耕者田中有株兔走觸折頸而死因釋耕守株冀復得兔為宋國所笑李詩枳棘棲鵷鸞</hi>欲諧<lb/>
衆口<hi>東坡詩醋釅不堪調衆口</hi>必取譽髦<hi>詩譽髦斯士傳有名譽之俊士</hi>如某者才<lb/>
不瘉人<hi>瘉通作愈勝也晉語東方之士孰為瘉注賢也</hi>學徒是古﨑嶇一第志<lb/>
<pb n="KR4d0323_WYG_007-30b"/>
其目而中眉<hi>左傳魯侵齊顏息射人中眉曰我無勇吾志其目也</hi>奔走四方困於<lb/>
心而衡慮亦念聖賢之所立底須爵位而後傳彼正已<lb/>
而不求於人此言何謂然居下而弗獲於上吾道難行<lb/>
冐焉為東閤之趨志在便南陔之養<hi>詩序南陔孝子相戒以養也</hi>索<lb/>
長安之米衆固揶揄<hi>王霸傳市人皆大笑舉手揶揄之注説文曰手相笑也</hi>對昆<lb/>
明之荷再逄摇落<hi>武帝紀元狩三年減隴西北地上郡戍卒半發適吏穿昆明地臣瓉曰西</hi>
<hi>南夷傳有越嶲昆明國有滇池方三百里漢使求身毒國而為昆明所閉今欲伐之故作昆明池象之以習水</hi>
<hi>戰在長安西南周囘四十里庾信遊昆明池詩密菱障浴鳥高荷没釣船薛道衡遊昆明池詩荷心宜露泫竹</hi>
<pb n="KR4d0323_WYG_007-31a"/>
<hi>逕重風來元行恭遊昆明池詩欹荷瀉圓露卧桞横清隂九辯草木摇落而變衰鄭谷詩那堪流落逄摇落</hi>
敢意篤豚魚之信<hi>見前</hi>不肯遺蟣蝨之微<hi>史記摶牛之蝱不可以破蟣蝨</hi>
<hi>盧仝詩下界蟣蝨臣</hi>竟挈陳人俾洿故府雀角䑕牙之案牘韞而<lb/>
藏之<hi>並見前</hi>牛溲馬勃之階梯庶其在此<hi>韓詩以為已階梯餘俱見前</hi>
伏遇某官乾坤間氣<hi>春秋演孔圖正氣為帝間氣為臣秀氣為人玉堂遺範韓𢎞制天毓</hi>
<hi>間氣時推上材楊矩行韓建制星緯炳靈山河間氣楊巨源詩間氣登三事又廟謨膺間氣劉長卿詩間氣生</hi>
<hi>眞宰又大材生間氣王文公集受天間氣為世元龜</hi>社稷世臣<hi>見前</hi>寸心結人主之<lb/>
知一力任天下之重使宅百揆久著經邦論道之功<hi>尚書</hi>
<pb n="KR4d0323_WYG_007-31b"/>
<hi>有能奮庸熈帝之載使宅百揆又論道經邦</hi>兹惟三孤始膺貳公𢎞化之寄<lb/>
<hi>尙書少師少傅少保曰三孤貳公𢎞化寅亮天地弼子一人</hi>文武萬邦而為憲精神<lb/>
千里而折衝<hi>俱見前</hi>章章已見於歸疆<hi>法言齊人章章歸其侵疆注章章當</hi>
<hi>為慞慞蓋古通用懼也此指金人歸淮陜侵地</hi>汲汲不忘於求士殆欲市燕人<lb/>
之駿<hi>見前</hi>故先揖越國之蛙<hi>韓非子越王慮伐呉欲人之輕死也出見怒鼃乃為之式</hi>
<hi>從者曰奚敬於此王曰為其有氣故也明年請以頭獻王者歲十餘人</hi>知某親老家貧難<lb/>
以待三年之艾憐某身勤事左無使虧一簣之山<hi>韓文身勤</hi>
<hi>而事左辭重而請約</hi>姑令守几閣之文書庶或僃朝廷之遺逸某<lb/>
<pb n="KR4d0323_WYG_007-32a"/>
敢不靖共爾位増益未能芽甲根荄固已累洪鈞之一<lb/>
氣<hi>説文芽萌芽也東方朔傳朱草萌芽揚雄箴夲在萌芽草木初生曰甲説文甲位東方之孟陽氣萌動從</hi>
<hi>木戴孚申之象徐曰孚猶葭莩殻籜也禮樂志根荄以遂五行志毓孕根荄師古曰草根曰荄</hi>椳闑扂<lb/>
楔尚希託廣厦之萬間<hi>見前</hi>
　　代舒架閣<hi>祐</hi>除耤田令謝丞相<hi>説文耤帝耤千畆也古者使民知借</hi>
　　<hi>故謂之耤天子諸侯所耕田借人力以終之通典耤田令周為甸師漢文帝始開耤田置令丞東漢</hi>
　　<hi>及魏闕晉武復置江左省宋元嘉中又置續會要宋元豊三年詔耤田令隸太常寺中興會要南渡</hi>
　　<hi>初開紹興十五年初除康與之為耤田令三十一年詔耤田司權罷官吏後復置</hi>
<pb n="KR4d0323_WYG_007-32b"/>
故府抱書安分百僚之底<hi>見前</hi>新畬載耜庀司千畞之間<lb/>
<hi>詩如何新畬於皇來牟傳田二歲曰新三歲曰畬箋云月令孟春之月天子親載耒耜措之於參保介之御間</hi>
<hi>天子為藉千畆國語宣王即位不藉千畆張衡賦躬三推於天田修帝耤于千畆山谷詩帝藉開千畆農功先</hi>
<hi>九州</hi>絲綸如拜於王言<hi>禮記王言如絲其出如綸王言如綸其出如綍正義綸麤於絲綍又</hi>
<hi>大於綸明王者出言下所倣之其事漸大不可不愼</hi>耕鑿詎忘於帝力<hi>帝王世紀擊壤歌鑿</hi>
<hi>井而飲耕田而食帝力於我何有哉</hi>頂踵出生成之造<hi>文選自頂至踵功歸造化李義山集</hi>
<hi>卵翼不自于他門頂踵實非其已物</hi>肺肝深銘鏤之私竊惟周立甸師<hi>周禮</hi>
<hi>甸師掌帥其屬而耕耨玉籍以時入之以共齍盛</hi>漢為田令<hi>文帝紀二年春詔曰夫農天下之夲</hi>
<pb n="KR4d0323_WYG_007-33a"/>
<hi>也其開藉田朕親率耕以給宗廟粢盛注藉謂蹈藉也詳題下</hi>中古不常於廢置<hi>注見題下</hi>
夲朝獨厚於優崇端拱親耕猶附九農正之末<hi>宋史太宗紀端</hi>
<hi>拱元年正月乙亥親耕耤田左傳九扈為九農正</hi>元祐著令已班五監簿之前<lb/>
<hi>宋史無考</hi>用為羽儀須清流而後畀<hi>易其羽可用為儀三國志注沐並戒子書材質</hi>
<hi>滓濁汚于清流</hi>取諸閥閲必素望之已高<hi>見前</hi>如某者學既粃糠<lb/>
才尤蕪穢早荒家訓不自策力田之科<hi>文帝紀孝悌天下之大順也力</hi>
<hi>田為生之夲也</hi>晩藉世資乃就食代耕之禄一官漫尉<hi>山谷漫尉詩序</hi>
<hi>庭堅讀漫叟文愛其不從于役而人性物理奫然詣于根理因戲作漫尉一篇其畧云豫章黄魯直既拙又狂</hi>
<pb n="KR4d0323_WYG_007-33b"/>
<hi>癡漫尉葉公城漫撫病餘黎山谷時為葉縣尉</hi>再轉為丞會逄除吏八百之恩<lb/>
偶玷筦庫七十之數<hi>俱見前</hi>心雖同於白水<hi>左傳重耳曰所不與舅氏</hi>
<hi>同心者如白水</hi>夢不到於青雲<hi>山谷詩海南海北夢不到又夢不到漢東</hi>適金耀之<lb/>
虛員濫角巾而承乏<hi>文選濫巾北嶽羊祜與從弟䕶書年已朽老既定邊事當角巾東洛</hi>
<hi>還歸鄉里左傳攝官承乏</hi>小人屬饜而已既慙地位之高<hi>南史豫章王嶷傳自</hi>
<hi>以地位隆重深懐退素盧仝詩山上羣仙司下上地位清高隔風雨餘見前</hi>大鈞坱圠無垠<lb/>
更渉天田之峻<hi>後漢禮儀志高帝令天下立靈星祠言祀后稷而謂之靈星者以后稷又配食</hi>
<hi>星也舊説星謂天田星也一曰龍左角為天田官主榖張晏曰農祥晨見而祭也宋兩朝天文志天田二星距</hi>
<pb n="KR4d0323_WYG_007-34a"/>
<hi>西星去極八十二度半入角二度半東都賦躬三推於天田桞河東聞藉田有感詩天田不日降皇輿</hi>束<lb/>
吏文於高閣<hi>晉書庾翼傳此輩宜束之高閣韓詩春秋三傳束高閣</hi>習容典於曲<lb/>
臺<hi>見前</hi>矧當大享之丁辰聿嚴祼鬯<hi>封禪文逄吉丁辰景命也爾雅丁當也郭</hi>
<hi>璞注當値也文選正丁厥時韓文適丁民之有是時也國語先時五日王即齋宫百官御事各即其齋三日王</hi>
<hi>乃淳灌饗醴及期王祼鬯饗醴乃行</hi>其在先農之乙地正給粢盛<hi>漢章帝元和中</hi>
<hi>正月北廵耕于懐縣其藉田儀正月始耕常以乙日祀先農乃耕于乙地唐禮樂志皇帝孟春吉日享先農遂</hi>
<hi>以耕耤晉禮志漢儀縣邑常以乙日祠先農乃耕於乙地</hi>使之參保介之間<hi>禮記天子乃以</hi>
<hi>元日祈榖于上帝乃擇元辰天子親載耒耜措之于參保介之御間疏措置也保介車右也御者御車之人車</hi>
<pb n="KR4d0323_WYG_007-34b"/>
<hi>右及御人皆是主參乗於時天子在左御者在中車右在右言置此耒器於參乗保介及御者之間</hi>於以<lb/>
聞籩豆之事漸階閨籍<hi>韓詩漸階羣振鷺</hi>可齒朝紳<hi>増韻齒列也韓文齒</hi>
<hi>下士于朝</hi>載柞載芟何敢恥有道之榖<hi>詩載芟載柞其耕澤澤傳除草曰芟除木</hi>
<hi>曰柞疏言民樂治田業于是始芟其所田之草始除其所田之木待其土氣烝逹然後耕之</hi>不稼不<lb/>
穡所愧取無功之禾<hi>詩不稼不穡胡取禾三百億兮傳種之曰稼斂之曰穡</hi>伏遇<lb/>
某官柱石九筵<hi>見前</hi>權衡百辟明堂以序五位遹觀四海<lb/>
之會同<hi>班固明堂詩於昭明堂明堂孔陽聖皇宗祀穆穆皇皇上帝宴饗五位時序誰其配之世祖光</hi>
<hi>武遹音聿爾雅述也又自也西都賦春王三朝會同漢京受四海之圖籍膺萬國之貢珍</hi>少保兹惟<lb/>
<pb n="KR4d0323_WYG_007-35a"/>
三孤實任兩儀之寅亮<hi>繫辭易有太極是生兩儀</hi>謂臺閣之儀正須<lb/>
子弟<hi>唐選舉志李徳裕曰朝廷顯官須公卿子弟為之何者少習其業臺閣之儀不教而自成詳别見</hi>
庶宗廟之器可交神明丕蕆八窻四達之儀<hi>蕆音闡孝經援神契</hi>
<hi>明堂者天子布政之宫上圓下方八窻四達在國之陽五經異義明堂上圓下方八牖四闥劉允濟明堂賦穆</hi>
<hi>穆四門可納四氣明明八窻均調八風</hi>式講三公五推之典<hi>禮記帥三公九卿諸矦大</hi>
<hi>夫躬耕帝藉天子三推三公五推卿諸矦九推</hi>肆令駑鈍猥備駿奔<hi>詩對越在天駿奔走</hi>
<hi>在廟駿須閏切増韻云取敏疾之義禮記大傳注駿疾也疾奔走言勸事也</hi>某敢不滌濯其<lb/>
心靖共爾位<hi>並見前</hi>誕后稷之稼有相當益虔農正之司<lb/>
<pb n="KR4d0323_WYG_007-35b"/>
<hi>詩誕后稷之穡有相之道注大矣后稷之掌稼穡有見助之道謂若神助之力也左傳九扈為九農正詳見前</hi>
帥甸師之屬而耕尚終託天官之造<hi>周禮天官冢宰甸師下士二人府一</hi>
<hi>人史二人胥三十人徒三百人甸師掌帥其屬而耕耨王藉注屬謂府史胥徒也甸師字複出</hi>
　　代舒架閣除耤田令謝五府侍從<lb/>
故府綴員粗謹吏文之守<hi>見前</hi>容臺列屬叨陞帝藉之司<lb/>
<hi>宋太祖藉田令俱屬太常</hi>跽綸綍之王言<hi>跽音技説文長跽也釋名見所敬忌不敢自安荘子</hi>
<hi>擎跽曲拳</hi>齒簮纓於京秩寵踰望表愧溢情涯惟漢家田令<lb/>
之官寔周制甸師之職歴代不常於廢置夲朝獨厚於<lb/>
<pb n="KR4d0323_WYG_007-36a"/>
優崇<hi>並見前</hi>元祐定班葢在三監簿之上<hi>元祐哲宗年號三監簿謂國子</hi>
<hi>將作軍器</hi>端拱蕆事猶附九農正之中<hi>宋史太宗端拱元年正月乙亥親耕耤田</hi>
<hi>還御丹鳯樓大赦宋史禮志耤田令三皆位司農卿南少退北上左傳以蕆陳事餘見前</hi>馴至中興<lb/>
<hi>以漸而致曰馴致易馴致其道餘見前</hi>始歸宗伯<hi>宋史高宗紀紹興十五年正月辛酉初置耤田</hi>
<hi>十六年正月壬辰親饗先農於東郊行耤田禮執耒耜九推詔告郡縣</hi>禮樂以俟君子惟<lb/>
寅又欲其惟清<hi>尚書夙夜惟寅直哉惟清</hi>籩豆則有司存弗仕則幾<lb/>
於弗問<hi>詩弗仕弗問勿罔君子注仕察也問與察一也但累文以丁寧之言王為政雖不監問之不察</hi>
<hi>理之必天下之民勿得欺罔其上之君子也</hi>豈圖庸下偶玷選中<hi>同前謝丞相啓</hi>伏<lb/>
<pb n="KR4d0323_WYG_007-36b"/>
遇某官當世眞儒斯民先覺文武為萬邦之憲精神折<lb/>
千里之衝<hi>俱見前</hi>朝夕輔台有猷必告於我后<hi>尚書朝夕納誨以輔</hi>
<hi>台徳又爾有嘉謀嘉猷則入告爾后于内</hi>夙夜基命不戰可屈於人兵<hi>詩夙夜基</hi>
<hi>命宥密傳基始命信也正義云早起夜卧始于信順天命法言堯舜不戰而屈人兵</hi>方將厚鹽梅<lb/>
麴糵之功諒必廣芝术參苓之蓄肆令駑鈍猥效駿奔<lb/>
<hi>俱見前</hi>某敢不欽乃攸司<hi>尚書欽乃攸/司愼乃出令</hi>敬修可願<hi>尚書敬修其可</hi>
<hi>願</hi>八政一食勤身敢怠於共齍<hi>齍音資尚書三八政一曰食周禮甸師掌帥其</hi>
<hi>屬而耕耨王籍以時入之以共齍盛注齍盛祭祀所用榖也粢稷也榖者稷為長是以名云在器曰盛</hi>三<lb/>
<pb n="KR4d0323_WYG_007-37a"/>
公五推拭目尚觀於載耜<hi>楊修書觀者駭視而拭目張敞傳拭目傾耳陳後山詩拭</hi>
<hi>目萬人看餘見上條</hi>
　　代范文思<hi>應鈐</hi>謝史丞相<hi>宋史范應鈐字旂叟豊城人開禧元年舉進士</hi>
　　<hi>調永豐尉知崇仁縣調提轄文思院幹累官直煥章閣大理少卿應鈐開明磊落守正不阿别白是</hi>
　　<hi>非見義必為不以得失利害動其心徐鹿卿曰應鈐經術似兒寛決獄似雋不疑治民似龔遂風采</hi>
　　<hi>似范滂理財似劉晏而正大過之人以為名言四朝會要太平興國三年置掌造金銀犀玉工巧之</hi>
　　<hi>物金彩繪素装鈿之飾以供輿輦册寳法物及凡器服之用𨽻少府監熈寧三年詔文思院兩界監</hi>
　　<hi>官立定文臣一員武臣一員並朝廷選差其内侍勾當官並罷</hi>
<pb n="KR4d0323_WYG_007-37b"/>
試邑三年乏民庸之善狀<hi>周禮民功曰庸賈誼傳自傷為傅無狀師古曰無善狀杜</hi>
<hi>延年傳甚亡狀師古曰亡善狀</hi>入京一月典工尹之異除<hi>左傳使為工尹注掌百工</hi>
<hi>之事</hi>身未登光範之門夢弗到文石之陛<hi>俱見前</hi>非求而得<lb/>
何徳以堪竊以半面之異孟嘉非相求於未面<hi>謝丞書應奉年</hi>
<hi>二十時詣彭城相袁賀賀時出行閉門造車匠於内開扇出半面視奉奉即委去後數十年於路見車匠識而</hi>
<hi>呼之白帖半面之故元稹詩半面契終始陳後山詩尚記門中半面人孟嘉傳字萬年為庾亮勸學從事正旦</hi>
<hi>亮大會州府人士禇裒有器識問江州有孟嘉其人安在亮曰在座卿但自覓裒歴觀指嘉曰此君小異將無</hi>
<hi>是乎詳别見</hi>一言而得鬷蔑亦幾失於無言<hi>見前</hi>次焉須左右<lb/>
<pb n="KR4d0323_WYG_007-38a"/>
之譽褎否則出公卿之論薦今者絶蚍蜉之援<hi>見前</hi>俄而<lb/>
綴鵷鷺之行<hi>杜詩空慙鴛鷺行</hi>是為特逹之知<hi>四子講徳論特逹而相知者千</hi>
<hi>載之一遇也詳見前</hi>未有報酬之計伏念某一愚自信三仕無庸<lb/>
初隱弓刀不敢學上書之尉<hi>唐詩大雪滿弓刀山谷詩騎從嚴弓刀又弓刀陌上</hi>
<hi>望行色又昨解弓刀丞太僕又巻旌解弓刀梅福傳補南昌尉後去官數因縣道上言變事</hi>繼逃麴<lb/>
糵偶叨舉筦庫之家<hi>禮記乃命大酋秫稻必齊麴糵必時韓文尚何麴糵之託而昬冥之</hi>
<hi>逃耶言監酒務</hi>當父母喜懼之年效子男附庸之役<hi>言為縣令</hi>取田<lb/>
疇而伍早知有殺之之歌<hi>左傳子産從政一年輿人誦之曰取我衣冠而禇之取我</hi>
<pb n="KR4d0323_WYG_007-38b"/>
<hi>田疇而伍之孰殺子産吾其與之及三年又誦之曰我有子弟子産誨之我有田疇子産殖之子産而死誰其</hi>
<hi>嗣之</hi>聞絃歌之聲況乃多莞爾之笑偶成善罷安有去思<lb/>
身未可以許人<hi>見前</hi>仕有時而為養已干小宰題治中别<lb/>
駕之輿<hi>周禮天官治官之屬小宰中大夫二人小宰之職掌建邦之官刑以治王官之政令凡官之糾</hi>
<hi>禁宋制縣令轉通判故云題輿</hi>敢問大鈞録時文思索之量<hi>青箱雜紀云事物紀</hi>
<hi>原云唐有文思院葢天子内殿之比也其事見畫斷然非工作之所而采太平興國三年始置文思院掌工巧</hi>
<hi>之事而非唐制矣周禮考工記㮚氏掌攻金其量銘曰時文思索允臻其極嘉量既成以觀四國注時是也言</hi>
<hi>是文徳之君思求可以為民立法者而作此量信至於道之中故工作之所號文思院餘見前</hi>誰寔吹<lb/>
<pb n="KR4d0323_WYG_007-39a"/>
嘘而送上遽䝉摸索於暗中<hi>俱見前</hi>天生五材古豈容於<lb/>
一闕<hi>左傳天生五材民並用之謂金木水火土也考工記以飭五材鄭注云此五材金木皮玉土賈疏云</hi>
<hi>鄭有皮玉無水火者以百工定造器物之人水火單用不得為器知有皮玉者此三十工内函人為甲韗人為</hi>
<hi>臯陶造鼓鮑人主治皮又有玉人之等故知有皮玉無水火也</hi>國有六職今未廢於百<lb/>
工<hi>考工記國有六職百工與居一焉注事官之屬於天地四時之職亦處其一</hi>然宫室苑囿<lb/>
之無増<hi>漢文帝紀贊孝文皇帝即位二十三年宫室苑囿車騎服御無所増益</hi>且律度量<lb/>
衡之已正<hi>尚書同律度量衡傳律法制及尺丈斛斗斤兩皆均同</hi>惟服食器用間<lb/>
屬尚方<hi>尚書畢獻方物惟服食器用朱雲傳願賜尚方斬馬劒師古曰尚方少府之屬官也作供御器</hi>
<pb n="KR4d0323_WYG_007-39b"/>
<hi>物劉向傳上令典尚方鑄作事師古曰尚方主巧作金銀之所若今之中尚署</hi>在梓匠輪輿率<lb/>
多居肆是雖虗轄<hi>宋𣙜貨務都茶塲雜買務雜買塲左藏庫文思院謂之四轄</hi>盍得<lb/>
實材猶泥猶金固難逃於陶冶<hi>董仲舒傳猶泥之在鈞惟甄者之所為猶金之</hi>
<hi>在鎔惟冶者之所鑄</hi>不稼不穡顧何取於囷㕓<hi>詩不稼不穡何取禾三百囷兮又不</hi>
<hi>稼不穡何取禾三百廛兮囷丘倫反正義曰月令修囷倉方者為倉圓者為囷周禮注囷圓倉是也一夫之居</hi>
<hi>曰廛</hi>雖銜卵翼肉骨之恩<hi>左傳子西曰勝如卵余翼而長之又所謂生死而肉骨者也</hi>
實負血指汗顔之愧<hi>韓文不善為斵血指汗顔巧匠旁觀縮手䄂間</hi>兹葢伏遇<lb/>
某官鹽梅家學衮冕世臣一柱擎天獨扶千萬間之廣<lb/>
<pb n="KR4d0323_WYG_007-40a"/>
厦<hi>雲溪友議鄭太穆致書于于司空曰閣下為南溟之大鵬作中天之一柱騫騰則日月暗摇動則山嶽頽</hi>
<hi>杜詩猶卧天一柱注神異經崑崙山地下有八柱拄廣十萬里有三千六百軸互相牽制名山大川孔穴相通</hi>
<hi>明皇雜録張説撰姚崇神道碑石八柱承天高明之位列四時成歲亭毒之功成</hi>三槐䕃地詎<lb/>
數十八載之中書<hi>東坡三槐堂銘序晉國王公歴事大祖太宗天下望以為相卒以直道不</hi>
<hi>容于時葢嘗手植三槐于庭曰吾子孫必有為三公者已而其子魏國文正公相眞宗於景徳祥符之間享其</hi>
<hi>福禄榮名者十有八年銘曰魏公之業與槐俱萌既相眞宗四方砥平歸視其家槐隂滿庭王城之東晉公所</hi>
<hi>廬鬰鬰三槐惟徳之符</hi>每翕受以敷施務兼收而並蓄<hi>俱見前</hi>惟是<lb/>
其所非非其所是既杜閉羣枉之門<hi>劉向傳持不斷之意者開羣枉之門</hi>
<pb n="KR4d0323_WYG_007-40b"/>
故求者不與與者不求以恢𢎞志士之氣<hi>出師表誠宜開張聖徳以</hi>
<hi>光先帝遺徳恢𢎞志士之氣</hi>某敢不仰思識拔誓竭靡捐<hi>元后傳當殺身靡骨</hi>
<hi>師古曰靡碎也音武皮反杜詩致君堯舜付公等早據要路思捐軀</hi>赤水無心詎敢作還<lb/>
珠之語<hi>荘子黄帝游乎赤水之北遺其𤣥珠使知索之而不得使離朱索之而不得也乃使象罔象罔</hi>
<hi>得之注明得眞者非用心也唐張籍用裴晉公薦為國子愽士而東平帥李師道辟為從事籍賦節婦吟見志</hi>
<hi>以辭之云君知妾有夫贈妾䨇明珠感君纒綿意繫在紅羅𥜗妾家高樓連苑起良人執㦸明光裏知君用心</hi>
<hi>如日月事夫誓擬同生死還君明珠䨇涙垂何不相逢未嫁時</hi>白雲在目願終憐負米<lb/>
之情<hi>新唐書狄仁傑字懐英并州太原人授并州法曹參軍親在河南仁傑登太行山反顧見白雲孤飛</hi>
<pb n="KR4d0323_WYG_007-41a"/>
<hi>謂左右曰吾親舍其下瞻悵久之雲移乃得去家語子路見於孔子曰由也事二親之時常食藜藿之實為親</hi>
<hi>負米百里之外親殁之後南遊於楚積粟萬鍾願食藜藿為親負米不可復得也杜詩負米晚為身毎食臉必</hi>
<hi>泫</hi>
　　代衛運幹<hi>樸</hi>除太社令謝丞相<hi>翰苑新書周建國左宗廟右社稷故</hi>
　　<hi>有典祀掌以時祭祀秦漢有太祝令景帝改為祠祀武帝更曰廟祀後漢祠祀屬少府魏晉有太祝</hi>
　　<hi>令丞宋有明堂令丞隋置郊社令唐因之掌郊社明堂祠祀祈禱及茅土衣冠等事夲朝嘉祐初置</hi>
　　<hi>郊社令命石祖元為之熈寧初郊社局令張伯世言局有郊社名而不主四郊之事於是始主四郊</hi>
　　<hi>壇壝之事渡江闕紹興十九年始除韓彦直為太社令</hi>
<pb n="KR4d0323_WYG_007-41b"/>
計幕終更方俟通班之命<hi>谷永與段會宗書終更亟還劉子𤣥史通少小從仕早躡</hi>
<hi>通班</hi>容臺置屬遽叨司社之除<hi>大社令/屬太常</hi>非鈞播之無垠<hi>見前</hi>
知爨餘之必棄<hi>韓詩遇賞還同爨下餘</hi>恩淪骨髓感鍥肺肝<hi>鍥音契去</hi>
<hi>計切荀子鍥而不舍</hi>竊惟太祝奉禮之攸司實與正字校書而相<lb/>
埓<hi>埓音劣等也</hi>禮樂自天子出義先郊社之明籩豆則有司<lb/>
存職在典章之習非取簮紳之素望<hi>見前</hi>必先閥閲之清<lb/>
流<hi>三國志注沭並戒子書材質滓濁汙於清流</hi>庶存子諒之心<hi>禮記致樂以治心則易直</hi>
<hi>子諒之心油然生矣疏子謂慈愛諒謂誠信</hi>克贊寅清之職<hi>見前</hi>詎應庸下遽<lb/>
<pb n="KR4d0323_WYG_007-42a"/>
玷選中<hi>劉孝綽啓寵灮曲被獨在選中</hi>伏念某累舉無成<hi>韓文四舉而後有成</hi>孤<lb/>
蹤何取三仕庇身於内幕無足策名一官主畫於外臺<lb/>
僅知守法<hi>黨錮傳南陽宗資主畫諾謝夷吾傳尋功簡能為外臺之表袁紹傳注謁者為外臺陳頵</hi>
<hi>傳刺史銜命國之外臺</hi>惟是日畿之奔走<hi>類説拾遺帝畿千里象日月徑圍故曰日畿</hi>
實多風浪之侵凌獨憑卵翼之恩曲全羈迹盡出齒牙<lb/>
之賜遂足薦章既可脱離選調之灘便使饜飫小人之<lb/>
腹<hi>並見前</hi>適値糟糠之在褥<hi>宋𢎞傳糟糠之妻不下堂</hi>小稽松菊之迎<lb/>
門<hi>歸去來辭僮僕歡迎稚子候門三徑就荒松菊猶存</hi>除書有隕以自天<hi>昜姤九五以杞</hi>
<pb n="KR4d0323_WYG_007-42b"/>
<hi>包𤓰含章有隕自天</hi>愧汗滂流而至地<hi>莊子汗流至踵趙壹傳下筆氣結流汗竞趾</hi>身<lb/>
如病鶴詎容陪鵷鷺之行<hi>山谷詩身如病鶴翅翎短心似亂絲頭緒多</hi>技止<lb/>
黔驢何足玷麒麟之楦<hi>楦呼願切説文履法也朝野僉載盈州令楊烱詞學優長恃才</hi>
<hi>簡傲不容于時每見朝官目為麒麟楦人問其故曰今酺樂弄假麒麟者刻畫頭角修飾皮毛覆之驢上廵塲</hi>
<hi>而走及脱皮褐還是驢耳無徳而衣朱紫與覆麒麟皮何别陳後山詩是身雖臭腐寧作青紫楦山谷詩忽思</hi>
<hi>麒麟楦突兀令人驚</hi>此大丞相所謂采葑之意<hi>見前</hi>在小丈夫則懐<lb/>
據蒺之慙<hi>易困于石據于蒺藜</hi>摩頂放踵而知恩糜骨捐軀而難<lb/>
報<hi>見上條</hi>伏遇某官棟桴九廟<hi>桴音孚爾雅棟謂之桴廣韻屋棟也班固傳荷棟桴</hi>
<pb n="KR4d0323_WYG_007-43a"/>
<hi>而高驤</hi>坏冶萬殊<hi>崔駰傳坏冶一陶繫辭萬物散殊高適詩衆才凈萬殊</hi>少保兹惟<lb/>
三孤獨任兩儀之寅諒<hi>見前</hi>冡宰掌建六典並收四海之<lb/>
賢能<hi>周禮太宰之職掌建邦之六典以佐王治邦國一曰治典二曰教典三曰禮典四曰政典五曰刑典</hi>
<hi>六曰事典</hi>惟俊乂宜在於㫄招何巧拙亦容於雜進<hi>見前</hi>曲念<lb/>
一門之父子<hi>楊誠齋詩惟君有子又擢桂父子仇香仍一門</hi>甚如異姓之弟兄<lb/>
輔翼之振徳之不遺餘力<hi>見前</hi>吹嘘是披拂是倍費元功<lb/>
<hi>荘子孰嘘吸是孰居無事而披拂是國語以贊元功</hi>憐某在伯仲之間獨補選階<lb/>
之冗恐某試子男之邑未閑吏道之師<hi>薛宣傳吏道以法令為師朱博</hi>
<pb n="KR4d0323_WYG_007-43b"/>
<hi>傳贊所在而治為世吏師</hi>必令致曲以有成<hi>鄭𤣥注曲猶小小之事</hi>不忍徑麾<lb/>
之使去<hi>史記汲黯傳招之不來麾之不去</hi>天生地育尚難囘霜雪之餘<lb/>
嶽峻海深何嘗假㳙塵之助<hi>見前</hi>受知如此揣分謂何某<lb/>
敢不退省内愆甘求外補<hi>漢安帝紀永初二年詔上尚書公府通調令得外補</hi>成<lb/>
終成始得䝉亟屏之四方使過使功猶願少殫於一得<lb/>
<hi>新唐書李靖傳蕭銑據江陵詔靖安輯帝謂靖逗遛詔都督許紹斬靖紹為請而免靖率兵八百破其屯俘擒</hi>
<hi>五千帝謂左右曰使功不如使過靖果然</hi>
　　代董惠州<hi>居誼</hi>除鼓院謝丞相<hi>地理沿革表惠州春秋百越地後屬</hi>
<pb n="KR4d0323_WYG_007-44a"/>
　　<hi>南海郡宋秦齊屬南海東莞二郡隋立循州大業州廢立龍川郡唐武徳曰循州天寳曰海豊郡屬</hi>
　　<hi>嶺南道漢改禎州别立循州於北境今按郡志惠州秦漢屬南海晉析置東官梁陳改梁化隋廢梁</hi>
　　<hi>化置循州煬帝廢循州改龍川郡唐復循州中宗改雷鄉郡𤣥宗改海豊郡南漢劉鋹改禎州又析</hi>
　　<hi>興寧置齊昌府宋仁宗天禧二年避御名改禎州為惠州徽宗宣和二年改博羅郡高宗紹興三年</hi>
　　<hi>復為惠州會要登聞鼔院國初曰鼓司以内臣掌之在宣徳門南街北廊至道三年命太子中舍王</hi>
　　<hi>濟勾當鼓司用朝臣勾當自此始景徳四年詔改為登聞鼓院掌諸上封而進之以達萬人之情燕</hi>
　　<hi>翼詒謀録唐有理匭使五代以来無聞淳化三年詔置理檢司以錢若水領之其後改曰登聞院又</hi>
　　<hi>置鼓于禁門外以逹下情名曰鼔司宋張湜雲谷雜記云文昌雜録云登聞鼔院未知起于何代因</hi>
<pb n="KR4d0323_WYG_007-44b"/>
　　<hi>讀唐會要顯徳五年有抱屈人賫鼓于朝堂愬遂令東西都門各置登聞鼓葢始于此愚按世説晉</hi>
　　<hi>元帝時張闓私作都門早閉晚開羣小患之詣州府不理撾登聞鼓又晉范堅傳帳吏邵廣盗官幔</hi>
　　<hi>正刑棄市二子撾登聞鼓求自没為奚官奴以贖父命後魏刑法志世祖闕左懸登聞鼔有窮寃則</hi>
　　<hi>撾鼔公車上奏又隋高祖詔四方詞訟有枉屈州縣不理者乃詣闕伸愬有所未聽撾登聞鼓則登</hi>
　　<hi>聞鼓其來已久非始于唐也元周密癸辛雜識云今登聞鼓院初供職吏具湏知軍狀稱夲院舊管</hi>
　　<hi>鼓一面在東京宣政門外被太學生陳東等擊碎不曽搬取前來</hi>
負丞支郡冐分千里之符<hi>見前</hi>承命夲朝俾典四方之匭<lb/>
<hi>匭音軌匣也唐百官志武后垂拱二年有魚保宗者上書請置匭以受四方之書乃鑄銅匭青匭曰延恩在東</hi>
<pb n="KR4d0323_WYG_007-45a"/>
<hi>丹匭曰招諫在南白匭曰伸寃在西黒匭曰通𤣥在北</hi>恩逾望外愧溢情涯竊惟<lb/>
聖王量能授官寧無差擇<hi>差初加切擇也詩既差我馬差擇釋詁文</hi>君子居<lb/>
昜俟命惟有靖共<hi>見前</hi>傳明戒於鄙夫史大書於巧宦<hi>韓文</hi>
<hi>將大書特書汲黯傳黯姊子司馬安亦少與黯為太子洗馬安文深巧善宦四至九卿</hi>茍睥睨孔<lb/>
鸞之集<hi>睥音譬睨音詣傍視也司馬相如子虛賦宛雛孔鸞注孔孔雀鸞鸞鳥上林賦遒孔鸞促鵕儀</hi>
<hi>韓詩明庭集孔鸞曷取于鳬鷖山谷詩入對隨孔鸞</hi>皆覬覦雞犬之仙<hi>覬音寄覦音于廣韻</hi>
<hi>欲得也左傳下無覬覦白樂天詩世務經摩揣周行竊覬覦</hi>材固難全官亦有限牛<lb/>
溲馬勃雖待用於醫師<hi>見前</hi>蟲臂䑕肝盍冥心於造化<hi>南史</hi>
<pb n="KR4d0323_WYG_007-45b"/>
<hi>袁昻傳恩隆絶望之辰慶集冥心之曰杜詩冥心若死灰餘俱見前</hi>如某者才眞樗㪚<hi>莊子</hi>
<hi>吾有大木人謂之樗又匠石之齊見櫟社樹其大蔽牛弟子曰自吾執斧斤以隨夫子未嘗見材如此其羙也</hi>
<hi>匠石曰已矣勿言之矣㪚木也注不在可用之數故曰散木杜詩鄭公樗散鬢如絲</hi>性實棗昬<hi>范曄</hi>
<hi>香序棗膏昬䝉甲馢淺俗非謂無助於馨烈乃當彌増於尤疾棗膏昬䝉比羊𤣥保</hi>科名不補於<lb/>
遺餘<hi>見前</hi>塵俗敢辭於抗走<hi>北山移文抗塵容而走俗狀</hi>楚萍試邑僅<lb/>
逃製錦之傷<hi>家語楚昭王渡江江中有物大如斗圓而赤直觸王舟王使使問於孔子孔子曰此</hi>
<hi>所謂萍實者也可剖而食吉祥也杜詩充饑憶楚萍一統志萍鄉縣在袁州西一百四十里夲宜春縣地孫呉</hi>
<hi>析置萍鄉縣屬安成郡以楚昭王渡江得萍實於此故名左傳猶未能操刀而使割也其傷實多子有羙錦不</hi>
<pb n="KR4d0323_WYG_007-46a"/>
<hi>使人學製焉大官大邑身之所庇而使學者製之其為羙錦不亦多乎</hi>古栝佐州濫竊代<lb/>
庖之譽<hi>處州為古栝蒼州有小括山</hi>冐然乗障<hi>張湯傳乃遣山乗障注乗登也登而守之</hi>
許以造朝既得郡於南交<hi>尚書宅南交指惠州</hi>漸理裝而西返常<lb/>
鱗凡介之儔匹自分泥沙<hi>韓文大江之濱有怪物焉非常鱗凡介之品彚儔匹也然</hi>
<hi>是物也負其異於衆也且曰爛死于泥沙吾寧樂之</hi>䨇鳧乗鴈之去來何心渤澥<lb/>
<hi>揚雄傳譬若江湖之雀渤澥之鳥乗鴈集不為之多䨇鳧飛不為之少</hi>顧惟椎鈍乃辱甄<lb/>
收其求士甚士之求公廖廖斯道<hi>見前</hi>不即人而人自即<lb/>
我愧愧此恩<hi>東坡答山谷書此人如精金羙玉不即人而人即之將逃名而不可得</hi>伏遇<lb/>
<pb n="KR4d0323_WYG_007-46b"/>
某官忠結主知道先民覺大鈞播物惟隨器以剸裁<hi>剸音</hi>
<hi>團裁割也</hi>直柄當權肯狥情而俯仰<hi>韓文石鼎聯句直柄未當權塞口且吞聲莊子</hi>
<hi>引之則俯舍之則仰彼人之所引非引人也</hi>察某乏蟻子之援知某無鴞炙<lb/>
之求<hi>俱見前</hi>特使啞鍾<hi>唐初即用隋樂隋用黄鍾一宫唯擊七鍾其五懸而不擊謂之啞鍾</hi>
<hi>張文收乃依古斷竹為十二律與祖孝孫等次調五鍾叩之而應由是十二鍾皆用</hi>入司路鼓<hi>周禮</hi>
<hi>夏官太僕出入王之大命建路鼓于大寢之門外而掌其政以待逹窮者</hi>爰居聞樂不勝疑<lb/>
駭之情<hi>國語海鳥曰爰居止于魯東門之外臧文仲使國人祭之莊子海鳥止于魯魯矦觴之于廟奏</hi>
<hi>九韶以為樂具大牢以為膳鳥眩視憂悲不敢食一臠不飲一杯三日而死司馬彪曰即爰居也</hi>罔象<lb/>
<pb n="KR4d0323_WYG_007-47a"/>
得珠殆匪經營之力<hi>莊子黄帝遊乎赤水之北豋乎崑崙之丘而南望還歸遺其𤣥珠使</hi>
<hi>知索之而不得使離朱索之而不得使喫詬索之而不得也乃使象罔象罔得之黄帝曰異哉象罔乃可以得之</hi>
<hi>乎</hi>某敢不仰承殊渥勉䇿孤踪守虎豹之關無使君門<lb/>
之壅<hi>宋玉招䰟虎豹九關啄害下人些</hi>逹豭豚之訟必思民瘼之通<hi>瘼音</hi>
<hi>莫説文病也詩求民之瘼郭璞曰東齊謂病曰瘼通作莫今詩作求民之莫</hi>
　　代囘鄒泉州<hi>應龍</hi>賀新除<hi>詳啓意葢代月湖下同</hi>
夏辟三千參聮弗績<hi>晉書刑法志夏后氏之王天下也則五刑之屬三千殷因于夏有所</hi>
<hi>損益書序吕命穆王訓夏贖刑參七南反周禮設其參注參三分也謂卿三人又官聮以會官治注聯讀為連</hi>
<pb n="KR4d0323_WYG_007-47b"/>
<hi>謂國有大事不能獨共則六官共舉之小宰職曰以官府之六聮合邦治</hi>冬官六十攝長何<lb/>
庸<hi>周禮六曰冬官其屬六十大事則從其長小事則專逹</hi>非帡幪實免其震凌<hi>見前</hi>
則山澤密藏其汙疾<hi>左傳川澤納汙山藪藏疾正義云川是流水澤是委水衆水所歸故</hi>
<hi>總云納汙山有木藪有草毒蟲所聚故總云藏疾</hi>恭惟某官儒者給事<hi>山谷詩儒者給</hi>
<hi>事中顧公甚魁偉晉書儒林傳陳劭字節良以儒學徴為陳留内史㤗始中詔曰陳劭愽通六籍耽悦典誥老</hi>
<hi>而不惓宜在左右以篤儒教可為給事中藝文類聚胡廣曰給事中常侍從左右無員位次侍中之下常侍或</hi>
<hi>名儒或國親</hi>王之藎臣<hi>詩王之藎臣無念爾祖無念爾祖聿修厥徳傳藎進也箋今王之進用臣</hi>
<hi>當念汝祖為之法吕氏曰忠愛之篤進進無己</hi>海水簸弄明月珠兹亦竒矣<hi>韓詩</hi>
<pb n="KR4d0323_WYG_007-48a"/>
<hi>婆娑海水南簸弄明月珠</hi>曉漏追隨青瑣闥誰其似之<hi>杜詩曉漏追隨青瑣闥晴</hi>
<hi>牕㸃檢白雲篇</hi>曲為蟠木之容<hi>見/前</hi>未許槁梧之暝<hi>荘子儻然立於四虛之道</hi>
<hi>倚於槁枯而吟注無所復為也</hi>然以挂冠之歲月<hi>見前</hi>居然曳履於星辰<lb/>
<hi>杜詩聽履上星辰</hi>恐嘖人言<hi>左傳嘖有煩言韻會/嘖嘖鳴也又爭言貌</hi>誰侜予羙<hi>侜音</hi>
<hi>周説文有廱蔽也詩誰侜予羙心焉忉忉傳侜張誑也箋誰誰讒人也汝衆䜛人誰侜張誑欺我所羙之人乎</hi>
欲乞骸骨而去<hi>疏廣傳上疏乞骸骨張安世傳上疏歸侯乞骸骨杜延年傳以老病乞骸骨</hi>
更借齒牙之餘<hi>見前</hi>某視䕃可驚<hi>左傳趙孟視䕃曰朝夕不相及誰能待五䕃日</hi>
<hi>景也趙孟意衰以日景自喻</hi>託根自喜<hi>山谷詩託根桃李塲</hi>望崦嵫而勿迫漸<lb/>
<pb n="KR4d0323_WYG_007-48b"/>
為歴吉日之謀<hi>離騷經欲少留此靈璅兮日忽忽其將暮吾令羲和弭節兮望崦嵫而勿迫又</hi>
<hi>靈氛既告子以吉占兮歴吉日乎吾將行張華詩羲和䇿六龍弭節越崦嵫歴遍歴而選之也言靈氛告我還</hi>
<hi>去今選擇吉日將為逺行也</hi>驅豐隆以寄聲敢致登閬風之祝<hi>豐隆或曰</hi>
<hi>雲師或曰雷師郭璞云豐隆筮師御雲得大壯卦遂為雷師離騷經吾令豐隆乗雲兮求宓妃之所在又朝吾</hi>
<hi>將濟于白水兮登閬風而絏馬閬風仙山也栁文安得不憑豐隆愬蜚亷以寄聲于寥廓耶</hi>
　　代囘諸路賀新除<lb/>
旅小宰之班自慙久假<hi>旅序也儀禮鄉飲酒禮司正升相旅周禮小宰之職掌建邦之</hi>
<hi>官刑以治王官之政令凡宫之糾</hi>渙大昕之號猥遂為眞<hi>昕音忻説文旦明也日將</hi>
<pb n="KR4d0323_WYG_007-49a"/>
<hi>出也周禮大昕之朝趙廣漢傳為京兆尹滿歲為眞尹翁歸傳以髙第入守扶風滿歲為眞</hi>雖參筆<lb/>
槖之華<hi>趙充國傳夲持槖簪筆師古曰槖所以盛書也簪筆者挿筆于首</hi>實懼缾罍之<lb/>
溢<hi>杜詩缾罍易滿船</hi>未遑摧謝<hi>張湯傳湯摧謝師古曰若上有責即摧折而謝也</hi>先辱<lb/>
飛牋鏘然韶鈞杳黙咸池之奏<hi>李漢韓文序蔚然而虎鳯躍鏗然而韶鈞鳴莊</hi>
<hi>子咸池九韶之樂張之洞庭之野鳥聞之而飛獸聞之而走又帝張咸池之樂于洞庭之野吾始聞之懼復聞</hi>
<hi>之怠卒聞之而惑蕩蕩黙黙乃不自得</hi>粲若藻火扶持夜燎之灮<hi>東坡詩文字粲</hi>
<hi>藻火詩夜未央庭燎之灮陳後山詩扶豎夜燎齊朝灮</hi>徒深篋衍之藏<hi>莊子夫芻狗之未陳</hi>
<hi>也盛以篋衍中以文繡尸祝齋戒以將之注衍笥也盛狗之物也司馬云合也</hi>莫效襜褕之報<lb/>
<pb n="KR4d0323_WYG_007-49b"/>
<hi>張衡四愁詩羙人贈我貂䄡䄖何以報之明月珠説文直裾謂之䄡䄖</hi>
　　代囘衆官賀新除<lb/>
攝事貳卿閲時無補<hi>攝失渉切廣韻兼也一曰假也左傳攝官承乏閲欲雪切車千秋傳</hi>
<hi>無伐閲功勞師古曰閲經歴也閲時猶言經時</hi>䝉恩進律滿歲為眞<hi>王制有功徳于民者</hi>
<hi>加地進律注律法也正義曰即大行人上公九命繅藉九寸冕服九章建常九斿之等是也平帝紀吏在位二</hi>
<hi>百石以上一切滿秩為眞韓延壽傳滿歲稱職為眞</hi>曽㢲謝之未遑辱謙撝之先<lb/>
及<hi>見前</hi>燦然駢麗寵此畸涼<hi>畸或作竒不耦也説文涼薄也左傳虢多涼徳</hi>牘制<lb/>
有嚴不克視施而為報襟期甚厚惟當永矢以弗諼<hi>梁書</hi>
<pb n="KR4d0323_WYG_007-50a"/>
<hi>高澄與侯景書繾綣衿期綢繆素分陳書侯安都傳款襟期于話言推丹赤于造次世説顧孟著甞以酒勸周</hi>
<hi>伯仁伯仁不受顧因移勸柱曰詎可便作棟梁自遇周得之欣然遂為衿契也詩日糴太倉五升米時赴鄭老</hi>
<hi>同襟期諼通作諠爾雅忘也詩獨寐寤言永矢弗諼</hi>
　<lb/>
　<lb/>
　<lb/>
　<lb/>
　<lb/>
<pb n="KR4d0323_WYG_007-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　四六標準巻七<lb/>
</p>
<p>
</p>
  </div>
</body>
</text>
</TEI>
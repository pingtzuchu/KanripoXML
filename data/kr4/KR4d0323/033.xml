<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>四六標準巻三十三</head>
    <p>
<pb n="KR4d0323_WYG_033-1a"/>
欽定四庫全書<lb/>
　四六標準巻三十三　　　　宋　李劉　撰<lb/>
　宰<hi>宋建隆元年應天下諸縣除赤畿外有望𦂳上中下掌總治民政有戍兵則兼兵馬都監或監押三</hi>
　<hi>年始以朝臣為知縣或參用京官自大理正奚嶼監察御史王祐等始或幕職為之天聖間天下多缺官</hi>
　<hi>而令選尤猥下為清流所不與乆不得調乃為縣令人數言其病民乃詔為舉法以重令選凡知州轉運</hi>
　<hi>使嵗舉見任判司薄尉有罪非贓私有出身三考無出身四考堪為令者一人或二人自是人重為令令</hi>
　<hi>選稍精慶厯間詔天下知縣非鞫獄毋得差自政和以来重内輕外人輕縣令之選吏部兩選不注者甚</hi>
　<hi>多靖康初詔初改官必為縣紹興七年詔寺監丞簿等任滿已改官人未歴民事者各與堂除知縣一次</hi>
<pb n="KR4d0323_WYG_033-1b"/>
　<hi>借緋九年詔自後縣令差文臣乾道二年御筆自今非兩任縣令不除御史慶元初詔除殿試上二名省</hi>
　<hi>元外竝作邑自後雖宰相子殿試科甲人無宰邑者矣</hi>
　　通寜鄉周知縣<hi>瑑○李時為邑簿寜鄉見二十九巻首條</hi>
學道愛人願效縣公之役<hi>左傳諸矦縣公皆慶寡人注縣公楚縣大夫册府元龜云</hi>
<hi>縣令魯謂之宰仲尼為中都宰是也齊謂之大夫齊威王封卽墨大夫烹阿大夫是也楚謂之尹沈尹戍為方</hi>
<hi>城之外縣尹是也亦謂之公葉公諸梁是也</hi>㑹計試吏冐干簿正之供是非<lb/>
尋常之託根<hi>八尺曰尋倍尋曰常宋廣平梅花賦序嗚呼斯梅託根非其所山谷詩江梅有佳實</hi>
<hi>託根桃李塲</hi>請裁四六而張本<hi>左傳杜注豫為後地曰張本荀崧傳左丘明張本繼末發</hi>
<pb n="KR4d0323_WYG_033-2a"/>
<hi>明經意多竒偉</hi>恭惟某官人門具美<hi>陳書蔡凝傳高宗謂凝曰我欲用義興主壻錢肅為</hi>
<hi>黄門郎卿意何如凝正色對曰黃㪚之職故須人門兼美惟陛下察之東坡詩清朝固多士人門子皆冠</hi>天<lb/>
分素高<hi>分去聲集韻分劑限量也晉書列女傳謝道韞譏弟𤣥學植不進曰為塵務經心為天分有限</hi>
<hi>耶</hi>家聲蚤著於魁三<hi>杜詩爾家最近魁三象時論同歸尺五天</hi>世德不專於<lb/>
爵一安劉必勃<hi>高帝紀周勃厚重少文然安劉氏者必勃也</hi>破操在瑜<hi>江表傳劉</hi>
<hi>備住樊口乘單舸往見周瑜問戰卒有幾瑜曰三萬人僃曰恨少瑜曰此自足用豫州但觀瑜破之</hi>學配<lb/>
前聞肯俯貪于蝸蚓<hi>尚書追配於前人新唐書選舉志取士試之小道而不以逺大是猶</hi>
<hi>以蝸蚓之餌而望吞舟之魚不亦難乎所以食垂餌者皆小魚就科目者皆小秇</hi>律設大法謂<lb/>
<pb n="KR4d0323_WYG_033-2b"/>
徑掣於鯨鯢<hi>卓茂傳律設大法禮順人情杜詩或看翡翠蘭苕上未掣鯨鯢碧海中</hi>居然<lb/>
婆娑<hi>爾雅婆娑舞也詩市也婆娑又婆娑其下陶侃傳老子婆娑正坐君輩梁書止足傳贊懐禄躭寵婆</hi>
<hi>娑人世</hi>尚此槃礴<hi>槃礴閒定貌莊子畫史解衣槃礴</hi>得非堅車大艦利用<lb/>
逺遊寜有巨棟脩梁驟堪轉致頗聞三異具見一同<hi>見前</hi>
非百里材姑繞蟻封而試馬<hi>蜀志龎統傳魯肅遺先主書曰龎士元非百里才也</hi>
<hi>晉書王湛傳此馬任重方知之平路無以别也於是當蟻封内試之竝詳見前</hi>為萬乘器㑹扛<lb/>
龍鼎以函牛<hi>鄒陽傳蟠木根柢輪囷離奇而為萬乘器者以左右先為之容也師古曰萬乘器天</hi>
<hi>子車與之屬也禮記祟鼎貫鼎天子之器史記趙世家秦武王與孟說舉龍文赤鼎絶臏而死東京賦岳修貢</hi>
<pb n="KR4d0323_WYG_033-3a"/>
<hi>兮川效珍吐金景兮敲浮雲寳鼎見兮色氤氲煥其炳兮被龍文韓詩龍文百斛鼎筆力可獨扛函容也莊子</hi>
<hi>函牛之鼎沸蟻不得措一足焉後漢書邉讓傳傳曰函牛之鼎以烹雞多汁則淡而不可食少汁則熬而不可</hi>
<hi>熟</hi>長沙令之讀五車綴班雖晩<hi>呉靖為長沙令一日自歎曰讀五車書辛苦十</hi>
<hi>年不得綴鴛鷺班髮白踪跡飄零為百里陶元諒復何人耶</hi>洛陽生之對半夜趣召<lb/>
可期<hi>見前</hi>某學不踰人飢来驅我<hi>陶詩飢来驅我去</hi>苦乏長裾之<lb/>
飛譽<hi>仇覽傳今日太學曵長裾飛名譽皆主簿後耳</hi>姑從矮屋以立身<hi>開元天寳遺事</hi>
<hi>張彖為華陰簿為守令所抑歎曰大丈夫有凌雲盖世之志而拘於下位若立身矮屋之下使人擡頭不得乃</hi>
<hi>棄官而去</hi>先達者為之前定包荒於後輩<hi>韓文士之能享大名顯當世者莫不</hi>
<pb n="KR4d0323_WYG_033-3b"/>
<hi>有先逹之士負天下之望者為之前焉易包荒用馮河</hi>大事則從其長足蔵拙於<lb/>
小官<hi>周禮大事則從其長小事則專達餘見前</hi>冐然而来恃此不恐<hi>左傳展喜對齊</hi>
<hi>矦曰豈其嗣世九年而棄命廢職其若先君何君必不然恃此以不恐</hi>人果不可無勢豈<lb/>
矜駕御之能<hi>陶靖節集孟府君傳為征西大将軍桓温參軍色和而正温甚重之温從容謂君曰</hi>
<hi>人不可無勢我乃能駕御卿東坡志林云桓温之才百倍於嘉所以云爾者自知其陰賦險狠不為高人勝士</hi>
<hi>所比數耳</hi>士安得獨自高尚假比隣之庇<hi>孫寳傳署寳主簿寳徙入舍祭竈請</hi>
<hi>比隣餘詳見前</hi>
　　通崇仁曾宰<hi>穎秀○崇仁縣在撫州西一百二十里本東漢豫章郡臨汝縣地呉分置</hi>
<pb n="KR4d0323_WYG_033-4a"/>
　　<hi>新建縣晉屬臨川郡梁改曰巴山縣置巴山郡隋初郡縣俱廢置崇仁縣屬撫州唐宋因之</hi>
曉行湘水我方尋欸乃之歌<hi>杜詩夜醉長沙酒曉行湘水春栁詩漁翁夜傍西巖</hi>
<hi>宿曉汲清湘然楚竹煙銷日出不見人欸乃一聲山水綠注欸乃音襖靄山谷集云王稚川既得官都下有所</hi>
<hi>眄未歸予戲作林夫人欸乃歌二章與之竹枝歌本出三巴其流在湖湘耳欸乃湖南歌也</hi>春靜巴<lb/>
山君来賦蒍于之曲<hi>巴山在崇仁縣南六十里有欒巴祠故名唐改曰臨川山宋邑宰孫</hi>
<hi>懋避欒仙諱改曰栢山舊傳巴山有四仙曰梅欒鄧葉梅即漢梅福欒即欒巴隠此山鄧葉俱南城人新唐書</hi>
<hi>卓行傳元徳秀字紫芝為魯山令𤣥宗在東都酺五鳯樓下命三百里縣令刺史各以聲樂集是時頗言帝且</hi>
<hi>第勝負加賞罰河内太守輩優伎數百披錦繡或作犀象環譎光麗德秀惟樂工數十人聯袂歌于蒍于于蒍</hi>
<pb n="KR4d0323_WYG_033-4b"/>
<hi>于者德秀所為歌也帝聞異之歎曰賢人之言哉</hi>非釣魴之厚味<hi>劉向説苑宓子賤為單父</hi>
<hi>宰過於陽晝曰子亦有以送僕乎陽畫曰吾少也賤不知治民之術有釣道二焉請以送子夫投綸錯餌迎而</hi>
<hi>吸之者陽鱎也其為魚薄而不美若存若亡若食若不食者魴也其為魚也博而厚味子賤曰善於是未至單</hi>
<hi>父冠葢迎之者交接於道子賤曰車驅之車驅之夫陽晝之所謂陽鱎者至矣至單父請其耆老尊賢者而與</hi>
<hi>之共治單父詩豈其食魚必河之魴廣州記魴魚廣而肥甜魚之美者也</hi>漫致鯉於長鬚<hi>昌黎</hi>
<hi>寄盧仝詩先生有意許降臨更遣長鬚致雙鯉</hi>恭惟某官忠恕家傳倫魁世業<lb/>
<hi>揚雄傳皋伊之徒冠倫魁應劭曰冠其羣倫魁傑也師古曰冠等倫而魁傑</hi>恢恢游刃如錐<lb/>
之處囊中<hi>莊子恢恢乎其於游刃必有餘地矣史記平原君傳夫士之處世也譬若錐之處囊中其</hi>
<pb n="KR4d0323_WYG_033-5a"/>
<hi>末立見</hi>在在彯纓皆羅而致幕下<hi>彯紕紹切彯彯長組貌梁書張允傳與王儉書</hi>
<hi>彯纓天閣既謝廟堂之華綴組雲臺終慙衣冠之秀選詩仕子彯華纓</hi>適通玉籍屈綰銅<lb/>
章<hi>通典宋諸縣署令銅印墨綬進賢兩梁冠</hi>顧避譚公之維私<hi>爾雅女子謂姊妹夫曰私</hi>
<hi>詩譚公維私孫炎云私無正親之言然則謂吾姨者我謂之私</hi>不云贛水之可厲<hi>贛水東江</hi>
<hi>發源於汀州界之新樂山經雩都㑹於章水西江導源於南安大庾縣之聶都山與貢水合㑹於贛水二水合</hi>
<hi>而為贛在州治後北流一百八十里至萬安縣界由萬安而上為灘十有八詩匏有苦葉濟有深渉深則厲淺</hi>
<hi>則揭注以衣渉水為厲謂由帶以上也</hi>維寶唐之𥚹邑<hi>一統志寳唐山在崇仁縣西南一百</hi>
<hi>五里跨六安之境寳唐水出焉</hi>固麻谷之舊邦<hi>謝靈運入華子岡麻源第三谷詩銅陵映碧澗</hi>
<pb n="KR4d0323_WYG_033-5b"/>
<hi>石磴瀉紅泉</hi>錦製此来繡行甚寵改邑不改井易地則然<hi>易改</hi>
<hi>邑不改井旡喪旡得注井以不變為德者也正義曰養物不窮莫過乎井君子修德養民始終無改如井體有</hi>
<hi>常邑雖遷移而并體無改</hi>有土此有財得人焉耳奉潘輿其孔邇<hi>潘岳</hi>
<hi>閒居賦大夫乃御板輿升輕軒詩父母孔邇</hi>馳魏闕以非遙<hi>荘子身在江海之上心居乎魏</hi>
<hi>闕之下注魏闕天子兩觀也</hi>某兩鬢白紛隻身墨隠昨班文石不能<lb/>
誨館下之諸生<hi>梅福傳登文石之陛韓文招諸生立館下</hi>今戍武岡幸不失<lb/>
黔中之上佐<hi>武岡為楚巫黔中地蘇秦傳一軍出武關一軍下黔中張儀傳秦要楚欲得黔中地</hi>
<hi>王忠嗣傳明日見責不失一金吾羽林将軍歸宿衛不則黔中上佐耳</hi>出晝尚遲於三日<lb/>
<pb n="KR4d0323_WYG_033-6a"/>
受滕願託於一㕓操韓子赤縣之權晉妄干於薄少<hi>晉字</hi>
<hi>舛薄當作惡昌黎寄盧仝詩昨晚長鬚来下状隔墻惡少惡難似嗟我身為赤縣令操權不用欲何俟</hi>荒<lb/>
鄭䖍蒼苔之屋尚見芘其歸来<hi>杜詩先生早賦歸去来石田茅屋荒蒼苔</hi>
　　代回常寜曹宰<hi>輔世○常寜在衡州西南一百二十里本漢耒陽縣地三國吳析置</hi>
　　<hi>新平新寜二縣屬湘東郡東晉以新平省入新寜劉宋更曰常寜陳復曰新寜隋屬衡州唐復曰常</hi>
　　<hi>寜宋因之○詳啟意蓋代月湖</hi>
不稼取禾我謾持於漢槖<hi>詩不稼不穡胡取禾三百㕓兮傳種之曰稼斂之曰穡趙</hi>
<hi>充國傳持槖簪筆注槖契囊也近臣從備顧問或有所紀</hi>及𤓰代戍公已趣於曹装<lb/>
<pb n="KR4d0323_WYG_033-6b"/>
<hi>曹參傳告舍人趣治行師古曰治行謂修行治裝也</hi>一介惠然雙鱗厚甚恭惟某<lb/>
官百里為令<hi>後漢書郎官出宰百里上應列宿</hi>三年有成不求赫赫之<lb/>
名見思所去<hi>何武傳其所居亦無赫赫名去後常見思</hi>雖聽鼕鼕之鼓有挽<lb/>
無推<hi>鄧攸傳為呉郡守去郡呉人歌之曰紞如打五鼓鷄鳴天欲曙鄧矦挽不来謝令推不去説文鼕鼕</hi>
<hi>鼓聲</hi>交章翕然<hi>劉向傳章/交公車</hi>增秩近只<hi>循吏傳序增秩賜金</hi>佇公矦之<lb/>
必復<hi>左傳合而能固安而能殺公矦之卦也公矦之子孫必復其始</hi>豈州縣之徒勞<hi>梁竦</hi>
<hi>傳州縣之職徒勞人耳</hi>某骯髒雲司<hi>骯髒悻直貌趙壹傳骯髒倚門邉除裴復制俾踐白雲司</hi>
<hi>以黃帝時秩官為白雲也</hi>超騰水部<hi>通典工部尚書總判工部屯田虞部水部事魏尚書有水部郎</hi>
<pb n="KR4d0323_WYG_033-7a"/>
<hi>後魏北齊有水部屬都宫後周有司水大夫隋初為水部侍郎屬工部唐天寳中改水部為司水</hi>㑹且<lb/>
歸矣不當戀仗馬之芻<hi>詩㑹且歸矣無庻予子憎新唐書姦臣傳李林甫語諌官曰卿</hi>
<hi>等不見立仗馬乎終日無聲而飫三品芻豆一鳴則黜之矣後雖欲不鳴得乎</hi>行或使之猶復<lb/>
見飛鳬之舄<lb/>
　　回武岡許令<hi>大用○宋武岡軍領武岡綏寜新寜三縣治武岡縣今州即武岡縣地</hi>
强顔貳郡慙非典午之材<hi>韓詩長慙典午非材職</hi>箝尾為僚喜有<lb/>
同寅之幸<hi>韓文藍田縣丞㕔壁記巻其前箝以左手右手摘紙尾睨丞曰當署尚書同寅恊恭和衷</hi>
<hi>哉</hi>㑹修辭之未暇辱垂問之相先恭惟某官精神五兵<lb/>
<pb n="KR4d0323_WYG_033-7b"/>
<hi>韓詩腸胃繞萬象精神驅五兵</hi>肝膽一劒<hi>韓詩肝膽一古劒波濤兩浮萍</hi>積月書於右<lb/>
序已播英聲<hi>通典有虞氏大學為上庠小學為下庠夏后氏太學為東序小學為西序殷制太學</hi>
<hi>為右學小學為左學</hi>奉天問於左廬更登峻級<hi>劉禹錫問大鈞賦楚臣天問不酬今</hi>
<hi>臣過幸一獻三售</hi>方西北二邉之未靖何東南一尉之足淹<hi>揚雄</hi>
<hi>傳東南一尉西北一矦</hi>行矣章交<hi>見上/條</hi>亟其王覲<hi>左傳王覲為可</hi>某無能<lb/>
教胄<hi>尚書命女典樂教胄子傳胄長也教訓世適長子言為國録</hi>顧使轉丞<hi>韓文再轉而為</hi>
<hi>丞兹邑</hi>烹雙鯉得尺素書良勤垂念<hi>飲馬長城窟行客從逺方来遺我雙鯉魚</hi>
<hi>呼兒烹鯉魚中有尺素書</hi>從一騎踔五百里即遂承顔<hi>韓文曹成王碑觀察使虐</hi>
<pb n="KR4d0323_WYG_033-8a"/>
<hi>使将國良往戍界良以武岡叛於是以王帥湖南以討良為事良乞降狐䑕進退王即假為使者從一騎踔五</hi>
<hi>百里抵良壁鞭其門大呼我曹王来受良降良不得已錯愕迎拜盡降其衆</hi>
　　回武岡薛令<hi>仲庶</hi>
聞三鳳之聲未遑面識<hi>新唐書薛收傳元敬與收及族兄德音齊名世稱河東三鳯收</hi>
<hi>為長雛徳音為鸞鷟元敬年最少為鵷雛</hi>聽雙鳬之舄良喜足音<hi>見前</hi>尺書惠<lb/>
然三復感甚恭惟某官材優世濟學贍家傳早安枳棘<lb/>
之棲簿為之兆<hi>仇覽傳枳棘非鸞鳳所棲百里豈大賢之路</hi>繼領桁楊之寄<lb/>
民自不寃<hi>桁寒剛切木在足曰械大械曰桁荘子椄槢桁楊注械夾足及脛皆曰桁楊于定國傳其</hi>
<pb n="KR4d0323_WYG_033-8b"/>
<hi>決疑平法務在哀鰥寡朝廷稱之曰張釋之為廷尉天下無寃民于定國為廷尉民自以不寃</hi>亟為製<lb/>
錦之謀可見鳴絃之志惟此黔巫之鄙<hi>栁文黔符東鄙蠻獠雜擾</hi>異<lb/>
乎江浙之間下若牛馬上若熊羆從昔少人而多石<hi>栁文</hi>
<hi>鈷鉧潭西小丘記石之負土而出其<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>然相累而下者若牛馬之飲于溪其衡然角列而上者若熊羆之登于</hi>
<hi>山石城山記其氣之靈不為偉人而獨為是物故楚之南少人而多石</hi>大不鯨鯢小不虺<lb/>
蜴乃可宣化而承流<hi>栁文武岡銘序由公之仁小不為虺蜴大不為鯨鯢恩重事持不邇</hi>
<hi>而逺董仲舒傳今之郡守縣令民之師帥所使承流而宣化也</hi>公行勿遲民望攸屬某<lb/>
凄涼半刺僥倖同僚欸乃一聲定樂薛存義之至<hi>栁文送薛</hi>
<pb n="KR4d0323_WYG_033-9a"/>
<hi>存義之任序河東薛存義将行栁子載肉於俎崇酒於觴追而送之江滸云云餘見通崇仁㑹宰條</hi>紞如<lb/>
五鼓幸遄鄧伯道之来<hi>見前回常寜曹宰條</hi>欣幸良多敷宣㒺既<lb/>
　　回綏寜舒令<hi>杓○綏寜本唐溪洞徽州之地宋置蒔竹縣屬邵州熈寜中廢崇寜中復</hi>
　　<hi>置改曰綏寜縣紹興中屬武岡軍元屬武岡路本朝改屬靖州</hi>
榮離霧隠<hi>列女傳陶答子妻日南山有𤣥豹隠霧雨而十日不下食詳别見</hi>出宰雷封<lb/>
<hi>白帖雷震百里縣令象之分土百里</hi>維今巫水之磻雖云巖邑<hi>栁文巫水之磻左傳</hi>
<hi>制巖邑也巖險也</hi>在昔夫夷之長固有聞人<hi>夫夷水在新寜縣南源出廣西全州</hi>
<hi>界遏此至邵陽㑹澬水夫夷故城在武岡東北二百四十里漢為縣長沙定王子義封夫夷矦國於此第五倫</hi>
<pb n="KR4d0323_WYG_033-9b"/>
<hi>傳有詔以為扶夷長未到官追拜㑹稽太守注扶夷縣屬零陵郡故城在今都州武岡縣東北陶侃傳武庫令</hi>
<hi>黃慶舉侃補武岡令與太守吕岳有嫌棄官歸</hi>恭惟某官闕里故家<hi>闕里在魯城南孔子</hi>
<hi>所居之地</hi>良弓宿學三仕為令從知學製之精<hi>竝見前</hi>萬里封<lb/>
矦行見棄繻之勇<hi>班超傳相者曰祭酒布衣諸生耳而當封矦萬里之外終軍傳歩入闗闗</hi>
<hi>吏予軍繻軍問以此何為吏曰為復傳還當以合符軍曰大丈夫西遊終不復傳還棄繻而去注繻音須繻符</hi>
<hi>也書帛裂而分之若劵契矣</hi>兹来蒔竹<hi>見題下</hi>已及戍瓜下若牛馬上<lb/>
若熊羆飽看竒状大不鯨鯢小不虺蜴正藉撫摩<hi>竝見上條</hi>
某典午非材同寅有幸許丞重聲猶能聞欸乃之一聲<lb/>
<pb n="KR4d0323_WYG_033-10a"/>
鄧矦肯来諒不俟紞如之五鼓<hi>俱見前</hi>
　　回武岡許令<lb/>
教胄本朝乆歸来於茅屋<hi>尚書命女典樂教胄子荀子人君用之則勢在本朝而宜</hi>
<hi>蕭望之傳雅志在本朝法真傳光贊本朝四子講德論陳懇誠於本朝之上杜詩先生早賦歸去来石田茅屋</hi>
<hi>荒蒼苔</hi>負丞支郡偶及代於𤓰期<hi>韓文余不負丞而丞負余晁錯傳割其支郡師</hi>
<hi>古曰支郡在國之四邉者也詳别見</hi>夙因戍削之標<hi>子虗賦衯衯裶裶揚衪戍削師古曰揚舉</hi>
<hi>也衪曵也或舉或曵則戍削然見其降殺之美也一云戍鮮也削刻除貌</hi>將托寅恭之契未<lb/>
遑<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>記先辱鳴謙<hi>竝見前</hi>恭惟某官氣禀沉雄性資果毅<lb/>
<pb n="KR4d0323_WYG_033-10b"/>
對摧鋒之月盍策勲名<hi>李詩太白入月敵可摧敵可摧旄頭滅旄頭星名主兵象詳見</hi>
<hi>第三巻謝鄒運使舉状</hi>戴作縣之星顧勞撫字<hi>説苑宓子賤治單父彈琴身不下堂</hi>
<hi>單父治巫馬期亦治單父以星出以星入日夜不處以身親之單父亦治巫馬期問其故宓子曰我之謂任人</hi>
<hi>子之謂任力任力者勞任人者佚</hi>佇民庸之入奏承天寵以遄歸<hi>易在師中</hi>
<hi>吉承天寵也</hi>某倚席不材題輿非據貳郡長縣固唇齒之相<lb/>
依體國愛民願腹心之無隠<hi>竝見前</hi>
　　代回丹徒姚宰<hi>丹徒本呉朱方邑後又名谷陽泰時望氣者言其地有王氣始皇使</hi>
　　<hi>赭衣徒三千鑿京峴山為長坑以敗其勢因名丹徒漢為丹徒縣屬㑹稽郡後屬吳郡三國呉改武</hi>
<pb n="KR4d0323_WYG_033-11a"/>
　　<hi>進縣晉復為丹徒置昆陵郡宋為南徐州治所隋省入延陵縣唐復置屬潤州宋因之</hi>
宰山水之縣知在近郊<hi>韓詩出宰山水縣</hi>聞絃歌之聲未瞻逺<lb/>
器敢圖<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>記施及汎負恭惟某官藉甚人門<hi>陸賈傳名聲藉甚注</hi>
<hi>狼藉甚盛餘見首條</hi>巋然地望<hi>荘子巋然而有餘魯靈光殿賦巋然獨存</hi>善刀出匣孰<lb/>
嬰紫電之鋒<hi>荘子善刀而藏之崔豹古今注呉有白虹紫電辟邪流星青冥百里六劒唐中宗授</hi>
<hi>張錫尚書制白虹良寳紫電竒鋒詳見前</hi>結綬登畿斜取青雲之勢<hi>顔延年詩結綬</hi>
<hi>登王畿劉禹錫詩青雲直上無多路却作斜飛取勢回</hi>多景誰如於北固<hi>多景樓在甘露</hi>
<hi>寺宋張邦基墨荘漫録云鎮江府甘露寺在北山上江山之勝煙雲顯晦萃於目前舊有多景樓尤為登覽之</hi>
<pb n="KR4d0323_WYG_033-11b"/>
<hi>勝蓋取李贊皇題臨江亭詩有多景懸牕牖之句以是命名即臨江故基也裴煜守潤日有詩云登臨毎憶衛</hi>
<hi>公詩多景惟於此䖏宜海岸千艘浮若芥邦人萬室布如棊江山氣象囘環見宇宙端倪指㸃知禪老莫辭勤</hi>
<hi>候迓使君官滿有歸期自經兵火樓廢近雖稍復經營而樓基已半侵削殊可惜也宋米芾詩兩州城郭青煙</hi>
<hi>起十里江山白鷺飛海近雲濤驚夜夢天依月露濕秋衣北固山在府治北一里廻嶺下臨長江其勢險固即</hi>
<hi>府治所據及甘露寺基建康實録梁武帝幸京口登北固樓遂改名北顧唐竇常詩山趾北来固潮頭西去長</hi>
<hi>宋王安石詩天末海門横北固煙中沙岸似西興</hi>瓣香寜舍於南豐<hi>陳後山詩向来一瓣</hi>
<hi>香敬為㑹南豐</hi>○<hi>改一/聮云</hi>兹操權於赤縣<hi>韓詩嗟我身為赤縣令操權不用欲何俟</hi>姑<lb/>
斂惠於黔氓<hi>韓文斂此大惠兮施於一州史記始皇紀更名民曰黔首應劭曰黔亦黎黒也尚書</hi>
<pb n="KR4d0323_WYG_033-12a"/>
<hi>黎民於變時雍</hi>繭絲乎保障乎定知緩急魴魚也陽鱎也決有<lb/>
後先<hi>見本巻通崇仁曽宰條</hi>雙鳬之舄翩然<hi>見/前</hi>五鳳之酺近止<hi>通鑑</hi>
<hi>開元二十三年正月上耕耤田都城酺三日上御五鳯樓酺宴元徳秀傳𤣥宗在東都酺五鳳樓下酺音蒲説</hi>
<hi>文王德布大飲酒也漢律三人已上無故聚飲罰金故賜酺得㑹聚飲食也唐無酺禁亦賜酺者蓋聚作伎樂</hi>
<hi>高年賜酒麫</hi>某畫墁無補巢幕奚為<hi>左傳季札謂孫林父曰夫子在此猶燕之巢於</hi>
<hi>幕上</hi>望金堂石室之間無因而至<hi>金堂峽在成都府金堂縣石室蜀人以祀文翁</hi>
<hi>者姚宰盖蜀人</hi>感繡段瓊英之贈藏弆為榮<hi>見前</hi>
　　代回江陰何宰<hi>處博○江陰本秦漢毘陵縣地屬㑹稽郡晉初析置暨陽縣屬毘陵</hi>
<pb n="KR4d0323_WYG_033-12b"/>
　　<hi>郡梁始置江陰郡及江陰縣隋初廢郡以縣屬常州又以利城梁豐二縣省入唐初于縣置暨州復</hi>
　　<hi>析置暨陽利城二縣尋廢暨州及省二縣入江陰縣屬常州五代南唐置江陰軍領江陰縣宋或為</hi>
　　<hi>軍或為縣○詳啟意蓋代月湖</hi>
送紙上之軒昻皆我輩語<hi>韓詩開緘忽睹送歸作字向紙上皆軒昻孫綽傳嘗作天</hi>
<hi>台賦以示范榮期云卿試擲地當作金石聲榮期曰恐此金石非中宫商然毎至佳句輒云應是我輩語</hi>就<lb/>
暗中而摸索乃吾宗家<hi>左傳晉吾宗也豈害我哉李邕詩吾宗固神秀杜詩吾宗老孫</hi>
<hi>子山谷詩江夏無雙乃吾宗餘見前</hi>有味其言<hi>見/前</hi>不知所賀<hi>左傳楚子使子文治兵於</hi>
<hi>暌終朝而畢不戮一人子玉復治兵于蒍終日而畢鞭七人貫三人耳國老皆賀蒍賈尚㓜後至不賀子文問之對</hi>
<pb n="KR4d0323_WYG_033-13a"/>
<hi>曰不知所賀</hi>恭惟某官人門具美天分仍髙<hi>竝見本巻首條</hi>日食萬<lb/>
錢盍追隨於伯父<hi>何曾傳性奢豪務在華侈帷帳車服窮極綺麗厨膳滋味過於王者毎燕</hi>
<hi>見不食大官所設日食萬錢猶云無下箸處</hi>地方百里何局促於子男聊繼<lb/>
益昌之功名<hi>新唐書循吏傳何易于為益昌令刺史崔博乘春與賔客汎舟索民挽繂易于身引</hi>
<hi>舟博愧疾驅去詔命𣙜茶易于不奉詔饋給往来傳符外一無所進故無異稱</hi>即見中牟之除<lb/>
寵<hi>魯恭傳拜中年令在事三年州舉尤異拜侍御史</hi>某日之夕矣人謂斯何乗<lb/>
興而来漸有回船之意同姓為近恐餘推轂之情<hi>竝見前</hi>
　　回成都吕知縣<hi>大全○成都春秋時蜀矦所理秦始置成都縣漢宋益州治此晉宋</hi>
<pb n="KR4d0323_WYG_033-13b"/>
　　<hi>齊梁竝因之隋屬益州唐宋為成都府治所</hi>
箝尾青油之幕那暇笑談<hi>韓詩聫句談笑青油幕</hi>傾心赤縣之官<lb/>
鼎来材傑<hi>杜詩赤縣官曹擁材傑軟裘快馬當冰雪</hi>聞舄鳬之近只得書鯉<lb/>
而躍然<hi>見前</hi>恭惟某官渭釣名家<hi>史記太公望吕尚者本姓姜氏葢嘗窮困年老</hi>
<hi>矣以漁釣奸周西伯西伯獵遇太公於渭之陽説苑吕望年七十釣於渭渚三日三夜魚無食者望即忿脫其</hi>
<hi>衣冠上有農人者古之異人謂望曰子姑復釣必細其綸芳其餌徐徐而投無令魚駭望如其言初下得鮒次</hi>
<hi>得鯉刺魚腹得書書文曰吕望封于齊望知其異</hi>蜀珍粹望<hi>法言蜀荘沉冥蜀荘之才之珍也不</hi>
<hi>作茍見不治茍得乆幽而不改其操雖隋和何以加諸詳見前</hi>恢乎游刃豈難解盤錯<lb/>
<pb n="KR4d0323_WYG_033-14a"/>
之根<hi>注見前</hi>飛不盡翰殆欲培扶摇之翼<hi>韓文不長其年飛不盡翰</hi>盍<lb/>
班玉筍顧擁璧蒲士元非百里之才便應别駕<hi>竝見前</hi>成<lb/>
都有萬事之好是在長官<hi>杜詩成都萬事好</hi>錦製奏功綈緘入<lb/>
覲某全提迂拙冐渉險艱舍嵩邙一室之書無能為役<lb/>
<hi>韓文送石處士序先生居嵩邙瀍榖之間坐一室左右圖書左傳於先大夫無能為役注言不足為其役使也</hi>
投成華二縣之簡何處有詩<hi>投疑當作授成華謂成都華陽韓詩風霜滿面無人</hi>
<hi>識何處如今更有詩</hi>
　　代回新昌詹宰<hi>繼○新昌在瑞州府西一百二十里本漢建城縣地呉析置宜豐縣</hi>
<pb n="KR4d0323_WYG_033-14b"/>
　　<hi>隋省入建城縣唐復置尋省入髙安南唐以宜豐舊地為鹽歩鎮宋以地勢廣險又於宜豐故城置</hi>
　　<hi>新昌縣</hi>
孤鶴重来恍難尋於舊侣<hi>續捜神記遼東城門有華表柱忽有一鶴集徘徊空中言</hi>
<hi>曰有烏有鳥丁令威去家千載今来歸城郭如故人民非何不學仙去空作家纍纍遂上冲天</hi>雙鳬西<lb/>
望猶未廢於故情相贈以言足華其老<hi>東坡集過情之譽知無其實而</hi>
<hi>愧於中起廢之文欲借此言以華其老</hi>恭惟某官早持雋望見謂通材<hi>趙充</hi>
<hi>國傳見謂忠謹</hi>學道愛人固自不妨割鷄之用治中别駕亦何<lb/>
足為展驥之謀種桃李於春風接蓬莱之雲氣<hi>竝見前</hi>去<lb/>
<pb n="KR4d0323_WYG_033-15a"/>
天尺五孰云多而不揚<hi>杜詩時論同歸尺五天自注云俚語云城南韋杜去天尺五進</hi>
<hi>學解蓋有幸而獲選孰云多而不揚</hi>擊水三千願少安之無躁<hi>韓文德僕之所為少</hi>
<hi>安無躁</hi>某崦嵫日薄<hi>見/前</hi>嶰谷地寒<hi>漢書律厯志取竹之解谷注崑崙之北谷名也</hi>
<hi>劉向别録方士傳言鄒衍在燕有谷地美而寒不生五榖詳見前</hi>簪筆甘泉聊復覆蕉<lb/>
而尋夢<hi>列子鄭人有薪於野者遇駭鹿御而擊之斃之恐人之見之也遽而藏諸隍中覆之以蕉俄而</hi>
<hi>遺其所藏之處遂以為夢焉詳别見</hi>挂冠神武豈須叢桂之移文<hi>淮南招隠士桂</hi>
<hi>樹叢生兮山之幽偃蹇連巻兮枝相繚宋周顒初隠北山後出為山陰令秩滿入京復經此山孔稚珪代此山移</hi>
<hi>文以絶之</hi>
<pb n="KR4d0323_WYG_033-15b"/>
　　代回趙萍鄉<hi>彦逹○萍鄉在袁州西一百四十里本宜春縣地孫呉析置萍鄉縣屬安</hi>
　　<hi>成郡以楚昭王渡江得萍實於此故名隋屬袁州詳啟意蓋代舊令回新尹者</hi>
名駒千里夙聞佳公子之聲<hi>東坡詩未應良木棄大匠要使名駒試千里史記平</hi>
<hi>原君傳贊平原君翩翩濁世之佳公子也</hi>烹鯉尺書未㤀舊令尹之好方當<lb/>
執熱如對調冰<hi>杜詩公子調冰水</hi>恭惟某官逺泒天潢<hi>晉天文志五車</hi>
<hi>五星三柱九星在畢北其中五星曰天潢漢天文志王良傍有八星絶漢曰天潢崔廓答豫章王牋禀潤天潢</hi>
<hi>承輝日觀</hi>早梯月窟<hi>宣室志唐太和中有周生者有道術中秋夜與客㑹月色方瑩謂坐客曰我能</hi>
<hi>梯雲取月置之懐襟因取筯數百條䋲而駕之曰我梯此取月俄以手舉衣懐中出月寸許光色照爛寒氣入</hi>
<pb n="KR4d0323_WYG_033-16a"/>
<hi>肌骨</hi>卓犖千萬人之敵足亢磐石之宗<hi>韓文卓犖為傑項籍傳劒一人敵不</hi>
<hi>足學學萬人敵耳左傳不能亢身焉能亢宗文帝紀高帝王子弟地犬牙相制所謂磐石之宗也</hi>低回<lb/>
三十載之間始入金閨之籍<hi>史記孔子世家諸生以時習禮其家余低回留之不</hi>
<hi>能去云注祇敬也言祇敬遲回不能去之有本作低低回義亦通謝朓詩既通金閨籍復酌瓊筵醴杜詩謬題</hi>
<hi>金閨籍得與銀臺通</hi>楚萍如斗<hi>家語楚昭王渡江江中有物大如斗圓而赤直觸王舟羣臣莫能識</hi>
<hi>使問孔子孔子曰此謂萍實可剖而食之吉祥也互見前</hi>陶桞皆春<hi>陶靖節五栁先生傳先生不知</hi>
<hi>何許人亦不詳其姓字宅邉有五栁樹因以為號焉</hi>不惟吏泗而民咷<hi>泗息利切詩涕泗滂</hi>
<hi>沱毛傳自目曰涕自鼻曰泗咷徒刀切號咷哭聲也易同人先號咷而後笑</hi>料亦庭空而旅<lb/>
<pb n="KR4d0323_WYG_033-16b"/>
實爾袁得游庠序又見賢君<hi>李㤗伯袁州學記今代遭聖神爾袁得賢君俾爾遊</hi>
<hi>庠序踐古人之迹</hi>天使亦好官員恐成故事<hi>東軒筆録范延賞為殿直押兵過金</hi>
<hi>陵張忠定公為守因問曰天使㳂路来還㑹見好官員否延賞曰昨過袁州萍鄉縣邑宰張希賢者雖不識之</hi>
<hi>知其好官員也公曰何以言之延賞日自入縣境驛傳橋道皆完葺田菜墾闢野無惰農及至縣則㕓肆無賭</hi>
<hi>博市易不敢喧爭夜宿邸中聞更鼔分明以是知其必善政也公大笑曰希賢固善矣天使亦好官員也即日</hi>
<hi>同薦於朝希賢後為發運使延賞亦為閤門祇候皆能吏也</hi>某自慙揚粃安有憇棠<lb/>
老鶴乗軒可笑翅翎之短<hi>左傳狄人代衛衛懿公好鶴鶴有乘軒者東坡詩誤辱使</hi>
<hi>君相抆拭寜聞老鶴更乗軒山谷詩身如病鶴翅翎短心似亂絲頭緒多</hi>飛鴻踏雪空驚指<lb/>
<pb n="KR4d0323_WYG_033-17a"/>
爪之留<hi>東坡詩人生到處知何似應似飛鴻踏雪泥泥上偶然㽞指爪鴻飛那復計東西</hi>
　　代月湖回吳宰<hi>囦</hi>
振履光臨屬辭寵賁<hi>臨賁封名</hi>靖共正直得之眉宇之間<hi>詩靖</hi>
<hi>共爾位好是正直注靖謀也共具也言有德未仕之君子勿明明求仕自有明君謀具汝之爵位其志先在于</hi>
<hi>正直之人終是與之為治者此㫁章新唐書元德秀傳房綰毎見德秀歎息曰見紫芝眉宇使人名利之心都</hi>
<hi>盡</hi>雅健雄深粲然毫楮之上<hi>劉禹錫桞文序其文雄深雅健似司馬子長崔蔡不</hi>
<hi>足多也東坡詩若人富天巧春色入毫楮</hi>君言雖過我心則降<hi>詩亦既見止亦既覯止我</hi>
<hi>心則降降戸江反注言我心之憂則降下也</hi>恭惟某官敏手決科<hi>山谷詩敏手擘泰華</hi>
<pb n="KR4d0323_WYG_033-17b"/>
<hi>法言須以發策决科</hi>洗心從政<hi>繫辭聖人以此洗心退藏於密</hi>盤根而别利器游<lb/>
刃砉然<hi>見前</hi>促柱則少和聲鳴絃自若<hi>長笛賦絙絃促柱注絙急絃也謝靈</hi>
<hi>運詩殷勤訴危柱慷慨命促管</hi>頗聞鑪香茗碗之句仍見髯奴赤脚之<lb/>
詩<hi>並見前</hi>已窺一斑<hi>王獻之傳數嵗嘗觀門人摴蒲曰南風不競門生曰此郎亦管中窺豹時</hi>
<hi>見一斑詳見前</hi>復尋尺素六察六院本以待邑最之来<hi>宋史職官志紹</hi>
<hi>興三年殿中侍御史常同言元豐始置六察上自諸部寺監下至廪庫塲務無不分𨽻以詔廢置而乃有夤緣</hi>
<hi>申請乞不𨽻臺察者恐非法意宜遵舊制從之乾道二年詔自今非曾經兩任縣令不得除監察御史</hi>三<lb/>
沭三薫決不在時材之下某過勤委重莫可報嘉<hi>見前</hi>逢<lb/>
<pb n="KR4d0323_WYG_033-18a"/>
人而説項斯當無回隠<hi>劉禹錫隋唐嘉話楊敬之贈項斯詩度度見詩詩總好今觀標</hi>
<hi>格過於詩平生不解藏人善到處逢人説項斯詳見首巻</hi>作書而見子布徒取嘲嗤<lb/>
<hi>典畧日余曩聞劉荆州嘗自作書欲與孫伯符以示禰正平正平嗤之言如是為欲使孫䇿帳下兒讀之耶将</hi>
<hi>使張子布見乎</hi>
　　回鹽官林知縣<hi>申○鹽官本漢海鹽地有鹽官呉王煑海之地吳置鹽官縣屬呉郡</hi>
　　<hi>隋屬餘杭郡唐屬杭州武徳七年省入錢唐貞觀年復置</hi>
懐赤縣之章聞將引綬<hi>通典唐縣有赤畿望𦂳上中下六等之差京都所治為赤縣京</hi>
<hi>之旁邑為畿縣朱買臣傳衣故衣懐其印綬歩歸故邸守邸怪之前引其綬詳見前</hi>依緑水之幕<lb/>
<pb n="KR4d0323_WYG_033-18b"/>
行或望塵<hi>潘岳傳岳性輕躁趨勢利與石崇等謟事賈謐毎候其出與崇輒望塵而拜南史何點傳</hi>
<hi>豫章王尚望塵不及吾當望岫息心</hi>未遑名姓之通猥沭緘縢之寵<hi>見前</hi>恭<lb/>
惟某官風猷膚敏業履端温杞梓之材異材是宜作室<lb/>
<hi>左傳晉大夫皆卿材也如杞梓皮革何氏語林韋氏孝友文學有承慶嗣立邃音樂有萬石逹禮儀則叔夏史</hi>
<hi>才博識有述時趙冬䂀兄弟亦有美名張燕公嘗語曰韋趙兄弟人之杞梓陸機傳贊寔荆衡之杞梓尚書若</hi>
<hi>考作室</hi>瑚璉之器何器而使在山<hi>大戴禮玉在山而木潤川生珠而岸不枯</hi>板<lb/>
輿欲覽於王畿<hi>潘岳閒居賦太夫人乃御板輿升輕軒逺覽王畿近周家園</hi>蒲璧故<lb/>
来於京邑竊聞潮浪頗蝕邑封必欲植河陽之花<hi>潘岳傳岳</hi>
<pb n="KR4d0323_WYG_033-19a"/>
<hi>才名冠世為衆所疾遂棲遅十年出為河陽令庾信枯木賦若非金谷滿園樹即是河陽一縣花白帖潘岳為</hi>
<hi>河陽令樹桃李花人號日河陽一縣花李詩河陽花作縣秋浦玉為人</hi>不若犍淇園之竹<lb/>
<hi>漢書溝洫志下淇園之竹以為犍晉灼曰淇園衛之苑也如淳曰樹竹塞水決之口稍稍布挿按樹之水稍弱</hi>
<hi>補令宻謂之犍以草塞其中乃以土填之有石以石為之師古曰犍音其偃反</hi>某愧賛畫之非<lb/>
材實底寮之有幸<hi>俱見前</hi>癡公事未了也正懼鰥官<hi>傳咸傳楊</hi>
<hi>濟與咸書曰天下大器非可稍了而相觀每事欲了生子癡了官事官事未易了也了事正作癡復為怪耳尚</hi>
<hi>書若時瘝厥官鰥通作瘝見爾雅病也</hi>新令尹仁矣乎當期儆誨<lb/>
　　回李知縣<lb/>
<pb n="KR4d0323_WYG_033-19b"/>
庭可雀羅辱再三之相過<hi>鄭當時傳翟公為廷尉賔客填門及廢門外可設雀羅</hi>
門無鳳字有四六之見貽<hi>語林嵇康與吕安善每一相思千里命駕安来值康不在</hi>
<hi>兄喜出迎安不前題門上鳳字而去喜不覺猶以為欣康至曰鳳凡鳥也王維詩到門不敢題凡鳥看竹何須</hi>
<hi>問主人</hi>委重良多報嘉不腆恭惟某官器資肅括才具碩<lb/>
膚<hi>竝見前</hi>祭彤方舉於鉏姦<hi>祭彤傳遷襄賁令時天下郡國尚未悉平襄賁盗賊白日</hi>
<hi>公行彤至誅破姦猾殄其支黨數年襄賁政清璽書勉勵增秩一等賜縑百疋</hi>即墨遽從而造<lb/>
謗<hi>史記曰敬仲世家威王召即墨大夫而語之曰自子之居即墨也毀言日至然吾使人視即墨田野闢民</hi>
<hi>人給官無留事東方以寜是子不事吾左右以求譽也封之萬戸</hi>令尹無愠色亟歌歸<lb/>
<pb n="KR4d0323_WYG_033-20a"/>
去之詞童子有仁心迄動巡行之歎<hi>魯恭傳豎子有仁心此三異也詳見</hi>
<hi>前</hi>再試巖邑<hi>左傳制巖邑/也巖險之邑</hi>四達通衢<hi>爾稚一達謂之道路二達謂之岐㫄</hi>
<hi>三達謂之劇㫄四達謂之衢五達謂之康六達謂之莊七達謂之劇驂八達謂之崇期九達謂之逵</hi>人疑<lb/>
故歩之迷君若新硎之發吏材如此難逃六察六院之<lb/>
除<hi>竝見前</hi>公論則然何假一話一言之贊<hi>尚書自一話一言我則末惟成</hi>
<hi>德之彦以又我受民</hi>某緬懐先德幸接後塵力足為器足施非所<lb/>
求於我也<hi>栁文俄而有若烏獲者持長綆千尋徐而過焉其力足為也其器足施也</hi>問則告<lb/>
疑則辨敢有吝於公哉<hi>韓文凡此四子皆可以當執事首薦而極論者主司疑焉則辨</hi>
<pb n="KR4d0323_WYG_033-20b"/>
<hi>之問焉則以告之未知焉則慇懃而語之期乎有成而後止可也</hi>
　　代回武陵俞知縣<hi>成○武陵本漢武陵郡臨沅縣東漢為武陵郡治晉因之梁置</hi>
　　<hi>武州陳屬武陵郡隋改武陵縣屬朗州後屬武陵郡唐屬朗州宋初屬鼎州後屬常德府</hi>
剡升陟之章真成僃數<hi>儀禮吾子有命且以僃數而擇之</hi>鳴謙撝之德<lb/>
更費屬辭受之過情謝若為語恭惟某官槐根之芷<hi>荀子</hi>
<hi>蘭槐之根是為芷注蘭槐香草也其根是為芷也本草白芷一名白茝陶隠居曰離騷所謂蘭茞也蘭槐當是</hi>
<hi>蘭茞别名</hi>蘭茁其芽<hi>韓文㓜子娟好靜秀瑶環瑜珥蘭茁其芽稱其家兒也</hi>窮武陵之<lb/>
源吾為爾宰<hi>王維桃源行當時只記入山深青谿幾度到寒林春来遍是桃花水不辨山深何處</hi>
<pb n="KR4d0323_WYG_033-21a"/>
<hi>尋家語有是哉顔氏之子使爾多財吾為爾宰</hi>歌滄浪之水清畏人知<hi>滄浪水在龍陽</hi>
<hi>縣二十里浪水與滄水合故號滄浪水寰宇記云在武陵縣西二水合流禹貢又東為滄浪之水乃漁父濯纓</hi>
<hi>之處晉陽秋胡質子威父子清慎名譽著聞歴位宰牧晉武帝見威論邉事語及平生帝歎其父清謂威曰卿</hi>
<hi>清孰與父清威對曰臣不如也臣父清恐人知臣清恐人不知是臣不如者逺也官至前将軍</hi>意有雉<lb/>
馴可無鶚薦<hi>見前</hi>某過勤四六嘉歎再三<hi>宋謝伋四六談塵云韓子蒼為</hi>
<hi>舍人曾公衮以啟賀之韓答云舊知四六之工彌起再三之歎即此聫所自来也</hi>雖則七襄覺<lb/>
成章之匪報<hi>見前</hi>儉於百里願賦政之又新<hi>詩賦政於外注布政於畿</hi>
<hi>外</hi>
<pb n="KR4d0323_WYG_033-21b"/>
　　代回弋陽曽知縣<hi>煥○弋陽在廣信府西一百二十里本漢豫章郡餘汗縣地孫</hi>
　　<hi>呉析置葛陽縣晉屬鄱陽郡隋改為弋陽以地有弋水故名唐初屬饒州後改屬信州宋因之○已</hi>
　　<hi>下俱代月湖</hi>
刺手拔鯨欠丁官之下取<hi>韓詩刺手拔鯨牙舉瓢酌天漿又仙官勑六丁雷電下取</hi>
<hi>將</hi>長鬚致鯉與甲藁以偕来<hi>韓詩先生有意許降臨更遣長鬚致雙鯉</hi>不謂<lb/>
垂槖而歸<hi>管子小正篇諸矦之使垂槖而入稇載而歸國語同韓文稇載而往垂槖而歸</hi>将有<lb/>
埓國之富<hi>貨殖傳與王者埓富師古日埓等也</hi>恭惟某官汲古得鯁<hi>韓詩歸愚</hi>
<hi>識夷塗汲古得脩綆</hi>績文有機<hi>韓文種學績文以蓄其有北史祖瑩以文學見重嘗語人日文章須</hi>
<pb n="KR4d0323_WYG_033-22a"/>
<hi>自出機杼成一家風骨何能共人同生活也僧齊已詩李白李賀遺機杼㪚在人間不知處聞君收在芙蓉江</hi>
<hi>日鬬蛟人織秋浦</hi>夜雨聽阿房之篇英詞偉甚<hi>見前</hi>春風接曲江<lb/>
之席舊夢瞭然<hi>曲江池在今西安府東南十里漢武帝所鑿其水曲折似嘉陵江因名唐開元</hi>
<hi>中疏鑿為勝境都人遊賞盛於中和節江邉菰蒲蔥翠桞陰四合毎錫燕臣僚㑹于山亭池備綵舟唯宰相三</hi>
<hi>司北省官翰林學士登焉宋張禮遊城南記云江以水流屈曲得名其深處下不見底司馬相如賦曰臨曲江</hi>
<hi>之隑洲蓋其地也劇談曰曲江本秦隑洲唐開元中疏鑿為勝境歐陽詹曲江記畧曰此地循原北峙迴岡旁</hi>
<hi>轉圓環四匝中成坎窞窙窌港洞生泉翕源東西三里而遥南北三里而近崇山濬川鉤結盤䕶不南不北湛</hi>
<hi>然中停蕩惡含和厚生蠲疾涵虗抱景氣象澄鮮滌慮追歡棲神育靈觀此可以得其槩矣唐劉滄及第後宴</hi>
<pb n="KR4d0323_WYG_033-22b"/>
<hi>曲江詩及第新春選勝遊杏園初宴曲江頭紫毫粉壁題仙籍栁色簫聲拂御樓霽景露光明逺岸晚空山翠</hi>
<hi>墮芳洲歸時不省花間醉綺陌香車似水流</hi>謂已方駕於蓬莱<hi>張九齡詩方駕與吾友同</hi>
<hi>懐不異尋</hi>乃猶讀書於松桂<hi>韓詩出宰山水縣讀書松桂林</hi>古風一覽恍今<lb/>
日之未聞大冊載觀尤小巫之所畏贈我繡段多矣<hi>俱見</hi>
<hi>前</hi>期君蟠桃可乎<hi>東坡和山谷詩期君蟠桃枝千嵗終一甞</hi>某何與斯文亦<lb/>
聿既髦<hi>詩借曰未知亦聿既髦曲禮八十九十曰髦</hi>角巾東洛諒無煩闗尹<lb/>
之迎<hi>羊袩傳與從弟琇書曰既定邉事當角巾東洛歸故里為容棺之墟以白士而居重位何能不以盛</hi>
<hi>滿受責乎史記老子傳見周之衰廼遂去至闕闗令尹喜日子将隠矣强為我著書於是老子廼著書上下篇</hi>
<pb n="KR4d0323_WYG_033-23a"/>
<hi>言道德之意</hi>瓣香南豐請歸為宗𣲖之賀<hi>見前</hi>
　　代回餘姚趙知縣<hi>希祐○餘姚在今紹興府東一百八十里舜後支庶所封以舜</hi>
　　<hi>姓姚故名秦為縣屬㑹稽郡漢晉以後皆因之隋初省入竒章縣唐初復置又於縣置姚州尋廢州</hi>
　　<hi>以縣屬越州宋南渡後陞越州為紹興府</hi>
聞武城之絃居多逺韻<hi>新唐書韋夏卿字雲客夏卿性通簡好古有逺韻談説多聞</hi>
剡公車之牘輒及通材嘗試言之<hi>莊子嘗試論之荀子嘗試之説鋒起范睢</hi>
<hi>傳豈敢以疑事嘗試於王哉説又嘗口味之也徐曰口試其味也東坡范文正公集序此豈口傳耳授嘗試為</hi>
<hi>之策别嘗試嚌啜以知其才之短長</hi>無可謝者恭惟某官月題千里<hi>莊子加之</hi>
<pb n="KR4d0323_WYG_033-23b"/>
<hi>以衡扼齊之以月題注月題馬額上當顱如月形者也</hi>風翮九霄<hi>曾子固詩鴻鵠舉千里鸞鳳翔</hi>
<hi>九霄</hi>鯉趨過庭早有聞於夫子虎拜稽首将是似於召公<lb/>
<hi>詩無曰予小子召公是似虎拜稽首天子萬年注似嗣也宣王命召虎日汝無得言我小子耳汝之所為乃汝</hi>
<hi>先祖召康公之功是嗣言其堪繼召公也虎拜稽首者受王命冊書也臣受恩無可報謝願君夀考而已</hi>觀<lb/>
其製錦而操刀足可衣繡而持斧<hi>見前</hi>參諸衆見僣以名<lb/>
聞蓋欲僃良師帥之儲<hi>董仲舒傳今之郡守縣令民之師帥師帥不賢則主德不宣</hi>
非止託賢父兄之契某重蒙四六熟復再三舉之愛莫<lb/>
助之更期進德<hi>竝見前</hi>老矣無能為矣何敢獻䛕<hi>左傳今老矣無</hi>
<pb n="KR4d0323_WYG_033-24a"/>
<hi>能為也已</hi>
　　代回長沙楊宰<hi>宜中○秦以青陽地置湘縣漢為臨湘縣東漢為長沙郡治宋為國</hi>
　　<hi>齊以後為郡治隋為潭州治改臨湘縣曰長沙五代漢析置龍喜縣宋罷龍喜置常豐縣開寳中廢</hi>
　　<hi>常豐入焉</hi>
不鄙雀門見迂鳬舄<hi>見前</hi>特枉咫尺書之教<hi>韓信傳奉咫尺之書師古</hi>
<hi>曰八寸曰咫咫尺者言其簡牘或長咫或長尺喻輕率也今俗言尺書或言尺牘蓋其遺語耳</hi>仍惠三<lb/>
百篇之詩拜賜便蕃滿心銜戢<hi>陶詩銜戢知何謝冥報以相詒</hi>恭惟某<lb/>
官清材汲古<hi>韓詩汲古得脩綆</hi>奥識洞今作賦摩空阿房之縉<lb/>
<pb n="KR4d0323_WYG_033-24b"/>
笏已晚<hi>李賀詩殿前作賦聲摩空</hi>聞絃筦笑長沙之短袖難旋<hi>應劭漢書</hi>
<hi>注景帝後二年諸王来朝有詔更前稱壽歌舞長沙定王但張袖小舉手左右笑其袖上怪問之對曰臣國小</hi>
<hi>地狹不足回旋</hi>禹稷用心固已失薛郇蘇郭之輩孔顔素學猶<lb/>
不廢房杜王魏之流至於佳句之耽<hi>杜詩為人性僻耽佳句語不驚人死</hi>
<hi>不休</hi>更覺良工之苦<hi>杜詩已知仙客意相/親更覺良工心獨苦</hi>取數多矣<hi>禮記取數</hi>
<hi>多者仁也</hi>受言藏之<hi>詩彤弓弨兮/受言藏之</hi>此士落江湖宜為時出<hi>山谷</hi>
<hi>詩此士落江湖熟思令人癭</hi>諸公登臺省㑹以名聞<hi>杜詩諸公衮衮登臺省</hi>某<lb/>
何與斯文亦聿既髦<hi>見上條</hi>龍鍾韓子低頭負東野之慙<lb/>
<pb n="KR4d0323_WYG_033-25a"/>
<hi>昌黎醉留東野詩昔年因讀李白杜甫詩長恨二人不相從吾與東野生竝世如何復躡二子蹤東野不得官</hi>
<hi>白首誇龍鍾韓子稍姦黠自慙青蒿依長松低頭拜東野願得終始如駏蛩東野不迴頭有如寸莛撞鉅鍾吾</hi>
<hi>願身為雲東野化為龍四方上下逐東野雖有離别無由逢</hi>刻畫無鹽捧心漫西施<lb/>
之學<hi>周顗傳何乃刻畫無鹽唐突西施也詳見前荘子師金曰西施病心而矉其里之醜人見而美之歸</hi>
<hi>亦捧心而效其矉里之富人見之閉門而不出貧人見之挈妻子而去之彼知美矉而不知矉之所以美李詩</hi>
<hi>娥睂不可妬況乃效其矉</hi>
　　代回當陽林宰<hi>鎰○當陽漢屬南郡又為臨沮縣晉臨沮屬襄陽來二繇俱屬南郡</hi>
　　<hi>後梁置平州又置安居縣廢臨沮隋開皇置玉州未幾州郡竝廢屬江陵州大業改荆臺後廢唐武</hi>
<pb n="KR4d0323_WYG_033-25b"/>
　　<hi>德置平州又名玉州宋開寳五年置荆門軍治當陽</hi>
老夫髦矣曳履可慙<hi>左傳老夫髦矣無能為也曲禮八十九十曰髦</hi>令尹何如<lb/>
飛牋見問恭惟某官名父之子<hi>蕭育之傳以育名父子著才能王述傳王導謂</hi>
<hi>述曰名父之子不患無禄屈臨小縣自不宜耳山谷詩慶州名父子</hi>克世其家學裘之功<lb/>
已深寜能無譜<hi>南史山陰東土大縣難為長官傅僧祐在縣有稱子琰為武康令遷山陰令尤</hi>
<hi>明察又著名二縣皆謂之傅聖父子竝著竒績時云諸傅有治縣譜子孫相傳不以示人時劉𤣥明亦有吏能</hi>
<hi>歴山陰令政常為天下苐一琰子劌代𤣥明為山陰問之𤣥明答曰我有竒術卿家譜所不載臨别當相示既</hi>
<hi>曰作縣令唯日食一升飯莫飲酒此第一䇿也</hi>製錦之技既敏㑹即策勳某自<lb/>
<pb n="KR4d0323_WYG_033-26a"/>
笑龍鍾寜堪鳩僝<hi>見前</hi>空憐往日識野鶴於未仙<hi>東坡詩何人更</hi>
<hi>識嵇中㪚野鶴昻藏未是仙</hi>猶幸殘年見名駒之汗血<hi>杜詩驊騮作駒已汗血鷙</hi>
<hi>鳥舉翮連青雲</hi>
　　代回麗水張宰<hi>元煥○此啟徽本後有錯簡今依抄本改正○麗水本漢回浦縣地</hi>
　　<hi>東漢為章安縣呉為臨海郡松陽縣晉屬臨海又屬永嘉隋平陳分松陽東界置括蒼縣為處州治</hi>
　　<hi>所唐大厯十四年改蒼水縣</hi>
西崦投閒冐誤恩之起廢<hi>崦音淹崦嵫山名山海經鳥䑕同穴西南曰崦嵫下有虞</hi>
<hi>泉日所入韓文投閒置散晉書蔡謨傳昔階謬恩蒙忝非據東坡集荷先帝之誤恩又計此誤恩必難安處栁</hi>
<pb n="KR4d0323_WYG_033-26b"/>
<hi>文今兹是州起廢者二焉</hi>南隣借潤駢好語以嘘枯<hi>白樂天詩今朝自校擡頭語先</hi>
<hi>問南隣有酒無李賀詩沙路歸来聞好語東坡詩輦路歸来聞好語又山寺歸来聞好語鄭泰傳孔公緒清談</hi>
<hi>高論嘘枯吹生</hi>返璧未能<hi>左傳受/餐返璧</hi>報瓊何有<hi>詩報之以瓊琚毛傳瓊玉之美者</hi>
恭惟某官人門秀整<hi>見首條</hi>地望髙華鳬未来京花已開<lb/>
於滿縣<hi>風俗通義王喬為業令毎月朔嘗詣臺朝臨至時常有雙鳬從南飛来李詩河陽花作縣竝詳</hi>
<hi>見前</hi>蝗不入境麥自秀於兩岐<hi>魯恭傳拜中牟令郡國螟傷禾犬牙緣界不入中牟</hi>
<hi>卓茂傳為宻令平帝時天下大蝗河南二十餘縣皆被其災獨不入宻縣界東觀漢記張堪為漁陽太守勸民</hi>
<hi>耕種以致殷富百姓歌曰桑無附枝麥穗兩岐張君為政樂不可支○此下徽本有脱簡補續云某寤寐懐歸</hi>
<pb n="KR4d0323_WYG_033-27a"/>
<hi>倦遊已乆沭誨音之已厚虗辱品題愧馳謁之未能但慙衰朽與上文不相蒙今依家藏本改正如後</hi>行<lb/>
用最聞即膺世選<hi>尚書世選爾勞</hi>某髮真種種<hi>左傳余髮如此種種余奚能為</hi>
心已休休<hi>見前</hi>懼方命之見誅<hi>尚書方命圮族</hi>聊强顔而入侍不<lb/>
能者止更數月以乞歸儻疾其驅或一面而後去<lb/>
　　代回常寜曹宰<hi>輔世○常寜已見○此後二條徽本闕今補</hi>
老夫髦矣誤隨弓旌之招<hi>家語旌以招大夫弓以招士詩翹翹車乘招我以弓文選</hi>
<hi>納旌弓於鉉台餘見前</hi>令尹何如更加錦繡之贈寘慙無所<hi>陳書蕭摩</hi>
<hi>訶傳老夫受脈專征不能戰勝攻取今被圍逼慙寘無地</hi>懐感有之恭惟某官抱挾<lb/>
<pb n="KR4d0323_WYG_033-27b"/>
長材踐揚膴仕<hi>詩𤨏𤨏姻亞則無膴仕</hi>展驥足於百里料亦賢勞<lb/>
<hi>見前</hi>缺鹿鳴之三章猶稽改秩<hi>禮記小雅肄三官其始也鄭注小雅之三謂鹿鳴四</hi>
<hi>牡皇皇者華也孔疏按鄉飲酒禮燕禮皆歌鹿鳴四牡皇皇者華又穆叔如晉歌小雅三篇故知鹿鳴四牡皇</hi>
<hi>皇者華也</hi>權勢逼迫無患有司不公<hi>韓文行患不能成無患有司之不公</hi>政化<lb/>
流聞惟善能舉其類蠖伸於屈<hi>易尺蠖之屈以求伸也</hi>鵬怒則飛<lb/>
<hi>荘子鵬怒而飛翼若垂天之雲</hi>姑安種秫之期<hi>秫食律切説文稷之黏者増韻糯也陶濳傳在</hi>
<hi>縣公田悉令種秫</hi>以俟及𤓰之代某儀圖莫助有味薦賢<hi>見前</hi>借<lb/>
聽於聾求道於盲莫報勤渠之意<hi>昌黎答陳生書今之負名譽享顯榮者在</hi>
<pb n="KR4d0323_WYG_033-28a"/>
<hi>上位幾人足下求連化之術不於其人乃以訪愈是所謂借聽於聾求道於盲雖其請之勤勤教之云云未有</hi>
<hi>見其得者也</hi>加膏而光養根而實更伸頌禱之私<hi>昌黎答李翊書養其</hi>
<hi>根而竢其實加其膏而希其光根之茂者其實逺膏之沃者其光曄</hi>
　　代回興寜廖宰<hi>槻○興寜本龍川縣地晉置興寜縣屬東筦郡隋屬龍川郡唐屬循</hi>
　　<hi>州貞觀省齊昌縣入焉南唐改齊昌府宋仍為縣</hi>
鴻飛踏雪談舊事以無人<hi>東坡詩人生到處知何似應似飛鴻踏雪泥詳見前</hi>烹<lb/>
鯉得書知故人之有子因之喚夢<hi>山谷詩為公喚起黃州夢</hi>何以報<lb/>
嘉恭惟某官父教之忠世濟其美<hi>見前</hi>蚤回翔於簿領似<lb/>
<pb n="KR4d0323_WYG_033-28b"/>
屈鸞棲<hi>禮記翔回焉梁書朱异傳當局簿領伏挺傳簿領流廢王瞻傳不廢簿領劉孝綽傳簿領亦宜</hi>
<hi>稍習何敬容傳勤于簿領又簿領文案不復經懐陳書黃法氍傳便書疏閑明簿領南史張率傳未嘗留心簿</hi>
<hi>領</hi>稍剸決於紏曹諒多鶚薦顧動鳴絃之興欲明製錦<lb/>
之才㑹觀棠蔭之成亟騰善最<hi>竝見前</hi>雖在梅花之外必<lb/>
有賞音<hi>杜詩漢節梅花外春城海水邉</hi>某夕陽在山<hi>爾雅山西曰夕陽郭璞注暮乃見日</hi>
<hi>邢昺疏日即陽也暮始得陽故名夕陽詩度其夕陽豳居允荒是也宋景文公筆記云莒公嘗言夕陽朝陽指</hi>
<hi>山之處耳後人以夕陽謂斜日誤矣劉琨詩云夕陽忽西流古人亦誤用乆矣</hi>浮雲出岫乃蒙<lb/>
篋笥之不遺千里所期願以民社而自愛<lb/>
<pb n="KR4d0323_WYG_033-29a"/>
　　回新西水勾龍知縣<hi>西水縣本秦閬中縣地後周置西水縣宋屬閬中元省新</hi>
　　<hi>并新政西水三縣入南部縣今因之屬保寜府西水故城在今府西二十里</hi>
僮僕来迎知已返柴桑之里<hi>歸去来辭僮僕歡迎稚子候門柴桑城在今九江府</hi>
<hi>城南九十里漢置柴桑縣屬豫章郡隋改曰湓城柴桑山在德化縣西南九十里近栗里源靖節祠在焉白樂</hi>
<hi>天訪陶公舊宅詩今来訪故宅森若君在前不慕樽有酒不慕琴無絃柴桑故村路栗里舊山川不見籬下菊</hi>
<hi>但餘爐中煙</hi>舍館未定無敢過干木之廬<hi>史記魏世家文矦受子夏經藝客段</hi>
<hi>干木過其廬未嘗不式也</hi>敢圖将進趦趄之間<hi>韓文足将進而趦趄</hi>竟蒙先垂<lb/>
特達之顧<hi>見前</hi>恭惟某官蜀都秀望<hi>王雅傳帝以恭等為當時秀望</hi>漢殿<lb/>
<pb n="KR4d0323_WYG_033-29b"/>
巍科跨躡犍䍧良鬱康荘之驥歩<hi>犍為䍧牱皆郡名爾雅道路五達謂之康</hi>
<hi>六達謂之荘栁詩秦民啼畎畝周士舞康荘</hi>鞭笞鸞鳳乆棲官舍之燕巢<hi>韓詩</hi>
<hi>上界真人足官府豈如散仙鞭笞鸞鳳終日相追陪</hi>兹聞西水之鳴琴行趂東風<lb/>
之叱馭劒門天下壮時皆收攬於胸中<hi>杜詩惟天有設險劒閣天下壮</hi>
<hi>連山抱西南石角皆北向西崖崇墉倚刻畫城郭状一夫怒當闗百萬未可傍</hi>閬州城南稀更<lb/>
合包羅於筆下<hi>杜詩閬水歌嘉陵江色何所似石黛碧玉相因依正憐日破浪花出更復春從</hi>
<hi>沙際歸巴童蕩漿倚側過水鷄銜魚米去飛閬中勝事可腸斷閬州城南天下稀</hi>藉未召卓茂<lb/>
於密令<hi>卓茂傳遷茂為京部丞密人老少皆涕泣隨送光武即位先訪求茂乃下詔曰前密令卓茂束</hi>
<pb n="KR4d0323_WYG_033-30a"/>
<hi>身自修執節淳固誠能為人所不能為夫名冠天下當受天下重賞今以茂為太傅封襃德矦</hi>㑹有言<lb/>
茍變於衛矦<hi>通鑑子思言茍變於衛矦曰其材可將五百乗公曰吾知其可將然變嘗為吏賦于</hi>
<hi>民而食人二鷄子故弗用也子思曰夫聖人之官人猶匠之用木也取其所長棄其所短故杞梓合抱而有數</hi>
<hi>尺之朽良工不棄今若處戰國之世選爪牙之士而以二卵棄干城之將此不可使聞於隣國也</hi>某兹<lb/>
戍雪邉<hi>杜詩鷗鳥鏡裡来闗山雪邉看</hi>在公宇下<hi>左傳况在衛君之宇下而敢有異志又大</hi>
<hi>國在敝邑之宇下是以告急按大國敝邑顛倒宜云敝邑在大國之宇下世説庾太尉少為王眉子所知庾遏</hi>
<hi>江漢王曰庇其宇下使人㤀寒暑</hi>置漢陽之薤方當求聽於骾言種河<lb/>
陽之花又恐亟飛於鳬舄<hi>俱見前</hi>
<pb n="KR4d0323_WYG_033-30b"/>
　　回新榮徳王知縣<hi>子勉○榮徳本漢南安縣地齊屬南安郡隋置太牢縣屬資州</hi>
　　<hi>唐析太牢置旭川縣以縣置榮州天寳初改和義郡乾元初又為榮州宋初因之治榮徳縣後陞為</hi>
　　<hi>紹熈府</hi>
倦甚衰翁已作歸歟之計<hi>杜詩肺氣久衰翁</hi>賢哉令尹甫聞至<lb/>
止之音<hi>甫始也</hi>有勤屬辭良髙陳誼恭惟某官才優世濟<lb/>
學富家傳頌聖主之得賢遥遥風烈<hi>王襃傳益州刺史奏襃有軼材上乃</hi>
<hi>徴襃既至詔襃為聖主得賢臣頌其意文多不載</hi>移忠臣而為孝挺挺雲仍<hi>孝經</hi>
<hi>君子之事親孝故忠可移于君王尊傳王陽為益州刺史行部至卭郲九折阪歎曰奉先人遺體奈何數乘此</hi>
<pb n="KR4d0323_WYG_033-31a"/>
<hi>險後以病去及尊為刺史至其阪問史曰此非王陽所畏道耶吏對曰是尊叱其馭曰驅之王陽為孝子王尊</hi>
<hi>為忠臣</hi>若為牛刀之割鷄更欲蟻封而試馬<hi>見前</hi>三榮之强<lb/>
名郡縣井有仁焉<hi>井有仁焉注疏皆以為仁人墮井此借用榮州即今嘉定州榮縣蓋蜀鹽</hi>
<hi>出於井寛之則民受其惠故曰井有仁焉</hi>兩年括利錙銖泉之竭矣<hi>詩池之竭矣不</hi>
<hi>云自頻泉之竭矣不云自中箋泉中水生則益深水不生則竭此亦借指井鹽</hi>或恐一鷄之損<lb/>
尚俟雙鳬之来幸疾華鑣<hi>鑣馬銜也韓詩清塗振華鑣</hi>以别利器<hi>虞詡</hi>
<hi>傳不遇盤根錯節何以别利器乎</hi>某﨑嶇一障坎壈兩朞<hi>坎苦感切説文䧟也増韻</hi>
<hi>儉也小阱也壈盧敢切坎壈不平一日失志也增韻屯蹇不得志也楚辭志坎壈而不違杜詩但看古来盛名</hi>
<pb n="KR4d0323_WYG_033-31b"/>
<hi>下終日坎壈纒其身</hi>秋水落霞已決尋盟於鷗鷺<hi>膝王閣序落霞與孤鶩齊飛秋</hi>
<hi>水共長天一色山谷詩惟有白鷗盟未寒又老驥心雖在白鷗盟已寒</hi>春雷奮地尚觀運<lb/>
化之魚龍<hi>易雷出地奮豫孔疏雷是陽氣之聲奮是震動之状雷既出地震動萬物被陽氣而生各</hi>
<hi>皆逸豫</hi>
　　回王知縣<hi>應酉</hi>
求士為國輒剡牘於公車博我以文敢收恩於私室<hi>見前</hi>
一謙厚甚三復悚然恭惟某官學問淵源器能凝逺揚<lb/>
雄有河東之賦吹嘘宜上於九天<hi>杜詩揚雄更有河東賦唯待吹嘘送上天</hi>
<pb n="KR4d0323_WYG_033-32a"/>
温造空冀北之羣羅致敢違於三月<hi>昌黎送温處士赴河陽軍序大夫烏</hi>
<hi>公以鈇鉞鎮河陽之三月以石生為才以禮為羅羅而致之幕下未數月也以温生為才於是以石生為媒以</hi>
<hi>禮為羅又羅而致之幕下餘詳前</hi>兹表一鶚聊助雙鳬何勤四六之貽<lb/>
更致再三之謝某推轂有味<hi>竝見前</hi>引鼎不程<hi>禮記引重鼎不程其</hi>
<hi>力詳見前</hi>諸侯薦人與之諸侯安敢自必於天子國士遇我<lb/>
報以國士所祈自拔於衆人<hi>見前</hi>
　　回遂寜青石席知縣<hi>遂寜為漢廣漢縣又分為德陽縣東晉於德陽縣界東南</hi>
　　<hi>置遂寜郡後周置遂州又改曰石山郡唐改為遂州改遂寜郡復為遂州陞東川防禦使又陞武信</hi>
<pb n="KR4d0323_WYG_033-32b"/>
　　<hi>軍節度宋因之提舉合遂等七州兵甲徽宗濳邸陞遂寜府元改為州今為縣𨽻潼川府青石縣在</hi>
　　<hi>州北五十里舊名晉興西魏改青石隋唐屬遂州宋屬遂寜府元併入小溪縣又併入遂寜州今為</hi>
　　<hi>遂寜縣青石山在今蓬溪縣南一百七十里山有青石可為鍾磬縣以此得名</hi>
伏以十年一别謂已造於筍班萬里重来胡尚淹於花<lb/>
縣逺勤一介見畀雙鱗<hi>竝見前</hi>恭惟某官政地名家祖風<lb/>
餘韻<hi>魏謩傳挺挺有祖風烈</hi>故國之非喬木將在蘭蓀<hi>説文蓀香草也陶隠</hi>
<hi>居云蓀生溪側似石菖蒲而葉無脊亦作荃</hi>大厦之無棄材寜遺杞梓<hi>韓詩大匠</hi>
<hi>無棄材尋尺各有施況當營都邑杞梓用不疑</hi>顧限七階之選<hi>見前</hi>復疇百里之<lb/>
<pb n="KR4d0323_WYG_033-33a"/>
庸<hi>栁文皇天疇庸審厥保承</hi>㑹由晉興<hi>解見題下</hi>徑登魏闕某去此十暑<lb/>
<hi>杜詩十暑岷山葛</hi>依然一寒<hi>范雎傳范叔/一寒如此哉</hi>不獨再辱於甄陶<hi>蜀志</hi>
<hi>譙周傳再辱之恥何與一辱</hi>俾守三榮之保障紙書賢於十部過勤<lb/>
聫璧之貽終日雖則七襄終愧雙金之報<hi>俱見前</hi>
　　回盤石李知縣<hi>盤石即漢犍為郡之資中縣後周改盤石縣以州北有石如盤陀得</hi>
　　<hi>名徙資州治此兼置資中郡隋初廢郡後改州為資陽郡唐改郡為資州天寳初復為郡乾元初又</hi>
　　<hi>為州宋為資州治元省入簡州今成都府資縣是也</hi>
一麾假守獲託鄭鄉十部遺書過勤郇翰<hi>見前</hi>愧先施之<lb/>
<pb n="KR4d0323_WYG_033-33b"/>
不敏仰厚意以安窮<hi>韓文仰盛徳以安窮兮</hi>恭惟某官唐太白之<lb/>
家蜀仲元之𣲖<hi>李仲元見法言見前</hi>麟為聖人出也亦既在郊<hi>韓文</hi>
<hi>麟之出必有聖人在乎位麟為聖人出也詳見前</hi>鳳覽德輝下之是宜巢閣<hi>賈誼</hi>
<hi>傳鳯皇翔於千仞兮覽徳輝而下之尚書中候堯即政七十載鳳凰止庭巢阿閣讙樹</hi>顧屈一同<lb/>
之尹式騰三異之聲<hi>見前</hi>君子學道則愛人諒牛刀之立<lb/>
解縣令承流而宣化佇鳬舄之橫飛<hi>董仲舒傳今之郡守縣令民之師帥</hi>
<hi>所使承流而宣化也</hi>某濫號專城適逢竭澤<hi>見前</hi>是邦大夫之賢者<lb/>
何以教之<hi>東坡答楊屯田啟聽其言信仁人之溥哉居是邦蓋大夫之賢者</hi>吾黨小子<lb/>
<pb n="KR4d0323_WYG_033-34a"/>
之斐然願有請也<lb/>
　　回劍門王知縣<hi>劍門本漢葭萌縣地蜀先主以霍峻為梓桐太守是時有劍門縣有</hi>
　　<hi>閣道至險及有閣尉諸葛武矦於此立劍門秦苻堅遣余成冦蜀攻二劍克之始有二劍之號隋置</hi>
　　<hi>閣之地皆有闗官而於二劍尚未置闗唐置劍門縣劍門始置闗又有大劍戍小劍鎮五代時董璋</hi>
　　<hi>遣兵扼劍門闗為七砦又於闗北置永定闗宋伐蜀克劒門擒蜀將王昭逺以劒門縣隸劒門闗兵</hi>
　　<hi>馬都監主之南渡以来劍門闗亦列在利路十七郡之數領縣一治劒門</hi>
分榮徳之麾濫乘一障<hi>見前</hi>聞湛恩之閥實冠四封<hi>司馬相如</hi>
<hi>傳湛恩汪穢湛讀曰沈穢於喙反左傳我有四封而詰其盜史記張儀傳繕甲厲兵守四封之内</hi>未遂<lb/>
<pb n="KR4d0323_WYG_033-34b"/>
盍簪<hi>易朋盍簪注疏盍合也簪疾也若能不疑於物以信待之則衆隂羣朋合聚而疾来也此借用王荆</hi>
<hi>公詩天涯無路盍朋簪歐陽公詩惜予不與朋合簪</hi>猥勤貽翰恭惟某官人門具<lb/>
美天分夙髙<hi>竝見前</hi>此笏乃今甘棠式光龜組<hi>新唐書魏謩傳此笏</hi>
<hi>乃今甘棠衛宏漢舊儀列侯黃金印龜鈕文曰印丞相將軍黃金印龜鈕文曰章</hi>故國非謂喬<lb/>
木蓋在象賢藉魁竒忠信之才<hi>韓文意必有魁竒忠信材徳之民生其間</hi>守<lb/>
崢嶸崔嵬之險<hi>蜀道難劍閣崢嶸而崔嵬一夫當闗萬夫莫開</hi>佇交鶚薦徑作<lb/>
飛鳬某濫剖銅符獲倚珂里<hi>張嘉佑傳嘉佑任金吾昆弟毎朝軒葢騶輿盈閭巷</hi>
<hi>世號所居日鳴珂里</hi>未見顔色願聞拔薤之規<hi>見前</hi>聊欲絃歌尚邇<lb/>
<pb n="KR4d0323_WYG_033-35a"/>
伐柯之則<hi>陶濳傳聊欲絃歌以為三徑之資可乎</hi>
　　回新應靈趙知縣<hi>與侃○榮州唐為應靈州改和義郡後為榮州宋立應靈縣與</hi>
　　<hi>榮徳威逺資官同隸榮州今廢</hi>
瞻五潢之𣲖知敬清流<hi>漢天文志軫西宫咸池曰天五潢晉天文志三柱九星在畢北</hi>
<hi>其中五星日天潢三國志注沐並戒子書材質滓濁汚於清流</hi>懐百里之章將迎新尹<lb/>
有勤一介先畀雙鱗恭惟某官大雅不羣<hi>並見前</hi>小宗繼<lb/>
别<hi>禮記别子為祖繼别為宗繼禰者為小宗注諸侯之庶子别為後世之始祖也謂之别子者公子不得稱</hi>
<hi>先君别子之世長子為其族人為宗所謂百世不遷之宗别子庶子之長子為其昆弟為宗也謂之小宗者以</hi>
<pb n="KR4d0323_WYG_033-35b"/>
<hi>其將遷也</hi>精石渠五經之學豈必秘鴻寶之藏<hi>劉向傳㑹立榖粱春秋召</hi>
<hi>更生受榖粱講論五經于石渠淮南有枕中鴻寳苑秘書言神仙使鬼物為金之術及鄒衍重道延命方世人</hi>
<hi>莫見而更生父徳治淮南獄得其書更生幼而讀誦以為竒獻之</hi>酌玻瓈七寶之杯自<lb/>
合受龍巾之寵<hi>李翰林别集序太白進清平調詞三章上命梨園子弟略約調撫絲竹使李龜</hi>
<hi>年歌之上調玉笛以倚曲太直妃持玻瓈七寳杯酌西涼州葡萄酒笑領歌詞意甚厚妃飲罷斂繡巾重拜</hi>
乃肯宰山水之縣殆欲聞絃歌之聲一同懽然三異近<lb/>
只<hi>並見前</hi>某濫兹試郡幸甚得朋<hi>易西南得朋東北喪朋注西南致養之地與坤</hi>
<hi>同道者也故曰得朋杜詩遲暮嗟為客西南喜得朋</hi>似聞製錦之刀既有所試更<lb/>
<pb n="KR4d0323_WYG_033-36a"/>
冀發硎之刃早疾其驅<hi>見前</hi>
　　回三縣知縣<hi>三縣蓋威逺資官應靈皆榮州所轄</hi>
出幕㒺功一星周矣<hi>杜詩十年出幕府自可持旌麾尚書敷同日奏㒺功左傳十二年謂</hi>
<hi>一終一星終也注嵗星十二嵗而一周</hi>分符非據二火曄然<hi>易非所據而據焉道經云</hi>
<hi>兩火一刀可以逃言剡中多名山可避災也榮字亦二火故云</hi>賴有同官之良或可聫<lb/>
事而治伏惟某官揆才膚敏迪徳浚明學古入官小試<lb/>
子男之國<hi>尚書學古入官議事以制孔注言當先學古訓然後入官治政</hi>凝民以政共<lb/>
知父母之心佇交一鶚之章即趣雙鳬之覲某濫兹假<lb/>
<pb n="KR4d0323_WYG_033-36b"/>
守幸甚為寮共惟帝臣正頼同心之恊濟<hi>尚書萬邦黎獻共惟帝臣</hi>
<hi>孔傳萬國衆賢共為帝臣</hi>頗哀老子諒無袖手以旁觀<hi>馬援傳頗哀老子使得遨</hi>
<hi>遊韓文巧匠旁觀縮手袖間</hi>
　　回資官文知縣<hi>資官亦屬榮州今廢此啟葢為徴發愆期故多誚讓之辭</hi>
無嚴諸侯必反之君方養勇<hi>趙歧注無有尊嚴諸侯可敬者以惡聲加已已必以</hi>
<hi>惡聲報之所養育勇氣如是</hi>與老人期後何也僕欲踐言<hi>張良傳父去里所復</hi>
<hi>還日孺子可教矣後五日平明與我期此良因怪之跪曰諾五日平明更往父已先在怒曰與老人期後何也</hi>
比立青紫囊以馳<hi>束觀漢記制尚書以青布囊素封書謝𤣥傳好佩紫羅香囊此青紫囊蓋</hi>
<pb n="KR4d0323_WYG_033-37a"/>
<hi>用以盛文書者如丙吉傳赤白囊之類</hi>欲易黄皂衣之擾<hi>谷永傳皂衣之吏此黄皂衣蓋</hi>
<hi>指吏胥輩</hi>不虞返斾<hi>斾蒲蓋切説文繼旐之旗沛然而垂廣韻旗也繫旐曰斾左傳令尹南轅反斾</hi>
<hi>注將歸也</hi>更自寒盟<hi>左傳呉子使太宰嚭請尋盟公不欲使子貢對曰盟所以周信也寡君以為茍</hi>
<hi>有盟焉弗可改也已若有可改日盟何益今吾子必曰尋盟若可尋也亦可寒也尋温寒歇也言若重温使熱</hi>
<hi>亦可歇之使寒</hi>同僚敢不盡心自闗大體<hi>左傳吾嘗同僚敢不盡心乎丙吉傳以吉</hi>
<hi>知大體</hi>未信以為厲已故示小懲<hi>易小懲大戒</hi>兹望白圭之磨<lb/>
且聽青氊之復<hi>見前</hi>信近於義言可復也已更寛期㑹之<lb/>
程<hi>賈誼傳大臣特以簿書不報期㑹之間以為大故</hi>過而能改善莫大焉幸無<lb/>
<pb n="KR4d0323_WYG_033-37b"/>
託催科之拙<hi>左傳人誰無過過而能改善莫大焉</hi>
　　回新宜賔黄知縣<hi>慥○宜賔本漢犍為郡僰道縣後周改外江縣隋復為僰道縣</hi>
　　<hi>唐為義賔縣宋改宜賔為叙州治所</hi>
恭審榮分蒲璧入覲蘭陔<hi>束晢補亾詩南陔孝子相戒以養也循彼南陔言采其蘭</hi>
<hi>眷戀庭闈心不遑安</hi>牛刀割鷄更遡倒流之三峽<hi>杜詩詞源倒流三峽水</hi>鳳<lb/>
簫駕鶴来寜未老之雙親<hi>列仙傳蕭史秦穆公時善吹簫能致白鶴孔雀公女字弄</hi>
<hi>玉好之以妻焉遂教弄玉作鳳鳴居數十年鳳凰来止其屋為作鳯臺夫婦止其上不下數年一旦皆隨鳳凰</hi>
<hi>飛去故秦氏作鳳女祠</hi>喜氣先驅歡聲夾道<hi>韓文夾道而疾馳</hi>恭惟某官<lb/>
<pb n="KR4d0323_WYG_033-38a"/>
器資膚敏業履崇竑讀江夏未見之書盍登東觀<hi>黄香傳香</hi>
<hi>博學經典究精道術能文章京師號曰天下無雙江夏黃童初除郎中肅宗詔香詣東觀讀所未嘗見書</hi>講<lb/>
延平相傳之學宜侍西廂<hi>宋道學傳李侗字愿中南劍州劍浦人年二十四聞蜀人</hi>
<hi>羅從彦得河洛之學從游累年從彦令靜中看喜怒哀樂未發前氣象而求所謂中者學者稱為延平先生周</hi>
<hi>昌傳側耳於東廂聽注正寢之東西室皆曰箱言如箱篋之形上林賦象輿婉僤於西清注西清者西箱清淨</hi>
<hi>之處</hi>若為出邾子之城<hi>邾曹姓顓頊之後周武王封其苖裔邾俠為附庸齊桓公行霸邾儀</hi>
<hi>父附從進爵稱子説文邾江夏縣漢衡山王呉芮所都呉芮傳立芮為衡山王都邾</hi>還又宰僰侯<lb/>
之國<hi>説文僰犍為蠻夷从人棘聲司馬相如傳略通夜郎僰中注駹筰卬僰四種皆夷名地理志犍為郡</hi>
<pb n="KR4d0323_WYG_033-38b"/>
<hi>僰道注莽曰僰治應劭曰古僰侯國音蒲北反即今叙州府宜賔縣地互見第八巻</hi>烏殆思於反<lb/>
哺<hi>杜詩林烏反哺聲詳見前</hi>燕亦急於歸梁種滿縣之花聊復爾耳<lb/>
<hi>見前</hi>采行潦之藻其順矣乎<hi>詩于以采藻于彼行潦毛傳藻聚藻也行潦流潦也孔疏</hi>
<hi>大夫之妻將行嫁欲為教成之祭言往何處采此藻菜于彼流潦之中采之其順矣乎所謂以順為正也蓋黄</hi>
<hi>令時有婚姻之事</hi>付笑談於青油<hi>韓詩談笑/青油幕</hi>養聲名於丹闕<hi>李詩</hi>
<hi>揚娥入丹闕</hi>鴻漸於陸不素飽也正佇来儀<hi>易漸六三鴻漸於磐飲食衎衎</hi>
<hi>吉象曰飲食衎衎不素飽也正義曰素無禄養今日得之故願莫先焉上九鴻漸于陸其羽可用為儀吉象曰</hi>
<hi>其羽可用為儀不可亂也王弼曰峨峨清逺儀可貴也</hi>鶴鳴在隂其子和之何辭<lb/>
<pb n="KR4d0323_WYG_033-39a"/>
好爵<hi>易鶴鳴在隂其子和之我有好爵吾與爾縻之王弼曰立誠篤至雖在闇昩物亦應焉不私權利唯</hi>
<hi>徳是與縻散也</hi>某蹣跚老矣<hi>司馬相如傳媻姍勃窣上金隄媻姍通作蹣跚</hi>踸踔依然<lb/>
<hi>莊子夔踸踔注足蹋也</hi>但深吾愛吾廬之思<hi>陶詩孟夏草木長遶屋樹扶踈衆鳥欣有</hi>
<hi>託吾亦愛吾廬</hi>濫叨我任我輦之役<hi>詩我任我輦我車我牛注轉運之役有負任者有輓</hi>
<hi>輦者有将車者有牽傍牛者</hi>所幸依闑外之制<hi>馮唐傳上古王者遣将也跪而推轂曰闑</hi>
<hi>以内寡人制之闑以外将軍制之注門中橛為闑音牛列反</hi>且獲聞庭下之趨悵銅<lb/>
駝陌上之十年<hi>陸機洛陽記洛陽有銅駝街漢鑄十二枚在宫南四㑹道相對俗語云金馬門</hi>
<hi>外聚羣賢銅駝陌上集少年師古曰亦云銅駝街在洛陽西京無也晉懐帝紀歩出西掖門至銅駝街陳書徐</hi>
<pb n="KR4d0323_WYG_033-39b"/>
<hi>陵傳盧龍之徑於彼新開銅駝之街於我長閉</hi>獲金馬坊中之再見<hi>方與勝覽金馬坊在</hi>
<hi>成都府金馬碧鷄祠前漢宣帝聞益州有金馬碧鷄之神遣諫議大夫王襃持節醮祭而致之宋賜額名昭應</hi>
<hi>廟封其神為靈光侯</hi>莫懐漫刺<hi>禰衡傳初来遊許下始達潁川乃隂懐一刺既而無所之適至於刺</hi>
<hi>字漫滅</hi>驚辱儷牋數面成親況嘗綴葭莩之契<hi>陶靖節答龎參軍詩</hi>
<hi>序諺云數面成親舊汛情過此者乎山谷詩數面尚成親況乃居相棟説文莩草也一曰葭中白皮中山王傳</hi>
<hi>非有葭莩之親鴻毛之重師古曰葭蘆也莩其筒中白皮至薄者葭莩喻著鴻毛喻輕薄甚也莩音孚</hi>論<lb/>
心道舊所願聞藥石之言<hi>新唐書髙季輔傳數上書言得失辭誠切至帝賜鍾乳一</hi>
<hi>劑曰而進藥石之言朕以藥石相報</hi>欣幸惟深敷棻㒺既<hi>見前</hi>
<pb n="KR4d0323_WYG_033-40a"/>
　　回崇仁趙知縣<hi>崇仁已見</hi>
隣枌榆之社聞飛禮樂之英<hi>通典漢髙帝初起禱豐枌榆社二年東擊項籍還入</hi>
<hi>闗因名縣為公社後四年天下定詔御史令豐謹枌榆社注枌白榆社在豐東北十五里或曰枌榆鄉名高帝</hi>
<hi>里社南史齊世祖在東宫日嘗於𤣥圃宴集沈文季數勸禇淵酒淵甚不平啟世祖曰沈文季謂淵經為其郡</hi>
<hi>數加淵酒文季曰惟桑與梓必恭敬止豈如明府亡國失土不識枌榆互見前</hi>宰松桂之林知<lb/>
報詩書之政<hi>韓詩出宰山水縣讀書松桂林</hi>萬里偶馳於蜀道<hi>見前</hi>一㕓<lb/>
實受於滕仁<hi>李其邑人</hi>未遑馳箋猥辱委翰恭惟某官不羣<lb/>
卓爾無敵飄然<hi>見前</hi>薫南豐之香文章有種<hi>杜牧詩髙摘屈宋豔濃薰</hi>
<pb n="KR4d0323_WYG_033-40b"/>
<hi>班馬香陳後山詩向来一瓣香敬為曽南豐</hi>樂東平之善性行無瑕<hi>左傳心茍無瑕</hi>
<hi>何惜乎無家</hi>摘髭俯拾於巍科<hi>韓詩連年收科第若摘頷下髭</hi>策足宜騰於<lb/>
要路<hi>選詩何不策高足立登要路津</hi>留連棲鳳<hi>北史王晞嘗詣晉祠賦詩曰日落應歸去魚鳥</hi>
<hi>見留連忽有相王使至召晞不時至明日在丞相西閣祭酒盧思道謂晞曰昨被召已朱顔得不以魚鳥致怪</hi>
<hi>晞緩笑曰昨晚陶然頗以酒漿被責卿輩亦是留連之一物豈直魚鳥而已梁元帝詩人生行樂爾何處不留</hi>
<hi>連</hi>邂逅飛鳬當師旅饑饉之餘得賢明慈惠之長佇交<lb/>
鶚表徑上鴛行<hi>俱見前</hi>某弱念易盈<hi>韓詩强懐張不滿弱念缺易盈</hi>老形<lb/>
已具<hi>陳後山詩老形已具臂膝痛春事無多櫻笋来</hi>我任我輦誤令置指以觀<lb/>
<pb n="KR4d0323_WYG_033-41a"/>
風吾愛吾廬但願曲肱而飲水<hi>俱見上條</hi>惟是玉川之破屋<lb/>
<hi>韓詩玉川先生洛城裏破屋數間而已矣</hi>仰依蒲邑之茂林<hi>家語子路治蒲三年孔子過之</hi>
<hi>入其境三稱其善子貢問曰夫子未見由之政而三稱其善可得聞乎孔子曰吾見其政矣入其境田疇盡易</hi>
<hi>草菜甚闢溝洫深治此其恭敬以信故其民盡力也入其邑墻屋完固樹木甚茂此其忠信以寛故民不偷也</hi>
<hi>至其庭其庭清閑諸下用命此其明察以斷故其政不擾也</hi>易地則然行亦返曾子<lb/>
之室得人焉耳㑹當聞言偃之絃<lb/>
　　回丹稜范知縣<hi>乙孫○丹稜在眉州西八十里本漢南安縣地屬犍為郡南齊置齊</hi>
　　<hi>樂郡後周改齊樂縣隋初改丹稜縣又析置洪雅縣俱屬嘉州唐屬眉州宋復以洪雅屬嘉州丹稜</hi>
<pb n="KR4d0323_WYG_033-41b"/>
　　<hi>屬眉州</hi>眉州荀監酒<hi>辯之/</hi>李監税<hi>喆輔○原本合為一則徽本分入監</hi>
　　<hi>當官今仍合之</hi>
山壘終更已上投閒之請<hi>段㑹宗傳谷永閔其老復逺出與書戒曰毋求竒功終更</hi>
<hi>亟還韓文投閒置散</hi>江鄉改牧莫知誤渥之由<hi>唐崔敬嗣為房州刺史中宗安置在</hi>
<hi>州官吏多無禮敬獨敬嗣以親賢待之供給豐贍中宗深徳之及登位有某州刺史崔敬嗣既同姓名毎進擬</hi>
<hi>御筆超拜者數四及引與語方知誤寵</hi>方露悃以控辭荷雲牋之委貺恭<lb/>
惟<hi>知縣</hi>人門具美天分素髙<hi>見/前</hi>暫紆臺閣之登<hi>紆音於説文詘</hi>
<hi>也又曲也縈也周禮連行紆行</hi>屈試弦歌之政<hi>監酒</hi>典刑茂著學問深<lb/>
<pb n="KR4d0323_WYG_033-42a"/>
醇差池宦路之老成<hi>差池燕飛貌詩燕燕于飛差池其羽鄭箋謂張舒其尾翼</hi>主當<lb/>
糟邱之醲郁<hi>當工故切主也廣韻主當陳暄與兄子秀書速營糟邱吾将老焉韓文浸沈醲郁含</hi>
<hi>英咀華</hi>○<hi>監税</hi>器資凝粹學業端深巍峩名第之英淹卹<lb/>
征商之𣙜<hi>卹通作恤音與屋韻肅同説文憂也左傳晉人曰天禍魯國君淹恤於外</hi>恢恢游<lb/>
刃足立解於千牛整整華鑣可坐空於凡馬<hi>杜牧之詩整整復斜</hi>
<hi>斜</hi>佇公車之交剡即要路之疾驅某五技已窮<hi>見前</hi>再鼓<lb/>
愈淡<hi>韓詩有琴具徽絃再鼔聽愈淡</hi>已乞歸銅陵之磴或許告還<hi>石磴在撫</hi>
<hi>州城西三十二里銅山謝靈運入華子岡麻源第三谷詩銅陵映碧澗石磴瀉紅泉</hi>儻共飲玻瓈<lb/>
<pb n="KR4d0323_WYG_033-42b"/>
之江尚希愛助<hi>玻瓈江即蜀江在眉州城外漢安帝以蜀都廣漢犍為為三蜀故名蜀江東坡</hi>
<hi>送楊孟容詩我家峨眉隂與子同一邦相望六十里共飲玻瓈江</hi>
　　回新神泉史知縣<hi>大川○神泉本漢涪縣地晉僑置西充國以縣屬巴西郡隋屬</hi>
　　<hi>金山郡開皇改神泉唐屬綿州宋置石泉軍以龍安神泉隸焉今廢神泉在縣西平地冬温夏沸氣</hi>
　　<hi>如附子能愈衆疾今亦不驗矣</hi>
依芙蓉之幕嘗辱贈言<hi>荀子贈人以言重於金石珠玉</hi>宰松桂之林未<lb/>
遑執訊<hi>韓詩出宰山水縣讀書松桂林詩執訊連連詳見前</hi>兹守鳴珂之里<hi>見前回劒</hi>
<hi>門王知縣條</hi>還蒙投璧之光恭惟某官器宇宏深<hi>梁書朱异傳器宇𢎞</hi>
<pb n="KR4d0323_WYG_033-43a"/>
<hi>深神表峯峻王僧辨傳器宇𢎞深風格詳逺</hi>丰神峻整陽休山立克世金魁<lb/>
之家玉潤冰清近續符溪之學<hi>衛玠傳玠妻父樂廣有海内重名議者以為婦</hi>
<hi>公冰清女壻玉潤</hi>暫牛刀之小試即鶚表之交飛論坡頴歐蘇<lb/>
之文既聞耳矣<hi>食貨志既聞耳矣如淳曰聞於天子之耳</hi>嗣嚴揚陳李之響<lb/>
尚寓目焉<hi>嚴君平揚雄陳子昻李白皆蜀名人陳後山詩異人間出駭四方嚴王陳李司馬揚左傳</hi>
<hi>得臣與寓目焉言得寄目</hi>某未果避堂<hi>見前</hi>先蒙枉駕拜闗雎五章之<lb/>
貺真盈耳以洋洋<hi>毛詩闗雎五章章四句正義云五章是鄭𤣥所分</hi>歌白駒一<lb/>
束之詩無遐心而皎皎<hi>詩皎皎白駒在彼空谷生芻一束其人如玉毋金玉爾音而有</hi>
<pb n="KR4d0323_WYG_033-43b"/>
<hi>遐心正義云言乗皎皎然白駒而去之賢人令在彼大國之中矣汝於彼所至主人禮餼雖薄止有生芻一束</hi>
<hi>耳當得其人如玉者而就之不可以貪餼而棄賢也餘見前</hi>
　　回新都史知縣<hi>奉温○新都在成都府北六十五里本漢舊縣屬廣漢郡後置新都</hi>
　　<hi>郡晉徙新都郡治維縣仍屬焉梁置始康郡西魏郡廢隋改新都曰興樂縣後併入成都唐復置新</hi>
　　<hi>都縣宋因之</hi>
聞武城之歌未窺半面<hi>謝承後漢書應奉嘗詣彭城相袁賀賀時出行造車匠於内開</hi>
<hi>門出半面視奉後數十年於路見匠識而呼之北齊書楊愔聰明强識半面不㤀毎有所召問或單稱姓或單</hi>
<hi>稱名無有誤者後有選人魚漫漢自言猥賤獨不見識愔曰卿前在元子思坊騎秃尾草驢經見我不下以方</hi>
<pb n="KR4d0323_WYG_033-44a"/>
<hi>麴障面我何不識卿漫漢驚服人調之曰名以定體漫漢果自不虛互見前</hi>讀阿房之賦敢<lb/>
靳一言<hi>靳居焮切韻㑹吝也</hi>粗欲無患其不公<hi>進學解行患不能成無患有司之不</hi>
<hi>公</hi>敢冀有文以相接<hi>董仲舒傳粲然有文以相接驩然有恩以相愛此人之所以貴也</hi>
恭惟某官玉壘名閥<hi>玉壘山在灌縣西北二十九里湔水所出左思賦包玉壘以為宇郭</hi>
<hi>璞賦玉壘作東别之標杜詩玉壘浮雲變古今</hi>金魁故家文勝質質勝文不難<lb/>
百勝<hi>史記百戰百勝趙充國傳戰而百勝非善之善者也</hi>學優仕仕優學信是兩<lb/>
優戰青袍白紵之中<hi>東坡送李方叔詩青袍白紵五千人知子無怨亦無徳</hi>鏗緑<lb/>
綺黄鍾之韻<hi>梁元帝纂要古琴名有清角鳴廉修況籃脅號鐘自鳴空中繞梁緑綺焦尾鳳凰注</hi>
<pb n="KR4d0323_WYG_033-44b"/>
<hi>緑綺司馬相如琴樂叶圖徵黄鐘生一一生萬物故君子鑠金為鐘</hi>比見天地人之策本<lb/>
本元元<hi>班固西都賦元元本本殫見洽閒漢書叙傳元元本本數始於一</hi>可知果達萟<lb/>
之材恢恢綽綽漫爾吹河東之賦俾之空冀北之羣其<lb/>
叨領竹符獲依枌社<hi>並見前</hi>於我本無怨而無徳詎敢收<lb/>
私室之恩<hi>見上文</hi>贈行不以頌而以規更願直大廷之對<lb/>
<hi>昌黎送許郢州序余與使君非燕遊一朝之好也故其贈行不以頌而以規</hi>
　　回青神權縣嚴縣丞<hi>酉○青神縣在眉州南八十里本漢安南縣地屬犍為郡</hi>
　　<hi>西魏置青衣縣蓋取蠶叢氏青衣以勸農桑為名後周改青神縣併置青神郡隋初罷郡以縣屬嘉</hi>
<pb n="KR4d0323_WYG_033-45a"/>
　　<hi>州唐屬眉州宋因之</hi>
聞蜀莊之珍幸於既見<hi>王貢兩龔鮑傳序谷口有鄭子真蜀有嚴君平師古曰地理志</hi>
<hi>謂君平為遵三輔決録云子真名樸君平為尊則君平子真皆其字也蜀珍詳見前詩既見君子我心則降</hi>
見韋郇之牘得所未聞<hi>韋陟傳襲郇國公常以五色牋為書記自謂所書陟字若五朶</hi>
<hi>雲時人慕之號郇公五雲體</hi>報不成章<hi>詩不成/報章</hi>還若為贄<hi>儀禮士相見禮主人</hi>
<hi>復見之以其贄曰曏者吾子辱使某見請還贄於將命者注復見之者禮尚往来也以其贄謂曏時所執来者</hi>
<hi>也</hi>恭惟某官岷峨峙秀江漢濯靈貢鄉英門率出下風<lb/>
之請<hi>韓詩嵗貢鄉曲英莊子黃帝順下風膝行而進左傳羣臣敢在下風鄒陽傳竊髙下風之行</hi>以<lb/>
<pb n="KR4d0323_WYG_033-45b"/>
春秋對亟膺上計之招<hi>嚴助傳賜書曰君厭承明之廬勞侍從之事懐故土出為郡吏</hi>
<hi>間者闊焉乆不聞問其以春秋對無以蘇䅈從橫</hi>居然全材屈此贊府<hi>南部新書裴子</hi>
<hi>雨為下邳令張晴為縣丞二人有聲氣而善言語曾論事移時吏人竊相謂曰縣官甚不和長官稱雨贊府即</hi>
<hi>道晴贊府稱晴長官即道雨終日如此非不和乎</hi>有来寄箋於紫袷<hi>袷音夾説文衣無絮</hi>
<hi>徐曰夾衣也或作裌史記匈奴傳服繡袷綺衣註言繡表綺裏</hi>知既攝宰於青衣<hi>注見題下</hi>
佇奏一同之庸亟登三異之最<hi>見前</hi>躡故迹破崖岸端使<lb/>
然哉<hi>昌黎藍田縣丞㕔壁記博陵崔斯立以大理評事再轉而為丞喟曰丞哉丞哉余不負丞而丞負余</hi>
<hi>則盡枿去牙角一躡故迹破崖岸而為之又諺數慢必曰丞至以相訾謷丞之設豈端使然哉</hi>馳閶闔<lb/>
<pb n="KR4d0323_WYG_033-46a"/>
入凌競自此升矣<hi>甘泉賦馳閶闔而入凌競師古曰凌競者言寒涼戰栗之處楊震傳先生</hi>
<hi>自此升矣</hi>昌黎接後進之名何為至我<hi>昌黎答劉正夫書凡舉進士者於先進之</hi>
<hi>門何所不往先進之於後輩茍見其至寜可以不答其意耶来者則接之舉城士大夫莫不皆然而愈不幸獨</hi>
<hi>有接後輩名名之所存謗之所歸也董仲舒傳此言何為至我哉</hi>藍田愁羣山之望行<lb/>
又見君<hi>昌黎雪後寄崔二十六丞公詩藍田十月雪塞闗我興南望愁羣山攅天嵬嵬凍相望君乃寄</hi>
<hi>命於其間</hi>
　<lb/>
　<lb/>
<pb n="KR4d0323_WYG_033-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　四六標準巻三十三<lb/>
</p>
<p>
</p>
  </div>
</body>
</text>
</TEI>
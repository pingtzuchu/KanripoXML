<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>四六標準卷三十二</head>
    <p>
<pb n="KR4d0323_WYG_032-1a"/>
欽定四庫全書<lb/>
　四六標準卷三十二　　　　宋　李劉　撰<lb/>
　州官<hi>詳各題下</hi>
　　通宋簽判<hi>億○赴寧鄉簿作○宋太平興國中以贊善大夫十五員充諸州節度判官以</hi>
　　<hi>王化基韋亶武元潁等為之蓋太宗以諸州戎幕缺官選朝士補之俾分理事且試其才此簽判所</hi>
　　<hi>由始也蓋選人則為判官京官則為簽判總理諸案文移斟酌可否以白於其長而罷行之今按通</hi>
　　<hi>判為州佐簽判為州幕官此宋制也近有為别駕者自恥通判之名題郵舍云簽判某府事而不知</hi>
　　<hi>簽判之非通判也夏蟲不可語氷信哉</hi>
<pb n="KR4d0323_WYG_032-1b"/>
一官走俗指囊粟以媚饑<hi>文選走塵容抗俗狀東方朔傳朱儒長三尺餘奉一囊粟</hi>
<hi>錢二百四十臣朔長九尺餘亦奉一囊粟錢二百四十朱儒飽欲死臣朔饑欲死</hi>千里懐賢望<lb/>
嶺梅而傾渴<hi>世説魏武帝與軍士失道大渴而無水遂令曰前有梅林饒子甘酸可以止渴士卒</hi>
<hi>聞之皆口中水出遂得及前源也山谷詩空餘見賢心忍渴望梅嶺</hi>將為半面之張本<hi>春秋</hi>
<hi>昭公二十五年秋七月上辛大雩季辛又雩公羊傳言上辛者為下辛張本左傳注豫為後地曰張本隱十一</hi>
<hi>年王取鄢劉注為桓五年從王伐鄭張本荀崧傳左邱明張本繼末發明經意多竒偉餘見前</hi>請先三<lb/>
祓以修辭<hi>祓敷勿切説文除惡祭也徐曰祓之言拂也周語祓除其心注猶拂也</hi>恭惟某<lb/>
官天韻浚明風華膚敏不自多其閥閲<hi>見上卷白教授條</hi>必身<lb/>
<pb n="KR4d0323_WYG_032-2a"/>
致於功名鳳覽德輝下之則宜巢閣<hi>賈誼傳鳳凰翔於千仞兮覽德煇而</hi>
<hi>下之巢閣見上卷</hi>麟為聖人出也而乃在郊<hi>昌黎獲麟解麟為聖人出也聖人者</hi>
<hi>必知麟禮斗威儀君乘金而王其政平麒麟在郊荀子古之王者其政好生惡殺麟在郊野</hi>自古多<lb/>
才莫若湖南之賓客<hi>昌黎送楊支使序有問湖南之賓客者愈曰知其客可以信其主者</hi>
<hi>宣州也知其主可以信其客者湖南也去年冬奉詔為邑於陽山然後得謁湖南之賓客於幕下於是知前之</hi>
<hi>信之也不失矣</hi>得公為重已空冀北之士夫<hi>昌黎送溫處士赴河陽軍序東都固</hi>
<hi>士大夫之冀北也朝取一人焉拔其尤暮取一人焉拔其尤若是而稱曰大夫烏公一鎮河陽而東都處士之</hi>
<hi>廬無人焉豈不可也</hi>無久紅蓮之依恐有青藜之照<hi>俱見前</hi>某偶逃<lb/>
<pb n="KR4d0323_WYG_032-2b"/>
飲墨<hi>通典北齊選舉多沿後魏之制天子常乘輿出坐於朝堂中楹秀孝各以班草對字有脱誤者呼起</hi>
<hi>立席後書有濫劣者飲墨水一升文理孟浪者奪席脱容刀東坡詩麻衣如再着墨水真可飲注云唐嚴選舉</hi>
<hi>之法棘圍舉人至渴有飲墨水者開寶通禮北齊朝㑹儀諸郡守勞訖陳土宜字有謬誤及書跡濫劣者必令</hi>
<hi>飲墨水一升</hi>遂得勾朱<hi>羅隱寄剡縣主簿詩金庭養真地朱篆勾稽官</hi>仕有時乎為<lb/>
貧惟㑹計當而已矣學然後知不足願教誨式穀似之<lb/>
<hi>禮記學然後知不足教然後知困知不足然後能自反也知困然後能自強也詩螟蛉有子蜾嬴負之教誨爾</hi>
<hi>子式穀似之注螟蛉桑蟲也蜾嬴細腰蜂也負持也式用穀善也位在域中無非有常也所以為無常者桑蟲</hi>
<hi>自有子而蠮螉負而養之以成已子若有聖德者能訓誨爾之萬民用善道則似之矣此借用</hi>
<pb n="KR4d0323_WYG_032-3a"/>
　　通臨安趙簽判<hi>崇實</hi>
天府元僚亦既入芙蓉之幕<hi>南齊書蕭緬與王儉書曰盛府元寮實難其選庾景</hi>
<hi>行汎綠水依芙蓉何其麗也四六集營開楊柳幕展芙蓉</hi>冰臺末屬何幸託桃李之<lb/>
塲<hi>韋應物詩氷壺幕下清劉向傳同姓末屬山谷詩江梅有佳實託根桃李塲</hi>謂已納交遂<lb/>
忘執贄<hi>荀子周公曰吾所執贄而見者十人還贄而見者三十人貌贄之士百餘人</hi>敢圖銜<lb/>
袖之禮<hi>韓文文書銜袖</hi>適重斂袵之慙<hi>張良傳楚必斂衽而朝説文衽衣䘳也或作袵</hi>
恭惟某官卓爾宗英濟之世美平氏之與韋氏僅聞閥<lb/>
閲之傳<hi>平當傳漢興唯韋平父子至宰相</hi>周公之謂魯公宜襲勳勞之<lb/>
<pb n="KR4d0323_WYG_032-3b"/>
舊<hi>禮記成王以周公為有勳勞於天下注王功曰勳事功曰勞</hi>俯試一同之治<hi>左傳天子</hi>
<hi>之地一圻列國一同周禮小司徒井牧其田野注疏引司馬法曰十成為終終千井十終為同同方百里萬并</hi>
<hi>疏云取象震驚百里所聞同故名百里為同考工記匠人為溝洫方百里為同</hi>迄騰三異之聲<lb/>
<hi>魯恭傳拜中牟令郡國螟傷稼犬牙緣界不入中牟河南尹袁安疑其不實使仁恕掾肥親往廉之恭隨行阡</hi>
<hi>陌有雉過其傍傍有童兒親曰兒何不捕之兒言雉方將雛親瞿然而起曰蟲不犯境此一異也化及鳥獸此</hi>
<hi>二異也童子有仁心此三異也還府具以白安</hi>故國蓋有世臣藉未取苴茅之<lb/>
賞<hi>漢雜事天子太社以五色為壇封諸侯者取其土苴以白茅授之各以所封方之色以立社於其國故謂</hi>
<hi>之受茅土苴通作蒩説文茅藉也禮曰封諸侯以土蒩以白茅</hi>他人不如同姓自應聨<lb/>
<pb n="KR4d0323_WYG_032-4a"/>
棠棣之輝<hi>詩豈無他人不如我同姓又棠棣之華鄂不韡韡凡今之人莫如兄弟</hi>顧甘僉<lb/>
舍之勞來借神臯之潤<hi>張衡西京賦實為地之奥區神臯</hi>雲飛川泳是<lb/>
為近咫尺之天<hi>韓文志同而氣合魚川泳而鳥雲飛餘見前</hi>海運風摶行即<lb/>
擊三千之水<hi>莊子是鳥也海運則將徙於南冥鵬之徙於南冥也水擊三千里摶扶摇而上者九</hi>
<hi>萬里</hi>某濫塵吏底缺效恭先倒着白接籬所愧反躬之未<lb/>
稱<hi>山簡傳簡鎮山陽唯酒是耽多之習氏池上置酒輒醉名之曰高陽池時有童兒歌曰山公出何許往至</hi>
<hi>高陽池日夕倒載歸酩酊無所知時時能騎馬倒着白接籬白接籬巾也詩彼其之子不稱其服</hi>報之<lb/>
青玉案更慚出吻之無竒<hi>四愁詩美人遺我錦繡段何以報之青玉案韓文毎營度</hi>
<pb n="KR4d0323_WYG_032-4b"/>
<hi>欲出口吻聲鳴益悲操筆欲書將下復止竟亦不能竒也</hi>
　　回費簽判<hi>出</hi>
易地借材詰朝入幕<hi>左傳詰朝相見注明早也謝靈運詩整駕辭金門命旅惟詰朝</hi>遷<lb/>
于喬木可見主人之相知<hi>昌黎送楊支使序羣與博之為人吾知之道不行於主人</hi>
<hi>與之處者非其類雖有享之以季氏之富不一日留也愈未嘗至宣州而樂頌其主人之賢者以其取人信之</hi>
<hi>也</hi>陟彼高岡良勞君子之于役<hi>詩陟彼高岡我馬𤣥黃又君子于役不知其期</hi>
恭惟某官典刑勝士<hi>陳後山詩江西勝士與長吟</hi>文獻故家子弟欲<lb/>
其自佳不顯亦世<hi>謝𤣥傳子弟亦何預人事而正欲使自佳詩凡周之士不顯亦世世之不</hi>
<pb n="KR4d0323_WYG_032-5a"/>
<hi>顯厥猷翼翼注凡周為臣之士豈不有顯德乎亦得繼世食禄</hi>公侯必復其始無競維<lb/>
人<hi>左傳公侯子孫必復其始詩無競維人四方其訓之注無彊乎維得賢人也得賢人則國家彊矣</hi>暫<lb/>
兹泛綠以依紅<hi>見前</hi>行矣紓青而拖紫<hi>揚雄傳紆青拕紫朱丹其轂魏略紓</hi>
<hi>青拖紫以千萬為數晉書儒林傳序莫不紓青拖紫服冕乘軒沈隱侯集自兹以降懐青拖紫崇基巖巖長瀾</hi>
<hi>瀰瀰卞彬蝦蟇賦紓青拖紫名為蛤魚</hi>某濫乘一障<hi>韓文上希卿大夫之位下猶取一障而乘</hi>
<hi>之</hi>正窘百罹<hi>詩我生之初尚無為我生之後逢此百罹説文罹心憂也又遭也置也爾雅毒也注</hi>
<hi>云憂思慘毒通作離屈原離騷言遭憂也又叶良何切詩逢此百罹尚寐無訛盧諶詩五臣奚與契闊百罹身</hi>
<hi>經險阻足蹈幽遐互見前</hi>忻聞主畫之良將有䝉成之託<hi>薛宣傳屬縣各有賢</hi>
<pb n="KR4d0323_WYG_032-5b"/>
<hi>君馮翊埀拱䝉成</hi>集思廣益何幸承賢者之來同寅協恭所望<lb/>
有忠焉之告<hi>見前</hi>
　　回史簽判<hi>文舒○徽本缺今補</hi>
一麾出守逺從戍於安南<hi>安南古南交之地東漢至隋唐為交州唐調露初改安南</hi>
<hi>都護府</hi>同官為僚幸留良於冀北<hi>左傳同官為僚吾嘗同僚敢不盡心乎韓文伯</hi>
<hi>樂知馬遇其良輒取之羣無留良焉東都固士大夫之冀北也</hi>有勤下問尤佩高情恭<lb/>
惟某官業茂家傳美由世濟人人宗眉山之學惟其有<lb/>
之<hi>見前</hi>字字出史籕之餘由來久矣<hi>籀直又切後魏書周宣王太史史籀著大</hi>
<pb n="KR4d0323_WYG_032-6a"/>
<hi>傳十五篇與古文或同或異時人即謂之籕書漢藝文志史籕十五篇注周宣王太史作大篆十五篇建武時</hi>
<hi>亡六篇矣漢元帝紀多材藝善史書應劭曰史籕所作大篆許后傳善史書後安帝紀好學史書和帝稱之注</hi>
<hi>史書者周宣王太史籕所作之書也可以教童幼薛宣傳日至吏以令休所繇來久翼奉傳所繇來久不改其</hi>
<hi>本</hi>兹屈糟邱之隱<hi>六韜殷君為酒池迴船糟邱而牛飲者三千人南史陳暄嗜酒復兄子書</hi>
<hi>曰速營糟邱吾將老焉李詩壘麯使築糟邱臺</hi>且兼冰幕之游<hi>韋應物詩文苑臺中妙冰壺幕</hi>
<hi>下清</hi>衆皆醉而我獨醒是亦為政<hi>屈原漁父世人皆濁我獨清衆人皆醉我獨醒</hi>
人有酒而身無事定不廢書<hi>韓詩何人有酒身無事誰家多竹門可款注後漢孔</hi>
<hi>融嘗曰坐上客常滿尊中酒不空吾無事矣</hi>某一障是乘再鼓甚淡<hi>韓詩有琴具徽</hi>
<pb n="KR4d0323_WYG_032-6b"/>
<hi>絃再鼓聽愈淡</hi>思元賓而不見良忻子弟之自佳<hi>昌黎答李秀才書李觀元</hi>
<hi>賓示愈别呉中故人詩六章其首章則吾子也元賓既歿其文益可貴重思元賓而不見見元賓之所與者則</hi>
<hi>如元賓焉餘見上條</hi>待崔羣以相親尚幸朋友之責善<hi>昌黎與崔羣書所以</hi>
<hi>如此云云者以為足下賢者宜在上位託于幕府則不為得其所是以及之乃相親重之道耳非所以待足下</hi>
<hi>者也</hi>
　　回權僉判李司法<hi>申子○宋沿唐制諸州置司法參軍掌議法斷刑品同司户</hi>
被命帥連<hi>禮記十國以為連連有帥</hi>屈參郡畫聞風已久幸分隣壁<lb/>
之光<hi>史記甘茂傳茂之亡秦奔齊逢蘇代代為齊使于秦甘茂曰臣聞貧人女與富人女㑹績貧人女曰</hi>
<pb n="KR4d0323_WYG_032-7a"/>
<hi>我無以買燭而子之燭光幸有餘可分我餘光無損子明而得一斯便焉今臣困而君方使秦而當路矣願君</hi>
<hi>以餘光振之戰國策甘茂亡秦且之齊出關遇蘇子曰江上處女有家貧而無燭者處女相與語欲去之無燭</hi>
<hi>者謂處女曰妾以無燭故常先至掃室布席何愛於餘明之照四壁者幸以賜妾何妨於處女列女傳齊女徐</hi>
<hi>吾者東海上貧婦人其隣婦李吾之屬合燭夜績徐吾燭不屬李吾曰徐吾燭數不屬請無與夜績徐吾曰一</hi>
<hi>室之中益一人燭不為益明去一人燭不為益闇何愛東壁餘光西京雜記匡衡勤學而無燭隣舍有燭而不</hi>
<hi>逮衡乃穿壁引其光以書映光而讀之李詩願假東壁輝餘光照貧女駱賓王啓分其斗水濟濡沫之枯鱗惠</hi>
<hi>以餘光照孀棲之寒女</hi>易地此來良覺賓筵之重<hi>詩賓之初筵韓詩賓筵盡狐趙</hi>
恭惟某官蟠根奕葉<hi>杜詩仙李蟠根大猗蘭奕葉光</hi>騰茂蜚英<hi>司馬相如傳蜚</hi>
<pb n="KR4d0323_WYG_032-7b"/>
<hi>英聲騰茂實</hi>古錦為囊非瓦棺之竒詭<hi>新唐書文藝傳李賀字長吉七歲能辭章</hi>
<hi>毎旦日出騎弱馬從小奚奴背古錦囊遇所得書投囊中及暮歸足成之母使婢探囊中見所書多即怒曰是</hi>
<hi>兒當嘔出心乃已耳辭尚竒詭所得皆驚邁絶去翰墨畦逕當時無能效者杜牧李賀集序瓦棺篆鼎不足為</hi>
<hi>其古也時花美女不足為其色也詳見前</hi>飛霞有佩足金薤之灮芒<hi>昌黎調張籍詩</hi>
<hi>李杜文章在光焰萬丈長平生千萬篇金薤垂琳琅顧語地上友經營無太忙乞君飛霞佩與我高頡頏</hi>胡<lb/>
為繡節之家<hi>宋三朝志金節隋制也黒膝竿上施圓盤周綴紅綜拂八層黃繡龍袋籠之王公以</hi>
<hi>下皆有節制同金節韜以碧油</hi>猶屈墨曹之椽<hi>杜氏通典兩漢有决曹□曹椽主刑法歴代皆</hi>
<hi>有或謂之賊曹法曹墨曹隋唐為參軍書佐唐掌律令定罪盜賊贓贖之事宋沿唐制諸州置司法參軍掌議</hi>
<pb n="KR4d0323_WYG_032-8a"/>
<hi>法斷刑</hi>取青嫓白諒必工進取之文<hi>柳文模擬鼠竊取青嫓白肥皮厚肉柔筋</hi>
<hi>脆骨詳見前</hi>汎綠依紅何足留軒騰之步<hi>曾南豐詩赤雲助軒騰</hi>此州<lb/>
斗絶<hi>竇融傳河西斗絶在羌胡中五峯高峻故云蜀志蜀土斗絶一隅山谷詩莫嫌斗絶無來往</hi>毎<lb/>
事冰寒兹乃得君子之僚<hi>韓文留守無事多君子僚</hi>必能圖仁人之<lb/>
利<hi>左傳仁人之言其利溥哉</hi>某強顔乘障束手面牆<hi>尚書不學牆面涖事惟煩</hi>倒<lb/>
屣相迎何幸一賢之入幕<hi>魏志王粲傳獻帝西遷粲徙長安蔡邕見而竒之時邕才</hi>
<hi>學顯著貴重朝廷常車騎填巷賓客盈坐聞粲在門倒屣迎之屣或作躧謂履不躡跟韻府羣玉倒屣注下併</hi>
<hi>引世説王右軍夫人謂二弟曰王家見二謝傾筐倒屣不知原本作倒庋庋舉綺切閣藏食物也與傾筐連言</hi>
<pb n="KR4d0323_WYG_032-8b"/>
<hi>意自可見二音不收之庋字注而強附屣字何憒憒歟然宋葉廷珪海錄碎事亦作傾筐倒篋則非倒屣明矣</hi>
同舟共濟庶無百姓之填溝<hi>孔叢子呉越之人同舟濟江中流遇風波其相救如</hi>
<hi>左右手者所患同也詳見第一卷</hi>
　　回權僉判李司法<hi>申子</hi>
比沐袖牋已感再三之意兹承祓籕又貽四六之文<hi>韻㑹</hi>
<hi>祓潔也徐曰祓之為言拂也周禮祓除其心注猶拂也籕蓋指印文祓籕猶云洗印也新唐書百官志上三日</hi>
<hi>洗印視其刓缺此言祓籕猶言洗印也</hi>良感勞謙<hi>易勞謙君子有終吉注上承下接勞倦于謙</hi>
亦幾迷復<hi>易迷復凶注以迷求復故曰迷復此借用</hi>恭惟某官臨卭重客<hi>司馬</hi>
<pb n="KR4d0323_WYG_032-9a"/>
<hi>相如傳臨卭多富人卓王孫僮客八百人程鄭亦數百人乃相謂曰令有貴客為具召之高帝紀善沛令辟仇</hi>
<hi>從之客因家焉沛中豪傑吏聞令有重客皆往賀</hi>成紀故家<hi>漢書李廣隴西成紀人也</hi>仲元<lb/>
在夷惠之間席珍審矣<hi>法言或問子蜀人也請人曰有李仲元者人也其為人也奈何</hi>
<hi>曰不屈其意不累其身曰是夷惠之徒與曰不夷不惠可否之間也黃瓊傳不夷不惠可否之間蓋聖賢居身</hi>
<hi>之所珍也蜀志秦宓傳王商為嚴君平李𢎞立祠宓與書曰足下為嚴李立祠可謂厚黨勤類者也觀嚴文章</hi>
<hi>冠冐天下由夷逸操山嶽不移使揚子不歎固自昭明如李仲元不遭法言令名必淪其無虎豹之文故也葉</hi>
<hi>少藴避暑錄云李仲元與嚴君平鄭子真為一等人顔師古以三輔决錄君平名遵子真名樸獨仲元名不傳</hi>
<hi>及讀蜀志始知名𢎞惜其行事不著爾禮記儒有席上之珍以待聘注席陳也珍善也鋪陳往古堯舜之善道</hi>
<pb n="KR4d0323_WYG_032-9b"/>
<hi>以待聘召</hi>太白落羌渝之上袍繡謂何<hi>李詩峩眉山月半輪秋影入平羌江水流</hi>
<hi>夜發青溪向三峽思君不見下渝州李白傳白浮游四方嘗乘月與崔宗之自采石至金陵着宫錦袍坐舟中</hi>
<hi>旁若無人</hi>如聞飽曲禮之三千今復探直筆之數萬<hi>直筆謂春秋司</hi>
<hi>馬遷傳春秋文成數萬其指數千詳見第十四巻</hi>大廷奉天人之對固利春秋<lb/>
<hi>董仲舒傳仲舒對曰陛下發德音下明詔求天命與性情皆非愚臣之所能及也臣謹案春秋之中視前世已</hi>
<hi>行之事以觀天人相與之際甚可畏也</hi>廣殿對日月之明今條禮樂<hi>夏竦詩殿</hi>
<hi>上衮衣明日月硯中旗影動龍蛇縱橫禮樂三千字獨對丹墀日未斜</hi>拾芥不難於取紫<lb/>
<hi>夏侯勝傳經術茍明其取青紫如俯拾地芥耳</hi>泛蓮寧久於依紅<hi>南史廋杲之傳汎綠水依</hi>
<pb n="KR4d0323_WYG_032-10a"/>
<hi>芙容詳見前</hi>肯為某來徒得君重<hi>汲黯傳吾徒得君重</hi>某濫兹主畫正<lb/>
爾䝉成<hi>薛宣傳屬縣各有賢君馮翊垂拱䝉成</hi>三沐三薰之初何事於三<lb/>
語<hi>韓文方將坐足下三浴而三熏之三語椽阮瞻事詳見前</hi>同姓同業也尚有望于<lb/>
同寅<hi>韓文同姓而近也同業也詳見前</hi>
　　回郭僉判<hi>仲洪</hi>
偏城假守凜虞末路之難<hi>臧洪傳論偏城既危曹袁方睦杜詩宇宙蜀城偏李燾詩</hi>
<hi>偏城越雋東戰國策詩云行百里者半於九十此言末路之難</hi>貳郡得賢所託初筵之<lb/>
重<hi>詩賓之初筵注賓之初入門以至升筵</hi>未遑<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>記<hi>
                        <graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>即往字揚雄傳因/江潭而<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>記兮又橫</hi>
<pb n="KR4d0323_WYG_032-10b"/>
<hi>江湖以南<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>互見前</hi>先辱飛箋恭惟某官學富家傳美優世濟林<lb/>
宗砥礪之節壯若山淵<hi>蔡伯喈郭有道碑文先生諱泰字林宗砥節礪行直道正辭貞</hi>
<hi>固足以幹事隱括足以矯時於是樹碑表墓昭銘景行其辭曰於休先生明德通𤣥純懿淑靈受之自天崇壯</hi>
<hi>幽浚如山如淵</hi>子儀金石之忠貫於日月<hi>舊唐書郭子儀傳德宗詔曰公柱石四朝</hi>
<hi>藩翰萬里忠貞縣於日月寵遇冠於人臣贊曰猗歟汾陽功扶吴倉秉仁蹈義鐵心石腸新唐書郭子儀傳贊</hi>
<hi>雖唐命方永亦由忠貫日月神明扶持者哉互見前</hi>其在遥遥之胄<hi>南史何昌寓傳為吏部尚</hi>
<hi>書有客姓閔求官昌寓問君是誰後答曰子騫後昌寓團扇掩口笑曰遥遥華裔互見前</hi>諒餘挺挺<lb/>
之風<hi>魏謩傳挺挺有祖風烈詳見前</hi>四國于蕃寧止三令尹而無喜<hi>詩四</hi>
<pb n="KR4d0323_WYG_032-11a"/>
<hi>國于藩注四國有難則往捍禦之為之藩屛</hi>五年須假顧方半刺史而同流<lb/>
<hi>尚書天惟五年須暇之子孫此借用晉書庾亮答郭豫書別駕舊與刺史别乘同宣王化於萬里之外其任居</hi>
<hi>刺史之半安可用非其人</hi>惟時三榮<hi>榮州曰三榮詳見前</hi>強號一障蠱小有悔<lb/>
无咎尚可爬梳<hi>易幹父之蠱小有悔无大咎注以剛幹事而无其應故有悔履得其位故終无</hi>
<hi>大咎爬蒲巴切掻也韓文進學解爬羅剔扶送鄭尚書序蜂屯蟻雜不可爬梳</hi>井居其所而遷<lb/>
竟難回斡<hi>繫辭井居其所而遷正義云言井卦居得其所恒住不移而能遷其潤澤施惠於外也斡</hi>
<hi>烏括切廣韻轉也增韻旋也又古緩切音與管同運也轉也賈誼傳斡流而遷又斡棄周鼎食貨志斡鹽鐡又</hi>
<hi>斡山海之貨</hi>求牧與芻而不得無麪造餅之滋難<hi>陳後山詩巧手難為</hi>
<pb n="KR4d0323_WYG_032-11b"/>
<hi>無麫餅誰能留渴待逺并</hi>何幸别駕之來將賴同舟之助<hi>見前</hi>相勉以<lb/>
忠義宜兩家子弟之通知<hi>韓文張中丞傳後敘兩家子弟材智下不能通知二父志</hi>
<hi>以為巡死而逺就虜疑畏死而辭服於賊逺誠畏死何苦守尺寸之地食其所愛之肉以與賊抗而不降乎當</hi>
<hi>其圍守時外無蚍蜉蟻子之援所欲忠者國與主耳</hi>衆望為神仙詎千載風流之<lb/>
敢繼<hi>郭太傳見河南尹李膺膺大竒之遂相友善於是名震京師後歸鄉里衣冠諸儒送至河上車數千</hi>
<hi>兩林宗唯與李膺同舟而濟衆賓望之以為神仙焉東坡詩典刑存故老樽俎繼風流</hi>第恐飛黃<lb/>
之服皁<hi>淮南鴻烈解昔者黃帝治天下鳳凰翔於庭麒麟游於郊青龍進駕飛黃服早注飛黃乘黃也</hi>
<hi>符瑞圖騰黃者神馬也王者輿服有度則出其色黃一名乘黃亦曰飛黃或作古黃或曰翠黃一名紫黃其狀</hi>
<pb n="KR4d0323_WYG_032-12a"/>
<hi>如狐背上有兩角出白民之國日行萬里乘之壽三千歲萬畢術天下有道飛黃服皁</hi>誰能泛綠<lb/>
以依紅某昔未借交今欣聨事瓊瑶匪報永以為好也<lb/>
敬飭魚緘<hi>竝見前</hi>珠玉將至得無修容乎惟占騎氣<hi>漢書卒氣</hi>
<hi>騎氣徒氣白土功氣黃車氣乍高乍下往往而聚騎氣卑而布卒氣摶</hi>
　　回郭僉判<hi>仲洪</hi>
函牘相先已佩再三之意袖箋為況更勤四六之文<hi>況通</hi>
<hi>作貺魯語況使臣以大禮賜也武帝紀天地況施又拜况於郊宋謝伋四六談麈云韓子蒼為舍人曾公衮以</hi>
<hi>啓賀之韓答云舊知四六之工彌起再三之歎則知此聮所由來矣</hi>損惠稠重<hi>重傳容切音與蟲同</hi>
<pb n="KR4d0323_WYG_032-12b"/>
<hi>複也增韻疊也</hi>訟慚襞襀<hi>襞襀衣閒踧也通作積司馬相如傳襞積衣縐注即今之羣襵張衡思𤣥</hi>
<hi>賦美襞積以酷裂兮損訟卦名</hi>恭惟某官西岷秀望<hi>左思蜀都賦於西則右挾岷山湧瀆</hi>
<hi>發川南史王雅傳帝以恭等為當時秀望</hi>東郭故家<hi>東郭氏為齊公族桓公之後</hi>宰松桂<lb/>
之林良多美最<hi>韓詩出宰山水縣讀書松桂林</hi>汎芙蓉之幕似鬱壯圖<lb/>
<hi>杜詩居然屈壯圖</hi>佇自民庸式遄王覲某幸兹聨事甫此識賢<lb/>
凋郡蕭然正有望忠焉之誨<hi>韓文豈無凋郡庸以自效</hi>佳賓戾止或<lb/>
可容拙者之歸<lb/>
　　回趙僉判<hi>卨</hi>
<pb n="KR4d0323_WYG_032-13a"/>
行吟憔悴忽玷竹符<hi>屈原漁父行吟澤畔顔色憔悴</hi>坐嘯從容將依蓮<lb/>
幕<hi>後漢書南陽太守岑公孝𢎞農成瑨但坐嘯</hi>方圖<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>記<hi>揚雄傳因江/潭而<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>記兮</hi>遽辱<lb/>
鳴謙<hi>易謙上六鳴謙注但有聲鳴之謙</hi>恭惟某官學富家傳材優時措<lb/>
成季之勳有後夙載英聲<hi>左傳成季之勳宣孟之忠而無後為善者其懼矣成季趙</hi>
<hi>衰也有保護文公之勲宣孟趙盾也有扶翊晉國之忠</hi>廣漢之政甚高宜躋膴仕<lb/>
<hi>趙廣漢傳長老傳以為自漢興以來治京兆者莫能及</hi>顧紆僉贊良鬱師言鴻漸<lb/>
于磐聊復爾耳<hi>易鴻漸于磐飲食衎衎吉正義云馬季長云山中石磐紆故稱磐也鴻水鳥山</hi>
<hi>石非所集但取以應漸高之義阮咸傳未能免俗聊復爾耳北史慕容紹宗自云有水厄自投於水冀以厭當</hi>
<pb n="KR4d0323_WYG_032-13b"/>
<hi>之房豹以為言紹宗曰不能免俗為復爾耳</hi>鵬怒而翼其孰禦之<hi>莊子怒而飛其翼若</hi>
<hi>垂天之雲</hi>某出幕星終<hi>左傳一星終/矣詳見前</hi>得州斗大<hi>見前</hi>於焉嘉客<lb/>
定非圖利于大夫<hi>詩所謂伊人於焉嘉客注為不知所適之辭韓文使先生無圖利於大夫</hi>
<hi>而私便其身圖</hi>及爾同僚尚冀頗哀於老子<hi>詩我雖異事及爾同僚注言我雖與</hi>
<hi>汝異其所職之事要乃與汝同其官僚馬援傳頗哀老子使得遨遊</hi>
　　通潭州于節推<hi>晉○宋沿五代之制諸州置判官推官各一人謂之節推者蓋唐州</hi>
　　<hi>牧之官為節度觀察諸使而其屬官有推官判官書記支使之屬至宋而節度觀察特為貴官之虚</hi>
　　<hi>名初不預方岳之事而州牧之任自有閫帥漕憲等官各有掾屬若唐節度觀察之屬官反為列郡</hi>
<pb n="KR4d0323_WYG_032-14a"/>
　　<hi>之元僚蓋雖冒以節度推官觀察推官等名實郡寮耳潭州即今長沙府詳别見詳啓意是任寧鄉</hi>
　　<hi>簿時作</hi>
數淮右之衣冠高門以世<hi>于定國傳定國父于公其閭門壊父老方共治之于公謂</hi>
<hi>曰少高大門閭令容駟馬高蓋車我治獄多隂德子孫必有興者至定國為丞相子永為御史大夫封侯傳世</hi>
<hi>云</hi>謁湖南之賓客上幕其人<hi>韓文去年冬奉詔為邑於陽山然後得謁湖南之賓</hi>
<hi>客於幕下</hi>眇焉枳棘之棲仰止芙蓉之幕<hi>幕字複上</hi>不容禮後請<lb/>
以書先恭惟某官服襲典刑飛騰聲實莽西北三邊之<lb/>
警<hi>李嶠詩莫驚開百鍊特擬定三邊</hi>岌東南一尉之危<hi>揚雄傳東南一尉西北一侯孟</hi>
<pb n="KR4d0323_WYG_032-14b"/>
<hi>康曰㑹稽東郡都尉也此借用</hi>誠死君上誠死封疆言之易耳<hi>賈誼傳故父兄</hi>
<hi>之臣誠死宗廟法度之臣誠死社稷輔翼之臣誠死君上守圄扞敵之臣誠死城郭封疆故曰聖人有金城者</hi>
<hi>此物此志也</hi>今為妻子今為窮乏去者紛然能障狂瀾<hi>韓文障百</hi>
<hi>川而東之迴狂瀾於既倒</hi>可知勁草<hi>南史庾仲達為明帝府佐廢帝景和中明帝疑防賓客故人無</hi>
<hi>到門者唯仲達朝謁不替明帝即位謂曰卿所謂疾風知勁草蕭瑀傳疾風知勁草版蕩識誠臣</hi>章交<lb/>
甚盛召擢宜優猶出依綠水之光殆斜取青雲之勢<hi>劉禹</hi>
<hi>錫詩青雲直上無多路却作斜飛取勢回</hi>天地亦大矣㑹當錄德而計功人<lb/>
物方眇然願思任重而致逺<hi>見前</hi>某因貪蝗粟<hi>白樂天詩是時斗粟</hi>
<pb n="KR4d0323_WYG_032-15a"/>
<hi>錢三百蝗蟲之價與粟同</hi>為養蝨官<hi>見前</hi>今兩府之高士不為乃甘為<lb/>
此<hi>孫寶傳今兩府高士俗不為主簿子既為之詳見前</hi>後五日之孺子可教幸卒<lb/>
教之<hi>張良傳孺子可教矣後五日平明與我期此</hi>
　　回呉節推<hi>澄○代月湖</hi>
蓮綠水之風流於焉嘉客<hi>詩所謂伊人於焉嘉客詳見前</hi>瓜青門之瓠<lb/>
落似是昔人<hi>史記邵平故秦東陵侯秦滅後為布衣種瓜長安城東種瓜有五色甚美故世謂之</hi>
<hi>東陵瓜也又云青門瓜青門東陵也莊子瓠落無所容非不咢然大也吾為其無用而拮之</hi>薻翰惠<lb/>
然<hi>詩惠然肯來</hi>故情厚甚恭惟某官浚明其質膚敏於材錐<lb/>
<pb n="KR4d0323_WYG_032-15b"/>
之處囊中久於見穎羅而致幕下信矣拔尤聊秩初筵<lb/>
<hi>並見前</hi>即騰夷路<hi>韓詩出門各有道我道方未夷</hi>某罔功於國歸老是邦<lb/>
龎公入城或奉笑談之適<hi>後漢書逸民傳龎公者南郡襄陽人也居峴山之南未嘗</hi>
<hi>入城府夫妻相敬如賓荆州刺史劉表數延請不能屈乃就候之後擕妻子登鹿門山因採藥不返</hi>楊儀<lb/>
在幕正觀聲實之流<hi>韓文送楊儀之支使歸湖南序儀之智足以造謀材足以立事忠足</hi>
<hi>以勤上惠足以存下而又侈之以詩書六藝之學先聖賢之德音以成其文以附其質宜乎從事於是府而流</hi>
<hi>聲實於天朝也</hi>
　　回李節推<hi>欽</hi>
<pb n="KR4d0323_WYG_032-16a"/>
十年别德謂已遡紫而凌清<hi>唐李肇翰林志時以居翰苑皆謂凌玉清遡紫霄豈</hi>
<hi>止於登瀛洲哉</hi>一榻延賢今顧依紅而泛綠<hi>徐穉傳穉字孺子豫章南昌人屢辟</hi>
<hi>公府不起時陳蕃為太守不接賓客唯穉來特設一榻去則縣之餘見前</hi>有勤委贄良愧過<lb/>
情恭惟某官學有家傳才宜時措仙李盤根猗蘭奕葉<lb/>
夙高通德之門<hi>杜詩仙李盤根大猗蘭奕葉灮鄭𤣥傳國相孔融深敬于𤣥曰昔東海于公僅</hi>
<hi>有一節猶或戒鄉人侈其門閭矧乃鄭公之德而無駟牡之路可廣開門衢令容高車號為通德門</hi>椒蘭<lb/>
其臭芙蓉為裳宜待承明之詔<hi>離騷經覽椒蘭其若兹兮又况揭車與江籬又</hi>
<hi>製芰荷以為衣兮集芙蓉以為裳繫辭其臭如蘭嚴助傳厭承明之廬張晏曰承明廬在石渠閣外直宿所止</hi>
<pb n="KR4d0323_WYG_032-16b"/>
<hi>曰廬東方朔傳令待詔公車</hi>顧勞主畫暫屈賓僚川泳雲飛此豈容<lb/>
於煖席<hi>韓文志同而氣合魚川泳而鳥雲飛詳見前</hi>幕開風動佇即拜於溫<lb/>
綸<hi>郗超傳風動帳開詳見前</hi>某再守竹符獲依梓里<hi>詩維桑與梓必恭敬止</hi>同<lb/>
姓也故人也惟是焉依<hi>韓文同姓而近也同業也同道也故人也左傳周之東遷晉鄭</hi>
<hi>焉依</hi>儀圖之愛助之尚期無隱<hi>見前</hi>
　　通潭州趙察推<hi>汝倕○察推所謂觀察推官也詳見前詳啓意簿寧鄉時作</hi>
下邑椽曹之卑謬兹祭竈<hi>孫寶傳署寶主簿寶徙入舍祭竈請比僚</hi>上府元<lb/>
僚之重正爾秩筵<hi>南史庾杲之傳盛府元僚實難其選詩賓之初筵左右秩秩傳秩秩肅敬</hi>
<pb n="KR4d0323_WYG_032-17a"/>
<hi>也</hi>妄欲託桃李之塲<hi>山谷詩托/根桃李塲</hi>盍起敬芙容之幕<hi>庾杲之傳</hi>
<hi>汎綠水依芙容</hi>恭惟某官身端行治學廣聞多禮樂宗英其賢<lb/>
城也逺矣<hi>漢書敘傳河間賢明禮樂是脩為漢宗英新唐書李勣傳太宗嘗曰煬帝不擇人守邊勞</hi>
<hi>中國築長城以備虜今我用勣守并突厥不敢南賢長城逺矣詩宗子維城左傳何城如之</hi>詩書元<lb/>
帥以禮羅而致之<hi>左傳晉謀元帥趙衰曰郤縠可説禮樂而敦詩書韓文以禮為羅羅而致</hi>
<hi>之幕下</hi>湖南之客多賢姑紉蘭芷<hi>韓文當今藩翰之賓客唯宣州為多賢有問湖</hi>
<hi>南之賓客者愈曰知其客可以信其主者宣州也知其主可以信其客者湖南也離騷經扈江蘺與辟芷兮紉</hi>
<hi>秋蘭以為佩</hi>天禄之書當校行薄蓬萊<hi>漢書天禄石渠注三輔故事曰天禄石渠</hi>
<pb n="KR4d0323_WYG_032-17b"/>
<hi>並在未央殿北以藏秘書漢宫閣疏天禄麒麟蕭何造以藏秘書處賢才西都賦天禄石渠典籍之府西京賦</hi>
<hi>天禄石渠校文之處東京賦内有天禄宣明揚雄傳校書天禄閣上王子年拾遺記劉向成帝末校書天禄閣</hi>
<hi>隋經籍志哀帝令向子歆嗣父之業乃徙溫室中書於天禄閣上歆遂總羣篇撮其指要著七略大凡三萬三</hi>
<hi>千九十卷後漢書注天禄獸也鄧州南陽縣北有宗資碑旁有兩石獸鐫其膊一曰天禄一曰辟邪閣蓋因獸</hi>
<hi>立名華嶠後漢書學者以東觀為老氏藏室道家蓬萊山</hi>某弄筆得官<hi>左思咏史詩弱冠弄柔翰</hi>
<hi>注柔翰筆也婁敬傳齊奴以舌得官</hi>代耕求禄輕舟主簿奈何淩萬頃之<lb/>
茫<hi>杜陵寄唐興劉主簿弟詩分手開元末連年絶尺書江山且相見戎馬未安居劎外官人冷關中驛騎疎</hi>
<hi>輕舟下呉㑹主簿意何如東坡赤壁賦縦一葦之所如凌萬頃之茫然</hi>叢桂王孫或者哀<lb/>
<pb n="KR4d0323_WYG_032-18a"/>
衆芳之穢<hi>劉安招隱士桂樹叢生兮山之幽偃蹇連巻兮枝相繚王孫遊兮不歸春草生兮萋萋屈原</hi>
<hi>離騷經雖萎絶其亦何傷兮哀衆芳之蕪穢</hi>
　　回新武岡王判官<hi>之經○官制詳通潭州于節推條</hi>
駕丹桂之梯夙聞香譽<hi>孟浩然詩桂枝如已折早逐鴈南飛李白詩欲折一枝桂還來</hi>
<hi>鴈沼前岑參詩洛陽才子能幾人明年桂枝是君得皇甫冉詩共許卻詵工射策恩榮請向一枝看周墀詩雖</hi>
<hi>欣月桂居先折更羨春蘭最後榮姚鵠詩登龍舊美無斜徑折桂新榮盡直枝東坡詩蟾枝不獨同攀林宋葉</hi>
<hi>少藴避暑錄話云世以登科為折桂此為卻詵對策東堂自云桂林一枝也自唐以來用之溫庭筠詩云猶喜</hi>
<hi>故人新折桂自憐羈客尚飄蓬其後以月中有桂故又謂之月桂而月中又言有蟾故又改桂為蟾以登科為</hi>
<pb n="KR4d0323_WYG_032-18b"/>
<hi>登蟾宫用卻詵事固已可笑而展轉相訛復爾然文士亦或沿襲因之弗悟也唐黃滔御試詩已表隋珠各自</hi>
<hi>擕更從瓊殿立丹梯杜詩着處覓丹梯又青雲不可梯</hi>依紅蓮之幕兹屈英游<hi>枚乘</hi>
<hi>傳與英俊竝游</hi>先辱朋箋<hi>獸二為友貝二為朋朋箋言二箋也詩朋酒斯饗毛傳兩尊曰朋</hi>良<lb/>
高僚誼恭惟某官負才膚碩蓄德奫沄<hi>奫紆倫切水深貌李漢韓文序</hi>
<hi>奫泫澄深方云泫音𤣥郭璞江賦云瀇滉囦泫是也或作沄非是</hi>早收名第於摘髭<hi>韓詩</hi>
<hi>連年收科第若摘頷下髭</hi>盍徑要津而策足<hi>選詩何不策高足立登要路津</hi>顧由倉<lb/>
庾<hi>東坡詩一官倉庾真堪老坐看松根落斷崖</hi>欲試絃歌㑹外臺重黔巫之<lb/>
邦<hi>後漢書注謁者為外臺柳文武岡銘黔山之巑巫水之磻</hi>以一賢任溫石之責<hi>見前</hi>
<pb n="KR4d0323_WYG_032-19a"/>
使者持斧既已加桑梓之恭<hi>武帝紀遣直指使者暴勝之等衣繡衣持斧分部逐</hi>
<hi>捕注謂建持之以為威詩維桑與梓必恭敬止注凡人父之所樹者維桑與梓見之必加恭敬之止况父身乎</hi>
賓之初筵必有入蘋蘩之薦<hi>詩于以采蘩于沼于沚于以用之公侯之事又于以</hi>
<hi>采蘋南澗之濱</hi>某一寒寡與獨冷多畸<hi>見前</hi>涉筆負丞已慙記壁<lb/>
<hi>韓文藍田縣丞㕔壁記丞涉筆占位署又余不負丞而丞負余</hi>挈瓶假守更使捫參<hi>左傳</hi>
<hi>雖有挈瓶之知守不假器參壁宿名</hi>猶幸勝士之肯來<hi>羊祜傳賢達勝士陳後山詩江西勝</hi>
<hi>士與長吟詩惠然肯來</hi>或望餘光而後去百聞不如見面未易立<lb/>
談<hi>趙充國傳百聞不如一見揚雄傳或立談而封侯</hi>同僚敢不盡心尚希愛助<lb/>
<pb n="KR4d0323_WYG_032-19b"/>
<hi>左傳吾嘗同寮敢不盡心乎</hi>
　　回榮州羅推官<lb/>
聞琳琅之譽愧未盍簪<hi>晉書文苑傳羅舎字君章桂陽來陽人也少有志尚嘗畫臥夢</hi>
<hi>一烏文彩異常飛入口中自此後藻思日新刺史庾亮以為部江夏從事太守謝尚與含為方外之好乃稱曰</hi>
<hi>羅君章可為湘中之琳琅劉禹錫送王師魯赴湖南幕詩素風傳竹帛高論聘琳琅易勿疑朋盍簪注盍合也</hi>
<hi>簪疾也疏若能不疑於物以信待之則羣朋合聚而疾來也王荆公詩天涯無路合朋簪六一居士詩惜予不</hi>
<hi>與朋盍簪</hi>賓玳瑁之筵幸聞命駕<hi>史記趙使於春申君欲誇楚為瑇瑁簪劒器悉飾以</hi>
<hi>瑇瑁杜牧送杜顗赴潤州幕詩還須整頓韋弦佩莫獨矜誇玳瑁簪劉禹錫送陸侍御歸淮南幕詩歸路芙蓉</hi>
<pb n="KR4d0323_WYG_032-20a"/>
<hi>幕離堂玳瑁筵王荆公詩難追老圃莓苔徑空對珍盤玳瑁筵</hi>鼎來儷語益仞高情恭<lb/>
惟某官子貢高門<hi>晉書羅憲字令則襄陽人父䝉蜀廣漢太守憲年十三能屬文早知名師</hi>
<hi>事譙周周門人稱為子貢封西鄂侯諡曰烈文立傳立師事譙周門人以立為顔回陳壽李䖍為游夏羅憲為</hi>
<hi>子貢</hi>公逺仙裔<hi>段成式酉陽雜俎𤣥宗學隱形於羅公逺或衣帶或巾脚不能隱上詰之公逺曰陛</hi>
<hi>下未能脱屣天下而以道為戲若盡臣術必懐璽入人家將困於魚服也帝怒慢罵之公逺遂走入殿柱中極</hi>
<hi>疏上失上愈怒令易柱破之復大言於石磶中乃易磶觀之明瑩見公逺形在其中長寸餘因碎為十數段悉</hi>
<hi>有公逺形上懼謝焉忽不復見後中使於蜀道見之公逺笑曰為我謝陛下鄭綮開天傳信記上怒命力士裹</hi>
<hi>以油幞置榨木下壓殺埋弃之不旬日有中使自蜀道回逢公逺於路乘騾笑謂使者曰上之為戲一何虐耶</hi>
<pb n="KR4d0323_WYG_032-20b"/>
<hi>新唐書方伎傳太平廣記皆載此事公逺作思逺</hi>扶摇三萬里謂立致於要津<lb/>
<hi>莊子水擊三千里摶扶摇而上者九萬里杜詩立登要路津</hi>才名四十年胡尚淹於<lb/>
選穽暫此依紅而泛綠<hi>並見前</hi>亟其曵紫以紆朱<hi>後漢書宦者傳</hi>
<hi>序高冠長劍紆朱懐金</hi>某濫守麾符正資幕畫<hi>選詩婉婉幕中畫</hi>戒行李<lb/>
載書冊幸疾其驅<hi>韓文送石處士序宵則沐浴戒行李載書冊問道所由</hi>廣忠益<lb/>
集衆思無孤此意<hi>蜀志諸葛武侯教與羣下曰夫參署者集衆思廣忠益也若逺小嫌難相</hi>
<hi>違覆曠闕損矣違覆而得中猶棄敝屩而獲珠玉也</hi>
　　回羅推官<lb/>
<pb n="KR4d0323_WYG_032-21a"/>
萬里試郡叨分和義之麾<hi>榮州為齊南安郡隋以其地屬資陽又置大牢縣唐置榮</hi>
<hi>州又改大牢為應靈州改和義郡後為榮州</hi>聨事為僚正藉友仁之益未遑<lb/>
<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>記先沐蜚箋恭惟某官世德蟬聨<hi>蟬聮不絶貌揚雄傳有周氏之蟬嫣</hi>
<hi>兮應劭曰蟬嫣連也呉都賦蟬聮陵邱韓詩𦙍胄本蟬聨</hi>器為駿發<hi>詩駿發爾私注欲民大耕發其</hi>
<hi>私田此借用</hi>明經而拾地芥早題千佛之名<hi>見前</hi>舉瓢而酌天<lb/>
漿合上三神之島<hi>韓詩刺手拔鯨牙舉瓢酌天漿史記封禪書蓬萊方丈瀛洲此三神山者</hi>
<hi>其傳在渤海中去人不逺</hi>顧未吟於芍藥<hi>謝朓直中書省詩紅藥當堦飜蒼苔依砌上紅藥謂</hi>
<hi>芍藥也</hi>尚小泛於芙蓉暖席未幾溫綸即下某重捫井絡<lb/>
<pb n="KR4d0323_WYG_032-21b"/>
濫領斗州<hi>井斗宿名</hi>同寅協恭和衷哉正須賢者罔利征商<lb/>
自始矣能弗誨乎瞻晤非遥敷陳罔既<hi>竝見前</hi>
　　回新本州藺推官<hi>尊祖</hi>
慕藺相如夙服題橋之志<hi>司馬相如傳名犬子相如既學慕藺相如之為人也更名</hi>
<hi>相如華陽國志蜀城十里有昇<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>橋送客亭司馬相如初入長安題其門曰不乘赤馬駟車不過汝下</hi>從<lb/>
李虞部暫為入幕之賓一介未先<hi>一夫曰介左傳一介之使</hi>雙鱗厚<lb/>
甚<hi>鱗介借對</hi>恭惟某官美優世濟才應時須<hi>劉琨答盧諶書才生於世世實</hi>
<hi>須才山谷詩持此應時須</hi>智囊衮衮以生風<hi>宋趙崇絢雞肋智囊秦樗里疾漢鼂錯東漢魯</hi>
<pb n="KR4d0323_WYG_032-22a"/>
<hi>匡三國桓範晉杜預高僧傳支謙月氐人游漢境博覽經籍時人為之語曰支郎眼中黃形軀雖細是智囊王</hi>
<hi>充論衡劉歆漢朝智囊筆墨淵海詳見前</hi>才刃恢恢而餘地<hi>見前</hi>初試神仙之<lb/>
隱五采宣威<hi>杜詩吏隱逢梅福遊山憶謝公李詩一尉居倐忽梅生有仙骨曹瞞傳太祖初入尉</hi>
<hi>廨造五色棒懸門左右有犯禁者皆棒殺之張來送江尉詩堂堂名公後尚奮采棒威</hi>繼為法令<lb/>
之師片言平獄<hi>薛宣傳吏道以法令為師可問而知</hi>便合紆朱而拖紫<hi>沈隱</hi>
<hi>侯集自兹以降懐青拖紫崇基巖巖長瀾瀰瀰餘見前條</hi>乃猶泛綠以依紅蕞爾三<lb/>
榮<hi>榮州有榮德榮黎榮隱山故名</hi>鄰於九頂<hi>九頂山名在今嘉定州隔江山有九峯曰鳳集棲鸞</hi>
<hi>靈寶就日丹霞祝融擁翠望雲兑説㑹昌以前峯各有寺至宋惟存報恩一寺范石湖呉船錄云泊嘉州渡江</hi>
<pb n="KR4d0323_WYG_032-22b"/>
<hi>遊凌雲在城對岸山不甚高綿延有九山頭故又名九頂舊名青衣山青衣蠶叢氏之神也蘇子由初發嘉州</hi>
<hi>詩巉巉九頂峯可愛不可住飛舟過山足佛脚見江滸舟人盡斂容競欲揖其拇俄頃已不見烏牛在中渚移</hi>
<hi>舟近山隂峭壁上無路云有古郭生此地苦箋注區區辨蟲魚爾雅細分縷洗硯去殘墨遍水如黑霧至今江</hi>
<hi>上魚頂有遺墨處覓物悲古人嗟此空自苦</hi>事頓異於昔者公胡為乎來哉<lb/>
<hi>李詩嗟爾逺道之人胡為乎來哉</hi>廣忠益集衆思國無陋矣戒行李載<lb/>
書冊予日望之<hi>俱見前回榮州羅推官條</hi>某乘障非才觸藩無計<hi>易羝</hi>
<hi>羊觸藩詳見前</hi>求牧與芻而不得專俟罪歸襆被束擔而未行<lb/>
或容晤語<hi>陸納傳臨發止有被襆而已魏舒傳被襆而出新唐書蘇瓌傳瓌單身被襆自將餘見前</hi>
<pb n="KR4d0323_WYG_032-23a"/>
　　回武岡彭知錄<hi>岊○宋沿唐制州有錄事參軍然不盡置也諸府為司隸諸州為錄</hi>
　　<hi>事乾興元年丁度請諸州始置錄事參軍慶厯二年河西河東陜西諸州權令京官知錄事參軍熈</hi>
　　<hi>寧三年詔煩難去處錄事參軍竝差職官知縣及奏舉縣令人充政和三年尚書省言州建六曹參</hi>
　　<hi>軍參軍之稱起於行軍之際恐不當襲欲改為司錄詔改為掾建炎初復舊名錄事掌州縣庶務糾</hi>
　　<hi>諸曹稽違乾道中汪大猷申請依司理例不兼他職從之</hi>
共江西之水昔嘗附總屬之題名<hi>莊子激西江之水中興㑹要紹興十一年</hi>
<hi>制凡總領官屬有幹當公事差遣</hi>分黔東之風今乃際糾曹而聨事<hi>黔其</hi>
<hi>淹切武岡春秋戰國皆以巫黔中地史記蘇秦傳一軍出武岡一軍出黔中則邯鄲動矣張儀傳秦要楚欲得</hi>
<pb n="KR4d0323_WYG_032-23b"/>
<hi>黔中地白起傳取楚定黔巫郡西夷傳略巴蜀黔中以西柳文黔巫東鄙分風謂為别駕白帖錄事為糾司閻</hi>
<hi>用之初為彭州參軍嘗攝錄事一日糾愆繆不法數十事太守以為材韋蘇州詩糾郡南海湄</hi>未遑<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>
記已沐飛牋恭惟某官學裕家傳才優世用裕三世登科<lb/>
之記安俟金籯<hi>唐重科目鄭顥知舉帝索科目記顥撰十三巻自武德至大中仍乞今後放榜</hi>
<hi>錄及第人姓名記賦題進入有司按續編次此登科記之始韋賢傳遺子黃金滿籯不如一經如淳曰籯竹器</hi>
<hi>受三四斗今陳留俗有此器</hi>續一門叔父之芳正須玉樹<hi>晉書列女傳一門叔</hi>
<hi>父則有阿大中郎謝𤣥傳譬如芝蘭玉樹欲使其生於庭階耳竝詳見前</hi>顧厄銓曹之限不<lb/>
辭郡椽之卑竊聞文學之穰穰<hi>穰如陽切衆也詩降福穰穰一曰豐也又豐年</hi>
<pb n="KR4d0323_WYG_032-24a"/>
<hi>穰穰</hi>足贊武岡之矯矯<hi>王導傳贊武岡矯矯匡時緝政</hi>操持綱紀自來喜<lb/>
見於朱絲<hi>少陵送韋諷閬州錄參詩韋生富春秋洞徹有清識操持紀綱地喜見朱絲直行往樹佳</hi>
<hi>政慰我深相憶</hi>明習憲章詎得久淹於丹筆<hi>馬周傳贊由一介草茅言天下事明</hi>
<hi>習憲章若素官於朝㑹稽典錄盛吉字君逺性多仁恩冬月罪囚當斷其妻執燭吉手丹筆夫妻相向垂泣</hi>
不容暖席即對溫綸某教胄非才<hi>言為國錄</hi>佐州何取<hi>言倅武岡</hi>
督郵地忍儻未逐重聽之聾丞<hi>黃霸傳長吏許丞老病聾督郵白彼逐之霸曰</hi>
<hi>許丞廉吏雖老尚能拜起送迎正頗重聽何傷白帖州主簿郡督郵並今錄事參軍丙吉傳西曹地忍之李竒</hi>
<hi>曰地猶第也師古曰地亦但也語聲之急耳</hi>錄事天通固甘作折威之司馬<lb/>
<pb n="KR4d0323_WYG_032-24b"/>
<hi>新唐書杜景佺傳性嚴正為益州錄事參軍時隆州司馬房嗣業徙州司馬詔未下欲即視事先笞責吏以示</hi>
<hi>威景佺曰公持咫尺制真偽莫辨即欲攪亂一府敬業揚州之禍非此類耶叱左右罷去既乃除荆州司馬吏</hi>
<hi>歌之曰錄事意與天通州司馬折威風由是寖知名</hi>
　　代回新嚴州郭知錄<hi>伯長</hi>
對北臺之馬耳自昔通家<hi>馬耳山在今諸城縣西南六十里形如馬耳東坡雪後書</hi>
<hi>北堂壁詩試掃北臺看馬耳未隨埋沒有雙尖又孤雲落日在馬耳照耀金碧開煙鬟超然臺記云南望馬耳</hi>
<hi>常山出沒隱見若近若逺庶幾有隱君子乎孔融傳先君孔子與君先人李老君同德比義而相師友則融與</hi>
<hi>君累世通家柳文王氏子與余通家代為文儒</hi>問南山之鳳鶵乃今補掾<hi>襄陽記諸</hi>
<pb n="KR4d0323_WYG_032-25a"/>
<hi>葛孔明為臥龍龎士元為鳳雛司馬德操為水鏡皆龎德公語也</hi>貽書勤甚喚夢凄然<lb/>
<hi>山谷詩為公喚起黃州夢</hi>恭惟某官詩禮磨礲<hi>枚乘傳磨礱底厲師古曰礱亦磨也韓文</hi>
<hi>磨礱乎事業而奮發乎文章</hi>典刑服襲飲冰食蘖不忘先訓之勤<hi>莊子</hi>
<hi>朝受命而夕飲冰白樂天詩三年為刺史飲冰復食蘖</hi>斂板折腰猶待糾曹之次<lb/>
<hi>南史到溉傳武帝與溉戲賭竒石并禮記溉並輸焉帝謂朱弁曰卿謂到溉所輸可以送未斂板對曰臣既事</hi>
<hi>君安敢失禮擅道鸞春秋桓𤣥嘗詣㑹稽王道子已醉對𤣥張眼曰桓賊長史謝重斂板正色曰公廢昏立明</hi>
<hi>功高社稷風塵之論宜絶聖聽餘見前</hi>三語之機相契<hi>阮瞻傳王戎問瞻曰聖人貴名教老</hi>
<hi>莊明自然其㫖同異瞻曰將無同戎咨嗟良久即命辟之時人謂之三語掾詳别見</hi>五章之剡何<lb/>
<pb n="KR4d0323_WYG_032-25b"/>
難某星且拱辰日將入酉<hi>白樂天詩黃雞催曉午時鳴白日催年酉時沒</hi>伏波<lb/>
牀下敢當盛意之勤渠<hi>馬援傳援嘗有疾梁松來候之獨拜牀下援不答松去後諸子</hi>
<hi>問曰梁伯孫帝壻貴重朝廷公卿已下莫不憚之大人奈何獨不為禮援曰我乃松父友也雖貴何得失其序</hi>
<hi>乎</hi>子陵臺邊或恐歸舟之邂逅<hi>子陵釣臺在桐廬西南二十九里東西二臺各</hi>
<hi>高數百丈許渾詩潮去潮來洲渚春山花如綵草如茵嚴陵臺下桐江水解釣鱸魚有幾人</hi>
　　代回李知錄<lb/>
短綆汲深聊備一人之數<hi>荀子短綆不可以及深井之泉知不幾者不可與及聖人</hi>
<hi>之言史記平原君傳今少一人願君即以遂備負而行矣</hi>長箋委重何啻三語之多<lb/>
<pb n="KR4d0323_WYG_032-26a"/>
<hi>見上條</hi>受之赧然無可謝者恭惟某官持心近厚克敬惟<lb/>
刑<hi>見前</hi>京兆浩穰小大之獄難察<hi>張敞傳京兆典京師長安中浩穰於三輔為尤</hi>
<hi>劇師古曰浩大也穰盛也言人衆之多也禮記必察小大之比以成之注小大猶輕重已行故事曰比</hi>參<lb/>
軍俊逸輕重諸罰有權<hi>司錄即隋唐錄事參軍杜詩俊逸鮑參軍胡致隆喜曹劉二從</hi>
<hi>事見過詩蕭蕭細雨鎖柴門喜見風流二使君俊逸萬春猶錄事清新子建尚參軍尚書輕重諸罰有權刑罰</hi>
<hi>世輕世重注輕重諸罪各有權宜</hi>冒騰一鶚之章自笑匹雛之力譬之<lb/>
推轂信當遵平陸之塗然而盤根豈宜後朽株之木<hi>虞詡</hi>
<hi>傳盤根錯節杜詩仙李盤根大鄒陽傳枯木朽株</hi>某儀圖莫助欲與同升惜露<lb/>
<pb n="KR4d0323_WYG_032-26b"/>
螢無自煖之灮莫分隣壁<hi>李嘉祐螢火詩夜風吹不滅秋露洗還明李百藥咏螢火</hi>
<hi>詩不辭逢露濕祇為重宵行梁元帝詠螢火詩著人疑不熱集草訝無煙</hi>願天馬有長驅之<lb/>
足早入帝閑<lb/>
　　回楊司理<hi>蕃</hi>林司法<hi>木○燕翼詔謀錄今之司理參軍五代之馬部軍都虞候</hi>
　　<hi>判官也以牙校為之州鎮專殺而司獄事者輕視人命太祖開寶六年詔州府竝置司寇參軍以新</hi>
　　<hi>及第九經五經及選人資序相當者充之後改為司理參軍○司法參軍即漢唐法曹墨曹掾宋沿</hi>
　　<hi>唐制置司法參軍掌議法斷刑紹興三年權行減罷後復舊</hi>
䝉恩佐郡慚非典午之材聨事為僚將有同寅之契方<lb/>
<pb n="KR4d0323_WYG_032-27a"/>
圖<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>記已沐飛箋恭惟某官業履直溫風猷明浚補三<lb/>
語之椽暫屈通材<hi>竝見前</hi>培萬里之程盍躋要路<hi>韓詩孑孑萬里</hi>
<hi>程</hi>佇由鶚表徑造鵷班某倚席罔功題輿非據<hi>竝見前</hi>别<lb/>
乘分月愧初無倡和之能<hi>竝見前</hi>同舟遇風幸不靳維持<lb/>
之助<hi>鄧析書同舟渉海中流遇風救患若一所憂同故也詳見前</hi>過此以往<hi>繫辭過此以往</hi>
<hi>未之或知也</hi>未知所裁<lb/>
　　代回江隂趙司法<hi>崇价○江隂軍已見</hi>
桑榆晼晚又塵紫槖之班<hi>淮南子日西垂景在樹端謂之桑榆潘岳賦日晼晚而將</hi>
<pb n="KR4d0323_WYG_032-27b"/>
<hi>暮又老晼晚而將及注晼晚日落貌晉輿服志八座尚書荷紫以生紫為袷囊綴之服外加於左肩昔周公負</hi>
<hi>成王制此服衣至今以為朝服</hi>竹素勤渠良感墨曹之意<hi>東觀漢紀劉向典校書先</hi>
<hi>書竹為易刋定可繕寫者以上素</hi>慙無好語<hi>東坡詩山寺歸來聞好語又輦路歸來聞好語李賀</hi>
<hi>詩沙路歸來聞好語</hi>莫報故人恭惟某官清出璇源<hi>顔延年詩玉水記方流璇</hi>
<hi>源載圓折</hi>粹藏玉質頃者勾稽之試<hi>羅隱詩朱篆勾稽官</hi>藹然廉直之<lb/>
聲滿謂頡頏身結飛霞之佩<hi>韓詩乞君飛霞佩與我高頡頏</hi>不虞簸弄<lb/>
胎寒明月之珠<hi>韓詩婆娑海水南簸弄明月珠山谷詩貝宫胎寒弄明月</hi>佇積平反<lb/>
<hi>雋不疑傳有所平反如淳曰反音幡幡奏使從輕也</hi>入儀華要勉為國計益振家<lb/>
<pb n="KR4d0323_WYG_032-28a"/>
聲某壯不如人<hi>左傳燭之武辭曰臣之壯也猶不如人今老矣無能為也已</hi>老當佚<lb/>
我<hi>莊子勞我以生佚我以老</hi>聊復爾耳更穿振鷺之行<hi>阮咸傳未能免俗聊復爾</hi>
<hi>耳詩振鷺于飛于彼西雝</hi>姑少遲之徑返屠羊之肆<hi>莊子王延屠羊説以三旌之位</hi>
<hi>説不敢當願復返屠羊之肆詳見前</hi>
　　代回全州劉司法<hi>全州已見</hi>
西崦餘齡冒誤恩而還綴<hi>淮南子曰入崦嵫經于細柳入虞淵之地曙于䝉谷之浦</hi>
<hi>日西垂景在樹端謂之桑榆東坡集荷先帝之誤恩乂計此誤恩必難安處綴株衞切音與惴同禮記行綴正</hi>
<hi>義曰舞人行位之處</hi>東隣厚意飭儷語以分光<hi>易東隣殺牛不如西隣之禴祭晉馮</hi>
<pb n="KR4d0323_WYG_032-28b"/>
<hi>素弗慷慨有大志不修小節成藻竒之曰吾逺求騏驥不知近在東隣史記甘茂傳子之燭光幸有餘子可分</hi>
<hi>我餘光詳見前</hi>情溢乎文愧浮于感恭惟某官簪裳胄望衣被<lb/>
典刑斕斑綵服之華趨庭有得<hi>列女傳老萊子孝養二親行年七十作嬰兒自</hi>
<hi>娯著五采斒斕衣杜詩繡衣春當霄漢立綵服日向庭幃趣</hi>局促墨曹之試游刃不<lb/>
難<hi>局通作跼踡跼不伸也促通作趣局促蹶小貌灌夫傳局趣如轅下駒</hi>諒積平反之功<lb/>
<hi>見上條</hi>即登華要之路某枌榆相託<hi>郊祀志高祖禱豐枌榆社注枌榆鄉名詳</hi>
<hi>見前</hi>蒲柳既凋<hi>晉書顧悦之傳松柏之姿經霜猶茂蒲柳常質望秋先零</hi>迷觚稜闕角<lb/>
之雲煙誤為出計<hi>班固傳設壁門之鳳闕上柧稜而棲金雀又紅塵四合煙雲相連説文柧</hi>
<pb n="KR4d0323_WYG_032-29a"/>
<hi>稜殿堂上最高之處</hi>懐江上山間之風月已卜歸期<hi>東波赤壁賦江上之清風</hi>
<hi>與山間之明月</hi>
　　代回江隂趙司法<hi>崇价</hi>
冬官率屬誤拜上恩春藻摛辭猥勤下問<hi>曹植文章序質素也如秋</hi>
<hi>蓬摛藻也如春范</hi>恭惟某官禔身廉靖<hi>法言或問士何如斯可以禔身注安也一曰福</hi>
<hi>也百順之名</hi>臨政疏明行矣𤓰期又作墨曹之試豈能茅茹<lb/>
長為白璧之投<hi>易泰初九拔茅茹以其彚征吉否初六拔茅茹以其彚貞吉亨注茅之為物拔</hi>
<hi>其根而相牽引彚類也鄒陽傳夜光之壁以間投人于道</hi>願少須之自此升矣<hi>楊震傳先</hi>
<pb n="KR4d0323_WYG_032-29b"/>
<hi>生自此升矣</hi>某未能免俗<hi>阮咸傳未能免/俗聊復爾耳</hi>豈不懐歸<hi>詩豈不懐歸玊</hi>
<hi>事靡鹽</hi>稍戀君軒小曵鄭崇之履<hi>鮑昭詩弃席思君幄疲馬戀君軒</hi>行秣<lb/>
余馬言歸疏廣之廬<hi>詩之子于歸言秣其馬</hi>
　　回新任李司法<hi>公澆</hi>
題千佛之名夙欽雋望<hi>唐張倬柬之之孫數舉進士不第捧登科頂上戴之曰此千佛</hi>
<hi>名經</hi>補三語之椽兹屈英游<hi>見/前</hi>望履不先<hi>莊子願望履幕下注言視不敢</hi>
<hi>望跖面望履結而還也</hi>鳴謙何厚<hi>履謙/卦名</hi>恭惟某官掞材肅括<hi>法言其為</hi>
<hi>外也肅括注外威儀也肅敬也括法也</hi>蓄學碩膚<hi>詩公孫碩膚注碩大膚美也</hi>五千言<lb/>
<pb n="KR4d0323_WYG_032-30a"/>
之修身盤根有種<hi>史記老子姓李氏名耳周守藏室之吏也著書上下篇言道德之意五千</hi>
<hi>餘言杜詩仙李盤根大</hi>三萬軸之貫腹奕葉彌芳<hi>韓詩鄴侯家多書揷架三萬軸</hi>
<hi>為人強記覽過眼不再讀偉哉羣聖文磊落載其腹鄴侯謂李泌子繁也杜詩猗蘭奕葉光</hi>早擷頷<lb/>
於廣廷<hi>韓詩連年收科第若摘頷底髭</hi>甘擡頭於矮屋<hi>開元天寶遺事張彖登科為華</hi>
<hi>隂簿為守令所抑歎曰大丈夫有凌雲蓋世之志而拘于下位若立身矮屋之下使人擡頭不得乃弃官而去</hi>
盍騰華貫又領決曹<hi>杜氏通典兩漢有決曹賊曹掾主刑法歴代皆有或謂之賊曹法曹</hi>
<hi>墨曹後漢書周燕為郡決曹掾太守欲枉殺囚燕數諫不聽囚家詣闕稱寃燕自承其罪又王昌為郡決曹史</hi>
<hi>又郭𢎞為潁川郡決曹椽治獄至三十年用法平正郡内比之東海于公</hi>昔狄梁公之於并<lb/>
<pb n="KR4d0323_WYG_032-30b"/>
門<hi>新唐書狄仁傑字懐英并州太原人舉明經調汴州參軍為吏誣訴黜陟使閻立本召訊異其才謝曰仲</hi>
<hi>尼稱觀過知仁君可謂滄海遺珠矣授并州法曹參軍</hi>洎韓昌黎之在荆渚<hi>新唐書韓</hi>
<hi>愈傳遷監察御史上疏極論宫市貶陽山令改江陵法曹參軍昌黎集赴江陵途中寄贈三學士詩棲棲法曹</hi>
<hi>椽何處事卑陬荆山渚宫皆在江陵府李詩所思採芳蘭欲贈隔荆渚</hi>皆居此職能大其<lb/>
官<hi>柳文袁高河南人給事中貞直忠蹇無與比能使所居官大</hi>景行行之<hi>詩高山仰止景行行</hi>
<hi>止鶴林玉露云景明也謂所行之光明也世俗有景仰景慕之語失其義矣野客叢書云此誤自漢已然後漢</hi>
<hi>書劉顗傳云今顗景仰前修注景慕也則知此謬其來久矣</hi>執事事也<hi>老泉上田樞密書執事事</hi>
<hi>也執事責也於洵何有哉</hi>某負丞將滿聨事亦榮惟内惟貨惟來知<lb/>
<pb n="KR4d0323_WYG_032-31a"/>
片言之可折<hi>尚書五過之疵惟官惟反惟内惟貨惟來其罪惟均注五過之所病或嘗同官位或</hi>
<hi>詐反獄辭或内親用事或行貨枉法或舊相往來</hi>同姓同業同道或一見而後<lb/>
行<hi>韓文同姓而近也同業也同道也詳見前</hi>
　　代回唐司理<lb/>
惟良折獄何擇非人<hi>尚書何擇非人何敬非刑又非佞折獄惟良折獄</hi>恤功于<lb/>
民不聞亦式<hi>尚書乃命三后恤功于民注恤憂也憂欲與民施功詩不聞亦式不諫亦入注不聞</hi>
<hi>人之道説亦自合于法性與天合也</hi>鼎來良椽<hi>漢書匡鼎來注鼎方也掾俞絹切官屬</hi>式慰<lb/>
疲甿恭惟某官有偉儒宗<hi>師丹傳丹經為世儒宗德為國黃耉</hi>蔚為壽俊<lb/>
<pb n="KR4d0323_WYG_032-31b"/>
<hi>敘傳蔚為辭宗任昉王文憲集序蔚為帝師尚書罔或耆壽俊在厥服注耆宿壽考俊德</hi>禀江陽之<lb/>
秀清德可知觀雪嶺之竒雄材斯展<hi>杜詩雪嶺界天白</hi>不煩三<lb/>
語行剡五章<hi>見前</hi>某歸夢飛騰宦情蕭颯<hi>王衍傳少無宦情隨牒推移遂</hi>
<hi>至于此南史王微傳微素無宦情梁書何𦙍傳吾年已五十七月食四斗米不盡何容復有宦情颯悲合切説</hi>
<hi>文朔風也又風聲</hi>亦已買江西之舫行即解維<hi>維繫也杜詩方期解纜初又解</hi>
<hi>纜即長吁纜維舟絙也解維猶云解纜</hi>或可識劍南之英當圖望履<hi>劍州南唐</hi>
<hi>置宋以利路亦有劒州加為南劎</hi>
　　回羅司理<hi>振</hi>
<pb n="KR4d0323_WYG_032-32a"/>
十年出幕濫叨一障之乘<hi>杜詩十年出幕府張湯傳居一障間又迺遣山乘障注障</hi>
<hi>謂塞要險之處乘登也登而守之韓文上希卿大夫之位下猶取一障而乘之</hi>同官為僚賴有<lb/>
三語之椽<hi>左傳同官為僚吾嘗同僚敢不盡心乎</hi>方規請益先辱鳴謙<hi>益謙</hi>
<hi>卦名</hi>伏惟某官學有家傳材優世用撥煩剸劇共知從事<lb/>
之賢勞<hi>增韻煩不簡也左傳正其違而治其煩剸徒官切説文截也劇音極説文尤甚也一曰艱也尹</hi>
<hi>賞傳賞有治劇之才遷榮陽令袁安傳三輔舉安能理劇拜楚郡太守南史臧質傳為人敏贍有風力長于撥</hi>
<hi>劇隋書蘇威為太子少保梁毗為御史劾威兼領五職安繁戀劇詩我從事獨賢傳賢勞也從事于役</hi>登<lb/>
明選公將在參軍之俊逸<hi>韓文登明選公雜進巧拙杜詩俊逸鮑參軍</hi>騫騰<lb/>
<pb n="KR4d0323_WYG_032-32b"/>
近只翹企俟之<hi>晉書凉武昭王傳延首雲極翹企遐方溫嶠傳州之文武莫不翹企</hi>某又<lb/>
入坤垠<hi>柳文劍門銘井絡坤垠時惟外區界山為門環于蜀都</hi>叨分斗壘同舟共<lb/>
濟諒無有於遐心<hi>詩毋金玉爾音而有遐心餘見前回楊司理林司法條</hi>縮袖旁<lb/>
觀亦恐孤於大手<hi>韓文巧匠旁觀縮手袖間</hi>厥惟期徯<hi>徯户禮切説文待也尚書</hi>
<hi>徯予后增韻望也</hi>莫既編摩<hi>説文摩研也</hi>
　　通潭州曾司户<hi>應甫○潭州已見宋沿唐制諸州置司户參軍掌户籍賦税倉庫交</hi>
　　<hi>納元祐令中州從八品下州從九品乾道六年汪大猷乞令司户專差主倉庫詳啓意蓋為寧鄉簿</hi>
　　<hi>時曾權司户第二卷有上衞參帥辭權司户啓</hi>
<pb n="KR4d0323_WYG_032-33a"/>
操觚學步敢論臭味之同<hi>觚通作䉉竹簡陸機文賦或操觚而率爾注觚之方者古</hi>
<hi>人用之以書猶今之簡班固傳有學步于邯鄲者未得髣髴失其故步庾肩吾詩欲仰天庭掞終知學步艱餘</hi>
<hi>詳見前</hi>舍墁代庖強附交承之契<hi>鏝謨官切通作墁説文鐵杇也徐曰所以泥也</hi>
<hi>又莫半切鏝刀工人器韓文圬者王承福傳吾不敢一日捨鏝以嬉莊子庖人雖不治庖尸祝不越俎而代之</hi>
揆材名而藐甚接歩武以幸然恭惟某官胄出魯洙<hi>史記</hi>
<hi>曾參南武城人注武城屬魯在兗州説文洙水出泰山蓋臨樂山北入泗一云入沇</hi>秀鍾閩嶺<hi>見前</hi>
鏗爾舍瑟學傳先聖之不傳向來瓣香文到古人之未<lb/>
到<hi>陳後山詩向來一瓣香敬為曾南豐</hi>事業此其土苴<hi>苴都賈切土苴糟魄也又泥不熟也</hi>
<pb n="KR4d0323_WYG_032-33b"/>
<hi>莊子土苴以治天下一曰不真物也又側下切和糞草也增韻查滓也</hi>科名真是遺餘<hi>韓文</hi>
<hi>豈不登名於一科兮曾不補其遺餘</hi>居然三語之除<hi>見本巻郭知錄條</hi>淹此八<lb/>
年之久爭先捷徑君不行兮夷猶<hi>陳了翁詩爭先徑路機關惡近後語言滋</hi>
<hi>味長離騷經夫惟捷徑以窘步餘見前</hi>猶抱古心羌難得而覼縷<hi>韓詩古貌又古</hi>
<hi>心又古心雖自鞭餘見前</hi>寧有圖書之彦<hi>晉天文志東壁二星主文章天下圖書之秘府也</hi>
可留版籍之司<hi>分紀户曹參軍掌户口籍帳婚姻田宅雜徭道路之事</hi>深霧雨而<lb/>
澤之<hi>劉向列女傳陶答子化陶三年名譽不興家富三倍其妻諫曰妾聞南山有𤣥豹霧雨七日不下食</hi>
<hi>者何也欲以澤其衣毛而成其文章詳見前</hi>望雲霄而近只某徂徂有志<hi>徂子</hi>
<pb n="KR4d0323_WYG_032-34a"/>
<hi>魚切説文玃屬</hi>鹿鹿無竒<hi>蕭曹傳贊錄錄未有竒節師古曰錄錄猶鹿鹿言在凡庶之中也</hi>栖<lb/>
枳棘之叢中甚安斯寢<hi>史記齊世家客寢甚安殆非就國者也餘見前</hi>搴芙蓉<lb/>
於木末敢集其裳<hi>屈原九歌采薜荔於水中搴芙蓉兮木末離騷經製芰荷以為衣兮集芙</hi>
<hi>蓉以為裳</hi>重違大府約束之嚴<hi>韓文躬詣大府受約束於下執事此謂辭權司户不允</hi>
姑俟前驅弩矢之至<hi>司馬相如傳縣令負弩矢先驅</hi>鳳凰尚遥於千仞<lb/>
<hi>賈誼傳鳳凰翔于千仞兮</hi>鯉魚盍貢於尺書糠粃在前令公怒之未<lb/>
免<hi>孫綽傳簸之颺之糠粃在前郄超傳髯參軍短主簿能令公喜能令公怒</hi>珠玉將至覺我<lb/>
穢以何疑<hi>世説王武子是衞玠之舅儁爽有風姿見玠輒嘆曰珠玉在側覺我形穢</hi>
<pb n="KR4d0323_WYG_032-34b"/>
　　代回邵武曾司户<hi>復○邵武軍本漢治縣之地呉於此立昭武鎮屬建安郡晉平</hi>
　　<hi>呉更曰邵武縣至隋郡縣俱廢尋復立邵武縣屬撫州唐屬建州宋陞為邵武軍</hi>
老子婆娑濫紆蒼佩<hi>陶侃傳老子婆娑正坐諸君輩禮記大夫佩水蒼王而純組綬詳見</hi>
<hi>前</hi>參軍俊逸逺寄素書<hi>見前羅司理條</hi>恭惟某官植德潤身掞<lb/>
才資世用計然之半策已足豪雄<hi>史記貨殖傳昔者越王句踐困于㑹稽之</hi>
<hi>上乃用范蠡計然范蠡既雪㑹稽之恥喟然嘆曰計然之策七越用其五而得意既已施於國吾欲用之家注</hi>
<hi>計然者葵邱漢上人姓辛氏字文子其先晉國亡公子也嘗南游於楚范蠡師事之</hi>試琰之之一<lb/>
官㑹觀霹靂<hi>唐書裴琰之絳州聞喜人為同州司户參軍時年少美容儀刺史李崇義初甚輕之</hi>
<pb n="KR4d0323_WYG_032-35a"/>
<hi>先是州有積年舊案數百道崇義促琰之使斷之琰之命書吏數人連紙進筆須臾剖斷竝畢文翰俱美且盡</hi>
<hi>予奪之理崇義大驚謝曰公何忍藏鋒以成鄙夫之過由是大知名號為霹靂手</hi>有憐西崦之<lb/>
景<hi>崦衣廉切山海經鳥鼠同穴西南曰崦嵫下有虞泉日所入互見前</hi>猶庀北斗之司<hi>庀普</hi>
<hi>弭切治也具也左傳官庀其司李固傳陛下有尚書猶天之北斗顔魯公集尚書北斗尊</hi>某曵履罔<lb/>
功投簪孔武吾車吾馬漸為膏秣之謀<hi>詩載脂載牽還車言邁又言秣</hi>
<hi>其馬説文秣食馬穀也以粟秣養其馬韓文膏吾車兮秣吾馬從子于盤兮終吾生以徜徉</hi>某水某<lb/>
邱或遂釣游之願<hi>見前</hi>
　　回段司户<lb/>
<pb n="KR4d0323_WYG_032-35b"/>
干木之廬必式尚阻面承<hi>史記文侯受子夏經藝客段干木過其閭未嘗不軾也皇</hi>
<hi>甫謐高士傳木晉人也守道不仕魏文侯以客禮待之出過其廬而軾其僕曰君何軾曰段干木賢者也隱處</hi>
<hi>窮巷聲馳千里吾安得勿軾干木先乎德寡人先乎勢干木富乎義寡人富乎財勢不若德貴財不若義高</hi>
子松之歲當更反觀言贈<hi>漢書段㑹宗字子松為西域都護騎都尉西域敬其威信</hi>
<hi>三歲更盡還徙為鴈門太守坐法免西域諸國上書願得㑹宗復為都尉谷永閔其老復逺出予書戒曰若子</hi>
<hi>之材可以優游都城而取卿相何必勒功崑山之仄朋友以言贈行敢不畧意願吾子因循舊貫毋求竒功更</hi>
<hi>盡亟還如淳曰邊吏三歲一更更工衡反</hi>撝謙寵甚内訟悚然<hi>謙訟卦名</hi>伏惟某<lb/>
官毓秀岷峨炳靈江漢<hi>見前</hi>秀實仁勇之節風烈固存<hi>新唐</hi>
<pb n="KR4d0323_WYG_032-36a"/>
<hi>書段秀實傳贊柳宗元稱世言段太尉以為武人一時奮不慮死以取名非也太尉為人姁姁視之儒者也遇</hi>
<hi>不可必達其志非偶然者非孔子所謂仁者必有勇乎</hi>文昌翰墨之聲雲仍是似<lb/>
<hi>新唐書段文昌字墨卿憲宗朝為翰林學士穆宗即位拜中書侍郎同中書門下平章事</hi>草凌雲而<lb/>
入奏<hi>司馬相如傳相如既奏大人賦天子大説飄飄有凌雲氣游天地之間意</hi>芥拾地以決<lb/>
科<hi>夏侯勝傳其取青紫如俛拾地芥耳法言射策決科</hi>小試椽曹未展霹靂之手<lb/>
<hi>見上條</hi>固為檄屈忽纒悽愴之心<hi>後漢毛義廬江人家貧以孝行稱南陽張奉往</hi>
<hi>候之坐定而府檄適至以義為安陽令義捧檄而入喜動顔色奉心薄之及毋亡遂不仕奉曰賢者固不可測</hi>
<hi>往日之喜為親屈也禮記霜露既降君子履之必有悽愴之心</hi>素冠已畢於三年<hi>詩庶見素</hi>
<pb n="KR4d0323_WYG_032-36b"/>
<hi>冠兮</hi>丹檢㑹膺於一札<hi>後漢循吏傳一札十行</hi>制禮弗敢過也俯就<lb/>
朝祥<hi>禮記先王制禮而弗敢過也又魯人有朝祥而暮歌者</hi>任官然後爵之亟觀<lb/>
暮召<hi>禮記兄官民材必先論之論辯然後使之任事然後爵之主父偃傳朝奏暮召入見</hi>某避堂<lb/>
不敏<hi>曹參傳於是避正堂舍蓋公焉詳見前</hi>下榻已稽<hi>徐穉傳陳蕃為太守在郡不接賓客</hi>
<hi>唯穉來特設一榻去則縣之王勃滕王閣詩序徐孺下陳蕃之榻</hi>將軍乃肯幸臨既不<lb/>
以服而為解<hi>灌夫傳將軍迺肯幸臨況魏其侯夫安敢以服為解師古曰解謂辭之也若今言分</hi>
<hi>疏矣</hi>進士與吾同業是固將賀其善鳴<hi>韓文送何堅序詳見前</hi>
　　回緜州家司户<hi>燉翁</hi>家將仕<hi>坤翁○緜州已見</hi>
<pb n="KR4d0323_WYG_032-37a"/>
鸞停鵠峙舊聞英物之不凡<hi>韓文少傳翠竹碧梧鸞鵠停峙能守其業者也晉書</hi>
<hi>桓溫字元子生未朞而太原溫嶠見之曰此兒有竒骨可試使啼及聞其聲曰真英物也先賢傳薛勤造陳仲</hi>
<hi>舉其父出迎勤曰足下有不凡子吾來候之不從卿也</hi>鴈後鴻前今見故人之有<lb/>
子<hi>見前</hi>未遑修贄先辱贈言恭惟某官世載其英學造乎<lb/>
道取青拾芥誇映秀士之羣<hi>韓詩舉舉江南子名以能詩聞一來取高第官佐東</hi>
<hi>宫軍迎婦丞相府誇映秀士羣</hi>泛綠依蓮卓犖椽曹之表恭惟某官學<lb/>
有家傳美由世濟俯拾地芥不難一律之塤篪<hi>詩伯氏吹壎仲</hi>
<hi>氏吹篪山谷詩豈無他人游不如我塤篪</hi>小試天葩便入三銓之衡尺<hi>韓詩東野</hi>
<pb n="KR4d0323_WYG_032-37b"/>
<hi>動驚俗天葩吐竒芬六典尚書為尚書銓侍郎二人分為中銓東銓權文公集吏部員外郎裁百辟之章疏助</hi>
<hi>九流之刀尺晏公類要秉刀尺於仙臺</hi>行遄王覲<hi>左傳王覲為可</hi>亟踐世官某自<lb/>
歎孤蓬<hi>山谷詩九鼎安磐石一身轉孤蓬</hi>復分半竹事其賢者友其仁<lb/>
者幸而在邦域之中愛勿勞乎忠勿誨乎特有望文辭<lb/>
之表<lb/>
　　通潭州段支使<hi>宋㑹要乾德三年詔歴兩任有文學者許兩使留後奏充掌書記太</hi>
　　<hi>平興國六年詔諸節度州依舊置觀察支使一員凡書記支使不得竝置有出身曰書記無出身曰</hi>
　　<hi>支使位在判官之下推官之上○詳啓意蓋任寧鄉簿時作通篇組織韓文</hi>
<pb n="KR4d0323_WYG_032-38a"/>
齒下士而望光明漫為委吏<hi>韓文曾不得列名薦書齒下士于朝以仰望天子之</hi>
<hi>灮明</hi>詣大府而受約束將見元僚<hi>韓文躬詣大府受約束於下執事南史庾杲之</hi>
<hi>傳盛府元僚實難其選</hi>或有三年之托根<hi>山谷詩江梅有佳實托根桃李塲</hi>可無<lb/>
一紙以張本<hi>劉𢎞傳得劉公一紙書賢于十部從事杜預左傳注為桓五年從王伐鄭張本晉書</hi>
<hi>荀崧傳左邱明張本繼末發明經意多竒偉詳見前</hi>恭惟某官恢然材諝<hi>諝寫與切説文</hi>
<hi>知也周禮注有才智之稱也</hi>藉甚典刑<hi>見前</hi>故笏猶存可落姦雄之膽<lb/>
<hi>魏謩傳帝問卿家書詔頗有存者乎謩對惟故笏在段秀實傳朱泚召秀實計事源休等在坐秀實戎服與休</hi>
<hi>竝語至僭位勃然起執休腕奪其象笏奮而前唾泚面大罵曰狂賊可磔萬段我豈從汝反耶遂擊之泚舉臂</hi>
<pb n="KR4d0323_WYG_032-38b"/>
<hi>捍笏中顙衊面匍匐走</hi>新硎既發孰嬰肯綮之芒兹依綠水之華<lb/>
暫贊碧幢之畫<hi>竝見前</hi>湖山自得皆春生秋殺之仁<hi>韓文滕王</hi>
<hi>閣記詳見前</hi>賓主相驩有川泳雲飛之樂<hi>韓文節度堂書記㕔石記詳見前</hi>
得文武於幕下已空冀北之士夫<hi>韓文送溫處士赴河陽軍序詳見前</hi>流<lb/>
聲實於朝端是必湖南之支使<hi>韓文送楊支使序詳見前</hi>某一科不<lb/>
補三釜是謀<hi>見前</hi>使我有二頃田寧爭雞鶩<hi>史記蘇秦傳使我有雒陽</hi>
<hi>負郭田二頃吾豈能佩六國相印乎屈原卜居寧與黃鵠比翼乎將與雞鶩爭食乎</hi>屈公為數旬<lb/>
客幸䕃龜魚<hi>新唐書韋思謙傳屈公為數旬之客以望此府韓詩瓦影䕃龜魚竝詳見前</hi>
<pb n="KR4d0323_WYG_032-39a"/>
　武官<lb/>
　　代月湖回林御帶<hi>㟽○宋㑹要國初以來嘗選三班以上武幹親信者佩櫜鞬御</hi>
　　<hi>劒或以内臣為之初是職止名御帶咸平元年改為御帶器械景祐三年詔自今無得過六人慶歴</hi>
　　<hi>元年詔遇闕員以厯邊任有功者補之詳啓意其人蓋有足疾而今愈者</hi>
十年去國恍然孤鶴之歸<hi>列仙傳蘇耽去後忽有白鶴十數隻夜集郡東門樓上一</hi>
<hi>隻口畫作書字言曰城郭是人民非三百里子當復歸咸謂是耽續搜神記遼東城門有華表柱忽有一鶴集</hi>
<hi>徘徊空中言曰有鳥有鳥丁令威去家千載今來歸詳見前</hi>千里故人厚甚雙魚之<lb/>
遺<hi>遺以醉切</hi>所慙善頌未免過情恭惟某官鈐略通材<hi>鈐略皆兵</hi>
<pb n="KR4d0323_WYG_032-39b"/>
<hi>法兵鈐以閉房神府以備非常後漢書鈐決之符注兵法有玉鈐篇李靖有兵鈐新書一卷隋藝文志有隂符</hi>
<hi>鈐錄一卷宋有景德虎鈐經隋藝文志有黃石公三略三卷唐志同</hi>璇魁名第<hi>春秋運斗樞北斗第</hi>
<hi>一天樞第二璇第三璣第四權第一至四為魁</hi>朱華庀職早通二閣之班畫㦸<lb/>
凝香毎作三刀之夢<hi>岑參詩刀州先入夢李端詩夜夢見刀州李逺詩何處夢刀州雍陶</hi>
<hi>詩今宵難作刀州夢詳見前</hi>顧因微恙力請真祠尊足者存䕫何憐<lb/>
於踸踔<hi>莊子今吾來也猶有尊足者存郭象注刖一足未足以虧其德明夫形骸者逆旅也又䕫憐蚿</hi>
<hi>蚿憐蛇夔謂蚿曰吾以一足趻踔而行注䕫一足獸也帝王世紀黄帝在位諸侯于東海流波山得竒獸其狀</hi>
<hi>如牛蒼色無角一足龍走出入水即風雨目灮如日月其音如雷名曰夔黃帝殺之取皮以冒鼓聲聞五百里</hi>
<pb n="KR4d0323_WYG_032-40a"/>
<hi>踸丑甚切説文踸踸行無常貌或作趻踔敕教切説文踶也徐曰踶亦常蹋意踸踔不常貌又陟教切猿跳也</hi>
<hi>又敕角切集韻跛也</hi>奉身而退龍豈困於騰驤<hi>左傳臣之禄君實有之義則進否則</hi>
<hi>奉身而退楚國先賢傳神龍朝發崑崙之墟暮宿於孟諸超騰雲漢之表宛轉四瀆之裏</hi>既兩踵之<lb/>
生輝<hi>山谷詩我肱三折得此醫自覺兩踵生光輝</hi>宜單車而促覲<hi>信陵君傳今以單車</hi>
<hi>代之何哉文選李陵答蘇武書以單車之使詳見前</hi>君王神武雖已謝單于而閉<lb/>
玉關<hi>繫辭古之聰明睿知神武而不殺者刑法志高帝躬神武之材長孫無忌傳陛下神武聖文卓冠千</hi>
<hi>古後漢書延光二年北虜連與車師入寇河西議者以閉玉門陽關以絶其患元初六年北虜與車師後部共</hi>
<hi>攻沒索班公卿多以為宜閉玉門關東坡詩終閉玉關辭馬武</hi>男子功名正當殺賊奴<lb/>
<pb n="KR4d0323_WYG_032-40b"/>
以取金印<hi>杜詩男兒功名遂亦在老大時周顓傳今年殺諸賊奴取金印如斗大繫肘</hi>某無<lb/>
能為役<hi>左傳於先大夫無能為役言不足為其役使</hi>非所納交天子欲伐先<lb/>
零未覺營平之老<hi>趙充國傳定冊尊立宣帝封營平侯羌先零反時充國年七十餘上老之</hi>
<hi>使御史大夫丙吉問誰可將者充國對曰無踰老臣者矣</hi>丞相必舉龔遂佇觀渤海<lb/>
之安<hi>見前</hi>
　　謝戴將使<hi>木</hi>
邂逅適願已幸識荆<hi>見前</hi>倥<graphic n="KR1555" url="https://raw.githubusercontent.com/kanripo/KR-Gaiji/master/images/KR1555.png" mimeType="image/png"/>裝懐未遑訪戴<hi>北山移文訴牒倥偬</hi>
<hi>裝其懐王徽之傳嘗居山隂夜雪初霽月色明朗四望皓然獨酌酒詠左思招隱詩忽憶戴逵逵時在剡便夜</hi>
<pb n="KR4d0323_WYG_032-41a"/>
<hi>乘小船詣之互見前</hi>既感輕身先匹夫之意復有一紙賢十部之<lb/>
榮<hi>見前通段支使條</hi>恭惟某官天分軼羣<hi>晉書列女傳王凝之妻謝氏字道韞嘗譏</hi>
<hi>弟𤣥學植不進曰為塵務經心為天分有限耶</hi>人門濟美翼扶九萬里決應海<lb/>
運於南溟<hi>竝見前</hi>腹笥五十家暫隱天樞之北落<hi>邊韶傳腹便便</hi>
<hi>五經笥藝文志凡兵書五十三家七百九十篇圖四十三卷春秋運斗樞北斗第一天樞史記天官樞斗戴匡</hi>
<hi>六星曰文昌宫一曰上將鉞旁有一大星為北落北落若微亡軍星動角益稀及五星犯北落正義曰北落師</hi>
<hi>門一星在羽林西南天軍之門也長安城有北落門以象此也主非常以候兵占明則軍安微弱則兵起金火</hi>
<hi>守有兵為兵犯塞土水則吉晉天文志落者天之藩落也師門軍門也主非常以備兵張説詩將星移北落神</hi>
<pb n="KR4d0323_WYG_032-41b"/>
<hi>雨避東京李白司馬將軍歌北落明星動光彩南征猛將如雲雷</hi>勇早聞於六館<hi>韓文何蕃</hi>
<hi>傳已見</hi>筆獨掃於千軍<hi>杜詩筆陣獨掃千人軍</hi>㑹當定一霸於蝥弧<lb/>
<hi>左傳先軫曰報施救患取威定霸於是乎在矣又一戰而霸韓詩雖免十上勞何能一戰霸左傳穎考叔取鄭</hi>
<hi>伯之旗蝥弧以先登蝥音侔弧音胡鄭伯旗名</hi>何難連八科之麟角<hi>見前</hi>衮明日<lb/>
月更看黃牓之新<hi>摭言進士榜粘黄紙四張以淡墨氊筆書禮部貢院四字粘於榜首</hi>履<lb/>
上星辰始是青氊之舊<hi>見前</hi>某舊交羣從<hi>謝道韞傳羣從兄弟則有風胡</hi>
<hi>羯末白樂天詩自知羣從為儒少</hi>今識清標聞元方季方之齊名亦既<lb/>
覯止<hi>詩亦既見止亦既覯止</hi>從延君少君而受禮更幸進之<hi>儒林傳戴</hi>
<pb n="KR4d0323_WYG_032-42a"/>
<hi>德延君戴聖次君皆受禮於后倉德號大戴為信都太傅聖號小戴以博士論石渠於是禮有大戴小戴之學</hi>
　　回成副將<hi>鑑○詳啓意任榮州時作</hi>
懐章試郡叨分榮邸之麾<hi>宋光宗自榮州刺史進封榮王故曰榮邸</hi>訓旅將<lb/>
屯知有和門之副<hi>周禮以旌為左右和之門注軍門曰和今謂之壘門立兩旌為之敘和出</hi>
<hi>用次第出和門也䟽左傳云師克在和不在衆田獵象戰伐故其門曰和門</hi>逺勤一介見畀<lb/>
雙鱗開緘粲然<hi>盧仝詩開緘宛見諫議面</hi>佩意厚甚恭惟某官共武<lb/>
之服<hi>詩有嚴有翼共武之服共武之服以定王國</hi>克壯其猷<hi>詩方叔元老克壯其猷</hi>禀<lb/>
山西六郡之良性資鷙勇<hi>趙充國辛慶忌傳贊秦漢已來山東出相山西出將秦時</hi>
<pb n="KR4d0323_WYG_032-42b"/>
<hi>將軍白起郿人王翦頻陽人漢興郁郅王圍甘延壽義渠公孫賀傅介子成紀李廣李蔡杜陵蘇建蘇武上邽</hi>
<hi>上官桀趙充國襄武廉褎狄道辛武賢慶忌皆以勇武顯聞漢書地理志漢興六郡良家子選給羽林期門以</hi>
<hi>材力為官名將多出焉匈奴傳贊文帝從六郡良家材力之士馳射上林六郡謂隴西天水安定北地二郡西</hi>
<hi>河趙充國傳以六郡良家子善騎射補羽林為人沉勇有大略鷙音至説文擊殺鳥也廣雅鷙執也取其能執</hi>
<hi>服衆鳥凡鳥之勇獸之猛皆曰鷙</hi>應婁北一星之象世胄蟬聨<hi>晉天文志天將</hi>
<hi>軍十二星在婁北主武兵中央大星天之大將也外小星吏士也大將星摇兵起大將出小星不具兵起唐丹</hi>
<hi>元子步天歌婁上十二將軍候韓詩𦙍胄本蟬聨</hi>兹煩寡二之材<hi>吾邱壽王傳天下少雙海</hi>
<hi>内寡二</hi>來貳第三之指為王爪士足增劒閣之天高<hi>詩祈父予</hi>
<pb n="KR4d0323_WYG_032-43a"/>
<hi>王之爪士傳士事也蜀都賦緣以劍閣李詩劍閣崢嶸而崔嵬</hi>歸衞羽林寧俟玉關之<lb/>
人老<hi>漢天文志虚危南有衆星曰羽林天軍軍西為壘晉志羽林四十五星在營室南宣帝紀羽林孤兒</hi>
<hi>應劭曰天有羽林大將軍之星林喻若林木之盛羽羽翮鷙擊之意故以名官漢儀注羽林從官七百人師古</hi>
<hi>曰言其如羽之疾如林之多百官表羽林屬郎中令掌從送次期門續百官志羽林中郎將主羽林郎掌宿衞</hi>
<hi>侍從常選六郡良家子補本武帝以便馬從獵還宿殿陛巖下室中故號巖郎東軒筆錄蔡挺自寶元已後歴</hi>
<hi>邊任至于熈寧初猶帥平凉㑹邊無事因作樂歌以教邊人有誰念玉關人老之句自此盛傳都下未幾召為</hi>
<hi>樞密副使墨客揮犀云蔡子正久在邊任晚年以龍圖閣直學士再守平凉作喜遷鶯一闋以自廣曰霜天清</hi>
<hi>曉望紫塞古木寒雲衰草溪馬嘶風邊鴻翻月隴上鐵衣寒早欲歌倚曲悲壯盡道君恩須報塞垣東盡頭路</hi>
<pb n="KR4d0323_WYG_032-43b"/>
<hi>鞬錦領山西年少談笑刃斗靜烽火一把長報平安耗聖主憂邊威懐遐方驕縱且寛天討歲華向晩愁思誰</hi>
<hi>念玉關人老太平也且懽娯須把金樽頻倒此曲成大傳都下</hi>某濫乘一障<hi>見前回羅司理條</hi>
將幸同僚共惟帝臣正爾賴熊羆之士<hi>尚書萬邦黎獻共惟帝臣又則</hi>
<hi>亦有熊羆之士不二心之臣</hi>能以衆整尚願聞龍豹之韜<hi>左傳欒鍼曰日臣之</hi>
<hi>使於楚也子重問晉國之勇臣對曰好以衆整言好以整齊師旅為勇太公六韜分文武龍虎豹犬六目</hi>占<lb/>
敘惟勤敷陳罔既<lb/>
　寄居官<lb/>
　　代董制帥通許侍郎<hi>奕</hi>劉閣學<hi>光祖○宋史許奕字成子簡州人以</hi>
<pb n="KR4d0323_WYG_032-44a"/>
　　<hi>父任為長江簿慶元五年寧宗親擢進士第一歴起居舍人韓侂胄議開邊奕貽書止之侂胄不樂</hi>
　　<hi>遣奕使金金人聞奕名久禮迓甚恭乃卒行成還奏帝優勞久之權禮部侍郎攝兼侍讀毎進讀至</hi>
　　<hi>古今治亂必參言時事帝曰如此則經筵不徒設矣遷吏部侍郎兼修玉牒官兼權給事中進龍圖</hi>
　　<hi>閣待制加寶謨閣直學士卒贈通議大夫奕天性孝友所著有毛詩説論語尚書周禮講義奏議雜</hi>
　　<hi>文行世○劉光祖已見</hi>
石坳和墨躐升獻納之班<hi>新唐書百官志起居舍人分侍左右秉筆隨宰相入殿若</hi>
<hi>仗在紫宸内閣則夾香案分立殿下直二螭首和墨濡筆皆即坳處時號螭頭</hi>玉壘分符更冒<lb/>
蕃宣之寄<hi>玉壘山在茂州汶川縣東四里出璧玉蜀都賦包玉壘以為宇杜詩玉壘浮雲變古今</hi>
<pb n="KR4d0323_WYG_032-44b"/>
巋然地重<hi>巋山貌魯靈光殿賦巋然獨存</hi>蕞爾人微實惟隣寶之依<hi>左傳</hi>
<hi>親仁善隣國之寶也</hi>敢廢書函之敬<hi>呉張溫使蜀謂先主曰謹奉所齎書函</hi>恭惟某<lb/>
官清時碩德名世真儒<hi>法言如用真儒無敵乎天下桓榮傳詔賜竒果受者皆懐之榮</hi>
<hi>獨舉手捧之以拜帝笑曰此真儒生也</hi>惟其特立而獨行造道自得<hi>韓文特立</hi>
<hi>而獨行道力而事實</hi>故能難進而易退經德不回<hi>禮記事君難進而易退則位有</hi>
<hi>序易進而難退則亂也故君子三揖而進一辭而退以逺亂也</hi>至今猶侍臣之冠<hi>山谷詩大</hi>
<hi>似不䝉稽古力只今猶着侍臣冠</hi>歷年賜方伯之履<hi>左傳五侯九伯女實征之以夾輔周</hi>
<hi>室賜我先君履履謂所踐履之界也</hi>在外則植旗旄羅弓矢公豈此榮<hi>韓文</hi>
<pb n="KR4d0323_WYG_032-45a"/>
<hi>在外則樹旗旄羅弓矢武夫前呵從者塞途</hi>其功之銘鼎彞被絃歌士誠有<lb/>
望<hi>歐陽公晝錦堂記其豐功盛烈所以銘彛鼎而被絃歌者乃邦家之光非閭里之榮也</hi>佇起几<lb/>
安之舄<hi>詩赤舄几几傳絇貌疏其舄之飾几几然</hi>亟馳介大之珪<hi>詩以其介圭入覲于</hi>
<hi>王介大也方言東齊海岱之間謂之介</hi>某見謂疎庸誤䝉簡在願乘一障<lb/>
豈能堪十乘之行<hi>見前</hi>縱駕兩轓何敢作三刀之夢<hi>岑參詩刀</hi>
<hi>州先入夢雍陶詩今宵難作刀州夢詳見前</hi>冒焉叱馭願在執鞭嗟逺道胡<lb/>
為來哉孰寛脅息<hi>李詩嗟爾逺道之人胡為乎來哉又捫參歴井仰脅息</hi>居是邦<lb/>
事其賢者載慰心期<hi>見前</hi>
<pb n="KR4d0323_WYG_032-45b"/>
　　代通費參政<hi>士寅</hi>
分小隊於少城將安問政<hi>杜詩元戎小隊出郊埛蜀都賦亞以少城接乎其西少城</hi>
<hi>在太城西張儀既築太城後一年又築少城詳見前</hi>倚鉅人之長德行可庇身請<lb/>
裁吾黨之裴然來事是邦之賢者恭惟某官賦資肅括<lb/>
蹈行中庸長卿吞雲夢之胷豈以八九而芥蔕<hi>司馬相如傳吞</hi>
<hi>若雲夢者八九其於胷中曾不蔕芥注蔕芥刺鯁也</hi>太白空岷峨之眼尚餘千萬<lb/>
之琳琅<hi>韓詩平生千萬篇金薤垂琳琅</hi>簡上帝心<hi>尚書惟簡在上帝之心注簡閲在天心</hi>
為公室輔<hi>左傳間于兩社為公室輔</hi>固已重清廟九九之鼎<hi>戰國策周之代</hi>
<pb n="KR4d0323_WYG_032-46a"/>
<hi>殷得九鼎凡一鼎而九萬人輗之九九八十一萬人</hi>謂當應泰階兩兩之符<hi>東方朔傳</hi>
<hi>願陳泰階六符注泰階三台也毎台二星凡六星符六星之符驗也天文志魁下六星兩兩而比者曰三能注</hi>
<hi>能音台</hi>乃甘松菊之主人<hi>新唐書韋表微傳授監察御史裏行不樂曰爵禄譬滋味也人</hi>
<hi>皆欲之吾年五十拭鏡<graphic n="KR3227" url="https://raw.githubusercontent.com/kanripo/KR-Gaiji/master/images/KR3227.png" mimeType="image/png"/>白冒游少年間取一班一級不見其味也將為松菊主人不愧陶淵明云</hi>暫作<lb/>
園林之勝事<hi>韓詩園林窮勝事鐘鼓樂清時</hi>道之將行也命天將降任<lb/>
是人佇一馬二童之來<hi>東坡司馬溫公神道碑其相惟何太師溫公公來自西一馬二</hi>
<hi>童萬人環之如渴赴泉孰不見公莫如我先</hi>增六鼇四極之重<hi>列子斷鰲之足以立四極</hi>
<hi>又一釣而連六鰲</hi>公有無窮之聞<hi>聞去聲</hi>民無不獲之夫某薾然<lb/>
<pb n="KR4d0323_WYG_032-46b"/>
棗昏<hi>莊子薾然疲役宋書范曄傳和香方序云棗膏昏鈍甲煎淺俗非惟無助于馨烈乃當彌增于尤疾</hi>
<hi>也棗昏以比羊𤣥保</hi>重以木訥躐冒清華之選遂塵碧落之班<hi>碧落</hi>
<hi>天也李涉詩碧落高高雲萬里杜詩碧落真難陟詳見前</hi>所期乞一障之乘詎敢作<lb/>
三刀之夢<hi>見上條</hi>惟是夙仰翹材之館乃今得依通德之<lb/>
鄉避正堂而舍蓋公定難屈致置盂水以教龎守尚幸<lb/>
告忠<hi>俱見前</hi>
　　回寄居官<hi>楊南平○李涪州蒲運管○侯茂州</hi>
再命專城甚慚愒日<hi>古詩陌上桑四十專城居張正見採桑詩恐疑夫婿逺聊復答專城</hi>
<pb n="KR4d0323_WYG_032-47a"/>
<hi>左傳翫歲而愒日其與幾何</hi>六條察郡誤玷觀風<hi>見前</hi>所幸依長者之<lb/>
牆<hi>法言倚孔子之牆</hi>用是攬慨然之轡<hi>見/前</hi>曾修辭之不敏<hi>左傳敢告</hi>
<hi>不敏又謝不敏焉</hi>辱委贄以相先恭惟<hi>楊南平/牟涪州</hi>文武兼資<hi>後漢書陳</hi>
<hi>蕃傳聰明寛達文武兼姿臣不如李膺劉攽曰姿是姿貌此當作資朱雲傳平陵朱雲兼資文武忠勇有智略</hi>
<hi>可使試守御史大夫朱穆傳朱公兼資文武海内竒士盧植傳九江蠻反四府選植才兼文武拜九江太守魏</hi>
<hi>志蔣濟傳兼資文武服勤盡職魏名臣奏孟達薦王雄疏雄才兼資文武忠烈之性踰越倫輩蜀志關羽傳孟</hi>
<hi>超兼資文武勇略過人晉書劉𢎞傳將軍文武兼資王衍傳中國已亂當賴方伯宜得文武兼資以任之張重</hi>
<hi>華傳謝艾文武兼資國之方邵南史到洽傳謝朓文章盛于一時見洽深相賞好毎稱其兼資文武柳世隆傳</hi>
<pb n="KR4d0323_WYG_032-47b"/>
<hi>高帝與武帝書曰汝既入朝當須文武兼資人世隆其人也褚玠傳贊公平諒直兼資文武是儀傳魯王天挺</hi>
<hi>懿德兼資文武北齊書魏釗傳釗有當世材兼資文武裴行儉傳帝親勞宴曰行儉提孤兵深入萬里兵不血</hi>
<hi>刃而叛黨禽夷可謂文武兼備今授二職乃除禮部尚書兼右衞大將軍唐書王珪傳兼資文武出將入相吾</hi>
<hi>不如李靖</hi>循良可紀<hi>循吏傳董仲舒公孫𢎞/兒寛居官可紀者三人</hi>○<hi>侯守云</hi>器博而<lb/>
周才𢎞以毅<hi>蒲運管云</hi>洵美且仁<hi>詩不如叔也洵美且仁注洵信也言叔信美好而又</hi>
<hi>有仁德</hi>柔嘉維則<hi>詩仲山甫之德柔嘉維則注/和柔而美善惟可以為法則</hi>○<hi>汎回衆官云</hi>
筆力挾岷詞源倒峽<hi>見前</hi>作為黼黻卿雲河漢之無窮<hi>劉峻</hi>
<hi>廣絶交論舒向金玉淵海卿雲黼黻河漢</hi>粲然琳琅李杜光燄之固在<hi>韓詩李杜</hi>
<pb n="KR4d0323_WYG_032-48a"/>
<hi>文章在光燄萬丈長平生千百篇金薤垂琳琅</hi>有憐弄峨眉之月<hi>李詩一振高名滿帝都歸</hi>
<hi>來還弄峨眉月</hi>詎能應益部之星<hi>見前</hi>財匪鬼輸安得有錢而使<lb/>
鬼<hi>魯褎錢神論有錢可使鬼而况於人乎子夏云死生有命富貴在天吾以為死生無命富貴在錢</hi>粟<lb/>
非天雨若為轉粟以上天<hi>周書神農之時天雨粟神農耕而種之雒書説禾曰倉帝</hi>
<hi>起天雨粟青雲扶日風俗通燕太子丹仰天歎天為雨粟淮南子昔者倉頡作書而天雨粟古今注武帝建元</hi>
<hi>四年天雨粟宣帝地節三年長安雨黑粟竟寧元年南陽山都縣雨粟色青黒味苦大者如小豆小者如麻子</hi>
<hi>互見前杜詩轉粟上青天</hi>匪藉大家之牛車<hi>兒寛傳大家牛車小家擔負輸租繈屬不絶</hi>
難沃小雅之牡轡<hi>詩四牡騑騑又六轡沃若</hi>某自知負乘<hi>易負且乘致宼至繫</hi>
<pb n="KR4d0323_WYG_032-48b"/>
<hi>辭負也者小人之事也乘也者君子之器也小人而乘君子之器盜思奪之矣</hi>更愧贈刀<hi>王祥傳初</hi>
<hi>吕䖍有佩刀工相之以為必登三公可服此刀䖍謂王祥曰茍非其人刀或為害卿有公輔之量故以相與祥</hi>
<hi>固辭強之乃受</hi>大夫儼然造焉既知感矣<hi>司馬相如傳至于蜀都耆老大夫搢紳先</hi>
<hi>生之徒二十有七人儼然造焉</hi>是邦事其賢者能勿誨乎<lb/>
　　回寄居官賀除漕<lb/>
依君子之鄉正虞謫滿<hi>陳遵傳故事滿百適者斥滿百西曹白請斥注適讀曰謫按舊</hi>
<hi>法令而罰之也</hi>歌使臣之雅忽冒恩除<hi>小雅皇皇者華詩序君之所以遣使臣也滿除</hi>
<hi>對</hi>亟以籲天<hi>尚書以/哀籲天</hi>期於易地敢意緘縢之賜<hi>莊子攝緘縢固</hi>
<pb n="KR4d0323_WYG_032-49a"/>
<hi>扃鐍</hi>過形黼黻之辭恭惟某官厚德嘘枯<hi>見/前</hi>英詞發藻<hi>董仲</hi>
<hi>舒傳發藻辭林</hi>通經學古用西漢以為宗援筆賦辭鑒東坡之<lb/>
太晚<hi>東坡逺景樓記若夫登臨覽觀之樂山川風物之美軾將歸老于故邱布衣幅巾從邦君于其上酒</hi>
<hi>酣樂作援筆而賦之以頌黎侯之遺愛尚未晚也</hi>崇金蘭之氣類<hi>繫辭二人同心其利斷金</hi>
<hi>同心之言其臭如蘭</hi>致水薤之箴規<hi>任棠事已見</hi>送以禮樂而有光恐<lb/>
孤煩使<hi>詩序送之以禮樂言逺而有光華也莊子煩使之而觀其能卒然問焉而觀其知</hi>編之<lb/>
詩書而無愧曷稱徽言<hi>韓文鋪張對天之閎休揚厲無前之偉勣編之乎詩書之策而</hi>
<hi>無愧措之乎天地之間而無虧尚書予旦已受人之徽言</hi>某攬轡安能循牆知懼<hi>見前</hi>
<pb n="KR4d0323_WYG_032-49b"/>
是邦大夫之賢者知久敬以善交吾黨小子之斐然愧<lb/>
成章而匪報<hi>詩雖則七襄不成報章又匪報也永以為好也</hi>
　　回鄉官未相識<lb/>
守鄭公之鄉方規問政<hi>鄭𤣥傳南山四皓潛灮隱耀世嘉其高皆悉稱公然則公者仁</hi>
<hi>義之正號不必三事大夫也今鄭君鄉宜曰鄭公鄉</hi>辱子雲之札有味贈言<hi>漢書谷永</hi>
<hi>字子雲便筆札故時人云谷子雲之筆札婁君卿之唇舌荀子贈人以言重於金石珠玉説苑贈人以軒不若</hi>
<hi>贈人以言</hi>愧先施之未能感高情之見厚藏惟深於筐笥報<lb/>
莫辦於瓊琚<hi>見前</hi>
<pb n="KR4d0323_WYG_032-50a"/>
　　回鮮于將仕<hi>玨○詳啓意將仕蓋故人子</hi>
五月渡瀘曾奉青油之談笑<hi>諸葛忠武侯出漢中疏五月渡瀘深入不毛後漢書</hi>
<hi>注瀘水一名若水出旄牛檄外入江有瘴氣三四月必死韓詩聯句從軍古云樂談笑青油幕</hi>十年去<lb/>
蜀未瞻丹穴之羽毛<hi>山海經丹穴之山有鳥狀如鶴五色而文名曰鳳</hi>敢圖伻<lb/>
來辱篤世好恭惟某官學優而仕父教之忠<hi>見前</hi>德星出<lb/>
虚危本南隆衣冠之望<hi>東坡謝二鮮于君以詩文見寄詩我懐元祐初珪璋滿清班維</hi>
<hi>時南隆老奉使獨未還迂叟向我言青齊歲方艱斯人乃福星遣出虚危間注南隆䦘中也鮮于子駿閬中人</hi>
<hi>虚危青齊分野南齊書天文志昇明三年四月歲星在虚危徘徊𤣥枵之野則齊國有福厚為受慶之符</hi>高<lb/>
<pb n="KR4d0323_WYG_032-50b"/>
論已河漢信東坡眼目之長<hi>東坡謝二鮮于詩喜聞二三子結髪師閔顏高論已</hi>
<hi>河漢清詩鳴佩環莊子吾驚怪其言若河漢而無極張邦基墨莊漫錄云東坡在海外瓊州士人姜公弼來從</hi>
<hi>學坡題其扇云滄海何曾斷地脉白袍端合破天荒公弼求足之坡云俟汝登科當為汝足後入廣被貢至京</hi>
<hi>師時坡已薨乃詣黃門于許下子由乃為足之曰生長芸間已異芳風流謖下古諸姜還從瓊管魚龍窟秀出</hi>
<hi>羊城翰墨塲滄海何曾斷地脉白袍端合破天荒錦衣他日千人看始信東坡眼力長</hi>竊聞塤箎<lb/>
不朁弓冶<hi>見前</hi>章矣是以有慶矣正須子弟之自佳<hi>詩維其有</hi>
<hi>章矣是以有慶矣注章禮文也言我得見古之明王雖無賢臣猶能使其政有禮文法度政有禮文法度是則</hi>
<hi>我有慶賜之榮也謝𤣥傳子弟亦何豫人事而正欲使其佳詳見前</hi>喧兮終不可諼兮佇<lb/>
<pb n="KR4d0323_WYG_032-51a"/>
見公侯之復始<hi>左傳公侯子孫必復其始</hi>某未遑望履先辱鳴謙<hi>見前</hi>
識野鶴於未仙固將有後<hi>東坡詩何人更識嵇中散野鶴昂藏未是仙</hi>期廐<lb/>
駒之越國所向無前<hi>王襃傳過都越國蹶如歴塊</hi>
　<lb/>
　<lb/>
　<lb/>
　<lb/>
　<lb/>
<pb n="KR4d0323_WYG_032-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　四六標準卷三十二<lb/>
</p>
<p>
</p>
  </div>
</body>
</text>
</TEI>
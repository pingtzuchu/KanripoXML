<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>四六標準卷三十</head>
    <p>
<pb n="KR4d0323_WYG_030-1a"/>
欽定四庫全書<lb/>
　四六標準卷三十　　　　　宋　李劉　撰<lb/>
　諸司屬官<hi>詳各題下</hi>
　　代回丁置機<hi>鎔○宋制置司屬官有參謀參議主管機宜書寫文字各一員幹辦公事</hi>
　　<hi>三員準備將領差遣差使各五員餘隨時勢輕重而増損焉</hi>
某恭審進通閨籍<hi>杜詩顧我蓬屋姿謬通金閨籍</hi>出運幄籌閲道放出<lb/>
蜀之龜侯誰在矣<hi>趙抃字閲道欲龜事詳見前詩侯誰在矣張仲孝友注侯維也吉甫所進</hi>
<hi>諸友之中維復誰在其中間矣</hi>令威跨歸遼之鶴而子和之<hi>易中孚九二鶴鳴在</hi>
<pb n="KR4d0323_WYG_030-1b"/>
<hi>隂其子和之我有好爵吾與爾縻之餘見前</hi>恭惟某官學裕家傳才優時用<lb/>
一經受業固無羨黃金之贏<hi>韋賢傳遺子黄金滿贏不如一經</hi>萬里隨<lb/>
翁欲重吟青玉之案<hi>東坡次韻子由使契丹見寄詩始憶庚寅降屈原旋看蠟鳳戲僧䖍</hi>
<hi>隨翁萬里心如鐵此子何勞為買田公自注時猶子遲侍行杜詩試吟青玉案莫羨紫羅囊</hi>宜輕蒲<lb/>
璧<hi>周禮子執榖璧男執蒲璧</hi>樂近蘭陔<hi>束晢補亡詩南陔孝子相戒以養也詩云循彼南陔言採</hi>
<hi>其蘭春戀庭闈心不遑安丁蓋辭縣令就幕職以便養</hi>暫主畫於中權<hi>黨錮傳汝南太守范</hi>
<hi>孟博南陽宗資主畫諾左傳中權後勁言居中軍者出權謀以制勝</hi>即舒翹於表選<hi>柳文今之</hi>
<hi>聖知莫不舒翹揚英推類援朋循吏傳公卿缺則選諸所表以次用之</hi>乃今王謝之子弟<lb/>
<pb n="KR4d0323_WYG_030-2a"/>
<hi>見前</hi>率多布信之功名<hi>敘傳爪/牙信布</hi>佇奏膚公<hi>詩薄伐玁狁以奏膚公</hi>亟<lb/>
觀趾美<hi>韓文克自敬勤及先人存趾美進士續聞成宗唯服任遂功為孝子在不怠</hi>某八年<lb/>
於外一節以趨<hi>禮記凡君召以三節二節以走一節以趨注使使召臣急則持二緩則持一</hi>
欲贈丁儀愧乏子建之好句<hi>曹植贈丁儀詩初秋凉氣發庭樹微銷落凝霜依玉</hi>
<hi>除清風飄飛閣朝雲不歸山霖雨成川澤黍稷委疇隴農夫安所積在貴多㤀賤為恩誰能博狐白足禦寒焉</hi>
<hi>念無衣客思慕延陵子寶劒非所惜子其寧爾心親交義不薄</hi>得見嵇紹益知中散之<lb/>
有人<hi>嵇紹傳紹始入洛或謂王戎曰昨於稠人中始見嵇紹昻昻然如野鶴之在鷄羣戎曰君復未見其</hi>
<hi>父耳</hi>
<pb n="KR4d0323_WYG_030-2b"/>
　　代回楊制幹<hi>異○制置司幹辦公事凡三員</hi>
桂林勞從事之賢講聞高誼久矣<hi>史記秦略定楊越置桂林象郡詩大夫不</hi>
<hi>均我從事獨賢董仲舒傳講聞高誼之日久矣其明以諭朕</hi>草堂就參謀之辟邂逅<lb/>
適我願兮<hi>草堂在浣花溪少陵卜居詩浣花流水水西頭主人為卜林塘幽西郊詩時出碧鷄坊西</hi>
<hi>郊向草堂新唐書杜甫傳上元二年黄門侍郎鄭國公嚴武鎮成都奏為節度參謀檢校尚書工部員外郎詩</hi>
<hi>邂逅相遇適我願兮</hi>况聞在揚侯之鄉<hi>揚雄傳揚在河汾之間周衰而揚氏或稱侯號曰揚</hi>
<hi>侯㑹晉六卿爭權韓魏趙興而范中行智伯弊當是時偪揚侯揚侯逃于楚巫山楚漢之興揚氏遡江上處巴</hi>
<hi>江州漢元鼎避仇復遡江上處岷山之陽</hi>已嘗識李邕之面<hi>杜詩李邕求識面王翰願卜隣</hi>
<pb n="KR4d0323_WYG_030-3a"/>
偶忘摸索<hi>唐許敬宗性輕傲見人多忘之或謂其不聰曰卿自難記若遇何劉沈謝暗中摸索著亦</hi>
<hi>可識</hi>重感記憐恭惟某官姱節紉蘭<hi>姱音誇好也離騷經紛獨有此姱節又紉</hi>
<hi>秋蘭以為佩</hi>妙齡拾芥<hi>王荆公詩妙齡終日對書龕又飛揚獨妙齡東坡詩妙齡馳譽百夫雄</hi>
章㫖之義數萬志在春秋<hi>司馬遷傳春秋文成數萬其指數千孔子曰吾志在春秋</hi>
<hi>行在孝經</hi>縱橫之對三千文之禮樂<hi>夏竦詩縱横禮樂三千字獨對丹墀日未斜</hi>
畫諾肥越人之瘠談笑易蜀道之難<hi>竝見前</hi>北山有楊想<lb/>
君子樂與賢者<hi>詩南山有桑北山有楊樂只君子邦家之光詩序太平之君子至誠樂與賢者</hi>
<hi>共之也</hi>西方曰棘嗟逺道何為來哉<hi>禮記西方曰棘東方曰寄注棘當作僰僰</hi>
<pb n="KR4d0323_WYG_030-3b"/>
<hi>之言偏使之偏寄於夷戎蜀道難嗟爾逺道之人胡為乎來哉</hi>行矣章交<hi>劉向傳章交公車人滿北</hi>
<hi>軍</hi>亟其王覲<hi>左傳王/覲為可</hi>某昔遲去魯今倦游梁<hi>司馬相如傳客游梁</hi>
<hi>得與諸侯游士居又長卿故倦遊</hi>忻聞瀟湘之故人<hi>許渾詩瀟湘逢故人</hi>來作臨<lb/>
卭之重客<hi>相如傳臨卭多富人乃相謂曰令有貴客為具召之</hi>潭府淳古亦嘗倚<lb/>
席於麓山<hi>少陵岳麓山道林二寺行潭府邑中甚淳古太守庭内不喧呼後漢書儒林傳博士倚席</hi>
<hi>不講注倚席言不施講坐也盛𢎞之荆州記長沙西岸有麓山蓋衡山之足又名靈麓峰乃嶽山七十二峰之</hi>
<hi>數有嶽麓書院張南軒記云湘西故有藏室背陵向壑木茂而泉潔為士子肄業之地山長周式以行著祥符</hi>
<hi>八年召見便殿拜國子學主簿使歸教授</hi>錦里逢迎更覺驚心於石鏡<hi>杜詩錦里</hi>
<pb n="KR4d0323_WYG_030-4a"/>
<hi>逢迎有主人又經心石鏡月到面雪山風石鏡在武擔山蜀記武都山精化為女子蜀王納為妃不習水土而</hi>
<hi>死王遣五丁於武都山擔土為冡故曰武擔今山有石照表其門焉</hi>
　　代回耿制屬<lb/>
重客及隍缺於逺肅<hi>漢高帝紀聞令有重客説文隍城池也有水曰池無水曰隍曲禮主</hi>
<hi>人肅客而入注進也疏進謂先導之也</hi>高文銜袖厚甚先施<hi>韓文文/書<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>袖</hi>恭惟<lb/>
某官山立清標<hi>禮記山立時行</hi>淵回懿學<hi>文選大略淵回元功響效</hi>暫試三<lb/>
語之掾<hi>晉書阮瞻字千里見司徒王戎戎問曰聖人貴名教老莊明自然其㫖同異瞻曰將無同戎咨</hi>
<hi>嗟良久即命辟之時人謂之三語掾</hi>迄無一夫之寃兹被制梱之知<hi>梱苦本切</hi>
<pb n="KR4d0323_WYG_030-4b"/>
<hi>通作閫説文門橛也徐曰謂門兩旁挾門短限今人亦謂門限</hi>俯按荒城之陋某幸諧<lb/>
再覿仍拜屬辭徒深巾衍之藏<hi>莊子盛以篋衍巾以文繡注衍延善反又怡面</hi>
<hi>反李云笥也盛狗之物也司馬云合也</hi>更效襜褕之報<lb/>
　　代回陳制幹<hi>噲</hi>
青天轉粟之難漸欲歸鷄豚之社<hi>杜詩築城依白帝轉粟上青天韓詩願為</hi>
<hi>同社人鷄豚燕春秋東坡詩鷄豚異日為同社應有千篇唱和詩</hi>綠水依蓮之麗鼎來<lb/>
見鴻鴈之賓<hi>南史庾杲之為王儉長史蕭緬與儉書曰庾景行汎綠水依芙蓉何其麗也詳見前</hi>
<hi>禮記季秋之月鴻鴈來賓疏上仲冬直云鴻鴈來今季秋云來賓以仲秋初來則過去故不云賓今季秋鴻鴈</hi>
<pb n="KR4d0323_WYG_030-5a"/>
<hi>來賔者客止未去也猶如賔客故云客止未去也</hi>與汝為隣<hi>世説晉武帝問孫皓曰聞南方人好</hi>
<hi>作爾汝歌頗能不時皓飲酒因舉觴勸帝而言曰昔與汝為隣今為汝作臣上汝一杯酒令汝壽萬春帝悔之</hi>
於余同業<hi>昌黎送何堅序堅以進士舉於余為同業</hi>何幸萬里似人之喜<hi>莊子</hi>
<hi>子不聞夫越之流人乎去國數日見其所知而喜去國旬月見所嘗見於國中者喜及期年也見似人者而喜</hi>
<hi>矣</hi>然非九垓若士之期<hi>淮南子若士笑曰吾與子汗漫游乎九垓之上詳見前</hi>伏<lb/>
惟某官學行醇明詞章炳蔚頃嘗識老人大父之處<hi>郊祀</hi>
<hi>志少君資好方善為巧發竒中嘗從武安侯宴坐中有年九十餘老人少君迺言與其大父游射處老人為兒</hi>
<hi>從其大父識其處一坐盡驚以為少君神數百歲人也</hi>已知異吾黨小子之狂八<lb/>
<pb n="KR4d0323_WYG_030-5b"/>
韻之驚試官果妙年而中鵠<hi>舊説舉人試日已晩主文權德輿於簾戲云三條燭</hi>
<hi>盡燒殘舉子之心舉子遽答云八韻賦成驚破侍郎之膽</hi>三仕而為令尹宜即日以<lb/>
飛鳬顧從嶺表之炎<hi>杜詩五嶺皆炎熱宜人獨桂林</hi>來依劒外之冷<hi>杜詩</hi>
<hi>劒外官人冷關中驛騎疎</hi>孔明用蜀府中實委之費禕<hi>出師表宫中府中俱為一</hi>
<hi>體侍中郎中郭攸之費禕等此皆良實志慮忠純宫中之事事無大小悉以咨之</hi>嚴武鎮川幕<lb/>
下固謀之杜甫<hi>嚴武鎮成都辟杜甫為參謀詳見前</hi>所謂有為之亦若安<lb/>
知來者之不如某戍雪無庸<hi>杜詩西山白雪三城戍南浦清江萬里橋</hi>漕冰<lb/>
欲解<hi>趙充國傳冰解漕下</hi>十乘久違於文子至于他邦尺書如見<lb/>
<pb n="KR4d0323_WYG_030-6a"/>
於孟公為之驚坐<hi>游俠傳陳遵字孟公性善書與人尺牘主者皆藏弃以為榮時列侯有與</hi>
<hi>遵同姓字者毎至人門曰陳孟公坐中莫不震動既至而非因號其人曰陳驚坐云</hi>
　　代回史機宜<hi>中興㑹要國朝安撫司其屬有勾管機宜文字建炎初許置主管機宜文</hi>
　　<hi>字書冩機宜文字各一員紹興四年詔書冩機宜文字除係事干機密其餘文字竝不得簽書俸給</hi>
　　<hi>京官依通判選人依簽判</hi>
識嵇父於未仙知敬人中之鶴<hi>東坡詩何人更識嵇中散野鶴昻藏未是仙詳</hi>
<hi>見前</hi>見徐卿之有子真成地上之麟<hi>杜詩徐卿二子生絶竒感應吉夢相追隨</hi>
<hi>孔子釋氏親抱送竝是天上麒麟兒南史徐陵字孝穆母臧氏嘗夢五色雲化為鳳集肩上已而誕陵年數歲</hi>
<pb n="KR4d0323_WYG_030-6b"/>
<hi>家人攜候沙門寶誌寶誌摩頂曰天上石麒麟也劉禹錫送李秀才赴舉詩爾生始懸弧我作坐上賔引箸舉</hi>
<hi>湯餅祝詞天麒麟</hi>辱貽秋月之兩章<hi>杜詩兩章對秋月一字借華星</hi>尤服春雲<lb/>
之多態<hi>韓詩君詩多態度藹藹春空雲</hi>恭惟某官材為國瑞學有家傳<lb/>
手敏八叉亦欲吹嘘而送上<hi>唐孫光憲北夢瑣言溫廷筠字飛卿與李商隱齊名</hi>
<hi>時號曰溫李才思艷麗工於小賦毎入試押官韻作賦凡八叉手而八韻成多為隣鋪假手日救數人士行有</hi>
<hi>缺縉紳薄之杜詩揚雄更有河東賦唯待吹嘘送上天</hi>眼迷五色竟難摸索於暗<lb/>
中<hi>東坡送李方叔下第詩過眼終迷日五色詳見前摸索見本卷回楊制幹條</hi>不妨利吾器<lb/>
以俟時<hi>韓文有司其枉我哉我將利吾器而俟其時耳</hi>行即溉其根而食實<hi>韓文</hi>
<pb n="KR4d0323_WYG_030-7a"/>
<hi>浚其源𨗳其所歸溉其根將食其實</hi>斯文如女有正色安用自憐<hi>山谷次東坡送</hi>
<hi>李方叔韻詩驥子墮地追風日未試千里誰能識習之實錄葬皇祖斯文如女有正色</hi>我相夫子<lb/>
非癯仙即騰善價<hi>東坡送李方叔詩買羊酤酒謝玉川為我醉倒春風前歸家但草凌雲賦</hi>
<hi>我相夫子非癯仙</hi>某方謀下榻聞偶税郊兹勤連璧之臨<hi>魏書陸暐</hi>
<hi>字道暉與弟恭之季順竝有時譽洛陽令賈楨見其兄弟歎曰僕以老年更觀雙璧世説潘安仁夏侯湛並有</hi>
<hi>美容喜同行時人謂之連璧</hi>竝有聨珠之贈<hi>律厯志五星若聨珠</hi>寸田耕不盡<lb/>
益信任忠敏之詩<hi>宋史任伯雨字徳翁眉山人紹興初贈直龍圖閣又加諫議大夫淳熈中</hi>
<hi>賜諡忠敏</hi>二季對相望誰有歐陽子之識<hi>陳後山贈二蘇公詩一翁二季對相</hi>
<pb n="KR4d0323_WYG_030-7b"/>
<hi>望竒寶橫道驥服箱誰其識者有歐陽</hi>
　　代回成機宜<hi>晉</hi>
疏寵承家<hi>易開國承家小人勿用</hi>拜恩諾仕男兒慷慨不難自致<lb/>
於一科<hi>韓文豈不登名於一科兮</hi>母氏劬勞且合亟營於三釡<hi>詩凱風自</hi>
<hi>南吹彼棘心棘心夭夭母氏劬勞莊子吾及親仕三釡而心樂後仕三千鍾不洎而吾心悲</hi>固為親<lb/>
屈<hi>後漢書毛義家貧以孝行稱南陽張奉往候之坐定而府檄適至以義為安陽令義捧檄而入喜動顏色</hi>
<hi>奉心鄙之及母亡遂不仕奉曰賢者固不可測往日之喜乃為親也</hi>難與俗言<hi>司馬遷傳事未易一</hi>
<hi>二為俗人言也又此可為智者道難為俗人言也</hi>伏惟某官茂實英聲瑰意琦<lb/>
<pb n="KR4d0323_WYG_030-8a"/>
行象賢崇德豈惟聞禮以聞詩<hi>尚書惟稽古崇德象賢</hi>續聞成宗<lb/>
是在難兄而難弟<hi>韓文趾美進士續聞成宗詳見前</hi>姑紆綠綬用當綵<lb/>
衣<hi>列女傳老萊子孝養二親行年七十作嬰兒自娯著五采斒斕衣</hi>佇觀名第之摘髭<lb/>
<hi>韓詩連年收科第若摘頷下髭</hi>即步要津而策足<hi>文選何不策高足先據要路津</hi>某未<lb/>
遑贊慶<hi>周禮大行人慶賀以贊諸侯之喜詳别見</hi>猥辱貽箋識野鶴於未仙<lb/>
但深感愧<hi>見上條</hi>期名駒之越國㑹見騫騰<hi>後漢趙熹傳更始徵熹熹</hi>
<hi>年未二十既引見更始笑曰繭栗犢豈能負重致逺乎除為郎中行偏將軍事使詣舞隂李氏遂降更始大悦</hi>
<hi>謂熹曰卿名家駒努力勉之王褒傳過都越國蹶如歴塊杜詩章罷鳳騫騰</hi>
<pb n="KR4d0323_WYG_030-8b"/>
　　代回劉撫幹<hi>孟虎○宋中興㑹要國朝安撫司屬有勾當公事後避高宗諱改幹辦公</hi>
　　<hi>事建炎三年詔浙西安撫大使許置幹辦公事官五員紹興四年江東西湖西浙西安撫大使許置</hi>
　　<hi>幹辦五員安撫使置幹辦公事四員</hi>
先庚有命焉知賢才而舉之<hi>易巽九五先庚三日後庚三日吉王弼曰申命令謂</hi>
<hi>之庚</hi>高甲為郎何見公等之晩也<hi>匡衡傳射策甲科儒林傳能通一蓻以上補文</hi>
<hi>學掌故缺其高第可以為郎中太常籍奏</hi>冒然剡入無以謝為<hi>談賔錄唐證聖中劉竒為</hi>
<hi>侍郎注張文成司馬鍠為御史二人因申屠瑒以謝竒正色曰舉賢無私何見謝</hi>恭惟某官學<lb/>
超人羣<hi>裴迫詩吾師久禪寂在世超人羣</hi>調窺天巧<hi>韓詩規模背時利文字窺天巧</hi>一<lb/>
<pb n="KR4d0323_WYG_030-9a"/>
第直溷子政有貴於晩成<hi>元結傳舉進士禮部楊浚見其文曰一第慁子耳有司得</hi>
<hi>子是賴馬援傳大材當晩成良工不示人以朴</hi>屢薦不入官亦何嫌於同隊<hi>顔延</hi>
<hi>之五君詠屢薦不入官一麾乃出守韓詩兩家各生子提孩巧相如少長聚嬉戲不殊同隊魚</hi>假以歲<lb/>
月矯然雲霄某得於所聞言之不怍燭之武老矣無能<lb/>
為矣一力告休<hi>左傳秦伯圍鄭鄭使燭之武見秦君辭曰臣之壯也猶不如人今老矣無能為</hi>
<hi>也已</hi>仲山甫舉之愛莫助之萬祈自重<hi>詩我儀圖之維仲山甫舉之愛莫助</hi>
<hi>之詳見前</hi>
　　代回胡帥機<hi>綱○帥機即安撫司機宜</hi>
<pb n="KR4d0323_WYG_030-9b"/>
諸公獻納共騰薦士之章老子婆娑亦竊挂名之寵<hi>陶侃</hi>
<hi>傳老子婆娑正坐諸君輩挂通作掛史通使名挂史筆韓文挂名經端自託不腐</hi>徒得君重何<lb/>
以謝為<hi>見上條</hi>恭惟某官父教之忠世濟其美<hi>竝見前</hi>故國<lb/>
非謂喬木意風烈之猶存<hi>魏謩傳贊挺挺有祖風烈</hi>此笏乃今甘棠<lb/>
况天章之固在<hi>魏謩傳帝問卿家書詔有存者乎謩對惟故笏在詔令上送鄭覃曰在人不在</hi>
<hi>笏帝曰覃不識朕意此笏乃今甘棠</hi>黃閣門闌之喜<hi>杜詩門闌多喜氣女壻近乘龍</hi>清油<lb/>
談笑之長<hi>李正封詩從軍古云樂談笑清油幕</hi>推轂有言滿座稱善聊附<lb/>
蒼蠅之尾<hi>隗囂傳蒼蠅之飛不過數步即託驥尾得以絶羣</hi>何補黃鵠之毛<hi>韓詩</hi>
<pb n="KR4d0323_WYG_030-10a"/>
<hi>外傳夫鴻鵠一舉千里所恃者六翮耳背上之毛腹下之毳益一把飛不為高損一把飛不加下</hi>然未<lb/>
嘗得承顔而接辭<hi>雋不疑傳今乃承顔接辭</hi>則非所謂納交而要譽<lb/>
履聲來止巽謝何哉<hi>履巽卦名</hi>某無與提衡<hi>韓非子貴賤不相踰賢知提衡</hi>
<hi>而立治之至也張湯莊周傳贊繼世立朝相與提衡</hi>亦勤銜袖<hi>韓文文書銜袖</hi>暗投珠於<lb/>
道路何以相酬<hi>鄒陽傳明月之珠夜光之璧以闇投入於道</hi>朝發軔於梁津<lb/>
幸其自愛<hi>離騷經朝發軔於天津兮夕余至乎西極</hi>
　　代回楊撫屬<hi>紹雲○撫屬見前</hi>
老形已具濫塵喉舌之司<hi>陳後山詩老形已具臂膝痛春事無多櫻笋來詩出納王</hi>
<pb n="KR4d0323_WYG_030-10b"/>
<hi>命王之喉舌漢繁欽尚書箴龍作納言帝命惟允山甫翼周實司喉吻</hi>賀櫝鼎來逺借齒<lb/>
牙之論<hi>匡衡傳匡鼎來注鼎方也南史謝朓傳士子聲名未立應共奬成無惜齒牙餘論</hi>恭惟<lb/>
某官文獻博雅機量疏明為入幕之賔諒多禆贊舉筦<lb/>
庫之士㑹即騫騰<hi>禮記趙文子所舉於晉國管庫之士七十有餘家生不交利死不屬其子</hi>
<hi>焉注管庫之士府史以下官長所置也舉之於君以為大夫士也管鍵也即今鑰匙庫物所藏杜詩筆飛鸞聳</hi>
<hi>立章罷鳳騫騰</hi>某歸興雲飛宦情冰冷<hi>王衍傳吾少無宦情隨牒推移遂至於此梁書</hi>
<hi>何𦙍傳吾年已五十七月食四斗米不盡何容得有宦情</hi>推賢揚善亦有味其言哉<lb/>
度力量時懼無補於賢者<lb/>
<pb n="KR4d0323_WYG_030-11a"/>
　　代回蒲撫機<hi>仲乙○撫機見前</hi>
聨名接武憶共尋皇子之陂<hi>禮記堂上接武注武迹也迹相接謂毎移足半躡之</hi>
<hi>説文陂池也皇子陂在萬年縣西南秦葬皇子起塜陂北原上得名杜詩秋水憶皇陂又天清皇子陂又皇陂</hi>
<hi>岸北結愁亭注第五橋皇子陂皆在長安城外乃㑹别之地也宋張禮游城南記云循清明渠而西至皇子陂</hi>
<hi>注云在龍堂之西秦葬皇子於陂底起冢於陂北原上因以名陂隋文帝改永安陂唐復舊司空曙皇子陂詩</hi>
<hi>岸芳春色曉水影夕陽微寂寂深煙裏漁舟夜不歸</hi>異事同僚喜來入烏公之幕<lb/>
<hi>詩我雖異事及爾同寮注我雖與爾異其所職之事乃與汝同其官僚韓文大夫烏公以鈇鉞鎮河陽之三月</hi>
<hi>以石生為才以禮為羅羅而致之幕下</hi>情親有素辭費何居伏惟某官逺<lb/>
<pb n="KR4d0323_WYG_030-11b"/>
抱淵深清標冲粹二十而作文賦早拾科名<hi>杜陵醉歌行陸機二</hi>
<hi>十作文賦汝更小年能綴文晉書陸機字士衡少有異才文章冠世年二十而呉滅退居舊里閉門勤學文賦</hi>
<hi>序云毎自屬文尤見其情恒患意不稱物文不逮意蓋非知之難能之難也故作文賦以述先士之盛藻因論</hi>
<hi>作文之利害所由</hi>八百之除吏員偶非親故<hi>新唐書崔祐甫字貽孫拜中書侍郎</hi>
<hi>未踰年除吏幾八百員莫不諧允帝嘗謂曰人言卿擬官多親舊何邪對曰夫進擬者必悉其才行如不與聞</hi>
<hi>知何由得實帝以為然</hi>然檻檻大車毎難鋭進<hi>檻通作轞户黤切車行聲也詩大車</hi>
<hi>檻檻毳衣如菼</hi>而恢恢餘刃正覺硎新<hi>見前</hi>杜老參謀正不出浣<lb/>
花之里<hi>趙子櫟杜工部年譜云上元二年冬嚴武鎮成都奏為節度參謀檢校尚書工部員外郎賜緋</hi>
<pb n="KR4d0323_WYG_030-12a"/>
<hi>魚公先赴成都裴公為卜居浣花里</hi>晉公贊畫固可參古栢之碑况今連<lb/>
鑣向闕之人<hi>韓詩幕中無事惟須飲却是連鑣向闕時</hi>莫非講劒摛文之客<lb/>
<hi>李正封聨句摛文揮月毫講劒淬霜鍔</hi>北多良馬暫入禮羅<hi>韓文冀北馬多天下伯樂</hi>
<hi>知馬遇其良輒取之羣無留良焉又以禮為羅詳見前</hi>南有喜魚即登賢罩<hi>罩陟教切</hi>
<hi>説文捕魚器也爾雅籗謂之罩注捕魚籠也詩南有嘉魚蒸然罩罩詩詁云魚罟有自上而下者有自下而上</hi>
<hi>者今人謂自上而下者為罩則罟之自上而下者今提罟也</hi>某託交年拜起敬月評<lb/>
風動帳中亦欲更觀於談笑<hi>郄超傳桓溫懐不軌欲立霸王之基超為之謀謝安</hi>
<hi>與王坦之嘗詣溫論事溫令超帳中卧聽之風動悵開安笑曰郄生可謂入幕之賔矣韓詩談笑青油幕</hi>冰<lb/>
<pb n="KR4d0323_WYG_030-12b"/>
解漕下自兹恐隔於行藏<hi>趙充國傳分屯要害處冰解漕下</hi>
　　代回李總屬<hi>鑄○總謂總領所詳見前淮東總領官屬有幹辦公事差遣四川有主管</hi>
　　<hi>文字二員</hi>
懐中散之野鶴夙荷心知<hi>東坡詩何人更識嵇中散野鶴昻藏未是仙詳見前</hi>見<lb/>
少傅之停鸞今能趾美<hi>昌黎殿中少監馬君墓誌退見少傅翠竹碧梧鸞鵠停峙能守</hi>
<hi>其業者也又及先人存趾美進士續聞成宗</hi>未遑贊慶<hi>周禮大行人慶賀以贊諸侯之喜</hi>猥<lb/>
辱懐箋恭惟某官學有家傳才為國許<hi>竝見前</hi>金閨天上<lb/>
夙尋瑶草之期<hi>杜詩李侯金閨彦脱身事幽討亦有梁宋遊方期拾瑶草山海經始瑶之山帝</hi>
<pb n="KR4d0323_WYG_030-13a"/>
<hi>女死焉化為瑶草江淹别賦惜瑶草之徒勞</hi>玉樹風前善繼石林之志<hi>杜詩宗之</hi>
<hi>瀟灑美少年舉觴白眼朢青天皎如玉樹臨風前石林蓋李之先人</hi>佇膺世選不俟民庸<lb/>
某家寓峨峰族出成紀<hi>漢書李廣隴西成紀人李氏族朢</hi>重來訪鴈湖<lb/>
之鴈已隔煙霄<hi>鄧德明南康記固平縣覆笥山上有大湖周數十里靈果異物皆不可識有石</hi>
<hi>鴈浮在湖中至秋天石鴈飛鳴如候時也</hi>何幸見龍津之龍早騰雲漢<hi>龍津在今</hi>
<hi>延平即宋南劒州亦名交劒潭晉書雷煥卒子華為州從事持劒行經延平津劒忽於腰間躍出墮水使人沒</hi>
<hi>水取之不見劒但見兩龍各長數丈蟠縈有文章沒者懼而反</hi>其為頌詠曷既敷陳<lb/>
　　代回朱總屬喻講書<hi>徽本逸此二字</hi>
<pb n="KR4d0323_WYG_030-13b"/>
久於暌離辱此臨賁<hi>四卦名</hi>頓解塵埃之渴更勤月露之<lb/>
文<hi>李諤論文體書連篇累牘不出月露之形詳見前</hi>退而復白圭之三何翅得<lb/>
黃金之百<hi>季布傳得黄金百不如得季布諾詳見前</hi>駕彼四牡量材未敢以<lb/>
載驅<hi>詩駕彼四牡四牡騤騤</hi>遺我雙魚拜賜惟知於長跽<hi>古詩長跽讀素</hi>
<hi>書書中意何如</hi>
　　代回鄧總幹<hi>綱</hi>
共州隔邑偶萬里之盍簪<hi>易勿疑朋盍簪注盍合也簪疾也孔疏云若能不疑於物</hi>
<hi>以信待之則衆隂羣朋合聚而疾來也歐陽永叔詩惜予不與合朋簪王介甫詩天涯無路盍朋簪互見前</hi>
<pb n="KR4d0323_WYG_030-14a"/>
異事同寮借一章而推轂<hi>詩我雖異事及爾同寮詳見前</hi>所慙假蓋<hi>家語</hi>
<hi>孔子將行雨無蓋門人曰商也有之孔子曰商之為人也甚恡於財吾聞與人交推其長者遺其短者故能久</hi>
<hi>也</hi>何用陳箋恭惟某官才氣鴻龎<hi>龎盧東切充實也帝王世紀質始萌而未</hi>
<hi>兆謂之龎鴻</hi>詞華犀鋭<hi>犀堅也鼂錯傳器不犀利增韻古以犀兕為甲故謂堅為犀馮奉世傳器</hi>
<hi>不犀利晉灼曰犀堅也</hi>倦乘箕而騎尾<hi>莊子傅説得之以相武丁奄有天下乘東維騎箕尾</hi>
<hi>而比於列星疏傅説星精也而傅説一星在箕尾上然箕尾則是二十八宿之數維持東方故言乘東維騎箕</hi>
<hi>尾而與角亢等星比竝行故云北於列星</hi>甘歷井以捫參<hi>李詩捫參歴井仰脅息參井魏之分</hi>
<hi>野屬益州</hi>北風既亟只且獨何為乎愁苦<hi>只音紙且音疽詩北風其凉雨雪其</hi>
<pb n="KR4d0323_WYG_030-14b"/>
<hi>雱惠而好我擕手同行其虛其徐既亟只且詩序北風刺虐也衞國竝為威虐百姓不親莫不擕持而去焉屈</hi>
<hi>原九歌夫人自有兮美子孫何以兮愁苦</hi>南鄭多道亡者顧不行兮夷猶<hi>韓信</hi>
<hi>傳至南鄭諸將道已者數十人屈原九歌君不行兮夷猶褰誰留兮中洲</hi>天實生之人為瞠<lb/>
若<hi>莊子瞠若乎後者瞠敇庚反又丑郎反字林云直視貌</hi>去國朞年見似者喜矣<lb/>
<hi>莊子子不聞夫越之流人乎去國數日見其所知而喜去國旬月見所嘗見於國中者喜及朞年也見似人者</hi>
<hi>而喜矣不亦去人滋久思人滋深乎</hi>嗟爾逺道何為乎來哉<hi>蜀道難其險也如此嗟爾</hi>
<hi>逺道之人胡為乎來哉</hi>引鼎不程<hi>禮記引重鼎不程其力注程猶量也重鼎大鼎也引重不量勇</hi>
<hi>力堪之與否當之則往也詳見前</hi>乞隣非直偉卿以一身從我安敢蔽<lb/>
<pb n="KR4d0323_WYG_030-15a"/>
賢<hi>後漢書鄧晨字偉卿更始以晨為常山太守㑹王郎反光武自薊走信都晨亦間行㑹於鉅鹿下自請從</hi>
<hi>擊邯鄲光武曰偉卿以一身從我不如以一郡為我北道主人</hi>伯道之五鼓不來忽聆<lb/>
執誶<hi>晉書良吏傳鄧攸字伯道為呉郡守載米之郡俸禄無所受唯飲呉水而已稱病去職百姓數千人</hi>
<hi>留牽攸船不得進攸乃小停夜中發去呉人歌之曰紞如打五鼓鷄鳴天欲曙鄧侯挽不留謝令推不去誶或</hi>
<hi>作訊詩執訊連連注又作執誶詩歌以訊之釋文作誶音信左傳鄭子家使執訊與之書注通訊問之官</hi>某<lb/>
久於戍雪<hi>杜詩西山白雪三城戍</hi>行矣解冰<hi>趙充國傳冰解漕下</hi>當百里半<lb/>
九十之時敢辭賤役<hi>戰國策甘茂謂秦王曰詩云行百里者半于九十此言末路之難注</hi>
<hi>此逸詩也言行九十里適足為五十里耳</hi>有一石三十鍾之窘更賴仁言<hi>漢書</hi>
<pb n="KR4d0323_WYG_030-15b"/>
<hi>主父偃傳奏欲攻匈奴使天下飛芻輓粟起於黃腄瑯琊至負海之郡轉輸北河率三十鍾而致一石師古曰</hi>
<hi>六斛四斗為鍾計其道路所費凡用百九十二斛乃得一石至左傳仁人之言其利溥哉</hi>
　　代回陳檢察<hi>鑄</hi>
仰仲子之世家積百聞於一見<hi>趙充國傳百聞不如一見兵難隃度</hi>得孟<lb/>
公之手牘將異事而同寮<hi>游俠傳陳遵字孟公性善書與人尺牘主皆藏去以為榮</hi>
所愧先施之未能乃䝉下問而不恥恭惟某官學有家<lb/>
法<hi>後漢徐防傳博士弟子皆以意説不修家法左雄傳諸生試家法注儒有一家之學故稱家儒林傳序各</hi>
<hi>以家法教授</hi>才應時須<hi>杜詩管葛本時須詳見前</hi>登賢能之書竟合丹墀<lb/>
<pb n="KR4d0323_WYG_030-16a"/>
之對<hi>周禮鄉老及鄉大夫羣吏獻賢能之書於王王再拜受之登於天府夏竦詩縱橫禮樂三千字獨對</hi>
<hi>丹墀日未斜</hi>作神仙之尉未忘文石之忠<hi>梅福傳為郡文學補南昌尉上書願</hi>
<hi>壹登文石之陛盡平生之愚慮王莽顓政一朝棄妻子去九江至今傳以為仙</hi>尋小試於幕謀<lb/>
謂徑通於閨籍<hi>李詩謬通金閨籍</hi>居然斂板<hi>晉輿服志古者貴賤皆執笏主書君</hi>
<hi>上之教令後惟八座執笏其餘卿士但執手板職林州别駕治中見刺史持板拜刺史答拜梁書到溉傳溉斂</hi>
<hi>板對</hi>復此曵裾<hi>鄒陽傳何王之門不可曵長裾乎仇香傳曵長裾飛名譽東坡詩白髮侯門尚曵裾</hi>
百斛千鍾來察聖賢之實<hi>孔叢子平原君與子高飲强子高酒曰昔有遺諺堯舜千</hi>
<hi>鍾孔子百觚子路嗑嗑尚飲百榼古之聖賢無不能飲吾子何辭焉子高曰以予所聞聖賢以道德兼人未聞</hi>
<pb n="KR4d0323_WYG_030-16b"/>
<hi>以飲也平原君曰即如先生言則此言何生子高曰生於嗜酒者蓋其勸勵之辭非實然也傳𤣥酒賦唐堯干</hi>
<hi>鍾周文百觚江統酒誥歴代悠逺經史彌長上自三皇下逮五帝雖曰聖賢亦咸斯嘗今按百斛當作百觚</hi>
一石五斗肯聽婦兒之言<hi>劉伶傳嘗渴甚求酒於妻妻捐酒泣諫伶曰善吾不能自</hi>
<hi>禁惟當祝鬼神自誓耳便可具酒肉妻從之伶跪祝曰天生劉伶以酒為名一飲一斛五斗解酲婦兒之言慎</hi>
<hi>不可聽仍飲酒御肉隗然復醉一斛語林作一石聽平聲</hi>無嫌從事之獨勞<hi>詩序北山大夫</hi>
<hi>刺幽王也役使不均已勞於從事而不得養其父母焉詩大夫不均我從事獨賢</hi>行應司徒之<lb/>
計治某燕巢既舊<hi>見前</hi>蝗粟知慙<hi>白樂天詩是時粟斗錢三百蝗蟲之價與粟同</hi>
明珠暗投固已覺我之形穢<hi>鄒陽傳明月之珠以闇投人於道世説驃騎王武子</hi>
<pb n="KR4d0323_WYG_030-17a"/>
<hi>是衞玠之舅雋爽有風姿見玠輒歎曰珠玉在側覺我形穢</hi>寒冰烱立尚或使人之<lb/>
眼明<hi>杜詩烱如一段清冰出萬壑置在迎風寒露之玉壺又鸕鷀鸂鶒莫漫喜我與汝曹俱眼明貫休詩</hi>
<hi>只有天上人見我雙眼明山谷詩吾與北人俱眼明又獨我一雙眼明</hi>
　　通湖南韓運管<hi>職官分紀熈寧二年詔廣州等七路轉運司依京東等路各舉官一</hi>
　　<hi>員充管勾文字續㑹要元豐元年詔轉運司勾管文字不得隨本司出巡政和四年詔依舊法如别</hi>
　　<hi>官陳情差委雖奉行㫖亦不許委出職源建炎初避高宗諱改勾管為主管○詳啓意簿寧鄉時作</hi>
望桐韓之閥閲夙仰泰山<hi>宋韓億字從魏其先真定靈壽人八子綱綜絳繹維縝緯</hi>
<hi>緬而絳縝位宰相維門下侍郎真定韓氏忠憲公家也忠憲諸子名連系字康公兄弟也生宗字宗之下從玉</hi>
<pb n="KR4d0323_WYG_030-17b"/>
<hi>玉之下從日日之下從元元之下從水世謂桐樹韓家韓愈傳贊學者仰之如泰山北斗</hi>持苦李之<lb/>
姓名敢通北海<hi>李氏帝顓頊高陽之裔顓頊生大業大業生女莘女莘生臯陶為堯理官子孫</hi>
<hi>因姓理氏裔孫理徵得罪於紂其子利貞逃難伊侯之墟食木子得全因變姓李氏利貞十一代孫李耳字伯</hi>
<hi>陽居苦縣賴鄉曲仁里又王戎傳樹在道邊而多子必苦李也東坡詩顧我如苦李全生依路傍新唐書李邕</hi>
<hi>傳為汲郡北海太守邕雖詘不進而文名天下時稱李北海</hi>𦕈然縣掾之賤<hi>掾俞絹切官屬</hi>
望之使筦之尊以言自鳴於分甚僭恭惟某官材猷孔<lb/>
碩<hi>增韻碩大也又充實也詩為爼孔碩太𤣥經我心孔碩</hi>文獻甚都<hi>司馬相如傳閒雅甚都師</hi>
<hi>古曰都閒美之稱也</hi>東萊其師驥固宜於汗血<hi>東萊先生吕成公祖謙也西域傳大</hi>
<pb n="KR4d0323_WYG_030-18a"/>
<hi>宛國多善馬馬汗血言其先天馬子也神異經西南大宛宛邱有良馬日行千里至日中而汗血東觀漢記聞</hi>
<hi>武帝歌天馬洽赤汗今親見其然血從前髆上小孔中出杜詩驊騮作駒已汗血</hi>南澗之嫡鳳<lb/>
何有於凡毛<hi>南史謝超宗鳳之子殷淑儀卒超宗作誄奏之帝大嗟賞謂謝莊曰超宗殊有鳳毛</hi>
<hi>靈運復出時右衞將軍劉道隆在御坐出候超宗曰聞君有異物可見乎超宗曰懸磬之室復有異物耶道隆</hi>
<hi>武人無識正觸其父名曰旦侍宴至尊説君有鳳毛超宗徒跣還内道隆謂檢覓毛至闇待不得乃去杜詩池</hi>
<hi>上於今有鳳毛</hi>君遣使之皇皇<hi>詩序皇皇者華君遣使臣也</hi>筵得賔而秩秩<lb/>
<hi>詩賔之初筵左右秩秩</hi>坐紆三組<hi>楊僕傳懐銀/黃垂三組</hi>臥護重湖<hi>裴度傳侍中舊</hi>
<hi>德敢煩卧護北門韓詩卧護北門牢重湖謂洞庭青草詳别見</hi>使胸吞雲夢而恢然<hi>司馬</hi>
<pb n="KR4d0323_WYG_030-18b"/>
<hi>相如傳吞若雲夢者八九於其胸中曾不蔕芥</hi>則背負天風也必矣<hi>莊子而後乃今培風</hi>
<hi>背負青天而莫之夭閼者</hi>某卑棲矮屋<hi>杜詩舍弟卑棲邑防川領簿曹天寳遺事進士張彖授華</hi>
<hi>隂尉時縣令太守俱非其人多行不法張生有吏道勤於政毎申舉一事則太守令尹抑而不從張生曰大丈</hi>
<hi>夫有凌霄蓋世之志而拘於下位若立身於矮屋中使人擡頭不得遂拂衣歸遯於嵩山</hi>仰席崇臺<lb/>
<hi>席當作藉慈夜切漢書注謂借助也</hi>安得自高政有資於引重<hi>孫寶傳士安得獨自</hi>
<hi>高詳見前灌夫傳兩人相為引重張晏曰相薦達為聲勢也師古曰相牽引而致於尊重也</hi>能令公<lb/>
怒寧無朢於包荒<hi>晉書郄超傳王珣為桓溫主簿為溫所重府中語曰髯參軍短主簿能令</hi>
<hi>公喜能令公怒易包荒用馮河詳見前</hi>
<pb n="KR4d0323_WYG_030-19a"/>
　　代回胡運管<hi>極</hi>
回首祝融之峰前久無鴻鴈<hi>祝融峰在今衡州府衡山縣西北三十里位直離宫</hi>
<hi>以配火德乃祝融君遊息之所上有青玉壇道書以為第二十四福地迥鴈峰在衡陽之南鴈至此不過遇春</hi>
<hi>而迥故名</hi>濯足清江之窻下忽送鯉魚既感故情又慙褒語<lb/>
恭惟某官士林翹楚<hi>詩翹翹錯薪言刈其楚正義曰翹翹然而高者乃是錯薪箋云楚雜</hi>
<hi>薪中之尤翹翹者</hi>宦海汩齊<hi>太平廣記顔真卿卧病有道士稱北山君出丹砂粟許救之謂之曰</hi>
<hi>子有青簡之名已誌金臺可以度世不宜沉於名宦之海列子與齎俱入與汩偕出從水之道而不為私焉齎</hi>
<hi>莊子作齊郭象注磨翁而旋入者齊也回伏而湧出者汩也</hi>騰身方脱於選堦斂手<lb/>
<pb n="KR4d0323_WYG_030-19b"/>
又償於縣債賴割鷄之敏甚卒馴雉以靡然<hi>魯恭傳有雉過止其</hi>
<hi>傍傍有童兒親曰兒何不捕之兒言雉方將雛風漢書燕齊之間靡然發動又天下學士靡然鄉</hi>觀其<lb/>
不辭州縣之勞終焉必為臺閣之器聊依緣水即致青<lb/>
雲<hi>史記范睢傳不意君能自致於青雲之上</hi>某不安田廬<hi>東坡詩居貧豈無食不自安畎畝</hi>
又塵班列老矣無能為也行即告歸<hi>見前回劉撫幹條</hi>忠焉能<lb/>
弗誨乎毋忘嗣訊<lb/>
　　代回胡運管<hi>極</hi>
西清舉賢爭剡需頭之薦<hi>司馬相如傳象輿婉僤於西清師古曰西清者西箱清靜</hi>
<pb n="KR4d0323_WYG_030-20a"/>
<hi>之處也蔡邕獨斷章者需頭稱稽首上書謝恩陳事詣闕通者也詳見前</hi>南郭濫吹與題箝<lb/>
尾之名<hi>韓子齊宣王使人吹竽必三百人齊吹南郭先生不善竽而濫於三百之中食禄宣王死湣王</hi>
<hi>立好一一吹之先生乃逃箝其淹切説文薾也韓文藍田縣丞㕔壁記箝以左手右手摘紙尾南史蔡廓傳我</hi>
<hi>不能為徐干木署紙尾選案黃紙錄尚書與吏部尚書連名故廓言署紙尾也</hi>計效則無何謝<lb/>
之有恭惟某官抱致逺之度無欲速之心才名四十年<lb/>
始償邑債扶摇九萬里猶作幕賔<hi>竝見前</hi>歸張迭嗟<hi>昌黎薦士</hi>
<hi>詩廟堂有賢相愛遇均覆燾况承歸與張二公迭嗟悼言孟郊嘗為歸登張建封所知</hi>崔李交説<lb/>
<hi>昌黎答楊敬之書平昌孟東野説足下不離口崔大敦詩毎毎説人物亦以足下為處子之秀近又得李七翺</hi>
<pb n="KR4d0323_WYG_030-20b"/>
<hi>書亦云足下之文逺其兄甚夫以平昌之賢其言一人固足信矣况又崔與李繼至而交説耶</hi>射雉而<lb/>
用一矢緜力可慙<hi>易旅六五射雉一矢亡終以譽命王弼注射雉以一矢而復亡之明雖有</hi>
<hi>雉終不可得矣山谷詩晁張作薦書射雉用一矢任淵注陸機薦戴淵於趙王倫曰蓋聞繁弱登御然後高墉</hi>
<hi>之功顯孤竹在肄然後降神之樂成按易曰公射隼於高墉之上獲之无不利繁弱弓名山谷蓋用此意但改</hi>
<hi>射隼為射雉繁弱為一矢耳嚴助傳緜力薄材師古曰緜弱也言柔弱如緜</hi>烹魚而得尺書<lb/>
雄文何腆某亡能為役有味其言<hi>竝見前</hi>末路再得朋喜<lb/>
而不寐<hi>韓詩幸同學省官末路再得朋</hi>吾負二宜去人謂斯何<hi>韓文吾負二宜</hi>
<hi>去尚奚顧子言又昔者人謂斯何詳見前</hi>
<pb n="KR4d0323_WYG_030-21a"/>
　　代回添差呉運管<hi>鑰○詳啓意鑰蓋高宗憲聖慈烈呉皇后之族</hi>
戚侯四姓既聨中秘之華<hi>漢書外戚恩澤侯表漢興外戚與定天下侯者二人後漢</hi>
<hi>書明帝紀為四姓小侯開立學校置五經師注為外戚樊氏郭氏隂氏馬氏諸子弟立學號四姓小侯以非列</hi>
<hi>侯故曰小侯禮記曰庶方小侯亦其義也成帝紀河平三年光禄大夫劉向校中秘書劉向傳詔向領校中五</hi>
<hi>經秘書師古曰言中者以别於外唐六典漢書府在外則有太常太史博士掌之内則有延閣廣内石渠之藏</hi>
<hi>劉向揚雄典校皆在禁中謂之中書猶今言内庫書也後漢時藏之東觀亦禁中也宋廣平集睠彼蘭臺古稱</hi>
<hi>華省</hi>部使六條顧倚上賔之重<hi>漢武帝元封五年置部刺史掌詔六條察州詳見前</hi>
<hi>枚乘傳乘乆為大國上賔與英俊竝游</hi>方欲展大賢之敬乃先勤小牘之<lb/>
<pb n="KR4d0323_WYG_030-21b"/>
恭一謙尊光三復感愧恭惟某官器函天粹<hi>法言天精天粹萬物</hi>
<hi>作類</hi>才軼人羣<hi>岑參詩詞/賦超人羣</hi>太姒徽音雖不聞而亦式<hi>詩太姒嗣</hi>
<hi>徽音則百斯男又不聞亦式不諫亦入</hi>少君高節豈以貴而自驕<hi>外戚傳孝文竇</hi>
<hi>皇后兄長君弟廣國字少君家於長安絳侯灌將軍等曰吾屬不死命乃且縣此二人於是迺選長者之有節</hi>
<hi>行者與居長君少君由此為退讓君子不敢以富貴驕人</hi>榮通東壁之圖書<hi>見前</hi>暗接<lb/>
西箱之筆槖<hi>漢書西清注西箱清靜之處</hi>顧肯參聨於冰漕<hi>趙充國傳冰解</hi>
<hi>漕下</hi>不辭主諾於日畿<hi>白虎通京師者千里之邑號也法日月之徑千里</hi>世選爾<lb/>
勞聊復養修門之朢<hi>尚書世選爾勞予不掩爾善宋玉招魂魂兮歸來入修門些詳見前</hi>
<pb n="KR4d0323_WYG_030-22a"/>
徒得君重詎真煩細務之親<hi>見前</hi>無王事鞅掌之勤<hi>詩王事鞅</hi>
<hi>掌毛傳鞅掌失容也箋鞅猶荷也掌謂捧之也負荷捧持以趨走言促遽也正義云促遽亦是失容詩疏煩勞</hi>
<hi>狀鄭云鞅如馬鞅之鞅掌以手拘物詩補傳鞅掌皆所以拘物謂王事所拘</hi>有皇華咨譎之<lb/>
任<hi>見前</hi>銅龍甲觀生民久朢於姜嫄<hi>漢書元帝召太子出龍樓門張晏曰門樓</hi>
<hi>上有銅龍又孝成皇帝元帝太子母曰王皇后元帝在太子宫生甲觀畫堂為世嫡皇孫宣帝愛之字曰太孫</hi>
<hi>應劭曰甲觀在太子宫甲地師古曰甲者甲乙丙丁之次也元后傳言見於丙殿是其例也詩厥初生民時維</hi>
<hi>姜嫄</hi>路馬乘車褒賞誰如於申伯<hi>詩王遣申伯路車乘馬我圖爾居莫如南土錫</hi>
<hi>爾介珪以作爾寶往近王舅南土是保詩序崧高尹吉甫美宣王也天下復平能建國親諸侯褒賞申伯焉按</hi>
<pb n="KR4d0323_WYG_030-22b"/>
<hi>路馬乘車當作乘馬路車</hi>某凄其紛白復此依紅<hi>見前</hi>蛙以墟拘豈是<lb/>
緣青㝠之脚<hi>莊子并鼃不可以語於海者拘於墟也夏蟲不可以語於冰者篤於時也曲士不可</hi>
<hi>以語於道者束於教也昌黎月蝕詩嘗聞古老言疑是蝦蟇精把沙脚手鈍誰使女解緣青冥</hi>魚於川<lb/>
泳尚或同白水之心<hi>昌黎節度使㕔壁記志同而氣合魚川泳而鳥雲飛也左傳所不與</hi>
<hi>舅氏同心者有如白水</hi>
　　代回許運幹<hi>儀○職官分紀國朝熈寧三年詔諸路轉運司奏舉京朝官知縣資序二</hi>
　　<hi>人充本司勾當其京東西淮南西浙各許舉一員職源元祐中除三路外竝罷後復置建炎初避高</hi>
　　<hi>宗諱改勾當為幹辦</hi>
<pb n="KR4d0323_WYG_030-23a"/>
枉駕臨存<hi>嚴助傳使重臣臨存師古曰存謂省問之</hi>屬辭賁重<hi>臨賁卦名</hi>今作禁<lb/>
門鍵敢當百年幾見之稱<hi>陳後山送東坡知杭州詩一代不數人百年能幾見昔如</hi>
<hi>馬口銜今為禁門鍵詳見前</hi>君如雙井茶㑹赴衆口一嘗之願<hi>陳後山詩</hi>
<hi>君如雙井茶衆口願一嘗</hi>恭惟某官氣嘘海岱<hi>韓文龍嘘成雲尚書海岱唯青州</hi>文<lb/>
耀虹霓<hi>禰衡傳揚聲紫微垂光虹蜺</hi>羅致幕中信一第之直溷子<hi>見前</hi>
寶橫道側乃屢薦而不入官<hi>韓文誠不忍竒寶橫棄道側顔延之五君詠屢薦不</hi>
<hi>入官</hi>今歸張之迭嗟又崔李之交説<hi>俱見/前</hi>敢愛其力<hi>韓文吾豈</hi>
<hi>有愛於力乎哉</hi>而隱於言惟是日夕之牛羊㑹且歸矣<hi>詩日之夕矣牛</hi>
<pb n="KR4d0323_WYG_030-23b"/>
<hi>羊下來又㑹且歸矣</hi>瞻彼月明之烏鵲愛莫助之某有味推賢無<lb/>
能為役<hi>竝見前</hi>然前驅弩矢固余力之不任<hi>司馬相如傳縣令負弩矢</hi>
<hi>先驅師古曰導路也韓文固孰知余力之不任</hi>若旁譟鼓旗或此心之可效<hi>寇恂</hi>
<hi>傳士馬四集幡旗蔽野恂乃令士卒乘城鼓噪六一居士集安得二子接揮鋒兩交鋩我亦願助勇鼓旗譟其</hi>
<hi>旁</hi>
　　代回奚運幹<hi>祝</hi>
題鴈塔之名夙有同升之幸<hi>見前</hi>依驪駕之漕兹叨聨事<lb/>
之榮<hi>寇恂傳時軍食急乏恂以輦車驪駕轉輸前後不絶注驪駕併駕也擊車人絶行也</hi>愧削牘<lb/>
<pb n="KR4d0323_WYG_030-24a"/>
之未遑<hi>原陟傳削牘為疏注牘木簡也</hi>感飛箋之先辱恭惟某官巋然<lb/>
地望<hi>莊子巋然而有餘王廷夀靈光殿賦巋然獨存北史公孫表傳鴈門李氏地望懸隔</hi>雋甚天<lb/>
姿手決世科不用懐綳之簪笏<hi>法言須以發策决科韓詩爵勲逮僮𨽻簪笏曰</hi>
<hi>懐綳繃悲萌切束兒衣漢書襁褓注即今小兒繃或作綳</hi>力行家學固求竹帛之功<lb/>
名<hi>鄧禹傳垂功名於竹帛詳見前</hi>便當正奚仲之車<hi>續漢書輿服志奚仲為車正具物以</hi>
<hi>時六材皆良譙周古史考黃帝作車引重致逺少昊時略加牛禹時奚仲加馬</hi>何用主李悝之<lb/>
糴<hi>杜氏通典魏文侯相李悝曰糶甚貴傷人甚賤傷農人傷則離散農傷則國貧故甚貴與甚賤其傷一也</hi>
<hi>是故善平糴者必謹觀歲有上中下熟大熟則糴三而舍一中熟則糴二下熟則糴一使人適足價平則止行</hi>
<pb n="KR4d0323_WYG_030-24b"/>
<hi>之魏國國以富强</hi>湟中四百萬石暫倚經營<hi>説文湟水出金城臨羌縣塞外至允</hi>
<hi>吾東入河史記平準書下河漕度四百萬石及官自糴乃足趙充國傳金城湟中穀斛八錢吾謂耿中丞糴二</hi>
<hi>百萬斛榖羌人不敢動矣耿中丞請糴百萬斛迺得四十萬斛耳</hi>廣内一百三家卽行<lb/>
校理<hi>漢書藝文志六經凡一百三家詳見前</hi>某偶攀末甲復託同寅自揣<lb/>
頭顱猶是五侯之賓客<hi>西京雜記五侯不相能賔客不得往來婁護豐辯傳食五侯間</hi>
<hi>各得其懽心競致竒膳護乃合以為鯖世稱五侯鯖以為竒味焉漢書河平二年上悉封舅王譚為平阿侯商</hi>
<hi>成都侯根曲陽侯逢時高平侯立紅陽侯五人同日封故世謂之五侯</hi>視如手足亦惟四<lb/>
海之弟兄<hi>後漢書袁譚欲攻尚别駕王脩曰兄弟者左右手也譬人將鬬而斷其右手曰我必勝若</hi>
<pb n="KR4d0323_WYG_030-25a"/>
<hi>是者可乎老泉集兄弟之情如足於手山谷詩鬼門關外莫言逺四海一家皆兄弟</hi>
　　代衞内機回新任趙運幹<hi>師秀</hi>
内幕主書濫竊機謀之禄<hi>宋安撫司其屬有管勾機宜文字晦菴集張忠獻公宣撫</hi>
<hi>都督諸軍事奏以栻書冩機宜文字是時年甫二十内贊密謀外參庶務夙夜懍懔以君父之責為已憂</hi>外<lb/>
臺贊畫鼎來禮樂之英<hi>敘傳河間賢明禮樂是修為漢宗英晉書陳頵刺史銜命國之</hi>
<hi>外臺</hi>盍修同寅之恭適坐旁午之冗<hi>一從一橫曰旁午猶言交積也霍光傳使</hi>
<hi>者旁午注分布也學林云古篆五字為義象隂陽六爻之義午字亦取此義周禮壺涿氏掌除水蟲若欲殺其</hi>
<hi>神則以牡橭午貫象齒而沉之鄭氏注故書橭為梓午為五交互貫於梓木之上也史言旁午者四方八達皆</hi>
<pb n="KR4d0323_WYG_030-25b"/>
<hi>通亦從横交五之義也</hi>高情厚甚下問煜然恭惟某官傑立宗標<lb/>
焯為儒倡<hi>焯通作灼説文明也韓愈傳贊以六經之文為諸儒倡</hi>麟振振而一角<lb/>
<hi>詩麟之角振振公族毛詩義疏麟一角角端有肉春秋感精符麟一角明海内共一主也孫氏瑞應圖一角獸</hi>
<hi>者六合同歸則至漢書終軍傳從上幸雍獲白麟一角五蹄</hi>鳳翽翽以九苞<hi>詩鳳凰于飛翽</hi>
<hi>翽其羽噦音諱毛傳翽翽衆多也鄭箋羽聲也餘見前</hi>太乙吹燈豈特傳五行之<lb/>
學<hi>王子年拾遺記劉向校書天禄閣夜有老人植青藜杖扣閣而進見向暗中獨坐讀書乃吹杖端爛然大</hi>
<hi>明因以照向向因受五行洪範之文向問其姓名云我是太乙之精劉向傳向見尚書洪範箕子為武王陳五</hi>
<hi>行隂陽休咎之應向乃集合上古以來至秦漢符瑞災異之記著其占驗比類相從各有條目凡十一篇號曰</hi>
<pb n="KR4d0323_WYG_030-26a"/>
<hi>洪範五行傳論</hi>長庚吐焰固宜光萬丈之文<hi>李陽冰草堂集序驚姜之夕長庚入</hi>
<hi>夢故生而名白以太白字之世稱太白之精得之矣韓詩李杜文章在光燄萬丈長</hi>吾道非耶<hi>家語</hi>
<hi>吾道非乎奚為至於此</hi>公等安在<hi>主父偃傳公皆安在何相見之晚也</hi>既低飛於枳<lb/>
棘<hi>言為簿</hi>又屢泛於芙蓉<hi>南史庾杲之傳王儉用杲之為衞將軍長史安陸侯蕭緬與儉</hi>
<hi>書曰盛府元僚實難其選庾景行汎錄水依芙蓉何其麗也時人以入儉府為蓮花池故緬書美之言為幕職</hi>
輟天塹之元僚<hi>天塹謂長江於湖居士集流柹投鞭規濟天塹詳見前</hi>佐星軺之<lb/>
計吏棟簾雲雨似聞曾駐於襜帷<hi>王勃滕王閣詩序詳見前</hi>庭户湖<lb/>
山復見重來之賓佐<hi>韓文滕王閣記詳見前</hi>聊副皇華之咨度即<lb/>
<pb n="KR4d0323_WYG_030-26b"/>
登清切之司存<hi>杜詩獻納司存雨露邊地分清切任才賢</hi>某濩落束書<hi>莊子瓠落</hi>
<hi>無所容注瓠音濩濩落猶廓落也韓詩始我來京師止擕一束書</hi>參差一第<hi>參初林反差楚宜切</hi>
<hi>參差不齊也説文亂絲貌參相參為參兩相參為差亦作㠁差甘泉賦曾宫㠁差元結傳一第慁子耳</hi>不<lb/>
狩不獵豈能談笑於青油<hi>詩不狩不獵胡瞻爾庭有縣貆兮張正封詩從軍古云樂</hi>
<hi>談笑青油幕</hi>為箕為裘聊戲斕斑之綵服<hi>禮記良冶之子必學為裘良弓之子</hi>
<hi>必學為箕斕郎于切色不純也斑逋還切説文駁文也列女傳老萊子孝養二親行年七十作嬰兒自娯著五</hi>
<hi>綵斒斕衣嘗取漿上堂跌仆因卧地為小兒啼或弄雛鳥於親側杜詩綵服日向庭圍趨</hi>薾然薄陋<lb/>
<hi>莊子薾然疲役注薾音捻㤀貌</hi>安所依歸異事同僚儻憐草木之吾味<lb/>
<pb n="KR4d0323_WYG_030-27a"/>
<hi>左傳今譬於草木寡人在君君之臭味也又譬諸草木吾臭味也而何敢差池餘見前</hi>百聞一見<lb/>
當為珠玉之修容<hi>趙充國傳百聞不如一見禮記曾子與子貢入於其廐而修容焉</hi>
　　代回曾運幹<hi>準</hi>
射雉而用一矢緜力可慙<hi>見前代回胡運幹條</hi>烹魚而得尺書雄<lb/>
文甚寵初無足謝何過乎恭恭惟某官殖學精深<hi>左傳夫學</hi>
<hi>殖也不學將落</hi>摛辭鉅麗<hi>司馬相如傳君未覩夫巨麗也師古曰巨大也麗美也呉質與東阿王書</hi>
<hi>奉所惠貺發函伸紙是何文采之巨麗而慰諭之綢繆乎</hi>一讀阿房之賦信凡馬之<lb/>
皆空<hi>見前</hi>再歌泮水之詩知祝螟之速肖<hi>詩思樂泮水法/言螟<graphic n="KR1598" url="https://raw.githubusercontent.com/kanripo/KR-Gaiji/master/images/KR1598.png" mimeType="image/png"/>之子殪</hi>
<pb n="KR4d0323_WYG_030-27b"/>
<hi>而逢蜾羸祝之曰類我類我乆則肖之矣速哉七十子之肖仲尼也</hi>仰贊星軺之畫盍歸<lb/>
天網之收<hi>老子天網恢恢疎而不漏魏文帝典論設天網以該之頓八紘以掩之山谷詩天恢獵德</hi>
<hi>網日饎養賢鼎</hi>某老矣綴班闕然報國徒得君重輒剡牘於公<lb/>
車<hi>見前</hi>何以文為更歸恩於私室<hi>羊祜傳拜爵公朝謝恩私門吾所不取</hi>不<lb/>
辦七襄之報姑容十襲之藏<hi>竝見前</hi>
　　代回新成都趙帳幹<hi>益○宋熈寧詔諸路漕司始置屬官元祐詔運司管勾文</hi>
　　<hi>字除三路外竝罷其職掌帳司兼管後復故</hi>
計幕借材鼎來主諾郵筒聞報方欲貢書猥勤下問之<lb/>
<pb n="KR4d0323_WYG_030-28a"/>
光殊感高情之厚恭惟某官世濟其美父教之忠<hi>竝見前</hi>
材刃有餘解全牛而不頓<hi>莊子三年之後未嘗見全牛也賈誼傳屠牛坦一朝解十</hi>
<hi>二牛而芒刃不頓注頓讀曰鈍</hi>智囊無底洗凡焉而可空<hi>史記樗里子名疾滑稽多</hi>
<hi>智秦人號曰智囊晁錯傳太子家號曰智囊師古曰言其一身所有皆是智算若囊槖之盛物也魯㳟傳祖父</hi>
<hi>匡有權數號曰智囊干寶晉書桓範出赴曹爽司馬宣王謂蔣濟曰智囊往矣濟曰駑馬戀棧豆爽必不能用</hi>
<hi>也王充論衡劉歆漢朝智囊筆墨淵海高僧傳支謙月支人游漢境博覽經籍時人為之語曰支郎眼中黃形</hi>
<hi>軀雖細是智囊白氏六帖云樗里子癭多智號曰智囊又云杜預多智人號智囊釋常談云患癭者謂之智囊</hi>
<hi>史記樗里子癭而多智時人號為智囊又杜預亦有癭也今按史記樗里子傳止言滑稽多智不言患癭晉書</hi>
<pb n="KR4d0323_WYG_030-28b"/>
<hi>杜預亦無智囊之目但云呉人知預病癭憚其智計以瓠繫狗頸示之惟新唐書李義府傳云王德儉癭而智</hi>
<hi>豈指癭為智囊耶晉書載記慕容垂欲伐慕容永曰吾投老叩囊底智足以尅之列子渤海之東有大壑焉實</hi>
<hi>惟無底之谷山谷詩書囊無底談未了</hi>是宜即復於青氊不謂尚淹於墨<lb/>
綬惟兹漕軵<hi>軵乳勇切音與冗同説文推車令有所付也淮南子軵車而餉馮奉世傳再三發軵</hi>
<hi>如淳曰推也</hi>正重賓筵惠然肯來協贊皇皇之轡<hi>詩惠然肯來又皇皇</hi>
<hi>者華又六轡如濡</hi>出其所學行豐暴暴之財<hi>荀子上得天時下得地利中得人和</hi>
<hi>則財貨渾渾如泉源汸汸如河海暴暴如邱山注暴暴卒起之貌言物多委積高大如邱山也</hi>不俟章<lb/>
交<hi>劉向傳章交公車</hi>㑹應召用某冒焉行險甫此依仁<hi>杜詩此邦今尚</hi>
<pb n="KR4d0323_WYG_030-29a"/>
<hi>武何處且依仁</hi>及同君子之僚亶為幸㑹<hi>韓文留守無事多君子僚</hi>所媿小<lb/>
夫之牘不盡傾期<hi>見前</hi>
　　代回唐提幹<hi>元齡○詳啓意蓋代月湖○中興㑹要建炎四年詔諸路提刑司除武臣</hi>
　　<hi>提刑添置幹辦公事官許存留文臣一員</hi>
夏辟三千參聨無補<hi>言為刑侍</hi>冬官六十攝長可慙<hi>言為工書</hi>何<lb/>
勤執訊之來<hi>訊音信説文問也爾雅疏訊問以言也詩執訊連連左傳鄭子家使執訊而與之書</hi>
<hi>注執訊通訊問之官</hi>更辱徽言之寵<hi>尚書予旦已受人之徽言徽美也</hi>恭惟某官<lb/>
摘髭名第<hi>韓詩連年收科第若摘頷底髭</hi>策足英游<hi>古詩何不策高足枚乘傳與英俊竝</hi>
<pb n="KR4d0323_WYG_030-29b"/>
<hi>游</hi>暮拔其尤久幕中之羅致<hi>韓文暮取一人焉抜其尤又羅而致之幕下</hi>歲<lb/>
計其入如地上之錢流<hi>劉晏傳自言如見錢流地上</hi>行交公車之章<lb/>
<hi>見上註</hi>當為清廟之器<hi>新唐書李珏傳珏以數諫不得留出為下邽令武昌牛僧孺辟掌書</hi>
<hi>記薦為殿中侍御史宰相韋處厚曰清廟之器豈擊搏才乎除禮部員外郎</hi>某不能者止乃<lb/>
分之宜<hi>韓文投閒置散乃分之宜</hi>方鳩僝功忘以年之當廢<hi>尚書共工方鳩</hi>
<hi>僝功孔傳鳩聚僝見也僝仕簡反晉武帝紀時張貴人有寵年幾三十帝戲之曰汝以年當廢矣</hi>我龜<lb/>
既厭知曷月之還歸<hi>詩我龜既厭不我告猷鄭𤣥注卜筮數而凟龜龜靈厭之不復告其</hi>
<hi>所圖之吉凶也言雖得兆繇不中也詩懐哉懐哉曷月予還歸哉</hi>
<pb n="KR4d0323_WYG_030-30a"/>
　　代回陳提幹<hi>伯震○詳啓意亦代月湖</hi>
明詔選賢爭抗需頭之薦<hi>蔡邕獨斷章者需頭稱稽首上書謝恩陳事詣闕通者也</hi>
<hi>詳見前</hi>老夫涉筆但深遯尾之慙<hi>左傳老夫髦矣無能為也韓文涉筆占位署惟</hi>
<hi>謹易遯尾厲勿用有攸往孔氏正義云遯尾厲者為遯之尾最在後者也自謙去位之晚</hi>幸而得君<lb/>
可以報國恭惟某官摘髭名第策足俊游<hi>俱詳上條</hi>人歎老<lb/>
而嗟卑急於速化<hi>昌黎答陳生書足下求速化之術不於其人乃以訪愈又速化之術如是</hi>
<hi>而已</hi>士任重而道逺當在晚成<hi>馬援傳大材當晚成</hi>欲功名留久逺<lb/>
之看信溫飽非平生之志<hi>竝見前</hi>日諸公之暗摸<hi>唐許敬宗見人</hi>
<pb n="KR4d0323_WYG_030-30b"/>
<hi>多忘之或謂其不聰曰卿自難記若遇何劉沈謝暗中摸索亦可識</hi>露尺牘以明揚<hi>尚書明明</hi>
<hi>揚側陋</hi>今猶待詔於公車<hi>東方朔傳令待詔公車師古曰公車令屬衞尉上書者所詣也</hi>
底用謝恩於私室<hi>見前</hi>某隨人作計為役無能感北山之<lb/>
移文逝將命駕<hi>宋周顒字彦倫初隱北山後為山隂令秩滿入京復經此山孔德璋代此山移</hi>
<hi>文以絶之逝逮也詩逝不古處通作噬詩噬肯適我毛傳逮也</hi>觀東閤之竒士更幸改<lb/>
轅<hi>朱雲傳且留我東閤可以觀天下竒士</hi>
　　代回䕫路馬提幹<hi>已</hi>
二年滿戍鷁回首以東歸<hi>集韻鷁首天子舟也淮南子龍舟鷁首浮吹以虞此游於</hi>
<pb n="KR4d0323_WYG_030-31a"/>
<hi>水也方言船首或謂之閣又謂之鷁首注今江東貴人船首作青雀是其象也子虚賦浮文鷁揚旌栧</hi>再<lb/>
命觸藩蟇朶頥而西顧<hi>易羝羊觸藩不能退不能遂蟇頥山在眉州東七里自象耳山</hi>
<hi>連峰壁立西瞰玻瓈江五十餘里至此磅礴蹲踞形類蟇頥故名陸務觀入蜀記云嘏蟆培水品所載第四泉</hi>
<hi>是也蝦蟆在山麓臨江頭鼻吻頷絶類而背脊皰處尤逼真造物之巧有如此者自背上深入得一洞穴石色</hi>
<hi>綠潤泉泠泠有聲自洞出垂蝦蟆口鼻間成水簾入江</hi>本欲潛深而伏隩顧使出<lb/>
幽而遷喬欲罷不能不知所賀恭惟某官岷峨擢秀江<lb/>
漢養源淬剸犀之鋒馳騁不難於萬里<hi>王褒傳巧冶鑄千將之樸清水</hi>
<hi>淬其鋒越砥斂其鍔水斷蛟龍陸剸犀革駕齧䣛驂乘旦縱馳騁騖忽如景靡周流八極萬里壹息</hi>賦射<lb/>
<pb n="KR4d0323_WYG_030-31b"/>
熊之館吹嘘亦在於九天<hi>黃圖長楊宫有射熊館在盩厔地理志秦昭王起元帝紀</hi>
<hi>永光五年冬幸長楊宫射熊館布車騎大獵揚雄傳雄從至射熊館還上長楊賦以風杜詩揚雄更有河東賦</hi>
<hi>惟待吹嘘送上天</hi>若為二紀之塵埃良負兩科之冠劒<hi>雋不疑傳不疑</hi>
<hi>冠進賢冠帶櫑具劔門下欲使解劒不疑曰劔者君子武備所以衞身不可解</hi>方江濤之如此<lb/>
覺人物之𦕈然<hi>俱見前</hi>勳業終伏波之歸<hi>杜詩勲業終歸馬伏波詳見前</hi>
圖畫勉凌煙之繼<hi>唐太宗紀貞觀十三年圖功臣於凌煙閣閣在西内太極宫三清殿側</hi>
某濫竽榜下<hi>韓非子齊宣王使人吹竽必三百人齊吹南郭先生不善竽而濫於三百之中食禄</hi>
曵尾泥中<hi>莊子吾將曵尾於泥中矣詳見前</hi>推轂有味其言心乎愛矣<lb/>
<pb n="KR4d0323_WYG_030-32a"/>
<hi>鄭當時傳其推轂士及官屬丞史誠有味其言也詩心乎愛矣遐不謂矣</hi>引鼎不程其力人<lb/>
謂斯何<hi>禮記引重鼎不程其力韓文昔者人謂斯何今者人謂斯何</hi>
　　代回新班李茶幹<hi>鎰○宋宣和間置茶鹽提舉屬官一員名茶鹽提舉司幹辦公</hi>
　　<hi>事</hi>
白髮强顔洊叨乘障黃塵眯目未暇見賢敢圖宗家之<lb/>
英辱貽記室之牘<hi>竝見前</hi>恭惟某官人門第一<hi>新唐書李揆傳揆美</hi>
<hi>風儀善奏對帝嘆曰卿門第人物文學皆當世第一信朝廷羽儀乎東坡詩單于若問君家世莫道中朝第一</hi>
<hi>人</hi>材氣無雙<hi>李廣傳數與匈奴戰典屬國公孫昆邪為上泣曰李廣材氣天下亡雙自負其能數</hi>
<pb n="KR4d0323_WYG_030-32b"/>
<hi>與虜确恐亡之</hi>麒麟地上已通籍於煙霄龍鶴山中難窺斑於<lb/>
霧雨<hi>世説王獻之數歲時嘗看諸門生摴蒲見有勝負因曰南風不競門生輩輕其小兒乃曰此郎亦管</hi>
<hi>中窺豹時見一斑魏志注論者之言一似管窺虎劉向列女傳陶答子化陶三年名譽不興家富三倍其妻諫</hi>
<hi>曰妾聞南山有𤣥豹霧雨七日不下食者欲以澤其衣毛而成其文章故藏以逺害藏隱也謝朓詩雖無𤣥豹</hi>
<hi>姿終隱南山霧</hi>切聞三史六經之學<hi>詩書禮樂易春秋為六經詩書春秋為三史又史記</hi>
<hi>及前後漢書為三史唐諫議大夫殷侑言三史為書勸善懲惡亞於六經比來史學多廢至有身處班列而朝</hi>
<hi>廷舊章莫能知者於是立史科及三傳科</hi>欲追一翁二季之蹤<hi>陳後山詩一翁二季相對</hi>
<hi>朢謂三蘇</hi>行膺綸綍之招何待絃歌之試某夙同鱓譜<hi>鱓疑當作</hi>
<pb n="KR4d0323_WYG_030-33a"/>
<hi>蟬揚雄傳有周氏之蟬嫣兮或鼻祖於汾隅注蟬嫣連也自言系出周氏</hi>近倚龍門<hi>李膺傳膺獨持</hi>
<hi>風裁以聲名自高士有被其容接者名為登龍門辛氏三秦記河津一名龍門水險不通魚鼈之屬莫能上江</hi>
<hi>海大魚薄集龍門下數千不得上上即為龍也</hi>所恨室邇而人遐未由展覿<hi>詩其</hi>
<hi>室則邇其人則逺陳後山詩室邇人則逺燕黙勞者歌梁書阮孝緒傳御史中丞任昉欲造而不敢朢而歎曰</hi>
<hi>其室雖邇其人甚逺為名流所欽尚如此</hi>敢謂禮踰而情過更費屬辭<hi>韓文茍來</hi>
<hi>者吾斯進之而已矣烏待其禮逾而情過乎</hi>感鍥惟深<hi>鍥苦結切集韻刻也</hi>鋪棻曷既<lb/>
<hi>班固西都賦桑麻鋪棻</hi>
　　代回提幹監鎮揚修職<hi>填</hi>
<pb n="KR4d0323_WYG_030-33b"/>
問一得三夙服名駒之譽<hi>趙熹傳卿名家駒努力勉之詳見前</hi>駢四儷六<lb/>
兹窺汗馬之功<hi>韓文駢四儷六錦心繡口蕭何傳未有汗馬之勞</hi>得非所䝉<hi>陳後</hi>
<hi>山詩呼我過其廬所得非所䝉</hi>竊願有復<hi>禮記侍坐于君子若有告者曰少問願有復也</hi>恭惟<lb/>
某官岷峨毓秀江漢濯英挺有祖風固合間於兩社<hi>魏謩</hi>
<hi>傳贊挺挺有祖風烈左傳間於兩社為公室輔禮記注魯之外朝在庫門内東亳社西國社朝廷執政之處故</hi>
<hi>曰間於兩社</hi>裕乃父烈寧當久於諸侯<hi>柳文皇曰咨愬裕乃父功</hi>兹耿耿<lb/>
以發硎<hi>詩耿耿不寐錢氏曰耿耿小明李賀詩元精耿耿貫當中</hi>已纍纍其綴組<hi>漢書</hi>
<hi>印何纍纍詳見前</hi>芝蘭庭下子弟正欲自佳<hi>謝𤣥傳謝安戒約子姪因曰子弟亦</hi>
<pb n="KR4d0323_WYG_030-34a"/>
<hi>何豫人事而正欲使其佳𤣥曰譬如芝蘭玉樹欲使其生於庭階耳互見前</hi>槐棘班中公侯<lb/>
必復其始<hi>左傳合而能固安而能殺公侯之卦也公侯子孫必復其始畢萬畢公高子孫言當復為</hi>
<hi>公侯也</hi>某辱崇世契見顧邦交老欲荷鋤歸問南山而種<lb/>
荳<hi>陶淵明詩種荳南山下草盛豆苗稀晨興理荒穢帶月荷鋤歸</hi>古來和鼎相期東閣<lb/>
之觀梅<hi>山谷詩古來和鼎實杜詩東閣官梅動詩興</hi>
　　代回許知縣<hi>鴻祖</hi>虞判院提幹<hi>垚</hi>袖賀<lb/>
屣履迎門獲解塵埃之渴<hi>屣所倚切通作躧説文舞履也徐曰足根不正納履也史</hi>
<hi>記跕躧履舞者足跟不正納也雋不疑傳躧履起迎師古曰履不著跟曰躧躧謂納履未正曵之而行言其遽</hi>
<pb n="KR4d0323_WYG_030-34b"/>
<hi>也王符傳衣不及帶屣履出迎互見前</hi>文書<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>袖辱貽月露之篇<hi>韓文文/書<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>袖</hi>
<hi>賈島詩<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>袖有新詩隋李愕上書連篇累牘不出月露之形</hi>所慙先施之未能又覺<lb/>
成章之匪報<hi>詩雖則七襄不成報章又匪報也永以為好也</hi>惟感千金之贈特<lb/>
深十襲之藏<lb/>
　　代回䕫路常平馬提幹<hi>已榮○宋熈寧六年改提舉常平司主管官為幹辦</hi>
　　<hi>公事依漕屬例</hi>
偏城守土曾微牧御之庸一道觀風猥被將輸之命<hi>竝見</hi>
<hi>前</hi>亟控循牆之避<hi>左傳三命而俯循牆而走牆謂公門循牆不敢安行也</hi>但期接<lb/>
<pb n="KR4d0323_WYG_030-35a"/>
淅而行敢意鳴謙<hi>易鳴謙貞吉</hi>祇深自訟<hi>謙訟卦名</hi>恭惟某官銅<lb/>
標氣槩<hi>漢馬援既平交趾立銅柱為漢界相傳在欽州古森洞上有援誓云銅柱折交趾滅新唐書馬</hi>
<hi>總字㑹元系出扶風遷安南都護獠夷安之建二銅柱於漢故處劖著唐德以明伏波之裔日南郡西有西屠</hi>
<hi>夷國援嘗經其地亦植二銅柱表漢界及北還留十餘户於柱下至隋乃有三百餘户悉姓馬</hi>絳帳文<lb/>
章<hi>馬融傳達生任性不拘儒者之節常坐高堂施絳紗帳前授生徒後列女樂弟子以次相傳鮮有入其室</hi>
<hi>者</hi>早收楊葉之功<hi>史記楚有養由基者去柳葉百步而射之百發百中杜詩舊穿楊葉真自</hi>
<hi>知白樂天喜弟敏中及第詩桂折一枝先許我楊穿三葉盡驚人</hi>尋擢桂林之第<hi>郤詵傳詵</hi>
<hi>對武帝曰臣舉賢良對策為天下第一猶桂林之一枝崑山之片玉帝笑</hi>全材孔碩迅步何<lb/>
<pb n="KR4d0323_WYG_030-35b"/>
稽羅而致幕中逆占穎脱<hi>竝見前</hi>爭令出門下行即章交<lb/>
<hi>韓文諸公要人爭欲令出我門下交口薦譽之</hi>佇軒翥以砉然<hi>翥章恕切音與著同説文飛舉</hi>
<hi>也楚辭鸞鳥軒翥而翔班固傳三足軒翥於茂樹砉霍虢切皮骨相離聲或作騞莊子奏刀騞然又騞然而過</hi>
知乘除之必爾<hi>呉趙達九宫一算之術頭乘尾除父子不相語韓詩聲名相乘除注厯象有增</hi>
<hi>減率遲速積故有乘除之法夢溪筆談云算法多門皆不離乘除唯增成一法稍異其術多不用乘除但補缺</hi>
<hi>就盈而已假如欲九除者增一便是八除者增二便是但一位一因之若位數少則頗簡捷位數多則愈煩不</hi>
<hi>若乘除之有常</hi>某濫叨小節甚愧同升<hi>節升卦名</hi>兩科文武之英幸<lb/>
獲恩於下拜三川人物之論亦竊服於旦評所愧匹雛無<lb/>
<pb n="KR4d0323_WYG_030-36a"/>
力之人莫旅萬牛回首之送<hi>杜詩萬牛回首邱山重</hi>區區之悃<hi>見前</hi>
續續以言<hi>陳後山詩聲問應須續續來</hi>
　　代回詹書監<hi>淵○蓋代月湖</hi>
庶獄哀矜參聨弗績<hi>尚書皇帝哀矜庶戮之不辜</hi>五材飭化率屬罔<lb/>
功<hi>周禮或審曲面勢以飭五材以辨民器又頒職事十有二於邦國五曰飭材七曰化材</hi>過辱高<lb/>
情更勤下問恭惟某官有志於世用力斯文儼素韠之<lb/>
倚廬<hi>韠音畢詩庶見素韠兮我心藴結兮揚雄傳結以倚廬孟康曰在倚廬行服三年也應劭曰漢律以</hi>
<hi>不為親行三年服不得選舉師古曰倚廬倚牆至地而為之無楣柱倚於綺反</hi>耿丹心之戀闕<lb/>
<pb n="KR4d0323_WYG_030-36b"/>
范希文之守服必通時相之書<hi>洓水紀聞范文正公服中上宰相書言朝政得</hi>
<hi>失及民間利病凡萬餘言王曾見而偉之時晏殊亦在京師薦一人為館職曾謂殊曰公知范仲淹捨不薦而</hi>
<hi>薦斯人乎詳見前</hi>富彦國之從權宜有天子之詔<hi>東坡富鄭公神道碑公丁</hi>
<hi>秦國太夫人憂詔為罷春宴故事執政遇喪皆起復公以謂金革變禮不可用於平世仁宗待公而為政五遣</hi>
<hi>使起之卒不從命天下稱焉韓文無疾其驅天子有詔</hi>不然暮召<hi>主父偃傳朝奏暮召入見</hi>宜<lb/>
在朝祥<hi>禮記魯人有朝祥而莫歌者子路笑之</hi>某久玷憲曹<hi>唐天寶中改司刑太常伯</hi>
<hi>為憲部</hi>又共事典<hi>周禮六曰事典以富邦國以任百官以生萬民</hi>㑹且歸矣所願<lb/>
為聖人之民<hi>詩㑹且歸矣無庶予子憎</hi>愛莫助之猶幸惜天下之寶<lb/>
<pb n="KR4d0323_WYG_030-37a"/>
<hi>王坦之傳初謝安愛好聲律朞功之慘不廢妓樂坦之苦諫之安遺以書坦之答曰天下之寶故為天下所惜</hi>
<hi>天下之所非何為不可以天下為心乎互見前</hi>
　　代回詹書監<hi>淵</hi>
八年一别瞠若可驚<hi>瞠抽更切直視也莊子瞠若乎其後</hi>千里尺書跫然<lb/>
有喜<hi>顔氏家訓書奏尺牘千里眉目跫虚容切人行聲又喜貌莊子聞人足音跫然而喜</hi>只慙善<lb/>
頌未免過情恭惟某官叉手成章<hi>唐温庭筠才思艷麗工於小賦毎入試押</hi>
<hi>官韻凡八叉手而八韻成多為隣鋪假手日救數人</hi>摘髭取第<hi>韓詩連年收科第若摘頷下髭</hi>民<lb/>
曹補掾已小試十二牛之刀<hi>隋開皇三年改度支為民部曾南豐制民曹上卿賈</hi>
<pb n="KR4d0323_WYG_030-37b"/>
<hi>誼傳屠牛坦一朝解十二牛而芒刃不頓詳見前</hi>詞學問津又將垂五十犗之<lb/>
餌<hi>犗音界説文騬牛也廣韻犍牛也增韻凡畜健强者皆曰犗莊子任公子為大鉤巨緇五十犗為餌</hi>不<lb/>
虞銜恤<hi>詩無父何怙無母何恃出則銜恤入則靡至疏無父母出門則以中心銜憂旋來入門則堂宇</hi>
<hi>空曠不復覩見如行田野無有所至</hi>猶鬱交章少須彈琴之成聲<hi>禮記子夏既除</hi>
<hi>喪而見予之琴和之而不和彈之而不成聲作而曰哀未忘也先王制禮而弗敢過也子張既除喪而見予之</hi>
<hi>琴和之而和彈之而成聲作而曰先王制禮不敢不至焉</hi>㑹見積薪之居上<hi>汲黯傳陛下用</hi>
<hi>人如積薪後來者居上東坡詩青衫莫厭百僚底白首上有千薪積詳見前</hi>某强顔於此視<lb/>
䕃幾何<hi>説文䕃草隂也又隂景曰䕃左傳趙孟視䕃</hi>尋有味推轂之言老夫<lb/>
<pb n="KR4d0323_WYG_030-38a"/>
髦矣<hi>見前</hi>持受羮反錦之意執事諒之<hi>左傳衞人使屠伯饋叔向羮與一篋</hi>
<hi>錦叔向受羮反錦</hi>
　　代回饒殿幹<hi>時亨</hi>
貳職詳刑罔功犴獄誤恩率屬遂長雉工視䕃幾何取<lb/>
數多矣<hi>竝見前</hi>恭惟某官素材孔碩清德不腓<hi>腓符非切避也詩小</hi>
<hi>人所腓毛傳避也</hi>醉面春風之和良多行樂宦情秋光之薄還<lb/>
動出機<hi>東坡送潞都曹詩序乖崖公在蜀有錄事參軍老病廢事公責之曰胡不歸明日求去留詩為</hi>
<hi>别其略曰秋光都似宦情薄山色不如歸意濃公留而慰薦之莊子萬物皆出於機入於機</hi>有赫寶<lb/>
<pb n="KR4d0323_WYG_030-38b"/>
儲行觀幹裕<hi>易幹父之蠱又裕父之蠱注蠱者事也能承先軌和裕其事</hi>某宜燕居<lb/>
息而鳩僝功<hi>見前</hi>某水某邱所釣游㑹且歸矣<hi>韓文某水某邱吾童</hi>
<hi>子時所釣游也餘見前</hi>在阡在陌可來往亦有意與<hi>韓文親戚之不仕與倦而</hi>
<hi>歸者不在東阡在北陌可杖屨往來也</hi>
　　代回饒殿幹<hi>時亨</hi>
頭顱如此甚慙朝夕之論思<hi>班固兩京賦序朝夕論思日月獻納</hi>足音跫<lb/>
然真成親戚之謦欬<hi>莊子夫逃虚空者藜藿柱乎鼪鼬之逕踉位其空聞人足音跫然而</hi>
<hi>喜矣而况乎昆弟親戚之謦欬其側者乎謦苦頂切又音罄欬苦愛切一音器注謦欬喻言笑也但呼聞所好</hi>
<pb n="KR4d0323_WYG_030-39a"/>
<hi>猶大悦况骨肉之情歡之至也</hi>輙因陳謝併賀新除恭惟某官家食甚<lb/>
都<hi>易大畜不家食吉彖曰不家食吉養賢也王弼注有大畜之實以之養賢令賢者不家食乃吉也司馬相</hi>
<hi>如傳雍容閒雅甚都師古曰都閒雅之稱也</hi>宦情未愸<hi>王衍傳吾少無宦情隨牒推移遂至于此</hi>
<hi>南史王微傳微素無宦情梁書何𦙍傳吾年已五十七月食四斗米不盡何容得有宦情文選謝靈運詩序徐</hi>
<hi>幹少無宦情有箕潁之心憖疑僅切爾雅强也詩不憖遺一老箋云心不欲自彊之辭晉語憖庇州犁焉注願</hi>
<hi>也</hi>里門養朢久倦游紫樞之庭<hi>李尋傳紫宫極樞通位帝紀注紫宫天之北宫</hi>
<hi>極天之北極樞是其旋轉者</hi>冊府辦嚴將司存白玉之牒<hi>穆天子傳癸巳至於</hi>
<hi>羣玉之山先王所謂策府也呉漢傳毎當出師朝受詔夕即引道初無辦嚴之日注嚴即裝也避明帝諱故改</hi>
<pb n="KR4d0323_WYG_030-39b"/>
<hi>之後漢書祭祀志用玉牒書藏方石牒厚五寸長尺三寸廣五寸有玉檢時以印工不能刻玉牒欲用丹漆書</hi>
<hi>之㑹求得能刻玉者遂書書秘方石中命容玉牒</hi>不妨游戲<hi>東坡詩退之仙人也游戲於斯文</hi>
㑹在薦揚某宜在掛冠又此持槖聊復爾耳姑出應於<lb/>
俗緣<hi>阮咸傳未能免俗聊復爾耳東坡僧圓澤傳俗緣未盡慎勿相近</hi>歸去來兮猶可<lb/>
尋於情話<hi>歸去來兮辭悦親戚之情話</hi>
　<lb/>
　<lb/>
　四六標準卷三十<lb/>
</p>
<p>
</p>
  </div>
</body>
</text>
</TEI>
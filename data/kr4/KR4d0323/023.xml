<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>四六標準卷二十三</head>
    <p>
<pb n="KR4d0323_WYG_023-1a"/>
欽定四庫全書<lb/>
　四六標準卷二十三　　　　宋　李劉　撰<lb/>
　都大<hi>宋都大有二有都大提舉茶馬有都大提㸃坑冶詳見各題下</hi>
　　賀新除川秦茶馬魏戸部<hi>泌○成都紀國朝熈寜七年始詔三司鹽鐵判</hi>
　　<hi>官李杞勾當公事蒲宗閔經畫川蜀買茶充秦國熈河路博馬就除成都府路買茶公事杞于秦川</hi>
　　<hi>宗閔于成都置司後改名都大提舉茶馬事朝野雜記元豐四年群牧判官郭茂恂又言茶司既不</hi>
　　<hi>兼買馬遂立法以害馬政乞併茶塲買馬為一司從之茶馬司掌收摘山之利以佐邦國凡市馬于</hi>
　　<hi>蕃夷以茶易之大觀以來茶馬之政廢川茶不以博馬唯市珠玉故馬政廢缺紹興四年從闗師古</hi>
<pb n="KR4d0323_WYG_023-1b"/>
　　<hi>之請以乏戰馬始令四川宣撫司支茶博馬七年宰臣趙鼎言得㫖復置茶馬官舊有主管茶馬同</hi>
　　<hi>提舉茶馬都大提舉茶馬凡三等上曰考其資歴命之乾道川秦買馬之額川司六千秦司五千九</hi>
　　<hi>百成都利州路十一州産茶二千一百二萬斤茶馬司所収大較如此</hi>
顯陟臺郎<hi>杜詩臺郎選才俊虞詡傳臺郎顯職仕之通階</hi>總提廐政文昌六部<lb/>
地官見謂之劇曹<hi>白居易行裴垍制及領地官且司邦賦㑹計事劇出納孔殷投利刃以皆</hi>
<hi>虚委棼絲而必理</hi>武騎萬營天府復専於隆委<hi>揚雄傳䍐車飛揚武騎聿皇又</hi>
<hi>敦萬騎於中營兮方玉車之千乘師古曰敦讀曰屯聚也周禮天府以詔王察群吏之治</hi>禄因徳詔<lb/>
<hi>說文詔告也周禮太宰以八柄詔王馭群臣八者人君馭臣之大柄冡宰不敢専告王以施之而已</hi>材與<lb/>
<pb n="KR4d0323_WYG_023-2a"/>
事宜恭惟某官心平而氣和人今而學古公矦子孫之<lb/>
必復固有世臣<hi>左傳畢萬筮仕於晉辛廖占之曰吉其必蕃昌公矦之子孫必復其始互見前</hi>
名義鬼神之難欺實由家學<hi>舊唐書宋璟傳張易之誣搆魏元忠有不順之言引</hi>
<hi>鳯閣舍人張說使證之說惶惑廹懼璟謂曰名義至重神道難欺必不可黨邪䧟正以求茍免若縁犯顔流貶</hi>
<hi>芬芳多矣</hi>琮璧不雕而自貴<hi>說文琮瑞玉大八寸似車釭徐曰其狀外八角而中圓也琮之</hi>
<hi>言宗八方所宗故以祭地白虎通方中圓外曰璧内方象地外圓象天</hi>鸞和隨動而有聲<lb/>
<hi>鸞通作鑾詩和鑾雝雝毛注和在軾鑾在鑣嚴氏曰和鑾皆鈴也詳别見</hi>屹立䕫人之藩籬<lb/>
<hi>容齋隨筆山谷詩相戒莫浪出月黒虎䕫藩䕫字甚新其意盖言抵觸之義而莫究所出惟杜工部課伐木詩</hi>
<pb n="KR4d0323_WYG_023-2b"/>
<hi>序中云必皆黒摚突䕫人屋壁乃知魯直用此然杜公時在䕫府所謂䕫人者述其土俗耳本無抵觸之義魯</hi>
<hi>直盖誤用耳按山谷誤用杜詩而此又誤用山谷詩盖文人好奇如此</hi>何翅晉陽之保障<lb/>
<hi>晉語趙簡子使尹鐸為晉陽請曰以為繭絲乎抑為保障乎簡子曰保障哉注繭絲賦稅保障蔽扞也</hi>儉<lb/>
以足用節而愛人迄轉上聞首膺表選<hi>循吏傳公卿則選諸所表以次</hi>
<hi>用之</hi>握蘭依烏之位内陪從於太㣲<hi>天文志太㣲三光之廷五帝坐後聚十五</hi>
<hi>星曰哀烏郎位天文志權衡太㣲三光之廷淮南子太㣲者太一之廷也紫宫者太一之居也餘見前</hi>摘<lb/>
茗市駿之司外分節於少府<hi>初寮除李昌孺制在昔元豐留神武備摘山市駿具</hi>
<hi>著科條乃詔攸司悉遵成憲將其使指實克推行百官公卿表少府秦官掌山海池澤之稅以給共飬屬官有</hi>
<pb n="KR4d0323_WYG_023-3a"/>
<hi>尚書符節韓文讀命於庭出節少府</hi>職任昔分而今合<hi>職源國朝熈寜七年差李杞蒲宗閔</hi>
<hi>成都府買茶熈河路博馬並令杞等提舉置都大提舉及主管同主管元豐四年羣牧判官郭茂恂言茶司既</hi>
<hi>不兼買馬遂立法以害馬政恐誤國事乞併茶塲買馬為一司從之盖茶馬司始此</hi>事權滋重以<lb/>
不輕一洗空萬古之凡㑹如雲錦<hi>杜詩一洗萬古凡馬空新唐書王毛仲傳</hi>
<hi>毛仲始見飾櫂於牧事尤力婉息不訾從帝東封取牧馬數萬匹每色一隊相間如錦繡天子才之東坡詩想</hi>
<hi>見開元天寶年八坊分屯隘秦川四十萬匹如雲煙言馬</hi>六經濟三尺之法歸近天<lb/>
顔<hi>山谷煎茶賦乃至中夜不眠耿耿既作温齊殊可屢㰱如以六經濟三尺法雖有除治與人安樂互見前</hi>
<hi>言茶</hi>輕破睡正濃之詩<hi>盧仝走筆謝孟諫議寄新茶詩日髙五丈睡正濃軍將打門驚周公</hi>
<pb n="KR4d0323_WYG_023-3b"/>
<hi>言茶</hi>小試思無邪之學<hi>詩駉駉牡馬在坰之野薄言駉者有駰有騢有驔有魚以車袪袪思</hi>
<hi>無邪思馬斯徂言馬</hi>某苦慙駑骨<hi>言/馬</hi>復領蟇頥<hi>東坡蝦蟇培詩蟆背如覆盂蟇頥如</hi>
<hi>偃月謂是月中蟇開口吐月液根源来甚逺百尺蒼崖裂豈惟煮茶好釀酒應無敵按蝦蟇培在夷陵之南凡</hi>
<hi>出蜀者必酌水以瀹茗陸羽第其品為第四張又新水記言峽川扇子峽石中突而洩水俗謂蝦蟇石其水煎</hi>
<hi>茶為第一山谷云蝦蟇培從舟中望之頥頓口吻甚類蝦蟇尋泉源入洞中石氣清寒流泉出石骨若虬龍吼</hi>
<hi>言茶</hi>王良後造父先亦有馳驅之志<hi>韓文若駟馬駕輕車就熟路而王良造父</hi>
<hi>為之先後也言馬</hi>汲黯戅寛饒猛恐非採掇之材<hi>東坡和錢安道寄惠建茶</hi>
<hi>詩建溪所産雖不同一一天與君子性森然可愛不可慢骨清肉膩和且正雪花雨脚何足道啜過始知真味</hi>
<pb n="KR4d0323_WYG_023-4a"/>
<hi>永縱復苦硬終可録汲黯少戅寛饒猛言茶此篇全用茶馬事渾然無迹</hi>
　　代通制帥四川趙茶馬<hi>彦綰</hi>
分巴徼之旌旗濫膺守土占益州之分野知有使星<hi>見前</hi>
欣竊庇之自今愧修辭之已晩恭惟某官風猷凝逺天<lb/>
韻宏深博極羣書太乙之藜相照<hi>司馬遷傳自劉向揚雄博極羣書皆稱遷</hi>
<hi>有良史之才餘見前</hi>文熖萬丈長庚之夢不虚<hi>李陽氷草堂集序驚姜之夕長庚入</hi>
<hi>夢故生而名白以太白字之世稱太白之精得之矣餘見前</hi>藉未陳周召之詩書<hi>詩書</hi>
<hi>如周南召南洛誥召誥之類</hi>亦宜獻間平之禮樂<hi>河間獻王傳武帝時獻王來朝獻雅</hi>
<pb n="KR4d0323_WYG_023-4b"/>
<hi>樂對三雍宫東平憲王傳蒼以天下化平宜修禮樂乃與公卿共議定南北郊冠冕車服制度及光武廟登歌</hi>
<hi>八佾舞數王㮊野客叢書云事有承襲用之不以為異者如宗室用間平二字之類是也河間東平漢家二王</hi>
<hi>封號間平難於拆用間猶言中耳然用此二字其來舊矣北史論齊文襄諸子雖有謝間平徐陵啟有間平就</hi>
<hi>國之語</hi>恬為丞之再轉<hi>韓文再轉而/為丞兹邑</hi>甘出守之一麾<hi>顔延之五</hi>
<hi>君詠一麾乃出守</hi>刻銅虎之符洊揚羙最護木牛之餉益茂膚<lb/>
公謂宜運海以摶鵬<hi>俱見前</hi>又使摘山而市駿<hi>劉言史詩宛如摘山</hi>
<hi>時自歠指下春餘見上條</hi>周原之荼膴膴包以緗奩<hi>詩周原膴膴堇荼如怡說文荼</hi>
<hi>苦荼也徐曰即今之茶字茶茗也本作荼爾雅價苦荼注樹小如梔子冬生葉可煑作羮飯今呼早采者為茶</hi>
<pb n="KR4d0323_WYG_023-5a"/>
<hi>晩取者為茗一名荈蜀人名之苦荼本草苦荼能去脂使人不睡陸羽茶經一曰茶二曰檟三曰葭四曰茗五</hi>
<hi>曰荈山谷謝送碾壑源揀茶詩矞雲從龍小蒼璧元豐至今人未識壑源包貢第一春緗奩碾香供玉食</hi>魯<lb/>
坰之馬駉駉爛如雲錦<hi>詩駉駉牡馬在坰之野注駉駉良馬腹幹肥張也坰逺野也邑</hi>
<hi>外曰郊郊外曰野野外曰林林外曰坰餘見上條</hi>豈容黔突行有紫泥某頑頓<lb/>
之資踈鹵於事將指以出濫持天子之節旄<hi>並見前</hi>無功<lb/>
而還不得月氏之要領<hi>張騫傳騫從月氏至大夏竟不能得月氏要領師古曰月氏西</hi>
<hi>域胡國也氏音支要衣要也領衣領也凡持衣者則挈要與領言騫不能得月支意趣無以持歸於漢故以要</hi>
<hi>領為喻要音一遥反</hi>敢意冐升於荷槖且令假守於銅梁<hi>銅梁縣今屬重</hi>
<pb n="KR4d0323_WYG_023-5b"/>
<hi>慶府本巴國地楚滅巴封其子為銅梁矦銅梁山在合州石照縣南五里山有茶色白甘腴謂之水茶甲於巴</hi>
<hi>蜀晁公武詩銅梁山昏空翠重石鏡水落灘聲遲</hi>有如凌競<hi>甘泉賦馳間闔而入凌競師古曰凌</hi>
<hi>競者言寒凉戰栗之處</hi>何以全度<hi>趙充國傳宜全度之師古曰安全而免度之不令䘮敗也</hi>東<lb/>
西之瞻使節儻未賦於旋歸<hi>杜詩川合東西瞻使節</hi>前後之間清<lb/>
塵尚有餘於同味<hi>司馬相如傳犯屬車之清塵注言清者尊貴之意楚辭聞亦松之清塵謝</hi>
<hi>靈運詩遥遥播清塵蘇頲詩嘉㑹阻清塵杜詩昔在嚴公幕俱為蜀使臣艱危參大府前後間清塵</hi>
　　代回張茶馬<hi>子震○純用茶馬事</hi>
奏最蕃宣易司𣙜牧卧雲而逼象緯榮分東壁之光<hi>杜詩</hi>
<pb n="KR4d0323_WYG_023-6a"/>
<hi>天闕象緯逼雲卧衣裳冷</hi>摘山而市駿蹄益固西秦之圉<hi>爾雅圉垂也註守圉</hi>
<hi>在外垂也左傳聊以固吾圉也䟽拒邉垂也李嶠詩將軍臨北塞天子入西秦</hi>恭惟某官味甘<lb/>
苦永<hi>喻茶見本心巻第一條</hi>秉塞淵<hi>喻馬詩東心塞淵騋牝三千注秉操也塞充實也淵深也</hi>
<hi>秉操其心能誠實且復深逺故能興國以致殷富騋牝乃有三千</hi>出乘兩腋之清風已<lb/>
親法駕<hi>喻茶盧仝謝寄新茶詩七椀喫不得也唯覺兩腋習習清風生</hi>勒囘中道之奔<lb/>
電歸捍戎羗<hi>喻馬王襃傳追奔電逐遺風</hi>兹揚春山之旗<hi>言茶塵史荆公送元</hi>
<hi>厚之詩云新茗齋中試一旗世謂茶之始生而嫩者為一槍寖大而開為一旗過此則不堪矣荆公博學多聞</hi>
<hi>豈自有所稽而非淺陋之所能察也劉彦波詩然松煑鼎山泉冽槍旗一水分優劣歐陽永叔嘗新茶詩終朝</hi>
<pb n="KR4d0323_WYG_023-6b"/>
<hi>採摘不盈掬通犀銙小圓復窊鄙哉榖雨槍與旗多不足貴如刈麻又約共試新茶旗槍幾時緑</hi>又擁<lb/>
東方之騎<hi>言馬漢書東方千騎長人古樂府東方千餘騎夫壻居上頭張于湖詩千騎東方白玉鑣</hi>
非環非玦上有雙鸞<hi>言茶東坡月兎茶詩環非環玦非玦中有迷離玉兎兒一似佳人裙</hi>
<hi>上月月圓還缺缺還圓此月一缺圓何年君不見鬬茶公子不忍鬬小團上有雙衘夀帶雙飛鸞</hi>載馳<lb/>
載驅駕彼四牡<hi>言馬見前</hi>取月團三百片之羙包以緗奩<hi>言茶</hi>
<hi>盧仝謝寄新茶詩開緘宛見諫議面手閱月團三百片學林新編云茶之佳品珍踰金玉未易多得而以三百</hi>
<hi>片惠仝其品可知也餘見上條</hi>供天子十二閑之須爛如雲錦<hi>言馬周禮校人</hi>
<hi>掌主馬之政天子有十二閑馬六種邦國六閑馬四種家四閑馬二種新唐書百官志尚乘局掌内外閑廐之</hi>
<pb n="KR4d0323_WYG_023-7a"/>
<hi>馬左右六閑一曰飛黄二曰吉良三曰龍媒四曰騊駼五曰駃騠六曰天苑</hi>佇頒鳳詔趣扈<lb/>
龍旂某有味溪芽<hi>喻茶東坡詩我官於南今幾時嘗盡溪茶與山茗胸中似記故人靣口不</hi>
<hi>能言心自省建溪所産雖不同一一天與君子性</hi>無心天秣<hi>喻馬東坡詩可憐老驥真老矣無心</hi>
<hi>更秣天山禾</hi>烹玉澆過秦之論徒抱渇塵<hi>喻茶山谷以團茶贈晁無咎詩晁無</hi>
<hi>咎贈君越矦所貢蒼玉璧可烹玉塵試春色澆君胷中過秦論斟酌古今來活國</hi>籋雲作徠漢<lb/>
之歌更觀逸足<hi>喻馬漢書禮樂志太乙况天馬下籋浮雲晻上馳注籋音躡言天馬上躡浮雲</hi>
<hi>也又天馬徠從西極渉流沙九夷服徠古來字</hi>
　　代錢塘趙縣丞通史都大<hi>彦的○詳啟意乃都大提㸃坑冶九朝通畧宋</hi>
<pb n="KR4d0323_WYG_023-7b"/>
　　<hi>景祐二年始置浙江川廣福建等路都大提㸃坑冶鑄錢一員以魏兼為之與提㸃刑獄序官元豐</hi>
　　<hi>二年定為兩司在饒者領江東淮浙七閩在䖍者領江西荆湖二廣至元祐元年以坑冶鑄錢通為</hi>
　　<hi>一司紹興二年置䖍州提㸃司六年衘内添都大二字與提刑序官二十六年並罷乾道八年詔鑄</hi>
　　<hi>錢司依舊置提㸃官於饒贑二州置司淳熈三年併贑司歸饒司王楫専為提㸃官加都大焉</hi>
佐赤縣於京畿曽㣲善狀<hi>史記孟子荀卿列傳中國名曰赤縣神州赤縣神州内自</hi>
<hi>有九州禹之序九州是也通典唐縣有赤畿望𦂳上中下六等京都所治為赤縣京之㫄邑為畿縣宋之問詩</hi>
<hi>赤縣求人隐青門起路岐韓詩嗟我身為赤縣令操權不用欲何俟杜延年傳甚亡狀師古曰無善狀</hi>望<lb/>
繡衣於霄漢輒贄空函<hi>杜詩繡衣春當霄漢立殷浩傳開閉者數十竟達空函梁武帝</hi>
<pb n="KR4d0323_WYG_023-8a"/>
<hi>紀是馳兩空函定一州矣</hi>誠知使者之輶軒<hi>說文輶輕車也風俗通周秦常以嵗八月遣輶</hi>
<hi>軒之使採異代方言</hi>寜顧丞哉之㕔壁<hi>韓文藍田縣丞㕔壁記丞哉丞哉余不負丞而丞負</hi>
<hi>余</hi>恃仁人之在上<hi>韓文今有仁人在上若不徃告之而遂行是果于自棄而不以古之君子</hi>
<hi>待吾相也</hi>實善類之焉依<hi>左傳我周之東遷晉鄭依焉</hi>敢瀝寸丹敬裁尺<lb/>
素伏念某地寒無挾天賦甚慳濫綴族盟既愧宗英之<lb/>
卓爾僅慿門䕃又慙舉首之襃然粗謹守於亷勤亦徒<lb/>
勞於州縣<hi>並見前</hi>每發辛勤三十年之歎<hi>韓詩始我來京師止擕一束書</hi>
<hi>辛勤三十年以有此屋廬</hi>若為扶摇九萬里之程頃贊武夷之六條<lb/>
<pb n="KR4d0323_WYG_023-8b"/>
<hi>武夷山在崇安南三十里周廻百二十里凡峰巒巖石三十有六古記云昔有神降於山自稱武夷君因名</hi>
及識文昌之八座<hi>劉伯䟽八座比於文昌詳見前</hi>青㝠强箭妄希一發<lb/>
以五豝<hi>韓詩青㝠送吹噓强箭射魯縞詩彼茁者葭一發五豝儀禮注詩有一發五豝五豵之言樂得</hi>
<hi>賢者衆多嗟思至仁之人以充其官</hi>綠水寒波竟少九門之兩翼<hi>見前</hi>兹贊<lb/>
日畿之邑輙為露剡之謀冐於一來<hi>左傳楚子伐鄭鄭人禦之子産曰晉</hi>
<hi>楚將平諸矦將和楚王是故昧于一來昩猶貪冐也</hi>茫然四顧盡枿去牙角豈無<lb/>
對立之松槐<hi>藍田縣丞㕔壁記盡枿去牙角一躡故迹破崖岸而為之庭有老槐四行南墻鉅竹</hi>
<hi>千挺斯立痛掃溉對樹二松日哦其間有問者輙對曰余方有公事于姑去</hi>託根借恩光誰<lb/>
<pb n="KR4d0323_WYG_023-9a"/>
念無言之桃李<hi>山谷上蘇子瞻詩江梅有佳實託根桃李塲桃李終不言朝露借恩光</hi>兹<lb/>
聞皇華之使實司造化之鑪<hi>李商隐詩千年管鑰誰鎔範只自先天造化鑪</hi>遂<lb/>
忘躍冶之嫌<hi>莊子大冶鑄金金踴躍曰我且必為莫邪大冶必以為不祥之金</hi>輙控問<lb/>
鈞之請<hi>劉禹錫有問大鈞賦詳别見</hi>恭惟某官清涵沆瀣<hi>沆下朗切瀣下介切</hi>
<hi>說文沆瀣乞也王逸楚辭注北方夜半氣相如大人賦呼吸沆瀣兮飡朝霞</hi>峻禀扶輿<hi>司馬相如</hi>
<hi>傳扶輿猗靡師古曰言鄭女曼姫為侍從者所扶輿而猗靡耳韓文蜿蟺扶輿磅礴而鬱積詳見前</hi>若伊<lb/>
陟若巫賢合繼相門之相<hi>孟嘗君傳文聞將門必有將相門必有相南史王訓傳訓</hi>
<hi>召見文徳殿上目送之謂朱异曰可謂相門有相</hi>有封胡有羯末乃安常調之<lb/>
<pb n="KR4d0323_WYG_023-9b"/>
常<hi>世説新語王凝之謝夫人既徃王氏大薄凝之既還謝家意大不悦大傅慰釋之曰王郎逸少之子人身</hi>
<hi>亦不惡汝何以恨迺爾答曰一門叔父則有阿大中郎群從兄弟則有封胡遏末不意天壤之中乃有王郎注</hi>
<hi>封胡謝韶小字遏末謝淵小字韶字穆度萬子車騎司馬淵字叔度奕第二子義興太守時人稱其尤彦秀者</hi>
<hi>或曰封胡遏末封謂朗遏謂𤣥末謂韶朗淵𤣥一作胡謂淵遏謂𤣥末謂韶也調徒釣反張釋之傳十年不得</hi>
<hi>調師古曰調選也</hi>五馬不受於二毛<hi>杜詩人生五馬貴不受二毛侵</hi>八駿又馳<lb/>
於四牡<hi>穆天子傳天子之八駿赤驥盗驪白義踰輪山子渠黄華騮緑耳</hi>良弓良冶廣<lb/>
開槖籥之權<hi>禮記良冶之子必學為裘良弓之子必學為箕老子天地之間其猶槖籥乎虚而不</hi>
<hi>屈動而愈出注槖籥中空又能有聲氣盖冶者所用</hi>鑄金鑄人總出隂陽之炭<hi>法言</hi>
<pb n="KR4d0323_WYG_023-10a"/>
<hi>或問世言鑄金金可鑄歟曰吾聞覿君子者問鑄人不問鑄金或曰人可鑄歟曰孔子鑄顔淵矣或人踧爾曰</hi>
<hi>問鑄金得鑄人賈誼傳隂陽為炭萬物為銅</hi>圜法令行而禁止<hi>食貨志凡貨金錢布帛之</hi>
<hi>用夏殷以前其詳靡記太公為周立九府圜法圜即錢也</hi>方兄昔歉而今豐<hi>晉魯襃錢神論</hi>
<hi>使内方象地外圓象天為世神寳親愛如兄字曰孔方又云天有所短錢有所長四時行焉百物生焉錢不如</hi>
<hi>天逹窮開塞振貧濟乏天不如錢若藏武仲之智卞莊子之勇冉求之藝文之以成人矣今之成人者何必然</hi>
<hi>唯孔方而已</hi>㸃鐵成金實在一陶之巧匠<hi>傳燈録雲門如九轉丹砂㸃鐵成金</hi>
<hi>澄公藥汞銀徒可玩人入煆則流去</hi>鎔銅合穎即成百尺之浮圖<hi>翻譯云塔西國</hi>
<hi>浮圖也言浮圖者此翻聚相戒壇洛陽伽藍記景明寺浮圖去地百仭唐𤣥裝傳健馭國有雀離浮圖元魏靈</hi>
<pb n="KR4d0323_WYG_023-10b"/>
<hi>太后遣沙門道主等賫大旛長七百餘尺徃彼披之脚纔及地五代史李崧傳長興中明宗春秋髙秦王從榮</hi>
<hi>多不法晉髙祖為六軍副使懼禍及求出外藩時契丹入鴈門明宗選將以捍太原晉祖欲之議久不决崧曰</hi>
<hi>太原國之北門宜得重臣非石敬塘不可晉祖深徳之隂遣人謝之曰為浮圖者必合其尖盖欲使崧終始成</hi>
<hi>己事也</hi>
　　代囘史都大<hi>定之</hi>
光奉宸綸真持使蕩方千里而賦役久歛恵於一州<hi>見前</hi>
圜九府以通財遂搴華於數路<hi>漢書食貨志太公為周立九府圜法師古曰周</hi>
<hi>官大府玉府内府外府泉府天府職内職金職幣皆掌財幣之官故云九府圜謂均而通也</hi>恭惟某<lb/>
<pb n="KR4d0323_WYG_023-11a"/>
官人門有偉<hi>陳書蔡凝傳髙宗嘗謂凝曰我欲用義興主壻錢肅為黄門郎卿意何如凝正色對</hi>
<hi>曰黄散之職故湏人門兼羙惟陛下察之東坡詩清朝固多士人門子皆冠</hi>風調不凡<hi>楊素傳朝</hi>
<hi>臣之内頗推髙熲其才藝風調優於熲</hi>番君得江湖之心不但蕃宣之績<lb/>
<hi>呉芮傳秦時畨陽令也甚得江湖間民心號曰番君</hi>史公引漳鄴之利更髙城築<lb/>
之功<hi>溝洫志魏文矦時西門豹為鄴令有令名至文矦曾孫襄王時與群臣飲酒王為群臣祝曰令吾臣</hi>
<hi>皆如西門豹之為人臣也史起進曰魏氏之行田也以百畆鄴獨二百畆是田惡也漳水在其旁西門豹不知</hi>
<hi>用是不智也知而不興是不仁也仁智豹未之盡何足法也於是以史起為鄴令遂引漳水溉鄴以富魏之河</hi>
<hi>内民歌之曰鄴有賢令兮為史公决漳水兮灌鄴旁終古舄鹵兮生稻粱</hi>暫司坏冶之權<hi>崔駰</hi>
<pb n="KR4d0323_WYG_023-11b"/>
<hi>傳坏冶一陶群生得理注坏土器未燒郭璞爾雅注鎔物之冶</hi>洞識貨財之本㤙隆正<lb/>
任使以大名地上流錢㑹當裕子母之積<hi>國語周景王二十一年將</hi>
<hi>鑄大錢以賑救人於是乎有母權子而行注母重也重大倍故為母子輕也其輕小半故為子干寳搜神記南</hi>
<hi>方有蟲其形似蟬而大其子著草葉如蠶種得子以歸則母飛來就之殺其母以血塗其子以其子塗母用錢</hi>
<hi>貨市旋則自還故淮南子術以之還錢名曰青蚨唐詩子母錢成不患貧</hi>階前生玉行將繼<lb/>
叔父之風<hi>晉書謝𤣥少頴悟為叔父安所器重安嘗戒約子姪因曰子弟亦何豫人事而正欲使其</hi>
<hi>佳𤣥曰譬如芝蘭玉樹欲使其生於庭階耳</hi>某宻託隣光逺依夏庇六轡如<lb/>
組未遑瞻原隰之蕐<hi>詩有力如虎執轡如組傳組織組也武力比于虎可以御亂御衆有</hi>
<pb n="KR4d0323_WYG_023-12a"/>
<hi>文章言能治衆動于近成于逺也䟽御者執轡于此使馬騁于彼織組者總紕于此而成文于彼皆動于近成</hi>
<hi>于逺也</hi>萬物為銅願益㮊陶鎔之業<hi>見上條</hi>
　　諸本此下有代囘鞏都大一條係賀正啟今從徽<lb/>
　　本歸賀正類<lb/>
　　代囘鞏都大<hi>嶸○平齋集鞏嶸權都大提㸃坑冶公事職事修舉直秘閣因其任冶司</hi>
　　<hi>孝宗朝定鑄額嵗十五萬緡積乆寖虧六不及一嶸推原弊端揣知楮輕貲重乃使楮與<graphic n="KR3471" url="https://raw.githubusercontent.com/kanripo/KR-Gaiji/master/images/KR3471.png" mimeType="image/png"/>各時其</hi>
　　<hi>直輕重足以相權<graphic n="KR3471" url="https://raw.githubusercontent.com/kanripo/KR-Gaiji/master/images/KR3471.png" mimeType="image/png"/>丁競勸<graphic n="KR3471" url="https://raw.githubusercontent.com/kanripo/KR-Gaiji/master/images/KR3471.png" mimeType="image/png"/>務倍入先是冶卒/窳惰多遺<graphic n="KR3471" url="https://raw.githubusercontent.com/kanripo/KR-Gaiji/master/images/KR3471.png" mimeType="image/png"/>泥滓中有司莫之察嶸置局淘洗所</hi>
　　<hi>得皆精良於是盡還故額<graphic n="KR3471" url="https://raw.githubusercontent.com/kanripo/KR-Gaiji/master/images/KR3471.png" mimeType="image/png"/>音鑛</hi>
<pb n="KR4d0323_WYG_023-12b"/>
恭惟某官總攝三官阜通九府<hi>食貨志太公為周立九府圜法圜即錢也</hi>錢<lb/>
流地上知鞭筭之奏功<hi>劉晏傳自言如見錢流地上每朝謁馬上以鞭筭互見前</hi>人<lb/>
自日邉佇軺封之趣覲<hi>見前</hi>
　　代回鞏都大<lb/>
持槖無功蒙誤恩之起廢<hi>東坡湖州謝上表荷先帝之誤㤙推置三館蒙陛下之過</hi>
<hi>聽付以兩州又辭免翰林學士承㫖狀計此誤㤙必難安處陳後山詩將老蒙誤㤙太史公自叙春秋補敝起</hi>
<hi>廢栁文有起廢答山谷詩諸公起廢自林泉東坡詩今年聞起廢</hi>飛牋為恵勤妙語之<lb/>
嘘枯<hi>鄭太傳孔公緒清談髙論嘘枯吹生</hi>有味其言不知所謝恭惟某官<lb/>
<pb n="KR4d0323_WYG_023-13a"/>
器資凝逺材諝深長時方多艱政有藉貨財之本公雖<lb/>
少屈亦足試陶冶之權行觀地上之泉流即聽日邉之<lb/>
璽召<hi>並見前</hi>某投閒暮境<hi>韓文投閒置散乃分之宜</hi>躐陟秋卿煜然赤<lb/>
牘之臨<hi>赤通作尺陳遵傳性善書與人尺牘主皆藏去以為榮</hi>甚矣蒼顔之愧藏<lb/>
之十襲感㤙意以無忘雖則七襄覺報章之弗稱<hi>並見前</hi>
　提舶<hi>宋開寳四年置市舶司於廣州以知州兼使通判兼判官咸平二年令杭州明州各置市舶聽</hi>
　<hi>蕃官從便熈寜中始變市法泉人賈海外者徃復必使東詣廣否則沒其貨哲宗即位之二年始置泉州</hi>
　<hi>市舶後盡罷提舉官至大觀元年續置建炎中興罷兩浙福建市舶司歸轉運司明年復四年復置廣司</hi>
<pb n="KR4d0323_WYG_023-13b"/>
　<hi>紹興二年廢福建市舶司十二年復乾道二年罷兩浙市舶○凡舶舟之來最大者為獨檣舶能載一千</hi>
　<hi>婆蘭蕃人謂三百斤為一婆蘭也次曰牛頭舶比獨檣得三之一次三木舶次料河舶遞得三之一也</hi>
　　代囘市舶聶提舉<hi>周臣</hi>
肅駕星軺總司海舶<hi>市舶録海南諸國海舶所䌖蠻夷貨也䌖似接子立二切舶音白蠻</hi>
<hi>夷泛海舟增韻海中大船</hi>舳艫千里有無得以懋遷<hi>舳音軸艫音盧武帝紀舳艫千</hi>
<hi>里注言其船多前後相御千里不絶也詳見前</hi>胡越一家内外服其平凖<hi>唐貞觀七</hi>
<hi>年上從上皇宴故漢未央宫上皇命頡利可汗起舞馮智戴詠詩既而笑曰胡越一家古未有也</hi>是為<lb/>
膚使允屬通材<hi>見前</hi>恭惟某官世濟象賢<hi>左傳世濟其羙濟成也尚書惟</hi>
<pb n="KR4d0323_WYG_023-14a"/>
<hi>稽古崇徳象賢</hi>早騰燕譽<hi>詩慶既令居韓姞燕譽燕安譽樂也</hi>青氊舊物盍旋北<lb/>
斗之樞畫㦸凝香勉試南交之宅<hi>並見前</hi>不嚴而化<hi>孝經曽子</hi>
<hi>曰則天之明因地之義以順天下是以其教不肅而成不嚴而治萬石衛直周陳傳贊不肅而成不嚴而治</hi>
所去見思<hi>循吏傳序所居民富所去見思</hi>惟是嶺陬<hi>韓文海嶺之陬既足既濡</hi>久資<lb/>
碇稅<hi>碇丁定切本作矴錘舟石也韓文孔戣墓誌蕃舶之至泊歩有下碇之稅始至有閱貨之燕公皆罷</hi>
<hi>之</hi>扶胥黄木習亷介之具孚<hi>韓文扶胥之口黄木之灣互見前</hi>銀甕白<lb/>
環紛貢珍之並入<hi>杜詩寸地尺天皆入貢竒祥異瑞争來送不知何國致白環復道諸山得</hi>
<hi>銀甕帝王世紀西王母慕舜之徳來獻白環魏志自虞暨周西戎有白環之獻東夷有慎肅之獻皆曠世而至</hi>
<pb n="KR4d0323_WYG_023-14b"/>
<hi>宋志西王母舜時來獻白環白琯丘希範書白環西獻楛矢東來禮運山出器車注器車謂若銀甕丹甑顧野</hi>
<hi>王瑞應圖王者宴不及醉刑罰中人不為非則銀甕出</hi>貪泉酌水已知吳隐之心<lb/>
<hi>晉書循吏傳吳隐之字處黙弱冠而介立有清操廣州包帶山海珍異所出一篋之寳可資數世前後刺史多</hi>
<hi>黷貨朝廷革嶺南之弊以隐之為廣州刺史未至州二十里地名石門有水曰貪泉飲者懐無厭之欲隐之既</hi>
<hi>至語其親人曰不見可欲使心不亂越崖䘮清吾知之矣乃至泉所酌而飲之因賦詩曰古人云此水一㰱懐</hi>
<hi>千金試使夷齊飲終當不易心及在州清操愈厲</hi>祥飇送颿佇應孔戣之召<hi>飇卑</hi>
<hi>遥切說文扶摇風也從風猋聲呂氏春秋東北風曰猋顔延年詩雕雲麗璇盖祥飇被采斿颿通作帆舟上幔</hi>
<hi>所以汎風韓文南海廟碑國子祭酒魯國孔公為廣州刺史視册有皇帝名曰其恭且嚴如是吾將宿廟下以</hi>
<pb n="KR4d0323_WYG_023-15a"/>
<hi>供晨事將事之夕天地開除月星明穊祥飇送颿旗纛旌麾飛揚晻藹又尚書左丞孔戣墓誌云廣州南海廟</hi>
<hi>入海口為州者皆憚之不自奉事唯公嵗常自行元和十五年遷尚書吏部侍郎孔戣傳拜嶺南節度使交廣</hi>
<hi>晏然大治穆宗即位以吏部侍郎召改散騎常侍選為左丞</hi>某卜隣有幸賀厦已稽<lb/>
六秬五羊難續遊仙之夢<hi>廣州記廣州㕔事梁工畫五羊像又作五榖囊隨像懸之</hi>
<hi>云昔髙固為楚相五羊衘榖萃於楚庭故圖其像為瑞六國時廣州屬楚寰宇記固為楚相有五仙人騎五色</hi>
<hi>羊各持穀穗一莖六出以遺州人騰空而去今呼為五羊城南部新書呉修為廣州刺史未至州有五仙人騎</hi>
<hi>五色羊負五榖而來今州庭上圖之為瑞</hi>尺書雙鯉空慙寄驛之情<hi>見前</hi>
　　代囘趙市舶<hi>伯鳳</hi>
<pb n="KR4d0323_WYG_023-15b"/>
奏課分符乘軺司舶候風入貢固常聚蠻越之珍<hi>韓文海外</hi>
<hi>雜國若躭浮羅流求毛人夷亶之州林邑扶南真臘于陀利之屬東南際天地以萬數或時候風潮朝貢蠻胡</hi>
<hi>賈人舶交海中</hi>酌水獻箴要當試夷齊之飲<hi>見上條</hi>聞君亷甚職<lb/>
此宜哉恭惟某官蔚若宗英濟之世羙再試絃歌之政<lb/>
所去見思一陶襦袴之功不嚴而治<hi>並見前</hi>惟時嶺外交<lb/>
貨海中<hi>見上文</hi>然商賈筭至舟車漢非得已<hi>食貨志非吏北者三老北</hi>
<hi>邉騎士軺車一筭商賈人軺車二筭船丈五以上一筭匿不自占占不悉戍邉一嵗沒入緡錢有能告者以其</hi>
<hi>半畀之</hi>若犀珠賄及僕𨽻唐已病之<hi>韓文孔戣墓誌犀珠磊落賄及僕𨽻公皆</hi>
<pb n="KR4d0323_WYG_023-16a"/>
<hi>罷之</hi>今大夫不務富其家<hi>韓文使大夫恒無變其初無務富其家而饑其師</hi>則行<lb/>
旅必願出於市得人如此通國稱之某雖縻於兹行引<lb/>
而去露螢不煖安得照十二乘之車<hi>潘岳螢火賦㗖朝露於曠野李百藥</hi>
<hi>咏螢詩不辭逢露濕祗為重宵行梁元帝咏螢火詩著人疑不熱集草訝無煙史記魏王謂齊威王曰若寡人</hi>
<hi>國小尚有徑寸之珠照車前後十二乘</hi>檣燕語留聊復答咫尺書之便<hi>杜詩</hi>
<hi>岸花飛送酒檣燕語留人</hi>
　<lb/>
　<lb/>
<pb n="KR4d0323_WYG_023-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　四六標準巻二十三<lb/>
</p>
<p>
</p>
  </div>
</body>
</text>
</TEI>
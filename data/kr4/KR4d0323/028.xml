<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>四六標準卷二十八</head>
    <p>
<pb n="KR4d0323_WYG_028-1a"/>
欽定四庫全書<lb/>
　四六標準卷二十八　　　　宋　李劉　撰<lb/>
　太守下<lb/>
　　代回翟峽州<hi>畯○峽州秦漢為南郡魏武置臨江郡蜀改宜都郡吳曰西陵宋齊竝為</hi>
　　<hi>宜都郡梁置宜州西魏改為托州後周以地扼三峽之險改托為硤隋改夷陵郡唐改峽州始從山</hi>
　　<hi>宋因之范石湖吳船録云古語曰荆門虎牙楚之西塞夷陵即其地自古以為重鎮三國時又為吳</hi>
　　<hi>之西陵陸遜以為夷陵要害國之關限今吳蜀共道此地但為蕞爾荒壘耳陸務觀入蜀記云峽州</hi>
　　<hi>在唐為硤州後改峽而印文則為陜州元豐中郎官何洵直建言陜與陜相亂請改鑄印文從山事</hi>
<pb n="KR4d0323_WYG_028-1b"/>
　　<hi>下少府監而監丞歐陽發言湖北之陜州從阜從夾陜西之陜州從阜從夾邊㫄不同本不相亂恐</hi>
　　<hi>四方謂少府監官皆不識字今按陜州之陜從夾夾音閃從二入湖北之陜從夾夾訖洽切從二人</hi>
　　<hi>左右持也陜亦作峽○詳啓意葢代月湖下同</hi>
象刑贊治自媿罔功<hi>尚書象以典刑又方施象刑惟明尚書大傳唐虞象刑犯墨者蒙帛</hi>
<hi>巾犯劓者赭其衣犯臏者幪其臏犯大辟者衣無領晉刑法志犯黥者皁其巾犯劓者丹其服犯臏者墨其體</hi>
<hi>犯宫者雜其屨大辟之罪殊死之極布其衣裾而無緣領王莽太傅唐尊出見男女不異路下車以象刑赭瀋</hi>
<hi>汚其衣</hi>雉正共工猥令攝長<hi>杜氏通典五雉為五工正雉有五種西方曰罇雉東方曰</hi>
<hi>鵰雉南方曰翟雉北方曰鵗雉伊洛之南曰翬雉</hi>愧未申於㢲謝遽先辱於謙<lb/>
<pb n="KR4d0323_WYG_028-2a"/>
撝<hi>易无不利撝謙</hi>恭惟某官燕譽甚休<hi>詩慶既令居韓姞燕譽注燕安譽樂也</hi>驛<lb/>
除不逺閒香山之白傅歳月已深<hi>白居易傳起為同州刺史不拜改太子少</hi>
<hi>傅居易為當路所忌遂擯斥所蘊不能施遂無立功名意與弟行簡從祖弟敏中友愛東都所居履道里疏治</hi>
<hi>種樹搆石樓鑿八節灘自號醉吟先生晚學浮屠法至經月不茹葷稱香山居士</hi>起東海之蕭<lb/>
生風雲胥㑹<hi>蕭望之傳宣帝自在民間聞望之名曰此東海蕭生耶後漢書馬武傳論咸能感㑹</hi>
<hi>風雲奮其智勇劉𤣥傳贊聖公靡聞假我風雲注易曰雲從龍風從虎聖人作而萬物覩假借也言聖人初起</hi>
<hi>無所聞知借我中興風雲之便</hi>有如衰朽諒借吹嘘某自揣頭顱<hi>見前</hi>不<lb/>
堪指目<hi>栁文羣怪聚罵指目牽引新唐書李昭徳傳昭徳頗怙權為衆指目東坡詩所至人聚觀指目</hi>
<pb n="KR4d0323_WYG_028-2b"/>
<hi>生毁譽</hi>聊復爾耳少陪鳴履之班行或使之即控挂冠之<lb/>
請<hi>竝見前</hi>
　　代回程慶元<hi>準○慶元已見</hi>
制五刑即天論贊曹無補<hi>論音倫禮記凡制五刑必即天論注制斷也必即天論言</hi>
<hi>與天意合</hi>居四民時地利攝長可慙<hi>尚書司空掌邦土居四民時地利</hi>即拜<lb/>
誤恩<hi>陳後山詩將老蒙誤恩詳見前</hi>亦懐厚芘恭惟某官賢勞於外聖<lb/>
眷已深憐草木之味同假之聲氣<hi>左傳今譬於草木寡君在君之臭味也</hi>
惜桑榆之景晩借以寵光挽回神武之冠躐視文昌之<lb/>
<pb n="KR4d0323_WYG_028-3a"/>
座<hi>竝見前</hi>某餘年無幾<hi>晉張忠傳苻堅遣使徵之沐浴而起謂弟子曰吾餘年無幾不可以</hi>
<hi>逆時主之意劉敏元字道光永嘉之亂同郡管平以年老從敏元西奔為賊所刼敏元謂盜曰此公餘年無幾</hi>
<hi>願以身代東坡南華寺六祖塔功徳疏憐幼穉之無辜除其疾恙念餘年之無幾賜以安閒又詩餘年知幾何</hi>
<hi>佳月豈屢逢</hi>取數已多<hi>禮記取數多者仁也</hi>司喉舌之納言濫巾甚愧<lb/>
<hi>詩出納王命王之喉舌北山移文竊吹草堂濫巾北岳</hi>借齒牙之餘論納履為期<lb/>
<hi>南史謝朓傳朓好奬人才㑹稽孔顗粗有才筆未為時知孔珪嘗令草讓表以示朓朓嗟吟良久手自折簡寫</hi>
<hi>之謂珪曰士子聲名未立應共奬成無惜齒牙餘論其好善如此納猶著也禮記坐右納右言著右足之屨說</hi>
<hi>苑田子方曰士貧賤者言不用行不合則納履而去耳</hi>
<pb n="KR4d0323_WYG_028-3b"/>
　　代回孫衢州<hi>子直○衢州春秋為越姑蔑之地秦屬㑹稽為太末縣漢因之東漢分太</hi>
　　<hi>末立新安縣晉改曰信安唐平李子通析婺州之西境於信安縣置衢州元和志以州有三衢山故</hi>
　　<hi>名呉㑹須知云以路通三越故名三衢山在常山縣圖經昔有洪水暴出派兹山為三道故名</hi>
憲曹贊長徒玩歳以罔功<hi>通典唐天寳中改刑部為憲部</hi>起部虛負遂<lb/>
誤恩而率屬有渥枌榆之庇密榮蒲栁之凋<hi>竝見前</hi>恭惟<lb/>
某官作牧近畿肇基王業<hi>尚書肇基王迹</hi>有功則恱行頒一札<lb/>
之書<hi>詩序有功而見知則恱矣後漢書一札十行</hi>位事惟能㑹振六官之譽<lb/>
<hi>尚書建官惟賢位事惟能左傳成公十八年晉悼公即位于朝始命百官凡六官之長皆民譽也舉不失職官</hi>
<pb n="KR4d0323_WYG_028-4a"/>
<hi>不易方爵不踰徳師不陵正旅不偪師民無謗言所以復霸也晉作六軍以六卿統之六官之長即六卿也譽</hi>
<hi>望也</hi>曲憐衰朽巧借吹嘘<hi>鄭太傳清談高/論嘘枯吹生</hi>某久欲投簪<hi>左太</hi>
<hi>冲詩躊躇足力煩聊與投吾簪</hi>寧堪鳴履司納言之喉舌恐乏告猷<hi>詩逺</hi>
<hi>猷辰告尚書爾有嘉謀嘉猷則入告爾后于内</hi>借餘論於齒牙早期歸老<hi>見上條</hi>
　　代回張澧州<hi>忠恕○澧州已見</hi>
分符竹使<hi>漢文帝紀初與郡守為竹使符注竹使符皆以竹箭五枚長五寸鐫刻篆書第一至第五</hi>
出牧蘭江<hi>楚詞云捐余佩兮澧浦因稱珮浦又云澧有蘭故曰蘭江杜牧之詩蘭浦蒼蒼春欲暮落</hi>
<hi>花流水動離襟劉夢得詩鄰境諸侯同舍郎芝江蘭浦恨無梁</hi>諒棨㦸之初臨已袴襦<lb/>
<pb n="KR4d0323_WYG_028-4b"/>
之交詠恭惟某官人門具美<hi>竝見前</hi>仕學皆優粤從幕水<lb/>
之依空羣冀野<hi>南史王儉用庾杲之為衞將軍長史蕭緬與儉書曰盛府元僚實難其選庾景</hi>
<hi>行泛緑水依芙蓉何其麗也時人以入儉府為蓮花池故緬書美之韓文伯樂一過冀北之野而馬羣遂空</hi>
尋駕屏星之寵歌滿海沂兹斂惠於一州行報政于五<lb/>
月<hi>竝見前</hi>某語離方爾賀上闕然<hi>白樂天詩賀上人回得報書</hi>邅吾道<lb/>
兮洞庭相知已晩<hi>屈原九歌駕飛龍兮北征邅吾道兮洞庭</hi>遺余褋兮澧浦<lb/>
藏弆為榮<hi>屈原九歌捐余袂兮江中遺余褋兮澧浦褋音牒說文南楚謂禪衣曰褋楚詞注襟襜褕</hi>
<hi>事神所用</hi>
<pb n="KR4d0323_WYG_028-5a"/>
　　代回潘真州<hi>友文○真州已見</hi>
象刑贊貳自愧罔功雉正攝丞猥令率屬<hi>竝見前</hi>非餘波<lb/>
之逺竊<hi>左傳其波及晉國者君之餘也</hi>何誤渥之驟加恭惟某官朝績<lb/>
方華民庸甚茂駕輕就熟不忘推轂之言<hi>韓文若駟馬駕輕車就熟</hi>
<hi>路</hi>嘘枯吹生巧借託根之地<hi>後漢書鄭太傳孔公緒清談高論嘘枯吹生注枯者</hi>
<hi>嘘之使生生者吹之使枯言談論有所抑揚也山谷詩江梅有佳實托根桃李塲</hi>故令尸素亦<lb/>
復佩蒼<hi>禮記大夫佩水蒼玉而純組綬</hi>某餘年無多休日已晩惟是識<lb/>
鄭崇之履莫報君恩正當挂𢎞景之冠歸歌聖徳<hi>竝見前</hi>
<pb n="KR4d0323_WYG_028-5b"/>
　　代回安慶楊國博<hi>楫○安慶春秋時為皖國匽姓咎繇之後亦為舒國桐國之地</hi>
　　<hi>皆為楚所滅戰國屬楚秦屬九江郡漢屬廬江郡梁置豫州陳曰晉州隋曰熙州唐改舒州宋因之</hi>
　　<hi>政和陞徳慶軍紹興以康州陞徳慶府改安慶軍又以寧宗潛邸陞安慶府</hi>
元帥辟賢名儒出牧傳道解惑太學固教化之原<hi>韓文師者</hi>
<hi>所以傳道受業解惑也</hi>謹身帥先郡守亦吏民之本<hi>漢書循吏傳序皆謹身帥</hi>
<hi>先居以廉平及至孝宣以為太守吏民之本也數變易則下不安</hi>恭惟某官器資端諒<lb/>
學術粹夷論不詭於聖人皆師友乎孔孟<hi>揚雄傳贊揚子之書文義</hi>
<hi>至深而論不詭於聖人師古曰詭違也聖人謂周公孔子</hi>達可行於天下真妾婦乎<lb/>
<pb n="KR4d0323_WYG_028-6a"/>
儀秦自服班行<hi>韓詩班行再肅穆</hi>益隆譽處<hi>詩燕笑語兮是以有譽處兮詳見前</hi>
士有矜式甚慰橋門億萬人之心民無歎愁却須刺史<lb/>
二千石之力<hi>竝見前</hi>用召父杜母之政<hi>杜詩傳遷南陽太守比室殷足時人</hi>
<hi>方於召信臣故南陽為之語曰前有召父後有杜母注召信臣為南陽太守為人興利務在富之</hi>慰桐<lb/>
君皖伯之邦<hi>安慶懐寧縣本漢廬江郡皖縣周大夫皖伯始封於此桐城縣本春秋桐國世傳有</hi>
<hi>桐君藥錄互見前</hi>一郡得賢萬物吐氣某未由削櫝先辱飛緘<lb/>
君豈薄淮揚耶當還禁闥<hi>竝見前</hi>吾必在汶上矣猶見璽<lb/>
書<hi>循吏傳序二千石有治理效輒以璽書勉厲増秩賜金或爵至關内侯</hi>
<pb n="KR4d0323_WYG_028-6b"/>
　　代回周建昌<hi>燧○建昌已見</hi>
入覲天陛出牧江城<hi>杜詩鼔角動江城</hi>地小而民實殷無謂附<lb/>
庸之陋政平則訟自理蔚為保障之雄<hi>循吏傳序庶民所以安其田里</hi>
<hi>而亡歎息愁恨之心者政平訟理也</hi>恭惟某官濟美象賢蜚英燕譽<hi>竝見前</hi>
頃為別乗既邦國之不空<hi>王祥傳邦國不空別駕之功詳別見</hi>今則專城<lb/>
諒湖山之自得<hi>古辭陌上桑三十侍中郎四十專城居韓文令行于户庭數日之間而人自得</hi>
<hi>於湖山千里之外</hi>眷旴江之小壘<hi>西漢地理志南城縣注云旴水西北至南昌入湖漢旴江</hi>
<hi>之名肇於此或謂江南旴村有老姥自此山去故號旴母江見南唐韓熙晟旴江亭記或謂旴真君窮水源至</hi>
<pb n="KR4d0323_WYG_028-7a"/>
<hi>血木四因此得名宋曾布詩軍山流泉初濫觴繚繞東出為旴江峯巒隠映淵源長地靈物秀雄吾邦</hi>接<lb/>
閩嶠之要衝<hi>王平叔建昌軍記捍禦七閩牽制百粤</hi>欲寛愁恨歎息之民<lb/>
是在賢良慈惠之帥銅陵石磴尋謝屐之風流<hi>謝靈運華子岡</hi>
<hi>詩詳見前</hi>金盤玉杯識顔碑之氣骨<hi>顔魯公麻姑壇記詳見前</hi>是不落莫<lb/>
何有鄙夷<hi>見前</hi>某方此違離悒然馳傃<hi>傃蘇故切向也</hi>挿三萬軸<lb/>
嘗願託於主盟<hi>韓詩挿架三萬軸左傳何以主盟</hi>奉咫尺書敢再溫於<lb/>
前請<hi>温燖也以火熱物曰燖左傳若可燖也亦可寒也疏云燖溫也前盟已寒更温之使熱</hi>
　　代回趙肇慶<hi>肇慶本秦南海郡地漢置蒼梧郡高要以縣屬焉宋文帝割南海郡四㑹</hi>
<pb n="KR4d0323_WYG_028-7b"/>
　　<hi>縣置綏建郡梁立高要郡隋立端州煬帝罷端州為信安郡唐立端州以州當入廣西之要口也為</hi>
　　<hi>高要又以四㑹縣置南綏州改綏州為真州尋廢真州以四㑹縣𨽻廣州改高要郡復為端州宋以</hi>
　　<hi>徽宗潛藩陞興慶軍節度廣東運判燕瑛請賜美名遂名肇慶府</hi>
鬚垂霜白甚便烏角之巾<hi>便毗連切說文安也晉羊祜與從弟護書曰年已朽老既</hi>
<hi>定邊事當角巾東洛還歸鄉里海錄碎事薛革除左散騎常侍年至而無疾請告角巾東洛時甚高之杜詩錦</hi>
<hi>里先生烏角巾</hi>腰佩水蒼仍玷紫荷之槖<hi>禮記大夫佩水蒼玉晉書輿服志八坐尚</hi>
<hi>書荷紫以生紫為袷囊綴之服外加于左肩昔周公負成王制此服衣至今以為朝服唐類表佩蒼玉服紫荷</hi>
<hi>詳別見</hi>何勤妙墨<hi>文選淵雲/之墨妙</hi>更示徽言<hi>尚書予旦己受人之徽言</hi>恭惟<lb/>
<pb n="KR4d0323_WYG_028-8a"/>
某官大雅不羣在宗載考<hi>詩湛湛露斯在彼豐草厭厭夜飲在宗載考箋載之言則</hi>
<hi>也考成也夜飲之禮在同姓諸侯則成之於庶姓其讓之則止</hi>駒翩翩兮長駕早空冀<lb/>
北之羣鳶跕跕兮卑飛猶落嶠南之逺<hi>馬援傳仰視飛鳶跕跕墮水中</hi>
<hi>嶠渠廟切說文山銳而高也增韻山道</hi>佇䇿龔黄之績<hi>東坡詩龔黄側畔難言政羅趙前頭</hi>
<hi>且眩書</hi>歸圖勉峴之功<hi>李勉李峴唐宗/室宰相詳見前</hi>某有七不堪<hi>嵇叔夜與</hi>
<hi>山巨源絶交書自惟至熟有必不堪者七甚不可者二</hi>負二宜去<hi>昌黎孔戣墓誌吾負二宜去尚</hi>
<hi>奚顧子言詳別見</hi>㑹且歸矣願為聖人之氓<hi>詩㑹且歸矣無庶予子憎</hi>愛莫<lb/>
助之請續循吏之傳<hi>見前</hi>
<pb n="KR4d0323_WYG_028-8b"/>
　　代回王楚州<hi>益祥○楚州即宋昭信軍春秋時為呉善道秦改東陽西漢為盱眙縣屬</hi>
　　<hi>臨淮郡東漢屬下邳國東晉以來為盱眙郡陳置北齊州唐改西楚州改𨽻泗州宋屬楚州復𨽻於</hi>
　　<hi>泗中興以來陞為盱眙軍紹定間金人餘衆哈納邁珠乞降改招信軍領縣三治盱眙</hi>
入紆漢組出牧淮壖<hi>壖而宣切江湖邊地</hi>銅虎分符資循良之共<lb/>
理石龜設險喜牧御之得人<hi>龜山在盱眙縣北三十里其西南上有絶壁下有重</hi>
<hi>淵太平廣記禹治水以鐵鎖鎖淮渦水神巫支祁於此山之足唐永泰中李湯以牛五十引鎖出之鎖末有一</hi>
<hi>青猿高五丈許復拽牛沒水宋張商英龜山水陸院記以佛書考之則五百梵僧游止之地以仙經考之則太</hi>
<hi>真元君之別治也王荆公詩黄塵欲礙龜山出白浪空分汾水來</hi>恭惟某官材具寛詳<lb/>
<pb n="KR4d0323_WYG_028-9a"/>
器資敏劭循循善誘立美教於鱣堂<hi>楊震傳有冠雀銜三鱣魚飛集講堂</hi>
<hi>前鱣音善通作鱓</hi>諤諤以昌振直聲於烏府<hi>家語湯武以諤諤而昌桀紂以唯唯</hi>
<hi>而亡</hi>屈伸以道出處何心兹屈摶風九萬里之程姑從起<lb/>
家二千石之寵山陽古郡江北要衝<hi>都梁志序盱眙為國北門為今重鎮</hi>
<hi>陸務觀翠屏堂記盱眙實梁宋吳楚之衝</hi>師旅饑饉之餘民亦勞止勞來安<lb/>
定之政公優為之<hi>禮記周公優為之</hi>某別日猶新㳙辰未審雙<lb/>
魚中素猥勤先施之光<hi>施施智切惠也與也毛氏曰凡施設之施平聲施與之施竝平</hi>
<hi>去通押</hi>千騎上頭莫贊前驅之慶<hi>古辭陌上桑東方千餘騎夫壻居上頭徐伯陽</hi>
<pb n="KR4d0323_WYG_028-9b"/>
<hi>詩欲識東方千騎歸藹藹日暮風塵起</hi>
　　代回趙江隂<hi>彦造○江隂為古延陵邑之地季札封於延陵故其地屬呉秦漢以來郡</hi>
　　<hi>則㑹稽吳郡縣則毘陵鄉則暨陽晉武置毘陵郡併置暨陽縣屬焉梁敬宗始置江隂郡及江隂縣</hi>
　　<hi>唐置暨州南唐始建江隂軍宋嘗三廢為縣南渡後以軍繼以知縣兼軍使及金人入寇復為軍其</hi>
　　<hi>廢也竝為毘陵屬邑其復也竝為軍</hi>
入對文石出牧澄江<hi>江隂名澄川見保大元年招隠院記</hi>天近帝畿已覺<lb/>
王孫之貴<hi>杜詩尚覺王孫貴豪家意頗濃</hi>地名道院諒無刺史之難<hi>宋王</hi>
<hi>闢之澠水燕談云江隂軍北距大江地僻鮮過客無將迎之煩所𨽻一縣公事絶少通州南阻江東北濱海士</hi>
<pb n="KR4d0323_WYG_028-10a"/>
<hi>夫罕至居民魚鹽自給不為盜獄訟希簡仕宦二州者最為優逸故士夫以江隂為兩浙道院通州為淮南道</hi>
<hi>院韓文有刺史之榮而無其難為者將在於此乎</hi>恭惟某官卓然宗標展也國<lb/>
器<hi>爾雅展信也注方言荆吳淮泗之間謂信為展詩展也大成韓安國傳唯天子以為國器師古曰國器者</hi>
<hi>言其器用重大可施於國政也房𤣥齡傳高孝基名知人謂裴矩曰僕觀人多矣未有如此郎者當為國器</hi>
大功二十之一舉才子以為宜<hi>左傳天下同心戴舜以為天子以其舉十六相</hi>
<hi>去四凶也舜有大功二十而為天子今行父雖未獲一吉人去一凶矣於舜之功二十之一也十六相謂高陽</hi>
<hi>氏才子八人高辛氏才子八人高陽席顓頊之號高辛帝嚳之號十六人其苗裔也</hi>同姓五十有<lb/>
三友邦君而亦衆<hi>漢書諸侯王表昔周監於二代三聖制法立爵五等封國八百同姓五十</hi>
<pb n="KR4d0323_WYG_028-10b"/>
<hi>有餘尚書嗟我友邦冢君</hi>眷淛河之奥壤<hi>莊子淛河以來宋江隂軍𨽻浙西路</hi>在申浦<lb/>
之名邦<hi>申浦在今江隂縣西三十里昔春申君開浦置田為上下屯自大江南導分而為二東入無錫</hi>
<hi>西入武進戚墅俱達於漕河</hi>舳艫相銜如枕席之上<hi>武帝紀舳艫千里趙充國傳信</hi>
<hi>威千里從枕席上過師注橋成軍行安易若於枕席上過也</hi>湖山自得歸庭户之中<lb/>
<hi>韓文令修於庭户數日之間而人自得於湖山千里之外</hi>使細民而息肩<hi>左傳請息肩于晉</hi>
在大宗之維翰<hi>詩大邦維屏大宗維翰</hi>某儀圖賀厦寖迫歸田八<lb/>
座前銜恍已成於芻狗尺書厚意聊附報於歸鴻<hi>竝見前</hi>
　　代回趙南雄<hi>善契○南雄秦屬南海郡漢平南粤而曲江以縣𨽻桂陽郡統於荆州三</hi>
<pb n="KR4d0323_WYG_028-11a"/>
　　<hi>國屬吳分桂陽為始興郡治曲江而始興以縣屬焉劉宋屬廣興郡齊復屬始興梁陳因之隋廢始</hi>
　　<hi>興郡屬廣州唐初屬韶州復分其地置新昌縣南唐割韶之須昌始興二縣置雄州宋潘美征嶺南</hi>
　　<hi>克英雄二州以河北有雄州故加南字宣和賜名保昌郡今為南雄府○詳啓意蓋以韶州別駕遷</hi>
　　<hi>南雄太守</hi>
懐組新興<hi>韶州東漢置始興都尉孫吳置始興郡劉宋改唐興郡齊復為始興</hi>改轅舊部<lb/>
<hi>趙先為韶州別駕</hi>昔為半刺猶未究於全材兹既專城諒不孤<lb/>
於共理恭惟某官飛英屬籍<hi>司馬相如傳蜚英聲騰茂實文帝紀復諸劉有屬籍</hi>
<hi>家無所與</hi>擢秀儒科<hi>吕安書植根芳苑擢秀清流杜詩偶然擢秀非難取</hi>楚令尹之清<lb/>
<pb n="KR4d0323_WYG_028-11b"/>
已之無慍漢良吏之盛去則見思<hi>循吏傳序漢世良吏於是為盛所居民富</hi>
<hi>所去見思</hi>久於飛鳧<hi>王喬傳喬有神術為葉令每月朔望常自縣詣臺朝帝怪其來數而不見車騎</hi>
<hi>密令太史伺望之言其臨至輒有雙鳧從東南飛來於是候鳧至舉網張之但得一隻舄焉</hi>晩而展<lb/>
驥剔藪欲搜於劉闢<hi>昌黎元和聖徳詩八月壬午闢棄城走是日崇文入處其宇分散逐</hi>
<hi>捕搜原剔藪闢窮見窘無地自處</hi>啜羮不愧於樂羊<hi>戰國策樂羊為魏將攻中山其子時</hi>
<hi>在中山中山君烹之作羮致於樂羊樂羊食之古今稱之曰樂羊食其子以自信明害父以求法山谷詩啜羮</hi>
<hi>不如放麑樂羊終愧巴西</hi>兹從三楓<hi>方輿勝覽韶州記曰曲江縣修仁水西南連水北有三楓亭五</hi>
<hi>渡水齊范雲為始興太守至修仁水酌而飲之賦詩曰三楓何習習五渡何悠悠且飲修仁水不挹背邪流渡</hi>
<pb n="KR4d0323_WYG_028-12a"/>
<hi>一作浪</hi>就領半竹<hi>文帝紀初與郡守為銅虎符竹使符注竹使符皆以竹箭五枚長五寸鐫刻篆</hi>
<hi>書第一至第五各分其半右留京師左以與之</hi>吏民㫄午共忻別駕之重留號<lb/>
令先庚不待賢侯之再命<hi>竝見前</hi>紅旗破敵<hi>白樂天詩紅旗破賊非吾</hi>
<hi>事黄紙除書無我名</hi>畫㦸凝香某側聞下車未由上記<hi>竝見前</hi>種栁<lb/>
而歌刺史願早成隂<hi>栁河東種栁詩栁州栁刺史種栁栁江邊談笑為故事推移成昔年</hi>
<hi>垂隂當覆地聳幹㑹參天好作思人樹慚無惠化傳</hi>折梅而憶故人無忘寄驛<hi>荆州</hi>
<hi>記陸凱與范曄相善自江南寄梅花一枝詣長安與曄贈詩曰折梅逢驛使寄與隴頭人江南無所有聊贈一</hi>
<hi>枝春按梅嶺在南雄張子韶詩詩人嘗說嶺頭梅往往春風自此來我到嶺前都不見空將春夢又空回</hi>
<pb n="KR4d0323_WYG_028-12b"/>
　　代回黄岳州<hi>渙○岳州已見黄渙字徳亨光澤人父敦義以六經教子七子皆有成立</hi>
　　<hi>渙志篤學博嘗從吕祖謙游學淳熙戊戌南省第二人後守岳州罷廚傳蠲魚稅毁淫祠卒年八十</hi>
　　<hi>兄謙字徳柄亦游朱吕之門</hi>
入對楓宸出分竹使京洛雲山外方佇來儀乾坤日夜<lb/>
浮又煩坐鎮<hi>杜詩昔聞洞庭水今上岳陽樓吳楚車南拆乾坤日夜浮任彦昇牋道風高論坐鎮</hi>
<hi>雅俗</hi>恭惟某官恢然抱負<hi>韓文抱負其業東歸于家</hi>多所踐<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>攜龍枕<lb/>
參早冠南宫之進士<hi>漢書天文志杓携龍角衡殷南斗魁枕參首注杓斗柄也龍角東方</hi>
<hi>宿也携連也禮部曰南宫唐韋永貽詩白蓮十朶照廊明一片昇平雅頌聲才唱第三條燭盡南宫風月畫難</hi>
<pb n="KR4d0323_WYG_028-13a"/>
<hi>成</hi>馮熊接軫厯試東方之諸侯<hi>唐徐游藝碑秩映隼旟榮驂熊軾職源隼飛旟</hi>
<hi>上熊伏軾前尚書畢公率東方諸侯立應門右東坡詩若為東諸侯長此佳山川</hi>豈袁盎直諫<lb/>
乃不居中<hi>袁盎傳盎以數直諫不得久居中調為隴西校尉</hi>抑望之雅意固求<lb/>
補外<hi>蕭望之傳望之雅意在本朝逺為郡守意不自得</hi>屈伸以道出處何心今<lb/>
奉建武之細書<hi>建武光武年號循吏傳序一札十行皆細書成文</hi>坐覽岳陽之<lb/>
大觀<hi>觀古玩切易大觀在上范文正公岳陽樓記巴陵勝狀在洞庭一湖銜逺山吞長江浩浩湯湯横無</hi>
<hi>際涯朝暉夕隂氣象萬千此則岳陽樓之大觀也</hi>先天下而憂後天下而樂不<lb/>
在兹乎<hi>范文正公岳陽樓記其必曰先天下之憂而憂後天下之樂而樂歟噫微斯人吾誰與歸</hi>有<lb/>
<pb n="KR4d0323_WYG_028-13b"/>
刺史之榮無刺史之難亦足試矣<hi>韓文有刺史之榮而無其難為者詳見前</hi>
某負二宜去<hi>見前</hi>有兆足行我欲破何山之葷且甘藿食<lb/>
<hi>南史何𦙍傳𦙍二兄求㸃並棲遯世號㸃為大山𦙍為小山初𦙍侈於味食必方丈後稍欲去其甚者猶食白</hi>
<hi>魚䱇脯糖蟹汝南周顒與書勸令食菜故𦙍末年遂絶血食又常禁殺虞人逐鹿鹿徑來趨𦙍葷許云切說文</hi>
<hi>臭菜也徐曰通謂芸臺椿韭蔥蒜阿魏之屬方術家所禁謂氣不潔也爾雅翼云釋以大小蒜興渠慈葱茖慈</hi>
<hi>為五葷道以韭蒜芸臺胡荽薤為五葷後山和黄預感懐詩壁立無堪佐子貧謾修簡牒效慇懃起臨月鏡看</hi>
<hi>生意卧向晴簷共白雲逸氣不應供潦倒劇談脫或致紛紜但令蘇晉禪妨醉不患何山病故葷曹植七啓予</hi>
<hi>甘藜藿未暇此食也代月湖故用何𦙍事</hi>公當增黄霸之秩而入筍班<hi>北夢瑣言</hi>
<pb n="KR4d0323_WYG_028-14a"/>
<hi>唐末朝士中有人物者號玉筍班又外郎班清緊不雜亦號玉筍班鄭谷詩渾無酒泛金英菊漫道官居玉筍</hi>
<hi>班山谷詩誰憐舊日青錢選不立春風玉筍班</hi>
　　代回張潮州<hi>鎬○潮州即漢南海之掲陽縣地晉成帝分立東官郡安帝又分東官置</hi>
　　<hi>義安郡及海陽縣梁置東揚州又改瀛州隋置潮州大業中為義安郡唐武徳中復為潮州天寳初</hi>
　　<hi>改潮陽郡乾元初復為潮州宋因之</hi>
出綸西掖<hi>劉楨詩誰謂相去逺隔此西掖垣注洛陽宫有東掖門西掖門</hi>作牧東揚<hi>潮州</hi>
<hi>梁為東揚州</hi>魚佩虎符香自凝於燕寢<hi>新唐書循吏傳序初刺史準京官得佩魚</hi>
<hi>品卑者假緋魚文帝紀二年九月初與郡守為銅虎符</hi>鳳城龍首患何有於鱷魚<lb/>
<pb n="KR4d0323_WYG_028-14b"/>
<hi>鳳凰山在海陽縣昔有爰居來集因名之鳳城得名以此龍首山在潮陽縣一名穫子山又名候子山鱷溪一</hi>
<hi>名惡溪東流五十里入於海溪有鱷魚四足黄身修尾其形如鼉舉止趫疾口森鋸齒往往為人害鹿行崖上</hi>
<hi>羣鱷鳴吼鹿怖墮崖為鱷所得唐書韓愈傳愈至潮問民疾苦皆曰溪有鱷魚食民畜産且盡民是以窮愈為</hi>
<hi>文祝之是日風電起溪中水盡涸自是潮無鱷魚患類苑陳堯佐以言事謫潮州通判州人為鱷魚所食乃命</hi>
<hi>吏督漁者網而得之鳴鼓告其罪戮之於市</hi>恭聞某官喬木聞家茁蘭秀質<lb/>
高山流水早收出宰之榮<hi>韓詩出宰山水縣</hi>明月清風尋取平<lb/>
分之寵民懐五袴<hi>竝見前</hi>君夢三刀<hi>岑參詩刀州先入夢東坡詩不羨三刀夢</hi>
<hi>蜀都</hi>眷是潮陽雄于廣郡善必聞惡必見雖嶺海如畿甸<lb/>
<pb n="KR4d0323_WYG_028-15a"/>
之間<hi>昌黎潮州謝上表朝廷治平天子神聖雖在萬里之外嶺海之陬待之一如畿甸之間輦轂之下有</hi>
<hi>善必聞有惡必見</hi>守此土治此民乃貢賦供宗廟之壤<hi>昌黎鱷魚文今</hi>
<hi>天子神聖四海之外六合之内皆撫而有之况禹跡所揜揚州之近地刺史縣令之所治出貢賦以供天地宗</hi>
<hi>廟百神之祀之壤者哉刺史受天子命守此土治此民而鱷魚與刺史亢拒爭為長雄刺史安肯為鱷魚低首</hi>
<hi>下心以偷活於此耶</hi>惟能誕布韓昌黎之政自可細和鄭餘慶之<lb/>
詩<hi>鄭餘慶字君業鄭州滎陽人一統志云餘慶貶潮州司馬以詩自娛不以逺謫介意按新舊唐書皆云餘</hi>
<hi>慶貶郴州司馬此云潮州當別有據又盧氏雜記云鄭餘慶清儉有重徳一日忽召親朋數人㑹食閑話移時</hi>
<hi>諸人皆囂然餘慶呼左右曰處分廚家爛蒸去毛切莫拗折項諸人以為必鵝鴨之類良久就餐每人前下粟</hi>
<pb n="KR4d0323_WYG_028-15b"/>
<hi>米飯一碗蒸胡蘆一枚相國餐美諸人強進而罷</hi>某從雙魚中聞千騎上<hi>見前</hi>文<lb/>
軫之薄桂海無有遐心<hi>選詩文軫通桂海</hi>姓名之在御屏願恢<lb/>
逺業<hi>新唐書循吏傳序太宗嘗曰朕思天下事丙夜不安枕永惟治人之本莫重刺史故錄姓名於屏風</hi>
<hi>卧興對之得賢否狀輒疏之下方以擬廢置</hi>
　　代回章象州<hi>時言○秦始皇南取百粤以為桂林象郡象郡之名始此然秦象郡乃交</hi>
　　<hi>趾非今之象州漢初為趙佗所據漢武平南越以桂林地置鬱林郡而秦之象郡更名日南今之象</hi>
　　<hi>州即鬱林郡之中溜潭中二縣也吳分鬱林置桂林郡晉桂林郡有潭中而無中溜宋桂林郡有中</hi>
　　<hi>溜而無潭中陳置象郡隋置象州此則象州之所從始也煬帝廢州為縣唐復置州宋因之</hi>
<pb n="KR4d0323_WYG_028-16a"/>
夏辟三千貳卿弗績<hi>晉刑法志夏后氏之王天下也則五刑之屬三千殷因於夏有所損</hi>
<hi>益</hi>冬官六十攝長奚功過辱高情逺垂下問恭惟某官<lb/>
材猷膚敏政術融明竹使虎符亶謂人生之貴<hi>杜詩人生五馬</hi>
<hi>貴</hi>桂林象郡諒增地望之雄<hi>象山在陽夀縣西五里以形得名西山與象山相連</hi>
<hi>嶺外代答云象州郡治西樓正面西山山腹怱起白雲狀如白象經時不滅然不常有州之得名或由於此非</hi>
<hi>秦之桂林象郡也今象州城門畫一白象不知何義然象州自昔不遭兵革凡有大盜皆相戒以不宜犯象鼻</hi>
<hi>畫象之意其在兹歟稗史㑹編云徐中行參政廣西行出象州計此必多象不然何以為郡名問之舟人云此</hi>
<hi>絶無象心怪之明日早作見山崖水次白象以千數或飲或食或趨或卧或相戲逐其狀不一中行詰舟人曰</hi>
<pb n="KR4d0323_WYG_028-16b"/>
<hi>爾謂無象此為何物舟人曰此山氣所結日高當不見中行不信至日出象漸散滅無一存者乃知古人以其</hi>
<hi>氣名之按此殆如登州海市之類嶺外代答所謂山腹白雲者豈即是歟因疑古人氣象二字或本於此</hi>猶<lb/>
枉雙魚見華五雉某去天雖近來日無多竹馬交迎公<lb/>
當厚南土之惠<hi>俱見前</hi>蓴鱸既熟我當御西風而行<hi>莊子列子</hi>
<hi>御風而行泠然善也注泠然輕妙之貌</hi>
　　代回施溫州<hi>椷○溫州秦屬閩中郡漢屬㑹稽郡之回浦縣後改回浦為章安縣章帝</hi>
　　<hi>分章安縣東甌鄉置永寧縣吳以㑹稽東郡都尉為臨海郡晉明帝分臨海郡五縣立永嘉郡隋改</hi>
　　<hi>括州唐高宗分括州置温州後建寧海軍使宋降為軍事咸淳元年以潛藩陞瑞安府郡有温嶺其</hi>
<pb n="KR4d0323_WYG_028-17a"/>
　　<hi>地常燠少寒州名或本於此</hi>
西曹叢棘之卿躐升五雉<hi>禮記正以獄成告于大司寇大司寇聽之棘木之下易坎</hi>
<hi>上六係用徽纒寘于叢棘三歳不得凶</hi>南國甘棠之伯逺寄雙魚<hi>詩序甘棠美召</hi>
<hi>伯也召伯之教明於南國</hi>頌而不規<hi>韓文不以頌而以規</hi>榮亦為愧恭惟某官<lb/>
身兼數器<hi>薛宣傳經術文雅足以謀王體斷國論身兼數器有退食自公之節</hi>惠斂一州<lb/>
<hi>韓文斂此大惠兮施于一州</hi>雅志在乎本朝行召君矣<hi>蕭望之傳望之雅意在本</hi>
<hi>朝汲黯傳吾今召君矣</hi>好善優於天下豈欺我哉故令陳人<hi>莊子人而</hi>
<hi>無人道是之謂陳人</hi>復被新渥<hi>杜詩新渥/照乾坤</hi>某亦聿既髦<hi>詩借曰未知亦聿既</hi>
<pb n="KR4d0323_WYG_028-17b"/>
<hi>髦</hi>豈不懐歸<hi>詩豈不懐歸畏此簡書</hi>天子以孔戣為尚書三留甚<lb/>
媿<hi>韓文孔子之後三十八世有孫曰戣三上書去官天子以為禮部尚書吏部侍郎韓愈謂曰公尚壯上三</hi>
<hi>留公奚去之果</hi>宰相舉龔遂於太守一見即行<hi>龔遂傳渤海左右郡歳饑盜賊</hi>
<hi>並起二千石不能禽制上選能治者丞相御史舉遂可用上以為渤海太守</hi>
　　代回王寧國<hi>補之○寧國府即秦鄣郡漢改丹陽郡理宛陵即今治也東漢立宣城郡</hi>
　　<hi>梁置南豫州隋改宣州唐昭宗時號寧國軍宋為宣州仍為寧國軍節度以孝宗潛藩陞府</hi>
制五刑以即天參聮無補<hi>禮記凡制五刑心即天論詳見前周禮設具參傳其伍又</hi>
<hi>官聨以㑹官治</hi>居四民而時地率屬可慙<hi>尚書司空掌邦土居四民時地利</hi>簡<lb/>
<pb n="KR4d0323_WYG_028-18a"/>
拔非宜游揚有自<hi>季布傳使僕游揚足下名于天下</hi>恭惟某官久分符<lb/>
竹行及戍瓜國人曰賢當拾遺於禁闥<hi>汲黯傳臣願為郎中出入禁闥</hi>
<hi>補過拾遺臣之願也</hi>天子有詔佇奉計於甘泉<hi>韓文無疾其驅天子有詔漢太初元</hi>
<hi>年春受計甘泉師古曰受郡國所上計簿也若今之諸州計帳</hi>猶枉魚書見華雉正某<lb/>
日之夕矣<hi>詩日之夕矣牛羊下來</hi>人謂斯何<hi>韓文昔者人謂斯何今者人謂斯何</hi>納<lb/>
言喉舌之司濫竽何益<hi>見前</hi>餘論齒牙之借納履為期<hi>南史</hi>
<hi>謝朓傳士子聲名未立應共奬成無惜齒牙餘論說苑田子方曰士貧賤者言不用行不合則納履而去耳</hi>
　　代回建寧傅侍郎<hi>伯成○建寧已見伯成本傳見十七巻臺諫類</hi>
<pb n="KR4d0323_WYG_028-18b"/>
象刑贊治自愧罔功雉正分工猥令率屬誤恩有自餘<lb/>
芘焉依<hi>竝見前</hi>恭惟某官王之藎臣<hi>詩王之藎臣無念爾祖注藎進也王之進</hi>
<hi>用臣當念汝祖為之法</hi>國之元氣<hi>禮記天地者元氣之所生萬物之祖律厯志太極元氣函三為</hi>
<hi>一李固傳斗斟酌元氣運平四時淮南子宇宙生元氣班固傳降烟煴調元氣</hi>元戎小隊又頒<lb/>
千里之春<hi>杜詩元戎小隊出郊埛頒通作班崔駰傳乃強起班春注班布春令也</hi>方國細<lb/>
書行趣九重之覲曲憐衰朽<hi>韓詩肯將衰朽惜殘年</hi>密借品題<hi>李太</hi>
<hi>白集一經品題便作佳士</hi>故躐長於中臺使少華於末路<hi>鄒陽傳晩節末路四</hi>
<hi>子講徳論曩從末路望聽玉音</hi>某身其餘幾<hi>左傳畏首畏尾身其餘幾</hi>欲者不多慮<lb/>
<pb n="KR4d0323_WYG_028-19a"/>
行道之獨非倚門骯髒<hi>趙壹傳抗髒倚門邊注抗髒高亢悻直之貌髒子朗切韻㑹骯</hi>
<hi>髒體胖又則浪切立貌</hi>愴休日之已晩搔首踟躕<hi>詩愛而不見搔首踟躕躕重株</hi>
<hi>切又陳留切注心既愛之而不得見故搔其首而踟躕然鄭曼季答陸雲詩誰謂河廣曾不容舟企予望之搔</hi>
<hi>首踟躕</hi>
　　代回新平江趙待制<hi>希懌○平江已見宋史本傳希懌字伯和燕王八世孫登</hi>
　　<hi>淳熙十四年進士第趙汝愚帥福建希懌為屬吏薦於辛弃疾弃疾亦薦其能調江東運司幹辦改</hi>
　　<hi>太平州通判遷江西茶鹽提舉陞本路帥兼漕事經略郴寇李元礪功未竟移知平江府其後卒平</hi>
　　<hi>元礪移知太平州已而乞祠遷端明殿學士換昭信軍節度使開府儀同三司致仕卒贈少保封成</hi>
<pb n="KR4d0323_WYG_028-19b"/>
　　<hi>國公</hi>
弭節江城<hi>離騷經吾令義和弭節兮</hi>建牙輔郡<hi>見前</hi>鸞鳴滕閣久雅望<lb/>
之遥臨<hi>王勃滕王閣詩滕王高閣臨江渚佩玉鳴鸞罷歌舞詩序都督閻公之雅望棨㦸遥臨</hi>燕<lb/>
寢蘇州暫凝香之森衞<hi>韋蘇州詩兵衞森畫㦸燕寢凝清香</hi>恭惟某官偃<lb/>
藩明徳<hi>敘傳木偃息以藩魏左思詠史詩吾希段干木偃息藩魏君詳見前</hi>胙土大勳<hi>潘勗</hi>
<hi>冊魏公九錫文先王竝建明徳胙之以土分之以民崇其寵章備其禮物</hi>衮衣繡裳宜拜左<lb/>
周公之命<hi>見前</hi>彫弓皁蓋又分右馮翊之符<hi>荀子天子彫弓諸侯彤弓</hi>
<hi>大夫黒弓禮也</hi>卧而治之<hi>汲黯傳吾徒得君重卧而治之爾東觀漢記景丹𢎞農太守帝謂曰知將</hi>
<pb n="KR4d0323_WYG_028-20a"/>
<hi>軍病但得將軍威重卧以鎮之足矣</hi>行且召矣某罔功犴獄<hi>詩宜犴宜獄今文作岸毛</hi>
<hi>傳岸訟也韓詩云鄉亭之獄曰豻法言梐犴使人多禮</hi>攝長雉工昔受一廛事其<lb/>
大夫賢者今為三輔無以我公歸兮<hi>竝見前</hi>
　　代回陳撫州<hi>蕃孫○撫州已見詳啓意陳蓋月湖同年之子</hi>
牧夫庶獄之司躐陞五雉<hi>尚書其勿誤于庶獄惟有司之牧夫</hi>邦君諸侯<lb/>
之寵逺寄雙魚<hi>尚書爾庶邦君又惟邦君月湖撫人故稱邦君</hi>受之赧然感亦<lb/>
厚甚恭惟某官器資敏劭治術寛明師出於陳鄭之間<lb/>
孰共屝屨<hi>屝父沸切說文履也從尸非聲釋名草履曰屝曰不借言賤易有宜各自足不假借也方</hi>
<pb n="KR4d0323_WYG_028-20b"/>
<hi>言屝麤屨絲作曰屨麻作曰屝通作菲左傳申侯曰師老矣若出於東方而遇敵懼不可用也若出於陳鄭之</hi>
<hi>間共其資糧屝屨其可也</hi>人樂其龔黄之教謂有璽書<hi>東坡詩龔黄側畔難言政</hi>
<hi>羅趙前頭且眩書</hi>似聞棠䕃之成已迫葵丘之代民雖借寇使<lb/>
盍召參<hi>竝見前</hi>諒敬老之近親<hi>禮記貴有徳何為也為其近于道也貴貴為其近于</hi>
<hi>君也貴老為其近于親也敬長為其近于兄也慈幼為其近于子也</hi>不撫壯而棄穢<hi>離騷經惟</hi>
<hi>草木之未零落兮恐美人之遲暮不撫壯而棄穢兮何不改其此度</hi>某偶然曳履<hi>鄭崇傳為尚書</hi>
<hi>僕射數求見諫諍每聞曳履聲上笑曰我識鄭尚書履聲詳見前</hi>行矣投簪<hi>左思詩踟躕足力煩</hi>
<hi>聊與投吾簪</hi>君數父執於慈恩誰其存者<hi>禮記見父之執不謂之進不敢進不</hi>
<pb n="KR4d0323_WYG_028-21a"/>
<hi>謂之退不敢退不問不敢對此孝子之行也注執友志同者李肇國史補進士既㨗列姓名於慈恩寺塔謂之</hi>
<hi>題名玉泉子慈恩寺連接曲江京輦勝境每歳新得第者畢列名於此</hi>我得廛氓於仁政<lb/>
顧不幸哉<hi>月湖撫州人</hi>
　　代回趙常徳<hi>師乗○常徳殷周為蠻蜒所居春秋戰國屬楚秦為黔中郡漢更武陵郡</hi>
　　<hi>梁置武州隋改辰州煬帝更武陵郡唐因之復為朗州昭宗置武勝軍節度後唐為武平郡宋祥符</hi>
　　<hi>中改鼎州陞永安軍改靖康軍陞武平軍節度乾道初以孝宗潛邸陞常徳府</hi>
陞材宗邸作牧价藩<hi>見前</hi>全楚故邦<hi>郡志在昔黔中為楚之南宇左包洞庭之</hi>
<hi>險右控五溪之要秦以虎狼之威而必欲得楚之黔中故楚由是衰今武陵實古黔中郡也</hi>義陵雄<lb/>
<pb n="KR4d0323_WYG_028-21b"/>
郡<hi>方輿勝覽云初項羽殺義帝於郴武陵人縞素哭於招屈亭高帝聞而義之故曰義陵</hi>既有賢<lb/>
明慈惠之帥當無愁恨歎息之民<hi>竝見前</hi>恭惟某官玉派<lb/>
流芳<hi>玉派謂宗室</hi>金門賜第<hi>金門謂金馬門</hi>雲霄一握盍陪護於屬<lb/>
車<hi>司馬相如傳犯屬車之清塵應劭曰漢制大駕屬車八十一乗師古曰屬者言相連續不絶者</hi>風月<lb/>
平分久徘徊於別乗兹分符竹趣及戍瓜三閭大夫何<lb/>
至斯濯纓甚樂<hi>屈原漁父篇屈原既放游於江潭行吟澤畔漁父見而問之曰子非三閭大夫</hi>
<hi>與何故至於斯云云乃歌曰滄浪之水清兮可以濯我纓滄浪之水濁兮可以濯我足</hi>武陵太守<lb/>
好事者進棹尤宜<hi>昌黎桃源圖詩神仙有無何渺茫桃源之說誠荒唐流水盤迴山百轉生</hi>
<pb n="KR4d0323_WYG_028-22a"/>
<hi>綃數幅垂中堂武陵太守好事者題封逺寄南宫下南宫先生忻得之波濤入筆驅文辭文工畫妙各臻趣異</hi>
<hi>境怳惚移于斯云云船開棹進一迴顧萬里蒼蒼烟水暮世俗寧知偽與真至今傳者武陵人</hi>洞庭無<lb/>
波<hi>九歌令沅湘兮無波使江水兮安流又駕飛龍兮北征邅吾道兮洞庭又洞庭波兮木葉下</hi>宣室<lb/>
有詔某未遑上記候問下車<hi>張酺傳下車擢用義勇摶擊豪强張衡傳下車治威</hi>
<hi>嚴整法度周䊸傳下車先問大姓主名</hi>客遺雙魚聊作不逺之復<hi>易復初九不逺</hi>
<hi>復无祗悔元吉象曰不逺之復以修身也</hi>人生五馬願觀自養之頤<hi>易觀頤觀其所</hi>
<hi>養也自求口實觀其自養也</hi>
　　代回湖北范漕<hi>子長</hi>兼鄂州<hi>鄂州已見</hi>
<pb n="KR4d0323_WYG_028-22b"/>
四牡之勞使臣久稽王覲<hi>詩序四牡勞使臣之來也左傳王覲為可</hi>五雉之<lb/>
為工正謬忝國恩手筆鼎來背芒益重<hi>竝見前</hi>恭惟某官<lb/>
岷峨雋特江漢經營<hi>詩江漢湯湯武夫洸洸經營四方告成于王</hi>方言利者<lb/>
析秋毫民力竭矣<hi>漢書食貨志郭咸陽齊之大鬻鹽孔僅南陽大冶皆致産累千金故鄭當</hi>
<hi>時進言之桑𢎞羊洛陽賈人之子以心計年十三侍中故三人言利事析秋毫矣自警編薛簡肅公天禧初為</hi>
<hi>江淮發運使辭王文正公公無他語但云東南民力竭矣薛退謂人曰真宰相之言也</hi>得明公而<lb/>
守夏口使指裕如<hi>夏口一名魯口似指夏水之口然何尚之云夏口在荆江之中正對沔口</hi>
<hi>通接雍梁實為津要於事為允而章懐太子注東漢水亦謂夏口戍在今鄂州故唐史皆指鄂州為夏口本在</hi>
<pb n="KR4d0323_WYG_028-23a"/>
<hi>江北自吳大帝取對岸夏口之名以名之而江北之名始晦司馬相如傳宣其使指馮奉世者奉使有指</hi>式<lb/>
遄其歸<hi>詩式遄其歸吉甫作頌穆如清風</hi>不逺伊邇<hi>詩中心有違不逺伊邇注見前</hi>某<lb/>
負二宜去有七不堪<hi>竝見前</hi>詠南朝之數諸何恍非其舊<lb/>
<hi>山谷詩西漢功名相國多南朝人物數諸何南史何尚之傳廬江灊人子孫弟姪附傳者八人代月湖故云</hi>
歌西賊之聞一范願疾其驅<hi>名臣傳范文正公與韓魏公協謀收復靈夏横山之</hi>
<hi>地邊上謡曰軍中有一韓西賊聞之心骨寒軍中有一范西賊聞之驚破膽互見前</hi>
　　代回汪吉州<hi>檝○吉州春秋屬吳戰國入楚秦屬九江長沙郡漢屬豫章郡及長沙國</hi>
　　<hi>東漢置廬陵郡晉以廬陵郡𨽻揚州又割𨽻江州吳置安成郡隋改安福縣唐為吉州宋因之州有</hi>
<pb n="KR4d0323_WYG_028-23b"/>
　　<hi>吉水相傳水紋成吉字故名</hi>
詳刑訓夏莫輸贊貳之功<hi>後漢書劉愷傳以輕從重懼及善人非先王詳刑之意也</hi>
<hi>注書曰有邦有土告爾詳刑鄭𤣥注詳審察之也晉元帝紀布帳練帷詳刑簡化唐龍朔中改廷尉正為詳刑</hi>
<hi>大夫書序吕命訓夏贖刑</hi>事典司冬忽被攝承之命<hi>周禮六曰事典以富邦國以任</hi>
<hi>百官以生萬民左傳攝官承乏</hi>誤恩有靦餘芘焉依恭惟某官洊著民<lb/>
庸還分藩閫起家二千石佇看黄紙之除書<hi>揚雄傳或起家至二</hi>
<hi>千石白樂天詩紅旗破賊非吾事黄紙除書無我名又綠醅新酒嘗初熟黄紙除書到不知</hi>連檣一<lb/>
萬艘豈戀紅粧之執樂<hi>東坡送江公著知吉州詩奉親官舍當有擇得郡江南差可喜</hi>
<pb n="KR4d0323_WYG_028-24a"/>
<hi>白粲連檣一萬艘紅粧執樂三千指簿書期㑹有餘閒亦念人生行樂耳</hi>行且召矣願少須<lb/>
之某久覺龍鍾難司鳩僝已屢貢挂冠之請兆足以行<lb/>
雖逺勤削櫝之褒榮適為愧<hi>竝見前</hi>
　　代回胡峽州<hi>坦○峽州已見</hi>
紀白雲之司已慚弗績<hi>杜氏通典黄帝受命有雲瑞故以雲紀事秋官為白雲嚴維詩</hi>
<hi>蘇耽佐郡時近出白雲司詳見前</hi>分蒼玉之佩更愧罔功<hi>禮記大夫佩水蒼玉而純</hi>
<hi>組綬齊職儀尚書絳幘朝服佩水蒼玉執笏負荷詳見前</hi>良馬五之<hi>詩孑孑干旟在浚之都素絲組</hi>
<hi>之良馬五之傳驂馬五轡</hi>烹魚雙只恭惟某官賦資凝逺<hi>新唐書宋璟傳風度</hi>
<pb n="KR4d0323_WYG_028-24b"/>
<hi>凝逺人莫測其量</hi>布政疏明居然一麾之臨邈在三峽之逺<hi>水經</hi>
<hi>注三峽謂廣溪峽巫峽西陵峽</hi>詰曲羊腸之路王尊願為忠臣<hi>魏武帝苦寒行</hi>
<hi>羊腸坂詰屈車輪為之摧王智深宋紀氐人楊難當居在仇池山高二十里羊腸盤道三十六迴陳後山詩蹲</hi>
<hi>滑踏青穿馬耳轉危緣險出羊腸餘見前</hi>崔嵬虎牙之山吳漢隠若敵國<hi>虎牙</hi>
<hi>山在夷陵東南三十五里大江北岸與荆門山相對如虎牙荆南圖副曰宜都夷陵縣東六十里南岸有荆門</hi>
<hi>山北有虎牙二山相對虎牙有石壁其文黄赤又似虎牙形荆州記虎牙二山臨江楚之西塞昔公孫述遣將</hi>
<hi>依二山作浮橋拒漢師下有虎牙灘又名武牙歐陽永叔詩醉裏人歸青草渡夢中船下虎牙灘王龜齡詩南</hi>
<hi>標銅柱北虎牙天險城邊古西寨呉漢傳建武十一年漢率征南大將軍岑彭等伐公孫述及彭破荆門長驅</hi>
<pb n="KR4d0323_WYG_028-25a"/>
<hi>入江關漢留夷陵裝露橈船卒平述諸將見戰陳不利多惶懼失常漢意氣自若帝時遣人觀大司馬何為還</hi>
<hi>言方修戰具乃歎曰吳公差強人意隠若一敵國矣</hi>願望此府<hi>北史王昕字景元太尉汝南王恱辟</hi>
<hi>為騎兵參軍左右言其誕慢恱曰府望惟在此賢不可責也舊唐書皇甫公義檢校沛王府長史引韋思謙為</hi>
<hi>同府倉曹謂思謙曰公豈此池中之物屈公為數旬客以望此府耳東坡詩留君望此府助我憐其衰</hi>無<lb/>
媿昔人某司臬無庸共工尤忝<hi>竝見前</hi>讀西陵至喜之記<lb/>
恍若夢游<hi>元和志峽州郡城陸抗所築呉改西陵以為重鎮歐陽永叔至喜亭記云岷江之來合蜀</hi>
<hi>衆水出三峽為荆江傾折回直悍怒鬬激束之為湍觸之為旋順流之舟頃刻數百里不及顧視一失毫釐與</hi>
<hi>崖石遇則糜潰漂沒不見踪跡故凡蜀之可以充内府供京師而移用乎諸州者皆陸出而其羨餘不急之物</hi>
<pb n="KR4d0323_WYG_028-25b"/>
<hi>乃下於江若弃之然夷陵為州當峽口江出峽始漫為平流故舟人至此者必灑酒再拜相賀以為更生尚書</hi>
<hi>虞部郎官朱公再治是州之三月作至喜亭於江津以為舟者之停留也且誌夫天下之大險至此而平夷</hi>
感北山勒移之文凄其歸晩<hi>詩凄其以風注凄寒風也杜詩白首颯凄其餘見前</hi>
　　代回趙栁州<hi>師懿○栁州秦屬桂林郡漢為鬱林郡潭中縣地梁置龍川隋以馬平縣</hi>
　　<hi>置象州屬始安郡唐置南昆州又改為栁州以當栁宿之下又置崖山縣又置洛封洛容縣改龍城</hi>
　　<hi>郡復為栁州更洛封曰洛曹宋仍為栁州以洛曹𨽻宜州改龍城為栁城省象縣入洛容羈縻思順</hi>
　　<hi>歸化二州</hi>
老夫髦矣躐分五雉之工<hi>左傳老夫髦矣無能為也餘見前</hi>公子何如<lb/>
<pb n="KR4d0323_WYG_028-26a"/>
逺致雙魚之素感藏甚厚報答莫宜恭惟某官千里名<lb/>
駒<hi>劉徳傳武帝謂之千里駒師古曰言駿馬可致千里年齒幼少故謂之駒詳見前</hi>九苞威鳳<lb/>
<hi>論摘衰聖曰鳳有六像九苞漢書地節二年鳳集魯詔曰威鳳為寳唐太宗鳳賦有一威鳳憩翮朝陽詳見前</hi>
榮分符竹行吟種栁之詩<hi>栁詩栁州栁刺史種栁栁江邊詳見前</hi>少候戍<lb/>
瓜即布甘棠之化有華下問逺及陳人某骯髒雲司<hi>張祐</hi>
<hi>寄刑部鄭侍郎詩寄掩白雲司蜀都高卧時</hi>超騰水部<hi>見前</hi>曳鄭崇之履小立<lb/>
斯須<hi>杜詩且為王孫立斯須東坡詩長當從此別且復立斯須</hi>挂𢎞景之冠止慙遲<lb/>
暮<hi>見前</hi>
<pb n="KR4d0323_WYG_028-26b"/>
　　代回孟嚴州<hi>導○嚴州秦為鄣㑹稽兩郡之境漢以𨽻吳都及丹陽郡建安十三年分</hi>
　　<hi>丹陽郡之歙縣立始新新定等縣置新都郡晉改郡曰新安而縣改新定曰遂安隋割杭之桐廬立</hi>
　　<hi>遂安縣置睦州大業中改睦州為遂安郡唐復為睦州而析桐廬為嚴州乾元復為睦州宋政和間</hi>
　　<hi>陞為建徳軍節度方臘平改軍曰遂安軍州曰嚴州咸淳元年以潛邸陞為建徳府</hi>
分竹近畿及瓜代戍舉頭見日治行易於上聞<hi>晉書明帝紀舉</hi>
<hi>目見日不見長安韓詩舉頭看白日魏相傳朝廷已深知弱翁治行</hi>運斤成風徳澤亟其<lb/>
下究<hi>莊子匠石運斤成風</hi>恭惟某官抱負甚偉<hi>韓文抱負其業東歸于家</hi>敭歴<lb/>
罙詳恪守三尺法之平以長王國<hi>杜周傳不循三尺法注以三尺竹簡書法</hi>
<pb n="KR4d0323_WYG_028-27a"/>
<hi>律也尚書太史司寇蘇公式敬爾由獄以長我王國</hi>忽請二千石之禄而課民庸<lb/>
維今嚴陵<hi>嚴陵山在桐廬縣西即富春縣晉避鄭太后諱改富陽按嚴光傳耕于富春山圖經不載</hi>
<hi>此山但云今名嚴陵山者是其所耕處却載嚴光富陽人耕于富春山沈約宋書吳時分富春之地置桐廬縣</hi>
<hi>則嚴陵即所耕富春山無疑矣</hi>視古馮翊<hi>見/前</hi>范文正之風流未冺<hi>范文正公</hi>
<hi>以論廢郭后出知睦州有詩云瀟灑桐廬郡烏龍山靄中使君無一事心共白雲空</hi>趙清獻之規<lb/>
範具存<hi>趙清獻公嘉祐中為殿院求郡得睦州州歳為杭州市羊公移文却之又民有茶稅而無茶地</hi>
<hi>奏蠲之民懐其徳</hi>舉而措之<hi>繫辭舉而措之天下之民謂之事業</hi>斯亦竒矣某縻<lb/>
於聽履<hi>杜詩聽履上星辰</hi>闕若盍簪<hi>易由豫大有得勿疑朋盍簪</hi>去騎之逐<lb/>
<pb n="KR4d0323_WYG_028-27b"/>
雙旌賀成已後<hi>韓詩旦夕公歸伸拜謝免勞去騎逐雙旌</hi>烹魚而有尺素先<lb/>
施甚慚<hi>施去聲</hi>
　　代回李崇慶<hi>
                        <graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>○崇慶府即今成都府崇慶州在府南二百二十里漢為蜀郡之江原</hi>
　　<hi>縣地晉因之李雄據蜀置漢原郡晉穆帝改晉原縣屬益州南齊改晉康郡西魏省郡入犍為郡隋</hi>
　　<hi>置晉原縣屬益州唐置蜀州天寳初改唐安郡乾元初復為蜀州宋以高宗潛邸陞崇慶軍節度紹</hi>
　　<hi>興陞府</hi>
優詔起家分符子郡蜀更多故有愁恨歎息之民公勉<lb/>
一行真賢明慈惠之帥雙旌戾止五袴驩然<hi>竝見前</hi>恭惟<lb/>
<pb n="KR4d0323_WYG_028-28a"/>
某官徳履直方器資凝逺夕長蛇朝猛虎去而違之<hi>蜀道</hi>
<hi>難所守或匪親化為狼與豺朝避猛虎夕避長蛇</hi>乗赤豹從文貍潔其清矣<hi>屈原</hi>
<hi>九歌乗赤豹兮從文貍辛夷車兮結桂旗法言楚兩龔之潔其清矣乎</hi>未走三節<hi>禮記凡君召以</hi>
<hi>三節二節以走一節以趨</hi>聊把一麾導玻璃萬頃之江委諸汶井<hi>尚書</hi>
<hi>岷山導江玻瓈江在蟇頤山下即岷江也源出岷山瑩若玻瓈因名一名蟇頤津即唐田令使沉孟昭圖處陸</hi>
<hi>務觀詩玻瓈江上栁如絲又岷江俗名汶江經茂州城下西南至威州又過汶川轉而東南至灌縣過金馬口</hi>
<hi>至新津縣與皁江水合雪花井在茂州治西脈通汶江泉水湧濆如雪花因名</hi>駐峨眉半輪之<lb/>
月照此唐安<hi>李詩峨眉山下半輪秋崇慶府唐天寳初改唐安郡詳見題下</hi>田里得以<lb/>
<pb n="KR4d0323_WYG_028-28b"/>
底寧公卿選諸所表<hi>見前</hi>某游從已舊俯仰成陳<hi>王逸少蘭亭修</hi>
<hi>禊序向之所欣俛仰之間以為陳迹猶不能不以之興懐</hi>斂大惠於一州徒得君重<lb/>
賜細書於方國無以公歸<hi>竝見前</hi>
　　代回洪臨安<hi>伋○臨安秦屬㑹稽郡漢因之東漢分浙西為吳郡陳立錢唐郡隋平陳</hi>
　　<hi>置杭州唐改餘杭郡宋改為寧海軍分浙東西兩路陞為帥府南渡建都陞杭州為臨安府</hi>
敬爾由獄慙貳職之亡庸<hi>尚書式敬爾由獄以長我王國</hi>咨汝共工遽<lb/>
叨恩而率屬<hi>尚書咨垂汝共工</hi>高情下問外靦内慙恭惟某官<lb/>
徳履粹明政聲充實傳家萬卷洞先秦古史之書出守<lb/>
<pb n="KR4d0323_WYG_028-29a"/>
一麾續兩漢循吏之傳排閬風而直上<hi>離騷經登閬風而緤馬葛仙公</hi>
<hi>傳曰崑崙山一曰𤣥圃臺一曰積石瑶房一曰閬風臺一曰華蓋一曰天柱皆仙人所居淮南子崑崙山去地</hi>
<hi>萬一千里上有層城九重或上倍之是謂閬風或下倍之是為縣圃十州記崑崙山有三角一角正北名閬風</hi>
<hi>嶺一角正西名𤣥圃臺一角正東名崑崙宫王母居焉列仙傳西王母所居崑崙之圃閬風之苑有五城三十</hi>
<hi>里樓十二左帶瑶池右環翠水楊炯賦崑閬西北之天門也李徳裕賦崑閬天岑峻極秋明</hi>厯吉日<lb/>
兮將行<hi>離騷經靈氛既告余以吉占兮厯吉日乎吾將行厯徧厯而選之也</hi>猶貽雙魚之<lb/>
緘見華五雉之正某強顔曳履有味投簪<hi>竝見前</hi>輪人為<lb/>
輪愧罔功於鳩僝<hi>考工記輪人為輪斬三材必以其時三材既具巧者和之</hi>相門有<lb/>
<pb n="KR4d0323_WYG_028-29b"/>
相願崇徳而象賢<hi>孟嘗君傳將門必有將相門必有相尚書惟稽古崇徳象賢</hi>
　　代回眺南康<hi>自談</hi>
參華陳臬玩歳亡庸<hi>尚書汝陳時臬事臬倪結切法也左傳翫歳而愒日</hi>率屬共<lb/>
工自天有命<hi>詩有命自天命此文王</hi>遂勤五馬特枉雙魚恭惟某<lb/>
官當世淳儒<hi>賈山傳涉獵書記不能為醇儒敘傳抑抑仲舒為世純儒鄭𤣥傳經傳洽熟稱為醇</hi>
<hi>儒新唐書賈杜令狐傳贊耽佑楚皆淳儒大衣高冠雍容廟堂道古今處成務可也</hi>為時循吏得<lb/>
州如斗少低刺史之天<hi>趙嘏詩尋花偶坐將軍樹飲水方重刺史天東坡詩一見刺史</hi>
<hi>天</hi>遵渚有星佇應郎官之宿<hi>詩鴻飛遵渚明帝紀郎官上應列宿</hi>交章已<lb/>
<pb n="KR4d0323_WYG_028-30a"/>
久趣覲不遐某自覺龍鍾寧堪鳩僝司納言之喉舌深<lb/>
愧濫巾借餘論於齒牙早期納履<hi>竝見前</hi>
　　代回興國楊知軍<hi>迪○興國軍即今武昌府興國州詳見前</hi>
抗章引外得請專城<hi>見前</hi>六館諸生方有範模之地<hi>韓文太學</hi>
<hi>六館之士法言師者人之模範也</hi>長江千里可無保障之人伏惟某官<lb/>
能賦摩空<hi>李賀詩殿前作賦聲摩空</hi>明經飭吏<hi>循吏傳序以經術潤飾吏事</hi>頃者<lb/>
一同之政藹然三異之稱<hi>竝見前</hi>鴻羽來儀<hi>易鴻漸于陸其羽可用為</hi>
<hi>儀吉尚書鳳凰來儀</hi>鵷行増重<hi>孟郊詩鴛行參綺陌</hi>四方之供簿正兆豈足<lb/>
<pb n="KR4d0323_WYG_028-30b"/>
行九里之潤京師賢然後用闔閭故壘<hi>春秋定公四年呉入郢史記吳</hi>
<hi>王闔閭伐楚五戰楚五敗昭王亡出吳兵遂入郢武昌劉宋兼置郢州闔閭山在興國州南九十里世傳伍子</hi>
<hi>胥屯兵於此今有闔閭城</hi>彭蠡上游<hi>彭蠡即鄱陽湖在饒州項籍傳必居上游注居水之上流也</hi>
累年無露積之藏<hi>積子智切聚也儲蓄也左傳居則有一日之積杜注芻米菜薪漢書食貨</hi>
<hi>志太倉之粟陳陳相因充溢露積於外腐敗不可食</hi>數處有風寒之護<hi>干寳晉紀蜀使紀陟</hi>
<hi>如魏晉文王問吳之戍備幾何陟對曰疆界雖逺而險要必爭之地不過數四猶人雖有八尺之軀靡不受害</hi>
<hi>其護風寒亦數處耳宋曾極詩兵戈歳歳涉江干將帥誅求盍少寛未得三軍如挾纊慿誰數處護風寒詳見</hi>
<hi>前</hi>上為民計中遣公來能安田里之歎愁必記御屏之<lb/>
<pb n="KR4d0323_WYG_028-31a"/>
姓字某濫兹作牧政爾為僚<hi>竝見前</hi>屬州得陽公之賢亦<lb/>
云幸矣<hi>韓文道之守陽公賢也道於湖南為屬州湖南楊公又賢也</hi>便道因滕閣而<lb/>
至為我賦之<hi>韓文以言事斥守掲陽便道取㨗以至海上又不得過南昌而觀所謂滕王閣者太</hi>
<hi>原王公觀察江南西道與監軍使燕於此閣文武賔士皆與在席合辭言曰此屋不修且壊公應曰諾工既訖</hi>
<hi>以書命愈曰子其為我記之愈既以未得造觀為歎竊喜載名其上乃不辭而承公命其江山之好登望之樂</hi>
<hi>雖老矣如獲從公游尚能為公賦之</hi>
　　代回陳安慶<hi>貴謙○安慶已見</hi>
望郎引外不孤銅虎之分<hi>元微之行韋審規父漸制嘉乃令子為吾望郎李義山詩</hi>
<pb n="KR4d0323_WYG_028-31b"/>
<hi>望郎臨古郡東坡詩東州得望郎</hi>倦客得還只動蓴鱸之想<hi>見前</hi>未遑<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>
記<hi>揚雄傳因江潭而<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>記/兮注<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>往也記書記也</hi>遽辱鳴謙恭惟某官奥學淵<lb/>
回<hi>陸機漢高祖功臣贊大略淵回元功響效</hi>清標山峙氣沮金石豈徒黄絹<lb/>
之好辭<hi>韓文正聲諧韶濩勁氣沮金石餘見前</hi>世掌絲綸宜得青氊之舊<lb/>
物<hi>杜詩欲知世掌絲綸美池上于今有鳳毛餘見前</hi>亦既累年於東觀<hi>洛陽宫殿名南</hi>
<hi>宫有東觀漢氏圖籍所在和帝紀永元十三年帝幸東觀覽書林閱篇籍博選藝術之士以充其官注陸機洛</hi>
<hi>陽記東觀在南宫高闕十二間介于承鳳觀</hi>非惟百日於南宫<hi>唐職林舊說禮部郎中掌</hi>
<hi>省中文翰謂之南宫舍人春明朝退錄云百日内須知制誥故王元之與宋給事中詩須知百日掌絲綸</hi>乃<lb/>
<pb n="KR4d0323_WYG_028-32a"/>
懐棠棣之碑<hi>唐賈敦頤為洛州刺史百姓共立碑及弟敦實為長史復刻石頌美於兄碑之側時</hi>
<hi>人號為棠棣碑</hi>徑賦桐鄉之政<hi>朱邑傳少時為桐鄉嗇夫廉平不苛所部吏民愛敬焉病且死</hi>
<hi>囑其子曰我故為桐鄉吏其民愛我必葬我桐鄉後世子孫奉嘗我不如桐鄉民王介甫封舒國公詩桐鄉山</hi>
<hi>逺復川長紫翠連城碧滿隍今日桐鄉誰愛我當時我自愛桐鄉詩賦政于外四方爰發</hi>朱光嘗為<lb/>
皖守非此地耶<hi>皖山在懐寧西十里皖伯始封之地三國時曹操遣朱元光屯皖大開稻田吳</hi>
<hi>吕蒙上言皖地肥美若一收熟彼衆必増宜早除之乃征皖破之今吳塘陂即朱元光所開也</hi>汲黯不<lb/>
薄淮陽今召君矣某久荒三逕又長十連<hi>竝見前</hi>望吳㑹<lb/>
於雲間恨無飛羽<hi>王勃滕王閣詩序望長安於日下指吳㑹於雲間</hi>借潁川之<lb/>
<pb n="KR4d0323_WYG_028-32b"/>
河潤但切馳心<hi>見前</hi>
　　代回羅建昌<hi>勲○建昌已見</hi>
陳情便養<hi>養去聲</hi>疏寵改麾顯升二千石之真龍光有渥<lb/>
<hi>詩為龍為光</hi>榮遂九十親之侍燕喜尤多<hi>詩魯侯燕喜令妻夀母</hi>恭惟<lb/>
某官左學英游<hi>杜氏通典殷制太學為右學小學為左學又曰瞽宗枚乗傳乗久為大國上賔</hi>
<hi>與英俊竝游得其所好</hi>西樞貴介<hi>宋熙寧三年詔國家以西樞内輔翊贊本兵任為重矣左傳王</hi>
<hi>子圍寡君之貴介弟也</hi>抱持醇固言行擇乎中庸敭厯詳深名實<lb/>
孚於上下輒從李寺<hi>項氏曰管子書大理皆作李古人理與李通</hi>出綰竹符<lb/>
<pb n="KR4d0323_WYG_028-33a"/>
建牙密邇於故鄉畜眼雄誇於新尹<hi>杜詩酒酣誇新尹畜眼未見有</hi>報<lb/>
政紅泉之澗<hi>紅泉澗在撫州詳見前</hi>徙藩白石之汀<hi>曽子固送南城尉羅君詩</hi>
<hi>麻姑之路摩青天蒼苔白石松風寒</hi>側聞旴江<hi>列子吾側聞之試以告女旴江詳見前</hi>舊𨽻<lb/>
撫境<hi>建昌漢為豫章郡之南城縣地孫呉分豫章東部置臨川郡治南城隋罷郡置撫州治臨川縣而南</hi>
<hi>城屬焉</hi>不離梓里<hi>勲撫州崇仁人端明/殿學士羅㸃之弟</hi>洊奉板輿<hi>潘岳閒居賦太</hi>
<hi>夫人乃御板輿升輕軒</hi>豈惟有刺史之榮<hi>韓文有刺史之榮而無其難為者</hi>蓋亦<lb/>
全天下之樂苐虞選表<hi>循吏傳序選諸所表詳見前</hi>却合處中<hi>漢書車千</hi>
<hi>秋傳贊當軸處中</hi>某幸甚為寮愛焉莫助問專城之五馬方欲<lb/>
<pb n="KR4d0323_WYG_028-33b"/>
修書<hi>陳後山詩似聽兒童迎五馬稍修書札問專城</hi>得尺素於雙魚惟深抱愧<lb/>
<hi>見前</hi>
　　代回林安慶<hi>仲虎○安慶已見</hi>
簪筆何功蒙誤恩之起廢函牋甚寵辱妙語之嘘枯藏<lb/>
弆為榮不知所謝<hi>竝見前</hi>恭惟某官心期到古<hi>世說向𤣥季栁立身</hi>
<hi>方雅與袁太尉淑徐司空湛之顔揚州峻友善後揚州貴勢當朝𤣥季猶以素情自處范伯玉璩戒之曰名位</hi>
<hi>不同禮有異數卿何得作曩時意邪𤣥季曰我與士遜心期久矣豈可以一旦勢利處之任彦昇詩中道遇心</hi>
<hi>期王荆公詩心期自與衆人殊山谷詩心期誠不淺又少日心期轉謬悠又心期曉月秋霜互見前後</hi>膽<lb/>
<pb n="KR4d0323_WYG_028-34a"/>
略過人一從右學以䇿名<hi>見上條</hi>三綰左符而出守竊窺<lb/>
近奏具見逺圖應憐老驥之服輿根塵猶在<hi>晉拂舞歌老驥伏櫪</hi>
<hi>志在千里耳眼鼻舌身意為六根色聲香味觸法為六塵東坡詩聰明不在根塵裏又固知根塵在未免病藥</hi>
<hi>俱</hi>故因飛鴻之送目書問先之<hi>嵇康詩目送歸鴻手揮五絃俯仰自得遊心太</hi>
<hi>𤣥</hi>某髪白奚為腰黄弗稱見此古罍洗當韞櫝以儲藏<lb/>
<hi>山谷詩碌碌盆盎中見此古罍洗</hi>報之英瓊瑶媿探囊之羞澀<hi>莊子探囊發匱</hi>
<hi>杜詩囊空恐羞澀留得一錢看餘見前</hi>
　　代回常台州<hi>建○台州春秋屬越秦屬閩中漢屬東甌國後為冶縣吳分冶縣為東南</hi>
<pb n="KR4d0323_WYG_028-34b"/>
　　<hi>二郡都尉東部臨海南部建安後以㑹稽東郡為臨海郡梁改為赤城郡隋屬永嘉郡唐改為台州</hi>
　　<hi>宋因之真詰天台山上應台星故曰天台州以此名</hi>
斜日投閒冒誤恩而入侍朶雲借潤儷好語以相先有<lb/>
味其言莫知所謝<hi>竝見前</hi>恭惟某官早飛雋軌寖踐夷塗<lb/>
忽持江海之一麾出領湖山之千里<hi>韓文令修於户庭數日之間而人自</hi>
<hi>得於湖山千里之外</hi>丹丘安堵<hi>孫興公天台山賦仍羽人於丹丘尋不死之福庭漢高帝紀吏民皆</hi>
<hi>安堵如故注言不遷動也堵音覩桓温傳居人皆安堵復業</hi>畫㦸凝香行有詔追即<lb/>
歸禁近某髪既種種<hi>見前</hi>心已休休<hi>莊子聖人休休焉則平易矣平易則恬淡</hi>
<pb n="KR4d0323_WYG_028-35a"/>
<hi>矣新唐書司空圖傳名亭曰休休作文以見志曰休美也既休而美具故量才一宜休揣分二宜休耄而瞶三</hi>
<hi>宜休</hi>咫尺不違顔雖少光於末路<hi>見前</hi>八十猶行脚祗見笑<lb/>
於大方<hi>莊子吾長見笑於大方之家</hi>
　　代回陳撫州<hi>蕃孫○撫州已見</hi>
別畫㦸之凝香倐焉兩月<hi>見前</hi>讀烏絲之妙語燦若五雲<lb/>
<hi>國史補宋亳間紙有織成界道謂之烏絲欄東坡與錢至仲尺牘烏絲當用寫道經一篇惡詩不足錄也山谷</hi>
<hi>詩正圍紅袖寫烏絲詳別見</hi>未能先施良多不敏<hi>左傳敢告不敏又謝不敏焉</hi>恭<lb/>
惟某官粹資玉立<hi>桓温表抗節玉立白氏長慶集玉立不倚金和有聲崔嘏行裴諗制風儀</hi>
<pb n="KR4d0323_WYG_028-35b"/>
<hi>玉立器宇川停杜詩趙公玉立高歌起</hi>厚徳春温來臨父母之邦居多豈<lb/>
弟之政<hi>詩既見君子孔燕豈弟注豈樂弟易也逺方之君既朝見君子為君子所接遇故皆甚安而情</hi>
<hi>又喜樂以怡易也</hi>民胥慶矣皆願受一廛而為氓我儀圖之又<lb/>
私喜同年之有後<hi>東坡答劉沔都漕書文章如金玉珠貝未易鄙棄見足下詞學如此又喜</hi>
<hi>吾同年兄龍圖公之有後也</hi>比因造朝之役過垂下榻之情<hi>趙彦衞雲麓漫</hi>
<hi>抄云後漢書徐穉傳陳蕃為豫章太守請為功曹蕃在郡不接賔客惟穉來特設一榻去則縣之及陳蕃傳不</hi>
<hi>書此事却云蕃為樂安太守郡人周璆高潔之士前後郡守招命莫肯至惟蕃能致焉特為置一榻去則收之</hi>
<hi>蓋陳蕃能尊禮賢士在豫章則下徐穉之榻在樂安則下周璆之榻范史不能發明之耳</hi>曾謝幅之<lb/>
<pb n="KR4d0323_WYG_028-36a"/>
未遑已慶牋之先及某去天雖近來日無多騎馬聽雞<lb/>
聊續邯鄲之夢<hi>宋彭乗墨客揮犀云歐陽公在政府將引去先一詩寄潁隂隠士常秩云笑殺</hi>
<hi>汝隂常處士十年騎馬聽朝雞及公致仕還潁有詩贈秩曰賴有東隣常處士披蓑戴笠伴春鋤後秩以王介</hi>
<hi>甫薦判國子監有無名子改前詩云昔日潁隂常處士却來馬上聽朝雞枕中記開元中有吕翁經邯鄲有盧</hi>
<hi>生同邸主人方蒸黄粱盧具言處世困厄翁取囊中枕以授之曰枕此當榮適如願盧適枕未幾登第出入將</hi>
<hi>相五十年榮盛無比忽寤吕翁在㫄黄粱尚未熟唐詩馬上續殘夢山谷詩生涯谷口耕世事邯鄲夢</hi>踞<lb/>
龜食蛤終尋汗漫之期<hi>淮南子盧敖游于大海至蒙谷之上見一士巻龜殻而食蛤蜊</hi>
<hi>敖曰夫子可與敖為友矣士笑曰我方南游乎罔䍚之野北息乎沈黙之鄉西窮冥冥之里東貫鴻濛之光吾</hi>
<pb n="KR4d0323_WYG_028-36b"/>
<hi>與子汗漫游于九垓之上乃舉臂聳身入雲中</hi>儻未疾驅尚容嗣見<lb/>
　　代回孫衢州<hi>洵○衢州已見</hi>
鄉里有賢者久矣傾心出入相避然失於交臂<hi>韓文解手背面</hi>
<hi>遂十一年君出我入如相避然莊子吾終身與汝交一臂而失之可不哀與</hi>鼎來手筆益重<lb/>
背芒<hi>鼎益卦名</hi>恭惟某官抱負不凡<hi>韓文抱負其業東歸于家</hi>踐揚兹久<lb/>
甫安朝蹟豈少民庸屬錢楮之重輕<hi>竝見前</hi>生閭閻之愁<lb/>
歎衢故太末也今實輔藩<hi>衢州秦屬㑹稽為太末縣昌黎徐偃王廟碑衢州故㑹稽</hi>
<hi>太末也</hi>君薄淮陽耶即歸禁闥<hi>見/前</hi>日扁舟之東上<hi>王昌齡詩武陵</hi>
<pb n="KR4d0323_WYG_028-37a"/>
<hi>谿口住扁舟高駢詩江海一扁舟歐詩散髪棹扁舟</hi>時千騎之西來所至賈胡<hi>馬援</hi>
<hi>傳伏波類西域賈胡到一處輒止注言似商胡所至之處輒停留此借用</hi>以俟明府<hi>孫寳傳明府素</hi>
<hi>著威名</hi>或恐銅駝陌上㑹相見故徑下嚴陵之灘<hi>晉懐帝紀步出</hi>
<hi>西掖門至銅駝街載記咸寧二年石季龍使牙將張彌徙洛陽銅駝于鄴索靖傳靖有先識逺量知天下將亂</hi>
<hi>指洛陽宫門銅駝歎曰㑹見汝在荆棘中耳陳書徐陵傳盧龍之徑于彼新開銅駝之街於我長閉陸機洛陽</hi>
<hi>記洛陽有銅駝街漢鑄銅駝二枚在宫南四㑹道相對俚語云金馬門外聚羣賢銅駝陌上集少年顔師古曰</hi>
<hi>亦云銅駝街在洛陽西京無也華延雋洛陽記兩銅駝在宫之南街東西相向高九尺洛陽謂之銅駝陌劉夢</hi>
<hi>得詩籍通金馬門身在銅駝陌栁子厚詩玉漏天門靜銅駝御路荒東坡詩銅駝陌上㑹相見握手一笑三千</hi>
<pb n="KR4d0323_WYG_028-37b"/>
<hi>年嚴陵瀨即七里灘在桐廬縣西即子陵垂釣處諺云有風七里無風七十里謝靈運詩目睹嚴子瀨想屬任</hi>
<hi>公釣</hi>豈料金鯽池邊不見君遂直過定山之路<hi>金鯽池在杭州西北</hi>
<hi>九里山澗水清有金銀魚東坡志林云舊讀杜子美六和寺詩云松橋待金鯽竟日獨遲留初不喻此語及倅</hi>
<hi>錢塘乃知寺後池中有此魚如金色昨日復游池上投餅餌久之乃略出不食復入不可復見自子美作詩至</hi>
<hi>今四百餘年已有遲留之語則此魚自珍貴蓋久矣茍非難進易退而不妄食安得如此夀耶定山在杭州西</hi>
<hi>南四十里突出浙江中數百丈潮至此輒抑聲過此則雷吼霆怒東坡往富陽李節推先行留風水洞見待詩</hi>
<hi>春山磔磔鳴春禽此間不可無我吟路長漫漫傍江浦此間不可無君語金鯽池邊不見君追君直過定山村</hi>
<hi>路人皆言君未逺騎馬少年清且婉風巖水穴舊聞名只隔山溪夜不見溪橋曉溜浮梅萼知馬繫馬巖花落</hi>
<pb n="KR4d0323_WYG_028-38a"/>
<hi>出城三日尚逶遲妻孥怪罵歸何時世上小兒誇疾走如君相待今安有</hi>荷長鬚之垂問<hi>韓詩</hi>
<hi>一奴長鬚不裏頭又更遣長鬚致雙鯉</hi>搔短髪以懐慚<hi>詩搔首踟躕左傳髪短而心甚長杜</hi>
<hi>詩羞將短髮還吹帽又白頭搔更短渾欲不勝簪</hi>某不安田廬<hi>東坡詩居貧豈無食不自安田</hi>
<hi>畝</hi>又趣殿陛以年亦當廢矣難借吹嘘<hi>晉孝武帝紀時張貴人有寵年</hi>
<hi>幾三十帝戲之曰汝以年當廢矣</hi>曷月予還歸哉恐勤將送<hi>詩懐哉懐哉曷月予</hi>
<hi>還歸哉</hi>
　　代回魏太守<hi>欽緒</hi>
別去仞牆倐焉兩月有來尺素爛若五雲<hi>見前</hi>既媿先施<lb/>
<pb n="KR4d0323_WYG_028-38b"/>
又慙厚報恭惟某官棲遲盛福<hi>詩衡門之下可以棲遲</hi>邂逅初心<lb/>
<hi>韓詩蕭條捐永事邂逅得初心</hi>厭簪筆於承明<hi>嚴助傳厭承明之廬</hi>久挂冠於神<lb/>
武顧恐踞鞍之矍鑠<hi>見前</hi>猶堪奮袖以低昻<hi>楊惲傳拂衣而喜奮褏低</hi>
<hi>昻注褏古袖字</hi>盍歸乎來何見之晩某不安西崦<hi>崦衣檢切山海經鳥鼠同</hi>
<hi>穴西南曰崦嵫通作弇爾雅觚竹北户西王母日下謂之四荒注疏引穆天子傳天子賔于西王母乃紀其述</hi>
<hi>于弇山名曰西王母之山是也</hi>又踏東華<hi>後漢隋俱有東華西華門梁有東西中華門</hi>惟有<lb/>
當歸已決焉於去計<hi>吳志曹公問太史慈遺書一篋發看無所道但貯當歸魏氏春秋同</hi>
<hi>異姜維得母書并當歸維曰良田百頃不在一畝但有逺志不見當歸其背義徇利如此崔豹古今注牛亨問</hi>
<pb n="KR4d0323_WYG_028-39a"/>
<hi>曰將離別相贈以芍藥者何答曰芍藥一名可離故將別以贈之亦猶相招召贈之以文無文無亦名當歸也</hi>
入為逺志徒仰止於高風<hi>世說謝太傅始有東山之志復命掾屬不獲已始就桓公</hi>
<hi>司馬時人有致桓公藥草者中有逺志公取以問謝此藥又名小草何以物有二稱謝未即答時郝隆在坐謝</hi>
<hi>因曰郝參軍多知識試復通看郝應聲曰答此甚易解處入則為逺志出則為小草謝公殊有慙色桓目謝而</hi>
<hi>笑曰郝參軍此乃不惡亦甚有㑹按本草逺志一名棘宛一名要繞葉名小草然則所謂出入者蓋指根葉而</hi>
<hi>言非漫為譏而已詩高山仰止</hi>
　　代回建昌傅侍郎<hi>伯成○建昌已見宋史傅伯成傳拜左諫議大夫抗疏十有三</hi>
　　<hi>皆軍國大義或致史彌逺意欲使有所彈劾將引以共政謝之曰吾豈傾人以為利哉疏引詔大臣</hi>
<pb n="KR4d0323_WYG_028-39b"/>
　　<hi>以公滅私左遷權吏部侍郎以集英殿修譔知建昌府</hi>
諫大夫之去國誰解引裾<hi>戴氏䑕璞云世以去朝廷為去國蓋本孔子去父母國語</hi>
<hi>然今非春秋之世適於他邦可言去國天下一家不在朝廷則在家林莫非王土何去國之有魏志辛毗傳文</hi>
<hi>帝欲徙冀州士家十萬户實河南毗諫帝不答起入内毗隨而引其裾帝遂奮衣不還良久乃出曰佐治卿持</hi>
<hi>我何太急耶杜詩牽裾驚魏帝投閣為劉歆</hi>賢刺史之還鄉真成衣錦<hi>項籍傳富</hi>
<hi>貴不歸故鄉如衣錦夜行</hi>既幸邂逅適我願矣猶恨出入如相避然<lb/>
<hi>竝見前</hi>恭惟某官性禀直方氣全剛大難進易退溫溫維<lb/>
徳之基<hi>禮記其難進而易退也粥粥若無能也詩温温恭人維徳之基</hi>遇事直前蹇蹇<lb/>
<pb n="KR4d0323_WYG_028-40a"/>
匪躬之故<hi>易王臣蹇蹇匪躬之故注執心不回志臣王室</hi>方此告嘉猷於后蓋<lb/>
將下膏澤于民無三諫之不從<hi>禮記為人臣之禮不顯諫三諫而不聽則逃之</hi>
<hi>子之事親也三諫而不聽則號泣而隨之</hi>遽一麾而出守<hi>宋史傅伯成傳拜諫議大夫抗疏十</hi>
<hi>有三皆軍國大議或致史彌逺意欲使有所彈劾將引以共政謝之曰吾豈傾人以為利哉疏乞詔大臣以公</hi>
<hi>滅私左遷權吏部侍郎以集英殿修撰知建昌府</hi>拾遺補過寧忘汲黯之忠<hi>汲黯</hi>
<hi>傳出入禁闥補過拾遺臣之願也</hi>納誨輔<hi>台/</hi>行聽商宗之命<hi>尚書朝夕納誨以輔</hi>
<hi>台徳</hi>某不安西崦又踏東華<hi>見/前</hi>戴惠文之冠身其餘幾<hi>張敞</hi>
<hi>傳以柱後惠文彈治之爾惠一作蟪蟬也冠細如蟬翅今御史冠左傳畏首畏尾身其餘幾</hi>挂神武<lb/>
<pb n="KR4d0323_WYG_028-40b"/>
之服秋以為期<hi>詩將子無怒秋以為期</hi>
　　代回吕常徳<hi>昭逺○常徳已見</hi>
歌滄浪之水猶記獨清<hi>滄浪水在龍陽縣二十里浪水與滄水合故號滄浪乃漁父濯</hi>
<hi>纓之處屈原漁父篇天下皆濁我獨清</hi>望赤城之雲忽分五朶<hi>赤城山在天台縣北</hi>
<hi>六里一名燒山其上石壁皆如霞色望之如雉堞孫綽遊天台山賦赤城霞起以建標韋陟傳自謂所書陟字</hi>
<hi>若五朶雲時人慕之號郇公五雲體</hi>恭承嘉惠<hi>見/前</hi>益仞故情<hi>東坡集仰仞至情益堅素</hi>
<hi>守</hi>恭惟某官早䇿名躔盍躋膴仕瑚璉清廟之器寧久<lb/>
在山<hi>禮記夏后氏之四璉殷之六瑚注皆黍稷器</hi>杞梓明堂之材誰將作室<lb/>
<pb n="KR4d0323_WYG_028-41a"/>
游仙夢斷公定憶秦人之桃<hi>劉商桃源詩桃花流出武陵洞夢想仙家雲樹春今</hi>
<hi>看水入洞中去却是桃源洞裏人詳見前</hi>弔古愁多我亦念靈均之蕙<hi>離騷經名</hi>
<hi>余曰靈均兮字余曰正則又雜申椒與菌桂兮豈惟紉夫蕙茝</hi>有華妙語肯寄舊交某<lb/>
蹇步蹣跚<hi>見前</hi>斜陽寂厯<hi>李詩旅情初結切秋風方寂厯歐詩樹老無花春寂厯</hi>續<lb/>
東華之夢又聽朝雞<hi>東坡詩馬上續殘夢六一居士詩笑殺汝隂常處士十年騎馬聽朝</hi>
<hi>雞詳前陳撫州條</hi>讀北山之移只慚夜鶴<hi>北山移文蕙帳空兮夜鶴怨</hi>挂冠<lb/>
有日<hi>見前</hi>望履無階<hi>莊子願望履幕下注言視不敢望面望履結而還也</hi>
　　代黄漕<hi>斚</hi>回趙婺州<hi>善下○婺州牽牛婺女之分野即漢㑹稽之烏傷縣呉分</hi>
<pb n="KR4d0323_WYG_028-41b"/>
　　<hi>㑹稽置東陽郡在金華山之陽穀水之東因名東陽梁置金華郡隋置婺州</hi>
宗邸賢勞<hi>邸典禮切說文屬國舍徐曰諸侯來朝所舍曰邸有根抵也根本所在也師古曰漢制郡</hi>
<hi>國朝宿之舍在京師者率名邸邸至也言所歸至也宣元六王傳上謂其王曰爾長留侍我矣因留國邸朝夕</hi>
<hi>侍上</hi>甸侯均佚<hi>栁詩繼酬天禄署俱尉甸侯家六一居士集賜韓琦詔方均逸豫適此外虞</hi>赫<lb/>
奕廉車之重<hi>裴子野賦赫奕翬煥隂臨鬱律</hi>焜煌郡紱之光<hi>焜户衮切說文煌也</hi>
<hi>增韻焜煌光也或作煇封禪書燠炳煇煌又公渾切服䖍曰明也煌胡光切說文煇也</hi>既合虎符<lb/>
足凝燕寢<hi>見前</hi>恭惟某官直溫而寛栗<hi>尚書直而温寛而栗</hi>明允而<lb/>
篤誠<hi>左傳昔高陽氏有才子八人齊聖廣淵明允篤誠天下之民謂之八愷</hi>早入對乎三<lb/>
<pb n="KR4d0323_WYG_028-42a"/>
雍近於大雅<hi>河間獻王傳武帝時獻王來朝獻雅樂對三雍之宫贊曰夫唯大雅卓爾不羣河間</hi>
<hi>獻王近之矣注三雍靈臺辟雍明堂也雍和也言天地君臣人民皆和也藝文志儒家河間獻王對上下三雍</hi>
<hi>宫之篇</hi>晚更條於七略博以羣書<hi>藝文志成帝時詔光禄大夫劉向校經傳諸子</hi>
<hi>詩賦向輒條其篇目撮其指意録而奏之向卒哀帝復使向子歆卒父業歆於是總羣書而奏其七略詳見前</hi>
<hi>司馬遷傳自劉向揚雄博極羣書</hi>兼左右之戚賢<hi>文帝詔右賢左戚先民後已至明之極也</hi>
<hi>師古曰以賢為上然後反親也</hi>孚上下之名實糾合同盟而肅若<hi>左傳載在</hi>
<hi>盟府太師職之桓公是以糾合諸侯而謀其不協詳見前</hi>欲分陜服而主之<hi>陜音閃說文𢎞</hi>
<hi>農陜也從<graphic n="KR0671" url="https://raw.githubusercontent.com/kanripo/KR-Gaiji/master/images/KR0671.png" mimeType="image/png"/>夾聲夾從二入與隘陜字不同陜从<graphic n="KR0671" url="https://raw.githubusercontent.com/kanripo/KR-Gaiji/master/images/KR0671.png" mimeType="image/png"/>从夾夾从二人集韻州名周召所分之地公羊傳自陜而</hi>
<pb n="KR4d0323_WYG_028-42b"/>
<hi>東者周公主之自陜而西者召公主之</hi>適咨牧於金華<hi>尚書咨十有二牧玉臺新詠序云金</hi>
<hi>星與婺女爭華故曰金華</hi>爰取材於玉葉<hi>左傳公族公室之枝葉也故天族謂之玉葉慕容超</hi>
<hi>傳天族多竒玉林皆寳</hi>高牙大纛迄隆屏翰之雄<hi>歐陽公畫錦堂記高牙大纛不</hi>
<hi>足為公榮</hi>今袴昔襦諒借京師之潤某驅馳其職<hi>詩載馳載驅</hi>飛<lb/>
輓何功<hi>漢書秦欲攻匈奴使天下飛芻輓粟起於黄陲琅邪至負海之郡轉輸河北</hi>轉數十<lb/>
萬給中都實日虞於司敗<hi>漢書高帝時漕山東之粟給中都之官不過數十萬石左</hi>
<hi>傳自拘於司敗</hi>良二千石有治理是天幸以蒙成<hi>霍去病傳軍亦有天幸薛</hi>
<hi>宣傳馮翊垂拱蒙成餘見前</hi>
<pb n="KR4d0323_WYG_028-43a"/>
　　代回趙南安<hi>師傳○南安已見</hi>
合符桂海之北<hi>選詩文軫通桂海</hi>易鎮梅關之南<hi>梅關在大庾嶺頭以分江</hi>
<hi>廣之地章穎詩西州南北護梅關永日人行石壁間</hi>以忠肅恭懿之材<hi>左傳高辛氏有才子</hi>
<hi>八人忠肅共懿宣慈惠和天下之民謂之八元</hi>慰愁恨歎息之俗<hi>循吏傳庶民所以安其田</hi>
<hi>里而忘歎息愁恨之心者政平訟理也</hi>銅魚既合<hi>隋書開皇七年制京官五品以上佩銅魚符唐</hi>
<hi>書武徳元年改銀菟符為銅魚符車服志銅魚符以起軍旅易守長畿内則左三右一畿外則左五右一左者</hi>
<hi>進内右者在外用始第一周而復始</hi>竹馬交驩恭惟某官夙派天潢<hi>漢書天文</hi>
<hi>志王梁㫄有八星絶漢曰天横横史記作潢魏王固表疏派天潢崔廓答豫章王啓禀潤天潢承輝日觀梁何</hi>
<pb n="KR4d0323_WYG_028-43b"/>
<hi>遜詩仙車駐七襄鳳駕出天潢張衡思𤣥賦乗天潢之汎汎兮</hi>早梯月窟<hi>杜詩青雲不可梯張說詩</hi>
<hi>月窟窮天逺河源入塞清宣室志太和中有周生有道術中秋夜與客㑹月色方瑩謂坐客曰我能梯雲取之</hi>
<hi>置之懐襟因取箸數百修繩而架之曰我梯此取月俄以手舉衣懐中出月寸許光色照爛寒氣入肌骨</hi>製<lb/>
尹何之錦愈出愈竒<hi>左傳子皮欲以尹何為邑子産曰子有美錦不使人學製焉詳見前</hi>
題仲舉之輿再進再勇<hi>孟郊詩再接再礪乃</hi>遂厭飛鳶之影<hi>馬援傳仰</hi>
<hi>視飛鳶跕跕墮水中</hi>嬾移祭鱷之文<hi>昌黎有祭/鱷魚文</hi>謂即入於直廬<hi>金坡</hi>
<hi>遺事太祖鼎新大壯敞金馬之直廬</hi>猶于蕃於横浦<hi>唐地理志横浦在大庾縣西史記尉佗傳</hi>
<hi>移檄告横浦陽山湟谿關索隠曰案南康記云南野大庾嶺三十里至横浦有秦時關其下謂為塞上南康記</hi>
<pb n="KR4d0323_WYG_028-44a"/>
<hi>昔漢將軍揚僕討吕喜出章郡下横浦即此</hi>陽和有脚姑行大庾之春<hi>大庾在大</hi>
<hi>庾縣西南二十里吳錄南野縣有大庾山自嶺嶠九磴二里至嶺下七里平行十里至平亭</hi>咫尺違<lb/>
顔即近長安之日某繆塵班綴例辱緘縢逢驛使一枝<lb/>
之來喜承見寄跂織女七襄之報愧不成章<hi>竝見前</hi>
　　代回洪筠州<hi>樇○筠州即今瑞州府沿革見前</hi>
解龜庸蜀<hi>謝靈運詩牽絲及元興解龜在景平杜詩解龜踰卧轍尚書庸蜀羌髳微盧彭濮人</hi>分<lb/>
虎勾吳<hi>史記吳太伯世家太伯之奔荆蠻自號勾吳索隠曰荆者楚之舊號以州而言之日荆蠻者閩</hi>
<hi>也南夷之名亦稱越此言自號勾吳吳名起於太伯明以前未有吳號地在楚越之界故稱荆蠻顔師古曰以</hi>
<pb n="KR4d0323_WYG_028-44b"/>
<hi>吳言勾者夷之發聲猶言於越耳</hi>惟筠為州號西江之道院<hi>山谷有記詳見前</hi>
與鄱接境得北道之主人<hi>耿弇傳光武指弇曰是我北道主人也詳見前</hi>民起<lb/>
來暮之歌公有衣晝之寵<hi>洪蓋鄱人</hi>恭惟某官流芳名閥騰<lb/>
茂通材鳴單父之琴全牛自解入河陽之幕凡馬皆空<lb/>
<hi>竝見前</hi>方夢翼以朝天<hi>陶侃傳夢生八翼飛而上天詳見前</hi>遽捫參而厯井<lb/>
<hi>蜀道難捫參厯井仰脅息詳見前翼參宿名</hi>惟良作牧所去見思<hi>見前</hi>乃若高<lb/>
安之城<hi>筠州宋紹興間賜名高安郡</hi>亦出錦江之水<hi>瑞州蜀江源出袁州萬載縣龍</hi>
<hi>門渡流至上高縣凌江合新昌縣滕江厯郡城而東匯於南昌之象潭而入章江世傳許真君為蜀旌陽令有</hi>
<pb n="KR4d0323_WYG_028-45a"/>
<hi>竒術晉末人皆疫癘多詣真君請救真君與器水投扵上流疾者飲之無不愈邑人以所投器水即蜀濯錦江</hi>
<hi>之水故名蜀江亦曰錦水</hi>舉頭見日知漸近之使然<hi>孟嘉傳桓温問嘉聽伎絲不如</hi>
<hi>竹竹不如肉何也嘉答曰漸近使之然一座啓笑</hi>有脚陽春計無逺之弗屆<hi>尚書</hi>
<hi>惟徳動天無逺弗屆</hi>某重游碧落<hi>杜詩碧落真/難陟詳見前</hi>轉覺黄昏<hi>淮南子日薄於</hi>
<hi>虞泉是謂黄昏淪於蒙谷是謂定昏杜詩獨留青冢向黄昏東坡詩不堪細雨濕黄昏又半掩落日先黄昏王</hi>
<hi>荆公詩嶺雲分暝與黄昏</hi>十部從事之來敢無酬於記室<hi>劉𢎞傳𢎞每有興廢</hi>
<hi>手書守相叮寧欵密所以人皆感恱爭赴之咸曰得劉公一紙書賢於十部從事後漢書百官志太尉有記室</hi>
<hi>令史主上章表報書詔晉書何曾傳人以小紙為書者勅記室勿報</hi>三公刺史之入願益<lb/>
<pb n="KR4d0323_WYG_028-45b"/>
大於相門<hi>杜氏通典後漢重刺史之任或自郡守入為三公虞延第五倫桓虞鮑昱是也孟嘗君傳</hi>
<hi>將門必有將相門必有相杜詩相門清議衆吕不韋傳見子楚說曰吾能大子之門子楚笑曰且自大君之門</hi>
<hi>而乃大吾門吕不韋曰子不知也吾門待子門而大洪蓋忠宣之裔</hi>
　　代回章象州<hi>時言○象州已見</hi>
榮紆郡組<hi>漢百官公卿表太守品第五秩二千石銀章青綬</hi>誕布詔條象郡<lb/>
自秦既入中國之籍<hi>史記南越尉佗傳秦時已并天下略定楊越置桂林南海象郡</hi>虎<lb/>
符分漢是資循吏之功雙旌鼎來五袴咸喜<hi>鼎咸卦名</hi>恭惟<lb/>
某官人門具美風調不羣惟服襲於典刑故飛騰於聲<lb/>
<pb n="KR4d0323_WYG_028-46a"/>
實屢製尹何之錦技敏奏刀載題仲舉之輿歌騰別乗<lb/>
宜森畫㦸出擁朱轓跕跕飛鳶公蔑鄙夷之意<hi>竝見前</hi>嗷<lb/>
嗷鳴鴈民有安集之期<hi>詩鴻鴈于飛哀鳴嗸嗸維此哲人謂我劬勞餘見前</hi>某例<lb/>
入㢲牋備知謙徳<hi>㢲謙卦名</hi>龔遂良二千石必能致渤海之<lb/>
安<hi>見前</hi>申公年七十餘聊復議明堂而去<hi>儒林傳申公魯人也御史大夫</hi>
<hi>臧綰請立明堂以朝諸侯不能就其事乃言師申公申公時已八十餘老至以為大中大夫舍魯邸議明堂事</hi>
<hi>病免歸</hi>
　　代衞參政回興國葉知軍<hi>興國已見</hi>
<pb n="KR4d0323_WYG_028-46b"/>
榮分漢竹<hi>杜詩幾分漢庭竹</hi>言憩召棠二千石之起家上恩甚<lb/>
寵十萬户之蒙福民望已深<hi>竝見前</hi>恭惟某官文獻名家<lb/>
典刑勝士<hi>羊祐傳賢達勝士陳後山詩江西勝士與長吟</hi>盤旋州縣既不歎於<lb/>
徒勞<hi>韓文隠者之所盤旋</hi>容與班行亦自安於平進<hi>子虚賦翺翔容與郭璞曰</hi>
<hi>言自得也河東賦周流容與師古曰容暇而安豫也與讀曰豫韓詩班行再肅穆又強顔班行内晉書庾亮傳</hi>
<hi>皆非姻族各以平進南史王騫傳謂諸子曰吾家本素族自可依流平進不須茍求蔡興宗傳吾素門平進與</hi>
<hi>主上甚疎新唐書選舉志朋比貴勢妨平進之路詳見前</hi>凄其在疚<hi>詩凄其以風注凄寒風也杜詩</hi>
<hi>白首颯凄其詩閔子小子遭家不造嬛嬛在疚注疚病也遭武王崩家道未成嬛嬛然孤特在憂病之中</hi>甫<lb/>
<pb n="KR4d0323_WYG_028-47a"/>
此御祥<hi>禮記期而小祥又期而大祥</hi>適擇牧於山城<hi>韓翃詩山城無處不飛花</hi>爰<lb/>
借材於家食<hi>易不家食吉注有大畜之實以養賢令賢者不家食乃吉也</hi>川名曰富<lb/>
<hi>興國軍隋名富川以富池湖得名汪彦章詩路入麕䴥亭子嶺江圍蒲稗富川城</hi>人實多貧荒<lb/>
政十二聚萬民正煩料理<hi>周禮以荒政十二聚萬民詳見前料力弔切增韻計也理</hi>
<hi>也王徽之傳卿在府日久比當相料理</hi>長江千里護數處庶免流離<hi>詩瑣兮尾</hi>
<hi>兮流離之子餘見前</hi>某濫守帥藩幸同寮寀察鄰國之政寧敢自<lb/>
私安刺史之民更期忠告<lb/>
　　代回薛吉州<hi>璆</hi>
<pb n="KR4d0323_WYG_028-47b"/>
杜陵老大久便白木之鑱<hi>杜詩杜陵有布衣老大意轉拙又長鑱長鑱白木柄我生</hi>
<hi>託子以為命注鑱鋤銜切吳人云犂鐵說文銳也顔之推訓俗音字鑱仕初切即銳也俗謂之地鑱又仕鑒切</hi>
<hi>便平聲</hi>漢殿論思又綴紫荷之槖<hi>見前</hi>此皆左右先為容也<lb/>
<hi>鄒陽傳以左右先為之容也注容謂雕刻加飾</hi>所恨出入如相避然<hi>韓文君出我入如相</hi>
<hi>避然</hi>恭惟某官名閥甚華厯仕皆膴<hi>詩瑣瑣姻婭則無膴仕</hi>自分郢<lb/>
城之月<hi>郢州漢江夏郡雩社縣之地魏立郢州分月言為別駕</hi>即行閩嶺之春<hi>杜氏</hi>
<hi>通典漢景帝中元二年更名郡守為太守常以春行所主縣謝承後漢書鄭𢎞為臨淮太守行春白鹿方道夾</hi>
<hi>載而行閩山在今福州亦名烏石山行春言為郡守</hi>聲實交流班聨孔邇又森畫<lb/>
<pb n="KR4d0323_WYG_028-48a"/>
㦸出訪青原<hi>青原山在廬陵縣王庭珪詩異時黄魯直曽賦青原詩今日青原山名與星斗垂</hi>
連檣一萬艘不廢撫摩之政<hi>東坡送江公著知吉州詩白粲連檣一萬艘紅粧執</hi>
<hi>樂三千指</hi>起家二千石㑹有華要之除某見謂衰遲過勤比<lb/>
數<hi>司馬遷傳刑餘之人無所比數非一世也梅福傳亡與比數韓文是比數愈于人而收之杜詩長安布衣</hi>
<hi>誰比數東坡詩君看東坡翁懶散誰比數又陋質從來誰比數</hi>雙魚中有尺素良感故<lb/>
情五馬不受二毛相期早貴<hi>竝見前</hi>
　　代回建昌黄知軍<hi>敏徳○建昌已見</hi>
迎五馬問專城甚慙不敏<hi>陳後山詩似聽兒童迎五馬稍修書札問專城左傳使夏</hi>
<pb n="KR4d0323_WYG_028-48b"/>
<hi>謝不敏又使士文伯謝不敏焉</hi>烹雙魚有尺素乃辱相先雖感高情能<lb/>
無下汗<hi>吳質書申之再三赧然汗下</hi>恭惟某官器資凝厚材具寛餘<lb/>
鼓琴一再行誰識高山之志<hi>司馬相如傳酒酣臨邛令前奏琴曰竊聞長卿好之</hi>
<hi>願以自娛相如辭謝為鼔一再行師古曰行謂曲引也吕氏春秋伯牙鼔琴鍾子期善聽之方鼔琴志在泰山</hi>
<hi>鍾子期曰善哉乎鼓琴巍巍乎如泰山詳別見</hi>作詩三百首可默咸池之音<hi>周禮</hi>
<hi>舞咸池以祭地又咸池之舞夏日至于澤中之方丘奏之樂緯黄帝樂曰咸池池音施道施於民故曰咸池莊</hi>
<hi>子黄帝張咸池之樂於洞庭之野</hi>畫㦸朱幡新户庭之號令<hi>韓文令修於户庭數</hi>
<hi>日之間</hi>紅泉碧澗添谿谷之精明<hi>紅泉碧澗在建昌詳見前</hi>不俟合符<lb/>
<pb n="KR4d0323_WYG_028-49a"/>
㑹膺召璽某崦嵫日薄<hi>淮南子日入崦嵫經於細栁入虞淵之池</hi>江海天游<lb/>
<hi>莊子心有天游注游不係也</hi>老入光明踏舊班固已戒來迎之僮僕<lb/>
<hi>東坡詩老入明光踏舊班染鬚那復唱陽關歸去來辭僮僕歡迎稚子候門</hi>輦路歸來聞好<lb/>
語又將選所表之公卿<hi>東坡詩輦路歸來聞好語共驚堯顙似高辛循吏傳公卿缺則</hi>
<hi>選諸所表以次用之</hi>儻即疾驅猶容晤語<hi>詩彼美淑姬可與晤語</hi>
　　代回傅贛州<hi>伯召○贛州已見</hi>
趣齊國之裝方圖迎候<hi>曹參傳相齊九年齊國安集蕭何薨參聞之告舍人趣治行注</hi>
<hi>治行謂修行治裝也</hi>展山谷之啓乃辱先施雖多溢辭<hi>莊子兩喜必多溢美</hi>
<pb n="KR4d0323_WYG_028-49b"/>
<hi>之言兩怒必多溢惡之言傳其常情無傳其溢言則幾乎全</hi>亦感厚意恭惟某官精<lb/>
明玉立芳潤春溫<hi>陸機文賦潄六藝之芳潤史記田完世家大絃濁以春温者君也</hi>翩<lb/>
翩者鵻一洗而空凡馬<hi>鵻朱惟切鳺鴀也詩四牡翩翩者鵻載飛載下集于包栩王事</hi>
<hi>靡盬不遑將父毛云夫不也鄭云夫不鳥之慤謹人皆愛之此是謹慤孝順之鳥也又南有嘉魚翩翩者鵻烝</hi>
<hi>然來思毛傳一宿之鳥鄭云壹宿者壹意於其所宿之水也</hi>恢恢其刃四顧而解全<lb/>
牛洊持江海之麾<hi>竝見前</hi>始駕山澤之節<hi>周禮山國用虎節澤國用龍節</hi>
夜郎為徼<hi>西南夷傳南夷君長以十數夜郎最大夜郎者臨牂柯江江廣百餘步足以行船徼古弔</hi>
<hi>切境也謂以木石水為界司馬相如傳南至牂柯為徼注以牂柯作徼塞也東北謂之塞西南謂之徼塞以障</hi>
<pb n="KR4d0323_WYG_028-50a"/>
<hi>塞為名徼取徼遮之義</hi>彭蠡無波<hi>尚書彭蠡既瀦荆州記宫亭湖即彭蠡澤也一名青草湖一名</hi>
<hi>洞庭湖史記左洞庭右彭蠡屈原九歌洞庭波兮木葉下又令沅湘兮無波</hi>乃今易鎮之除<lb/>
其殆過家之計<hi>岑彭傳有詔過家上冢詳見前</hi>虎頭城下雖爭為竹馬<lb/>
之迎<hi>虔名虎頭州東坡詩詔下虎頭州詳見前</hi>豹尾班中恐催看槐龍之舞<lb/>
<hi>前漢書揚雄傳在屬車豹尾中後漢書輿服志屬車八十一乗法駕半之尚書御史所載最後一乗懸豹尾豹</hi>
<hi>尾以前比省中注小學漢官篇曰豹尾過後罷屯解圍胡廣曰施于道路豹尾之内為省中故須過後屯圍乃</hi>
<hi>得解皆所以戒不虞也東坡詩日高黄繖下西清風動槐龍舞交翠注邇英閣前有雙槐樛然屬地如龍形宋</hi>
<hi>張邦基墨莊漫錄云邇英閣前雙槐極高而柯葉掃地狀如龍蛇或謂之鳳尾槐蘇子由詩云銅缾灑徧不知</hi>
<pb n="KR4d0323_WYG_028-50b"/>
<hi>寒雨㸃勻圓凍未乾回首曈曨朝日上槐龍對舞覆衣冠</hi>某不堪視䕃<hi>䕃說文草隂地又入䕃景</hi>
<hi>曰䕃左傳趙孟視䕃曰朝夕不相及誰能待五</hi>又復綴班<hi>歐陽公詩玉殿清霜綴曉班東坡詩他日</hi>
<hi>許綴蓬萊班又豈意彤庭綴兩班</hi>無以公歸少辦朝廷之事豈惟我賀<lb/>
是蓋邦國之光<hi>左傳叔弓如晉賀虒祈也游吉相鄭伯以如晉亦賀虒祈也史趙見子大叔曰</hi>
<hi>甚哉其相蒙也可弔也而又賀之子大叔曰若何弔也其非唯我賀將天下實賀歐陽晝錦堂記其豐功茂烈</hi>
<hi>所以銘彝鼎而被絃歌者乃邦家之光非閭里之榮也</hi>
　　代回胡峽州<hi>坦○峽州已見</hi>
蒼顔華髪不堪東華之塵埃<hi>醉翁亭記蒼顔白髪頽然乎其間者太守醉也東坡</hi>
<pb n="KR4d0323_WYG_028-51a"/>
<hi>詩此身與世真悠悠蒼顔華髪誰汝留東坡詩注前輩戲語西湖風月不如東華軟紅塵土</hi>畫㦸清<lb/>
香好在西陵之門户<hi>通鑑吳陸抗曰西陵建平國之藩表臣父遜昔上言西陵國之西門</hi>
<hi>若不守荆州非吳有也</hi>飛牋璀粲<hi>璀取猥切璨蒼按/切說文玉光也</hi>佩意勤渠<hi>廣韻</hi>
<hi>渠渠勤也</hi>恭惟某官徳性靖共<hi>詩靖共爾位注靖謀也共具也言有徳未仕之君子勿汲</hi>
<hi>汲求仕自有明君謀具汝之爵位此斷章</hi>器資肅括<hi>見前</hi>蒼皮溜雨此非樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>
之材<hi>杜詩霜皮溜而四十圍說文樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>小木詩野有死/麕林有樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>息夫躬傳僕遫不足數師古曰僕遫</hi>
<hi>凡短之貌也</hi>高浪駕天抑豈坳泓之水<hi>韓詩崔侯文章苦㨗敏高浪駕天輸不盡</hi>
<hi>坳么交切說文地不平也莊子置杯水於坳堂之上亦作凹泓烏宏切說文下深貌一曰水貌孟郊詩採月漉</hi>
<pb n="KR4d0323_WYG_028-51b"/>
<hi>坳泓</hi>由轄而院既三四稔<hi>宋㩁貨務都茶塲雜買務雜買場左藏庫文思院謂之四轄登</hi>
<hi>聞檢院登聞鼓院都進奏院糧料院審計司官誥院謂之六院稔其忍切說文穀熟也左傳鮮不五稔廣韻年</hi>
<hi>也古人謂一年為一稔取榖一熟也</hi>以心去國已七八年居然一麾猶在<lb/>
千里自公言之誠屈為民計則甚良商旅願出於塗何<lb/>
憂郡計公卿選諸所表㑹有郵音<hi>竝見前</hi>某久矣地寒<hi>劉向</hi>
<hi>別錄燕有谷地美而寒不生五榖詳見前</hi>加之日薄<hi>揚雄傳恐日薄於西山</hi>勞承明侍<lb/>
從之事豈不懐歸<hi>詩豈不懐歸畏此簡書</hi>及潁川太守之來願安<lb/>
承教<lb/>
<pb n="KR4d0323_WYG_028-52a"/>
　　代回洪臨江<hi>伋○臨江已見</hi>
五馬專城未遑先問雙魚尺素良佩高情<hi>竝見前</hi>既自顧<lb/>
之闕然亦何修而得此恭惟某官器資閎敏材具寛<lb/>
餘孟子有言故國非謂喬木魏謩敢諫此笏乃今甘棠<lb/>
<hi>魏謩傳帝問卿家書詔頗有存者乎謩對惟故笏在詔令上送鄭覃曰在人不在笏帝曰覃不識朕意此笏乃</hi>
<hi>今甘棠</hi>有如把麾何足游刃顧今近咫尺天之選<hi>左傳天威不違</hi>
<hi>顔咫尺</hi>皆自良二千石而來勉分黄屋之憂<hi>高帝紀黄屋左纛李斐曰</hi>
<hi>天子車以黄繒為蓋裏</hi>㑹取青氊之舊某景翳翳而將入<hi>歸去來辭景翳</hi>
<pb n="KR4d0323_WYG_028-52b"/>
<hi>翳兮將入撫孤松而盤桓</hi>技斷斷兮無他乗興而來聊復續東華之<lb/>
夢<hi>王徽之傳乗興而來興盡而反餘見前</hi>乞身以去行將上北闕之書<hi>孟浩</hi>
<hi>然詩北闕休上書南山歸敝廬</hi>
　　代回薛漳州<hi>揚祖○漳州已見</hi>
百舍思賢寖闊承顔之便<hi>荘子百舍重趼而不敢息注百舍止宿也王文公集思賢</hi>
<hi>百舍無階贄見之儀承乏一涯彌闊門牆之使雋不疑傳乃今承顔接辭</hi>尺書委貺具知存<lb/>
念之勤退惟衰遲<hi>山谷詩清如秋露蟬高栁咽衰遲</hi>良深感戢<hi>戢側立切爾雅</hi>
<hi>聚也疏云藏聚也</hi>恭惟某官持心靜重臨事敏明中外敭厯之<lb/>
<pb n="KR4d0323_WYG_028-53a"/>
詳<hi>廣韻厯經厯也今稱人居官日久中外屢踐者曰敭厯敭即古揚字</hi>聲實飛騰之盛猥<lb/>
辭簿正出領州麾諒因報政之來即見歸班之寵某桑<lb/>
榆短景<hi>淮南子日西垂影在樹端謂之桑榆</hi>樗櫟散材<hi>莊子匠石之齊見櫟社樹其大蔽牛</hi>
<hi>匠伯不顧弟子曰自吾執斧斤以隨夫子未嘗見材如此其美也夫子不肯視行不輟何也曰已矣勿言之矣</hi>
<hi>散木也注不在可用之數故曰散木杜詩散才嬰薄俗</hi>簪筆甘泉姑對揚於休命<lb/>
<hi>尚書敢對揚天子之休命</hi>挂冠神武㑹邂逅於初心<hi>韓詩邂逅得初心</hi>
　　代回趙徽州<hi>希逺○徽州秦為鄣郡漢改丹陽郡呉分丹陽郡置新都郡晉改新安郡</hi>
　　<hi>隋置歙州宋宣和間改為徽州以徽嶺得名○宋史宗室世系表希逺秦王徳芳九世孫祖伯南父</hi>
<pb n="KR4d0323_WYG_028-53b"/>
　　<hi>師俛</hi>
千騎上頭未遑贊慶<hi>古樂府東方千餘騎夫壻居上頭周禮慶賀以贊諸侯之喜詳見前</hi>
雙魚中素猥辱謙施<hi>易謙象曰君子以裒多益寡稱物平施</hi>靜言思之<hi>詩靜</hi>
<hi>言思之注安靜而思之</hi>為禮過矣恭惟某官神明帝胄<hi>左傳古我先王賴其</hi>
<hi>利器用也與其神明之後也注舜大聖故稱神明</hi>禮樂宗英<hi>漢書敘傳河間賢明禮樂是修為漢</hi>
<hi>宗英</hi>早詳七略之書宜應三雍之對<hi>竝見/前</hi>翺翔半刺<hi>杜詩半刺</hi>
<hi>已翺翔</hi>淹屈全材惟古郡之新安<hi>新安山在祁門縣西九十里新安江自歙縣來</hi>
<hi>者出黟山自休寧者出率山自績溪者出大鄣山自婺源者出浙山自浙江泝休寧者為灘三百六十李詩聞</hi>
<pb n="KR4d0323_WYG_028-54a"/>
<hi>說金華渡東連五百灘他年一攜手摇艇入新安聶道士詩千尋練帶新安水萬仞花屏問政山</hi>乃先<lb/>
正之舊治<hi>尚書昔先正保衡</hi>流風善政崇徳象賢<hi>見前</hi>召杜龔黄<lb/>
勉䇿名於今日<hi>左傳䇿名委質貳乃辟也</hi>毛原周召㑹配徳於古人<lb/>
<hi>新唐書宗室宰相贊周之卿士周召毛原皆同姓也尚書追配于前人</hi>某雖綴近班已謀<lb/>
歸計暗中摸索頗有似曾相識之疑<hi>唐許敬宗性輕傲見人多忘之或謂</hi>
<hi>其不聰曰卿自難記若遇何劉沈謝暗中摸索着亦可識左傳吳公子札聘於鄭見子産如舊相識陸機傳太</hi>
<hi>康末與弟雲俱入洛造太常張華華素重其名如舊相識草堂詩餘李景詞似曾相識燕歸來</hi>送上吹<lb/>
嘘不勝無能為役之歎<hi>杜詩揚雄更有河東賦唯待吹嘘送上天左傳於先大夫無能</hi>
<pb n="KR4d0323_WYG_028-54b"/>
<hi>為役詳見前</hi>所願召璽之下或在挂冠之前<lb/>
　　回施筠州<hi>椷○筠州已見</hi>
起家得郡<hi>東坡詩得郡書生榮</hi>便道開藩<hi>韓文便道取㨗以至海上</hi>雙旌兩轓<lb/>
頓覺徧城之重<hi>見前</hi>一襦五袴想回寒谷之溫<hi>劉向別錄方士傳言</hi>
<hi>鄒衍在燕燕有谷地美而寒不生五榖鄒子居之吹律而温氣至而榖生今名黍谷</hi>恭惟某官器<lb/>
采端華典刑炳蔚為博士為太尉茂譽處於前聞<hi>漢書儒林</hi>
<hi>傳施讐字長卿沛人從田王孫受易與孟喜梁丘賀並為門人及賀為少府薦讐結髪事師數十年賀不能及</hi>
<hi>詔拜讐為博士後漢施延字君子沛國蘄人明五經星官風角家貧嘗詣海鹽任作半路亭以養母時馮敷為</hi>
<pb n="KR4d0323_WYG_028-55a"/>
<hi>督郵至知其賢者下車謝使入亭請與飲食脫衣與之餉錢不受順帝初徴拜太尉詩燕笑語兮是以有譽處</hi>
<hi>兮</hi>有喬木有世臣盍躋登於要路洊分漢竹出憩甘棠<lb/>
惟筠為州夙號江西之道院<hi>竝見前</hi>貫蜀之水亶為錦里<lb/>
之主人<hi>詳見此卷回洪筠州條杜詩錦里逢迎有主人</hi>一郡得賢萬物吐氣某<lb/>
濫兹分閫幸甚為僚修豫章户庭之間正兹懐愧<hi>見前</hi>雪<lb/>
高安父老之恥當遂蒙成<hi>山谷江西道院記乃新燕居之堂㮄曰江西道院以鼓舞</hi>
<hi>其國風且為高安之父老雪恥焉詳見前</hi>
　　回王楚州<hi>柟○楚州已見</hi>
<pb n="KR4d0323_WYG_028-55b"/>
入紆漢組出牧淮壖銅虎分符資循良之共理<hi>竝見前</hi>石<lb/>
龜設險喜守禦之得人<hi>龜山在盱眙縣詳見此卷回王楚州條</hi>恭惟某官<lb/>
材具寛詳器資敏劭循循善誘立美教於鱣堂<hi>見前</hi>諤諤<lb/>
以昌振直聲於烏府<hi>家語湯武以諤諤而昌桀紂以唯唯而亡通典漢成帝時御史府中</hi>
<hi>列柏樹常有野烏數千棲宿其上晨去暮來號曰朝夕烏唐授蘇埛右臺大夫制烏臺峻秩望摠鐵冠東坡詩</hi>
<hi>烏府先生鐵作冠</hi>屈伸以道出處何心兹屈摶風九萬里之程<lb/>
姑承起家二千石之寵山陽古郡江北要衝師旅饑饉<lb/>
之餘民無勞止勞來還定之政公優為之某別日猶新<lb/>
<pb n="KR4d0323_WYG_028-56a"/>
涓辰未審雙魚中素猥勤先施之光千騎上頭敢廢前<lb/>
驅之慶<hi>竝見前</hi>
　　回汪高郵<hi>絖○秦因高郵置郵傳為高郵亭漢屬廣陵國晉屬臨淮郡東晉有三阿宋屬</hi>
　　<hi>廣陵郡梁置廣業郡尋以有嘉禾為神農郡隋屬江都郡唐屬䢴州宋始建為軍</hi>
掌故民部已覺厚顔<hi>鼂錯傳為太常掌故應劭曰掌故主故事儒林傳以治禮掌故以文</hi>
<hi>學禮義為官尚書顔厚有忸怩</hi>首善賢關更叨附尾<hi>儒林傳序教化之行也建首善自京</hi>
<hi>師始繇内及外董仲舒傳太學者賢士之所關也教化之本原也史記伯夷傳顔淵雖篤學附驥尾而行益顯</hi>
<hi>樊噲傳贊附驥之尾師古曰蓋以蚊虻為喻言託驥之尾則涉千里隗囂傳蒼蠅之飛不過數步即託驥尾得</hi>
<pb n="KR4d0323_WYG_028-56b"/>
<hi>以絶羣</hi>三省僥逾之自<hi>蜀志先主傳伏自三省受國厚恩</hi>一由披拂之功<lb/>
<hi>莊子孰居無事而披拂是</hi>恭惟某官厚徳嘘枯深仁蘇涸拔茅連茹<lb/>
引黨類以同升<hi>易㧞茅茹以其彚征吉</hi>自葉流根先京師而蒙潤<lb/>
曲振孤寒之迹亦聮獨冷之官某倚席非材<hi>竝見前</hi>濫巾<lb/>
有靦<hi>詩有靦面目</hi>子厚齒牙之不少獨欠為師<hi>栁子厚與韋中立論師道</hi>
<hi>書平居望外遭齒舌不少獨欠為人師耳</hi>少陵爾汝之肯忘無多酌我<hi>杜少陵醉</hi>
<hi>時歌得錢即相覔沽酒不復疑忘形到爾汝痛飲真吾師蓋寛饒傳清平恩侯許伯入第丞相御史皆賀寛饒</hi>
<hi>不行許伯請之乃往許伯自酌曰蓋君後至寛饒曰無多酌我我廼酒狂丞相魏侯笑曰次公醒而狂何必酒</hi>
<pb n="KR4d0323_WYG_028-57a"/>
<hi>也詳啓意國錄時作</hi>
　　回桂陽張知軍<hi>國均○桂陽軍秦屬長沙郡漢高帝分長沙為桂陽郡臨武南平郴</hi>
　　<hi>縣屬焉吳分桂陽置始興郡後屬東衡州隋改郴州又改桂陽郡唐置郴州憲宗時即平陽縣置桂</hi>
　　<hi>陽監以其地在桂洞之南故曰桂陽</hi>
鄰東家之棗尚欠即溫<hi>王吉傳吉少居長安東家有大棗樹垂吉庭中吉婦取棗以啖</hi>
<hi>吉吉後知之乃去婦東家聞而欲伐其樹鄰里共止之因固請吉令還婦里中為之語曰東家有樹王陽婦去</hi>
<hi>東家棗完去婦復還杜詩東鄰撲棗任西鄰無食無兒一婦人</hi>憩南國之棠猥蒙假䕃<lb/>
實未知千騎之上遂有稽一介之書鳴謙先之自訟悚<lb/>
<pb n="KR4d0323_WYG_028-57b"/>
甚恭惟某官美高世濟才應時須<hi>竝見前</hi>以持槖三世之<lb/>
家<hi>趙充國傳安世本持槖簪筆事孝武帝數十年見謂忠謹宜全度之</hi>守取履一編之學<lb/>
<hi>張良傳孺子下取履又出一編書師古曰編謂聮次之也聮簡牘以為書故云一編詳見前</hi>盤根錯<lb/>
節不辭州縣之勞<hi>虞詡傳不遇盤根錯節何以別利器梁竦傳州縣之職徒勞人耳</hi>茂<lb/>
實英聲共擬公侯之復<hi>封禪書蜚英聲騰茂實左傳合而能固安而能殺公侯之卦也</hi>
<hi>公侯之子孫必復其始</hi>既奏絃歌之最俯甘管籥之司<hi>籥通作鑰說文關下</hi>
<hi>牡也禮記慎管籥注摶鍵器也疏云以鐵為之搢鏁内以摶取其鍵管籥一物互見前</hi>倦直上於<lb/>
星辰<hi>杜詩聽履上星辰</hi>洊平分於風月<hi>東坡詞風月平分破言為倅</hi>兹膺竹<lb/>
<pb n="KR4d0323_WYG_028-58a"/>
使來撫桂封竊稽漢史之傳不但衞颯之政<hi>後漢書循吏傳衞颯</hi>
<hi>為桂陽太守居官如家視事十年郡内清理詳見前</hi>茨充之代此郡俗始農桑<hi>衞颯</hi>
<hi>傳南陽茨充代颯為桂陽亦善其政教民種植桑柘麻紵之屬勸令養蠶織屨民得利益焉</hi>許荆之<lb/>
繼是邦民知教化<hi>循吏傳許荆為桂陽太守郡濵南州風俗脆薄不識學義荆為設喪紀婚</hi>
<hi>姻制度使知禮禁在事十二年卒於官桂陽人為立廟樹碑</hi>惟公善政與古匹休<hi>尚書</hi>
<hi>其作周匹休</hi>豈久凝畫㦸之香亟歸取青氊之舊某不堪位<lb/>
置<hi>梁武帝命袁昻作書評羊欣書似婢作夫人不堪位置而舉止羞澀終不似真</hi>何足控摶<hi>賈誼</hi>
<hi>傳忽然為人何足控揣如淳曰控引也揣音圑控摶玩弄愛生之意也</hi>既難封不龜之侯<lb/>
<pb n="KR4d0323_WYG_028-58b"/>
<hi>莊子宋人有善為不龜手之藥者世世以洴澼絖為事客請買其方百金得之以說呉王越有難吳王使之將</hi>
<hi>冬與越人水戰大敗越人裂地而封之能不龜手一也或以封或不免於洴澼絖則所用之異也</hi>聊爾<lb/>
監無蟹之郡<hi>東坡詩擬問君王乞符竹只愁無蟹有監州詳見前</hi>已作紅泉石磴<lb/>
之夢更數月則可歸<hi>紅泉石磴在臨川詳見前</hi>然在紫蓋天桂之㫄<lb/>
希五雲之見庇<hi>南嶽有七十二峯紫蓋天桂皆峯名昌黎謁衡嶽廟詩紫蓋連延接天柱石廪</hi>
<hi>騰擲堆祝融互見前詳啓意時倅武岡</hi>
　　回富順楊知軍<hi>伯雨○富順監秦為巴郡漢武初置犍為郡東漢末劉璋分犍為主</hi>
　　<hi>江陽郡江陽縣仍屬焉江陽縣有富義井後周置洛陽郡及富世縣隋廢郡以縣屬瀘州唐因之後</hi>
<pb n="KR4d0323_WYG_028-59a"/>
　　<hi>避太宗諱改為富義縣宋平蜀以瀘州富義縣地置富義監尋改富順監𨽻潼川府今為富順縣屬</hi>
　　<hi>敘州府</hi>
花嶼讀書敢作三刀之夢<hi>杜詩豈異神仙宅俱兼山水鄉竹齋燒藥竈花嶼讀書牀</hi>
<hi>嶼音敘象吕切說文島也山在水中文選注海中洲上有石山也王濬傳濬夢懸三刀於梁上須臾又益一刀</hi>
<hi>主簿李毅曰三刀為州字又益一刀明府其臨益州乎詳見前</hi>角巾還里顧開兩焰之<lb/>
祥<hi>羊祐與從弟護書曰年已朽老既定邊事當角巾東洛還歸鄉里諸集拾遺李畋為國子直講求郡晨登</hi>
<hi>講席諸生見畋巾上兩焰火起是日得榮州</hi>孰分鄰壁之光<hi>見前</hi>實倚大邦之<lb/>
屏<hi>詩大邦維屏大宗維翰</hi>恭惟某官器資凝逺業履端方學斟酌<lb/>
<pb n="KR4d0323_WYG_028-59b"/>
乎六經真越諸子<hi>班固典引斟酌道徳之淵源揚雄傳贊若使遭遇時君更閱賢知為所稱</hi>
<hi>善則必度越諸子矣</hi>家清白者累世仍畏四知<hi>楊震傳震遷東萊太守道經昌邑故</hi>
<hi>所舉茂才王密為昌邑令懐金十斤以遺震震曰故人知君君不知故人何也密曰暮夜無知者震曰天知神</hi>
<hi>知子知我知何謂無知密愧而出或欲令開産業震不肯曰使後世稱為清白吏子孫以此遺之不亦厚乎</hi>
頃從幕府之游茂著賦輿之最<hi>左傳羣臣率賦輿為魯衞請注賦輿兵車也</hi>
既樵蘇之宿飽合斧繡以晝行游刃成風技飽經於肯<lb/>
綮<hi>竝見前</hi>得州如斗袖何足以回旋<hi>宋典籖權重宗慤為豫州典籖多所連執</hi>
<hi>慤大怒曰慤年六十得一州如斗大不能與典籖共臨之漢景帝後二年諸王來朝有詔更前稱夀歌舞長沙</hi>
<pb n="KR4d0323_WYG_028-60a"/>
<hi>王但張袖小舉手曰國小地狹不足回旋詳見前</hi>然既車輕而馭良何嫌舟大<lb/>
而水淺誰如仲卿者㑹有裏言<hi>王章傳京師尊貴在朝廷人誰踰仲卿者左傳</hi>
<hi>寡人出伯氏無裏言</hi>君薄淮陽耶即膺中召<hi>見/前</hi>某十年出幕<hi>杜詩十年</hi>
<hi>出幕府自可持旌麾</hi>一障乗邊自憐無味以可憎<hi>昌黎送窮文凡所以使吾面目</hi>
<hi>可憎語言無味者皆子之志也</hi>况聞不修而已壊<hi>韓文不修且壊</hi>楚餘波之及<lb/>
晉儻沐垂情<hi>左傳其波及晉國者君之餘也</hi>滕小國之間齊庶幾逃責<lb/>
<hi>帝王世紀周赧王負責於民無以歸之乃上臺以避之周人名其臺曰逃責任昉傳四海之議於何逃責</hi>
　　回趙眉州<hi>希濬○眉州秦屬武陽縣漢屬犍為郡齊分置齊通郡梁立青州取青衣縣為</hi>
<pb n="KR4d0323_WYG_028-60b"/>
　　<hi>名西漢改眉州因峨眉山為名後周復曰青州改曰嘉州隋改眉州又改眉山郡唐改通義郡復為</hi>
　　<hi>眉州</hi>
武穆文昭又憩棠而出守<hi>左傳昔周公弔二叔之不咸故封建親戚以藩屏周管蔡</hi>
<hi>郕霍魯衞毛𣆀郜雍曹滕畢原酆郇文之昭也䢴晉應韓武之穆也凡蔣邢茅胙祭周公之𦙍也</hi>召父<lb/>
杜母愧揚粃之在前<hi>召信臣傳遷南陽太守其化大行吏民親愛號曰召父杜詩傳遷南</hi>
<hi>陽太守性節儉而政理清平時人方於召信臣故南陽為之語曰前有召父後有杜母孫悼傳簸之揚之糠粃</hi>
<hi>在前</hi>比已修執訊之誠<hi>左傳鄭子家使執訊與之書注通訊問之官</hi>兹又辱㢲<lb/>
牘之寵恭惟某官飄然無敵卓爾不羣<hi>見前</hi>子政文章何<lb/>
<pb n="KR4d0323_WYG_028-61a"/>
止數十篇之頌<hi>劉向傳向字子政以通達能屬文辭與王褎張子僑等竝進封獻賦頌凡數十</hi>
<hi>篇</hi>辟疆議論顧為二千石之淹<hi>劉辟疆傳辟疆字少卿好讀書能屬文武帝時</hi>
<hi>以宗室子隨二千石論議冠諸宗室</hi>甫稅駕於龍泓<hi>李斯傳吾未知所稅駕注舍車曰稅張協</hi>
<hi>賦停輿蕙渚稅駕蘭田方輿勝覽龍泓在嘉定府龍游縣東坡詩虛名無用今白首夢中却到龍泓口杜詩徘</hi>
<hi>徊虎穴上面勢龍泓頭</hi>又偃藩於蟇嶺<hi>漢書敘傳木偃息以藩魏兮左思詩吾希段干木偃</hi>
<hi>息藩魏君蟇頥山在眉山縣東七里狀如蟇頥因名詳見前</hi>先聲戾止和氣藹然江<lb/>
酌玻瓈暫領一盂之水<hi>玻瓈江即蜀江東坡詩共飲玻瓈江陸務觀詩玻瓈江上栁如</hi>
<hi>絲詳見前龎參傳為漢陽太守郡人任棠有竒節參到先候之棠不與言但以薤一大本水一盂置户屏前詳</hi>
<pb n="KR4d0323_WYG_028-61b"/>
<hi>見前</hi>袍分宫錦即銜七寳之杯<hi>新唐書李白傳嘗乗舟與崔宗之自采石至金陵著</hi>
<hi>宫錦袍坐舟中㫄若無人杜詩龍舟移棹晚獸錦奪袍新唐樂文李翰林別集序白進清平調詞三章上命梨</hi>
<hi>園子弟略約調撫絲竹遂促李龜年以歌之太真妃持頗黎七寳盃酌西凉州蒲萄酒笑領歌詞意甚厚</hi>某<lb/>
契託交龜情深賀燕袴歌今五已欣逢廉叔之來<hi>見前</hi>樓<lb/>
近古三安得有黎侯之愛<hi>東坡眉山逺景樓記吾州之俗有近古者三云云軾將歸</hi>
<hi>老於故丘布衣幅巾從邦君於上酒酣樂作援筆而賦之以頌黎侯之遺愛尚未晩也詳見前</hi>
　　回劉太守<hi>光○詳啓意梅亭時為榮守劉太守其州人因姓同李名啓中避諱故答之云</hi>
　　<hi>云通篇用劉姓故事</hi>
<pb n="KR4d0323_WYG_028-62a"/>
十年出幕已迷蜀道之津<hi>李嘗辟成都安撫使幹辦公事</hi>兩燄生巾又<lb/>
在鄭公之里<hi>諸集拾遺李畋為國子直講求郡晨登講席諸生見畋巾上兩焰火起是日得榮州</hi>
<hi>鄭𤣥傳孔融深敬於𤣥告高密縣為𤣥特置一鄉曰鄭公鄉</hi>天幸事大夫之賢者日<lb/>
可就有道而正焉恭惟某官夙擅三長<hi>新唐書劉子𤣥傳尚書鄭惟忠</hi>
<hi>嘗問自古文士多史才少何耶子𤣥曰史有三長才學識世罕兼之故史者少夫有學無才猶愚賈採金不能</hi>
<hi>貨殖有才無學猶巧匠無楩柟斧斤不能成室善惡必書使驕君賊臣知懼此為無可加者時以為篤論</hi>兼<lb/>
該七略<hi>見前</hi>尉中壘卿宗正雖鬱壯圖<hi>劉向傳蕭望之周堪薦更生宗室忠</hi>
<hi>直明經有行擢為散騎宗正給事中典金敞四人同心輔政後上封事以為中壘校尉</hi>前江陵後<lb/>
<pb n="KR4d0323_WYG_028-62b"/>
𢎞農已多美最<hi>劉昆傳前在江陵反風滅火後守𢎞農虎北渡河詳見前</hi>顧戀三堂<lb/>
之竹洞<hi>韓退之和虢州劉給事三堂新題二十一詠詩序云虢州刺史宅連水池竹林往往為亭臺島</hi>
<hi>渚目其處為三堂劉兄自給事中出刺此州在任逾歳職修人治頗復增飾作二十一詩以咏其事竹洞詩云</hi>
<hi>竹洞何年有公初斫竹開洞門無鎖鑰俗客不曾來劉給事名伯芻元和八年出刺虢州白樂天行制詞</hi>嬾<lb/>
尋千樹之桃栽<hi>劉禹錫詩𤣥都觀裏桃千樹盡是劉郎去後栽詳見前</hi>行當解五<lb/>
斗之醒<hi>劉伶傳常渇甚求酒於妻妻拍酒毁器泣諫伶曰吾不能自禁惟當祝以神自誓耳便可具酒</hi>
<hi>肉妻從之伶跪祝曰天生劉伶以酒為名一飲一斛五斗解醒婦兒之言慎不可聽</hi>即入奉三雍<lb/>
之對<hi>河間獻王傳獻雅樂封三雍宫應劭曰辟雍明堂靈臺也雍和也言天地君臣人民皆和也</hi>某<lb/>
<pb n="KR4d0323_WYG_028-63a"/>
一寒寡與獨冷多畸<hi>畸居宜切說文殘田通作竒</hi>盤盤再辱於青泥<lb/>
<hi>李陵傳丈夫不能再辱李白蜀道難青泥何盤盤百步九折縈巖巒</hi>愧愧三榮之皁蓋<hi>榮州</hi>
<hi>亦曰三榮以榮徳榮黎榮隠三山得名續漢志二千石皁蓋朱旛</hi>方圖設榻而延孺子<lb/>
<hi>見前</hi>仍合避堂以舍蓋公<hi>曹參傳聞膠西有蓋公善治黄老言使人厚幣請之既見於是</hi>
<hi>避正堂舍蓋公焉</hi>愛勿勞乎忠勿誨乎正願拜任棠之水<hi>見上條</hi>
姓所同也名所獨也詎容避安石之墩<hi>王荆公謝安墩詩我名公字偶</hi>
<hi>相同我屋公墩在眼中我去公來墩屬我不應墩姓尚隨公劉太守蓋榮州人梅亭時為榮守劉諱其名因改</hi>
<hi>其姓故答啓云云</hi>擁篲不遥<hi>高帝紀太公擁篲迎門却行李竒曰為恭也如令卒持帚也師古曰</hi>
<pb n="KR4d0323_WYG_028-63b"/>
<hi>彗者所掃也史記孟子列傳如燕昭王擁彗先驅索隠曰彗帚也謂為之掃地以衣袂擁彗而却行恐塵埃之</hi>
<hi>及長者所以為敬也</hi>操觚罔既<hi>木簡曰觚古人用之以書陸機文賦或操觚以率爾或含毫而邈然</hi>
　　回曹雅州<hi>澄○雅州本秦蜀郡嚴道縣地漢因之晉屬漢嘉郡西魏於此置蒙山郡及雅</hi>
　　<hi>州隋初郡廢州存大業初改州為臨邛郡治嚴道唐初復為雅州天寳初改盧山郡乾元初復為雅</hi>
　　<hi>州孟蜀置永平軍治雅州宋復為雅州仍治嚴道提舉黎州兵甲今省嚴道入州領名山榮經盧山</hi>
　　<hi>三縣直𨽻四川布政司</hi>
千騎迂臨已諧望履雙魚寵賁尤佩鳴謙<hi>竝見前臨履賁謙四卦名</hi>
徒欽博我之文<hi>敘傳從容風議博我以文師古曰謂以文章開博我也</hi>亦恥過情<lb/>
<pb n="KR4d0323_WYG_028-64a"/>
之譽恭惟某官清涵江漢秀擢岷峨萬字千鍾暫試文<lb/>
章之守<hi>六一居士集朝中措詞文章太守揮毫萬字一飲千鍾</hi>十行一札行登獻<lb/>
納之班<hi>見前</hi>觀剪裁鯨錦之工<hi>杜詩客從西北來遺我細織成開緘風濤湧中有棹</hi>
<hi>尾鯨又錦鯨巻還客始覺心和平喻來啓之工</hi>知潤色龍縑之學所恨黄金之<lb/>
虛擲<hi>韓退之贈崔立之詩深蔵篋笥時一發戢戢已多如束筍可憐無益費精神有似黄金擲虛牝注牝</hi>
<hi>谿谷也</hi>真成白璧之暗投<hi>鄒陽傳夜光之璧以闇投人於道</hi>某分竹罔功<lb/>
飛芻何力<hi>見前</hi>見君子云何不喜既窺善者之機<hi>詩既見君子云</hi>
<hi>何不喜莊子是殆見吾善者機也注機發而善於彼彼乃見之</hi>教使臣必咨於周願受<lb/>
<pb n="KR4d0323_WYG_028-64b"/>
忠焉之誨<hi>左傳皇皇者華君教使臣曰必咨於周詳別見</hi>
　　回楊簡州<hi>汝為○簡州即漢犍為郡牛鞞縣西魏置咨州及武康郡隋置簡州唐改陽安</hi>
　　<hi>郡復為簡州宋因之</hi>
載酒子雲之宅方欲欵門<hi>揚雄傳有田一㙻有宅一區家素貧耆酒人希至其門時</hi>
<hi>有好事者載酒肴從游學揚雄宅在成都府岑參詩吾悲子雲居寂寞人已去娟娟西江月猶照草𤣥處晏子</hi>
<hi>春秋前驅欵門韓詩騎雲欵天門欵叩也</hi>著鞭季休之州已聞開府<hi>蜀志楊洪字季</hi>
<hi>休犍為武陽人也領蜀郡太守衆事皆辦遂即真益都耆舊傳雜記曰每朝㑹何祗次洪坐嘲祗曰君馬何駛</hi>
<hi>曰故吏馬不敢駛但明府未著鞭耳蓋祗本洪門下書佐乃洪所舉野客叢書云著鞭二字人但知為劉琨傳</hi>
<pb n="KR4d0323_WYG_028-65a"/>
<hi>中語而不知何祗已先言之世人局於所見如此魏以黄權為車騎將軍開府儀同三司開府之名始此此一</hi>
<hi>聮同楊姓故事</hi>挾故闕修於耦牘念舊辱畀之朋牋一謙之光<lb/>
三復以愧恭惟某官器資凝逺業履清通大音農瑟而<lb/>
羲琴<hi>老子大音希聲大象無形農瑟羲琴當作羲瑟農琴世本庖羲氏作瑟瑟潔也使人精潔于心淳一</hi>
<hi>於行也山海經帝陵生晏龍晏龍始為琴瑟桓譚新論神農氏繼庖羲氏而王天下上觀法於天下取法於地</hi>
<hi>近取諸身逺取諸物於是始削桐為琴繩絲為絃以通神明之徳合天地之和焉晉書樂志農琴羲瑟倕鐘和</hi>
<hi>磬</hi>正學周情而孔思其言明其行粹鄉譽夙高所居富<lb/>
所去思民庸甚茂<hi>循吏傳序所居民富所去見思詳見前</hi>早深丹扆之眷<lb/>
<pb n="KR4d0323_WYG_028-65b"/>
已奉綠綈之招<hi>外戚傳中黄門持詔記綠綈方底注綈厚繒</hi>君不行兮夷猶<lb/>
<hi>屈原九歌君不行兮夷猶蹇誰留兮中洲</hi>羌難得而覼縷<hi>離騷經羌中道而改路羌楚人發語</hi>
<hi>辭猶言何為也吳都賦嗟難得而覼縷栁文欲秉筆覼縷神志昏耗覼盧戈切音與羅同俗作覼非說文好視</hi>
<hi>也詳見前</hi>兹從便郡始用起家朝廷深知弱翁佇膺峻擢<hi>魏相</hi>
<hi>傳朝廷已深知弱翁治行方且大用矣</hi>兒童爭迎郭伋安得久留某洊領<lb/>
銅符<hi>竝見前</hi>獲依珂里<hi>張嘉貞傳嘉貞為相弟嘉祐任金吾衞將軍毎朝軒蓋騶導盈巷號</hi>
<hi>所居曰鳴珂里詳見前</hi>車幾兩馬幾駟未敢希楊侯之歸薤一本<lb/>
水一盂所願受任棠之教<hi>俱見前</hi>
<pb n="KR4d0323_WYG_028-66a"/>
　　回高嘉定<hi>泰叔○嘉定已見</hi>
去歳兹辰共對孤羆之傲兀<hi>杜詩去歳兹辰捧御牀韓詩西城負外丞心跡兩屈</hi>
<hi>竒往歳戰詞賦不將勢利隨下駐入省門左右驚紛披傲兀坐試席深叢見孤羆文如翻水成初不用意為</hi>
當朞之日獲迎五馬之逶迤<hi>說文逶迤斜去貌</hi>辱棨㦸之遥臨<lb/>
<hi>杜詩傳賜以棨㦸注漢雜事曰漢制假棨㦸以代斧鉞崔豹古今注曰棨㦸前驅之器也以木為之後世刻偽</hi>
<hi>無復典刑以赤油韜之亦謂之油㦸亦曰棨㦸王公以下通用之以前驅也王勃滕王閣詩序棨㦸遥臨</hi>感<lb/>
珠璣之委貺<hi>說文璣珠不圓者周禮斿貢鄭注云燕好珠璣琅玕也此以况詩文左傳委君貺于</hi>
<hi>草莽也</hi>惟深十襲<hi>闞子宋之愚人得燕石於梧臺之東歸而藏之以為寳革匱十重緹巾十襲客</hi>
<pb n="KR4d0323_WYG_028-66b"/>
<hi>見之揜口而笑</hi>敢廢七襄<hi>詩雖則七襄不成報章</hi>恭惟某官業履粹夷風<lb/>
猷高潔<hi>任昉表存樹風猷沒著徽烈</hi>學問襲石室之富<hi>漢高朕蜀郡太守念文翁</hi>
<hi>為政有法作石室以祠文翁</hi>鑒裁嫓金鏡之清<hi>唐高儉為吏部侍郎善銓敘人物帝賜金</hi>
<hi>背鏡一况其清鑒卒諡曰憲</hi>安行鳴大輅之鑾<hi>張衡西京賦大輅鳴鑾容與徘徊</hi>詭<lb/>
遇謝小人之乗鴻陸有漸<hi>易鴻漸于陸</hi>鵬路自高得百姓之<lb/>
心以廉為本<hi>周禮以聽官府之六計弊羣吏之治注平治官府之計斷以六事以廉為本</hi>道<lb/>
千乗之國所去見思自奏最於三嵎<hi>三嵎山在今成都府仁夀縣益州記</hi>
<hi>東西南嵎三山相對共號三嵎三山之名曰飛泉翳嘶跨鼇縣治居三嵎之中環合有自然之勢</hi>盍躋<lb/>
<pb n="KR4d0323_WYG_028-67a"/>
班於兩禁若為熊軾又𨽻龍藩<hi>嘉定為寧宗潛邸故曰龍藩</hi>太白對<lb/>
影成三人更弄平羌之明月<hi>李詩舉杯邀明月對影成三人又峨眉山月半輪秋</hi>
<hi>影入平羌江水流又一振高名滿帝都歸時還弄峨眉月平羌山在夾江縣十五里平羌江在雅州城北</hi>東<lb/>
坡不願封萬户只尋古佛於凌雲<hi>凌雲寺在嘉定之南山唐開元中僧海通</hi>
<hi>於瀆江沫水濛水三江之合悍流怒浪之濵鑿山為彌勒大像踰三百六十尺建七層閣以覆之至韋臯時積</hi>
<hi>十九年而工始備臯有大像記又有清音亭天下山水之勝在蜀蜀之勝曰嘉州州之勝在凌雲寺寺之南又</hi>
<hi>其勝也東坡名其亭曰清音又南山之勝也范石湖吳船錄云嘉州凌雲寺天寧間即大像所在嘉為衆水之</hi>
<hi>㑹導江沫水為岷江皆合於山下南流以下犍為沫水合大渡河由雅州而來直擣山壁灘瀧險惡號舟檝至</hi>
<pb n="KR4d0323_WYG_028-67b"/>
<hi>危之地唐開元中浮屠海通始鑿山為彌勒佛像以鎮之高三百六十尺頂圍十丈目廣二丈為樓十三層自</hi>
<hi>頭面以及其足極天下佛像之大兩耳猶以木為之佛足去江數步驚濤怒號洶湧過前不可安立正視今謂</hi>
<hi>之佛頭灘佛閣正面三峨餘三面皆佳山衆江錯流諸山間登臨之勝自西州來始見此耳東坡送張嘉州詩</hi>
<hi>少年不願萬戶侯亦不願識韓荆州頗願身為漢嘉守載酒時作凌雲遊又送吕嘉州詩卧看古佛凌雲閣勅</hi>
<hi>賜詩人明月湖</hi>嘉州不負於此身<hi>見上文</hi>漢殿即嗟於見晩某獲<lb/>
依隣壁正竊餘光田里愁歎之聲每拊心而知愧原隰<lb/>
光華之雅方拜手以固辭尚祈吾味之同不吝君波之<lb/>
及<hi>竝見前</hi>
<pb n="KR4d0323_WYG_028-68a"/>
　　代回崇慶黎知府<hi>伯登</hi>袖啓<hi>崇慶已見</hi>
恭承洊驅熊軾<hi>後漢輿服志公列侯安車朱班輪倚鹿較伏熊軾皁繒蓋黑轓右騑</hi>改牧<lb/>
龍藩<hi>崇慶係高宗潛邸</hi>奏二十七最之優且歸漢殿<hi>唐考功之法有二十</hi>
<hi>七最一曰獻可替否拾遺補闕為近侍之最二曰銓衡人物擢盡才良為選司之最三曰揚清激濁褒貶必當</hi>
<hi>為考較之最四曰禮制儀式動合經典為禮官之最五曰音律克諧不失節奏為樂官之最六曰決斷不滯與</hi>
<hi>奪合理為判事之最七曰部統有方警守無失為宿衞之最八曰兵士調習戎裝充備為督令之最九日推鞫</hi>
<hi>得情處斷平允為法官之最十曰讐校精審明于刋定為校正之最十一曰承旨敷奏吐納明敏為宣納之最</hi>
<hi>十二曰訓導有方生徒克業為學官之最十三曰賞罰嚴明攻戰必勝為軍將之最十四曰禮義興行肅清所</hi>
<pb n="KR4d0323_WYG_028-68b"/>
<hi>部為政教之最十五曰詳錄典正詞理兼舉為文史之最十六曰訪察精密彈舉必當為糾正之最十七曰明</hi>
<hi>於勘覆稽失無隠為勾檢之最十八日職事修理供承彊濟為監掌之最十九曰功課皆充丁匠無怨為役使</hi>
<hi>之最二十曰耕耨以時收穫成課為屯官之最二十一曰謹於蓋藏明於出納為倉庫之最二十二曰推步盈</hi>
<hi>虛究理精密為厯官之最二十三曰占候醫卜效騐多著為方術之最二十四曰檢察有方行旅無滯為關津</hi>
<hi>之最二十五曰市廛弗擾姦濫不行為市司之最二十六曰牧養肥碩蕃息孳多為牧官之最二十七曰邊境</hi>
<hi>清肅城隍修理為鎮防之最</hi>連六千石重之寄更守唐安<hi>吾丘夀王傳連十餘</hi>
<hi>城之守任四千石之重唐分益州匹縣地於晉原縣立蜀州改唐安郡</hi>民曰幸哉君為淹<lb/>
矣維昔交雙麟之賀乃今瞻千騎之光恭惟某官學問<lb/>
<pb n="KR4d0323_WYG_028-69a"/>
淵停器資山立早結冕旒之眷入為臺閣之珍倦直承<lb/>
明復歸蜀道東藩兩郡所去見思<hi>竝見前</hi>西掖九遷最宜<lb/>
為誥<hi>韓文王某之文可思最宜為誥</hi>顧動觀梅之興<hi>杜詩東閣觀梅動詩興還如何遜在</hi>
<hi>揚州</hi>又煩分竹之行不俟突黔即膺泥紫某同升有幸懐<lb/>
徳滋深燕雀賀大厦之成幸諧面慶<hi>竝見前</hi>魚龜託美鄰<lb/>
之䕃尚慰心期<hi>韓詩水文浮枕簟瓦影䕃龜魚餘見前</hi>
　<lb/>
　<lb/>
<pb n="KR4d0323_WYG_028-69b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　四六標準卷二十八<lb/>
</p>
<p>
</p>
  </div>
</body>
</text>
</TEI>
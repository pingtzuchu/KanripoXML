<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>四六標準卷二十九</head>
    <p>
<pb n="KR4d0323_WYG_029-1a"/>
欽定四庫全書<lb/>
　四六標準卷二十九　　　　宋李劉撰<lb/>
　倅<hi>倅音翠說文副也副車曰倅周禮戎僕掌王倅車之政宋懲五季蕃鎮之弊乾徳初下湖南始置諸</hi>
　<hi>州通判命刑部郎中賈玭等充建隆四年詔知府公事竝須長史通判簽議連書方許行下時大郡置兩</hi>
　<hi>員餘置一員州不及萬戸不置廣南小州有試秩充通判兼知州者正刺史以上及諸司使副知州者雖</hi>
　<hi>小郡亦特置掌倅貳郡政與長吏均禮凡兵民錢榖户口賦役獄訟聽斷之事可否裁決與守通簽所部</hi>
　<hi>官有善否及職事修廢得舉刺以聞至景徳宋興三十四年户口寢息解州以滿萬户置通判自是諸郡</hi>
　<hi>多滿萬户矣宣和二年詔諸州茶鹽香礬竝委通判建炎初諸州通判二員減一員</hi>
<pb n="KR4d0323_WYG_029-1b"/>
　　通潭州馬通判<hi>赴寧鄉簿○潭州即今長沙府為楚黔中地秦置長沙郡漢為長沙</hi>
　　<hi>國晉永嘉初置湘州隋置潭州以昭潭得名寧鄉縣屬潭州在州西一百二十六里本漢長沙益陽</hi>
　　<hi>縣地呉析置新陽縣改曰新康屬衡陽郡隋省入益陽宋析長沙縣地置寧鄉縣治故新康縣之玉</hi>
　　<hi>潭鎮</hi>
榮膺宸綍顯貳价藩<hi>詩价人維藩箋价甲也被甲之人謂卿士掌軍事者</hi>千里展<lb/>
長沙之平古稱清絶<hi>韓詩長沙千里平杜詩湖南清絶地詳見前</hi>別駕居刺<lb/>
史之半今得仁賢<hi>晉書庾亮答郭豫書曰別駕舊與刺史別乗同宣王化於萬里之外其任</hi>
<hi>居刺史之半安可用非其人續通典唐以堂吏朱儉廉為華州別駕給事中蕭倣駁曰別駕古為治中從事與</hi>
<pb n="KR4d0323_WYG_029-2a"/>
<hi>刺史同宣教化任居刺史之半豈宜以人吏兼副政之名杜詩半刺已翺翔東坡詩賴有風流半刺史</hi>先<lb/>
驅有嚴<hi>司馬相如傳縣令負弩矢先驅</hi>和氣已溢恭惟某官材猷凝逺<lb/>
識度閎夷勲業終歸於伏波雲仍固在<hi>杜詩勲業終歸馬伏波功曹非</hi>
<hi>復漢蕭何</hi>方略何如於討虜風烈隠然<hi>討當作捕馬武傳武字子張世祖從容謂</hi>
<hi>武曰吾得漁陽上谷突騎欲令將軍將之何如武曰駑怯無方略世祖曰將軍久將習兵豈與我掾吏同哉永</hi>
<hi>平中圖畫南宫雲臺署曰捕虜將軍楊虛侯馬武</hi>久載休聲宜躋華貫尚屏星<lb/>
之借重<hi>說文車當謂之屏星韻㑹箳篂車蔽當也詳別見</hi>使湘水之安流<hi>湘水亦曰</hi>
<hi>湘灕一水而背流湘猶相也灕猶離也以言湘水有所合而離則違湘而南也互見前屈原九歌令沅湘兮無</hi>
<pb n="KR4d0323_WYG_029-2b"/>
<hi>波使江水兮安流沅湘即湘水以與沅水合故曰沅湘</hi>清風明月之平分折瓊枝<lb/>
而繼佩<hi>清風峽在潭州嶽麓寺下明月山在潭州攸縣北九十里峰巒高聳月出即見上有衫仙廟靈</hi>
<hi>谷巖龍鬚灘巖前有井明月池在州城内世傳池在長沙星下故未嘗涸宋政和中嘗命取醴陵明月石置池</hi>
<hi>上因名人但知風月平分為別駕事而不知清風明月為長沙山水其工如此離騷經折瓊枝以為羞兮又紉</hi>
<hi>秋蘭以為佩</hi>高蓋華軒之一丈齊玉軑而竝馳<hi>黄霸傳賜車蓋特高一丈</hi>
<hi>別駕主簿車緹油屏泥于軾前以章有徳軑音第大計切說文車輨也又音大度奈切博雅車輪也韓魏謂車</hi>
<hi>輪曰軑離騷經屯余車其千乗兮齊玉軑而竝馳</hi>邦國不空<hi>王祥傳邦國不空別駕之功</hi>公<lb/>
侯必復<hi>左傳公侯子孫必復其始</hi>某失身副墨<hi>易臣不密則失身司馬相如傳文君既失</hi>
<pb n="KR4d0323_WYG_029-3a"/>
<hi>身於司馬趙廣漢傳贊失身墮功山谷詩失身來作管城公莊子聞諸副墨之子注可副貳𤣥墨也</hi>食志<lb/>
勾朱<hi>羅隠詩金庭養真地朱篆勾稽官</hi>綴簿上而趨閣前繞枝已久<hi>韓詩</hi>
<hi>㸃綴簿上字趨蹌閣前鈴魏武帝短歌行月明星稀烏鵲南飛繞枝三匝何枝可依</hi>采水中而搴<lb/>
木末托䕃方新<hi>屈原九歌采薜荔兮水中搴芙蓉兮木末</hi>尚徼風雨之帡幪<lb/>
<hi>法言震風凌雨然後知夏屋之為帡幪也雷政虐世然後知聖人之為郛郭也</hi>庶免塵埃之箠<lb/>
楚<hi>韓詩判司卑官不可說未免箠楚塵埃中</hi>
　　通潭州張通判<hi>履信○潭州已見</hi>
書生漫仕抗塵祭竈之卑<hi>元結傳浪者亦漫為官乎呼為漫郎北山移文抗塵容而</hi>
<pb n="KR4d0323_WYG_029-3b"/>
<hi>走俗狀孫寳傳署寳主簿寳徙入舍祭竈請比隣詳見前</hi>卜史涓期𨽻役題輿之下<lb/>
<hi>說文卜均剥龜也周禮府史注掌書者宰夫之職龜人史二人所謂卜史也漢禮樂志㳙選休成注㳙除也除</hi>
<hi>惡選取美成者也謝承後漢書周景為豫州刺史辟陳蕃為別駕不就景題別駕輿曰陳仲舉坐不復更辟蕃</hi>
<hi>惶懼視職</hi>昉去民而就吏<hi>公羊傳昉于此乎注昉適也齊人語昉甫兩切始也韓文登第于有</hi>
<hi>司者去民畝而就吏禄</hi>持不肖以事賢恭承攝龜<hi>衞宏漢舊儀二千石銀印龜紐</hi>
<hi>攝龜言權知軍</hi>尤願前馬<hi>越語其身親為夫差前馬注驅在馬前也</hi>恭惟某官器資<lb/>
凝逺徳宇𢎞深<hi>陸玩傳搢紳之徒莫不䕃其徳宇法言其為中也𢎞深</hi>紅蓮幕下<lb/>
之婉謀<hi>楊誠齋詩合於玉筍班中立却向紅蓮幕裏行選詩婉婉幕中畫</hi>青草湖邊之<lb/>
<pb n="KR4d0323_WYG_029-4a"/>
美製<hi>長沙志南曰青草北曰洞庭所謂重湖山谷詩乙丑越洞庭丙寅渡青草左傳子有美錦不使人學</hi>
<hi>製焉</hi>所立皆偉其他可知天道好還共擬公侯之必復<hi>老子</hi>
<hi>其事好還好去聲還音旋餘見前</hi>王事靡盬肯辭州縣之徒勞<hi>見前</hi>駕言<lb/>
屏星<hi>詩駕言出遊以寫我憂</hi>戾止湘水<hi>詩魯侯戾止亦是戾矣傳至也箋止也</hi>平分<lb/>
風月已歌邦國之不空<hi>見前</hi>暫建鼓旗更覺湖山之自得<lb/>
<hi>韓詩傳建大將旗鼔</hi>㑹趣長沙之召<hi>賈誼傳以誼為長沙王太傅後歳餘文帝思誼徵之</hi>徑<lb/>
登文石之班<hi>見前</hi>某副墨陋儒<hi>荀子末世窮年不免為陋儒而已注陋儒言不知通</hi>
<hi>變也餘見上條</hi>勾朱冗職<hi>見上條</hi>無蚍蜉之援奈何與上大夫而<lb/>
<pb n="KR4d0323_WYG_029-4b"/>
言<hi>韓文外無蚍蜉蟻子之援說文蚍蜉大螘也蟻或作螘說文螘蚍蜉也</hi>非鸞鳳所棲此<lb/>
豈為我等輩設<hi>阮籍傳籍嫂嘗歸寧籍相見與別或譏之籍曰禮豈為我設耶</hi>惟倚帡<lb/>
幪於厦屋庶寛箠楚於塵埃<hi>竝見前</hi>
　　通潭州吳通判<hi>鏜○潭州已見</hi>
歌海沂之別駕無路事賢<hi>見前</hi>詠臨邑之卑棲涓辰效役<lb/>
<hi>杜工部集臨邑舍弟書至苦雨黄河泛濫隄防之患簿領所憂因寄此詩詩云舍弟卑棲邑防川領簿曹尺書</hi>
<hi>前日至版築不時操</hi>敢以尺書之敬徹於再拜之先<hi>韓文再拜獻書相公閣下</hi>
恭惟某官地望穹華<hi>北史公孫表傳鴈門李氏地望懸隔</hi>人門峻特<hi>見前</hi>冠<lb/>
<pb n="KR4d0323_WYG_029-5a"/>
切雲帶長鋏夙超四姓之侯<hi>屈原九章帶長鋏之陸離兮冠切雲之崔巍漢明帝</hi>
<hi>永平中為外戚樊氏郭氏隂氏吳氏諸子弟立學以非列侯故曰四姓小侯</hi>佩明月懐連城<lb/>
要是萬人之敵<hi>屈原九章被明月兮佩寳璐山谷濂溪詩懐連城兮佩明月項籍傳學萬人敵</hi>
<hi>耳</hi>舒翹綠水<hi>栁文今之聖智莫不舒翹揚英推類援朋南史庾杲之傳汎綠水依芙蓉何其麗也</hi>
展足赤城<hi>赤城山在天台縣北六里孫綽遊天台山賦赤城霞起以建標詳見前</hi>盍歸乎<lb/>
來何去之速峻溫洛榮河之直<hi>述征記洛水底有礬石故水上無冰易乾鑿度</hi>
<hi>帝盛徳之應洛水先温七日乃寒五日變為五色𤣥黄尚書中候帝堯即位榮光出河文選青雲浮洛榮光塞</hi>
<hi>河易河出圗洛出書</hi>分清風明月之平邦國不空足表監州之績<lb/>
<pb n="KR4d0323_WYG_029-5b"/>
<hi>東坡詩欲問君王乞符竹但憂無蟹有監州</hi>公侯必復益光著令之忠<hi>吳芮傳贊</hi>
<hi>吳芮之起不失正道故能傳號五世慶流支庶有以矣夫著於令甲而稱忠也</hi>卧而治之行且<lb/>
召矣<hi>見前</hi>某﨑嶇白戰<hi>東坡詩當時號令君聽取白戰不許持寸鐵詳見前</hi>漫浪朱<lb/>
勾<hi>見上條</hi>不卑小官寧免塵埃之箠楚<hi>見前</hi>當詣大府尚希<lb/>
風雨之帡幪<hi>韓文以為當得躬詣大府受約束於下執事</hi>
　　代回衡州謝通判<hi>衡州已見詳啓意蓋代月湖</hi>
曳革履之聲足容縮縮<hi>鄭崇傳每見曳革履上笑曰我識鄭尚書履聲禮記足容重手</hi>
<hi>容恭</hi>擁緹屏之駕手畢渠渠<hi>黄覇傳別駕主簿車緹油屏泥於軾前爾雅簡謂之畢注</hi>
<pb n="KR4d0323_WYG_029-6a"/>
<hi>簡竹簡也古未有紙載文於簡謂之簡札一名畢禮記呻其佔畢癸辛雜志云宋子京用伏奉手畢南人謂筆</hi>
<hi>為畢謂但吟誦所視簡之文是謂簡為畢也詩於我乎夏屋渠渠注渠渠猶勤勤也</hi>敢因謝緘并<lb/>
致賀臆<hi>臆乙力切說文胸骨也通作意賈誼傳請對以意</hi>恭惟某官人今而學<lb/>
古齒宿而意新<hi>新唐書李百藥傳百藥字重規七歳能屬文太宗朝為宗正卿久之乞致仕帝</hi>
<hi>嘗與偕賦帝京篇歎其工手詔曰卿何身老而才之壯齒宿而意之新乎</hi>徘徊金馬之門何<lb/>
相見晩<hi>東方朔傳待詔金馬門詳見前</hi>璀粲銀魚之佩曾不逾時<hi>㑹要唐永</hi>
<hi>徽二年開府儀同三司及京官文武職事四品五品竝給隨身魚袋咸亨三年始令京官四品職事五品佩銀</hi>
<hi>魚杜詩碧山學士焚銀魚白馬却走身岩居白樂天詩魚佩葺鱗光照地鶻銜瑞帶勢沖天又魚綴白金隨步</hi>
<pb n="KR4d0323_WYG_029-6b"/>
<hi>躍鶻銜紅綬遶身飛</hi>泛綠水之芙蓉<hi>見/前</hi>栽赤縣之桃李<hi>韓詩嗟我身為赤縣</hi>
<hi>令</hi>兹展驥足乃在熊湘<hi>見/前</hi>王祥垂年別駕之功始立<hi>王祥</hi>
<hi>傳刺史吕虔檄為別駕祥年垂耳順虔委以州事時寇盜充斥祥討破之政化大行時人歌之曰邦國不空別</hi>
<hi>駕之功互見前</hi>柬之雖老宰相之器固存<hi>張柬之傳武后謂狄仁傑曰安得一竒士</hi>
<hi>用之仁傑曰荆州刺史張柬之雖老宰相材也詳見前</hi>某見謂龍鍾<hi>趙充國傳見謂忠謹</hi>猶<lb/>
共鳩僝<hi>見前</hi>迫壬戌赤壁之夢怳已九齡<hi>東坡赤壁賦壬戌之秋七月既</hi>
<hi>望蘇子與客泛舟遊於赤壁之下禮記夢帝與我九齡</hi>同甲子絳縣之人幸成二<lb/>
老<hi>杜少陵與贊上人詩與子成二老來往亦風流東坡詩解組歸來成二老風流他日與君同</hi>
<pb n="KR4d0323_WYG_029-7a"/>
　　代回婺州高倅<hi>禾○婺州已見</hi>
鳳凰下千仞頗疑遥增擊而去之<hi>賈誼傳鳳凰翔於千仞兮覽徳輝而下之</hi>
<hi>見細徳之險微兮遥增擊而去之師古曰増重也言見苛細之人阨隘之證故重擊其羽而高去</hi>鯉魚<lb/>
中尺書乃有長相憶而遺我<hi>古辭飲馬長城窟行呼兒烹鯉魚中有尺素書上言</hi>
<hi>加餐飯下言長相憶</hi>形骸更逺<hi>說文骸脛骨也莊子今子與我游于形骸之内而子索我于形骸之</hi>
<hi>外不亦過乎</hi>臭味已同<hi>見/前</hi>恭惟某官賦料凌雲<hi>杜詩賦料揚雄敵司馬相</hi>
<hi>如傳相如既奏大人賦天子大說飄飄有凌雲氣游天地之間意</hi>文成翻水<hi>韓詩文如翻水成</hi>
排空直上合盛之白玉之堂<hi>何遜詩何因生羽翰千里暫排空北文移文干青雲</hi>
<pb n="KR4d0323_WYG_029-7b"/>
<hi>而直上南史王惠傳靈運固自蕭散直上陳後山詩小却盛之白玉堂</hi>取勢斜飛亦宜在<lb/>
青藜之館<hi>劉禹錫詩青雲直上無多路却作斜飛取勢回王子年拾遺記劉向校書天禄閣有老人</hi>
<hi>黄衣植青藜詳別見</hi>居然雞肋<hi>後漢書楊脩傳雞肋食之則無所得棄之則如可惜詳見前</hi>屈<lb/>
此牛刀宜未折彭澤之腰已先盡剡川之興<hi>王徽之傳嘗居山隂</hi>
<hi>忽憶戴逵逵時在剡便乗船詣之造門不前而反人問其故曰本乗興而來興盡而反何必見安道耶</hi>空<lb/>
願一廛於仁政竟違十乗於他邦何許飛鳧乃今展驥<lb/>
聞及瓜之不逺知行李之鼎來<hi>竝見前</hi>某已薄暮齡宜收<lb/>
朝蹟<hi>韓詩足弱不能步自宜收朝蹟</hi>聞有長塵尾固願再欵於名談<hi>王導</hi>
<pb n="KR4d0323_WYG_029-8a"/>
<hi>傳導妻曹氏性妬導甚憚之乃密營別館以處衆妾曹氏知將往焉導恐妾被辱遽令命駕猶恐遲之以所執</hi>
<hi>塵尾柄驅牛而進司徒蔡謨戲導曰朝廷欲加公九錫導弗之覺但謙退而已謨曰不聞餘物惟有短轅犢車</hi>
<hi>長柄麈尾王衍傳衍妙善𤣥言惟談老莊為事每捉玉柄麈尾與手同色</hi>何當大刀頭却恐<lb/>
寖疎於良覿<hi>古詩藁砧今何在山上復有山何當大刀頭破鏡飛上天</hi>
　　代回肇慶方倅<hi>信孺見第二十五卷方提刑條○肇慶已見</hi>
託先世之游從凄其一夢<hi>詩凄其以風注凄寒風也杜詩白首颯凄其東坡詩三十</hi>
<hi>三年真一夢</hi>見通家之姓字粲若尺書<hi>孔融傳融答李膺曰先君孔子與君先君</hi>
<hi>李老君同徳比義而相師友則融與君累世通家</hi>似聞逸氣之無前尤喜故人<lb/>
<pb n="KR4d0323_WYG_029-8b"/>
之有後恭惟某官褆身膚敏<hi>褆音提說文衣厚法言其為中也𢎞深其為外也肅</hi>
<hi>括則可以褆身矣</hi>發聞芳馨頃冒甚危之機肯使不測之險<hi>蓋寛</hi>
<hi>饒傳用不訾之身臨不測之險注不測謂深也宋史方信孺傳自春至秋使金三往返以口舌折强敵金人計</hi>
<hi>屈情見</hi>迄從權變復合和親<hi>婁敬傳使敬往結和親約</hi>奈何衆口之難<lb/>
調<hi>東坡詩酸釅不堪調衆口</hi>責以一言之相應<hi>馮唐傳終日力戰斬首捕虜上功幕府一</hi>
<hi>言不相應文吏以法繩之其賞不行方信孺傳信孺還言敵所欲五事舉其四其一不言韓侂胄厲聲詰之信</hi>
<hi>孺徐曰欲得太師頭耳侂胄大怒奪三秩臨江軍居住</hi>忠無不報<hi>鄒陽傳忠無不報信不見疑</hi>
事久益明果復舊氊遄紆新組治中展驥足才即應於<lb/>
<pb n="KR4d0323_WYG_029-9a"/>
時須<hi>杜詩管葛亦時須</hi>池上有鳳毛美更觀於世濟<hi>杜詩欲知世掌絲綸</hi>
<hi>美池上于今有鳳毛信孺從祖廷實政和間進士父崧卿隆興間進士</hi>某偶然浪出<hi>杜詩龎公</hi>
<hi>然浪出蘇氏今有之</hi>頗似倒行<hi>史記伍子胥傳吾日暮途逺吾故倒行而逆施之主父偃傳吾日暮</hi>
<hi>故倒行逆施之</hi>綠槐十二街此非佚我老之計<hi>中朝事迹云天街兩畔槐樹俗</hi>
<hi>號為槐街白樂天詩下視十二街錄槐間紅塵韓詩綠槐十二街渙散馳輪蹄愚惟戅書生孤身無所齎莊子</hi>
<hi>大塊載我以形勞我以生佚我以老息我以死</hi>白髪三千丈行當致為臣而歸<lb/>
<hi>李詩白髪三千丈緣愁似箇長</hi>
　　代回撫州魏倅<hi>峴○撫州已見○此啓蓋代月湖魏倅求援而月湖答以此啓</hi>
<pb n="KR4d0323_WYG_029-9b"/>
伏勤專价<hi>价通作介一夫曰介左傳一介之使</hi>見畀屬辭<hi>禮記屬辭比事春秋教也</hi>試<lb/>
乞巧於天女孫則為宜耳<hi>乞巧文栁子夜歸有設祠者且拜且祈怪而問焉女𨽻進</hi>
<hi>曰今兹秋孟七夕天女之孫將嬪於河鼓邀而祠者幸而與之巧為是禱也栁子曰茍然歟吾亦有所大拙倘</hi>
<hi>可因是以求去之</hi>顧求福於木居士不亦左乎<hi>木居士廟在衡州來陽縣鼇口</hi>
<hi>寺韓文公題詩云火透波穿不計春根如頭面幹如身偶然題作木居士便有無窮求福人羅隠詩云鳥噪殘</hi>
<hi>陽草滿庭此中枯木似人形只應水物長為主未必浮槎即有靈八月風波飄不去四時黍稷薦惟馨南朝庾</hi>
<hi>信無因賦牢落祠前水氣腥宋元豐初來陽令禱雨無應析而薪之今所祀者乃寺僧再刻也宋鄭景望蒙齋</hi>
<hi>筆談云昌黎木居士詩蓋有所為來陽令伐而焚之東坡在黄州聞而喜曰木居士之誅固已晩矣世間乃有</hi>
<pb n="KR4d0323_WYG_029-10a"/>
<hi>此明眼人乎過丹霞逺矣後主寺者利其祭餘復倣其像刻之張芸叟謫郴州過而見之題詩云波穿水透本</hi>
<hi>無竒初見潮州刺史詩當日老翁終不免後來居士欲奚為山中雷雨誰宜主水底蛟龍自不知若使天年俱</hi>
<hi>自遂如今已復有孫枝</hi>得非所蒙<hi>陳後山詩呼我過/其廬所得非所蒙</hi>願竊有復<hi>禮記</hi>
<hi>若有告者曰少間願有復也</hi>恭惟某官世濟其美材稱乎官一同甚<lb/>
敏於割雞<hi>淮南子古者天子一畿諸侯一同司馬法曰十成為終終千井十終為同同方百里萬井</hi>
半刺即觀於展驥有渥題輿之寵何待推轂之功<hi>見前</hi>不<lb/>
即人而人即之行且召矣<hi>即就也野王二老傳即人者人亦即之東坡答山谷書此</hi>
<hi>人如精金美玉不即人而人即之</hi>其求士甚士求我蓋亦有焉<hi>東坡錢塘勤上</hi>
<pb n="KR4d0323_WYG_029-10b"/>
<hi>人詩集序太子少師歐陽公好士為天下第一士有一言中於道不逺千里而求之甚於士之求公</hi>某既<lb/>
受一廛當迎別駕比何武之薦龔舍則恐過情<hi>何武傳武為人</hi>
<hi>仁厚好進士奬稱人之善為楚内史厚兩龔在沛郡厚兩唐及為公卿薦之朝廷此人顯於世者何侯力也注</hi>
<hi>兩龔龔勝龔舍也兩龔傳大司空何武薦勝勝薦舍有詔皆徴</hi>期魏謩之繼鄭公所當<lb/>
拭目<hi>新唐書魏謩傳贊謩之論議挺挺有祖風烈詩所謂是以似之者與</hi>
　　代回處州董通判<hi>居誼○處州已見</hi>
一官藏拙焉知賢才而舉之<hi>國史典纂梁常侍徐陵聘齊時魏收有文學北朝之</hi>
<hi>秀收錄其文集以遺陵令傳之江左徐還濟江而沈之從者問之曰吾為魏公藏拙韓詩倚玉難藏拙吹竽久</hi>
<pb n="KR4d0323_WYG_029-11a"/>
<hi>混真</hi>三載陟明不如鄉人之善者<hi>尚書三載黜陟幽明</hi>冒焉剡去何<lb/>
以謝為恭惟某官敏手決科<hi>山谷詩敏手擘泰華法言須以發䇿決科</hi>潔身<lb/>
從政君門不可以徑寧緩其驅<hi>韓文君之門不可逕而入兮又無疾其驅</hi>公<lb/>
事之了雖癡姑行所學<hi>傅咸傳楊濟與咸書曰天下大器非可稍了而相觀每事欲了</hi>
<hi>生子癡了官事官事未易了也了事正作癡復為怪耳</hi>事常出乎名上材益展於<lb/>
治中足應時須敢孤歳舉需章比入<hi>蔡邕獨斷凡羣臣上書於天子者有</hi>
<hi>四名一曰章二曰奏三曰表四曰駁議章者需頭奏者亦需頭表者不需頭詳見前</hi>巽牘鼎來<hi>需比</hi>
<hi>巽鼎四卦名</hi>顧恐將去齊之情莫酬復望蜀之意<hi>光武賜岑彭書人苦</hi>
<pb n="KR4d0323_WYG_029-11b"/>
<hi>不知足既得隴復望蜀蓋來啓別有所求</hi>某余髪如此<hi>左傳余髪如此種種余奚能為</hi>歸志<lb/>
浩然儀圖之莫助之漫將短綆<hi>綆索也荀子短綆不可以汲深井之泉韓詩汲</hi>
<hi>古得修綆</hi>匪報也為好也聊實空函<hi>見前</hi>
　　代回單通判<hi>端已○詳啓意單乃故人之子謝其相訪故有此答</hi>
識中散於未仙知音者寡<hi>嵇康傳康有竒材逺邁不羣拜中散大夫常修養性服食</hi>
<hi>之事以為神仙稟之自然非積學所得至於導養得理則安期彭祖之倫可及東坡詩何人更識嵇中散野鶴</hi>
<hi>昻藏未是仙詳別見</hi>思元賔而不見訪別其孤<hi>韓文思元賔而不見見元賔之所與</hi>
<hi>者則如元賔焉</hi>報謁良勞贈言尤寵恭惟某官槐根之芷蘭茁<lb/>
<pb n="KR4d0323_WYG_029-12a"/>
其芽<hi>俱見前</hi>題別駕之輿少紆轍跡<hi>老子善行無轍跡</hi>聽文昌之<lb/>
履㑹振家聲<hi>見前</hi>疑只在於山中<hi>賈島詩松下問童子言師採藥去只在此山中</hi>
<hi>雲深不知處</hi>遂徑造其竹下<hi>王徽之傳時吳中一士大夫家有好竹欲觀之便出坐輿造竹</hi>
<hi>下諷誦良久主人洒掃請坐徽之不顧將出主人乃閉門徽之便以此賞之盡懽而去南史袁粲傳郡南一家</hi>
<hi>頗有竹石粲率爾步往亦不通主人直造竹所嘯咏自得主人出語笑欵然俄而車騎翼儀併至門方知是袁</hi>
<hi>尹</hi>亦既見止萬金之産不虚<hi>詩未見君子憂心忡忡亦既見止亦既覯止我心則</hi>
<hi>降韓詩吾老着讀書餘事不掛眼有兒雖甚憐教示不免簡君來好呼出踉蹡越門限留君住㕔食使立侍盤</hi>
<hi>
                        <graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>薄暮歸見君迎我笑而莞指渠相賀言此是萬金産吾愛其風骨粹美無可揀</hi>何以贈之兼<lb/>
<pb n="KR4d0323_WYG_029-12b"/>
乗之珠相比<hi>詩我送舅氏曰至渭陽何以贈之路車乗黄史記魏王謂齊威王曰若寡人國小尚</hi>
<hi>有徑寸之珠照車前後十二乗宋書劉孺七歳能屬文父嘗謂賔客曰此吾家明珠也</hi>某愧無瓊<lb/>
報徒辱珍投書門前之一死一生客則陋矣<hi>史記汲鄭傳贊始翟</hi>
<hi>公為廷尉賔客闐門及廢門外可設雀羅翟公復為廷尉賔客欲往翟公乃大署其門曰一死一生乃知交情</hi>
<hi>一貧一富乃知交態一貴一賤交情乃見汲鄭亦云悲夫東坡錢塘勤上人詩集序昔翟公罷廷尉賔客云云</hi>
<hi>余嘗薄其為人以為客則陋矣而公之所以待客者獨不為小哉</hi>坐足下而三熏三沐<lb/>
愛莫助之<hi>齊語三釁三浴之注以香塗身曰釁釁或作熏韓文方將坐足下三浴而三熏之聽僕之</hi>
<hi>所為少安無躁</hi>
<pb n="KR4d0323_WYG_029-13a"/>
　　代回臨江鄭通判<hi>元鼎○臨江已見</hi>
奉詔舉賢幸不負公車之櫝<hi>史記東方朔初入長安至公車上書凡用三千奏牘</hi>
<hi>公車令兩人共持舉其書僅然能勝之師古曰公車令屬衞尉上書者所詣也</hi>開緘見面眞乃<lb/>
題別駕之輿<hi>盧仝詩開緘宛見諫議面</hi>揣力則綿<hi>嚴助傳緜力薄材</hi>摛文何<lb/>
綺<hi>文選高談一何綺</hi>恭惟某官材猷膚敏器度浚明君子學道<lb/>
愛人已之無慍亷吏謹身率下去則見思<hi>循吏傳皆謹身帥先居以</hi>
<hi>亷平所居民富所去見思</hi>意一鶚之可言忘匹雛之無力此亦公舉<lb/>
殆非私謝之求<hi>談賔錄唐證聖中劉竒為侍郎注張文成司馬鍠為御史二人因申屠錫以謝</hi>
<pb n="KR4d0323_WYG_029-13b"/>
<hi>竒正色曰舉賢無私何見謝</hi>所愧外除無復裏言之助猥勤泥軾更<lb/>
枉緹函<hi>竝見前</hi>某歸老杜門味言推轂<hi>鄭當時傳其推轂士及官屬丞史誠</hi>
<hi>有味其言也</hi>治中展驥足豈徒風月之平分<hi>見前</hi>池上有鳳毛<lb/>
即看雲霄之獨步<hi>杜詩池上于今有鳳毛</hi>
　　代施倅<hi>楄</hi>回邵州王倅<hi>祖壵○邵州即寳慶府漢為長沙國昭陵縣東漢屬</hi>
　　<hi>零陵郡吳置邵陵郡屬荆州即今郡是也晉武改昭陽曰邵陽縣隋廢郡地屬潭州唐置南梁州改</hi>
　　<hi>為邵州宋乾徳間升為中府以理宗潛藩升寳慶府以邵水得名</hi>
裹緹命駕<hi>黄霸傳別駕主簿車緹油屏泥於軾前</hi>引綬露章<hi>朱買臣傳引其綬視其印</hi>
<pb n="KR4d0323_WYG_029-14a"/>
<hi>㑹稽太守章也</hi>湖南二邵之豪雄今稱第一<hi>二邵謂邵陵邵陽詳見前</hi>江左<lb/>
諸王之竒俊顧屈平分<hi>東坡詩江左風流王謝家</hi>下車之初載路相<lb/>
慶<hi>詩厥聲載路沈休文碑威令首塗仁風載路</hi>恭惟某官典刑炳蔚才諝浚<lb/>
明楩柟大厦之材久於聳壑<hi>司馬相如傳楩柟豫章師古曰楩音便又涉田反即</hi>
<hi>今黄楩木也柟音楠即交讓木其木直上柯葉不相妨南史陸慧曉傳此木便是交讓俗作楠新唐書房𤣥齡</hi>
<hi>傳高孝基名知人謂裴矩曰僕觀人多矣未有如此郎者當為國器恨不見其聳壑昻霄云</hi>瑚璉清<lb/>
廟之器何乃潤山<hi>荀子玉在山而草木潤淵生珠而崖不枯</hi>滿期留中還又<lb/>
補外<hi>安帝紀永初二年詔上尚書公府通調令得外補</hi>厥為澬水尚存漁父之<lb/>
<pb n="KR4d0323_WYG_029-14b"/>
滄浪<hi>澬水在州北源出靖州綏寧縣至此合邵水禹貢九江孔殷澬其一也</hi>匪直海沂可<lb/>
養公台之度量<hi>王祥傳徐州刺史吕虔檄為別駕時人歌之曰海沂之康實賴王祥虔以佩刀</hi>
<hi>贈祥曰茍非其人刀或為害卿有公輔之量故以相與</hi>飛騰由此翹企俟之<hi>温嶠傳州</hi>
<hi>之文武莫不翹企涼武昭王傳延首雲極翹企遐方</hi>某再轉無庸同寅有幸託交<lb/>
承於前政不但為瀟湘之故人<hi>許渾詩瀟湘逢故人詳見前</hi>話契闊<lb/>
於期年渾未隔京華之舊夢<hi>詩死生契闊傳契闊勤苦也從生至死契闊勤苦而</hi>
<hi>不相離後漢書范丹傳行路倉卒非陳契闊之所王隆傳契闊夙夜庶不懈怠注契闊謂辛苦也沈約傳契闊</hi>
<hi>屯邅困於朝夕南史謝朓傳契闊戎旃從容讌語晉書㑹稽王道子傳阿衡二世契闊王家劉炤傳贊﨑嶇寇</hi>
<pb n="KR4d0323_WYG_029-15a"/>
<hi>難契闊艱虞梁書王茂傳綢繆休戚契闊屯夷栁慶逺傳契闊禁旅重牧西藩蕭穎達傳契闊屯夷載形心事</hi>
<hi>張𢎞䇿傳自藩升朝契闊險阻鄭紹叔傳契闊藩朝情績顯著吕珍傳與朕契闊情兼屯泰侯景傳契闊夷險</hi>
<hi>魏武短歌行契闊談讌心念舊恩陸機詩安得擕手俱契闊成騑服盧諶詩契闊百罹杜詩青雲猶契闊又白</hi>
<hi>首甘契闊</hi>問兩鴻鵠諒歸詔之鼎來<hi>翟方進傳童謡曰反乎覆陂當復誰云者兩黄</hi>
<hi>鵠注此言有神來告之</hi>遺雙鯉魚覺報章之不腆<hi>見前</hi>
　　代回紹興史倅<hi>紹興秦為㑹稽郡漢屬江都國東漢以浙西為呉郡浙東為㑹稽郡</hi>
　　<hi>晉因之隋改為越州唐改㑹稽郡又為越州宋南渡後陞紹興府今因之○詳啓意史倅蓋彌逺從</hi>
　　<hi>子</hi>
<pb n="KR4d0323_WYG_029-15b"/>
䇿驥足於治中方開軌轍<hi>文選古詩何不策高足</hi>棲燕巢於幕下<lb/>
正託帡幪<hi>左傳季札謂孫林父曰夫子在此猶燕之巢於幕上</hi>曾望履之未遑乃<lb/>
鳴謙之先辱<hi>見前</hi>藏固深於十襲<hi>闞子宋之愚人得燕石於梧臺之東歸而藏之</hi>
<hi>以為寶革匱十重緹巾十襲客見之揜口而笑</hi>報敢廢於七襄<hi>詩跂彼織女終日七襄</hi>恭<lb/>
惟某官天分素高人門具美<hi>竝見前</hi>焜煌相業接王家三<lb/>
樹之槐<hi>焜户衮切說文煌也増韻焜煌光也或作煇司馬相如傳燠炳煇煌又公渾切服虔曰明也煌</hi>
<hi>胡光切說文煇也新唐書王勃傳勔勮勃皆著才名故杜易簡稱三珠樹東坡三槐堂銘序故兵部侍郎晉國</hi>
<hi>王公嘗手植三槐於庭曰吾子孫必有為三公者已而其子魏國文正公相真宗皇帝魏公之子懿敏公以直</hi>
<pb n="KR4d0323_WYG_029-16a"/>
<hi>諫事仁宗皇帝銘曰魏公之業與槐俱萌封殖之勤必世乃成</hi>爛漫世科掩竇氏五枝<lb/>
之桂<hi>爛郎旰切詩爛其盈門箋爛爛粲然鮮明且衆多之貌范文正公竇諫議隂徳記竇禹鈞范陽人生</hi>
<hi>五子儀儼侃偁僖儀禮部尚書儼禮部侍郎皆為翰林學士侃左補闕偁左諌議大夫參知政事僖起居即世</hi>
<hi>稱教子者必曰燕山竇十郎云馮瀛王道贈公詩云燕山竇十郎教子有義方靈椿一株老丹桂五枝芳</hi>宜<lb/>
自庭階之秀<hi>謝𤣥傳譬如芝蘭玉樹欲使其生於庭階耳</hi>徑躋臺閣之崇<hi>後漢</hi>
<hi>黄瓊傳初瓊隨父在臺閣習見故事及後居職練達官曹爭議朝堂莫能抗奪</hi>要津顧厭於立<lb/>
登<hi>杜詩自謂頗挺出立登要路津</hi>佳境不辭於漸入<hi>世說顧凱之為虎頭將軍每食蔗自</hi>
<hi>尾至本人或問之曰漸入佳境</hi>鳴琴單父已昭利器之功別駕海沂更<lb/>
<pb n="KR4d0323_WYG_029-16b"/>
養佩刀之望有來易地益近去天<hi>竝見前</hi>萬壑千巖暫煩<lb/>
接應<hi>顧凱之傳荆州人問㑹稽山川之狀凱之云千巖競秀萬壑爭流草木蒙籠若雲興霞蔚世說王子</hi>
<hi>敬云從山隂道上行山川自相映發使人應接不暇若秋冬之際尤難為懐</hi>清風明月真足<lb/>
平分長史有宰相之材寧無識者<hi>張柬之傳武后謂狄仁傑曰安得一竒士</hi>
<hi>用之仁傑曰荆州長史張柬之雖老宰相材也詳別見</hi>羣從繼叔父之烈行即見<lb/>
之<hi>世說一門叔父則有阿大中郎羣從兄弟則有封胡羯末詳見前</hi>某一拙百罹十趨<lb/>
九蹶未了癡兒之事復蒙華使之咨<hi>見前</hi>一水相望悵有<lb/>
同於蓬弱<hi>望平聲東城詩蓬萊在何許弱水空相望</hi>五雲借潤幸不棄於菅<lb/>
<pb n="KR4d0323_WYG_029-17a"/>
茅<hi>菅音姦詩英英白雲露彼菅茅</hi>
　　代回道州宋倅<hi>蒙○道州已見詳啓意盖代月湖月湖除工書而來啓誤為兵書故</hi>
　　<hi>有馬曹之答</hi>
司臬罔功躐陞雉正<hi>臬法也尚書汝陳時臬事</hi>發函得教似是馬曹<lb/>
<hi>呉質書發函伸紙教猶令也張敞傳使主簿持教又并編敞教王徽之傳為車騎桓冲騎兵參軍冲問卿署何</hi>
<hi>曹對曰似是馬曹又問管幾馬曰不知馬何由知數又問馬比死多少曰未知生焉知死東坡詩微官似馬曹</hi>
歸斯受之告者過也恭惟某官抱負甚偉揚厯益深酌<lb/>
別駕一杯之清<hi>隋書循吏傳趙軌河南洛陽人也少有行檢為齊州別駕有能名在州四年考</hi>
<pb n="KR4d0323_WYG_029-17b"/>
<hi>績連最持節使者郃陽公梁子恭狀上高祖嘉之徵軌入朝父老相送者各揮涕曰別駕在官水火不與百姓</hi>
<hi>交是以不敢以壺酒相送公清如水請酌一杯水奉餞軌受而飲之</hi>試舂陵二三之䇿<hi>山谷</hi>
<hi>磨崖碑詩臣結舂陵二三䇿臣甫杜觴再拜詩安知忠臣痛至骨世上但賞瓊琚詞</hi>佇觀驥展㑹<lb/>
即雄飛<hi>後漢書趙温字子柔為京兆郡丞歎曰丈夫當雄飛安能雌伏遂棄官去</hi>某久覺龍<lb/>
鍾又共鳩僝<hi>竝見前</hi>甲兵之問不至乃所願聞<hi>韓文錢榖甲兵之問</hi>
<hi>不至於廟堂</hi>山林之味更長奚其不去<lb/>
　　代回黄通判<hi>犖○亦代月湖</hi>
題別駕之坐君子宜之<hi>詩左之左之君子宜之右之右之君子有之</hi>戀屬車<lb/>
<pb n="KR4d0323_WYG_029-18a"/>
之塵老夫髦矣<hi>司馬相如傳犯屬車之清塵注塵謂行而起塵也左傳老夫髦矣無能為也</hi>
鼎來郵問益仞隣光<hi>鼎益卦名</hi>恭惟某官早䇿名躔寖儀華<lb/>
路文章爾雅猶存元祐之故家<hi>儒林傳文章爾雅訓辭深厚師古曰言詔辭雅</hi>
<hi>正而深厚也</hi>風采老成不減貞元之朝士<hi>黄霸傳風采不及丙魏于定國元稹</hi>
<hi>詩屈指貞元舊朝士幾人同見太和春</hi>小淹驥展佇即雄飛某密託枌榆<lb/>
既凋蒲栁<hi>竝見前</hi>榮鈞天之一餉續夢無多<hi>史記扁鵲傳我之帝所甚</hi>
<hi>樂與百神遊於鈞天廣樂九奏萬舞不類三代之樂餉式諒切說文饟也一餉言不久韓詩雖得一餉樂李後</hi>
<hi>主詞夢裡不知身是客一餉貪歡東坡詩鈞天一餉夢中榮唐詩馬上續殘夢</hi>及崦日之半規<lb/>
<pb n="KR4d0323_WYG_029-18b"/>
告歸已決<hi>釋名晷規也如規畫也謝靈運詩密林含餘清延峰隠半規隋孟康詠日詩洛浦全開鏡</hi>
<hi>衡山半隠規山谷詩新月吐半規</hi>小須驛召猶或郊迎<lb/>
　　回李通判<hi>銓</hi>
歎峨峰之客子舊嘗綴於金臺<hi>史記范睢傳謁君得無與諸侯客子俱來乎曹</hi>
<hi>丕詩棄置勿復陳客子常畏人徐陵詩關山三五月客子憶秦川杜詩客子入門日杲杲上谷郡圖經金臺在</hi>
<hi>易水東南十八里傅毅述遊賦出北薊厯良鄉登金臺顧武陽選詩豈伊白璧賜將起黄金臺李詩燕昭延郭</hi>
<hi>隗遂築黄金臺又灑掃黄金臺招邀廣平客又如登黄金臺遥謁紫霞仙又侍宴黄金臺傳觴青玉案又何人</hi>
<hi>更掃黄金臺杜詩揚眉義結黄金臺又黄金臺貯俊賢多羅隠詩百尺黄金郭隗臺栁詩燕有黄金臺逺致望</hi>
<pb n="KR4d0323_WYG_029-19a"/>
<hi>諸君元周公謹癸辛雜志云郭隗史記止云築宫而師事之初無臺字而李白詩有何人為築黄金臺之語吳</hi>
<hi>虎臣漫錄以此為據按新序通鑑皆云為築宫不言臺也然李杜及栁子厚詩皆有黄金臺之語唐人承用甚</hi>
<hi>多不特本於白也又按唐皇甫松有登郭隗臺詩梁任昉述異記云郭隗臺在幽州故城中則實有此臺矣孔</hi>
<hi>文舉論盛孝章書曰昭王築臺以尊郭隗然皆無黄金字鮑昭放歌行云豈伊白璧賜將起黄金臺然則黄金</hi>
<hi>之名始見於此</hi>懐石林之主人今獲依於玉樹<hi>世說魏明帝使后弟毛曽與夏</hi>
<hi>侯𤣥共坐時人謂蒹葭倚玉樹謝𤣥傳如芝蘭玉樹欲使生於階庭隋煬帝詩輕舉金臺上高㑹玉樹墟</hi>所<lb/>
願拜一盂之水乃先飛五朶之雲<hi>竝見前</hi>恭惟某官世載<lb/>
其英<hi>蜀都賦江漢炳靈世載其英</hi>學優則仕繩其祖武合薰班馬之<lb/>
<pb n="KR4d0323_WYG_029-19b"/>
香<hi>詩昭兹來許繩其祖武</hi>裕乃父功宜踵韋平之躅<hi>平淮西雅皇曰咨愬裕乃</hi>
<hi>父功平當傳漢興唯韋平父子至丞相</hi>况是一門叔父之貴<hi>世說一門叔父則有阿大</hi>
<hi>中郎詳見前</hi>新領三軍元帥之權雪夜鵝鳴亦識西平之有<lb/>
子<hi>李愬傳夜半至懸瓠城雪甚城旁皆鵞鶩池愬令擊之以亂軍聲平淮西雅蔡人率止唯西平有子</hi>風<lb/>
聲鶴唳倚須幼度之平戎<hi>謝𤣥傳𤣥字幼度淝水之㨗堅衆奔潰聞風聲鶴唳皆以</hi>
<hi>為王師互見前</hi>詎容全材更淹半刺式觀挺挺之風烈<hi>魏謩傳贊詳見</hi>
<hi>前</hi>克稱衮衮之公侯<hi>杜詩吾知徐公百不/憂積善衮衮生公侯</hi>時來為之<hi>張嘉</hi>
<hi>貞傳宰相者時來即為豈能長據詳見前</hi>風斯下矣<hi>莊子故九萬里則風斯在下矣</hi>某朅來<lb/>
<pb n="KR4d0323_WYG_029-20a"/>
通義<hi>朅丘謁切發語辭吕氏春秋膠鬲見武王於鮪水曰西伯朅來無欺我也眉州唐天寶初為通義郡</hi>
正幸依仁<hi>杜詩此邦今尚武何處且依仁</hi>所恨五色之迷<hi>東坡詩平生漫說古戰塲</hi>
<hi>過目終迷日五色</hi>有負六王之畢<hi>摭言崔偃試進士東都吳武陵謂偃曰公方為天子求竒</hi>
<hi>才敢獻所益因出袖中書讀之乃杜牧阿房宫賦坐客皆驚武陵曰牧方試有司請以第一人處之偃謝已得</hi>
<hi>其人至第五偃未應武陵勃然曰不爾宜以賦見還偃曰如教牧果異等</hi>同姓同業也底勞<lb/>
敘元禮之通家三熏三沐之尚擬迎盖公而避舍<hi>竝見前</hi>
　　回綿州程通判<hi>植○綿州已見</hi>
化闥禮闈不隔公堂之霧<hi>杜詩公堂宿霧披</hi>廉泉遜水久暌緹<lb/>
<pb n="KR4d0323_WYG_029-20b"/>
屏之星<hi>廉水在綿州彰明縣北平地出泉宋書范柏年初見明帝因言及廣州有貪泉帝問卿州有此</hi>
<hi>水否對曰梁州唯有文川武鄉廉泉讓水又問卿宅在何處曰臣所居在廉讓之間帝善之屏音丙通作箳車</hi>
<hi>蔽當也車上竹席障塵者箳篂刺史車非特別駕今專用之別駕者誤見後漢書孔恂傳</hi>伻來以書<lb/>
僕感且悚恭惟某官器資冲逺徳業碩膚崛然岷峨之<lb/>
高皜乎江漢之濯發硏游刃已知立解於千牛<hi>竝見前</hi>按<lb/>
轡徐驅亦覺坐空於萬馬<hi>周亞夫傳天子迺按轡徐行</hi>不謂九垓之<lb/>
汗漫<hi>淮南子吾與子汗漫遊於九垓之上</hi>尚從半刺之翺翔<hi>杜詩半刺已翺翔</hi>然<lb/>
富樂之山固有富樂之實<hi>富樂山在巴西縣東五里劉備自荆州入蜀劉璋延之於</hi>
<pb n="KR4d0323_WYG_029-21a"/>
<hi>此山望見蜀之全盛飲酒樂甚故得富樂之名唐子西詩富樂之名誰所留建安年中劉豫州擁兵入蜀萬貔</hi>
<hi>貅孱璋送國來迎頭軍中釀酒椎千牛炙如巴山酒如涪酒酣握手登高丘極目紫芋蹲春疇富樂之名此其</hi>
<hi>由君聞此說還信不當時兵起四十秋折屋不足供誅求生靈嗷嗷鼎中油山中胡為乃爾優想今富樂萬倍</hi>
<hi>劉端能容我逃窮愁山僧笑言客罷休</hi>佐磊落之府正須磊落之人<hi>杜詩緜州</hi>
<hi>州府何磊落顯慶年中越王作韓詩爾雅注蟲魚必非磊落人</hi>豈有不龜之封侯<hi>莊子宋人</hi>
<hi>有善為不龜手之藥客買其方百金以說吳王越有難吳王使之將冬與越人水戰大敗越人裂地而封之</hi>
而忘無蟹之監郡<hi>東坡詩擬向君王乞符竹却憂無蟹有監州詳見前</hi>某罔功龍<lb/>
邸<hi>謂榮州</hi>洊試蟇津<hi>謂眉州俱詳見前</hi>無以我公歸兮試問蕭朱<lb/>
<pb n="KR4d0323_WYG_029-21b"/>
之好<hi>詩無以我公歸兮無使我心悲兮蕭育傳少與陳咸朱博為友著聞當世往者有王陽貢禹故長安</hi>
<hi>語曰蕭朱結綬王貢彈冠言其相薦達也</hi>事其大夫賢者尚修程李之風<hi>灌夫</hi>
<hi>傳程李俱東西宫衞尉注李廣為東宫程不識為西宫又今日斬頭宂匈何知程李</hi>
　　代回吳通判<hi>昌裔</hi>
對月半輪何不厭平分之破<hi>李詩峨眉山月半輪秋東坡詞風月平分破詳見前</hi>
觀風一道乃遽叨進寸之除<hi>唐貞觀八年分遣蕭瑀李靖等巡省天下觀風俗得</hi>
<hi>失韓文寸進尺退卒無所成破除相對用建除體</hi>感曳履以見臨且鳴謙而加<lb/>
賁<hi>履臨謙賁四卦</hi>恭惟某官清標山立<hi>禮記山/立時行</hi>奥學淵停<hi>石崇楚妃</hi>
<pb n="KR4d0323_WYG_029-22a"/>
<hi>歎矯矯莊王淵停嶽峙</hi>濮陽朱絲之桐洗盡人間之箏笛<hi>東坡聽賢師琴</hi>
<hi>詩歸家且覔千斛水淨洗從前箏笛耳東坡詩話歐陽公嘗問僕琴詩何者最佳余以退之聽穎師琴詩答之</hi>
<hi>公言此詩固竒麗然自是聽琵琶詩非琴詩國史補于頔令客彈琴其嫂知音曰三分中一分箏聲二分琵琶</hi>
<hi>全無琴韻唐段安節樂府雜錄箏者蒙恬所造笛羌樂也傅𤣥琵琶賦序云世本不載作者故老云漢送烏孫</hi>
<hi>公主念其行道思慕使知音者於馬上作之史記黄帝使伶倫伐竹於崑谿斬而作笛吹之作鳳鳴</hi>豫章<lb/>
白羽之扇留為世上之舟航詎容蟇頥久淹驥足<hi>見前</hi>頗<lb/>
哀老子<hi>馬援傳頗哀老子使得遨遊</hi>夙託年家<hi>東坡詩通家不隔同年面</hi>嘘枯吹<lb/>
生絡繹寄聲於員嶠<hi>鄭太傳孔公緒清談高論嘘枯吹生絡繹往來不絶貌通作駱驛王</hi>
<pb n="KR4d0323_WYG_029-22b"/>
<hi>莽傳駱驛道路師古曰駱驛言不絶趙廣漢傳界上亭長寄聲謝我嶠渠廟切列子渤海之東有大壑名曰歸</hi>
<hi>墟其中有五山焉一曰岱輿二曰員嶠三曰方壺四曰瀛洲五曰蓬萊</hi>駕輕就熟馳驅俾<lb/>
踵於方舟<hi>韓文若駟馬駕輕車就熟路而王良造父為之先後也詩載馳載驅又方之舟之劉向說</hi>
<hi>苑諸侯維舟為梁大夫方舟方舟臣之職也</hi>某已控需章丐還節傳<hi>需節卦名</hi>集<lb/>
于苞栩集于苞杞但切懐歸<hi>詩翩翩者鵻載飛載下集于苞栩又集于苞杞又豈</hi>
<hi>不懐歸王事靡盬</hi>投以木瓜投以木桃祗慙匪報<hi>詩投我以木瓜又投我以</hi>
<hi>木桃又匪報也永以為好也</hi>
　　代回敘州通判楊承議<hi>徳輔○敘州即禹貢西戎即敘之地故以名州古為</hi>
<pb n="KR4d0323_WYG_029-23a"/>
　　<hi>僰國漢為犍為郡治東漢徙治武陽南齊復為犍為郡治梁武帝立戎州又置六同郡於南廣縣隋</hi>
　　<hi>初廢六同而存戎州大業初改州為犍為郡唐武徳初復為戎州移治南溪貞觀初復移治僰道乾</hi>
　　<hi>元初復為戎州宋政和四年戎州父老上言戎者西夷之名僰侯蕃夷舊稱也乞別立名額敕改為</hi>
　　<hi>敘州今為敘州府</hi>
揚鈴監郡<hi>舲郎丁切亦作<graphic n="KR2802" url="https://raw.githubusercontent.com/kanripo/KR-Gaiji/master/images/KR2802.png" mimeType="image/png"/>舟也一曰舟有忩者王維詩赭圻將赤岸擊汰復揚舲王荆公詩委佩</hi>
<hi>去辭廷殖殖揚舲來得府潭潭又門前秋水可揚舲有意西尋白下亭</hi>懐寳睦隣<hi>左傳親仁善隣</hi>
<hi>國之寳也</hi>秋月兩章真有風人之託<hi>杜詩兩章對秋月一字偕華星</hi>春雲多<lb/>
態不為時世之粧<hi>韓詩君詩多態度藹藹春空雲東坡詩自是風流時世粧詳見第十四巻</hi>
<pb n="KR4d0323_WYG_029-23b"/>
載詠落英踐實之言足窺結根孤生之節水色異諸水<lb/>
安能為清紺之塵君家更贈君無忘厚培植之力<hi>山谷詩我</hi>
<hi>提養生之四印君家所有更贈君</hi>
　<lb/>
　<lb/>
　<lb/>
　<lb/>
　四六標準卷二十九<lb/>
</p>
<p>
</p>
  </div>
</body>
</text>
</TEI>
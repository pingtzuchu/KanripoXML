<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲溪集巻二</head>
    <p>
<pb n="KR4d0175_WYG_002-1a"/>
欽定四庫全書<lb/>
　雲溪集巻二　　　　　　　宋　郭印　撰<lb/>
　　五言古詩<lb/>
　　　和何耕道别字韻詩<lb/>
失身落宦網十載溪山别麋鹿念故棲舉目但愁絶偶<lb/>
來招提遊幽亭坐深樾美人抗髙論亹亹非涉獵忽焉<lb/>
到佳處目擊了無説世患苦磨人吾肱已三折從兹數<lb/>
訪君臨流弄明月<lb/>
<pb n="KR4d0175_WYG_002-1b"/>
　　　和淵明韻贈耕道<lb/>
游從無俗調我軰鍾此情髙談傲羲黄豈復念功名嗟<lb/>
哉夸奪子役役勞其生得失動中懐寵辱多自驚形化<lb/>
心亦爾闔棺竟無成<lb/>
　　　再和<lb/>
學道無所得但忘物我情顔彭竟何在壽夭皆空名有<lb/>
酒且斟酌同心唯友生江亭縱言笑鳥來語不驚昭琴<lb/>
元未鼓誰復問虧成<lb/>
<pb n="KR4d0175_WYG_002-2a"/>
　　　和楊齊伯韻<lb/>
邪師挾幻術念念皆狂圖化出一切象形容乃甚都佛<lb/>
光亦幻成非有與非無煙霞異明晦寥廓元太虛離婁<lb/>
塞其目象罔得𤣥珠脱能如是解安用空睢旴宇定天<lb/>
光發豈關七尺軀癡兒生謗語徃徃墮眉鬚乃知西方<lb/>
聖勇猛真丈夫聖人與人同此道誰不如歸來但宴坐<lb/>
反照自有餘<lb/>
　　　和樊直夫兼簡允南<lb/>
<pb n="KR4d0175_WYG_002-2b"/>
士而志於道誰云不自量山海雖崇深行者尚梯航况<lb/>
復我固有本根先混茫𦕈然一微塵猶足鑄虞唐隨遇<lb/>
得真樂何適非道場囘首觀世間汩沒誠可傷余豈不<lb/>
知耶駑馬戀豆糠春林聽鳴鳥秋壁聞啼螿是心如死<lb/>
灰妄念不復猖持此欲求交滿目都倀倀邇來得吾人<lb/>
宿願欣已償文字果超詣聖門早升堂視彼俗學流一<lb/>
一癡與狂所為雜覇下未可語皇王與君期戮力起廢<lb/>
鍼其肓相將入山中采薇以為糧<lb/>
<pb n="KR4d0175_WYG_002-3a"/>
　　　再用前韻<lb/>
少年讀書時人謂未可量及乎泛官海慄慄乘危航帆<lb/>
開風不順四望何淼茫為郎首已白安能笑馮唐緬觀<lb/>
乾坤大分明一戰塲何異兩虎鬭大小終死傷所嗟在<lb/>
誅求䑛米不止糠窮甿愁歎聲深秋聴蛩螿皇穹未悔<lb/>
禍尚縱兵戈猖遂令四海人冥行日倀倀得非宿世業<lb/>
今生來共償否極泰自至君臣嚴陛堂肯為阮籍醉忍<lb/>
效接輿狂似聞申甫生天遣佐宣王一展活國手疾危<lb/>
<pb n="KR4d0175_WYG_002-3b"/>
救在肓庶幾富斯民家家有餘糧<lb/>
　　　和于子儀觀見贈二十韻<lb/>
壯嵗悟修性磨礲謝圭角墮身塵網中意氣翔寥廓動<lb/>
遭白眼觀罕識黄金諾聖賢皆吾心所讀真糟粕妙處<lb/>
誰與語此道今蕭索西施及嫫母本身非美惡掩關學<lb/>
宴坐浩氣合沖漠身世鴻毛輕利名蟬翼薄兀兀寡知<lb/>
音頭童齒將豁向未得良友盃酒屢同酌見我輙傾倒<lb/>
清音聴明鐸馬隊驤天驥鷄羣昻野鶴新詩續風騷久<lb/>
<pb n="KR4d0175_WYG_002-4a"/>
矣無此作詞鋒敏而鋭百獻敢一酢願君偃戈矛使我<lb/>
堅城郭中虛道自來大信本不約養兹百鍊金刼火難<lb/>
銷鑠心法兩俱忘無解亦無縛參乎一以貫回也不改<lb/>
樂富貴何足云侯門空赭堊<lb/>
　　　少虛用前韻見貽仍荅二首<lb/>
别君嵗月多萬事皆非昔天昏慘暮雲愁緒繁堪織豈<lb/>
期成東隣日造芝蘭室吟哦戒騷奴揮灑驚墨客猶嫌<lb/>
小伎耳宴坐學欺魄人間倐流電悟此真良䇿堂堂少<lb/>
<pb n="KR4d0175_WYG_002-4b"/>
林老我豈得其骨君來叩兩端一笑非言黙超然反其<lb/>
真游子歸故宅𤣥機儻未領對面千山隔象罔亦何心<lb/>
珠還赤水北聖賢勿云逺謦咳常在側<lb/>
倦游思林泉歸夢空昔昔田無二頃良何以充耕織古<lb/>
來貴公子氣熖熏王室家饒數百僮門走三千客志滿<lb/>
釁日生坐使天奪魄我今安下僚倖進無竒䇿空懐愛<lb/>
主心但欠封侯骨躍金恐不祥守道甘沈黙岷山髙峨<lb/>
峨其下可卜宅地靈雲物秀似與塵凡隔誅茅存晚計<lb/>
<pb n="KR4d0175_WYG_002-5a"/>
好在西巖北每逢風雨夜念此空反側<lb/>
　　　當可有詩索和章次韻荅之<lb/>
日斜弄孤桐妙趣寄無絃暮天四埀幕溪山當華筵碧<lb/>
玉湛新醪招集飲中仙雲車夜未散短燭蟠青煙合坐<lb/>
皆豪俊風流踵前賢佳客吾豈敢追陪幸自天人材未<lb/>
易得終夜喜不眠殊特見騷雅武庫森戈鋋未能當筆<lb/>
陣敢發一矢先來意何以報慙無錦叚鮮<lb/>
　　　次韻劉中逺見貽之什<lb/>
<pb n="KR4d0175_WYG_002-5b"/>
中原殺氣昏魚鳥巢穴改城池失金湯郡邑更守宰鸞<lb/>
旗狩呉越朔騎滿淮海維蜀限山川無人識鍪鎧五年<lb/>
愧端居萬里思行在官曹敢尸素職事甘煩猥儻得容<lb/>
棲遲奚暇擇爽塏陋巷飽簞瓢隣墻挹蘭茝新詩出清<lb/>
竒髙論吐雄邁談諧不知倦氣充無是餒藉君風飄颻<lb/>
祛我雲靉靆相期樹勲名戮力熙帝載<lb/>
　　　次韻宋南伯見貽之什<lb/>
衰遲來作邑勞苦劇萬狀朝朝趂衙參歛版趨踉蹡病<lb/>
<pb n="KR4d0175_WYG_002-6a"/>
驥耳雙埀蘭筋困銜鞅饑鷹長附人六翮空韝上緬思<lb/>
陶彭澤解綬一何壯歸去事田園林木施幃帳隣曲喜<lb/>
過從時節爭餽餉髙山與流水無日不尋訪况逢桃李<lb/>
春協氣郊原盎或携古笻行或放孤舟漾我欲追其蹤<lb/>
卜築依清曠三徑落松花四墻圍竹筤縛橋架斜川鑿<lb/>
户延層嶂長笛月下吹逸響從風颺興來擕野老爛醉<lb/>
傾村釀便足了一生折腰寧肯强十年計未遂口腹成<lb/>
魔障蹉跎鏡中秋白髪不相放新交得山濤磊落多識<lb/>
<pb n="KR4d0175_WYG_002-6b"/>
量志趣儻能同斯文未淪䘮<lb/>
　　　次莫少虛韻<lb/>
富貴等勞生不如行樂耳遑遑觀一世榮辱隨僨起幽<lb/>
尋苦無暇佳處誰屈指春歸呼我游邂逅佳公子莫侯<lb/>
江南秀幽香發蕙茝新詩更清激㶁㶁寒流駛錦屏有<lb/>
蒲郎氷壺清徹底便腹久空洞了不見嗔喜嵗晚得二<lb/>
友追隨當行李五湖三江寛亦不遺洲沚偶來泛扁舟<lb/>
朱墨推案几徜徉一水間便欲寄殘齒追觀少年心寂<lb/>
<pb n="KR4d0175_WYG_002-7a"/>
寞已灰死窮通豈無命流坎聽行止岷山行築室計决<lb/>
吾往矣斗酒相往還素約自今始<lb/>
　　　次蒲大受撿覆韻<lb/>
身親掃除役敝袍染塵泥青雲一何髙天險不可躋西<lb/>
風吹秋來草木含凄凄韝鷹屢飛掣櫪馬空鳴嘶丈夫<lb/>
兩鬢斑籍未通金閨不如買田園荷鍤理蔬畦嵗月無<lb/>
停軌歸計亦已稽年來稍聞道所學忘筌蹄<lb/>
　　　次韻彦正兄見寄<lb/>
<pb n="KR4d0175_WYG_002-7b"/>
轉食柅東州安閒遂忘歸蘭齋寒燈話忽作一年違江<lb/>
流鯉魚逺但見鴻雁飛緘封一再啟字字蠅頭微書詞<lb/>
與詩意髣髴聆音徽君如初生月浮雲翳其輝清光畢<lb/>
竟滿安用長噓欷勉哉辨此心正直神所依<lb/>
　　　次何耕道韻<lb/>
壯嵗已倦游况今老大時素交久離索勞思何可支夫<lb/>
子晚識面逈非塵中姿髙言風凛凛直氣山巍巍欲登<lb/>
公卿門進退尚狐疑飄然至是邦為言某在斯相見無<lb/>
<pb n="KR4d0175_WYG_002-8a"/>
別事清談白日移時時矜小技挽我賦新詩自憐憔悴<lb/>
態容徳愧姜姬辱贈何以報恨無瓊琚辭<lb/>
　　　次楊拱辰韻兼簡馮可當劉韶美<lb/>
窮居罕人事來往斷交親粗安鷦鷯居靡求尺蠖伸坐<lb/>
看柴門外日飛車馬塵誰能學桔橰俯仰更隨人况今<lb/>
世道喪風俗已澆淳為民非野鹿作吏無古循太倉五<lb/>
斗粟食之愧髙旻故人善處我儒官飽常珍風月即儕<lb/>
侣詩書乃比鄰隤然一室中浩氣横八垠劉郎晚相遇<lb/>
<pb n="KR4d0175_WYG_002-8b"/>
放曠如逐臣素心日傾倒吟嘯樂天真粃糠嵇阮軰自<lb/>
號葛天民馬曹似是耳寧畏官長嗔墨池子楊子風流<lb/>
吾里仁偶來官一邦眉端喜津津抵掌論進修徳業須<lb/>
競辰有時相就飲幕天地為茵馮君十年别龍鵠迹久<lb/>
陳邂逅果山底一見兩脚踆初來梅蕚吐欲去柳眉顰<lb/>
平生知識多斯人罕其倫我今亦西矣笻竹訪峨岷憑<lb/>
誰與之俱足跣頭不巾劉郎歸既趣楊子任方新從兹<lb/>
遂分手三秋敵昏晨所期各精鍊加飡戒五辛他時共<lb/>
<pb n="KR4d0175_WYG_002-9a"/>
相見兩頰桃花春<lb/>
　　　和元汝功元日感懐<lb/>
少時喜節物常恨春來遲而今新年至懐抱不勝悲兒<lb/>
童薦椒酒未飲増長欷陜洛果何罪半世戎馬嘶坐令<lb/>
冠盖流星散鳥擇棲回頭望鄉國淚雨秋悽悽我公關<lb/>
中豪志氣青雲齊誓當剪豺狼不復問狐狸夫何丘壑<lb/>
間從事酒與詩煙塵要一掃櫜弓卧鼓鞞天下維泰山<lb/>
置器安不危廓廓大丈夫功勲千載竒<lb/>
<pb n="KR4d0175_WYG_002-9b"/>
　　　正月初八日同莫少虛蒲大受王園泛舟各賦<lb/>
　　　二首<lb/>
春江晩多思拂面風稜稜舟行明鏡中天水同一澄滄<lb/>
波濯新柳喬松上寒藤風梅雪飄徑兩麥青平陵文魴<lb/>
自潛躍好鳥相喚譍倥偬日少暇因循來未曽清游鄙<lb/>
謝傅豪氣壓陳登豈惟得佳士亦復同髙僧幽情各披<lb/>
冩醉語或侵凌偶兹愜懐抱蕭然遺愛憎曠野暝煙合<lb/>
長林初月升囘舟興未已孤塔耿踈燈<lb/>
<pb n="KR4d0175_WYG_002-10a"/>
名園春信來冷眼思一窺吏文巧束縛頴脱廼不覊興<lb/>
發勇欲往壯士先登埤但得一樽樂豈論官職卑况兹<lb/>
横清流適然副心期梅梢出翠竹照水兩猗猗野航轉<lb/>
澄碧小雨斜風吹平生江海懐是日慰渇饑村逈孤煙<lb/>
處林深幽鳥時端疑是呉越夢到身亦隨同遊客靡惡<lb/>
喜氣回朝曦醉倒不自惜一葉忌傾欹新詩許共賦未<lb/>
唱心力疲歸來已陳迹物理觀盛衰<lb/>
　　　和蒲大受王園泛舟用文老韻<lb/>
<pb n="KR4d0175_WYG_002-10b"/>
邑西屋連雲中有水竹居和風縱輕楫尚憶故年初川<lb/>
光宛明媚况乘春雨餘臨波一以照颯颯鬢毛踈<lb/>
江邊春色動水面縠文生陽和先着力岸柳摇金晶草<lb/>
木有欣意人心隨物情日暮不知返逍遥興彌清<lb/>
古木卧偃蹇脩篁立蔥青春風𦕈無迹林鳥報先聲篙<lb/>
師任沿泝潭紋亂虛明佳人更吟詠洗我塵慮清<lb/>
平生喜閒曠夢想祗山林曲江理煙艇魚鳥皆知音晴<lb/>
天亂鳬鶩相呼時一沉油然淵中鱗潛伏恐不深<lb/>
<pb n="KR4d0175_WYG_002-11a"/>
晩風江色佳水碧煙冥冥聊持一壺酒落日相與傾浮<lb/>
榮何預人於焉樂此生往來信扁舟恍若空中行<lb/>
　　　感春<lb/>
百花感陽和次第變枯槁寒梅秀臘前紅葉媚春杪無<lb/>
端造化兒戱劇何小小迎春復送春堪笑枝間鳥我以<lb/>
虛靜觀一室乾坤悄平生誦聖言聞道亦頗早了兹色<lb/>
相空寧復問先後冥心大化俱左肘從生柳<lb/>
　　　中秋月<lb/>
<pb n="KR4d0175_WYG_002-11b"/>
蕭蕭灝氣清風露秋將半今夕更無雲銀盤轉霄漢鳥<lb/>
語茂林驚樹影空庭亂常時豈不佳作意人瞻翫我欲<lb/>
上廣寒瑶瓊躡飛觀騎鯨諒不能永夜空慨歎歸來却<lb/>
燕坐神光自輝煥始知方寸間桂闕元非逺<lb/>
　　　中秋馬溪山中望月<lb/>
佳月四時有古來重中秋今夕萬里懐共作陰霾憂我<lb/>
宿招提境山空夜更幽兹念亦未掃天際屢囘頭氷輪<lb/>
湧碧空宇宙寒颼颼清輝聊一吸洗盡肝膽愁山中魑<lb/>
<pb n="KR4d0175_WYG_002-12a"/>
魅窟驚竄無所投自言天眼明此地非我留緬思區域<lb/>
内醜怪繁匹儔不知大圓影能盡驅除不仰首祝天公<lb/>
勿遣纎雲浮縱此白玉盤年年照九州<lb/>
　　　中秋月試院中作呈莫少虛<lb/>
月色本無别殊觀空世情今宵雲四卷氷蟾照寰瀛無<lb/>
端坐文闈兀若翳䨇睛窺牗偶一見始驗陰陽并孤光<lb/>
何自來遡日以為明三五魄既絶輪郭自充盈循環到<lb/>
今夕逢金氣轉清乃知造物意微妙不可名伊余禀賦<lb/>
<pb n="KR4d0175_WYG_002-12b"/>
初二曜同流行呼吸即寒暑乾坤屹崢嶸隋珠彈髙鳥<lb/>
惜哉輕此生恨無騰化術返老成童嬰要須驗羲易觀<lb/>
象研其精聖處儻心悟超然合混成<lb/>
　　　次韻莫少虛中秋月<lb/>
纎阿駕秋空雲散無一髪長廊步清影露頂脚不韤緬<lb/>
懷同心人尺咫限胡越豈殊南郭老連墻不通謁我憂<lb/>
今夕去難得如此月佇立耿不寐精誠通恍惚莫兄新<lb/>
詩來夜光映深樾頗驚筆力壯滔滔漲溟渤喜極屢索<lb/>
<pb n="KR4d0175_WYG_002-13a"/>
酒引滿非人罰醉歌還起舞恍若換凡骨何當乘飛雲<lb/>
舉手探蟾窟一吸徑寸光盡解平生暍飄飄曵霞裾出<lb/>
入黄金闕陋哉揖爽氣空拄西山笏<lb/>
　　　再用前韻<lb/>
我生埀四十兩鬢抽素髪聲色不掛眼豈羡凌波韤唯<lb/>
有學道心了不見超越何由插羽翰徃造金門謁反觀<lb/>
金水性端似天邊月本從無中來一物肇恍惚玉兎吐<lb/>
寒光琪樹遥清樾亭亭照八紘圓影射滄渤斯言世豈<lb/>
<pb n="KR4d0175_WYG_002-13b"/>
聞輕泄恐天罰吁嗟夸毗子自分無仙骨狥財析秋毫<lb/>
嗜酒醉深窟一迷不復返長病如中暍空存𤣥牝門金<lb/>
樞已摧闕猶為兒女計白首戀簪笏<lb/>
　　　少虛以中秋有月預作詩亦次韻矣而月不為<lb/>
　　　出因成數語以解前篇<lb/>
兹辰陰雨霽佳月望雲端徹燈不掩户佇對清輝寒嫦<lb/>
娥豈誤人出入由天關天應怕鐫鑱故將好景慳坐久<lb/>
成歎息邂逅一何艱收視照肝肺中有白玉盤光明無<lb/>
<pb n="KR4d0175_WYG_002-14a"/>
與比通昔夢魂安君今先悟此一笑定忘言雖云形影<lb/>
隔是心常往還前詩非游戱勿作綺語觀<lb/>
　　　再用前韻以謝諸公見荅之什<lb/>
三賢富文詞獻笑發其端瓦礫換瓊瑶光照窗几寒熒<lb/>
煌句中眼真透祖師關孺子或可敎傾倒無用慳嗟余<lb/>
腹空虛思苦言亦艱豈如新詩章字字珠走槃同門法<lb/>
禁嚴欲往心未安跬步乃千里髣髴聞笑言憑誰冩胷<lb/>
臆錦囊去復還步海吾豈憚波瀾時一觀<lb/>
<pb n="KR4d0175_WYG_002-14b"/>
　　　九日詩<lb/>
去年今日好在家作重陽佳菊嗅金蘂濁酒篘瓊漿婦<lb/>
子相提擕江臯步晚凉頗思一逺眺平原欠崇岡今年<lb/>
九日惡踆踆走路傍即無新釀白豈有半開黄老婦與<lb/>
弱子千里遥相望登臨眼雖飽四顧斷人腸自憐如浮<lb/>
雲天風久飄揚世間功名夢一枕猶未償而此蒲柳年<lb/>
餬口落四方五斗計何拙饑烏謀稻粱况復事塵土險<lb/>
艱皆備嘗家有二頃田可耕亦可桑賦租願少鐫翩然<lb/>
<pb n="KR4d0175_WYG_002-15a"/>
歸故鄉<lb/>
　　　九日同諸友游豐樂院翠圍亭檻前竹樹蓊蔽<lb/>
　　　命僧剪除青山宛然復出遂以開林出逺山為<lb/>
　　　題探韻印得林字<lb/>
築亭邀青山眷此幽意深十年廢掃除木拱竹成林客<lb/>
來眼生翳不惜斤斧尋丁丁度餘響几席延嶔崟一掌<lb/>
開平川䨇鬟出髙岑初疑白日晦坐頃失繁陰虛壁蕩<lb/>
晴影耿耿明衣襟是時菊花節悠然副登臨殘霞映夕<lb/>
<pb n="KR4d0175_WYG_002-15b"/>
酌幽籟隨清吟人情異晨夕山色無古今世間諸法空<lb/>
通塞本由心勉揮金寳劔勿使茅葦侵<lb/>
　　　九月二十日率趙彦和王平叔劉誼夫遊棲巖<lb/>
　　　寺彦和有詩次其韻<lb/>
少時苦愛山藜杖春復秋峯巒如佳人一顧銷百憂野<lb/>
性不受覊思與麋鹿遊失脚名宦場冠纓絡人頭州家<lb/>
費經營心輪日萬周遇陰求少息此身等蜉蝣頗聞西<lb/>
山佳往作半日留小徑開宇宙髣髴䂓神州萬象几席<lb/>
<pb n="KR4d0175_WYG_002-16a"/>
間雲煙渺沉浮同來三益友清逸詩家流相期老巖穴<lb/>
委質巢與由吾廬有雲溪拂袂行歸休<lb/>
</p>
<p>
</p>
  </div>
</body>
</text>
</TEI>
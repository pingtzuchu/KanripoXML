<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲溪集巻十一</head>
    <p>
<pb n="KR4d0175_WYG_011-1a"/>
欽定四庫全書<lb/>
　雲溪集巻十一　　　　　　宋　郭印　撰<lb/>
　　七言律詩<lb/>
　　　忠州懐古<lb/>
連日追遊笑語同一樽能遣百愁空唐賢閣上秋風冷<lb/>
巴子臺邊夕照紅木落荒坡思白傅草深頹墓憶宣公<lb/>
只憐地狹難成市依舊沙頭作小叢<lb/>
　　　留雲安驛詩<lb/>
<pb n="KR4d0175_WYG_011-1b"/>
孤館幽幽一境清晝長無事亦無營睡頻推枕仍重起<lb/>
坐久抛書却再行静看簷頭蛛結網細聽屋角鳥飜聲<lb/>
閒邊日月元如此須信人間有赤城<lb/>
　　　八陣臺<lb/>
八陣臺前水急流纍纍石塜界沙洲機深已盡吞吳策<lb/>
事變空成守蜀謀江月四時猶耿耿雲山千古謾悠悠<lb/>
天公若遂興劉願功烈應非管樂儔<lb/>
　　　過小漢壩<lb/>
<pb n="KR4d0175_WYG_011-2a"/>
地豁天開眼界寛兩山相對列㠝岏多情煙樹連村暗<lb/>
不事沙鷗照水寒立馬躊躇饒野興抗塵犇走尚麄官<lb/>
歸來凖擬江湖計不負蓑衣與釣竿<lb/>
　　　漢州塔二首<lb/>
萬象森羅眼底明倚天髙處喜重經逶迤江練秋逾白<lb/>
峛崺山屏晚更青望盡平原煙冉冉愁深古塞雨冥冥<lb/>
躊躇欲看千燈後手撥浮雲正極星<lb/>
相隨步屧轉穹隆萬室鱗鱗指顧中自笑情懐非曠士<lb/>
<pb n="KR4d0175_WYG_011-2b"/>
誰知筋力已衰翁吟餘尚惜西山日立久飜憂北户風<lb/>
從此不須攀絶頂雲深無處認鼇宫<lb/>
　　　陪元允大受遊天寧寺詩<lb/>
寂寂禪林繞篆香長廊古殿總虚涼楩柟蔽日空交影<lb/>
烏鵲馴除不亂行滅想自成清浄界争機端作是非場<lb/>
灼然祖意休生解炯炯寒燈一㸃光<lb/>
　　　總持院<lb/>
曉霽同登古息臺雨師先為洒塵埃紋楸戰罷仙蹤杳<lb/>
<pb n="KR4d0175_WYG_011-3a"/>
清磬音傳佛寺開門外老松迎客入竹邊髙閣放山來<lb/>
逡巡攬盡風光去寄語三官不用猜<hi>院有三官堂父老相傳昔有仙人弈</hi>
<hi>碁於此即三官也</hi>
　　　合州菩提院和嚴夢錫韻<lb/>
小刹遲留為覓船欲憑一葦下長川磬傳清韻毎知曉<lb/>
柏偃樛枝休問年末路風埃埋日月故園松竹老雲煙<lb/>
由來行止皆天定遇坎乘流只信縁<lb/>
　　　宿覺空院用壁間韻寄王巨山<lb/>
<pb n="KR4d0175_WYG_011-3b"/>
度壠穿雲十里遥招提蹲踞亂山坳地靈潜隠聖賢宅<lb/>
林静俯闚烏鵲巢萬法豈從心外有一真還向夢中交<lb/>
世間出世元無别塵俗紛紛不用抛<lb/>
　　　元日有感呈正紀<lb/>
情緒長隨節物遷老逢元日更悽然春風未省摇心曲<lb/>
臘雪空留㸃鬢邊加我四年終易學長君一嵗尚塵縁<lb/>
何當同伏嵌巖下添取爐中住世鉛<lb/>
　　　立春<lb/>
<pb n="KR4d0175_WYG_011-4a"/>
頗恨東風巧入簾不論朱户與茅簷青春處處為誰好<lb/>
白髮年年空自嫌市酒豈能供燕笑官娃無復問穠纎<lb/>
强隨兒輩追時節菜壓香盤未損亷<lb/>
　　　正月八日至十二日雪不止和施仲任韻<lb/>
天雨寶花呈上瑞不同常嵗旋能乾癡兒詫見鹽成糝<lb/>
戲僕圓搓玉作團漏屋茅簷埀欲壓華筵酒椀正禁寒<lb/>
懸知片片非他物落處應須子細看<lb/>
　　　和錢叔凭長官京師新春即事<lb/>
<pb n="KR4d0175_WYG_011-4b"/>
青門冠蓋近迎春物態天容旦暮新日暖御溝初破凍<lb/>
雪消馳道未生塵曉煙暗緑金條眼佳氣晴浮碧瓦鱗<lb/>
唯有紙鳶堪一噱掠天翔泳不由身<lb/>
　　　上已曲水<lb/>
良辰元巳惜芳菲一笑林亭挽落暉圓吭髙低齊獻曲<lb/>
濃隂逺近宻成圍縠飜細浪環池轉羽挾清觴傍席飛<lb/>
不為不祥來祓濯欲因流水送春歸<lb/>
　　　次韻袁徳夫春日書事二首<lb/>
<pb n="KR4d0175_WYG_011-5a"/>
公餘蕭散步晴暉正是韶光懶困時官事暫能逃倥偬<lb/>
物情深覺變神竒風傳小樹香浮砌水接平湖緑滿池<lb/>
春草怪來成好夢西堂句法少人知<lb/>
滿眼煙光困不勝羣紅委地緑堆林空庭鳥下簿書退<lb/>
小院燕歸簾幙深千里故人縈午夢一樽新酒隔春岑<lb/>
多情柳外鶯聲囀似向東風寫客心<lb/>
　　　和喻迪孺郎中春日書事二首<lb/>
春風不入鬢邊青羞逐兒童趁晚晴花欲近人顔色好<lb/>
<pb n="KR4d0175_WYG_011-5b"/>
鳥來窺户語音清鈎簾静院山相顧散䇿髙亭月共行<lb/>
自斷窮通天已定休勞占數向枯莖<lb/>
人間春思漫紛爭祗把新詩喚曉鶯妙處鐫鑱應鬼泣<lb/>
醉中揮灑自風生誰知雅道當今絶獨與騷人並駕行<lb/>
尺紙飛來光照夜小窗申誦到參横<lb/>
　　　春日雲溪即事二首<lb/>
乞得筋骸伴老農一丘春興有誰同禽聲路入笙簧裏<lb/>
花色人行錦繡中薙草養蘭修故事鑿渠引水著新功<lb/>
<pb n="KR4d0175_WYG_011-6a"/>
羲和叱馭應難挽愁見顛狂栁絮風<lb/>
林壑棲遲兩見春一笻一麈任天真鸎花世界無停晷<lb/>
電露光隂莫負身蟻戰蝸爭那復問魚浮鳥戲自相親<lb/>
長江不日桃花浪築石牢堤急倩人<lb/>
　　　春晴二首<lb/>
春工又是一畨新滿目韶光欲醉人風喚鳴禽爭暖日<lb/>
雨粘飛絮著香塵老來情緒元知别酒後形神始覺親<lb/>
獨向小齋書咄咄無端燕子往來頻<lb/>
<pb n="KR4d0175_WYG_011-6b"/>
二月埀楊長緑柯漁村春塢景融和沙邊細浪摇芳藻<lb/>
水上紅雲映緑波風裊釣絲時蕩漾日移花影更婆娑<lb/>
徑須展此連鼇手且向樽前醉倒歌<lb/>
　　　道中得雨<lb/>
暖律潜開四序先土牛何處不施鞭道逢宿雨連新雨<lb/>
人説今年勝舊年和氣薰蒸還率土湛恩汪濊仰髙天<lb/>
甲兵一洗成豐稔從此邊陲定帖然<lb/>
　　　孫希汲出示所和杜允迪二詩因次韻并寄允<lb/>
<pb n="KR4d0175_WYG_011-7a"/>
　　　迪以當别後一笑<lb/>
草木蔵春柳報先誰将蒼馭快如鞭夜中一雨知無價<lb/>
陌上三農慶有年玉糝寒林梅委地浪飜平野麥連天<lb/>
隂陽燮理非吾事新嵗調和豈偶然<lb/>
　　　和余時升周子美江雨有懐雨不絶詩韻各賦<lb/>
　　　一首<lb/>
天作淫雨似秋中沾濕恐侵河伯宫螟螣欲傷禾黍秀<lb/>
黿鼉尚快波濤風誰驅天際亂雲墨且放山巔晴日紅<lb/>
<pb n="KR4d0175_WYG_011-7b"/>
有酒亟來相就飲流光一去大江東<hi>右江雨有懐</hi>
簷前萬㸃落珠璣乳燕梁間嫩學飛水滙百川人迹絶<lb/>
苔封三徑馬蹄稀田塍湓溢禾生耳薜荔芊綿垣有衣<lb/>
江上何人清興盡却乘新漲棹舟歸<hi>右雨不絶</hi>
　　　次韻卲子文感春之什<lb/>
池塘不似昔年春蝶亂蜂狂更惱人莫傍花叢看婉娩<lb/>
且懐詩巻誦清新山林祗管縈魂夢寰宇無端變刼塵<lb/>
遥想江東憂未歇可能熟醉巧謀身<lb/>
<pb n="KR4d0175_WYG_011-8a"/>
　　　送春<lb/>
春色忽隨流水去人間誰解絆風光一聲杜宇乾坤隘<lb/>
萬㸃飛花日月忙道阻豈能游上苑年衰無復夢幽塘<lb/>
蜂情蝶意都蕭索難化吾心一寸剛<lb/>
　　　次韻時升春盡之作<lb/>
送春仍恨酒盃乾今夕休眠到漏殘歌舞縱無供笑語<lb/>
賔朋猶有近門闌傷心已訝千林緑轉眼還看萬葉丹<lb/>
節去節來君莫問詩盟從此勿令寒<lb/>
<pb n="KR4d0175_WYG_011-8b"/>
　　　再和<lb/>
紛紛滿地落紅乾杜宇聲中春正殘詩酒情懐公事汩<lb/>
干戈時節賞心闌生憎蔓草縁堦碧却喜含桃向日丹<lb/>
萬里吳天飛不到劍光空射斗牛寒<lb/>
　　　和史守八月十四日月二首<lb/>
月蘸澄江上下天波光桂魄兩依然喜延嘉客樓同倚<lb/>
貪吸清輝席屢前萬里無雲秋更濶千門不夜曉相連<lb/>
嫦娥且駐來宵駕玉宇年年不列仙<lb/>
<pb n="KR4d0175_WYG_011-9a"/>
半秋雲物掃遥天對月凭欄一憮然明夜半規應盡滿<lb/>
此時清賞更無前瓊樓頗覺三山近玉斧誰将七寶連<lb/>
我欲乘風霄漢上坐令凡骨變真仙<lb/>
　　　中秋佳月懐杜安行馮當可二首<lb/>
西風捲盡片雲浮天宇團圓素月流玉斧修成三夜景<lb/>
銀盤賽過十年秋佳人𣺌邈心相照羈客徘徊影共愁<lb/>
安得仙娥一招手驅鸞駕鶴上瓊樓<lb/>
絶勝尋常三五盈魄成金氣自然清煙雲斂迹秋空濶<lb/>
<pb n="KR4d0175_WYG_011-9b"/>
星斗沉光夜色明璧墮江心隨浪湧鏡飛天面逐人行<lb/>
四方萬里同清賞大地今成白玉京<lb/>
　　　再和前韻<lb/>
隂陽升降定沉浮九候之前大火流人逺祗同千里月<lb/>
天髙誰放一輪秋飛螢眇眇何時見驚鵲紛紛特地愁<lb/>
陋屋窮簷無不照清光豈獨射髙樓<lb/>
淅淅乾坤灝氣盈多情明月共秋清且将照席銀缸背<lb/>
自有窺簷寶鑑明但喜人心都愛好誰知天度不留行<lb/>
<pb n="KR4d0175_WYG_011-10a"/>
反身一視真竒特夜夜神光莫與京<lb/>
　　　次元守中秋觀月韻<lb/>
青霄萬里絶纎毫海上仙人獨釣鼇蕩蕩性天元廓落<lb/>
亭亭心月本孤髙寒光破碎穿幽徑素影飛翻入怒濤<lb/>
但挹金波還洗滌不須遥望日生髙<lb/>
　　　八月十四至十六日無月二首<lb/>
秋中景色正蕭森月色超然重古今要使萬方傾素采<lb/>
那知三日翳重隂晦冥欲害天公眼想像難忘海宇心<lb/>
<pb n="KR4d0175_WYG_011-10b"/>
決斷浮雲須好手明年此夕要追尋<lb/>
不見團圓桂景森清輝一片本常今欲看静夜千家晝<lb/>
先掃長空萬里隂宇宙光明思佛掌兒童嚬蹙見人心<lb/>
茫茫千里憑誰問毎使良辰罷訪尋<lb/>
　　　十七日夜當可同去非觀月而子儀進道與僕<lb/>
　　　皆不在焉當可有詩輒次韻<lb/>
月過中秋色尚鮮賞心未厭惜流年瓊杯不許三人共<lb/>
桂魄難同兩夜圓碧落無雲星避彩清輝滿座燭銷煙<lb/>
<pb n="KR4d0175_WYG_011-11a"/>
新詩唱罷應愁絶影入珠簾照客眠<lb/>
　　　當可觀月有歸來清絶不成眠之句因廣其意<lb/>
　　　作五十六字<lb/>
一别嬋娟便隔秋寒光今夕為誰流萬家窗户人推枕<lb/>
千里闗山客倚樓酒欲忘懐難解醉詩将遣興却添愁<lb/>
空堂耿耿渾無寐曉鏡看來易白頭<lb/>
　　　秋懐二首<lb/>
西風獵獵動天闗底事縈心撥棄難夜枕蛩聲連曉急<lb/>
<pb n="KR4d0175_WYG_011-11b"/>
暮樓鴻影落江寒遣懐樽酒渾消得遮眼文書亦倦看<lb/>
物理盈虚元已定傷時何苦淚闌干<lb/>
窗戸寒生不幕羅無邊愁緒費長哦有情尚覺天公老<lb/>
不飲争如月色何嵗序峥嶸雙鬢改乾坤離亂一身多<lb/>
年來懶讀悲秋賦忍聽商聲入詠歌<lb/>
　　　和元守重陽和韻<lb/>
空樽獨把送斜陽九日何憂酒中傷客裏吟情尤寞寞<lb/>
夢中歸意亦茫茫楓飄丹葉隨流水菊吐黄花犯早霜<lb/>
<pb n="KR4d0175_WYG_011-12a"/>
惟有堅心松柏在四時不改色蒼蒼<lb/>
　　　謝道守董朝散臘日分惠採魚<lb/>
臘日公塘命矢魚親迂五馬過康衢分波短艇金梭疾<lb/>
綴網圓鬐玉葉粗滋味盡教沾掾屬割烹不獨侑賔厨<lb/>
從今下客休彈鋏不似馮諼恨食無<lb/>
　　　臘雪<lb/>
好雪還從臘日飛空庭委積路淋漓寒深閉戸難延客<lb/>
興發乘舟欲訪誰沒谷沉崖真快意撒鹽飛絮敢言詩<lb/>
<pb n="KR4d0175_WYG_011-12b"/>
兒童詫見千山縞來嵗豐登定可期<lb/>
　　　詠雪<lb/>
上天連日擁愁雲曉起聯翩瑞色新入麥未多三日雨<lb/>
著梅先報萬家春興來賴有乘舟客喜極寧為閉户人<lb/>
安得梁王相命賦兎園避席少逡巡<lb/>
　　　次韻李堯俞良臣論交一首<lb/>
深知不作昌時瑞成繭那能效野蠶世態如雲從自薄<lb/>
交情若水定非甘最憐炊黍張生約勿笑分財管仲貪<lb/>
<pb n="KR4d0175_WYG_011-13a"/>
欲結他年漁釣友江湖舎我復誰堪<lb/>
　　　郭有道先生知命録喜其擺落世塵去來自在<lb/>
　　　真神仙中人也用余時升韻附於羣公詩後<lb/>
髙標百世可㢘頑喧處亡心心自閒小院客來風掃地<lb/>
涼宵人静月窺闗了知游戱夢蝴蝶聊學逍遥歌泰山<lb/>
須信先生今未死青冥鶴駕眇難攀<lb/>
　　　老境<lb/>
怪來齒髮日凋疎坐閱春秋六十餘鬢雪難消休把鏡<lb/>
<pb n="KR4d0175_WYG_011-13b"/>
眼花易發廢觀書身邊賴有三田實世上須知一夢虚<lb/>
只辦此心贏造化浮漚起滅不闗渠<lb/>
　　　張持道生辰二首<lb/>
來自仙家白玉京秋穹灝氣欲平分人間莫道無先覺<lb/>
天下須知有達尊豈但期頤稱上夀行看嬉戲弄仍孫<lb/>
三溪自是蓬萊境陵谷遷移此獨存<lb/>
西南英譽滿簮紳安富尊滎孰儗倫世上種成無限果<lb/>
人間贏得自由身手提日月超千刼心隘乾坤等一塵<lb/>
<pb n="KR4d0175_WYG_011-14a"/>
應笑盈庭爭祝頌兒童猶復詠松椿<lb/>
　　　夀湯總領<lb/>
春色平分又六宵天生良弼佐皇朝豸冠凜凜周行肅<lb/>
虎節煌煌蜀地饒已喜月卿還舊物更看斗極轉髙標<lb/>
仁人自合超諸數鶴算龜齡未是遥<lb/>
睿主寛仁徧九垓西南總計屬英才一犂雨向田間足<lb/>
萬里春從天際來洗盡瘡痍憑藥石調成鼎鼐得鹽梅<lb/>
赤松有約應難老未信人間白髮催<lb/>
<pb n="KR4d0175_WYG_011-14b"/>
　　　宋正紀輓詞二首<lb/>
振羽曽叅上國鴻偶飛不到廣寒宫詩書教子心尤切<lb/>
孝友承家徳自豐一命未酬耽學志半途何負攝生功<lb/>
新阡鬱鬱今埋骨想見哀吟萬國風<lb/>
姻好通來十八春酒盃詩巻最相親休心失約尋真侣<lb/>
轉首誰知作古人庵畔松篁長泣雨室中書史暗凝塵<lb/>
我嘗一訪經行處白日蕭條倍愴神<lb/>
　　　范深父察推輓詞<lb/>
<pb n="KR4d0175_WYG_011-15a"/>
榮國諸孫逈不同妙年英氣吐長虹聖經每陋三家學<lb/>
文陣平收一戰功可但芹宫滋教雨更看花縣暢仁風<lb/>
詩書滿腹成何事惆悵舟移夜壑空<lb/>
　　　弔宇文道可<lb/>
居閒共喜迹相親桑户誰知遽反真三紀周旋渾作夢<lb/>
一樽離别倍傷神舊邦猶憶江山主新圃俄摧草木春<lb/>
隂徳降祥天報定髙車駟馬豈無人<lb/>
　　　彭公堂<lb/>
<pb n="KR4d0175_WYG_011-15b"/>
一瞻遺像起遐思慶厯風流想見之政化寛平無後日<lb/>
文詞純質似當時溪山寂寂人何在林沼依依澤未衰<lb/>
堂共灘名俱不朽十年清節斗星埀<hi>池乃公所鑿</hi>
　　　王夫人輓詞<lb/>
吁嗟蘭徳已雲翩空見佳城在九原無禄久虚南澗藻<lb/>
有姑誰慰北堂萱苦荼獨御安天命曒日同歸信誓言<lb/>
諸子欲知遺恨事隴頭長聽水潺湲<lb/>
　　　申夫人輓詞<lb/>
<pb n="KR4d0175_WYG_011-16a"/>
鳳去鸞隨事可傷唯傳婦道式閨房紫簫吹月元同上<lb/>
寶劍凌波亦並藏南澗蘋餘空自老北堂萱在為誰芳<lb/>
幸哉有子遵遺計外氏猶能謹祭嘗<lb/>
　　　明上人感棊不已作詩贈之<lb/>
未然一著最𤣥微黒白分明㑹者稀但向死中求活路<lb/>
莫於平處鬭𤣥機勢强失利縁輕敵力困收功為解圍<lb/>
勝負紛紛成底事不如完璧早還歸<lb/>
　　　再用前韻<lb/>
<pb n="KR4d0175_WYG_011-16b"/>
禪宗詩律造精微眼底紛紛識者稀舉世何人談大道<lb/>
憐君與我叩𤣥機休誇修煉飛金闕勿笑沉淪䧟鐵圍<lb/>
善惡兩途俱是錯堂堂日用要知歸<lb/>
　　　和許覺民麈尾笻竹杖<lb/>
拂穢清塵志自殊斯文危弱更當扶嘉言亹亹手嘗御<lb/>
髙步徐徐身與俱驅犢幾曽遭戲笑化龍應亦在斯須<lb/>
龜毛兎角人人用莫道吾家此物無<lb/>
　　　和榮安中道中見梅<lb/>
<pb n="KR4d0175_WYG_011-17a"/>
春來無奈客愁新一破衰顔粉面勻笑折繁枝頭帶雪<lb/>
想成青子頰生津真香未許蘭為佩仙質何妨縞作巾<lb/>
勿怪天公多著意為憐風韻冠羣倫<lb/>
　　　再和<lb/>
雪裏寒梅嵗又新粘枝的皪已開勻行人邂逅先傳信<lb/>
枯卉逡巡欲問津他日調羮憑傅鼎此時漉酒借陶巾<lb/>
粉腮紅跗休輕放醉賞從人笑伯倫<lb/>
　　　紅梅<lb/>
<pb n="KR4d0175_WYG_011-17b"/>
姿韻清髙自一家不将夭艷喚蜂衙衝寒萬木渾無葉<lb/>
囬暖孤根獨放花要與雪霜争皎潔肯隨桃李趁繁華<lb/>
更看結實調羮在疎影寒香未足誇<lb/>
　　　山茶<lb/>
枯林獨秀染胭脂不使羣芳次第窺月桂殷勤來並色<lb/>
江梅寂寞許同時霜飛雪舞終難挫蝶隠蜂逃各未知<lb/>
折得一枝聊慰眼兒童拍手誤春期<lb/>
</p>
<p>
</p>
  </div>
</body>
</text>
</TEI>
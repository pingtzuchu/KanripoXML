<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲溪集巻三</head>
    <p>
<pb n="KR4d0175_WYG_003-1a"/>
欽定四庫全書<lb/>
　雲溪集巻三　　　　　　　宋　郭印　撰<lb/>
　　五言古詩<lb/>
　　　朝日<lb/>
雞號出郊坰殘月猶未沒東方迤邐明林表上初日團<lb/>
圓狀車盖光射半天赤我時決兩眥喜極還歎息邇來<lb/>
天令乖宇宙秋霖積陰霾翳扶桑不放翔陽逸行者厭<lb/>
泥塗耕者憂稼穡官卑何所為坐眎空戚戚金烏忽飛<lb/>
<pb n="KR4d0175_WYG_003-1b"/>
曉光曜宛如昔湏臾一鏡昇煙霧眇無迹八紘頓清明<lb/>
萬象趨烜赫人情絶愁歎熙熙遍阡陌無端南山雲尚<lb/>
恐復蒸欝安得大力士長挽羲和出<lb/>
　　　晩晴<lb/>
朝來寒露重旭日慶新晴長空煙靄淨遙岑錦繡明野<lb/>
競農夫穫路多游子行嵗事竟如何且欲供粢盛矧彼<lb/>
闗外戍仰哺十萬兵糧運儻不絶因縁活此生吾家有<lb/>
瘠田努力事躬耕寧辭畎畝勞毎作風雨驚心期了租<lb/>
<pb n="KR4d0175_WYG_003-2a"/>
賦敢望倉箱盈耋齡無多日妄意觀太平<lb/>
　　　馮當可以日暮碧雲合佳人殊未來效建除體<lb/>
　　　作詩招勝之且索同賦因用其韻<lb/>
日色久無光霖霪更彌旬暮空出華月秋氣生精神碧<lb/>
天湛如水山川供竒珍雲韶髣髴奏嗈嗈鴻鴈賓合歡<lb/>
亦有酒寫景招四隣佳篇一諷誦逸氣凌蒼旻人龍憶<lb/>
許子枉駕定何辰殊方思會面語笑情益親未聞環珮<lb/>
音懐想空谷人來成六溪逸氣合同天倫<lb/>
<pb n="KR4d0175_WYG_003-2b"/>
　　　恭南酷熱<lb/>
陰陽有定數天地無全功偏雨或偏暘消息豈難窮今<lb/>
夏孟仲雨季月暑隆隆赫曦不停軌火雲日燔空晨興<lb/>
迨晚暮危坐沸鼎中一夕四五起倦鳥思逃籠扇手腕幾<lb/>
脱所招皆温風年來復何罪遭此爐炭烘迅雷空殷殷<lb/>
微雨秪濛濛燋燃到草木禾稻憂不豐頗聞炎瘴地威<lb/>
勢増祝融又聞大熱獄食飲渾洋銅法法惟心造報應<lb/>
萬不同吾家有雲溪竹間二水通入門爽毛骨清絶廣<lb/>
<pb n="KR4d0175_WYG_003-3a"/>
寒宫插羽欲飛去免為旱魃攻<lb/>
　　　和元汝功晩凉城上<lb/>
潛鱗思縱壑倦羽欲歸林平生山水興過眼必登臨况<lb/>
復西風來天雲布層隂殘暑退十舍新凉直萬金寒光<lb/>
流素魄逺碧露危岑髙士感時節忘言發幽琴子期不<lb/>
可作天地知吾心林木為之振人間無此音詩成寄孤<lb/>
客清飇一披襟會當逢好景藜杖去相尋<lb/>
　　　久雨<lb/>
<pb n="KR4d0175_WYG_003-3b"/>
乾坤冷氣積無日不隂雨涔涔晝連宵簷聲暗砧杵田<lb/>
間愁老農道上泣行旅首尾四周旬泥深汚后土有時<lb/>
暫止息無奈雲仍聚晴陽出復沒明滅見林莽萬事姑<lb/>
置之所傷在秋稌何歲無凶荒中原尚豺虎軍食竟不<lb/>
充饋餉尤艱苦稽首望羲和披隂照寰㝢<lb/>
　　　亦樂堂<lb/>
君子素位行窮通等寒暑漠然隨所寄廊廟即環堵姬<lb/>
孔彼何人名徳照今古若以優劣觀此論吾不與鄙夫<lb/>
<pb n="KR4d0175_WYG_003-4a"/>
晩聞道行藏心自許白髪尚婆娑青衫久藍縷雞鳴意<lb/>
在晨寧復問風雨樂天夫何憂貴賤同歸土<lb/>
　　　自堂詩為張億作<lb/>
大道絶羣倫古今無匹配張子渉其源超然意㝠會宴<lb/>
坐一堂空乾坤皆破碎八荒自神遊萬法非我對眼前<lb/>
欝崢嶸毫髪了無礙揭名諒真實舉首誰領解咄哉愚<lb/>
癡兒矜已妄尊大一念思遺物胷次先憒憒不見南榮<lb/>
趣偕來還幾軰顛倒欲何之却走山愈背吾今識子綦<lb/>
<pb n="KR4d0175_WYG_003-4b"/>
獨立形骸外寂寥千載餘光采炯如在<lb/>
　　　李文山書堂<lb/>
蓄書不能讀人以書簏方譬如守錢奴萬鏹空靳藏讀<lb/>
書不能行虎皮質犬羊詩禮假發冡髙言誣黄唐我觀<lb/>
古聖賢道學甘膏粱文字初未廣游心自得場後人富<lb/>
典籍洛誦日洋洋唇腐無所歸白首徒悲傷普慈羣圃<lb/>
勝中間敞華堂本非挾冊地賓筵羅豆觴揭名意安在<lb/>
詩板借輝光斵輪如可作試與一平章<lb/>
<pb n="KR4d0175_WYG_003-5a"/>
　　　横翠堂成與諸公落之䝉貺佳篇不敢當也謾作<lb/>
　　　數語以紀其實<lb/>
何處無奇觀隠顯隨所遇事有幸不幸邂逅元非素招<lb/>
提枕山趾出郭纔數步髙亭齊浮雲杖䇿邀我屢西廂<lb/>
偶徘徊屋敝驚頹仆穴壁試一窺似覺萬景聚同來老<lb/>
先生錯愕喜相顧明朝便鳩工棟宇更尋度華堂不日<lb/>
成雜沓千山赴落日下層巔寒烟籠逺樹乾坤發祕藏<lb/>
物象爭呈露爛賞良未能草略杯盤具羣公意盡歡韻<lb/>
<pb n="KR4d0175_WYG_003-5b"/>
語各吟賦和氣回陽春篇篇奏韶濩堂以横翠名誇詫<lb/>
盈道路人材何異此用舍得其趣渭濱一釣夫起為周<lb/>
室輔皇皇魯真儒終以不合去聖道奚加損山亦無新<lb/>
故廢興適然耳萬事成感悟<lb/>
　　　草堂<lb/>
草堂何處覓雲黯浣花溪棟宇已非昨松竹尚依依荒<lb/>
坡卧頹日寒浪摇清颸萬象不禁寫吟哦想當時我公<lb/>
本天人造化生肝脾道大世不容逺跡西南維波濤湧<lb/>
<pb n="KR4d0175_WYG_003-6a"/>
筆端孤憤寄新詩詩中盡經濟秋毫未設施後人不知<lb/>
公但賞瓊琚詞文章一小技于道信為卑<lb/>
　　　山齋<lb/>
我本丘壑姿脱巾為謀食隨牒幾推遷銅章領巖邑初<lb/>
期竊餘閒焚香弄書冊文法何苦多日力不暇給訟紙<lb/>
秋葉翻使符星火急自憐拙追科難復濟繁劇秋毫殊<lb/>
未試直道聊抆拭白眼已紛紛丹心猶汲汲要令四萬<lb/>
家實恵㳙塵及怒罵奚足云此意天應識西齋靚且深<lb/>
<pb n="KR4d0175_WYG_003-6b"/>
於焉少游息幽獨誰相對古壁蒼崖立髙人喜過從𤣥<lb/>
論揮八極世情一笑休欲語不如黙<lb/>
　　　仁夀縣治新開小軒以琴中趣名之用趣字韻<lb/>
　　　賦之<lb/>
淵明識琴心徽絃總不具興發時撫弄悠然得真趣杳<lb/>
然太古音充滿一切處吾今琴亦亡至樂隨所寓調此<lb/>
方寸微物物盡和豫一奏萬化熙再奏九功叙大聲越<lb/>
宫商俗耳恐難喻單父不下堂陽春被黎庶<lb/>
<pb n="KR4d0175_WYG_003-7a"/>
　　　次韻蒲大受琴中趣二首<lb/>
二器入範圍物物皆吾琴外響藴真寂中虚含妙音世<lb/>
人若著相正墮聲色林那知反聽處萬象融一心伊余<lb/>
晩聞道奇病得聾瘖詩成自吟詠酒熱誰獻斟山髙水<lb/>
洋洋子期亦已沉燕坐忽神遊月明秋夜深<lb/>
人生飲天和各抱無絃琴云何不自開溺彼宫商音鄭<lb/>
衞劇淫哇聴者返如林耳根一以蕩萬刼迷真心安得<lb/>
佛之力與世開羣瘖神機運帝車元氣如酌斟魚鳥得<lb/>
<pb n="KR4d0175_WYG_003-7b"/>
其性雲淵自飛沉不見南風歌仁聲入人深<lb/>
　　　新開小軒晁子西有詩以韻答之二首<lb/>
平生棲息地往往旋修築為憐雙淨眼不肯受羇束官<lb/>
居鑿小軒容膝盖已足於焉得逍遥内視聊自牧廓廓<lb/>
乾坤大𡨕㝠鬼神服是心不違仁如種五榖熟乃知窮<lb/>
且賤未必不為福朋僚餉新詩句法驚小陸秀色増雲<lb/>
山榮光發林木何妨曵杖來斯樂未敢獨清談可以飽<lb/>
豈但蠲煩促非必酒與肴佳客始能速<lb/>
<pb n="KR4d0175_WYG_003-8a"/>
我無先世英敢望燕臺築譬如坎井蛙拘虛徒窘束又<lb/>
如鷦鷯巢所寄一枝足名不聞公卿迹非侣樵牧眼花<lb/>
鬢毛霜黽勉作侯服吏才固不髙民事亦稍熟毎欲思<lb/>
寡過豈敢求多福羣公遲風雲行矣龍起陸佳篇雜沓<lb/>
來文繡被土木坐令北窗下不知有窮獨相逢一笑粲<lb/>
語妙席自促憑誰覓仙方造酒逡巡速<lb/>
　　　題蘇慶嗣睡樂軒<lb/>
六鑿森劍㦸一枕寄華胥覺夢既殊轍睡兮真樂歟達<lb/>
<pb n="KR4d0175_WYG_003-8b"/>
人藴大觀方寸包太虛憂樂兩不知寤寐常如如昔也<lb/>
蝶栩栩今焉周蘧蘧而於我法中無欠亦無餘以睡為<lb/>
樂耶不睡寧悲渠然則此軒名無乃滯一隅蘇子笑而<lb/>
應斯豈真吾居飄流閲世故早識心地初今古一偃仰<lb/>
天地一蘧廬揭名聊爾耳至言恐驚愚<lb/>
　　　楊隠父新開竹軒賦詩遺之<lb/>
擢榦傍東崗窮年閟幽獨寒分渭水烟瑩矗藍田玉鑿<lb/>
户清飇來秀色鮮可掬羇人初一見洗盡塵土目中心<lb/>
<pb n="KR4d0175_WYG_003-9a"/>
已空洞勁節秋仍綠相期老歲寒榮悴從草木堅姿恐<lb/>
為用扶危度深谷化龍生雲雨豈止鸞鳳宿<lb/>
　　　隠父見示和章再用前韻<lb/>
闗西千户侯分此霜根獨幾年用幽意列屋攢蒼玉如<lb/>
聞手自種培養非一掬髙標邈何所於焉識面目臉笑<lb/>
桃花紅睂憎楊柳綠頎然立兒孫挺操異羣木我嘗聽<lb/>
餘音球琳響山谷當約嵇中散擕琴此間宿<lb/>
　　　再和前韻答隠父二首<lb/>
<pb n="KR4d0175_WYG_003-9b"/>
吾宗枝榦衰弱植念孤獨結交得此君蒹葭倚瓊玉即<lb/>
之不忍去爽氣如可掬初觀愛柯莖久坐窮節目細葉<lb/>
裁雲新深根封蘚綠從今淨兩眼不數山中木世路繁<lb/>
荆榛相將隠空谷直湏丹鳳來采實虞庭宿<lb/>
植物禀清氣天與寒筠獨陸離草樹間貴賤分珉玉王<lb/>
孫愛夭紅采蘂動盈掬如何檀欒姿睥睨少青目物色<lb/>
變炎凉永守霜中綠豈無噦噦音律吕諧金木世無伶<lb/>
倫耳風雲駐幽谷七賢何苦來契約元有宿<lb/>
<pb n="KR4d0175_WYG_003-10a"/>
　　　知郡范公澤游野意軒盡斬軒前惡竹之蔽眼<lb/>
　　　界豁然時升有詩用其韻<lb/>
勝景天壤間造物不能祕堂堂亘古今取舍愈無匱江<lb/>
山本自如優劣隨人意城東古招提軒宇舊鑿翠老僧<lb/>
不解事養竹日䝉蔽髙人偶來游躊躇重増喟呼童縱<lb/>
斧斤似割眼中翳平原露寒蕪逺樹浮翠氣天闊飛鳥<lb/>
沒雲烟蕩無際快哉指顧間千里歸睥睨我聞亟走觀<lb/>
宛非前日地風光捆載歸髣髴挑吟思珠璣忽飛來怳<lb/>
<pb n="KR4d0175_WYG_003-10b"/>
與吾心契更欲紀其由多辭亦云贅<lb/>
　　　題宋公圭宿雲軒<lb/>
趨名老鞍馬避世終山林二塗各有蔽賢哲多所箴宋<lb/>
侯初出仕逸足已駸駸世路厭荆棘翩然脱華簪巻舒<lb/>
何自由白雲本無心開軒資笑傲霜筠綠陰森牀頭有<lb/>
濁醪壁間餘素琴淵明久寂寞千載得知音<lb/>
　　　題絶塵亭<lb/>
咫尺有佳境何用山澤游地偏塵自逺松竹鏁深幽亭<lb/>
<pb n="KR4d0175_WYG_003-11a"/>
亭出危塔湛湛俯長流憑軒目一縱驕蹇萬象收我來<lb/>
意頗適坐對孤雲浮同心二三友曠達亦罕儔銜盃送<lb/>
頹日隨寓得所休不知世間人亦有此樂不出處付身<lb/>
外吾生可自由他時儻乗興相伴只沙鷗<lb/>
　　　與大受述之耕道游絶塵亭探韻得賦字<lb/>
人生合散多罕與故人遇今辰天氣佳偶爾得清晤况<lb/>
復臨江亭一目萬景聚晩煙乍明滅天逺重重樹長江<lb/>
灣環來浩蕩仍東注對此酌春酒飲酣詩可賦我欲寫<lb/>
<pb n="KR4d0175_WYG_003-11b"/>
筆端恨無摩詰句豈如二三公才力超七步觀情殊未<lb/>
闌倐忽天欲暮憑誰挽羲和為把車輪駐<lb/>
　　　和光亭<lb/>
竹裏徜徉了花開也一過桃杏東風淺海棠春意多華<lb/>
麗豈不好達人要同和青青與紅紅相去能幾何况兹<lb/>
十二法淨穢本同科而彼世間愚妄想分臼窠我昔早<lb/>
聞道隨流挹其波照鏡靦功業素髪從蹉跎林下既逍<lb/>
遥塵中亦婆娑不妨喚天女來伴老維摩<lb/>
<pb n="KR4d0175_WYG_003-12a"/>
　　　乘桴亭<lb/>
孔子道不行時君目腐儒亂邦難置足遂欲九夷居更<lb/>
作乘桴語與此意何殊一木異舟楫波濤寧可踰憤世<lb/>
有激爾蓋用警聾愚季路猶未達而况他人與我生亦<lb/>
不辰兵戈溷中區兩脚倦逺涉跼蹐西南隅臨深毎慨<lb/>
嘆長江良起予興發撐小艇鬰堙聊一舒<lb/>
　　　倚樓<lb/>
官閒何所之倚樓縱逺目田疇耒耜出髙下春雨足人<lb/>
<pb n="KR4d0175_WYG_003-12b"/>
家有生意慰我苦幽獨憶昨水沴餘海氣蕩坤軸蛟龍<lb/>
坼川原舟楫造谿谷禾麻安更論未能保骨肉有子易<lb/>
為食何以厚風俗上賴天子聖詔書勤撫育雖使發倉<lb/>
廩飽歲實無蓄郡縣徒倉皇論丁具饘粥所救無幾何<lb/>
往往委溝瀆今兹氣候正逋民稍來復楚風重祠廟纔<lb/>
歸競巫祝此物豈有靈焉能助豐熟渺思濟時䇿慎擇<lb/>
良宰牧金繒斥誅求教化行比屋祖宗徳澤深萬歲長<lb/>
沐浴題詩起髙興飄然跨鴻鵠<lb/>
<pb n="KR4d0175_WYG_003-13a"/>
　　　登致爽閣觀山用種字韻同賦一首<lb/>
羣峰鬱崔嵬西北天壁竦短松被南岡髪立何種種中<lb/>
間一川平楸枰界千隴晨光霽霧搴㝠色寒烟重幽人<lb/>
毎登臨氣與秋山聳萬象入嘲弄敏思飛泉湧嗟予老<lb/>
索寞髙躅難繼踵風光本自如綺語浪嘉寵况復將此<lb/>
心勃勃塵慮壅日月不假借學道湏猛勇誓當守株愚<lb/>
從人呼傝䢇<lb/>
　　　戲題睡庵壁<lb/>
<pb n="KR4d0175_WYG_003-13b"/>
自我觀世間色色厭逐迫箇中無尺地漫不見阡陌中<lb/>
有南柯游未怕東方白閉眼一榻多開眼六合窄彌明<lb/>
息如雷非我門下客覺寐兩不知偃仰有真宅<lb/>
</p>
<p>
</p>
  </div>
</body>
</text>
</TEI>
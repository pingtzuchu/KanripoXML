<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲溪集巻十二</head>
    <p>
<pb n="KR4d0175_WYG_012-1a"/>
欽定四庫全書<lb/>
　雲溪集巻十二　　　　　　宋　郭印　撰<lb/>
　　五言排律<lb/>
　　　上卲尚書<hi>代人</hi>
康節名天下流芳到子孫素風門戸逺皇極典型存萬<lb/>
邑紛戎馬十年辭帝閽家艱俄茹苦國難更堪論上念<lb/>
長城寄兵分細栁屯紫泥頒詔綍墨絰總戎軒權重將<lb/>
軍幕忠求孝子門江朝南海濶星拱北辰尊智勇張良<lb/>
<pb n="KR4d0175_WYG_012-1b"/>
足詩書郄縠敦邊儲裁冗蠧邦本厚黎元士仰蘇天覆<lb/>
人依趙日暄勢増師旅氣威礱虎狼魂帳幄稽前箸山<lb/>
河暫偃藩精誠扶日月談笑整乾坤賤子欣䝉庇先君<lb/>
舊感恩駕轅憐病馬投木笑窮猿<hi>案投木笑窮猿之下疑脱去一韻</hi>扶<lb/>
摇如可借短翮待騰騫<lb/>
　　　和時升貽齋閣十韻<lb/>
吏塗何就窘士節要安常逐物終迷路看書免面牆借<lb/>
鄰通隙地對壁敞幽房架插三冬史爐薰一炷香叢蘭<lb/>
<pb n="KR4d0175_WYG_012-2a"/>
分晚吹疎竹罅晨光濟難嗟無䇿攻愁賴有方稍知休<lb/>
簿領誰暇剡封章池草春成夢案螢秋滿囊良朋來欵<lb/>
曲佳句為鋪張功業奚須問前賢擬杜康<lb/>
　　　時升詠雪效前人體盡禁比類顔色等字率予<lb/>
　　　同賦用其韻<lb/>
豐年真可必時雪降今冬飛霰紛紛集同雲羃羃重爐<lb/>
深添熾炭寺逺隔疎鐘先壓窗前竹難分嶺上松畫樓<lb/>
欺酒力幽徑滅樵蹤蓑笠看漁父鉏犁慰老農穿簷寒<lb/>
<pb n="KR4d0175_WYG_012-2b"/>
正苦布野潤宜濃梁苑思重賦袁門想半封龍沙猶張<lb/>
王虎士莫驕慵吾土端無恙天公久見容<lb/>
　　五言絶句<lb/>
　　　春日即事<lb/>
鳥詠短長句花呈赤白章化工非不巧閒客笑春忙<lb/>
　　　苦熱和袁應祥用韋蘇州喬木生夏涼流雲吐<lb/>
　　　華月為題十小詩<lb/>
旱魃難除遣南箕未可招安能颺雙舄飛去學王喬<lb/>
<pb n="KR4d0175_WYG_012-3a"/>
山深隠䴥麏江寒亂鷗鶩我欲從之遊形骸元土木<lb/>
黄昏蚊撲撲白晝蠅營營天地一紅爐幾人得聊生<lb/>
桃源𣺌何所不知有冬夏堪笑市朝兒炎涼爭代謝<lb/>
倚杖長松底無風晝自涼吾廬傍林壑嘉木聳千章<lb/>
酷熱無從避天風幾日秋寸隂不知惜大火急西流<lb/>
赤日爍行路青天絶片雲安得一丸藥立返暍死魂<lb/>
中扄自清涼穿鑿多門户神凝一氣歸陋哉勤納吐<lb/>
呼吸一寒暑三界本無家人間自火宅未老髮先華<lb/>
<pb n="KR4d0175_WYG_012-3b"/>
古人夏造氷秘訣從誰發胸次斡乾坤手中提日月<lb/>
　　　既為誼夫賦墳廬詩乃䝉和韻再成十首為謝<lb/>
　　　兼簡韶美以資一噱<hi>案墳廬詩十首原本缺</hi>
秋螢腐草化芝菌出枯朽形質但變遷中有一物久<lb/>
大道無闗鍵人人悉可窺超然明日用了不礙云為<lb/>
伏羲畫卦後文字積丘山誰知聖人意要妙唯一言<lb/>
仲尼作六經中遭秦火厄畢竟不可磨尊道而貴徳<lb/>
黒白未分時幾人知此著一著只這是為子説崖畧<lb/>
<pb n="KR4d0175_WYG_012-4a"/>
忘機海上遊鷗鳥下為侣入山莫怖畏猛虎即是汝<lb/>
法法本來空無垢亦無淨直向異類行何曽失正性<lb/>
漏泄春光處山寒已放梅癡兒元不識須待百花開<lb/>
相逢無間隔萬里一天風與子元同姓何勞問祖翁<lb/>
辯嗟孟軻勞清笑伯夷隘秋毫滿六虚須彌藏一芥<lb/>
　　　題獨有堂詩<lb/>
俯仰天上下尊稱唯我獨無物亦無人本來真面目<lb/>
　　　逺色閣二首<lb/>
<pb n="KR4d0175_WYG_012-4b"/>
遐觀目力窮莽蒼雲山礙儻知色非色坐見六合外<lb/>
髙人了色空法界無近逺客來一登臨正好髙著眼<lb/>
　　　遯齋<lb/>
念念等空寂行藏鬼莫窺是名真遯者安用山林為<lb/>
　　　博古齋<lb/>
撐腸萬巻書不知何處著寄語腐脣人於兹宜領畧<lb/>
　　　題爽軒詩<lb/>
心澄氣自爽滿目是青山欲知拄頰意一笑可忘言<lb/>
<pb n="KR4d0175_WYG_012-5a"/>
　　　題朝徹軒詩<lb/>
玉兎夜夜明金烏朝朝徹吾身有神光大千韜日月<lb/>
　　　題三士軒詩<lb/>
獨立未為真萬法皆吾侣故於竹柏間强名相爾汝<lb/>
　　　追古亭<lb/>
結茅覆短椽仁風追太古囬視輪奐美唾笑如糞土<lb/>
　　　題寒碧亭<lb/>
炯炯練千尺蒼蒼玉萬箇客來魂一清四顧不敢唾<lb/>
<pb n="KR4d0175_WYG_012-5b"/>
　　　和光亭二首<lb/>
有愛即耽著竹色共花光何似無心人堯桀兩相忘<lb/>
川原萬草木總放無量光要識和同意乾坤不閟藏<lb/>
　　　雙清亭<lb/>
水竹兩竒絶客來安此名那知汙穢裏識得是真清<lb/>
　　　梅臺<lb/>
百蘤照春臺標名只取梅道人寧揀擇聊記雪中開<lb/>
　　　忘機臺<lb/>
<pb n="KR4d0175_WYG_012-6a"/>
物物皆有機此發彼先知試看弋釣子魚入鳥髙飛<lb/>
　　　萬松嶺<lb/>
髙崗立萬松晨夕鳴天風法法如是説應不負山翁<lb/>
　　　直鈎潭<lb/>
臨深投綸竿直鈎本非釣欲釣聖賢心黙坐得其要<lb/>
　　　再作雲溪<lb/>
脩篁衛長江雲氣自翔集中有無心人片雲隨出入<lb/>
　　　又賦<lb/>
<pb n="KR4d0175_WYG_012-6b"/>
曳杖推門去問訊西溪雲超然人境異佳氣日氤氲<lb/>
　　　龍淵二首<lb/>
蟄龍道已成升降得自在淵無百尺深竅穴通滄海<lb/>
爪牙了不露誰能見其蹤超忽變化處即此是真龍<lb/>
　　　御風橋<lb/>
是身如虚空風馬時獨御青天手可捫便欲飛騰去<lb/>
　　　衆香橋<lb/>
修證彼何人有國號衆香此境了不殊沉檀藹飛揚<lb/>
<pb n="KR4d0175_WYG_012-7a"/>
　　　無盡橋<lb/>
園林作佛事施子不少吝携笻渡一溪華藏愈無盡<lb/>
　　　浮翠橋二首<lb/>
竹㡳寒流駛幽深客可招壺中無盡景更渡一浮橋<lb/>
竹間有寒流四面浮蒼翠何必駕層空蕭蕭盡秋意<lb/>
　　　挾仙橋<lb/>
一間猶未達惜哉千種仙我欲挾之進俾見天中天<lb/>
　　　虚舟二首<lb/>
<pb n="KR4d0175_WYG_012-7b"/>
浮遊世界海無心舟自虚簸蕩從滔天不管風濤虞<lb/>
野航一逍遥湖海意自足翩翩犯斗牛誰謂推平陸<lb/>
　　　大自在庵<lb/>
茫茫三界中何處不自在情存想未除轉側成拘礙<lb/>
　　　金仙道中徒步<lb/>
路經新雨滑山帶宿雲昏草履吾家物相将過别村<lb/>
　　　池蓮<lb/>
擢幹洿池中天姿本清浄白白與紅紅邂逅識真性<lb/>
<pb n="KR4d0175_WYG_012-8a"/>
　　　蘭<lb/>
幽人紉為佩不為香與色秋菊暨江南未可比君徳<lb/>
　　七言絶句<lb/>
　　　張都統懐古四首<lb/>
慇懃圯上一編書漢四百年歸巻舒晚節莫教閒辟穀<lb/>
皇王事業豈難如<lb/>
控弦誰敢與爭鋒細栁将軍眼自空拊髀何須長歎息<lb/>
分明頗牧在雲中<lb/>
<pb n="KR4d0175_WYG_012-8b"/>
人言諸葛事功難八陣堂堂指顧間認得君臣魚有水<lb/>
箇中蛇勢似常山<lb/>
世濁求清笑屈平時清把釣詫嚴陵行藏有道君應解<lb/>
獨倚危樓髙處層<lb/>
　　　和馮當可<lb/>
相逢不作少年看老著衣冠各强顔明日龜陵分手後<lb/>
音書又隔幾重山<lb/>
　　　正紀誕辰輒成三絶句為夀所謂夀者非世俗<lb/>
<pb n="KR4d0175_WYG_012-9a"/>
　　　之夀也蓋期君道學堅固将與造物者遊無終<lb/>
　　　始者為友而已<lb/>
復卦初爻寓意深祗縁虚静見天心君生正遇黄鍾律<lb/>
宜把真陽却衆隂<lb/>
中冬蟾彩八分圓可是人間誕謫仙怪得心光呑萬象<lb/>
鐫鑱造化付詩篇<lb/>
嵗月推來逢子午坎離交處互乾坤休将世法論脩短<lb/>
超出隂陽道獨尊<lb/>
<pb n="KR4d0175_WYG_012-9b"/>
　　　䕫州元宵和曽端伯韻四首<lb/>
綺陌家家不下簾花光世界總成蓮村歌社舞歡呼處<lb/>
都道今年勝去年<lb/>
遊子何須念故鄉酒酣聊發次公狂人生行樂真佳耳<lb/>
休苦棲心名利場<lb/>
華燈下上照樓臺無數銀花一夕開月色多情能助興<lb/>
遊人去了却重囬<lb/>
斗轉寅初月正中昏燈達旦九衢通漢家祀事傳來逺<lb/>
<pb n="KR4d0175_WYG_012-10a"/>
想見當時太一宫<lb/>
　　　次韻曽端伯早春即事五首<lb/>
春風著物便超摇已覺三隂次第消明日江梅吹盡雪<lb/>
却看芳草似裙腰<lb/>
士女梅花插滿頭一川人日恣嬉遊賢侯可是知民意<lb/>
特地江干駐碧油<lb/>
一聲幽鳥解呼春物逐新年氣象新坐閱羣生空擾擾<lb/>
身如槁木是何人<lb/>
<pb n="KR4d0175_WYG_012-10b"/>
九畹春囬未放蘭先饒堤栁變衰殘隂陽代謝尋常爾<lb/>
正好隨流著眼看<lb/>
使君千騎出重城對鏡心閒似水清豈但邦人安善政<lb/>
波間鷗鳥亦無驚<lb/>
　　　又次曽端伯春日韻四首<lb/>
瑞白春前已見三向來膏雨物頻霑山城二月寒猶峭<lb/>
生怕東風巧揭簾<lb/>
誰言堤栁勝江梅榮謝紛紛付酒盃春去春歸何足問<lb/>
<pb n="KR4d0175_WYG_012-11a"/>
陽烏東出又西頹<lb/>
韶光蕩漾眼雙明問栁尋花步屧輕波暖浮鷗飜素影<lb/>
風和幽鳥弄新聲<lb/>
先生胸次艷千春鬢緑顔紅未老身松柏嵗寒終不改<lb/>
謾隨百草鬭芳新<lb/>
　　　春隂<lb/>
膏澤乘時要發生雲師可是太無情朝朝只解連空晦<lb/>
好雨終慳造不成<lb/>
<pb n="KR4d0175_WYG_012-11b"/>
　　　感旱二首<lb/>
大旱如焚氣不蘇雲師誰遣上天衢人人凖擬為霖甚<lb/>
風動雷行雨却無<lb/>
黯黯漫空雲四埀飄風何事一時吹天公豈是無情者<lb/>
人物焦乾總不知<lb/>
　　　望雨<lb/>
秋杪陽光熾若焚了無隂翳徹朝曛天公有意憐行役<lb/>
乞與空中一片雲<lb/>
<pb n="KR4d0175_WYG_012-12a"/>
　　　和厚卿雨涼午睡二首<lb/>
一番驟雨洗驕陽秋色先貽枕簟涼正作故山歸夢好<lb/>
覺來幽恨獨何長<lb/>
疾風吹雨打窗時客睡昏昏半下帷快意平生渾一榻<lb/>
是中真樂幾人知<lb/>
　　　秋日即事八首<lb/>
巴山今日見清秋河漢無聲天際流我亦乘槎問牛斗<lb/>
此心刳盡一虚舟<lb/>
<pb n="KR4d0175_WYG_012-12b"/>
風到秋宵特地涼卧看斜月半侵床來寒往暑誰能問<lb/>
歸燕賔鴻各自忙<lb/>
淺淺溪流緑一灣朝來拄頰看西山憑誰與我驅風馭<lb/>
飛上雲煙縹緲間<lb/>
籬邊凖擬嗅清香菊蕊真同佛面粧屈指重陽能幾許<lb/>
夜來寒露已為霜<lb/>
向來玉燭四時和共慶秋田黍稌多但得貧民同一飽<lb/>
黄堂無事且婆娑<lb/>
<pb n="KR4d0175_WYG_012-13a"/>
一片澄心似太清浮雲了不礙虚明夜深人寂渾無寐<lb/>
時聽空庭落葉聲<lb/>
新築茅廬古道傍養成松竹可深藏西風頗動歸歟興<lb/>
不是悲愁賦感傷<lb/>
自學心齋室久虚年來破蕩一無餘春花秋葉非吾事<lb/>
黙坐焚香讀道書<lb/>
　　　次韻當可觀雪<lb/>
天将瑞雪灑乾坤世界渾疑色布銀人説豐年猶細事<lb/>
<pb n="KR4d0175_WYG_012-13b"/>
邊庭先喜蕩烟塵<lb/>
　　　馮當可遊龍鶴山有詩贈安道人用韻二首<lb/>
一到仙山眼自明前身髣髴記曽經真人眇曶在何許<lb/>
更隨藜杖縁青冥<lb/>
君今宴坐澄神谷萬象之中能見獨功成白日上層霄<lb/>
莫忘飛來兩黄鵠<lb/>
　　　宿古峰驛詩四首<lb/>
﨑嶇戴月上層峰擬借空山一夜風爽氣襲人衾簟冷<lb/>
<pb n="KR4d0175_WYG_012-14a"/>
炎天此地即仙宫<lb/>
故移一榻就髙峰推戸褰帷獵獵風骨冷神清渾不寐<lb/>
直疑人犯廣寒宫<lb/>
拄杖穿雲到古峰月髙天浄欲乘風人間原有清涼地<lb/>
好作茅茨一畝宫<lb/>
夜半飛來海上峰笙竽萬籟奏天風素娥相望如招手<lb/>
欲駕神車上月宫<lb/>
　　　金仙道中徒步<lb/>
<pb n="KR4d0175_WYG_012-14b"/>
欲稅肩輿未得休且憑竹杖到山頭疎林向晚投歸翼<lb/>
滿目寒煙醖客愁<lb/>
　　　相思寺迦葉佛脚跡詩<lb/>
巨跡相傳嵗已深往來遊客好追尋誰知此足本非履<lb/>
胡不返身求佛心<lb/>
　　　送宗泰住成都正法院四首<lb/>
道人活計等虚空城郭山林處處通隨縁應現水中月<lb/>
萬壑千潭一照同<lb/>
<pb n="KR4d0175_WYG_012-15a"/>
凡情但以俗眼觀妄義阿師取舎間豈知片雲不掛天<lb/>
一來一去心長閒<lb/>
少城衲子紛如粟攘臂叢林空逐逐忽然象罔得遺珠<lb/>
契詬離婁何面目<lb/>
師今擕錫下孤峰似聞猿鳥含愁容胡不為言我常住<lb/>
東西南北總相逢<lb/>
　　　次韻劉文饒題絶塵亭詩<lb/>
斜斜逺樹繞江頭十里平波似不流更欲尋源穿窈窕<lb/>
<pb n="KR4d0175_WYG_012-15b"/>
一蓑煙雨羡漁舟<lb/>
　　　題蘇村酒家亭<lb/>
下馬穿橋憩酒家小溪清淺蘸桃花紅塵咫尺如相背<lb/>
獨坐幽亭對落霞<lb/>
　　　招任孝叔蒲明之江亭對月<lb/>
髙亭對月影成雙客舎何人共酒缸今夕相邀同一醉<lb/>
坐看金餅落澄江<lb/>
　　　和杜安行南湖泛筏詩<lb/>
<pb n="KR4d0175_WYG_012-16a"/>
翩翩小筏穏如船十畝平湖碧浸天不待乞身追賀監<lb/>
君今已是吏中仙<lb/>
　　　漁舟<lb/>
細雨霏霏下釣臺衝煙小艇截江來不知取得魚多少<lb/>
鼔棹如飛喚不回<lb/>
　　　戲投竹葉急流中<lb/>
戲投筠葉赴湍流顛倒縱横不自由我亦江湖飄一葦<lb/>
千波萬浪信沉浮<lb/>
<pb n="KR4d0175_WYG_012-16b"/>
　　　清水鋪瀑布<lb/>
飛泉濺石落寒岩更喜朝來一雨添疑是玉姝離洞户<lb/>
故埀千尺水晶簾<lb/>
　　　和計敏夫留題雲溪<lb/>
知君絶學謝塵編語黙行藏不礙禪親到雲溪重説偈<lb/>
天開地闢見純全<lb/>
　　　問漢守劉寶賢覓酒四首<lb/>
酒幾於道少人知乘墜俱忘即我師身後虚名如勝此<lb/>
<pb n="KR4d0175_WYG_012-17a"/>
陶潜李白更無詩<lb/>
不到房湖已數年麯生風味想依然使君醖籍真無敵<lb/>
欲向樽中識聖賢<lb/>
村沽無復見瑶漿苦澁酸辛巳備嘗欲洗野人藜莧腹<lb/>
除非金鴈送鵞黄<lb/>
雖無斗量敵山濤時復中之興自髙醉裏醒醒方解飲<lb/>
勿将佳趣語兒曹<lb/>
　　　計敏夫送酒四壺有詩和之二首<lb/>
<pb n="KR4d0175_WYG_012-17b"/>
萬象森羅總是詩神機一動即天隨寒梅把酒真遊戱<lb/>
妙意縱横十二時<lb/>
何須著意苦吟詩未動毫端萬景隨千載騷人還把手<lb/>
誰云陶謝不同時<lb/>
　　　次韻卲公濟尋梅三首<lb/>
素艷遥憐月色同暗香披拂有無中一枝已覺春光破<lb/>
不恨南鄰笛裏風<lb/>
獨與幽人臭味同細看詩句酒杯中霜林萬木無顔色<lb/>
<pb n="KR4d0175_WYG_012-18a"/>
只有孤標傲曉風<lb/>
天與幽姿自不同凌寒獨秀雪霜中山茶未許方髙潔<lb/>
故使千花立下風<lb/>
　　　次韻探梅二絶<lb/>
淡妝曽記出疎籬嵗晚南枝的皪稀後夜月明如破萼<lb/>
暗香還是著人衣<lb/>
祇從地底一陽來已把東皇次第催煙縷未看原上栁<lb/>
霜苞先探嶺頭梅<lb/>
<pb n="KR4d0175_WYG_012-18b"/>
　　　正紀見遺梅花云春信數枝輒分風月以助清<lb/>
　　　樽而一樽無有也戲成兩絶贈之<lb/>
水中疎影月中香枯樹前頭獨自芳不有幽人時賞翫<lb/>
誰傳春信及寒香<lb/>
風月憐君幸見分老年春事正堪論花枝照眼成惆悵<lb/>
欲洗愁城欠一樽<lb/>
　　　再和<lb/>
月夕霜朝分外香故将顔色占年芳一枝贈我春何許<lb/>
<pb n="KR4d0175_WYG_012-19a"/>
如在江南雲水鄉<lb/>
欲把羣葩次第分桃麤杏俗未應論寒梢清絶世無比<lb/>
且趁繁開倒緑樽<lb/>
　　　次韻宋南伯梅花<lb/>
天姿不與百花鄰枯木前頭獨自新桃杏滿川渾未識<lb/>
猶将顔色鬭青春<lb/>
　　　梅影<lb/>
斜斜曽向溪邊見淡淡還從月下看那得世間三昧手<lb/>
<pb n="KR4d0175_WYG_012-19b"/>
為君寫出一枝寒<lb/>
　　　落梅<lb/>
春風著物渺無蹤草木勾萌處處同唯有江梅都委地<lb/>
只留青子調殘紅<lb/>
　　　時升見惠芍藥三朶作詩謝之二首<lb/>
百花零落已成塵聞道君家解繫春艷質嬌嬈應見慣<lb/>
肯分粲者遺愁人<lb/>
婢妾紛紛只謾爭美人後出更傾城東君可是多情思<lb/>
<pb n="KR4d0175_WYG_012-20a"/>
留取妖容作餞行<lb/>
　　　芝產之五日有雙蓮生於東池亟往視之出水<lb/>
　　　已二尺許園人云亦旦日所抽莖也復作三詩<lb/>
　　　紀焉<lb/>
紅幢翠蓋插方池中有駢花並一枝聖澤汪洋招瑞應<lb/>
小臣螻蟻豈能私<lb/>
七層芝草煌煌秀一本荷花兩兩芳無象太平人不識<lb/>
天教卉木效珍祥<lb/>
<pb n="KR4d0175_WYG_012-20b"/>
岐麥嘉禾兆慶符同莖合幹復芙蕖鋪張偉績吾曹事<lb/>
苦恨無才可屢書<lb/>
　　　和龎次甫秋日海棠二首<lb/>
誰将暖律入寒荄紅染枯枝特地開可是仙人顔不老<lb/>
霜朝喚得臉朱囬<lb/>
懸知草木太鍾情秋晚花梢照眼明我已無心齊槁木<lb/>
莫将妖態見春榮<lb/>
　　　謝友人惠菊<lb/>
<pb n="KR4d0175_WYG_012-21a"/>
黄金勝友惠然來佳節相逢酒一杯風味依依如舊日<lb/>
只驚霜雪鬢邊催<hi>駱賔王重陽尋菊序白帝俱秋黄金勝友</hi>
　　　水仙花二首<lb/>
琉璃擢幹耐祁寒玉葉金鬚色正鮮弱質先梅誇綽約<lb/>
獻香真是水中仙<lb/>
隆冬百卉若為留獨對冰姿不解愁誰插一枝雲鬢裏<lb/>
清香渾勝玉搔頭<lb/>
　　　又和<lb/>
<pb n="KR4d0175_WYG_012-21b"/>
披風擎露曉光寒玉立霜階照碧鮮誰遣翩翩離海底<lb/>
寶釵交映萃羣仙<lb/>
湘娥故把玉鈿留能為幽人一洗愁不似梅花枝幹古<lb/>
凋年寂寞暮江頭<lb/>
　　　池萍<lb/>
楊花撩亂幾時休看取明朝水上浮凝緑滿池渾不動<lb/>
微波忽綻見魚遊<lb/>
　　　有鳥褐色而羽如青錦解作諸般語一卒蓄之<lb/>
<pb n="KR4d0175_WYG_012-22a"/>
　　　籠中頗拂其性俗名山和尚為賦一絶<lb/>
錦作雙翰褐作衣雕籠蓄養亦多時只縁學得千般語<lb/>
欲返山林未有期<lb/>
　　　鴉<lb/>
勞生日日帶煙歸繞樹呼鳴擇一枝素月流天元未曉<lb/>
何須半夜苦驚疑<lb/>
　　　蛛網<lb/>
結網謀生用意深可憐微物有機心世間欺奪休驚詫<lb/>
<pb n="KR4d0175_WYG_012-22b"/>
鬭巧争竒古至今<lb/>
　　六言詩<lb/>
　　　和曽端伯安撫勸道歌<lb/>
保形保生保命戒色戒酒戒茶夜氣若要長在晚食尤<lb/>
宜減些養心莫如寡欲存誠唯是閑邪辨得天清地濁<lb/>
吞取日精月華寒灰便是發焰枯根立可生芽學者捨<lb/>
本逐末病眼執著空花罔窮聖道一轍徒誦丹書五車<lb/>
正似鍊和金鑛何殊嚼蔗吞查不知達人到此元始浩<lb/>
<pb n="KR4d0175_WYG_012-23a"/>
刼為家燕坐能事畢矣行遍海角天涯鑑明不受微垢<lb/>
玉潔靡見纎瑕視軒冕如桎梏棄財寶若泥沙曲江一<lb/>
輪秋桂豈容霧掩雲遮盤旋火龍水虎和合隂汞陽砂<lb/>
真身自然騰化駕鳳髙凌紫霞哀哉傍門小法作用千<lb/>
種參差箇箇辛苦無成白首空自悲嗟<lb/>
　　　和曽端伯安撫養生歌<lb/>
大道靡涉多歧迷塗爭求㨗徑采御未免摇精道引止<lb/>
能祛病服食一藏偏强燒煉千金或罄紛紛小法小功<lb/>
<pb n="KR4d0175_WYG_012-23b"/>
往往匪清匪静那知反照内觀専在致虚守静況始生<lb/>
之神氣即本來之性命源深其流必長根固其葉斯盛<lb/>
刳心自契真空減息終成大定謂虚固可集道非睿不<lb/>
能作聖夫人受中以生惟我獨得其正斡旋天地之機<lb/>
提契隂陽之柄毎嗟坐禪學佛有似磨塼作鏡聚塊積<lb/>
塵非理槁木死灰失性直須大用見前方是真仙究竟<lb/>
不生故能生生古語由來堪聽<lb/>
　　　再和二首<lb/>
<pb n="KR4d0175_WYG_012-24a"/>
魚跳須過龍門虎驟不從兎徑上士聞道勤行豈以難<lb/>
能為病固守滿堂之珍肯使如瓶之罄對境一念不萌<lb/>
應縁六根皆淨剛克本自沉潜動直先由専静達理必<lb/>
明其權盡性以至於命鼎中水騰火降爐内隂衰陽盛<lb/>
神功妙合虚無天光潜發泰定豈惟出塵離俗便可超<lb/>
凡入聖自憐末學多方未得大中至正莫知斡運帝車<lb/>
寧解執持坤柄丹經苦閱殘編素髮羞看明鏡要求直<lb/>
截真機速了圓明正性何妨萬兩金成已是一生事竟<lb/>
<pb n="KR4d0175_WYG_012-24b"/>
至言今許發䝉三沐三薰諦聽<lb/>
涉海必假舟航登山當尋蹊徑毎歎修身錯路譬如飲<lb/>
藥加病逢人須是問津有心未免擊磬況遇先覺先知<lb/>
早明不垢不淨七情渙若冰雪一性湛然淵靜虚無體<lb/>
道合真恬淡樂天知命外之冦賊消亡内焉邦家昌盛<lb/>
初守一以處和乃無事而生定教不倦稱乎仁徳分人<lb/>
謂之聖故玉非琢不成惟木從繩而正要明師指藥物<lb/>
藉元神為本柄大道多歧亡羊至人用心若鏡何妨常<lb/>
<pb n="KR4d0175_WYG_012-25a"/>
善救物免使大惑易性門庭既已趣入根株亦須窮竟<lb/>
直至出死超生方知聾者善聽<hi>案前二首俱押罄字韻此首有心未免擊磬句</hi>
<hi>磬字誤押</hi>
</p>
<p>
</p>
  </div>
</body>
</text>
</TEI>
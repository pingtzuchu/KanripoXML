<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲溪集卷五</head>
    <p>
<pb n="KR4d0175_WYG_005-1a"/>
欽定四庫全書<lb/>
　雲溪集卷五　　　　　　　宋　郭印撰<lb/>
　　五言古詩<lb/>
　　　閒中讀易<lb/>
聖人闡性命易書所自作要令末世士悟取先天學俗<lb/>
儒何紛紛私意妄穿鑿或被隂陽拘或遭象數縛執一<lb/>
以為真盲夫妄捫摸我嘗皆過眼去道轉遼邈粤從探<lb/>
釋氏奥處窺其略返照日月久豁然生妙覺八卦未畫<lb/>
<pb n="KR4d0175_WYG_005-1b"/>
初𤣥門啓闗鑰向來百家言盡把束高閣<lb/>
　　　閒看佛書<lb/>
金仙入漢夢始聞佛法東梁武好尤篤上下爭尊崇尋<lb/>
譯到李唐伽藍棟宇充煌煌五千巻披讀未易終楞嚴<lb/>
明根塵金剛了色空圓覺祛禪病維摩現神通四書皆<lb/>
等敎真可發愚䝉我常日寓目清晨課其功油然㑹心<lb/>
處喜樂浩無窮寄語看經人勿墮文字中<lb/>
　　　讀維摩經<lb/>
<pb n="KR4d0175_WYG_005-2a"/>
白衣心出家從古推淨名無疾現有疾特地真機生佛<lb/>
欲遣人問指示轉分明宜是諸大士辭屈不能行文殊<lb/>
末後往萬衆心已傾箭鋒相注處妙義益崢嶸芥子容<lb/>
須彌毛孔受四溟此理自灼然學者疑且驚更談不二<lb/>
門法法俱見成一黙豈無語其聲如震霆<lb/>
　　　讀金剛經<lb/>
智慧比金剛能碎諸煩惱良哉須菩提為衆非草草再<lb/>
三立問端一起復一倒要以撼瞿曇俾之攄懐抱瞿曇<lb/>
<pb n="KR4d0175_WYG_005-2b"/>
了不惜意切如老媼始終談四相畢竟盡除掃為言福<lb/>
徳性勝施千萬寶因果本來空種種惟心造黙觀契予<lb/>
意披味恨不早已喜識真吾何妨行六道<lb/>
　　　讀楞嚴經<lb/>
學道證聲聞習氣猶未斷百生恩愛情㑹遇終惱亂阿<lb/>
難佛寵弟亦遭淫女難神咒攝來歸宿業堅冰泮快演<lb/>
涅槃門反復徵所見文殊更説偈明指圓通岸其餘肆<lb/>
口言心真自一貫三界七趣中有相無非幻最後大慈<lb/>
<pb n="KR4d0175_WYG_005-3a"/>
悲力破邪女叛天魔與外道從此悉銷散<lb/>
　　　讀圓覺經<lb/>
萬法歸一心一心何所寄靈光自巍巍無物不具備如<lb/>
來既先覺要警衆生寐倒説縱横説莫非明此事上根<lb/>
可與語惟有十二士問略答更詳𤣥闗大開示下及三<lb/>
種觀真修豈容廢定輪各差殊均入清淨地直須頓悟<lb/>
入不落第二義圓覺與圓通總是閒名字<lb/>
　　　治平院三蘇像<lb/>
<pb n="KR4d0175_WYG_005-3b"/>
三蘇皆天人著作浩篇簡少讀鬢成絲苦恨生何晩人<lb/>
言筦庫卑我自得疎散春風牽衣裾興發無近逺禪堂<lb/>
儼真容光炯破昏眼父子也而處<hi>案父子也而處句疑有誤</hi>天畀岷<lb/>
峨産揚馬爭軌躅孔孟發闗鍵日月有盡時斯文未埋<lb/>
鏟邪説入人深風俗頽莫返招得戎馬來中原恣蹂踐<lb/>
緬思藥石言禍患已先見安得起其靈一副蒼生願<lb/>
　　　提宮宇文朝議輓辭<hi>能可</hi>
憶昔我弱冠辟廱尾羣英公時少二嵗籍注國子生同<lb/>
<pb n="KR4d0175_WYG_005-4a"/>
舎氣味同異姓而弟兄厥後公筮仕我亦獵科名參辰<lb/>
不相比邈焉笑語并雲溪既卜築來往數逢迎𤣥譚入<lb/>
理窟淡交遺世情邑人敬二老可為來者程頃年我出<lb/>
使公言勉一行僂指解轡歸請當踵前盟山頹梁木壊<lb/>
聞訃恍以驚迹公生平事表裏皆純誠居家簡以肅從<lb/>
官廉而平應酬心地虚不見喜慍萌處順悠然去了無<lb/>
絲髮驚迺知學道力堅剛老益明天報良未已諸孫何<lb/>
錚錚囘首丹旌路風悲涕淚横<lb/>
<pb n="KR4d0175_WYG_005-4b"/>
　　　輓朝請大夫致仕李公詞<hi>諱仲侯字君直左綿人其子廉夫以書來</hi>
　　　<hi>求</hi>
聖賢志於道朝聞而夕死囘視名宦場唾去如泥滓高<lb/>
風既寂寥士俗皆靡靡倒行日云暮漏盡不知止遂令<lb/>
搢紳談進退為難事二疏及淵明千載幾人爾公生富<lb/>
貴中習熟在紈綺胡為總角時嗜好異羣子愛親自天<lb/>
性弗忍離步跬治官即理家所至功可紀夫何不待年<lb/>
棄紱休田里定應早聞道追跡前賢軌盃深别墅春舟<lb/>
<pb n="KR4d0175_WYG_005-5a"/>
漾清江水圍棊或賦詩此樂真無比優游二十秋所得<lb/>
益多矣臨終更琅琅視身如脱屣洪範五福兼於公未<lb/>
為美誌銘乃實録便可當青史<lb/>
　　　宋元繪輓詞<lb/>
國家有禍源王氏變新法元祐壅其流舊防無敢越逮<lb/>
至崇寧初隂霾蔽日月潰彼千仞堤横波不可遏求言<lb/>
姦臣計正欲穽豪傑君時亦抗章痛哭深論列禁錮二<lb/>
十秋著書憂愈切緬觀前日事一一符君説朝廷思大<lb/>
<pb n="KR4d0175_WYG_005-5b"/>
用銅虎初旌别使者復何心吹毛聽媒孽皇天不憖遺<lb/>
山梁遽摧折七十五年間飛電纔一瞥殘編溢巾箱光<lb/>
焰星斗揭後人何酋酋端不墜風烈<lb/>
　　　史徳修輓詞<lb/>
世道交相喪古風邈悠悠真純化浮偽士俗日以偷公<lb/>
生寂寥後慨然跋前修奥學窮根柢高文謝雕鎪壯嵗<lb/>
拾科目囘翔四十秋孝弟可移官所至人歌謳處巳務<lb/>
恬退馳騖吾所羞臨民本慈惠擊搏吾所咻俯仰無愧<lb/>
<pb n="KR4d0175_WYG_005-6a"/>
怍言行何悔尤邦符與使節異乎人之求可憐貪殘子<lb/>
快意乏逺謀報應捷影響坐致無邊愁儻如西方説寧<lb/>
逭鐵圍囚不知公英靈久矣清都遊<lb/>
　　　弔張道從<lb/>
風俗久頽壊人物無軒昂夫君抱貞質卓卓誠所長千<lb/>
牛解寸刃萬象窮智囊獸羣走麒麟鳥族鳴鳳凰炎政<lb/>
忽中微權姦肆猖狂彊敵乘釁起埀涎睨蜀疆君持山<lb/>
南節武略見鋒鋩坐令兩蜀口飛鳥莫敢翔坤維倚長<lb/>
<pb n="KR4d0175_WYG_005-6b"/>
城老稚日以康誰謂波濤際中流失舟航悲風揚丹旐<lb/>
觀者淚浪浪丈夫事則已可為邦家傷緬知忠烈在報<lb/>
國猶未忘<lb/>
　　　胡夫人輓詞<lb/>
士夫惜名節楚楚空衣冠寧如武陵孀守義人所難哀<lb/>
哉禍變仍歸櫂危狂瀾至誠泣蒼穹雙櫬果平安堦前<lb/>
三珠樹豈但馥芝蘭科名一一收平步籋廣寒方為反<lb/>
哺烏風木悲珊珊慶弔一何遽聞者鼻辛酸千年懿徳<lb/>
<pb n="KR4d0175_WYG_005-7a"/>
馨翠琰立巑岏英靈滿乾坤莫作長夜看<lb/>
　　　栽梅<lb/>
平生不愛花獨喜雪中梅江皋無人問移近小亭栽連<lb/>
朝勤培溉的皪犯寒開青枝綴瓊粒絳萼扶冰腮奇哉<lb/>
出羣姿不待春風媒調羮貪結子碎玉㸃蒼苔<lb/>
　　　師吉甫探梅二首<lb/>
花如霧中見百念已灰槁愛梅習氣深興發霜冬杪行<lb/>
行步江郊恰似兒童小榮枯能幾時日月疾過鳥獨立<lb/>
<pb n="KR4d0175_WYG_005-7b"/>
望南枝村空人悄悄何似東皇駕今嵗來不早忍令瑤<lb/>
臺姿冷落羣芳後欲寄同心人不折門前栁<lb/>
吏塗牛馬走未老顏色槁歸來隠林坰富貴輕毫杪前<lb/>
村梅樹芳㸃萼紅猶小問訊疎籬邊側聴迎春鳥春工<lb/>
有先馳一浣憂心悄寒梢未粘玉攀折嫌太早吹香定<lb/>
重來宿留嚴冬後明朝韶景妍更不齒花栁<lb/>
　　　落梅<lb/>
名園探梅時粉苞才半開如逢姑射仙偃蹇下瑤臺孤<lb/>
<pb n="KR4d0175_WYG_005-8a"/>
㓗自天賦肯聴東君媒别來今幾日雪片㸃蒼苔玉笛<lb/>
誰家子噴月一聲哀可惜飛幽館不上美人腮栁條忽<lb/>
萌動春風原上囘芳菲已後時百卉胡顏哉轉首鵯鴂<lb/>
鳴殷紅亂成堆却來緑隂下青子薦瓊盃<lb/>
　　　次韻杜安行見寄憶梅之什<lb/>
穠華桃李容不染雙眸淨唯有愛梅心夢中行庾嶺安<lb/>
得移瓊林月下對清影坐想冰雪姿蕭然幽興永我欲<lb/>
從君游羈絆未能騁平生溪山懐倥偬迷簿領<lb/>
<pb n="KR4d0175_WYG_005-8b"/>
　　　次韻友人寄牡丹<lb/>
我居不識春春至驗鳥語誰知有芳叢逺在幽人墅千<lb/>
葩籠霧縠萬朶羅烟縷盛開笑白日半落啼紅雨餘花<lb/>
自臣妾天公費機杼賞翫應亡厭分來儻相許穠姿忽<lb/>
在眼微馥驚穿户初觀但妖韶細看尤媚嫵尚想壓枝<lb/>
態未易此間伍何當就花飲不憂腸脇腐<lb/>
　　　池蓮<lb/>
疏池養白蓮故作夏時景田田綠初齊便成清淨境雖<lb/>
<pb n="KR4d0175_WYG_005-9a"/>
無藕如船風味同玉井水仙何處來露浥晨妝靚苦乏<lb/>
社中友永日對孤影爽氣入人懐酩酊為之醒<lb/>
　　　瓶水生數花須㬰有蜂來集感而賦詩<lb/>
折花養瓶水老眼聊自怡案置須㬰間游蜂已著枝嗅<lb/>
香起還泊<graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>
                    <graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>動天機不知何方來神速乃如斯宇宙<lb/>
一氣通萬類不相違石虎没勁矢竹龍化清陂矧兹抱<lb/>
靈識倐與吾心期吾心未専寂舉念物先知千生風輪<lb/>
轉都緣愛欲移勉哉學坐忘宜黙同木雞無中産物象<lb/>
<pb n="KR4d0175_WYG_005-9b"/>
顯晦隨所之超然合大空鬼神莫能窺<lb/>
　　　諸公詠竹以籠竹和煙滴露梢為韻得滴字<lb/>
草木盡柔脆夫君抱剛質孤標老更高翠葉秋仍密伊<lb/>
余亦剛介論交自疇昔相見眼終青直諒蓋多益夕陽<lb/>
映雪低曉露和烟滴清修良起予安可無一日栁條但<lb/>
柔姿桃李從令色與君期嵗寒勿作春風客<lb/>
　　　洗竹<lb/>
林茂竹太繁汙穢在眼底枯筠與弱幹兹辰為一洗萬<lb/>
<pb n="KR4d0175_WYG_005-10a"/>
竿何足惜惡盡意乃已其餘擢青青玉立比君子姿色<lb/>
秀可飡莫道膏粱美我來不忍去日日對園綺<lb/>
　　　栁絮<lb/>
栁條初弄綠已覺春風駐而今二月尾滿路團飛絮人<lb/>
生安足恃忽忽朱顏去飄零未肯休萍泛知何處見之<lb/>
動中懐欲冩無佳句歸來宴坐餘悠然得深趣<lb/>
　　　有野人來獻石蟬以二千錢償之因成拙詩<lb/>
二儀肅隂氣草木凋零盡爾生巖石間叢密不自隕綠<lb/>
<pb n="KR4d0175_WYG_005-10b"/>
葉抽紫莖族與秋蘭近蟬聮無數花未覺霜飇𦂳野人<lb/>
持獻余千金那敢吝盆崖遂物性暢茂庶可準吸風噴<lb/>
芳馨飲露含清潤如聞嘒嘒聲滿地寒林振<lb/>
　　　詠龜<lb/>
泥塗曳尾行自適幽閒性不食本無營畏人長縮頸緬<lb/>
思風雨秋汚池亂鼃黽爾亦水中族胡為獨沈靜異質<lb/>
天所賦巢蓮千嵗永見夢固不祥多知慎所逞<lb/>
　　　蛛網<lb/>
<pb n="KR4d0175_WYG_005-11a"/>
我觀昆蟲輩汝形亦甚微吐絲織為網元自有真知團<lb/>
團肖車輪巧妙出天機事成坐其中功力不浪施羽飛<lb/>
纔一觸罥罣定無遺正緣有此生謀食以療饑古先大<lb/>
智人創作萬世規為民設佃漁結繩乃效之仲尼善詞<lb/>
説姑言取諸離制器尚象耳一一非妄為<lb/>
　　　同蕭憲父明舉聮句<hi>案聮句一首原本未曽分注人名</hi>
今夕復何夕邂逅得良集雲消夜氣澄月住秋空碧南<lb/>
窗一樽酒耿耿寒光入浩然起長歎矯首望東北天涯<lb/>
<pb n="KR4d0175_WYG_005-11b"/>
清景同誰謂闗塞黒躊躇反傷懐衰草露蟲泣<lb/>
</p>
<p>
</p>
  </div>
</body>
</text>
</TEI>
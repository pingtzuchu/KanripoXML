<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲溪集巻一</head>
    <p>
<pb n="KR4d0175_WYG_001-1a"/>
欽定四庫全書<lb/>
　雲溪集巻一　　　　　　　宋　郭印　撰<lb/>
　　四言詩<lb/>
　　　和仲長統詩二首<lb/>
造化一機乾坤一殻死生蟲臂勝負蝸角逹人於道混<lb/>
混殊俗瞽非䘮明刖非卞足賊生户牖禍徵帷幄聚蟻<lb/>
貪羶飛蛾赴燭彈雀以珠抵鵲以玉喪精失靈皆由多<lb/>
欲命也天齊愚夫自促<lb/>
<pb n="KR4d0175_WYG_001-1b"/>
致虛守靜其術至寡有相皆虛無物不可包藏寥廓該<lb/>
攝細𤨏出入隱顯妙用由我九天匪髙九地匪下駕鶴<lb/>
周遊魚魚雅雅焚蕩三彭性空真火大道甚夷學孝僻<lb/>
左發車推轅捨舟揺柂五金八石殘生爐冶<lb/>
　　五言古詩<lb/>
　　　蜀州試闈豋樓西山巍然可愛因用試舉子股<lb/>
　　　肱蕭曹詩肱字韻賦詩一篇呈同舍<lb/>
棘闈倦覊束何異韝上鷹突兀有髙樓寸目堪逺凝雨<lb/>
<pb n="KR4d0175_WYG_001-2a"/>
殘空正霽暑盡秋初澄西山横一天竒峯矗層層素約<lb/>
念樵子煙霞同曲肱口腹在塵土擺脱良未能嵩岱久<lb/>
隔絶氛霾尚薫烝唯有岷峨秀宇宙誇崚嶒或悵碧雲<lb/>
合或瞻紅日昇危欄朝暮意拉君時一登<lb/>
　　　類試院考校九月十日塔之八級中現寳光楊<lb/>
　　　齊伯有詩記其事亦賦一首<lb/>
崢嶸大千界等是菩提鄉昆蟲暨草木各放無邊光而<lb/>
况佛之覺靈明亘十方化身三昧火骨節金彌剛纍纍<lb/>
<pb n="KR4d0175_WYG_001-2b"/>
燦五色珠璣斗斛量寳傳百世後伽藍深秘藏錦官岌<lb/>
浮圖直上干穹蒼中有堅固子示現尤非常朝來八級<lb/>
内明燈忽煌煌胥𨽻走驚詫觀者即堵墻初疑伏螢過<lb/>
顯沒何微茫繼如兩星出左右爭飛揚是時霽霧歛若<lb/>
木昇太陽儻非照耀成不知果何祥西南一都㑹廣開<lb/>
選士塲定應得竒才歸美報君王<lb/>
　　　臨都試院考校已畢諸公尚恨遺才勉作數語<lb/>
　　　釋其意<lb/>
<pb n="KR4d0175_WYG_001-3a"/>
平時參與商會遇何由縁相從棘闈中再見月之弦歡<lb/>
然臭味合言笑浩無邊論事快今古談𤣥貫天淵白袍<lb/>
閲多士燈窗極精研所得乃溢數無路能周旋躊躇不<lb/>
忍舍在野恐遺賢我時職監視日食亦千錢一言為訂<lb/>
正少逭饕餮愆譬如滿盤珠差擇先光圓又如采美玉<lb/>
疵瑕終棄捐兹事既不免吾心白日懸羣公人中傑行<lb/>
簉蓬瀛仙願開取士額條畫奏上前<lb/>
　　　迓帥夜渡廣漢<lb/>
<pb n="KR4d0175_WYG_001-3b"/>
負弩迎使車暮塗頗忽迫篝火滅還明羸駑費鞭䇿行<lb/>
行漢江漘月照沙水白登舟越驚濤未濟忽欹側可憐<lb/>
為升斗性命鴻毛擲人生誰貴賤同是蘧廬客敢輕千<lb/>
户侯願丐五畝宅歸共老農遊飲酣歌帝澤<lb/>
　　　早行界上迓何使者<lb/>
天星半牢落月窗光冏冏僮婢寐正酣四鄰雞犬靜而<lb/>
我獨何之倒衣不及整呵鞭驅蹇驢霜風破裘領既無<lb/>
王事敦又匪奉朝請窮年憊將迎功業羞明鏡相如徒<lb/>
<pb n="KR4d0175_WYG_001-4a"/>
四壁季子無二頃何時滌塵纓農畝迹甘屏<lb/>
　　　上李西美制置<lb/>
諦觀天地間物物無非易有情洎無情與我固真一伏<lb/>
羲未仰俯卦象已先畫乾坤易之門神機盡開闢周文<lb/>
魯仲尼傳授何太密古今元共處心心印空寂展編韋<lb/>
三絶門人豈語詰曽髙本愚魯超然入于室子思中庸<lb/>
篇孟軻仁義術于易初不言此道皎如日寥落餘千載<lb/>
學者空陳迹條葉競尋採幾人擷其實盤根有仙李靈<lb/>
<pb n="KR4d0175_WYG_001-4b"/>
芽一枝出衣鉢自家傳獨智探聖域契兹三聖書羮墻<lb/>
面相覿雅懐親炙願進退終跼蹐逹人具大觀胷次呑<lb/>
溟渤斐章露肝膽猶愧多言失儻許接𤣥談平生事已<lb/>
畢<lb/>
　　　送韓美成都大赴䕫帥<lb/>
公來雪山重公去雪山輕少陵有是語申言餞公行公<lb/>
初來蜀時豺狼浩縱横剪除二三軰百獸弭耳驚坐令<lb/>
坤維地衆醉稍稍醒仁風被動植徳澤覃幽明咸云真<lb/>
<pb n="KR4d0175_WYG_001-5a"/>
使者有眼未曽經今將䕫子去方面倚長城雖分閫外<lb/>
憂三川難為情岷山黯無色錦水咽無聲政恐狐貍出<lb/>
依然擾吾民鄙夫為之言汝曹且靜聽我公非常人夷<lb/>
夏知威名平生活國心須臾不少寧天欲靖乾坤平步<lb/>
公與卿大攄康濟學引手援生靈<lb/>
　　　送韓美成帥荆南<lb/>
何國不生士汝潁獨多竒公於軰行中玉潔了無玼少<lb/>
年遊宦塲英譽蔚四馳郎宿爭璀璨使星勝光輝去惡<lb/>
<pb n="KR4d0175_WYG_001-5b"/>
如去草根本須芟夷就義若就渴事難必勇為姦吏戢<lb/>
猛虎良民撫嬰兒髦節已歴試人訝鋒車遲遺愛猶在<lb/>
益去思今滿䕫行行逺荆州迤邐近丹墀深嗟鷁首東<lb/>
孤猿失攀依愁看巫峽内江山氣慘悽但同此邦民日<lb/>
日誦清徽它年黄閣下簪屨或收遺<lb/>
　　　送种守<lb/>
羣峯逶迤來落處如鼎峙真仙鑿鹽穴下引滄溟水英<lb/>
氣鍾人物衣冠何濟濟古來陵陽守賢哲多卧理公分<lb/>
<pb n="KR4d0175_WYG_001-6a"/>
一歳符治譽歘然起鈴齋清畫閒山色入簾几璽書換<lb/>
金淵要踵前兄美跨鼇煙雲愁十日雨不止聞昔乃祖<lb/>
風勲業照國史尺箠鞭羌夷竒謀付孫子青雲且遇合<lb/>
未信朱輪柅行觀舊物歸一洗中原耻<lb/>
　　　送路守<lb/>
道衰世彌隘俗薄人易驕一為居所移盛氣干雲霄官<lb/>
曹出已下俯視如僬僥崇卑兩懸絶相望天壤遼猗歟<lb/>
路漢州冠纓早彯彯亨衢快著鞭壯歳亟乘軺耘耡矜<lb/>
<pb n="KR4d0175_WYG_001-6b"/>
色盡茂徳日以昭朅來西南守㨂㧞自公朝侯館賔客<lb/>
富平湖水竹饒退食未為樂鸞輿萬里遙赤子拊吾民<lb/>
良朋遇吾僚薫然四時春草木無枯焦明朝馬首西秋<lb/>
風更蕭條當宁方急賢三旌副旁招<lb/>
　　　詩别杜安行赴合州守<lb/>
雁水分擕後懸懸二十秋世路少青眼人生易白頭况<lb/>
復遭亂離長懷家國憂是中欲傾倒一面終無由君從<lb/>
萬里歸訪我三日留寒燈話平生尊酒相勸酬喜極感<lb/>
<pb n="KR4d0175_WYG_001-7a"/>
今昔<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然涕將流君行駕朱轓我亦稻粱謀努力盡此<lb/>
道全身早歸休林泉遵素約杖屨發清游庶幾踐前言<lb/>
母俾猿鶴羞<lb/>
　　　送董守<lb/>
房相風流逺寥寥四百年西湖有陳迹水竹尚蒼然公<lb/>
來刺是邦魚鳥亦安全官閒得放曠樂事踵前賢亭臺<lb/>
一増飾草木發夭妍𤓰期秋風來歳月驚翩翩長橋淡<lb/>
孤月老樹含愁煙賴有龎眉叟送行賫百錢<lb/>
<pb n="KR4d0175_WYG_001-7b"/>
　　　送陳守<lb/>
惟昔號能吏在公勤嚴明挾兹來共理敎化日流行堂<lb/>
堂陳漢州所至樹風聲四美出天性早擅循良名平心<lb/>
衡稱物敏手刀發硎姦黠膽欲破隱伏無遁形千里歸<lb/>
鎮靜人神各安寧愛物及魚鳥游泳全其生輿言誦嘉<lb/>
政不待三年成房湖天下絶好景無陰晴退食來徜徉<lb/>
風月攪詩情脩竹如君直流水如君清豈無宴賞心對<lb/>
此樂事并國步正艱險天驕尚縱横惜哉廊廟器乃爾<lb/>
<pb n="KR4d0175_WYG_001-8a"/>
屈專城𤓰期忽忽來歳月令人驚車轍不容卧去意一<lb/>
何輕金陵一水通當宁思豪英况最郡守課由來入公<lb/>
卿君才森武庫可當十萬兵行矣佐中興力扶天柱傾<lb/>
　　　送雷公逹觀赴召<lb/>
我觀靖康初塵氛䝉帝闕君臣失上著社稷幾危絶君<lb/>
時沉布衣抗䟽何悲切言聽豺狼誅狐狸肝膽裂鐵騎<lb/>
稍稍去佞諛歸一轍小臣更不容排擯爭媒蘖後來禍<lb/>
何如欲語氣先噎七年坐閉廢口舌宜鉗結技癢不復<lb/>
<pb n="KR4d0175_WYG_001-8b"/>
禁囊封仍論列朝廷果召還愛士如飢渇魏闕心久馳<lb/>
行色安可遏江山阻且長忠信自平逹露肘見天子首<lb/>
薦經綸説邦榮身亦榮無愧古明哲<lb/>
　　　送喻廸孺赴召<lb/>
志士居環堵常懷天下憂而况立王朝為國當逺謀中<lb/>
原亂戎馬騷擾十三秋宫闕翳草莽井邑成墟丘先生<lb/>
身補外興言淚長流滿腹貯經綸寸絲殊未抽篇章洩<lb/>
幽憤山雲為之愁遂令寰海間望治空悠悠詔㫖忽旁<lb/>
<pb n="KR4d0175_WYG_001-9a"/>
招喜氣扶仙舟風濤照孤忠軒陛需嘉猷屈指在廷彦<lb/>
如公實罕儔片言儻遇合男兒志願酬方今艱難際皇<lb/>
祚若綴斿百蠧盡掃除羣黎自歌謳古來柔逺人莫先<lb/>
政事修要當效甫申豈但為枚鄒髙堂有甲兵千里歸<lb/>
坐籌賛成中興功踵跡商與周<lb/>
　　　送呉蜀州還朝<lb/>
逹官眎貧賤遼絶間天壤門墻奥莫窺鼎茵恣居享令<lb/>
行雷風前氣吐虹霓上陋彼衡門流揮斥同草莽堂堂<lb/>
<pb n="KR4d0175_WYG_001-9b"/>
呉蜀州浩氣深涵養毫端掃千軍胷次包萬象驕色盡<lb/>
耘耡儒林植標榜自憐㸑下焦亦值知音賞方當出肺<lb/>
肝晨夕趨函丈金闕佇公歸無由挽輪鞅拭目上巖廊<lb/>
獻納攄忠讜網羅寒畯姿直道光吾黨<lb/>
　　　送計敏夫赴闕<lb/>
衣冠半知識喜君天下士奥學滄溟深髙談風雨駛胷<lb/>
中富經綸憂國心屢痞誓言排閶闔開口獻天子時絀<lb/>
道不伸倦懐歸故里盤礴曽幾時九天飛詔㫖春風飽<lb/>
<pb n="KR4d0175_WYG_001-10a"/>
征㠶一葦呉江水見晚上應嗟使華聊復爾丞相君之<lb/>
甥風流酷相似彤陛看摩肩笑談銷敵壘君家有世臣<lb/>
名實耀國史竒謀付子孫鞭笞餘馬箠行増前徳光更<lb/>
雪中朝耻事成豈因人碌碌焉能比我昔綴僚末髙山<lb/>
日仰止窮逹兩懸殊星辰視泥滓平生白眼多君獨掛<lb/>
牙齒更須假扶摇南溟將一徙<lb/>
　　　送朱仲逺樊唐老趨闕奉大對<lb/>
充城環髠山南嶺獨秀鬱何以獲佳稱上有朱鳯集三<lb/>
<pb n="KR4d0175_WYG_001-10b"/>
載爭一嗚朝陽整雲翮今年二妙飛好語鬨邦邑為言<lb/>
皆老蒼文采勝疇昔其一出上黨其一出沛國同聲相<lb/>
呼和深可調六律長風送天衢萬里纔一擊邕邕中簫<lb/>
韶虞廷誰可匹四顧啁啾羣俛首不能息<lb/>
　　　送張安國赴天彭司録<lb/>
騏驥服鹽車埀頭困長道蒼鷹在韝縶側耳思秋草憶<lb/>
昔初見公衮衮一傾倒平生仰止意相逢恨不早清輝<lb/>
粲景星巨浸屹孤島徐榻未易解膺門但頻掃公才天<lb/>
<pb n="KR4d0175_WYG_001-11a"/>
河傾顧我乃潢潦篠簜何足云所貴㑹稽笴魚泳鳥雲<lb/>
飛氣合無不可歳月忽荏苒何言賦離抱彭城不百里<lb/>
摻袂空懊惱糾郡因多暇時政亦叢脞猾吏虎插翼疲<lb/>
民葉振槁邦侯待禆益幕客要摽表咄嗟贊畫諾談笑<lb/>
辦紛擾江山頗足娯杯酒興不小搘笻恣清游蠟屐縱<lb/>
幽討雲煙入髙躅詩句出餘巧升沉置勿問道義端可<lb/>
飽眼前多少年難致淄川老儻令班中朝功業信不少<lb/>
賤生宿所期志願慙未果因公激壯懐緑髪豈能葆還<lb/>
<pb n="KR4d0175_WYG_001-11b"/>
應最課績歸步直青𤨏<lb/>
　　　送友人赴省<lb/>
仲冬陰氣積嚴霜凍郊坰居人猶念寒子有萬里行此<lb/>
行勿云逺去路青雲平驊騮無蹇步鴻鵠有脩翎聖明<lb/>
圖治切仄席用儒生曈曨九門闢紛袍集王庭吾子富<lb/>
春秋詞學浩縱横一吐經濟䇿唾手拾科名秋風歸故<lb/>
里錦衣為親榮眤眤重離去莫學兒女情<lb/>
　　　和宋文淵送仲明舉西歸三首<lb/>
<pb n="KR4d0175_WYG_001-12a"/>
丈夫志萬里耿耿抱長慮青雲却倦飛功業何由樹廟<lb/>
堂有先逹體國心焦勞歸來掩關卧茅簷日色髙<lb/>
馬蹄厭長道詎忍别帝京夢想子規啼花落故園春山<lb/>
驛暗孤燈江城歇滯雨悠悠秦蜀間慨然念今古<lb/>
朔風吹别袂草色冷萋萋憑髙望佳人天逺浮雲低恍<lb/>
然從之游神魂坐飛越何當清夜語分此半床月<lb/>
　　　何耕道還卭南贈詩為别<lb/>
古人不復見俗學尚穿鑿時花亦可觀潢潦終易涸暮<lb/>
<pb n="KR4d0175_WYG_001-12b"/>
年識吾子志與流輩各入道窮根源髙情轉寥廓詩章<lb/>
富波瀾議論生鋒鍔胡為困窮途計拙客古雒出門春<lb/>
草芳西風漸摇落我時喜過從妙語資發藥人情變炎<lb/>
凉白首忽難託悵望鶴鳴雲羈懐每作惡告别何依依<lb/>
交游義不薄行矣覲親闈菽水端可樂<lb/>
　　　送齊侍者南遊<lb/>
癡癡行脚師要覔南方禪不知未舉足罪過已彌天三<lb/>
千大千界當處本湛然若作如是解猶嫌墮一邊子今<lb/>
<pb n="KR4d0175_WYG_001-13a"/>
腰包去慎勿求真詮真詮不可得往往成風顛芒鞋縱<lb/>
所之江山發清妍得住且即住飯了曲肱眠<lb/>
　　　贈明師<lb/>
四民不相奪事業勤且專所適既多歧乃為異物遷初<lb/>
心轉錯亂故步成跰<graphic n="KR1271" url="https://raw.githubusercontent.com/kanripo/KR-Gaiji/master/images/KR1271.png" mimeType="image/png"/>一縱不可收有如解纜船而况<lb/>
佛之徒辭家童其顛耕杼兩不知蕭條香火縁胡為反<lb/>
自棄捨已芸人田筆墨殘畫永詞章奪春妍持此謁豪<lb/>
貴往往求知憐大事殊未明口張鼻撩天不見湯休軰<lb/>
<pb n="KR4d0175_WYG_001-13b"/>
才名舉世傳形化心亦爾抱病歸黄泉汝質本渾金未<lb/>
逢妙手鐫好名一以誤沈溺在詩篇毫釐失千里萍梗<lb/>
空十年吾言雖屢苦掉首終弗然邇來心孔開舊學都<lb/>
棄捐青山决棲隱求師覔安禪聞之喜且疑此志諒能<lb/>
堅行矣無所贈短章當緡錢<lb/>
　　　諸公以嵩師破戒作詩嘲詠因次韻解之<lb/>
老嵩悟塵縁洪爐一㸃雪飛行三界外宴坐常兀兀有<lb/>
如出籠鳥豈比縮頸鼈萬象一詩本章句真𤨏屑世人<lb/>
<pb n="KR4d0175_WYG_001-14a"/>
不識渠小智互分别豈知日用處黙語無殊轍春雷未<lb/>
出地草木含凍結大聲歘然來蟄龍起脩骨神功無定<lb/>
在作止纔一瞥以詩來議師所見何纎末想當聞此言<lb/>
揮麈笑且咄惜哉二三子微漚更出没眼翳揮未掃幻<lb/>
化何從滅月體元自空三三認盈缺長篇陋摛錦敏思<lb/>
遲擊鉢秪向語邊尋那解黙時説<lb/>
</p>
<p>
</p>
  </div>
</body>
</text>
</TEI>
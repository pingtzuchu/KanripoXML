<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲溪集卷十</head>
    <p>
<pb n="KR4d0175_WYG_010-1a"/>
欽定四庫全書<lb/>
　雲溪集卷十　　　　　　　宋　郭印　撰<lb/>
　　七言律詩<lb/>
　　　上政府五首<lb/>
王室當年若綴旒片言戡定出竒謀臨機勇決千鈞弩<lb/>
濟險優游萬斛舟掌上回旋皆造化毫端升黜是春秋<lb/>
蟲魚盡喜乾坤泰宇縣寧聞杞國憂<lb/>
塞上煙塵永不揚邊民戍卒盡耕桑抗言用武真非策<lb/>
<pb n="KR4d0175_WYG_010-1b"/>
唾手扶危别有方須信精誠能感格由來道徳本安強<lb/>
恩沾動植知多少天使千秋保熾昌<lb/>
政和乙未對彤庭袖筆曽陪四海英三十七年渾夢境<lb/>
六千餘里邈神京大鈞播物無垠際小録搜才有姓名<lb/>
屈指西南存者㡬成都首縣一孤生<lb/>
三紀徒勞祇療饑年踰耳順已知非行藏有定隨縁過<lb/>
功業無成與願違里閈儻能乗駟入君門便欲掛冠歸<lb/>
交朋親戚猶相慶要看桑榆晚日暉<lb/>
<pb n="KR4d0175_WYG_010-2a"/>
起家白屋忝為郎俯視同儕道亦光已幸十年紆赤紱<lb/>
猶期一日坐黄堂紛紛奔競真成笑兀兀憃愚但守常<lb/>
不是坤輿能厚載敢干斧鑕獻猖狂<lb/>
　　　上曽安撫二首<lb/>
萬口爭稱好使君擕持踴躍看朱輪入門便灑隨車雨<lb/>
到處真成有脚春魚鳥一時生意氣江山千里有精神<lb/>
大賢易鎮朝廷重巴峽窮愁要撫循<lb/>
聖門鼓瑟妙難窺今日風流親見之五紀光陰驚電掣<lb/>
<pb n="KR4d0175_WYG_010-2b"/>
一生忠孝仗天知老莊座下須聞道李杜壇邊敢説詩<lb/>
晚景功名非所慕摳衣深喜得宗師<lb/>
　　　寄何修撰<lb/>
向來祇欲返荆扉老大趨時意頗微官路波濤猶洶洶<lb/>
家山桃李自依依刳心擬出陰陽表委質難逃造化機<lb/>
寄語當年蓑笠友樵漁素約敢相違<lb/>
　　　上鄭漕二首<lb/>
窮經好客舊時聲千載遺風見典型忠孝家傳心自赤<lb/>
<pb n="KR4d0175_WYG_010-3a"/>
功名路穩鬢方青傅巖欲作商霖雨蜀道猶觀漢使星<lb/>
小益提封重試可定膺鋒召入堯庭<lb/>
孤迹平生似轉蓬少而豪邁老羈窮榮華路上黄粱夢<lb/>
英俊叢中白髪翁身墮窮山三峽裏心隨流水大江東<lb/>
夤縁展翅斜陽晚須仗扶揺一鶚風<lb/>
　　　送張道從上行起復帥䕫二首<lb/>
初辭丘隴重哀榮斾巻春風第一程帝委才猷專外閫<lb/>
人推勇略過長城孤忠炯炯能移孝温詔諄諄遽奪情<lb/>
<pb n="KR4d0175_WYG_010-3b"/>
三峽壺漿應滿道江山草木舊知名<lb/>
白帝層城統十連肘聨荆屬阻山川翠華久睠舟車㑹<lb/>
紫詔先收柱石賢雪淨已通梁閣道浪平空艤漢樓船<lb/>
不妨腰絰登廊廟典故先朝尚宛然<lb/>
　　　送鄭宣撫三首<lb/>
棹發嘉陵即帝庭山川草木若為情忠嘉但有三千牘<lb/>
威愛猶傳十萬兵天象共符虚右席坤維一帶失長城<lb/>
西南所繫安危大何止雪山分重輕<lb/>
<pb n="KR4d0175_WYG_010-4a"/>
凛凛風霜鎮玉闗文經武畧自優閒蟠胷浩氣吞雲夢<lb/>
蓋世英名重泰山憂國屢形詩句裏折衝長在笑談間<lb/>
四川父老攀依切猶問牙檣㡬日還<lb/>
朝路年來似奕棊惟公出入倍光輝昔時裴度臨軒遣<lb/>
今日曹參促詔歸蜀棧雲横星騎動楚江天闊錦㠶飛<lb/>
祇應太史朝朝奏迤邐台星近紫微<lb/>
　　　送戴子厚赴張䕫州之辟<lb/>
半世婆娑厭宦途時危結綬計何迂非干避地遊巫峽<lb/>
<pb n="KR4d0175_WYG_010-4b"/>
且欲從軍捍蜀都巴水秋深添别恨金陵天近試雄圗<lb/>
平心勿管風濤惡陰有神明巨力扶<lb/>
　　　送邵公濟溥赴省二首<lb/>
天府登賢策馬東似君人物許誰同文章小技出兒戱<lb/>
道徳微言餘祖風有路青霄元自别無情白髪向來公<lb/>
平生醖藉唯經國唾手先收第一功<lb/>
凛凛霜威撲撲塵不堪曉騎送行人雲山萬㸃逺連蜀<lb/>
煙樹兩行初過秦風厚正能扶大翼浪髙端足化脩鱗<lb/>
<pb n="KR4d0175_WYG_010-5a"/>
聖君急士思調鼎喜見寒梅漏洩春<lb/>
　　　次韻喻存道二首<lb/>
訪道尋師積有年晚逢夫子嘆髙堅𤣥闗啟處功深矣<lb/>
妙指傳來意豁然氣㑹三宫馳聖轂理歸一轍棄塵編<lb/>
工夫到後神明出奪得天機運用權<lb/>
神龍一去渺無蹤落日孤雲為慘容溪遶練光秋更白<lb/>
黛横山色晚尤濃細看風物曽經眼深達根源自㸃胷<lb/>
寄宿僧寮清不寐一輪明月掛枯松<lb/>
<pb n="KR4d0175_WYG_010-5b"/>
　　　次元汝功韻贈王恭之<lb/>
四海車書未混同憂懷都付酒盃中雲雷自昔開屯難<lb/>
天地于今合泰通濁酒寒燈招舊友清江小艇憶詩翁<lb/>
人生㑹面真難得莫遣行裝犯曉風<lb/>
　　　次宋正紀韻<lb/>
釋耒隨人干斗禄因循五閲閏餘年折腰每效官三品<lb/>
餬口深慙食萬錢未夢登天生羽八肯希舐痔得車千<lb/>
求田早決歸耕計種秫何妨釀酒泉<lb/>
<pb n="KR4d0175_WYG_010-6a"/>
　　　次韻正紀見寄<lb/>
栖栖奔走不知春日月無停疾轉輪塵土強顔成俗吏<lb/>
林泉放意屬髙人書題繾綣情何切詩律雄遒語不陳<lb/>
引起歸心千萬緒向來夢寐幾翻新<lb/>
　　　次韻正紀見貽之什<lb/>
解紱歸來旋葺居身安環堵不求餘麤羮糲飯偏知味<lb/>
談話寒燈勝讀書情竇欲開先自窒心田已浄弗須鋤<lb/>
親朋有酒且呼喚萬事何妨一破除<lb/>
<pb n="KR4d0175_WYG_010-6b"/>
　　　次韻嵩師彦正留别<lb/>
兩公清氣入人肝玉樹森森逼我寒揮麈繽紛驚落屑<lb/>
和詩來往疾跳丸興餘不管牙籤亂坐久飜憂蠟炬殘<lb/>
輕别莫言吾所諱重逢應作老翁看<lb/>
　　　次韻余時升見招<lb/>
老大逢春意轉微追隨不復似當時憐君舊已開三徑<lb/>
顧我今方卜一枝近水遥山元自好暖風遲日更相宜<lb/>
便當乗興尋花去免使園林恨失期<lb/>
<pb n="KR4d0175_WYG_010-7a"/>
　　　和趙茂州即事六首<lb/>
千巖萬壑最幽深玉壘西邉古茂林仕宦不妨真大隱<lb/>
風流無伴只孤斟多情竹色朝侵几適意松聲夜入琴<lb/>
莫道使君無一事每勞幽思發清吟<lb/>
邉城贏得自由身富有江山豈是貧水榭晴雲來几席<lb/>
月庭香霧濕衣巾已邀松竹為三友更列圖書作四鄰<lb/>
不會世間機巧事無思無慮樂天真<lb/>
人事都無喜宴安懶於喧處競追攀驚殘午夢風推户<lb/>
<pb n="KR4d0175_WYG_010-7b"/>
壓盡炎威雪滿山無主巖花時解笑近人林鳥亦知還<lb/>
應憐朝市區區者方寸何曽頃刻閒<lb/>
官居閴寂似僧居坐卧行藏得自如爽氣逼人千畝竹<lb/>
清風滿室一床書心游淡泊能調馬意絶貪求豈羨魚<lb/>
即此便同三徑隱未須投紱賦歸歟<lb/>
前世愚夫哂鄧通即山鼓鑄死饑窮貪名勿羨青雲士<lb/>
守道甘為白髪翁日月奔馳駒過隙乾坤跼蹐鳥居籠<lb/>
反觀自有超然地能使淵明立下風<lb/>
<pb n="KR4d0175_WYG_010-8a"/>
所欲誰能矩不踰人生七十在須叟縱横竊鄙張儀詐<lb/>
懷巻終思甯武愚幸有精神延短景了無才力奮雄圖<lb/>
手提造化非難事井底寒蛙祗自居<lb/>
　　　諸友和章及性宗用韻二首<lb/>
服田力穯是良農鹵莽耕耘報亦同得道正從勤苦裏<lb/>
了心只在刹那中六通四闢非闗學萬别千差不見功<lb/>
法法滿前供受用更於何處覔家風<lb/>
千花百草鬭青春法界誰知本一真生滅去來渾妙用<lb/>
<pb n="KR4d0175_WYG_010-8b"/>
洪纎曲直現全身參同聊示師資契授受寧論父子親<lb/>
直下承當猶自錯可憐舎己更從人<lb/>
　　　宋子淵有詩及性宗事用韻寄之二首<lb/>
還淳反樸似山農與物相忘即大同造理自超言意表<lb/>
發機不離見聞中批雲切月能無事轉地回天别有功<lb/>
公案見成何必舉請君於此嗣宗風<lb/>
枯木寒巖但不春直經千刼未為真一門超邈難尋軌<lb/>
萬象森羅獨露身田地穩時行便到工夫盡處見方親<lb/>
<pb n="KR4d0175_WYG_010-9a"/>
韓盧逐兎紛紛是言語支離最誤人<lb/>
　　　康子思二詩有問道之意和其韻<lb/>
禀生太極本純全七尺身中豁一天妙道髙深從俗笑<lb/>
至言微宻向誰傳何須青簡書勲業賴有丹臺集聖賢<lb/>
諸子但論時世事令人懶語益思眠<hi>少陵詩有世情只益睡</hi>
要作通天一大儒措心寥廓未為迂神機應變無多子<lb/>
聖域知歸不逺塗哮吼定應潜百獸啁啾終是笑羣雛<lb/>
吾今欲覔衣中寳活計須教一物無<lb/>
<pb n="KR4d0175_WYG_010-9b"/>
　　　贈王君詔道人<lb/>
潤屋金多笑不居却從象㒺索𤣥珠千年古鏡心長静<lb/>
萬里飛雲身自孤空裏結空空復有夢中占夢夢元無<lb/>
休將此語輕傳泄舉世冥行少丈夫<lb/>
　　　卜居<lb/>
只憂短髪變星星早葺生涯寄暮齡二頃可能輕相印<lb/>
一區聊欲著𤣥經不嫌野水侵扉緑更喜寒筠遶屋青<lb/>
投紱歸來成底事要驅龍虎遁天刑<lb/>
<pb n="KR4d0175_WYG_010-10a"/>
　　　次韻楊信仲見貽郊居二首<lb/>
平生不喜入州閭林下江邊謾卜居解榻延賓同笑語<lb/>
杜門教子讀詩書最憐舎後蔬盈圃只欠庭前水繞除<lb/>
官路嶮巇端可畏茅茨固就早懸車<lb/>
野老樵夫作比閭儒宫一畝亦安居澆愁剰買村前酒<lb/>
引睡頻拈架上書江近雲煙長到户人稀鳥鵲自馴除<lb/>
不才已分時流棄猶幸能延長者車<lb/>
　　　次韻王徳夫晚晴郊行之作<lb/>
<pb n="KR4d0175_WYG_010-10b"/>
天含愁思雨㝠㝠晚色雲銷萬里青幾㸃沙鷗臨水鏡<lb/>
數重煙樹簇山屏雅聞樵採能談道欲耦鋤耰更問經<lb/>
藜杖芒鞋先有約相從避世免深刑<lb/>
　　　次韻師時發溪橋晚眺<lb/>
卧溪古木勢蜿蜒佇立斜陽旅思寛湍没岸痕知漲溢<lb/>
風生水面覺清寒静容桃李敷濃蔭暖放鳬鷖浴短翰<lb/>
隱約渭濱真髣髴行藏都付一漁竿<lb/>
　　　和師時發荷亭晚飲<lb/>
<pb n="KR4d0175_WYG_010-11a"/>
榴花灼爍半空開天外薫風入座來雨掠南塘荷蓋淨<lb/>
雲埋西嶺日車頹物情榮謝看詩句時世安危付酒杯<lb/>
好是溪橋最清絶淡烟寒水一遲回<lb/>
　　　憲司後園葺舊亭榜以明秀元少監有詩次韻<lb/>
爛漫煙光一目收危亭葺就壯岑樓三巴故國山川在<lb/>
萬古長空日月流江水奔騰無晝夜石田耕穫漫春秋<lb/>
興來笻竹隨兒軰徑路平生不慣由<lb/>
　　　再和四首<lb/>
<pb n="KR4d0175_WYG_010-11b"/>
萬象森羅不可收一亭覽盡勝髙樓塗山南覲尊喬嶽<lb/>
渝水東朝合衆流煙起人家天欲暮雲歸海嶠月當秋<lb/>
此時此景尤佳絶約客重來信有由<lb/>
東皇物色未全收山半登臨當倚樓錦里煙光渾在眼<lb/>
雲溪花片亦隨流夕陽正好無多景春序纔移已復秋<lb/>
却憶故園林壑美乗風欲去問何由<lb/>
皇家故境未能收愁絶登城與上樓目斷東吳心已往<lb/>
神馳西洛淚先流江山環合成兹邑霧雨溟濛即是秋<lb/>
<pb n="KR4d0175_WYG_010-12a"/>
賴有聖賢同一中忍將時事説元由<lb/>
天際油雲不肯收全妨寓目向層樓日車難把長繩挽<lb/>
春事渾同去水流可奈餘寒猶作沴懸知徂暑未能秋<lb/>
此方記得偏炎熱路入䕫門一再由<lb/>
　　　仁夀縣後有亭余名之曰明逺賦詩二首<lb/>
虚亭突兀枕崇岡玉宇無風秋自凉地濶羣山爭逶迤<lb/>
天低逺樹立微茫陰晴易辨雲霞色曉夕常吞日月光<lb/>
我亦清心官事省葛巾藜杖得徜徉<lb/>
<pb n="KR4d0175_WYG_010-12b"/>
小邦人物大邦同萬屋鱗鱗氣鬱葱誰挈神峰離海底<lb/>
幻將廛市納壺中埀簾擬學山陰畫飛舄難乗葉縣風<lb/>
舉首穹旻纔一尺敢憑正直謝天公<lb/>
　　　爽襟亭<lb/>
西岡獨上每舂容天接危亭四面風萬室鱗鱗歸眼底<lb/>
一峯岌岌倚雲中地靈人勝風流古石秀山回氣象雄<lb/>
曳杖頻來無别意喜觀禾麥又年豐<lb/>
　　　次韻劉文饒題絶塵亭<lb/>
<pb n="KR4d0175_WYG_010-13a"/>
江白風清古寺虚客來蕭散興何殊水涵踈樹千尋浄<lb/>
塵到幽亭一㸃無天際昏烟迷小艇林端落日射浮圖<lb/>
欲添楚嶼深秋意好向沙洲養橘奴<lb/>
　　　雙清亭<lb/>
鑿開蒼翠著幽亭正取澄江一鏡平嘉木千章埀倒影<lb/>
支流三道咽寒聲橋横古路肩相屬雲襯斜陽眼自明<lb/>
竹色波光交借重照人心骨有餘清<lb/>
　　　龍淵橋亭新成<lb/>
<pb n="KR4d0175_WYG_010-13b"/>
溪淺橋横趣自幽坐來風色晚颼颼寒泉有韻石間出<lb/>
逺水多情竹外流地僻蛟龍時隱見天晴鸂䳵亂沈浮<lb/>
見聞總是吾家物好景何須著意求<lb/>
　　　次韻文士頴留題李子充雙寂軒詩<lb/>
黙黙幽軒祗自知天人一理未容欺簷光坐揖青山入<lb/>
窗影閒看白日移休道囂塵侵晏宅由來表裏湛黄陂<lb/>
思惟泯處全真現存得靈龜笑朶頤<lb/>
　　　諸葛公則延登書閣出示焦丈通直洎諸公所<lb/>
<pb n="KR4d0175_WYG_010-14a"/>
　　　贈詩因成四韻<lb/>
諸城葛氏久湮沈清尚知君獨逺尋席巻承家猗頓術<lb/>
日明好古子雲心珍藏髙閣輕三篋善購多門小萬金<lb/>
曽見墨莊耕穫利行看杞梓秀家林<lb/>
　　　同神泉縣尉遊海惠院登三惠閣有懷漢州同<lb/>
　　　官<lb/>
出郭幽尋偶一欣初來猶未歎離羣誰知蕭寺懸荒野<lb/>
却有層樓插暮雲煙外遥岑仍隱隱風邊落葉更紛紛<lb/>
<pb n="KR4d0175_WYG_010-14b"/>
天寒日薄牛羊下遶樹歸鵶不忍聞<lb/>
　　　題逺色閣<lb/>
倚杖從容日未曛望中一洗兩眸昏晴雲放出千尋嶺<lb/>
喬木團成幾處村東去西來長道路春耕秋穫換郊原<lb/>
無窮物象相吞吐妙趣誰知在不言<lb/>
　　　次韻蒲大受同遊龍洞之什<lb/>
尋幽一訪洞中天路遶青溪水遶山翠徑﨑嶇行竹裏<lb/>
紅塵咫尺背人間侵裾爽氣冷冰雪潄玉寒流鏘珮環<lb/>
<pb n="KR4d0175_WYG_010-15a"/>
更問石庵窺勝迹斯遊豈復倦躋攀<lb/>
　　　次韻董守流杯池<lb/>
巧思潜窺造化兒更依曲水鑿方池靈鼇上釣喧紅粉<lb/>
輕鷁浮觴趁彩旗落澗寒聲泉㶁㶁弄花斜日影遲遲<lb/>
分明作箇山陰㑹仍有當時幼婦辭<lb/>
　　　歸雲溪<lb/>
九夏何知暑令行輕風拂拂水泠泠只憑藜杖穿幽徑<lb/>
還喜蒲團憩小亭散誕竹邉梳白髪徘徊江上誦黄庭<lb/>
<pb n="KR4d0175_WYG_010-15b"/>
人間無此清涼處亦許兒童共乞靈<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲溪集巻四</head>
    <p>
<pb n="KR4d0175_WYG_004-1a"/>
欽定四庫全書<lb/>
　雲溪集巻四　　　　　　　宋　郭印　撰<lb/>
　　五言古詩<lb/>
　　　遊大隋山<lb/>
我聞大隋名夢寐猶記錄得檄天彭道喜氣和可掬出<lb/>
城六十里崎嶇轉江曲山門忽斗上危步依笻竹崩石<lb/>
帶烟雲異草羅澗谷寂鳥下窺人纍猿時挂木路窮纔<lb/>
見寺金碧煥雙目祖師古定光燈冷無人續開公生異<lb/>
<pb n="KR4d0175_WYG_004-1b"/>
世大事如付囑僧言山長隂朝暮雲容蹙兹辰為我晴<lb/>
叠岫堆濃綠虛閣倚秋風一洗塵土俗舉手揖丹景摃<lb/>
身跨白鹿十年勞問訊親到心始足坐久燭漸微借榻<lb/>
雲間宿山寒寐不成窗外泉鳴玉<hi>全蜀藝文志紀案此一首係宋詩  事所</hi>
<hi>載今採録補入</hi>
　　　題李彦澤紫雲洞<lb/>
老李天中仙一念人間世簪裳四十秋不取公卿位星<lb/>
斗爛文章日月懸忠義緣斷還帝鄉飄飄若蟬蜕玉骨<lb/>
<pb n="KR4d0175_WYG_004-2a"/>
瘞髙丘乃其所卜地山川暨草木拱揖浮蒼翠向來峰<lb/>
之巔勃鬱蟠紫氣神物常䕶持景色多秀異郎君久慕<lb/>
道泥滓唾聲利石洞琢青苔萬古開天秘非闗痼烟霞<lb/>
稍欲逺朝市要棲老仙靈以奉香火事不知騎鯨去塵<lb/>
宇寧俯視洞兮既清幽且盡人子志<lb/>
　　　龍淵<lb/>
脩竹不知數雲藏小渭川亭沼經營初觀者日駢闐耆<lb/>
舊為我語中有一龍淵時時見怪象吐氣如長烟漁人<lb/>
<pb n="KR4d0175_WYG_004-2b"/>
或艤舟樵牧不敢前兹實總角時耳聆父老言相擕示<lb/>
其處止水涵青黫沈沈不見㡳似有蛟蛇蟠我時心語<lb/>
口龍豈居其間江湖非不廣而此棲蜿蜒有無未可知<lb/>
疑信空相傳皇天儻困汝時至湏騰騫滄溟可以家一<lb/>
徙窟宅慳變化作霖雨滌蕩驕陽愆<lb/>
　　　和元汝功江臯感懐<lb/>
奸諛同一轍舉世誰與歸溪山有佳趣此樂知者稀悠<lb/>
然逺罾弋魚潛鳥髙飛不作無根雲蒼狗變白衣使君<lb/>
<pb n="KR4d0175_WYG_004-3a"/>
見幾早萬事已覺非拏舟漾清波策杖登髙崎逍遥興<lb/>
未已烟霞收夕霏身從麋鹿遊心與塵垢違惜哉經綸<lb/>
手把釣渭水湄冷眼笑紛紛甘貽肉食譏强敵猶張王<lb/>
屠滅煩天威要取虞淵日咸池浴明暉願君投緡竿風<lb/>
雲起苔磯雍容坐帷幄密勿旋樞機莫學西山卧窮年<lb/>
空采薇<lb/>
　　　泛舟至臨江院<lb/>
清江借篙師津流不湏問行行鏡中天水鳥嗔人近絶<lb/>
<pb n="KR4d0175_WYG_004-3b"/>
岸得危亭一目千里盡山川草木妍造物無少吝誰知<lb/>
天壤間眇然一方寸<lb/>
　　　十一月四日陪諸公游神泉南山院二十韻<lb/>
官閒訪招提偶作南山遊門前喬木隂蒼藤掛髯虬野<lb/>
僧出迎我貌古氣且柔相將入壺中水竹淨雙眸萬竿<lb/>
團脩翠一溪皺横流長橋翼方沼髣髴疑行舟角門通<lb/>
細路崎嶇上層丘樹色老欲瞑風聲寒自颼佛閣瞰澄<lb/>
碧下有百丈湫客言龍所邑不受魚與鰌行行更小亭<lb/>
<pb n="KR4d0175_WYG_004-4a"/>
羅坐得小休石罅流清泉甘冷無與儔濯足夫豈敢洗<lb/>
耳良末由自憐山中人十載冠壓頭公檄聽奔走端似<lb/>
置書郵惟有烟霞疾沈緜未肯瘳邂逅愜幽懐落日尚<lb/>
遲留五斗奚堪戀十畝亦易求要希陶淵明投紱事農<lb/>
疇超然傲塵世知命復何憂<lb/>
　　　遊楊村仁王院二十韻<lb/>
山行不作懶杖策窮幽䆳崎嶇十里餘乃得桃源地竹<lb/>
樹蓊以鮮峯巒秀而媚嬌雲弄竒姿啼鳥含幽意周遭<lb/>
<pb n="KR4d0175_WYG_004-4b"/>
帷幄中一帶江流駛始知造物慳異境亦所秘行行松<lb/>
門深鐘磬出蕭寺殘僧五六軰相顧各猜異湏臾問訊<lb/>
通顔色頗夷粹髙堂清風多起我無窮思提㩦更小庵<lb/>
清絶非人世自憐學宦游十載沉卑位功名與丘壑兩<lb/>
計皆未遂時變攪中腸憂端叢千蝟豈如山間僧了無<lb/>
秋毫累一榻寄巖阿烟霞為活訃脱身名利塵洗耳市<lb/>
朝事兹遊成邂逅頗與宿心契晩日下層巔躊躇聊自<lb/>
慰重來定何時往往先夢寐<lb/>
<pb n="KR4d0175_WYG_004-5a"/>
　　　普慈郡池板橋頹壊更為石橋<lb/>
蓮塘十畝方中作長橋渡荒荒歲月老烈烈風雨蠧板<lb/>
面拆已穿梁脊橈而腐我來日曵杖往往不能步平生<lb/>
歴險危所至靡驚懼唯持忠信行似有神物䕶但憂强<lb/>
童子失足或顛仆乃伐南山石甃成如砥路曽微十日<lb/>
勞遂享百年固悵昔用材力其費一何巨前人豈不思<lb/>
襲舊終莽鹵作詩示兒曺萬事長要慮<lb/>
　　　放步園林得俗字韻<lb/>
<pb n="KR4d0175_WYG_004-5b"/>
林稀怨秋風松柏未改綠偷閒挈杖來小逕緣詰曲鳥<lb/>
鳴契深心山色供遐矚欣然若有獲一蕩塵襟俗平生<lb/>
本逸放誰信簡書束失身名宦場冠冕成桎梏老驥欲<lb/>
何之鹽車終局促求仁又焉貪知足乃不辱納納乾坤<lb/>
大胡為自蹐跼歸歟倘成賦矯首雲中鵠<lb/>
　　　次韻仲明舉西郊别墅<lb/>
我聞脩竹隂清䆳不受暑安得十畝餘其中創幽墅日<lb/>
長惟鳥聲晝靜無人語習習來微風蕭蕭墮寒雨呼兒<lb/>
<pb n="KR4d0175_WYG_004-6a"/>
出柴扉埀綸坐沙渚斯志久未遂世路今彌阻新詩何<lb/>
起予風味勝清醑自憐拘一官隠逸愧前古好夢只林<lb/>
泉羇蹤猶糞土豈能學貪夫忘身徇圭組<lb/>
　　　前十三章未見營創之意因成古風<lb/>
紛紛世間法失得隨所寓有心不吾來無以不吾拒敝<lb/>
帚貴千金窮閻封萬户成理先黙定疇能測其故我生<lb/>
麋鹿姿林壑所忻慕抗志老淵明早卜柴桑住蓬門直<lb/>
清江傍有萬竹塢捐金買尋丈地主牢不許往來二十<lb/>
<pb n="KR4d0175_WYG_004-6b"/>
秋埀涎焦肺腑誰歟誘其衷百畝倐見予雲棲𦕈空明<lb/>
似有神物䕶入林兩腋風步武覺輕舉三徑手自開一<lb/>
一通幽處取勝著新亭揭名非茍取遐光逺山入靜聽<lb/>
珍禽語園花四時春岸木千年古昔也荆榛場今焉瓊<lb/>
玉府清境世所無金谷誰比數再拜天之賜從兹謝簪<lb/>
組名宦空疲人視此真糞土<lb/>
　　　治園<lb/>
故園别日久歸來三徑荒叢竹壊新壁枯荷掩幽塘滿<lb/>
<pb n="KR4d0175_WYG_004-7a"/>
地葉狼籍草木為不芳兒童力併除百卉儼成行遥岑<lb/>
出蔥菁清波皺滄浪一朝舊觀還林壑愈爭光<lb/>
　　　掃徑<lb/>
隂森百畝林所向無不好俗客豈曽來幽處通蓬島一<lb/>
色盡琅玕堅潤真可寶天風時脱葉滿徑堆殘槁適然<lb/>
賓客至課奴先痛掃要使吾心淨置之勿復道<lb/>
　　　留客<lb/>
田廬欠過從毎與樵漁伍胷中抱欝欝舌在不能吐佳<lb/>
<pb n="KR4d0175_WYG_004-7b"/>
客忽顧我苦留終日語林間喜徜徉縱舌評今古所具<lb/>
只村醪水竹當籩俎臨去約重來一笑便相許<lb/>
　　　負暄<lb/>
儒生習氣深寒陋渾未除茅簷負晨曦暖入四體舒怡<lb/>
然得真趣自謂世所無不知華屋下繡茵圍紅爐風霜<lb/>
攪乾坤凍死盈路隅無計凌空去雲間留日車<lb/>
　　　臨流<lb/>
長江一鏡淨豈但燭鬚睂清光瑩我心雙鬢任如絲鷗<lb/>
<pb n="KR4d0175_WYG_004-8a"/>
鷺近人來游魚亦可窺不把塵纓濯身世兩相遺好觀<lb/>
東去浪晝夜無休時學道正如此到海以為期<lb/>
　　　閒中真樂<lb/>
人間富與貴孰不羡王侯靜邊細一觀何其勞且憂去<lb/>
來風中雲出沒水上漚推遷無定在秋毫非我謀既仕<lb/>
知此理官衢屢囬頭今也衡門下卧起得自由隨流任<lb/>
縱横飄如不繫舟觸處盡禪悦俗樂寧可侔死生夜旦<lb/>
耳吾心有天遊肯學癡狂子盖棺事始休<lb/>
<pb n="KR4d0175_WYG_004-8b"/>
　　　閒中打睡<lb/>
永日無一事何妨白晝眠是中有佳處心形毎自便六<lb/>
用不能行根塵都棄捐非醉亦非迷神守得安全古人<lb/>
曷訶責蓋欲繩其愆糞牆斥宰予便腹嘲孝先我則異<lb/>
於是一息養綿綿魂夢既已無中扃絶萬緣不游華胥<lb/>
國真樂侔乎天要學希夷子且作地行仙<lb/>
　　　夜坐<lb/>
永夜不可寐霜風悽北窗一室何所有書帙對寒釭當<lb/>
<pb n="KR4d0175_WYG_004-9a"/>
今苦乏才九鼎從敵扛翠華塵屢䝉南北分大江有酒<lb/>
强排遣飲濕難空缸孫臏不再生疇能死窮龎肉食無<lb/>
逺謀狐裘正茸尨我欲叩閶闔鐘以寸筳撞理亂非吾<lb/>
事憂心如是降宴坐鳴天皷和聲聽逢逢<lb/>
　　　感懐<lb/>
冬仲隂氣驕微陽尚潛伏草木慘無容霜威日夜酷君<lb/>
子覽時運悠然守幽獨吹律者何人㣲暖還燕谷玉衡<lb/>
無淹次天道旋反復低回佇春風求友升喬木<lb/>
<pb n="KR4d0175_WYG_004-9b"/>
　　　又用前韻<lb/>
道人息以踵氣馬自調伏神爐造化馳不畏寒暑酷雖<lb/>
同一世塵超然立於獨飛泉上崑山赫日升暘谷我今<lb/>
涉津涯宴坐成休復不材終天年庶比山中木<lb/>
　　　次韻宋南伯感懐三首<lb/>
青山含逺意白雲弄奇姿喚客早歸來一洗塵土衣巖<lb/>
壑定誰伍泉清竹漪漪危邦固難入賢哲多遯肥<lb/>
酒盞解忘憂茶甌工破睡酒酣無何鄉睡起人間世但<lb/>
<pb n="KR4d0175_WYG_004-10a"/>
看了了時孰與陶陶醉千古杜康功麴糵因君置<lb/>
衰年今五十兩鬢雪霜明出處負前軰折腰若為情日<lb/>
月鳥飛翔燕歸鴻復征是身已虚幻敢希身後名<lb/>
　　　再用南伯韻<lb/>
乾坤誰整頓世乏英雄姿陛下求賢切焦勞見宵衣草<lb/>
茅豈無人耕兩釣寒漪如何一終星坐視戎馬肥<lb/>
紛紛愚癡兒開眼却如睡况於世法中而能了出世接<lb/>
輿本非狂阮籍未為醉知命百無憂餘生任廢置<lb/>
<pb n="KR4d0175_WYG_004-10b"/>
同僚多絶識冏冏秋月明遨遊但詩酒頗慰薄宦情否<lb/>
極泰將來天衢看彚征顧我老無用敢附青雲名<lb/>
　　　再和<lb/>
𤣥真仙中人蕭散自天姿放情烟波裏不肯汙朝衣一<lb/>
葦載明月寒光動碧漪何以羞晨餐春江鱖魚肥<lb/>
我愛希夷子妙處渾一睡無心樹勲業栩栩同汙世夢<lb/>
裏還獨醒却笑羣兒醉時事嗔人説達官從措置<lb/>
由來世間事黒白忌太明稍欲辨淄澠開口咈衆情青<lb/>
<pb n="KR4d0175_WYG_004-11a"/>
山有歸路杖屨借遐征寄語社中友休苦釣時名<lb/>
　　　病起贈劉元圭<lb/>
學道淹四紀微痾一㸃無今年歲八十有疾纒吾軀初<lb/>
因水道澀藥寒變河魚食飲便退縮脾土成中虚言語<lb/>
氣自短坐起人湏扶四肢時厥冷甘心委㝠途醫者紛<lb/>
紛來其説庸且疎萬方覓靈丹千載憶神盧紫巖老劉<lb/>
君深通黄帝書易學自該貫醫術乃緒餘一診洞腑臟<lb/>
再診知榮枯謂當十朞夀小恙安足虞藥石未數進疾<lb/>
<pb n="KR4d0175_WYG_004-11b"/>
證半已除乃知所造妙當與古人俱自足著方論欲以<lb/>
開迷徒新書若行世功倍南陽朱吾聞活人多天報定<lb/>
不渝施此安樂法勝造千浮屠隂徳在一念豈止治獄<lb/>
歟况君有令子歸矣髙其閭<lb/>
　　　病目<lb/>
開眼萬象生闔眼萬象滅生滅本無體人心妄分别我<lb/>
初病眸子散漫空花發視物都矇矇浮雲翳秋月謁告<lb/>
旋掩闗十日人事絶密室宴坐餘神光潛洞達俄於㝠<lb/>
<pb n="KR4d0175_WYG_004-12a"/>
𡨕中瞭然得朗徹以兹悟色性六根成解脱緬思濁世<lb/>
人逐見互攘奪外為物所障兩眼暗添屑豈知有良醫<lb/>
利重金篦刮作詩示盲俗聴此還丹訣<lb/>
　　　問養生於曽端伯<lb/>
平生慕道心荏苒歲月永尠福未逢人桑榆驚短景使<lb/>
君蓬萊仙天遣下塵境訟簡刑獄清吏退文書省詩鋒<lb/>
秃千毫量陂吞萬頃縱言及養生大抵宗虛靜逍遥思<lb/>
慮空恬淡聲色屏火透尾閭闗泉落崑崙頂龍虎閒名<lb/>
<pb n="KR4d0175_WYG_004-12b"/>
字安用分爐鼎衰遲偶遭逢踴躍真自幸願許燕閒餘<lb/>
摳衣竊有請半語為發藥醉夢一呼醒庶幾埀盡年獲<lb/>
與天地並<lb/>
　　　謝曽帥養生訣<lb/>
人生不盈仞中有天地機哀哉蠢蠢羣沉湎無所知六<lb/>
根亂塵境一念落邪思遂令至真宅棟宇日頹隳先生<lb/>
早悟此寂照通幽微真火下騰熖靈泉上生肥巧妙神<lb/>
明出功深造化馳毎憐好道人羅縷為指迷鄙夫尋訪<lb/>
<pb n="KR4d0175_WYG_004-13a"/>
久膚淺得其皮向來發闗鍵一掃雜學卑五行識顛倒<lb/>
八卦知推移兎從月窟隠魚向天池飛躍躍心自喜扶<lb/>
老得吾師何以報恩徳晝夜勤行之<lb/>
</p>
<p>
</p>
  </div>
</body>
</text>
</TEI>
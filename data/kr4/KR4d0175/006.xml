<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲溪集卷六</head>
    <p>
<pb n="KR4d0175_WYG_006-1a"/>
欽定四庫全書<lb/>
　雲溪集卷六　　　　　　　宋　郭印　撰<lb/>
　　七言古詩<lb/>
　　　和許守豐年行<lb/>
園林搖落露寒梢秋成穰穰彌四郊千里播種無不毛<lb/>
妻兒溫飽忘啼號餘粒施及禽與猱有田寧復棄而逃<lb/>
太守牧民如牧馬宣化承流王澤下欲希禹稷事躬稼<lb/>
墾畝勸耕謾隙罅召杜龔黄乃其亞黄雲泱漭覆原野<lb/>
<pb n="KR4d0175_WYG_006-1b"/>
樂爾豐年醉瓊斚古卭舊敝人人説久困征誅心已折<lb/>
析家蕩産紛更迭身罹罪罟無從雪漫道當時富鹽鐵<lb/>
漢志食貨忍重閲嗟我婦子難全活今年誰料勝常年<lb/>
入絹得鹽償本錢里絶追呼俗自便閉門稚耋得安眼<lb/>
十日一風五日雨鄰村稽首羨兹土白頭半刺才窳苦<lb/>
賴此賢侯百廢舉空庭吏散鳥馴除謠聞擊壤同康衢<lb/>
侯於公卿地有餘利澤行推遍海隅嗚呼利澤行推遍<lb/>
海隅坐使斯民愁歎為嬉娯<lb/>
<pb n="KR4d0175_WYG_006-2a"/>
　　　和晁子西鈴屬勸農長篇<lb/>
使君誠意與天開呼吸之間為雲雷一朝命駕出郊次<lb/>
逺近爭看髦節來道邊草木盡翔舞巴峽邇來和氣聚<lb/>
秪從精禱召神靈五日一風十日雨不有前時愁歎聲<lb/>
千里相聞雞犬鳴荷鋤執耒舉家出原野處處催深耕<lb/>
聞説朱轓閲田圃老稚提攜紛笑語當時惰游今力穡<lb/>
肯播肯菑勤子父朝廷睿澤浸華夷良牧承流上所知<lb/>
我欲濡毫頌公徳自慚蕪累不成詩<lb/>
<pb n="KR4d0175_WYG_006-2b"/>
　　　故人蒲朝達沿檄道經廣漢留連累日作詩為<lb/>
　　　别<lb/>
憶初鼓篋虞庠日識面乃喜文章伯游從不覺化芝蘭<lb/>
交契懸知定金石蕭條離緒十秋風天涯等是飄零客<lb/>
雙鱗不到雁無來月照庭空心若失豈期此地忽相逢<lb/>
津津喜氣眉間溢口談詩書尚細事滿腹包羅濟時術<lb/>
轅駒局促思千里笯鳳葳㽔空六翮升沈世態且勿論<lb/>
執手臨風長太息君今清名塞宇宙指日雲霄看騰軼<lb/>
<pb n="KR4d0175_WYG_006-3a"/>
平居讜議或可施肯效無功饕禄秩<lb/>
　　　别宇文季䝉<lb/>
調羮休羨最南枝國香繼踵開酴醿先容豈藉早梅力<lb/>
到了自結東君知孤芳繚繞春雖晩典型題在黄金醆<lb/>
一家風骨端不凡故使天公獨青眼中興英主方急賢<lb/>
屢辭溫詔挽不前平生忠赤照肝膽危論鯁諤能迴天<lb/>
左蜀分符尚餘略浙路霜臺亦輕著朝廷鼎鼐席尚虚<lb/>
君家况是箇中脚寒儒筦庫埋晨昏欲排閶闔嗟無門<lb/>
<pb n="KR4d0175_WYG_006-3b"/>
洗眼江淮看騰踏妖氣一掃清乾坤<lb/>
　　　送李去病赴召<lb/>
五嶽四瀆今異方東西南北衣冠鄉巽維久挽六龍駕<lb/>
江浙人物無遯藏參井之區最遐僻步武難依日月光<lb/>
吾皇側席佇賢俊紫泥屢下勤搜揚蜀士肯來天顏喜<lb/>
一一引對羅周行鳥羣鸞鳳夐超詣臺閣禁從森翺翔<lb/>
君今再召歘幡改愛主憂民心未忘波瀾浩蕩江湖闊<lb/>
忠信唯將一葦航十年世故已熟講不到帝所難鋪張<lb/>
<pb n="KR4d0175_WYG_006-4a"/>
當今國病入骨髓願君審處囊中方參苓芝术固美矣<lb/>
瞑眩之藥方為良扁鵲名世解説死華佗活人須浣腸<lb/>
君其持此拯危急袪除痼疾針膏肓一身安榮豈足道<lb/>
要與四海同康强<lb/>
　　　送杜安行東上<lb/>
憶初謀食廣漢城同時偶得三益友心將金石許平生<lb/>
但笑紛紛飜覆手人言兄弟性稍異朝暮追隨秪詩酒<lb/>
而今星散各參辰空餘孤月照窗牖少城咫尺有張侯<lb/>
<pb n="KR4d0175_WYG_006-4b"/>
素書頻得問安否蒲節三月不厮見夢繞錦屏山下走<lb/>
更憐吾子别經年幽懐鬱鬱無由剖况兹來書又東去<lb/>
萬里嚴風吹馬首朝廷多事正求言自負應云舌在口<lb/>
力陳時䇿瘳邦國肯與寒儒較先後男兒立志豈尋常<lb/>
要使髙名齊北斗一科一第奚足道富貴浮雲非我有<lb/>
　　　送王吉先兄弟赴試<lb/>
我聞迺翁學汪洋曽游桂窟攀天香青袍藍縷窮益剛<lb/>
更無黄金遺諸郎大兒氣質和而莊腹有詩書言有章<lb/>
<pb n="KR4d0175_WYG_006-5a"/>
仲子標姿何昻昻頗聞論議生鋒鋩兩君遊戯翰墨場<lb/>
乘風鼓翻相翺翔飛上天庭仍引吭俯視諸子如蜩螗<lb/>
<hi>原缺一字</hi>華煜煜春揚芳綰綬歸來慰北堂坐令門地増輝<lb/>
光<lb/>
　　　送莫少虚赴省試<lb/>
莫君江南佳公子才華秀拔春蘭馥少年意氣壯虹霓<lb/>
豪邁不入時人目酒量逡巡百盞空詩鋒頃刻千毫秃<lb/>
我從識面已忻慕毎恨往還心未熟官同古雒豈偶然<lb/>
<pb n="KR4d0175_WYG_006-5b"/>
一見相忘倒胷腹談道論文俱入妙夜闌燭短頻更僕<lb/>
聖處𤣥微得我疑君獨心通如破竹要將土苴活邦家<lb/>
條上封章抵車軸嘉謀讜議期見用不學賈生空痛哭<lb/>
行行提筆戰春闈篋中尚有三千牘科名唾手真餘事<lb/>
力轉天迴迺民福當今公道青雲平忍埋光采甘沈陸<lb/>
欲隨君往路無繇只欠雙翰來插肉殷勤别酒休辭醉<lb/>
馬已就銜車已輹蜀山崎嶇秦甸寒屈指深冬到輦轂<lb/>
焚舟計決攜家去努力加飡此為祝<lb/>
<pb n="KR4d0175_WYG_006-6a"/>
　　　當可以邑士將赴類試作詩饑之因效其體<lb/>
丹山采鳳羣鳴集雲外舒張覽輝翼錦屏相望不千里<lb/>
音中簫韶有人識朝家選舉専一科翰墨之工拔士多<lb/>
好將筆力覷天巧斡旋正氣囘狂波鯨鯢未翦龍移宅<lb/>
吾皇饑渴人材得雕蟲小技何足論要吐胷中濟時䇿<lb/>
吳山遼邈天門高尺紙輸忠氣自豪程文奏御宸心悦<lb/>
青紫紛紛換白袍<lb/>
　　　陪程元詔文彧李久善游漢州天寧元詔有詩<lb/>
<pb n="KR4d0175_WYG_006-6b"/>
　　　見遺次韻答之<lb/>
四海豈無兄弟親氣合行須同父母相逢坐語忽移時<lb/>
不覺朝飡輒過午品評人物妙雌黄議論邦家入覼縷<lb/>
危言齰舌久自吞幽憤填膺欣欲吐字字珠璣落齒牙<lb/>
篇篇錦繡裁胷腑已驚大敵森戈矛端笑羸師卧旗鼓<lb/>
憐君風韻過諸王顧我才情非小杜何當再訪南歸僧<lb/>
不恥更問西來祖欲登塔級挽晴雲更試茶甌潑新乳<lb/>
平生識面有千百屈指論心無四五偶然流水遇知音<lb/>
<pb n="KR4d0175_WYG_006-7a"/>
為抱焦桐弄宮羽<lb/>
　　　感時一首再用前韻呈元詔久善文彧<lb/>
我傷天缺無人補四海嬰兒失其母北人躍馬渡黄河<lb/>
請和使者空旁午二君北去宗族從國祚千鈞埀一縷<lb/>
天心保趙有真孤重雲翳日今復吐萬姓謳歌子啓賢<lb/>
沈痛脱然離肺腑聞招賢士築層臺更納直言懸諫鼓<lb/>
彌縫輔贊要真儒相國豈無房與杜中興之主信非常<lb/>
睿武英明如太祖巍巍虞舜有重瞳穆穆文王生四乳<lb/>
<pb n="KR4d0175_WYG_006-7b"/>
鑾輿若返天下安未説登三并咸五咄嗟廟堂不須憂<lb/>
行看兩陛舞干羽<lb/>
　　　次韻李智淵暮行湖上<lb/>
晩凉曳杖尋幽絶怪樹相逢如磬折縈紆小徑渾路迷<lb/>
突兀髙亭補林闕襲人暗遞竹間風延客長明波底月<lb/>
游魚適性頻往來歸鳥呼鶵弄清越避炎終夕見天真<lb/>
脱巾露頂脚不韈<lb/>
　　　和元汝功江樓待月<lb/>
<pb n="KR4d0175_WYG_006-8a"/>
危樓百尺閒臨水玉宇無雲天萬里悠悠山月湧晴空<lb/>
舉頭拭目増歡喜魚龍何處深避藏影落澄江清徹底<lb/>
欲揖嫦娥上廣寒古來遭遇應無幾吾心空洞與物齊<lb/>
視我如人人如豕那堪河嶽盡播遷富貴功名心已死<lb/>
世衰俗薄異炎凉只有髙人興味長此時此樂何不賞<lb/>
瞥眼餘生飛電光<lb/>
　　　中秋待月以星辰避彩乾坤靜為韻分得避字<lb/>
大火西流金用事四海八荒蟠殺氣風凄露冷雨涔涔<lb/>
<pb n="KR4d0175_WYG_006-8b"/>
草木山川遍憔悴天公有眼老亦昏妙手憑誰刮雙翳<lb/>
一年佳月在今夕可奈太清雲㸃綴大威神力宰官身<lb/>
開闔隂陽本游戲晩來微念入何許頃刻氛霾變澄霽<lb/>
坐客驚起一凭欄三峨新掃脩眉翠瑤臺飛鏡貼寒空<lb/>
流水無聲光滿地明吞萬象却星辰影落千巖走魑魅<lb/>
樽罍預設衆初疑喚得嫦娥乃容易良夜沈沈桂樹高<lb/>
興發却嗟清影駛此時此樂不長有一醉已拚那敢避<lb/>
更闌酒盡東方白望舒迤邐還歸轡我欲從之上廣寒<lb/>
<pb n="KR4d0175_WYG_006-9a"/>
挹取金波洗塵世<lb/>
　　　和元守中秋月夜韻<lb/>
曩為癡兒未識月夜明喚作山隂雪翻笑老人立其下<lb/>
皓彩亭亭映華髮晦朔弦朢總不知三五那能問盈缺<lb/>
有時暮宿招提境插天不愛金銀塔壯年觀覽稍好奇<lb/>
眼看絶景一何稀中秋翫月定忘寢往往連夕追輕肥<lb/>
歡呼共吸盃中影旋瞻寶鏡天邊飛欲速嫦娥下霄漢<lb/>
論心執手與同歸老來愛身如愛國暑氣蘊隆驚吏酷<lb/>
<pb n="KR4d0175_WYG_006-9b"/>
况當夔子瘴癘地白露漙空尚蒸溽可憐今宵月色凉<lb/>
灔灔寒光滿坑谷不論貴賤及富貧茅屋朱門皆變玉<lb/>
我亦乘興上層臺但無佳客同尊罍坐久歸來略假寐<lb/>
牀前見月枕還推不知此夜為誰好一曲長歌動九垓<lb/>
人生窮達何足算但把餘齡付酒盃<lb/>
　　　和程文彧九日詩<lb/>
平生懶惰無拘逼學道唯將寸隂惜手披目覽不自勤<lb/>
俯視仰觀如有得王侯螻蟻同丘墟身外紛紛了無益<lb/>
<pb n="KR4d0175_WYG_006-10a"/>
况值秋風草木枯仍驚羽檄文書急蕭條情思殊曩時<lb/>
畏見重陽百憂集花披黄金豈復知酒送白衣元未識<lb/>
計侯開筵及芳辰置我坐隅非惡客衰顏不紅鬢失青<lb/>
一笑頽然倚歡伯醉來説禪傍無人若道箇中嫌揀擇<lb/>
古今一照事俱空物我兩忘心自適明朝梅福記新詩<lb/>
鏘鏗未減金聲擲何如邀我卧東籬天地從敎為幕席<lb/>
　　　積雪<lb/>
一夜蕭蕭灑竹聲漏水未殘天忽明初疑落月照東榮<lb/>
<pb n="KR4d0175_WYG_006-10b"/>
樹雞烏鵲紛紛驚起來積雪爛中庭窪陷汙穢悉已平<lb/>
海水飛波上棟甍萬瓦堆鹽一尺盈此身恍若游天京<lb/>
銀樓玉闕爭崢嶸仙人想見冰霜清園林草木皆瑤瓊<lb/>
尊中有酒且細傾農家活計在深耕明年嵗事欣已成<lb/>
且把賦餘養殘齡天邊日望隕欃槍<lb/>
　　　時升詠雪禁體物矣而彥序復為之取韻尤嚴<lb/>
　　　勉强攀和<lb/>
朔風吹空高岡裂忍凍幽人心似鐵今朝雲色一天同<lb/>
<pb n="KR4d0175_WYG_006-11a"/>
片片如簁墮濃雪影搖寒水照曈曨聲㵼黄蘆聴騷屑<lb/>
澗谷凝時麕鹿死園林壓處桑榆折乃知造物本均平<lb/>
髙下不論凹與凸登臨四顧浩漫漫千村萬落青烟滅<lb/>
憶昔子卿使匈奴不拜穹廬何勇決漠北酸寒十九年<lb/>
鬢鬚脱盡形容薾故人今亦在窮荒高風凜凜皆傳説<lb/>
鴻雁南來好繫書應念邦家五情熱<lb/>
　　　眉州太守劉公忽於池中獲東坡所作逺景樓<lb/>
　　　碑鄉人費洪雅有詩美之因率同賦次其韻<lb/>
<pb n="KR4d0175_WYG_006-11b"/>
東坡淪没文委地藝圃書林荒不治遺編禁錮學無師<lb/>
木不從繩金失礪高樓逺景尚崔嵬妙琢雄詞非骩骳<lb/>
幾年困厄在汚池照夜寒光空水底有如鐘磬傳不朽<lb/>
壁間字字搖科斗雷霆破蟄里耳驚龍蜧蟠泥神物守<lb/>
豐城劒氣異青黄一遇雷公難祕藏僵碑植立豈偶爾<lb/>
文章政事兩熒煌舊俗千年䝉敎化濯以江漢暴秋陽<lb/>
　　　題史元量芳潤堂<hi>并序</hi>
　丹陵史元量於所居之堂萃書其中俾二子習焉取<lb/>
<pb n="KR4d0175_WYG_006-12a"/>
　陸士衡所謂潄六藝之芳潤以掲名逺來求詩為作<lb/>
　數語<lb/>
聖經杲杲日翔空元與後學開愚䝉著述成書不得已<lb/>
令人誦習知吾宗辭文㫖逺非外至一一流出自胷中<lb/>
如木有根水有源敷榮浸漬乃無窮此道含靈悉具足<lb/>
聖人庸人心本同如何異見立仁智百轍千歧礙不同<lb/>
尋枝逐派遂忘返癡兒失路迷西東豈無達者為拈出<lb/>
抉剔衆瞽刳羣聾史侯名堂深意在眼懸明鏡磨青銅<lb/>
<pb n="KR4d0175_WYG_006-12b"/>
欲將妙義示當世豈獨用訓埀髫童我初聞之喜擊節<lb/>
心心相照密沖融作詩粉飾雖贅語要令萬古還淳風<lb/>
　　　普慈學官何子固廨舎有溪月軒明復留詩用<lb/>
　　　其韻<lb/>
碧霄桂影墮寒溪賞心正與幽人期憑軒一俯吟思發<lb/>
雕肝鏤肺成新詩水流月出咸自爾去來休論東與西<lb/>
句中之眼落第二紛紛名字俱人為胡不反觀自已月<lb/>
照耀古今無遷移有客問我月安在天上人間總不知<lb/>
<pb n="KR4d0175_WYG_006-13a"/>
光吞萬象竟何有一語誑人真自欺我欲提此吹毛劒<lb/>
戮盡叢林多口師<lb/>
　　　忘機臺<lb/>
累石成臺如蟻垤對此澄江千丈闊舂輪旋轉疾如飛<lb/>
隔岸傳聲無間歇風標公子鏡中來為我沙汀凝片雪<lb/>
晩晴更是斜陽好樹外殘霞紅一抹平生任運息機心<lb/>
麋鹿可馴禽可狎生憎智巧犯人為激水翻車真太黠<lb/>
君不見海上之鷗胡不下當時妄念差一髮又不見漢<lb/>
<pb n="KR4d0175_WYG_006-13b"/>
隂抱甕用力多區區反笑桔槔拙我今與物既大同積<lb/>
刼情塵俱泯絶天機密契有誰知强立臺名太饒舌<lb/>
　　　讀易一首簡劉韶美<lb/>
學易不識日月魂盲人展轉誤銅盆分隂分陽發天祕<lb/>
羲文孔子同一門頭童習之老鬅鬙熙熙未夢春臺登<lb/>
一朝索得乾坤藴豈但潛龍及履冰與君細評寶花紛<lb/>
只恐鬼神潛聴聞<lb/>
　　　説禪一首簡劉韶美<lb/>
<pb n="KR4d0175_WYG_006-14a"/>
小知小見弄精魂正似醯雞居覆盆茫茫大道絶南北<lb/>
六通四闢初無門不離當處遍高深誰謂如天莫可登<lb/>
世人聾瞶喚弗譍執熱為火寒為冰雷霆蟋蟀一竅均<lb/>
觀音不在耳邊聞<lb/>
　　　劒篇次元汝功韻<lb/>
陽金為魂隂為魄百鍊寧容垢膩蝕出匣風雲凜凜寒<lb/>
觀者堵牆皆辟易發硎利刃思一試佩刀匕首都棄置<lb/>
鯨鯢戮盡四海清英豪始慰平生志長河喬嶽暗風沙<lb/>
<pb n="KR4d0175_WYG_006-14b"/>
高山大澤蟠龍蛇君家自有尚方賜不須嫉世空吁嗟<lb/>
操舟渡江勿虞破中流斬蛟平地過天下蒼生奈若何<lb/>
安石且起東山卧<lb/>
　　　月下觀梅寄蒲大受<lb/>
東君嚴裝行駕車天遣此花為前驅粉苞五出絳蠟趺<lb/>
犯寒獨逞冰雪膚幽園邂逅疑仙姝香飇馥馥浮襟裾<lb/>
天邊流月光彩舒素娥下與論錙銖遶樹顧影空踟躇<lb/>
清賞恨無佳人俱一枝逺贈意何如聊冩殷勤當尺書<lb/>
<pb n="KR4d0175_WYG_006-15a"/>
　　　蘭坡<lb/>
梅花掃迹春無光繼踵惟有幽蘭香天姿沖澹謝朱粉<lb/>
睥睨百卉皆優倡高人採擷紉為佩養之盆盎移中堂<lb/>
微風馥馥來何所一干鼻觀尤非常年來屢遭白眼笑<lb/>
過而不顧夫何傷深山窮谷遂真性寂寞無人亦自芳<lb/>
憶昔靈均滋九畹貞潔内守甘退藏衆醉獨醒隘八表<lb/>
囘視俗物都茫茫我今日暮前途窄握香不羨尚書郎<lb/>
荒坡滿植作知己從兹身世兩相忘<lb/>
<pb n="KR4d0175_WYG_006-15b"/>
　　　和時升種竹韻<lb/>
何物比君子猗猗庭前竹直節虚心人不顧高標雅態<lb/>
自殊俗千畝碧雲雖未有數竿清風也自足興來尋訪<lb/>
不知懶到處敲門忘檢束身居市㕓心在野山林痼疾<lb/>
今彌篤直舎初開露井寛檀欒只欠森森玉君詩贈我<lb/>
何相知攝衣起謝容正肅緬思竹林賢自昔高品目當<lb/>
時昏濁亂一世七子風流豈容黷衆人皆醉我獨醒正<lb/>
似霜筠異羣木不妨糟丘寄孤根秋風相伴傾寒醁煩<lb/>
<pb n="KR4d0175_WYG_006-16a"/>
君更作長短句為我商聲歌此曲<lb/>
　　　次韻杜永年東齋種竹<lb/>
王郎英骨今已枯風流聲名渾未除結交斯人千載上<lb/>
唯君執手同登車平生愛竹遂成癖竹間醉倒無人扶<lb/>
今日君醒竹還醉區區手植不暇餔頗懐種栁陶尹令<lb/>
更慕滋蘭屈大夫况復此君尤灑落幽齋安可一日無<lb/>
塵埃捶楚縱未免入門一見心自蘇是中真樂難語俗<lb/>
耳目已謝聲色娯中虚自有天遊地應笑勃谿紛婦姑<lb/>
<pb n="KR4d0175_WYG_006-16b"/>
竹葉問君能造否何時餉我一樽酒<lb/>
　　　茶詩一首用南伯建除體<lb/>
建置茗飲利無窮除去睡魔捷如攻滿篋龍團重絶品<lb/>
平視紫笋難為同定知一啜爽神觀執熱往往腋生風<lb/>
破碎月輪午窗底危冠欲墮呼樵童成仁豈憚粉身骨<lb/>
收取袪煩療疾功開陳作經憶桑苧閉眼便覺精神通<lb/>
　　　食蝦蟇詩<lb/>
蝦蟇胡為亦水族形貌百醜誰爾憐天隂雨濕得快意<lb/>
<pb n="KR4d0175_WYG_006-17a"/>
鳴聲呷呷何囂喧才離泥淖矜跳躑脚手那解髙攀緣<lb/>
一時鼃蛤結儔侶紆青拖紫紛駢闐漁童網罩入市賣<lb/>
痱磊成串不論錢有客殷勤勸我食犀筯未下嫌腥羶<lb/>
煎膏輭玉定虚語猘犬所傷或可痊天生此物苦無用<lb/>
汙穢陂池宜棄捐如何月窟亦容汝時放饞口傷清圓<lb/>
我願蟈氏灰灑無噍類免使成精飛上天<lb/>
</p>
<p>
</p>
  </div>
</body>
</text>
</TEI>
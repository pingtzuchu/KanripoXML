<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲溪集巻九</head>
    <p>
<pb n="KR4d0175_WYG_009-1a"/>
欽定四庫全書<lb/>
　雲溪集巻九　　　　　　　宋　郭印　撰<lb/>
　　五言律詩<lb/>
　　　歳寒堂<lb/>
草木摧枯盡窮冬獨後凋堅姿工傲雪直榦上凌霄煙<lb/>
色䝉髙蓋風聲漲晚潮只憐桃與李一向媚春韶<lb/>
　　　貴和堂<lb/>
臨池髙拓地軒檻直前開樹影簾中入荷香坐上來吏<lb/>
<pb n="KR4d0175_WYG_009-1b"/>
閒休案牘客好共樽罍再稔民和樂嘉名亦稱哉<lb/>
　　　獨有堂<lb/>
至道渾疑獨頭頭豈或遺塵中如黙契聖處自深知一<lb/>
體珠多貫多方路益歧未能融物我難與話希夷<lb/>
　　　題費氏清餘軒<lb/>
聞説南軒下澄然洗客心不風蘭自馥非霧竹常陰簷<lb/>
影閒雲過櫺光淡月侵興來誰與語撫弄膝間琴<lb/>
　　　卭州西巖軒閣陋甚掄仲知府舎人侍殿撰公<lb/>
<pb n="KR4d0175_WYG_009-2a"/>
　　　來游惜其頽敝乃更新之既成以書招印同游<lb/>
　　　因成一章<lb/>
鶴山争攬勝此地獨超然秀巘脩屛立枯崖半屋懸團<lb/>
雲饒翠竹鳴玉落清泉自得髙人賞佳名日益傳<lb/>
　　　酴醿閣<lb/>
春風髙閣上雪片又能香琢玉全天質施朱笑晚粧梅<lb/>
花如許瘦栁絮不勝狂況此偏宜釀逢人問酒方<lb/>
　　　諸葛公則延登書閣出示焦丈通直洎諸公所<lb/>
<pb n="KR4d0175_WYG_009-2b"/>
　　　贈詩因成四韻<lb/>
落泊麤官冷婆娑小閣深身勞常簿領興在即山林幽<lb/>
砌封苔暈虚櫺過竹陰眼前無限意清賞得知心<lb/>
　　　野亭<lb/>
一到幽亭上蕭然浄客心竹深風細細栢古氣森森畏<lb/>
日背斜照珍禽共好音未能還小隱即此是山林<lb/>
　　　繞紅亭<lb/>
燕脂新染出剪刻費天工葉少何妨緑枝繁不厭紅綺<lb/>
<pb n="KR4d0175_WYG_009-3a"/>
霞當眼爛風雨轉頭空唯有亭前竹青青四季同<lb/>
　　　陪元允大受游天寧寺三首<lb/>
炎暑何從避城隅古刹幽故人今再㑹勝地昔曽遊雲<lb/>
合天容暝風來客意秋歸途催暮雨回首不能休<lb/>
拉客遊蕭寺徘徊及暮還自非歸沐假那得片時閒閲<lb/>
世真成夢為官祇強顔老僧應笑我何日逺塵寰<lb/>
古人來㑹合蕭寺喜麤連久坐頻更僕留言悉契禪塔<lb/>
髙延晚照楠宻易昏煙欲去仍回首西風為慘然<lb/>
<pb n="KR4d0175_WYG_009-3b"/>
　　　天寧晚集<lb/>
僧寮便坐卧觸目興何窮庭竹留斜日瓶花怯晚風分<lb/>
無依寳社心已脱塵籠回首人間世枯榮一夢中<lb/>
　　　遊金地寺<lb/>
山行無近逺絶頂是休程度石籃輿怯穿雲履屐輕林<lb/>
篁當路迸泉水落溪鳴更宿招提夜寥然一境清<lb/>
得得來幽寺山靈為洒塵談禪饒釋子覔句讓詩人好<lb/>
癖疑驚俗機忘始見真平生丘壑志舎此更何親<lb/>
<pb n="KR4d0175_WYG_009-4a"/>
　　　下巖寺<lb/>
雲安欣及境小刹為徘徊殿閣隨巖展軒窗向水開僧<lb/>
雖持鉢出客自艤舟回欲住無留計幽懷亦暢哉<lb/>
　　　遊靈泉寺<lb/>
人日訪山寺春風能借温柳橋通一水栢徑隱重門泉<lb/>
竇來何處梅花别有村從容尋後約假榻卧雲根<lb/>
　　　再和<lb/>
四面林巒匝風喧未覺温曉晴雲度嶺夜静月侵門地<lb/>
<pb n="KR4d0175_WYG_009-4b"/>
秀古今樹人嬉逺近村細觀羣動性各各自歸根<lb/>
　　　宿大明寺<lb/>
歴覽成終日禪房處處深野僧應怪見俗客可幽尋煙<lb/>
竹寒埀幄風松静鼓琴清談不知寐明月到天心<lb/>
　　　游涪州普浄院<lb/>
城郭欹斜建人家髙下居扁舟挨古岸别棹過僧廬祠<lb/>
識伊川像堂標魯直書<hi>紹聖中程伊川謫居此作易傳黄魯直榜為鈎深堂</hi>惜哉<lb/>
横一水游子亦來踈<lb/>
<pb n="KR4d0175_WYG_009-5a"/>
　　　次韻明法游法相院二首<lb/>
市近清江隔林深古寺幽竹光濃欲滴山色翠交浮咫<lb/>
尺人稀到尋常客共遊機心吾已息來往不驚鷗<lb/>
禪扉塵不雜景趣自然幽黛色排軒入仙香繞殿浮傍<lb/>
林滋野興出郭契清游歸路風埃起眠沙愧白鷗<lb/>
　　　次韻蒲大受瀛游富仁院二首<lb/>
衲子幽棲地青山繞四旁林昏知暝靄溪暖覺遲陽泉<lb/>
石闗心久風光引興長春雲多變態天末淡微茫<lb/>
<pb n="KR4d0175_WYG_009-5b"/>
脱屣塵埃外結廬猿鳥旁松門深掩月花塢静含陽欹<lb/>
枕泉舂急焚香晝景長我無林壑分世路祇茫茫<lb/>
　　　宿香蓋院<lb/>
溪横門半掩日暮客來過翠竹庵前宻青山閣上多景<lb/>
宜閒裏覔詩向醉中哦回首風塵滿明朝事若何<lb/>
　　　過謙上人房<lb/>
小房藏曲折客至不譍門種竹無多地分蘭却數盆禪<lb/>
心初黙契道學更深論世路悲流浪因君一反源<lb/>
<pb n="KR4d0175_WYG_009-6a"/>
　　　僧房午睡<lb/>
客館饒秋思僧房愜晝眠納涼仍古殿濯熱更清泉得<lb/>
失渾闗命行藏只聽縁安能隨世態膏火日相煎<lb/>
　　　游酆都觀二首<lb/>
兩漢神仙宅<hi>前漢王方平後漢陰長生於此山煉丹飛昇</hi>千年道徳鄉祥雲<lb/>
連野潤巨栢亘天長陳迹遺蕭爽髙風接混茫凝情丹<lb/>
竈冷無處問真方<lb/>
仙籍平都化今晨喜一過彩雲空洞穴<hi>隂真君道成日洞中五色雲扶</hi>
<pb n="KR4d0175_WYG_009-6b"/>
<hi>起</hi>古木上藤蘿龍勢山盤轉禽聲日咏歌我來思際遇<lb/>
亭下久婆娑<lb/>
　　　游思安鳳凰巖<lb/>
山脚清江轉巖腰細路通飛泉忽濺雨陰壑自吟風寺<lb/>
隱烟雲裏人行竹栢中野僧無箇在幽鳥為談空<lb/>
　　　合州濮巖<lb/>
背郭二三里林巒迥出羣千巖蹲古佛萬木駐寒雲樓<lb/>
閣侵天際烟霞謝世紛登臨不忍去回首日西曛<lb/>
<pb n="KR4d0175_WYG_009-7a"/>
　　　題岑公洞<lb/>
岑公來避世甲子十周年<hi>隋末居此</hi>夏屋虚巖豁神芝結乳<lb/>
懸木喬從昔種香信至今傳<hi>寄香與客人事見本傳</hi>學道能堅忍<lb/>
何人不得仙<lb/>
　　　采真洞<lb/>
竹洞深深處斯游契采真故來非俗客同道是幽人日<lb/>
暗能休影風清不受塵行行無限意滿目漲脩筠<lb/>
　　　和張方回西湖二首<lb/>
<pb n="KR4d0175_WYG_009-7b"/>
房公巧栽植花發四時春有竹能環水無風不動蘋人<lb/>
亡留粉像客至謝紅塵梅栁年年色相看白髪新<lb/>
叢篁深翳景草木未知春晴漏林間日寒生水上蘋縈<lb/>
紆通䆳徑寂歴逺囂塵更渡長橋去無邉物色新<lb/>
　　　和何子應遊金璧池二首<lb/>
才華思哲匠魂夢繞幽塘舊館隨人勝新荷特地香煙<lb/>
深喧脆管水浄蘸浮梁安得雙飛翼尊前一醉狂<lb/>
徜徉清水曲盼戀緑楊邊欲並師商席同登傅説船萬<lb/>
<pb n="KR4d0175_WYG_009-8a"/>
荷齊舞扇一葦獨行天滿目江湖趣無勞涉大川<lb/>
　　　和元汝功登城有感<lb/>
荒城縁蔓草峭壁累鹹鹺<hi>山名白鹽故云</hi>山木秋尤少江雲晚<lb/>
更多寺烏千㸃集塞鴈一聲過錦水歸心切漁衣負緑<lb/>
蓑<lb/>
　　　城上<lb/>
晚目層城上山川自吐吞斷雲孤嶺秀漲潦一溪渾煙<lb/>
起誰家樹人歸何處村不堪東北望回首又黄昏<lb/>
<pb n="KR4d0175_WYG_009-8b"/>
　　　登呪土寺東臺<lb/>
尋幽通野寺訪古得危亭木偃千年蓋山圍一面屏登<lb/>
臨徐發興蕭散偶忘形倚郭繁華地斯游喜屢經<lb/>
　　　書臺<lb/>
崛起扶劉氏兼資將相才臣心雖自切天命若為猜古<lb/>
壁空遺像荒榛只舊臺斯人今不見落日更徘徊<lb/>
　　　西臺<lb/>
髙臺埀四顧遺冢閲千年烟樹孤城外雲山落照邊崢<lb/>
<pb n="KR4d0175_WYG_009-9a"/>
嶸餘巨石慘淡接平川往事誰能説憑欄一悵然<lb/>
　　　凌虚臺<lb/>
髙臺收晚照逺思浩無窮竹裏清飈泛山髙翠靄䝉九<lb/>
層平可上一徑曲能通誰揭凌虚字名浮亦未公<lb/>
　　　御風橋<lb/>
此地多虚曠飄然欲御風雙鳬疑到闕一鳥似翔空本<lb/>
是仙家事元非幻術功金丹成就日白晝自飛沖<lb/>
　　　衆香橋<lb/>
<pb n="KR4d0175_WYG_009-9b"/>
標名何所謂物色正相當堆雪酴醿潔披風菡蓞香菊<lb/>
從秋後發梅向臘前芳眼界無多地縱横亘十方<hi>佛有衆香</hi>
<hi>國</hi>
　　　無盡橋<lb/>
曳杖徜徉去仙家洞府中寒流清自繞幽徑宻相通著<lb/>
處亭皆穩看來景不同是名無盡藏具眼悉和融<lb/>
　　　張持道生辰三首<lb/>
妙喜生摩詰長庚夢謫仙寳階三道降涼月九分圓黒<lb/>
<pb n="KR4d0175_WYG_009-10a"/>
髪功名地紅塵世俗縁乾坤思整頓休慕竹林賢<lb/>
幾下陳蕃榻常窺孔氏墻𤣥通融釋老廓落傲羲皇永<lb/>
祝千齡夀從今一瓣香玉枝長不汗莫問鬢邉霜<lb/>
咫尺桃源路乗閒許杖藤髙談六十刼闇室百千燈邀<lb/>
月公揮手眠雲我曲肱洞門初不鎖俗客豈容登<lb/>
　　　輓故楊叔強承事詞<lb/>
家事毋闗我心君日日休陰功歸子息賢徳視交游彛<lb/>
鼎千年古圖書一室幽榮封胡不早只許到郊丘<lb/>
<pb n="KR4d0175_WYG_009-10b"/>
　　　故于泰和輓詞<lb/>
藝圃收名早如何亟賦歸肩摩青佩久心念白雲飛屋<lb/>
有詩書潤家因孝友肥二雛行展翮休復憤儒衣<lb/>
　　　家夫人輓詞二首<lb/>
孌彼閨房秀泠然玉雪容月簫難擇對石窌侈䟽封涵<lb/>
泳詩書習扶持扇枕供三荆方擢秀雲壑卧雙松<lb/>
熊軾人將達魚軒樂未央遽令雙劍化併作一丘藏筆<lb/>
絶先秋句衣緘故篋香未應林下女千古擅清芳<lb/>
<pb n="KR4d0175_WYG_009-11a"/>
　　　明復作文房四物詩因用其韻<lb/>
鋭精文字裏今古歎毛錐職在中書貴功因大手竒楮<lb/>
君頻借重墨客最相知絶迹頭童日麟經萬世師<hi>右筆</hi>
琢就陰崖骨良工用意勤沼心初受水鏡面已生雲自<lb/>
比珪璋質能成翰墨勲千金酬重價端石世傳聞<hi>右硯</hi>
結繩嗟已逺書尺濟斯民汗竹功猶淺香皮世益珍亷<lb/>
方能潔己舒巻解隨人一自逢毛穎交情日日親<hi>右紙</hi>
筆陣須鍪甲輕煙久祕藏犀文誇妙手魚腹驗真方製<lb/>
<pb n="KR4d0175_WYG_009-11b"/>
就𤣥圭象磨成㸃漆光東齊吾注易誰遺一丸香<hi>右墨</hi>
　　　竹杖<lb/>
長短身為度洪纖節自明時時勤執捉處處伴經行峻<lb/>
岅腰能直危橋步亦輕化龍他日事靈夀若為榮<lb/>
　　　竹夫人<lb/>
林下風流在收歸枕簟傍冰肌元本浄玉骨自然凉最<lb/>
是虚心好由來正節剛炎天長作伴書夜不能忘<lb/>
　　　藤枕<lb/>
<pb n="KR4d0175_WYG_009-12a"/>
剡藤新織就一榻共清涼琥珀珍難得龍頭貴莫當不<lb/>
辭拳石冷寧羨錦囊香夢覺華胥樂神怡四體康<lb/>
　　　蘆簟<lb/>
炎方需此物收蓄遍家家致用同桃竹勞工笑象牙雖<lb/>
無花色麗却見水紋斜展卧南窗下蕭然興莫加<lb/>
　　　椶拂<lb/>
一色椶櫚造收成掌握中青蠅應退舎白鳥<hi>蚊也</hi>敢爭雄<lb/>
便作龜毛用<hi>祖師有龜毛拂子</hi>寧殊麈尾功世情分美醜達者<lb/>
<pb n="KR4d0175_WYG_009-12b"/>
自圓通<lb/>
　　　紙扇<lb/>
裁成方絮後涼意便相親烈日工遮影飛塵少汙人襟<lb/>
披殊覺快掌運莫辭頻紈綺徒觀美論功曷比倫<lb/>
　　　見墻間竹影擬而畫之終不近也<lb/>
東墻纔過午寫此此君真日翳倐無跡雲開俄有神因<lb/>
縁咸自爾形似竟誰親筆墨有非偽天公恐笑人<lb/>
　　　孤鴈<lb/>
<pb n="KR4d0175_WYG_009-13a"/>
誤逐衡陽暖輕逃塞北寒偶分千里伴翻羨一枝安兄<lb/>
弟今何許家鄉路若干飄零歸未得淺渚戢脩翰<lb/>
　　　蟋蟀<lb/>
秋蟲推爾傑風韻太麤生衰草年年恨寒砧夜夜聲軸<lb/>
閒催婦織衣薄念夫征誰謂心如石欹眠不掛情<lb/>
　　　山茶<lb/>
嚴冬能獨秀渾不藉春風葉自經霜碧花應鬭日紅望<lb/>
中㡬眩眼髙處欲燔空安得栽培手移根向邑中<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲溪集巻八</head>
    <p>
<pb n="KR4d0175_WYG_008-1a"/>
欽定四庫全書<lb/>
　雲溪集巻八　　　　　　　宋　郭印　撰<lb/>
　　五言律詩<lb/>
　　　早起待明詩<lb/>
夜䦨呼僕起四視有無雲天際星猶爛山頭樹未分蟲<lb/>
鳴何限苦雞唱不曽聞欲騐東方白頻㸔掌上文<lb/>
　　　曉<lb/>
客宵無一事達曉夢魂安窗隙簷光入更籌漏水乾田<lb/>
<pb n="KR4d0175_WYG_008-1b"/>
園終計决游宦久心䦨懶起趨朝謁從渠困馬鞍<lb/>
　　　朝來<lb/>
朝來仍獨坐心事有誰知啅鵲傳枝喜鳴鳩喚雨悲整<lb/>
冠驚髮短覽鏡覺顔衰白日堂堂去長繩不可羈<lb/>
　　　晝眠<lb/>
齋館蕭然静從容得晝眠夢魂隨栩栩晝腹任便便不<lb/>
把分隂惜能令雜慮捐覺來神觀爽依舊閲陳編<lb/>
　　　不寐<lb/>
<pb n="KR4d0175_WYG_008-2a"/>
自憐聞道晚習氣誤平生詩債幾時盡睡魔終夕輕語<lb/>
言空自苦徳業竟何成誓欲抛書冊茅簷適性情<lb/>
　　　新浴<lb/>
新向蘭湯浴塵埃一洗清振衣心自喜出户體還輕沂<lb/>
水當年樂驪山往事驚昔人因悟道妙觸永宣明<hi>見楞嚴經</hi>
　　　夏夜喜雨詩<lb/>
夜坐飛蚊息凉生户牖中稍披風力快俄聴雨聲雄癘<lb/>
疫千家净炎蒸一夕空安眼知處處端的謝天公<lb/>
<pb n="KR4d0175_WYG_008-2b"/>
　　　值雨<lb/>
慘慘雲頭暗繩繩雨脚埀定應來洒道不是故催詩熱<lb/>
解非無益凉生正所宜多情如屏翳相戯即相知<lb/>
　　　久雨<lb/>
四旬常苦雨秋令歎先行滴滴天埀淚昏昏日翳睛敢<lb/>
言頻屋漏深恐害粢盛換甲明朝是人人望快晴<lb/>
　　　雨後<lb/>
氣候西南異山川自一方暑殘秋更熱雨過夜初涼燈<lb/>
<pb n="KR4d0175_WYG_008-3a"/>
火容緗帙詩書有錦囊更深猶不寐暗露襲衣裳<lb/>
　　　和趙彦和祈晴<lb/>
靈宇祈昭霽還車已報晴髙空開曠蕩逺樹見疎明踴<lb/>
躍増行旅歌謡徧耦耕今年書大有香飯亦炊秔<lb/>
　　　喜晴<lb/>
滛雨何淹久朝陽四望晴雲收山骨露江落水痕生豁<lb/>
豁知人意欣欣見物情天公因屏翳勿使再縱横<lb/>
　　　朝霞詩<lb/>
<pb n="KR4d0175_WYG_008-3b"/>
矯矯明天末誰將絳帳供隂雲收薄翳晴日放先鋒道<lb/>
路㸔行旅田疇驗老農乾坤今日意羣目散愁容<lb/>
　　　晚意<lb/>
睡起書齋寂疎簾獨上鈎雨餘鵶噪晚天濶鴈横秋物<lb/>
色供吟賦功名歎滯留兵戈今未息回首不堪愁<lb/>
　　　秋隂<lb/>
天宇秋雲濶愁多日日隂山川相慘淡物色自蕭森鴈<lb/>
失空中影鐘沉風外音分明含雨意何事不為霖<lb/>
<pb n="KR4d0175_WYG_008-4a"/>
　　　十二月十三日喜雪二首<lb/>
蜀雪古來少天雲今始同霏㣲初帶雨凌亂更從風練<lb/>
欲拖平野鹽疑撒逺空小民咸喜見誰復怨髙穹<lb/>
繽紛飛六出景色兎園同桂樹非摧月楊花不起風布<lb/>
銀成世界屑玉滿虗空此地知豐樂如何荅上穹<lb/>
　　　次韻史才孺詠雪四首<lb/>
始賀今朝雪隆寒特地嚴莫愁窮户閉還喜大田霑黄<lb/>
竹歌休唱紅爐火屢添華顛應處處早得是山尖<lb/>
<pb n="KR4d0175_WYG_008-4b"/>
凍雲誰剪下天地已凝嚴試㸔郊原潤何如雨露霑漁<lb/>
蓑寒愈重客舍恨猶添曉起空庭步深埋屐齒尖<lb/>
隂隂彌宇宙黯黯一天同初訝銀為界元非玉散空夜<lb/>
迷連皎月曉舞助嚴風真宰憑誰問年來物未豐<lb/>
怪得天飛雪寒威曉不同練光鋪逈野玉屑下長空片<lb/>
片梅花雨團團柳絮風人間呈瑞應還喜兆年豐<lb/>
　　　出郭<lb/>
步屧尋春去郊原協氣薫野花隨路見幽鳥隔山聞興<lb/>
<pb n="KR4d0175_WYG_008-5a"/>
逺連芳草心閒對白雲怱怱殊未愜落日噪鴉羣<lb/>
　　　出郊<lb/>
官曹拘束久出郭便忘歸江濶風烟澹山稠草木稀客<lb/>
情隨處好鷗鳥自由飛塵事聊相放吾心一寸㣲<lb/>
　　　留宿田家<lb/>
遲落前溪水田家借一椽容身函丈地闔眼濕薪烟馬<lb/>
飼牛欄下人眠狗竇邊此行頻窘澁吾意亦安然<lb/>
　　　晚望江南<lb/>
<pb n="KR4d0175_WYG_008-5b"/>
野豁長江外人家各自村水光秋蘸樹雲色晚封門引<lb/>
眺頻搔首行吟只斷魂可憐新月上烟靄又昏昏<lb/>
　　　再用前韻四首<lb/>
瀼界東西境人分逺近村闗頭千古路夾口百川門風<lb/>
定江知性雲開日返魂客愁秋更劇一望一神昏<lb/>
殘日銜西嶺輕烟幕晚村朝宗奔衆水設險壯重門恍<lb/>
惚襄王夢淒涼蜀相魂山川長不改人意自朝昏<lb/>
身留瘴癘地家住水雲村何事懐三徑無才叩九門秋<lb/>
<pb n="KR4d0175_WYG_008-6a"/>
風吹旅思夜雨滴歸魂目斷岷峨路烟深夕照昏<lb/>
學道與時背從人笑我村太清元有路大易豈無門把<lb/>
定金公性收還木女魂屯䝉循兩卦返照驗晨昏<lb/>
　　　楊村道中偶晴<lb/>
童僕喧喧語籃輿十里輕雨收沙路净溪漲石灘平疊<lb/>
嶂千峯秀殘霞數道明秋容誰可狀一洗客心清<lb/>
　　　次韻南伯唐福道中<lb/>
宿雨郊原潤晨風草木涼村醪饒客醉山鳥笑人忙石<lb/>
<pb n="KR4d0175_WYG_008-6b"/>
罅泉能潔籬根笋自香箯輿終日倦惆悵舊林塘<lb/>
　　　留雲安驛詩<lb/>
五日留山驛塵無一㸃新𤓰虀惟有醬麴米不成春黙<lb/>
坐深調息狂吟枉費神箇中真趣在畧得自由身<lb/>
　　　過銅梁縣有感為住半日<lb/>
攝職臨兹邑于今五十年吏胥都往矣井邑尚依然指<lb/>
目身曽見談論口但傳人情猶可喜能不為留連<lb/>
　　　到巴川縣日熾不可行遂留宿用明復留題韻<lb/>
<pb n="KR4d0175_WYG_008-7a"/>
避暑巴川館憑欄瞰水濆馬牛紛浴汗鵝鴨亂飜紋潦<lb/>
濁難為鑑天昏不辨雲清泉何處是一卓飯吾軍<lb/>
　　　遂寕縣道中路平日熾<lb/>
赤日射平地青天巻片雲汗流疑是浴氣烈正如焚食<lb/>
鼎荷湯鑊輿衣䝉火裙幸哉無内熱不使躁為君<lb/>
　　　未歸<lb/>
宇縣干戈滿何人不念歸死生雖有命進退合知幾巖<lb/>
壑空摇頰塵埃少拂衣吾今同一轍慚負故山薇<lb/>
<pb n="KR4d0175_WYG_008-7b"/>
　　　將歸<lb/>
兩載春風客翩翩憶舊棲林深喧鳥雀水暖亂鳬鷖到<lb/>
處宜傾榼逢人數杖藜荷花難負約飛語報雲溪<lb/>
　　　離三節鎮日色正盛頃間雲起陽烏不見終日<lb/>
　　　清涼<lb/>
忽訝雲峰合渾忘暑氣侵埀天真有意籠日豈無心行<lb/>
旅人人悦空山處處隂更期頭上黒相送到溪林<lb/>
　　　舟中早起<lb/>
<pb n="KR4d0175_WYG_008-8a"/>
迤邐東方白猶餘數㸃星亂鴉啼古木宿鷺起寒汀日<lb/>
襯殘雲赤烟含逺岫青江山無限思不覺是飄零<lb/>
　　　舟中遇雨<lb/>
小舟初别岸一雨送斜風㸃㸃圓生暈聲聲碎打篷雲<lb/>
山交慘淡烟樹逺𡨕濛有客披蓑坐憑誰作畫工<lb/>
　　　舟中雨霽<lb/>
雨聲收淅瀝霽色起曈曨山頂雲蒸白江心日射紅澄<lb/>
波還古岸宿霧掃遥空更喜前程快扁舟得順風<lb/>
<pb n="KR4d0175_WYG_008-8b"/>
　　　舟中見月<lb/>
濮上今秋月於人太有情銀盤隨水湧素練截江横岸<lb/>
濶天猶近船虗夜自明寒光連上下萬里一心清<lb/>
　　　和榮安中月明夜行<lb/>
驅車夜出城佳月傍人明始向山頭見還同水靣行問<lb/>
途幾一舍投宿已三更露濕衣裘冷吾生笑自輕<lb/>
　　　過石門灘<lb/>
長江風雨急巨石虎狼蹲水自分三道舟唯過一門細<lb/>
<pb n="KR4d0175_WYG_008-9a"/>
觀真眩目平下亦銷魂忠信知堪仗兒曹不用喧<lb/>
　　　栗鼻峽遇風<lb/>
平生知任運一切聴天公身世浮江木功名水上風聖<lb/>
人齊覺夢俗士較窮通眼底無窮事飛花本自空<lb/>
　　　檥舟<lb/>
裊裊埀楊岸無人獨檥舟風波嘗險阻身世任沉浮䆳<lb/>
徑中間接寒溪左右流㝠心來宴坐浩蕩得天遊<lb/>
　　　雲溪雜詠<hi>并序</hi>
<pb n="KR4d0175_WYG_008-9b"/>
　予性嗜水竹欲卜一畝之園而貧不能有日經月營<lb/>
　踰二十載乃得今所謂雲溪者過初望焉雲溪直衡<lb/>
　門越官道不能五步脩竹半頃西瞰大江各因其地<lb/>
　為亭為橋為臺為沼為虗舟為小閣亭曰雙清以其<lb/>
　靣揖清流腋背叢篁也橋曰浮翠以其篬筤拱衞下<lb/>
　跨長溪也齋曰虗舟以其二水夾流如片帆之泛湖<lb/>
　海也野望空曠遥岑隐隠則曰逺色閣舂輪日飛汀<lb/>
　鷗時下則曰忘機臺沉潭不流神物屢見則曰龍淵<lb/>
<pb n="KR4d0175_WYG_008-10a"/>
　地勢突起植蕙滋蘭則曰蘭坡其餘景物變態千狀<lb/>
　未可以一一紀長林之表又有平陸於是蓺百卉樹<lb/>
　衆菓目其亭為和光以示不敢離世異俗膏肓於林<lb/>
　泉者也甫成賔友來遊詰其所以命名之意且索惡<lb/>
　章俾未治者觀焉因得古律詩絶句十五篇詞淺意<lb/>
　陋姑道其所見云耳若責以詩人之義予則有愧紹<lb/>
　興甲戍二月初吉亦樂居士郭印序<hi>案古詩絶句依類編入别巻</hi>
入門何所有彌望祇林泉塵垢人間世雲霞洞裏天閒<lb/>
<pb n="KR4d0175_WYG_008-10b"/>
亭藏復見小徑絶仍連勿説桃源地幽深自一川<lb/>
俗客尋常少珍禽自在啼一溪如練浄萬竹與雲齊縱<lb/>
目心貪㸔回頭路却迷清游殊未足日下小橋西<lb/>
好景發天祕幽情得快哉亭從江上見路向竹間開有<lb/>
客相將入無人獨自來芒鞋元凖擬和雨踏蒼苔<lb/>
門前車馬跡籬内水雲鄉分委江流駛通幽徑路長一<lb/>
池擎菡蓞萬竹聳篬筤誰謂蓬壺逺紅塵官道傍<lb/>
林園無俗物滿目是琅玕非霧晝常晦不風夏亦寒流<lb/>
<pb n="KR4d0175_WYG_008-11a"/>
塵終日背歸鳥一枝安但㸔青青節肯隨黄葉殘<hi>右雲溪五</hi>
<hi>首</hi>
竹色琅玕立花光錦繡舒物情奚得喪人意妄分踈汙<lb/>
浄川同納媸妍鑑本虚和光聊復爾㸔取未形初<hi>右和光亭</hi>
<hi>一首</hi>
步屧尋幽勝亭邊水竹饒地令人事逺江遣客愁銷自<lb/>
是塵難近誰云隠可招洞天無别景於此日逍遥<hi>右雙清亭</hi>
<hi>一首</hi>
<pb n="KR4d0175_WYG_008-11b"/>
小橋藏曲折幽徑一溪分旭日篩金影春流展縠文周<lb/>
遭無限玉參錯幾重雲覿靣融真意相知祇此君<lb/>
竹裏虹橋見葱葱翠氣浮枝交籠短岸葉落赴寒流索<lb/>
莫終年計徘徊竟月留清凉宜避熱風色晚颼颼<lb/>
一到平橋上蕭然浄客心兩邊風細細四靣竹森森更<lb/>
喜清流駛寕容畏暑侵我來歸不去日永鎮長隂<hi>右浮翠橋</hi>
<hi>三首</hi>
虗舟横沼靣窗户四玲瓏絳宇三山上青天一鏡中夜<lb/>
<pb n="KR4d0175_WYG_008-12a"/>
深楊栁月日永芰荷風公退渾無事江湖興莫窮<hi>右虗舟一</hi>
<hi>首</hi>
小閣供遐眺凝眸萬景閒江流連曠野林杪出遥山思<lb/>
逺憑欄外吟成倚杖間乾坤無盡藏造物豈容慳<hi>右逺色閣</hi>
<hi>一首</hi>
道眼全無障機心了不生園亭如著意物色豈留情水<lb/>
鳥元相狎淵魚自勿驚超然忘我見萬化各天成<hi>右忘機臺</hi>
<hi>一首</hi>
<pb n="KR4d0175_WYG_008-12b"/>
寒潭深百尺潜物晦其真雨施時為潤淵居毎自珍飛<lb/>
騰應有道變化豈無神直待功成日驅雲上紫宸<hi>右龍淵一</hi>
<hi>首</hi>
生植依山谷移根伴此君叢中抽紫幹幽處吐清芬入<lb/>
室能俱化同心自逺聞靈均元不試委佩楚江濆<hi>右蘭坡一</hi>
<hi>首</hi>
　　　和韓道濟見示雲溪之什<lb/>
水竹吾廬勝幽遐不用尋秋江分浩𣺌夏日閟沉隂野<lb/>
<pb n="KR4d0175_WYG_008-13a"/>
客敲門㸔騷人倚杖吟僉言清入骨坐久髮毛森<lb/>
　　　劉誼夫見寄雲溪之什用前韻<lb/>
閒情從杖屨幽意滿林塘秋近氣先冷春來風自香芷<lb/>
蘭成佩玉茅葦當雕梁一念渾枯木能隨栁絮狂<lb/>
身墮樊籠裏心遊浦溆邊晩風傳牧笛落日漾漁船山<lb/>
接無窮樹江連不盡天憑誰圖此景髣髴似斜川<lb/>
　　　歸雲溪三首<lb/>
才入雲溪境欣然靣故人江郊寕改舊竹樹更増新泉<lb/>
<pb n="KR4d0175_WYG_008-13b"/>
石重為伴樵漁永作鄰丁寕魚與鳥久出幸無嗔<lb/>
林園三載别相見不相猜燕雀垂空下龜魚近水來但<lb/>
辜新笋約猶及白蓮開從此休官去風光日共陪<lb/>
蜀道溪林勝無如此地先兩溪光練練萬竹翠涓涓世<lb/>
謂齊盤谷人言過輞川吾生聊樂耳何必問前賢<lb/>
　　　題謝園二首<lb/>
邂逅成幽討徘徊慰賞心長江連逺色喬木借清隂亭<lb/>
暗蘿埀幄林明竹散金爛游須愛日羲馭去駸駸<lb/>
<pb n="KR4d0175_WYG_008-14a"/>
林柯初脱葉江國便知秋鴈過如將信鷗眠不避舟一<lb/>
丘終未遂五斗秪堪羞不有樽中物憑誰破客愁<lb/>
　　　和仲明舉幽居<lb/>
薄遊心已倦幽築興何長夜雨千畦菊春風五畝桑雞<lb/>
豚還自樂人我亦相忘黄巻皆吾友何憂日靣墻<lb/>
</p>
<p>
</p>
  </div>
</body>
</text>
</TEI>
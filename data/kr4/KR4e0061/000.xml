<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹齋集</head>
    <p>
<pb n="KR4e0061_WYG_000-1a"/>
欽定四庫全書　　　　集部六<lb/>
　竹齋集　　　　　　　别集類五<hi>明</hi>
　　提要<lb/>
　　　　<hi>臣</hi>等謹案竹齋集三巻續集一巻明王<lb/>
　　　　冕撰冕字仲章續髙士傳作字元肅諸暨<lb/>
　　　　人本農家子家貧依沙門以居夜潛坐佛<lb/>
　　　　膝上映火讀書後受業於安陽韓性遂傳其<lb/>
　　　　學然行多詭激頗近於狂著作郎李孝光秘<lb/>
<pb n="KR4e0061_WYG_000-1b"/>
　　　　書卿泰哈布哈<hi>案泰哈布哈原作泰不華今改正</hi>皆嘗薦於<lb/>
　　　　朝知元室將亂辭不就明太祖下婺州聞其<lb/>
　　　　名物色得之授諮議叅軍未幾卒宋濓為作<lb/>
　　　　傳載潛溪集中敘其始末甚備續髙士傳以<lb/>
　　　　為太祖欲授以叅軍一夕卒浙江通志據以<lb/>
　　　　列入隠逸傳舊本亦題為元人非其實矣詩<lb/>
　　　　集三巻其子周所輯劉基序之續集詩及襍<lb/>
　　　　文一巻又附錄吕升所為王周行狀則冕女<lb/>
<pb n="KR4e0061_WYG_000-2a"/>
　　　　孫之子駱居敬所輯冕天才縱逸其詩多排<lb/>
　　　　奡遒徃之氣不可拘以常格然髙視濶步落<lb/>
　　　　落獨行無楊維楨等詭俊纖仄之習在元明<lb/>
　　　　之間要為作者集中無絶句惟畫梅乃以絶<lb/>
　　　　句題之續集所收皆自題畫梅詩也乾隆四<lb/>
　　　　十六年正月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0061_WYG_000-3a"/>
竹齋集原序<lb/>
予在杭時聞㑹稽王元章善為詩士大夫之工詩者多<lb/>
稱道之恨不能識也至正甲午盜起甌括間予避地至<lb/>
㑹稽始得盡觀元章所為詩盖直而不絞質而不俚豪<lb/>
而不誕奇而不恠博而不濫有忠君愛民之情去惡㧞<lb/>
邪之志懇懇悃悃見於詞意之表非徒作也因大敬焉<lb/>
或語予曰詩貴自適而好為論刺無乃不可乎予應之<lb/>
曰詩何為而作邪虞書曰詩言志卜子夏曰詩者志之<lb/>
<pb n="KR4e0061_WYG_000-3b"/>
所之也上以風化下下以風刺上主文而譎諫言之者<lb/>
無罪聞之者足以戒詩果何為而作邪周天子五年一<lb/>
巡狩命太師陳書以觀國風使為詩者俱為清虚浮靡<lb/>
以吟鸎花詠月露而無闗於世事王者當何所取以觀<lb/>
之哉詩三百篇惟頌為宗廟樂章故有美而無刺二雅<lb/>
為公卿大夫之言而國風多出于草茅閭巷賤夫怨女<lb/>
之口咸采錄而不遺也變風變雅大抵多於論刺至有<lb/>
直舉其事斥其人而明言之者節南山十月之交之類<lb/>
<pb n="KR4e0061_WYG_000-4a"/>
是也使其有訕上之嫌仲尼不當存之以為訓後世之<lb/>
論去取乃不以聖人為軌範而自私以為好惡難可以<lb/>
言詩也已商書曰惟口起羞昔蘇公以謗詩速獄播斥<lb/>
海外不可以不戒也曰孔子曰邦有道危言危行邦無<lb/>
道危行言孫故堯有誹謗之木而秦有偶語之戮亂世<lb/>
之所與也得言而不言是土瓦木石之徒也王子生聖<lb/>
明之時而敢違孔子之訓而自比於土瓦木石也耶括<lb/>
蒼劉基伯温序<lb/>
<pb n="KR4e0061_WYG_000-5a"/>
竹齋集傳<lb/>
王冕者諸暨人七八嵗時父命牧牛壟上竊入學舍聼<lb/>
諸生誦書聼已輒黙記暮歸忘其牛來責蹊田父怒撻<lb/>
之已而復如初母曰兒痴如此曷不聼其所為冕因去<lb/>
依僧寺以居夜潛出坐佛膝上執䇿映長明燈讀之琅<lb/>
琅達旦佛像多土偶獰惡可怖冕小兒恬若不見安陽<lb/>
韓性聞而異之錄為弟子學遂為通儒性卒門人事冕<lb/>
如事性時冕父已卒即迎母入粤城就飬久之母思還<lb/>
<pb n="KR4e0061_WYG_000-5b"/>
故里冕買白牛駕母車自被古冠服隨車後鄉里小兒<lb/>
競遮道訕笑冕亦笑著作郎李孝光數薦之府吏冕詈<lb/>
曰吾有田可耕有書可讀肯朝夕抱案立庭下備奴使<lb/>
哉每居小樓上客至僮入報命之登乃登部使者行郡<lb/>
坐馬上求見拒之去去不百歩冕倚樓長嘯使者聞之<lb/>
慙冕屢應進士舉不中歎曰此童子羞為者吾可溺是<lb/>
哉竟棄去買舟下東吳渡大江入淮楚厯覽名山川或<lb/>
遇奇才侠客譚古豪傑事即呼酒共飲慷慨悲吟人斥<lb/>
<pb n="KR4e0061_WYG_000-6a"/>
為狂奴北逰大都舘秘書卿泰哈布哈家薦以舘職冕曰<lb/>
公誠愚人哉不滿十年此中狐兎逰矣何以禄仕為即<lb/>
日將南轅㑹其友武林盧生死灤陽唯兩女一童留燕<lb/>
悵悵無所依冕知之不千里走灤陽取生遺骨且挈二<lb/>
女還生家冕既歸粤復大言天下将亂時海内無事或<lb/>
斥冕為妄冕曰妄人非我誰當為妄哉乃携妻孥隠於<lb/>
九里山種荳頃畆粟倍之種梅花千樹桃杏居其半芋<lb/>
一區薤韭各百本引水為池種魚千餘頭結茅廬三間<lb/>
<pb n="KR4e0061_WYG_000-6b"/>
自題為梅花屋嘗倣周禮著書一巻坐卧自隨秘不使<lb/>
人觀更深人寂輒挑燈朗誦既而撫巻曰吾未即死持<lb/>
此以遇明主伊吕事業不難致也當風日佳時<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>觚賦<lb/>
詩千百言不休皆鵬騫海怒讀者毛髪為聳人至不為<lb/>
賓主禮清譚竟日不倦食至輒食都不必辭謝善畫梅<lb/>
不减楊補之求者肩背相望以繒幅短長為得米之差<lb/>
人譏之冕曰吾藉是以飬口體豈好為人家作畫師哉<lb/>
未幾而汝潁兵起一如冕言皇帝取婺州将攻粤物色<lb/>
<pb n="KR4e0061_WYG_000-7a"/>
得冕寘幕府授以諮議叅軍一夕以病死冕狀貌魁偉<lb/>
美鬚髯磊落有大志不得少試以死君子惜之史官曰<lb/>
予見孟寀言粤有狂生當天大雪赤足上潛嶽峯四頋<lb/>
太呼曰遍天地間皆白玉合成使人心膽澂澈便欲僊<lb/>
去及入城戴大帽如簁穿曵地裒翩翩行兩袂軒翥譁<lb/>
笑溢市中余甚疑其人訪識者問之即冕也冕真狂士<lb/>
哉馬不覂駕不足以見其奇才冕亦類是夫金華宋濓<lb/>
撰<lb/>
</p>
<p>
</p>
  </div>
</body>
</text>
</TEI>
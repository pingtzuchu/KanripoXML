<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0012_SBCK_049-1a"/>
集一百家詩話緫龜後集卷之四十九<lb/>
　　飲食門<lb/>
唐御食紅綾餅餤爲上光化中放進士裴格盧延孫等二<lb/>
十八人燕於曲江勅太官賜餅餤止二十八枚而巳延遜<lb/>
後入蜀頗為蜀人所易嘗有詩云莫欺零落殘牙齒曾<lb/>
吃紅綾餅餤来其爲當世所貴重如此酉陽雜爼載衾<lb/>
冠家有䔥家餫飩庾家粽子韓約櫻桃饆饠又有胡突鱠<lb/>
麞皮索餅之類號為名食不至於甚侈而羙有餘亦紅綾<lb/>
餅餤之類也<lb/>
晋史稱何劭驕奢簡貴衣裘服玩新故巨積食必盡四方<lb/>
珍異一日之供以錢二萬爲限而曽所食而曽所食不<lb/>
<pb n="KR4i0012_SBCK_049-1b"/>
　過萬錢是劭之自奉侈於父也而劭贈張華詩乃云周<lb/>
　旋我陋圃西瞻廣武廬旣貴不忘儉處約能存無鎮俗<lb/>
　在簡約塞門焉足摹是以姬孔爲法以𬋩氏爲戒也審<lb/>
能如是則史所書又如何㢤以史為正則邵所言誣矣<lb/>
東坡擷菜詩云秋來霜露滿東园盧服生兒芥有孫我<lb/>
與何曾同一飽不知何苦食鷄豚苟能如此則豈肯縦<lb/>
嗜𣣔於口腹之間㢤<lb/>
酉陽雜爼載鄭慤嘗於使君林避暑取蓮葉以簮刺其心<lb/>
令與柄通其屈莖如象鼻傳酒噏之名為碧筒盖取蓮<lb/>
葉芳馨之氣雜於酒中爲可喜也故東坡詩云碧筩時<lb/>
作象鼻湾白酒微帯荷心苦是巳大抵醪醴之妙籍外<lb/>
<pb n="KR4i0012_SBCK_049-2a"/>
而發其中則格髙而味竒如大宛之葡萄大官之挏馬<lb/>
　皆藉他物以成者趙德麟以黄柑醸酒東坡嘗作洞庭<lb/>
　春色賦遺之所謂命黄頭之千奴卷震澤而俱還坡亦<lb/>
　以松明醸酒所謂味甘餘而小苦歎幽姿之獨髙二酒<lb/>
　至今有用其法而爲之者至坡在黄州自作蜜酒惠州<lb/>
自作桂酒皆一世而止盖出於一時之戲劇未必皆中<lb/>
節度爾<hi>同上</hi>
酒之種多矣有以緑爲貴者白樂天所謂傾如竹葉盈樽<lb/>
緑是也有以黄為貴者老杜所謂鵞兒黄似酒是也有<lb/>
　以白為貴者樂天言玉液滿金巵是也有以碧爲貴者<lb/>
老杜所謂重碧酣春酒是也有以紅爲貴者李賀所謂<lb/>
<pb n="KR4i0012_SBCK_049-2b"/>
小槽酒滴珍珠紅是也今閩廣間所醸酒謂之紅酒其<lb/>
色殆類臙脂酉陽雜爼載賈<graphic n="KR2010" url="https://raw.githubusercontent.com/kanripo/KR-Gaiji/master/images/KR2010.png" mimeType="image/png"/>家蒼頭能别水常乗小<lb/>
艇於黄河中以瓠匏接河源水以醸酒經宿色如綘名<lb/>
爲崑崙觴是又紅酒之尤者也<hi>同上</hi>
張衡曰客賦醉言歸稱露未晞王式曰客歌<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>駒主人歌<lb/>
庸歸賓主之情可謂粲然者至李太白陶淵明則不然<lb/>
各常爲詩曰我醉欲眠君且去雖曰任真之言然亦太無<lb/>
主人之情矣司馬温公獨樂园飲云浩歌縦飲任天機<lb/>
莫使歡娯與性違玉枕醉人從獨卧金羇倦客聽先<lb/>
歸其亦二子之意也白樂招客飲云客告暮將歸主称<lb/>
日未斜又命小青娥長跪謝貴客其視張衡王式尤爲<lb/>
<pb n="KR4i0012_SBCK_049-3a"/>
　有委曲相者然置酒送李漳州詩曰獨醉似無名借君<lb/>
　作題目又何與招客飲之詩異乎東坡醉眠亭詩云醉<lb/>
　中對客眠何害湏信陶潜未苦賢山谷云欲眠不遣客<lb/>
　佳䖏更難忘如是則不失賓主之禮又有可以通我之<lb/>
情是賓主之情兩得矣<hi>同上</hi>
賢者豹隱墟落固當和光同塵雖舎者争席何病而况於<lb/>
　杯酒之間㢤陶淵明杜子羙皆一世偉人也毎田父索<lb/>
　飲必使之畢其歡而盡開情而後去淵明詩云清晨聞<lb/>
　叩門倒裳徃自開問子為誰歟田父有好懐壼漿逺見<lb/>
　候疑我與時乖老杜詩云田翁逼杜曰邀我嘗春酒呌<lb/>
　婦開大瓶盆中為吾取二公皆有位者也於田父何拒<lb/>
<pb n="KR4i0012_SBCK_049-3b"/>
焉至於田父有一世皆尚同願君汨其泥之說則姑守陶<lb/>
　之介久客惜人情如何拒隣叟則何妨杜之通乎<hi>陽秋</hi>
復齋漫録云唐李敬方歡醉詩云不向花前醉花應觧笑<lb/>
　人只因連夜雨又過一年春日日無窮事區區有限身<lb/>
若非盃酒裏何以寄天真杜子羙絶句云二月巳破三<lb/>
月漸老逢春能㡬逥莫思身外無窮事且盡生前有限<lb/>
盃二詩雖相縁而杜則尤其工者也世所傳相逢不飲<lb/>
空歸去洞口桃芲也笑人之句盖出於方敬<lb/>
詩說隽永云福州嶺蛤蠣號西施舌極甘脆其出時天氣<lb/>
正熱不可致逺吕居仁有詩云海上凢魚不識名百年<lb/>
生命一杯羮無端更號西施舌重與児曹起妄情<lb/>
<pb n="KR4i0012_SBCK_049-4a"/>
藝苑雌黄云河豚所附本草云味甘温日華子云有毒予<lb/>
　按倦㳺雜録云河䐁魚有大毒肝與卵人食之必死暮<lb/>
　春栁花飛此魚能大肥江淮人以時為珍更相贈遺腐<lb/>
　其肉雜蔞荻芽瀹而爲羮或不甚熟亦能害人歲有<lb/>
　𬒳毒而死者南人嗜之不巳故聖俞詩春洲生荻芽春<lb/>
　岸飛楊花河䐁當此時貴不数魚鰕而其後又云炮煎<lb/>
苟失所轉喉為莫耶如此則其毒可知本草以爲無毒<lb/>
悞矣或云河䐁子不可食其大纔一粟浸之經宿如弹<lb/>
丸人有中其毒者以水調炒槐花末及龍腦皆可觧予<lb/>
嘗見其漁者說其所取之由曰河䐁盛氣善怒毎伏水<lb/>
　底必設網於上故以物就而觸之彼将奮怒而上遂爲<lb/>
<pb n="KR4i0012_SBCK_049-4b"/>
所獲呉人珍之以其腹腴為西施乳予嘗戲作絶句云<lb/>
蔞蒿短短荻芽肥正是河豚欲上時甘羙逺勝西子乳<lb/>
呉王當日未曽知雖然甚羙必甚悪河䐁味之羙也呉<lb/>
　人嗜之以䘮其軀西施色之羙也呉王好之以亡其國兹<lb/>
可以爲來者之戒<lb/>
　噐用門<lb/>
舒王作前元豊行云倒持龍骨掛屋　後元豊行云龍骨<lb/>
長乾掛梁梠龍骨水車也是歲豊稔故龍骨掛而不用<lb/>
又有寄楊徳詩云遥聞青秧底復作龜兆拆脩脩雨龍<lb/>
骨豈得長掛壁是歲亢旱反前詠爾東坡亦有水車詩<lb/>
　云翻翻聮聮衘尾鴉犖犖确确蛻角蛇分畦翠浪走雲<lb/>
<pb n="KR4i0012_SBCK_049-5a"/>
陣刺緑針抽稻芽天公不念老農泣喚取阿香推雷車<lb/>
　言水車之利不及雷車所霑者廣矣<hi>䂬溪</hi>
張景陽七命有浮三翼泛中沚之句故詩家多以三翼爲<lb/>
　輕舟如梁元帝日華三翼舸元微之光隂三翼過是也<lb/>
按越絶書伍子胥水戰兵法内經曰大翼一艘廣一丈<lb/>
　五尺二寸長十丈中翼一艘廣一丈三尺五寸長五丈<lb/>
　大尺小翼一艘廣一丈二尺長九丈所謂三翼者皆巨<lb/>
　戰船也用爲輕舟悞矣<lb/>
苕溪漁隱曰蘇叔黨過賦䑕鬚筆云太倉失陳紅狡穴得<lb/>
　餘腐旣興丞相歎又發廷尉怒磔肉餧餓猫分髯雜<lb/>
　霜兎挿架刀槊徤落𥿄龍蛇<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>物利易未詰時來即<lb/>
<pb n="KR4i0012_SBCK_049-5b"/>
</p>
<p>
</p>
  </div>
</body>
</text>
</TEI>
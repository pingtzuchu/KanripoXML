<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0012_SBCK_021-1a"/>
增修詩話總龜卷之二十一<lb/>
　　　詠物門<hi>下</hi>
東坡橄㰖詩云紛紛青子落紅塩氣味森森苦且嚴待得<lb/>
　㣲甘回齒頰巳輸崖蜜十分甜范景仁言橄㰖木高大<lb/>
　難采以塩擦木身則其實自落所以有落紅塩之語南<lb/>
　人誇橄㰖河東人誇棗<hi>直方詩話</hi>
李公擇種竹舘中語同舎曰後人指此竹必云李文正所<lb/>
　植貢父笑曰文正不獨繫筆亦知種竹耶時有筆土李<lb/>
　文正故云后到貢父西省種竹東坡有詩云舊徳終呼<lb/>
　名字外後生誰續笑談餘謂此也又一本云尔後貢父<lb/>
　種竹坡有詩云舊徳言忘乆新材得再培<lb/>
<pb n="KR4i0012_SBCK_021-1b"/>
亭亭思婦石下閱㡬人代蕩子長不歸山椒乆相待㣲雲<lb/>
　䕃髮彩𥘉月輝蛾黛秋雨叠苔衣春風舞羅帶宛然姑<lb/>
　射姿矯首塵冥外陳迹遂云窮佳期從莫再脫如魯秋<lb/>
　氏妄結桑下愛玉質委泥沙悠悠復安在此賀方回作<lb/>
　望夫石詩也交㳺間無不愛者余謂田承君云此詩可<lb/>
　以見方回得失其所得者漸磨之功所失者太粘着皮<lb/>
　骨耳承君以為然<lb/>
楊皤字公濟爲蓴菜詩云休說江東春水寒到來且覔鑑<lb/>
　湖船鶴生嫩頂浮新紫龍脫香髯帶舊涎玉割鱸魚迎<lb/>
　刄滑香炊稲飯落匙圓歸期不待秋風起漉酒調羹任<lb/>
　我年時人以為讀其詩不必食蓴羮然後知其味余以<lb/>
<pb n="KR4i0012_SBCK_021-2a"/>
爲可以言詠物未可以語詩耳<lb/>
陳君節字明信言錬句不如錬韻余以爲若只覔好韻則<lb/>
　失於首尾不相貫穿參寥云東坡在徐州日嘗爲秦少<lb/>
　游置酒少㳺飲罷擁一官妓從參寥書其裙帶云寄語<lb/>
　巫山窈窕娘好將閒夣惱㐮王禪心巳作沾泥絮不逐<lb/>
　春風上下狂<hi>並同前</hi>
踘蹴惟柳三復能之丁晋公亦好焉晋公詩曰背裝花屈<lb/>
膝白打大㢘斯進前行两歩蹺去立多時古今詩話<lb/>
郭希聲𥿄牕詩曰偏宜酥壁稱閒情白似溪雲薄似氷不<lb/>
　是野人嫌月色免教風弄讀書燈聞蛩詩曰愁殺離家<lb/>
　未逹人一聲聲到枕前聞苦吟莫入朱門裏滿耳笙歌<lb/>
<pb n="KR4i0012_SBCK_021-2b"/>
　不聽君<hi>青瑣後集</hi>
巴蜀三紀以來藝能之士精於書畫者衆矣沙門曇彧學<lb/>
李陽氷篆曇彧則神大師門人也道士張昭嗣效柳公<lb/>
權書昭嗣則傳直天師杜光庭門人也工部元員外昭<lb/>
嘏倣韓擇八分書昭嘏亦光庭門人僧暁巒攻張芝草<lb/>
書曉巒則歸夣弟子皆超其本而差其肩獨黄少鑑筌<lb/>
邉鸞崔竹䖏士滕昌祐擬梁廣花草野人張道隱張藻<lb/>
松石道隱不事論談不與人交徃不冠帶不拜跪人謂<lb/>
　之猱頭相國李昊爲著名道隱常在綿竹山中李司議<lb/>
　文才繼閻立本寫真書畫八人皆妙絶當代野人平生<lb/>
讀莊老之書有暇則性好圖龍之真形興思忽至即畫<lb/>
<pb n="KR4i0012_SBCK_021-3a"/>
　百尺之狀縱意揮畫苟不稱意則塗抹之不啻千餘軀<lb/>
　而巳飄飄然雲隂雨氣似蜿蜒之勢擲筆撫掌以為怡<lb/>
　逸常以此為適意之作亦曾撰集龍証筆訣三卷傳於<lb/>
家丁未年彭州倅鄭昭請圖真龍扵州城之西門太山<lb/>
府君之祠為民致雨於是與二道士數僕夫秉燭以畫<lb/>
使人槌皷噴笛掌祠者頓足起舞其夕三更風雨大沛<lb/>
柰何一時之戯亦濟農事有蔣貽恭留題詩曰世人空<lb/>
觧効丹青惟子通玄得墨靈應有鬼神看筆下豈無風<lb/>
　雨助成形威疑噴浪歸滄海勢欲拿雲上杳冥静閉緑<lb/>
堂深夜後曉來簾幕似聞腥<hi>野人閒語</hi>
僧齊巳松詩云雷電不敢伐靈勢蠹萬端<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>依乾節死<lb/>
<pb n="KR4i0012_SBCK_021-3b"/>
　蛇人朽根蟠影浸僧禪湿風吹鶴夣寒㝷常風雨夜疑<lb/>
　有鬼神看小松云發地纔盈尺蟠根巳有靈嚴霜百艸<lb/>
　死深院一株青後夜蕭騷動空堦蟋蟀聴誰於千歲外<lb/>
　吟倚老龍形<hi>續本事詩</hi>
白傳柳詩二首云青青一樹傷心色會入㡬人離恨中為<lb/>
道都門多送别長條折盡减春風又一樹春風萬萬枝<lb/>
嫩扵金色軟扵絲永豐西角荒烟裏盡日無人屬阿<lb/>
　誰又顧雲詩云㶚岸晴來送别頻相偎相倚不勝春自<lb/>
家飛絮猶無定争把長條絆得人<hi>唐宋詩云羅隱作續本事詩</hi>
隂鏗石詩云天漢攴機罷仙人捧膞餘零陵舊是燕昆明<lb/>
本學魚還當榖城别自下解兵書<lb/>
<pb n="KR4i0012_SBCK_021-4a"/>
羅鄴水詩云漾漾悠悠㡬泒分中浮短棹與鷗群遥天帶<lb/>
　雨淹芳草玉洞飄花下白雲静稱一竿持處見急流孤<lb/>
　舘覺來聞隋家柳色還堪恨東入長淮日又曛鄭谷云<lb/>
　竹院松廊分數沠晴空清碧亦逶迤落花相逐向何處<lb/>
　幽鷺獨來無限時洗鉢老僧臨岸乆釣魚閒客捲綸遲<lb/>
　晚來一片連莎緑悔與滄浪有舊期韓喜云方員不定<lb/>
　性空柔東注滄溟早晚休高截碧塘長耿耿逺飛青嶂<lb/>
　更悠悠瀟湘月浸千年色夣澤燈含萬古愁别有嶺頭<lb/>
　嗚咽䖏為君更作㫁腸流<hi>並同前</hi>
唐高相國崇文本薊門將校討劉闢有功授西川節度一<lb/>
　旦雪下諸從事吟賞有詩渤海鄙言多呼人為<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>児此<lb/>
<pb n="KR4i0012_SBCK_021-4b"/>
　日筵上謂賔客曰某雖武夫亦有一詩乃口札云崇文<lb/>
　崇武不崇文提戈出塞號將軍那箇<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>児射落鴈白毛<lb/>
　空裏亂紛紛其詩着題皆謂北齊敖曹之比太尉駢即<lb/>
　其曾孫也鎮蜀日以蠻蜒侵暴乃築羅城四十里朝廷<lb/>
　雖加恩賞亦疑其固護或一日奏樂聞樂聲知有改移<lb/>
　乃題風筝寄意曰夜静絃聲響碧空宫商信任徃來風<lb/>
　依稀似曲纔堪聽又𬒳風吹别調中旬日果移鎮渚宫<lb/>
　北夣瑣言<lb/>
馮㳙分符眉州不得之任跼蹐於陳田之間覊愁六年徒<lb/>
　歩湘湖著懷秦賦有南冠梁川歌詩集皆傷蹭蹬也有<lb/>
　蜀駝引其要云自古皆傳蜀道難尔何能過㧞蛇山忽<lb/>
<pb n="KR4i0012_SBCK_021-5a"/>
驚登得雞翁磧又恐碍着鹿頭關昻藏大歩𧖟叢國曲<lb/>
　頸㣲伸高九尺卓女窺窓莫我知嚴仙㨿案何曾識題<lb/>
　攴機石云不隨俗物皆成土只待良時却𥙷天苦雨行<lb/>
　云釜魚化作池中物木履浮為天際船皆惜已之不遇<lb/>
　也蜀城拆體之際㡬至殍殕因投鬻米家活有詩云取<lb/>
　水郎中何日了破柴員外㡬時休早知蜀地區娵與<hi>乃訓</hi>
<hi>如此与也</hi>悔不長安大比丘<hi>即収足大坐也同前</hi>
徐仲雅題合歡牡丹云平分造化㕠包去拆破春風两面<lb/>
　開<hi>湘湖故事</hi>
蔣維東字孟陽零陵人旅中書懐云未有一夜夣不歸千<lb/>
　里家落花云流水從將去春風解送來<hi>零陵總記</hi>
<pb n="KR4i0012_SBCK_021-5b"/>
東華觀在邵州城下江岸俗謂之水北觀有松偃亞數枝<lb/>
　凡八面上有一枝中折搭在半樹間復生垂下掃壇逰<lb/>
　人以手扳而撼之則千萬枝皆動覇國時天䇿府學士<lb/>
　徐東野坐事謪居扵郡見其魁異賞翫無巳因為詩有<lb/>
　序序略云揺一枝則萬枝動看一面則八面同白犬出<lb/>
　其根青羊入其腹漢髙祖琥珀枕虚真君茯苓人疑其<lb/>
　孕也詩云半巳化為石有靈通碧湘生逢堯雨露老值<lb/>
漢風霜月滳蟾心水龍遺胸骨香鹿於毫末后曾見幾<lb/>
興亡<lb/>
裴說鷺鷥云却為分明極翻令所得遲雍陶云立當青艸<lb/>
　人初見行近白蓮魚未知<hi>同前又古今詩話所載馮明道舉此詩不知其為鷺鷥也</hi>
<pb n="KR4i0012_SBCK_021-6a"/>
鸕鷀色黒而頭長能沒水捕魚其疾如飛栖宿之處其下<lb/>
　雖水深魚多未嘗犯諺云鸕鷀不打脚下塘杜荀鶴詩<lb/>
　云深水有魚㗸得出看來却是鷺鷥饑<lb/>
鸜鵒居人多飬之五月五日去其舌尖則能語聲尤清越<lb/>
　雖鸚鵡不能過也僧虚中有詩云菖蒲花不艶鸜鵒性<lb/>
　多靈<lb/>
相思樹其狀尤佳子員而紅故老云昔有人北没於邊其<lb/>
　妻追思之泣於樹下而卒因號相思樹黄損鷓鴣詩云<lb/>
　而今世上多離别莫向相思樹下啼盖採其意也<lb/>
柘樹多叢生幹踈而直葉豐而厚春𧖟食之其絲以冷水<lb/>
　繰之謂之冷水絲可以瑟絃盖檿絲之類蔣宻詠桑柘<lb/>
<pb n="KR4i0012_SBCK_021-6b"/>
　詩云綺羅因此木桃李謾同時<lb/>
楊桐葉細冬青臨水生者尤茂居人遇寒食採其葉染飯<lb/>
　色青而有光食之資陽氣謂之楊桐飯道家所謂青飢<lb/>
　飯鄭畋二十八宿詩云員明青飢飯光潤碧霞漿謂此<lb/>
櫟樹多生岡阜之上大則偃亞小則聳𡵨踈曠而性直伐<lb/>
　為薪鍜為炭其力倍扵常木王正詩云未可輕樗櫟尤<lb/>
　能濟雪霜<lb/>
木蘭花枝葉俱踈花即裏白表紫或有四季開者生扵深<lb/>
　山者尤大可以爲船陸龜蒙木蘭花詩云曾向木蘭船<lb/>
　上過不知船是此花身<hi>古今詩話載全篇謂是李義山作</hi>
映山紅生於山坡欹側之地高不過五七尺花繁而紅輝<lb/>
<pb n="KR4i0012_SBCK_021-7a"/>
　映山林開時杜鵑始啼又名杜䳌花成幹詩云杜鵑花<lb/>
　與鳥怨艶两何賖疑是口中血滳成枝上花一聲寒食<lb/>
　夜數朶野僧家謝豹出不出日遲遲又斜<hi>並同前</hi>
羅漢絛後洞有草蔓結如帶長丈餘附木而生相傳謂之<lb/>
　羅漢絛畢田詩云五百移栖絶洞深空留轍跡杳難㝷<lb/>
　緑絲絛帶何人施長到春來掛滿林<hi>湘中故事</hi>
舒王與薛處士碁賭梅花詩輸一首曰華髪㝷春始見梅<lb/>
　一枝臨路雪培堆鳯城南北他年憶杳杳難㝷驛使来<lb/>
　與俞秀老至報寜王假寐秀老私跨王驢謁寳覺禪師<lb/>
　有頃秀老至王曰為士子敢盗跨吾驢秀老願自贖其<lb/>
　罪王曰罰松聲詩一首秀老立就詞極佳人忘之余𥙷<lb/>
<pb n="KR4i0012_SBCK_021-7b"/>
　曰萬壑揺蒼烟百灘度流水下有跨驢人瀟瀟吹醉耳<lb/>
<hi>冷齋夜話</hi>
前軰花詩多用羙女比狀如云若教觧語應傾國任是無<lb/>
　情也動人俗㢤山谷酴醿詩曰露<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>何郎試湯餅日烘<lb/>
　荀令炷爐香乃是以丈夫比之若出類而吾叔彭淵材<lb/>
　作海棠詩又不然曰雨過温泉浴妃子露濃湯餅試何<lb/>
　郎尤工也<lb/>
曾子宣夫人魏氏作虞羙人草行云鴻門刀斗紛如雪十<lb/>
萬降兵夜流血咸陽春殿三月紅覇業巳隨烟燼㓕剛<lb/>
　強必死仁義王隂陵失道非天亡英雄本學萬人敵何<lb/>
　用屑屑悲紅妝三軍散盡旌旗倒玉帳佳人坐中老香<lb/>
<pb n="KR4i0012_SBCK_021-8a"/>
　魂夜逐劒光飛青血化為原上草芳菲寂寞寄寒枝舊<lb/>
　曲聞來似歛眉哀語徘徊愁不語恰如初聴楚歌時㴞<lb/>
　滔逝水流今古漢楚興亡两丘土當時遺事乆成空慷<lb/>
　慨樽前為誰舞<lb/>
舒王在鍾山有道士來謁因與碁輙作數語曰彼亦不敢<lb/>
　先此亦不敢先惟其不敢先是以無所争惟其無所争<lb/>
　故能入於不死不生舒王曰此特碁隱語<lb/>
東坡詩曰客來茶罷渾無事盧橘楊梅尚帶酸張嘉甫曰<lb/>
　盧橘何種果也曰枇杷是矣事見相如賦嘉甫曰盧橘<lb/>
　夏熟黄柑橙楱枇杷橪柿亭柰厚朴盧橘果枇杷不應<lb/>
　重用應劭注曰伊尹書曰箕山之東青鳥之所盧橘常<lb/>
<pb n="KR4i0012_SBCK_021-8b"/>
夏熟不㨿之而何也坡笑曰不𣣔爾<lb/>
余游儋耳見黎氏出東坡别海北詩曰我本儋耳民寄生<lb/>
　西蜀州忽然跨海去譬如亊逺逰平生生死夣三者無<lb/>
　劣優知君不再見欲去且少留又登望海亭柱間有擘<lb/>
窠大字曰貪看白鳥横秋浦不覺青林沒暮潮又謁姜<lb/>
　唐佐見其毋余問識蘇公乎曰然無柰好吟詩甞杖而<lb/>
　至有包燈心𥿄公以手拭開書滿𥿄余索讀之醉墨欹<lb/>
　傾曰張睢陽生犹罵賊嚼齒穿齦顔平原死不忘君握<lb/>
拳透爪<lb/>
余至瓊州有長短句賦燈蛾曰宻燭花猶清夜䦨粉衣香<lb/>
　翅遶團圞人皆認假為真實蛾豈將燈作火看方嘆息<lb/>
<pb n="KR4i0012_SBCK_021-9a"/>
為遮攔也知愛處實難拚忽然性命隨烟㷔始覺從前<lb/>
𬒳眼瞞<lb/>
老杜詩曰笋根稚子無人見沙上鳬雛傍母眠世不解稚<lb/>
　子無人見何等語唐人食筍詩曰稚子脫錦綳駢頭玉<lb/>
　香滑則稚子為筍明矣賛寕雜記曰竹根有䑕大如猫<lb/>
　色類竹名竹豚亦名稚子余問韓子蒼子蒼曰筍為稚<lb/>
　子老杜之意不用食筍詩亦可老杜北征詩曰惟昔艱<lb/>
　難初事與前世别不聞夏商衰中自誅褒妲意者明皇<lb/>
　鑑夏商之敗畏天悔過賜妃子死也而劉禹錫馬嵬詩<lb/>
　曰官軍誅佞幸天子捨妖姬群吏伏門屏貴人牽帝衣<lb/>
　白樂天長恨歌曰六軍不發無柰何宛轉蛾眉馬前死<lb/>
<pb n="KR4i0012_SBCK_021-9b"/>
　乃官軍迫使殺妃子謌詠禄山叛逆耳孰謂劉白能詩<lb/>
㢤北征詩識君臣大體可貴也<lb/>
衡州花光仁老以墨冩梅花魯直嘆曰如嫩寒春暁行孤<lb/>
　山籬落間但欠香耳余賦長短句曰碧瓦籠晴香霧遶<lb/>
　呵手西偏小駐聞啼鳥風度女墻吹語笑南枝破臘應<lb/>
開了道骨不凡江瘴曉春色通靈醫得花重小抱醸寒<lb/>
　春杳杳一聲畫角光殘　照又曰入骨風流國色透塵<lb/>
　種性真香為誰風流鬂啼粧半樹水村春暗雪壓枝低<lb/>
籬落月高影動池塘高情數筆寄㣲茫小寝初開霧帳<lb/>
　並同前<lb/>
増修詩話總龜卷之二十一<lb/>
<pb n="KR4i0012_SBCK_021-1a"/>
百家詩話總龜後集卷之二十一<lb/>
　　留題門<lb/>
澧陽道旁有甘泉寺因䒹公丁謂曽㽞行記従而題詠<lb/>
者甚衆碑牌滿屋孫諷有平仲酌泉曽頓轡謂之礼佛<lb/>
遂南行髙㙜下瞰炎荒路轉使髙僧薄寵荣人獨傳道<lb/>
余獨恨其語無別自古以直道見黜者多矣豈皆貪寵<lb/>
荣者㢤又有人云此泉不洗千年恨留與行人戒覆車<lb/>
害理尤甚莱公之事亦例為覆車乎因過之偶為数韵<lb/>
其間有云已慿静止鑑忠精更遣清冷洗讒喙盖指二<lb/>
公也<hi>䂬溪</hi>
黄州麻城縣界有萬松亭連日行清隂中其舘亭亦可爱<lb/>
<pb n="KR4i0012_SBCK_021-1b"/>
適當関山路徃來留題無数東坡傷耒者不嗣其意嘗<lb/>
有詩云十年栽種百年規好徳助人無我儀又云爲問<lb/>
㡬株能合抱殷勤記取角弓詩中　嘗徹碑有士題云<lb/>
舊韵無儀字蒼髯有恨聲不可録<hi>旁溪</hi>
張祐喜逰山而多苦吟凢所歴僧寺徃徃題咏如題僧壁<lb/>
云客地多逢酒僧房却厭花題萬道人禅房云殘陽過<lb/>
逺水落葉滿踈鍾題金山寺云僧帰夜舡月龍出曉<lb/>
堂雲樹影中流見鍾聲两岸聞題孤山寺云不雨山<lb/>
長䦞無雲水自隂断橋荒蘚澁空院落花深如杭之<lb/>
靈隱天竺蘇之靈岩楞伽常之惠山善權潤之丼露招<lb/>
隱皆有佳作李渉在岳陽嘗贈其詩曰岳陽西南湖<lb/>
<pb n="KR4i0012_SBCK_021-2a"/>
上寺水閣松房遍文字新釘張生一首詩自余吟着<lb/>
皆無味信知僧房佛寺題其詩標榜者多矣<hi>葛常之</hi>
温公治第洛中闢䦎曰獨樂其心憂樂未始不在天下<lb/>
也其自作記有云世有人肯同此樂必再拜以献矣東<lb/>
坡賦詩云児童誦君實走卒知司馬盖名其得人心也<lb/>
又云撫掌咲先生年來學瘖啞疑未盡命名之意<hi>同上</hi>
沈約命王筠作郊居十詠書扵壁不加篇題約云此詩指<lb/>
物程形無假題署老杜贈李潮八分歌云吾甥李潮<lb/>
下筆親開元巳來数八分潮也奄有二子成三人何<lb/>
退之招揚之　之罘南山來文字得我驚我令之<lb/>
罘帰失得栢與馬之罘別我去計出栢馬下我自之<lb/>
<pb n="KR4i0012_SBCK_021-2b"/>
罘帰入門思而悲之罘别我去能不思我為作詩招<lb/>
之罘晨夕抱飢渇嘗戯謂此二詩真不湏題署也<hi>黄</hi>
<hi>常明</hi>
子羙詩誅茅初一畆廣地方連延敢謀土木䴡自斍面<lb/>
势堅經营上元初断手宝應年又題衡山縣斈堂云<lb/>
旄頭彗紫㣲無復爼豆事扵乎巳十年儒服敝扵地衡<lb/>
山雖小邑首唱恢大義講堂非曩造大屋加塗塈下可<lb/>
容百人墻隅亦深邃林木在庭户宻榦叠青翠有井朱<lb/>
夏時轆轤凍堦戺采詩倦跋渉載筆尚可記豈不是草<lb/>
堂縣學紀<lb/>
李翺皇甫湜集中皆無詩世傳翶有縣君好塼渠一詩并<lb/>
<pb n="KR4i0012_SBCK_021-3a"/>
傳燈録載荅藥山一偈湜秪有浯溪留題一篇而已<lb/>
許彦周詩話云牧之題桃花夫人廟詩細腰宫裡露桃新<lb/>
脉脉無言度㡬春至竟息亡縁底事可憐金谷墜楼人<lb/>
僕嘗謂此詩為二十八字史論<lb/>
苕溪漁隱曰牧之扵題詠好異扵人如赤壁云東風不與<lb/>
周郎便銅雀春深鎖二喬題啇山四皓廟云南軍不袒<lb/>
左邉䄂四老安劉是㓕劉皆反說其事至題烏江亭則<lb/>
好異而畔扵理詩云勝敗兵家事不期包羞忍耻是男<lb/>
児江東子弟多才俊卷土重来未可知項氏以八千人<lb/>
渡江敗亡之餘無一還者其失人心為甚誰肯復附之<lb/>
其不能卷土重來决矣<lb/>
<pb n="KR4i0012_SBCK_021-3b"/>
許彦周詩話云牧之作赤璧詩折㦸沉砂鐡未消自将磨<lb/>
洗騐前朝東風不與周郎便銅雀春深鎻二喬意謂赤<lb/>
璧不能縦火即為曹公奪二喬置之銅雀臺上也孫氏<lb/>
覇業系此一戰杜禝存亡生靈塗炭都不問只恐没了<lb/>
二喬可見措大不識好悪<lb/>
南唐書云韓熈載自江南奉使中原為感懐詩題于館壁<lb/>
云㒒本江北人今作江南客再去江北逰舉目無相識秋<lb/>
風吹我寒秋月為誰白不如帰去來江南有人憶苕溪<lb/>
漁隱曰余家有韓熈載家讌啚啚中題此詩后四句<lb/>
嘗以問相識間云是古樂府今觀此書方知其悞也<lb/>
苕溪漁隱曰題呉江三賢堂内陸龜䝉詩云千首文章<lb/>
<pb n="KR4i0012_SBCK_021-4a"/>
　二頃田囊未有一錢㸔却因飬得能言鴨驚破王孫金<lb/>
　弹丸談苑云陸龜䝉居笠浲有内飬自長安使杭州舟<lb/>
　出舎下弹其一緑頭鴨龜䝉遽從舎出大呼曰此緑頭有<lb/>
　異善人言　将献天子今持此死鴨以詣官内飬少長<lb/>
　宫禁信然厚以金帛遺之因徐問龜䝉曰此鴨何言龜<lb/>
　䝉曰常自呼其名逰道埸山何山詩云白水田頭問行<lb/>
　路小溪深處是何山髙人讀書夜逹旦至今山鶴鳴夜<lb/>
　半汪彦章何山何氏書堂記云寺有何氏書堂圖記相<lb/>
　承以何氏為晋何楷楷嘗讀書此山後為呉㒷太守以<lb/>
　其居為寺而名其山<lb/>
　　　寄贈門<lb/>
<pb n="KR4i0012_SBCK_021-4b"/>
子羙詩逺行無自内热比何如寄旻云舊来好事今能否<lb/>
老去新詩誰與傳岑參云喬生作尉别耒乆因君為問<lb/>
平生否魏君校理復何如前月人來不得書夫子素多<lb/>
疾别來未得書北庭苦寒地體内今寒如樂天寄夣得<lb/>
云病後能吟否秋來曽醉無退之贈崔立之云長女當<lb/>
人事誰助出<graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>縭諸男皆秀爽㡬能守家規亦皆書<lb/>
一通也<lb/>
張均張均兄弟承襲父寵致位嚴近皆自負文材覬覦端<lb/>
揆明皇𣣔相均而抑扵李林甫𣣔相垍而奪扵楊囯忠<lb/>
自此各懷<graphic n="KR1333" url="https://raw.githubusercontent.com/kanripo/KR-Gaiji/master/images/KR1333.png" mimeType="image/png"/>望安禄山盗國垍相禄山而均亦受偽命<lb/>
粛宗反正兄弟各論死非房琯力救豈能免乎老杜<lb/>
<pb n="KR4i0012_SBCK_021-5a"/>
贈均詩云通籍踰青瑣亨衢照紫泥靈虬傳夕箭帰馬<lb/>
散霜蹄言均爲中書舎人刑部尚書時也贈垍詩云翰<lb/>
林逼華盖鯨力破滄溟天上張公子宫中漢客星言垍<lb/>
尚寕親公主禁中置宅時也二人㤙寵烜赫如是則報<lb/>
國當如何而乃斁乱天理下比逆賊反噬其主夫豈人<lb/>
類也㢤<hi>黄常明</hi>
杜甫累不第天寳十三載明皇朝献太清宫饗廟及<lb/>
郊甫奏賦三篇帝竒之使待制集賢院命宰相試文章<lb/>
故有贈集賢崔于二學士詩云昭代将垂白途窮乃呌<lb/>
閽氣冲新象表詞感帝王尊天老書題目春官騐討<lb/>
論倚風遺鴨路随水到龍門舊注陳希烈韋見素爲<lb/>
<pb n="KR4i0012_SBCK_021-5b"/>
宰相而崔囯輔于休烈者皆集賢院學士也故末句云<lb/>
謬稱三賦在難述二公㤙可謂不忘扵藻鑑之重者矣按<lb/>
唐史是歳陳希烈爲相至八月見素代之而甫集有上<lb/>
見素詩云持衡晋藻鑑听履上星辰則甫之文乃爲見<lb/>
素所賞非希烈也<hi>同上</hi>
牧之贈阿冝一日讀十𥿄一月讀十箱古人讀書以𥿄計<lb/>
范雲就袁叔明讀毛詩日誦九𥿄又袁俊家貧無書<lb/>
每從人假借必皆抄冩自課日五十𥿄爲計<hi>䂬溪</hi>
　　故事門<lb/>
余嘗論李廣以私憾殺㶚陵尉■𥚹忮險刻决非長者<lb/>
所以不侯非直殺降之讉也因觀坡云明年定起故將<lb/>
<pb n="KR4i0012_SBCK_021-6a"/>
軍未肯先誅㶚陵尉恐亦寓此意<lb/>
史傳襲稱兄弟為友于故淵明詩云再喜見友于子羙云<lb/>
友于皆挺㧞又山鳥山花吾友于南史到荩從武帝登<lb/>
北頋楼賦詩荩受詔便就上以示其祖漑云荩定是才<lb/>
子畨恐卿從來文章假手于荩後每和御詩上輙手詔<lb/>
戯漑曰得無貽厥之力乎退之玉川詩云誰謂貽厥無<lb/>
基址二事正可對也<hi>䂬溪</hi>
坡云賔鴻社燕巧相違月令來賔事常疑人未曽用及及<lb/>
觀夣得秋江晚泊云莫霞千萬状賔鴻次第飛頋况云<lb/>
安得凌風翰粛粛賔天京社別浦鴈賔秋<hi>同上</hi>
東坡㳺金山詩云江山如此不帰山江山見怪驚我頑我<lb/>
<pb n="KR4i0012_SBCK_021-6b"/>
謝江神豈得巳有田不帰如江水盖與江神指水為盟<lb/>
耳句中不言盟誓者乃用子犯事指則誓在其中不必<lb/>
詛神血口然後謂之盟也送程六表弟云浮江泝蜀有<lb/>
成言江水在此吾不食<hi>黄常明</hi>
老杜復見諸山得銀甕注引禮記山出噐車注盖瑞應圖<lb/>
曰王者宴不及醉刑罸中人不為非則銀甕出昌黎我<lb/>
有雙飲醆其銀得朱提見漢志朱提銀八两為一流注<lb/>
朱提属揵為乃邑名也<hi>䂬溪</hi>
樂天以長慶二年自中書舎人為杭州刺史冬十月至治<lb/>
時仍服緋故逰㤙徳寺詩序云俯視朱紱仰睇白雲有<lb/>
愧扵心及難自歎詩云實事漸銷虚事在銀魚金帶遶<lb/>
<pb n="KR4i0012_SBCK_021-7a"/>
腰光戊申咏懷云紫泥丹筆皆經手赤紱金章盡到身<lb/>
以今觀之金帶不應用銀魚而金章不應用赤紱人皆<lb/>
以為疑而不知唐制與今不同也按唐制紫為三品之<lb/>
服緋為四品之服淺緋為五品之服各服金帶又制衣<lb/>
紫者魚袋以金餙衣緋者魚袋以銀餙樂天時為五品<lb/>
淺緋金帶佩銀魚冝矣劉長卿有袁郎中喜章服詩云<lb/>
手詔來筵上腰金向粉闈勲名傳舊閣蹈舞著新衣即<lb/>
中亦是五品故其身章與樂天同<hi>葛常之</hi>
　　書事門<lb/>
近世作文者多以紫荷囊作侍從事用如宋景文詩所<lb/>
謂荣觀聳麟族賦筆助荷<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>之類　襲而用者非一<lb/>
<pb n="KR4i0012_SBCK_021-7b"/>
而不知其誤也按晋書輿服志書文武百官皆有囊<lb/>
綬八座尚書則荷紫以生紫為祫<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>綴之服外加扵左<lb/>
肩則所謂荷紫者非芰荷之荷乃負荷之荷也南史載<lb/>
周捨嘗問劉香曰着紫荷囊相傳云挈囊竟何所出香<lb/>
曰張安世傳云持槖筆事孝武帝数十年注曰槖<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>
也盖人徒見南史有着紫荷<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>四字遂作一句讀之殊<lb/>
未知晋書紫荷之義也<hi>丹揚集</hi>
王儉少年以宰為命嘗有詩云稷契康虞夏伊吕翼商周<lb/>
又字其子曰元成取仍世作相之義至其孫訓亦作詩<lb/>
云旦奭康世巧蕭曹佐甿俗大率追儉之意而為之後<lb/>
官亦至侍中<hi>同上</hi>
<pb n="KR4i0012_SBCK_021-8a"/>
杜云十暑岷山葛三霜楚户砧九鑚巴噀火三蛰楚祠雷其<lb/>
書歳月也新矣樂天云呉郡两囬逢九月越州四度見<lb/>
重陽去年八月十五夜曲江池畔杏園邊今年八月十<lb/>
五夜湓浦沙頭水舘前又前年九月餘杭郡呼賔命<lb/>
宴虚白堂去年九月到東洛今年九月來呉鄉两邉<lb/>
蓬鬂一時白三處菊花同色黄其質直叙事又自一格<lb/>
<hi>黄常明</hi>
岑參送顔平原詩序云十二年春有詔𥙷尚書郎十数<lb/>
公爲郡守上親賦觴群公扵蓬萊仍賜以繒帛寵餞<lb/>
加等故參爲長篇述其事安禄山乱明皇曰河北二十<lb/>
四郡無一忠臣邪及聞平原固守乃曰朕不識真卿何<lb/>
<pb n="KR4i0012_SBCK_021-8b"/>
如人所爲若此前吕宴賚真文具耳退之云偶然題作<lb/>
木居士便有無穷求福人可謂切中時病凢世之趋附<lb/>
權势以啚身利者豈問其人賢否果䏻為囯為民㢤及<lb/>
其敗也相推入禍門而己聾俗無知謟祭非鬼無異也<lb/>
<hi>䂬溪</hi>
　　感事門<lb/>
三山語録登慈㤙寺塔詩<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>天宝時事也山者人君之象<lb/>
秦山忽破碎則人君失道矣賢否自混淆而清濁不分<lb/>
故曰泾渭不可求天下無䋄紀文章而上都亦然故曰<lb/>
俯視但一氣焉能辨皇州扵是思古之聖君不可得故<lb/>
曰囬首呌虞舜蒼梧雲正愁是時明皇方耽扵滛樂而<lb/>
<pb n="KR4i0012_SBCK_021-9a"/>
不已故曰惜㢤瑶池飲日宴崑崙丘賢人君子多去朝<lb/>
廷故曰黄鵠去不息哀鳴何所投惟小人貪竊禄位者<lb/>
在朝故曰君㸔随陽㕍各有稻梁謀<hi>同上</hi>
西清詩話云退之宿龍宫灘詩云浩浩復湯湯灘聲抑更<lb/>
揚黄魯直曰退之才听水句尤見工謂浩浩湯湯抑更<lb/>
揚者非諳客裏夜卧飽聞聲安能周旋妙處如此耶<hi>渙</hi>
<hi>隱叢話</hi>
東坡云南澗中詩秋氣集南澗獨逰亭午時<hi>囬風</hi>一䔥瑟林<lb/>
影乆參差始至若有得稍深遂忘羈禽响幽谷寒藻舞<lb/>
淪漪去國魂巳逺懷人洎空垂孤生易為感失路少所<lb/>
宜索寞竟何事徘徊只自知誰為後來者當與此心期<lb/>
<pb n="KR4i0012_SBCK_021-9b"/>
柳儀曹詩憂中有樂樂中有憂盖絶妙古今矣然老杜<lb/>
云王侯與蝼蟻同盡随丘墟儀曹何憂之深也<lb/>
蔡寛夫詩話云子厚之貶其憂悲憔悴之𣣔發扵詩者特<lb/>
為酸楚閔巳傷志固君子所不免然亦何至是卒以憤<lb/>
死未為逹理也樂天旣遇閑放浪物外若真能脫屣軒<lb/>
冕者然荣辱得失之際銖銖校量而自矜其逹每詩未<lb/>
嘗不着此意是豈真能忘之者㦲亦能勝之耳惟淵明<lb/>
則不然觀其貧士責子與其他所作當憂則憂遇喜則<lb/>
喜忽然憂樂两忘則随所遇而皆適未嘗有择於其<lb/>
間所謂超世遺物者要當如是而後可也觀三人之詩<lb/>
以意逆志人豈難定以是論賢不肖之實亦何可欺乎<lb/>
<pb n="KR4i0012_SBCK_021-10a"/>
隱居詩話云樂天題海圖屏風詩略曰或者不量力謂兹<lb/>
鼇可求贔<graphic n="KR3643" url="https://raw.githubusercontent.com/kanripo/KR-Gaiji/master/images/KR3643.png" mimeType="image/png"/>牽不動綸絶沉其鈎一鼇旣頓頷諸鰲齊<lb/>
掉頭噴風激飛亷鼓波怒陽秋遂使江漢水朝宗意亦<lb/>
休吾讀此詩感劉隗李訓㾕文通等事為之太息<lb/>
老杜所以為人稱慕者不獨文章為工盖其語黙所主君<lb/>
臣之外非父子兄弟郎朋友黎庻也嘗觀韋應物詩及<lb/>
兄弟者十之二三廣陵覲兄牧情且為歡累日不知饑<lb/>
冬至寄諸弟云巳懐時節感更抱別離酸元日寄諸弟<lb/>
云日月昧逺期念君何歇社日寄云遥思里中㑹心緒<lb/>
悵㣲㣲寒食聮騎定何時吾今顔巳老又云把酒㸔花<lb/>
想諸弟杜陵寒食早青青初秋寄云髙梧一葉下空齋<lb/>
<pb n="KR4i0012_SBCK_021-10b"/>
㱕思多聞蝉寄諸弟云緘書報是時此心方耿耿登郡<lb/>
楼寄諸季云上懷犬馬恋下有骨情余謂觀此集者雖<lb/>
讒䦧交瘉當一變而怡怡也<hi>黄常明</hi>
百家詩話總龜後集卷之二十一<lb/>
</p>
<p>
</p>
  </div>
</body>
</text>
</TEI>
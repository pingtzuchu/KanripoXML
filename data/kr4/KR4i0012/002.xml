<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0012_SBCK_002-1a"/>
増修詩話總龜卷之二<lb/>
　　　逹理門<lb/>
世傳馮瀛王詩有曰窮逹皆由命何勞發歎聲但知行好<lb/>
　事莫要問前程冬去氷須泮春來草自生請公觀此理<lb/>
　天道甚分明又曰莫爲危時便愴神前程徃徃有期因<lb/>
　須知海嶽歸明主未必乾坤䧟吉人道德幾時曾去世<lb/>
　舟車何䖏不通津但教方寸無諸惡狼虎叢中也立身<lb/>
逹者之言也<hi>青箱雜記</hi>
張文定公齊賢嘗作詩自戒并貽子孫曰慎言渾不畏忍<lb/>
事又何妨國法須遵守人非莫舉揚無私仍克已直道<lb/>
更和光此箇如端的天應降吉祥余廣爲八詩其一曰<lb/>
<pb n="KR4i0012_SBCK_002-1b"/>
　慎言渾不畏言出患常隨須信樞機發寜容駟馬追三<lb/>
　緘事可見两舌業當知言是起羞本慿公且再思其二<lb/>
　曰忍事又何妨勿令心火揚火揚猶可㓕心忿固多傷<lb/>
　堪嘆波羅宻可憐波利王從心更從刄字意好消詳其<lb/>
　三曰國法須遵守金科盡詔條一毫如有犯三尺不相<lb/>
　饒豈用誇奸黠何須恃貴驕自然逢吉慶神理亦昭昭<lb/>
　其四曰人非莫舉揚萬事且包藏殿上涎須掩車中吐<lb/>
　不妨在他誠所短扵已有何長須是常拘檢回頭自忖<lb/>
　量其五曰無私仍克已克己又無私二事兼修飾終身<lb/>
　在省思公清多歛怨高亢易招危更切循卑退方應履<lb/>
　坦夷其六曰直道更和光雙修譽乃彰直須和輔助和<lb/>
<pb n="KR4i0012_SBCK_002-2a"/>
　乃直交相恃直終多忤偏和又少剛能和又能直行已<lb/>
　自芬芳其七曰此個真端的除非六句脩永爲几杖誡<lb/>
　更遺子孫謀本立方生道農勤乃有秋茲詩須淺近至<lb/>
　理可推求其八曰天應降吉祥天理本茫茫舒慘須無<lb/>
　定榮枯却有常益謙尤効驗福善更昭彰籠絡無踈漏<lb/>
　恢恢四網張<hi>同前</hi>
王文惠公隨深悟性理臨終作詩曰畫堂燈欲㓕彈指向<lb/>
　誰說去住本㝷常春風掃殘雪<hi>同前</hi>
謝諫議臨捐舘作詩云平生功業數張𥿄千古英雄一窖<lb/>
　塵何似從來周孔教解將仁義浸生民<hi>見聞録</hi>
皎然禪師贈呉馮處士詩云世人不知心是道只言道在<lb/>
<pb n="KR4i0012_SBCK_002-2b"/>
　他方妙還如瞽者望長安室在東南向西笑東坡代答<lb/>
　曰寒時便具熱時風飢漢那知食藥功莫怪禪師向西<lb/>
　笑縁師身在長安東<hi>百斛文</hi>
陶淵明飲酒詩云善養千金軀臨化消其寳寳不過軀軀<lb/>
　化則寳亡矣人言靖節不知道吾不信也<lb/>
余與郭生逰寒溪主簿呉亮置酒郭生善作挽歌酒酣發<lb/>
　聲座爲凄然郭生言恨無佳詞因爲略改樂天寒食詩<lb/>
　歌之坐客有泣者其詞曰鳥啼鵶噪昏喬木清明寒食<lb/>
　誰家哭風吹曠野𥿄錢飛古墓纍纍春草緑棠梨花映<lb/>
　白楊路盡是死生離别處冥漠重泉哭不聞蕭蕭暮雨<lb/>
　人歸去每句雜以散聲<lb/>
<pb n="KR4i0012_SBCK_002-3a"/>
人間無漏仙兀兀三盃酒世上無眼禪昏昏一覺睡雖然<lb/>
　無交渉其柰略相似相似尚如此何况真箇是子奉使<lb/>
關西見邸壁書此愛而誦之故海上作濁醪有妙理賦<lb/>
　曰嘗因旣醉之適方識此心之正此老氏言心之正與<lb/>
　孟子言人之性善何異<hi>並同前</hi>
舒王當位多進用文士蘇䑓盧中甫作詩以見志云青衫<lb/>
白髪病參軍旋糶官粮買酒尊但得有錢留客醉何須<lb/>
　騎馬傍人門<hi>雅言雜載</hi>
杜祁公致政後作林下書懷詩曰從政區區到白頭一生<lb/>
寜肯顧恩仇雙鳬乗鴈常深愧野馬黄羊亦過憂豈是<lb/>
林泉堪佚老只縁蒲柳不禁秋始終幸㑹承平日樂聖<lb/>
<pb n="KR4i0012_SBCK_002-3b"/>
唯能撃壌謳<hi>青箱雜記</hi>
李建勲年八十謁宋齊丘於洪州題一絶於信果觀壁云<lb/>
　春來漲水流如活曉　西山勢似行玉洞主人經刼在<lb/>
携竿歩歩就長生歸高安無病而卒<hi>青璅後集</hi>
東坡遊廬山至東林作二偈曰溪聲便是廣長舌山色豈<lb/>
　非清净身夜來八萬四千偈他日如何舉似人横看成<lb/>
　嶺側成峰逺近看山了不同不識廬山真面目只縁身<lb/>
　在此山中山谷曰此老扵般若横說𥪡說了無剰語非<lb/>
　筆端有口安能吐此不傳之妙<hi>冷齋夜話</hi>
　　　　博識門<lb/>
徐鍇仕江左至中書舎人時呉淑爲校理古樂府中慘字<lb/>
<pb n="KR4i0012_SBCK_002-4a"/>
者淑多改爲操字盖章草之變鍇曰非可一例言若漁<lb/>
　陽摻者<hi>七鑑切</hi>三撾皷也禰衡作漢陽摻撾古歌云邊<lb/>
　城晏聞漢陽摻黄塵蕭蕭白日暗淑歎服<hi>談苑</hi>
商汝山中多麝絶愛其臍每爲人所逐勢且急即自投高<lb/>
　巖舉爪裂出其香就縶而死猶拱四足以保其臍李商<lb/>
隱詩曰投巖射退香許渾詩云射采生香是也狨類䑕<lb/>
　而大尾長金色川峽深山中人以藥箭射之取其皮爲<lb/>
　卧褥鞍被坐毯之用甚愛其尾旣中毒即嚙㫁尾以擲<lb/>
　之惡爲身患杜甫詩云狨擲寒條馬見驚盖輕捷喜縁<lb/>
　木猿猱之類也犛牛出西域尾長而動中國以爲纓人<lb/>
　或射之亦自㫁其尾左氏所謂雄雞自㫁其尾<hi>同前</hi>
<pb n="KR4i0012_SBCK_002-4b"/>
李義山詩小鼎烹茶面曲池白鬚道士竹間棋何人書破<lb/>
　蒲葵扇記着南窓移樹時蒲葵扇出謝安傳然人不知<lb/>
　其何名蒲葵蘇子容云㯶櫚也出廣雅今衢信宣歙間<lb/>
　扇是也謂彩似蒲葵爾<hi>詩史</hi>
梅聖俞河豚詩云春岸飛楊花永叔謂河豚食楊花則肥<lb/>
韓渥詩柳絮覆溪魚正肥大抵魚食楊花則肥不必河<lb/>
　豚<lb/>
隴西地名魚龍出石魚掘地得石破其中有魚㾗鱗甲纎<lb/>
　悉皆具焼之有魚氣盖魚蟄泥而變爲石衡州亦有無<lb/>
　異隴西者故杜云水落魚龍夜山空鳥水秋正隴州詩<lb/>
南部烟花録文理極俗又載陳叔寳詩云夕陽如有意偏<lb/>
<pb n="KR4i0012_SBCK_002-5a"/>
　傍小窓明此乃唐人方棫詩非叔寳作兼六朝人大抵<lb/>
　不知此唐藝文誌載烟花録乃記廣陵行幸事此本已<lb/>
　無唐末人僞作此書爾<hi>詩史</hi>
歐陽文忠愛林逋詩草泥行郭索雲木呌鉤輈以謂語新<lb/>
　而屬對親切鉤輈鷓鴣聲也郭索蠏行貌太元曰蠏之<lb/>
　郭索用心躁也<hi>古今詩話</hi>
古詩云博山爐中百和香鬱金蘇合及都梁又氍　吾水<lb/>
　香迷迷艾納及都梁嘗按唐志都梁香出交廣形如藿<lb/>
　迷迷出西域魏文帝又有迷迷賦信乎不行一萬里不<lb/>
　讀萬卷書不可看老杜詩也<hi>王直方詩話</hi>
前世所稱駔儈駔<hi>子黨切</hi>今人謂之牙韓文公贈玉川詩曰<lb/>
<pb n="KR4i0012_SBCK_002-5b"/>
　水北山人得名聲去年去作幕下士水南山人又繼徃<lb/>
　鞍馬僕從塞閭里少室山人索價高两以諌官招不起<lb/>
　又云先生抱才須大用宰相未許終不仕王向子直謂<lb/>
韓公與䖏士作牙牙商度物價也駔儈爲牙者世不曉<lb/>
　所謂道原云本謂之互即互市事爾唐人書互字作㸦<lb/>
　㸦字似牙字因轉讀爲牙其理如可信或云何得舉世<lb/>
　同辭盖不足怪今人以萬爲万以千爲丿亦人人道之<lb/>
　也<hi>貢父詩話</hi>
楊大年因奏事論及比紅兒詩大年不能對甚以爲恨訪<lb/>
　比紅兒詩終不可得忽一日鬻書者有小編眡之乃比<lb/>
　紅兒詩也自此士大夫始傳之此詩乃羅虬所爲凢百<lb/>
<pb n="KR4i0012_SBCK_002-6a"/>
　首盖當時但傳其詩不載名氏大年偶不記爾<hi>筆談</hi>
余靖尚書使虜爲胡詩契丹愛之再徃情益親余詩云夜<lb/>
　筵設羅<hi>侈盛也</hi>臣拜洗受賜也两朝厥荷<hi>通好也</hi>情幹<lb/>
　勤<hi>厚重也</hi>微臣推魯<hi>拜舞也</hi>祝若統<hi>福祐也</hi>聖壽鐡擺<lb/>
<hi>嵩高也</hi>俱可忒<hi>無極也</hi>虜舉大杯謂余曰能道此余爲<lb/>
　卿飲復舉之虜大笑遂爲釂觴漢史記槃木白狼詩漢<lb/>
　語則恊夷語則否其實夷人先作詩反用夷語譯出不<lb/>
　如余真胡語也<hi>詩史</hi>
山谷云余讀周書月令云反舌無聲佞人在側迺觧老杜<lb/>
　百舌詩過時如發口君側有讒人之句<hi>直方詩話</hi>
永明禪師記曰有禪師夜經行誤踐瓜皮意其蝦䗫也死<lb/>
<pb n="KR4i0012_SBCK_002-6b"/>
墮惡道又有山行人爲蛇螫而意觸樹樁行三十里遇<lb/>
筮醫識之告曰蛇螫也發毒而死使行人不遇筮醫毒<lb/>
遂不發比丘知是瓜皮不墮惡道古德偈曰惡境自虚<lb/>
　不須畏終朝照曯元無對設使任持浮幻身任運都無<lb/>
舌身意<hi>冷齋夜話</hi>
　　　　㓜敏門<lb/>
楊文公年十一歲建州送入闕下章聖親試一賦二詩頃<lb/>
刻而成令送中書再試叅政李至狀臣等言押送建州<lb/>
　十一歲習進士楊億到中書其人來自江湖對天陛殊<lb/>
　無震愓盖聖祚承平神童間出臣等令賦喜朝京闕詩<lb/>
　五言六韻頃刻而成詩曰七閩波渺漠雙闕勢岧嶤曉<lb/>
<pb n="KR4i0012_SBCK_002-7a"/>
　登雲外嶺夜渡月中潮㫁句願秉清忠節終身立聖朝<lb/>
又楊文公數歲不能言一日家人抱登樓忽觸其首便能<lb/>
　語家人曰旣能言可爲詩乎曰可遂吟登樓詩云危樓<lb/>
　高百尺手可摘星辰不敢高聲語恐驚天上人<hi>古今詩話</hi>
夏文莊試制科廷對出殿門楊徽之見其年少遽邀與語<lb/>
　曰老夫它則不知唯喜吟詩願丐賢良一篇以卜他日<lb/>
　之志忻然爲書曰殿上衮衣明日月硯中旗影動龍蛇<lb/>
　縱橫禮樂三千字獨對丹墀日未斜<hi>青箱記</hi>
明皇御勤政樓大張音樂教坊王大娘善戴竿扵百尺上<lb/>
　爲木山狀瀛洲方丈命小児持綘節出入其間舞亦不<lb/>
　輟劉晏以神童爲秘書省正字年十歲慧悟過人召扵<lb/>
<pb n="KR4i0012_SBCK_002-7b"/>
　簾中坐貴妃膝上爲施粉黛與戴巾櫛問晏汝爲正字<lb/>
　　而來正得何字曰天下字皆正惟朋字未正貴妃令<lb/>
　詠王大娘戴竿晏曰樓前百戯競争新惟有長竿妙入<lb/>
　神誰謂綺羅翻有力由自嫌輕更着人<hi>明皇雜録</hi>
蘇瓌未知男頲有人獻兎掛於廊廡間召頲詠詩兎子死<lb/>
闌彈將來掛竹竿試將明鏡照何異月中看由是稱爲<lb/>
　小許公<hi>開元傳信記</hi>
京兆尹訪蘇瓌旣去瓌令男頲詠尹字乃曰丑雖有足甲<lb/>
　不成身見君無口知伊少人其敏捷如此明皇問瓌草<lb/>
書難其人誰可瓌曰臣不知其他臣男頲爲文甚速可<lb/>
備使令然性嗜酒幸免沉醉足以了事令召至則酒未<lb/>
<pb n="KR4i0012_SBCK_002-8a"/>
　解猶嘔殿下命中貴人扶卧御幄前明皇親舉衾覆之<lb/>
　旣醒援筆立就明皇撫背曰知子莫若父<hi>明皇雜録</hi>
徐鍇字楚金年十餘歲群從宴集分題賦詩令爲秋詞援<lb/>
筆立成其略曰井梧分墮砌塞鴈逺横空雨乆莓苔紫<lb/>
　霜濃薜荔紅<hi>詩史</hi>
林傑字智用五歲與父同逰王仙君壇父曰能詩手傑曰<lb/>
　羽客已登雲路去丹砂草木盡凋殘不知千歲歸何日<lb/>
空使時人掃舊壇又謁唐中丞作七夕詩曰七夕今朝<lb/>
看碧霄牽牛織女渡河橋家家乞巧望秋月穿盡紅絲<lb/>
幾萬條唐公曰真神童也年十歲方秋初忽有雙鶴盤<lb/>
　空而下忻然下堦抱得一隻父恐非祥令放之鶴升堂<lb/>
<pb n="KR4i0012_SBCK_002-8b"/>
　而去是夕得疾而卒鄭立之以詩哭之曰才高未及賈<lb/>
　生年何事孤魂逐逝川螢聚帳中人已去鶴離䑓上月<lb/>
　空圓<hi>古今詩話</hi>
李琪十歲通六經父佐王鐸滑州幕聞而異之㑹府燕鐸<lb/>
　遣人以三傑賦試之琪作賦尾句云得士則昌非賢罔<lb/>
　共龍頭之友斯貴鼎足之臣可重冝㢤項氏之所以亡<lb/>
　有一范增而不能用鐸曰大噐也他日謁帥帥謂琪曰<lb/>
　蜀中詔到用夏州拓䟦思恭爲北京收復都統可作詩<lb/>
　否琪曰飛騎日邉來何時玉輦回早平關右賊莫待詔<lb/>
　書催鐸益異之<lb/>
王元之内翰五歲已能詩因太守賞白蓮倅言元之能與<lb/>
<pb n="KR4i0012_SBCK_002-9a"/>
　語於太守因召而吟一絶云昨夜三更後姮娥墮玉簮<lb/>
　馮夷不敢受捧出碧波心又云佳人方素面對鏡理新<lb/>
　粧守曰天授也<lb/>
丘瑃十歲謁陳州太守曰前日寺中聞射因成詩云殿宇<lb/>
時聞燕雀喧虚庭盡日少人行孤吟獨坐情何限時喜<lb/>
　風傳中鵠聲守喜令對弱柳絲絲搓緑線曰春雲片片<lb/>
　掲新綿<lb/>
蔣堂侍郎方六歲父令作梔子花詩曰庭前梔子樹四畔<lb/>
　有椏<graphic n="KR1166" url="https://raw.githubusercontent.com/kanripo/KR-Gaiji/master/images/KR1166.png" mimeType="image/png"/>未結黄金子先開白玉花<lb/>
崔鉉相爲童時隨父謁韓滉指架上鷹令作詩曰天邊心<lb/>
　膽架頭身欲擬飛騰未有因萬里碧霄終一去不知<lb/>
<pb n="KR4i0012_SBCK_002-9b"/>
　誰是解絛人<lb/>
李賀字長吉唐諸王孫七歲以長短之製名動京師韓文<lb/>
　公皇甫湜過其父肅見其于總角荷衣而出二公不之<lb/>
　信因而試一篇賀承命忻然操觚染翰旁若無人仍目<lb/>
　曰高軒過華𥚑織翠青如䓗金環壓轡摇玲瓏馬蹄隱<lb/>
　耳聲隆隆入門下馬氣如虹云是東京才子文章鉅公<lb/>
　二十八宿羅心胸殿前作賦聲摩空筆𥙷造化天無功<lb/>
　元精烱烱貫當中龎眉書客感秋蓬誰知死草生華風<lb/>
我今垂翅附冥鴻他日不羞蛇作龍二公大驚以所乗<lb/>
　馬聮鑣而還所居親爲束髪年未弱冠丁内難他日舉<lb/>
進士或謗賀不避家諱韓文公特著辯諱一篇不幸未<lb/>
<pb n="KR4i0012_SBCK_002-10a"/>
壯室而終<hi>並同前</hi>
㓂元弼言徐州通判李綯有子七歲不善詩忽詠落花詩<lb/>
　云流水難窮目斜陽易㫁腸誰同砑光㡌一曲舞山香<lb/>
　父驚問之若有物慿者自云是謝中舍問砑光㡌事西<lb/>
　王母宴群仙有舞者戴砑光㡌㡌上簮花舞山香曲未<lb/>
　終花皆落<hi>百斛文</hi>
賈文元乃唐相造華夷圖丞相耽之逺孫七歲童子舉關<lb/>
　頭及第李文賀贈詩云七歲神童古所難賈家門户有<lb/>
　衣冠七人科第排頭上五部經書誦舌端見榜不知名<lb/>
　字貴登筵未識管絃歡從茲穏上青霄路萬里誰能測<lb/>
　羽翰太平興國中叅大政<hi>玉壺清話</hi>
<pb n="KR4i0012_SBCK_002-10b"/>
蘇州童子劉少逸年十一文辭精敏有老成體其師潘閬<lb/>
　携以見長洲宰王元之呉縣宰羅思純以所作贄二公<lb/>
　二公名重當時疑所贄假手未之信因試之與之聮句<lb/>
　略不淹思思純曰無風煙熖直少逸曰有月竹隂寒又<lb/>
　曰日移竹影侵棋局少逸曰風逓花香入酒尊元之曰<lb/>
　風雨江城暮少逸曰波濤海寺秋元之曰一回酒渇思<lb/>
　吞海少逸曰幾度詩狂欲上天二公驚異至聞于朝賜<lb/>
　進士及苐官止尚書員外郎<hi>續歸田</hi>
孫周翰精敏亦少逸之流其父穆之携以見郡侯時賞春<lb/>
　作㑹座客簮花郡侯屬周翰曰口吹楊葉成新曲翰<lb/>
　曰頭戴花枝學後生郡侯笑曰何遽便戯老夫賜童<lb/>
<pb n="KR4i0012_SBCK_002-11a"/>
　子出身<lb/>
馬希振爲鼎州節度使馬氏諸子中白眉也與門下客何<lb/>
　致雍僧貫徽聮句希振曰青蛇每用腰爲力貫徽曰紅<lb/>
　莧時將葉作花又見蟻子縁砌希振曰蟻子子㗸䖝子<lb/>
　子雍曰猫児児捉雀児児實一代之雋<hi>並同前</hi>
黄鑑學士七歲而不言其祖愛之以謂風骨之羙當大吾<lb/>
　門不冝如是也每遇景物必道其名逹其理以指教之<lb/>
　然終不言一日又謂之曰楊文公㓜而不言文公之父<lb/>
　告之曰後園梨落籬神童知不知文公發聲曰不是風<lb/>
　揺樹便是鵲驚枝汝風骨若此何爲不言鑑竟不對後<lb/>
　携行河上其祖曰水馬池中走鑑曰逰魚波上浮後任<lb/>
<pb n="KR4i0012_SBCK_002-11b"/>
　館閣<hi>李康靖聞見録</hi>
增修詩話總龜卷之二<lb/>
<pb n="KR4i0012_SBCK_002-1a"/>
百家詩話緫後集卷之二<lb/>
　忠義門<lb/>
世人論渊明自永𥘉以後不稱年號秪稱甲子與思悅所<lb/>
論不同觀渊明讀史九章其間皆有深意其尤章章者<lb/>
如夷齊箕子魯二儒三篇夷斉云天下革命絶景窮居<lb/>
正風凌俗爰感懦夫箕子云去郷之感猶有遲遲矧伊<lb/>
代謝觸物皆非魯二儒云易代隨時迷変則愚介介若<lb/>
人特為正夫由是觀之則渊明委身蓬巷丼黔娄之貧<lb/>
而不自悔者豈非以恥事二姓而然也<hi>葛常之</hi>
子羙詩雖有古殿存世尊亦䝉埃山僧衣藍縷告訴棟梁<lb/>
摧夲即所賦自然及扵乗輿䝉塵股肱非材之意忠義<lb/>
<pb n="KR4i0012_SBCK_002-1b"/>
所激一飯不忘君邪<hi>黄常明</hi>
明宗召蜀中舊臣賦蜀主降巨唐詩王偕等譏荒淫独中<lb/>
丞牛希済曰唐主再懸新日月蜀王难保舊山川明宗<lb/>
曰希濟不忘君親忠孝也賜百段余謂希済但能兩觧<lb/>
之辝而巳江革云不能殺身报主得死為幸誓不為人<lb/>
执筆此可以厲臣子之莭<hi>䂬溪</hi>
詩人比雨如絲如膏之類甚夛至杜牧乃以羽林鎗為比<lb/>
恐未尽其形似念昔逰云雲門寺外逢猛雨林黒山髙<lb/>
雨脚長曽奉郊宫為近侍分明<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>
                    <graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>羽林鎗大雨行云<lb/>
四面明騰玉京仗萬里横互羽林鎗豈去囯凄断之情<lb/>
不能忘雞翹豹尾中耶<hi>丹楊集</hi>
<pb n="KR4i0012_SBCK_002-2a"/>
柳遷南荒有云愁向公廷問重譯𣣔投章甫作文身太白<lb/>
云我似鷓鴣鳥南遷懶北飛皆𥚹忮躁辭非畎畆惓惓<lb/>
之義杜詩云馮唐雖晚逹終覬在皇都愁来有江水焉<lb/>
得北之朝其賦張曲江云歸老守故林戀闕悄延頸乃<lb/>
心王室可知<hi>黄常明</hi>
世俗誇太白賜床調羮爲荣力士脫靴為勇愚觀唐宗渠<lb/>
渠於白豈真樂道下賢者哉其意急得艶詞媟語以恱<lb/>
媍人耳白之論撰亦不過玉樓金殿鴛鴦翡翠等語社<lb/>
稷蒼生何頼就使滑稽傲世然東方生不忘納諫况黄<lb/>
屋旣爲之屈乎說者以謀謨潜宻歴考全集愛國憂民<lb/>
　之心如子羙語一何鮮也力士閨闥腐庸惟恐不當人<lb/>
<pb n="KR4i0012_SBCK_002-2b"/>
主意挾主勢駈之何所不可脫靴乃其聀也自退之爲<lb/>
蚍蜉撼大樹之喻遂使後學吞聲余竊謂如論其文章<lb/>
豪逸真一代偉人如論其心術事業可施廊庙李杜齊<lb/>
名真沗竊也<hi>䂬溪</hi>
汲長孺叚太尉皆義勇奮不頋身之人至於仁愛撫飬矜<lb/>
怜惻怛無所不至所謂刚者必仁仁者必勇也嘗觀樂<lb/>
天云况多刚狷性難與世同塵希文云吾生豈不幸所<lb/>
禀多刚腸皆心中語也白則有敢辭爲俗吏且𣣔活疲<lb/>
民又云心中有念農桑苦耳裏如聞飢凍聲范有寸懐<lb/>
如春風思與天下共赴姑蘇云豈辭雲水三千里由濟<lb/>
瘡痍十萬民與汲叚正相似<hi>黄常明</hi>
<pb n="KR4i0012_SBCK_002-3a"/>
靈徹有相逢盡道休官去林下何曾見一人世傳為口實<lb/>
凢語及抽簮即以此譏之余謂矯飾㒺人固不足論若<lb/>
出於至誠時對知已一吐心胷何害觀昌黎送盤谷云<lb/>
　行抽手板付丞相不待彈劾歸農桑贈侯喜便當提携<lb/>
妻與子南入箕　無還時如今便當去咄咄無自痴如<lb/>
今更誰恨可便耕灞滻此類凡數十豈苟以飾口㢤其<lb/>
剛勁之操不少屈所守素定故也<hi>䂬溪</hi>
永叔嘗試謁執政坐中賦雪詩云主人與國共憂戚豈惟<lb/>
喜悅将豊登湏怜鉄甲冷徹骨四十餘萬屯邉兵當時<lb/>
　乃謂唐韓退之亦能道言語其預裴晋公宴㑹但云园<lb/>
林窮勝亊鍾鼓樂清時不曽如此作閙殊不知老杜一<lb/>
<pb n="KR4i0012_SBCK_002-3b"/>
言一詠未曽不在於憂國恤人物我之際則淡然無著<lb/>
夏日歎曰浩蕩想幽薊王師安在哉夏夜歎曰念我荷<lb/>
戈士窮年守邊疆此仁人君子之用心終食不可忘也<lb/>
邊兵之語豈為過哉如退之始知神官未賢聖護短憑<lb/>
愚要我敬雪徑抵樵叟風廊折談僧真作閙詩也<hi>䂬溪</hi>
余觀楚國先賢傳言汝南應璩作百一詩譏切時事編以<lb/>
示任亊者皆怪愕以爲應焚弃之及觀文選所載璩百<lb/>
　一篇畧不及時亊何耶又觀郭茂倩雜体詩載百一詩<lb/>
五篇皆璩所作首篇言馬子侯觧音律而以陌上桑為<lb/>
鳯将雛二篇傷翳桑二老无以塟妻子而巳無宣孟之<lb/>
徳可以賙其急三篇言老人自知桑榆之景斗酒自劳<lb/>
<pb n="KR4i0012_SBCK_002-4a"/>
不肯為子孫積財末篇即文選所載是也苐四篇似有<lb/>
風諌所謂苟𣣔娯耳目快心樂腹服我躬不悅<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>安能<lb/>
慮死亡此豈非所謂應焚弃之詩乎方是時曹爽亊多<lb/>
違法而璩爲爽長史切諌其失如此所謂百一者庶㡬<lb/>
百分有一𥙷於爽也而爽卒不悟以及於旤或謂以百<lb/>
言爲一篇者以字数而言也或謂百者数之終一者數<lb/>
之始士有百行終始如一者以士行而言也然皆穽鑿<lb/>
之說何足論哉後何遜亦有擬百一躰所謂靈輒困桑<lb/>
下於陵拾李螬其詩一百十宇恐出於或者之說然璩<lb/>
詩毎篇字数各不同苐不過四十字爾<hi>丹楊集</hi>
杜扁舟空老去無𥙷聖明朝又云報主心巳老以稷契軰<lb/>
<pb n="KR4i0012_SBCK_002-4b"/>
人而使老弃閑曠非唯不形怨望且惓惓如此彼遭時<lb/>
遇主言听計從復幸年髩未暮而不能攄誠戮力以圗<lb/>
報效良不愧此歟<hi>䂬溪</hi>
明朝有封亊数問夜如何此幸而得之坐以待旦之意避<lb/>
人焚諌草騎馬欲雞栖所謂嘉謀嘉猷入告爾后于外<lb/>
曰斯謀斯猷惟我后之德也<hi>黄常明</hi>
一朝自罪已萬里車書通此與無逸旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>孟子格君心之<lb/>
非汲長孺諫上多慾魏鄭公十漸陸宣公之奉天詔書<lb/>
無二道也<hi>同上</hi>
昌黎云詣闕三上書臣非黄冠師臣有膽與氣不忍死茅<lb/>
茨韋應物送李山人云聖朝多遺逸披胆謁至尊豈是<lb/>
<pb n="KR4i0012_SBCK_002-5a"/>
貪寵荣誓將救元元聖俞贈師魯云臣豈爲身謀而邀<lb/>
陛下睠皆急扵得君非爲利禄計也<hi>同上</hi>
杜詩公若登台輔臨危莫愛身寄裴道州蘇侍御云致君<lb/>
堯舜付君等早㩀要路思捐軀此公素所蓄積而未及<lb/>
施設者故樂以語人耳夫全軀碌碌之臣果何能爲汲<lb/>
長孺云天子置公卿寕令從䛕承意縦愛身柰辱朝廷<lb/>
何任遐曰禇彦囬保妻子愛性命遐能制之觀此以騐<lb/>
　二詩信有証矣自比稷契豈為過哉岑侍御行軍詩平<lb/>
生抱忠義不敢私㣲軀范文正公云一入諫諍司鴻毛<lb/>
忽其身<hi>䂬溪</hi>
世人喜子羙造次不忘君嘗觀其祖審言除夜云還将万<lb/>
<pb n="KR4i0012_SBCK_002-5b"/>
億夀更謁九重城則教忠之家風舊矣<lb/>
張堯佐以進士擢苐累官至屯田貟外郎知開州㑹其姪<lb/>
女有寵於　仁家冊爲脩嫒尭佐遂驟迁擢一日中除<lb/>
宣徽節度景靈群牧四使是時御史唐介上䟽引天寳<lb/>
楊國忠爲戒不報又與諫官包拯呉奎等七人論列殿<lb/>
上旣而御史中丞晋百官班𣣔以廷諍卒奪尭佐宣徽<lb/>
景靈兩使特加介一品服以旌敢言未㡬尭佐復除宣<lb/>
徽使知河陽唐謂同列曰是𣣔與宣徽而假河陽為名<lb/>
耳我曹豈可中已邪同列依違不前唐獨争之不能奪<lb/>
仁宗諭曰差除自是中書介遂極言宰相文彦慱以燈<lb/>
籠錦媚貴妃而致位宰相今又以宣徽使結堯佐請逐<lb/>
<pb n="KR4i0012_SBCK_002-6a"/>
　彦慱而相冨弼又言諌官觀望挾姦而言渉宫掖語甚<lb/>
　切直　仁宗怒趣召兩府以䟽示之介猶諍不巳樞宻<lb/>
　副使梁適叱介使下殿介諍愈切　仁宗大怒玉音甚<lb/>
　厲衆恐<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>出不測是時蔡㐮脩起居注立殿陛即進曰<lb/>
　介誠狂直然納諌容言人主之羙徳必望全貸遂貶青<lb/>
　州別駕翊日御史中丞王舉正救觧之改爲英州別駕<lb/>
　始上怒未巳兩府竊議曰必重貶介則彦慱不安彦慱<lb/>
　去即吾屬遞遷矣旣而果如其料當是時梅尭臣作書<lb/>
　竄詩曰皇祐辛卯冬十月十九日御史唐子方危言𥘉<lb/>
　造膝曰朝有巨姦臣介所憤疾願條一二事臣聀敢妄<lb/>
　率宰相文彦慱邪行世莫匹曩時守成都委曲媚貴暱<lb/>
<pb n="KR4i0012_SBCK_002-6b"/>
　銀璫挿左貂窮臘使馳馹邦媛将夸侈中金齎十鎰爲<lb/>
　我寄使君竒文織纎宻遂傾西蜀巧曰夜撃鞭扑紅絲<lb/>
　緯金縷排科閗八七比比䨇蓮華篝燈戴星出　㡬<lb/>
　日成一端持行如鬼疾明年觀上元𬒳服穩称質璨然<lb/>
　上目遽尔有薄詰旣聞所從求佞對似未失且云奉至<lb/>
　尊於妾豈能必遂回天子顔百亊容丐乞臣今得粗陳<lb/>
　狡猾彼非一偷威與賣利次苐推甲乙是惟隂猾雄仁<lb/>
　㫁冝勇黜必欲致太平在列無如弼弼亦昧平生况臣<lb/>
　不阿屈臣言天下公奚以身自䘏君旁有側目喑啞横<lb/>
　詆叱指言為㒺上廢汝還蓬蓽是時白此心尚不避斧<lb/>
　鑕雖令禦魑魅甘且同飴蜜旣知弗可惧復以強詞窒<lb/>
<pb n="KR4i0012_SBCK_002-7a"/>
　帝聲亦大厲論奏不容畢介也容甚閑猛士胆爲慄立<lb/>
　貶海外春速𣣔爲異物内外官恟恟陛下何未悉即敢<lb/>
　救者誰㐮执左右筆謂倘不容盛羙有所咈平明中执<lb/>
　法懐䟽又堅述介言或似強百豈无一實恐傷四海和<lb/>
　幸勿苦倉卒亟許遷英山衢路猶嗟咄翊日宣白麻稱<lb/>
　快口盈溢阿附連諌官去若壊絮虱其間因獲利竊笑<lb/>
　等蛇鷸英州五千里瘦馬行䭿䭿毒蛇噴曉霧晝與<lb/>
　嵐氣没妻孥不同途風浪過蛟窟存亡未可知雨舘愁<lb/>
　傷骨飢僕時後先隨縁拾橡栗粤林多蔽天黄柑雜丹<lb/>
　橘萬室通釀酤撫逺無禁律醉去不須錢醒来弄鳴瑟<lb/>
　山水仍竒怪巳可消憂欝莫作楚大夫懐沙自沉汨西<lb/>
<pb n="KR4i0012_SBCK_002-7b"/>
漢梅子真出爲呉市卒市卒且不慚况兹別乗秩始尭<lb/>
臣作此詩不敢示人及歐陽脩爲編其集時有嫌避又<lb/>
削去此詩是以少人知者故今全録焉<hi>東軒筆録</hi>
鄭谷與僧齊巳黄損等共定今体詩格云凢詩用韻有数<lb/>
格一曰葫蘆一曰轆轤一曰進退葫蘆韻者先二後四<lb/>
轆轤韻者雙出雙入進退韻者一進一退失此則繆矣<lb/>
余按倦逰雜録載唐介爲䑓官廷䟽宰相之失　仁庙<lb/>
怒謫英州別駕朝中士大夫以詩送行者頗衆獨李師<lb/>
中待制一篇爲人傳誦詩曰孤忠自許衆不與獨立敢<lb/>
言人所難去國一身輕似葉髙名千古重扵山並逰英<lb/>
俊顔何厚未死姦䛕骨巳寒天為吾君扶社稷肯教夫<lb/>
<pb n="KR4i0012_SBCK_002-8a"/>
子不生還此正所謂進退韻格也按韻畧難字苐二十<lb/>
　五山字苐二十七寒字又在二十五而還又在二十七<lb/>
　一進一退誠合躰格豈率爾而爲之㢤近閱冷齋夜話<lb/>
載當時唐李對荅話言乃以此詩爲落韻詩盖渠伊不<lb/>
見鄭谷所定詩格有進退之說而妄爲云云也<hi>素緗雜記</hi>
唐介始彈張堯佐諌官皆上䟽及彈文彦慱則吳奎畏縮<lb/>
　不前當時謂拽動陣脚及唐爭論於上前遂并及奎之<lb/>
背約執政又黜奎而文潞公益不安遂罷政事時李師<lb/>
中詩送唐有並逰英俊顔何厚未死姦䛕骨巳寒之句<lb/>
爲奎發也<hi>東軒</hi>
百家詩話總龜後集卷之二<lb/>
<pb n="KR4i0012_SBCK_002-8b"/>
</p>
<p>
</p>
  </div>
</body>
</text>
</TEI>
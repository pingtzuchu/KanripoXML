<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0012_SBCK_015-1a"/>
增修詩話總龜卷之十五<lb/>
　　　留題門<hi>上</hi>
吕申公累乞致仕仁宗不允他日復叩便坐度其不可留<lb/>
因詢曰卿去誰可代者申公曰知臣莫如主陛下自擇<lb/>
堅問之乃引陳文惠曰陛下必欲得英俊經綸之臣則<lb/>
臣所不知若圖任老臣鎮安百度周知天下事無如陳<lb/>
堯佐仁宗然之文惠遂大拜極懷薦引之徳因作燕詞<lb/>
携酒過之申公使之歌焉詞云二社良辰千家庭院翩<lb/>
　翩又見新歸燕鳯凰巢穏許為鄰瀟湘烟瞑來何晚亂<lb/>
　入紅樓低飛緑岸畫梁時拂歌塵散爲誰歸去為誰來<lb/>
　主人恩重朱簾捲申公笑曰自恨捲簾人已老文惠曰<lb/>
<pb n="KR4i0012_SBCK_015-1b"/>
　莫愁調鼎事無功老扵廊廟而醖籍不减昔任浙漕有<lb/>
呉江詩曰平波渺渺烟蒼蒼菰蒲纔熟楊柳黄扁舟繋<lb/>
　岸不忍去秋風斜日鱸魚鄕又碧瀾堂詩云苕溪清淺<lb/>
　霅溪斜碧玉寒光照萬家誰與月明終夜聴洞庭漁笛<lb/>
隔蘆花<hi>古今詩話</hi>
徐州漢興歌風䑓詩雖多張安道詩最絶云落魄劉郎作<lb/>
　帝歸樽前一曲大風詞才如信越猶𦵔醢安用思他猛<lb/>
　士為<hi>青箱雜記</hi>
臨潼朝元閣詩雖多唯陳文惠二韻首出曰高閣高閣逈<lb/>
　秋毫無隱情浮雲忽一蔽不見漁陽城<lb/>
張退傳宰邵武時多逰僧舎至則吟詠忘歸題西庵寺曰<lb/>
<pb n="KR4i0012_SBCK_015-2a"/>
　西庵深入西山裡筭得當年少客逰宻宻石叢蟠小徑<lb/>
涓涓雲竇㵼寒流松皆有節垂青盖僧盡無心也白頭<lb/>
　欲刷粉碑書好字調卑官冗不堪留題寳盖巖寺云<lb/>
　身為冠冕流心是雲泉客每到雲泉中便擬忘歸迹况<lb/>
　此寳盖巖天造清凉宅稅車官道邉誰知願言適過建<lb/>
寜縣洛陽村曰金谷花時醉幾埸舊逰無日不思量誰<lb/>
　知萬水千山裡枉𬒳人言過洛陽<hi>並同前</hi>
張伯玉過姑蘇熟見太白十詠不及明月泉因題一絶曰<lb/>
　至今千古松猶伴數峰雪不見纎塵飛寒泉湛明月<lb/>
陳文惠至古寺作詩曰殿古寒爐空流塵暗金碧獨坐偶<lb/>
　無人又得真消息<hi>春明退朝録</hi>
<pb n="KR4i0012_SBCK_015-2b"/>
顔謝魯公之後所居有泉石松竹創亭延客孟賔于留題<lb/>
　詩曰園林瀟<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>聞來乆欲徃因循二十秋今日開襟吟<lb/>
　不盡碧山重叠水長流<hi>江南野録</hi>
陳頴南昌人業進士題漢祖廟曰項羽英雄猶不懼可憐<lb/>
　容得辟陽侯得狂病而卒<hi>同前</hi>
長安慈恩寺浮屠前後題詩多矣唐文宗朝元㣲之白樂<lb/>
　天到塔下見章八元所留詩悉令除去諸家牌惟留章<lb/>
　詩詩云十層突兀在虚空四十門開面面同却恠鳥飛<lb/>
　平地上自驚人語半天中回梯暗踏如穿洞絶頂𥘉攀<lb/>
　似出籠落日鳯城佳氣合滿城香樹雨濛濛<hi>鑑戒録</hi>
陶雍典雅州送客至情盡橋改爲折柳橋題詩曰從來<lb/>
<pb n="KR4i0012_SBCK_015-3a"/>
　只有情難盡何事名為情盡橋自此改名為折柳從他<lb/>
　離恨一條條<lb/>
施肩吾題友人閒居詩曰花眼綻紅斟酒看藥心抽緑帶<lb/>
　烟鋤<lb/>
夫差廟拆姑蘇䑓木剏成陳羽題詩曰姑蘇䑓畔千年木<lb/>
　刻作夫差廟裡神幡盖寂寥塵土滿不知簫皷樂何人<lb/>
<hi>並同前</hi>
陳羽姑蘇䑓詩云憶昔呉王争覇日歌謡滿路上蘇䑓三<lb/>
　千宫女看花䖏人盡䑓空花自開<lb/>
賀程詠君山詩曰曾逰方外見麻姑說道君山此本無云<lb/>
　是崐崘山頂石海風吹落洞庭湖<hi>鑑戒録</hi>
<pb n="KR4i0012_SBCK_015-3b"/>
劉象詠仙掌詩曰萬古亭亭倚碧霄不成擎亦不成招何<lb/>
　如掬取蓮池水洒向人間救旱苗<hi>同前</hi>
砌䑓即今撥擦䑓也王侯家作以爲臨觀之戯唐張素詩<lb/>
　云冩望臨香閣登高下砌䑓林間踏青去席上意錢來<lb/>
　即知唐來有之太祖朝大王都尉家其子承𥙿㓜時其<lb/>
　父戯𥙷砌䑓使<hi>談苑</hi>
楊文公罷䖍州過饒州餘干縣登干越亭前瞰琵琶洲後<lb/>
　枕思禪寺天下絶境古今留題百餘篇張祐詩云扁舟<lb/>
亭下駐烟波十五年㳺重此過洲觜露沙人渡淺樹梢<lb/>
　藏竹鳥啼多層瀾漲水㾗猶在古板題詩字已訛况是<lb/>
　高秋正圓月可堪聞唱異郷歌劉長卿云天南愁望絶<lb/>
<pb n="KR4i0012_SBCK_015-4a"/>
亭下柳條新落日獨歸鳥孤舟何䖏人生涯投越嶠世<lb/>
業䧟胡塵草色迷征路鶯啼傍逐臣秦䑓悲白首楚渚<lb/>
怨青蘋杳杳鍾陵暮悠悠鄱水春獨醒翻取笑直道不<lb/>
容身得罪風霜苦全生天地仁青山數行淚滄海一窮<lb/>
鱗流落機心盡空憐鷗鳥親<hi>談苑</hi>
江遵詠史云秦築長城比鐡牢蕃戎不敢過臨洮雖然萬<lb/>
　里連雲際不及堯堦三尺高何光逺稱此詩卓絶千百<lb/>
集中無以加<hi>詩史</hi>
桂州左右山皆平地㧞起數千百丈石如染黛陽朔縣尤<lb/>
佳沈彬有詩云陶潜彭澤五株柳潘岳河陽一縣花两<lb/>
處争如陽朔好碧蓮峰裏住人家觀此山水可知<hi>同前</hi>
<pb n="KR4i0012_SBCK_015-4b"/>
淮隂廟題者甚多惟錢諫議昆詩最佳築壇拜日恩雖厚<lb/>
　躡足封時慮已深隆凖早知同鳥喙將軍應有五湖心<lb/>
<hi>青箱雜記</hi>
歙州問政山聶道士所居嘗有人陟險攀蘿至絶壁扵岩<lb/>
　下嵌空䖏見題詩一首雖苔蘚昏蝕而文尚可辯題云<lb/>
黄台詞不知台何人也千㝷練帶新安水萬仭花屏問<lb/>
政山自少雲霞居物外不多塵土到人間壺懸仙島吞<lb/>
　舟罷椀浸星宫沉水閑寳籙篋垂金絛帶綘囊絛鎻玊<lb/>
　連環静張棋勢鋪還打嘿考仙經𥙷又刪床並葛鞋寒<lb/>
　兎伏<graphic n="KR1440" url="https://raw.githubusercontent.com/kanripo/KR-Gaiji/master/images/KR1440.png" mimeType="image/png"/>横檉几老龍跧溪童乞火朝敲竹山鬼聴琴夜<lb/>
　撼<graphic n="KR1498" url="https://raw.githubusercontent.com/kanripo/KR-Gaiji/master/images/KR1498.png" mimeType="image/png"/>艸暗碧潭思句曲松昏紫氣度深關龜成淺甲毛<lb/>
<pb n="KR4i0012_SBCK_015-5a"/>
　猶緑鶴化幽翎頂更殷阮洞神仙分藥去蔡家兄弟寄<lb/>
書還黄精苗倒眠青鹿紅杏枝低掛白鷴容易煑茶供<lb/>
　客用辛勤栽果與猿攀常㝷靈穴通三島擬過流沙化<lb/>
　百蠻新隱漸開侵月窟舊林猶恱枕沙灣手䟽俗禮慵<lb/>
非傲肘護靈方臂不慳海上使頻青鳥黠篋中藏久白<lb/>
　驢頑笻枝徤杖菖蒲節笋櫛高簮玳瑁斑花氣薫心香<lb/>
馥馥澗聲聆耳冷潺潺高墳自掩浮生骨短晷難窮不<lb/>
　死顔早晚重逢蕭塢客願隨芝盖出塵寰台國𥘉時任<lb/>
　屯田員外郎世有全篇<lb/>
荆門軍玉泉山寒泉亭題者甚多有一篇最佳而忘其姓<lb/>
　名詩云朔風凛凛雪漫漫未是寒時分外寒六月火雲<lb/>
<pb n="KR4i0012_SBCK_015-5b"/>
　天不雨請君來此倚䦨干<hi>雲齋廣録</hi>
張宗尹為長安令時鄭州陳相尹京兆宗尹嘗以事忤公<lb/>
意公有別業在鄠杜間宗尹書一絶于壁云喬松翠竹<lb/>
絶纎埃門對南山盡日開應是主人貪報國功成名遂<lb/>
　不歸來有人録以告公覧而善之待之如初宗尹嘗有<lb/>
　詩云大書文字隄防老剰買田園准備閒<hi>倦㳺録</hi>
臨潼縣靈泉觀唐清華宫也自唐迄今題詠不可紀小杜<lb/>
　五言長韻并三絶洎鄭嵎津陽門詩外唯陳文惠張文<lb/>
　定及進士楊正倫詩最佳文定詩云當時不是不窮奢<lb/>
　民樂昇平少嘆嗟姚宋未亡妃子在塵埃那得到中華<lb/>
　文惠詩云百首新詩百意精不尤妃子只尤兵争如一<lb/>
<pb n="KR4i0012_SBCK_015-6a"/>
　句傷時事只為明皇恃太平正倫詩曰休罪明皇與貴<lb/>
　妃大都衰盛两相隨惟憐一派温泉水不逐人心冷暖<lb/>
　移又鄭文寳詩云只見開元無事乆不知貞觀用功深<lb/>
　皆爲知音所賞<lb/>
鄜州東百里有水名相思河傳舎曰相思舖令狐楚詩曰<lb/>
　誰把相思號此河塞垣車馬徃來多只應自古征人淚<lb/>
　<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>向空洲作碧波<hi>並同前</hi>
韓魏公自中書出相州扵居第作狎鷗亭永叔以詩寄曰<lb/>
　豈止忘機鷗鳥信鈞陶萬物本無心魏公喜曰余在中<lb/>
　書進退升黜未嘗置心扵其間永叔可謂知我<hi>古今詩話</hi>
吕文靖詩曰賀家池上天花寺一一軒窓向水開不用閉<lb/>
<pb n="KR4i0012_SBCK_015-6b"/>
　門防俗客愛閑能有幾人來賀家池即賀監所賜之湖<lb/>
　詩後爲風雨所損惜乎寺僧不留<hi>雜誌</hi>
唐人徐凝多吟絶句曾吟廬山瀑布詩云瀑泉瀑泉千丈<lb/>
　直雷奔入江無暫息今古長如白練飛一條界破青山<lb/>
　色題處州縉雲山鼎湖詩云黄帝旌旗去不回空遺片<lb/>
　石碧崔嵬有時風捲鼎湖浪散作青天雨點來後無題<lb/>
　者<hi>郡閣雅談</hi>
權審常侍著詩千首常題山院曰萬葉風聲利一山秋氣<lb/>
　寒曉霜浮碧瓦落日度朱欄<hi>貢父詩話</hi>
江南道士任右元能篆見人題常州忠烈王廟詩一絶云<lb/>
　松竹蕭蕭野笛悲寂寥氷雪對旌旗前山月夜隂風起<lb/>
<pb n="KR4i0012_SBCK_015-7a"/>
　神去神來人不知時人不㑹其意㝷毀其碑元厚之篆<lb/>
　于石后愈無識者因此漫㓕<hi>郡閣雅談</hi>
鄧仙客死葬麻姑山人謂尸解逰人題詩多矣有一少年<lb/>
　一絶不言姓名但云天嶠逰人詩曰鶴老芝田雞在籠<lb/>
　上清那與世塵同旣言白日昇天去何事人間有殯宫<lb/>
　鄧名稍减<hi>雲溪友議</hi>
三郷題不知誰氏題云余本家若耶溪東從良人西入凾<lb/>
　關寓居新昌里第不幸良人巳矣邈然無依東邁歴渭<lb/>
　川渉滻水背終南渉太華經號略抵陜郊皆曩昔讌逰<lb/>
　之地命筆輙題終不能滌其懷抱翰墨非女子事故隱<lb/>
　其名而不書為詩曰昔逐良人西入關良人身没妾空<lb/>
<pb n="KR4i0012_SBCK_015-7b"/>
　還謝娘衛女不相待為雨為雲過此山和詩十一首陸<lb/>
　正洞云惆悵殘花怨暮春孤鸞舞鑑倍傷神清詞好箇<lb/>
　干人事疑是文姬第二身王祝云女几山前嵐氣低佳<lb/>
　人留恨此中題不知雲雨歸何䖏空使王孫見即迷劉<lb/>
　谷云蘭蕙芬芳見玊姿路傍花笑景遲遲苧蘿山下無<lb/>
　窮意併在三郷惜別時王條云浣沙逰女出關東舊跡<lb/>
　新詞一夣中槐陌柳亭何限事年年回首向東風李昌<lb/>
　鄴云紅粉蕭娘手自題分明幽怨發雲閨不應更學文<lb/>
　君去泣向殘花歸剡溪王顧云無姓無名越水濵芳詞<lb/>
　空怨路旁人莫教才子偏惆悵宋玉東家是舊鄰李繪<lb/>
　云㑹稽王謝两風流王子沉淪謝女逰歸思若隨文字<lb/>
<pb n="KR4i0012_SBCK_015-8a"/>
　在路傍空為感千秋張碕云洛川依舊好風光蓮帳無<lb/>
　因見女郎雲雨散來音信㫁此生遺恨寄三郷高衢云<lb/>
　南北千山與萬山軒車誰不念郷關獨留芳翰悲前迹<lb/>
　陌上恐傷桃李顔章氷云來時歡笑去時哀家國迢迢<lb/>
　向越䑓待寫百年幽思盡故宫流水莫相催賈馳五言<lb/>
　云壁古字未㓕聲長響不絶蕙質本如雲松心應柰雪<lb/>
　秋耿離幽谷悠悠望甌越𣏌婦哭夫時城摧無此說<hi>雲</hi>
<hi>溪友議</hi>
呉門女郎真娘死葬虎丘山時人比之蘇小小行客題墓<lb/>
多矣舉子譚銖題云虎丘山下塚纍纍松栢蕭條盡可<lb/>
悲何事世人唯重色真娘墓上獨留詩<lb/>
<pb n="KR4i0012_SBCK_015-8b"/>
鄭仁表經滄浪峽憇於長亭亭吏持牌乞詩題曰分陜東<lb/>
　西路正長行人名利火然湯路傍看箇滄浪峽真是將<lb/>
　閒攪攪忙<hi>摭言</hi>
蜀道有飛泉亭留詩甚多薛能佐李公過蜀道題云賈掾<lb/>
曾經去題詩豈易哉悉打去詩板獨留李端巫山高一<lb/>
　篇<hi>同前</hi>
元祐五年同景文羲伯聖徒次元題竹上云結根豈殊衆<lb/>
脩柯獨出林孤高不可恃嵗晩風霜侵<hi>百斛明珠</hi>
余𥘉謪嶺南過田氏小園東門一峰豐下銳上俚人謂之<lb/>
　鷄籠山余更名曰獨秀峰今過之留詩云倚天巉絶玉<lb/>
浮圖肯與彭郎作小姑獨秀江南如有意要三二别四<lb/>
<pb n="KR4i0012_SBCK_015-9a"/>
　方壺<hi>玉局文</hi>
慈恩寺塔有唐人盧宗回一詩云東來曉日上翔鸞西轉<lb/>
蒼龍拂露盤渭水冷光揺蕩井玉峰晴氣壓䦨干九重<lb/>
金界望長安<hi>古今詩話</hi>
江州琵琶亭題者惟夏鄭公梅公儀詩佳夏詩曰年光過<lb/>
　眼如車轂職事覊人似馬衘若遇琵琶應大笑何煩涕<lb/>
　淚滿青衫梅詩云陶令歸來為逸賦樂天謫宦起悲歌<lb/>
　有絃應𬒳無絃笑何况臨絃泣最多又葉氏女郎詩云<lb/>
　樂天當日最多情淚滳青衫酒重傾明月滿船無處問<lb/>
　更聞商婦琵琶聲<hi>古今詩話</hi>
河中<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>鵲樓唐人極多唯王之渙李益暢詩最佳王云白<lb/>
<pb n="KR4i0012_SBCK_015-9b"/>
　日依山盡黄河入海流欲窮千里目更上一層樓李云<lb/>
　<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>鵲樓前百尺墻烟汀雲樹共茫茫漢家簫皷沉流水<lb/>
　魏國山河半夕陽事去千年猶恨短愁來一日即知長<lb/>
　風烟併在相思處滿目非春亦自傷暢詩云天勢圍平<lb/>
　野河流入㫁山<hi>同前</hi>
李建中恬退作詩清淡望湖樓詩云小艇閒撑處湖天景<lb/>
　亦㣲春波無限緑白鳥自由飛落日孤鴻逺輕烟古寺<lb/>
　稀時携一壺酒戀到晚凉歸西湖詩云漲烟春氣重貯<lb/>
　月夜㾗深皆此類<hi>古今詩話青箱雜記謂望湖樓詩是蘇爲在湖州作</hi>
潘邠老有登漢陽江樓詩云两屐上層樓一目略千里說<lb/>
　者以爲着屐豈可登樓<hi>直方詩話</hi>
<pb n="KR4i0012_SBCK_015-10a"/>
陸蟾寓居潭州攸縣司空山好神仙事多辟榖累月題廬<lb/>
　山瀑布云正源人莫測千尺掛雲端岳色染不得神功<lb/>
裁亦難夏噴猿鳥浴秋射斗牛寒流到滄溟日翻濤更<lb/>
　好看又春暮經石頭城云六朝多少事搘肘思悠悠落<lb/>
　日空江上子䂓啼渡頭蒹葭侵壞壘烟霧接滄洲今古<lb/>
　分明在那堪向九秋雍熈中服藥卒<hi>雅言雜載</hi>
李宏臯唐末八座善夷之子善夷左遷武陵宰卒扵官宏<lb/>
　臯<graphic n="KR1053" url="https://raw.githubusercontent.com/kanripo/KR-Gaiji/master/images/KR1053.png" mimeType="image/png"/>櫬歸故園途中值兵革為馬氏擁入湖湘文昭王<lb/>
　有功授學士至刑部侍郎每牋奏至京辭臣降歎李崧<lb/>
　相國噐之後馬氏兄弟結隙與弟宏節俱棄市少攻詩<lb/>
　題桃源云山翠參差水渺茫秦人昔在楚封疆當時避<lb/>
<pb n="KR4i0012_SBCK_015-10b"/>
　世乾坤窄此地安家日月長草色㡬經壇杏老岩花猶<lb/>
帶澗桃香他年倘遂平生志來着霞衣侍玉皇<lb/>
任鵠字射巳冨有學問題君山云不碍揚㠶路盤根壓洞<lb/>
　庭波濤四面白雲外一堆青魚躍晴波動龍歸石洞腥<lb/>
纔期託名畫爲我簇為屏送王正巳歸山云五峰青拄<lb/>
　天直下掛飛泉琴鶴同歸去烟霞到處眠鼯跳霜葉徑<lb/>
虎嘯夕陽川獨酌應懷我排空樹影連<hi>並同前</hi>
韓常侍為郎吏日宣宗問曰卿有好詩如何得見韓稽首<lb/>
　曰容至私第録進乃選八十首進後以眼疾辭拜珥貂<lb/>
　為御史䘖命出關讞獄道中看華山有詩曰野麋蒙象<lb/>
　暫如犀心不驚鷗角駭雞一路好山無伴看㫁腸烟景<lb/>
<pb n="KR4i0012_SBCK_015-11a"/>
寄猿啼<hi>御史出使不得與人同行故云無伴</hi>時補衮謝病歸山更寄織錦<lb/>
篇與薛郎中云錦字龍梭織錦篇鳯凰文采間非烟並<lb/>
　他時世新花様虚費工夫不直錢和人憶鶴云拂拂雲<lb/>
　衣冠紫烟已爲丁令一千年留君且伴居山客幸有松<lb/>
梢明月天又和憶山泉云情多不似家山水夜夜聲聲<lb/>
旁枕流<hi>古今詩話</hi>
少㳺在黄州飲扵海橋橋南北多海棠有老書生家海棠<lb/>
叢間少㳺醉卧宿扵此明日題其柱曰喚起一聲人悄<lb/>
衾枕夣寒窓暁瘴雨過海棠晴春色又添多少社甕醸<lb/>
　成㣲笑半破共癭瓢共舀覺徤到急投床醉鄉廣大人<lb/>
　間小東坡愛之恨不得其腔<hi>冷齋夜話</hi>
<pb n="KR4i0012_SBCK_015-11b"/>
</p>
<p>
增修詩話總龜卷之十五<lb/>
<pb n="KR4i0012_SBCK_015-1a"/>
百家詩話緫龜後集卷之十五<lb/>
　　　評史門<lb/>
老杜北征詩云憶昨狼狽初事與古先別不聞夏商衰中<lb/>
自誅褒妲其意謂明皇英㫁自誅妃子與夏商之誅褒<lb/>
　妲不同老杜此語出扵愛君曲文其過非至公之論也<lb/>
白樂天詩云六軍不發無柰何宛轉蛾眉馬前死非逼<lb/>
　迫而何哉然明皇能割一巳之愛使六軍之情帖然亦<lb/>
　可謂知所輕重矣故前軰有詩云畢竟聖明天子事景<lb/>
　陽赴井是何人<hi>丹陽集</hi>
晋盧諶先為劉琨從事中郎將叚匹磾領幽州求諶為别<lb/>
　駕故琨荅諶詩云情滿伊何蘭桂移植茂彼春林瘁此<lb/>
<pb n="KR4i0012_SBCK_015-1b"/>
　秋棘言諶弃巳而就疋磾也厥後琨命箕淡攻石勒一<lb/>
　軍皆没由是窮蹙不能自守乃率衆赴匹磾繼為匹磾<lb/>
　所拘知其必死矣豈無望扵諶㢤觀再贈諶云朱實隕<lb/>
　勁風䌓英落素秋何意百煉鋼化為繞指柔其詩托意<lb/>
欲以激諶而救其急而諶殊不領也琨旣𬒳害諶始上<lb/>
表以雪其冤終亦何所𥙷耶<lb/>
漢元帝時弘恭石顯用事京房劉向皆深嫉之嘗上書力<lb/>
詆盖薫蕕氷炭不能以共䖏理之必然也然房欲淮陽<lb/>
　王為巳助代王作求朝奏章向令外親上䟽謂小人在<lb/>
朝以致地動雖嫉惡之心切然於忠實亦少貶矣使二<lb/>
子果輸忠扵漢當明目張膽論至再三可也何暇為身<lb/>
<pb n="KR4i0012_SBCK_015-2a"/>
　謀而假之扵他人㢤故荆公詩云京房劉向各稱忠詔<lb/>
　獄當年迹自窮畢竟論心異恭顯不妨迷國畧相同後<lb/>
　之論人物者倘取其心而畧其迹則善矣<hi>韻語陽秋</hi>
張祐觀狄梁公傳云失運廬陵厄乗時武后尊五丁扶造<lb/>
　化一柱正乾坤而山谷有鯨波横流砥柱虎口舌國宗<lb/>
　臣之句可謂善論仁傑者余謂仁傑不畏武后羅織之<lb/>
　獄三族之夷強犯逆鱗敢以廬陵王為請者非特天資<lb/>
　忠義亦以先得武后之心故也且張易之昌宗后之嬖<lb/>
　臣也欲歸廬陵事大體重非二嬖之言后孰信之吉頊<lb/>
　能以危言撼二嬖陳易吊為賀之計故二嬖敢從容以<lb/>
　請而后意遂定扵是仁傑之諌得行卒之遣徐彦伯迎<lb/>
<pb n="KR4i0012_SBCK_015-2b"/>
　廬陵王扵房州者由仁傑之言也故史援吕温之言稱<lb/>
　之曰取日虞淵洗光咸池潜授五龍夾之以飛於乎仁<lb/>
傑其忠且賢㢤按仁傑傳始后欲立武三思而李昭徳<lb/>
傳乃云洛陽人王慶之請以武承嗣為皇太子昭徳力<lb/>
　争今考三思本傳不載為皇太子之說而承嗣傳云洛<lb/>
　州人請立承嗣為皇太子岑長倩格輔元皆争不從而<lb/>
　不及昭徳豈有牴牾耶<lb/>
裴度在朝憲宗委任不疑使破三賊巳而呉元濟授首王<lb/>
　承宗割二州遣子入侍李師道𬒳擒两河諸侯忠者懐<lb/>
　強者畏克融廷奏皆不敢桀勲烈之盛一時無與比肩<lb/>
者惟李義山指為聖相詩曰帝得聖相相曰度又曰嗚<lb/>
<pb n="KR4i0012_SBCK_015-3a"/>
　呼聖皇及聖相亦過矣㢤荀卿曰得聖臣者帝若舜禹<lb/>
　伊尹周公皆聖臣也謂四人為聖臣則可謂裴度為聖<lb/>
　相其可㢤<lb/>
唐明皇以英銳身致極治以荒淫身致極亂自古人君成<lb/>
　敗之速未有如眀皇者鄭毅夫詩云四海不揺艸九重<lb/>
　藏旤根十年傲堯舜一笑破乾坤盖是意也開元之盛<lb/>
　能致兵寢刑措之治者實姚宋輔政之功明皇可以無<lb/>
　疑矣不三四年遽使去位及李林甫用事則盤旋紏固<lb/>
　至十八九年敗國蠧賢無所不至猶以為未足也晩年<lb/>
　顧力士曰海内無事朕將吐納導引以天下事付林甫<lb/>
　天下安得而不亂乎<hi>並同上</hi>
<pb n="KR4i0012_SBCK_015-3b"/>
史載宋之問冉祖雍並賜死扵桂州之間得詔震汗不引<lb/>
　决祖雍請扵使者曰之問有妻子幸之决使者許之而<lb/>
　之問荒悸不能處家事及考之文集有登大庾嶺詩云<lb/>
　兄弟逺謪居妻子咸異域則之問赴貶時未嘗以妻子<lb/>
　行也又有發藤州及昭州二詩二州皆在桂州之南則<lb/>
　賜死之地非桂州眀矣豈史之誤歟<hi>丹陽集</hi>
漢高祖置酒沛宫酒酣擊筑自歌曰大風起兮雲飛揚威<lb/>
　加海内兮歸故郷安得猛士兮守四方時帝有天下已<lb/>
　十二年當思耆艾賢徳與共維持獨專意猛士何㢤豈<lb/>
　馬上三尺嫚罵未易遽革邪治道終以覇雜盖有由然<lb/>
　其前年下詔曰賢士大夫吾能尊顯之是年下詔曰與<lb/>
<pb n="KR4i0012_SBCK_015-4a"/>
　天下之賢豪士大夫同安緝之■謂播告之辭乃秉筆<lb/>
代言非若耳熱之歌乃中心所欲也<lb/>
許汜不為陳元龍所禮嘗與劉備稱之備曰君有國士名<lb/>
望無救世意而求田問舎言無可采何縁當與君語如<lb/>
　小人欲卧百尺樓卧君扵地何但上下床之間耶然介<lb/>
甫屢用之求田問舎轉無成更覺求田問舎遲讀蜀志<lb/>
　曰無人語與劉元徳問舎求田意最高又有㳺西霞庵<lb/>
　云求田此山下終𣣔忤陳登豈非力𣣔轉此一重案欤<lb/>
老杜北征詩云經年至茅屋妻子衣百結慟哭松聲回悲<lb/>
泉共幽咽平生所嬌貌顔色白扵雪見爺背面啼垢膩<lb/>
　脚不襪方是時杜方脫身於萬死一生之地得見妻児<lb/>
<pb n="KR4i0012_SBCK_015-4b"/>
　其情如是洎至秦中則有晒藥能無婦應門亦有児之<lb/>
　句至成都則有老妻憂坐痺㓜女問頭風之句觀其情<lb/>
悰巳非北征時比也及觀進艇詩則曰晝引老妻乗小<lb/>
艇晴看稚子浴清江江村詩則曰老妻畫𥿄為棋局稚<lb/>
　子敲針作釣鉤其優㳺愉恱之情見扵嬉戯之間則又<lb/>
　異扵在秦中時矣<hi>葛常之</hi>
白樂天作八漸偈云苦旣非真悲亦是假則世間悲歡人<lb/>
我必能忘情始憲宗欲以樂天為刺史王涯以資淺為<lb/>
言遂得江州司馬及涯敗作詩快之有當君白首同歸<lb/>
　日是我青山獨徃時之句李徳𥙿扵樂天不見有隙徳<lb/>
　𥙿貶崖州亦作三絶快之其一篇云樂天嘗任蘇州日<lb/>
<pb n="KR4i0012_SBCK_015-5a"/>
要勒須教用禮儀從此結成千萬恨今朝果中白家詩<lb/>
盖嘗以唐史攷之樂天卒扵㑹昌之初武宗時也而徳<lb/>
𥙿之貶乃在宣宗大中年則徳𥙿之貶樂天死巳乆非<lb/>
樂天之詩明矣以是凖之快王涯之句恐亦未必然也<lb/>
<hi>韻語陽秋</hi>
西伯將出獵卜之曰所獲非龍非彲非虎非羆所獲覇王<lb/>
之輔扵是果遇太公扵渭水之陽載與俱歸此司馬遷<lb/>
　之說也文王至磻谿見吕尚釣鈎得玉璜刻曰姬受命<lb/>
　吕佐檢徳合于今昌來提此尚書大傳之說也太公釣<lb/>
扵滋泉文王得而王此吕不韋之說也吕望年七十釣<lb/>
　扵渭渚初下得魴次得鯉刳腹得書書文曰吕望封<lb/>
<pb n="KR4i0012_SBCK_015-5b"/>
　扵齊此劉向之說也太公避紂居東海之濵聞文王作<lb/>
　興曰盍歸乎來由文王至於孔子五百有餘歳若太公<lb/>
　望則見而知之此孟子之說也是數說者皆言天産英<lb/>
　輔以興周盖非碌碌佐命者之可擬而司馬遷乃摭或<lb/>
　者之論謂西伯拘羑里散宜生閎夭招吕尚求羙女竒<lb/>
　物獻扵紂而贖西伯西伯旣脫三人有隂謀脩徳以傾<lb/>
　商政此豈所以待太公也㢤歐陽詹云論兵去商虐講<lb/>
　徳興周道屠沽未遇時何異斯川老余比赴官宜春扵<lb/>
　夀昌道中見壁間題一詩云漁翁何事亦從戎變化神<lb/>
　竒抵掌中莫道直鈎無所取渭川一釣得三公一以為<lb/>
　傾商政一以為釣三公皆非知聖賢者<hi>韻語陽秋</hi>
<pb n="KR4i0012_SBCK_015-6a"/>
李太白至邯鄲登城樓詩云提携袴中児杵臼及程嬰空<lb/>
　孤獻白刄必死耀丹誠是有取扵二子甚重袴中児謂<lb/>
趙武也然司馬遷作趙晉二世家自相矛盾左氏所書<lb/>
　又復不同將何以取信扵后世耶晋世家之說曰景公<lb/>
　十七年誅趙同趙括令庻子武為後趙世家之說曰景<lb/>
　公三年屠岸賈攻趙朔殺趙括等朔同友人程嬰匿趙<lb/>
　武於山中至十五年景公有議立趙武左氏之說曰魯<lb/>
　成公八年六月晋討趙同趙括武從姬畜于公宫以其<lb/>
　田與祁奚韓厥言扵晋侯曰成季之勲宣孟之忠無後<lb/>
　為善者懼矣乃立武而反其田按成公八年即晋景公<lb/>
　十七年也或云匿武扵山中或云畜武扵宫中或云十<lb/>
<pb n="KR4i0012_SBCK_015-6b"/>
　五年而後立武或云未踰月而立武皆未知所㩀也<lb/>
揚雄之迹曲謟新室議之者衆矣此置而不論雄之心如<lb/>
何㢤觀法言之書似未明乎大道之㫖也王荆公乃深<lb/>
　許之何耶詩云寥寥鄒魯後於子獨先覺又云懦者陵<lb/>
夷此道窮千秋止有一楊雄又云道眞沉溺九流渾獨<lb/>
泝頽波討得源又云子雲平生人莫知知者乃獨稱其<lb/>
辭今尊子雲者皆是得子雲心亦無㡬是亦聖人許雄<lb/>
　也東坡謂雄以艱深之辭淺易之說與公矛盾矣<hi>同上</hi>
百家詩話總龜後集卷之十五<lb/>
</p>
<p>
</p>
  </div>
</body>
</text>
</TEI>
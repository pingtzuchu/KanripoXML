<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0012_SBCK_047-1a"/>
増修詩話總龜卷之四十七<lb/>
　　　竒恠門<hi>下</hi>
賣墨者潘谷予不識其人然聞其所為非市人也墨旣精<lb/>
　妙而價不二或不持錢米求墨不計多少與之此豈徒<lb/>
　然者㢤予嘗與詩云一朝入海尋李白空看人間畫墨<lb/>
　山一日忽取欠墨錢劵焚之飲酒三日發狂浪走遂赴<lb/>
　井死人下視之盖趺坐井中手尚持數珠也見張眀言<lb/>
　如此<hi>百斛明珠</hi>
太子中允王綸祥符中登進士苐有女子年十八歲一日<lb/>
晝寢中忽魘聲其父與家人亟徃問之已起謂父曰與<lb/>
　汝有洞天之縁降人間四百年矣今又㑹此自是謂父<lb/>
<pb n="KR4i0012_SBCK_047-1b"/>
　曰清非生自稱曰燕華君𥘉不識字忽善三十六體大<lb/>
　篆皆世所未識每與清非生唱和及百餘篇有送人詩<lb/>
　云南去過瀟湘休問屈氏狂而今聖天子不是楚懷王<lb/>
　又贈清非生末句云自有燕華無限景清非何事戀東<lb/>
　宫又雪詩云何事月娥期不在亂飛端葉落人間說與<lb/>
　人云天上端木開花六出贈清非生云君為秋桐我為<lb/>
　春風春風㑹使秋桐變秋桐不識春風面題金山云濤<lb/>
　頭風滚雪山脚石蟠虬又詩云落筆非俗子皷吹皆天<lb/>
　聲豈俟耳目旣慰子華燕情蔣頴叔以楷字釋之刻扵<lb/>
　石後嫁為吕氏妻旣嫁則懵然不復能詩康定間進篆<lb/>
　字二十四軸仁宗嘉之有女仙傳行扵時<lb/>
<pb n="KR4i0012_SBCK_047-2a"/>
天授二年臈卿相等詐稱上苑花開請幸則天許之乃遣<lb/>
　使宣詔曰眀朝逰上苑火急報春知花須連夜發莫待<lb/>
曉風吹扵是凌晨名花瑞草皆發羣臣並咸服其異<hi>卓異記</hi>
唐太府寺隋都水門之地隋平陳扵此置叔寳叔寳將亡<lb/>
有飛鳥集扵庭以觜畫地作詩云獨足上高䑓腐草化<lb/>
為灰欲知我家處朱門臨水開<hi>雍洛異集</hi>
嗽金鳥出昆眀國形如雀色黄魏眀帝時其國來獻飼以<lb/>
　珎珠及兔腦嘗吐金屑如粟宫人争取為釵鈿謂之辟<lb/>
寒金以此鳥不畏寒也宫人相嘲曰不服辟寒金那得<lb/>
帝王心不服辟寒鈿那得帝王憐<hi>古今詩話</hi>
西蜀張俞嘗逰<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>山題二絶云金玉樓䑓挿碧空笙簫逓<lb/>
<pb n="KR4i0012_SBCK_047-2b"/>
　響入天風　當時國色并春色盡在君王顧盻中玉<lb/>
　帝樓前鎻碧霞終年培飬牡丹芽不妨野鹿踰垣入㗸<lb/>
　出宫中第一花異日宿温湯見二黄衣吏召其魂至一<lb/>
　宫闕見仙座殿上問左右曰唐太真妃也與之論當時<lb/>
　事甚詳覺又爲詩曰夣魂飛入瑶䑓路九霞宫裏曾相<lb/>
　遇壺天晚景自愁人春水泛花何處去俞尚留温湯閑<lb/>
　歩野外有牧童持書一𥿄俞乃開封乃仙所爲詩云虚<lb/>
　堂壁上見清詞似共幽人說所思海上風烟雖可樂人<lb/>
　間聚散更堪悲重簾透日温温曉玉漏穿花滳滳遲此<lb/>
　景此情傳不盡殷勤嘱付隴頭児俞詢牧童從何得對<lb/>
　曰前日有一婦人過此遺我百錢授此書云眀日有衣<lb/>
<pb n="KR4i0012_SBCK_047-3a"/>
　冠獨歩野外子與之俞聞之愈感俞多對士君子道此<lb/>
<hi>青瑣集</hi>
治平二年長沙趙琪郎中作廣東憲公宇西軒有荔枝數<lb/>
　本盛夏方熟召刺史燕賞一夕皆空皮核滿地軒之西<lb/>
　壁有詩云吾儕今日㑹嘉賔滿酌洪鍾飲數廵遍地狼<lb/>
藉不知曉荔枝又是一畨新二廣人多傳異之<lb/>
隋煬帝逰廣陵恍惚見陳叔寳來謁曰聞已開隋渠引洪<lb/>
　河之水東逰維楊因作詩獻之曰隋室開兹水𥘉心謀<lb/>
　太奢一千里力役百萬民吁嗟水殿不復返龍舟成火<lb/>
　霞驚流摧陡㟁濁浪噴黄沙兩隄人送客三月柳飛花<lb/>
　日脚沉雲表榆梢噪瞑鵶如今疲子俗異日便無家且<lb/>
<pb n="KR4i0012_SBCK_047-3b"/>
樂人間景休尋上漢槎客喧舟艤㟁風細錦㠶斜莫言<lb/>
　無利役千古壯京華煬帝愠曰爾多知為後人之利耶<lb/>
<hi>同前</hi>
呉興柳歸舜泊舟洞庭君山見鸚鵡數千翶翶其間相呼<lb/>
姓字有名清越者名武逰郎者名阿蘇児者名武仙郎<lb/>
者名自在先生者名踏蓮路者名鳯皇䑓者名戴蟬児<lb/>
者名多花子者或有唱歌者曰吾此曲乃漢武鈎弋夫<lb/>
　人常所唱者詞曰戴蟬児分明傳與君王語建章殿裏<lb/>
未得歸朱箔金缸雙鳯舞名阿蘇児者曰我憶得阿嬌<lb/>
深宫唱曰昔請馬相如為作長門賦徒使費千金君王<lb/>
　終不顧歸舜歸舟舟人云相失已二日矣<lb/>
<pb n="KR4i0012_SBCK_047-4a"/>
寳應中有元無有春末獨行廣陵郊野夜入路傍村舎宿<lb/>
　北軒下忽聞西廊有人行聲見四人出衣冠各異相與<lb/>
　吟詠一衣冠長人曰齊紈魯縞如霜雪寥亮高聲為子<lb/>
發一黒衣短陋者曰家貧良㑹清夜時熒煌燈燭我能<lb/>
持一故敝黄衣者曰清冷之泉俟朝汲長綆相牽長出<lb/>
　入一黒衣冠身亦短陋者曰㸑薪煑水常煎熬充他<lb/>
　口腹我為勞遲明方散起而視之乃有一杵燭䑓水桶<lb/>
　破鐺而已<hi>幽恠録</hi>
彭州天台禪院前致仕焦將軍彦賔所創也天台僧行燈<lb/>
掌之刺史安思謙男守範與賔客逰聮句以紀其來守<lb/>
　範出首句曰偶到天台院因逢物外僧定武軍推官楊<lb/>
<pb n="KR4i0012_SBCK_047-4b"/>
　鼎夫繼曰忘機同一祖出語離三乗前懷逺軍周述曰<lb/>
　古德玄意逺外牕虚景澄前眉州判官李仁肇音聮曰<lb/>
　片時松影下聮續百千燈遂請閑僧教大師義西八分<lb/>
　書扵牌翌日有貧子乞食扵院見而高聲讀之曰人道<lb/>
　有初無尾此則有尾無初後五年首頷俱碎不如尾句<lb/>
　者乎院僧驅逐貧子曵杖四顧曰此後生不逺千里即<lb/>
　欲到來人以為狂言果五年誅思謙守範伏法鼎大暴<lb/>
　亡此則首頷俱碎之義也行燈歸寂寺僧蜀王盡遣出<lb/>
　之後主持院僧適自興元歸則是不逺千里之義也貧<lb/>
　子之說一無謬焉楊鼎城郭都人嘗逰青城山過皂江<lb/>
　溺而又出登㟁遽有老人以杖接引且笑曰元是塩裏<lb/>
<pb n="KR4i0012_SBCK_047-5a"/>
　人本非水中物旋失老人所在因作詩以紀之曰青城<lb/>
　山峭江水寒欲渡當時值急湍棹急狂風趍逺㟁舟逢<lb/>
恠石碎前灣手攀弱杖倉皇處命在洪濤頃刻間今日<lb/>
　深恩無以報令人羞說雀㗸環至成都與知巳言竟莫<lb/>
究塩裏人之義後為居安思謙幕判成都■塩院感疾<lb/>
暴亡以塩褁其屍歸于蜀<hi>野人閒話</hi>
海南城東有两井相去咫尺而異味號雙井井源出山源<lb/>
　山石罅中東坡酌水異之曰吾尋白龍不見今家此水<lb/>
　乎同㳺怪問其故曰白龍當為東坡出俄見其脊尾如<lb/>
爛銀蛇伏忽水渾有氣浮水面舉首如桃玉筯乃泳而<lb/>
去余定两井太守張子■為造庵井上號思逺亭號泂<lb/>
<pb n="KR4i0012_SBCK_047-5b"/>
　酌崖有恠樹樹枝腋有詩曰岩泉未入井蒙然冐沙石<lb/>
泉漱洄爲靨石老生罅隙異㢤寸波中露此横海脊先<lb/>
　生酌泉笑泉香龍神蟄舉首玉筯揷忽去銀釘擲大身<lb/>
　何時見夭矯翔霹靂誰言鵬背大更覺宇宙窄字畫<lb/>
　如顔書無名衘日月此詩氣格似東坡而言泉漱石老<lb/>
　似非東坡又語散緩疑學而爲之也龍爲蛇形小如<lb/>
　玉筯<hi>同上</hi>
　　　鬼神門<lb/>
大暦十三年李道昌爲姑蘇太守忽一日城南虎丘山有<lb/>
鬼題二詩扵石壁上其一云青松多悲風蕭蕭聲且<lb/>
哀南山接幽壠幽壠空崔嵬白日徒昭昭不照長夜䑓<lb/>
<pb n="KR4i0012_SBCK_047-6a"/>
　雖知生者樂魂魄安能廻况復人所親慟哭心膽摧慟<lb/>
哭復何言哀㢤復哀㢤其二云神仙不可學中化空㳺<lb/>
魂白日非我朝青松為我門雖復隔幽隴猶知念子孫<lb/>
何以遣悲怨萬物歸其根寄語世上人莫厭臨芳尊莊<lb/>
生問枯骨生樂徒虚言道昌録奏准勑致祭祭畢其詩<lb/>
乃㓕後數日又隱出詩一首曰幽冥雖異路平昔忝攻<lb/>
文欲知高卧處山北両孤墳尋于山後得両墳極高廣<lb/>
　至今存焉<hi>唐宋遺史</hi>
許周士泊舟淮隂醉題淮隂廟曰脫身仗劍歸眀主授鉞<lb/>
登壇是得人千騎争馳擒虎口萬囊不㫁堰龍津㧞旗<lb/>
破趙如摧朽一皷搶齊速若神功業盖時雖不賞威名<lb/>
<pb n="KR4i0012_SBCK_047-6b"/>
　震主即危身時來且佩三齊印勢去翻輸一婦人得意<lb/>
　不思防後患窮居何用結邊臣名留青史成何事血汚<lb/>
　西鍾㡬掬塵遂使後來征戰者却愁他日似將軍還舟<lb/>
　方寐夣介士擁見周士曰足下詩固好然未合扵理也<lb/>
　信去楚歸漢起自行伍高祖結壇授鉞雖立功名一旦<lb/>
　自藴忿躁之氣外結邊臣内謀大叛死為萬世醜吾今<lb/>
　血食扵此亦出望外而子之詩重吾過焉懦無所守將<lb/>
　安用也<hi>摭遺</hi>
賈魏公尹京日忽有人來展刺謁曰前江南國主李煜相<lb/>
　見則一清瘦道士爾公曰太師巳物故何得及此曰某<lb/>
　㓜探釋氏未逹誤有所見今為師子國王偶思鍾山而<lb/>
<pb n="KR4i0012_SBCK_047-7a"/>
　來懷中取一詩授公曰異國非所志煩勞殊清閑驚濤<lb/>
　千萬里無乃見鍾山公讀之隨身灰㓕<lb/>
張孝和關中人淳化壬辰年㳺淮南在夀春與張李二生<lb/>
𬒳酒及淮漘入就龍女祠取桐葉寫詩两句云我是夣<lb/>
中傳彩筆欲書花葉寄朝雲投扵帳中而去一旦獨至<lb/>
　其祠忽簾中有婦人邀而置酒贈孝和詩一絶曰落㠶<lb/>
且泊小沙灘霜月無波淮上寒若向江湖得消息爲傳<lb/>
風水到長安孝和告去行數十歩忽小女奴呌曰娘子<lb/>
令還桐葉勿復置念孝和得之回顧惟古祠敗舎而已<lb/>
李珦字温叔都官外郎之㓜女也八歲能詩嘗作榴花一<lb/>
　絶云烈火真紅輕皺面晨霞碎剪貼枝條金刀刺出猩<lb/>
<pb n="KR4i0012_SBCK_047-7b"/>
　猩血濺落芳叢乆不銷後適江夏人王常同泛舟射利<lb/>
　江湖間婁徹為江州清風亭記常萬歎美珦曰未之盡<lb/>
　也何不云好山渌水萬里有盡處清風眀月千古無老<lb/>
　時一日舉其文扵徹徹卒用其言為破題不乆常死而<lb/>
　珦溺舟扵三山磯下後三日屍忽出扵水中士人異之<lb/>
　為立廟熈寜間都人張芝過廟作三絶焚扵廟中一云<lb/>
　風軟潮生江水平遥峰隱隱浸寒青自從香骨沉波底<lb/>
　獨我為詩吊尔靈二云軋軋櫓聲離逺浦蕭蕭㠶影落<lb/>
　寒濤殷勤滴酒陳佳果將此深心慰寂寥三云江雨初<lb/>
　晴逺岸低心因啼鳥陡思歸爾如㑹我題詩意魂夣相<lb/>
　求一處飛旣夜一青衣召云娘子奉俟乆矣芝曰娘子<lb/>
<pb n="KR4i0012_SBCK_047-8a"/>
　為誰青衣曰早來獻詩與誰耶芝乃悟見一婦人謂芝<lb/>
　曰早來佳章欲托以夣寐是或不真不能盡所懷故求<lb/>
　面見妾溺此時水官令賦詩及校九江㑹源録一夕而<lb/>
　畢水官大恱令江神出其屍顯其靈今有祠在此血食<lb/>
　扵人謝子之詩意所不敢當荅以詩曰梅天半霽江水<lb/>
　漲水揺花影紅蕩漾東風抛雨過江西截江一瞬生銀<lb/>
　浪閴然不見鷗鷺飛漁唱四沉烟瞑蕩忽然晴霽碧虚<lb/>
　闊水色天光月下上柳風和軟浪無聲客櫓嘔軋中<lb/>
　流鳴两㟁沙頭拾翠女嬉笑携手相將行秋入空江潦<lb/>
　水静澄江一碧如寒鏡逺㠶㓕沒入雲中菱唱㣲茫晩<lb/>
　風瞑西風脫木露三山隱隱樵歸亂石間霜猿哀落岩<lb/>
<pb n="KR4i0012_SBCK_047-8b"/>
前月杜宇枝間更啼血蓬囱風緊客衣單中夜危腸㡬<lb/>
　欲絶我本名家閨中女聘得良人共途路相將雲水二<lb/>
　十年所得歡心亦無數豈其天禍及一身夫死身沉大<lb/>
　江去猛風吹雲無定踪盡日隂愁難得雨秋髙水冷白<lb/>
　骨寒孤児稚女歸何處因公遺我白玉篇慰此窮泉生<lb/>
　和煦明朝仙舸宿何州回首寒江烟雨暮芝見詩嘆賞<lb/>
　乆之又出白金二百星贈芝曰煩礲一石載妾前事亦<lb/>
　有奉報如何芝受其金送芝出幄則已五皷矣芝後因<lb/>
　循不能為立石舟再過三山下㡬至傾覆是夜又夣其<lb/>
　女深詬責之負其事<hi>翰府名談</hi>
李群玉校書過二妃廟題詩曰小孤洲北浦雲邊二女明<lb/>
<pb n="KR4i0012_SBCK_047-9a"/>
　粧共儼然野廟向江春寂寂古碑無字草芊芊東風近<lb/>
　墓吹芳芷落日深山哭杜鵑猶似含嚬望廵狩九嶷如<lb/>
　黛隔湘川題黄陵廟詩曰黄陵廟前芳艸春黄陵女児<lb/>
　茜裙新輕舟小檝唱歌去水逺山長愁殺人又曰黄陵<lb/>
　廟前春已空子䂓啼血滴春風不知精爽落何䖏疑是<lb/>
　行雲秋色中群玉自以第三篇春空便到秋色踟蹰欲<lb/>
　改二女俄出焉群玉悉其所陳而題於後渉重湖至潯<lb/>
　陽太守叚成式索為詩酒侣具述其事後二年而群玉<lb/>
　逝故哭李詩曰酒裏詩中三十年縱横唐突世喧喧明<lb/>
　時不作禰衡死傲盡公卿歸九泉又曰曾說黄陵事今<lb/>
　為白日催老無男女累誰哭向泉䑓<lb/>
<pb n="KR4i0012_SBCK_047-9b"/>
䖍州布衣頼仙芝言連州有黄損僕射五代時人僕射盖<lb/>
　仕南漢也未老退歸一日忽遁去莫知所在子孫畫像<lb/>
　事之凢三十三年乃歸坐阼階上呼家人其子不在孫<lb/>
　出見之索筆書壁上云一别人間歲月多歸來人事已<lb/>
　銷磨惟有門前鑑池水春風不改舊時波投筆而去不<lb/>
　可留子歸問其狀貌云甚似影堂中人也連州相傳如<lb/>
　此其後頗有禄仕者<lb/>
艾子病熱稍昏夣中神㳺隂府見閻王升殿治事有數鬼<lb/>
招一人至一吏前白曰此人在世惟務持人隂事思扵<lb/>
財物雖無過者必巧造端以誘䧟之然後<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>抉准法合<lb/>
以五百億萬斤柴扵鑊湯中煑之王曰可令赴獄有一<lb/>
<pb n="KR4i0012_SBCK_047-10a"/>
　牛頭捽執之而去其人私謂牛頭曰君何人曰吾鑊湯<lb/>
　獄主獄之事皆吾主之其人又曰旣爲獄王固首主也<lb/>
　而豹皮襖若是弊鬼曰冥中無此皮若陽人焚化方得<lb/>
　吾名不顯扵人間故無焚貺者其人又曰某之外氏獵<lb/>
　徒也家常有此皮若蒙主見憫少减柴數得還即焚化<lb/>
　十皮為獄王作裩其鬼喜曰爲女去億萬二字以敗其<lb/>
　徒則汝得速還兼免沸煑之苦二三人扵是又入鑊煑<lb/>
　之其牛頭者時來相問小鬼見如此必欲庇之亦不敢<lb/>
　令火熾遂報柴足旣出鑊束帶將行牛頭曰忽忘皮也<lb/>
　其人乃明顧曰有詩一首奉贈云牛頭獄主要知聞權<lb/>
　在閻王不在君减刻官柴尤自可更求枉法豹皮裩牛<lb/>
<pb n="KR4i0012_SBCK_047-10b"/>
　頭大怒义入鑊湯益薪煑之艾子旣寤語扵徒曰須信<lb/>
　口是禍之門<hi>並百斛明珠</hi>
周祖起扵鄴范魯公遁迹民間執𥿄扇偶題云大熱去酷<lb/>
吏清風來故人坐茶肆中忽一形貌怪陋者前揖之曰<lb/>
相公相公勿慮勿慮律其扇曰輕重無准吏得舞文何止<lb/>
大熱耶公當深究獄弊持扇急去後一日扵祅廟後門<lb/>
鬼手中持其扇乃茶肆中見者未㡬周祖果得公扵民<lb/>
間遂大用憶陋鬼之言首議刑典䟽曰先王所恤莫重<lb/>
扵刑今䌓苛失中輕重無准民罹横刑吏得舞法周祖<lb/>
從其言命公與知雜張湜等刋定五年書成目曰刑統<lb/>
<hi>玉壺清話</hi>詩話總龜四十七<lb/>
<pb n="KR4i0012_SBCK_047-1a"/>
百家詩話緫龜後集卷之四十七<lb/>
　䴡人門<lb/>
銅雀伎古人賦詠多矣鄭惜云舞餘依帳泣歌罷向陵㸔<lb/>
　張正見云雲慘當歌曰松吟欲舞風賈至云靈几臨朝<lb/>
奠空牀卷夜衣王勃云妾本深宫妓曽城閉九重君王<lb/>
歡愛盡歌舞爲誰容沈佺期云昔年分食鼎今日望陵䑓<lb/>
　一旦雄圗盡千秋遺令開皆佳句也羅隱云強歌強舞<lb/>
竟難勝花落花開淚滿繒秪合當年伴君死免教憔悴<lb/>
望西陵似比諸人差有意也魏武隂賊險狠盗有神器<lb/>
實竊英雄之名而臨死之日乃遺令諸子不忘於葬骨<lb/>
之地又使伎人㸔銅雀䑓上以歌舞其魂亦可謂愚矣<lb/>
<pb n="KR4i0012_SBCK_047-1b"/>
東坡云操以病亡子孫滿前而咿嚶涕泣留連妾媍分<lb/>
香賣履區處衣物平生姦偽死見真性真名言㢤<hi>葛常之</hi>
人君不能制𣣔於媍人以至溺惑廢政未有不亂亡者桀<lb/>
奔南巢<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>階妺喜魯威亾國惑始齊姜妲巳褒娰以至<lb/>
楊妃張孔之徒皆是也呉於西施王之耽惑不减於諸<lb/>
　后一夕越兵至而王不知也鄭毅夫詩云十重越甲夜<lb/>
城圍燕罷君王醉不知若論破呉功苐一黄金只合鑄西<lb/>
　施謂非西施則呉不亡呉不亡則安得以黄金而鑄之<lb/>
容㢤東坡范蠡詩云誰將暗矢射呉児長笑申公爲夏姬<lb/>
却遣姑蘇有麋鹿更令夫子得西施言楚申公欲弱楚而<lb/>
強呉者以夏姬之故曾不如范蠡滅吴覇越而坐得西<lb/>
<pb n="KR4i0012_SBCK_047-2a"/>
　施也<hi>同上</hi>
韓康公上元召從官数人出家妓侍飲其專寵者曰魯生<lb/>
　偶中蜂螫少頃持扇就東坡乞詩詩中有魚吹細浪歌<lb/>
　摇日舞罷花枝蜂入懐之句上句記姓下句記事<hi>侯鯖録</hi>
東坡嘗飲一豪士家岀侍姫十餘人皆有姿伎其間有一<lb/>
　善舞者名媚児容質頗䴡而軀幹甚偉豪士特所寵愛<lb/>
　命乞詩扵公公戯爲四句云舞䄂𥚹<graphic n="KR1862" url="https://raw.githubusercontent.com/kanripo/KR-Gaiji/master/images/KR1862.png" mimeType="image/png"/>影揺千尺龍蛇<lb/>
　動歌喉宛轉聲撼半天風雨寒妓頳然不悦而去<hi>迍齋閑覧</hi>
王晋卿都尉既䘮蜀囯貶均州姫侍尽逐有一號者號囀<lb/>
春鶯色藝两絶平居属念不知流落何許後二年内徙<lb/>
汝隂道過許昌市傍小楼聞泣声甚悲晋卿異之問乃<lb/>
<pb n="KR4i0012_SBCK_047-2b"/>
囀春鶯也恨不可復得因賦一聮佳人已属沙吒利義<lb/>
　士今無古押衙晋卿每話此事客有足成章者晋卿覧<lb/>
　之尤愴然其詞曰幾年流落向天洭萬里㱕耒两鬂葉<lb/>
翠䄂香殘空浥泪青楼雲渺定誰家佳人已属沙吒利<lb/>
義士今無古押衙囬首音塵两沉絶春鶯休囀沁園花<lb/>
<hi>西清詩話</hi>
蔡持正謫新州侍兒名琵琶嘗飬一鸚鵡持正毎呼琵琶<lb/>
即和一響板鸚鵡傳言呼之琵琶卒後悮觸響猶傳言<lb/>
呼之持正感傷成疾不起嘗為詩云鸚鵡言猶在琵琶<lb/>
事已非傷心瘴江水同渡不同㱕苕溪漁隱曰持正守<lb/>
安州夏日登車蓋作十絶句為吴処厚箋注得罪謫新<lb/>
<pb n="KR4i0012_SBCK_047-3a"/>
　州其間一絶云𥿄屏石桃竹方牀手倦抛書午夣長睡<lb/>
　起莞然成獨笑数聲漁笛在滄浪殊有閑適自在之意<lb/>
<hi>侯鯖錄</hi>
囬紋两讀必徧獨此五詩不然其一曰紅窓小泣低聲怨<lb/>
　永日春寒斗帳空中酒落花飛絮乱曉鶯啼破梦匆匆<lb/>
　其二曰同誰更倚窓綉落日紅扉小院深東復西流分<lb/>
　水嶺恨兼愁續断弦琹其三曰寒信凬飄霜葉黄冷灯<lb/>
殘月照空牀看君寄憶囬紋錦字字萦愁冩断腸其四<lb/>
　曰前堂畫燭殘凝泪半夜清香舊染衾烟鎻竹枝寒宿<lb/>
　鳥水沉天色霽横叅其五曰娥翠歛時聞燕語泪珠弹<lb/>
　処見鴻㱕多情妾似凬花乱薄倖郎如露草希<hi>漫叟詩話</hi>
<pb n="KR4i0012_SBCK_047-3b"/>
曽子宣夫人魏氏作虞美人草行云鴻門玉斗紛如雪十<lb/>
萬<graphic n="KR1113" url="https://raw.githubusercontent.com/kanripo/KR-Gaiji/master/images/KR1113.png" mimeType="image/png"/>兵夜流血咸陽宫殿三月紅覇業已随烟烬㓕刚<lb/>
強必死仁義王隂陵失路非天亡英雄本學萬人敵何<lb/>
　用屑屑悲紅粧三軍散尽旌旗倒玉帳佳人坐中老香<lb/>
　魂夜逐劒光飛青血化爲原上草芳心寂寞寄寒枝舊<lb/>
　曲聞耒似歛眉哀怨徘徊愁不語恰如愁听楚歌時滔<lb/>
　滔逝水流今古漢楚㒷亡两丘土當年遺事乆成空慷<lb/>
　慨墫前爲舞誰苕溪漁隱曰此詩乃許彦囯表民作表<lb/>
　民合肥人余昔随侍先君守合肥嘗借得渠家集集中<lb/>
　有此詩又合肥老儒郭全羙乃表民席下舊諸生云親<lb/>
　見渠作此詩今曽端伯編選亦列此詩扵表民詩中遂<lb/>
<pb n="KR4i0012_SBCK_047-4a"/>
　與余所見所聞合覧者可以無疑亦知冷齋之妄也<lb/>
<hi>冷齋夜語</hi>
費氏蜀之青城人以才色入蜀宫後主嬖之號花蕊夫人<lb/>
　效王建作宫詞百首囯亡入備後宫<lb/>
　太祖聞之召使陳詩誦其囯亡詩云君王城上竪<graphic n="KR1113" url="https://raw.githubusercontent.com/kanripo/KR-Gaiji/master/images/KR1113.png" mimeType="image/png"/>旗<lb/>
　妾在深宫那得知十四萬人齊觧甲寕無一个是男児<lb/>
　祖恱蓋蜀兵十四萬而王師纔数萬爾<hi>後山詩話</hi>
㒒七歲時見眉州老尼姓宋忘其名年九十餘自言嘗随<lb/>
　其師入蜀主孟昶宫中一日大熱蜀主與花蕊夫人夜<lb/>
　起避暑摩訶池上作一詞宋具能記之今四十年耒巳<lb/>
　死矣人無知此詞者独記其首两句云氷肌玉骨自清<lb/>
<pb n="KR4i0012_SBCK_047-4b"/>
　凉無汗暇日㝷味豈洞仙歌令乎乃為足之云苕溪漁<lb/>
隱曰漫叟詩話所載本事曲云錢唐一老尼能誦後主<lb/>
詩首章两句與東坡洞仙歌序全然不同當以序為正<lb/>
也<hi>東坡洞仙歌序</hi>
楊元素作本事曲記洞仙歌氷肌玉骨自清凉無汗水殿<lb/>
　凨耒暗香滿繍簾開一點明月窺人人未寢欹枕釵横<lb/>
鬂乱起耒携素手庭户無聲時見踈星渡河漢試問夜<lb/>
　如何夜巳三更金波淡玉縄低轉細屈指西凬幾時耒<lb/>
　又不道流年暗中偷換錢唐有一老尼能誦後主詩首<lb/>
　章两句後人為足其意以填此詞余嘗見一士人誦全<lb/>
　篇云氷肌玉骨清無汗水殿凨来暗香暖簾開明獨窺<lb/>
<pb n="KR4i0012_SBCK_047-5a"/>
　人欹枕釵横雲雲乱起耒瓊户時見踈星渡河漢屈指<lb/>
　西凬幾時耒只恐流年暗中換<hi>漫叟詩話</hi>
太和𥘉有為御史分務洛京者有妓善歌時太尉李逢吉<lb/>
　留守求一見既不敢辭盛粧以徃李命與衆姫相見李<lb/>
　姫四十餘<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>皆出其下既入不復出頃之李亦辞以遂<lb/>
　疾罷坐信宿耗絶但怨歎不能巳已為詩两篇投献明<lb/>
　日李但含笑曰大好詩遂絶詩曰三山不見海沉沉豈<lb/>
　有仙踪尚可㝷青鳥去時雲路断姮娥㱕去月宫深紗<lb/>
　窓暗想春相憶書幌誰令夜獨吟料得此時天上月只<lb/>
應偏照两人心一篇亡苕溪漁隱曰余觀刘賓客外集<lb/>
有憶妓四首内有一首即前詩也其餘三首亦是前詩<lb/>
<pb n="KR4i0012_SBCK_047-5b"/>
　之意也古今詩話中旣不云御史姓名則此詩豈非夣<lb/>
　得為之假手乎古今詩話<lb/>
何彼穠矣之詩羙王姫而作也周姫姓故皇女皆称姫如<lb/>
　陳嬀楚芈齊姜之類是也後世凢婦人皆称姫誤矣南<lb/>
　朝人士皆謂姫人如䔥綸見姫人詩所謂狂夫不妬妾<lb/>
　随意還家刘孝綽詠姫人未出詩所謂帷開見釵影簾<lb/>
　動聞釧声梁王僧孺為姫人怨詩所謂還君与妾扇㱕<lb/>
妾與君裘江捴為姫人怨服藥詩所謂妾家邯郸好輕<lb/>
薄持忿仙童一丸藥是也<hi>丹揚集</hi>
後山詩話退之詩云長安衆冨児盤饌羅羶葷不能文字<lb/>
飲惟觧醉紅裙而老有二妓號絳桃栁枝故文昌張藉<lb/>
<pb n="KR4i0012_SBCK_047-6a"/>
　云為出二侍女合弹琵琶筝也又為李于志叙當世名<lb/>
貴服金石藥𣣔生而死者数軰著之石藏之地下豈為<lb/>
　一世戒邪而竟以藥死故白樂天云退之服硫黃一病<lb/>
竟不痊也<lb/>
唐語林退之二侍妾一曰綘桃二曰栁枝皆能歌舞𥘉使<lb/>
　王庭湊至壽陽驛絶句云凬光𣣔動别長安春半邊城<lb/>
特地寒不見園桃并巷栁馬頭惟有月團圓蓋寄意二<lb/>
姝逮㱕栁枝踰垣遁去家人追獲故鎮州𥘉㱕詩云别<lb/>
耒楊桞汀頭樹擺乱春凬只𣣔飛惟有小園桃李在留<lb/>
花不發待郎㱕自是專寵綘桃矣<hi>䂬溪</hi>
百家詩話捴龜後集卷之四十七<hi>終</hi>
<pb n="KR4i0012_SBCK_047-6b"/>
</p>
<p>
</p>
  </div>
</body>
</text>
</TEI>
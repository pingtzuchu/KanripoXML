<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0012_SBCK_008-1a"/>
增修詩話總龜卷第八<lb/>
　　　評論門<hi>四</hi>
韋蘇州云誰知風雨夜復此對床眠最爲世所稱重而白<lb/>
　樂天招張司業云能來同宿否聴此對床眠意亦相類<lb/>
　然不爲人知老杜云眼前無俗物多病也身輕而樂天<lb/>
　有眼前無俗物身外即僧居之句世亦獨稱老杜<hi>直方詩話</hi>
梁簡文云早知半路應相失不若從來本獨飛李義山云<lb/>
　無事交渠更相失不及從來莫作雙而近時樂府亦云<lb/>
　早知今日長相憶不及從來莫作雙此最爲詩之大患<lb/>
樂天云哺歠眠糟瓮流涎見麯車杜甫有路逢麯車口流<lb/>
　涎而張文潜有寄予詩云須看逺山相對蹙莫欺病齒<lb/>
<pb n="KR4i0012_SBCK_008-1b"/>
　惱衰翁自註云黄九謝人遺梅子詩有逺山對蹙之句<lb/>
　乃知詩人取當時作者之語便以爲故事此無他以其<lb/>
　人重也<lb/>
舒王詩云投老歸來供奉班塵埃無復見鍾山何須更待<lb/>
黄粱熟始信人間是夣間又云黄粱欲熟日流連謾道<lb/>
春歸莫悵然蝴蝶豈能知夣事<graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>
                    <graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>先墮晚花前又<lb/>
　云客舎黄粱今始熟鳥殘紅柿昔分甘盖三用黄粱而<lb/>
　意義皆妙<lb/>
老杜對雪詩云有待至昏鴉乃引何遜城隂度塹黒昏鴉<lb/>
　接翅歸之句余疑昏鴉亦常語何必引遜句後作絶句<lb/>
　却云釣艇収緍盡昏鴉接翅歸<lb/>
<pb n="KR4i0012_SBCK_008-2a"/>
秦少㳺始作蔡州教授意謂朝夕便當入舘歩青雲之上<lb/>
　故作東風解凍詩云更無舟楫碍從此百川通已而乆<lb/>
　不召用作送張和叔云大梁豪英海故人滿青雲爲謝<lb/>
　黄叔度鬢毛今白紛謂山谷也說者以爲意氣之盛衰<lb/>
　一何容易<lb/>
舒王送呉仲庻待制守潭云自古楚有材<graphic n="KR1641" url="https://raw.githubusercontent.com/kanripo/KR-Gaiji/master/images/KR1641.png" mimeType="image/png"/>醁多羙酒不<lb/>
　知樽前客更待賈生否賈誼初爲河南呉公召置門下<lb/>
　而謪死長沙其用事之精余以爲可詩法<lb/>
余最愛蘇黄門送文潞公云遍閱後生真有道欲談前事<lb/>
　恐無人盖潞公官爵年徳難爲形容非此两句不能優<lb/>
　㳺而自見<lb/>
<pb n="KR4i0012_SBCK_008-2b"/>
張文潜病中作七言詩蘇黄門和之云長空鴈過疑來荅<lb/>
　虚幌螢飛坐恐燒秦覯云文潜讀至此不樂余曰何也<lb/>
覯云虚幌坐燒近於死病人所諱<lb/>
歐陽文忠最愛林和靖云踈影横斜水清淺暗香浮動月<lb/>
黄昏山谷以爲不若雪後園林纔半樹水邊籬落忽横<lb/>
枝余以爲其所愛者便是優劣耶此句扵前所稱真可<lb/>
䖏伯仲耳而和靖又有詩云池水倒窺踈影動屋簷斜<lb/>
　入一枝低<lb/>
歐陽文忠送張至秘校歸莊詩云鳥聲梅店雨柳色野橋<lb/>
春此茅店月板橋霜之意老杜云天闕象緯逼雲卧衣<lb/>
裳冷舒王云當作天閱謂其可對雲卧也<lb/>
<pb n="KR4i0012_SBCK_008-3a"/>
古今人作昭君詞多矣余獨愛樂天一絶云漢使却回傳<lb/>
　寄語黄金何日贖蛾眉君王若問妾顔色莫道不如宫<lb/>
　裏時其意優㳺而不迫切樂天賦此時年甚少<lb/>
李秉彛字徳叟寄詩一卷與李希聲云此余近所作希聲<lb/>
　讀至朋也老無能淡如雲水僧爲之撫掌盖洪龜父名<lb/>
　朋善作詩德叟欲資其名失於點勘故耳<lb/>
老杜云何時一尊酒重與細論文而孟浩然亦有何時一<lb/>
　尊酒重與李膺傾之句<lb/>
唐張子容作巫山詩云巫嶺岧嶤天際重佳期夙昔願相<lb/>
　從朝雲暮雨連天暗神女知來第幾峰近時晏叔原作<lb/>
　樂府云慿君問取歸雲信今在巫山第㡬峰最爲人所<lb/>
<pb n="KR4i0012_SBCK_008-3b"/>
　稱恐出扵子容<lb/>
李賀高軒過中有筆𥙷造化天無功之句余每撃節此詩<lb/>
　人之所以多窮也老杜云文章憎命逹恐亦出此<lb/>
陳無巳云石池隨䖏數逰魚余以爲不若李希聲云緑净<lb/>
　隨時看上魚<lb/>
邵尭夫詠牡丹云施朱施粉色俱好傾國傾城艶不同可<lb/>
　謂言工殊無高致<lb/>
張崏字子望作洛陽觀花云平生自是愛花人到處㝷芳<lb/>
　不遇真秪道人間無正色今朝初見洛陽春盖托意邵<lb/>
　堯夫尭夫和云造化從來不負人萬般紅紫見功真滿<lb/>
　城車馬空撩亂未必逢春盡得春豈非欲使之有所行<lb/>
<pb n="KR4i0012_SBCK_008-4a"/>
　耳<lb/>
邵尭夫集平生所作爲十卷號曰撃壌冨丞相作詩題其<lb/>
　後云黎民於變似尭時便字尭夫徳可知更覧新詩名<lb/>
　撃壌先生全道略無遺爲偉人所重如此<lb/>
郭功父少時喜誦文忠公詩一日過聖俞聖俞曰近得永<lb/>
　叔書云作廬山高詩送劉同年効杜牧晚晴賦自以為<lb/>
　得意恨未見此詩功父誦之聖俞撃節歎賞曰使吾更<lb/>
　學作詩三十年不能道其中一句功父再誦不覺心醉<lb/>
　遂置酒又再誦數行凡誦十數遍不交一言而罷明日<lb/>
　聖俞贈功父詩曰一誦廬山髙萬景不可藏設如古畫<lb/>
　師極意未能忘或云不及忘<lb/>
<pb n="KR4i0012_SBCK_008-4b"/>
癸未正月三日徐師川胡少汲謝夷季林子仁潘邠老呉<lb/>
　君𥙿饒次守楊信祖呉迪吉見過㑹飲於賦歸堂亦可<lb/>
爲一時之盛潘一作詩歴數其人云胡子雲中白鶴林<lb/>
生初發芙蓉呉十九成雅奏饒三百錬竒鋒南州復見<lb/>
　髙士東山行起謝公信祖真成徳祖立之無愧行中呉<lb/>
生可共南郡老夫寜附石崇閒雅巳傾重客說談仍得<lb/>
　王戎冠盖城南高㑹山隂未掃餘風客散日衘西壁主<lb/>
　人不道尊空徐師川軰皆言此詩殊不工又六字無人<lb/>
曾如此作想爲五言亦可遂去一字句皆可讀至老夫<lb/>
　附石崇坐客無不大笑<lb/>
劉咸臨醉中嘗作詩話數十篇旣醒書四句於後曰坐井<lb/>
<pb n="KR4i0012_SBCK_008-5a"/>
　而觀天遂亦作天論客問天方圓低頭慙客問盖悔其<lb/>
　率爾也<lb/>
參寥云舊有一詩寄少㳺少游和云樓閣過朝雨參差動<lb/>
　霽光衣冠分禁路雲氣繞宫墻亂絮迷春闊嫣花困日<lb/>
　長平康何處是十里帶垂楊孫莘老讀此詩至末句這<lb/>
　小子又賤相發也少㳺後編淮海集遂改云經旬率酒<lb/>
　伴猶未厭長楊<lb/>
宗室士<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>字明發喜作詩與畫嘗爲高軒過圖張嘉甫題<lb/>
　云顧長康善畫而不能詩杜子羙善作詩而不能畫從<lb/>
　容二子之間者王右丞也若明發盖右丞之季孟云晁<lb/>
　無咎亦題云嘉甫謂顧長康善畫而不能詩杜子羙能<lb/>
<pb n="KR4i0012_SBCK_008-5b"/>
　詩而不能畫明發兼此二勝可在摩詰季孟間余以畫<lb/>
　及詩信嘉甫之知言晁以道見之謂余能畫而不能詩<lb/>
　乃可以爲病豈有能詩而必又能畫耶夏雲多竒峰乃<lb/>
長康句謂不能詩可乎嘉甫旣易於立論而無咎又便<lb/>
　抑之大抵皆讀書少之過<lb/>
洪龜父有詩云胡生畫山水烟雨山更好鴻鴈書逺汀馬<lb/>
牛風雨草潘邠老愛其第二句余愛其第三句山谷愛<lb/>
其第四句徐師川愛其第三第四句逺汀後又改爲逺<lb/>
　空余云向上一句莫是公未有所得否何衆人之皆不<lb/>
　好也龜父大笑<lb/>
劉壯輿云歐陽公自謂吾畏慕不可及者聖俞子羙及贈<lb/>
<pb n="KR4i0012_SBCK_008-6a"/>
　詩云文㑹忝予盟詩壇推子將又曰維持於文章㤗山<lb/>
　一浮塵旣曰郊死不為島聖俞發其藏又曰堪笑區區<lb/>
　郊與島螢飛露<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>凝秋草是其自謂不如者乃所以過<lb/>
　之也<lb/>
歐陽公云李白云落日欲沒峴山西倒着接䍦花下迷㐮<lb/>
　陽小児齊拍手大家争唱白銅鞮此常言也至於清風<lb/>
　明月不用一錢買玉山自倒非人推然後見太白之横<lb/>
　放所以警動千古者顧不在於此乎甫之於白得其一<lb/>
　節而精強過之余以爲以此警動之耳<lb/>
田承君云歐陽公晚年最喜陳知默詩至云修方且欲學<lb/>
　之陳詩不多見承君但見其两聮云平地風烟橫白鳥<lb/>
<pb n="KR4i0012_SBCK_008-6b"/>
　半山雲木卷蒼藤雲埋山麓藏秋雨葉脫林梢帶晚風<lb/>
張文潜作虎圖詩云煩君衛吾寝振此蓬蓽陋坐令盗肉<lb/>
　䑕不敢窺白晝潘邠老云却是猫児詩<lb/>
文潜作輸麥行有云埸頭雨乾埸他白老稚相呼打新麥<lb/>
　半歸倉廩半輸王免教縣吏相煎逼輸王乃老農語若<lb/>
　時享歲貢納王勤王之類其語古矣<lb/>
秦少㳺晚出左掖門有詩云金雀觚稜轉夕暉飄飄宫葉<lb/>
　墮秋衣出門塵漲如黄霧始覺身從天上歸識者以爲<lb/>
　少㳺作一黄本校勘而衒耀如此必不逺到<lb/>
洪駒父見陳無巳小放歌行云不惜捲簾通一顧怕君着<lb/>
　眼未分明此爲竒語盖通字未嘗有人道余曰子豈不<lb/>
<pb n="KR4i0012_SBCK_008-7a"/>
　記老杜云簾户每冝通乳燕耶<lb/>
舒王有云却憶金明池上路紅裙争看緑衣郎歐公謂舒<lb/>
　王曰謹愿者亦復爲之耶<lb/>
趙徳有詩云冥冥小雨不成泥參寥言冥冥之雨却是作<lb/>
　泥者不若霏霏也以道以爲然<lb/>
荆公嘗作一絶題張文昌詩後云蘇州司業詩名老樂府<lb/>
　皆言妙入神看似㝷常最竒崛成如容易却艱辛文昌<lb/>
　平生所得荆公两句言盡<lb/>
詩云壁門金闕倚天開五見宫花落石槐明日扁舟滄海<lb/>
　去却將雲氣望蓬萊此劉貢父詩也自舘中出知曹州<lb/>
　時作舊云雲表荆公改作雲氣又云五見宫花落石槐<lb/>
<pb n="KR4i0012_SBCK_008-7b"/>
　此作詩法也<lb/>
王中至召至舘中試罷作一絶題於壁云古木森森白玉<lb/>
堂長年來此試文章日斜奏賦長楊罷閑拂塵埃看畫<lb/>
墻舊云奏罷長楊賦亦荆公所改<lb/>
石守道作三豪詩謂曼卿豪於詩永叔豪於文杜默豪扵<lb/>
歌故詩云師雄二十二筆距猛如鷹玉川月蝕句意欲<lb/>
　相慿陵而歐公亦有詩云南山有鳴鳯其音和自清鳴<lb/>
　於有道國出則天下平杜默東土秀能吟鳯凰聲作詩<lb/>
幾百篇長歌仍短行杜默濮州人師雄其字謂豪扵歌<lb/>
者有送守道六子詩云聖人門前大䖝及推倒楊朱墨<lb/>
　翟扶起仲尼周公之句默詩謂之豪者豈在是耶余嘗<lb/>
<pb n="KR4i0012_SBCK_008-8a"/>
　得師雄全集觀之餘作皆不及此<lb/>
陳無已有寄眺以道詩云子較東方生自視何益損人言<lb/>
　不當價一錢萬金産其後無巳又賦高軒過云滕王蛺<lb/>
　蝶江都馬一𥿄千金不當價以道云陳三两度不當價<lb/>
司空表聖自論其詩以爲得味外味如緑樹連村暗黄花<lb/>
　入麥稀此句最善又云棋聲花院閉幡影石壇高吾嘗<lb/>
　獨逰五老峰白䳽觀松隂滿庭不見一人惟聞琴磬之<lb/>
　音然後知此句之工但恨其寒儉有僧態若子羙詩云<lb/>
　暗飛螢自照水宿鳥相呼四更山吐月殘夜水明樓則<lb/>
　才力冨徤過表聖逺甚<lb/>
柳儀曹詩<hi>憂中</hi>有樂樂中有憂妙絶古今然老杜云王侯與<lb/>
<pb n="KR4i0012_SBCK_008-8b"/>
　螻蟻同盡隨丘墟儀曹何憂之深也<lb/>
有人云陳無巳閉門十日雨即是退之長安閉門三日雪<lb/>
　余以爲作詩者容有意思相犯亦不必爲病但不可太<lb/>
　甚耳<hi>並同前</hi>
古有早行詩云主人燈下別羸馬月中行又王若云旅人<lb/>
　心自急公子夣犹迷惟江東逸人王舉衮詩曰高空有<lb/>
　月千門閉大道無人獨自行最爲絶唱<hi>青瑣集</hi>
范文正有採茶歌天下共傳蔡君謨謂希文公歌膾炙人<lb/>
　口有少未完盖公才氣豪傑失於少思希文曰何以言<lb/>
　之謨曰昔茶句云黄金碾畔緑塵飛碧玉甌中翠濤起<lb/>
　今茶之絶品其色貴白翠緑乃茶之下者耳希文曰君<lb/>
<pb n="KR4i0012_SBCK_008-9a"/>
善鍳茶者也此中吾語之病也公意如何君謨曰欲革<lb/>
　公詩二字非敢有加焉公曰革何字君謨曰翠綠二字<lb/>
　可云黄金碾畔玉塵飛碧玊甌中素濤起希文曰善又<lb/>
　見君謨之精茶希文之伏於義<lb/>
濮州杜默當年目之爲三豪謂黙豪於歌石守道赴詔作<lb/>
　太學直講默作大字歌送之今舉其豪句云仁義途中<lb/>
　馳騁詩書府裏從容頭角驚殺嘏蠏學海波中老龍爪<lb/>
　距逐出狐兎聖人門前大䖝推倒楊朱墨翟扶起仲尼<lb/>
　周公一條路出甕口幾程身在雲中水浸山影倒碧春<lb/>
着花梢半紅因此歌得在三豪之列又上永叔詩云一<lb/>
　片靈䑓掛明月萬丈詞熖飛長虹乞取一杓鳯池水活<lb/>
<pb n="KR4i0012_SBCK_008-9b"/>
　取乆旱泥蟠龍其豪例皆此類<hi>並同前</hi>
薛許州能以詩道爲巳任還劉徳仁卷有詩云百首如一<lb/>
　首卷𥘉如卷終譏劉不能變態陸希聲之比<hi>北夣瑣言</hi>
蜀沙門僧爾鳥慕李白歌鄙賈島蹇澁乃自諷其詞云<lb/>
　鯨目光燒半海紅鰲頭浪蹙掀天白而云我不能致思<lb/>
　扵藩蘺蹄涔之間人咸服之仍精於周易佛經為歌行<lb/>
　掩之賈島嘗爲僧洛陽令不許僧午後出寺賈有詩云<lb/>
　不如牛與羊猶得日暮歸詩思遲澁杼軸方得■如鳥<lb/>
　從井口出人自岳陽來乃經年方遂偶句<lb/>
開元中有儒士登鍾南山得句云野逈雲根闊山高樹影<lb/>
　長私心自負吟諷之際忽聞空中語云未若天河雖有<lb/>
<pb n="KR4i0012_SBCK_008-10a"/>
　浪月桂不聞香儒士不勝喜以爲已有歸誇於僧智潜<lb/>
掩鼻咲曰臭氣可掬何足多也儒士驚愕遽以實告自<lb/>
　此又號爲鑑文大師有浮漚篇行於世<hi>零陵総記</hi>
盧延遜詩淺近人多咲之惟呉融獨重其作盛稱於時且<lb/>
　云此公不㝷常後必垂名延遜詩至今傳之亦有絶好<lb/>
者宿東林云两三條霓欲為雨七八箇星猶在天旅舎<lb/>
　言懷云名𥿄毛生五門下家僮骨立六街中贈元上人<lb/>
　云髙僧觧語牙無水老鶴能飛骨有風蜀路云雲間聞<lb/>
　鐸騾䭾去雪裏殘骸虎拽來懷江上云餓猫臨䑕穴饞<lb/>
　犬䑛魚砧寄人云吟成一箇字撚㫁數莖髭又云樹上<lb/>
　諮諏批頰鳥窓間壁駁叩頭䖝余在翰林嘗召對上舉<lb/>
<pb n="KR4i0012_SBCK_008-10b"/>
　廷遜詩云臂鷹徤卒懸氊㡌騎馬佳人卷畫衫雖淺近<lb/>
　亦自成一體<hi>談苑</hi>
東坡嘗與人書言味王摩詰之詩詩中有畫觀摩詰之畫<lb/>
　畫中有詩云藍田白石出玉關紅葉稀山路元無雨空<lb/>
　翠濕人衣此東坡詩非摩詰也<hi>詩史</hi>
吾詩云日日出東門歩歩東城逰城門抱關卒恠我此何<lb/>
　求我亦無所求駕言冩我憂章子厚謂嵾寥曰前歩而<lb/>
　後駕何其上下紛紛也僕聞之曰吾以氣為輪以神爲<lb/>
　馬何曾上下乎參寥曰東坡文過有理似孫子荆曰枕<lb/>
　流欲洗其耳<hi>東坡詩話</hi>
山谷作漁父詞清新　䴡聞其得意自言以水光山色替<lb/>
<pb n="KR4i0012_SBCK_008-11a"/>
　却玊肌　乃真得漁父家然纔出新婦磯又入女児<lb/>
　浦此漁父無乃大瀾浪也<hi>百斛明珠</hi>
文與可嘗云老僧墨竹一派近在彭城吾竹雖不及石似<lb/>
過之此一卷公案不可無山谷下一句山谷因次其韻云<lb/>
東坡雖是湖州派竹石風流過一時前世畫師今姓李<lb/>
　不妨還作輞川詩或言東坡不曾目伯時爲前身畫師<lb/>
　俗人不便是語病伯時一丘一壑風流未减古人誰當<lb/>
　作此痴計東坡此語是真相知又作二詩云秋山風雨<lb/>
　石骨瘦法窟寂寥僧定時李侯有句不肯吐淡墨冩作<lb/>
無聲詩龍眠不似虎頭痴妙筆無機可並馳蘇仙呪墨<lb/>
作石竹應觧種花聞此詩<lb/>
<pb n="KR4i0012_SBCK_008-11b"/>
石曼卿詠紅梅云認桃無緑葉辨杏有青枝東坡云詩老<lb/>
　不知梅格在更看緑葉與青枝荆公云北人𥘉未識渾<lb/>
作杏花看又能盡紅梅之妙處也有單葉梅千葉梅臘<lb/>
梅故余作四梅詩<hi>直方詩話</hi>
山谷見東坡和淵明飲酒詩讀至前山正可數後騎且勿<lb/>
　驅云此老未死在<lb/>
山谷嘗謂余曰凡作賦要須以宋玉賈誼相如子雲爲師<lb/>
格略依放其歩驟乃有古風老杜詠呉生畫云畫手看<lb/>
前軰呉生逺擅塲盖古人扵能事不獨求誇前軰要須<lb/>
前軰中擅塲耳<lb/>
東坡言淵明云但恐多謬誤君當恕醉人此未醉時說若<lb/>
<pb n="KR4i0012_SBCK_008-12a"/>
　醉何暇憂悮哉然世人言醉時是醒時此語最名言<lb/>
荆公始爲集句多至數十韻徃徃對偶親切盖以其誦古<lb/>
　人詩多或坐中率然而成始可爲貴其後多有人傚之<lb/>
　者但取數部詩集諸家之善耳故東坡次韻孔毅夫集<lb/>
　句見贈云羡君戯集他人詩指呼市人如使児天邊鴻<lb/>
　鵠不易得便令作對隨家雞退之驚笑子羙泣問君乆<lb/>
　假何時歸世間好事世人共明月自滿千家墀<lb/>
山谷云謝師厚方其爲女擇對見山谷詩曰吾得婿如是<lb/>
　足矣庭堅欲求之然庭堅之詩卒從謝公得句法故山<lb/>
　谷有詩曰自徃見謝公論詩得濠梁<lb/>
文忠公盤車圖詩云古畫畫意不畫形梅詩詠物無盡情<lb/>
<pb n="KR4i0012_SBCK_008-12b"/>
忘形得意知者寡不若見詩如見畫東坡作韓幹畫馬<lb/>
圖詩云韓生畫馬真是馬蘇子作詩如見畫世無伯樂<lb/>
　亦無韓此詩此畫誰當看又云論畫以形似見與児童<lb/>
鄰君看賦詩者定知非詩人詩畫本一律天工與清新<lb/>
　又云少陵翰墨無形畫韓幹丹青不語詩此畫此詩今<lb/>
　已矣人間駑驥謾争馳余每誦數過殆以爲法<hi>並同前</hi>
增修詩話總龜卷之八　甲集終<lb/>
<pb n="KR4i0012_SBCK_008-1a"/>
百家詩話緫龜後集卷之八<lb/>
　　慱識門<lb/>
嘗觀臨川觧我葱珩脫盂劳嘗不曉孟劳何等物及觀穀<lb/>
　梁傳注孟劳魯之寳刀<hi>黄常明</hi>
子羙於菟侵客恨乃楚人謂虎於菟土銼冷踈烟乃蜀人<lb/>
　呼釡為銼冨豪有錢駕大舸方言南楚江湘凢船大者<lb/>
　謂之舸百丈誰家上水船荆峽以竹為纜百丈塹抵公<lb/>
　畦稜京師農人指田云㡬稜<hi>去声</hi>市暨瀼西巓䕫人謂江<lb/>
　水横通山谷處為瀼子厚桃笙葵扇安可當宋魏之間<lb/>
謂簟為笙欵乃一聲山水緑乃楚人歌聲臨川窓明兩<lb/>
　不借楚人以草屦為不借東坡倦㸔澁勒暗蛮村盖嶺<lb/>
<pb n="KR4i0012_SBCK_008-1b"/>
南竹名艾蓬沓障前赱風雨注云於潜媍人皆挿大銀<lb/>
　<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>謂之蓬沓又㡬思壓茅柴禁烟日夜急山谷燕<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>社<lb/>
　公雨鶯啼花信風皆方言也<hi>黄常明</hi>
江漢有滸以扞制泛濫大漲則溢扵平陸水退滸見舟人<lb/>
　謂之水落糟又灘石湍激其中深僅可容舟者謂之洪<lb/>
　若大水則不復問洪矣臨川萬里寒江正復糟東江水<lb/>
落水分洪以此亦謂水黄㡌謂雲砲車非遐征逺渉不<lb/>
能知也<hi>同上</hi>
柳讀書篇瘴疴擾灵府曰與徃昔殊臨文乍了了徹卷元<lb/>
若無盖常荅許京兆書云徃時讀書不至底滯今毎讀<lb/>
　一傳再三伸卷復觀姓氏在宗元則為瘴疴所擾它人<lb/>
<pb n="KR4i0012_SBCK_008-2a"/>
乃公患也<hi>同上</hi>
東坡云東来賈客木綿裘飲散金山月滿楼夜半潮来風<lb/>
　又熱卧吹簘管到楊州集中題云夣中作盖坡嘗衣此<lb/>
　坐客誤云木綿襖俗飲散乃出此詩且云雖欲不可得<lb/>
　也坐客大慙賈客事乃南史孔覬二弟頗营産業請假<lb/>
　東還覬出渚迎之輜重二十餘舩皆綿絹𥿄席之属覬<lb/>
　僞喜命且置岸側旣而正色謂曰汝軰沗預士流何至<lb/>
還東作賈客邪命燒盡乃去<hi>䂬溪</hi>
家家飬烏鬼沈存中以為鸕鷀說者謂非也元微之詩云<lb/>
病飬烏稱鬼巫占瓦代龜自注云南人染病競賽烏鬼<lb/>
楚巫列肆兢賣瓦卜此乃戯效俳体二首其二亦云瓦<lb/>
<pb n="KR4i0012_SBCK_008-2b"/>
卜傳神語皆是處方言則烏鬼非鸕鷀不疑矣<lb/>
書史蓄胸中而氣味入於冠𥚑山川歴目前而英靈助於<lb/>
　文字太史公南逰北渉信非徒然觀老杜壯㳺云東下<lb/>
姑蘇䑓已具浮海航到今有遺恨不得窮扶桑劍池石<lb/>
壁仄長洲芰荷香嵯峨閶門北清廟映池塘越女天下<lb/>
白鑑湖五月<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>剡溪藴秀異欲罷不能忘歸㠶拂天姥<lb/>
中歲貴舊郷放蕩齊趙間西歸到咸陽其豪氣逸韵可<lb/>
以想見序太白集者称其隱岷山居㐮溪南逰江淮觀<lb/>
雲夣去之齊魯之呉之梁北抵趙魏燕晋西徙邠岐從<lb/>
金陵上㝷陽流夜郎泛洞庭上巫峽白自序亦曰偶乗<lb/>
　扁舟一日千里或遇勝景終年不移其恣横採覽非其<lb/>
<pb n="KR4i0012_SBCK_008-3a"/>
狂也使二公隱坐中書何以垂不朽如此㢤燕公得助<lb/>
扵江山鄭綮謂相府非㶚橋那得詩思非虚語也<lb/>
學林新編云世傳織女嫁牽牛渡河相㑹某按史記晋天<lb/>
　文志河鼓星在織女牽牛二星之間世俗因傳㑹為度<lb/>
河之說媟瀆上象無所根㩀淮南子云烏鵲填河成橋<lb/>
而渡織女荆楚歲時記云七夕河漢間弈弈有光景以<lb/>
此為候是牛女相遇也其說皆怪誕不足信子羙牽牛<lb/>
織女詩曰牽牛出河西織女處其東萬古永相望七夕<lb/>
誰見同神光意難候此亊終朦朦觀子羙詩意不取世<lb/>
　俗說也七夕乞巧見扵周處風土記乃後人編類成書<lb/>
大抵𥘉無稽考不足信者多矣<lb/>
<pb n="KR4i0012_SBCK_008-3b"/>
侯鯖録云東坡作雪詩云凍合玉楼寒起栗光摇銀海眩<lb/>
生花後見荆公云道家以兩肩為玉楼目為銀海是使<lb/>
此事否坡退曰惟荆公知此出處<lb/>
苕溪漁隱曰緗素雜記學林新編二家辨證乗槎亊大同<lb/>
小異余今采摭其有理者共爲一說按張茂先博物志<lb/>
曰舊說天河與海通近世有人居海上者每年八月見<lb/>
浮槎来不失期齎一年粮乗之而去十餘日中猶觀星<lb/>
月日辰自後茫茫亦不覺晝夜奄至一處有城郭屋舎<lb/>
甚嚴遥望宫中有婦人織見丈夫牽牛渚次飲之驚問<lb/>
曰何由至此其人銳以来意并問此是何処荅曰君至<lb/>
蜀郡訪嚴君平則知之因還後以問君平君平曰某年<lb/>
<pb n="KR4i0012_SBCK_008-4a"/>
　月日有客星犯牽牛宿計年月正是此人到天河時也<lb/>
　所載止此而巳而荆楚歲時記直曰張華慱物志云漢<lb/>
　武帝令張騫窮河源乗桴經月而去一處見城郭如官<lb/>
　府室内有一女織又見一丈夫牽牛飲河騫門云此是<lb/>
　何處荅曰可問嚴君平織女取機榰石與騫而還後至<lb/>
　蜀問君平君平曰某年月日客星犯牛斗所得榰機石<lb/>
　為東方朔所識亦其証焉按騫本傳及大宛傳騫以郎<lb/>
　應募使月氏為匈奴所晋十餘歲得還騫身所至者大<lb/>
　宛大月氏火夏康居而傳聞其旁大國五六具為天子<lb/>
　言其地形所有並無乗槎至天河之說而宗懔乃傳㑹<lb/>
　以為武帝張騫之亊又益以榰機石之說何邪子羙蘷<lb/>
<pb n="KR4i0012_SBCK_008-4b"/>
府詠懐詩曰途中非阮藉槎上似張騫又秋興詩曰奉<lb/>
使虚隨八月槎如此類前賢多用之恐非實亊<lb/>
杜子羙詩喜用文選語故宗武亦習之不置所謂熟精文<lb/>
選理休覔綵衣輕又云呼婢取酒壼續児誦文選是也<lb/>
唐朝有文選學而時君尤見欽重分别夲以賜金城書<lb/>
絹素以属裴行儉是也外史檮杌載鄣奕嘗以文選教<lb/>
其于其兄曰何不教讀論語免學沈謝嘲風弄月汚人<lb/>
行止鄭兄之言盖欲先徳行而後文藝亦不爲無理也<lb/>
<hi>丹陽集</hi>
雪浪齋日記云昔人有言文選爛秀才半正爲文選中亊<lb/>
多可作本領爾余謂欲知文章之要當熱㸔文選盖選<lb/>
<pb n="KR4i0012_SBCK_008-5a"/>
中自三代涉戰囯秦漢晋魏六朝以来文字皆有在古<lb/>
則渾厚在近則華䴡也苕溪漁隱曰少陵宗武生日詩<lb/>
孰精文選理盖為是也<lb/>
詩話乃云質之少陵昔逰詩昔者與李同登單父䑓則<lb/>
知非吹䑓三人能詞宗果登吹䑓豈無雄詞傑唱著后<lb/>
世邪予竊哂其弗細考前詩而妄為云云故具載之以<lb/>
顯其誤也<lb/>
苕溪漁隱曰學者欲慱讀異書余謂退之之進學觧云<lb/>
　上規姚娰渾渾無涯周誥湯盤詰屈聱牙春秋謹嚴左<lb/>
氏浮誇易竒而法詩正而葩下逮莊騷太史所録子雲<lb/>
相如同工異曲若只讀此足矣何必多嗜異書<lb/>
<pb n="KR4i0012_SBCK_008-5b"/>
百家詩話緫亀後集卷之八終<lb/>
</p>
<p>
</p>
  </div>
</body>
</text>
</TEI>
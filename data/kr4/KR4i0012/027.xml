<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0012_SBCK_027-1a"/>
増修詩話總龜卷之二十七<lb/>
　　　書事門<lb/>
唐高宗承正觀之後天下無事上官儀侍郎獨持國政嘗<lb/>
　凌晨入朝巡洛水堤歩月徐轡詠詩云脉脉廣川流驅<lb/>
　馬入長洲鵲飛山月曉蟬噪野風秋音韻清亮群公望<lb/>
　之如神仙焉<hi>小說舊聞</hi>
長和國使人布爕聽蜀妓洞雲歌詩云嵇叔夜鼓琴飲酒<lb/>
　無閒暇若使當時聞此歌抛擲廣陵都不藉劉伯倫虚<lb/>
　生浪死過青春一飲一石猶自醉無人為爾卜深塵又<lb/>
　思郷詩曰虜北行人絶雲南信未還庭前花不掃門外<lb/>
　栁誰攀坐乆銷銀燭愁多减玉顔懸心秋夜月萬里照<lb/>
<pb n="KR4i0012_SBCK_027-1b"/>
關山<hi>鑑戒録</hi>
江南人多畬田先熂爐熂<hi>音餼</hi>縱火燎草也爐火燒山界<lb/>
也俟經雨乃下種歷三歲土脉竭不可復種藝但生草<lb/>
木復熂旁山宋西陽王子尚所部鄞縣有疁田<hi>音嘐留畬田也</hi>
子尚言山湖之俗熂山封水澤山須熂爐後種劉禹錫<lb/>
謫連州作畬田詩云團團縵山腹鑚龜得兩卦上山燒<lb/>
卧木又云下種暖灰中乗陽拆芽蘖蒼蒼一雨後苕<lb/>
頴如雲發白樂天子䂓歌云畬田有粟何不啄石楠有<lb/>
枝何不棲畬<hi>音羊諸反</hi>爾雅云一歳曰菑二歳曰新三歲曰<lb/>
畬易曰不菑畬皆同音凡三歲而不可復種盖取畬之<lb/>
義也<hi>談苑</hi>
<pb n="KR4i0012_SBCK_027-2a"/>
進士科始隋大中盛於正觀永徽之際縉紳雖位極人臣<lb/>
　不由進士者不以為羙其推重謂之白衣卿相又曰一<lb/>
　品白衫其不利者謂之三十老五經五十少進士有老<lb/>
　扵文塲者亦無恨焉故有詩云太宗皇帝真長䇿賺得<lb/>
　英雄盡白頭<hi>摭言</hi>
浮玉老師元公欲爲吾昔有詩云江山如此不歸山山神<lb/>
　見恠驚我頑我謝江神豈得巳有田不歸如江水今有<lb/>
　田矣而不歸無乃食言扵神耶<hi>百斛明珠</hi>
世常傳云欲人不知莫若不爲以謂旣爲之也安得人之<lb/>
　不知夫至隱至宻者莫若中冓之事豈欲人之知邪然<lb/>
　而不能使人不知以此凡事之不循理者雖毛髪之細<lb/>
<pb n="KR4i0012_SBCK_027-2b"/>
　不可為也明皇舊置五王帳長枕大𬒳與兄弟同䖏於<lb/>
　其間無何妃子輒竊寜王笛吹之始亦不彰因張祐詩<lb/>
　云梨花静院無人處閑把寜王玉笛吹妃因此忤明皇<lb/>
　不懌乃遣中使張韜光送歸楊銛宅妃子涕泣謂韜光<lb/>
　曰托以下情繳奏妾罪固當萬死衣服之外皆聖恩所<lb/>
　賜惟髪與膚生從父母爾今當即死無以謝上乃引刀<lb/>
　剪髪一結附韜光以獻自妃之放逐皇情憮然妃髪至<lb/>
　張韜光取搭之肩上明皇見之大驚惋遂令高力士就<lb/>
　召以歸嗟乎道路之言亦可畏也使張祐不為此語事<lb/>
　亦何由彰顯之如此然張亦何從得此為之說以此可<lb/>
　驗其欲人不知莫若不為亦名言也<lb/>
<pb n="KR4i0012_SBCK_027-3a"/>
唐末有冝春人王轂者以歌詩擅名於時嘗作玉樹曲云<lb/>
　碧月夜夜瓊樹春蓮舌泠泠詞調新當時狎客盡豐禄<lb/>
　直諫犯顔無一人歌未闋晋王劍上粘腥血君臣犹在<lb/>
　醉郷中面上巳無陳日月此詞大播扵人口轂未第時<lb/>
　嘗於市㕓中忽見同人𬒳無頼軰毆打轂前救之揚聲<lb/>
　曰莫無禮識吾否吾便是解道君臣尤在醉郷中面上<lb/>
　巳無陳日月者無頼軰聞之歛袵慙謝而退噫無頼者<lb/>
　乃小人也能為此等事亦可重也方其倚力恃勢勃然<lb/>
　以發兇暴之氣將行歐擊視其死且無悔矣及一聞其<lb/>
　名人則慚謝之色形扵外斯亦難矣有改悔之耻向善<lb/>
　之心得不謂之君子㢤<hi>百斛明珠</hi>
<pb n="KR4i0012_SBCK_027-3b"/>
戚綸宻學𥘉仕為吉州太和令里俗頑悍喜結誣訟公至<lb/>
　以術漸磨先設巨械嚴固狴犴其箠挺組索比他邑數<lb/>
　倍民巳自悚駭次作諭民頌五十絶不事風雅皆風俗<lb/>
　易曉之語俾之諷誦以申䂓警立限日誦半年頑心不<lb/>
　悛一以苛法治之果因此獄訟大减其詩有云文契多<lb/>
　欺歲月深更將疆界強相侵官中檢出真兼偽枷鎻鞭<lb/>
　笞痛不禁大率類此江南徃徃有本<hi>玉壷清話</hi>
今時市語答人真實事則稱見來此語盖巳乆矣坡贈黄<lb/>
　山人詩云面頰照人元自白眉毛覆眼見來烏<hi>直方詩話</hi>
羅虬羅鄴羅隱齊名號三羅李孝恭籍中有紅児善肉聲<lb/>
嘗為二車屬意聘隣道虬請紅児歌而贈之繒綵孝恭<lb/>
<pb n="KR4i0012_SBCK_027-4a"/>
　以副車所貯不令受所貺虬怒拂衣而起詰旦爲絶句<lb/>
　百篇號比紅児詩盛行扵時<hi>摭言</hi>
盧仝詩云何時得去禁酒國今吾謪嶺南萬户酒家有一<lb/>
　婢昔嘗爲酒肆頗能伺候冷煖自今當不乏酒可以日<lb/>
　飲之何其去禁酒國矣<hi>玉局文</hi>
上元夜登樓貴戚例有黄柑相遺謂之傳柑東坡有扈從<lb/>
　端門觀燈詩云老病行穿萬馬群九衢人散月紛紛歸<lb/>
　來一盞殘燈在猶有傳柑遺細君盖謂此也<hi>直方詩話</hi>
前軰戯語有西湖風月不如東洛軟紅香塵之語故東坡<lb/>
　和錢穆父蔣頴叔從駕景靈宫詩云半白不嗟垂項髮<lb/>
　軟紅猶戀屬車塵<lb/>
<pb n="KR4i0012_SBCK_027-4b"/>
李方叔為坡公客坡公知貢舉而方叔下第有詩云平生<lb/>
　謾說古戰埸過目還迷日五色山谷和之云今年持槖<lb/>
　佐春官遂失此人難塞責盖是時山谷亦在貢院中也<lb/>
舟人占雲若砲車雲起輒急避雲乃大風候也東坡有云<lb/>
　今日江頭天色惡砲車雲起風欲作文潜有云喜逢山<lb/>
　色開眉黛愁對山雲起砲車<lb/>
氷庍事旯因話録云歐陽有詩云獨宿氷庍夣帝闕<lb/>
余疑李賀云酒滳珎珠紅夏彦剛云江南人造紅麯酒<lb/>
白樂天云羗管吹楊柳燕姬酌葡萄謂太原出葡萄酒也<lb/>
　然此乃律詩用平聲讀則太不律用側聲讀則近俗耳<lb/>
京師芡實最盛於會靈觀之凝祥池故文忠詩曰凝祥池<lb/>
<pb n="KR4i0012_SBCK_027-5a"/>
　鎻會靈園僕射荒村安可比而東坡又云忽憶嘗新會<lb/>
　靈觀滯留江海得加飡僕射坡在鄭州世亦稱其芡實<lb/>
　也<hi>同前</hi>
老杜有坐開桑落酒句世說謂桑落河多羙酒而庾信有<lb/>
　從蒲州刺史乞酒詩云蒲城桑落酒㶚岸菊花秋<lb/>
詩云年老身閑無外事麻衣草坐亦容身相逢盡道休官<lb/>
　去林下何曾見一人盖載於雲溪友議而歐陽文忠以<lb/>
　謂相傳作俚諺慶暦中天章閣待制許元為江淮發運<lb/>
　使因修江岸得此石扵池湯江水中始知為靈澈詩何<lb/>
　邪<hi>同前</hi>
賔護尚書言來禽以味甘衆禽也而東坡和舒王詩云青<lb/>
<pb n="KR4i0012_SBCK_027-5b"/>
　李扶踈禽自來何邪<lb/>
酴醿本酒名也新開花本以其顔色似之故以取名山谷<lb/>
　所以有名字因壺酒風流付枕幃之句又云風流徹骨<lb/>
　成春酒夣寐宜人入枕囊<hi>冝或作疑</hi>
京師舊無鴨脚李文和自南方來移植扵私第因而着子<lb/>
　自後稍稍蕃多不復以南方者為貴歐陽文忠作詩云<lb/>
鴨脚生江南名實未相浮綘嚢因入貢銀杏貴中州致<lb/>
逺有餘力好竒自賢侯因令江上根結實夷門秋始摘<lb/>
　纔三四金奩獻凝旒公卿不及識天子百金酧歲乆子<lb/>
漸多纍纍枝上稠玉人名好客贈我此珠投慱望昔所<lb/>
徙葡萄安石榴想其𥘉來時厥價與此侔今也徧中國<lb/>
<pb n="KR4i0012_SBCK_027-6a"/>
籬根及墻頭物性乆雖在人情逐時流惟當貴其始後<lb/>
　世知來由是亦史官法豈徒續君謳<lb/>
劉太真與韋蘇州書云頋著作來以足下郡齋燕集相示<lb/>
　云何情致暢茂遒逸之如此宋齊間沈謝呉何始精扵<lb/>
　理意縁情體物偹詩人指後之傳者甚失其源惟足下<lb/>
　制其横流師摯之始關雎之亂於足下之文見之矣則<lb/>
　知蘇州詩為當時所貴如此燕集所作乃兵衞森畫㦸<lb/>
宴寢凝清香也<lb/>
昔文潞公來朝𥙿陵待以殊禮禁從三省皆為賦詩李籍<lb/>
　云三公歴拜榮無敵二府更居貴莫倫畢仲㳺云十年<lb/>
　三冊命四海一師臣皆為能叙其官爵錢長卿云三陪<lb/>
<pb n="KR4i0012_SBCK_027-6b"/>
　藻燕簮𥚑上五對龍顔日月邉又云黼座勸觴鈞樂逸<lb/>
　雲章屬韻侍貂傳此爲叙其恩禮盖公自𥘉覲至出關<lb/>
　賜特燕者三登對者五上親勸以御觴而後復和其所<lb/>
　賦故長卿云爾<lb/>
詩云白藕作花風巳愁<hi>或作秋</hi>不堪殘睡更回頭晚雲帶<lb/>
　雨歸飛急去作西窓一夜秋<hi>或作愁</hi>此趙麟細君王氏<lb/>
　所作也徳麟旣鰥居因見此篇遂與之爲親余以為乃<lb/>
　二十八字媒也<lb/>
秦少㳺為黄本錢穆父為户部皆居扵東華門之堆垜埸<lb/>
　少㳺春日甞以詩遺穆父云三年京國鬂如絲又見新<lb/>
　花發故枝日典春衣非為酒家貧食粥巳多時穆父以<lb/>
<pb n="KR4i0012_SBCK_027-7a"/>
　米二石送之復為二十八字云儒館優賢盖取頥校讐<lb/>
　尢自困朝饑西隣俸禄無多少希薄才堪作淖縻時人<lb/>
　以少㳺有如此才而亦食粥似不相稱耳<lb/>
東坡寄柳子玉云聞道床頭惟竹几夫人應不觧卿卿又<lb/>
　送竹几與謝秀才云留我同行木上座贈君無語竹夫<lb/>
　人盖俗謂竹几為竹夫人也山谷云竹夫人廼凉寐竹<lb/>
　噐憇臂休膝非夫人之職而冬夏青青竹之所長故為<lb/>
　名曰竹奴嘗作詩曰穠李四弦風拂席昭華三弄月侵<lb/>
　床我無紅䄂堪娱夜正要青奴一味凉穠李昭華貴人<lb/>
家两女奴也張文潜后作竹夫人傳<lb/>
宣勸字東坡數使之其一和王仲至喜雪御筵詩曰宣勸<lb/>
<pb n="KR4i0012_SBCK_027-7b"/>
　不多心自醉其一和蔣頴叔端門觀燈詩云十分宣勸<lb/>
　恐難勝<lb/>
東坡謪黄州居于定惠院之東雜花滿山而獨有海棠一<lb/>
　株土人不知貴東坡為作長篇平生喜為人寫盖人間<lb/>
　刋石者自有五六本云吾平生最得意詩也<lb/>
杭州有西湖而潁亦有西湖皆為逰賞之勝而東坡連守<lb/>
　二州其𥘉得潁也有潁人在坐云内翰只消逰湖中便<lb/>
　可以了郡事盖言其訟簡也秦覯少章因作一絶以獻<lb/>
　云十里荷花<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>蓞𥘉我公所至有西湖欲將公事湖中<lb/>
了見說官閑事巳無后東坡到潁有謝執政啓亦云入<lb/>
叅两禁每玷北靡之榮出典二邦輙為西湖之長<hi>並同前</hi>
<pb n="KR4i0012_SBCK_027-8a"/>
唐德州刺史王倚家有筆一管粗於常筆刻從軍行人馬<lb/>
　毛髪亭䑓山水無不精絶刻两句曰亭前琪樹已堪攀<lb/>
　塞北征人尚未還<hi>古今詩話</hi>
北方白鴈似鴈而少色白秋深乃來白鴈至則霜降河北<lb/>
　人謂之霜信杜甫詩云故國霜前白鴈來即謂此<hi>同前</hi>
大丞相劉公沆赴舉道過獨木鎮有老人出曰知公赴舉<lb/>
　有一聮相贈曰今年直跨窮驢去異日當乗寳馬歸公<lb/>
　曰何以知之叟曰公自是羅浮山玉源道君公愧謝叟<lb/>
　乃去<hi>青瑣集</hi>
王仁𥙿嘗飬一猿名之曰野賔乆而放之因作詩曰放爾<lb/>
　丁寜復故林舊來行處好追㝷月明巫峽堪憐静路隔<lb/>
<pb n="KR4i0012_SBCK_027-8b"/>
　巴山莫厭深棲宿免勞青嶂夣躋攀應惬白雲心三<lb/>
　秋果熟松梢徤任爾高枝徹曉吟后入蜀過嶓<graphic n="KR1815" url="https://raw.githubusercontent.com/kanripo/KR-Gaiji/master/images/KR1815.png" mimeType="image/png"/>祠前<lb/>
漢江之隂有群猿聮臂而下飲清流有巨猿捨群而前<lb/>
　從者指之曰此野賔也呼之猶應哀吟而去又作一篇<lb/>
　云嶓<graphic n="KR1815" url="https://raw.githubusercontent.com/kanripo/KR-Gaiji/master/images/KR1815.png" mimeType="image/png"/>祠邉漢水濵山猿連臂下嶙峋漸來仔細窺行<lb/>
客認得依稀似野賔月宿應勞羇旅夣松棲那復稻粱<lb/>
身數聲腸斷和雲呌識得前年舊主人<hi>脞說后集</hi>
東坡南遷有侍児王朝雲請從行坡佳之作詩有序曰世<lb/>
謂樂天有鬻駱馬放楊枝詞佳其至老病不忍去也然<lb/>
夣得詩云春盡絮飛留不得隨風好去落誰家樂天亦<lb/>
　曰病與樂天相伴住春同樊素一時歸則樊素竟去也<lb/>
<pb n="KR4i0012_SBCK_027-9a"/>
　余有數妾四五年相繼辭去獨朝雲隨余南遷因讀樂<lb/>
　天詩戯作此贈之不學楊枝别樂天且同通德伴伶玄<lb/>
　伯仁絡秀方同老天女維摩總解禪經卷藥爐新活計<lb/>
舞裙歌板舊因縁丹成隨我三山去不作巫山雲雨仙<lb/>
　盖紹聖元年十一月也三年七月朝雲卒葬於西禪寺<lb/>
　松林中直大聖塔和前詩曰苗而不秀豈其天不使烏<lb/>
童與我玄駐景恨無千歳藥贈行唯有小乗禪傷心一<lb/>
　念償前債彈指三聲㫁后縁歸卧竹根無逺近夜燈勤<lb/>
　禮塔中仙<hi>冷齋夜話</hi>
杜甫贈高適詩云脫身簿尉中始與捶楚辭韓退之贈張<lb/>
　功曹詩云判司卑官不堪說未免捶楚塵埃間杜牧寄<lb/>
<pb n="KR4i0012_SBCK_027-9b"/>
　小姪阿宜詩云叅軍與簿尉塵土驚皇皇一語不中治<lb/>
　鞭捶身滿瘡以此明唐之叅軍簿尉有過即受笞杖之<lb/>
　刑犹今之胥吏也<hi>遯齋閒覧</hi>
俗云槐花黄舉子忙謂槐之方花乃進士赴舉之時而唐<lb/>
詩人翁承賛詩云雨中粧點望中黄勾引蟬聲送夕陽<lb/>
憶得當年隨計吏馬蹄終日爲君忙乃知俗語亦有所<lb/>
自也<lb/>
増修詩話總龜卷之二十七　丙集終<lb/>
<pb n="KR4i0012_SBCK_027-1a"/>
百家詩話總龜後集卷之二十七<lb/>
　　　詠物門<lb/>
杜集及馬與鷹甚多亦屢用属對如老驥倦知道蒼鷹飢<lb/>
　易馴老驥思千里飢鷹待一呼老馬倦知道蒼鷹飢箸<lb/>
　人驥病思偏秣鷹愁怕　籠放蹄知赤驥捩翅服蒼鷹<lb/>
　老驥倦<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>首飢鷹愁易馴<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>馬行云吾聞良驥老始成<lb/>
　此馬數年人更驚又不比俗馬空多肉一洗萬古凢馬<lb/>
　空楊監出畫鷹云干戈少暇日真骨老崖嶂為君除狡<lb/>
　兎㑹見畨韝上王兵馬二角鷹云安得汝軰皆其群駈<lb/>
　出六合梟鵉分畫鷹云何當擊凢鳥毛血洒平蕪餘尚<lb/>
　多有之盖以壮心未丼伏櫪嫉悪刚腸尤思排擊語曰<lb/>
<pb n="KR4i0012_SBCK_027-1b"/>
　驥不稱其力稱其徳也左氏曰見無礼扵其君者如鷹<lb/>
　鸇之逐鳥雀也少陵有焉<lb/>
周顒有云性命之在彼極切滋味之扵我可賖今人以活<lb/>
　脔而資口腹者比比皆是也是誠何心㢤或曰羊豕大<lb/>
　身難扵刲割蚶蛤㣲<graphic n="KR1179" url="https://raw.githubusercontent.com/kanripo/KR-Gaiji/master/images/KR1179.png" mimeType="image/png"/>易扵烹熬如是則性命之小者<lb/>
　尤不幸也鍾屼嘗告其師何子季曰車螯蚶蠣眉目内<lb/>
　関脣吻外緘不悴不榮曽艸木之不若無聲無臭與瓦<lb/>
　礫其何筭故可長充庖厨永為口實何其仁扵大而忍<lb/>
　扵細欤山谷信佛甚篤而晚年酷好食蟹所謂寒蒲束<lb/>
　縳十六軰已覺酒興生江山又云雖為天上三辰次未<lb/>
　免人間五鼎烹乃果扵杀如此何㢤東坡在海南為殺<lb/>
<pb n="KR4i0012_SBCK_027-2a"/>
雞而作䟽張乖崖之在成都為刲羊而轉經是豈愛物<lb/>
　之仁不能勝口腹之𣣔耶山谷談無碍禅蘇張行有為<lb/>
　法亦各其所見尓<lb/>
永叔堪笑區區郊與島萤飛露<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>吟秋艸以為二子之<lb/>
　窮子羙亦有暗飛萤自照水宿鳥相呼幸因腐艸<lb/>
　出敢近太陽飛雖吟詠㣲物曽無一點窮氣<lb/>
臨川蕭蕭出屋千㝷玉<hi>竹也</hi>靄靄當窓一炷雲<hi>香也</hi>皆<lb/>
　不名其物然子厚破額山前碧玉流<hi>泉也</hi>巳有此格近詩<lb/>
　蕨芽巳作小児拳退之已有初拳幾枝蕨<lb/>
竹未嘗香也而杜子羙詩云雨洗姢姢净風吹細細香雪<lb/>
　未嘗香也而李太白詩云瑶䑓雪花數千點片片吹落<lb/>
<pb n="KR4i0012_SBCK_027-2b"/>
　春風香<hi>葛常之</hi>
韓退之雙鳥詩多不能暁或者謂其詩有不停两鳥鳴<lb/>
　百物皆生愁不停两鳥鳴大法失九疇周公不為公<lb/>
　孔子不為丘之句遂謂排釋老而作其實非也前云<lb/>
　一鳥落城市一鳥巢岩幽后云天公怪两鳥各捉一處<lb/>
　囚則豈謂釋老耶余嘗觀東坡作李白昼像詩云天<lb/>
　人幾何同一漚謫仙非謫乃其㳺揮斥八極隘九州化為<lb/>
　二鳥鳴相酧一鳴一息三千秋縻之不得矧肯求且知<lb/>
　所謂雙鳥者退之與孟郊軰尓所謂不作两鳥鳴等語<lb/>
　乃審公告天之言甚其辭以譛二鳥尓落城市退之自<lb/>
　謂落岩幽謂孟郊軰也各捉一處囚非囚禁之囚止言<lb/>
<pb n="KR4i0012_SBCK_027-3a"/>
　韓孟各居天一方爾末云還當三千秋更起鳴相酧<lb/>
　謂賢者不當終否當有行其言者<lb/>
老杜云鮑當孤鴈詩云更無聲接續空有影相随孤則孤<lb/>
　矣豈若子羙孤鴈不飲啄飛鳴尤念群誰怜一片影相<lb/>
　失萬重雲有不尽之意乎<hi>同上</hi>
王誼伯謂西川有杜䳌東川無杜䳌盖是題下注断自<lb/>
　我昔逰錦城為句首子瞻謂杜俻諸家体非必牽合<lb/>
　程度詩意盖<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>當時刺史有禽鳥不若者明皇已後<lb/>
　天歩多棘凡尊君者有為也懐二者為無也魯直亦云<lb/>
　臣結春秋二三䇿臣甫杜字再拜詩忠臣啣憤痛切骨<lb/>
　後世但識瓊瑰辭今觀此萹叙鴻鴈羔羊礼自太古尊<lb/>
<pb n="KR4i0012_SBCK_027-3b"/>
　親君上之意為明皇設不疑至扵杜䳌行乃云雖同君<lb/>
　臣有舊禮骨肉滿眼身羇孤又云爾惟摧殘始發憤羞<lb/>
　帯羽翮傷形愚指斥罵詈殊無致嚴之語莫不皆有所<lb/>
　主也<hi>黄常明</hi>
東坡南都王誼伯書江濱馹垣謂子羙詩歴五季兵大多<lb/>
　舛缺奇異雖經其祖父所理尚有疑闕者誼謂西川有<lb/>
　杜䳌東川無杜䳌涪萬無杜䳌雲安有杜鵑盖是題下<lb/>
　注㫁自我昔逰錦城為首句誼伯悞矣且子羙詩俻諸<lb/>
　家体非必牽合程度偘偘者然也是萹句處凡五杜䳌<lb/>
　豈可以文害辭辭害意邪原子羙之意類有所感託物<lb/>
　以彂者也亦六藝之比興离騷之法欤按慱物志杜䳌<lb/>
<pb n="KR4i0012_SBCK_027-4a"/>
生子寄之他巢百鳥為飼之故江東所謂杜宇曽為蜀帝<lb/>
王化禽飛去旧城荒且禽鳥之微有識故子羙詩云重是<lb/>
古帝魂又曰禮若奉至尊子羙盖譏當時刺史有不禽鳥<lb/>
若也唐自明皇以後天歩多棘刺史能不忘君可得而<lb/>
攷也嚴武在蜀雖横歛刻薄而實資中原是西川有杜<lb/>
䳌耳其不䖍王命負固以自抗擅軍旅絶貢賦如杜克遜<lb/>
在梓州為朝廷西顧之憂是東川無杜䳌耳至扵涪萬<lb/>
雲安刺史微不可攷凢尊君者爲有也懐二者爲無也<lb/>
不在夫杜䳌真有無誼伯以爲來東川聞杜宇聲乃始<lb/>
疑子羙䟦疐𥿄上語又云子羙不應叠用韻子羙<lb/>
自我作古叠用韻無害扵詩僕所見如此誼伯慱學<lb/>
<pb n="KR4i0012_SBCK_027-4b"/>
強辯殆必有以折中之<hi>䂬溪</hi>
花卿云用如快鶻風始生南史曹景宗謂所親曰昔在郷<lb/>
里與年少軰托弓弦作霹靂聲放箭如餓鴟覺<lb/>
耳後生風鼻尖出火子羙盖不拘泥扵鴟鶻之異也<hi>黄常明</hi>
柳子厚牡丹曰欹紅醉濃露窈窕留餘春坡云<lb/>
殷勤木芍藥獨自殿餘春留與殿重輕雖異各<lb/>
有冝也<lb/>
楊中立梅詩云𣣔驅殘臘變春風只有寒梅作選<lb/>
鋒頗恨不與殿軍啇確正一的對<hi>同上</hi>
西湖浮動横斜之句最為前軰撃節常恨未見全篇得其<lb/>
集觀之云衆芳摇落獨暄妍占盡風情向小園踈影<lb/>
<pb n="KR4i0012_SBCK_027-5a"/>
横斜水清淺暗香浮動月黄昏霜禽𣣔下先偷眼粉蝶<lb/>
　如知合㫁䰟幸有㣲吟可相狎不湏檀板共金墫其卓<lb/>
　絶不可及專在十四字耳又有七年數萹皆無如池水<lb/>
　倒窺踈影動屋簷斜入一枝低雪後園林纔半樹水邉<lb/>
篱落忽横枝之句<hi>䂬溪</hi>
于里蓴羮未下塩䜴盖言未受和耳子羙䜴化蓴絲熟又<lb/>
　䜴添蓴菜紫聖俞送人秀州剰将塩䜴煮紫蓴魯直塩<lb/>
䜴欲催蓴菜熟<hi>同上</hi>
巴峽中有吐綬雞比常雞差大嗉蔵肉綬長闊幾數寸紅<lb/>
　碧相間極煥爛常時不見見遇晴日則向陽擺之頂首<lb/>
　先出两肉角亦二寸許然後徐舒其綬逾時乃歛李<lb/>
<pb n="KR4i0012_SBCK_027-5b"/>
　文饒詩所謂葳㽔散綬輕風裏若御若垂何可擬是也<lb/>
　文饒云出剡溪今詢之越人不復有予嘗自峽中携至<lb/>
　蘇州人皆不識則知山川風氣所産古今亦有不同也<lb/>
<hi>蔡寛夫詩話</hi>
真珠雞生䕫峽山中畜之甚馴以其羽毛有白圓点故號<lb/>
真珠雞又名吐綬雞生而反哺亦名孝雉毎至春夏之<lb/>
交景氣和煖頷下出綬帯方尺餘紅碧鮮然頭有翠角<lb/>
雙立良乆悉歛扵嗉下披其毛不復見或有死者割其<lb/>
　頸臆間亦無所覩苕溪漁隠曰廣右閩中亦有吐綬雞<lb/>
余在二處見人多養之不獨巴峽中有也王荆公有絶<lb/>
　句云樊籠寄食老低摧組麗深蔵肯自媒天日淸明聊<lb/>
<pb n="KR4i0012_SBCK_027-6a"/>
　一吐児童初見互驚猜<hi>倦㳺録</hi>
李衞公詩云五月畬田收火米三更津吏报朝雞頗似少陵<lb/>
　句王荆公詩云紛紛易変浮雲白落落难鍾老栢清山<lb/>
　谷蟹詩云巳摽天上三辰次未免人間五鼎烹此皆得老<lb/>
　杜句法<hi>雪浪斎日記</hi>
唐故事中書省植紫薇花歴世循用之不以為非至今舎<lb/>
　人院紫薇閣前植紫薇花用故事也樂天詩云獨坐黄<lb/>
　昏誰是伴紫薇花對紫薇卽按天文志紫薇大帝之坐<lb/>
　也天子之常居也主命主度也何關紫薇花事<hi>湘素雜記</hi>
嘗見曲中使桞三眠事不知所出後讀玉溪生江之嬀賦<lb/>
　云豈如河畔牛星隔歳止聞一過不比苑中人桞終朝<lb/>
<pb n="KR4i0012_SBCK_027-6b"/>
　剰得三眠注云漢苑中有桞状如人形號曰人栁一日<lb/>
　三起三倒<hi>漫叟詩話</hi>
玉溪生牡丹詩錦帳佳人乃越絶書中事退之燈花詩全<lb/>
　似老杜所用黄裏事見前漢黄屋注中荆公詩曰溪邊<lb/>
　飲啄白浮鳩浮鳩出晋志<hi>雪浪斎日記</hi>
牧之和裴傑新櫻桃詩云忍用烹騂酪從将玩玉<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>流年<lb/>
　如可駐何必九華丹唐人巳用櫻桃薦酪也苕溪漁隠<lb/>
　曰摭言載唐新進士尤重櫻桃宴劉覃及第大㑹公卿<lb/>
　和以糖酪人享蛮昼一小盎則唐人用櫻桃薦酪此事<lb/>
　又可騐矣<hi>髙斎詩話</hi>
老杜櫻桃詩云西蜀櫻桃也自紅野人相贈满筠籠數囘<lb/>
<pb n="KR4i0012_SBCK_027-7a"/>
　細冩愁仍破萬顆匀圓訝許同此詩如禅家所謂信<lb/>
　手拈来頭頭是道者直書目前所見平易委曲得人<lb/>
　心所同然但他人艱難不能發耳至扵憶昨賜霑門下<lb/>
省退朝擎出大明宫金<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>玉筯無消息此日嘗新任轉<lb/>
蓬其感興皆出扵自然故終萹遒䴡韓退之有賜櫻桃<lb/>
詩云漢家舊種光明殿炎帝還書本艸經豈似满朝承<lb/>
雨露共㸔傳賜出青冥香随翠籠擎偏重色照銀<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>
　冩未停食罷自知無𥙷報空然慙汗仰皇扄盖學老杜<lb/>
前詩然捜求事跡排比對偶其言出扵勉強所以相去<lb/>
甚逺若非老杜在前人亦安敢輕議<hi>詩眼</hi>
温庭筠小詩尤工如墻髙蝶過遲又蝶翎朝粉重鴉背夕<lb/>
<pb n="KR4i0012_SBCK_027-7b"/>
　陽多又過蘇武廟詩云㱕曰樓䑓非甲帳去時冠劍是<lb/>
　丁年<hi>雪浪斎日記</hi>
温飛卿晚春曲云家臨長信徃来道乳燕雙双拂烟艸油<lb/>
壁車輕金犢肥流蘇帳曉春雞报籠中嬌鳥煖尤睡簾<lb/>
外落花閑不掃哀桃一樹近前池似惜容顔鏡中老殊<lb/>
　有富貴佳致也<hi>苕溪漁隱</hi>
韓偓詩云鵞児唼啑雌黄觜鳯子輕盈膩粉腰事見崔豹<lb/>
　古今注云蛺蝶大者爲鳯子<hi>西清詩話</hi>
　傳道嘗扵彭門壁間見書一聮云一鳩鳴午寂雙燕話<lb/>
春愁後以語東坡世謂公然否坡笑曰此唐人得意句<lb/>
僕安能道此苕溪漁隠曰余嘗用此語作春日一聮云<lb/>
<pb n="KR4i0012_SBCK_027-8a"/>
　話盡春愁雙紫燕喚囬午梦一黄鸝<hi>同上</hi>
陳恭公执中以衞尉寺丞知梧州馹遞上䟽乞立儲貳<lb/>
　真宗嘉其敢言翊日臨朝䄂其䟽以示执政欵奬乆之<lb/>
　召為右正言然為王兾公所忌一日　真宗賦御溝栁<lb/>
　詩宣示宰相两省皆和進恭公因進詩曰一度春来一<lb/>
　度新翠光長得照龍津君王自愛天然色恨殺昭陽學<lb/>
　舞人<hi>東軒筆録</hi>
紅梅清艶两絶昔獨盛扵姑蘇晏元獻始移植西岡第中<lb/>
　特珎賞之一日貴逰賂園吏得一枝分接由是都下有<lb/>
　二本公嘗與客飲花下賦詩曰若更遲開三二月北人<lb/>
　應作杏花㸔客曰公詩固佳待比俗何淺也公笑曰頋<lb/>
<pb n="KR4i0012_SBCK_027-8b"/>
傖父安得不然一坐絶倒王君玉聞盗花事以詩遺公<lb/>
云館娃宫裡舊精神粉瘦瓊寒露蕊新園吏無端偷折<lb/>
去鳯城從此有雙身自尔名園爭培接遍都城矣苕溪<lb/>
漁隠曰王介甫紅梅詩云春半花纔發多應不柰寒北<lb/>
人𥘉未識渾作杏花㸔與元献之詩暗合然介甫句意<lb/>
俱工勝元獻逺矣<hi>西清</hi>
百家詩話總龜後集卷之二十七<lb/>
</p>
<p>
</p>
  </div>
</body>
</text>
</TEI>
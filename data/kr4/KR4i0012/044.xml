<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0012_SBCK_044-1a"/>
增脩詩話總龜卷之四十四<lb/>
　　　隱逸門<lb/>
章聖遣使召魏野仲先聞使至留詩一聮于壁而遽去云<lb/>
　洗硯魚吞墨烹茶鶴避烟使還以壁間詩對章聖曰野<lb/>
　不求仕矣遂不召<hi>古今詩話</hi>
内侍孫可乆賦性淡薄年踰五十即乞致仕都下居苐堂<lb/>
　北有小園城南有圃每以小車載酒優㳺自適石曼卿<lb/>
　嘗過其居贈詩曰南北占河潤幽深在禁城叠山資逺<lb/>
　意辭俸買閑名閉戸斷蛛網折花移鳥聲誰人識高意<lb/>
　朝野石渠生柳詠詩曰孫侯幽隱直城東草木扶踈一<lb/>
　畆宫㑹珥貂璫為近侍却紆絛褐作閑翁高吟擁鼻詩<lb/>
<pb n="KR4i0012_SBCK_044-1b"/>
　懷壯雅論■衡道氣充猒盡繁華天上樂始將蹤跡學<lb/>
　冥鴻<hi>青箱雜記</hi>
劉素字仲華好學不事科舉頗通迁固夀曄之書嘗有人<lb/>
　貽之詩曰不甘五等諸侯薦直肯九重天子知然卒不<lb/>
　及仕<hi>江南野録</hi>
方干䖏士號缺唇先生有司以唇缺不可與科名遂隱居<lb/>
　鑑湖作閑居詩曰寒山壓鏡心此處是家林梁燕欺春<lb/>
　醉岩猿學夜吟雲連平地起月向白波沉由自聞鍾角<lb/>
　棲身可在深又曰世人如不容我自縱天慵落葉慿風<lb/>
　掃秋粳任水春花朝連郭霧雪夜隔湖鍾身在能無事<lb/>
　頭冝白此峰又感懷云事業不得力至今猶苦吟吟成<lb/>
<pb n="KR4i0012_SBCK_044-2a"/>
　五字句用破一生心世路屈聲滿雲溪冤氣深前賢多<lb/>
　晚逹莫怕鬢霜侵<hi>鑑戒録</hi>
隱士張楚居洛陽平康之南與李衛公别苐為鄰山水竒<lb/>
秀楚風韻高㓗衛公當軸薦為左拾遺不起後出鎮過<lb/>
　平康徃訪之楚避扵山谷衛公歎恨乆之題其門曰昔<lb/>
　日趣黄詔余慚在鳯池今來招隱士恨不見瓊枝<hi>詩史</hi>
張齊賢相公司空致仕歸洛康寜福夀得晋公午橋莊鑿<lb/>
　渠通流栽花植竹日與故舊乗小車携觴逰釣牓扵門<lb/>
　曰老夫已毁裂冠冕或公<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>垂訪不敢迎見嘗以詩戯<lb/>
　故人云午橋今得晋公廬水竹烟花興有餘師亮白頭<lb/>
　心已足四登两府九尚書慕唐李大亮為人故字師亮<lb/>
<pb n="KR4i0012_SBCK_044-2b"/>
<hi>同前</hi>
康定間益州書生張俞嘗獻書朝廷天下由是知其名然<lb/>
　不喜仕進隱扵青城山白雲溪時樞宻田况守成都與<lb/>
　詩曰深慚蜀太守不及采芝人<hi>雲齋廣録</hi>
程嵩字明甫延津人初舉不第遂不肯仕場屋年八十餘<lb/>
嘗作詩曰雖無事業傳千古却得安閑過一生<hi>同上</hi>
王鼎善歌詩好神仙事逰心物外時人或謂有所得問之<lb/>
　終不洩露詩百餘篇傳扵人間五言詩贈程明甫云古<lb/>
縣枕前灘官閑道自安執盃山鳥唱曬藥野猿看石縫<lb/>
　横琴筆槎根挿釣竿不知陶靖節早晚入雲端又贈僧<lb/>
　云出齋猿獻果烹茗鳥㗸薪又題云風落桂枝驚鶴去<lb/>
<pb n="KR4i0012_SBCK_044-3a"/>
　水流山果向人來又送僧云孤雲蹤跡都無定出個青<lb/>
　山入個山<lb/>
王易簡蕭希甫下及第名居榜尾不看榜歸華山尋就山<lb/>
　釋褐授華州幕官後拜左拾遺又辭官歸隱留詩曰汨<lb/>
　没朝綱愧不才誰能低折向塵埃青山得去且歸去官<lb/>
　職有來且自來再入升朝官位諌垣䑓閣三十年官至<lb/>
　八座乞致仕歸華山十年而終<hi>郡閣野談</hi>
顧况志尚踈逸近扵方外時宰招以好官况以詩答之云<lb/>
　四海而今已太平相公何用喚狂生此身還似籠中鶴<lb/>
東望瀛洲呌一聲<hi>南部新書</hi>
有一武士忘其姓名志樂閑散而家甚貧嘗作詩曰人生<lb/>
<pb n="KR4i0012_SBCK_044-3b"/>
　本無累何用買山錢遂投檄而去<hi>古今詩話</hi>
唐末蜀川有唐求放曠踈逸方外人也吟詩有所得即將<lb/>
　藁撚為丸投大瓢中後卧病投瓢於江曰茲瓢苟不沉<lb/>
　没得之者方知吾苦心耳瓢至新渠江有識者曰此唐<lb/>
　山人詩瓢也接得十纔二三題鄭處士隱居曰不信最<lb/>
　清曠及來愁已空數點石泉雨一溪霜葉風業在有山<lb/>
　䖏道成無事中酌盡一盃酒老夫顔亦紅贈如上人云<lb/>
　不知名利苦念佛老岷峨𥙷衲雲千片焚香篆一窠戀<lb/>
　山人事少憐客道心多日日齋鍾罷高懸濾水羅題<lb/>
青城山范賢觀數里縁山不猒難為㝷真訣問黄冠<lb/>
　苔鋪翠點仙橋滑松<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>香梢古道寒晝旁緑畦薅嫩<lb/>
<pb n="KR4i0012_SBCK_044-4a"/>
　玉夜開紅竈撚新丹孤鍾已㫁泉聲在風動瑶花月滿<lb/>
壇<hi>古今詩話</hi>
偽蜀辛酉歲有隱迹于陶沙者不知所從來戴破㡌携鐵<lb/>
　笆竹畚多扵觀寺閑䖏坐卧有文谷遇之以禮接之忽<lb/>
　誦谷新詩數篇又詠自作詩曰九重天子人中貴五等<lb/>
　諸侯閫外尊争似布衣雲水客不將名字掛乾坤<lb/>
劉槩字伯節青社人有氣節及苐為幕僚一任不得志弃<lb/>
　官隱居冨丞相噐重之有詩云昔年曾作瀟湘客憔悴<lb/>
　東秦歸不得西軒忽見好溪山如何却有楚郷憶讀書<lb/>
　悞人四十年有時醉把䦨干拍<hi>閑居詩話</hi>
陳陶劍浦人好逰學善觧天文長扵雅頌有詩曰中原莫<lb/>
<pb n="KR4i0012_SBCK_044-4b"/>
道無麟鳯自是皇家結網踈與水曹任畹相善寓之詩<lb/>
曰好向明時薦遺逸莫教千古弔靈均晚絶縉紳之望<lb/>
　以脩養爲事有詩曰乾坤見了文章懶龍虎成時印綬<lb/>
踈又曰蟠溪老叟無人用閑把　竿教六韜又曰近來<lb/>
世上無徐庻誰向桑麻識卧龍陶隱西山産藥物數十<lb/>
種開寳中嘗見一叟角髪𬒳褐與一錬師舁藥入城鬻<lb/>
　之獲貲則求鮓就爐對飲旁若無人歌曰藍采和塵事<lb/>
紛紛事更多争如賣藥沽酒飲歸去深厓拍手歌疑其<lb/>
為陶焉或云得仙矣<hi>江南野録</hi>
又陳陶詩有江湖水清淺不足掉鯨尾飲水狼子瘦思日<lb/>
鷓鴣寒一鼎雌雄金液火十年寒暑鹿麑衣寄語東流<lb/>
<pb n="KR4i0012_SBCK_044-5a"/>
　任斑鬢向隅終守鐡蓑衣諸如此不可殫紀<hi>北梦瑣言</hi>
史虚白本山東人唐晋之間中原多事見李昪屢陳治要<lb/>
　而不用遂隱廬山煜徙南昌至星子渚召問曰處士隱<lb/>
　居必有所得曰近得漁父一聮令誦之曰風雨掲卻屋<lb/>
　全家醉不知煜變色時世宗已下淮南<hi>江南野録</hi>
㓂豹不知何許人與謝觀同在唐崔裔孫相公門下以詞<lb/>
　藻相尚謂觀曰君白賦有何佳語對曰曉入梁王之苑<lb/>
　雪滿羣山夜登庾亮之樓月明千里豹唯唯觀大言曰<lb/>
　僕已擅名海内子才調多胡不作赤賦豹未搜思厲聲<lb/>
　曰田單破燕之日火燎平原武王伐紂之時血流漂杵<lb/>
　觀大駭豹後不仕隱南嶽<lb/>
<pb n="KR4i0012_SBCK_044-5b"/>
許堅不知何許人遇酒筵不問尊卑逺近必到乗興只三<lb/>
　五盃便去性嗜魚將魚火上旋炙熟處即吃生處復炙<lb/>
殊不去其鱗腸每和巾帶入溪澗内浴度目浸身出水<lb/>
　即扵風日中坐候乾其衣服多有黤氣人惡之或有人<lb/>
與物忻然而受將散與貧者多扵夣中吟詩宿溧陽縣<lb/>
靈泉精舎僧出白字韻請留詩其僧對榻見熟睡至晚<lb/>
起出七言詩云近枕呉溪與越峰前朝恩錫雲泉額竹<lb/>
林晴見鴈塔高石室曾棲㡬禪伯荒碑字没秋苔深古<lb/>
　池香泛荷花白客有經年别故林落日啼猿情脉脉太<lb/>
平興國九年自茅山再逰廬山扵方先生房内安下至<lb/>
夜深常與數人談笑人疑聽堅已知之高聲云不得來<lb/>
<pb n="KR4i0012_SBCK_044-6a"/>
　不得來今在洪州西山或吉州玉笥山<hi>郡閣雅談</hi>
韓退綘州人放誕不拘常跨一白驢有詩云山人跨雪精<lb/>
　上便不論程嗅地打不動笑天休始行為人所稱好着<lb/>
　寛鶴氅醉則鶴舞石曼卿贈詩曰醉狂玄鶴舞閑卧白<lb/>
　驢號<hi>閑居詩話</hi>
王兾公鎮金陵以書致錢塘講師遵式式將謁公過林逋<lb/>
　逋以詩送云虎牙熊軾隱鈴齋棠樹隂隂長碧苔丞相<lb/>
　望尊賔謁少清言應喜道人來<hi>同前</hi>
謝逸字無逸臨川勝士也工詩能文魯直讀其詩曰晁張<lb/>
　流也恨未識耳無逸詩曰老鳯垂頭噤不語枯木槎牙<lb/>
　噪春鳥又曰貪夫蟻旋磨冷官魚上竿又曰山寒石髪<lb/>
<pb n="KR4i0012_SBCK_044-6b"/>
　瘦水落溪毛凋皆為魯直稱賞朱世英以八行薦入學<lb/>
　不得已詣之信宿而還所居溪堂生涯如龎藴余嘗過<lb/>
　之小君方炊稚子宗野汲井無逸誦書掃除顧余放箒<lb/>
　大笑曰聊復爾耳余作偈曰老妻營炊稚子汲水龎公<lb/>
　掃除丹霞適至弃掃迎門一笑相親不必靈照多通道<lb/>
　理朱世英亦作偈曰提藍靈照掃地謝公一般是麫做<lb/>
　作不同不假語黙通透玲瓏更若未㑹換手槌胸<hi>冷齋夜話</hi>
　　　神仙上<lb/>
陳希夷先生每睡則半載或數月近亦不下月餘贈金勵<lb/>
　睡詩曰常人無所重惟睡乃為重舉世皆為息魂離神<lb/>
　不動覺來無所知貪求心愈動堪笑塵中人不知夣是<lb/>
<pb n="KR4i0012_SBCK_044-7a"/>
　夣又曰至人本無夣其夣本逰仙真人本無睡睡則浮<lb/>
　雲烟爐裏近為藥壺中别有天欲知睡夣裏人間苐一<lb/>
　玄又嘗題石水澗曰銀河<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>落翠光冷一派回環湛晚<lb/>
　暉㡬恨却為頑石碍琉璃滑處玉花飛又冬日晚望云<lb/>
　山鬼煖或呼溪魚寒不跳晚景愈堪觀危峰露殘照題<lb/>
　西峰曰為愛西峰好吟頭盡日昻嵓花紅作陣溪水緑<lb/>
　成行㡬夜碍新月半山無夕陽寄言嘉遯客此處是仙<lb/>
　鄉又華山曰半夜天香入巖谷西風吹落嶺頭蓮空愛<lb/>
　掌痕侵碧漢無人曾嘆巨靈仙又與毛女逰曰藥苗不<lb/>
　滿笥又更上危巔回指歸去路相將入翠烟又曰曾折<lb/>
　松枝為寳櫛<hi>一作髻</hi>又編栗葉作羅𥜗有時問着秦宫事<lb/>
<pb n="KR4i0012_SBCK_044-7b"/>
　笑撚仙花望太虚<hi>翰府名談</hi>
又先生唐徳宗時至僖宗封清虚處士賜宫女三人先生<lb/>
　貯之别室以詩謝云雪為肌體玉為腮深謝君王送到<lb/>
　來處士不生巫峽夢虚勞雲雨下陽䑓章聖累召不起<lb/>
　有學士譏之曰秪是先生詔不出若還詔出一般人先<lb/>
　生答曰萬頃白雲獨自有一枝仙桂阿誰無后歸華隂<lb/>
　令王睦令飲之起寢扵溪岩先生為詩曰華山高處是<lb/>
　吾官出即凌空跨晚風䑓殿不將金鎻閉來時自有白<lb/>
　雲封睦得詩愧謝<hi>青瑣集</hi>
張洎家居城外有一隱士名乃吕仙翁姓名洎倒屣見之<lb/>
索𥿄筆八分書七言詩一章留與洎頗言將作鼎鼐之<lb/>
<pb n="KR4i0012_SBCK_044-8a"/>
　意其末句云功成當在破瓜年俗以破瓜字為二八洎<lb/>
　六十八而卒乃其䜟也仙翁詩多傳人間有自詠云朝<lb/>
逰北海暮蒼梧䄂裏青蛇膽氣麄三入岳陽人不識朗<lb/>
吟飛過洞庭湖又有飲海龜児人不識燒丹符子鬼難<lb/>
看一粒粟中藏世界二升鐺裏煑山川之句大抵皆詞<lb/>
　句竒怪世所傳百餘首人多誦之<hi>談苑</hi>
道士馬自然有異術飲酒至一石不醉人有疾以雜草木<lb/>
　揉碎呵與人食無不瘥每自吟曰昔日曾隨魏伯陽經<lb/>
　時醉卧紫金牀東君過我多情懶罰向人間作酒狂廣<lb/>
　明中梓州上升續本事集更有二首詩其一曰省悟前<lb/>
　非一息間更抛人世弃塵寰徒誇羙酒如瓊液休戀嬌<lb/>
<pb n="KR4i0012_SBCK_044-8b"/>
　娥似玉顔含笑謾教心思苦别離還使鬢毛斑雲中<lb/>
　幸有堪歸路無限青山是我山其二曰何用燒丹學駐<lb/>
　顔閙非城市静非山時人若覔長生藥對景無心是大<lb/>
　還<hi>詩史</hi>
殷七七有異術過潤州與客飲云某有一藝佐歡即顧屏<lb/>
　上畫婦人曰可歌陽春曲婦人應聲遂歌其音清亮似<lb/>
　從屏中出歌曰愁見唱陽春令人離腸結郎去未歸家<lb/>
　柳自飄香雪如此者十餘曲<hi>同前</hi>
吕仙翁名嵓字洞賔本關右人咸通初舉進士不苐巢賊<lb/>
　為梗携家隱扵終南山學老子法絶世辟榖變易形骸<lb/>
　尤精劍術今徃徃有人扵關右途路間與之相逢多不<lb/>
<pb n="KR4i0012_SBCK_044-9a"/>
顯姓名以其趍舎動作異扵流俗故為人所疑又為篇<lb/>
詠章句間洩露其意嘗有詩送鍾離先生云得道來來<lb/>
相見難又聞東去幸仙壇杖頭春色一壺酒頂上雲攅<lb/>
五岳冠飲海龜児人不識燒山符子鬼難看先生去後<lb/>
應難老乞與貧儒換骨丹贈薛道士云落魄薛道士年<lb/>
高無白髭雲中卧看石雪裏去尋碑誇我吃大酒嫌人<lb/>
念小詩不知甚麽漢一任軰流嗤<hi>雅言雜載</hi>
又先生唐僖宗時人避冦亂多逰湖湘間或梁魏之地嘗<lb/>
逰大雲寺與寺僧多唱和僧有詩贈翁翁乃依韵和曰<lb/>
　三千里外無家客七百年前雲水身行滿蓬萊為别館<lb/>
道成瓦礫是黄金待賔榼裏嘗存酒化藥爐中别有春<lb/>
<pb n="KR4i0012_SBCK_044-9b"/>
　積徳求師何患少由來天地不私親一日逰寂蕳觀淬<lb/>
　劍扵石作詩贈道士侯日晦曰欲整鋒鋩敢憚勞凌晨<lb/>
　開匣玉龍嘷手中氣岸氷三尺石上精神蛇一條姦血<lb/>
　點流隨水盡兇膏今逐漬痕銷削除浮世不平事與尔<lb/>
　相將上九霄嘗逰長沙智度寺贈僧惠覺詩曰逹者推<lb/>
　心兼濟物聖賢傳法不離真請師開訴西來意七祖如<lb/>
　今未有人臨行題壁上云唐室進士今時神仙足閗紫<lb/>
　霧却歸洞天衆方知其為吕仙翁也<hi>摭遺</hi>
宿州天慶觀西廡下有石刻二詩盖至道中有賣墨人嘗<lb/>
　逰扵此一日題詩曰秋景蕭蕭葉亂飛庭松影裏坐<lb/>
　移時雲迷鶴駕何方去仙洞朝元失我期又曰肘傳丹<lb/>
<pb n="KR4i0012_SBCK_044-10a"/>
篆千年術口誦黄庭两卷經鶴觀古壇槐影裏悄無人<lb/>
　跡戸長扄或以為名吕仙翁詩也<hi>古今詩話</hi>
岳陽樓有碑極大乃李觀記吕仙翁筆迹李知賀州日有<lb/>
　道士相訪自云吕先生誦過岳陽詩云唯有城南老樹<lb/>
　精分明知道神仙過李亦不曉後知岳州有白鶴寺僧<lb/>
　見過道及吕仙翁嘗憇扵寺前松下有老人自松梢冉<lb/>
　冉而下致恭扵先生之前曰某松之精也今見先生過<lb/>
禮當致謁吕書一絶扵寺壁而去獨自行來獨自卧無<lb/>
　限世人不識我唯有城南老樹精分眀知道神仙過後<lb/>
　郡守為創亭扵松下名曰回先生云<hi>古今詩話</hi>
孟嘏連山人性落魄狂溺扵歌酒賦詠後捷名不欲止江<lb/>
<pb n="KR4i0012_SBCK_044-10b"/>
　左士人頗竒之贈史虚白云詩酒獨逰寺琴書多寄僧<lb/>
　聖朝奄有金陵孟賔于先居連上嘏興國中亦自吉水<lb/>
還故郷逾年卒書生成務崇因言廬山與嘏有忘年之<lb/>
分興國中見嘏且言自連上來㳺江左時有詩送成務<lb/>
崇曰同呼碧嶂前已是十余年話别非容易相逢不偶<lb/>
然多為詩酒役早免利名牽幸有歸真路何妨學上玄<lb/>
務崇詢扵連上知交皆言嘏卒已十余年矣<hi>雅言雜載</hi>
許堅江左人為性藪野似非今之人年高絶不知曉人事<lb/>
少言人不問終日不啓口多居三茅山不知年歲形容<lb/>
　不變好飱魚能為詩多談神仙事題茆山觀曰嘗恨清<lb/>
風千載欎洞天今得恣逰遨松楸古色玉壇静鸞鶴不<lb/>
<pb n="KR4i0012_SBCK_044-11a"/>
來青帝高茅氏井寒丹已化玄宗碑㫁夣仍勞分明有<lb/>
箇長生路休向紅塵歎二毛早年堅以時事干江南李<lb/>
　氏人訝其狂戇以為風恙莫與之禮一絶上舎人徐鉉<lb/>
　云㡬宵烟日鎻樓䑓欲寄侯門薦禰才滿面塵埃人不<lb/>
識謾隨流水出山來因拂衣歸隱今尚在隱迹江淮間<lb/>
沈廷瑞寄食閣皂山舉作異俗軰盛夏向火嚴寒单衣問<lb/>
其故終不荅與袁州陳智周相善興國中無病卒于玉<lb/>
　笥觀數年有人扵江筠路次見廷瑞共語乆之令人將<lb/>
　詩寄智周智周得詩甚訝馳出門求送詩者已不知所<lb/>
　在詩曰名山相别后别後㑹難期金鼎銷紅日丹田老<lb/>
　紫芝訪君雖有路懷我豈無詩休羡䌓華事百年能<lb/>
<pb n="KR4i0012_SBCK_044-11b"/>
　㡬時智周扵端拱二年登苐授衡陽尉卒<hi>同前</hi>
沈道士筠州高安人故吏部郎中彬第二子也性孤僻形<lb/>
　貌秀徹初名有鄰弃妻入道居玉笥山易名廷瑞每遇<lb/>
　深山古洞日不返嚴寒風雪常单衣危坐或絶食經月<lb/>
　或縱酒行歌縁峭壁升喬木若猿猱之狀骨肉相尋便<lb/>
却走避忘情混俗人莫測之徃徃為同道者困雍熈二<lb/>
　年正月内扵玉笥山先不食七日至上元日甲辰辭道<lb/>
　侣歸所居院集仙亭念人生㡬何賦無病而終遺言扵<lb/>
　弟子將畫者土宿一幀度人經一卷隨<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>後二年二月<lb/>
　二十日有閣皂山僧昭瑩扵山門數里相遇且閣皂山<lb/>
　相去玉笥山一百六十里僧昭瑩問所徃云暫别廬山<lb/>
<pb n="KR4i0012_SBCK_044-12a"/>
尋知巳留下土宿一幀及度人經一卷五言詩一首為<lb/>
别云南北東西路人生㑹不無早曾依閣皂又却上玄<lb/>
都雲片隨天闊泉聲落石孤何期早相遇樂共煑菖蒲<lb/>
後昭瑩到玉笥山話及方知沈道士已亡具說途中相<lb/>
遇并所留土宿及經詩示于人衆皆駭異遂徃墳上看<lb/>
見土交横拆裂闊及尺餘至今不敢發質其文驗其事<lb/>
　即屍解而去<hi>郡閣雅談</hi>
張白邢州人少應進士舉不及苐入道常挑一鐡葫蘆得<lb/>
錢便飲酒自稱白雲子註天尊升玄護命經著武陵春<lb/>
　色三百首略一两篇云武陵春色好十二酒家樓大醉<lb/>
　方回首逢人不舉頭是非都不采名利混然休戴個星<lb/>
<pb n="KR4i0012_SBCK_044-12b"/>
　冠子浮沉逐世流贈酒店崔氏一絶云武陵城裏崔家<lb/>
　酒地下應無天上有南逰道士飲一㪷卧向白雲深洞<lb/>
　口又哭陸先生一絶云六親慟哭還復蘇我笑先生涙<lb/>
　滴無脫履定歸天上去空墳留入武陵圖忽一日稱患<lb/>
　至夜閉户曉不開問之不應道衆訝之抉門見血滿地<lb/>
　問之别無所苦嘱身後勿燒焚尋時而卒酒户崔氏出<lb/>
木櫃而葬扵武陵城西經半年有鼎州官忘其名在楊<lb/>
　州勾當公事遇扵酒肆同盃數日衆聞之道俗看驗其<lb/>
墳有一穴如椀大深透其棺敲之已空<lb/>
陳省躬金陵人扵偽朝頗歷政事顯徳中出為臨川宰泛<lb/>
舟闕下道經章江泊女児浦抵暮有書生不通姓名登<lb/>
<pb n="KR4i0012_SBCK_044-13a"/>
　舟求見與省躬語論甚竒問今晋朝苐㡬帝省躬具以<lb/>
實對㣲笑而已坐間高吟云西去長沙東上船思量此<lb/>
事已千年長春殿掩無人掃滿眼梨花哭杜䳌省躬疑<lb/>
　是神仙再拜告問無言而退出船不見所之<lb/>
呉含靈江西人也為道士居南岳六七年俗呼為呉猱好<lb/>
睡經旬不飲食常言曰人若要閑即湏嬾如勤即不閒<lb/>
　也素不攻文偶作上升歌甚竒絶云玉皇有詔登仙職<lb/>
　龍吐雲兮鳯着力眼前驀地見樓䑓異艸竒花不可識<lb/>
　我向大羅觀世界世界只如指掌大當時不為上升忙<lb/>
　一時提向瀛洲賣清太年羽化後有客人扵乾祐中在<lb/>
　嵩山見之<lb/>
<pb n="KR4i0012_SBCK_044-13b"/>
許鵲真人唐末逰南岳招仙觀壁上題歌一首云洪爐烹<lb/>
　鍜人性命噐用不同分皆定妖精鬼魅鬪神通只自干<lb/>
　邪不干正黄口小児初學行唯知日月東西生還為萬<lb/>
　靈威聖力移月在南日在北玉是玉兮石是石藴弃深<lb/>
　泥終不易鄧通餓死嚴陵貧帝王豈是無人力丈夫未<lb/>
　逹莫相侵攀龍附鳯損精神題後数日上昇<lb/>
李夣符不知何許人梁開平初鍾傳鎮洪州日與布衣飲<lb/>
　酒狂吟放逸嘗以釣竿懸一魚向市肆蹈漁父引賣其<lb/>
　詞好事者争買得錢便入酒家其詞有千餘首傳于江<lb/>
　表略其一両首云村寺鍾聲渡逺灘半輪殘月落前山<lb/>
　徐徐撥棹却歸灣浪叠朝霞錦綉翻又曰漁弟漁兄<lb/>
<pb n="KR4i0012_SBCK_044-14a"/>
喜到來婆官賽了坐江隈椰榆杓子木瘤盃爛煑鱸魚<lb/>
　滿案堆察考取狀答曰挿花飲酒何妨事樵唱漁歌不<lb/>
　碍時遂不敢復問或把氷入水及出身上氣如蒸鍾氏<lb/>
　亡亦不知所在<hi>俱同前</hi>
伊用昌逰江浙間散誕放逸不拘細謹善飲每醉行歌市<lb/>
　中其言皆物外汗漫之辭似不可曉亦能為詩留題閣<lb/>
　皂觀云花洞門前吠似雷險聲流㫁俗塵埃雨噴山脚<lb/>
毒龍起月照松梢孤鶴回羅幕秋高添碧翠畫簾時捲<lb/>
　對樓䑓両壇詩客何年去去後門關更不開後入湖南<lb/>
　謁馬氏時方設齋獨不請用昌自造之㩀其坐洎食畢<lb/>
　則大聲吟詩云誰人能識白元君上士由來盡見聞避<lb/>
<pb n="KR4i0012_SBCK_044-14b"/>
　世早空南火宅植田高種北山雲雞能抱卵心常聴蟬<lb/>
　到成形殻自分學取大羅些子術免敎松下作孤墳詩<lb/>
畢拂衣而起衆訝竒異乃逼問無對出門不見<hi>雅言雜載</hi>
石恪西蜀人善畫尤長扵山水禽魚亦攻歌詩言論粗暴<lb/>
多誚人短開寳中王師下西蜀遣名畫入京恪在其數<lb/>
宣扵相國畫壁工畢上狀乞歸奉勑任便出京卒扵道<lb/>
中雍熈元年殿直雷承昊奉命來衡陽風土殊俗恪痛<lb/>
勉之為七言詩送承昊遲暮與恪宿于公含逹曉分携<lb/>
承昊行經數里思恪已卒數年遽出所贈詩多言衡陽<lb/>
風物其詩曰衡陽去此正三年一路程途甚坦然深䆳<lb/>
門牆三楚外清風池舘五峰前西邊市井來啇客東岸<lb/>
<pb n="KR4i0012_SBCK_044-15a"/>
　汀洲簇釣舩公退只應無别事朱陵後洞看神仙及到<lb/>
　任公宇一如恪言詩章好事者争傳之<hi>同上</hi>
黃覺仕宦不遂意送客都門外至則客已逺不及旅舍中<lb/>
　見一道士在側因取所携酒肉呼道士共飲食之旣罷<lb/>
　道士舉杯摭水寫吕字覺始悟其為吕洞賔道士曰眀<lb/>
　年江南相見覺果得江南官及期見道士出俵大錢七<lb/>
　文其次十文又小錢三文曰數不可益也予藥可數寸<lb/>
　許告曰歲旦以酒磨服之可保一歲無疾覺如其言至<lb/>
　七十餘藥亦將盡作詩曰床頭暦日無多字屈指眀年<lb/>
　七十三果以是歲終<hi>貢父詩話</hi>
咸通中有進士張綽下苐逰江淮飬氣耽竒只以爐火為<lb/>
<pb n="KR4i0012_SBCK_044-15b"/>
　事題壁曰争那金烏何欲上飛不住紅爐謾燒藥玉顔<lb/>
　安可駐今年花落枝眀年花滿樹不如且飲酒莫𬋩流<lb/>
　年度人異之不喜粧飾多㦄旗亭而好盃人召飲若遂<lb/>
　意則索𥿄剪蝴蝶三十二以氣吹之成列而飛如此累<lb/>
　刻以指收之俄皆在手見者求之即以他事為阻嘗逰<lb/>
　塩城多為酒困非類相競留繫邑中醒乃課述為陳情<lb/>
　二章獻狄令乃釋之詩云門風長有蕙蘭馨鼎族家傳<lb/>
　覇國名容貌静懸秋月彩文章高振海濤聲訟堂無事<lb/>
　調琴軫郡閣何妨醉玉觥今日東流橋下水一條從此<lb/>
　鎮長清自後宰欲傳其術張云明府勲貴家流年少而<lb/>
　宰劇邑多聲色犬馬之求未暇忘味玄奥因贈詩云何<lb/>
<pb n="KR4i0012_SBCK_044-16a"/>
　用梯媒向外求長生尺在内中脩莫言大道人難得自<lb/>
　是行心不到頭去之日乗醉因求搗網𥿄剪二鶴扵<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>
　前俄而翔飛乃曰汝先去吾即後來時狄令亦醉其所<lb/>
　題云自不㑹天下經書在腹内身却騰騰處世間心即<lb/>
　逍遥出天外江南好事者尚記上升時事<hi>桂苑叢談</hi>
崔存字存中博州博平人因逰王屋見二人坐扵水濵存<lb/>
　曰願聞二仙名號東坐曰豈不知世有石曼卿乎西坐<lb/>
　者即蘇舜欽子羙也存曰世傳學士為鬼仙矣曼卿曰<lb/>
　甚㢤二三子之妄也夫純陽即仙純隂即鬼升扵天者<lb/>
　為仙沉扵幽者為鬼處扵中者為人旣為仙又為鬼乎<lb/>
　存曰願得一語以救塵骸曼卿作詩曰牛毛麟角成真<lb/>
<pb n="KR4i0012_SBCK_044-16b"/>
　少莫道從來是壯夫龜鶴性靈終好道神仙言語不關<lb/>
　書不將青目觀浮世都把仙春駐玉壺寄語世人無妄<lb/>
　語高真幽鬼適殊途子羙作詩曰宿植靈根何太早洞<lb/>
　悟真風正年少常令丹海飛日烏又使玉液朝元腦崑<lb/>
䑓氣候四時春紫府光隂夜如曉來時不用五雲車跨<lb/>
　着清風下蓬島須臾有翠鳥飛下㗸書置扵二子前子<lb/>
羙曰瀛洲有召遂飛踰山頂而去<hi>摭遺</hi>
增修詩話總龜卷之四十四<lb/>
<pb n="KR4i0012_SBCK_044-1a"/>
百家詩話緫龜後集卷之四十四<lb/>
　　釋氏門<lb/>
予謫海外上元椰子林中漁火三四而巳中夜聞猿聲悽<lb/>
　動作詞曰凝祥宴罷聞歌吹畫轂走香塵起冠壓芲枝<lb/>
　馳萬騎馬行燈閙鳯楼簾捲陸海鰲山對當年曾㸔天<lb/>
顔醉御杯舉歡聲沸時莭雖同悲樂異海風吹夢嶺猿<lb/>
啼月一枕思歸泪又有懐京師詩云十分春痩縁何事<lb/>
　一掬歸心未到家苕溪漁隱曰忘情絶愛此瞿曇氏之<lb/>
所訓惠洪身爲衲子詞句有一枕思歸淚及十分春痩<lb/>
　之語豈所當然又自載之詩話矜衒其言何無識之甚<lb/>
　邪<hi>冷齋夜話</hi>
<pb n="KR4i0012_SBCK_044-1b"/>
徃年余宰分寕覺範従髙安来舘之雲嵓寺寺僧三百各<lb/>
　持一幅帋求詩扵覺範覺範斯湏立就余見之不懌<lb/>
　曰詩當少加思豈若是容易乎覺範笑曰取笑吾意而<lb/>
　巳相别十年覧其遺編追記平生不覺隕泪余欲刪去<lb/>
　冗長定取精深数十百首仍爲作序以示世人老懶未<lb/>
　睱也僧中𥘉無具詩眼者巳刻版書肆每以為恨<hi>韓子蒼</hi>
巳收一霎掛龍雨勿起千岩攧鷂風挂龍對攧鷂皆方言<lb/>
　古今人未嘗道又云䴡句妙扵天下白髙才俊似海東<lb/>
青又云文如水行川氣如春在花皆竒句也<hi>雪浪齋日記云</hi>
余至瓊州劉蒙叟方飲於張守之席三鼓云遣急足来覔<lb/>
長短句欲問叙何事䝉叟視燭有蛾撲之不去曰為賦<lb/>
<pb n="KR4i0012_SBCK_044-2a"/>
此急足反走持𥿄曰急爲之不然獲譴也余口授吏書<lb/>
之曰宻燭花光清夜䦨粉衣香趐遶團團人猶認假爲<lb/>
真實蛾豈将灯作火㸔方歎息爲遮欄也知愛處實難<lb/>
拚忽然性命隨烟熖始覺從前𬒳眼瞞蒙叟醉笑首肯<lb/>
之既北渡夜發海津又贈行為之詞曰一叚文章種性<lb/>
更謫仙風韻畫㦸叢中清香凝宴寢落日清寒落花<lb/>
信愁似海洗光詞錦後夜帰舟雲濤喧醉枕<hi>冷齋夜話</hi>
東坡長短村南村北響繅車參寥詩云隔林彷彿聞機杼<lb/>
知有人家在翠㣲秦少㳺菰蒲深處疑無地忽有人家<lb/>
笑語聲三詩大同小異皆竒句也<hi>髙齋夜話</hi>
呉僧道潜有標置常自姑蘇歸西湖經臨平道中作詩云<lb/>
<pb n="KR4i0012_SBCK_044-2b"/>
　風蒲獵獵弄輕柔欲立蜻蜓不自由五月臨平山下路<lb/>
　藕花無数滿汀洲東坡赴官錢塘過而見之大称賞巳<lb/>
　而相㝷扵西湖一見如舊相識及坡移守東徐潜徃訪<lb/>
　之舘於逍遥堂士大夫争識之東坡饌客罷与俱来<lb/>
　紅粧擁隨之東坡遣一妓前乞詩潜援筆而成曰寄語<lb/>
　巫山窕窈娘好將魂夢惱襄王禪心巳作沾泥䋈不逐<lb/>
　春風上下狂一坐大驚自是名聞海内然性𥚹憎凢子<lb/>
　如仇嘗作詩曰去歲春風上國行爛窺紅紫厭平生而<lb/>
　今眼底無姚魏浪蕋浮花懶問名士論以此少之道潜<lb/>
　作詩追法渊明其語有逼真處曰數聲柔櫓蒼茫外何<lb/>
　䖏江村人夜歸又曰隔林彷彿聞機杼知有人家在翠<lb/>
<pb n="KR4i0012_SBCK_044-3a"/>
㣲時從東坡在黄州士大夫以書抵坡曰聞曰與詩僧<lb/>
　相從豈非隔林彷彿聞機杼者乎真東山勝㳺也坡以<lb/>
書示潜誦前句笑曰此吾師七字師號<hi>冷齋夜話</hi>
華亭船子和尚有偈曰千尺絲綸直下垂一波纔動萬波<lb/>
隨夜静水寒魚不食滿船空載月明歸叢林盛傳想見<lb/>
其爲人山谷倚曲音歌成長短句曰一波纔動萬波隨<lb/>
蓑笠一鈎絲金鱗正在深處千尺也湏垂吞又吐信還<lb/>
　疑上鈎遲水寒江静滿目青山載月明歸<hi>冷齋夜話</hi>
靈徹詩僧中第一如海月生残夜江春入暮年窓風枯硯<lb/>
　水山雨慢瑟弦經来白馬寺僧到赤烏年前軰評此詩<lb/>
　云轉石下千仭江<hi>雪浪齋日記</hi>
<pb n="KR4i0012_SBCK_044-3b"/>
唐李憕之子源以父死王難不仕居洛陽惠林寺與僧貟<lb/>
澤逰一日相約逰峨嵋山源欲泝峽澤欲取斜谷路源<lb/>
　不可曰吾巳絶世事豈可復道京師㢤舟次南浦見媍<lb/>
　人錦襠負甕而汲者澤望而泣曰吾不欲由此者為是<lb/>
也源驚問之澤曰媍人姓王氏吾當爲子孕三歲矣吾<lb/>
　不来故不得乳今旣見無可逃者三日浴児時願公臨<lb/>
我以一笑爲信後十二年杭州天竺寺外當與公相見<lb/>
　至暮澤亡婦乳三日源徃視之児見源果笑源後適吴<lb/>
赴其約聞葛洪川畔有牧童扣牛角而歌曰三生石上<lb/>
　舊精魂賞月吟風不要論慙愧情人逺相訪此身雖異<lb/>
　性長存問澤公徤否荅曰李公真信士又曰身前身後<lb/>
<pb n="KR4i0012_SBCK_044-4a"/>
事茫茫𣣔話因縁恐断腸呉越山川㝷巳徧却回烟棹<lb/>
上瞿塘遂去不知所之東坡詩云𣣔向錢塘訪貟澤葛<lb/>
洪波畔帯秋深即此事也<hi>甘澤謡</hi>
逺法師居廬山下持律精苦過中不受宻湯而作詩換酒<lb/>
　飲陶彭澤送客無貴賤不過虎溪而與陸道士行過虎<lb/>
溪数百歩大笑而別故禪月作詩云爱陶長官醉兀兀<lb/>
送陸道士行遲遲買酒過溪皆破戒斯何人斯師如斯<lb/>
故效之晋陶淵明把酒椀送陸脩静過虎溪胸次九流<lb/>
情似鏡人間萬事醉如泥<hi>山谷</hi>
文殊問無著近離甚處著云南方殊云南方佛法如何多<lb/>
少著云或三百或五百著問此如何住持殊云凡聖同<lb/>
<pb n="KR4i0012_SBCK_044-4b"/>
　居龍蛇渾雜著云多少衆殊云前三三後三三雪竇頌<lb/>
　曰千峰盤屈色如藍誰謂文殊是對潭堪笑清凉多少<lb/>
衆前三三與後三三<hi>傳灯録</hi>
大覺懐璉禪學外工詩荆公與之㳺嘗以其詩示歐公曰<lb/>
　此道人作肝臓饅頭也荆公不悟其戯問其意歐公曰<lb/>
　是中無一點䒩氣璉䝉仁庙賞識晋住東京静因禪<lb/>
　院甚乆嘗作詩進呈乞還山林曰千簇雲山萬壑流閑<lb/>
身歸老此峯頭殷勤願祝如天夀一炷清香滿石楼又<lb/>
　曰堯仁况是如天闊乞與孤雲自在飛<hi>冷齋夜話</hi>
東坡言僧詩要無𬞞筍氣固詩人龜鑑今時悞觧便作世<lb/>
網中語殊不知本分家風水邉林下氣像盖不可無<lb/>
<pb n="KR4i0012_SBCK_044-5a"/>
若盡洗去清拔之韻便與俗同科又不足尚齊巳云春<lb/>
深逰寺客花落閉門僧惠崇云曉風飄磬逺暮雪入廊<lb/>
　深之句華實相副頋非佳句邪天聖間閩僧可士有送<lb/>
僧詩云一缽即生涯隨縁度歲華是山皆有寺何䖏不<lb/>
爲花笠重呉天雪鞋香楚地花他年訪禪室寕憚路途<lb/>
賖亦非食肉者能到也<hi>西清詩話</hi>
西湖僧清順怡然清苦多佳句甞賦十竹詩曰城中寸土<lb/>
　如寸金幽軒種竹只十箇春風慎勿長兒孫穿我堦前<lb/>
　緑苔破又有乆服林下逰頗識林下趣從渠緑隂繁不<lb/>
碍清風度閑行石上眠落葉不知數一鳥忽飛耒啼破<lb/>
幽絶處荆公逰湖上爱之乃称揚其名坡晚年亦與之<lb/>
<pb n="KR4i0012_SBCK_044-5b"/>
㳺甚多酧唱<hi>冷齋夜</hi>
東呉僧惠詮徉狂垢汚而詩語清婉嘗書湖上一山寺壁<lb/>
曰落日寒蟬鳴獨歸林下寺柴扉夜来掩片月隨行屦<lb/>
惟聞犬吠聲更入清蘿去東坡一見而和其後曰但聞<lb/>
煙外鍾不見烟中寺幽人行未巳草露温芒屦惟應山<lb/>
頭月夜夜照来去詮竟以此詩知名<hi>冷齋夜話</hi>
東坡元豊末年得請歸耕陽羡舟次瓜歩以書抵金山了<lb/>
元禪師曰不必出山當學趙州平等接人元得書徑来<lb/>
東坡迎笑問之曰以偈爲獻曰趙州當日少謙光不出<lb/>
三門見趙王争似金山無量相大千都是一禪牀東坡<lb/>
拊掌稱善<hi>僧宝傳</hi>
<pb n="KR4i0012_SBCK_044-6a"/>
　王荆公丁家艱閱内典於蔣山與賛元禪師㳺從如兄弟<lb/>
　公嘗問祖師意旨元不荅公益扣之公般若有鄣三有<lb/>
　近道之質一更兩生来恐純熟公曰願聞其說元曰公<lb/>
　世縁深懐經濟之志用舎不能必心未平又多怒而學<lb/>
　問尚理扵道爲所知愚此其三也特視利名如脫髮甘<lb/>
　淡薄如頭陁此為近道且當以教乗滋茂之可也公再<lb/>
　拜受教元爲人閑靖寡言客来無貴賤寒温外無别語<lb/>
　公後罷相居定林稍覺煩動即造元相向黙坐終日而<lb/>
　去有詩題覺海方丈贈之云徃来城府住山林諸法脩<lb/>
　然但一音不與物爲真道廣毎隨縁起自禅深舌根巳<lb/>
　净誰能壊足跡如空我得㝷歲晚北窓聊寄傲蒲萄零<lb/>
<pb n="KR4i0012_SBCK_044-6b"/>
落半牀隂人以為實録<hi>僧宝傳</hi>
雪竇顯禪師嘗作偈云三分光隂二早過靈䑓一點不揩<lb/>
磨貪生曰曰區區去喚起回頭争柰何世人貪着愛境<lb/>
以妄為真迷而弗返讀此偈者冝如何㢤<hi>雪竇語録</hi>
百家詩話緫龜後集卷之四十四終<lb/>
</p>
<p>
</p>
  </div>
</body>
</text>
</TEI>
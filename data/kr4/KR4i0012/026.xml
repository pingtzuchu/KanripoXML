<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0012_SBCK_026-1a"/>
増修詩話總龜卷之二十六<lb/>
　　　寄贈門<hi>上</hi>
吕文穆公蒙正甞與温恭肅仲舒及一友人忘其姓名讀<lb/>
書於洛陽龍門山誓不作狀元不仕及唱第文穆爲狀<lb/>
　頭温巳不意然尚中甲科其友人隨拂衣歸隱後文穆<lb/>
　大用　太宗問昔與誰友文穆即以歸隱者對遂以著<lb/>
　作郎召不起故文穆罷相歸洛作詩贈之曰昔作儒生<lb/>
　謁貢闈今提相印出黄扉九重鴛鷺醉中别萬里烟霄<lb/>
逹了歸隣叟盡垂新白髪故人猶着舊麻衣洛陽謾說<lb/>
　多才子自嘆遭逢似我稀故人盖指歸隱者也<hi>青箱雜記</hi>
梁周翰太宗朝爲舘職真宗即位除知制誥柳開贈詩曰<lb/>
<pb n="KR4i0012_SBCK_026-1b"/>
　九重城闕新天子萬卷詩書老舎人<hi>古今詩話</hi>
五代末濠梁人南楚材逰陳潁間潁守欲子妻之楚材巳<lb/>
　娶薛氏以受潁守之恩遣人歸取琴書之屬似無還意<lb/>
薛氏善書畫能屬文自對鑑圖其形并作詩寄之曰欲<lb/>
　下丹青筆先拈玉鑑端己驚顔寂寞漸覺鬂凋殘淚眼<lb/>
描將易愁腸寫出難恐君渾忘却時展畫圖看楚材見<lb/>
　而慚焉與之偕老<hi>唐宋遺史</hi>
韋應物為蘇州太守嘗有詩贈米嘉榮曰吹得凉州意外<lb/>
聲舊人惟有米嘉榮近來年少欺前軰好染髭鬚學後<lb/>
後生又嘗赴揚州司馬杜鴻漸宴醉宿驛亭醒見二佳<lb/>
　人在側驚而問之乃曰郎中席上與司空詩因令樂妓<lb/>
<pb n="KR4i0012_SBCK_026-2a"/>
　侍寢問記其詩否一妓強記乃誦之曰高髻雲鬟宫様<lb/>
　粧春風一曲杜韋娘司空見慣渾閑事㫁盡蘇州刺史<lb/>
　腸<hi>同前古今詩話劉夣得詩</hi>
唐末士子崔郊姑有婢端䴡郊竊愛之他日鬻婢扵㐮陽<lb/>
　司空于頔得錢四十萬因寒食出遊婢見郊立扵栁隂<lb/>
　下郊因作詩隨以贈之曰公子王孫逐後塵緑珠重淚<lb/>
　滴羅巾侯門一入深如海從此蕭郎是路人疾郊者録<lb/>
　詩以示頔頔召郊執其手曰詩公所作也四十萬小㢤<lb/>
　何不早言因以婢贈之<hi>唐宋</hi>
雷徳遜有終父子二人並命為江南淮南漕王元之贈詩<lb/>
　二首其一曰江南江北接王畿漕運㠶檣去似飛父子<lb/>
<pb n="KR4i0012_SBCK_026-2b"/>
　有才同冨國君王無事免宵衣屏除姦吏魂應䘮飬活<lb/>
　疲民肉漸肥還有文塲受恩客望塵情抱倍依依其二<lb/>
　曰當時豪氣壓朱雲老作皇家諌諍臣章䟽罷封無事<lb/>
　日朝廷猶指直言人題詩野舘光泉石講易秋堂動鬼<lb/>
　神棘寺下僚叨末路齋心猶祝秉洪鈞元之嘗出徳遜<lb/>
　門下而徳遜深扵易酷扵詩也<hi>青箱雜記</hi>
樞宻邵公尭謂余詩似樂天一日閲相藍書肆得馮瀛王<lb/>
　詩集歸公與余語曰子詩似樂天又愛馮集將來拈取<lb/>
　箇豁逹李老<hi>慶暦中京師有人號豁逹李老每好吟詩而詞多鄙俚以此戯之</hi>遂皆大<lb/>
　笑熈寜中余辟定武帥幕公自鄆附所作詩一軸并寄<lb/>
　余詩曰流年真似隙中駒别后情懐懶更踈天上又頒<lb/>
<pb n="KR4i0012_SBCK_026-3a"/>
　新暦日床頭未答故人書殷勤羔鴈功曹檄狼籍盃盤<lb/>
　上客魚好在仲宣家萬里從軍苦樂定何如<lb/>
李文正昉吕正惠端同踐文舘後皆登台輔李贈吕詩曰<lb/>
　憶昔僦居明徳坊官資俱是校書郎青衫共直昭文館<lb/>
　白首同登政事堂佐國廟謨公巳展避賢榮路我猶妨<lb/>
　主恩至重何時報老眼相㸔淚两行<hi>並同前</hi>
向文蕳敏中㓂忠愍凖二相同以太平興國五年登第後<lb/>
　文簡秉鈞忠愍以使相守長安文蕳作詩寄忠愍忠愍<lb/>
　酧之曰玉殿登科四十年當時僚友盡英賢歲寒惟<lb/>
有公兼我白首猶持將相權<hi>唐宋遺史</hi>
劉昌言泉州人常侍陳洪進為幕客入朝為副樞嘗作<lb/>
<pb n="KR4i0012_SBCK_026-3b"/>
　下第詩落句云唯有夜來蝴蝶夣翩翩飛入刺桐花後<lb/>
　為商丘記室王元之贈詩曰年來復落事堪嗟載筆商<lb/>
　丘鬂欲華酒好未陪紅杏宴詩狂多憶刺桐花盖為是<lb/>
　也<hi>同前</hi>
錢塘林逋處士有高節范文正公贈詩曰巢由不願仕堯<lb/>
舜豈遺人風俗因公厚文章到老醇<lb/>
張乖厓公為布衣時與陳希夷善因夜話謂希夷曰欲分<lb/>
先生華山一半住得無希夷曰餘人不可先軰則可及<lb/>
旦相别希夷以宣和中筆一枝白雲䑓墨一劑蜀牋一<lb/>
角贈之公曰㑹得先生意驅某入閙處去曰珎重珎重<lb/>
希夷送公回謂門弟子曰此人無情扵物逹則為公卿<lb/>
<pb n="KR4i0012_SBCK_026-4a"/>
　不逹則為帝王師公嘗感之後尹蜀過華隂寄希夷詩<lb/>
　曰性愚不肯林泉住強要清時擬致君今日星馳劍南<lb/>
　去回頭慚愧華山雲<lb/>
曹脩司封守邵武以竹簟贈僧仁曉并惠小詩曰翆筠織<lb/>
　簟寄禪齋午夜秋從枕底來若也此時人問道寒天捲<lb/>
　却暑天開<hi>並同前</hi>
孟賔于湖湘連上人少脩儒學好詩有百篇名金鰲集<lb/>
　獻于李若虚侍郎因採集中佳句可取者記之于書使<lb/>
　賔于馳詣洛陽獻諸朝廷其譽藹然明年春與李昉同<lb/>
　擢進士苐後事李後主為滏陽令因抵法當死會昉遷<lb/>
　翰林學士聞在縲絏以詩寄賔子曰初携書劍别湘潭<lb/>
<pb n="KR4i0012_SBCK_026-4b"/>
金牓標名第十三昔日聲塵喧洛下近來詩價滿江南<lb/>
長為邑令情終屈縱處郎曹志未甘莫學馮唐便休去<lb/>
明君晚事未為慚主見其詩而宥之復官未㡬歸老連<lb/>
　上號群峯叟吉守馬致恭以詩送其末章云今日還家<lb/>
莫惆悵不同初上渡頭船<hi>江南野録雅言系述記吉守送賔于詩有全篇及賔于詩</hi>
李頻方干高第也登第後干寄詩曰弟子已攀桂先生猶<lb/>
　卧雲<hi>鑑戒録</hi>
羅隱以諷刺之深久而不第劉賛贈之詩曰人皆言子屈<lb/>
我獨以為非明主旣難謁青山何不歸年虚侵白鬂塵<lb/>
　土汚麻衣自古迯名者至今名豈㣲隱見之遂起歸歟<lb/>
　之興作五湖詩曰江頭日暖花又開江東行客思悠㢤<lb/>
<pb n="KR4i0012_SBCK_026-5a"/>
　高陽酒徒半凋落終南山色空崔嵬聖代也知無弃物<lb/>
　侯門未必用非才一船明月一竿竹家在五湖歸去來<lb/>
施肩吾贈邉將詩曰輕生奉國不為難戰苦身多舊箭瘢<lb/>
　玉匣鎖龍鱗甲冷金鈴繫鶻羽毛寒皂貂擁出花當背<lb/>
　白馬騎來月在鞍却恐犬戎臨虜塞柳營時把陣圖看<lb/>
杜荀鶴苦扵詩有贈僧句云安禪不必須山水㓕得心頭<lb/>
　火自消又云利門名路两何慿百歲風前短熖燈只恐<lb/>
　為僧心不了為僧心了是輸僧<lb/>
翁承賛唐末為諌議大夫使福州至劍浦縣見舊識僧亞<lb/>
　齊贈詩云蕭蕭風雨建陽溪溪畔維舟見亞齊一軸新<lb/>
　詩劍潭北十年舊識華山西吟魂㫺向江村老空性元<lb/>
<pb n="KR4i0012_SBCK_026-5b"/>
　知世路迷應笑乗軺青瑣客此時無暇聴猿啼<lb/>
唐陸希聲以雙鉤寫字法授僧𧦬光辯光入長安為翰林<lb/>
　供奉而希聲尚未達以詩寄𧦬光曰筆下龍蛇似有神<lb/>
　天池雷雨變逡巡寄言昔日不龜手應念江湖洴澼人<lb/>
　𧦬光感其言薦希聲後至宰相<hi>並同前</hi>
興國中潘若冲罷桂林經南岳留鶴一隻與廖融贈詩一<lb/>
章云峭格數年同野興一官纔罷共船歸稲梁少飼教<lb/>
　長瘦羽翼無傷任逺飛側耳聴吟侵静燭㗸花作舞帶<lb/>
　斜暉朝天萬里不將去留伴高人向釣磯若冲到京授<lb/>
維揚通理臨行復有詩寄融曰曾經别墅住行蹤春浪<lb/>
　和烟撼釣筒共歩幽亭連石蘚寄眠静榻帶松風秋來<lb/>
<pb n="KR4i0012_SBCK_026-6a"/>
　頻夣岳雲白别后應添鶴頂紅又泛汴舟随汴水不堪<lb/>
　南望思忡忡後至維揚聞融與鶴相繼而亡若冲感而<lb/>
　又為一絶云南岳僧來共歎吁風亭月榭巳荒蕪先生<lb/>
去世未十日留伴高吟鶴亦徂融卒未乆潘有泉陵之<lb/>
命經隱居有詩哭云天䘮我良知無言雙淚垂惟求相<lb/>
見夣永絶寄來詩應有異人吊從茲雅道衰春風古原<lb/>
　上新塚艸離離<hi>雅言雜載</hi>
杜羔妻劉氏善為詩羔累舉不第將至家妻即先寄詩曰<lb/>
良人的的有竒才何事年年𬒳放回如今妾面羞君面<lb/>
君到來時近夜來羔見詩即時回去㝷登第妻又寄詩<lb/>
　云長安此去無多地欎欎葱葱佳氣浮良人得意正年<lb/>
<pb n="KR4i0012_SBCK_026-6b"/>
　正年少今夜醉眠何處樓<hi>南部新書</hi>
張介以命術逰公卿門寓居錢塘西湖上嘗自京師南歸<lb/>
　士大夫率為詩贈之吕許公王沂公時方執政亦皆有<lb/>
詩夏鄭公留守南京為詩繼二公曰上公詩筆千金重<lb/>
逋客歸裝一舸輕莫到青山更招隱且留明哲為蒼生<lb/>
鄭谷雪詩云亂飄僧舎茶烟<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>宻洒歌樓酒力㣲江上晚<lb/>
來堪畫處漁人披得一簑歸有叚賛善善畫因采其詩<lb/>
　為圖曲盡瀟洒之意持以贈谷谷為詩以謝之云賛善<lb/>
　賢相後家藏名畫多留心扵繪素得意在烟波屬興同<lb/>
　吟詠功成更琢磨愛余風雪句幽絶寫漁簑<hi>古今詩話</hi>
歐陽价攻傳神楊次公贈之詩曰國手曾煩寫㡬回無人<lb/>
<pb n="KR4i0012_SBCK_026-7a"/>
　彷彿醉顔開青銅鑑裏㝷常見不謂今從筆下來奉職<lb/>
　劉祕亦贈詩曰筆妙今為第一人心期造化奪天真精<lb/>
　神形骨從來一移入青縑推两身<hi>古今詩話</hi>
唐相鄭棨贈老僧詩曰日照西山雪老僧門未開凍瓶粘<lb/>
　柱礎宿火隱爐灰童子病歸去鹿麑寒入來自云此詩<lb/>
　可以衡稱重輕不偏也嘗有人問相國近有新詩否曰<lb/>
詩在㶚橋風雪中驢子上此中安可得之<hi>同前</hi>
王定保唐光化三年李渥侍郎下及苐呉子華侍郎臠為<lb/>
　壻子華即世定保南逰湖湘無北歸意呉假緇服自長<lb/>
安來明日訪其良人白於馬武穆王令引見定保扵定<lb/>
林寺呉隔簾誚之曰先侍郎重先軰以名行俾妾侍箕<lb/>
<pb n="KR4i0012_SBCK_026-7b"/>
箒侍郎没慮先軰以妾改適是以不逺千里來明侍郎<lb/>
之志定保不勝慚赧致書武穆乞爲壻吴確乎不㧞定<lb/>
保爲盟畢世不婚矣呉歸呉中外家沈彬有詩贈定保<lb/>
　云仙桂曾攀第一枝薄逰湘水阻佳期臯橋巳失齊眉<lb/>
願蕭寺行逢落髪師廢苑露寒蘭寂寞丹山雪㫁鳯參<lb/>
差聞公巳有平生約謝絶女蘿依兎絲定保後爲馬不<lb/>
禮奔五羊依劉氏官至卿<hi>郡閣雅談</hi>
賈島爲普州司倉方干寄詩曰亂山重復叠何路見先生<lb/>
豈料多才者空垂不第名閑曹曾得醉薄俸亦勝畊莫<lb/>
問爲詩苦年年芳草生<hi>鑑戒録</hi>
稷山驛吏王金作吏五十六年稱有道術徃來多贈篇什<lb/>
<pb n="KR4i0012_SBCK_026-8a"/>
　李義山有詩贈云過客不須詢歲代唯書乙亥與時人<lb/>
令狐綯自湖州刺史拜翰林學士因夜召對坐從容語及<lb/>
　文宗大稱之由是眷遇有加未㡬拜相因郊禋侍祠還<lb/>
　趙嘏贈詩云鶚在卿雲氷在壺代天才業共訏謨榮同<lb/>
　伊陟傳朱戸秀比王商入畫圖昨夜星辰廻劍履前年<lb/>
　風月落江湖<hi>自湖州入相纔二年</hi>不知機務時多暇猶許詩家屬<lb/>
　和無<hi>詩史</hi>
李賛皇頗開寒素之路及南遷或人贈詩曰八百孤寒齊<lb/>
　下淚一時南望李崕州<lb/>
徐鉉謫居舒州贈彭芮云賈生去國巳三年短褐閒吟翫<lb/>
　水邊終日野雲生砌下有時京信到門前無人與和投<lb/>
<pb n="KR4i0012_SBCK_026-8b"/>
　湘賦愧子來浮訪戴船醉裏新詩好歸去莫随騷客賦<lb/>
林泉並<hi>同前</hi>
陳文惠尭佐退居鄭下張退傳知西京以姚黄魏紫及酒<lb/>
惠文惠答詩曰有花無酒頭慵舉有酒無花眼倦開正<lb/>
　向西園念蕭索洛陽花酒一時來<hi>雲齋廣録</hi>
増修詩話總龜卷之二十六<lb/>
<pb n="KR4i0012_SBCK_026-1a"/>
百家詩話總龜後集卷之二十六<lb/>
　　莭候門<lb/>
嶶宗宣和七年十二月二十一日勅睿謨殿張燈預賞元<lb/>
　霄曲燕近臣命左丞王安中中書侍郎馮熈載爲詩<lb/>
　以進安中云上帝通明闕神霄廣愛天九光環日月<lb/>
　五色䴡雲烟紫䄂開三極瓊璈列萬仙希夷塵境㫁髣<lb/>
　髴玉經傳妙道逄昌渾真王撫契賢龜圖規大壮龍位<lb/>
　正純乾穹昊親無間皇居掇自然刚風同變化祥氣共<lb/>
　陶甄層觀星潢上重闉斗柄邉摩空七雉峻冠嶠六鼇<lb/>
　連夣想何嘗到階升信有縁昕朝初放仗宻宴忽聞宣一<lb/>
　清禁来鳴珮脩廊入並肩獸鋪金半闔鵉障綉㣲褰<lb/>
<pb n="KR4i0012_SBCK_026-1b"/>
　　霽景晋庭砌雷文繪桷梴宫簾波錦漾殿榜字金填花<lb/>
　　擁巍巍座香浮秩秩筵高呼稱萬億韶奏侍三千華歲<lb/>
　　推尭暦元璣候舜璿氷霜知臘後梅桞認春前造化應<lb/>
　　呈巧芳菲巳閗妍樛枝彫檻小多葉露桃鮮錯落飛<lb/>
　　盃斚鏘洋雜𬋩弦承雲歌歴歴回雪舞翩翩黼幄祥氛<lb/>
　　合銅壷永漏延鎬京方置醴羲馭自停鞭上聖情深渥<lb/>
　　諸臣意更䖍宗藩親魯衞相芾拱閎顛側弁㤙光浹中<lb/>
　　觴詔蹕旋宝熏携满䄂御果得加边要賞嬉逰盛儀<lb/>
　　追歩武遄騰身複道表送日夾城㬉仰揖蒼龍象旁<lb/>
　　臨艮岳顛謳歌紛廣陌簘皷樂豊年赫奕攅輕幰珍<lb/>
　　奇集市廛博盧多袒跣飲肆兢蹁跹蕃衍開朱邸崔嵬<lb/>
<pb n="KR4i0012_SBCK_026-2a"/>
　照彩掾橋虹弯矗矗江練泮濺濺擊柝周庐晚張燈<lb/>
　别院先餘霞摇綺暈列宿舍珠躔浩蕩三山島稜層十<lb/>
　丈蓮再趋天北極却立榻東偏旣用家人禮仍占聖製萹<lb/>
　兕觥從酩酊蟾魄待婵姢轉盻随親指環觀得從穿曲<lb/>
　屏江浪蹙巨柱赤虬纏光透垂枝井晶衘帶壁錢蕭䑓<lb/>
　千級峻重屋八窓全孰席花墪匝行樽紫䄂楦交輝<lb/>
　方爍爍起立復闐闐邃字㑹寕過中霄勝賞專鋪陳尤<lb/>
　有韵清雅不相㳂户箔明珠串欄缸水碧捲䂓模啇<lb/>
　鉒欵識魯壷鎸秦曲移筝柱唐粧<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>鬂蝉窄襟珠綴領<lb/>
　高朶翠為鈿喜氣排寒沍輕颸洗静便層琳籍璣組方<lb/>
　鼎炷龍涎瑪瑙供<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>大坡璃琢琖圓暖金傾小榼屑玉釀<lb/>
<pb n="KR4i0012_SBCK_026-2b"/>
　新泉帝子天才異英姿棣蕚聮顃㸔揮斗盌端是吸鯨<lb/>
　川推食俱均逮攘餐及墜捐海螯初破殻江柱乍离渊<lb/>
　寕𢾗披綿雀休論縮頸鯿南珍誇飣餖北饌厭烹煎賜<lb/>
　橘懷頳卵酡顔釂宝舡言㱕荷慈惠末莭笑拘挛放鑰<lb/>
　嚴扄啓籠紗逸足牽氷輪挂銀漢夜色映華韉人識重<lb/>
　熈象功參獨㫁權五辰今不忒六氣永無愆天紀承三<lb/>
　古時雍變八埏比閭增板籍疆場罷戈鋋文軌包夷夏弦<lb/>
　歌徧幅貟恢儒荣藻薦作士極魚鳶慶胄貽謀顯多<lb/>
　男景福綿迓衡常穆穆遵路益平平亭障今踰隴耕耘<lb/>
　乆際燕信通鵬海漲威竄犬戎羶東擬封雲岱西将欵<lb/>
　澗瀍琳科宣蕊笈玉府下雲軒帝籍勤初播宫蚕長自眠<lb/>
<pb n="KR4i0012_SBCK_026-3a"/>
　蠒絲登六寢稃米秀中田庙鶴垂昭格壇光監吉蠲靈<lb/>
　芝滋<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>蠢丼醴湧潺湲合敎龎風革頒經衆疾痊雨随<lb/>
　親禱<graphic n="KR1113" url="https://raw.githubusercontent.com/kanripo/KR-Gaiji/master/images/KR1113.png" mimeType="image/png"/>河避上流迁执契　皇猷洽波圖福物駢太和<lb/>
　輸槖籥妙用絶蹄筌此際　君臣悦應先簡冊編雅稱<lb/>
　魚罩罩頌述皷咽咽詎比千齡遇猶聞四始箋覉臣起韋<lb/>
　布陋質愧駑鈆驟俾陪機政由来出眷怜㤙方拜綸綍<lb/>
　報未効塵㳙宻席叨臨勸凡踪第曲拳雖無三峽水曽<lb/>
　歩八花塼渝望知難稱才慳合勉旃鈞天思盡賦賸續<lb/>
　白雲牋熈載云化工𣣔放陽春到先教元冥戮衰艸凝<lb/>
　氷封地萬木僵誰向雪中探天巧璿璣星囬斗指寅群<lb/>
　芳未知時巳春人心蕩漾趂佳莭燈夕獨冠年華新昇<lb/>
<pb n="KR4i0012_SBCK_026-3b"/>
　平萬里同文軌井邑相連通四裔蘭膏兢吐夜烘春和<lb/>
　叔囘車避羲轡巍巍九禁倚天開温風更覺先春来試<lb/>
　燈不用雨花落迎陽為却寒崔嵬宣和初載元冬尾瑞<lb/>
　白纔消塵不起穆清光賞属欽鄰錦綉雲龍頒宴喜初<lb/>
　聞傳詔開睿謨歩障幾里承金鋪調音度曲三千女正<lb/>
　似廣樂陳清都遏雲妙唱韓娥侣囬雲飛花称獨歩千<lb/>
　春蟠木效紅英獻夀當筵豈金母上林晚色烟藹輕景<lb/>
　龍逰人歡笑聲霞裾月珮擁仙仗翠鳯挾輦趋平成銅<lb/>
　華金掌散晶彩翠碧重重簇珠琲先從前殿望脩廊日<lb/>
　出綺霞紅滿海神光通透雲母屏<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>龍出舞波濤驚煌<lb/>
　煌黼座承天命座下錯落如明星榻前玉案真核旅獸<lb/>
<pb n="KR4i0012_SBCK_026-4a"/>
　炭銀爐夜初皷憲天重屋訝雲屯崇道簫䑓疑蜃吐<lb/>
　前楹火柱囬萬牛藺卿璧碎色光浮周圍照䊮眼界徹<lb/>
　氷壺漾月生珠流點点金錢盡御璧豹髄騰輝粲銀礫<lb/>
　絲篁人籟有機緘繳繹清音傳屋壁湏臾随蹕登㑹寕<lb/>
　如驂鵉鶴逰紫清彩蟾倒影上浮空纎雲不点惟光明<lb/>
　四壁垂簾　玉銀缸吐艶相連属棼楣横帶碧玻璃<lb/>
　一朶翠雲承曰轂萬光閃爍争吐吞燭龍御耀輝四崑<lb/>
　又如電母神鞭馳金虵省壁不可捫端信竒工通造化<lb/>
　豈比胡人能幻假丹青漫𢾗顧虎頭<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>礴觧衣催客冩<lb/>
　此時<hi>揮麈</hi>
帝御鈞天䑓紫垣两两明三台尚方飲噐萬金宝古玉<lb/>
<pb n="KR4i0012_SBCK_026-4b"/>
　未足誇雲雷帝旁侍女雲華品玉立仙標及時韵四音<lb/>
　促柱泛笙簫應有翔鵉落千仞龍瓶㵼酒如流泉■御<lb/>
　厨絡繹紛珎鮮塌邊争欲供天笑快倒頗類虹吸川厭<lb/>
　厭夜飲方歡浹玉漏頻催皷三叠金門初下醉㱕時正<lb/>
　見氷輪上城堞㣲臣去歳陪清班悪詩悞辱重曈觀<lb/>
　小才易穷真䑕技再賦愈覺相如慳履道彦為二集<lb/>
　中今不復印行故録扵此<hi>同上</hi>
荆楚記云屈原以五月五日投汨羅而死人傷之以舟擑<lb/>
　拯焉故武陵競渡用五月五日盖本諸此劉夣得云<lb/>
　今舉檝相和之音皆曰何在盖所以招屈原也詩曰湘<lb/>
　江五月平堤流邑人相将浮采舟靈均何在歌巳矣<lb/>
<pb n="KR4i0012_SBCK_026-5a"/>
　哀謡振檝從此起又有招屈亭詩所謂曲終人散空愁<lb/>
　暮招屈亭前水東注是也今江浙間兢渡多用春月疑<lb/>
　非招屈之義及考沈佺期三月三日獨坐驩州詩云誰<lb/>
　念招魂節翻為禦魅囚王績三月三日賦亦云新開避<lb/>
　忌之席更作招魂之所則以上巳為招屈之時其必有<lb/>
　所㨿也予觀琹操云介子推五月五日焚林而死故是<lb/>
　日不得發火而異苑以謂寒食始禁烟盖當時五月五<lb/>
　日以周正言之尔今用夏正乃三月也屈原以五月五<lb/>
　日死而佺期王績以上巳為招䰟之莭者亦豈是耶<lb/>
歳時有祓除不祥之具而元日尤多如桃版葦索磔雞之<lb/>
　類是也飲屠蘇酒亦所以祓瘟攘悪而法必自㓜飲何<lb/>
<pb n="KR4i0012_SBCK_026-5b"/>
　耶顧况歳日口號云還丹寂寞羞明鏡手把屠蘇先少<lb/>
　年白樂天元日贈劉夣得詩亦云與君同甲子歳酒合<lb/>
　誰先元日飲酒則先卑而後尊自唐以来巳如此矣四<lb/>
　時月令云進椒酒次第當從小起而董勛告晋海西公云<lb/>
　小者得歲故先酒賀之老者失歲故後與酒似亦不為<lb/>
　無理<hi>並丹揚集</hi>
先文康公晚歲卜居扵寳溪之上建觀禊堂于水濵紹興<lb/>
　癸丑與客泛舟脩禊甚樂距永和癸丑不知其幾癸丑<lb/>
　也因與客相與推筭自永和九年歳甲子一周為晋義<lb/>
　熈九年又一周為宋元徽元年自後梁大通五年隋開<lb/>
　皇十三年唐永徽四年間開元元年大暦八年大和七<lb/>
<pb n="KR4i0012_SBCK_026-6a"/>
　年景福二年周顯徳二年本朝祥符六年熈寕六年皆<lb/>
歲在癸丑凢七百八十年矣乃作詩以紀其事云快雨<lb/>
霽亭午晴曦作春妍鄰曲饒勝士共開浮棗筵中流愜<lb/>
　嘨詠隠浪金壷偏紅芰初出水捧劍疑来前緬懷蘭亭<lb/>
　㑹七百八十年可怜右軍痴生死情纏綿由来彭殤齊<lb/>
　頋或謂不然吾黨殆天放卜夜孰𬋩弦尺六細腰女舞<lb/>
　䄂輕囬旋且畢今日歡不期来者傳<hi>同上</hi>
上已日扵流水上洗濯祓除去宿垢故謂之祓禊禊者潔<lb/>
　也王逸少作蘭亭記云永和九年歲在癸丑㑹扵山隂之<lb/>
蘭亭脩禊事也當其群賢畢集逰目騁懐之際而感慨<lb/>
　係之乃有一死生為虚誕齊彭殤為妄作之語議者以<lb/>
<pb n="KR4i0012_SBCK_026-6b"/>
　此咎羲之之未逹也<hi>同上</hi>
自冬至一百五日至寒食故世言寒食皆稱一百五杜子<lb/>
　羙一百五日夜對月云無家對寒食有泪如金波姚合<lb/>
　寒食書事詩云今朝一百五出户雨初晴則是詩人例<lb/>
　以百五日爲寒食也或者乃謂自冬至至清明凡七氣<lb/>
　至寒食一百三日殊不知暦家以餘分演之也司馬彪<lb/>
續漢書云介子推焚林而死故寒食不忍舉火至今有<lb/>
　禁烟之說盧象所謂子推言避世山火遂焚身四海同<lb/>
　寒食千秋爲一人是也太原一郡舊俗禁烟一月周舉<lb/>
　爲郡守以人多死移書推秪禁烟三日子羙清明詩云<lb/>
　朝來新火起又家人鑚火用青楓皆在寒食三日之後<lb/>
<pb n="KR4i0012_SBCK_026-7a"/>
則知禁烟止扵三日也而韓翃有寒食即事詩乃云<lb/>
春城無處不飛花寒食東風御栁斜日暮漢宫傳臘<lb/>
燭青煙散入五侯家不待清明而巳傳新火何耶元㣲<lb/>
之連昌宫詞云初過寒食一百六店舎無烟宮樹緑念<lb/>
奴覔得又連催特敕宫中許然燭一百六在清明前寒<lb/>
　食之後是時店舎巳無烟而宫中然燭乃一時之權冝<lb/>
尔或云龍星木之位也春属東方心為大火惧火盛故<lb/>
禁火是以寒食有龍忌之禁則所謂禁堙又未必為子<lb/>
　推設也<hi>同上</hi>
百家詩話總龜後集卷之二十六<lb/>
<pb n="KR4i0012_SBCK_026-7b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0012_SBCK_037-1a"/>
增修詩話總龜卷之三十七<lb/>
　　　譏誚門<hi>下</hi>
太中元年魏扶知礼闈入貢院題詩曰梧桐葉落满庭隂<lb/>
　鎻閉朱門試院深曾是昔年辛苦地不将今日負前心<lb/>
　心及榜出為無名子削為五言詩譏之<hi>南部新書</hi>
先天中王上客為侍御史自以才望當在前行忽除膳部<lb/>
　貟外郎微有恨惋吏部郎中張思咏曰有意嫌兵部專<lb/>
　心望考功誰知脚踜蹬幾落省橋東盖膳部省是東北<lb/>
　隅也<lb/>
趙璘儀質麽陋第名後赴<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>礼儐相以詩嘲之曰廵関雖<lb/>
　傍樗蒲局望月还登乞巧樓第一莫教嬌太過縁人<lb/>
<pb n="KR4i0012_SBCK_037-1b"/>
　衣帶上人頭又曰不知元在鞍橋裏将謂空䭾席帽歸<lb/>
　又曰火炉床上平驅立便與夫人作鏡㙜<lb/>
崔立言髙退隱茅山善謔浪為詩贈营妓敦龎者曰瓦棺<lb/>
　寺裏逄行跡華岳山頭露掌痕不湏惆帳愁難嫁待與<lb/>
　将書問岳神<hi>瓦棺寺有大佛跡岳神大人</hi>又醉中謔浙江㢘<lb/>
　使曰山夫㽞意向丹梯連帥邀来出藥畦常見浙東誇<lb/>
鏡水鏡湖元在浙江西<hi>並同上</hi>
太平廣記言杜牧為宣州幕有酒妓肥大牧之贈詩曰盤柤<lb/>
當時有逺孫尚令今日逞家門一車白土将泥臉十幅<lb/>
紅綃𥙷破裩瓦棺寺裏逄行跡華岳山前見掌痕不湏<lb/>
啼哭愁難嫁待與将書問岳神與此同未知孰是<lb/>
<pb n="KR4i0012_SBCK_037-2a"/>
張唐卿進士第一人及第期集于㒷國寺題壁云一舉首<lb/>
　登龍虎榜十年身到鳯凰池有人續云君看姚曄并梁<lb/>
　固不得朝官未可知後果京官<hi>筆談</hi>
惠崇詩自負有河分崗势断春入焼痕青時人或有疑譏<lb/>
　其犯古者嘲之曰河分岡势司空曙春入焼痕刘長卿不<lb/>
　是師兄多古句古人詩句似師兄<hi>閑居詩話</hi>
元居中作宿守郡有官妓小蘇善歌舞㓜而聪彗元守甚<lb/>
　怜之一日宴罷令就座客関彦長求詩関善詼諧即當<lb/>
　時名公也得詩云昔日聞蘇小今朝見小蘇未知蘇小<lb/>
　皃得似小蘇無由是以此自負相傳以起声士大夫從<lb/>
　此作詩甚衆洎長大数年間体豊脩長未免尚語比蘇<lb/>
<pb n="KR4i0012_SBCK_037-2b"/>
　子瞻出知湖州亦耒乞詩蘇書與之云舞腰窈窕影揺<lb/>
　千尺龍蛇動歌喉宛轉声散半天風雨寒此䂖曼卿古<lb/>
　松詩遂士大夫笑<hi>泗上録</hi>
曹唐羅隱同時才情不殊羅曰唐有鬼詩或曰何也曰水<lb/>
　底有天春寂寂人間無路月茫茫唐曰羅有女子詩或<lb/>
　曰何也曰若教觧語應傾國任是無情也動人此盖羅<lb/>
　牡丹詩也<hi>盧瓌杼情</hi>
賈島狂狷行薄执政悪之故不與選裴晋公扵㒷化作池<lb/>
　亭島詩曰破却千家作一池不栽桃李種薔薇薔薇花<lb/>
　謝秋風起荆棘满庭公始知人皆悪其不遜<hi>古今詩話</hi>
胡旦秘監性𥚹躁喪明居襄陽愛譏郡政夏英公常師<lb/>
<pb n="KR4i0012_SBCK_037-3a"/>
　事之及公貴逹胡尚以青衿眡公公出鎮㐮陽時一造<lb/>
　焉一日謂公曰讀書乎郡事少暇比只作淂一燕雀詩<lb/>
　胡曰試㪯之曰燕雀紛紛出乱麻漢江西畔使君家空<lb/>
　堂自恨無金弹任尔啾啾到日斜自尔少戢<lb/>
蔡君謨守福唐㑹李太伯與陳烈扵望海亭以歌者侑<lb/>
　酒方舉板一拍陳驚怖越席攀木踰垣而去李作詩曰<lb/>
　七閩山水掌中窺乗興登臨到落暉誰在昼橋沽酒<lb/>
　處㡬多鳴櫓趂潮歸晴耒海色依希見醉後鄉心積<lb/>
　漸㣲山鳥不知紅粉樂一声檀板便驚飛盖譏其矯<lb/>
　也<lb/>
梅聖俞過楊州宋公序送鵞作詩謝云嘗逰鳯池上曽<lb/>
<pb n="KR4i0012_SBCK_037-3b"/>
　食鳯池萍乞與江湖客從交養素翎公序得詩不懌<lb/>
<hi>同前</hi>
乾符末有客寓扵廣陵開元寺不為僧所礼一筆題門而<lb/>
　去龕龍去東時日隱西斜敬文今不在碎石入流沙僧<lb/>
　衆皆不能詳之独有沙弥能觧衆問其由則龕龍去矣<lb/>
　有合字時日隱矣有寺字敬文不在苟字也碎石入流<lb/>
　沙卒字也此不遜之言辱我曺也衆僧大悟沙弥乃懿<lb/>
　皇朝雲皓供奉也<lb/>
長沙六快詩致仕屯田王揆作也六人謂帥周沆漕趙良規<lb/>
　憲李碩刘舜臣倅朱景陽許玄詩略曰湖外風物竒<lb/>
　長沙信難續衡峰排古青湘水湛寒緑舟檝通大江<lb/>
<pb n="KR4i0012_SBCK_037-4a"/>
　車輪㑹平陸昔賢官是邦仁澤流豊沃今賢官是邦<lb/>
　刳㗖人脂肉懐昔甘棠花傷今猛虎毒然此一郡内所<lb/>
　樂人纔六漕與二憲僚守連兩通属髙堂日暮㑹深<lb/>
　夜継以燭幃幙皆綺紈噐皿盡金玊歌喉若珠纍舞<lb/>
　腰如素束千態與万狀六人歡不足因成快活詩薦之<lb/>
　尭舜目餘数聮猥不可録揆與樊太慱立里閈友素俱<lb/>
　老扵故郷而林泉相依以二踈自髙謗詩旣出捕樊以<lb/>
　脅之樊義薄无守悉以逰從之事賣之以求苟免而希<lb/>
　賞獄具讟謗削籍立以告發加秩昻然拜<graphic n="KR1179" url="https://raw.githubusercontent.com/kanripo/KR-Gaiji/master/images/KR1179.png" mimeType="image/png"/>略無三禠之<lb/>
　羞訓詞云為尔交者不其難乎<hi>湘山録</hi>
皇甫松箸醉鄊日月三卷自叙之云松丞相竒章公表甥<lb/>
<pb n="KR4i0012_SBCK_037-4b"/>
　然不薦舉因㐮陽大水变極言誹謗有夜入真珠室<lb/>
　朝逰瑇瑁宫之句丞相有爱姬名真珠<lb/>
張曙崔昭緯中和間西川同舉相與謁日者問命時曙自<lb/>
　恃才名籍甚人皆呼爲将耒状元崔亦分居其下無何<lb/>
　日者殊不頋曙惟目崔曰将来万全及第曙有愠色曰<lb/>
　郎君亦及第但崔家郎君拜相當扵此時過堂旣而曙<lb/>
　果以愴恤不終塲昭緯首冠曙以詩刺之曰千里江山陪<lb/>
　驥尾五更風水失龍鱗昨夜浣沙溪上雨緑楊芳艸爲<lb/>
　何人崔不平之㑹夜飲崔以巨觥飮張拒之崔曰但吃<lb/>
　待我作宰相與你取状元張拂衣而出因不叶後七年<lb/>
　崔自内大廷拜張扵後三榜裴公下及第果扵崔公<lb/>
<pb n="KR4i0012_SBCK_037-5a"/>
　下過堂<hi>並同上</hi>
崔珏佐大魏公幕與副車袁充不叶公俱薦之扵朝崔<lb/>
　拜芸閣校讎縦舟江滸㑹有客以絲桐詣公公善之而<lb/>
　迎珏至公從容爲客請一篇珏方懐拂欝因而發洩所<lb/>
　蓄爲詩七条弦上五音寒此藝知音自古難惟有河南<lb/>
　房次律始終怜淂董亭蘭公不懌崔大慚恚<lb/>
元㣲之在浙東時賔府有薛書記飲酒醉因争令以酒<lb/>
　噐撃傷㣲之由此遂去幕乃作十離爲献詩云馴擾朱<lb/>
　門四五年毛香足净有人怜無端咬着親情脚不得紅<lb/>
　絲毯上眠<hi>犬离家</hi>越𬋩宣毫始称情紅牋𥿄上撒花瓊<lb/>
　都縁用乆鋒頭尽不得羲之手裏擎<hi>筆离手</hi>雲耳<lb/>
<pb n="KR4i0012_SBCK_037-5b"/>
　紅毛淺碧蹄追風曽到日東西為驚玊皃郎君墜不得<lb/>
　華軒更一嘶<hi>馬离廐</hi>隴西獨自一孤身飛去飛耒上錦<lb/>
　茵都縁出語無方便不得籠中更喚人<hi>鸚鵡离籠</hi>出<lb/>
　入朱門未忍抛有人常変語咬咬<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>泥穢汚珊湖簟不<lb/>
　得梁間更壘巢<hi>燕离巢</hi>皎㓗圎明内外通清光似照<lb/>
　水晶宫都縁一点瑕相汚不得終霄在掌中<hi>珠离掌</hi>戯<lb/>
　躍蓮池四五秋常摇朱尾弄輪鈎無端擺断芙容朶不得<lb/>
　清波更一㳺<hi>魚离池</hi>瓜利如鋒眼似鈴平原捉兎趂髙<lb/>
　晴無端竄向青雲外不得而今手上擎<hi>鷹离鞲</hi>䈵欝<lb/>
　新栽四五行常将正節負秋霜為縁春笋鑚墻出不得<lb/>
　垂隂覆玊堂<hi>竹离亭</hi>鑄㵼黄金鑑始開𥘉生三五月<lb/>
<pb n="KR4i0012_SBCK_037-6a"/>
　徘徊爲遭無限塵䝉汚不得華堂上玊㙜<hi>鑑离㙜</hi>元公<lb/>
　詩曰馬上同携今日盃湖邊還拂去年梅年年只是人<lb/>
　空老処処何曽花不開歌咏每添詩酒興醉酣還命𬋩<lb/>
　弦来墫前百事皆依舊点檢唯無薛秀才<hi>摭言鑑戒録有薛涛上連</hi>
<hi>師犬离家魚离池鸚鵡离籠竹离叢珠离掌五詩謂㾕書記不知孰事是</hi>
趙昌言爲樞宻副使時陳儀與董<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>俱爲三司塩鉄副使<lb/>
　胡旦知制誥院盡同年生俱少年爲一時之俊梁顥又嘗<lb/>
　與同幕五人者旦夕㑹飮扵樞第茶觴壼矢未嘗虚<lb/>
　日毎乗醉夜方歸金吾吏逐夜候馬首声喏儀以醉<lb/>
　鞭指其吏曰金吾不惜夜玊漏莫相催都人諺曰陳三<lb/>
　更董半夜<hi>玊壼清話</hi>
<pb n="KR4i0012_SBCK_037-6b"/>
張文潜嘗作斉安行詞甚不羙未云最愁三伏热如甑北<lb/>
　客十人九人病百年坐死回中州千金莫作斉安㳺而潘<lb/>
　邠老黄人也爲作觧嘲云爲邦雖陋勿雌黄我曽侍立<lb/>
　蘇公旁見公顔色不撨悴不似賈誼耒江湘它州雖粗<lb/>
　勝吾州無此两公相継㳺<hi>直方詩話</hi>
王令逄原廣陵人旣見知於舒王声譽赫然時附䴡之徒<lb/>
　望風伺候守牧冠盖日满其門進譽献謟𥘉不及文字<lb/>
　間也<graphic n="KR1134" url="https://raw.githubusercontent.com/kanripo/KR-Gaiji/master/images/KR1134.png" mimeType="image/png"/>原猒之大署其門云紛紛閭巷士看我復何爲<lb/>
　来即令我煩去即我不思意有知恥者而干謁不衰<lb/>
東坡號思聡詩爲水鏡集又作序贈之云聡能爲水鏡以<lb/>
　一含万則書與詩當益竒吾将觀焉以爲聡淂道深<lb/>
<pb n="KR4i0012_SBCK_037-7a"/>
　之候及聡来京師種種不進有人戯之云水鏡年来亦<lb/>
　太昏<lb/>
張文潜作大旱詩云天邊趙盾益可畏水底武侯方醉眠<lb/>
　時人以為㡬扵湯燖右軍也<hi>並同上</hi>
晋劉道真遭乱扵河側牽舡見一老嫗摇櫓道真嘲之曰<lb/>
　女子何不調機弄杼因甚旁河摇櫓荅曰丈夫不跨<lb/>
　馬揮鞭因甚旁河牽舡又嘗與人艸中同盤共飲見<lb/>
　一嫗将两小児過並着青衣嘲之曰青羊引双羔媍人<lb/>
　曰两猪共一槽道無以對<hi>因話録</hi>
唐宋國公瑀不觧射九月九日賜射瑀箭俱不着垜一<lb/>
　無所獲歐陽詢詠之曰急風吹緩箭弱手馭強弓<lb/>
<pb n="KR4i0012_SBCK_037-7b"/>
　欲髙翻復下應西還又東十囬俱着地两度併擎空惜<lb/>
　問誰為此只應是宋公簫瑀封宋國公<hi>太平廣記</hi>
東臯子王勣字無功有杜康廟碑醉郷記俻言酒徳廣<lb/>
　陵人刘虚白擢進士第嗜酒有詩云知道醉鄉無戸<lb/>
　稅任他荒却下丹田世之嗜酒者苟為仲尼之徒淂<lb/>
　為誥戒乎<hi>北梦瑣言</hi>
李度顯徳中舉進士攻詩有醉䡖浮世事老重故郷人之句<lb/>
　人多誦之王朴為樞宻以此一聮薦扵申文炳知㪯遂<lb/>
　擢為第三人嘲曰主司只選一聮詩<hi>玊壷清話</hi>
冦文公嘗與張洎同省一日作庭雀詩譏洎曰少年挾弹多<lb/>
　狂逸不用金丸用䗶丸盖譏洎頃在江南重圍中而李<lb/>
<pb n="KR4i0012_SBCK_037-8a"/>
　煜草詔内扵䗶丸中追上江救兵之事也洎不免強<lb/>
　顔附之後稍親䁥<hi>仝上</hi>
龔彦和謫化州持不殺戒日夜礼佛對客蟣虱滿衣領不<lb/>
　恤也鄒志完嘲曰衣領從教虱子縁夜深拜淂蓆児穿<lb/>
　道郷活計君知否飢即湏飡困即眠<hi>冷齋夜話</hi>
詩話總龜卷之三十七<lb/>
<pb n="KR4i0012_SBCK_037-8b"/>
<pb n="KR4i0012_SBCK_037-1a"/>
百家詩話總龜後集卷之三十七<lb/>
　　譏誚門<lb/>
坡逰武昌寒溪云楚雨遂昏雲夣澤呉潮不到武昌宮又<lb/>
　周㳺困卧九折嶺褰衣獨上呉王㙜扵一時筆快遂以<lb/>
　上宮目之繼而有李成伯云嗟嗟漢鼎乆傾東肉食曽<lb/>
　無智與忠孟徳仲謀交號令本𥘉耦地搶姦雄武侯偶<lb/>
　失三分䇿孫氏俄成一戰功寂寞西山舊巢穴庸児尤<lb/>
　道帝王宮語幾乎詈矣但渠不記其家太白曽作武昌<lb/>
　韓侯去思頌黄金之車大呉天子武昌鼎㨿實為帝<lb/>
　里其罪大矣<hi>碧溪</hi>
永叔萬釘寳帶爛熳環人謂此帶幾度道著觀子羙緋魚<lb/>
<pb n="KR4i0012_SBCK_037-1b"/>
　以及之扶病垂朱紱挈帶㸔朱紱銀章付老翁世未嘗<lb/>
　<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>之者豈以其人不止冝此服邪固嘗有云朱紱負平<lb/>
　生又云居然綰章紱受性本幽獨<hi>同上</hi>
唐竇常牟群庠鞏兄弟五人四人擢進士獨群客隱毗陵<lb/>
　因韋夏卿屡薦始入仕皆詩人也牟晚從昭義盧從史從史<lb/>
　䆮驕牟度不可諌即移疾㱕東都故其秋夕閑居詩云<lb/>
　燕燕辝巢蟬蛻枝穷居積雨壊藩籬群嘗為黔中觀察<lb/>
　使故其詩云佩刀㸔日晒賜馬旁江調言語多重譯壷<lb/>
　觴毎獨謡而鞏詩中乃有自京師將赴黔南之所謂風雨<lb/>
　荆州二月天問人𥘉頋峽中舡西一望雲和水尤道黔<lb/>
　南有四千此詩疑群所作而悞寘鞏集中尔常歴武陵<lb/>
<pb n="KR4i0012_SBCK_037-2a"/>
　夔江抚四州刺史所謂㸔春又過清明莭筭老重經癸<lb/>
　巳年者将之武陵到松滋渡之所作也庠詩不見其廵<lb/>
　内一絶云愁雲漠漠艸離離太液鈎陳処処疑薄暮毁<lb/>
　垣春雨裏殘花猶發萬年枝造句亦可謂秀整矣兄弟<lb/>
　中獨群詩稍低又不得舉進士而位反居上鞏詩有放<lb/>
　魚詩云好去長江千萬里不湏辛苦上龍門豈非為群<lb/>
　而言乎史載鞏平居與人言若不出口世號囁嚅翁乃<lb/>
　肯為是耶<hi>葛立之</hi>
謝灵運在永嘉臨川作山水詩甚多徃徃皆佳句然其人<lb/>
　浮躁不羈亦何足道㢤方景平天子踐阼灵運巳扇摇<lb/>
　異同非毀執政矣曁文帝召為祕書監自以名軰應叅<lb/>
<pb n="KR4i0012_SBCK_037-2b"/>
　時政而王曇首王華等名位踰之意旣不平多称疾不<lb/>
　朝則元君之心巳見扵此時矣後以㳺放无度為有司<lb/>
　所紏朝廷遣使收之而靈運有韓亡子房奮秦帝魯連<lb/>
　恥之詠竟不免東市之戮而白樂天乃謂謝公才廓落<lb/>
　與世不相遇壯志欝不用湏有所洩処洩為山水詩逸<lb/>
　韵諧竒趣何也武帝文帝两朝遇之甚厚内而卿監外<lb/>
　而二千石亦不為不逄矣豈可謂與世不相遇乎少湏<lb/>
　之安知不至黄散而𥚹躁至是惜㢤其作登石門詩云<lb/>
　心契九秋榦目翫三春荑居常以待終処順故安腓不<lb/>
　知桃墟之洩能処順耶五羊之旤能待終耶亦可謂心<lb/>
　語相違矣<hi>韵語陽秋</hi>
<pb n="KR4i0012_SBCK_037-3a"/>
荆公作商鞅詩云今人未可非商鞅商鞅能令政必行余<lb/>
窃疑焉孔子論為君難有曰如其善而莫予違也不亦<lb/>
　善乎如不善而莫予違也不幾乎一言而䘮邦乎盖人<lb/>
　君操生殺之權志在使人无違扵我其何所不至㢤商<lb/>
　鞅助秦為虐而乃称其使政必行何耶後又有謝安詩<lb/>
　云謝公才業自超群誤長清談助世紛秦晋區區等亡<lb/>
　國可能王衍勝啇君則知前萹有激而云也杜子羙云<lb/>
　舜舉十六相身尊道何高秦時用商鞅法令如牛毛則<lb/>
　知所去耴矣<hi>韵語陽秋</hi>
荆公以詩賦决科而深不樂詩賦試院中五絶其一云少<lb/>
　年操茟坐中庭子墨文章頗自輕聖世選才終用賦白<lb/>
<pb n="KR4i0012_SBCK_037-3b"/>
　頭來此試諸生後作詳定官復有詩云童子常誇作賦<lb/>
　工暮年羞悔有楊雄當年賜帛倡優等今曰論才将<lb/>
　相中細甚客鄊因茟墨卑扵尔雅注魚䖝漢家故事真<lb/>
　當改新詠知君勝弱翁熈寕四年旣預政遂罷詩賦專<lb/>
　以經義耴士盖平日之志也元祐五年侍御史劉挚等<lb/>
　謂治經者專守一家而略諸儒傳記之斈為文者惟務<lb/>
　訓釋而不知聲律体要之詞遂復用詩賦紹圣𥘉以詩<lb/>
　賦為元祐學術復罷之政和中遂著扵令士庻傳習詩<lb/>
　賦者杖一百畏謹者至不敢作詩時張芸叟有詩云少<lb/>
　年辛苦校䖝魚晚歳彫䖝恥壮夫自是諸生尤習氣果<lb/>
　然紫詔盡駆除酒間李杜皆投筆地下班揚亦引車唯<lb/>
<pb n="KR4i0012_SBCK_037-4a"/>
有少陵頑鈍叟静中吟撚白髭鬚盖芸叟自謂也<hi>葛</hi>
<hi>立之</hi>
黄魯直云陶渊明責子詩曰白髮𬒳两髩肌膚不復實<lb/>
　雖有五男児捴不好紙筆阿舒巳八嬾惰故无匹阿宣<lb/>
　行志學而不爱文術雍端年十三不識六與七通子垂<lb/>
　九齡但覔梨與栗夫運苟如此且進盃中物觀渊明此<lb/>
　詩想見其人慈祥戯謔可觀也俗人便謂渊明諸子皆<lb/>
　不肖而渊明愁歎見扵詩耳又杜子羙詩陶潜避俗翁<lb/>
　未必能逹道觀其著詩萹頗亦恨枯稿逹生豈是足黙<lb/>
　識盖不早生子賢與愚何其挂懐抱子羙困頓扵三川<lb/>
　盖為不知者詬病以為拙扵生事又徃徃<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>議宗文宗<lb/>
<pb n="KR4i0012_SBCK_037-4b"/>
　武失學故聊觧嘲耳其詩名曰遣興可觧也俗人便爲<lb/>
　<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>病渊明所謂痴人前不得說夢也<lb/>
作詩不知風雅之意不可以作詩詩尚譎諌唯言之者無<lb/>
　罪聞之者足以戒乃爲有𥙷而渉扵毀謗聞者怒之何<lb/>
　𥙷之有觀蘇東坡詩只是<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>誚朝廷殊无温柔崇厚之<lb/>
　氣以此人故得而罪之若是伯淳詩聞者自然感動因<lb/>
　舉伯淳和温公諸人禊飲詩云未湏愁日暮天際是輕<lb/>
　隂又泛舟詩云只恐風花一片飛何其温厚也<hi>龜山語録</hi>
東坡云今太白集中有㱕来乎笑矣乎及贈懐素艸書𢾗<lb/>
　詩决非太白作盖唐末五代間學齊巳軰詩也余舊<lb/>
　在冨陽見國清院太白詩絶凡近過彭澤興唐院又見<lb/>
<pb n="KR4i0012_SBCK_037-5a"/>
　太白詩亦非是良由太白豪俊語不甚擇集中亦徃<lb/>
　徃有臨時率然之句故使妄庸軰敢耳若杜子羙世豈<lb/>
　復有偽撰邪余嘗舟次姑熟堂下讀姑熟十詠恠其語<lb/>
　淺近不類李白王平甫云此李赤詩也赤見栁子厚集<lb/>
　自比李白故名赤其後為厠鬼所惑以死今觀其詩止<lb/>
　此而以太白自比則其人心疾乆矣豈厠鬼之罪也苕<lb/>
　溪漁隠曰東坡此語盖有所<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>而已<lb/>
元祐文章世称蘇黄然二公當時争名互相譏誚東坡嘗<lb/>
　云黄魯直詩文如蝤蛑江珧柱格韵高絶<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>飱盡廢然<lb/>
　不可多食多食則發風動氣山谷亦云盖有文章妙一<lb/>
　世而詩句不逮古人者此指東坡而言也二公文章自<lb/>
<pb n="KR4i0012_SBCK_037-5b"/>
　今視之世自有公論豈至各如前事盖一時争名之詞<lb/>
　耳俗人便以為誠然遂為<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>誚所謂蚍蜉撼大樹可笑<lb/>
　不自量者邪<lb/>
王直方詩話云文潜賦虎圖詩末云煩君衞吾寢振此蓬<lb/>
　蓽陋坐令盗肉䑕不敢窺白晝或云此却是猫兒詩也<lb/>
　又大旱詩云天邊趙盾益可畏水㡳武侯方醉眠時人<lb/>
　以為幾扵湯燖右軍也<lb/>
東軒筆録云彭乗為翰林學士文章誥命尤為可笑有边<lb/>
　帥乞朝覲　仁宗許其候秋凉即途乗為批荅之詔曰<lb/>
　當俟䔥䔥之候爰興靡靡之行王琪性滑稽多所侮誚<lb/>
　及乗死也琪為挽詞云最是䔥䔥句無人繼後風盖為<lb/>
<pb n="KR4i0012_SBCK_037-6a"/>
　是也<lb/>
後山詩話云楊蟠金山詩云天未樓䑓横北固夜深灯火<lb/>
　見揚州王平甫云荘宅牙人語也觧量四至呉僧錢塘<lb/>
　白塔院詩曰到江呉地盡隔岸越山高余謂分界堠子<lb/>
　語也<lb/>
隠居詩話云至和中阮逸為王宫記室王能詩多與逸唱<lb/>
　和逸有句曰易立太山石難枯上林栁有言其事者<lb/>
朝廷方治之㑹逸坐他事因廢弃之<lb/>
百家詩話総龜後集卷之三十七<lb/>
<pb n="KR4i0012_SBCK_037-6b"/>
</p>
<p>
</p>
  </div>
</body>
</text>
</TEI>
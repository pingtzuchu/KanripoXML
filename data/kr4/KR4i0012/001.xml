<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0012_SBCK_001-1a"/>
増修詩話總龜卷之一　甲集<lb/>
　　　　　　　　　　　龍舒散翁阮一閱宏休編<lb/>
皇　明　宗　室　月　窓道人　刋<lb/>
　　　　　　　　　　　鄱陽亭梧程珖舜用校<lb/>
　　　　聖製<lb/>
太宗好文進士及苐賜文喜宴常作詩贈之景祐朝因以<lb/>
　爲故事　仁宗在位四十二年賜詩尤多然不必盡上<lb/>
　所作景祐元年賜詩落句云寒儒逢景運報徳合如何<lb/>
論者謂質厚宏壯真詔㫖也<hi>貢父詩話</hi>
李文正昉　太祖在周朝巳知其姓及即位用以爲相嘗<lb/>
　語文正曰卿在周朝未曽傾䧟人可謂善人君子故<lb/>
<pb n="KR4i0012_SBCK_001-1b"/>
　太宗遇之亦厚年老罷相每内宴必先赴坐嘗獻詩曰<lb/>
　㣲臣自愧頭如雪也向鈞天侍玉皇太宗和之以賜<lb/>
　曰珍重老臣純不已我慚寡昩繼三皇爲時之美傳<hi>青箱</hi>
<hi>雜記又談苑玉壺清話皆謂扈蒙應制</hi>
吕正惠端　太宗朝爲參知政事多獨對便殿語必移刻<lb/>
因宴後苑上釣魚詩㫁句云欲餌金鉤殊未逹磻溪須<lb/>
問釣魚人意巳屬公矣公和詩進曰愚臣鉤直難堪用<lb/>
　冝用濠梁結網人不數日拜平章事<hi>詩史又古今詩話謂正惠巳作户部</hi>
<hi>侍郎平章事時吕文穆蒙正告老甚切因此詩遂冠台席</hi>
福唐蔡伯禧四歲對　真宗誦書授校書郎春宫伴讀齒<lb/>
猶未三周故曰三歲神童賜之詩曰七閩山水多才俊<lb/>
<pb n="KR4i0012_SBCK_001-2a"/>
　三歲竒童出盛時家世應傳清白訓嬰兒自得老成資<lb/>
　初嘗學歩來朝謁方及能言解誦詩更勵孜孜圖進益<lb/>
　青雲千里有前期<hi>續歸田録</hi>
蘇易簡在翰林　太宗一日召對賜酒甚歡暢曰君臣千<lb/>
　載遇蘇應聲曰忠孝一生心　太宗大恱以所御金噐<lb/>
　盡席賜之<hi>掇遺</hi>
夏侯嘉正好爐火仍以不得两制爲恨太宗御樓觀燈<lb/>
　進詩十韻末句云两制誠堪羡青雲侍玉輿太宗和<lb/>
　賜曰薄徳終難舉通才例上居嘉正嘗曰使我得水銀<lb/>
　半两知制誥一日平生足矣二願俱不遂而卒<hi>玉壷清話</hi>
李廷臣官扵瓊舘有夷人携錦臂絛上織成一聮云恩𫀆<lb/>
<pb n="KR4i0012_SBCK_001-2b"/>
　草色動仙籍桂香浮乃仁廟朝賜進士及第舉人詩<lb/>
　也廷臣以千金易之藏爲珍寳<hi>青瑣集</hi>
　　　　忠義<lb/>
張巡守睢陽明皇已幸蜀胡羯方熾城孤勢促人食竭以<lb/>
　𥿄布切煑而食之時以茶汁和食而意自如其謝金吾<lb/>
將軍表曰想峨眉之碧峰逰豫西蜀追緑耳扵元圃保<lb/>
夀南山逆賊禄山戮殺黎獻膻腥闕廷臣𬒳圍四十九<lb/>
　日凡三千二百餘戦主辱臣死廼臣致命之時惡稔罪<lb/>
盈是賊㓕亡之日忠勇如此激厲壯士嘗賦詩曰接戰<lb/>
春來苦孤城日漸危合圖侔月暈分守効魚䴡屢厭黄<lb/>
塵起時將白羽揮褁瘡猶出陣飲血更登陴忠信應難<lb/>
<pb n="KR4i0012_SBCK_001-3a"/>
　敵堅誠自不移無人報天子心計欲何施又夜聞笛曰<lb/>
　岧嶤試一臨虜騎附城隂不辨風塵色安知天地心營<lb/>
　開星月近戰苦陣雲深旦夕更樓上遥聞横笛聲<hi>有宋佳話</hi>
趙師旦潜叔皇祐中守康州儂賊犯城死扵是士大夫作<lb/>
　詩者衆而元厚之李擇思中詩最佳元詩云轉戰譙門<lb/>
　日再晡空拳由自冐戈殳身垂虎口方安坐命弃鴻毛<lb/>
　更疾呼柱下杲卿存㫁節袴間杵臼得遺孤可憐三尺<lb/>
英雄氣不愧西山士大夫李詩云賊壯兵孤衆膽驚忠<lb/>
　臣此日見專城負君罪大寜如死守土城堅不問生報<lb/>
　國存心惟自愧呼天壯氣幾時平潺湲多少英雄淚千<lb/>
　古封江不㫁聲<hi>雲齋廣録</hi>
<pb n="KR4i0012_SBCK_001-3b"/>
王維字摩詰天寳末禄山䧟两京明皇出幸維扈從不及<lb/>
爲賊所得維服藥取利僞稱瘖病禄山素憐之遣人迎<lb/>
　置洛陽拘扵普施寺迫以僞命禄山宴其徒於凝碧宫<lb/>
　其樂乃梨園弟子教坊工人維聞之悲惻潜爲詩曰萬<lb/>
　戸傷心生野烟百官何日再朝天秋槐花落空宫裏凝<lb/>
碧池頭奏管絃賊平䧟賊官者三等定罪維以凝碧詩<lb/>
聞于行在肅宗嘉之特宥之授太子中允<hi>劉約拾遺</hi>
晋天福三年與戎和晋祖曰當遣輔相爲使趙瑩桑維翰<lb/>
　同堂皆未言以戎雖通好而反覆難測咸懼扵將命馮<lb/>
　道與諸公中書食訖分廳堂吏前白道言北使事吏人<lb/>
　色變手顫道索𥿄一幅書云道去即遣寫勑屬吏泣下<lb/>
<pb n="KR4i0012_SBCK_001-4a"/>
　道遣人語妻子不復歸家舎都亭驛不數日即行晋祖<lb/>
　餞語以家國之故煩耆德使逺自酌巵酒飲之虜以道<lb/>
　有重名欲留之命與其國相同列所賜皆等戎賜臣下<lb/>
　以牙笏及臈月賜牛頭皆爲殊禮道皆得之以詩謝云<lb/>
　牛頭偏得賜象笏更容持戎甚喜潜諭留之道曰两朝<lb/>
　皆臣豈有分别賜悉市薪炭云北地寒老年不堪及還<lb/>
　京師作詩五章以述北使之意其首章云去年今日奉<lb/>
　皇華只爲朝廷不爲家殿上一盃天子泣門前雙節國<lb/>
　人嗟龍荒冬徃時時雪兔苑春歸處處花上下一行如<lb/>
　骨肉幾人身死掩風沙虜中大寒賜錦襖貂襖羊狐貂<lb/>
　衾各一每入謁悉服四襖衣宿舘中併覆三衾詩曰朝<lb/>
<pb n="KR4i0012_SBCK_001-4b"/>
披四襖專藏手夜盖三衾怕露頭<hi>叢苑</hi>
劉吉江左人有膂力尚氣事李煜爲傳詔承㫖以忠扵所<lb/>
奉歸朝供奉官以知河渠利害委以八作務太平興國<lb/>
中河大决吉護之與工夫同甘苦使者至訪吉不獲甚<lb/>
怒乃着皂短布褐獨負二嚢土爲先導從吏無敢言使<lb/>
者宻訪得之歸奏　仁宗厚賜之内侍石全振領河堤<lb/>
甚苛急自謂石爆裂嘗侮吉吉不與校一日吉乗小艇<lb/>
督役至中流語石曰公恃貴近見凌甚不畏死當與公<lb/>
同見河伯遂蕩舟覆之全振乞命號泣乃止不復敢侵<lb/>
吉吉本燕薊人自受李氏恩常分禄以濟其子孫朔望<lb/>
必拜李煜真雖童㓜必拜之執臣僚之禮後爲崇儀使<lb/>
<pb n="KR4i0012_SBCK_001-5a"/>
　其刺字謁呉中親舊題僧寺驛亭皆自稱以南人不忘<lb/>
　本也有詩三百首目爲釣鰲集徐鉉爲序其首篇隱者<lb/>
　詩曰一箭不中鵠五湖歸釣魚人多誦之以塞河有方<lb/>
　略人目爲劉䟦河名震河上<hi>同前</hi>
　　　　諷諭門<lb/>
太平興國中李繼遷以西夏叛朝廷興師剪伐迨十年餘<lb/>
至咸平末猖獗愈盛㓂䧟邊境章聖以西民疲於輸輓<lb/>
有厭兵之意而無名以罷師伐議者益紛紜未决事固<lb/>
　秘宻未聞於外處士种放山中有詩云胡雛負恩信聖<lb/>
　主耻干戈　章聖聞之歎美且愜素志即遣使齎詔召<lb/>
　至授左司諌直昭文舘㑹景徳初邊臣奏李繼遷死其<lb/>
<pb n="KR4i0012_SBCK_001-5b"/>
　子阿移即徳眀也願納欵遂罷兵放隱終南山累詔不<lb/>
　起至拜官復歸終于工部侍郎<hi>誌逸</hi>
淳化中合州貢桃花犬甚小而性急常馴擾于御榻之側<lb/>
每坐朝犬必掉尾先吠人乃肅然　太宗不豫此犬不<lb/>
食及上仙號呼涕泗瘦瘠章聖初即位左右引令前<lb/>
導鳴吠徘徊意若不忍　章聖令諭以奉陵即揺尾飲<lb/>
　食如故詔造大鐡籠施素䄄置鹵簿中行路見者流涕<lb/>
李至作桃花犬歌以寄史官錢若水末句云白麟赤鳯<lb/>
　且勿喜願君書此懲浮俗<hi>古今詩話</hi>
章聖幸汾隂回望林嶺間亭檻幽絶意非民俗所居時魏<lb/>
　野方教鶴舞俄報有中使至抱琴踰垣而走後㓂萊公<lb/>
<pb n="KR4i0012_SBCK_001-6a"/>
　鎮洛凡三邀不至萊公暇日寫刺訪之野服葛巾布𫀆<lb/>
　長揖萊公禮甚平簡頃之議論騷雅相得甚歡將别謂<lb/>
　萊公曰盛刺不復還留爲山家之寳萊公再秉釣軸野<lb/>
常游門下顧遇之禮優異等倫一日獻詩曰好去上天<lb/>
　辭冨貴却來平地作神僊萊公得詩不恱自是禮日益<lb/>
薄即辭去後二年貶道州每題前詩扵窓朝夕吟哦之<lb/>
王文正公旦在中書僅二十年魏野贈詩曰聖朝宰相年<lb/>
年出公在中書十四秋西祀東封今已畢可能來伴赤<lb/>
　松逰公䄂書以進累表求退不許<hi>青箱雜録</hi>
别本云昔時宰相年年出公在中書十一秋西祀東封俱<lb/>
　已了如今好逐赤松逰<lb/>
<pb n="KR4i0012_SBCK_001-6b"/>
治平中有吉州吉水令忘其姓名治邑嚴酷有野人馬道<lb/>
　爲啄木詩諷之曰翠翎迎日動紅觜響烟蘿不顧泥丸<lb/>
　及唯貪得食多纔離枯朽木又上最高柯呉楚園林闊<lb/>
　忙忙争柰何令見其詩稍緩刑時人目曰馬啄木<hi>翰府名談</hi>
蔡君謨守福唐政尚嚴肅陳烈先生過福唐維舟溪亭留<lb/>
　詩於亭上曰溪山龍虎蟠溪水皷角喧中宵郷夣破六<lb/>
　月夜衾寒風雨生殘木蛟螭喜怒瀾殷勤告舟子放棹<lb/>
　過前灘亭吏録以呈公公遽令追之巳不及矣公自此<lb/>
爲之少霽威眀<hi>同前</hi>
范希文有贈釣者詩曰江上徃來人盡愛鱸魚羙君看一<lb/>
葉舟出没風濤裏觀競渡詩曰小艇破濤去旁觀亦損<lb/>
<pb n="KR4i0012_SBCK_001-7a"/>
　神他年在平地無忽險中人皆不徒作也<hi>同前</hi>
冝春王從謙李璟之第九子好學善爲詩璟扵苑中與宰<lb/>
　相奕棋從謙在焉令賦觀棋詩曰竹林二君子盡日意<lb/>
　沉吟相對雖無語争先各有心恃強知易失守分固難<lb/>
　侵若筭機籌處滄溟想未深<lb/>
楊玢靖夫虞卿之曽孫也仕僞蜀王建至顯官隨王衍歸<lb/>
後　以老得工部尚書致仕歸長安舊居多爲鄰里侵<lb/>
　占子弟欲詣府訴其事以狀白玢玢批𥿄尾云四鄰侵<lb/>
我我從伊畢竟須思未有時試上含元殿基望秋風禾<lb/>
黍正離離子弟不復敢言<hi>談苑</hi>
舒王得請金陵門下有人賣魚一日放魚有門生獻詩云<lb/>
<pb n="KR4i0012_SBCK_001-7b"/>
　直須自向池邊看今日誰非鄭校人公誦乆之<hi>詩史</hi>
蔣貽恭蠶詩云辛勤得繭不盈筐燈下繅絲恨更長着處<lb/>
　不知來處苦但貪身上繡衣裳<hi>古今詩話</hi>
華山鄭雲叟有傷時一絶云㠶力劈開滄海浪馬蹄踏盡<lb/>
　亂山青浮名浮利濃如酒醉得人心死不醒又贈霍山<lb/>
　秦道士云老鵶啼猿伴採芝有時長嘆獨移時翠蛾紅<lb/>
　粉嬋娟劍殺盡世人人不知<hi>同前</hi>
宋齊丘江南二世爲宰相璟尤愛其才然知其不正一日<lb/>
　於華林園試小妓羯皷召齊丘同宴齊丘獻詩曰切㫁<lb/>
　牙床鏤紫金最冝平穏玉糟深因逢淑景開佳宴爲出<lb/>
　花奴奏雅音掌底輕璁孤鶴噪枝頭乾快亂蟬吟開元<lb/>
<pb n="KR4i0012_SBCK_001-8a"/>
　天子曾如此今日將軍好用心<hi>同前</hi>
唐李日知爲黄門侍郎安樂公主池館新成中宗臨幸從<lb/>
　官預宴賦詩日知尤存䂓戒其卒篇云所願暫思居者<lb/>
　佚莫使時稱作者勞<lb/>
盧汪門族甲於天下舉進士二十上不第爲一絶云惆悵<lb/>
　興亡係綺羅世人猶自選青娥越王觧破夫差國一箇<lb/>
　西施已是多<hi>同前</hi>
范文正公言勁節知無不言仁廟朝數出外𥙷梅聖俞作<lb/>
　啄木詩以見意曰啄盡林中蠧未肯出林飛不識黄金<lb/>
　彈雙翎墮落暉<hi>同前</hi>
夏英公慶暦中欲真拜以言者罷除使相知南京到任以<lb/>
<pb n="KR4i0012_SBCK_001-8b"/>
　二詩寄執政云造化平分荷大鈞腰間新佩玉琪璘南<lb/>
　湖不住栽桃李擬狎沙鷗過十春海鴈橋邊春水深略<lb/>
　無塵土到花隂忘機不取人知否自有江鷗信此心復<lb/>
　徙西都張昪知諌院作青雀詩寄之曰弱羽傷弓尚未<lb/>
　完孤飛誰敢擬鴛鸞眀珠自有千金價莫爲逰人作彈<lb/>
　丸昇卒不敢言及之<hi>同前</hi>
于濆爲詩頗干教化對花詩云花開蝶滿枝花謝蝶還希<lb/>
　惟有舊巢燕主人貧亦歸又有唐備者與濆同聲咸多<lb/>
　比諷有詩曰天若無雪霜青松不如草地若無山川何<lb/>
　人重平道題道傍木云狂風㧞倒樹樹倒根已露上有<lb/>
　數枝藤青青猶未悟又曰一日天無風四溟波盡息人<lb/>
<pb n="KR4i0012_SBCK_001-9a"/>
　心風不吹波浪髙百尺<hi>盧瓌抒情</hi>
西京端正木去馬嵬一驛徳宗幸奉天觀其蔽地錫以羙<lb/>
　名後有文士題之曰昔日偏霑雨露恩德皇西幸賜佳<lb/>
　名馬嵬此去無多地好向楊妃塚上生<hi>同前</hi>
羅鄴工詩春逰欎然有懷云芳草如烟處處青閑門要地<lb/>
　一時生年來撿點人間事惟有春風不世情春雨詩云<lb/>
兼風颯颯洒皇州能帶輕寒阻勝逰昨夜五侯池舘裏<lb/>
佳人驚覺爲花愁<hi>同前</hi>
僖宗幸蜀詞人題於馬嵬驛云馬嵬烟柳正依依重見鑾<lb/>
　輿幸蜀歸泉下阿蠻應有語這回休更泥楊妃或云狄<lb/>
侍郎歸昌詩<hi>同前鑑戒録云是羅隱詩</hi>
<pb n="KR4i0012_SBCK_001-9b"/>
盧常侍鈺牧廬江日郡職曹先生恱營妓丹霞者盧沮不<lb/>
　許㑹餞客短亭曹獻詩曰拜玉亭間送客忙此時孤恨<lb/>
感離郷㝷思徃嵗絶纓事肯向朱門泣夜長盧演爲長<lb/>
　句和而勉之曰桒扈交飛百舌忙祖亭聞樂倍思郷樽<lb/>
　前有恨慚卑宦席上無憀愛艶粧莫爲狂花迷眼界須<lb/>
　求真理定心王逰蜂採掇何時巳秪恐多言議短長<hi>盧</hi>
<hi>懷抒情</hi>
李羽能詩五十方擢苐嘗獻江淮郡守詩曰塞詔東來淝<lb/>
　水濵時情惟望秉陶鈞將軍一陣爲功業忍見沙場百<lb/>
　戰人盖郡守盧公一舉及第<hi>南唐近事</hi>
景祐中羗人叛西方用兵朝廷永草澤遺逸士多獻方略<lb/>
<pb n="KR4i0012_SBCK_001-10a"/>
　自衒鬻率皆得官其下材無能徃徃過望亦有挾持頡<lb/>
　頏觖望不服者嘗有人題關西驛舎爲詩曰孤星熒熒<lb/>
　照寒野漢馬蕭蕭五陵下廟堂不肯用竒謀天下徒勞<lb/>
　聘賢者萬里危機入燕薊八方殺氣衝靈夏逢時還似<lb/>
　不逢時已矣吾生真苟且<hi>東齋録</hi>
汪自能爲文章有平糶詞詩意高古刺譏中時病云穴垣<lb/>
　補墻<hi>缺墻成垣</hi>已隳㫁屨穿履完屨亦虧汪氏宦不逹其他<lb/>
　著述不甚留傳<lb/>
唐文宗曰嘗觀晋君臣以夷曠致傾覆當時卿大夫過耶<lb/>
　李石曰然古詩有之人生不滿百常懷千歲憂畏不逢<lb/>
　也晝短苦夜長闇時多也何不秉燭逰勸之照也臣願<lb/>
<pb n="KR4i0012_SBCK_001-10b"/>
　捐軀命濟國家惟陛下鑑照不惑則安人強國其庻幾<lb/>
　乎<hi>鑑誡録</hi>
余在黄州與陳慥季常徃來每過徃之際輙作泣字韻詩<lb/>
　一篇季常不禁殺故以此諷之季常旣不復殺而里中<lb/>
皆化之至有不食肉者皆云未死神已泣此語使人悽<lb/>
　然<hi>百斛明珠</hi>
盧承丘長沙人披褐居呉芙蓉山常著文爲芙蓉集作落<lb/>
　韻詩雖一時諷罵聞者亦可爲戒題花鈿云傳粉銷金<lb/>
剪翠霞黛烟濃處貼鉛茟也知曽伴姮娥咲將來村裏<lb/>
賣誰家又題渡頭船云刳木功成濟徃還古溪殘照下<lb/>
　前山看看向晚人來少猶自須來覔見錢年八十卒於<lb/>
<pb n="KR4i0012_SBCK_001-11a"/>
　所居<hi>雅言系迷</hi>
東坡云在潁時陳無巳趙徳麟軰適亦守官於彼而歐陽<lb/>
　叔弼與季黙亦又居閒日相唱和而二歐頗不作詩東<lb/>
　坡以句挑之云君家文律冠西京旋築詩壇按酒兵袖<lb/>
　手莫欺真將種致師須得老門生明朝鄭伯降誰受昨<lb/>
　夜條侯壁已驚從此醉翁天下樂還須一舉百觴傾盖<lb/>
　爲文忠公昔有詩贈梅聖俞蘇子羙云我亦願助勇皷<lb/>
　旗噪其旁快㢤天下樂一嚼冝百觴也<hi>王直方詩話</hi>
景祐中華州張源作絶句云太公年登八十餘文王一見<lb/>
　便同車如今若向江邊釣也𬒳官中配看魚吟此詩畢<lb/>
　入夏州其後元昊反關中有兵者六七年不解源作是<lb/>
<pb n="KR4i0012_SBCK_001-11b"/>
　詩以叛去亦足爲戒<hi>東齋録</hi>
李清臣北都人方束髮則才俊詞句驚人一日薄逰鄭州<lb/>
　時韓公爲帥因徃見其大祝吏報曰大祝方寢遂求筆<lb/>
　爲詩一絶書于刺授其吏曰大祝覺則投之詩云公子<lb/>
　乗閒卧綵厨白衣老吏慢寒儒不知夣見周公否曾說<lb/>
　當年吐哺無<hi>青瑣集</hi>
聶夷中公子詩云種花於西園花發青樓道花下一禾生<lb/>
　去之爲惡草有三百篇之㫖<lb/>
章子厚謫雷州過小貴州南山寺有僧奉忠子厚見之已<lb/>
　而倚檻看層雲曰雲多竒峰真善比類忠曰曾記夏雲<lb/>
　詩甚竒曰如風如火復如綿飛過㣲隂落檻前大地生<lb/>
<pb n="KR4i0012_SBCK_001-12a"/>
　靈乾欲死不成霖雨謾遮天<lb/>
太祖問罪江南李後主用謀臣計欲拒王師法眼禪師觀<lb/>
　牡丹於大内作偈諷曰擁毳對芳叢由來趣不同髮從<lb/>
　今日白花是去年紅艶曵隨朝露馨香逐晩風何須待<lb/>
　零落然後始知空後主不省王師渡江<lb/>
增修詩話總龜卷之一<lb/>
<pb n="KR4i0012_SBCK_001-12b"/>
<pb n="KR4i0012_SBCK_001-1a"/>
百家詩話總龜後集卷之一　巳集<lb/>
　　　　　　　　　　　　龍舒散翁阮一閱宏休編<lb/>
皇　明　宗　室　月　䆫　道人　刋<lb/>
　　　　　　　　　　　　鄱陽亭梧程珖舜用校<lb/>
　　御製<lb/>
王師圍金陵唐使徐鉉来朝鉉伐其能𣣔以口舌觧圍謂盛称<lb/>
其主慱學多藝有聖人之能使誦其詩曰秋月之篇天下誦<lb/>
　傳之其句<hi>云云</hi>太祖大笑曰寒士語耳吾不道也鉉内不服謂<lb/>
　大言無實可窮也以請殿上驚惧相目　太祖曰吾㣲時自<lb/>
　秦中歸道華醉卧田間覺而月出有句曰未離海底千<lb/>
　山黒纔到天中萬國明鉉大驚殿上稱夀後山詩話<lb/>
<pb n="KR4i0012_SBCK_001-1b"/>
故亊進士期集常擇榜中最年少者爲探芲郎熈寕中始<lb/>
　罷之太平興國三年胡秘監旦榜馮文懿拯爲探花是歲登第<lb/>
七十四人太宗以詩賜之曰二三千客裏成亊七十四人中<lb/>
　少年始唐以禮部放榜故座主門生之札特盛主司因得竊市<lb/>
　私㤙上稍欲革其弊旣更廷試前一歲吕文穆公䝉正爲狀頭<lb/>
　始賜以詩盖示以優寵之意至是復賜文懿然狀頭詩迄今詩有<lb/>
探芲詩後無継者惟文懿一人而巳最爲科舉之盛亊也<hi>蔡寛夫詩話</hi>
太平興國七年十二月十七日大雪御製雪詩并酒賜學士詩云輕<lb/>
輕相亜凝如酥宫樹花粧萬萬株今賜酒卿時一盞玉堂聞話道<lb/>
情無又御製五七言詩賜蘇易簡五言詩曰翰林承旨貴清净主堂中<lb/>
應用咸依式深岩比更崇歸家思值日入内集英風儒措門生盛髙明大化<lb/>
<pb n="KR4i0012_SBCK_001-2a"/>
雄七言詩曰運偶昌時逺更深果然榖在我中心從風<lb/>
臣偃光朝野此日清華見翰林舉措樂時周礼法思賢<lb/>
教古善規箴少年學士文明世一寸賢毫数萬㝷<hi>金坡遺事</hi>
石林詩話楊文公在翰林去聀　真宗眷之不衰即起為<lb/>
郡未㡬復以判秘書監召旣到闕以詩賜之曰瑣闥徃<lb/>
年司制誥共嘉藻思類相如蓬山昔日詮墳史还仰夛<lb/>
聞過仲舒報政列城㱕覲後䟽㤙髙閣拜官𥘉諸生濟<lb/>
濟弥瞻望鈆槧咨詢辨魯魚祖宗愛惜人才保全忠孝<lb/>
之意如此<hi>䂬溪</hi>
大中祥符五年楊億為學士季夏𬒳疾至十月方赴朝叅<lb/>
具狀称謝　御筆狀尾批七言二韻詩賜之詩云承明<lb/>
<pb n="KR4i0012_SBCK_001-2b"/>
迩侍䆒儒玄苦學劳心疾巳痊善保㒷居調飲食副予<lb/>
前席待名賢<hi>金坡遺事</hi>
大中祥符二年春真宗御製詩賜知貢舉晁逈云礼闈<lb/>
選士古称難都爲陞沉咫尺間較藝清時公道在掄材<lb/>
應得惠人寰五年二月又製詩賜知貢夆晁逈云盛時<lb/>
選士貢闈開殿宇聞風献藝来心似權衡求實効勿教<lb/>
蓬蓽有遺才<hi>同上</hi>
天禧三年正月九日錢惟演承明殿面奉知舉真宗御<lb/>
製詩并序云卜賢能之多士允恊盛猷資從之洪儒書<lb/>
伸藻鑑期申聀業用示篇章詩云寅奉昌圗紹慶基選<lb/>
　倫多士叶前規郷閭薦㧞期無濫草澤搜羅詎有遺徳<lb/>
<pb n="KR4i0012_SBCK_001-3a"/>
舉况逄全盛日計偕咸造廣埸時春官任聀當求善宗<lb/>
伯掄材務得冝侍從名儒當委任藝文公道辯妍媸佇<lb/>
伸衡鑑裁深念允恊菁莪樂育詩<hi>金波遺事</hi>
二月十八日将放文賜詩并序序云詳延造士允叶扵盛<lb/>
猷乃眷儒臣式分於重寄論秀才臻扵顯効當官偹著<lb/>
於純誠詩云四海為家宝緒隆旁求文雅振儒風命郷<lb/>
隨計来多士軗藝掄材有澤宫簮紱近臣當顯任絲綸<lb/>
深旨論丹衷旰霄汲汲予存念夙夜孜孜尔狥公名實<lb/>
豈惟衡鑑内賢能皆萃網羅中佇觀翹楚登時用布政<lb/>
分憂恊庶功<hi>同上</hi>
真宗賦御溝柳詩令宰相兩省和進陳执中詩曰一度春<lb/>
<pb n="KR4i0012_SBCK_001-3b"/>
来一度新翠光長得照龍津君王自愛天然態恨殺昭<lb/>
陽學舞人其詩最尤者<hi>西朝宝訓</hi>
神宗遵太祖遺意聚積金帛成帑自製四言詩一章云<lb/>
五季失圗獫狁孔熾藝祖造邦意有懲艾爰設内府<lb/>
基以募士曽孫保之敢忘厥志毎庫以一字目之又别<lb/>
置詩二十字分掲其上曰毎䖍夕惕心妄意遵遺業<lb/>
予不武資何以成戎捷後来所謂　御前封椿庫者也<lb/>
上意用此以為開柘西北境土之資始命王韶克青唐<lb/>
然後欲經理銀夏復取燕雲元豊五年徐禧永洛衂師<lb/>
之後　帝心弛矣<hi>林宓𥙿陵遺事云</hi>
前軰云詩有奪胎換骨之說信有之也杜陵謁玄元廟其<lb/>
<pb n="KR4i0012_SBCK_001-4a"/>
　一聮云五聖聮龍衮秋風折鴈行亦以鴈行對龍衮<lb/>
然語中的其親切過於夲詩兹不謂之奪胎可乎不<lb/>
然則徒用前人之語珠不足貴且如沈佺期云小池殘<lb/>
暑退髙樹早<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>歸非不佳也然正用柳惲太液㣲波<lb/>
起長楊髙樹秋之句耳蘇子云峽束滄淵深貯月巖<lb/>
排紅樹巧粧秋非不佳也然正用杜陵峽束滄江起岩排<lb/>
石樹圓之句耳語雖工而無別也<hi>藝苑雌黄</hi>
光堯𥘉幸錢塘有詩云六龍轉淮海萬騎臨呉津王者本<lb/>
無外駕言蘇逺民瞻彼草木秀感此瘡痍新登堂望稽<lb/>
山懐哉大禹勤大㢤之言布於天下漢祖大風之歌唐<lb/>
宗勁草之句不足道也<hi>詩說雋永</hi>
<pb n="KR4i0012_SBCK_001-4b"/>
　　賡歌門<lb/>
東莱㳟和皇帝幸秘書詩麟閣龍旂日月章中興再<lb/>
　見赭𫀆光仰觀焜耀人文盛始識扶持德意長功利從<lb/>
　今卑𬋩晏浮華自昔陋盧王願求實學醻<lb/>
　天造肯効明河織女㐮<hi>文集</hi>
　　御燕門<lb/>
嘉祐七年冬宴近臣于群玉殿　英宗以皇子預坐在舍<lb/>
　人待制之後岐公詩云翠輦生香容扈蹕黄金塗𥿄㸔<lb/>
　揮毫介甫云何不言翠玉裝輿岐公改之以進<hi>復齋謾録</hi>
神廟時經月每夕有赤氣見西北隅如火至人㝎乃滅人<lb/>
　以為皇子生之祥故禹玉作大燕樂詞云未曉清風生<lb/>
<pb n="KR4i0012_SBCK_001-5a"/>
　殿閣經旬赤氣照乹坤未幾皇子生大燕群臣扵集英<lb/>
　殿<hi>文正公日録</hi>
　　榮遇門<lb/>
蘇叅政易簡取開封觧時宋尚書白為試官是歲狀頭登<lb/>
第後十年白爲翰林學士易簡以継召入故易簡贈白<lb/>
詩云天子昔取士先後分媸妍済済俊兼秀師師鱗與<lb/>
鵉小子最承知同軰㝷改觀甲等叨薦名髙飛便凌煙<lb/>
遂使拜扆坐果得超神仙迄今纔七歲相接乗華軒慶<lb/>
暦二年歐陽文忠公為别頭試官王文㳟公預薦至嘉<lb/>
祐𥘉文忠在北門文㳟亦同院仍同知貢㪯故文㳟詩<lb/>
有十五年前門下客最荣今日預東堂之句座主門生<lb/>
<pb n="KR4i0012_SBCK_001-5b"/>
同列固儒者盛事而玉堂尤天下文學之極選國朝<lb/>
以来惟此二人前此所未有也<hi>蔡寛夫詩話</hi>
嘉祐二年余與端明韓子華翰長王禹玉侍讀范景仁龍<lb/>
圗梅公儀同知礼部貢㪯辟梅聖俞為小試官凡鏁院<lb/>
五十日六人者相與唱和為古律歌詩一百七十餘萹<lb/>
集為三卷禹玉余為校理時武成王庙所觧進士也至<lb/>
此新入翰林與余同院又同知貢㪯故禹玉贈余云十<lb/>
五年前出門下最荣今日預東堂余荅云昔時叨出武<lb/>
成宫曽㸔揮毫氣吐虹夣寐閑思十年事笑談今日一<lb/>
樽同喜君新賜黄金帶頋我今為白髮翁也天聖中余<lb/>
舉進士國斈南省皆忝第一人薦名其後景仁相継亦<lb/>
<pb n="KR4i0012_SBCK_001-6a"/>
然故景仁贈余云淡墨題名第一人孤生何幸継前塵<lb/>
也聖俞自天聖中與為詩友余嘗贈云猶喜共量天下<lb/>
士亦勝東野亦勝韓而子華筆力豪贍公儀文思温雅<lb/>
而敏捷皆勍敵也前此有南省試官者多窘束條制不<lb/>
少放懐余六人者<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>然相得群居終日長篇險韻衆製<lb/>
交作筆吏疲扵冩録僮史奔走徃来間以滑稽嘲謔加<lb/>
於風刺更相酧酢徃徃哄堂絶倒自謂一時盛事此前<lb/>
未之有也<hi>㱕田録</hi>
百家詩話總龜後集卷之一<lb/>
<pb n="KR4i0012_SBCK_001-6b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0012_SBCK_042-1a"/>
增修詩詁總龜卷之四十二<lb/>
　　怨嗟門<lb/>
王元之精扵四六同時在玉堂而大拜者元之啓賀曰三<lb/>
神山上曽陪鶴駕之㳺六學之中空有漁翁之嘆以白<lb/>
樂天嘗有詩云元和六學士五相一漁翁<hi>青箱雜記</hi>
怨婦不知其姓旣笄受幣扵姨兄馬生父没継母渝其約<lb/>
改適母之族兄老而猥悪居官納賄以罪犯為五羊民<lb/>
掾舟過英州庸良醉卧婦因題三絶扵馹亭𥘉與馬絶<lb/>
馬作詩貽媍人曰急水浮花入亂流濃雲遮月暗西樓<lb/>
風流忿恨知多少但㸔青春已白頭婦荅詩曰金丸打<lb/>
折鶼禽翼利刃偏傷連理枝自古一床無两好如今方<lb/>
<pb n="KR4i0012_SBCK_042-1b"/>
信昔人詞題馹亭曰情若分滿歸故國夢随瘴月過梅<lb/>
峰誰将此骨埋煙隴寂寞魂㳺山霧中<hi>翰府名談</hi>
高蟾累舉不第有詩云月桂數條榰白日天門㡬扇鎻明<lb/>
時陽春發處無根蔕慿仗東風次第吹怨而切又下第<lb/>
上王司馬侍郎詩云天上碧桃和露種日邊紅杏倚雲<lb/>
栽芙蓉生在秋江上獨向秋風怨未開人頗憐其意明<lb/>
年李昭知舉遂擢第<hi>詩史</hi>
王元之以尼道安事謫黄州盖爲盧崖州所譛也有詩云<lb/>
敢向台堦問罪名後有以事貶黄州者有詩云魏䏻下<lb/>
靣㸔花衘魏䏻以軍功黄州刺史<hi>同上</hi>
陳羽有詩百餘首古意一篇集中所無其詞云十三學繡<lb/>
<pb n="KR4i0012_SBCK_042-2a"/>
　羅衣裳自怜紅䄂聞馨香人言此是嫁時服含笑不刺<lb/>
　双鴛鴦郎年十九髭未生拜官天下聞聲名車馬駢闐<lb/>
　賀門舘自然不失爲公卿是時妾家尤未貧兄弟出入<lb/>
　雙車輪繁華全盛兩相敵與郎年少為婚姻郎家居近<lb/>
　御溝水豪門客盡躡珠履彫<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>酒噐常不乾曉入中厨<lb/>
　妾先𧺫姑嫜嚴肅有䂓矩小娘嬌意難取朝叅暮拜白<lb/>
　玉堂綉衣着盡黄金縷妾貌漸衰郎漸薄時時強笑意<lb/>
　索寞知郎本来無歳寒㡬回掩泪㸔花落妾年四十絲<lb/>
　滿頭郎未五十封公㑦男兒全盛日忘舊銀床羽帳空<lb/>
　颼飀庭花紅遍蝴蝶飛㸔郎佩玉下朝時歸来略略不相<lb/>
　顧却令侍婢生光輝郎恨媍人易衰老妾亦恨深不忍<lb/>
<pb n="KR4i0012_SBCK_042-2b"/>
道㸔郎強徤䏻㡬時年過六十還枯槁<hi>詩史</hi>
陜郊有唐昭宗詩曰何處有英雄迎歸大内中又曰紇<lb/>
干山頭凍殺雀何不飛去生處樂讀之令人變色昭宗<lb/>
在河東作菩薩蠻云登樓延望秦宫殿茫茫不見雙飛<lb/>
燕渭水一條流千山與萬丘野煙生碧樹陌上行人去<lb/>
何處有英雄迎歸大内中今云詩未知孰是<lb/>
南唐元宗優待藩邸舊僚馮延已自元帥府書記至中<lb/>
書侍郎遂相時論以爲非才江文蔚因其弟延魯福州<lb/>
亡敗請徔退削乃出撫州秩滿還朝因赴内宴進詩曰<lb/>
青樓呵監應相笑書記登壇又却囘<lb/>
韓渥天復中車駕幸鳯翔渥以扈從功反正𥘉昭宗面許<lb/>
<pb n="KR4i0012_SBCK_042-3a"/>
渥為相渥奏云運契中興冝復用重徳鎮風俗因薦右<lb/>
僕射趙崇時梁祖在京馳入請見具言崇長短昭宗曰<lb/>
趙崇是韓渥所薦渥時在側梁祖叱之三奏曰臣不敢<lb/>
與大臣争渥尋出閩中渥有詩曰手風慵展八行書眼<lb/>
暗休㸔九局啚窓裏日光飛野馬按頭筠𬋩長蒲蘆謀<lb/>
身拙爲安虵足報國危曽捋虎鬚舉世可能無黙識未<lb/>
知誰擬試齊竽<hi>並同上</hi>
孫定字至光涪州犬戎之族子長於儲定數舉矣而儲方<lb/>
就貢或訪於定定謔曰十三儀表堂堂好箇将軍何湏<lb/>
以科第為意儲頗衘之後儲貴逹未嘗言定長短晚年<lb/>
䘮志放意酒盃景福二年下第逰京西出開逺門醉中<lb/>
<pb n="KR4i0012_SBCK_042-3b"/>
作詩曰行行沅血洒塵襟事逐東流渭水深私跨蹇馿<lb/>
風尚緊静投孤店日方沉一枝猶挂東堂夣千里空馳<lb/>
北巷心明月悲歌又前去滿城煙樹噪春禽<hi>同上</hi>
玉階怨李詞云玉階生白露夜乆侵羅襪却下水晶簾玲<lb/>
瓏望秋月<lb/>
長相思詩云悠悠我思又曰靡日不思蘇子卿詩云生當<lb/>
復来歸死當長相思<lb/>
生别離楚詞曰悲莫悲於生别離古詩云行行重行行與<lb/>
君生别離相去萬餘里各在天一涯<lb/>
怨歌行李白亦有此作一作長安見内人出嫁令予代爲<lb/>
怨歌行其詞曰十五入漢宫花顔笑春紅君王選玉色<lb/>
<pb n="KR4i0012_SBCK_042-4a"/>
侍寝金屏中薦枕嬌多月捲衣戀春風寕知趙飛燕奪<lb/>
寵恨無窮沉憂䏻傷人緑髩成霜蓬一朝不得意世事<lb/>
徒爲空鷫鸘換羙酒群衣罷雕籠臨寒不忍言爲君奏<lb/>
　絲桐腸㫁聲已絶悲心夜忡忡<lb/>
獨不見李白云白馬誰家子黄塵邊塞児天山三丈雪豈<lb/>
是逺行時春蕙忽秋草莎雞鳴曲池風催寒梭響月入<lb/>
霜閨悲憶與君别年種桃齊娥眉桃今百餘尺花落成<lb/>
枯枝終然獨不見流泪空自知<lb/>
白頭吟相如将聘茂陵女為妻文君作白頭吟以自絶相<lb/>
　如乃止故李白辭云頭上玉燕釵是妾嫁時物贈君表<lb/>
相思羅䄂幸時拂莫捲龍須席從他生網絲且留琥珀<lb/>
<pb n="KR4i0012_SBCK_042-4b"/>
枕還有夣来時此最爲警䇿<lb/>
藁砧藁砧今何在藁砧砆也問夫何處山上復有山重山<lb/>
爲岀字言夫已岀何當大刀頭刀頭有環問何當来還<lb/>
破鏡飛上天言月半當来也<lb/>
七哀詩曹子建釋詩者謂病而哀義而哀感而哀悲而哀<lb/>
耳目聞見而哀口歎而哀鼻酸而哀也<lb/>
巴東三峽歌三山峽七百里兩㟁連山略無闕處重巖叠<lb/>
嶂隱蔽天日自非亭午夜分不見日月其漁父歌曰巴<lb/>
東三峽巫峽長猿啼聲苦泪沾裳<lb/>
别鶴操髙陵牧子作也娶妻五年而無子父兄爲之改娶<lb/>
妻聞之中夜𧺫倚户而悲嘨牧子聞之愴然而歌曰将<lb/>
<pb n="KR4i0012_SBCK_042-5a"/>
乖比翼隔夭端山川悠逺路漫漫攬衣不寝食不飡後<lb/>
人因爲樂章焉<hi>並見楽府集</hi>
劉子儀與夏英公同在翰林子儀素爲先逹章獻臨朝子<lb/>
儀主文在貢院聞英公爲樞宻副使意頗不平作堠子<lb/>
詩曰空呈厚貌臨官道更有人從捷徑過<hi>閑居詩話</hi>
周總福州人天禧二年因事逰京師值詔下奔郷薦不及<lb/>
有故人在譙郡守官遂往投之倚爲拔觧之地而國家<lb/>
申嚴條約不許寄籍郡有司吏周吉者頗殖涯産捴遂<lb/>
拜爲父吉欣然納之齒于諸子三代名諱亦徔而更焉或<lb/>
人問吉則對以此子當年與母氏俱斥近始歸捴亦以<lb/>
是對秋預薦未幾逹于郷父乃馳詩一絶寄之遂不敢<lb/>
<pb n="KR4i0012_SBCK_042-5b"/>
南㱕因此慚恨而卒詩曰文章不及林洪範徳行全亐<lb/>
李坦然若拜他人爲父母直湏焚却蓼莪萹<lb/>
名族重京官而䡖外任故楊汝士建莭後詩云抛却弓刀<lb/>
上砌䑓上方樓殿倚雲開山僧見我衣裳窄知道新徔<lb/>
戦地来又云如今老去騎官馬羞向関中道姓楊<lb/>
楊行敏出使馹騎到劍州郡将䡖忽慊恨尤甚題詩扵冬<lb/>
青館云駑駘嘶呌知無㝎騏驥低垂自有心山上髙松<lb/>
溪畔竹清風纔動是知音又云杜䳌花裏杜䳌啼淺紫<lb/>
深紅更傍溪遲日霽光捜客思暁来山路恨如迷<hi>南部新書</hi>
張又新郎中與楊䖍州友善楊妻李氏即鄘相之女有徳<lb/>
無色楊未嘗介意張嘗語揚曰我少年擅羙名不復仕<lb/>
<pb n="KR4i0012_SBCK_042-6a"/>
宦惟得羙室平生足矣旣成婚殊失所望乃作牡丹詩<lb/>
　云牡丹一朶直千金将為従来色最深今日滿园開似<lb/>
　雪一生辜負看花心<lb/>
唐女真蕙蘭有才思咸通中為李億𥙷闕侍婢愛衰後隸<lb/>
咸冝觀為女道士有怨李詩曰易求無價宝難買有情<lb/>
　郎又有云蕙蘭消歇歸春圃楊栁東西絆客舟楊氏為<lb/>
　宋齊丘閉於泰州永寜宫有詩曰江南江北舊家郷六<lb/>
　十年来夣一場呉苑樓䑓皆冷落廣陵宫闕亦凄凉雲<lb/>
　凝逺岫愁千片雨打孤舟泪兩行兄弟四人三百口不<lb/>
　堪端坐更思量<hi>丘南野録謂此是李煜所作未知孰是並古今詩話</hi>
戴衢乆不第嘗夜吟曰優優東西南北情何人於此悟浮<lb/>
<pb n="KR4i0012_SBCK_042-6b"/>
　生還縁無月春風夜暫得獨聞流水聲又云坐落千門<lb/>
　日吟殘午夜灯<hi>盧瓌抒情</hi>
鄭還古爲河中從事爲同院所誹謗貶吉州掾道中爲望<lb/>
思䑓詩云讒語䏻令骨肉離姦情難測事堪悲何因掘<lb/>
得江充骨搗作㣲塵祭望思又云吉州新置掾馳馹到<lb/>
條山薏苡殊非謗羊腸未是艱自慚多白髮争敢競朱<lb/>
顔苦有前生債今朝不懊還<hi>同上</hi>
盧群玉落托江湖不第縦情詩酒有詩曰酒㵼銀瓶到底<lb/>
清夜深絲竹鳯凰鳴紅粧醉起一花落更引春風無限<lb/>
情又投盧尚書詩曰無力不任為走役有文安敢滯清<lb/>
平從来若把耕桒定免恃彫䖝悞此生<hi>南部新書</hi>
<pb n="KR4i0012_SBCK_042-7a"/>
李山甫咸通中不第後流落河朔為樂彦正從事嘗有薄<lb/>
怨执政曰勸君不用誇頭角夣裏輸羸捴未知<lb/>
郎中自瓜州宣事囬進合歡水果一噐煬帝以一双令小<lb/>
黄門馳賜絳仙馬急揺觧絳仙拜賜泫然因附紅牋小<lb/>
簡進詩云馹騎傳雙果君王寵念深寕知辭帝里無復<lb/>
合歡心煬帝省之不悦顧黄門黄門惧拜而言意乃觧<lb/>
張安道舉進士再失意而作歌曰休休歸去休清風釣艇<lb/>
　明月酒樓公不見㓂相丁相雷州崖州休休歸去休景<lb/>
　祐元年中茂材異等後又中賢良方正<hi>朱定囯歸田録</hi>
杜牧舎人罷任浙西郡道中有詩曰鏡中絲鬂悲来慣衣<lb/>
　上塵痕拂漸難惆悵江湖釣魚手却遮西日向長安與<lb/>
<pb n="KR4i0012_SBCK_042-7b"/>
　杜甫齊名時號大小杜<hi>郡閣雅談</hi>
唐文宗大和九年誅王涯鄭注後仇士良秉權或登臨㳺<lb/>
　幸徃徃獨語左右莫敢進問因題詩曰輦路生秋草上<lb/>
　林芲滿枝慿髙何限意無復侍臣知<hi>古今詩話</hi>
增脩詩話總龜卷之四十二<lb/>
<pb n="KR4i0012_SBCK_042-1a"/>
集一百家詩話總龜後集卷之四十二<lb/>
　　鬼神門<lb/>
昔年陳州有女妖自云孔大娘能昏夜扵鼓腔中與人語<lb/>
　言尤知未来事時晏元憲守陳方製小辞一闋脩改未<lb/>
定而孔大娘已能歌之矣亦可怪也<lb/>
長安慈㤙寺有数女仙夜逰題詩云黄子陂頭有月明強<lb/>
　踏華筵到曉行烟波山色翠黛横折得落花逺恨生化<lb/>
爲白鶴飛去明夜又題一首湖水團團夜如鏡碧樹紅<lb/>
芲相掩映北斗䦨干移曉柄有似佳期常不定亦婉約<lb/>
　可愛<hi>許彦周詩話</hi>
請紫姑神大抵能作詩然不甚過人舊傳一士人家請之<lb/>
<pb n="KR4i0012_SBCK_042-1b"/>
　旣降偶書院中子弟作雨詩因率尔請賦頃刻書滿𥿄<lb/>
其警句云簾捲滕王閣盆翻白帝城誠可喜也<hi>同上</hi>
雲齋廣録載司馬槱官于錢塘夢蘇小小歌蝶恋芲詞一<lb/>
　闋其詞頗佳詞云妾在錢塘江上住芲開芲落不記流<lb/>
　年度燕子却㗸春色去黄昏幾度消消雨蟬鬂犀梳雲<lb/>
欲吐檀板新声唱徹黄金縷酒醒夢回無覔処凄凉明<lb/>
　月生秋圃<hi>苕溪漁隱</hi>
魯直記江亭鬼所題詞有泪眼不曾晴之句余以此鬼剽<lb/>
東坡樂章有秋雨晴時泪不晴之語<hi>復齋漫録</hi>
東坡記秦少㳺言寳應民有嫁娶㑹客者酒半客一人徑<lb/>
　赴水曰有媍人以詩招我詩云長橋直下有蘭舟破月<lb/>
<pb n="KR4i0012_SBCK_042-2a"/>
　冲烟任意逰金玉滿堂何所用争如年少去来休余讀<lb/>
張君房脞說進士謝朏寓居宝應晚至縣橋忽見女郎<lb/>
自舟中出曰某楚小陂也可見訪舟中懐中出詩二首<lb/>
其一云畫橋直下是蘭舟破月冲烟任意逰金玉滿堂<lb/>
無用處早隨年少去来休其二云妾貌君才兩不常君<lb/>
　今休苦更思商児家自有清溪水飲著方知氣味長前<lb/>
篇與少㳺所言不同者𢾗字更有二首爲異至謂寳應<lb/>
　亦同君房著脞說在真庙時不應東坡少㳺之忘也<hi>復齋漫錄</hi>
余讀江南録丘孟陽有賦名嘗夢一官人延入一第中具<lb/>
　飲其旁几上有書一卷孟陽展讀謂曰斯乃吾所述賦<lb/>
藁何至兹乎其人曰昔公焚之時吾得之矣孟陽因就<lb/>
<pb n="KR4i0012_SBCK_042-2b"/>
　求之荅曰它日若至衡山必當奉還後官至衡州茶陵<lb/>
　令乞致仕卒於衡州今世焚故書必毀而燔之盖可信<lb/>
　也<hi>文昌雜錄</hi>
吕申公夷蕳嘗通判蜀中忘其郡名𪠘宇中素有鬼物號<lb/>
　榆老姑乃榆木精其狀一老醜婦常出厨間與群婢相<lb/>
　偶或時不見家人見之乆亦不以爲怪公呼問之即下<lb/>
　堦拜之云妾在宅曰乆雖非人然不為禍公亦置而不<lb/>
　問常謂公他日必大貴一日忽懐妊群婢戯之自言非<lb/>
　乆當産遂月餘忽不見出云巳産矣請視之後园榆木<lb/>
　西南生大贅乃是視之果然<hi>見聞録</hi>
東坡記徐州通判李綯有子年十七八不善作詩忽咏落<lb/>
<pb n="KR4i0012_SBCK_042-3a"/>
芲云流水難窮目斜陽易断腸誰同砑光㡌一曲舞山<lb/>
香人驚問之若有物慿者云是謝中舎問其砑光㡌事<lb/>
自云西王母宴群仙有舞者戴砑光㡌㡌上簮芲舞山<lb/>
香一曲未終花皆落去余讀唐羯皷録汝陽王璡明皇<lb/>
愛之乃隨逰幸璡常戴砑綃㡌子打曲上有摘紅槿芲<lb/>
　一朶置之㡌上遂奏舞山香一曲芲不落墜上笑此事<lb/>
　與前極相類<hi>復齋漫録</hi>
陳甲為成都守李西羙璆舘客舎于治事堂東偏之雙竹<lb/>
齋紹㒷二十一年四月西羙浣花囬得疾旬日間甲巳<lb/>
寢聞堂上婦人語笑声即起映門窺觀有女子十餘皆<lb/>
少艾有容色而衣結束頗與世俗異或坐或立或歩庭<lb/>
<pb n="KR4i0012_SBCK_042-3b"/>
　中甲猶疑其為帥家人以主人翁病輒出但怪其多也<lb/>
　頃之一人曰中夜無以為樂盍賦詩乎即口占曰晚雨<lb/>
簾纎梅子黄晚雲捲雨月侵廊隂把酒不成飲識着無<lb/>
情更断腸一人應声荅之曰舊時衣服尽雲霞不到迎<lb/>
仙不是家今日楼䑓渾不識祗因古木記宣華餘人方<lb/>
綴思甲味其詩語不類人方悟為鬼物忽寂無所見<lb/>
后以語蜀郡父老皆云孟氏有囯時嘗造宣華殿扵<lb/>
摩訶池上今郡堂乃其故趾所見之鬼妾云西羙病遂<lb/>
　不起<hi>夷堅志</hi>
魯直自黔安出峽登荆州江亭柱間有詞曰簾捲曲䦨独<lb/>
倚江展暮天無際泪眼不曽晴家在呉頭楚尾数點雪<lb/>
<pb n="KR4i0012_SBCK_042-4a"/>
花亂委撲漉沙鷗驚起詩句始成時没入蒼烟叢裏魯<lb/>
　直讀之悽然曰似爲予發也不知何人所作所題筆勢<lb/>
　妍軟欹斜類女子而有眼泪不曾晴之句不然則是鬼<lb/>
詩也是夕有女子絶艶夢於魯直曰我家豫章呉城山<lb/>
　附客舟至此墮水死不得歸登江亭有感而作不意公<lb/>
　能識之魯直驚寤謂所親曰此必呉城小龍女也<hi>冷齋夜話</hi>
長安南山下一書生作小圃蒔花木一日有金犢車從数<lb/>
　女奴皆艶䴡下飲于庭邀生同坐甚欵洽將別出小碧<lb/>
　牋題詩曰相思無路莫相思風裏楊花一片時惆悵深<lb/>
　閨獨歸處曉鶯啼断緑楊枝<hi>侯鯖録</hi>
張磪嘗㳺霅上白蘋洲見碧衣女子携手吟咏一篇云碧<lb/>
<pb n="KR4i0012_SBCK_042-4b"/>
　水色堪染白蓮香正濃分飛俱有恨此別㡬時逢藕隱<lb/>
　玲瓏玉花蔵縹緲容何當假雙翼聲影暫相從確逐之<lb/>
　化爲翡翠飛去<hi>樹萱録</hi>
番禺鄭僕射嘗㳺湘中宿於馹樓夜遇女子誦詩云紅樹<lb/>
醉秋色碧溪弹夜弦佳期不可再風雨杳如年頃刻不<lb/>
見<hi>樹萱録</hi>
明月清風良宵㑹同星河易翻歡娯不終緑墫翠杓為君<lb/>
斟酌今時不飲何時歡樂此廣記所載鬼詩也山谷云<lb/>
當是鬼中曹子建所作翰林蘇公以為然又一篇云玉<lb/>
　户金缸願陪君王邯鄲宫中金石絲簧鄭女衛姬左右<lb/>
成行紈綺繽紛翠眉紅粧王歡轉盻為王歌舞願得君<lb/>
<pb n="KR4i0012_SBCK_042-5a"/>
　歡長無災苦蘇公以爲邯鄲宫中金石絲簧此兩句不<lb/>
　惟人少作而知之者亦極難得耳醉中爲余書此張文<lb/>
潜見坡谷論說鬼詩忽曰舊時鬼作人語如今人作鬼<lb/>
　語二公大笑<hi>王直方詩話</hi>
東坡作䖍州八境詩曰山中木客觧吟詩十道四番志記<lb/>
　䖍州上洛山有木客鬼與人交甚信未嘗言能作詩也<lb/>
　後得續法帖記木客詩云酒盡君莫沽壷傾我當發城<lb/>
　市多囂塵還山弄明月方知得句之因徐鉉謂鄱陽山<lb/>
中有木客自言秦時造阿房宫采木者豈鉉未嘗見十<lb/>
道四番志也<hi>漫叟詩話</hi>
春草萋萋春水緑野棠開盡飄香玉綉嶺宫前白髮人猶<lb/>
<pb n="KR4i0012_SBCK_042-5b"/>
　唱開元太平曲忽然湖上片雲飛不覺舟中雨<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>衣折<lb/>
　得荷渾忘却空将荷葉盖頭歸浦口潮来𥘉渺漫蓮舟<lb/>
　溶漾采花難芳心不愜空帰去㑹待潮囬再摘㸔爺娘<lb/>
　送我青楓根不記青楓幾廽落當時手刺衣上花今日<lb/>
　爲灰不堪著惆悵金泥撲蝶裙春来猶見伴行雲不教<lb/>
　布施刚晋得恰似知逢李少君卜得上峽曰秋江風浪<lb/>
　多巴陵一夜雨腸断木蘭歌余與魯直夀朋天㑹于伯<lb/>
　時齋舎此一卷皆仙鬼所作或夢中所作也又記太平<lb/>
　廣記中有人爲鬼物所引入墟墓皆華屋洞户忽爲刼<lb/>
　墓者所驚出遂失所見但云芫芲半落松風晚清吾毎<lb/>
　愛此兩句<hi>東坡</hi>
<pb n="KR4i0012_SBCK_042-6a"/>
酉陽雜爼載鬼詩兩篇山谷喜道之其一曰長安女児踏<lb/>
　春陽無處春陽不断腸舞䄂弓弯渾忘却娥眉空帶九<lb/>
　秋霜其二曰流水㳙㳙芹弩芽織鳥雙飛客還家荒<lb/>
　村無人作寒食殯宫空對棠梨花<hi>洪駒父詩話</hi>
李真言字希古嘗夢至一宫殿有数百妓抛毬人唱一詩<lb/>
覺而記三首云侍宴黄昏未肯休玉堦夜色月如流朝<lb/>
来自覺承㤙最笑倩旁人認綉毬隋家宫殿鎻清秋曽<lb/>
見婵姢颺綉毬金鑰玉簘俱寂寂一天明月照髙楼堪<lb/>
恨隋家㡬帝王舞腰挼盡綉鴛鴦如今重到抛毬處<lb/>
　不是金爐舊曰香今古詩話中載此詩只有二首不及<lb/>
　此詳俻故盡録之<hi>侯鯖録</hi>
<pb n="KR4i0012_SBCK_042-6b"/>
百家詩話緫龜卷之四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0012_SBCK_012-1a"/>
增修詩話總龜卷之十二<lb/>
　　　警句門<hi>上</hi>
太祖嘗顧近侍曰五代干戈之際猶有詩人今太平日乆<lb/>
　豈無之也中官宋永圖於僧寺園亭中得詩百篇以進<lb/>
　有丞相李文正公昉宰相僧閣閒望一聮云水光先見<lb/>
　月露氣早知秋<hi>古今詩話</hi>
楊朴字契元鄭州人善為詩少嘗與畢文簡公<hi>士安</hi>同學文<lb/>
　簡薦之太宗召見面賦蓑衣詩云狂脫酒家春醉後亂<lb/>
　堆漁舎晚晴時除官不受聽歸山以其子從政爲長水<lb/>
　尉朴爲七夕詩云年年乞與人間巧不道人間巧已多<lb/>
魏野陜人字仲先少時未知名題河上寺柱云數聲離㟁<lb/>
<pb n="KR4i0012_SBCK_012-1b"/>
　櫓幾點别州山時有幕僚本江南文士見之大驚邀與<lb/>
　相見贈詩曰恠得名稱野元來性不群仍爲延譽由是<lb/>
　人始重之真宗西祀遣中使召之野閉户踰垣而遁<lb/>
熈寜六年有司言四月一日當蝕上爲　徹樂避正殿<lb/>
　一夕㣲雨不見日食是日有皇子之慶蔡子正為樞宻<lb/>
　獻詩云昨夜薫風入舜韶君王方避正衙朝陽暉已得<lb/>
　前星助隂沴潜隨夜雨銷其叙四月一日避正殿皇子<lb/>
　慶誕隂雲不見日食已盡矣當時無能過云<lb/>
成都妓單氏贈陳希夷詩云帝王師不得日月老應難名<lb/>
　士多稱之<hi>唐宋遺史</hi>
晏元獻覧李慶冨貴曲云軸傳曲譜金書字樹記花名<lb/>
<pb n="KR4i0012_SBCK_012-2a"/>
　玉篆牌曰此乃乞児相未嘗諳冨貴者故公每言冨貴<lb/>
　不及金玉錦綉惟說其氣象若樓䑓側畔楊花過簾幙<lb/>
　中間燕子飛梨花院落溶溶月柳絮池塘淡淡風是也<lb/>
　公自以此句語人曰窮人家有此景否宋莒公見公佳<lb/>
　句皆書於齋壁如無可柰何花落去似曽相識燕歸來<lb/>
　静㝷啄木藏身處閒看逰絲到地時樓䑓冷落収燈夜<lb/>
　門巷蕭條掃雪天已定復揺春水色似紅如白野棠花<lb/>
　之類后人不可及<hi>青箱雜記</hi>
蘇為知呉興日多作詩内一篇最佳云野艇閒撑處湖天<lb/>
　景亦㣲春波無限緑白鳥自由飛柳色濃垂岸山光冷<lb/>
　照衣時携一壺酒戀到晚凉歸又在宣城作十首以宣<lb/>
<pb n="KR4i0012_SBCK_012-2b"/>
　城爲目内宣城花一篇首出曰宣城花叠嶂樓前簇綺<lb/>
　霞若非翠露陶潜宅即是紅藏小謝家又在邵武有詩<lb/>
　曰愛重八九月登臨髙下樓林紅雲白䖏寒瀬泊漁舟<lb/>
丞相王文惠有宮詞云一聲啼鳥禁門静滿院落花春日<lb/>
　長野歩云桑斧科春色漁歌唱夕陽皆佳句也<lb/>
楚僧惠崇工於詩題楊雲卿郊居云河分崗勢㫁春入燒<lb/>
　痕青長信詞云隂井生秋早明河徹曉遲江行晚泊云<lb/>
嶺暮清猿急江寒白鳥稀上谷相池上作云歸禽動踈<lb/>
　竹落果响寒塘贈陳少府云野人傳相鶴山叟學彈琴<lb/>
　夜坐云春淺水生井宵分月上簷贈凝上人云掩門青<lb/>
　檜老出定白髭長送逐客云浪經蛟浦闊山入鬼門寒<lb/>
<pb n="KR4i0012_SBCK_012-3a"/>
　經縁公舊寺云遺偈傳諸國留真在一峰塞上云河氷<lb/>
　堅瘦馬塞雪宻藏鵰喜長公至云乆别年顔改相逢夜<lb/>
　話長隱者云多年不道姓近日旋移家宿東林寺云鳥<lb/>
　歸山墮雪僧去石況雲上楊内翰云露寒金掌重天近<lb/>
　玊繩低柳氏書齋云著書驚日短彈劍惜春深上王太<lb/>
　尉云探騎通畨壘降兵逐漢旗田家秋夕云露下牛羊<lb/>
　静河明桑柘空舟行云林㫁城隍出江分島嶼廻寄梅<lb/>
　蘇州云鏁城山月上吹角海鷗驚宿楊侍郎東亭云卷<lb/>
　幔來風逺移床得月多送程至云白浪分呉國青山隔<lb/>
　楚天宿隱静寺云空潭聞鹿飲踈樹見僧行送錢供奉<lb/>
　云劍㦸明山雪旌旗湿海雲梅鼎臣河亭云曠野行人<lb/>
<pb n="KR4i0012_SBCK_012-3b"/>
　少長河去鳥平宿肇公齋云月高山舎過霜落石門深<lb/>
　盧經西歸云雪多秦木逈雲盡漢山孤濠梁夜泊云夜<lb/>
　䦨潮動舸天逈月臨城崔仰秋居云葉影風中静䖝聲<lb/>
　月下多贈裴使君云行縣山迎舸論兵雪遶旗早行云<lb/>
　繁霜衣上<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>殘月馬前低秋夕云磬㫁䖝聲出燈迴鶴<lb/>
　影沉書韓退之屋壁云移家臨醜石租地得靈泉秋夕<lb/>
　懷長公云秋近草䖝亂夜遥霜月低觀宴郷老云海鷗<lb/>
　聴舜樂山老泛堯觴贈素上人云午食下林鳥夜禪移<lb/>
　塚狐夏夜云扇聲猶泛暑井氣忽生秋江行早發云殘<lb/>
　月楚山曉孤烟江廟春翻經舘靖少卿房云𣑽容分古<lb/>
　像唐語入新經題太保道院云鶴傳滄海信僧和白雲<lb/>
<pb n="KR4i0012_SBCK_012-4a"/>
　詩秋夕懷汪白云塞禽棲古柳破月入㣲雲贈白上人<lb/>
　云花漏沉山月雲衣起海風喜陳助教至云樓中天姥<lb/>
　月座上杜陵人冬日野望云人歸崗舎近鴈過渚田遥<lb/>
　送人知榮州云山色臨巴逈江流入漢清春深道中云<lb/>
　湘雲隨鴈㫁楚路背人遥贈李道士云松風吹髪亂岩<lb/>
　溜濺棋寒栖霞寺云境閒僧度水雲盡鶴盤空林逋河<lb/>
　亭云古路隨崗起秋㠶轉浦斜楊秘校池上云禽寒時<lb/>
　動竹露重忽翻荷魏仲先山亭云嵐重琴棋<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>風長枕<lb/>
　簟寒塞上云離磧鴈衝雪渡河人上氷寄白閣上人云<lb/>
　夜𣑽通雲竇秋香漏石叢陜西道中云關河雙鬂白風<lb/>
　雪一燈青送防秋楊將軍云殺氣生龍劍威風動虎旗<lb/>
<pb n="KR4i0012_SBCK_012-4b"/>
　瓜州亭子云落潮鳴下岸飛雨暗中峰賀劉舎人云日<lb/>
　躔黄道逈春入紫㣲深除夜云寒燈催臈盡曉角喚春<lb/>
　歸幽并道中云鴈行沉古戍鵰影轉寒沙送僧歸天台<lb/>
　云景霽雲迴合秋風林動揺過陳希夷舊居云亂水僧<lb/>
　頻過荒松鶴不還宿橫江舘云露舘濤驚枕空庭月伴<lb/>
　琴維邢道中云馬渡氷河闊鵰盤磧日高報國寺秋居<lb/>
　云驚蟬移古柳鬪雀墮寒庭書早上人房云松風傳夕<lb/>
　磬谿霧擁春燈觀南郊天仗云霓旌揺曉色鳳吹遶春<lb/>
　雲贈義上人云坐石雲生衲添泉日入瓶昇平詞云萬<lb/>
　國無形治三邊不戰平國清寺云瞑鶴棲金刹秋僧過<lb/>
　石橋吕氏西齋云雪殘僧掃石風動鶴歸松劉參幽居<lb/>
<pb n="KR4i0012_SBCK_012-5a"/>
　云風煖鳥巢木日高人灌園楊都官池上云竹風驚宿<lb/>
　鶴潭月戯春魚書方嶠壁云圭竇先知暁盆池別見天<lb/>
　送陳舎人巡撫云月露踈寒柝雲濤閃畫旗宿齊上人<lb/>
　禪齋云鶴盤金刹露龍蟄玉瓶泉春日㓂宣替池上云<lb/>
　暄風生木末遲景入泉心七夕云河來天上闊雲度月<lb/>
　邊輕贈王道士云海人來相鶴山狖下聴琴送荆州云<lb/>
　畫鷁浮秋浪金鐃響夕雲江城晚望云丹楓映郭逈緑<lb/>
　嶼背江深題王太保山亭云危溜含清瑟飛花點玉觴<lb/>
　送李秦州云朱旗臨雪卷畫角入雲吹晝上人西齋云<lb/>
　云孤雲還静境逺籟發秋聲李太傅山庄云圍棊分雪<lb/>
　石汲井動金沙宮中詞云井含春氣碧樓轉夕隂清送<lb/>
<pb n="KR4i0012_SBCK_012-5b"/>
　呉袁州云鳥瞑風沉日天清月上旗寄肇公云斜吹鳴<lb/>
　金錫歸雲擁石床塞上云古戌生烟直平沙落日遲贈<lb/>
　嗣上人云拂石雲離帚烹茶月入鐺舟行云逺嶼迎檣<lb/>
　出寒林帶㟁回送來上人云來時雲擁衲别後月隨笻<lb/>
　馬蠙淮亭云路橫岡燒㫁風轉浦㠶斜贈戴殿前云劍<lb/>
　静龍歸匣旗開虎遶竿高諲書齋云品畫逢名客横琴<lb/>
　憶古賢太乙山云雲隂移漢塞石色入晴天上送人云<lb/>
　地遥群馬小天闊一鵰平范溶園池云江花凌霰發山<lb/>
　溜入池深獵騎云長風躍馬路小雪射鵰天高略書院<lb/>
　云古木風烟盡寒潭星斗深送叚工部河北漕云渡河<lb/>
　風動斾廵部雨霑車題高生山閣云對酒淮潮起題詩<lb/>
<pb n="KR4i0012_SBCK_012-6a"/>
　楚月新經明大師房云門掩前朝樹心垂別郡峰送李<lb/>
　堪云秋聲動群木暮色起秋山<hi>並同前</hi>
歐陽文忠公守滁見王元之謝上表云諸縣豐登絶少公<lb/>
　事全家飽煖共荷君恩因成詩云諸縣豐登少公事全<lb/>
　家飽暖荷君恩<hi>摭遺</hi>
楊軒字公逺衡州人嘗有燈詩曰解照日月不照處獨眀<lb/>
　天地未明時<hi>同前</hi>
李煜作詩大率多悲感愁戚如青鳥不傳雲外信丁香空<lb/>
　結雨中愁鬂從今日添新白菊是去年依舊黄之類然<lb/>
　思清句雅可愛<hi>翰府名談</hi>
陳亞大卿士大夫徒傳其諧謔之語不知其作詩甚佳如<lb/>
<pb n="KR4i0012_SBCK_012-6b"/>
　浪平天影接山盡樹根回得作者之格<lb/>
趙師民龍圖有春日即事詩云委地露花啼曉淚拂堤烟<lb/>
　柳弄春容又如麥天辰氣潤槐夏午隂清曉鶯林外千<lb/>
聲囀芳草堦前一尺長皆佳句<hi>並同前</hi>
太常博士黄孝先字子忠爲咏懷詩曰日者未知裴令貴<lb/>
時人争笑禰生狂又作重五詩曰風簷燕引五六子露<lb/>
　井榴開三四花<hi>春明退朝録</hi>
孟賔于子名歸唐寓廬山學得瀑布一聮云練色有窮䖏<lb/>
　寒聲無盡時隣房有人亦得此聮互誦其句助教不能<lb/>
　理因送江州以全篇定之而歸唐勝焉大為時賢所知<lb/>
夏寳松廬陵人與劉洞唱和爲節度使陳徳誠所知徳誠<lb/>
<pb n="KR4i0012_SBCK_012-7a"/>
　贈詩曰建水舊傳劉夜坐<hi>劉洞有夜坐詩</hi>螺川新有夏<lb/>
　江城寳松有江城詩曰鴈飛南浦鍾初動月滿西樓酒<lb/>
　半醒又云曉來羸駟依前去雨後遥山數點青皆佳句<lb/>
<hi>江南野録又雅言系述别有寳松宿臨江驛全篇并劉洞宿寳松山齋詩以寳松為保松</hi>
唐仁傑全州人苦吟陳徳誠出守池陽仁傑以詩貽之云<lb/>
　紅斾渡江霞蘸水青蛇出匣雪侵衣徳誠善之勉之入<lb/>
　金陵㑹休沐朝逹集于升元寺召之坐酒行請仁傑賦<lb/>
　登閣詩立談而成其中有句云雲散便冝千里望日長<lb/>
　斜占半城隂其餘亦可觀贈嘉禾峰僧云只住此山能<lb/>
　有意向來求佛本無心時論與之<hi>並江南野録</hi>
施肩吾好作諸詩著山居百韻如荷翻紫盖揺波面蒲瑩<lb/>
<pb n="KR4i0012_SBCK_012-7b"/>
青刀挿水湄烟粘薜荔龍鱗軟雨壓芭蕉鳯尾垂<lb/>
錢鄧師嘗舉思賈誼两句云可憐半夜虚前席不問蒼生<lb/>
　問鬼神后人何可及<hi>談苑</hi>
潘逍遥貧居詩曰長喜詩無病不憂家更貧峽中聞猿曰<lb/>
　向須三呌絶已恨一聲多哭高舎人詩曰生前是客曾<lb/>
　投卷死後何人與撰碑張乖厓贈逍遥詩云莫嗟黒鬂<lb/>
　從頭白終見黄河到底清宋白尚書贈云宋朝歸聖主<lb/>
潘閬是詩人<hi>退朝録</hi>
蜀僧希晝㳺鴈蕩山云天長來月正木末度猿稀答黄桂<lb/>
　州云束書逢嵗嗣去梦歴峰危送廣漕云春生桂嶺外<lb/>
　人在海門西送僧東歸云㠶影先寒鴈經聲隱暮潮宋<lb/>
<pb n="KR4i0012_SBCK_012-8a"/>
　承㫖林亭云雪溜垂危石棊燈射逺林贈僧云漱齒氷<lb/>
　溪逺聞蟬雪屋深送人云玊繩天闕近金柝海城秋贈<lb/>
　勾學士云曉天金馬路晚嵗石霜心寄人云山日秋光<lb/>
　短江虹晚影低送新津尉云劍月啼猿苦江沙濯錦寒<lb/>
　北宫書亭云花露盈䖝穴梁壁墮燕泥贈關上人云寄<lb/>
　禪關樹老乞食塞城羗送僧歸新安云風泉舊聴僧窓<lb/>
　改雲穴曾行鳥徑殘春山云芳樹侵雲老孤泉落石危<lb/>
　送人歸南海云落日横秋島寒濤兀夜船浙僧寳通題<lb/>
　相國寺云下朝人帶天香出入定僧迎御杖頭僧守恭<lb/>
　佛迹峰云市髪人來絶㗸花鹿去多僧行肇送僧云定<lb/>
　錫樵停斧窺人鳥立槎送人之鄞江云江聲鰲背出㠶<lb/>
<pb n="KR4i0012_SBCK_012-8b"/>
影斗邉飛僧簡長送人歸寜州云烟壘沉寒角霜空撃<lb/>
怒鵰尚能送僧歸浙右云霜洲楓落盡水舘月生寒送<lb/>
僧歸四明云古寺山光後重城海氣圍送人云西風隨<lb/>
鴈急寒柳向人踈送孫大諌知永興云關河虎符重殿<lb/>
閣獸樽閑僧知仁溪居云寒聲病葉落曉色凍雲開送<lb/>
僧歸天台云路遥無去伴山叠有啼猿冬夕云風窓燈<lb/>
易㓕雪屋夜偏寒僧休復送道士西逰云日暮長安道<lb/>
秋深太白峰僧惟鳯秋日送人云去路正黄葉别君堪<lb/>
白頭哭度禪師云海客傳遺偈林僧冩病容<hi>談苑</hi>
楊文公言自雍熈𥘉歸朝迄今三十年所閱士大夫多矣<lb/>
能詩者甚觧如侍讀兵部宿擅其名而徐鉉梁周翰范<lb/>
<pb n="KR4i0012_SBCK_012-9a"/>
　宗黄夷簡皆前軰鄭文寳薛映王禹偁呉淑劉師道李<lb/>
　宗諤李建中李維姚鉉陳堯佐悉當時儕流後來著聲<lb/>
　者如路振錢熈丁謂錢易梅詢李拱蘇爲朱嚴陳越王<lb/>
曾李堪陳詁吕夷簡宋綬邵煥晏洙江任焦宗古布衣<lb/>
　有林逋周啓明錢氏諸子有封守惟濟供奉錢昭度即<lb/>
　曲有今南鄭殿丞楊黎州家居及高官簿覺宗人字牧<lb/>
　之並有佳句可以<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>舉而錢惟演劉筠特工扵詩<lb/>
楊徽之侍讀春望云杳杳烟蕪何處盡揺揺風柳不勝垂<lb/>
寒食云天寒酒薄難成醉地逈䑓高易㫁魂塞上云戍<lb/>
樓烟自直戰地雨長腥僧舎云偶題岩石雲生筆閒遶<lb/>
　庭松露<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>衣湘中舟行云新霜染楓葉皓月借蘆花哭<lb/>
<pb n="KR4i0012_SBCK_012-9b"/>
　江爲云廢宅寒塘水荒墳宿艸烟嘉璟川云青帝巳教<lb/>
春不老素娥何惜月重圓又云浮花水入瞿塘峽帶雨<lb/>
　雲歸越嶲州元夜云雲歸萬年樹月滿九重城宿東林<lb/>
　云開盡菊花秋色老落遲桐葉雨聲寒<lb/>
徐鉉逰木蘭亭云蘭橈破浪城隂直玉勒穿花苑樹深觀<lb/>
　習水戰云千㠶日助隂山勢萬里風馳下瀬聲病中云<lb/>
　向空咄咄頻書字忘世滔滔莫問津謫居云野日蒼茫<lb/>
悲鵩舎水風隂温弊貂裘陳秘監歸泉州云三朝恩澤<lb/>
　馮唐老萬里江山賀監歸宿山寺云落月依樓閣歸雲<lb/>
擁殿廊<lb/>
梁周翰應制云百花將盡牡丹拆十雨𥘉晴太液春黄夷<lb/>
<pb n="KR4i0012_SBCK_012-10a"/>
　題人山居云宿雨一畨𬞞甲拆春山㡬焙茗旗香<lb/>
鄭文寳郊居云百草千花路斜風細雨天重經貶所云過<lb/>
　關已躍摴蒱馬悮喘犹驚顧兎屏洛城云星沉㑹節歌<lb/>
　鍾早天半上陽烟樹㣲贈張靈州云越絶曉殘蝴蝶夣<lb/>
　單于秋引畫龍聲長安送别云杜曲花光濃似酒㶚陵<lb/>
　春色老扵人送人歸湘中云滿㠶西日催行客一夜東<lb/>
　風落楚梅南行云失意慣中遷客酒多年不見侍臣花<lb/>
棲靈隱寺云舊井霜飄仙界橘雙溪時落海邊鷗送人<lb/>
　知韶州云碧落春風老朱陵古渡頭永熈陵云承露氣<lb/>
　清駒送日觚稜人静鳥呼風邊上云鬂間相似雪峰外<lb/>
　寂寥烟<lb/>
<pb n="KR4i0012_SBCK_012-10b"/>
薛映送人知鄂州云黄鶴晨霞旁樓起陀頭秋艸遶碑荒<lb/>
呉俶送朱致政云洛殿夜凉初閣筆渚宮歲晚得懸車<lb/>
劉師道寄別云南浦未傷春艸碧北山仍愧暁猿驚與張<lb/>
必云乆師金馬客勍敵玊溪生荷花云有路期奔月無<lb/>
媒與嫁春殘花云金谷路塵埋國艶武陵溪水泛天香<lb/>
　寄陳龍圖云晨瞻北斗天何逺夣㫁南柯日未沉歎世<lb/>
　云野馬飛窓日醯雞舞甕天春雪云青帝翠華沉物外<lb/>
　素娥孀影吊雲端咏雪云三千世界銀成色十二樓䑓<lb/>
　玉作層湘中云逝波帝子魂何在梦艸王孫怨未歸<lb/>
李宗諤春郊云一溪曉緑浮鸂鶒萬樹春紅呌杜䳌贈蘇<lb/>
　承㫖云金鑾後記人争寫玉署新碑帝自書<lb/>
<pb n="KR4i0012_SBCK_012-11a"/>
李建中送人云山程授舘聞鴻夜水國還家欲雪天<lb/>
李維渚宫亭云故宫芳草在徃事暮江流朱致政云清朝<lb/>
　納䘵猶狂徤白首還家正太平和人贈馬太保云轉盼<lb/>
　廻嵓電分髯磔蝟毛寄洪湛云謪去賈生身徤否秋來<lb/>
　潘岳鬂斑無<lb/>
姚鉉錢塘郡云踈鍾天竺暁一鴈海門秋<lb/>
陳堯佐潮州召還云君恩來萬里客路出千山送种放云<lb/>
　供帳開天苑傳呼度國門送人越州云風樵若耶路霜<lb/>
　橘洞庭秋送朱荆南云部吏百凾通爵里從兵千騎屬<lb/>
　鞬櫜<lb/>
錢熈送人金陵拜掃有云鶴歸巳改新城郭牛卧重㝷舊<lb/>
<pb n="KR4i0012_SBCK_012-11b"/>
　墓田<lb/>
丁謂和錢易曰珊瑚新筆架雲母舊屏風送章安南云梅<lb/>
　花過嶺路桃葉渡江船送章明州云泣珠泉客通關市<lb/>
　種玉仙翁寄版圖送陳荆南云楚子夣雲鈴閣宻郢人<lb/>
　歌雪射堂開<lb/>
錢易晝景云雙峰上簾額獨鵲裊庭柯芭蕉云緑章封事<lb/>
　緘初啓青鳯求凰尾乍開<lb/>
梅詢隂陵云千里漢圍合一夜楚歌聲<lb/>
李拱春題村舎云犬眠花影地牛牧雨聲坡<lb/>
蘇爲送劉端州云夜浪珠還浦春泥象印蹤<lb/>
朱嚴贈徐常侍云寓直有誰同騎省立班獨自戴貂冠<lb/>
<pb n="KR4i0012_SBCK_012-12a"/>
陳越侍宴云千鍾人旣醉九奏鳯來儀與劉慘云莫哀城<lb/>
　下酌不廢洛中吟送李秦州云擁路東方騎懸腰左顧龜<lb/>
王曾送李駙馬拜陵云人畏軒䑓乆春歸雨澤多<lb/>
李堪哭韓黎州云桐郷留語葬銘路在生悲送周建州云<lb/>
　海月隨㠶落溪花遶驛流送人行云雷風有約青蚪起<lb/>
　霜露無情紫蕙枯退居云雨宻絲桐潤潮平釣石沉<lb/>
陳詁閑居云籠雞對窓語羅雀繞門飛<lb/>
吕夷簡早春云梅無驛使飄零盡草怨王孫取次生九日<lb/>
　呈梅集仙人云人歸北闕知何日菊映東籬似去年寒<lb/>
　食云人爲子推初禁火花愁青女再飛霜<lb/>
宋綬送人知江陵云竒才劍客當前隊䴡賦騷人託後車<lb/>
<pb n="KR4i0012_SBCK_012-12b"/>
　送人知洪州云江涵帝子翬飛閣山際真君鶴馭天送<lb/>
　周賢良云楚澤傷春怨鶗鴂長安索米愧侏儒<lb/>
趙復送晏集賢南歸云船官風破浪關吏皷通晨<lb/>
晏元獻與張臨川云籬邊菊秀先生醉桑下雛嬌稚子仁<lb/>
　又云東陽詩骨瘦南浦别魂銷送章明州云騷客登山<lb/>
　知有助秦源雞犬更相聞送人知洪州云干斗氣沉龍<lb/>
　巳化置芻人去榻猶懸<hi>並同前</hi>
江任送人云珠盤臨路■斗印入鄕提<hi>玉堂詩話</hi>
焦宗古送人逰蜀云芳樹高低啼蜀魄朝雲濃淡極巴天<lb/>
　贈周賢良云南陽客自稱龍卧東魯人應歎鳯衰<lb/>
林逋湖山云片月通蘿徑幽雲在石牀<lb/>
<pb n="KR4i0012_SBCK_012-13a"/>
周啓明近臣疾愈云一丸童子藥五返使人車送皇甫提<lb/>
　刑云鴟夷江上畬田稔牛斗星邊貫索空<lb/>
錢惟濟太一宫醮云林下焚香連宿霧樹間鳴珮起棲鸞<lb/>
　從駕西廵云曉陌壺漿滿春風騎吹長故主第云鳯簫<lb/>
　通碧漢星斗辯靈源<lb/>
錢昭度村居云黄蜂衙退海潮上白蟻戰酣山雨來大寒<lb/>
　云雨𬒳北風吹作雪水愁東海亦成氷金陵云西北高<lb/>
樓在東南王氣銷梅花云東北風吹大庾嶺西南日映<lb/>
　小寒天鴈云三年別舘風吹入萬里長沙月照來秋逰<lb/>
　華山云人間路到三峰盡天下秋隨一葉來<lb/>
南鄭殿丞云青鳥幾傳王母信白鵞曾換右軍書將至京<lb/>
<pb n="KR4i0012_SBCK_012-13b"/>
　云近闕巳瞻龍虎氣思鄕猶望斗牛星<lb/>
楊黎州赦至云山川百蠻國雨露九天書寄逺云胡越自<lb/>
為迢逓國參商元是别離星自遣云天上羲輪都易識<lb/>
　人間堯暦自難逢哭儲屯田云部中車雨春無潤天上<lb/>
　星郎夜損光感悟云頓纓狂走鹿吐沫倦逰鱗心知云<lb/>
逺別苦驚雲聚散相逢多悟月盈虧自咏云剛腸欺竹<lb/>
葉衰鬂怯蘆花淚云一斑早寄湘川竹萬點空遺峴首<lb/>
　碑竹簟云若非琥珀休爲枕不是琉璃莫作屏春晝云<lb/>
　人歸漢后黄金屋燕在盧家白玊堂<hi>並同前</hi>
牧之寄人云世味嫌為枳時光怨落蓂閒居云歌懷飯牛<lb/>
起書憤抱麟成蟬云二子自不食三閭何獨清登樓云<lb/>
<pb n="KR4i0012_SBCK_012-14a"/>
　逺水净林色㣲雲生夕陽塵云巳傷花榻滿休妬畫屏<lb/>
　飛<hi>談苑</hi>
西洛古都荒䑓廢沼遺迹依然見於詩多矣惟錢文僖公<lb/>
　一聮最為警䇿云日上故陵烟漠漠春歸空苑水潺潺<lb/>
　裴晋公緑野堂在午橋南徃時屬張相齊賢家罷相歸<lb/>
終日與客宴其間惟鄭文寳工部一聮為警絶云水暖<lb/>
鳬鷖行哺子溪深桃李卧開花人謂不减王維杜甫錢<lb/>
詩好句尤多而鄭句不惟當時人莫及雖其集中若及<lb/>
　此者亦少<hi>歐公詩話</hi>
詩話緫龜卷之十二<lb/>
<pb n="KR4i0012_SBCK_012-14b"/>
<pb n="KR4i0012_SBCK_012-1a"/>
百家詩話總龜後集卷之十二<lb/>
　　　評論門<lb/>
或問鄭䋯相國近有詩否答云詩思在㶚橋風雪中驢子<lb/>
　上此䖏那得之北夣瑣言載綮雖有詩名本無廊廟之<lb/>
望及登庸中外驚駭太原兵至渭北天子震恐渇扵攘<lb/>
　却綮請扵文宣王謚號中加一哲字其不究時病率此<lb/>
類愚謂此人止可置之風雪中令作詩也<hi>䂬溪</hi>
王夷甫蔡景節並號口不言錢二子皆因弊矯之者衍以<lb/>
　其妻貪淫黷貨至藉俠士李陽以懼之樽在臨海其婢<lb/>
　納女巫之賂為百姓撾登聞皷其絶口盖有由然如子<lb/>
羙張籍皆児散寫乞錢書太白頻將三十萬盡付酒家<lb/>
<pb n="KR4i0012_SBCK_012-1b"/>
　錢岑參閑居耐相訪正有床頭錢小杜清貧長欠一杯<lb/>
　錢東坡滿江風月不論錢山谷青山好去坐無錢曾不<lb/>
　害諸公之高也<lb/>
孟郊詩最淡且古坡謂有如食蟛<graphic n="KR1209" url="https://raw.githubusercontent.com/kanripo/KR-Gaiji/master/images/KR1209.png" mimeType="image/png"/>竟日嚼空螯退之論<lb/>
數子乃以張籍學古淡東野為天葩吐竒芬豈勉所長<lb/>
　而諱所短耶抑亦東野古淡自足而不待學欤<hi>並同上</hi>
武元衡詩不多集中有酬嚴司空荆南見寄詩两篇一云<lb/>
金貂再領三公府玉帳連封萬户侯一云漢家征鎮委<lb/>
條侯虎節龍旌居上頭皆續以簾捲青山巫峽雨烟開<lb/>
碧樹渚宫秋第三聮一云劉琨坐嘯風清塞謝眺題詩<lb/>
　月滿樓一云金笳曾掩故人淚䴡句初傳明月樓皆續<lb/>
<pb n="KR4i0012_SBCK_012-2a"/>
　以白雪調高歌不得羙人相顧翠娥愁人訝其大同余<lb/>
　謂乃元衡刪潤之本集中両存之尔當以前篇爲正後<lb/>
篇誠未工也<hi>丹湯集</hi>
李太白杜子羙詩皆掣鯨手也余觀太白古風子羙偶題<lb/>
　之篇然後知二子之源流逺矣李云大雅乆不作吾衰<lb/>
竟誰陳王風委蔓艸戰國多荆榛則知李之所得在雅<lb/>
　杜云文章千古事得失才心知騷人嗟不見漢道盛扵<lb/>
　斯則知杜之所得在騷然李不取建安七子而杜獨取<lb/>
　垂拱四傑何耶南皮之韻固不足取而王楊盧駱亦詩<lb/>
　人之小巧者尔至有不廢江河萬古流之句褒之豈不<lb/>
　太甚乎同上<lb/>
<pb n="KR4i0012_SBCK_012-2b"/>
少㳺贈坡詩云節毛零落毡餐雪辨舌縱横印佩金語太<lb/>
　不等子瞻譏集句云天邉鴻鵠不易得便令作對隨家<lb/>
　鷄此詩正類此<hi>黄常明</hi>
東坡文章妙一世然在掖垣作吕吉甫謫詞繼而吕復用<lb/>
　遂納告毀抹在翰苑作上清儲祥碑繼而蔡元長復作<lb/>
　遂遭磨毀非特此也蘇叔黨云昔公為藏經記云傳扵<lb/>
　世或以為非在惠州作梅花詩至有以為笑此皆士大<lb/>
　夫以文鳴者其説能使人必信乃謬妄如此信知識古<lb/>
戰場文者鮮矣子由嘗䟦東坡遺稿云展卷得遺艸流<lb/>
　涕<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>冠纓斯文乆衰弊流涇自為清科斗藏壁間見者<lb/>
　空嘆驚廢興自有時詩書付西京<hi>陽秋</hi>
<pb n="KR4i0012_SBCK_012-3a"/>
嘗恨王子猷作此君語輕以難名者告人遂使庸夫俗子<lb/>
　忘意其間酤坊茗肆適以汚累之謪仙云但得酒中趣<lb/>
　勿為醒者傳此理信然和靖招靈魄云百千幽勝無人<lb/>
見說向吾師是洩機東坡云此味只憂児軰覺逢人休<lb/>
道北囱凉人生此樂須天賦莫遣児曹取次知使子猷<lb/>
　知此必鉗其喙也<hi>䂬溪</hi>
老杜畏人有云門徑從榛艸無心待馬蹄又直須上畨看<lb/>
成竹客至從嗔不出迎將遺物離人矣答嚴八乃云只<lb/>
　須伐竹開荒徑拄杖穿花聴馬蹄又有艸萊無徑欲教<lb/>
　鋤亦如厭就成都卜而云慿將百錢卜漂泊問君平自<lb/>
　智者觀之則爲㳺戯篇章得失自在俗士拘泥則全不<lb/>
<pb n="KR4i0012_SBCK_012-3b"/>
相應也東坡荅林塘云古今正自同歳月何必書㳺香<lb/>
積山又云㝷幽恐不繼書版記歳月蕭思話先於曲阿<lb/>
起宅有閒曠之致子惠基嘗謂所親曰㛰嫁畢當歸老<lb/>
舊廬故元次山招陶别駕云無惑别婚嫁竟為俗務牽<lb/>
退之云如今便可尔何用畢婚嫁<lb/>
杜茅屋為風所破歌云自經䘮亂少睡眠長夜沾<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>何由<lb/>
徹安得廣厦千萬間大庇天下寒士俱歡顔風雨不動<lb/>
安如山於乎何時眼前突兀見此屋吾廬獨破受凍死<lb/>
亦足白樂天新製布裘云安得萬里裘盖褁周四垠穏<lb/>
煖皆如我天下無寒人新製綾袴成百姓多寒無可救<lb/>
　一身獨煖亦何情心中為念農桑苦耳裏如聞飢凍聲<lb/>
<pb n="KR4i0012_SBCK_012-4a"/>
争得大裘長萬丈與君都盖洛陽城皆伊尹自任一夫<lb/>
不獲之辜也或謂子羙詩意寜苦身以利人樂天詩意<lb/>
推身利以利人二者較之少陵為難然老杜飢寒而閔<lb/>
人飢寒者也白氏飽煖而閔人飢寒者也憂勞者易生<lb/>
扵善慮安樂者易失扵不思樂天疑優或人又謂白氏<lb/>
之官稍逹而少陵尤卑子羙之語在前而長慶在后逹<lb/>
者宜急卑者可緩也前者唱導後者和之耳同合而論<lb/>
則老杜之心盖賢矣<lb/>
老杜當干戈騷屑之時間關秦隴負薪採梠餔糒不給<lb/>
　困躓極矣自入蜀依嚴武始有草堂之居觀其經營徃<lb/>
來之勞備載扵詩皆可攷也其曰萬里橋西宅百花潭<lb/>
<pb n="KR4i0012_SBCK_012-4b"/>
　北莊言其地也經營上元始㫁手寳應年者言其時也<lb/>
　雪裏江船渡風前徑竹斜寒魚依宻藻宿鷺起圓沙者<lb/>
　言其景物也至扵艸堂塹西無樹林非子誰復見幽深<lb/>
　則乞樹木扵何少府之詩也艸堂少花今欲栽不問緑<lb/>
　李與黄梅則乞果栽扵徐少卿之詩也王侍御携酒艸<lb/>
　堂則喜而為詩曰故人能領客携酒重相看王録事許<lb/>
　草堂貲不到則戯而為詩曰為嗔王録事不寄艸堂資<lb/>
　盖其流離貧窶之餘不能以自給皆因人而成也其經<lb/>
　營之勤如此然未及黔突避成都之亂入梓客閬其心<lb/>
　則未嘗一日不在艸堂也遣弟檢校艸堂則曰鵞鴨冝<lb/>
　長數柴荆莫浪開寄題艸堂則曰尚念四松小蔓艸勿<lb/>
<pb n="KR4i0012_SBCK_012-5a"/>
　拘纏送韋郎歸成都則曰為問南溪竹抽梢合過墻塗<lb/>
　中寄嚴武則曰常苦沙崩損藥欄也從江檻落風湍每<lb/>
　致意如此及成都亂定再依嚴武為節度叅謀復歸艸<lb/>
　堂則曰不忍竟捨此復來薙榛蕪入門四松在歩堞萬<lb/>
　竹踈則其喜可知矣未㡬嚴武卒彷徨無依復捨之而<lb/>
　去以史及公詩攷之艸堂㫁手扵寳應之𥘉而永太元<lb/>
　年四月嚴武卒是年秋公寓䕫州雲安縣有此艸堂者<lb/>
　終始秪得四載而其間居梓閬三年公詩所謂三年奔<lb/>
　走空皮骨是也則安居艸堂者僅閱歳而巳其起居寢<lb/>
　興之適不足以償其經營徃來之勞可謂一世之覊人<lb/>
　也然自唐至今巳數百載而艸堂之名與其山川艸木<lb/>
<pb n="KR4i0012_SBCK_012-5b"/>
　禽獸公詩以為不朽之傳盖公之不幸而其山川艸木<lb/>
　之幸也<hi>葛常之</hi>
僧祖可俗蘇氏伯固之子飬直之弟也作詩多佳句如懐<lb/>
蘭江云懐人更作夣千里歸思欲迷雲一灘贈端師云<lb/>
　窓間一榻篆烟碧門外四山秋蕋紅等句皆清新可喜<lb/>
　然讀書不多故變態少觀其體格亦不過烟雲艸樹山<lb/>
　川鷗鳥而巳而徐師川作其詩引乃謂自建安七子南<lb/>
　朝二謝唐杜甫韋應物柳宗元本朝王荆公蘇黄妙処<lb/>
　皆心得神解無乃過乎師川作畫虎行未章云憶昔予<lb/>
　頑少小時先生教誦荆公詩即今老舊無新語尚有<lb/>
廬山病可師愛其詩如是也<hi>丹陽集</hi>
<pb n="KR4i0012_SBCK_012-6a"/>
元和十一年六月武元衡將朝夜漏未盡三刻騎出里門<lb/>
遇盗死于墻下許孟容謂國相横尸而盗不得爲朝廷<lb/>
　耻遂下詔募捕竟得賊始得張晏者王承宗所遣訾珎<lb/>
者李師道所遣也初元衡䇿李錡之必反已而錡果反<lb/>
　就誅由是諸鎮桀鷔者皆不自安以致扵是劉夣得有<lb/>
代静安佳人怨詩云寳馬鳴珂踏曉塵魚文七首犯車<lb/>
茵適來行哭里門外昨夜畫堂歌舞人又云秉燭朝天<lb/>
遂不回路人彈指望高䑓墻東便是傷心地夜夜秋螢<lb/>
　飛去來余攷夣得為司馬時朝廷欲澡濯𥙷郡而元<lb/>
　衡執政乃格不行夣得作詩傷之而託扵静安佳人<lb/>
　其傷之也乃所以快之欤<hi>韵語陽秋</hi>
<pb n="KR4i0012_SBCK_012-6b"/>
黄庻字亞夫嘗有恠石一絶傳扵世云山鬼水恠着薜荔<lb/>
　天禄辟邪眠莓苔鉤簾坐對心語口曾見漢家池舘來<lb/>
　人士膾炙以為竒作唐張碧詩亦不多見嘗有池上怪<lb/>
石詩云寒姿數片竒突兀曾作秋江秋水骨先生應是<lb/>
壓風雷着向池邉塞龍窟我來池上傾酒尊半酣書<lb/>
破青烟痕參差翠柳擺不落筆頭驚怖黏秋雲我聞<lb/>
呉中項容水墨有高價邀得將來倚松下鋪却㕠僧<lb/>
直難掉掉首空歸不成話二詩殆未易甲乙也<hi>同上</hi>
百家詩話總龜後集卷之十二<lb/>
</p>
<p>
</p>
  </div>
</body>
</text>
</TEI>
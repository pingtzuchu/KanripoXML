<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0012_SBCK_029-1a"/>
增修詩話總龜卷之二十九<lb/>
　　　詩累門<lb/>
隋煬帝善屬文不欲人出其右薛道衡由是得罪後因事<lb/>
　誅之曰更能作空梁燕落泥否嘗為燕歌行文士皆和<lb/>
　之著作郎王胄獨不和焉每銜之終坐此見害而誦其<lb/>
　警句曰庭草無人隨意緑復能作此邪<hi>小說舊聞</hi>
劉禹錫自屯田員外郎左遷鼎州司馬凡十年始召還方<lb/>
　春贈看花者云紫陌紅塵拂面來無人不道看花回玄<lb/>
　都觀裏桃千樹盡是劉郎去後栽不日傳於都下好事<lb/>
　白執政誣其怨憤他日見時宰與坐慰勞乆之旣而曰<lb/>
　近日新詩未免爲累不數月遷連州刺史其自叙云貞<lb/>
<pb n="KR4i0012_SBCK_029-1b"/>
　元二十一年春余為屯田員外郎時玄都觀未花是歲<lb/>
　牧州至荆南又貶鼎州司馬居外十年召至京師人言<lb/>
　有道士手植仙桃滿觀盛開遂有前篇以識一時之事<lb/>
　旣出牧十四年始為主客郎中重逰是觀再書二十八<lb/>
　字以俟後逰時元和二年三月也百畆亭中半是苔桃<lb/>
　花開盡菜花開種桃道士今何在前度劉郎去又來<hi>古</hi>
<hi>今詩話</hi>
唐左司郎中喬知之有婢名窈娘藝絶當時武延嗣聞之<lb/>
　欲一見旣見即留之無復還知之痛憤因為詩賂閽者<lb/>
　以逹窈娘窈娘繫於裙帶赴井而死延嗣見詩酷吏誣<lb/>
　䧟知之破其家詩曰石家金谷重新聲明珠百顆買娉<lb/>
<pb n="KR4i0012_SBCK_029-2a"/>
　婷昔日可憐公自許此時歌舞得人憎窈娘答曰公家<lb/>
　閨閣不曾關好將歌舞借人看冨貴英雄非分理驕奢<lb/>
勢力横相干别公此去終不忍徒勞掩袂傷紅粉百年<lb/>
　離别在髙樓一代紅顔爲君盡載初元年三月也四月<lb/>
　下獄死<hi>同前</hi>
宣宗好文嘗賦詩有金歩揺未能對令温𡵨卿<hi>即廷筠也</hi>續之<lb/>
　𡵨卿以玉跳脫應之宣宗令以甲科處之為令狐綯所<lb/>
　沮除方城尉綯曾問其事扵𡵨𡵨曰出南華真經非僻<lb/>
　書也冀相公爕理之暇時冝覧古綯怒甚後𡵨有詩曰<lb/>
　悔讀南華第二篇之句<hi>南部新書</hi>
北夣瑣言廷筠事甚詳此獨載玉跳脫事又瑣言以跳為<lb/>
<pb n="KR4i0012_SBCK_029-2b"/>
　條與此不同南華真經無玉跳脫事不知當時何所㨿<lb/>
　也<lb/>
劉希夷詩曰年年歲歲花相似歲歲年年人不同其舅宋<lb/>
　之問苦愛此两句知其未乏傳人懇乞許而不與之問<lb/>
　怒以土袋壓殺之宋不得其死亦其報也<hi>並同前</hi>
薛令之閩之長溪人嘗爲右庻子時開元東宫官僚清冷<lb/>
　令之作詩題于壁曰朝日上團團照見先生盤盤中何<lb/>
　所有苜蓿長䦨干飯澁匙難綰羮稀筯易寛無以謀<lb/>
朝夕何由保歲寒明皇行東宫見之題於其傍曰啄木<lb/>
觜距長鳯凰毛羽短若嫌松桂寒任逐桑榆煖遂謝<lb/>
病歸<hi>古今詩話</hi>
<pb n="KR4i0012_SBCK_029-3a"/>
南唐徐融夜宿金山詩云維船分蟻照江市聚蠅聲烈祖<lb/>
　姓嚴忌宋齊丘譛之以竹籠沉于京口<lb/>
開元間禁中初重木芍藥植扵興慶池東沉香亭會花盛<lb/>
　開明皇乗照夜駒妃子歩輦從之詔選梨園弟子中尤<lb/>
　者得樂十六色李龜年以歌擅一時之名手擅捧板押<lb/>
　衆前樂將歌明皇曰賞名花對妃子焉用舊詞遽命李<lb/>
　龜年持金花牋賜李白立進清平調詞三章白承詔尚<lb/>
　苦宿醒遂賦詞其一曰雲想衣裳花想容清風拂檻露<lb/>
　華穠若非群玉山頭見定向瑶䑓月下逢其二曰一枝<lb/>
　紅艶露凝香雲雨巫山枉㫁腸借問漢宫誰第一可憐<lb/>
　飛燕倚新粧其三曰名花傾國两相歡常得君王帶笑<lb/>
<pb n="KR4i0012_SBCK_029-3b"/>
　看解釋春風無限恨沉香亭北倚䦨干龜年遂以調進<lb/>
　令梨園弟子歌之太真妃持七寳盃酌西梁州葡萄酒<lb/>
　笑領歌意明皇因調玉笛倚曲遲其聲以媚太真妃自<lb/>
　是顧白尤異於諸學士然髙力士終以脫靴為耻異日<lb/>
　太真妃重吟前詞力士曰始謂太真妃怨白入骨髓翻<lb/>
拳拳如是耶太真妃因驚曰何翰林學士能辱人如此<lb/>
　力士曰以妃子比飛燕賤之甚矣太真妃頗深然之明<lb/>
皇欲三命白官卒為宫中所沮而止<lb/>
孟浩然逰京師張九齡王維雅稱道之維因邀入内省俄<lb/>
　而明皇至浩然匿床下維以實對帝喜曰聞其人矣而<lb/>
　未之見也何懼而匿詔出問所爲詩浩然自誦云不才<lb/>
<pb n="KR4i0012_SBCK_029-4a"/>
　明主棄明皇曰卿自不求仕非朕棄卿也柰何誣我因<lb/>
　放還<hi>並同前</hi>
孟浩然曾謁華山李相不遇因留一絶而去曰老夫三日<lb/>
　門前立朱箔銀屏晝不開詩卷却抛書袋内譬如閑看<lb/>
　華山來一日明皇召李對說及浩然事對曰見在臣私<lb/>
　第急召俾口進佳句孟誦北闕休上書南山歸舊廬不<lb/>
　才明主棄多病故人踈明皇不恱曰未嘗見浩然進書<lb/>
　朝廷退黜何不云氣蒸雲夢澤波動岳陽城由此不遇<lb/>
　與前所言及摭言稍異又北夣瑣言載元宗謂浩然何<lb/>
　不道氣蒸雲夣澤波動岳陽城由是不遇於布衣<lb/>
襄陽詩人孟浩然開元中頗爲王右丞所知有㣲雲淡河<lb/>
<pb n="KR4i0012_SBCK_029-4b"/>
　漢踈雨滳梧桐之句右丞擊節賞之維侍金鑾殿一日<lb/>
　召之商較古今風雅忽遇明皇幸維所浩然錯愕伏床<lb/>
　下維不敢隱奏聞明皇欣然曰素聞其人因得召見卿<lb/>
　將何詩來否浩然曰偶不將來奉詔念詩曰北闕休上<lb/>
　書南山歸舊閭不才明主棄多病故人踈明皇憮然曰<lb/>
　朕未曾棄人自是卿不求進柰何有此作因命歸終南山<lb/>
唐宣宗索趙嘏詩其卷首有題秦詩云徒知六國隨斤斧<lb/>
莫有群儒定是非宣宗不恱<hi>北夣瑣言</hi>
　　　正訛門<lb/>
宋謝眺詩云芳洲採杜若正觀中醫局求杜若度攴郎乃<lb/>
　下坊州令貢州司判報云不出杜若應由謝眺詩悮也<lb/>
<pb n="KR4i0012_SBCK_029-5a"/>
　太宗聞之大笑判司改雍州司法度攴郎免官<hi>小說舊聞</hi>
張安道云江鄰㡬言孟郊死葬北邙山非退之詩也賀家<lb/>
　湖上天花寺一一僧窓向水開不用閉門防俗客愛閒<lb/>
　能有㡬人來此呉文靖詩也<hi>詩史</hi>
灔澦歌水經云白帝山城門西江有孤石冬出二十餘丈<lb/>
　夏即没去郡二十里有瞿塘湍言灔澦石與城郭門外<lb/>
　石潜通蜀人徃燒火伏時則灔澦邉沸王濬平呉尤作<lb/>
　預石今訛曰灔澦瞿塘湍水急諺曰灔澦大如馬瞿塘<lb/>
　不可下<hi>古今詩話</hi>
老杜有杜日两篇其一曰尚想東方朔詼諧割肉歸然而<lb/>
　漢書所載事乃伏日<hi>直方詩話</hi>
<pb n="KR4i0012_SBCK_029-5b"/>
山谷云老杜長鑱短鑱白木柄我生托此以為命黄獨無<lb/>
　苗山雪盛短衣數挽不揜脛徃時儒者不解黄獨義改<lb/>
　爲黄精學者承之以余攷之盖黄獨是也本草諸魁注<lb/>
　黄獨肉白黄色漢人蒸食之江東謂之土芋余求之江<lb/>
　西江西謂之土卵蒸煑食之類芋魁也<lb/>
老杜家諱閑而詩中有云翩翩戯蝶閑過幔或云恐傳者<lb/>
　謬又有宴王使君宅詩云汎愛憐霜鬢留歡卜夜閑<lb/>
余以為當以閑為正臨文恐自不以爲避也<lb/>
老杜送賈閣老出守汝州云雲山紫邏深世之注云邏塞<lb/>
　也取巡邏之義而余觀九域圖乃云汝州有紫邏山<lb/>
京師人呼大夫為大斧呼承制為承池盖語訛也有入戯<lb/>
<pb n="KR4i0012_SBCK_029-6a"/>
　為句云大夫何嘗斧承制豈當池<hi>或云不當池</hi>
舊以王維有詩名而好取人章句如行到水窮處坐看雲<lb/>
　起時乃英華集詩也漠漠水田飛白鷺隂隂夏木囀黄<lb/>
　鸝乃李嘉祐詩也余以為有摩詰之才則不可然是剽<lb/>
　竊之雄耳<lb/>
劉貢父作詩話稱杜甫云功曹非復漢蕭何按光武謂鄧<lb/>
　禹何以不掾功曹謂曹叅嘗為功曹云鄼侯非也雍丘<lb/>
　江子載云高祖紀何為主吏孟康曰主吏功曹也貢父<lb/>
　之言過矣<lb/>
貢父又云白樂天詩云請錢不早朝請作平聲唐人語也<lb/>
　江子載亦云顔師古注漢書請或音才性反或不音唐<lb/>
<pb n="KR4i0012_SBCK_029-6b"/>
或以請作平聲悮矣<lb/>
舒王集中有落星寺詩其末云勝槩惟詩可収拾不才羞<lb/>
　作等閑來落星寺在彭蠡湖中劉咸臨嘗親見寺僧言<lb/>
　㓜時目覩閩中章傳道作此詩其前六句皆同其末云<lb/>
勝槩詩人盡収拾可憐蘇石不曾來蘇石謂子羙并曼<lb/>
　卿也後人愛其詩者改末句作舒王詩傳之遂使一篇<lb/>
　之意不完其體與舒王所作詩語不同也<hi>並同前</hi>
荘子曰野馬也塵埃也乃是两物古人謂野馬塵埃呉融<lb/>
　賦曰動梁間之野馬韓渥詩云牕裏日光飛野馬恐不<lb/>
　然野馬乃田間逰氣逺望如群馬又如水浪佛書謂如<lb/>
熱時野馬陽熖即此物也<hi>古今詩話</hi>
<pb n="KR4i0012_SBCK_029-7a"/>
章聖朝試天德清明賦有閩士破題云天道如何仰之彌<lb/>
　高<hi>讀作歌</hi>會考試者亦閩人遂中選又荆南士人今雪<lb/>
　詩用先字韻其末句云十二峰前旋旋添<hi>添作天</hi>
守郡謂之建麾盖用顔延年一麾乃出守之句不知其悞<lb/>
　也延年謂一麾之麾如武王右秉白旄以麾之麾耳延<lb/>
　年贈始平詩云屢薦不入官一麾乃出守謂山濤薦咸<lb/>
　為吏部郎三上而武帝不用其後一擠遂出始平故有<lb/>
　此句延年𬒳擯以此自托爾後杜牧之爲登樂逰原詩<lb/>
　云擬把一麾江海去樂逰原上望昭陵遂為故事<lb/>
今人不用厮字唐人作斯音五代時作入聲陶榖詩云尖<lb/>
　簷帽子卑凢厮是也樂天又云金屑琵琶槽雪擺胡騰<lb/>
<pb n="KR4i0012_SBCK_029-7b"/>
　琵琶胡語與今人同<lb/>
少陵詩云皂鵰寒始急白公歌云千呼萬喚始出來皆以<lb/>
　為語病其實不然事之終始則音上聲有所宿留則音<lb/>
　去聲二公詩非語病也<lb/>
宋景文言大孤山以孤獨為字有廟在江壖乃為婦人形<lb/>
　陳蕳夫留詩曰山稱孤獨字廟塑女郎形過客須知誤<lb/>
　行人尚乞靈時稱佳句<lb/>
羊愔太山人甞逰阮郎亭崕下有篆字詩刻石世傳漢阮<lb/>
肇所書驗之乃李陽氷爲緒雲令時逰此亭題耳詩云<lb/>
　阮客家何在仙雲洞口横人間不到處今日此中行<lb/>
杜少陵詩云家家飬烏鬼頓頓食黄魚說者謂䕫峽間<lb/>
<pb n="KR4i0012_SBCK_029-8a"/>
有鬼户乃夷人也不聞有烏鬼盖蜀人臨水居者皆飬<lb/>
鸕鷀繩繫其頸使捕魚得魚則倒持出之至今如此<lb/>
詩家用也字本皆音夜杜詩云清絶也元禎云也向慈恩<lb/>
　寺裏㳺今人讀為如字非也張端為河南司録府當祭<lb/>
　社買猪呈尹猪走入端家即取殺之吏以白尹尹召端<lb/>
　問端對按律云猪夜入人家主人登時殺之勿論尹大<lb/>
　笑令别市猪<hi>並同前</hi>
歐陽公記陶榖詩末厥兵不暁其意余謂今人呼秃尾犬<lb/>
　為厥尾衣之短者亦呼為厥然則此兵正謂其末賤耳<lb/>
　今人不以末厥相連言之其義則是也不然則不可對<lb/>
　卑凢厮<hi>貢父詩話</hi>
<pb n="KR4i0012_SBCK_029-8b"/>
世人語虚偽者為何樓似汎濫之名其實不然國初京師<lb/>
　有何家樓其下所賣物皆汚濫者故人以此目之樓巳<lb/>
　廢語尚在也俳優人言河市樂人說者謂石駙馬在南<lb/>
　都其家樂甚盛詆誚南河市中樂人故得此名其不然<lb/>
　唐元和時燕呉行紀巳有河市字大抵不隷軍中有河<lb/>
　市者散樂名也又人謂事之陳乆者為賛本五代時<lb/>
有馬賛者為使府幕官其人魯戇有所聞見他人巳熟<lb/>
　而巳方為新竒而道之時人見有言事之陳者皆號賛云<lb/>
薛簡肅公尹開封以嚴為治謂之薛出油其後牧成都歳<lb/>
　豐人樂其俗與之逰作春逰好十首自號薛春逰欲換<lb/>
　前稱也<hi>並同前</hi>
<pb n="KR4i0012_SBCK_029-9a"/>
李文正進永昌陵挽辭云奠玉五廻朝上帝御樓三度納<lb/>
　降王當時群臣皆進惟文正詞最為首出所謂三降王<lb/>
　者廣南劉鋹西蜀孟昶江南李煜也五朝上帝則誤矣<lb/>
　建隆盡四年明年初郊改乾德至六年再郊改元開寳<lb/>
　五年又郊而不改元九年己平江南四月大雩告謝扵<lb/>
　西京欲盖執玉祀天者實四也當時人必繆傳者誤為<lb/>
　五耳<hi>歐公詩話</hi>
古詩云䄂中有短歌欲寄雙飛燕意以燕春來秋去自可<lb/>
　寄書故寓言尔今人馴養家鴿携在外數千里輙能還<lb/>
　家蜀人以事至京師者以鴿寄書不旬日而逹賈人舶<lb/>
　船浮海亦以鴿寄書皆非虚言也陸機使黄耳寄書此<lb/>
<pb n="KR4i0012_SBCK_029-9b"/>
　殆不然自洛至呉更厯江淮犬何能濟必從舟楫而渡<lb/>
　犬又豈能諭意扵渉人或者謂陸機有奴名黄耳因此<lb/>
　爲狗也<hi>貢父詩話</hi>
淮南張佖知舉進士試天雞弄和風佖但以文選中詩句<lb/>
　爲題未甞詳究也有進士白試官云爾雅　天雞䮧天<lb/>
　雞天雞有二未知孰是佖大驚不能對亟取爾雅檢釋<lb/>
　䖝有　天雞小䖝黒身赤頭一名莎雞一名樗雞釋鳥<lb/>
　有䮧天雞赤羽逸周書曰文䮧若彩雞成王時蜀人獻<lb/>
　之江東士人深於學問有如此者<hi>談苑</hi>
李白戯杜甫云借問别來太痩生只爲從前作詩苦太痩<lb/>
　生唐人語也至今尤以生爲語助所謂可憐生作么生<lb/>
<pb n="KR4i0012_SBCK_029-10a"/>
　何似生之類是也陶穀有詩云尖簷帽子卑凢厮短靿<lb/>
　靴兒末厥生亦當時語也余天章景祐間巳聞此語時<lb/>
　陶公卒未乆人莫曉其義王元叔慱學多聞最為多識<lb/>
　亦不知爲何語也記之必有知之者<hi>歐陽詩話貢父謂未厥兵今謂未厥生姑存之</hi>
延州五城說者以謂舊有東西二城夾河對立高方典郡<lb/>
　始展東西北三城予讀杜詩云五城何迢迢迢迢隔河<lb/>
　水延州秦北門山川猶可恃乃知天寳間巳有五城也<hi>筆談</hi>
茶芽古謂之雀舌麥顆取其至嫩也余謂茶之羙者其質<lb/>
　素良而所植之土又羙則新芽一發便長寸餘其細如<lb/>
　針惟芽長為上品以其質榦土力皆有餘也如雀舌麥<lb/>
　顆極下材耳乃北人不識誤爲品題予山居有茶崘為<lb/>
<pb n="KR4i0012_SBCK_029-10b"/>
　茶崘詩曰誰把嫩香名雀舌定知北客未曾嘗不知靈<lb/>
　草天然異一夜風吹一寸長<hi>同前</hi>
司馬君實嘗論九旗之名旗與旂相近緩急何以區别小<lb/>
雅庭燎夜向晨言觀其旂左傳尾伏辰取虢之旂當為<lb/>
芹音耳關中人言清濁之清則不改言丹青之青為萋<lb/>
　又以中為蒸䖝為塵不知旂本是芹亦關中人語轉丹<lb/>
青之言萋也五方之人語言若是者多閩人以高為歌<lb/>
荆楚以雞為斤文士作歌詩亦多不悟也向丞相敏中<lb/>
　知長安不敢賣蒸餅云觸諱盖關中人以中為蒸也<hi>貢</hi>
<hi>父詩話</hi>
増修詩話總龜卷之廿九<lb/>
<pb n="KR4i0012_SBCK_029-1a"/>
百家詩話總龜後集卷之二十九<lb/>
　　詠茶門<lb/>
庫部林郎中說建州上春採茶時茶園人無數撃皷聲<lb/>
　聞數里然一園中纔間壟茶品巳相逺又况山園之異<lb/>
　邪苕溪漁隐曰歐陽永叔嘗新茶詩云年穷臘尽春𣣔<lb/>
　動蛰雷未起駈龍蛇夜聞撃皷满山谷千人助呌聲喊<lb/>
　呀萬木寒痴睡不醒惟有此樹先萌芽余官冨沙凡三<lb/>
　春備見北苑造茶但其地煖纔驚蛰茶芽長导許𥘉無<lb/>
　擊皷喊山之事永叔詩與文昌所紀皆非也北苑茶山<lb/>
　凡十四五里茶味惟均亦豈有間壟茶品已相逺之說<lb/>
　邪<hi>文昌雜録</hi>
<pb n="KR4i0012_SBCK_029-1b"/>
歐公和劉原父揚州時㑹堂絶句云積雪猶封䝉頂樹驚<lb/>
　雷未發建溪春中洲地煖萌芽早入貢冝先百物新注<lb/>
　云時㑹堂造貢茶所也余以陸羽茶經考之不言揚州<lb/>
　岀茶惟毛文錫茶譜云揚州禅智寺隋之故宫寺在蜀<lb/>
　岡其茶丼香味如䝉頂焉第不知入貢之因起扵何時<lb/>
　故不得而誌之也<hi>苕溪漁隠</hi>
東坡汲江水煎茶詩云活水還湏活火烹自臨釣石取深<lb/>
　清大瓢貯月㱕春瓮小杓分江入夜瓶此詩奇甚道尽<lb/>
烹茶之要且茶非活水則不能發其鮮馥東坡深知此<lb/>
　理矣余頃在冨沙嘗汲溪水烹茶色香味俱成三絶又<lb/>
　况其地産茶為天下第一冝其水異扵他處用以烹茶<lb/>
<pb n="KR4i0012_SBCK_029-2a"/>
　水功倍之至扵浣衣尤更㓗白則水之輕清益可知矣<lb/>
　近城山間有陸羽井水亦清丼寔好事者爲名之羽<lb/>
　著經言建州茶未得詳則知羽不曽至冨沙也<hi>同上</hi>
建安北苑茶始扵　太宗太平興國二年遣使造之取象<lb/>
　扵龍鳯以别庻飲由此入貢至道間仍添造石乳其後<lb/>
　大小龍茶又起扵丁謂而成扵蔡君謨謂之将漕閩中<lb/>
　實董其事賦北苑焙新茶詩其序云産茶者将七十郡<lb/>
　每歲入貢皆以社前火前爲名悉無其寔惟建州出茶<lb/>
　有焙焙有三十六三十六中惟北苑彂而味尤佳社前<lb/>
　十五日即採其芽日數千工聚而造之逼社即入貢工<lb/>
　甚大造甚精皆載於所撰建安茶録仍作詩以大其事<lb/>
<pb n="KR4i0012_SBCK_029-2b"/>
　云北苑龍茶著甘鮮的是珍四方惟數此萬物更無新<lb/>
　纔吐㣲茫緑𥘉沾少許春散㝷萦樹遍急採上山頻宿<lb/>
　葉寒尤在芳芽冷未伸茅茨溪口焙籃籠雨中民長疾<lb/>
　勾萌拆開齊分两均帶烟蒸雀舌和露叠龍鱗貢作<lb/>
　勝諸道先嘗祇一人緘封瞻闕下郵傳渡江濵特㫖<lb/>
　㽞丹禁殊㤙賜近臣啜　灵藥助用與上罇親頭進英<lb/>
　華盡𥘉烹氣味醇細香勝却麝淺色過扵筠頋渚慙投<lb/>
　木冝都愧積薪年年號供御天産壮甌閩此詩叙貢茶<lb/>
　頗為詳盡亦可見當時之事也又君謨茶録序云臣前<lb/>
　因奏事伏䝉陛下諭臣先任福建轉運使日所進上<lb/>
　品龍茶最為精好臣退念艸木之㣲首辱陛下知鍳<lb/>
<pb n="KR4i0012_SBCK_029-3a"/>
　若處之得地則能盡其材昔陸羽茶經不苐建安之<lb/>
　品丁謂茶圖獨論採造之本至扵烹試曽未有聞輙條<lb/>
　數字蕳而易明勒成二萹名曰茶録至宣政間鄭可蕳<lb/>
　以貢茶進用乆領漕試創添續入其數浸廣今猶因之<lb/>
　細色茶五綱凡四十三品形製各異共七千餘餅其間<lb/>
　貢新試新龍團勝雪白茶御苑玉芽此五品乃水㨂為<lb/>
　苐一餘乃生揀次之又有粗色茶七䋄凡五品大小龍<lb/>
　鳯并㨂芽悉入龍腦和膏為團餅茶共四萬餘餅東坡<lb/>
　題汶公詩卷云上人問我晋連意待賜頭䋄八品茶<lb/>
　即今粗色紅綾袋八品者是也盖水㨂茶即社前者<lb/>
　生㨂茶即火煎者粗色茶即雨前閩中地煖雨則茶巳<lb/>
<pb n="KR4i0012_SBCK_029-3b"/>
　老而味加重矣山谷和揚王休点宻雲龍詩云小壁雲<lb/>
　龍不入香元豊龍焙承詔作今細色茶中却無此一品<lb/>
　也又有石門乳吉香口三外焙亦隷扵北苑皆採摘茶<lb/>
　芽送官焙添造每歲縻金共二萬餘緍日役千夫凡兩<lb/>
　月方能迄事苐所造之茶不許過數入貢之後市無<lb/>
　貨者人所罕得惟<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>源諸處私焙茶其絶品亦可敵官<lb/>
　焙自昔至今亦皆入貢其流販四方悉私焙茶耳蘇黄<lb/>
　皆有詩称道<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>源茶盖<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>源與北苑為鄰山阜相接才<lb/>
　三里餘其茶甘香特在諸私焙之上東坡和曹輔寄壑<lb/>
　源試焙新芽詩云仙山靈雨<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>行雲洗遍香肌粉未匀<lb/>
　明月来投玉川子春風吹散武林春要知玉雪心腸好<lb/>
<pb n="KR4i0012_SBCK_029-4a"/>
　不是膏油首面新戯作小詩君一笑從来佳茗似佳人<lb/>
　山谷謝送碾賜<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>源㨂芽詩云矞雲從龍小蒼璧元豊<lb/>
至今人未識<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>源包貢第一春御奩碾香俱玉食睿思<lb/>
　殿中金井攔甘露薦枕天開顔橋山事事　百局<lb/>
衮司諸公省中宿中人傳賜夜未央雨露㤙光照官<lb/>
　燭右丞似是李元禮好事風流有涇渭肯怜天禄校書<lb/>
　郎親敕家庭遣分似春風飽食太官羊不慣腐儒湯<lb/>
　餅腸捜攪十年灯火讀令我匈中書傳香已戒應門牛<lb/>
　馬走客来問字莫載酒<hi>苕溪漁隠</hi>
建州陸羽茶經尚未知之但言福建等十二州未詳徃徃<lb/>
　得之其味極佳江右日近方有䗶面之號李氏别令<lb/>
<pb n="KR4i0012_SBCK_029-4b"/>
　取其乳作片或號曰京挺的乳及骨子等毎歲不過<lb/>
　五六萬斤迄今歲出三十餘萬斤凡十品曰龍茶鳯茶<lb/>
　京挺的乳召乳白乳頭金䗶面頭骨次骨龍茶以供乗<lb/>
輿及賜执政親王長主餘皇族學士将帥皆得鳯茶舎<lb/>
　人近臣賜金挺的乳館閣賜白乳龍鳯石乳茶皆太宗<lb/>
　令造江右有研膏茶供御即龍茶之品也丁謂為北苑<lb/>
　茶録三卷俻載造茶之妙未行扵世<hi>談苑</hi>
唐茶惟湖州紫筍入貢每歲以清明日貢到先薦宗廟然<lb/>
　後分賜近臣紫筍生頋渚在湖常二境之間當採茶時<lb/>
　兩郡守畢至最為盛集此蔡寛夫詩話之言也蔡但<lb/>
　知其一而不知其二按陸羽茶經云浙西以湖州上常<lb/>
<pb n="KR4i0012_SBCK_029-5a"/>
　州次湖州生長興縣顧渚山中常州義興縣生君山<lb/>
　懸脚嶺北峰下唐義興縣重脩茶舎記云義興貢茶非<lb/>
　舊也前此故御史大夫李栖筠實典是邦山僧有獻佳<lb/>
　茗者㑹客嘗之野人陸羽以為芬香甘辣冠于他境可<lb/>
　薦扵上栖筠從之始進萬两此其濫觴也厥後因之徵<lb/>
　獻浸廣遂為任土之貢與常賦之邦侔矣故玉川子詩<lb/>
　云天子湏嘗陽羡茶百艸不敢先開花正謂是也當時<lb/>
　顧渚義興皆貢茶又鄰壌相接白樂天守姑蘇聞賈<lb/>
　常州崔湖州茶山境㑹想羡歡宴因寄詩云遥聞<lb/>
　境㑹茶山夜珠翠歌鍾俱遶身<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>下中分两州界燈前<lb/>
　合作一家春青娥遞舞應争妙紫筍斉嘗各閗新自<lb/>
<pb n="KR4i0012_SBCK_029-5b"/>
　欵花時北窓下蒲黄酒對病眠人唐袁高爲湖州刺史<lb/>
　因修貢顧渚茶山作詩云禹貢通逺俗始圖在安人後<lb/>
　王失其本聀吏不敢陳亦有姦佞者因兹欲求神動生<lb/>
　千金費日使萬姓貧我耒顧渚源淂與茶事親黎甿輟<lb/>
　耕農采掇實苦辛一夫且當役盡室皆同臻捫葛上欹<lb/>
　壁蓬頭八荒榛終朝不盈掬手足皆鱗皴悲嗟遍空山<lb/>
　艸木爲不春隂嶺牙未吐使曹牒巳頻心争造化先走<lb/>
　挺麋鹿均選納無日夜擣聲昏繫晨衆功何枯櫨俯<lb/>
　視弥傷神皇帝尚廵狩東郊路多堙周囬繞天涯所獻<lb/>
　惟艱勤况减兵革用兼兹困疲民未知供御餘誰合分<lb/>
　此珎顧省忝邦守有慙復因循茫茫滄海間丹憤何由<lb/>
<pb n="KR4i0012_SBCK_029-6a"/>
　申此詩雅得詩人諷諌之体誠可尚也<hi>苕溪漁隠</hi>
玉川子有謝孟諌議恵茶歌范希文亦有閗茶歌此二萹皆<lb/>
　佳作也殆未可以優劣論然玉川歌云至尊之餘合王<lb/>
　公何事便到山人家而希文云北苑将期獻天子林下<lb/>
　雄豪先閗羙若論先後之序則玉川之言差勝雖然如<lb/>
　希文豈不知上下之分者㢤亦各賦一時之事耳苕溪<lb/>
　漁隠曰藝苑以此二萹皆佳作未可優劣論今並録全<lb/>
　余謂玉川之詩優扵希文之歌玉川自出匈臆造語穩<lb/>
　貼得詩人之句法希文排比故實巧欲形容宛成有韵之<lb/>
　文是果無優劣耶玉川走筆謝孟諌議寄新茶云日髙<lb/>
　丈五睡正濃軍将打門驚周公自云諌議送書信白<lb/>
<pb n="KR4i0012_SBCK_029-6b"/>
　絹斜封三道印開緘宛見諌議面手閱月團三百片聞道<lb/>
　新年八山裏蛰䖝驚動春風起天子湏嘗陽羡茶百艸<lb/>
　不敢先開花仁風暗結珠琲瓃先春抽出黄金芽摘鮮<lb/>
　焙芳旋封裏至精至好且不奢至尊之餘合王公何當<lb/>
　便到山人家柴門反関無俗客紗㡌挂頭自煎吃碧雲<lb/>
　引風吹不㫁白花浮光凝椀面一椀喉吻潤两椀破孤悶<lb/>
　三椀捜枯腸惟有文字五千卷四椀發輕汗平生不平<lb/>
　事盡向毛孔散五椀肌骨清六椀通仙靈七椀喫不得<lb/>
　也唯斍两腋習習清風生蓬莱山在何処玉川子乗此<lb/>
　清風欲㱕去山上群仙司下土地位清髙隔風雨安得<lb/>
　知百萬億蒼生命堕在顛崖受辛苦便為諌議問蒼生<lb/>
<pb n="KR4i0012_SBCK_029-7a"/>
　到頭合得蘇息否希文和章岷從事閗茶歌云年年春<lb/>
　自東南来建溪先煖氷㣲開溪邉竒茗冠天下武夷仙<lb/>
　人從古㘽新雷昨夜發何處家家嬉笑穿雲去露芽錯<lb/>
　落一畨营綴玉含珠散嘉樹終朝采掇未盈袒唯求精<lb/>
　粹不敢貪研膏焙乳有雅製方中圭兮圓中蟾北苑将<lb/>
　期獻天子林下雄豪先閗羙鼎磨雲外首山銅瓶携<lb/>
　江上中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>水黄金碾畔緑塵飛碧玉甌中翠濤起閗<lb/>
　茶味兮輕醍醐閗茶香兮薄蘭芷其間品第胡能欺<lb/>
　十目視而十手指勝若登山不可扳輸同<graphic n="KR1113" url="https://raw.githubusercontent.com/kanripo/KR-Gaiji/master/images/KR1113.png" mimeType="image/png"/>将無窮恥<lb/>
　吁嗟天産石上英論功不愧堦前蓂衆人之濁我可清<lb/>
　千日之醉我可醒屈原試與招魂魄劉怜却得聞雷<lb/>
<pb n="KR4i0012_SBCK_029-7b"/>
霆盧仝敢不歌陸羽湏作經森然萬象中焉知無茶<lb/>
星啇山丈人休茹芝首陽先生休采薇長安酒價减<lb/>
千萬成都藥市無光輝不如仙山一啜好泠然便欲乗<lb/>
風飛君莫羡花間女郎只閗艸嬴得珠璣满斗㱕<lb/>
百家詩話總龜卷之二十九<lb/>
</p>
<p>
</p>
  </div>
</body>
</text>
</TEI>
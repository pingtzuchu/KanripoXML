<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0012_SBCK_011-1a"/>
増修詩話總龜卷之十一<lb/>
　　　雅什門<hi>下</hi>
張瀛碧之子也事廣南劉氏官至曹郎嘗爲歌贈琴棋僧<lb/>
　同列見之曰非其父不生其子詩云我嘗聽師法一說<lb/>
波上蓮花水中月不垢不净是色空無法無空亦無㓕<lb/>
我嘗聴師禪一觀浪溢鰲頭蟾魄滿河沙世界盡空空<lb/>
　一寸寒灰冷燈畔我又聽師琴一撫長松喚住秋山雨<lb/>
　絃中雅弄若鏗金指下寒泉流太古我又聽師棋一着<lb/>
　山頂坐沉紅日脚阿誰稱是國手人羅浮道士賭却鶴<lb/>
輸却藥法懷斟下紅霞丹束手不敢争頭角<hi>雅言系述</hi>
翁宏字大舉桂嶺人常寓居韶賀間不仕進能詩宫詞云<lb/>
<pb n="KR4i0012_SBCK_011-1b"/>
　又是春殘也如何出翠帷落花人獨立㣲雨燕雙飛寓<lb/>
　目魂將㫁經年夣亦非那堪向秋夕蕭颯暮蟾輝秋風<lb/>
　曲云又是秋殘也無聊意若何客程江外逺歸思夜深<lb/>
　多峴首飛黄葉湘湄走白波仍聞漢都護今歲合休戈<lb/>
　塞上曲云風高弓力大霜重角聲乾海中山云客㠶來<lb/>
　異域別島落蟠桃中秋月云寒清萬國土冷鬪四維根<lb/>
　曉月云漏光殘井甃缺影背山椒送人下峽云萬木殘<lb/>
　秋裏孤舟半夜猿南越行云因㝷買珠客悮入射猿家<lb/>
　細雨云何處殘春夜和花落古宫途中逢故人云孤舟<lb/>
　半夜雨上國十年心開寳中衡山處士瘳融南逰宏有<lb/>
　詩云病卧瘴雲間莓苔漬竹關孤吟牛渚月老憶洞庭<lb/>
<pb n="KR4i0012_SBCK_011-2a"/>
　山壮志潜消盡淳風竟未還今朝忽相遇執手一開顔<lb/>
　宏以百篇示融融謝宏云高竒一百篇見造化工全積<lb/>
　思逰滄海冥搜入洞天神珠迷罔象瑞玉匪雕鐫休歎<lb/>
　不得力離騷千古傳王元懷云獨夜思君切無人知此<lb/>
情滄洲歸未得華髮別來生孤舘木𥘉落高空月正明<lb/>
逺書多隔歲猶念没前程皆佳句也<lb/>
張子明攸縣人居鳯巢山有詩名孤鴈一篇最佳云隻影<lb/>
　翩翩下碧湘旁池鴛鷺下銀塘雖逢夜雨迷深浦終向<lb/>
晴天着舊行憶伴㡬回思片月蛻翎多爲繋繁霜江<lb/>
　南塞北俱關念两地歸飛似故郷<lb/>
路洵羙唐相岩之元孫有夜坐詩云簾捲竹軒清四鄰無<lb/>
<pb n="KR4i0012_SBCK_011-2b"/>
　語聲漏從吟裏轉月自坐來明草木露華<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>衣裳寒氣<lb/>
生難逢知鍳者空恱此時情兢傳於湖南<lb/>
伍彬邳陽人初事馬氏王師下湖湘授官爲安邑簿秩滿<lb/>
歸隱題全義分水嶺云前賢功及物禹後杳難儔不及<lb/>
古今色平分南北流寒衝山影岸清繞荻花洲盡是朝<lb/>
宗去潺湲早晚休夏日喜雨云稚子出看莎徑没漁翁<lb/>
來報竹橋流辭觧牧云蹤跡未辭鴛鷺客夣魂先到<lb/>
鷓鴣村洎居隱廖融書其屋曰圓塘緑水平魚躍紫蓴<lb/>
生要路貧無力深村老退耕犢隨原艸逺蛙傍塹籬鳴<lb/>
撥棹茶川去初逢榖雨晴路振贈詩云考終秋髩白歸<lb/>
隱舊峰前庭樹鳥頻啄山房人尚眠寒岩落桂子野水<lb/>
<pb n="KR4i0012_SBCK_011-3a"/>
過茶烟已絶勞生念䖍心向竺乾<lb/>
王元字文元桂林人有登祝融峰詩云草叠到孤頂身齊<lb/>
高鳥翔勢疑撞翼軫翠欲滳瀟湘雲<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>幽崖滑風梳古<lb/>
木香晴空聊縱目杳杳極窮荒又聽琴云拂塵開素匣<lb/>
有客獨傷時<hi>郡閣雅談記第二句何事獨顰眉</hi>古調俗不樂正聲君自<lb/>
知寒泉出澗澁老檜倚風悲縱有來聴者誰堪繼子期<lb/>
題鄧真人遺址云三千功滿輕升去留得山前舊隱基<lb/>
但見白雲長掩映不知浮世幾興衰松梢風觸霓旌動<lb/>
㯶葉霜霑鶴翅垂近代無人㝷異事野泉噴月冩秋池<lb/>
與廖融為詩友贈之云伴行惟瘦鶴㝷寺入深雲終于<lb/>
長沙<lb/>
<pb n="KR4i0012_SBCK_011-3b"/>
李韶郴州人苦吟固窮題司空山觀云梁代真人上紫㣲<lb/>
　水盤山脚五雲飛杉松老盡無消息犹得千年一度歸<lb/>
識者謂韶必無名果如其言王元有詩悼之云韶也命<lb/>
　何竒生前與世違貧棲古𣑽刹終着舊麻衣雅句僧抄<lb/>
遍孤墳客吊稀故園今孰在應見夣中歸<lb/>
陸蟾不知何許人居攸縣司空山聞子䂓云後夜入清明<lb/>
逰人何處聴花殘斑竹廟雨歇峴山亭樹罅月欲落牕<lb/>
間酒正醒衆禽方在夣誰念爾勞形<lb/>
王操字正羙江左人太平興國上南郊賦授太子洗馬奉<lb/>
使隴右至石濠驛作黄葵詩扵壁云昔年南國看黄葵<lb/>
雲鬂金釵向後垂今日林容籬落下秋風寂寞两三枝<lb/>
<pb n="KR4i0012_SBCK_011-4a"/>
　李相國昉自延安入覲見詩愛之後贈相國云䄂中諌<lb/>
草朝天去頭上宫花侍宴歸贈劉將軍云三十懸鉤事<lb/>
　聖朝功名常愛霍嫖姚錦衣香重花垂足玉帶光寒雪<lb/>
遶腰秣馬暖思秦地草弦弓秋憶鴈門鵰清時閑却英<lb/>
雄興醉聴笙歌擲酒瓢寒食云馬揺金勒嘶村墅人搶<lb/>
花毬落野田夜宴云彩牋分卷碧雲薄蠟燭對燒紅淚<lb/>
　乾<hi>同前</hi>
卞震蜀人嘗吟即事云雨壁長秋菌風枝落病蟬又云老<lb/>
　笻搘瘦影寒木凭吟身春日偶題云詩債到春無處避<lb/>
　離愁因醉暫時無即事云茶香解睡磨鐺煑山色牽懷<lb/>
着屐登<hi>並同前</hi>
<pb n="KR4i0012_SBCK_011-4b"/>
郭功父方與荆公坐有一人展刺云詩人龍太𥘉功父勃<lb/>
　然曰相公前敢稱詩人其不識去就如此荆公曰且請<lb/>
　來相見旣坐功父曰賢道能作詩能為我賦乎太初曰<lb/>
甚好功父曰只從相公請箇詩題時方有一老兵以沙<lb/>
　撩銅噐荆公曰可作沙詩太𥘉不須刻間誦曰茫茫黄<lb/>
　出塞漠漠白鋪汀鳥去風平篆潮回日射星功父閣筆<lb/>
太初縁此名聞東南余後扵喬希聖家見太初詩一軸<lb/>
　皆不及前所作<hi>直方詩話</hi>
東坡作彭門守時過齊州李公擇中秋席上作一絶云暮<lb/>
　雲收盡溢清寒銀漢無聲轉玉盤此生此夜不長好明<lb/>
　日明年何處看其後山谷在黔南令以小秦王歌之<lb/>
<pb n="KR4i0012_SBCK_011-5a"/>
韓持國酴醿一絶云平生爲愛此香濃仰面常迎落絮風<lb/>
　每到春歸有遺恨典刑尤在酒桮中<lb/>
詩云春隂垂野草青青時有幽花一樹明晚泊孤舟古祠<lb/>
　下滿川風雨看潮生此蘇子羙詩也<hi>雙同集並同前</hi>
賀方回題一絶于定林云破氷泉脉漱籬根壞衲遥疑掛<lb/>
　樹猿蠟屐舊痕㝷不見東風先爲我開門舒王見之大<lb/>
　稱賞縁此知名<lb/>
詩云欲掛衣冠䄂武門先㝷水竹渭南村却將舊斬樓蘭<lb/>
　劍買取黄牛教子孫不知何人作<lb/>
石曼卿以書名世然愈大愈妙嘗書三佛名最爲雄俊張<lb/>
　文潜有詩云煌煌三佛名榜鐡金石鈕開張宫室上渾<lb/>
<pb n="KR4i0012_SBCK_011-5b"/>
　質山岳厚井水駭龍吟蟻封觀驥驟余愛能道其妙處<lb/>
詩曰蛟室圍青艸龍堆隱白沙護江盤古木迎棹舞神鵶<lb/>
　破浪南風正収㠶畏日斜雲山千萬叠何處上仙槎此<lb/>
老杜過洞庭詩也李希聲云得之扵江心一小石刻人<lb/>
　生燭上花火㓕巧妍盡春風饒樹頭日與化工進只知<lb/>
　雨露貪不聞零落近昔我飛骨時慘見當塗墳青松靄<lb/>
　朝霞縹緲山下村旣死眀月魄無復玻瓈魂念此一脫<lb/>
　灑長嘯登崐崘醉着鸞鳯衣星斗俯可捫又曰朝披夣<lb/>
　澤雲笠釣青茫茫㝷緑得雙鯉中有三元章篆字若丹<lb/>
　蛇遶勢如飛翔歸來問天老奥義不可量金刄割青紫<lb/>
　靈文爛煌煌嚥服十二環奄有仙人房暮跨紫鱗去海<lb/>
<pb n="KR4i0012_SBCK_011-6a"/>
　氣侵肌凉龍子善變化化作梅花粧贈我叠叠珠靡靡<lb/>
　明月光勸我穿絡縷繋作𥚑間璫挹予以詞去談笑聞<lb/>
　餘香元祐八年東坡帥定武李方叔王仲弓别於惠濟<lb/>
　出示南岳典寳東華李真人像又出此二詩曰此李真<lb/>
　人作也近有人於江上遇之得此云即李太白也<hi>並同前</hi>
楊大年錢文僖晏元獻劉子儀以文章立朝為詩皆宗李<lb/>
　義山號西崑體後進效之多竊取義山語御嘗賜百官<lb/>
　宴優人有裝為義山者衣服敗裂告人曰為諸舘職撏<lb/>
撦至此聞者大噱然大年漢武詩云力通青海求龍種<lb/>
　死諱文成食馬肝待詔先生齒編貝忍令乞米向長安<lb/>
義山不能過<hi>古今詩話</hi>
<pb n="KR4i0012_SBCK_011-6b"/>
王正白唐末大播詩名嘗作御溝詩云一派御溝水緑槐<lb/>
　相䕃青此波涵帝澤無處濯塵纓鳥道來雖險龍池到<lb/>
　自平朝宗心本切願向急流傾示貫休休曰剰一字正<lb/>
　白揚𬒮而去休曰此公思敏書一中字扵掌逡巡正白<lb/>
　回曰此中涵帝澤休以掌中示之不異所改<hi>青瑣後集</hi>
史青零陵人其先名籍秦隨㓜而聰敏博聞強記開元初<lb/>
　上上表自薦臣聞曹子建七歩成章臣愚以為七歩太<lb/>
　多若賜召試五歩之内可塞明詔明皇試以除夜上元<lb/>
觀燈竹火籠等詩惟除夜最佳云今歲今宵盡明年明<lb/>
　日催寒隨一夜去春逐五更來氣色空中改容顔暗裏<lb/>
摧風光人不覺巳入後園梅<hi>唐宋詩以為王湮作</hi>明皇稱賞授左<lb/>
<pb n="KR4i0012_SBCK_011-7a"/>
僧乾康零陵人齊已在長沙居湘西道林寺乾康徃謁之<lb/>
　齊巳知其為人使謂曰我師門仭非詩人不㳺大徳來<lb/>
　非詩人耶請為一絶以代門刺乾康詩曰隔㟁紅塵忙<lb/>
　似火當軒青嶂冷如氷烹茶童子休相問報道門前是<lb/>
　衲僧齊巳大喜日與欵接及別以詩送之乾康有經方<lb/>
　干舊居詩云鏡湖中有月處士後無人荻笋抽高節鱸<lb/>
　魚躍老鱗為齊巳所稱乾徳中左𥙷闕王伸知永州康<lb/>
　捧詩見伸覩其老醜曰豈有狀貌如此能為詩乎冝試<lb/>
　之時積雪方消命為詩康曰六出竒花巳住開郡城相<lb/>
　次見樓䑓時人莫把和泥看一片飛從天上來伸驚曰<lb/>
　其㫖不淺吾豈可以貌相人也待以殊禮<lb/>
<pb n="KR4i0012_SBCK_011-7b"/>
賈島詩有影落句韓退之喜之渡桑乾詩曰客舎并州巳<lb/>
　十霜歸心日夜憶咸陽如今又渡桑乾水却望并州是<lb/>
　故郷赴長江道中詩曰䇿杖馳山驛逢人問梓州長江<lb/>
　那可到行客替生愁<hi>冷齋夜話</hi>
韓子蒼曰丁晋公海外詩云艸解忘憂憂底事花名含笑<lb/>
　笑何人世以為工及讀東坡詩曰花非識面常含笑鳥<lb/>
　不知名時自呼便覺才力相去如天淵<lb/>
余自并州還江南過都下蔡子因約相見相國寺問余有<lb/>
　詩且曰覺範有寒嵓上元懷京師詩曰上元獨宿寒嵓<lb/>
　寺卧看青燈映薄紗夜乆雪猿啼岳頂夣回清月上梅<lb/>
　花十分春瘦縁何事一掬歸心未到家却憶少年行樂<lb/>
<pb n="KR4i0012_SBCK_011-8a"/>
　處軟紅香霧噴東華今能作京師上元懷山中可乎余<lb/>
　爲之曰北逰爛熳看并州重到皇州及上元燈火風光<lb/>
　記前事𬋩絃音律試新畨期人未至情如海穿市歸來<lb/>
　月滿軒却憶寒岩曾獨宿雪牕殘夜一聲猿<lb/>
世徒知文與可掃墨竹不知其髙才兼諸家之妙詩尤精<lb/>
　絶戯作鷺鷥六言曰頸細銀鉤淺曲脚高緑玉深翹岸<lb/>
　上水禽無數有誰似汝風標<hi>並同前</hi>
　　　苦吟門<lb/>
李昪受禪之𥘉忽半夜寺僧撞鍾滿城皆驚召將斬之對<lb/>
　云夜來偶得月詩乃曰徐徐東海出漸漸上天衢此夕<lb/>
　一輪滿清光何處無喜釋之<hi>江南野録</hi>
<pb n="KR4i0012_SBCK_011-8b"/>
潘閬自號逍遥子作苦吟詩曰髮任莖莖白詩須字字清<lb/>
<hi>同前</hi>
方干為詩練句字字有功寄人云鶴盤逺勢投孤嶼蟬曵<lb/>
　殘聲過別枝<hi>鑑戒録</hi>
唐人為詩常積思數十年然後各自名家杜少陵云更覺<lb/>
　良工用心苦豈特我㢤<hi>古今詩話</hi>
陳舎人從易當時文盛之際獨以醇儒古學見稱詩類白<lb/>
　樂天自稱楊劉唱和西崑集行後進學者争效之風雅<lb/>
　之變謂之崐體由是唐賢諸集廢而不行陳公時偶得<lb/>
　杜集舊本文多脫誤至送蔡都尉詩云身輕一鳥其下<lb/>
　脫一字陳公與數客各用一字𥙷之或云疾去落或云<lb/>
<pb n="KR4i0012_SBCK_011-9a"/>
　下莫能定后得一善本乃是身輕一鳥過陳公歎服以<lb/>
　為雖一字諸君亦不能到<hi>歐公詩話</hi>
龎潁公喜為詩雖臨邊典郡文案委前日不廢三两篇以<lb/>
　此為適及疾甚余時為諌官以十餘篇相示手批其後<lb/>
　曰欲令吾弟知老夫疾中尚有此思耳字巳慘淡難識<lb/>
　數日薨<hi>閒居詩話</hi>
㓂萊公延僧惠崇扵池亭分題爲詩公探得池上柳青字<lb/>
　韻崇探得池鷺明字韻自午至晡崇忽點頭曰得之矣<lb/>
　此篇功在明字凢五壓不倒公曰試口占曰雨歇方塘<lb/>
溢遲回不復驚暴翎沙日暖引歩島風清照水千㝷逈<lb/>
　棲烟一點明主人池上鳯見爾憶蓬瀛公笑曰吾柳之<lb/>
<pb n="KR4i0012_SBCK_011-9b"/>
　功在青字而四壓不倒不如且已貫休懷武昌故樓云<lb/>
　風清江上寺霜洗月中砧得句先呈佛無人知此心<lb/>
賈島𥘉赴舉在京師一日於驢上得句云鳥宿池中樹僧<lb/>
敲月下門又欲推字煉之未定扵驢上吟哦引手作推<lb/>
　敲之勢觀者訝之時韓退之權京兆尹車騎方出島不<lb/>
覺行至第三節尚爲手勢未巳俄爲左右擁至尹前島<lb/>
　具對所得詩句推字與敲字未定神逰象外不知廻避<lb/>
　退之立馬乆之謂島曰敲字佳遂並轡而歸共論詩道<lb/>
　留連累日因與島爲布衣之交有贈島詩曰孟郊死葬<lb/>
　北邙山日月風雲頓覺閒天恐文章聲㫁絶故生賈島<lb/>
　在人間自此名著後因不第乃為僧改號無本居于法<lb/>
<pb n="KR4i0012_SBCK_011-10a"/>
　乾寺與無可唱和一日宣宗㣲行至寺聞鍾樓上有吟<lb/>
　聲遂登樓扵島按上取詩卷覧之島不識乃攘臂睨之<lb/>
　遂於手内取詩卷曰郎君何㑹此耶宣宗下樓而去旣<lb/>
　而島知之亟謝罪乃賜御札除遂州長江簿後遷普州<lb/>
　司倉卒故程錡以詩悼之曰倚恃詩難繼昻藏貌不恭<lb/>
　騎驢衝大尹奪卷忤宣宗馳譽超前軰居官下我儂司<lb/>
倉舊曹署一見一心忡王元贈詩曰江城賣藥常將鶴<lb/>
　古寺看碑不下驢<hi>唐宋遺史</hi>
僧齊巳徃袁州謁鄭谷獻詩曰高名喧省闥雅頌出吾唐<lb/>
叠巘供秋望飛雲到夕陽自封修藥院別下着僧床幾<lb/>
　話中朝事乆離鴛鷺行谷覧之云請改一字方得相見<lb/>
<pb n="KR4i0012_SBCK_011-10b"/>
　經數日再謁稱巳改得詩云别掃着僧床谷嘉賞結為<lb/>
　詩友<hi>郡閣雅談</hi>
賈島元和中嘗跨驢張盖横截天街時秋風正厲黄葉可<lb/>
　掃島吟曰落葉滿長安求一聮不可得不知身之所從<lb/>
　因衝京兆尹劉栖楚節𬒳繫一夕釋之又嘗遇武宗於<lb/>
　定水精舎島尤肆慢武宗訝之他日另與一日授長江<lb/>
　尉至普州司倉卒<lb/>
永叔言苦吟句云一句坐中得片心天外來茲所謂苦吟<lb/>
　破的之句<hi>青瑣集</hi>
詩話緫龜卷之十一<lb/>
<pb n="KR4i0012_SBCK_011-1a"/>
百家詩話總龜後集卷之十一　庚集<lb/>
　　　　　　　　　　　　舒　城　阮一閱編<lb/>
皇　明　宗　室　月窓道人刋<lb/>
　　　　　　　　　　　　鄱陽　程珖校<lb/>
　　　評論門<lb/>
翰苑作春帖子徃徃秀䴡可喜如蘇子容云璇霄一夕斗<lb/>
　杓東㶑灔晨曦照九重和氣熏風摩盖壌競消金甲事<lb/>
　春農鄧温伯云晨曦㶑灔上簾櫳金屋熈熈歌吹中<lb/>
　桃臉似知官宴早百花頭上放輕紅蔣頴叔云昧旦求<lb/>
　衣向曉雞蓬萊仗日下將西花添漏䜵三聲逺柳映春<lb/>
　旗一色齊梁君貺詩云東方和氣斗回杓龍角中星轉<lb/>
<pb n="KR4i0012_SBCK_011-1b"/>
　紫霄聖主問安天未曉求衣親護玉宸朝皆佳作也余<lb/>
觀鄭毅夫新春詞四首其一云春色應隨歩輦還珠<lb/>
旒玊几照龍顔紫雲殿下朝元罷便領東風到世間其<lb/>
　二云春風細拂緑波長初過層城渡建章草色未迎雕<lb/>
輦翠柳梢先學赭衣黄其三云晴暉散入鳯凰樓一行<lb/>
朱簾不上鉤漢殿鬪簮雙彩燕併和春色上釵頭其四<lb/>
云小池春破玉玲瓏聲觸簾鉤漸好風閑繞䦨干搯花<lb/>
樹春痕已着半梢紅觀此四詩與帖子格調何異豈乆<lb/>
扵翰苑而筆端自然習熟耶<hi>丹陽集</hi>
張籍韓愈高弟也愈嘗作此日足可惜贈之八百餘言<lb/>
　又作喜侯喜至之篇贈之二百餘言又有贈張籍一篇<lb/>
<pb n="KR4i0012_SBCK_011-2a"/>
　二百言皆不稱其能詩獨有調張籍一篇大尊李杜而<lb/>
　末章有顧語地上友經營無太忙之句病中贈張籍一<lb/>
　篇有半塗喜開鑿派别失大江吾欲盈其氣不令見麾<lb/>
　幢之句醉贈張徹有張籍學古淡軒昻避雞群之句則<lb/>
　籍有意扵慕大而實無可取者也及取其集而讀之如<lb/>
　送越客詩云春雲剡溪口殘月鏡湖西逢故人詩云海<lb/>
　上見花發瘴中聞鳥飛送海客詩云入國自獻寳逢人<lb/>
　多贈珠紫掖發章句青闈更詠歌如此之類皆駢句也<lb/>
　至語言拙惡如寺貧無施利僧老足慈悲収拾新琴譜<lb/>
　封題舊藥方多申請假牒秪送賀官書此尤可笑至扵<lb/>
　樂府則稍超矣姚秘監嘗稱之曰妙絶江南曲凄凉怨<lb/>
<pb n="KR4i0012_SBCK_011-2b"/>
　女詩白太傅嘗稱之曰尤攻樂府詞舉代少其倫由是<lb/>
論之則人士所稱者非以詩也<lb/>
應制詩非他詩比自是一家句法大抵不出扵典實冨艶<lb/>
爾夏英公和上元觀燈詩云魚龍曼衍六街呈金鎻通<lb/>
宵啓玉扄冉冉逰塵生輦道遲遲春箭入歌聲寳坊<lb/>
月皎龍燈淡紫舘風㣲鶴熖平宴罷南端天欲曉回瞻<lb/>
河漢尚盈盈王𡵨公詩云雪消華月滿仙䑓萬燭當樓<lb/>
寳扇開雙鳯雲中扶輦下六鼇海上駕山來鎬京春酒<lb/>
沽周宴汾水秋風陋漢才一曲昇平人盡樂君王又進<lb/>
紫霞杯二公雖不同時而二詩如出一人之手盖格調<lb/>
當如是也丁晋公賞花釣魚詩云鶯驚鳯輦穿花去<lb/>
<pb n="KR4i0012_SBCK_011-3a"/>
　魚畏龍顔上釣遲胡文㳟云春煖仙蓂初靃靡日斜芝<lb/>
盖尚徘徊鄭毅夫云水光翠繞九重殿花氣濃薰萬夀<lb/>
　盃皆典實冨艶有餘若作清癯平淡之語終不近尓<lb/>
顔延之謝靈運各𬒳㫖擬北上篇延之受詔即成靈運乆<lb/>
　而方就梁元帝云詩多而能者沈約少而能者謝眺雖<lb/>
　有能速多寡之不同不害其俱工也<lb/>
咸平景徳中錢惟演劉筠首變詩格而楊文公與之鼎立<lb/>
　綽號江東三虎詩格與錢劉亦絶相類謂之西崑體大<lb/>
　率效李義山之為豐冨藻䴡不作枯瘠語故楊文公在<lb/>
　至道中得義山詩百餘篇至扵愛慕而不能釋手公嘗<lb/>
　論義山詩以謂包藴宻緻演繹平暢味無窮而炙愈出<lb/>
<pb n="KR4i0012_SBCK_011-3b"/>
鑚彌堅而酌不竭使學者少窺其一斑若滌腸而浣骨<lb/>
是知文公之詩者得扵義山者為多矣又嘗以錢惟演<lb/>
詩二十七聮如雪意未成雲着地秋聲不㫁鴈連天之<lb/>
類劉筠詩四十八聮如溪牋未破氷生硯爐酒新燒雪<lb/>
滿天之類皆表而出之<lb/>
詩之有思卒然遇之而莫遏有物敗之則失之矣故昔人<lb/>
言覃思垂思抒思之類皆欲其思之來而所謂亂思蕩<lb/>
　思者言敗之者易也鄭綮詩思在㶚橋風雪中驢子上<lb/>
唐求詩所㳺歴不出二百里則所謂思者豈㝷常咫尺<lb/>
　之間所能發哉前軰論詩思多生扵杳冥寂寞之境而<lb/>
志意所如徃徃出於埃壒之外苟能如是扵詩亦庻㡬<lb/>
<pb n="KR4i0012_SBCK_011-4a"/>
矣小說載謝無逸問潘大臨云近日曾作詩否潘云秋<lb/>
來日日是詩思昨日投筆得滿城風雨近重陽之句忽<lb/>
催租人至令人意敗輒以此一句奉寄亦可見思難而<lb/>
敗易也<lb/>
米元章賦詩絶少而人罕稱之者以書名掩之也如不及<lb/>
陪東坡徃金山作水陸詩云乆隂障奪佳山川長瀾四<lb/>
隘魚龍淵衆看李郭渡浮玉晴風掃出清明天頗聞妙<lb/>
　力開大施足病不列諸方仙想應蒼壁有垂露照水百<lb/>
恠愁寒烟栖雲閣云雲出救世旱澤浹雲㝷歸入石了<lb/>
不見豐功已如遺龍騫荐復起抱石明幽姿雲乎無定<lb/>
　所隱者何當栖如此二詩殆出翰墨畦逕之表盖自邁<lb/>
<pb n="KR4i0012_SBCK_011-4b"/>
　徃凌雲之氣流出非㝷䂓索矩者之可到也<lb/>
韓退之調張籍詩曰刺手㧞鯨牙舉瓢酌天漿魏道輔謂<lb/>
　高至酌天漿幽至扵㧞鯨牙其用思深逺如此𬒳獨未<lb/>
　讀送無本詩爾其曰吾嘗示之難勇往無不敢蛟龍弄<lb/>
　牙角造次欲手攬衆鬼囚大幽下覷襲元窞言手攬蛟<lb/>
　龍之角下覷衆鬼之窞皆難事而無本勇徃無不敢盖<lb/>
　作文以氣為主也則調張籍之句無乃亦是意乎<lb/>
余㐮公靖嘗在契丹作胡語詩云夜筵没邏臣拜洗兩朝<lb/>
　厥荷情幹勒㣲臣稚魯祝若統聖夀鐡擺俱可忒没邏<lb/>
　言侈盛拜洗言受賜厥荷言通好幹勒言厚重鐡擺言<lb/>
　嵩髙也沈存中筆談載刀約使契丹戯為詩云押燕移<lb/>
<pb n="KR4i0012_SBCK_011-5a"/>
　離畢看房賀䟦攴餞行三匹裂宻賜十貔狸移離畢如<lb/>
　中國執政官賀䟦攴執衣防閣人匹裂小木罌貔狸如<lb/>
　形如䑕而大狄人以爲珎饌二詩可作對故表而出之<lb/>
孟郊詩云食薺腸亦苦強歌聲無歡岀門即有碍誰謂天<lb/>
　地寛許渾詩云萬里碧波魚戀釣九重青漢鶴愁籠皆<lb/>
是窮蹙之語白樂天詩云無事日月長不覊天地闊與<lb/>
　二子殆霄壤矣<lb/>
作詩貴雕琢又畏有斧鑿痕貴破的又畏粘皮骨此所以<lb/>
　爲難李商隱柳詩云動春何限葉撼曉㡬多枝恨其有<lb/>
　斧鑿痕也石曼卿梅詩云認桃無緑葉辯杏有青枝<lb/>
恨其粘皮骨也能脫此二病始可以言詩矣劉夣得<lb/>
<pb n="KR4i0012_SBCK_011-5b"/>
　稱白樂天詩云郢人斤斵無痕迹仙人衣裳弃刀尺世<lb/>
　人方内欲相從行盡四維無處覔若能如是雖終日斵<lb/>
　而鼻不傷終日射而鵠必中終日行扵䂓矩之中而其<lb/>
　迹未嘗滯也山谷嘗與揚明叔論詩謂以俗爲雅以故<lb/>
　爲新百戰百勝如孫呉之兵棘端可以破鏃如甘蠅飛<lb/>
　衞之射揑聚放開在我掌握與劉所論殆一轍矣<lb/>
余讀許渾詩獨愛道直去官早爲貧家客多之句非親嘗<lb/>
者不知其味也贈蕭兵曹詩云客道耻摇尾皇恩寛犯<lb/>
鱗直道去官早之實也將離郊園詩云乆貧辭國逺多<lb/>
　病在家希家貧爲客多之實也<lb/>
蘇飬直清江曲見賞扵東坡以爲與李太白無異所謂屬<lb/>
<pb n="KR4i0012_SBCK_011-6a"/>
玉雙飛水滿塘菰蒲深䖏浴鴛鴦是也旣為前軰所賞<lb/>
名已不沒而又作後清江曲一篇豈飬直尚惡其少作<lb/>
　耶所謂呼児極浦下笭箵社瓮欲熟浮蛆香輕蓑浙瀝<lb/>
鳴秋雨日暮乗流自相語如此等句前曲似未到也<lb/>
自古文人雖在艱危困踣之中亦不忘扵製述盖性之所<lb/>
嗜雖鼎鑊在前不䘏也况下扵此者乎李後主在圍城<lb/>
中可謂危矣猶作長短句所謂攖桃落盡春歸去蝶飜<lb/>
金粉雙飛子䂓啼月小樓西文未就而城破蔡約之嘗<lb/>
親見其遺蒿東坡在獄中作詩贈子由云是處青山可<lb/>
藏骨他年夜雨獨傷神猶有所托而作李白在獄中作<lb/>
詩上崔相云賢相爕元氣再欣海縣康應念覆盆下<lb/>
<pb n="KR4i0012_SBCK_011-6b"/>
雪泣拜天光猶有所許而作是皆出扵不得已者劉長<lb/>
卿在獄中非有所托訴也而作詩云斗間誰與看冤氣<lb/>
盆下無由見太陽一詩云壯志已憐成白髪餘生猶待<lb/>
發青春一詩云冶長空得罪夷甫不言錢又有獄中見<lb/>
畫佛詩豈性之所嗜則縲絏之苦不能易雕章繢句之<lb/>
樂欤<lb/>
杜牧赤壁詩云折㦸沉沙鐡未消自將磨洗認前朝東風<lb/>
　不與周郎便銅雀春深鎻二喬李義山集中亦載此詩<lb/>
未知果何人所作也<hi>俱同上</hi>
百家詩話總龜後集卷之十一<lb/>
</p>
<p>
</p>
  </div>
</body>
</text>
</TEI>
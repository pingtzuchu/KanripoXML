<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百四十</head> <lb/>
    <p>
<pb n="KR4h0067_WYG_340-1a"/>
欽定四庫全書<lb/>
　兩宋名賢小集巻三百四十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　古梅吟藳<hi>四</hi>
　　過淮南湖<lb/>
黄塵茫茫北風起黄蘆蕭蕭日色死百萬征夫血怒流<lb/>
㸃汚淮南一湖水向來失著圖中原一朝此地化為邊<lb/>
<pb n="KR4h0067_WYG_340-1b"/>
養兵百年不用力將軍金印慙空懸南湖南湖君莫渡<lb/>
萬仞山髙鬼門户夜夜青燐照斷蓬訓狐自戴髑髏舞<lb/>
　　泊真州方山下<lb/>
煙冷隋宫草木秋屏山分翠接江流片雲不隔長蘆寺<lb/>
夜半鐘聲敲客愁<lb/>
　　有所思<lb/>
乗鸞人去玉簫寒雲斂巫山曉夢殘栁線不堪繫離别<lb/>
自和煙雨搭闌干<lb/>
<pb n="KR4h0067_WYG_340-2a"/>
　　戊午詔與弟文戰棘闈自慚師衂況有炊臼之夢<lb/>
　　不能為懐幸故人有薦鄉書魁漕闈者良以自慰<lb/>
霜葉秋風下寒窓著病身乾坤為逆旅嵗月轉車輪白<lb/>
首無賢婦青雲有故人愁懐今日解漫啜甕邊春<lb/>
　　先曽大父作竹夫人銘北窓蘧蘧偎爾冰肌母徇<lb/>
　　其名乃邪其思甚有思致余不能道漫作俳優語<lb/>
水沈為骨玉為肌專寵凉臺㑹有時長得夫人容兩足<lb/>
客星不遣史官知<lb/>
<pb n="KR4h0067_WYG_340-2b"/>
　　雨宿祁門道中<lb/>
乗驂古渡頭景色十分幽山雨敲詩夢溪流赴客愁寒<lb/>
禽知警夜髙樹故吟秋壯志難磨盡終期汗漫游<lb/>
　　登當塗凌髙臺<lb/>
髙臺突兀玉千尋尚想當年翠輦臨坐守夕陽移半塔<lb/>
我吟未了讓蟬吟<lb/>
　　曉發黄池過寧國<lb/>
簇簇人煙兩岸分暫時掛搭此行程一笻風月無拘束<lb/>
<pb n="KR4h0067_WYG_340-3a"/>
又復挑詩到宛城<lb/>
　　登宣城郡樓仰謝公<lb/>
翠屏四面敞䦨干謝老詩情不説官魂冷青山呼欲醒<lb/>
吟聲㵕在石泉間<lb/>
　　歸途績溪界喜見十里岩<lb/>
策杖前溪去吾鄉此路分雨磨山出色風約水成文歸<lb/>
信憑秋雁思親望白雲碧岩今日見快飲帶微醺<lb/>
　　自建鄴歸至績溪迂路觀石照<lb/>
<pb n="KR4h0067_WYG_340-3b"/>
誰磨白石如冰鑑勲業安能試一窺但覺秋風上潘鬢<lb/>
半因為客半因詩<lb/>
　　内丹<lb/>
太極虚空亦有根打開闗捩是何人丹田旋轉乾坤槖<lb/>
碧海循環日月輪久矣我前曽有我悠哉身外豈無身<lb/>
分明好箇通天竅只要時人認得真<lb/>
　　外丹<lb/>
手掇乾坤鐺裏煎神仙肘後有書傳紅鉛黒汞一斤藥<lb/>
<pb n="KR4h0067_WYG_340-4a"/>
陽火隂符六百篇金鼎自凝三素炁玉爐輕散九霞煙<lb/>
𤣥霜糝入空虚腹一息乗風上碧天<lb/>
　　對月<lb/>
長空有明月與我良有情遥遥萬里道隨我杖屨行耿<lb/>
耿吟牀間相隨入枕衾而我病風雅長作秋蛩吟吟聲<lb/>
悲入月月色寒入吟月即是天眼照我淚縱横垂垂艸<lb/>
上露盡從月眼傾不為富貴兒只作苦吟人君看朱門<lb/>
邃翠幙圍陽春管絃沸清曉銀燭正熒熒<lb/>
<pb n="KR4h0067_WYG_340-4b"/>
　　題西湖畫軸<lb/>
丹青誰寫滿湖蓮濯濯西施一段妍汴水百年塵隔斷<lb/>
可無人作畫圖傳<lb/>
　　登嚴子陵釣臺<lb/>
萬乗從君脚底眠客星便入史官占東都基業隨流水<lb/>
今日斯臺尚姓嚴<lb/>
　　栽班竹<lb/>
竹母初分種屋頭斑斑淚㸃帶詩愁他時看取成林玉<lb/>
<pb n="KR4h0067_WYG_340-5a"/>
遥剪湘江一片秋<lb/>
　　縣尹先伯祖家觀遺書<lb/>
嗟哉吾伯祖文響玉珊珊髙折蟾宫桂卑棲花縣官琴<lb/>
聲流水盡書巻白雲寒尚想伊吾夜髙樓幾倚䦨<lb/>
　　春山晚望<lb/>
糢糊數叠屋前山翠色欺凌詩鬢寒啼鳥一聲泥滑滑<lb/>
晚鐘春雨過林端<lb/>
　　讀董卓傳<lb/>
<pb n="KR4h0067_WYG_340-5b"/>
巨妖吐毒氣如蒸誰遣腥羶漢帝陵烟斷洛陽殘火在<lb/>
為他吹著㸃臍燈<lb/>
　　春日書所見<lb/>
寒雲漠漠暮天低社鼓聲中日欲西隔岸垂楊遮酒店<lb/>
風帘移影照寒溪<lb/>
　　春懐<lb/>
梨花院落雨初晴小醉醒來睡不成過客光隂易老態<lb/>
故人山色却長情歌喉嚦嚦鳥聲雋舞袖翩翩蝶翅輕<lb/>
<pb n="KR4h0067_WYG_340-6a"/>
好景相看作撻盡閉門不覺了清明<lb/>
　　昭君怨<lb/>
漢家金屋貯娥眉六宫何啻三千姬中有一姬傾國色<lb/>
可憐不到君王知毛生筆下真少思玉顔黒子迷妍媸<lb/>
君王按圖不入眼出身逺嫁單于妻盈盈淚眼邊月照<lb/>
蕭蕭愁鬢朔風吹不憂死作龍城鬼貞魂長在深宫裏<lb/>
猶勝男兒未貴時咫尺金門如萬里<lb/>
　　飲馬長城窟<lb/>
<pb n="KR4h0067_WYG_340-6b"/>
漢兵北伐時飲馬長城窟此城何以髙中填戰夫骨此<lb/>
池何以深戰血化為汁秋風吹水腥馬聞亦辟易馬渴<lb/>
可奈何要馬載金戈長安有游冶走馬燕支坡<lb/>
　　餞王廣文<lb/>
宦居三載滿嚴駕出山城詩擔梅花白離杯竹葉清更<lb/>
籌催客夢斥堠記行程去去驂鸞鶴長歌上玉京<lb/>
　　寓興<lb/>
盈盈樓上仙家姝緑波濯濯明芙渠感君恩情玉連鎖<lb/>
<pb n="KR4h0067_WYG_340-7a"/>
羅襦繫君雙明珠青瑣玲瓏春夜永為君閒調相思引<lb/>
瓊樹朝新璧月滿琴聲未斷腸先斷剪剪輕寒襲春筍<lb/>
金猊噴香薫袖暖<lb/>
　　夏日書事<lb/>
東林數間屋長掩竹笆籬檻栁拂棊局瓶花落硯池蝶<lb/>
狂如被酒蟬咽似吟詩脱帽掛岩石淒颸入鬢絲<lb/>
　　艸堂<lb/>
蒼烟落日艸堂深淺淺寒侵白玉簮等客不來童睡去<lb/>
<pb n="KR4h0067_WYG_340-7b"/>
自揺修竹和新吟<lb/>
　　夜吟<lb/>
小院沈沈夜欲䦨東風吹月上䦨干手撼梅花露研墨<lb/>
醉將吟筆蘸清寒<lb/>
　　荷花<lb/>
花列千行彩袖葉收萬斛明珠可惜坡仙不在風情絶<lb/>
勝西湖<lb/>
　　升仙謡<lb/>
<pb n="KR4h0067_WYG_340-8a"/>
衣縹緲佩丁東金莖滴香露玉樹生涼風衝破青㝠跨<lb/>
黄鶴身披星斗珍珠絡<lb/>
　　輓徐縣尹<lb/>
雄筆工褒貶登科年少時青山知宦拙白首尚書癡鶚<lb/>
薦仍歸弟鳳毛喜有兒傳家遺巻在光彩玉離離<lb/>
　　贈相士<lb/>
萬里煙霞侵鶴骨九天風露注蟬尸君看个人作詩苦<lb/>
梅花細嚼當晨炊<lb/>
<pb n="KR4h0067_WYG_340-8b"/>
　　春郊即事<lb/>
登臨故故檢春工小立蒼苔數落紅院宇人歸春寂寂<lb/>
秋千閒在月明中<lb/>
　　寄題友梅堂友梅乃竹洲先生孫也<lb/>
公昔洲多竹而孫梅作堂月窓傳痩影風壑度寒香友<lb/>
也真魚水兄兮可雁行相看動吟興時吐玉琳琅<lb/>
　　甲子舉中補濫忝前名考官劉簿云已在解選澇<lb/>
　　漉袁簿批有文字清快老健惜乎正榜之額有限<lb/>
<pb n="KR4h0067_WYG_340-9a"/>
　　之語<lb/>
奴顔婢膝浪驅馳幾被秋風吹鬢絲百萬博盧空得雉<lb/>
八千兵潰豈因騅功名付我銀鑿落世事從渠鐵蒺藜<lb/>
且跨蹇驢出門去六朝故地要吾詩<lb/>
　　秦淮二首<lb/>
數里秦淮畫軸開唐人賞後宋人來無邊風月要酬答<lb/>
一處旗亭買一杯<lb/>
歌歇陳宫玉樹春可憐商女亦成塵老成惟有秦淮月<lb/>
<pb n="KR4h0067_WYG_340-9b"/>
往日曽經照古人<lb/>
　　金陵懐古<lb/>
鍾阜龍蟠勢可竒何年開此帝王基東西日月磨今古<lb/>
南北江山幾合離六代衣冠荒艸下中原臺殿白雲涯<lb/>
春風吹落英雄淚立盡斜陽未有詩<lb/>
　<lb/>
　<lb/>
　兩宋名賢小集巻三百四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百五十七</head> <lb/>
    <p>
<pb n="KR4h0067_WYG_157-1a"/>
欽定四庫全書<lb/>
　兩宋名賢小集巻一百五十七<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　野處類藁巻下<lb/>
　　書僧房<lb/>
陸續流泉自成句來擁紅爐聽山雨道人更有深深處<lb/>
語曲如珠蟻絲度几硯無塵寒欲霧雕盤篆破孤螢吐<lb/>
<pb n="KR4h0067_WYG_157-1b"/>
味如嚼蠟那禁咀茶甘未回君莫去<lb/>
　　題蘆鴈屏<lb/>
征鴻坐何事天遣南北飛蕭然如旅人無情自相依孤<lb/>
葦吹欲折秋風不勝威㝠㝠一孤鶱空費弋者機寒聲<lb/>
落烟渚相應不我違嗟吾識此情手納空嘆欷安知丹<lb/>
青師落筆乃庶幾畫形孰不工畫意識者稀他時因吾<lb/>
句購此千金揮<lb/>
　　題臨賦軒<lb/>
<pb n="KR4h0067_WYG_157-2a"/>
蒼山圍岑寂下有一水奔閉户卧風雨束蒿翳籬藩寥<lb/>
哉祇樹人心逺忘世喧此身自蘧廬長物餘此軒鳥語<lb/>
幽夢斷香横經帙翻未成借路行自要窺潺湲逺師淵<lb/>
明意不媿靈徹魂月度了無迹風行偶成痕心境兩清<lb/>
妙尺喙何由吞賦詩安所取碧雲未足論何當揣朱絲<lb/>
窈𦕈絃我言<lb/>
　　答併安江師送米<lb/>
不見道人久天涯嵗云除朝來食指動忽接送米書念<lb/>
<pb n="KR4h0067_WYG_157-2b"/>
師折脚鐺五合未省餘雖無覆餗禍尚有乞食逋云何<lb/>
憐孤客日受飢火驅未曽貸監河矧肯索胡奴誰言千<lb/>
升意矯矯超萬夫嗟予事筆畊輕棄南畝鋤恩煩方外<lb/>
客此計良已疎何時事粗了歸葺五畝居生涯寄綿竹<lb/>
豈即非良圖不為泉壤蚓願學江湖魚<lb/>
　　陳德瑞饋新茶<lb/>
空山冥冥雲霧窗春風好夢攲殘缸朝來果得故人書<lb/>
㣲凸而么犀鍔雙貴人爭買百瓔珞此心兒女久已降<lb/>
<pb n="KR4h0067_WYG_157-3a"/>
坐觀市井起攘袂念之使我心紛龎領君此意九鼎重<lb/>
我雖有力安能扛何時來施三昧手慰我渴夢思長江<lb/>
　　次韻希旦喜雨<lb/>
驕陽挾酷暑何啻虎而翼高田土可簏況乃耕與植風<lb/>
伯真可訟雲合吹復拆那知下土民糟粕配橡實古佛<lb/>
栖巖隈旱沴豈我責應緣賢令尹閔雨丐法力積陰暝<lb/>
山谷流潤淒几格朝來賀客散置酒浣愁疾古詩成雲<lb/>
外險句動潛蟄旋看蓑笠出競喜溝澮溢誰言令與佛<lb/>
<pb n="KR4h0067_WYG_157-3b"/>
念我一何悉嗟吾困蒿藜最覺民可恤何當問牛喘免<lb/>
使訴魚失九闗虎豹守懷此欲安適誰哉此心同吾飽<lb/>
將何日<lb/>
　　古風二首寄汪明道<lb/>
紫蘭初茁芽深壑終自秀骯髒蕭艾中不來則誰咎兒<lb/>
曹逐紛華壯士保窮陋應知此詞同萬世無先後<lb/>
俗士白人眼從誰明此心不欲故人見訶我車轍深蕭<lb/>
然江上廬客卧詩書林得句不相寄誰賞氣駸駸<lb/>
<pb n="KR4h0067_WYG_157-4a"/>
　　建安道中<lb/>
吾生意行初不謀汎汎何啻波中鷗攜家來作閩海夢<lb/>
三年客食天南陬我先人廬在何許大江之左道阻修<lb/>
奉新家有手足愛隻身歸掃先梧楸旋當來此營斗粟<lb/>
南北顛倒無時休此心轉與世事左自作磨蟻將誰尤<lb/>
安知不滿達者笑窮達一戲如觀優咄哉吾語亦已墮<lb/>
且與造物同浮游<lb/>
　　書事呈元聲如愚起莘三兄<lb/>
<pb n="KR4h0067_WYG_157-4b"/>
隠吏朱墨暇飽眠北窗風時呼方外客逃暑尊酒中寂<lb/>
寞杜拾遺四壁口不供坐取盤餐款哀哉豈天窮何如<lb/>
平生友磁鐵間不容毎懷千里駕令作五斗逢吏行散<lb/>
鳬䳱楸局收鸞龍共話十年舊事往如飛蓬浮榮真一<lb/>
戲何者為窮通應須河漢語淨洗芥蔕胸僕夫適在門<lb/>
客醉尊亦空更為後日約及此芙蓉紅<lb/>
　　寄題起莘家義軒<lb/>
貞觀盛德後餘慶未渠央舊聞閩海家欲縱燕山芳教<lb/>
<pb n="KR4h0067_WYG_157-5a"/>
子嗣先訓開軒翼中堂地偏市朝逺几淨書簡香先生<lb/>
陳太丘飯糜百憂忘弟子俱羯末不聞觸屏僵一變豪<lb/>
俠窟遂成鄒魯鄉下車里門外他年看諸郎坐上行素<lb/>
髪詵詵立冠裳我詩自可絃請以侑壺觴<lb/>
　　梅花<lb/>
山深春未動沙淺水欲氷玉梅於此時靚粧畧無朋露<lb/>
蕊欲的皪月枝挂鬅鬙儼如江漢女可愛不可陵他年<lb/>
江南路曉粧犯嚴凝尋香烟雨中横斜插茅簦却數今<lb/>
<pb n="KR4h0067_WYG_157-5b"/>
幾日癡如秋後蠅北嶺桂欲空誰與扶一登聊分窺水<lb/>
影依我照字燈坐使惜花夢臨風脚騰騰昔如夢中螺<lb/>
今學桑下僧了知菩提長念起我何曽<lb/>
　　十一月十九日與仲猷大年綽中美中飲於南臺<lb/>
空山欲暝雲冥冥玉梅半開吾眼青此身垂欲走塵土<lb/>
聊復舉酒看崢嶸折腰向人不知恥故園可鋤在千里<lb/>
金昆石友一開眉珍重道人相料理楚江東岸先人廬<lb/>
竹君安否久無書歸歟何時應白首我若食言如此酒<lb/>
<pb n="KR4h0067_WYG_157-6a"/>
　　春社齋禁連雨不止賦呈夢得<lb/>
嵗豐農猶飢嵗惡何可説哀哉半菽氓罪嵗同一舌年<lb/>
時旱塵漲臈盡不見雪青皇忽雨我萬頃麥苗活令尹<lb/>
民父母溝壑思手挈祈年祓齋居有酒不忍設那知桃<lb/>
李徑狼籍香泥滑芳意一如此坐恐及鶗鴂郊原佇開<lb/>
晴出勞南畝饁秋成已在眼一醉宇宙豁更呼湔裙人<lb/>
勸此側帽客和公斜川詩磨石鑱嵗月<lb/>
　　次韻夢得見示長篇<lb/>
<pb n="KR4h0067_WYG_157-6b"/>
雉馴不因媒鳩煖自呼婦詩成桃李陰知是霹靂手簿<lb/>
書我亦厭丘壑渠自有却憐支離疏飽食得薪槱俗夫<lb/>
嘗世味甘苦半噦嘔知公超然處心跡兩無垢愁陰老<lb/>
芳物蟲鳥故相誘浪蕋費收拾柔條可結揉豈無我輩<lb/>
人一醉開笑口那知市門底客倦枕兩肘眼高可人稀<lb/>
命蹇亨運偶平生願執鞭見謂余小友細觀豈弟心宜<lb/>
在帝左右却來塵埃中寂寞對五栁鷇音藏鵠羽正待<lb/>
荆雞剖學政容窺譜問字當載酒虚名翻誤夢恐坐箕<lb/>
<pb n="KR4h0067_WYG_157-7a"/>
與斗言詩終不稱永媿賦瓊玖<lb/>
身閒書有味吏傲俗不親小窗據物表掃盡心眼塵令<lb/>
尹垂珠玉敲門喚行春作意向芳物吾車曽未巾愁陰<lb/>
入病骨鳩婦聲亦嗔㝠㝠三日雨桃李迹已陳空餘深<lb/>
枝間一一青子新穠芳殿春晩猶堪慰佳辰酴醿曉粧<lb/>
靚芍藥醉臉勻白萼簪嫋嫋風枝倒粼粼言當呼短舞<lb/>
抵掌回雙顰年來得相從稍覺安沉淪豈不挂俗事察<lb/>
公極清真眼中醉鄉路風味良獨醇流光不容玩尺璧<lb/>
<pb n="KR4h0067_WYG_157-7b"/>
何足珍漓俗益可厭願言勤問津<lb/>
　　牡丹酴醿各一首呈周宰<lb/>
珍藂壓朝露無人羞欲攲春風醉香骨綽約不自持誰<lb/>
憐曲肱人一笑遺穠姿不言意可了君醉當勿疑<lb/>
糚淡洗逾靚肌香薰不成皎然月露姿一笑午景晴聊<lb/>
移夢蝶牀相對户不扃誰令春雨暴睡起春縱横<lb/>
　　次韻夢得淺紅芍藥長句<lb/>
十日愁陰病不出卧看春歸無計惜詩翁遣送淮海春<lb/>
<pb n="KR4h0067_WYG_157-8a"/>
衰眼熨開雲霧拆胭脂注臉勻未遍肉紅借酒生春色<lb/>
了知造物著意深傾倒春工不餘力年來不顧溱洧女<lb/>
載酒非公復安適且將妙句寫餘妍欲立佳名付精識<lb/>
一春頗困歌湮沒回首紛華三太息願言乞與洗心方<lb/>
歸對爐香誦周易<lb/>
　　宿禪寂院<lb/>
夢中一葉揺江湖困睡不覺身籃輿眼明佛屋麗丹碧<lb/>
瓦鴟鐵鳳凌空虚疲民日者困苛索半作頳尾相濡魚<lb/>
<pb n="KR4h0067_WYG_157-8b"/>
鵜鶘數罟兩不置肯念竭澤明年無道人誰與辦此事<lb/>
斤琢千指開渠渠頗疑如幻三昧力上方手攬歸吾廬<lb/>
了知舌本法輪轉咄嗟檀施爭奔輸不辭割愛一念善<lb/>
誰謂嵗惡窮民愚書生袖手對溝壑力不能援心煩紆<lb/>
事無大小成者少談説治亂何區區調卑絃急誠齟齬<lb/>
鑿圓枘方尤濶疎古今罪嵗同一口撫掌一笑皆愚儒<lb/>
　　詩約范直夫遊萬葉寺觀瀑泉<lb/>
范侯隠下吏夙尚本丘園身投攫金市聚書以自藩炯<lb/>
<pb n="KR4h0067_WYG_157-9a"/>
然如孤月不受黄流渾要知句律工競病何足論我生<lb/>
羣末俗涇渭同一源同心無楚越傾葢如弟昆人生各<lb/>
有役不暇捧一尊風蒲挂南浦念欲東南奔對牀定何<lb/>
夕青燈照晤言懸知吟詩處千尺銀河翻<lb/>
　　次韻夢得見示之什<lb/>
居楚求齊音美惡不同土諠豗俗物華鮮復有佳處時<lb/>
後玉璧人商略窮萬古詩如粟牛戲誤得摩頂許望道<lb/>
渺逾逺浮生真暫寓忍持尺璧陰空作秋蟲語㣲言倘<lb/>
<pb n="KR4h0067_WYG_157-9b"/>
傾倒河漢濯肺腑向來説詩口自此行可杜<lb/>
　　送甌寧魏生赴武舉<hi>生後與金人戰有功戰沒于邯</hi>
建安少年請纓客横槊賦詩兩無敵辭家去作入彀英<lb/>
氣拂天狼夜無迹廟堂尺箠鞭羌雛智名勇功付壮夫<lb/>
引弓没羽世自有敢聞上策當何如<lb/>
　　陳仲仁止止堂<lb/>
以我有限景逐彼無涯知失足踐畏途投身試危機舟<lb/>
車日奔覆定無丘與夷萬古踐此轍嗟我與誰歸仲仁<lb/>
<pb n="KR4h0067_WYG_157-10a"/>
古靜者懷璧照褐衣名途嘗一戲回首羞前非心如得<lb/>
坎水不受狂風吹功名憂不免當復定何之請觀本無<lb/>
作今復止者誰築堂市門側著書園不窺蓬藋深一丈<lb/>
圖書周四圍時有好事人載酒問所疑攫金奮敏手倚<lb/>
市誇妍姿回光時自照何者非吾師<lb/>
　　送志宏西上<lb/>
九州眼一㮣餘子真瑣瑣嶽立㟝嶁中喜此高岋峨如<lb/>
公吾輩人取友一到我揮毫賦垂天風雨巻蓬顆相期<lb/>
<pb n="KR4h0067_WYG_157-10b"/>
八表遊未覺夙心左解龜醉江閣酒面山月墮起瞻帝<lb/>
鄉雲感歎不成坐何須飛霞佩自辦凌風舸瀛洲渺溟<lb/>
渤萬里一掀簸緘詩寄天涯秉燭對新火那知市門仙<lb/>
斗禄事么麽空餘腸九迴上流何日果<lb/>
　　有懷舍弟逢年時歸婺源以詩督之<lb/>
水落天未霜君歸定何時相思如驚鵲中夜未安枝夢<lb/>
中見阿連鏘然詠新詩寤驚衰葉翻道是步屐移攬衣<lb/>
下中庭風露浩淼瀰遥知客衣薄歸來一何遲平生短<lb/>
<pb n="KR4h0067_WYG_157-11a"/>
檠燈相對忽解頥萬古一舒巻佳處良在兹是中及物<lb/>
心上與稷契期援古以自例自矢無乃癡夜叉叱九闕<lb/>
側足不敢窺坐令一寸心日抱二柄疑遲君商量此免<lb/>
得兒輩嗤况乃綠髪親倚門鬢欲絲狶膏非鳳喙車轄<lb/>
無可脂再拜夀杯分斑衣舞參差秋芳未云歇采采黄<lb/>
金㽔萬鍾不足樂古人豈我欺<lb/>
　　九月十七日夜度蔡道嶺宿彌勒院<lb/>
月出度松嶺露香非羽衣肅肅夜氣清蒼蒼烟徑㣲川<lb/>
<pb n="KR4h0067_WYG_157-11b"/>
光浴秋容蘿影挂夕輝氷輪碾空濶飛轍無因依擬掬<lb/>
星渚波恐觸天孫機偓佺何時見沆瀣聊獨揮未應青<lb/>
霞志即與素願違稍依塵外踪想此巖下扉清吟寫萬<lb/>
籟妙想絶百非不須河漢言盡解紛華圍飛仙亦戲劇<lb/>
𤣥學乃庶幾鰲山切丹極嵗晚行將歸<lb/>
　　游鄭圃<lb/>
城郭不去眼而得林壑娯低徊撫壯心欲吐無與俱鏗<lb/>
然一枝筇細磴半樵漁挽衣竟與飲不省誰為吾<lb/>
<pb n="KR4h0067_WYG_157-12a"/>
　　女貧苦難妍<lb/>
女貧苦難妍士貧苦難高了知論此者不識一世豪此<lb/>
身百斛鼎流俗欲手操寧當捨其中局促計所遭頗疑<lb/>
有若人骯髒栖蓬蒿考槃一丘壑光景不可韜斯人不<lb/>
我忘空復踰垣逃軒裳亦云華唾去如腥臊哀哉夷此<lb/>
子擾擾冠猿猱活無齊世心閔黙死滔滔朅來事斗禄<lb/>
俛仰身桔槹一官戲人間㡬何非餮饕誰言眷此情擲<lb/>
去輕秋毫區區欲驕士一哭嗟兒曹<lb/>
<pb n="KR4h0067_WYG_157-12b"/>
　　溪南梅花<lb/>
巉巉石徑鳴枯筇意行詰曲無西東心知幽壑梅已動<lb/>
一枝寄我曽未䝉清香横路忽驚顧氷蕊的皪蠻烟中<lb/>
有如佳人久去眼邂逅相得情何窮蔬畦壓霜翠羽亂<lb/>
已覺雪片栖丰茸嗟我過此來已晩攀條嚼蕊聊從容<lb/>
玉仙遊戲下塵世絶艷一洗汞鉛空不知閬苑在何許<lb/>
叱回風馭無匆匆溪寒沙淨迷俛仰坐待山月來朦朧<lb/>
豈無尊酒相暖熱錦裘起舞如驚鴻仇池老仙羽化人<lb/>
<pb n="KR4h0067_WYG_157-13a"/>
妙曲三疊餘仙風歸時醉倒不知<hi>一作成</hi>卧明日來此誰<lb/>
能同<lb/>
　　再和求首座<lb/>
道人昔曳匡廬筇五老負雪湓江東犯寒貪覓玉梅句<lb/>
雖有衲被何曽䝉歸來苦雨熟梅子巻裓深卧蠻烟中<lb/>
詩傳絶境忽入手置我鄉國情何窮十年不蹈江上路<lb/>
漠漠海氣昏貂茸異鄉嵗晚慰流落一笑賴此氷雪容<lb/>
嶠南絶唱誰敢和騎鯨人去塵寰空崑墟下視堪笑閔<lb/>
<pb n="KR4h0067_WYG_157-13b"/>
雕琢肝腎愁匆匆那知幽子雲雨上風斤玉斧修朣朧<lb/>
讀詩令我一回首杳若目送孤飛鴻何時晤語折鐺側<lb/>
坐聽萬籟號天風拈花特地兩顔解他時與子真參同<lb/>
　　奉酬令德寄示長句<lb/>
閒官屋舍如幽栖寒苦餘業償鹽虀忽聞鵲聲作破竹<lb/>
尺書入手誰所齎交游勝絶似公少矯矯鸞鳳依蒿藜<lb/>
青㝠側足在咫尺誰使狡獪捐其梯秋風溪上共尊酒<lb/>
擺落羈束忌畛畦紅裳起舞意未足缺月銜嶺星河低<lb/>
<pb n="KR4h0067_WYG_157-14a"/>
只今跌宕走塵土清夢往復無山蹊新詩驚怪爛盈幅<lb/>
筆力抝怒蟠虹蜺遥知盤礴小窗底得䘮已著一理齊<lb/>
此生同困造物戲未覺與世誰雲泥雖無絶唱連白雪<lb/>
頼有妙契如靈犀一笑從公豈無日挽袖相屬空玻璃<lb/>
不須俗物敗真賞但覓佳處同攀躋<lb/>
　　答康民見和梅花詩<lb/>
寒崦人家碧谿尾一樹江梅卧清泚仙姿不受白眼汙<lb/>
風斂天香瘴烟裏向來休沐偶無事惟我亦游二三子<lb/>
<pb n="KR4h0067_WYG_157-14b"/>
彎碕曲徑一攜手凍雀驚飛莫能委班荆勸客少延佇<lb/>
酌酒賦詩相料理多情入骨憐閔殊休倚横斜嚼氷蕊<lb/>
至今清夢挂殘月强作短歌傳素齒韻髙尚恨白難稱<lb/>
賴有君詩清且美天涯嵗晚感鄉物歸歟何時路千里<lb/>
枕樓一笛雪漫空回首江亭淚如洗<lb/>
　　上丁餘膰置酒招綽中德粲逢年<lb/>
我生無幾求畢願老葭菼誰今事斗禄飯糲羮不糝書<lb/>
生亦可憐㣲物有先感朝來食指動膰肉豐咀啖恭惟<lb/>
<pb n="KR4h0067_WYG_157-15a"/>
魯司寇道大長壈坎空餘祠千載不救陳蔡慘永言百<lb/>
世師願學吾豈敢當飢不忘歌既飽復何憾安能如王<lb/>
孫長物貯頥頷急呼講肆人一醉捨鉛槧相攜桃李徑<lb/>
歴亂蹴紅毶言强三尺喙氣溢一身膽平生超然處獨<lb/>
嗜逾昌歜詩成持徵君莫遺兒輩覽<lb/>
　　用綽中韻送正臣正臣欲歸隠而無資故廣其意<lb/>
　　以告識者<lb/>
華裾錦領烏紗幘氣葢當年五陵俠胸中磈礧不可平<lb/>
<pb n="KR4h0067_WYG_157-15b"/>
拂衣歸來抱長鋏軒然寄傲楸枰間長恨坐隠非雲山<lb/>
相逢笑我眷㣲粟我歸未可君何難世人錢作牛吼音<lb/>
誰能立談夀千金空令擁鼻誦招隠知君心在仙峯陰<lb/>
故山自歎無歸期作詩但擬淵明詞却愁他日林下信<lb/>
千里寄我惟當歸<lb/>
　　秋懷六首<lb/>
庭柯一葉飛風挾涼氣歸湛湛陂水清芙蕖脱紅衣非<lb/>
無岑寂士句法鈔元暉獨懷履霜戒德人貴知㣲<lb/>
<pb n="KR4h0067_WYG_157-16a"/>
真儒六經學文字聊解紛長孺棄諸侯漢庭相公孫兒<lb/>
口乳未乾妄作黒白分誰能領斯㑹事往風中雲<lb/>
導江自岷山源淺觴可濫下集大小川千丈水府暗策<lb/>
策井桐寒炯炯窗月淡後生抱竒志黄墨勤㸃勘<lb/>
市朝富危機匹馬死馮河何如狎鷗子烟雨同一波行<lb/>
藏各有趣不在相詆訶我師陋巷人千古冠四科<lb/>
穿堵超玉繩倒影夜窗寂火雲一洗空月露清欲滴幽<lb/>
人負疴卧起坐三歎息歸同對牀弟晤語永佳夕<lb/>
<pb n="KR4h0067_WYG_157-16b"/>
掩窗耿不寐道人亦無悰故山新稻香<hi>闕</hi>　　枯桐夢<lb/>
中信了了推枕聞西風少遲穉金壯歸善與子同<lb/>
　　逢年與德粲同之温陵謁大智禪師醫作四小詩<lb/>
　　送之<lb/>
丈室掩槐夏與君同卧疴平生莫逆人裹飯誰見過跰<lb/>
<graphic n="KR1271" url="https://raw.githubusercontent.com/kanripo/KR-Gaiji/master/images/KR1271.png" mimeType="image/png"/>起鑑井萬古寂不波觀心要知是造物如吾何<lb/>
六年別故山松竹故無恙此身已天涯飄走復何向清<lb/>
源老醫師砭樓出投狀勿辭一往勤挹彼上池漲<lb/>
<pb n="KR4h0067_WYG_157-17a"/>
石梁跨壕山永與方壺久憑君持一盃往酬濟川手遥<lb/>
知相攜處溟渤浸箕斗作詩問大釣猶有斯人否<lb/>
山河我四大物我同一體誰為苦疾痒搔按不容擬多<lb/>
生抱此念耿耿未云巳那知知魚樂更有濠梁子<lb/>
　　與陳彦時㑹華嚴道人偶書<lb/>
屋頭烟雲屯屋下波濤諠團圞坐已久起扣丹霞門客<lb/>
至苦舌强目擊翻無言元龍湖海士懷哉夙契敦清坐<lb/>
鼎足峙妙語流潺湲君游華嚴海貝葉手自翻此心於<lb/>
<pb n="KR4h0067_WYG_157-17b"/>
身世鳥度空無痕笑吾流浪中久被業識吞讀書談古<lb/>
今綺語生禍根望道𣺌未見況乃躐其藩職卑困掣肘<lb/>
見溺不得援未知造物心頗復哀黎元近窺賢稷意未<lb/>
敢遽掩闗躬耕亦細事㑹要五畝園釋羇牛在牧駕鼓<lb/>
馬伏轅居然見優劣不比魚熊膰持問跏趺人一笑霜<lb/>
眉掀相攜妙峰頂暝色窺逺村解衣略輩行班坐搴芳<lb/>
蓀欲歸意未巳幽徑相與捫蒼崕出玉體不受瘴毒温<lb/>
願言同酌此我語庶不諼<lb/>
<pb n="KR4h0067_WYG_157-18a"/>
　　書栟櫚院璧<lb/>
側身西來度千山列仙仙去空孱顔斗升自殺應笑我<lb/>
何苦詰曲戲塵寰歸畊無田仕難合疑此二柄首尾間<lb/>
摩挲崕石三歎息我心安得如汝頑<lb/>
　　次志宏韻督成夀置酒<lb/>
歸耕食吾言回首媿江水方爭揚子席誰置穆生醴鄧<lb/>
模傾葢舊小寢蓺桃李走書約啗我涎迸齧脣齒朝來<lb/>
獨何事怒色劇染指雖㣲射鴻游顧有捩手鬼平生談<lb/>
<pb n="KR4h0067_WYG_157-18b"/>
天口得酒便鋒起年來病不觴但要謳貼耳真成畫蛇<lb/>
足足就酒空矣樊川吐怨句想見紫雲美何時咄嗟辦<lb/>
一醉吾亦擬噂沓聽羣兒口實爭笑鄙<lb/>
　附集外詩<lb/>
　　寄題分繡閣<lb/>
新閣何隆隆經營自兹嵗其前山送青其下竹交翠景<lb/>
物日夕佳登臨春秋異治中公事暇領客共留憩四座<lb/>
歡相酧夀主珍重意向來蓬瀛上視此毋乃媿主稱客<lb/>
<pb n="KR4h0067_WYG_157-19a"/>
意好是事幸且置拄頰飽看山朝來殊爽致<lb/>
　　送制置使王剛中帥蜀<lb/>
上都門外垂楊陌葉葉經霜不堪折春光猶未到梅花<lb/>
何物當扳送行客路人驚問去者誰高牙大纛爭光輝<lb/>
君王應念蜀父老故輟侍臣來紫微明光起草文章手<lb/>
却聴元戎報刁斗回首翔鸞一夢中玉簫緩送成都酒<lb/>
邛郲九折何足驅慷慨功名真丈夫成都花錦君莫戀<lb/>
早晚歸凱持鈞樞<lb/>
<pb n="KR4h0067_WYG_157-19b"/>
　　車駕幸玉津園晚歸進詩<lb/>
五更猶自雨如麻無限都人仰翠華翻手作雲方悵望<lb/>
舉頭見日共驚嗟天公的有施生妙帝力堪同造物誇<lb/>
上苑春光無盡藏何須羯鼔更催花<lb/>
　　王龜齡王嘉叟木藴之同過小園用郡圃植花韻<lb/>
節到中和暖尚賖東風隨處起芳華自慙翳翳松三逕<lb/>
相對蕭蕭馬五花老去醉鄉為日月年來痼疾在烟霞<lb/>
午橋别墅歸公手早定淮西取白麻<lb/>
<pb n="KR4h0067_WYG_157-20a"/>
　　送楊簡遷國子博士<lb/>
楊君解墨綬去作國子師邑人十萬户遮道嬰兒啼曩<lb/>
嵗天旱苦赤地無餘遺饑殍千百輩上山爭採薇採薇<lb/>
有時盡詎能救長饑慨然顧自任舍我將告誰昩爽出<lb/>
㕔事日暮忘旋歸大家貯陳粟出糶不敢遲偷兒紛狗<lb/>
䑕鋤治如平時一意摩手撫如子得母慈明年麰麥登<lb/>
比屋無流移史牒載循吏于今親見之我亦受一㕓惜<lb/>
哉輕語離橋山未迄役酌餞疎酒巵聊述路人頌持作<lb/>
<pb n="KR4h0067_WYG_157-20b"/>
送君詩<lb/>
　　朝天菊<lb/>
但見荼䕷能上架那知甘菊解朝天亭亭秀出風烟上<lb/>
冷落東籬却可憐<lb/>
　　與葉晦叔同考校諸生鎖宿貢院作<lb/>
沈沈廣厦清如水市聲人聲不到耳一閒十日豈天賜<lb/>
慙媿紛紛白袍子相逢更得金玉人久矣眼中無此士<lb/>
連牀夜語不成寐往往鷄聲忽驚起是中差樂真難名<lb/>
<pb n="KR4h0067_WYG_157-21a"/>
昔者相過安得此但憐時節不相謀正墮清明寒食裏<lb/>
梨花已空海棠謝外間物色知餘㡬只恐風雨摧折之<lb/>
負此一春吾過矣謝公尋山飽閒暇應笑腐儒黏故紙<lb/>
錦囊得句應已多萬一相思頻寄似<lb/>
　　上清宫<lb/>
振䇿衝暮雲攜琴宿仙境松風生夜凉蘿月散秋影洞<lb/>
逺落猿聲溪清鳴鶴頂中宵夢仙翁乗車停翠嶺獅子<lb/>
身五色鸞鳳互相引上有朱幡幢金碧不可省風吹雲<lb/>
<pb n="KR4h0067_WYG_157-21b"/>
璈徧顧我忽而哂遺以丹篆文再拜豁心領明當謝浮<lb/>
榮飄然從結軫<lb/>
　　和朱子淵石柏詩<lb/>
海底靈根石效奇山經地志不曽知凝紅幻出珠千顆<lb/>
染紫裝成玉一枝鶴骨龍姿隨質見鸞棲鳳宿與香宜<lb/>
元戎高唱真難和愧我年來筆力衰<lb/>
　　宣瑣<lb/>
禁門深鎖寂無譁濃墨淋漓兩相麻唱徹五更天未曉<lb/>
<pb n="KR4h0067_WYG_157-22a"/>
一池月浸紫薇花<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_157-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百五十七<lb/>
</p>
<p>
</p>
  </div>
</body>
</text>
</TEI>
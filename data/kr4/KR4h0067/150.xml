<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百五十</head> <lb/>
    <p>
<pb n="KR4h0067_WYG_150-1a"/>
欽定四庫全書<lb/>
　兩宋名賢小集巻一百五十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　盤洲集巻下<lb/>
　　次景裴席上韻<lb/>
桃李紛紛已半春海棠睡覺晚粧新龜巢剰有千般景<lb/>
瓊報渾無一㸃塵酒未舉杯風逐客詩方拈筆雨催人<lb/>
<pb n="KR4h0067_WYG_150-1b"/>
從今只揀晴和日草草杯盤勿厭頻<lb/>
　　枕上示景盧<lb/>
朱幡皂葢有行期暮景無情憯别離枕席半旬乖語笑<lb/>
急風吹雨淚垂垂<lb/>
南憩畨禺北抵燕片帆西上駐荆門平生不作東甌夢<lb/>
茘子丹時念灌園<lb/>
　　懷景盧<lb/>
菖蒲節近暑風高棠棣叢疏月影交清夜不曾空鶴帳<lb/>
<pb n="KR4h0067_WYG_150-2a"/>
浮生何幸老龜巢酒杯獨引今無侣書巻閒開共苦抄<lb/>
想得公堂鳬鶩退須懷西塢欠誅茒<lb/>
　　排悶<lb/>
數日雪兼雨凝寒懶舉頭出逰閒豹舄危坐索狐裘怕<lb/>
冷杯常執扶衰藥屢投滿園氷木稼天遣阿誰憂<lb/>
　　答裴弟<lb/>
棠棣成隂慰暮年困人春雪好長歎閉門終日詩頻和<lb/>
伏枕盈旬病未安已遣攜鋤移竹逕更思杖策整花欄<lb/>
<pb n="KR4h0067_WYG_150-2b"/>
飽聞氷下逰魚躍所恨雙溪一笑難<lb/>
　　辛㓜安稼軒<lb/>
濟時方略滿心胸卜築山城樂事重豈是求田謀萬頃<lb/>
聊因學圃問三農高牙暫借藩維重燕寢未須歸興濃<lb/>
且為君王開再造他年植杖得從容<lb/>
　　紅梅<lb/>
不謂天然白今同杏與桃玉肌添酒暈還是冠風騷<lb/>
　　草堂<lb/>
<pb n="KR4h0067_WYG_150-3a"/>
茸茸春草茁碧水映芳塘入夢無佳句看雲憶對牀<lb/>
　　溪簾<lb/>
雨過溪添緑橫瀾自在流水晶簾欲捲何處著銀鈎<lb/>
　　人面竹<lb/>
怪竒存法相姸醜出天真此君無二貌正是葛天民<lb/>
　　慈竹<lb/>
義居傳九世瑞物記三林何似同根竹春風一死生<lb/>
　　梁子正有詩謝牡丹及聚仙次其韻<lb/>
<pb n="KR4h0067_WYG_150-3b"/>
天教國色傲春華不肯爭先伍雜花西洛塵埃長太息<lb/>
召園今屬阿誰家<lb/>
癡坐林間類守株一年春事已無餘且須九曲添清漲<lb/>
灑掃椶亭進一盂<lb/>
玉蘂茸茸映四筵團欒如集飲中仙下方簇蝶非儔匹<lb/>
上比瓊花難並縁<lb/>
　　病中憶九曲<lb/>
新穿九曲望時霖水到渠成病已侵見説小舟穿栁岸<lb/>
<pb n="KR4h0067_WYG_150-4a"/>
那知清漲入桃林五旬藥裹長經眼幾日荷花復賞心<lb/>
夢裏亦知行樂處老來尤更惜光隂<lb/>
　　次韻景盧題龜巢<lb/>
拙速誰前勝巧遲新亭結罷得能奇細看逺水兼天淨<lb/>
可但中秋觀月宜出郭自欣三徑樂枕流今有幾人癡<lb/>
巢蓮千嵗同藏穴一笑泥塗曳尾龜<lb/>
　　流杯次日連雨次渭師韻<lb/>
入夏濃雲日夕昏舉頭烟雨暗前村風隨重客清葵扇<lb/>
<pb n="KR4h0067_WYG_150-4b"/>
月為佳人射翠樽依舊建瓴欹屋角幾畨攜杖失溪痕<lb/>
小枰己在紗忩下欲把明瓊看倒盆<lb/>
　　再答<lb/>
投老無能千慮昏歸田浸久使令村長因歩月成三影<lb/>
難得披雲共一樽水漲溪橋孤釣隠雨侵山徑洗靴痕<lb/>
寓公在此寧黔突㑹有容光照覆盆<lb/>
　　雨中排悶<lb/>
飯牛戴笠牧童昏安得斜陽過别村户外涎蝸行半壁<lb/>
<pb n="KR4h0067_WYG_150-5a"/>
牀頭渇䑕側空樽花殘鶯老渾無夢水到渠成不見痕<lb/>
天意未晴人未飲冢奴款曲辦籸盆<lb/>
　　用景盧諸公詩軸韻招監司太守<lb/>
淺白輕紅笑倚門何須雪夜憶前村韶光定入詩人句<lb/>
勝事難逢俗子言風振繡衣須命駕雲隨皂蓋欲窺園<lb/>
人生易老愁春老問栁尋花故事存<lb/>
　　景盧數日枕席復用前韻<lb/>
半載悠悠只閉門不知紅緑遍千村山川滿目供衰境<lb/>
<pb n="KR4h0067_WYG_150-5b"/>
桃李成蹊出怨言可惜花飛聊洗琖何期雨作阻行園<lb/>
車公不出須重講撿挍芳菲幽興存<lb/>
　　答太守謝牡丹<lb/>
華髪歸來不記春優㳺學圃傲江村已欣勝日臨千騎<lb/>
漫折香霞佐一樽對竹便當尋曲水藏花那肯效慈恩<lb/>
行厨若有真消息奔走畦丁急埽門<lb/>
　　謝洪慶善提刑遺法帖<lb/>
紛紛渇驥競秋蛇鐫鑱收拾俱名家吾宗尺牘擅天下<lb/>
<pb n="KR4h0067_WYG_150-6a"/>
年來野鶩維肩差庭前書帶凝寒緑架上牙籖富新軸<lb/>
中藏墨妙更竒竒長物不留沾賸馥生平小楷拘蠅頭<lb/>
豈知蠆尾與銀鉤從今已辦筆成塚學竒還許登門捧<lb/>
　　春思<lb/>
自聞郊外景多病負年光沐雨桃容膩尋春蝶興狂幽<lb/>
期知我背遲日為誰長一枕虚忩寂爐烟續舊香<lb/>
　　晚望<lb/>
古堞高亭暮登臨逺眺時菊房棲白露荷葢偃清漪遵<lb/>
<pb n="KR4h0067_WYG_150-6b"/>
渚歸鴻集投林<hi>缺</hi>　悲闗情聊繪句獨立自遲逓<lb/>
　　客至<lb/>
閉闗聽剥啄有客款蓬蒿談壘萬人敵詞源八月濤園<lb/>
蔬供菜甲盤實飣毛桃冷淡琴書味由來屬我曹<lb/>
　　送人至姑蘇<lb/>
吳門千里役别話不堪聞暫發參商歎長懷星斗文菊<lb/>
叢黄彩亂槐路緑行分日冀書郵至冥鴻接暮春<lb/>
　　答林神童<lb/>
<pb n="KR4h0067_WYG_150-7a"/>
快覩終童英妙時蛩然銜袖出明璣家聲不詫大哉問<lb/>
文律何愁知者希益利鋒鋩臨大敵養成羽翼看高飛<lb/>
紅塵可厭忙車馬挹取西山爽氣歸<lb/>
　　瑞香花<lb/>
衮衮香毬次第開結根幽獨謝紛埃芳容妒入鴛鴦社<lb/>
異馥清傳錦綉堆睡裏魂交非是衍醒時心賞可無猜<lb/>
品題葢在春林右不是花王喜後來<lb/>
　　讀秦本記<lb/>
<pb n="KR4h0067_WYG_150-7b"/>
應侯一語幽宣后長信䝉辜徙萯陽秦室無親類梟獍<lb/>
借箕誶語亦其常<lb/>
　　侯生<lb/>
淮隂束手大江閒誰信功成頰舌間不惜鴻溝分二國<lb/>
太平今日得生還<lb/>
　　楚懷王<lb/>
武開謀詐却稱臣寃魄㳺魂尚在秦墓木蕭條塚猶濕<lb/>
流聞其子作昏姻<lb/>
<pb n="KR4h0067_WYG_150-8a"/>
　　讀戰國史<lb/>
折足黥徒未易欺簣中死士亦何為魏齊斷首龎涓死<lb/>
禍報由來不可知<lb/>
　　讀召公世家<lb/>
齊晉瓜分四國王嬴秦為吕芉為黄六雄當日皆新主<lb/>
獨有甘棠澤未亡<lb/>
　　穰侯<lb/>
推轂曽聞薦武安威伸三晉走荆蠻厠中犬彘圖攘奪<lb/>
<pb n="KR4h0067_WYG_150-8b"/>
猶道藏兵不出闗<lb/>
　　田單<lb/>
齊主輕忘在莒時鮮裘淄水遽相疑若無貂勃明勲業<lb/>
幾使功臣枉見夷<lb/>
　　長平<lb/>
一敗長平振古無趙邦臣主亦何愚當時已中馮亭計<lb/>
猶自區區遣鄭朱<lb/>
　　春申君<lb/>
<pb n="KR4h0067_WYG_150-9a"/>
珠履三千盡在門爭無國士解銜恩棘門難作無遺類<lb/>
死黨寧聞報李園<lb/>
　　酬李舉之<lb/>
象載凝華落筆工一時英妙盍居中交情耐久惟同味<lb/>
詩意求新更鑿空揮麈寧談阿堵物聨珠不數囁嚅翁<lb/>
文成間故雞林得復有聲名到海東<lb/>
　　次韻蔡聸明登巾山<lb/>
朝來爽氣冠曾丘急雨驚風正麥秋要得雲軒聊放目<lb/>
<pb n="KR4h0067_WYG_150-9b"/>
何妨松徑暫低頭<lb/>
多韁局促祗懷慙飄忽熈春月過三矯首白雲千里外<lb/>
此心無日不江南<lb/>
好句聨翩見未曾品題今日欠鍾嶸登臨自有江山助<lb/>
豈是胸中不得平<lb/>
　　夜飲藥寮次景思韻<lb/>
主人知我樂郊居藥圃嘉招走尺書笑語池邊欣促席<lb/>
醉歸林下却肩輿正聞雁過猨啼後更是風清月白初<lb/>
<pb n="KR4h0067_WYG_150-10a"/>
見説長安消息近却須高興謝鱸魚<lb/>
　　黃巖道中<lb/>
兩日黃巖縣紛然有慮侵乍聽幽鳥語復起故園心冒<lb/>
熱度峻嶺憚勞休茂林潮來知海近三島可能尋<lb/>
　　登寧和嶺<lb/>
初識寧和嶺有懷占夢時聞詩千里隔斷織九京悲草<lb/>
木應相記烟雲渾異宜西風襲懷抱淚睫不勝垂<lb/>
　　次韻酬丁致逺司户<lb/>
<pb n="KR4h0067_WYG_150-10b"/>
翰墨塲中識面初珠璣粲粲似相如盍參多士登臺省<lb/>
却掾諸曹親簿書白社不妨閒紙筆赤城更好命巾車<lb/>
寸心淟汨方茅塞快讀新詩得剪除<lb/>
　　賀子忱吏部抱膝菴<lb/>
主人蚤嵗抽華簮隠居時作梁父吟於今松忩在人境<lb/>
空有蕙帳留烟岑風來翠篠自搖玉秋著黃花仍散金<lb/>
拂拭塵埃記行役興來命酒還孤斟<lb/>
　　石道士妙聲堂<lb/>
<pb n="KR4h0067_WYG_150-11a"/>
泉溜古今同臨流萬慮空採芝歸絶嶂添竹映疎叢影<lb/>
漾高秋月聲宜深夜風真清長在耳何用撫孤桐<lb/>
　　仙壇院<lb/>
舊聞王子晉雲卧夜吹笙控鶴冲天去松風千古聲<lb/>
　　贈護閟昌老<lb/>
緩轡到禪扃高談得細聽茗花汎輕椀烟篆度虚櫺門<lb/>
外雲千嶺軒中水一瓶我來無好語留此待丹青<lb/>
　　寒巖寺<lb/>
<pb n="KR4h0067_WYG_150-11b"/>
峭壁插青㝠層巖覆化城空中清磬發幽處慧燈明萬<lb/>
瓦足雲氣四簷無雨聲豐干不饒舌此地孰知名<lb/>
　　曉發秦安驛<lb/>
林夢不能曉起行山徑迷小車驚宿鷺列炬誤鳴雞冷<lb/>
覺霜華重光瞻斗柄西金庭有佳處芳桂想幽棲<lb/>
　　次韻曾宏父探梅未開<lb/>
梅枝渾待雪山意漸呼風欲索簷間笑那憂徑外窮英<lb/>
詞窺玉潔拙句媿雷同只恐花開日綸言下法宫<lb/>
<pb n="KR4h0067_WYG_150-12a"/>
　　招曾宏父待雪<lb/>
欲把詩催雪先將酒送寒凍雲方作意㣲霰已開端目<lb/>
斷鄉城逺心驚嵗事闌擬同今日醉待取玉花看<lb/>
　　次韻范子芬雪中同訪曹功顯<lb/>
明朝春琯欲飛葭臘裏重看舞雪斜筆下百篇非事業<lb/>
樽前一醉即生涯初疑高栁枉吹絮却伴寒梅好放花<lb/>
踏凍不辭方駕逺閉門留客更誰家<lb/>
　　次韻蔡聸明雨中書懷<lb/>
<pb n="KR4h0067_WYG_150-12b"/>
梅雨冥冥晴復隂小軒終日起歸心自憐宦業初何補<lb/>
獨喜交情久益深憶<hi>缺</hi>㣲醺看錦瑟媿無好語比南金<lb/>
青山千里江南路它日郵籖幸見尋<lb/>
　　茅軒<lb/>
剪茅聊復爾歩屧欲何之風捲三重去危簷謢雀兒<lb/>
　<lb/>
　<lb/>
　兩宋名賢小集巻一百五十<lb/>
</p>
<p>
</p>
  </div>
</body>
</text>
</TEI>
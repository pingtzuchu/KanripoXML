<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻七十六</head> <lb/>
    <p>
<pb n="KR4h0067_WYG_076-1a"/>
欽定四庫全書<lb/>
　兩宋名賢小集巻七十六<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　安岳吟稿<hi>二</hi>
　　送范百禄子功學士知諫院二首<lb/>
天庭高議破羣姦先帝曾將侍從班談笑一辭雙闕去<lb/>
縉紳遺恨十年間傾朝每憶劉蕡對側席纔聞賈誼還<lb/>
<pb n="KR4h0067_WYG_076-1b"/>
言貴逡巡非久計行看鳴玉上鼇山<lb/>
聖賢中道意何如歴歴樊川論諫書要在致君成徳業<lb/>
不當沽直徇名譽平生忠義傾心際後日經綸試手初<lb/>
得意古人多氣義彈冠應有舊簪裾<lb/>
　　和蒲安行題鮮于秀才山居<lb/>
羣峯屋背猿烏啼二江門前鷗鷺飛雅聞君居頗竒絶<lb/>
長恨不到心依依仙翁落拓少拘檢解舞石上凌秋輝<lb/>
整冠投袂或云起塵土一踏何時歸<lb/>
<pb n="KR4h0067_WYG_076-2a"/>
　　送梓漕李竦端臣赴闕<lb/>
道途去無窮嵗序嗟易改相知念逺别遇物增感慨悲<lb/>
歡勞寸心喣沫異江海南歸得嘉報迅棹若旋凱機穽<lb/>
觸不發神明怳猶在名因去愈重事雖晚可待去就勿<lb/>
自謀㝠㝠付真宰<lb/>
　　寄題合江知縣楊壽祺著作野亭<lb/>
野亭何處訪仙翁安樂風烟迥不同千里清泉來塞外<lb/>
四時佳景出山中抽身暫逐禽魚樂放意翻成筆硯工<lb/>
<pb n="KR4h0067_WYG_076-2b"/>
醉伴逍遥無計去鈎藤新熟荔支紅<lb/>
　　興州坐卧二仙<lb/>
莫道真心際混茫豈將生死係存亡已驂雲霧朝丹闕<lb/>
猶脱衣冠寄異鄉姓氏不傳靈秘録精神長在發圓光<lb/>
洪肩丘袂攀無及分向塵中到老忙<lb/>
　　答江安尉鮮于頌野翁<lb/>
寶峯首相聚錦屏袂一判音容阻良覿嵗月嗟易換我<lb/>
觀潼江曲君尉瀘水岸到處逢酒徒無人作詩伴南風<lb/>
<pb n="KR4h0067_WYG_076-3a"/>
洒襟袖佳句適我願汶蜀㡬萬里信息偶中斷三軒風<lb/>
雅會蕭條各分散孤吟少儔侣衆喙易嘲囋念君同所<lb/>
嗜户近聲可喚倡酬實相惓牽率豈辭憚亹亹郊籍心<lb/>
無為簿書亂<lb/>
　　和李曼修孺職方謝梓守張靖子立龍圖遊春<lb/>
飲酣起擊劍恥與豪俠遊雍容詩酒歡乃是神仙儔風<lb/>
騷固有靈造化陰為謀至音苟同調曠世不可求杜陵<lb/>
思江東洪厓揖浮丘自然風味殊豈特文章優嗟余萬<lb/>
<pb n="KR4h0067_WYG_076-3b"/>
事拙吟詠心久留自媿蘋藻微恐為王公羞晚遇清河<lb/>
公采蘭深林幽修孺素䝉益百贈無一酬邂逅相撫掌<lb/>
踉蹌容擡頭雖然再鼓衰且免三爵憂<hi>見蘭亭故事</hi>吾儒學<lb/>
以仕本代親禾麰然多志尚逺擲筆思封侯前時征南<lb/>
將驅馳出塞溝詩書非無助爵賞不見疇尚能解客嘲<lb/>
相歡蘋詠洲三術起商鞅一言貴馬周致身果有䇿何<lb/>
地無餘庥肯使韶濩音變作巴渝謳<lb/>
　　送蒲安行誠之秘丞興州僉判<lb/>
<pb n="KR4h0067_WYG_076-4a"/>
春郊散輕靄日出車馬動看君曉裝發送客尊酒重衆<lb/>
人别良易我别情靡共飛纓轉山曲延頸即成夢雖夢<lb/>
去奈何不夢存者多一言起相顧慷慨成笑歌清吟散<lb/>
泉石醉墨蟠雲蘿人生苦汲汲浩如長江波江波西南<lb/>
流君行方北輈林深足豺虎路廢空亭郵居處常山中<lb/>
出亦山中游不嗟吾道窮每為斯民憂憂民竟何為從<lb/>
事猶俛睂晚達十六七萬事懸難知但窮聖賢意莫賦<lb/>
離騷辭有得常寄我以慰朝夕思<lb/>
<pb n="KR4h0067_WYG_076-4b"/>
　　和任師中舟中見示<lb/>
經年雅音曠不聞客衣彼此俱紅塵六月赤日火照地<lb/>
仙舟艤在交河濱君年四十已顯宦去去榮路無涯津<lb/>
丈夫未死功業在但使道富何憂貧<hi>師中詩多言貧故云</hi>
　　寄上潁昌范蜀公<hi>元祐二年</hi>
大老歸真主前朝遺數公精神時一會出處道皆同起<lb/>
潞儀刑地煩温燮理功及觀光禄表深見古人風聘幣<lb/>
來何厚安車願不東光華膺政殿僶俛就祠宫論議高<lb/>
<pb n="KR4h0067_WYG_076-5a"/>
踰武文章逺繼雄退身無少憾憂國有餘忠几杖誠先<lb/>
覺衣冠為一空千齡重際遇二聖極優崇將相交遊盛<lb/>
朝廷禮數隆一星容處士四海望㝠鴻箕潁紛囂外岷<lb/>
峨氣象中楚詞清更適舜律逺相通<hi>公以古律定雅樂</hi>庭玉連<lb/>
城價孫枝百尺桐聖賢今日是河漢㡬時窮晚輩徒瞻<lb/>
仰先生蓋始終氷霜嚴皎潔塵滓坐消融信史知將貴<lb/>
聲詩恨不工東齊如見録光彩附垂虹<lb/>
　　春閒<lb/>
<pb n="KR4h0067_WYG_076-5b"/>
好景雖心賞多情半睡降春深蜂遶屋晴意鳥臨窻漸<lb/>
老依花徑無機付酒缸人生求適性何苦自樅樅<lb/>
　　即事二首<lb/>
閉户塵縁息忘機眼病除就閒因教子臨老更知書䆉<lb/>
稏風前稻婆娑雨後蔬窮中方得趣門外已巾車<lb/>
舊病花浮眼衰容雪到眉風塵憐客久筋力恨歸遲所<lb/>
得真如夢無厭固已癡不知縁盡處猶有㡬多時<lb/>
　　和蒲安行誠之見喜新受梓倅<lb/>
<pb n="KR4h0067_WYG_076-6a"/>
故國連芳草吾親在白雲榮歸慙主父虚語類終軍劍<lb/>
閣雖吟戀潼江亦喜聞惟愁良友别分手復何云<lb/>
　　寄潭州何正臣君表待制二首<lb/>
繡指初從劒外還文章開府冠羣仙忽聞五管傳邊警<lb/>
又出三湘領使權偃息湖山非久計翺翔鴻鵠待殊遷<lb/>
不同宣室因循召台輔明時屬少年<lb/>
高卑鵬鷃分難攀豈意相知邂逅間北海㡬時曽薦鶚<lb/>
愚公終日尚移山平生冺黙無他技一顧差池已厚顔<lb/>
<pb n="KR4h0067_WYG_076-6b"/>
猶有功名心尚在鑪錘當手待君還<lb/>
　　送梓憲胡揆少卿赴闕<hi>方求宫觀</hi>
富貴一鼎味謂嘗須過食功名萬鈞器負趨少量力不<lb/>
勝苦爾體不厭傷爾臆誰能達涯涘百動靡一息古人<lb/>
去我逺獨公抱清識進退處以道始終完無隙車馬切<lb/>
嚴召江湖正遥憶賢達事如此貪懦猶且惑是豈時俗<lb/>
知聱牙相緘黙<lb/>
　　寄上范蜀公二首<lb/>
<pb n="KR4h0067_WYG_076-7a"/>
去就人兼衆美難侍郎高望肅衣冠每尋當世羣公議<lb/>
更在清流絶等看屈宋辭多誰傍國漢疎名重只休官<lb/>
求仁己得無餘憾自向青㝠著羽翰<lb/>
拱極星文動少微西南風物重光輝平生親友傾心望<lb/>
共慶功名畢手歸車馬歡聲傳里巷松楸佳氣雜烟霏<lb/>
長卿兒戲揚雄拙未足公前較是非<lb/>
　　曲細道中<lb/>
一溪流石色萬木聳山陰地僻有佳景眼明勞寸心墜<lb/>
<pb n="KR4h0067_WYG_076-7b"/>
猿猶挂壁驚鳥怱移林莫問去程逺行人方苦吟<lb/>
　　詠雪<lb/>
半夜風威壯今朝瑞雪呈徊翔如有待附著不勝輕叠<lb/>
叠雲篩下畨畨雨簇成雕鐫非衆巧融結似無精河漢<lb/>
潛欺沒乾坤欲混并漫空雖潔白觸處已縱横枯茂全<lb/>
糚出窪隆一概平參差相掩覆散亂或逢迎逺岫依稀<lb/>
失高松獨自榮光明通鬼穴肅殺下天兵揮霍偏隨馬<lb/>
憑凌或遶城威稜生劍㦸物色儼冠纓樓閣危將墮烏<lb/>
<pb n="KR4h0067_WYG_076-8a"/>
鳶禁不鳴巖封蹲豹起岸斷蟄龍驚地軸猶疑折林梢<lb/>
不易擎濃寒排瘴毒和氣入春耕雖學峨峨勢其如薄<lb/>
薄名暗消知地暖坐對覺神清交砑當門舞玲瓏照眼<lb/>
明味宜茶品試力與酒權争佳景誰能賞幽吟似有情<lb/>
開尊煩㸃綴喣筆為題評舊説三農慶量深一尺盈憂<lb/>
民心正切擊缶助歡聲<lb/>
　　寄上北京文侍郎<lb/>
四紀三朝㑹遇同陪京猶望節旄雄欲知元老經綸迹<lb/>
<pb n="KR4h0067_WYG_076-8b"/>
盡在生民鼓舞中漢府重歸黄閣相商山難訪紫芝翁<lb/>
陶鈞末士慚無報惟解聲詩冩至公<lb/>
　　和朱牧宣徳<lb/>
英游相聚日相歡休唱還家蜀道難為愛尊前文字飲<lb/>
不知門外雪霜寒酒酣依約羣仙夢談極飛揚巨海瀾<lb/>
從此追隨頻笑語莫教憔悴恥儒冠<lb/>
　　和題成都諸公唱和集<lb/>
諸公高詠蜀人編唱和春容近百篇厚重江山藏古氣<lb/>
<pb n="KR4h0067_WYG_076-9a"/>
軒翔鵰鶚在秋天不徒神物陰相䕶兼有風謡樂共傳<lb/>
誰謂開元新集好退之題後始完全<lb/>
　　瞿塘峽<lb/>
勝絶瞿塘險西陵古地形巴江深洞穴蜀主舊門庭王<lb/>
氣吞三峽神功出五丁斜長天一綫相對石雙屏瀑擊<lb/>
巖巒瘦雲蒸草木腥衆流趨灩澦逺意會滄溟顧盼如<lb/>
無地幽陰似有靈白鹽懸日月黒石鼓雷霆鑱鑿餘痕<lb/>
在高深巨勢停魚龍憑險怪烟霧鏁沈冥念昔窮探賾<lb/>
<pb n="KR4h0067_WYG_076-9b"/>
常言駭視聴波濤同激箭舟檝劇奔星倒挂傷猿足横<lb/>
飛羨鳥翎死生期一瞬出沒類浮萍葉上憑忠信胸中<lb/>
混醉醒人烟逢瀼岸語笑落沙汀瀝酒重灘下回頭萬<lb/>
仞青停橈詢故老借筆潤圖經二孟連稱帝三川恃建<lb/>
瓴關防雖鞏固基業旋飄零藝祖收長策神旗指不寜<lb/>
彦疇空死節曹翰首開扃五嶺劉歸國重湖馬就刑磨<lb/>
崕誰刻此逺續孟陽銘<lb/>
　　施州道上遇雪<lb/>
<pb n="KR4h0067_WYG_076-10a"/>
易下山中雪初寒塞上途郵燈催客起澗水雜猿呼密<lb/>
綴林驚秀輕䝉石變枯無人來冩取十幅李成圖<lb/>
　　寄新先輩蹇頎子長書記<lb/>
年少才華自不羣果然飛步出常倫漢廷大對無雙手<lb/>
<hi>聞子長累考中狀元</hi>蜀學巍科第四人<hi>吾蜀李公素楊元素王宣義與子長皆第二人也</hi>
暫屈鵷鸞栖枳棘行看鵰鶚離風塵東川佳氣因相待<lb/>
共作榮歸晝錦春<lb/>
　　和楊壽祺承事見寄<lb/>
<pb n="KR4h0067_WYG_076-10b"/>
道屈文章價不低誤傳新句落天西忽聞命駕趨雲棧<lb/>
猶憶同舟上井溪争嘆科名淹奮發誰憐簿領困沈迷<lb/>
相逢且約嘉陵酒為洗關中數尺泥<lb/>
　　丁夘除夜<lb/>
庭罷驅儺戲門收爆竹盤酒香添臘味夜氣雜春寒嵗<lb/>
序張燈守人情遇節歡明朝五十八消息近休官<lb/>
　　送䕫漕王宗望蟠叟大夫赴闕<lb/>
君子不苟然每以中道居處身概有常為吏形其餘太<lb/>
<pb n="KR4h0067_WYG_076-11a"/>
原大夫公使蜀元豐初蜩螗沸清晝交道狼與狙公時<lb/>
於其間素藴唯所攄紛擾目不瞬開濟心自如蜀人恃<lb/>
以安至今芬名譽更駕漕三峽應手民瘼除適逢恵澤<lb/>
新禁網闊且疎攫噬化為麟奔馳不能車公無異他日<lb/>
法度方得疏均齊即人心簡易平徭書天邊促嚴召嵗<lb/>
晚巾歸輿老成坐廟堂收實攘浮虚有常豈易得得見<lb/>
將已歟行看步臺省自可風簪裾非才共封畧況舊游<lb/>
門閭贈行期有知知公當知余<lb/>
<pb n="KR4h0067_WYG_076-11b"/>
　　送利漕劉明復朝議<lb/>
中山元魏後數世十三傳皆在河南塟初從代北遷中<lb/>
書謀定䇿<hi>環雋字仲賢魏中書侍郎</hi>大理力扶顛<hi>坦字寛夫隋大理寺卿</hi>渝國<lb/>
乘機日<hi>政㑹封渝國公</hi>唐公起義年議高都尉識<hi>𤣥字深之太宗駙馬都尉</hi>
名累侍郎賢<hi>奇天官侍郎死羅織獄</hi>原武輸期集東阿舊俗悛<hi>聚字</hi>
<hi>文秀東阿令</hi>河陰才被詔<hi>藻茂實/河陰令</hi>户部志繩愆<hi>符字端朝户部侍郎</hi>八<lb/>
子生中葉<hi>符有八子崇黽崇彛崇望崇魯崇纂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>玕珪崇黽字子長嶺南節度使崇望字希徒左僕</hi>
<hi>射崇魯字郊文翰林學士</hi>三台共一躔洪洞城不下<hi>玕</hi>工侍政無前<lb/>
<pb n="KR4h0067_WYG_076-12a"/>
<hi>珪</hi>昭輔書儀集明宗禮意全<hi>太常卿</hi>中丞安出處藝祖首<lb/>
詳延學士清臺閣咸平起澗瀍斯文醇復古宏議自摧<lb/>
堅江漢源何巨公侯兆已圓信辭師魯誌佳氣尹樊阡<lb/>
秘監花儒將緱山酒地仙看公承逺構發迹向孤騫浩<lb/>
蕩窮經笥縱横信筆椽巾箱遺紫綬<hi>見譜</hi>伯仲襲青氊辨<lb/>
論多兵畧澄清累使權鳳鳴雄屏翰鶉首富刀泉詔自<lb/>
高臺下車隨北斗旋鵷鴻思舊侣嵩少望歸鞭師節頻<lb/>
輕伏戎腥未一湔朝綱今省户古道日經筵盡是徊翔<lb/>
<pb n="KR4h0067_WYG_076-12b"/>
地行承咫尺天門施唐棨㦸冠珥漢貂蟬閥閲誰如此<lb/>
功名盡勉旃慎無從子晉輕去戀伊川<hi>因公之志而云</hi>孑立棲<lb/>
遲久深知氣義然人情嘗嵗月物色自風烟士要文章<lb/>
别詩因譜第編碑陰如可附青玉為雕鐫<lb/>
　　和陳興州見寄<lb/>
音信易傳臨一水道途相去隔三州何時尊酒同為會<lb/>
無補篇章約共休鄉思豁從歸後少貪心宜向静中收<lb/>
此情惟有君知我不羨人間萬户侯<lb/>
<pb n="KR4h0067_WYG_076-13a"/>
　　和李獻甫雲頂<lb/>
舉首看山不到山每來留恨翠微間禪關但有經年約<lb/>
使傳終無一日閒春到栢林香渺渺雨餘巖漏瀉潺潺<lb/>
虎溪莫過虚邀客猿鶴鍾峯悵未還<lb/>
　　和王子巖南平道中寄示<lb/>
雨隨行色過重闉路有思歸送别人未省幾時趨北闕<lb/>
且同回首望西鄰<hi>嘗同在梓</hi>黄花漸近羞重見白酒猶期醉<lb/>
一巡三峽苦辛嘗欲遍置杯休要問澆醇<lb/>
<pb n="KR4h0067_WYG_076-13b"/>
　　木門早行<lb/>
白虎前峰數尺高露華蕭颯滿征袍只知眼底簿書静<lb/>
豈意山中車馬勞石夾雨餘重按轡草間風動幾横刀<lb/>
通途聞說無多地踴躍身輕意氣豪<lb/>
　　題范亦顔聖鄰同年集後<lb/>
聖鄰生西南豪傑如山東倜儻負竒節脱身起蒿蓬文<lb/>
章學西漢不作雕篆工東京太學士議論傾羣公高適<lb/>
遊大梁馬周隠新豐酒酣吐素蜺意氣横烟空翻身落<lb/>
<pb n="KR4h0067_WYG_076-14a"/>
州縣束手如兒童無人解秋隼摩天看飛沖黄鵠垂兩<lb/>
翅飲啄雞鶩籠始知命使然甘作㝠㝠終資陽數尺墳<lb/>
萬事隨秋風相從嘉祐初擊發每兒䝉死生雖云異坎<lb/>
坷畧已同然猶有子棄孤芳秀珍叢慷慨悲父書收拾<lb/>
塵土中蘭山四百首玉佩清玲瓏餘文隱圭璧夜氣如<lb/>
長虹古人身後名乃是不世功蜀士去不朽存者惟卿<lb/>
雄有能兼斯名昔否今始通聊書附篇末相與傳無窮<lb/>
　　開州盛山十二題<lb/>
<pb n="KR4h0067_WYG_076-14b"/>
　　　宿雲亭<lb/>
基搆白石層風物青山圍野雲戀幽寂長遶軒窗飛<lb/>
　　　梅嶺<lb/>
繁梅照溪谷蜂蝶殊未省巖風莫吹落留粧臘前景<lb/>
　　　茶嶺<lb/>
新萌雨露濃嶺頭春未足縁雲採擷人争收火前緑<lb/>
　　　流杯渠<lb/>
為愛泉石飲屢招賓朋游浮觴來不倚一水循環流<lb/>
<pb n="KR4h0067_WYG_076-15a"/>
　　　隠月岫<lb/>
月從海上來清輝長礙山山前愛月人惟愛亭午間<lb/>
　　　盤石磴<lb/>
數步即一息始知登山勞盤盤行徹時跡與心俱高<lb/>
　　　故盧沼<lb/>
中虚得嘉名水清石環環天邊侍從人來照氷霜顔<lb/>
　　　琵琶亭<lb/>
片石胡琴槽構亭事登臨考功閒中樂非好世俗音<lb/>
<pb n="KR4h0067_WYG_076-15b"/>
　　　桃塢<lb/>
聞說舊桃塢嵗久無殘枝春信已不到猶有風騷知<lb/>
　　　繡衣石榻<lb/>
御史來山中拂石常優游非人勿據兹恐為山人羞<lb/>
　　　上士泉瓶<lb/>
為愛禪翁遊潄泉聴泉音何當酌清泠洗我塵垢心<lb/>
　　　竹巖<lb/>
倒影蔽山骨引根出巖腹誰人萬仞間團團種青玉<lb/>
<pb n="KR4h0067_WYG_076-16a"/>
　　愛石堂<hi>并序</hi>
　　　熈寜八年七月安岳馮山允南至梓始踰月出<lb/>
　　　篋中文字筆硯求置閒燕處得愛石堂乃前倅<lb/>
　　　府事秘書丞嘉陽李堯俞所建而石無有也訪<lb/>
　　　之得雙石筍于北垣下叢篠陰翳中上有王舍<lb/>
　　　人克真八分書鄭祠部文寶玉箸篆皆自寫其<lb/>
　　　銘記與詩也拂拭洗剔復歸于堂之中庭屋以<lb/>
　　　版環以苦竹每公退次第取書巻畧畧誦讀倦<lb/>
<pb n="KR4h0067_WYG_076-16b"/>
　　　則撫石看王鄭字法清風蕭然古氣襲人既而<lb/>
　　　又得李記于西廡下噫竒石古字蓋無事于世<lb/>
　　　俗之用雖時或見賞而廢棄常多豈物理固然<lb/>
　　　因係之以詩刻于李之碑陰<lb/>
雙石非梓石厥功置者誰埋沒不知嵗復有賢者知王<lb/>
分逼漢邕鄭篆源秦斯今人竟未及墨本收清竒文字<lb/>
相稱古銘記兼以詩鐵畫隱石骨鬱屈蟠蛟螭李丞嗜<lb/>
竒古見石喜且悲耽耽建華屋落落刋豐碑爾來三十<lb/>
<pb n="KR4h0067_WYG_076-17a"/>
年堂在石已移幸未仆作橋上有車馬馳缺折從瓦礫<lb/>
叠為垣牆基一見叢篠間若與平生期清泉去塵垢始<lb/>
露金玉姿殷勤還兹堂如母逢厥兒對以古書巻環以<lb/>
秋竹枝勝舍結高義出處相與隨夷齊秉達節顛沛不<lb/>
少虧豈事燕處玩可為終身規嗟嗟石何有三賞百見<lb/>
欺好惡凡在人顯晦若有時官滿當捨去棄置無復疑<lb/>
聊書告神物為我當䕶持<lb/>
　　送趙悅道參政大資知越州二首<lb/>
<pb n="KR4h0067_WYG_076-17b"/>
乖崖威重兼之怒正獻純風重以和高世清名公取盡<lb/>
經邦餘事蜀霑多二江遺愛流長在雙劍銘功壁屢磨<lb/>
聞向蓬萊指歸路其如朝野共瞻何<lb/>
徒御紛紛擁劍關蜀人重是送公還欲知千里謳歌意<lb/>
半在百篇文字間風霰道途方過闕烟霞旌斾更尋山<lb/>
重來不負扁舟約賀老鑑湖春水閒<lb/>
　<lb/>
　兩宋名賢小集巻七十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二十九</head> <lb/>
    <p>
<pb n="KR4h0067_WYG_029-1a"/>
欽定四庫全書<lb/>
　兩宋名賢小集巻二十九<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　魚樂軒吟稿<lb/>
　張維字仲欽延平人隆興中通判建康府事乾道中<lb/>
　廣西經畧安撫使<lb/>
　　太守馬太卿㑹六老於南園<lb/>
<pb n="KR4h0067_WYG_029-1b"/>
賢侯美化行南國華髮欣欣奉宴娛政績已聞同水薤<lb/>
恩輝遂喜及桑榆休言身外榮名好但恐人間此㑹無<lb/>
他日定知傳好事丹青寜羨洛中圗<lb/>
　　庭鶴<lb/>
戢翼盤桓傍小庭不無清夜夢煙汀静翹月色一團素<lb/>
閒啄苔錢數㸃青終日稻梁聊自足滿前鷄鶩漫相形<lb/>
已隨秋意歸詩筆更與幽栖上畫屏<lb/>
　　玉蝴蝶花<lb/>
<pb n="KR4h0067_WYG_029-2a"/>
雪朶中間蓓蕾齊驟開尤覺繡工遲品高多説瓊花似<lb/>
曲妙誰將玉笛吹㪚舞不休零晚樹團飛無定撼風枝<lb/>
漆園如有須為夢若在藍田種更宜<lb/>
　　歸燕<lb/>
社燕秋歸何處鄉羣雛齊老稻青黄猶能時暫栖庭樹<lb/>
漸覺稀踈度苑墻已任風庭下簾幙却隨烟艇過瀟湘<lb/>
前村認得安巢所應免差池揀杏梁<lb/>
　　聞砧<lb/>
<pb n="KR4h0067_WYG_029-2b"/>
遥野空林砧杵聲淺沙栖鴈自相鳴西風送響暝色静<lb/>
久客感秋鄉思生何處征人移塞帳即時新月落江城<lb/>
不知今夜搗衣曲欲寫秋閨多少情<lb/>
　　宿後陳庄<lb/>
臘凍初開苕水清烟村逺客漫吟行灘頭斜日鳬鷖隊<lb/>
枕上西風鼓角聲一棹寒燈隨夜釣滿犂膏雨趂春耕<lb/>
誰言五福仍須富九十年餘樂太平<lb/>
　　貧女<lb/>
<pb n="KR4h0067_WYG_029-3a"/>
蒿簮掠鬢布裁衣水鑑雖明亦嬾窺數畆秋禾滿家食<lb/>
一機官帛幾梭絲物為貴寳天應與花有秋香春不知<lb/>
多少年來豪族女總教時様畫蛾眉<lb/>
　　孤㠶<lb/>
江心雲破處遥見去㠶孤浪濶疑升漢風高若汎湖依微<lb/>
過逺嶼彷彿落平蕪莫問乗舟客利名同一途<lb/>
　　送丁遜秀才赴舉<lb/>
鵬去天池衆翼隨風雲高處約先飛青袍賜宴出闗近<lb/>
<pb n="KR4h0067_WYG_029-3b"/>
帯去瓊林春色歸<lb/>
　　西湖再開和劉頴韻<lb/>
不賢那得似長城偶息潢池盜弄兵静沼何妨無事飲<lb/>
幽尋聊寄所居名千山倒影河新復兩洞迴波景旋生<lb/>
紀事還須武陵筆亭成唯擬看題榮<lb/>
　　題張公洞<lb/>
年來行樂與民同探穴追踪太史公幽洞初開名易著<lb/>
蒼崖新刻句難工風驅俗駕松扉外雲鎻仙丹石室中<lb/>
<pb n="KR4h0067_WYG_029-4a"/>
付與山僧司管鑰勿教勝地草䝉戎<lb/>
　　登七星山<lb/>
列岫凌虚滃翠嵐瀧泓澄徹七星涵巖瞻好向西湖著<lb/>
飛去何妨自嶺南<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_029-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二十九<lb/>
</p>
<p>
</p>
  </div>
</body>
</text>
</TEI>
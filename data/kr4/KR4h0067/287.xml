<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百八十七</head> <lb/>
    <p>
<pb n="KR4h0067_WYG_287-1a"/>
欽定四庫全書<lb/>
　兩宋名賢小集巻二百八十七<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　薛嵎<lb/>
　嵎字仲止號雲泉世家永嘉之亷邨負才不遇以詩<lb/>
　聞於時所居曰漁邨有漁邨名自我之句題詠頗多<lb/>
　晚年買山范灣營藏地有詩云不知筋力何年盡㸔<lb/>
<pb n="KR4h0067_WYG_287-1b"/>
　到松杉㡬尺長佳句也<lb/>
　　山中吟<lb/>
疎拙本天性束書歸舊林世人皆失笑泉石自知心山<lb/>
柿紅猶澁池魚静亦沉於中觀物意吾道樂彌深<lb/>
　　題扶踈亭竹<lb/>
風晴雨雪天無趣不蕭然影過鄰家月根通石下泉長<lb/>
因終日㸔憶得故山眠物性今方㑹心虗莭自堅<lb/>
　　歳暮書懐<lb/>
<pb n="KR4h0067_WYG_287-2a"/>
園林春又近老態更無懽添歳兒童喜照貧燈火寒直<lb/>
心嗟道喪多事識才難已種梅千樹從今爛漫㸔<lb/>
　　賊中上人頑坐<hi>取貫休覔句如頑坐句</hi>
嗜吟忠夜凍立雪此同機工若精靈聚毫端造化歸石<lb/>
牀趺半結荒徑葉頻飛客至應相訝無心聽扣扉<lb/>
　　賦陳子在瓢飲<lb/>
羡爾甘貧居陋巷遥知清德繼前修平時所樂從中得<lb/>
外物雖㣲不過求自枕曲肱安澹泊閒挑拄杖亦風流<lb/>
<pb n="KR4h0067_WYG_287-2b"/>
百千年内誰相望寂寞箕山一許由<lb/>
　　舟泊曹娥祠下<lb/>
身沒一朝事孝名垂至今江空夜濤泣日落霧天隂社<lb/>
祭陳蕭鼔蠻歌進寶琛予生無愧怍風浪不驚心<lb/>
　　旅中秋夜<lb/>
車馬日西東阮生途自窮三年辭舊國今日又秋風邉<lb/>
雁凄凉過池花寂寞紅邦人慣相識漸覺語音通<lb/>
　　送劉荆山<lb/>
<pb n="KR4h0067_WYG_287-3a"/>
束書入金闕憂國最情深天意有興廢人才無古今布<lb/>
衣萬言䟽孤劒一生心直道嗟難遇賈生終陸沉<lb/>
　　中秋家人玩月<lb/>
年年照離别今夕喜團圞不是人心異全勝昨夜看八<lb/>
荒同皎潔列宿讓清寒自有銀河路乗槎到不難<lb/>
　　古淡師然公逰方<lb/>
野僧攜錫别何處度殘春天地無窮事江湖自在身真<lb/>
心齊得道物貌異於人昔日安禪地深山虎亦馴<lb/>
<pb n="KR4h0067_WYG_287-3b"/>
　　天育道中<lb/>
除將吟巻外琴與鶴相隨問寺路猶逺入山僧未知鳥<lb/>
靈巢佛塔猿飲掛藤枝陵谷幾遷變道傍横古碑<lb/>
　　山中古松<lb/>
曽經雷斧劈上有鶻巢腥過客誰摽紙山精此托靈虬<lb/>
龍雲際頂龜鳥土中苓月夜境荒寂秋聲不可聽<lb/>
　　育王寺<lb/>
寺在衆山裏白雲深更深不知行樂意何似坐禪心䕶<lb/>
<pb n="KR4h0067_WYG_287-4a"/>
塔龍常在倚松僧獨吟渡江前賜字珍重到於今<lb/>
　　太白山觀雪<lb/>
二十里松聲千山雪未晴人當絶頂見吟到此時清大<lb/>
地球琳滿空林鳥雀驚老僧觀物化無滅亦無生<lb/>
　　天童寺<lb/>
佛界似仙居樓䑓出翠徴浙中山水最海内衲僧歸草<lb/>
樹有真意禽魚盡息機禪房無别事唯見白雲飛<lb/>
　　送潘進士<lb/>
<pb n="KR4h0067_WYG_287-4b"/>
春渚㣲茫碧草連千花飛盡桞飛綿孤雲野寉生遥思<lb/>
明月清風共一舡破褐還尋棲隠地空嚢唯乞送行篇<lb/>
先生自有修真訣不倚丹砂駐少年<lb/>
　　過村翁家<lb/>
白髪茅茨下耰鉏力未衰兒孫収滯穂鷄犬入寒籬俗<lb/>
朴人家善山深升税遲能言書舊事相問坐移時<lb/>
　　薛野鶴<lb/>
瘦形如寉頭如雪流浪江湖歳月深但是胷中有丘壑<lb/>
<pb n="KR4h0067_WYG_287-5a"/>
何分城市與山林<lb/>
　　漁父<lb/>
一笠一蓑衣空江雨霏霏得魚雖假餌於世本無機晚<lb/>
唱教兒和閒身盡醉歸滄浪猶未足長羡白鷗飛<lb/>
　　開爐莭賦<lb/>
閒身何所似丈室老維摩茅屋地爐小荒園樹葉多移<lb/>
牕就梅影晒草補漁蓑似此寧辭苦邉寒尚枕戈<lb/>
　　除夜苦雨<lb/>
<pb n="KR4h0067_WYG_287-5b"/>
華髪負滄洲星霜又一周未慿終夜雨能洗隔年愁池<lb/>
草起吟思樹禽栖屋頭空餘壯心在燈下看吳鈎<lb/>
　　呈楮溪主人<lb/>
一水傍通四五池竹亭茅榭亦相宜中間更着髙人住<lb/>
不到溪山無好詩<lb/>
　　寄公衮舍弟<lb/>
每恨世情薄相期情最深秋風一迴首明月兩關心寉<lb/>
病難為藥砂頑不化金余生百計拙耐可事清吟<lb/>
<pb n="KR4h0067_WYG_287-6a"/>
　　己亥大旱官催秋苗甚急<lb/>
立秋纔一日期㑹到林泉已悟征苗意曽吟喜雨篇飢<lb/>
鋤山草盡暍汲井泥堅聞道鄰州牧憂民夜不眠<lb/>
　　新築湖外草閣<lb/>
揮手紅塵吾老矣㫁堤流水草堂新幾年荆棘無行路<lb/>
一日雲山有主人未許園丁知姓字先從漁父問仁鄰<lb/>
謝他鷗鷺煙光裏飛去飛來伴隠淪<lb/>
　　山居簡飲氷友清溪槐逕二弟<lb/>
<pb n="KR4h0067_WYG_287-6b"/>
别後全無夢寄書安得頻誰憐獨徃意天弃苦吟人債<lb/>
長新年息貧欺漸老身入林知未宻猶與俗相親<lb/>
　　送友人之括蒼<lb/>
石門當半道想見泊舟時伴寉立終日就巖題幾詩近<lb/>
山秋易老問隠地偏冝我亦江湖去心期爾得知<lb/>
　　為張上翁賦松交<lb/>
之人梅竹操抱此歳寒心古道乆不作髙風獨在今無<lb/>
言欣意㑹肥遯愛山深我亦蕭閒者從君澗壑吟<lb/>
<pb n="KR4h0067_WYG_287-7a"/>
　　友人入京<lb/>
猿寉亦悲鳴家山莫浪輕千峯帯秋色一路獨吟情野<lb/>
水衝潮白孤雲趁月行遥憐歸夢斷七十二灘聲<lb/>
　　秋試下有感<lb/>
焦桐何處是知音猶向殘編惜寸隂此日便為終隠計<lb/>
青山已負十年心梅花獨對寒流潔野烏髙飛古木深<lb/>
萬古紅塵徒擾擾幾人頭上有朝簮<lb/>
　　哭薛元善兄弟<lb/>
<pb n="KR4h0067_WYG_287-7b"/>
寂寞一牎燈隨風㓕又明空堂連夜雨白髪哭兒聲樹<lb/>
色悲揺落交情隔死生唯應骨肉愛為鬼亦同行<lb/>
　　送松風僧淵中二公逰方<lb/>
無累雲相似悠悠天地間新秋生逺思此去未應還撼<lb/>
錫驚棲寉聽松思故山吟詩與説法同是一機關<lb/>
　　歸潔庵<hi>自此首至蓑衣歩為湖外别業四詠</hi>
行藏自有意非命亦非時洗耳咲心褊折腰慚悟遲榮<lb/>
枯花上見寒暑鬢邉知獨立衡門下悠悠千古思<lb/>
<pb n="KR4h0067_WYG_287-8a"/>
　　漁村晚照<lb/>
舊逰憶得瀟湘路今喜煙波似舊時澤畔怕逢漁父問<lb/>
桃源已被世人知數家草市添新戸一樹寒鴉傍古祠<lb/>
蘭社香深洲渚濶小牎長日賦騷辭<lb/>
　　苜蓿軒<hi>取唐補闕苜蓿長闌干句</hi>
好是春風長育天䦨干低䕶曉牕前園丁未必知吾事<lb/>
補闕清聲四百年<lb/>
　　蓑衣歩<lb/>
<pb n="KR4h0067_WYG_287-8b"/>
水浸石根冷風吹藤葉飛菰蒲秋影裏長趂釣船歸<lb/>
　　寄朱希仁兄弟<lb/>
咫尺不相見閉門唯苦吟聽殘寒夜雨灰盡壯年心身<lb/>
外一貧在燈前百慮深所欣交友義白首亦如今<lb/>
　　送僧自然過許峯<lb/>
知心逢豈易語别喜從容因得静中趣又尋雲外峯吟<lb/>
篇題在竹拄杖曲如松後㑹期難定來書勿厭重<lb/>
　　題中川張氏所居<lb/>
<pb n="KR4h0067_WYG_287-9a"/>
鷗鳥徃來處此翁廿隠論地因人物著名入郡圖新夜<lb/>
月情懐淡茅<graphic n="KR1492" url="https://raw.githubusercontent.com/kanripo/KR-Gaiji/master/images/KR1492.png" mimeType="image/png"/>意態真髙風無識㧞老却採薇身<lb/>
　　松風閣<lb/>
地形連斗閣連雲松籟曾經佛祖聞永夜月明人到少<lb/>
海光山色自平分<lb/>
　　題仙巖玉桂花<lb/>
生在龍居最上層重重碎玉簇孤藤靈根舊説冝丹汞<lb/>
仙種元無到馬塍風過乍疑吹珮響日籠還似㸃酥凝<lb/>
<pb n="KR4h0067_WYG_287-9b"/>
三年刻楮成何事除却天工人不能<lb/>
　　和鴈來紅<lb/>
若將羣卉分髙下此種無因到畫欄寒蝶不知紅是葉<lb/>
飛來猶作野花看<lb/>
　　劉荆山漁屋<lb/>
客星沉沒釣䑓空千載風流獨此翁萬頃波心歌社若<lb/>
九霄雲外見冥鴻已將名字編漁户只有琴書在室中<lb/>
楊栁煙深杖藜出滿頭衰白任春風<lb/>
<pb n="KR4h0067_WYG_287-10a"/>
　　雲壁上人逰方歸<lb/>
亦是無心出不如歸意閒一身隨鐵錫十載住金山定<lb/>
石沾花雨清齋帯病顔常云迷覺路只在片言間<lb/>
　　友人以修錬逰方或傳其以此死者為賦是詩<lb/>
寉骨難汚世上塵西風惆悵瘞湖雲莫悲生死今朝隔<lb/>
須信仙凡此路分丹竈空遺鷄犬恨青山誰弔鹿麋羣<lb/>
蓬萊今古知何在秋草唯添處處坆<lb/>
　　李氏愛山樓<lb/>
<pb n="KR4h0067_WYG_287-10b"/>
境自吾心㑹於焉識所存鳥聲喧後寂樹色郭中村静<lb/>
夀備仁理乾坤悟易門白雲同此意相對亦無言<lb/>
　　黄蜀葵<lb/>
嬌黄無力趁芳菲待得秋風落葉飛空有丹心能就日<lb/>
年年憔悴對斜暉<lb/>
　　贈漁者<lb/>
幾度看山愧白鷗身名心事兩悠悠何如醉醒寒江上<lb/>
風捲蘆花雪滿頭<lb/>
<pb n="KR4h0067_WYG_287-11a"/>
　　真隠寺呈延上人<lb/>
塔光圓照室香炷讀經晨林下有清福塵中無悟人巖<lb/>
隂常候雨松色不知春青草何年墓標題界碣新<lb/>
　　茅屋<lb/>
茅舍竹椽短不勞朱堊施高無神鬼瞰貧與子孫冝近<lb/>
古意全朴當風势亦危梅花有幽致一樹隔疎籬<lb/>
　　胡賢良進史<lb/>
白首裒遺傳難甘閟一丘表成趨闕拜路左别家愁文<lb/>
<pb n="KR4h0067_WYG_287-11b"/>
字歸中秘科名異雜流當年韓吏部何自抱深憂<lb/>
　　秋夜宋希仁同吟松風閣有感<lb/>
相逢長日坐如癡瘦得吟肩聳過頥天意復生郊島在<lb/>
人心自逐古今移髙秋月色行松頂半夜山中讀楚辭<lb/>
此道若無千載後塵昏何處照妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>
　　寄羅浮楊天經居士<lb/>
羅浮峯對海壇峯只隔長江半里風君向西方了生死<lb/>
我於易象悟窮通數聲清梵空林下一幅漁罾落照中<lb/>
<pb n="KR4h0067_WYG_287-12a"/>
各各閉門無俯仰不相同處偶相同<lb/>
　　冬日雜言五首<lb/>
茅簷日出勝重裘飽飯看山倦即休識得个中真氣味<lb/>
自然無夢到封侯<lb/>
古藤荒草亂成堆自課園丁日日來只有梅花耐清苦<lb/>
霜風枝上犯寒開<lb/>
竹爐槁葉坐燒殘冷屋荒村夜更寒凍得形模龜様縮<lb/>
誰知方寸似天寛<lb/>
<pb n="KR4h0067_WYG_287-12b"/>
鶴唳柴門月過墻梅花如雪滿林香風光直許閒人占<lb/>
不耐閒人夜亦忙<lb/>
布被烘來煖似湯蒙頭髙卧未昏黄道人不是貪鼾睡<lb/>
省事門中第一方<lb/>
　　壽昌寺<hi>雁山紀逰七首</hi>
野服掛僧單禪扉月未關桂香清近佛秋色老依山目<lb/>
盡遥峯出歩回流水閒相傳登蕩路數處可躋攀<lb/>
　　能仁寺<lb/>
<pb n="KR4h0067_WYG_287-13a"/>
過盡盤山險登臨意忽平殿燈揺佛影瀑布雜鐘聲湫<lb/>
濶龍居頂路迴峯換名曉行林日薄海氣接雲生<lb/>
　　大龍湫<lb/>
深冬雷未蟄雨雹半空飛乆立恠生眼迴看日變暉萬<lb/>
松聲不出尺蜃鬛猶威僧説分流濶長年無旱飢<lb/>
　　靈巖寺<lb/>
千巖崚骨露隨恠各生形目力到天盡心旌依佛寧夜<lb/>
鐘傳谷香石氣逼燈青崖腹獼猴住多年性亦靈<lb/>
<pb n="KR4h0067_WYG_287-13b"/>
　　浄明寺<lb/>
入寺嫌僧俗獨行松逕幽夜扉崖室寂齋磬鐵盂秋谷<lb/>
棧雲迷級石溪霜迸流維摩不語坐何日病能廖<lb/>
　　靈峯寺<lb/>
神功開地秘恠石盡為峯佛界虚空造龍居十二重晴<lb/>
瞳隨境役蟾兎及秋逢却憶謝靈運嶺頭迷去蹤<lb/>
　　寶冠靈雲二寺<lb/>
夜鐘寥閴逺相聞古佛青山自結隣片石挂空平可渡<lb/>
<pb n="KR4h0067_WYG_287-14a"/>
兩峯侵漢立如人雲歸蕩頂無多路僧住巖根老此身<lb/>
為憶龍湫重迴首來看瀑布獨逡巡<lb/>
　　劉荆山謁賈秋<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>
鬢絲千縷去衡寒酒放詩豪強自寛天下英䧺從古少<lb/>
人生遇合至今難婚姻債裏抛吟屋雨雪聲中起客单<lb/>
造物與君強徤在歸嚢知有暮年歡<lb/>
　　素上人圓鑑<lb/>
何須百鍊取晶熒大化非由巧力成所性本來無闕蝕<lb/>
<pb n="KR4h0067_WYG_287-14b"/>
認形却恐未分明寒泉深夜轆轤静素魄中天世界清<lb/>
到此萬緣皆了了笑他拂拭墯纒縈<lb/>
　　新春感懐五首<lb/>
新春風物舊山川老大情懐亦惘然桃樹不知秦世換<lb/>
落花流水自年年<lb/>
兒女添年暗自欣不知婚嫁逼儂身羮藜衣褐由天分<lb/>
莫負當初種德人<lb/>
自悔中年廢讀書餘生祗可業樵漁青山白屋笑歸去<lb/>
<pb n="KR4h0067_WYG_287-15a"/>
從吾髙眠百事踈<lb/>
新種黄精助晚粮生涯小小掘何妨春風吹鬢不重緑<lb/>
白日笑人長自忙<lb/>
多置田園占好官妻兒奴婢盡生歡貧家有子纔堪教<lb/>
身後窮愁且放寛<lb/>
　　送亷村宗人薛庭芝薛如晦還里<lb/>
老吾儒冠誤憐君亦固窮山川居壤異友愛所天同江<lb/>
渡乘潮濶霜林逐曉空永懐楸壠敬淹泊志難通<lb/>
<pb n="KR4h0067_WYG_287-15b"/>
　　郭外隠居<lb/>
自是山林士非因失志餘兒童知稼穡猿寉近詩書曙<lb/>
色浮滄海春風滿太虗固窮須學力不敢廢經鋤<lb/>
　　趙東郭倅越<lb/>
百指忍貧需逺次壯心銷盡鬢絲知身如韋素居常泰<lb/>
官被聲名折得遲束擔喜聞千里戍出山唯有十年詩<lb/>
蘭亭風月應須記人物依稀似晉時<lb/>
　　秋日書懐<lb/>
<pb n="KR4h0067_WYG_287-16a"/>
萬事榮枯一聚塵塵中誰是獨醒人壯無學力吟將退<lb/>
老入賢關路轉貧咋夜立秋凉到曉空齋對月静如賔<lb/>
首陽千載蕨薇綠唯有夷齊紀逸民<lb/>
　　為歸雲師賦野航<lb/>
遇坎與乗流誰能拾迹求即空皆是境大渡本無舟風<lb/>
浪隨機息乾坤任泡浮可憐迷岸者漂蕩幾時休<lb/>
　　夜坐課子姪<lb/>
㣲風弄孤燭蠶響泣將晨欲辦男兒事當為志氣人簞<lb/>
<pb n="KR4h0067_WYG_287-16b"/>
瓢非外樂韋布只身貧慎勿忘科第務求榮爾親<lb/>
　　賦王九山滄浪閣<lb/>
千年孺子吟誰㑹此時心方寸有涇渭煙波無古今水<lb/>
禽知雨候山氣愛秋深不盡凭欄意橈歌歸故林<lb/>
　　省試舟中<lb/>
闕下春光近囊金又一空霜風欺敗絮星斗隔踈蓬世<lb/>
道誰能挽妻孥見未同青燈對黄冊銷盡幾英䧺<lb/>
　　旅店早起<lb/>
<pb n="KR4h0067_WYG_287-17a"/>
半醒夢猶在擁衾無限情曉牕燈影淡山路雪吟清歳<lb/>
暮羡歸客囊空兼去程故書多廢理驚愧動心旌<lb/>
　　鮑靖之左藏挽詩<lb/>
一門期負荷太息此生終世道不如古君心誰與同官<lb/>
清餘槖在虞返故堂空作善寧須報悠悠付彼窮<lb/>
　　下第<lb/>
寸晷場中較尺尋榮親無路淚盈襟一貧誰過簞瓢巷<lb/>
百口難寛兒女心昨夢重圓知誤喜平生失計為工吟<lb/>
<pb n="KR4h0067_WYG_287-17b"/>
近來文體尤趨薄古道何由可語今<lb/>
　　為槐逕弟賦亦愛廬<lb/>
無私天地情物我豈殊形此事關方寸何人立户庭一<lb/>
琴調舜曲半壁冩西銘萬慮境常適誰能羡獨醒<lb/>
　　初夏過湖外别業<lb/>
郊原新緑喜初晴一曲湖光㶑灧明幾處樓䑓空鎻鑰<lb/>
百年人物盡丘塋好花自分隨春去惡木寧思擇地生<lb/>
獨念索居聞識寡夜牕長對讀書檠<lb/>
<pb n="KR4h0067_WYG_287-18a"/>
　　趙東閣奏院去國<lb/>
㠶逺浙江風蓴鱸趣一同無人持國是舉世咎詩窮身<lb/>
退山林重心怡學問充冥鴻離罾繳瞬息九霄空<lb/>
　　為迪上人賦寒猗<lb/>
山僧受修竹種此出囂塵霜雪不知苦歳時長自春定<lb/>
回閒坐石風過動吟身倘欲求歸止清虚即道真<lb/>
　　劉荆山過維揚再謁賈秋<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>
扉屨踐淮雪故人師帥歡燈前語疇昔時事又艱難陪<lb/>
<pb n="KR4h0067_WYG_287-18b"/>
宴平山曉尋梅古署寒却歸訪泉石珍重慰團欒<lb/>
　　山居述懐<lb/>
山瓢動瀑水一枕曲肱清未遇勤求日非沽隠逸名梅<lb/>
邉月在水寒夜酒如兵悟得乗除數貧中心自平<lb/>
　　本無師住甸陽山庵<lb/>
萬松圍坐石大海浴金輪不識入城路唯脩成佛身出<lb/>
生來虎子持呪拱山神何必工吟苦機鋒自絶塵<lb/>
　　冬蘭<lb/>
<pb n="KR4h0067_WYG_287-19a"/>
出林詎為晚知我歳寒心不入離騷怨來親氷雪吟衆<lb/>
芳歸槁壤獨榦長窮隂為有幽人致相看情倍深<lb/>
　　閒居雜興十首<lb/>
亦有入城路門前秋草長荷鉏書在手負鍤醉為卿雲<lb/>
渡溪流澁厨煙樹葉香為貧從儉約猶欠半年粮<lb/>
昔日黄金屋十年荆棘林浮生真亦假世事古猶今電<lb/>
隙無留景雲泉屬自心紛紛蝸角裏朝暮幾升沉<lb/>
鐵硯幾磨研依然螢雪邉薄才遺聖世無禄盡親年多<lb/>
<pb n="KR4h0067_WYG_287-19b"/>
病唯諳藥當寒不識綿素心期淡泊氷蘗誓能堅<lb/>
秋蟲隨響㓕振羽不知疲譬彼附炎士寧思失勢時垂<lb/>
竿動天象定䇿茹商芝投分諒非淺翻然弗可追<lb/>
閉户謝流俗青山獨自看淡交從古少冷面對人難農<lb/>
圃元非學神仙不在丹孤懷無别想回向此心觀<lb/>
四時俱槖籥一氣自迴旋誰謂春風力能專萬物權榮<lb/>
枯忘晦朔霜雪抱貞堅賦分有深淺殊非天道偏<lb/>
已是中年後何當絶悔尤漁樵非始志燈火企前修葉<lb/>
<pb n="KR4h0067_WYG_287-20a"/>
落秋容見巢傾寉貌愁詩窮安敢避天為拙人謀<lb/>
土木非吾事支東復拄西雨盈溝壅葉簷側礎沉泥䕶<lb/>
壁時編葦登樓恐折梯若無憂寇至終歳亦安棲<lb/>
近覺吟無趣權將俗累刪鶯花老眼倦風雨半春閒野<lb/>
服便粗褐紫扉暮掩山片雲尋處泊飛度竹簷間<lb/>
白髪天應棄春風吹不青神仙歸恍惚書傳出英靈周<lb/>
粟豈醫餓湘流難活醒迄今名字在百世仰芳馨<lb/>
　　潘懷古參學<lb/>
<pb n="KR4h0067_WYG_287-20b"/>
同吟四十過三四常恨詩衘欠一官人事中年多感慨<lb/>
仕途今日更艱難爐亭圍坐推前輩夜店單牀定薄寒<lb/>
最喜親庭佳闕近盡攜兒女入長安<lb/>
　　亷村族人命賦唐補闕薛公墓<lb/>
一自東宫吟苜蓿吁嗟直道竟難容精忠夙佇危邦慮<lb/>
明哲寧髙避世蹤踈傅有心辭漢陛甘盤無夢佐商宗<lb/>
寥寥千載聞風者引領猶能式墓松<lb/>
何處青山無白骨先生髙節死猶存古今人物一坏土<lb/>
<pb n="KR4h0067_WYG_287-21a"/>
閩浙詩書百世孫郷邑有祠尊徃哲樵芻知禁避荒垣<lb/>
斷碑殘碣堪摩拭慙愧年年宿草蕃<lb/>
　　潘南夫察院出臺郷人榮其歸拉余迎訪因賦七言<lb/>
囊封朝上暮身擠讒口何如萬目齊昔謂椒蘭試擇地<lb/>
今知蕭艾適同畦波濤不動中流砥風雨難瘖晦旦鷄<lb/>
自着漁蓑厭趨謁晨鐘欣出郭門西<lb/>
　　早起即事<lb/>
隔水鐘聲枕上聞城中人事已紛紛開門放寉溪邉去<lb/>
<pb n="KR4h0067_WYG_287-21b"/>
衝破閒堦一片雲<lb/>
　　電眸相士索詩<lb/>
築室漁村五六年湖光山色在吟邉道人不作閒人看<lb/>
浪説前程博酒錢<lb/>
　　林景雲叅學<lb/>
一門四世同堂樂門外傅呼釋褐歸自此髙車訪逰舊<lb/>
屏將呵從叩漁扉三冬晴暖春寒在千里詩書野意違<lb/>
又説攜琴捜逸譜休嫌古調按今徽<lb/>
<pb n="KR4h0067_WYG_287-22a"/>
　　王九山提刑於子城西舊宅累石作小阜見示五<lb/>
　　言因次韻奉呈<lb/>
幽懐隨所寓數石几窗前荆棘倘迷道山林空浩然雲<lb/>
生寧擇地龍去即為淵誰謂達觀士終當違市廛<lb/>
　　郭氏抗雲樓<lb/>
宴坐羣峯表太空無一塵青山獨徃意白首自由身放<lb/>
寉重霄濶凭欄萬木春紛紛荆棘裏跬歩亦逡巡<lb/>
　　郭氏遺經堂<lb/>
<pb n="KR4h0067_WYG_287-22b"/>
校讎存手澤肯構烱前光際此聖明代應無屋壁藏半<lb/>
窗分雪影羣蠹避芸香静想趨庭意居然師友傍<lb/>
　　徐太古主清江簿<lb/>
四靈詩體變江西玉笥峯青首入題舊隠乍違鷗鷺去<lb/>
新篇髙與簿書齊身閒自喜𤓰期逺俸薄還因楮價低<lb/>
撡别正逢寒食日洞庭春渌草凄凄<lb/>
　　漁村㑹諸友戯呈<lb/>
磯頭濯足動滄浪獨醒何曽與世妨盡冩騷經粘屋壁<lb/>
<pb n="KR4h0067_WYG_287-23a"/>
未逢漁父似瀟湘逺山不離煙雲色流水時聞蘭杜香<lb/>
製得荷衣恐驚俗對人稱是楚賢裝<lb/>
　　舟别徐太古主簿<lb/>
枌社過從乆新知盡不如素心非必仕此别遂成疎清<lb/>
苦辭藜藿寒暄慎起居川途修復阻相憶𦕈愁予<lb/>
　　悼張寺丞<lb/>
五馬歸來絶送迎全將漚泡視浮榮宅依林麓樓臺小<lb/>
門有詩書氣味清身後只如僧冷淡墓頭曽是手經營<lb/>
<pb n="KR4h0067_WYG_287-23b"/>
夫人扶疾秋牕下深夜看經帯哭聲<lb/>
　　瓢飲陳子在病後見寄次韻奉荅<lb/>
聞君卧病長於悒文㑹過從迹頓疎空對秋風驚節物<lb/>
無因杯酒具園蔬柴荆晝揜聽殘雨燈火凉生理故書<lb/>
一啓來緘拜佳什清泠如奉笑談餘<lb/>
　　棲褊絶句<lb/>
不學踰垣與閉門誅茅先卜逺人村釣魚磯在平如席<lb/>
坐對青山無一言<lb/>
<pb n="KR4h0067_WYG_287-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_287-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百八十七<lb/>
</p>
<p>
</p>
  </div>
</body>
</text>
</TEI>
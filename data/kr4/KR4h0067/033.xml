<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三十三</head> <lb/>
    <p>
<pb n="KR4h0067_WYG_033-1a"/>
欽定四庫全書<lb/>
　兩宋名賢小集巻三十三<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　竹友集<lb/>
　　雨後秋山<lb/>
宿雲散層隂秀色還叠障如將螺子緑畫作長蛾様光<lb/>
浮竹木杪影落簷楹上何人妙盤礴淡墨冩屏嶂五絃<lb/>
<pb n="KR4h0067_WYG_033-1b"/>
豈須撫衆響亦清亮我病不出游素壁倚藤杖舉觴酹<lb/>
羣峰嵗晚一相訪<lb/>
　　種松<lb/>
清晨課僕奴遶舍誅蒿蓬身非郭槖駝學作種樹翁胡<lb/>
不種杞栁但種青青松念汝受命獨勁氣凌三冬明年<lb/>
見汝生何年矯蒼龍種徳亦吾願穆如松上風安知百<lb/>
載後無人思角弓麥隂行可頼不必荒茅中惟當䕶以<lb/>
棘養視如嬰童此法豈浪傳聞諸玉局公<lb/>
<pb n="KR4h0067_WYG_033-2a"/>
　　同董彥光陳妙音游安樂寺分韻<lb/>
著鞭蒼厓隂下馬古寺門老僧乞食去獨瞻無上尊相<lb/>
將二玉人盤礴共一罇境靜悟塵垢林香識蘭蓀何年<lb/>
缽羅老同訪花栁村<lb/>
鳥能貫珠歌花能折腰舞老人如鴻江識此真律吕擊<lb/>
節復長謡急觴猶插羽春風已趣裝行樂更幾許吾人<lb/>
但取醉何必浪自苦<lb/>
　　聞彥光田舍遇火幾焚其廪<lb/>
<pb n="KR4h0067_WYG_033-2b"/>
睡龍未覺山澤枯其誰濡幕待不虞炎官弭節飛亷怒<lb/>
小屋旋徹大屋塗鬱攸飛空百鳥噪煇赫照樹騰猿呼<lb/>
緑林灰燼一瞬耳況乃田父蝸牛廬天公似惜詩人癯<lb/>
約束風伯為回車百神救廩鳥工往不待綆缶澆焚如<lb/>
尚令太瘦逢飯顆幸未饑死同侏儒怪竒敢追陸渾韻<lb/>
弔賀不必叅元書作詩嘲誚共一笑逄人舉似應胡盧<lb/>
　　許巨源送笋<lb/>
君家遶屋青琅玕驚雷裂地千兵攢入山長鑱不汝赦<lb/>
<pb n="KR4h0067_WYG_033-3a"/>
日獲玉版登君盤有餘䑕壤幸分似憐我羮稀筯易寛<lb/>
厨人取給晝餔膳頓使齒頰生甘寒韭葅薤苗豈復數<lb/>
䏑美似覺無貒貛嘗聞幽士愛風竹忍嘬其子吾何觀<lb/>
願君養成四時葉他時犯雪同君看<lb/>
　　灌園<lb/>
春初韭爭妍秋末菘更好嗟我喜蔬食如人嗜羊棗何<lb/>
嘗厭滋味政自樂枯槁念彼蝡蠢蟲性命欲自保變相<lb/>
驚蜊異將糖嫌蟹躁故於園日涉蒔此可食艸邇來秋<lb/>
<pb n="KR4h0067_WYG_033-3b"/>
雨餘三畝凈如掃畦丁猶浸灌小甕亦自抱問許機事<lb/>
忘何如漢隂老<lb/>
　　題顧凱之醉道士圖<lb/>
虎頭癡絶自不癡丹青妙處手得之石巖戲畫㓜輿子<lb/>
酒狂更貎黄冠師一人坐睡真被酒二人杯杓不停手<lb/>
一人回面愁不釂二人直視開笑口上有醉墨書者誰<lb/>
翰林手題獨酌詩題詩真識醉時味畫圖如冩詩中意<lb/>
珍藏不換一斛珠李詩顧筆今世無<lb/>
<pb n="KR4h0067_WYG_033-4a"/>
　　題文與可畫竹<lb/>
我昔居西園手植竹數箇凛然如徳友節行不敢破朝<lb/>
吟玩霜枝夜聞蕭瑟清風吹一旦忽不見似覺塵土汚<lb/>
人衣朅來翠雲麓日惟見山不見竹雖云山氣日夕佳<lb/>
尚恐無竹令人俗昨得與可畫自掃塵壁掛門開風動<lb/>
之如枉故人駕對山看畫信不惡何人更覔揚州鶴<lb/>
　　寄孫子稷<lb/>
我家大馮君清詩跨隂何尤工婕妤怨不愧青草歌後<lb/>
<pb n="KR4h0067_WYG_033-4b"/>
生游其門玉石例琢磨是中知味少莫辨白黑鵞獨聞<lb/>
子孫子鏘然應鸞和君嘗喜其似謂可同臼科劍池佳<lb/>
山水清漣映嵯峨孫子居山間新詩日吟哦探囊肯投<lb/>
我百篇未為多論文定何時一醉金叵羅更嘗期皓首<lb/>
共理釣魚蓑<lb/>
　　登同樂亭飲泉<lb/>
何人愛斯泉結搆泉上屋空亭何所有冷氣宜三伏泠<lb/>
泠石甃淨須眉直可矚欲飲無樽罍挹彼纔盈掬何時<lb/>
<pb n="KR4h0067_WYG_033-5a"/>
近亭居更種亭畔菊日飲潭中甘庻用稽死録<lb/>
　　呉民載棄意堂<lb/>
此身聚沫無為強斧工伐性藥腐腸寸田蕪穢尺宅荒<lb/>
玉石落落不滿房黄婆居中補四方焦勞亦坐意所藏<lb/>
土如磽瘠草不芳令人槁項馘亦黄世人紛紛各膏肓<lb/>
我以妙語名斯堂期君得意觀濠梁從渠婪酣狠如羊<lb/>
君自放意無何鄉一洗痼疾生天光漆園發藥君得嘗<lb/>
　　次董彥光乞米韻<lb/>
<pb n="KR4h0067_WYG_033-5b"/>
董侯朝飢雷殷腹咄嗟無人羞豆粥杜陵太瘦縁作詩<lb/>
玉川辛勤坐憎俗細君截髪恐未暇有弟能令餉君粟<lb/>
不妨更就乞㯽榔他日金柈供一斛<lb/>
　　分韻招無逸兄得益字<lb/>
長懐烏衣游親姓何戚戚吾曹乃其後何不追往迹向<lb/>
來鴻鴈影曠若参商隔沉思不可見佇立久悽惻去年<lb/>
霜霰中送别衢路側今年冬風至猶未見顔色念我如<lb/>
楚囚欲往終未得倘能為我來不逺道里百要觀衡茅<lb/>
<pb n="KR4h0067_WYG_033-6a"/>
下有此座上客新釀秋已熟老菊寒尚折彌年心怫鬱<lb/>
可以一笑釋仍當戒後乘聯翩載三益<lb/>
　　翠雲分韻得禪字<lb/>
杖履信所適溪流忽濺濺行入武陵村偶入桃花源劃<lb/>
然見華屋佛界開青蓮怱怱伊蒲饌一餉腹果然同游<lb/>
得吾黨曠逹真能賢董何韻俱勝欲拍諸阮肩兩王亦<lb/>
豪舉一擲常萬錢周郎秀眉宇要是佳少年衆中兀坐<lb/>
子少味亦寡言困眠借僧榻自嘲邉腹便平時所懐人<lb/>
<pb n="KR4h0067_WYG_033-6b"/>
磊落星辰懸會合不易得兹游豈非天重來恐寡伴獨<lb/>
訪祖師禪<lb/>
　　寄李商老兼柬文若季弟<lb/>
有客春來傳尺書書詞字字敵瓊琚經時伏枕沉綿甚<lb/>
異縣論文消息疎物外高情想三鳯眼中何物當雙魚<lb/>
遥知小弟凄凉意騎省歸來正望廬<lb/>
　　晝卧二首<lb/>
書魔纔挽睡魔推鼻息俄驚吼怒雷夢到逍遥大庭館<lb/>
<pb n="KR4h0067_WYG_033-7a"/>
不堪簷外鳥驚回<lb/>
剥剥啄啄無俗客清清泠泠多好風一枕本無憂樂累<lb/>
何須游宦大槐宫<lb/>
　　青精飯三首<lb/>
霍山王鄧兩真隠駕鶴乗雲飛九天當時服餌定何物<lb/>
同飯青精三十年<lb/>
從來見説青精飯晚遇真人隠訣中長恨聞名不相識<lb/>
那知俚俗號烏桐<lb/>
<pb n="KR4h0067_WYG_033-7b"/>
南人雖號烏桐飯過熱翻成作淖糜太極真人方未試<lb/>
茅山道士寄何遲<lb/>
　　送酒與晏如居士二首<lb/>
南人釀酒詫深紅注瓦真成琥珀濃與藥相投莫宜此<lb/>
急分多病晏如翁<lb/>
此翁曾把春償酒醉插姚黄更乞花多病只今猶解飲<lb/>
細傾聊為遣生涯<lb/>
　　示李商老兄弟<lb/>
<pb n="KR4h0067_WYG_033-8a"/>
月夜宜披宫錦袍定知公軰豈蓬蒿文同修水波瀾闊<lb/>
人與廬山意氣高伯氏最於三虎怒凡兒何翅九牛毛<lb/>
相逢徑欲倒家釀莫厭尊前持蟹螯<lb/>
　　夏日游南湖<lb/>
麯塵裙與草爭緑象鼻筩勝瓊作盃可惜小舟横兩槳<lb/>
無人催送莫愁來<lb/>
　　咏金來禽<lb/>
林上離離金彈丸宜隨玉食薦金盤從來物以逺為貴<lb/>
<pb n="KR4h0067_WYG_033-8b"/>
酷愛閩中荔子丹<lb/>
　　書懐<lb/>
頼有書遮眼初無客就談身閒惟取醉髪短僅勝簮學<lb/>
僻令何用囊空寳不貪老師行駐錫凖擬問前三<lb/>
　　次李商老端字韻<lb/>
胷中磊磊夜光寒霹靂驚飛在舌端夢去幽尋遶山<lb/>
麓詩來喜色上門闌四時更運不停軌萬物並流皆病<lb/>
湍兩髩凋零壯心在忍窮懐抱若為寛<lb/>
<pb n="KR4h0067_WYG_033-9a"/>
　　招汪叔野<lb/>
夜語僧窻雪載塗别來夏木又扶踈兩牛鳴處地非遠<lb/>
萬竹隂邉吾所廬兒能竊聽從忘箄子盍徐行可當車<lb/>
莫訝南鄰狂處士掺撾傾坐一軒渠<lb/>
　　投贈通守陳虚中<lb/>
前驅負弩斾旌忙凛凛寒風挾曉霜人道姦藏有三穴<lb/>
公知民病極千瘡揺毫端是霹靂手抵几還驚鳬鶩行<lb/>
莫向琳宫坐閒冷太阿何事匣中藏<lb/>
<pb n="KR4h0067_WYG_033-9b"/>
　　晚晴步塘上<lb/>
漫蹈斜陽堤上行偶逢白叟問年登去年禾乾龜兆坼<lb/>
今年雨多禾耳生<lb/>
　　鳴鳩<lb/>
雲隂解盡却殘暉屋上鳴鳩喚婦歸不見池塘烟雨裏<lb/>
鴛鴦相並濕紅衣<lb/>
　　聞吕居仁病未差覔使寄問<lb/>
消渴文園苦病多蕭條子美卧江沱士窮不遇古如此<lb/>
<pb n="KR4h0067_WYG_033-10a"/>
天實欲為人謂何忠義名家忝申許文章秀氣望岷<lb/>
峨期君煉玉煮白石色比嬰童何啻過<lb/>
　　種竹<lb/>
闢地種修竹得方縁秘經成隂向北宇倒影落中庭直<lb/>
取内含素豈惟枝鬬青龍鍾玉川子猶擬抱添丁<lb/>
　　次韻季智伯寄茶報酒三斛<lb/>
歡伯風流可解憂疑君此外更無求揀芽投我真抛却<lb/>
不是能詩薛許州<lb/>
<pb n="KR4h0067_WYG_033-10b"/>
二生相逢妾換馬我今直成酒易茶腐腸銷膏亦可戒<lb/>
與子服霧餐朝霞<lb/>
君如張籍學古淡麗處往往凌隂何長句短章時寄我<lb/>
為君翻入竹枝歌<lb/>
　　懐鍾陵舊游<lb/>
五年二度過鍾陵馬上春風醉裏醒南浦江波迷眼緑<lb/>
東湖烟栁半天青從來地域歎卑薄怪底山川終炳靈<lb/>
又見徐家有高士他年重作䀻君亭<lb/>
<pb n="KR4h0067_WYG_033-11a"/>
　　湯泉泉在法水寺後<lb/>
亂泉如沸出灣環餘燠猶霑野寺間但與山僧洗塵垢<lb/>
還勝漲膩在驪山<lb/>
　　食蟹四首<lb/>
端為懐黄取醢烹豈縁多足恣旁横焚臍未用集䑕軰<lb/>
椎髓方嫌太瘦生<lb/>
分付厨人苦見嫌十臍元有九臍尖要知其中未必有<lb/>
輸與蛤蜊如蜜甜<lb/>
<pb n="KR4h0067_WYG_033-11b"/>
論功直與酒盃同何事生憎在水中不使落湯頻下箸<lb/>
終令骨醉耐春風<lb/>
有國嘗憂以味亡須知有毒味中藏誰能不累口腹事<lb/>
莫趨秋風啣稻芒<lb/>
　　以牛膽漬槐子送董之南二首<lb/>
雪霜無頼㸃君髩五十龍鍾成老翁急分槐實要腦滿<lb/>
佇見頭青雙頰紅<lb/>
解牛得膽大如斗投以元槐功更加來嵗青袍映緑髮<lb/>
<pb n="KR4h0067_WYG_033-12a"/>
不妨看盡九衢花<lb/>
　　送王坦夫由淮南入京<lb/>
王郎乗興上扁舟數遣書來冩我憂奏牘三千待金馬<lb/>
巻簾十里夢揚州桃花水漲理歸檝蓮葉盃香消客愁<lb/>
白髪倚門長望子細君應賦大刀頭<lb/>
　　游安樂寺陳妙音載酒<lb/>
遶郭尋春未見花不知春在梵王家林間新翠張裙幄<lb/>
席上殘紅當臉霞興逸持盃睨雲漢飲酣揮翰走龍蛇<lb/>
<pb n="KR4h0067_WYG_033-12b"/>
主人不是陳驚座投轄歸時日已斜<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百八十九</head> <lb/>
    <p>
<pb n="KR4h0067_WYG_189-1a"/>
欽定四庫全書<lb/>
　兩宋名賢小集巻一百八十九<lb/>
　　　　　　　　　　　　　宋　陳　思　編<lb/>
　　　　　　　　　　　　　元　陳世隆　補<lb/>
　竹谿集<lb/>
　李彌遜字似之蘓州吳縣人登大觀二年進士第調<lb/>
　單州司户政和間累官起居郎以封事剴切貶知廬<lb/>
　山縣改奉嵩山祠靖康元年召為衛尉少卿紹興七年<lb/>
<pb n="KR4h0067_WYG_189-1b"/>
　遷起居郎自貶後二十餘年復居是職直前論事鯁切<lb/>
　如初時秦檜秉政主和議彌遜力爭之因是落職退<lb/>
　居十餘年紹興二十三年卒髙宗詔復敷文閣待制<lb/>
　有竹谿詩集十巻<lb/>
　　自毗陵與兄弟避地南來約為連江之歸中余各<lb/>
　　以事留遂成獨往念兹離亂易於隔絶作詩<lb/>
兵塵暗中原大駕巡江都春風遂南渡百辟咸奔趨衣<lb/>
冠困陵暴川陸紛舟輿㣲生本萍寄寧復安吾廬褰裳<lb/>
<pb n="KR4h0067_WYG_189-2a"/>
犯深險顛仆妻與孥懐恩痛未報無路先貔貙岩穴多<lb/>
遺賢天網固亦疏驊騮懼捐棄未數十駕駑銜悲望君<lb/>
門忍作永訣圖扁舟兄及弟去指東海隅夜榜亞修舳<lb/>
曉㠶趂横蒲如何忽參商行止分半途怡怡風月夕來<lb/>
若同隊魚慘慘霜露秋去如獨翔鳬嵗晏道路長雙影<lb/>
誰與俱但憂赤眉間能致黄耳無青燈攪寒夢起坐中<lb/>
腸枯載歌鶺鴒詩引淚零襟裾<lb/>
　　同天隠少章遊嵩山懐元明<lb/>
<pb n="KR4h0067_WYG_189-2b"/>
秦公我輩士早踏翰墨塲萬言若投石十年猶枯嚢苦<lb/>
欲泛江海有親在髙堂牢落京華春門無一壺漿長鞭<lb/>
䇿瘦馬送我古道旁憐我值險艱赤心冩摧傷鏗鏘五<lb/>
字句勢與鵰鵬翔感此坐矯首星星鬢成蒼西風小揺<lb/>
落雨洗烟嵐光嶂曉露孤秀野隂棲暗芳更携鮑謝流<lb/>
履盡千岩霜搜竒得幽深訪古到淼茫月落潭影空清<lb/>
吟殊未央緬懐紫芝宇百憂繞廽腸三嘆已晡食十起<lb/>
中夜牀雲埋長安日魂夢不敢驤茂苑富山水結廬余<lb/>
<pb n="KR4h0067_WYG_189-3a"/>
所嘗我欲放船下卜鄰俯滄浪耦耕種秫田共掃三徑<lb/>
荒頭白青山裏長歌樂嵗觴<lb/>
　　承天寺<lb/>
宿雨洗蒼骨峰巒發新秀尋遊躡竒蹤騰踏衆山囿層<lb/>
林鎻巗隈突兀見危構空髙望浮圖静勝逼靈鷲我來<lb/>
風雨秋白露欲昏晝但聞百川赴鳴玉㵼寒竇岳示閟<lb/>
嵲峨路絶不得簉攀縁仰脇息坐石俯長溜帶露摘山<lb/>
芎披榛覔仙酎山光晚逾清雲壑若相授終期爛漫遊<lb/>
<pb n="KR4h0067_WYG_189-3b"/>
陽鳥欲回咮更約十日留之子緩蹄輳<lb/>
　　法王東菴<lb/>
吾宗丘壑資耿耿抱幽獨結構祇洹家縈廽轉岩腹前<lb/>
川布黄金合嶂來蒼玉步出覺華天乗凌眩生目雲間<lb/>
起層林林際懸髙屋斷砌滴踈泉㣲蹤隠深木堂空貝<lb/>
葉昬苔盛半堦緑朱幡久不來哀猨响秋谷<lb/>
　　五松寺<lb/>
秋風吹客衣去路倚天碧躋攀一何苦正坐愛山癖人<lb/>
<pb n="KR4h0067_WYG_189-4a"/>
言五松下曽是瞿曇宅至今梧竹隂列屋棲禪寂塵纓<lb/>
得暫解俗駕聊可息怡顔岩間樹洗耳泉上石孤雲共<lb/>
往還窈窕去無跡道人粲忍流獨步少林席客來了不<lb/>
言碧眼照庭柏希聲出鐘梵妙意生墻壁寒灰暗青燈<lb/>
偶坐遂終夕歸來人境空缺月挂山額<lb/>
　　次韻仲輔山中之作<lb/>
崖隂坐清暝目為山光注妙意不可名悠然與心晤疎<lb/>
泉石中鳴落葉衣上住冷風起虚籟還向無中去三生<lb/>
<pb n="KR4h0067_WYG_189-4b"/>
聴鐘魚偶共來時步佛屋倚秋風團團兩桂樹却疑此<lb/>
境中曽是經行處<lb/>
　　碧霄泉<lb/>
山根出清泉云自九天落風潮帶江腥天黒魚龍泊何<lb/>
當寸雲敷一洒徧寥廓滄浪勿復歌吾纓久已濯<lb/>
　　秋居雜咏<lb/>
青春背我去白日不我謀霜飇驚草木寒威戒衣裘寓<lb/>
形復㡬時四序忽一周世路復劍㦸中懐孕螟蟊營營<lb/>
<pb n="KR4h0067_WYG_189-5a"/>
事長久頽齡如置郵丘園倘未卜怡恱心自休<lb/>
窮秋雜花逺眷此霜下傑明金委珞瓔寳璐綴環玦依依<lb/>
風逓蘭皓皓日穿雪若無夭冶姿不受衆目悦銜觴泛<lb/>
其英攬之腸為結誰能踵髙門持以浣中熱<lb/>
公園十畝餘日涉亦成趣浮隂未全收晴沙已勝步杖<lb/>
藜相與行童稚雜冠履枯魚泳㣲瀾悴菊飲晞露欣物<lb/>
各有時撫懐偶軒慮安得三徑餘誅茒種𤓰芋<lb/>
　　晞陽軒<lb/>
<pb n="KR4h0067_WYG_189-5b"/>
山髙竹柏隂得之近亭午兹軒揖朝暾精色快先覩濛<lb/>
濛勒花春十日九風雨羲和為返斾照我衣上縷眩<lb/>
然九陽遊誰云在環堵<lb/>
　　次韻明甫西園之什<lb/>
莫作原上紅寜為徑中緑多花必早凋依依不如竹一<lb/>
枝寄他林翛然傲華屋填飢飯秋英借健膏石斛坐斷<lb/>
百懶身無心問雞足<lb/>
　　暇日約諸友生飯于石泉以講居貧之䇿樞宻富<lb/>
<pb n="KR4h0067_WYG_189-6a"/>
　　丈欣然肯顧賔至者七人次方得順和貧士韻人<lb/>
　　賦一章<lb/>
崔嵬孔明柏結隂衆所依移根天衢上曽撫日月暉如<lb/>
何去大厦却繞烏鵲飛終當煩萬牛挽取廊廟歸鄭公<lb/>
澤既逺何以慰調飢公其踵前修一洗貧士悲<lb/>
　　　嵗戊戌秋舟行宿泗間有持小石售於市者取<lb/>
　　　而視之其大可置掌握峯巒欝然若巖竇澗<lb/>
　　　壑水落月吐雲影淼𠖇若近若逺皆有自然之<lb/>
<pb n="KR4h0067_WYG_189-6b"/>
　　　勢乃有千錢購之而為之名曰羣玉峰曰水岩<lb/>
　　　曰遙岑曰碧澗置諸座隅卧與之對且余少時<lb/>
　　　南遊匡廬升紫霄以瞰九江東沿洙泗登泰山<lb/>
　　　而徜徉大伾道鄴歴趙及燕而還今年責官羅<lb/>
　　　城當走蜀問山於蜀人馮濟川每至佳處耳傾<lb/>
　　　心受恨不能一日千里也繼改命不得往遂自<lb/>
　　　鄭適洛以窮隋洧兩河之源歴覽二室之趣方<lb/>
　　　將踰淮浮江自放於世猶念深山大澤不能與<lb/>
<pb n="KR4h0067_WYG_189-7a"/>
　　　有足者皆至偶於圖畫對之未嘗不慨然興懐<lb/>
　　　今一旦得是數山坐眺四方之勝豈不幸歟吾<lb/>
　　　將寓形其間而與之俯仰上下不知我之在丘<lb/>
　　　壑丘壑之在我也好事者將以余為過耶姑從<lb/>
　　　而為之辭<lb/>
　　羣玉峯<lb/>
五城十二樓髙下聳寒玉天空開翠㣲不受塵土觸半<lb/>
生嗟環轅萬事驚轉轂寄語山中人為占一峰緑<lb/>
<pb n="KR4h0067_WYG_189-7b"/>
　　水月巗<lb/>
明泉落岩隈滿月挂山額踈星淡河漢下與水光白了<lb/>
然心境空炯炯照真宅鴻鳴夜更清欲卧已終夕<lb/>
　　遥岑<lb/>
宿雨洗空濶出此方寸岑聮綿翠光浮妙巧不可尋飛<lb/>
雲去未返慰我千里心誰為具徽絃有酒聊自斟<lb/>
　　碧澗<lb/>
蒼崖髙鬰盤下有千仭傾當時捐珮侶寄此琤琮聲坐<lb/>
<pb n="KR4h0067_WYG_189-8a"/>
石風露晚心與秋月明滄浪若可濯毋負冠上纓<lb/>
　　宿揚州城外<lb/>
舟行繞城郭缺月疎林杪窈窕一溪深㣲茫衆星小忘<lb/>
言對詩書適意親魚鳥幸此絶紛華行歌閲昏曉<lb/>
　　和少章喜晴<lb/>
日暮馬行疾峯巒過眼頻雨堦長苦夜晴谷若逢春風<lb/>
月起歸恨江天思故人機心渾已盡惟有白頭新<lb/>
　　發光林寺<lb/>
<pb n="KR4h0067_WYG_189-8b"/>
朝發光林寺﨑嶇渡復攀摳衣縁翠隰側足下蒼頑急<lb/>
雨欲平澗斷雲時見山秪應超勝地行路不知艱<lb/>
　　久雨阻遊昭亭<lb/>
浪迹隨方寄窮途觸事諳雨逢春甲子江滿地東南客<lb/>
鬢霜前落詩情酒外酣上方愁獨往黎杖許同參<lb/>
　　琴溪<lb/>
竹色千畦静溪光一鑑開巖隈宿風雨人迹老莓苔控<lb/>
鯉定何在騎鯨今不來空餘泉上月與我共徘徊<lb/>
<pb n="KR4h0067_WYG_189-9a"/>
　　春日雜咏<lb/>
春到陵陽市人家泊翠㣲南烹甘入筯北户暖生衣花<lb/>
暗昭亭寺魚肥句水磯樂遊須結社倒著接䍦歸<lb/>
幽棲足春事晴日苦相催屐齒穿沙穏笻鬚碍竹回光<lb/>
風初轉蕙殘雪欲欺梅自是經過少柴門日日開<lb/>
役役炎凉態悠悠道路賒情懐知老大夢幻閲紛華攪<lb/>
思雲邊樹供愁雨外花生涯書一束到處即為家<lb/>
二月忽已破一春强半過提壺工喚客布榖巧當歌得<lb/>
<pb n="KR4h0067_WYG_189-9b"/>
酒先愁盡惜花翻恨多逢辰不為樂明日復如何<lb/>
　　早入昭亭與同遊散步山中自樵徑至水濵路窮<lb/>
　　還僧舍飯<lb/>
散䇿春岡曉樵蘇一徑長鈎衣藤挂石斷路水浮塘山<lb/>
靜竹生韻池清蘭自香禪房得深憩魚鼓正鳴廊<lb/>
　　再遊龍潭<lb/>
宻霧開深徑幽竒得再行水光沉樹色人語亂泉聲仙<lb/>
去山客寂龍遊雨陣輕誰能築雲室千古共凄情<lb/>
<pb n="KR4h0067_WYG_189-10a"/>
　　池亭待月<lb/>
輕雷不成雨風砌旋榰牀山亂雲行曲樓髙月路長柴<lb/>
門非故國戎馬尚他鄉笳鼔悲清暝闗河思不忘<lb/>
　　散䇿<lb/>
散䇿北岡路牛羊歸徑深水窮人小立山静客㣲吟㸃<lb/>
㸃稻花雨團團榕葉隂田翁罷爭席明日共幽尋<lb/>
　　次韻曽徳明司理留題西山兼柬蘇宰<lb/>
層軒無碍石支徑曲穿林竹宻催山暮松揺亂客吟琴<lb/>
<pb n="KR4h0067_WYG_189-10b"/>
書虚室冷鐘鼓凈坊深誰謂溪波逺能來杜與岑<lb/>
　　夏日與妙現老堂二公晚步江臯露坐月下夜分<lb/>
　　乃歸<lb/>
胡牀興不淺未肯庾公賢山意知秋近江聲到寺前夜<lb/>
凉新雨後月色正愁邊可惜江南夢青燈照不眠<lb/>
　　贈别竹西王彦升居士<lb/>
參軍四壁生秋草鬢毛不似心已老終隨烟霞學巢由<lb/>
一室安能事除掃竹西舊説青雲客詩思長留意無極<lb/>
<pb n="KR4h0067_WYG_189-11a"/>
塵埃不見襄陽山頼有斯人吐消息赤心照日青眼明<lb/>
與君一見輸生平君去摩天學孤鳳我今飲海盤長<lb/>
鯨雲車馳兮風馬休呼兒乞取千金裘明朝有句道不<lb/>
得黄葉滿庭無恨秋<lb/>
　　行路難<lb/>
江心蟠石蒼虬立山激江流浪頭急風昏月暗魚龍愁<lb/>
電掣雲奔鬼神入船頭星斗天為低夜潮生寒洲渚移<lb/>
鳴舷鼓枻驚楚子危檣逺纜號吳兒篙師咄咄自相語<lb/>
<pb n="KR4h0067_WYG_189-11b"/>
明朝扁舟繫何許半月江行十日風寸步家山隔秦楚<lb/>
黄衫年少金雕鞍日髙華屋春夢殘插花走馬咸陽道<lb/>
世上空嗟行路難<lb/>
　　嵗後三日與羅叔共二邵似表弟席上分梅花年<lb/>
　　後多韻得多字<lb/>
春風一夜如鳴鼍殘香暗粉驚辭柯新春三日駒隙過<lb/>
花前百罰寜辭多男兒莫遣兩鬢皤舉觴不飲理則那<lb/>
酒酣不用吳姬歌短鬚尚足供吟哦坐中鮑謝偕隂何<lb/>
<pb n="KR4h0067_WYG_189-12a"/>
語如韶濩參鳴珂鏗鏘入耳痊沉疴豈獨使我衰顔<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>
我今官閒得婆娑遲明更上梅花坡<lb/>
　　虞仲通判以溪聲名軒約同賦<lb/>
山根出泉㵼鳴玉上有蒼崕擎佛屋無風水石自撞觸<lb/>
不盡潮音發寒谷宰官豈是雲間陸舊識南泉生處熟<lb/>
當軒大榜與名目平地重翻偃溪曲曲中時轉三妙語<lb/>
一一聲音談佛祖喧豗噫視十方鼓萬壑風雷送烟雨<lb/>
此聲不屬間中取六鑿相攘竟誰主後來紛紛何足數<lb/>
<pb n="KR4h0067_WYG_189-12b"/>
五乳峯頭曽賺舉山翁有耳百不聞團蒲曲几窮朝<lb/>
昏何時沿溪掬寒緑掃葉煎茶睡初足<lb/>
　　客誦故人劉立道梅花詩有懐用其韻以寄之<lb/>
桑柘如錢栁如雪南村北村欲早月老翁飯飽摩腹行<lb/>
白鷗自隨閒喚鐵攀花正恨顔色乾哦公七言毛骨寒<lb/>
惜花不似愛詩苦即遣愁海囘狂瀾公今為郎尚黒髪<lb/>
仕路不應嗟歇滅江國官閒來雁多莫使故人書斷絶<lb/>
春風步馬芳蘭臯思君哀鴻獨求曹㡬時懐抱相對盡<lb/>
<pb n="KR4h0067_WYG_189-13a"/>
桂漿酌斗供詩豪<lb/>
　　遊龍潭<lb/>
秦山破碎天上來女媧仙去空崔嵬中懸鳴玉二千尺<lb/>
下有百仭青銅開羣龍變化出嘘吸雨暗雲昬鬼神入<lb/>
我來坐石秋水問雲影扶疎落空濕浮丘容城不可俟<lb/>
摩挲青壁著名字兩翁下遊㑹有時訪我鍾陸五松寺<lb/>
　　次韻碩夫池亭賞蓮<lb/>
胡牀麈尾揮長柄風和入座花容靚乍開還合晚照中<lb/>
<pb n="KR4h0067_WYG_189-13b"/>
修竹佳人倚春暝此間此景樂最深世路好惡君酌斟<lb/>
下車何必笑馮婦投杼未免疑曽參江山信美來者稀<lb/>
淵明獨與漁父違誰云寜食艾三斗不如杯行莫停手<lb/>
　　黎道人自長沙入閩邂逅見之論易頗有所得自<lb/>
　　言居醴陵山中有田廬食魚種竹可以卒嵗作<lb/>
　　取足庵義方室優游其間藏書教子甚樂也遽還<lb/>
　　求詩贈之<lb/>
兩脚不踏咸陽塵兩眼不逐瀟湘春胸中乾坤照萬古<lb/>
<pb n="KR4h0067_WYG_189-14a"/>
竒偶縱横何足數閉門有竹食有魚遺子有田家有<lb/>
書一生可了心自足世上紛紛漫榮辱<lb/>
　　山行遇雨<lb/>
滄溟四乾青虬立碧雲摩霄髙嶫岋六丁夜挽天河傾<lb/>
石骨無塵露蒼濕長風吹雨不成絲飛鞚衝山帶烟入<lb/>
羲和回馭還青𠖇布榖催耕喚春急<lb/>
　　獨宿昭亭山寺<lb/>
山寒六月飛霜雪樓殿夜深鐘鼓歇琅玕無風萬㦸閒<lb/>
<pb n="KR4h0067_WYG_189-14b"/>
屋角明河挂天闕龍牙七尺玉壺氷炯炯神清夢不成<lb/>
可憐幽絶無人共卧看雲頭璧月生<lb/>
　　與公序避暑石盎方晝欲寢聞林間禽鳴甚樂因<lb/>
　　得小詩云<lb/>
一林啼鳥不知名應怪山翁此地行化蝶與莊俱是夢<lb/>
游魚知我久忘情胸中丘壑真餘事世上功名畏後生<lb/>
但得盈樽供自酌何妨人境卧淵明<lb/>
　　春近風日漸佳與似表弟開小户縱步後庭<lb/>
<pb n="KR4h0067_WYG_189-15a"/>
圍爐人散長寒煤暖日還催墐戸開春近郊原思夢蝶<lb/>
雪殘池館見真梅客愁宛轉凌雙鬢嵗律侵尋寄一杯<lb/>
試繞小䦨尋翠甲履痕猶占舊蒼苔<lb/>
　　雲門道中晚步<lb/>
層林叠巘暗東西山轉江囘路更迷望與遊雲奔落日<lb/>
步隨流水赴前溪樵歸野燒孤烟盡牛卧春犂小麥低<lb/>
獨繞輞川圗畫裏醉扶黄髪杖青藜<lb/>
　　渡横溪<lb/>
<pb n="KR4h0067_WYG_189-15b"/>
百尺滄浪兩岸沙肩輿徒涉步欹斜溪聲猶帶夜來雨<lb/>
山色漸分雲外霞㟁曲斷林開鳥道水邊疎竹近人家<lb/>
塵埃何處尋真境試逐寒流認落花<lb/>
　　次韻學士兄富陽道中<lb/>
長江送客静波瀾路入回溪第一灣石瀬横陳潮力減<lb/>
風檣圜轉櫓聲閒驅除方寸無窮事領畧平生未識山<lb/>
自笑疎慵似中散正宜寥落水雲間<lb/>
　　訪雪峯真歇禪師<lb/>
<pb n="KR4h0067_WYG_189-16a"/>
紅塵白髪不相投來就僧房借板頭大士法中龍象貴<lb/>
老翁心外水雲浮長蘆江静千山月枯木岩寒一葉秋<lb/>
别後相逢重著語牧童横笛倒騎牛<lb/>
　　次韻錢申伯山堂之咏<lb/>
凈坊秋色老蒼顔檐額飛雲細可攀客夢偶隨疎雨斷<lb/>
僧遊常帶暮鐘還似聞遺錫藏銀地親見髙人住土山<lb/>
愁絶寒江歸去路亂峯青處望雙鬟<lb/>
　　和錢申伯遊東山聖泉<lb/>
<pb n="KR4h0067_WYG_189-16b"/>
偶脱塵中一夢䦨欲窮幽事徧尋山静憐人境雞蟲擾<lb/>
老愜僧忩枕簟閒十里秋香隨屐齒四更山月上簾顔<lb/>
登臨物色催詩興未信天於我輩慳<lb/>
　　初到連江和林公曄先輩<lb/>
投老身名信陸沉空將白髪寄遥岑賦詩未敢師彭澤<lb/>
抱甕真堪友漢隂江面飛橋誇壯麗山腰卧石閟幽深<lb/>
公才清絶參竒觀慰我長年去國心<lb/>
　　和陳穎仲題劉鞠祠<lb/>
<pb n="KR4h0067_WYG_189-17a"/>
山繞平湖緑四邊兩翁遺澤到今傳蘋風引釣魚隨艇<lb/>
榖雨催耕水拍田敗壁丹青悲落日荒庭紳笏想流年<lb/>
桐鄉不廢春秋祀簫鼓雞豚久更䖍<lb/>
　　和穎仲山行即事<lb/>
平蕪新緑占封圻横路遊絲網落暉山徑人稀藏窈窕<lb/>
禪扉春盡老芳菲緩行照水知魚樂隨意穿花見蝶飛<lb/>
二子舁籃今夜月龍鍾猶勝杖藜歸<lb/>
　　暇日遊石門用前韻<lb/>
<pb n="KR4h0067_WYG_189-17b"/>
曉御欲隨風脚來報晴鳥鵲入檐催松幢竹盖寳坊近<lb/>
石壁雲闗塵境回山氣得春濃勝酒花光帶月冷過梅<lb/>
却收眼力尋歸路惜取餘青莫浪開<lb/>
　　久雨<lb/>
榕根敗屋兩三椽客徑無人老更便地近東南多澤國<lb/>
霖逢甲子少豐年徑須酣飲六十日安用取禾三百㕓<lb/>
待得雲頭風力健梅花如雪月初圓<lb/>
　　徳甫知丞過筠莊谿亭為待月之㑹戯呈席上諸<lb/>
<pb n="KR4h0067_WYG_189-18a"/>
　　友<lb/>
載酒何人過子雲傳呼雞犬亦驚奔門無車馬苔侵徑<lb/>
坐近池臺竹覆尊好月邀人留晚照疾雷催雨過前村<lb/>
獨醒楚子真多事共醉愚溪百尺渾<lb/>
　　自連江赴守鄱陽黄原道中作<lb/>
海角三年一夢成北來重聴偃溪聲凝雲帶雨留愁住<lb/>
茂樹隨山送客行秔稻沿崖畦上下茅茨枕谷路縱横<lb/>
莫從馬腹消雙髀此地真堪老此生<lb/>
<pb n="KR4h0067_WYG_189-18b"/>
　　舟中對月<lb/>
悠悠逐隊寄舟車與世真成一夢蘧苦憶曉更鼍報鼓<lb/>
喜逢秋逺雁横書江山似與詩人助水月應知静者如<lb/>
投老得歸隨處樂獨醒尤笑楚三閭<lb/>
　　留别傅才孺<lb/>
壯嵗追隨鬢已蒼誰將勲業問行藏憐公錯莫雞羣鶴<lb/>
顧我凌兢虎質羊敗栁亦工喧暮雨寒花直欲膩秋霜<lb/>
更謀濁酒窮清夜明日山深木葉黄<lb/>
<pb n="KR4h0067_WYG_189-19a"/>
　　再用葉碩夫韻<lb/>
一丘一壑半生中旁舍小兒今老翁歸來賦就晚徑緑<lb/>
醉時歌罷春燈紅壯心欲盡孤雲薄昨夢不留寒月空<lb/>
茗盌粥盂能事畢四三朝暮付狙公<lb/>
　　題福唐郡國清閟亭<lb/>
公餘自種南堦竹好事風流今未聞但得七人來結友<lb/>
何須千畝比封君風梢不定㣲藏日雨葉初乾薄帶雲<lb/>
自是甘棠人愛惜不憂寒谷遇樵斤<lb/>
<pb n="KR4h0067_WYG_189-19b"/>
　　五言<lb/>
醉帽迎風落春衣徑日斜花梢藏宻路隠約見山家<lb/>
白玉千株暗青雲一逕斜從來少車馬恐是阿環家<lb/>
　　遊梅坡席上雜酬<lb/>
風約疎梅蘸石泉山涵弱栁借厨烟竹籬茅屋傾尊酒<lb/>
坐看銀鈎上晚川<lb/>
　　次韻學士兄秋初<lb/>
何日刀頭水石間婆娑猶得一官閒杖藜早晚尋幽處<lb/>
<pb n="KR4h0067_WYG_189-20a"/>
望斷秋空不見山<lb/>
　　次韻林仲和筠莊<lb/>
叠叠重重兩岸山鈎簾秀色上琅玕孤亭四壁面烟雨<lb/>
人與白鷗分暮寒<lb/>
　　題趙幹江行初雪圖<lb/>
𤓰步西頭水拍天白鷗波上寄長年箇中認得江南手<lb/>
十里黄蘆雪夜船<lb/>
　　次韻郎中弟見寄<lb/>
<pb n="KR4h0067_WYG_189-20b"/>
筠谿岸上千竿竹夢想猶疑玉笋班只欠吾家小居士<lb/>
杖藜風雨亦來還<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百八十九<lb/>
</p>
<p>
</p>
  </div>
</body>
</text>
</TEI>
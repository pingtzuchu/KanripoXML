<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百九十三</head> <lb/>
    <p>
<pb n="KR4h0067_WYG_293-1a"/>
欽定四庫全書<lb/>
　兩宋名賢小集巻二百九十三<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　順適堂吟稿前集<lb/>
　葉茵字景文笠澤人與徐璣林洪相倡和江湖間詩<lb/>
　人也不慕榮利蕭閒自放所居草堂三楹牓曰順適<lb/>
　取少陵洗然順所適之句翛然有遺世之想焉吟稿<lb/>
<pb n="KR4h0067_WYG_293-1b"/>
　五巻閒雅似仲先清矯似和靖豈其志趣相契故口<lb/>
　吻亦合邪<lb/>
　　古意<lb/>
悠悠澗邊人濺濺澗中水水流無返時人生流水耳<lb/>
　　偶成<lb/>
春隂晴復隂因物悟浮生杜宇鄉心重楊花世事輕知<lb/>
非蘧伯玉覺是晋淵明此意誰人㑹騎牛話偶耕<lb/>
　　蘇隄<lb/>
<pb n="KR4h0067_WYG_293-2a"/>
南北山圍翡翠隄隄邊緑漲軟琉璃參差臺榭無餘地<lb/>
雜遝輪蹄了四時楊栁又多前日樹梅花秪少近人詩<lb/>
停篙不看春風面閒伴漁翁理釣絲<lb/>
　　野望<lb/>
白水沿堤䕶緑苗鷄鳴犬卧栁邊橋數家雖不成村落<lb/>
一夢何曽到市朝<lb/>
　　次潘紫岩虎丘韻<lb/>
潭深劍氣銷樹痩嵐光薄石壇古即今藤花開又落晋<lb/>
<pb n="KR4h0067_WYG_293-2b"/>
士已結廬呉市猶舞鶴沉吟發幽懷人世舟藏壑<lb/>
　　别韓菊山<lb/>
結廬甫里隣顧瞻誰與遊掩荆樂魚鳥握管成樵謳有<lb/>
客賞兹趣栁下時停舟自締十年契投簮不願侯一朝<lb/>
過我别匪伊趨東州敢問何為爾讀書松竹幽輦母逺<lb/>
之官漫作升斗謀執手話勞役揮杯忘獻酬離懷聿云<lb/>
悲重來如此不何當羽厥身千里雲悠悠上下相追逐<lb/>
赤城少延留其中有玉人而可為我儔此志不可得迢<lb/>
<pb n="KR4h0067_WYG_293-3a"/>
迢水東流載言渉征途途修暑氣遒紾絺自金玉脂車<lb/>
裹糧餱我將植佳菊長對南山秋<lb/>
　　曲水流觴<hi>以下十詠題水竹墅</hi>
蘭亭飲者徒因物寓天理著眼静中觀坎止流行耳<lb/>
　　峭壁寒潭<lb/>
百丈崖懸立一泓流緑漪品題無好語摹冩冷泉詩<lb/>
　　安樂窩<lb/>
受用十二時不離方寸地門外自風波行之以無事<lb/>
<pb n="KR4h0067_WYG_293-3b"/>
　　野堂<lb/>
風來無市聲景物占深静鷗狎堂上翁時來㸃天鏡<lb/>
　　竹風水月<lb/>
造物無盡藏散在林泉中結亭相周旋人與萬境空<lb/>
　　廣寒世界<lb/>
鼻祖舊游地留得老桂香有能培植之此香傳諸郎<lb/>
　　盟鷗<lb/>
同此江湖心有盟非知已我亦畏機人莫入驚波裏<lb/>
<pb n="KR4h0067_WYG_293-4a"/>
　　得春橋<lb/>
䇿驢風雪中東君獻詩料花驚非故吾聊復索花笑<lb/>
　　賞心橋<lb/>
沿堤過竹所履聲驚龜魚人生適意耳何必駟馬車<lb/>
　　尋源橋<lb/>
蹀躞水窮處雞犬非人間褰裳不用渉迤邐逃秦山<lb/>
　　愛閒亭<hi>僧舍</hi>
苔深雨徑寒花落逕斕斑此處無名利誰人肯往還性<lb/>
<pb n="KR4h0067_WYG_293-4b"/>
慵綦局廢坐乆茗甌閒禪觀非難事休官學住山<lb/>
　　江湖偉觀<lb/>
此地舊寒碧留題䕶竹君窓虚不礙月壁老易生雲一<lb/>
水東西隔兩山南北分未堪低著眼世事正紛紛<lb/>
　　何氏書堂<hi>晋何楷讀書之地因名何山</hi>
千嵗松隂䕶一亭風來猶帶讀書聲雖無芳史摹勲業<lb/>
自有青山説姓名客撫豐碑苔剥落春歸暗徑草生成<lb/>
幾年訪古謀清隱好借虚簷著短檠<lb/>
<pb n="KR4h0067_WYG_293-5a"/>
　　天平山謁范文正祠登白雪亭<lb/>
為謁先儒馬鬛塋倚藤得得上天平直疑寺外崚嶒石<lb/>
猶是胷中數萬兵松障四開心目快山泉一軟骨毛清<lb/>
坐間恰動思親念隱隱白雲何處生<lb/>
　　次林和靖先生梅韻<lb/>
世上羣芳未敢妍獨將春色占南園生來清質十分痩<lb/>
肯受紅塵一㸃昬東閣詩成應動興西湖仙去漫招魂<lb/>
便須結客陪花笑勾引幽香入酒尊<lb/>
<pb n="KR4h0067_WYG_293-5b"/>
　　蟠松<hi>靈巖寺草堂之前舊有蟠松尤古</hi>
一畮清隂覆客衣相逢疑是草堂時隱然錯節盤根勢<lb/>
欠者昻霄聳壑姿天遣蟄龍蟠石窟人攀巢鶻俯霜枝<lb/>
百年培植今誰屬何待嵗寒然後知<hi>松本潘氏之物今歸於鄭</hi>
　　寄所思<lb/>
淅淅竹下風活活橋畔水蕭蕭掩柴荆去去隱君子夙<lb/>
夜勞我思之徳洵且美瞻彼南山阿有桂發叢蕊奮手<lb/>
折其榮懷袖香盈只願為靈鵲飛逓聲入君耳<lb/>
<pb n="KR4h0067_WYG_293-6a"/>
　　春去<lb/>
幾陣紅侵野草一團緑染庭槐夢裏未知春去翩翩蝴<lb/>
蝶飛來<lb/>
　　歸途<lb/>
春來天氣半隂晴那更奔馳一月程又恐花時成草草<lb/>
還家挿桞佐清明<lb/>
　　山行<lb/>
青山不識我姓氏我亦不識青山名飛來白鳥似相識<lb/>
<pb n="KR4h0067_WYG_293-6b"/>
對我對山三兩聲<lb/>
　　次出郊韻<lb/>
支籐乗興入春郊梅壓疎籬亞竹梢剰喜此行詩有料<lb/>
吟來渾不費推敲<lb/>
　　生日口占<lb/>
舉室相先起五更為翁誕日夀金觥癡兒未識翁年甲<lb/>
五十年前今夜生<hi>時五十一</hi>
　　酒邊次趙東閣韻<lb/>
<pb n="KR4h0067_WYG_293-7a"/>
竹褪粉痕新銷磨九十春中年真宰性上古太平人有<lb/>
夢詩將聖無愁酒不神静看紅紫路翻覆幾囬程<lb/>
　　友人自淮至<lb/>
别子若為乆于心終不忘一杯評舊雨兩鬢對新霜客<lb/>
裏春行早愁邊夜坐長明時成擯棄無語及淮鄉<lb/>
　　霅城<lb/>
愛向其中艤短篷眼前景物縂玲瓏神仙窟宅垂楊裏<lb/>
圖畫溪山落照中甚是繁華輸俠少也湏幽勝屬衰翁<lb/>
<pb n="KR4h0067_WYG_293-7b"/>
世間風月無如此賣鶴來謀地一弓<lb/>
　　次中秋不見月韻<lb/>
五分秋色到銀河應是蟾蜍浴細波握手相期千里共<lb/>
舉頭無奈片雲何愁邊幸自逢歡伯清處何須著艶娥<lb/>
未可來宵倦遊賞光輝依舊向人多<lb/>
　　雨中梅<lb/>
竛竮竹外枝啼糚凌曉霰東皇不主盟對人作此面<lb/>
　　即事<lb/>
<pb n="KR4h0067_WYG_293-8a"/>
竹暗筍無數江晴水有痕田蛙喧麥隴野犬卧柴門<lb/>
　　過溪<lb/>
筍輿軋軋亂山中籬落桃花潑眼紅小駐渡頭呼艇子<lb/>
一溪淺緑漾晴風<lb/>
　　白髪<lb/>
半世持竿笠澤濵鬢邊留得幾莖春近來白髪無公道<lb/>
暗把黒頭饒貴人<lb/>
　　泊舟溪口<lb/>
<pb n="KR4h0067_WYG_293-8b"/>
萬栁隂中繫客船桑條如竹葉如錢大姑小婦挑甘薺<lb/>
揺手烏兒正二眠<lb/>
　　賦順適堂<hi>取少陵洗然順所適之句</hi>
暗觸少陵機茅居峙竹扉安時貧亦樂聞道詠而歸鳬<lb/>
鶴從長短鳶魚自躍飛吾猶臧穀耳夷跖是耶非<lb/>
　　除夜立春<lb/>
别嵗傳佳話論文憶舊盟黄柑凝臈釀爆竹帶春聲節<lb/>
序有終始兒童争送迎此身強健在列炬到天明<lb/>
<pb n="KR4h0067_WYG_293-9a"/>
　　梅<lb/>
疎影幾黄昏明明野水濵未風先信息無雪更精神一<lb/>
白見直色萬紅隨後塵自來花下飲肺腑盡生春<lb/>
　　晋子生日<lb/>
今朝阿晋紀桑弧郎罷持杯勉讀書斷莫繞家覓梨栗<lb/>
更須為國習耘鉏義方授汝心還愧隂徳于予計肯疎<lb/>
學取老莱如許夀年年綵袖拜庭除<lb/>
　　自和<lb/>
<pb n="KR4h0067_WYG_293-9b"/>
壯士須張燕角弧男兒須誦聖人書譬如田叟祈多稼<lb/>
未有春時不荷鉏分内功名從早晚腹中學問怕空疎<lb/>
老夫猶記昌黎語潢潦朝盈夕已除<lb/>
　　又<hi>有感</hi>
一雁雲間落勁弧經秋不見寄來書人情自昔如翻紙<lb/>
世道從今甚借鉏塵夢隍中知得䘮爵羅門外看親疎<lb/>
嵗寒獨有梅花月香影年年到户除<lb/>
　　别可山<lb/>
<pb n="KR4h0067_WYG_293-10a"/>
松江之左可漁可農古樹隂隂碧波溶溶子契予好携<lb/>
家而從載笑載語乃棹輕篷㝠訪前修天隨室邇中心<lb/>
孔嘉奚居奚止有熏自南景物清美槐栁于前煩歊潜<lb/>
弭我有㫖酒與子酌之既醉且舞且歌而詩陶然樂只<lb/>
厥情怡怡一日舍去豈不念兹客懷先秋與言欲别屢<lb/>
止屢辭行計已决送子于舟期我乎雪敬哉前邁于時<lb/>
炎熱惆悵若失延佇長津復面猶賖奈何夕晨豈無他<lb/>
友白首如新念子實繁融融天真北山有梅南山有雲<lb/>
<pb n="KR4h0067_WYG_293-10b"/>
下有猿鶴中有隱居千里命駕余敢不厪乃志必獲載<lb/>
歌斯文<lb/>
　　止庵<hi>驛路施茶</hi>
時事艱難路嶮巇得來名利亦何為趙州茶罷速歸去<lb/>
莫待鐘鳴漏盡時<lb/>
　　讀釣臺集<lb/>
萬仞山頭放一絲争吟好句計當時能詩若不能垂釣<lb/>
秪恐先生不愛詩<lb/>
<pb n="KR4h0067_WYG_293-11a"/>
　　遊西洞庭山<lb/>
漫遊三十載屐齒暈蒼苔兩地無多里一生能幾回洞<lb/>
深龍未蟄丹熟竈無灰已覺忘身世松梢有鶴來<lb/>
　　山行<lb/>
未了行春債因哦遣興詩寒多啼鳥噤路滑蹇驢遲乆<lb/>
雨紅辭樹深林緑授枝驚心衰朽日容易過花時<lb/>
　　入山<lb/>
到來非俗境一片隱心生晚露沈山色春禽和水聲逢<lb/>
<pb n="KR4h0067_WYG_293-11b"/>
人多古貌對語率真情同在無懷世爐薫荅聖明<lb/>
　　蟬<lb/>
桞外聲殘日未殘棲身未穩擇枝安不須過有螳螂慮<lb/>
黄雀從傍冷眼看<lb/>
　　螢<lb/>
自明自㓕度方池熠熠飛來去覺遲入坐㸃衣情分熟<lb/>
納交元在讀書時<lb/>
　　蛬<lb/>
<pb n="KR4h0067_WYG_293-12a"/>
壁間吟不待秋時吟苦中宵動客悲勸汝不須催婦織<lb/>
家家五月賣新絲<lb/>
　　酷暑<lb/>
動息汗流珠無風可滌除炎威獄下吏生意鼎中魚席<lb/>
地杯氷水扄門謝客車因思遊宦者曽未憶家居<lb/>
　　秋至<lb/>
節序暗催移清商漸届期旅懷蛬早計凉信栁先知萬<lb/>
事到雙鬢餘生消幾詩最憐梁上燕巢穩又歸時<lb/>
<pb n="KR4h0067_WYG_293-12b"/>
　　苦雨<lb/>
農事正紛紛天時異所聞舉頭方見日翻手又為雲茅<lb/>
舍蛙分部槐庭蟻失羣裁成憂國疏齋沐告吾君<lb/>
　　出郊<lb/>
多謝天公佐好晴只今載酒作郊行飛花戀客閒中意<lb/>
逺笛迎春景外聲已把物情歸幻相且將足力趁浮生<lb/>
南堂辦得休休計燕雀充庭亦賀成<lb/>
　　謝朱宜中𨽻字<lb/>
<pb n="KR4h0067_WYG_293-13a"/>
𨽻法如公有典型拙中藏巧混天成因觀體製超前軰<lb/>
旋闢軒牕乞扁名氣象晋人遒且勁源流漢刻古而清<lb/>
得來喜對兒曹語一字千金勝滿籝<lb/>
　　鱸膾<lb/>
圉圉洞庭隂西風苦不情墮罾雲葉亂落刄雪花明列<lb/>
爼移桃菊香韲搗桂橙四腮傳雅詠巨口竊嘉名誤上<lb/>
仙翁釣羞陪虜使觥甘膄殊机肉鮮脆厭侯鯖銀鯽將<lb/>
同調絲蓴乆共盟秪縁鄉味重自覺宦情輕風度偏宜<lb/>
<pb n="KR4h0067_WYG_293-13b"/>
酒頭顱尚可羮謫仙空汗漫何處膾長鯨<lb/>
　　竹夫人<lb/>
風神林下秀寵數夢中新假使不如肉爭知見似人茗<lb/>
奴甘謝事黄妳喜論親凛凜百年操從教進退頻<hi>王夫人神</hi>
<hi>情散朗有林下風氣晉傳</hi>
　　城下小菴<lb/>
水縁城詰曲水際暗桑麻籬落深村路閭閻處士家烟<lb/>
篁黏半籜風栁颺輕花隨喜跏跌坐香寒月影斜<lb/>
<pb n="KR4h0067_WYG_293-14a"/>
　　棹雪<lb/>
放船中流天糢糊淅淅霎霎鳴茭蘆萬頃刹那成玉壺<lb/>
柔艪蕩漾歌吳歈老漁直前相招呼骨相子猷洵且都<lb/>
其人豈是斯人徒相顧而笑掀虬鬚汝為汝兮吾非吾<lb/>
剡溪風景今何如誰能為人作畫圖予方奮臂持竿獨<lb/>
釣于江湖<lb/>
　　夀藏十韻<lb/>
門限何須鐵因為淺近謀假令長富貴消得幾春秋夀<lb/>
<pb n="KR4h0067_WYG_293-14b"/>
固縁心地人誰肯首丘未能忘後慮是亦慕前修繭室<lb/>
名猶在魚山志可求廻岡許埋骨吉兆協眠牛懶作化<lb/>
臺號何妨引客遊不愁飽螻蟻最喜近松楸物變終于<lb/>
盡吾生行且休年年春色裏洗勺聽溪流<hi>澠水燕談王樵自號贅世</hi>
<hi>翁預卜為窌名繭室曺植登魚山有終焉之嘆遂營為墓唐史姚崇孫朂自為夀藏于萬安山剟土為臺曰化</hi>
<hi>臺唐司空圖預為塚棺引客逰壙中賦詩酌酒莊子曰在上為烏鳶食在下為蝼蟻食</hi>
　　田父吟<lb/>
去年積潦苦無収今嵗逢人説有秋未擬香秔供一飽<lb/>
<pb n="KR4h0067_WYG_293-15a"/>
<graphic n="KR2908" url="https://raw.githubusercontent.com/kanripo/KR-Gaiji/master/images/KR2908.png" mimeType="image/png"/>
                    <graphic n="KR2908" url="https://raw.githubusercontent.com/kanripo/KR-Gaiji/master/images/KR2908.png" mimeType="image/png"/>新草葢簷頭<lb/>
　　又<lb/>
夜登車桁畫耘秧怕説風傷與水傷厯盡艱辛雙鬢白<lb/>
今秋方覺稻花香<lb/>
　　又<lb/>
老天應是念農夫萬頃黄雲著地鋪有穀未為兒女計<lb/>
半償私債半官租<lb/>
　　又<lb/>
<pb n="KR4h0067_WYG_293-15b"/>
記得年時竈不烟土倉今畨遶門邊已占此後無憂色<lb/>
緑遍村前菜麥田<lb/>
　　又<lb/>
逢逢社鼔佐豐年酒熟那逢釀雪天擘橘煮雞償一醉<lb/>
布衾烘暖抱孫眠<lb/>
　　林可山至<lb/>
梅花山底伴雲閒漫逐閒雲出故山君慰我思君莫去<lb/>
一詩先遣白雲還<lb/>
<pb n="KR4h0067_WYG_293-16a"/>
　　雜興<lb/>
兀兀北窓下嘈嘈林間鳴聲各奏小大諒亦隨其形倐<lb/>
然氣肅烈一夕俱沉㝠試語塵中士細聽秋蟲聲<lb/>
　　又<lb/>
七十云古稀予年三之二來景殊無多那復就枯瘁窘<lb/>
歩驚畏途無心慨時事何以怡餘生一日委一醉<lb/>
　<lb/>
　<lb/>
<pb n="KR4h0067_WYG_293-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百九十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百五十八</head> <lb/>
    <p>
<pb n="KR4h0067_WYG_358-1a"/>
欽定四庫全書<lb/>
　兩宋名賢小集巻三百五十八<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　玉楮詩藳<lb/>
　岳珂<lb/>
　　夜觀象奕<lb/>
青燈相對夜初闌適意棋枰伴我閒天馬輜車金象國<lb/>
<pb n="KR4h0067_WYG_358-1b"/>
虎龍縞韈寳臺山進趨自可覘成敗倖勝何常不往還<lb/>
一著未容囘逐勢不妨袖手酒杯間<lb/>
　　唐世有刺郡江表者時宰囑以新淦出筆令製以<lb/>
　　寄刺史始至召佳手一老父應命百日纔得二管<lb/>
　　馳貢相府既訝其遲又薄其鮮試之乃絶不堪大<lb/>
　　怒曰數千里乃寄兩管惡筆來刺史聞之懼欲置<lb/>
　　老父于罪老父訴曰使君毋草草我所製乃歐褚<lb/>
　　所用丐先示以相君翰墨容再製茍不稱甘鼎鑊<lb/>
<pb n="KR4h0067_WYG_358-2a"/>
　　遂示之笑曰如此只消三十錢筆不日獻五十管<lb/>
　　再使至長安相一試大喜復書乃優賜匠者夜窗<lb/>
　　偶試昆陵張顥筆戲為之賦<lb/>
世間未必無臯夔九疑虞舜不可追武皇鋭意開絶漠<lb/>
摧鋒乃亦有衛霍嗟哉格物本一理顧人所用何如耳<lb/>
筆工在昔本市傭束毫傅筦求售同誰云進技不進道<lb/>
意匠輒與歐褚通䖍州刺史覔佳筆雙管何堪須百日<lb/>
星馳一騎到長安試手鳯池隨棄擲老奴恂慄丞相嗔<lb/>
<pb n="KR4h0067_WYG_358-2b"/>
能用此筆能㡬人願窺翰墨減工製必使揮毫誇入神<lb/>
斗柄春囘開電笑槖籥果符人所料中山聚族儻未殫<lb/>
束帛那容及年少是知人才用舎識别惟一心臯夔衛<lb/>
霍無古今妍媸能否俱在上所使此筆區區正其比我<lb/>
生識字僅一丁眼前所見徒毘陵未知當年新淦定何<lb/>
若正恐鍾衛二王無合作君不見此老一去知㡬年當<lb/>
時鑒裁無復傳紛紛鵞毛抱筩賣恰費書傭三十錢<lb/>
　　葡萄<lb/>
<pb n="KR4h0067_WYG_358-3a"/>
當年博望奏邊功異種曽攜苜蓿同摘乳那煩桐馬令<lb/>
引鬚聊愜好龍公頗憐漢地離宫在未許涼州酒甕空<lb/>
囘紇秪今重餧肉清隂彌望滿闗中<lb/>
　　荷花盛開以病旬餘不至亭上偶成二唐律<lb/>
病襟慵策杖天鏡恰開奩青蓋迷前浦紅糚開曲櫩藻<lb/>
窺知鷺下萍破識魚潛㑹看吳公陣官蛙奏曉嚴<lb/>
好在中孚澤猶横未濟舟擲金隨栁舞跳玉趂蓮謳掃<lb/>
榻方思士鈎簾也覔侯病夫均一笑此意本無求<lb/>
<pb n="KR4h0067_WYG_358-3b"/>
　　子歸未省松楸將以初秋望前汎湖之龍門巳戒<lb/>
　　舟艦而連夕雨作不見月因賦天問二章<lb/>
擬放平湖月下船櫂歌中夕發長川蘋風好為雲開幕<lb/>
蘭漿不妨人扣舷猿鶴候迎將曉日魚龍悲嘯未晴天<lb/>
玉川塌額金沙上閶闔封詞漫一牋<lb/>
小心風伯紫宫回眼看銀蟾海上來𤣥豹又成漫谷霧<lb/>
斷虹又作隱山雷便教雨積三時害未信晴無一日開<lb/>
待試平生補天手為君明鏡再安臺<lb/>
<pb n="KR4h0067_WYG_358-4a"/>
　　秋夜有感二首<lb/>
早嵗驪車擁漢闗憂心耿耿日凋顔秋成正望狼烽急<lb/>
夜枕不禁魚目鰥三仕古猶闗喜慍萬金今不博安閒<lb/>
回思此日一尊酒只合長居木雁間<lb/>
從來難辨是㡬微談者雖多覺者希小隙便須防蟻穴<lb/>
大寒何必泣牛衣無妨掣肘方成事不早抽頭即禍機<lb/>
莫道不才明主棄也曾攖頷觸天威<lb/>
　　讀劉琨傳<lb/>
<pb n="KR4h0067_WYG_358-4b"/>
古來萬事無真實賴有區區史筆存士雅聞鷄偶同被<lb/>
至今起舞説劉琨<lb/>
　　送喬江州將漕江右二首<lb/>
獵獵英聲世少雙兩年鄉國望麾幢才猷牛綮硎初試<lb/>
筆力龍文鼎獨扛風節又新唐十道恩波仍浹禹三江<lb/>
澄清何事先經濟尚使尊賢志未降<lb/>
昔日東州看陣圖武昌陸續拜魚書我歸舊齒邦人版<lb/>
公去新乗使者車但願世官居鼎鼐從教野老自犂鋤<lb/>
<pb n="KR4h0067_WYG_358-5a"/>
西風鴻雁方遵渚時有音塵接里廬<lb/>
　　次韻喬江州琵琶亭詩二首<lb/>
共生壬子兩仙翁不為離情惜斷篷鐵撥鵾絃遺響在<lb/>
繡衣龍節賞音同穆曹技埒名俱勝唐宋詩傳句並工<lb/>
擊節銀箆定誰是茫茫江月思何窮<lb/>
一葉西歸老倦翁髙樓突兀記推篷景隨湓浦江山改<lb/>
人與香山嵗月同異世剖符傳事比出門合轍見詩工<lb/>
我來君去如鴻雁休歎長安目力窮<lb/>
<pb n="KR4h0067_WYG_358-5b"/>
　　得陳元履家書六言四首<lb/>
病骨經秋易怯人情比日多疎驚起打門軍將傳來置<lb/>
驛家書<lb/>
老病兩無世用謀謨百不如人喜見東牀論事誰言下<lb/>
榻生塵<lb/>
安問經時落落邊聲鎮日揺揺寄賀塞翁馬失決疑天<lb/>
老龜焦<lb/>
窺户㡬回鵲喜繞家一夜蛩吟痛飲正須似舊安居且<lb/>
<pb n="KR4h0067_WYG_358-6a"/>
願如今<lb/>
　　紫薇花<lb/>
凡卉同資造化工紫薇元不待東風明霞絢爛瓊為蘂<lb/>
曉日離披綺作叢塵境㫁無青瑣隔仙姿元與赤城通<lb/>
最憐耐久堪承露誰道花無百日紅<lb/>
　閒居六詠<lb/>
　　早起<lb/>
五夜玉繩轉雙轤金井寒背人蚊作市欺夢蟈鳴官竹<lb/>
<pb n="KR4h0067_WYG_358-6b"/>
徑風初度松梢月尚團踞龜猶汗漫何許覔乘鸞<lb/>
　　午睡<lb/>
東日平明際北窗髙卧時五經方坦腹百慮且伸眉蕉<lb/>
覆從疑鹿槐安更獵龜覺來還一莞七椀玉川詩<lb/>
　　晝閒<lb/>
用闗無用地才與不才間萬法因心起㡬人如我閒牀<lb/>
頭看黄巻屋外儘青山隱几逌然笑何人戰觸蠻<lb/>
　　晡飲<lb/>
<pb n="KR4h0067_WYG_358-7a"/>
閒居欣少事燕坐覺無營炎暑鏖天陣驅除仗酒兵勿<lb/>
嫌晡日杲自有晚風清堪笑竹中飲終成七子名<lb/>
　　晚步<lb/>
抱病遊從少居閒醉醒頻心懐喜無事脚力尚隨人野<lb/>
徑經行地園亭自在身不妨歸步晚長趂月華新<lb/>
　　夜坐<lb/>
一窗涼漫月四壁總聞雷銅漏水成滴金爐香未灰徘<lb/>
徊聴蛩逺熠燿逐人來看劒挑燈久譙城角引梅<lb/>
<pb n="KR4h0067_WYG_358-7b"/>
　　賀髙中書兼崇政殿説書三首<lb/>
宏議通三府髙名動四聰鳯池仍舊渥虎觀册新功盡<lb/>
日槐方翠秋風棗已紅直須先抗議莫待入雲中<lb/>
日月熙明地風雲際㑹辰紫宫贍象逼丹扆喜情親遜<lb/>
志賢謨在仔肩聖徳新耕莘須負鼎從此學而臣<lb/>
邇聰咨夕訪清問切辰猷博學今中壘遐征古上游齒<lb/>
寒當預計身履即良籌頗牧豈云逺隱憂其有瘳<lb/>
　　張孝顯晨訪懋忠堂因拉陳升可王囦道同飲徑<lb/>
<pb n="KR4h0067_WYG_358-8a"/>
　　醉卧小閣醒則晡矣戲呈諸公<lb/>
凌晨有客來欵門盥櫛下榻呼冠巾怪生鵲喜繞庭樹<lb/>
迎客不但填河津清尊湛湛開北牖頤指市奴馭奔走<lb/>
烹鮮煮餅羅朝槃苜蓿闌干豈無有一杯兩杯叱先驅<lb/>
羣羊入夢撞甕菹三杯四杯舌底滑闔座牢辭輒投轄<lb/>
共言夘飲夕不同能使終日長冬烘一朝便廢一日事<lb/>
除却投牀百無技老夫笑倒絶冠纓人生無日無經營<lb/>
經營至竟有底成謹閟此舌君勿評直復大噭五六七<lb/>
<pb n="KR4h0067_WYG_358-8b"/>
不醉不扶毋返室髙眠一枕醉復醒莫管今朝更明日<lb/>
　　吳季謙侍郎送家釀香泉絶無灰得未曽有戲成<lb/>
　　報章<lb/>
義豐愛酒憎官壺日長忍渴呼酪奴自言畏灰如畏虎<lb/>
有酒不向官坊酟當家香泉世無比米潔麴甘醇且美<lb/>
釀時不着一㸃灰滿酌寒泉挹清泚小槽滴瀝竹筧承<lb/>
氷渠夜濺真珠明一泓澄澈玉無底滿瓮盎盎春風生<lb/>
釀成不肯飲俗客澆著柴桑舊時宅共此千年醉眠石<lb/>
<pb n="KR4h0067_WYG_358-9a"/>
更將餘瀝走馬軍來注吾家老瓦盆許我自飲不許分<lb/>
老境宦遊環軌轍官酒徧嘗隨地别何曾見灰能作孽<lb/>
飢來一腹大于蟬鯨吞自覺吸百川是灰是酒俱不辨<lb/>
豈問他州并異縣今夕何夕翻露漿和壺一洗灰土腸<lb/>
君不見柴桑于酒特寓意相逢不擇賤與貴要是醇醨<lb/>
均一致汝陽後來帝家子路逢麴車不知味流涎正復<lb/>
何所謂貧為田舎富天宗遇酒隨飲莫適從豈如仙家<lb/>
居義豐無懐自與造化通彼燧人氏初何功酬君三語<lb/>
<pb n="KR4h0067_WYG_358-9b"/>
將無同同不同君信否黄花飄香石耐久明日山行且<lb/>
攜酒<lb/>
　　珊瑚<lb/>
銅柯凝異質鐵網墜層淵海霧夜涵潤山霞朝欲然緑<lb/>
鬟尚攲枕烏帽稱鳴鞭勿為毛錐子日興靡萬錢<lb/>
　　無題<lb/>
秋水芙蓉試早糚半軒微雨灑鴛鴦細腰正欠酬金餅<lb/>
奮翼何堪卸玉梁鬢亂釵横人在牖繩低斗轉月侵牀<lb/>
<pb n="KR4h0067_WYG_358-10a"/>
無情花影雲來去却做一天風露涼<lb/>
　　饅頭<lb/>
㡬年太學飽諸儒餘技猶傳笋蕨厨公子彭生紅縷肉<lb/>
將軍鐵杖白蓮膚芳馨正可資椒實麄澤何妨比瓠壺<lb/>
老去齒牙辜大嚼流涎聊合慰饞奴<lb/>
　　小墅桂花盛開與客醉樹下因賦二律<lb/>
舊遊曽賦小山篇浪蕊浮葩總遜妍金粟同瞻黄面老<lb/>
玉枝爭擁碧霞仙化身瑞相已百億匝地香風更大千<lb/>
<pb n="KR4h0067_WYG_358-10b"/>
無量眼前金世界倦翁又結醉中縁<lb/>
黄金湧出碧檀欒消得充庭舞廣寒露蕊移將天上種<lb/>
雲階借與月中看扶疎清影立黄鵠匼匝滿庭翔翠鸞<lb/>
吹徹玉笙正涼透香風萬斛夜漫漫<lb/>
　　雨中觀廬山<lb/>
雨裏觀山夐不同何須九叠看屏風紫觚壇上排蒼壁<lb/>
青步障邊鋪翠茸谷錦未迴晴日照衣綃聊借淡烟籠<lb/>
秪今萬木添紅纈更倩清霜染曉楓<lb/>
<pb n="KR4h0067_WYG_358-11a"/>
半生每負看山眼此日真成帶雨遊攲枕有無疑欲莫<lb/>
成峰横側總宜秋耳喧似厭泉嗚咽腰繫不妨雲去留<lb/>
明日新晴馬蹄放直須三峽看龍湫<lb/>
　　約吳季謙山行書來問期戲答<lb/>
連朝積雨快新晴雨後青山眼倍明大路岳蓮聊繫馬<lb/>
西園池栁正啼鶯已拚一醉從金諾共聴層淵噴玉聲<lb/>
月裏看山儘清絶可憐偏照國西營<lb/>
　　邵伯温聞見録載范忠宣帥慶陽時總管种詁無<lb/>
<pb n="KR4h0067_WYG_358-11b"/>
　　故訟于朝上遣御史按治詁停任公亦罷帥至公<lb/>
　　為樞密副使詁尚停任復薦為永興軍路鈐轄又<lb/>
　　薦知隰州公每自咎曰先人與种氏上世有契義<lb/>
　　某不肖為其子孫所訟寧論事之曲直哉予在山<lb/>
　　中讀書偶見此書而表<lb/>
君不見孔融昔日見李膺百世尚以通家稱又不見孔<lb/>
融後來薦鴻豫卵翼方成比行路北海平生開酒尊未<lb/>
應賓客皆若人儻令同徳更比義華胄肯以遥遙論世<lb/>
<pb n="KR4h0067_WYG_358-12a"/>
間麟鳯雜梟虺人事㑹逢總如此髙平丞相本大賢尺<lb/>
璧那容寸瑕指一朝契家青澗种轉頭不記龍圖公蟈<lb/>
鳴亂聲蠅㸃素丞相襟量滄海同歸來端委廟堂上一<lb/>
眚不捐三世將自言曲直何必言愧死老奴作何様吁<lb/>
嗟此輩何代無髙平堂堂真丈夫卲家聞見訂千古寂<lb/>
寞澗城墳上土<lb/>
　　已亥八月廿一日除書子拜太平興國宫祠官呈<lb/>
　　趙季茂<lb/>
<pb n="KR4h0067_WYG_358-12b"/>
世間何物最是閒司諫拂衣歸華山倦來忘記省不得<lb/>
依約此語祥符間終南捷徑本自錯老子新司紫元鑰<lb/>
官家僱我作閒人有酒醉呼端不惡嵗糜廪粟月俸錢<lb/>
豢鶴有料芝有田人生何必待有用我老得此寧非天<lb/>
君不見當年把臂龍圖上司諫放歸元不放又不見倦<lb/>
翁山行醉復醒説着拂衣今亦忘<hi>去聲</hi>
　　奉寄何正父總幹<lb/>
經旬習懶慣山居不寫城間一字書把菊見山新趣倦<lb/>
<pb n="KR4h0067_WYG_358-13a"/>
汎蓮依水舊交疎無心是處友麋鹿有客寄誰烹鯉魚<lb/>
見説近來軍食足不妨詩巻訪犂鋤<lb/>
　　設醮太平宫竣事呈偕行諸君<lb/>
九光影裏步虚聲午夜封章叩紫廷雲路鳴琚傳奏簡<lb/>
天街擲火度流螢沈沈玉漏傳三鼓爚爚銀河燦萬星<lb/>
仙仗煙霄正凝想曉光浮動逺山青<lb/>
　<lb/>
　<lb/>
<pb n="KR4h0067_WYG_358-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百五十八<lb/>
</p>
<p>
</p>
  </div>
</body>
</text>
</TEI>
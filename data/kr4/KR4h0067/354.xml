<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百五十四</head> <lb/>
    <p>
<pb n="KR4h0067_WYG_354-1a"/>
欽定四庫全書<lb/>
　兩宋名賢小集巻三百五十四<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　慵菴小集<lb/>
　邵桂子字徳芳淳安人咸淳間以博學宏詞登進士<lb/>
　教授處州國亡不仕娶華亭曹澤之女因家小蒸為<lb/>
　斯文領袖者四十年八十二卒所著有脞談稿又作<lb/>
<pb n="KR4h0067_WYG_354-1b"/>
　忍黙恕退四卦以自警子祖義孫亨貞俱有文名<lb/>
　　疏屋詩為曹雲西作<lb/>
草菜可食總名曰疏品題有圃<hi>疑當作譜</hi>樹藝有書衡縱町<lb/>
畦周繞屋廬繚以樊垣經以溝渠晨出抱甕夕歸荷鋤<lb/>
有蔓必薅有蝗必驅風披雨沐日暄露濡穉甲怒生嘉<lb/>
苖蔚敷芥薑杞菊韭薤蒜葫薇蕨藜藿瓜瓞匏瓠楮鷄<lb/>
桑鵞籜龍梭魚馬齒鹿角䑕尾虎鬚薯蕷蔓菁杜蘅蘼<lb/>
蕪茵陳莪蘿芄蘭茹藘赤莧銀茄翠荇墨菰酸漿辣䔯<lb/>
<pb n="KR4h0067_WYG_354-2a"/>
甘薺苦荼庖人調胹園丁拮据錡釡鬵煠筐筥貯儲椒<lb/>
橙内交鹺醢效劬以芼以湘可茹可葅維昔尼父𤓰祭<lb/>
齊如飲水曲肱其樂只且召南蘋藻韓奕笋蒲知味羡<lb/>
黄齩根歎胡葵蓼飫顒葱韭厭徐火芋明瓉山菌接輿<lb/>
庾郎三種石生一盂劉參玉版蘇傳冰壺巢字元脩鲋<lb/>
姓豆盧菘羔抱孫蹲鴟將雛絲滑露葵練浄土酥野薺<lb/>
餛飩水苔脯膴餅炊菠薐鮓釀苞蘆胡麻饙餾罌粟醍<lb/>
醐萍<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>西晉蓴羮東吴芹擷泥坊藤采豐湖沼沚有蘩<lb/>
<pb n="KR4h0067_WYG_354-2b"/>
江漢有蔞岡有常枲洲有接余雁門天花黄河蘑菇大<lb/>
宛苜蓿太華芙蕖環滁野蓛盤谷山茹地饒所産天茁<lb/>
此徒菲葑是采口腹以娱落英未莎初篁未箊霜根旋<lb/>
挑露葉半舒烹泉石鼎養火地爐色炫匕箸香浮柈盂<lb/>
氣含土膏味逾天厨肥生華池響鳴輔車商顔饑解文<lb/>
園渇甦前招麴生後引酪奴饌非羶葷餉非苞苴園無<lb/>
羊踏壤有䑕餘彼哉肉食俎列豢芻心炙椎牛項臠割<lb/>
豬春羔秋麛冬鱻夏朐猩脣豹胎麋臡蟹胥緇裠解黿<lb/>
<pb n="KR4h0067_WYG_354-3a"/>
銀絲膾鱸羊尾截肪錦襖脫膚山殽雉兔澤羞雁鳬北<lb/>
饌潼酪南烹鼃蜍嗜䑕則鴟甘帶則蛆迺笑鄭老爛蒸<lb/>
瓠<graphic n="KR1383" url="https://raw.githubusercontent.com/kanripo/KR-Gaiji/master/images/KR1383.png" mimeType="image/png"/>乃笑坡翁夢餐雞蘇屬厭饕餮飽死侏儒語以疏<lb/>
味能知否乎予雅嗜之日不可無乃顔兹屋羞供是須<lb/>
寧疏而癯毋肉而腴易牙司味敢告膳夫<lb/>
　　海蟾<lb/>
三足老蟇太隂精夜載阿姮朝帝庭澡形不假桂花露<lb/>
背負金輪浴滄溟騰騰躍起㡬萬尺癡腹一團露圓白<lb/>
<pb n="KR4h0067_WYG_354-3b"/>
睨目光射蛟宫寒海若天吴難遁跡腹中萬斛蝌蚪藏<lb/>
吐作列緯森光芒曉驂六龍駕羲馭騰踏未必輸飛黄<lb/>
　　餞魏州判鵬舉<lb/>
捜出指鑛遺其沙鄉<hi>疑是卿</hi>雲褒武皆蜀秀虎豹各自雄<lb/>
鬚牙兩京得人廣數路忍使丘中留子嗟不然題名百<lb/>
許輩無一顯者何謂耶我亦典學老從事試向座中尋<lb/>
孟嘉<lb/>
　　古柏行<lb/>
<pb n="KR4h0067_WYG_354-4a"/>
思人誰復念婆娑窟室崖隂未易磨四十圍間看溜雨<lb/>
三千年後數恒河不堪與世供狙械尚許遺民占鳥窠<lb/>
從此便名夫子樹匡人斤斧奈予何<lb/>
　　到夔門呈王待制<lb/>
手挈東風上水關鳯書迎日看新班五湖家世烏衣巷<lb/>
三峽樓臺赤甲山畫㦸門開春晝永卧龍帳穏海波間<lb/>
安危大計須公等天定應知即賜環<lb/>
　<lb/>
<pb n="KR4h0067_WYG_354-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百五十四<lb/>
</p>
<p>
</p>
  </div>
</body>
</text>
</TEI>
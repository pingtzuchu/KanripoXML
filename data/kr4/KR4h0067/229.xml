<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百二十九</head> <lb/>
    <p>
<pb n="KR4h0067_WYG_229-1a"/>
欽定四庫全書<lb/>
　兩宋名賢小集巻二百二十九<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　東閣吟稿<lb/>
　趙汝回字幾道永嘉人太宗八世孫嘉定七年進士<lb/>
　終主管進奏院<lb/>
　　杜子墅留别<lb/>
<pb n="KR4h0067_WYG_229-1b"/>
有朋不貴數道合意自親早知離别難㑹覿豈厭頻青<lb/>
燈書閣下細語交情真酌此武陽泉饌彼松江鱗公庖<lb/>
復有攜得非知我貧如何不我醉明日隔征塵<lb/>
　　漁父<lb/>
衡嶽早來雨湘江増緑波小舟浮似屋香草結為蓑水<lb/>
定見魚影夜清聞櫂歌悠悠百年夢醒少醉時多<lb/>
　　送李寅歸里<lb/>
憐君竟不偶每亊與心違南雪嵗將暮西江帆獨歸停<lb/>
<pb n="KR4h0067_WYG_229-2a"/>
薪待官米借宅共僧扉吾老慙為吏相期尋釣磯<lb/>
　　東山堂<lb/>
謝守登臨地今為博士居由來好山水常得近詩書洞<lb/>
與衡嶽接泉分玉井餘年年為吟事春草不教鋤<lb/>
　　呈水心先生<lb/>
鶴骨雖癯髪未斑秋風鷗鷺共翛閒芙蓉夾徑纔通馬<lb/>
楊桞沿池不礙山外稿定於何日上中興只在十年間<lb/>
榖城片石無人識胡騎堂堂出漢關<lb/>
<pb n="KR4h0067_WYG_229-2b"/>
　　鴈山<lb/>
木葉新時雨亦晴山中少駐不妨程童嫌路峻頻癡坐<lb/>
僧喜岩幽每促行草蕩春深無鴈到松林月上有猿聲<lb/>
石屏一帯三千丈可惜題詩又不成<lb/>
　　山中即事<lb/>
白日荒荒過不知荼䕷開了覺春歸山家賣笋櫻桃熟<lb/>
河水生萍柳絮飛久雨一晴螢火出閏年三月杜鵑稀<lb/>
沉沉松竹烟嵐冷慙愧髙僧借袷衣<lb/>
<pb n="KR4h0067_WYG_229-3a"/>
　　峨眉山廨<lb/>
褐衣蔬食苦吟身肌骨雖清鬢雪新栗里未營三畝宅<lb/>
桃源已過一年春也知官職難癡望化得妻兒不誶貧<lb/>
别寫新詩寄鄉友峨眉山下獨閒人<lb/>
　　宿羅溪山<lb/>
鷲嶺東游霽景微碧桃花外一鶯飛樵夫不斫垂潭樹<lb/>
知有僧人掛搭衣<lb/>
　　二月十九日<lb/>
<pb n="KR4h0067_WYG_229-3b"/>
客去關門讀莊老燈花熠熠春蟲小氷雪未消雷雨來<lb/>
長安三月行人少<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百二十九<lb/>
</p>
<p>
</p>
  </div>
</body>
</text>
</TEI>
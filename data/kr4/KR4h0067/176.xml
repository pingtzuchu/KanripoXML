<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百七十六</head> <lb/>
    <p>
<pb n="KR4h0067_WYG_176-1a"/>
欽定四庫全書<lb/>
　兩宋名賢小集巻一百七十六<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　東溪集<lb/>
　髙登字彦先漳浦人宣和間為太學生與陳東等上<lb/>
　書乞斬六賊不報紹興二年廷對極言授富川簿轉<lb/>
　古縣令以不肯祠秦檜父胡舜陟誣奏下靜江獄㑹<lb/>
<pb n="KR4h0067_WYG_176-1b"/>
　舜陟以他事下獄死乃得白編管容中卒有東溪集<lb/>
　　還山招陳希韓<lb/>
乾坤莽回互日月相蕩摩百年纔瞬息萬類總么麽是<lb/>
身非我有造物如吾何觸事㑹心少幽棲發興多眷言<lb/>
意所適樂此山之阿修篁擢新幹老木榮舊柯谷聲傳<lb/>
地籟松韻答天和獨石介而安寒泉淡無波園蔬掇纎<lb/>
嫩名菓仍駢羅細蔫著雨花碧巻受風荷隨意坐莓苔<lb/>
絺衣挂薜蘿得酒即酩酊作詩共吟哦嘯長情浩蕩舞<lb/>
<pb n="KR4h0067_WYG_176-2a"/>
短影婆娑妻孥鹿門趣黄綺商山歌﨑嶇路辭遥迢逓<lb/>
誰見過交親憶同調出處矢靡他每憐傷弓禽因感赴<lb/>
燭蛾自覺此身浮相看雙鬢蟠人事何時休歸來勿蹉<lb/>
跎<lb/>
　　思歸<lb/>
忽忽已秋杪言歸欣有期節物想吾廬青蘂繁東籬流<lb/>
匙白雲子蘸甲黄鵝兒對此憶羈旅多應歌式㣲喜慰<lb/>
倚門心愁銷舉案眉稚子閙檐隙繞膝牽人衣歸心念<lb/>
<pb n="KR4h0067_WYG_176-2b"/>
如許兼程猶苦遲明朝秋色裏鳥帽風披披<lb/>
　　冒寒行風雨有感<lb/>
號風撼楛枿凍雨凝路塵乾坤秘日月八荒同一雲遥<lb/>
知沙漠寒黯淡愁殺人天涯望不極流淚滿衣巾<lb/>
　　杜門<lb/>
故人方謝客為問意如何午枕清風足夜窗明月多易<lb/>
招惟酒聖難遣是詩魔一榻君家事何妨獨我過<lb/>
　　夢遊故山<lb/>
<pb n="KR4h0067_WYG_176-3a"/>
風際氅披鶴雲根杖䇿鳩幽棲知好在歸夢故難留山<lb/>
放數峯出泉分一派流把茒何日辦縛屋䕶松楸<lb/>
　　送元太<lb/>
但得身長健何妨鬢己華胸藏為錦綉筆走是龍蛇作<lb/>
椽只三語讀書空五車巻懐已良計去去卧烟霞<lb/>
　　水漲謝邑宰送米<lb/>
心知一字不堪煑矻矻窮年黄巻中食粥由來未為拙<lb/>
儲瓶况乃嗟屢空令君好賢嫓韓愈賤子受賜慚盧仝<lb/>
<pb n="KR4h0067_WYG_176-3b"/>
春水從教繞舍北癡兒不復啼門東<lb/>
　　中秋對月<lb/>
繡江再見中秋月去嵗月圓人尚缺相望千里共嬋娟<lb/>
苦恨亭亭照離别今夕一樽誰與同孟光舉案對梁鴻<lb/>
衆鶵立侍儼成列以此持杯壽乃翁乃翁看月揩病目<lb/>
手足傾頹頭髮秃但願團欒三十秋不計東西與南北<lb/>
　　臨别示子<lb/>
不能枉道取富貴是致爾輩愁飢寒頻年别離情更惡<lb/>
<pb n="KR4h0067_WYG_176-4a"/>
兩地狼狽心何安從人數計安否問使吾相思懐抱寛<lb/>
平生竊笑曹家兒臨岐莫堕雙闌干<lb/>
　　乞米<lb/>
臣飢欲死侏儒飽方朔誰憐是嵗星館下諸生笑豐<lb/>
暖江頭漁父誚獨醒魯公巳作乞米帖陶令旋尋儲粟<lb/>
瓶親舊依然眼相向故應特地為吾青<lb/>
　　小源欲歸<lb/>
潮類香醪暈醉紅鐙敲歸路勒青驄水涵萬頃曽孫稼<lb/>
<pb n="KR4h0067_WYG_176-4b"/>
月逗盈衿少女風大誤生平縁畫足無聊終夜祗書空<lb/>
擬將方寸難論事直扣天門問化工<lb/>
　　夜行道中<lb/>
黄茒時節瘴烟濃人在山凹第㡬重梁竦負才徒感慨<lb/>
嵇康賦性本踈慵此生自斷天休問吾道當年世不容<lb/>
㑹脱幘巾還舊隠鹿門妻子慣相從<lb/>
　　言懐<lb/>
歸去東臯獨荷犂家林書巻有兒持一無可意身將老<lb/>
<pb n="KR4h0067_WYG_176-5a"/>
百不如人心自知夢寐摩挲元結頌經從省憶少陵詩<lb/>
體膚飢盡天難問依舊臞然山澤姿<lb/>
　　九日<lb/>
塞雁南飛度戍樓一聲天地有餘秋家連滄海難窮目<lb/>
人在蠻荒欲盡頭莫效涓埃禆國計况無毛髪為身謀<lb/>
所須菽水能多少踪跡飄然不繫舟<lb/>
　　病中雜興<lb/>
長袖深藏批敇手短笻斜倚作詩肩有時極目睨遼漢<lb/>
<pb n="KR4h0067_WYG_176-5b"/>
興在孤鴻落照邊<lb/>
溶溶瘴霧暗朝暾咫尺闗山號鹿門疾病年年不相貸<lb/>
朱顔凋盡赤心存<lb/>
垂老飄零萬里餘肌膚瘦盡鬢毛踈皇恩若許歸山去<lb/>
豆地雖存不解鋤<lb/>
不羡雲霄欲網羅百年人物總相磨死如歸耳生如寄<lb/>
造物從今奈我何<lb/>
九死窮荒一病翁曉來尤怯北窗風誰知葵藿傾心切<lb/>
<pb n="KR4h0067_WYG_176-6a"/>
待到日輪升太空<lb/>
不辭南北任飄零俯仰乾坤一草亭鳶堕水中從跕跕<lb/>
鴻飛天外自𠖇𠖇<lb/>
病損腰圍減未休二毛垂領颯先秋夢中那復化為蝶<lb/>
林下不妨聞鬬牛<lb/>
口腹相煎亦可羞飢來欲食飽還憂多藏地下我無用<lb/>
須學留侯辟穀不<lb/>
　　覔蠧椽<lb/>
<pb n="KR4h0067_WYG_176-6b"/>
　　　雪寒官冷家乏薪炭與舒丞懇令長至劈酒槽<lb/>
　　　孫處可笑亦可憫也<lb/>
顧影低徊秪自憐怕寒時聳作詩肩全家食粥已數日<lb/>
坐客無氈今㡬年君劈槽燒當止酒我和琴爨况無絃<lb/>
雪中送炭從來事况寫羇窮覔蠧椽<lb/>
　　辭餽金<lb/>
　　　頃罷官臨慶士民丐留不果乃相與持金贐行<lb/>
　　　勤勤之意既不可却復不當受因請買書郡庠<lb/>
<pb n="KR4h0067_WYG_176-7a"/>
　　　以遺學者作詩謝之<lb/>
劉君政成俄及𤓰闔境歡謡騰載道民不見吏犬無聲<lb/>
持以百錢勤父老嗟我官卑志未伸於人何徳人稱好<lb/>
騰牒當途願丏留餽贐交馳雜金寳天涯百指擕空囊<lb/>
號寒啼飢日相惱可取無取未傷亷此念易汚惟皓皓<lb/>
不如賈書惠泮宫聊助賢侯采芹藻别後青衿倘見思<lb/>
窗前黄巻宜探討<lb/>
　　七夕<lb/>
<pb n="KR4h0067_WYG_176-7b"/>
天道杳難慿人言吁不經佳期轉七夕歡事汚雙星女<lb/>
駭占蛛巧兒痴話鵲靈吾詩非好詆聊與訂頑𠖇<lb/>
　　歸途嘆<lb/>
孫吳攄將略申甫翰王家腐儒要底用歸種東陵𤓰<lb/>
　　似春閣<lb/>
一閣寜獨暖萬家方號寒何當放春去和氣滿人間<lb/>
　　留别<lb/>
丈夫四方志肯作兒女别顧我羌崛强羡君真秀發道<lb/>
<pb n="KR4h0067_WYG_176-8a"/>
義重千鈞利名輕一葉壯風吐虹蜺忠義貫日月挿劍<lb/>
露肝膽看鏡念勲業何當拔茅茹同在陳力列<lb/>
　　陳少陽贈官<lb/>
憶昔靖康初厄運㑹中㣲嚴警弛邊備長驅鐵馬馳堂<lb/>
堂搗京闕百萬呼鼓鼙天地為改色日月晦晴迷當宁<lb/>
猶未悟聰明遭蔽欺六賊久盤結如山屹莫移故人陳<lb/>
夫子忠義根天資拊髀惜機㑹禍端良在兹吾儕沐厚<lb/>
澤顛危合扶持不聞王蠋賢絶脰由布衣書成數千言<lb/>
<pb n="KR4h0067_WYG_176-8b"/>
揮翰捷如飛明朝伏闕下儒冠翕相隨种季奪兵權憤<lb/>
痛社稷危抱書再詣闕慟哭聲猶悲天意難遽回人心<lb/>
那惡離時雍恣凶暴縱兵欲屠之馬前森利刃此時命<lb/>
垂絲腰領兩不顧相視情怡怡虎口僅獲脱好爵安能<lb/>
縻俄起故鄉情各歸天一涯壯哉歐陽生舍生誠所宜<lb/>
聖主圖興復忠誠䝉誅夷宸心頃自責䟽爵錄其遺君<lb/>
乎死不亡泉壌増光輝魂氣鍾慶雲體魄蒸靈芝炎炎<lb/>
英列在昭昭星斗垂蘭死則留芳豹死則留皮男兒倘<lb/>
<pb n="KR4h0067_WYG_176-9a"/>
得死一死甘如飴君死逾生榮我生嘆奚為九原如可<lb/>
作㣲君誰與歸<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_176-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百七十六<lb/>
</p>
<p>
</p>
  </div>
</body>
</text>
</TEI>
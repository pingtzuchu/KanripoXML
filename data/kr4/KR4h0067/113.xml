<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集卷一百十三</head> <lb/>
    <p>
<pb n="KR4h0067_WYG_113-1a"/>
欽定四庫全書<lb/>
　兩宋名賢小集卷一百十三<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　鄱陽集<lb/>
　彭汝礪字器資饒州鄱陽人治平二年舉進士第一<lb/>
　累遷監察御史裏行首陳十事指擿利害多人所難<lb/>
　言者元豐初以館閣校勘為江西轉運判官數上疏<lb/>
<pb n="KR4h0067_WYG_113-1b"/>
　論事元祐二年超為起居舎人權兵刑二部侍郎進<lb/>
　權吏部尚書以寳文閣直學士知成都府未行又降<lb/>
　待制知江州至郡數月以病去卒年五十四<lb/>
　　瓦鼔<hi>自新建令仲文得之</hi>
客逰南昌歸歸我四瓦鼔渾完甄冶工質樸棑罌甒觸<lb/>
之散遺聲往往中商羽聲來殆天得不用詢有瞽野心<lb/>
愛不徹取之置林宇竹梢奏清風似喜佳物伍岸巾䇿<lb/>
笻枝共爾蠲毒暑世浮見此拙坐覺幽興聚丹楹惜異<lb/>
<pb n="KR4h0067_WYG_113-2a"/>
時蕢桴想淳古君年比余少能亦珍此否<lb/>
　　雪夜飲分題得雪字<lb/>
顛風夜號花木折平明堦前三尺雪誰家羌笛落早梅<lb/>
中夜南樓對明月苦寒厭厭祗夜飲朔風吹人毛髪縮<lb/>
公才奔放欲萬里應恨低囘受羈紲一巢安稳身自在<lb/>
生涯卻羡鳴鳩拙人生值遇行樂耳世事悠悠無可說<lb/>
偶有名酒須盡歡醉後嗚嗚呼耳熱君不見戍卒征南<lb/>
凱未旋戎衣雖厚冷如鐵<lb/>
<pb n="KR4h0067_WYG_113-2b"/>
　　寄友人<lb/>
漢上近多雨江頭應好風想君當此際掛席隨孤鴻翔<lb/>
龍壓大浪畫鷁凌長空男子四方志生時射桑蓬爾来<lb/>
何遲遲吾憂秪忡忡安得百頃田稍鄰五老峯早賦歸<lb/>
去來同為採芝翁<lb/>
　　讀史<lb/>
婁敬脫輓輅獨建金城安韓信出羈旅遽上將軍壇謀<lb/>
出萬乘驚名飛百夫歎丈夫松桂姿直氣虹霓蟠得時<lb/>
<pb n="KR4h0067_WYG_113-3a"/>
樹功業未謝婁與韓<lb/>
　　次韻堯民同年<lb/>
飛雪鱠長鯨浮蛆潑新酒故人不我過絶壁頻囘首北<lb/>
崗無斷絶參錯分燕豆觸目事漸新愴懐治平舊龍飛<lb/>
第一牓四百如蘭友勁氣沮金石髙文爛星斗我衰也<lb/>
乆矣彫落幾無有未去真厚顔欲歸猶掣肘盤根發餘<lb/>
刃想見敏㨗手江湖被郛郭雲霧生戸牖顧瞻良集易<lb/>
歎息幽期後吟到詩輙成吾窮乆箝口<lb/>
<pb n="KR4h0067_WYG_113-3b"/>
　　答同舎游凝池<lb/>
仙宫神靈之所宅樓閣倚天一千尺先生好逰猶挾册<lb/>
藜莧不慙吾鼎食凝祥池頭三月春腰金騎狨多貴人<lb/>
天邉五嶽烟霞闇海上三山雨露新蛺蝶能飛燕能舞<lb/>
鳳凰在雲鴻在渚仙人參鸞入雲霧寂寂不聞青鳥語<lb/>
洞天落晚日沈沈漁舟縹緲桃源深紅玉坐㸔花着子<lb/>
青雲行見葉成隂疾雷怒飛風雨急瘦馬不行歸斾濕<lb/>
投閒一日須一來歲時變化猶呼吸<lb/>
<pb n="KR4h0067_WYG_113-4a"/>
　　栽竹<lb/>
一生正能著幾屐曠達人稱阮遥集何可一日無此君<lb/>
風流我愛王參軍夏葛冬裘我便足由来世間無可欲<lb/>
但栽翠竹滿東林我日對之歌且吟<lb/>
　　送頴叔帥臨洮<lb/>
風如疾雷雹如芋積雪如丘擁道路蔣侯車馳挽不住<lb/>
見說西人復嘯聚目視隂山欲飛去蒋侯文如江海注<lb/>
一決萬里無盡處筆落在紙成雲霧氣吞雲夢八九數<lb/>
<pb n="KR4h0067_WYG_113-4b"/>
力轉丘山縳螭虎終日笑言公不怒三軍號令成樽爼<lb/>
夏虜膽落汗流泝邉人乃至歌五袴昔聞禁中得頗牧<lb/>
今見南陽稱召杜前席宣室疑已暮勒功燕然無可慕<lb/>
歸来徧作人間雨杕杜吾當為君賦<lb/>
　　彦衡約飲湖亭行不及赴<lb/>
主人欲畱客其意良已厚行子念于役奔命唯恐後張<lb/>
帆半夜起撇若驚蓬走盈盈水中蓮鬱鬱堤上栁相别<lb/>
不相見已行更囘首人生如朝露理固無可乆可為惟<lb/>
<pb n="KR4h0067_WYG_113-5a"/>
有徳萬一或不朽行也死後已庶猶無大咎君恩不勝<lb/>
報聊一報我友<lb/>
　　行西城<lb/>
我將行西城曲指計日月汝來今幾時已卜錢塘别我<lb/>
衰况多病苒苒髻已雪安能乆去汝漫自投羈紲田園<lb/>
苟可飯聲利非吾屑與汝歸去來相㸔至耆耋蒼茫尚<lb/>
無涘空復愁如結<lb/>
　　漢上謁劉執中<lb/>
<pb n="KR4h0067_WYG_113-5b"/>
塵土能汚人有如衣匪澣驅車出闉闍縱目盡江漢漁<lb/>
舟泛青雲瀟灑鴈為伴蘆花如飛雪時逐風散漫可憐<lb/>
獨清人憔悴行澤畔<lb/>
　　菊苗<lb/>
重陽黄菊花零落殆無有㣲陽動淵泉嫩葉出枯朽青<lb/>
青好顔色寂寂霜雪後物理如轉環人生豈能乆<lb/>
　　採葵<lb/>
古人採薇蕨我亦愛斯葵能隨朝陽傾不為秋露萎烹<lb/>
<pb n="KR4h0067_WYG_113-6a"/>
調戒中厨聊以燕母慈拔根取亷名未愧魯公儀<lb/>
　　途中和君時<lb/>
聞君欲脂車輾轉寐不安憂心頑如石百計不可寛鳴<lb/>
鳩祇在桑歸鴈乃雲端一瞻百歎息强飲終無歡<lb/>
　　寄君時四章章四句<lb/>
我脂我車陟彼高岡母也吾懐匪居或忘我帆我舟汎<lb/>
彼大江母也吾憂食匪或遑我池有魚亦可以羮何必<lb/>
鮪及魴叔兮其歸哉我田有菽苟可以食何必稻與粱<lb/>
<pb n="KR4h0067_WYG_113-6b"/>
叔兮其歸哉<lb/>
　　自吉泛舟入贑<lb/>
我行欲從車好風苦相招謂言困行役厭此道路遥駸<lb/>
駸四駱馬終日在岧嶤簿書更追隨精耗髪欲焦乃復<lb/>
汎栢舟錦幔蘭為橈是時春始和暖風秀陵苕彼栁已<lb/>
青青彼桃已夭夭王事敢不脩我飲歌且謡彼不知之<lb/>
者謂我士也驕不知非所知我兹以逍遥<lb/>
　　遊峴山<lb/>
<pb n="KR4h0067_WYG_113-7a"/>
去年冬雪少二月春始晴南逰峴首山東下石頭城揉<lb/>
藍染江水爛錦貼園英幽亭一杯酒不用千載名<lb/>
　　冬日道中作<lb/>
夜臥衾裯单不敢嗟體寒晨餐疏食微不敢歎腹饑重<lb/>
念饑寒民亦有甚我身我心苦嗟吁彼俗當何如<lb/>
　　長蘆阻風<lb/>
縱目江南路繫船惟上村長蘆雲作陣高栁石為根浪<lb/>
逐江風急潮連海水渾雪霜千雨散鉦鼔萬兵屯蒲藻<lb/>
<pb n="KR4h0067_WYG_113-7b"/>
魚逰處泥沙鳥篆㾗參差鄰畫舫咫尺想空門貝葉有<lb/>
秘語韋編無近言漫瞻雙去翼空飾兩朱轓好在彌天<lb/>
釋何如炙輠髠濁清羅酒斚南北㸔風幡敬信無非事<lb/>
精微詎可論孤忠天未棄尚合辱垂恩<lb/>
　　沐浴有感<lb/>
去垢如去邪不欲畱毫分髮不止一沐身不止三熏如<lb/>
何迷本原浴徳不自勤區區飬樲棘俯仰愧前聞<lb/>
　　宿金鈎館<lb/>
<pb n="KR4h0067_WYG_113-8a"/>
絶域三千里窮村五七家雲深無去鴈日暮有棲鴉霧<lb/>
擁雲垂野霜連月在沙夜長無復寐寂寞聼寒笳<lb/>
　　惠州<lb/>
霧暗山千叠氷寒水一涯風高天作雪日晚露迷沙居<lb/>
士身如夢行人驛是家青燈無意緒㸃㸃自成花<lb/>
　　和章承議通判來章<lb/>
近水班荆坐縁山拄杖行雲煙窺勝㮣風雨聼寒聲乆<lb/>
累維摩病多慙衞玠清波瀾終未息袞袞共勞生<lb/>
<pb n="KR4h0067_WYG_113-8b"/>
　　雲蓋寺詩<lb/>
　唐淨圓禪師初自石霜來得乳蘿洞喜之將宅焉初<lb/>
　至蛇蚖塞路矯然怒視師師以法語告蛇引去既宿<lb/>
　而斃師為焚之旦視無遺燼有三泉出焉左者黒右<lb/>
　者清中者白師既築室從者如歸市逮今遂為名刹<lb/>
舊日蛇蚖穴今時薝蔔林寒泉三井舊高閣五峯深翠<lb/>
竹娟娟老長松漠漠隂鳳凰池好在誰得老師心<lb/>
　　道中<lb/>
<pb n="KR4h0067_WYG_113-9a"/>
湖天冬不雪山地晚多風岸草猶全緑村花或自紅差<lb/>
池歲聿暮寂寞雨其濛南北隨蓬轉浮生寄寓中<lb/>
　　内鄉招提寺<lb/>
淫雨宿蕭寺白雲思楚山病催顔色老淚裛鬢毛斑流<lb/>
水終何事飛禽倦未還夢歸無别處鷲嶺鳳林關<lb/>
　　途中早起寄兄弟<lb/>
為惜庭闈别方驚道路難醉憐山月古病怯野風寒駐<lb/>
馬詢農耜臨溪問釣竿新詩如有得冩染寄歸翰<lb/>
<pb n="KR4h0067_WYG_113-9b"/>
　　送巖夫庭佐歸寕<lb/>
春雨傷行色秋風問後期欲迎黄鳥意更遺白華詩家<lb/>
塾求吾友親庭寄所思獨吟城壁晚如悟角聲悲<lb/>
　　接伴太傳離新館其兄迓於途<lb/>
使者乗軺至將軍走馬迎侏離何所語踴躍不勝情寓<lb/>
目鴻鴈澤傷心杕杜行天乎非有間我老獨無兄<lb/>
　　夜泊睦州桐江<lb/>
一水連銀漢千山擁古城客乘清夜息舟倚碧溪横皓<lb/>
<pb n="KR4h0067_WYG_113-10a"/>
月危峯影清風細浪聲嘔啞殊俗語惨淡異鄉情<lb/>
　　余十一月甲申以使來武岡坐茅茨之室逼閭閻<lb/>
　　之陋無故人往來之樂懐羈旅不足之情於是有<lb/>
　　遊古山之寺在縣西十五里而山水俊拔深秀亦<lb/>
　　有可愛者因畱置酒抵暮還驛而作是詩<lb/>
澹日沙村晚霜晴溪路遥蠻人瞻虎節田父看星軺使<lb/>
指勤咨問君恩費飬調畏途諳跋渉遺䇿問芻蕘臘近<lb/>
雲長暝春遲雪未消遠空低幕帟疊嶂露瓊瑶板屋誰<lb/>
<pb n="KR4h0067_WYG_113-10b"/>
家舎茅簷何處橋梅香浮逺水藤古上重霄細草眠黄<lb/>
犢巔崖落皂鵰兒童晴出牧婦女晚歸樵椎髻騎吹笛<lb/>
斑衣行踏謡封疆連五嶺習俗帶三苗狐䑕威溪老豺<lb/>
狼脫洞驕今當䝉潤澤乆已靜氛妖歌舞隨鄉地耕桑<lb/>
托聖朝威儀欣用夏姓氏恥稱傜僧至不千里寺名非<lb/>
一朝小亭浮草莽高閣出岧嶤泉細能沾潤峯危欲動<lb/>
揺㑹觀禪味足還見講花飄茶汎波無跡香深篆未消<lb/>
逺遊貪物象乆客厭塵囂子美詩千首淵明醉一瓢儻<lb/>
<pb n="KR4h0067_WYG_113-11a"/>
来淹白晝輕去恨連宵野色隨行李灘聲逐畫橈舄歸<lb/>
鳬漠漠旌旋雨蕭蕭淡月生昭曠青燈照寂寥歲時惟<lb/>
箭激江海秪萍漂洪井連廬阜蒲山近斗杓且從周夢<lb/>
去莫作楚辭招<lb/>
　　在合肥幕中有作<lb/>
幕府開雄盛朋逰望俊髦雙松鬬氷雪一鶚出蓬蒿春<lb/>
雨吟花蔕秋霜滿蟹螯山川畱翰墨天地入風騷感慨<lb/>
驚多變㣲生病一號酒巵餘寂淡詩筆惠英豪憂思生<lb/>
<pb n="KR4h0067_WYG_113-11b"/>
心腑塵埃上鬢毛簿書今日困道路此身勞小雨開濡<lb/>
滯清飈散鬱陶小亭山可見從此欲登高<lb/>
　　送劉器之待制知眞定府<lb/>
時平謀帥重侍從輟名卿龍種三千騎虬髯十萬名紅<lb/>
蓮王儉幕細栁亞夫營側道諸侯謁還鄉故老迎試詢<lb/>
三將宅應過五梁城漫樂潭園勝難忘魏闕情守株嗟<lb/>
我老仗鉞壮公行秪恐非朝夕君王召賈生<lb/>
　　和春城北<lb/>
<pb n="KR4h0067_WYG_113-12a"/>
春光未恣看已復見春深水漲千溪緑松低一路隂簿<lb/>
書淹世態雞黍亂鄉心莫廢清和飲枝頭李可沈<lb/>
　　和晚北園<lb/>
天氣非相逼東風已自歸樂遊終少及世事故多違桃<lb/>
杏春如在溪山暑尚微早期筌楫泛頻縱角觴飛<lb/>
　　和祖道國門外文淵子至東父餞席上贈别<lb/>
行李隨長道飄蓬笑賤官望雲瞻白日臨水㸔驚瀾鳥<lb/>
語如知節花開尚怯寒莫嫌春色淺畱到後園㸔<lb/>
<pb n="KR4h0067_WYG_113-12b"/>
　　陳師道教授示黄梅詩次韻呈正夫學士<lb/>
美色絶殊衆暗香時著人齊州終自别不比嶺頭春<lb/>
可但深宜晚須知巧耐寒北人渾未識秪作棣棠㸔<lb/>
　　大小沙陀二首<lb/>
南障古北口北控大沙陀土地稻粱少歲時霜雪多古<lb/>
来長用武今日許通和豈乏驃姚將君王悟止戈<lb/>
大小沙陀深没膝車不留蹤馬無跡曲折多途鳥亦惑<lb/>
自上髙岡認南北大風吹沙成瓦礫頭面瘡痍手皴坼<lb/>
<pb n="KR4h0067_WYG_113-13a"/>
層氷峩峩霜雪白狼顧鳥行愁覆溺一日不能行一驛<lb/>
吾聞治生莫如嗇<lb/>
　　和漢廣席上賦<lb/>
秀色霜滋重餘香露洽鮮鵠巢靈殻媚蟾窟夜珠圓丹<lb/>
橘非優貢蟠桃亦浪仙無嗟後林質未至大清天<lb/>
　　龍泉<lb/>
秋風入泉野吹散菊花芳萬里無人處千枝秖自香風<lb/>
流憶彭澤時節念重陽物意雖寥寂能忘酒一觴<lb/>
<pb n="KR4h0067_WYG_113-13b"/>
　　和君時余未至君時言有羣鵲集<lb/>
舊重千金諾元為五日期水清氷破玉巖潤石凝脂命<lb/>
駕不嫌遽舎車空悔遲多慙無道力有往鵲先知<lb/>
　　和君時弟韻<lb/>
流火退縮金盛强郊原日夜生寒凉梨垂栗皴橙柚香<lb/>
田家笑語炊黄粱山水秀澈揺秋光重巖細菊斑斑黄<lb/>
萬象呈露無遯藏時和歲豐辰亦良脂車與子遊上方<lb/>
吐論縱横氣軒昂書帙羅列圖畫張睥睨孔孟窺虞唐<lb/>
<pb n="KR4h0067_WYG_113-14a"/>
偃息道奥縁禪牀苒苒定㸔移星霜<lb/>
　　遊西山示同志<lb/>
我少及長從公逰我今老矣公白頭淵明彭澤不歸去<lb/>
太史周南方滯畱愛山興與精神聚形骸自笑縻珪組<lb/>
欲騎馬去陟彼砠空羡鴻飛在于渚西山苐一列洞天<lb/>
别有日月無歲年洪崖已成丹竈藥瑶池每賦白雲篇<lb/>
嘒嘒蟬噪竹枝露斑斑豹宿巔崖霧伯兮伯兮歸勿遽<lb/>
人間旱禾須霖雨秋雨辛勤開菊花春風取次生蘭芽<lb/>
<pb n="KR4h0067_WYG_113-14b"/>
我雖調公不敢易龍駒㑹去超邊沙<lb/>
　　使北有懐<lb/>
長年日戯老萊衣不忍此身終日違今日馬頭燕北去<lb/>
不堪頻望白雲飛白雲汝飛去何許悠悠㑹到江南路<lb/>
朔風吹淚灑大河直與波瀾競東注<lb/>
　　皇帝郊祀禮畢詣景靈恭謝次履中學士<lb/>
黎明駕出告熙成朝野人呼萬歲聲日上天門春意近<lb/>
雪殘宫瓦曉寒生六龍寵䕶随天仗三爵恩榮醉御觥<lb/>
<pb n="KR4h0067_WYG_113-15a"/>
德似丘山毫未報白頭知愧不知榮<lb/>
　　郊丘從駕<lb/>
今歲郊丘上始躬宿齋初出未央宫百年禮樂星辰爛<lb/>
萬國衣冠錦繡中精意與天相應接人心如水自流通<lb/>
聖時好作休成記今日誰為太史公<lb/>
　　和瑛師<lb/>
江湖日夜着東流水上乾坤一㸃浮隔浦雲山隨客歩<lb/>
近村花竹慰人愁同舟自有林宗在結社還須惠逺逰<lb/>
<pb n="KR4h0067_WYG_113-15b"/>
酒興正酣歸更懶坐看凉月上滄洲<lb/>
　　送宋文先輩<lb/>
夫子聲名二十年塵埃歎息欲華顛相如舊有凌雲賦<lb/>
靖節今無種秫田南國寂寥歸見鴈北風悲壮屢聞蝉<lb/>
思量世事真如幻合置窮愁頓酒邉<lb/>
　　萬安道中<lb/>
上下雞籠牛口灘灘頭濯濯雨聲寒氣蒸曉日雲無際<lb/>
波漾春風雪未乾落絮竝花浮逺水飛鷗隨鷺度驚湍<lb/>
<pb n="KR4h0067_WYG_113-16a"/>
扁舟稳泛滄浪逺珍重嚴陵一釣竿<lb/>
　　嘗約誼父同遊龍泉奔走失期故作是詩奉和原<lb/>
　　韻<lb/>
野寺幽幽隠翠嵐山川形埶盡束南吟隨野竹吾懐惬<lb/>
醉啜溪泉此意堪樂事難兼真可惜登高能賦亦曽諳<lb/>
遊從欲盡林間勝雨氣渾渾滿古潭<lb/>
　　送望之郎中提舉舒州靈仙觀<lb/>
江干逺别幾秋螢汴曲相逢眼更青余志自能同豹變<lb/>
<pb n="KR4h0067_WYG_113-16b"/>
弋人安得望鴻冥風流緑蟻千鍾酒香火黄庭一巻經<lb/>
秪恐諸公還薦鶚未容輕去老巖扃<lb/>
　　山林<lb/>
鶴瘦松枯不自禁窮愁千緒欲相侵山林誰識謝公意<lb/>
風月獨髙梁甫吟行視水㾗嗟不息靜㸔雲影愛無心<lb/>
懶隨塵土趨時態欲就絲桐丐古音<lb/>
　　暮雨<lb/>
暮雨忽隨江上舟寒風髣髴轉清秋興隨烟月成千首<lb/>
<pb n="KR4h0067_WYG_113-17a"/>
醉忤鶯花長四愁不繫可憐波上月忘機應喜海邉鷗<lb/>
一聲畫角吹魂夢散落淮天曉未收<lb/>
　　和張侍讀總翠亭<lb/>
城隅東北起危亭卧棟飛簷控地形萬井不藏平野緑<lb/>
一湖纔見逺山青春歸别圃低華幄雨歇寒蕪露翠屛<lb/>
日暮登臨望樓闕誤隨飛鳥下南溟<lb/>
　　㑹仙洞<lb/>
大松十里建旌旗曉日朝霞五色衣幽谷静聞猿一嘯<lb/>
<pb n="KR4h0067_WYG_113-17b"/>
白雲時見鶴雙飛花開洞府春長在人㑹瀛洲夜未歸<lb/>
家近武陵時入夢詩成更憶故人薇<lb/>
　　簡王大丞<lb/>
我㸔繁劇頻搔首君賦才名亦異常尚有閒襟尋水石<lb/>
更當佳句夢池塘松苖自合分高下鳬鶴天教有短長<lb/>
徐上青雲猶未晚可無音問及滄浪<lb/>
　　題醉心亭<lb/>
紅塵萬里困征鞍喜向幽亭一倚欄日夜水聲趨澗曲<lb/>
<pb n="KR4h0067_WYG_113-18a"/>
西南山色上雲端窗横古木秋容老檻逼蒼崖雨氣寒<lb/>
搜盡肺腸吟不就欲君親置畫圖㸔<lb/>
　　寄臧渾<lb/>
二月驅車出宋都轉頭即是十年餘可憐老大猶為客<lb/>
莫怪尋常不作書蠟屐阮孚人不㑹鱸魚張翰子何如<lb/>
寄聲莫汚青峯地留與先生作隠居<lb/>
　　至雄州寄諸弟并呈諸友<lb/>
馬頭今日過中都到得雄州更有書道路莫嗔音問少<lb/>
<pb n="KR4h0067_WYG_113-18b"/>
天寒沙漠鴈全疎<lb/>
　　和國信子育元韻<lb/>
雪餘稅馬立孱顔望盡南垂北際山一段黄雲凝不散<lb/>
野人說是瓦橋關<lb/>
　　二月已亥曉出成祀高禖<lb/>
淡雲斜日曉昏昏風物遲逥認故園竹葉宻藏林下寺<lb/>
桃花低映水邉村<lb/>
塵沙騎馬聼流溪淡薄春風却似秋坐憶洞庭波萬頃<lb/>
<pb n="KR4h0067_WYG_113-19a"/>
灘聲常在釣魚舟<lb/>
塵土㝠㝠二月風寥寥天外有歸鴻松隂想見芝山路<lb/>
隔浦溪花岸㟁紅<lb/>
　　景繁見和再用前韻馳寄<lb/>
魚飛鯨躍出波瀾獨立蓬萊縹緲間㑹有清詩寄蘆竹<lb/>
能無歸夢到溪山<lb/>
　　和執中及謝檢法<lb/>
三年不見洛陽花今日襄陽看轉嘉奔走簿書長似夢<lb/>
<pb n="KR4h0067_WYG_113-19b"/>
不知春已滿人家<lb/>
　　北風<lb/>
北望南淮雲更遮别離方覺路為賖深林青杏還争熟<lb/>
淺水紅蓮亦自花<lb/>
　　泊真州新河亭<lb/>
鬢毛垂雪欲毶毶道路風波老不堪繫䌫短亭聊自慰<lb/>
青山數㸃見江南<lb/>
　　蘆花<lb/>
<pb n="KR4h0067_WYG_113-20a"/>
風起蘆花散雪紛紛故着枯槎曉日曚曨照處十分認<lb/>
作梅花<lb/>
　　沙栁<lb/>
沙陀秖見塵土栁色如逢故人憶着千條萬葉金明馳<lb/>
道青春<lb/>
　　擬田園樂二首<lb/>
買田何須近郭作屋却要依山青松共我終始白鳥隨<lb/>
人往還<lb/>
<pb n="KR4h0067_WYG_113-20b"/>
山色依雲闇淡溪聲潄玉玲瓏孤笛醉吹明月扁舟卧<lb/>
釣秋風<lb/>
　　山村即事<lb/>
莫笑農家老酒尊豐年留客足雞豚山重水複疑無路<lb/>
栁暗花明又一村<lb/>
　　過虎北口<lb/>
雪餘天色更清明野店忽聞雞一聲地里山川從禹畫<lb/>
人情風俗近燕京漁陽父老常流涕燕頷将軍孰請纓<lb/>
<pb n="KR4h0067_WYG_113-21a"/>
容覆不分南與北方知聖徳與天平<lb/>
　　燕姬<lb/>
有女夭夭稱細娘真珠絡臂面塗黄南人見怪疑為瘴<lb/>
墨吏矜誇是佛装<hi>按西神脞說燕俗婦人有顔色者目為細娘面塗黄者謂為佛装</hi>
　　巢燕初至<lb/>
一雙掠水燕来初萬㸃飛花社雨餘辛苦成來君莫破<lb/>
從來吾亦愛吾廬<lb/>
　<lb/>
<pb n="KR4h0067_WYG_113-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集卷一百十三<lb/>
</p>
<p>
</p>
  </div>
</body>
</text>
</TEI>
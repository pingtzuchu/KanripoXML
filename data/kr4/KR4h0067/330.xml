<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百三十</head> <lb/>
    <p>
<pb n="KR4h0067_WYG_330-1a"/>
欽定四庫全書<lb/>
　兩宋名賢小集巻三百三十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　菊潭詩集<lb/>
　吳惟信字仲孚霅川人居華亭白鶴邨詩名藉甚吳<lb/>
　中有老儒靡先生記問該洽惟信客吳遇諸塗叩以<lb/>
　近詩因誦傷春一首靡先生屈膝下拜曰子謫仙人<lb/>
<pb n="KR4h0067_WYG_330-1b"/>
　也老夫雖欲效顰無可置喙矣與浮玉施樞交善投<lb/>
　贈亦最多<lb/>
　　春閨怨<lb/>
細栁輕煙鎖畫樓樓中人去水長流琵琶聲斷梅花落<lb/>
别是春風一種愁<lb/>
　　蘇堤清明即事<lb/>
梨花風起正清明游子尋春半出城日暮笙歌收拾去<lb/>
萬株楊柳屬流鶯<lb/>
<pb n="KR4h0067_WYG_330-2a"/>
　　湖上雨吟<lb/>
濕了荷花雨便休晚風歸栁澹于秋一生不作機心事<lb/>
合轉船頭向白鷗<lb/>
　　雨後<lb/>
雨後輕雲學水流惜春人痩怕春休梨花却恐難尋夢<lb/>
燕子何曽細説愁<lb/>
　　賀史守鳳雛滿月<lb/>
玉手歌姬托鳳雛堂前畫額旋調朱春風吳㑹宜男艸<lb/>
<pb n="KR4h0067_WYG_330-2b"/>
試問他人種得無<lb/>
　　寄東畎曹侍郎<lb/>
結網求魚事已遲却非春艸不歸詩斜陽一片山如畫<lb/>
更把心期付與誰<lb/>
　　題秋江晚照圖<lb/>
水光只肯淨涵虚分浦通村路却無風日向低鴻雁落<lb/>
釣竿一半出菰蒲<lb/>
　　曉吟<lb/>
<pb n="KR4h0067_WYG_330-3a"/>
翠帳香消捲碧紗風捎殘雨濕欄牙蜻蜓亦被凉勾引<lb/>
清曉低飛入水花<lb/>
　　春咏<lb/>
艸堂燕子未歸時香鼎灰蜚入硯池看徹唐人詩一巻<lb/>
夕陽猶在杏花枝<lb/>
　　贈别上官良史<lb/>
不惜黄花一醉君喚歌催舞語紛紛天涯明月空相憶<lb/>
寒雁無聲入斷雲<lb/>
<pb n="KR4h0067_WYG_330-3b"/>
　　秋夕<lb/>
西風吹露下秋空鳥鵲無聲占碧桐天氣微凉人好睡<lb/>
䦨干閒在月明中<lb/>
　　野望<lb/>
閒與蘆花立水邊歸心客思兩茫然夕陽收盡天風急<lb/>
一樹寒鴉落野田<lb/>
　　辭史侍郎<lb/>
事到依人易策勲合歸收拾北山雲春風入手非閒用<lb/>
<pb n="KR4h0067_WYG_330-4a"/>
種得梅花却寄君<lb/>
　　春夢謡<lb/>
銷金帳掩水沈煙髻滑金釵落枕邊魂夢不知春已去<lb/>
誤隨蝴蝶過鞦韆<lb/>
　　拜和靖墓<lb/>
墳艸年年一度青梅花無主自漂零定知魂在梅花上<lb/>
惟有春風喚得醒<lb/>
　　重拜和靖墓<lb/>
<pb n="KR4h0067_WYG_330-4b"/>
片玉沈山艸亦珍斷碑殘石當麒麟君王别為開門户<lb/>
不欲梅花見路人<lb/>
　　閨怨<lb/>
病起傷春獨倚門喚人鸚鵡隔簾聞無情最是東風惡<lb/>
痩却梨花一片雲<lb/>
　　仙興<lb/>
宫殿髙髙在五雲鶴揺松露滴行人洞門不放東風過<lb/>
留得桃花一院春<lb/>
<pb n="KR4h0067_WYG_330-5a"/>
　　山居春興<lb/>
林雪消寒滴春風入艸廬好山分客看閒地課童鉏竹<lb/>
痩偏宜鶴泉清直見魚邇來因苦咏零亂一牀書<lb/>
　　寄大使趙清臣<lb/>
擒吳纔了合封侯何止區區古蔡州一著髙時全國體<lb/>
十年危處與心謀山川恢拓春風逺天地清明王氣浮<lb/>
白雪滿頭勲業大不應忘却赤松游<lb/>
　　寄蔣重珍祕書<lb/>
<pb n="KR4h0067_WYG_330-5b"/>
焚香誦易與天游君命相催不肯休時節固知來則是<lb/>
功名却以得為憂翠蓬雲氣生衣袂金殿陽光動冕旒<lb/>
此際一言能悟主始堪回首舊林丘<lb/>
　　寄越上髙疎寮<lb/>
便教煙雨畫成圖爭似歸來有賀湖鏡裏精神西晉有<lb/>
詩家標準晚唐無惜花春盡鸎吟苦敲竹風清鶴夢孤<lb/>
世事正多心早懶著書贏得靜工夫<lb/>
　　立春日即事<lb/>
<pb n="KR4h0067_WYG_330-6a"/>
檢殘玉厯又春來造化無私命轉乖照水莫嫌窮面目<lb/>
看山長有好情懐生期惠逺眠雲過死問林逋借地埋<lb/>
詩到夜寒吟更苦一枝梅雪映書齋<lb/>
　　送伯氏秋潭謀居<lb/>
朝吳暮楚幾時休未必江湖有白鷗萬事莫如歸去好<lb/>
一椽當為老來謀春天吟思行花徑夜月琴聲坐竹樓<lb/>
但得餘齡無俯仰曽公食粥亦風流<lb/>
　　送王夢升入道<lb/>
<pb n="KR4h0067_WYG_330-6b"/>
不肯輕迷固有天星冠霞氅竟翩然人能變體方超俗<lb/>
丹到成功即是仙伏洞黒龍聽夜咒傍花白鹿伴春眠<lb/>
哦詩更欲全清致當以彌明作正傳<lb/>
　　贈史泳<lb/>
烽火窮邊幾度愁亦曽將死博封侯謗興在彼情誰恕<lb/>
事過知君痛自休跨馬甲衣春雪白射雕弓箭曉星流<lb/>
救時正屬英雄者更著工夫必到頭<lb/>
　　移居即事<lb/>
<pb n="KR4h0067_WYG_330-7a"/>
山移無復昔人賢隨分長安辦一椽掃室敢言天下志<lb/>
閉門儘可雪中眠攜瓶與客同沽酒接綆過鄰自汲泉<lb/>
到此始知閒是福居山未必似居鄽<lb/>
　　呈雲麓史侍郎<lb/>
若教縷縷説漂沈却恐無憀老不禁百拙難隨今日巧<lb/>
一貧方識古人心牛羊歸盡荒郊潤猿鶴愁多故國深<lb/>
亦欲以詩為活計世間何許覔知音<lb/>
　　謀生<lb/>
<pb n="KR4h0067_WYG_330-7b"/>
謀生一事到成功消得湖邊地幾弓韋曲有花留杜老<lb/>
洛陽無客問盧仝春風燕子虛簷外夜雨蛩聲小徑中<lb/>
所立規模雖冷淡絶勝彈鋏舊漂蓬<lb/>
　　贈越僧意書記<lb/>
一衲冰霜二十年不知妙用自誰傳心能轉物方為佛<lb/>
詩到名家亦是仙喜客稍寛沽酒禁愛閒多結住山縁<lb/>
今冬約我西湖上同看梅花坐釣船<lb/>
　　自序<lb/>
<pb n="KR4h0067_WYG_330-8a"/>
一劍辭家竟陸沈夢思空向故廬深槎迷河漢千年恨<lb/>
樹隔闗山萬里心衣垢正憐貧未去鏡明忽有老相尋<lb/>
春歸不與人為約青艸催詩亦嬾吟<lb/>
　　秋夕<lb/>
雨聲雲氣暮蕭蕭羅扇恩疎井樹凋心事暗隨歸夢去<lb/>
壁燈留與可憐宵<lb/>
　　咏貓<lb/>
弄花撲蝶悔當年喫到殘縻味却鮮不肯春風留業種<lb/>
<pb n="KR4h0067_WYG_330-8b"/>
破氊尋夢佛燈前<lb/>
　　次王漢和見寄韻<lb/>
扇恩已盡漢宫秋空憶金鞍逺玉樓九辯不歌黄菊老斷<lb/>
煙零雨為誰愁<lb/>
　<lb/>
　<lb/>
　<lb/>
　兩宋名賢小集巻三百三十<lb/>
</p>
<p>
</p>
  </div>
</body>
</text>
</TEI>
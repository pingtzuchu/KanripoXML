<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百七十七</head> <lb/>
    <p>
<pb n="KR4h0067_WYG_277-1a"/>
欽定四庫全書<lb/>
　兩宋名賢小集巻二百七十七<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　端平詩雋<lb/>
　汶陽周伯强與予同庚生同寓里相與往來論詩三<lb/>
　十餘年嘗手刋端平集十二巻行於世伯强十七八<lb/>
　時即博聞彊記侍乃翁晉仙已好吟洎長而四十年<lb/>
<pb n="KR4h0067_WYG_277-1b"/>
　間宦游吳楚江漢足跡所到所作於七國兩漢三國<lb/>
　六朝隋唐之體靡不該備聲騰名振江湖人皆爭先<lb/>
　求市但巻帙中有晚學未能曉者稍多予恐有不行<lb/>
　之弊滋於古體歌詩五言律七言律并五七言絶句<lb/>
　摘其坦然者兼集外所得者近二百首目為端平詩<lb/>
　雋俾萬人海中續芸陳君書塾入梓流行庶使同好<lb/>
　者便於看誦吾伯强平生心不下人今隔九原聞予<lb/>
　此選必不以予為謬寳祐丁巳冬至日荷澤李龏和<lb/>
<pb n="KR4h0067_WYG_277-2a"/>
　父述<lb/>
　　黄鶴樓歌<lb/>
城上危樓髙縹緲城下澄江復相繞有時漾影入中流<lb/>
俯看游魚仰飛鳥近樓多少未行舟滿江落花灑汀洲<lb/>
人同江狎不怕浪登樓對酒弹箜篌大别山頭白雲起<lb/>
金口渡邉雨如洗半鈎新月上孤城還照髙樓與江水<lb/>
晴江依舊㵼潯陽黄鶴無由歸故鄉一聲玉笛起何處<lb/>
燕撲闌千花影長<lb/>
<pb n="KR4h0067_WYG_277-2b"/>
　　韜光庵<lb/>
谷鳥與我言怨殺白太傳借問何以然攜却山僧去山<lb/>
僧未去時前盤一尾蛇後踞一頭虎吸雲嘯風遶窻户<lb/>
山僧已去了鶴來踏翻藤猿到拗折樹亂篠枯柴塞行<lb/>
路抑將廬于嵩髙之陽温洛之滸諸天㪚花復呵䕶抑<lb/>
將慕羶逐臭亡魂喪魄委枯骸於北邙之狐兎荒臺兮<lb/>
尚存破屋兮如故惟有山僧不知處世間萬事誰始終<lb/>
極目寒江起烟霧<lb/>
<pb n="KR4h0067_WYG_277-3a"/>
　　牡丹<lb/>
江南牡丹凡有幾德安打頭歙為二金陵舊物間有之<lb/>
池陽吳郡皆居次地近京畿種偏好鄂城栽接不草艸<lb/>
舂土篩泥繞畫欄石甃方壇淨如掃當頭第一帶鞓紅<lb/>
膩紫嬌黄别作叢盤盂追出最迎日碧玉萬片藏春風<lb/>
寶葉絲絲帶縷金錦斑酒暈間攅心翻騰梔茜亂朱粉<lb/>
様各数名分淺深低樹猶髙五六尺重花剛枝反無力<lb/>
逈出層隂轉耐看始悟年深有真色晚添細雪來相簇<lb/>
<pb n="KR4h0067_WYG_277-3b"/>
露醒香䰟冷方浴倚柱黄昏眠倍明頓覺夜闌須秉燭<lb/>
洛水芳林應更多不禁飛雨洗銅駞酥煎送酒有人在<lb/>
草沒故園無奈何莫對餘春起嘆嗟最難保守是繁華<lb/>
君看南渡百年内看到子孫能幾家<lb/>
　　戴式之埀訪村居<lb/>
故人手持一緘書扁舟清晨造我廬為問舟從何方來<lb/>
欲應未應先長吁長安平旦朱門開曳裾靸履喧春雷<lb/>
獨有詩人貨難售朔雪寒風常滿䄂孤館青燈不自聊<lb/>
<pb n="KR4h0067_WYG_277-4a"/>
短帽鶉衣競相就獬豸峩冠豈無事不觸姦邪觸詩士<lb/>
雖當聖世尚寛容滔滔寕免言為諱軒瑟齊竽本難遇<lb/>
長編巨軸添憂慮松菊荒蕪歸計遲欲向何門誦佳句<lb/>
君不見古者防川不禁口里諺封謡無不有美刺箴規<lb/>
三百篇刪取皆經聖人手漢魏著述充層雲來擷花草<lb/>
香紛紛其間國政最親切世許少陵能愛君交衢謗木<lb/>
求胥誨盛若勛華猶不改風雅遺音儻尚存篇篇遒鐸<lb/>
皆應採小人幾度邪侵正何嘗斷隔無歌詠風雨瀟瀟<lb/>
<pb n="KR4h0067_WYG_277-4b"/>
鷄自鳴誰顧寒莎響蛙黽但恐君詩未工耳工則奚愁<lb/>
强疵毁益藉譏評達九重送起聲名赤霄裏況於時事<lb/>
無交渉倣傚寒山題木葉千齡得失寸心知笑爾隨羣<lb/>
走干謁請君頭上巾為君抖却岐路塵解君身上衣為<lb/>
君拂去京洛緇三濯三洗清泠池一日失機械二日忘<lb/>
是非三日天籟呼吸吹勇捋浸刺付流水開口盡作歡<lb/>
喜辭天臺石橋春巳知别有野鶴相追隨茍欲避世不<lb/>
可遲請君歸君勿疑<lb/>
<pb n="KR4h0067_WYG_277-5a"/>
　　將適毘陵道中遇居簡上人<lb/>
姑蘇觀下逢居簡㡌子欹斜衣懶㪚自言契闊漫東西<lb/>
雖老猶能青白眠知音不在禪林乆抱刺懐書謹奔走<lb/>
反舌無聲亂草閒回首盡成獅子吼荒蕪野寺孤城外<lb/>
赤葉黄蘆日相對午睡雙鳩喚欲醒起傍生臺炙肩背<lb/>
㺯筆濡毫總蕭索尚餘酒量添於昨語盡横塘笛未終<lb/>
東風滿面楊花落匆匆觧䌫攙程去從此相期更何處<lb/>
一椀官酤般若湯把手同看獨孤樹<lb/>
<pb n="KR4h0067_WYG_277-5b"/>
　　鄱陽湖<lb/>
鄱陽湖浸東南境有人曽量三十六萬頃我昔乗槎渤<lb/>
澥間𦕈視天溟坎蛙井浪何為而起於青雲之底日何<lb/>
為而碎於泥沙之裏太極初分一物無天水相包若雞<lb/>
子掦瀾可供李白青州杓彭蠡付與盧敖洗龜殻斗大<lb/>
孤山没處藏斸取來搘鼎鐺脚胷中八九吞雲夢似此<lb/>
蹄涔亦何用安得快意大荒之東東復東指麾魚鼈騎<lb/>
蒼龍<lb/>
<pb n="KR4h0067_WYG_277-6a"/>
　　靈巖上方<lb/>
嵯峨樓觀青山頭昔曽避暑離宮遊吳王旌斾墮㝠漠<lb/>
至今古木涵清秋誰聽白紵歌聲接細撲飛塵石榴葉<lb/>
銀燭吹灰别淚殘夜半虚廊響行屧美人何處凝嬌䰟<lb/>
五色定化蝴蝶翻幾人深閨有餘怨當晝巨櫟號驚猿<lb/>
千年惟見春風在緑草雖存顔色改寂寞欄干繞斷腸<lb/>
滿徑寒香不堪掃朝雲為我光徘徊須臾徑入姑蘇臺<lb/>
遺蹤滅跡竟難望葉落空林歸鳥哀<lb/>
<pb n="KR4h0067_WYG_277-6b"/>
　　菰菜<hi>八分山下灘渚叢穗彌望可愛</hi>
江邉野灘多老菰抽心作穗秋滿湖拂開細穀芒敷舒<lb/>
中有一株連三捊剖之粒粒皆尖小整齊遠過占城稻<lb/>
不煩舂簸即晨炊更勝青精顔色好㝷常艱得此欣逢黙<lb/>
計五升當百叢雨多水長倍加益十里定収三十鍾野<lb/>
人獲之亦自足何用虚糜太倉粟連日秋風思故鄉況<lb/>
復家田有茅屋墜網重腮鱸巳鮮蓴絲牽葉又流涎急<lb/>
歸収穫蘋漢畔細撥蘆花撑釣船<lb/>
<pb n="KR4h0067_WYG_277-7a"/>
　　海棠<lb/>
海棠最佳須老叢逺及百年花始紅歴看名葩此為盛<lb/>
剛柯硬葉交相映倚石攢青二三丈雨膏倒吸臙脂上<lb/>
髣髴璇霄發曙光細簇蓬萊綉旗仗露欲収珠色轉深<lb/>
香玉萬顆藏春隂輕風欲透紫絲障一片朝霞傾入林<lb/>
鳳城多少栽花處低嫩俱無可觀樹相對令人憶故山<lb/>
年年雕蕚掃朱欄只今惟有溪童在應放髙枝樓白鷴<lb/>
　　吳王試劍石<lb/>
<pb n="KR4h0067_WYG_277-7b"/>
吳王鑄劍成自謂古難比試之髙山巔石裂斷横理那<lb/>
無昔時人相逢干將里故宫宫中白日長春風野田百<lb/>
草香有誰慷慨不平事被褐踏花推酒缸<lb/>
　　煙波亭避暑<lb/>
澄江横匹練月洗黄羅扇捲盡白雲衣常星撒沙見天<lb/>
低欲就人夜色凝深澱<graphic n="KR1476" url="https://raw.githubusercontent.com/kanripo/KR-Gaiji/master/images/KR1476.png" mimeType="image/png"/>吸動㣲光時絣斗間線涼亭<lb/>
逼曠野軒楹敞三靣萬象悉鋪陳隨機互遷變十嵗逃<lb/>
虚空得此方一遍相對坐談𤣥終宵亦無倦只恐駸駸<lb/>
<pb n="KR4h0067_WYG_277-8a"/>
催曉箭湧上東方老銅片須着干求大帝君莫使陽烏<lb/>
眼睛轉<lb/>
　　禹穴<lb/>
若有藏瘞空山中誰人反閉玊笥峰虎<graphic n="KR1630" url="https://raw.githubusercontent.com/kanripo/KR-Gaiji/master/images/KR1630.png" mimeType="image/png"/>不得不啓封<lb/>
立石繚之應萬重不知靈變從何發爆然夜半横分裂<lb/>
但留一線與人窺未放白雲全漏泄古木蒼藤閉莫開<lb/>
穴中惟聽是風雷神仙必有便門出得見飊輪自往來<lb/>
　　題葛稚川移家圖<lb/>
<pb n="KR4h0067_WYG_277-8b"/>
稚川移家入空谷手招白雲守茅屋惟恐人窺錬藥鑪<lb/>
鎻斷青巒㵼垂瀑只留一徑通飛鳥其間想透三仙島<lb/>
野童猶滴鳳交黎村老閒鋤燕胎草又將外物為真物<lb/>
反笑山棲衰草窟玉臼丹成兎欲眠蚯蚓黄蒿幾攅骨<lb/>
此去世間應不逺尚存猶可分苔蘚兩幅生綃若可慿<lb/>
先寄胡麻與雞犬<lb/>
　　春濃曲<lb/>
雨膏蒸土蘭芽熱粉魂淡艶凝緗纈桞條無力受東風<lb/>
<pb n="KR4h0067_WYG_277-9a"/>
桃葉春江弄花月枕涵墜髪昬眠重綺帳驚寒替花恐<lb/>
屏鎻蟲棲花粉蛾簾甲蜂攅抱殘蛹麥門冬長桑椹結<lb/>
桐輪輾盡棠梨雪門掩車箱銅較閉瓶敲井榦青絲絶<lb/>
君不見楚王宫中樂酣宴嫌怕旁人説春晚玉釵埋遍細<lb/>
腰人章華臺上蒼苔滿<lb/>
　　陸羽泉<lb/>
擬酌松根泉先酹松下土甌犧副都籃拾薪自煎煮一<lb/>
盃復一盃併酌連四五寄謝山中人腹痛不累汝<lb/>
<pb n="KR4h0067_WYG_277-9b"/>
　　寓宿黄觀復書堂晨至海棠花下走筆呈蘇召叟<lb/>
春風忽來花滿樹海棠最多繞欄吐客愁纔動不復安<lb/>
兩脚春泥踏春雨髙枝背面辭曉喧低枝濕透渾未乾<lb/>
臙脂深重彩亦殷顔色滑膩脂肉寒五雲忽巻濃粧畢<lb/>
曉來恣態俱已失悔不敲門請君出喫酒忍飢看半日<lb/>
疾呼盃酌傾已遲但驚野雪掃還飛可能就賜醉眠者<lb/>
爛嚼落花聼鳥啼<lb/>
　　建寕浦城李頻行祠<lb/>
<pb n="KR4h0067_WYG_277-10a"/>
建安梨嶽老梨木刻作唐朝建州牧香爐忽動吹寒灰<lb/>
浦城環翠隂風來嶺頭頑石盡能走澗下奔泉皆倒回<lb/>
猿猱啼兮鬼嘯野六𤣥虬兮四驪馬想須吟遶碧草亭<lb/>
舉手髙翻白雲冩峰為文通名夢筆楊公書堂曽㪚帙<lb/>
麗月鮮霞付與誰煙墅有人還築室田父何所祈贈爾<lb/>
青麰黒桑椹里儒何所求贈爾黄糧布嚢枕萬歳兮千<lb/>
秋旣往兮復留抽蘭心拆椒口簸南箕挹北斗不假竹<lb/>
枝歌何須折楊桞只用秦原妙絶詞傳入神絃薦春酒<lb/>
<pb n="KR4h0067_WYG_277-10b"/>
　　五雲門外小亭<lb/>
醉中别髙峰揮手謝平野百里伴啼猿一官騎惡馬飛<lb/>
花墮城隅槁葉積亭下從教踐踏去㑹有相逢者<lb/>
　　夏日泛祕湖<lb/>
朝來泛舟花滿湖亭午返棹風相呼已収波浪入菱芡<lb/>
晚開雲日媚菰蒲羣飛鼓翼数沙鴈一去沒頭雙野鳬<lb/>
少留霽色定堪玩可惜歸程時已晡<lb/>
　　送覺新上人還越<lb/>
<pb n="KR4h0067_WYG_277-11a"/>
古越多精藍名僧逓相接青林瓶盂聚丹壑樓觀疊今<lb/>
乗秋濤便莫待寒雨渉何處聞鳴蛬虗廊掃黄葉<lb/>
　　琵琶亭<lb/>
蕭蕭楓林青雜出間椅檟尚忍送行舟繋此木葉下雲<lb/>
開星垂山水蕩月在野江空夜棖棖淚復誰滿把汀洲<lb/>
泥沙換葭葦顔色假變遷斐然殊感慨益以寡黄煙飛<lb/>
髙枝絳雪當道灑餘春去不盡併放湓浦㵼豈無夜深<lb/>
弹寂寞少聼者尚有沙灘人時時説司馬<lb/>
<pb n="KR4h0067_WYG_277-11b"/>
　　石鍾寺<lb/>
山前削成面山後不露骨何人戀巢居結屋寄突兀多<lb/>
風鎻寒殿頻雨閉石窟筍透獅子傾草蔽鴟吻没髑髏<lb/>
串胡神纓絡纒古佛熹燈影摧殘槁柏香蓬馞丹葉夏<lb/>
猶在緑樹暑未發㘭徑鳴秋蠶閒堦起蒼鶻僧衣莓苔<lb/>
侵齋缽野菜掘梵庋止数巻矧能備巾拂奔波道塗間<lb/>
體倦神屡竭大險阨在前醉夢魂恍惚信陋獲安處不<lb/>
勝塵土汩經房晚棲禅殆亦未易忽鐡鳳終日呌心頗<lb/>
<pb n="KR4h0067_WYG_277-12a"/>
惡此物欲去欲住間征帆已超越<lb/>
　　喜晴<lb/>
乆客無别望出門惟快晴茅店局促卧村静不打更淅<lb/>
瀝漸有間四簷稍収聲俯身問童僕貪睡語輙驚耳邉<lb/>
嘈囋動鄰房先戒行拂拭弄包裹人徤脚亦輕溪春黄<lb/>
糧響窸掃巨竹傾山路少泥土意想砂礫平捨夢棄衾<lb/>
枕披衣㪚縱横屈指計道里陟覺神思清菜老復命煮<lb/>
小鮮豈足烹旅飯任麤糲苞苴且難成值雨及雷雹一<lb/>
<pb n="KR4h0067_WYG_277-12b"/>
阻三宿程南北互有適後先何必爭東方曉色至隠隠<lb/>
天漸明分手出門去相引行水坑<lb/>
　　櫻桃花<lb/>
櫻桃未開花遶枝櫻桃巳開紅滿溪花開幾朝今始見<lb/>
人折人攀那得知黄鸝飛來問誰主對面相看隔墻語<lb/>
今日銷魂事可明昨夜東風過雲雨<lb/>
　　豐年行<lb/>
長田一畆三石収截茅作囤遮水牛馴雞塞籠彘牢滿<lb/>
<pb n="KR4h0067_WYG_277-13a"/>
大兒有親女上頭里胥關門罷輸送晴烏窺簷鼠沿棟<lb/>
瓦盆瓷缶息老身還將孫子看迎神廟前擘紙青竹爆<lb/>
餳糕粉魚夜祀竈<lb/>
　　冬賽行<lb/>
大巫舞袍奉酒尊小巫湔裙進盤彘野風吹樹龍馬歸<lb/>
瓦爐栢根香滿地白衣老鬚撚向前义手大膽不敢言<lb/>
去年田家五分熟更饒三分百事足大繭千棚絲滿窠<lb/>
栗犢兩握角出肉土臺澆酒再拜辭紙錢灰撲遶木枝<lb/>
<pb n="KR4h0067_WYG_277-13b"/>
神語順從杯教吉鼓笛薨薨打三日<lb/>
　　湘東苑<lb/>
湘東王好開芳甸亭臺環繞朱欄遍就中應教誰最多<lb/>
庾信江淹日歡宴七十里園髙木栅花桞燒殘少顔色<lb/>
取次華林建鄴邉奚不移歸帝王宅曽經行處蘋蕪漫<lb/>
賴此名存悉歆羡安知飛來不是舊時鶯舞去都非昔<lb/>
年燕風擘殘桃過短墻更無人管任斜陽惜春猶有傷<lb/>
心者認作徐娘半面粧<lb/>
<pb n="KR4h0067_WYG_277-14a"/>
　　仲宣樓<lb/>
仲宣徙倚思歸後又復誰傳獨歩名自昔城闉雖尚在<lb/>
至今波浪未嘗平半規赤日沈荒渚一縷黄烟起廢城<lb/>
梅落碎花催塞色葭横響葉弄邉聲驚寒牧馬頻回顧<lb/>
趂暖賔鴻漸北征況乃有懐傷嵗暮登樓那不動鄉情<lb/>
　<lb/>
　<lb/>
　<lb/>
<pb n="KR4h0067_WYG_277-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百七十七<lb/>
</p>
<p>
</p>
  </div>
</body>
</text>
</TEI>
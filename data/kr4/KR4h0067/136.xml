<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百三十六</head> <lb/>
    <p>
<pb n="KR4h0067_WYG_136-1a"/>
欽定四庫全書<lb/>
　兩宋名賢小集巻一百三十六<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　陳子髙遺稿<lb/>
　陳克字子髙臨海人紹興中為敕令所刪定官自號<lb/>
　赤城居士僑居金陵有天台集<lb/>
　　寜王進史圖<lb/>
<pb n="KR4h0067_WYG_136-1b"/>
上林風暖脊令飛玉帶花驄侍讌歸汗簡不知天上事<lb/>
至尊新納夀王妃<lb/>
　　善財參自在天<lb/>
善財得法猶兒子工巧仍參自在天若悟菩提同戲事<lb/>
不應縳律更枯禪<lb/>
　　題趙次張所蔵賊頭子二首<lb/>
揚鞭指㸃萬貔貅打取盧龍十四州煩君為發禄山塚<lb/>
㸔我快飲月氏頭<lb/>
<pb n="KR4h0067_WYG_136-2a"/>
龍章鳯姿世不乏束手無奈于此<hi>缺</hi>丹青王㑹何須爾<lb/>
頸血淋漓送藁街<lb/>
　　畫梅花<lb/>
溪路模糊半山雪暗淡寒梅一枝月醉眸無處認氷姿<lb/>
兩袖香風更愁絶長恨飄零如楚雲夢中猶記好精神<lb/>
忽逢冷艶氷綃上歎息侯家占好春誤人吹裂柯亭笛<lb/>
豈有殘英落綺席始信夀陽人冩真不知江南近消息<lb/>
　　跋趙朝議江行初雪圖<lb/>
<pb n="KR4h0067_WYG_136-2b"/>
我本孤舟蓑笠翁雪厓烟樹一生中如今不向江湖去<lb/>
鬬艦旌旗照水紅<lb/>
　　雪㟁圖<lb/>
大年貌得寒江雪鳬雁沙頭野彴微箇裏有詩誰㑹得<lb/>
情知不道一蓑歸<lb/>
　　江南山色<lb/>
筆間烟雨漫愁人不是溪山自在春一段江南好風景<lb/>
夕陽花塢净無塵<lb/>
<pb n="KR4h0067_WYG_136-3a"/>
　　謝曹中甫恵著色山水抺胸<lb/>
曹郎富天巧發思綺紈間規模寳月團淺淡分眉山丹<lb/>
青綴錦樹金碧羅烟鬟爐峰香自湧楚雲杳難攀政冝<lb/>
林下風妙想非人寰飄蕭河官歩羅抺陵九闗我家老<lb/>
孟光刻畫非妖嫺綉鳯褐顛倒錦鯨棄榛菅忍将漫汗<lb/>
澤敗此脩連姢緘藏寄書篆曉夢生斕斑<lb/>
　　題趙冝興萬里江山圖<lb/>
慘淡何人畫飄颻萬里心雲輕春樹暗日落暮江深細<lb/>
<pb n="KR4h0067_WYG_136-3b"/>
酌淵明酒仍彈子賤琴知公湖海氣對此益駸駸<lb/>
　　與叔易過石佛看宋大夫畫山水<lb/>
霜落石林江氣清隔江猶見暮山横箇中只欠崔夫子<lb/>
滿帽秋風信馬行<lb/>
　　大年流水繞孤村圖<lb/>
少㳺一覺揚州夢自作清歌自冩成流水寒鴉總堪畫<lb/>
細看疑有斷腸聲<lb/>
　　唐人畫牡丹圖二首<lb/>
<pb n="KR4h0067_WYG_136-4a"/>
重樓傑閣上烟霞㦸帶飄飄䕶翠華侍女畨休春醉著<lb/>
不知野鹿犯宫花<lb/>
殘紅通白及時開不費君王羯鼓催玉笛重拈天一笑<lb/>
外邊蜂蝶等閒来<lb/>
　　伯時四騎<lb/>
弱毫寸紙有餘地如見天閑八尺龍坐想時危真致此<lb/>
兩軍旗鼓噪西風<lb/>
　　曹夫人牧羊圖<lb/>
<pb n="KR4h0067_WYG_136-4b"/>
日長永巷車音細挿竹灑鹽紛妬恃美人零落涇水寒<lb/>
兩鬢風鬟一揮涕柔毛<graphic n="KR2034" url="https://raw.githubusercontent.com/kanripo/KR-Gaiji/master/images/KR2034.png" mimeType="image/png"/>
                    <graphic n="KR2034" url="https://raw.githubusercontent.com/kanripo/KR-Gaiji/master/images/KR2034.png" mimeType="image/png"/>與人羣兒女恩怨徒紛紛<lb/>
洞房那復知許事但畫逺牧連空雲槲葉飄蕭晚風勁<lb/>
羖䍽相追寒鵲並短童何處沙艸深族走羣飛各天性<lb/>
向来鞍馬曹将軍文采班班今尚存林下夫人更超絶<lb/>
新圖不作五花文<lb/>
　　觀錢徳嘗書畫<lb/>
臨池競賞無心筆破産新酬沒骨花老子眼寒俱不識<lb/>
<pb n="KR4h0067_WYG_136-5a"/>
勞君煎㸃入香茶<lb/>
　　奉題董端明漁父醉鄉燒香圖十六首<lb/>
　　　漁父七首<lb/>
處處晴沙著釣綸浴鳬飛鷺頗相親誰知夙昔風雲㑹<lb/>
只似尋常江海人<lb/>
鱠縷絲絲雪色魚碧筩香細到村沽江天此樂誰無分<lb/>
不問官家乞鑑湖<lb/>
君王獵罷載熊羆錫壤分茅合霸齊邑有魚鹽太多事<lb/>
<pb n="KR4h0067_WYG_136-5b"/>
翛然何似釣璜溪<lb/>
傾呉佐越早經綸朝市風波猛乞身不道五湖春浪急<lb/>
蓬忩還有捧心人<lb/>
志和漁隠古仙真霅水風流見後身蓑笠何須訪圖畫<lb/>
貂蟬凛凛在麒麟<lb/>
雷澤田漁翊聖明射蛟南幸見升平稍分天漢昭囘象<lb/>
更和江湖欸乃聲<lb/>
風烟囘首釣魚臺巾褐從容小殿開自是玉皇香案吏<lb/>
<pb n="KR4h0067_WYG_136-6a"/>
外邊休奏客星来<lb/>
　　　醉鄉七首<lb/>
醉鄉天地誰開闢光景冲融古到今明月清風一長嘯<lb/>
杯中時見昔人心<lb/>
昔人愛酒復能詩阮籍陶潜葢有之共道尚書兼此興<lb/>
超然異代忽同時<lb/>
斗酒百篇元祐初當時流軰已蕭疎閉門日飲身強健<lb/>
得見昇平總不如<lb/>
<pb n="KR4h0067_WYG_136-6b"/>
子房帷幄賛神謀晚嵗疏封自占㽞代邸勛勞今絶口<lb/>
上恩仍與醉鄉侯<lb/>
脫靴神氣迥飄飄平日千鍾奉帝堯老子浮沉人不識<lb/>
酒壚争席奈漁樵<lb/>
老瓦盆中旋潑醅陶然樂聖且銜杯只今痛飲誰能那<lb/>
寳噐恩從天上来<lb/>
黄金細字勒杯廵魚水恩私晚更親但得賜田堪種<lb/>
秫向来浮議不闗身<lb/>
<pb n="KR4h0067_WYG_136-7a"/>
　　燒香二首<lb/>
相如緑綺有新聲荀令熏爐非故情曲罷空山滿香霧<lb/>
飄然還上赤霄行<lb/>
琴心非佛亦非仙座下絃歌萬二千一瓣香中誰㑹得<lb/>
要須靈刹散花天<lb/>
　　題葉碩父畫巻二首<lb/>
扁舟欲向山隂去端為林泉作此行不獨巻中攜栗里<lb/>
還于句裏得淵明<lb/>
<pb n="KR4h0067_WYG_136-7b"/>
風烟幻出元暉畫林壑天然碩父詩只似無心雲出岫<lb/>
輪囷蕭索更多姿<lb/>
　　題張文潜畫帖<lb/>
此老從来馬如狗却笑蹇驢難朝天聊爾據鞍猶覔句<lb/>
想知行處似乗船<lb/>
官曹文書堆滿牀憒憒度日孤晝長安得如彼二三子<lb/>
抱琴挟䇿置我旁<lb/>
　　何伯言畫<lb/>
<pb n="KR4h0067_WYG_136-8a"/>
何子畫山心極苦不畫山林畫其趣不知此絹厚幾許<lb/>
隠隠深入疑有路去年持此干貴權數幅得官仍得錢<lb/>
平民常産賣有盡筆端有産無窮年而今束絹知何數<lb/>
不為水墨為襦袴我憐何子老更癡平民皆飽汝獨饑<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_136-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百四十九</head> <lb/>
    <p>
<pb n="KR4h0067_WYG_349-1a"/>
欽定四庫全書<lb/>
　兩宋名賢小集巻三百四十九<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　四明吟藳<lb/>
　吴潛字毅夫宣州寧國人嘉定十年舉進士第一出<lb/>
　入朝省不常兩知慶元府兼沿海制置使勛徳最著<lb/>
　浙東人士至今誦之為人剛直敢言其所疏奏及與<lb/>
<pb n="KR4h0067_WYG_349-1b"/>
　宰相論辯忠憤激烈皆人所不敢聞者先以忤時相<lb/>
　罷奉祠既而賈似道銜之不已安置循州乃除其私<lb/>
　人劉宗申知循州屬以黄祖之事百計殺之潛預知<lb/>
　死日語人曰吾將逝矣夜必風雷大作已而果然四<lb/>
　鼔開霽撰表作詩頌端坐而逝循人咨嗟悲慟焉<lb/>
　　鎮海樓<lb/>
賈山深處古明州新有江南客倚樓鳯闕天連便望日<lb/>
蛟門海晏不驚秋頭顱已迫殘年景身口聊為卒嵗謀<lb/>
<pb n="KR4h0067_WYG_349-2a"/>
蕭颯西風吹敗葉滿眶清淚自難收<lb/>
　　占春亭<lb/>
桃花㡬片隔牆飛獨自危樓徙倚時目送斷鴻雲外没<lb/>
東風吹淚落天涯<lb/>
　　翠山勸農<lb/>
小隊旌旗上翠巖松風十里鎖禪闗水深水淺髙低澗<lb/>
春澹春濃逺近山鄉思猛隨蒼鳥去客心暫與白雲閒<lb/>
天公已是多情煞時把淋頭雨放慳<lb/>
<pb n="KR4h0067_WYG_349-2b"/>
　　聞同官㑹碧沚<lb/>
碧沚堂前瞷水官只應喚作玉壺看頗聞秩秩玳筵展<lb/>
莫遣匆匆銀燭殘酒付别腸寧怕窄詩由廣舌不憂乾<lb/>
老夫孤坐三更月欲往從之良獨難<lb/>
萬頃蟾光浩不收花汀竹嶼思悠悠黄公所隱知何地<lb/>
賀監宜歸乞此洲良夜最佳惟午夜今秋偏好是中秋<lb/>
舉盃洒露月同吸仰面青天可問不<lb/>
　　張學士故居<lb/>
<pb n="KR4h0067_WYG_349-3a"/>
春來物物攪愁腸排遣惟應閙醉鄉無奈督郵風味惡<lb/>
桃花流水願分嘗<lb/>
　　天寧長老新齋堂請轉語<lb/>
慧公幻出一齋堂巨棟危梁壓十方更有心堂無量濶<lb/>
濶中别有好思量<lb/>
　　秋風歎四首<lb/>
長鯨海上來壯士田間起登城復何悲禾稼秋風裏<lb/>
誰將訟風伯謂天懲雨師天閽幾萬里瞶瞶安得知<lb/>
<pb n="KR4h0067_WYG_349-3b"/>
軍書督戰急縣吏催租還力盡將何訴浮雲深九闗<lb/>
嘗聞海客談白浪海風惡秪是欺舴艋那見摧蛟鱷<lb/>
　　題舒蓼瞻嘯圃獨吟圖二首<lb/>
丹厓白雲往來絶㟁流潮吞吐我所思兮何人莽悠悠<lb/>
兮太古<lb/>
江口寒潮自至山間明月誰招自可歸來坐嘯何須世<lb/>
上折腰<lb/>
　　聴琴客周信民彈秋泉二首<lb/>
<pb n="KR4h0067_WYG_349-4a"/>
雁湖龍井久知名總入君家匣裏清客舎試彈三兩曲<lb/>
恍疑飛沫濺塵纓<lb/>
故里泉聲不可聞攜琴相約鮑參軍山瓢只繫經行處<lb/>
落葉空山好覔君<lb/>
　　陸宣公祠<lb/>
凜凜清規百世師功名僅見奉天時忠謀任起姦邪忌<lb/>
感泣寧無士卒思落日桑榆存舊蹟西風蘆葦䕶荒祠<lb/>
忠宣流落何遺恨留得良方與後醫<lb/>
<pb n="KR4h0067_WYG_349-4b"/>
　　錢塘江三首<lb/>
江頭風雨㺯輕寒小艇輕蓑把釣竿日暮滄浪歌漸逺<lb/>
延縁應自避塵冠<lb/>
扁舟東下白雲鄉一水牽愁萬里長多謝白鷗閒不去<lb/>
知余機事近來忘<lb/>
秋光漠漠草青青日落江流雁下汀世路風波今始半<lb/>
為余遥謝草堂靈<lb/>
　兩宋名賢小集巻三百四十九<lb/>
</p>
<p>
</p>
  </div>
</body>
</text>
</TEI>
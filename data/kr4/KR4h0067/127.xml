<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集卷一百二十七</head> <lb/>
    <p>
<pb n="KR4h0067_WYG_127-1a"/>
欽定四庫全書<lb/>
　兩宋名賢小集卷一百二十七<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　李方叔遺稿<lb/>
　李廌字方叔陽翟人少以文字見知於蘇軾元祐初<lb/>
　軾知舉意在必得廌以魁多士及考章援程文以為<lb/>
　廌無疑遂以為魁既折號悵然出院廌竟無成而卒<lb/>
<pb n="KR4h0067_WYG_127-1b"/>
　有濟南集<lb/>
　　觀呉正獻真<lb/>
次公不許畫麒麟孝宣妙選知名臣拜公之像想風度<lb/>
乃是雲臺子顔之文孫元豐天子建原廟玉宇萬棟臨<lb/>
端門累朝名臣儼冠劍列聖御坐開乾坤修廊祕殿鎖<lb/>
春色髣髴音容皆駿奔相君相業皆炳炳旂常彛鼎定<lb/>
書勛儀形在殁侍神考英氣噩噩凝天閽嗣皇方思服<lb/>
<hi>缺</hi>美欲考辟公觀烈文君傳兹圖落人世世人遂得知<lb/>
<pb n="KR4h0067_WYG_127-2a"/>
瑜璠吾知袁公固有後能平楚獄竟無寃召公甘棠猶<lb/>
不伐衛武之徳誰能諼君不見温公之像滿人間願廣<lb/>
此圖令並傳<lb/>
　　燕龍圖臨深圖燕穆之昔作履薄臨深二圖履薄<lb/>
　　已進呈仁皇而臨深逸二首<lb/>
下看飛流入碧深崖蒼潭黒徃登臨戰兢欲示為邦慎<lb/>
可見忠臣納諫心<lb/>
須知筆諫似誠懸馳譽丹青詎等閒嗟爾畫師閻立本<lb/>
<pb n="KR4h0067_WYG_127-2b"/>
一生虚老寸毫間<lb/>
　　王摩詰曲江春遊圖<lb/>
咸雍山川互王霸涇渭為隍城塹華曲江臺沼備豫進<lb/>
祗與畫師供入畫長安城西山萬重昆明烟浪繞新宫<lb/>
新蒲細桞春風裏萬户千門佳氣中我生不及開元時<lb/>
猶喜此圖今見之蒼莽烟綃横短幅眼中終南倒溪渌<lb/>
傾城士女巷無人三月三時曲江曲老稚妍媸賤或貴<lb/>
來者攜壷歸者醉筆端造化有能事各有人人樂游意<lb/>
<pb n="KR4h0067_WYG_127-3a"/>
如今此地空塵迹石鯨縱在如銅狄宜春五作更蕭條<lb/>
無復<hi>缺</hi>中得遺甓我願吾生明六符不蹈漢唐耳目娛<lb/>
池籞假民任畋漁無令畫師為畫圖<lb/>
　　書侍兒小瑩帬帶<lb/>
旋剪香羅列地垂嬌紅嫩綠寫珠璣花前欲作重重結<lb/>
繫定春光不放歸<lb/>
　　驪山歌<lb/>
君門如天深九重君王如帝坐法宫人生難處是安穩<lb/>
<pb n="KR4h0067_WYG_127-3b"/>
何為來此驪山中複道連雲接金闕横觀隱隱横翠紅<lb/>
林深谷暗迷八駿朝東暮西勞六龍六龍西幸峩眉棧<lb/>
悲風便入華清院霓裳蕭散羽衣空麋鹿來遊墟市變<lb/>
我上朝元春半老滿地落花人不掃羯鼓樓髙挂夕陽<lb/>
長生殿古生青草可憐呉楚兩醯雞築臺未就已堪悲<lb/>
長陽五柞漢幸免江都樓成隋自迷由來流連多喪徳<lb/>
宴安鴆毒因奢惑三風十愆古所戒不必驪山可亡國<lb/>
　　文選樓<lb/>
<pb n="KR4h0067_WYG_127-4a"/>
申轅應楚聘鄒枚適梁苑藩侯喜賔客賢賢易鷹犬黄<lb/>
綺遊漢庭羽翼矰邀逺秦府十八公攀附名益顯昭明<lb/>
衆才子文囿俾蒐選髙齋切浮雲雉堞俯清巘尚應愧<lb/>
兩<hi>一作河</hi>間筆削非大典<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_127-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集卷一百二十七<lb/>
</p>
<p>
</p>
  </div>
</body>
</text>
</TEI>
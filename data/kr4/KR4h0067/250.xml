<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百五十</head> <lb/>
    <p>
<pb n="KR4h0067_WYG_250-1a"/>
欽定四庫全書<lb/>
　兩宋名賢小集巻二百五十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　翠㣲南征録<hi>九</hi>
　華岳<lb/>
　　丹青閣<lb/>
未識丹青意慿欄試解嘲烟雲朝起陸汀渚暮生潮山<lb/>
<pb n="KR4h0067_WYG_250-1b"/>
卓數枝筆天横一幅綃霞收紅暈淺溪褪緑痕消箇裏<lb/>
風煙冷於中景物饒飛黄凌翠閣寒碧瞰紅橋酒盡香<lb/>
凝甕詩成錦掣幖朱衣扶客醉翠袖殢人嬌屏帳接千<lb/>
里畫圖連九霄長風來水尾斜日轉山腰赤脚支笻穏<lb/>
蒼頭控馬驕老臣今已矣兒女總金貂<lb/>
　　春閨雜詠十首<lb/>
溪館供庖獨有魚溪翁日日叩吾廬兒童不問無錢買<lb/>
便拽鈴兒喚小厨<lb/>
<pb n="KR4h0067_WYG_250-2a"/>
午簟風清帳自開日斜雙鼻尚鳴雷不知蝴蝶何方去<lb/>
多少黄鸝喚不回<lb/>
石痕新褪落溪毛應是春流昨夜潮紅雨入簾衣不濕<lb/>
玉人沾作鬢邉嬌<lb/>
睂帶遙山淡拂秋幾多春恨鎖重樓真珠半巻嬌無力<lb/>
須索偎人為上鈎<lb/>
宿酒初醒午夢回不忺梳掠傍妝臺曲肱斜把香腮托<lb/>
却訝荷花藕上開<lb/>
<pb n="KR4h0067_WYG_250-2b"/>
勸罷浮酥酒一巵殢人相伴塑獅兒却將凍手和衣拍<lb/>
笑我金鈴用橘皮<lb/>
紅猊燒盡夜堂寒銀燭生花玉漏殘沉醉歸來渾不記<lb/>
阿誰扶我上雕鞍<lb/>
小罋栽成一把蓮問渠邀價勒三千五人不問成和否<lb/>
移向西窗畫舫前<lb/>
鳯簫吹㫁古梁州獨倚東風十二樓醉把珠簾和露捲<lb/>
恍疑新月是銀鈎<lb/>
<pb n="KR4h0067_WYG_250-3a"/>
不整烏雲不畫睂天然標格自相宜梅花羞對旁人插<lb/>
背倚屏山捻一枝<lb/>
　　早春十絶<lb/>
自歎身如不繫舟幾年漂泊在南州栁絲只解㺯春色<lb/>
不把紫光絆客愁<lb/>
故山煙靄接層樓樓上離人淚欲流誰謂樓高添望眼<lb/>
一層樓上一層愁<lb/>
雪滿遙山玉作堆幾多花栁望春回出門獨有平坡麥<lb/>
<pb n="KR4h0067_WYG_250-3b"/>
一派生青熨不開<lb/>
夜來不敵楮衾多全勝呉綾與越羅好是玉人春睡起<lb/>
白雲堆裏見姮娥<lb/>
青帘乆不訪文姬樽酒殷懃欵翠㣲沉醉不須籠畫燭<lb/>
自挑明月送郎歸<lb/>
十年不謁五通仙自嘆何時接聖顔此去行祠應不逺<lb/>
白雲深處是梅山<lb/>
詩道風光在水西水西我意未為竒若教南北東溪去<lb/>
<pb n="KR4h0067_WYG_250-4a"/>
更費詩人無限詩<lb/>
尋春不遇欲空歸竹外横斜拾一枝且喜東君有消息<lb/>
隔香應不怕疎籬<lb/>
一書欲冩寄雲鬟更把春衫裹素蠻欲識相思誰最切<lb/>
淚痕今作鷓鴣斑<lb/>
蒼生千里望雲霓何事英雄去路迷見説九重新有夢<lb/>
濟川人在北岩西<lb/>
　　夜有所聞<lb/>
<pb n="KR4h0067_WYG_250-4b"/>
好風吹月上迴廊花壓䦨干子漏長天籟不鳴天外竹<lb/>
披衣潜起聴鴛鴦<lb/>
　　挽戚虚中<lb/>
夢裏匡廬興未闌轉頭世事已辛酸肥家有術疑非藥<lb/>
漉酒從人笑不冠雁序向人羣已失鳳雛過眼影何單<lb/>
不堪回首原頭路一塢松楸生暮寒<lb/>
　　<hi>闕題</hi>
丈夫䇿定在呉鈎浪把橋門作勝逰綵筆誤人隨驥尾<lb/>
<pb n="KR4h0067_WYG_250-5a"/>
錦幖還我占鼇頭闗山夢寐三千里竹帛功名四十秋<lb/>
安得九重容借箸盡將軍國為前籌<lb/>
　　九日言懐<lb/>
凄凄大氣間炎凉破帽翻風客鬭狂酒味暗消黄蘂辣<lb/>
雁聲喚得菊花香三京昔擬恢同軌九日今猶客異鄉<lb/>
更仗阿誰上沙漠為予申意郭汾陽<lb/>
　　呈鄱陽趙及甫<lb/>
不學炎涼不自謀動和權勢作仇讐筆鋒帶怒搖山嶽<lb/>
<pb n="KR4h0067_WYG_250-5b"/>
劍氣銜寃射斗牛龍虎榜中當擢第麒麟閣上合封侯<lb/>
功名未入男兒手誰肯甘為郡督郵<lb/>
　　九日溪樓望逺<lb/>
西風寥落做重陽人在東南水一方地僻阻他鴻雁信<lb/>
天寒撩我菊萸觴江澄素練魚翻赤葉剪紅綃蠏結黄<lb/>
不是倚䦨迷望眼欲慿歸雁問蘇郎<lb/>
　　訴董寺丞<lb/>
神首羅㬋欲蝕天彎弓直造玉皇前九重不忍誅林甫<lb/>
<pb n="KR4h0067_WYG_250-6a"/>
一札翻令囿馬遷投鼠固知當忌器得魚誰敢便忘筌<lb/>
吾今一死初無憾願把孤忠託孟堅<lb/>
　　寄小王徐子晉<lb/>
十載長沙路二千歸心日夜在長安居家有譽睂空白<lb/>
戀闕無謀心漫丹獲雁不聞蘇子信沐猴徒笑楚人冠<lb/>
馬蹄恐有唐城便為把功名問二潘<lb/>
　　獄中作<lb/>
壯士剛腸不受寃髑髏可㫁志難千乾仇未報薪當卧<lb/>
<pb n="KR4h0067_WYG_250-6b"/>
漢賊猶存鋏漫彈情欵不從囚口責炙漿難塞吏腸寛<lb/>
何當盡瀝奸邪血染作衣裳看孟安<lb/>
　　池亭即事<lb/>
春風恰恰破桃李池館無人一徑深鷗刷㫁翎翻水面<lb/>
蝶抛殘粉出花心詩懐攪我丹心破節物催人白髪侵<lb/>
流水伯牙今已矣世間那復有知音<lb/>
　　南劍水閣<lb/>
欲向津頭問鏌鎁一潭秋水漫烟霞畫屏對客景藏景<lb/>
<pb n="KR4h0067_WYG_250-7a"/>
芳樹壓溪花照花有䇿廷争慚賈誼無功廟食笑張華<lb/>
夜深霹靂轟雙劔驚起延平十萬家<lb/>
　　丹青閣<lb/>
閣上闌杆紫翠環閣中身世異塵寰長虹吸月印秋水<lb/>
孤鶩伴霞量晚山萬里風烟屏帳裏一時人物畫圖間<lb/>
凌煙須是男兒事却恐功名未放閒<lb/>
　　折桂園友人宴<lb/>
牆頭羅綺碧雲濃牆外鞦韆電掣空蝴蝶拍開花靣粉<lb/>
<pb n="KR4h0067_WYG_250-7b"/>
鷓鴣吹落杏腮紅翠裀不巻珠簾月蠟蠋還搖錦袖風<lb/>
醉眼不知塵世有直疑身在廣寒宫<lb/>
　　夜步水西<lb/>
半靸芒鞋過水西樓臺燈火未多時山羞見我頭頭轉<lb/>
月怕抛人步步隨風月巻愁秋去早溪聲翻笑夜歸遲<lb/>
柴門只解闗烟雨不隔離愁些子兒<lb/>
　　酒樓秋望<lb/>
西風吹客上闌干萬里無雲宇宙寛秋水碧連天一色<lb/>
<pb n="KR4h0067_WYG_250-8a"/>
暮霞紅映日三竿花搖舞帽枝猶輭酒入詩腸句不寒<lb/>
古徃今來恨多少一時收拾付盃盤<lb/>
　　臨清閣<lb/>
䦨干古木瑣青葱䦨外簷花灼半空萬里好山春黛碧<lb/>
一溪流水暮霞紅窗疎不礙東西月帆過始知南北風<lb/>
試問支郎一樽酒好天良夜與誰同<lb/>
　　思故人<lb/>
十載無人問益之誰於欬吐覓珠璣兩三千里家何在<lb/>
<pb n="KR4h0067_WYG_250-8b"/>
三十六峯人未歸將謂抱薪能救燎果然畫餅不充饑<lb/>
東川恐遇連榮祖一笑不須論是非<lb/>
　　野菜吟<lb/>
芙蓉峯下揚雄宅路入城闉里三百有山無粟養鷄豚<lb/>
有水無人捕魚鼈山翁菜色流清涎齒頰連月無腥羶<lb/>
客來問我何所有手指萬壑烟霞邉青芹不似蘆蒿美<lb/>
石芥防風空剔齒蕨腦纔抽稚子拳蘆芽已迸佳人指<lb/>
兒童不待明朝陽花襟露濕争慌忙㩦籠拍塞貯不盡<lb/>
<pb n="KR4h0067_WYG_250-9a"/>
歸來滿袖春風香攬衣踏破青銅鏡挼動碧雲流一徑<lb/>
漉歸銀鼎作波濤無限春工上盤飣<lb/>
　　寄許判院八首<lb/>
閒亭無日不相隨稍不相隨恨别離况是一秋無信息<lb/>
可無人寄問安詩<lb/>
自慚兒女總江湖鴻雁不來音信疎且喜北堂珠玉眷<lb/>
團圞環誦道家書<lb/>
天音空洞豈虚傳許我琅函誦半千何事加持功已倍<lb/>
<pb n="KR4h0067_WYG_250-9b"/>
日邉消息尚茫然<lb/>
短牋封罷更重題生怕蒼頭去路迷説與不須多借問<lb/>
葛廬只在白雲西<lb/>
紅猊消盡水生花清夜迢迢玉漏賖環珮不知何處去<lb/>
醉眠應是小卿家<lb/>
毫端風雨走蛟螭人物風流冠一時要向行雲問蹤跡<lb/>
青樓何處没新詞<lb/>
此去于門咫尺間樽罍無計得躋攀㫁魂欲伴行雲去<lb/>
<pb n="KR4h0067_WYG_250-10a"/>
猶恐歌喉誤小蠻<lb/>
錦牋牙軸白雲詞君外知音更有誰一榻何時對風雨<lb/>
與君聨臂話相思<lb/>
　　漁父<lb/>
江村水落富魚蝦半屬橋邉賣酒家莫訝鬢邉新有雪<lb/>
夜來沉醉宿蘆花<lb/>
　　寄趙徳夫<lb/>
男兒無路出邯鄲長鋏休從暗裏彈是處有魚堪下釣<lb/>
<pb n="KR4h0067_WYG_250-10b"/>
扁舟何獨子陵灘<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百五十<lb/>
</p>
<p>
</p>
  </div>
</body>
</text>
</TEI>
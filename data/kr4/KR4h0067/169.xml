<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百六十九</head> <lb/>
    <p>
<pb n="KR4h0067_WYG_169-1a"/>
欽定四庫全書<lb/>
　兩宋名賢小集巻一百六十九<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　李文簡詩集<lb/>
　李燾字仁甫蜀之丹稜人唐宗室曹王臯之後紹興<lb/>
　進士歴官秘閣修撰同修國史以雷震建言上嘉其<lb/>
　讜直賜金紫拜禮部侍郎除敷文閣學士致仕卒贈<lb/>
<pb n="KR4h0067_WYG_169-1b"/>
　太師諡文簡性剛大特立獨任張南軒嘗曰李仁甫<lb/>
　如霜松雪栢著有資治通鑑長編一百八巻<lb/>
　　從何使君父子遊墨池分韻得名字<lb/>
蜀學擅天下馬王先得名簧如巧言語於是葢小成子<lb/>
雲最後出振䇿思遐征斯文大一統歘使聖域清富貴<lb/>
盡在我紱冕非所榮旁皇天禄閣聊亦觀我生懐哉不<lb/>
能歸舊宅荒榛荆寂寞竟誰顧正路今莫行使君蓬萊<lb/>
仙盼節歸赤城門無俗賔客家有賢父兄慨念此耆老<lb/>
<pb n="KR4h0067_WYG_169-2a"/>
不登漢公卿臨池一罇酒尚友千載英拜呼嚴與李月<lb/>
旦共細評區區可無憾彼重適我輕朅來成都市塵土<lb/>
汚冠纓古人不可見見此眼自明請為懐古詩玉振而<lb/>
金聲<lb/>
　　題籠鵠山房<lb/>
已作清時鳥倦飛杜鵑更勸阿誰歸似嫌住處猶城郭<lb/>
不解攜家隱翠微<lb/>
　　客懐<lb/>
<pb n="KR4h0067_WYG_169-2b"/>
寂寞三秋節淒涼萬里風關河盡形勝人物㡬英雄秦<lb/>
葉隨流水周禾滿故宫此心懸象闕夢繞浙西東<lb/>
久客厭塵土幽居懐翠微只餘清夜夢長作故山歸菊<lb/>
已開三逕松應長十圍晨鐘忽驚覺猶有露沾衣<lb/>
壯矣府中縣索如城外村墨池今掃迹石筍舊餘根風<lb/>
急漢絃斷雨多秦鏡昏新秋一懐古情緒若為論<lb/>
　　靈雲巖<lb/>
路轉層岡十里餘武陵傳者亦難如昔年煉藥仙人室<lb/>
<pb n="KR4h0067_WYG_169-3a"/>
今日餐霞道士居洞外蟠花開錦繡巖前石溜潄瓊琚<lb/>
猗歟靈氣為時雨可惜圖經闕不書<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_169-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百六十九<lb/>
</p>
<p>
</p>
  </div>
</body>
</text>
</TEI>
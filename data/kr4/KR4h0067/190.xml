<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百九十</head> <lb/>
    <p>
<pb n="KR4h0067_WYG_190-1a"/>
欽定四庫全書<lb/>
　兩宋名賢小集巻一百九十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　茶山集<lb/>
　曽㡬字吉甫河南人㓜有識度入太學有聲以兄弼<lb/>
　恤恩授將仕郎試吏部優等賜上舍出身擢國子正<lb/>
　歴校書郎林靈素得幸徽宗朝士爭趨之㡬與李綱<lb/>
<pb n="KR4h0067_WYG_190-1b"/>
　傅崧卿皆稱疾不往視久之為應天少尹歴江西提<lb/>
　刑兄禮部侍郎開與秦檜力爭和議去位㡬亦罷逾<lb/>
　月除廣西轉運副使徙京南路請閒得崇道觀復為<lb/>
　廣西運判固辭僑居上饒檜死起為浙西提刑知台<lb/>
　州賀允中薦召對以疾辭除直秘閣歸故治未㡬復<lb/>
　召對㡬言士氣久不振陛下欲起之於一朝矯枉者<lb/>
　必過直雖有折檻斷鞅牽裾還笏若賣直干譽者願<lb/>
　加優容時髙宗懲檜擅權方開言路故㡬先事陳之<lb/>
<pb n="KR4h0067_WYG_190-2a"/>
　授秘書少監㡬承平時已為館職去三十八年而復至<lb/>
　鬚鬢皓白衣冠偉然每㑹同舍多談前輩言行臺閣典<lb/>
　章薦紳推重焉權禮部侍郎兄楙開皆為是職人以為榮<lb/>
　引年請謝曰臣無補萬一惟進退有禮尚不負陛下<lb/>
　㧞擢上閔勞以事提舉玉隆觀後陞至敷文閣待制<lb/>
　金犯塞定議親征有欲遣使詣敵求緩師者㡬疏為<lb/>
　朝廷計正當嘗膽枕戈専務節儉經武外一切置之<lb/>
　且前日詔諸將傳檄數金君臣至同謾罵何辭可與之<lb/>
<pb n="KR4h0067_WYG_190-2b"/>
　和耶帝壯之孝宗受禪將召屢請老乃遷通奉大夫<lb/>
　致仕卒年八十二諡文清㡬事親孝母死蔬食十五<lb/>
　年任嶺表家無南物人稱其亷早從舅氏孔文仲武<lb/>
　仲講學文從劉安世胡安國游其學益粹為文純正<lb/>
　雅健詩尤工有經説二十巻文集三十巻子逢至司<lb/>
　農卿遂終敷文閣待制而逢最以學稱<lb/>
　　嶺梅<lb/>
蠻煙無處洗梅蘂不勝清顧我已頭白見渠猶眼明折來<lb/>
<pb n="KR4h0067_WYG_190-3a"/>
知韻勝落去得愁生坐入江南夢園林雪正晴<lb/>
　　鄧帥寄梅併山堂酒<lb/>
甓社湖邊路詩筒得報回舊時雲液酒新嵗雨肥梅不<lb/>
是園官送真成驛使來鬢毛都白盡更著此花催<lb/>
　　雪中登王正中書閣<lb/>
對雪誰堪語登樓似欲仙人家修月户丈室散花天峰<lb/>
叠鈎簾外江横隠几前寒深落雁渚清集釣魚船解病<lb/>
從摩詰消愁得仲宣展書明細字烹茗濕疎煙月好還<lb/>
<pb n="KR4h0067_WYG_190-3b"/>
同夢詩成已上弦明年倘相憶為一到闗邊<lb/>
　　喻子才提舉招昌源觀梅倦不克往蘇仁仲有詩<lb/>
　　次韻<lb/>
問君何許看花回賸説郊坰十里梅樹雜古今他處少<lb/>
枝分南北一齊開昌源已辦行厨去離渚猶煩使節來<lb/>
况復蘭亭公所葺清流九曲要傳杯<lb/>
　　上元日大雪<lb/>
勾芒整轡浹辰間雪片相隨大可觀挑菜園林有餘潤<lb/>
<pb n="KR4h0067_WYG_190-4a"/>
燒燈庭院不勝寒桞條弄色正爾好梅蘂飄香殊未闌<lb/>
便是落花飛絮去直疑春事併衰殘<lb/>
　　食笋<lb/>
花事䦨珊竹事初一畨風味殿春蔬龍蛇戢戢風雷後<lb/>
虎豹斑斑霧雨餘但使此君常有子何憂每食歎無魚<lb/>
丁寜下里須留取障日揺風却要渠<lb/>
　　長至日述懐兼寄十七兄<lb/>
老來逾覺白駒忙眼看重陽又一陽心似死灰飛不起<lb/>
<pb n="KR4h0067_WYG_190-4b"/>
枝如寒日短初長厭看賔客空投謁强對妻孥畧舉觴<lb/>
回首山隂酬勸地應憐鴻雁不成行<lb/>
　　壬戌嵗除作明朝六十嵗矣<lb/>
禪榻蕭然丈室空薰銷大冷閉門中光隂大似燭見跋<lb/>
問學未如船送風一嵗臨分驚老大五更相守笑兒童<lb/>
休言四十明朝過看取霜髯六十翁<lb/>
　　嵗盡<lb/>
漏箭更籌日夜催萬牛那挽白駒回梅花雪片嵗除盡<lb/>
<pb n="KR4h0067_WYG_190-5a"/>
萱草桞芽春鼎來病裏詩書原不讀貧中樽爼未曽開<lb/>
年光似此真虚擲請以丹心學死灰<lb/>
　　自七月二十五日大雨三日秋苖蘇喜而有作<lb/>
一夕驕陽轉作霖夢回凉冷潤衣襟不愁屋漏牀牀濕<lb/>
且喜溪流岸岸深千里稻花應秀色五更桐葉最知音<lb/>
無田似我猶欣舞何况田家望嵗心<lb/>
　　謝人送壑源絶品云九重所賜也<lb/>
三伏汗如雨終朝霑我裳誰分金掌露來作五溪涼别<lb/>
<pb n="KR4h0067_WYG_190-5b"/>
甑軟炊飯小爐淡炷香麴生何等物不與汝同鄉<lb/>
　　廸姪屢餉新茶<lb/>
吾家今小阮有使附書頻喚起南柯夢持來北焙春顧<lb/>
予多下駟况復似陳人非爾能分少其誰遣食新<lb/>
敕厨羞煮餅埽地供爐芬湯鼎聊從事茶甌遂䇿勲興<lb/>
來吾不淺送似汝良勤欲作柯山㸃當令阿造分<lb/>
　　述姪餉日鑄茶<lb/>
寳胯自不乏山芽安可無子能來日鑄吾得具風爐夏<lb/>
<pb n="KR4h0067_WYG_190-6a"/>
木囀黄鳥僧窗行白駒談多思坐睡此味正時須<lb/>
　　次韻雪中<lb/>
積雪何所待凍雲終未開有時聞㵼竹無路去尋梅只<lb/>
欲闗門卧誰能蕩槳來辟寒須底物正乏麹生才<lb/>
　　種竹<lb/>
近郊宜竹樹手植滿庭隅餘子不足數此君安可無風<lb/>
來當一笑雪壓要相扶莫作封侯想生成鄙木奴<lb/>
　　乞筆<lb/>
<pb n="KR4h0067_WYG_190-6b"/>
市上無佳筆營求亦已勞䕶持空雪竹束縛欠霜毫此<lb/>
物藏三穴須公㧞一毛不堪髯主簿取用價能髙<lb/>
　　巖桂<lb/>
粟玉粘枝細青雲剪葉齊國團巖下桂表表木中犀江<lb/>
樹風蕭瑟園花氣慘淒薫濃不如此何以慰幽棲<lb/>
　　曽宏父分餉洞庭柑<lb/>
黄柑送似得嘗新坐我松江震澤濵想見霜林三百顆<lb/>
夢成羅帕一雙珍流雲噀霧真成酒帶葉連枝絶可<lb/>
<pb n="KR4h0067_WYG_190-7a"/>
人莫向君家樊素口瓠犀㣲齼逺山顰<lb/>
　　荔子<lb/>
異方風物鬢成斑荔子嘗新得破顔蘭蕙香浮襟解後<lb/>
雪冰膚薦酒酲間絶知髙韻傾瑤柱未覺豐肌病玉環<lb/>
似是看來終不近寄聲龍目漫追攀<lb/>
　　郡中禁私釀嚴甚戲作<lb/>
結交歡伯無他腸小槽竊比顧建康此身忽墮禁酒國<lb/>
何路得到無功鄉官酤快甚夏酌水齊釀愜於冬顧<lb/>
<pb n="KR4h0067_WYG_190-7b"/>
湯客來且復置是事北焙薦碗春風香<lb/>
　　避㓂遷居郭内風雨淒然鄭簡道餉酒<lb/>
煙雨昬昬二月梅全家避㓂寄城隈欲尋碧落侍郎去<lb/>
遽沐青州從事來令我妻孥爭洗盞想公伯仲正傳杯<lb/>
安能鬱鬱久居此且傍茶山松逕囘<lb/>
　　返魂梅<lb/>
逕菊庭蘭日夜催禪房未合有江梅香全正作依稀似<lb/>
花巧能令頃刻開却笑巫陽真浪下寄聲驛使未須來<lb/>
<pb n="KR4h0067_WYG_190-8a"/>
為君浮動黄昬月挽取林逋句法回<lb/>
　　瓶中梅<lb/>
小窗氷水碧瑠璃梅花横斜三四枝若非風日不到處<lb/>
安得色香如許時神情蕭散林下氣玉雪清映閨中姿<lb/>
陶泓毛頴果安用疎影寫盡無聲詩<lb/>
　　雪作<lb/>
卧聞惟霰却無聲起看堦前又不能一夜紙窗明似月<lb/>
多年布被冷於氷履穿過我柴門客笠重歸來竹院僧<lb/>
<pb n="KR4h0067_WYG_190-8b"/>
三白自佳情亦好諸山粉黛見層層<lb/>
　　送倉部吕治先守齊安<lb/>
齊安剖竹要循良分付吾家坦腹郎賸有江南連赤壁<lb/>
終稀訟獄到黄堂鈴齋晝永宜深念邊鎻秋髙合過防<lb/>
此地元之遺烈在風流容易鬢毛蒼<lb/>
　　十月一日<lb/>
屋角羲娥轉兩輪今朝水帝又司辰山家嘗稻知良月<lb/>
野徑尋梅見小春一嵗坐看除得盡百年正與死為隣<lb/>
<pb n="KR4h0067_WYG_190-9a"/>
誰能思許無窮事閉閣開爐但飲醇<lb/>
　　仲夏細雨<lb/>
霡霂無人見芭蕉報客聞潤能添硯滴細欲亂爐薫竹<lb/>
樹驚秋半衾裯愜夜分何當一傾倒趂取未歸雲<lb/>
　　憫雨<lb/>
梅子黄初徧秧斜緑未抽若無三日雨那復一年秋薄<lb/>
晚看天意今宵破客愁不眠聴竹樹還有好音不<lb/>
　　郡中吟懐玉山應真請雨未沾足<lb/>
<pb n="KR4h0067_WYG_190-9b"/>
憫雨連三月為霖抵萬金小垂開士手足慰老農心果<lb/>
欲千倉積猶須一尺深病夫渾不寢危坐聴佳音<lb/>
　　苦雨<lb/>
儘道迎梅雨能無一日晴窗昬愁細字簷暗亂踈更未<lb/>
怪蛙爭席真憂水冒城何由收積潦簫鼓賽西成<lb/>
　　晚雨<lb/>
蕭瑟度横塘霏㣲映繚墻壓低塵不動灑急土生香聲<lb/>
入楸梧碎清分枕簟涼回頭忽陳迹簷角掛斜陽<lb/>
<pb n="KR4h0067_WYG_190-10a"/>
　　夕雨<lb/>
屣履行莎徑移牀卧草亭風聲雜溪瀬雨氣挾龍腥曄<lb/>
曄空中電昬昬雲罅星徂年又如許吾鬢得長青<lb/>
　　雨二首<lb/>
秋冬久不雨氣濁喜雲生麥壠崇朝潤茅簷徹夜聲初<lb/>
來斷幽徑漸宻雜疎更頼有墻隂薺離離已可烹<lb/>
薄晚初霑灑清晨更慘悽魚寒抛餌去鴉濕就簷棲幽<lb/>
澗濺濺溜長堤淺淺泥一杯持自賀吾事在鋤犁<lb/>
<pb n="KR4h0067_WYG_190-10b"/>
　　雨夜<lb/>
一雨遂過夕安眠失百憂窗扉淡欲曉枕簟冷生秋畫<lb/>
燭爭棋道金樽數酒籌依然錦城夢忘却在南州<lb/>
　　秋雨排悶十韻<lb/>
今夏久無雨從秋却少晴空濛迷逺望蕭瑟送寒聲衣<lb/>
潤香偏著書蒸蠧欲生壊簷聞瓦墮漲水見堤平溝溢<lb/>
池魚出天低塞雁征螢飛明暗廡蛙閙雜疎更藥物時<lb/>
須焙舟閒任自横永憂荒楚菊直恐敗吳秔夜永燈相<lb/>
<pb n="KR4h0067_WYG_190-11a"/>
守愁深酒細傾浮雲㑹消散鼔笛賽西成<lb/>
　　寒食日風雨不已<lb/>
年光胡不少留連熟食清明又眼前敢望深宫傳爉燭<lb/>
可堪小市禁炊煙滿城風雨無杯酒故國松楸欠紙錢<lb/>
老病心情冷時節只將書䇿替幽禪<lb/>
　　乙卯嵗江南大旱七月六日臨川得雨奉呈仲髙<lb/>
　　侍郎<lb/>
縹緲爐煙上帝閽朝來一洗汗如焚壠頭無復成龜兆<lb/>
<pb n="KR4h0067_WYG_190-11b"/>
水面初看起縠紋正使夏畦炊白玉未妨秋稼刈黄雲<lb/>
使君憫雨心猶在化得邦人不茹葷<lb/>
　　吳傳朋送惠山泉兩瓶并所書石<lb/>
錫谷寒泉雙玉瓶故人捐惠意非輕疾風驟雨湯聲作<lb/>
淡月疎星茗事成新嵗綱頭須擊拂舊時水逓費經營<lb/>
銀鈎蠆尾増竒麗併得晴窗兩眼明<lb/>
　　逮子得龍團勝雪茶兩胯以歸予其直萬錢云<lb/>
道人尤物衆談誇持以趨庭意可嘉鮮菜自無三九㮔<lb/>
<pb n="KR4h0067_WYG_190-12a"/>
龍團空取十千茶烹嘗便恐成災怪把玩那能定等差<lb/>
頼有前賢小團例一囊淡貯只傳家<lb/>
　　李相公餉建溪新茗奉寄<lb/>
一書説盡故人情閩嶺春風入户庭碾處曽看眉上白<lb/>
分時未見眼中青飯羮正晝成空洞枕簟通宵失杳㝠<lb/>
無奈筆端塵俗在更呼活水發銅瓶<lb/>
　　家釀紅酒美甚戯作<lb/>
麹生竒麗乃如許酒母穠華當若何向人自作醉時面<lb/>
<pb n="KR4h0067_WYG_190-12b"/>
遣我寜不蒼顔酡得非琥珀所成就更有丹砂相盪磨<lb/>
可憐老杜不對汝但愛引頸舟前鵞<lb/>
　　諸人見和再次韻<lb/>
爉蚷髙花半欲摧斑斑小雨學黄梅有時燕寝香中坐<lb/>
如夢前村雪裏開披拂故令攜袖滿横斜便欲映忩來<lb/>
重簾幽户深深閉亦恐風飄不得回<lb/>
　　雪後梅花盛開折置燈下<lb/>
滿城桃李望東君破臘江梅未上春忩前數枝逾静好<lb/>
<pb n="KR4h0067_WYG_190-13a"/>
園林一雪倍清新已無妙語形容汝不用幽香觸撥人<lb/>
迨此暇時當舉酒明朝風雨恐傷神<lb/>
　　十二月六日大雪<lb/>
薄暮蓬山下直餘笑看六出㸃衣裾絮飛簾外無縈絆<lb/>
花落堦前不掃除松鬛垂身全類我竹頭搶地最憐渠<lb/>
短檠便可捐墻角剩有忩光映讀書<lb/>
　　八月十五夜月二首<lb/>
玉露金波不可孤相瞻今夕定何如氛埃未净雨湔洗<lb/>
<pb n="KR4h0067_WYG_190-13b"/>
隂翳小留風掃除丹桂看來元了了白榆種得許疎疎<lb/>
一杯濁酒非難事未有新詩報答渠<lb/>
雲日晶熒固自佳幽人有待至昏鴉逺分嵒際松楓樹<lb/>
復亂洲前蘆荻花曵履商聲憐此老倚樓長笛問誰家<lb/>
霜螯玉柱姚江上作意三年醉月華<lb/>
　　癸未八月十四日至十六夜月色皆佳<lb/>
年年嵗嵗望中秋嵗嵗年年霧雨愁涼月風光三夜好<lb/>
老夫懐抱一生休明時諒費銀河洗缺處應須玉斧修<lb/>
<pb n="KR4h0067_WYG_190-14a"/>
京洛風塵滿人眼不知能似浙江不<lb/>
　　送曽宏父守天台<lb/>
莫作陽闗墮淚聲丹丘勝事要君聴興公賦裏雲霞赤子<lb/>
美詩中島嶼青天近豈無宣室召地偏猶有草堂靈鑾<lb/>
坡飛上勤回首記取來遊舊客星<lb/>
　　適越留别朱新仲<lb/>
扁舟緑漲漕渠時解釋離懐正用詩管鮑交朋無變態<lb/>
朱陳嫁娶有佳期長洲茂苑著身久秦望鏡湖行脚宜<lb/>
<pb n="KR4h0067_WYG_190-14b"/>
二浙中間方一水短書莫使寄來遲<lb/>
　　福帥張淵道送荔枝<lb/>
豈無重碧寳瓶罍難得輕紅薦一杯千里人從閩嶺出<lb/>
三年公送荔枝來玉為肌骨涼無汗雲作衣裳皺不開<lb/>
莫訝闗情向尤物厭看緑李與楊梅<lb/>
　　荔子<lb/>
百年中半飽聞渠名下親承果不虚可愛風流元有種<lb/>
自然富貴乃其餘肯隨妃子紅塵驛甘伴先生白鶴居<lb/>
<pb n="KR4h0067_WYG_190-15a"/>
可惜不經山谷賞照紅鴨緑定何如<lb/>
　　髙郵無梅求之於揚帥鄧直閣<lb/>
送臘臘垂盡迎春春欲回如何萬家縣不見一枝梅有<lb/>
客幽尋去無人逺寄來揚州何遜在正用小詩催<lb/>
　　所種竹鞭盛行<lb/>
獨繞篔簹徑令人喜欲顛已持蘇老節更著祖生鞭旁<lb/>
舍應除地新梢擬上天真成時夜卵煨茁想明年<lb/>
　　榴花<lb/>
<pb n="KR4h0067_WYG_190-15b"/>
樹隂看已合榴朶見初明當夏豈無意避春真有情花<lb/>
雖後文杏實可得瓌橙病叟緣何喜留苔看落英<lb/>
　　螢火<lb/>
渾忘生朽質直擬慕光輝解燭書帷静能添列宿稀當<lb/>
風方自表帶雨忽成㣲變滅都無理榮枯㑹一歸<lb/>
　　蛺蝶<lb/>
不遂春風去仍當夏日長一雙還一隻能白或能黄戀<lb/>
戀不能已翩翩空自狂計功歸實用終是愧蜂房<lb/>
<pb n="KR4h0067_WYG_190-16a"/>
　　聞宼至初去栁州<lb/>
剥啄誰敲户蒼茫獨抱衾只看人似蟻共道賊如林兩<lb/>
岸侔千里扁舟抵萬金病夫桑下戀萬一有佳音<lb/>
　　李泰發參政得㫖自便將歸以詩迓之<lb/>
苦遭前政墮危機二十餘年詠式㣲天上謫仙皆欲殺<lb/>
海濵大老竟來歸故園松菊猶存否舊日人民果是非<lb/>
最小郎君今弱冠别時聞道不勝衣<lb/>
　　次韻王元勃問予齒脱<lb/>
<pb n="KR4h0067_WYG_190-16b"/>
齒危但以粥充虚辜負公家夏屋渠政恐麹生真作祟<lb/>
可憐髯簿頓成疎動揺不減韓吏部蹴踏非勤焦校書<lb/>
落勢今年殊未已祗應從此併無餘<lb/>
　　荔子六言<lb/>
蕉葉定成噲伍梅花應愧盧前金谷危樓魂斷白州舊<lb/>
井名傳<lb/>
　　張子公召飲靈感院<lb/>
竹輿響肩櫓啞嘔芙蓉城曉六月秋露華猶泫草光合<lb/>
<pb n="KR4h0067_WYG_190-17a"/>
晨氣欲動荷香浮給孤獨園頼君到伊蒲塞供為我修<lb/>
僧忩各自占山色處處熏爐茶一甌<lb/>
　　南山除夜<lb/>
薫風吹船落江潭日月除盡猶湖南百年忽已度强半<lb/>
十事不能成二三青編中語要細讀蒲團上禪須飽參<lb/>
兒時顔狀聴渠改瀟湘水色深挼藍<lb/>
　　絶句<lb/>
自公退食入僧定心與香字俱寒灰小兒了不解人意<lb/>
<pb n="KR4h0067_WYG_190-17b"/>
正用此時持事來<lb/>
　　讀吕居仁舊詩有懐其人作詩寄之<lb/>
學詩如參禪慎勿參死句縱横無不可乃在歡喜處人<lb/>
如學仙子辛苦終不遇忽然毛骨换正用口訣故居仁<lb/>
説活法大意欲人悟常言古作者一一從此路豈惟如<lb/>
是説實亦造佳處其圓如金彈所向若脱兎風吹春空<lb/>
雲頃刻多態度鏘然奏琴筑間以八珍具人誰無口耳<lb/>
寜不起欣慕一編落吾手貪讀不能去嘗疑君胸中食<lb/>
<pb n="KR4h0067_WYG_190-18a"/>
飲但風露經年闕親近方寸滿塵霧足音何時來招喚<lb/>
亦云屢賤子當為君移家七閩住<lb/>
　　汪彦章内翰除守臨川以詩賀之<lb/>
臨川内史詔除誰里巷傳聞報客知金馬門深曽草制<lb/>
水晶宫冷近題詩行看畫隼旌旗入定把書麟筆札隨<lb/>
若訪毘耶舊居士無人問疾鬢成絲<lb/>
　　三衢道中<lb/>
梅子黄時日日晴小溪泛盡却山行緑隂不減來時路<lb/>
<pb n="KR4h0067_WYG_190-18b"/>
添得黄鸝四五聲<lb/>
　　題友直軒<lb/>
友義䘮未久琢磨復誰能金鈎被采緑絶棄朱絲䋲直<lb/>
哉少稷甫一室清於氷危坐對書帙曲几非所凭日暮<lb/>
無人來疎籬上寒藤惟有手種竹挺然得其朋風低與<lb/>
雪重搶地如弗勝正使可斷折此姿諒誰凌物或亂真<lb/>
贋君其别淄澠攘羊而證父是子烏足稱所以貴温潤<lb/>
不令見觚稜要我細商畧此言有師承<lb/>
<pb n="KR4h0067_WYG_190-19a"/>
　　龍溪新亭<lb/>
不識梯山路今聞架壑橋蛟龍深窟宅松竹半雲霄<lb/>
子成二老由來非一朝崖藤如暫寄還往肯辭遥<lb/>
　　子猷橋<lb/>
小艇相從本不期剡中雪月並明時不因興盡回舟去<lb/>
那得山隂一段竒<lb/>
　　法華山<lb/>
布襪青鞵蹋欲無看山看水未成疎十峰雙澗尤竒處<lb/>
<pb n="KR4h0067_WYG_190-19b"/>
萬壑千巖總不如<lb/>
　　剡溪竹紙三首<lb/>
㑹稽竹箭東南美來伴陶泓住管城可惜不逢韓吏部<lb/>
相從但説楮先生<lb/>
㑹稽竹箭東南美化作經黄紙叠層舊日土毛無用處<lb/>
剡中老却一溪藤<lb/>
㑹稽竹箭東南美研席之間見此君為問溪工底方法<lb/>
殺青書字有前聞<lb/>
<pb n="KR4h0067_WYG_190-20a"/>
　　謝路憲送蟹<lb/>
從來歎賞内黄侯風味尊前第一流只合蹣跚赴湯鼎<lb/>
不須辛苦上糟丘<lb/>
　　山谷以竹夫人為竹奴余亦名脚婆為錫奴戯作<lb/>
　　絶句<lb/>
霧帳桃笙晝寢餘此君那可一朝無秋來冷落同班扇<lb/>
嵗晚温柔是錫奴<lb/>
　　放猿<lb/>
<pb n="KR4h0067_WYG_190-20b"/>
孤猿鎻檻嵗年深放出城南百丈林緑水任從聮臂飲<lb/>
青山不用斷腸吟<lb/>
　　過水東<lb/>
出郭市聲逺過溪山色多稻畦春足雨野水晚迎波客<lb/>
自無軒冕今誰在澗阿相逢不相識歸去夢松蘿<lb/>
　　寄空同山中道士<lb/>
昨夜清霜重念此山中客落葉聚堆牀暗蟲吟敗壁泬<lb/>
漻天宇肅疎林風瑟瑟曳杖挂詩瓢悠然適所適息心<lb/>
<pb n="KR4h0067_WYG_190-21a"/>
歸㝠漠山深萬籟寂散髪排天闥叱咤鞭龍脊何時共<lb/>
采藥相與對晨夕月夜拱洪崖嘯咏鏗金石<lb/>
　　三霄亭和韻<lb/>
新亭崛起最髙峯無數遥岑翠掃空恐有謝公留屐齒<lb/>
為開摩詰畫屏風倚江楊栁自髙下照水杏花能白紅<lb/>
正欠渭川千畝竹清隂分借頼鄰翁<lb/>
　　參雲亭<lb/>
大暑不可避㣲涼安可尋雲亭非濁世竹樹有清隂海<lb/>
<pb n="KR4h0067_WYG_190-21b"/>
近風先集山髙日易沉無因見明月螢火亂更深<lb/>
　　平橋<lb/>
浪說吾邦小清池詩有餘水風涼枕簟荷氣馥衣裾客<lb/>
侣經過少官曹簿領疎良辰不行樂秋水落芙蕖<lb/>
　<lb/>
　<lb/>
　<lb/>
　兩宋名賢小集巻一百九十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集卷三百二</head> <lb/>
    <p>
<pb n="KR4h0067_WYG_302-1a"/>
欽定四庫全書<lb/>
　兩宋名賢小集卷三百二<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　竹溪十一稿詩選<lb/>
　林希逸字肅翁號鬳齋又號竹溪福清人紹定間進<lb/>
　士第四人初為平海軍節度推官淳祐中遷祕書正<lb/>
　字景定間擢司農少卿厯中書舍人直寶謨閣卒其<lb/>
<pb n="KR4h0067_WYG_302-1b"/>
　詩文集有竹溪十一稿三十巻又續集三十巻及門<lb/>
　林式之所編<lb/>
　　泊舟漁浦望呉山作<lb/>
客子孤舟傍曉沙隔江人説是京華縁山一帶烟籠樹<lb/>
中有王侯百萬家<lb/>
　　龍灣秋夜<lb/>
旅泊秋將暮行吟夜向中獨星明似月重露冷於風逰<lb/>
厯書何有飛揚醉自雄時聞邊耗近憂憤氣填胸<lb/>
<pb n="KR4h0067_WYG_302-2a"/>
　　前出塞<hi>信陽作</hi>
淮而如江春漲早獵騎衣歸城未鎻邊頭戍將惜官卑<lb/>
舉鞭怒指平安火<lb/>
　　後出塞<hi>安豐作</hi>
紫金山前數尺雪三十六洲明似月夜來衝突人不知<lb/>
但見官軍刀帶血<lb/>
　　信陽道中次陳守韻<lb/>
古嶺纔成徑荒林間有家栁眠腰裊娜桑老骨槎牙野<lb/>
<pb n="KR4h0067_WYG_302-2b"/>
麦三分草出籬一半花挾書來萬里飄泊負生涯<lb/>
　　安豐作<lb/>
塞北悲笳起淮南古木疎風髙疑唳鶴水落見㳺魚俗<lb/>
僅傳丹鼎人誰問枕書因吟招隱賦乆客自嗟嘘<lb/>
　　寄書後作<lb/>
幾度題書客未還歸鴻節節度鄉關遥知一紙平安字<lb/>
慈母燈前閣淚看<lb/>
　　寒食<lb/>
<pb n="KR4h0067_WYG_302-3a"/>
異俗逢鑚燧勞生嘆轉蓬茅簷踈桞月草地落花風故<lb/>
國邱墳在他鄉祭祀同犇馳真左計歸夢海雲東<lb/>
陣陣花風送雨寒心隨風雨到鄉關遥知松柏山前路<lb/>
今日隣人掃墓還<lb/>
　　舟泊姑蘇城外<lb/>
倚郭維孤舟漠漠見煙渚水宿野鳥歸夜深鄰人語逺<lb/>
客萬斛愁卧聼姑蘇雨<lb/>
　　宿西興渡作<lb/>
<pb n="KR4h0067_WYG_302-3b"/>
古寺鳴鐘罷髙林宿鳥忙竹明風㺯影荷净露生香月<lb/>
到中天小星過野水長江村人寂寂敗葉響銀牀<lb/>
　　臨浦秋夜<lb/>
野噪寒枝鵲村歸古寺僧傍階聞落葉隔岸數殘燈月<lb/>
退頻移席潮髙尚倚藤江虚羣籟息人語近漁罾<lb/>
　　樂軒先師挽歌詞<lb/>
十年燈火若為情一日簫笳有底聲惆悵門前舊時路<lb/>
白頭扶杖夜深行<lb/>
<pb n="KR4h0067_WYG_302-4a"/>
網山遺稿樂軒文已矣今無識子雲千載何人按圖問<lb/>
犀斜南谷兩荒墳<lb/>
晦菴南北象山西道學年來入品題可惜六經真脉絡<lb/>
紅泉三世兩幽棲<lb/>
　　秋閨怨<lb/>
簾幕低垂夜漏深秋䖝唧唧相悲吟囬紋織罷空彈淚<lb/>
未必君心似妾心<lb/>
　　午齋即事<hi>京庠作</hi>
<pb n="KR4h0067_WYG_302-4b"/>
晴窓吚唔罷風薄清晝永陳編幾廢興適笑心自領青<lb/>
精飯何味車笠沸塵境佇立共幽懷虚簷疎竹影<lb/>
　　用韻答友人論詩<lb/>
藝業難精最是詩千差萬别信難知還須倒嶽傾湫手<lb/>
却有驚天動地時鳥跡論書方古雅龍媒入畫始權竒<lb/>
夷然便欲趣平淡此法誰傳我亦疑<lb/>
　　與陳同含飲三元樓<lb/>
失身杯酒莫追尤爛醉生涯儘自由可倚何湏鸚鵡賦<lb/>
<pb n="KR4h0067_WYG_302-5a"/>
相逢且解驌驦裘今無客入楊雄巷終有人題李白樓<lb/>
却笑三閭太憔悴獨醒猶作畔牢愁<lb/>
　　癸已再入京宿璜溪寄二弟<lb/>
十日離家只四程白雲何處玉融青溪聲颯颯如風雨<lb/>
獨對銀燈詠鶺鴒<lb/>
　　黄源嶺半見梅作<lb/>
古嶺森森立萬松一株寒玉笑春風恰如垂釣桐江客<lb/>
盡入雲臺劒珮中<lb/>
<pb n="KR4h0067_WYG_302-5b"/>
　　有懷<hi>乙未西山先生典貢舉僕巻乃公所定開院未及謁而公病矣</hi>
金蓮學士起持衡玉筍門生僅識名一瓣心香雙淚眼<lb/>
半溪殘月暮雲横<lb/>
　　七夕<lb/>
七香寶駕靈誰乞雙眼金針俗不存世態如今機巧徧<lb/>
堪將餘技獻天孫<lb/>
　　千載<lb/>
千載祗如此回頭跡便陳嘘天遺故我問月嘆今人客<lb/>
<pb n="KR4h0067_WYG_302-6a"/>
授長生訣僧談不壞身<lb/>
　　悼四先生<lb/>
真洪<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>魏繼淪終天肯憂人國欲空衆口生憎來論學<lb/>
諸賢死不解和戎良圖已付悲歌外舊恨祗㽞奏稿中<lb/>
擬續八哀才思短剰將㕠淚灑松風<lb/>
　　讀黄詩<lb/>
我生所敬涪江翁知翁不獨俄詩工逍遥頗學漆園吏<lb/>
下筆縱横法畧同自言錦機織錦手與寄毎有離騷風<lb/>
<pb n="KR4h0067_WYG_302-6b"/>
内篇外篇手分别冥捜所到真竒絶頡頏韓桞追莊騷<lb/>
筆意尤工是晚節兩蘇而下秦晁張閉門覔句陳履常<lb/>
當時姓名比明月文莫如蘇詩則黄黔南日月老賔送<lb/>
白頭去作宜川夢官樓家乗誰得之那知珠玉無散遺<lb/>
生前忍苦琢詩句飄泊不憂無死處今人更病語太竒<lb/>
哀公不遇今猶故<lb/>
　　打馬<lb/>
九折羊腸片紙間機心覿面險於山是非喻馬一儒墨<lb/>
<pb n="KR4h0067_WYG_302-7a"/>
得失争蝸兩觸蠻危似楚兵臨漢塹急如齊客度秦關<lb/>
良圖邂逅何分别莫詑争雄衣錦還<lb/>
　　晚逰遣興<lb/>
積雨多妨喜晚晴幽禽足足傍簷鳴迎風逺岸松聲近<lb/>
背日隂池樹影明親有餘年方頼禄國無長筭幸渝平<lb/>
此生錯料吾猶可只恐風塵未肯清<lb/>
　　心王<lb/>
易言不動工夫宻書説惟㣲體叚彰仙漫有方求氣母<lb/>
<pb n="KR4h0067_WYG_302-7b"/>
禪非無見指心王靈根本要行藏在稿木寜於應感妨<lb/>
一語何思千古訓莫言為陸背程張<lb/>
　　日用<lb/>
頼得人間念已灰省身克己問参回事隨縁法安排去<lb/>
病向根源㸃檢來布韈青鞋資嬾散筆牀茶竈恣徘徊<lb/>
偷忙不住提撕着猛可投機亦俊哉<lb/>
　　答友人論學<lb/>
逐字箋來學轉難逢人箇箇説曽顔那知剥落皮毛處<lb/>
<pb n="KR4h0067_WYG_302-8a"/>
不在流傳口耳間禪要自参求印可仙湏親煉待丹還<lb/>
賣花檐上看桃李此語吾今憶鶴仙<lb/>
　　力學<lb/>
力學求心苦未安蓬窓頼得小盤桓醉知义手矜持易<lb/>
過似科頭㸃檢難静定工夫忙裏試和平氣象怒中看<lb/>
亨塗失脚人何限始信顔回樂一簞<lb/>
　　元扄<lb/>
君從何處叩元扄耳學紛紛莫浪聽剗盡念頭方近道<lb/>
<pb n="KR4h0067_WYG_302-8b"/>
掃空注脚始明經見聞日富祗塵積渉厯年深似酒醒<lb/>
不必但疑禪背理請君細讀信心銘<lb/>
　　偶成<lb/>
佛言法界惟心造仙説還丹要想成到得氷壺秋月處<lb/>
輕輕拈出是功名<lb/>
　　讀邸報懷王先生作<hi>實齋諱遂字去非</hi>
當日籌邊事偶蹉追尤未已意云何縱令君寔謀時短<lb/>
不道伊川好處多<lb/>
<pb n="KR4h0067_WYG_302-9a"/>
　　泊舟箬村有懷老師作<lb/>
昔去京華此艤舟老師含笑别江頭我今重向江頭立<lb/>
宿草傷心二十秋<lb/>
　　寄林寒齋<lb/>
此是淵明向上人少年早巳謝簮紳談優雅號周禪客<lb/>
意散宜稱謝道民書數苦無多字數嵗時但覺兩情親<lb/>
寒窓欠我煨爐語乆辦青鞋擬乞身<lb/>
　　内宿<hi>丁未臘月二十四日</hi>
<pb n="KR4h0067_WYG_302-9b"/>
玉宇凌空聳金書照夜明墻深容竹迸石古伴梅横雲<lb/>
接天章路風傳徼道聲非才叨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>直愧見壁間名<lb/>
　　又絶句<lb/>
堂虚陡覺暮寒生長樂疎鐘緩轉更對燭已無詞可草<lb/>
擁爐時聽閙皇城<lb/>
　　次早喜雪<lb/>
竹葉初聞似雨聲禁林未曉已通明朱樓屈曲欄先濕<lb/>
紫殿參差瓦欲平氷硯筆隨花片起風簷慢㸃蕋珠輕<lb/>
<pb n="KR4h0067_WYG_302-10a"/>
堂名不枉人間説此際真如玉琢成<lb/>
　　入局有懷<hi>戊申</hi>
空飱無補負公家此志雖存鬢已華毎向客懷紅躑躅<lb/>
不貪郎對紫薇花寛心可要流香酒圎夢何湏正焙茶<lb/>
手板便還丞相去吾儕活計只桑麻<lb/>
　　有感<hi>戊申三月</hi>
少日因貧強覔官于今悔擲釣魚竿宫袍豈似陁尼暖<lb/>
廐馬何如欵叚安凖易莫教元尚白奏篇還要炳於丹<lb/>
<pb n="KR4h0067_WYG_302-10b"/>
得歸須謁嚴陵去夢已先經七里灘<lb/>
　　得郡後二首<hi>戊申六月</hi>
君王分付為親還班路諠傳忤要官我但得歸他不問<lb/>
從來人道乞身難<lb/>
語戅情知忤要人此心謀國不謀身一麾得請天南去<lb/>
出處應堪白老親<lb/>
　　登舟喜風頓清秋暑<lb/>
觸暑登途衆共猜好風誰料逐㠶開天公應是憐行客<lb/>
<pb n="KR4h0067_WYG_302-11a"/>
正忤炎官熱屬來<lb/>
　　和後村明皇按樂圖<hi>周昉筆劉工部任泉舶日曽見</hi>
芙蓉帳暖春覺遲玉笛真人恣荒嬉㺯權宰相楊與李<lb/>
老奴將軍専北司延秋門外目未睹宫中但教霓裳舞<lb/>
薛玉沉醉夀王醒天公自擊催花鼓錦鷄索闘金籠疎<lb/>
寶馬登牀伶走趨只愁海棠睡不足肯信漁陽有反書<lb/>
青娥阿監髪種種海上依然髻斜擁逰魂血汗縱得歸<lb/>
不伴君王行蜀隴周郎此筆妙殊常環臺初見惜匆忙<lb/>
<pb n="KR4h0067_WYG_302-11b"/>
重來把翫轉燭去十年去我春堂堂按圖雅欲談遺事<lb/>
西墅無人誰老異少公錦卷長公題共説少公各揮淚<lb/>
<hi>工部後村之弟</hi>
　　梅花<lb/>
紛紛塵劫數河沙玉雲風標共幾家可是人間清氣少<lb/>
却疑大半作梅花<lb/>
　　劭農<lb/>
此禮今於古庶幾龎眉共席意依依兒携竹笠翁藜杖<lb/>
<pb n="KR4h0067_WYG_302-12a"/>
主帶朝冠客布衣飲不盡觴瓢挈去食猶餘胾葉包歸<lb/>
已分鏤本隨人看聞説今年僻字稀<lb/>
　　憶在<lb/>
憶在雲深處身曽侍紫宸元無講三昧那得筆千鈞分<lb/>
賜茶猶在批依墨尚新汗顔恩莫報竊禄謾娛親<lb/>
　　馬和之覔句圖<hi>以下五首題後村畫巻</hi>
先生隱几奴煨火斜挿疎枝破瓦尊鶴夢未回更幾轉<lb/>
吟時應是月黄昏<lb/>
<pb n="KR4h0067_WYG_302-12b"/>
　　石虎禮僧圖<hi>父子三人禮佛澄圖</hi>
眼前立是抱橋尸悔不湔腸背後兒洛度老胡聞血臭<lb/>
汝雖合爪吾攅眉<hi>洛度見本傳</hi>
　　明皇聽笛圖<lb/>
夀王妃㺯寜王笛對面三郎背老伶却恨馬嵬西去路<lb/>
無人吹出雨霖鈴<lb/>
　　楊通老移居圖<lb/>
憶昔移居詩在集篇篇好就中語竒絶㝡是渉與島誰<lb/>
<pb n="KR4h0067_WYG_302-13a"/>
歟作此圖題以楊通老行行四五人長短各有荷瓢者<lb/>
帽且髯席者頭不褁或牧而尚髻或負而似跛孟先衣<lb/>
頗寛靈照袖亦拖一兒解持箠一兒纔剪鬢處士獨跨<lb/>
驢牛乃背其媪彼羊驅於前彼猫肩於左琴二荻藍雙<lb/>
生計亦甚夥應嫌俗子知必住深山可低眉得何句手<lb/>
巻豈其稿若逢李十二定復歌飯顆薏似或招讒胡椒<lb/>
能惹禍君子哉若人萬物偹於我<lb/>
　　石鼎聨句圖<lb/>
<pb n="KR4h0067_WYG_302-13b"/>
盡意不盡形形勝意不足正如九方臯相馬不相肉此<lb/>
筆誰為之繅藉以錦玉一几共三人彌明喜師服𢋫酬<lb/>
夜何其漏箭在銀燭誰知豕腹脹誰作龍頭縮始胡為<lb/>
頡頏末胡為屈伏彼既鼻撩天避席徒局束去者俄翩<lb/>
然二子睡正熟扊户問童奴曉雲棲古木質之昌黎篇<lb/>
叚叚皆寔録用意豈不精或者疑近俗我聞文章家同<lb/>
工而異曲或如駿厯險千里在一蹙或寸歩不遺句句<lb/>
必連屬在詩則樂天在文則永叔畫品恐亦然願言寶<lb/>
<pb n="KR4h0067_WYG_302-14a"/>
此軸毋使歎巧心受嗤於拙目<lb/>
　　題江貫道人山水四言<hi>此畫疋絹作石林簡齋有詩䟦</hi>
逺山叢叢逺樹濛濛咫尺萬里江行其中短長何岸髙<lb/>
低何峯彼坻彼洔彼瀑彼洪靖嵐乍豁烟靄葱籠或斷<lb/>
或屬且淡且濃爾崒奚寺爾盤奚宫或垣隂醫或梁嵌<lb/>
空有吠者厐有樵者翁危檣落碇短棹掀蓬往來異趣<lb/>
寂動殊容羃翠其庭豈非盧鴻略約而渡豈非龜蒙昔<lb/>
我經行雲山萬重若淮南北與江西東亦簑而雨亦㡌<lb/>
<pb n="KR4h0067_WYG_302-14b"/>
而風乃今追惟夢境相從及此開卷恍然昔同誰居作<lb/>
者造化論功淹㧾其裔熈成是宗聲聞九陛既召而終<lb/>
謂彼樹白<hi>貫道盡林木如筭子其身皆白</hi>䜟其身窮其然豈然訊之天<lb/>
公此名穹壤疇曰不逢<lb/>
　　題逹磨渡蘆圖<lb/>
白頭浪中碧眼胡赤脚笑踏鴈啣蘆太平寺主不知我<lb/>
觀音後身誰誑渠是身如幻本來空偶然㳺戯非神通<lb/>
當年渉海向震旦扁舟本與啇胡同君不見壺邱弟子<lb/>
<pb n="KR4h0067_WYG_302-15a"/>
御風飛猶有所待固笑之又不見横抛錫杖渡水僧囬<lb/>
瞻黄檗稱大乗此胡法器更竒在何曽以此為聖解蕭<lb/>
郎不晤義不留却要時人略驚怪異時埋骨寄熊耳萬<lb/>
里西歸提隻履忽從棻嶺遇宋雲雅意依然今日是此<lb/>
圖誰筆面如活客來却詠凌波韈若將底事比渠儂老<lb/>
胡暗中定差殺<lb/>
　　郡圃偶題<hi>鄱陽</hi>
曲階倚杖行疎影栁花度竹粘衣領臺根三兩落殘梅<lb/>
<pb n="KR4h0067_WYG_302-15b"/>
時見幽禽窺野井<lb/>
　　正月郡圃偶成<hi>慶朔堂</hi>
梅花落盡桞將舒池水冬深只尺餘亭欠掃除多敗葉<lb/>
園隨髙下長新蔬典刑如在松加愛意思相關草莫鋤<lb/>
慶朔堂前詩一首舊碑元是後來書<hi>范文正公有慶朔堂詩手植七松今</hi>
<hi>存者四</hi>
　　題宋徳清詩稿<hi>和陶宋次道之子</hi>
詩法如書法臨摹恐未真寜為禪散聖莫作婢夫人士<lb/>
<pb n="KR4h0067_WYG_302-16a"/>
詫門中集君留席上珍苦吟應不厭㑹見乹黄陳<lb/>
　　讀剛愍程公祠堂碑作<lb/>
抗對公何勇留芳泣血編死能名百世生不解千年官<lb/>
豈云無長吾誠恥獨全堂堂英烈在遺像舊江邊<lb/>
　　晚行鳯逰池邊作<hi>冶司</hi>
為吏長嗟七不堪偷閒時到小池南去來共浴鳬千百<lb/>
髙下相呼鵲二三春放新紅梅㸃㸃霜餘舊緑草毵毵<lb/>
雲邊數陣鴉歸後逺樹如山日半含<lb/>
<pb n="KR4h0067_WYG_302-16b"/>
　　人世<lb/>
浮世堪嗤似戯場塵編無限記興亡百年不了窓明暗<lb/>
一覺寜論夜短長空谷老天休浩嘆今人古月謾相望<lb/>
眼前翻覆祗如許隱几何妨静炷香<lb/>
　　夜坐<lb/>
入夜新凉乍滿襟簷前花竹㺯清隂好時好日隨縁住<lb/>
非月非風得趣深書到七篇偏有味詩留千載待知音<lb/>
從來一㸃圓明處不是禪心是本心<lb/>
<pb n="KR4h0067_WYG_302-17a"/>
　　徐朝奉挽歌詞<lb/>
薤露曲薤露歌人生如露可柰何如公九十鬢皤皤有<lb/>
子百世名不磨排奸直氣貫義娥教忠蜚奏金鑾坡制<lb/>
書内出特㫖褒魚躍白金緋染袍徑阪之門道日髙葵<lb/>
藿園中翁共哦諸孫玉立春正和生事以禮踰牲牢公<lb/>
從諸仙逰爛柯送車千兩山之阿鴻章伐石質参軻百<lb/>
年似此勝人多翁歸如蜕兒悲號團圞一散頃兮俄門<lb/>
人從今廢蓼莪事親無足可柰何事親無足可柰何薤<lb/>
<pb n="KR4h0067_WYG_302-17b"/>
露曲薤露歌<lb/>
　　虧欠<lb/>
休問閒愁到酒邊眼前虧欠是良縁六王纔畢秦明失<lb/>
二㓂俱平晋社遷月滿一輪湏漸破屋留三瓦莫教全<lb/>
誰名缺减人間世雖道胡僧也自賢<lb/>
　　自知<lb/>
學問深功要不疑空談長笑晋人痴渠儂眼縱明如月<lb/>
知我何如我自知<lb/>
<pb n="KR4h0067_WYG_302-18a"/>
　　郊行即事<lb/>
野店相依門向背牧童對語岸東西草枯白見樵成徑<lb/>
木落紅隨葉入溪色有淺深峯逺近影無長短樹髙低<lb/>
眼前好句閒収拾歸到書窓却自題<lb/>
老樹菌生鋪兔目斷溪泥濕印牛蹄山僧渡水雙擕履<lb/>
野客歸村獨杖藜羣鳥争枝聲上下孤松夾澗影東西<lb/>
行吟注意捜詩料欲近前溪路忽迷<lb/>
　　偶題<lb/>
<pb n="KR4h0067_WYG_302-18b"/>
生涯莫問要如何且卧牛衣醉濁醪仕已何妨三令尹<lb/>
是非原是一東坡拾遺兒去看魚笱廷尉門荒設雀羅<lb/>
百卉不論紅與紫看花時少葉時多<lb/>
　　書懷<lb/>
寒窓㺯筆日娛嬉品格髙低問孰知古貌古心空自許<lb/>
散歌散傳不能竒但叅言句禪差是要入文章録却癡<lb/>
誰道二郎吟可學友頥揺膝笑龜兒<lb/>
人間逆境似難堪渉厯﨑㠊我熟諳早已知非如伯玉<lb/>
<pb n="KR4h0067_WYG_302-19a"/>
誤令入閙為圖南<hi>寇菜公</hi>二娘子酒何妨醉<hi>坡别集</hi>小厮兒<lb/>
禪只黙忝<hi>臨濟</hi>試問先生縁底樂坐觀寒月照秋潭<lb/>
　　世味<lb/>
世味更嘗百念輕眼前何辱又何榮寜教鬼解揶揄汝<lb/>
不許人能駕馭卿躍馬卧龍皆夢事焚香㺯鏡了餘生<lb/>
春殘雨水差沾足却願從今米價平<lb/>
　　讀程氏遺書<lb/>
浮生長短夢可見幾英雄不有遺編在應隨落葉空中<lb/>
<pb n="KR4h0067_WYG_302-19b"/>
宵門外雪一月坐間風似此難傳處能言孰與同<lb/>
　　身外<lb/>
身外榮枯時與命眼前好應古猶今不須指擬文章力<lb/>
<hi>劉禹錫</hi>且要消除人我心<hi>白樂天強徤祗添人我心</hi>貧甚可無飡玉法<lb/>
閒多好和翫殊吟<hi>傳燈録</hi>春殘任待花饒笑竹几蒲團味<lb/>
自深<lb/>
　　自警<lb/>
静退雖知趣味殊終然習氣未令除有無對鏡宜俱遣<lb/>
<pb n="KR4h0067_WYG_302-20a"/>
夢覺何時解一如得力要須生處熟用工最怕宻中疎<lb/>
莫教草草匆匆去却恐從前枉讀書<lb/>
　　晨興和前韻<lb/>
分劑元無欠與餘化工最巧是乗除壯懷何必風雲入<lb/>
净念須看露電如元在不妨雄拓落詩成自笑甫狂疎<lb/>
新來一事尤堪訝眼已眵昏學草書<lb/>
　　晴窓放言<lb/>
今日與明朝相尋僅頃刻昨日不可追便如千嵗隔長<lb/>
<pb n="KR4h0067_WYG_302-20b"/>
江汐旦潮孤月明又魄真宰良自勞人生况如客錦衣<lb/>
豈云華藜羮未為嗇俯仰去來今升沉付一啞夘酒六<lb/>
七分武成二三䇿晴窓樂自知一鏡虚中白<lb/>
　　甲寅十月十九日有感<lb/>
當年瑞節慶虹流冷落如今閲幾秋鼔腹遺民猶詫説<lb/>
攀髯諸老更誰留玉梅枝上春長在金粟堆邊雲止愁<lb/>
<hi>明皇陵寢在金粟堆邊杜詩欵陽美人舞劍歌</hi>追記鵠袍陪拜日曉風黄繖望<lb/>
宸旒<lb/>
<pb n="KR4h0067_WYG_302-21a"/>
　　田圃雜咏<lb/>
疇昔多慚世網牽収身幸早賦歸田四科人物皆髙弟<lb/>
只學樊遲也自賢<lb/>
獨立搔頭曉未梳喜看童僕理園蔬漢儒不悟真消息<lb/>
却下簾帷只讀書<lb/>
郊迎猶待一畨風主相那能不愧容縱道東還心事白<lb/>
更須定洛乞明農<lb/>
嵗計溪南數畆中但将風雨祝天公人生何必堂厨飯<lb/>
<pb n="KR4h0067_WYG_302-21b"/>
米渗藜羮一飽同<lb/>
雨過髙低水地平扶犂野老續歌聲憂時莫問簑衣䜟<lb/>
但看烏犍破曉耕<hi>䜟語見文公集雜著</hi>
輪輿盖軫及車弓模冩文竒是考工農具因何却疎略<lb/>
周公於此愧龜䝉<hi>笠澤叢書農具説最工</hi>
　　題詠近稿<lb/>
拏舟早已向三韓莫放天風觧引還九轉黄芽先白雪<lb/>
千年翠甗後紅斑棊無盡筭仙猶着性要全空佛未閒<lb/>
<pb n="KR4h0067_WYG_302-22a"/>
得路不須愁險絶看他脚力盡時山<lb/>
　　夢<lb/>
學道渾無力紛紛夢未休誰呼鶖與寂莫定蝶為周因<lb/>
想誠難詰飛揚果自由工夫何處是勤看嬾安牛<lb/>
　　溪上謡<lb/>
溪上行吟山裏應山邊閒歩溪間影毎因人語識山聲<lb/>
却向溪光見人性溪流自潄溪不喧山鳥相呼山愈静<lb/>
野鷄伏卵似餋丹睡鴨依蘆如入定人生何必學<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>仙<lb/>
<pb n="KR4h0067_WYG_302-22b"/>
我行自樂疑散聖無人獨賦溪山謡山能逺和溪能聽<lb/>
　　夢西軒舊事<lb/>
南谷霜松老傷哉一窖塵學遷窮有鬼詩在䕶無神往<lb/>
日同参盡殘年入夢頻遺書誰掛眼衣鉢付何人<lb/>
　　雲木相叅歌<lb/>
溪翁結草傍溪南近山繞屋青如藍天垂四野雲到地<lb/>
千頃萬頃羅松杉着亭小小寄面勢往來萬象窓中含<lb/>
有時倚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>日未吐但看雲木朝相参蒼蒼古木大百圍<lb/>
<pb n="KR4h0067_WYG_302-23a"/>
我醉呼雲雲不飛風和萬竅如塤箎此時此景誰能盡<lb/>
既以名亭聊賦之<lb/>
　　夢寒齋<lb/>
故人千載隔幽明昨夜躊躇過數更握手不知為已死<lb/>
掀髯猶更話無生海山兠率歸何鄉<hi>樂天詩海山不是吾歸處歸則湏歸</hi>
<hi>兠率天</hi>漳浦咸陽寤自驚<hi>樂天夢徽之詩漳浦老身三度病咸陽宿草八囬秋</hi>擁被<lb/>
長吟天未曉滿簷落月淚如傾<lb/>
　　戊午與諸友同謁犀斜南谷二師墳作<lb/>
<pb n="KR4h0067_WYG_302-23b"/>
來往松間不計年學無進趣負師傳侯芭白髪今能幾<lb/>
知付他誰守太元<lb/>
身前枯槁似山僧𤓰葛雖存亦強名料得九京還自喜<lb/>
但將墳墓付諸生<lb/>
　　艾軒先生<lb/>
為道難言不著書但知日用是根株當筵自昔傾龍象<lb/>
嗣法何人識馬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>六學即今皆勦説一齊孤立可長吁<lb/>
犀斜南谷窮愁骨仙境能談舊事無<lb/>
<pb n="KR4h0067_WYG_302-24a"/>
　　臂痛六言<lb/>
六十六翁衰乆四百四病更多臂用火攻未可心存水<lb/>
觀如何<lb/>
虞監因書自苦龍眠為畫勞功臂痛與渠相似筆端苦<lb/>
我非工<lb/>
列子肘停杯水呉生臂畫圓光此是病魔饒借莫將妙<lb/>
手誇張<lb/>
　　莊子口義成<lb/>
<pb n="KR4h0067_WYG_302-24b"/>
逍遥而下是全書漁父諸篇却不如意外形容辭獨至<lb/>
句中脉絡字無虚機鋒頗似禪三昧根極祗求性一初<lb/>
千古濠梁同㑹面子真知我我知魚<lb/>
　　老子口義成<lb/>
見徹深微字字精五千言在與誰明事因借喻多成謗<lb/>
經不分章况立名數十有三元是一道虚無實始為盈<lb/>
蘇云近佛非知老老説長生佛不生<lb/>
　　列子口義成<lb/>
<pb n="KR4h0067_WYG_302-25a"/>
莊列源流本一宗微言妙趣不妨同但知絶跡無行地<lb/>
<hi>莊子齊物語</hi>豈羨輕身可御風二義乖違劉絶識<hi>劉向敘中有二義乖</hi>
<hi>背不似一家書之語</hi>八篇叅校湛何功<hi>今書八篇張湛所叅校</hi>就中細細為<lb/>
分别具眼應須許此翁<lb/>
　　重修考二記口義<lb/>
千金求得自河間此記尤竒似五官文若聱牙精識少<lb/>
物窮纎悉辨名難牙<hi>去聲</hi>圍以後圖方見口義於今缺不<lb/>
完<hi>網山有傳艾軒所講口義今不全矣</hi>師説幸然無失墜書成只恨鬢凋<lb/>
<pb n="KR4h0067_WYG_302-25b"/>
殘<lb/>
　　讀關尹子<lb/>
青牛車後抱關翁師已西㳺道却東著論九篇今獨在<lb/>
合名一字古無同<hi>九篇皆一字名</hi>不知身老傳誰氏可愛文竒<lb/>
似考工慱大真人莊所敬寥寥千載想宗風<lb/>
　　題新稿<lb/>
少日無端苦學詩倚樓面壁搃成癡㫁無子美驚人語<lb/>
差似堯天遣興時最上宗風埋沒乆新來家數見聞知<lb/>
<pb n="KR4h0067_WYG_302-26a"/>
吾生恐被師傳誤自比靈雲更不疑<lb/>
　　至學<lb/>
至學元談理最微員門粗細有誰知蛇生弓影心顛倒<lb/>
馬齕其聲夢轉移須信風幡元不動能如水鏡却無疵<lb/>
咸經四字分明訓截斷憧憧未感時<hi>先師樂軒云貞吉悔亡四字今古座</hi>
<hi>右銘也小象以未感害釋之有感有應而後害生未感則無可悔也</hi>
　　物理六言<lb/>
以鳥餋鳥盡性惟蟲能蟲知天萬物與我為一反身樂<lb/>
<pb n="KR4h0067_WYG_302-26b"/>
莫大焉<lb/>
羊螘不如魚計鴻鵠豈比鴈謀為問折腰五斗何如散<lb/>
髪扁舟<lb/>
杜鵑前身名字蝴蝶夢境為周至理但觀物化吾心自<lb/>
有天遊<lb/>
醯鷄甕中世界蜘蛛網上天機他心我心壹是大知小<lb/>
知俱非<lb/>
蚯蚓兩頭是性桃花一見不疑了得葛藤三昧却叅芣<lb/>
<pb n="KR4h0067_WYG_302-27a"/>
苡諸詩<lb/>
非魚知魚誰樂夢鹿得鹿誰誣若與子也皆物<hi>莊子</hi>執而<lb/>
我之則愚<hi>關尹子</hi>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_302-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百二<lb/>
</p>
<p>
</p>
  </div>
</body>
</text>
</TEI>
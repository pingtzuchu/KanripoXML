<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻八</head> <lb/>
    <p>
<pb n="KR4h0067_WYG_008-1a"/>
欽定四庫全書<lb/>
　兩宋名賢小集巻八<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　陳副使稿<lb/>
　陳洎字亞之彭城人曽知懷州審刑院寶元間為屯<lb/>
　田外郎慶厯五年轉吏部外郎加直史館遷度支副<lb/>
　使尋調鹽鐵皇祐元年以副使行河還卒其孫師仲<lb/>
<pb n="KR4h0067_WYG_008-1b"/>
　師道藏其手書遺詩嘗出以示一時名公如林希司<lb/>
　馬光孫覺蘇軾蘇轍徐積錢世雄任希夷李<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>俱有<lb/>
　跋語極為推重<lb/>
　　離郭店馬上回寄鄉知<lb/>
迴望離亭映楚山慨然西笑入長安貪程野僕擔書引<lb/>
惜别鄉人駐足觀霞襯曙光烘積靄栁和春雨蕩輕寒<lb/>
遥期此地歸來日迎取相如駟馬看<lb/>
　　黄鵠<lb/>
<pb n="KR4h0067_WYG_008-2a"/>
呼樹止陵陽逢辰下建章竒姿標上瑞正色麗中央昭<lb/>
祀祠壇畔聲歌太液傍鳯教鴻作侣天與菊為裳神雀<lb/>
非靈異流鶯愧采章集汙寜我類一舉戛雲翔<lb/>
　　過項羽廟<lb/>
八千子弟己投戈夜帳猶聞怨楚歌學敵萬人成底事<lb/>
不思一箇范増多<lb/>
　　寄寶臣寺丞<lb/>
萬里扶靈宅夀阡謝公純孝是家傳廬開四尺同寒士<lb/>
<pb n="KR4h0067_WYG_008-2b"/>
榱列三圍陋昔賢先域定生連理樹門人多廢蓼莪篇<lb/>
我心罔極君應念露白霜清泣昊天<lb/>
　　藍溪閒居<lb/>
白鹿原東虎候西結廬岑寂映藍溪露侵僧履蘭三逕<lb/>
春入農歌雨一犂聒枕溜聲疑水宿拂檐山色類嵓棲<lb/>
閉門養拙無人問揭盡陳編日又低<lb/>
　　開元寺凌虛閣對雪寄解唐卿<lb/>
璚滴琳華一夜凝凌虚雕檻曉來憑眼觀銀色三千界<lb/>
<pb n="KR4h0067_WYG_008-3a"/>
身到瑤臺十二層玉灑砌塵供庾斛粉融檐水妒房陵<lb/>
化人宫好分明在恨不同君把袂登<lb/>
　　雉媒<lb/>
朱冠袞背一何鮮聲厲情驕目悍然若道物情皆錫類<lb/>
雉媒争似鵷媒賢<lb/>
　　還劉處士先令公鄩功名録<hi>劉公事朱梁</hi>
當年力戰蕩妖氛十萬雄師四七勲将畧妙欺班定逺<lb/>
家聲髙過李将軍銘圖魏鼎文猶在筆勒燕山跡尚分<lb/>
<pb n="KR4h0067_WYG_008-3b"/>
今日閒披有遺恨可憐生不遇明君<lb/>
　　讀劉蕡䇿<hi>以指斥貴倖不顧忌諱有司知而不取</hi>
藥石危言治亂箴賈生晁錯是知音可憐當日司文者<lb/>
不畏人言合愧心<lb/>
　　謝人惠三峯朱柿<lb/>
烏椑珍果益丹名新折紅林蔕尚青漿冷夜凝仙掌露<lb/>
味甘秋割楚江萍圓堆玉盌櫻難並賸薦金樽酒易醒<lb/>
應念茂陵消渴者整籃封貯到雲扃<lb/>
<pb n="KR4h0067_WYG_008-4a"/>
　　過田文墓<lb/>
當年聞奏雍門琴話著池臺淚滿襟何况今朝陵谷畔<lb/>
池臺無跡可追尋<lb/>
　　對雪寄崔仲裕<hi>時在藍田聞崔在酒舍</hi>
奪鶴韜霞勢漸濃巻簾庭館好支笻乘查路濶寒凝凍<lb/>
種玉畦平曉被封天上瑤宫當月圃海中銀闕聳鼇峰<lb/>
思君不得同吟賞知在旗亭第幾重<lb/>
　　南齊<lb/>
<pb n="KR4h0067_WYG_008-4b"/>
曲江歡宴侍華裾舞拍琴歌萟有餘獨有純臣王叔寶<lb/>
解陳封禪一篇書<hi>南齊太祖曲江宴羣臣各使效技萟禇淵彈琵琶王僧䖍彈琴沈文季歌</hi>
<hi>張敬兒舞王敬則拍王儉曰臣無所解惟解誦書因跪帝前誦相如封禪書帝笑曰此盛徳之事吾何以堪之</hi>
　　湖上逢漁者<lb/>
雨蓑烟笠洞庭秋獨蠒綸輕一葉舟擬共停橈醉天幕<lb/>
緩歌濯足不回頭<lb/>
　　秋日端居<lb/>
暑退蚊雷静門閒雀到稀露莎蛩自急星樹鵲何依井<lb/>
<pb n="KR4h0067_WYG_008-5a"/>
臼貧雖樂溪山逺未歸時情似秋鴈一一背寒飛<lb/>
　　讀子虛賦<lb/>
聴辭深悵不同時及到同時位大卑争似唐皇将頗牧<lb/>
禁中言下用無疑<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_008-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百四十四</head> <lb/>
    <p>
<pb n="KR4h0067_WYG_144-1a"/>
欽定四庫全書<lb/>
　兩宋名賢小集巻一百四十四<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　于湖集巻上<lb/>
　張孝祥字安國歴陽烏江人父祁與胡寅交善秦檜<lb/>
　惡寅羅織及祁并真嶽孝祥年十六領鄉書紹興二<lb/>
　十四年廷試考官擬秦塤首選孝祥次之塤檜子也<lb/>
<pb n="KR4h0067_WYG_144-1b"/>
　髙宗親自披閲擢孝祥為第一檜忿甚後孝祥詣檜<lb/>
　檜問習何書答以習顔書又問學何詩答以杜詩檜<lb/>
　佯笑曰好底盡為君占卻也檜死累遷起居舍人歴<lb/>
　知撫州平江靜江俱有聲績尋以荆南湖北撫安撫<lb/>
　使進顯謨閣直學士致仕卒孝祥精翰墨時稱之曰<lb/>
　紫府仙所著有于湖集<lb/>
　　赭山分韻得成葉字二首<lb/>
昨日一尺雪今朝十分晴㫤日上積雪光若虹氣升江<lb/>
<pb n="KR4h0067_WYG_144-2a"/>
平鏡新磨地迥玉琢成䚂山有令色令我白眼青借馬<lb/>
屋東家喚客踏層氷冒貂挾裘茸石路五里平竹樹紛<lb/>
掩然珠幢間霓旌野僧不慣客倉皇門前迎屋古少完<lb/>
壁堂虛有危燈石上跡宛宛山腰塔亭亭刼火偶不燒<lb/>
百年費支撑我有一尊酒髙處得細傾諒非無事飲憂<lb/>
國空含情長歌𣺌寥廓歸路已載星<lb/>
萬生紛不同宿昔有定業哀哉彼遷民苦事乃稠叠纍<lb/>
纍庭際炊采采澗底葉問渠何為來悲淚不盈睫連年<lb/>
<pb n="KR4h0067_WYG_144-2b"/>
避兵亂生理安可説今年更倉皇芻藁亦焚劫扶攜過<lb/>
江南十口四五活斗米六百錢兼旬又風雪前時詔書<lb/>
下振廩要周浹聖主甚哀矜我曹空感咽願今兵革罷<lb/>
復得理歸楫傳聞菰蒲中相殺血新喋本是耕田農飢<lb/>
寒實毆脅須公語縣吏早與支米帖<lb/>
　　椰子酒榼<lb/>
矮胡生南方託家碧山崖採擇供貢篚扶持上天街愧<lb/>
此愿慤姿欲售久未諧道旁麯先生風味故自佳逢渠<lb/>
<pb n="KR4h0067_WYG_144-3a"/>
即傾葢輸寫能開懐刮削出光彩䂓繩去攲侅金玉豈<lb/>
足貴膠漆真我儕客來有嘉招二士經必偕婆娑止坐<lb/>
隅供餽煩金釵矮胡雖本强醇徳真無涯虚心實其腹<lb/>
居然外形骸㣲物幸見用棄置理則乖毛頴有封國陶<lb/>
匏薦斂柴大藥起世痾炮燔及根荄願子自洗濯勿受<lb/>
塵埃埋暇日肯相從醉經坐髙齋<lb/>
　　和何子應賦不欺室韻<lb/>
隆興天子開千齡六龍飛天動潜鱗東嘉先生初召對<lb/>
<pb n="KR4h0067_WYG_144-3b"/>
不欺之論驚廷臣誰令浮雲蔽白日脱幘歸來還堵室<lb/>
巍巍烏府憶霜簡凛凛螭蚴有椽筆魏公眼力無餘子<lb/>
與公周旋豈其死請公細讀不欺銘一字之褒如魯史<lb/>
　　某頃䝉信陽使君教以邊字韻佳句伏讀降歎病<lb/>
　　勌答謝甚緩復不能竒仰俟斵削二首<lb/>
風流追數建安年誰遣朱轓並塞邊舉國向來儒服少<lb/>
是邦端有大夫賢須公帷幄収長䇿着我江湖刺釣船<lb/>
池閣最凉肯臨否紅粧翠葢擁三千<lb/>
<pb n="KR4h0067_WYG_144-4a"/>
百謫歸來又一年投身烽火戍樓邊私憂自笑愚無䇿<lb/>
制勝懸知國有賢北去燕然堪勒石西來樊口看燒船<lb/>
中州更有王夫子筆陣猶能獨掃千<lb/>
　　殿廬偶成<lb/>
簾幙垂垂燕子風宫花春盡翠隂濃日長禁直文章靜<lb/>
寳藝時時一折封<lb/>
　　蠟梅<lb/>
滿面宫粧淡淡黄綘紗封蠟貯幽香遥憐未識春消息<lb/>
<pb n="KR4h0067_WYG_144-4b"/>
乞與一枝教㫁腸<lb/>
　　重入昭亭賦二十韻<lb/>
我本山中人對山輒忻然蹉跎落世網欲去常拘牽蒼<lb/>
鷹着珠韝側腦思髙鶱青絲絡奔驥擺脱意乃便抑鬱<lb/>
不自聊沈㝠向誰宣長懐昭亭山積翠摩青天下有千<lb/>
柱宫突兀數百年往者雲中游羣峰玉回旋飛閣出本<lb/>
末下晲春無邊堂中二老人龍象開法筵炯炯月在空<lb/>
浩浩海納川應庵黙無言妙處心已傳如庵説千偈㣲<lb/>
<pb n="KR4h0067_WYG_144-5a"/>
詞諦真詮靜極炷爐熏對牀且安眠更欲捐冠簮一簞<lb/>
寄三椽此志竟不遂緇塵亂歸鞭今朝復何朝卻望山中<lb/>
烟縹緲見樓觀鍾梵聲清圓我攜九節笻飛步雲蘿巔<lb/>
　　次韻左舉善木樨<lb/>
想見秋光插滿頭遥憐不負此山遊一枝併與詩筒饋<lb/>
氣壓西湖萬斛秋<lb/>
　　讀中興碑<lb/>
繡綳兒啼思塞酥重林燎香驅羣胡阿環錦韈無尋處<lb/>
<pb n="KR4h0067_WYG_144-5b"/>
一夜驚眠揺帳柱朔方天子神為謀三郎歸來長慶樓<lb/>
樓前拜舞作竒祟中興之功不贖罪日光玉潔十丈碑<lb/>
蛟龍<hi>缺</hi>拏與天齊北望神皋雙淚落祗今何人老文學<lb/>
　　子雲壓境先遣詩次韻<lb/>
相風日日問長年蠲首遥知近箇邊別後情親難過我<lb/>
故家人物更誰賢一尊且對荒城酒六月休牽上水船<lb/>
小此淹留待追詔公車歸奏獨三千<lb/>
　　以茶芽焦坑送周徳友徳友來索賜茶僕無之也<lb/>
<pb n="KR4h0067_WYG_144-6a"/>
帝家好賜矞雲龍祗到調元六七公賴有家山供小草<lb/>
猶堪詩老薦春風<lb/>
　　即事簡蘇廷藻<lb/>
落日邊書急秋風戰鼔多私憂真過計長算合如何盡<lb/>
斂清淮戍仍收瀚海波棲遲一尊酒幽恨滿闗河<lb/>
　　罷歸<lb/>
親老難為住恩深許放歸北行湘水闊南望瘴烟㣲兵<lb/>
衛収門㦸征塵上客衣遥知六七月喜氣滿庭闈<lb/>
<pb n="KR4h0067_WYG_144-6b"/>
　　三墖寺阻雨<lb/>
墖上衆鈴語湖頭三月風蒼山在烟外髙浪與天通市<lb/>
迥薪芻少僧殘像教空不妨留滯好且看夕陽紅<lb/>
　　王淵亭<lb/>
夜投寳覺寺徑上玉淵亭峽束千㟁水天分一段星神<lb/>
光行熠燿空翠矗青冥雄觀兼幽趣悠然寄獨醒<hi>以上善鳴集</hi>
　　清虛觀<lb/>
石側疑無路山迴別有天神泉通玉海帝畫麗奎躔紫<lb/>
<pb n="KR4h0067_WYG_144-7a"/>
闥雖重到青瑶卻未鐫只須香案吏為冩白雲篇<hi>廬山志</hi>
　　黄陵廟<lb/>
百世黄陵廟淒涼屋數間只憐斑楚竹那憶赭湘山訪<lb/>
古韓碑在徵歌<hi>缺</hi>水閒虞嬪更堯女莫作水仙班<hi>長沙志</hi>
　　蘄春道中<lb/>
霜凈波平水落灣我行正在畫圖間簾鈎不用怕風日<lb/>
且看江南江北山<lb/>
　　登馬氏永寧閣和朱漕元順分韻<lb/>
<pb n="KR4h0067_WYG_144-7b"/>
佛宫昔誰營猶挾葢世氣應慚割據醜稍識苦空味重<lb/>
簷隱白屋隆棟湧金地耽耽壁間像尚可將千騎鄉來<lb/>
歌舞處荒棘擁城雉惟此悲願成歴劫更興起横撞鐘<lb/>
萬石妙響驚昏醉憶當風雪晨茲事實經始老僧喜成<lb/>
就膜拜顙有泚喚客饌伊蒲齋房頗深邃空巖才跬步<lb/>
不往獨何謂徑攜雙竹杖腳力勇難制繡衣兩使者風<lb/>
誼我所畏相逢瘴海上此樂豈天恵山林與心㑹風月<lb/>
可回施聊乘簿書隙拚此一日費摩挲水邊石勝處欲<lb/>
<pb n="KR4h0067_WYG_144-8a"/>
専美不用濡漆書公詩即行記<lb/>
　　次江州王知府叔堅韻二首<lb/>
何人列屋閉嬋娟憶對清歌重慨然一笑相憐窮相眼<lb/>
漫撩詩思入愁邊<lb/>
經行有恨是隂雨不見香爐生紫烟安得草堂容一榻<lb/>
聴松聴水日髙眠<lb/>
　　題張仲欽所藏隆茂宗畫登瀛圖<lb/>
老隆已死畫筆枯畫歸天上人間無公從何處得此圖<lb/>
<pb n="KR4h0067_WYG_144-8b"/>
眼明嶺外三歎吁天䇿上將天為徒指揮羣龍清八區<lb/>
褒鄂英衞供掃除功成告廟金模糊歌童舞女不願渠<lb/>
乃此數士相為娱鐵面苦口談詩書直欲措世如唐虞<lb/>
老隆妙手神所摹蒼頭廬兒亦敷膄祝公即歸承明廬<lb/>
願持此道補帝裾<lb/>
　　送劉伯同侍開府公入覲<lb/>
相公早勒太常銘康樂當家更典型槍急曽看飛鳥過<lb/>
筆精時作換鵞經極知許國心常赤趂取封侯鬢尚青<lb/>
<pb n="KR4h0067_WYG_144-9a"/>
若到都城見知舊為言江漢有浮萍<lb/>
　　昭亭食柑<lb/>
一雙分我洞庭秋梨棗旁觀不那羞喚得風霜回齒頰<lb/>
夜尋清夢五湖舟<lb/>
　　和如庵四首<lb/>
厭聴諸方三昧禪卻思夜雨對牀眠欲知千偈如翻水<lb/>
看取朝來綠漲川<lb/>
不談世法不談禪徹曉齁齁一覺眠個裏神通元不小<lb/>
<pb n="KR4h0067_WYG_144-9b"/>
回風急雨震山川<lb/>
朝供爐香夜供燈閒來落得困瞢騰如庵許我參堂去<lb/>
長作昭亭粥飯僧<lb/>
一燈分作百千燈光徧河沙正鬱騰稽首應庵休採擇<lb/>
直須傳與在家僧<lb/>
　　再用韻呈仲欽元順<lb/>
今時朱仲欽文字有竒氣潜幽睹天奥雋永得古味袖<lb/>
手閲時紛虛心餘樂地那持瘴野節不從羽林騎埋輪<lb/>
<pb n="KR4h0067_WYG_144-10a"/>
吾宗英補衮五色雉去年對延英御坐再三起憂民甚<lb/>
已溺稽古乃心醉天衢行日月發軔從此始㑹當紀鴻<lb/>
業我筆墨先泚相期並徵詔禁殿直清邃尚憶此追遊<lb/>
班中語相謂我懐江湖去初服反舊制閒游靜成趣岐<lb/>
路險多畏此事屬兩君它年儻終恵長篇起予病妙語<lb/>
充法施調髙和難工初學慚紙費郊原春無數風日極<lb/>
清美已遣具方舟重游更須記<lb/>
　　送子雲倅荆州二首<lb/>
<pb n="KR4h0067_WYG_144-10b"/>
閲世波流險未涯愛君悃愊靜無譁髙門自惜聫三㦸<lb/>
飛珮何當乞九霞喬木世臣餘故國采蘋齊女甚宜家<lb/>
君王早晚思前席㑹有徵書訪賈嘉<lb/>
荆吴相望各天涯惜别尊前菊未華便放扁舟衝駭浪<lb/>
要看秋日冠輕霞新詩滿路分吾子威業康時是故家<lb/>
好去依劉靜邊瑣䇿勲行即賜褒嘉<lb/>
　　道間見梅<lb/>
寒女生來不解粧天然玉色照孤芳疎籬茅舍無端恨<lb/>
<pb n="KR4h0067_WYG_144-11a"/>
故有幽人與㫁腸<lb/>
　　贈江清卿<lb/>
吾友林少頴讀書不記屋抄書手生繭照書眼如燭往<lb/>
時羣玉府上直對牀宿夜半聞吾伊吾睡已再熟此君<lb/>
抱髙節雪栢映霜竹造物乃兒戲卧病在空谷尚能作<lb/>
手書寄我成一束我懶更愧渠終嵗不報復今來見江<lb/>
子少頴儼在目不必不如師惟子肖甚速持身嚴法律<lb/>
自愛比冰玉學官冷徹骨三月食無肉危坐談仁義口<lb/>
<pb n="KR4h0067_WYG_144-11b"/>
吻若布榖時能從我遊騎馬踏溪淥定自我輩人胸次<lb/>
不碌碌惟皇開洪業大厦非一木豈有棟梁姿而今久<lb/>
淹辱願子益寵珍即日馬首北我懐山林去掃跡混樵<lb/>
牧躬耕得薄少持用供水菽稍逺聲利場真勝萬鍾祿<lb/>
但恨與子别醉語成諄複因書寄少頴以寫我心曲<lb/>
　　題蔡濟忠所模御府米帖<lb/>
生前官職但執㦸身後一字萬金值當時雷霆下収拾<lb/>
世間不復有遺逸上清虛皇手自擇編星為囊雲作級<lb/>
<pb n="KR4h0067_WYG_144-12a"/>
流鈴擲火守䕶密君從何處見真跡知君定通玉帝籍<lb/>
太㣲垣中賜餘墨龍騰虎卧摹不得想君神授五色筆<lb/>
江南鈎鎖腕中力釵折屋漏千態出整整十巻字猶濕<lb/>
光彩激射海為立平生我亦有書癖對此倘怳心若失<lb/>
口呿汗下屢太息十日把玩不得食作牋天公拜稽首<lb/>
乞我此老生時一雙手為君痛飲百斛酒墨池如江筆<lb/>
如帚一掃萬字不停肘<lb/>
　　枕上聞雪呈趙郭二丈<lb/>
<pb n="KR4h0067_WYG_144-12b"/>
上瑞來寧玉座憂夜聲先到竹窻幽飢腸已作來年飽<lb/>
病眼聊須臈月収髙士清貧無弊履故人狂興阻扁舟<lb/>
却思清曠江邊路鶉兎成車酒自篘<lb/>
　　楓橋<lb/>
四年忽忽兩經過古㟁依然窣堵波借我繩牀消午暑<lb/>
亂蟬鳴處竹隂多<lb/>
　　和蔡濟忠天字韻<lb/>
憶我初識君屈指今七年鹽車著騏驥駑蹇紛爭先謂<lb/>
<pb n="KR4h0067_WYG_144-13a"/>
當對清閒帝席半夜前稍使修世官復近尺五天如何<lb/>
尚朱紱亦隨嶺海邊前山春色多佳樹午影圓散䇿履<lb/>
幽徑方舟下長川心目得開明語笑為芳鮮但恨暝色<lb/>
至不得窮攀援尚欲夜燃犀下照蛟龍淵清遊𣺌難繼<lb/>
歸夢蒼山顛須君換鵞帖更叙山隂賢<lb/>
　　題西湖可賦軒<lb/>
風光獵獵上烏巾不那西湖爛漫春借與繩牀對修竹<lb/>
為君一洗軟紅塵<lb/>
<pb n="KR4h0067_WYG_144-13b"/>
　　賦王唐卿廬山所得靈壁石<lb/>
湘江竹深韶不傳后夔神禹飛上天泗濱之磬無人編帝敕此<lb/>
寳淪深淵於乎不知幾千年竒形異質鬼所鐫青虬赤虎遭縛<lb/>
纒蹙筋怒爪身拘攣自從邊塵瘴中原神物變化隨霏煙金聲<lb/>
玉振義不辱六丁徙置康廬巔靈臺星官未知處但怪寳氣干<lb/>
霄躔王郎齊居旉淺源飲水泣血天所憐空山無人下羣仙似<lb/>
夢非夢或吿旃捫羅獨上果有得失喜而懼心茫然百夫挽取<lb/>
自包裹解衣更買蠻兒氊緘扃不肯鄉人説知我好古容觀瞻<lb/>
<pb n="KR4h0067_WYG_144-14a"/>
焚香再拜屢歎息安得致之天子前安得致之天子前<lb/>
明堂郊丘備宫懸調和正聲薦上帝消爍羣慝収戈鋋<lb/>
朝廷清明用耆舊一律四海歸陶甄鳯皇來儀獸率舞<lb/>
復古却到虞韶邊是時賦公筆如椽襞牋為草登歌筵<lb/>
　　湖上晚歸遇雨<lb/>
隂雲靄靄草萋萋晚過東湖雨濕衣細栁含烟凝翠色<lb/>
浮鷗戲水弄晴暉輕舟繫纜斜依㟁釣子収綸欲下磯<lb/>
湖上人家未扃戸兒童蓑笠負薪歸<lb/>
<pb n="KR4h0067_WYG_144-14b"/>
　　題胡敦約山行圖<lb/>
松行石磴兩﨑嶇此去長安路更迂底個官儂强健在<lb/>
葛巾芒屩自騎驢<lb/>
　　送紙衾韓中父<lb/>
韓郎香盡諸縁絶壊衲篝燈供佛熏乞與紙衾綿様煖<lb/>
撩教醉裏<hi>一作雪夕</hi>夢紛紜<lb/>
　　郡侯遣騎至山中餽名醖輒呈長句用黄宰韻<lb/>
山前山北雨生寒竹樹風烟蒼莽間青壁倚天元未見<lb/>
<pb n="KR4h0067_WYG_144-15a"/>
白衣送酒故相闗共追蓮社公應許稳上籃輿我欲還<lb/>
後日重來拚一月細扶藜杖覔巉岏<lb/>
　　考試呈周茂振舍人陳季陵國正<lb/>
胸中五斗棘厭此十日讀紛然湘羅帕猶作春笋束先<lb/>
生擇法眼一閲不再復探囊得至寶每出輒驚俗孟公<lb/>
更超絶涇渭飽渟滀從容了官事繭紙唾珠玉鄙夫聞<lb/>
道晚衡鑑恐不足㝠搜夜無寐慚愧費官燭何時即三<lb/>
昧屈指社甍熟秋客日夕好應到堂前菊<lb/>
<pb n="KR4h0067_WYG_144-15b"/>
　　近得一二硯示范達<hi>缺</hi>笑以為堪支牀也許送端<lb/>
　　州大硯作詩以堅其約<lb/>
范郎紫玉餘半圭翻手作雲雨雹隨龍蛇起陸孔翠飛<lb/>
雲収雨霽千首詩薦以文錦盤珠璣夜光發屋憐翁知<lb/>
桂州刺史書成癡單車萬里日夜馳囊中已無去年錐<lb/>
欠此石友相娱嬉范郎笑我支牀龜忽遣致我重寳齎<lb/>
金印如斗不願攜愛此直欲忘朝饑君行題曰古端溪<lb/>
溪石醜好紛不齊溪邊之人足漫欺須君眼力為辨之<lb/>
<pb n="KR4h0067_WYG_144-16a"/>
更作萬斛之墨池為君大書十丈碑<lb/>
　　去年三月三日雪霽入昭亭訪應庵如庵二老今<lb/>
　　年在臨川追懐昔遊用寄萬庵韻<lb/>
蹇驢衝<hi>一作踏</hi>雪度松林齧<hi>一作漱</hi>石溪流有令音旋摘白<lb/>
雲濡燥吻更參黄蘗印初心嵐開複嶺屏千叠凍合浮<lb/>
圖玉數尋一夢經年歸去好宦情全薄此情深<lb/>
　　將至宣城和壁間韻寄王宣子<lb/>
一笑歸來見在身倒傾江水洗緇塵騎驢緩緩東風裏<lb/>
<pb n="KR4h0067_WYG_144-16b"/>
知有工夫展故人<lb/>
　　隱靜覔杉株<lb/>
舊聞隱靜庭前栢虎嘯龍吟三十秋我亦經營一丘壑<lb/>
無根樹子却須求<lb/>
　　題夏氏莊<lb/>
平湖漠漠雨霏霏壓水人家燕子飛欲向湖東問春色<lb/>
杏花無數㸃征衣<lb/>
　　和子雲白蓮<lb/>
<pb n="KR4h0067_WYG_144-17a"/>
仙人玉步揺佛手白練衣新粧水底明素手風中揮盈<lb/>
盈夜露光灔灔秋江肥寒月分好色朝霞借餘輝遥聞<lb/>
功徳水盡洗幻化非惟此妙花幢坐受諸天圍鄉來孤<lb/>
山游未覺所見稀零落塞草邊相逢故依依結實須及<lb/>
早要令飽霜威采剥登君盤勿嫌此么㣲<lb/>
　　黄升卿送粽鞋<lb/>
編粽織蒲繩作底輕凉堅密稳稱趾帝廷無復夢絲絇<lb/>
上客還同貺珠履我家江南山水窟日日行山勞屐齒<lb/>
<pb n="KR4h0067_WYG_144-17b"/>
感君投贈欲別時布襪青鞋從此始亨衢知子方着腳<lb/>
直上雲霄三萬里泰階歴盡却歸來赤舄一雙應几几<lb/>
　　用韻簡天童應庵<lb/>
敬亭松竹古藂林二老風流舊賞音樓閣長開太平像<lb/>
鐘魚能洗祖師心別來黄鵠還千里盟在白鷗當再尋<lb/>
却憶西堂大言客只今髙坐海雲深<lb/>
　　舟中即事<lb/>
夜行水澁舟難進月白林稀鳥易驚老去不堪霜露力<lb/>
<pb n="KR4h0067_WYG_144-18a"/>
尊中㣲覺似多情<lb/>
　　小憩孫氏竹軒觀諸公詩兩首<lb/>
開軒種竹仍留客想見此翁强健時借我繩牀小盤薄<lb/>
為君試讀壁間詩<lb/>
種竹主人今白髪題詩客子半青雲北來南去何時了<lb/>
風月依然只此君<lb/>
　　與趙李二同年夜飲有懐石使君恵叔<lb/>
佳月久不見忽見如故人清風何方來過我孤竹君我<lb/>
<pb n="KR4h0067_WYG_144-18b"/>
有一尊酒政為二子斟㑹此風月宵更覺笑語新北城<lb/>
石先生欲喚不敢頻坐上欠此客長懐𣺌無津南方鳯<lb/>
之徒瑞世五色文鐵石賦梅花一洗瘴海氛臺家須貢<lb/>
珍我欲列九閽且補諫官闕日酌白獸尊<lb/>
　　贈張欽州<lb/>
張家承平四姓侯門前列㦸金城丘南來清貧家立壁<lb/>
但有萬巻書滿樓雲山極觀半空寫下有花竹秀而野<lb/>
閉門讀易已三年樂天知命忘華顛我行湘中識此老<lb/>
<pb n="KR4h0067_WYG_144-19a"/>
難兄莫年更枯槁從來戚畹須表勸㑹聴鳴珂趂朝早<lb/>
衡陽小隱雖深幽去天尺五君無留貂蟬兜鍪何足道<lb/>
君必不為猿鶴羞<lb/>
　　奉陪宣守任使君謁昭亭神祠二首<lb/>
緩驅千騎出朝京<hi>門名</hi>喚得春回眼界青旗腳靈風來廟<lb/>
步馬山蹄雪過昭亭極知太守懐忠款端為君王薦徳<lb/>
馨慚愧去年冬十月軍書徹夜聴鳴鈴<lb/>
豐年已卜稻如京雪盡春從草際青竹裏紅旗行㸃㸃<lb/>
<pb n="KR4h0067_WYG_144-19b"/>
松間白塔見亭亭煖回宿麥開寒色風約疎梅度晚馨<lb/>
却憶宣城李太白也將詩句掣齋鈴<hi>太白詩云昨日方為宣城客掣鈴交</hi>
<hi>通二千石</hi>
　　王龜齡遣妓送酒賜詩走筆為謝<lb/>
不復襄王夢裏雲紛紛縞袂與青裙鳴鞭枉送齋中釀<lb/>
病徹杯觴欠薄醺<lb/>
　　與薦福<lb/>
湖上童童百畆隂丹樓碧閣照清深不嫌歌板相喧聒<lb/>
<pb n="KR4h0067_WYG_144-20a"/>
要見桃花印此心<lb/>
　　豐城觀音院有胡明仲范伯達汪彦章諸公題字<lb/>
中興人物數諸公遺墨凄<hi>一作依</hi>然野寺中欲訪英靈無<lb/>
處所獨搔蓬鬢立西風<lb/>
　　入桂林歇滑石驛題碧玉泉<lb/>
百折﨑嶇嶺路頭一環清駛石間流須君盡洗南來眼<lb/>
此去山川勝北州<lb/>
　　敬謝經畧祕閣餘甘湯二首<lb/>
<pb n="KR4h0067_WYG_144-20b"/>
甘言誤我三折臂良藥為洗五斗腸欲知苦過味方永<lb/>
請試君家肘後方<lb/>
此老才堪上諌坡南州留滯意如何還將苦口劘英主<lb/>
醫國懸知藥籠多<lb/>
　　寧淵觀<lb/>
極目洪波𣺌轟轟浪接天江心分殿宇勅賜號寧淵日<lb/>
照山如畫雲濃小似烟休尋蓬島地只此水中仙<lb/>
　兩宋名賢小集巻一百四十四<lb/>
</p>
<p>
</p>
  </div>
</body>
</text>
</TEI>
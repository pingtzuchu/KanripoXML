<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百五十五</head> <lb/>
    <p>
<pb n="KR4h0067_WYG_255-1a"/>
欽定四庫全書<lb/>
　兩宋名賢小集巻二百五十五<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　清獻集<lb/>
　杜範字成之黄巖人㓜孤能<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>志勵行從從祖南湖<lb/>
　方山二先生學以承考亭朱夫子之傳嘉定中舉進<lb/>
　士調金壇尉冄為婺州司法入為御史彈劾無所避<lb/>
<pb n="KR4h0067_WYG_255-1b"/>
　與丞相鄭清之忤範復奏鄭之私人李鳴復等賄賂<lb/>
　交結改起居郎範以前奏未見施行不拜命徑渡江<lb/>
　歸授江東提㸃刑獄尋改浙西嘉熙二年改知寧國<lb/>
　嵗飢捐俸發倉多所賑給四年還朝極言時事之失<lb/>
　以吏部侍郎兼侍講尋同知樞密院事時鳴復亦在<lb/>
　政府不屑與共事去之淳祐四年詔即家拜右丞相<lb/>
　挺身當國年八旬竟薨于位贈少傅謚清獻事蹟具<lb/>
　載國史所著有古律詩歌詞五巻襍文六巻奏藁十<lb/>
<pb n="KR4h0067_WYG_255-2a"/>
　巻外制三巻進故事五巻經筵講義三巻<lb/>
　　夏夜雲月不見有感<lb/>
天色未清霽浮雲翳層空朦朧玉盤質髣髴擘絮中瓊宇<lb/>
本瑩徹一髪不可容胡為受掩葢萬象歸冥䝉誰能召<lb/>
風伯掃氛有餘功中天懸清光娟娟萬里同<lb/>
　　病中和東里寺中作<lb/>
陋質百不能補敗倚師友東里丈人行幸添巾履後君<lb/>
詩如秋霽峭絶森碧岫又如萬古壑潺湲瀉寒溜一手<lb/>
<pb n="KR4h0067_WYG_255-2b"/>
轉機軸四顧無匹偶明窻一披讀張膽不論斗願分有<lb/>
餘光屢辱自醉酒徂暑變新凉一氣分六九逼仄塵區<lb/>
間蒸鬱未改舊心逐林泉佳病滋面目醜起來强力貧<lb/>
寧敢繼富有<lb/>
　　募兵<lb/>
召募古來有今日何其艱文書急如雨取辦都保間百<lb/>
夫不當十一夫費千鐶恐彼嗜利徒無能禦國患老母<lb/>
與少婦蓬頭走江干挽之不得留悲泣聲徹天母曰我<lb/>
<pb n="KR4h0067_WYG_255-3a"/>
壮子婦曰我健夫衣裳破無補田園荒未鋤一朝棄我<lb/>
去饑寒我何如我欲従汝行生死同一隅抑恐惰軍氣<lb/>
累汝重汝辜今業己分離把袂略須臾拭淚為汝言汝<lb/>
亦無我虞戮力濟王功期為壯士模<lb/>
　　戊辰冬和湯南萬韻<lb/>
春初走京華秋杪歸舊廬簡編廢已乆開巻澀已疎誰<lb/>
能擊其䝉石田或可膄鴈山有佳士讀盡天下書足跡<lb/>
半九州不憚道里迂陋邦何足臨而亦來我居相從一<lb/>
<pb n="KR4h0067_WYG_255-3b"/>
樽酒未厭園中蔬笑談欣有合浩若縦壑魚人生惟所<lb/>
適所適各有途胸中茍不迷到處皆通衢簞瓢有真樂<lb/>
顔氏何其臞役役嗟我生未知終焉圖論交須論心所<lb/>
論在不渝願君示一語令我三反隅君無金玉音誦一束<lb/>
生芻<lb/>
　　丁丑别金壇劉漫塘<lb/>
黄綺避世翁萬乗輕商顔翻然爲羽翼國本安泰山出<lb/>
處義與比盛衰世相闗懐古誦考槃令人欲長歎<lb/>
<pb n="KR4h0067_WYG_255-4a"/>
崇山鬱嵯峩千章自交陰培塿植松柏斧斤日相尋物<lb/>
小固不容名大亦難任智哉甯夫子其愚非本心<lb/>
北風吹夏律草木塵沙昏枝葉曾未害根本難具論肉<lb/>
食謀何有家食徒殷勤誰能起東山掃翳扶朝暾<lb/>
川澤升為雨霈然周四郊有水行地中溉灌亦良勞勢<lb/>
力固有限戛哉加分毫為義分内耳誰言薄雲髙<lb/>
調章道之華于世非少補施之匪其宜文繡被泥土自<lb/>
昔重立言一語萬鈞弩誰其厭來者是非實千古<lb/>
<pb n="KR4h0067_WYG_255-4b"/>
女蘿去長松籍籍紛委地矇瞍辭詔相十步九顛躓弱<lb/>
昧慙陋質先生未終棄再拜願有聞服膺敢失墜<lb/>
人生玩嵗月世事變朝暮三年在門牆一日泣岐路窻<lb/>
前長新緑生意自呈露願君日强飯安排濟時具<lb/>
　　方山和篇再和韻<lb/>
殷勤里社間談笑文字㑹平生一樽酒無慮千百醉問<lb/>
梅窮澗岡樂事此其最風霜盡木未氷雪對户外誰其<lb/>
念岑寂自得以顛沛嵗寒二三友已不數蒼檜卓彼方<lb/>
<pb n="KR4h0067_WYG_255-5a"/>
山翁自許出行輩古心味𤣥酒于世百不嗜少小誦佳<lb/>
篇搜句亦奇偉年來乆不作吾黨㡬喪氣珠璧忽墮前<lb/>
疇昔曾夢寐三咏結束語坐令百感至來者恐未然往<lb/>
者非所計汗青㡬名節徒起千載喟<lb/>
　　張上舍送望水偶成小詩<lb/>
我家東南隅去海不踰咫招潮厭鮮美望水快珍脆朅<lb/>
來雙溪上河魚僅青鯉泥滓漬膚肉强食輒三噦此物<lb/>
從何來對之驚且喜雖然餒敗質尚餘江海味令人憶<lb/>
<pb n="KR4h0067_WYG_255-5b"/>
故鄉沽酒為一醉<lb/>
　　閒坐有感偶成古風簡劉㑹之髙吉父康司理<lb/>
虞夏㡬百載繼以周禮樂洋洋雅頌音後世誰能作井<lb/>
疆貧富均薄海詠康樂姬公同聖賢積累亦不薄宜其<lb/>
垂萬代整整守規矱寧知不數傳板蕩已非昨丘賦魯<lb/>
史書田疇鄭謗作滕君漫憂勤畢戰空唯諾盛古猶有<lb/>
憾此豈易商𣙜矧今千載後而欲强復剥州縣工罟穽<lb/>
黔黎惴溝壑世道日澆訛禁厲不可縛我嘗三太息浮<lb/>
<pb n="KR4h0067_WYG_255-6a"/>
雲翳碧落為貧走塵埃豈解拯民瘼州家輕任使千鈞<lb/>
委羸惡勞瘁敢自愛恐負此邦託仁政安在哉名是意<lb/>
已錯治道去泰甚此論東州確人言寛一分所望恕且<lb/>
約嗟哉斯人生日巧亦日削俗吏事朱墨暴吏事鞭朴<lb/>
我把七篇書人笑謂迂學誰與輸此懐濁浪渺垠堮<lb/>
　　良月遊水樂<lb/>
乆矣聞水樂邂逅作此遊林立攢萬石曲逕穿深幽谽<lb/>
谺開古洞下有清淺流惜哉非古音噴薄皆人謀流觴<lb/>
<pb n="KR4h0067_WYG_255-6b"/>
飲山緑風鬢吹颼颼欲歸興未盡携手湖上樓斜陽獻<lb/>
萬状浩以百目收白鳥去復還翩翩良自由我本山林<lb/>
人對此多慙憂嵗月不我與晏閒其可偷便合作歸計<lb/>
老矣安所投世事皆漫爾政恐空白頭<lb/>
　　送羅季能赴興國<lb/>
向來與君别忽忽二十年君兹厲素節我已羞華顛轉<lb/>
物有元機掃翳還青天羣耳共聳聴明詔方改元篤意<lb/>
召諸老髙爵升衆賢執麾不可挽問君胡為然一氣纔<lb/>
<pb n="KR4h0067_WYG_255-7a"/>
作新萬卉皆争妍雪霜誰謂無松栢良自堅操心不厭<lb/>
危知機常慮先承流恵疲民調俗暢新絃送日徒京塵<lb/>
班春勝著鞭顧我足尚繫羡君翮方翩數里已云隔千<lb/>
里其可前有懐空感惻何時解拘攣卓哉漫塘翁邈在<lb/>
雲山邊煩君招衡門為我致問偏萬牛應莫回世事如<lb/>
風鳶<lb/>
　　鴈蕩<lb/>
東南富山水傑氣鍾鴈峯巨靈排屭贔妙力開鴻濛斷<lb/>
<pb n="KR4h0067_WYG_255-7b"/>
崖據險絶峭壁凌寒空分形獻萬状轉盼無一同或疊<lb/>
如錦纈或鑄如青銅或前如舞鳯或却如飛鴻或伏如<lb/>
卧虎或矯如遊龍並如兄語弟差如兒隨翁鋭如筆露<lb/>
穎岐如剪開鋒二湫分大小百靈儼西東古語聊近似<lb/>
天巧難形容我乆埋世埃幸此扳天風應接費耳目磈<lb/>
磊羅心胸有僧本儒家伴我追雲蹤攀躋不知勞指引<lb/>
殊未窮胡然便語别問之以涕従為渠遊興盡生我歸<lb/>
意濃出計無艸艸回途復怱怱還此未了縁邂逅須有<lb/>
<pb n="KR4h0067_WYG_255-8a"/>
逢<lb/>
　　送夏肯父赴補<lb/>
之子問行李䇿足遊上都晚風吹客袂話别聊躊躇朝<lb/>
家渇多士璧水來英儒子志横四海亦復隨羣趨磨礪<lb/>
强國䇿他時獻嘉謨卓彼漫塘翁一壑老壮圖萬牛挽<lb/>
不前世事付長吁君欲訪隠所為問今何如<lb/>
　　雪中成十一韻<lb/>
入冬多癘氣陽淺月令暢隠雷聲間作萬蟄驚塞向數<lb/>
<pb n="KR4h0067_WYG_255-8b"/>
日凝重陰雲同寒威壯飛瓊徧天宇色界鋪寳藏前此<lb/>
亦屢白玉瑞此其創緘運孰主張一雪壓千瘴紛紛富<lb/>
家兒羔酒醇金帳誰思道丐者雙脚不堪餉顧我雖甚<lb/>
貧可挾尚有纊早起願年豐共飽拜天貺天意然不然<lb/>
獨立為楚愴<lb/>
　　中秋夜客退觀月漫成<lb/>
檻外不數丈深窻藏丘壑璧月懸中天玉露下叢薄尺<lb/>
水澄秋光龜魚共余樂所樂亦伊何飲水良自覺恍若<lb/>
<pb n="KR4h0067_WYG_255-9a"/>
歸故山灑然謝羈絡明發将何之塵埃又如昨行也誰<lb/>
使之有此一大錯幸保寸心在舉頭望碧落<lb/>
　　登山述懐<lb/>
扙淚别妻子登山望歸舟舟逺望不及巖溜鳴咿嚘重<lb/>
趼坐絶頂晚色忽已稠凄其杜宇聲問我胡為留撫襟<lb/>
獨浩歎淚下不可收三年足别離此涙良有由區區駒<lb/>
隙中為形役不休為形役尚可為人役何求淵明獨何<lb/>
人我乃如拘囚親老方倚門甘㫖誰供羞子㓜未知學<lb/>
<pb n="KR4h0067_WYG_255-9b"/>
擇師誰與謀鬼蜮閃光怪虎豹嘷昏幽世路委叢棘吾<lb/>
道若綴旈豈無知我者應謂我心憂<lb/>
　　和劉㑹之野堂韻<lb/>
艸艸春又過凄晦風雨夕三年烏傷夢不斷一區宅台<lb/>
山在何許空有塵滿屐英英江夏公老龍蟠古澤尋勝<lb/>
著幽宇搜奇列佳石疏懶不出門亦復為渠役酒酣對<lb/>
崔嵬寸管凌千尺念我蕭寺中逺贈煩走力隠几讀妙<lb/>
句緬懐賔主席何當謝吏網足躡堂上客<lb/>
<pb n="KR4h0067_WYG_255-10a"/>
　　詠芙蓉與菊花<lb/>
秋光濃欲滴結束東籬花糝糝紛㸃綴戢戢相參差淵<lb/>
明太好事言樂酌流霞誰云制頽齡為與霜争華映水<lb/>
開芙蓉麗色如春葩漫以拒為名青女不能加持此問<lb/>
淵明何乃吝齒牙門外風如箭黄落滿天涯<lb/>
　　送子謹叔<lb/>
古道日凋敝人心競險薄風雨晦朝暮平陸變清壑歸<lb/>
來尋故廬六窻静猶昨殷勤時拂拭埃塵易侵剥此地<lb/>
<pb n="KR4h0067_WYG_255-10b"/>
寛且明休哉有餘樂<lb/>
聚首日嬉戲何乃遽言别回首十年間坐令肝膽裂東<lb/>
陽古佳地先民有遺烈為我一問之山寒水清絶無以<lb/>
持贈君髙秋千里月<lb/>
　　送趙寛堂<lb/>
兩片南山雲偶爾連空飛一去向空谷一留伴殘暉招<lb/>
招漸江渡激激風吹衣仰頭有鴻鵠孰使心事違何時<lb/>
黄山畔把酒話昨非<lb/>
<pb n="KR4h0067_WYG_255-11a"/>
　　新秋<lb/>
大火西流日秋風戸到時斷痕依淺水疊翠别髙枝氣<lb/>
每隨時改人應共物萎百年同一夢身後欲何為<lb/>
　　和澧洲喜雨韻<lb/>
秋色在何許浮嵐疊翠間江清雙鳥渡天濶片雲閒雅<lb/>
量追文舉新詩壓子山更深聴逺溜哦詠答濺濺<lb/>
　　次鄭府判金字韻<lb/>
巇嶇來北固邂逅識南金未覺人間役欣同物外心燈<lb/>
<pb n="KR4h0067_WYG_255-11b"/>
花殘夜半桂子落秋深細聴朱絃曲寥寥大雅音<lb/>
　　和十九兄梅韻<lb/>
空谷寒花好荒村野路長有懐尋往事無語攪枯腸老<lb/>
氣猶無恙幽姿只自香喜君歌白雪茂對此新陽<lb/>
　　道旁見梅<lb/>
一樹棲殘雪不禁春夜霜香飄非寳篆粉褪壓時糚且<lb/>
合收餘白應難待晚黄自便籬落好榛棘不相妨<lb/>
　　途中<lb/>
<pb n="KR4h0067_WYG_255-12a"/>
官身驚昨夢山店是回程郡事闗新舊人心屬送迎塵<lb/>
衫纔幸脱野服要須成世路如川險歸途却自平<lb/>
　　有感<lb/>
棒檄來兹邑勞勞兩載餘親庭千載隔家信十分疎有<lb/>
婦聞多病諸兒盡廢書低簷秋雨滴㸃㸃正愁予<lb/>
　　舟早行将至三界偶成<lb/>
辭京塵漸逺入越思逾清雨壑溪方漲風帆去復輕天<lb/>
光浮水濶山色帶雲横更問鄉闗路從今尚㡬程<lb/>
<pb n="KR4h0067_WYG_255-12b"/>
　　再次前韻<lb/>
晨炊浮早渡午夜過錢清越國移舟便曹娥上堰輕人<lb/>
言三界近共指一山横古剡明朝到籃輿數去程<lb/>
厭見塵泥汩喜看沙水清魚攅隈日暖鷗去帖波輕寒<lb/>
渡人來少閒舟岸與横漫須催去槳溪曲不論程<lb/>
　　即事<lb/>
官喜文書少塵迷嵗月遷豈無車可出儻有約宜堅傍<lb/>
水尋疎影裁詩讀細篇孤山須竟日莫去買遊船<lb/>
<pb n="KR4h0067_WYG_255-13a"/>
　　水簾谷<lb/>
巨崖森四立谺洞露前簷鳥道穿危磴虬松奮老髯巖<lb/>
髙全似砌水小不成簾雖倦猶貪看中宵澗雨添<lb/>
　　又和鄭府判韻<lb/>
荆璞照耀非常珍天衢整步凌通津與人軒闢破畦畛<lb/>
滿懐拍拍無非春我如櫪驥異逺道志在千里身未到<lb/>
朅來此地尋文盟平生心事為傾倒飽徳醉義樂有餘<lb/>
况有蘭玉芬庭除諧笑云云殊未厭盤餐夜半勞兵厨<lb/>
<pb n="KR4h0067_WYG_255-13b"/>
依依此情那忍去自恨塵鞍難乆駐佇看飛詔自天來<lb/>
殿前賸作摩空賦<lb/>
　　再次沈節推送春韻<lb/>
子規泣訴春山頭芳草連天不盡愁紫陌遊人在何處<lb/>
空有顰眉人倚樓溪上悠悠棹木蘭溪邊落紅紛斑斑<lb/>
嗟哉片片逐流水新篁忽長千琅玕多少閒愁推不去<lb/>
欲問春歸杳無處少年知己負心期尊酒従今樂事稀<lb/>
　　新秋<lb/>
<pb n="KR4h0067_WYG_255-14a"/>
少昊行秋正疾驅灑然凉色已侵膚翠空碧水涵髙下<lb/>
淡靄蒼煙半有無風露已經生慘戚菰蒲且欲慰斯須<lb/>
誰将霜竹横雲外似有悲聲與恨俱<lb/>
　　繼和嚴君壁上韻<lb/>
山舍榱楹朽蠧餘朅來小圃作閒居推移寧免人間世<lb/>
灑落還同心地初鷗鷺齊盟忘物我薜蘿交翠映簪裾<lb/>
恭惟不負傳心印已把浮生付六如<lb/>
　　己巳登王峰亭二首<lb/>
<pb n="KR4h0067_WYG_255-14b"/>
與君攜手上巒坡多少塵襟盡剖磨一鳥横邊秋靄淡<lb/>
片雲歸處夕陽多潮來萬里翻明練山簇千峰列翠螺<lb/>
此地不堪歸去早佇看明月漲金波<lb/>
杖黎無事歴危坡一片清寒鏡面磨極目盡時知水濶<lb/>
置身危處見秋多此時不著登山屐到處還成測海螺<lb/>
遥想髙人閒物外祗應不與世同波<lb/>
　　次韻艸堂<lb/>
心事崔嵬日不如愁端叢起蔓難圖殘山剰水風聲怨<lb/>
<pb n="KR4h0067_WYG_255-15a"/>
落日微雲鴈影孤妙句聳聞驚昨夢寒窻細讀慰來蘇<lb/>
許身已在羲皇上降志猶能念昔吾<lb/>
　　又和鄭府判侯字韻<lb/>
野人漫學事王侯宦牒相従得俊遊著眼丹鉛常午夜<lb/>
轉頭萸菊已深秋㡬多陳迹成今古莫對清樽話去留<lb/>
自幸趨陪揮玉麈如今何止識荆州<lb/>
　　得雪稱賀馬上得五十六字<lb/>
昨夜同雲猶未合朝來一色變山河料應天上梅花早<lb/>
<pb n="KR4h0067_WYG_255-15b"/>
吹落人間栁絮多酒興自憐今老矣詩腸無奈此時何<lb/>
銀杯逐馬天階路何事閒江伴釣蓑<lb/>
　　次趙貴方九里松獨行韻<lb/>
道機已熟絶隄閑縦步來尋興裏山殘雪㸃衣消酒醉<lb/>
晚風吹鬢帶詩還妙年羡子歡踪足卑宦愁余樂事慳<lb/>
安得相従塵網外快将如意碎青珊<lb/>
　　和六十叔一絶<lb/>
夕陽有意為人留斜映寒江著小舟逺目遥岑無限意<lb/>
<pb n="KR4h0067_WYG_255-16a"/>
不須蕭瑟賦悲秋<lb/>
　　和趙山甫海棠<lb/>
春風得意酌霞觴翠袖寧禁白露霜欲向月宫收賸馥<lb/>
曉窻强理背時糚<lb/>
　　次沈節推送春韻二首<lb/>
佳人憔悴怯春衣日暮樓髙酒力微流水落花無限恨<lb/>
千聲杜宇况催歸<lb/>
一年春事逐飛蓬燕語千愁許未通水竹誰家深院落<lb/>
<pb n="KR4h0067_WYG_255-16b"/>
捲簾凖擬納薰風<lb/>
　　劉上舍携酒有詩和其韻<lb/>
數過流年轉矚中宦塵休更問窮通君詩喚我塵埃夢<lb/>
孤驛清燈一笑同<lb/>
怱怱嵗事又更新一氣初回萬木春獨有江梅殊不覺<lb/>
凛然氷雪照詩人<lb/>
　　偶題<lb/>
雪外亂山才約畧雨中平野更凄迷有人支枕篷窻底<lb/>
<pb n="KR4h0067_WYG_255-17a"/>
卧看羣牛渡野溪<lb/>
　　代菊對<lb/>
未有淵明先有我何人喚我作淵明東籬宛在南山下<lb/>
誰向秋風管落英<lb/>
　　和髙吉父<lb/>
麥隴吹風餅餌香桑畦映日繭絲光晚春好誦歸田賦<lb/>
問汝何為兩鬢霜<lb/>
　　空明洞<hi>在黄巖縣</hi>
<pb n="KR4h0067_WYG_255-17b"/>
莫訝青山小山因洞得名仙人騎鶴去留蹟在空明<lb/>
　　送湯仲熊國正以直去國<lb/>
朔風剪木末碩果懸孤危冥冥邈飛鴻異哉聞鳴䲭暮<lb/>
雲結愁陰送君江之湄去者挽莫留留者良自悲何當<lb/>
謝塵鞅鼔枻相追隨<lb/>
　<lb/>
　<lb/>
　兩宋名賢小集巻二百五十五<lb/>
</p>
<p>
</p>
  </div>
</body>
</text>
</TEI>
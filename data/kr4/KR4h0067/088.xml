<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻八十八</head> <lb/>
    <p>
<pb n="KR4h0067_WYG_088-1a"/>
欽定四庫全書<lb/>
　兩宋名賢小集巻八十八<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　祖龍學集<lb/>
　　景臣作亭於池上予名之曰夢艸賦詩以志<lb/>
新構俯漣漪名標謝客詩窗明溪雨過檻静竹風吹賀<lb/>
厦應容燕巢蓮亦許龜何人倦漂泊此地好追隨兀兀<lb/>
<pb n="KR4h0067_WYG_088-1b"/>
乗籃轝厭厭倒接䍦秋芳正堪賞樽酒莫過時<lb/>
　　題仰山二十韻<lb/>
維南斗牛下萬仞聳崔嵬日上光先占江盤勢却回一<lb/>
方䝉雨露㡬處對樓臺不逐秦鞭去曽經禹載來雲生<lb/>
峰慘淡氷泮谷喧豗險外煙嵐變深中洞府開巖花春<lb/>
灼爍溪鳥暖毰毸飛瀑含清籟乖龍走疾雷平川蕭廟<lb/>
閟半腹鄧壇摧精藴瑶瑰寶靈鍾杞梓材僧軒冝薜荔<lb/>
樵徑怯莓苔旁眺龍舟橘前瞻庾嶺梅仙經饒地肺賦<lb/>
<pb n="KR4h0067_WYG_088-2a"/>
筆讓天台神物多靈貺農田少旱災隱君須獨行吟咏<lb/>
亦難才何客能依止伊予語敢哉一麾成繫滯四友阻<lb/>
游陪未脱紅塵累徒嗟白髪催夢頻生枕席賞每倒尊<lb/>
罍預恐𤓰時代圖歸作醉媒<lb/>
　　濟上夜泊寄杜秘校<lb/>
十幅蒲㠶一竹篙隨流逐浪我心勞㡬程煙水秋光逺<lb/>
半夜星河天氣高正想黄陂何淼淼可憐禹瀆更滔滔<lb/>
猶興明發諧相見願奉清言散鬱陶<lb/>
<pb n="KR4h0067_WYG_088-2b"/>
　　經劍池<hi>皇祐元年八月晦日題時以秘書丞為廣東提刑經過</hi>
巧冶何年百煉金刜鍾芒刃此湮沉氣衝牛斗雖難掩<lb/>
鑒遇張雷始見尋恍惚莫窮神物逺波瀾空在曲池深<lb/>
鉛刀也強思磨拭悵望西山與華隂<lb/>
　　送春長句呈李㤗伯<hi>時在袁州</hi>
盡日臨風把酒巵宜春臺上送春歸已看緑樹隂隂静<lb/>
猶有殘花帖帖飛嵗月任從隨手過功名未必與心違<lb/>
我縁客宦無常處後㑹如今亦恐稀<lb/>
<pb n="KR4h0067_WYG_088-3a"/>
　　送潘華陽<lb/>
河陽苗裔有英翹年少聲名動帝朝月桂我欣同賜第<lb/>
澗松人借此沉僚金牛開道秦川險笮馬來賔漢使遥<lb/>
想到刀州遇知已便從平地上煙霄<lb/>
　　㣲子廟<lb/>
億兆夷人困獨夫惟君先見得良圖為仁始欲扶商祚<lb/>
去國終能啟宋都銕質豈甘因諌死髠鉗仍免作官奴<lb/>
千年廟食應無愧知退知亡即聖徒<lb/>
<pb n="KR4h0067_WYG_088-3b"/>
　　寺有四絶一曰靈巖予以赴官獲此税鞅因賦拙<lb/>
　　句用誌其行<lb/>
常想靈蹤得到難因回征轡此盤桓松風逗磬僧齋冷<lb/>
石水環堂客夢寒聖作自同堯典布<hi>寺有偃葢松白鶴泉及藏大宗皇帝</hi>
<hi>御製御書</hi>古碑猶是魏朝刊最憐山色當樓好欲去重來一<lb/>
凭䦨<lb/>
　　贈商水連尉同年<lb/>
塲屋相知最有情去年同試便同榮神仙名籍輸梅福<lb/>
<pb n="KR4h0067_WYG_088-4a"/>
典冊文章滯馬卿泣玉淚收休積恨擲金詞在藹新聲<lb/>
公卿好致歸臺閣莫遣徒勞浩歎生<lb/>
　　次韻和酬張兟秀才見寄<lb/>
傾葢相知分不同逺憑郵置枉緘封題評祗益顯凡品<lb/>
刻畫何曽補陋容綵服侍行君得意朱轓假守我勞悰<lb/>
<hi>予方權領郡事</hi>論文未遂西齋約早晚重親出匣鋒<lb/>
　　明水鎮水陸禪院<lb/>
誰卜精藍若畫屏四邊山色與泉聲野僧憎見心應樂<lb/>
<pb n="KR4h0067_WYG_088-4b"/>
俗客偷來骨亦清晚吹乍回香篆破曉雲纔散蠟燈明<lb/>
吏人莫怪徘徊久自得閒情减宦情<lb/>
　　龍圖范給事以禫服向除修治塋域就山築室因<lb/>
　　爾書懐俾無擇繼和謹次用其韻<lb/>
采采陔蘭負養親㡬思定省泣晨昏三年已畢先王制<lb/>
盡日將承聖主恩名遂自同周柱史諫違誰記魯臧孫<lb/>
考槃在澗雖云樂祗恐泥書到逺村<lb/>
　　田四秘丞通判鎮戎軍<lb/>
<pb n="KR4h0067_WYG_088-5a"/>
身紆茜綬朝章貴手把芝涵帝命新方朔上書曽自薦<lb/>
祁奚外舉果知人<hi>公前應運籌决勝科今為侍讀李侍郎保任被召試策入等遂領此命往</hi>
<hi>西北用兵</hi>運籌暫遂征西將侍橐看歸拱北辰我亦潛心禦<lb/>
戎策羡君抗斾擁朱輪<lb/>
　　題紀信廟<lb/>
漢祖臨厄日將軍獨奪功一身雖是詐萬古盡言忠樹<lb/>
老風聲澀天寒景色空我來觀廟貌無語對村翁<lb/>
　　昇州保寧寺鳯凰亭<hi>臺舊有亭中廢已久今長老承泰建此</hi>
<pb n="KR4h0067_WYG_088-5b"/>
鳯臺雖舊趾亭榭斬新開荆棘榛蕪去江山氣象來神<lb/>
君虞氏化賢守次公才遲爾離丹穴飛飛止此臺<hi>時龍圖葉</hi>
<hi>起居鎮金陵</hi>
　　留題女郎臺<lb/>
女郎臺上寺寺影蘸湖光夜梵星辰近晨齋烏雀忙煙<lb/>
滋楊栁綠風逞芰荷香欲下還慵去憑闌到夕陽<lb/>
　　春郊即事<lb/>
東方驅曉騎南畝勸春耕試與牧童語因知林鳥名雨<lb/>
<pb n="KR4h0067_WYG_088-6a"/>
前茶正小社後酒猶清可笑豚蹄祝篝車望豈輕<lb/>
　　送李丞知京兆司録<lb/>
纔從知己薦<hi>公近以知己慰薦改官</hi>又應辟書行<hi>今知府天章孫待制辟公領是</hi>
<hi>任</hi>廷尉官聨重軍謀職任清華巖東野秀紫閣晚峯横<lb/>
盡是供吟處歸應新集成<lb/>
　　送宋寺丞通判卭州<lb/>
半刺侯藩重臨卭驛路賖將經㶚陵樹先看洛陽花土<lb/>
物張公竹民封卓氏家為君傷逺目日日㫁襃斜<lb/>
<pb n="KR4h0067_WYG_088-6b"/>
　　秋日感懐<lb/>
多病多愁客新秋百感生異鄉違土性孤宦見人情案<lb/>
厭留燈讀田思帶雨耕不堪臨曉鑑潘髩二毛成<lb/>
　　寄潁州兄<lb/>
川陸一千里炎凉六十旬意通書信少思入夢魂頻身<lb/>
外宦情薄眼前人事新願兄無見念憂道不憂貧<lb/>
　　舟次張澤阻風<lb/>
舟楫雖佳興風波即畏途我心何所懼世路此無殊銜<lb/>
<pb n="KR4h0067_WYG_088-7a"/>
尾千艘泊爭頭萬怪趨飄然不終日揮手謝淳洿<lb/>
　　寄題漢州西湖兼簡知郡馬屯田<lb/>
房相留遺愛清風湖水長人思浴池鳯誰識濟川航白<lb/>
雪徽音遣<hi>太尉喜子弹琴</hi>洪鈞道化光還聞繼高躅新有召公<lb/>
棠<lb/>
　　歌者李蘇蘇<hi>齊州</hi>
歌妙纍纍若貫珠厯城惟秪數蘇蘇何當更唱陽春曲<lb/>
為爾今宵倒玉壺<lb/>
<pb n="KR4h0067_WYG_088-7b"/>
　　過渦河<lb/>
揚鞭策羸馬橋上一裴回欲擬臨渦賦慙無八斗才<hi>昔曹</hi>
<hi>子建臨渦作賦書於鞭上</hi>
　　馬上口占<lb/>
前年躡屩念歸歟今日乗軒類使乎千里行春憂寄重<lb/>
自慙翻羨老潛夫<lb/>
　　登泰山簡周行<lb/>
日日塵中眼不開暫登蒼翠喜游陪莫辭辛苦經艱險<lb/>
<pb n="KR4h0067_WYG_088-8a"/>
大有人生不到來<lb/>
　　又游靈巖<lb/>
紅塵滿馬三回到青嶂迎人萬疊開却被野僧相顧笑<lb/>
區區還是舊時來<lb/>
　　次韻酬陳判官見貽<lb/>
一篇為惠枉瑶封疑得仙文自蘂宫始信夫君才力大<lb/>
居然天地入形籠<hi>陸機文賦云籠天地於形内</hi>
　　周成職方笑臺<lb/>
<pb n="KR4h0067_WYG_088-8b"/>
賈生太息唐衢哭感事傷時可奈何爭似君當堯舜日<lb/>
臺頭大笑樂天和<lb/>
　　次歐陽永叔送赴陜韻<lb/>
前日西行别翰林為我開尊飲之酒高冠滿坐皆賢豪<lb/>
談笑喧呼時各有自慙流落䟽游陪十載江湖成浪走<lb/>
主人名重聞四海典冊高文推大手發揮六藝無遺精<lb/>
攻黜百家如拉朽顧我昬冥聞道晚代謝春秋四十九<lb/>
當年擊節傚金注此日強顔同木偶事功未省成尺寸<lb/>
<pb n="KR4h0067_WYG_088-9a"/>
廩禄惟思校升斗㑹須歸去老東陂鼓腹含飴同堯叟<lb/>
　　九日登袁州宜春臺<lb/>
落㡌佳辰又到來黄花爛漫為誰開已經多嵗衰容改<lb/>
更被無情急景催取次盃盤須盡醉隨宜歌管任頻陪<lb/>
却慙未報君恩厚空向山城養不才<lb/>
　<lb/>
　<lb/>
　<lb/>
<pb n="KR4h0067_WYG_088-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻八十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻四十一</head> <lb/>
    <p>
<pb n="KR4h0067_WYG_041-1a"/>
欽定四庫全書<lb/>
　兩宋名賢小集巻四十一<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　劉忠肅集<lb/>
　劉摰字莘老渤海人少舉進士禮部奏名第一遂中<lb/>
　甲科知南宫縣徙江陵府觀察推官用韓琦薦除館<lb/>
　閣為監察御史裏行是時仁宗勵精求治摰感恩遇<lb/>
<pb n="KR4h0067_WYG_041-1b"/>
　因上疏言時事未幾責監衡州鹽倉僉書應天府判<lb/>
　官元豐初為集賢校理知大宗正丞開封府推官遷<lb/>
　右司郎中以事免黜知滑州哲宗即位為吏部郎中<lb/>
　改秘書少監擢侍御史奏論蔡確之罪又言經義之<lb/>
　弊有司莫能辨請雜用詩賦取士復賢良方正科罷<lb/>
　常平免役法引朱光庭王巖叟為言官拜御史中丞<lb/>
　遷門下侍郎元祐六年拜右僕射兼中書侍郎移知<lb/>
　青州紹聖初落職降知黄州分司南京居四年責鼎<lb/>
<pb n="KR4h0067_WYG_041-2a"/>
　州團練使新州安置卒于貶所年六十八時章惇蔡<lb/>
　卞誣造元祐諸人事不己以邢恕為御史中丞用其<lb/>
　言欲誅摰及梁燾王巖叟等以為摰有廢立之意遂<lb/>
　起同文館獄用蔡京等雜治卒無佐騐㑹摰卒乃已<lb/>
　元符三年復中大夫旋改觀文殿大學士大中大夫<lb/>
　贈少師諡忠肅<lb/>
　　老子畫像<lb/>
敝周僿于文老子談大道仁義己末流禮法固行潦虚<lb/>
<pb n="KR4h0067_WYG_041-2b"/>
無抱𤣥珠清浄為至寳剖斗息羣競死聖止大盜謂<lb/>
可憑斯民狂瀾復既倒不知世大變萬偽火就燥欲以區<lb/>
區言反俗入羲昊渾淪五千言道徳何浩浩漢常求其<lb/>
説施用未深造衣食己有滋煩苛己能埽惜哉衰世士<lb/>
學術失探討流而為刑名慘礉極枯槁但見多申韓舉<lb/>
皆罪黄老聖人無常師有善取輿皂問禮固有然誰謂<lb/>
孔徒小遺貌知是非君無論醜好<lb/>
　　孫少卿鹿頭山詩并畫圖二首<lb/>
<pb n="KR4h0067_WYG_041-3a"/>
誅茒搜險旋尋真聞説仙巖一日新佳境留連應有待<lb/>
先時登覽豈無人披榛好石來如召隨手清泉應若神<lb/>
不獨山中興勝事幾多風愛在邦民<lb/>
使君真愛鹿頭山圖畫歌吟去為傳塵世那知武陵事<lb/>
時人爭誦永嘉篇行春游醉嘗勞夢按部登臨又隔年<lb/>
有客平生志林壑坐憐雙眼隔雲烟<lb/>
　　易元吉畫猿<lb/>
槲林秋葉青玉繁枝間倒挂秋山猿古面睢盱露瘦月<lb/>
<pb n="KR4h0067_WYG_041-3b"/>
氄毛勻膩舒𤣥雲老猿顧子稍留滯小猿引臂勞攀援<lb/>
坐疑跳擲避人去髣髴悲笑生壁間巴山楚峽幾千里<lb/>
寒巖數丈移秋軒𣺌然獨起林壑志平生願得與彼羣<lb/>
吾知畫者古有説神鬼為易犬馬難物之有象衆所識<lb/>
難以偽筆淆其真傳聞易生近己死此筆遂絶無幾存<lb/>
安得千金買遺紙真偽當與識者論<lb/>
　<lb/>
　兩宋名賢小集巻四十一<lb/>
</p>
<p>
</p>
  </div>
</body>
</text>
</TEI>
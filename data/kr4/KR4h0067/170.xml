<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百七十</head> <lb/>
    <p>
<pb n="KR4h0067_WYG_170-1a"/>
欽定四庫全書<lb/>
　兩宋名賢小集巻一百七十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　文杏山房雜藳<lb/>
　鄭克已字仁叔青田人淳熙中進士仕至福建提刑<lb/>
　司幹官<lb/>
　　過大浪灘<lb/>
<pb n="KR4h0067_WYG_170-1b"/>
急浪吹飛雪鳴篙破曉灘異鄉人易老行路古來難玉<lb/>
露晨初濕天河夜不乾飄流雙鬢白未有一枝安<lb/>
　　水閣<lb/>
水閣臨堤晚簾鈎暖翠通睡驚鶯去後夢到蝶邊空春<lb/>
欲從人别花消昨日紅多情湖上浪拍拍戀東風<lb/>
　　初月<lb/>
初月當樓動風簾倚望斜光虧微有暈桂薄不成花雲<lb/>
淡明林葉溪清印岸沙去年寒露白旅食在京華<lb/>
<pb n="KR4h0067_WYG_170-2a"/>
　　水國<lb/>
水國烟霞客春來始定居老逢人事懶貧覺舊交疎隙<lb/>
影窺蟾滴芸香散篋書西湖風月好不到一年餘<lb/>
　　送中書王舍人使北<lb/>
細馬縷金鞍文星使可汗袖中天詔重帳外節毛寒烽<lb/>
火燕城急塵沙朔野寛安邊在大體何必斬樓蘭<lb/>
　　飄轉<lb/>
飄轉未歸客風帆不夜舟斷雲依水定薄月帶沙流香<lb/>
<pb n="KR4h0067_WYG_170-2b"/>
倚黄花岸心清白露秋林鵶棲未穩飛亂北山頭<lb/>
　　浙江十六夜對月<lb/>
急槳浮天濶長江得月遲最憐新缺後全勝未圓時夜<lb/>
雪潮千尺秋風桂一枝潛蛟易翻動怨笛莫驚吹<lb/>
　　架壁<lb/>
架壁珍藏萬古書世間清絶在吾廬縁瓶香破分家釀<lb/>
曲圃雲開剪露蔬白日漸隨秋意短故人盡向老來疎<lb/>
今年種得回蜂菊亂㸃東籬玉不如<lb/>
<pb n="KR4h0067_WYG_170-3a"/>
　　青衫<lb/>
青衫著破禁中羅楚澤呉江㡬度過仕宦宛如杯水澹<lb/>
朝廷空有故人多漁村疎竹明風斾烟浦斜陽起暮歌<lb/>
欲買田園歸海上此身無奈客愁何<lb/>
　　過李老隱居<lb/>
南渡中興老幽棲日月長買山供杖履引水到池塘習<lb/>
懶今成癖貪盃剰欲狂相過舊賔客不換野衣裳<lb/>
　　旅中遇故人<lb/>
<pb n="KR4h0067_WYG_170-3b"/>
雲薄清溪水天寒黄葉風鄉關三載别客路一樽同舊<lb/>
事如昨日問年俱老翁相看今古意淚冷菊花叢<lb/>
　　别蔣世修<lb/>
傳道賢關客尋山向㑹稽春風千里别花路寸心迷天<lb/>
倚呉江濶雲隨禹穴低蘭亭得遺墨為我好封題<lb/>
　　繫纜<lb/>
繫纜縈回浪昬林入暮鵶水窮人有路天盡客無家蕉<lb/>
葉浮春蟻魚歌隔浦沙醉眠星斗下尋夢卜年華<lb/>
<pb n="KR4h0067_WYG_170-4a"/>
　　憶别<lb/>
憶别富公子山桃兩度花人情皆念舊客路不如家野<lb/>
草連天濶重山抱日斜寄書無過鴈愁眼眩飛鴉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_170-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百七十<lb/>
</p>
<p>
</p>
  </div>
</body>
</text>
</TEI>
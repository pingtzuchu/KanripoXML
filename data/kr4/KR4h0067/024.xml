<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二十四</head> <lb/>
    <p>
<pb n="KR4h0067_WYG_024-1a"/>
欽定四庫全書<lb/>
　兩宋名賢小集巻二十四<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　西州猥稿<lb/>
　宋祁字子京與兄庠同試禮部會諒隂止奏名以祁<lb/>
　為第一庠第三章獻太后曰弟可先兄乎乃擢庠第<lb/>
　一而寘祁第十累遷翰林學士命脩唐書書成進工<lb/>
<pb n="KR4h0067_WYG_024-1b"/>
　部尚書踰月拜翰林學士承㫖復除羣牧使卒年六<lb/>
　十四祁將終自為誌銘戒其子勿請諡其後張方平<lb/>
　言祁應得諡賜諡景文<lb/>
　　九日藥市作<lb/>
陽九恊嘉神期人始多暇五藥會廣㕓遊肩閙相駕靈<lb/>
品羅賈區仙芬冐煙舍擷露來山阿斸煙去巖罅係道<lb/>
雜提攜盈䄡更薦藉乗時物無賤投乏利能射饔芩互<lb/>
作主參齊交相假曹植謹贋令韓康無二價西南歳多<lb/>
<pb n="KR4h0067_WYG_024-2a"/>
癘卑濕連春夏佳劑止刀圭千金厚相謝刺史主求瘼<lb/>
萬室繫吾化顧賴惡石功捫衿重慚唶<lb/>
　　思賢閣圖余真愧而成詠<lb/>
沗中二千石罷去輙圖真揆余本完士早蒙善養仁執<lb/>
笏班華位飛綏待邃宸如何金紫服乃裹丘壑身西南<lb/>
一面重朅來駕朱輪牽拙歳再期初無德在民形象安<lb/>
足紀崖畧聊自陳質陋眸子瞭志泰眉宇伸謂誰彼其<lb/>
子而傳阿堵神爵里三十八赫赫多名臣瞻前謝前哲<lb/>
<pb n="KR4h0067_WYG_024-2b"/>
垂後慚後人<lb/>
　　蜀地海棠繁媚有思加膩幹豐條苒弱可愛北方<lb/>
　　所未見諸公作詩流播西人余素好玩不能自黙<lb/>
　　然所道皆在前人陳跡中如國風申章亦無愧云<lb/>
蜀國天餘煦珍葩地所宜濃芳不隠葉併艷欲燃枝襞<lb/>
綵分羣蕚均霞㸃萬蕤淺深雙絶態啼笑兩妍姿絳節<lb/>
排煙竦丹缸落帶垂迴文錦官日傳信到邊遲<lb/>
　　海㯶<lb/>
<pb n="KR4h0067_WYG_024-3a"/>
哆熾風葉張囷皴雨皮厚叢橑列葢端攅旄注旗首物<lb/>
以稀見珍材縁怪忘醜<lb/>
　　枇杷<lb/>
有果産西裔作花凌早寒樹繁碧玉葉柯叠黄金丸上<lb/>
都不可寄咀味獨長歎<lb/>
　　答朱公綽牡丹<lb/>
珍蘤分清賞飛郵附翠籠蹄金㸃鬢密璋玉鏤跗紅香<lb/>
惜持來逺春應摘後空玩詩仍把酒恨不與君同<lb/>
<pb n="KR4h0067_WYG_024-3b"/>
　　贈楞嚴舒公上人<lb/>
丈室錦城隈庭閒地徧苔飯從香積取花續少林開講<lb/>
晝經殘葉禪宵獨委煤無嫌一時學要是暮雲才<lb/>
　　將歸二首<lb/>
逺假西南守三逢梅桞新衰令宦情薄老惜歳華頻郫<lb/>
釀工銷日巴禽巧喚春離家何所恨雁後作歸人<lb/>
雲棧短長亭今兹重作經卭崍叱殘馭蜀分使回星旅<lb/>
鬢雙垂雪羈懷一泛萍驪駒在門久此曲若為聽<lb/>
<pb n="KR4h0067_WYG_024-4a"/>
　　長安道中悵然作<lb/>
三輔古風煙征驂悵未前山園蓬顆外宫室黍離邊樹<lb/>
老經唐日碑殘刻漢年便須真隕涕不待雍門絃<lb/>
興亡作今古事徃始堪悲宫破黄山在城空北斗移走<lb/>
岡寒兔隠啼戍暮鴉饑灞岸重回首惟餘王粲詩<lb/>
　　過惠崇舊居<lb/>
雖昧平生契懷賢要可傷生涯與薪盡法意共燈長遺<lb/>
畫空觀貎殘詩孰補亡神期通一語無乃困津梁<lb/>
<pb n="KR4h0067_WYG_024-4b"/>
　　僑居<lb/>
公宇静寥寥居然俗意銷屐間誰記齒帶適自忘腰畆<lb/>
首秋殘穫城西日暮樵比來行樂慣隨意度溪橋<lb/>
　　春晏宴北園<lb/>
天意歇餘芳人間日始長落花風觀閣睡鴨雨池塘稍<lb/>
倦持螯手猶殘藍尾觴春歸無所預羈客自回腸<lb/>
　　臘後晚望<lb/>
寒日繫難定鳴笳㺯已休凍崖初辨馬昏谷自量牛漢<lb/>
<pb n="KR4h0067_WYG_024-5a"/>
樹臨闗密隴泉出塞流登高能賦未風物古堯州<lb/>
　　贈清逸魏閒處士<lb/>
奕世依巖石褒恩下帝庭姓名高士傳父子少㣲星池<lb/>
溜遙通澗家林近帶坰分明詔書意天極賜鴻㝠<lb/>
　　答勸農李淵宗嘉州江行見寄<lb/>
嘉月嘉州路軻峩接部船山圍杜宇國江入夜郎天霽<lb/>
引溪流望凉供水閣眠愧君舟楫意遂欲濟長川<lb/>
　　中秋新霽壕水初滿自城東隅泛舟回謝公命賦<lb/>
<pb n="KR4h0067_WYG_024-5b"/>
齋舫談經後官池載酒行斜陽鳥外落新月樹端生演<lb/>
漾思江浦夷猶遶郡城東轅有遺恨日想物華清<lb/>
　　再遊海雲寺作<lb/>
十里雲邊寺重驅千騎來天形欹野盡江勢釀山回園<lb/>
柰濃成幄樓鐘近殷雷斜陽歸鞅促飛葢冐輕埃<lb/>
　　題信相院黙菴<lb/>
對言方有黙因黙乃名庵庵留黙不遣一物遂為三龜<lb/>
掃泥中㾗正恐力弗堪自問呵黙者了然成妄談<lb/>
<pb n="KR4h0067_WYG_024-6a"/>
　　渡湘江<lb/>
春過瀟湘渡真觀八景圖雲藏岳麓寺江入洞庭湖晴<lb/>
日花争發豐年酒易沽長沙十萬户遊女似京都<lb/>
　　城隅晚意<lb/>
寥寥天意晚稍覺并閭閒水落呈全嶼雲生失半山牛<lb/>
羊樵路暗燈火客舟還暝思輸鳬鵠歸飛沆漭間<lb/>
　　夏日陪提刑彭學士登周襄王故城<lb/>
聊隨漢使者一止周王城片雨北郊晦殘陽西嶺明野<lb/>
<pb n="KR4h0067_WYG_024-6b"/>
禽呼自别香草問無名誰復黍離詠但多箕潁情<lb/>
　　東晉<lb/>
倉卒浮江日聲明建號初羣臣讓禁臠上宰製單綀氣<lb/>
鋭開桁戰心歡折屐書纎兒競撞壞不念好家居<lb/>
　　余昔遊雲臺觀謁希夷先生陳摶祠堂緬想其人<lb/>
　　今追作此詩<lb/>
仙館三峰下年華百歳中夢休孤蝶往蜕在一蟬空蘂<lb/>
笈㣲言秘宵晨浩氣通丹遺䑛後鼎林遣御餘風市霧<lb/>
<pb n="KR4h0067_WYG_024-7a"/>
沈荒白飡霞委暗紅峨眉有歸約飛步與誰同<lb/>
　　懷古眺望<lb/>
城闉聊屬眺千古恨悠悠夏享空臺毁韓亡故社留廟<lb/>
祠旌頴鳯溪水識巢牛春色依林動晨煙傍戍浮庌騶<lb/>
閒自集田鶴呌相求町篠夤縁密川葭靃靡柔櫟虚迷<lb/>
鄭鄙隗路隔軒遊感昔如吾輩曾經幾斛愁<lb/>
　　詠史<lb/>
古有容容福人譏齪齪員生貪巧作奏死戒直如弦欲<lb/>
<pb n="KR4h0067_WYG_024-7b"/>
重高門地非論媚竈天詩書大儒冡絲竹後堂㫋東閣<lb/>
飜芻馬西園竊瘞錢道謀誰執咎户選不因賢朱鼓成<lb/>
妖日羌雛入賀年須防反室詔終取闔門憐異日讒成<lb/>
錦先時黙似蟬空貽後人歎流涕掩青編<lb/>
　　覽蜀宫故城作<lb/>
國破江山老人亡岸谷摧鴛飛今日屋鹿聚向時臺故<lb/>
苑猶霏雪荒池但刦灰頳遺糊處壤闔記數殘枚恨月<lb/>
窺林下悲風覔隴來依城狐獨速失厦鷰裴回廢社纔<lb/>
<pb n="KR4h0067_WYG_024-8a"/>
存樹隂垣自上苔有情惟杜宇長為故王哀<lb/>
　　集海雲鴻慶院<lb/>
地勝祠仍古春餘物徧華山雲時抱石佛雨不萎花嶺<lb/>
挾樓梯峻巖牽殿墄斜淙谿雜環珮怪蔓走龍蛇供坐<lb/>
僧飛鉢香園客戲沙吾遊真草草深意屬青霞<lb/>
　　次韻和季長學士正月二十八日出郊見寄之什<lb/>
雅俗傳祠日年華重宴辰初陽澹江霧小雨破街塵客<lb/>
葢浮輕吹齋刀儼後陳林芳催兔目原色换龍鱗壤路<lb/>
<pb n="KR4h0067_WYG_024-8b"/>
歌聲雜褠倡舞叠新持杯徧酬客惟欠眼中人<lb/>
　　十日宴江瀆亭<lb/>
節去歡猶在賓來賞更延悠揚初短日凄緊乍寒天霽<lb/>
沼元非漲秋花自少妍蟻留新獻酎蕙續不殘煙戲鰋<lb/>
衝餘藻遊龜避折蓮流芳真可惜從此遂凋年<lb/>
　　潄玉齋前雜卉皆龍圖王至之所植各賦一章凡<lb/>
　　得八物或賞或否亦應乎至之之意歟遂寫寄至<lb/>
　　之<lb/>
<pb n="KR4h0067_WYG_024-9a"/>
　　　萱草<lb/>
脩莖無附葉繁蕚攅莛首每欲問詩人定得忘憂否<lb/>
　　　淡紅石榴<lb/>
移植自西南色淺無媚質不競灼灼華而效離離實<lb/>
　　　芍藥<lb/>
有名見鄭風今賞異疇日采花當采根可能治民疾<lb/>
　　　蜀葵<lb/>
紅白相嗣繁色鈍香亦淺相對庭户間俗尚焉能免<lb/>
<pb n="KR4h0067_WYG_024-9b"/>
　　　竹<lb/>
脩脩稍出類辭卑不肯叢有節天容直無心道與空<lb/>
　　　菊<lb/>
纎莖寒始密秀葉晚逾滋芳意君須識羣葩搖落時<lb/>
　　　芭蕉<lb/>
不枝惟葉茂無幹信中空所以免摧折為依君子風<lb/>
　　官下<lb/>
東泊驂驔一駐車騩雲芣木澹扶踈風經禦㓂仙遊外<lb/>
<pb n="KR4h0067_WYG_024-10a"/>
野識禆諶草創餘潁谷寒煙仍井邑時門殘日但丘墟<lb/>
兩都大道過從盛不稱支離佩左魚<lb/>
　　兄長莒公赴鎮道出西苑作詩有長楊獵近寒熊<lb/>
　　吼太液歌餘瑞鵠飛語驚邁予輙作一篇<lb/>
寶樓斜倚闕西天北轉樓隂壓素漣白雪久殘梁複道<lb/>
黄頭間<hi>一作空</hi>守漢樓船塵輕未損朝來霧樹暖才容臘<lb/>
外煙弭節不妨饒悵戀待歌魚藻記他年<lb/>
　　寄題相臺太尉韓公晝錦堂<lb/>
<pb n="KR4h0067_WYG_024-10b"/>
瑞節前驅晝錦身堂成署榜示州民遷鶯賀燕聨翩集<lb/>
嘉樹甘棠次第春漳岸夕波通沼溜魏臺暾日㺯梁塵<lb/>
君㸔千古青編上得意如公有幾人<lb/>
　　寒食假中作<lb/>
九門烟樹蔽春㕓小雨初晴撥<hi>一作潑</hi>火前草色引開盤<lb/>
馬地簫聲催暖賣餳天縈絲早絮輕無著㺯袖和風細<lb/>
可憐鰲署侍臣貪出沭珉穈珠餡愧頒宣<lb/>
　　把酒<lb/>
<pb n="KR4h0067_WYG_024-11a"/>
歌管嘈嘈月露前且將身世付酡然漫誇鼷䑕機頭箭<lb/>
不識醯雞甕外天青史有人譏巧宦黄金無術治流年<lb/>
君看醉趣兼醒趣始覺靈均更可憐<lb/>
　　余既到郡有詔仍脩唐書寄局中諸僚<lb/>
一章通奏領州麾詔許殘書得自隨吾黨成章真小子<lb/>
官中了事是癡兒昏眸視久花争亂倦手搔餘雪半垂<lb/>
所願弟兄皆傑筆劉生當見汗青期<lb/>
　　真定述事<lb/>
<pb n="KR4h0067_WYG_024-11b"/>
莫嫌屯壘是邊州試聽山河説上遊帳下文書三幕府<lb/>
馬前鞾靺五諸侯王藩故社經涂國俠窟餘風解服仇<lb/>
四十年來民緩帶使君何事不輕裘<lb/>
　　擬杜子美峽中意<lb/>
天入虗樓倚百層四方遙謝此登臨驚風借壑為寒籟<lb/>
落日容雲作暝隂峴井北抛王粲宅楚衣南逐女嬃砧<lb/>
十年不識長安道九籥宸開紫氣深<lb/>
　　春宴行樂家園<lb/>
<pb n="KR4h0067_WYG_024-12a"/>
園芿初乾小雨泥飲壺遊屐况親攜身輕早蝶千回舞<lb/>
技癢新禽百種啼乗飲草茵侵坐軟畏風桃綬向林低<lb/>
陽暉自有留人意銜照高樓未遽西<lb/>
　　落花<lb/>
墜素翻紅各自傷青樓煙雨忍相㤀將飛更作迴風舞<lb/>
已落猶成半面妝滄海客歸珠迸淚章臺人去骨遺香<lb/>
可能無意傳雙蝶盡付芳心與蜜房<lb/>
　　將到都先獻樞密太尉相公<lb/>
<pb n="KR4h0067_WYG_024-12b"/>
再試州旟騐不才却將憔悴到中臺相車問罷同牛喘<lb/>
大厦成時與燕來今日謀猷須丙魏他年賓客但鄒枚<lb/>
西園聞道餘春在尚及花前㶑艷杯<lb/>
　　和致政燕侍郎舟中寄晏尚書<lb/>
異時仙閣對三休頓首辭榮動邃旒疏廣故僚供祖帳<lb/>
鴟夷盡室付歸舟側堦生玉懷歡宴列壁圖山代逺遊<lb/>
新句漸高塵累少紫芝巖曲要相求<lb/>
　　送越州陸學士<lb/>
<pb n="KR4h0067_WYG_024-13a"/>
梅天霞破候旗乾鄉樹依然越絶間挾策當年逢掖去<lb/>
懷章此日繡衣還亭餘内史浮觴水路入仙人取箭山<lb/>
牛酒盛誇先墅宴不妨春詔得親班<lb/>
　　成都<lb/>
風物繁雄古奥區十年傖父巧論都雲藏海客星間石<lb/>
花識文君酒處壚兩劔作闗屏對繞二江聨派練平鋪<lb/>
此時全盛超西漢還有淵雲杼頌無<lb/>
　　二月十八日席上方憶季長未還不同斯樂欲作<lb/>
<pb n="KR4h0067_WYG_024-13b"/>
　　詩寄之會使者來已有新章今牽聨成篇拜呈上<lb/>
煙壓西郊雨壓津滿城歌吹為芳辰江形左右衣留帶<lb/>
桞色高低麹與塵暖逼園花迎望密曉催林鳥每啼新<lb/>
知君貪擁光華節未肯樽前共惜春<lb/>
　　九日宴射<lb/>
佳節憑高駐綵旗亭臯霧罷轉晨曦堋間羽集號猿後<lb/>
臺外塵飛戲馬時芳菊治疴争汎蘂丹茰辟惡徧傳枝<lb/>
明年此會知何處醉玉頹山不用辭<lb/>
<pb n="KR4h0067_WYG_024-14a"/>
　　程密學知益州<lb/>
墀塗晝對别堯蓂細札芝泥襲綬馨三蜀舊臺呼輻寵<lb/>
十連新府夢刀靈雲梯霽日明鈎棧雨閣蒼苔蝕劔銘<lb/>
只恐廉𥜗歌未厭熒煌歸應六符星<lb/>
　　重陽不見菊<lb/>
蜀地秋高未擬寒翠苞如粒露華乾重陽已過君休恨<lb/>
留取金英晚節㸔<lb/>
　　僑居<lb/>
<pb n="KR4h0067_WYG_024-14b"/>
抱病苦憂幽都城困倦游身抛秃翁板言入稗家流世<lb/>
路風波惡天涯日月遒危心正無泊時底喻窮愁<lb/>
　　入壬辰新歲<lb/>
五十為衰始仍餘五歲衰雙眸不明鑒殘鬢已紛絲銅<lb/>
虎雖頻剖荷囊信濫持何須依老格先作故山期<lb/>
　　罷學士出守還拜承㫖<lb/>
十八年前玷玉堂當時緑鬢今蒼蒼傷禽縱奮愁創重<lb/>
廐馬雖還笑齒長薫罷山爐飄暗燼潄餘銅椀冰寒漿<lb/>
<pb n="KR4h0067_WYG_024-15a"/>
須慚清切鑾坡地不是吾人得擅塲<lb/>
　　西樓夕望<lb/>
炎氛隨日入岑寂坐遙帷倦鶩昏投浦驚蟬夜去枝桂<lb/>
花兼月破槎影帶星移珍重牕風好羲人即此時<lb/>
　　尹學士自濠梁移倅秦州<lb/>
于役三年逺論兵兩鬢班不辭征虜辟要作破羌還楯<lb/>
墨應圜熟兜烽報未閒浮舠背淮服盤馬入秦闗遂閣<lb/>
讐書筆仍餘聚米山憶君他夕恨遙向隴雲間<lb/>
<pb n="KR4h0067_WYG_024-15b"/>
　　陪謝紫㣲晚泛<lb/>
積雨漲秋壕輕舟共此遨菰蒲歛鋩鍔蓮芡熟櫜韜岸<lb/>
静魚跳月林喧鳥避篙歸時興不淺風物正蕭騷<lb/>
　　移病還臺凡閲半歲乃愈始到家園視園夫治畦<lb/>
　　植花因成自歎<lb/>
卧治無功賜告回驟叨鳴履上中臺壺丘天壤非真死<lb/>
蒙叟軒裳是儻來經灌旱蔬扶隴出失刊園蘂犯簷開<lb/>
此身踈拙真丘壑不是當年王佐才<lb/>
<pb n="KR4h0067_WYG_024-16a"/>
　　吳中友人惠蟹<lb/>
秋水江南紫蟹生寄來千里佐吳羮楚人欲使衷留甲<lb/>
齊客何妨死願烹下筯未休資快嚼持螯有味散朝腥<lb/>
定知不作蟛蜞悞曾厠西都博士名<lb/>
　　送趙御史仲禮之任南臺并柬兼善達公經歴元<lb/>
　　載王公用道孔公二御史<lb/>
天子龍沙拜法官議郎新戴辟邪冠曉辭漠北氷霜重<lb/>
秋到江南草樹寒諫䟽頻煩明主聽題詩長共故人㸔<lb/>
<pb n="KR4h0067_WYG_024-16b"/>
應憐閭里誅求急尚布朝廷禮意寛幕下風清鳴一鶚<lb/>
臺端雪霽見雙鸞寥寥渡海三冬翮煜煜凌空五色翰<lb/>
晉代新亭蒼蘚合梁朝舊寺土花殘石城慷慨悲袁粲<lb/>
别墅風流憶謝安千里憑高麾繡斧幾回攬轡並銀鞍<lb/>
諍臣事業須公等努力明時匪素餐<lb/>
　　海棠<lb/>
薄暝霞烘爛平明露濕鮮長衾繡作地密帳錦為天<lb/>
　　木芙蓉<lb/>
<pb n="KR4h0067_WYG_024-17a"/>
皓露浸湘蘂光風獵絳英緐霜不可拒切勿受空名<lb/>
江南江北樹秋至僅成叢向晚誰争艷酡顔淺作紅<lb/>
　　月季花<lb/>
羣花各分榮此花冠時序聊披淺深艷不易冬春慮真<lb/>
宰竟何言予將造形悟<lb/>
　　詠棣棠<lb/>
潘賦幽芳在周詩榮蕚傳佛輪千幅細公帶萬釘圓<lb/>
　　詠牡丹<lb/>
<pb n="KR4h0067_WYG_024-17b"/>
壓枝高下錦攅蕊淺深霞叠綵晞陽媚鮮蘆照露斜<lb/>
　　詠酴醿<lb/>
來自蠶叢國香傳弱水神析酲疑破鼻併豔欲留春<lb/>
　　黄葵<lb/>
黄葵貴麗不夭饒一朶新晴松下高還是爾英臨黼座<lb/>
朦朧曉日照天袍<lb/>
　　詠橙<lb/>
故鄉寒食荼䕷發百合香醲邸舍深漂泊江南春欲盡<lb/>
<pb n="KR4h0067_WYG_024-18a"/>
山橙彷彿慰人心<lb/>
　　過摩訶池<lb/>
十頃誰家舊鑿池池平樹盡但迴堤清塵滿道君知否<lb/>
半是當年濁水泥<lb/>
　　和賈相公覽杜工部北征篇<lb/>
唐家六葉太平罷宫豔醉骨恬無憂孽虜詬天翠華出<lb/>
糢糊戰血腥九州乾瘡坤痍四海破白日殺氣寒颼飀<lb/>
少陵背賊走行在採梠拾橡填飢喉眼前亂離不忍見<lb/>
<pb n="KR4h0067_WYG_024-18b"/>
作詩感慨陳大猷北征之篇辭最切讀者心隕如搖輈<lb/>
莫肯念亂小雅怨自然流涕袁安愁才高位下言不入<lb/>
憤氣鬱屈蟠長虬今日奔亾匪天作向來顛倒皆廟謀<lb/>
忠骸佞骨相撑拄一燎同燼悲崑丘相君覽古慨前事<lb/>
追美子美真詩流前王不見後王見願以此語詒千秋<lb/>
　　遣吏視諸公塋樹回有感三首<lb/>
　　　文正王丞相<lb/>
兩朝推巨德萬務罄斯猷漢日左右手堯年忠孝侯名<lb/>
<pb n="KR4h0067_WYG_024-19a"/>
言天下滿故事省中留宸篆旌碑首刊文又幾秋<lb/>
　　　文靖吕丞相<lb/>
慶厯公三入邊烽搖太平啖金真間敵撓酒不寒盟上<lb/>
印情雖切然髭疾遽輕惜哉天弗愸宸幄淚先横<lb/>
　　　宣獻宋公<lb/>
昔去勸明辟俄歸參大鈞公孫未及相諸葛已傷神名<lb/>
待天淵蔽文争日月新英魂同玉樹不向土中春<lb/>
　　咏漢史<lb/>
<pb n="KR4h0067_WYG_024-19b"/>
朱雲英氣凛生風濵死危言悟帝聰殿檻不脩旌直諫<lb/>
安昌依舊漢三公<lb/>
　　寄浄名菴僧長吉二首<lb/>
故人詩未報恨恨復經年夢去長江路心知寶所天身<lb/>
依巖桂老詩與暮雲傳無奈纓緌累猶乖方外縁<lb/>
名高身愈隠孤錫倚巖扄園布黄金地臺藏白馬經菴<lb/>
雲吞暝燭澗月㵼虚瓶坐想谿橋路莓苔又幾青<lb/>
　　九日食餻<lb/>
<pb n="KR4h0067_WYG_024-20a"/>
颷館輕霜拂曙袍糗餈花飲鬬分曺劉郎不敢題糕字<lb/>
空負詩中一世豪<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_024-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻六十二</head> <lb/>
    <p>
<pb n="KR4h0067_WYG_062-1a"/>
欽定四庫全書<lb/>
　兩宋名賢小集巻六十二<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　樂圃餘稿<hi>一</hi>
　朱長文字伯原其先越州剡人家吳郡嘉祐四年進<lb/>
　士授祕書省校書郎改許州司户㕘軍充蘇州教授<lb/>
　築室郡西表曰樂圃鄉人稱為樂圃先生紹聖間除<lb/>
<pb n="KR4h0067_WYG_062-1b"/>
　祕書省正字兼樞宻院編修卒有樂圃文集<lb/>
　　公堂置酒羣彦咸集作詩呈學中諸先輩且用叙<lb/>
　　别<lb/>
漢有郡文學儒宫所宗師稚圭雖欲滯鄧禹猶願為聖<lb/>
朝興庠序内外振新規嗟余介且拙性與丘壑宜青衫<lb/>
起泮水六月開辛夷經術聊辨惑文章非振竒羣英何<lb/>
濟濟屈就董生帷講習良可樂效學友相資但觀芹藻<lb/>
長不䘏顔鬢哀忽傳太學命飛詔下天涯自省草茅賤<lb/>
<pb n="KR4h0067_WYG_062-2a"/>
豈稱廊廟知親友頗敦迫黽勉趨官期生平好古心或<lb/>
冀伸此時偶兹春奠畢將與諸生辭濁酒多如澠頒貺<lb/>
自守麾鄉飲久不講禮意猶可追髙閣矗丹檻公堂煥<lb/>
雲楣裒衣二百衆齒髪叙尊卑籩豆儼在列鵷鴻來有<lb/>
儀珍饔薦瑤觴雖醉尚肅祗式燕固云善有行尤愴離<lb/>
勉旃重勉旃修業戒荒嬉黼繡在徳義金玉惟書詩豫<lb/>
章生拱把羣木共威㽔養之得其性自有凌雲枝又如<lb/>
甽澮流不息趨天池居鄉為閔參得志慕臯䕫當令竹<lb/>
<pb n="KR4h0067_WYG_062-2b"/>
帛間炳炳令名垂<lb/>
　　䝉使君召預池光之㑹<lb/>
韋公池閣尚依然賔主於今不乏賢郡内欣逢兩耆舊<lb/>
尊前喜㑹四同年清談自可成珠玉真賞何須聽管弦<lb/>
燕罷旌旗揺暮靄蔡經寂寞别羣仙<lb/>
　　遊虎丘借前韻<lb/>
一丘雖小勢巉然自古登臨歴幾賢門惹白雲常盡日<lb/>
地藏靈劍不知年清歡相與隨雙斾幽趣誰能解七弦<lb/>
<pb n="KR4h0067_WYG_062-3a"/>
每月來遊存故事郡中依舊有詩仙<lb/>
　　次韻蒲左丞宗孟遊虎丘二首<lb/>
命相將來傅説舟愛山尋遍樂天遊先聲汶北安千里<lb/>
選勝吳西賁一丘静見隴雲生峭壁寒知海氣入危樓<lb/>
鏘金佳句留蕭寺剡紙朝來貴此州<lb/>
蓬島竒峰水四環何年涌出向人間清池不測通滄海<lb/>
寳玉常存潤碧山曾致神仙留歎詠可令軒冕樂蕭閒<lb/>
謝公方為蒼生起戀戀烟蘿日暮還<lb/>
<pb n="KR4h0067_WYG_062-3b"/>
　　次韻蒲左丞遊虎丘十首<lb/>
玉堂紫閣冠英流身作三公未白頭須向鳯凰池上浴<lb/>
豈容蕭散詠林丘<lb/>
掃石捫蘿向上行門前坐見白雲生應思夢得多佳趣<lb/>
獨宿樓中待月明<lb/>
地近峯低俗慣游不知絶頂冠吳州從今合與名山等<lb/>
左轄題詩翠嶺頭<lb/>
羣山處處盡凌空未若竒峰隐寺中一見便知名不棄<lb/>
<pb n="KR4h0067_WYG_062-4a"/>
為傳佳句滿江東<lb/>
萬丈潭澄挾兩崕削成竒壁自天開龍泉一淬名應得<lb/>
不待秦皇發冡來<lb/>
層巒稍稍暮雲歸喬木森森衆鳥依再踏石花尋去路<lb/>
畫船十隻帶斜暉<lb/>
丘如蹲虎占吳西應得佳名故國時未必金精能變化<lb/>
空傳怪説使人疑<lb/>
海湧當年有舊山吳王侈葬倚層巒誰知國破丘陵在<lb/>
<pb n="KR4h0067_WYG_062-4b"/>
兄弟幽居屬二難<hi>乃王珣王珉舊宅</hi>
西溪風月宜真賞東嶺烟霞稱苦吟他日黄扉勤論道<lb/>
秋風一夢到山林<lb/>
雲霞咫尺壓吳郊乘興斯須棹小舠欲往結廬嗟未得<lb/>
羨他何氏有三髙<lb/>
　　喜雪上太守<lb/>
築壇精禱意通神零雨先期澤此民驟作六花猶及臘<lb/>
更遲一日即回春飄然燕寢初驚密平疊髙樓漸喜匀<lb/>
<pb n="KR4h0067_WYG_062-5a"/>
千里山河忘險穢十門坊市絶埃塵謝庭賀宴凌晨集<lb/>
郢曲歌聲遇景新細入吟窻粘凍筆輕隨舞袖落華茵<lb/>
膠舟漸進危檣逺汲井彌甘短綆伸遍壅枮根蘇杞柳<lb/>
巧裝寒葉活松筠終朝訟息延嘉客幾度年豐逹紫宸<lb/>
力可回天消旱暵為霖豈獨傅巖人<lb/>
　　次韻朱牧樂圃宴有感<lb/>
竊禄都無簿領迷得錢邀客手頻擕春來佳景廻三徑<lb/>
雪後晴波滿一溪嵗月易凋青鬢色塵埃難上白雲梯<lb/>
<pb n="KR4h0067_WYG_062-5b"/>
煩君枉駕慙荒索空種梧桐待鳯棲<lb/>
　　次韻彦書席上有作<lb/>
蒼烟寒水滿方塘挿架排籖典籍塲喜對七賢閒把手<lb/>
希逢四皓醉飛觴林深迥出千齡幹<hi>圃中有千齡檜</hi>詩就俄成<lb/>
萬丈光逸興欲尋丁氏宅雲間老鶴共昻昻<lb/>
　　雪夕林亭小酌因成拙詩四十韻以貽坐客昔歐<lb/>
　　陽公與人詠雪先戒勿用棃梅練絮白舞鵞鶴等<lb/>
　　字今篇中輙守此戒但愧不工伏惟采覧<lb/>
<pb n="KR4h0067_WYG_062-6a"/>
極望鋪千頃平觀徹九霄縱横隨物象合散委天飇灑<lb/>
竹聲㣲動粧松勢不揺庭空飛鳥影窻失逺山椒釣罷<lb/>
盈孤嶼行稀覆小橋爭光籠碧瓦騁巧綴柔條片片誰<lb/>
裁製團團似琢琱丘陵平坎險草木起枮焦皎潔那容<lb/>
染輕清祗自飄掬來便幼穉披去羨漁樵篷冷孤舟泊<lb/>
蹄輕逸驥驕危樓明皓皓虚室靜蕭蕭餘霰飛殘夜層<lb/>
冰結霽朝界疑華藏見境入洞天遥嚮晦終難掩居髙<lb/>
却晚銷潤滋甘井脉寒減暮江潮思婦啼紅袖征夫擁<lb/>
<pb n="KR4h0067_WYG_062-6b"/>
皂貂履穿愁踐足心悟任齊腰就映猶開巻頻烹愈病<lb/>
痟袁公當獨卧謝女尚能謠旋取茶鐺汎多收藥匕調<lb/>
任令埋蠟屐直欲鼔蘭橈掃處迷三徑吟餘凍一瓢因<lb/>
思良友至急命牧童邀池館增瀟灑杯盤奈寂寥壺中<lb/>
聞笑語物外覩風標真樂非弦管竒辭脱篆雕紅塵蕩<lb/>
滌盡宿酒等閒消燭映凝膏淺香清切柏燒談圍終易<lb/>
解詩將可稱驍聞道羣賢集方從五馬招黄堂催盛燕<lb/>
緹幕㑹英僚海氣連平埜巖光滿麗譙繽紛霑壽斚炫<lb/>
<pb n="KR4h0067_WYG_062-7a"/>
熀照華標劉白才名重枚鄒筆力超袴襦歌美政牟麥<lb/>
慶新苗畎畆深盈尺風雲㑹再宵賀聲周四境瑞奏逹<lb/>
中朝郡國仁風逺乾坤協氣饒年年書大有擊壤望唐<lb/>
堯<lb/>
　　奉謝司封使君晏公臨顧園居三首<lb/>
閒臥林泉與世疎使君三度枉旌旟未陪徐穉升賔榻<lb/>
敢屈文侯軾敝廬暫擲魚竿絲半巻旋開新徑草全鋤<lb/>
悔無美酒拈巾漉難得金波欵緒餘<lb/>
<pb n="KR4h0067_WYG_062-7b"/>
未入柴扉即下車茅齋揮麈緩論書不知銅虎威權重<lb/>
豈責荷衣禮貌疎此日狂歌希魯望昔年能賦擬相如<lb/>
篋中殘稿如傳後雖枉朱幡亦不虚<lb/>
甘盤徳業滿天區博學承家行有餘鳯翥頻觀先帝詔<lb/>
牙籖新補相君書晨羊不飲康衢靜夜犬無聲獄犴虚<lb/>
風績巳應推第一鼇峰深處列仙居<lb/>
　　次韻虎丘祖印大師秋日寄懐<lb/>
不愛紛華愛寂寥松風竹月共蕭蕭因隨野鶴過三徑<lb/>
<pb n="KR4h0067_WYG_062-8a"/>
每對江鷗洗一瓢無復塵埃沾短褐尚思煙水泛歸橈<lb/>
道人肯與羲之友飛錫重來莫待招<lb/>
　　重九與子通游虎丘謁祖印大師三首<lb/>
絶境良辰少兩全搘笻莫倦到山巔清談己可忘樽俎<lb/>
真樂何勞聴管絃才子就題黄絹語高僧多諷碧雲篇<lb/>
孤舟欲去更回首天半樓臺生晚烟<lb/>
秋山寥曠景無涯執手憑欄到日斜地竦一丘容澗石<lb/>
天低四面納雲霞凌風劇飲從吹㡌多病忘情懶揷花<lb/>
<pb n="KR4h0067_WYG_062-8b"/>
深羨二難兄弟好共將巖壑占為家<lb/>
浮世誰知金石堅吟鬚俄頃見皤然登山未免懐千古<lb/>
汎菊相期保百年方外逸民猶有傳人間高爵豈如仙<lb/>
良辰盛燕多遺蹟何似江南五柳賢<lb/>
　　彦和善談性理子文繼成偈句見要屬和謹次韻<lb/>
萬法都明一瞬中可憐情膜久相䝉浮雲映月元非暗<lb/>
病眼生花本是空斷想求真猶未悟將心覓佛轉相攻<lb/>
誰能吸盡曹溪水莫負當年祖道東<lb/>
<pb n="KR4h0067_WYG_062-9a"/>
　　彦和與子文相期卜鄰子文作詩以遺謹次韻<lb/>
仙才宜在道家山却學幽人欲閉闗清燕曽陪明主問<lb/>
羣言巳助相君刪談圍莫敵書盈腹詩社相過酒滿顔<lb/>
聞道卜鄰同喜慰亦開荒徑待餘閒<lb/>
　　次韻子文抱病幽居之作<lb/>
幾年綵筆擅詞塲鬢髪相饒色更蒼千里舊聞稱驥騄<lb/>
九霄安得接鸞凰醉憑凈几抛烏帽閒捲新詩置錦囊<lb/>
治世莫將公幹比松陵風物勝清漳<lb/>
<pb n="KR4h0067_WYG_062-9b"/>
好閒不復愛輕肥病起神清與道宜藥竈夜寒新焰歇<lb/>
書窻晝寂竹隂移坦懐莫學窮途哭行己應無屋漏欺<lb/>
里巷游從須勉强相逢猶記是童兒<lb/>
　　佳雨應祈因思昔年諸友作詩今再叙舊<lb/>
晏侯昔為州嵗旱慶霖雨夫君與方子吟思共清苦不<lb/>
才輙繼聲玉石愧同處賡酬自邦君歌詠徧幕府開編<lb/>
讀英辭風義恨修阻歴年屈指八閲守今巳五<hi>自晏易五守</hi>
温温劉蘇州<hi>謂夢得</hi>揚仁美風土篇章極清新操行到淳<lb/>
<pb n="KR4h0067_WYG_062-10a"/>
古去年掌膠庠幸此廕徳宇遇君來自西暫作臯橋旅<lb/>
<hi>謂公權</hi>並游盍簪裾良宴陪樽俎辱顧眼俱青言詩多見<lb/>
與近當庚伏間不雨病禾黍田乾如龜裂藴溉勞逺取<lb/>
如惔沴氣生望嵗羣心沮園居雖閒曠何處逃藴暑使<lb/>
君憂憫深雩祀以時舉精誠禱祠下若與神告語隨車<lb/>
油雲飛闔境膏澤溥稿苗興膴原涸轍通别浦萬輪水<lb/>
可汲千笠草務去秈禾與稏稻指期入我庾清暉登谿<lb/>
山餘潤滿林圃中吳垂白叟買酒相忭舞掃石邀良朋<lb/>
<pb n="KR4h0067_WYG_062-10b"/>
清風快談麈此時無一詩歡意何以叙朝家日隆平二<lb/>
聖保基緒施仁塞天淵敷政皆堯禹舊臣留旦奭新相<lb/>
拜房杜風和調舜琴俗厚空周圄銷變召太和協氣應<lb/>
律吕吾儕夙承學嘉慶幸親覩相期美康平復見頌多<lb/>
稌<lb/>
　　蘇學十題<hi>并序</hi>
　　　蘇學昔有十題曰泮池玲瓏石百幹黄楊公堂<lb/>
　　　槐辛夷石楠龍頭檜蘸水檜鼎足松雙桐是也<lb/>
<pb n="KR4h0067_WYG_062-11a"/>
　　　或云蘇子美命名然篇詠莫傳殆有其名而無<lb/>
　　　其辭也予頃至學中訪所謂十題者其存有六<lb/>
　　　而龍頭檜蘸水檜鼎足松雙桐者亡矣蘇學故<lb/>
　　　南園之地南園者錢元璙之所作也錢侯好治<lb/>
　　　園林築山浚池植異木充其中未久歸於國朝<lb/>
　　　百年承平之間萬物暢茂遂得其生厥後割南<lb/>
　　　園之巽隅以為學舍遺墟餘木迄今猶有存者<lb/>
　　　而建學之後繼有培植然間有為風霆之所偃<lb/>
<pb n="KR4h0067_WYG_062-11b"/>
　　　㧞卒𨽻之所摧毁甚可太息夫無則巳矣其存<lb/>
　　　者當為之珍惜因取六物又益之以多幹柏並<lb/>
　　　秀檜新杉泮山復為十題題各有詩以傳來者<lb/>
　　　庻幾觀是詩而愛其物則勿翦勿伐騶虞之仁<lb/>
　　　行葦之厚見於學校之間矣豈如孔明廟柏攄<lb/>
　　　少陵之幽憤太清仙檜發曼卿之竒藻好事博<lb/>
　　　雅為之嗣音元祐壬申正月十有四日<lb/>
　　泮池<lb/>
<pb n="KR4h0067_WYG_062-12a"/>
怪石鋪幽麓芳塘倚茂林冷光開玉鏡清影滌人心芹<lb/>
藻無傷性龜魚各就深泉源應不涸何必傅巖霖<lb/>
　　玲瓏石<lb/>
巨浪洗蒼玉一峰飛我前鑿開混沌竅窺見滄浪天洞<lb/>
敞延華月巖虚生翠煙幽軒相對久古意日翛然<lb/>
　　百幹黄楊<lb/>
寳幹多林美孤根一氣同春餘花淡薄雪裏葉青葱蕃<lb/>
衍非人力堅剛禀化工寸枝裁玉軫可助舜南風<lb/>
<pb n="KR4h0067_WYG_062-12b"/>
　　公堂槐<lb/>
五紀栽培後三春長育中靈根盤故國密葉䕃儒宫患<lb/>
與般斤逺謌宜魯藻同先儒垂意逺期此出三公<lb/>
　　辛夷<lb/>
楚客曽留詠吳都獨擅竒風霆存老幹桃李避芳時名<lb/>
入文房夢功資妙手醫紫㣲顔色好光占鳯凰池<lb/>
　　石楠<lb/>
昔年曽玩賞移自碧山遥古幹磨文石寒枝熨翠綃雖<lb/>
<pb n="KR4h0067_WYG_062-13a"/>
殊楩梓用終免雪霜凋來者宜珍護毋令困採樵<lb/>
　　多幹柏<lb/>
古柏列重門連枝若弟昆參天分直幹得地共靈根月<lb/>
照龍蛇影風吹鐵石痕鸞凰期可宿香葉向春繁<lb/>
　　並秀檜<lb/>
盤根幾百齡合幹倚㝠㝠偃蹇雙虬聳聨翩兩葢青紫<lb/>
鱗霜外躍紺葉雨餘馨左紐憑仙宇何如拱泮亭<lb/>
　　新杉<lb/>
<pb n="KR4h0067_WYG_062-13b"/>
弱植還生意凌冬見後凋尚低霑雨露更長拂雲霄庭<lb/>
月揺踈影簷風舞細條他年逢匠石寳棟壯天朝<lb/>
　　泮山<lb/>
山形拱泮宫林壑意無窮自得千巖秀無虧九仞功光<lb/>
延東嶺月清轉碧潭風官冷真相稱婆娑一釣翁<lb/>
　　佳雪應時呈司封使君三首<lb/>
蘇臺風雨久如期太守精誠不待祈萬廩更為來嵗計<lb/>
六花故就臘辰飛靜裝松桂仙枝老深壅芝蘭土脉肥<lb/>
<pb n="KR4h0067_WYG_062-14a"/>
衡泌棲遲墻仞逺為公何日賦緇衣<lb/>
炫晃天花著物新壺中萬景淨無塵光輝只欲饒寒士<lb/>
清潔尤宜比古人韋白吟時飄入硯鄒枚宴處舞廻茵<lb/>
明年霄漢横飛去應踏繁霙拜玉宸<lb/>
千里江山入郡樓憑欄乍喜宻雲浮冷光交映天峯色<lb/>
餘潤遥隨笠澤流民疊袴襦看不厭客叢簪履賞應留<lb/>
野人乘興狂吟外引鶴披蓑上釣舟<lb/>
　　次韻司封使君新嵗喜雪<lb/>
<pb n="KR4h0067_WYG_062-14b"/>
玉燭均調應改元賢侯喜雪望堯天<hi>太守詩云王正首此書佳瑞三見元</hi>
<hi>豐大有年</hi>暗聲撒竹南齋夜瑞彩連雲畫㦸前千里湖山成<lb/>
洞府萬家觴詠展賔筵應憐陋巷袁安卧擁褐孤吟又<lb/>
過年<lb/>
　　次韻司封使君立春紀事<lb/>
碧瓦猶藏臘雪寒東杓初向斗旁觀雪垂華旦天京逺<lb/>
雉舞條風野老歡官栁嫰黄迎皂葢園蔬新緑委金盤<lb/>
詩才例作姑蘇守一曲陽春喜嵗端<lb/>
<pb n="KR4h0067_WYG_062-15a"/>
　　次梅評事韻<lb/>
滿目紅塵泪眼深誰能世事總無心買松野老栽成徑<lb/>
覓竹山僧種滿林薄酒時斟資道氣好詩頻諷滌煩襟<lb/>
鳯雛光顧門庭喜應笑陶潛責子吟<lb/>
　　梅公書齋挂蓑笠釣輪船楫四物形於詩句予為<lb/>
　　和之<lb/>
快楫輕輪笠與衣閒將四物挂柴扉江頭夜雪好披去<lb/>
湖上春光宜棹歸靜處無憂嫌印綬貧中有味勝輕肥<lb/>
<pb n="KR4h0067_WYG_062-15b"/>
興來願借君無却渺渺烟波一葉飛<lb/>
　　英宗皇帝挽詞五首<lb/>
仁廟規模逺慈闈教愛隆承平萬世策臨御五年功玉<lb/>
鏁開天上金縢納匱中乘雲那復見陵柏起悲風<lb/>
英㫁能承祖慈襟善繼仁詩書教宗室禮貌待元臣損<lb/>
己遲徽册欽天撤歩茵昔年平水患盡力在斯民<lb/>
代邸推賢久甘盤授學精持盈周鼎重立長禹謨明仙<lb/>
館靈芝秀嚴祠宿潦平歴觀唐漢盛未若廟稱英<lb/>
<pb n="KR4h0067_WYG_062-16a"/>
鳯翣行將逺龍髯㫁莫尋白雲留穆御黄屋豈堯心雖<lb/>
享天齡淺終成睿算深垂鴻須萬祀累葉奉姜任<lb/>
有徳三宗後無憂累聖間鳯當金粟翥龍隔鼎湖攀玉<lb/>
几言猶在霓旌去不還園陵饒瑞氣東接永昭山<lb/>
　　次韻送毛正仲太傅赴召<lb/>
馬周起布衣一日見紫宸獻言中機㑹數嵗持衡鈞歎<lb/>
息慕前哲誰能繼清塵毛公東南美迥掩竹箭珍髙才<lb/>
與精識卓爾出天真論政明得失談兵到幾神天戈討<lb/>
<pb n="KR4h0067_WYG_062-16b"/>
梅山婉畫昔己伸一官遇賢守相與康吳民孰云芙蓉<lb/>
幕久臥五色麟聖君馭羣材功業圖日新旌麾牧頗用<lb/>
帷幄良平臻竒士求即至當世有偉人君今赴明詔亨<lb/>
㑹在此辰夕發碧江外秋過清淮津彤庭敞神麗文陛<lb/>
髙嶙峋良籌上意合深䇿廟謨親功名立少壯富貴逼<lb/>
此身我亦有志者卧疾松陵濵耰鋤代長鉞韋帶比華<lb/>
紳髙懐未遐棄荒徑枉朱輪纚纚聽君語懦夫氣益振<lb/>
病騮觀逸驥舉首嘶鳴頻尚期居要路廻光及幽淪<lb/>
<pb n="KR4h0067_WYG_062-17a"/>
　　次韻公權子通唱酧詩四首<lb/>
　　　春晚遣興<lb/>
春華急似曉天星誰得年年鬢髪青露濯淺深枝上錦<lb/>
風吹離合水中萍吟餘金谷香隨歩書罷蘭亭酒欲醒<lb/>
擬把冽泉同一酌為君林下洗寒瓶<lb/>
　　　閶門懐古<lb/>
九曲堙淪茂苑荒呉人誰復怨吳王莫言故國千秋逺<lb/>
知是仙家幾日長湖上只誇浮海相里中休笑效顰娘<lb/>
<pb n="KR4h0067_WYG_062-17b"/>
舊時芳徑今猶在但屬漁樵自採香<lb/>
　　　春日旅懐<lb/>
身在塵勞未免憂傷春佇立碧江頭回腸只殢千鍾飲<lb/>
方寸那容萬斛愁懶看錦袍凌巨浪好乗黄犢傍髙丘<lb/>
池塘得句頻相示直把珠璣為暗投<lb/>
　　　牡丹<lb/>
竒姿須賴接花工未必妖華恨洛中應是春皇偏與色<lb/>
却教仙女愧春風朱欄共約他年賞翠幄休嗟數日空<lb/>
<pb n="KR4h0067_WYG_062-18a"/>
誰就東吳為品第清晨仔細閲芳叢<lb/>
　　秋月乗興游松江至垂虹亭登長橋夜泊南岸旦<lb/>
　　遊寜境院因成十絶呈君勉且寄子通<lb/>
綵衣幾度醉江濵今日重來泪滿巾惟有舊詩存屋壁<lb/>
豈知投老負垂綸<lb/>
前哲臨流猛拂衣身違憂患是先幾非才自合居閒曠<lb/>
不泛五湖何處歸<lb/>
雲動檻中雙槳飛天圍林外月帆歸欄杆倚徧日云暮<lb/>
<pb n="KR4h0067_WYG_062-18b"/>
坐看丹霞生翠㣲<lb/>
人爭軒冕安在哉我愛煙霞歸去來魯望有靈還見笑<lb/>
更回城郭戀塵埃<lb/>
兩山映日磨蒼玉萬頃涵虚皺碧羅不㑹樂天猶近俗<lb/>
漫將絃管雜烟波<lb/>
長虹穏臥碧江心夢寐頻游覺莫尋歡友相逢清絶處<lb/>
酣歌一夕抵千金<lb/>
漠漠秋烟羃故園沉沉暮色暝漁船月華未出詩翁逺<lb/>
<pb n="KR4h0067_WYG_062-19a"/>
樂事人間少十全<lb/>
銀潢倒㵼入滄溟身近魚龍夜不驚鳴艪空飛孤鴈過<lb/>
漁燈照浦一星明<lb/>
僧舍蕭疎竹葦間開軒處處面雲山詩家不及禪家樂<lb/>
坐臥湖光百慮閒<lb/>
江裏鱸肥味不羶江頭酒美滑如泉長橋為席雲為幕<lb/>
抵欠洪崖笑拍肩<lb/>
　　轉運少卿生日<lb/>
<pb n="KR4h0067_WYG_062-19b"/>
昔在章帝朝先君為名臣入陪儒林署出擁使者輪忠<lb/>
謨與休烈萬世永不冺惜哉未大任天意昌後人公生<lb/>
韞俊徳磊落功絶倫深林有條梅不採自可珍外隅正<lb/>
以方中府粹且仁沛然施之事迅若般之斤自聨金閨<lb/>
彦頡頏三十春牙籌析經費龍節綏逺民朅來天之東<lb/>
威譽薄海垠羣情無遁照衆理日益勤吏徑皆敞闢弊<lb/>
根悉鋤耘惸惸舊鰥寡今也皆不貧闔部數百城膏澤<lb/>
一以均正月方再浹是日為生申東人競祝公百福叢<lb/>
<pb n="KR4h0067_WYG_062-20a"/>
於身同宗復荷徳善禱久所陳況公方耆艾百行享明<lb/>
神俾公永且康筆端扶化鈞俾公熾而大膝下森華紳<lb/>
近得舉芳躅<hi>荆南侍郎</hi>前望伯虎塵<hi>朱虎</hi>先閥期益顯蹇品庶<lb/>
可親<lb/>
　　上運使陳兵部<lb/>
屈指西州當世英我公傑出久知名自從揚馬竒才後<lb/>
又得岷峨靈氣清剛者近仁今始見惠而知政古難并<lb/>
胸羅萬象縱横有目悦羣情黒白明己借牙籌安右輔<lb/>
<pb n="KR4h0067_WYG_062-20b"/>
尚留金節壓東瀛片章持上雲霄動一檄飛前草木驚<lb/>
㫁割劇繁如簡易碱砭瘦瘠使豐盈此時阜俗資良策<lb/>
匪夕疇庸在老成竊愧衰姿毗太府幸逢雅量庇寒生<lb/>
欲祈隂施増仙算幾見蟠桃結子榮<lb/>
　　奉和司封使君春日囘文之作<lb/>
佳景更同民共樂俊髦皆集盛飛觴花隨客醉還成句<lb/>
栁贈人行欲㫁腸斜月上時霞散綺暖風來處寢凝香<lb/>
華年惜過須心惜富貴叢身逼鬢霜<lb/>
<pb n="KR4h0067_WYG_062-21a"/>
　　次韻司封使君和程給事<lb/>
通波隄上幾鞦韆花接遥山栁接天故里松楸霑雨露<lb/>
神都池苑隔雲烟耕桑交勸紅塵外羅綺分遊畫舫邊<lb/>
暫歇甘棠隨衆望不禁野岸更聞鵑<lb/>
　　次韻司封使君和陳給事寒食城外感事<lb/>
花如歩障草如茵萬景繁華在此句金印誰來誇故里<lb/>
宻章燔了賁慈親莫看白髪興千感好共朱轓醉一春<lb/>
俱是詩人兼富貴只疑元白是前身<lb/>
<pb n="KR4h0067_WYG_062-21b"/>
　　次韻司封使君和程給事<lb/>
勝地寛閒舊卜鄰耆年得意闢髙門中吳晝錦如公少<lb/>
好作坊名賁故園<hi>程公次其地古雨亭在南園置為宅基久矣近嵗始成而未聞有坊名</hi>
　　次韻司封使君和程給事越來溪三章<lb/>
溪色如藍照舳艫越王金璧獻姑蘇館娃宫裏長髙枕<lb/>
不覺行師到國都<lb/>
萬騎連雲照水犀旌旗倒影蔽長堤誰知數嵗干戈後<lb/>
不是吳溪是越溪<lb/>
<pb n="KR4h0067_WYG_062-22a"/>
忠魂自逐滄波去往恨空隨茂苑春若使吳王思後患<lb/>
屬鏤只合賜䜛人<lb/>
　　送魏君致逺之吳興兼寄祝修中<lb/>
庠中今多才燦若荆岫玉琢磨觀粹美尤愛魏與祝二<lb/>
子幼相友共學横山麓抱書來泮宫美質異碌碌文辭<lb/>
堪適用光瑩輕縑幅前年掇髙選麗賦人爭録吳興太<lb/>
守賢好善下白屋貽書勤聘禮掃榻待英躅伯樂過冀<lb/>
北所顧皆驥騄翩翩告别去舟泛苕溪渌南陔急親飬<lb/>
<pb n="KR4h0067_WYG_062-22b"/>
聊以奉水菽愧我不能留嗈嗈想鴻鵠良辰振六翮一<lb/>
舉聳羣目雲漢期髙翔稻粱非所欲<lb/>
　　吳門比月不雨司封使君深閔而精祈俄有嘉應<lb/>
　　謹吟成七言二首聊代謁賀<lb/>
賢守憂勞鬢欲霜通宵霡霂滿吳疆五湖水闊魚龍喜<lb/>
九曲塵清檜柏香<hi>九曲路自胥門外入姑蘇臺</hi>更入髙鄉多䆉稏雖<lb/>
當淺處泛艅艎為霖事業傳家世潤澤應難限一方<lb/>
一雨歡心幾萬家預期春稻博流霞低侵滬瀆田交岸<lb/>
<pb n="KR4h0067_WYG_062-23a"/>
<hi>今嵗低田早種松江東㵼海曰滬瀆也</hi>髙傍支山水滿車葉幄漫霑桃李<lb/>
實隄奩暗長芰荷花豐年闔境渾無事閒把詩豪放兩<lb/>
衙<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_062-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集卷一百十四</head> <lb/>
    <p>
<pb n="KR4h0067_WYG_114-1a"/>
欽定四庫全書<lb/>
　兩宋名賢小集卷一百十四<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　東湖居士集<lb/>
　徐俯字師川洪州分寧人以父禧死事授通直郎紹<lb/>
　興初賜進士出身累官端明殿學士簽書樞宻院事<lb/>
　權參知政事有東湖集<lb/>
<pb n="KR4h0067_WYG_114-1b"/>
　　題顔魯公畫像<lb/>
公生開元間壯及天寳亂捐軀范陽兵竟死蔡州叛其<lb/>
賢似魏徴天下非貞觀四帝數十年一身逢百難少時<lb/>
讀書史此事心已斷老來鬢髪衰慨歎功名晚嗟哉忠<lb/>
義徒㨗去不可緩初無當年悲只令後世歎一朝絶霖<lb/>
雨南畝常亢旱小人計雖得斯民盖塗炭長歌永君節<lb/>
千載勇夫愞敬書子張紳庶幾古人半<lb/>
　　滕王閣<lb/>
<pb n="KR4h0067_WYG_114-2a"/>
一日逢王造千年與客遊雲邉梅嶺出坐上贛江流日<lb/>
落迴飛鳥烟深失釣舟蟬聲枯栁外天地晚風秋<lb/>
雲氣浮髙棟波瀾遶古城雨餘山更碧葉下水逾清燕<lb/>
語留秋色鴉聲落晚晴昔王歌舞地㠶急見山行<lb/>
　　同曽戶部吳縣尉張秀才北山僧房尋梅令客對<lb/>
　　棋<lb/>
處處已收南畝稻閒閒還看北山梅累觴聊爾酡顔在<lb/>
對局怡然笑口開掃徑似知佳客至杖藜惟可數君來<lb/>
<pb n="KR4h0067_WYG_114-2b"/>
移松種樹鄱陽老章貢風㠶嵗一迴<lb/>
　　庭中梅花正開用舊韻貽端伯<lb/>
羌笛何勞塞北吹江南何處不寒梅千秋寂寂無人看<lb/>
獨樹亭亭對客開偏為咨嗟惟爾念是誰移種待君來<lb/>
縱留一曲安能唱恰似朝歌墨子迴<lb/>
　　戊午山間對雪<lb/>
雪中出去雪邉行屋下吹來屋上平積得重重那許重<lb/>
飛來片片又何輕簷間日暖重為雨林下風吹再落晴<lb/>
<pb n="KR4h0067_WYG_114-3a"/>
表裏江山應更好溪山已復不勝清<lb/>
　　詠史<lb/>
楚漢分爭辨士憂東歸那復割鴻溝鄭君立義不名藉<lb/>
項伯胡顔肯姓劉<lb/>
　　游潛峯二首<lb/>
昔年會稽探尚書探得六甲開山圖載之潛南天柱山<lb/>
上侵霄漢下淵泉真人秘語世不傳但見絶頂䝉雲烟<lb/>
漢武射蛟浮九江舳艫千里來樅陽築壇祈仙瞻杳茫<lb/>
<pb n="KR4h0067_WYG_114-3b"/>
茂陵檜柱空青蒼石牛一臥叱不起白鹿還歸深洞裏<lb/>
二月靈鶴有來時洞口桃花泛流水<lb/>
久留舒子國慣作北門遊山逺三峯出溪長二水流<lb/>
　　明皇夜游圖<lb/>
歌吹開元曲鉛華天寳粧苑風翠袖冷宫露赭袍光閨<lb/>
闥連閶闔驊騮從驌驦千門還欲曉九陌乍聞香<lb/>
　　李賀晚歸圖<lb/>
近代推名畫諸君作薦書皇都開藝學博士是新除高<lb/>
<pb n="KR4h0067_WYG_114-4a"/>
栁長安道亂雲昌谷居丹青聊至此僕馬晚歸歟<lb/>
　　饒守董尚書令畫史繪釋迦出山相及維摩居士<lb/>
　　使靈山香火之因不斷復恵臘藥數種皆病夫所<lb/>
　　欲也作此寄之<lb/>
示病毘耶金粟影出山五祖金仙相神妙通靈顧虎頭<lb/>
白蓮香火空諸妄臘中發藥補衰朽扶杖清風看花栁<lb/>
㨗書政用此時來開顔正爾難忘酒韓門弟子更誰如<lb/>
即今猶有董安于更有承明兩學士與公相對白髭鬚<lb/>
<pb n="KR4h0067_WYG_114-4b"/>
　　成生山水畫歌<lb/>
畫水不畫濕畫山不畫堅盈尺之紙數寸管便有江湖<lb/>
萬里天成生貎古心亦古造化為工筆端取𤣥冬起雷<lb/>
夏造氷翻手作雲覆手雨嶺外荒山與野水自昔不聞<lb/>
傳畫史只畫瀟湘與洞庭于今却在兵戈裏翠峯碧嶂<lb/>
鬰然來病眼愁心次第開人家浦溆扁舟渡何日真能<lb/>
到一迴<lb/>
　　次韻可師題于逢辰畫山水二首<lb/>
<pb n="KR4h0067_WYG_114-5a"/>
江漢踰千里隂晴自一川故山黄葉下夢境白鷗前巫<lb/>
峽常雲雨香爐舊紫烟布帆無恙在速上釣魚船<lb/>
席上浮三楚毫端㑹百川名今大年亞意古恵崇前竟<lb/>
日對秋色無時散暝烟知君不浪語一眼認歸船<lb/>
　　單老畫樹石山水歌<lb/>
老樹筆間生竒石筆下出濃淡高低逺近山隂晴朝暮<lb/>
烟雲沒漠漠江天杳杳空不勞施力自然中便于沙際<lb/>
尋歸路却怪霜林葉不紅<lb/>
<pb n="KR4h0067_WYG_114-5b"/>
　　畫虎行為吉州假守蘇公作<lb/>
昔日何人畫於菟君家獨有他家無宣城老包骨已朽<lb/>
紛紛俗子尚讙呼大虎蹲踞小虎戲目光注射百歩外<lb/>
名畫多聞内府收人間豈惜千金費巉巉岩岩谷中石<lb/>
老樹穹枝拂秋色銳頭將軍射不得卻挂江南使君壁<lb/>
林間一嘯四山風麏驚狐號鳥墮空不向南山隨李廣<lb/>
只愁東海笑黄公憶昔余頑少小時先生教誦荆公詩<lb/>
只今耆舊無新語賴有廬山病可師<lb/>
<pb n="KR4h0067_WYG_114-6a"/>
　　再次韻題于生畫豹二首<lb/>
耽酒豐城客子醉畫山崦人家他日營丘伯仲高名逺<lb/>
出長沙<lb/>
彭蠡何限秋鴈此君胷次為家醉裏舉羣飛出著行排<lb/>
立平沙<lb/>
　　春日登眺遊寳勝諸寺且觀名畫<lb/>
䕶法儼神龍諸天擁梵宫樓臺春日麗海岳畫圖雄浦<lb/>
樹重重緑園花灼灼紅微風吹細雨只在夕陽中<lb/>
<pb n="KR4h0067_WYG_114-6b"/>
　　次可師韻<lb/>
五湖出畫師手一葉浮漁父家風裏芙蓉野色雨中鴻<lb/>
鴈汀沙<lb/>
　　白鷺洲<lb/>
金陵與廬陵俱出白鷺洲相望萬里江中同二水流<lb/>
　　雙廟<lb/>
開元天寳間袞袞見諸公不聞張與許名在臺省中<lb/>
　　跋韓子蒼代葛亞卿詩<lb/>
<pb n="KR4h0067_WYG_114-7a"/>
夏木隂隂欲放船黄鸝啼了落花天十詩盡説人間事<lb/>
付與風流葛稚川<lb/>
　　訪鄒道卿故居<lb/>
履霜頗强徤晨興恣所適兩兒休籃輿呼客同䗶屐危<lb/>
橋出隘巷慿髙聊物色蒿然但林莽蕪廢長荆棘井灶<lb/>
那復移江山依舊碧要知千載下懐賢求所歴<lb/>
　　句<lb/>
平生功名心夜牕短燈檠<lb/>
<pb n="KR4h0067_WYG_114-7b"/>
離鸞只説閨中事䑛犢那知母子情<hi>咏慈母溪</hi>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集卷一百十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百十八</head> <lb/>
    <p>
<pb n="KR4h0067_WYG_318-1a"/>
欽定四庫全書<lb/>
　兩宋名賢小集巻三百十八<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　靜佳乙稿<lb/>
　　庚戌壽意一先生<lb/>
江涵秋水碧潭潭飲馬單于不敢南宥密老臣功第一<lb/>
緝熙天子歲登三身扶紫極星辰在手拆黄封雨露甘<lb/>
<pb n="KR4h0067_WYG_318-1b"/>
見説年来淮尾漲漢庭可要百曹參<lb/>
　　反招隱<lb/>
木末徑微微誰敲白板扉緩行松葉滑小摘藥苗稀山<lb/>
色自今古塵寰多是非昂昂千歲鶴便肯傍人飛<lb/>
　　太極圖<lb/>
動靜無端畫一圈分明劈破又渾全日光漏得先天意<lb/>
鑽入書忩箇箇圓<lb/>
　　觀化<lb/>
<pb n="KR4h0067_WYG_318-2a"/>
看見青蟲作蝶時不知蝶是此身非牀頭為有南華巻<lb/>
午枕酣来忽夢飛<lb/>
　　蛬<lb/>
一蛬何唧唧吟落兒童心只在竹籬外篝燈無處尋<lb/>
　　春晚有感<lb/>
坐對吴山酒閒同越客吟月明人渡淺花暗鳥啼深往<lb/>
事空流水還丹未化金不堪春又晚惆悵百年心<lb/>
　　送僧蘋洲遊醉李<lb/>
<pb n="KR4h0067_WYG_318-2b"/>
師今遊醉李自刺釣船篙地説三吴勝人夸二陸豪草<lb/>
黄工女績波白課丁熬近海寒應早霜毛怯剃刀<lb/>
　　有歎<lb/>
與老本無期相尋天一涯履承雙足繭帽裹半頭絲路<lb/>
近行猶歇鄉遥夢豈知酒酣增意氣忽憶少年時<lb/>
　　子規<lb/>
自身歸未得却勸别人歸思婦心中事征夫淚滿衣蜀<lb/>
天知近遠江樹間稠稀幸自安雙翼誰教不奮飛<lb/>
<pb n="KR4h0067_WYG_318-3a"/>
　　老將<lb/>
不把琱刀賣曾隨夜斫營老年猶善飯壯日想能兵上<lb/>
馬身仍健看鴻眼更明戰多人不信枉指箭瘢呈<lb/>
　　登眺<lb/>
破帽任風吹天知髪已絲大江留禹蹟老樹見秦時北<lb/>
際山如礪南溟水似池夜涼無夢到久矣歎吾衰<lb/>
　　棃山廟<lb/>
無處着詩名棃山萬古青人間留此像天上作何星祝<lb/>
<pb n="KR4h0067_WYG_318-3b"/>
史祠神醉騷人謁夢醒當時青紫楦曾有許精靈<lb/>
　　惜花<lb/>
留春春不住春去落花隨枉自收殘片何堪綴舊枝輪<lb/>
蹄前日約蜂蝶一年期代謝由来事誰能作許悲<lb/>
　　桃源官罷芸居以唐詩拙作贈别<lb/>
自作還相送唐詩結伴来歸裝攜此重笑口為君開蓮<lb/>
上巢難穩桃邊艇却囘空餘吟巻在沙鳥莫驚猜<lb/>
　　元日<lb/>
<pb n="KR4h0067_WYG_318-4a"/>
堂上聚周親相看又一春吾年方覺老童子儼成人婪<lb/>
尾屠蘇酒從頭鬱壘神何須千歲上即此是新陳<lb/>
　　昭慶寺<lb/>
幽尋得勝趣城市幾人能古桞深中磬長廊盡處燈畫<lb/>
龍聽説法塑佛看齋僧别寺經行遍兹遊昔未曾<lb/>
　　苕溪<lb/>
維舟古祠下野飯就魚羮坐聽篙人説行逢牽路平居<lb/>
民難問姓溪鴨自呼名天目無由到㳂洄更幾程<lb/>
<pb n="KR4h0067_WYG_318-4b"/>
　　雪中僧虛舟来<lb/>
雪中聞犬吠清卧起来遲開户千山白逢僧一個緇言<lb/>
從風絮裏憶得雨花時寒舎無秪待煎茶且説詩<lb/>
　　湖蕩<lb/>
雙橈入天影野葑緑全交魚唼垂絲桞鷗眠折葉茭行<lb/>
人㳂岸曲落日挂林梢歸去嚴城隔僧門尚可敲<lb/>
　　六和塔<lb/>
三百有餘年潮頭不敢顛孤尖標白浪層級上青天鈴<lb/>
<pb n="KR4h0067_WYG_318-5a"/>
隔山僧唄燈通海客船老来登眺眼不道步難前<lb/>
　　題邱方仲月林<lb/>
阿姊種婆娑秋風奈若何人間千樹少天上一枝多安<lb/>
得仙槎客攜將玉斧柯和根都斫却還我舊山河<lb/>
　　贈日者<lb/>
烏兔走雙丸誰將手控摶短長三萬日好醜百千般數<lb/>
遠談何易天高問却難送君尋富貴我命不中看<lb/>
　　旅舘<lb/>
<pb n="KR4h0067_WYG_318-5b"/>
僕行方請息旅舘復相招小市三家聚前村五里遥茅<lb/>
柴侵熟飲松葉帶生燒猶有斜陽在行吟忽斷橋<lb/>
　　嚴衢道中<lb/>
草白三丫路苔青五里牌長年車馬客幾兩利名鞋斗<lb/>
糴隨時貴方言到處乖近山樵有主童稚拾松釵<lb/>
　　舟到梅雨暴漲<lb/>
夜月離于畢篙師可奈何帆穿風減半江闊雨添多側<lb/>
岸無牽路中流有旋渦平生柂樓底得在桞梢過<lb/>
<pb n="KR4h0067_WYG_318-6a"/>
　　對酒<lb/>
莫信樵人説秦時有樹存青天浮渤海白日走崑崙為<lb/>
有愁千斛時須酒一尊提壺亦相勸花下緑陰繁<lb/>
　　客路<lb/>
閨閣空相憶那知客路艱背人前去鳥迎靣逺来山夜<lb/>
泊孤燈悄晨裝片月彎猿聲不知處杳杳白雲間<lb/>
　　送人之武昌<lb/>
秋風吹落葉君作武昌遊只道從軍樂那知别路愁寒<lb/>
<pb n="KR4h0067_WYG_318-6b"/>
暄楚岫色日夜漢江流大閫多珠履無為彈蒯緱<lb/>
　　舊遊<lb/>
兩峯多少寺分日去遨遊山翠横天目湖光浴佛頭花<lb/>
朝騎馬醉月夜傍船謳一被微官縛重来不自由<lb/>
　　挽芸居<lb/>
不得来書久那知是古人近吟丞相喜往事諫官嗔身<lb/>
死留名在堂空着影新平生聞笛感為此一沾巾<lb/>
　　溪寺<lb/>
<pb n="KR4h0067_WYG_318-7a"/>
背人沙鳥一行斜喚客桐魚幾疊撾誤向山中參白足<lb/>
不知頭上着烏紗煮茶烟暖浮新竹洗鉢泉香帶落花<lb/>
過夏功勞眠與食誰能展巻看楞伽<lb/>
　　暮春<lb/>
姚黄魏紫惱人看羅韤成塵俯仰間蜀魄聲乾花有血<lb/>
湘靈淚盡竹無斑年光冉冉趨雙鬢暮雨霏霏失四山<lb/>
老裏情懐天地窄莫教一日酒杯閒<lb/>
　　少年遊<lb/>
<pb n="KR4h0067_WYG_318-7b"/>
紫陌尋芳愛馬遲一春能得幾晴時海棠露重衣全透<lb/>
楊桞風微帽半欹大白引浮銀鑿落小紅吹徹玉參差<lb/>
人生行樂須年少莫等星星滿鏡絲<lb/>
　　次韻橋亭禊事<lb/>
圮上還成集禊亭杉松自古草仍新彩虹卧飲流杯水<lb/>
白鷺飛迎入座賔俛仰已成今昔事東西更看往来人<lb/>
聚蚊金谷皆安在若見吾徒合主臣<lb/>
　　次庸齋先生韻贈黄隆中<lb/>
<pb n="KR4h0067_WYG_318-8a"/>
醒眼隆中閲逝川茅茨為屋竹為椽吟成梁父時當隱<lb/>
炊熟邯鄲客正眠漢土一抔無處覔白墳三尺有人憐<lb/>
君歸欲作千年計只合躬耕一寸田<lb/>
　　聽白雲寺清師琴<lb/>
古寺沈沈晝日長泠然清響發僧房昭君别去顏如玉<lb/>
蘇武歸来髪已霜山水無端言爾志炭冰何事置吾腸<lb/>
老来却愛虛簷外雨滴梧桐一味涼<lb/>
　　送李敬則之昇揚<lb/>
<pb n="KR4h0067_WYG_318-8b"/>
江北江南一葉舟憑將往事問東流錦帆月冷瓊花夜<lb/>
綺閣風高玉樹秋杜牧三生開笑口劉郎五絶掉吟頭<lb/>
淮山眼見詩人慣高築詩壇汗漫遊<lb/>
　　次韻池上暮雨<lb/>
濕遍䦨干欲倚休手中團扇漸知秋細聲合作簷間溜<lb/>
大㸃漂成水面漚小小竹忩醒倦鶴疎疎荷屋冷棲鷗<lb/>
漁翁蓑笠隨身在立到黄昏釣未收<lb/>
　　書忩夏日<lb/>
<pb n="KR4h0067_WYG_318-9a"/>
南風伊軋語忩扉團扇無功白日遲長恨老来方學易<lb/>
自從春去不吟詩蟲絲有力縈琴索蛀粉無聲㸃墨池<lb/>
偶出門前行數步石榴花過已多時<lb/>
　　贈西蜀馮道士<lb/>
峨眉山月照清溪中有方瞳一羽衣拄杖經行天下半<lb/>
丹砂乞與世人稀千年城郭空歸鶴萬里山河自落暉<lb/>
安得與君遊汗漫乗槎一問女星機<lb/>
　　次韻李黄州江淮偉觀<lb/>
<pb n="KR4h0067_WYG_318-9b"/>
檻前巻箔見晴峰夏口武昌西復東三國六朝襟帶地<lb/>
孤城四水鼓鼙中女墻夜送淮山月老樹秋生夢澤風<lb/>
君作此堂心萬里應憐世上少英雄<lb/>
　　示醫卜逢松崖<lb/>
我生八月十五夜清淺斜河浸月華顧兔擣殘千歲藥<lb/>
牽牛引動半天槎自抛蓬海傳方處曾過成都賣卜家<lb/>
今日相逢圓昨夢一杯松下醉流霞<lb/>
　　陳令君增誠齋三三徑為十二徑次韻<lb/>
<pb n="KR4h0067_WYG_318-10a"/>
四家三徑各風流今古悠悠貉一邱拍甕新篘浮臘膩<lb/>
繞堤老桞弄春柔日邊黄紙催人去霞外青山聽鶴留<lb/>
若問西疇蓑笠事合還陶令一孤舟<lb/>
　　次韻野水花朝之集<lb/>
睡起名園百舌嬌一年春事託今朝鞦韆庭院紅三徑<lb/>
舴艋池塘緑半腰苔色染青吟屐蠟花風吹暖敝裘貂<lb/>
主人自欠西湖債管領風光是客邀<lb/>
　　和秋房題半湖樓二首<lb/>
<pb n="KR4h0067_WYG_318-10b"/>
天目飛来第幾峰岑前着屋貯虛空濕雲低亞鈎䦨角<lb/>
缺月斜窺户牖中一水東西添桞岸兩山南北欠樵風<lb/>
住家欲作千年計頃刻陰晴便不同<lb/>
四明仙客此樓居畢竟西湖壓鑑湖曾謂家童欺賀老<lb/>
不如沙鶴認林逋蒲根釣水知深淺桞外行人乍有無<lb/>
此景天公厭多取只分一半與吾徒<lb/>
　　栽松道者像<lb/>
手便笻杖冷脚厭芒鞋𦂳兩袖吹松風東岡復西嶺<lb/>
<pb n="KR4h0067_WYG_318-11a"/>
　　吴歌<lb/>
鴈影江潭底秋聲浦溆間吴兒歌一曲月子幾回彎<lb/>
　　草蟲便靣<lb/>
蝶舞蜂歌倦蜻蜓看未休誰知織婦意方夏已思秋<lb/>
　　意行橋<lb/>
我行且奚適興盡忽自返倒影射清漪囘光在橋板<lb/>
　　塵外<lb/>
塵飛不到處山色入芒屨乗興一長吟囘頭已忘句<lb/>
<pb n="KR4h0067_WYG_318-11b"/>
　　鴻<lb/>
鴻飛九天上人在平地望塵土與青雲其間能幾丈<lb/>
　　聽雪<lb/>
瓦溝初瑟瑟隱几坐虛白良久却無聲門前深幾尺<lb/>
　　東菑<lb/>
東菑足時雨離離半青黄田家不待穫小摘炊新香<lb/>
　　畫舫<lb/>
畫舫茭中出青山樹上斜浪醒孤客酒塵蓋萬人家<lb/>
<pb n="KR4h0067_WYG_318-12a"/>
　　溪村<lb/>
櫸桞正當官道漁舟偏繫柴門今年春水深淺看取層<lb/>
層岸痕<lb/>
雨洗山光緑淨波涵天影清空草際自浮鵝鴨桞陰分<lb/>
坐兒童<lb/>
　　漁翁<lb/>
漁翁家在何許慣宿蘆花不歸昨夜江村欲雪百錢買<lb/>
得蓑衣<lb/>
<pb n="KR4h0067_WYG_318-12b"/>
　　揚州<lb/>
金陵王氣水東流流到東淮古岸頭夜半一聲天上曲<lb/>
錦帆天子下揚州<lb/>
　　七夕<lb/>
兒女穿針夜向分樓頭月落尚爐熏憑誰為覔機邊石<lb/>
留取支牀卧白雲<lb/>
　　野望<lb/>
帝青八萬四千里更着修眉一兩尖古往今来愁得盡<lb/>
<pb n="KR4h0067_WYG_318-13a"/>
不教我輩送愁添<lb/>
　　題李秋堂盟鷗集<lb/>
相逢已恨十年遲買酒湖山一夜詩明日送春仍送客<lb/>
桞花風颺鬢絲絲<lb/>
　　航海<lb/>
地角與天倪茫茫何處期星回析木次日挂扶桑枝沈<lb/>
石尋孤嶼浮針辨四維飄然一桴意持此欲安之<lb/>
　　橋西<lb/>
<pb n="KR4h0067_WYG_318-13b"/>
雲澹風微日未低痩藤扶到小橋西林花過雨相爭發<lb/>
谷鳥無人自在啼<lb/>
　　淮客<lb/>
長淮萬里秋風客獨上高樓望秋色説與南人未必聽<lb/>
神州只在䦨干北<lb/>
　　調宜州冷官不赴<lb/>
瘴海南邊路淺深客愁不待嶺猿吟無人喚得涪翁起<lb/>
分我桄榔橄欖陰<lb/>
<pb n="KR4h0067_WYG_318-14a"/>
　　辛亥二月望祭齋宮因游甘園<lb/>
山入湖光碧四圍棋枰零落葑田稀蒲芽短短鴛鴦冷<lb/>
惟有漁師幾網歸<lb/>
朝霏作雨連天濕春氣熏人到骨香四望水亭無正靣<lb/>
有花多處背湖光<lb/>
海棠陰下小徘徊屐齒深深一逕苔忽聽銅鉦花外近<lb/>
園丁説是主人来<lb/>
老眼看花興未厭不知頭上雨㢘纎流鶯浪語春風恨<lb/>
<pb n="KR4h0067_WYG_318-14b"/>
誰抝花枝挿帽簷<lb/>
公事相妨一半春今朝纔得自由身眼中領畧能多少<lb/>
細雨斜風便妬人<lb/>
　　曉眺<lb/>
鳥飛欲盡暮烟横一笛西風萬里晴山外有山青不見<lb/>
微雲映出却分明<lb/>
　　次意一先生仙霞壁間韻<lb/>
囘首仙源隔彩霞叢祠攫肉有饑鴉正元朝士重来晚<lb/>
<pb n="KR4h0067_WYG_318-15a"/>
不見桃花見菜花<lb/>
　　宜春臺<hi>是長沙定王子築</hi>
定王米換長安土北望長安日幾回更有築臺歸未得<lb/>
憑高却望定王臺<lb/>
　　送李秋堂赴京口酒人<lb/>
客懐正賴春相與苦欲留春天不許送君一舸下南徐<lb/>
落花起舞流鶯語鮫人浴出扶桑繭天女染作紅雲段<lb/>
君從何處得錦機借與人間為樣看青杏園深暖漏長<lb/>
<pb n="KR4h0067_WYG_318-15b"/>
桞綿如雪撲酒缸吴姬道字未端正當罏學唱新番腔<lb/>
貔貅百萬張頥仰都將鐵甕盛春釀有客高談四座傾<lb/>
主人合坐諸侯上日邊此别各南北君頥始髭我衰白<lb/>
何以贈之折桞條千絲萬絲心揺揺<lb/>
　　讀黄玉溪湯婆傳<lb/>
君不見湯家阿泉驪山陰出入宫掖承恩深只留妃子<lb/>
脂粉氣不暖少陵如鐵衾又不見湯家阿池紫塞上沈<lb/>
香霧擁將軍帳天寒十指墮弓刀底用空言如挟纊何<lb/>
<pb n="KR4h0067_WYG_318-16a"/>
如韓時老湯婆冬則飲湯惟腹皤形模混沌婦女笑閉<lb/>
塞其兑藏天和老生門前十日雪兩脚凍皴眠不得斷<lb/>
無蠻素搆心兵賴有婆兮相暖熱夫人竹氏青玲瓏炎<lb/>
炎幾時奈秋風婆恥居下常熱中毋棄憔悴以禦冬得<lb/>
黄太史五字詩厥孫傳之尤滑稽霜風蕭蕭歲年晚吾<lb/>
喜湯婆有完傳<lb/>
　　挽周伯弜<lb/>
今日忽不樂散行湖水濵有懐天下士遽作夢中人醉<lb/>
<pb n="KR4h0067_WYG_318-16b"/>
語驚天地狂歌哭鬼神九原如可贖那不百其身<lb/>
　　贈續芸<lb/>
誰謂芸居死餘香解返魂六丁將不去孤子續猶存科<lb/>
斗三生債蟫魚再世寃向来詩作祟揮涕對人言<lb/>
　　滄浪風月<lb/>
我登滄浪亭復歌滄浪曲歌竟復長歌杳杳山水緑天<lb/>
風吹散髪山月照濯足為謝獨醒人漁家酒初熟<lb/>
　　有懐鷲山次僧芳庭韻<lb/>
<pb n="KR4h0067_WYG_318-17a"/>
一塔與雲齊尋僧路不迷小舟沙鳥外疎磬夕陽西古<lb/>
樹含雲亞春橋覆水低鷲峰飛不去夜夜子規啼<lb/>
　　栁<lb/>
臨水送將歸春風折贈時而今三丈樹元是手中枝<lb/>
　　鷗<lb/>
林魚秋江上鷗鳥來相隨蕩槳思驚起雲天碧四垂<lb/>
　　天竺分韻得芳字<lb/>
縹渺白雲鄉天風吹曉涼人尋水源至路入樹隂長晝<lb/>
<pb n="KR4h0067_WYG_318-17b"/>
靜聞晴哢春餘拾澗芳余心忽有得欲語又還忘<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百十八<lb/>
</p>
<p>
</p>
  </div>
</body>
</text>
</TEI>
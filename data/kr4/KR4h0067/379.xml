<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百七十九</head> <lb/>
    <p>
<pb n="KR4h0067_WYG_379-1a"/>
欽定四庫全書<lb/>
　兩宋名賢小集巻三百七十九<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　瑞州小集<lb/>
　陳<hi>失名</hi>東甌人字號行履無考<lb/>
　　山居<lb/>
白雲䕶危屋遥隔世人家野逕不多竹幽蘭自作花敝<lb/>
<pb n="KR4h0067_WYG_379-1b"/>
衣僧說法枯葉樹成槎門外禽相狎雙雙浴晚沙<lb/>
　　湘靈鼓瑟<lb/>
蒼梧雲杳杳湘浦月沈沈誰將竹間淚彈成絲上音如<lb/>
怨復如訴可聽不可尋乃知二帝子尚懷千載心君臣<lb/>
等天地死生空古今<lb/>
　　貧居<lb/>
秋風山木飛秋日獨行時身共衣冠老妻嫌富貴遲自<lb/>
分澆菊水閒寫咏貧詩此意不可說夜牕明月知<lb/>
<pb n="KR4h0067_WYG_379-2a"/>
　　江心寺<lb/>
誰把袈裟築半峯倚雲樓閣打天鐘東西塔上自分嶼<lb/>
風雨聲中忽見龍隔岸愁吹孤戍角歸鴉寒立夕陽松<lb/>
舊時行殿成荒土烟草萋萋暝色重<lb/>
　　閩嶠軍中<lb/>
翠華齊擁霍嫖姚却向青山說豹韜兵馬夜行殘月下<lb/>
弓旌寒響朔風髙壺漿故老愁啼血野飯將軍猛茹毛<lb/>
自笑書生隨玉帳也腰刀劍束征袍<lb/>
<pb n="KR4h0067_WYG_379-2b"/>
　　秋興<lb/>
禾黍離離雨滿村望中兵火幾家存荒城半是征人骨<lb/>
秋月偏驚旅客魂豈意戰塵臨老見不知心事向誰論<lb/>
抱茒蓋得青山屋多種桃花映酒樽<lb/>
　　王宗起城南溪屋<lb/>
水上小亭清更新綠隂紈扇白綸巾豈無修竹娯佳客<lb/>
却有清風來故人老樹秋聲涼入骨澄江波影玉生鱗<lb/>
讀書偏愛虚牕靜不管門前庾亮塵<lb/>
<pb n="KR4h0067_WYG_379-3a"/>
　　泉南滿歸過省下呈友人<lb/>
二月泉南驛騎回亂離懷抱為君開雙鳬暫假王喬力<lb/>
百里空淹蔣琬才省幙薇隂遮案靜溪船山色入樓來<lb/>
應知别後遥相憶清夜吹簫月滿臺<lb/>
　　訪陳彦太不遇<lb/>
每憶可人陳太丘不辭山路逺追遊清霜拂鬢雞聲早<lb/>
白鶴横江月影浮豈為開樽無北海虚聞懸榻待南州<lb/>
題詩興盡空歸去回首梅花百尺樓<lb/>
<pb n="KR4h0067_WYG_379-3b"/>
　　九日次王善夫韻<lb/>
道路多荆棘塵埃滿客衣西風九日至徃事百年非王<lb/>
粲思何切馮驩嘆未歸只因江漢逺却使雁鴻稀<lb/>
　　小景<lb/>
山迥雲垂野江空水接天西風陶令宅落日季鷹船愁<lb/>
緒丹心外歸心白雁前如何倦遊客猶是未歸年<lb/>
　　宋奥寄友<lb/>
落日猶未落青山還自青鳥飛雲外見泉過竹邉聽童<lb/>
<pb n="KR4h0067_WYG_379-4a"/>
子求新汲先生守舊扃相看不相見應註太𤣥經<lb/>
　　病中聞歌有感<lb/>
伏枕巳三月清明節巳過光隂流水去風雨落花多病<lb/>
久難禁酒愁深懶聽歌門前舟楫動無奈客懷何<lb/>
　　趙仲瑜小景<lb/>
逺水望不極斷雲低復連青山秋樹屋野渡夕陽船幽<lb/>
思滄洲上歸心白雁前異鄉非隠地聊欲寄林泉<lb/>
老樹依巖壑危橋隔逺村桃花春滿岸雲氣曉當門白<lb/>
<pb n="KR4h0067_WYG_379-4b"/>
鳥來書屋青山落酒樽漁舟忽相過疑是武陵源<lb/>
　　官舍有感<lb/>
臘近衣方授山深寒愈嚴病將書巻廢愁伏酒杯添故<lb/>
里風塵隔微官嵗月淹思歸歸未得低首愧陶潛<lb/>
　　王生小景<lb/>
何處佳山水依稀類輞川春風摩詰畫夜月剡溪船雲<lb/>
樹鄉心外鶯花客淚邉不嫌茒屋小應喜是歸年<lb/>
　　秋夜風雨次韻<lb/>
<pb n="KR4h0067_WYG_379-5a"/>
獨卧苦不寐燈殘知夜深青氊猶是客白髪最闗心遶<lb/>
屋鳥三匝隔江龍一吟誰家催寄逺孤淚滴清砧<lb/>
　　中秋客邸感懷<lb/>
今夜天邉月誰期海上看家山雖間隔兒女暫團欒露<lb/>
重銀蟾濕風清玉宇寒年年長是客强把一樽歡<lb/>
　　偶成<lb/>
滑滑春泥塞路途漫漫新水漲江湖出門世路皆行險<lb/>
只好山林聽鷓鴣<lb/>
<pb n="KR4h0067_WYG_379-5b"/>
南山作雨北山雲野哭村歌處處聞淮岱十年多盜賊<lb/>
誰知一半是官軍<lb/>
城南春深草亂飛門前流水沒漁磯百年此地踏青客<lb/>
今嵗從軍猶未歸<lb/>
　　回回僧<lb/>
秋風響耳環古恠聚人看赤脚行霜地腥身禮月壇儋<lb/>
齋猶買肉掛帛不遮寒亦有西來意相逢欲語難<lb/>
　　羅浮山<hi>在江心寺後世傳秦時浮海而至</hi>
<pb n="KR4h0067_WYG_379-6a"/>
乾坤未失鹿滄海欲飛灰人已逃時去山猶擇地來寒<lb/>
流清有影恠木老非梅西有龍翔寺禪門徹夜開<lb/>
　　夜歸<lb/>
青松行未盡林外一鐘聞小雨不傷月西風忽破雲棹<lb/>
歸秋水逺隣語夜燈分稚子能無寐空齋讀古文<lb/>
　<lb/>
　<lb/>
　<lb/>
<pb n="KR4h0067_WYG_379-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百七十九<lb/>
</p>
<p>
</p>
  </div>
</body>
</text>
</TEI>
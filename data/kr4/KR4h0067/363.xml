<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百六十三</head> <lb/>
    <p>
<pb n="KR4h0067_WYG_363-1a"/>
欽定四庫全書<lb/>
　兩宋名賢小集巻三百六十三<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　藤齋小集<lb/>
　劉迎字無黨東萊人初以廕試部掾大定十三年用<lb/>
　薦書對䇿為當時第一明年登進士第除豳王府記<lb/>
　室改太子司經顯宗特親重之二十年從駕涼陘以<lb/>
<pb n="KR4h0067_WYG_363-1b"/>
　疾卒章宗即位錄舊學之勞賜其子國樞進士第無<lb/>
　黨自號無諍居士有詩文樂府號山林長語詔國學<lb/>
　刋行<lb/>
　　雲中君圖<lb/>
衣若新沐蘭湯薫靈巫拜舞方迎神恍然相見帝者服<lb/>
九歌昔詠雲中君畫史亦可人妙入造化域羽衣玉塵<lb/>
美且閒此意不知何處得空明倐忽紛溟濛胡為眷眷<lb/>
臨夀宫飄然來下復逺舉想像決去隨飛龍祠空人散<lb/>
<pb n="KR4h0067_WYG_363-2a"/>
秋蕭瑟落日猿聲喚秋色湘天極目青茫茫憑高一望<lb/>
無南北<lb/>
　　梁忠信平逺山水<lb/>
憶昔西遊大梁苑玉堂門閉花隂晚壁間曽見郭熙畫<lb/>
江南秋山小平逺别來南北今十年塵埃滿目不見山<lb/>
烏靴席帽動千里只慣馬蹄車轍間明窗短幅來何處<lb/>
亂㸃依稀涴寒具煥然神明頓還我似向白玉堂中住<lb/>
濛濛烟靄樹老蒼上方棲閣山夕陽一千頃碧照秋色<lb/>
<pb n="KR4h0067_WYG_363-2b"/>
三十六峰凝曉光懸崕髙居誰氏宅縹緲危欄飲青樾<lb/>
定知枕石髙卧人常笑騎驢逺遊客當時畫史在上方<lb/>
想見泉石成膏肓獨將妙意寄毫楮我愧雨立隨諸郎<lb/>
此行真成㡬州錯區區世路風波惡還家特作發願文<lb/>
伴我山中老猿鶴<lb/>
　　連日雪惡用聚星堂雪詩韵<lb/>
朔風朝來放雲葉紛紛吹落龍沙雪山河大地同一如<lb/>
變化須㬰亦竒絶參天松頂老猶强搶地竹頭低欲折<lb/>
<pb n="KR4h0067_WYG_363-3a"/>
亂飄書帙愛牕明狂入地爐驚火滅重衾方擁膚尚裂<lb/>
凍筆將書肘先掣未容衰白㸃鬢華只許醉紅生面纈<lb/>
何人清唱墮梁塵有客髙吟霏鋸屑昔賢句法今尚在<lb/>
故事歴刼誰能説是中勝處公㑹無一粒靈丹工㸃鐡<lb/>
　　題十眉圖<lb/>
寳箱拂塵金<graphic n="KR1579" url="https://raw.githubusercontent.com/kanripo/KR-Gaiji/master/images/KR1579.png" mimeType="image/png"/>膝周昉丹青見真筆春風曾憶賦妖嬈<lb/>
人共畫圗成十一燭奴香底花光凝錚錚鐡響聞三更<lb/>
車聲雷動不通語眼態波横空送情蠻雲盤鶴遼天濶<lb/>
<pb n="KR4h0067_WYG_363-3b"/>
犀玉依依對書札人生何處不相逢還醉武陵溪上月<lb/>
　　郭熙秋山平逺用東坡韻<lb/>
槐花忙過舉子閒舊遊憶在夷門山玉堂㑹見郭熙畫<lb/>
拂拭縑素塵埃間楚天極目江天逺楓林渡頭秋思晚<lb/>
煙中一葉認扁舟雨外數峰横翠巘淮安客宦踰三霜<lb/>
雲夢澤連襄漢陽平生獨不見寫本慣飲山綠餐湖光<lb/>
老來思歸真日日夢想林泉對華髪丹青安得此一流<lb/>
畫我横筇水中石<lb/>
<pb n="KR4h0067_WYG_363-4a"/>
　　海上<lb/>
潮蹙三山島烟横萬里沙蜃樓春作市鼉鼔暮催衙一<lb/>
曲水仙操片帆漁父家安期定何處試問棗如瓜<lb/>
　　秋郊<lb/>
秋水四五尺暮山三兩峰浮雲白毫相落日紫金容蓑<lb/>
笠前村笛樓臺古寺鐘殷勤小平逺圖畫憶渠儂<lb/>
　　代人憶舊<lb/>
緩步素絲障微吟紫綺裘醉便風側帽歌愛月明樓犀<lb/>
<pb n="KR4h0067_WYG_363-4b"/>
軸題春恨銅荷滴夜愁風流十年夢燈火漫揚州<lb/>
　　題雪浦人歸圖<lb/>
亂目寳花雨過眉班竹筇拏音迎畫鷁喜態動烏龍水<lb/>
鏡千江月風琴萬壑松遥知永今夕情話得從容<lb/>
　　彦美生朝<lb/>
壯日里閭俠臂彎雙角弓繡韉紅匼匝貂袖紫蒙茸雲<lb/>
態自蒼狗玉輝猶白虹為君占夀骨綽起有清風<lb/>
　　車轣轆<lb/>
<pb n="KR4h0067_WYG_363-5a"/>
馬虺隤牛觳觫山行縈紆車轣轆路傍指㸃是官人老<lb/>
矣一翁雙鬢白汝牛幸可耕汝馬幸可騎有此可載琴<lb/>
書歸胡為奔走東西道白髪刁騷被人笑<lb/>
　　沙漫漫<lb/>
沙漫漫草斑斑南山北山相對看我行乃在山之間行<lb/>
人仰不見飛鳥樹木足知邊塞少沙漫漫草斑斑我行<lb/>
欲趂西風還僕夫汝莫愁衣單我但著衣思汝寒<lb/>
　　寄題安嵓起官舎北溟<lb/>
<pb n="KR4h0067_WYG_363-5b"/>
一軒髙占鳯麟洲要作人間汗漫遊海閣風煙自朝暮<lb/>
洞天日月㡬春秋夢魂欲拂三花樹生計聊隨一葉舟<lb/>
待我丹城訪君去閬風佳處卜菟裘<lb/>
　　莫州道中<lb/>
楓林葉葉墮霜紅天末晴華一鏡空野曠微聞烏鳥樂<lb/>
草寒時見馬牛風人生險阻艱難裏世事悲歌感慨中<lb/>
白髪孀親倚門處夢魂千里付歸鴻<lb/>
　　和人七夕韻<lb/>
<pb n="KR4h0067_WYG_363-6a"/>
今古良宵此㑹同望窮雲物有無中人間鈿合三山隔<lb/>
天上靈槎一水通鳷鵲樓空紈扇月鴛鴦機冷苧蘿風<lb/>
不須更乞蛛絲巧久矣人生百巧窮<lb/>
　　題吴彦髙詩集後<lb/>
片雲蹤跡任飄然南北東西共一天萬里山川悲故國<lb/>
十年風雪老窮邊名髙兾北無全馬詩到西江别是禪<lb/>
頗憶米家書畫否夢魂應逐過江船<lb/>
　　代王簿上梁孟容副公二首<lb/>
<pb n="KR4h0067_WYG_363-6b"/>
妙年椽筆賦長楊一日聲名滿四方天上風流青瑣客<lb/>
人間嘉慶緑衣郎錦囊看讀金花誥畫㦸閒凝燕寢香<lb/>
預恐政髙趨急詔海沂無計駐王祥<lb/>
自笑微官馬骨髙十年霜鬢雪刁騷長林豐草未適性<lb/>
尖帽短靴安得豪名宦真同一鷄肋簿書空束兩牛腰<lb/>
故園清興湖山裏歸去經營一把茅<lb/>
　　清明前十日作<lb/>
雨餘天氣動朝寒寒食都來數日間羯鼔催開小桃李<lb/>
<pb n="KR4h0067_WYG_363-7a"/>
畫屏圍出好溪山塵埃老我真堪笑風物撩人欲破慳<lb/>
梅雪已殘春半過一尊何處與公閒<lb/>
　　聞丘文晚集慶夀作詩戲之<lb/>
桃李欲開風雨多花時猶得屢經過緩聴一曲玉連瑣<lb/>
滿泛十分金巻荷紅燭影紗聞喚馬翠羅承襪見凌波<lb/>
杜陵老矣孤春事柰此詩愁惱亂何<lb/>
　　明日復㑹客普照繼呈此詩去及瓜不數日矣<lb/>
室中呼起散花天來伴維摩到處禪百刻篆香消晝永<lb/>
<pb n="KR4h0067_WYG_363-7b"/>
一畨花雨伴春妍雲山真欲追聱叟風腋何妨借玉川<lb/>
他日相思共明月舊遊因説禁烟前<lb/>
　　觀古作者梅詩戲成一章<lb/>
翠袖佳人脩竹傍風姿綽約破湖光静中慣識形神影<lb/>
妙處誰知色味香觀想有靈通水月孤音無伴挾氷霜<lb/>
故人愁絶今何許烟雨霏霏子半黄<lb/>
　　上施内翰<lb/>
十年不見建安公草木依然臭味同賴有酒樽煩北海<lb/>
<pb n="KR4h0067_WYG_363-8a"/>
可無香瓣禮南豐天墀禮樂三千字海國鵾鵬九萬風<lb/>
正以髙軒肯相過免教書客感秋蓬<lb/>
　　聞彦美服藥以詩問訊<lb/>
耳邊塵事且無喧聴我歸耕郭外村賤子自藏蝸殻舎<lb/>
故人誰並雀羅門書窗共作三年計尊酒相逢一笑温<lb/>
不信家山不堪隠仇池今在古銅盆<lb/>
　　次劉元直韻二首<lb/>
秋來何事憶歸頻正以家無妬婦津未許桂枝招隠士<lb/>
<pb n="KR4h0067_WYG_363-8b"/>
不妨桃葉贈行人夢魂歴歴千山逺客宦悠悠五斗貧<lb/>
犀筯鸞刀許何日歸來舉業得紛綸<lb/>
半年歸夢别離間只有音書雁足還羅幕翠横秋掩冉<lb/>
玉壺紅濕淚斕斑天明不作霧非霧月破可憐山復山<lb/>
准擬春風對眉膴一尊相對洗愁顔<lb/>
　　和曹次仲韻因以自感<lb/>
自笑區區學道難未容香火訪名山因循憂患餘生裏<lb/>
收斂光茫窘步間白社祝公今日始丹丘容我㡬時還<lb/>
<pb n="KR4h0067_WYG_363-9a"/>
相從願結翻經㑹共過壺中日月閒<lb/>
　　陪諸友登三山亭<lb/>
半濠清淺芰荷彫落日登臨未寂寥山色逼秋渾作市<lb/>
海聲迎暮欲吞潮沙頭白鳥疑相熟木末青旗若見招<lb/>
不似常時對官府可無閒話及漁樵<lb/>
　　次韻夜雨<lb/>
澥山何處是蓬瀛節物催人意自驚客裏厭逢今舊雨<lb/>
夢餘愁聴短長更故園頗覺歸期緩老境難堪末段清<lb/>
<pb n="KR4h0067_WYG_363-9b"/>
想得詩成正蕭瑟竹牕燈火夜微明<lb/>
　　題歸去圖<lb/>
筆端竒處發天藏事逺懐人涕泗滂餘子風流追魏晉<lb/>
上人談笑自羲皇折腰五斗㡬錢直去國十年三徑荒<lb/>
安得一堂重寫照為公挂酒瀉蕉黄<lb/>
　　寄題孔徳通東園<lb/>
花木隂隂一畝宫平生髙興與誰同樽罍北海無虚日<lb/>
鄉里東家有故風先業固知衣鉢在大門應惜槖奩空<lb/>
<pb n="KR4h0067_WYG_363-10a"/>
襄陽耆舊今誰識尚喜風流見阿戎<lb/>
　　昌邑道中<lb/>
屋角雞號夜向晨客牀相對話悲辛流離僅脱噲等伍<lb/>
老大空為濟上人却掃欲安無事貴累人猶説立錐貧<lb/>
故山鄰里今安否歸去同尋笋蕨春<lb/>
　　題仲山枝巢<lb/>
鏡中青鬢入霜皤嵗月從教落魄過物理不容人過分<lb/>
生涯休歎我無多百年竟似蠅鑽紙萬事終同鼠飲河<lb/>
<pb n="KR4h0067_WYG_363-10b"/>
秪恐徐公宿縁在東風時夢海棠窠<lb/>
　　過關渡水圖<lb/>
短車無復駕青牛散䇿方來對白鷗烟水從容許君獨<lb/>
暫須分我一船秋<lb/>
　　河橋<lb/>
桃李香中八九家青旗髙挂緑楊斜晚來風色渡頭急<lb/>
滿地蕭蕭楊白花<lb/>
　兩宋名賢小集巻三百六十三<lb/>
</p>
<p>
</p>
  </div>
</body>
</text>
</TEI>
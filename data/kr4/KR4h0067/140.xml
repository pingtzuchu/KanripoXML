<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百四十</head> <lb/>
    <p>
<pb n="KR4h0067_WYG_140-1a"/>
欽定四庫全書<lb/>
　兩宋名賢小集巻一百四十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　尹和靖集<lb/>
　尹焞字彦明河南人父林官至虞部員外郎焞師事<lb/>
　伊川以徳行聞靖康初召至京懇辭還山賜號和靖<lb/>
　處士金人陷洛闔門被害焞死復甦避劉豫聘奔蜀<lb/>
<pb n="KR4h0067_WYG_140-1b"/>
　止于涪紹興中召為崇政殿説書後遷禮部侍郎兼<lb/>
　侍講所著有論語解及門人問答<lb/>
　　過种明逸故居題絶句<lb/>
少年妄意學經綸老矣空餘此一身面似髑髅頭似雪<lb/>
却来巖谷繼前塵<lb/>
　　自秦入蜀道中絶句三首<lb/>
緑隂深處竹籬遮也有紅花映白花却憶故鄉卿相第<lb/>
不及張三李四家<lb/>
<pb n="KR4h0067_WYG_140-2a"/>
曉来雨過槐隂潤午霽風揺麥浪寒自愧此身徒擾擾<lb/>
未知何處可偷安<lb/>
南枝北枝春事休啼鶯乳燕也含愁朝来囘首頻惆悵<lb/>
身過秦川最盡頭<lb/>
　　亡姑墓銘詩<lb/>
嗟夫人之生兮一氣凝乎混茫變而之死兮去不知其<lb/>
何鄉唯懿徳之在人兮愈乆而不忘歸安此室兮其千<lb/>
萬年無壊傷<lb/>
<pb n="KR4h0067_WYG_140-2b"/>
　　避賊至商山絶句<lb/>
西来㡬被雪霜埋鴻鴈嗷嗷莫强猜今朝始踏商山路<lb/>
髙視浮雲任去来<lb/>
　附録<lb/>
　　挽和靖先生詩<lb/>
　　　呂徳元<lb/>
往在伊川學他時洙泗傳從来有高第未覺䘮前賢繆<lb/>
列三千士於今二十年山頽與梁壊淚盡㑹稽前<lb/>
<pb n="KR4h0067_WYG_140-3a"/>
四海尊師席斯文特未衰何其兩楹夢遽使哲人萎閬<lb/>
水從容意稽山疾病時勤勤付斯道矢死奉成規<lb/>
垂老朝三聘生平食一簟絶知斯道在遺恨得時難廟<lb/>
謹先師祀書傳後代看形容銘墓石三發喟然嘆<lb/>
　　　曽　班<hi>朝請提宫</hi>
凛凛河南已百年維公髙行繼前賢早施絳帳崇師席<lb/>
晚入金華侍講筵斯道未傳今逝矣彼蒼難問竟茫然<lb/>
囘思昨日論交地不見牙籖列簡編<lb/>
<pb n="KR4h0067_WYG_140-3b"/>
道直心無愧師嚴貌有威上方虚席待公怱掛冠歸王<lb/>
室懐元老天星掩少㣲簮紳竟相弔奚獨我心悲<lb/>
　　　髙　閌<hi>司業</hi>
身占河南第一功力行篤信守家風淵源漫説斯文䘮<lb/>
深切今知此道東七日夢楹終有待三年築室恨無從<lb/>
嵩伊千古温淳氣收入稽山鑑影中<lb/>
　　謁和靖先生虎丘祠堂詩<lb/>
　　　李道傳<hi>陵陽人</hi>
<pb n="KR4h0067_WYG_140-4a"/>
涵飬當用敬進學在致知如車去隻輪跬歩不可之夫<lb/>
子受師説惟敬實所持升堂逺易簀參倚日在斯遺言<lb/>
落人間取論極研幾是心要收斂中不容毫釐大學著<lb/>
明法格物乃階梯放心苟不收窮格將安為古人貴為<lb/>
已末習多外馳豈無實踐者兹焉當孰歸晚生拜遺像<lb/>
敷袵跪陳詞願言予服膺没齒終不渝<lb/>
　<lb/>
　<lb/>
<pb n="KR4h0067_WYG_140-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百四十<lb/>
</p>
<p>
</p>
  </div>
</body>
</text>
</TEI>
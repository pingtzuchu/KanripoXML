<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻四十四</head> <lb/>
    <p>
<pb n="KR4h0067_WYG_044-1a"/>
欽定四庫全書<lb/>
　兩宋名賢小集巻四十四<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　獨樂園稿<hi>三</hi>
　　潞公遊龍門光以室家病不獲參陪獻詩十六韻<lb/>
旌節擁憑熊逶迤向鑿龍順成過社蜡閉塞令行冬<lb/>
雪壟痕猶濕梅林思己濃傳呼空谷應前導白雲逢飛<lb/>
<pb n="KR4h0067_WYG_044-1b"/>
葢多邀客停車數問農禹功雙壁㫁佛刼萬龕重絶頂<lb/>
標孤刹疎林透遠鐘氣蒸泉郁郁冰綻水溶溶藥閣低<lb/>
臨渚茅庵背倚峯凍醪資野酌寒筍佐晨饔<hi>公作藥寮潞公菴臨</hi>
<hi>伊庵皆在龍門</hi>碁局移依石茶爐坐䕃松醉醒皆衆共小大盡<lb/>
公從顧以私恩累難追勝賞蹤原思初不病叔夜亦非<lb/>
慵稽古慙經笥摛華怯筆鋒㑹須參後乘異日待從容<lb/>
　　和史誠之謝送張明叔梅臺三種梅花<lb/>
别後相驚兩鬢霜可憐梅蘂為誰芳臺頭日暖分三色<lb/>
<pb n="KR4h0067_WYG_044-2a"/>
林下風清共一香正爛漫時遊不足忽離披去樂難常<lb/>
慇懃手折遥相贈不欲花前獨舉觴<lb/>
　　去春與景仁同至河陽謁晦叔館於府之後園既<lb/>
　　去晦叔名其館禮賢夢得作詩以紀其事光雖愧<lb/>
　　其名亦作詩以紀之<lb/>
蓬飛匏繫十餘年並䕃華榱出偶然郭隗金臺雖見禮<lb/>
華歆龍尾豈能賢浮雲世味閒尤薄寒柏交情老更堅<lb/>
明日河梁即分首人生樂事信難全<lb/>
<pb n="KR4h0067_WYG_044-2b"/>
　　和呉辨叔知鳯翔見寄<lb/>
岐陽府舎始相逢四十餘春屈指中昔日布衣今露冕<lb/>
當時小吏亦衰翁醉吟久作藏身計條教應多及物功<lb/>
惟是綵衣難再著長林極目起悲風<lb/>
　　釣魚有感<lb/>
野釣披榛竹梧桐半死身那堪衰病意更作獨遊人<lb/>
　　送章伯鎮知湖州<lb/>
江外饒佳郡呉興天下稀蓴羮紫絲滑鱸膾雪花肥星<lb/>
<pb n="KR4h0067_WYG_044-3a"/>
斗寒相照烟波碧四圍栁侯還作牧草樹轉清輝<lb/>
　　送李秀才元知廣安軍歸成都覲省<lb/>
皂葢五驊騮今來異昔遊簞壺交里舎鐃吹下瀛洲壽<lb/>
酒行當舉歸鞭不可留春光久相待先在錦江頭<lb/>
　　寄題李舎人偉蒲中新齋<lb/>
隴上家聲勇氣殊邊庭卧鼓欲安居非同王翦私求<lb/>
宅更似甘寧晚好書劍倚寒窻風淅瀝門無雜客栁蕭<lb/>
疎蒲州風土平生愛為問旁隣地有餘<lb/>
<pb n="KR4h0067_WYG_044-3b"/>
　　李花<lb/>
嘉李繁相倚園林淡泊春齊紈剪衣薄呉紵下機新色<lb/>
與晴光亂香和露氣勻望中皆玉樹環堵不為貧<lb/>
　　秋夜<lb/>
城上調秋角烟間發暝鐘風枝揺宿鳥霜草覆寒蛩久<lb/>
負觀書樂端愁束帶恭蹔因羣吏散還得遂幽慵<lb/>
　　坐船<lb/>
使君張皂葢高宴碧湖心苒蒻牽菱蔓夷猶泊栁隂晚<lb/>
<pb n="KR4h0067_WYG_044-4a"/>
風侵坐冷春浪没篙深倒載歸何晚波間夕照沉<lb/>
　　和陳殿丞芍藥<lb/>
化工餘巧惜春殘更發濃香繼牡丹䄠㸃藏心殷勝纈<lb/>
異芳迎鼻酷如蘭瓊樓窈窕仙家宅雲葉低垂醉裏冠<lb/>
<hi>纈子樓子冠子醉西施皆芍藥名品</hi>自有殊功存藥録不當獨取鄭詩看<lb/>
　　陪始平公燕栁谿<lb/>
谿光不動栁風輕玉帳森沉擁萬兵鷗入烟中閒自舞<lb/>
魚翻波面喜相迎樓船下視晴天碧鼓吹前驅遠陌清<lb/>
<pb n="KR4h0067_WYG_044-4b"/>
桃李歸時應盛發薫然和氣滿春城<lb/>
　　宜甫東樓晚詩<lb/>
賔主俱歡醉高樓迥倚空形忘覊檢外酒散笑談中晚<lb/>
市烟初白秋園葉半紅登臨不厭數朝夕是寒風<lb/>
　　寄揚州侯都監仲倫<lb/>
木落淮南樹秋風日夜高月臨揚子渡雪巻廣陵濤不<lb/>
得同蕭散何因破鬱陶空憑尺書速未解夢魂勞<lb/>
　　夏夜<lb/>
<pb n="KR4h0067_WYG_044-5a"/>
溽暑鬱不開矗矗雲萬疊長風巻地來涷雨不濡葉雖<lb/>
無潤物功涼冷得所愜須㬰號怒息清月照壁頰小冠<lb/>
簮短髪衣裾輕獵獵敧傾依曲几暫爾蘓疲苶<hi>疲貌</hi>坐久<lb/>
不思眠草間微露浥<lb/>
　　早春戲作呈范景仁<lb/>
閏餘春意早卉木先有思嚶嚶羣鳥翔東西各求寄伊<lb/>
予忝諫垣動息抱憂悸衮職曠不補言責真可畏況復<lb/>
禁過從陋巷若囚繫茅茨庇風雨偏隘無餘地時於壊<lb/>
<pb n="KR4h0067_WYG_044-5b"/>
垣隙歴歴生新薺君侯乃比隣跬步難自致常思去嵗<lb/>
初西軒習歌吹座客皆故人歡笑無拘忌平生不喜酒<lb/>
是日成爛醉豈言長揖歸良㑹難再值東風忽復來時<lb/>
華一何駛叢竹固無恙夭桃作花未朝廷正清明詎肯<lb/>
容竊位何當遂廢放歡飲還自恣<lb/>
　　武成致齋奉酬呉冲卿寺丞太學宿直見寄二首<lb/>
廣文冝直太常齋咫尺無從盡素懐不及春風得隨意<lb/>
夜深容易過天街<lb/>
<pb n="KR4h0067_WYG_044-6a"/>
雪後餘冰尚綴簷月華霜氣入疎簾難堪瓊玉驚心骨<lb/>
坐覺清寒幾倍添<lb/>
　　司徒開府韓國富公弼挽辭四首<lb/>
天祐休明祚時生雋傑臣賢科首多士宰府澤生民煥<lb/>
爛三台正冲融四海春欲知甄冶力試問白頭人<lb/>
漠北驕無信漁陽廣聚兵移書侮中國决意背齊盟直<lb/>
氣輕軺入英辭勍敵驚四方烽火滅㝢縣復升平<lb/>
大吕功名重鴻毛軒冕輕閒居客愈盛蹔出市皆傾溟<lb/>
<pb n="KR4h0067_WYG_044-6b"/>
海涵容大龍門謁見榮謙光儼在目慟哭望佳城<lb/>
杖履還私第精誠在本朝愛君老不懈憂國没方昭東<lb/>
閣秋牢落西芒夜寂寥只因忠亮志氣運不能消<lb/>
　　聶著作三舅謫官長沙作耐辱亭書來索詩<lb/>
少連善降志無恤能忍詬兹亭名耐辱締構自吾舅樽<lb/>
前湘水清席下湘山秀於焉忘榮枯終日醉醇酎攻愁<lb/>
若攻敵避喧如避冦困久理須通非徒保無咎<lb/>
　　中秋夜始平公命與考校諸君置酒賦詩<lb/>
<pb n="KR4h0067_WYG_044-7a"/>
月華秋色兩鮮新萬里澄空不受塵兎濯素毫騰浩露<lb/>
桂飄香實下飛輪光侵酒面寒無力清入詩毫健有神<lb/>
坐客何須辭醉倒相君應不惜重茵<lb/>
　　二月三十日與同舎宴李氏園晚歸馬上賦<lb/>
門前蹀躞金覊滿座上連翩玉斚飛數尺遊絲留客醉<lb/>
一行垂栁送人歸同邀勝友時難得重到名園花巳稀<lb/>
莫惜芳辰賸行樂無端風雨横相違<lb/>
　　和子淵元夕<lb/>
<pb n="KR4h0067_WYG_044-7b"/>
緹室重飛玉琯灰物華全與斗杓囘依依殘臘無情别<lb/>
歴歴新春轉眼來强取酒巵浮翠柏懶開粽葉覔楊梅<lb/>
男兒努力平生志肯使功名落草萊<lb/>
　　和呉省副<hi>中覆字仲庭</hi>梅花半開招憑繇張司封飲<hi>伯玉</hi>
　　<hi>字公達</hi>
帝鄉春色嶺頭梅高壓年華犯雪開正與嘉賔思共醉<lb/>
不須芳物重相催從軍貯酒傳呼出側弁簮花倒載迴<lb/>
風雨難期王事劇未知休沐幾旬來<lb/>
<pb n="KR4h0067_WYG_044-8a"/>
　　秋雨蕭條聞宗聖案伎應之飲酒詩呈甫宜<lb/>
寒風細雨未晴天密似輕塵薄似烟一室獨吟圖史亂<lb/>
四隣高㑹綺羅鮮鴈飛斜柱絲隨指蠏薦新螯酒滿船<lb/>
自笑不歌仍不飲昏昏只解枕肱眠<lb/>
　　八月十七日夜省直紀事呈同舎<lb/>
窮秋直省舎大雨吁可畏九河飜層空入夜愈恣睢置<lb/>
牀東壁根時有塗塈墜颯颯勢將摧怵惕不成寐中宵<lb/>
抱衾立呼燭久方至徙之近西偏裯帳不能備飛蚊胡<lb/>
<pb n="KR4h0067_WYG_044-8b"/>
不仁忍此加啄噬避煩只深藏悒悒面䝉被須臾漏轉<lb/>
急枕褥亦沾漬雖欲起何之室中無燥地展轉遂達旦<lb/>
耿耿負憂悸因思閭井民餬口仰執技束手己連旬妻<lb/>
兒日憔悴囊錢與盎米薪木同時匱敗衣不足准摶手<lb/>
坐相視予今幸己多敢不自知愧無謀忝肉食念爾但<lb/>
增欷<hi>泣餘聲亦作唏廣韻啼也</hi>
　　和聶之美重遊東郡<lb/>
躍馬津亭未幾何宦遊容易十年過飄颻空似隨流梗<lb/>
<pb n="KR4h0067_WYG_044-9a"/>
寂寞猶為挂壁梭西嶺應餘當日翠南湖真减幾分波<lb/>
<hi>之美云南浦比舊水涸過半</hi>輸君尚得飛征葢重向春園聴舊歌<lb/>
　　和范景仁西圻野老<lb/>
西郊廣路浮壤黄上天雨泣寒雲蒼鸞旗闟㦸紛晻靄<lb/>
扈從威神歸帝鄉田家老父眉睫白杖藜匍匐泣路旁<lb/>
且云生逢至仁主蠲租罷役嵗為常蠶收百箔桑蔽野<lb/>
麻麥相望無邊疆去年翠華出賽雨錦繡緡絲墟里光<lb/>
拜迎六馬負縑帛孫扶嫗接歸揚揚自分謳歌畢餘景<lb/>
<pb n="KR4h0067_WYG_044-9b"/>
一朝縞素安可防哀聲澒洞徹四極草木滲淡顔色傷<lb/>
螻蟻衰齡不足贖淚如飛雪空霑裳河縈洛貫嵩峯足<lb/>
泉底環瀛日月長羡門己閉屬車返軛上空瞻金鳯凰<lb/>
　　和宋復古小園書事<lb/>
飽食復閒眠風清雨霽天葉深時墜果岸曲乍藏蓮波<lb/>
面秋光浄林梢夕照鮮東家近亦富滿地布苔錢<lb/>
　　和王介甫烘蝨<lb/>
天生萬物名品夥嗟爾為生至么麽依人自活反食人<lb/>
<pb n="KR4h0067_WYG_044-10a"/>
性喜伏藏便垢涴晨朝生子暮生孫不日蕃滋逾萬箇<lb/>
透疎縁隙巧百端通夕爬搔不能卧我歸彼出疲奔命<lb/>
備北驚南厭搜邏所擒至少所失多捨置薫燒無術柰<lb/>
加之炭上猶宴然相顧未知亡族禍大者洋洋迷所適<lb/>
奔走未停身己墮細者懦怯但深潛乾死縫中誰復課<lb/>
黒者抱髪亦憂疑逃入幧頭黙相賀腥烟騰起遠襲人<lb/>
袖擁鼻端時一唾初雖决意終自咎致爾殱夷非爾過<lb/>
吾家篋笥本自貧況復為人苦慵惰體生鱗甲未能浴<lb/>
<pb n="KR4h0067_WYG_044-10b"/>
衣不離身成垢破朽繒壊絮為淵藪如麥如麻寖肥<lb/>
大虚腸不免須侵人肯學夷齊甘死餓醯酸蚋聚理固<lb/>
然爾輩披攘我當坐但思努力自潔清羣蝨皆當遠邇<lb/>
播<lb/>
　　華屋篇<hi>時視役河上寄郡中諸同舎</hi>
涼風淨埽雲無迹海月未生星歴歴貝聨珠貫拱北辰<lb/>
三五縱横此何夕重樓疊榭出秋空鳷鵲露寒連桂宫<lb/>
瑶井迥臨丹闕外玉繩斜挂瑣窻中征人遠别空閨悄<lb/>
<pb n="KR4h0067_WYG_044-11a"/>
鐘漏蕭疎天不曉碧紗展轉無復眠卧視寒光度華沼<lb/>
漢家賢將戍臨洮結髪從軍今二毛誰憐身老心猶壯<lb/>
深入長占太白高豐城古劍沉淪久匣中夜半雙龍吼<lb/>
乃知神物不自藏紫氣依稀見牛斗有客離居望所親<lb/>
遥知清夜㑹荀陳隄繇未息無由去不及浮槎河畔人<lb/>
　　和邵堯夫年老逢春<lb/>
年老逢春春莫咍朱顔不肯似春回酒因多病無心醉<lb/>
花不解愁隨意開荒徑倦遊從碧草空庭慵埽自蒼苔<lb/>
<pb n="KR4h0067_WYG_044-11b"/>
相逢談笑猶能在坐待牽車陌上來<lb/>
　　再和邵堯夫年老逢春<lb/>
年老逢春猶解狂行歌南陌上東岡晴雲高鳥各自得<lb/>
白日遊絲相與長草色無情迷眼緑花林多思襲人香<lb/>
吾儕幸免簮裾累痛飲閒吟樂未央<lb/>
　　又和來韻<lb/>
年老逢春無用驚對花弄筆眼猶明不嫌貧舎舊來燕<lb/>
喚起醉眠何處鶯一僕相隨巾幅出羣童聚首小車行<lb/>
<pb n="KR4h0067_WYG_044-12a"/>
人間萬事都捐去莫遣胸中氣不平<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_044-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻四十四<lb/>
</p>
<p>
</p>
  </div>
</body>
</text>
</TEI>
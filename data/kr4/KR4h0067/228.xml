<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百二十八</head> <lb/>
    <p>
<pb n="KR4h0067_WYG_228-1a"/>
欽定四庫全書<lb/>
　兩宋名賢小集巻二百二十八<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　野谷詩集<lb/>
　趙汝燧字明翁汴都人寜宗初登進士第授館職開<lb/>
　禧丁卯被劾去官嘉定中起為鎮江筦𣙜分司筦𣙜<lb/>
　舊用武目時更以文臣邑最之人汝燧預焉嘗蓄東<lb/>
<pb n="KR4h0067_WYG_228-1b"/>
　坡書少陵夏夜歎蜀人趙子雲畫李杜像及古琴一<lb/>
　張命曰三珍出入每攜以自隨有野谷詩集六巻<lb/>
　　荆渚書懷<lb/>
明鏡明於月白髮白於雪月照雪轉添使我心斷絶連<lb/>
年事行役曾不須臾歇陟岡脚雙繭凌湖舟一葉五覿<lb/>
君山面洪濤漲天濶重倚南樓欄逺雁逐雲滅西風落<lb/>
破帽龍山酬九節揺鞭荆門去䝉泉弄清潔遊觀固不<lb/>
惡奔走計則拙眼指數千里意行遂休轍困翮墮渚宫<lb/>
<pb n="KR4h0067_WYG_228-2a"/>
因循入覊紲天涯寒苦早袖穿手龜裂村酤酒力薄連<lb/>
釂耳方熱矯首飛白雲杳杳望呉越儒冠信誤身鑄盡<lb/>
六州鐵<lb/>
　　小山寺<lb/>
披霧入野寺寒林響西風誰遣僧出迎山鳥為我通染<lb/>
衣松露香照眼巖花紅聊此息塵慮歸騎毋悤悤<lb/>
　　題王才叔南館<lb/>
南館著隱士幽爽似僧舍島紅野花繁岸緑垂楊亞人<lb/>
<pb n="KR4h0067_WYG_228-2b"/>
行鳥不驚客至鶴先迓林深自無暑月到更疑夜傾樽<lb/>
對聖賢飛筆追鮑謝興來即散䇿無時不得暇<lb/>
　　晚晴與何尹登水亭簡張丞<lb/>
溪流兩岸秋日落千山暮一亭壓其間登覽洗萬慮胸<lb/>
襟富丘壑方領此幽趣擲餌來潛鱗圍碁驚過鷺酒壺<lb/>
展逸興漁唱續逺浦安得哦松來撚髭同覓句<lb/>
　　訪隱者不遇<lb/>
兩腋乘西風送我上髙岑竹根一泉通石徑萬木森中<lb/>
<pb n="KR4h0067_WYG_228-3a"/>
有隱者居敗屋莓苔侵山空人不見雲滿挂壁琴兩鶴<lb/>
出候我逢迎啄衣襟應酬久頗厭走避不可尋誰伴山<lb/>
下去明月升高林<lb/>
　　翁媪歎<lb/>
早<hi>疑是旱</hi>曦赫空歳不熟炊甑飛塵煮薄粥翁媪饑雷常<lb/>
轉腹大兒嗷嗷小兒哭愁死未死此何時縣官賦不遺<lb/>
毫釐科胥督欠烈星火詬言我已遭榜笞壯丁偷身出<lb/>
走避病婦抱子訴下淚掉頭不恤爾有無多寡但照帖<lb/>
<pb n="KR4h0067_WYG_228-3b"/>
中字盤雞豈能供大嚼杯酒安足直一醉瀝血祈哀容<lb/>
貸納拍案邀求仍痛詈百請幸聽去須臾衝夜搥門誰<lb/>
叫呼後胥復持朱書急急符預借明年一年租<lb/>
　　耕織歎<lb/>
春催農工動阡陌耕犁紛紜牛背血種時已徧復耘耔<lb/>
久晴渴雨車聲發徃来邏視曉夕忙香穗垂頭秋登場<lb/>
一年辛苦今幸熟壯兒健婦爭掃倉官負私負<hi>一作債</hi>索<lb/>
交至勺合不留但糠粃我腹不飽飽他人終日茅簷愁<lb/>
<pb n="KR4h0067_WYG_228-4a"/>
餓死<hi>詩中不見織婦意似别有一首而遺之</hi>
　　荆門行<hi>開禧丁卯被檄一相視荆門闗隘</hi>
去年曾問荆門途雞鳴犬吠民耕鋤揺鞭重來意慘淡<lb/>
前日井邑今丘墟雲昏雨澁初堆碧四野荒荒人跡疎<lb/>
深山扶攜皆露處骨肉蕩没况室廬老農無力倚林卧<lb/>
少定舉首來向余官人且坐待儂説未説涕泗先横裾<lb/>
老夫老豈識兵革忽見逺近皆賊奴懸崖絶壁魚貫進<lb/>
飛鳥下上爭馳驅吾軍非是無身手未鼓棄甲先奔趨<lb/>
<pb n="KR4h0067_WYG_228-4b"/>
時平廩帛官不計戰勝爵賞官不辜進怯鋒鏑退焚掠<lb/>
賊既難堪堪汝乎歸來未暇正其罪官有金幣還招呼<lb/>
老夫莫曉軍旅事但聞敗䘐聲嗟吁我聽其言為蹙額<lb/>
含悽獨下西山隅金蓮似恨殺氣繞䝉泉未洗血水枯<lb/>
九秋半破明月夕照我孤憤行繞壁天子嘗膽方仄席<lb/>
微臣敢作楚囚泣秋風一劍樓蘭國<lb/>
　　古劍歌<lb/>
　　　洞庭湖漁人得古劍於網中張倅得之以遺予<lb/>
<pb n="KR4h0067_WYG_228-5a"/>
　　　時開禧丁卯春館於岳陽樓邊事方急<lb/>
洞庭吞天天無風月印一鏡星涵空波心千尺光五色<lb/>
漁人嘖嘖疑垂虹睨而視之寂不見舉網下罩追竒蹤<lb/>
須臾雷轟怒濤吼鼓蕩六合天溟濛所得非魚亦非龍<lb/>
炯然三尺貫當中肉銷骨立精氣融鏗鍧其聲韜其鋒<lb/>
越砥稍稍加磨礲壯士見之肝膽雄雷煥已死不可起<lb/>
有誰解識斗間紫人疑龍泉或太阿萬古凡劍空一洗<lb/>
倚樓西北望邊城連月亘天烽火明隱憂枕上思請纓<lb/>
<pb n="KR4h0067_WYG_228-5b"/>
夜半躍鞘牀頭鳴夢中見告若有神吾價豈但直百鈞<lb/>
<hi>一作金</hi>吾勇豈但敵一人知君素有擊楫中流心誓當助<lb/>
君報國萬里靖烽塵<lb/>
　　去婦詞<lb/>
入得良人門自誓終此身掃室擁箕帚進盥躬盤巾采<lb/>
桑趨壠首薦蘋潔澗濵十年盡婦道惟恐堂上嗔上和<lb/>
下睦本無事一旦小姑恣萋菲浸潤既深貝錦成不棄<lb/>
不出譖不已良人繾綣心自知父母之命安敢違舉頭<lb/>
<pb n="KR4h0067_WYG_228-6a"/>
天邊指缺月暫缺須有團圓時君不聞章臺長條依舊<lb/>
垂樂昌半鏡還復歸<lb/>
　　瑶娥曲<lb/>
一二三四月如眉積累如梳截半規玉斧晝夜修不徹<lb/>
修伐<hi>疑當作成</hi>團鏡當空垂十眉有様列象几梳裁春氷鏡<lb/>
涵水瑶娥睡起拂菱花埽黛揷鬢雲繞指斂袂亭亭天<lb/>
上糚環珮隱體璆琳鏘驂鸞跨鶴舞仙譜子登彈璈飛<lb/>
瓊簧天風颼飀冷到骨銀河澎浪濺羅襪一輪千古廣<lb/>
<pb n="KR4h0067_WYG_228-6b"/>
寒深折盡桂花應白髪<lb/>
　　斷腸曲<lb/>
凭欄日日望歸騶書來又報瀟湘遊巻書黙坐淚如雨<lb/>
彈向花上花潛愁想郎快意揚州鶴風光何地非行樂<lb/>
妾腸寸斷郎豈知獨步苔階空聽鵲風撼碧紗夜牕深<lb/>
弄針燈下無心情蜀羅一段絨五色看定鴛鴦繡不成<lb/>
妾貎留春春要去糚鏡孤鸞無力舞轆轤吚啞殘夢驚<lb/>
曉嘶似是郎馬聲巻簾無人簾再下遣童水東占打瓦<lb/>
<pb n="KR4h0067_WYG_228-7a"/>
　　征婦歎<lb/>
蓮浴雙鴛鴦梧棲雙鳯凰雙舞蝶度牆雙飛燕歸梁倚<lb/>
欄人顰翠忍涙心暗傷閉戸簾幃悄孤燈耿空房欲睡<lb/>
睡未得獨坐理絲簧彈吹不成調征夫天一方<lb/>
　　寄逺曲<lb/>
君馬踏邊塵繡幃妾一身仰天無過雁俯水無游鱗酒<lb/>
難獨自酌蟻樽空浮春食亦不知味駝峯徒薦珍憶昔<lb/>
送君君已醉醉言更戍一年事兜鍪北去幾寒暑兩地<lb/>
<pb n="KR4h0067_WYG_228-7b"/>
肝腸摧萬里别來容貎似舊無寄去衣裳知到未折柳<lb/>
絲絲紫塞心對花片片青春淚夜聞琴瑟鼓鄰家人皆<lb/>
齊眉老年華不忍恨君翻自恨長吁矯首天之涯幾度<lb/>
虛傳歸信息愛聽乾鵲怕聽鴉孤枕有時髣髴夢中見<lb/>
覺來霜角咽梅花<lb/>
　　短歌行<lb/>
赤龍駕輪飛上天倐東倐西晝夜旋流光萬古去不返<lb/>
少壯翻手成華顛閬風層城羽衣仙方瞳緑髮耕芝田<lb/>
<pb n="KR4h0067_WYG_228-8a"/>
玉樓貯春春不老蟠桃一熟三千年我欲訪仙弱水隔<lb/>
住世奈此急景煎茫然無計相留連打屏萬事不放在<lb/>
眼前左杯右蟹拍浮百斛船<lb/>
　　漁父四時曲<lb/>
　　　春<lb/>
霽江浮春新水肥鱗鱗鴨緑東風微波心上下舴艋滑<lb/>
釣車香餌巻落暉纎鱗噞喁錦穿柳半留賣錢半换酒<lb/>
爛醉茅簷紅杏家折花簪髮把兩手沙岸尋芳青驄嘶<lb/>
<pb n="KR4h0067_WYG_228-8b"/>
彈絲吹竹挾蛾眉笑指漁父何寂寞漁父掉頭我自樂<lb/>
　　　夏<lb/>
烟溪流碧浸炎空滌濯袢延蒹葭風大港小港凉世界<lb/>
隔堤荷蕩香到篷儂家生長舟一葉豈識人間半㸃熱<lb/>
青笠緑蓑山雨來雨過波平夜撑月水亭避暑冰玉肌<lb/>
枕設珊瑚簟琉璃笑指漁父何辛苦漁父掉頭渾不顧<lb/>
　　　秋<lb/>
新雁銜秋訪水涯分屯洲渚傍蘆花停橈相釣結溪社<lb/>
<pb n="KR4h0067_WYG_228-9a"/>
來徃無嫌同一家酒酣把笛吹村曲聲曳蘭花入山腹<lb/>
釣竿到手萬事輕孰是孰非孰榮辱江樓邀月粉黛濃<lb/>
簧璈嘈雜徹桂宫笑指漁父何冷落漁父掉頭我豈錯<lb/>
　　　冬<lb/>
六花坼凍雲糢糊釣鈎空擲寒無魚繫舟枯柳歸茅舍<lb/>
撥火煨薪擁地爐賖鄰一榼醅醱玉老稚分霑春囘谷<lb/>
重來解纜放夜筒横風打向别港宿溪館對雪歌妓圍<lb/>
釡出駝峯酒羔兒笑指漁父何憔悴漁父掉頭但稱醉<lb/>
<pb n="KR4h0067_WYG_228-9b"/>
　　飲通幽園<lb/>
典却上身鷫鸘裘買酒領客尋清遊欲洗胸襟塵萬斛<lb/>
快上青雲展秋眸晴沙翳天風動地挈壺巻席移通幽<lb/>
一奩鏡凈清可掬千竿玉立塵不留拒霜兩岸花爛漫<lb/>
紅蓼錯雜爭開秋人生適意未易得癡兒了事何時休<lb/>
陶寫豈必在絲竹山有鳴禽水游鯈酒酣題蕉競新句<lb/>
景物辟易困雕鎪一梳凉月揷空碧樓頭暮角催歸騶<lb/>
雙桂餘葩尚堪摘便道肯訪勿剪不<lb/>
<pb n="KR4h0067_WYG_228-10a"/>
　　贈隱居<lb/>
遶屋垂垂柳當軒小小江買漁尋晚釣浮蟻倒春缸山<lb/>
近雲侵座月來柳映牕隱居誰似子不羡鹿門龎<lb/>
　　倚樓<lb/>
蒹葭秋色晚百尺倚江樓日暗烟藏寺風髙浪拍舟歸<lb/>
雲投逺嶺饑雁叫滄洲心事非年少塵埃白盡頭<lb/>
　　舟中<lb/>
繫纜停征棹斜陽古渡頭風霜先逺客天地獨扁舟水<lb/>
<pb n="KR4h0067_WYG_228-10b"/>
鳥衝開浪汀鴻占斷秋在家貧亦好何用出林丘<lb/>
　　夏日普信寺江閣<lb/>
到此全無暑虛欄千里風看飛雲渡水聽落石鳴空日<lb/>
月忙烏兎春秋遞燕鴻一生塵裏過烟艇羡漁翁<lb/>
　　過寳雲寺訪密師<lb/>
寺纔二三里曳杖且徐行晴塔松梢見風鐘嶺半鳴樵<lb/>
夫分道過僧子就房迎竹有千竿立塵無一㸃生<lb/>
　　信步<lb/>
<pb n="KR4h0067_WYG_228-11a"/>
午牕方睡起信步過東畦穴徙蟻知雨巢穿燕補泥路<lb/>
坍連草没果重壓枝低村婦抱兒子籠邊教喚雞<lb/>
　　送彦東還湘<lb/>
湘南多爽處羡子片帆還秋影清涵水烟痕淡著山蘭<lb/>
風香楚珮竹淚冷湘斑見説誅茆地江頭只教閒<lb/>
　　宿方家店<lb/>
昏暮方投宿敢嫌茅屋低池深月易入林密鳥爭棲買<lb/>
酒春篘甕求蔬夜摘畦路長莫貪睡囑僕早聽雞<lb/>
<pb n="KR4h0067_WYG_228-11b"/>
　　暮行江上<lb/>
江天詩眼濶沙岸暮扶藜風怒來帆卸林昏宿鳥迷問<lb/>
魚前港有沽酒小童攜夜客留同飲添杯剪韭畦<lb/>
　　遣興<lb/>
愁來無可奈散䇿小橋東影轉松隨日香殘花怯風烟<lb/>
霞詩興裏天地酒杯中本是江湖客生涯付釣篷<lb/>
　　次莊過荆渚以詩寄之<lb/>
澤國遥千里風帆隔兩州醉行沙市月吟破渚宫秋魚<lb/>
<pb n="KR4h0067_WYG_228-12a"/>
歎馮驩鋏貂殘季子裘人傳君入蜀無事早歸休<lb/>
　　劉簿約遊廖園<lb/>
名園新整頓尊酒約追隨春晚花飛少牆髙蝶度遲注<lb/>
湯童煖酒拍案客爭棋寂寞鞦韆索無人盡日垂<lb/>
　　秋夜懷歸<lb/>
鄉里千山月塵埃兩鬢星秋聲雖是爽客耳不堪聽多<lb/>
淚風前燭孤眀竹外螢吟蛩更無賴終夜幾曾停<lb/>
　　宿古寺<lb/>
<pb n="KR4h0067_WYG_228-12b"/>
黄昏投寺宿古屋瞰荒江村酒沽春甕山房耿夜缸灘<lb/>
髙聲撼枕月落影收牕僧老人皆翫樓鐘曉未撞<lb/>
　　舟中<lb/>
離家俄十日千里獨衰翁篷響過雲雨帆開逆水風新<lb/>
沙增岸脚小港隱蘆叢客思難消遣黄昏月一弓<lb/>
　　東村<lb/>
晴久全無雨溪乾半是沙風横分雁陣日轉趣蜂衙地<lb/>
僻草埋徑籬摧菊卧花橋西一林竹瀟洒兩三家<lb/>
<pb n="KR4h0067_WYG_228-13a"/>
　　醴陵道中<lb/>
入得湖南界皆嫌堠子長烟巖松葉暗風陌稻花香橋<lb/>
斷人迂路車鳴水巻塘宿程雖不逺木杪已斜陽<lb/>
　　日融<lb/>
日融風力軟曳杖獨逍遥蜂去花心靜鶯遷柳影揺一<lb/>
年春易老兩鬢雪難消客至時留飲無縁特地招<lb/>
　　范園避暑<lb/>
六月暑如炊追凉此地宜棹舟荷柄颭坐石竹陰移籌<lb/>
<pb n="KR4h0067_WYG_228-13b"/>
貫壺雙耳鼎烹茶一旗小童供筆硯醉客競賡詩<lb/>
　　常山道中<lb/>
寒謝春纔展悤怱二月中筭來晴幾日多是雨兼風烟<lb/>
草迷春碧山桃夾竹紅浮名能役我䇿馬幾回東<lb/>
　　夏夜<lb/>
今夕暑差甚芒鞋階下迎除燈簷月上却扇竹風生病<lb/>
骨坐難久靜吟詩易成夜凉思睡去樓鼓已三更<lb/>
　　乍晴<lb/>
<pb n="KR4h0067_WYG_228-14a"/>
日色今朝稳園林二月中池塘展暗緑桃杏鬭春紅犯<lb/>
險升高徑扶衰藉小童黄鸝怕人見飛過野橋東<lb/>
　　江閣夜<lb/>
小閣臨江迥疎簾帶霧鉤雲鴻遥影滅灘月碎光流詩<lb/>
思偏宜夜衰髯不耐秋漁燈三兩㸃隱隱荻花洲<lb/>
　　聞舟中笛<lb/>
横笛秋篷底銜山夕照殘孤音起水面餘韻到雲端吹<lb/>
怨蘆聲慘含凄雁影寒有人江閣上斂翠憑闌干<lb/>
<pb n="KR4h0067_WYG_228-14b"/>
　　過曹家渡<lb/>
數篙撑過渡雨後水添肥山橘青迷樹野花香襲衣哀<lb/>
鴻悽逺客鬭雀墮斜暉童稚喧林壟牛羊箇箇歸<lb/>
　　早征<lb/>
店雞一唱接疎鐘起整行裝尚夢中沙路踏殘征馬月<lb/>
柳隄啼斷曉鶯風水肥渡險添舟子岸没途窮問牧童<lb/>
千里鄉人逢陌上片時握手各西東<lb/>
　　縱步<lb/>
<pb n="KR4h0067_WYG_228-15a"/>
久雨厭人妨野步幾時便得此畨晴到橋喚僕來相助<lb/>
過寺逢僧約共行籬落一團飛蛺蜨汀洲數㸃立鵁鶄<lb/>
農家竹裏深深住風度茅簷紡織聲<lb/>
　　題合江亭<lb/>
石鼓山頭一小亭乾坤萬里眼雙明雖因刺史能尋勝<lb/>
不遇昌黎豈得名衡嶽雲開天洗碧蒸江湘合水爭清<lb/>
書巖莫辨當時字空積塵泥野草生<hi>昌黎有題合江亭寄刺史鄒君詩末</hi>
<hi>有願書岩上石勿使塵泥涴之句</hi>
<pb n="KR4h0067_WYG_228-15b"/>
　　崇真觀東軒<lb/>
東軒水面枕山阿左右雲烟濕翠蘿風度鶴聲聞逺壑<lb/>
日移松影轉前坡愁來獨靠清尊遣老去休憎白髪多<lb/>
道士罷琴揮醉筆詩成自喚小童哦<lb/>
　　黄幹見約小飲就宿<lb/>
病後何人慰寂寥長鬚持簡忽相招溪山見説為樓爽<lb/>
杖履寜辭去郭遥柳絮一天晴舞雪松聲十里夜聞潮<lb/>
談詩直到疎鐘動酒困頻將茗椀澆<lb/>
<pb n="KR4h0067_WYG_228-16a"/>
　　懷亨父<lb/>
兩年隻影瀟湘去料想塵埃白髮侵久雨千山秋得意<lb/>
西風一雁客闗心或於夢裏陪談笑每向人前問信音<lb/>
憶昔賡詩岩桂下花開今日歎孤斟<lb/>
　　題㑹稽用林帥侍韻<lb/>
東越乾坤到眼邊亂雲連壑草迷川五更城落千岩月<lb/>
萬頃湖開一鏡天鼓角聲殘秦望曉樓臺影濕卧龍烟<lb/>
舊時太史登臨處每想風流為慨然<lb/>
<pb n="KR4h0067_WYG_228-16b"/>
　　登樓<lb/>
地卑梅雨濕氣壓篆烟低孰是披襟處高樓百尺梯<lb/>
　　苦吟<lb/>
幾度燈花落苦吟難便成寒牕明月滿樓上打三更<lb/>
　　尋勝<lb/>
老子攜笻杖小童挑酒壺徧尋泉石勝引路倩樵夫<lb/>
　　傷春<lb/>
飛蝶捎風絮鳴禽戀午簷不知春去未但見柳陰添<lb/>
<pb n="KR4h0067_WYG_228-17a"/>
　　半夜<lb/>
坐久香消篆更長燭屢花一輪觀浴兎兩部聽鳴蛙<lb/>
　　山寺<lb/>
樹暗常疑夜山多易得雲撞鐘最深處嶺外不曾聞<lb/>
　　題莊舍壁<lb/>
水深荷較晚地僻草偏多佇立風前聽樵夫隔隴歌<lb/>
　　後圃<lb/>
澆花惟要早芟草不知名新竹生來巧南塘補數莖<lb/>
<pb n="KR4h0067_WYG_228-17b"/>
　　秋夜<lb/>
秋到情懷惡美人天一方夜深牕轉月夢斷角吹霜<lb/>
　　夢回<lb/>
春意已深寒未了夢回斗帳房櫳悄五更五㸃殘月消<lb/>
山鳥一聲先破曉<lb/>
　　倚䦨<lb/>
倚䦨有恨無人説暮角吹梅寒聲咽急風巻雨過鴻驚<lb/>
吐下蘆花一枝雪<lb/>
<pb n="KR4h0067_WYG_228-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_228-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百二十八<lb/>
</p>
<p>
</p>
  </div>
</body>
</text>
</TEI>
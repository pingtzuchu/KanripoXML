<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百九十四</head> <lb/>
    <p>
<pb n="KR4h0067_WYG_194-1a"/>
欽定四庫全書<lb/>
　兩宋名賢小集巻一百九十四<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　<lb/>
　劉爚字晦伯建陽人與弟韜仲受學於朱熹吕祖謙<lb/>
　第進士歴知閩縣治以清簡庭無滯訟興利去害知<lb/>
　無不為以憂去偽學禁興爚從熹武夷山講道讀書<lb/>
<pb n="KR4h0067_WYG_194-1b"/>
　築雲莊山房為終老之計調贛州坑冶司主管文字<lb/>
　差知徳慶府入奏言前者北伐之役執事者不度事<lb/>
　勢貽陛下憂今雖從和議願益恐懼修省開言路以<lb/>
　廣忠益振公道以進人才飭邊備以防敵患提舉廣<lb/>
　東常平召入奏事首論公道明則人心自一朝廷自<lb/>
　尊雖危可安也公道廢則人心自二朝廷自輕雖安<lb/>
　易危也寜宗嘉奬累遷國子司業言於丞相史彌逺<lb/>
　請以熹所著論語中庸大學孟子之説以備勸講正<lb/>
<pb n="KR4h0067_WYG_194-2a"/>
　君定國慰天下學士大夫之心奏乞罷偽學之詔又<lb/>
　請以熹白鹿洞規頒示太學取熹四書集註刋行之<lb/>
　兼國史院編修官實錄院檢討進國子祭酒兼侍立<lb/>
　修注官論貢舉五弊累官權刑部侍郎兼國子祭酒<lb/>
　兼太子左諭徳陞同修國史實錄院同修撰時廷臣<lb/>
　爭務容黙爚奏乞明詔大臣奬忠讜以作士氣戒䛕<lb/>
　佞以肅具僚冬雷爚奏遴選監司以考察貪吏為先<lb/>
　又兼工部侍郎試刑部侍郎夏旱應詔上封事大畧<lb/>
<pb n="KR4h0067_WYG_194-2b"/>
　謂上既開不諱之門下必有盡言之士然或者以為<lb/>
　好名要譽而陛下聴之則苦言必棄之而不恤甘言<lb/>
　必受之而不覺矣前封男爵至是進封子權工部尚<lb/>
　書加兼右庶子毎講讀經史至聲色嗜慾之戒輙懇<lb/>
　切再三敷陳之進讀詩之説詹事戴溪讀之為之吐<lb/>
　舌卒贈光祿大夫諡文簡所著有奏議詩藁經筵故<lb/>
　事東宫詩解禮記解講堂故事雲莊外藁<lb/>
　　題李立父髙遊樓<lb/>
<pb n="KR4h0067_WYG_194-3a"/>
君家百尺樓近在環堵室室處豈不佳暑溽厭煩欝著<lb/>
脚躡層梯心眼便超軼好風天外來佳月雲端出清明<lb/>
湛空濶洞視了纎悉豈徒快登臨抑可騐學術大哉天<lb/>
地心昭然本無物世人卑且隘動以私見窒未能脱塵<lb/>
凡底處識㣲密羨君有斯樓發以靜春筆知崇與禮卑<lb/>
二義貫於一燭理要髙明復道貴乎實庶㡬足目具不<lb/>
但窺髣髴工夫妙方寸豈假身外役此憤未昭融此屋<lb/>
空突兀君看希聖徒陋室暗蓬蓽<lb/>
<pb n="KR4h0067_WYG_194-3b"/>
　　上陳縣尹<lb/>
舊尹龔熊負令名至今天日共清明案頭未有人稱屈<lb/>
村裏全無吏敢行滿院茶香敲句穏一簾花影韻琴清<lb/>
後之學者誰其似又説陳公政有聲<lb/>
　　金國賀正旦使人到闕紫宸殿宴<lb/>
榆闗玉塞靜無塵嘉定于今第四春兩國交馳通好使<lb/>
八方國祚太平人翠鼉鼓奏娛嘉客白獸樽浮賞諫臣<lb/>
聖厯從兹天共逺年年玉帛㑹楓宸<lb/>
<pb n="KR4h0067_WYG_194-4a"/>
　　瑞慶聖節集英殿宴<lb/>
皇家卜世過周唐天啟真人應運翔抱日預占恭邸夢<lb/>
飛龍曽報皖山祥翠雲影外來金母紅霧香中擁玉皇<lb/>
樂府賦工無以祝願將金鑑代珠囊<lb/>
　　送王子文宰昭武<lb/>
百鍊成繞指粹白俄成緇有初諒非難其難在終之道<lb/>
心渺然粟易為羣物移不有精一功誰能勝安危願言<lb/>
保令徳嵗晏以為期<lb/>
<pb n="KR4h0067_WYG_194-4b"/>
平時州縣間上下意若異善書肘後掣有志奚由遂子<lb/>
今得所從展布有餘地兩賢更戮力萬物應吐氣相期<lb/>
召杜功奕奕昭來世<lb/>
　　東宫春帖子<lb/>
鶴駕通宵入問安龍墀清曉狎朝班天顔喜見重輪月<lb/>
春色先回萬嵗山<lb/>
　　皇帝閣端午帖子<lb/>
當宁求賢軫慮長毎因佳節憶沉湘不須五色紉成線<lb/>
<pb n="KR4h0067_WYG_194-5a"/>
自有忠言補舜裳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_194-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百九十四<lb/>
</p>
<p>
</p>
  </div>
</body>
</text>
</TEI>
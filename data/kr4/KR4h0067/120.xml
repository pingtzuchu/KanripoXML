<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集卷一百二十</head> <lb/>
    <p>
<pb n="KR4h0067_WYG_120-1a"/>
欽定四庫全書<lb/>
　兩宋名賢小集卷一百二十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　慶湖集卷上<lb/>
　賀鑄字方回衛州人喜談當世事可否不少假借人<lb/>
　以為近俠博學强記工語言深婉麗密如次組繡尤<lb/>
　長於度曲掇拾人所棄遺少加櫽括皆為新奇嘗言<lb/>
<pb n="KR4h0067_WYG_120-1b"/>
　吾筆端驅使李商隠温庭筠常奔命不暇諸公貴人<lb/>
　多客致之苟所不欲見終不貶也初娶宗女𨽻籍右<lb/>
　選監太原工作是時江淮間有米芾以魁岸奇譎知<lb/>
　名二人每相遇瞋目抵掌論辨鋒起終日不能屈談<lb/>
　者傳為口實元祐中換通直郎通判泗州又倅太平<lb/>
　州竟以尚氣使酒不得美官悒悒不得志食祠禄退<lb/>
　居吳下稍務引逺世故亦無復軒輕如平日家蔵書<lb/>
　萬餘卷手自校讎所為詞章住往傳播人口黄庭堅<lb/>
<pb n="KR4h0067_WYG_120-2a"/>
　自黔中還得其江南梅子之句以為似謝元暉自裒<lb/>
　歌詞名東山樂府嘗自言知章之後且推本其初出王<lb/>
　子慶忌以慶為姓居越所謂鏡湖者本慶湖也避漢<lb/>
　安帝父清河王諱改為賀氏慶湖亦轉為鏡故鑄自<lb/>
　號慶湖遺老有集二十卷<lb/>
　　叢臺歌<lb/>
　按邯鄲縣譜叢臺趙武靈王築起地三百尺今故址<lb/>
　猶十仞在縣中東北隅元豐辛酉七月同邑令濮人<lb/>
<pb n="KR4h0067_WYG_120-2b"/>
　杜儼仲觀登杜先有此詩要余同賦<lb/>
累土三百尺流火二千年人生物數不相待摧頹故址<lb/>
秋風前武靈舊壠今安在禿樹無陰困樵采玉簫金鏡<lb/>
未銷沈幾見耕夫到城賣君不見叢臺全盛時綺羅成<lb/>
市遊春暉一從琱輦閉荒艸蕭散行雲無復歸招魂想<lb/>
像風流跡<hi>一作在</hi>晴華露蔓猶依稀登臨弔古將誰語城<lb/>
郭人民今是非<hi>一作縈紆棘逕撩人衣禾黍晚來貆貉肥</hi>層簷碧瓦碎平地<lb/>
夢作鴛鴦相伴飛<hi>一作逐伴飛</hi>
<pb n="KR4h0067_WYG_120-3a"/>
　　彭城三咏<lb/>
　元豐甲子余與彭城張仲謀父東萊寇昌朝元弼彭<lb/>
　城陳師仲傳道臨城王適子立宋城王羾文舉采徐<lb/>
　方陳迹分咏之余得戲馬臺斬蛇澤歌風臺三題即<lb/>
　賦焉<lb/>
秦蛇已中斷劉項方龍戰叱咤沮風雲睢盱走霆電鴻<lb/>
溝一畫天地開楚王洗劒東歸來新都形勝控淮泗籠<lb/>
山絡谷營髙臺重瞳登覽何為者不知招賢知戲馬上<lb/>
<pb n="KR4h0067_WYG_120-3b"/>
如激矢下投丸蘭筋霜腕便回盤半夜悲歌騅不逝明<lb/>
日陰陵行路難騋牝三千歸漢苑粟豆尤聞蠧縣官君<lb/>
不見華山之陽古坰牧春風吹草年年緑<lb/>
　　右戲馬臺歌<hi>臺在郡城南</hi>
君不聞泗濵昔日有亭長送徒咸陽失收掌澤中置酒<lb/>
飲相訣吾亦從兹犇芒碭陰風蕭蕭導者懼前有修蛇<lb/>
怒横路酒酣拔劒肯留行劃斷蜿蜒不回顧河明月出<lb/>
人踵來彼媪何寃號且哀謂遭赤帝屠吾子語竟莫知<lb/>
<pb n="KR4h0067_WYG_120-4a"/>
安在哉真人聞此自心許茫茫四海吾其主虎變龍飛<lb/>
十二年馘項梟英葢狐䑕半夜雄鋩飛上天幾見長陵<lb/>
一抔土<lb/>
　　右斬蛇澤歌<hi>澤在豐縣西二十里</hi>
漢祖髙風百尺臺千年客土生蒿萊無窮人事水東去<lb/>
如故地形山四來江淮猶沸鯨鯢血八十一車枉歸轍<lb/>
白叟逢迎皆故人牢酒歡呼惜將别崤澠迢遥非我鄉<lb/>
死生此地烏能忘酒闌鳴筑動雲物青衿兒曹隨抑揚<lb/>
<pb n="KR4h0067_WYG_120-4b"/>
爾時可無股肱力端思猛士守四方君不聞淮陰就縳<lb/>
何慷慨解道鳥盡良弓蔵<lb/>
　　右歌風臺詞<hi>臺在沛縣郭内</hi>
　　江南曲<lb/>
遊倡搴杜若别浦鴛鴦落向晚鯉魚風客檣千里泊當<lb/>
時桃葉是新聲千載長餘隔水情烏衣巷裏人誰在白<lb/>
鷺洲邊草自生<lb/>
　　和潘豳老漢上屬目<lb/>
<pb n="KR4h0067_WYG_120-5a"/>
白雲䝉山頭清川山下流芳洲采香女薄暮漾歸舟並<lb/>
蒂雙荷葉逢迎一障羞持情不得語大婦在髙樓<lb/>
　　雨餘晚望<lb/>
相應乳鳩鳴桑間返照平明津小舫度髙隴一牛耕林<lb/>
藪歸心健塵埃病骨輕屈騷魂爽在未許獨君清<lb/>
　　待曉朝謁天慶作<lb/>
望曉謁琳宫荒庭霧氣濃曽陪羽林仗如待景陽鐘薄<lb/>
宦情無幾勞生夢不容樵朋與漁伴他日會相從<lb/>
<pb n="KR4h0067_WYG_120-5b"/>
　　擬温飛卿<lb/>
露網朱甍上風簾翠幙前宿衾熏菡萏朝鏡拂漪漣津<lb/>
潤銷金筆香依撲粉綿度間雙陸子撥恨十三絃鸚鵡<lb/>
殷勤語旃檀委曲烟鮫綃乾玉筯魚鑰限金蓮團扇謌<lb/>
桃葉烏絲代杏牋朱門長窅窅白馬自翩翩難釣三珠<lb/>
樹徒抛七寶鞭酒闌應有待夢破即無縁信鵲新秋去<lb/>
孤蟾後夜圓浪言牆外地的是洞中仙<lb/>
　　題張氏白雲莊<lb/>
<pb n="KR4h0067_WYG_120-6a"/>
　彭城張謀父居泗洲之東山耕田數百里中擇爽塏<lb/>
　列樹松竹結茅其間牓曰白雲莊甲子九月置酒招<lb/>
　余與寇陳王李子酒酣賦余得雲字<lb/>
江左陶徴士髙風昔所聞應慙五株栁難比一溪雲我<lb/>
有乘桴約君方植杖耘悠悠竟何得晚嵗盍同羣<lb/>
　　子規詞<lb/>
長江靡施山坡陀旅竹荒松䝉蔦蘿蠶初眠起風日暖<lb/>
梅弄黄時烟雨多山間有徑行逶迤倦客據鞍生睡魔<lb/>
<pb n="KR4h0067_WYG_120-6b"/>
奈爾思歸啼鳥何子規鳥不如歸去好誰家西北起髙<lb/>
樓幾為王孫怨芳草子規憐爾解歸飛我獨何心長不<lb/>
歸十年迹絶蘇門道夢裏舊遊知是非<lb/>
　　廣張衡四愁寄李譓<lb/>
夜如何其夜未央斗星燦兮河蒼凉明月入牖窺曲房<lb/>
候蟲刺促鳴我牀離憂歘來煎人腸緑琴在薦兮擬楚<lb/>
奏之沅湘朱弦濕露兮聲戾指而不揚我有所思兮在<lb/>
河之陽愛而不見兮衷難彌忘明璫玉案兮爾不我將<lb/>
<pb n="KR4h0067_WYG_120-7a"/>
緘誠結惠兮久莫汝償永如牛女兮南北相望西風蕭<lb/>
颯兮凌百草以殞黄蘭萎芰裂兮恐被服之不芳念汝<lb/>
玉立兮賤組繡之文章元節日厲兮奈慘慄之冰霜胡<lb/>
不乘白雲兮歸來乎帝鄉尚何所徯兮畢永嵗而彷徉<lb/>
　　故鄴<lb/>
　按鄴都記漢建安十二年曹操滅袁氏始大築鄴當<lb/>
　時京兆洛陽南陽許皆大都而鄴為之長操子丕代<lb/>
　漢復定都洛陽此後僭竊更據鄴而未始殘破元魏<lb/>
<pb n="KR4h0067_WYG_120-7b"/>
　孝文帝自代南巡駐蹕鄴下久之以南望枉人山北<lb/>
　接柏人縣非善地遂去之河南將行挂飯<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>於城<lb/>
　樓上識者解之挂飯懸飯飱也豈待𤣥孫宅此乎至<lb/>
　孝靜帝果為髙歡刼遷都鄴齊五主營建宫室規模<lb/>
　壯麗逾前魏周武平齊焚撤略盡及楊堅克尉遲迥遂<lb/>
　洿瀦之築京觀於葛屨山徙郡治安陽鄴猶為屬邑<lb/>
　熙寧間始廢之戊午九月獨遊晚歸馬上賦<lb/>
魏武昔恢圖北平譚尚孽卜鄴築新都非徒為三穴將<lb/>
<pb n="KR4h0067_WYG_120-8a"/>
行遷鼎志遽有分香訣落日繐帷空奠終歌舞闋旋聞<lb/>
瀍洛上載起蒼龍闕四葉不歸東苔花馳道絶食槽䜟<lb/>
終驗挂飯期先決擾攘百年間累車尋覆轍山川氣象<lb/>
變朝市繁華歇白露復青蕪茫茫換時節陰風吹葛屨<lb/>
燐火走丘血木葉下西陵寒蟲助騷屑<lb/>
　　對酒<lb/>
　庚申三月晦滏陽賦<lb/>
白駒不可駐尺璧非所珍獨挹盈樽酒悲歌送徂春歌<lb/>
<pb n="KR4h0067_WYG_120-8b"/>
闌酒亦盡回首跡已陳自笑十年仕尚迷沮溺津豈無<lb/>
濯纓水奈爾長路塵命也復何道今人猶昔人<lb/>
　　閒情<lb/>
紫苔生玉甃青窻隠夕曛佳人久不見翠被銷檀薫長<lb/>
巾拂緑綺上有三年塵聊彈别燕弄寄謝陽臺雲<lb/>
　　燭蛾<lb/>
雙<hi>雙一作鬼</hi>蛾來翩翩慕此堂上燭附炎竟何功自取焚如<lb/>
酷感彼萬動㣲保生在無欲不見青林蟬飲風聊自足<lb/>
<pb n="KR4h0067_WYG_120-9a"/>
　　送陳傳道攝官雙溝<lb/>
彌檝想登臨閒雲䕶日陰青蒲泗水濶古木漢祠深應<lb/>
醉盃中物誰聞澤畔吟禪坊養疴客輕别若為心<lb/>
　　遊滕縣時氏園池<lb/>
珍重西園主開門待子猷城隅樹交蔭樓下水通流鴝<lb/>
鵒鳴深竹蜻蜒駐小舟可能忘夢想塵土滿徐州<lb/>
　　自鄆還徐道中<lb/>
八月過新雨行雲弄晚凉山川乍明晦禾黍半青黄西<lb/>
<pb n="KR4h0067_WYG_120-9b"/>
去真何事東還非故鄉悠悠塵土裏無路不亡羊<lb/>
　　丙寅舟次宋城作<lb/>
水館雨邊村登臨奈斷魂黄花開小徑紅粉哭髙原舟<lb/>
檝逢新火松楸老故園斜陽一千里依約是蘇門<lb/>
　　苦竹村南馬上<lb/>
楚澤薫風後林臯夕照間漁船沿緑岸鳥道轉荒山久<lb/>
負盃中樂長偷馬上閒悠悠白門路何日杖藜還<lb/>
　　題諸葛谼田家壁<lb/>
<pb n="KR4h0067_WYG_120-10a"/>
　地在烏江北八十里與江南石頭城相望<lb/>
晚度孔明谼林間訪老農行衝落葉徑坐聴隔江鐘後<lb/>
舍燈猶織前溪水自舂無多遊宦興卜隠幸相容<lb/>
　　詶桂林從叔<lb/>
江到三湘盡山圍八桂深龍蛇寒不蟄霧露晝多陰迢<lb/>
遞馳梅信殷勤訪竹林淮南風土美留滯亦何心<lb/>
　　懐寄潘孝本兼簡其子言<lb/>
春色先梅嶺秋深後桂林溪通五羊險雲近九疑陰無<lb/>
<pb n="KR4h0067_WYG_120-10b"/>
雁難逢信有猿能伴吟曉春酒自美應對阿戎斟<lb/>
　　宿黄葉嶺田家<lb/>
聚落荒山裏畬田嵗不登牛衣障隙雪鼠穴見隣燈愁<lb/>
入魚難瞑寒凝酒亦冰悵然歌白石持枕待晨興<lb/>
　　遊六合定山真如寺<lb/>
　達摩初祖道塲<lb/>
隻履西歸逺何年此布金地寒蒼檜老嵗晏白雲陰燒<lb/>
隔溪冰斷樵穿徑雪深祖心無處問俗駕晚駸駸<lb/>
<pb n="KR4h0067_WYG_120-11a"/>
　　湯泉道中<lb/>
青石岡山下靈泉産藥苗山英如有待水落可相招蟬<lb/>
帶風移樹塵隨馬度橋颺鞭吟舊句歸路不知遥<lb/>
　　<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟當<hi>一作當和江口</hi>利口待風累日懷寄感城中朋遊<lb/>
一葉寄津口怒濤安可乘朝風<hi>一作帆</hi>占酒斾夜爨乞漁<lb/>
燈牛渚逢新月秦淮想結冰故人他日夢歌吹滿金陵<lb/>
　　金陵懷寄歴陽王掾<lb/>
征虜亭邊路望夫山下舟長江不隔夢明月秪供愁促<lb/>
<pb n="KR4h0067_WYG_120-11b"/>
席歌塵斷閒窻醉墨留惜芳橋畔栁誰繫木蘭舟<lb/>
　　秦淮夜泊<lb/>
官<hi>一作宫</hi>栁動春條秦淮生暮潮樓臺見新月燈火上雙<lb/>
橋隔岸開朱箔臨風弄紫簫誰憐逺遊子心斾正揺揺<lb/>
　　辛未興龍節日懷歴陽王掾元胥<lb/>
昨嵗東溪口扁舟欲下江伴愁燈映幔欲睡月侵窗漫<lb/>
寄書連紙誰同酒一缸何當見之子聊使我心降<lb/>
　　秋夜聞雨晨興偶書<lb/>
<pb n="KR4h0067_WYG_120-12a"/>
故國心馳北扁舟計漫東寒生一夜雨病涉兩秋風落<lb/>
泊籬根葉幽憂屋角蟲何情悲節物聊自況衰翁<lb/>
　　題蘭陵王碑陰<lb/>
　碑載王名肅字長恭北齊文襄之子按北史直書長<lb/>
　恭而沒其名葢當時以字行而史失其詳爾王有武<lb/>
　畧善撫士每得一瓜數李必分甘餌衆金墉城之戰<lb/>
　免胄先登推功第一今蘭陵王曲即凱歌也為後主<lb/>
　所忌得疾不治而卒以鴆薨碑陰刻王弟延宗一詩<lb/>
<pb n="KR4h0067_WYG_120-12b"/>
　甚哀墓在滏陽西南十里道占其東夏潦所凑壠已<lb/>
　半圯碑字大兼小𨽻法有古氣而不著書人名文乃<lb/>
　盧思道也庚申九月十日賦<lb/>
齊室生武賢蘭陵類頗牧析𤓰饗虎士饜慰比粱肉金<lb/>
墉免胄戰破陣何神速樂府有遺聲當歌凱旋曲磐宗<lb/>
既不夀霸祚宜爾促十代六百年人間變陵谷荒塗接<lb/>
幽壠誰復禁樵牧窆石半攲摧鉤鋤斷鼇足蒼苔蝕瑑<lb/>
刻仰睇眩塵目操翰無愧辭千言不為辱人生妄區别<lb/>
<pb n="KR4h0067_WYG_120-13a"/>
共盡同草木何待雍門彈令君淚盈匊<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_120-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　两宋名賢小集卷一百二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百三十九</head> <lb/>
    <p>
<pb n="KR4h0067_WYG_239-1a"/>
欽定四庫全書<lb/>
　兩宋名賢小集巻二百三十九<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　孝詩<lb/>
　林同字子真號空齋處士福清人以世澤授官棄不<lb/>
　仕元兵至福州監丞劉仝子糾義兵即其家置忠義<lb/>
　局敵至同死之有孝詩一巻<lb/>
<pb n="KR4h0067_WYG_239-1b"/>
　　堯<lb/>
　道之大原出扵天堯以是道傳之舜堯舜之道孝悌<lb/>
　而已矣<lb/>
道原自天出堯以是相傳曰孝悌而已人人具此天<lb/>
　　舜<lb/>
　大孝終身慕父母予扵大舜見之矣<lb/>
孩提知所愛妻子具而衰大孝終身慕予於舜見之<lb/>
　　禹<lb/>
<pb n="KR4h0067_WYG_239-2a"/>
　禹傷先人之功而不成勞身焦思八年於外啓呱呱<lb/>
　而泣予弗子惟荒度土功<lb/>
傷心九載績焦思八年中啟亦呱呱泣惟荒度土功<lb/>
　　湯<lb/>
　葛伯不祀湯使亳衆往為之耕奉先思孝<lb/>
奉先思孝也不祀豈其情以至使亳衆而甘為葛耕<lb/>
　　文王<lb/>
　朝於王季日三雞初鳴至寢門外問安否何如日中<lb/>
<pb n="KR4h0067_WYG_239-2b"/>
　至及暮又至亦如之<lb/>
問安寢門外旦旦俟鷄鳴以至日中昃居常盡此誠<lb/>
　　武王<lb/>
　文王有疾不脫冠帶而養文王再飯亦再飯疾間曰<lb/>
　女何夢夢帝與九齡<lb/>
經言事父母所以事天明疾間加再飯夢中與九齡<lb/>
　　周公<lb/>
　我之弗辟我無以告我先王辟馬鄭音避謂避居東<lb/>
<pb n="KR4h0067_WYG_239-3a"/>
　都又東山周公東征<lb/>
我避故云辟東征是謂征先王猶可告豈為伐而行<lb/>
　　孔子<lb/>
　子曰所求子以事父未能也<lb/>
事親良不易戰戰復兢兢學得如夫子猶言丘未能<lb/>
　　顔子<lb/>
　謂子路曰去國則哭於墓而後行返其國不哭展墓<lb/>
　而入<lb/>
<pb n="KR4h0067_WYG_239-3b"/>
返必展墓入去當哭墓行誰知顔氏子事死乃如生<lb/>
　　孟子<lb/>
　初被慈母三遷之教長師孔子之孫子思<lb/>
如何年稍長汲汲子思師知是為兒日三遷感母慈<lb/>
　　　右大聖大賢之孝十首<lb/>
　　契<lb/>
　契以司徒教以人倫父子有親<lb/>
天性生雖具人倫教可無往哉親父子汝契作司徒<lb/>
<pb n="KR4h0067_WYG_239-4a"/>
　　元凱<lb/>
　左傳季文子曰孝敬忠信為吉徳髙陽髙辛氏有才<lb/>
　子謂之八元八凱<lb/>
當知元與凱不出孝而忠能舉十六相斯為舜大功<lb/>
　　孝已<lb/>
　武丁之子莊子云人莫不欲其子之孝孝已憂而曾<lb/>
　參悲<lb/>
子則欲其孝人皆有是心如何武丁聖却使子憂深<lb/>
<pb n="KR4h0067_WYG_239-4b"/>
　　微子<lb/>
　微子之命曰爾惟恪慎克孝微子去之子曰殷有三<lb/>
　仁焉<lb/>
豈計身封宋祇愁祀絶殷不惟稱克孝亦自首三仁<lb/>
　　泰伯<lb/>
　季歴有聖子知太王欲立之逃奔子貢曰泰伯端委<lb/>
　治呉仲雍斷髪文身<lb/>
為憐季有子逆探父傳賢斷髪文身事誣哉司馬遷<lb/>
<pb n="KR4h0067_WYG_239-5a"/>
　　康叔<lb/>
　元惡大憝矧惟不孝不友子弗秖服厥父事大傷厥<lb/>
　考心乃其刑兹無赦<lb/>
勿云服父事不敬亦無傷元惡與大憝邦刑自有常<lb/>
　　君陳<lb/>
　惟爾令徳孝恭惟孝友于兄弟克施有政命汝尹兹<lb/>
　東都敬哉<lb/>
為爾有令徳存心孝且恭推之施有政往矣尹兹東<lb/>
<pb n="KR4h0067_WYG_239-5b"/>
　　伯奇<lb/>
　尹吉甫子履霜操云無衣兮兒寒無食兮兒飢兒罪<lb/>
　兮當笞逐兒兮奚為<lb/>
無食又無衣逐兒安所之不辭履霜苦猶謂罪當笞<lb/>
　　晉文侯<lb/>
　平王錫文侯秬鬯圭瓚曰汝克昭乃顯祖追孝于前<lb/>
　文人若汝予嘉<lb/>
嘉汝故錫汝非將王展親克昭乃顯祖追孝爾文人<lb/>
<pb n="KR4h0067_WYG_239-6a"/>
　　衛武公<lb/>
　年九十猶日警於國曰必朝夕以交戒我又孝子<lb/>
　之身終<lb/>
孝子身終者非終父母身武公年九十戒我尚諄諄<lb/>
　　齊孝公<lb/>
　伐魯展喜犒師曰豈其嗣世而棄命若先君何君必<lb/>
　不然齊侯乃還<lb/>
豈其伐與國獨不念先君想得還師去難堪此語聞<lb/>
<pb n="KR4h0067_WYG_239-6b"/>
　　齊頃公<lb/>
　晉侯欲質其母對曰若以匹敵則亦晉君之母也<lb/>
　又漢太公事<lb/>
我母亦君母吾翁即若翁分羮何太忍請質可堪從<lb/>
　　申生<lb/>
　姬泣曰賦由太子人謂太子子辭姬必有罪曰君老<lb/>
　我又不樂乃縊死<lb/>
姬泣賊由子子辭必罪姬為憂君不樂寧死莫君知<lb/>
<pb n="KR4h0067_WYG_239-7a"/>
　　晉文公<lb/>
　寺人披伐蒲公曰君父之命不校校者我讐也踰垣<lb/>
　而走披斬其袪<lb/>
伐蒲君父命校者是吾讐披直寺人耳鉏霓信有謀<lb/>
　　秦康公<lb/>
　晉文公甥渭陽詩云我見舅氏如母存焉又曰我送<lb/>
　舅氏悠悠我思<lb/>
懐哉送舅氏曰至渭之陽念母如存意悠悠寄二章<lb/>
<pb n="KR4h0067_WYG_239-7b"/>
　　既醉君子<lb/>
　孝子不匱永錫爾類其類維何室家之壼釐爾女士<lb/>
　從以孫子<lb/>
若為錫爾類不獨善其身既念化家室還思遺子孫<lb/>
　　四牡使臣<lb/>
　有功見知則說矣四牡騑騑豈不懐歸王事靡盬不<lb/>
　遑將父<lb/>
懐歸將父母四牡苦騑騑是我心中事君從何亊知<lb/>
<pb n="KR4h0067_WYG_239-8a"/>
　　南陔孝子<lb/>
　南陔孝子相戒以養也晉束晳補亡<lb/>
為養還相戒南陔昔有詩都盧這箇意焉用補亡為<lb/>
　　白華孝子<lb/>
　白華孝子之潔白者也<lb/>
㢘恥有微缺須知孝未純白華何所似所似皎然身<lb/>
　　北山大夫<lb/>
　役使不均已勞於王亊不得養其父母焉王事靡盬<lb/>
<pb n="KR4h0067_WYG_239-8b"/>
　憂我父母<lb/>
非止不得養如憂父母何忍能不我念使我獨賢勞<lb/>
　　蓼莪孝子<lb/>
　民人勞苦不得終養哀哀父母生我劬勞欲報之徳<lb/>
　昊天㒺極<lb/>
莫遂終養志難酬㒺極恩哀哀父母句腸斷不堪聞<lb/>
　　妹土小子<lb/>
　其藝黍稷奔走事厥考厥長肇牽車牛逺服賈用孝<lb/>
<pb n="KR4h0067_WYG_239-9a"/>
　養厥父母<lb/>
勤耕藝黍稷逺賈服車牛奔走何為者心乎孝養憂<lb/>
　　老萊子<lb/>
　年已七十父母猶存著斑斕之衣為嬰兒戲于親前<lb/>
七十已中壽人生似此稀絶憐老萊子猶自作兒嬉<lb/>
　　栁下惠<lb/>
　三為魯士師曰何必去父母之邦<lb/>
忍於父母國去此欲何之所以栁下恵三為魯士師<lb/>
<pb n="KR4h0067_WYG_239-9b"/>
　　子思<lb/>
　孔子喟然而歎請曰意子孫將忝祖乎伋每以不克<lb/>
　負荷為大恐子忻然<lb/>
如何方喟歎乃爾復忻然念汝祖無忝知予道可傳<lb/>
　　閔子<lb/>
　子曰孝哉閔子騫人不間於其父母昆弟之言　又<lb/>
　曾子母投杼事<lb/>
參寧殺人者三至尚踰垣歎息子閔子孝哉無間言<lb/>
<pb n="KR4h0067_WYG_239-10a"/>
　　有子<lb/>
　其為人也孝悌而好作亂者未之有也凉州易亂課<lb/>
　人誦孝經葢勲謂取怨<lb/>
其為人也孝好亂未之聞曾以是取怨無人語葢勲<lb/>
　　曾子<lb/>
　有疾召門弟子曰啟予足啓予手而今而後吾知免<lb/>
　夫小子<lb/>
全歸有明訓珍重恐傷膚小子啓手足吾今知免夫<lb/>
<pb n="KR4h0067_WYG_239-10b"/>
　　子路<lb/>
　見孔子曰今由也累茵而坐列鼎而食願欲食藜藿<lb/>
　為親負米不可得矣<lb/>
食藜殊列鼎負米異重茵不待今朝養傷哉昔日貧<lb/>
　　子㳺<lb/>
　問孝子曰今之孝者是謂能養至於犬馬皆能有養<lb/>
　不敬何以别乎<lb/>
犬馬何以别斯言似太深深言為飬者可不敬於心<lb/>
<pb n="KR4h0067_WYG_239-11a"/>
　　子夏<lb/>
　既除喪而見孔子與之琴彈之而不成聲作而曰哀<lb/>
　未㤀也<lb/>
為有心中事琴音自不和禮雖弗敢過哀若未㤀何<lb/>
　　子貢<lb/>
　曰賜也願息於事親又曰大哉死乎君子息乎　又<lb/>
　大塊息我以死<lb/>
未須論大塊以死息乎人所願學賜也始惟息事親<lb/>
<pb n="KR4h0067_WYG_239-11b"/>
　　林放<lb/>
　問禮之本子曰禮與其奢也寜儉喪與其易也寧戚<lb/>
故寧戚以儉㒺為易而奢致得千載下人稱問禮家<lb/>
　　樊遲<lb/>
　問辨惑子曰一朝之忿忘其身以及其親非惑與<lb/>
當知一朝忿必不忍於人豈止身㤀却還應及乃親<lb/>
　　闕黨弟子<lb/>
　闕黨之子弟㒺不分均有親者取多孝悌以化之也<lb/>
<pb n="KR4h0067_WYG_239-12a"/>
既漸夫子教㒺不有分均何復間多取齊言彼有親<lb/>
　　樂正子春<lb/>
　侍親疾復加一飯則脫然疾愈復損一飯則脫然疾<lb/>
　愈<lb/>
向非親在念念念每精專未必飯加損能令疾脫然<lb/>
　　公明宣<lb/>
　學於曾子曰宣見夫子之親在叱咤不至犬馬宣說<lb/>
　之學而未能也<lb/>
<pb n="KR4h0067_WYG_239-12b"/>
子於親在日叱咤不聞聲既曰見而說應無學未能<lb/>
　　孔子黨人<lb/>
　孔子曰吾黨之直者子為父隠直在其中矣<lb/>
忍以證羊故而云我直躬那知為父隠直故在其中<lb/>
　　孟莊子<lb/>
　孟莊子之孝其不改父之臣與父之政是難能也<lb/>
無改父之道直堪以孝稱若論莊子孝此真是難能<lb/>
　　孟懿子<lb/>
<pb n="KR4h0067_WYG_239-13a"/>
　問孝子曰無違樊遲御子告曰生事之以禮死𦵏之<lb/>
　以禮祭之以禮<lb/>
不復問無違祗應懿子知尚愁人不省以禮告樊遲<lb/>
　　孟武伯<lb/>
　問孝子曰父母惟其疾之憂<lb/>
父母之愛子心乎惟疾憂可能不自愛而忍使親愁<lb/>
　　管仲<lb/>
　曰吾嘗三戰三走鮑叔不以我為怯知吾有老母也<lb/>
<pb n="KR4h0067_WYG_239-13b"/>
戰敗不羞走誰為知我深叔知我有母亮我走時心<lb/>
　　晏子<lb/>
　曰使吾父之黨無不樂生者使吾母之黨無不足衣<lb/>
　食者<lb/>
母家合足食父族使安生睦黨可為孝能之為晏嬰<lb/>
　　晉君子<lb/>
　民從征役不得養其父母父母何怙父母何嘗悠悠<lb/>
　蒼天曷其有常<lb/>
<pb n="KR4h0067_WYG_239-14a"/>
何怙復何嘗銜悲問彼蒼蒼蒼不可問重使我心傷<lb/>
　　潁考叔<lb/>
　留羮感鄭莊公母子如初見左傳　茅焦諫始皇即<lb/>
　虚左迎母見史記<lb/>
茅焦甘伏質考叔請留羮大隧如初樂咸陽虚左迎<lb/>
　　魏孝子<lb/>
　役於大國陟彼屺兮瞻望母兮　狄仁傑登山望雲<lb/>
　曰吾親舍其下<lb/>
<pb n="KR4h0067_WYG_239-14b"/>
念母嗟陟屺思親徒望雲可憐魏孝子不比狄參軍<lb/>
　　衛七子<lb/>
　凱風美七子能盡孝道以慰母心　小弁小人之詩<lb/>
　也何以言之曰怨<lb/>
㡬諫勞不怨明明載魯論未應小弁作得並凱風言<lb/>
　　石祁子<lb/>
　石駘仲卒卜所以為後者曰沐浴佩玉則兆不沐浴<lb/>
　佩玉石祁子兆<lb/>
<pb n="KR4h0067_WYG_239-15a"/>
執親之喪者可沐浴其身不待石祁兆知非佩玉人<lb/>
　　文氏子<lb/>
　既除喪而越人弔待廟垂涕洟子㳺曰其庶㡬乎亡<lb/>
　於禮者之禮也<lb/>
服除有弔者待廟至垂洟亡於禮之禮斯人其庶幾<lb/>
　　公叔戍<lb/>
　請父諡於君君曰夫子不亦貞惠文乎故謂夫子貞<lb/>
　惠文子<lb/>
<pb n="KR4h0067_WYG_239-15b"/>
若把夫子論無慚貞惠文不應其子戍至自請於君<lb/>
　　靈輒<lb/>
　翳桑饑者趙宣子食之捨其半云欲遺母宣子使盡<lb/>
　之而别具食與其母<lb/>
翳桑一餓者念念母之存賴有趙宣子能為别具飱<lb/>
　　葉公諸梁<lb/>
　后臧從其母于呉不待而歸葉公終不正視<lb/>
隨母適異國先歸汝忍能致人不正視應是得人憎<lb/>
<pb n="KR4h0067_WYG_239-16a"/>
　　伍尚<lb/>
　楚將殺其父奢慮二子為患曰以免其父召之彼仁<lb/>
　必來尚歸死員奔呉<lb/>
此以父免召彼如仁必來員乎竟何益尚也最堪哀<lb/>
　　賈獲<lb/>
　陳大夫鄭師入陳獲載其母妻奔逢陳侯下而授公<lb/>
　車與妻扶母奔亦免<lb/>
扶母猶可免棄君安所之可能共載母忍不受君綏<lb/>
<pb n="KR4h0067_WYG_239-16b"/>
　　周紹<lb/>
　趙王謂曰人有言子者曰父之孝子君之忠臣故寡<lb/>
　人欲子之傅王子<lb/>
欲得忠臣者求之孝子門如何傳王子尚復待人言<lb/>
　　王孫賈<lb/>
　母曰汝朝出晚歸則吾倚門而望今王走汝尚何歸<lb/>
　賈募人殺淖齒<lb/>
為齊臣子者此日若無聞獨有王孫賈能知慰倚門<lb/>
<pb n="KR4h0067_WYG_239-17a"/>
　　扶蘇<lb/>
　趙髙詐為書賜扶蘇死蒙恬疑之欲復請扶蘇曰父<lb/>
　而賜子死尚安復請<lb/>
父賜子以死君侯安所疑忍哉指鹿相無復祖龍知<lb/>
　　丁蘭<lb/>
　至孝刻木為母像事之如生蘭婦誤燒木母面應時<lb/>
　髪落如割<lb/>
　一靈長皎皎如月不離天要以純誠感非關刻像然<lb/>
<pb n="KR4h0067_WYG_239-17b"/>
　　韓伯瑜<lb/>
　母杖不痛哀母力弱對母悲泣梁彦先使焦通觀其<lb/>
　像通感悟盡孝<lb/>
母力今衰矣悲啼得杖輕流風存繪畵猶足感焦生<lb/>
　　酈竒<lb/>
　與吕禄善周勃劫其父商使寄紿禄出游勃乃得入<lb/>
　北軍<lb/>
直以劫父故䝉他賣友名閒將誅吕論非勃亦非平<lb/>
<pb n="KR4h0067_WYG_239-18a"/>
　　賈誼<lb/>
　治安䇿曰借父耰鋤慮有徳色母取箕箒立而誶語<lb/>
誶言取箕箒徳色借耰鋤不是賈年少還能痛哭無<lb/>
　　馮唐<lb/>
　以孝著為郎中署長文帝輦過問唐曰父老何自為<lb/>
　郎<lb/>
知以孝行著還應不問唐可憐止輦問何自得為郎<lb/>
　　韋孟<lb/>
<pb n="KR4h0067_WYG_239-18b"/>
　楚元王傳及王戊滛亂孟去位徙鄒作詩諷諫又曰<lb/>
　既去禰祖惟懐惟顧<lb/>
去王猶諷諫懐祖重情傷誰識有韋孟人惟說穆王<lb/>
　　田叔<lb/>
　景帝令按梁亊還曰有之無以梁事為問也太后食<lb/>
　不甘味此憂在陛下<lb/>
勿以梁事問將遺太后憂若非叔長者誰為帝忠謀<lb/>
　　石建<lb/>
<pb n="KR4h0067_WYG_239-19a"/>
　建為郎中令已老白首每歸洗沐即竊取父奮中裠親<lb/>
　自浣滌不令父知<lb/>
服勞曽是孝那更委諸人建已老白首中帬滌必親<lb/>
　　董仲舒<lb/>
　令州郡舉孝㢘自仲舒發之後為江都相<lb/>
漢有孝㢘舉誰知發自舒可憐三䇿罷却去相江都<lb/>
　　司馬遷<lb/>
　父疾執手泣曰毋㤀吾所論著卒三嵗遷為太史著<lb/>
<pb n="KR4h0067_WYG_239-19b"/>
　石室金匱之書<lb/>
悲哉執手泣論著謹毋㤀豈識遷他日能於石室藏<lb/>
　　嚴君平<lb/>
　賣卜成都市與人子言必依於孝<lb/>
賣卜有深意何必避市喧若逢人子問依孝與之言<lb/>
　　霍去病<lb/>
　縣吏仲儒私生以驃騎擊匈奴過平陽拜仲儒曰不<lb/>
　知為大人遺體<lb/>
<pb n="KR4h0067_WYG_239-20a"/>
不蚤知此體元來托大人低頭拜縣吏誰擬霍將軍<lb/>
　　雋不疑<lb/>
　為京兆尹每錄囚毋問多有平反即為喜笑故不疑<lb/>
　嚴而不殘<lb/>
不疑固嚴吏如不順親何圖得母喜笑平反敢不多<lb/>
　　杜延年<lb/>
　父周為御史大夫延年居父官府不敢當舊位坐卧<lb/>
　皆易其處<lb/>
<pb n="KR4h0067_WYG_239-20b"/>
怪來御史府坐榻不如初曾是父坐處而為子敢居<lb/>
　　疏受<lb/>
　廣之兄子廣謂受曰知足不辱豈如父子歸老故鄉<lb/>
　乎受曰從大人議<lb/>
豈如吾父子歸老故鄉身一聽知足誨欣然從大人<lb/>
　　王陽<lb/>
　為益州刺史行部至九折阪歎曰奉先人遺體奈何<lb/>
　數乘此險遂以病去<lb/>
<pb n="KR4h0067_WYG_239-21a"/>
禮經稱孝子不服闇登危所以九折阪回車不敢馳<lb/>
　　貢禹<lb/>
　上疏曰誖逆者貴於官故俗皆曰何以孝弟為今宜<lb/>
　貴孝悌則天下自治<lb/>
安用孝與弟今人誖得官一聞陽在位自是合彈冠<lb/>
　　王式<lb/>
　曰臣以詩朝夕授王至於忠臣孝子之篇未嘗不流<lb/>
　涕反復為王陳誦也<lb/>
<pb n="KR4h0067_WYG_239-21b"/>
三百五篇内凡言忠孝人未嘗不流涕反復為王陳<lb/>
　　韋𤣥成<lb/>
　兄𢎞前坐罪𤣥成當襲封知非父賢意乃佯狂後選<lb/>
　為淮陽憲王傅<lb/>
淮陽誰可傳無以易𤣥成即汝佯狂意為王言事兄<lb/>
　　楚孝王<lb/>
　詔曰王孝順仁慈之國以來二十餘年纖芥之過未<lb/>
　嘗聞朕甚嘉之<lb/>
<pb n="KR4h0067_WYG_239-22a"/>
一自王之國于今二十年了無纖芥過都是孝慈然<lb/>
　　原涉<lb/>
　廬墓三年大治冢舍表曰南陽阡人謂之原氏阡<lb/>
所當約于巳豈忍儉于先道立南陽表人呼原氏阡<lb/>
　　薛脩<lb/>
　為臨菑令兄宣為丞相迎母脩留不遣<lb/>
邑令直微耳爭如相國榮可憐留母養不忍聽兄迎<lb/>
　　陰子方<lb/>
<pb n="KR4h0067_WYG_239-22b"/>
　至孝臘月晨炊而竈神形見子方再拜受慶因祀以<lb/>
　黄羊由是暴富<lb/>
祀灶令人富相傳陰子方安知由至孝非在薦黄羊<lb/>
　　揚子<lb/>
　不可得而久者父母之謂也是故孝子愛日<lb/>
不可得而久其惟父母乎諄諄愛日語揚氏豈欺吾<lb/>
　　東海王彊<lb/>
　母郭后廢彊戚戚不自安願備藩國贊曰遜而知廢<lb/>
<pb n="KR4h0067_WYG_239-23a"/>
　為呉太伯<lb/>
史以太伯比斯評恐未真我知東海意不忍母他人<lb/>
　　鄧禹<lb/>
　亊母至孝雲臺功臣之次立為第一<lb/>
功臣三十一劍佩靄雲臺第一人知否曾聞孝母來<lb/>
　　竇融<lb/>
　少孤事母孝與隗囂書云為忠甚易璽書賜融謂欲<lb/>
　三分鼎足宜以時定<lb/>
<pb n="KR4h0067_WYG_239-23b"/>
璽書來萬里鼎足許三分解道為忠易誰知以孝聞<lb/>
　　馬援<lb/>
　戒子曰欲汝曹聞人過失如聞父母之名耳可得而<lb/>
　聞口不可得而言也<lb/>
惡言出於口必至反其聲小子聞人過當如聞父名<lb/>
　　樊宏<lb/>
　父重遺令所假貸民間數百萬悉焚削文契債家聞<lb/>
　而慚爭償之宏不受<lb/>
<pb n="KR4h0067_WYG_239-24a"/>
能捐數百萬不聽債家償要自父一語銘心不敢㤀<lb/>
　　耿國<lb/>
　國當嗣父封上疏以父况愛少子霸因自陳讓<lb/>
封侯誰不願顧我獨何心為憶父所愛偏於少子深<lb/>
　　張湛<lb/>
　望縣門步進曰父母之邦所宜盡禮或議其詐笑曰<lb/>
　人皆詐惡我獨詐善<lb/>
下車父母國自重豈其輕謂我詐為善何憂被此名<lb/>
<pb n="KR4h0067_WYG_239-24b"/>
　　馮豹<lb/>
　後母屢行毒害敬事愈謹疾之愈深每奏事伏省閣<lb/>
　帝使黄門持被覆之<lb/>
中人持被覆尚得帝恩深子職竟何是終求慰母心<lb/>
　　孔奮<lb/>
　奉母極求珍膳躬率妻子同甘菜茹為時人所笑以<lb/>
　身處脂膏不能自潤<lb/>
甘同妻菜茹極奉母珍羞一任時人笑脂膏不自謀<lb/>
<pb n="KR4h0067_WYG_239-25a"/>
　　伏湛<lb/>
　父理為當世名儒别自名學湛性孝友少傳父業教<lb/>
　授數百人<lb/>
向來父學顯别自以家名不是能傳業如何著孝名<lb/>
　　鄭敬<lb/>
　郅惲謂曰子將為伊吕乎巢許乎敬曰幸得奉墳墓<lb/>
　雖不從政是亦為政<lb/>
㡬曽慕巢許非是薄伊周何忍的的去先人有墓丘<lb/>
<pb n="KR4h0067_WYG_239-25b"/>
　　古初<lb/>
　郅惲為長沙太守長沙有孝子古初惲即以為首舉<lb/>
長沙有孝子姓字死猶香料得郡舉首他無人敢當<lb/>
　　江革<lb/>
　負母逃難數為盜刼去輒求哀得免後歸鄉里每自<lb/>
　為母輓車時稱巨孝<lb/>
挽車極勞苦逃賊最間闗太息江巨孝能為人所難<lb/>
　　蔡順<lb/>
<pb n="KR4h0067_WYG_239-26a"/>
　拾葚黑者奉母母思順心動棄薪還伏母棺火越他<lb/>
　舍母畏震雷輒還墓<lb/>
賊疑拾葚異母怪棄薪還雷震輒還冢火飛因入棺<lb/>
　　姜詩<lb/>
　妻汲供母後時遣去遺母珍羞復還兒溺答母㳺學<lb/>
　忽泉湧躍鯉供母膳<lb/>
日常供鯉鱠旦輒汲江流兒溺言㳺學妻還感珍羞<lb/>
　　郭巨<lb/>
<pb n="KR4h0067_WYG_239-26b"/>
　恐母減食與其子欲埋之掘坑得金一釜上云天賜<lb/>
　孝子郭巨官不得取<lb/>
為養寧埋子那知地有金如何有天賜且復怕官侵<lb/>
　　班固<lb/>
　著幽通賦曰懿前哲之純淑兮咨孤矇之渺渺兮又<lb/>
　作叙傳述班氏之先<lb/>
前烈知純淑孤踪愧渺矇果能筆敘傳不枉賦幽通<lb/>
　　劉平<lb/>
<pb n="KR4h0067_WYG_239-27a"/>
　負母逃難恐弟絶類抱弟女棄巳子　鄧伯道負弟<lb/>
　子避賊縳其子於樹上<lb/>
弟類那容絶吾雛聽自生劉平端為母伯道特沽名<lb/>
　　郭基<lb/>
　為京兆督郵班固薦於東平王蒼謂基孝行著于州<lb/>
　里蒼納之<lb/>
豈伊東閣裏無似督郵賢直把孝行薦今人少孟堅<lb/>
　　㢘范<lb/>
<pb n="KR4h0067_WYG_239-27b"/>
　年十五與客自蜀步負父喪歸京兆後為蜀守民歌<lb/>
　曰平生無襦今五袴<lb/>
親喪徒步負萬里歴岷峨何事今人說惟知襦袴歌<lb/>
　　鄧彪<lb/>
　少修孝行讓國于異母弟鳯顯宗高其節許焉　又<lb/>
　曹子建詩<lb/>
讓國異母弟如彪正自奇今人有同産煮豆且燃萁<lb/>
　　張歆<lb/>
<pb n="KR4h0067_WYG_239-28a"/>
　歆守皋長有執父仇賊歆破械縱之遂棄官亡命范<lb/>
　曄謂其報仇逃亡<lb/>
去官因脫囚為感戴天仇史氏乃失實却云逃執仇<lb/>
　　清河王慶<lb/>
　上書曰乞以臣骸骨下從貴人於樊濯庶母子魂靈<lb/>
　有所倚依<lb/>
乞以臣骸骨下從樊濯原生雖闕親養沒擬報私恩<lb/>
　　魯恭<lb/>
<pb n="KR4h0067_WYG_239-28b"/>
　性至孝與母及弟丕俱居太學習魯詩為諸儒所稱<lb/>
　學士多歸之<lb/>
可能來太學即得譽諸儒豈以習詩苦應云與母俱<lb/>
　　黄香<lb/>
　亊父竭力致養暑則扇枕寒則以身温席京師號曰<lb/>
　天下無雙江夏黄香<lb/>
冬月常温席炎天每扇牀如何漢天下只有一黄香<lb/>
　　樂恢<lb/>
<pb n="KR4h0067_WYG_239-29a"/>
　父親為令所收恢年十一俯伏縣門晝夜號泣令矜<lb/>
　之為出其父<lb/>
父今為令繫號泣不停聲彼令亦人耳而寧不我矜<lb/>
　　仲長統<lb/>
　著論曰倘親有兼珍之膳豈羡夫入帝王之門以揚<lb/>
　名立身哉<lb/>
羨入帝王門揚名與立身何如養親膳每日得兼珍<lb/>
　　薛苞<lb/>
<pb n="KR4h0067_WYG_239-29b"/>
　父娶後妻憎苞出之苞號泣廬於舍外旦入洒埽嵗<lb/>
　餘父母慚而還之<lb/>
所懼子不孝何愁父失慈涕流分出日天定感還時<lb/>
　　張霸<lb/>
　年數嵗知孝讓舉動自然合禮人訝其小能如此曰<lb/>
　我饒為之故字伯饒<lb/>
幼也知孝讓居然合禮儀休疑汝尚小須信我饒為<lb/>
　　竇章<lb/>
<pb n="KR4h0067_WYG_239-30a"/>
　蓬户蔬食躬勤孝養講誦不輟時稱東觀為蓬萊山<lb/>
　鄧康薦章為校書郎<lb/>
蔬食可堪貧勤哉孝養親蓬萊知不逺應是著斯人<lb/>
　　蘇不韋<lb/>
　父謙為李暠掠死不韋掘暠父冢時譏其讐枯骨郭<lb/>
　泰為優於伍員<lb/>
要使生者毒休譏枯骨讐看他郭泰論此似伍員優<lb/>
　　郭林宗<lb/>
<pb n="KR4h0067_WYG_239-30b"/>
　性至孝范滂稱之曰隠不違親貞不絶俗天子不得<lb/>
　臣諸侯不得友<lb/>
不願諸侯友那容天子臣貞乎寧絶俗隠也不違親<lb/>
　　蔡邕<lb/>
　性至孝母嘗滯病三年邕自非寒暑變節未解襟帶<lb/>
　者<lb/>
自非易寒暑未始解衣襟不謂母疾久三年惟一心<lb/>
　　楊震<lb/>
<pb n="KR4h0067_WYG_239-31a"/>
　種藍養母諸生有助其種者輒拔去鄉里稱孝　又<lb/>
　不受金以畏四知<lb/>
尚自畏四知於親豈忍欺種藍有助者拔去不妨奇<lb/>
　　姜肱<lb/>
　肱與弟俱為賊所刼將烹之肱曰季江父母所憐請<lb/>
　殺巳季江復願代兄<lb/>
鼎鑊皆知避何心願代烹恐傷父母意不獨弟兄情<lb/>
　　陳元方<lb/>
<pb n="KR4h0067_WYG_239-31b"/>
　事親至孝豫州刺史以孝聞天子為之圖像百城以<lb/>
　厲風俗<lb/>
如何百城内一一畫元方勸孝賢刺史觀風職所當<lb/>
　　茅容<lb/>
　字季偉郭林宗見其殺雞意謂為已設既乃獨奉母<lb/>
　自以飯蔬與林宗食<lb/>
雞乃為母設蔬惟與客同賢哉茅季偉誤矣郭林宗<lb/>
　　范滂<lb/>
<pb n="KR4h0067_WYG_239-32a"/>
　遭黨禍恐母流離不忍逃曰滂從父黄泉顧子曰欲<lb/>
　汝為善則我不為惡<lb/>
寧將身塞禍不忍母流離我自不為惡黄泉今有辭<lb/>
　　鮑永<lb/>
　亊後母至孝妻嘗母前叱狗永即去其妻<lb/>
禮經條七出叱狗不言焉一旦鮑妻去那知在母前<lb/>
　　仇覽<lb/>
　為蒲亭長化陳元為孝子民歌曰父母何在在我庭<lb/>
<pb n="KR4h0067_WYG_239-32b"/>
　化我鴟梟哺所生<lb/>
蒲亭一長耳何許得歌聲化為鴟梟類而今哺所生<lb/>
　　趙咨<lb/>
　有孝行盜甞夜刼之咨恐母驚乃先至門迎謝盜慚<lb/>
　奔<lb/>
賊來那可邇而敢以身迎身豈不知愛心乎恐母驚<lb/>
　　鄭康成<lb/>
　家貧假田播殖以為親養時稱為純儒齊魯間宗之<lb/>
<pb n="KR4h0067_WYG_239-33a"/>
播殖為親養家貧至假田焉知後學者盡喚作儒先<lb/>
　　李曇<lb/>
　養親樂道終身不仕名與徐孺子等海内列名五處<lb/>
　士焉<lb/>
養親還樂道不仕至終身海内稱髙士非專鄉里人<lb/>
　　徐季登<lb/>
　南州髙士徐孺子之子篤行孝弟服闋隠居不仕<lb/>
南州徐髙士姓字滿東都有子篤孝行終喪意隠居<lb/>
<pb n="KR4h0067_WYG_239-33b"/>
　　周燮<lb/>
　有先人草廬結於東岡燮守之曰我不能追綺季處<lb/>
　巢穴屢徵不起<lb/>
未能追綺季且復守東岡為有先廬在他山忍遁藏<lb/>
　　王修<lb/>
　七嵗母以社日亡來嵗隣里社修感念母哀甚鄉里<lb/>
　為之罷社<lb/>
去年今社日撫事倍酸辛罷社為兒泣鄉鄰定幾人<lb/>
<pb n="KR4h0067_WYG_239-34a"/>
　　徐庶<lb/>
　辭先主曰老母見獲方寸亂矣　王陵母曰為語陵<lb/>
　毋以老妾故持二心<lb/>
不勝方寸亂豈暇二心持忠矣王陵將賢哉徐庶辭<lb/>
　　孟宗<lb/>
　母冬月思笋宗入竹林哀泣筍為之生<lb/>
萬象死灰色千林號怒聲何人苦哀泣凍竹強抽萌<lb/>
　　顧悌<lb/>
<pb n="KR4h0067_WYG_239-34b"/>
　仕吳為偏將軍每讀父書跪讀之每句應諾　又孝<lb/>
　子聴於無聲<lb/>
地逺隔親面惟憑一紙書句終輒應諾直是聽於無<lb/>
　　陸績<lb/>
　六嵗見袁術懐橘墮地術曰陸郎作賓客而懐橘乎<lb/>
　曰欲歸遺母術奇之<lb/>
陸郎作賓客懐橘欲何為遺母當然亊袁公乃爾奇<lb/>
　　李密<lb/>
<pb n="KR4h0067_WYG_239-35a"/>
　祖母劉年九十六謂報劉之日短又言為人子者願<lb/>
　為人兄事親之日長<lb/>
事親苦日短為子願為兄懇懇報劉語令人涕泗横<lb/>
　　和嶠<lb/>
　王戎居䘮飲酒哀毁特甚嶠禮法自持不能踰戎劉<lb/>
　毅謂嶠生孝戎死孝<lb/>
要以禮法論休言哀毁同但觀生和嶠定勝死王戎<lb/>
　　王裒<lb/>
<pb n="KR4h0067_WYG_239-35b"/>
　讀書至蓼莪篇輒流涕門人為廢此篇　廬墓悲號<lb/>
　著柏樹樹為之枯<lb/>
悲哉生我句奈此念親何墓側有枯樹詩中無蓼莪<lb/>
　　荀何<lb/>
　晉何曾荀顗俱有孝行傅𤣥稱之曰古稱曾閔今有<lb/>
　荀何<lb/>
古稱有曾閔今復見荀何為孝一而已能行無甚髙<lb/>
　　王祥<lb/>
<pb n="KR4h0067_WYG_239-36a"/>
　母冬月欲生魚祥解衣將剖氷雙魚躍出母命守丹<lb/>
　李每風雨輒抱樹泣<lb/>
風李應難守冬魚未易求剖氷不辭凍抱樹不勝愁<lb/>
　　祖納<lb/>
　性至孝少孤嘗自炊爨以養母<lb/>
視膳子之職何須自執炊閒將心比並合是手成持<lb/>
　　丁儀子<lb/>
　陳壽覔千斛米為儀作傳子不與米　朱文畧大遺<lb/>
<pb n="KR4h0067_WYG_239-36b"/>
　魏收金請為父傳<lb/>
尚自不與米何堪大遺金丁儀為有子文略是誣親<lb/>
　　范宣<lb/>
　十嵗嘗以刀傷手捧手改容人問痛耶曰受全之體<lb/>
　而致毁傷不可處耳<lb/>
手直微傷耳如何忽改容不能全所受此痛政無窮<lb/>
　　戴逵子<lb/>
　戴顒與兄勃並受琴於父逵父卒不忍奏與兄各造<lb/>
<pb n="KR4h0067_WYG_239-37a"/>
　新弄并行於世<lb/>
戴琴妙一世二子得其聲不忍遺音奏各將新弄行<lb/>
　　趙至<lb/>
　兒時從師受業聞父叱牛聲投書泣曰我小未能榮<lb/>
　養使老父不免勤苦<lb/>
莫致兒榮養翻令父苦耕可憐癈書泣不忍叱牛聲<lb/>
　　陶侃<lb/>
　每飲酒嘗歡有餘而限已竭佐吏等勸少進侃曰亡<lb/>
<pb n="KR4h0067_WYG_239-37b"/>
　親曾見約故不敢踰<lb/>
陶公晏參佐限極每歡餘憶與亡親約淒然不敢踰<lb/>
　　桓冲<lb/>
　小字買得郎母病須羊以解以身質羊後為江州刺<lb/>
　史<lb/>
不辭身作質只為母須羊此日江州牧當年買得郎<lb/>
　　盛彦<lb/>
　母失明婢伺彦出以蠐螬炙貽母彦抱母慟哭絶而<lb/>
<pb n="KR4h0067_WYG_239-38a"/>
　復蘇母目豁即開<lb/>
既知為異物號泣絶還生未有蠐螬炙翻令母目明<lb/>
　　王延<lb/>
　後母令冬月求魚不得杖之流血延叩氷哭有魚躍<lb/>
　出母悟撫之如巳子<lb/>
酷矣杖流血奇哉魚躍氷能令母心悟不異已親生<lb/>
　　褚徳逸<lb/>
　庾衮字叔褒鄰人褚徳逸善事其親至老而不倦衮<lb/>
<pb n="KR4h0067_WYG_239-38b"/>
　見每拜之<lb/>
至老能無倦真為善事親叔褒非佞者何事拜鄰人<lb/>
　　王恱<lb/>
　導之子有髙名事親色養諸子莫及導見之輒有喜<lb/>
　色<lb/>
色養傾餘子高名重一時足為丞相喜豈計外人知<lb/>
　　許孜<lb/>
　有孝行鴈雉棲其梁鹿虎擾其庭交頸同逰不相搏<lb/>
<pb n="KR4h0067_WYG_239-39a"/>
　噬所居號孝順里<lb/>
能感猛鷙類都無搏噬心同逰至鹿虎共宿有鳩鷹<lb/>
　　卞壼<lb/>
　壼拒蘇峻戰死二子昣旴相隨赴賊翟湯歎曰忠孝<lb/>
　之道萃於一門<lb/>
父雖得死所兒豈得生存忠孝古難得於今萃一門<lb/>
　　皇甫諡<lb/>
　遺令平生之物皆無自随惟齎孝經一巻　馮亮遺<lb/>
<pb n="KR4h0067_WYG_239-39b"/>
　戒手執孝經<lb/>
盡棄平生物惟齎一孝經死猶不㤀孝臨没苦丁寧<lb/>
　　郭原平<lb/>
　以耕者於父母墓前裸袒為慢及貴買此田束帶垂<lb/>
　泣躬自耕鑿<lb/>
忍向父母墓前頭裸袒耕農時每束帶猶自泣原平<lb/>
　　二王<lb/>
　王銓學業不及弟錫而孝行齊焉時人稱為金昆玉<lb/>
<pb n="KR4h0067_WYG_239-40a"/>
　友<lb/>
要以孝行舉寧將學業論錫無慙玉友銓可謂金昆<lb/>
　　樂頤之<lb/>
　嘗病與母隔壁忍痛不為呻吟之聲齒被至碎恐母<lb/>
　之哀巳也<lb/>
痛殊未易忍絶不一呻吟豈復知身疾惟愁戚母心<lb/>
　　何子平<lb/>
　以俸米易粟麥曰尊老在東何心猶享白粲珍肴不<lb/>
<pb n="KR4h0067_WYG_239-40b"/>
　可寄母則不受<lb/>
干祿本為養資身豈所安珍肴與白粲雖美若為餐<lb/>
　　解叔謙<lb/>
　母病有老父遺丁公藤因失所在有童子持蚺蛇膽<lb/>
　授顔含忽不見<lb/>
膽醫顔母疾藤療解親風忽不見童子俄然失老公<lb/>
　　王秀之<lb/>
　遺令世人以僕妾直靈助哭當由喪主不能純至欲<lb/>
<pb n="KR4h0067_WYG_239-41a"/>
　以多聲相亂耳<lb/>
一事真堪笑令人妾直靈都縁無至性徒欲亂多聲<lb/>
　　謝㬭<lb/>
　年數嵗所生母微賤得疾畏驚一家尊卑感㬭至性<lb/>
　咸為納屨行屏氣語<lb/>
一家感兒孝不欲使親驚盡作屏氣語咸為納屨行<lb/>
　　謝朏<lb/>
　朏莊之子超宗鳯之子明帝嘗敇二人自鳯莊門入<lb/>
<pb n="KR4h0067_WYG_239-41b"/>
　超宗趨往朏不肯入<lb/>
直以父名戲其為君命同朏能禮自守似是勝超宗<lb/>
　　古成詵<lb/>
　以風教自任時韋髙慕阮籍為人居喪飲酒詵泣曰<lb/>
　吾當手刃之<lb/>
禮豈為吾設如傷風教何不堪希阮籍直欲刃韋髙<lb/>
　　華寳<lb/>
　八嵗晉末父戍長安謂曰須我還為汝冠後長安陷<lb/>
<pb n="KR4h0067_WYG_239-42a"/>
　寶年至七十不昏冠<lb/>
憶父去時語爾來七十秋終焉不忍冠洒淚望秦州<lb/>
　　宗元卿<lb/>
　祖母病元卿在逺輒心痛大病則大痛小病則小痛<lb/>
異哉宗子孝親疾逺闗心每念痛大小因知疾淺深<lb/>
　　劉苞<lb/>
　事嫡母朱氏及所生母陳氏並扇席温枕<lb/>
扇席更温枕古人誰與同一心奉二母自是勝黄童<lb/>
<pb n="KR4h0067_WYG_239-42b"/>
　　劉靈哲<lb/>
　母病夢神與藥驚覺得於枕間　宋瓊母秋季思𤓰<lb/>
　瓊夢見求之遂獲<lb/>
誰言夢想裏所見總空花靈哲枕間藥宋瓊秋季𤓰<lb/>
　　劉巘<lb/>
　號正簡先生齊髙帝召問政道答曰政在孝經<lb/>
先生天下士偶迫詔書行勿謂無奇對惟言在孝經<lb/>
　　王僧孺<lb/>
<pb n="KR4h0067_WYG_239-43a"/>
　五嵗初讀孝經謂授者曰我願常讀之<lb/>
孝經雖始教何但習於初欲得如兒願常常誦此書<lb/>
　　江泌<lb/>
　痛不逮養親以菜心有生意不忍食所食惟老菜<lb/>
菜心且不食親意一何深為爾有生意存我不忍心<lb/>
　　庾道愍<lb/>
　少失所生母尋至交州入一村中見一嫗負薪心動<lb/>
　訪之乃其母也<lb/>
<pb n="KR4h0067_WYG_239-43b"/>
交州一村裏有嫗負薪行萬里庾道愍心知為所生<lb/>
　　張冲<lb/>
　父遺命祭我必以鄉土所出後牧青冀常還呉國取<lb/>
　果菜流涕薦焉<lb/>
未嘗無果菜何至取吳中祭我必土産遺言敢不共<lb/>
　　顧歡<lb/>
　有孝行人有病者歡令取孝經着病人枕邊果愈<lb/>
枕邊何所有一巻仲尼居無處覓盧扁應當寶此書<lb/>
<pb n="KR4h0067_WYG_239-44a"/>
　　江淹<lb/>
　採薪養母於樵所得貂蟬將鬻以供養母曰此汝休<lb/>
　徴留之後果為侍中<lb/>
賣薪圖養母何許得貂蟬知在採薪處庸非吉兆然<lb/>
　　庾黔婁<lb/>
　父在家病黔婁心驚即棄官歸醫云嘗糞可知美劇<lb/>
　每取糞嘗之<lb/>
驚心巳云異嘗糞不妨難庾令何為者慿君着眼看<lb/>
<pb n="KR4h0067_WYG_239-44b"/>
　　庾域<lb/>
　　母好鶴唳域營求不怠忽雙鶴來下　戴良自據地<lb/>
　作驢鳴以娛母<lb/>
惜哉戴良誕賢矣庾域誠真能感鶴唳何至學驢鳴<lb/>
　　任昉<lb/>
　父遥性重㯽榔昉終身不嘗　曾晳嗜羊棗而曾子不忍食<lb/>
晳常嗜羊枣遥亦重㯽榔參至不忍食昉寧能獨嘗<lb/>
　　陸襄<lb/>
<pb n="KR4h0067_WYG_239-45a"/>
　釋服猶若居憂終身蔬食布衣五十年　又楊惲云<lb/>
　送終有時而既<lb/>
憂居五十載陸子最堪悲惲獨非人子而云有既時<lb/>
　　褚翔<lb/>
　有至行母病祈禱中夜聞空中彈指聲及旦疾愈<lb/>
謹母昧方寸是處有神明夜半為親禱空中彈指聲<lb/>
　　徐孝克<lb/>
　每侍宴無所食噉帝後察其欲遺母敕自今孝克前<lb/>
<pb n="KR4h0067_WYG_239-45b"/>
　饌並許將還<lb/>
自今所賜饌特敕許將還為爾心向母君前無所餐<lb/>
　　阮孝緒<lb/>
　母病須生人參孝緒躬歴幽險累日忽見一鹿隨之<lb/>
　至鹿滅處得參<lb/>
覓参不可得忽感鹿前行行到鹿滅處元來此地生<lb/>
　　袁君正<lb/>
　數載父昻疾晝夜侍奉家人勸令暫臥居正曰官既<lb/>
<pb n="KR4h0067_WYG_239-46a"/>
　未差眠亦不安<lb/>
家人勸我眠共説不眠難官既未得差眠時自不安<lb/>
　　皇侃<lb/>
　性至孝日限誦孝經二十篇以擬觀世音經<lb/>
儒釋本同途遺經非爾殊未應普門品勝似仲尼居<lb/>
　　吉翂<lb/>
　丹陽尹以其求代父命欲舉以純孝翂曰何待翂之<lb/>
　薄因父買名一何其辱<lb/>
<pb n="KR4h0067_WYG_239-46b"/>
父身如何代子死乃其情尹待我何薄而將此買名<lb/>
　　吳明徹<lb/>
　父未𦵏勤力耕種天旱苗枯明徹之田中仰天號訴<lb/>
　苗更生秋大熟<lb/>
苗枯親未葬號泣日于田誰謂竟不雨而能獨有年<lb/>
　　徐份<lb/>
　父陵疾篤份焚香涕跪誦孝經晝夜不息如是三日<lb/>
　父疾豁然而愈<lb/>
<pb n="KR4h0067_WYG_239-47a"/>
父疾雖云篤如何豁爾平孝經惟泣誦晝夜不停聲<lb/>
　　雷紹<lb/>
　少習騎射後辭母京師從學嘗讀書至人行莫大於<lb/>
　孝感嘆還鄉里侍養<lb/>
行莫大於孝其如違養何只消一句字安用讀書多<lb/>
　　楊愔<lb/>
　㓜喪母其舅源子恭與飲問誦詩曰誦至渭陽未愔<lb/>
　便號泣<lb/>
<pb n="KR4h0067_WYG_239-47b"/>
渭陽曽讀未對飲偶言詩舅作此詩語兒那能不悲<lb/>
　　趙琰<lb/>
　以國禁積四十年不得越闗葬二親於舊兆自痛恨<lb/>
　惟食麥至絶鹽味<lb/>
禮稱親未葬喪服不除焉食麥㫁鹽味悲哉四十年<lb/>
　　㓂祖訓<lb/>
　父母雖久亡猶於所處設幃帳嚴奉如平生　曹孟<lb/>
　徳銅雀遺令<lb/>
<pb n="KR4h0067_WYG_239-48a"/>
必如冦祖訓如不死其親孟徳空遺令丕乎真罪人<lb/>
　　王崇<lb/>
　以孝稱風雹至崇田畔便止禾麥並無損落及越崇<lb/>
　田風雹如初<lb/>
風雹忽止處禾麥獨依然料得天公意知為孝子田<lb/>
　　房景伯<lb/>
　為清河守召不孝者觀己事母其人愧求去不許曰<lb/>
　雖顔慙心未改<lb/>
<pb n="KR4h0067_WYG_239-48b"/>
親見房太守殷勤奉旨甘那能不心愧豈止是顔慙<lb/>
　　元子華<lb/>
　母夜飲還大吐人謂中毒子華掬吐盡噉之母心乃<lb/>
　安<lb/>
未必食有毒人言疑似間不辭噉母吐圖得母心寛<lb/>
　　劉獻之<lb/>
　誨學者曰百行殊途要以孝為首倘不能然雖下帷<lb/>
　躡屩竟何益乎<lb/>
<pb n="KR4h0067_WYG_239-49a"/>
百行孝為首諸人倘未知下帷空自苦躡屩竟何辭<lb/>
　　崔道固<lb/>
　母賤諸兄逼其母持炙致賔前道固驚接謂客曰老<lb/>
　親自執劬勞<lb/>
是誰迫我母持炙致諸賔驚起自接取云賔此老親<lb/>
　　于仲文<lb/>
　九嵗周太祖問曰聞兒好讀書書有何事對曰資父<lb/>
　事君忠孝而巳<lb/>
<pb n="KR4h0067_WYG_239-49b"/>
讀書無見處與不讀書同勿謂兒年小能知孝與忠<lb/>
　　李賢<lb/>
　從師學或譏其業不進答曰豈能領徒授業至如忠<lb/>
　孝之道實銘於心<lb/>
誰知學進處不在好為師好把銘心底分明説與伊<lb/>
　　李崇<lb/>
　以父勲封侯泣下曰無勲於國㓜小封侯當報主恩<lb/>
　恐不能終于孝養<lb/>
<pb n="KR4h0067_WYG_239-50a"/>
候封何爾泣兒㓜乃無勲恐莫終親養應將報主恩<lb/>
　　李自謙<lb/>
　少孤未嘗飲酒食肉絶口殺害之言　陸襄親沒終<lb/>
　身不敢言殺害<lb/>
殺生非孝也人未必云然絶口殺害語君看自小年<lb/>
　　文中子<lb/>
　汾水之曲有先人之敝廬在有田可以具饘粥彈琴<lb/>
　著書不願仕也<lb/>
<pb n="KR4h0067_WYG_239-50b"/>
先人舊所理汾曲有田廬何意求聞逹彈琴自著書<lb/>
　　房𤣥齡<lb/>
　以孝稱父彦謙謂曰人皆因禄冨我獨以官貧所遺<lb/>
　子孫惟清白耳<lb/>
人皆因禄冨我獨以官貧佩父清白訓為唐第一人<lb/>
　　陳叔逹<lb/>
　御前賜葡萄不食曰臣母病渴願欲以遺母帝喟然<lb/>
　曰卿有母遺乎<lb/>
<pb n="KR4h0067_WYG_239-51a"/>
葡萄歸遺母所嗜固應思卿乃有母遺誰知此語悲<lb/>
　　韋陸<lb/>
　韋承慶被後母笞弟嗣立解衣求代陸景融見兄蒙<lb/>
　先被杖輒自楚悟母<lb/>
不悟以身諫惟恐失母慈景融常自楚嗣立每求笞<lb/>
　　狄仁傑<lb/>
　求代鄭崇質使絶域以鄭母老疾宗元願以柳易播<lb/>
　曰夢得親在堂<lb/>
<pb n="KR4h0067_WYG_239-51b"/>
狄請使絶域柳甘易播州為憐劉母在深恐鄭親憂<lb/>
　　崔元暐<lb/>
　至孝母戒以從官有人來云貧乏是好消息冨足是<lb/>
　惡消息<lb/>
若為從官好不異在家貧忍以惡消息而令戚我親<lb/>
　　李迥秀<lb/>
　母氏庶賤妻崔氏嘗詈媵婢母聞之不樂迥秀即出<lb/>
　其妻<lb/>
<pb n="KR4h0067_WYG_239-52a"/>
生我者為母無縁貴賤分不思罵婢語何可使親聞<lb/>
　　韋虚心<lb/>
　父維為郎時蒔柳于庭及虛心居郎省對之輒斂容<lb/>
父居郎省日蒔柳向庭中對柳如對父那能不斂容<lb/>
　　歐陽道<lb/>
　居喪詔奪哀每入朝徒跣及門夜直席藁以寢還家<lb/>
　輒號慟<lb/>
夜直藉藁寢入朝徒跣行誰知迫明詔可惜欠陳情<lb/>
<pb n="KR4h0067_WYG_239-52b"/>
　　劉禕之<lb/>
　相王府相帝謂曰卿家忠孝朕子賴以師矩兾蓬在<lb/>
　麻不扶自直<lb/>
卿家著忠孝朕子賴師模蓬在麻中直多應不待扶<lb/>
　　韋景駿<lb/>
　有母子相訟者景駿曰余少不天嘗自痛極爾幸有<lb/>
　親而忘孝耶<lb/>
嘗抱㒺極痛嗟余少不天汝今幸有母不省汝何然<lb/>
<pb n="KR4h0067_WYG_239-53a"/>
　　張九齡<lb/>
　至孝居父喪哀毁庭中木連理居母喪尤不勝哀有<lb/>
　紫芝生坐側<lb/>
連理庭中木業生坐側芝未嘗聞孝感一一有兹奇<lb/>
　　顔真卿<lb/>
　以孝稱禄山反獨真卿城守帝曰朕不識真卿何如<lb/>
　人所為乃若此<lb/>
秖是見忠節何曾省孝誠唐宗休歎息猶未識真卿<lb/>
<pb n="KR4h0067_WYG_239-53b"/>
　　韓思復<lb/>
　封長山縣伯明皇親題其墓曰有唐忠孝韓長山墓<lb/>
向來曹孟徳曾擬表征西那得忠孝字金書作墓題<lb/>
　　崔縱<lb/>
　以母事其父嬖妾妾剛酷雖縱顯官而數笞詬縱率<lb/>
　妻子承候顔色不懈<lb/>
直以母事妾衹云父所安可憐遭楚毒加意更承顔<lb/>
　　崔沔<lb/>
<pb n="KR4h0067_WYG_239-54a"/>
　母亡受弔廬前賔客不至柩室曰平生非至親不入<lb/>
　謁豈以存亡廢禮<lb/>
憶昨升堂拜何曾有雜賔事亡忍廢禮不復問疎親<lb/>
　　李乂<lb/>
　兄弟孝謹至甚又俱以文章自名兄弟共為一編號<lb/>
　李氏華萼集<lb/>
俱以文章顯無慙孝謹稱弟兄同一集華萼著嘉名<lb/>
　　裴子餘<lb/>
<pb n="KR4h0067_WYG_239-54b"/>
　諡曰孝張説歎曰此諡可無愧矣<lb/>
直以孝為諡真無愧此心可憐張説歎知得子餘深<lb/>
　　李勉<lb/>
　江西觀察使部人有為父病厭蠱者書勉姓名埋之<lb/>
　勉曰是孝子也不誅<lb/>
不誅人厭己而恕子祈親賢哉李觀察今無復此人<lb/>
　　陽城<lb/>
　語諸生曰學者所以學為忠孝諸生有不歸省者乎<lb/>
<pb n="KR4h0067_WYG_239-55a"/>
　明日請歸者二十人<lb/>
學者學為孝諸生欠講名謁歸二十輩毋乃為陽城<lb/>
　　段秀實<lb/>
　號孝童朱泚為逆以秀實失兵心恨憤遣騎迎秀實<lb/>
　奪笏擊泚以死<lb/>
意其失兵久怏怏必吾從奪笏直前擊那知是孝童<lb/>
　　李晟<lb/>
　少孤事母孝後平朱泚復京師贊曰身佩安危<lb/>
<pb n="KR4h0067_WYG_239-55b"/>
箇是一孤兒曾聞事母時身能幾許大却佩國安危<lb/>
　　元徳秀<lb/>
　字紫芝家貧舉進士不忍去母左右自負母入京師<lb/>
進士能毋舉偏親可忍離紫芝亦良苦負母入京師<lb/>
　　穆寧<lb/>
　戒子曰孝子事親養志為大我志直道而己苟枉道<lb/>
　三牲五鼎非吾樂也<lb/>
倘非親所樂至枉道而行雖以三牲養難辭不孝名<lb/>
<pb n="KR4h0067_WYG_239-56a"/>
　　侯程<lb/>
　廬墓哭泣無節侯知道七年程俱羅三年不止李華<lb/>
　作二孝贊<lb/>
三年天下共何爾獨終身無處着深痛何心求過人<lb/>
　　李唐<lb/>
　見肅宗抱㓜女謂唐曰吾念之卿勿怪也唐曰上皇<lb/>
　思見陛下計亦如此<lb/>
吾念卿毋怪難<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>膝下兒好將南内意説與肅宗知<lb/>
<pb n="KR4h0067_WYG_239-56b"/>
　　韓滉<lb/>
　當列㦸以不欲壊父時門第而止不許增堂廡曰先<lb/>
　君容焉我奉之而己<lb/>
謹勿第門壊那容堂廡增父猶足乎此我顧莫之承<lb/>
　　賈直言<lb/>
　父道冲坐事賜鴆直言紿取鴆代飲迷而踣明日毒<lb/>
　潰足出久乃蘇<lb/>
幾曾聞飲鴆有不隕其身那得獨全活天應知代親<lb/>
<pb n="KR4h0067_WYG_239-57a"/>
　　李景讓<lb/>
　蔣伸酌酒曰有孝於家忠于國者飲此景讓起卒爵<lb/>
　伸曰無宜于公<lb/>
既爾家能孝還于國盡忠誰宜舉斯爵知是莫如公<lb/>
　　韓愈<lb/>
　答元稹書甄逢能顯其父俱當得書董生行云刺史<lb/>
　不能薦天子不聞名<lb/>
未有人之孝而公不用情大書甄濟傳更作董生行<lb/>
<pb n="KR4h0067_WYG_239-57b"/>
　　柳宗元<lb/>
　書先友于父碑隂皆當世聞人中説載隋唐名臣或<lb/>
　云福疇所集<lb/>
乃翁定奇士先友盡斯人疇所知己故儀曹意轉新<lb/>
　　甄逢<lb/>
　以父濟名不在國史欲詣京師自言元稹為移書韓<lb/>
　愈又袁滋表贈濟官<lb/>
史書良為稹褒詔知因袁足使濟不朽何堪逢之言<lb/>
<pb n="KR4h0067_WYG_239-58a"/>
　　董召南<lb/>
　讀書躬耕以養父母韓愈董生行云爵禄不及門惟<lb/>
　有吏來徵租錢<lb/>
躬耕復樵漁養親還讀書不聞官賜帛惟見吏催租<lb/>
　　李興<lb/>
　有至行柳子厚為作孝門銘曰引刃自向殘肌敗形<lb/>
　羞膳奉進憂勞孝誠<lb/>
刲股如為孝還應載聖經莫明柳子意因甚取殘形<lb/>
<pb n="KR4h0067_WYG_239-58b"/>
　　何蕃<lb/>
　事父母孝入太學嵗一歸父母不許二嵗亦不許凡<lb/>
　五載慨然揖諸生去<lb/>
五載莫歸省雙親孰問安固云親有命不謂我何顔<lb/>
　　鄭潛曜<lb/>
　母疾亟為書丐以身代母火書而神許二字獨不化<lb/>
　翌日母愈<lb/>
願以身代母嘗焚上徹天若非神許我未必字依然<lb/>
<pb n="KR4h0067_WYG_239-59a"/>
　　裴敬彞<lb/>
　母病醫許仁則躄不能乗敬彞自願為輿往迎仁<lb/>
親命懸醫手敢將親命輕為輿不辭往重母故身迎<lb/>
　　張志寛<lb/>
　為里正忽詣縣稱母疾求歸曰母有疾志寛輒病令<lb/>
　馳驗如言<lb/>
何忽省母病每因身病知可憐張里正尚得令君疑<lb/>
　　趙隠<lb/>
<pb n="KR4h0067_WYG_239-59b"/>
　為相退朝侍養如布衣嘗侍母觀御宴隠率百官拜<lb/>
　恩於庭回班候起居<lb/>
至今説花縣當日奉潘輿未必若趙母回班候起居<lb/>
　　路隋<lb/>
　父泌陷虜隋尚嬰孺及長日夜號泣母吿以其貌酷<lb/>
　類父終身不引鏡<lb/>
兒貌酷類父母知兒不知何堪引鏡照正復益兒悲<lb/>
　　李訥<lb/>
<pb n="KR4h0067_WYG_239-60a"/>
　宰相楊收欲市訥冗舍以廣第訥叱曰先人舊廬為<lb/>
　權貴優咲地耶<lb/>
先人敝廬在觸目百悲辛忍作優咲地圖娛權貴人<lb/>
　　許孝謹<lb/>
　甫三嵗母病不飲乳有憂色或以珍餌悦之不食還<lb/>
　以進母<lb/>
既不忍飲乳還能知奉親何曾自人教端是出天真<lb/>
　　柳玭<lb/>
<pb n="KR4h0067_WYG_239-60b"/>
　戒子曰名門子孫稍有纎瑕十手争指生雖苟祿死<lb/>
　何面目見祖先地下<lb/>
名門難為子纎瑕即辱身直須留面目他日見先人<lb/>
　　韋溫<lb/>
　疾病召親屬賦父綬詩在室愧屋漏因泣曰今知汝<lb/>
　身不負斯誠矣<lb/>
常恐愧屋漏追懷在室詩可憐忍死誦不負乃今知<lb/>
　　林攢<lb/>
<pb n="KR4h0067_WYG_239-61a"/>
　為福唐尉棄官侍母疾廬墓降甘露詔立雙闕又表<lb/>
　其廬時號闕下林家<lb/>
七閩獨莆郡雙闕鬱相望豈識林孝子曾來尉福唐<lb/>
　右賢者之孝二百四十首<lb/>
　　釋迦<lb/>
　欲入涅槃遣弟子昇天報母母至從棺湧出為説母<lb/>
　子思情今日别離<lb/>
入般涅槃際拳拳報母知從棺更湧出為母説分離<lb/>
<pb n="KR4h0067_WYG_239-61b"/>
　　老子<lb/>
　送孔子曰為人子者無以為己<lb/>
子之於父母毋以有其身老子𤣥虛祖諄諄此語人<lb/>
　　孝悌王<lb/>
　有真人下降兖州孝子蘭公之家曰吾居斗中為孝<lb/>
　悌王<lb/>
七星明歴歴萬古仰煌煌誰識斗宫内中居孝悌王<lb/>
　　目連<lb/>
<pb n="KR4h0067_WYG_239-62a"/>
　拔母生天故世人以七月十五日設蘭盂會<lb/>
能將身入地拔取母生天嵗嵗蘭盂㑹今猶説目連<lb/>
　　許真君<lb/>
　鄉舉孝㢘後得仙蘭公云傳孝道之宗為衆仙之長<lb/>
鄉以孝㢘舉仙為孝道宗謂予言不信君請問蘭公<lb/>
　　吳真君<lb/>
　年七嵗夏月伏身父母牀下不驅蚊曰恐去己而噬<lb/>
　親也<lb/>
<pb n="KR4h0067_WYG_239-62b"/>
何事不驅蚊癯然牀下身傷膚非所懼所懼去傷親<lb/>
　　六祖<lb/>
　新州人常賣薪養母後傳五祖衣鉢<lb/>
新州在何處有箇養親人一旦成佛去那知昔賣薪<lb/>
　　睦州<lb/>
　禪家呼為擔板漢每閉門自織蒲鞋以養母<lb/>
捨俗還將母禪闗晦迹深共呼擔板漢誰識織蒲心<lb/>
　　蘇仙公<lb/>
<pb n="KR4h0067_WYG_239-63a"/>
　得仙道白日上昇留一空櫃與母曰若有所需敲櫃<lb/>
　即得<lb/>
世傳蘇氏子白日去登仙念母留空櫃敲時即得錢<lb/>
　　寒山子<lb/>
　每見人家烹宰羊豕即曰煮爾爺煮爾娘<lb/>
鍋裏爺娘語寒山太猛生不妨時着眼直是得人驚<lb/>
　右仙佛之孝十首<lb/>
　　辟司徒妻<lb/>
<pb n="KR4h0067_WYG_239-63b"/>
　齊師敗問曰君免乎鋭司徒免乎曰苟吾君與我父<lb/>
　免可若何<lb/>
君父今安在諄諄免矣乎可憐齊女子不問辟司徒<lb/>
　　雍姬<lb/>
　謂其母曰父與夫孰親其母曰父一而已胡可比也<lb/>
可憐姬告母父孰與夫親能置此一問未為愚婦人<lb/>
　　衛女<lb/>
　父母終思歸寧而不可得毖彼泉水亦流于淇<lb/>
<pb n="KR4h0067_WYG_239-64a"/>
歸寧不可得何以冩吾憂不似肥泉水悠悠淇上流<lb/>
　　北宫女<lb/>
　至老不嫁養父母趙后問齊使曰此女不朝何以王<lb/>
　齊國子萬民<lb/>
妾身期不嫁至老養雙親何以趙威后殷勤問使人<lb/>
　　秋胡子妻<lb/>
　薄其夫與道旁桑婦金不以奉母曰妾不忍見不孝<lb/>
　不義之人<lb/>
<pb n="KR4h0067_WYG_239-64b"/>
妾面羞君面君心異妾心那能不念母却遺别人金<lb/>
　　趙津吏女<lb/>
　簡子欲殺其父乞以身代簡子賢之欲以為夫人辭<lb/>
　以親在<lb/>
倘得代父死誠非愛妾身不圖君聘妾向道有嚴親<lb/>
　　如姬<lb/>
　公子無忌為如姬報其父仇如姬之欲為公子死無<lb/>
　所辭<lb/>
<pb n="KR4h0067_WYG_239-65a"/>
底事能令妾為君死不辭不思君遣客報妾父讐時<lb/>
　　緹縈<lb/>
　父淳于公有罪當刑縈上書乞没為官婢贖父罪文<lb/>
　帝悲憐之詔除肉刑<lb/>
仁矣文皇詔悲哉少女書至今民受賜非但活淳于<lb/>
　　陳孝婦<lb/>
　其夫逺戍囑曰吾若不歸汝善養我母夫死戍所竟<lb/>
　不嫁終養姑<lb/>
<pb n="KR4h0067_WYG_239-65b"/>
妾昔與夫别夫曾共妾言忍能幸夫死不復願姑存<lb/>
　　東海孝婦<lb/>
　事姑甚孝而姑女誣吿殺姑獄具竟論殺郡中枯旱<lb/>
　三年<lb/>
如何殺一女能致旱三年婦孝無知者知之惟老天<lb/>
　　曹娥<lb/>
　父旴為巫溺死不得屍娥亦自沉縣為立碑蔡邕題<lb/>
　八字謂絶妙好辭<lb/>
<pb n="KR4h0067_WYG_239-66a"/>
上虞一巫女名乃至今垂端的由純孝非專在好辭<lb/>
　　孔融女<lb/>
　七嵗父兄為曹操所殺女臨刑曰若死者有知得見<lb/>
　父母豈非至願<lb/>
不憂身即死惟恐死無知倘得從父母寧非我所期<lb/>
　　梁夫人嬺<lb/>
　訟父竦寃詔改殯恭懷后追封竦褒親愍侯仍徵還<lb/>
　嬺母<lb/>
<pb n="KR4h0067_WYG_239-66b"/>
能返母萬里還榮父九原可憐帝有母亦自待人言<lb/>
　　宣文君<lb/>
　父宋躬傳以周官曰汝可受之宋氏後傳授諸生號<lb/>
　宣文君<lb/>
難把父書讀秪因手澤存遺言如可受忍使世無聞<lb/>
　　宛陵女子<lb/>
　母夜為猛獸所取女攀母持獸行數里獸毛盡落置<lb/>
　其母去<lb/>
<pb n="KR4h0067_WYG_239-67a"/>
異哉一女子獨抱母啼號非但脱虎口還能落獸毛<lb/>
　　盧元禮妻<lb/>
　元禮卒事姑以孝聞詔號曰貞孝女宗<lb/>
貞孝諡己美何堪復女宗一朝下明詔千載被流風<lb/>
　　木蘭<lb/>
　古樂府云阿爺無大兒木蘭無長兄願從千里馬從<lb/>
　此替爺征<lb/>
謹勿悲生女均之有至情縈能贖父罪蘭亦替爺征<lb/>
<pb n="KR4h0067_WYG_239-67b"/>
　　鄭義宗妻<lb/>
　盜夜刼其家冒刃立姑側為盜捽捶幾死竟不去<lb/>
抵死侍姑側寧知有妾身若懷白刃顧尚得謂之人<lb/>
　　李孝女<lb/>
　安禄山亂被刼徙他州聞父喪從間道奔喪既至父<lb/>
　己葬廬墓終身<lb/>
奔喪脱賊手廬墓至終身此大丈夫事誰云一婦人<lb/>
　　崔氏婦<lb/>
<pb n="KR4h0067_WYG_239-68a"/>
　崔氏事姑孝姑病召長幼言我無以報婦但願婦子<lb/>
　孫皆若婦孝<lb/>
姑今病且死頗愧婦恩深但願婦有子皆若婦用心<lb/>
　右婦女之孝二十首<lb/>
　　東夷大連少連<lb/>
　孔子曰大連少連善居喪東夷之子也<lb/>
大連少連者夫子筆之書誰謂東夷子而于喪善居<lb/>
　　若鞮單于<lb/>
<pb n="KR4h0067_WYG_239-68b"/>
　匈奴謂孝曰若鞮稱若鞮單于王莽改匈奴單于為<lb/>
　恭奴單于<lb/>
漢語雜番語堪嗤莽太愚安知若鞮字己是孝單于<lb/>
　　休屠王子金日磾<lb/>
　降漢牧馬甘泉宫見母像泣拜後受遺詔輔政<lb/>
牧馬一王子如何却受遺多因漢宫裏泣拜畵閼氐<lb/>
　　西羌東吾<lb/>
　以父滇吾降漢乃入居塞内謹愿自守<lb/>
<pb n="KR4h0067_WYG_239-69a"/>
循循秖自守何獨此羌然直以父在漢忍將身犯邊<lb/>
　　號吾<lb/>
　章和二年將其母及種人八百户自塞外來降<lb/>
如何降塞下不復戀羌中既是能將母還應知向風<lb/>
　　百濟王扶餘義慈<lb/>
　事親孝與兄弟友時號東海曾子<lb/>
夷方雖爾異天性本然同自昔聞曾子如今在海東<lb/>
　　扶桑國<lb/>
<pb n="KR4h0067_WYG_239-69b"/>
　親喪七日不食設座為神像朝夕拜奠<lb/>
不食至七日能將禮自居既然嚴像設亦復奠朝脯<lb/>
　　吐谷渾葉延<lb/>
　父為羌所刺葉延縛草為人射之母曰賊己屠膾矣<lb/>
　何益<lb/>
父讐己屠膾射草復何為豈不念無益其如罔極悲<lb/>
　　回紇<lb/>
　郭子儀單騎見虜傳呼曰令公來回紇驚拜曰果吾<lb/>
<pb n="KR4h0067_WYG_239-70a"/>
　父也<lb/>
瞥爾驚吾父同然拜令公遙知恩義重却似與真同<lb/>
　　沙陀阿跌光進<lb/>
　有至性居母喪三年不歸寢<lb/>
三年不歸寢至性切于親不信沙陀種還生如此人<lb/>
　右外裔之孝十首<lb/>
　　烏<lb/>
　嗸嗸林烏反哺其母<lb/>
<pb n="KR4h0067_WYG_239-70b"/>
靈烏噪何許反哺向中林人可不如鳥而無愛母心<lb/>
　　鶴<lb/>
　鳴鶴在隂其子和之<lb/>
好是鶴鳴隂居然子和聲休云氣所感自是物之情<lb/>
　　燕雀<lb/>
　子母共處於一屋之下相哺相樂也<lb/>
共母一屋下寧知屋欲然不須譏寡智相哺政堪憐<lb/>
　　虎狼<lb/>
<pb n="KR4h0067_WYG_239-71a"/>
　虎狼父子相親何謂不仁　仁之於父子也<lb/>
虎狼鷙獸也何乃謂之仁仁之於父子父子亦相親<lb/>
　　猿<lb/>
　蜀鄧芝見猿抱於樹上引弩射中其母猿子為抜箭<lb/>
　以木葉塞瘡<lb/>
不忍身逃箭知為母塞瘡人心有如此獸面本何常<lb/>
　　犬<lb/>
　唐齊瓊家有犬常隠肉喉間出飼病母於頹垣瓊收<lb/>
<pb n="KR4h0067_WYG_239-71b"/>
　養之瓊死犬亦不食而斃<lb/>
食肉隠兩頰飼母向頹垣終感主養母能將死報恩<lb/>
　　羊羔<lb/>
　唐屠者王甲將刲一母羊忽失其刃尋覔次蹴起羊<lb/>
　羔見所失刀藏腹下<lb/>
己分几上肉誰藏腹下刀安知羊不死乃復自羊羔<lb/>
　　豺獺<lb/>
　下至禽獸豺獺有祭人而不如豺獺乎<lb/>
<pb n="KR4h0067_WYG_239-72a"/>
曾聞豺祭獸還見獺陳魚人苟不知祭能如豺獺乎<lb/>
　　蛇<lb/>
　漢竇武母産武并産一蛇後母葬有大蛇出榛莽以<lb/>
　頭擊柩流血有哀泣之容<lb/>
似有人傳訃來從榛莽中叩頭至流血垂泣有哀容<lb/>
　　青蚨<lb/>
　水蟲子母不相離<lb/>
子母不相離何心辨鳩蚨忍能利銅臭不枉喚錢愚<lb/>
<pb n="KR4h0067_WYG_239-72b"/>
　右禽獸昆蟲之孝十首<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百三十九<lb/>
</p>
<p>
</p>
  </div>
</body>
</text>
</TEI>
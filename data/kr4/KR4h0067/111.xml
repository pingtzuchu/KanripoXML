<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百十一</head> <lb/>
    <p>
<pb n="KR4h0067_WYG_111-1a"/>
欽定四庫全書<lb/>
　兩宋名賢小集巻一百十一<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　倚松老人詩集上<lb/>
　饒節字德操撫州人曽布之客也性剛峻與布論不<lb/>
　合因棄去祝髮為浮屠更名如璧自號倚松老人<lb/>
　　李太白畫歌<lb/>
<pb n="KR4h0067_WYG_111-1b"/>
先生之氣蓋天下當時流輩送百舎醉中咳唾落<hi>一作雨</hi>
珠璣身後聲名滿夷夏青山木拱三百年今晨乃拜先<lb/>
生畫烏紗之巾白紵袍岸巾攘臂方出遨神逰八極氣<lb/>
自稳氷壺玉斗霜風髙嗚呼先生太絶倫仙風道骨語<lb/>
甚眞肅然可望不可親懸知野鶴非雞羣天寳之初天<lb/>
子逸先生辭去不肯屈采石江頭明月出鼓栧酣歌志<lb/>
願畢只今遺像粉墨間尚有英風爽毛骨宣州長史粉<lb/>
黛工誰令冩此人中龍細看筆意有俯仰妙處果在阿<lb/>
<pb n="KR4h0067_WYG_111-2a"/>
堵中人云此畫世莫比吴侯得之喜不寐意侯所愛豈<lb/>
徒爾亦惜眞才死泥滓先生朽骨如可起誰為獵之奉<lb/>
天子作為文章文聖世千秋萬古誦盛美再拜先生淚<lb/>
如洗振衣濯足吾徃矣<lb/>
　　送傅仲黙登第歸麻姑<lb/>
謝安中年不堪别况我與子本末同臨川古郡著名數<lb/>
麻姑耳在邦域中<hi>建昌舊属臨川</hi>與君同方復同術十年共度<lb/>
虀鹽日一身爛漫天地中萬里風霜今白髮南山之封<lb/>
<pb n="KR4h0067_WYG_111-2b"/>
木拱矣此身萬事相終始何知遲暮猶羈旅夜雨對牀<lb/>
輙三起君今先着祖生鞭我窮未辦買山錢君行啟我<lb/>
方寸亂抱琴長歌聲徹天西風蕭蕭木脫葉表裏家山<lb/>
落眉睫為誰淮南大小山雖在侯門不弹鋏<lb/>
　　石魚行贈靈壁張氏<lb/>
磬石山中石無主百里厚坤不承土土人出石如出金<lb/>
掘地及泉隧而取重重徹之如徹席凡材頑狠丘山積<lb/>
中藏一板金玉精定是陶鎔鬼神力黄鐘之律生于黍<lb/>
<pb n="KR4h0067_WYG_111-3a"/>
近代縱横不如古<hi>近世定樂或以縱黍累尺黍大而尺長或以横黍累尺黍細而尺短</hi>天<lb/>
生此材豈苟然伐而用之百獸舞師襄入海工不精且<lb/>
製嘉魚大小鳴大為王鮪施僧飯小為魴鰥依石屏君<lb/>
家二尾儻遺我要喚兒曹坐睡醒<lb/>
　　遇里人道及鄉閭事作詩寄謝無逸<lb/>
敝貂去國漫西東聞說<hi>一作閒想</hi>鄉閭夢寐中賈豎裹頭仍<lb/>
納婦驪駒将子又追風雲山何處非投老文史他年不<lb/>
療窮富貴可求吾亦願眼看餘子化王公<lb/>
<pb n="KR4h0067_WYG_111-3b"/>
　　次韻彭聖從秋興<lb/>
淡雲疎雨承秋早白露清風引夜長已見畢星朝北極<lb/>
似聞驍騎巻西涼隻雞還我田家味小鳳須君官焙香<lb/>
千古歩兵今逺矣属誰長嘯作鸞凰<lb/>
　　阿智歌<lb/>
吕卿諸子森如蝟不作<hi>一作汙</hi>世間兒女氣封胡羯末自<lb/>
行列麟鳳龜龍各異致小兒阿智有七齡衮袞似欲無<lb/>
諸兄疎眉秀目澹玉雪覆肝立壁開天庭自從諸兄授<lb/>
<pb n="KR4h0067_WYG_111-4a"/>
孝經淋漓筆墨有典刑客来推席儼在庭舉頭揮客客<lb/>
為驚吾知吕卿大源委黄河崑崙千萬里政令凢兒出<lb/>
其中不扶而直麻生蓬况如此雛落落自竒偉出門汗<lb/>
血當追風<hi>一作少九芻抺當追風</hi>
　　山居雜頌三首<lb/>
溪邊小立聽溪聲日到溪心滾滾明獨木自横人不渡<lb/>
隔溪横犢轉頭鳴<lb/>
華嚴臺<hi>一作堂</hi>上平如掌自是逰人路不通要識普賢眞<lb/>
<pb n="KR4h0067_WYG_111-4b"/>
境<hi>一作法</hi>界亂山如浪湧<hi>一作白</hi>雲中<lb/>
數日春晴退水㾗落花如抱擁藤根過盡遊人渾不見<lb/>
人隨波浪下前村<lb/>
　　次韻米元章壯觀<lb/>
曉色村村澹春風樹樹穠八窗中夜月千里隔江峯酒<lb/>
道窮通樂詩原左右逢客來應下榻石銚煮長松<lb/>
　　息慮軒詩<lb/>
雨暗藤經屋春深草到門客來非問字鶴老不乘軒花<lb/>
<pb n="KR4h0067_WYG_111-5a"/>
氣翻詩思松聲撼醉魂呼兒换香鼎趺坐竟黄昏<lb/>
　　送梅郎一首<lb/>
梅郎可愛如蜀栁風流似是子真後抱器來賔太學堂<lb/>
五年自袖采蘭手來時落鴈揺虚弓汗血長鳴西北風<lb/>
自誓壊韓復蠧魏可憐一無咫尺功我亦數竒困蓬累<lb/>
玉山氷川失眼底永嘉堂上聞阿連墮食正冠為君起<lb/>
君今製衣作行具何以贈之白鷺羽殷勤持送重似人<lb/>
漠漠深藏飽魚蠧船頭逢逢奏曉鼔巻簾卧㸔春江雨<lb/>
<pb n="KR4h0067_WYG_111-5b"/>
到家春温鴈且北寄聲布㠶無急不<lb/>
　　鄰居遺湯沐浴<lb/>
都城甘水嗇于酒擔頭取飽得滿缶每憶江湖萬松底<lb/>
夜半酒醒挽石斗如今長卿不滿喉豈有温泉濯汗流<lb/>
岑岑背若負芒刺每向一飯懐千憂君家有酒金作欄<lb/>
轆轤可取不可殫大奴分遺足一斛洗我塵垢生羽翰<lb/>
人生生理易與耳輟洗為君起長歎<lb/>
　　送宿州晁祖禹簽判<hi>祖禹承謨簽宿三年郡事倚辦為多僚属士民莫不嗟惜</hi>
<pb n="KR4h0067_WYG_111-6a"/>
　　<hi>其去節作小詩聊致意焉</hi>
一見晁公子雍容前輩風規為俗吏外歩作古人中環<lb/>
佩千官合梯航九驛通空虚循吏傳誰為薦諸公<lb/>
　　從人覓山水扇二首<lb/>
少壮﨑嶇山水間短衣楚製略勝寒年來疲病歸期墮<lb/>
只乞君家便面看<lb/>
愛君才氣恥言兵欲倚詩書繼老成手裏林泉當付我<lb/>
恐妨抽板揖公卿<lb/>
<pb n="KR4h0067_WYG_111-6b"/>
　　書天源河上友人壁<lb/>
春色撩人不奈渠紅塵無處可飛鳬懸知桃李付流水<lb/>
來看垂楊十萬株<lb/>
　　次韻答陳考城<lb/>
袖裏楞伽非世書了知乾沒未殊途㑹攜他日已漫刺<lb/>
歸謁南山五大夫<lb/>
　　冬日書謝氏園壁<lb/>
瓦缶藏春土脉乾嫣香已謝菊花團履聲遶盡欄干曲<lb/>
<pb n="KR4h0067_WYG_111-7a"/>
肅肅松風作暮寒<lb/>
　　送同舎葛茂逺還浙東二首<lb/>
豈無强醉楊司業固有無錢鄭廣文三請未能勤問道<lb/>
一歸今日願從君<lb/>
隋河東下一千里僮僕未知行李勞聞道起苗今結子<lb/>
為君飽食賦離騷<lb/>
　　趙元違婦孕不育後數日其猶子生一女子二子<lb/>
　　皆有戚戚之色戯作此詩開之<lb/>
<pb n="KR4h0067_WYG_111-7b"/>
十年不見陳驚坐二子相逢心亦可高帝子孫果隆準<lb/>
杜陵先生豈欺我甘陵夫子孕不育世無元化操五毒<lb/>
乳醫袖手輙寤生不藥而喜神所福君家阿濟<hi>王湛之姪</hi>頥<lb/>
未髯頗恨生子不生男人間乆乏古烈女世上多歎吾<lb/>
兒凡應當有子問賢否弄璋弄瓦詩人口木蘭買馬替<lb/>
爺征班超嗣兄成漢表人生得此二子者安用癡兒閙<lb/>
昏曉况君各自富春秋有女如玉方好逑必欲商瞿有<lb/>
男子殷勤更問東家丘<lb/>
<pb n="KR4h0067_WYG_111-8a"/>
　　送彭淵才如北都<lb/>
武學如水馬盡日忙不進結交有神竒所得盡豪俊十<lb/>
年困三舎萬事劉兩鬢風流半零落吾道或拘窘彭侯<lb/>
南方來超妙<hi>一作意象</hi>有逺韻落落澗壑姿倒屣解吾慍胸<lb/>
中幾年讀正朔謹堯舜盤盂百家伎鉤致得幽藴<hi>一作初手</hi>
<hi>探其藴</hi>夜半一商略氣與山嶽峻方君及衞霍自是老行<lb/>
陣崢嶸濟時術百未一見信自言窮達機黙與寒暑運<lb/>
功名蓋<hi>一作或</hi>偶然未暇以身徇偉哉君子勇一語破幽<lb/>
<pb n="KR4h0067_WYG_111-8b"/>
憤何時燈火底懐抱為吾盡<lb/>
　　賦王立之家四梅<lb/>
化工轡六龍風雷與推軌談笑却氷雪咄嗟辨桃李紛<lb/>
紛西園英轉眄即塡委獨餘四種梅氷玉自標置豈争<lb/>
滕薛長未與管晏比微風挽寒條草木競披靡蠟梅異<lb/>
<hi>一作妙</hi>天質芳香輩<hi>一作/乾</hi>蘭芷<hi>蠟梅正如蠟為之樹絶不類梅其香正如蘭</hi>多<lb/>
葉美無度勝韻洗貪鄙紅梅拂<hi>一作傅</hi>曉粧深淺自有體<lb/>
單白亦閒淡冷艷照流水初如王謝郎雍容各簪履出<lb/>
<pb n="KR4h0067_WYG_111-9a"/>
處豈皆同一一竟可喜此花固不凡俗眼自多眯栽培<lb/>
或一遇得此輙遺彼君家獨兼有班壓萬紅紫况當春<lb/>
社前朝暾媚<hi>一作麗</hi>窗几我無筆五色為此了衆美安得<lb/>
九轉丹暫起萊陽吏<lb/>
　　寄曽伯容<lb/>
豈是從前蹤跡疎三年不送一行書襄山倘有陪鄰地<lb/>
為問洲中種木奴<lb/>
　　虞姬墓<lb/>
<pb n="KR4h0067_WYG_111-9b"/>
風悲月黒楚歌聞泣下虞兮夜未分千騎星飛向前死<lb/>
不知誰為閉荒墳<lb/>
　　用海印和尚韻和吳提刑逰山頌<lb/>
白崖老將臥遥岑苗裔分明祖少林遂有樂天來問道<lb/>
不妨黄蘗為傳心繩牀斜月坐秋晚石銚寒泉語夜深<lb/>
一枕竹風清未晚堂堂魚鼓現觀音<lb/>
　　答惇上人二首<lb/>
因君掩我强題詩却憶當年夢裏時不識江南好風景<lb/>
<pb n="KR4h0067_WYG_111-10a"/>
採蘋人唱鷓鴣辭<lb/>
少矜平子四愁詩晚學趙州十二時千里故人不解事<lb/>
書來猶記竹枝辭<lb/>
　　雨中同無求逰龜山勝相觀丈六金銅像歴諸小<lb/>
　　刹無求作詩紀事次其韻三首<lb/>
細雨無烟晝不開杖藜同訪古如來聲求色見無非道<lb/>
舉似時人一任猜<lb/>
芒鞋印雨渉泥行誰是官人誰是僧我已無心慕支遁<lb/>
<pb n="KR4h0067_WYG_111-10b"/>
君今寕復愧孫登<lb/>
剥啄敲門驚隙塵開門隨處得清新獨憐桂子花開處<lb/>
不見題詩病道人<lb/>
　　次韻劉無言遊法雲寺<lb/>
磨蟻迭左右鐵炭互俯仰歲月如牧馬快驟脫羈鞅方<lb/>
希草𤣥雄未羡畫眉敞劉侯啟予者險韻冩勝賞讀之<lb/>
令人醒居然見圖像我昔從此遊僧梵薦肸蠁撞鐘鳴<lb/>
木鯉破我顛倒想百年能幾許萬事苦鞅掌喪身聲利<lb/>
<pb n="KR4h0067_WYG_111-11a"/>
場齒角代犀象前輩曉星散後生春水長君看門外轍<lb/>
盛氣日来徃道人初不省禪寂異霄壤提琴冩我歎中<lb/>
夜發哀響<lb/>
　　龜山戯贈諧文章<lb/>
水母潭邉窣堵波下頭有箇老禪和蒲鞋舊<hi>一作異</hi>日曽<lb/>
供母寳夀平生不渡河衣鉢三千舊風景<hi>一作祗夜</hi>形模十<lb/>
二古頭陀是凡是聖人休問門外寒松巻薜蘿<lb/>
　　次韻答曽仲成二首<lb/>
<pb n="KR4h0067_WYG_111-11b"/>
曽侯果勝流折節事膏火年來何轉窮正以工詩坐可<lb/>
憐哭鬼句不救采薇餓平生九品禄團團螘旋磨歸來<lb/>
卜我鄰歩屧得相過劇談到理窟我義危欲堕世人富<lb/>
貴忙此樂渠不那春山正可尋我行公亦可<lb/>
我老不能世百念乆灰冷偶隨出山雲托跡暫人境偕<lb/>
問交遊人出處各形影其或李廣竒其或衛青幸如公<lb/>
不世才跬歩可臺省何為賦歸來欲近沃洲嶺夜半哦<lb/>
公詩月寒心怲怲<lb/>
<pb n="KR4h0067_WYG_111-12a"/>
　　次韻應銓詩<lb/>
誰飬山中雲館我雲中宇山深雪常潤出戸須芒屨可<lb/>
憐雲中人過我一飯去<lb/>
　　和劉仲高過虎溪絶句<lb/>
先生自得遊山體竹杖芒鞵手自提莫問山僧山裏路<lb/>
曽侯谿是舊時谿<lb/>
　　百舌<lb/>
多能百舌弄春晴解作春風百鳥聲獨立高林千尺上<lb/>
<pb n="KR4h0067_WYG_111-12b"/>
黄鸝無數不能鳴<lb/>
　　長老欲敲去竹枝透風作凉以頌上之<lb/>
寒梢展盡玉玲瓏細葉斜枝翠幾重何必敲開損高節<lb/>
此君元自有清風<lb/>
　　用韻自詠倚松一首<lb/>
庵外無人誰過前老松千丈獨參天煮茶春水漸過膝<lb/>
却虎短牆纔及肩已退晚雲歸浩浩未分芽菊競鮮鮮<lb/>
客來問我何時住笑指松枝數歲年<hi>凡木惟松枝一歲則長一層歴歴可</hi>
<pb n="KR4h0067_WYG_111-13a"/>
<hi>數</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_111-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百三</head> <lb/>
    <p>
<pb n="KR4h0067_WYG_303-1a"/>
欽定四庫全書<lb/>
　兩宋名賢小集巻三百三<lb/>
　　　　　　　　　　　　　宋　陳　思　編<lb/>
　　　　　　　　　　　　　元　陳世隆　補<lb/>
　秋江烟草<lb/>
　張君彦發湖海豪士不喜為舉子學専意扵詩每以<lb/>
　賈島姚合為法所著僅成帙清深閒雅宛有唐人風<lb/>
　致至其得意警絶之句雜之兩人集内殆未易辨彦<lb/>
<pb n="KR4h0067_WYG_303-1b"/>
　發思甚苦未嘗茍下一字每有所作必鎔鍊數日乃<lb/>
　定揆其用力盖倍於江西之學人必従事於此而後<lb/>
　知其難且工彦發舊名奕字韓伯世為孟之河陽人<lb/>
　嘉定戊寅仲冬八日古晉丁焴晦夫書<lb/>
　　寄趙紫芝<lb/>
獨㳺非一事書札故應遲江上逢春日湖邊憶醉時有<lb/>
雲為我伴終日誦君詩百鳥鳴花樹聲聲在逺思<lb/>
　　得山中友人書<lb/>
<pb n="KR4h0067_WYG_303-2a"/>
近得山中信山中頗寂寥酒方收秫釀薪旋割茅燒破<lb/>
屋秋多雨平湖暗有潮不曽逢客至黙坐過清霄<lb/>
　　春晚<lb/>
萬事吾今飛絮輕此身如燕又巢成暗思庾信家邊竹<lb/>
緑籜新添有㡬莖<lb/>
　　夏日従陳宗之偶書偶成<lb/>
自従春去後少省出柴扉樹暗鴉巢隠簷空燕迹稀憶<lb/>
山憐有夢當暑詠無依案上書堆滿多應借得歸<lb/>
<pb n="KR4h0067_WYG_303-2b"/>
　　楚州<lb/>
落㠶停鼓鸛湖頭兩度因循到楚州栁下人家嘗識面<lb/>
笑求新句寫粧樓<lb/>
　　江樓飲客<lb/>
鄰家貰酒尊斟酌共王孫老菜羮遲熟凍油燈屢昏夜<lb/>
寒人罷市坐久僕敲門隔岸歌明月月明江水渾<lb/>
　　㳺蔣山<lb/>
練布作方袍因閒偶出遨秋風城郭净寒色樹林髙鹿<lb/>
<pb n="KR4h0067_WYG_303-3a"/>
守禪闗老僧修佛殿勞再来思久住人世事如毛<lb/>
　　送蔡監丞赴髙郵<lb/>
城古似盤盂榮分刺史符夏新㸔藕葉夜久見蠙珠吏<lb/>
過朱方接山従邵伯無文㳺遺迹在民俗易相爭<lb/>
　　送杜晦之兄弟歸閩<lb/>
秋来猶苦熱歸去莫貪程官寫新銜位詩傳舊姓名㡬<lb/>
家村酒賤一路澗泉清想到鄉閭日争㸔兩弟兄<lb/>
　　簡周宗聖<lb/>
<pb n="KR4h0067_WYG_303-3b"/>
曠野有芳芷近江無早鶯春詩定多少旬日又清明樹<lb/>
暗憐楊栁花開認橘橙相尋每乖阻夢裡亦愁生<lb/>
　　暮春<lb/>
日日雨霏霏開門無所知漫尋花發處已過絮飛時替<lb/>
紙蠶生遍修巢燕立危但催人老去羞作送春詩<lb/>
　　㳺長干留寄聰公<lb/>
僧去尋芳草客来㸔落花就齋槃乞米借水鼎煎茶日<lb/>
炙春無色風吹天有沙欲回成再住此意問林鵶<lb/>
<pb n="KR4h0067_WYG_303-4a"/>
　　舟次湖口追憶任眀府<lb/>
重来又十年山水故悽然獨雁仍為侣雙鳬已作仙濁<lb/>
流分蜀派青色聚淮烟石上罾魚者猶言縣令賢<lb/>
　　慈母磯<lb/>
莫嫌舟逆上子細得㸔山衆草名難識孤花影自閒避<lb/>
人鴈翅響經雨石文斑夜久江風冷神仙定往還<lb/>
　　寄别顔伯竒<lb/>
情深袂怕分豈不欲辭君轉柁方乗曉思山已隔雲菊<lb/>
<pb n="KR4h0067_WYG_303-4b"/>
當前路見鴈在半江聞把盞秋纔好遥憐白鷺羣<lb/>
　　送宋謙父之清江因簡希亮<lb/>
吟詩夕陽裏相送上瀟灘前路逢梅處同誰倚棹看嵗<lb/>
窮風力𦂳江濶雁聲寒持此呈蘇季人生識面難<lb/>
　　髙郵送紫芝<lb/>
重逢又重别把盞更悽然明日帆開岸平湖水接天好<lb/>
詩應自作<hi>音佐</hi>狂夢與誰圎我欲来相趂揚州且住船<lb/>
　　逢王元任<lb/>
<pb n="KR4h0067_WYG_303-5a"/>
寂寞淮南道憑君獨記余始知元住此久悔不通書暮<lb/>
岳留同眺寒房與借居共懐京邑燕已是二年餘<lb/>
　　李景文移居<lb/>
能詩留幕府借宅近南湖吏去少公事客来多釣徒雪<lb/>
為今夜雨梅發去年枝我爾同州住相過路不迂<lb/>
　　元日<lb/>
厯以寅為正風従艮位来桃符當壁冩竹户趂鐘開宿<lb/>
雨滋初茁長年老不材滿庭青柏葉惆悵獨持杯<lb/>
<pb n="KR4h0067_WYG_303-5b"/>
　　送胡道士歸康廬<lb/>
避世懐孤往為庵近五巒出無人作伴歸有寉相㸔老<lb/>
石苔衣浄深山瀑布寒自言猶養母應未得燒丹<lb/>
　　豫章别紫芝<lb/>
吟苦事俱廢拙深貧未除年来如旅燕秋至即移居古<lb/>
道行黄葉空囊貯素書一生江海恨惟子最知余<lb/>
　　子山寺<lb/>
迢逓前朝寺經過遂一遊白雲鴉樹曉黄葉鳳臺秋僧<lb/>
<pb n="KR4h0067_WYG_303-6a"/>
舉開山話人消在世愁殿廊經刼火已費十年修<lb/>
　　送郭道士之江州<lb/>
㸔盡山南景忽思山北逰屐過雲亦動琹罷月空留世<lb/>
上無非熱林間一似秋雖然乍相識别去也能愁<lb/>
　　彭蠡阻風寄城中故人<lb/>
欲行行未得累日滯孤舟月照山皆近風吹水倒流地<lb/>
名人不識秋景客相愁憶爾惟成夢遙知獨倚樓<lb/>
　　留滯<lb/>
<pb n="KR4h0067_WYG_303-6b"/>
蕭條十日餘留滯别人居借史抄陳作黏碑學草書烟<lb/>
清數村曉月落一潭虚吾自欵秋色那堪樹木疎<lb/>
　　送翁十赴舉<lb/>
今年科詔下頗亦動山情丹竈留雲守書装冐熱行卜<lb/>
知三命勝業賸一經明倘赴瓊林晏能詩舊有聲<lb/>
　　再送盛君之昇州<lb/>
君與余皆懶余如君更貧今年再同夏兩鬢獨非春去<lb/>
棹孤山浪征衫西府塵似聞仍用武為算立功人<lb/>
<pb n="KR4h0067_WYG_303-7a"/>
　　再送丕父<lb/>
弟行兄出送有約共凭闌草木雨初過江湖路轉難同<lb/>
懐年各長重别酒無歡明日雙鐘下蒼崖應獨看<lb/>
　　移菊<lb/>
秋風籬落逺晨起自移栽稍覺微根損湏遲數日開最<lb/>
清人愛重乍見蝶疑猜昔有陶元亮因兹歸去来<lb/>
　　贈沈荘可<lb/>
巻上芳名舊所知見君還恨識君遲數莖短髮沾霜白<lb/>
<pb n="KR4h0067_WYG_303-7b"/>
一葉扁舟觸浪危問遍菊名因作譜畫将蘭本要求詩<lb/>
向南郡邑多經過楚士能狂更有誰<lb/>
　　寄蘇希亮<lb/>
因何也識閒名字遂托交㳺索近詩想像獨吟應更苦<lb/>
分明此意似相知空林日短歸鴉早逺水寒多雁到遲<lb/>
安得爾来同度嵗傳聞畫筆最清竒<lb/>
　　送徐和卿之上饒<lb/>
江樹雜丹青江寒少得情亦知君去路多是水為程銜<lb/>
<pb n="KR4h0067_WYG_303-8a"/>
位猶書岳㳺從半作卿如逢二泉子因説野人名<hi>章泉澗泉</hi>
<hi>皆居信</hi>
　　山行<lb/>
偶作山行只杖藜歸逢寒日下山時與僧並立看紅樹<lb/>
忽有寉来栖樹枝<lb/>
　　送人歸南康<lb/>
我来方與廬山别爾去廬山是故鄉前日住山渾不覺<lb/>
如今山逺却思量<lb/>
<pb n="KR4h0067_WYG_303-8b"/>
　　舒州嵗暮<lb/>
窮冬日日愛天晴古寺門開絶送迎野鶴忽来橋上立<lb/>
小僧獨向水邊行過寒梅樹白全少入臘草芽青漸生<lb/>
又是舒州一年了怕㸔新厯動鄉情<lb/>
　　廣教寺<hi>即二喬故宅</hi>
英雄居處終竒特㡬度欲来今始能騎省文髙存古篆<lb/>
喬公樹朽長寒藤清流併遶三分澗翠竹相依住數僧<lb/>
沙鳥詎知千載恨日斜飛下立漁罾<lb/>
<pb n="KR4h0067_WYG_303-9a"/>
　　㳺禪林寺<lb/>
寺置蕭梁曽識少今朝蘚磴始經過天低日落江湖逺<lb/>
烟冷風清竹樹多蟲引翠禽行壊屋馬驚白犬吠懸蘿<lb/>
一僧九十形容古巖下逢余忽浩歌<lb/>
　　漢東郡齋夕坐<lb/>
廬山鮮夏洪山去自到山邊葉已飄鴻雁影多憐塞近<lb/>
交朋書少覺身遙屢逰騎慣将軍馬不飲還封道士瓢<lb/>
心憶清吟更岑寂玉京誰與話寒宵<lb/>
<pb n="KR4h0067_WYG_303-9b"/>
　　㳺智門寺<hi>寺即隋文帝故宅</hi>
一間瓦屋荒山裏山路縈廻夕照明祇有比邱頭雪白<lb/>
旋收經巻出相迎<lb/>
傳聞此地有龍飛佛殿殘磚刻鳳螭事去千年無問處<lb/>
寂寥衰草卧苔碑<lb/>
　　晝坐<lb/>
出門無所往獨自坐胡牀雨濯殘梅盡風吹百草長近<lb/>
邊人喜戰偶病客傳方不奈春愁密思君對酒觴<lb/>
<pb n="KR4h0067_WYG_303-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_303-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百三<lb/>
</p>
<p>
</p>
  </div>
</body>
</text>
</TEI>
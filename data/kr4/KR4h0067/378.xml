<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百七十八</head> <lb/>
    <p>
<pb n="KR4h0067_WYG_378-1a"/>
欽定四庫全書<lb/>
　兩宋名賢小集巻三百七十八<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　王尚書遺稿<lb/>
　王應麟字伯厚鄞人九嵗通六經父性嚴急每授題<lb/>
　設巍坐命坐堂下刻燭以俟少緩輒訶譴之由是為<lb/>
　文益敏捷淳祐元年舉進士時年十九從王埜受學<lb/>
<pb n="KR4h0067_WYG_378-1b"/>
　初調西安主簿及監平江倉與提舉浙西常平茶鹽<lb/>
　徵賦弭亂俱有法又調揚州教授嘗以事舉子業者<lb/>
　一切委棄制度典故漫不省乃閉門發憤誓以博學<lb/>
　宏詞科自見假館閣書讀之寳祐四年中是科既而<lb/>
　添差浙西安撫使幹辦公事帝御集賢殿策士欲易<lb/>
　第七巻置其首應麟讀之乃頓首曰是巻古誼若龜<lb/>
　鑑忠肝如鐵石臣敢為得士賀遂以第七巻為首選<lb/>
　及唱名乃文天祥也累遷太學錄進武學博士屢疏<lb/>
<pb n="KR4h0067_WYG_378-2a"/>
　言事與丞相丁大全忤遂罷職大全敗通判台州召<lb/>
　為太常博士時湯文清公為少卿比屋而居朝夕講<lb/>
　道論闗洛濓閩江西之同異擢秘書郎俄兼沂靖惠<lb/>
　王府教授彗星見應詔極論執政侍從臺諫之辜積<lb/>
　私財行公田之害累遷秘書少監兼侍讀會賈似道<lb/>
　拜平章事因冬雷極言防姦邪總威福諸事似道斥<lb/>
　逐之以秘閣修撰主管崇禧觀久之起知徽州其父<lb/>
　嘗守是郡父老皆曰此清白太守子也摧豪右省租<lb/>
<pb n="KR4h0067_WYG_378-2b"/>
　賦民大悦召為秘書監累遷起居郎兼權吏部侍郎<lb/>
　指陳成敗逆順之說時朝臣無以邉事言者及似道<lb/>
　潰師江上授中書舍人兼直學士院即引疏陳十事<lb/>
　進禮部侍郎日食應詔論答天戒五事陳備禦十策<lb/>
　且請更封濟王竑大國表墓賜諡如請行尋轉尚書<lb/>
　兼給事中覈奏留夢炎用私人徐<hi>缺</hi>為御史疏再上<lb/>
　不報出闗俟命再奏仍不報遂東歸詔中使譚純徳<lb/>
　以翰林學士召辭不赴家居二十年號深寧居士革<lb/>
<pb n="KR4h0067_WYG_378-3a"/>
　厯來杜門著述甚富卒年七十有四<lb/>
　　鼈山<hi>進士袁鏞抗節死于此山家人投山下溺死者十有七人</hi>
天柱不可折柱折不可撑九鼎不可覆鼎覆人莫扛袁<lb/>
公烈丈夫獨立東南方欲以一巳力代國相頡頑適遭<lb/>
宋祚移恥為不義戕奮然抱志起誓欲掃攙槍拔劍突<lb/>
前麾手回日月光敵勢愈猖獗山摧失忠良嗚呼絶倫<lb/>
志不得騁才長妻拏悉從溺枯骨誰為襄忠烈動天地<lb/>
遊魂為國殤山水倍堪悲抱恨徹穹蒼穹蒼幸一息庶<lb/>
<pb n="KR4h0067_WYG_378-3b"/>
幾紀星霜西風白楊路哀猿號崇岡解劍掛墓柏泣下<lb/>
沾衣裳惜哉時不利抽毫述悲傷<lb/>
　　天童寺<lb/>
十里青松接翠微梵王宫殿白雲飛鐘聲出岫客初到<lb/>
月色滿庭僧未歸偶有閒情依凈土竟無塵慮瀆天機<lb/>
明朝尚有登髙興千仞岡頭一振衣<lb/>
　　望春山<lb/>
羣峯西南起還伏湖上丹丘立于獨神仙寓迹山水間<lb/>
<pb n="KR4h0067_WYG_378-4a"/>
不在幽深在清淑松潭水暖龍欲起蕙帳人空鶴自宿<lb/>
飛雲曉馭紫瓊車沆瀣宵涵白銀屋蓬萊之名不可思<lb/>
俗客須當避爾躅<lb/>
　　東錢湖<lb/>
湖草青青湖水平酒航西渡入空明月波夜靜銀浮鏡<lb/>
霞嶼春深錦作屏丞相祠前惟古柏讀書臺上但啼鶯<lb/>
年年謝豹花開日猶有遊人作伴行<lb/>
　　唐開成年墓誌石<lb/>
<pb n="KR4h0067_WYG_378-4b"/>
　元至元二十七年城中握蘭橋旁民家築室穿土得<lb/>
　誌石一片其文乃唐開成四年太原王夫人之墓誌<lb/>
　謂其曽祖王元浩在𤣥宗時拜諫議大夫左庶子慕<lb/>
　巢由之志辭疾不就前宋尚書王應麟為詩以紀其<lb/>
　事<lb/>
鴻濛肇開闢變嬗幾成毁寥寥斷竹歌瓦堲溯姚姒周<lb/>
墳典以族詎認青烏子公琴記咎繇邢山稱東里葛淯<lb/>
失之矯璠璵過于侈焉知宫夾墓莫識龜言水銅槃字<lb/>
<pb n="KR4h0067_WYG_378-5a"/>
十六銘自比于始延陵有孔篆烏寧半辭止漢甎猶簡<lb/>
樸石章寖華靡無愧惟有道媚俗多虚美七松談士良<lb/>
何以懲不軌載筆鮮南董襲浮謬藏否豈悟冢中人三<lb/>
百年不死婦名弗出閫古未有碑誄諡見春秋初誌起<lb/>
典午氏簪蒿隠士妻芳刻垂千祀楊髙託不朽習之文<lb/>
中理或犯葵丘禁息國事何恥蛾眉為黄土磨滅更誰<lb/>
紀宰如比何人維邑之士女逸民孺仲裔冰雪濯紈綺<lb/>
采儷古鄞州儉勤終莫齒試問幾何年頗與銅人似雖<lb/>
<pb n="KR4h0067_WYG_378-5b"/>
微黄絹辭亦質而不俚丘夷池又平蓬顆今㕓市聚廬<lb/>
寒刼灰餘光輝泥滓曰徳巢由儔閨曰萊鴻比我行松<lb/>
柏下勢榮朝菌爾隆碣牛礪角翁仲卧荆杞蘭艾均一<lb/>
塵玉珉同一燬孤竹夢泡然栁下壟孰是片石幸有傳<lb/>
詩以貽彤史<lb/>
　<lb/>
　<lb/>
　兩宋名賢小集巻三百七十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百八十五</head> <lb/>
    <p>
<pb n="KR4h0067_WYG_285-1a"/>
欽定四庫全書<lb/>
　兩宋名賢小集巻二百八十五<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　葛無懷小集<lb/>
　葛天民字無懷山隂人好學攻詩忽祝髪為僧更名<lb/>
　義銛字朴翁其後仍返初服隠居錢唐湖上足不入<lb/>
　城市日惟吟咏自樂有無懷小集<lb/>
<pb n="KR4h0067_WYG_285-1b"/>
　　春懷<lb/>
向晚一鳩鳴道人春睡足無處冩幽懷巡簷數修竹<lb/>
　　絶句<lb/>
夜雨漲波髙二尺失却搗衣平正石天明水落石依然老<lb/>
夫一夜空相憶<lb/>
　　㸔山<lb/>
我本田夫作比丘也知騎馬勝騎牛如今馬上㸔山色<lb/>
不似騎牛得自由<lb/>
<pb n="KR4h0067_WYG_285-2a"/>
　　寄楊誠齋<lb/>
參禪學詩無兩法死蛇解弄活鱍鱍氣正心空眼自髙<lb/>
吹毛不動全生殺生機熟語却不排近代獨有楊誠齋<lb/>
才名萬古付公論風月四時輸好懷知公别具頂門竅<lb/>
參得徹兮吟得到趙州禪在口皮邉淵明詩冩胷中妙<lb/>
用則致君堯舜前舎時便灌廬陵園六十四卦只兩畫<lb/>
三百五篇惟一言我與誠齋畧相識亦不知他好官職<lb/>
但知拚得忍飢七十年脊梁如鐵心如石不曾屈膝不<lb/>
<pb n="KR4h0067_WYG_285-2b"/>
皺眉不把文章做出詩玉川後身却不恠樂天冄世尤<lb/>
能竒隔千里兮共眀月何似寒灰相對撥公亦何須要<lb/>
我知我只欠公頭上髪<lb/>
　　醉書酒肆<lb/>
碧牀酒盎香拍浮呉姬粉醉不識愁黄金手揮博歌舞<lb/>
夜半春回楊栁樓<lb/>
　　竺澗梅<lb/>
龍脊橋邉鶴膝幽一枝斜亞水横流自從識破胡笳曲<lb/>
<pb n="KR4h0067_WYG_285-3a"/>
吹徹黄昏不解愁<lb/>
　　謝文思徐敬伯見訪<lb/>
半山徐敬伯薄宦在中都栁舎偷閒到村醪就近沽易<lb/>
添詩債負難得醉工夫却羡漁樵叟雖貧一事無<lb/>
　　即事<lb/>
春漲侵髙岸春雲裹亂山倒遷楊栁活斜倚桔橰閒世<lb/>
味老方淡花時晴最慳東風嗔嬾動故故撼柴闗<lb/>
　　重訪白石<lb/>
<pb n="KR4h0067_WYG_285-3b"/>
長安惟白石與我最相闗毎到難逢面翻思懶下山欲<lb/>
歸愁路逺小住待君還盡日㸔幽桂無人似我閒<lb/>
　　逹摩渡蘆像<lb/>
一言巳出駟難追頼得君王放過伊楊子江心杭折葦<lb/>
浪頭何似問頭危<lb/>
　　収白扁豆因得二首<lb/>
齒髪中年態丘園素隐心因栽白扁豆欲當紫團參箧<lb/>
筥収繁莢忩扉失茂隂蕭蕭簷外竹抱蔓替余吟<lb/>
<pb n="KR4h0067_WYG_285-4a"/>
古香無伴侣一榻共雲分磵水塘頭過樵欹枕上聞余<lb/>
生聊自適此意與誰論落葉如相慰時敲月下門<lb/>
　　仲春初二絶<lb/>
落梅如雪雨如麻最怕春寒是杏花病後不能涓滴飲<lb/>
可憐芳信到貧家<lb/>
初交二月草蒙茸隣里紛紛去折蓬栁下閉門非嬾出<lb/>
苦無筋力趂兒童<lb/>
　　湖上夜㱕<lb/>
<pb n="KR4h0067_WYG_285-4b"/>
陌上紅塵歇湖中翠靄生定鐘山寺逈新月夜船清蛙<lb/>
亂鳴方急鷗閒睡不驚兒曹知我到認得打門聲<lb/>
　　聞鳩<lb/>
蟄動猶寒在鳩鳴恰睡餘素傳鷹羽化多占鵲巢居報<lb/>
我晴何用憐渠拙自如年年偏感處風急杏花初<lb/>
　　迎燕<lb/>
咫尺春三月尋常百姓家為迎新燕入不下舊簾遮翅<lb/>
濕沾㣲雨泥香帶落花巢成雛長大相伴過年華<lb/>
<pb n="KR4h0067_WYG_285-5a"/>
　　玩蝶<lb/>
粉翅來何許春風卒未休衆芳皆舊識㣲雨是新愁鬭<lb/>
舞圍墻角貪香綴蕊頭與花俱不語相可自風流<lb/>
　　聞杜鵑<lb/>
望帝知何苦催歸不自禁竄身依樹密啼血染花深細<lb/>
雨離人淚逰絲蕩子心青山眀月夜老耳最知音<lb/>
　　湖上觀栁偶記龍泉先生勾春栁一絲之句感而<lb/>
　　有述<lb/>
<pb n="KR4h0067_WYG_285-5b"/>
㫁槎無葉又無枝得似勾春栁一絲不是盡船栖泊處<lb/>
白鷗飛下立多時<lb/>
　　嘗青梅<lb/>
疎影横斜處匆匆入夏㸔緑隂遮得暗青子結來酸因<lb/>
病全疎酒如癡猶凭䦨楊花無藉在風急正漫漫<lb/>
　　開井<lb/>
小圃新穿土中藏一丈空山腰泉脉透井口樹隂蒙洗<lb/>
藥先資用煎茶巳見功甘凉羞自薦汲許四隣同<lb/>
<pb n="KR4h0067_WYG_285-6a"/>
　　龍井<lb/>
龍䕶深潭草木昏㫁碑元祐典刑存蜀仙巳去吳僧少<lb/>
嶺上松篁亦㫁魂<lb/>
　　江上<lb/>
連天芳草兩漫漫贏得鷗邉野水寛花欲盡時風撲起<lb/>
栁綿無力䕶春寒<lb/>
　　望越懷親<lb/>
髙帝陵邉我故廬白雲慘淡帶蒼梧歸心政與江流動<lb/>
<pb n="KR4h0067_WYG_285-6b"/>
更著青山隔岸呼<lb/>
　　寄輔漢卿<lb/>
憶殺平生輔漢卿武夷山裏話寒更不知新嵗還家未<lb/>
白髪衝冠有㡬莖<lb/>
　　訪端叔提幹<lb/>
月趂潮頭上山隨柂尾行大江中夜滿雙櫓半空鳴鴈<lb/>
冷來無㡬鷗清睡不成平生師友地此夕最闗情<lb/>
　　山中題古墓<lb/>
<pb n="KR4h0067_WYG_285-7a"/>
冡荒無樹亦無碑土面磚㾗似灼龜壞道尚存翁仲守<lb/>
傳家知是子孫誰文成東海終難料欲錮南山最可悲<lb/>
要寄此情浮世去臨流説與落花知<lb/>
　　題謝耕道一犁春雨圖<lb/>
耿耿思田舎悠悠倚釣竿一犁歌短闋十口飯長安老<lb/>
覺驅馳倦生知稼穡難畫圖詩巻在留與後人看<lb/>
　　即事<lb/>
暮年居桞下終日閉柴門壁為題詩暗池因洗硯渾閒<lb/>
<pb n="KR4h0067_WYG_285-7b"/>
知真冨貴醉到古乾坤回首長安道無言只斷魂<lb/>
　　偶成<lb/>
始参龍象種終現馬牛身再整衝冠髻難㤀漉酒巾㪚<lb/>
花天上女撥草道中人寄語林和靖非翁不卜鄰<lb/>
　　竹<lb/>
此君别後稍添丁留得清風鎮户庭老鬢不禁霜㸃綴<lb/>
舊隣多似樹凋零一竿帯雪寒垂釣数畆連苔晝掩扄<lb/>
此話有誰堪委似㡬回無語向青青<lb/>
<pb n="KR4h0067_WYG_285-8a"/>
　　蓬居咏枇杷<lb/>
早誦相如賦知渠舊姓盧花香氷裏見風味藥中須細<lb/>
雨同梅熟清聲混樂呼山禽嗔老子拍竹䕶金珠<lb/>
　　元夕<lb/>
天街夜鼔徹雲霄一望星河影動搖佳節無如元夕盛<lb/>
老懐不似少年豪紅塵巷陌青絲鞚明月樓臺紫玉簫<lb/>
誰料南坡招野叟詩肩相對兩峰高<lb/>
　　簡道安<lb/>
<pb n="KR4h0067_WYG_285-8b"/>
相將除夜南風起鴈已聲聲向北飛驟暖應知為雪骨<lb/>
痩年終不似冬肥日來病可方開酒節下春回稍減衣<lb/>
正好伴公湖上去孤山觀裏看梅歸<lb/>
　　澗泉招飲次日乃生朝<lb/>
平生南磵古遺民初度招呼我輩人每聽謔談須絶倒<lb/>
極知老氣正輪囷杯盤滿座添燈火兒女成行勸主賔<lb/>
但願吾儕似梅栁年年相見一回新<lb/>
　　平居遣興<lb/>
<pb n="KR4h0067_WYG_285-9a"/>
隔籬人語自喧嘲𦂳閉苔扉不許敲談塵帶塵懸屋角<lb/>
牽牛承露上林梢投閒得計心常足擬古成編手自抄<lb/>
風雨欲來偏感處蟻先移穴鵲移巢<lb/>
　　桃花<lb/>
洞裏桃花自古初人間塵事幾乘除重來漁父難相覔<lb/>
前度劉郎未忍疎畫檝迎逢春女渡采符供奉嵗朝書<lb/>
嫣然自共幽篁語占盡風光奈得渠<lb/>
　　偶題<lb/>
<pb n="KR4h0067_WYG_285-9b"/>
緑樹何稠叠清風稍羡餘枕縈雲片片簾透雨疎疎修<lb/>
筧通泉壑殘碑出野鉏丘陵知幾變耕稼雜陶漁<lb/>
　　西湖泛舟入靈隱山<lb/>
晴嵐漠漠水溶溶落葉遮船翠盖重秋色盡為漁者占<lb/>
山光多向道人濃雲連合抱前村樹澗繞飛來小朶峰<lb/>
送罷夕陽迎素月樓臺高下自鳴鐘<lb/>
　　梅花<lb/>
寄逺含芳别隴頭塵沙漠漠去無休誰招青塚千年魄<lb/>
<pb n="KR4h0067_WYG_285-10a"/>
散作黄昏萬斛愁畫角霜清腸屢斷花光墨淡影空留<lb/>
年年最憶前村夜一段孤明雪亦羞<lb/>
　　幽居<lb/>
逺懐日與靜相宜山色窺簾澗撼扉野草自花聊獻笑<lb/>
重雲不雨漫垂衣人間事業難爭長睡裏工夫獨造㣲<lb/>
却怪䝉莊猶寐語夢為蝴蝶未忘機<lb/>
　　秋日湖西閒泛<lb/>
雨洗千峰曉波涵萬頃秋菱花開古鏡蓮葉度輕舟思<lb/>
<pb n="KR4h0067_WYG_285-10b"/>
逺人誰識身閒世不収望中時得句倚櫂雜吳謳<lb/>
　　郊園避暑<lb/>
有暑猶當避無憂可得忘竹疎身共痩湖近意先凉靜<lb/>
勝寜須奕幽酣不待觴還同殘夢樂炙背負朝陽<lb/>
　　小峰行樂却望北山<lb/>
霜高羣木落湖上數峰秋野笛歸牛徑烟蓑宿鷺州望<lb/>
中多隱約佳處小遲留百嵗無虚日能堪幾度㳺<lb/>
　　蝶<lb/>
<pb n="KR4h0067_WYG_285-11a"/>
黛拂雙眉粉襯毫翅烘晴日伴相遭戯勾穉子從花逺<lb/>
恐惹㳺絲莫鬭高栩栩倐來仍易散深深交舞為誰勞<lb/>
吴王花草膝王筆千載風流敵楚騷<lb/>
　　杏花<lb/>
陌上春泥苦未乾絳唇漸吐不禁寒海棠向晚教誰伴<lb/>
山㡌衝風每自看聲好最憐清曉賣味甘長記緑隂團<lb/>
年年過雨臙脂落時序闗心有幾般<lb/>
　　林間石<lb/>
<pb n="KR4h0067_WYG_285-11b"/>
摩挲只作釣磯看相伴秦翁且住山霜洗舊稜人共痩<lb/>
蘚侵孤韻鶴同閒因思樵牧分爭處已過唐虞揖遜間<lb/>
風月滿林時憩寂三生幽事夢中還<lb/>
　　小隱自題<lb/>
水拍荒籬外山攅落照邊鴉鴉乘犢去鴨鴨伴鷗眠思<lb/>
淡秋雲薄情高隴月圓武陵知避世初不為求仙<lb/>
　　夏日池上<lb/>
㣲波漾漾雨濛濛岸脚烟莎間水葓照影已無雙鬢緑<lb/>
<pb n="KR4h0067_WYG_285-12a"/>
闗心猶有一絲風鴛鴦對浴紅衣撲菡萏相親翠蓋籠<lb/>
醉舞夢吟皆勝處箇中非異亦非同<lb/>
　　孤山後冩望<lb/>
凭髙每歎昔人非空有羣峯礙落暉大雅風流誰舉似<lb/>
長安秋草又衰㣲寒花負約開猶孄幽鳥㤀機趂不飛<lb/>
來往半生堪記處西村燈火夜船歸<lb/>
　　小舟<lb/>
萬頃波中獨釣身短艙低屋舊絲綸自憐清夜歌明月<lb/>
<pb n="KR4h0067_WYG_285-12b"/>
誰共滄洲來白蘋<lb/>
　　梅花<lb/>
桃李麄疎合負荆嵗寒標格許誰并花中有道須稱最<lb/>
天下無香可鬭清倚竹向人如少訢臨流窺影更多情<lb/>
何當喚取湘纍起伴我空山茹落英<lb/>
　　孤山後舟中冩望<lb/>
水接遥空分外寛孤山月出静中看疑從弱水移圓嶠<lb/>
似共姮娥住廣寒秋雨秋風初過後荷花荷葉半凋殘<lb/>
<pb n="KR4h0067_WYG_285-13a"/>
西村数㸃歸鴉濕老子新題墨未乾<lb/>
　　酬畫上人石湖春望<lb/>
蕩蕩春風草木香茫茫澤國水雲長鶯來占桞為歌院<lb/>
蝶去㝷花作醉鄉閒與物情聊品藻老於文字孏㝷行<lb/>
望中别有闗情處㡬度朝<lb/>
　　湖村晚興<lb/>
殘霞伴孤鶩晚燒雜斜暉秋向詩中出人從畫裏歸桞<lb/>
塘雙漿急茆舍一燈㣲小<graphic n="KR1468" url="https://raw.githubusercontent.com/kanripo/KR-Gaiji/master/images/KR1468.png" mimeType="image/png"/>穿籬入蒲篷正擁扉<lb/>
<pb n="KR4h0067_WYG_285-13b"/>
　　雪後<lb/>
雪中多日静湖上少人逰秃樹花為市斷槎鷗當舟一<lb/>
杯殘臘酒萬古夕陽愁冨貴非吾願葛天雲正浮<lb/>
冷蘂通幽信孤山欠㡬遭杯因寒更滿句到淡方髙雪<lb/>
滴晴簷雨松翻夜<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>濤布衾雖似銕猶念早趨朝<lb/>
　　臘雪<lb/>
片片嘉平瑞無聲有耿光來雖成頃刻醸亦費商量天<lb/>
闊花無頼風休絮不狂孤山林處士魂在隴頭香<lb/>
<pb n="KR4h0067_WYG_285-14a"/>
　　和子舒冷泉夜坐<lb/>
亭空山盡入人静夜初分喬木隂遮月清泉影浸雲不<lb/>
題波上葉只採磵中芹澗水令人憶何當入郡聞<lb/>
　　宿裴庵<lb/>
一徑松杉逈成隂見日稀山晴僧盡出風暖燕交飛結<lb/>
子花抛樹䦨人犬䕶扉閒看山月上清坐更添衣<lb/>
　　荅趙紫芝<lb/>
九月東離嘉長安了嵗華未登揚子渡先訪葛翁家天<lb/>
<pb n="KR4h0067_WYG_285-14b"/>
作今朝雪燈開昨夜花一杯能强飲不必問丹砂<lb/>
　　簡趙紫芝<lb/>
紫芝雖漫仕五字巳專城清坐有仙骨苦吟無宦情嚢<lb/>
因詩句重分與酒杯輕所好煎茶外燒香過一生<lb/>
　　清明前四月泛湖<lb/>
繞岸堆青嶂逰船滿緑波樓臺臨水近楊桞占春多老<lb/>
去誰同調尊前且放歌韶華能㡬日隨棹巳新荷<lb/>
　　送薛子舒船官<lb/>
<pb n="KR4h0067_WYG_285-15a"/>
憶君江上去船重載書多學乃從吾好閒應喜客過薫<lb/>
風新緑樹明月舊滄波自古闗情處相思入詠歌<lb/>
　　訪紫芝回與子舒集<lb/>
君参唐句法親得浪仙衣薄宦因吟苦髙風與世違春<lb/>
寒留夜飲月黒借燈歸共隱知何日空山老蕨薇<lb/>
　　即事用天竺韻<lb/>
寒食少逢天氣佳十朝九日雨如麻新巢唯有燕生子<lb/>
小巷已無人賣花<lb/>
<pb n="KR4h0067_WYG_285-15b"/>
　　夏日<lb/>
曉荷承墜露晚岫障斜陽樹下池常䕃水邉風最凉蝉<lb/>
移驚鵲近鷺起得魚忙獨坐觀羣動閒消夏日長<lb/>
　　雜詩<lb/>
下竺山前打一遭丁寕門子看溪橋恐驚繞澗梅花落<lb/>
莫遣行人語笑髙<lb/>
　　雨中<lb/>
梅雨朝仍暮蓮塘夏似秋水髙侵樹脚屋漏滴人頭歇<lb/>
<pb n="KR4h0067_WYG_285-16a"/>
晝厨烟出占晴礎汗収羣山思㑹面扶病一登樓<lb/>
　　元夕<lb/>
元宵有月便無愁已是新年第一籌説與素娥從此去<lb/>
只須依様做中秋<lb/>
　　送薛子舒<lb/>
南渡今何似中流欲濟船雖慿人擊楫要若水行川竹<lb/>
木如山積桑田與海連吳宫猶可問白鳥暮推煙<lb/>
海邑青龍鎮船官野鶴身誰知貴公子却是苦吟人二<lb/>
<pb n="KR4h0067_WYG_285-16b"/>
陸多遺迹三髙屬近隣新篇因弔古時寄葛天民<lb/>
　　次紫芝韻<lb/>
欽羡私居好樓深夏必凉小忩通逺岫古木蔽斜陽露<lb/>
檻安花斛塵編滿竹牀如君清到骨只合静焚香<lb/>
　　小亭<lb/>
小亭終日對幽叢兀坐無言似定中蒼蘚静連湘竹紫<lb/>
緑隂深映蜀葵紅猫來戯捉穿花蝶雀下偷衘巻葉蟲<lb/>
斜照尚多髙桞少明年更欲種梧桐<lb/>
<pb n="KR4h0067_WYG_285-17a"/>
　　上已呈嚴叟<lb/>
時俗常談已㫁霜雨寒翻著絮衣裳花枝照眼堂堂去<lb/>
茗椀闗心故故香楊桞稍傳鶯割據茒茨敢望燕商量<lb/>
舊遊莫誦蘭亭語自覺中年易感傷<lb/>
　　荷葉浦中<lb/>
急雨捎荷分外奇珠璣狼籍錦紛披下塘六月闗心處<lb/>
西塞扁舟入手時却傍青蘆深處宿還思白石去年詩<lb/>
平生浩蕩烟波趣月淡風㣲只自知<lb/>
<pb n="KR4h0067_WYG_285-17b"/>
　　贈眇目道人説相<lb/>
道人只具一隻眼覿面全提格外機塵裏神仙誰做得<lb/>
歸來試舉問麻衣<lb/>
　　戊辰夏五過抱朴巖<lb/>
北窻隱隱透南薫老子前身是此君冷入魚腮池面雨<lb/>
静連禽語樹頭雲苔因覔句行來破石為觀空坐得温<lb/>
時事自多無耳聽長安雖近不曾聞<lb/>
　　元夕西陵橋觀月<lb/>
<pb n="KR4h0067_WYG_285-18a"/>
年頭半月雪漫漫飬就姮娥玉一團老子今宵奇絶處<lb/>
西陵橋上獨凭闌<lb/>
　　雨中郊外<lb/>
暖氣先回宿草根青青行可藉芳樽未須著意催花桞<lb/>
且為乾坤補燒㾗<lb/>
　　正月二日<lb/>
小巷春隂獨掩扉峭寒著盡過冬衣老來情緒無多子<lb/>
禁得梅花似雪飛<lb/>
<pb n="KR4h0067_WYG_285-18b"/>
　　正月二十七雨中過蘇堤<lb/>
一堤楊桞占春風桞外羣山細雨中人苦未晴渾不到<lb/>
只宜老眼看空濛<lb/>
　　清明日訪白石不值<lb/>
花薺懸燈桞挿簷老懐那復似餳甜畫船巳載先生去<lb/>
燕子無人自入簾<lb/>
　　送劉僧善行<lb/>
西望羣山碧入吳故人一笠片雲俱東風不㫁村村桞<lb/>
<pb n="KR4h0067_WYG_285-19a"/>
展盡陽闗送客圖<lb/>
　　湖堤晚歩<lb/>
照影憐寒水闗情祭夕陽雪天慳欠冷年近日添長好<lb/>
句誰相寄浮生各自忙有身聊頓放無事可思量<lb/>
　　懐天竺磵梅<lb/>
根在巖邊結枝從水際横此花殊近道凡木欠修行宻<lb/>
雪籠幽片踈篁倚痩莖那時香不淺憶我語無生<lb/>
　　桞下即事<lb/>
<pb n="KR4h0067_WYG_285-19b"/>
老桞中間野岸濵水清常照樹邉身白鷗黄鳥相㤀乆<lb/>
來徃如今不避人<lb/>
　　睡少<lb/>
睡少秋難曉吟多食愈貧南柯無近闕差盡夢中人<lb/>
　　湖上新秋<lb/>
十里荷風蓋盡傾城中憶殺水邉清催詩未用西湖雨<lb/>
且送新凉入帝城<lb/>
　　六月一日同姜白石泛湖<lb/>
<pb n="KR4h0067_WYG_285-20a"/>
六月西湖帯雨山小舟終日傍鷗間風煙如許闗情甚<lb/>
賔主相推下語難㡬㸃送君歸大雅一凉今夜滿長安<lb/>
江湖逺思知多少歸去風前冬倚䦨<lb/>
　　正月十二日夜姚江<lb/>
斷岸春風峭空江夜雨清蕭疎篷上㸃彷彿葉間聲今<lb/>
古雙眸冷乾坤一棹輕鬢從湖海白誰識謝郎情<lb/>
　　雨中獨酌<lb/>
平生寡合雖竭斗㡬曽自飲一杯酒不因風月與湖山<lb/>
<pb n="KR4h0067_WYG_285-20b"/>
更為松篁與花桞今夕何夕風雨來知儂渇肺生秋埃<lb/>
麹生三緘忽自薦請為風雨聊一開老夫呼前呼未了<lb/>
死生脱㡌傾懐抱風雨横斜入坐中賔主淋漓俱醉倒<lb/>
須㬰風止雨亦休主人送客凝雙眸葛天無懐不可状<lb/>
但覺兩耳風颼颼匆匆便是中秋節更與麴生替地説<lb/>
此夜寕容著雜賔一尊只辨澆明月<lb/>
　　水仙<lb/>
玉潤金寒窈窕身翩翩翠衲挽青春水晶宫裏成仙女<lb/>
<pb n="KR4h0067_WYG_285-21a"/>
香醉山中得道人朔雪㡬回埋不死南洲一出净無塵<lb/>
朴翁老矣誰同調相對無言意轉親<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_285-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百八十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百七十一</head> <lb/>
    <p>
<pb n="KR4h0067_WYG_371-1a"/>
欽定四庫全書<lb/>
　兩宋名賢小集巻三百七十一<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　圖詩<lb/>
　鄭思肖字憶翁號所南福州連江人太學上舎應博<lb/>
　學宏詞科元兵南下叩閽上太后幼主疏辭切直忤<lb/>
　當路不報遂客吳下寄食城南報國寺以終有錦錢<lb/>
<pb n="KR4h0067_WYG_371-1b"/>
　集一百二十四圖詩集咸淳集中興集<lb/>
　　黄帝洞庭張樂圖<lb/>
天水相涵萬象清咸池真樂妙無垠大音豈在九霄外<lb/>
有意聴時却不聞<lb/>
　　堯民擊壤圖<lb/>
百姓相忘堯帝春耕田鑿井淡無情只今正是何年月<lb/>
日日月從東向生<lb/>
　　巢父洗耳圖<lb/>
<pb n="KR4h0067_WYG_371-2a"/>
萬事喧喧雜響中細參巢父意無窮須還半掬溪邊水<lb/>
方始教君耳不聾<lb/>
　　許由棄瓢圖<lb/>
天下揺頭不肯為恰如瓢挂老松枝許由不在箕山在<lb/>
千古髙風屬阿誰<lb/>
　　吕望垂釣圖<lb/>
八十老翁心尚孩渭濱癡坐弄徘徊當初若是逃名者<lb/>
誰要文王上釣來<lb/>
<pb n="KR4h0067_WYG_371-2b"/>
　　夷齊西山圖<lb/>
扣馬癡心諫不休既拚一死百無憂因何留得首陽在<lb/>
只説商家不説周<lb/>
　　老子度關圖<lb/>
紫氣東來壓萬山老耼吐舌笑開顔青牛車外天風闊<lb/>
揺動當年函谷關<lb/>
　　紀昌貫蝨悟射圖<lb/>
從來絶藝欲超倫何止彎弓用意深覷破微塵㣲極處<lb/>
<pb n="KR4h0067_WYG_371-3a"/>
忽開大地見紅心<lb/>
　　鍾子期聴琴圖<lb/>
一契髙山流水心形神空靜兩忘情似非父母所生耳<lb/>
聴見伯牙聲外聲<lb/>
　　伯牙絶絃圖<lb/>
終不求人更賞音只當仰面㸔山林一雙閒手無聊頼<lb/>
滿地斜陽是此心<lb/>
　　榮啓期三樂圖<lb/>
<pb n="KR4h0067_WYG_371-3b"/>
生死悠悠付老天啓期三樂亦超然此身不得為男子<lb/>
空活人間九十年<lb/>
　　伯樂相馬圖<lb/>
冀北羣中不可留如龍走地絶無儔何勞伯樂一相顧<lb/>
抹過西風數百州<lb/>
　　莊子夢蝴蝶圖<lb/>
素來夢覺兩俱空開眼還如闔眼同蝶是莊周周是蝶<lb/>
百花無口罵春風<lb/>
<pb n="KR4h0067_WYG_371-4a"/>
　　輪扁諫讀書圖<lb/>
輪扁釋椎開口諫國君據坐展書開古人糟粕終枯淡<lb/>
誰醉天然滋味來<lb/>
　　卞和泣玉圖<lb/>
大璞中函天地精卞和抱出愈分明一番刖足一番哭<lb/>
哭殺世人無眼睛<lb/>
　甯戚飯牛圖<lb/>
斯人豈是飯牛者浩歎空懐扣角悲説到漫漫長夜處<lb/>
<pb n="KR4h0067_WYG_371-4b"/>
南山白石也攢眉<lb/>
　　孺子濯纓圖<lb/>
秋影澄澄湛碧波濯纓人逺意如何臨風歌罷飄然去<lb/>
賣弄滄浪清處多<lb/>
　　葉公畫龍圖<lb/>
神物難傳變化時葉公眼外泄天機一從親見真頭角<lb/>
滿手風雲雷電飛<lb/>
　　孟嘗君度闗圖<lb/>
<pb n="KR4h0067_WYG_371-5a"/>
狐白裘邊事若難孟嘗門下亦何顔若無意智翻身去<lb/>
半夜焉能度此闗<lb/>
　　屈原九歌圖<lb/>
楚人念念愛清湘苦憶九歌頻斷腸只道此中皆楚國<lb/>
還於何處拜東皇<lb/>
　　屈原餐菊圖<lb/>
誰念三閭久陸沉飽霜猶是傲秋深年年吞吐説不得<lb/>
一見黄花一苦心<lb/>
<pb n="KR4h0067_WYG_371-5b"/>
　　范蠡扁舟圖<lb/>
烏喙無情奈若何功成只合理漁蓑躍身吳越興亡外<lb/>
一舸江湖風月多<lb/>
　　毛遂脱頴圖<lb/>
十九人中不數君當機勇辯獨超羣若非末後脱頴出<lb/>
爭得英風撥楚雲<lb/>
　　魯欹器圖<lb/>
此心安分即逍遥無欲何愁外境揺纔有秋毫失中正<lb/>
<pb n="KR4h0067_WYG_371-6a"/>
一杯水亦不能消<lb/>
　　列子竊鈇圖<lb/>
宇宙茫茫盡坦途莫將得失自相辜胷中若有一些子<lb/>
天地山河俱竊鈇<lb/>
　　秋胡子圖<lb/>
郎歸猶未到家中艷語勾春妾面紅叵耐相逢不相識<lb/>
梅花那肯戀東風<lb/>
　　西施捧心圖<lb/>
<pb n="KR4h0067_WYG_371-6b"/>
蕩盡吳王醉後春化為顰笑艷精神當胷一㸃痛得别<lb/>
直是妖嬈惱殺人<lb/>
　　驪山老姥磨鐵杵欲作繡針圖<lb/>
欲化龜蛇生聖胎驪山微意孰能猜純鋼一塊都磨盡<lb/>
不信纎毫眼不開<lb/>
　　秦女吹簫圖<lb/>
弄玉飄飄仙女姿鳯凰低舞久相期簫中應有别一曲<lb/>
飛出青天影外吹<lb/>
<pb n="KR4h0067_WYG_371-7a"/>
　　湘靈鼓瑟圖<lb/>
霧質煙姿雪月心凌波無跡似多情試聴誰在湘江上<lb/>
髣髴秋風曲數聲<lb/>
　　毛女圖<lb/>
六國傾城輦入秦深花宻栁鏁青春神仙自有長生路<lb/>
豈是阿房宫裏人<lb/>
　　徐福採藥圖<lb/>
仙藥長生不易求仙山可在海東頭祖龍滅盡諸侯後<lb/>
<pb n="KR4h0067_WYG_371-7b"/>
徐福却來贏一籌<lb/>
　　青門種𤓰圖<lb/>
百二山河勢莫當咸陽誰付與髙皇盡嫌嬴政鮑魚臭<lb/>
爭慕邵平𤓰圃香<lb/>
　　漢髙祖將韓信圖<lb/>
先入關中得計多彭城永是漢山河不操擒縱英雄手<lb/>
韓信何由肯倒戈<lb/>
　　張子房遇黄石公圖<lb/>
<pb n="KR4h0067_WYG_371-8a"/>
三度橋邉伺老仙始將兵法盡相傳不知躡足此一計<lb/>
還出書中第幾篇<lb/>
　　四皓圖<lb/>
曄曄紫芝巖石隈避秦有地似蓬萊可憐白髪坐不定<lb/>
又被漢朝呼出來<lb/>
　　周亞夫細栁營圖<lb/>
細栁營中作畧殊寧容直入驟先驅不因一見入門訣<lb/>
文帝何曽識亞夫<lb/>
<pb n="KR4h0067_WYG_371-8b"/>
　　李廣射石虎圖<lb/>
怪石蹲身艸莽中錯疑猛虎噴腥風何消重費將軍力<lb/>
只在當頭一箭功<lb/>
　　董仲舒不窺園圖<lb/>
西漢諸儒君最醇無人見面意應深三年盡力窺經史<lb/>
一旦㸔花了古今<lb/>
　　蘇武牧羊假寐圖<lb/>
十九年間墮渺茫饑來齧雪齒生香一心只夢飛歸國<lb/>
<pb n="KR4h0067_WYG_371-9a"/>
雙眼何曽㸔見羊<lb/>
　　蘓李泣别圖<lb/>
同為武帝一時人忠逆分違感慨深早信子卿歸漢去<lb/>
淚痕滴滴滴黄金<lb/>
　　司馬相如題柱圖<lb/>
初上昇仙何慷慨重來衣錦頗從容男兒意氣當如此<lb/>
透過禹門方是龍<lb/>
　　張騫乗槎圖<lb/>
<pb n="KR4h0067_WYG_371-9b"/>
牛女宫中事若何親身曽得上天河逢人莫説支機石<lb/>
漏泄蒼蒼意已多<lb/>
　　翟公交情圖<lb/>
翟公冷語久逾新漢世交情古亦今不被死生貧賤轉<lb/>
此時方始見人心<lb/>
　　朱買臣賣柴圖<lb/>
年當五十始榮華覆水難收重嘆嗟豈信後來春色别<lb/>
滿柴擔上盡開花<lb/>
<pb n="KR4h0067_WYG_371-10a"/>
　　二疏東門祖帳圖<lb/>
昔日賢哉二大夫東門祖帳耀通衢太平時節獨先去<lb/>
闔國人知此意無<lb/>
　　嚴君平垂簾賣卜圖<lb/>
多是垂簾自養神僅能了日即安貧不離忠孝談元妙<lb/>
豈是尋常賣卜人<lb/>
　　王初平牧羊圖<lb/>
兄弟參商四十春金華山裏問斜曛相逢不是牧羊客<lb/>
<pb n="KR4h0067_WYG_371-10b"/>
白石顢頇冷笑君<lb/>
　　西王母蟠桃宴圖<lb/>
𤣥圃筵開物外春萬仙歡笑動精神蟠桃種子今猶在<lb/>
誰是三千年後人<lb/>
　　嚴子陵垂釣圖<lb/>
新莽紛紛未有涯桐江山水頗為嘉無心偶向一絲上<lb/>
釣得清風滿漢家<lb/>
　　袁安卧雪圖<lb/>
<pb n="KR4h0067_WYG_371-11a"/>
飛玉堆寒二丈過杜門僵卧養天和不愁屋外六花大<lb/>
但覺胷中清氣多<lb/>
　　髙鳯讀書漂麥圖<lb/>
癖愛詩書苦未休肯將俗事挂心頭等閒痛快語言外<lb/>
那見雨來知麥流<lb/>
　　張天師飛昇圖<lb/>
玉局曽經拜老君子孫今尚寳元文要知龍虎山前意<lb/>
但㸔空中數片雲<lb/>
<pb n="KR4h0067_WYG_371-11b"/>
　　王粲覆棊圖<lb/>
鴉鷺爭飛局局殊便生國手亦難圖未曽落子有一著<lb/>
王粲還能覆得無<lb/>
　　先主三顧艸廬圖<lb/>
抱膝髙吟梁甫時卧龍致雨未為遲若無三顧艸廬意<lb/>
剖出心肝賣與誰<lb/>
　　孔明出師表圖<lb/>
一身英氣射光芒北定中原事轉長落得兩篇出師表<lb/>
<pb n="KR4h0067_WYG_371-12a"/>
至今只是漢文章<lb/>
　　孔明成都八陣圖<lb/>
孔明抱義恥偏安不道中興事業難頼有石頭知落處<lb/>
任從人換入門㸔<lb/>
　　王祥剖氷圖<lb/>
母病杯羮意未諧解衣竟欲卧氷開有心直透清波下<lb/>
安得無魚躍出來<lb/>
　　王衍舉阿堵物圖<lb/>
<pb n="KR4h0067_WYG_371-12b"/>
口不言錢早不同何須相試苦相攻今朝叱去阿堵物<lb/>
一室玲瓏分外空<lb/>
　　竹林七賢圖<lb/>
清談何補晉江山誰與中原了歲寒惟有白雲三四片<lb/>
飛來自問古琅玕<lb/>
　　王子猷㸔竹圖<lb/>
秋沁徽之骨亦清翠光如水漾空明只圖一見此君靣<lb/>
誰更問人閒姓名<lb/>
<pb n="KR4h0067_WYG_371-13a"/>
　　王子猷訪戴圖<lb/>
雪夜懐人泛剡谿造門而返是還非不曽相見猶相見<lb/>
滿載清風獨自歸<lb/>
　　阮籍醉眠酒家圖<lb/>
少婦當壚應怪人陶陶一覺了殘更無情不作如花想<lb/>
夢見醉鄉生月明<lb/>
　　劉伶荷鍤圖<lb/>
酒國韶光無際涯大人境界絶朋儕生來自有一方地<lb/>
<pb n="KR4h0067_WYG_371-13b"/>
何待醉終纔始埋<lb/>
　　戴安道破琴圖<lb/>
獨抱洋洋太古心王門何苦欲相尋狂來寧可破琴去<lb/>
不許俗人聞此音<lb/>
　　畢卓甕間圖<lb/>
醉玉頽來欲化仙一窪和氣藹芳妍終宵自向華胥去<lb/>
吏部何曽甕下眠<lb/>
　　孫康映雪讀書圖<lb/>
<pb n="KR4h0067_WYG_371-14a"/>
孫康苦志惜居諸雪夜無燈興有餘冷地白光生破屋<lb/>
自然開眼見詩書<lb/>
　　張翰思蓴鱸圖<lb/>
名爵雖榮心最苦蓴鱸有味食無厭後來京洛風塵暗<lb/>
轉覺吳淞江水甜<lb/>
　　孫楚枕流潄石圖<lb/>
孫楚匆匆誤答時説來頗與事相違枕流潄石翻為妙<lb/>
活弄胷中倒一機<lb/>
<pb n="KR4h0067_WYG_371-14b"/>
　　庾亮登南樓圖<lb/>
老子情懐頗滑稽登樓恰喜月明時雖然於此興不淺<lb/>
且要諸人知不知<lb/>
　　周處除三害圖<lb/>
一朝周處奮英豪三害皆除豈憚勞若是不能降自已<lb/>
縱屠龍虎不為髙<lb/>
　　王羲之蘭亭圖<lb/>
猶記蘭亭三月三流觴曲水暢情酣分明一段永和意<lb/>
<pb n="KR4h0067_WYG_371-15a"/>
好向羲之筆外參<lb/>
　　桓伊三弄圖<lb/>
傾葢相逢不問誰知音那肯露心機一聲吹破清秋影<lb/>
驚散閒雲各自飛<lb/>
　　車武子聚螢讀書圖<lb/>
武子耽書不暫忘練囊終夜照凄凉讀來讀去東方白<lb/>
笑殺流螢數㸃光<lb/>
　　陸績懐橘遺母圖<lb/>
<pb n="KR4h0067_WYG_371-15b"/>
獨薦霜丸意不安誰供甘㫖侍團欒驀然憶著娘生靣<lb/>
萬樹黄金盡喜歡<lb/>
　　吳隠之飲貪泉圖<lb/>
外物終難換肺腸隠之清介頓生狂便教飲盡貪泉水<lb/>
只覺通身白雪香<lb/>
　　郝隆曬腹書圖<lb/>
七夕庭中羅綺乾鄰家應是鄙儒冠文章滿腹無人識<lb/>
鋪與青天白日㸔<lb/>
<pb n="KR4h0067_WYG_371-16a"/>
　　陶淵明三逕圖<lb/>
老氣蒼寒松樹活閒情幽淡菊花開一條古路無人走<lb/>
還且與誰相往來<lb/>
　　陶淵明對菊圖<lb/>
彭澤歸來老歲華東籬儘可了生涯誰知秋意凋零後<lb/>
最耐風霜有此花<lb/>
　　王孝伯痛飲讀離騷圖<lb/>
名士天生磊落才只耽痛飲罄樽罍誰傳一味解醒法<lb/>
<pb n="KR4h0067_WYG_371-16b"/>
歌斷離騷眼自開<lb/>
　　許真君飛昇圖<lb/>
鐡柱遺蹤尚儼然五陵後必出羣仙當時諶姆説甚麽<lb/>
四十二人都上天<lb/>
　　孫登長嘯圖<lb/>
碧眼空空照九州阮公不是我同流劃然長嘯誰聴得<lb/>
獨有蘇門山㸃頭<lb/>
　　王烈餐石髓圖<lb/>
<pb n="KR4h0067_WYG_371-17a"/>
五百年方開此山寒光浮暖濕而乾明明正是洪濛髓<lb/>
只恐凡人不肯餐<lb/>
　　桃源圖<lb/>
長城徭役苦咨嗟澧水偷春隠歲華有耳不聞秦漢事<lb/>
眼前日日賞桃花<lb/>
　　爛柯圖<lb/>
日出樵柴日落歸幾年黑白夢紛飛㸔来直待斧柯爛<lb/>
始悟老仙棊外機<lb/>
<pb n="KR4h0067_WYG_371-17b"/>
　　延平躍劍圖<lb/>
白晝平津湧似雷盡驚靈物出塵埃倒翻三尺揮空去<lb/>
對舞雙龍破浪來<lb/>
　　陶𢎞景三層樓聴松風圖<lb/>
𢎞景岑樓挿太清萬龍捲翠響泠泠此心不出三界㸔<lb/>
一片秋聲何處聴<lb/>
　　文選閣圖<lb/>
太子奢華能幾年盡將春夢付荒煙錯聴古調一兩拍<lb/>
<pb n="KR4h0067_WYG_371-18a"/>
空嗅斯文數百篇<lb/>
　　唐明皇游月宫圖<lb/>
玉仗飛行馭太空須臾徑到廣寒宫三郎胷次無髙見<lb/>
落眼蟾蜍光影中<lb/>
　　李靖天瓢圖<lb/>
夢裏騎龍出八荒埽空熱惱作清凉不消數滴天瓢雨<lb/>
洗盡娑婆透骨香<lb/>
　　王勃滕王閣記圖<lb/>
<pb n="KR4h0067_WYG_371-18b"/>
王勃清才俊不禁爛鋪艷錦賞知音空餘髙閣青雲裏<lb/>
誰識落霞秋水心<lb/>
　　狄仁傑白雲親舎圖<lb/>
駐馬回頭眺碧空河陽在望去匆匆吾親雖舍白雲下<lb/>
豈出梁公一念中<lb/>
　　孟浩然歸隠圖<lb/>
明主憐才若賜官奔馳微禄負家山狂吟一首笑歸去<lb/>
滿路秋光上醉顔<lb/>
<pb n="KR4h0067_WYG_371-19a"/>
　　李太白硯靴圖<lb/>
斗酒未乾詩百篇篇篇竒氣走雲煙自從捧硯脱靴後<lb/>
笑㸔唐家萬里天<lb/>
　　杜子美茅屋為秋風所破歌圖<lb/>
雨捲風掀地欲沉浣花溪路似難尋數間茅屋苦饒舌<lb/>
説殺少陵憂國心<lb/>
　　杜子美騎驢圖<lb/>
飯顆山前花正妍飲愁為醉弄吟顛突然騎過艸堂去<lb/>
<pb n="KR4h0067_WYG_371-19b"/>
夢拜杜鵑聲外天<lb/>
　　子美孔明廟古柏行圖<lb/>
諸葛甘棠歲月深霜皮黛色鬱沉沉尚垂清䕃蜀國裏<lb/>
一樹風霜千載心<lb/>
　　韓昌黎祭鰐魚圖<lb/>
朝奏空言暮逺途藍闗飛雪漬衣裾豈期去國八千里<lb/>
此意猶能化鰐魚<lb/>
　　栁子厚賦寒江釣雪圖<lb/>
<pb n="KR4h0067_WYG_371-20a"/>
空𤣥影外渺孤舟不與漁翁意思侔萬頃風濤一天雪<lb/>
且看誰解下金鈎<lb/>
　　盧仝煎茶圖<lb/>
月團片片吐蒼烟破帽籠頭手自煎七椀不妨都喫了<lb/>
恣開笑口罵羣仙<lb/>
　　陸龜䝉茶竈筆牀圖<lb/>
笠澤往來無定期煮茶垂釣醉吟詩一船清致終難畫<lb/>
不是散人應不知<lb/>
<pb n="KR4h0067_WYG_371-20b"/>
　　公孫大娘舞劍圖<lb/>
纎手生風攪晝寒好花翻影艷清歡試㸔不犯鋒鋩處<lb/>
舞碎晴空雪一團<lb/>
　　張果老倒騎驢圖<lb/>
云是堯時丙子生狂蹤怪跡恣幽情拗驢靣目不須看<lb/>
一任騎來顛倒行<lb/>
　　張志和漁父圖<lb/>
苕霅春深花滿谿一鈎翻動碧琉璃蓑衣篛笠儘有意<lb/>
<pb n="KR4h0067_WYG_371-21a"/>
不到斜風細雨知<lb/>
　　藍采和踏踏歌圖<lb/>
踏踏歌中天地開紅顔春樹莫相催藍袍轉破轉竒特<lb/>
别看仙人舞一回<lb/>
　　鍾吕傳道圖<lb/>
鍾吕喃喃手指空應談𤣥牝妙無窮都來造化只半句<lb/>
不在丹經文字中<lb/>
　　吕洞賔賣墨圖<lb/>
<pb n="KR4h0067_WYG_371-21b"/>
鍊就𤣥𤣥一塊金朝磨暮冩愈精神先生此墨初無價<lb/>
不識誰為買墨人<lb/>
　　沈東老遇吕洞賓圖<lb/>
東老忘懐相遇時洞賔爛醉以為期聊題不涉毫端句<lb/>
早被石榴皮得知<lb/>
　　巴山橘中圖<lb/>
剖破渾淪一殻寛二仙飛去已雲端須知橘裏封疆别<lb/>
莫作凡間勝負㸔<lb/>
<pb n="KR4h0067_WYG_371-22a"/>
　　中秋苦雨趙知微登天柱峯賞月圖<lb/>
人愛中秋月色同忽驚凉雨翳昏鐘如何只隔一重幙<lb/>
不見仙家天柱夆<lb/>
　　南柯蟻夢圖<lb/>
忘了堂堂六尺身鬼花生艷幻微春絶憐蟻窟無分曉<lb/>
迷盡古今多少人<lb/>
　　崔䕶覔水圖<lb/>
哭斷東風轉有情俄驚滿靣笑容新當時飲水今猶醉<lb/>
<pb n="KR4h0067_WYG_371-22b"/>
别是桃花半㸃春<lb/>
　　倩女離魂圖<lb/>
有心誰怕鐡為墻直透虚空未易量若問合離真偽事<lb/>
滿池緑水笑鴛鴦<lb/>
　　崔智韜虎妻圖<lb/>
佳人睡覺失青山惡毒心腸賣笑顔認得皮毛一歸去<lb/>
花枝無艷虎全斑<lb/>
　　玉川長鬚赤脚圖<lb/>
<pb n="KR4h0067_WYG_371-23a"/>
慣立煎茶屋角頭低眸頻候雪花浮一奴一婢亦作怪<lb/>
不為先生破屋愁<lb/>
　　陳摶睡圖<lb/>
五季干戈亂似麻慵將醒眼閲年華齁齁一覺華山裏<lb/>
誰問春開幾度花<lb/>
　　逋仙探梅圖<lb/>
雪壓咸平處士家凍雲鎖暝苦相遮欲知天上春消息<lb/>
只覔南枝第一花<lb/>
<pb n="KR4h0067_WYG_371-23b"/>
　　蘓東坡前赤壁賦圖<lb/>
泛舟赤壁痛銜盃孟徳英豪安在哉何似江山風月妙<lb/>
不從自已外邉來<lb/>
　　李伯時所畫太一真人蓮葉舟圖<lb/>
天上真人妙出神聊乘蓮葉下南㝠若人欲識空涼境<lb/>
但誦薫風一巻經<lb/>
　　無名氏巡簷數修竹圖<lb/>
四簷玉立碧重重終日相看眼亦空何啻數來千萬箇<lb/>
<pb n="KR4h0067_WYG_371-24a"/>
不知那箇弄清風<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_371-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百九十</head> <lb/>
    <p>
<pb n="KR4h0067_WYG_191-1a"/>
欽定四庫全書<lb/>
　兩宋名賢小集巻一百九十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　方壺存稿<hi>一</hi>
　汪莘字叔耕休寜人卓犖負俊才不屑習舉子業隠<lb/>
　居黄山好讀易於諸子百家之書靡不研究嘉定間<lb/>
　詔求直言莘三叩闕陳天變人事民窮吏汙之弊行<lb/>
<pb n="KR4h0067_WYG_191-1b"/>
　師布陣之法不報時晦菴朱子召赴經筵莘致書言<lb/>
　財不待先生而富兵不待先生而彊惟主上父子之<lb/>
　間諸公所不能濟者待先生而濟朱子深然之後徐<lb/>
　貳卿詣帥江東聞其履行髙潔將以遺逸薦未果晚<lb/>
　年結廬栁塘自號方壺居士其詩造境生而出語險<lb/>
　不拘繩墨法度自為方壺一家言<lb/>
　　水天月歌<lb/>
朝立寒溪東暮立寒溪西一到神頓領熟視眼更迷水<lb/>
<pb n="KR4h0067_WYG_191-2a"/>
光不見水但見青光無表裏天光不見天但見一片清<lb/>
煙涵無邊水中有天天不濕天中有水水不入天耶水<lb/>
耶墮渺茫只是天光與水光月來水天中水天裹月如<lb/>
不裹月去水天中水天鎻月如不鎻明月不來不去時<lb/>
琉璃泡中珠一顆先是水天莫分别更添月色更親切<lb/>
水色天色月色劈不開水光天光月光拈不來夢中酒<lb/>
渇不可忍一口吸下驪龍腮<lb/>
　　方壺自詠十首<lb/>
<pb n="KR4h0067_WYG_191-2b"/>
性靜無一物心生有物端曽將魂魄鍊不被鬼神瞞縱<lb/>
歩地雖窄仰頭天自寛裁詩偏得偶遇卦只成單<lb/>
三萬六千刻四千三百時不思人事汨只怪嵗華馳拚<lb/>
命嘗因道忘家亦為詩幽懷聊自遣俗子莫令知<lb/>
生死何時了盈虚祗足傷誰能一刻靜大勝百年忙反<lb/>
已求中帝逢時説外王紛紛徒籍籍踽踽亦凉凉<lb/>
事體向晚境情懐非少年生平不得地至死亦由天坐<lb/>
背暑彌勝行膺寒愈堅願言過去苦莫與後來賢<lb/>
<pb n="KR4h0067_WYG_191-3a"/>
白晝常陪俗清宵得養魂㡬時成草屋終日掩柴門事<lb/>
廹文方出身閒道始尊世方懷祖逖吾已弔劉琨<lb/>
無象始無假有形斯有邪盈虚憐日月聚散笑煙霞一<lb/>
性亦無我五行何况他誰能離火宅吾與上牛車<lb/>
殘臘天垂老新春日始孩元君歸渾沌青帝出肧胎樓<lb/>
上獨倚處海邊相見來閒思栽五栁怒欲拔三槐<lb/>
百嵗已過半隻身誰與偕得因㣲悟道失在太開懷且<lb/>
託山花宿時從水竹齋神回天上活骨付月中埋<lb/>
<pb n="KR4h0067_WYG_191-3b"/>
興發花開處情生葉落邊既為欣厭惑未脱死生纒鑿<lb/>
破心中月衝開頂上天俗儒應大笑古佛不曽傳<lb/>
誰和陽春曲仍操白雪音郊寒猶有骨島瘦未無心雲<lb/>
到散時看月當虧處尋可憐持玉尺終不度金針<lb/>
　　書十首後<lb/>
直寫胸中事誰拈紙上塵興來那暇懶得處不容厪行<lb/>
有鬼神覷詩防天地嗔歐蘇尋後輩郊島是前身<lb/>
　　羣玉堂即事<lb/>
<pb n="KR4h0067_WYG_191-4a"/>
　　　真直院徳秀招飲於羣玉堂自陳秘監武李秘<lb/>
　　　閣道傳任侍講希夷而下有丁大著端祖宣校<lb/>
　　　書繒曽侍郎從龍劉祭酒次臯凡八人當日相<lb/>
　　　引臨池看金魚撫琴壺奕碧牋小紙吟詩誦賦<lb/>
　　　諸公或誦余詩或誦余賦皆當日事也賦詩以<lb/>
　　　紀一時之事併致懷歸之意<lb/>
蓬萊道山到者稀忽隨飈駕同來歸天横閬野望不盡<lb/>
地絶瀛海如無依初得松門入蕭瑟漸遶苔徑穿芳菲<lb/>
<pb n="KR4h0067_WYG_191-4b"/>
竒花異卉不可識但覺春是人間非髙簷長廊白日靜<lb/>
朱簾緑幕清風㣲仰觀羣玉三大字始憶上帝書所儲<lb/>
赤圖緑牒文字古空桑孤竹音調希飲中八仙各灑落<lb/>
瓊林風月相光輝坐而投壺妙貫耳立而對奕工解圍<lb/>
吟詩誦賦清且永何事顧我頻歔欷君不見咸平景徳<lb/>
時太平都在楊劉詩又不見慶厯元祐際後來誰與歐<lb/>
蘇繼只今延閣多才賢如玉在山珠在淵楊劉歐蘇未<lb/>
為老秦黄諸人俱少年有客野於孟東野更宜盧仝作<lb/>
<pb n="KR4h0067_WYG_191-5a"/>
詩社碧牋小紙辱佳命青林紫筆令揮寫君山天酒澆<lb/>
枯腸吸盡一架酴醿香贈君千嵗白鹿健報我三尺金<lb/>
魚光羽陵蠧簡非我處老上龍庭欲飛去鳳䑓南軒又<lb/>
招手第一内宅由來住東西南北身已老安得丹液還<lb/>
元腦碧桃洞口花亂飛留待歸來不須掃<lb/>
　　秋懷十首<lb/>
形骸欹仄面皮黄破屋三間號栁塘自大暑來真畏暑<lb/>
到㣲凉處便知凉<lb/>
<pb n="KR4h0067_WYG_191-5b"/>
四野秋風交敝廬時平不用藺相如有人來問生涯事<lb/>
指㸃蓑衣學釣魚<lb/>
秋雲無復似春濃天地何人到此窮斜日淡烟今古恨<lb/>
如何都付與孤鴻<lb/>
北渚風來禾葉秋洞庭波起夕陽収楚人臨水為誰立<lb/>
帝子隔煙相對愁<lb/>
自分為人類魯臯㡬將心事汎吳舠手摶日月供宸筆<lb/>
揀盡金雞玉兎毫<lb/>
<pb n="KR4h0067_WYG_191-6a"/>
曽向瀟湘遇水仙倐來如月去如烟深林一笑聞山鬼<lb/>
余處幽篁不見天<lb/>
傷春未了又悲秋無復懽悰到酒舟茅屋半欹籬半倒<lb/>
伏羲一巻在牀頭<lb/>
玉露金風刮夜天疎桐缺月耿忩前十詩未盡窮愁志<lb/>
説與家僮汝自眠<lb/>
一帶青巒失舊青荻花楓葉夕陽明閒思天上多官府<lb/>
自是幽人道未成<lb/>
<pb n="KR4h0067_WYG_191-6b"/>
虞帝周王不復生㡬多豪傑應離明鳳凰覽遍真難合<lb/>
直至而今欠一聲<lb/>
　　别真直院西山<lb/>
去年來見公畧以書自陳今年來見公知公意已親一<lb/>
見為我喜再見為我顰温存到風雨檢㸃及米薪㑹我<lb/>
羣玉堂坐上皆偉人欲引野鶴姿軒昻出京塵公自哀<lb/>
其窮我豈有足珍但願公富貴何憂我賤貧過從兩三<lb/>
月意味十萬春將非前世縁更結來生因所恨難久留<lb/>
<pb n="KR4h0067_WYG_191-7a"/>
歸理青溪緡公亦厭承明請牧江海濵嗟我老於行東<lb/>
西足悲辛那宜種橘柚幸使守松筠<lb/>
　　次潘别駕韻<lb/>
野店溪橋栁色新千愁萬恨為何人殷勤織就黄金縷<lb/>
帶雨籠烟過一春<lb/>
　　潘别駕自祁門回<lb/>
白馬嘶風入紫陽使君一笑别壺觴秋原是處堪圖畫<lb/>
豆子花紅稻半黄<lb/>
<pb n="KR4h0067_WYG_191-7b"/>
　　遊南山<lb/>
山蹊黄葉從過滿石案蒼苔不用除壇上古松巖畔竹<lb/>
切須留伴老僧居<lb/>
　　壽髙内翰三首<lb/>
胸次包天燭九垓正須博大濟時材朝從碧落摶風角<lb/>
暮汎靈槎出斗魁别墅已將修竹隠朱門仍向鏡湖開<lb/>
如今且為蒼生起一取前賢氣燄囬<lb/>
璞玉渾金表裏同心知言動有隂功一門人傑是龍種<lb/>
<pb n="KR4h0067_WYG_191-8a"/>
三世科名各繼宫華蓋共瞻天座北勾陳長扈帝垣中<lb/>
野人只待秋風起去向西湖作釣翁<lb/>
鶴立青松老令威佳辰山色倍清輝曽扶東壁排雲出<lb/>
㡬跨蒼龍帶雨飛竹簟水風須得意玉堂春日即催歸<lb/>
願公與國為梁棟千載煌煌照太㣲<lb/>
　　送趙君十絶<hi>存八首</hi>
皂蓋朱轓練水濵春生秋殺總精神須知愛士何曽汎<lb/>
屈指應無第二人<lb/>
<pb n="KR4h0067_WYG_191-8b"/>
醉把金鞭度緑楊軍民夾道笛聲長紅旗千面詩千首<lb/>
半雜風雲入建章<lb/>
荷花髙髙荷葉低夕陽初落畫橋西湖州士女來相接<lb/>
爭擁蘭舟入霅溪<lb/>
歸去苕溪理釣篷風清月白水精宫青蓮居士爭閒得<lb/>
時答天書一兩通<lb/>
風雨黄昏自掩扉燈前時復一歔欷兒曹相問縁何事<lb/>
為道君侯早晚歸<lb/>
<pb n="KR4h0067_WYG_191-9a"/>
一榼村醪挿别筵清風急雨送歸船望中未是湖州境<lb/>
便有吳歌唱採蓮<lb/>
練水至清無淺深使君何日再登臨請看江上千株栁<lb/>
盡是君民離别心<lb/>
有客胸藏太息書蕭蕭白髪不堪梳君王若問江東士<lb/>
莫只相憐誦子虛<lb/>
　　黄山髙<lb/>
　　　新安黄山為吳越諸山之祖頃臨川孟侯在郡<lb/>
<pb n="KR4h0067_WYG_191-9b"/>
　　　日怪余無黄山詩因賦此篇<lb/>
黄山髙哉巋然為江東之巨鎮兮壁立於兩浙之上游<lb/>
摩天戛日以直上陽枝隂派盤數州四海不知雨根本<lb/>
行人但覺雲飛浮嘗試芒鞋竹杖迨乎其間兮一溪桃<lb/>
杏紅爛漫萬壑松栢寒颼颼懸崖絶磴可望不可到兮<lb/>
古木倒挂險更遒上有靈泉瀑布千萬道如銀河自天<lb/>
爭瀉而競注兮砯雷濺雪隠現穿林幽中有青鸞黄鶴<lb/>
千萬對雄唱雌和迭舞而交鳴兮深林自適復有雪白<lb/>
<pb n="KR4h0067_WYG_191-10a"/>
數㸃之猿猴山中自昔無厯日花開葉落成春秋殘英<lb/>
脱葉不知其所從來兮但見夫澗谷之間桃花如扇松<lb/>
花如纛竹葉如笠蓮葉如舟菖蒲九節餵白鹿靈芝三<lb/>
秀眠青牛人間三月春已暮洞中花卉春長留竒香異<lb/>
氣逐風去散落塵世誰能酬黄山髙哉雲際一峯尚可<lb/>
畫雲外一峯畫不得霜繒鋪了掉首休丹砂一峯燭天<lb/>
爭日月九龍一峯枝地張旂旒天都一峯傑出於三十<lb/>
六峯兮星斗森羅挂珠殿日月對展瓊瑶樓中有一人<lb/>
<pb n="KR4h0067_WYG_191-10b"/>
兮龍冠而鳳裘左容成兮右浮丘我時收却釣竿樵具<lb/>
作一束投諸曹阮溪中流浴余身兮湯泉風余袂兮帝<lb/>
所鼓隠隠兮管啾啾兮水精盤兮碧玉甌帝酌我兮勞<lb/>
我左右為余兮凝眸指余以南峯石壁記授余以紅鉛<lb/>
黒汞大丹頭黄山髙哉余將覽秀巢雲鍊其下坐令萬<lb/>
物不疵癘黍稷盈疇<lb/>
　　觀雪行<lb/>
仙人剪冰銀河邊仙風吹散花聮翩明星撩亂入我眼<lb/>
<pb n="KR4h0067_WYG_191-11a"/>
風𦂳一陣隨天旋如今誰卧剡溪雪如今誰訪山隂船<lb/>
古人氣韻不可見曉來對此空悠然簷前未覺眼界豁<lb/>
臨眺忽憶樓居仙若為留得數玉樹六月遶屋生清妍<lb/>
　　秋興<lb/>
閒步水南因水北仍從山後復山前日歸海底龍方覺<lb/>
月到天心虎正眠<lb/>
天外涵天心廣大月中吐月性光明夜來飛上崑崙頂<lb/>
獨倚瓊樓嘯一聲<lb/>
<pb n="KR4h0067_WYG_191-11b"/>
一旦秋風起洛濵東歸聊復寄鱸蓴如今已在漁鄉住<lb/>
宜與清朝作散人<lb/>
水邊楊栁怯秋風憶昨杏花相映紅心地不隨時節變<lb/>
始知天下有英雄<lb/>
羅衣嫋嫋帶凉風人道秋空豈是空白日不知天上事衆<lb/>
星環拱紫㣲宫<lb/>
七尺經霜翠竹竿斬來石壁釣江湍絲頭垂下驪龍口<lb/>
掣得明珠似月寒<lb/>
<pb n="KR4h0067_WYG_191-12a"/>
秋天尤覺曉天清仰首看天俯首行不但長歌聲似鶴<lb/>
一身渾似鶴般輕<lb/>
　　訪孟守<lb/>
紫陽佳山水帝室雄垣藩桑柘若雲屯梨棗如星環邇<lb/>
來十四載有失漢詔寛坐令隴畆上面作百摺酸侯來<lb/>
自江西與物破險艱處處春風村家家秋月灣矧侯老<lb/>
儒術淵源起波瀾文盟後韓孟詩社前張樊賤子昔好<lb/>
學何理不仰鑽風雷遶腸胃日月懸肺肝宇宙在掌握<lb/>
<pb n="KR4h0067_WYG_191-12b"/>
鬼神露毫端身由疾惡病家以論事殫天門守九虎歸<lb/>
卧牛衣間誓欲滅此賊使天囬正觀豫子欲趨趙聶生<lb/>
方入韓匕首忽電掣鐡椎已雷鑽世無伯牙手鍾子每<lb/>
長嘆世無子期耳伯牙淚空彈人生樂相知相知良亦<lb/>
難不知起胡越相知同嵗寒自侯之來矣願言識孔鸞<lb/>
秋風動心氣朔雲資瘧姦及此春日舒扶病猶蹣跚怪<lb/>
僕來何遲為僕留城闗見侯亦何為明珠傾月團見僕<lb/>
亦何為伸此蛟龍蟠龜老殻愈堅鶴老頂益丹自恨身<lb/>
<pb n="KR4h0067_WYG_191-13a"/>
已老徒重鈍與頑終憶玉川子干謁非所安山不養伯<lb/>
齡伯齡不厭山<lb/>
　　除日寄黟山周尊師<lb/>
眼有神光射靄山不須更問列仙班道人四海都遊遍<lb/>
只有先生一个閒<lb/>
　　東行途中有感<lb/>
一路桃花愁殺人栁塘茅屋正宜春春風不是不相識<lb/>
不遣春風養病身<lb/>
<pb n="KR4h0067_WYG_191-13b"/>
　　去昌化縣四十里留宿陳東魯南樓<lb/>
碧玉山中白玉溪武陵村落午時雞南樓一覺春宵雨<lb/>
夾路桃花送馬歸<lb/>
　　壽髙秘書<lb/>
萬壑千巖映翠霞越王城下競傳誇青天白日秘書舫<lb/>
乳燕鳴鳩内相家髙浪趣潮滄海直大鵬横擊五雲斜<lb/>
自吹玉笛相為壽昨夜菖蒲吐紫花<lb/>
　　訪湯倅<lb/>
<pb n="KR4h0067_WYG_191-14a"/>
文者道之器詩者文之精世儒失本原謂以一技鳴僕<lb/>
昔頗好學不與時俗并始求為已事中有濟物情靜與<lb/>
古月俱動與秋陽行先聖此從容風流被後生身世兩<lb/>
相違淹留竟何成一丘聊自適萬化爭逢迎天地動根<lb/>
底動植陳性情日月顯處妙鬼神隠中明老佛既恍惚<lb/>
諸子亦縱横興衰雜今古憂豫難悉平時買白玉板寫<lb/>
此朱絲聲似被天公嗔魑魅出見驚秋霜下黄葉春風<lb/>
自抽萌蘭花待春風深林含芳馨屬聞賢别駕古學兼<lb/>
<pb n="KR4h0067_WYG_191-14b"/>
韶韺仍聞吐佳句氣挾蘇州清今朝别柴扉匪敢投公<lb/>
卿臭味畧相似長松與茯苓<lb/>
　　懷朱晦菴先生<lb/>
道在羲皇孰斷金至今出處合天心青山白雲有生路<lb/>
流水落花無足音世外太古日色靜洞中一片春風深<lb/>
自憐晚輩膺服久亦許杖履來相尋<lb/>
　　壽何尚書<lb/>
雪艇風帆去玉京故家猿鶴相歡迎九天氣母壺中足<lb/>
<pb n="KR4h0067_WYG_191-15a"/>
十月嬰兒頂上行曽問何修能至此但須無欲自然成<lb/>
夜來夢向山莊立一炷清香徹太清<lb/>
　　寄商察院<hi>飛卿年嘉定四  秋</hi>
竊伏西湖雪鬢催長歌聲斷鬼神哀青天有月無人看<lb/>
白帝行春待我來近水逺山俱冷淡敗荷孤葦尚低回<lb/>
今朝欲向青門道出到踈籬意已灰<lb/>
　　訪建康留守<lb/>
敬公太古明月服愛公九天寒露漿畏公龍泉太阿劍<lb/>
<pb n="KR4h0067_WYG_191-15b"/>
喜公斑虎花蛇囊月中含月作懷抱露表滴露生清涼<lb/>
風塵澒洞要英傑太平潤色須文章公昔荷槖侍紫皇<lb/>
公今握符坐建康綸巾羽扇夏日靜鳴鳩乳燕南風長<lb/>
青天有月來堂堂白鷺分水鳴湯湯城頭獨立是誰子<lb/>
身長七尺鬚眉蒼袖藏古劍咸陽市淚逐東風灑桃李<lb/>
一心只望金陵飛未到三更已千里北斗錯落垂寒光<lb/>
願公提起歸八荒刺人如影那見血激天孤竹和空桑<lb/>
　　謁真直院栁花滿路口占一絶見直院誦之<lb/>
<pb n="KR4h0067_WYG_191-16a"/>
三月天寒尚臘衣錢塘游了嘆斜暉欲見蘇小無由見<lb/>
惹得楊花滿袖歸<lb/>
　　真直院招飲道士羣玉堂自陳秘監而下凡八人<lb/>
　　坐上賦絶句<lb/>
壓架春風十萬條䕶簷霜幹自蕭蕭一朝盡識羣賢面<lb/>
陡覺星辰共碧霄<lb/>
　　直院自言願所以相拯之意有非毫楮所可宣者<lb/>
　　歸途口占一絶為寄<lb/>
<pb n="KR4h0067_WYG_191-16b"/>
傾國佳人黙怨天紅顔過了拜尊前世家大族多兄嫂<lb/>
獨得公姑分外憐<lb/>
　　訪曽侍郎<lb/>
青天蕩蕩摩青銅紫㣲將相環西東大鵬一擊九萬里<lb/>
兩翼不鼓乗長風大鵬飛到天門下天門無不聳觀者<lb/>
列星退歩失光彩九虎低頭若凡馬有鳥决去搶榆枋<lb/>
望而不見空斷腸青天愈髙鵬愈逺豈不有意招八荒<lb/>
我舎新安來狂歌錢塘市上有無情之吳山下有傷心<lb/>
<pb n="KR4h0067_WYG_191-17a"/>
之江水春已暮人未歸平生不問鱖魚肥若教買得青<lb/>
山住飽食笋蕨歌春暉<lb/>
　　對月與念六弟談化作<lb/>
新月長眉清娟娟照茅舎坐有吾弟俱因得窮造化初<lb/>
嘆此箇月涵浙復涵灞終憶此箇月古夜復今夜日月<lb/>
天中行地下亦雙明天地在太虚一㸃如流萍水輪載<lb/>
以浮風輪吹不停地譬雞子黄天乃雞子清天半遶地<lb/>
下天半出地上星辰附天旋晝夜成俯仰吾嘗揮雷鞭<lb/>
<pb n="KR4h0067_WYG_191-17b"/>
騎龍日宫前整頓朝東皇拜手金烏旁日宫月宫留不<lb/>
住翻身透過天頂去雙手撥轉赤精毬山河萬象在裏<lb/>
頭此時見天不見地憶嘗閲盡世間事㡬度穿入月之<lb/>
内㡬度穿入天之外㡬度天地劫火來只有太虚元不<lb/>
壞我自太虚觀世間釋迦老子皆等閒<lb/>
　<lb/>
　<lb/>
　兩宋名賢小集巻一百九十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二十八</head> <lb/>
    <p>
<pb n="KR4h0067_WYG_028-1a"/>
欽定四庫全書<lb/>
　兩宋名賢小集巻二十八<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　蘇侍郎集<lb/>
　蘇頌字子容南安人紳之子徙居丹陽慶厯二年進士<lb/>
　神宗朝歴集賢院學士知開封府哲宗即位累遷翰<lb/>
　林學士拜右僕射兼中書門下侍郎罷為集禧觀使<lb/>
<pb n="KR4h0067_WYG_028-1b"/>
　徽宗立進太子太保累爵趙郡公卒贈司空魏國公<lb/>
　有集<lb/>
　　挽老蘇先生<lb/>
觀國五千里成書一百篇人方期逺至天不與遐年事業<lb/>
逢知已文章有象賢未終三聖傳遺恨掩重泉<lb/>
常論平陵系吾宗代有人源流知所自道義更相親痛<lb/>
惜才高世齊咨涕滿巾又知餘慶逺二子志經綸<lb/>
　　題睢陽五老圖<lb/>
<pb n="KR4h0067_WYG_028-2a"/>
歸休謝事樂時閒衣鉢承傳宰輔冠盛徳舊曾親善政<lb/>
霑恩新賜立危桓堂堂嚴貌依龍袞粲粲文星荷月寒<lb/>
直筆當時修國史英豪邁古後來看<lb/>
　　坐久月初上<lb/>
高軒微雨過初夕涼風生兀坐正幽寂雲間月華明移<lb/>
榻向寒階遥望孤蟾清所思故人逺對此傷予情<lb/>
　　和丘林二君會程坦之家<lb/>
天涯人未歸飄然江海上客心蓬任風歸路萍隨浪青<lb/>
<pb n="KR4h0067_WYG_028-2b"/>
雲少知己白日多罹謗著書見窮愁倚門知骯髒皇皇<lb/>
千名禄戚戚足羞讓豈特為身謀所懷慰親望昔人在<lb/>
困躓寜復論得喪吾徒抱道義豈不保趨嚮勉希一簞<lb/>
賢無慕千乗相巻舒各有時出處當自諒<lb/>
　　送朱郎中壽昌通判河中府<lb/>
弼詩詠凱風以成孝子志鄭人復君母傳稱能錫類中<lb/>
郎常有懷生不識所恃登朝雖厚禄當食每忘饋念昔<lb/>
鞠育勞嗟今出處異倚門豈不待兩求終莫致乳烏思<lb/>
<pb n="KR4h0067_WYG_028-3a"/>
反哺哀鳴自垂翅百草揺春暉寜無謝生意灑血向穹<lb/>
壤解組出臺寺馳驅咸雍郊歴訪經行地至行感神明<lb/>
精誠通夢寐悠悠大道傍親息忽相值紫綬拜北堂白<lb/>
頭歸長嗣悲忻敘契濶怳如隔生事四紀世路殊一朝<lb/>
版輿侍兹事昔未有聞者共驚喟帥守為之言詔趣還<lb/>
官次當年二千石寵名非所利仕或便鄉關安用竹符<lb/>
使蒲中母家近自屈為倅貳受命慰慈顔騰裝愜歸思<lb/>
既徇報徳心亦安效官智觴以萬壽薦衣成五綵戲無<lb/>
<pb n="KR4h0067_WYG_028-3b"/>
復興寒泉何須賦大隧令人及聖善孝慈兩不匱贈言<lb/>
述高風庶用激忠義<lb/>
　　次韻蔣頴叔同遊南屏見恵長篇<lb/>
青山横莽蒼萬石出南麓古刹表耆闍高聲聳羣玉居<lb/>
惟擇岡巒近靡數松竹郡郭路非遥遊人舂不宿陟巘<lb/>
極躋攀循崖勞傴伏架筒引流泉跨嶺搆重屋講坐據<lb/>
妙峯禪堂對枯木幽尋難屢期將徃誰能獨倘逢霜臺<lb/>
客暫住驄馬足聨步訪叢林終朝走郊牧相期方外遊<lb/>
<pb n="KR4h0067_WYG_028-4a"/>
頓忘河上曲夷路喜君騰高閣暫予束更聴名理言俯<lb/>
愜心中欲況已證真常詎止齊寵辱願言挹清風可用<lb/>
警浮俗<lb/>
　　和蔣頴叔亳州矮檜<lb/>
檜生本脩直此種特殊異高不盈尋文廣乃遍階砌短<lb/>
榦自堅强附枝交蔭翳森然葆羽欹隠若虬龍墜不知<lb/>
何代有本老色彌翠嘗聞古仙者應化在兹地手植有<lb/>
遺跡深根幾千嵗神靈應䕶持道宫存欵識自此物色<lb/>
<pb n="KR4h0067_WYG_028-4b"/>
繁因為圃人利封殖雖地宜屈蟠由巧智以彼凌雲姿<lb/>
還同蔽牛類拳曲如能壽輪囷不為器誰云矯生質終<lb/>
亦遺世累詩伯一留題禪叢重增貴豈若榴檉然空傳<lb/>
草木記<lb/>
　　次韻君實内翰同游范景仁東園<lb/>
鑾禁限沉深鼇頭雄贔屭主人出休沐秋色正明麗偶<lb/>
為東園遊便有中林思縱言得造適覽物增意氣風清<lb/>
濯煩襟日永忘歸轡朝野本無間簪組何用棄未必幽<lb/>
<pb n="KR4h0067_WYG_028-5a"/>
棲人識兹真樂地<lb/>
　　又和次中答莘老見招<lb/>
近甸無辭暫駐車吳門雖好隔重湖且嘗竹苑迎霜免<lb/>
休憶松江上釣鱸老見交朋尤眷戀醉吟風月好躊躇<lb/>
廣陵喜得賢賓客簪履光華勝瑇珠<lb/>
　　次韻約諸君遊長干寺<lb/>
寺按郡東南僧嘗為我談初因晉大士來䕶古靈龕<hi>昔時</hi>
<hi>有沙門恵逺至金陵長干獲古佛塔因於其地建佛刹後代廢撒至天禧中僧惟政乞重建佛寺俱蒙賜額</hi>
<pb n="KR4h0067_WYG_028-5b"/>
歴世名空在重興徳乃堪先朝賜新額此地建精藍億<lb/>
載扶皇綂生民息戰函刹仍存故里龍復止深潭九級<lb/>
惟塗甓千梁盡架楠亭臺各軒豁巖谷更空谽殿角芝<lb/>
成玉<hi>殿柱嘗有芝草</hi>松梢露墜甘穴棲多禮鼠池怪集神蚦可<lb/>
愛臨岡曲何人結草菴欲來尋隠逸誰與共歡酣念往<lb/>
須勤到<hi>來詩有念往曾高枕之句</hi>登高已舊諳低頭小城市舉目徧<lb/>
村嵐静境由兹達塵容却自慙常思真趣嚮可抑俗饕<lb/>
貪宇宙開懷適江山極望涵相邀幸多暇命駕即追參<lb/>
<pb n="KR4h0067_WYG_028-6a"/>
　　謝太傅杜相公恵吳柑<lb/>
任土吳邦果分甘故相庭纍纍朱實爛馥馥蜜筒馨玉<lb/>
液三重釀神丹九煉形盤中堆火齊案上鬭銅釘玩比<lb/>
韓嫣彈餐勝楚子萍瓊津融不竭塵慮滌還醒近鄙𤓰<lb/>
稱瓝休誇李似瓶南樓今匪貴東望亦虚靈盛乃長洲<lb/>
苑傳之大禹經秋苞千樹富霜葉一林青薦味同飴露<lb/>
淪輝信景星租園輸税賦守吏占官丁貢罷中都府供<lb/>
先緑野扄緘封重篚襲道里百郵亭想憶金華宴須傾<lb/>
<pb n="KR4h0067_WYG_028-6b"/>
縹甕醽同梨資可口與棗助延齡豈意殊方物頻沾俗<lb/>
吏㕔食珍時有愧拜賜敢遑寜顧乏齊瑤報宜追戴帶<lb/>
銘永言難紀美應念漢侯鯖<lb/>
　　和胡俛學士紅絲桃<lb/>
京都花品予嘗評夭桃僅有十數名含絲繁艷今始識<lb/>
鮮苞長蘂摽紅纓春晴日暖助顔色灼灼一片朝霞輕<lb/>
鮫綃剪碎旋裝綴虬鬚摘盡將紉縈因知化工巧難狀<lb/>
偏于草木呈瑞精又疑華燈九光爛蜂蝶不敢來窺争<lb/>
<pb n="KR4h0067_WYG_028-7a"/>
江南萱草易滋殖維揚芍藥初種成此花皆有紅絲號<lb/>
恨不同時相合并君家數株發庭際愛玩常挂簾鈎瓊<lb/>
有客風流欲寄目主人喜笑張筵迎飛觴灑翰偏得意<lb/>
都縁尤物牽風情我雖多病不能飲猶思强舉花前觥<lb/>
　　和刁推官蓼花二首<lb/>
煙雨寒塘外蕭條廣隰中花逢秋至盛人愛水邊紅碎<lb/>
纈排霜葉纎蕤拂露叢尊罍不見賞留得伴溪翁<lb/>
蓮踈菊未破野豔獨敷榮濯水紅纓細鋪園步障平露<lb/>
<pb n="KR4h0067_WYG_028-7b"/>
寒偏發色風勁不催莖采掇聊供餌丹房助氣清<lb/>
　　宣甫以栟櫚茶刷見惠繼之以詩依韻奉和<lb/>
裝槖分餘具茶筒使拂塵製時工匪易得處賞尤頻常<lb/>
與輪槽並宜為焙匣珍齋中延客語供辦未應貧<lb/>
　　和蔡子直<lb/>
官局誠俱冷交盟信不寒風霜兩髩白氷蘖一心丹未<lb/>
剖方州竹猶熏畫省蘭北宫陪論定應似漢丁桓<lb/>
　　和冬至紫䝉館書事<lb/>
<pb n="KR4h0067_WYG_028-8a"/>
泰畤迎長日殊方展慶杯關山厭沙磧星斗望昭回月<lb/>
共寒更永風隨協氣來欲知玉厯正候律應孳培<lb/>
　　贈同事閣使<lb/>
山路盡陂陁行人涉險多風頭沙磧暗日上雪霜和草<lb/>
淺鷹飛地氷流馬飲河平生畫圖見不料此經過<lb/>
　　同賦山寺都李花<lb/>
小樹扶踈若剪裁新英濃淡對山齋青紅相間垂羅帶<lb/>
華葉同開綴寶釵未必無言芳徑列須看成實翠珠排<lb/>
<pb n="KR4h0067_WYG_028-8b"/>
禪扄掩映情多感藥譜標題品最佳衆卉紛敷争欲並<lb/>
三春顔色此難偕誰憐寂寞游觀少便與移根向玉階<lb/>
　　和題李公麟陽關圖<lb/>
渭城悽咽不堪聴曾送征人萬里行今日玉關長不閉<lb/>
誰將舊曲變新聲<lb/>
三尺氷紈一絶詩翩翩車馬送行時尊前懷古閒開巻<lb/>
看盡關山逺别離<lb/>
　　野翠堂<lb/>
<pb n="KR4h0067_WYG_028-9a"/>
郊原西與莽蒼連隔岸人家小徑穿滿目風光杳無際<lb/>
栁如山色草如煙<lb/>
　　西湖<lb/>
椒澤疏源勢不休繞城氷玉湛寒流鳬鷖容與菰蒲亂<lb/>
占得江湖一望秋<lb/>
　<lb/>
　<lb/>
　<lb/>
<pb n="KR4h0067_WYG_028-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二十八<lb/>
</p>
<p>
</p>
  </div>
</body>
</text>
</TEI>
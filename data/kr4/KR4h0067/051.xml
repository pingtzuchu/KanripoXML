<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻五十一</head> <lb/>
    <p>
<pb n="KR4h0067_WYG_051-1a"/>
欽定四庫全書<lb/>
　兩宋名賢小集巻五十一<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　公是集<hi>一</hi>
　劉敞字邍父袁州臨江人也舉進士甲科為大理評<lb/>
　事通判蔡州召試遷直集賢院判尚書考功仁宗賜<lb/>
　夏竦諡曰文正敞言竦之行邪而諡之以正不應法<lb/>
<pb n="KR4h0067_WYG_051-1b"/>
　仁宗為更竦諡曰文莊同修起居注尋遷右正言知<lb/>
　制誥奉使契丹敞博聞彊記素知敵山川道里敵人<lb/>
　自古北至栁河回曲千餘里敞問曰自松亭趨栁河<lb/>
　甚徑不數日可至中京何不道彼而道此敵人不虞<lb/>
　敞知皆相顧驚愧曰誠如公言自通好以來置驛如<lb/>
　此不敢易也時順州山中有異獸如馬而食虎豹敵<lb/>
　不知名以問敞敞曰此所謂駮也為言其形狀聲音<lb/>
　皆如所見敵人益嘆其博物使還求知揚州初狄青<lb/>
<pb n="KR4h0067_WYG_051-2a"/>
　在兵府諸軍訛言藉藉每出小民輒聚觀仁宗不豫<lb/>
　青益為都人所指敞將行言于仁宗曰陛下愛青不<lb/>
　如出之以全終始今外説紛紛雖不足信要當無後<lb/>
　憂寜負青無使負國仁宗頷之曰可語中書敞見三<lb/>
　丞相謂曰向者天下有大憂今有大疑上體復平大<lb/>
　憂去矣而大疑者尚存具以青事告之丞相唯唯敞<lb/>
　既至州遺公卿書曰汲黯之忠不難于淮陽而眷眷<lb/>
　于李息朝廷皆知為青發也京師犬水彗星見青出<lb/>
<pb n="KR4h0067_WYG_051-2b"/>
　判陳州青去之夕而彗沒自揚徙鄆州糾察在京刑<lb/>
　獄嘉祐四年祫享羣臣上尊號敞言尊號非古仁宗<lb/>
　然之除翰林侍讀學士知永興軍召還翰林治平中<lb/>
　判太常寺敞在永興得眩瞀疾求便郡英宗曰如劉<lb/>
　敞者豈易得哉遂出知汝州改集賢院學士判西京<lb/>
　留司御史臺卒年五十敞為人明白俊偉博學自信<lb/>
　自六經諸子百氏至傳記小説無所不通為文敏贍<lb/>
　在西掖時一日追封皇子公主九人敞將下直為之<lb/>
<pb n="KR4h0067_WYG_051-3a"/>
　立馬却坐一揮九制文詞典雅各得其體在長安得<lb/>
　先秦古器數十愛其款識文字奇古因以考知三代<lb/>
　制度與先儒所説不同者所著春秋權衡説例意林<lb/>
　總四十巻文集六十巻弟子記五巻七經小傳五巻<lb/>
　弟攽子奉世<lb/>
　　魏京<hi>有</hi>序<lb/>
　　　上二十年始建北京以章明先帝巡狩之徳以<lb/>
　　　孝思於下于是野之處士或相與議曰蓋文王<lb/>
<pb n="KR4h0067_WYG_051-3b"/>
　　　都豐武王都鎬豐鎬之問不能數百里文武之<lb/>
　　　位不過侯伯而詩人乃以聖人之徳天子之事<lb/>
　　　歌之有如聖朝徳位相侔述作相繼而無遹駿<lb/>
　　　烝哉之詩此乃處士之罪非公卿之過也乃考<lb/>
　　　聲譔詞以繼大雅垂之無窮其文曰<lb/>
皇作大都大都雄雄奄定北國四方來同皇曰卿士在<lb/>
昔聖考祇遹文武維慈幼老天監在上既有明徳乃命<lb/>
于下罔有不復匪允命之亦章慶之匪允服之亦保育<lb/>
<pb n="KR4h0067_WYG_051-4a"/>
之時維玁狁侮予之疆靡度靡虞跳呼以狂業業烝黎<lb/>
載震載驚侵魏及澶羣心不寜帝奮厥武百萬其士匪<lb/>
怒以棘于三千里如虎如貔如霆如雷靡有逺邇天子<lb/>
其來天子來止士增其喜孰偷其生以不奮興驅之渾<lb/>
渾攘之賁賁靡有輈張殱厥鯨鯤或獻其寶或請其命<lb/>
帝振于旅維時既定屹屹魏土山河之固匪山河之固<lb/>
維上帝伊祜既閟爾弓既櫜爾矛玁狁臣之四方是休<lb/>
皇曰卿士聖孝之徳允于孝思孝思維則爾眎于魏以<lb/>
<pb n="KR4h0067_WYG_051-4b"/>
作我都以赫厥靈俾後勿踰皇曰卿士維帝時功時亦<lb/>
維人維冦萊公爾敬爾止弼予于治期爾前人用迪爾<lb/>
事皇曰卿士維帝作武垂是萬年莫敢予侮泰山之封<lb/>
后土之禪予監若兹維天是眷翼翼魏土天子國之穆<lb/>
穆原廟聖人則之孰為彊暴來覯來覲俾讋于威于忠<lb/>
是訓顯顯天子孝徳自躬率是休烈覃之北戎河水東<lb/>
注昭哉禹績時萬斯年天子之徳<lb/>
　　閔雨<hi>有序</hi>
<pb n="KR4h0067_WYG_051-5a"/>
　　　臣伏見春首以來天久不雨厯官李用晦治大衍軌<lb/>
　　　革太醫趙從古治黄帝六氣咸以為風旱嵗惡然陛<lb/>
　　　下焦心勞意側躬修徳蕃樂損膳議獄宥過以迎導<lb/>
　　　善氣爰及言事得罪者唐介杜樞之徒復特見甄序<lb/>
　　　小大之臣莫不欣然人情恱則天氣和矣乃三月己<lb/>
　　　巳日入而雨至扵庚午詩不云乎益之以霡霂既優<lb/>
　　　既渥既霑既足生我百穀以此見聖人之徳與天地<lb/>
　　　符言出而物應行發而神助雖水旱之占有常數者<lb/>
<pb n="KR4h0067_WYG_051-5b"/>
　　　猶不能違之況其𦕈者乎竊觀詩書所載盛徳之君<lb/>
　　　至誠動天之速未有及陛下者也臣不勝鼓舞之至<lb/>
　　　謹撰閔雨詩一首十三章章六句投進以聞<lb/>
堪與絪緼一晦一明或沈而毁或亢而暘自古以然世<lb/>
習為常　民生㝠㝠靡究靡知其幸而吉不幸而災猖<lb/>
狂妄行惟所遇之　天命降監在我元聖兼覆慶裕四<lb/>
方既定維民之恤無所疵病　伊年暮春旱久不雨人<lb/>
曰時哉厯有常數禹湯之賢莫能弗遇　帝獨喟息是<lb/>
<pb n="KR4h0067_WYG_051-6a"/>
豈足言化育萬物若鎔以埏患在誠薄不能動天　退<lb/>
而齋心淵黙以居鐘鼓不抎宴游不娛左右肅然一懷<lb/>
瞿瞿　疏獄省刑與物更始内恕孔悲引咎在已爰及<lb/>
四海愚智咸喜　追悟讜直褒進淹滯聲色無迕左序<lb/>
在位嬖習權近懾威屏氣己巳乃雨若有鬼神淒淒<lb/>
其風渰渰其雲自東徂西罄無不均　匪震匪拔匪溢<lb/>
匪洩生我百穀區萌畢達以享以食小大胥悦　天子<lb/>
之徳視雨之施肇自京師達於四裔無有蠻貊孚我君<lb/>
<pb n="KR4h0067_WYG_051-6b"/>
恵　天子之政視雨之時養老長幼速哉熈熈更化易<lb/>
俗而民不知　天子之慶視雨之積自天降康時萬時<lb/>
億睂壽無疆以靖四國<lb/>
　　古風<lb/>
子欲富矣何用為富農不若工工不若賈子欲貴矣何<lb/>
用為貴徳不若名名不若勢粹兮純兮三五之人兮終<lb/>
窶且貧兮孰知其珍兮<lb/>
　　懷歸操<lb/>
<pb n="KR4h0067_WYG_051-7a"/>
蟋蟀在堂嵗云除今我不樂鬱以䊸豈不懷歸畏簡書<lb/>
蟋蟀在堂嵗云逝今我不樂濡以滯豈不懷歸友朋畏<lb/>
　　曉至池上<lb/>
宿雨墜高葉薄雲麗朝陽園林澹澹秋庭户蕭蕭涼水<lb/>
淺魚拂鬱荷深鷺低昂幽懷欣自得佳賞契所望忽恐<lb/>
羣動作深林沸蜩螗<lb/>
　　金山廨院<lb/>
門前松響亂頭上壁上江圖流眼前松聲水響兩不辨<lb/>
<pb n="KR4h0067_WYG_051-7b"/>
似有疑非心悠然安得乘興浮輕船<lb/>
　　晚涼<lb/>
落日蔽崑崙微風起閶闔蟲聲語悽惻樹影翻離合蚤<lb/>
露結明灼圓蟾瑩塵匣浩歌始自放喟此區中狹<lb/>
　　金山東崖北望海門<lb/>
憑高仍一望北固何崔嵬地形束吳越江險通邛崍英<lb/>
雄既已矣壯觀空在哉寂寥寒潮上孤帆當檻來<lb/>
　　過聖俞讀其近文明日寄之<lb/>
<pb n="KR4h0067_WYG_051-8a"/>
昨日過君家雙瞳偶清刮非無俗塵累喜見秋陰豁住<lb/>
瑟請新聲瑶音邈超越神驚自束躅不為天寒發<lb/>
　　細雨<lb/>
小雨滿前軒濃陰不時巻隨風氣潛潤竟日化微泫池<lb/>
光慘澹昏摟色依微辨寒添夕景長坐逼秋容晚楚客<lb/>
歌泬寥吟懷孰云淺<lb/>
　　睢陽歌<lb/>
梁人猶未睢陽歌隋人水調能相和梁人池臺已平地<lb/>
<pb n="KR4h0067_WYG_051-8b"/>
隋人岸樹空嵯峨梁人隋人去如水水聲日夜流不已<lb/>
張巡廟前春草生里人尚識將軍名國讎已滅心不死<lb/>
憤氣半夜凌蒼㝠丈夫節義豈在小願為長劍刳長鯨<lb/>
　　移葦<lb/>
蕭蕭江上葦秋老叢已深悠悠文王死尚懼牛羊侵遷<lb/>
根汚潢池慰我江湖心清風日夕過白鷺時見臨疎響<lb/>
拂琴瑟緑華染衣襟處卑節不改習静情足欽炎輝已<lb/>
堪愛秋景坐可尋願及創明堂甘心辭故林<lb/>
<pb n="KR4h0067_WYG_051-9a"/>
　　秋霽讌北軒<lb/>
北軒屬秋霽曉見風葉零置觴命賓友環坐飛渌醽遇<lb/>
適輒獻笑放言豁中扃兀然不省睡起見天上星勉强<lb/>
相勸引我謡子宜聴幸無兵農憂稔嵗䝉休寜讀書業<lb/>
文外惟有醉勿醒世途若波濤富貴乃浮萍置之無可<lb/>
稱視彼鴻杳㝠<lb/>
　　屏上兩賢<lb/>
　　　謝靈運<lb/>
<pb n="KR4h0067_WYG_051-9b"/>
謝公樂山水不以官爵間天機有所賦世路從爾訕上<lb/>
躡巉巗峰下弄清泠澗吾生慕如此敢避刺疎慢寜為<lb/>
塗中龜勿作蒿下鷃<lb/>
　　　王子猷<lb/>
人生誰不如妄為世所束興來當自往興盡斯自復大<lb/>
雪暗溪路新晴月微燭去非之子慕返豈斯人辱優游<lb/>
便所適偃蹇媚幽獨<lb/>
　　寒林石屏風<lb/>
<pb n="KR4h0067_WYG_051-10a"/>
屏風畫山皆任暇寒林石屏自然者蒼紋紺脈亂交加<lb/>
短樹高枝自瀟灑觀者寜知畫與非但怪竒妙非人為<lb/>
又疑古苔著石瘦何得本末無纎遺桑田變海松栢死<lb/>
寒暑不及榮枯期佳哉大鈞育羣類埏鎔精巧無巨細<lb/>
天真道貌皆生成俗師筆墨那形似居人幽獨最相宜<lb/>
樸厚逺謝雕鏤姿城中雲母屏更好慎勿浪示豪家兒<lb/>
　　昨日風贈王舒<lb/>
昨日風今日雨門前泥坑昨夜土秋懷慘悽誰最多江<lb/>
<pb n="KR4h0067_WYG_051-10b"/>
南秀才洛下旅十年麻衣走南北飢寒不比倉中鼠悠<lb/>
悠暖日庇重雲舉頭看天不得語<lb/>
　　始聞鴈<lb/>
冬夜何漫漫北風扇悽惻始聞南飛羽稍稍過林側來<lb/>
賓無乃後恐非嵗時忒朔方稽常貢物性隨變易哀音<lb/>
一何厲路遠霜雪積就陽既云歸感義寜自黙何為堂<lb/>
上士撫劍重歎激<lb/>
　　貢甫在京口阻潮未渡<lb/>
<pb n="KR4h0067_WYG_051-11a"/>
向晦月消魄楚濤為之衰㘭堂無深涉客子緩歸期吟<lb/>
遶沙步濶眺賞秋山竒大川漲南島落日明西垂登高<lb/>
既易賦懷古誰難詩喟彼一帶阻積此三嵗思何當命<lb/>
海若利涉慰調飢<lb/>
　　冬雨偶作<lb/>
江上朝來雨城中起寒色淒淒濕塵土漠漠寂空碧築<lb/>
場看已晚及物悵無益苞蓍怨下泉客子長太息<lb/>
　　雨過前軒偶作<lb/>
<pb n="KR4h0067_WYG_051-11b"/>
江南羇客懷鄉墅晚起前軒對零雨清波滿目如鑑中<lb/>
遶岸高松十餘樹砌旁芳草似汀洲巉巗殿角飛紅樓<lb/>
沈光倒影入浪底宛是若耶溪上頭薄霧疎烟迷近遠<lb/>
水色誰能辨深淺忽驚謝去塵中游不知正自居京輦<lb/>
何人草服倚長松迴頭誤問釣魚翁眼前景致偶相向<lb/>
豈異仙術游壺中<lb/>
　　桐軒曉坐<lb/>
孤軒遶危桐颯颯聞閙雨驚起眼前除飛花亂如舞輕<lb/>
<pb n="KR4h0067_WYG_051-12a"/>
香密侵席晚景寒當户玉粉散游蜂珠華濺高宇紛紛<lb/>
緑苔上半已隨泥土邈彼丹穴鳥何年翥文羽芳時不<lb/>
可驟嵗晏聊容與<lb/>
　　贈梅聖俞<lb/>
耳聞梅聖俞及此將十載洛下聚英豪文華富如海<hi>聖俞</hi>
<hi>昔與錢丞相歐陽公尹洙王復會洛中皆名士</hi>聲名動冠劍久合參朝宷何意<lb/>
幕中客新違江上宰<hi>聖俞以諸侯從事知建徳縣罷歸京師</hi>高材用雖晚<lb/>
大器終有在三公識者多薦拔可立待棲棲九衢裏塵<lb/>
<pb n="KR4h0067_WYG_051-12b"/>
土增厥殆相逢恨知晚乍似去貧餒鄰居幸見過沃此<lb/>
胸磥磈<lb/>
　　潘道士<lb/>
上清宫中老道士曾從先皇去封祀山頭候夜窺火輪<lb/>
汾上掊鉤出金耳雲成龍虎當翠華雨師前道清泥沙<lb/>
萬靈扶駕百神䕶雜沓仙侣堆雲霞黄衣羽客千有餘<lb/>
多能引説軒轅初漢庭儒生議迂濶天子自用申公書<lb/>
金繩玉䇿埋石壤神光夜見連空虚天心報貺神意喜<lb/>
<pb n="KR4h0067_WYG_051-13a"/>
白茅玉印旌其徒帷宫賜席接虎幄待之如賓盡誠慤<lb/>
中書秘術使之觀神動精揺易飛躍鼎湖龍去何超越<lb/>
日月茫茫自淹忽龍髯墮地秋草生人世霜華滿頭髮<lb/>
　　野人致枸杞青蒿<lb/>
味薄時共笑野人猶相高春回有餘暇餽我杞與蒿酌<lb/>
酒謝其意採之亦成勞城中多好事過半稱賢豪盃肴<lb/>
具五鼎珠玉輕一毛將之獻門下皆有千金褒何故背<lb/>
此計而反從吾曹淡泊從自樂膏薌未能叨性知老夫<lb/>
<pb n="KR4h0067_WYG_051-13b"/>
美頗欲耕東臯因閒有餘力從人觀芟薅<lb/>
　　登禪智寺上方贈同游諸公<lb/>
重岡抱城起青川帶野回舊都遷陵谷遺寺空池臺修<lb/>
竹入晻靄荒蹊轉崔嵬鳴禽畏人起故老驚客來置酒<lb/>
感興廢浩歌寄歡哀伊昔遊此人于今安在哉谷深春<lb/>
先覺地爽景後頽造適暇一笑願君盡餘杯<lb/>
　　蔣生<hi>有序</hi>
　　　廣陵蔣生死十四年矣尸猶温其妻與其女閉<lb/>
<pb n="KR4h0067_WYG_051-14a"/>
　　　門守之未嘗與鄰里通水火或者疑其有道而<lb/>
　　　杜君懿實之蓋嘗有自<hi>闕</hi>　來者以書一封畀<lb/>
　　　其家視之蔣生之跡也故俗以為仙因作五言<lb/>
　　　　贈君懿<lb/>
仙翁棄妻子往為壺中客玉棺竟未掩人世已成昔白<lb/>
雲無回期三徑滅餘跡猶傳有青鳥往往寄消息<lb/>
　　　楊白花<lb/>
飛飛楊白花隨風渡江水江水來不極楊花去無已鵶<lb/>
<pb n="KR4h0067_WYG_051-14b"/>
啼淺深樹雪落千萬里春氣傷人心緜緜復如此<lb/>
　　　烏夜啼<lb/>
城頭月出天正白衆烏驚飛啼夜色枝高風多露新滴<lb/>
畏聲惡影不能息愁人感之拔鳴琴拂絃成聲淚沾襟<lb/>
嗟爾雛生八九游不過東西臨白頭反哺無所恨拍山分飛獨何心<lb/>
　　　庭前菊花<lb/>
翠葉金華刮眼明薄霜濃露倍多情誰人正苦山中醉<lb/>
借與繁香醒宿酲<lb/>
<pb n="KR4h0067_WYG_051-15a"/>
　　荒田行<lb/>
大農棄桑避征役小農挈家就兵籍良田茫茫少耕者<lb/>
秋來雨止生荆棘縣官募兵有著令募兵如足官胥慶<lb/>
從今無復官勸農還逐魚鹽作亡命<lb/>
　　雜詩<lb/>
齊有梁丘據晉有樂王鮒據能愛晏嬰鮒欲殘叔譽二<lb/>
臣嬖兩朝事君為恱豫景有尚賢志據逆以為助平失<lb/>
宥善心鮒乃速其去毋以據為賢易地則同趣丈夫處<lb/>
<pb n="KR4h0067_WYG_051-15b"/>
世間必有遇不遇豈無覺者乎正色君亦悟區區嬖幸<lb/>
徒何忍就朋附<lb/>
　　贈别長安妓蔡嬌<lb/>
玳筵銀燭徹宵明白玉佳人唱渭城更盡一杯須起舞<lb/>
闗河秋月不勝情<lb/>
　　朝乗<lb/>
朝乘日車出暮載星影還沈㝠朝暮中出入咫尺間已<lb/>
覺素志非更知人理艱小利専欲速大徳不踰閑<lb/>
<pb n="KR4h0067_WYG_051-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_051-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻五十一<lb/>
</p>
<p>
</p>
  </div>
</body>
</text>
</TEI>
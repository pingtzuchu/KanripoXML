<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百八十二</head> <lb/>
    <p>
<pb n="KR4h0067_WYG_282-1a"/>
欽定四庫全書<lb/>
　兩宋名賢小集巻二百八十二<lb/>
　　　　　　　　　　　　　宋　陳　思　編<lb/>
　　　　　　　　　　　　　元　陳世隆　補<lb/>
　可齋詩集<lb/>
　李曽伯字長孺號可齋懐州人寓居嘉興寳祐中第<lb/>
　進士天才卓絶儒而知兵宦轍遍天下所至得將士心<lb/>
　仕至觀文殿學士贈少保開府儀同三司曽伯初與<lb/>
<pb n="KR4h0067_WYG_282-1b"/>
　賈似道俱為閫帥邉境之事知無不言似道嫉之不<lb/>
　竟其用有可齋類藁<lb/>
　　庚戌過浯溪讀中興碑<lb/>
峿山一何青浯水一何緑上有唐朝碑蒼崖與天矗清<lb/>
廟倣遺音靈武號實録其筆走風雷其文貴金玉曽經<lb/>
兩賢手足耀千載目後來紀名氏全鑱後且續豈無黄<lb/>
絹詞中寓白圭讀一詞不敢措我懼此碑辱雖然勿泥<lb/>
古詠嘆豈不足嶽將降甫申吾皇車攻復將墨東海水<lb/>
<pb n="KR4h0067_WYG_282-2a"/>
且汗南山竹勒功岱嵩頂豈曰清溪曲<lb/>
　　已亥題茅山玉晨觀<lb/>
烟雲作嶂松作關夜深迫人星斗寒分明巳在天上坐<lb/>
不可更作人間看須臾睡去復睡覺髣髴前身在巖壑<lb/>
洞門鎻鑰呼未譍時有天香暗飄落<lb/>
　　登郢州四望亭<lb/>
夐出烟塵表乾坤指顧中数峰連野迥一水與天通沙<lb/>
外迎孤鶩雲邉数亂鴻家山在何許心與大江東<lb/>
<pb n="KR4h0067_WYG_282-2b"/>
　　登閬州錦屏山<lb/>
乆識屏山靣今朝得勝逰橋梁横古渡樹影倒中流風<lb/>
定春檣度煙輕晚市収凭欄誰領觧一鷺㸃沙洲<lb/>
　　淮西幕自皂口入潁道間<lb/>
竟日百餘里相逢三数家平岡盡茅葦沃壌舊桑麻短<lb/>
樹巢歸燕荒城宿亂鴉興亡誰與問馬首夕陽斜<lb/>
　　小亭閒止<lb/>
草草家林適時時歩屐過跨流通略彴枕岸擬䍧牱牆<lb/>
<pb n="KR4h0067_WYG_282-3a"/>
外千竿竹亭隂数畆荷年豐遂閒止老境足婆娑<lb/>
　　招里巷諸友和韻<lb/>
小有家林適歸來已恨遲引杯懐楚舞飽飯和陶詩慷<lb/>
慨多新語綢繆半舊知夜深橋雪滑亟命短笻支<lb/>
　　出郊劭農口占<lb/>
小約賔僚集相招父老耕寺依青帯住人在翠帷行疊<lb/>
嶂堆春色㣲雲䕶午晴時康田里樂歸騎踏花輕<lb/>
　　禁烟前一日招幕屬小集林提幹有詩和韻<lb/>
<pb n="KR4h0067_WYG_282-3b"/>
草草登樓適英流邁昔賢詩篇長慶集人物永和年訪<lb/>
古冝聨社傷春又禁煙青帘家酒賤賸飲莫論錢<lb/>
　　桂林即事<lb/>
一日四時具從來五嶺然留連落花雨依約熟梅天瘴<lb/>
重常隨箔春深未脱綿新來那戒飲未夜已思眠<lb/>
　　月峡城樓<lb/>
雲羃前溪洞烟荒隔㟁城秋旗雜山色曉角帯江聲駐<lb/>
騎須邉静維舟待峡平掀髯聊徙倚一雁楚天横<lb/>
<pb n="KR4h0067_WYG_282-4a"/>
　　首夏而有秋意<lb/>
纔過清和候凄然感旅懐新蛩迎古砌落葉滿前堦<hi>葛葉</hi>
<hi>夏落</hi>榴火春仍駐槐屯午自佳慿詩寄風土歸以語朋儕<lb/>
　　宿中洞<lb/>
梅老傲前嶺梅疎卧淺溪避風巢上鵲喚雨竹間鷄野<lb/>
迥夕猶牧田乾春未犁路遥人倦甚只向近林棲<lb/>
　　過衡陽晚宿<lb/>
雨後春寒力山前夕照斜身猶㝷壘燕聲雜宿林鴉過<lb/>
<pb n="KR4h0067_WYG_282-4b"/>
嶺尚十里隔春能㡬家母嫌茅店惡窻下有梅花<lb/>
　　將到永州宿村舍<lb/>
野宿孤村迥山行十里荒犢眠新草壌馬踏落梅香入<lb/>
眼春晴薄打頭風勢揚莫嗟登陟苦明日看瀟湘<lb/>
　　入清湘界<lb/>
漸近湘山境土風清且饒林巒接墟市水竹帯溪橋焙<lb/>
出新茶煮帘垂老酒招春和民氣樂㡬日是花朝<lb/>
　　寕國道間喜晴<lb/>
<pb n="KR4h0067_WYG_282-5a"/>
怪得虚簷寂溜聲起來雲淡月㣲明只消一夜西風力<lb/>
盡埽千山宿霧清農舍少酬終歳望客途擬過小春晴<lb/>
枝禽亦似欣欣意飛入煙林自在鳴<lb/>
　　利州登棧道<lb/>
足跡初來劒北州試登危棧瞰江流萬山西接地窮處<lb/>
一水東歸天盡頭欲訪崤函無健馬相忘楚漢付輕鷗<lb/>
丈夫要了中原事未及持竿老釣舟<lb/>
　　簡項仲宗㳺亭臯<lb/>
<pb n="KR4h0067_WYG_282-5b"/>
試從沙渚入荆城十里金堤掌様平曉露香留紅芰溼<lb/>
午風清逐白蘋生桞邉繋馬頻沽酒沙際呼魚旋作羹<lb/>
所欠直惟佳客耳明朝能暇輙偕行<lb/>
　　丙午九日將過陽羡偶成<lb/>
年年秋晚對風沙今近重陽喜在家自斷此生甘皓首<lb/>
能消㡬度看黄花閒身頗覺便笻竹醉態都忘脱㡌紗<lb/>
且問小舟溪上去飛鷗数㸃夕陽斜<lb/>
　　題宜興菴壁二首<lb/>
<pb n="KR4h0067_WYG_282-6a"/>
　淳祐庚戌覃懐李曽伯因觀農來此得四十字是日<lb/>
　㣲風扇和輕雲閣雨千峯翠滴四野緑秀枝禽對語<lb/>
　春意駘蕩無極徜徉乆之緩轡而去賔佐四明史偉<lb/>
　之廬陵曽垓眉山楊埏東嘉林拾三山卓炎于廬陵<lb/>
　王真孫長沙胡盛盱江周子榮潼川楊牧之清湘滕<lb/>
　處厚續至<lb/>
老龍昔未蛻嘗蟄此山中霖雨春疇足風雲夜壑空兩<lb/>
厓髙下倚一逕徃來通不願千金劑惟祈百穀豊<lb/>
<pb n="KR4h0067_WYG_282-6b"/>
　　遊千山觀<hi>有序</hi>
　河内李曽伯再牧桂之明年實開慶改元上命三衢<lb/>
　柴士表視邉隘竣事將還夏六月二十一日約憲倉<lb/>
　四明豐茝兵師江光朱廣用符離朱煥載酒千山觀<lb/>
　訪招隐過仙奕感今懐昔風物固無恙也時火傘張<lb/>
　空水花蘸碧相與徜徉其間清不受暑因得四十字<lb/>
　并識諸石<lb/>
自從來嶺嶠豈暇訪湖山緹綺行邉了戎旗䕶戍閒相<lb/>
<pb n="KR4h0067_WYG_282-7a"/>
看羣玉外一笑六郎間囬首西風静何愁老漢關<lb/>
　　游桂林西山<lb/>
玉筍環星拱青螺帯霧披山為天下勝境占嶺南竒援<lb/>
筆難窮者慿闌盡目之不因無世累築室在於斯<lb/>
　　善權竒觀<lb/>
自從團結此山川便作人間小洞天佛母林深從古盛<lb/>
仙翁宅近至今傳青分三洞中開户白瀉雙巖下出泉<lb/>
我自有縁聊乞取萬松隂裏一牛眠<lb/>
<pb n="KR4h0067_WYG_282-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百八十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集卷二百七十一</head> <lb/>
    <p>
<pb n="KR4h0067_WYG_271-1a"/>
欽定四庫全書<lb/>
　兩宋名賢小集卷二百七十一<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　梅屋吟<lb/>
　鄒登龍字震父臨江人隠居不仕結屋於邑之西郊<lb/>
　種梅繞之自號梅屋有孤山處士之遺風焉吟藁一<lb/>
　巻劉後村戴石屏真西山咸稱之<lb/>
<pb n="KR4h0067_WYG_271-1b"/>
　　闗山月<lb/>
行人十年歸不得夜上戍樓看明月樓中星斗連太白<lb/>
樓外闗山雁飛絶雁飛絶歸不得鏡裏青娥怨離别前<lb/>
年出幽燕明月何團圓去年上祁連明月復嬋娟月明<lb/>
照我長枕戈邊塵未静將奈何憑誰寄書問嫦娥征衲<lb/>
不來霜霰多<lb/>
　　從軍行<lb/>
年少良家子投身事西北金鳴鬬馬嘶蕭蕭短兵發夜<lb/>
<pb n="KR4h0067_WYG_271-2a"/>
戰祁連山斷甲濺腥血番部帶箭降番前連陣沒勒功<lb/>
紀燕然椎鼓歸漢闕<lb/>
　　結客少年場<lb/>
并兒任氣俠年少肝膽雄錦臂金彈丸銀鞍玉花驄腰<lb/>
插三尺劍手開二石弓輕生重大義一戰朔庭空斬取<lb/>
戎王頭提奏甘泉宫<lb/>
　　秋夜長曲<lb/>
碧簾掛雨秋容老寂寞江城暝煙草流蘇帳冷屏山低<lb/>
<pb n="KR4h0067_WYG_271-2b"/>
宻炬香消睡常早夢驚離緒牽愁入翠被寒侵淚花濕<lb/>
思美人兮天一方烏啼月落西風急<lb/>
　　青樓曲<lb/>
青樓女兒十五六翠掠雲鬟妙裝束千金學舞拜部頭<lb/>
新來教得涼州曲錦韉少年被花腦醉把金釵換香草<lb/>
西風樓前秋雁飛舞衣狼籍花顛倒<lb/>
　　採蓮曲<lb/>
平湖淼淼蓮風清花開映日紅糚明一雙<graphic n="KR1484" url="https://raw.githubusercontent.com/kanripo/KR-Gaiji/master/images/KR1484.png" mimeType="image/png"/>渤忽飛去<lb/>
<pb n="KR4h0067_WYG_271-3a"/>
為驚花底蘭橈鳴蘭橈蕩漾誰家女雲妥髻鬟黛眉嫵<lb/>
采采荷花滿袖香花深忘却來時路<lb/>
　　江南春<lb/>
玲瓏樓閣江城晚楊栁絲絲凝碧煙飛燕不歸春滿地<lb/>
百花香裏聽啼鵑<lb/>
　　長門怨<lb/>
怨殺宫門不忍開無情孤月暗蒼苔而今痛惜珊瑚枕<lb/>
曾是君王賜御來<lb/>
<pb n="KR4h0067_WYG_271-3b"/>
　　巫山髙<lb/>
巫山巃嵸巫峽曲一十二峯淺凝緑老猿化石懸巔崖<lb/>
矗矗陵雲掃壇竹九靈少女列仙從佩玉鳴鸞乗綵鳳<lb/>
飛魂步魄歸瑶宫紫簫吹斷荆王夢<lb/>
　　雪霽梅月曲<lb/>
羌𤣥圃兮玉英蹇氷輪兮太清綺縞袂兮誰子粲一笑<lb/>
兮傾城倚横吹兮寄哀思擥幽香兮補騷情<lb/>
　　遊仙<lb/>
<pb n="KR4h0067_WYG_271-4a"/>
人命如朝露夀非金石堅安得傅六翮飄飄凌紫煙夕<lb/>
夢一道士羽衣何翩躚邀我與之去同上扶桑巔道遇<lb/>
青童君授以東華篇讀之三百遍忽若骨已仙道士復<lb/>
謂我𤣥訣未可傳賜我以瓊漿飲之享遐年明發寂無<lb/>
覩孤鶴翔九天<lb/>
　　詠懐<lb/>
洪河相綿纏真宅良可卜蒼松蔭長蹊叢梅馥四屋過<lb/>
亭白水飛流鳴潄寒玉游目俯靈景抱杖委繁俗長吟<lb/>
<pb n="KR4h0067_WYG_271-4b"/>
暢幽懐理琴展清曲豈不企凌厲而乃傷局促吉士抗<lb/>
遐蹤幽人聚靈族<lb/>
　　步出城東門<lb/>
步出城東門與子各執手遥望冢纍纍悲風發隴首長<lb/>
松自青青枯根帶骨朽人生如朝露嘉命那可久世無<lb/>
王子喬何訣以固夀感慨徒悲傷歡言且飲酒<lb/>
　　山上有白雲<lb/>
山上有白雲浮陰翳陽光亭亭颯繽紛出岫髙飛翔飛<lb/>
<pb n="KR4h0067_WYG_271-5a"/>
翔長在望逺匪千里隔莫以秋風來吹散無踪跡<lb/>
　　秋夜懐菊山沈莊可<lb/>
涼風動金旻奄忽寒節至百卉俱萎垂梧桐亦飄墜明<lb/>
月入我牖輾轉不能寐顧影重傷心思君長下淚<lb/>
　　歳晚懐愚齋趙叔愚壺山宋謙父<lb/>
忽忽歳將暮烈烈北風涼霏霏雨素雪皎皎南枝芳慘<lb/>
慘念良友煢煢在他鄉盈盈一水隔迢迢道路長悠悠<lb/>
無信音戚戚重感傷翩翩化鶴去一去與同翔<lb/>
<pb n="KR4h0067_WYG_271-5b"/>
　　月洲李賈友山捧檄來淦訪我梅下示教禁體物<lb/>
　　語詠梅佳句今歳梅開月洲仙去追和元韻感此<lb/>
　　良友<lb/>
庭前有寄樹幽豔發南柯寂寂衆芳歇綿綿生意多孤<lb/>
根依嶺表髙節委巖阿清友今何在悠悠空逝波<lb/>
　　和竹里蘇材叔見梅懐友韻<lb/>
徘徊江路側何以慰相思陽彩來寒樹貞姿倚暮籬飄<lb/>
零懐逺道遼索負芳時佇立幽吟苦餘懐將訴誰<lb/>
<pb n="KR4h0067_WYG_271-6a"/>
　　西郊梅開懐吟軒周獻父<lb/>
仲冬寒氣盛𤣥雲停故陰嘉樹厲清節孤芳潔素心幽<lb/>
幽熒歳落皎皎隔塵侵折寄無來使山川迥且深<lb/>
　　滕閣懐古<lb/>
凭髙獨展眺風葉亂鳴秋鸞舞自空閣漁歌尚晚舟巻<lb/>
簾山歴歴倚檻水悠悠月出江城暮淒涼萬古愁<lb/>
　　寄雲林楊少雲自衡之桂<lb/>
問訊楊夫子經年客異鄉南浮湘水逺西望楚天長五<lb/>
<pb n="KR4h0067_WYG_271-6b"/>
嶺梅花發孤亭草色荒白雲遥滿目曷久住炎方<lb/>
　　寄呈後村劉編修<lb/>
衆作紛紛筭噪蟬先生中律更鈎𤣥如開元有二三子<lb/>
自晚唐來數百年人競寶藏南嶽藁商留金易後村編<lb/>
儻令䑛鼎隨雞犬凡骨從今或可仙<lb/>
　　戴式之來訪恵召屏山集<lb/>
詩翁聲價滿江湖肯訪西郊隠者居痩似杜陵常戴笠<lb/>
狂如賈島少騎驢但存一路征行稿安用諸公介紹書<lb/>
<pb n="KR4h0067_WYG_271-7a"/>
篇易百金寧不售全編遺我定交初<lb/>
　　江居<lb/>
獨作幽居計江邊屋數間水流天自在心逺地寛閒鉏<lb/>
月栽梅樹移雲疊石山白鷗盟欲結倚杖看潺湲<lb/>
　　溪村<lb/>
兀兀小橋西人家住繞溪雲山當戸入竹樹出簷齊風<lb/>
急花初盡春深鶯亂啼稻畦新雨足穉子亦鉏犂<lb/>
　　題杜少陵草堂圖<lb/>
<pb n="KR4h0067_WYG_271-7b"/>
背郭好林塘誅茅作草堂因吟白鴉谷為卜碧雞坊籠<lb/>
竹如煙淨江梅帶雪香四松經喪亂閲世幾風霜<lb/>
　　遊玉笥山<lb/>
玉笥凌空後天都詔吏仙荒壇深覆草峭壁響流泉石<lb/>
洞隨龍蟄金丹許鶴傳夜深搗藥鳥啼破翠微煙<lb/>
　　入投龍洞<lb/>
行入投龍洞青青見竹竿暮雲生道樹夜月滿仙壇枯<lb/>
蘚沿崖古長松繞澗寒三生清淨福獨此愧黄冠<lb/>
<pb n="KR4h0067_WYG_271-8a"/>
　　上慧力寺<lb/>
今代空王宅前朝處士家牛車為象藏鹿苑發龍華松<lb/>
宻風生樹江空月在沙闍黎飯鐘後邀我試新茶<lb/>
　　寄蒼山曾子寔<lb/>
東湖從此别嘉㑹邈無期望逺音書阻思君歳月馳春<lb/>
雲山隔斷秋雨雁歸遲欲見崆峒使梅花寄一枝<lb/>
　　幽事<lb/>
閒攜小斧刪梅樹自縛枯藤補菊籬燒柏子香讀周易<lb/>
<pb n="KR4h0067_WYG_271-8b"/>
滴荷花露冩唐詩<lb/>
　　遊仰山寺<lb/>
施地開金刹神因結佛縁怪松盤獺徑古木護龍淵雲<lb/>
裹春山亂禽啼夜月圓路遥歸不得好借上方眠<lb/>
　　宫詞<lb/>
内人倚遍玉樓東曉色閒雲臘雪融羯鼓一聲花盡拆<lb/>
三郎自喚作天公<lb/>
　　梅花<lb/>
<pb n="KR4h0067_WYG_271-9a"/>
約臂金寒拓綺䟽搔頭玉重壓香酥含章簷下新妝額<lb/>
試啟菱花得似無<lb/>
　　送表兄趙奏院赴南外知宗<lb/>
御屏往往題名字朝路彬彬藹薦書天許留中監邸奏<lb/>
日求補外得堂除暫煩龍種司瑶籍行立鴛班侍玉輿<lb/>
丙枕或思前夜席庚郵寧肯後鋒車<lb/>
　　王氏山居<lb/>
聞道山居好林深逺俗情茶煙薫壁暗蘿月射窻明學<lb/>
<pb n="KR4h0067_WYG_271-9b"/>
稼修禾譜栽花識藥名無人覺幽隠為有讀書聲<lb/>
　　送雲巢曾校勘赴召<lb/>
髙卧雲巢久雲生處士衣忽聞頒詔札推入侍經幃朝<lb/>
野名雖盛山林志莫違好歸清澗隠富貴有危機<lb/>
　　水亭<lb/>
䦨檻玲瓏直又横半臨池水著新亭擬招鷺宿栽添葦<lb/>
怕礙魚行掠去萍五月藕花千様錦四時山色一般青<lb/>
有閒來此尋幽賞莫看人間淡墨屏<lb/>
<pb n="KR4h0067_WYG_271-10a"/>
　　趙承逺雲<lb/>
聞道幽居好棲雲結數椽庭深闗竹雨衣潤染茶煙嵐<lb/>
氣生朝壁湍聲入夜弦半山飛動意未得痼林泉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_271-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集卷二百七十一<lb/>
</p>
<p>
</p>
  </div>
</body>
</text>
</TEI>
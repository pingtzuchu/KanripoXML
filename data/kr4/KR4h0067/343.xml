<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百四十三</head> <lb/>
    <p>
<pb n="KR4h0067_WYG_343-1a"/>
欽定四庫全書<lb/>
　兩宋名賢小集巻三百四十三<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　髙峯别集<lb/>
　廖剛字用中南劒州順昌人崇寧五年進士紹興中<lb/>
　歴官御史中丞工部尚書以徽猷閣直學士提舉亳<lb/>
　州明道宫卒有髙峰集<lb/>
<pb n="KR4h0067_WYG_343-1b"/>
　　代祖父次韻酬羅君寳見寄<hi>公祖名不父名懋</hi>
蕭條門巷陋于顔老去青春僅得閒心畫傳家無計策<lb/>
手談留客漫機闗静思往事千年上俯歎勞生一夢間<lb/>
多謝光臨無别意為聞流水與髙山<lb/>
　　題楊子光雙溪閣<lb/>
倚天華棟俯長洲渺渺雙溪一檻秋匹馬問津迷去路<lb/>
亂帆分港競歸舟花飄兩洞紅交浪影落三山翠合流<lb/>
清夜嗚榔何處曲冷光平泛玉簾鈎<lb/>
<pb n="KR4h0067_WYG_343-2a"/>
　　和逸道春雪<lb/>
春雷未發春工淺春雪濛溶翳日華曉户玉樓迷舊燕<lb/>
晚村瓊樹㸃寒鴉籠金尚礙鶯穿柳覆錦猶妨蝶戀花<lb/>
憑仗東風吹更暖桃源端欲訪仙家<lb/>
　　題雙泉堂<lb/>
疊翠倚崢嶸森然衆木榮兩條寒玉迸一檻暑風清幽<lb/>
意慿分瀉微瀾更合成誰知闤闠裏扃户小蓬瀛<lb/>
　　題南墩鋪<lb/>
<pb n="KR4h0067_WYG_343-2b"/>
見説龍巖路猿啼今始聞深林埋宿霧髙嶺出層雲天<lb/>
去頭三尺崖垂足二分只愁雙目眩敢恃一杯醺捫歴<lb/>
泥増滑瘏痡日向曛長安九軌道誰識此艱勤<lb/>
　　和周材雪詩<lb/>
蜡雪縁何喜春工屬此興宿苗沾潤足盭氣滌除仍亂<lb/>
舞隨空逺輕黏徹體凝漫天飛滲玉極目皎鋪繒帶雨<lb/>
聲初急摶風勢轉増危簷飄邃幕疎屋灑寒燈瑟縮鴉<lb/>
棲怯跳梁犬力勝須臾平坎窞頃刻沒畦塍梅李看山<lb/>
<pb n="KR4h0067_WYG_343-3a"/>
木瓊瑤數塔層寢眠寧有道賦詠愧非能郭履愁離席<lb/>
孫窗但枕肱凍從金井水清挹玉壺氷銀闕何勞問雲<lb/>
臺取次登漁蓑真好畫栁絮足多稱栗冽驚殘嵗淒涼<lb/>
感舊朋戴君聊欲訪郢調忽難應綺席交銀竹清河映<lb/>
玉繩詩成陵鮑謝酒渴飲淄澠天朗醒孤鶴風髙激怒<lb/>
鵬齊宫初入夢曉鼓數聲鼟<lb/>
　　次韻當時長官院中三絶句<lb/>
栁嫩風吹緑花嬌雨妬香欲憑羲馭緩莫遣負韶光<lb/>
<pb n="KR4h0067_WYG_343-3b"/>
簷雀矜巢噪桑鳩喚婦鳴客愁饒餖飣牆外賣花聲<lb/>
畫舸便春漲驕驄惜漲泥歸知何所愜烟柳子陵溪<lb/>
　　還憩旅店茅軒<lb/>
茅軒有何好小駐客心寛始覺安居樂無如行路難<lb/>
　　題渚宫<lb/>
畫橋紅去巻蛾眉臺榭遺踪草樹迷獨有天然無限意<lb/>
一池春水浴鳬鷖<lb/>
萼草春深緑更齊玉鞭何處選芳菲舊時錦繡叢<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>蝶<lb/>
<pb n="KR4h0067_WYG_343-4a"/>
却傍疎籬野菜飛<lb/>
　　衢州試院次韻盛當時官長寵示絶句<lb/>
洗眼貪看幼婦詞玉人空遣暗相思憑誰為報歸期近<lb/>
趂得桃花爛漫時<lb/>
　　丙申春帖子<lb/>
土牛分盡彩泥香動地歡聲入夀觴倍覺今年春意好<lb/>
上元燈火鬭風光<lb/>
碧波樓下銀塘暖麗日亭前瑶草新和氣滿城催燕樂<lb/>
<pb n="KR4h0067_WYG_343-4b"/>
風流太守最宜春<lb/>
暖風漸緑池塘面和氣先薰草木心欲識春來何處好<lb/>
曲屏新稱畫堂深<lb/>
金裁寳勝翻珠髻雲染華箋貼繡楣庭户春歸何所覺<lb/>
暖風吹雪下瓊枝<lb/>
　　題蔡州栁莊浦<lb/>
雲垂曠野路漫漫策策秋聲作暮寒已分故園天様逺<lb/>
不知何處是長安<lb/>
<pb n="KR4h0067_WYG_343-5a"/>
　　題白鳥寺西軒<lb/>
幽牕殘夢午聲鷄犬吠人家草舎微惆悵十年無限事<lb/>
又聴啼鳥送春歸<lb/>
　　天竺寺<lb/>
野塘風細度香蓮碧澗雲深響玉泉從此西湖不須到<lb/>
淡烟寒月一家天<lb/>
　　題臨漳臺<lb/>
銀河一𣲖接天來碧玉千峯照眼開我欲乘槎訪仙去<lb/>
<pb n="KR4h0067_WYG_343-5b"/>
却疑身已在蓬莱<lb/>
畫棟岧嶤倚翠微玉簫聲斷紫烟飛慿闌萬里秋光老<lb/>
誰㑹長吟久未歸<lb/>
　<lb/>
　<lb/>
　<lb/>
　<lb/>
　兩宋名賢小集巻三百四十三<lb/>
</p>
<p>
</p>
  </div>
</body>
</text>
</TEI>
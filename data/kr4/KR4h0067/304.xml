<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百四</head> <lb/>
    <p>
<pb n="KR4h0067_WYG_304-1a"/>
欽定四庫全書<lb/>
　兩宋名賢小集巻三百四<lb/>
　　　　　　　　　　　　　宋　陳　思　編<lb/>
　　　　　　　　　　　　　元　陳世隆　補<lb/>
　學詩初藁<lb/>
　王同祖字與之號花洲金華人淳祐中建康府通判<lb/>
　次改添差沿江制置司機宜文字有學詩初集<lb/>
　　京城元夕<hi>以下係丙申作</hi>
<pb n="KR4h0067_WYG_304-1b"/>
鼓吹喧喧月色新天街燈火夜通晨玉皇不賜傳柑宴<lb/>
散與千門萬户春<lb/>
　　湖上<lb/>
長安三月又三日繡轂狨鞍富貴家笙鼓喧天蘭棹穏<lb/>
賣花聲裏夕陽斜<lb/>
偶出城来日未西百花叢底草凄凄遊人過盡歸来晚<lb/>
行遍蘇公十里堤<lb/>
　　送客<lb/>
<pb n="KR4h0067_WYG_304-2a"/>
千金難買是心知誰遣相新又語違楊栁若知行客恨<lb/>
不教飛絮撲春衣<lb/>
　　太乙宫即事<lb/>
金殿重重閉不開盤窠蒼栢兩行栽角門東畔瞻宸几<lb/>
仙杖曽迎翠輦来<lb/>
緑隂密處着危亭佳氣葱葱王武林一片紅塵飛不入<lb/>
杜鵑啼處白雲深<hi>山後有亭乃武林山</hi>
　　夜步内門<lb/>
<pb n="KR4h0067_WYG_304-2b"/>
静夜孤燈人未眠等閒行過内門前一聲唱徹連珠喏<lb/>
<hi>皇城夜間唱連珠喏</hi>碧月朱闌緑栁邊<lb/>
　　時事感懐<lb/>
壮心如鐵氣填膺萬里中原尚塞塵一枕西風兩行淚<lb/>
封疆誰是死綏人<lb/>
羽書昨夜下長安鐵騎駸駸犯蜀闗愁殺閨中年少婦<lb/>
朝朝空望戍夫還<lb/>
襄州蹀血荆州亂千里金湯狐兎慿未定樊城闗已死<lb/>
<pb n="KR4h0067_WYG_304-3a"/>
漢民何日見中興<lb/>
蜀又交侵淮又危江湖風浪拂潢池<hi>時江右有㓂警</hi>連朝雲氣<lb/>
濃於墨想是英雄血戰時<lb/>
　　晚秋<lb/>
世變無窮客恨長欄干遍倚怕斜陽滿籬黄菊無心㸔<lb/>
付與㳺蜂自在忙<lb/>
　明堂觀禮十三首<lb/>
　　尚書省觀涖誓<lb/>
<pb n="KR4h0067_WYG_304-3b"/>
中辛㫝吉建齋壇宰相前期誓百官尊祖敬宗天子孝<lb/>
儀文莫作等閒㸔<lb/>
　　端門觀習肆赦儀<lb/>
百官常服拱端門丹鳳啣書下九昏宰相近前宣授了<lb/>
齊班舞蹈謝君恩<lb/>
兩邊黄幕䕶朱簷中貴當頭候捲簾扶起金雞争搶取<lb/>
要教天表庶民瞻<lb/>
　　車駕宿太廟<lb/>
<pb n="KR4h0067_WYG_304-4a"/>
金甲重矛兩内臣堦前對立氣英英巡更塲内知誰問<lb/>
聴得傳呼宰相名<lb/>
　　車駕回太廟<lb/>
瑞靄祥雲傍曉開九重法駕太宫迴一聲静蹕千官肅<lb/>
衛士傳呼御座来<lb/>
　　天街夜步<lb/>
風不停雲月更清千門繡幕笑歌聲御營巡檢無拘束<lb/>
走馬天街夜逹明<lb/>
<pb n="KR4h0067_WYG_304-4b"/>
　　内前<lb/>
青帷朱簴栁隂旁玉磬金鍾列兩行輦路旋天泥細細<lb/>
雞竿掲處瑞雲黄<lb/>
　　和寧門觀駕<lb/>
星斗中天夜向晨寸雲不㸃月華明六飛過盡燈如晝<lb/>
宫漏遲遲報五更<lb/>
　　肆赦<lb/>
九重夙夜畏天威何事晴明一夕非不放明堂大朝賀<lb/>
<pb n="KR4h0067_WYG_304-5a"/>
盡抛坊樂獨行歸<hi>上以天雨免朝賀及迎樂</hi>
　　觀景靈宫恭謝<lb/>
聖皇宗祀懐多福恭謝回来㸔帶花柷敔笙鏞齊合奏<lb/>
舉頭更見日光華<hi>時積隂初霽</hi>
膳羞進徹静無譁宰執齋宫坐賜茶不比常朝添覆奏<lb/>
<hi>常朝除目覆奏而后出劄惟齋宫免</hi>報来除目十餘家<lb/>
　　回龍橋望駕<lb/>
回龍橋上望龍顔毅采英英瞻仰難須信吾皇自神武<lb/>
<pb n="KR4h0067_WYG_304-5b"/>
何憂中國不尊安<lb/>
兩行衛士錦宫袍萬嵗聲長徹九臯過盡羽旄風細細<lb/>
彩雲不動御爐髙<lb/>
　　晚秋登樓<lb/>
獨上危樓望落暉昏鴉歸處逺烟微湖光洗得秋容净<lb/>
争奈江南雁又飛<lb/>
讀罷黄庭倦倚樓亂雲挟雨過湖頭年来無復登臨思<lb/>
閒橪黄花送暮秋<lb/>
<pb n="KR4h0067_WYG_304-6a"/>
　　觀雨<lb/>
蕭蕭疎雨逐斜風三兩歸鴉暮靄中看到菊花無可㸔<lb/>
一年秋事又成空<lb/>
　　送劉方石歸旴江<lb/>
嵗云暮矣始成行珍重劉公半月程四海干戈風物改<lb/>
亂離時節别離輕<lb/>
昨日新聞未忍聽憂時嬴得髩毛星歸休髙卧西江上<lb/>
秖恐川原草木腥<lb/>
<pb n="KR4h0067_WYG_304-6b"/>
　　與月船周君話别<lb/>
明日須知子逺行一燈對話過三更離魂已逐歌聲㫁<lb/>
清夢空随夜雨生<lb/>
鴨爐烟冷夜窓寒着盡冬衣尚怯单忽憶故人千里别<lb/>
雁賫芳恨度扶欄<lb/>
　　霜風<lb/>
一夜霜風動地寒塞垣火未報平安嫦娥亦帶傷心色<lb/>
為照征人尚抱鞍<lb/>
<pb n="KR4h0067_WYG_304-7a"/>
　　夜坐<lb/>
獨對寒燈客夢孤數聲征雁下平蕪古今多少難言事<lb/>
笑指梅花解語無<lb/>
坐到中宵未忍眠祇今身世兩茫然悲歡轉眼俱陳迹<lb/>
休對寒燈説舊年<lb/>
　　寒夜<lb/>
匝地隂風黯淡天怯寒時候秖宜眠氊裘羔酒非吾事<lb/>
自碾新茶和雪煎<lb/>
<pb n="KR4h0067_WYG_304-7b"/>
風收雲捲月當天獨立中庭思悄然市井不知邊塞事<lb/>
嗚嗚鼓樂吹新年<lb/>
　　寄詩人<lb/>
憶君夜夜看燈花暗數歸期未到家兒女團圞生計足<lb/>
還知邊塞走風沙<lb/>
恰回午枕自華胥忽得周郎一紙書江上春風能㡬日<lb/>
莫教門外栁蕭疎<hi>周留詩為别有歸去門前栽栁樹逢春先緑向陽枝之句</hi>
　　觀錫宴宣勸<lb/>
<pb n="KR4h0067_WYG_304-8a"/>
中使傳宣内裏来輔臣拜飲九霞杯君王萬嵗三邊静<lb/>
夀域先從塞北開<lb/>
　　湖上早行<lb/>
錢塘門外買湖船霧氣冲雲水接天只有蘇堤金線栁<lb/>
半籠早日半籠烟<lb/>
　　隂夕<lb/>
恰好晴明天又隂霜風如劍二毛侵淮城夜雪深多少<lb/>
不見擒吳奏㨗音<lb/>
<pb n="KR4h0067_WYG_304-8b"/>
　　嵗晚即事<lb/>
矻矻窮年漫逐名不知七日换新正困人天氣濃扵酒<lb/>
賴有梅花唤眼醒<lb/>
　　元日<hi>以下係丁酉作</hi>
一夜東風換斗杓千門曉色雪初消君王已奏平淮雅<lb/>
猶自謙冲免㑹朝<hi>時以邊事免大朝㑹</hi>
雲集衣冠拜紫宸榻前除目報来真君恩先到宫門栁<lb/>
占得人間第一春<lb/>
<pb n="KR4h0067_WYG_304-9a"/>
　　觀宰相早朝<lb/>
五更三㸃内門開御路傳呼宰相来天子未明思政理<lb/>
退朝常是過辰牌<hi>用唐人進退格</hi>
　　春社<lb/>
㢘纎霧雨四山昏寂寂柴簷半掩門客裏不知今日社<lb/>
偶過野廟見分膰<lb/>
　　雨意<lb/>
春愁如織雨如麻倦倚吟窓拾落花坐不忍眠心似醉<lb/>
<pb n="KR4h0067_WYG_304-9b"/>
悠悠身世在天涯<lb/>
曀曀重隂晝不分歸鴉林裏認黄昬人間春信知多少<lb/>
但覺春寒入夢魂<lb/>
　　内前<lb/>
兩桁重楊䕶九重翠眉羞畫舊隋宫柔條似怕君恩重<lb/>
低拂朱欄舞曉風<lb/>
麗正門開曉色鮮萬絲緑栁御溝邊禁中恐有題紅怨<lb/>
不放涓流出内前<lb/>
<pb n="KR4h0067_WYG_304-10a"/>
　　小立<lb/>
小立危樓望眼遥晚烟淡處見湖橋梅花落盡寒猶力<lb/>
留得東風候栁條<lb/>
　　湖上<lb/>
湖頭春水千丈碧湖堤嫋栁不盈尺唱歌女兒棹船回<lb/>
驚起沙鷗對對立<lb/>
　　廟山道中<lb/>
蕭蕭疎雨㸃孤蓬舟子招呼語順風小麥青青春却半<lb/>
<pb n="KR4h0067_WYG_304-10b"/>
一聲江上看田翁<lb/>
　　春日雜興<lb/>
迢迢清夜静無譁月色千門噪亂鴉<hi>吴山月明則羣鴉噪</hi>坐久忽<lb/>
驚寒力重不知殘雪在梅花<lb/>
粉墻紅杏半離披春滿人間花自知幽鳥不言如有思<lb/>
等閒飛上海棠枝<lb/>
輕寒漠漠雨霏霏春院人閒半掩扉風力不知多幾許<lb/>
出門只見杏花飛<lb/>
<pb n="KR4h0067_WYG_304-11a"/>
百花時莭燕鶯忙盡日如年懶課香午枕夢回人悄悄<lb/>
一聲啼鳥傍斜陽<lb/>
清明過了栁花飛簾外萋萋草正肥喚起惜春情緒處<lb/>
空山殘月杜鵑啼<lb/>
　　嚴陵舟中<lb/>
萬水千山霽色新臨風一葦捷于神羊裘灘下休停棹<lb/>
聞說狂奴解笑人<lb/>
　　郊行<lb/>
<pb n="KR4h0067_WYG_304-11b"/>
牧牛童子坐田頭<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>草簮花兩兩謳路繞青山山繞澗<lb/>
殘蝉夕照淡於秋<lb/>
火雲散盡晚風凉曲澗流空草自長蠶箔成絲秧貼水<lb/>
數聲布榖為誰忙<lb/>
　　午窓<lb/>
破午幽禽驚客夢隔窓疎雨喚離愁浮雲得䘮知何益<lb/>
早悟荘周蝶夢休<lb/>
　　獨行<lb/>
<pb n="KR4h0067_WYG_304-12a"/>
終日長廊獨自行幻身未信一絲輕自家心緒忡忡急<lb/>
枉恨鄰牆搗練聲<lb/>
　　初秋<lb/>
晚趂凉颸上小樓忽看梧葉早驚秋悲懐無奈狂風雨<lb/>
數盡歸鴉懶轉頭<lb/>
　　晚登層樓<hi>已下四首往金陵鎖試作</hi>
西風吹我上層樓千載興亡逝水流數㸃鴉歸江浦晚<lb/>
一聲雁過塞垣秋<lb/>
<pb n="KR4h0067_WYG_304-12b"/>
　　天津橋<hi>橋在行宫前昔人謂山如洛邑水如瀍澗因以名之</hi>
行闕千重鎖暮烟山如洛邑水如瀍黄塵障㫁中原路<lb/>
忍立橋頭聴杜鵑<lb/>
　　晚出昇州門<lb/>
晚驅羸馬出東城過盡山崗路却平村店夜深人語静<lb/>
隔墻風逓暗潮聲<lb/>
　　京口<lb/>
晚風来候過淮舟閒上南徐多景樓落日寒城伴荒草<lb/>
<pb n="KR4h0067_WYG_304-13a"/>
江南人指是𤓰洲<lb/>
　　道間晚景<lb/>
㫁橋流水涵虚碧逺岸空山鎖晚青勒馬為看溪畔景<lb/>
森森古木暗長汀<lb/>
　　題鄭雲谷梅窓<lb/>
匆匆嵗月為誰忙静倚梅窓到夕陽老菊不知秋已去<lb/>
晚風時送短籬香<lb/>
愛梅来訪小春花閒卧雲房避俗譁喚醒昬昬塵世夢<lb/>
<pb n="KR4h0067_WYG_304-13b"/>
旋移石鼎煮新茶<lb/>
　　嵗晚雜興<lb/>
撥盡寒灰恨轉添不知片雪㸃疎簾梅花帳冷爐烟歇<lb/>
架上黄庭信手拈<lb/>
時勢危棋局轉低丈夫有志竟何為優㳺輸與田家樂<lb/>
問著朝廷事不知<lb/>
雨雪霏霏嵗又除鯉庭目㫁數行書銷金帳下羊羔酒<lb/>
便學麄人也不如<lb/>
<pb n="KR4h0067_WYG_304-14a"/>
　　夏日金陵制幕即事<hi>以下係戊戌以後作</hi>
五更三㸃造轅門了却文書日欲昬出入戴星吾豈憚<lb/>
要須一飯不忘恩<lb/>
早来留得氣清明吏棒軍書課日程秉燭攙先書押了<lb/>
閒欹凉枕數殘更<lb/>
荷花池畔竹凉牀一枕閒消夏日長燎過水沈天正午<lb/>
旋移小艇採蓮房<lb/>
幕府人才不在多同寅難得是恭和一堂賔主春風裏<lb/>
<pb n="KR4h0067_WYG_304-14b"/>
剩有功夫到切磋<lb/>
入夏邉鋒漸報安不妨拄笏共觀山西風易把江濤湧<lb/>
整暇規摹肯放閒<lb/>
　　郡圃觀白蓮<lb/>
翠盖亭亭映玉裳臨風綽約暗飄香六郎正被繁華困<lb/>
不愛濃粧愛淡粧<lb/>
嬌羞處子臨粧後淡净佳人出浴時無語倚闌如有恨<lb/>
生嫌別岸汚胭脂<lb/>
<pb n="KR4h0067_WYG_304-15a"/>
掩晝嬌春歛恨濃蓮苞欲實又成空都縁不肯為雲雨<lb/>
開落非關一夜風<lb/>
採菱人散夕陽收冷落西溪風露頭飛入白鷗花一色<lb/>
暗香来處月如鈎<lb/>
泰華根株本一同何分白白與紅紅半池只怕霜風倒<lb/>
輸與蒼頭百丈松<lb/>
　　秋日金陵制幕書事<lb/>
幕府秋来事更多夜深猶是擬諸窠<hi>制閫諸案大則曰房小則曰窠盖倣</hi>
<pb n="KR4h0067_WYG_304-15b"/>
<hi>朝廷之制</hi>平安號火新来急鐵騎連宵已渡河<lb/>
㸃盡官軍㸃到民三千新遣殿司兵流離更講闗防䇿<lb/>
預結强丁戍列營<hi>流民强壮預為未然慮置勇士一軍團結之</hi>
哨馬紛紛一水間渡頭分戍要防奸可憐生計漁舟者<lb/>
官給旗牌禁往還<hi>諸渡遣官戍之以為禁奸之防至於漁舟亦自官給黄牌黒旗以考驗</hi>
元帥謙謙盡下情麟堂垂晚更延賔遇風盡是同舟客<lb/>
肯把秦人視越人<lb/>
明朝玉帳過江邉騎卒行營一日先出得公庭天向夜<lb/>
<pb n="KR4h0067_WYG_304-16a"/>
通宵人散起家錢<hi>元帥江行騎卒遣幕中通夜散起家錢於諸營</hi>
　　秋閨<lb/>
西風昨夜到庭梧曉看窓前一葉無秋月照人眠不得<lb/>
等閒拈弄綉工夫<lb/>
滿目凄凉只自知閒将心事寄琴徽無情梁上雙雙燕<lb/>
帶取秋光一半歸<lb/>
入秋情思可曾歡深鎖朱扉怯捲簾書几無人塵不掃<lb/>
一鈞蛛網掛牙籖<lb/>
<pb n="KR4h0067_WYG_304-16b"/>
江南賈客去忘歸撲面邉塵自在飛想得那邉寒較早<lb/>
夜来密地剪征衣<lb/>
零露瀼瀼夜氣浮嫩寒差力五更頭鄰雞啼破交加夢<lb/>
冷浸梧桐月一鈎<lb/>
　　冬日金陵制幕書事<lb/>
督制堂堂兩重臣駐師移府夾江濵資糧扉屨多多辦<lb/>
更有舟車乞與鄰<hi>将督制兩閫移屯江岸應援淮城東閫亦自維揚提兵㑹合軍需等物多</hi>
<hi>本司貸之</hi>
<pb n="KR4h0067_WYG_304-17a"/>
官軍聞説定廬州破敵功成一滴油<hi>一滴油弩名</hi>智勇功名<lb/>
付元凱王三錫命到康候<hi>此詩為合肥作敵以重兵二十萬圍城者四十餘日制帥</hi>
<hi>杜公於援兵未至前不動聲色而破之父子俱奏雋功受上賞</hi>
城中守将方投死陣面将軍已賣降版築紛紛成底事<lb/>
那知靠後是長江<hi>此詩為滁州作敵圍滁城幾兩月守臣陣廣極力挫之敵已有退志㑹援</hi>
<hi>師築城於江壖未進廣中傷死有内變敵遂入而城亡矣</hi>
薄晚官軍得勝歸家家户户掛旌旗陣前紀律明扵日<lb/>
師入城来半不知<hi>此詩為往来過軍作</hi>
<pb n="KR4h0067_WYG_304-17b"/>
三五同寮出幕遲公餘終日意怡怡歸来又被梅花惱<lb/>
撥冗銅彛挿數枝<lb/>
　　右七言絶句百首同祖少作也少作不止是離體<lb/>
　　凡數百未敢録姑録此百篇為初稿非録詩也録<lb/>
　　其事也詩因事而作事由詩而著不然少作何敢<lb/>
　　傳哉同祖自髫齓侍家君宦㳺弱冠入金陵幕<lb/>
　　府目所觸意所感寓於詩詩不足録事不可廢此<lb/>
　　初藁所以出也孔子曰小子何莫學夫詩又曰非<lb/>
<pb n="KR4h0067_WYG_304-18a"/>
　　求益者也欲速成者也同祖慕聖門學詩之訓將<lb/>
　　以求益而非敢蹈欲速之戒遂以學詩名其篇嘉<lb/>
　　熈庚子月正元日金華王同祖書於建安郡齋<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_304-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百四<lb/>
</p>
<p>
</p>
  </div>
</body>
</text>
</TEI>
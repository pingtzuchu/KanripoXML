<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百八十</head> <lb/>
    <p>
<pb n="KR4h0067_WYG_380-1a"/>
欽定四庫全書<lb/>
　兩宋名賢小集巻三百八十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　待清軒遺稿<lb/>
　潘音字聲甫天台人宋季躬耕不仕築室南洲山中<lb/>
　詔徵天下遺逸亷訪使檄贊之行固辭有待清軒遺<lb/>
　稿<lb/>
<pb n="KR4h0067_WYG_380-1b"/>
　　采芝歌<hi>四首</hi>
曄曄紫芝在彼髙岡于以采之可以充腸唐虞徃矣吾<lb/>
身可藏峻宇雕墻未或不亡富貴之畏人兮不若貧賤<lb/>
之徜徉<lb/>
曄曄紫芝在彼幽谷願言采之可以充腹唐虞徃矣吾<lb/>
生未卜髙牙大纛其額也蹙富貴之畏人兮不若貧賤<lb/>
之戩穀<lb/>
曄曄紫芝在彼層巒于以采之可以常餐唐虞徃矣吾<lb/>
<pb n="KR4h0067_WYG_380-2a"/>
將誰干佩玉鳴鸞其生易殘富貴之畏人兮不若貧賤<lb/>
之身安<lb/>
曄曄紫芝生彼白石願言采之可以終夕唐虞徃矣吾<lb/>
將安索隋珠趙璧寧保無失富貴之畏人兮不若貧賤<lb/>
之自適<lb/>
　　有所思<lb/>
中心有所思蹙損雙蛾眉美人竟長徃使我嘆離居寂<lb/>
寞就孤枕强眠誰得知夜深清露重飛夢欲何之覺來<lb/>
<pb n="KR4h0067_WYG_380-2b"/>
日遲遲分照上羅帷糚臺理雲鬢種種盡成絲<lb/>
　　逺遊<lb/>
聖人久不作大道將巳矣吾生既無之惟有幸夕死殷<lb/>
勤謝良友逺涉西江水方從草廬公共究鵝湖㫖紛紛<lb/>
朱陸議竊幸窺端倪奈何執徳偏一聘翻然起春秋嚴<lb/>
内外乾坤定冠履西蜀巳空亭箕山仍洗耳迢迢返岩<lb/>
阿惟當隨鹿豕<lb/>
　　論學<lb/>
<pb n="KR4h0067_WYG_380-3a"/>
吾生媿不學學須明吾志軒冕豈不榮此身寧自棄魯<lb/>
叟重成仁孟軻貴取義尚然周可栗況乃秦未帝東海<lb/>
薄連城首陽藐千駟萬古為綱常殺身何足避<lb/>
　　讀石子重先生輯畧<lb/>
呉越逺中原斯文久寥落季子巳邈如言偃亦渺若千<lb/>
載萃頁元石城倡絶學游楊出程門論議紛灼爍先生<lb/>
咀其華用傳此輯畧言深㫖斯逺施博守則約餘生媿<lb/>
顓䝉遺言仰光覺大道闢荆蓁天性啟槖籥誠身須固<lb/>
<pb n="KR4h0067_WYG_380-3b"/>
執擇善無蹖駁孔門授受宗誰云盡糟粕<lb/>
　　讀黄宣獻公註疏<lb/>
偉哉黄宣獻讀書盈萬巻正色動岩廊抗疏回霄漢雅<lb/>
志薄紛華幽情耽散玩白首窮簡編頻年下帷幔折衷<lb/>
孔鄭言兼採程朱傳諸經咸有疏殊條盡同貫我幸讀<lb/>
典謨更得觀象彖三百與三千恨正窺其半聖賢傳心<lb/>
訣帝王經世案昭回儼日星鄭紫那能亂<lb/>
　　景行篇<lb/>
<pb n="KR4h0067_WYG_380-4a"/>
吾道久不南於越矧荒裔千載竟寥寥誰能談六藝卓<lb/>
哉石城翁三塾開里第二程遊其間談道析巨細矇瞶<lb/>
始窺斑飲食纔知味民也揚其波<graphic n="KR1488" url="https://raw.githubusercontent.com/kanripo/KR-Gaiji/master/images/KR1488.png" mimeType="image/png"/>也探其秘師師羨<lb/>
家承濟濟多澤麗正直俞長公髙明黄叔子註書析牛<lb/>
毛辭榮輕敝屣吾宗晴牕翁孤標揚晚嵗黙黙躬行身<lb/>
侃侃斯道衛朝陽聽鳯鳴九臯聞鶴唳嗟予生不辰斯<lb/>
文已墜地孑居空山阿逺謝人間世髙山仰諸賢寤寐<lb/>
為擁篲庶幾啟予思夕死一徼惠<lb/>
<pb n="KR4h0067_WYG_380-4b"/>
　　山中寄友人<lb/>
我來卧白雲潭影清華髮經嵗無稻粱侵晨采薇蕨峯<lb/>
頭天籟鳴隴上樵歌發還擬醉濁醪與君弄山月<lb/>
　　反北山嘲<hi>四首</hi>
達人知進退曲士豈同謀盡使藏身去誰當為國憂烟<lb/>
霞成痼癖聲價藉巢由虎嘯雄心在胡為鶴唳愁<lb/>
雲壑藏真客金門寄跡仙神遊招隠賦興致考槃篇麋<lb/>
鹿躭豐草龍蛇起大川由來枯槁輩長徃不知旋<lb/>
<pb n="KR4h0067_WYG_380-5a"/>
一自著荷衣襟期與世違荒唐髙士傳偃蹇北山薇欹<lb/>
枕聞寒瀑衡門嘆落暉臨文每相誚猶爾未忘機<lb/>
横議還應熄孤標未可親負薪生徳色帶索竟驕人髙<lb/>
蹈箕山上潛蹤潁水濵韋編有明訓苦節若為論<lb/>
　　友人夜宿<lb/>
雲山多樂事叢桂共君攀别去十年久歸來兩鬢斑倚<lb/>
牕邀素月把酒慰離顔醉後松堂卧濤聲落枕間<lb/>
　　喜雨<lb/>
<pb n="KR4h0067_WYG_380-5b"/>
祝融嚴號令萬物瘁紅爐甘雨時還降蒼生氣欲蘇隴<lb/>
頭饒黍稷澗畔長彫胡獨有夷齊老恒饑色自腴<lb/>
　　春暮<lb/>
門徑鎖烟霞春深山色嘉焚香清晝永把酒綠隂斜燕<lb/>
雀銜梅豆蜘蛛網栁花塵埃渾不到疑是武陵家<lb/>
　　久雨<lb/>
蕭蕭風雨後四望盡波瀾川湧蛟龍鬭雲低鳥鵲寒楚<lb/>
王愁枕簟湘女泣琅玕烟火孤村絶流離未有餐<lb/>
<pb n="KR4h0067_WYG_380-6a"/>
　　南洲丁氏草堂<lb/>
仙客栖真處衡門枕曲流地偏三島接天迥萬山浮匣<lb/>
劍星霜久函書洞壑幽忘機對鷗鳥華髮老滄洲<lb/>
　　石佛寺<lb/>
步入迦林逕森嚴梵宇開洪濛承覺運石壁現如來法<lb/>
相元難壞雲衣不用裁九年長面此早巳出塵埃<lb/>
　　答揭公<hi>名徯斯</hi>
羨爾聲聞著慙予志慮消空將鳥跡字逺寄鹿門樵白<lb/>
<pb n="KR4h0067_WYG_380-6b"/>
雪應難和青山未可招從兹採芝去不惜路迢迢<lb/>
　　遊石梁<lb/>
空濛岩岫轉絶徑石梁懸半壁留雲壑長虹掛玉川采<lb/>
真移杖履覽勝拂嵐烟此際塵凡隔桃花滿洞天<lb/>
　　悼楊侍郎<lb/>
屈指漢遺老如君復幾何鳯池冠劍近鈴閣典章多國<lb/>
巳成禾黍人還隠薜蘿那堪川上水東逝乏迴波<lb/>
　　過黄宣獻公故居<lb/>
<pb n="KR4h0067_WYG_380-7a"/>
翩翩黄叔度早已擅鴻名元老揚休色中朝曳履聲風<lb/>
烟接閭里瓜葛自親情萬巻書何在空堂鳥鵲驚<lb/>
　　避暑<lb/>
避暑青山裏炎涼迥不同層崖消雪水髙壑振松風尚<lb/>
可儔韓衆何妨謝祝融迴看車馬客烟火市塵中<lb/>
　　返照<lb/>
晚眺豁冲襟芒鞋渡石林山明殘照在水淨落霞深白<lb/>
髪求三彖頽年望五禽欲歌梁父句寂寞不成音<lb/>
<pb n="KR4h0067_WYG_380-7b"/>
　　積雪<lb/>
萬山堆積雪一望浩漫漫漫道陽春曲應愁朔漠寒袁<lb/>
安門外色蘇武海邉餐千古俱摇落令人每自嘆<lb/>
　　尋梅<lb/>
雪凍層巔石膚裂萬壑寒飇吹不歇懸思隴上一枝梅<lb/>
嵗杪空山逞竒絶呼童䇿蹇漫尋春玉蕋初開丰采新<lb/>
天涯有客長相憶折得寒香寄逺人<lb/>
　　山居阻雨<lb/>
<pb n="KR4h0067_WYG_380-8a"/>
霏霏風雨暗郊原有客含凄獨掩門山鬼嘯雲移峭壁<lb/>
毒龍將海漫孤村愁來自洒青楓淚戰罷誰招絶漠魂<lb/>
繭足空齋無一語不因岑寂怨黄昬<lb/>
　　東溪水漲<lb/>
積雨經時苦自長東溪迥首意淒涼連山巨浪飛春雪<lb/>
數㸃驚鷗下夕陽神女含情愁洛浦美人揮淚洒瀟湘<lb/>
欲尋舟楫無由渡咫尺天涯共渺茫<lb/>
　　中秋無月<lb/>
<pb n="KR4h0067_WYG_380-8b"/>
翛然杖履步層臺為望嬋娟海嶠來秋半正當華月滿<lb/>
雲深不見廣寒開久拚良夜愁中度却恨流光暗裏催<lb/>
濁酒那堪酬節序倚風長嘯轉生哀<lb/>
　　登樓秋望<lb/>
木落霜清雁影流偶來長嘯獨登樓笳鳴薄暮寒鴉集<lb/>
劍倚遥空紫電流萬里邊塵連大漠一樽漢月醉髙秋<lb/>
深閨少婦思征戍何處聞砧不動愁<lb/>
　　雁岩<lb/>
<pb n="KR4h0067_WYG_380-9a"/>
一派清漪景色偏洪濛鑿破碧雲巔排空瀑布長飛雪<lb/>
競秀竒峯直挿天玉女鏡中鬟影亂真人掌上露華鮮<lb/>
霜髙雁陣衝寒度未得音書海曲傳<lb/>
　　月夜有懷<lb/>
碧天如洗月團圞有客興懷意𣺌漫古木烟消烏鵲繞<lb/>
空山露滴桂枝寒緘書絶塞人何在搔首秋霜鬢巳殘<lb/>
坐聽寒蛩渾不寐夜深無語獨凭欄<lb/>
　　曉起<lb/>
<pb n="KR4h0067_WYG_380-9b"/>
銅壺曉滴漏迢迢坐倚空山四望遥霞彩薫蒸星象斂<lb/>
嵐烟擁䕶石梁髙襟披左袒心猶壯目極中原恨未消<lb/>
嬾向鏡中看白髪巳拚蹤跡混漁樵<lb/>
　　真覺寺訪蔡上人<lb/>
為尋支遁扣禪闗趺坐觀空出宇寰凈土無塵勞白拂<lb/>
天花如雨落青山龍皈寳座香雲滿鴿繞經臺佛日閒<lb/>
誰謂陶潛偏嗜酒從今蓮社未應還<lb/>
　　龎徳公<lb/>
<pb n="KR4h0067_WYG_380-10a"/>
髙士遺蹤尚可尋襄陽城外閟幽林久知軒冕浮榮薄<lb/>
巳卜耕鋤樂趣深麟閣不圖丘壑相鹿門應逐白雲深<lb/>
千秋事與人俱徃滿目松楸帶夕隂<lb/>
　　題淵明對菊圖<lb/>
當時陶令拂衣回坐見南山逸興催襟度自宜黄菊侣<lb/>
酒樽時有白衣來賦成倦鳥斜陽度書法麟經甲子開<lb/>
千古髙風那可挹翩翩大雅出羣才<lb/>
　　讀岳武穆傳<lb/>
<pb n="KR4h0067_WYG_380-10b"/>
萬里浮雲入望隂千山落日正沈沈當朝自餒中興志<lb/>
出塞徒勞上將心臣子終天仇未復奸邪設險計殊深<lb/>
惟餘一篋精忠傳揮淚頻看不自禁<lb/>
　　悼文丞相<lb/>
回首中原已陸沈捐軀朔漠氣蕭森恐吹餘燼成炎漢<lb/>
未許黄冠返故林社稷忽生千古色綱常無忝百年心<lb/>
總拚清骨縈荒草不復風沙掩素襟<lb/>
　　觀稼<lb/>
<pb n="KR4h0067_WYG_380-11a"/>
欲粟何處畊欲帛何處桑縱使甘凍餒偷生良自傷<lb/>
　　遊天姥懷李白<lb/>
崔嵬天姥振滄洲李白當年夢裏遊一自烟霞歸綵筆<lb/>
山靈長倚碧空愁<lb/>
　　題許由棄瓢圖<lb/>
自是清流謝帝堯潁川洗耳絶塵囂放勲事業今安在<lb/>
仍羨當年一棄瓢<lb/>
　　聞鵑<lb/>
<pb n="KR4h0067_WYG_380-11b"/>
子規聲切月輪斜起望諸陵憶漢家婦女尋芳渾不解<lb/>
鬢雲爭挿杜鵑花<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百八十<lb/>
</p>
<p>
</p>
  </div>
</body>
</text>
</TEI>
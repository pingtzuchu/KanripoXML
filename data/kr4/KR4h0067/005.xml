<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻五</head> <lb/>
    <p>
<pb n="KR4h0067_WYG_005-1a"/>
欽定四庫全書<lb/>
　兩宋名賢小集巻五<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　廣平别集<lb/>
　宋白字太素一字素臣大名人建隆二年進士甲科<lb/>
　為翰林學士歴刑部尚書集賢學士判院事以兵部<lb/>
　尚書致仕卒贈左僕射諡文安有廣平集一百巻<lb/>
<pb n="KR4h0067_WYG_005-1b"/>
　　宫詞一百首<hi>并序六録二十  首</hi>
　　　宫中詞名家詩集有之皆誇帝室之輝華敘王<lb/>
　　　遊之壯觀抉彤庭金屋之秘道龍舟鳳輦之嬉<lb/>
　　　然而萬乗天高九重淵邃禁衛嚴肅乗輿至尊<lb/>
　　　亦非臣子所能知所宜言也至于觀往迹以縁<lb/>
　　　情採新聲而結意鼓舞昇平之化揄揚嘉瑞之<lb/>
　　　徴于以示箴規于以續騷雅麗以有則樂而不<lb/>
　　　淫則與夫瑶池粉黛之詞玉臺閨房之怨不猶<lb/>
<pb n="KR4h0067_WYG_005-2a"/>
　　　愈乎是可以鏘絲簧炳緗素使陳王三閣狎客<lb/>
　　　包羞漢后六宫美人傳誦者矣援筆一唱因成<lb/>
　　　百篇傳今則思繼頌聲述古則庶㡬風諷大雅<lb/>
　　　君子其將莞然詞曰<lb/>
千官朝擁五門前一路春風蠟燭煙宫漏乍停班已定<lb/>
紫雲開處望堯天<lb/>
萬國車書一太平宫花無數管絃聲近臣入奏新祥瑞<lb/>
昨夜黄河徹底清<lb/>
<pb n="KR4h0067_WYG_005-2b"/>
律管飛灰報早春壽陽梅淡落香裀詞臣競進新詩入<lb/>
俊思無過白舍人<lb/>
十二樓前御栁垂九重城裏百花時宣州恰進紅絲毯<lb/>
便遣宫娥舞柘枝<lb/>
彤庭立仗雪初銷仙樂空懸讌百寮齊指終南稱萬壽<lb/>
逺平香案碧岧嶤<lb/>
樓前宣赦掣金鷄大禮新成彩仗歸萬嵗聲高天地喜<lb/>
慶雲飛上袞龍衣<lb/>
<pb n="KR4h0067_WYG_005-3a"/>
飛煙縹緲拂樓臺纔捲珠簾雉扇開春滿天顔兩睂喜<lb/>
玉關新有捷書來<lb/>
繡鞍新轡飾玫瑰隨駕堤邊試馬回苑蕙香輕沙路濕<lb/>
玉蹄粘得落花來<lb/>
後苑秋晴侍獵歸淡妝宫女盡戎衣數中供奉誰精熟<lb/>
斜勒驕驄掠草飛<lb/>
春雪輕輕灑露盤真珠箔外玉构欄仙妃未起宫娃小<lb/>
錯報西樓曉月寒<lb/>
<pb n="KR4h0067_WYG_005-3b"/>
春宵宫女著春綃鈴索無風自動揺晝下珠簾猧子睡<lb/>
紅蕉窠下對芭蕉<lb/>
微雲㸃月漢宫秋水殿疎螢黒處流鳯管不調慵進曲<lb/>
却排銀燭夜藏鈎<lb/>
竹宫春祀望神仙百和香高雜絳烟中夜上元來玉座<lb/>
五雲隨鳳駕珠軿<lb/>
天子今朝就食遲延英徴得逸人歸靈臺監裏知嘉瑞<lb/>
隔月先曾奏少微<lb/>
<pb n="KR4h0067_WYG_005-4a"/>
御製新成喜雪篇六宫傳寫滿香牋金鑾殿女曾偷和<lb/>
不敢將圼萬乗前<lb/>
金堂曲讌夜厭厭仙樂聲清御酒黏不用司宫排蠟燭<lb/>
海人新貢夜明簾<lb/>
雪梅初謝小桃芳院院鶯啼報海棠昨日司花新奉敕<lb/>
後園差使結丁香<lb/>
紅箋一幅巻明霞纎手題詩寄大家檀口微吟遶廊柱<lb/>
濛濛春雨濕梨花<lb/>
<pb n="KR4h0067_WYG_005-4b"/>
水心高殿接蘭塘纔拂龍鬚一簟涼瑟瑟枕函雲母帳<lb/>
氷盤仙果近人香<lb/>
春封東嶽罷泥金羽衛還宫禁籞深昨日祥風來入律<lb/>
侍臣朝進五弦琴<lb/>
萬方琛䞇泛雲濤來慶星樞電彩高讌罷樂聲移别殿<lb/>
對花重換赭紅袍<lb/>
年來春早過新豐只向宫池祭玉龍一片香雲千里雨<lb/>
樊川杜曲繡重重<lb/>
<pb n="KR4h0067_WYG_005-5a"/>
魚龍百戲閙嘈嘈戲罷珠樓日色高移入芳林排小宴<lb/>
赤瑛盤裏進櫻桃<lb/>
寒食宫中也禁烟鬱金堂北畫鞦韆梨花明月皆如雪<lb/>
時送清香到酒前<lb/>
玉管金筝入夜調今宵靈匹下青霄穿鍼鬬巧香烟濕<lb/>
樓閣層層拂彩橋<lb/>
殿角風琴細韻移燭臺春幸翰林時三更向盡諸宫閉<lb/>
猶在金鑾夜賦詩<lb/>
<pb n="KR4h0067_WYG_005-5b"/>
　　狂吟八韻送英公暫歸故鄉遷殯二親<lb/>
十八般書四海傳長安話别己多年今來帝里重相見<lb/>
轉覺師心更自然下筆入神皆得法出言成句盡通𤣥<lb/>
花時乗興先行樂月下忘機静坐禪到處僧伽争識面<lb/>
滿朝英俊贈佳篇長沙母塟彰純孝八水人思有善縁<lb/>
衡岳醉投秋雨寺漢江吟渡夕陽船前期指在春三月<lb/>
迴首東風好著鞭<lb/>
　兩宋名賢小集巻五<lb/>
</p>
<p>
</p>
  </div>
</body>
</text>
</TEI>
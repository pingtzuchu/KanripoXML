<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百六十四</head> <lb/>
    <p>
<pb n="KR4h0067_WYG_364-1a"/>
欽定四庫全書<lb/>
　兩宋名賢小集巻三百六十四<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　雁山吟<lb/>
　吕大亨字聲之<hi>名字與集互異</hi>新昌人與仲弟沖之同師陳<lb/>
　傅良友蔡行之在太學齊名然困戹久之乃授宿松<lb/>
　尉徙平陽丞時嚴秤提之令大亨上不廢法下不病<lb/>
<pb n="KR4h0067_WYG_364-1b"/>
　民民尤便之終昭信軍節度推官所著有沃州雜詠<lb/>
　　賀太常黄少卿<lb/>
自從朝奏一封逺便整歸裝問故山剰得清名千載重<lb/>
何妨晚節十年閒慣尋夜雪逵溪路却謝春風漢殿班<lb/>
國史舊編加簡討春秋直筆任詩删<lb/>
　　次新邑錢宰黄丞韻<lb/>
一邑何期獲二賢花開滿縣總翩翩賦詩各出新機錦<lb/>
裕國還饒内府錢槐竹兩行公事辦絲桐三㺯政聲傳<lb/>
<pb n="KR4h0067_WYG_364-2a"/>
作成和氣農家好多稼如雲詠大田<lb/>
　　過杜潭題曽祖慶源庵<lb/>
横江灝氣欲欺裘木落千林水露洲偶為搜荒投隴畆<lb/>
因而展省到松楸神駒已應當年兆祥筍還為後裔留<lb/>
寄與老僧勤灑掃庭前橘緑桂香浮<lb/>
　　和張主簿喜雪<lb/>
夜讀書窗未覺貧朝看萬瓦沒魚鱗飄來灞㟁春風絮<lb/>
瀉下瀛洲玉斛塵笑我冗懐多俗事羨君清思獨凝神<lb/>
<pb n="KR4h0067_WYG_364-2b"/>
遥憐夜月山隂道還有扁舟乘興人<lb/>
　　題南巖寺<lb/>
誰把長竿釣巨魚至今蹲石倚空虚蜂房愛向山崕結<lb/>
鳥跡疑從海島居入座翠嵐生晝寂夾川紅樹照春餘<lb/>
任公此去三千載為看芳碑一嘅吁<lb/>
　　遊石佛寺<lb/>
金吾不必問行由此去逍遥物外遊半塢白雲藏宿霧<lb/>
一聲横笛下歸牛喜瞻傑閣三生像藐視叢林四海州<lb/>
<pb n="KR4h0067_WYG_364-3a"/>
為寫濯纓疎拙句誰言墨跡至今留<lb/>
　　題陳巖庵寄諸兄弟<lb/>
地接丹丘姥嶺賒山盤曲折狀如蛇每因過此瞻雙隴<lb/>
何必從旁置萬家孝弟本根時潤澤詩書種子日萌芽<lb/>
到來豈但春秋祀酌水何妨一獻花<lb/>
　　開禧丁夘重過龍門有懐方文老子<lb/>
翠屋交空結夏隂征鞍亭午喜登臨披開草棘千重路<lb/>
洗出氷壺一片心禪老還尋江浙去詩家誰作楚梁吟<lb/>
<pb n="KR4h0067_WYG_364-3b"/>
須知珠玉元無踵不惜西風惠我音<lb/>
　　謝張漕薦剡<lb/>
誰人洗甲挽天河玉宇無塵海不波漢使褰帷將命出<lb/>
淮民挾纊被恩多流離豈但身安集凋瘵親曽手拊摩<lb/>
恵利纔施催召亟其如席未及温何<lb/>
　　賀葉司業兼中書舎人<lb/>
英妙才華四十年山林朝市姓名傳何妨萬斛横江上<lb/>
不礙千帆過目前我肯尾書千木紙人饒首著祖生鞭<lb/>
<pb n="KR4h0067_WYG_364-4a"/>
金鑾何日商風雅伴直能呼孟浩然<lb/>
　　寄太湖黄縣尉<lb/>
立頃談餘袂輒分乖離數數異朋羣君如天掲行空日<lb/>
我亦風吹過嶺雲不許范張同飯黍空慙李杜共論文<lb/>
睽違動涉經年裏碁壘詩壇要䇿勲<lb/>
　　與丁撫幹<lb/>
兩年肥水喜相逢託契門墻今已重士有禰衡心肯薦<lb/>
侯如雍齒首先封更㸔謀略稱籌幄㑹見精神坐折衝<lb/>
<pb n="KR4h0067_WYG_364-4b"/>
敗走將堅兵百萬圍棋别墅意從容<lb/>
　　悼止齋陳先生<lb/>
萬里長江發自岷作興一代有斯人六經疑難言前解<lb/>
千古興亡筆下陳愛向田間看耜耒肯留天上掌絲綸<lb/>
如公到處鐫佳句今日池塘草自春<lb/>
　　舒城道中<lb/>
還轅天作十分晴瀉出秋光一𣲖清走筆欲題人到跡<lb/>
揚鞭不住馬嘶聲頃禾晚熟黄雲色籬菊朝含白露英<lb/>
<pb n="KR4h0067_WYG_364-5a"/>
得似淵明便歸去候門童稚出歡迎<lb/>
　　重陽桐城道中<lb/>
萬古長淮一帶流從來戰地不容休間闗千里軍前餉<lb/>
牢落重陽客裏秋悵望白衣來送酒了無黄菊與簪頭<lb/>
何人早斷樓蘭首試解君王宵旰憂<lb/>
　　九日登資福山呈胡宣教<lb/>
飛屐來登最上峰千山擁翠景無窮遙看雲影參差外<lb/>
静聴泉聲斷續中今日黄花重九約何時青眼一尊同<lb/>
<pb n="KR4h0067_WYG_364-5b"/>
好天風月閒相寄早晚南來有過鴻<lb/>
　　西寺留題<lb/>
白石孤雲自在閒紅塵一事不相闗寺遮翠靄青蘿外<lb/>
人到落花流水間欲效錦囊收勝槩慚無玉帶鎮名山<lb/>
白蓮喜結當年社未厭朝來暮便還<lb/>
　　題龍翔觀<lb/>
曽到龍翔不記年兩峰巍壓水中天潮生潮落青蕪外<lb/>
人去人來白鷺邊四接逺遊僧萬笠重新舊觀屋千椽<lb/>
<pb n="KR4h0067_WYG_364-6a"/>
東南送目秋無際隔岸人家問釣船<lb/>
　　和黄教授山堂招飲<lb/>
鼎彝事業未渠休鷗鷺尋盟暫與儔路入芝巖真絶地<lb/>
客延蓬島盡名流不辭一洗陶巾醉更擬雙飛謝屐遊<lb/>
誰賞洪都髙閣句落霞孤鶩唱漁舟<lb/>
　　謝石主簿和章<lb/>
多君養就大椿年便腹詩書晝欲眠絳闕當年名藉甚<lb/>
白雲他日迹飄然千軍筆掃人誰敵九轉丹成世莫傳<lb/>
<pb n="KR4h0067_WYG_364-6b"/>
倦眼功名旁袖手剰看月露出新篇<lb/>
　　詠桂花<lb/>
獨占三秋壓衆芳何誇橘緑與橙黄自從分下月中種<lb/>
果若飄來天際香清影不嫌秋露白新叢偏帶晚烟蒼<lb/>
高枝已折郄生手萬斛竒芬貯錦囊<lb/>
　　和王子寛韵<lb/>
緑䕃千重竹清流一帶溪子真耕谷口楊震講闗西手<lb/>
摘星辰近名登泰華齊古來公相業誰不起鋤犂<lb/>
<pb n="KR4h0067_WYG_364-7a"/>
　　春郊<lb/>
勝日遊郊外嵐光入眼新桃花開萬樹又是一年人<lb/>
　　山行<lb/>
山花雨後紅野草風前緑浩歌歸去來不辱在知足<lb/>
　　先春<hi>梅花</hi>
不把春光較後先清香自是壓羣妍微酸一㸃功成日<lb/>
桃李從他逞少年<lb/>
　　雲錦<hi>桃花</hi>
<pb n="KR4h0067_WYG_364-7b"/>
擁盖難遮萬臉紅爛然雲錦直連空更看雨過新糚洗<lb/>
百媚都含一笑中<lb/>
　　紫霄亭<lb/>
半空烟雨有無間碧玉屏開四面山我欲紫霄亭上望<lb/>
吹笙人去㡬時還<lb/>
未把浮漚閲世間蓬萊一水隔三山試窮千里登臨目<lb/>
望斷青山白鳥還<lb/>
　　芙蓉<lb/>
<pb n="KR4h0067_WYG_364-8a"/>
楓葉飄林竹隔牆偏于冷淡逞濃粧天教不趁繁華月<lb/>
要是秋來獨耐霜<lb/>
　　括蒼山行<lb/>
微風吹雨濕欄干薄霧籠晴帶淺寒一樹紅梅牆外發<lb/>
誰家美麗倩人看<lb/>
　　丹丘道中<lb/>
夜宿溪頭十里村數星漁火照籬門雁山峭絶經行處<lb/>
猶帶烟霞入夢魂<lb/>
<pb n="KR4h0067_WYG_364-8b"/>
　　縉雲道中<lb/>
縉雲通道入皇都花滿京城水滿湖借問今來丞相府<lb/>
後園人有醉歌無<lb/>
　　遊石城山<lb/>
秖因尋勝到林泉四抱迴峰萬景連僧過不知山隠寺<lb/>
客來方見洞開天浮圖照水光相映古木依崕影倒懸<lb/>
風露了非人世界濯纓秋後玉壺天<lb/>
　　過七里瀨懐古<lb/>
<pb n="KR4h0067_WYG_364-9a"/>
七里灘頭訪子陵水光山色見生平欲為臣子定出處<lb/>
知與君王分重輕一介草茅真自負三公軒冕未為榮<lb/>
我來想像髙風在釣石巖前烟浪生<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_364-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百六十四<lb/>
</p>
<p>
</p>
  </div>
</body>
</text>
</TEI>
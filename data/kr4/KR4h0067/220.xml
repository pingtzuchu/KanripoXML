<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百二十</head> <lb/>
    <p>
<pb n="KR4h0067_WYG_220-1a"/>
欽定四庫全書<lb/>
　兩宋名賢小集巻二百二十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　勉齋先生集<lb/>
　黄幹字直卿閩縣人父瑀高宗時御史以篤行直道<lb/>
　著聞幹師朱晦翁晦翁甞曰直卿志堅思苦與之處<lb/>
　甚有益遂以女妻之晦翁臨殁出所著書授幹曰吾<lb/>
<pb n="KR4h0067_WYG_220-1b"/>
　道之託在此幹初監嘉興石門酒税歴官臨川漢陽<lb/>
　安慶皆有善政在位者忌其聲譽羣起擠之歸里弟<lb/>
　子日盛稱勉齋先生諡文肅<lb/>
　　石門<lb/>
呉越天下富京畿游俠郷隴畆盡膏腴第宅皆侯王世<lb/>
言蘇湖熟霑溉及四方自我來石門觸日何淒涼清晨<lb/>
開務門有酒誰復甞纍纍挈妻子汲汲求糟糠父老稱<lb/>
近年十載常八荒聚落成丘墟少壯爭逃亡<lb/>
<pb n="KR4h0067_WYG_220-2a"/>
　　崇德憫雨四首<lb/>
檣頭五雨揺空飛船頭百丈牽何遲數篙塘水清可渉<lb/>
故郷千里歸何時<lb/>
塘中龍骨高數層龜坼田中縱復横青裙箬笠倚車臥<lb/>
但有空車無水聲<lb/>
牛女盈盈河漢傍清風肅肅吹羅裳朱門逹旦聽歌曲<lb/>
莫遣濃隂蔽夜涼<lb/>
老夫年老百不悲夜聽羣兒聲吾伊呼童握手長太息<lb/>
<pb n="KR4h0067_WYG_220-2b"/>
不見儂家數口饑<lb/>
　　喜雨四首用前韻<lb/>
莫愁塵土壓天飛六月栽禾未是遲待得麥麻收拾後<lb/>
通宵好雨定何時<lb/>
雲霓天外起層層畢月相隨徹夜横費得天公能幾力<lb/>
數州愁苦變歌聲<lb/>
睡覺歌聲古道傍有人終夜攬衣裳牀頭斗酒聊自酌<lb/>
不為書窗一夜涼<lb/>
<pb n="KR4h0067_WYG_220-3a"/>
山中書生休浪悲燮調自有臯與伊清香一瓣來天竺<lb/>
更把民饑作已饑<lb/>
　　答曾伯玉借長編<lb/>
白露下百草迅商薄修林幽人起長歎感此節物深攬<lb/>
衣自徘徊撫劔還悲吟丈夫各有志莫作兒女心渉逺<lb/>
當疾趨畏影須就隂願言理輕車去上南山岑<lb/>
　　九日早發桃枝嶺<lb/>
登山豈不樂况此風露清排簷夜雨滴詰旦天空明歡<lb/>
<pb n="KR4h0067_WYG_220-3b"/>
然金石交要我林泉盟支笻趂汗漫勇往不計程一水<lb/>
何縈紆千峰鬰崢嶸仰視臨雲馳俯聼幽壑鳴班荆得<lb/>
所適斗酒聊共傾人生㑹有累聚㪚如浮萍今晨諧勝<lb/>
逰異日難忘情意愜各賦詩庻以紀此行<lb/>
　　道間觀瀑布<lb/>
行行益以逺愜此心期幽一徑險復夷千林密相樛回<lb/>
首天際山矗靣懸飛流銀潢倚石壁玉龍下山湫光揺<lb/>
日璀璨勢激風颼飀可望不可親神往形獨留眷言桃<lb/>
<pb n="KR4h0067_WYG_220-4a"/>
枝山久懐卜築謀豈無一日閒努力窮冥搜<lb/>
　　侍文公飲浮翠用劉叔通韻<lb/>
涼風振幽壑隂雲翳前山高懐勵清秋適意林莽間煙<lb/>
横萬家井水凈雙溪湾徙倚暮忘歸人境相與閒逰子<lb/>
獨何為千里方言還陪此杖屨逰忘彼道路艱心期更<lb/>
他歳依嵓結柴闗<lb/>
　　與胡伯復<lb/>
白露下百草𤣥雲翳崇岡逰子暮何之倐若孤雁翔朝<lb/>
<pb n="KR4h0067_WYG_220-4b"/>
發長沙渚夕息湘山陽飛鳴念儔侣慷慨増悲傷故人<lb/>
懐我深逺寄金玉章開緘且疾讀慰此饑渇腸是時日<lb/>
中火朔風埽枯黄歳月能㡬何臯蘭結㣲霜脂車䇿良<lb/>
馬日暮道正長徒僕審驅馳前途畏榛荒劣質若難任<lb/>
白雲懐故鄉南山一舍隔矯首空西望<lb/>
　　送章元德司理罷官歸永嘉<lb/>
送君北門坂遥望東甌路峩峩白鶴嶺𣺌𣺌飛鸞渡上<lb/>
有虎豹嘷下有蛟龍怒車馬堅且長維檝夙已具褰裳<lb/>
<pb n="KR4h0067_WYG_220-5a"/>
渉其險萬怪不足懼世路劇羊腸皦皦誠易汙但能心<lb/>
無愧窮逹安所遇毋為婉孌者暫蹶輙驚顧生平麋鹿<lb/>
姿處世歎多忤胡為展良覿握手便如故高懐發鍼石<lb/>
正論諧韶濩情親復告别欲語誰與晤乾坤一逆旅日<lb/>
月雙脱兎寒儒守蓬蓽白首困章句期君以逺大庻足<lb/>
慰遲暮<lb/>
　　慶元己未冬至前二日訪林公度至栗山翌日同<lb/>
　　訪呉必大林季亨容之偕行愛其溪山池亭之<lb/>
<pb n="KR4h0067_WYG_220-5b"/>
　　勝為之賦詩<lb/>
篝火下修嶺褰衣渉清川夜投故人廬洞壑藏眞仙一<lb/>
水逺縈紆兩山對蜿蜒但見煙雲深不識車馬喧主人<lb/>
敬客至杯酒羅堂前諸孫競勸酬烹羊雜雞鮮同來二<lb/>
三友妙語爭春妍此㑹良獨難逹旦不復眠雞鳴秉獨<lb/>
逰到君新池邉中有讀書堂藏書更精研把筆紀名姓<lb/>
徘徊悵無縁天明驅車去去上層岡顛囘首三歎息安<lb/>
得數畆田結茅與君鄰嘯傲終殘年<lb/>
<pb n="KR4h0067_WYG_220-6a"/>
　　過翠㣲<lb/>
古寺殘僧少孤村碧樹圍明朝山下路愁絶望煙歸<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_220-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百二十<lb/>
</p>
<p>
</p>
  </div>
</body>
</text>
</TEI>
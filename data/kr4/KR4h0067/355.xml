<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百五十五</head> <lb/>
    <p>
<pb n="KR4h0067_WYG_355-1a"/>
欽定四庫全書<lb/>
　兩宋名賢小集巻三百五十五<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　石堂集<lb/>
　陳普字尚徳閩之寧徳人為恂齋韓氏門人韓出於<lb/>
　慶元輔氏盖考亭的派也宋亡後三辟為本省教授<lb/>
　不起有石堂集<lb/>
<pb n="KR4h0067_WYG_355-1b"/>
　　擬古<lb/>
秋聲金氣流天空露瀼瀼素波合流月淫淫滿庭霜遥<lb/>
夜一美人寒閨自徬徨暗塵集凌波輕飈感鳴璫天性<lb/>
賦貞清動止中矩方世無夔夔子窈窕空英皇抱璞如<lb/>
臨淵日入不下堂時操㺯玉簫空中來鳯皇嵗月如流<lb/>
星髪變面欲黄服玉固雪膚絶意百兩將<lb/>
秋夜永如年四壁號寒蛩明月照樹葉白露啼青桐寒<lb/>
窗紫玉琴時變羽凌宫三彈不成調百憂鬰攻中<lb/>
<pb n="KR4h0067_WYG_355-2a"/>
東方有樂國開闢先柏皇鸞鳯為雞鶩麒麟為犬羊晨<lb/>
霞作朝食太和為酒漿土無干戈禍人各千年長下視<lb/>
禹九州有土皆戰場白日虎狼行青天蛟龍翔我欲為<lb/>
逺遊滄澥淼無梁何年夸娥氏移置天中央<lb/>
同根一株草時命嗟異遇風月芳香合兩地隔周楚爾<lb/>
生麟趾家朝夕沐玉露我在雲夢林百草相蒙妒白璧<lb/>
終不緇㷀㷀亦良苦<lb/>
　　和友人韵<lb/>
<pb n="KR4h0067_WYG_355-2b"/>
兒童恨芳草不識春長在簞瓢日晏如焉知顔樂改黄<lb/>
鶴雅入聴鶗鴂亦可罪混沌何曽死拱璧莫輕碎野馬<lb/>
恣流行逰絲無罣碍緬懐良友心不言黙相對願為蛩<lb/>
駏交共話螻螘戴<lb/>
　　望雲<lb/>
我愛山中雲杳藹起無迹晴風吹綠樹天節日巳尺悠<lb/>
揚㡬片雲出岫度絶壁斂作蒼狗形舒為鵾鵬翼朝抹<lb/>
峨嵋青暮蘸滄海碧江南與江北蕩蕩恣所適何如雲<lb/>
<pb n="KR4h0067_WYG_355-3a"/>
中仙避囂隠幽寂採藥雲下林礪劒雲上石乘雲騎茅<lb/>
龍倚雲吹鐵笛我欲往從之飄然不可測<lb/>
　　壬辰日蝕<lb/>
憶昔度宗皇帝時十年十三日蝕之似道屭贔湖海曲<lb/>
天子宫庭耽樂嬉滿朝翕翕皆婦人禍来照鏡方畫眉<lb/>
北軍順流日食既兩國正爾争雄雌興亡豈必皆有數<lb/>
百年以来士氣衰文臣髀肉不識馬武士驚魄怕見旗<lb/>
　　凭欄<lb/>
<pb n="KR4h0067_WYG_355-3b"/>
髙豁乾坤眼山晴綠雨收夕陽流水遶荒草白雲浮栁<lb/>
䕃小溪側樵歌古渡頭凭虛發清嘯安得仲宣樓<lb/>
　　徳陽林梅麓太守輓章<lb/>
殷士皆周祼南音獨楚冠寢車人更怒負俎我為安義<lb/>
合雍容就名應久逺看梅花真鐵石耐得許多寒<lb/>
　　野燒<lb/>
雜沓平原起電紅慿陵勢欲逼青峰草茅不問新開甲<lb/>
蟄户尤憐乍啓封何暇𦙍侯分玉石畧如伯益逐蛇龍<lb/>
<pb n="KR4h0067_WYG_355-4a"/>
際天逸徳無人問獨倚髙樓到曉鐘<lb/>
　　懐古<lb/>
世事悠悠一轉頭斷雲荒草古今愁青山北去南河隔<lb/>
白日西飛東水流秦有金牛開劒閣楚無熊虎割鴻溝<lb/>
多情蕭寺峰前月㡬夜蛩聲影半樓<lb/>
　　答友人<lb/>
雲作交逰山作賓道心為主自安貧柴門無鑰見同物<lb/>
竹帛有名終累人綠水一潭澄静性青山萬叠裹閒身<lb/>
<pb n="KR4h0067_WYG_355-4b"/>
紛紛望拜馬蹄下不見胸中萬斛塵<lb/>
　　贈清叟行<lb/>
共君一夜話三生語正投機君又行溪栁效顰添别恨<lb/>
㟁花和意送離程驚時莫問歸巢燕贈别愁聞求友鶯<lb/>
今夜夢中重聚首雞聲茅店巳三更<lb/>
　　秋日即事<lb/>
夜牀輾轉恨明遲曉髪梳寒倚竹扉樹影紙忩風作色<lb/>
蛩聲壁罅月流輝三杯緑酒窮年客滿篋紅塵隔嵗衣<lb/>
<pb n="KR4h0067_WYG_355-5a"/>
遥想白鷗江上路蓼花楓葉雨霏霏<lb/>
玉露金莖曉髪寒秋風仍作去年看蛩聲疎雨長為客<lb/>
雁影殘暉獨倚闌鐵硯窗櫺雲影淡丹楓溪曲水痕乾<lb/>
西風曽與黄花約擬掇繁英貰酒餐<lb/>
二尺書檠對影居西風吹雪上吟鬚雲邊月色人千里<lb/>
竹裏秋聲酒一壺客思邇来紅葉亂雁聲南去白雲孤<lb/>
季鷹自是知機者一念蓴鱸便到吴<lb/>
書餘飲水枕長肱四壁蛩聲訴不平月色滿窗詩骨冷<lb/>
<pb n="KR4h0067_WYG_355-5b"/>
露華方枕夢魂清西風嵗嵗長堤栁流水朝朝滄海情<lb/>
紅葉山深無雁過殘砧㡬處搗愁聲<lb/>
逰絲閃閃挂虛檐翔集號寒華嶽尖白髪東来閒㸃易<lb/>
烏衣歸去寂鈎簾三千客路飛楓葉四五人家賣酒帘<lb/>
魚笛水寒江上晚荒叢豆葉雨纎纎<lb/>
　　鼓瑟<lb/>
滿樓明月調雲和五十絃中急雨過彩鳯拂衣鳴翠竹<lb/>
素鱗鼔鬛出寒波淒涼楚客新愁斷清切湘靈舊怨多<lb/>
<pb n="KR4h0067_WYG_355-6a"/>
一曲更沉人已静江頭雲挂綠嵯峨<lb/>
朱絃聲奏徹雲清有客沉吟倚柱聴遺響一時存楚曲<lb/>
斷魂千載寫湘靈珠随明月生滄海船挾風波過洞庭<lb/>
絃索無言膠柱倒遥遥江上數峯青<lb/>
　　谿荘<lb/>
疇昔何来此青山與白鷗絮飛春不去潮返月頻留<lb/>
　　野步十首<lb/>
南雁數聲嘹唳西風雙鬢䰐鬖病葉夕陽滿樹斷雲殘<lb/>
<pb n="KR4h0067_WYG_355-6b"/>
雨歸岩<lb/>
瀟灑枯藤老履行行只復行行泥路野人屐迹石橋流<lb/>
水琴聲<lb/>
黄犢眼中荒草鷺鷥立處枯荷宦海風濤舟楫故山烟<lb/>
雨松蘿<lb/>
愁思㝠鴻杳杳吟情敗葉紛紛歸去滿身溪雨醉眠半<lb/>
枕山雲<lb/>
白日長繩難繫青帘濁酒堪賒歸鶴蒼山雲際故人錦<lb/>
<pb n="KR4h0067_WYG_355-7a"/>
字天涯<lb/>
紅葉林風颯颯蒼苔徑雨班班人迹石邊流水樵歌鳥<lb/>
外青山<lb/>
流水數株殘栁西風兩岸蘆花荒草客愁逺道夕陽牛<lb/>
帶歸鴉<lb/>
按步緩尋幽草揚眉一望平林鳥影漁磯日暮豆花村<lb/>
屋秋深<lb/>
㡬處漁樵石路數家雞犬柴門竈屋殘烟杳靄溪流淡<lb/>
<pb n="KR4h0067_WYG_355-7b"/>
月黄昏<lb/>
木葉西風古道稻花北壠新田流水美人何處夕陽荒<lb/>
草連天<lb/>
　　自哂<lb/>
曽騎白鶴上揚州頭上花枝秉燭逰尊酒邇来誰是伴<lb/>
白雲收盡數峯秋<lb/>
鬭雞走馬醉髙陽今日歸来兩鬢霜無限少年心上事<lb/>
半簾豆雨語寒螿<lb/>
<pb n="KR4h0067_WYG_355-8a"/>
古樹閒雲獨抱琴琴聲寂静樹雲深相如渇死文君老<lb/>
辜負題橋萬里心<lb/>
世事悠悠酒㡬杯晴窗把鏡獨徘徊西風吹老梧桐樹<lb/>
仍送新霜兩鬢来<lb/>
寛博麻衣折角巾疎慵不是少年身白雲半枕山中午<lb/>
猶夢乗槎去問津<lb/>
　　邵武泰寜途間一路海棠<lb/>
萬騎連接出襄國諸姨撩亂上驪山道人不識紅粧面<lb/>
<pb n="KR4h0067_WYG_355-8b"/>
何事扶筇過此山<lb/>
　　歸鳥<lb/>
紫山青嶂盡如家負日衝烟復帶霞今古乾坤秋一幅<lb/>
㡬畨歸鳥與棲鴉<lb/>
　　七夕<lb/>
但把凡身小品論寧須扣額問星辰女郎戀别淚如雨<lb/>
遑把金針度與人<lb/>
　　四皓<lb/>
<pb n="KR4h0067_WYG_355-9a"/>
長樂巵前露雪眉岩花亂笑出山時有人拍手瓜田裏<lb/>
来往青門總不知<lb/>
　　李廣李陵<lb/>
茂陵無奈太倉陳槐里家傳本助秦萬落千村荆杞滿<lb/>
隴西桃李亦成薪<lb/>
　　賈生<lb/>
落日長沙被鵩驚愁来强把死生輕洛陽才子多流涕<lb/>
太息沾襟過一生<lb/>
<pb n="KR4h0067_WYG_355-9b"/>
　　武帝<lb/>
商車不足算緡来桑孔咸陽悲茂才一撮茂陵無覔處<lb/>
建章門户至今開<lb/>
㡬多愛子出蕭關山積<hi>缺</hi>沙骨未還好把望思臺上淚<lb/>
隨風北去灑隂山<lb/>
五十餘年四海波建元三載盡征和中央寸土纔無血<lb/>
沃日澆天瓠子河<lb/>
　　荀彧<lb/>
<pb n="KR4h0067_WYG_355-10a"/>
亂離揀得一枝棲得道争知却是迷曹操若逢諸葛亮<lb/>
暮年當作漢征西<lb/>
河濟泰山猶是漢匆匆把作賊關中久知天下無劉氏<lb/>
不料人間有孔融<lb/>
　　北地王諶<lb/>
何物譙周口似簧㡬年漢帝手牽羊紛紛蜀土祀諸葛<lb/>
香火曽分北地王<lb/>
　　晉武帝<lb/>
<pb n="KR4h0067_WYG_355-10b"/>
杳杳羊車轉掖庭夕陽亭上北風腥紛紛羔羯趨河洛<lb/>
為見深宫竹葉青<lb/>
　　梁武帝<lb/>
戒捨工夫老未圓百雙雞子送殘年一生般若成何事<lb/>
贏得江頭載荻船<lb/>
　　以詩就葉洞春求畫蒲萄<lb/>
洞春豪傑士妙筆出瑰竒寫就大宛根可怪不可披此<lb/>
畫豈易得此手難再攜敢將有聲畫博君無聲詩<lb/>
<pb n="KR4h0067_WYG_355-11a"/>
　　贈葉洞春畫蒲萄<lb/>
引蔓牽藤寸管頭探驪剔蚌出風流三千龍女抛珠佩<lb/>
一箇儒生擁碧油莫是前生封即墨便堪作酒博凉州<lb/>
齊奴倘㑹清妍意免得紅裙逐翠樓<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_355-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百五十五<lb/>
</p>
<p>
</p>
  </div>
</body>
</text>
</TEI>
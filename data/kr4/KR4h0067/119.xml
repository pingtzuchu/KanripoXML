<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集卷一百十九</head> <lb/>
    <p>
<pb n="KR4h0067_WYG_119-1a"/>
欽定四庫全書<lb/>
　兩宋名賢小集卷一百十九<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　張章簡集<lb/>
　張綱字彦正潤州丹陽人入太學屢試獲首選政和<lb/>
　二年賜上舍及第特除太學正歴徽猷閣待制引年<lb/>
　致仕㑹秦檜柄國綱卧家二十年檜死起為吏部侍<lb/>
<pb n="KR4h0067_WYG_119-1b"/>
　郎兼侍讀後以資政殿學士知婺州尋致仕築亭池<lb/>
　上扁曰歸喜自號華陽老人日與親舊游息其間高<lb/>
　宗幸建康召見行在孝宗登極召陪祀以老辭乾道<lb/>
　二年卒年八十四綱歴事四朝正直自持多所建白<lb/>
　華陽集四十卷其子堅所編章奏居多詩僅二百餘<lb/>
　首<lb/>
　　赴喜雪御筵歸作<lb/>
喜雪排筵曉漏催玉人傳詔下天來香隨日轉蓬莱近<lb/>
<pb n="KR4h0067_WYG_119-2a"/>
花帶春囘錦繡開一線新隂留鼓吹三登和氣入尊罍<lb/>
叨霑惠澤思歸美授簡梁園愧乏才<lb/>
　　次韻仲弼重九<lb/>
黄花白酒兩相逢把酒簪花對晚風千里故園雲水外<lb/>
三年歸路夢魂中自憐晼晚傷秋色誰解踈狂發醉紅<lb/>
寄語髯周頗知否此時情緒與君同<lb/>
　　感歎子蒼有詩見贈次韻奉呈<lb/>
随縁到處是吾廬風雨飄颻敢定居異縣逢君如隔世<lb/>
<pb n="KR4h0067_WYG_119-2b"/>
七年怪我苦無書平生出處皆陳迹大半交遊已故墟<lb/>
愁絶不知尊酒盡醉歸兒女笑牽裾<lb/>
　　寄曽公袞用子蒼韻<lb/>
衰艸連雲萬木風天高滅没見孤鴻夕陽人㪚酒旗下<lb/>
逺浦船歸漁笛中兀兀松窗翻蠧簡垂垂蓬鬢颯霜叢<lb/>
自憐世味諳來慣已覺忘辛似蓼蟲<lb/>
　　亂後入城<lb/>
未復錢塘郡先收鐡甕城妖星随月落殺氣逐参横已<lb/>
<pb n="KR4h0067_WYG_119-3a"/>
築鯨鯢觀重新鼓角聲大江應好在流恨幾時平<lb/>
賦随寛詔免恩浹大江浮人少餘新市城荒剰古丘瘡<lb/>
痍誰共理宵旰獨深憂莫上西樓望黄雲滿眼愁<lb/>
　　南洞即事<lb/>
紫綬金章八十三衰殘不稱舊官銜煩君冩作歸田老<lb/>
野服翛然坐碧巖<lb/>
　　次韻國衡<lb/>
古寺慿崇岡蒼煙䕃喬木欹斜屋鱗比繚繞墻帶束何<lb/>
<pb n="KR4h0067_WYG_119-3b"/>
人闢層軒延客寄遐矚醉賞菊坡下客意豈在菊念昔<lb/>
居此地名世盡儒服師曠賢多智蒼史聖重目臺成竟<lb/>
誰遊事去不容跼梁王高帝孫名字亦不辱當時盛歌<lb/>
舞肯使後人逐陳迹今故存新池為誰緑感嘆世上事<lb/>
翻覆如轉燭請君聽鐘魚尚想吹紫玉<lb/>
　　次韻仲弼<lb/>
千里長懐北固樓客居顔巷不堪憂青熒坐㸔孤燈夜<lb/>
揺落初驚一葉秋已厭清談揮麈尾誰能細字冩蠅頭<lb/>
<pb n="KR4h0067_WYG_119-4a"/>
蓴鱸固是吾家事好約西風買釣舟<lb/>
　　次韻李傳道感事<lb/>
卧病何人為掃門墮霜黄葉任繽紛旋沽濁酒難禁醉<lb/>
厭數孤砧逺更聞冉冉生涯飄似夢悠悠心緒亂如雲<lb/>
幾時得遂江湖去野性終隨鷗鷺羣<lb/>
　　送春<lb/>
滿眼鶯花自在春送春情緒怯愁新鼓琴不用戴安道<lb/>
行酒却須温太真晚嵗深交能有幾相逢爛醉莫辭貧<lb/>
<pb n="KR4h0067_WYG_119-4b"/>
新條更有明年在重與東風作主人<lb/>
　　歸鄉<lb/>
窮巷歸来已白頭結茅何必榜休休好山當户碧雲晚<lb/>
明月滿溪寒葦秋詩社縦添新句法醉鄉難覓舊交遊<lb/>
平生幸自無機械一棹夷猶去狎鷗<lb/>
　　用前韻<lb/>
愁來莫遣上眉頭著酒驅除醉即休未省一官堪送老<lb/>
已驚雙鬢不禁秋收心香火供清夢洗眼雲溪結勝遊<lb/>
<pb n="KR4h0067_WYG_119-5a"/>
喚取短篷乗晚興坐㸔煙浪没輕鷗<lb/>
　　庚午三月十日遊茅山<lb/>
雨餘沙徑浄無泥策杖何妨過竹谿迎客野花隨處發<lb/>
勸沽幽鳥向人啼峰巒路轉攀蘿倦樓觀煙深望眼迷<lb/>
疑是武陵仙地隔坐來遐想舊桃蹊<lb/>
　　老夫辭榮里居行年八十酒間漫成拙句述意而已<lb/>
　　不以示外也<lb/>
莫笑尊前白髪翁曽騎竹馬戲元豐年彌八十癡頑在<lb/>
<pb n="KR4h0067_WYG_119-5b"/>
身荷三朝寵眷隆緑野敢将前哲比香山幸有老人同<lb/>
興來尚欲尋幽去收拾殘春杖屦中<lb/>
　　次韻王子飛跋石曼卿洛中題壁<lb/>
酒狂翫世芙蓉仙胸中落落太古全浮雲富貴不著眼<lb/>
肯復騰上誇鳶肩應怪元龍負豪氣獻書天子言十事<lb/>
騎驢一去不可追風月凄凉壁間字<lb/>
　　夀燭<hi>代人上鄭相生日</hi>
凝香紅蠟大如椽華堂兩兩排金蓮漏澀銅壺寒夜永<lb/>
<pb n="KR4h0067_WYG_119-6a"/>
光揺翠幄争春妍蘭膏芳苡何足道簾捲香風碧煙裊<lb/>
霜娥勿用拂麟鬚合就仙丹㑹難老我公身依日月光<lb/>
不假仙丹亦夀康煌煌神燭照天下光焰何止萬丈長<lb/>
世間爝火知無助想像丹輝争欲賦可憐賤士老不才<lb/>
短檠見跋無佳句<lb/>
　　次韻酬彦逹<lb/>
浮榮過眼風脱葉鴛行無復清夢接柴門晝閉雀可羅<lb/>
寒日暉暉弄踈樾已種芳蘭滋九畹更遣胎仙舞三叠<lb/>
<pb n="KR4h0067_WYG_119-6b"/>
李侯壮志亦可人舉目萬里欲横絶醉眼時㸔石稜紫<lb/>
吟鬢半作霜棘折方今聖主躬儉勤奏賦不須誇羽獵<lb/>
中興盛事要磨厓老於文字誰踰結願君勉力上扶揺<lb/>
渺渺雲海出飛楫莫随鎩翮卧窮巷漫學啼螀弔寒月<lb/>
　　次韻彦逹對雪有感<lb/>
朔風捲地寒雲繁忽驚空花墮簷間逺山歴亂眼中失<lb/>
飛鳥滅没天際還緬想端門萬官賀雲陛儼列鳴珮環<lb/>
豐年獻瑞天一笑聲動四海俱歡顔李侯人物妙天下<lb/>
<pb n="KR4h0067_WYG_119-7a"/>
何獨卧窮看屋山胸次氷壺自深瑩管中霧豹難窺班<lb/>
異時富貴恐不免詎忍空歌梁甫艱君㸔鴻鵠有高志<lb/>
一舉九萬誰能攀<lb/>
　　對月<lb/>
蓬鬢秋風老柴門轍跡踈誰同今夜月望絶故人書止<lb/>
酒愁元亮何心賦子虚得詩還喜誦習氣未全除<lb/>
　　夜雨<lb/>
夜雨妨清夢踈簷滴細聲幽懐無客語偶坐有琴横水<lb/>
<pb n="KR4h0067_WYG_119-7b"/>
濶柴荆迥風高雁鶩驚感時思報主材薄愧平生<lb/>
　　日暮<lb/>
地偏車馬静門閉水雲深野艇收晴網邨舂續暮砧危<lb/>
腸逢酒怯病骨畏寒侵又見鴉歸盡誰歌<hi>一作𢋫</hi>梁甫吟<lb/>
　　月夜<lb/>
漁火前邨近秋砧静夜多山煙歸宿鳥水月動明波燭<lb/>
短催詩急樽空若客何抱愁眠不稳林影半牀過<lb/>
　　次韻彦逹折梅<lb/>
<pb n="KR4h0067_WYG_119-8a"/>
信歩尋梅約欣逢亞雪枝春藏紅蕚小寒嗇暗香遲畫<lb/>
角傳新曲妝臺歛翠眉廣平心不動唯許筆端知<lb/>
　　嵗暮<lb/>
忽忽嵗云暮霏霏山雨頻鳥啼茅舍静梅映竹籬新陋<lb/>
巷無深轍清酤有善鄰中原消息斷聊與醉鄉親<lb/>
　　次韻洪總領題花信亭得江樓<lb/>
誰為傳花信新亭破睡風春囘芳意早客到賞心同酒<lb/>
盞揺江緑詩箋照座紅無由接歡宴危坐正書空<lb/>
<pb n="KR4h0067_WYG_119-8b"/>
　　次韻蘇晋翁見寄<lb/>
不見梁王舊吹臺年來愁眼向誰開求賢廊廟無虚日<lb/>
報國涓塵自乏才直指漫能迎櫑具永懐寕敢詠金罍<lb/>
相㸔鬢髪霜千丈自視文章水一杯晚嵗可憐神氣索<lb/>
故人猶寄好詩来追還正始真堪喜突過黄初豈易陪<lb/>
婉孌也知能度曲葡萄應已釀新醅何時東閣容驚坐<lb/>
一日那辭一百迴<lb/>
　　戲題所見<lb/>
<pb n="KR4h0067_WYG_119-9a"/>
破睡輕風透碧紗寳釵聊挿任欹斜欲尋女伴嬉逰去<lb/>
試問秋千有幾家<lb/>
　　次韻李道士觀南山<lb/>
柴門無事晝慵開杖屦誰曽得得来隔岸野花随處發<lb/>
䕶巢幽鳥傍林囘<lb/>
　　從丁世叔覓花栽<lb/>
老去看花能幾囘旋移花樹著行栽君家封植滿烟霧<lb/>
分我一枝春色来<lb/>
<pb n="KR4h0067_WYG_119-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集卷一百十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百十八</head> <lb/>
    <p>
<pb n="KR4h0067_WYG_218-1a"/>
欽定四庫全書<lb/>
　兩宋名賢小集巻二百十八<lb/>
　　　　　　　　　　　　　宋　陳　思　編<lb/>
　　　　　　　　　　　　　元　陳世隆　補<lb/>
　文惠詩集<lb/>
　徐經孫字仲立初名子柔豐城人寳慶二年進士授<lb/>
　瀏陽主簿潭守俾部牙契錢至州有告者曰朝廷方<lb/>
　下令須行十七界㑹令若此錢皆用㑹小須則幸而<lb/>
<pb n="KR4h0067_WYG_218-1b"/>
　獲大利矣經孫曰此錢取諸保司出諸公庫吾納㑹而<lb/>
　私取其錢外欺其民能欺其心奚可哉詰旦悉以所<lb/>
　部錢上之其人驚服有愧色辟永興令知臨武縣通<lb/>
　判潭州帥陳韡雅相知事必咨而後行秩滿由豐儲<lb/>
　倉提官進權轄國子博士兼資善堂直講為監察御<lb/>
　史劾京尹厲文翁言偽而辯䟽入留中宣諭至再即<lb/>
　日出闗上遣使追之不及進直寳章閣福建提㸃刑<lb/>
　獄號稱平允歲餘陞安撫使召為秘書監兼太子諭<lb/>
<pb n="KR4h0067_WYG_218-2a"/>
　德經孫為安撫時韡家居門人故吏有撓法者不得<lb/>
　逞相與揺撼至是韡起家判本郡懐私逞忿無復交<lb/>
　承之禮即日劾奏通判削其秩經孫造朝具白其政<lb/>
　府事上聞帝大怒諭宰執曰陳韡老謬至此宜亟罷<lb/>
　之於是經孫再詣政府言某韡門生也前日之白公<lb/>
　事也苟韡以是得罪人謂我何請之不置俾自乞閑<lb/>
　明通判無罪識者韙之遷宗正少卿起居舍人起居<lb/>
　郎入奏君人者當守理欲之界限遷刑部侍郎兼給<lb/>
<pb n="KR4h0067_WYG_218-2b"/>
　事中陞太子左庻子太子詹事輔導東宫者三年敷<lb/>
　陳經義隨事啓廸太子入侍必以其所講聞悉奏之<lb/>
　帝未甞不稱善景定三年春雷詔求直言經孫對曰<lb/>
　三數年來言論者以靖共為主有懐者以譁訏為戒<lb/>
　忠讜之氣鬱不得行上帝降監假雷以鳴切中時弊<lb/>
　時公田法行經孫條其利害忤丞相賈似道拜翰林<lb/>
　學士知制誥未踰月諷御史舒有開奏免罷歸授<lb/>
　湖南安撫使知潭州不拜授端明殿大學士閒居十<lb/>
<pb n="KR4h0067_WYG_218-3a"/>
　年卒贈金紫光禄大夫經孫所薦陳茂濓為公田官<lb/>
　分司嘉興聞經孫去國曰我不可以負徐公遂以親<lb/>
　老謝歸終身不起<lb/>
　　題施山觀音閣<lb/>
閣道連雲棧簷牙覆竹隂南來天馬渡北落水龍吟林<lb/>
鳥疑譚偈田花欲布金凭欄觀下界洞見逺公心<lb/>
　　病中有感<lb/>
習懶多成病旬餘久覆杯帳中聞燕語瓶裏㸔花開醫<lb/>
<pb n="KR4h0067_WYG_218-3b"/>
已肱三折愁來腸九廻何時得踈㪚屐齒印蒼苔<lb/>
　　贈曽司户<lb/>
君家螺江頭我家劍江邉千載㑹相望飲水同一川朅<lb/>
來古梅開相識春風前高義軋層漢清談響幽泉努力<lb/>
効徃哲勿為時俗牽<lb/>
　　和黎丞梅闗嶺<lb/>
峭壁接高天閒雲淡横嶺稍便僧房靜未覺官曺冷風<lb/>
月兩閒人山川一佳境誰歟共兹樂老仙白垂領<lb/>
<pb n="KR4h0067_WYG_218-4a"/>
　　丙戌年新春偶成<lb/>
新年十許日才有一篇詩郷思風中亂春心雨裏知病<lb/>
縁衰驟至懶與睡相宜暗想泉溪上杜鵑啼故枝<lb/>
　　小英石峰<lb/>
舊作英巗隱今為庾嶠行雖然一拳許有此數峰青崷<lb/>
崪驚凡目堅剛悖世情墨郷相指似只尺是蓬瀛<lb/>
　　送大庾黎丞<lb/>
客懐秋易惡送客更當秋薄宦相從久孤征肯暫留酒<lb/>
<pb n="KR4h0067_WYG_218-4b"/>
輕離思重目短大江流黄菊聊持贈寒香晚不羞<lb/>
　　月夜赴郡㑹歸鞭轉不成寐觸事感懐<lb/>
庾山高入雲章水清見骨山高晚宜梅水清寒浸月美<lb/>
人天一方雲煙妙空濶帯月簮梅花獨起舞殘雪<lb/>
　　覺溪八景<hi>今存其三</hi>
雷奔石壁間瀑㵼洞門側蜿蜒乘洪濤變化莫可測<hi>龍門</hi>
<hi>春浪</hi>
山圍古寺隂曙隔鯨音發悠揚三四聲喚上東林月<hi>隆福</hi>
<pb n="KR4h0067_WYG_218-5a"/>
<hi>晚鍾</hi>
飄瀟鷗鷺羣浙瀝菰蒲晚雲㫁山月明新泉落前澗<hi>驟塘</hi>
<hi>暮雨</hi>
　　雜興<lb/>
梅花亦何竒偏得幽人愛清寒風雪夜一枝靜相對<lb/>
　　自贊夏端甫所繪眞<lb/>
老我不堪位置歸來久溷漁樵忽然珠玉在側見之令<lb/>
人意消<lb/>
<pb n="KR4h0067_WYG_218-5b"/>
　　出朝賦歸來好<lb/>
歸來好籬下菊花應未老晚香猶可薦清樽淵明醉後<lb/>
和衣倒<lb/>
歸來好一入山林跡如掃杜門謝客免愆尤几净窗明<lb/>
讀莊老<lb/>
　　恭賀御製詩<lb/>
多士新彈禹貢冠對天忠切動龍顔臚傳聲徹頒袍笏<lb/>
燕喜筵開肅佩環樂奏簫韶成廣内詩成奎璧照人間<lb/>
<pb n="KR4h0067_WYG_218-6a"/>
㣲臣捧詔慚踈拙祗抱傳宣拜賜還<lb/>
　　福州即景<lb/>
一别居諸歳月增遙聞此景畫難能潮田種稻重收榖<lb/>
石路逢人半是僧城裏三山千簇寺夜間雙塔百枝燈<lb/>
常年六月東山裏地湧寒泉潄齒冰<lb/>
　　長孫敏學授承務郎<lb/>
辛勤埸屋一書生六巻時文漫䇿名身事兩朝奚所補<lb/>
恩覃五世亦何榮前人慶澤宜豐報兩軰官曺詎可輕<lb/>
<pb n="KR4h0067_WYG_218-6b"/>
移孝為忠斯不負更須勤學紹家聲<lb/>
　　送仲時弟<lb/>
江闗千里隔山川有弟能來慰眼前方喜雁行隨處樂<lb/>
可堪蟾影别時圓暑行勿亟宜強飯湍激多驚莫問船<lb/>
歸到家山相勞苦團欒却是菊花天<lb/>
　　乙丑三月十二夜夢得家有園池樂壽康之句<lb/>
　　覺而足成効邵康節作首尾吟<lb/>
家有園池樂壽康閒中日月覺偏長睡餘携杖逰花圃<lb/>
<pb n="KR4h0067_WYG_218-7a"/>
飯後呼童給鶴糧堆案縱横書數册隨盤歡喜酒盈<lb/>
觴客來問我渾無事家有園池樂壽康<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_218-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百二十七</head> <lb/>
    <p>
<pb n="KR4h0067_WYG_327-1a"/>
欽定四庫全書<lb/>
　兩宋名賢小集巻三百二十七<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　龍洲集下<lb/>
　　謁江華曽宰二首<lb/>
摳衣三十年前事曽以諸生傍絳紗一國所專吳白下<lb/>
雙鳬獨逺令江華時來館學總餘事老去衣冠懐古家<lb/>
<pb n="KR4h0067_WYG_327-1b"/>
共怪我門郊島外狂生尚有一劉义<lb/>
鬟鬢已皤非故我依然破帽老騎驢江邊游子斷腸句<lb/>
漢殿逐臣流涕書父母松楸三世塚弟兄桑梓百年居<lb/>
孤丘未死歸心切未有相如駟馬車<lb/>
　　寄湖州趙侍郎<lb/>
桑柘村村煙樹濃新秧刺水麥梳風舟行苕霅雙溪上<lb/>
人在蘇杭兩郡中鼓角麗聲相旦暮旌旗小隊間青紅<lb/>
主人夙有神仙骨合住水晶天上宫<lb/>
<pb n="KR4h0067_WYG_327-2a"/>
　　簡季文<lb/>
衰鬢蕭騷半欲絲尚能隨隊作兒嬉棊無殺意從人活<lb/>
琴有仁聲却自悲落魄陳平歸漢日中傷張禄入秦時<lb/>
諸公莫作狂夫看恐是英雄未可知<lb/>
　　贈劉叔擬招山<lb/>
不醉何勞飲無詩底用吟百年為客老一念愛鄉深草<lb/>
路青原淚煙波白鷺心班超歸未得愁見舊家林<lb/>
　　登清涼臺<lb/>
<pb n="KR4h0067_WYG_327-2b"/>
江南江北許多山到處登臨得凭䦨老木漸丹霜有信<lb/>
怒濤衝岸水生寒倦游半世烏三匝往事千年指一彈<lb/>
落日正西催上馬依依回首望長安<lb/>
　　蘄洲道中<lb/>
如箭隂風劈面吹雪花斜夾雨垂垂胸中自有平戎策<lb/>
路入蘄州冷不知<lb/>
　　觀三叠泉<lb/>
五老峯北嵳峩顛龍泉三叠來自天只因開闢便有此<lb/>
<pb n="KR4h0067_WYG_327-3a"/>
山雲蔽䕶經嵗年一朝何事失扃鐍樵者得之人共傳<lb/>
欲往從之人憚逺險溪絶壑窮攀縁初疑霜崩漏天<lb/>
谷翻若雲奔下巖宿散為風飛颺輕煙垂似銀絲貫珠<lb/>
玉隨風變態難盡名洞駭遊者心與目清寒侵袂心益<lb/>
爽清甘熨齒手屢掬我欲攬之作玉虹開似九丈錦屏<lb/>
風有若插碧金芙蓉笑騎揮斥凌太空窮源直到夭河<lb/>
東<lb/>
　　西湖<lb/>
<pb n="KR4h0067_WYG_327-3b"/>
西湖湖上山如畫二十年間曽客來飛絮滿城歸未得<lb/>
江南老却賀方回<lb/>
　　登昇元閣故基<lb/>
脚力倦矣曷少休侵晨更作昇元游眼中已不見二百<lb/>
四十尺之髙樓但見炊烟萬竈宿貔貅上有啼鴉噪鵲<lb/>
如泣訴下有藤蔓老樹根據枝相虯想其結締初匠石<lb/>
巧與造物侔栟栱不知幾大厦一木牽挽回萬牛山川<lb/>
退聽左右受約束日月烏兎早暮東西流阿房之旂矗<lb/>
<pb n="KR4h0067_WYG_327-4a"/>
立矮如㦸臨春結綺望仙三閣俱下頭盃埦塊潛培塿<lb/>
而已矣蹄涔洞庭芥為舟拄撑霄漢彈壓大千界下厯<lb/>
梁唐秦隋晉漢周一朝世故有翻覆禍結祝融回禄與<lb/>
鬱攸灰飛障天煙焰熾一火三月爛不收遂使觚稜化<lb/>
草莽丹艧成墟丘我聞至人侈儉初何心有茅一把葢<lb/>
頭便可留何必窮極土木事妖怪朘削赤子膏血斂以<lb/>
裒是故子劉子不仙不佛亦不侯視鸞臺鳳閣為蘧廬<lb/>
百萬買宅亦夢幻泡影漚江西豈無家白沙翠竹泉石<lb/>
<pb n="KR4h0067_WYG_327-4b"/>
幽小亭茅簷曝日搔背癢籬缺墻破手葺修如以天地<lb/>
為室廬日月行住坐卧得自由不為朱門是不為白屋<lb/>
羞有時騎馬千里游汗漫有時蛤蜊遽食龜殻秋彼昇<lb/>
元閣者亟成而復壊腸亦不能為之斷心亦不能為之<lb/>
憂造物何足云此身自贅疣譽堯毁桀未必公是非丘<lb/>
踞兩窖螻與蟻日斜諸公急下山我有斗酒歸去來兮<lb/>
相與勸酬<lb/>
　　舟中偶作<lb/>
<pb n="KR4h0067_WYG_327-5a"/>
日日拖舟上碧溪寒灘水淺草離離尺書雁斷嵗行盡<lb/>
五兩風輕帆去遲白鷺導吾如有志丹楓愁客亦何為<lb/>
闗頭安趂梅花約更著寛程五日期<lb/>
　　聿追菴題壁<lb/>
路轉羊腸曲山藏蝸角深樹多成䕃密水少亦悲吟露<lb/>
草重陽淚風花寒食心摩娑墓銘看久立讀碑隂<lb/>
　　同郭殿帥游鳳山<lb/>
亷纎小雨久于霉喜得新晴亦快哉五色波光麗鳷鵲<lb/>
<pb n="KR4h0067_WYG_327-5b"/>
千分雪氣繞蓬萊旌旗側畔宫牆轉戈㦸叢中武庫回<lb/>
走馬看花生怕晚果然桃李一山開<lb/>
　　郭殿帥邀游鳳山<lb/>
結束戰袍騎戰馬冠帶將軍宛如畫前呼小駐來美堂<lb/>
箭去弓鳴飛鳥下青林路轉入苕嶤湖亭海觀爭為髙<lb/>
誰知鳳舞龍飛外别有樓閣横雲霄回旋左右皆游厯<lb/>
人物江山兩英特風流標致梅嶺梅磊落胸襟石林石<lb/>
側身更上天上行好風吹下笑談聲山神川后領要束<lb/>
<pb n="KR4h0067_WYG_327-6a"/>
遁走虎豹藏蛟鯨摩挲苔蘚題詩去萬鼓聲中雜歌舞<lb/>
衆賔捧酒壽主人將軍自是擎天柱看山看水時一來錢<lb/>
塘吳越何小哉指㸃中原百城在功名逼人有機㑹<lb/>
　　感舊<lb/>
羅結同心栁帶青碧桃香裏寄將迎春風重到憑䦨處<lb/>
腸斷江樓不忍登<lb/>
　　自述二首<lb/>
扁舟送客出姑蘇晚泊吳江夜雨餘波浪稍平風力定<lb/>
<pb n="KR4h0067_WYG_327-6b"/>
青黄相間橘林疎匆忙旅館催行酒草率盃盤旋買魚<lb/>
我欲壁間書嵗月無人為上小行書<lb/>
精神凋耗鬢毛衰刼火光中穿幾回無可奈何教老去<lb/>
有時猛省忽愁來師崇道學原非偽客寄蘇州却類獃<lb/>
明日重陽又佳節得錢且醉菊花杯<lb/>
　　吳尉西亭二首<lb/>
襲桂行香徑朱䦨稍轉西水風飄石冷雲月墮簷低棊<lb/>
敗深杯罰詩豪健筆題舞忙釵鬢亂更為捧柔荑<lb/>
<pb n="KR4h0067_WYG_327-7a"/>
石板橋東閣軒窓如此華碧虚澄水鑑紅影浸霜花似<lb/>
串歌雲駐如泥醉帽斜但驚風露冷飄落怕還家<lb/>
　　寓東陽寺二首<lb/>
元帥東陽主今君我故人可憐九華客猶是一窮民古<lb/>
者狂狷士人間自在身化工都不管何地有陽春<lb/>
不學老無似艱難却飽諳逺從陶靖節來訪杜征南意<lb/>
到羮蓴適貧猶食薺甘惜無廬可卧尚遶鵲枝三<lb/>
　　游郭希吕石洞十九絶<lb/>
<pb n="KR4h0067_WYG_327-7b"/>
　　　清曠<lb/>
筍輿咿啞來路轉此歇脚長風挾林下深意滿萬壑<lb/>
　　　深秀<lb/>
蒼髯萬松官窈窕一徑開請回俗士駕切莫呵殿來<lb/>
　　　書院<lb/>
力學如力耕動情爾自知便使書種多㑹有嵗稔時<lb/>
　　　谷口<lb/>
水流自何許逺欲窮其源石梯苔蘚層微有屐齒痕<lb/>
<pb n="KR4h0067_WYG_327-8a"/>
　　　月峽<lb/>
兩崖限東西裏有一帶天老蟾更多事駕月下潺湲<lb/>
　　　桂壑<lb/>
叢叢萬横枝羅生雜松篁不似巖穴凶嵗晚正自香<lb/>
　　　小爛柯<lb/>
游戲一彈棊嵗月隙駒過不如兩忘機石上跏趺坐<lb/>
　　　傾月<lb/>
去去山轉深樹下亦淒冷時有月烏飛閒碎梧桐影<lb/>
<pb n="KR4h0067_WYG_327-8b"/>
　　　閟雲<lb/>
仙宫已降勅雅有新遷除乞為此閤使雲物屢卷舒<lb/>
　　　髙碧<lb/>
小山碧巉巖直上與天齊詩成欲磨崖藤蘿費攀躋<lb/>
　　　石井<lb/>
銀牀遶周遭一規寒浸水試敲拄杖看恐觸蛟龍起<lb/>
　　　壺天<lb/>
逆溪隨水行更上紫翠峯朱䦨忽飛閤映帶烟霞重<lb/>
<pb n="KR4h0067_WYG_327-9a"/>
　　　玉佩<lb/>
借榻卧雲屋欹枕仔細聽誤疑鳴珂聲不知水泠泠<lb/>
　　　飛雪<lb/>
山前大飛雪路有何處入䝉茸六花飛冷濺征衣濕<lb/>
　　　笙鶴<lb/>
木末俯清軒獨立久延竚何人騎鶴來彷彿吹笙侣<lb/>
　　　韜玉<lb/>
至寳不自獻韜藏亦英華餘香披草木秀擢幽巖花<lb/>
<pb n="KR4h0067_WYG_327-9b"/>
　　　倚劍<lb/>
石壁自磨礲三歎用不久如去到人間為儂洗磨垢<lb/>
　　　藥圃<lb/>
古文不可賣未覺賣藥非侵香荷鋤徑暮得芝术歸<lb/>
　　　玉泉<lb/>
石礫沙沃盡悠悠潭影斜塵襟不忍濯為惜無玷瑕<lb/>
　<lb/>
　兩宋名賢小集巻三百二十七<lb/>
</p>
<p>
</p>
  </div>
</body>
</text>
</TEI>
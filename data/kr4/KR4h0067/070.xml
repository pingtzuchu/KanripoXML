<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻七十</head> <lb/>
    <p>
<pb n="KR4h0067_WYG_070-1a"/>
欽定四庫全書<lb/>
　兩宋名賢小集巻七十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　老泉集<lb/>
　蘇洵字明允眉州眉山人至和中歐陽修薦除校書<lb/>
　郎食霸州文安縣主簿禄與姚闢同修太常因革禮<lb/>
　書成而卒有嘉祐集<lb/>
<pb n="KR4h0067_WYG_070-1b"/>
　　雲興于山<lb/>
雲興于山霿霿為霧匪山不仁天實不顧山川我享為<lb/>
我百訴豈不畏天哀此下土斑斑鳲鳩穀穀鳴號天乎<lb/>
未雨余不告勞誰謂山川不如羽毛<lb/>
　　有驥在野<lb/>
有驥在野百過不呻子不我良豈無他人縶我于廐乃<lb/>
不我駕遇我不終不如在野秃毛于霜寄肉于狼寧彼<lb/>
我傷寧人不我顧無我子忘<lb/>
<pb n="KR4h0067_WYG_070-2a"/>
　　有觸者犢<lb/>
有觸者犢再箠不却為子已觸安所置角天實畀我子<lb/>
欲已我惡我所為盍奪我有子欲不觸盍索之苙<lb/>
　　朝日載昇<lb/>
朝日載昇薨薨伊氓于室有績于野有耕于途有商于<lb/>
邊有征天生斯民相養以寧嗟我何為踽踽無營初孰<lb/>
與我今孰主我我將徃問安所處我<lb/>
　　我客至止<lb/>
<pb n="KR4h0067_WYG_070-2b"/>
我客至止我迎于門來升我堂來飲我樽羞鼈不時詈<lb/>
我不勤求我何多請辭不能客謂主人惟子我然求子<lb/>
之多責子之深期子于賢<lb/>
　　顔書<lb/>
任君北方來手出邠州碑為是魯公冩遺我我不辭魯<lb/>
公實豪傑慷慨忠義姿憶在天寳末變起漁陽師猛士<lb/>
不敢當儒生横義旗感激數十郡連衡鬬羌夷新造勢<lb/>
尚弱胡為力未衰用兵竟不勝歎息眞數竒杲兄死常<lb/>
<pb n="KR4h0067_WYG_070-3a"/>
山烈士淚滿頥魯公不死敵天下皆熈熈奈何不愛死<lb/>
再使蹈鯨鰭公固不畏死吾實悲當時緬邈念髙誼惜<lb/>
哉生我遲近日見異說不知作者誰云公本不死此事<lb/>
亦已竒<hi>或云公屍觧雖見殺而實不死</hi>大抵天下心人人屬公思加<lb/>
以不死狀慰此苦歎悲我欲哭公墓莽莽不可知愛其<lb/>
平生迹徃徃或孑遺此字出公手一見減歎咨使公不<lb/>
善書筆墨紛訛癡思其平生事豈忍棄路岐况此字頗<lb/>
怪堂堂偉形儀駿極有深穏骨老成支離㸃畫廼應和<lb/>
<pb n="KR4h0067_WYG_070-3b"/>
關連不相違有如一人身鼻口耳目眉彼此異狀貎各<lb/>
自相結維離離天上星分如不相持左右自綴會或作<lb/>
斗與箕骨嚴體端重安置無欹危篆鼎兀大腹髙屋無<lb/>
弱楣古噐合尺度法物應矩規想其始下筆莊重不自<lb/>
卑虞柳豈不好結束煩馽羈筆法未離俗庸手安敢窺<lb/>
自我見此字得紙無所施一車㑹百木斤斧所易為團<lb/>
團彼明月欲畫形終非誰知忠義心餘力尚及斯因此<lb/>
數幅紙使我重歎嘻<lb/>
<pb n="KR4h0067_WYG_070-4a"/>
　　歐陽永叔白兎<lb/>
飛鷹搏平原禽獸亂衰草蒼茫就擒執顛倒莫能保白<lb/>
兎不忍殺歎息愛其老獨生遂長拘野性始驚矯貴人<lb/>
織筠籠馴擾漸可抱誰知山林寛穴處頗自好髙飈動<lb/>
槁葉羣䑕迹如掃異質不自藏照野明暠暠獵夫指之<lb/>
笑自匿苦不早何當騎蟾蜍靈杵手自搗<lb/>
　　答二任<lb/>
魯人賤夫子名丘指東家當時雖未遇弟子已如麻奈<lb/>
<pb n="KR4h0067_WYG_070-4b"/>
何鄉閭人曾不為歎嗟區區吳越間問骨不憚遐習見<lb/>
反不怪海人等龍蝦嗟我何足道窮居出無車昨者入<lb/>
京洛文章被人誇故舊未肯信聞之笑呀呀獨有兩任<lb/>
子知我有足嘉逺遊苦相念長篇寄芬葩道我亦未爾<lb/>
子得無增加貧窮已衰老短髪垂髿髿重祿無意取思<lb/>
治山中畬徃嵗栽苦竹細宻如蒹葭庭前三小山本為<lb/>
山中楂當前鑿方池寒泉照谽谺玩此可竟日胡為踏<lb/>
朝衙何當子來㑹酒食相邀遮願為久相敬終始無疵<lb/>
<pb n="KR4h0067_WYG_070-5a"/>
瑕閒居各無事數來飲流霞<lb/>
　　丙申嵗余在京師鄉人陳景回自南來棄其官得<lb/>
　　太子中允景回舊有地在蔡今將治園囿于其間<lb/>
　　以自老余嘗有意于嵩山之下洛水之上買地築<lb/>
　　室以為休息之館而未果今景回欲余詩遂道此<lb/>
　　意景回志余言異日可以知余之非戱云爾<lb/>
岷山之陽土如腴江水清滑多鯉魚古人居之富者衆<lb/>
我獨厭倦思移居平川如掌山水蹙恐我後世鄙且愚<lb/>
<pb n="KR4h0067_WYG_070-5b"/>
經行天下愛嵩岳遂欲買地居<hi>一作安</hi>妻孥晴原漫漫望<lb/>
不盡山色照野光如濡民生舒緩無天扎衣冠堂堂偉<lb/>
丈夫吾今隠居未有所更後十載不可無聞君厭蜀樂<lb/>
上蔡占地百頃無邉隅草深野濶足狐兎水種陸收<hi>一作</hi>
<hi>取</hi>身不劬誰知李斯顧秦寵不獲牽犬返黄狐君今南<lb/>
去已足老行看嵩少當吾廬<lb/>
　　憶山送人<lb/>
少年著竒迹落拓鞍馬間縱目視天下愛此宇宙寛山<lb/>
<pb n="KR4h0067_WYG_070-6a"/>
川看不厭浩然遂忘還岷峨最先見晴光厭西川逺望<lb/>
未及上但愛青若鬟大雪冬没脛夏秋多虵蚖乗春乃<lb/>
敢去匍匐攀孱顔有路不容足左右號鹿猿陰崖雪如<lb/>
石廹暖成髙瀾紅日到絶頂目眩手足顛自恐不得下<lb/>
撫膺忽長嘆坐定聊四顧風色非人寰仰面躡雲霞垂<lb/>
手撫百山臨風弄襟袖飄若風中仙朅來遊荆渚談笑<lb/>
登峽船峽山無平岡峽水多悍湍長風送輕㠶瞥過難<lb/>
詳觀其間最可愛巫廟十數巓聳聳青玉幹折首不見<lb/>
<pb n="KR4h0067_WYG_070-6b"/>
端其餘亦詭怪土老崖石頑長江渾渾流觸齧不可攔<lb/>
苟非峽山壯浩浩無隅邉恐是造物意特使險且堅江<lb/>
山兩相値後世無水患水行月餘日泊舟事征鞍爛漫<lb/>
走塵土耳囂目眵昏中路逢漢水亂流愛清淵道逢塵<lb/>
土客洗濯無瑕痕振鞭入京師累嵗不得官悠悠故鄉<lb/>
念中夜成慘然五噫不復留馳車走轘轅自是識嵩岳<lb/>
蕩蕩容貌尊不入衆山列體如鎮中原㡬日至華下秀<lb/>
色碧照天上下數十里映睫青巑巑迤邐見鍾南岸口<lb/>
<pb n="KR4h0067_WYG_070-7a"/>
蟠長安一月看山岳懐抱斗以騫漸漸大道盡倚山棧<lb/>
夤緣下瞰不測溪石齒交戈鋋虚閣怖馬足險崖摩吾<lb/>
肩左山右絶澗中如一繩慳傲睨駐鞍轡不忍驅以鞭<lb/>
累累斬絶峰兀不相屬聫背出或逾峻逺騖如爭先或<lb/>
時度岡嶺下馬歩險艱怪事看愈好勤劬變清歡行行<lb/>
上劍閣勉强踵不前矯首望故國漫漫但青烟及下鹿<lb/>
頭坂始見平沙田歸來顧妻子壯抱難留連遂使十餘<lb/>
載此路常周旋又聞吳越中山明水澄鮮百金買駿馬<lb/>
<pb n="KR4h0067_WYG_070-7b"/>
徃意不自存投身入廬岳首挹瀑布源飛下二千尺强<lb/>
烈不可干餘潤散為雨遍作山中寒次入二林寺遂獲<lb/>
髙僧言問以絶勝境導我同躋攀逾月不倦厭岩谷行<lb/>
欲殫下山復南邁不知已南䖍五嶺望可見欲徃苦不<lb/>
難便擬去登玩因得窺羣巒此意竟不償歸抱愁煎煎<lb/>
到家不再出一頓俄十年昨聞廬山郡太守雷君賢徃<lb/>
求與識面復見山欎蟠絶壁横三方有類大破鐶包裹<lb/>
五六州倚之為長垣大抵蜀山峭巉刻氣不温不類嵩<lb/>
<pb n="KR4h0067_WYG_070-8a"/>
華背氣象多濃繁吳君潁川秀六載為蜀官簿書苦為<lb/>
累天鶴囚籠樊岷山青城縣峨眉亦南犍黎雅又可到<lb/>
不見冝悒然有如烹脂牛過眼不得餐始謂泛峽去此<lb/>
約今又愆只有東北山依然送歸軒他山已不見此可<lb/>
著意看<lb/>
　　上田待制詩<lb/>
日落長空道大野渺荒荒吁嗟秦皇帝安得不富强山<lb/>
大地脉厚小民十尺長耕田破萬頃一稔粟柱梁少年<lb/>
<pb n="KR4h0067_WYG_070-8b"/>
事游俠皆可荷弩槍勇力不自驕頗能啖乾糧天意此<lb/>
有謂故使連西羌古人遭邉患累累鬬兩剛方今正似<lb/>
此猛士强如狼跨馬負弓矢走不擇澗岡脫甲森不顧<lb/>
袒裼搏敵場嗟彼誰治此踧踧不敢當當之負重責無<lb/>
成不朝王田侯本儒生武略今洸洸右手握麈尾指揮<lb/>
據胡牀郡國逺浩浩邉鄙有積倉秦境古何在秦人多<lb/>
戰傷此事久不報此時将何償得此報天子為侯歌此<lb/>
章<lb/>
<pb n="KR4h0067_WYG_070-9a"/>
　　途次長安上都漕傅諌議<lb/>
丈夫正多念老大不自安居家不能樂忽忽思中原慨<lb/>
然棄鄉廬劫劫道路間窮山多虎狼行路非不難昔者<lb/>
倦奔走閉門事耕田蠶穀聊自給如此已十年緬懐當<lb/>
今人草草無復閒堅臥固不起芒背實在肩布衣與食<lb/>
肉幸可交口言黙黙不以告未可遽罪愆驅車入京洛<lb/>
藩鎮皆逹官長安逢傅侯願得說肺肝貧賤吾老矣不<lb/>
復苦自歎富貴不足愛浮雲過長天中懐邈自念惝怳<lb/>
<pb n="KR4h0067_WYG_070-9b"/>
難自論世俗不見信排斥僅得存昨者東入秦大麥黄<lb/>
滿田秦民可無饑為君喜不眠禁軍幾千萬仰止填其<lb/>
咽西畨久不及老賊非常然士飽可以戰吾寧為之先<lb/>
傅侯君在西天子憂東藩烽火尚未滅何䇿安西邉傅<lb/>
侯君謂何明日將東轅<lb/>
　　答陳公美<lb/>
少壯事已逺舊交良可懐百年能幾何十載不得偕念<lb/>
昔居鄉里游處了無猜飲食不相捨談笑久所陪拜君<lb/>
<pb n="KR4h0067_WYG_070-10a"/>
以為兄分宻誰能開齒髪俱未老未至衰與頽我子在<lb/>
襁褓君猶無嬰孩君後獨捨去為吏天一涯我又厭奔<lb/>
走逺引不復來嵗月杳難恃區區老吾儕况從與君别<lb/>
多事嵗若排心力不能救衰病侵骨骸二子皆已冠如<lb/>
吾苦無才君亦已有嗣骨肉秀且佳人事知幾變㑹合<lb/>
終不諧昨者本不出豪傑苦自咍欎欎自不樂誰為子<lb/>
悲哀翻然感其說東走陵巓崖不意君在此得奉笑與<lb/>
詼君顔蔚如故大噱飛塵灰我老應可怪白髪垂兩顋<lb/>
<pb n="KR4h0067_WYG_070-10b"/>
新句辱先贈古詩許見推賢俊非獨歩故舊無所乖作<lb/>
詩報嘉貺亦聊以相催<lb/>
　　又答陳公美三首<lb/>
仲尼魯司冦官職亦已優從祭肉不及載冕奔諸侯當<lb/>
時不之知為肉誠可羞君子意有在衆人但愆尤置之<lb/>
待後世皎皎無足憂<lb/>
仲尼為羣婢一走十四年荀卿老不出五十干諸田顧<lb/>
彼二夫子豈其陷狂顛出處固無定不失稱聖賢彼亦<lb/>
<pb n="KR4h0067_WYG_070-11a"/>
誠自信誰能卹多言<lb/>
公孫苦放逐牧羊滄海濵勉强聴鄉里垂老西遊秦自<lb/>
固未為壯徒爲久辛勤君子豈必隱孔孟皆旅人<lb/>
　　送李才元學士知卭州<lb/>
貧賤羞妻子富貴樂鄉關不見李夫子得意今西還白<lb/>
馬渡涯水紅旗照蜀山歸來未解帯故舊已滿門平生<lb/>
浪遊處何者哀王孫壯士勿齷齪千金報一飡<lb/>
　　送陸權叔提舉茶稅<lb/>
<pb n="KR4h0067_WYG_070-11b"/>
君家本江湖南行即鄰里稅茶雖冗繁漸喜官資美嗟<lb/>
君本篤學寤寐好文字徃年在巴蜀憶見春秋始名家<lb/>
亂如髪棼錯費尋理今來未五嵗新傳兩盈几又言欲<lb/>
治易雜說書萬紙君心不可測日夜湧如水何年重相<lb/>
逢祗益使余畏但恐茶事多亂子易中意茶易兩無妨<lb/>
知君足才思<lb/>
　　送王吏部知徐州<lb/>
東徐三齊之南隣夫子豈是三齊人辭囂乞静得此守<lb/>
<pb n="KR4h0067_WYG_070-12a"/>
走兔入藪魚投津徐州絶勝不須問請問項籍何去秦<lb/>
江山雄豪不相下衣錦游戱欲及晨霸王事業今已矣<lb/>
但有太守朱兩輪還鄉據勢與古並豈有漢㦸窺城闉<lb/>
論安較利乃公勝行矣正及汴水勻<lb/>
　　藤樽<lb/>
枯藤生幽谷蹙縮似無材不意猶為累刳中作酒杯君<lb/>
知我好異贈我酌村醅衰意方多感為君當數開藤樽<lb/>
結如螺村酒綠如水開樽自獻酬竟日成野醉青莎可<lb/>
<pb n="KR4h0067_WYG_070-12b"/>
為席白石可為几何當酌清泉永以思君子<lb/>
　　送任師中任清江<lb/>
吾老尚喜事羡君方少年有如伏櫪馬看彼始及鞍奔<lb/>
騰過吾目蕭條正思邉誰知脱吾羈傲睨登太山君今<lb/>
始得縣翶翔大江干大江多風波渺然天欲翻浩蕩吞<lb/>
九野開闔壯士肝人生患不出局束守一㕓未嘗見文<lb/>
物不識天地寛今君吾鄉秀固已見西川去年作邉吏<lb/>
出入烽火間儒冠雜武弁屢與氊裘言又當適南土大<lb/>
<pb n="KR4h0067_WYG_070-13a"/>
浪泛目前胸中芥蔕心吹盡為平田陳湯喜形勝所至<lb/>
常縱觀吾想君至彼胸膽當豁然<lb/>
　　送吳待制中復知潭州<lb/>
十年嘗作犍為令四脉嘗聞愍俗詩共歎才髙堪御史<lb/>
果能忠諫致戎麾㑹稽特欲榮公子馮翊猶将試望之<lb/>
船繫河堤無幾日南公應已怪來遲<lb/>
臺省留身凡幾嵗江湖得郡喜今行臥聴曉皷朝眠穏<lb/>
行入淮流鄉味生細雨滿村蓴菜長高風吹斾綵船獰<lb/>
<pb n="KR4h0067_WYG_070-13b"/>
到家應有壺觴勞倚頼比隣不畏卿<lb/>
　　從叔母楊氏輓詩<lb/>
老人凋䘮悲宗黨寒月淒涼塟舊林白髪已知隣里墓<lb/>
傷懐難盡子孫心幾年贈命涵幽壤當有銘文記德音<lb/>
千里緘詞託哀恨嗚嗚引著涕中吟<lb/>
　　次韻和縉叔遊仲容西園<lb/>
春入禁城懐舊隱偶來芳圃似還家番番翠蔓纒松上<lb/>
粲粲朱梅入竹花客慢空勞嚴置兕酒多無用早成蛇<lb/>
<pb n="KR4h0067_WYG_070-14a"/>
相公猶有遺書在欲問郎君借五車<lb/>
栽松成徑百餘尺隔徑開堂似兩家厭事共邀終日飲<lb/>
渴春先賞未開花客來庭樹鳴寒鵲酒入肌膚憶冷蛇<lb/>
衰病不勝杯酒困醉歸傾倒欲乗車<lb/>
　　香<lb/>
擣麝篩檀入範模潤分薇露合雞蘇一絲吐出青烟細<lb/>
半炷燒成玉筯粗道士每占經次第佳人惟驗繡工夫<lb/>
軒窗几席隨宜用不待髙擎鵲尾爐<lb/>
<pb n="KR4h0067_WYG_070-14b"/>
　　九日和韓魏公<lb/>
晚嵗登門最不才蕭蕭華髪映金罍不堪丞相延東閣<lb/>
閒伴諸儒老曲臺佳節已從愁裏過壯心偶傍醉中來<lb/>
暮歸衝雨寒無睡自把新詩百徧開<lb/>
　　涵虚閣<lb/>
幽居少塵事瀟灑似江村苔蘚深三徑衣冠盛一門嶺<lb/>
雲時聚散湖水自清渾世德書芳史傳家有令孫<lb/>
　　淨因大覺禪師以閻立本畫水官見遺報之以詩<lb/>
<pb n="KR4h0067_WYG_070-15a"/>
水官騎蒼龍龍行欲上天手攀時且住浩若乗風船不<lb/>
知幾何長足尾猶在淵下有二從臣左右乗魚黿矍鑠<lb/>
相顧視風舉衣袂翻女子侍君側白髪垂雙鬟手執雉<lb/>
尾扇容如未開蓮從者八九人非鬼非戎蠻出水未成<lb/>
列先登揚旗<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>長刀擁旁牌白羽注長弮雖服甲與裳<lb/>
狀貎猶鯨鱣水獸不得從仰面以手扳空虚走雷霆雨<lb/>
雹晦九川風師黑虎囊面目昏塵煙翼從三神人萬里<lb/>
朝天關我從大覺師得此詭怪編畫者古閻子于今三<lb/>
<pb n="KR4h0067_WYG_070-15b"/>
百年見者誰不愛予者誠已難在我猶在子此理寧非<lb/>
禪報之以好詞何必畫在前<lb/>
　　詠菊<lb/>
騷人足以思香草比君子況此霜下傑清芬絶蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>氣<lb/>
禀金行秀德滿黄中美古來鶴髪翁餐英飲其水但恐<lb/>
蓬藋傷課童加料理<lb/>
　　與可許惠所畫舒景以詩督之<lb/>
枯松怪石霜竹枝中有可愛知者誰我能知之不能說<lb/>
<pb n="KR4h0067_WYG_070-16a"/>
欲說嘗恐天眞非羡君筆端有新意倐忽萬狀成一揮<lb/>
使我忘言惟獨笑意所欲說輒見之問胡為然笑不答<lb/>
無乃君亦難為辭晝行書空夜畫被方其意得尤若痴<lb/>
紛紜落紙不自惜坐客爭奪相謾欺貴豪滿前謝不與<lb/>
獨許見贈憐我衰我當枕簟臥其下暮續膏火朝忘炊<lb/>
門前剝啄不須應老病人誰稱我爲<lb/>
　<lb/>
　<lb/>
<pb n="KR4h0067_WYG_070-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻七十<lb/>
</p>
<p>
</p>
  </div>
</body>
</text>
</TEI>
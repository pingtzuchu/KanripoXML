<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻八十九</head> <lb/>
    <p>
<pb n="KR4h0067_WYG_089-1a"/>
欽定四庫全書<lb/>
　兩宋名賢小集巻八十九<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　祖龍學集<lb/>
　　途次金陵逢同年沈五判官<lb/>
數載天涯别年來不定居扁舟忽相植孤抱信何如公<lb/>
幹猶多病<hi>春述</hi>孝先仍懶書<hi>自謂</hi>人生從坎壈客意且躊蹰<lb/>
<pb n="KR4h0067_WYG_089-1b"/>
淡薄市橋酒鮮肥江岸魚可來同飲食勿笑此蕭踈<lb/>
　　官况<lb/>
物態無端固盡諳自為俗吏欠清譚豈憂官况全蕭索<lb/>
秪畏人言足二三玉勒已辜尋曉陌錦鱗猶憶釣秋潭<lb/>
公餘自逺踈慵性從道嵇康七不堪<lb/>
　　哭鄲州孔給事二首<lb/>
出入多年侍紫宸封章頻上觸龍鱗杼投㡬見疑慈母<lb/>
檻折終聞記直臣闕里忽驚歌曳格洛陽那復見埋輪<lb/>
<pb n="KR4h0067_WYG_089-2a"/>
師門一慟盈襟淚痛為眀時惜正人<lb/>
聖孫家世嗣衣纓夫子當朝有令名許國志堅存亮直<lb/>
致君心切贊隆平眀庭抗䟽忠言在列郡班條惠化行<lb/>
不享永年兼大用終天遺恨負蒼生<lb/>
　　夏州叛<lb/>
羌虜奸誅軫聖憂出師十萬擁貔貅朝廷命將詩書府<lb/>
廊廟論兵帷幄籌舜后舞干期振旅漢臣投筆待封侯<lb/>
宣王六月存周雅願繼徽聲頌國猷<lb/>
<pb n="KR4h0067_WYG_089-2b"/>
　　寄澶州孫司理<lb/>
眀道二年同夏課四人兩舉盡登科孤寒惟子辛勤甚<lb/>
虚薄伊余忝竊多宦路驅馳今各自名場出處舊相過<lb/>
感今懷舊無憀頼不覺臨風發浩歌<lb/>
　　送孟湘虞部赴闕<lb/>
科名拾芥職三虞落落雄才與衆殊為政人驚今遂霸<lb/>
論兵自比古孫吳倚廬已見因心著<hi>公近居先大夫䘮哀毁過制</hi>結<lb/>
綬還陪辨色趨不似馮唐空白首漢皇今正渇嘉謨<lb/>
<pb n="KR4h0067_WYG_089-3a"/>
　　送劉進士遊邊<lb/>
朔風動地雪花眀去去從知指戍城場藿失縻千里驥<lb/>
食魚翻嗜五侯鯖征途望㫁河氷合旅館吟殘海月生<lb/>
且共淹留話離索一尊濁酒為君傾<lb/>
　　同年楊兄作尉僰道兼領勾稽之任賦七言四韻<lb/>
　　詩以送之<lb/>
縣城荒僻民居少吏事全稀似隠淪且喜桑郊接鄉樹<lb/>
莫嗟藍綬染京塵鸞姿豈合淹仇覧仙骨應難滯子真<lb/>
<pb n="KR4h0067_WYG_089-3b"/>
好在公餘頻寄問我方江上學垂綸<lb/>
　　宋嘉言雅善飛白一日書八字貺予因成長句謝<lb/>
　　之<lb/>
輕如游霧重如雲學到精㣲妙入神竒迹昔年傳堊帚<lb/>
髙名他日壓烏巾誇呈朋友防求副留敎兒孫恐失真<lb/>
天子清閒好揮翰似君須合侍嚴宸<lb/>
　　送韓尉員外<lb/>
㡬年獻賦向公車四十方為冉冉趨昔競寸隂終蹭蹬<lb/>
<pb n="KR4h0067_WYG_089-4a"/>
今貪斗粟尚踟蹰潘郎毛髩㸔將白陶令田園説已蕪<lb/>
官滿還歸省門下預應搔首重長吁<lb/>
　　題魏野園<hi>陕府</hi>
曉日東郊如隠扉曈曈初日弄朱旗黄梢風舞先生栁<lb/>
紫頰霜殷<hi>鳥閑切赤黒色也左傳云左輪朱殷</hi>大谷梨粉艷清歌聞邃閣<lb/>
碧溪寒韻落幽池我來載酒山翁醉且喜秋香菊滿籬<lb/>
　　誚王安石乞分司西京避讒而去因以述懷<lb/>
割㫁攀縁宰相權憂危爭似我身全試觀竿上抛生體<lb/>
<pb n="KR4h0067_WYG_089-4b"/>
且擬波中戲釣船名利不求還獨樂是非莫辯祗髙眠<lb/>
何當對景幽堂坐更得閒吟度百年<lb/>
　　寄千乗劉殿丞求字人編<lb/>
千乘劉夫子髙名繼謫仙從居庇身邑已著字人編才<lb/>
入鍾嶸品文期鄭氏箋何當求副本長願播匏弦<lb/>
　　寄信安判官張秘校<lb/>
蓮幕從軍客逢山著録人才章過鮑謝交契敵雷陳婉<lb/>
婉謀謨暇翩翩書問頻徒知感髙義猶阻奉清塵<lb/>
<pb n="KR4h0067_WYG_089-5a"/>
　　泗水<lb/>
紀地復涵虚清疑顥氣俱東家遺敎逺夏后建功殊冷<lb/>
色平吞魯長波逈勝吳淮黄交滙處沾溉慶民謨<lb/>
　　沈康赴江西掾<lb/>
髙譽冠時英人皆倒屣迎失科材尚屈掌獄職仍輕滕<lb/>
閣登吟健吳山醉望清公餘如訪古一為問豐城<lb/>
　　張唐民下第東歸<lb/>
學古功非淺干時命尚屯拾青辜壯志垂白念慈親歸<lb/>
<pb n="KR4h0067_WYG_089-5b"/>
路天同逺生涯槖自貧知君謀道乆慎勿歎沈淪<lb/>
　　送人作尉臨潼<lb/>
年少文能老新曽射策來縱横傳古學慷慨濟時才黄<lb/>
綬官徒爾青雲志在哉他年歸㑹課遲子出塵埃<lb/>
　　書懷寄呈萊州張學士<lb/>
從作東齊吏經年寡往來朱顔隨日减青眼為山開學<lb/>
政慙能政論材信不材何人慰孤寂知己在蓬萊<hi>累辱書問</hi>
<hi>兼貺詩筆故云</hi>
<pb n="KR4h0067_WYG_089-6a"/>
　　萬太傅知惠州<lb/>
惠州君未到聽我送君吟去路九韶石鄰封八桂林下<lb/>
車秋色老望闕海雲深善政多餘暇無忘惠好音<lb/>
　　送新州陳式虞部<lb/>
大庾嶺南郡新興事若何還珠合浦近辟惡密香多主<lb/>
聖天如覆時平海不波更逢賢太守應有袴𥜗歌<lb/>
　　送蓮房與馬屯田<lb/>
問遺不必貴要之資闕如蓮房三百枚來掇亦云初持<lb/>
<pb n="KR4h0067_WYG_089-6b"/>
以侑尊酒甘香即有餘野老獻芹意今予其有諸<lb/>
　　題安成劉伯玉日新亭<lb/>
積善家餘慶日新亭可云詩書盈㡬有道藝喜時聞兒<lb/>
姪既登學晨昬在克勤欲知榮地力此便是青雲<lb/>
　　寄成都詩人謝希濤<lb/>
常聞游蜀客來説謝希濤氣禀江山秀名因翰墨髙新<lb/>
詩來句逺<hi>去嵗得詩三十首</hi>宻意念空勞拙句聊相贈應煩報<lb/>
錯刀<lb/>
<pb n="KR4h0067_WYG_089-7a"/>
　　感事<lb/>
東家木鐸德音逺西竺金人像教來禮樂不興王道絶<lb/>
吾民何日遂康哉<lb/>
　　題蔡州壺仙觀<hi>龍學四月八日游蔡人每嵗於是日來集此歡賞遊歌其觀在城北</hi>
　　<hi>十里許有仙橋數十株亦名大木觀</hi>
鸎老花殘過禁煙杖藜閒步到壺仙仙家本是無塵地<lb/>
别有風光一洞天<hi>費長房懸壺之地</hi>
　　聚為九老自詠<lb/>
<pb n="KR4h0067_WYG_089-7b"/>
　　　龍學因分司西京御史䑓與司馬温公九人為<lb/>
　　　真率㑹謂之九老<lb/>
科名髙獻玉堦前厯任公卿四十年休道老夫無事業<lb/>
兩扶紅日上青天<hi>英宗皇帝即位龍學充皇帝即位契丹皇太后國信使神宗皇帝即位是</hi>
<hi>時龍學為開封府大尹</hi>
　　題蔡州東湖<lb/>
夕陽水底霞鋪錦清夜波心月湧金此是東湖最佳處<lb/>
無人來伴水仙吟<lb/>
<pb n="KR4h0067_WYG_089-8a"/>
　　咏繭兒<lb/>
千絲萬縷自經營本為藏身却誤身待得功成歸鼎鑊<lb/>
不知輕煖屬他人<lb/>
　　詠震山巖彭徴君釣䑓<lb/>
　　　彭雲宜春人力學多通尤善講易隂陽圖緯<lb/>
　　　無不精究注通元真經辭理深逺世所推重隠<lb/>
　　　居不求聞達天寳中刺史李璟以其名聞上遣<lb/>
　　　使者齊延丘以蒲輪徴之凡二往始至𤣥宗欲<lb/>
<pb n="KR4h0067_WYG_089-8b"/>
　　　官之徴君辭焉堅乞歸鄉上元元年六月卒年<lb/>
　　　六十三葬東原有釣䑓在震山之前本朝皇祐<lb/>
　　　五年九月二十日休暇龍學與郡僚遊震山<lb/>
　　　巖因以詠之震山離州東十里釣䑓本一巨石紹<lb/>
　　　興己未季春雷轟石㫁<lb/>
閒作山城吏隠居敬君真逸寓漁磯䑓前巖畔清風在<lb/>
尚想煙波映芰衣<lb/>
　　和李泰伯題東湖樂游堂韻<lb/>
<pb n="KR4h0067_WYG_089-9a"/>
晴煙羃䍥淡湖光勢勝居然占一方拂水萬絲楊栁弱<lb/>
倚風千盖芰荷香縱游閒泛蘭舟穏半醉狂眠石席凉<lb/>
公退毎來須度日却疑身出利名鄉<lb/>
　　又和題宜春䑓<lb/>
異鄉何處散幽懷頼得城中百尺䑓還向天涯經嵗住<lb/>
那知春色為誰來雪消江上㸔梅發風暖衡陽有鴈回<lb/>
強擬登髙聊賦詠再三媿乏楚人才<lb/>
　<lb/>
<pb n="KR4h0067_WYG_089-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻八十九<lb/>
</p>
<p>
</p>
  </div>
</body>
</text>
</TEI>
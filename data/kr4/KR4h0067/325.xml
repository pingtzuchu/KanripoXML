<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百二十五</head> <lb/>
    <p>
<pb n="KR4h0067_WYG_325-1a"/>
欽定四庫全書<lb/>
　兩宋名賢小集巻三百二十五<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　龍洲集上<lb/>
　劉過字改之泰和人自號龍洲道人宋南渡後以詩<lb/>
　俠名湖海間陳亮陸游辛棄疾世稱人豪皆折氣岸<lb/>
　與之交宰相周必大聞其名欲客之門下不就飲酒<lb/>
<pb n="KR4h0067_WYG_325-1b"/>
　放豪如過潤州登多景樓有山外青山樓外景及斗<lb/>
　酒彘肩風雨渡江之詞至今傳頌叩閽一書請光宗<lb/>
　過宫辭意懇婉聲重一時嘗以書干用事者陳恢復<lb/>
　方畧謂中原可一戰而取不聽以是落魄無所遇合<lb/>
　晚年欲航海抵崑山友人潘友聞留之尋卒于崑山<lb/>
　　襄陽歌<lb/>
十年著脚走四方胡不歸來兮襄陽襄陽真是用武國<lb/>
上下吳國天中央銅鞮坊裏弓作市八邑田熟麥當糧<lb/>
<pb n="KR4h0067_WYG_325-2a"/>
一條路入秦隴去落日彷彿見太行風俗沈渾士竒傑<lb/>
嗚嗚酒後歌聲發歌曰人定兮勝天半壁久無閒嵗月<lb/>
買劍傾家貲市馬託生死科舉非不好行都兮萬里人<lb/>
言邊人盡粗材卧龍髙卧不肯來杜甫詩成米芾寫二<lb/>
三子亦英雄哉<lb/>
　　多景樓醉歌<lb/>
君不見七十二子從夫子儒雅强半魯國士二十八將佐<lb/>
中興英雄多是僰陽人丈夫生有四方志東欲入海<lb/>
<pb n="KR4h0067_WYG_325-2b"/>
西入秦安能齷齪守一隅白頭章句浙與閩醉游太白<lb/>
呼峨岷竒才劍客結楚荆不隨舉子紙上學六韜不學<lb/>
腐儒穿鑿注五經天長路逺何時到側身望兮涕霑巾<lb/>
　　村墅<lb/>
俗子有錢村亦樂秋田米熟歌牛角三家村墅無官方<lb/>
夜半呼盧笑聲謔尋思我輩不如君平生讀書復苦辛<lb/>
遭逢喪亂未得志長策短藳無由伸不如賣劍買牛去<lb/>
也學此翁村社住只愁夜半月明時得意無人和詩句<lb/>
<pb n="KR4h0067_WYG_325-3a"/>
　　寄孫竹隠先生<hi>隠一作湖</hi>
竹湖之人英劇縣勇自試三年種桃李遺愛及僮稚咸<lb/>
欲父母之謂我公之子獨有督郵嫌見謂不事事瑕疵<lb/>
催科細欲以三尺治八月羈僦樓半年縻隠市小窓天<lb/>
日晴灑落自胸次抖擻舊塵埃楮札左右置寄傲㸃畫<lb/>
間揮染當游戲人賢世所希嗜好人共貴車馬閙填門<lb/>
載酒日紛至大書及豪放小草亦姿媚斂藏經綸業進<lb/>
此第一義玉板抄歌詩石碑刻圖記人家錦為軸髙壁<lb/>
<pb n="KR4h0067_WYG_325-3b"/>
垂至地襲藏軟工拙臨寫費同異爭如老劉子落魄一<lb/>
狂士半生不讀書頗能㑹其意寒泉驥馬飲平陸蛟龍<lb/>
起得非久憂憤于以發竒氣政使鐘鼎疎自足名一世<lb/>
毛錐久見絶一見尚能喜酒邊袖與詩不譽亦不忌有<lb/>
時奪之去箱篋餘故紙如持將軍誥屢博姑蘇醉<lb/>
　　答曹元章<hi>并序</hi>
　曹元章以謹畏喜義雅為鄉里所重縣官自令佐以<lb/>
　來皆敬之疑若取友必慤莊之士乃如某者寔自放<lb/>
<pb n="KR4h0067_WYG_325-4a"/>
　于禮法之外元章既不以狂棄之方且粉飾語言以<lb/>
　媚無非議我者惜乎相知而未深也唐賀知章逆知<lb/>
　開元末年之變託意鑑湖一曲以歸落魄四明自號<lb/>
　狂客至相率李白劇譚痛飲呼為謫仙由今觀之豈<lb/>
　不甚怪然黄冠錦袍屣棄爵祿與夫炙手權門推而<lb/>
　不去者其人品孰賢否孔光張禹皆大儒平日託經<lb/>
　自文當王氏墓木未拱之秋相與唯阿無骨鯁臣子<lb/>
　氣自劉更生死天下公論之口皆藉而不敢肆鼎祚<lb/>
<pb n="KR4h0067_WYG_325-4b"/>
　陸沈繫誰之罪吾觀天下齪齪之士滔滔皆是後世<lb/>
　必有好予之狂者則又繫之詩其辭曰<lb/>
先生脩亷隅日日自敬畏老大寄杯酒狂亦非所諱酸<lb/>
鹹雖不同各自有正味切莫對癡人説夢其詞費<lb/>
　　呈徐直院二首<lb/>
當年今日誤承恩自倚容華託至尊門外游絲難駐目<lb/>
依然青草暗長門<lb/>
猿臂將軍戰不休當年部曲已封侯夜深忽夢燕山月<lb/>
<pb n="KR4h0067_WYG_325-5a"/>
猶幸君王晚更收<lb/>
　　呈王山父二首<lb/>
疎煙淡淡樹重重畧得西南有路通鍾板不鳴山寺靜<lb/>
閉門人在月明中<lb/>
辦得茅廬我便歸玉堂何處有梅枝嵗寒老樹猶荒寂<lb/>
㑹有臘殘春盡時<lb/>
　　王農丞舟中<lb/>
危檣髙占飛鵶字京淮兩路傳宣使面如玉盤腰有金<lb/>
<pb n="KR4h0067_WYG_325-5b"/>
見説京淮已無事儒生性命何足憐十年厭聞烽火連<lb/>
一朝悔禍亦不惡且願四海皆安眠<lb/>
　　贈經長老<lb/>
菜肚老人禪已飽憂人從吏作詩僧客來無處著歡喜<lb/>
一語不曽談葛藤<lb/>
　　送客剡溪<lb/>
送客山隂路春風□馬蹄縱觀神禹穴深去子猷溪嫩<lb/>
草緑于染珍禽嬌已啼去程千萬里步步有雲梯<lb/>
<pb n="KR4h0067_WYG_325-6a"/>
　　方竹杖<lb/>
鶴骨風前痩龍姿雨後鮮鋒稜四面峻節操一生堅荷<lb/>
蓧行隨適看山倚最便從教方有礙終不效規圓<lb/>
　　遊古仙巖<lb/>
白蘋風裏步清秋來作靈巖古洞游笑倚飛雲訪仙迹<lb/>
夕陽無語伴人愁<lb/>
　　辭周益公丞相<lb/>
一曲歸歟浩浩歌世間無地不風波人從貧賤識者少<lb/>
<pb n="KR4h0067_WYG_325-6b"/>
事向艱難省處多紫塞將軍秋佩印玉堂學士夜鳴珂<lb/>
太平宰相不收拾老死山林無奈何<lb/>
　　謁郭馬帥<lb/>
千金買駿馬百城市蛾眉長安酒家樓揮洒驚人詩天<lb/>
子不得臣公卿氣吞之俯視兒女輩自詭男子竒誰知<lb/>
金陵都五年重來茲黒貂日以敝塵埃鬢成絲故人風<lb/>
雨散知已今為誰郭侯山西英而有熊豹姿巍峩西忠<lb/>
廟喬木人所思垂芳到雲仍大將奕世為兄弟各三衙<lb/>
<pb n="KR4h0067_WYG_325-7a"/>
父子步武隨萬户侯冠軍金印何纍纍雖然平戎策終<lb/>
鬱未得施方今羣雄擾似覺敵運衰強鄰軍其西國歩<lb/>
日以遲疆埸互彼此干戈極猖披盜賊毛蝟起斂民極<lb/>
刀錐父老思漢官壺漿徯王師吾君自神武妙算出籌<lb/>
帷收覽天下才尺寸不可遺機㑹一日來恢復此其時<lb/>
况如郭侯者禮賢正謙卑使之㑹雲龍列城歸指揮安<lb/>
知古中原不使同驅馳過也久淪落狂名諸公知然亦壯<lb/>
心胆志慕効驅馳脱靴奴將軍舉扇障元規有音世<lb/>
<pb n="KR4h0067_WYG_325-7b"/>
不賞詩酒聊自嬉霜風忽無情一夜徹吟肌髙卧百尺<lb/>
樓閉門無晨炊起視匣中劍依舊光陸離有恩或有報<lb/>
一死所不辭<lb/>
　　代壽韓平原二首<lb/>
衣鉢登庸復舊氊文王尚父趙平原自從慶厯到今日<lb/>
只説開禧初改元朝闢東齋廣東閣夜看南極照南園<lb/>
九霞觴舉先旬浹却領千官壽帝垣<lb/>
際㑹風雲振古難十年袖手且旁觀要令隣敵尊裴度<lb/>
<pb n="KR4h0067_WYG_325-8a"/>
必向東山起謝安一品千齡靈壽杖五公四世進賢冠功<lb/>
成裂地封留了却趂赤松盟未寒<lb/>
　　聞鶯<lb/>
東風扶日上花枝恰恰幽禽弄暖時百轉忽驚春夢破<lb/>
間闗石上話相思<lb/>
　　春日即事<lb/>
久客無人問所須小窓翻得逐癡愚黄昏以後酒三盞白<lb/>
日之間飯兩盂穀雨筍茶俱俊美條風菊杞盡甘肥<lb/>
<pb n="KR4h0067_WYG_325-8b"/>
先賢且謂可復踐況是生平山澤癯<lb/>
　　題潤州多景樓<lb/>
金山焦山相對起挹盡東流大江水一樓坐斷水中央<lb/>
收拾淮南數千里西風把酒閒來愁木葉盡脱人間秋<lb/>
煙塵茫茫路渺渺神京不見雙淚流君不見王勃才名<lb/>
今葢世當時未遇庸人爾琴書落魄豫章城滕王閣中<lb/>
悲帝子又不見李白才思真天然時人未省為謫仙一<lb/>
朝放浪金陵去鳳皇臺上望長安我今四海行將遍東<lb/>
<pb n="KR4h0067_WYG_325-9a"/>
厯蘇杭西漢沔第一江山最上頭天下無人獨登覽樓<lb/>
髙思逺愁緒多樓乎樓乎汝奈何安得李白與王勃名<lb/>
與此樓長突兀<lb/>
　　挂塔松窩<lb/>
十年南北走東西豪氣崢嶸老不衰快斬妖魔三尺劍<lb/>
朗吟風月五言詩山無福地我焉往神有靈丹世不知<lb/>
却恐松窩知此意一絲挂塔去何疑<lb/>
　　上袁蘇州三首<lb/>
<pb n="KR4h0067_WYG_325-9b"/>
骨秀如仙孕武夷故教手筆世宗師𨽻分唐漢諸家字<lb/>
句壓陳黄二子詩茂苑雨晴花發處洞庭霜重橘黄時<lb/>
塵埃俗吏那能比一段竒功自可知<lb/>
車馬城中早已忙子城内裏看星郎十州已茂圜扉草<lb/>
一炷初凝畫㦸香銅剖虎符新雨露玉持使節舊風霜<lb/>
明年櫻筍成時候不在烏臺即玉堂<lb/>
欲上姑蘇望虎丘小邦寧有此風流山川形勢今三輔<lb/>
人物英雄古列侯華屋鱗鱗冠葢里畫橋曲曲管絃樓<lb/>
<pb n="KR4h0067_WYG_325-10a"/>
金陵蜀郡俱疎逺除却皇都第一州<lb/>
　　謁京口張守二首<lb/>
末至諸人各已侯一麾猶此滯徐州誰知安石恐未免<lb/>
欲借寇君何可留遺愛與山同北固平生作計豈東周<lb/>
上方已聽尚書履聲在星辰最上頭<lb/>
危樓年少記登臨老矣重來力不禁風月欲談嫌許事<lb/>
山川不險似人心淡煙衰草鄉闗逺細雨黄花節序深<lb/>
雖有小詩行樂處世無知已為誰吟<lb/>
<pb n="KR4h0067_WYG_325-10b"/>
　　閒步<lb/>
山徑無人鳥篆沙杖藜閒看摘新茶錦綳委地筍翻籜<lb/>
黄玉滿林松帶花<lb/>
　　歸畊<lb/>
途窮百無成或許營莵裘依然大槐宫蟻穴夢封侯人<lb/>
生眠飯耳物外亦贅疣科名付諸公老矣我當休<lb/>
　　梅花五首<lb/>
人間不盡春來意恰則一枝清影疎更得和羮幾時在<lb/>
<pb n="KR4h0067_WYG_325-11a"/>
祇今風月尚新除<lb/>
香意惱人休不得荒林月裏夜相過花應笑客有底急<lb/>
客若不來花奈何<lb/>
凍雲垂垂雪欲落雨澀風慳如此寒分折南枝與君看<lb/>
老夫自要北枝看<lb/>
髙門拂日瓊為樹呼我不來那肯過不知此花有何好<lb/>
寒鄉日月用亡何<lb/>
寂無人語斷回程日落未落孤山横平湖水濶何許去<lb/>
<pb n="KR4h0067_WYG_325-11b"/>
傍竹邊松自好行<lb/>
　　盱眙行<lb/>
車徐行馬後馳天寒游子來盱眙功名邂逅未可知生<lb/>
平畢竟欲何為既不起草黄金閨又不侍宴白玉墀何<lb/>
不夜投將軍飛勸上征伐同驅馳滄海可鎮山可移男<lb/>
兒志氣當如斯安能生死困毛錐八韻作賦五字詩金<lb/>
牌郎君黄頭兒有眼不忍重見之志大才疎浩無期逢<lb/>
人舉似人笑嬉謂之癡人未必癡喚作竒士何能竒<lb/>
<pb n="KR4h0067_WYG_325-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_325-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百二十五<lb/>
</p>
<p>
</p>
  </div>
</body>
</text>
</TEI>
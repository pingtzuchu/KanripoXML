<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百三十二</head> <lb/>
    <p>
<pb n="KR4h0067_WYG_232-1a"/>
欽定四庫全書<lb/>
　兩宋名賢小集巻二百三十二<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　安晩堂詩集<lb/>
　鄭清之<lb/>
　　冬節忤寒約客黙坐爇品字柴作五禽戲體中差<lb/>
　　小佳園丁以矮梅至如見東郭順子使人之意也<lb/>
<pb n="KR4h0067_WYG_232-1b"/>
　　稍欣然呵皸手凍筆占數語呈劉菊坡傳一笑<lb/>
少日愛花螽趯趯老去凍蠶已休織水村山郭一枝曉<lb/>
忽到窗前三歎息年年雪裏自作春揺手東皇不相識<lb/>
衣冠古岸綺季至介胄嶙峋亞夫色從來魏證真嫵媚<lb/>
要是廣平終鐵石月香水影兒女語千古詩腸描不得<lb/>
笑馮與可幻竹君相對無言面深墨<lb/>
　　再和<lb/>
雪毛舞風學喓趯凍落天孫碎雲織玉肌不粟彭祖方<lb/>
<pb n="KR4h0067_WYG_232-2a"/>
戲挾竒芬笑安息生憎萬花肯同調嗤㸃壽陽聊半識<lb/>
結根不向青桂宮絶交月姊無難色誰能柔此老强項<lb/>
朝暮隆隆轉媧石春風為媒嬾結子來訪苔痕娯夢得<lb/>
人間要覔爾許清語渠肉食乃無墨<lb/>
　　又<lb/>
滕六附暄墮寒力六花未辦天機織蘺菊老盡蘭始芽<lb/>
凌波仙子方踵息水邉亭亭逢玉人照眼縞衣如舊識<lb/>
氷霜相與厲貞操蝶蜂那能犯莊色聽渠吹笛作商聲<lb/>
<pb n="KR4h0067_WYG_232-2b"/>
正音滿地出金石菊坡為索孤山詩好句新從坐中得<lb/>
二君聨壁如長城笑整雲梯再攻墨<lb/>
牡丹嬌春醉無力艶紫妖紅錦城織鹿解銜花空誤唐<lb/>
楚以姬歸竟亡息何如野外挺孤操照水淵然有深識<lb/>
昻昻雪鬢顔眞卿何物女子稱國色主張繁華勿復言<lb/>
如對鴈門二千石語君欲識梅花面好向雲巖訪拾得<lb/>
語君欲作梅花詩磨盡蓮經大千墨<lb/>
菊坡筆挽千鈞力剪就氷綃出鮫織謫仙笑作揚州詩<lb/>
<pb n="KR4h0067_WYG_232-3a"/>
鵬賦消揺六月息市門聊學子眞隐下坐還從季野識<lb/>
清標自是孤山姿㜮眡唐家六宮色芒端琢句貌疎影<lb/>
竹邉着渠牛礪石枝横帶雪最佳處近水清寒月先得<lb/>
語梅政可兄涪翁凍雨浯溪打碑墨<lb/>
　　謝鄭廣文和韻<lb/>
春工漚絲呈功力紅日如梭萬花織愛花蕩子不愛命<lb/>
效死驪姬似荀息草木揺落天地閉賢哉梅也衆不識<lb/>
靈根九轉列仙品千古離騷作書色漲晴癡暖動山意<lb/>
<pb n="KR4h0067_WYG_232-3b"/>
攀翻健倒蒼苔石髙標底須雪後見清芬每向閒中得<lb/>
花前失喜廣文詩柿葉書成㸃新墨<lb/>
　　廣文出新意得梅之全花實根葉譜入秀句輒效<lb/>
　　反騷一章<lb/>
東風不借半分力老樹絲窠罥寒織虚枝生白獨也正<lb/>
夜氣歸根吹以息箇中灑灑無一塵無眼界至無意識<lb/>
居然暗發定慧香不取諸相了空色若與此花論相好<lb/>
是人如以木鎖石我嘗聞之老瞿曇無有少法為可得<lb/>
<pb n="KR4h0067_WYG_232-4a"/>
我詩當以無耳聽索梅一笑付繩墨<lb/>
　　再和<lb/>
青藜不解支脚力機杼微聞隔隣織暗香來處窮幽棲<lb/>
蹇驢﨑嶇牛喘息山中欲訪隐君子等閒未許李邕識<lb/>
同盟頗笑五大夫晚節汙秦有慙色摩挲寒玉古苔蘚<lb/>
從渠喚作荆山石雪中索隐非行怪自是花間着不得<lb/>
直須謫仙蘇二來溪藤快掃如鵶墨<lb/>
雪意賈寒欺酒力思婦嬾學廻文織屏山未合篆痕銷<lb/>
<pb n="KR4h0067_WYG_232-4b"/>
笑倩南枝陪燕息氷紈絳<hi>闕</hi>入纎手素臉殷拊未真識<lb/>
兒癡認作春風面剛道杏花欠顔色香浮紫帳夢欲醒<lb/>
影到窗紗月移石為梅着語將無同左袒孤山未為得<lb/>
呉都誇麗逸此士十年浪費老傖墨<hi>呉都賦桃松竹而不及梅</hi>
　　和趙静樂梅韻<lb/>
伊祁作春私帝力司花女課千機織月四十五以為功<lb/>
化工何當停半息老梅偃蹇傲衆芳一錢輕視程不識<lb/>
和羮肯為媚竈計望林秪笑欲炙色莓苔被服當文繡<lb/>
<pb n="KR4h0067_WYG_232-5a"/>
氷雪定交過金石静樂先生大雅韻始信清名不虚得<lb/>
政須草聖傳新篇安得張顛首濡墨<lb/>
司寒駕天騁勢力凍合氷蠶不成織皮膚皸瘃雪滿衣<lb/>
眞人恬漠與道息一花挺出萬木僵其友松筠乃能識<lb/>
清香逺到惟徳馨素質自持無異色春風着意媚衆卉<lb/>
用物精多老傖石耄紅飛盡密房深佳處暗為蜂翅得<lb/>
誰知竹外一枝好千載垂芳在詩墨<lb/>
　　菊坡疊遣梅什忽惠蘭芽此變風也敢借前韻效<lb/>
<pb n="KR4h0067_WYG_232-5b"/>
　　楚詞一章以謝來辱<lb/>
霜雰雰兮風作力草變衰兮蛩罷織思秋蘭兮委蕭艾<lb/>
望郊丘兮聊止息悵佳人兮既逺紛吾美兮誰識忽有<lb/>
人兮好修遺予佩兮春色茁瓊芽兮九畹帶杜衡兮被<lb/>
石凛増氷兮峩峩杳光風兮驟得卜蘭居兮南坡拂余<lb/>
龜兮食墨<lb/>
　　和趙大監知宗韻<lb/>
萬里修程占學力色絲黄絹新組織只今下筆追二雅<lb/>
<pb n="KR4h0067_WYG_232-6a"/>
端如養氣閉干息公子何自知寒梅須知三長具精識<lb/>
亭亭玉雪瑞煙曉愛日香浮綵衣色自然雅韻出天姿<lb/>
芝蘭那肯羡元石我慙姱節對俚語炊沙鏤氷竟何得<lb/>
願君冩入遂錦堂冷蘂疎枝陪淡墨<lb/>
　　再和韻簡菊坡<lb/>
訪梅長與寒角力兩鬢絲絲尚堪織弔湘賦鵬强解事<lb/>
長沙少年空太息酷愛孤芳支嵗寒草木雖多嬾求識<lb/>
肥遁不為蒼帝臣白賁丘園義形色風饕雪虐眞養素<lb/>
<pb n="KR4h0067_WYG_232-6b"/>
笑枕溪流潄寒石請翻橘頌作梅賦倍覺風騷楚人得<lb/>
請翁試為决然疑謂余非是甘飲墨<lb/>
　　昨雖移韻於蘭然石鼎聨章不可亦不成也再賦<lb/>
　　一則語以殿衆作亦騷之亂詞云<lb/>
好惡移人信有力宮姬尚取崑崙織<hi>晋書織室崑崙奴事</hi>剛姿未<lb/>
必廣平愛皓首誰憐趙岐息夷車衡茝蓀芷荃富矣離<lb/>
騷誇博識靈均橘頌不及梅内白孰為有精色夫何卞<lb/>
玉楚見棄素瑩無乃碔砆石梅古賢人又何怨伯夷正<lb/>
<pb n="KR4h0067_WYG_232-7a"/>
是求仁得氏以墨胎端自汙請效公輸為削墨<lb/>
續詩愧無修綆力意緒中㫁軻母織棹頭吟坐欲成寐<lb/>
出吻非鳴方願息君詩愛梅筆不停四疊陽關人未識<lb/>
氷壺交映雪同調秋水為神月争色翛然未肯弟山礬<lb/>
介如何必化松石詩壇置韻百夷姓敵壘收功劇孟得<lb/>
須君為梅作佳傳問事𤣥冥煩史墨<lb/>
　　再和静樂<lb/>
夫君論事回天力斯文如貢厥篚織天葩瑞時來帝傍<lb/>
<pb n="KR4h0067_WYG_232-7b"/>
天香染衣未渠息因攜天上白琅玕散作天花天女識<lb/>
氷清誰似乃翁譽玉<hi>闕</hi>孩視寕馨色月中疎影射銀漢<lb/>
雪裏樛枝䕶槃石望林笑策蓋世勛萬戸侯封為公得<lb/>
吹徹樓頭畵角春十行朝拜睿思墨<lb/>
　　静樂用元韻為勸學之什再和<lb/>
士惟食志非食力於陵奚事親屨織静樂一門自師友<lb/>
簣進不為子貢息元仲季方從太丘海内人士俱願識<lb/>
案上惟作羽籥聲<hi>陸龜䝉</hi>室中定無鉏箒色申旦督課如<lb/>
<pb n="KR4h0067_WYG_232-8a"/>
園蔬子夜程書過衡石舉似翁嫗笞其兒教育英才笑安<lb/>
得文獻超羣王謝家韋布當磨鐵硯墨<lb/>
　　再和梅韻<lb/>
北窗夢覺呼一力曙鳥微聞絡緯織推窗宛見野梅面<lb/>
帶雨猶如看花息堅白雅佔南枝先淺紅留待北人識<lb/>
宮中自是憐玉奴天上何為愛藍色<hi>盧杞仙㳺事</hi>肯隨蘭芷<lb/>
媚屈宋獨立芙蓉笑丁石愧我聨篇蟻空旋羡君六博<lb/>
梟已得梅嬾作尉竟仙去拜官無用斜封墨<lb/>
<pb n="KR4h0067_WYG_232-8b"/>
　　再和勸學韻<lb/>
仕學優於服田力公儀之家廢葵織詩書為府道徳林<lb/>
樂在藏修洎㳺息濃薫班馬有餘香暗摸曹劉豈難識<lb/>
挿架牙籖映隙曛近竹芸編侵晩色諸生競詫邉腹笥<lb/>
正音如聞孔堂石從知車馬自稽古須信熊魚可兼得<lb/>
四科褒進惟尚賢欽想昌黎方讀墨<lb/>
　　和葺芷雪韻<lb/>
氷山鑿碎五丁力散作席花誰捆織射鵰人去飛燕寒<lb/>
<pb n="KR4h0067_WYG_232-9a"/>
擁衾内視方閉息能令赤鳯冒白羽夜半翾翻天際識<lb/>
白雲郷中助劇戲從以萬妃紛玉色鸞沼乍驚舞明鏡<lb/>
虎塩未見蓋危石乍離還合紛總總已定復飄如得得<lb/>
姑置是事先年豐有突不黔應笑墨<lb/>
夸父逐日有餘力驅萬白蜺飛練織連天照耀作夜明<lb/>
湧池培堆驚壤息竹髙已學搶頭勢梅近猶能半面識<lb/>
坡翁笑效六一翁八章聨翩韻聲色<hi>坡效歐公白戰體以聲色氣味富貴</hi>
<hi>勢力韻作八章</hi>麻衣忽見蜉蝣陣硯池觀魚來紫石鄭谷秪解<lb/>
<pb n="KR4h0067_WYG_232-9b"/>
瘦寒句江上魚蓑正披得何如囊錦生縠紋兎園老筆<lb/>
陽春墨<hi>毛東堂兎園老筆生扇陽春墨葩不待㣲和</hi>
　　再和雪韻<lb/>
司冬已窮造父力寒機墮指曉猶織長安貴人金屋嬌<lb/>
琉璃屏下方偃息<hi>楊國忠事</hi>穿窗入幕兒女笑喚作楊花元<lb/>
不識明珠照乘月午夜秋水連天雲一色翻縞新詩出<lb/>
退之撒塩戲語欺安石一寒最憐東郭士履穿踵决行<lb/>
不得自喜猶為孔子徒且學顔淵食炊墨<lb/>
<pb n="KR4h0067_WYG_232-10a"/>
　　適得滷蛤頗佳遣餉菊坡因記曽作蛤子詩有文<lb/>
　　身呉太伯緘口魯銅人之句戲綴前語代簡<lb/>
文身太伯甘斥鹵緘口銅人舌㣲吐借資墨客富濡沫<lb/>
<hi>鹵乃墨魚之沫</hi>骨醉脣香登燕爼半熟含酒老饕賦此翁僅可<lb/>
闖堂户班班雋永帶神液入室眞味翁未覩菊坡風裁<lb/>
黄豫章如食蝤蛑江揺柱盤餐盡廢太瘦生格逺調髙<lb/>
自清苦子蛤遣汝到眉按努力去為酒中虎<hi>諺稱海醋醎者為捉</hi>
<hi>酒虎</hi>末下醎豉有何好猶侣蓴羮傲傖父海之介夫此小<lb/>
<pb n="KR4h0067_WYG_232-10b"/>
兒雞肋見笑楊徳祖前身誰作水解仙飛入珠宮飲甘<lb/>
露能令齒吻策餘烈一鼎松風潄寒乳<lb/>
　　閒中口占五絶<lb/>
眼欲觀書身欲眠斜拖黄巻曲肱邉不須身眼争然否<lb/>
試待醒來問孝先<lb/>
雨多愁麥又憂苗不雨還憂旱火驕憂國浪愁端是苦<lb/>
老天那肯病唐堯<lb/>
杏桃結子已成翁稚緑中間着耄紅階藥元來如許壽<lb/>
<pb n="KR4h0067_WYG_232-11a"/>
麥秋天氣露春工<lb/>
見說烏蜂不採花羣飛啄蜜喙如鴉雖然冗食眞堪汰<lb/>
笑語園丁且放衙<lb/>
春魚潮罷捉洋山數水罾船素手還海若想應饕更甚<lb/>
飽鮮無復到人間<hi>近海魚絶少</hi>
　　到龍井寺<lb/>
竹門斜倚酒家帘石路髙低記水簾炙背老農驚傴僂<lb/>
乘肩癡女笑窺覘數羝人立攀籬落一蝶兒嬉掠繖簷<lb/>
<pb n="KR4h0067_WYG_232-11b"/>
款約朋從歸去路馬頭應有月纎纎<lb/>
春園古寺緑周遭一閣軒騰面勢髙爐篆得薌抽露穟<lb/>
石泉借茗作雲濤風流二老歸靈鷲筆墨千年續楚騷<lb/>
拙語留題罥珠壁暗中摸索愧劉曹<lb/>
底忙不肯訪禪林山寺何曽避客深竒石韻髙非令色<lb/>
老松皮脫見眞心簷牙徇鐸關幽事溪曲無絃出妙音<lb/>
拂拭少游碑好在姓名曽記落碑隂<lb/>
十里輕軒憩佛廬夢身差記蝶蘧蘧伊蒲巧作魚蝦樣<lb/>
<pb n="KR4h0067_WYG_232-12a"/>
矮筍新鑱繭粟株暫到欲陪僧夏静等閒生怕俗塵汙<lb/>
計然老去翻多事空挽西施向五湖<lb/>
　　孟童子中異科而還來訪余於行都賜第輒贈以<lb/>
　　詩<lb/>
在昔昌黎公序贈張童子獨出超等夷芳名駕青史君<lb/>
門藹世勲夐軼西平李宗社方同休彪炳見孩稚天庭<lb/>
挿犀角星眸炯秋水誦書如焦琴髙下涵角祉朱門共<lb/>
駭聼洗此筝笛耳老翁欲笞兒眼看拾青紫一朝聞九<lb/>
<pb n="KR4h0067_WYG_232-12b"/>
關賚予出周篚我朝晏與楊炳炳貴名起願子志逺大<lb/>
勤學踵前軌家尊我相知作詩贈歸騎<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百三十二<lb/>
</p>
<p>
</p>
  </div>
</body>
</text>
</TEI>
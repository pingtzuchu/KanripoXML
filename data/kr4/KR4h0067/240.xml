<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百四十</head> <lb/>
    <p>
<pb n="KR4h0067_WYG_240-1a"/>
欽定四庫全書<lb/>
　兩宋名賢小集巻二百四十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　静軒詩集<lb/>
　徐鹿卿字徳夫豐城人嘉定十六年進士調南安軍<lb/>
　學教授辟福建安撫司幹辦公事都城火鹿卿應詔<lb/>
　上封事言積隂之極其徵為火指言惑嬖寵溺燕私<lb/>
<pb n="KR4h0067_WYG_240-1b"/>
　用小人三事尤切改知尤溪縣徳秀守泉辟宰南安<lb/>
　徳秀尋帥閩疏其政以勸列邑嵗饑處之有法最聞<lb/>
　令赴都堂審察以母喪去詔服闋赴樞宻禀議首言<lb/>
　邉事遷國子監主簿入對陳六事理宗嘉納改樞宻<lb/>
　院編修官權右司贊畫二府㑹右史方大琮編修劉<lb/>
　克莊正字王邁以言事黜鹿卿贈以詩言者併劾之<lb/>
　太學諸生作四賢詩知建昌軍治行大孚田里歌誦<lb/>
　擢度支郎官兼右司入對極陳時弊改江東轉運判<lb/>
<pb n="KR4h0067_WYG_240-2a"/>
　官嵗大饑出本司積米三千餘石減半價以糶及減<lb/>
　抵當庫息出緍錢萬有七千以予貧民兼領太平仍<lb/>
　暫提舉茶鹽事移浙東提㸃刑獄加直秘閣兼提舉<lb/>
　常平經界鹻地先撤相家所築就捕者自言我相府<lb/>
　人鹿卿曰行法必自貴近始卒論如法丞相史彌逺<lb/>
　之弟通判温州利韓世忠家寳玩籍之鹿卿奏削其<lb/>
　官後累擢皆辭淳祐三年以右司召猶辭丞相杜範<lb/>
　遺書迺出擢太府少卿兼右司入對願早決大計上<lb/>
<pb n="KR4h0067_WYG_240-2b"/>
　嘉納之遷右文殿脩撰知平江府兼發運副使力匄<lb/>
　祠上諭丞相挽留之召權兵部侍郎固辭上令丞相<lb/>
　以書招之鹿卿至又極言君子小人切於當世之務<lb/>
　上眷遇深篤而忌者寖多有撰偽䟽託鹿卿以傳播<lb/>
　歴詆宰相至百執事鹿卿初不知也遂力辨上前因<lb/>
　乞去上曰去則中姦人之計矣令臨安府根捕事連<lb/>
　勢要獄不及竟遷禮部侍郎累䟽告老授寳章閣待<lb/>
　制知寧國府而引年之疏五上不允提舉鴻禧觀遂<lb/>
<pb n="KR4h0067_WYG_240-3a"/>
　致仕進華文閣待制卒贈四官鹿卿居家孝友喜怒<lb/>
　不形恩怨俱冺宗族鄉黨各得歡心居官廉約清峻<lb/>
　毫髪不妄取一廬僅庇風雨所著有泉谷文集手編<lb/>
　漢唐文類文苑菁華諸書諡清正<lb/>
　　酬張直學<lb/>
章水元通劍水流朅來庠序行同遊自從快蹋梅花雪<lb/>
一洗從前茒瘴秋官况我今忘獨冷鳴聲君合起相酬<lb/>
龍光自有張華識句不驚人未便休<lb/>
<pb n="KR4h0067_WYG_240-3b"/>
　　酬黎丞見和<lb/>
極目龍門峻接天仕途傾蓋便忘年太平官府閒吟竹<lb/>
勝處園林笑舉鞭松栢凌霜知獨後樓臺得月㑹居先<lb/>
老臣憂國誰能識飛雪飄飄上鬢邉<lb/>
　　士友見和七月七日曝書依元韻謝之<lb/>
寒儒家世派南州天遣芹宫並俊遊劔水章江千里月<lb/>
天孫河鼓一畨秋曬書舊事聊同郝聨句新聲恐類侯<lb/>
隔嵗槐黄頻入夢曾知山角已生不<lb/>
<pb n="KR4h0067_WYG_240-4a"/>
　　䕶法寺勸農呈史君<lb/>
半載分符江水西何曾一日事遊嬉忽聞千騎傳呼曉<lb/>
正是三春勸相時父老倚鋤聴號令兒童騎竹望旌麾<lb/>
東風歸路歡聲滿野草閒花索賦詩<lb/>
　　興教寺勸農呈史君<lb/>
自從豳雅無傳後漢有龔黄宋有羅夙駕朱轓勤勸相<lb/>
奉宣黄紙放催科一犁煙雨郊原曉千里春風嶺嶠和<lb/>
看取便民橋下水滿江濃緑漲恩波<lb/>
<pb n="KR4h0067_WYG_240-4b"/>
　　湛泉酌餞黎丈有詩壁間遂次其韻<lb/>
幾人林下賦歸休公獨翩然汗漫逰味道不妨寒似水<lb/>
入時須用曲如鈎從來鄰父邀皆去底事官曹挽不留<lb/>
後夜相從那復得月明千里故山秋<lb/>
　　陳府判邀逰梅闗<lb/>
庾嶺蒼蒼古復今公餘杖履愜幽尋兩崖峭壁風霜骨<lb/>
一片清泉佛祖心静浣世縁揮酒椀更添春色上梅林<lb/>
㝠摉翻覺詩情拙滿眼皆詩祗用吟<lb/>
<pb n="KR4h0067_WYG_240-5a"/>
　　勸農上宫教<lb/>
竹馬兒童喜欲狂循良太守似龔黄倉庚百囀蠶桑啟<lb/>
布穀一聲稉稻香耕饁盡陶豳國化嬉逰已徧舜民鄉<lb/>
文書便合登高閣為説東郊入務忙<lb/>
　　愛山堂二絶<lb/>
横江江上四山環少得當前面勢寛試上此堂舒逺目<lb/>
踈林静處見峯巒<lb/>
自有堂來三換扁官居賢否只山知酴醿嫵媚今何許<lb/>
<pb n="KR4h0067_WYG_240-5b"/>
山色清妍宛舊時<lb/>
　　和杜子野湛泉詩來詩有塵事分清事之句<lb/>
榕隂漠漠俯清泉淺溜涓涓不計年未必塵紛敗佳思<lb/>
凭欄得句却天然<lb/>
　　鬰孤洞天<lb/>
夢跨長虹海上逰寒生肌骨一壺秋好風吹得詩魂醒<lb/>
自寄人間翠玉樓<lb/>
　　湛泉送客<lb/>
<pb n="KR4h0067_WYG_240-6a"/>
中年懐易惡更聴㫁腸聲多謝雙榕樹逢人管送迎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_240-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百四十<lb/>
</p>
<p>
</p>
  </div>
</body>
</text>
</TEI>
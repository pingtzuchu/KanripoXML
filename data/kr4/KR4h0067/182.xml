<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百八十二</head> <lb/>
    <p>
<pb n="KR4h0067_WYG_182-1a"/>
欽定四庫全書<lb/>
　兩宋名賢小集巻一百八十二<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　網山集<hi>二</hi>
　林亦之<lb/>
　律詩<lb/>
　　答稚春送瘞鶴銘<lb/>
<pb n="KR4h0067_WYG_182-1b"/>
烹魚䝉尺牘瘞鶴有殘碑老去無他好朝來愜所思幽<lb/>
懐増感激妙處自傾欹喜劇還生嘆如今愛者誰<lb/>
　　答稚春所寄詩巻<lb/>
不見㡬多日詩篇句句新沉吟堪膾炙塗抹更精神世<lb/>
俗難知巳文章却解貧竹窗休苦思思苦轉愁人<lb/>
　　夏循矩先生挽詞<lb/>
歎息青燈下偏旁古字通讀殘五車去贏得一生窮末<lb/>
俗輕前輩何人念此翁傷心舊時宅颯颯巳如空<lb/>
<pb n="KR4h0067_WYG_182-2a"/>
　　草堂同爨呈稚春<lb/>
雲錦堂前花作堆尋幽養靜属吾儕髙髙下下黄柑樹<lb/>
曲曲斜斜碧草堦數㸃逺山如越縣一條寒水似秦淮<lb/>
龎公父子能留客我亦三年忘客懐<lb/>
　　奉酧監倉李丈金橘銀魚之什<lb/>
為有風流賀季真道齋從此往來頻錦囊牙軸詩千巻<lb/>
金橘銀魚酒一巡見我每呼蓮社客看君還是竹林人<lb/>
有時夜話寒更盡明日相逢語又新<lb/>
<pb n="KR4h0067_WYG_182-2b"/>
　　挽林伯謨<lb/>
幽情千木外巧思百花前好事如吾子傷心嘆早年桃<lb/>
溪親意恱薤曲里人憐半夜悲笳起涼天野月懸<lb/>
　　九月登龍卧山<lb/>
　　　<hi>缺</hi>亥九月同李監倉宿龍卧山越三年復與二曹<lb/>
　　　叔姪海陽章尉為此遊而監倉巳沒矣今兹九<lb/>
　　　月二曹并海陽又不可見首尾凡八年有是存<lb/>
　　　没對酒悲慨情見乎詞<lb/>
<pb n="KR4h0067_WYG_182-3a"/>
復此雲山飲吁嗟空自勞三迴看杞菊兩度難蓬蒿昨<lb/>
者惟傷李如今更憶曹海陽真俊逸一等野墳髙<lb/>
　　九月逰龍卧山留一夕明日值雨坐超上人房偶<lb/>
　　題<lb/>
野興更周遭應遲問大刀山房逢雨好人意與秋髙多<lb/>
謝烹鮮乳還令厭濁醪重來須累少欵欵聴蕭騷<lb/>
　　古龍曹孺人挽詞<hi>林髙舉母</hi>
寒原何處哭下馬欲銷魂白日數行淚黄柑十里村傳<lb/>
<pb n="KR4h0067_WYG_182-3b"/>
家猶綬墨聘婦盡朱門似此何多恨空漚不要論<lb/>
　　嵗晚樓書懐<lb/>
儺鼓逄逄起江邊嵗又除我詩猶古木髙枕尚僧居脚<lb/>
垢時忘洗頭蓬月懶梳自應塵事少非我故耽書<lb/>
　　秋試歸訪緑烟亭<lb/>
竹徑縈紆去相逢情若何江從木杪去秋向菊邊多漫<lb/>
有風濤想如今嵗月過唯於交舊裏聴取碧雲歌<hi>去當作見</hi>
　　挽郭孺人<hi>林牧之母</hi>
<pb n="KR4h0067_WYG_182-4a"/>
國子先生宅相傳此母賢一哀孤燭下再拜十年前䑛<lb/>
犢貪書巻飛鸞慰暮年夕陽聊寓曲終要到新阡<lb/>
　　陳文煥秀才所宅近市凴樓一望西山宛然墮几<lb/>
　　桉中縣之豪雋唱酧不下數十百篇野人後來承<lb/>
　　聴許不必似韻故為之賦一首<lb/>
西山簷外見何必鹿門行近晚市聲合疎簾野意生終<lb/>
朝如此好初月更多情却愧才華鈍三年句不成<lb/>
　　縣學東軒<lb/>
<pb n="KR4h0067_WYG_182-4b"/>
莫道東軒惡朝來意欲迷平田飛白鳥髙木叫黄鸝林<lb/>
闕孤峯出簷低逺樹齊雖然有佳趣那似海門西<lb/>
　　挽丹井陳子白母二首<lb/>
哀曲梧桐夜何年苜蓿盤敬夫前輩重好客婦人難十<lb/>
月明朝盡孤墳落日寒鹿門吹出黍此意竟長嘆<lb/>
嫁娶比隣近門庭古木幽藁砧舊相好蘭玉久從遊雙<lb/>
鶴來何處孤鸞不到頭通家丘嫂行愁涕白雲浮<hi>陶侃母憂</hi>
<hi>常有二客來弔不哭而退化為雙鶴冲天而去時人異之</hi>
<pb n="KR4h0067_WYG_182-5a"/>
　　江上<lb/>
敗絮滄江上柴門落日中論文誰與共覔句不須工壯<lb/>
思如秋葉搔頭似老翁﨑嶇村浦路敢自說豪雄<lb/>
　　陪范明府與諸同官飲新亭是夕以莞爾榜之因<lb/>
　　賦此詩<lb/>
把燭新亭下迂踈<hi>一作踈狂</hi>聊爾歌酒縁人品勝官要野情<lb/>
多燕豆客俱好漁竿人亦過誰知武城笑深自惜蹉跎<lb/>
　　瑞峯院夜語奉酧鄭簿<lb/>
<pb n="KR4h0067_WYG_182-5b"/>
百級上層巒呼鐙同所歡甆杯真有道行李似無官妙<lb/>
語勝熊掌踈才媿鶡冠古人相見意不作酒肴看<lb/>
　　江樓陪范長官宴自警一篇戲呈鄭主簿<lb/>
㡬回過海上此日暫躊躇未盡尊前酒還奔使者車官<lb/>
人無少暇賤子敢安居一畆芭蕉圃如今要自鋤<lb/>
　　奉送范宰秩滿還東陽<lb/>
語違今㡬日猶更向層巒<hi>一作戀征鞍</hi>情自縁君子吾非送<lb/>
長官衝寒去程逺惜别賦詩難政拙為留愛留將識者<lb/>
<pb n="KR4h0067_WYG_182-6a"/>
看<lb/>
　　挽松林林巖叟<lb/>
誰學陶朱去梅花古戍旁平生疎几杖哀曲損肝腸稚<lb/>
子青衿雋東牀緑袖長四更笳鼓動月白水茫茫<lb/>
　　翁丈柔中同姪昭文相訪留兩日既别贈以詩<lb/>
委巷無過客明燈迎此翁驩欣屐齒折羞澁酒瓶空燒<lb/>
芋隨家法論詩到國風胡牀煮清棗更擬故人同<lb/>
　　挽楊嚴州母<lb/>
<pb n="KR4h0067_WYG_182-6b"/>
生長大夫宅來歸御史門吾兒天下寳此母里人尊九<lb/>
嶺三江外孤雲片月村同鄉無見日他國賦招魂<lb/>
　　網山二首<lb/>
風濤生長處土地屬東隅樹樹懸魚網村村吹鷓鴣酒<lb/>
旗孤嶼見書巻一山無欲趂雞豚社深慚身業儒<lb/>
屋舍髙低住比隣活計同<hi>一作衣裳結束同</hi>笭箵嫌月白螃蠏<lb/>
要霜紅吠犬隨村落賣魚成老翁地鹹耕種少海熟抵<lb/>
年豐<hi>前此和李倉詩序某欲于網山下結茅為屋空乏之人徒然有此念耳新詩餉我便催促為此行且</hi>
<pb n="KR4h0067_WYG_182-7a"/>
<hi>以網川鹿門為同日事令人轉有終焉之想今欲且畫網山圖掛于西壁下篇詩斗酒日遊其間此便可以呼</hi>
<hi>網山處士也買山一件徐問之未晚耳</hi>
　　宜人姚氏挽詞<hi>余倅之母</hi>
别駕歸來日連年哭九原白頭如此母丹旐只諸孫燈<lb/>
火㯽榔市簫笳梅子村比隣惱鵝鴨還阻弔幽魂<lb/>
　　續夢中所見兩句<lb/>
長劒歌明月吳門一夜過紅樓何處是為說馬蘭坡<lb/>
　　辛夘嵗應舉過西峽渡<lb/>
<pb n="KR4h0067_WYG_182-7b"/>
白鹿山頭雲欲頹峽門灘下水如雷錦囊破裂元無用<lb/>
席帽<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>﨑還更來我自未能逃世俗人誰便解脱塵埃<lb/>
扁舟且趂牛羊渡莫問如今第㡬回<lb/>
　　寄精嚴谷堂<hi>惟頥</hi>老宿二十年欲訪谷堂觀筆法<lb/>
　　因循去未得偶逢水西客沉吟久之因寄此詩<lb/>
隔浦娟娟古佛廬㡬迴欲去更踟蹰敢誇栁氏元和脚<lb/>
要問隋僧智果書見説交情多雋逹每慚識面尚生踈<lb/>
山頭紅葉知無限可許閒人暫寓居<lb/>
<pb n="KR4h0067_WYG_182-8a"/>
　　挽林義夫母<lb/>
孟母何曽憾生前錦軸横東征鳳毛好西府玉昆榮貝<lb/>
葉忘言處金牀寫水聲十年堂上客一曲是悲鳴<lb/>
　　寄范都廂<lb/>
南去封題久不聞北來數數聽寒暄聮鑣太守三千首<lb/>
擊柝長安十二門飛觀凌空天子國輕帆半日女兒村<lb/>
淵明好趣紫桑近官職髙卑<hi>一作低</hi>未要論<hi>西都賦曰立十二之通門</hi>
　　奉陪嚴陵史君楊校書<hi>興宗</hi>囊山夜話一别數月<lb/>
<pb n="KR4h0067_WYG_182-8b"/>
　　欲乍見不可得因寄此詩<hi>庚子十月作</hi>
鄉廛一語竟何曽却向他州逢李膺白馬千山縁矍相<lb/>
<hi>先生之喪史君來弔往返數十程故有此句</hi>朱旛四海有嚴陵鵝湖猶記通<lb/>
宵雨虎石還同半夜燈素髪相看才兩度不知再見㡬<lb/>
時能<hi>楊校書云要得一書藏石室為縁新説自金陵</hi>
　　挽方士登女<lb/>
傷心來赴日各各為<hi>一作淚</hi>沾衣慈母夜長訣郎君客未<lb/>
歸短山長笛慘青草素旗飛料得楚人些連篇說斷機<lb/>
<pb n="KR4h0067_WYG_182-9a"/>
　　清逺尉林昭逺<hi>孔章</hi>挽詞<lb/>
一宦辭南海蕭然百念枯里閭稱長者門巷似窮儒死<lb/>
日分明去生年爾汝無傷心哀鼓動寒月野園孤<lb/>
　　秋試後再寄林井伯<lb/>
方國三年一合圍園門屢戰定髙飛人如我友無青眼<lb/>
天豈斯文厭紫㣲苦縣老耼終遁去敬亭小謝未須歸<lb/>
丈夫謀宦非身計荔子山前有綵衣<lb/>
　　送井伯赴上庠<lb/>
<pb n="KR4h0067_WYG_182-9b"/>
紫㣲巷口送征鞍白社村前豆葉丹一賦雕蟲如桂水<lb/>
<hi>井伯曽作桂林賦</hi>千山羸馬上長安短檠巳自甘投老健筆胡<lb/>
為未得官鳳閣起家縁六館州人更欲祝東巒<hi>井伯自號束巒</hi>
<hi>子</hi>
　　得舍弟行可<hi>云之</hi>鹽官病後書<lb/>
荷花開盡蓼花紅逰子今年秋又窮千里病眠鴻雁影<lb/>
一書愁殺月魚翁天寒好處予煨芋日落何山汝轉蓬<lb/>
名利不成作歸計先生巳老海門東<lb/>
<pb n="KR4h0067_WYG_182-10a"/>
　　舍弟客臨平<lb/>
慿誰為問鶺鴒原燈火三更隕淚痕天逺未知萍梗迹<lb/>
書來説在藕花村年華似汝寜為未場屋如吾巳懶言<lb/>
璧水<hi>井伯時為國子生</hi>故人今北去短長門户好同論<hi>吳僧道潜詩云</hi>
<hi>風蒲獵獵㺯輕柔欲立蜻蜓不自由五月臨平山下路藕花無數滿汀洲故詩人以名其地如栁惲云汀洲生</hi>
<hi>白蘋日暮江南春後人因號白蘋洲</hi>
　　借冊井伯<lb/>
吉貝城邊寄此身<hi>一作冬復春</hi>故鄉歸少異鄉親蜀無儋石<lb/>
<pb n="KR4h0067_WYG_182-10b"/>
雄何苦浴有書船孟不貧緑水孤村何處客白頭雙闕<lb/>
老門人令狐冒雪成圖畫還<hi>一作可</hi>許渠儂續<hi>一作接</hi>後塵<lb/>
　　迎仙致政王修職<hi>衛</hi>挽詞<lb/>
晦徳香泉下秋風知<hi>一作今</hi>㡬回襟懐如阮達門閥自唐<lb/>
來立馬曽交語寒蛩重一哀生前雙錦軸亦足慰蒼苔<lb/>
　　挽王司業<hi>定</hi>
未作鵬飛萬里程一時英俊巳錚錚只應傲雪凌雲氣<lb/>
合得驚天動地名明月酒杯如李白暮年官職似陽城<lb/>
<pb n="KR4h0067_WYG_182-11a"/>
秋風癸亥古祠下多少行人淚眼盈<hi>韓退之癸亥年守潮本朝陳文忠堯</hi>
<hi>佐及黄魁並以是年出守故此郡有三癸亥祠</hi>
　　憶浮家洞<lb/>
萬竹蒼蒼烏鳥啼一江渺渺薜蘿西幽懐動處蘭初長<lb/>
好句來時月巳低年嵗却從為客盡家書長是倩人題<lb/>
踈鐘日落孤村立秋燕梁空歸思迷<lb/>
　　寄表弟章由之為理曲堆屋廬<lb/>
苦來為客竟何為宅舍荒村誰與治别墅雖無輞川畫<lb/>
<pb n="KR4h0067_WYG_182-11b"/>
生涯堪入杜陵詩身如燕子年年去家似漁舟處處移<lb/>
丹井西頭曲堆下更煩嵗晚定踈籬<lb/>
　　送林子方秘書<hi>枅</hi>赴廣東提舉<lb/>
乗軺嶺上丈人回奉使天南學士來萬里家聲蠻子洞<lb/>
一門旌節越王䑓驛辭懶口初逢菊界入潮州定折梅<lb/>
莫怪襄陽負韓約芸香又好賜環催<lb/>
　　次韻奉酬致仕通直吳七丈上元所寄之什<lb/>
空齋自合冷如灰何物龍鍾似不才日日讀書無處用<lb/>
<pb n="KR4h0067_WYG_182-12a"/>
年年作客㡬時迴君為諧老先生行我在當初最後來<lb/>
可忍殘春對耆老不擕斗酒去相陪<lb/>
　　挽戴少美<hi>晦之父黄石人</hi>
一聲哀管水邊聞忽憶秋風留月軒洛下書生來問字<lb/>
襄陽耆舊亦過門游梁無限通宵話訪戴如今何處村<lb/>
縱使鸞封到幽壠白雲荒草不堪論<lb/>
　　次韻致政吳丈<hi>悦之</hi>和林縣丞<hi>褒</hi>丹桂非時之什<lb/>
青山湖上宅丹桂月邊枝菊蘂元同日桐花却並時籠<lb/>
<pb n="KR4h0067_WYG_182-12b"/>
鵝翁不俗蠟鳳子多竒須信三秋好先從數月期藍田<lb/>
一㕔壁黄巻五男兒問禮當年事芹宫未頌僖<lb/>
　　次韻奉酬林仲雨<lb/>
年去又來三月强詩成未了寸心狂巳無精力能穿鵠<lb/>
尚有頭顱可牧羊老栢縱教逢嵗晚幽蘭本不為人香<lb/>
東膠待補猶堪戰莫道今無識繞梁<hi>仲雨次韻云萬事不成嘆畫虎一官</hi>
<hi>那得似驅羊</hi>
　　挽陳伯順夫婦<lb/>
<pb n="KR4h0067_WYG_182-13a"/>
晴春相<hi>一作一</hi>見未多時忽嘆霜蕪雪屋非僵瑟樓前方<lb/>
悼往吹簫䑓下竟同歸讀書歴歴向秋樹織錦悠悠空<lb/>
曉機須信人間伉儷重<hi>缺</hi>　死日不相違<lb/>
　　謝林守<hi>元仲</hi>架艾軒先生祠堂<lb/>
雙闕巳嗟秋草邊兩楹誰作麥堆前幸奉皂葢行春日<lb/>
如見紅泉講道年工部先生天下士莆陽太守大夫賢<lb/>
斯文直待斯文出千載名聲與共傳<hi>林守詩云原上卧龍無起日柱頭化</hi>
<hi>鶴見何年</hi>
<pb n="KR4h0067_WYG_182-13b"/>
　　再用前韻和林守<lb/>
清詠重重畫㦸邊芳題短短竹籬前政如美稷西河日<lb/>
詩到黄初正始年滕國已歌慈父愛韓門更感使君賢<lb/>
銅魚好句闗風教巴嶺𢋫酧只浪傳<lb/>
　　挽陳仲罕母<lb/>
橘林霜後欲寒天<hi>一作黄柑時候欲寒天</hi>多記陶家作客年碧水<lb/>
青山如昨日白雲紅旐是新阡鳲鳩七子母思重寡鵠<lb/>
孤巢婦徳賢最苦哀簫老松下漫漫瞿麥雪平田<hi>洞簫賦孤</hi>
<pb n="KR4h0067_WYG_182-14a"/>
<hi>巢寡鵠娛優乎其下</hi>
　　奉寄雲安安撫寳文少卿林黄中<hi>栗</hi>
泥封欵欵下青𠖇却許麾幢換使軿䕫子城頭開幕府<lb/>
杜陵詩巻作圖經十年去國未還國萬里長亭更短亭<lb/>
可信明時好人物亂猨啼處是州㕔<lb/>
　　滕王閣懐古奉呈撫州别駕兼簡户曹<lb/>
城連帝子閣西頭水遶南昌故郡流山短天長鷗鷺小<lb/>
夜深雲淨月星浮澹䑓墓暗竹根古孺子亭荒荷葉秋<lb/>
<pb n="KR4h0067_WYG_182-14b"/>
漠漠滄江無了日哦詩莫苦替人愁<lb/>
　　江西試罷還故里八月二十九日過飛猿嶺連日<lb/>
　　遇雨<lb/>
萬里﨑嶇愁不禁飛猿更聽雨淋淋剰將暑藥涼無用<lb/>
未著秋衣寒巳深刻鵠雕蟲成底事牧羊餧鴨負初心<lb/>
還家漸近病漸好得句自題時自吟<lb/>
　　挽稚春母鄭氏<lb/>
他誰天外哭聲長有客歸程何太忙同㸑情親如五服<lb/>
<pb n="KR4h0067_WYG_182-15a"/>
升堂義重比諸郎昔人澆薤蒸梨事即我浮家泛宅旁<lb/>
嘆息白頭陶母意中秋三日轉凄凉<lb/>
　　秋試罷重九過滄峽<lb/>
野濶村歸如暮鴉路沿溪曲似春蛇不諳水土愁多病<lb/>
<hi>一作屢眠野館愁為客</hi>忽聽鄉談喜近家一帶青山將屋繞數行<lb/>
<hi>一作莖</hi>緑竹倚門斜年年逆旅逢重九今嵗須看籬下花<lb/>
　　同安撫趙子直<hi>汝愚</hi>餞朱晦菴於懐安二首得重<lb/>
　　字<lb/>
<pb n="KR4h0067_WYG_182-15b"/>
祖帳寒梅白未空已看新葉緑重重八州鉞斧送行客<lb/>
十里旌旗遶暮峯北斗獨髙韓吏部南州爭慕郭林宗<lb/>
一時賔主俱豪傑敢道招要到野農<lb/>
武夷長想蕙蘭蹤螺渚幸修桑梓恭詩造本情天下誦<lb/>
學傳正統世儒宗三山過客日無數四海聞人此一逢<lb/>
官燭行行送歸路半村無月海雲重<lb/>
　　挽蔡以之母<lb/>
鄰母悲秋長短聲客窗聞此夢魂驚新鄉誰共雞豚社<lb/>
<pb n="KR4h0067_WYG_182-16a"/>
先世由來香火情薤曲縱教如宋玉里喪終是媿陳平<lb/>
傷心起望秋雲亂愁斷千山㡬日程<lb/>
　　别莆陽史君林宗丞二首<lb/>
下筆翩翩如史君年過五十始朱輪蜀山久託無家客<lb/>
滕國曽為負耒人<hi>先任福倅</hi>脱印忽聞過我里攀轅尤更甚<lb/>
州民乍晴乍雨黄梅道好聽泥封下紫宸<lb/>
扶羸十日候行期𤓰葉初生荷滿池别袖難禁須進酒<lb/>
離情未足更題詩飛鸞渡口還家後老䑕梯前到闕時<lb/>
<pb n="KR4h0067_WYG_182-16b"/>
士論民謡如皎日甘泉直上豈容遲<lb/>
　　别林黄中帥湖南<lb/>
清秋緩轡馬如雲論定忠邪白黒分湘水傳呼新刺史<lb/>
霸陵改觀舊將軍平生孤節人難到自此一畨名愈聞<lb/>
定有詔書催入覲不勞下擔楚江濆<lb/>
　　代上陳給事<hi>峴</hi>二首<lb/>
謝安舊宅翠雲環復見新墻月様彎市近豈容三島客<lb/>
樓居須向九仙山去天尚欝金門步計日催歸玉筍班<lb/>
<pb n="KR4h0067_WYG_182-17a"/>
好與衣冠添盛事一門三府照人寰<lb/>
雲錦軒楹蘭玉堦暫從仙仗下蓬萊良辰歌館聲聲起<lb/>
明月粧樓夜夜開天上李藩批敇手蜀中嚴武總戎才<lb/>
<hi>曽知成都</hi>可教問舍悠然去即下紅泥促召回<lb/>
　　暫還網山井伯以詩送别次韻<lb/>
暫著芒鞋歸故丘新詩吟罷恍如秋麥堆去後惟君勝<lb/>
荔子紅時送客愁好句合教吾北面生平長恨海東頭<lb/>
如今别袂應須惜一日能留便少留<lb/>
<pb n="KR4h0067_WYG_182-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百八十二<lb/>
</p>
<p>
</p>
  </div>
</body>
</text>
</TEI>
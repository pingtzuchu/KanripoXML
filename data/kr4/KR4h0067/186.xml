<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百八十六</head> <lb/>
    <p>
<pb n="KR4h0067_WYG_186-1a"/>
欽定四庫全書<lb/>
　兩宋名賢小集巻一百八十六<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　雪溪詩集<hi>二</hi>
　　幽居<lb/>
幽居寂無事晨起伴僧禪曉澹巖前月秋明水底天望<lb/>
鄉書斷雁問路客回船阻絶平生友清遊有夢傳<lb/>
<pb n="KR4h0067_WYG_186-1b"/>
　　别故人張孝先<lb/>
平生嘗嘆少陵詩豈謂殘生盡見之共脱干戈身偶在<lb/>
各懐鄉國語猶悲又尋芳草春風路猶聽孤舟夜雨時<lb/>
避地海山周萬里此行無處寄相思<lb/>
　　訪闗子開兄弟於餘杭懐先世舊契<lb/>
山嵇交契自當年重到同鄉各愴然百里山川清似舊<lb/>
兩家子弟老於前疎梅開處數枝玉小雨來時一段烟<lb/>
嵗晚不妨相㑹數溪頭尚趁有歸船<lb/>
<pb n="KR4h0067_WYG_186-2a"/>
　　項在廬山與故友可師為詩社嘗次韻和予詩云<lb/>
　　空中千尺墮桞絮溪上一旗開茗芽絶愛晴泥飜<lb/>
　　燕子未須風雨落梨花重江碧樹逺連雁刺水緑<lb/>
　　蒲深映沙想見方舟端取醉酒酣風帽任欹斜後<lb/>
　　三十年避地剡溪山中時可師委蛻亦二紀矣靈<lb/>
　　隠明上人追和此為贈感念存没淚落衣巾因用<lb/>
　　韻謝之<lb/>
昔訪廬山惠逺家尋春草木未萌芽自從桞折烟中色<lb/>
<pb n="KR4h0067_WYG_186-2b"/>
不寄梅開雪後花事往泪多添海水詩來恨滿筭河沙<lb/>
驚回三十年前夢放鶴峰頭日未斜<lb/>
　　溪上觀雪<lb/>
沙洲莽蒼水雲昏雪落寒溪鏡有痕山際疎鐘烟際寺<lb/>
林邊㣲徑水邊村天涯嵗月行將盡人世窮愁孰與論<lb/>
憶與鄒枚同賦詠人非事往但心存<lb/>
　　送史純夫歸餘姚<lb/>
霜晴九月交送子越東門同舟此水上再對波清渾<lb/>
<pb n="KR4h0067_WYG_186-3a"/>
聚散三十載惟此一意存邦國有大慶去承曠蕩恩我<lb/>
老百不堪視子猶弟昆新寒黄菊枝落照黄葉村慘愴<lb/>
欲别語零落未歸魂臨分吐情實衰境意彌敦<lb/>
　　黄州棲霞樓蘇翰林所賦小舟横截春江是也曽<lb/>
　　竑父罷郡畫為圖求詩<lb/>
銅雀不得鏁二喬春江亦夢携西子此樓縹緲想風流<lb/>
此恨纒綿在雲水洞庭葉下思湘君不獨陽臺雲雨神<lb/>
精誠感通若相遇夢境幻境皆成真黄州刺史清如鏡<lb/>
<pb n="KR4h0067_WYG_186-3b"/>
水光山色心同瑩牧之出守到元之誰解把詩聞萬乗<lb/>
圖成携得千里行孤帆趂落斜陽城江頭莫指挽鄧處<lb/>
離合古今同一情<lb/>
　　和明上人見贈<lb/>
西湖梅蘂暗香浮錫杖凌空過沃洲後㑹重尋人更老<lb/>
頽光不駐水争流夕陽天際青山出暝色烟中白鳥留<lb/>
此境只曽支遁賞剡溪今始得湯休<lb/>
六見月華虧又盈却來松下笑相迎事銷臈雪渾非舊<lb/>
<pb n="KR4h0067_WYG_186-4a"/>
人似寒梅獨有情香火舊縁生理足烟霞新志著書成<lb/>
明朝又向千峰去猶恐時人識姓名<lb/>
　　寄陳彦山<lb/>
送君憶昔上鼇山愁折江梅踏雪還别後重添十年老<lb/>
静中猶借半生閒文章千古心空在書史三冬手自刪<lb/>
嵗晚山中有琪樹傷心何日得同攀<lb/>
　　小立<lb/>
茅屋藤蘿外慿欄烟靄間亂蟬催暑去急雨帶秋還路<lb/>
<pb n="KR4h0067_WYG_186-4b"/>
入雙溪口門當四面山詩成題未有翰墨伴清閒<lb/>
　　舟中夜雪讀正卿教授近詩輙賦鄙句并以為别<lb/>
百年半羇棲輕與故山别回首千萬峰飛夢不可越弭<lb/>
棹濠上亭非卿愴時節朝號迥野風夜聴孤舟雪濕薪<lb/>
無煖熖燭泪共明滅癡坐増灑然何以慰清絶斯時咏<lb/>
君詩心抱益澄澈未見觀魚莊先得馭風列荆玉出此<lb/>
邦誰獻復誰刖山川漫竒麗文物久消歇君詞吐白虹<lb/>
神寳疑不没我欲𢋫餘思景行好句拙如違勾漏令未<lb/>
<pb n="KR4h0067_WYG_186-5a"/>
得丹砂訣萬里烟雲開揚舲及明發荆山自兹逺雲濤<lb/>
渺天末兩地見梅花相思不同折<lb/>
　　無題<lb/>
三月桞花飛東風繡香國挂影㺯春光飛瓊悵分缺雲<lb/>
輿返青霄翠浪翻天末閬苑桃李花莫使芳香歇緬想<lb/>
霞中人芙蕖艷秋色烟鸞吟碧空行雲不停刻何事寄<lb/>
紅埃悲聲調緑髪神觀洞太虚紫清注金格玉宸丹鳳<lb/>
檢詞章煥瓊笈誰執招真旗笙簫下空闕靈光湛法身<lb/>
<pb n="KR4h0067_WYG_186-5b"/>
生死本無别妙合造化機隂陽時出没欲識天中真寒<lb/>
江浸明月<lb/>
　　將卜山居寄懐<lb/>
山居香火伴殘經幽絶全家在畫屏黄葉村藏一溪碧<lb/>
白雲堆擁萬峰青安知遇酒分賢聖但可與人同醉醒<lb/>
萬事休心同白髮更須結託老人星<lb/>
　　除日得銅溪老人書<lb/>
除日相思輙寄詩流光不特我衰遲嵗窮滄海波濤急<lb/>
<pb n="KR4h0067_WYG_186-6a"/>
天冷空山鳥獸悲一氣先觀雲暖處百花猶避嵗寒枝<lb/>
迎年送臈須臾夢正是須彌不動時<lb/>
　　必明菴<lb/>
佛心猶日出何曽碍須彌散為普光明合作四威儀萬<lb/>
古止此日羣目盡見之普現一切水君自分渑淄髙垂<lb/>
大圓鏡君自存妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>方寸無盡燈無處存思維髙禪聞<lb/>
妙道行作人天師維摩開丈室庵成更求詩衆説列山<lb/>
嶽吾以一理推萬古聲一㮣我初拙言詞至現莫如心<lb/>
<pb n="KR4h0067_WYG_186-6b"/>
舉念周四維心明乃本明盡埽棘與茨豈知都用晦隠<lb/>
顯兩不知大千在髪毫聖言不吾欺<lb/>
　　古漁父詞十二首<lb/>
漁父家風我所知家風要與道相宜不懐貪餌吞鈎意<lb/>
常似絲綸未下時<lb/>
雨中漁艇一聲歌夾㟁青林照碧波躍馬更誰思往事<lb/>
紅塵千丈奈人何<lb/>
萬里號風雪滿山黄蘆映靄水汪灣九衢朝馬愁泥滑<lb/>
<pb n="KR4h0067_WYG_186-7a"/>
不識魚翁興未閒<lb/>
風波穏處釣舟閒雲去諸山暝不還江面一峰何所似<lb/>
青銅鏡裏緑雲鬟<lb/>
千古髙人張志和浮家泛宅老烟波不應别有神仙境<lb/>
祗此滄江一釣蓑<lb/>
虞舜遺風逺可尋烟波一棹古猶今九疑莽蒼三湘濶<lb/>
盡是雲山韶頀音<lb/>
曽見三閭屈大夫强將清濁較賢愚如今更覺前言拙<lb/>
<pb n="KR4h0067_WYG_186-7b"/>
醒醉由來本不如<lb/>
風裊溪頭釣線多戱魚無奈巧依荷直須飄盡浮萍草<lb/>
盡放青天照碧波<lb/>
禹門三級浪干重變化騰飛豈有踪寄語魚蝦休上釣<lb/>
要看頭角是真龍<lb/>
得即歡忻失即憂死生輪轉暗相讎那知垂釣非真釣<lb/>
不在絲綸不在鈎<lb/>
船子禪師意未平萬波要喻境中情魚寒不食清池釣<lb/>
<pb n="KR4h0067_WYG_186-8a"/>
何處歸舟有月明<lb/>
波清百尺見游鱗水色天容自古新昨夜西江浴明月<lb/>
氷輪玉兎絶纎塵<lb/>
　　秀逺亭<lb/>
鏡似氷壼表裏清我來閒伴白雲行四山迤邐青圍野<lb/>
一水蜿蜒緑繞城試問春來觀秀色何如雨後聴泉聲<lb/>
昔人飛馭烟霞外落日空含萬古情<lb/>
　　送吕道師還天台<lb/>
<pb n="KR4h0067_WYG_186-8b"/>
結宇孤峰蘚徑危身閒鷗鳥信忘機水聲山色何今古<lb/>
物態人情果是非子踏白雲來問道我垂華髪自生輝<lb/>
赤城歸去松門晚萬里秋容上客衣<lb/>
　　早秋寄昔慧老且弔慈受老師之亡<lb/>
昔日禪河早預流老尋支許剡中遊一枝數粒同過夏<lb/>
萬壑千巖相映秋眼看珠沉滄海底心傷塔聳亂峰頭<lb/>
不須月落龍天泣萬古白雲無去留<lb/>
　　題洛神賦圖詩<hi>并序</hi>
<pb n="KR4h0067_WYG_186-9a"/>
　　　風雅頌為文章之正至屈原離騷兼文章正變<lb/>
　　　而言之湘君湘夫人山鬼多及帝舜英皇以繫恨<lb/>
　　　千古宋玉賈誼師其餘意作招魂賦鵩極死生憂<lb/>
　　　傷怨懟之變亦兼正與變而為言耳其後李太白<lb/>
　　　作逺别離亦云九疑連緜皆相似重瞳孤墳竟何<lb/>
　　　是李當塗編次以此詩為謫仙文集第一篇亦以<lb/>
　　　祖屈原悲英皇本意耳而韓退之作黄陵南海廟<lb/>
　　　碑文章詞指非世間詩也盖平生周造化妙理已<lb/>
<pb n="KR4h0067_WYG_186-9b"/>
　　　多至是方能發鬼神之情然後幽逺荒忽竒怪無餘<lb/>
　　　藴於天地矣文章必能盡羇旅風霜山行水宿極<lb/>
　　　其患難離别悲傷則真情乃見與夫男女之際鬼<lb/>
　　　神之狀死生之變態幽顯表裏内外洞逹然後為<lb/>
　　　至焉曹子建與七子並遊而獨能脱遺建安風格<lb/>
　　　作洛神賦雖祖屈原而能激其餘波侵尋相及矣<lb/>
　　　非託寓於婦人神仙亦安能至此也近得顧凱之<lb/>
　　　所畫洛神賦圖撫本筆勢髙古精彩飛動與子建<lb/>
<pb n="KR4h0067_WYG_186-10a"/>
　　　文章相表裏因賦一詩其後盖屈原賈誼子建<lb/>
　　　其幽恨莫伸一也故文章能逹其所存以極窮<lb/>
　　　古鴻荒之理學者可以辨是矣<lb/>
曹公文武俱絶倫傳與陳王賦洛神髙情寓託八荒外<lb/>
曽是親逢絶世人五官郎將莫輕怒椒房自是袁家婦<lb/>
聞道生時覆玉衣便是於今腰束素驚鴻翻然不重顧<lb/>
射虎深寃更凄楚不將降虜賜周公先識禍機楊徳祖<lb/>
此意明明可自知豈有神人來洛浦盡用平生八斗在<lb/>
<pb n="KR4h0067_WYG_186-10b"/>
七步那能説㣲步楚騷日月常爭光湘夫人後誇髙唐<lb/>
丹青盡冩鬼神趣筆端調出返魂香妙畫髙文盡天藝<lb/>
神理人心兩無異此情萬古恨茫茫且為陳王說餘意<lb/>
　　妾薄命<hi>并序</hi>
　夜讀齊梁諸集見多有此作因賦二篇繼其聲<lb/>
寒閨有静女十載念逺征命似絳綃薄身同朝路輕存<lb/>
心合懽綺待得機杼成從來君獨賞寜肯賣都城慿夢<lb/>
欲寄逺舊路春草生獨夜理瑶琴泪燭剪不明待誰相<lb/>
<pb n="KR4h0067_WYG_186-11a"/>
應節要自不勝情㑹有不眠者聽此斷腸聲<lb/>
少年輕逺行易發同爾汝紅顔望中老離恨尚如許妾<lb/>
身異金石更涉㡬寒署長天誰云廣不見收墮雨愁來<lb/>
津頭望信絶不得渡隣婦念幽獨艇子隔溪語落日下<lb/>
空江修烟淡晴渚流恨滿春風西飛數歸羽<lb/>
　　古意<lb/>
茅簷秘秀色從古歎不遭遊子去來返徒使寸心勞朝<lb/>
嘆江海深夜視星斗髙歸期約春風今己木葉凋一日<lb/>
<pb n="KR4h0067_WYG_186-11b"/>
兩回來但看門前潮<lb/>
　　臨海僧珂公出梅花詩和其韻<lb/>
漫天飛雪鬬梅英未有東風便有情竹裏藏春春不覺<lb/>
水邊見月月羞明神人自惜迷姑射天女何妨伴净名<lb/>
第一花中拈實相談禪說法大修行<lb/>
　　剡溪月下泛舟<lb/>
嵗殘清夜一溪澄更愛千峰霽月升天地髙低銀色界<lb/>
山川表裏玉壺氷裘單擁火宜無倦石響行舟恐不勝<lb/>
<pb n="KR4h0067_WYG_186-12a"/>
休説興來并興盡兹游今古亦何曽<lb/>
　　姜山通闍黎真骨歸塔以詩送之<lb/>
空門龍象道髙升坐使山川勝氣増天道不言成四運<lb/>
人間無處證三乗雲深尚有遊山客烟冷空餘禮塔僧<lb/>
一葦莫嗟成萬古幻身來往本何曽<lb/>
　　嵗杪道中<lb/>
巖風號萬木天意自悲傷野店逢殘嵗危峰半夕陽吾<lb/>
生猶道路此恨付杯觴正是凄凉極寒梅逗晚香<lb/>
<pb n="KR4h0067_WYG_186-12b"/>
　　望秋<lb/>
門對萬山深登臨老病侵牛羊隨野色草樹帶秋隂此<lb/>
景聊供望何人肯見尋猜鷗不用下我自信無心<lb/>
　　病中<lb/>
遥夜支頥坐春醪負十分碧天沉宿靄清月入㣲雲真<lb/>
妄怯多病翔潜喜不聞鞦韆人樂處十載愴離羣<lb/>
　　寄東山覺老<lb/>
紅泉碧嶂舊登臨來演真常契佛心漫道山林無獨往<lb/>
<pb n="KR4h0067_WYG_186-13a"/>
那知笙磬有同音堂前明月四時好山外白雲千古深<lb/>
此别松門無復見漁樵為伴老相侵<lb/>
　　剡溪王秀才畫子猷訪戴圖<lb/>
剡溪萬壑干巖景人境誰能識心境君畫山隂雪後船<lb/>
始悟前人發清興眼中百里舊山川荒林雪月縈寒烟<lb/>
料應興盡故無盡賔主不見寜非禪當年戯留一轉語<lb/>
不意丹青能盡覩更畫人琴已兩忘妙盡子猷真賞處<lb/>
　　雪溪觀雨<lb/>
<pb n="KR4h0067_WYG_186-13b"/>
晚雨亷纎正滿空萬峰都在暝雲中風雲變態何深淺<lb/>
坐看天施水墨工<lb/>
　　山中早秋<lb/>
蒼茫山口月西沉瀟洒新秋院落隂雨滴梧桐河漢淡<lb/>
夢中猶記少年心<lb/>
　　山居追凉<lb/>
松門東路有柴闗涼卧清宵夢亦閒更待海風來萬里<lb/>
一天露月滿空山<lb/>
<pb n="KR4h0067_WYG_186-14a"/>
　　秋容<lb/>
如畫羣峰縱復横孤烟收盡片雲輕天容常帶秋容净<lb/>
萬里碧天新雨晴<lb/>
　　送王道元運判致政歸潜皖<lb/>
好山如幽人深絶常避地潜峰獨呈露孤立信竒最髙<lb/>
擁一寒峰縹緲亂雲氣萬古招行人誰與賞心㑹我公<lb/>
實仙材崑閬失品次挽公青霞襟來作繡衣使終尋汗<lb/>
漫遊髙舉九峰外行色開畫圖秋空捲新霽造化為我<lb/>
<pb n="KR4h0067_WYG_186-14b"/>
娱神超物無累我窮知音稀與世久無味落葉掃不禁<lb/>
嵗月水東逝愁作送公詩出門更何詣贈言詞亦貧無<lb/>
以報髙誼野宿慎衣裘寒霜方夜墜<lb/>
　　送和斜川詩一首<hi>并序</hi>
　　　嵗後五日僕欲從西湖追和斜川詩是旦江子<lb/>
　　　我居新市招張仲宗同遊後<hi>缺</hi>　雨止亦和此<lb/>
　　　詩見寄事之脗合有若此者昔白樂天游慈恩<lb/>
　　　寺元㣲之在梁州同日夢其地各賦詩相寄議<lb/>
<pb n="KR4h0067_WYG_186-15a"/>
　　　者謂相望千里而神㑹誠心流通無足怪者輙<lb/>
　　　再和一篇為寄且識其異焉<lb/>
採藥游名山恐是韓伯休欵段下澤車久師馬少游兩<lb/>
公學真隠異世今同流遇害能鳴雁多猜不下鷗何如<lb/>
脫羈馽尋壑與經丘人生亦誤計獨醒無匹儔天地本<lb/>
虚静萬物自應酬隂陽驅意氣定能相勝不况復漆室<lb/>
女浪為魯國憂真妄兩非是湛然一無求<lb/>
　　山中梅花盛開戯作<lb/>
<pb n="KR4h0067_WYG_186-15b"/>
化工難逥天地春下遣天仙第一人前驅飛雪助幽絶<lb/>
千里隔盡埃與塵何心百卉擅獨秀寒入萬物無精神<lb/>
綽約肌膚瑩香玉借與東皇立花國開破天地發生心<lb/>
引出世間凡草木品流不數廣寒宫為嫌月姊長孀獨<lb/>
波上輕盈掌上身由來比並皆塵俗須知尤物到絶言<lb/>
從昔華詞吟不足溪回路轉一枝斜可惜天寒倚修竹<lb/>
窮途游子嵗華晚腸斷夜投山館宿古今幽怨不盡情<lb/>
更入凄涼笛中曲荒山偶賦梅花詩佇立花前香在衣<lb/>
<pb n="KR4h0067_WYG_186-16a"/>
傷心不忍别紅紫付與曉風零亂飛<lb/>
　　繫舟餘杭門訪西湖金輪寺參上人<lb/>
北郭望西湖㣲徑㡬尋尺澹與人意長雲寒正無色深<lb/>
尋幽禪居步轉蒼山側落葉不可紀遮盡山下石師方<lb/>
無定居我亦何所適四海漭無歸老矣山中客百年熟<lb/>
機縁還此共禪寂語罷今古分坐上有陳迹一笑視此<lb/>
生何事非戯劇開門納遥峰暮雨一江白兹游非世逢<lb/>
歸路晚蕭瑟積隂迷曉昏鐘聲報將夕<lb/>
<pb n="KR4h0067_WYG_186-16b"/>
　　送孫肖之還縉雲<lb/>
蓬蒿頻嵗掩柴闗再喜相逢一破顔游子年華紅葉老<lb/>
幽人風味白雲閒那知篋裏書成後猶作溪邊興盡還<lb/>
流落天涯俱避地念君更入萬重山<lb/>
　　送郭壽翁還廬陵<lb/>
共遭敵騎汝隂城十載相逢尚甲兵萬里鵷鴻自鶱舉<lb/>
九闗虎豹任縱横雨昏山逺行人恨日暮草長幽鳥聲<lb/>
只有别離心似舊亂來難得是交情<lb/>
<pb n="KR4h0067_WYG_186-17a"/>
　　送黄生還臨安<lb/>
舊事恍如前後身龍門四紀更情親茅廬驚歎見斯客<lb/>
天馬超騰感似人三徑草荒殘嵗雨一枝梅作渡江春<lb/>
莫言吳越方成别纔隔雲濤莫問津<lb/>
　　再和雪聲<lb/>
天上威儀世豈知六花寒露夜偏宜半空環珮朝元罷<lb/>
滿地珠璣按舞時簌簌初隨風更急蕭蕭却雜霰俱遲<lb/>
房公松竹分清俗除却天聲總未竒<hi>又作帝宴鈞天世豈知落花寒露夜</hi>
<pb n="KR4h0067_WYG_186-17b"/>
<hi>偏宜房琯云天下之聲惟竹聲最清及聽松聲知竹聲更俗</hi>
　　南巖悟禪老見於山中同烹玉糝羮<lb/>
我家峰頭最髙層落葉蒼崖不可登清坐與師烹玉糝<lb/>
千巖風雨一深燈<lb/>
　　即事<lb/>
住依溪口破殘春身伴渡頭零落雲更向空山拾黄葉<lb/>
姓名那有世人聞<lb/>
　　晚意<lb/>
<pb n="KR4h0067_WYG_186-18a"/>
山空寺古紫苔侵更喜漁樵不見尋坐對秋隂晚蕭瑟<lb/>
風吹敗葉入廊深<lb/>
　　與郭壽翁俱客錢塘壽翁歸吉州追餞至龍山白<lb/>
　　塔寺惜别悵然終日始登車而去既行旬日予得<lb/>
　　請廬山太平觀將歸隠浙東山中寄詩奉懐<lb/>
江邊孤寺舊曽經重枉驪駒當短亭落日催人心去住<lb/>
東風囬首泪飄零魂歸但覺楓林黒書就終期汗簡青<lb/>
<hi>予作名臣傳數十篇壽翁尤所稱愛</hi>歸隠我無冲斗氣相思時望少㣲星<lb/>
<pb n="KR4h0067_WYG_186-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百八十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百五十一</head> <lb/>
    <p>
<pb n="KR4h0067_WYG_151-1a"/>
欽定四庫全書<lb/>
　兩宋名賢小集巻一百五十一<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　栟櫚詩集<lb/>
　鄧肅字志宏南劒沙縣人少警敏能文美風儀善談<lb/>
　論李綱見而竒之相倡和為忘年交居父䘮哀毁踰<lb/>
　禮芝産其廬入太學所與游皆天下名士時東南貢<lb/>
<pb n="KR4h0067_WYG_151-1b"/>
　花石綱肅作詩十一章言守令捜求擾民用事者見<lb/>
　之屏出學欽宗嗣位召對便殿補承務郎授鴻臚寺<lb/>
　簿金人犯闕肅被命詣敵營留五十日而還張邦昌<lb/>
　僭位肅義不屈奔赴南京擢左正言先是朝廷賜金<lb/>
　國幣一千萬肅在其營密覘均與將士之數大約不<lb/>
　過八萬人至是為上言之且言金人不足畏但其賞<lb/>
　罰必信不假文字故人各用命朝廷則不然有同時<lb/>
　立功而功又相等者或已轉數官或尚為布衣輕重<lb/>
<pb n="KR4h0067_WYG_151-2a"/>
　上下只在吏手賞既不明誰肯自勸今當專立功賞<lb/>
　一司使凡立功者得以自陳若功狀已明而賞不行<lb/>
　或功同而賞有輕重先後者並置之法上從之朝廷<lb/>
　受偽命者衆肅請分三等定罪上以肅在圍城中知<lb/>
　其姓名令具奏肅言無所隠耿南仲嘗薦肅於欽宗<lb/>
　肅言之不恤上嘉其直賜五品服范訥留守東京肅<lb/>
　言訥出師兩河望風先遁訥遂罷内侍陳良弼肩輿<lb/>
　至横門外開封買入内女童肅連章論之時官吏多<lb/>
<pb n="KR4h0067_WYG_151-2b"/>
　託故而去肅建議削其仕版而取其祿以給禁衞若<lb/>
　夫先假指揮徑徙江湖者乞追付有司以正其罪因<lb/>
　入對言敵人之巧在文書簡簡故速中國之患在文<lb/>
　書煩煩故遲今兵戈未息豈可揖遜進退尚循無事<lb/>
　之時欲乞限以旬日期於必至庶幾法嚴事簡賞罰<lb/>
　之權不至濡滯肅在諫垣遇事感激不三月凡抗二<lb/>
　十疏言皆切至上多採納㑹李綱罷肅奏論之觸執<lb/>
　政怒送肅吏部罷歸居家紹興二年避寇福唐以疾<lb/>
<pb n="KR4h0067_WYG_151-3a"/>
　卒<lb/>
　　分嵗<lb/>
餘臘羈人少共歡那堪飛雪集雲端四時欲盡三更漏<lb/>
六出翻成兩嵗寒壓損嶺梅殘豓薄敲殘亭竹碎聲乾<lb/>
公卿休埽黌堂下留與來朝執玉看<lb/>
　　別陳少卿<lb/>
平生杯酒百無憂四海風流説太丘據景筆端陵鮑謝<lb/>
當年門下得伊周那知避世嶔崎迹也許從公汗漫遊<lb/>
<pb n="KR4h0067_WYG_151-3b"/>
聞説片帆今又舉三山無處著人愁<lb/>
　　戲洪丞<lb/>
萬里歸來雲水鄉逢春得酒且徬皇好賢誰佀雙松吏<lb/>
使我終時一石狂忽與高唐來䑕目却令朱户鎖梅糚<lb/>
先生取瑟吾知己安得從今不舉觴<lb/>
　　大雨<lb/>
夜夜陰雨如潑墨雨勢欲挽銀河竭春工十八落泥塗<lb/>
驟雨誰云不終日魏紫姚黄業已空嬉遊何足介心胸<lb/>
<pb n="KR4h0067_WYG_151-4a"/>
只恐年年禾黍地浸淫盡入陽侯宫憑誰為我呼少女<lb/>
埽空陰翳開天宇光風霽月暖層霄坐令六合同歌舞<lb/>
　　寒梅上李舍人<lb/>
窮山觸目紛茒葦此意昏昏誰可洗竹間横破一枝梅<lb/>
對月嫣然耿寒水吟詩索酒滿高堂穿簾的皪射晶光<lb/>
世上羶葷來不到翦翦天風吹冷香人言百花睡未起<lb/>
獨冠羣芳差可喜珍重和羮自有期行事爭雄壓桃李<lb/>
　　題梅齋<lb/>
<pb n="KR4h0067_WYG_151-4b"/>
江邊蘆葦風颼颼東君一㸃破寒愁窗間疎影横春痩<lb/>
枕上冷香尋夢幽夜深竹折驚殘雪捲簾醉起千山月<lb/>
洗空肺腑龍麝腥落筆天香鬬清絶<lb/>
　　上先生<lb/>
夜馬踏殘月荷策來泮宫入門見先生語意何雍容短<lb/>
檠挑燈一千夜高談雄辨流胷中吾皇求士若飢渴那<lb/>
許先生久卧龍玉鞭斜指長安市小軒從此冷如水空<lb/>
留絳帳照孤燈窗外西風起寒葦<lb/>
<pb n="KR4h0067_WYG_151-5a"/>
　　龍興避難<lb/>
傍山怪石如蹲虎絶頂去天無尺五却披叢棘下山腰<lb/>
丹碧照空飛棟宇道人蓬户壓塵勞避世祗嫌山不髙<lb/>
那知行空老曼倩竊食當年王母桃松檜參天門晝閉<lb/>
碧玉擷蔬飯炊雪百年冷坐無車音一旦偕來真惡客<lb/>
當知喧寂豈殊觀出世何妨在世間能致吾人師作古<lb/>
龍興今日始開山<lb/>
　　送丹霞禪師<lb/>
<pb n="KR4h0067_WYG_151-5b"/>
山壓濃陰勢欲頽阿香推車振不開君來論詩風四起<lb/>
挽出羲和照九垓别居八年驚電掃霜髭已失童顔好<lb/>
逝者任從造物流吾人一笑初不老明朝飛錫過平津<lb/>
浩歌歸畊隴上雲巖竇不應藏一滴要須化作無邊春<lb/>
　　再用南齋韻謝<lb/>
沙溪清可啜逺山翠欲流翩然航一葦浩歌入蘆洲髙<lb/>
堂上木杪幽人事勝遊但足簞瓢樂不知天地秋我輩<lb/>
嗟無口㝠摉空掉頭何如三才傑等是濟川舟開巻騰<lb/>
<pb n="KR4h0067_WYG_151-6a"/>
光怪天上卿雲浮阿雲又嗣音吾研不欲留平生浪詩<lb/>
名寒蟲號清幽已對狂道士從此敢吟不<lb/>
　　過霹靂灘<lb/>
門前又見馬如流兵革紛紛幾日休嶺似車盤方税駕<lb/>
灘如霹靂更行舟豺狼敢侮乾坤大江海徒深蟣虱憂<lb/>
安得將壇登李郭挽回曦馭照神州<lb/>
　　諫花石綱十一章之七<hi>一章至四章已失</hi>
皇帝之囿浩無涯日月所照同一家北連幽薊南交趾<lb/>
<pb n="KR4h0067_WYG_151-6b"/>
東極蟠木西流沙<lb/>
是中日月磨星斗下視羣山真培塿千年老木矯龍蛇<lb/>
天風夜作雷霆吼<lb/>
三月和風塞太空天涯海角競青紅不知花卉何近逺<lb/>
六合内外俱春容<lb/>
聖主胸襟包率土天賜園池乃如許坐觀塊石與根莖<lb/>
無乃卑凡不足數<lb/>
飽食官吏不深思務求新巧日孳孳不知均是囿中物<lb/>
<pb n="KR4h0067_WYG_151-7a"/>
遷逺而近葢其私<lb/>
恭惟聖德髙舜禹一囿豈嘗分彼此世人用管妄窺天<lb/>
水陸馳驅煩赤子<lb/>
安得守令體宸衷不復區區踵前蹤但為君王安百姓<lb/>
天地一圃樂何窮<lb/>
　　咏桂<lb/>
雨過西風作晩凉連雲老翠入新黄清風一日來天闕<lb/>
世上龍涎不敢香<lb/>
<pb n="KR4h0067_WYG_151-7b"/>
　　西菴餞春<lb/>
傍水禪房半掩門乍晴簾幕捲黄昏風驅紅杏春何在<lb/>
酒入香肌玉自温勿笑飢腸充笋蕨須將醉眼葢乾坤<lb/>
杖頭更有百錢在明日還尋未到村<lb/>
　　寄朱韋齋<lb/>
歸帽納毫真得策要牋留帶計還疎公如買菜苦求益<lb/>
我已忘腰何用渠閉户羽衣聊自適推窗柿葉對人書<lb/>
帝都聲價君知否寄付新傳折檻朱<lb/>
<pb n="KR4h0067_WYG_151-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_151-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百五十一<lb/>
</p>
<p>
</p>
  </div>
</body>
</text>
</TEI>
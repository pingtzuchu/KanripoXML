<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百九十五</head> <lb/>
    <p>
<pb n="KR4h0067_WYG_195-1a"/>
欽定四庫全書<lb/>
　兩宋名賢小集巻一百九十五<lb/>
　　　　　　　　　　　　　宋　陳　思　編<lb/>
　　　　　　　　　　　　　元　陳世隆　補<lb/>
　盧溪逸藁<lb/>
　王庭珪字民瞻安福人貢太學時方禁士人説詩庭珪<lb/>
　吟咏自若政和間進士調茶陵丞忤部使者遂拂衣<lb/>
　歸潭帥留之不得嘗著論極言招安大盜之害洪帥<lb/>
<pb n="KR4h0067_WYG_195-1b"/>
　李丞相綱竒其説未及用而去胡編修銓忤檜謫嶺<lb/>
　表親交無敢通問庭珪獨往送以詩而語峻驚人有<lb/>
　歐陽安永者上飛語告之檜怒令帥臣鞫坐以謗訕<lb/>
　流夜郎夜郎帥長囚視之檜死許自便孝宗初召對<lb/>
　詔曰粹然耆儒凛有真節除國子主簿不留乾道間<lb/>
　召對又不留踰年又召對内殿蠲拜跪禮賜坐勞問<lb/>
　庭珪固乞歸詔曰年九十而行義益固除直敷文閣<lb/>
　所著有盧溪集易解六經講義論語講義庭珪學無<lb/>
<pb n="KR4h0067_WYG_195-2a"/>
　不通尤邃於易先時獄興郡守議收公掾汪涓奮曰<lb/>
　王君剛介一紙書招之必至他掾變色自請提禁卒<lb/>
　捕之至則突入公家公談笑就逮家四壁立惟易解<lb/>
　鐍篋中卒疑其貨也挈以去他日公嘆曰天厄吾書<lb/>
　　夜歸西園獨歩<lb/>
清夜遊西園竹影亂秋月穹色湛虚明林光益竒絶人<lb/>
間睡方濃那知此時節坐觀象緯移領畧風煙别沆瀣<lb/>
洗天宇一飲醒毛髪氣與南山髙青蒼助施設池塘収<lb/>
<pb n="KR4h0067_WYG_195-2b"/>
綠淨星斗轉空濶㣲雲㸃太清須㬰亦自滅明朝問此<lb/>
境勝處不可説却恐雞三號開門走車轍<lb/>
　　遊貢遊洞<lb/>
竄身楚西極幽竒頗窮歴况此古道旁横天竦蒼壁何<lb/>
年始開鑿工如鬼鑱刻飛空數百丈突出如鯨額那知<lb/>
風雨時雲雷非窟宅事跡墮渺茫探討失圖籍豈無髙<lb/>
世士於此煉金液不能久徘徊上馬空嘆息<lb/>
　　江亭侯施倅醇翁阻水漲作詩寄之<lb/>
<pb n="KR4h0067_WYG_195-3a"/>
夜雨漲溪碧天明望歸舟飛帆出木杪浩蕩兀中流洪<lb/>
崖仙人姿謂落滄海遊興盡却回棹待此霖潦收抱琴<lb/>
出竹迎倒披翠雲裘風濤正可久煙波生暮愁<lb/>
　　送謝夢叟昆仲之湘江<lb/>
蠟屐訪窮巷脂車戴曉星哦詩添些語望岳挿清㝠烽<lb/>
火連蠻徼樓船壯洞庭瀟湘多夜雨羨爾對牀聴<lb/>
　　送客<lb/>
東門楊栁陌車騎散林垌草綠古今道馬嘶長短亭人<lb/>
<pb n="KR4h0067_WYG_195-3b"/>
歸天北闕使動斗南星送客何年了春蘋又滿汀<lb/>
　　春日遊鴿湖山<lb/>
風起羣木末花開兩壁香山深雲影變人靜鳥聲長紺<lb/>
殿横崖起飛泉噴玉光扣門僧出定彈指下禪牀<hi>一作溪上</hi>
<hi>送行裝</hi>
　　送劉禹錫之官五羊<lb/>
南海千山外東風㡬驛催嶺頭梅雨歇旗尾瘴煙開蠻<lb/>
徼無塵起中原有使來時應問消息㑹向日邊回<lb/>
<pb n="KR4h0067_WYG_195-4a"/>
　　郭教授南窗置酒觀競渡次坐客劉時舉韻<lb/>
一飲徑一石此風誰敢陪日移林影轉船劈浪紋開銀<lb/>
燭自相映玉山何用推廣文官獨冷賴此酒盈杯<lb/>
　　仙人春宴曲<lb/>
髙樓玉珮揺春風銀槽壓雨珍珠紅天留曉月十分魄<lb/>
飛光下照仙人宫瑶姬半醉撾鼉鼓綵鳳吹笙黄鶴舞<lb/>
雙成翠袖織藕絲麻姑行厨擗麟脯金盤燒蠟夜未央<lb/>
從妃進果蟠桃香坐上花開人未老他日重來花更好<lb/>
<pb n="KR4h0067_WYG_195-4b"/>
三千年後忽相逢再約羣仙醉蓬島<lb/>
　　觀駱元直經進江南形勢圖<lb/>
異時漢網踈天討健兒馬囓江南草石頭重戍豈無兵<lb/>
將軍不識丹陽道至今戰骨埋秋霜傷心不忍問耆老<lb/>
龍蟠虎踞昔何雄赤壁濡須在眼中潯陽江水射蛟處<lb/>
旌旗拂天來向東艨艟塞川不敢下昔人曽此破曹公<lb/>
横江九道波翻屋試請輕兵渡淮曲夜入長安人不知<lb/>
應見畫圖心已熟他日將軍按此圖鼓行而西如破竹<lb/>
<pb n="KR4h0067_WYG_195-5a"/>
　　和劉美中尚書聴寳月彈桃源春曉<lb/>
何年鑿源開混茫桃花兩片吹紅香煙消逺浦生㣲陽<lb/>
漁舟誤行溪水長溪回岸轉山隙光疑有絳闕仙人房<lb/>
居民爭出羅酒漿花間笑語音琅琅抱琴釋子眉髮蒼<lb/>
響泉韻磬鳴長廊能談往事悲孟嘗昔時臺沼今耕桑<lb/>
又如勇士赴敵塲坐令遊子思故鄉清猿抱木號鴻荒<lb/>
孤吟劃見丹鳳翔曲終待月西南廂重調十指初不忙<lb/>
如見古畫秦衣裳春天百鳥爭頡頏桃源歸來今已忘<lb/>
<pb n="KR4h0067_WYG_195-5b"/>
彈到落花空斷腸<lb/>
　　題羅疇老家明妃辭漢圖<lb/>
明妃辭漢出宫門豐容靚飾朝至尊至尊左右皆動色<lb/>
明妃欲語復吞咽三千蛾眉塞天閽帝獨不識王昭君<lb/>
顧影徘徊復良久尚冀君王一回首當時自倚絶世姿<lb/>
不將賂結毛延壽可憐朱網畫香車却來逺嫁呼韓邪<lb/>
不如歸州舊村女三幅羅裙兩髻丫陌上花開大堤暖<lb/>
細雨春風歸緩緩寜從禁籞落風沙長路漫漫碧雲斷<lb/>
<pb n="KR4h0067_WYG_195-6a"/>
忽看漢月臨氊裘淚濕彈絲錦臂鞲龍眠㑹作無聲句<lb/>
寫得當時一段愁<lb/>
　　送李亭仲赴荆南辟<lb/>
少年膽氣横秋煙腰間櫑具森龍泉出門萬里探虎穴<lb/>
錦帶雕鞍明積雪洞庭木葉飛霜風將軍秉旄西擊戎<lb/>
旌旗戈甲照湖海欃槍欲滅髦頭空須君磨盾作露布<lb/>
挿羽來奏明光宫<lb/>
　　麗人行<hi>讀大業拾遺作</hi>
<pb n="KR4h0067_WYG_195-6b"/>
桃葉山前宫漏遲宫人傍輦持花枝君王喜慿絳仙立<lb/>
殿脚爭畫雙長眉欲把琵琶彈出塞結綺臨春時事改<lb/>
井邊忽見張麗華忍聴後庭歌一再<lb/>
　　早行<lb/>
羣雞鼓翼天欲光井上梧桐生㣲涼殘星爛爛或出没<lb/>
初日淡淡開青蒼楚妃臺邊曉雲碧伏波廟前秋草黄<lb/>
騷人辛苦拾何物沅有芷兮今已香<lb/>
　　和韻胡敦實少年行<lb/>
<pb n="KR4h0067_WYG_195-7a"/>
酒酣坐待東方髙臂鷹走逐城南豪彎弓射殺白額虎<lb/>
醉騎歸馬雪花毛日暮黄雲動天色易水迷魂招不得<lb/>
莫學并州遊俠兒徒費黄金飾韉勒<lb/>
　　題劉端禮歩芳橋<lb/>
橋上畫欄低壓水青龍影落芙蕖底欲渡芙蕖望翠㣲<lb/>
波面紅雲映屐齒洛浦清流古有神羅襪凌波生暗塵<lb/>
東昏戲作錦地茵金蓮襯歩如花人而今此事墮渺莽<lb/>
但有荷花開蕩漾試穿茫屩踏風煙安用紫絲連步障<lb/>
<pb n="KR4h0067_WYG_195-7b"/>
　　送向豐之<lb/>
君家梁苑妙人物羯末封胡咸勃窣子今二十能綴文<lb/>
詩如陣馬雄馳突此去荆湖道路長要吟秋水動三湘<lb/>
歸時焦葉應黄落賸拾騷人春草香<lb/>
　　過劉美中新居<lb/>
亂碧峰頭水拍堤白沙寒竹淨柴扉晨光破霧千山出<lb/>
絶壁盤雲一鴈飛忩外煙霞舒錦綺坐中談笑落珠璣<lb/>
江邊野老逢人説待看追鋒入翠㣲<lb/>
<pb n="KR4h0067_WYG_195-8a"/>
　　<hi>缺題</hi>
湘水清如碧玉環湘妃淚染竹痕斑此時遊宦非髙志<lb/>
何日抱琴歸故山鴈塔共題雙闕際馬蹄同下五雲間<lb/>
今朝顦顇荆湖外却望煙霄歎未還<lb/>
　　别葛徳裕主簿<lb/>
官冷身閒簿領稀時從物外赴襟期慿君少緩青絲鞚<lb/>
為我聊傾碧玉巵野寺石泉秋煮茗松窗雪屋夜論詩<lb/>
懸知别後東風近先寄寒梅第一枝<lb/>
<pb n="KR4h0067_WYG_195-8b"/>
　　和葛徳裕别後用舊韻見寄<lb/>
渝川咫尺杳如期雞黍猶堪勅婦炊旋滴銀槽將進酒<lb/>
細傾金屈倒垂巵閒為洛下諸生詠突過黄初數子詩<lb/>
阿吉想能騎竹馬鳳雛低映碧梧枝<hi>阿吉徳裕子也</hi>
　　次韻江正邦<lb/>
盧溪春水欲平堤滿徑蓬蒿竹掩扉齋館靜無塵土雜<lb/>
盤飱喜有藥苖肥君尋甘露峰前住人似山隂雪夜歸<lb/>
江海未應終寂寞鶴書將下釣璜磯<lb/>
<pb n="KR4h0067_WYG_195-9a"/>
　　正邦聞王師來駐辭歸禾山次韻以别<lb/>
潘才如海渺無堤肯顧衡茅竹裏扉閒釣一溪春水綠<lb/>
尚容三寸白魚肥忽傳銅虎天邊下共探<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>珠夜半歸<lb/>
此去煙塵猶未靜何時馬跡破苔磯<lb/>
　　送李成叔歸峽江兼簡蕭懋徳<lb/>
平生未見嵇中散野鶴軒昻識季昆江表今無耆舊在<lb/>
中郎尚有典刑存螺川汗炙書千巻玉澗船歸酒一樽<lb/>
獨羨氷清蕭處士通家能入李膺門<lb/>
<pb n="KR4h0067_WYG_195-9b"/>
　　春日横山堂有懷謝直夫用前韻<lb/>
解道澄江元有聲東山出處更闗情髙吟正憶西堂夢<lb/>
妙語仍逢春草生沙尾斷篷垂釣逺峯頭晚日落船明<lb/>
不將車騎驚猿鶴巖谷猶傳此段清<lb/>
　　次韻黄元授見訪<lb/>
中興人物起紛紛應有竒才合致君仰視孰為真漢相<lb/>
夜行何識故將軍且騎駿馬天邊路莫話髙樓日暮雲<lb/>
年少功名方入手勒移休動北山文<lb/>
<pb n="KR4h0067_WYG_195-10a"/>
　　次韻胡觀光長慶寺早起<lb/>
曉天樓殿倚空虚尚見星辰落落踈鵲動髙林人起後<lb/>
馬嘶殘月客行初偶來作尉聊驅盜豈謂論功得謗書<lb/>
但使一方無犬吠即看黄紙下新除<lb/>
　　和曹温如都監惠詩<lb/>
兩脚虚隨匹馬塵江湖嵗晚始謀身籬邊日醉陶元亮<lb/>
窗外夜呼祁孔賔倒著敝衣迎好客急搜竒句發陽春<lb/>
阿瞞豈但能横槊文采風流世有人<lb/>
<pb n="KR4h0067_WYG_195-10b"/>
　　二月二日出郊<lb/>
日頭欲出未出時霧失江城兩脚㣲天忽作晴山巻幔<lb/>
雲猶含態石披衣煙村南北黄鸝語麥隴髙低紫燕飛<lb/>
誰似田家知此樂呼兒吹笛跨牛歸<lb/>
　　和劉端禮避地初歸見訪<lb/>
庭前喜鵲亂棲鴉知有隣翁酒易賖老瓦盆隨田舍飲<lb/>
半溪雲入野人家莫將棘手迎西日來倚危欄詠落霞<lb/>
無奈醉歸燈火亂僕夫爭路向江沙<lb/>
<pb n="KR4h0067_WYG_195-11a"/>
　　和裴主簿九日<lb/>
欲上髙髙嶺路㣲踈林蔽日尚堪依楓江水冷天初靜<lb/>
桐井桑乾葉亂飛籬下採花人獨秀山頭落帽客何稀<lb/>
金壺倒盡重沽酒莫惜朝來更典衣<lb/>
　　次韻楊廷秀求近詩<lb/>
聞説學詩如學仙怪求詩思渺無邊自憐獨裹癡人骨<lb/>
豈意妄得麻姑鞭曽是千軍初入陣清于三峽夜流泉<lb/>
只今老鈍無新語楓落吳江恐誤傳<lb/>
<pb n="KR4h0067_WYG_195-11b"/>
　　楊文發自長沙相别忽來權邑惠詩次其韻<hi>公來權邑</hi>
　　<hi>官妓逃亡略盡</hi>
湘水東邊喚渡舟湘天欲暮使人愁豈期陶令來為縣<lb/>
應念龎公不入州索我題詩今老矣看君下筆㡬時休<lb/>
論文把酒誠堪樂莫嘆樽前欠狄秋<lb/>
　　和劉喬卿雪詩<hi>紫極真人吹簫雪降則止</hi>
柴門忽啟玉為闗疑是新移海上山野寺僧居銀窟裏<lb/>
廣寒宫在月明間老農擊鼓迎豐嵗紫極吹簫近帝寰<lb/>
<pb n="KR4h0067_WYG_195-12a"/>
臘後東風將解凍已看峰頂露孱顔<lb/>
　　中夜起坐惜春亭月照酴醿清香郁然因成四韻<lb/>
袖手歸來避世塵酴醿坐對惜餘春靚粧不入市㕓眼<lb/>
幽韻只應丘壑人醉喚江梅君益友力移亭竹我比隣<lb/>
天公著意憐詩客月色西窗一夜新<lb/>
　　謁魏彦成郎中<lb/>
病夫投老入城闉到處逢人説使君豈料騎驢衝大尹<lb/>
正須扛鼎識竒文池生春草何曽夢楓落吳江誤所聞<lb/>
<pb n="KR4h0067_WYG_195-12b"/>
更願兼收湖海士當今冀北馬空羣<lb/>
　　王主簿清暑閣<lb/>
褦襶趨程作熱官何如避暑得清安輕隂畫出三湘境<lb/>
爽氣能為六月寒自有薫風生屋角不須纎手捧氷盤<lb/>
欄干半倚紅塵外卧聴江聲瀉碧湍<lb/>
　　次韻常徳府葛倅見寄<lb/>
武陵旌節控湘西通守仍兼把一麾玉帳靜談千里月<lb/>
銅符遥鎮五溪夷漂流欲識荆州面飢渇正如桑下兒<lb/>
<pb n="KR4h0067_WYG_195-13a"/>
仰止門牆訴羈旅窮愁那復有佳詞<lb/>
　　贈李子安<lb/>
窮居未有四立壁負郭兼無二頃田擬斸雲根結茅屋<lb/>
不知誰贈買山錢<lb/>
　　和鄭元清同遊殷仲堪讀書臺<lb/>
晉國衣冠掃地空漁歌長在水雲中倚欄欲問興亡事<lb/>
木末瑠璃墜曉風<lb/>
　　次韻劉恵直梅花<lb/>
<pb n="KR4h0067_WYG_195-13b"/>
雪壓寒梢玉作容嶺頭相見又東風人間欲問春消息<lb/>
半在竹橋溪影中<lb/>
　　夜郎歸日答葛令惠詩<lb/>
七載投荒萬里餘交遊半作曉星踈門前梅栁換新葉<lb/>
忽得故人相問書<lb/>
　　贈寫真胡生<lb/>
誤著儒衣到骨窮兒童拍手笑衰翁釣魚艇子今無恙<lb/>
置我五湖煙雨中<lb/>
<pb n="KR4h0067_WYG_195-14a"/>
　　謁僧恵端不遇<lb/>
僧扉深倚碧巖隈何處看雲久未回日暮鳴鐘應不語<lb/>
嗔人馬跡涴蒼苔<lb/>
　　和答邦直<lb/>
惠愛如蘭正吐芽芳風吹落㡬千家明年催直金鑾殿<lb/>
龍口飄香看百花<lb/>
　　和劉元弼見招<lb/>
玉壺沽酒挈青絲及取春風花發時便把一樽留客醉<lb/>
<pb n="KR4h0067_WYG_195-14b"/>
莫教紅雨洗殘枝<lb/>
　　步芳園<lb/>
密栽桃李礙車輪栁下風㣲不動塵已辦尋春蠟雙屐<lb/>
飛花滿地草如茵<lb/>
　　茉莉花<lb/>
纎雲抹盡日西流人在瑶池宴未休王母欲歸春滿路<lb/>
曉風吹下玉搔頭<lb/>
　兩宋名賢小集巻一百九十五<lb/>
</p>
<p>
</p>
  </div>
</body>
</text>
</TEI>
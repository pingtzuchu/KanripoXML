<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百</head> <lb/>
    <p>
<pb n="KR4h0067_WYG_300-1a"/>
欽定四庫全書<lb/>
　兩宋名賢小集巻三百<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　竹所吟稿<lb/>
　　春日訪四聖鄭渭濵<lb/>
訪舊孤山去桃花觀裡春迎香聞道室借酒酌吟人琴<lb/>
操音還古蔬盤味却真斜陽各分散一水隔紅塵<lb/>
<pb n="KR4h0067_WYG_300-1b"/>
　　擔上木香<lb/>
無奈聲聲杜宇頻木香猶有一分春擔頭分得清香到<lb/>
却謝尋常過路人<lb/>
　　和趙永巖借宿僧房韻<lb/>
鷗盟鄉國外簮盍把題分旅舍嫌紅日僧房卧白雲茶<lb/>
新翻雪乳硯古帶潮紋黜陟人間事棲心耳不聞<lb/>
　　中元<lb/>
今朝逢令節依舊客殊鄉禪衲仝分席清齋若過堂江<lb/>
<pb n="KR4h0067_WYG_300-2a"/>
茶浮水色埜菜帶山香忽憶三秋菊誰鋤小徑荒<lb/>
　　餞呉西疇東歸<lb/>
吏情寥落若商参誰是如蘭可斷金别去社中懷舊友<lb/>
喜來湖上共新吟好山争似居家者冷菊難禁在旅心<lb/>
我欲學君歸未得來年竹屋再相尋<lb/>
　　習懶<lb/>
風撼西窓夕照明習成懶散淡無營頗諳讀易深知命<lb/>
却怕吟詩浪得名欵對山僧開月酒旋蒸湖蠏切秋橙<lb/>
<pb n="KR4h0067_WYG_300-2b"/>
有來歸自江干客為説錢塘潮信平<lb/>
　　送庵僧歸山<lb/>
微官驅我離家山何日歸休得遂閒先隴隂隂松影裡<lb/>
春來草草倩師刪<lb/>
　　跋竹閒僧詩稿<lb/>
借來香墨本相對坐孤檠句似寒梅好夢從春草生逼<lb/>
人禪價重唤我宦情輕一事猶相得此君同比盟<lb/>
　　嵗律<lb/>
<pb n="KR4h0067_WYG_300-3a"/>
嵗律又侵尋桃符句索吟經年為客夢毎日在家心眼<lb/>
老看山慣愁多怯酒深公餘惟讀易世事保浮沉<lb/>
　　趙紫芝墓<lb/>
晚唐吟𣲖續於誰一脉纔昌復已而對月難招青塚魄<lb/>
見梅如揖紫芝眉四靈人物嗟寥落千古風騷意俊竒<lb/>
公去遥遥誰可法少陵終始是吾師<lb/>
　　落梅<lb/>
春雨敲花逐水流游蜂催課未知休生來獨冷嫌無雪<lb/>
<pb n="KR4h0067_WYG_300-3b"/>
别去相逢又隔秋紫蓆窠窠凝酒恨蒼苔㸃㸃落詩愁<lb/>
黄昏未覺師雄夢塞管一聲何處樓<lb/>
　　冷泉亭<lb/>
山逺源深絶市聲許由因此隱方成一生獨喜枕流好<lb/>
萬事何如酌水清埜衲洗心滋味淡騷人照影刹名輕<lb/>
軟紅塵裡渾如醉誰識斯泉可濯纓<lb/>
　　玉岑<lb/>
一抺斜陽掛淺林細聽山鳥説春心千年古寺多竒跡<lb/>
<pb n="KR4h0067_WYG_300-4a"/>
讀了豊碑看玉岑<lb/>
　　觀音泉<lb/>
巖石留雲裏翠烟古松知厯幾千年净瓶一滴楊枝水<lb/>
湧作巖前大士泉<lb/>
　　除夕<lb/>
一嵗驚心忽已除官遊尚自客西湖漫題桃板標茒屋<lb/>
旋買梅花挿瓦壺俸薄幸無賖酒債官閒却有索詩逋<lb/>
明朝萬事從頭起依舊山肩竹様癯<lb/>
<pb n="KR4h0067_WYG_300-4b"/>
　　舟中<lb/>
厭殺人間名利忙我忘名利只詩狂雅陪雲袖三生語<lb/>
分得漁舟半日凉傍水細看鷗鷺浴隔蘆吹過苃荷香<lb/>
從容飽遂清逰勝那似家居卧竹房<lb/>
　　秋風悲<lb/>
秋風悲秋風悲秋風悲兮落葉飛豪家不識秋風悲盃<lb/>
酒暖熟兒女嬉秋風悲秋風悲秋風悲兮隴穟萎田舍<lb/>
不識秋風悲腰鎌収刈雞豚肥秋風悲秋風悲秋風悲<lb/>
<pb n="KR4h0067_WYG_300-5a"/>
兮塞角吹戍人不識秋風悲只願封侯不顧死棗紅十<lb/>
載忘歸期秋風悲秋風悲秋風最可悲兮江流滔滔禾<lb/>
黍離離為此悲者其知誰<lb/>
　　訪周伯弜後寄<lb/>
獨坐湖牕水一杯好懐竟日向誰開火雲六月天無夜<lb/>
不為先生定不來<lb/>
　　書痩巖僧詩卷後<lb/>
泛湘游嶽慣風寒怯掛田文半臂衫吐出烟雲氷雪句<lb/>
<pb n="KR4h0067_WYG_300-5b"/>
山肩莫怪痩巖巖<lb/>
　　休日招李山房杜北山訪渭濵秋浦於孤山即席<lb/>
　　用韻<lb/>
凛凛仙風匝葑田徘徊懷古事茫然眼空湖海無塵累<lb/>
身在蓬萊有宿縁孤䇿遍尋儲鶴地偏提自汲煮茶泉<lb/>
詩家眷属通詩譜不枉微官客日邊<lb/>
　　有感<lb/>
華陽暫脱戴朝簮悔被浮雲惹動心世事可驚如雨驟<lb/>
<pb n="KR4h0067_WYG_300-6a"/>
客懷無限併秋深能歸不似天邊燕怯冷愁聞月下碪<lb/>
幾許清髙堪自慰官居頼有竹蕭森<lb/>
　　舊圓覺<lb/>
雲氣濕香埃門蹊印碧苔金奎今日賜翠輦昔時來禪<lb/>
定琴臺廢詩寒石刻嵬萬斯年勝地不敢肆徘徊<lb/>
　　清溪<lb/>
不比江湖汘漫流山林冷淡氣涵秋泠泠一𣲖源頭水<lb/>
岸影中間見白鷗<lb/>
<pb n="KR4h0067_WYG_300-6b"/>
　　獨坐<lb/>
老屋蕭條半欲斜䋲床獨坐看蜂衙經年官况渾如客<lb/>
計日安書已到家䇿䇿冷風刪樹葉絲絲暮雨織簷花<lb/>
夢魂不那歸心切小圃堪鋤自種𤓰<lb/>
　　挽孫花翁<lb/>
清氣㪚乾坤人亡名尚存玉寒埋葛嶺墨淡惨秦村井<lb/>
菊風號塚山花月返魂子孫無處覔吟客酹芳樽<lb/>
　　餞平洲僧<lb/>
<pb n="KR4h0067_WYG_300-7a"/>
天地一身閒袈裟褁亂山聼經離竺寺結制去雲間色<lb/>
重懸詩稿藤枯帶蘚斑西風落荷葉應又向西還<lb/>
　　雲谷<lb/>
月浸千林萬壑秋聴琴驚起鶴囬頭孤雲帶濕藏空谷<lb/>
不逐人間富貴浮<lb/>
　　北髙峰<lb/>
間處春光淡逢僧共採蒿曲盤山磴嶮直上塔峰髙風<lb/>
露侵衣冷江湖送眼豪近年無隱者空負數株桃<lb/>
<pb n="KR4h0067_WYG_300-7b"/>
　　靈芝寺<lb/>
梵宇背湖光朱橋度緑楊折藤維小艇拂石坐幽房齋<lb/>
版驚閒鷺苔碑卧夕陽都人喧鼔吹未識此徜徉<lb/>
　　跋呉疇東游詩卷<lb/>
兩袂熏風過傳廬鷗盟又結向西湖東游雙幅雲烟句<lb/>
冩出江心雁蕩圖<lb/>
　　湖上<lb/>
不分雨色共晴光毎攬吟魂夢草塘數日不來湖上看<lb/>
<pb n="KR4h0067_WYG_300-8a"/>
西風次第水蒼茫<lb/>
　　借林可山韻餞蘿屋僧<lb/>
吟巻多題品君齋賈島才聞風知竹痩載雨過湖來交<lb/>
淡盃中水儒酸葉底梅便辭京口去覔取近詩開<lb/>
　　抄嵗<lb/>
幾多風月費招邀傳舍侵尋一載僑客乆夢魂甘淡泊<lb/>
嵗寒老態厭喧囂情空雪片飄梅瓣冷地春光上桞條<lb/>
世事毎從兒戯過門前歌舞又元霄<lb/>
<pb n="KR4h0067_WYG_300-8b"/>
　　聽雪牕<lb/>
静擁寒爐逼硯氷凍蠅怪有撲窓聲抛松撒竹清眠思<lb/>
吹滅吟燈坐到明<lb/>
　　寄懷坐中社友<lb/>
自笑初無作吏能却因作吏逺詩朋與君交訊欠逢雁<lb/>
知我懷人獨是僧客枕夢殘聴夜雨鄉心愁絶對秋燈<lb/>
何時嵗老梅花下石鼎分茶共煮氷<lb/>
　　黄羽士<lb/>
<pb n="KR4h0067_WYG_300-9a"/>
閒披鶴氅紫藤冠帶得林泉骨相寒落魄一身風雪冷<lb/>
飄蓬千里水雲寛素餐洗硯抄詩句清夜敲鐘上醮壇<lb/>
凖擬學仙仙遇否何年煉就九還丹<lb/>
　　寄詩僧<lb/>
昔日剡溪曽載雪君今訪我以晴期一庭楳雨何時竟<lb/>
吟得詩來舉似誰<lb/>
　　惜春<lb/>
輕寒側側雨絲絲獨坐吟窓日較遲方此惜春容易老<lb/>
<pb n="KR4h0067_WYG_300-9b"/>
晚風吹落埜棠梨<lb/>
　　酬雲間僧見寄<lb/>
一從湖上别無處問相知幾夜頻馳夢今朝忽寄詩山<lb/>
昏雲過濕院静鶴歸遲此去秋風近應湏動客思<lb/>
　　謝林可山序詩<lb/>
不枉西湖住兩年窮吟活計又成編生平不得春風力<lb/>
只與梅花結得縁<lb/>
　　送僧之毘陵<lb/>
<pb n="KR4h0067_WYG_300-10a"/>
無意叢林坐雲飛天四空禪心泡影外客夢櫓聲中勝<lb/>
負機何宻窮通算儘工此行應不錯知遇有詩翁<lb/>
　　雨作<lb/>
薫風入斷籬猶自雨凄凄數日無人過終朝共鶴棲雲<lb/>
濃山寺失水汎板橋低亦有田堪秫何時得荷犂<lb/>
　　為痩巖僧題西山爽氣<lb/>
背却殘陽翠欲流一牕長占四時秋逼人風露衣巾脱<lb/>
拄笏朝來獨倚樓<lb/>
<pb n="KR4h0067_WYG_300-10b"/>
　　紫笑<lb/>
雨濕晴烘乃破慳時聞旖旎度簷間不知失笑縁何事<lb/>
毎對薰風自赭顔<lb/>
　　客懷<lb/>
衣袂半埃塵堪嗟白髪新古今同逆旅湖海未歸人雨<lb/>
霽船争渡花飛鳥怨春片雲千里逈日日謾烹鱗<lb/>
　　月夜泛湖<lb/>
買得扁舟載月明喜他蕭鼔已歸城一襟風露清吟骨<lb/>
<pb n="KR4h0067_WYG_300-11a"/>
四望湖山見道情花港採苓供果飣蘋洲擷荇薦杯行<lb/>
此歡不許人多得破曉西村雞大鳴<lb/>
　　静中<lb/>
静中白日十分遲唤起鄉心怯子規客味有如杯水淡<lb/>
官情肯被一塵緇缾儲餘粟縁供鶴俸乏零金為買書<lb/>
坐乆不禁春雨暗誰家樓上笛頻吹<lb/>
　　午夢<lb/>
篇詩纔欠急忙償似有奚奴督和章望斷曉山雲破碎<lb/>
<pb n="KR4h0067_WYG_300-11b"/>
驚回午夢雨淋浪春光一半歸楊桞花事三分属海棠<lb/>
静坐小窓人語寂閒聽梁燕話行藏<lb/>
　　蝸牛<lb/>
分岐頭角出於天盤泊委蛇巧並縁到了升髙翻墜失<lb/>
徒然隂地肆垂涎<lb/>
　　未利菊<lb/>
瑶華細簇翠亷纎耐得籬邊曉露淹晚節清香猶更好<lb/>
雖名未利不趨炎<lb/>
<pb n="KR4h0067_WYG_300-12a"/>
　　杜北山同石峯僧來訪<lb/>
梅花同伴痩一疲有誰過嵗事那堪晚心期未易多杯<lb/>
深和月吸硯冷帶氷磨山暝歸鴉急相分獨奈何<lb/>
　　謝偃溪惠索淘<lb/>
與客敲詩倚古松亂蟬聲裡夕陽春幾年飯顆山頭痩<lb/>
槐葉今朝得飽供<lb/>
　　題贈命士<lb/>
富貴功名世競癡清吟往往不趨時請君多筭公卿命<lb/>
<pb n="KR4h0067_WYG_300-12b"/>
莫要逢人舉似詩<lb/>
　　挽靈隠僧珏月牕<lb/>
秋月只清輝牕明人不歸嘔心成宿病蜕骨悟前非書<lb/>
偈辭禪院緘衾寄毋闈猿啼泉石冷客淚為君揮<lb/>
　　牧溪上人為作戱墨因賦二首<lb/>
宿葦臨流去就輕生平慣與爾同盟相從奚假歸圖盡<lb/>
特盡江湖一叚清<lb/>
　　右鷺<lb/>
<pb n="KR4h0067_WYG_300-13a"/>
峭壁懸崖隱趣深毎來洞口費呼尋啼雲嘯月聲難冩<lb/>
只冩山林一片心<lb/>
　　右猿<lb/>
　　詶里中友人代簡韻<lb/>
鬢絲冉冉負年華客夢無時不在家吟得新詩三百首<lb/>
却慚籬下見黄花<lb/>
　　古樂府<lb/>
郎别二十春未報淮頭㨗空房守節心羞見雙蝴蝶<lb/>
<pb n="KR4h0067_WYG_300-13b"/>
滴淚冩臙脂欲寄南雁羣恐傷郎客思封了却還焚<lb/>
妾甘奉姑老妾甘育子穉他日盡錦歸願郎無棄置<lb/>
　　言事<lb/>
讀了南華枕曲肱無端客夢冷偏増官將滿去多逃吏<lb/>
詩不吟來少寄僧亂葉打窓猶上案斜陽過屋鼠窺燈<lb/>
孤山在望何時雪問訊梅花策痩藤<lb/>
　　挽李山房<lb/>
吟譽先君者多埋葛嶺傍幾年千里客一夕九原傷琴<lb/>
<pb n="KR4h0067_WYG_300-14a"/>
硯遺兒逺棺衾得友償玉樓天上事應有舊山房<lb/>
　　鄭渭濵過訪兩社北山諸友繼至惜乎招石峯月<lb/>
　　溪二禪不來<lb/>
未見南枝與北枝一清誰可話襟期不嫌添客重行酒<lb/>
所欠惟僧共説詩竹影因風和雀動水聲帶雨啟鷗疑<lb/>
黄昏𦂳閉寒扉坐自展韋編對伏犧<lb/>
　　采蓮曲<lb/>
朝露濕妾衣暮霞耀妾瞩一葉小如𤓰去住無拘束兀<lb/>
<pb n="KR4h0067_WYG_300-14b"/>
棹歌採蓮襲襲薫風足蘆葉映港清捉對鴛鴦浴蓮中<lb/>
有苦心欲折手還曲折運恐傷藕藕斷絲難續<lb/>
　　菊<lb/>
寂寂東籬姿淒彼霜露濕不肯出春風俗眼豈相入世<lb/>
無陶靖節此趣誰収拾<lb/>
　　蘭<lb/>
澹淡九畹質雅好住山林幽香不求知伯夷叔齊心世<lb/>
道不復古紉佩取騷吟<lb/>
<pb n="KR4h0067_WYG_300-15a"/>
　　自君之出矣<lb/>
自君之出矣蛾眉不復掃寶鑑委埃塵玉容為誰好<lb/>
　　堅氷<lb/>
滕六巧呈瑞平白一尺髙霜風凛冽生挾夜聲如號氷<lb/>
澌條玉筯瓦縫鏡銀膏茒屋頓暴富掩映何奢豪晶光<lb/>
動閭里徤羨等兒曹此時輕脆資堅為千載牢一旦陽<lb/>
明升消泮蔑纎毫奚獨此為然世事亦滔滔<lb/>
　　閒賦<lb/>
<pb n="KR4h0067_WYG_300-15b"/>
梅花白向鬢根生嵗月蹉跎事欠成讀過故書温有味<lb/>
借來新絮冷無情未霜山寺昬鐘動欲霽湖亭夕照明<lb/>
多少紅塵留滯客可曽歸去力春畊<lb/>
　　渡湖<lb/>
漠漠西湖匝野烟夕陽栁下買歸船關心一紙平安報<lb/>
鴈字縱横冩碧天<lb/>
　　官舍亭前古梅尋常開晚嵗暮余整歸装而乃蚤<lb/>
　　花不容自嘿<lb/>
<pb n="KR4h0067_WYG_300-16a"/>
争獰古怪虬龍枝著花傳舍賔嵗晚往往來來幾畨人<lb/>
老大相期疑未諼顧我老眼慣相看嗅花嚼蕋當餐飯<lb/>
横斜峭㧞耐霜雪肯媚陽和齊婉娩把酒邀月共説詩<lb/>
踈影上衣成繾綣朔風吹夢入家山鼔舞倦游客子返<lb/>
誰謂花先常嵗期澈夜萬葩玉一本花應有心餞我行<lb/>
吐芳非為冬日暖我亦逆知此花意孤潔難與俗人混<lb/>
似嫌托根富貴場不若棲身山林穩惜乎花又不能言<lb/>
一花一心誠懇懇任他世間競酣桃李春花獨與我結<lb/>
<pb n="KR4h0067_WYG_300-16b"/>
交嵗寒逺<lb/>
　　秋胡行<lb/>
五年行邁兮歸遲遲採桑山隂兮奉親慈氷霜自潔兮<lb/>
清節持有客遺金兮志不移槖有金兮盍専為母馳心<lb/>
悦桑女下車兮入可知庭中見妾兮徒忸怩載思往事<lb/>
兮妾心悲恐君不如妾之有節兮言姑已而君不知孝<lb/>
兮人道衰妾不死兮欲何為<lb/>
　　賦雪<lb/>
<pb n="KR4h0067_WYG_300-17a"/>
漫天飄瑞壓囂塵一夜西湖幻出銀煎入茶鐺清肺腑<lb/>
吟歸詩句爽精神糁填鶴跡看旋没封合梅花認不真<lb/>
茅舍竹籬猶富貴長安安得有貧民<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_300-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百<lb/>
</p>
<p>
</p>
  </div>
</body>
</text>
</TEI>
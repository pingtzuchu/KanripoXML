<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百八</head> <lb/>
    <p>
<pb n="KR4h0067_WYG_208-1a"/>
欽定四庫全書<lb/>
　兩宋名賢小集巻二百八<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　黙堂集<lb/>
　陳淵字知黙一字㡬叟南劍州沙縣人了翁瓘之猶<lb/>
　子也兒時動止不凡瓘器之謂能任重致逺者後從<lb/>
　龜山楊時傳二程之學紹興間以薦知樞密院編修<lb/>
<pb n="KR4h0067_WYG_208-1b"/>
　官召對賜進士出身授監察御史歴官宗正少卿迕<lb/>
　時宰罷去卒於家有黙堂集二十二巻門人沈度所<lb/>
　編也<lb/>
　　延平江上呈呉國華先生<lb/>
青山如偉人可望不可致屹然瞰洪流龍翔并虎視春<lb/>
風何時來草木舞深翠禽鳥暖相依飛鳴真得意願言<lb/>
斬茒茨結室傍薈蔚且要觀此身功業亦細事<lb/>
　　次韻欲遊西湖阻雨<lb/>
<pb n="KR4h0067_WYG_208-2a"/>
去年賞西湖薄暑攀躋難同遊幸勝士酒沃衣巾斑今<lb/>
嵗來錢塘臘雨扁舟寒友朋適四集局蹙樊籠間此生<lb/>
分林泉造物猶余慳未為登岳禱且作訪戴還無私本<lb/>
天理敢怨隂雲頑向來旱蝗惡征賦亦未寛寧令風作<lb/>
雪要看麥堆山<lb/>
　　十五日過許夜雨暴作明日行四十里宿於潁橋<lb/>
　　　又明日晴書<lb/>
狂風撼平野沙礫眯兩目笋輿我與君道逺疲徵逐驚<lb/>
<pb n="KR4h0067_WYG_208-2b"/>
雷一夜發暴雨溢川谷平明泥没趾寸步不容續我生<lb/>
賦窮蹙觸處背天福風雨豈不好行路非所欲中途聊<lb/>
息肩村驛便可宿我勞固其分端恐僵童僕燎爐然濕<lb/>
薪傍舍酒初熟安能浣愁腸但取充飢腹中宵耿不眠<lb/>
明月忽掛屋攬衣起視夜秣馬亦膏轂人情易喜愠天<lb/>
道有翻覆隂霽那可知去去無欲速<lb/>
　　寄内<lb/>
明月向人圓愛之不忍睡坐久風露寒忽忽心如醉念<lb/>
<pb n="KR4h0067_WYG_208-3a"/>
君一適我所遇無歡意况乃久别離相思到夢寐我生<lb/>
百不堪謬言屠龍技於今半世人升斗亦未遂願有室<lb/>
中友素懐隱居志肯與梁伯鸞扁舟共東逝<lb/>
　　小軒觀月呈興宗叔<lb/>
茒簷手可攀修竹出簷上寒蟬漏疎明碎影羅屏障情<lb/>
知月色好達覽在虛曠東家富池臺端坐不能訪山林<lb/>
足寓目細大初無相但思人心安景物自清暢霜風中<lb/>
夜作曲沼金翻浪禽鳥斷飛鳴杉松起酬唱燎爐宿殘<lb/>
<pb n="KR4h0067_WYG_208-3b"/>
火尚可温新釀數杯遣沈㝠萬慮一時放<lb/>
　　登召伯斗野亭<lb/>
落帆新城曲維舟古河右幽㝷得危亭星斗穿戸牖西<lb/>
風掃殘葉庭宇不待箒娟娟雲間月亦復照杯酒明朝<lb/>
又東南汙流映衰栁莫以此時心熾然分淨垢<lb/>
　　曉登嚴陵釣臺和安止所留詩<lb/>
溪山有底好適契貧士欲敢論生不侯但喜夢非僕千<lb/>
秋釣臺水不濯市朝足而我獨何人得寓塵埃目携笻<lb/>
<pb n="KR4h0067_WYG_208-4a"/>
縱朝步初日穿林麓西風扶兩腋一舉千里鵠<lb/>
　　越州道中雜咏<lb/>
浮雲作秋隂細雨如朝霧放形山水間意適無艱步忽<lb/>
遇古招提空翠森回互倚杖聽泉鳴悠然不能去<lb/>
　　宿仙霞聖仙寺呈伯思子靜<lb/>
風物吾鄉似山川地勢分稻畦翻碧浪麥壠布黄雲客<lb/>
舍常爭席山僧獨獻芹茒柴餘瀝在聊餉僕夫勤<lb/>
　　流長亭<lb/>
<pb n="KR4h0067_WYG_208-4b"/>
江折亂山圍西來素練飛嵐光環石窆潭影漾松扉欲<lb/>
靜風前樹難忘草上暉但期流澤逺長與水東歸<lb/>
　　自建寧泛江至石首<lb/>
江注天圍盡舟排浪陣輕岸容疎栁色秋氣斷鴻聲風<lb/>
日雖堪好雲煙易動情鱸魚知有興好在未知名<lb/>
　　季脩舍舟趨諸暨謁劉元成獨泛錢清江有懐其<lb/>
　　　人<lb/>
人逺牛羊暮春深草樹滋野橋低映水浦㟁曲縈籬風<lb/>
<pb n="KR4h0067_WYG_208-5a"/>
雨江湖思乾坤杖屨疑論心竟誰是短棹欲何之<lb/>
　　和司錄行縣道中偶風雨有感之作<lb/>
吏隱深藏霧天遊更御風分携妨舉目轉盼忽堆紅北<lb/>
去豺狼盡春回雨露同向來相對飲應復念鄰翁<lb/>
　　蕭山覺苑寺雪後杜門<lb/>
雪融簷溜如秋霖古寺掩關無足音詩書廢放道眼淨<lb/>
鐘鼓杳隔禪房深老僧勸坐媒以火茶鼎靜聽蒼蠅吟<lb/>
胸中激梗造澄徹一念不作千憂沈浮生半日未易得<lb/>
<pb n="KR4h0067_WYG_208-5b"/>
邂逅勝境聊安心明日片帆落何處嵗晚濁醪共誰斟<lb/>
　　次韻鄧志宏送張思道福唐<lb/>
紛紛涴耳俱宜洗坐遣高人厭丘里迅流蚤自促行舟<lb/>
更有西風滿江葦當年筆陣掃千人今日流輩推能文<lb/>
英辭雄辯灑醉墨倐忽百變春空雲人間萬事秋毫細<lb/>
軒冕儻來誰著意身隨去棹落波間興逐㝠鴻𣺌天際<lb/>
三山便到蓬萊宫卸帆海嶼窺魚龍夜涼横笛弄明月<lb/>
萬頃瑠璃秋色中<lb/>
<pb n="KR4h0067_WYG_208-6a"/>
　　錢清過堰<lb/>
小風吹樹寒流止始覺西湖潮正起須臾倒巻縠紋來<lb/>
已没㟁痕猶未已江流自下河自高逆上更堪行罔水<lb/>
九牛回首竹索細十丈沙泥拒舟底<lb/>
　　汝州道中呈遵道<lb/>
青煙漠漠栁依依落日雲中㕍北飛咄咄書空誰獨坐<lb/>
遲遲行道子同歸桑隂蓋地牛羊臥麥秀漫山鳥雀肥<lb/>
向晚未知投宿處敗籬疎屋火煙微<lb/>
<pb n="KR4h0067_WYG_208-6b"/>
　　承遵道和又用前韻書懐<lb/>
端的荆州得所依羽翰終欲更南飛閩山萬里長牽夢<lb/>
蜀鳥千言只喚歸當日朋儕俱草澤而今兒女自輕肥<lb/>
白雲南望三年客長是尊前誦式微<lb/>
　　再和李伯紀舍人韻<lb/>
時來將相寧有種衛青故是民家奴懸鶉未用嘆嵗惡<lb/>
濶網近喜除官逋本無得喪任失馬但有言說皆陳蒭<lb/>
從君一飲百壺盡醉倒不知誰謂吾<lb/>
<pb n="KR4h0067_WYG_208-7a"/>
　　次韻子靜<lb/>
淵明束帶向督郵已覺歸思不可留紛紛朱墨何時休<lb/>
豈待置錐無一丘平生涉世如虛舟明月從人驚暗投<lb/>
胷次已無涇渭流不應罪我縁春秋<lb/>
　　次韻陸時可嵗暮感懐<lb/>
小橋横截一溪雲隔岸遥通避世人釣艇偶隨秋㕍泊<lb/>
吟窓今見臘梅新煙塵已覺千山靜雨露行看萬國春<lb/>
詩酒暮年生處樂一瓢歸去豈辭貧<lb/>
<pb n="KR4h0067_WYG_208-7b"/>
　　離紫溪驛<lb/>
小風吹面雨亷纎輕薄衣裳懶更添一線離情裁不絶<lb/>
暮雲將過粤山尖<lb/>
　　鉛山<lb/>
欲留無計去還悲漸逺閩山物象非家在天南今北首<lb/>
忍看歸鳥背人飛<lb/>
　　信州禪月院晚眺<lb/>
一覺華胥日又曛晚來愁緒亂紛紛角聲對起重樓近<lb/>
<pb n="KR4h0067_WYG_208-8a"/>
吹動靈山萬叠雲<lb/>
　　登睦州環峯亭<lb/>
月照空山杜宇啼喚歸漁艇夜天低那堪又是雙溪水<lb/>
獨上危樓十二梯<lb/>
　　病減枕上二首<lb/>
堦草無期日自生獨餘貧病破元正春風一種含生意<lb/>
誰道年來也世情<lb/>
塵埃子石䝉蛛網殘落霜毫暗蘚紋未把語言為戲劇<lb/>
<pb n="KR4h0067_WYG_208-8b"/>
新年不作送窮文<lb/>
　　七夕<lb/>
天上銀蟾曲似鈎人間簫鼔萬家浮從來世事俱兒戲<lb/>
不獨秦娥乞巧樓<lb/>
信馬隨車力不勝聊將觴豆樂交朋青樓乞巧憐兒女<lb/>
我亦如今拙未能<lb/>
　　同魏季修雪中閒步<lb/>
纎纎月色淡黄昏城郭千家雪照人携手望春同茗飲<lb/>
<pb n="KR4h0067_WYG_208-9a"/>
小坊燈火自相親<lb/>
　　思安常兄<lb/>
凌虚閣下煙波濶升俊坊前草木蒼歸去溪南春正好<lb/>
不應蕭索對松篁<lb/>
　　月夜江行<lb/>
吏隱飄然在一涯更堪行役送年華多情却有空江月<lb/>
長伴離人夢到家<lb/>
　　約令德郊行<lb/>
<pb n="KR4h0067_WYG_208-9b"/>
簷竹揺風拂面低麥芽穿雪綠齊齊憑君便作遊春計<lb/>
莫待花繁去路迷<lb/>
　　通州夏雨<lb/>
長風巻地驅炎暑暴雨翻空送晚涼只此蚊蠅俱掃跡<lb/>
不須迢遞待秋霜<lb/>
　　延平林力道閣上觀水<lb/>
要看春水拍天流更為溪山一日留誰遣白雲迷眼界<lb/>
坐令歸思入扁舟<lb/>
<pb n="KR4h0067_WYG_208-10a"/>
　　泊州延平<lb/>
星河不動水東流夜影揺空逼釣舟夢破滄浪歌在耳<lb/>
欲尋溪友向煙洲<lb/>
　　自浦城放船下建安寄龎㡬先<lb/>
茒柴也解發清狂仰看雲天盡十觴白首嵗寒猶道路<lb/>
自憐無意避風霜<lb/>
　　寄養䝉兼呈景駿<lb/>
粥魚齋鼓網蛛窠古寺長廊客少過惟有一溪明月在<lb/>
<pb n="KR4h0067_WYG_208-10b"/>
夜寒偏向斷垣多<lb/>
太史溪頭十里間朝陽峯下水涵天青鞋不踏紅塵陌<lb/>
夢斷僧窓又一年<lb/>
　　自梅花村回道中書壁<lb/>
刺水秧針出已齊雨餘膏澤未全犂道旁牛喘無情問<lb/>
慚愧林間布榖啼<lb/>
　　邑中諸公見和再用前<lb/>
看盡愁人萬㸃紅曉來雙鬢白於茸他時倘記江南夢<lb/>
<pb n="KR4h0067_WYG_208-11a"/>
畫我黄梅細雨中<lb/>
　　山寺早梅<lb/>
雲間初日慘無光天外歸鴻豈戀行短景去人如掣電<lb/>
不應留滯野梅花<lb/>
雲母燒香不見烟夜深齋閣閉龍涎此生暇日真難得<lb/>
蕭寺重來已四年<lb/>
　　次韻李光祖南山偈<lb/>
窓前松竹翠連山窓下弦歌晝掩關雪裏忍看梅欲吐<lb/>
<pb n="KR4h0067_WYG_208-11b"/>
煙中遥認鳥知還<lb/>
　　錢塘江<lb/>
潮頭駕月衝殘夢水色浮空送峭寒十幅輕蒲連夜發<lb/>
不知身到海門山<lb/>
　　過錢清<lb/>
江潮來去自有期扁舟閣淺心如飛岸容霜竹青照眼<lb/>
春信梅花香撲衣天寒鄞江道路阻嵗晚錢清風俗非<lb/>
故園回首二千里落日看盡行人歸<lb/>
<pb n="KR4h0067_WYG_208-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_208-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百八<lb/>
</p>
<p>
</p>
  </div>
</body>
</text>
</TEI>
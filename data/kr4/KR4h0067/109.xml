<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百九</head> <lb/>
    <p>
<pb n="KR4h0067_WYG_109-1a"/>
欽定四庫全書<lb/>
　兩宋名賢小集巻一百九<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　據梧小集<lb/>
　蔡肇字天啟丹陽人能文尤長于詩歌初事王安石<lb/>
　見器重又從蘇軾遊聲譽益顯第進士元祐中為太<lb/>
　學正通判常州召為衛尉寺丞提舉永興路常平徽<lb/>
<pb n="KR4h0067_WYG_109-1b"/>
　宗初入為户部貟外郎兼編修國史提舉兩浙刑獄<lb/>
　張商英引為禮部貟外進起居郎拜中書舎人未幾<lb/>
　罷為顯謨閣待制知明州俄奪職提舉洞霄宫㑹赦<lb/>
　復知睦州卒坐黨籍斥不用有丹陽集三十巻弟載<lb/>
　字天任工詩句法雅徤嘗為晉陵主簿宣和末以宰<lb/>
　相薦改承事郎靖康中李綱辟辦公事建炎中詔宰<lb/>
　執薦士董耘以載應詔屢徴皆稱疾不就<lb/>
　　　題申王畫馬圖<lb/>
<pb n="KR4h0067_WYG_109-2a"/>
天寶諸王愛名馬千金争致華軒下當時不獨玉花驄<lb/>
飛電流雲絶瀟灑兩方岐薛寧與申慿陵内廐多清新<lb/>
肉騣汗血盡龍種紫袍玉帶真天人驪山射獵包原隰<lb/>
御前急詔穿圍入揚鞭一蹙破霜蹄萬騎如風不能入<lb/>
雁飛兎走驚絃開翠華按轡從天囘五家錦繡徧山谷<lb/>
百里舄珥遺塵埃青騾蜀棧西超忽髙凖濃蛾散荆棘<lb/>
苜蓿連山鳥自飛五陵佳氣春蕭瑟<lb/>
　　冬日遊甘露寺<lb/>
<pb n="KR4h0067_WYG_109-2b"/>
漕河膠舟水流咽水關著鍵行者歇大江伏槎卧長劍<lb/>
萬頃濕銀寒不結蓬萊諸仙亦避寒海門冥冥凍欲坼<lb/>
朔風吹晚雁叫空蓬巷松杉崖石裂道人丈室最髙處<lb/>
地爐蒲團穏坐熱我來乗閒不問道方牀相對無言説<lb/>
　　立春日焦山留宿<lb/>
嵗為兹山一冄登渡頭飛閣獨相凭雲生江海交流處<lb/>
人在松蘿最上層殘雪既能留野客春風先與報山僧<lb/>
慿誰邀上東巖宿更約花時命杖藤<lb/>
<pb n="KR4h0067_WYG_109-3a"/>
　　題畫授李伯時<lb/>
鴻雁歸時水拍天平岡老木尚依然借君餘地安漁艇<lb/>
乞我寒江聽雨眠<lb/>
　　汎舟横塘遇雨<lb/>
平野風烟入夢思殷勤作畵更題詩扁舟卧聽横塘雨<lb/>
恰遇江南歸雁時<lb/>
　　題李世南畫扇<lb/>
野水潺潺平落澗秋風瑟瑟細吹林逢人抱瓮知村近<lb/>
<pb n="KR4h0067_WYG_109-3b"/>
隔塢聞鐘覺寺深<lb/>
　　過邢惇夫墓下作<lb/>
人物於今歎𣺌然孤墳宿草已生煙日暮行人道傍㑹<lb/>
應逢年少與<hi>一作共</hi>談𤣥<lb/>
　　至學省作<hi>天啟為博士三年不遷因冄至學省而作此</hi>
平生擾擾復膠膠學省重來嵗又交騎馬醉遭官長罵<lb/>
讀書慚被學生嘲何為眷戀米三斗便可經營宅一茅<lb/>
好買江干千个竹待㸔煙雨長春梢<lb/>
<pb n="KR4h0067_WYG_109-4a"/>
　　送洞元法師歸茅山三首<lb/>
絳節飄飄下紫清更叅隠訣制頽齡若逢方丈龎眉叟<lb/>
來愛囊中赤甲經<lb/>
崇寧新閣連雲起天篆浮空寶氣飛帝遣羣龍常䕶守<lb/>
池潭風雨夜深歸<lb/>
一菴疇昔共嶔崟古木垂隂嵗月深恐是三生房次律<lb/>
要隨藤杖去重尋<lb/>
　　題三茅風雨圖<lb/>
<pb n="KR4h0067_WYG_109-4b"/>
筆間雲氣生毫末紙上松聲聽有無收得三茅風雨様<lb/>
髙堂六月是氷壺<lb/>
　　<graphic n="KR1432" url="https://raw.githubusercontent.com/kanripo/KR-Gaiji/master/images/KR1432.png" mimeType="image/png"/>亭山頂白龍穴<lb/>
南山<graphic n="KR1379" url="https://raw.githubusercontent.com/kanripo/KR-Gaiji/master/images/KR1379.png" mimeType="image/png"/>
                    <graphic n="KR1379" url="https://raw.githubusercontent.com/kanripo/KR-Gaiji/master/images/KR1379.png" mimeType="image/png"/>天作皷號召諸龍盡行雨惟有秃角最先到<lb/>
潑墨雲中鱗鬛舞<lb/>
　<lb/>
　<lb/>
　兩宋名賢小集巻一百九<lb/>
</p>
<p>
</p>
  </div>
</body>
</text>
</TEI>
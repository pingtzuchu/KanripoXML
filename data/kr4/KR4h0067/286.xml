<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百八十六</head> <lb/>
    <p>
<pb n="KR4h0067_WYG_286-1a"/>
欽定四庫全書<lb/>
　兩宋名賢小集巻二百八十六<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　轉庵集<lb/>
　潘檉字徳久永嘉人諸父文饒文孝文禮俱登科<lb/>
　文饒字民則學本濓洛尤為多士所宗父虎右科<lb/>
　第一檉以父任補右職繼參戎幙召試為閣門舎<lb/>
<pb n="KR4h0067_WYG_286-1b"/>
　人久之授福建兵馬鈐轄卒平生喜為詩下筆立<lb/>
　成聲名藉甚人莫能儔永嘉言唐詩自檉始有轉<lb/>
　庵集<lb/>
　　遇舊有感<lb/>
人間百寒暑正似須臾期當年同袍子一見雪滿頥不<lb/>
惟形容變亦復聲音移坐定問姓字始省從師時見此<lb/>
發咏嘆勞生果何為不如多飲酒滿腹同鴟夷<lb/>
　　客舍<lb/>
<pb n="KR4h0067_WYG_286-2a"/>
急雨鳴空壁輕寒上薄幃愁多空被酒夢短不成歸暗<lb/>
想桃花落遥憐燕子飛偷兒欺客寢夜静巻春衣<lb/>
　　題釣臺<lb/>
蟬冠未必似羊裘出處當時已熟籌但得諸公依日月<lb/>
不妨老子卧林丘英雄陳迹千年在香火空山萬木秋<lb/>
自笑黄塵吹鬢客愛來祠下繫孤舟<lb/>
　　送友人游金陵<lb/>
酒盡譚餘意轉新北風一舸下寒津遥知白下登樓處<lb/>
<pb n="KR4h0067_WYG_286-2b"/>
正欠黄初着句人徃事省來多歲月舊㳺疎似曉星辰<lb/>
半山斜日荒涼寺更有殘碑待拂塵<lb/>
　　簡徐判院<lb/>
風誼峥嶸昔未親正懸一榻待髙人當年曽接東萊話<lb/>
今日寧嫌北阮貧世味梅花開野水詩情馬首沒黄塵<lb/>
何時載酒從君去靈鷲峯前借早春<lb/>
　　出郭<lb/>
酟酒三家市題詩十里塘薄雲鷗外影空翠馬頭香出<lb/>
<pb n="KR4h0067_WYG_286-3a"/>
郭知無事尋僧有底忙終當成野逸小築近滄浪<lb/>
　　歲莫懐舊<lb/>
白髪將朱顔一去幾時返懐哉不能寐展轉復展轉雀<lb/>
噪曉窗白雞鳴芳歳晚梅花眼中春故情千里逺<lb/>
　　還自錢塘道中<lb/>
江上青山落照邉江頭歸客木蘭船春鷗自共潮回去<lb/>
一㸃飛來是栁綿<lb/>
　　自滁陽回至烏衣鎮<lb/>
<pb n="KR4h0067_WYG_286-3b"/>
行人元不恨長途下馬旗亭酒可沽回首瑯琊山不見<lb/>
西風吹起豆田烏<lb/>
　　鴈蕩道中<lb/>
千丈巖頭一㸃紅春風吹落淺沙中山僧倚杖移時去<lb/>
説似溪邉采藥翁<lb/>
　　次韻酬陸放翁<lb/>
瘦藤白苧岸烏紗隨分酬春領物華西崦三椽休問舍<lb/>
南湖一帯近栽花眼昏客枕多儲菊肺渇僧庖屢借茶<lb/>
<pb n="KR4h0067_WYG_286-4a"/>
無事閒門便早睡清燈喚起為唫家<lb/>
　　霅上簡婁舜章<lb/>
鷄頭旋煮蓮新拗簇鳯排花鱠更鮮清夜故人情客到<lb/>
小船載酒大船邉<lb/>
　　平江道中<lb/>
不載圖書載酒杯姑蘓臺下小徘徊東風不識人心老<lb/>
擺栁吹花一併來<lb/>
　　書姜䕫昔逰詩後<lb/>
<pb n="KR4h0067_WYG_286-4b"/>
我行半天下未能到瀟湘君詩如畫圖厯厯記所嘗起<lb/>
我逺逰興其如鬚毛霜何以舒此懐轉軫移清商<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百八十六<lb/>
</p>
<p>
</p>
  </div>
</body>
</text>
</TEI>
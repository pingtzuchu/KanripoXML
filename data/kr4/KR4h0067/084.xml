<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻八十四</head> <lb/>
    <p>
<pb n="KR4h0067_WYG_084-1a"/>
欽定四庫全書<lb/>
　兩宋名賢小集巻八十四<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　題畵集<lb/>
　劉叔贛神宗朝中書舍人<lb/>
　　華山隠者圖<lb/>
六王昔崩蕩秦帝按劔興虎爭四十年方隅為之平豪<lb/>
<pb n="KR4h0067_WYG_084-1b"/>
氣竟未己用民如不勝因河既為池起洮復堅城嘉哉<lb/>
諸老翁攜手西山行避世徃不返逍遥塵外情眀星備<lb/>
洒掃巨靈為友朋饑食玉井蓮手攜三秀英世事一朝<lb/>
變龍蛇復縱横烈火咸陽熾蟻聚成皋争置身青雲上<lb/>
顧視不為驚萬朞乃須㬰安知谷為陵爾來見圖畫真<lb/>
氣猶冥冥世人但蓬蒿安知鴻鵠征桃源迷去路蓬莱<lb/>
浪知名異時三峯遊㑹當慰平生<lb/>
　　過栢林院贈吉長老有古殿吳道子畫維摩居士<lb/>
<pb n="KR4h0067_WYG_084-2a"/>
　　又有斷碑等古物<lb/>
靈光嵗乆獨巋然峴首遺碑亦未遷㑹向三生記前佛<lb/>
暫從方丈謝諸天篆香徐剰黄金印梵宇時開具葉篇<lb/>
門外風霜正搖落庭前翠栢自安禪<lb/>
　　陜西圖三首<lb/>
干戈今日事闗塞此圖㸔白日長安近蒼山壠坂寒由<lb/>
來名百二自古有艱難指以安西道凝情竟據鞍<lb/>
萬里靈州地他年漢朔方山河從割棄闗輔急隄防轉<lb/>
<pb n="KR4h0067_WYG_084-2b"/>
憶豺狼窟堪嗟禮義鄉靖邊須壯士㸔盡意蒼茫<lb/>
河源來碣石天馬涉流沙耳目成千古丹青在一涯荒<lb/>
凉都䕶府㫁絶使臣槎安得山西將收功似漢家<lb/>
　　山水屏<lb/>
吾家古屏來江南白晝水墨漬烟嵐我行北方未嘗見<lb/>
衆道巫峽兼湘潭山頭老樹長參天水上猿公撐釣船<lb/>
青蓑擁身稚子眠得魚不賣心悠然乆嫌時勢趨向狹<lb/>
頗思種藥依林泉桃源仙家不可到但願屏上山水寘<lb/>
<pb n="KR4h0067_WYG_084-3a"/>
眼前<lb/>
　　蘓子瞻家畫松圖歌<lb/>
君家圖書皆所見近得此松尤可羡根蟠平石蹙蛟螭<lb/>
幹出青冥超雷電樛枝横斜復㡬尺緑華茸茸鋪繡綫<lb/>
空堂深沉白日寒肅肅似有風吹面此圖剪裂人不知<lb/>
塵土分張數流轉能令神物還相從非君苦心誰與辨<lb/>
更惜良工名不傳可憐世俗多夸衒為君作歌君志之<lb/>
後千百年無復賤<lb/>
<pb n="KR4h0067_WYG_084-3b"/>
　　和李公擇顯相國寺壞壁山水歌<lb/>
蒼山本是千萬丈怪爾㫁落盈尺中枯松挂崕正矯矯<lb/>
白雲出谷方溶溶昨憶髙秋十日雨百川湧溢騰蛟龍<lb/>
丹青壞刦不可駐金碧拂地都成空人間流落萬餘一<lb/>
掇拾補綴㡬無從當時畫手合衆妙得此誠是第一工<lb/>
松隂行人何草草秃幘小盖馬色驄長途未竟不得息<lb/>
嘯歌正爾來悲風巨靈擘華䟽黄河仙娥移山開漢東<lb/>
海波芥子互出没大雄游戲神與通我今與君未嘗覺<lb/>
<pb n="KR4h0067_WYG_084-4a"/>
指視壁畫將無同新詩飄飄脱俗格得閒㑹復來從容<lb/>
　　題古畫山水障子<hi>時年六嵗</hi>
應是塵外境不隨陵谷遷江山猶舊日松柏又千年<lb/>
　　畫雪扇子<lb/>
洒落瑤花溥蒼茫殺氣深因風驚拂靣濯熱幸開襟夜<lb/>
色非闗月朝雲不待隂秋風未應起好在郢中吟<lb/>
　　畫鶴<lb/>
夙抱烟霞性三年故不飛軒居寧假寵野客㑹忘機燕<lb/>
<pb n="KR4h0067_WYG_084-4b"/>
雀那相笑鳬鷖直自肥蓬莱千萬里正想玉為衣<lb/>
　　于秘校示郊園棠木連理圖偶題長句<lb/>
偶對名圖欲賦詩野棠并幹上交枝始疑和氣偏回復<lb/>
可是常情悦附離愛樹去思吾豈敢髙門隂德子應知<lb/>
濟南固有終軍辨傳布仍煩老畫師<lb/>
　　壁畫古槎歌<lb/>
南山大樹楓與樗百年不到生理枯老枝錯落麋奮角<lb/>
病根蟉結龍垂鬍風霜不知春不改古苔懸蔓相縈帶<lb/>
<pb n="KR4h0067_WYG_084-5a"/>
豈知髙堂素壁上畫圖能令觀者愛野夫晨興坐樹邊<lb/>
偶説此樹來上天暫乗西風犯牛斗却㸔東海成桑田<lb/>
　　次韵酧盛秘丞黒桃二首<lb/>
度索真殊域崑崙豈素封㡬人曽白眼吾子幸先容晦<lb/>
迹煤炱暗含滋沆瀣濃上林求異木詔使㑹尋踪<lb/>
春華各自媚秋實頓能殊悴貌從黧黒丹心固實膚榴<lb/>
花隨使者荔子賜匈奴寄語元都客相疑失味腴<lb/>
　　同原甫咏秘閣藏古器圖<lb/>
<pb n="KR4h0067_WYG_084-5b"/>
黄占金寳氣天瑞告成功績事今時絶書文自古同問<lb/>
年記巫錦按刻異桓公塵世無由覩崑山䇿府中<lb/>
　　畫龍<lb/>
南人謁雨爭圖龍畫師放筆為老雄烟雲滿壁奪畫色<lb/>
雷電應手生狂風觀者皆驚爪牙動攫拏意似翻長空<lb/>
吾疑奮迅出户牖何事經時留此中共言葉公初好畫<lb/>
當時亦有神龍下天意為霖非爾能世俗慕真聊事假<lb/>
　　次韵蘓子瞻韓幹馬贈李伯時<lb/>
<pb n="KR4h0067_WYG_084-6a"/>
韓幹畫馬名獨垂氷紈素幅對客披諸公賦詩邀我和<lb/>
我如鈍錐逢利錐區中纔容三萬里正可騕褭一日馳<lb/>
朝燕暮吳亦其亞幸得夷路無縶羈此間三馬皆國馬<lb/>
瑰姿逸態成崛竒有如秋空見霜鶻下睨衆禽皆伏雌<lb/>
良工苦心為逺到天機杳渺潜得之區區駑駘浪自負<lb/>
直教畫骨不畫皮李侯洒筆定超詣尚有天驥君未知<lb/>
迄今四海皆屬國汗血不敢勞貳師<lb/>
　　和江鄰㡬梅聖俞同蔡學士觀宋家書<lb/>
<pb n="KR4h0067_WYG_084-6b"/>
中郎石經天下傳江翁説詩當世賢南昌子真亦禄仕<lb/>
讀書養性希神仙雄豪相遇古莫及所至衣冠爭願焉<lb/>
貴公子孫誰是勝廣平家書盈萬千當時交友皆父行<lb/>
賈生論議欺老先開門迎客車結轍而此三士相周旋<lb/>
牙籖挿架塵土絶寳軸出囊瑤玉聫前秦篆籀頗磨滅<lb/>
中世粉墨仍新鮮咨嗟古人不可見但覺能者心意專<lb/>
知音自昔貴一過千嵗相望猶比肩况有清詩紀實事<lb/>
豪壯入耳如哀弦鄙夫觀書識難字目迷五色心茫然<lb/>
<pb n="KR4h0067_WYG_084-7a"/>
要當乗興過君所刮膜一洗頭風痊<lb/>
　　楊寺丞書畫<lb/>
楊侯古書數十軸草𨽻缺殘猶可讀古書流傳動千嵗<lb/>
書可倣摹古容偽愛君苦心能辨之捐棄千金不為費<lb/>
世嘗售名不售真物可見形難見神重令志士一惆悵<lb/>
念有遺寳隨埃塵東墻西墻畫滿屋琵琶小兒理新曲<lb/>
鄙夫長安交遊少騎馬能來與君熟萬事好惡我自知<lb/>
不肯浮沉易耳目<lb/>
<pb n="KR4h0067_WYG_084-7b"/>
　　和原父同江鄰㡬過净土院觀古殿吴道子畫楊<lb/>
　　惠之塑像<lb/>
真賞非俗嗜雅遊知勝縁百身化前佛方丈納諸天工<lb/>
以智自表名由髙益傳吳生擅粉跡楊氏妙鈞埏能事<lb/>
古未盡希聲今亦然伻圖觀省像啟户置鳴絃理㑹均<lb/>
聞見神交遺後先衣冠若對面山水欲忘年釋氏䑓中<lb/>
秘仙翁柱下賢新詩俱絶唱塵土更餘妍<lb/>
　兩宋名賢小集巻八十四<lb/>
</p>
<p>
</p>
  </div>
</body>
</text>
</TEI>
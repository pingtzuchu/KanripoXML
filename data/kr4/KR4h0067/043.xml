<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻四十三</head> <lb/>
    <p>
<pb n="KR4h0067_WYG_043-1a"/>
欽定四庫全書<lb/>
　兩宋名賢小集巻四十三<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　獨樂園稿<hi>二</hi>
　　喜雨二首呈景仁侍郎兼獻大尹宣徽<lb/>
累日増煩暑通宵結薄隂蒼茫變風色散漫作春霖野<lb/>
店垂柳重僧房緑篠深疎慵尤得趣閉户擁重衾<lb/>
<pb n="KR4h0067_WYG_043-1b"/>
漠漠春隂合爞爞旱氣收人心方有望時雨不須求豈<lb/>
獨老農喜仍令思客留洛城花未謝作意更同遊<lb/>
　　送史館任祠部顓河東轉使<lb/>
問望簮紳舊恩華雨露重圖書周内史汾澮晉全封秀<lb/>
發千尋望寒生百錬鋒歸時門有㦸惜别更從容<lb/>
　　初六日四老㑹<lb/>
茰房迎令節菊蘂入芳筵華燭初長夜清霜未泠天悲<lb/>
風咽横笛驟雨送繁絃聊附鄒枚客敢希園綺賢<lb/>
<pb n="KR4h0067_WYG_043-2a"/>
　　忝職諫垣日負憂思緬思雲夫處士老兄蕭然物<lb/>
　　外何樂如之因成浮槎詩寄獻以抒鄙懐<lb/>
秋水浮槎客漂如一葉輕鷗羣須仗信鯨口幾忘生耿<lb/>
耿天津闊滔滔海浪驚何時還故土懐糈問君平<lb/>
　　相國祁正獻杜公衍挽詞三首<lb/>
舟楫才猷大冰霜徳操堅陶鈞成茂業書史樂高年瞻<lb/>
望簮紳共吁嗟館舎捐舉時無異論方信令名全<lb/>
釣玉呉臺舊誅茅梁苑新位登華衮貴家似布衣貧直<lb/>
<pb n="KR4h0067_WYG_043-2b"/>
道高當世清風遺後人千秋寒照目竹帛不棲塵<lb/>
先子同烏府知音誠皦然脱縗來拜伏撫首辱哀憐迨<lb/>
此泉扃掩空悲塵網牽無由懐酒絮灑涕望新阡<lb/>
　　病酒呈晋州李八丈<lb/>
身如五嶺炎蒸裏心似三江高浪中誰道醉鄉風土好<lb/>
舟車常願不相通<lb/>
　　和安之久雨<lb/>
秋霖逢甲子禾耳恐須生流俗幸無驗高田猶有成潤<lb/>
<pb n="KR4h0067_WYG_043-3a"/>
唯藜莠得爛與蕙蘭并早晚浮雲豁逍遥賦晚晴<lb/>
　　送趙殿丞<hi>象字子輿</hi>歸成都<hi>祀明堂禮畢子輿新升朝以恩官其父大理評事賜</hi>
　　<hi>告歸寧得其除書以俱二三同舎為詩以紀其美僕得回字</hi>
蜀棧錦衣來高堂綬笥開恩輝同日至喜色共春回駟<lb/>
馬過隣社朝裾捧壽杯吾生無此樂空使寸心摧<lb/>
　　謝始平公以近詩一巻賜示<lb/>
皇家駿命承蒼穹烝民之傑生維嵩聖賢㑹合若符契<lb/>
坐致四海登熈隆三階清平九鼎重指揮拱揖安華戌<lb/>
<pb n="KR4h0067_WYG_043-3b"/>
人情誰不樂將相往往皓首忘疲癃北平飲乳尚懐印<lb/>
千秋乘車猶入宫唯公致政年甫至耳目明利志氣充<lb/>
幡然脱去萬鍾禄羽儀高遠如翔鴻靈臺不復絓塵務<lb/>
至徳恬淡含黄中英華純粹積不發事業轉為文字工<lb/>
大篇短韻間金石遠追吉甫流清風刻雕衆物非用意<lb/>
黙與元化參神功應劉鮑謝事竒巧細瑣豈足誇才雄<lb/>
祼圭夷玉清廟器肯與環玦爭玲瓏絳帳生徒東閣客<lb/>
微官拘縶如樊籠言詩何敢望商賜幸得誦詠祛童䝉<lb/>
<pb n="KR4h0067_WYG_043-4a"/>
昏花病目不自惜服膺盥手書一通千金之産不可易<lb/>
子孫寶蓄傳無窮<lb/>
　　寄題傅欽之濟南别業<lb/>
縣郭遥相望修篁百畝餘林間清濟水門外太行車道<lb/>
勝隨宜足身閒與世疎何時容命駕采蕨釣肥魚<lb/>
　　題致仕李太傅園亭<lb/>
漢家飛將種氣概耿清秋解去金貂貴來從洛社遊清<lb/>
商擁高宴華館帶長流可笑班超老﨑嶇萬里侯<lb/>
<pb n="KR4h0067_WYG_043-4b"/>
　　早春<lb/>
璿霄轉斗車春意逼梅花熟寐侵街鼓閒情到酒家晴<lb/>
陽浮地末寒色斂天涯歸雁空餘迹朝來印浦沙<lb/>
　　秋日登觀信亭<lb/>
西風連夜雨草樹巳蕭條宿靄稍零落寒山更寂寥林<lb/>
紅猶帶日岸白欲生潮新鴈來何處離離天際遥<lb/>
　　謝胡文學九齡恵水牛圖二巻<lb/>
牛生天地間益物用最大其功配坤元象爻參衆卦血<lb/>
<pb n="KR4h0067_WYG_043-5a"/>
毛類上帝肸蠁景福介宗廟及賓客百禮無不在引來<lb/>
犁中田粒食烝民頼服箱走四方竭力任重載昔聞戴<lb/>
叟筆圖寫窮纎介胡君繼其妙差肩立異代公卿仰名<lb/>
聲一觀不可匄如何散賤者遽有雙圖賚所嗟性顓愚<lb/>
雅不曉佳畫有如歌九韶鐘鼓樂聾瞶得之乃虚器無<lb/>
異居大蔡神物恐化去立召風雨怪雙圖雖巻還重貺<lb/>
敢不拜<lb/>
　　旬慮十七韻呈同舎<lb/>
<pb n="KR4h0067_WYG_043-5b"/>
府官無旬休慮問乃遊息詔書禁從詣還舎始朝食緩<lb/>
帶對藜羮下筯免促迫門前吏卒散却掃謝來客北軒<lb/>
有藤牀今晨始拂拭蓬髪亂宜梳霜髭閒可摘開囊曬<lb/>
藥物發笥出書册菊畦親灌浸茶器自涓滌於時孟秋<lb/>
末天晴色紺碧林葉雖未零風聲己淅瀝神明還九重<lb/>
清氣襲百脈征夫解甲胄疲馬脱覊靮蜚鳥開樊籠<lb/>
跳魚出鼎鬲形骸盡我有不復為物役雖非久安逸幸<lb/>
得少頃適訟庭止敲扑咫尺異喧寂明朝不能然顧盼<lb/>
<pb n="KR4h0067_WYG_043-6a"/>
愁月夕<lb/>
　　新遷書齋頗為清曠偶書呈全董二秀才并示姪<lb/>
　　良富<lb/>
長夏暑候濁雲火高㠝岏豈徒肌骨煩水港川流乾新<lb/>
居得南齋楹檻稍虚寛森羅對草樹曉暮清隂寒汎埽<lb/>
布几簟氣體粗可安圖書雖非多亦足備覽觀聖賢述<lb/>
事恭細大無不完高出萬古表遠窮四海端於中苟得<lb/>
趣自可忘寢餐况今有道世榖禄正可干朂哉二三子<lb/>
<pb n="KR4h0067_WYG_043-6b"/>
及時張羽翰力學致顯位拖玉簮華冠毋為玩博奕趣<lb/>
取一笑歡壯年不再來急景如流丸<lb/>
　　漁父<lb/>
楚岸橘花香扁舟泛渺茫短蓑衝密雨素髪浄秋霜烟<lb/>
外鳴榔逺波間擲線長無人識名姓擊楫入滄浪<lb/>
　　湖上村家<lb/>
萬頃寒烟外茅茨枕碧流楓林巢乳鶴沙漵亂鳴鷗漠<lb/>
漠菰蒲晚蒼蒼蘆荻秋欲過南浦去籬下出漁舟<lb/>
<pb n="KR4h0067_WYG_043-7a"/>
　　西湖<lb/>
佳麗三呉國湖光蕩日華魚驚動蘋葉燕喜掠楊花雲<lb/>
過山腰黑風驅雨脚斜烟波遥盡處髣髴見漁家<lb/>
　　放鸚鵡<lb/>
野性思歸久籠樊今始開雖知主恩厚何日肯重來<lb/>
　　酬邵堯夫見示安樂窩中打乖吟<lb/>
安樂窩中自在身猶嫌名字落紅塵醉吟終日不知老<lb/>
經史滿堂誰道貧長掩柴荆避寒暑只將花卉記冬春<lb/>
<pb n="KR4h0067_WYG_043-7b"/>
料非空處打乖客乃是清朝避世人<lb/>
　　和邠守宋度支迪來卜居與南園為鄰<lb/>
弱冠交遊鬢髪蒼飽諳官況好深藏閒居共買一㕓地<lb/>
盡老常依數仭墻雖喜卜鄰同晏子却慚推宅異周郎<lb/>
何時税此馮熊駕倚杖相迎立路傍<lb/>
　　太行<lb/>
象帝胚渾散愚公轍跡開横行四極外蟠據九河隈岪<lb/>
鬰天門近崢嶸地軸回陽崖明草樹隂壑轉風雷波沓<lb/>
<pb n="KR4h0067_WYG_043-8a"/>
羣峯涌雲奔峭壁來猿巖垂磊落龍窟鬭喧豗噴雨<lb/>
驚湍灑跳星巨石頽平塗憂屐折跬步戒輪摧覆頂千<lb/>
春雪緣潭萬古苔谷盤容國士髓裂餌仙才晉市飛<lb/>
樵札燕郊落燒煤棊圖分冀野蟻壤認叢臺在昔王塗<lb/>
塞嘗聞霸略恢嚴闗隂伏甲間道夜銜枚挾詐揮金斗<lb/>
貪功襲墨縗戰塲空爝火京觀悉蒿萊險易曽何變興<lb/>
亡只可哀隆平方恃徳襟帶自崔嵬<lb/>
　　次韻和鄰幾秋雨十六韻<lb/>
<pb n="KR4h0067_WYG_043-8b"/>
氣象殊朝夕興居錯晦明混元初不異霪雨浩無程墊<lb/>
隘寧天意咨嗟固物情曣㬈<hi>日暖也</hi>方有望薈蔚己隨生<lb/>
杲杲升還隠悽悽㫁復行亂莎常被徑荒蘚已縁甍轍<lb/>
迹康荘絶潢汙壠畝平茅茨不足庇禾黍若為成蟋蟀<lb/>
頹垣泣蛜蝛壊竈盈乗時衆鴟舞得意怒蛙鳴牛馬誰<lb/>
分異蕭蘭巳混并居閒猶叵度負重況遐征舟泊川無<lb/>
渚輪推路有阬轑羮愁病婦煬竈擁寒嬰災不妨明徳<lb/>
神應格至誠淳光終下燭時藿久心傾<lb/>
<pb n="KR4h0067_WYG_043-9a"/>
　　觀僧室畫山水<lb/>
畫精禪室冷方暑久徘徊不盡林端雪長青石上苔心<lb/>
閒對巖岫目浄失塵埃坐久清風至疑從翠澗來<lb/>
　　答師道對雪見寄<hi>直講陳洙</hi>
隂風一夕驚曉雪滿都城氣覆千家白光連萬象清戀<lb/>
空飛不下弄態舞相縈歴亂看無定飄颻轉未成綴垣<lb/>
時缺剥壓竹乍敧傾細隙過無滯寒牕拂有聲園林勻<lb/>
結練觀閣巧彫瓊草木情先喜乾坤意亦榮營魂頓疎<lb/>
<pb n="KR4h0067_WYG_043-9b"/>
健病目蹔虚明郢曲高誰和羞將叩缶并<lb/>
　　雪霽登普賢閣<lb/>
積雪明朝日山河坐可分嶄巖初解凍片段未歸雲濶<lb/>
望窮人境高尋俯雁羣開門枝鳥散玉絮墮紛紛<lb/>
　　歸田詩<lb/>
　　　同年張聖輔嘗語及仕宦之多端因稱仲長子<lb/>
　　　有言使我有良田美宅背山臨流適意極樂誠<lb/>
　　　無事於此慨然感之作歸田詩五章<lb/>
<pb n="KR4h0067_WYG_043-10a"/>
秋水風波大嗟嗟未可遊漁樵自應樂珪組為誰憂直<lb/>
木知先伐明珠忌暗投果然鈎可曲不惜取封侯<lb/>
紱冕誠虚器簮裳悉畏塗觸機身未保好直道先孤甔<lb/>
石曾何有田園浪更無可能推兩耜沮溺共為徒<lb/>
聖哲雖云遠遺文幸未亡沉𠖇觀禮樂髣髴見虞黄雞<lb/>
黍延三逕琴書樂一堂逍遥名教内富貴亦微茫<lb/>
松菊陶潛宅蓬蒿仲蔚家行遊筇杖瘦嘯傲幅巾斜屋<lb/>
小疎茅覆門深亂栁遮村童迎客至竹箒埽桃花<lb/>
<pb n="KR4h0067_WYG_043-10b"/>
桑柘緑無際田間戴勝飛清醪迎社熟鳴雉向春肥執<lb/>
耒時將急銜杯日漸稀四隣能共樂招飲莫相違<lb/>
　　夜坐<lb/>
春陽氣未勝重為隂所乘涔涔積雨闋慘慘餘寒増流<lb/>
雲鬱不開烈風尚憑陵夜闌閉户牖青暈生昏燈僮僕<lb/>
悉已眠几書久敧凭涉獵閲舊聞暫使心魂澄有如行<lb/>
役歸丘園怳重登又如遠别離邂逅逢友朋嗟嗟宦遊<lb/>
子何異魚入罾奪其性所樂强以所不能人生本不勞<lb/>
<pb n="KR4h0067_WYG_043-11a"/>
苦被外物繩坐愁清旦出文墨來相仍吏徒紛四集僕<lb/>
僕如秋蠅煩中劇沸鼎入骨真可憎安得插六翮適意<lb/>
高飛騰<lb/>
　　二月中旬慮問過景靈宫門始見花卉呈錢君倚<lb/>
賤生參府僚勉强踰半嵗終非性所好出入意如醉訟<lb/>
庭敲扑喧衆草絶生意不知有青春倐忽己改燧周章<lb/>
連日忙爛漫數宵睡軒窻岌飛舉風雨頗恣睢謂言芳<lb/>
華物狼籍應掃地今晨呼馬出歴獄問囚繫窈窕清宫<lb/>
<pb n="KR4h0067_WYG_043-11b"/>
深倉琅朱門閉廣殿肅層隂虚庭藹佳氣長楊委嫩緑<lb/>
老柏净新翠薜荔垂蜿蜒竒石立贔屭<hi>壯大貌</hi>豁然愁憤<lb/>
開精神四面至事役難少留䇿馬去尚睇亦足慰無聊<lb/>
年華不都棄<lb/>
　　西臺詩二十四韻<lb/>
翰苑昔陪侍天光辱顧瞻寵雖承渙汗功不立毫纎山<lb/>
鹿纓頻頓鈆刀礪不銛拭花眸子缺撚雪頷髭添跼影<lb/>
慚尸素胡顔處禁嚴辭盈雖免戾取少豈因亷定鼎分<lb/>
<pb n="KR4h0067_WYG_043-12a"/>
都異張官執法兼剡章愚懇盡出綍茂恩霑原憲非無<lb/>
栗胡威尚有縑求田近瀍洛買宅混閭閻地僻宜花卉<lb/>
兒勤付米鹽倦遊良足悔居吉不煩占裘葛膚無見囷<lb/>
倉飯屬饜僧居閒可借野步静無嫌行樂筇枝瘦延賓<lb/>
稻醴甜麥田泥試屐桑䕃帽低簷愛竹忙猶種貪書老<lb/>
未厭松烟溪石潤檀燼博山尖牋啓來慵拆衣冠脱怕<lb/>
拈紫毫斜倚架黄巻密垂籖涸轍猶䝉潤寒灰免附炎<lb/>
所憂資秩滿但願嵗時淹自是散無用非為智養恬聖<lb/>
<pb n="KR4h0067_WYG_043-12b"/>
朝英彦冨幸許一夫潛<lb/>
　　風<lb/>
隴首紅旌急罇前翠幕重林端翻遠刹花外轉疎鐘夜<lb/>
寂清機發春闌别意濃如何玉琴韻併欲在青松<lb/>
　　送呉仲庶知江寧<lb/>
江南佳麗地人物自風流青骨祠靈在黄旗王氣收衣<lb/>
冠餘舊俗歌頌樂賢侯正恐還朝速江山未徧遊<lb/>
　兩宋名賢小集巻四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻十七</head> <lb/>
    <p>
<pb n="KR4h0067_WYG_017-1a"/>
欽定四庫全書<lb/>
　兩宋名賢小集巻十七<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　胡文恭集<lb/>
　胡宿字武平晉陵人天聖中登第累官通判宣州既<lb/>
　而知湖州前守滕宗諒大興學校費錢數十萬宗諒<lb/>
　去僚吏疑其欺不肯書厯宿曰滕候有過曷不早正<lb/>
<pb n="KR4h0067_WYG_017-1b"/>
　去而非之豈昔人分謗意乎僚吏大慙時議謂士大<lb/>
　夫七十當致仕其不知止者令有司案舉宿謂非優<lb/>
　老之義武吏苐察其任事與否勿斷以年文吏當使<lb/>
　得自陳而全其節唐介貶嶺南帝遣中使監䕶宿言<lb/>
　介如道死陛下得無受殺直臣之名乎帝悟追還中<lb/>
　使拜樞宻副使曽公亮任趙滋興兵治界河事宿言<lb/>
　於英宗曰南北通好幾六十載近遽來界上不過侵<lb/>
　越尺寸城砦之吏力能辨詰何至興甲兵哉居母喪<lb/>
<pb n="KR4h0067_WYG_017-2a"/>
　三年不至私室雖貴達常如布衣時卒諡文恭<lb/>
　　塞上<lb/>
漢家神箭定天山烟火相望萬里間契利請盟金匕酒<lb/>
将軍歸卧玉門闗雲沉老上妖氛斷雪照回中深騎閒<lb/>
五餌已行王道勝絶無刁斗至闐顔<lb/>
　　飛將<lb/>
曽從嫖姚立戰功邊人猶畏紫髯翁雕戈夜統千廬㑹<lb/>
緹騎秋畋五柞宫後殿拜恩金印重北堂開宴玉壺空<lb/>
<pb n="KR4h0067_WYG_017-2b"/>
從來敵國威名大麾下多稱黒相公<lb/>
　　過桐廬<lb/>
兩岸山花中有溪山花紅白徧髙低靈源忽若乘槎到<lb/>
仙洞還同採藥迷二月辛夷猶未落五更鴉臼最先啼<lb/>
茶烟漁火遥堪畫一片人家在水西<lb/>
　　公子<lb/>
北第當衢㦸有衣巾惟鮮媚僕如犀萬錢共筯鳴鐘沸<lb/>
三組垂腰佩玉低座上賦鸚窮處士樓前盤馬小征西<lb/>
<pb n="KR4h0067_WYG_017-3a"/>
去天尺五城南路此去青雲别有梯<lb/>
　　津亭<lb/>
津亭歌闋戒棠舟五兩風來不暫留西北浮雲連魏闕<lb/>
東南初日滿秦樓層城渺渺人傷别芳草萋萋客倦逰<lb/>
平樂舊懽收不得更憑飛夢到瀛洲<lb/>
　　冲虚觀<lb/>
五粒青松䕶翠苔石門岑寂斷纎埃水浮花片知仙路<lb/>
風逓鸞聲認嘯臺桐井曉寒千乳歛茗園春嫩一旗開<lb/>
<pb n="KR4h0067_WYG_017-3b"/>
馳煙未勒山亭字可是英靈許再來<lb/>
　　淮南發運趙邢州被詔歸闕<lb/>
天臺封詔紫泥馨馬首前瞻北斗城人在函闗先望氣<lb/>
帝于京兆最知名一區東第趨晨近數刻西廂接晝榮<lb/>
正是兩宫栽化日百金雙璧拜虞卿<lb/>
　　芙蓉湖<lb/>
小湖香豔戰芙蓉碧葉田田擁釣篷嵐氣欲飛山隔岸<lb/>
秋光不定水搖空翩翻雪鳥争投浦撥剌霜鱗對擲風<lb/>
<pb n="KR4h0067_WYG_017-4a"/>
正是滄浪濯纓日一竿多謝紫溪翁<lb/>
　　横山<lb/>
此地横青嶂當年勒紫氛将軍精爽在可解勒遺文<lb/>
　　函谷闗二首<lb/>
天開函谷北闗中萬古驚塵向北空望氣竟能知老子<lb/>
棄繻何不識終童漫持白馬先生論未抵鳴鷄下客功<lb/>
符命已歸如掌地一丸曽誤隗生東<lb/>
寂寞函闗鎖未開田文車馬出秦來朱門不養三千客<lb/>
<pb n="KR4h0067_WYG_017-4b"/>
誰謂雞鳴得放回<lb/>
　　寄昭潭王中立<lb/>
髙絃一弄武溪深六幕天空萬里心吳苑歌驪成逺别<lb/>
楚峯回雁好歸音十千美酒花期隔三百枯碁奕思沉<lb/>
莫上孤城頻送目浮雲西北是家林<lb/>
　　太湖石<lb/>
海岱鉛松妄得名洞庭山脚失寒瓊潄成一朶孤雲勢<lb/>
費盡千年白浪聲誰向機邉逢織女直疑巖下見初平<lb/>
<pb n="KR4h0067_WYG_017-5a"/>
年來賞物多成病日向蒼苔幾徧行<lb/>
　　華陽逋客<lb/>
小隠華陽客山居不記年酒中常有聖棊下更無仙技<lb/>
得廣陵散註成秋水篇吾纓今未濯慚愧舊林泉<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_017-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻十七<lb/>
</p>
<p>
</p>
  </div>
</body>
</text>
</TEI>
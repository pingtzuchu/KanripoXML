<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百四十七</head> <lb/>
    <p>
<pb n="KR4h0067_WYG_147-1a"/>
欽定四庫全書<lb/>
　兩宋名賢小集巻一百四十七<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　岳忠武摭藁<lb/>
　岳飛字鵬舉相州湯陰人宣和間應真定宣撫幕<lb/>
　累立戰功南渡歴少保河南北諸路招討使進<lb/>
　樞密副使封武昌郡開國公罷為萬夀觀使為<lb/>
<pb n="KR4h0067_WYG_147-1b"/>
　秦檜所陷殞大理寺獄淳熈六年賜諡武穆嘉定<lb/>
　四年追封鄂王淳祐六年改諡忠武有集<lb/>
　　從駕遊西内應制詩<lb/>
勅報遊西内春光靄上林花團千朶錦栁燃萬條<lb/>
金燕繞龍旗舞鶯隨鳯輦吟君王即天地化育一仁<lb/>
心<lb/>
　　題翠巖寺<lb/>
秋風江上駐王師暫向雲山躡翠㣲忠義必期清塞水<lb/>
<pb n="KR4h0067_WYG_147-2a"/>
功名真欲鎮邊圻山林嘯聚何勞取沙漠塵飛定破機<lb/>
行復三關迎二聖坐看席捲盡擒歸<lb/>
　　巍石山龍居寺<lb/>
巍石山前寺林泉勝復幽紫金諸佛像白雪老僧頭潭<lb/>
水寒生月松風夜帶秋我來屬龍語為雨濟民憂<lb/>
　　遊金山<lb/>
第一泉頭過幾日黄花猶待客重來男兒有意扶中國<lb/>
不斬樓蘭不易回<lb/>
<pb n="KR4h0067_WYG_147-2b"/>
　　題池州翠㣲亭<lb/>
經年塵土滿征衣嬴得尋芳上翠㣲好水好山觀未足<lb/>
馬蹄催趁月明歸<lb/>
　　送紫巖張先生北伐<lb/>
號令風霆迅天聲動北陬長驅渡河洛直𢷬向燕幽痛<lb/>
飲黄龍府鏖兵木葉樓歸來報明主恢復舊神州<lb/>
　　華嚴院<lb/>
手扶竹杖訪黄龍舊穴空遺虎子踪雲鏁斷巖無覔處<lb/>
<pb n="KR4h0067_WYG_147-3a"/>
半山松竹撼秋風<lb/>
　　寄浮屠慧海<lb/>
湓浦廬山幾度秋長江萬折向東流男兒立志扶王室<lb/>
聖主専師赴國讎功業要刋燕石上歸休終伴赤松遊<lb/>
丁寧寄與東林老蓮社從今著力修<lb/>
　　池州翠光亭<lb/>
愛此倚闌干誰同寓目閒輕陰弄晴日暮色隠空山巖<lb/>
樹蕭騷外征帆杳靄間吾雖江上老心羡白雲闗<lb/>
<pb n="KR4h0067_WYG_147-3b"/>
　　題新淦蕭寺壁碑<lb/>
膽氣堂堂貫斗牛試將大節報君仇斬除元惡還車駕<lb/>
不用登壇萬户侯<lb/>
　　過張溪贈張完<lb/>
無心買酒謁青春對鏡空嗟白髪新花下少年應笑我<lb/>
垂垂羸馬訪髙人<lb/>
　　乩上詩<hi>臨安西溪軍寨子弟請紫姑神王降乩書此宛然平日真跡</hi>
經略中原二十秋功多過少未全酬丹心似石今誰愬<lb/>
<pb n="KR4h0067_WYG_147-4a"/>
空有遊魂徧九州<lb/>
　　歸赴行在過上竺寺偶題<lb/>
敵騎犯京闕駐蹕大江南二帝雙魂杳孤臣百戰酣兵<lb/>
威空朔漠法力仗瞿曇恢復山河日捐軀分亦甘<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_147-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百四十七<lb/>
</p>
<p>
</p>
  </div>
</body>
</text>
</TEI>
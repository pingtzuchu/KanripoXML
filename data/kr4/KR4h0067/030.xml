<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三十</head> <lb/>
    <p>
<pb n="KR4h0067_WYG_030-1a"/>
欽定四庫全書<lb/>
　兩宋名賢小集巻三十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　溪堂集<lb/>
　謝逸字無逸臨川人布衣而名重縉紳於書無所不<lb/>
　讀於文無所不能有韻之言尤超軼絶塵秉性峻潔<lb/>
　生平不喜對書生山顛水湄多從衲子游朱世英守<lb/>
<pb n="KR4h0067_WYG_030-1b"/>
　撫日以德行薦於朝意不欲行不得已詣之信宿而<lb/>
　返從弟薖字㓜槃食貧嗜古樂志不仕自號竹友以<lb/>
　詩文嫓美其兄時稱二謝吕居仁云無逸似康樂㓜<lb/>
　槃似元暉眞足追配古人山谷讀其與老仲元詩大<lb/>
　驚曰使在館閣晁張流也恨未識之耳一日惠洪過<lb/>
　溪堂見無逸所居一室生涯如龎蘊少君方炊稚子<lb/>
　宗野汲水無逸誦書掃除見師放帚大笑曰聊復爾<lb/>
　耳相與飯菽作偈而還朱世英聞而和之東鄰有寗<lb/>
<pb n="KR4h0067_WYG_030-2a"/>
　生者年二十餘以鏤刻佛像為業俄游京師因其役<lb/>
　得將仕郎歸家日華裾細馬閭里聚觀弟子不懌者<lb/>
　累月豈非傷無逸負出世之才年未五十一命不沾<lb/>
　而殞曾寗工之不若乎噫唏不識天下之為寗工者<lb/>
　比比也崇觀間欲求如二謝之高風勁節者當世有<lb/>
　幾人哉溪堂竹友二集係門人所編長短句尤天然<lb/>
　工妙今詩餘所載僅劍首一吷耳<lb/>
　　擬峴臺<lb/>
<pb n="KR4h0067_WYG_030-2b"/>
耿耿抱孤韻寂寂扄柴扉束書卧環堵交遊車馬稀風<lb/>
流佳公子妙齡秉天機邀予歩層臺目送孤鴻飛山影<lb/>
漾清𣲖翠色侵人衣漁浦晚烟暝霽雰蒙夕暉静言思<lb/>
叔子悵然澹忘歸坐有庖丁手奏刀心術㣲萬象含筆<lb/>
端縑素聊一揮古來勝達士歘如朝露晞吾人各勉力<lb/>
毋為鄒湛譏<lb/>
　　廣壽寺<lb/>
學道䕶心城養生戒眉斧静知世味薄老愜野僧語散<lb/>
<pb n="KR4h0067_WYG_030-3a"/>
步給孤園邀我會心侣塵清不眯眼境静可氷暑蓮社<lb/>
宗逺公竹溪仰巢父此道不異世今人豈媿古當念貧<lb/>
時交重勿棄如土<lb/>
　　正覺寺<lb/>
避暑訪禪客頃作城南遨秋風颯然來草木鳴蕭騷復<lb/>
起水東興兩槳搖輕舠何處可盤礴有寺臨江臯門户<lb/>
頗幽䆳野徑深蓬蒿升堂脱冠坐洗盞傾濁醪初筵談<lb/>
名理清言洗塵勞徐徐雜恢諧坦率真吾曺尚餘清净<lb/>
<pb n="KR4h0067_WYG_030-3b"/>
業詩成漫揮毫人生一瞬息逝水行滔滔歸與不秉燭<lb/>
樓頭霜月高<lb/>
　　飜經臺<lb/>
吾祖牧臨汝滯訟清公庭胥吏退鴈鶩踈簾掛寒㕔鼓<lb/>
角喚幽夢草色池塘青雙旗引五馬駕言出郊坰足躡<lb/>
雲端屐手展貝葉經税駕妙高臺几研陳軒櫺朱墨紛<lb/>
在眼梵字森如星臺傾人已寂聲名藹餘馨想公忘言<lb/>
處角掛山中<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
<pb n="KR4h0067_WYG_030-4a"/>
　　明水寺<lb/>
城西三十里山林深且杳羣峰如連環縁厓一徑小土<lb/>
潤禾稼重地僻居民少老桂聳亭亭喬松高矯矯幽露<lb/>
泣溪毛清風搖緑篠朝來爽氣浮輕烟横木杪日煖天<lb/>
清明野雉鳴有鷕石澗𠻳寒泉泠泠瀉幽沼叢峩雙石<lb/>
門屢經樵火燎祇園煥觚稜十雉周牆繚掃地炷妙香<lb/>
房櫳深窈窕嗟予嶔﨑人平生百憂擾好古嗜簡編僻<lb/>
性樂魚鳥每逢山水佳耳聽眸子瞭况同佳士遊意氣<lb/>
<pb n="KR4h0067_WYG_030-4b"/>
溢雲表望逺視眈眈臨危憂悄悄險韻吟競病怪語作<lb/>
危了華鯨吼脩廊僧牕曙迷曉炊黍饌來牟土芝雜荓<lb/>
蓼他時子來歸伐木芟蘿蔦考室山之陽高明逺隘湫<lb/>
第恐戀君恩紫禁烟花繞<lb/>
　　送董元達<lb/>
讀書不作儒生酸躍馬西入金城闗塞垣苦寒風氣惡<lb/>
歸來靣皺鬚眉斑先皇召見延和殿議論慷慨天開顔<lb/>
謗書盈篋不復辯脱身來㸔江南山長江滚滚蛟龍怒<lb/>
<pb n="KR4h0067_WYG_030-5a"/>
扁舟此去何當還大梁城裏定相見玉川破屋應數間<lb/>
　　寄隠士<lb/>
先生<hi>一作處士</hi>骨相不封侯卜居但得林塘幽家藏玉唾幾<lb/>
千巻手校韋編三十秋相知四海孰青眼高卧一菴今<lb/>
白頭襄陽耆舊詢名德<hi>詢名徳一作節獨苦</hi>秖有龎公不入州<lb/>
　　東菴<lb/>
年少談王陋漢儒筆端萬字壓嚴徐昔為詞客鶯花繞<lb/>
今作禪僧水竹居賤子已捐干禄學故人休草絶交書<lb/>
<pb n="KR4h0067_WYG_030-5b"/>
春風縱棹逰蕭寺壯望淮山政憶渠<lb/>
　　南湖絶句<lb/>
丘湖奩鏡浄無氛地接西壇共一雲安得御風如列子<lb/>
更邀明月訪元君<lb/>
野情蕭散不便書老人無心賦子虚待借南湖雙艓子<lb/>
緑荷隂裏㸔遊魚<lb/>
碧瓦朱甍午景凉軟風翻袂送清香荷花也似知秋近<lb/>
故歛嬌容避夕陽<lb/>
<pb n="KR4h0067_WYG_030-6a"/>
　　吳家渡<lb/>
碧浪粼粼見淺沙丹楓林裏兩三家舟横渡口漁翁醉<lb/>
夢覺滿身蘆荻花<lb/>
　　北津渡<lb/>
竹籬茅舍掩柴扉衰草寒烟野逕迷只有白鷗無俗韻<lb/>
何年相伴老清溪<lb/>
　　王立之大裘軒<lb/>
小人拙生事三冬卧無帳忍寒東牕底坐待朝曦上徐<lb/>
<pb n="KR4h0067_WYG_030-6b"/>
徐晨光熈稍稍氣血暢薫然四體和恍若醉春釀此法<lb/>
秘勿傳不易車百兩君胡得此法開軒亦東向蘇公名<lb/>
大裘意豈在萬丈但觀名軒心人人如挾纊<lb/>
　　閨恨<lb/>
汲井浣我衣伐石固我墉塵埃不被體絶無人跡通洋<lb/>
洋西江水我車不敢渡夙駕豈不早早行畏多露行止<lb/>
既有義離合亦有時衆人豈無心不如我所之<lb/>
　　豫章别李元中宣德<lb/>
<pb n="KR4h0067_WYG_030-7a"/>
舊聞諸李隠龍眠伯時已老元中少一時作吏各天涯<lb/>
故人落落疎星曉西山影裏識君靣碧照章江眸子瞭<lb/>
向來問道𣺌多岐只今領畧歸元妙老鳯垂頭垂不語<lb/>
古木查牙噪春鳥身在幕府心江湖左胥右律但坐嘯<lb/>
第愁一葉釣漁舟不容七尺堂堂表我兮歸卧靈谷雲<lb/>
君應紫禁鶯花繞相思有夢到茅齋細雨青燈坐林杪<lb/>
　　聞徐師川自京師還豫章<lb/>
九衢塵裏無停輈若居陋巷不出遊滿城惡少弋鳬雁<lb/>
<pb n="KR4h0067_WYG_030-7b"/>
對靣故人風馬牛别後夢寒燈火夜歸來眼<hi>一作眠</hi>冷江<lb/>
湖秋馮驩老大食不飽起視八荒提蒯緱<lb/>
　　鐡柱觀<lb/>
豫章城南老子宫堦前一柱立積鐵云是旌陽役萬鬼<lb/>
夜半舁來老蛟穴挿定三江不沸騰切勿搖撼坤軸裂<lb/>
蒼苔包裹鱗皴皮我欲摩娑手屢掣旌陽挈家上天去<lb/>
只留千夫應門户西山高處風露寒兹事恍惚從誰語<lb/>
安得猛士若朱亥袖往南山擊猛虎<lb/>
<pb n="KR4h0067_WYG_030-8a"/>
　　社日<lb/>
雨桞重重葉風溪細細紋清歡惟煮茗美味只羮芹飲<lb/>
不遭田父歸無遺細君東臯農事動舉趾待耕耘<lb/>
　　梨花<lb/>
冷香消盡晚風吹脈脈無言對落暉舊日郊西千樹雪<lb/>
今隨蝴蝶作團飛<lb/>
翦翦輕風漠漠寒玉肌蕭索粉香殘一枝帶雨墻頭出<lb/>
<hi>一作去</hi>不用行人著眼㸔<lb/>
<pb n="KR4h0067_WYG_030-8b"/>
　　絶句<lb/>
弄晴數㸃梨梢雨門外畫橋寒食路杜鵑飛破草間烟<lb/>
蝴蝶惹殘花底霧<lb/>
門前楊桞暗沙汀雨濕東風未放晴㸃㸃落花春事晚<lb/>
青青芳草暮愁生<lb/>
　　滿城風雨近重陽<lb/>
滿城風雨近重陽無奈黄花惱意香雪浪翻天迷赤壁<lb/>
令人西望憶潘郎<lb/>
<pb n="KR4h0067_WYG_030-9a"/>
滿城風雨近重陽不見脩文地下郎想得武昌門外桞<lb/>
垂垂老葉半青黄<lb/>
滿城風雨近重陽安得斯人共一觴欲問小馮今健否<lb/>
雲中孤雁不成行<lb/>
　　桂花<lb/>
白雪凝酥㸃額黄薔薇清露濕衣裳西風掃盡狂蜂蝶<lb/>
獨伴天邊桂子香<lb/>
輕薄西風未辦霜夜揉黄雪作秋光吹殘六出猶餘四<lb/>
<pb n="KR4h0067_WYG_030-9b"/>
正似天花更著香<lb/>
　　觀蔡規畫山水圖<lb/>
蔡生老江南山水涵眼界揮洒若無心筆端生萬恠樹<lb/>
杪聳烟鬟雲端懸縞帶繫舟枯桞根茒屋臨清派埽壁<lb/>
挂高堂肅肅起清籟君名定不朽第恐縑素敗<lb/>
　<lb/>
　<lb/>
　兩宋名賢小集巻三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百七十二</head> <lb/>
    <p>
<pb n="KR4h0067_WYG_372-1a"/>
欽定四庫全書<lb/>
　兩宋名賢小集巻三百七十二<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　月洞吟<lb/>
　王鎡字介翁括蒼人曽為縣尉元兵陷臨安棄印綬<lb/>
　歸隱湖山與尹緑坡虞君集葉招山諸人結社賦詩<lb/>
　題所居曰月洞孤迥絶塵有桃源栗里之致焉遺詩<lb/>
<pb n="KR4h0067_WYG_372-1b"/>
　一卷曰月洞吟<lb/>
　　别虞君集<lb/>
瓦甁擔酒去送客石橋東潮過汀沙上船迴島嶼中桃<lb/>
花三月雨楊栁五更風明日思君處渡頭煙水空<lb/>
　　送黙然上人歸天台<lb/>
孤雲不定心持鉢度寒林野飯青蒲潔客程黄葉深海<lb/>
風潮水發山雨燒烟沈歸到石橋日應㸔瀑布吟<lb/>
　　錢塘江<lb/>
<pb n="KR4h0067_WYG_372-2a"/>
凉踈萬栁條秋滿石欄橋吳越興亡事晨昏來去潮雲<lb/>
開天日近水接海山遥望到西陵渡風帆穏自飄<lb/>
　　塞上曲<lb/>
黄雲連白艸萬里有無間霜冷髑髏哭天寒甲胄閒馬<lb/>
嘶經戰地鵰認打圍山移戍腰金印將軍度玉闗<lb/>
　　買舟<lb/>
赤欄橋上路幾度卜歸期流水無迴日行人有老時潮<lb/>
來江勢逆月出海門遲風順輕舟駛蒲帆盡夜吹<lb/>
<pb n="KR4h0067_WYG_372-2b"/>
　　早行<lb/>
客程因太早却費一更眠落月已歸海殘星猶在天櫓<lb/>
聲荷葉浦螢火荳花田隔岸誰家起青燈逺樹邊<lb/>
　　别黄吟隱<lb/>
飲乾分别酒話久未移舟潮水催行客海山生逺愁蟬<lb/>
聲秋浦樹鴈影夕陽樓今夜相思夢蘆花第幾洲<lb/>
　　秋深<lb/>
風露損衣裙秋深懐故廬僕方談夜夢客至得家書子<lb/>
<pb n="KR4h0067_WYG_372-3a"/>
黒石蓮老柿紅霜葉踈今年籬下菊遥憶少人鋤<lb/>
　　訪翟梅山<lb/>
諸老彫零盡江湖今有誰半生行客慣多難識君遲花<lb/>
屋春風酒梅山雪夜詩莫為名釣出世事正如棋<lb/>
　　晚春即事<lb/>
雲氣不分明天隂忽又晴喜凉溪鵲浴知雨樹鳩鳴仙<lb/>
藥黄精飯齋蔬白椹羮惜春吟未就閒踏落花行<lb/>
　　山中<lb/>
<pb n="KR4h0067_WYG_372-3b"/>
榮枯皆定數枉作送窮吟有色非真畫無絃是古琴青<lb/>
松秦世事黄菊晉人心塵外烟蘿客相尋入逺林<lb/>
　　避亂柯巖緑坡諸公以詩見寄<lb/>
柯栝地西東音書久不通山河隔今古天地老英雄局<lb/>
敗棋難著愁多酒易中花前多少恨無語寄春風<lb/>
　　感秋寄白雲趙寺丞<lb/>
囊裏不藏金相隨只破琴毎因㸔月夜長動故人心敗<lb/>
艸闗河路秋風楚越砧愁來不成寐壊壁更蛩吟<lb/>
<pb n="KR4h0067_WYG_372-4a"/>
　　谿村<lb/>
水路隨山轉谿晴踏軟沙斜陽曬魚網疎竹露人家行<lb/>
蟹上枯岸饑禽銜落花老翁分石坐閒話到桑麻<lb/>
　　寄友<lb/>
髪影明寒鏡蕭蕭亦自憐故人難㑹面行客又經年晴<lb/>
雪添崖瀑春雲雜燒烟相思有書札冩盡夜燈前<lb/>
　　寄杜北山<lb/>
倦客蕭蕭兩鬢秋栁絲無力絆歸舟曉風落葉辭髙樹<lb/>
<pb n="KR4h0067_WYG_372-4b"/>
夜月行人在别州千里闗河鄉國夢一江煙浪古今愁<lb/>
鴈聲過盡青天濶却憶同登望海樓<lb/>
　　暮春寄僊洲舎弟<lb/>
去年妍菊醉重陽今日誰知各異鄉落葉石欄霜信早<lb/>
敗荷池館雨聲凉人情好惡花甘苦世事榮枯艸短長<lb/>
别有駿鵰雙翮健剛風摩透入蒼茫<lb/>
　　宿香嚴院<lb/>
地爐煨火柏枝香借宿寒寮到上方山近白雲歸古殿<lb/>
<pb n="KR4h0067_WYG_372-5a"/>
風髙黄葉響空廊敲門僧踏梅花月入夜猿啼楓樹霜<lb/>
夢醒不知窗日上時聞清磬出松堂<lb/>
　　古杭感事<lb/>
國事凋零王氣衰東南豪傑竟何之雲寒廢殿排班石<lb/>
艸卧前朝記事碑沙漲浙江龍去逺天寛北闕鳯歸遲<lb/>
可憐不老吳山月曽照官家寵幸時<lb/>
　　山居<lb/>
屋頭蘚樹蛻鳴蛩池上溝泉鑿石通香老蒲花春洞影<lb/>
<pb n="KR4h0067_WYG_372-5b"/>
凉生槲葉午窗風泥瓶開酒留樵客篛笠穿雲訪藥翁<lb/>
雖是一貧清似水定無徭役到山中<lb/>
　　金陵感秋<lb/>
魚書難寄水空流兩袖西風破黒裘客夢蘆花晉城月<lb/>
歸心楓葉浙山秋世情老去諳方熟愁事來時醉便休<lb/>
滿目闗河懐古恨如今何處問孫劉<lb/>
　　湖山即景次尹緑坡<lb/>
湖山掩映鴈潭秋今古詩人説勝遊緑栁影分騎馬路<lb/>
<pb n="KR4h0067_WYG_372-6a"/>
丹楓葉落釣魚舟前坡風送歸樵笛别墅雲藏賣酒樓<lb/>
長記尋梅氷雪裏氊靴駝帽鷫鸘裘<lb/>
　　尹緑坡山間吟所<lb/>
苔痕分路見人家犬䕶籬根卧落花一片林塘詩境界<lb/>
四時花菓隱生涯鋤山揀日春栽藥汲水和雲夜煮茶<lb/>
耕録有文須㸃看旋揺松露入硃砂<lb/>
　　寓龍虎山中示張鍊師<lb/>
蓮盂送别萬峯雲龍虎山前過小春艸屨慣穿枯嶺葉<lb/>
<pb n="KR4h0067_WYG_372-6b"/>
布衣猶帶舊京塵氊寒不見遊仙夢路逺誰憐倦客貧<lb/>
東望海門歸未得北風吹雪滿唐巾<lb/>
　　春酌<lb/>
酒䦨歌罷翠簾遮月栁驚啼子夜鴉多少斷雲心上事<lb/>
結成香夢是梨花<lb/>
　　西湖<lb/>
南北髙峰叫杜鵑斜陽浮翠斷橋邊畫船歸盡江湖夢<lb/>
一半樓臺楊栁煙<lb/>
<pb n="KR4h0067_WYG_372-7a"/>
　　怯暖<lb/>
怯暖新裁白苧衣棋聲深院客來稀春風無力晴絲軟<lb/>
絆住楊花不肯飛<lb/>
　　秦望山<lb/>
祖龍癡欲望長年却遣君房渡海船枉去蓬山覔丹藥<lb/>
桃源亦自有神仙<lb/>
　　深春二首<lb/>
夾泥花上燕巢邊翠箔桑空蠶又眠天氣乍晴風候别<lb/>
<pb n="KR4h0067_WYG_372-7b"/>
坐㸔盆藕出雙錢<lb/>
燕子來時春又休暖風吹緑上枝頭繡簾不隔荼蘼月<lb/>
香影無人自入樓<lb/>
　　采蓮曲<lb/>
羅裠濺濕鬢雲偏揺落香風滿畫船忽憶年來顦顇夢<lb/>
鴛鴦正在藕花邊<lb/>
　　春閨辭<lb/>
桃吹紅雪上簾鈎楊栁風絲拂畫樓日透欄干人病酒<lb/>
<pb n="KR4h0067_WYG_372-8a"/>
賣花聲過懶梳頭<lb/>
　　芳庭植上人<lb/>
苔侵坐處石頭青滿屋春雲不用扃入定醒來香印冷<lb/>
一簾花雨濕殘經<lb/>
　　喜凉<lb/>
吹笛何人在小樓夜深不下玉簾鈎凉風敲落梧桐葉<lb/>
片片飛來盡是秋<lb/>
　　宿西上竺<lb/>
<pb n="KR4h0067_WYG_372-8b"/>
閒收石上著殘棋山月無聲鶴睡時落葉打窗霜滿屋<lb/>
有僧吟得夜寒詩<lb/>
　　水居<lb/>
飛鷗貼水水連天一半青山半是烟日暮潮迴漁父醉<lb/>
不知船閣淺沙邊<lb/>
　　斷橋春望<lb/>
拾翠車閒輦路塵山南山北杜鵑春誰家庭院東風裏<lb/>
吹出桃花不見人<lb/>
<pb n="KR4h0067_WYG_372-9a"/>
　　湖上晚望<lb/>
酒醒湖光生嫩凉卧船吹笛藕花香遊人盡逐鶯花去<lb/>
一片閒情在夕陽<lb/>
　　漁父吟<lb/>
竹絲籃裏白魚肥日落江頭換酒歸只恐明朝風雪凍<lb/>
老妻連夜補蓑衣<lb/>
　　壽光宫<lb/>
井氣蒸雲濕石欄虬鬚道士自燒丹開門風帶琴聲出<lb/>
<pb n="KR4h0067_WYG_372-9b"/>
一陣松花滿醮壇<lb/>
　　裁衣曲<lb/>
燒罷心香午夜䦨玉纎輕捻剪刀寒衣成恐不如郎意<lb/>
獨試燈前照影㸔<lb/>
　　花下作字付葉柘山使者<lb/>
花蘚層層潤石牀緑隂多處自生凉閒將筆染荼䕷露<lb/>
冩得春辭滿紙香<lb/>
　　燈花<lb/>
<pb n="KR4h0067_WYG_372-10a"/>
喜信今宵報與誰玉人曽剪畫雙眉等閒開落銀釭見<lb/>
只閉春風不得知<lb/>
　　月洞書屋<lb/>
自冩自詩粘壁上何須古畫與名碑隔牆風落閒花片<lb/>
日日飛來入硯池<lb/>
　　病中<lb/>
鏡裏初疑㸔不真衰顔只恐是他人醫言斷酒方除病<lb/>
母戒觀書亦損神卧久不知黄葉落起來添出白髭新<lb/>
<pb n="KR4h0067_WYG_372-10b"/>
自梳頭髪斜陽下手脱隨風半委塵<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百七十二<lb/>
</p>
<p>
</p>
  </div>
</body>
</text>
</TEI>
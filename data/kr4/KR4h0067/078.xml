<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻七十八</head> <lb/>
    <p>
<pb n="KR4h0067_WYG_078-1a"/>
欽定四庫全書<lb/>
　兩宋名賢小集巻七十八<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　許文定集<lb/>
　許將字沖元閩縣人嘉祐中舉進士第一歐陽修讀<lb/>
　其文曰王沂公輩人也累官知制誥不試而除實神<lb/>
　宗特命士論榮之契丹以重兵壓境求代地將奉命<lb/>
<pb n="KR4h0067_WYG_078-1b"/>
　徃館客索地將隨語折之又與肄射將發先破的上<lb/>
　聞之甚悦遂有意大用之矣進翰林學士權知開封<lb/>
　府㑹治太學虞藩獄釋諸生無罪者蔡確陷之逮御<lb/>
　史府踰月方解黜知惲州故事每上元張燈吏必籍<lb/>
　舊為盗者繫獄將曰是絶其自新之路也悉縱遣之<lb/>
　召為兵部侍郎屢上言兵事悉中機宜熙寜中西方<lb/>
　用兵上遣近侍問兵馬之數將立具奏明日上問樞<lb/>
　臣不能對也將身兼數器雅為上知紹聖初拜門下<lb/>
<pb n="KR4h0067_WYG_078-2a"/>
　平章事章惇蔡卞方日夜求元祐諸人罪欲舉漢唐<lb/>
　故事大行誅殛將諫曰本朝治道所以逺過漢唐未<lb/>
　嘗輒戮大臣也哲宗乃止惇卞又欲發司馬光墓上<lb/>
　以問將將又曰發人之墓恐非盛徳事上嘉納其言<lb/>
　將仕三朝寵榮無替當時小人知其陰庇元祐諸君<lb/>
　子誣以他事出知河南府屢丐致仕奉祠卒諡文定<lb/>
　　成都運司西園亭詩<hi>十首</hi>
高牙負北郭芳園路西轉鳥鳴戀故木蘭茁歸新畹坐<lb/>
<pb n="KR4h0067_WYG_078-2b"/>
延花景深行倚笻枝軟翳然思林木會心不在逺<lb/>
朱堂俯玉溪玉溪清且幽從公暫偃息撫景空夷猶浮<lb/>
雲冠圓島白日回方流抵此有光碧何必崑崙洲<lb/>
重樓起城陰乘高望四極列峰横青天飛雪千里積疑<lb/>
是空素山冬夏海中白莫怪頻東向上有思歸客<lb/>
海棠冠蜀花此軒花尤冠紅雲簇蘂細渌水照葉嫩倚<lb/>
糚宫粉聚叠綺霞光散雨淚㸃春風應懷上林怨<lb/>
蜀地山四維益州平如掌纍臺鬱臨風坐看月宵上稍<lb/>
<pb n="KR4h0067_WYG_078-3a"/>
出叢木末始發衆籟爽兹焉暫遊目一覽天地廣<lb/>
闌干竇溜長䆗窱空埃静修林密總翠盡得錦城景雲<lb/>
舒青青色風散騷騷影未為夜行人共此晝夜永<lb/>
引泉注清渠潺潺潄寒玉側出閬風遲驟驚江雨速飛<lb/>
瀨乍揚白樛木細涵緑晝夜聲不止肯效楚人哭<lb/>
茅茨以為菴環顧蕭然虚内樂苟自足容人即有餘旁<lb/>
依修竹密上翳青松株勿言此中陋中有君子居<lb/>
飛閣出方池修竹見空莽低臨花塢近平覺春波長返<lb/>
<pb n="KR4h0067_WYG_078-3b"/>
景澄餘暉夕陰帶浮爽從容觀魚樂不減游濠上<lb/>
翩然溝上亭左右相映帶修柟列翠幄長松偃高蓋地<lb/>
褊景逾寛處約志彌泰誰知坐嘯問心遊萬物外<lb/>
　　遊東山和程大卿師孟<lb/>
東山十里復溪流逺客時時騁望愁泉近榴花深洞口<lb/>
亭開獅子舊峯頭一州旂色天邊出三館芸香海上留<lb/>
南北共歌公所憩獨嗟無計共英游<lb/>
　　東山碧巖亭<lb/>
<pb n="KR4h0067_WYG_078-4a"/>
舊室曾留古岸邊新亭同賞碧巖前日生獅子峰頭樹<lb/>
烟伴榴花洞口泉黄葉入秋山出地白雲臨曉海乘天<lb/>
飄然踪跡今何定别去江湖又一年<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_078-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻七十八<lb/>
</p>
<p>
</p>
  </div>
</body>
</text>
</TEI>
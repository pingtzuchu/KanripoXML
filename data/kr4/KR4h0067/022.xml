<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二十二</head> <lb/>
    <p>
<pb n="KR4h0067_WYG_022-1a"/>
欽定四庫全書<lb/>
　兩宋名賢小集巻二十二<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　夏英公雜詩<lb/>
　夏竦字子喬江州德安人以父死事補官真宗朝舉<lb/>
　賢良除光禄丞仁宗朝累擢知制誥拜同中書門下<lb/>
　平章事封英國公後改封鄭卒贈太師中書令諡文<lb/>
<pb n="KR4h0067_WYG_022-1b"/>
　莊有集<lb/>
　　上元觀燈<lb/>
魚龍曼衍六街呈金鎖通宵啟玉京冉冉遊塵生輦道<lb/>
遲遲春箭入歌聲寶坊月皎龍燈淡紫館風㣲鶴焰平<lb/>
宴罷南端天欲曉回瞻河漢尚盈盈<lb/>
　　題江州琵琶亭<lb/>
流光過眼如車轂薄宦拘人似馬銜若遇琵琶應大笑<lb/>
何須掩淚濕青衫<lb/>
<pb n="KR4h0067_WYG_022-2a"/>
　　咏牡丹<lb/>
紅芳争並蕚湘葉競駢枝彩鳯雙飛穏霞冠對舞遲<lb/>
　　應廷試<lb/>
殿上衮衣明日月硯中旗影動龍蛇縱横禮樂三千字<lb/>
獨對丹墀日未斜<lb/>
　青箱雜記云夏試制科廷對出楊徽之見其年少遽<lb/>
　邀與語曰老夫他則不知唯喜吟咏願丐賢良一篇<lb/>
　以卜他日之志夏忻然為書此作<lb/>
<pb n="KR4h0067_WYG_022-2b"/>
　　天台道中<lb/>
驅馬天台路悠悠漸向晨雲開忽見寺山盡偶逢人細<lb/>
雨疎篁長微煙古木春行行遙驛道落吹起輕塵<lb/>
　　石梁<lb/>
斷澗横幽石蒼蒼古木隂敧危接山腹迢遞過雲心峭<lb/>
壁峙千仭飛流下萬尋秦人若驅策蓬島路非深<lb/>
　　觀藏珠<lb/>
敏手機心頗自安遮藏有路巧千般主公當面無因見<lb/>
<pb n="KR4h0067_WYG_022-3a"/>
只怕傍人冷眼㸔<lb/>
　按詩話云丁晉公為玉清昭應宫使夏公為判官一<lb/>
　日賜宴齋宫優人有雜手藏擫者丁請夏公賦詩詩<lb/>
　云舞拂桃珠復吐丸遮藏巧使百千般主公端坐無<lb/>
　由見却被傍人冷眼㸔<lb/>
　　再徙西都詠青雀寄張昇諫院<lb/>
弱羽傷弓尚未完孤飛誰敢擬鴛鸞明珠自有千金價<lb/>
莫為遊人作彈丸<lb/>
<pb n="KR4h0067_WYG_022-3b"/>
　　贈術士張介南歸<lb/>
上公詩筆千金重<hi>時吕許公王沂公皆有詩</hi>逋客歸裝一舸輕莫到<lb/>
青山更招隠且留明哲為蒼生<lb/>
　　詠燕雀舉示胡旦<lb/>
燕雀紛紛出亂麻漢江西畔使君家空堂自恨無金彈<lb/>
任爾啾啾到日斜<lb/>
　按詩話胡旦秋監性褊躁居襄陽夏英公常師事之<lb/>
　及公貴達胡尚以故舊眡公公出鎮襄陽時一造焉<lb/>
<pb n="KR4h0067_WYG_022-4a"/>
　一日謂公曰讀書乎曰郡事少暇比只作得燕雀一<lb/>
　詩因為誦之胡自是少戢<lb/>
　　廣農頌<lb/>
皇哉惟聖躬提天柄億兆歸心三農洽慶廣我田事肇<lb/>
修稼政乃置官民乃頒號令號令惟何分條建規恩斯<lb/>
懋斯流冗攸歸官名維何啟職庀司訓之導之播種維<lb/>
時民曰勤止服田力穡晝爾于耕宵爾無斁千耦偕飛<lb/>
百穀咸植既藝浮鹵越經封洫官曰蒞止糾力勸能痔<lb/>
<pb n="KR4h0067_WYG_022-4b"/>
我錢鎛疏我溝塍乃能灌溉爰相丘陵汙萊以闢游惰<lb/>
用懲赫赫聖謀有作咸覩畎澮四溟井疆九土沃野萬<lb/>
里縱横其畆擁耒成林灑流降雨陽春如膏原隰如鱗<lb/>
我稼既華六合生雲稻粱黍稷萬井龍文同我婦子或<lb/>
耨或耘八月其穫乃登爾稼滯穗棲原餘糧厭野盈溢<lb/>
京庾流衍方夏式歌且謠土金同價百姓足矣君孰不<lb/>
足三百之同九年之畜八蜡既通五禮咸穆藏財于民<lb/>
所寶惟穀君哉君哉樂事訓農炎帝之教后稷之功方<lb/>
<pb n="KR4h0067_WYG_022-5a"/>
我王度明而未融臣之頌之永矣無窮<lb/>
　　出守杭州寄執政二絶<lb/>
造化平分荷大鈞腰間新佩玉麒麟南湖不住栽桃李<lb/>
擬伴沙禽過十春<lb/>
海雁橋邊春水深畧無塵土到花隂忘機不問人知否<lb/>
自有沙鷗信此心<lb/>
　　青雀<lb/>
青雀孤飛毛羽單卑棲豈敢害鵷鸞明珠自有千金價<lb/>
<pb n="KR4h0067_WYG_022-5b"/>
莫為他人作彈丸<lb/>
　　國清寺<lb/>
穿松渡雙澗宫殿五峯圍小院分寒水虚樓半落暉葉<lb/>
從金地下雲向玉京飛欲問西來意誰傳智者衣<lb/>
　　桐栢觀<lb/>
鳥道寒藤結洞門蒼蘚深樓臺在山半松檜出雲心土<lb/>
㬉春長在峰高月易沈羽衣祠太乙香冷石壇隂<lb/>
　　赤城<lb/>
<pb n="KR4h0067_WYG_022-6a"/>
丹壁排空疊綵虹上真應此駐靈蹤烟沈曉日明孤頂<lb/>
雲破餘霞出半峰巖下法師曽伏虎洞中天子屢投龍<lb/>
他年翠蓋東巡狩玉牒終須受大封<lb/>
　　三井銘<lb/>
石罅山半三井如鑿圓不可窺深不可度亂澗四入飛<lb/>
流外落墮石不盈驕陽不涸冷激松檜碧混崖崿山靈<lb/>
所衛神物攸託簫鼓一鳴雷雨間作<lb/>
　<lb/>
<pb n="KR4h0067_WYG_022-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二十二<lb/>
</p>
<p>
</p>
  </div>
</body>
</text>
</TEI>
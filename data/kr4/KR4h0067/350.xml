<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百五十</head> <lb/>
    <p>
<pb n="KR4h0067_WYG_350-1a"/>
欽定四庫全書<lb/>
　兩宋名賢小集巻三百五十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　瓜廬詩<lb/>
　薛師石字景石永嘉人敷文待制弼之曽孫也磊落<lb/>
　有大志多讀書通八陣八門之變善楷法尤工篆𨽻<lb/>
　築廬㑹昌湖西題曰瓜廬與朋好日舉文㑹於世味<lb/>
<pb n="KR4h0067_WYG_350-1b"/>
　澹無所羨年五十一卒瓜廬集其子峻所編嘉熈元<lb/>
　年東閣趙汝回為序<lb/>
　　瓜廬<lb/>
近來有新趣買得薛能園疎壤延瓜蔓深鋤去草根花<lb/>
時長載酒月夜正開門最識田家樂辛勤更不言<lb/>
　　瓜廬至日即事<lb/>
西山起還伏揷入萬丈潭漁叟操桂棹樵歌過草庵年<lb/>
荒酒味薄天旱井泉甘不願丘園賁惟将易自參<lb/>
<pb n="KR4h0067_WYG_350-2a"/>
　　送趙幾道赴台州録事<lb/>
㕔前綆汲何從來清流海底通九垓天河地脈隠旋轉<lb/>
上中下井纏三台滿城桃花二仙種方廣金殿三門開<lb/>
一時㑹上幾許人若匪佛種應仙才于公徒知髙其閭<lb/>
豈識大化非胚胎今之送言暫相别詩規筆誨紛崔嵬<lb/>
傅説明星定入夢方朔跡穢空諧詼不昵不阿余與汝<lb/>
古交淡淡無嫌猜<lb/>
　　寄趙紫芝<lb/>
<pb n="KR4h0067_WYG_350-2b"/>
别後訪消息傳言一半虚前官已不就所向定何如苦<lb/>
雨厭羈思春風欺舊廬懷人閉門夕專擬寄來書<lb/>
　　㑹宿趙紫芝宅<lb/>
郊居無一事喜見友人來促席坐添火推窗立㸔梅論<lb/>
詩漏欲盡煮茗匣重開此夜思徐照墓松猶未栽<lb/>
　　贈達西堂<lb/>
却罷住山縁歸來又十年自知身是妄常道鉢休傳塔<lb/>
路修來直紗燈影處圓與吾相對坐語嘿盡通禪<lb/>
<pb n="KR4h0067_WYG_350-3a"/>
　　寄蔡任<lb/>
不見三百日問君消息多身閒詩有味水盡月無波琴<lb/>
裏懷孤竹書中寄永和遙憐一江隔何計得相過<lb/>
　　送趙紫芝入金陵幕<lb/>
為官亦僦居官况定何如昨夜交遊散滿湖秋雨疎此<lb/>
邦佳麗久舊吏拜參初喜是賢侯幕新年有薦書<lb/>
　　讀劉靖君碑<lb/>
儒生身上事皆成身外浮華亦甚輕種竹滿山門逕小<lb/>
<pb n="KR4h0067_WYG_350-3b"/>
挂冠當路樹枝横幾于顔子三生夀分得陶潛一字名<lb/>
何處今時見前輩只㸔碑語自清心<lb/>
　　漁父詞<lb/>
十載江湖不上船捲篷高卧月明天今夜泊杏花前只<lb/>
有笭箵當酒錢<lb/>
鄰家船上小姑兒相問如何是别離雙墮髻一彎眉愛<lb/>
殺紅鱗比目魚<lb/>
平明霧靄雨初晴兒子敲針作釣成香餌小繭絲輕釣<lb/>
<pb n="KR4h0067_WYG_350-4a"/>
得魚兒不識名<lb/>
繫船蘭沚鱠長鱸曲袷方袍忽訪吾神甚爽貌全枯莫<lb/>
是當年楚大夫<lb/>
春融水暖百花開獨棹扁舟過釣臺鷗與鷺莫相猜不<lb/>
是逃名不肯來<lb/>
夜來采石渡頭眠月下相逢李謫仙歌一曲别無言白<lb/>
鶴飛來雪滿船<lb/>
莫論輕重釣竿頭伴得船歸即便休酒味薄勝空甌事<lb/>
<pb n="KR4h0067_WYG_350-4b"/>
事何須著意求<lb/>
　　寄謝黄元信恵茶<lb/>
建溪金鋌直幾千余性所嗜已一偏尋常草卉不足進<lb/>
龍團鳳髓如珉堅長鬚健卒前月到手提菜器急取煎<lb/>
妻兒攅眉笑苦澁為言真味兹天然易牙去已久吾齒<lb/>
若貝編枵腸豈廢食睡省非壯年惜此餘香滯喉頰巡<lb/>
除吟咏聲諓諓詩成寄題建寜郡主茶官吏俱時賢合<lb/>
同緘印一時畢進奉飛馳爭春妍天子不敢甞薦以寝<lb/>
<pb n="KR4h0067_WYG_350-5a"/>
廟先定自褒嘉到屬郡趣君密邇玉爐煙一以此味沃<lb/>
天下邪魔驅掃無留連<lb/>
　　送子舒弟之官華亭<lb/>
執手難為别愁看去棹孤船官得閒散春晚過皇都書<lb/>
附海人便花添佳屋圖有時吟句穩還憶老兄無<lb/>
　　送張直翁之筠陽<lb/>
時平民事少詩句定能清况作江西去放教秋水聲山<lb/>
花香淡泊湘竹恨分明朝士多知爾慈溪舊有聲<lb/>
<pb n="KR4h0067_WYG_350-5b"/>
　　送趙端行廷對少寓期待之意<lb/>
甲科人亦有難得是家傳定入中朝局還支内府錢服<lb/>
青初解褐班後忽趨前獨謝歸廊幕詩成第一篇<lb/>
　　贈葛天民<lb/>
逃禪已得計易姓豈云非自説身如幻常人見亦希亭<lb/>
邊㸔荷葉樓上掛蓑衣幾夜蘇堤月隨君瘦影歸<lb/>
　　送廬次夔兼柬盧九秘書<lb/>
蔡邕初入直撰著幾時成所取友若此遥知人至清朝<lb/>
<pb n="KR4h0067_WYG_350-6a"/>
迴収疏稿夜語雜詩情愧我多年别相煩一寄聲<lb/>
　　挽陳叔望<lb/>
少年曽是魯諸生為立功名别路行嘗捉寳刀嚴漢陛<lb/>
再持符節領江城絶憐詩律雙金在不見林塘五栁成<lb/>
明日西山歸葬處踏青人散草初平<lb/>
　　送葉季重之官吳門<lb/>
君繼賢人業試官闔廬門但問要離墓莫看貞娘墳虎<lb/>
丘寺前生野草一花一葉皆麗好用心冷淡不嗜此自<lb/>
<pb n="KR4h0067_WYG_350-6b"/>
有詩禮長探討給旁餘閒庭廡空小輿應亦上垂虹橋<lb/>
邊風駛寄書便只看平安報乃翁吾漸空空易疎斥時<lb/>
亦摳衣侍函席春膏流滑儻寄将待冩續經藏屋壁<lb/>
　　寄趙叔魯<lb/>
相知言莫盡别後意如何命笑春氷薄愁因夜雨多全<lb/>
家寓京國無地著吟哦㑹得窮通理從余緝薜蘿<lb/>
　　酬劉子至<lb/>
寄來書一紙别後喜安和想見清髙極吟成秋思多山<lb/>
<pb n="KR4h0067_WYG_350-7a"/>
頭靈運立月下謫仙歌共是江湖客斜陽各曬蓑<lb/>
　　賦二十八字<lb/>
水滿溝塍不愁旱急催租税却憂貧家人苦不憐余拙<lb/>
雪袴氷衫要及晨<lb/>
　　紀夢曲<lb/>
夜夢佳人姱且長星冠霞帔雲衣裳雙眉淺淡畫春色<lb/>
兩耳炫燿垂珠璫組步逡巡倏相近世道人情不可問<lb/>
斂容正笑發一言不識巫山雲雨恨自從十五學仙經<lb/>
<pb n="KR4h0067_WYG_350-7b"/>
今年二十身骨清天上有籍昇其名長聲短聲歌紫瓊<lb/>
之章詞宛轉永與人間風調逺餘聲未竟鐘鼔鳴霧散<lb/>
烟収人不見<lb/>
　　水心先生恵顧瓜廬<lb/>
未成三徑已荒何勞動光生枉棹過數朶葵榴發深愧<lb/>
一池鷗鷺避前呵路通矮屋惟添草橋壓扁舟半沒河<lb/>
再見緇維訪漁父却無漁父聴清歌<lb/>
　　題南塘薛圃<lb/>
<pb n="KR4h0067_WYG_350-8a"/>
門對南塘水亂流竹根橘柢自成洲中間老子隠名姓<lb/>
只聴漁歌今白頭<lb/>
　　巾山<lb/>
兩峯爭起入雲層半屬虛空半屬僧斜日滿山人到少<lb/>
任蕃去後我來登<lb/>
　　送趙端行<lb/>
紛紛帝族貴欽兹神秀門永嘉分奕葉甚盛二枝蕃吾<lb/>
友天樂翁實惟游之孫身雖羈旅盡詩則騷雅存姪行<lb/>
<pb n="KR4h0067_WYG_350-8b"/>
有科第作尉期髙鶱是曰提刑後令問方騰喧大心欲<lb/>
圖南小枝不在言十年相聚首偉論孰敢援交比鮑叔<lb/>
知志許諸葛論分攜乃明發念我守故園君徃夫差國<lb/>
不遣呉水渾陸靜翫蟾彩江清烹鮈豚邑宰話鄉曲官<lb/>
廨如荒村昻藏信多暇時憶朋友樽窮達委天分守道<lb/>
無競奔㑹當春風吹梅實衆花繁<lb/>
　　挽徐道暉<lb/>
昌黎銘最好友朋更情深身沒復何憾家貧自不禁春<lb/>
<pb n="KR4h0067_WYG_350-9a"/>
山無死草夏木有清隂為鬼詩還別重來何處尋<lb/>
　　漁家<lb/>
小舟輕似葉曽不畏風濤自説磻溪好翻疑釣瀨髙晚<lb/>
來魚換酒歸去子持篙定是逃名者時聞歌楚騷<lb/>
　　梅雨<lb/>
梅雨潤兼旬暑月不知夏溪流三尺强舟人驚昨夜余<lb/>
家有瓜田蘋藻分揉藉魚蝦失憑依跳躍至牀下卑濕<lb/>
畏暮年扶策升臺榭難願方丈食互市物踊價四鄰各<lb/>
<pb n="KR4h0067_WYG_350-9b"/>
凄涼惟有酒可借五月藉新白咀嚼勝棗炙閉門人事<lb/>
絶向晚烏巾卸震雷壓不住神龍未遑暇或謂蛟為孽<lb/>
胡不寧爾舍旱澇政本農偏恵及間架皇天無所私未<lb/>
遽損禾稼一洗天下清作我聖人化<lb/>
　　謝陳水雲寄恵瓜廬字<lb/>
吾向村中住無人知姓名結廬難得就種樹幾時成扁<lb/>
榜龍蛇動飛簷燕雀驚自憐幽僻地因此亦敷榮<lb/>
　　和梅氏西澗韻<lb/>
<pb n="KR4h0067_WYG_350-10a"/>
此處宜新月開門亦向西近江潮有信初種樹猶低何<lb/>
日尋梅隠移船繫栁堤詩篇滿窗戸留壁待余題<lb/>
　　秋晚寄趙紫芝<lb/>
數日秋風冷丘園獨自身閒㸔籬下菊忽憶社中人苦<lb/>
詠肩常瘦移家債又新極知君淡漠十載得相親<lb/>
　　送王成叟先生訪丁子桓<lb/>
老懶無拘撿一年身耐貧還思溫嶺去别我苦吟人栁<lb/>
色行三日雩風浴暮春舊時同學友迎拜緑袍新<lb/>
<pb n="KR4h0067_WYG_350-10b"/>
　　和葛天民<lb/>
賈島文章懷素書得來讀罷巻還舒西湖栁下為君宅<lb/>
東海雲邊是我廬千里江山長若此一生心抱欲何如<lb/>
相思惟有加飡飯不暇逢人寄鯉魚<lb/>
　　戲贈趙天樂<lb/>
問隠當時意已深近來全廢是清吟一春只為風雷變<lb/>
盡日閒觀天地心聞道丹爐初候火能教瓦礫化成金<lb/>
果然成得知何用不似瓜廬種紫蔘<lb/>
<pb n="KR4h0067_WYG_350-11a"/>
　　孤山<lb/>
不到西湖今幾時十年雙鬢欲如絲難尋和靖題詩處<lb/>
空見梅花成老枝<lb/>
　　望夫石<lb/>
望夫一望幾千年蒼蘚何曽似翠鈿却是春深更風雨<lb/>
滿身吹淚使人憐<lb/>
　　喜翁巻歸<lb/>
我老寡儔侣年荒值冬迫膝下有啼寒缾中無儲積豈<lb/>
<pb n="KR4h0067_WYG_350-11b"/>
不輾轉思自欠經營䇿儒冠匪謬誤賦性素褊窄淵明<lb/>
疑夙世荷鋤心便適嗟余四友朋驚見三化魄一翁尚<lb/>
凄涼六帙困行役家貧病難愈詩苦髪全白昨來扣我<lb/>
門偶徃比鄰宅聞亟語倒屣已去歘無迹知君懷百憂<lb/>
雖出難久客從今幸安居况有舊泉石清晨過窮廬竟<lb/>
夕話疇昔逝者已云逺相期守枯瘠<lb/>
　　寄題趙十四知縣聴雪堂<lb/>
誰彈石上琴涓涓流水響主人性清曠靜夜逾幽想何<lb/>
<pb n="KR4h0067_WYG_350-12a"/>
心指蓬閬取近對秋蕩應有可人來烟蓑曳雙槳<lb/>
　　塔山和徐道暉壁間韻<lb/>
寺在一山頂江分兩岸田憑何發詩興題字古廊邊近<lb/>
地今埋骨閒人亦助錢昨宵留宿意不忍上歸船<lb/>
　　葉宰赴豐城<lb/>
君徃為官處江西冦已平獄閒空劍氣堂靜響琴聲有<lb/>
法催常税無私得衆情時方急賢路名定達公卿<lb/>
　　喜徐磯至<lb/>
<pb n="KR4h0067_WYG_350-12b"/>
榮滿自南歸曽過秦糸廬無心縁見道㑹面只如初詩<lb/>
好多人説官清得薦書紫門勞顧訪未覺四年疎<lb/>
　　送蒋肖韓<lb/>
岳陽有仙跡君去頗相宜已料官閒日多吟湘水師髙<lb/>
風琴斷裂白月酒漣漪無意求人薦惟應我自知<lb/>
　　懷趙紫芝<lb/>
日沈月上暝烟斜収拾漁竿恰到家為憶城南清瘦友<lb/>
寒宵夢裏見梅花<lb/>
<pb n="KR4h0067_WYG_350-13a"/>
　　至日遊湖<lb/>
此心全剥落今日一陽生自分安身計難逃素隠名貧<lb/>
中聞道徹閒裏作詩清别有求漁者笑余憂思盈<lb/>
　　自題<lb/>
半生作計在田廬習懶何曽好讀書誰却畫作古人様<lb/>
旁邊還是欠犁鋤<lb/>
　　送謝强學主建徳簿<lb/>
少年初試吏濯印富春亭水可清人骨山曽隠客星俸<lb/>
<pb n="KR4h0067_WYG_350-13b"/>
亷専養母政簡靜公庭守是賢侯子應㸔薦墨青<lb/>
　　寄題趙紫芝墓<lb/>
辛未聯詩别九年成恍惚大星墜地旋無光君身入土<lb/>
名不沒呉越之水相交流寂寞詩魂何處遊不聞孤鶴<lb/>
喚人醒空見梅花似人影無復東巖招謝客應住西湖<lb/>
伴和靖世上如今一句無一靈獨存勢欲孤我有生芻<lb/>
來未得只愁宿草易荒蕪<lb/>
　　贈奭上人<lb/>
<pb n="KR4h0067_WYG_350-14a"/>
何人養道得如君房接髙樓樓接雲山地栽梅寒蘂痩<lb/>
瓦爐留火夜香薫㸔經尋義心逾靜坐黙觀身耳不聞<lb/>
莫道門前是㕓市須知喧寂此中分<lb/>
　　哀徐致中<lb/>
亡友如今隔杳冥畫身只見病時形書窗閉久梅添潤<lb/>
花徑荒來草又青一巻詩編空就緒兩年良㑹覺凋零<lb/>
幾回行過深深巷不忍登堂不叩扃<lb/>
　　送薛詠<lb/>
<pb n="KR4h0067_WYG_350-14b"/>
病裏風光總虚擲岸花園桞雨中休無端好客隨春去<lb/>
送酒吟詩一併愁<lb/>
　　楊栁枝<lb/>
門前楊栁君莫折長于折處生兩枝兩枝難作一枝合<lb/>
一心分作兩心時<lb/>
惟有髙枝髙莫攀不堪攀處只堪㸔怪得樓頭畫眉婦<lb/>
春朝長自凭䦨干<lb/>
獨于髙處接陽和占得春風分外多須信繁華易披拆<lb/>
<pb n="KR4h0067_WYG_350-15a"/>
不如柔弱拂江河<lb/>
汴水堤邊薪可束永豐巷内緑成堆盛衰到底皆惆悵<lb/>
何不移根種馬嵬<lb/>
　　横參樓和老杜詩<lb/>
僻懶便幽處江湖深隠心地偏欣改觀樓豁喜初臨暖<lb/>
日低輕帽良朋接短襟潮聲全有韻帆影半回隂翠麓<lb/>
添重色鱸風出淺林嶼頭烟嶂逺沙觜浪痕深寂靜雲<lb/>
歸壑闌珊月迎參人家已鼾睡漁父尚謳吟造化由來<lb/>
<pb n="KR4h0067_WYG_350-15b"/>
久周迴忽見今愛他斜日照顛倒數山沈<lb/>
　　湖上<lb/>
勢利絶交初瞿然卧隠廬無營心淡泊見客禮生疏遊<lb/>
有漁樵伴㸔多佛老書春深草易長忘却倩人鉏<lb/>
　　宿瞿溪<lb/>
船泊溪西岸人家見晚舂疎星寒有雁村寺夜無鐘竹<lb/>
徑通新店茅柴煖病容農夫不相識問我欲何從<lb/>
　　送從善雲遊<lb/>
<pb n="KR4h0067_WYG_350-16a"/>
雁蕩天台去閒尋倚杖藤路邊應得句禪坐似無能頂<lb/>
笠偏愁雪山猿不畏僧倘逢清塞伴休願入傳燈<lb/>
　　多景樓<lb/>
跨漸連淮是潤州好山全對此江樓少年志氣慚霜鬢<lb/>
猶憶曽㸔打陣舟<lb/>
　　送法照<lb/>
論著天台教詩參在緯來閒行過蓬蓽相對坐莓苔講<lb/>
席虛前月重遊約後迴仍聞藏禊帖應許為吾開<lb/>
<pb n="KR4h0067_WYG_350-16b"/>
　　送子舒弟赴金陵兼柬宋君輔<lb/>
禄仕何方好金陵總莫如廟存元帝像家有二王書羽<lb/>
檄時方急文才用有餘功名収拾了歸食㑹昌魚<lb/>
　　送夏肯父<lb/>
霜晴雁蕩白五日計鄉程野燒明山店輕輿憩嶺平乞<lb/>
銘甘久客愛母起歸情孝極天為感師文早晚成<lb/>
　　挽林敬之<lb/>
閉門常讀易遯世意如何有酒可消悶無堦不種莎閒<lb/>
<pb n="KR4h0067_WYG_350-17a"/>
時尋舊友月夜歩新河我亦逃名者題碑愧爾多<lb/>
　　金賢良<lb/>
虚號賢良豈療饑短衣結袖意何為空攜痛哭能言䇿<lb/>
不遇勤求下詔時老去説詩猶有味寒來索酒莫教遲<lb/>
家貧身死知無計自有旁人為立碑<lb/>
　　學海樓和水心先生韻<lb/>
江口潮生夜語喧月殘惟有數星存更憑髙處觀空濶<lb/>
始悟乾坤是易門<lb/>
<pb n="KR4h0067_WYG_350-17b"/>
　　夜宿勝因寺有懷<lb/>
山中初寄隠野寺一天星路逺有如此客來應未能蛩<lb/>
催寒嫗緯蟬雜夜僧經忽憶忘形友㣲吟自剔燈<lb/>
　　趙成子<lb/>
早年名字諸公並惟有清聲獨至今辭却雙旌更何事<lb/>
自扶靈夀欲閒吟病來更作雲歸岫死矣猶如鶴在隂<lb/>
終始哀榮了無恨只愁塵鎖匣中琴<lb/>
　　送子文監草料場<lb/>
<pb n="KR4h0067_WYG_350-18a"/>
坐局何煩聴曉鷄豆萁苜蓿亦詩題好文不愛今人體<lb/>
色養寧嫌古署低翰苑舊交應顧訪相門新近事招攜<lb/>
嵗寒惟有君於我老去過從許杖藜<lb/>
　　寄雁蕩詩僧<lb/>
雁蕩峰前夜雨晴空房不住有蟬聲一身閒後髮難白<lb/>
五字吟來思極清少見出山多入定還于夏末起秋程<lb/>
何如更待黄花節顧我來遊計已成<lb/>
　　李白城<lb/>
<pb n="KR4h0067_WYG_350-18b"/>
野火燒殘竹數枝詩魂飄蕩定何之娟娟秋月照采石<lb/>
不在荒墳在水湄<lb/>
　　漁父二首<lb/>
偶來浦口芰荷香緑葉叢中睡一場須信至人無妄想<lb/>
不曽有夢見文王<lb/>
利薄每年隨分過避名不入愚溪路春深雨足釣絲長<lb/>
夜來又宿蓑衣步<lb/>
　　酬醼席上賦牡丹得日字<lb/>
<pb n="KR4h0067_WYG_350-19a"/>
粉淡與妖紅占盡陽和出春去在商量更費吟人筆此<lb/>
是洛陽花尚帶長安日持上使君墀寶缾分甲乙<lb/>
　　寄龍虎山道士孔野雲<lb/>
上清三十六院閣皆幽清漱齒泉新汲晞髮日始升自<lb/>
除燒墨竈晝夕誦黄庭所得異疇昔出山畏逢迎同當<lb/>
知非年寄詩聊寫情<lb/>
　　夜坐陳縕靈見訪<lb/>
清夜焚香篆閒㸔郊島詩自憐多冷淡誰足慰衰遲雪<lb/>
<pb n="KR4h0067_WYG_350-19b"/>
樹明忩紙缾梅落硯池君心亦無事相對坐移時<lb/>
　　送翁靈舒閒遊<lb/>
袖有新詩如美玉知君去意十分濃山行見草認靈藥<lb/>
午歇就隂依古松兩鬢已添蓬蔂色三年判作冷零蹤<lb/>
羇情夜後更愁絶深澗㫁猿溪寺鐘<lb/>
　　先寄郭子竒<lb/>
世道祗如此君心我得知先教栽菊在預作去官期夢<lb/>
覺秋風起行吟夜月遲懷人㡬十載欣有叩門時<lb/>
<pb n="KR4h0067_WYG_350-20a"/>
　　喜葉謙夫歸<lb/>
老思忽蕭爽親朋得意歸菊觴奉親夀栁色上儒衣宅<lb/>
旺㸔山勢門清有釣磯我來聊問字澹出月侵扉<lb/>
　　挽潘母<lb/>
獨翫隔㕔月凄涼三十年𦕈然儒素業飜以母儀傳生<lb/>
計無中有衰齡病後延誰為市貞石髙刻墓之前<lb/>
　　送趙主簿<lb/>
内地無烽火詩人入仕林定将詠物意移作愛民心晤<lb/>
<pb n="KR4h0067_WYG_350-20b"/>
語初同調分攜便不禁卜鄰曽有約久後得相尋<lb/>
　　送陳器之赴紹興初官<lb/>
郡古湖如鏡照人心膽清閒曹應事簡盡日讀書聲府<lb/>
主舊知舉同僚親弟兄人言宦遊樂難得比君榮<lb/>
　　哭周宗彞<lb/>
已嘆交情㸔漸少聞君怛化重傷神手栽寒竹惟添笋<lb/>
堂掩空山不見人舊説媾婚今且置新懷情悃向誰陳<lb/>
獨憐頭白曽參母清夜悲號血淚頻<lb/>
<pb n="KR4h0067_WYG_350-21a"/>
　　送項季約入城都幕<lb/>
閣書入兵幕束袖學戎装峽峭船侵月秋清猿嗛霜迂<lb/>
程㸔陣磧到處宿詩堂若比仲宣樂輸君髪未蒼<lb/>
　　送郭子竒<lb/>
永嘉官滿後歸處是仙居栁舞陶潛徑桃迎阮肇車名<lb/>
髙唐寺塔篋滿晉人書㸔步青雲上題緘寄隠廬<lb/>
　　送趙澤民赴酃縣<lb/>
髙人為令尹政事豈尋常炎月不避暑清風月自涼水<lb/>
<pb n="KR4h0067_WYG_350-21b"/>
流衡嶽色酒帶芷蘭香逺想濯纓暇思予有詠章<lb/>
　　大龍湫<lb/>
昔聞天下山衡嶽稱崇丘又聞天下水流漢為巨流古<lb/>
有山海經歴歴叙九州李唐三百載詩家一無留及觀<lb/>
酈道元此地亦不収不知諾矩那何事能窮搜我來𤣥<lb/>
妙境萬丈懸清秋石壁去無極百里彌道周雲氣冒羣<lb/>
岫龍宫深以幽輕輿巖壑底竟日涉溪遊隂晴異瞻矚<lb/>
逺近難搜鏤飄如飛素練粲若散琳璆風欣一潭雨佛<lb/>
<pb n="KR4h0067_WYG_350-22a"/>
坐四時秋喧呼勢益驟洶湧聲彌遒變化有如此溥博<lb/>
誰與儔吾謂神龍力豈翳神鬼謀稽首荷𤣥遇坐久勞<lb/>
雙眸一盃却嵐暑旋步轟雷稠以吾淡世慮歘起杞人<lb/>
愛何當騎天浪滿引躬斗牛<lb/>
　　㫁橋<lb/>
獨扶瘦杖欲經過為問髙僧意若何自倚神通能渡水<lb/>
却言佛法本無多<lb/>
　　寒山寺壤荘産盡為勢所奪余遊天台甚為普賢<lb/>
<pb n="KR4h0067_WYG_350-22b"/>
　　惜之陳約甫攝郡號不畏强禦者必能與寒山出<lb/>
　　氣<lb/>
寒山寺廢佛燈寒有客來遊欲住難夙世閭丘今攝郡<lb/>
不妨饒舌似豐干<lb/>
　　哭劉詠道<lb/>
案上韓文與杜詩小齋寒淡亦相宜人憐貧病憂無計<lb/>
自説文章樂未涯禮合古初山友哭祔從先世夕郎知<lb/>
生平直諒嗟何徃不是哀辭是誄辭<lb/>
<pb n="KR4h0067_WYG_350-23a"/>
　　送張直翁<lb/>
宰公詩句是騷人官舍況臨湘水濱衡嶽望中思策蹇<lb/>
滄浪清其欲垂綸長於一縣花開後獨訪三閭廟裏頻<lb/>
元亮何曽藉知己翻然出處自由身<lb/>
　　送王倅之興化<lb/>
梅溪好景委流徳至今存獨繼賢人業共推君子孫官<lb/>
清五字好州小二車尊所歴七閩郡從兹水不渾<lb/>
　　挽趙孺人余中表也<lb/>
<pb n="KR4h0067_WYG_350-23b"/>
幼小同羣戲年加各所之常疑艷花卉終是易離披夫<lb/>
壻新袍緑兒男半髪垂送歸嵩里道興我渭陽思<lb/>
　　趙叔魯端行胡像徳攜酒見顧<lb/>
一賢二公子枉駕瓜廬丘烹魚載美酒竟夕為我留評<lb/>
詩仍和曲舉白不計籌情忘覺歡暢禮厚愧莫酬今朝<lb/>
風雨横欲謝出無由<lb/>
　　挽徐左史<lb/>
左史聲名空復存如今徃事不堪論惟攄指佞當前陛<lb/>
<pb n="KR4h0067_WYG_350-24a"/>
已判身歸老故園驄馬引䘮寒有淚麒麟卧塚寂無言<lb/>
人生遇合萍相似何處分明怨與恩<lb/>
　　送鮑份父<lb/>
地僻官仍小兹行古迹多翟羅應失笑龎縕亦經過宦<lb/>
業知餘事宗風竟若何<hi>缺</hi>
　　挽張彦父提舉<lb/>
七十童顔在翛然物外幽組衣藏蠧篋散服上漁舟此<lb/>
日移松葬前時為菊留山連象浦館誰記孟家遊<lb/>
<pb n="KR4h0067_WYG_350-24b"/>
　　淨光長老極能詩<lb/>
近住城中寺隂雲漬竹房雨多香篆久春去藥苗芳室<lb/>
裏從人問吟邊與世忘一身全是道頭白有何妨<lb/>
　　朱清之<lb/>
漈水日夜白之人信所宜隠于陶令酒甘謝郗詵枝江<lb/>
渡月偏滿家庭嵗有規不知君役後誰主菊花期<lb/>
　　送蒋肖韓赴弋陽<lb/>
弋水橋邊接長官水晶山色讓清寒共知彫敝今稱劇<lb/>
<pb n="KR4h0067_WYG_350-25a"/>
自倚亷勤道不難吏退早衙花谷靜鶴翔秋戺訟庭寛<lb/>
從來遇事無凝滯應只愛民勞寸丹<lb/>
　　送謹師<lb/>
謹師牢絆脚語别意茫茫入寺春隨杖當禪月滿牀多<lb/>
因新見解抛却舊篇章為我金山去鉗鎚問一場<lb/>
　　挽宋耆卿<lb/>
人如韞玊操如氷拾芥推棃世豈能案上有琴忘舊響<lb/>
墓頭無火續寒燈一官祗是幽閒過百行惟須健筆稱<lb/>
<pb n="KR4h0067_WYG_350-25b"/>
此曲調髙知者少朗吟喚得九原譍<lb/>
　　送髙郵周主簿兼呈陳居端<lb/>
遶縣重湖色難同主簿清雖云古郵置不似近邊城月<lb/>
落淮田濶風晴隋栁輕鄉人在曹職相答為詩情<lb/>
　　寄守上人歸閩省親<lb/>
從小服緇素三衣竟不長心空無物礙頂重有詩囊去<lb/>
與雲相似來期春未央家山指萱草㣲笑奉髙堂<lb/>
　　無題<lb/>
<pb n="KR4h0067_WYG_350-26a"/>
平生愛菊與梅俱菊比淵明梅似逋誰知此道今寥落<lb/>
愛菊愛梅人也無<lb/>
　　戊子七月十一日<lb/>
貧因㡬首詩閒髙一著棊瓜田嘗黙坐不願有人知<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_350-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百五十<lb/>
</p>
<p>
</p>
  </div>
</body>
</text>
</TEI>
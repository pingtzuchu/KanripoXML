<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻十</head> <lb/>
    <p>
<pb n="KR4h0067_WYG_010-1a"/>
欽定四庫全書<lb/>
　兩宋名賢小集巻十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　冦萊公集<lb/>
　　述懷<lb/>
吾家嗣儒業奕世盛冠裳桂籍冠倫軰天下知聲光有<lb/>
才無其命不得步玉堂余亦好古者詩禮承餘芳赴義<lb/>
<pb n="KR4h0067_WYG_010-1b"/>
忘白刃奮莭凌秋霜垂衣遇聖主射䇿遭時昌十九中<lb/>
髙第弱冠司國章棘寺陪法吏奉使安殊方薄才難變<lb/>
俗賤節惟勤王務簡忽興念不覺心徬徨慈親違萬里<lb/>
瘴雨悲南荒端居増浩歎離恨銷剛腸木落多異感蟬<lb/>
鳴非故鄉長思千萬乘奉職昇周行步武親王陛獻納<lb/>
肩忠良功成自髙退散髪逰滄浪<lb/>
　　古别意<lb/>
水螢光淡晩色寒庭除索寞星河殘清樽酒盡艷歌闋<lb/>
<pb n="KR4h0067_WYG_010-2a"/>
離人欲去肝腸絶露荷香㪚西風驚征車漸逺聞雞鳴<lb/>
深閨從此泣秋扇夢魂長在遼陽城<lb/>
　　江南春<lb/>
波𣺌𣺌栁依依孤村芳艸逺斜日杏花飛江南春盡離<lb/>
腸斷蘋滿汀洲人未歸<lb/>
　　追思栁惲汀洲之詠尚有遺妍因書一絶<lb/>
杳杳烟波隔千里白蘋香散東風起日落汀洲一望時<lb/>
愁情不斷如春水<lb/>
<pb n="KR4h0067_WYG_010-2b"/>
　　逺恨<lb/>
敗葉亂如雨暮蟬聲似哭感物悲昔心佳期悵難卜雲<lb/>
山雖阻歎韶華若在目深情染綵牋密密空盈幅邉瘴<lb/>
雁不來逰魚隠深谷羽鱗孰可憑音書安可復焚灰寄<lb/>
長風字滅魂亦逐<lb/>
　　雜言<lb/>
我徒曠逹由胸臆恥學鯫生事文墨蛟龍長欲趂風雷<lb/>
騏驥焉能制銜勒鏘金佩玉良有時丐色諛言盡虚飾<lb/>
<pb n="KR4h0067_WYG_010-3a"/>
功名富貴非偶然揚子草𤣥徒黙黙楚蘭罷秀足蓬蒿<lb/>
青松委幹多荆棘争如一醉度流年免使悲懽蕩情域<lb/>
　　秋興呈裴李二同年<lb/>
秋興逐凉吹颷然驅煩襟人悲故鄉逺葉落空山深楚<lb/>
俗傷去恨秦城稀來音何當返烟渭自樂于國林<lb/>
嵗晩亂山外野望誰能同寒沙明夕照敗葉驚西風孤<lb/>
烟暝汀樹霜氣髙秋空徘徊念前事旅恨良難窮<lb/>
　　暇日逰建平三閭故里廟貌荒凉惨動耳目噫賢<lb/>
<pb n="KR4h0067_WYG_010-3b"/>
　　者之祠世不絶享郡無正人遺棄若是感事傷俗<lb/>
　　因留斯句<lb/>
人生苦逺逰多是悲登眺况復念三閭遺蹤良可弔道<lb/>
直出章華才髙逐邉徼寃聲噴夜江愁色迷烟嶠㫁碑<lb/>
沒敗莎古木吟荒廟祠正少來奠㟁峻稀停棹神容漬<lb/>
老苔壞壁通殘照舊徑失朱門空庭起寒燒餘基雖索<lb/>
寞清問長光耀旌賢誰再興勿使過者誚<lb/>
　　水閣晨起<lb/>
<pb n="KR4h0067_WYG_010-4a"/>
板閣常晏眠偶獨起清旦月落簷鳥語烟開客船散長<lb/>
江色自澄汀樹聲空亂羣動又復然勞勞可長嘆<lb/>
　　晩望有感<lb/>
出門望寒野四顧惟椒坡憶昔楚大夫還此情如何殘<lb/>
陽半明雨水落西風多因同下蔡恨不覺増悲歌<lb/>
　　庚辰嵗將命至巴東時已秋序霜荷索然偶賦是<lb/>
　　章用遣幽恨<lb/>
乘軺偶將命撫俗烟江湄地僻接窮峽務簡稀公期秋<lb/>
<pb n="KR4h0067_WYG_010-4b"/>
信任無趣野懐良自宜月白夜蟬响池暗風荷衰溪雲<lb/>
入破牖山菊開疎籬貰酒不能醉鄉國空結悲徘徊凝<lb/>
望逺目極長天涯<lb/>
　　成安感懐<lb/>
蟬噪木葉下逺客忽驚秋凝恨悲晩候萬緒皆如抽芳<lb/>
時同梦幻急景如奔流今吾何為者年來生百憂貧居<lb/>
負勝事壯嵗傷羇逰臨民慚墨綬垂釣思滄洲達則濟<lb/>
天下窮當守一丘胡能效時軰靦冒隨沉浮<lb/>
<pb n="KR4h0067_WYG_010-5a"/>
　　感興<lb/>
憶昔金門初射䇿一日聲華喧九陌少年得意出風塵<lb/>
自為青雲無所隔主上掄才登桂堂神京進秩奔殊方<lb/>
墨綬銅章竟何用巴雲瘴雨徒荒凉有時扼腕生憂端<lb/>
儒書讀盡猶飢寒丈夫意氣到如此搔首空歌行路難<lb/>
　　暇日<lb/>
紅樓晝静春隂變日午簾空飛乳燕㠶稀客散野岸空<lb/>
隠隠遥峰望中見<lb/>
<pb n="KR4h0067_WYG_010-5b"/>
郵亭落日多飛絮枇杷葉重江春暮坐久凝眸欲斷腸<lb/>
梅雨如烟暝村樹<lb/>
　　南浦<lb/>
春色入垂楊烟波漲南浦落日動離魂江花泣㣲雨<lb/>
　　長郊雨餘逺樹减翠新蟬忽鳴激耳嘹喨久客孤<lb/>
　　坐情如何哉形之於文聊以自遣<lb/>
遥山夏雨歇逺樹凉風至凭欄偶開襟新蟬動秋思沙<lb/>
溪潔細流庭木驚疎翠莭侯又復然幽憂斯所萃芳嵗<lb/>
<pb n="KR4h0067_WYG_010-6a"/>
若奔流羲光不停轡感物悼前期誰知此時意<lb/>
　　雪霽池上<lb/>
雪霽池上亭晴光羽泉石暖覺岸氷消静聞簷溜滴務<lb/>
簡身暫閒景幽心自適極目望南山圭峯露㣲碧<lb/>
　　有寄<lb/>
金陵烟艸緑玉露霜天白萬里隔闗山年來㫁消息<lb/>
　　應製賞花<lb/>
御苑經春雨宸逰屬盛時花光籠寶檻栁色暗龍池㶑<lb/>
<pb n="KR4h0067_WYG_010-6b"/>
灔雕觴滿融和暖日遲共歌成至樂千載播聲詩<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻十<lb/>
</p>
<p>
</p>
  </div>
</body>
</text>
</TEI>
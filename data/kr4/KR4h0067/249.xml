<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百四十九</head> <lb/>
    <p>
<pb n="KR4h0067_WYG_249-1a"/>
欽定四庫全書<lb/>
　兩宋名賢小集巻二百四十九<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　翠㣲南征録<hi>八</hi>
　華岳<lb/>
　　熱中呈楚南僧<lb/>
炎帝執鞭驅赤龍火車萬乗燒長空長空萬里俱藴隆<lb/>
<pb n="KR4h0067_WYG_249-1b"/>
流金爍石天地同我來亭亭日當午欲避驕暘竟無所<lb/>
願求一洒楊栁枝化作東閩萬家雨<lb/>
　　送春<lb/>
留春無計奈春何九十過眼如飛梭三分二分風雨爾<lb/>
十日九日愁悶呵風前飛絮正無數雨後落花全不多<lb/>
争如買酒速相就君自起舞吾能歌<lb/>
　　僧畫<lb/>
萬景峯前老禪叔搜羅風月歸岩谷胸中有句吐無聲<lb/>
<pb n="KR4h0067_WYG_249-2a"/>
冩作生綃三四幅<lb/>
　　賀趙法曹<lb/>
紅日轉簷花飛鳴一聲鵲鵲翅未離簷有客拽鈴索呼<lb/>
童急啟户問客意何若客聞笑而言法曹參計鑰因知<lb/>
鵲之鳴報我良不惡知我門下人一鍵聊相託如公材<lb/>
器大末掾豈能縛咫尺蓬萊宫左右芙蓉幕直入鳯凰<lb/>
池更上麒麟閣賤子無所需願作揚州鶴<lb/>
　　矮齋雜咏二十首<lb/>
<pb n="KR4h0067_WYG_249-2b"/>
東風吹恨上睂頭兩岸桃花瞰碧流一片紅雲飛不起<lb/>
㫁霞殘照落汀洲<lb/>
夢回斜月挂林端酒力初消怯夜寒何處客舟猶未泊<lb/>
一聲柔櫓過前灘<lb/>
無肉鸕鷀入水頻雙童聨網立沙濱問渠埽得魚多少<lb/>
纔可為羮了一人<lb/>
聨翩屐齒破苔痕醉裏觥籌不計陳來日不須闗太史<lb/>
五星今返聚甌閩<lb/>
<pb n="KR4h0067_WYG_249-3a"/>
投宿茅亭得夜涼鷓斑搖落奏篔簹青簮擊破寒窗紙<lb/>
漏得山花一線香<lb/>
曉鐘搥動巨鼇堂枕上春雷一夜轟應是金鱗三十六<lb/>
化龍頭角逞峥嶸<lb/>
一聲殘角送黄昏獨倚欄杆空㫁魂竹影埽堦塵不動<lb/>
自挨明月閉柴門<lb/>
萬事闗心兩鬢秋栁灰何用苦文羞無情霜雪催年少<lb/>
閒似青山猶白頭<lb/>
<pb n="KR4h0067_WYG_249-3b"/>
梅梢弄粉做新晴積雪殘雲没一星只把眼前春事卜<lb/>
麥坡已作佛頭青<lb/>
十年南國嘆徘徊一片鄉心撥不開應是西湖花栁問<lb/>
風流何事未歸家<lb/>
紫騮回首客思歸萬里家山蝶夢迷問宿暮山林下邸<lb/>
夜深生怕杜鵑啼<lb/>
長天萬里掃清秋宿霧朝雲去不留向曉殘星猶未落<lb/>
一盤棋子倩誰收<lb/>
<pb n="KR4h0067_WYG_249-4a"/>
前回風疹徧身紅布褐因燒艷火烘兩腿熱瘡今又發<lb/>
休将紙被把頭䝉<lb/>
一曲漁歌古渡頭幾多鷗鷺起汀洲西風吹散瑤池雪<lb/>
㸃破長天萬里秋<lb/>
朔風號木作嚴霜錦被重重凍欲僵夜半腳跟疑已割<lb/>
夢魂安到得高堂<lb/>
獨自清閒獨自忙杳無人迹到蕭牆眠時不用呼童僕<lb/>
自有清風為拂牀<lb/>
<pb n="KR4h0067_WYG_249-4b"/>
秋波春水照殘霞恨雨愁雲嚲髻鴉飛上領襟隨得去<lb/>
妾身安得似楊花<lb/>
東風吹恨入青樓滿目春容總是愁楊栁織成絲萬縷<lb/>
慿誰裁作翠茸裘<lb/>
閩南十月已春回無限風光暗裏催桃李海棠俱鬭艶<lb/>
誰云梅是百花魁<lb/>
桃溪噴火栁拖烟如豆青梅已半酸燕子怯春歸未得<lb/>
一簾風雨杏花寒<lb/>
<pb n="KR4h0067_WYG_249-5a"/>
　　懐九江友人<lb/>
浪泊西風萬壑秋幾多香餌落金鈎無魚可釣渾閒事<lb/>
留得絲綸在即休<lb/>
　　禱富沙<lb/>
十年蹤跡淖泥沙為炷靈香禱富沙萬里無由詣霜闕<lb/>
一書聊欲為星槎解驂許我來齊晏釋縛從君問左車<lb/>
他日横飛上麟閣行祠當為建京華<lb/>
　　謝劉判院<lb/>
<pb n="KR4h0067_WYG_249-5b"/>
細軸濃雲寄矮齋蒲團和氣忽驚回一牀浪捲芙蓉皺<lb/>
十幅香重綿繡開不怕夜寒侵斗帳却愁春夢到陽臺<lb/>
感恩未作瓊瑤報先把新詩寄小梅<lb/>
　　寄苕溪故人<lb/>
昔年分袂霅江東繫馬花梢撲亂紅解珮送行情怏怏<lb/>
舉盃言别恨怱怱中人以上誰知我北斗以南惟有公<lb/>
此去東閩有良便一書無惜慰羈窮<lb/>
　　不禱<lb/>
<pb n="KR4h0067_WYG_249-6a"/>
不炷靈香不誦經筄杯籖牓總欺人窮通只合從天地<lb/>
禍福何須問鬼神命到死時生莫倖事當直處曲還伸<lb/>
從今若問開先事桃李無言二月春<lb/>
　　送提舉陳工部<lb/>
溪風拂拂巻征衣溪上攀轅恨馬遲蝗不入閩今已矣<lb/>
碑無留峴古求之泉如送客聲猶咽燭昩留人淚漫垂<lb/>
願速長沙還賈誼為公江上斬鯨鯢<lb/>
　　即事<lb/>
<pb n="KR4h0067_WYG_249-6b"/>
欲行未去兩紛拏何事回天力未加九牧誰為十羊主<lb/>
百冠當念一人髽肘邉有石心雖切腰下無錢手漫乂<lb/>
千里有人逢伯樂為言龍種尚盤車<lb/>
　　呈陳信之<lb/>
老來百計總無成當路時官懶問名國事只將心事比<lb/>
今人難作古人評蒼頭笑我樽無佐白髪欺人鑷又生<lb/>
惟有建谿知客意過灘時作不平鳴<lb/>
　　寄江子岡<lb/>
<pb n="KR4h0067_WYG_249-7a"/>
和夜封書上子岡别來化日又舒長只知電燭兩經月<lb/>
不覺星毛半欲霜竹葉照人凝盞滑梅花撩客透籬香<lb/>
知他詩債曽償未料得尋春日日忙<lb/>
　　書太乙編年巻尾<lb/>
年來太乙犯咸池三式編年事可疑西北膏腴從脯腊<lb/>
東南皮肉恐瘡痍堯天日月期無已北地烟雲嵗有之<lb/>
更向江湖問同志中原何日是歸期<lb/>
　　怒成<lb/>
<pb n="KR4h0067_WYG_249-7b"/>
舌端豪氣吐長虹四海一身無處容不向北山求剌虎<lb/>
便從南海學屠龍鼎須劉闢方成器劍到魏齊那是鋒<lb/>
欲把不平朝玉帝夢魂飛上祝融峯<lb/>
　　楮衾<lb/>
霜風剪水作<hi>闕</hi>　織出呉綾不用梭十幅曉雲藏處士<lb/>
一牀秋水浸嫦娥直疑天上無青女却信人間有睡魔<lb/>
更向屏山畫梅竹紅塵還有此風麽<lb/>
　　勉趙法曹<lb/>
<pb n="KR4h0067_WYG_249-8a"/>
銀潢河海浸崆峒君獨軒昂萬派中北鄙虎牢今子産<lb/>
東山狼跋古周公固知魯衛封同姓合向燕秦䇿異功<lb/>
我欲誓江同擊楫中流無惜伴英雄<lb/>
　　獄中責廷尉<lb/>
重門有路透泉闗便合摳衣問比干愧我直言難媚竈<lb/>
從渠怒髪自衝冠烏臺有月身何及犴獄無天淚漫彈<lb/>
自恨不逢包孝肅此身那許報平安<lb/>
吾巾不是不冠儒曽被儒冠幾誤予鐡硯不磨天地軸<lb/>
<pb n="KR4h0067_WYG_249-8b"/>
毛錐難復帝王居當時衛霍無傳秘却恨韓曹不著書<lb/>
堪笑蒼生無眼力不知豪傑在樵漁<lb/>
　　酒歌<lb/>
嘗聞子美清江曲日典春衣耽美禄又聞太白遊長安<lb/>
市上熏熏醉眠熟風流國裏太平時處處紅樓漾酒旗<lb/>
王孫公子恣行樂繁絃脆管相追隨誰知寥落天涯客<lb/>
笠頂清風秋挑月芒鞋踏徧山水雄奮身欲入黄金闕<lb/>
方嗟蕭索向西園刮面寒風雨漲天回頭忽喜黒衣至<lb/>
<pb n="KR4h0067_WYG_249-9a"/>
急破紅泥傾數船雖無皓齒歌金縷也埽新詩狂欲舞<lb/>
兒童拍手笑攔街應怪呉儂喜如許長江波浪巻銀山<lb/>
去去仍悲道路難只慿一醉進未得更借高風吹片帆<lb/>
　　琴<lb/>
月浸虚堂夜氣清起聴萬籟寂無聲輕輕拂動匣面塵<lb/>
玉笋不彈風自鳴<lb/>
　　村居<lb/>
莫怪村居僻村居亦可嘉僕羸腰帶父婢倩鬢簮花歌<lb/>
<pb n="KR4h0067_WYG_249-9b"/>
罷蛙催樂酒闌蜂報衙門前少車馬慚愧五侯家<lb/>
　　宣城道中<lb/>
恰則杏花天轉頭過禁烟燕歸纔數日蠶起又三眠少<lb/>
智慚樗里多材憶孟堅功名且隨分無苦自咨煎<lb/>
　　過新豐市懐古<lb/>
路出横江去虚堂立道偏雨聲楊栁外風色杏花前有<lb/>
淚沾詩宿無歌述酒仙采江千古恨號認向誰傳<lb/>
　　買舟浦城<lb/>
<pb n="KR4h0067_WYG_249-10a"/>
畏路逢危路尋舟得小舟始云為得計終乃復添憂艙<lb/>
狹難伸足篷低怎舉頭十圍無處著踘促向中流<lb/>
　　憩妙因寺<lb/>
蕭寺寒山外﨑嶇一徑幽㫁雲迎客入曲水䕶堤流木<lb/>
石四時古軒窗五月秋午煩聊小憩拂石為支頭<lb/>
　　再繼前韻<lb/>
俗塵方倥傯得得訪清幽烟練<hi>闕</hi>　抹山屏翠欲流松<lb/>
筠掃日月藤蔓懸春秋物外有餘樂吾生空白頭<lb/>
<pb n="KR4h0067_WYG_249-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百四十九<lb/>
</p>
<p>
</p>
  </div>
</body>
</text>
</TEI>
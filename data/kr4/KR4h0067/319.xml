<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百十九</head> <lb/>
    <p>
<pb n="KR4h0067_WYG_319-1a"/>
欽定四庫全書<lb/>
　兩宋名賢小集巻三百十九<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　抱拙小藁<lb/>
　趙希㯝字誼父汴人寳慶間頗著詩聲與菏澤李龏<lb/>
　相倡和龏甚推許之有抱拙小藁一巻<lb/>
　　天屋歌為盧洪賦<lb/>
<pb n="KR4h0067_WYG_319-1b"/>
霞扃雲牖高窿穹八荒四野垂簾櫳羲璘勃窣行西東<lb/>
芒芒塵世如飛蓬玉川公子乗清風飄然據作吟詩宫<lb/>
穿心出脅千萬語呌開閶闔驚蒼龍銀河瀉入北斗柄<lb/>
醉來擲下琉璃鍾仙人王喬作鄰伍憑軒共笑噓長虹<lb/>
旌陽㧞宅想亦在千年萬歲都鴻濛君不見阿房結綺<lb/>
今何許刼灰一丈漫秋雨<lb/>
　　次韻李鶴田德真寄遠<lb/>
長安日下浮雲生故人久作西南行漚邊兩載音訊絶<lb/>
<pb n="KR4h0067_WYG_319-2a"/>
鬢絲應與秋風爭蒼苔冉冉荒茅屋愁来忍把離騷讀<lb/>
驚鴻剛自墮邊聲碧嶂那堪遮遠目青雲高處期翺翔<lb/>
去人歲月今堂堂吴鈎拂拭霜雪冷龍光飛躍秋天涼<lb/>
思君一夜離心折東樓又送無情月<lb/>
　　道民金氏居<lb/>
碧港雖通邑紅塵不到門桑麻唐杜曲雞犬晉桃源山<lb/>
遠雲千㸃天寛月一軒居人非隱者吾欲呌東園<lb/>
　　竹閣<lb/>
<pb n="KR4h0067_WYG_319-2b"/>
古寺因人重清風尚可尋斜陽明晚閣老竹暗秋林兠<lb/>
率西歸久香山北望深登臨成感慨烟月獨知心<lb/>
　　游臨平乾洞水涸<lb/>
兩洞深如許神龍此奠居山空仙去久路嶮客来疎風<lb/>
雨千崖暗雲烟四壁虛自揩岩石蘚閒把姓名書<lb/>
　　雪<lb/>
不是春風桞因何絮客衫一雲同萬里半夜失千岩征<lb/>
馬寒蹤印飢烏凍吻緘江心一片白知有暮歸帆<lb/>
<pb n="KR4h0067_WYG_319-3a"/>
　　送詩僧隆痩岩<lb/>
五載京華客山中坐得牢禪心天竺石吟思浙江濤入<lb/>
派名隨重游方步轉高秋風吹錫逺相憶讀離騷<lb/>
　　送自牧黄監鎮之官四安<lb/>
桃花春浪急催上霅溪船湖海稱佳士功名負壯年政<lb/>
平民易感詩好客爭傳别後加餐飯因風寄一箋<lb/>
　　秋夕<lb/>
霄虛白露漙木葉下危闌月澹鐘聲曉燈青劍影寒人<lb/>
<pb n="KR4h0067_WYG_319-3b"/>
心山莽莽世事海漫漫何日塵氛净西風望眼寛<lb/>
　　中秋<lb/>
白露漙空萬葉飛生香渾在桂花枝一千里月正圓夜<lb/>
九十日秋纔半時湓浦風流元亮興鄜州牢落少陵詩<lb/>
不妨吟盡蟾蜍影此别分明隔歲期<lb/>
　　送李鶴田東遊後還鄉<lb/>
劍倚梅花鶴夢醒東遊吟骨帶秋清台山路杳神仙跡<lb/>
楚國書来母子情半榻烟霞應有約一笻風雪且兼程<lb/>
<pb n="KR4h0067_WYG_319-4a"/>
丁寧及早催行李莫待西湖草色平<lb/>
　　江湖偉觀<lb/>
華屋巋然占上方一尊同此寄相羊江潮翻海暮天闊<lb/>
湖水拍隄春草長莽莽越山凝紫翠揺揺蘇桞間青黄<lb/>
歸鴻影裏闌干晚囘首中州入渺茫<lb/>
　　送譙岩趙日休歸蜀<lb/>
烟塵渺渺暗魚鳧有客翩然赴上都乞得玉宸新翰墨<lb/>
要還琳宇舊規模十年蠲賦綸恩重萬里歸程劍影孤<lb/>
<pb n="KR4h0067_WYG_319-4b"/>
他日青城公案了紫雲深處勘陰符<lb/>
　　春雪<lb/>
飛下瑶天整復斜一畨餘凍損芳華荒荒月曉三千界<lb/>
漠漠烟寒十萬家桞外且疑先着絮梅邊渾似後開花<lb/>
東風吹作巴江水浩蕩龍濤赴海涯<lb/>
　　秋懐次韻<lb/>
雨歇空階淨緑苔西風涼氣滿樓臺鴻飛遠渚知初至<lb/>
燕别明年約早来秋色秪今同世態時文何意悮人才<lb/>
<pb n="KR4h0067_WYG_319-5a"/>
停雲影裏頻搔首閒把新吟取次裁<lb/>
　　春暮<lb/>
薄薄寒侵酒靣和可憐春事委流波兩堤楊桞東風老<lb/>
一曲池塘夜雨多花落鶯聲還在否桑空𧖟事又如何<lb/>
壯心不逐流年去倚劍青天發浩歌<lb/>
　　寄黄溪雲<lb/>
十年成遠別幾度上高樓風遞江南信雲消渭北愁春<lb/>
心驚海燕曉夢入溪鷗何日西忩燭相看説舊遊<lb/>
<pb n="KR4h0067_WYG_319-5b"/>
　　九日懐友<lb/>
江蟹初肥天欲霜暮雲紅樹寫秋光西風攜手登臨地<lb/>
今日黄花兩處香<lb/>
　　釣者<lb/>
河豚荻笋春風老鱸鱠蓴絲秋水寒多少侯門天樣闊<lb/>
算來何似釣船寛<lb/>
　　過臨平<lb/>
市井蕭條景物非居人猶號永和隄春山十里斜陽樹<lb/>
<pb n="KR4h0067_WYG_319-6a"/>
漠漠殘紅杜宇啼<lb/>
　　吴道士釣雲<lb/>
澹溪溪上一竿絲牽動閒雲片片飛折盡桞條穿不得<lb/>
荷衣裹向碧山歸<lb/>
　　次雪林李龏苕溪寄耒之韻<lb/>
雲散烟收渺渺秋蛩聲四壁起新愁西風萬里乾坤眼<lb/>
不到斜陽十二樓<lb/>
風梧聲裏萬家秋一片吟心不着愁夜半酒醒銀燭冷<lb/>
<pb n="KR4h0067_WYG_319-6b"/>
月移涼夢過西樓<lb/>
　　賦墨雁圖分得宿雁<lb/>
漠漠秋汀起晚烟半欹寒影立風前月明應有蘆花夢<lb/>
飛遍江湖萬里天<lb/>
　　次蕭水崖梅花韻<lb/>
冰姿瓊骨淨無瑕竹外溪邊處士家若使牡丹開得早<lb/>
有誰風雪看梅花<lb/>
　　湧月僧樓<lb/>
<pb n="KR4h0067_WYG_319-7a"/>
百尺闌干古櫟林亂山如浪翠痕深冰輪飛上光猶濕<lb/>
照破西来一片心<lb/>
　　秋夕<lb/>
西風梳髪冷颼颼半醉微吟獨倚樓一片舊時南浦月<lb/>
清光猶印别離愁<lb/>
半枕小忩幽夢蝶數聲何處寄書鴻闗山千里人歸晚<lb/>
腸斷烟林一笛風<lb/>
　　春遊<lb/>
<pb n="KR4h0067_WYG_319-7b"/>
夢冷繁華金谷園春深葵麥暗朱門東風日日吹花急<lb/>
紅雨蒼苔淚幾痕<lb/>
蝶懶鶯喑欲暮春更兼風雨别愁新天涯草色深如此<lb/>
憶得淮南有故人<lb/>
　　湖中曲<lb/>
長眉桞葉交青條玉花嬌面垂雲髫湖波藍色春寥寥<lb/>
大隄新曲干銀霄翠絲絡馬金褭騕香風隨步烟飛飄<lb/>
芳亭深杳傳金貂一笑嫣然輕百綃歡娱未了日晷短<lb/>
<pb n="KR4h0067_WYG_319-8a"/>
城鼓吚吚續復斷鳴鞭夜月入雞闗碧山皎皎水潺潺<lb/>
　　春陰曲<lb/>
東風吹寒雲九有凍龍迷海亂飛走雨脚斜拖入遥阜<lb/>
碧草浮烟滿隄口春皇妙運造化手解使江山失妍醜<lb/>
冷色禁持萬花桞紅紫未張春織愁愁春織心心呦呦<lb/>
為花訴寃天聽否晴曦赫赫重陰剖夢裏桃源拚載酒<lb/>
　<lb/>
　<lb/>
<pb n="KR4h0067_WYG_319-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百十九<lb/>
</p>
<p>
</p>
  </div>
</body>
</text>
</TEI>
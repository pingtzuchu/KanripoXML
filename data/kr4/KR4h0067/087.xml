<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻八十七</head> <lb/>
    <p>
<pb n="KR4h0067_WYG_087-1a"/>
欽定四庫全書<lb/>
　兩宋名賢小集巻八十七<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　祖龍學集<lb/>
　　暮秋江上逢端州朱使老詩以申餞<lb/>
奕葉清棻逺夫君素履恢人皆推世德我亦愛卿材新<lb/>
命一麾守長途萬里來畫船江雨暗紅斾海風開服嶺<lb/>
<pb n="KR4h0067_WYG_087-1b"/>
先聲浹編甿美化該此行真邂逅幾日共㳂洄去矣瞻<lb/>
仙棹依然對酒杯前程如見憶為寄早春梅<lb/>
　　南康落星寺<lb/>
金碧共玲瓏樓臺浩渺中雨花僧講盛星石寺基雄巖<lb/>
岫廬峰對波瀾蠡澤通微紅㸔海日逺緑認江楓鷗鳥<lb/>
機心息潮音梵唱同人間羣玉府<hi>寺有太宗皇帝御製御書</hi>物外廣<lb/>
寒宫雲衲藏多壞塵襟到自融扁舟五湖客長此伴支<lb/>
公<lb/>
<pb n="KR4h0067_WYG_087-2a"/>
　　廬山瀑布<lb/>
絶巘千尋勢飛泉萬疊㾗寒光涵玉岫靈𣲖析璇源峭<lb/>
壁河流立蒼崖井浪翻猿悲經樹急龍駭落潭渾氣爽<lb/>
諸峯秀聲和衆籟喧功成身退日期此灌中園<lb/>
　　游真陽石室<hi>皇祐元年十一月丙申任廣東提刑日所作有石刻在英州</hi>
昔讀到難篇乃聞真陽室亦嘗惟斯人稱道或浮實邈<lb/>
在數千里莫覿烟霞質青山有獨往吾志久已必如何<lb/>
驂俗駕尚此紆朝紱謬分南顧憂惟刑在欽䘏孤宦雖<lb/>
<pb n="KR4h0067_WYG_087-2b"/>
云逺勝踐其敢失行行訪雲巖草樹披䝉密呀然一穴<lb/>
開勢欲吞朝日嵐光展障屏乳溜龍蛇屈溪流自清泚<lb/>
松韻何蕭瑟酌酒飲游客謂言此可述周生誠不誣所<lb/>
紀窮纎悉惜哉非吾土無由寄蓬蓽平生丘壑心與道<lb/>
共湮鬱難進而易退終當守儒術<hi>唐周䕫作到難篇謂此祠離長安逺故到</hi>
<hi>者難也</hi>
　　贈牛仲容<lb/>
吾君旰食念邊陲天下英雄待聘時仁義未行真處士<lb/>
<pb n="KR4h0067_WYG_087-3a"/>
功名不立豈男兒卧龍誰識南陽隠失馬何勞北叟悲<lb/>
<hi>牛嘗來薦濟南不利</hi>莫向林泉賦長往秋風吹子鬢毛衰<lb/>
　　張寺丞鳴玉亭書事<lb/>
為憐瀟灑近城闉來往何曾問主人列岫曉昏雲郁郁<lb/>
流泉秋净石粼粼陸機詩就惟招隠班固文成正答賔<lb/>
愁見西峰日將暮却驅羸馬入埃塵<lb/>
　　庚辰清明州衙不送新火<lb/>
禁烟故事存遺俗改火平時有舊章縱道齊民皆按堵<lb/>
<pb n="KR4h0067_WYG_087-3b"/>
堪驚烜氏昧修方晨炊已絶供賓饌晚燎兼無瀹茗湯<lb/>
不似前年為客日富鄰猶許借餘光<lb/>
　　赴任南康將經九江游二林先寄交代闗屯田<lb/>
平生山水有心期今得軍麾慰所思我欲因行訪蓮社<lb/>
君應未許過𤓰時若逢勝概終朝住兼領閒僧到處隨<lb/>
莫遣迎新吏人至雲間泉畔不相宜<lb/>
　　送交代闗屯田赴闕<lb/>
謝公雅尚廉侯政兼得如君不可加自有袴襦歌道路<lb/>
<pb n="KR4h0067_WYG_087-4a"/>
長驅旌斾訪烟霞林僧解誦松牕句㕔吏能封竹檻花<lb/>
今日北園堪健羡清風留與後人誇<hi>君僧房留詩公庭種花甚多</hi>
　　琵琶亭<lb/>
晚泊湓江半客舟琵琶亭下動閒愁霓裳緑么杳何許<lb/>
楓葉荻花空自秋賈賦有才悲鵩鳥楚騷終古怨靈脩<lb/>
莫言司馬青衫濕今日行人亦涕流<lb/>
　　南康春日<lb/>
慚媿東風破臘來一尊清聖為君開無方可使朱顔駐<lb/>
<pb n="KR4h0067_WYG_087-4b"/>
有客相逢白眼迴老大漸能知世態踈慵那復計身媒<lb/>
遙憐伊洛氷應泮芳草還荒舊釣臺<lb/>
　　簡寂觀<hi>觀即陸静修先生所居名郡先生之諡號焉</hi>
順風能屈帝王尊身後高名與觀存石室深居廣成子<lb/>
布囊薄葬楊王孫流塵羃羃凝丹竈清吹徐徐觸絳旛<lb/>
牢落空山門晝掩羽人亦説絶囂煩<hi>梁沈旋碑云止煩曰簡逺囂在寂即</hi>
<hi>義表名也</hi>
　　右軍墨池<lb/>
<pb n="KR4h0067_WYG_087-5a"/>
匡廬峯下歸宗寺曾是當年内史居繭紙世傳遺迹後<lb/>
墨池人記作書初秋毫幾老崇山兔舊法空觀得水魚<lb/>
<hi>筆勢圖云先取崇山絶谷中兔毛八九月收之又用筆法云送脚似游魚得水合頭若景山興雲也</hi>珍重<lb/>
僧家能好事朱闌碧甃壯庭除<lb/>
　　清明日與二三賔客賞花陳判官為推勘他州事<lb/>
　　不預是會以詩扺予因次其韻酬之<lb/>
寒食春光正好誇小筵應免負芳華清談且喜文揮麈<lb/>
賭酒何須要畫蛇潑火雨餘微緑潤落花風急亂紅斜<lb/>
<pb n="KR4h0067_WYG_087-5b"/>
幕中有客應惆悵今日全輸太守家<lb/>
　　秋日天平驛書事<lb/>
孤館無人慰寂寥感時情抱楚旌搖縱横著物秋聲起<lb/>
早晚連空殺氣消衰鬢已同潘騎省壯心猶羡霍嫖姚<lb/>
誓江義勇吾家事不得提戈静虜妖<lb/>
　　吏隠宜春郡詩十首<hi>以太常博士直集賢院皇祐五年知袁州</hi>
吏隠宜春郡年豐獄訟稀餘糧委南畆茂草滿園扉天<lb/>
意憐艱食民心恥盡衣萬家行樂處車馬有光輝<lb/>
<pb n="KR4h0067_WYG_087-6a"/>
吏隠宜春郡溪山若畫圖纎鱗時自躍幽鳥静相呼曉<lb/>
浪噴寒雨暗嵐鏁緑蕪漁樵本吾事搔首重踟蹰<lb/>
吏隠宜春郡追惟二相賢<hi>房琯李德裕</hi>節明天寶日業茂會<lb/>
昌年友善曾何累朋誣亦自煎<hi>琯坐與李適之韋堅等善貶宜春太守德裕為</hi>
<hi>王潘李漢等所誣貶為宜春長吏</hi>不才非不幸異代若差肩<lb/>
吏隠宜春郡閒思應舉時端居若貧賤徒步入京師誤<lb/>
寵乗軒鶴貽憂入廟犧功名在何許雙鬢已垂絲<lb/>
吏隠宜春郡鄉園去路賖間闗成客宦荏苒度年華出<lb/>
<pb n="KR4h0067_WYG_087-6b"/>
水魚吞餌辭山鳯在笯誰言千里隔夜夜夢吾家<lb/>
吏隠宜春郡同僚得俊髦純音等䟽越餘力劇豪曹器<lb/>
識青雲逺歌詞白雪高遂令遷客意不復賦離騷<lb/>
吏隠宜春郡山城少客過静中窺物理閒外養天和春<lb/>
暖尋花塢宵凉玩月波將迎者誰子勞逸兩如何<lb/>
吏隠宜春郡放懷詩酒間未能慚下俚幾欲效中山杜<lb/>
甫藩籬窄<hi>元稹論杜李之優劣云李尚不能歴其藩籬况堂奥乎</hi>劉伶幕㡩慳高<lb/>
吟與沈醉榮辱詎相闗<lb/>
<pb n="KR4h0067_WYG_087-7a"/>
吏隠宜春郡窮通嬾更占矜名遭巧譛晦跡喜深潛昔<lb/>
慕狂為聖今師智養恬優游無一事不覺歳時淹<lb/>
吏隠宜春郡素餐誠有餘政聲慚遂霸文藻謝嚴徐使<lb/>
節分銅虎仙廬秘石渠君恩殊未報不敢賦歸歟<lb/>
　　澄清閣<hi>在楚州</hi>
范滂雅志在澄清今日廉車命閣名華榜高標雖具美<lb/>
奈何長是困蒼生<lb/>
　　贈江州李虚一司户<lb/>
<pb n="KR4h0067_WYG_087-7b"/>
官况蕭條三語掾地居卑濕九江城曾聞午夜開宣室<lb/>
早晚君王召賈生<lb/>
　　劉仙石<hi>在江州太平興國觀</hi>
神仙不死石長存萬古千秋表洞門人欲求真好脩煉<lb/>
莫徒將杖叩苔㾗<lb/>
支機莫問君平肆取履誰脩黄石祠深洞自開人不見<lb/>
何須惆悵憶當時<lb/>
　　交代屯田逺惠書問紙尾批示若就江州至軍兼<lb/>
<pb n="KR4h0067_WYG_087-8a"/>
　　可腹背游覽廬阜因成拙句且答佳意<lb/>
廬山在境好行春猶恨竒峯屬半隣腹背徧游煩示諭<lb/>
即當先謁樂天真<lb/>
　　將至南康道中<lb/>
湓江輟棹整驂騑松路揚鞭入翠微好是近郊人候望<lb/>
紛紛羽服與田衣<lb/>
　　招二三僚友游廬阜<lb/>
雨餘廬阜連天碧公退鈴齋盡日閒為報二三佳客道<lb/>
<pb n="KR4h0067_WYG_087-8b"/>
速須蠟屐共登山<lb/>
　　游棲賢<lb/>
偷得沈迷簿領身暫來林下訪幽人雲泉滿眼慵歸去<lb/>
便擬抛官學隠淪<lb/>
　　題尚書余襄公西園<lb/>
臺閣清風正凛然歸休車騎曲江邊及親已具三牲養<lb/>
負郭新添二頃田萊子長年榮綵服衞公雅意樂平泉<lb/>
官閒道在心無悶惟惜光隂事簡編<lb/>
<pb n="KR4h0067_WYG_087-9a"/>
　　題余尚書山居要術<lb/>
張衡已作歸田賦汜勝仍脩種樹書願借山居精要術<lb/>
欲將嵩洛葺吾廬<lb/>
　　和閻運使以詩見奬吏隠宜春郡詩<lb/>
狂吟何足話風騷和寡甘降郢唱高敢望與言同子夏<lb/>
競推多可似山濤九成豈後虞韶美一字終虚魯史褒<lb/>
自笑潢汙不盈尺猶將學海去滔滔<lb/>
　　和王元之郎中見寄韻<lb/>
<pb n="KR4h0067_WYG_087-9b"/>
未持雙節去朝元玉陛猶虚侍從班龜浴舊遊天直上<lb/>
雞林新句海中間品流有日歸陶冶隠逸無時奉宴閒<lb/>
鶴馭仙遊何處所軒皇冠劍在橋山<lb/>
　<lb/>
　<lb/>
　<lb/>
　<lb/>
　兩宋名賢小集卷八十七<lb/>
</p>
<p>
</p>
  </div>
</body>
</text>
</TEI>
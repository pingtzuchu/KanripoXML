<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百六十八</head> <lb/>
    <p>
<pb n="KR4h0067_WYG_368-1a"/>
欽定四庫全書<lb/>
　兩宋名賢小集巻三百六十八<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　雪磯叢稿<hi>三</hi>
　　謝楊孟溪縣丞惠以章墨<lb/>
白首侯芭蜀江邊曽向君家傳太𤣥射熊草賦留殘墨<lb/>
相應當日還渠得飄零瀟洒幾世孫解得膠法舂𤣥雲<lb/>
<pb n="KR4h0067_WYG_368-1b"/>
物理往來元莫測後世子雲還舊壁君家所有更贈君<lb/>
君還贈我何殷勤感君殷勤復三歎努力西窗磨鐵硯<lb/>
太𤣥艱深吾不為願冩誠齋易傳探𤣥機<lb/>
　　佳人兩章寄許東溪<lb/>
衡之山鬱蒼蒼我有佳人在水之陽木難為珮兮雲錦<lb/>
為裳愛而不見兮我心憂傷安得為鵾鵬凌風置君旁<lb/>
衡之山欝蒼蒼<hi>其一</hi>衡之江清且漪我有佳人在江之湄<lb/>
朝飡菭蘠兮夕饌江蘺欲往從之兮我馬虺隤安得為<lb/>
<pb n="KR4h0067_WYG_368-2a"/>
琴髙沿波與君隨衡之江清且漪<hi>其二</hi>
　　登濓溪太極樓<lb/>
岑樓跨層崖灌木翳頺沼曠哉宇宙心况兹展遐眺前<lb/>
哲日以逺川麓被文藻芳甸馥荃蘅江渚雜鳧鳥亭亭<lb/>
沼中蓮冉冉庭下草扣寂參太極撫化領衆妙俗薄神<lb/>
理乖力柔聖途杳英英考亭翁反心㑹天奥萬里粲良<lb/>
言一誠貫元造朂哉登樓人畢景盡此道深根復深根<lb/>
篤行以為寳<lb/>
<pb n="KR4h0067_WYG_368-2b"/>
　　醉中偶成<lb/>
醉敲茶臼嘯秋烟苦欠髙陽買酒錢擬入亂山飡柏葉<lb/>
石牀閒對麝香眠<lb/>
　　送友人逰昭川呈陳謙之僉判<lb/>
閬仙去補荔支譜梅谷歸呈飛鶩篇惟有𤓰坡共君在<lb/>
馬蹄何苦又昭川<lb/>
道鄉牽損衮龍衣謫墮天涯咏楚蘺莫放蹇驢逰别處<lb/>
拾青閣下有殘碑<lb/>
<pb n="KR4h0067_WYG_368-3a"/>
鵬運堂前話别愁菭蘠三度楚江秋近懐莫向元龍道<lb/>
問舍求田是<hi>缺</hi>頭<lb/>
　　夏日偶書<lb/>
蜾蠃銜蟲入破窗枕書一垜竹方牀家童偶見草頭字<lb/>
誤認離騷是藥方<lb/>
　　秋日行村路<lb/>
兒童籬落帶斜陽豆莢薑芽社内香一路稻花誰是主<lb/>
紅蜻蜓伴緑螳螂<lb/>
<pb n="KR4h0067_WYG_368-3b"/>
　　新淦偶成<lb/>
飛飛絲鳯挂梅梢猶記來時雪擁袍今日歸舟新淦路<lb/>
街頭稚子賣櫻桃<lb/>
　　贈吳季詩<lb/>
燕子樓頭春色深曽騎驕馬擲黄金如今世事漫頭雪<lb/>
破屋孤燈忍凍吟<lb/>
　　演教寺弔樓居朱漕<lb/>
羅帶江頭蛻繡衣人歸香草謝家池祗今玉樹埋何處<lb/>
<pb n="KR4h0067_WYG_368-4a"/>
惆悵僧房認得詩<lb/>
穿塚難酧地下知逢人多說項斯詩今朝痛洒西州泪<lb/>
萬里梅花欲放時<lb/>
　　延真道院<lb/>
滄流翠竹接仙扃靈菜丹虬供上真擬就元翁分半榻<lb/>
閒聴秋雨守庚申<lb/>
　　訪趙愚齋不遇謁者云扺晚方歸因成一絶奉寄<lb/>
雪片梅花滿研池芙蓉幕裏客歸遲今朝解了公家事<lb/>
<pb n="KR4h0067_WYG_368-4b"/>
儘聴轅門報酉時<lb/>
　　到衡岳呈弟山長<lb/>
間依禹柏繫征驄猿鳥應猶怪賤踪正擬開雲訪韓愈<lb/>
可能避雨識茅容朱陵洞裏秋呼鶴紫盖峰前曉聴鐘<lb/>
欲踏青霞尋勝趣倦逰應許借吟笻<lb/>
　　許介之館僕于東溪臨發贈别<lb/>
洗耳泉頭漱晚凉西風衣袂水花香酒邊豪氣横荆楚<lb/>
燈下清談雜晉唐天地毎窮真俊杰山林偏有好文章<lb/>
<pb n="KR4h0067_WYG_368-5a"/>
試提孤劍同君舞後夜聞鷄月滿牀<lb/>
　　下第歸後李白輝李景魏索近詩<lb/>
吟徧吳頭楚尾春多慙才客問征塵振衣天目尋黄獨<lb/>
濯足湘江咏白蘋宋五已慚稱進士陳三何用作詩人<lb/>
錦囊元屬君家有今買漁經理釣綸<lb/>
　　題李湛溪詩集後<lb/>
楚砧岷葛飽清逰金節銀莬照幾州詩句多如姚少監<lb/>
行程還似杜參謀黄陵夜誦虞妃泣白帝春吟杜宇愁<lb/>
<pb n="KR4h0067_WYG_368-5b"/>
擬問湛溪何處是夢隨閩國弄漁舟<lb/>
　　寄姚雪篷使君<lb/>
湘鱗六六寄相思踈栁新蟬想别時今夜各聴三楚雁<lb/>
秋風又老一年詩梅花且補離騷闕薏苡應為史筆知<lb/>
剪竹疑峰新製笛待衝霜月訪桓伊<lb/>
　　謁山齋先生易尚書<lb/>
淳熙人物到嘉熙聴説山齋亦白髭文字盡傳融水後<lb/>
精神如戰辟雝時靈椿終不孚朝菌蓍草難堪養夀龜<lb/>
<pb n="KR4h0067_WYG_368-6a"/>
細撚梅花㸔總義只應姬老是相知<lb/>
　　送桂帥鍾尚書超召<lb/>
老依牙纛撚吟髭又折梅花話别思五嶺不遮鸞鳯詔<lb/>
四方俱誦鱒魴詩人才晉魏凋零後國事江淮倥偬時<lb/>
頼有老臣經濟在快呼桂醑餞篙師<lb/>
　　題鍾尚書北征詩藁<lb/>
野雉江鷗滿故都秋風禾黍撚吟鬚六千里外驅旃斾<lb/>
五十篇中見版圖金鉉尚期扶日御玉衡終令正天衢<lb/>
<pb n="KR4h0067_WYG_368-6b"/>
書生亦有中原志那得君王丈二殳<lb/>
　　呈廣西張提刑<lb/>
陸續城邊按部歸梅花隨處撲征騑溪山有助吟題徧<lb/>
獄市無寃訟牒稀竹屋呼猿眠碎月莎庭引鶴步斜暉<lb/>
莫嫌瘴霧侵湘客滿路風霜冷枲衣<lb/>
　　罪言<lb/>
愁殺瀟濵蟣虱臣亂山斜照獨含情人才不似深衣古<lb/>
國勢如何楮幣輕石燕未蘓湘國旱木牛那濟蜀州兵<lb/>
<pb n="KR4h0067_WYG_368-7a"/>
幸無杜老流離苦切莫吟詩到北征<lb/>
　　送程營道官滿赴闕<lb/>
髙旻振爽籟蒼雁鳴芳洲傾城餞茂宰鄉耋羅藻舟茂<lb/>
宰藴淵道厥源溯伊流宇甿振仁策範俗惇聖猷夷心<lb/>
灼理要政簡吏統周芳風被儒肄恵澤淪農疇魯封有<lb/>
馴翟張庭無訟牛慨兹戒徂兩離衷鬱綢繆贈我茂叔<lb/>
蓮紉君晏子裘慶霄眎鳯躍神囿瞻麟遊世道日以隘<lb/>
民瘼誰克瘳厲志抗遐棄吹萬溥九州揆予忝皇鑒敷<lb/>
<pb n="KR4h0067_WYG_368-7b"/>
文免征愁行行重行行夷庚無駐舟<lb/>
　　次韻李監丞月夕閔雨<lb/>
穜稑旱欲槁蒺藜秋向榮哲匠軫民瘵慨此夜魄明蓐<lb/>
收正秋斂肥遺何縱横仰霄眎蟾曜聆垤佇鸛鳴彼美<lb/>
玩華光芳樽酌麴生崇榭歌窈窕秀質羅輜軿節序孰<lb/>
不歡宅生念匪輕同袍正焦灼對酒何忍傾恤喜限惽<lb/>
智同兹感隂晴淰淰山雲起策䇿林飇驚企彼天瓢潤<lb/>
弭此農橰聲崇情發翰墨賞心謝籌觥溥澤乃夙念穹<lb/>
<pb n="KR4h0067_WYG_368-8a"/>
爵豈所營榮賤有異分感兹反岩畊<lb/>
　　次韻李監丞城西紀游<lb/>
叫舜問寥濶咏濓滌塵囂駕言城西游慨彼往哲遥儀<lb/>
鳯不可呼鴐鵞浴清瀟懐或光風杳蕙若吹凉飇蒼梧<lb/>
隴雲愁廬阜太<hi>缺</hi>彫豈無人希周亦有文規姚佔畢末<lb/>
學陋俗薄神理銷沿流浮伊洛泝源窺羲堯執中與太<lb/>
極萬古魁瞻杓察㣲篤强力賢聖諒匪遼舜宫翳灌木<lb/>
濓塾棲叢苕觀乎紀㳺作悟彼進學條蘭巵娱才彦豈<lb/>
<pb n="KR4h0067_WYG_368-8b"/>
謂磊塊澆得深清賞愜理勝英藻超揆予果何為農野<lb/>
勸耕穮景迫昧見道曷奉徳化昭<lb/>
　　雨夜讀陸放翁集<lb/>
爐冷重吹火山房夜黯然濕薪添茭爇苦茗滯芋煎燈<lb/>
暗瀟江雨詩吟望澤烟老仙何處去搔首弔塵編<lb/>
　　送黄天河<lb/>
天河那可到山頂翠參差邨屋煎黄蠟官爐焙荔支地<lb/>
蠻遊宦少縣小迓賔遲鼻祖曽吟處荒苔想滿碑<lb/>
<pb n="KR4h0067_WYG_368-9a"/>
　　呈趙叔愚司理<lb/>
澗户垂楊句江湖半世㸔不應求五嶺却自建孤壇浙<lb/>
社朋逰盡<hi>缺</hi>詩氣象寒今朝流水調只向子期彈<lb/>
　　閒居自遣<lb/>
雨積桑樞長昔邪誰能載酒訪揚家漢廷用少臣今老<lb/>
魯俗皆冠我獨髟憂國苦無蠲忿草㸔書喜對決明花<lb/>
衰頺懶作江湖夢擬斸三椏養鬢華<lb/>
許由溪上小屠蘓紅樹蒼山對一臞白髪功名惟劒在<lb/>
<pb n="KR4h0067_WYG_368-9b"/>
青山活計并鐘無誰言荆楚多竒士却笑乾坤一腐儒<lb/>
桐帽貂冠俱有分寄言兒輩莫揶揄<lb/>
　　寄樓居朱漕<lb/>
住近江心古寺邊幅巾應伴浙僧閒官銜自管金陵觀<lb/>
冠<hi>缺</hi>多依鴈蕩山出處皆留青史看功名且逐白雲還<lb/>
殷勤為祝樓居月好照横舟送碧灣<lb/>
　　史主簿以授菴習稿見示敬題其後并寄張宗瑞<lb/>
姜䕫荒塚白蘋深鸑鷟無聲結緑沈擬向鄱陽尋後社<lb/>
<pb n="KR4h0067_WYG_368-10a"/>
只招張叟聴君吟<lb/>
吟了南樓到庫樓塞雲邊月困雕鎪只今南北無詩禁<lb/>
曽有新編過韃不<lb/>
　　次韻熊雲瀑秋夜見寄<lb/>
叫徹蒼梧望八荒暮雲秋客各凄凉此情未許旁人㑹<lb/>
愁絶中庭月一方<lb/>
　<lb/>
　<lb/>
<pb n="KR4h0067_WYG_368-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百六十八<lb/>
</p>
<p>
</p>
  </div>
</body>
</text>
</TEI>
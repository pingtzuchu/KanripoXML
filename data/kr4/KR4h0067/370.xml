<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百七十</head> <lb/>
    <p>
<pb n="KR4h0067_WYG_370-1a"/>
欽定四庫全書<lb/>
　兩宋名賢小集巻三百七十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　農歌續集<lb/>
　戴昺字景明號東埜石屏之從孫嘉定己夘登第授<lb/>
　贑州法曹參軍有東埜農歌集<lb/>
　　莫悲秋<lb/>
<pb n="KR4h0067_WYG_370-1b"/>
傷春非貞女悲秋非烈士時運自循環我心如止水剝<lb/>
固復之機榮乃悴之始未識天地妙胡為浪悲喜鷃蓬<lb/>
或數仭鵬圖或萬里大小何必齊䝉莊未窮理<lb/>
　　次黄叔粲茶隠倡酧之什<lb/>
美人隠于茶性與茶不異苦澁知餘甘淡薄見真嗜自<lb/>
隨世俱昏寧墮衆所棄靈雨濕山腴迅雷起龍睡野草<lb/>
未敢花春芽早呈瑞鬭茗須占一焙火不落二趣深同<lb/>
誰參雋永時自試葱薑勿容溷𤓰廬定非類標名寓𤣥<lb/>
<pb n="KR4h0067_WYG_370-2a"/>
思㣲吟冩清致成我君子交從彼俗定恚嚼芳憩泉石<lb/>
包貢免郵置遼遼玉川翁千載共風味<lb/>
　　夏肻甫曉山亭<lb/>
開櫺納晨光隠几挹寒翠以我胸中真㑹彼景外意孰<lb/>
因夜息存孰使晝梏累念慮方清明體認貴切至峩峩<lb/>
成九仞進進基一簣朂哉亭中人涵養玉其粹巻書意<lb/>
何如顔回坐忘地<lb/>
　　春日偕兄弟侍屏翁遊晉原分得外字因集句而<lb/>
<pb n="KR4h0067_WYG_370-2b"/>
　　成<lb/>
春雨晴亦佳適與賞心㑹初日照髙林幽泥化輕壒步<lb/>
屧隨春風始覺天宇大牽懐到空山逍遥白雲外青松<lb/>
夾路生童童狀車盖清川帶華薄隂壑生虚籟性達形<lb/>
迹忘傲然脱冠帶薄暮方來歸月光揺淺瀬<lb/>
　　唐李涉有山中五無可奈何詩戯用其體作秋日<lb/>
　　四章<lb/>
無奈秋風何怒號振林木著我井上桐一夜失寒緑莫<lb/>
<pb n="KR4h0067_WYG_370-3a"/>
作揺落悲妙理在觀復<lb/>
無奈秋月何錬魄金氣精炯炯一輪滿天地氷壺清照<lb/>
我方寸景表裏同光明<lb/>
無奈秋山何萬叠淺深碧起來樓上㸔朝爽浮几席稜<lb/>
稜正自髙更養靜夀徳<lb/>
無奈秋水何悠悠蕩輕槳上下天一碧顛倒涵萬象願<lb/>
從雙白鷗生涯寄浩蕩<lb/>
　　青陽梅先舒伯虞為其尊人索靜閒軒詩<lb/>
<pb n="KR4h0067_WYG_370-3b"/>
人心元至虚天下本無事舉世役于形擾擾誰蹔置先<lb/>
生自超俗涵養老逾粹妙契無名翁深造靜閒味壺中<lb/>
貯日月胷次納天地婆娑閲四序物物見春意林花髙<lb/>
下紅庭草淺深翠一笑扶瘦笻行吟散㣲醉<lb/>
　　壬子立夏日同郡博士黄次䕫遊江東太白釣臺<lb/>
　　因成古詩併呈偕行諸友<lb/>
翰林天酒星謫墮人間世豪氣𦕈乾坤浪迹寄湖海峩<lb/>
峩江祖山片石峙西澨醉狂御風來踞坐髙傲睨一絲<lb/>
<pb n="KR4h0067_WYG_370-4a"/>
聊戲垂意得在魚外青天畫屏句妙越無塵界至今五<lb/>
百年春虹絢暗彩我來訪遺蹤躡屐捫薜荔錦苔剥冰<lb/>
霜彷彿題字在屬時春夏交微雨弄輕霽同遊俱嘉朋<lb/>
笑語各傾葢雲木團晝隂松風奏天籟勝踐心已愜酣<lb/>
歌意彌快欲招臺上魂舉爵酹清泚今昔自殊時欣感<lb/>
諒一契詩成冩蒼壁存否非所記長嘯下歸舟驚湍飛<lb/>
送栧<lb/>
　　梳頭自歎<lb/>
<pb n="KR4h0067_WYG_370-4b"/>
短髪如冬霜一朝白一朝又如深秋栁槁葉迎風凋白<lb/>
者不冄黒短者不復牢羲娥疾馳驥乾坤虚懸瓢人生<lb/>
寄其間泛泛波上泡百歲一大夢倐忽已隔宵胡不適<lb/>
所適而乃隨滔滔富貴撇眼電榮華過耳飆木散故得<lb/>
壽龜靈徒自焦甘拙自安吉役智滋勞忉所以柴桑人<lb/>
不肻折此腰<lb/>
　　上立齋先生十首以有官居鼎鼐無地起樓臺為<lb/>
　　韻<lb/>
<pb n="KR4h0067_WYG_370-5a"/>
形弱能使强脉病能使壽醫和肘後方䄂手若無有緑<lb/>
野歸晉公洛社閒迂叟此意誰得知可以久則久<lb/>
羸牛指為驥鳴梟認為鸞彼欲欺一世自亂耳目官吾<lb/>
直不能枉吾方竟誰刓何妨寄楚澤餐菊紉秋蘭<lb/>
蔚蔚空明山古號仙人居神秀發虹氣瑞應真璠璵潔<lb/>
白外難汙堅剛中不枯勿逐䑕璞價韞匵姑藏諸<lb/>
支厦資寸莛涉江寄孤艇弗顧勝弗勝乃諉幸不幸舜<lb/>
華朝暮期蒼松歲年迥從渠寶康瓠我自有岑鼎<lb/>
<pb n="KR4h0067_WYG_370-5b"/>
君子如真金真金剛不改小人如浮雲瞬目多變態隨<lb/>
世良獨難殉道乃無悔近日崔菊坡堅卧辭鼎鼐<lb/>
薫蕕不同性涇渭不同趨由來區以别那使强合汙老<lb/>
耼守道徳韓非事刑誅二人共一傳能信千古無<lb/>
多金建華屋一堂容百客立齋有㕔事不覺旋馬窄僻<lb/>
于蕭相居隘甚晏子宅鬼神瞰髙明吉祥上虚白<lb/>
靈巖一片雲曽為作雨起風吹還故山松筠澹相倚秋<lb/>
髙霜露寒酒熱鱸魚美少寛憂世懐㣲醉有妙理<lb/>
<pb n="KR4h0067_WYG_370-6a"/>
否泰闗世運進退非人謀尼父雖皇皇不為無理留用<lb/>
則巨川楫舍則野渡舟行藏兩付之獨倚百尺樓<lb/>
小草有逺志埋沒同蒿萊風霜坐相欺冉冉成枯荄我<lb/>
公下白屋意重黄金臺儻借伯樂顧未信終駑駘<lb/>
　　雜言三首<lb/>
衆芳以春榮萬葉以秋肅造物持其權兒戲恣翻覆亭<lb/>
亭山上松蕭蕭澗邊竹超然榮肅中正色閲寒燠<lb/>
提壺勸我飲布穀催我耕我酒缾已罄我田草正生荷<lb/>
<pb n="KR4h0067_WYG_370-6b"/>
鋤理荒穢及時新雨晴秋來刈吾秫庶得兩遂情<lb/>
遥翮凌丹霄潜鱗縱深壑天分安所適翔泳同一樂短<lb/>
吟五七字薄酒三四酌浩氣與春風相從滿寥廓<lb/>
　　孤桐行<lb/>
孤桐結根倚崕石俯瞰清溪照虚碧枝葉扶踈朱夏寒<lb/>
上有翔鸞舊棲迹風霜冉冉歲月深老柯半朽蒼皮蝕<lb/>
其中素抱金玉聲以暗投人人不識人不識多苦心樵<lb/>
夫斤斧莫相尋寧教枯死倒澗壑不從㸑下求知音<lb/>
<pb n="KR4h0067_WYG_370-7a"/>
　　書初考<lb/>
得考雖多幸無功祗自嫌但求官速滿不道老同添卑<lb/>
拙翔蓬鷃艱辛上竹鮎黄花寒更好三嗅憶陶潜<lb/>
　　侍屏翁客遊雪山分得生字<lb/>
雪峰峰頂寺來此定詩盟山瀑分雲影松風亂雨聲眼<lb/>
明春樹緑心惺曉鐘清未好言歸去塵中事又生<lb/>
　　豈潛弟平逺圖<lb/>
卜築占寛閒修篁老樹間八窗開宇宙一室貯雲山野<lb/>
<pb n="KR4h0067_WYG_370-7b"/>
曠行人少天遥去鳥還悠然㑹心處妙語徹𤣥闗<lb/>
　　謝趙山臺見訪<lb/>
寂寞海東頭殷勤貴客舟如何經歲約祗作數宵留清<lb/>
玩分行篋髙吟壓小樓更須謀再㑹同醉菊花秋<lb/>
　　臘前見蘭花<lb/>
蘭叢纔一幹獨向臘前開托䕃偏宜竹先春不讓梅韻<lb/>
從幽處見香自静中來便欲紉芳佩靈均喚不回<lb/>
　　次韻屏翁詠梅<lb/>
<pb n="KR4h0067_WYG_370-8a"/>
芳信基花事東君思亦竒横枝踈蓓蕾半樹老丰姿心<lb/>
共寒霜苦香唯夜月知最憐清夢覺踈影竹窗時<lb/>
　　次韻屏翁觀梅<lb/>
晚寒籬落外一見一畨新喚覺羣芳夢先鍾萬古春冷<lb/>
香冝醉寢真色任煙隣更喜連朝雪飛花為辟塵<lb/>
　　項冝父涉趣園<lb/>
四面山迴合中間百畝畦入門唯見竹遶屋半栽梅果<lb/>
熟霜前樹魚肥雨後溪秋來饒景物斟酌費詩材<lb/>
<pb n="KR4h0067_WYG_370-8b"/>
　　小酌㑹芳分得隂字<lb/>
暇日頻相顧清風舊竹林功名春後夢吟咏老來心世<lb/>
事隨流水年芳付緑隂悠然千古意閒理斷紋琴<lb/>
　　玉峰登眺得初字<lb/>
玉峯竒絶處短䇿步﨑嶇海近潮聲壯山空樹影踈吟<lb/>
情危眺外飲興薄寒初數㸃新來雁髙飛不羡渠<lb/>
　　小樓扁山海圖鄭安道酒邊有詩因次韻<lb/>
等閒成小集危眺豁幽情四面畫圖出一襟天地清晚<lb/>
<pb n="KR4h0067_WYG_370-9a"/>
雲山晻靄夜月海空明自有兹樓景輸君第一評<lb/>
　　次韻屏翁新元聚拜<lb/>
履端來聚拜和氣洽昌辰蕃洽如今日栽培豈一人詩<lb/>
書延澤潤忠厚續長春相祝無多語年新徳又新<lb/>
　　屏翁領諸孫小集亦龍弟野亭君玉即席有詩次<lb/>
　　韻<lb/>
結屋新亭好登臨雅興長心融八窗白塵隔九衢黄泛<lb/>
菊金英碎嘗粳玉顆香更期梅著蕊來賞小春光<lb/>
<pb n="KR4h0067_WYG_370-9b"/>
　　江濵晚霽<lb/>
十里平沙路人行晚霽間水光涵逺樹雲影度空山吹<lb/>
浪江豚怒摩霄野鶴閒漁翁醉吹笛小艇泊前灣<lb/>
　　池州<lb/>
一城方九里宛在水中坻額掲顔公寺碑傳杜牧詩昔<lb/>
年稱上郡今日逼邊陲莫望長江北天寒風正悲<lb/>
　　有永嘉薛君自號雲屋來池陽以詩見貽用韻答<lb/>
　　之<lb/>
<pb n="KR4h0067_WYG_370-10a"/>
清晨聞剝啄喜得薛能詩風月一囊錦江湖兩鬢絲寒<lb/>
城吹角夜孤館擁衾時誰㑹吟心苦梅花是舊知<lb/>
　　有方叔材用余和薛雲屋韻見貽次韻奉酧<lb/>
江湖前輩盡何敢易言詩䑕璞元非玉蛛羅不是絲池<lb/>
塘生草處風雪跨驢時此是真吟境從來幾箇知<lb/>
　　立春前五日得雪<lb/>
雪作春前瑞銀城擁萬家太婆頭欲白九子頂先華壓<lb/>
麥嘉培本封梅惜損花家童解人意燒鼎問烹茶<lb/>
<pb n="KR4h0067_WYG_370-10b"/>
　　金陵懐古<lb/>
尚聞深巷語烏衣無復髙臺彩鳯儀棟宇半欹元帝廟<lb/>
香煙争奉誌公祠六朝興廢千年夢獨客登臨萬古悲<lb/>
莫上鍾山望淮北西風禾黍更離離<lb/>
　　自况<lb/>
多貲徒作守錢奴伏臘無憂更有餘世路本夷何自險<lb/>
人情太宻反成踈非圖報施方為善豈為功名始讀書<lb/>
門外良田堪種秫自牽黄犢試犂鉏<lb/>
<pb n="KR4h0067_WYG_370-11a"/>
　　初遊方巖山<lb/>
圖志舊嘗㸔紀載杖藜今得遍經行漁翁化石幾年釣<lb/>
仙客有田何世畊千尺枯崖蜕龍骨一簾飛瀑撼雷聲<lb/>
相傳逸少曽來此惜不鐫巖記姓名<lb/>
　　牡丹<lb/>
萬巧千竒費剪裁瓊瑶錦繡簇成堆世間妖女輪回魄<lb/>
天上仙姬降謫胎笑臉倚風嬌欲語醉顔酣日困難擡<lb/>
東君若使先春放羞殺羣花不敢開<lb/>
<pb n="KR4h0067_WYG_370-11b"/>
　　喜有秋<lb/>
去年已作填溝計誰料今年見有秋天意乗除元自定<lb/>
人生伏臘漫多憂滿盆淅玉休論價成斛量金不計籌<lb/>
最是野夫懽喜處春風百甕繞牀頭<lb/>
　　次君玉弟聞新雁<lb/>
霜風颯颯荻花洲避北趨南巧自謀倦翮飛殘千里月<lb/>
寒聲催老一天秋乍教騷客驚詩夢莫為征夫寄别愁<lb/>
汝度塞垣應未久新來烟燧已沈不<lb/>
<pb n="KR4h0067_WYG_370-12a"/>
　　次韻東渠兄觀梅<lb/>
詩眼非梅不可遮三葩五蕊便堪嘉痩如飯顆逢工部<lb/>
老似磻溪卧子牙水影月香參衆妙弟酧兄倡自成家<lb/>
快篘新醖同清賞莫待枝頭爛漫花<lb/>
　　甘窮<lb/>
自甘窮處更何疑坎止流行信所之不學昌黎驅五鬼<lb/>
肯隨子厚罵三尸堂堂白髪欺人出耿耿青燈獨已知<lb/>
細嚼黄花香滿齒清風千古一東籬<lb/>
<pb n="KR4h0067_WYG_370-12b"/>
　　送彭希聖姊夫赴三山民曹<lb/>
槐笏緑衫初作吏要須立脚自亷勤閭閻疾苦冝加意<lb/>
厫<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>竒贏莫與聞少啖荔枝防美疢多栽茉莉挹清芬<lb/>
公餘覧徧佳山水倘有詩篇寄海雲<lb/>
　　如京至西興阻風雨<lb/>
月將圓夜出鄉關纔到西興月又殘老去問名先已嬾<lb/>
近來行路覺尤難雲烟漠漠吳山暗風雨瀟瀟浙水寒<lb/>
識破人生真逆旅此身何處不堪安<lb/>
<pb n="KR4h0067_WYG_370-13a"/>
　　七夕感興二首<lb/>
家家懽笑迓星期我輩相邀只酒巵矯俗何須標犢鼻<lb/>
甘愚不解候蛛絲新秋光彩月來處半夜清凉風起時<lb/>
一曲玉簫塵外意此音除是鶴仙知<lb/>
相傳牛女起何時無奈人間事轉癡青鳥蟠桃方士信<lb/>
金釵鈿合逆胡基一杯記節圖成醉萬感因秋却易悲<lb/>
遺恨古今流不盡銀潢耿耿接天池<lb/>
　　次劉叔子總幹夜坐感秋韻<lb/>
<pb n="KR4h0067_WYG_370-13b"/>
秋風逺客歎飄零滿鏡吳霜故故明酒盞論心踈舊約<lb/>
詩筒到眼快新評短檠伴我夜深靜長笛何人月下横<lb/>
步遶空庭吟未竟隔林鸜鵒又傳更<lb/>
　　代簡約諸同官探梅<lb/>
信是摶沙放手開渇心空想細論杯等閒不見便逾月<lb/>
如此相從能幾回舊雨已過重九菊新詩冝探小春梅<lb/>
騎驢索句真顔面要向清溪洗出來<lb/>
　　燒燈夕宋明府自置酒見招席上復賦詩因次韻<lb/>
<pb n="KR4h0067_WYG_370-14a"/>
　　定詩盟并致别意<lb/>
苦用吟心續祖燈得君印證愈分明一聆此日鷄窗話<lb/>
盡洗前時蚓竅聲颺栁輕風寒忽暖催花小雨濕還晴<lb/>
眼前總是詩光景可惜明朝又逺行<lb/>
　　效宫詞體<lb/>
楊栁萬絲堆怨緒丁香百結鎻愁腸小桃先得東皇寵<lb/>
莫妬東風過海棠<lb/>
　　讀陳元龍傳<lb/>
<pb n="KR4h0067_WYG_370-14b"/>
九州四海沸如湯問舍求田策最良豪氣到頭成底事<lb/>
未容欺客卧髙牀<lb/>
　　嚴子陵<lb/>
赤伏君王訪舊遊冨春男子只羊裘一竿本為逃名去<lb/>
何意虚名上釣鈎<lb/>
　　竹林避暑<lb/>
自抱桃笙過竹林濃隂一片直千金清眠晝晚無人喚<lb/>
時有風鳴石上琴<lb/>
<pb n="KR4h0067_WYG_370-15a"/>
　　方岩山有仙人田項宜父家其下于屋之西偏築<lb/>
　　亭䟽沼雜蒔花木為娛奉夀母之地即以名之自<lb/>
　　著懐仙雜詠百有一首名勝留題亦多未免皆泥<lb/>
　　乎神仙之説來徴余吟余謂神仙之事深言之則<lb/>
　　似誕今諸賢所賦無復餘藴使余更下注脚不愈<lb/>
　　誕乎且人生一世茍能超然達觀惟適之安斯人<lb/>
　　中之仙巳豈必十洲三島間之謂哉因即此意賦<lb/>
　　十章<lb/>
<pb n="KR4h0067_WYG_370-15b"/>
築亭䟽沼隔塵埃白白朱朱次第栽人面春風俱不老<lb/>
板輿日日㸔花來<lb/>
緑蘿翳翳結髙林烟吐霞吞一徑深半夜松凉鶴先睡<lb/>
滿山明月自横琴<lb/>
一澗寒泉九節菖釀泉為酒洌仍香玉巵捧處慈顔喜<lb/>
眉壽方岩共久長<lb/>
有時山洞拾荆薪應過真仙對奕春多少胷中髙著處<lb/>
儘教饒盡世間人<lb/>
<pb n="KR4h0067_WYG_370-16a"/>
秋池清曉濯𤣥雲鸜眼輝涵紫玉文細字黄庭應冩就<lb/>
莫将容易博鵞羣<lb/>
桑竹森森遶屋邊美池清泚浸良田桃源只在桃溪上<lb/>
不信壺中别有天<lb/>
晚菘早韭各隨時霜薤青青間露葵甘脆日堪供小摘<lb/>
不須他覔養神芝<lb/>
紫錦囊緘五岳形白書黒紙秘黄庭何如琴几焚香坐<lb/>
細讀包犧一巻經<lb/>
<pb n="KR4h0067_WYG_370-16b"/>
自傍青牛種早秔炊来玉雪滿盆香休論服日餐霞事<lb/>
只此延年第一方<lb/>
阡陌縱横尚宛然知他耕耨是何年果然絶粒能輕舉<lb/>
底事仙人亦有田<lb/>
　<lb/>
　<lb/>
　<lb/>
　兩宋名賢小集巻三百七十<lb/>
</p>
<p>
</p>
  </div>
</body>
</text>
</TEI>
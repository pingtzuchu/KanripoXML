<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百七</head> <lb/>
    <p>
<pb n="KR4h0067_WYG_107-1a"/>
欽定四庫全書<lb/>
　兩宋名賢小集巻一百七<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　十州閣小集<lb/>
　王亘字伯通福州人淳熈間知南恩州<lb/>
　　蔣家園<lb/>
採蓮橋下路皂盖拂雲來塵壓隨軒雨風生避暑臺酒<lb/>
<pb n="KR4h0067_WYG_107-1b"/>
縁嘉客盡花為使君開共話西溪舊相忘此日杯<lb/>
　　西湖<lb/>
四明太守愛西湖想像桃源舊日圖不放塵埃生水面<lb/>
為傳風月到皇都花開别嶼千機錦稲熟鄰田萬斛珠<lb/>
聞説兒童騎竹馬至今昂首望通衢<lb/>
　和劉郡守十洲詩<lb/>
　太守劉户部乗水涸時濬治陻塞因其餘力補葺廢<lb/>
　墜而湖上之景為之一新島嶼凡九作一成十隨景<lb/>
<pb n="KR4h0067_WYG_107-2a"/>
　命名遂有十洲之詠<lb/>
　　花嶼<lb/>
傳聞春入水邊枝懊惱行人不暇持任是杜陵歸較晚<lb/>
也須排悶强裁詩<lb/>
　　芳草洲<lb/>
十步中間水四圍不容紅紫亂相依春風管取青青在<lb/>
莫問愁人歸未歸<lb/>
　　栁汀<lb/>
<pb n="KR4h0067_WYG_107-2b"/>
不似長安陌上梢只將離恨寄長條臨流繫得虹霓在<lb/>
留作憧憧兩岸橋<lb/>
　　竹嶼<lb/>
鳳集龍驤未是才獨驚髙節出雲來此君端的吾家舊<lb/>
爭得柴門相向開<lb/>
　　煙嶼<lb/>
離朱諦視也昏花一疋青縑盖白沙咫尺漁舟㸔不見<lb/>
凡夫何處覔仙槎<lb/>
<pb n="KR4h0067_WYG_107-3a"/>
　　芙蓉洲<lb/>
須信金行有智囊㑹將秋色賽春芳清宵見白休相拒<lb/>
多是潘郎鬢上霜<lb/>
　　菊花洲<lb/>
年年重九為人開不染春風一㸃埃湖上蕭騷如栗里<lb/>
虛樽還待白衣來<lb/>
　　月島<lb/>
夕陽盡處見滄洲一片清光水國秋應是玉真梳洗罷<lb/>
<pb n="KR4h0067_WYG_107-3b"/>
菱花臺上不曾收<lb/>
　　雪汀<lb/>
玉落風刀細細裁梁王宫裏舊池臺逍遥北地何人可<lb/>
除是氷膚駕鶴來<lb/>
　　松島<lb/>
誰陪老碧到秋霜賴有黄花隔水香土淺波深難獨立<lb/>
可能移植向公堂<lb/>
　　十洲閣<lb/>
<pb n="KR4h0067_WYG_107-4a"/>
山川如幻閣長秋一島飛來伴九洲不礙漁樵雙槳過<lb/>
何妨羅綺四時游雲疑泰華分張去水憶蓬瀛散漫浮<lb/>
禁苑未知湖海樂生綃冩取獻中州<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_107-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百七<lb/>
</p>
<p>
</p>
  </div>
</body>
</text>
</TEI>
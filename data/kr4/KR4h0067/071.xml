<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻七十一</head> <lb/>
    <p>
<pb n="KR4h0067_WYG_071-1a"/>
欽定四庫全書<lb/>
　兩宋名賢小集巻七十一<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　蔡忠惠集<hi>一</hi>
　蔡襄字君謨其先自光州固始入閩家仙㳺又遷莆<lb/>
　田遂為莆田人天聖八年進士累官龍圖閣學士知<lb/>
　開封府徙知泉州召為翰林學士乞為杭州拜端明<lb/>
<pb n="KR4h0067_WYG_071-1b"/>
　殿學士以往治平四年卒乾道中諡忠恵有集<lb/>
　　讀樂天閒居篇<lb/>
　　　閒居篇云君看裴相國金紫光照地心苦頭盡<lb/>
　　　白纔年四十四乃知高蓋車乘者多憂畏予感<lb/>
　　　其説因抒鄙章<lb/>
予年四十四髮白成衰翁非有高蓋車曷與賢者同嗟<lb/>
予出寒逺家世常力農十九登科第聖彀㕘英雄十年<lb/>
出吏選校書蓬陼中<hi>是年二十九</hi>天子誤採拔謂有諫諍風<lb/>
<pb n="KR4h0067_WYG_071-2a"/>
既叨言責地<hi>三十二</hi>蹇蹇思匪躬竊不自度量語剡奸邪<lb/>
胸一亳抗千鈞擯落無留蹤同時皆驤首金紫班著崇<lb/>
惟予守長樂幸就禄養豐<hi>三十四</hi>八年江海外再上螭階<lb/>
東四十入西閣宿仇司化工䝉錦設機穽惟頼天聴聰<lb/>
代言逰禁宻侍從多從容尋行京兆事擊斷露銛鋒是<lb/>
職非所好輒以死竭忠願闢大幽都為君囚四㓙願拂<lb/>
西省堂為君延䕫龍願舒泰山雲甘澤成嵗功願囘太<lb/>
清日晴景破隂䝉願躋萬人壽夭扎終不逢願令編户<lb/>
<pb n="KR4h0067_WYG_071-2b"/>
富食衣無困窮羣臣走率職陛下居法宫文采成禮樂<lb/>
籌略羈夷戎意言亦良苦精神庶潛通短歩趨逺道心<lb/>
健力不充早衰髮已華憂傷仍自攻我知古人心生徳<lb/>
貫上穹何為論貴賤貴賤非大公南歸雖云樂此念殊<lb/>
忡忡<lb/>
　　過皇甫侍郎<lb/>
丈人㡬八十嵗晩益窮經隂陽判九六天地環丙丁初<lb/>
若發泉穴漸已澄滄溟所寳非世有願充天子庭問我<lb/>
<pb n="KR4h0067_WYG_071-3a"/>
久京國鬢髮何星星無乃矜才能吐論生風霆不爾負<lb/>
潔修揚眉自娉婷昬翳本來性憔悴百嵗形子知大方<lb/>
家真精潛杳㝠萬化一相遇起滅如秋螢而於須㬰間<lb/>
計較罍與缾膏消見逺照木燼聞餘馨惟公懇懇誨敢<lb/>
怠拳拳聴追思嚮踐歴媿汗曽未停決然趨所適金刀<lb/>
貴發硎去矣汴流駛薫風送揚舲<lb/>
　　秋思<lb/>
幽蘭受新霜孤雁叫落月沈憂何由平永夕不可撤將<lb/>
<pb n="KR4h0067_WYG_071-3b"/>
琴鼓憶憐<hi>曲名</hi>聲急弦屢絶芳華日益逺香澤忽消歇秋<lb/>
風吹石門思君還復訣誰云無生認識此悠悠别<lb/>
　　湋南十咏<lb/>
　　　龍臺<lb/>
漸看初日照龍臺白玉高堂錦幛開樹色一番逓馬過<lb/>
溪光幾曲抱山來雲歸深洞天形痩風落前村笛弄哀<lb/>
擬結青樓遍題詠思王何吝斗量才<lb/>
　　　城東水閣<lb/>
<pb n="KR4h0067_WYG_071-4a"/>
亭上芳樽惜别人亭前斜日欲歸輪傷心定是丹楓樹<lb/>
拂面空來紫陌塵嵗月暗驚山色古愁情長與草芽新<lb/>
何時此地迴飛蓋寂寞欄干又一春<lb/>
　　　南溪<lb/>
近郭溪光緑好裁雨晴波厎敞樓臺䕃堤佳樹千圍合<lb/>
掠水輕舟一箭開驚釣寒魚拖糝去㤀機閒鳥信潮迴<lb/>
官餘擬欲祛塵意書遍平沙我獨來<lb/>
　　　月滿池亭<lb/>
<pb n="KR4h0067_WYG_071-4b"/>
有客高懐脫世塵碧灣晴檻樂逰頻無心自合波中月<lb/>
照影誰分鑑内人莎砌亂蛙争噪雨杏梁雙燕欲留春<lb/>
長年老厭趨毫末來揖孤雲作上賔<lb/>
　　　西湖<lb/>
湖上山光一抹青佛宫高下裹嵓扃烟收水曲開塵匣<lb/>
春送人家入畫屏竹氣更清初霽雨梅英猶細欲殘星<lb/>
吳船越棹知何處柳拂長堤月滿汀<lb/>
　　　圓山廟<lb/>
<pb n="KR4h0067_WYG_071-5a"/>
風雅遺芬嶽有神此山靈祀越千春彩毫佳句言猶在<lb/>
翠琰新詞意未真絶頂墨林長帶雨曲崕飛磴不留塵<lb/>
瘴雲收盡秋田熟祓境殽漿再拜人<lb/>
　　　陳將軍廟<lb/>
曽憑水栅誓長江報國全軀事不雙力屈已嗟龎悳死<lb/>
勢孤猶笑李陵降宿墳古劍龍腥匣壊壁靈旗獸纒杠<lb/>
神理高高人意近楮錢祈福暗塵牕<lb/>
　　　白雲亭<lb/>
<pb n="KR4h0067_WYG_071-5b"/>
雲擎翬檻翠嵓巔石老松皴不計年舉世覺來空白日<lb/>
㡬人逰去上青天醉看絶壑都無地嘯倚清風只恐仙<lb/>
花晚春殘無限意他時回首定依然<lb/>
　　　齊雲閣<lb/>
繁閣青梯壓翠岑春情秋思共登臨雨嵐供眼横千掌<lb/>
星漢垂簷直半尋忍别朱欄真俗吏獨棲珍樹秖仙禽<lb/>
當年人定多竒尚擬托巖扃息寸心<lb/>
　　　東郊<lb/>
<pb n="KR4h0067_WYG_071-6a"/>
苒惹晴雲釀雨時東城無處不芳菲斜坡草短孤麛卧<lb/>
平壠苗深雙雉飛照塢亂花驚客眼罥空輕絮㸃郎衣<lb/>
年來意氣多羈束無復長楸帯酒歸<lb/>
　　秋夜書廨中壁<lb/>
遙夜不能寢值茲節物清太空瑩虚碧仰觀澄性情素<lb/>
月若可把浮雲何故生瑤琴且勿弄誰憐希代聲<lb/>
　　觀宋中道家藏書畫<lb/>
宣獻業文學嘗作調羮鹽藏書百千帙傳世惟清亷東<lb/>
<pb n="KR4h0067_WYG_071-6b"/>
堂得春和花卉晨露霑之君延賔從當晝褰珠簾朱函<lb/>
青錦囊寳軸紅牙籖大令至歐褚屈宋聨鉤鈐草行戰<lb/>
騎合楷正中軍嚴水墨固昏淡骨氣猶深潛江田亦名<lb/>
手農野與鋤鎌桑麻婦女喜饁餉兒童覘烈女自幽閒<lb/>
明眸咽頸纎昔人何遥遥意㑹相披瞻南曹古貎醒博<lb/>
士新詩炎持杯屢屬我謂我毫錐銛煤嫗浮醉鈿研流<lb/>
泣秋蟾放洒雲雷起取餘風浪恬鄙藝豈足多詫語誰<lb/>
能謙因思佐宣獻載檄陪車幨辱公知遇厚表裏曽無<lb/>
<pb n="KR4h0067_WYG_071-7a"/>
嫌間復請筆法指病如鍼砭今朝觀故物撫已悲慙兼<lb/>
層丘恩徳重素髮華年添不能枉尺尋况乃事飛箝壯<lb/>
心久矣衰竒尚顧未厭幸公有令子辭源横江灊劇飲<lb/>
以自慰後慶其人占<lb/>
　　㳺鼓山靈源洞<lb/>
郡樓瞻東方嵐光瑩人目乘舟逐早湖十里登南麓雲<lb/>
深翳前路樹暗迷幽谷朝雞亂木魚晏日明金屋靈泉<lb/>
注石竇清吹出篁竹飛毫劃峭壁勢力忽驚觸<hi>題名石壁</hi>捫<lb/>
<pb n="KR4h0067_WYG_071-7b"/>
蘿躋上峰太空延眺矚孤青浮海山長白挂天瀑况逢<lb/>
肥遯人性尚自幽獨西景復向城淹留未云足<lb/>
　　耕園驛佛桑花<lb/>
溪館初寒似早春寒花相倚醉於人可憐萬木凋零盡<lb/>
獨見繁枝爛漫新清艷夜霑雲表露幽香時過轍中塵<lb/>
名園不肯争顔色的的夭紅野水濵<lb/>
　　和陳殿丞南州新詠<lb/>
寳坊高閣遍憑欄曽是芳晨得未閒日上天容低接海<lb/>
<pb n="KR4h0067_WYG_071-8a"/>
烟輕湖底倒揺山夜深佛火寒星外春過人煙暗樹間<lb/>
無意孤吟採幽致異時行槖只空還<lb/>
　　過天津橋<lb/>
日暖溪平冰漸消水聲纔下内前橋山川滿眼閒宫殿<lb/>
樹草迷人舊市朝每向尋春偏有意却成懐古更無聊<lb/>
洛陽平昔多豪傑惆悵埋魂不可招<lb/>
　　金明池小飲<lb/>
城西禁籞宿烟收霜薄朝寒上罽裘佳樹得春生意動<lb/>
<pb n="KR4h0067_WYG_071-8b"/>
平池受日翠光浮十年歌笑驚前世滿眼風華是舊逰<lb/>
從此曲江芳物好定知重到更宜留<lb/>
　　和御製觀三聖御書<lb/>
聖業存功徳宸毫冠藝文勢開千里浪光動九天雲法<lb/>
駕乘時至仙都與世分皇心欽寳訓求治益精勤<lb/>
　　溪行<lb/>
秋氣已寥落清溪纔此行船移酒盞側魚得鱠刀鳴日<lb/>
色浮兼動風痕㓕又生從知隠者趣不獨傲榮名<lb/>
<pb n="KR4h0067_WYG_071-9a"/>
　　西郊<lb/>
曉蓋西郊道春光極太虚村風香晚稻溪日曝寒魚雀<lb/>
噪飢鷹下山空病木疎歸期侵杪嵗東望是我廬<lb/>
　　三月詣陳逋民<lb/>
振衣凌曉色霽野縱㳺韁莓潤溪雲重春深山露香林<lb/>
幽風更細院静日偏長曾是天皇外相從識酒鄉<lb/>
　　夏晩南野<lb/>
夏竹侍前楹凉襟析舊酲壘雲封日茜斜雨著虹明魚<lb/>
<pb n="KR4h0067_WYG_071-9b"/>
動池開暈蟬移樹減清葭洲烟向暝鳧鶩自相迎<lb/>
　　上元進詩<lb/>
　　　臣伏覩法駕特御端闈宣諭臣僚上元觀燈不<lb/>
　　　為逰賞蓋與民共樂也臣職在文字恭惟徳音<lb/>
　　　宣布睿㫖感詩人抒揚盛美輒成短章上干宸<lb/>
　　　覽臣無任惶恐戰越之至<lb/>
疊聳青峰寳炬森端門初晚翠華臨宸逰不為三元夜<lb/>
樂事還同萬衆心天上清光留此夕人間和氣閣春隂<lb/>
<pb n="KR4h0067_WYG_071-10a"/>
要知盡慶華封祝四十年來恵愛深<lb/>
　　喜歐陽永叔余安道王仲儀除諫官<lb/>
御筆新除三諫官喧然朝野競相歡當年流落丹心在<lb/>
自古忠良得路難必有謀猷俾帝右直須風采動朝端<lb/>
人生萬事皆塵土留取功名久逺看<lb/>
　　寒食樂詞<lb/>
皇州令節已藏烟帝渥乘時錫廣筵和氣去添春色重<lb/>
恩光來助日華鮮千聲鳯吹朱門裏一道花香榖雨前<lb/>
<pb n="KR4h0067_WYG_071-10b"/>
更喜簪裳嘉宴日親逢干羽治平年<lb/>
　　送楊殿丞通判睦州<lb/>
蒼崖中斷一溪來迤邐人家向水開盡日烟雲迎斾去<lb/>
滿瀧鐃吹引船迴虚齋晝夢鳴禽下别塢春逰畫角催<lb/>
莫怪杜郎題處少更留佳致待清才<lb/>
　　　宿延平雙溪閣<lb/>
鳴籟蕭森萬木聲濃嵐環合亂峰青樓臺矗處雙溪會<lb/>
雪電交時一劍靈曉市人烟披霽旭夜潭漁火鬭寒星<lb/>
<pb n="KR4h0067_WYG_071-11a"/>
畫屏曽指孤舟看今日孤舟在畫屏<lb/>
　　春野亭待月有懐<lb/>
淅瀝凉風來空郊生暮寒山氣鬱蒼蒼江流去漫漫闔<lb/>
闗行人稀投棲夕鳥還疎鐘度林際華月吐城端徘徊<lb/>
待遥夜露下明月寛心朋隔萬里獨坐起憂歎<lb/>
　　碧峰亭<lb/>
虚亭城西隅開檻俯臨北青山正相向萬狀呈峭格落<lb/>
日涵紫翠深春變顔色雲石抱幽致猿鳥自娯適上窮<lb/>
<pb n="KR4h0067_WYG_071-11b"/>
林端寺下見海内國賢侯乘閒來四座揖佳客歌吹侑<lb/>
杯酌筆硯角文墨雄談連古今大笑一歡戚嗟物亦時<lb/>
遇曠久茲乃得從知閩州圖復記新名跡<lb/>
　　四賢一不肖詩五首<lb/>
中朝鸞鶴何儀儀慷慨大體能者誰之人起家用儒業<lb/>
馳騁古今無所遺當年得從諫官列天庭一露胸中竒<lb/>
失身受責甘如薺沃然華實相葳蕤漢文不見賈生久<lb/>
詔書曉落東南涯歸來俯首文石陛尹以京兆天子毗<lb/>
<pb n="KR4h0067_WYG_071-12a"/>
名都翼翼郡國首里區百萬多占辭豪宗貴倖矜意氣<lb/>
半言主者承其頤昻昻孤立中不倚傅經決訟無牽羈<lb/>
老姦黠吏束其手衆口附和歌且怡日朝黄幄邇天問<lb/>
帝前大畫當今宜文陳疏舉時宻啟此語多秘世莫知<lb/>
傳者籍籍十得一一者已定為良醫一麾出守番君國<lb/>
惜此智慮無所施吾君睿明廣視聴四招英俊隆邦基<lb/>
廷臣諫列復鉗口安得長喙號丹墀畫歌夕寢心如疚<lb/>
咄哉汝憂非汝為<lb/>
<pb n="KR4h0067_WYG_071-12b"/>
　　　右范希文<lb/>
南方之强君子居卓然安道襟韻孤詞科判等屢得雋<lb/>
呀然鼓燄大地爐三年待詔處京邑斗粟不足榮妻孥<lb/>
耳聞心慮朝家事螭頭比奏帝曰都校書計課當序進<lb/>
麗賦集仙來顯塗誥墨未乾尋已奪不奪不為君子儒<lb/>
前日希文坐言事手提勅敎東南趨希文鯁亮素少與<lb/>
失勢誰復能相扶斬然安道生頭角氣虹萬丈横天衢<lb/>
臣靖胸中有屈語舉嗌不避蕭斧誅使臣仲淹在廷列<lb/>
<pb n="KR4h0067_WYG_071-13a"/>
日獻陛下之嘉謨刺史重官雖重寄奈何一郡巻不舒<lb/>
言非由位固當罪隨漕扁舟盡室俱炎陬此去數千里<lb/>
槖中狼籍惟蠧書高冠長佩叢闕下千百其羣訶爾愚<lb/>
吾知萬世更萬世凜凜英風激懦夫<lb/>
　　　右余安道<lb/>
君子道合久以成小人利合久以傾世道下衰交以利<lb/>
遂使周雅稱嚶鳴煌煌大都足軒冕綽有風采為名卿<lb/>
高名重位蓋當世退朝歸舎賔已盈脅肩諂笑不知病<lb/>
<pb n="KR4h0067_WYG_071-13b"/>
指天報遇如要盟一朝勢奪徳未改萬鈞已與毫釐輕<lb/>
畏威䛕上亦隨毁矧復鼓舌加其評逶迤隂拱質氣厚<lb/>
兩豆塞耳心無營嗚呼古人不可見今人可見誰與明<lb/>
章章節義尹師魯飭躬備道為華榮希文被罪激人怒<lb/>
君獨欣慕如平生抗書轂下自論劾惟善與惡宜彚征<lb/>
削官竄逐雖適楚一語不掛離騷經當年亦有大臣逐<lb/>
朋邪隠縮無主名希文果若亊姦險何此吉士同其聲<lb/>
高談本欲悟人主豈獨區區交友情<lb/>
<pb n="KR4h0067_WYG_071-14a"/>
　　　右尹師魯<lb/>
先民至論推天常補衮扶世為儒方圜冠博帯不知本<lb/>
樗櫟安可施青黄帝圖日盛人世出今吾永叔誠有望<lb/>
處心學古貴適用異端莫得窺其牆子年五月范京兆<lb/>
服天子命臨鄱陽二賢拜疏贖其罪勢若止沸反揚湯<lb/>
勅令百執無越位諫垣何以敢封囊哀來激憤抑復奮<lb/>
强食不得下喉吭位卑無路自聞達目視雲闕高蒼茫<lb/>
裁書數幅責司諫落筆騄驥騰康莊刀迎縷析解繞要<lb/>
<pb n="KR4h0067_WYG_071-14b"/>
其間大意可得詳書曰希文有本末學通古今氣果剛<lb/>
始自理官來秘閣不五六嵗為天章上心倚若左右手<lb/>
曰備顧問隣清光苟爾希文實邪佞曷不開口論否臧<lb/>
隂觀被譴始醜詆摧朽拉腐奚為彊倘曰希文實賢士<lb/>
因言被責庸何傷漢殺王章與長倩當時豈曰誅賢良<lb/>
惟時諫官亦結舌不曰可諫曰罪當遂令百世覽前史<lb/>
往往心憤涕泗滂斯言感切固已至讀者不得令激昻<lb/>
豈圖反我為怨府袖書乞憐天子旁謫官一邑固分耳<lb/>
<pb n="KR4h0067_WYG_071-15a"/>
恨不剖腹呈琳瑯我嗟時輩識君淺但推藻翰高文場<lb/>
斯人滿腹有儒術使之得地能弛張皇家太平幾百載<lb/>
正當鑑古修紀綱賢才進用忠言録祖述聖徳垂無疆<lb/>
　　　右歐陽永叔<lb/>
人禀天地中和氣氣之正者為誠明誠明所鍾皆賢傑<lb/>
從容中道無欹傾嘉謨讜論范京兆激姦糾繆揚王庭<lb/>
積羽沈舟毁銷骨正人無徒姦者朋主知膠固未遐棄<lb/>
兩幡五馬猶専城歐陽秘閣官職卑欲雪忠良無路岐<lb/>
<pb n="KR4h0067_WYG_071-15b"/>
累幅長書快幽憤一責司諫心無疑人謂高君如撻市<lb/>
出見縉紳無面皮高君攜書奏天子㳺言容色仍怡怡<lb/>
反謂范文謀疎濶投彼南方誠為宜永叔忤意竄西蜀<lb/>
不免一中讒人機汲黯嘗糾公孫詐𢎞於上前多謝之<lb/>
上待公孫禮益厚當時史官猶刺譏司諫不能自引咎<lb/>
復將已過揚當時四公稱賢爾不肖讒言易入天難欺<lb/>
朝家若有觀風使此語請與封人詩<lb/>
　　　右髙若訥<lb/>
<pb n="KR4h0067_WYG_071-16a"/>
　　晩色<lb/>
晩色在何處樓高天宇低閒雲無去住歸燕自東西<lb/>
　　秋日登郡樓<lb/>
落葉隨飛鳥疎砧答暮蟬悠悠戍樓角悽切萬家傳<lb/>
　　夢中作<hi>年十八時入京就進士舉過舒州相城夢中作</hi>
白玉樓臺第一天琪花風静彩鸞眠誰人得似秦王女<lb/>
吹徹雲簫上紫烟<lb/>
　　落花<lb/>
<pb n="KR4h0067_WYG_071-16b"/>
何事蒼苔數㸃紅曉來花片落春風可憐春色兼花盡<lb/>
今古幽情無處窮<lb/>
　　福昌院<lb/>
山前溪上最宜春千樹夭桃一雨新争得扁舟隨去水<lb/>
亂花深處問秦人<lb/>
　　和丘提刑寄湖南賈度友<lb/>
何處多離感山郵霽野光清吟貫騷雅逺意屬荆湘霜<lb/>
樹呈秋色秋風生晚香使軺偏倚望摛藻寄迴腸<lb/>
<pb n="KR4h0067_WYG_071-17a"/>
　　嵩陽道中<lb/>
千里動秋意縈迴上古原山樵斵晩日野火著寒雲鐘<lb/>
磬出鄰寺牛羊下逺村振衣歸去好塵事莫知聞<lb/>
　　送别陳比部<lb/>
祖帳西郊道川原畫閣臨燒痕經雨活樹色過溪深斜<lb/>
日明春態孤雲減客心何人知别意重把酒杯斟<lb/>
　　題僧希元禪隠堂<lb/>
逰錫遍他方歸休静黙堂孤吟時有得諸念若為㤀删<lb/>
<pb n="KR4h0067_WYG_071-17b"/>
竹減庭翠煮茶生野香雲山莫騰誚心地本清凉<lb/>
　　正月巡歴部郡侍親還家<lb/>
養親方解郡奉使又還家逺岫鄉闗近前旌父老遮揮<lb/>
金貧自媿舞彩喜仍誇特地延賔友相期詠白華<lb/>
　　興化軍曹殿丞茘枝<lb/>
厚葉纎枝新絳囊使君分寄驛人忙彩毫封處曽留意<lb/>
翠籠開時不減香風色甚豪應少損路程差近得分嘗<lb/>
閩州縱有千千樹未抵家園氣味長<lb/>
<pb n="KR4h0067_WYG_071-18a"/>
　　飲薛老亭晩歸<lb/>
終日行山不出城城中山勢與雲平萬家市井魚鹽合<lb/>
千里川原彩畫明坐上潮風醒酒力晩來巖霧盖鐘聲<lb/>
歸時休更燃官燭在處紗燈夾道迎<lb/>
　　和許寺丞泊釣龍臺見寄<lb/>
釣龍臺下艤行橈獵獵船旗待晚潮萬里征人應悵望<lb/>
一川秋色正蕭條雨雲來處山明滅風浪高低日動揺<lb/>
有志四方男子事莫懐鄉國便魂銷<lb/>
<pb n="KR4h0067_WYG_071-18b"/>
　　晝寢宴坐軒憶與蘓才翁會别<lb/>
投凉下馬卧僧家遶簟清風巻絳紗脩竹滿前微雨過<lb/>
逺山無際薄雲遮武侯舊隠人應到<hi>京西提㸃刑獄廨宇在鄧州</hi>粤<lb/>
國孤城日自斜解與塵心消百事更開新焙煮靈芽<lb/>
　　耕園驛<lb/>
　　　明道中予為漳州軍事判官晩秋嘗至州西耕<lb/>
　　　園驛驛庭有佛桑樹十株開花繁盛念其寒月<lb/>
　　　窮山方自媚好乃作耕園驛佛桑花詩一首既<lb/>
<pb n="KR4h0067_WYG_071-19a"/>
　　　而乘桴東下又作溪行一首慶厯元年予使本<lb/>
　　　路明年夏四月自汀來漳復至是驛花尚仍故<lb/>
　　　追感昔逰因紀前事并載舊篇龕於西壁<lb/>
使軺迢逓到天涯候館遷延感嵗華白髮却攀臨砌樹<lb/>
青條猶放過牆花悲來惟見金城栁醉後曾乘海客槎<lb/>
欲問昔逰無處所晩烟生水日沈沙<lb/>
　　和杜相公謝寄茶<lb/>
破春龍焙走新茶盡是西溪近社芽纔拆緘封思退傅<lb/>
<pb n="KR4h0067_WYG_071-19b"/>
為留甘㫖減藏家鮮明香色凝雲液清徹神情敵露華<lb/>
却笑虛名陸鴻漸曽無賢相作詩誇<lb/>
　　遷陽道中奉寄楊正臣同年<lb/>
　　　襄頓首頃者同年秘校楊兄以疾去官退休於<lb/>
　　　家洸洋自適無不如意每念不得一奉從逰之<lb/>
　　　後以觀塵外之趣如何也前嵗復往邑中未始<lb/>
　　　一通問訊懐恨無量今者賜告迎親嵗暮道逺<lb/>
　　　歸心揺揺义不得一造門下顧塵容之人益可<lb/>
<pb n="KR4h0067_WYG_071-20a"/>
　　　愧耳過遷陽路輒書一篇以導企念之思兼伸<lb/>
　　　起居十二月二十八日襄又頓首<lb/>
名第同一籍家園連七閩何為别眉宇於今十四春昔<lb/>
子補一尉扶病走風塵歸來解組綬晏處頤精神架書<lb/>
括遺逸甕酎涵清醇東阡與北陌候問通慇懃或言疾<lb/>
良瘉呼盧氣益振或傳近詩句平淡與古鄰語之天下<lb/>
事塞耳不復聞寜當決引去道固有屈伸嗟予仰寸禄<lb/>
對讐中秘文天子誤採拔指名填諍臣力微責任重百<lb/>
<pb n="KR4h0067_WYG_071-20b"/>
慮加一身列章乞便郡賜告迎慈親窮冬過梨嶺征鞍<lb/>
出幽榛俯深下坎井斗起攀蒼旻水石齧晩沙霜風變朝皴<lb/>
粲粲澗中花孤芳能自珍斑斑雲上鳥朝鳴亦求羣嵗<lb/>
晏時節動天遥客愁新去子無跬歩笑語絶燕秦作此<lb/>
欲招飲翻愧林泉人<lb/>
　　治吳江寄胡武平<lb/>
遥夜吳江瀕露坐鬚成葆天空不帯雲野迥正收潦徘<lb/>
徊波上月灧漾浮光好清風送炎歊翻覺秋氣早乃問<lb/>
<pb n="KR4h0067_WYG_071-21a"/>
苕溪路舟虞為予道水行至州下樓臺壓烟島浮居譬<lb/>
如仙嘉産極富媪念君鎮雅俗適以資恬浩豈不欲一<lb/>
往驩成寄鳬藻縱逰窮佳賞劇論探幽抱嗟予逺庭幃<lb/>
六年見春草終日諷陔蘭無路羞羊棗何為久去家一<lb/>
慮心如擣今而賜告歸計課免讐討前走奉慈顔敢憚<lb/>
勤輿皁北來尚何時汀洲白蘋老倘得杯酒同為君一<lb/>
醉倒<lb/>
　　至和雜書五首<lb/>
<pb n="KR4h0067_WYG_071-21b"/>
　　　八月一日<lb/>
淮天過盡入吳渠蘭亭晩日光疎疎金桃傅粉好顔色<lb/>
緑醽泛灧深車渠觥巡屢巻明星出花翹零落隨衣裾<lb/>
么絃不動凝古意春容淺破長眉舒庭院簾帷一齊下<lb/>
紅蠟隂沈霜滿瓦雞頭軟熱七月終舉手分傳玉盈把<lb/>
席前碧甕覆瑶漿一秋愁淚風前洒雲中寳暈萬里高<lb/>
付與輕綃藏氷麝孤城寒柝夜迢遥誰道劉郎有天馬<lb/>
歸來却問東海桑海浪漫漫彩虹挂紅絲縈膾曉刀鳴<lb/>
<pb n="KR4h0067_WYG_071-22a"/>
雙龍笑斷夢中驚莫將團扇掩塵匣曾障清歌十數聲<lb/>
　　　八月二日<lb/>
濃雲瞥過雙鳳飛清顔照射朝日輝畫船南畔烟成障<lb/>
鮮荷掩䕶仙銖衣凝魂杳渺不知處酒醺香破驚新知<lb/>
一聲入耳醉人骨天容牢落星㸃稀海山萬里風濤外<lb/>
扶桑未老成春絲春絲不斷縈成結玉環宛轉無窮時<lb/>
曉簾半上香飄蕙笑指氷壺凝逺淚秦樓後夜鏁孤鸞<lb/>
秋風不動烏龍睡願將瓊樹隔花看一一花房暗相值<lb/>
<pb n="KR4h0067_WYG_071-22b"/>
濁水芙蕖天際雲長時倚望清江濵迎來未語送歸速<lb/>
暮山紫翠含空顰勸君美酒千萬壽情如芳草年年新<lb/>
　　　八月九日<lb/>
曉虹跨江一千尺平浪東西入天碧逰人初覺秋氣凉<lb/>
衣不禁風薄羅窄漁家小艇方醉眠艇底長魚三尺白<lb/>
彩欄北倚數流螢似與流螢舊相識香脂揩盡暗成雲<lb/>
銀甲試絃初未直橋前流水聲潺潺年華一去何時還<lb/>
重來若問桃花路記取斯亭月影間<lb/>
<pb n="KR4h0067_WYG_071-23a"/>
　　　八月十二日<lb/>
高樓中天月色浄玉山禾熟秋雲映草邉水際見流螢<lb/>
流螢獨自尋香徑稜層鴈塔挂千燈宻意雖通語還併<lb/>
城上驚烏飛復啼落泊無依終不定欲下長橋夜漏深<lb/>
燭臺飄灺青梧隂仙人若也乗鸞去彩霧千重是處尋<lb/>
　　　八月十九日<lb/>
潮頭出海巻秋風風豪潮起蒼海空弄潮牙旗出復沒<lb/>
騰身潮上争驍雄沙頭萬木注江水晴雷乾雹來無窮<lb/>
<pb n="KR4h0067_WYG_071-23b"/>
幄外簾旌飛獵獵新醅翠斚行坐中欲作吳歌弄清晝<lb/>
回看滿眼西陽紅六曲屏深映雲母珠盤縷縷青鴉茸<lb/>
山移海轉有變化生緣長短須相逢<lb/>
　　温成皇后輓詞二首<lb/>
紫極騰軒曜青春委蕣顔雲軿何處去金殿幾時還仗<lb/>
下編簫咽陵中夜燭閒六宫哀送返疑是夢魂間<lb/>
翟彩開新禮金文易大名真逰上僊路故物感皇情月<lb/>
落辭丹禁春前引素旌剛風吹挽鐸不是珮環聲<lb/>
<pb n="KR4h0067_WYG_071-24a"/>
　　寓居興化轉運廨舎<lb/>
病惱連春夏居閒意味長海風生永晝山雨送微凉書<lb/>
帙梅蒸潤衣巾茘實香塵緣消遣盡物我久相忘<lb/>
　　西齋秋暑<lb/>
齋居一室静晝永來風微仙棋覆前局女布便輕衣向<lb/>
人顔色强與世心事違且效金門隠詎有田園歸<lb/>
　　雨晴早出<lb/>
徂秋久不雨霑濡纔此旬新陽净萬物太虛無一塵老<lb/>
<pb n="KR4h0067_WYG_071-24b"/>
稚出曠野鋤犁及清晨愛爾安居樂力作勿辭貧<lb/>
　　訪天台菴<lb/>
幽人去未還門户和雲閉亭午樹隂圓深冬泉響細寒<lb/>
生羣鳥鳴清徹孤鶴唳寂寞傍山歸寫向滄溟際<lb/>
　　留别舊居花檻<lb/>
别意起中夕出門風吹衣側月光艷薄餘光香氣微清<lb/>
尊歲相向欲去心有違殘葩勿盡放主人行亦歸<lb/>
　　題將軍巖<lb/>
<pb n="KR4h0067_WYG_071-25a"/>
赤日正停午解衣巗石下石泉殊甘凉野簌亦瀟灑驚<lb/>
猿度嶺雲遺菓墜庭瓦披軒忽永嘆幽抱不可寫<lb/>
　　稼村詩帖二首<lb/>
隠居何事可謀生堯舜難周畎畝情若得一犁膏雨足<lb/>
石田茅屋起歌聲<lb/>
布穀聲中雨滿籬催耕不獨野人知荷鋤莫道春耘早<lb/>
正是披蓑叱犢時<lb/>
　<lb/>
<pb n="KR4h0067_WYG_071-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻七十一<lb/>
</p>
<p>
</p>
  </div>
</body>
</text>
</TEI>
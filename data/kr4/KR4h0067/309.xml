<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百九</head> <lb/>
    <p>
<pb n="KR4h0067_WYG_309-1a"/>
欽定四庫全書<lb/>
　兩宋名賢小集巻三百九<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　漁溪詩藁<lb/>
　　江上<lb/>
江頭雲閣雨桞色與春深船發春風阻誰知客子心<lb/>
　　居閒<lb/>
<pb n="KR4h0067_WYG_309-1b"/>
富貴人所願貧賤不堪憂自有蘭蕙清非比蕭艾羞功<lb/>
名如露草飄瓦若虚舟千載倘相遇臯䕫及伊周茍使<lb/>
窮未達一壑營一丘出處謹吾節斯心已細籌<lb/>
　　古意<lb/>
無言情脈脈美人久相隔道阻修且長春草幾畨碧鳳<lb/>
釵冷鬢雲鸞鏡輕雲羃昔為比翼鳥今作孤飛翮愁絶<lb/>
寄郎衣腰痩裁宜窄<lb/>
　　春日即事<lb/>
<pb n="KR4h0067_WYG_309-2a"/>
羲馭舒徐日正遲園林已覺杏花稀半晴半雨春無凖<lb/>
燕怯輕寒不耐飛<lb/>
　　即事<lb/>
薄薄輕輕寒露雨微微颯颯早秋風小舟辦了松江去<lb/>
占取三高作釣翁<lb/>
　　賞月<lb/>
天淨無一雲地淨無一塵十六月圓滿皎皎白玉輪古<lb/>
今同此月照破世間人夜久方浴出露坐風滿襟清影<lb/>
<pb n="KR4h0067_WYG_309-2b"/>
入忩户聊足慰我心所欠一尊酒所乏一張琴如此好<lb/>
月色惜乎在海濵癡兒官事了空自疲精神不得賞新<lb/>
月酬酢相與頻今宵詩興動狂吟漁溪民獨對猶復爾<lb/>
况逢親共賔<lb/>
　　採蓮曲<lb/>
畫艇將歸笑語頻鴛鴦對對起還沈妾心先自懐郎苦<lb/>
怕嚼蓮心苦轉深<lb/>
　　靈隱<lb/>
<pb n="KR4h0067_WYG_309-3a"/>
回首得兩年曾入靈隱去一路看不足衣霑松上露白<lb/>
雲来相迎澗泉飛瀑素此景天下無遠勝廬山路<lb/>
　　種竹<lb/>
門前槐已長庭前草自生所欠園中竹多種渠幾莖此<lb/>
君真可愛非獨王猷情有時吟詠暇入園得閒行所幸<lb/>
筍萌出次第陰可成頃使神宇爽漸覺眼界清最是秋<lb/>
雨夜風来簌簌聲<lb/>
　　春暮寄友人<lb/>
<pb n="KR4h0067_WYG_309-3b"/>
日暖棃花雪風吹楊桞綿春踰三月半夢憶十年前詩<lb/>
借鶯聲和書無雁字傳東君還似舊吾鬢歎皤然<lb/>
　　即事<lb/>
吹落楊花春事了小池新緑雨添痕育蠶時節寒猶在<lb/>
村落人家半掩門<lb/>
　　初夏<lb/>
薔薇花已謝芍藥擬下坡午陰有嘉樹景序猶清和日<lb/>
得詩篇詠門無俗客過笋胎今歲少荷葉小池多春去<lb/>
<pb n="KR4h0067_WYG_309-4a"/>
餘旬日夏雲已嵳峩吾年嗟老矣身事笑蹉跎但欲卧<lb/>
白日幽岩捫青蘿已與心料理不必問如何<lb/>
　　次下竺僧韻<lb/>
朝市軟紅塵山林氣味深放懐隨野鶴過耳任春禽石<lb/>
澗鳴泉玉松釵墜日陰隱居無箇事存養讀書心<lb/>
　　江上<lb/>
小雨纔收日漸斜酒旗挿處兩三家江頭粧㸃秋来景<lb/>
半是蘆花半蓼花<lb/>
<pb n="KR4h0067_WYG_309-4b"/>
　　秋日<lb/>
芙蓉未拆桂香浮落日西風雁過樓一雨空階深夜滴<lb/>
十分秋是十分愁<lb/>
　　偶成<lb/>
吹来一葉報秋知玉露金風正及時戴了涼巾披野服<lb/>
桂花香裡看唐詩<lb/>
　　秋行吟<lb/>
西風𦂳兮葉脱枝寒露瀼兮菊遶籬蘆花白兮蓼滿湄<lb/>
<pb n="KR4h0067_WYG_309-5a"/>
雁聲急兮蛩轉悲樂吾淛兮殊興思况東淮兮落逺陲<lb/>
朝氣肅兮夜漏遲暮雲黯兮山色衰紛紛眯目黄埃吹<lb/>
艱闗千里徒驅馳窮猿投林任所之膏梁諸公那得知<lb/>
從今休被微官縛未若琴歌詩酒樂豈無手足懐我情<lb/>
當念行人多寂寞<lb/>
　　習氣<lb/>
習氣於詩却未除儘教人笑治生疎功名若到窮吟地<lb/>
雖是居貧富不如<lb/>
<pb n="KR4h0067_WYG_309-5b"/>
　　即事<lb/>
暑赫練襟汗欲流倩誰喚得一天秋無人共訂吟邊句<lb/>
獨有蟬聲呌樹頭<lb/>
　　平湖<lb/>
平湖一景堪圖畫舟子烟波去復歸舊日元真無覔處<lb/>
西山長見鷺鷥飛<lb/>
　　半塘<lb/>
因訪雲岩過半塘清明時候野花香小舟趁雨衝風去<lb/>
<pb n="KR4h0067_WYG_309-6a"/>
不及㝷僧到上方<lb/>
　　送人至松江<lb/>
西風蕭瑟入船忩送客離愁酒滿缸要記此時分袂處<lb/>
暮烟細雨過松江<lb/>
　　雨後<lb/>
雨後新晴日轉西桑間猶有拙鳩啼十分愁意無人管<lb/>
紅蓼黄蘆水滿溪<lb/>
　　紀愁<lb/>
<pb n="KR4h0067_WYG_309-6b"/>
可笑無詩紀四愁强將歡伯解吾憂夜長明月紗忩冷<lb/>
分得寒蛩一半秋<lb/>
　　和樂天初夏韻<lb/>
雨脚来山岫溪痕漲岸沙挿旗多酒户掛網盡漁家地<lb/>
出綳兒笋園收菜子花春歸鶯囀懶風急燕飛斜杯瀉<lb/>
青荷葉甌煎白玉茶孤村流水晚數㸃有歸鴉<lb/>
　　述已<lb/>
落落功名鬢久斑重遊京國又何顏早知寸禄榮家晚<lb/>
<pb n="KR4h0067_WYG_309-7a"/>
悔不當初便入山<lb/>
　　釣臺<lb/>
不受三公漢禄榮一絲風月許多清只將節義高千古<lb/>
豈釣人間利共名<lb/>
　　七夕有懐<lb/>
擘釵情緒思悠悠月下穿針嬾傍樓非獨雙星苦離别<lb/>
人間天上一般愁<lb/>
　　秋夜<lb/>
<pb n="KR4h0067_WYG_309-7b"/>
月華如水淨無塵千里相思總一心絡緯籬邊吟不徹<lb/>
做成秋意十分深<lb/>
　　賡采雪岩韻<lb/>
詩與梅花一樣清江湖久矣熟知名未容便理趨朝計<lb/>
行見相留入幕榮照座精神澄玊宇當官才刃壓金城<lb/>
星郎况是曾知已刮目英遊藻鑑明<lb/>
　　南蹌跧上人之平江<lb/>
青浦相逢恰二年今宵再會亦前縁詩囊和月横挑去<lb/>
<pb n="KR4h0067_WYG_309-8a"/>
穩泛楓橋夜半船<lb/>
　　夏日遣懐<lb/>
老大今無用吟詩了白頭百年如電影萬事付沙鷗性<lb/>
淡偏宜靜居貧動是愁人情難似舊門外水長流<lb/>
　　寓歸<lb/>
水激長江浪風傳遠寺鐘宦情秋意薄歸興客愁濃捲<lb/>
箔迎新雁喧籬厭舊蛩何時旋故里載酒挿芙蓉<lb/>
　　性拙<lb/>
<pb n="KR4h0067_WYG_309-8b"/>
性拙難為巧年来險屢經身閒詩漫賦心靜夢能靈富<lb/>
貴如朝露英雄幾曉星尋思世間事日影過中庭<lb/>
　　秋日即事<lb/>
宿有騷人興休教世俗知郊墟聊晚眺風月入秋宜愁<lb/>
極惟憑酒囊空却剰詩更長人不睡燈火可親時<lb/>
　　論詩<lb/>
大道本無體何在文字間易從先天畫詩自聖人刪流<lb/>
風傳益遠後作莫可扳推敲誰氏子一字不可閒<lb/>
<pb n="KR4h0067_WYG_309-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_309-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百六十七</head> <lb/>
    <p>
<pb n="KR4h0067_WYG_167-1a"/>
欽定四庫全書<lb/>
　兩宋名賢小集巻一百六十七<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　梅谿詩集<hi>七</hi>
　　游卧龍山呈行可元章<lb/>
我輩逢山眼即青卧龍頂上喜同登圖留沙磧懐諸葛<lb/>
詩誦江濆憶少陵巫峽雲飛天一握瞿塘魚化浪三層<lb/>
<pb n="KR4h0067_WYG_167-1b"/>
<hi>俗謂瞿塘峽為龍門</hi>籃輿又向人間去回首林泉媿老僧<lb/>
　　題卧龍山觀音泉呈行可元章<lb/>
去嵗游廬山社中觀白蓮不飲逺公酒聊酌聰明泉肩<lb/>
輿過武昌乗興西山巔巖乳飲菩薩詩篇誦蘇仙<hi>武昌西山</hi>
<hi>有菩薩泉東坡名之</hi>䕫州苦無井癭俗殊可憐竹筩喉不乾可浣<lb/>
不可煎日汲卧龍水屢賴擔夫肩所取都㡬斛深慙未<lb/>
投錢前日招提游入耳聲涓涓泓澄可照膽草木皆光<lb/>
妍却疑南陽人蟠蟄清泠淵慘淡㑹風雲滂沱霖普天<lb/>
<pb n="KR4h0067_WYG_167-2a"/>
源如少陵詞清入光芒篇餘波漲瞿塘洶涌吞百川何<lb/>
人著水經漏此不及編道人出新茗林間手新研共以<lb/>
夷齊心來結觀音縁至今清夜夢猶到幽亭邊交㳺況<lb/>
離索囘首成悽然<hi>元章移節西州</hi>何時鹿呦呦重訪山中禪<hi>僧言</hi>
<hi>前日吾儕將至山中鹿嗚</hi>
　　送元章改漕成都<lb/>
取友四十載普天半交游蒹葭羣玉堂莫盛登瀛洲元<lb/>
章真國士未見心已投雅抱畎畝志共懐天下憂館閣<lb/>
<pb n="KR4h0067_WYG_167-2b"/>
育人材孰云専校讐慷慨論世亊不見范尹歐疆場況<lb/>
如許寧不憂宗周精忠屹肝膽苦語驚冕旒君去最勇<lb/>
決我行尚遲留初别擬十載相逢忽三秋龍飛起元老<lb/>
江淮握貔貅禮羅得奇才我幕資良籌人事苦好違壯<lb/>
懐莫能酬去持䕫州節遙泛瞿塘舟我亦來自鄱兹行<lb/>
豈人謀八陣觀壯圖三峽窺倒流訪君義勝堂顧我制<lb/>
勝樓如馬謁白帝卧龍尋武侯江亭覽月色園花賞春<lb/>
柔果分餘味甘蘭贈深林幽詩篇浩巻軸墨妙輝山丘氣<lb/>
<pb n="KR4h0067_WYG_167-3a"/>
薄文豔杜詞卑竹枝劉吏事容拙疎交情荷綢繆綸<lb/>
言下北闕繡衣使西州流錢豈君事易地曽何優何不<lb/>
班玉笋入告嘉謨猷巴子國最貧瘡痍民未瘳君去誰<lb/>
撫摩欲借嗟無由我已上詞章歸歟老田疇遲君還日<lb/>
邊寄書到東甌<lb/>
　　次韻韶美失舟閔書<lb/>
醫師籠參术良將枕戈矢儒生嗜底物書巻掛口齒劉<lb/>
侯西南來嵗月十首尾閉門閲古今過眼分亥豕異書<lb/>
<pb n="KR4h0067_WYG_167-3b"/>
照神藜奇字哭妖鬼許身如蠧魚文字共生死風流反<lb/>
得罪去國果誰恥仙舟載秘閣便腹貯名理江神亦世<lb/>
情逐客多不喜厄同焚書秦惡類滅邢燬沾濡徧箱篋<lb/>
痛惜到骨髓我初聞為驚終夜成坐起得君詩細讀罪<lb/>
已不罪水願言坐嘯餘書著子劉子<lb/>
　　餘干翁簿以予去饒之日郡人斷橋見留畫圖賦<lb/>
　　詩見寄因次其韻<lb/>
我慕鄭子真躬耕老巖谷不慕蘇季子腰金詫宗族失<lb/>
<pb n="KR4h0067_WYG_167-4a"/>
腳落塵網回頭念幽獨向來鴛鴦行進退慚碌碌把麾<lb/>
鄱君國飲水清灣曲緬懐九賢人痛閔千里俗奉揚乏<lb/>
仁風黎庶困炎燠疇能政有成敢望諾無宿厚顔叨禄<lb/>
廩汗背擁旌纛命下忽䕫門諸公孰推轂水陸三千里<lb/>
湖重嶺仍複至喜謁文忠秭歸懐李矗鄱人憐老守去<lb/>
類楚臣逐出門橋已斷擁道額爭蹙初無龔黄政濫繼<lb/>
秦侯躅仇香舊同僚别寄兩竿牘賦詩仍畫圖開巻宛<lb/>
在目清音滿于越餘韻到巴蜀我有二頃田荒蕪鴈山<lb/>
<pb n="KR4h0067_WYG_167-4b"/>
腹願畫歸去來芒鞋事耕育<lb/>
　　齒落用昌黎韻<lb/>
我來饒與䕫三載墮兩齒懸知年非永早悟仕當已要<lb/>
須未落時猛效二疏止何為一再落不已良可恥慨然<lb/>
懐古人未有長不死因思年方少輩行多勝已顔紅齒<lb/>
牢潔往往同逝水吾雖況如許寧復老彭比覽鏡視顔<lb/>
色今昨不相似行年五十五萬事可休矣功名與富貴<lb/>
磨滅何足紀但願早還鄉俯育三百指婚嫁畢兒女松<lb/>
<pb n="KR4h0067_WYG_167-5a"/>
楸依怙恃弟兄飲真率故舊忘汝爾齒牙任搖脱肉食<lb/>
吾不視有身久為患無齒實堪喜始憂笑韓公可惜陋<lb/>
子美未必傷我心兹言聞栁子<lb/>
　　送喻令<lb/>
捫膝先生有鳳毛三年魚邑試牛刀要令人被絃歌化<lb/>
詎肯身辭州縣勞賢令首祠唐質肅詩篇時出楚風騷<lb/>
西歸更勉家傳學雲翼行看九萬高<lb/>
　　閻普州趙果舟中唱和以詩軸見寄詶以二首<lb/>
<pb n="KR4h0067_WYG_167-5b"/>
聨舟西上沸歡聲趙璧隋珠照坐明二客詞流三峽水<lb/>
百篇詩壓五言城廣文舊舍欣同掃<hi>閻嘗為䕫府教官</hi>阿買奇<lb/>
兒況侍行<hi>果州二子皆善作字</hi>我以禮賓名客館雲安麴米待君<lb/>
傾<lb/>
燈結寒花鵲有聲書傳雙鯉眼増明人言盡是青雲士<lb/>
天遣相逢白帝城富貴有機端可畏山川非險莫辭行<lb/>
定知蜀道從今易東普南充葢已傾<lb/>
　　至日寄二弟<lb/>
<pb n="KR4h0067_WYG_167-6a"/>
雲物書何處山城白帝旁鬢絲驚漸短日線喜初長<lb/>
江冷魚思復陽回鴈戀行小舟吾已具命下即還鄉<lb/>
　　連日鵲喜東歸之祥也詩寄二弟<lb/>
烏鵲枝頭竟日喧皇恩應許返丘園荒蕪賦就同元亮<lb/>
歡喜詩成異審言定有好音來象闕媿無遺愛在䕫門<lb/>
寄書預報梅溪弟灑掃吾廬辦酒尊<lb/>
　　聞韶美侍郎易任廣漢<lb/>
帝眷甘泉舊綸恩換虎符神應馳北闕眼已見西湖<hi>漢有</hi>
<pb n="KR4h0067_WYG_167-6b"/>
<hi>西湖</hi>霖雨思賢甚仙槎到漢無書梁形夢寐大厦待公扶<lb/>
<hi>閲報之夕夢韶美大書兄字於梁間</hi>
　　臘日與同官小集八陣臺觀武侯新祠<lb/>
伏㡬何時臘又逢天涯尊酒記游從未於山下祠黄石<lb/>
且向江濆謁卧龍青眼共看官舍栁白頭相對雪天峯<lb/>
虎符願逐桃符換萬里歸心一片濃<lb/>
　　讀東坡詩<lb/>
東坡文章冠天下日月爭光薄風雅誰分宗派故謗傷<lb/>
<pb n="KR4h0067_WYG_167-7a"/>
蚍蜉撼樹不自量堂堂天人歐陽子引鞭遜避門下士<lb/>
天昌斯文大才出先生弟子俱第一天人詩如李謫仙<lb/>
此論最公誰不然詞無艱深非淺近章成韻盡意不盡<lb/>
味長何止飛鳥驚臆説紛紛㡬元稹<hi>有言歐公詩味短者王介甫云行人</hi>
<hi>舉頭飛鳥驚之句味亦甚長</hi>渾然天成無斧鑿二百年來無此作誰<lb/>
與爭先惟大蘇謫仙退之非過呼胸中萬巻古今有筆<lb/>
下一㸃塵埃無武庫森然富摛掞利鈍一從人㸃檢莫<lb/>
年海上詩更高和陶之詩又過陶地闢天開含萬彚少<lb/>
<pb n="KR4h0067_WYG_167-7b"/>
陵相逢亦應避北斗以南能㡬人大江之西有異議日<lb/>
光玉潔一退之亦言能文不能詩碑淮頌聖十琴操生<lb/>
民清廟離騷詞舂容大篇騁豪怪韻到窘束尤瑰奇韓<lb/>
子於詩葢餘事詩至韓子將何譏文章定價如金玉口<lb/>
為輕重専門學向來學者尊西昆詩無老杜文無韓淨<lb/>
掃書齋拂塵几瓣香敬為三夫子<lb/>
　　除日<lb/>
蝸舍三年别䕫門兩嵗除盆雖具肴簌儺不是鄉閭櫪<lb/>
<pb n="KR4h0067_WYG_167-8a"/>
馬喧新集桃符換舊書何如杜陵老守嵗阿咸居<lb/>
　　甘露堂前有杏花一株在修竹之外殊有風味用<lb/>
　　昌黎韻<lb/>
桃李未吐梅英空杏花嫣然作小紅孤城絶塞地不惡<lb/>
一株綽有仙家風高枝半出修竹外醉臉畧與江梅同<lb/>
䕫州花木不多有封植嘉樹知誰功春光忽到刺史宅<lb/>
天氣正在中和中不同浪蘂落瘴霧自有甘露滋芳叢<lb/>
我來嵗律驚兩換歸興遙指呉江楓曲江往事何足夢<lb/>
<pb n="KR4h0067_WYG_167-8b"/>
願為老圃安我窮明年花開我何處小園數畝蕭臺東<lb/>
蒼蒼煙雨記巫峽酣酣詩句吟梅翁<hi>梅聖俞詩杏花酣酣春正明</hi>
　　郡圃無海棠買數根植之<lb/>
少陵詩史有遺闕海棠名花輒湮沒孤芳千載逢蘇仙<lb/>
竹籬一笑嫣然發我從蜀錦亭邊來<hi>范文正公守鄱公種海棠于郡圃名</hi>
<hi>亭曰蜀錦</hi>遙入蒼蒼烟雨窟綺霞曉抺神女肌香醪春醉明<lb/>
妃骨鮮鮮絲蘂垂更嫋㸃㸃燕脂勻未歇半含欲吐不<lb/>
勝情沐露梳風睡明月為開尊酒苦多病欲插一枝羞<lb/>
<pb n="KR4h0067_WYG_167-9a"/>
白髪照眼千株未觀蜀囘首十年深憶越<hi>往在㑹稽訪諸名園海棠</hi>
<hi>最盛</hi>何人好事呼名友姚魏不容矜閥閲<hi>曽端伯十花詞目海棠曰名友</hi>
<hi>牡丹不與</hi>凝香有地何不植負郭無園何處謁不煩飛鵠銜<lb/>
子來自買芳根帶花掘明年髙堂來燕子想見繁紅映<lb/>
林樾栽花老守在何許鴈蕩山中采薇蕨憑誰為問花<lb/>
消息有夢遙驚山突兀自慙不是召伯棠那得詩人歌<lb/>
勿伐<lb/>
　　次韻林江州題高逺亭<lb/>
<pb n="KR4h0067_WYG_167-9b"/>
眼明廬阜翠横空疑是雲頭屹夏峯遺迹君應懐聖治<lb/>
<hi>聖治峯在太平興國宫</hi>故家我亦念歸宗<hi>山南歸宗寺乃逸少舊游</hi>遙瞻瀑水<lb/>
三千尺猶隔巫山十二重亭上主人髙更逺天然丘壑<lb/>
在心胸<lb/>
　　詩史堂荔枝歌<lb/>
君不見詩人以來一子美莫年流落在䕫子賦詩三百<lb/>
六十篇西瀼東山客愁裏何人作堂畫遺像收拾光芒<lb/>
榜詩史堂前何有有荔枝樹猶未老熟獨遲世人貴早<lb/>
<pb n="KR4h0067_WYG_167-10a"/>
不貴晚儻非我輩誰賞之涪陵昔遭妃子汚萬顆包羞<lb/>
莫能訴瀘戎一經少陵擘至今傳誦輕紅句少陵傷時<lb/>
淚成血一㸃丹心不磨滅散成朱實滿炎方風味如詩<lb/>
兩奇絶樂天曽畫忠州圖自言香味人間無<hi>樂天詩云嚼疑天上</hi>
<hi>味嗅異世間香</hi>君謨亦作閩中譜陳子聲名重南土何如詩史<lb/>
堂前株正是一飯孤忠餘人為世重物亦重端如丈人<lb/>
屋上烏巴圖閩譜合避路奚用品第分錙銖纔先熟者<lb/>
如楊盧但可與之作前驅閩娘十八婢妾爾將軍大樹<lb/>
<pb n="KR4h0067_WYG_167-10b"/>
真傭奴我生四百餘年後來作先生游處守登堂三歎<lb/>
荔正丹聊效栁人祠子厚安得先生今復生添賦䕫州<lb/>
歌一首<hi>少陵有䕫州歌十首</hi>要使荔枝之名長不朽<lb/>
　　岳陽樓<lb/>
後樂先憂記飽觀兹樓今始得憑欄吐吞五水波濤濶<lb/>
出納三光境界寛黄帝樂聲喧廣宙湘君山影浸晴瀾<lb/>
江山何獨助張説收拾清詩上筆端<lb/>
　　過仙亭<lb/>
<pb n="KR4h0067_WYG_167-11a"/>
此處神仙㡬度經老松枯朽穉松青如今想作天仙去<lb/>
不復飛吟過洞庭<lb/>
　　池之清溪如杭之西湖某歸自三峽維舟弄水亭<lb/>
　　南望齊山翠微在眼登譙樓望九華見一峯奇甚<lb/>
　　呈提舉李子長知郡趙富文<lb/>
城南風物似西湖萬里歸舟入畫圖光潔貯懐便弄水<lb/>
翠微照眼稱提壺浦無時節秋尤好池有精神貴可呼<lb/>
最是九華知客意倚天遙露一峯孤<lb/>
<pb n="KR4h0067_WYG_167-11b"/>
　　子長和詩復酬二首<lb/>
往嵗遙從彭蠡湖常山地閲武侯圖忽乘雪裏子猷棹<lb/>
欣對花間太白壺鴈宕寄書知有便天台采藥定相呼<lb/>
兩翁異日為鄰舍笑説江山大小孤<lb/>
君往東湖我左湖田園歸去亦良圖縱如傳説妙調鼎<lb/>
終羨淵明高引壺清峭臺中各陳迹翠微亭上偶歡呼<lb/>
江東江右從今後永夜月同千里孤<lb/>
　　子長招游齊山<lb/>
<pb n="KR4h0067_WYG_167-12a"/>
路經秋浦上崔嵬不負孤舟萬里回峯比九華微具體<lb/>
<hi>山中有石</hi>洞疑三竺逺飛來勝窮巖石玲瓏地秀吸江湖浩<lb/>
渺盃先却紫微期一月菊花未放桂花開<lb/>
　　朱仲文和詩用齊山韻以酬<lb/>
蜀山同我上崔嵬峽水相隨共載回秋月迎人霅川去<lb/>
義風吹客浙江來山游未盡無窮力酒興應嫌有限盃<lb/>
凖擬呉中作重九菊花休道不須開<lb/>
　　子長和汪樞密齊山詩復用前韻<lb/>
<pb n="KR4h0067_WYG_167-12b"/>
腐儒無用分投閒呉蜀分符祗强顔去訪少陵三峽水<lb/>
來尋太白九華山小舟載酒清溪口健卒傳詩白浪間<lb/>
風伯相留作吟社願低筆力許追攀<lb/>
　　池陽阻風留十日<lb/>
舟楫何濡滯秋深風未西五旬從白帝十日尚清溪胸<lb/>
次澤吞楚眼中山見齊主人殊未厭壺榼屢提攜<lb/>
　　子長攜具至溪口復用前韻<lb/>
有客雙蓬鬢歸來灩澦西符分三竹使地見兩梅溪<hi>舟行</hi>
<pb n="KR4h0067_WYG_167-13a"/>
<hi>梅溪予家亦有梅溪</hi>舟遇先逢李盃行酒到齊他年石橋路歸去<lb/>
手應攜<lb/>
　　九華山<lb/>
九芙蓉自九天來太史南游山未開仙境曽經謫仙眼<lb/>
佳名傑句兩崔嵬<lb/>
舟出清溪尚逆風觀山却得少從容浮雲不礙天邊眼<lb/>
放出神仙八九峯<lb/>
我在芙蓉山下家四年秋色隔天涯如今漸覺鄉山近<lb/>
<pb n="KR4h0067_WYG_167-13b"/>
己見芙蓉吐九華<lb/>
江南一嶽占青陽多少神仙此地藏聞説仙翁搗藥處<lb/>
鳥聲依舊克丁當<hi>山中有鳥啼聲日克丁當時人呼為葛仙翁搗藥處</hi>
九華山下化成寺太白書堂高處開想見江山無此境<lb/>
故宜頭白懶歸來<lb/>
　<lb/>
　<lb/>
　兩宋名賢小集巻一百六十七<lb/>
</p>
<p>
</p>
  </div>
</body>
</text>
</TEI>
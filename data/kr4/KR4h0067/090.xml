<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻九十</head> <lb/>
    <p>
<pb n="KR4h0067_WYG_090-1a"/>
欽定四庫全書<lb/>
　兩宋名賢小集巻九十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　舒待制詩集<lb/>
　舒亶字信道明州慈溪人也擢進士調臨海尉民有<lb/>
　使酒逐其叔母者亶命執之不服即斬之投劾去王<lb/>
　安石當國聞而竒之用為審官院主簿熙河路分畫<lb/>
<pb n="KR4h0067_WYG_090-1b"/>
　界疆命亶馳徃于時洮隴新喋血亶即日引道至則<lb/>
　示以朝廷威信夷人以肉置刀頭啗亶亶以口承之<lb/>
　衆皆歡呼使還提舉兩浙常平召為太子中允御史<lb/>
　裏行太學官受賂事聞神宗不悅亶奉詔驗治窮盡<lb/>
　黨與加集賢校理與李定何正臣交論蘇軾作為歌<lb/>
　詩譏訕時事軾坐貶黄州尋修起居注知諫院擢御<lb/>
　史知雜上言郡邑不治監司得以按劾至中都官不<lb/>
　治而御史顧不得行法誠使御史如監司人知所畏<lb/>
<pb n="KR4h0067_WYG_090-2a"/>
　矣于是置六察官朝廷推行新法亶言役法不均責<lb/>
　在提舉官神宗曰提舉官未可責也近臣僚有自陜<lb/>
　右來者欲盡蠲免中下之民朕謂不然且中下之民<lb/>
　多而上户少若中下盡免而取足上户則不均甚矣<lb/>
　朝廷立法但欲均耳卿更可講求以聞遷給事中直<lb/>
　學士院拜御史中丞上䟽論尚書省凡奏鈔法當置<lb/>
　籍錄其事目今違法不錄既案奏乃謾以發厯為録<lb/>
　目之籍亶以為大臣欺罔而尚書省取御史臺受事<lb/>
<pb n="KR4h0067_WYG_090-2b"/>
　簿亦無錄目亦奏亶為欺罔又劾奏亶直學士院日<lb/>
　違法請厨錢臺官朋蔽不言請付吏事下大理獄具<lb/>
　當坐贓追兩官勒停哲宗即位授保康軍節度副使<lb/>
　至徽宗即位起知無為軍復以言者罷久之知南康<lb/>
　軍崇寧初辰州巒叛以直龍圖閣知荆南府亶選形<lb/>
　勢得飛山福純坡建新城為控扼之要以功除龍圖<lb/>
　閣待制卒年六十三<lb/>
　　仗錫山<lb/>
<pb n="KR4h0067_WYG_090-3a"/>
何人仗錫過千峰雨裏風烟轉不窮暗壑水聲清決決<lb/>
深巖花氣濕濛濛遥知雪嶺開亭近舊說雲鄉有路通<lb/>
自恨青鞵踏城郭仙游長在夢魂中<lb/>
　　阿育王山<lb/>
參天松柏綠陰陰古佛巖前一路深猿鳥不驚如有舊<lb/>
雲山相對自無心數泓寒水雲藏雨十里輕沙地布金<lb/>
杖屨更知非世境上方日日海潮音<lb/>
　　香山智度寺<hi>在慈溪縣</hi>
<pb n="KR4h0067_WYG_090-3b"/>
龍䕶禪堂鉢雲籠古殿燈經窗僧待月茶井客敲氷驚<lb/>
鴈回峰影踈星壓墖櫺心清更無睡未讓省郎能<lb/>
空洞雲探月高齋客聚星霜分破窗白山獻隔簾青窺<lb/>
水知僧定占雲識地靈時時驚鶴夢木葉下危亭<lb/>
　　宿鷺亭<lb/>
雲過千溪月上時雪蘆霜葦冷相依正縁野性如僧癖<lb/>
肯為游魚下釣磯<lb/>
　　白雲山<lb/>
<pb n="KR4h0067_WYG_090-4a"/>
高低深淺逐陰晴一簇林巒畫不成誰道青山怕雲㸃<lb/>
白雲㸃處轉分明<lb/>
四山靣靣玉成圍只待閒雲去又歸更有小軒人不到<lb/>
落花狼籍㸃苔衣<lb/>
　　寶嚴寺<lb/>
四山烟雨收雙沼漾晴碧白鳥忽飛來㸃破簷前色<lb/>
　　雙乳泉<lb/>
石眼雙開白欲漫潺湲更傍碧琅玕地饒爽氣全無滓<lb/>
<pb n="KR4h0067_WYG_090-4b"/>
天借靈源兩不乾曉月自分雲外潤午茶誰鬬雪中寒<lb/>
孝先多睡相如渇始把清甘乞取㸔<lb/>
　　太白山<lb/>
千峰下視盡兒孫仙事寥寥不可聞長作人間三月雨<lb/>
請看膚寸嶺頭雲<lb/>
　　天童山<lb/>
日日青鞵踏白沙未應泛艇即靈槎雨溪清越鳴哀玉<lb/>
風蔓蜿蜒動暗蛇曉潤芝<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>挑秀茁午香茶竈煑蒼芽<lb/>
<pb n="KR4h0067_WYG_090-5a"/>
玲瓏仙客知何在千古烟霞自一家<lb/>
　　明覺院<lb/>
不管霜毛不貸人一年舊了一年新山窗未曉聞山樂<lb/>
可是梅花漏洩春<lb/>
㫁橋閒下路横斜隔水人烟四五家雨後一枝紅帶雪<lb/>
風流不道有巖花<lb/>
小白山前大白山两山强坐屬僧閒何時卜築三椽地<lb/>
黃㡌青鞵日往還<lb/>
<pb n="KR4h0067_WYG_090-5b"/>
　　隠學山<lb/>
曾是談經一艸堂千年金碧欲飛颺頂峰有路青天近<lb/>
絶壑無塵赤日凉月底露驚猿鶴夢雲中風動薜蘿香<lb/>
芝<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>茶竈平生念遥謝仙人白羽觴<lb/>
　　青山<lb/>
鳴雲過雨翠成堆天淡平湖一鑑開萬木號風韻絲竹<lb/>
千峰帶月上池臺静無俗駕金鋪地閒有高人玉滿盃<lb/>
聞道碧桃看欲發劉郎何事不歸來<hi>舊時劉誼翁有留題</hi>
<pb n="KR4h0067_WYG_090-6a"/>
十里松行翠插天暗溪嫩艸尚芊綿笙歌自滿蕭郎宅<lb/>
琴鶴空隨賀老船未分舊游雲寂莫遥知歸夢蝶聫翩<lb/>
故郷幸好宜回首還見人間换一年<lb/>
　　鄞江<lb/>
地呑越絶海分深渺𣺌平流萬馬駸早晚渡船潮有信<lb/>
往來鷗鳥客無心寒空倒影千山動暖日澄波萬籟沉<lb/>
安用魚龍閒養鬛平時春雨自成霖<lb/>
　　春樂軒<lb/>
<pb n="KR4h0067_WYG_090-6b"/>
隔水巖花紅淺深花邊相對語幽禽管絃不到山間路<lb/>
誰㑹憑闌此日心<lb/>
　　大梅山<lb/>
萬壑聲中柏子烟高僧日日看雲眠當年象虎今何在<lb/>
千古寒堂一鐵鞭<lb/>
仙去人間地轉靈蛟龍合處谷風生誰知雲霧千峰頂<lb/>
長得青天霹靂聲<lb/>
流水山間無盡時登臨到處與心期世人只愛桃源好<lb/>
<pb n="KR4h0067_WYG_090-7a"/>
梅熟山間那得知<lb/>
雞犬同時亦上昇赤霄今日㡬人行我來正唱昇平曲<lb/>
不用山間變姓名<lb/>
　　虎跑泉<hi>在太白山天童寺之側</hi>
一嘯風從空谷生直教平地作滄溟靈山不與江心比<lb/>
誰㑹茶仙補水經<lb/>
　　尊教寺<lb/>
竹砌縁寒渚松蹊藉綠苔樓臺隔林見花木帶雲開溪<lb/>
<pb n="KR4h0067_WYG_090-7b"/>
旱長流水峰青自隠雷月華㡬萬頃誰棹酒船來<lb/>
　　金峨山<lb/>
叱咤滄溟雪浪空鯨鯢騎去杳無蹤煉丹井上春蕭索<lb/>
知在蓬萊第㡬宫<hi>一作重</hi>
　　五峰山<lb/>
何人縮地海東偏靈岳分來不記年㡬見彩雲爭照日<lb/>
直疑仙掌欲擎天依希故國松千尺迤邐前山石一拳<lb/>
四面開窗看不足老僧時立碧溪前<lb/>
<pb n="KR4h0067_WYG_090-8a"/>
　　灌頂山<lb/>
十里曾聞一嘯聲當年猿鶴想猶驚白雲不礙青天路<lb/>
嬴得重來擺手行<lb/>
萬松偃蹇揷雲根四面諸峰盡子孫日日飛烟雲霧斂<lb/>
不妨掌上看乾坤<lb/>
雷頂髙僧眼覷天只應風月是生縁那知坐作人間雨<lb/>
千丈巖頭一道泉<lb/>
　　月湖<lb/>
<pb n="KR4h0067_WYG_090-8b"/>
金碧樓臺閣暮烟彩虹雙影卧漪漣雲鋪物外無塵地<lb/>
月滿人間不夜天細栁千門惟畫舸華燈兩㟁度鳴絃<lb/>
清狂亦有黄冠客不負仙人載酒船<lb/>
十洲風籟韻笙簫疑有仙人燕碧桃影逼銀河星半墮<lb/>
氣呑月窟免爭豪九秋波浪沙鷗狎萬古功名釣艇高<lb/>
却恨何須明似鏡空令志士泣霜毛<lb/>
　　和太守劉户部珵十洲詩<lb/>
　　　花嶼<lb/>
<pb n="KR4h0067_WYG_090-9a"/>
暖吹紅葉上青枝掠水風烟巧事持蜂蝶鸕鷀各芳意<lb/>
錦囊消得探春詩<lb/>
　　　芳艸洲<lb/>
小雨如酥露乍晞嶼花汀栁自相依畫橋不礙尋春屨<lb/>
誰傍烟波拾翠歸<lb/>
　　　栁汀<lb/>
困倚滄波綠動揺冷烟疎雨共蕭條誰將輕薄嬌春態<lb/>
强拂人頭向市橋<lb/>
<pb n="KR4h0067_WYG_090-9b"/>
　　　竹嶼<lb/>
欲問葛陂安在哉端疑波底化龍來子猷此興君知否<lb/>
小徑何放巻竹開<lb/>
　　　煙嶼<lb/>
漠漠寒蘆不見花暗藏鷗鷺啄晴沙暖風吹起渾無定<lb/>
半落僧窗半落槎<lb/>
　　　芙蓉洲<lb/>
照水枝枝蜀錦囊年年澤國為誰芳朱顔自得西風意<lb/>
<pb n="KR4h0067_WYG_090-10a"/>
不管清秋昨夜霜<lb/>
　　　菊花洲<lb/>
懶對陶家酒甕開東籬寂寞久風埃㑹湏結取登高客<lb/>
折上龍山醉帽來<lb/>
　　　月島<lb/>
何人騎鶴上瀛洲清影明波正九秋吹罷玉笙端不見<lb/>
滿空桂子有誰收<lb/>
　　　雪汀<lb/>
<pb n="KR4h0067_WYG_090-10b"/>
㸃栁糚梅不暇裁平波直擬涌瑶臺釣磯葦㟁知何許<lb/>
㡬誤漁舟夜半來<lb/>
　　　松島<lb/>
亭亭古幹對滄浪雨細風飄吹老香晚嵗何人同寂莫<lb/>
水西我有讀書堂<lb/>
　　十洲閣<lb/>
綠玉手持尋五岳正應未識海邊洲倚欄花木參差見<lb/>
對㟁笙歌次第游烟霽多疑九峰曉波平全勝六鼇浮<lb/>
<pb n="KR4h0067_WYG_090-11a"/>
仙風坐隔紅塵路消得丹青咤北州<lb/>
　　翠巖山<lb/>
桃源深處一招提門對寒雲路繞溪長使千峰光景動<lb/>
未應洞裏老金雞<lb/>
　　玲瓏巖<lb/>
詭形迥與萬山殊空洞由來一物無直恐虚心自天意<lb/>
人間穿鑿枉工夫<lb/>
　　響石<lb/>
<pb n="KR4h0067_WYG_090-11b"/>
淵明休弄沒絃琴混沌中含太古音聞說㡬回風雨夜<lb/>
四山渾作老龍吟<lb/>
　　咏雪<lb/>
茅君失却三神鶴王母應添五色鱗草木未香花事動<lb/>
乾坤不夜月華新<lb/>
　　邨居<lb/>
水繞陂田竹繞籬榆錢落盡槿花稀夕陽牛背無人卧<lb/>
帶得寒鴉兩兩歸<lb/>
<pb n="KR4h0067_WYG_090-12a"/>
　　和石尉早梅二首<lb/>
霜林盡處碧溪傍小露檀心媚夕陽天下三春無正色<lb/>
人間一味有真香相思誰向風前寄趁早先從雪後芳<lb/>
朝夕催人頭欲白故園正在水雲鄉<lb/>
依然想見故山傍半倚垣陰半向陽短笛樓頭三弄夜<lb/>
前邨雪裏一枝香可能明月來同色不待東風己自芳<lb/>
幸免杜郎傷嵗暮莫辭吟對釣魚鄉<lb/>
　　太白山<hi>在明州</hi>
<pb n="KR4h0067_WYG_090-12b"/>
何年杖錫此徘徊天上真官為我來芝圃鶴歸香火冷<lb/>
石碁空鎖舊花臺<lb/>
　　夢入天台<lb/>
天風吹散赤城霞染出連雲萬樹花誤入醉鄉迷去路<lb/>
旁人應笑却還家<lb/>
　　湖心寺<lb/>
吹落清香縹緲風樓臺彷彿水邊紅人間誰是丹青手<lb/>
畫取春湖細雨中<lb/>
<pb n="KR4h0067_WYG_090-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_090-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻九十<lb/>
</p>
<p>
</p>
  </div>
</body>
</text>
</TEI>
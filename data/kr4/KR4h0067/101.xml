<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百一</head> <lb/>
    <p>
<pb n="KR4h0067_WYG_101-1a"/>
欽定四庫全書<lb/>
　兩宋名賢小集巻一百一<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　初寮小集<lb/>
　王安中字履道陽曲人第進士政和中自大名主簿<lb/>
　累擢中書舍人翰林學士承㫖出鎮燕山府召除檢<lb/>
　校太保大名府尹兼北京留守司公事靖康初貶象<lb/>
<pb n="KR4h0067_WYG_101-1b"/>
　州有初寮集<lb/>
　　許道寧松<lb/>
玉骨巑岏雪作頂清溪下舞蛟龍影忽驚發地扶屋極<lb/>
誰向天公乞刀尺道人逸氣天雲高韋偃畢宏皆坐超<lb/>
奔崕斷壑皆睥睨悲風激激星勞勞胡為乎挂卿髙堂<lb/>
之素壁許侯筆興萬牛敵坐來一氣回霜秋四顧滿堂<lb/>
皆古色老夫卜築寄雲松屢揖伯鸞攜敬通忽見婆娑<lb/>
眼中物使我嚼句生天風千章竒材卧澗底公獨區區<lb/>
<pb n="KR4h0067_WYG_101-2a"/>
悦其偽我知金石貫氷霜便與髯卿同一味君不見耳<lb/>
霞大士燒木佛此老胸中果何物<lb/>
　　戒壇院東坡枯木張嘉夫妙墨童子告以僧不在<lb/>
　　不可見作此示<lb/>
雪裏壁間枯木枝東坡戲作無聲詩霅川謫仙亦豪放<lb/>
酒闌為吐雲烟詞相傳秀色絶今古正如四月出盆絲<lb/>
老僧遮護不許見㪣門游客遭慢欺我來擬看亦乘興<lb/>
興盡却還君不嗤<lb/>
<pb n="KR4h0067_WYG_101-2b"/>
　　王摩詰釣魚圖<lb/>
我本江湖人市朝豈無心偶然墮世網如鳥思長林交<lb/>
視豈不多之子徳我深賜沐有餘閒一馬時相尋茒亭<lb/>
容膝耳九衢可窺臨挂壁出古圖驚笑靡自任筆墨粗<lb/>
可識佳處疑非今佳哉王摩詰風味我所欽自狀釣車<lb/>
圖葦間相拏音有如漾波游一杜挾兩岑坐令黄塵中<lb/>
思落清江潯秦子詩思古清新間雄沈示我五字句月<lb/>
杵鳴秋砧回盃勸摩詰對畫手自斟我子髙趣子聆我<lb/>
<pb n="KR4h0067_WYG_101-3a"/>
㣲譬如影與形妙在同一隂我時坐其旁清風溢幽襟<lb/>
歸來步長廊缺月户半侵丹青已過鳥齒頰猶哦吟頻<lb/>
公有聲畫相我無絃琴<lb/>
　　次秦夷行觀老杜畫像韻<lb/>
寒折天吳圖饑糴太官栗拾遺官在朝何異老林麓英<lb/>
風想㢘藺妙手傳顧陸䝉茸頭傾冠駊騀鐙脱作熊兒<lb/>
與阿叚左右相扶逐生平經綸具悵望青蒲伏窮途付<lb/>
麴蘖放意謝羈束草堂幸無事君騎時見辱清吟動霄<lb/>
<pb n="KR4h0067_WYG_101-3b"/>
鶚逸艷驚魚目顧兹神眀意豈易丹青卜當時腰長鑱<lb/>
憔悴十指秃聲明乾坤破生事嵗月促但聞列仙癯豈<lb/>
見肉食墨企予攀逸駕短步羞匍匐不能師廣袖乃爾<lb/>
好竒服嗜詩得雋永徐味自當肉不知褒公貴顧謂何<lb/>
郎俗窮通等夢幻思慮自棖觸苦吟只效尤呼琖進蟻<lb/>
綠<lb/>
　　題席大光所藏謝安石真<lb/>
小兒破賊書能置此貎恐非山澤癯東土登臨猶可狀<lb/>
<pb n="KR4h0067_WYG_101-4a"/>
新亭談笑若為摹雖疑太傅平生在不比司空少恨無<lb/>
只冩君真便相似向來曽見管夷吾<lb/>
　　新畫八賢閣像<lb/>
此地何從列姓名半因新國用輕刑江湖萬里知聞斷<lb/>
圖畫相看眼自青<lb/>
　　顔特約為范師厚作孔明坐嘯圖十大比丘像顔<lb/>
　　者以為聲訛不可不下一句<lb/>
窮顔妙畫今虎頭忽以武侯為范侯他日却冩十比丘<lb/>
<pb n="KR4h0067_WYG_101-4b"/>
下筆不數僧貫休作佛作相三昧遊在江在海兩浮漚<lb/>
丈夫心機入法流到處還渠第一籌<lb/>
　　題李伯時畫船子和尚<lb/>
等個魚兒久未逢滿船眀月一絲風離鈎三寸誰開口<lb/>
打落掀天白浪中<lb/>
一橈打省猶回首露布須收人與船不著釣絲牽老㑹<lb/>
却留戽斗付龍眠<lb/>
　　題顔持約畫四小景<lb/>
<pb n="KR4h0067_WYG_101-5a"/>
　　　梧山暮雪<lb/>
一白空迷浩淼萬巻却立孱顔北渚曽遊帝子南廵更<lb/>
憶虞鰥<lb/>
　　　荔浦久隂<lb/>
曽向荔支浦宿林紅間碧猶疑老矣少文欲卧咄哉王<lb/>
賛何如<lb/>
　　　桂嶺秋晴<lb/>
海市當寒可出嶽雲正雨猶開故捲黄茅障盡為飛碧<lb/>
<pb n="KR4h0067_WYG_101-5b"/>
玉簪來<lb/>
　　　梅村欲曉<lb/>
暗射霏霏逆鼻荒雞喔喔號村萬里客行憀慄玉顔破<lb/>
霧相温<lb/>
　　題陽華岩圖<lb/>
元子説陽華巉岩不可家此招吾已諾不恨客天涯<lb/>
　　題陳去非王摩詰嘉陵圖<lb/>
江山已暗大同殿絃管猶喧凝碧池别冩嘉陵三百里<lb/>
<pb n="KR4h0067_WYG_101-6a"/>
右丞心事欲誰知<lb/>
　　祁陽成逸畫浯溪圖相示為作長句<lb/>
少文閱世老不出自畫雲山滿墻壁澄懐觀道追所厯<lb/>
坐覺琴聲隠金石我亦七年湖外客夢中猶泛湘江碧<lb/>
浯溪之圖喜新得身卧嶺南心嶺北憶嘗留語溪邊僧<lb/>
異時人讀唐中興説與此乃秦典刑三句入韻之罘銘<lb/>
今欲復作誰可令似有元結無真卿風烟慘淡萬古情<lb/>
不如且尋畫隠成<lb/>
<pb n="KR4h0067_WYG_101-6b"/>
　　李成山水<lb/>
五日十日一水石此言雖工蓋其跡請看天地開闢初<lb/>
豈鑄日魂鎔月魄忽然而成隨所寓衲䕶風雲元滿肚<lb/>
吐為千偈口瀾翻游戲法中同一趣李侯落筆風烟起<lb/>
妙處欲回真宰意扁舟不動水粘天落日孤明山若椅<lb/>
斷猿吟挂青楓林澗松倒卧長十尋白鷗似作終老計<lb/>
浮雲知自何年隂由來神器完天力一抺江流吞萬磧<lb/>
寸量尺度但形摹畫史如山爾何得貴人費盡千黄金<lb/>
<pb n="KR4h0067_WYG_101-7a"/>
寳奩玉軸誰敢争一聲常賣落公手世間得䘮誰虧盈<lb/>
我生懶率便疎放只有㓜輿岩石相他時真作畫中人<lb/>
倘辱書來問無恙<lb/>
　　題趙大年金碧山水圖<lb/>
王孫胸中楚七澤不學庸史誇水墨試開緹襲拂蛛絲<lb/>
半幅鵞溪射金碧余聞女媧煉石補天缺石破壓天天<lb/>
柱折五色墮地金嵯峨六鰲跨海吹銀波扶桑玉紅下<lb/>
天半貝闕珠宫紫雲滿桃花笑作十洲春劉郎此地聞<lb/>
<pb n="KR4h0067_WYG_101-7b"/>
雞犬繫我不從天津槎自閱妙畫徒驚嗟迷魂一夜飛<lb/>
蝴蜨覺來半破篷窓月<lb/>
　　觀僧舍山茶<lb/>
山僧手種兩山茶看到婆娑鬢已華應為客懐驚嵗抄<lb/>
先將春色照天涯綠裁犀甲層層葉紅染猩唇艷艷花<lb/>
凍頰如丹相映渥不辭衝雨踏泥沙<lb/>
　<lb/>
　兩宋名賢小集巻一百一<lb/>
</p>
<p>
</p>
  </div>
</body>
</text>
</TEI>
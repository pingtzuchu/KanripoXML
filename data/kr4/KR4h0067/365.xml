<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百六十五</head> <lb/>
    <p>
<pb n="KR4h0067_WYG_365-1a"/>
欽定四庫全書<lb/>
　兩宋名賢小集巻三百六十五<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　説劒集<lb/>
　吕定字仲安新昌人歴殿前都指麾有説劒集<lb/>
　　懐古<lb/>
我昔遊海上東望三神山風波㡬萬里蒼茫雲靄間魚<lb/>
<pb n="KR4h0067_WYG_365-1b"/>
龍自掀舞天空日月閒神仙渺無跡徐福去不還空餘<lb/>
蓬萊閣千載留人寰<lb/>
　　追和蘇子贍遊峽山寺韻<lb/>
山迥寳華閣水遶金鎖灣塵慮頓焉息于兹開我顔疎<lb/>
鐘日夕動老僧林下還天風吹白雲悠悠滿松闗歸猿<lb/>
有餘悲月明嘯空山仙人自何來翺翔八極間手把玉<lb/>
芙蓉吟笑鏘珮環歌罷忽飛去千峰堆翠鬟<lb/>
　　赴京<lb/>
<pb n="KR4h0067_WYG_365-2a"/>
太白樓前雨乍収畫船撾鼓上皇州肯因離别牽愁思<lb/>
要把勲名事壯遊千里關河旗帶月一天星斗劒横秋<lb/>
胷中賸有安邊䇿此去應當獻冕旒<lb/>
　　奉天門朝賀<lb/>
曉日初臨萬嵗山寳幢華盖列朝班九重天上來仙樂<lb/>
五色雲中識聖顔深殿捲簾香霧裊近臣傳制珮聲還<lb/>
嵩呼齊祝恩如海散作陽和滿世間<lb/>
　　調兵<lb/>
<pb n="KR4h0067_WYG_365-2b"/>
年少談兵膽氣豪折衝千里豈辭勞旌旗影動秋風瑟<lb/>
鼓角聲回夜月髙紅錦裁鞍新試馬黄金裝帶舊懸刀<lb/>
臨征自信軍容盛五色團花繡戰袍<lb/>
　　扈駕<lb/>
八月秋髙戰馬肥觀兵郊外振天威一聲鳯吹迎鸞馭<lb/>
五色龍文雜袞衣劒㦸横空金氣肅旌旗映日綵雲飛<lb/>
令嚴星火諸軍奮直斬單于塞上歸<lb/>
　　班師<lb/>
<pb n="KR4h0067_WYG_365-3a"/>
紫塞囘來雪正晴王師百萬擁連營馬嘶大地山河壯<lb/>
旂捲長空日月明龍虎臺髙千嶂聳鳯皇城近五雲生<lb/>
聖顔有喜天心順中外歡聞奏凱聲<lb/>
　　登東岳山<lb/>
海内名山孰與齊清風掖我上丹梯鵬程九萬扶搖近<lb/>
世界三千指顧低瀑挂天門驚霹靂雨蒸日觀出虹霓<lb/>
太平㑹見東封盛玉簡金書煥紫泥<lb/>
　　雪夜<lb/>
<pb n="KR4h0067_WYG_365-3b"/>
漠漠同雲徧海涯曉風寒逼緑窗紗飛揚鱗甲三千界<lb/>
糚㸃樓臺百萬家何處妙歌金帳酒誰人清對玉梅花<lb/>
便應石鼎融氷水烏帽籠頭自煮茶<lb/>
　　望岱岳<lb/>
岱宗東望鬱嵯峨萬丈仙橋鳥外過秦樹千年空老大<lb/>
漢碑終古不消磨天壇夜静乘星斗石磴春深長薜蘿<lb/>
記得舊遊曾載酒頽然峰頂放長歌<lb/>
　　望嶧山<lb/>
<pb n="KR4h0067_WYG_365-4a"/>
極目東山秀色濃紫霄千葉醉芙蓉題詩尚記仙人洞<lb/>
飛珮曾過玉女峰樹老孤桐秋露下碑殘古篆暮雲封<lb/>
何時再醉天門月卧聴清風萬壑松<lb/>
　　登彭城樓<lb/>
項王臺上白雲秋亞夫墳前草樹稠山色不隨人事改<lb/>
水聲長近戍城流空餘夜月龍神廟無復春風燕子樓<lb/>
楚漢興亡俱土壤不須懐古重夷猶<lb/>
　　戲馬臺<lb/>
<pb n="KR4h0067_WYG_365-4b"/>
據鞍揮指八千兵昔日中原㡬戰争追鹿已無秦社稷<lb/>
逝騅方嘆楚歌聲英雄事往人何在寂寞臺空艸自生<lb/>
回首雲山青矗矗黄流依舊遶彭城<lb/>
　　夜宿甓社湖<lb/>
湖光如鏡迥無山耿耿銀河路可攀萬象不移天地外<lb/>
一塵能到水雲間月明孤嶼森樓閣夜静飛仙過珮環<lb/>
借問盂城何處是微微燈火緑楊灣<lb/>
　　金陵旅夜<lb/>
<pb n="KR4h0067_WYG_365-5a"/>
一雨皇都萬象明東風嬌囀上林鶯火烟亭館春多少<lb/>
鐘鼓樓臺夜㡬更枕上故園蝴蝶夢枝頭斜月杜鵑聲<lb/>
銀牋欲寫長相憶滾滾江流不盡情<lb/>
　　過小孤山<lb/>
八月靈槎溯海門翠雲臺上醉芳樽峰頭樓閣相髙下<lb/>
水底魚龍自吐吞萬古青天留玉柱五更紅日湧金盆<lb/>
宦遊不盡登臨興欲洗蒼苔頌聖恩<lb/>
　　登翠雲臺<lb/>
<pb n="KR4h0067_WYG_365-5b"/>
一柱中流亦壯哉分明世上有蓬萊簾開廬阜層層出<lb/>
船汎岷山滾滾來夜冷神龍蟠水府天青仙珮下瑤臺<lb/>
閒將玉管吹明月勾引翩翩彩鳯迴<lb/>
　　遊匡廬山<lb/>
欲向匡廬觀瀑布便從彭蠡驟樓船一聲長嘯來丹壑<lb/>
千丈飛流下碧天洞裏樓臺無嵗月雲中鷄犬有神仙<lb/>
憑誰呼起巢松者醉擁宫袍對酒眠<lb/>
　　度大庾嶺<lb/>
<pb n="KR4h0067_WYG_365-6a"/>
鑿破鴻濛一竅通至今傳説九齡功天垂瘴雨蠻烟外<lb/>
路入炎荒火樹中萬里闗河瞻北極兩行旌斾過南雄<lb/>
鷓鴣聲裏端陽近榕樹青青荔子紅<lb/>
　　過峡山寺<lb/>
峽江江上峽山寺落日峰巒翠作堆雲擁半空樓殿出<lb/>
天然一幅畫圖開仙人採藥和光洞釋子翻經化樂臺<lb/>
顧我紅塵車馬客題詩無暇掃蒼苔<lb/>
　　登越王臺<lb/>
<pb n="KR4h0067_WYG_365-6b"/>
海上荒臺草樹平登臨不盡古人情白雲萬里懐親舎<lb/>
紅日中天望帝京百粤山川秋歴落山城樓閣晚峥嶸<lb/>
醉來徙倚欄干曲聴徹西風畫角聲<lb/>
　　浴日亭和蘇學士韻<lb/>
危亭突兀倚青山坐對扶桑碧海灣紫霧欲生龍伯廟<lb/>
洪濤先涌虎門闗光搖宇宙花生眼影動闌干酒上顔<lb/>
遥望蓬萊宫闕曉一輪飛挂碧雲間<lb/>
　　遊海珠寺<lb/>
<pb n="KR4h0067_WYG_365-7a"/>
何年神物抱珠遊遺向滄浪第一洲五色化成金世界<lb/>
六鼇擎出寳香樓光涵蛟室星辰動影落龍宫日月浮<lb/>
萬古團團天地裏磬聲敲出海門秋<lb/>
　　登廣城樓<lb/>
三尺龍泉事逺遊越王臺上望南州一天雨過千山曉<lb/>
萬里風來五月秋江郭樓臺蠻客市海門烟日蜑家舟<lb/>
臨戎不有安邊策應愧常何薦馬周<lb/>
　　謁金華寺六祖法堂<lb/>
<pb n="KR4h0067_WYG_365-7b"/>
坐閲人間㡬百年雙趺渾似後來禪空空明鏡臺前地<lb/>
寂寂紅塵境外天風動法林從虎過雲生咒鉢解龍眠<lb/>
至今月到層樓上應共祥光午夜圓<lb/>
　<lb/>
　<lb/>
　<lb/>
　<lb/>
　兩宋名賢小集巻三百六十五<lb/>
</p>
<p>
</p>
  </div>
</body>
</text>
</TEI>
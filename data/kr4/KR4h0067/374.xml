<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集卷三百七十四</head> <lb/>
    <p>
<pb n="KR4h0067_WYG_374-1a"/>
欽定四庫全書<lb/>
　兩宋名賢小集卷三百七十四<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　棣華館小集<lb/>
　楊甲字鼎卿重慶昌州人大觀時遊京師頗有聲望<lb/>
　嘗仕於蜀旋以事去官寓居靈泉山中有棣華館小<lb/>
　集一巻<lb/>
<pb n="KR4h0067_WYG_374-1b"/>
　　出東郭見山<lb/>
二年不見山見之喜不休舉手三揖之山逺不頷頭疑<lb/>
我墮塵土已與俗同儔稍稍望雲脚下見八九丘近前<lb/>
與之笑顔色漸和柔迎我以松風與我相獻醻憐我不<lb/>
識路導以溪水流豈其終愛余為此世所仇一官最下<lb/>
䇿包裹辱與羞百年在平地亦有一日憂誰能無饑渇<lb/>
往與青山謀<lb/>
　　合江汎舟<lb/>
<pb n="KR4h0067_WYG_374-2a"/>
莫踏街頭塵寧飲城東水江頭汎船去葦間問漁子岸<lb/>
深魚有家鳬鴈在中沚得酒可以歌得樹可以檥年年<lb/>
舟中客顔色不相似風波無前期遊者亦如此短篙醉<lb/>
時策逺山卧後几老我不耐醒日落西風起<lb/>
　　遊長松寺宿石門僧舎得露字<lb/>
疾風吹輕衣駕我雲脊路人間一回首驚絶不敢顧鳥<lb/>
投虚無底淼淼不知處蜂窠螘丘垤與世同所騖試㸔<lb/>
一蒼茫誰有不平慮尚憐野僧屋佛面荒苔蠧斷崕劃<lb/>
<pb n="KR4h0067_WYG_374-2b"/>
呀吻洶洶水石怒我來得竒觀拄杖叩巖樹青山有驕<lb/>
色斯客不能句平生二三子慰我一相遇娟娟松間月<lb/>
幽絶亦可度夜闌更小語風逼遺響去酌君無多酒繼<lb/>
以木蘭露<lb/>
　　宿安靜觀<lb/>
青山轉龍脊矯首西南天上有仙人祠臺殿飛後前下<lb/>
見雲雨興樹色暗平川仙人兩黄鵠乍去無歸年向來<lb/>
道上履人著幾何錢一朝聞羽化悵望空流涎却揮囊<lb/>
<pb n="KR4h0067_WYG_374-3a"/>
中金瓦礫來投捐巖巖化金碧香火通雲煙人間萬事<lb/>
爾旦暮有愚賢而况争奪場轉手分媸妍仙人一回首<lb/>
破壠與荒阡紛紛不足道哀此區中縁石泉瀉幽潔意<lb/>
寂不肯喧夜聞松風涼起坐心寥然<lb/>
　　與客逰滄浪亭<lb/>
霧回林蒼黄漲落水寒碧西郊好風景曉霽千里色相<lb/>
從二三子埽灑溪上石主人信愛客沽酒炊玉粒揮觴<lb/>
一再行弄此竹間日跳波醉中舞野唱寒外急牛羊歸<lb/>
<pb n="KR4h0067_WYG_374-3b"/>
匆匆鳬雁來一一頺然寄天放不受世褊迫永懐堂中<lb/>
翁回首千歲跡豈無獨往願乃為饑凍逼霜空洞庭野<lb/>
天濶雲夢澤欲窮扶桑枝尚挂滄澥席何當從兹去旦<lb/>
暮生羽翼<lb/>
　　靈泉道中<lb/>
荒鷄不知林落日明鴉背山行曲折盡稍出喬木外前<lb/>
峰近相向秃缺不可盖泉石微斷續渚澤亦多派牛羊<lb/>
深墟落稚子翳蓬艾稻秧碧剡剡遮隴無疆界今年田<lb/>
<pb n="KR4h0067_WYG_374-4a"/>
大有飽飯我亦快猶慙食無功舉箸再三餲何當磨腰<lb/>
鐮助爾芟䄺稗<lb/>
　　寒食遊學射山<lb/>
疾風吹沙天茫茫日落未落原野黄山空無人石碌碌<lb/>
路長馬饑石齧足荒臺古林翳雲族何人刳嵓縛層屋<lb/>
當時萬騎填山谷至今拾寳多遺鏃故園山川愁逺目<lb/>
人世悲歡風雨速凌髙舉酒天為蹙手攀嵓樹叩雲木<lb/>
何人唱我悽凉曲興亡一眼冥冥緑埜水平蕪飛鴈鶩<lb/>
<pb n="KR4h0067_WYG_374-4b"/>
　　臘日逰梅壟得樹字<lb/>
年年㸔梅水西路白頭溪翁眼如故重來攀髯老不死<lb/>
我亦風埃憶歸去酒酣百恠入我腸夜半恍惚與龍遇<lb/>
醉騎一尾天上歸陳迹江頭不知處梅花勸汝一杯酒<lb/>
千歲寒凝真旦暮欲將老大傲風雪穴蟻窠蟲已無數<lb/>
成都萬事更竒古石笋猶疑卿相墓孔明廟前柏千尺<lb/>
神物翛翛泣幽樹它時滅壊亦同歸人生誰能一長顧<lb/>
　　庚寅再遊<lb/>
<pb n="KR4h0067_WYG_374-5a"/>
霜郊馬頭鞭影西欲尋逺梅無舊蹊但聞艸木皆有香<lb/>
未到巳識花前谿艤舟登岸入梅處竹樹烟靄茆茨低<lb/>
百年死樹蟲蘚暗鱗甲漠漠僵横霓老翁鼻祖頭雪白<lb/>
下見兒女方勝筓數株無力已仆地強起放春花滿畦<lb/>
瘦龍夭矯欲仙去脊尾一半埋沙泥雷公幾時獵幽蟄<lb/>
夜半刀斧來刳刲野人往往多再拜疑有鬼物慿其栖<lb/>
問樵訪牧不知歲齠齔已見今旄倪故人同遊六七輩<lb/>
或似醉阮林中嵇繞樹覔花不識路東邊犬吠西號鷄<lb/>
<pb n="KR4h0067_WYG_374-5b"/>
榼中但有酒清濁寒具野擔勤提携誰言猶是蜀梅菀<lb/>
破丘斷壠山蒿藜種花滿地作痴計隨手變化空塵㙠<lb/>
只餘老樹香不滅力戰風雨猶堅犀何時江村一曲路<lb/>
與子共賦歸來兮<lb/>
　　靈泉山中<lb/>
小縣相籠合濛濛數百家果蔬争晚市樵牧亂晴沙落<lb/>
日平江迥青山細路賖偶居無事在隨意問桑麻<lb/>
野色山圍盡風煙更可憐客情牛鐸外農事藕花前聚<lb/>
<pb n="KR4h0067_WYG_374-6a"/>
汲松根井寛愁石底泉寧須計升斗詩興亦超然<lb/>
勝地仙靈宅㣲官也謫居焚香他日夢隱几向來書小<lb/>
睡便山雨長齋稱野蔬逢人問無恙滿意説樵漁<lb/>
日下溪林薄芊芊肅晚暉閉門成石隱小水亦生肥醉<lb/>
著谿藤杖歸來木葉衣狂歌有虎兕吾道只應非<lb/>
何處長松寺雨花雲外臺山從百曲轉路入九闗回老<lb/>
檜成龍盡殘柯借鶴來人間斤斧亂風壑夜聲哀<lb/>
　　靈泉山上晚望<lb/>
<pb n="KR4h0067_WYG_374-6b"/>
野曠樹還亂林深烟更㣲天隨殘日盡雲掣斷山飛玉<lb/>
壘風烟濶秦城艸木非慿髙無限事今夜客沾衣<lb/>
逺目昏難盡青山濶展圍眼花隨處亂雲樹一時飛秋<lb/>
至客愁逺路難心事違更憐人北望不見鴈南歸<lb/>
　　登待鶴亭<lb/>
横峯亂嶺如奔蛇前者欲起後驅呵危亭獨立一回首<lb/>
天罅雲隙皆收羅手攀落日意不盡目送孤鴻愁更多<lb/>
秋風衣裳客未冷我欲飲酒君當何<lb/>
<pb n="KR4h0067_WYG_374-7a"/>
　　謁朱真人祠<lb/>
一濯巖下溪再拜巖中庭清風肅然來吹我衣上腥仙<lb/>
人芙蓉冠乗月下雲軿山空雜珮響静夜朝百靈寂寥<lb/>
古壇外但見斗與星青山無行跡霧雨空冥冥<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_374-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百七十四<lb/>
</p>
<p>
</p>
  </div>
</body>
</text>
</TEI>
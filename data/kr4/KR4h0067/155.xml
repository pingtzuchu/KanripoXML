<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百五十五</head> <lb/>
    <p>
<pb n="KR4h0067_WYG_155-1a"/>
欽定四庫全書<lb/>
　兩宋名賢小集巻一百五十五<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　五峰集<lb/>
　胡宏字仁仲文定仲子幼事楊時侯仲良卒傳其父<lb/>
　之學紹興中以蔭補右承務郎卒學者稱五峯先生<lb/>
　有集<lb/>
<pb n="KR4h0067_WYG_155-1b"/>
　　題上封寺<lb/>
百年身似客浩蕩世間遊入望青山好夢魂偏我留我<lb/>
家巫山十二峰浮江直過巴陵東瀟湘水與蒼梧通環<lb/>
遶衡嶽青冥中扁舟白雲不可度杖藜臘屐乗春風山<lb/>
光浮動可攬擷雲舒霞巻飛煙虹深巖大壑翠巘巘足<lb/>
力已到心無窮羣峰迤邐勢不競上盡祝融五千仞祝<lb/>
融峰高天更高太空人世如牛毛風雲萬變一瞬息紅<lb/>
塵奔走真徒勞<lb/>
<pb n="KR4h0067_WYG_155-2a"/>
　　觀建安七子詩<lb/>
作文發妙理經國勵逺圖遊目建安中才子足歡娯西<lb/>
南落漢日楊益奮兩隅山河裂地軸星象分天衢八師<lb/>
遇有姚萬世垂楷模一元均大化五服擁皇都悠悠彼<lb/>
七子流光失其孚飛觴宴婉孌鼔瑟吹笙竽主人敬愛<lb/>
客徒爾相揚揄魏祚竟不長貽謀止斯須逡巡四十年<lb/>
横流被八區所以漢高帝嫚罵輕文儒<lb/>
　　和江子玉<lb/>
<pb n="KR4h0067_WYG_155-2b"/>
無竒試學居盤谷誰信斷絃膠可續湘天冷落數家村<lb/>
曩時曽枉旌麾沐潺湲堦下碧溪横栁靜風㣲幽意足<lb/>
知君文武濟時才舊時軍律寒生粟文書脱略是人師<lb/>
應有魏昭能换粥我無真樂送芳年悵望顔回屢空腹<lb/>
凄凉指日秋風高願更同來寫心曲<lb/>
　　西林寺廓然有懷<lb/>
超然峰頭秋氣清廓然堂延秋月明我乗清秋弄明月<lb/>
中有所感思冥冥峰勢凌蒼穹上有烟林封去天不盈<lb/>
<pb n="KR4h0067_WYG_155-3a"/>
尺路斷心忡忡虚名過耳如松風<lb/>
　　同伯氏還鄉<lb/>
江村沙暖蔞蒿長味比枸杞餘甘香茁茁荻芽生近渚<lb/>
紫花臺菜初未嘗白羊烏狶俱在牧茒舍竹籬真故鄉<lb/>
人生未必須富貴萬事且願身康强徑買官場舊醅酒<lb/>
共醉春風殊未央<lb/>
　　桃源行<lb/>
北歸已過沅湘渡騎馬東風武陵路山花無限不闗心<lb/>
<pb n="KR4h0067_WYG_155-3b"/>
惟愛桃花古來樹聞説桃花更有源居人共得仙家趣<lb/>
之子漁舟安在哉我欲乗之望源去川源逺近蒸霞開<lb/>
一片隨水從東來及晨徧覽三春色莫使風雨空莓苔<lb/>
　　題法輪寺<lb/>
春色初收夏氣清路分松檜入崢嶸深盤岣嶁千峰下<lb/>
逺抱瀟湘一綫明大衆總迷身在處三闗除却道方平<lb/>
山林若是有情住何異紅塵爭利名<lb/>
　　絶句<lb/>
<pb n="KR4h0067_WYG_155-4a"/>
幽人偏愛青山好為是青山青不老山中出雲雨太虚<lb/>
一洗塵埃山更好<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_155-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百五十五<lb/>
</p>
<p>
</p>
  </div>
</body>
</text>
</TEI>
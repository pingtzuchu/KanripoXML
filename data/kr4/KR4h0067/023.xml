<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二十三</head> <lb/>
    <p>
<pb n="KR4h0067_WYG_023-1a"/>
欽定四庫全書<lb/>
　兩宋名賢小集巻二十三<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　元獻詩藁<lb/>
　宋庠字公序安陸人舉進士開封試禮部皆第一歴<lb/>
　官左正言郭皇后廢庠與御史伏閣争論坐罰金久<lb/>
　之知制誥累遷翰林學士帝遇庠厚且大用矣庠初<lb/>
<pb n="KR4h0067_WYG_023-1b"/>
　名郊李淑恐其先已以竒中之言曰宋受命之號郊<lb/>
　交也合姓名為不祥帝弗為意他日以諭之因改名<lb/>
　庠寶元中以右諫議大夫參知政事庠為相儒雅練<lb/>
　習故事與吕夷簡論數不同凡庠與善者皆指為朋<lb/>
　黨如鄭戩葉清臣等悉出之乃以庠知揚州未幾以<lb/>
　資政殿學士徙鄆州進給事中慶厯中范仲淹去位<lb/>
　帝問宰相章得象誰可代者得象薦其弟祁帝雅意<lb/>
　在庠復召為參知政事帝嘗召二府對資政殿出手<lb/>
<pb n="KR4h0067_WYG_023-2a"/>
　詔䇿以時事庠曰兩漢對䇿本延巖穴草萊之士今<lb/>
　備位政府而比諸生非所以尊朝廷請至中書合議<lb/>
　條奏時陳執中不學少文故夏竦為帝畫此謀意欲<lb/>
　困執中也論者以庠為知體明年除尚書工部侍郎<lb/>
　充樞密使皇祐初拜兵部侍郎同中書門下平章事<lb/>
　集賢殿大學士饗明堂遷工部尚書三年諫官包拯<lb/>
　奏庠不戢子弟又言在政府無建明乃以刑部尚書<lb/>
　觀文殿大學士知河南府後徙許州又徙河陽遷檢<lb/>
<pb n="KR4h0067_WYG_023-2b"/>
　校太尉同平章事充樞密使封莒國公御史言庠昏<lb/>
　惰乃以河陽三城節度同平章事判鄭州徙相州以<lb/>
　疾召還英宗即位移鎮武康軍封鄭國公以老請出<lb/>
　判亳州庠所至以慎静為治及再登用沈浮自安晚<lb/>
　愛信㓜子多與小人㳺御史吕誨請敕庠不得以二<lb/>
　子隨以司空致仕卒年七十一贈太尉兼侍中諡元<lb/>
　獻帝為篆碑曰忠規德範之碑庠自應舉時與祁俱<lb/>
　以文學名擅天下儉約不好聲色讀書至老不倦善<lb/>
<pb n="KR4h0067_WYG_023-3a"/>
　正訛謬嘗校定國語撰補音三巻又輯紀年通譜區<lb/>
　别正閠為十二巻掖垣叢志三巻尊號録一巻别集<lb/>
　四十巻天資忠厚嘗曰逆詐恃明殘人矜才吾終身<lb/>
　弗為也<lb/>
　　二月<lb/>
二月尋芳已有期横來風雨固難知潤添水榭千波凝<lb/>
寒勒林花下日遲曉匣氣昬鸞不舞寶絃聲縱夜頻移<lb/>
傷春遺恨君須會重煖山爐釂玉巵<lb/>
<pb n="KR4h0067_WYG_023-3b"/>
　　重展西湖<lb/>
緑鴨東陂已可憐更因雲竇注西田鑿開魚鳥忘情地<lb/>
展盡江湖極目天向夕舊灘多浸月過寒新樹便留煙<lb/>
使君直欲稱漁叟願賜閒州不計年<lb/>
　　寄子京<lb/>
八年三郡駕朱輪更沗鴻樞對國鈞老去師丹多忘事<lb/>
少來之武不如人車中顧馬空能數海上浮<hi>一作逢</hi>鷗想<lb/>
見親惟有弟兄歸隠志<hi>一作去</hi>共將畊鑿報堯仁<lb/>
<pb n="KR4h0067_WYG_023-4a"/>
　　閠十二月望日立春禁中作<lb/>
閏厯先春破臘寒綵花金勝寵千官氷從太液池邊動<lb/>
桞向靈和殿裏看瑞氣因風生禁仗暖暉依日上仙盤<lb/>
須知聖運隨生殖萬國年年共此歡<lb/>
　　落花<lb/>
一夜春風拂苑濇歸來何處剰凄凉漢臯佩冷臨江失<lb/>
金谷樓危到地香淚臉補痕煩獺髓舞臺收影費鸞腸<lb/>
南朝樂府休賡曲桃葉桃根盡可傷<lb/>
<pb n="KR4h0067_WYG_023-4b"/>
　　答葉清臣<lb/>
紙尾何勞問姓名禁林依舊玷華纓欲知七畧稱臣向<lb/>
便是當年劉更生<lb/>
　　玉蘂花<lb/>
唐昌觀中樹曾降九天人鸞馭今何許雲英如舊春豈<lb/>
無遺佩者來效捧心顰<lb/>
　　歳晏出沐感事内訟<lb/>
山海有完士希世無良籌偶穿東郭履遂别野人舟不<lb/>
<pb n="KR4h0067_WYG_023-5a"/>
取篆刻賦來肩英俊游私智甚鳬短塵容若鴟愁備員<lb/>
太史氏補屬富人侯姑學了官事何嘗分主憂日貪斗<lb/>
食利歳感星躔周中都富才彦方駕若龍虬茂先善史<lb/>
漢平津治春秋高文用司馬格五寵吾丘間濶路逢葛<lb/>
繽紛人召鄒桑羊興賈豎安國出縲囚汲鄭貴交盛徐<lb/>
陳英藻遒况乃天下樞雄雌來九州衣冠徑複道鼓吹<lb/>
出長楸席上萬錢箸橋邊八列騶雍容紱魯玦意氣拂<lb/>
吳鈎咨余良不韙瓴甓厠琳璆吹竽昔已濫在梁今可<lb/>
<pb n="KR4h0067_WYG_023-5b"/>
尤臺閣魏舒被風霜蘇季裘有志謝軒鶴無機防海鷗<lb/>
㳟竢杜陵課誅茅歸故疇<lb/>
　　有將獨鶴行都市道上者左右奔迫野態憔悴因<lb/>
　　成短韻<lb/>
明心本霄漢此路極喧埃何意鳴臯罷翻同舞市來波<lb/>
臣憂轍涸海鳥避風災寄語昻昻質非君羽獨摧<lb/>
　　春夕<lb/>
暄色蔽孤齋空軒向夕開花低應露下月暗覺雲來燭<lb/>
<pb n="KR4h0067_WYG_023-6a"/>
牖輕蛾聚風枝倦鳥猜無言聊隠几萬境一靈臺<lb/>
　　府齋歲晏節物感人輙成拙詩上寄昭文相公樞<lb/>
　　密太尉<lb/>
處世何常盡值才虚名高位自驚猜千重浪裏隨流出<lb/>
百尺竿頭試險回衰鬢不徒欺曉雪孤心兼欲伴寒灰<lb/>
嵩陽潁曲風煙接已仗歸雲作隠媒<lb/>
　<lb/>
　<lb/>
<pb n="KR4h0067_WYG_023-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻十二</head> <lb/>
    <p>
<pb n="KR4h0067_WYG_012-1a"/>
欽定四庫全書<lb/>
　兩宋名賢小集巻十二<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　冦萊公集<lb/>
　　雨中書事<lb/>
一雨起前浦霏㣲向暮秋誰方眠釣艇我獨在江樓山<lb/>
晦峰巒隠烟凝島嶼幽何當見晴旭一得泛迴舟<lb/>
<pb n="KR4h0067_WYG_012-1b"/>
　　夜懐寄友生<lb/>
遥夜獨無趣恍然思故交泉聲飛石壁星影落蘅臯志<lb/>
在難低俗情閒任獻嘲秋山雖入望猶不似鄉郊<lb/>
　　秋夜懷歸<lb/>
背忩寒燭影沉沉楚客鄉思欲不禁板閣漏殘人自逺<lb/>
水螢光淡夜方深牢愁聞雨眠疎屋歸梦隨雲徹故林<lb/>
憶着烟村舊風景柿紅時莭又鳴砧<lb/>
　　夏夜閒書<lb/>
<pb n="KR4h0067_WYG_012-2a"/>
雨濛村落野梅黄茅閣閒吟水氣凉幽鳥逺聲來獨樹<lb/>
小荷疎影占前塘閒心終不忘漁釣澹分真宜習老莊<lb/>
報國自知無世用烟蓑何日卧清漳<lb/>
　　秋興浩然追憶館殿幽致偶成長句寄徐休學士<lb/>
軺車南去詠江天閒憶羣賢倍黯然御水莎青孤立鷺<lb/>
宫槐烟冷數聲蟬石渠吏散簾風静鳯闕雲歸霽景鮮<lb/>
幽致不知何日共君思惟賦帝京篇<lb/>
　　宿江西寺<lb/>
<pb n="KR4h0067_WYG_012-2b"/>
獨宿西林夜凝然静擁袍巫雲秋暝峽楚月冷生濤莎<lb/>
敗蛩猶噪鄉遥夢亦勞霜風開落葉還欲續離騷<lb/>
　　聞杜宇<lb/>
曽為深寃無處雪長年江上哭青春平林雨歇殘陽後<lb/>
愁殺天涯去國人<lb/>
　　巴東寒食<lb/>
春雨蕭蕭寒食天逺行猶在楚江邉人思故國迷殘照<lb/>
鳥隔深花語斷烟薄宦未能酬壯莭良時空自感流年<lb/>
<pb n="KR4h0067_WYG_012-3a"/>
因循未學陶潜興長見孤雲倍黯然<lb/>
　　春晩書事<lb/>
春盡江天景寂寥思鄉還共楚雲遥林花經雨香猶在<lb/>
堤栁無風絮自飄水國獨慚臨縣邑烟郊争合負漁樵<lb/>
青梅時節遲歸計且逐餘芳殢酒瓢<lb/>
　　月下懐故人<lb/>
清夜月初滿蘚庭吟更幽梧桐疎影老蟋蟀亂聲秋舊<lb/>
國情何極空江思欲流故人今底處危坐獨凝愁<lb/>
<pb n="KR4h0067_WYG_012-3b"/>
　　和趙瀆監丞贈隠士<lb/>
不愛簮裾陪盛列終年深隠養天機静聞風雨眠漁艇<lb/>
閒稱林泉掛道衣門接水村多野色鶴當莎徑立殘暉<lb/>
髙吟幽賞無羈束始覺趨時事已非<lb/>
　　雨夜書事<lb/>
離人聼積雨滴滴動鄉心故國程猶逺重門夜正深氣<lb/>
昏濛燼燭巢冷語棲禽遥想江南岸餘花委故林<lb/>
　　歸州留别傅君<lb/>
<pb n="KR4h0067_WYG_012-4a"/>
楊栁如絲拂畫橋此中留語欲魂銷還愁别後巴東館<lb/>
獨聽空江半夜潮<lb/>
　　秋晚閒書<lb/>
吟情自覺都無趣况復離居感物華厭讀羣書尋野徑<lb/>
閒收落葉煮山茶燒殘寒菊花猶在霜過香橙味轉加<lb/>
因想前朝重搔首不堪秋思極長沙<lb/>
　　聞笛<lb/>
平野人歸後孤城日落時西風聞一笛惆悵憶桓伊<lb/>
<pb n="KR4h0067_WYG_012-4b"/>
　　縣齋春書十二韵<lb/>
縣幽無俗事公退只髙吟江到荆門闊山連蜀國深峽<lb/>
雲長映日蠻雨易成霖羣雀鳴春院飢猿呌夜岑庭荒<lb/>
多古木地僻見沙禽印鏁殘陽後人歸叠翠隂思鄉空<lb/>
索寞素分信浮沉樂静稀塵累甘閒負壯心衰容常懶<lb/>
櫛病髪豈勝簮寡欲慵求友防邪毎自箴澆風終恥合<lb/>
前事固難諶望斷天涯外離魂欲不禁<lb/>
　　予頃從穰下移涖河陽洎出中書復領分陜惟兹<lb/>
<pb n="KR4h0067_WYG_012-5a"/>
　　二鎮俯接洛都皆山河襟帶之地也毎凭髙極望<lb/>
　　思以詩句狀其物景久而方成四絶句書于河上<lb/>
　　亭壁<lb/>
堤草惹烟連緑野岸花經雨厭枝紅年來多病辜春醉<lb/>
惆悵河橋酒斾風<lb/>
蟬鳴日正樹隂濃避暑行吟獨杖笻却愛野風無定處<lb/>
水邉容易聳竒峰<lb/>
岸闊檣稀浪渺茫獨凭危檻思何長蕭蕭逺樹疎林外<lb/>
<pb n="KR4h0067_WYG_012-5b"/>
一半秋山帶夕陽<lb/>
暮天寥落凍雲垂倚望危亭欲下遲臨水數村誰畫得<lb/>
淺山寒雪未銷時<lb/>
　　秋夜懐洛下一上人<lb/>
逰宦忘機久心源亦自澄夜聼吳苑雨秋憶洛城僧木<lb/>
葉驚棲鳥寒忩暗静燈何時過竹院一得問三乘<lb/>
　　題花<lb/>
繁花昨夜香苞裂露裛風吹照野時能與離人添悵望<lb/>
<pb n="KR4h0067_WYG_012-6a"/>
一時留與子規啼<lb/>
　　春望書事<lb/>
因晴毎日向吟臺縱目山城景象開白鳥静投沙浦去<lb/>
落花閒逐野泉來客愁已被楊烟染春色難甘蜀魄催<lb/>
看即流芳無處問但將餘興滯黄醅<lb/>
　　秋日懐友生<lb/>
寂寂感離羣前期何足云人從秦嶺别蟬向楚江聞村<lb/>
送孤烟起山空白日曛更逢疎葉落愁緒轉紛紛<lb/>
<pb n="KR4h0067_WYG_012-6b"/>
　　春初夜書<lb/>
水國淹留嵗月空雲山東去阻千重欲令遥夜春愁薄<lb/>
須賴黄醅臘酒濃南浦有潮舂栅鏁西忩無睡怯嚴鐘<lb/>
誰家幾㸃畬田火疑是殘星掛逺峯<lb/>
　　江上<lb/>
古岸蕭蕭聞逺雁平蕪杳杳更斜暉空江極目望不盡<lb/>
楓葉半紅人未歸<lb/>
　　夜望<lb/>
<pb n="KR4h0067_WYG_012-7a"/>
南亭閒坐欲忘機望久前村島嶼㣲數㸃寒燈起烟浪<lb/>
江船應見夜漁歸<lb/>
　　送人<lb/>
客亭殘照裡歌闋獨南行芳艸無斷色離人多别情逺<lb/>
途方不極長笛更飛聲莫動鄉闗念徒令白髪生<lb/>
　　早春<lb/>
溪氷覺暖㣲涵碧山杏經春半吐紅不向此時拚一醉<lb/>
到頭無計奈春風<lb/>
<pb n="KR4h0067_WYG_012-7b"/>
　　寄漳川隠士<lb/>
志髙長説恥鳬趨嵗晏園林戀隠居陋巷自甘棲短褐<lb/>
侯門終不曳長裾夜吟雪屋宜搜句春結烟蓑老釣魚<lb/>
為我紅塵偶為吏近來還寄絶交書<lb/>
慵趨大厦戀山薇立志由來與世違溪上有時逢静釣<lb/>
雪中長日掩閒扉自知天爵髙人爵不愛朝衣换布衣<lb/>
我逐浮名任飄泊清泉難得共忘機<lb/>
　　題巴東寺<lb/>
<pb n="KR4h0067_WYG_012-8a"/>
寺在啼猿外門開古澗湄山深㣲有徑樹老半無枝望<lb/>
逺雲長暝談空日漸移恐朝金馬去還失白蓮期<lb/>
　　贈隠士<lb/>
夫子住東野經年不到城愛吟無俗趣貪静得閒名荒<lb/>
徑侵山影虚堂出燕聲我慚為俗吏泉石負幽情<lb/>
　　南亭晨望寄唐知郡<lb/>
夢覺偶晨起南軒還獨過曉光生逺樹露氣冷疎荷空<lb/>
白逰塵少風清静興多遥知江郡守幽趣在烟波<lb/>
<pb n="KR4h0067_WYG_012-8b"/>
　　殘月<lb/>
半夜沈清影宵殘猶伴吟已甘垂樹杪由得掛天<lb/>
心影淡潛虯媚光寒宿鳥侵誰家傷早别凝思共<lb/>
沈沈<lb/>
　　巴東有感<lb/>
長嵗天涯悲斷梗逢春無處不傷情那堪日落紅樓伴<lb/>
更聼蕭蕭杜宇聲<lb/>
　　首夏書事<lb/>
<pb n="KR4h0067_WYG_012-9a"/>
忩户經初雨風清野景饒閒庭猶戲蝶髙樹已鳴蜩世<lb/>
態貧中覺鄉思醉裡銷縱吟還獨步時復過溪橋<lb/>
　　和李逢同年水閣閒望<lb/>
務簡凭危檻凝然感物華孤林經野燒極浦見漁家灘<lb/>
急舟難渡山高日易斜明時如道在焉復痛懐沙<lb/>
　　塞上秋懐<lb/>
未識窮邉苦今逰信有之秋林殘照後開路獨行時磧<lb/>
逈風長急天寒雁渡遲離心已無賴更聼戍樓鼙<lb/>
<pb n="KR4h0067_WYG_012-9b"/>
　　送人歸呉<lb/>
忽憶湖山景㳂流興不窮孤舟将去夜絶塞已來鴻白<lb/>
髪前期近滄州舊業空明時方道在莫更學漁翁<lb/>
　　秋日<lb/>
江天物候潜衰變氣爽初疑夏景餘雨漬亂苔侵古壁<lb/>
風飄紅葉滿荒渠晚雲連嶽藏幽寺秋水澄江静見魚<lb/>
昔嵗一鳴無所恨緑槐金蕋任蕭疎<lb/>
　　寄贈笠澤處士<lb/>
<pb n="KR4h0067_WYG_012-10a"/>
笠澤漁人髙莭竒白頭猶自着蓑衣吟過竹院僧留宿<lb/>
釣罷烟江鶴伴歸花落砌邉春雨歇酒醒林際夕陽㣲<lb/>
中朝名士皆知已多説東來信亦稀<lb/>
　　栁<lb/>
曉帶輕烟間杏花晚凝深翠拂平沙長條别有風流處<lb/>
宻映錢塘蘇小家<lb/>
　　喜吉上人至<lb/>
鄴北至夔城三千里外程勞尋苦吟伴獨入亂山行楚<lb/>
<pb n="KR4h0067_WYG_012-10b"/>
水秋無際巴猿夜有聲逢師不能寐因話故鄉情<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻十二<lb/>
</p>
<p>
</p>
  </div>
</body>
</text>
</TEI>
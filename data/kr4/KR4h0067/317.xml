<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百十七</head> <lb/>
    <p>
<pb n="KR4h0067_WYG_317-1a"/>
欽定四庫全書<lb/>
　兩宋名賢小集巻三百十七<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　靜佳龍尋稿<lb/>
　朱繼芳字季實號靜佳建安人登進士授龍尋令龍<lb/>
　尋舊有顔長官仁郁祠長官五代時能撫循其民使<lb/>
　不見兵革嘗作詩以道民疾苦其題有十毎題繫以<lb/>
<pb n="KR4h0067_WYG_317-1b"/>
　十詩共百篇繼芳晉謁祠下依韻和之題曰靜佳龍<lb/>
　尋稿後調桃源令又調宜州教授不赴有詩云瘴海<lb/>
　南邊路淺深客愁不待嶺猿吟無人喚得涪翁起分<lb/>
　我桄榔橄欖陰同時倡和為錢唐陳起汶陽周伯弜<lb/>
　建安張至龍俱有聲江湖間者又自裒所作一巻題<lb/>
　曰靜佳乙稿<lb/>
　　和顔長官百詠<hi>并引</hi>
　龍㝷邑東有顏長官仁郁祠長官五代時能撫循其<lb/>
<pb n="KR4h0067_WYG_317-2a"/>
　民使不見兵革龍尋志所刻詩百篇皆道民疾苦皇<lb/>
　皇不給之狀余生三百年後奉天子字兹邑晉謁祠<lb/>
　下因次韻以寄甘棠之思且使来者知我愛桐鄉之<lb/>
　意云<lb/>
　　農桑<lb/>
裹飯驅兒候暖耕塍泥滑滑不堪行如何説得農家苦<lb/>
雨笠風蓑過一生<lb/>
婦饁耕夫日尚長碓聲嗚咽宿舂糧尋思一飯何時飽<lb/>
<pb n="KR4h0067_WYG_317-2b"/>
秧種青青麥未黄<lb/>
淡黄竹紙説蠲逋白紙仍科不稼租努力經營猶恨晚<lb/>
官司那問有錢無<lb/>
編茅為屋荻為簾老小團圞苦樂兼樂歲輸丁猶未了<lb/>
饑年家口更堪添<lb/>
頭白村翁尚把鋤瓶中那復斗升儲午飡減與飢烏食<lb/>
却愧家人問有餘<lb/>
四月官場入納時鄉耆旁午上門追請看貧婦通宵織<lb/>
<pb n="KR4h0067_WYG_317-3a"/>
身上曾無挂一絲<lb/>
腸隨絲斷手生胝羨殺星邊織女機借問輸官零落否<lb/>
兒郎寒冷且無衣<lb/>
農父眉頭百念攢雨愁爛死旱愁乾龍神社鬼燒香遍<lb/>
不到秋成睡得安<lb/>
客户耕田主户收螟蝗水旱百般憂及秋幸有黄雲割<lb/>
債主相煎得自由<lb/>
帶得雞豚趁曉墟荒村牢落數家居一家幸是田園主<lb/>
<pb n="KR4h0067_WYG_317-3b"/>
留與兒孫寫契書<lb/>
　　朱門<lb/>
紅雨聲乾未作泥繡成十里緑楊堤金杯緩勸玲瓏唱<lb/>
玉勒催歸騕䮍嘶<lb/>
晉代豪華不數家萬錢下筯未為奢客来只是家常飯<lb/>
豆粥萍虀費咄嗟<lb/>
曲池畢竟有平時冷手看他炙手兒十數年間三易主<lb/>
焉知来者復為誰<lb/>
<pb n="KR4h0067_WYG_317-4a"/>
客履三千此託身晚杯狐白暖生春狂来且置興亡事<lb/>
金塢銅陵不解貧<lb/>
天近偏承雨露榮深深庭院鎖清明桞絲風送鞦韆影<lb/>
墻外行人空復情<lb/>
朱門往事若為懐積雨苔痕緑上階幾處敗甎吟蟋蟀<lb/>
主人曾此溜金釵<lb/>
百斛明珠采在倉沈香火底捻銀簧人生行樂那須許<lb/>
多少邊兵未有糧<lb/>
<pb n="KR4h0067_WYG_317-4b"/>
泥金摺損舞衣羅蹙破遥山皓齒歌此曲人間聽不得<lb/>
莫愁人自有愁多<lb/>
中壽知無滿百身暖歌冷舞及青春黄金不買長生藥<lb/>
白髪偏驚快活人<lb/>
長楸走馬却歸来雉挟春驕未應媒不信杏梁雙燕語<lb/>
日長簾幕有風開<lb/>
　　客路<lb/>
一曲長歌行路難昏鴉歸盡倚䦨干不知楚水巴山地<lb/>
<pb n="KR4h0067_WYG_317-5a"/>
更有高樓鳥外看<lb/>
哀猿啼斷暮雲深摸索牀頭未盡金莫道他鄉千萬里<lb/>
去家三日幾般心<lb/>
兒女傷悲士不為健行童僕遠相依春風日日生芳草<lb/>
未必啼鵑怨不歸<lb/>
侠客千金不稱求途窮相顧問因由臨分脱贈青萍劍<lb/>
莫蕩人間瑣碎讎<lb/>
客裏情懐更晚秋鴈煙蛬語五更頭從前諳盡江湖味<lb/>
<pb n="KR4h0067_WYG_317-5b"/>
不省神州作麽愁<lb/>
身如海燕傍誰門别淚雙垂不見親惟有一條卭竹杖<lb/>
相隨萬里共艱辛<lb/>
是處人家搗練忙天寒日短路偏長蛬聲四壁無時歇<lb/>
不遣羈人夢到鄉<lb/>
送窮不去奈窮何山有荆榛水有波萬物得時人自老<lb/>
梁鴻頭白五噫歌<lb/>
屈指秋風與鴈期陽闗西去到何時側身一望腸堪斷<lb/>
<pb n="KR4h0067_WYG_317-6a"/>
天似穹廬碧四垂<lb/>
高鳥翩翩去未窮行人擾擾復西東何須華表千年鶴<lb/>
城郭重来便不同<lb/>
　　邊庭<lb/>
年年塞草欲秋時左右紅旗説戰機介胄麄官應有語<lb/>
而今宰相愛吟詩<lb/>
角聲吹裂肺肝愁説與將軍莫逗遛男子生當侯萬里<lb/>
死判馬革海西頭<lb/>
<pb n="KR4h0067_WYG_317-6b"/>
一劍沙場獨苦辛天陰殺氣作黄塵沈思鳥盡弓無用<lb/>
肘後纍纍却顧身<lb/>
探使歸来半信疑帳前相語怕人知沈香霧裏嬌絃暖<lb/>
莫遣邊愁到兩眉<lb/>
征夫戰骨灑桑乾帳下蒼頭自轉官一騎紅塵天外落<lb/>
籌功更説幾多般<lb/>
公主琵琶胡地秋將軍刁斗漢闗愁相逢老病無依卒<lb/>
未説沙場淚已流<lb/>
<pb n="KR4h0067_WYG_317-7a"/>
蒼苔白骨滿黄沙馬汗成冰帶雪花夜夜鞘中長鋏吼<lb/>
教人不得夢還家<lb/>
有客新從塞上囘解包收得戰場灰營家未敢分明哭<lb/>
請看刀痕始欲哀<lb/>
敵退邊方得暫寧棗兒紅近莫休兵漢家錯信和親議<lb/>
不見雛兒與父爭<lb/>
北風吹骨正酸辛白靣書生四角巾戰士總成亡命鬼<lb/>
將軍纔是有功人<lb/>
<pb n="KR4h0067_WYG_317-7b"/>
　　城市<lb/>
村翁生長在柴門身有丁男犢有孫為了官租纔出市<lb/>
歸家誇説與鄉村<lb/>
雀羅門巷昔趨榮味似餳甜忽變辛説與侯門休謝客<lb/>
朝朝暮暮看人情<lb/>
王孫公子少年遊醉裏摴蒱信采投指㸃某莊還博直<lb/>
明朝酒醒到家求<lb/>
山人只合住山中入得城来調不同滿靣紅塵無處避<lb/>
<pb n="KR4h0067_WYG_317-8a"/>
手攜白羽障西風<lb/>
紫陌㝷春日日過楊花無主奈春何傾城壓酒嬌無力<lb/>
醉裏相扶踏踏歌<lb/>
相班士女狭邪間總把喧啾賣却閒人壽幾何春不再<lb/>
典衣沽酒强追攀<lb/>
春風日日桞年年到老那知稼穡難若見田家秋作苦<lb/>
教人一飯不遑安<lb/>
蕪城懐古最愁人刼火燒殘得此身舞榭歌臺何足道<lb/>
<pb n="KR4h0067_WYG_317-8b"/>
秦宫漢苑尚流塵<lb/>
百人聚處小喧闐析到秋毫似計然見説天公還掠剰<lb/>
鵠形懐寳度饑年<lb/>
身遊城市髪將華眼見人情似槿花惟有梁間雙燕子<lb/>
不嫌貧巷主人家<lb/>
　　貧女<lb/>
春風有分到兒家也挿花枝表歲華但得作嬪君子室<lb/>
隨宜粧遣不須奢<lb/>
<pb n="KR4h0067_WYG_317-9a"/>
洗盡鉛華淨潔貧嫁衣莫説為他人絶憐父母窮相守<lb/>
不為金多賤却身<lb/>
枯木無枝可作花門前度盡七香車四鄰日日笙歌裏<lb/>
背立東風有幾家<lb/>
他家百兩送于歸成匹鴛鴦作錦機獨守空閨愁不寐<lb/>
一燈明滅補寒衣<lb/>
燈下穿針影伴身懶將心事訴諸親阿婆許嫁無消息<lb/>
芍藥花開又一春<lb/>
<pb n="KR4h0067_WYG_317-9b"/>
卓家人富頗輕財犢鼻堪依不用媒只是儂家貧亦好<lb/>
枯桐那得鳳凰来<lb/>
少年蕩子有黄金投贈明璫結兩心不得良媒終不肯<lb/>
一春風雨洞房深<lb/>
伯鸞不作悵誰從鳳尾香衾翠幔重靜對菱花勻淚粉<lb/>
不知膏沐若為容<lb/>
問天乞巧看銅儀再拜雙星恨不隨塵世未知天上事<lb/>
隔河相望一年期<lb/>
<pb n="KR4h0067_WYG_317-10a"/>
纎手清閒理瑟工高樓半在碧雲中行人豈是知音者<lb/>
小立花陰待曲終<lb/>
　　負薪<lb/>
三千門館躡珠賔半百還家衣錦身却是吏民私告語<lb/>
十年前是賣薪人<lb/>
薪樗塞破野人居此是餱糧卒歲儲客裏黄金燃桂盡<lb/>
厨無煙火欲何如<lb/>
爛柯人去隔存亡一局棋終愴故鄉想得山中絶煙火<lb/>
<pb n="KR4h0067_WYG_317-10b"/>
松花松子當乾糧<lb/>
破帽籠頭髪半華樵歌一曲勝長嗟雞鳴裹飯登高去<lb/>
日暮天寒未到家<lb/>
有薪可賣未須悲滿百青銅况有奇十指束枯從秃盡<lb/>
不堪棘刺罥人衣<lb/>
天寒氣入鼻中辛竹擔彎彎却戀身賣得錢来回首望<lb/>
蠟烟起處屬何人<lb/>
腰鐮上到白雲邊惆悵長松不盡年近市山山皆有主<lb/>
<pb n="KR4h0067_WYG_317-11a"/>
遠山高削步難前<lb/>
蒸棃炊黍付荆妻指㸃青山澗水西忽聽丁丁雲外斧<lb/>
一聲山鳥背人啼<lb/>
捫蘿縁壁到山頭俯羨鴻飛儘自由風雨蕭蕭黄葉滑<lb/>
未行十步兩三休<lb/>
黄昏樵采早回歸同伴相邀未有期抱子老妻門口望<lb/>
南山有虎悔何追<lb/>
　　空門<lb/>
<pb n="KR4h0067_WYG_317-11b"/>
閉口銅魚勿復論數間老屋枕雲根曉鐘三板出山去<lb/>
分付獮猴為守門<lb/>
錫杖凌空去復還片雲縹緲伴身閒春風錯種醍醐草<lb/>
引得牛来食雪山<lb/>
人居天地一樊籠撫掌山家四壁空不道今年空得盡<lb/>
且無雀鼠到山中<lb/>
四祖門庭寂寞秋牛頭只是舊牛頭如何一旦風光别<lb/>
花落花開百鳥愁<lb/>
<pb n="KR4h0067_WYG_317-12a"/>
四巻楞伽几上安而今老去懶能看庭前桂樹花開未<lb/>
分别西風信鼻端<lb/>
黄金闌護紫袈裟禁苑恩深賜予奢林下衲僧那有此<lb/>
多年枯木對春華<lb/>
結草為廬萬仞頭人間蟻穴自王侯客来借問窮通理<lb/>
不意僧中有許由<lb/>
白蓮有社一經過會意由来不在多滿目廬山青未了<lb/>
聞鐘歸去意云何<lb/>
<pb n="KR4h0067_WYG_317-12b"/>
我本三生兠率天為差一念又塵縁早知密意無多子<lb/>
不着旁行貝葉邊<lb/>
燈燈相續古猶今怪底門前立雪深衣不得傳闗臂事<lb/>
汝師輕發老婆心<lb/>
　　山居<lb/>
春到寒荄總向榮藥苗旋種亦初成山翁自幸無人識<lb/>
可要山中宰相名<lb/>
空山薇蕨供清齋世事悠悠不挂懐梅溽得風醒午枕<lb/>
<pb n="KR4h0067_WYG_317-13a"/>
竹陰轉日上南階<lb/>
白雲縹緲野人家生事年来漸有涯不與世人爭歲月<lb/>
却將椿菌勘南華<lb/>
宿雨初乾一杖藜欲呼漁艇訪前溪碧桃花落無尋處<lb/>
惆悵人間日又西<lb/>
半屋雲霞與鹿分兩株古木正當門野花自落東流水<lb/>
坐對青山酒一尊<lb/>
好山當户四無鄰似是秦時採藥人千百年間天地裏<lb/>
<pb n="KR4h0067_WYG_317-13b"/>
不多不少一閒身<lb/>
宿世仙家十二樓誤嬰時網未深愁浮邱輩行如相覔<lb/>
騎却紫雲歸去休<lb/>
種藥千畦手自鋤年来漸喜識人疏等閒旋㸃黄金賣<lb/>
莫訝家無儋石儲<lb/>
矮忩欹枕看朝榮老覺逢迎禮數生来往頗知麋鹿性<lb/>
寒暄不會俗人情<lb/>
擁樹溪雲迷近逺低簷山果亂紅靑莫言身外都無事<lb/>
<pb n="KR4h0067_WYG_317-14a"/>
早晚焚香看道經<lb/>
　　漁父<lb/>
不踏長安十二門鸕鷀飛處數家村停橈試向灘頭問<lb/>
莫是嚴光末世孫<lb/>
一曲清漪濯晚霞釣竿斜挿白鷗沙傍人借問居何處<lb/>
四海五湖都是家<lb/>
秋風淅淅獵菰蒲如此江山其可孤天與玻瓈三萬頃<lb/>
更添一半夕陽鋪<lb/>
<pb n="KR4h0067_WYG_317-14b"/>
長作絲綸短短牽一池漢水盡南天誰知有客量江面<lb/>
不是漁郎兩板船<lb/>
推起篷忩抱月眠三三兩兩桞邊船不須聽説文王事<lb/>
孤負漁竿八十年<lb/>
傳呼扶柁晚風前一陣驚鴻没遠煙不是吾儂棲泊處<lb/>
却囘别港避官船<lb/>
五湖烟裏我知魚屬玉舂鋤一處居欲到垂虹風作惡<lb/>
幾株官桞向人疎<lb/>
<pb n="KR4h0067_WYG_317-15a"/>
秋聲只在樹中間極浦斜陽更有山巻却絲綸呼酒盞<lb/>
鷗邊聊得此身閒<lb/>
舟繫蓬萊淺水旁鼇頭縮盡海生桑百川日夜滔滔去<lb/>
借問人間有底忙<lb/>
璧月滄波上下天秋風揺落四無邊玉龍盡喚眠鷗起<lb/>
兩岸蘆花不見船<lb/>
　<lb/>
　<lb/>
<pb n="KR4h0067_WYG_317-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百十七<lb/>
</p>
<p>
</p>
  </div>
</body>
</text>
</TEI>
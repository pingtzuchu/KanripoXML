<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集卷二百七十五</head> <lb/>
    <p>
<pb n="KR4h0067_WYG_275-1a"/>
欽定四庫全書<lb/>
　兩宋名賢小集卷二百七十五<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　石屏續集<hi>三</hi>
　戴復古<lb/>
　　九日<lb/>
今日知何日他鄉憶故鄉黄花一杯酒白髮幾重陽日<lb/>
<pb n="KR4h0067_WYG_275-1b"/>
晚鴉爭宿天寒雁叫霜客中無此醉何以敵淒涼<lb/>
　　郭外翁<lb/>
郭外生涯少城中糴米稀種花無處賣挑菜入籃希風<lb/>
撼傾欹屋寒生藍縷衣此翁何所樂談笑傲輕肥<lb/>
　　山村<lb/>
野老幽居處成吾一首詩桑枝礙行路𤓰蔓網踈籬牧<lb/>
去牛將犢人來犬護兒生涯雖樸畧氣象自熙熙<lb/>
　　呉門訪舊<hi>孟良夫侍郎有藏春園</hi>
<pb n="KR4h0067_WYG_275-2a"/>
去此十三秋重來雪滿頭鏡顔加老醜詩骨帶窮愁鳥<lb/>
語新晴樹人尋舊倚樓藏春門下客一半落山丘<lb/>
　　登祝融<lb/>
秋風吹拄杖直到祝融巔目擊三千界肩摩尺五天扶<lb/>
桑暘谷畔青艸洞庭邊雲氣無遮障分明在眼前<lb/>
　　山中少憩<lb/>
地僻人稀到山寒氷欲氷聞鐘知有寺見火不逢僧斷<lb/>
隴森喬木頽簷挂古藤清溪照孤影詩骨痩崚嶒<lb/>
<pb n="KR4h0067_WYG_275-2b"/>
　　鄂州戎治靜憩亭<lb/>
幽亭何處尋巖樹碧森森獨坐生雲石少安經世心伴<lb/>
人雙鶴立多事一蟬吟提劍翻然起中原秋草深<lb/>
　　趙端行杜子野遊虎丘有詩僕因思舊與趙子野<lb/>
　　同宿唱和留韻<lb/>
出城十里許有此一山門丘在虎無迹池清劍有痕孤<lb/>
松冠巖頂萬竹繞雲根借問東軒壁舊題存不存<lb/>
　　杜仲髙髙九萬相㑹<lb/>
<pb n="KR4h0067_WYG_275-3a"/>
杜癖詩無敵髙髯畫絶倫笑談能不朽富貴或成塵今<lb/>
古多奇事乾坤幾怪民相逢不容易一醉楚江濱<lb/>
　　懐趙徳行<hi>學慈湖從趙元道遊</hi>
所學源流逺澹交滋味長看來渾易與别去自難忘獨<lb/>
客夢千里佳人天一方細觀賓退録亦足慰淒涼<lb/>
　　鄭南夫雲林隠居<lb/>
一來陪勝踐再到惜蹉跎記得山中景行尋竹外坡天<lb/>
寒梅信早海近雁聲多煙渚蒲州外時聞欵乃歌<lb/>
<pb n="KR4h0067_WYG_275-3b"/>
　　白鶴觀<lb/>
荒徑行如錯蟠松看轉奇鳥聲人静處山色雨晴時賖<lb/>
得溪翁酒閒尋道士碁箇中有佳趣莫怪下山遲<lb/>
　　三山宗院趙用父問近時因舉今古一凭欄夕陽<lb/>
　　山外山兩句未得對用父以利名雙轉轂對上句<lb/>
　　劉叔安以浮世夢中夢對下句遂足成篇和者頗<lb/>
　　多僕終未愜意都下㑹李好謙王深道范鳴道相<lb/>
　　與談詩僕舉此話鳴道以春水渡旁渡為對當時<lb/>
<pb n="KR4h0067_WYG_275-4a"/>
　　未覺此語為奇江東夏潦無行路逐處打渡而行<lb/>
　　溧水界上一渡復一渡時夕陽在山分明寫出此<lb/>
　　一聨詩景恨不得與鳴道共賞之<lb/>
世事真如夢人生不肯閒利名雙轉轂今古一凭欄春<lb/>
水渡旁渡夕陽山外山吟邊思小范共把此詩看<lb/>
　　一夕夢與邵武守趙用父邵武宰王子文浦城宰<lb/>
　　陳叔方相㑹甚窽詩以記之<lb/>
鼎足當州縣别來音問稀故人俱顯達吾道亦光輝三<lb/>
<pb n="KR4h0067_WYG_275-4b"/>
鳳夢中見孤鴻天外飛應憐江海客白首未成歸<lb/>
　　焦山<lb/>
江接海㝠㝠山連島樹青似非人境界宜有佛宫庭藏<lb/>
壓蟠龍宅潮渰瘞鶴銘西巖更清絶心與酒俱醒<lb/>
　　金山<lb/>
水湧孤峯出波聲日夜聞重巖載華屋雙塔礙行雲天<lb/>
地八窻迥江淮兩岸分登臨多感慨北雁又成羣<lb/>
　　訪古田劉無競<hi>潜夫宰建陽有聲人言自有建陽無此宰</hi>
<pb n="KR4h0067_WYG_275-5a"/>
前説建陽宰古田今似之難兄與難弟能政更能詩文<lb/>
字定交久江湖識面遲人傳花萼集俱受水心知<lb/>
　　濠州春日呈趙教授<hi>體國</hi>
栁似眠初起梅雖老可觀氷開春水濶風暖雪泥乾得<lb/>
酒忘為客談詩不論官無人知此意一笑對黄冠<lb/>
　　自漳州回泉南主僕俱病遣懐<lb/>
雅興難忘酒羈懐不耐秋坐窮思賣劍扶病强登樓適<lb/>
有座中客來從邊上州所談驚老耳身世併成憂<lb/>
<pb n="KR4h0067_WYG_275-5b"/>
　　舟中九日<lb/>
水澀勞牽纜天寒早雨霜沙頭沽濁酒船上作重陽籬<lb/>
菊一枝痩溪魚三寸長客中成小醉亦可慰淒涼<lb/>
　　哭㵎泉韓仲止二首<lb/>
雅志不同俗休官二十年隠居溪上宅清酌㵎中泉慷<lb/>
慨傷時事淒涼絶筆篇三編遺稿在當並史書傳<lb/>
忍貧長傲世風節似君稀死後女方嫁峽中兒未歸門<lb/>
人集詩稿故卒服麻衣㵎上梅花發吟魂何處飛<lb/>
<pb n="KR4h0067_WYG_275-6a"/>
　　江上夜坐懐嚴儀卿李友山<lb/>
江清天影動樓近角聲雄楊栁枝枝月芭蕉葉葉風佳<lb/>
人難再得良夜與誰同别後從何晤新詩句句工<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_275-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集卷二百七十五<lb/>
</p>
<p>
</p>
  </div>
</body>
</text>
</TEI>
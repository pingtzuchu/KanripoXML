<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻六十八</head> <lb/>
    <p>
<pb n="KR4h0067_WYG_068-1a"/>
欽定四庫全書<lb/>
　兩宋名賢小集巻六十八<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　五桃軒集<lb/>
　夏倪字均父蘄州人英公之孫宣和中自府曹左官<lb/>
　祈陽監酒有逺遊堂集<lb/>
　　題宗室永年畫犬圖<lb/>
<pb n="KR4h0067_WYG_068-1b"/>
公子朝囬玉宸裏戯弄丹青歌扇底興來貎冩到濃氂<lb/>
拳尾如摇欲投胔豐顱闊腋偉骨相縱逸未饒盧鵲駛<lb/>
庭除夜閒春尚寒屈藏短喙眠朝暾其一狺狺口若吠<lb/>
欲前却立客在門俗言犬馬最難畫衆所共識誰面謾<lb/>
非如鬼物隠幽𦕈反覆醜好懸毫端紛紛衆史坐嘆息<lb/>
筆仗突兀不可扳乃知心匠本神授以心運手不作難<lb/>
我家敗屋依破垣偷兒踏瓦驚夜眠四壁雖如長卿第<lb/>
舊物猶存子敬氊就君乞取挂墻壁端能警我窺窬客<lb/>
<pb n="KR4h0067_WYG_068-2a"/>
　　跋聚蟻圖<lb/>
紛然蟲臂蟻争環付與髙人一解顔不待南柯婚宦畢<lb/>
始知身寄大槐間<lb/>
　　和王子飛題李伯時畫列子御風圖<lb/>
道師形氣合於無八極超摇得自如知我御風風御我<lb/>
長袪獵獵自乗虚<lb/>
　　次韻題歸去來圖<lb/>
堦亭午景負槐隂空齋初罷戯五禽沔州太守致音問<lb/>
<pb n="KR4h0067_WYG_068-2b"/>
啓讀乃有歸來吟先生抱道肯乞憐凛凛有面方如田<lb/>
何能為此五斗粟折腰鄉里小兒前顧視銅章等涕吐<lb/>
賦歸唾詞如涌泉龍眠居士歎豪逸想像明窗戯拈筆<lb/>
翕忽英姿來筆下如恐超起將羽化吁嗟能事詎可疇<lb/>
一見公詩如見畫惜哉道逺莫可致强欲賡酬抽鄙思<lb/>
韻絶難追神易倦使我空然汗顔面他日從公㑹借觀<lb/>
錦囊捧出春筍寒<lb/>
　　次韻漢陽蔡守題陽關圖<lb/>
<pb n="KR4h0067_WYG_068-3a"/>
君不見季子敝盡黒貂裘一生車轍環九州使之負郭<lb/>
有二頃未必肯相六國侯此郎亦復何為者浪自出入<lb/>
不肯休東風夾道羅供帳倚馬欲行那得上緑尊翠勺<lb/>
浩縱横四坐哀歌互酬倡隂雲漠漠天四垂行子多著<lb/>
短後衣金羈滴瀝鳴翠弭負屩蹶倒從盧兒漁舟微茫<lb/>
出浦溆逺山無數迎修眉傾曦䭾醉出關去縱有離愁<lb/>
渠得知長安春色濃如酒乃向斯時别親友可憐兒女<lb/>
浪苦辛奔走功名逮華首濁醪百榼胸崔嵬暮色慘慘<lb/>
<pb n="KR4h0067_WYG_068-3b"/>
羇鴻哀羊腸鳥道天尺五爾獨胡為來此哉水有蛟龍<lb/>
獰口眼陸有兕虎潛岩隈嗟爾遊子不顧返冨貴有時<lb/>
終自來<lb/>
　<lb/>
　<lb/>
　<lb/>
　<lb/>
　兩宋名賢小集巻六十八<lb/>
</p>
<p>
</p>
  </div>
</body>
</text>
</TEI>
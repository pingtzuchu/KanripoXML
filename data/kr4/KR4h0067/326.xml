<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百二十六</head> <lb/>
    <p>
<pb n="KR4h0067_WYG_326-1a"/>
欽定四庫全書<lb/>
　兩宋名賢小集巻三百二十六<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　龍洲集中<lb/>
　　上范祕監二首<lb/>
郡大當塗古分符得少蓬威如烏府在令與繡衣同鈴<lb/>
閣紬書外花村賣劍中少需撫摩意來作玉堂翁<lb/>
<pb n="KR4h0067_WYG_326-1b"/>
疇昔經行路黄山更一過天涯知已少嵗晚客愁多路<lb/>
斷車生角冰堅水不波使君森畫㦸聞此意如何<lb/>
　　和危府教三首<lb/>
先生場屋文之虎氣攝狐貍自不知老去莫嫌官尚冷<lb/>
灞橋風月要新詩<lb/>
天上羣仙臺望居芹宫未是辱泥塗莫邪變化須臾事<lb/>
一㸃一鎔金在爐<lb/>
行脚諸方履厯深似和禪子寄叢林試拈朝報一轉寤<lb/>
<pb n="KR4h0067_WYG_326-2a"/>
以道觀之無損心<lb/>
　　上劉知州二首<lb/>
㦸外梅花角有聲使君心與日華明郡當采石今衝要<lb/>
船在烏江罷戰爭酒賤人家歌袴飲地寛客子帶刀耕<lb/>
太平官府無公事見説香凝燕寢兵<lb/>
草樹荒煙晚葉枯又尋短棹泛焦湖場經古戰心欲折<lb/>
客老諸侯飢更驅去國寂寥從白眼籌邊謀畫看鴻儒<lb/>
袖詩來謁公應記曽就襄陽厠坐隅<lb/>
<pb n="KR4h0067_WYG_326-2b"/>
　　春日即事<lb/>
薄雲籠日䕶初晴沙岸朝來春水生閒傍柳堤騎馬去<lb/>
一鞭春色柳絲輕<lb/>
　　賞心亭<lb/>
何人將我來此游白鷺那知客有愁如子矜持山玉立似<lb/>
予迂濶水盤洲塵襟抖擻風雲入石刻摩挲嵗月流<lb/>
惆悵謫仙鸞馭逺離離别恨黯難收<lb/>
　　清溪閣次胡仲芳韻<lb/>
<pb n="KR4h0067_WYG_326-3a"/>
瓊樹枝新梅蘂迸與君攜手清溪問舊來俠客歌舞場<lb/>
何似詩人風雪逕溪邊傑閣髙崚層左右華屋連雲甍<lb/>
依稀王謝鳴珂里彷彿秦箏雲母屏古來繁華各衰歇<lb/>
只有不磨惟璧月小船何處載愁來哀怨一聲吹笛裂<lb/>
　　從軍樂<lb/>
蛟龍寳劍鸊鵜刀黄金絡馬花盤袍臂弓腰矢出門去<lb/>
百戰未怕臯蘭鏖酒酣縱獵自足快詩成横槊人稱豪<lb/>
但期處死得其所一死政自輕鴻毛將軍三箭定天山<lb/>
<pb n="KR4h0067_WYG_326-3b"/>
丞相五月入不毛生前封侯死廟食雲臺突兀秋山髙<lb/>
書生如魚蠧書冊辛苦雕篆真徒勞兒時鼓篋走京國<lb/>
漸老一第猶未叨自嗟賦命如紙薄始信從軍古云樂<lb/>
　　次劉啟之韻<lb/>
豪結交游三十年暮年識子海霜邊江西析派詩同社<lb/>
鴻寳傳家子已仙無用白鬚甘我老有才青眼望誰憐<lb/>
譬如飄泊湓城下篁竹蕭疎無管絃<lb/>
　　送術士<lb/>
<pb n="KR4h0067_WYG_326-4a"/>
一性圓明俱是佛四方落魄總成仙逢人只可少説話<lb/>
賣術不須多覔錢退一步行安樂法道三箇好喜歡縁<lb/>
老夫亦欲挑包去若要相尋在酒邊<lb/>
　　寄王巽伯<lb/>
朋從紛如雲愈覺居索甚肺肝百憂集五夜不安枕長<lb/>
恐鐵石心化作萋其錦日暮懐佳人霜風悄寒凜<lb/>
　　遊清潭吕資益蟠谷十絶<lb/>
　　　清潭<lb/>
<pb n="KR4h0067_WYG_326-4b"/>
一潭清淨久無泥潭岸無泥石更竒擬待月明垂釣去<lb/>
前溪雨足怕龍歸<lb/>
　　　蟠谷<lb/>
逶迤路逐驚蛇去轉盼不知身已髙雪積萬層山四合<lb/>
碧油幢外有旌旄<lb/>
　　　飲緑<lb/>
野花紅白倚巖開只可臨風自一杯謹莫放教公子見<lb/>
恐攜窈窕入山來<lb/>
<pb n="KR4h0067_WYG_326-5a"/>
　　　掇羮<lb/>
老子垂垂秋露下九月空林天氣寒黄花剰開且勿剪<lb/>
留得一枝煙雨看<lb/>
　　　初秋<lb/>
香不求知色正清清于九畹見飄零山中若有離騷伴<lb/>
痛飲我知勝獨醒<lb/>
　　　潄玉<lb/>
濕雲將雨過溪東石澀灘鳴水勢雄忽作晚晴秋更好<lb/>
<pb n="KR4h0067_WYG_326-5b"/>
月來林外透玲瓏<lb/>
　　　含暉<lb/>
帝所森嚴寂不喧九闗虎豹守天門何人奏事含風殿<lb/>
日晏鳴珂下紫煙<lb/>
　　　香徑<lb/>
一花帶蘂香氣滿何况叢生樹兩行風露益髙秋雨足<lb/>
請君來此撼琳琅<lb/>
　　　谷菴<lb/>
<pb n="KR4h0067_WYG_326-6a"/>
穹廬架屋石崚<graphic n="KR1828" url="https://raw.githubusercontent.com/kanripo/KR-Gaiji/master/images/KR1828.png" mimeType="image/png"/>香火西風只一僧日晚課經猶未了<lb/>
閉門先㸃佛前燈<lb/>
　　　碧蓮峯<lb/>
前山崛起青蓮色浄埽晴空如葉開若擬空花猶未了<lb/>
空中安得有峯來<lb/>
　　春歸<lb/>
百花開盡到荼䕷一片春心又欲歸可恨東風留不得<lb/>
漫教啼鳥怨斜暉<lb/>
<pb n="KR4h0067_WYG_326-6b"/>
　　村店二首<lb/>
林深路轉午雞啼知有人家住隔溪一鳥閙紅春欲動<lb/>
酒帘正在杏花西<lb/>
溪邊猶棹酒船回冷水灣頭兩意開一路有詩吟不得<lb/>
當初悔不共君來<lb/>
　　紅酒歌呈西京劉郎中立義<lb/>
桃花為麯杏為蘖酒醖仙方得心法大槽迸裂猩血流<lb/>
小槽夜雨真珠滴峴山之北古襄陽春風爛漫草花香<lb/>
<pb n="KR4h0067_WYG_326-7a"/>
乗軺誰為部使者金閨通藉尚書郎兒樣愛民真父母<lb/>
十萬人家感恩厚鵝兒不酌宜城黄流霞造此江南酒輪<lb/>
蹄日日行樂同琥珀瀲灔琉璃鍾珊瑚枝下貴公子<lb/>
人面日色相映紅䦨干十二開簾幙腰鼓轟雷奏仙樂<lb/>
翠翹金鳳大隄倡玉纎捧勸羅衣薄人生百感能幾何<lb/>
海棠花開春較多有貂可解換一斗醉到天曉待作麽<lb/>
　　贈陳時可<lb/>
交游半世已公卿猶抱遺經對短檠負米過于扛鼎重<lb/>
<pb n="KR4h0067_WYG_326-7b"/>
選官難似上竿行百年母子相依命一片忠帎誰為明<lb/>
煙火小樓風雨夜嵗寒時得話平生<lb/>
　　贈宗友<lb/>
中吳喜遇同宗友貌古髯疎亦志髙金玉圖書皆長物<lb/>
六經之外有離騷<lb/>
　　與青原正菴老<lb/>
倦行老矣徧東南識後青原識正菴無法更求身外説<lb/>
有禪應向意中㕘春風遶寺雨花墜石鼎烹茶泉味甘<lb/>
<pb n="KR4h0067_WYG_326-8a"/>
暫脱塵囂聊税駕與君相對欵清談<lb/>
　　柬能仁禮老<lb/>
幻身到處是空虚習氣依然未埽除柏子樹邊尋祖意<lb/>
旃檀林下伴僧居三千世界初無礙十二時辰得自如<lb/>
牛糞火堆煨芋熟時時拾得懶殘餘<lb/>
　　弋陽渡<lb/>
車聲盡日滑黄泥怕聽空桑呌竹雞風雨不知春早晚<lb/>
栁條拖緑半江垂<lb/>
<pb n="KR4h0067_WYG_326-8b"/>
　　游靈巖<lb/>
風露淒然八月秋痩藤扶我到山頭僧居突兀飛鴻上<lb/>
人跡依稀似鹿游舊事已空流水在閒情都付落花休<lb/>
越王未是真嘗胆計出嬋娟事可羞<lb/>
　　憶鄂渚<lb/>
我離鄂渚已十年吳兒越女空華鮮不知上游古形勢<lb/>
四十餘萬兵籌邊中原地與荆襄近烈士烈兮猛士猛<lb/>
澤連雲夢寒竹圍城樓武昌曉排陣書生豈無一策竒<lb/>
<pb n="KR4h0067_WYG_326-9a"/>
叩閽擊鼓天不知却思仙人白玉笛匡牀醉倚南樓吹<lb/>
貂蟬兜牟兩岑寂若耶溪畔還作客空餘萬鶴舊題詩<lb/>
醉筆顛狂驚李白<lb/>
　　寄沈仲居二首<lb/>
十年鉛槧鬢絲秋獨抱成書四海游三國諸人應夢覺<lb/>
一畨公案又從頭<lb/>
萬死中原百戰爭流芳遺臭各垂名思量陳壽已饒舌<lb/>
又費先生幾管城<lb/>
<pb n="KR4h0067_WYG_326-9b"/>
　　遊古山<lb/>
信步作幽討有菴如此深佛燈明老屋秋日淡疎林柏<lb/>
樹祖師意松楸老子心十年棄墳墓洒淚一悲吟<lb/>
　　喜雨呈吳按察<lb/>
使君人物舊烏臺天聽雖髙力挽回湖水欲平江已退<lb/>
秋田未旱雨先來雲隨黄鶴想何許風滿南樓亦快哉<lb/>
凉意入秋清似畫月巖知有桂花開<lb/>
　　平氏書院<lb/>
<pb n="KR4h0067_WYG_326-10a"/>
雪屋彈琴泛作聲寂無人語紙窓明倦游識破諸縁妄<lb/>
心與梅花一處清<lb/>
　　送王簡卿歸天台二首<lb/>
枚數人才難倒指有如公者又東歸班行失士國輕重<lb/>
道路不言心是非載酒青山隨處飲談詩玉塵為誰揮<lb/>
歸期趂得東風早莫放梅花一片飛<lb/>
千巖萬壑天台路一日分為兩日程事可語人酬對易<lb/>
面無慚色去留輕放開筆下閒風月收斂胷中舊甲丘<lb/>
<pb n="KR4h0067_WYG_326-10b"/>
世事看來忙不得百年到手是功名<lb/>
　　六合道中<lb/>
十年曽記此來游有策中原一戰收蒲栁易凋嫌勢去<lb/>
金湯無用卒和休悲風彷彿鳴刀斗缺月參差照敵樓<lb/>
廟食封侯何日事不堪老馬又滁州<lb/>
　　湖口阻風<lb/>
冒雪衝霜已十程狂風又敢戹吾行無人説向江神道<lb/>
莫待明年却世情<lb/>
<pb n="KR4h0067_WYG_326-11a"/>
　　舟中<lb/>
下水南風不覺難我舟不動穏如山東西日月尋常事<lb/>
變化雲煙頃刻間沙鳥似驚皆退避林巒如畫亦渾閒<lb/>
歸期只欲長安近屈指何時到此闗<lb/>
　　寄吕英父二首<lb/>
清明蕭散坐才疎收拾窮愁卻著書詩筆有神通寐夢<lb/>
丰標不俗更清癯黄花細雨鼉江路落日西風處士廬<lb/>
抖擻塵埃舊時帽不妨覔句倒騎驢<lb/>
<pb n="KR4h0067_WYG_326-11b"/>
秋到家山冷不知但驚風路入新詩低頭欲拜無東野<lb/>
滿耳惟聞説項斯骨格昂藏雲鶴痩吟哦悽斷雪猿悲<lb/>
文章已得真消息三十科名已是遲<lb/>
　　題東林<lb/>
爾自貪癡不肯閒江南多少好青山老夫為不愛官職<lb/>
買得狂名滿世間<lb/>
　　書僧寺壁<lb/>
緑楊染水濃如畫天氣欲晴風自和二月杏花猶未放<lb/>
<pb n="KR4h0067_WYG_326-12a"/>
一春分外覺寒多<lb/>
　　贈侯戎<lb/>
江淮萬里以詩行此老胸中有甲兵何止據鞍猶矍鑠<lb/>
試教落筆便縱横逢時有用真才出知已不遭儒者輕<lb/>
若見英雄今馬帥為言劉子尚狂生<lb/>
　　幽居<lb/>
對面滄浪可濯纓不思汎艇出春城浮沈枌社何人重<lb/>
俯仰茅簷是事輕玉蘂連屏寒徙倚蒲萄上架月縱横<lb/>
<pb n="KR4h0067_WYG_326-12b"/>
江湖老矣無他願只欲清隂便得成<lb/>
　　夢覺<lb/>
夢回斜日轉花隂時有黄鸝送好音髙卧草廬人不識<lb/>
東風啼鳥獨知心<lb/>
　　過垂虹訪江仲冕<hi>一作姑蘇送王武岡不值訪汪仲冕席上口占</hi>
嚴城夜出鼔鼕鼕畫鷁三更不見蹤何必披雲尋樂廣<lb/>
真成避雨識茅容蘚花似雪玲瓏白臘酒如春琥珀濃<lb/>
若使世間無我輩老夫何處不窮冬<lb/>
<pb n="KR4h0067_WYG_326-13a"/>
　　觀白鷺洲風濤<lb/>
一聲雷鼓快風威頃刻衝濤没釣磯行客曉看銀漢落<lb/>
陽侯驚起玉山飛蛟龍使爾爭先化鷗鷺茫然失所依<lb/>
安得長竿入我手翩然東海釣鼇歸<lb/>
　　上周益公二首<lb/>
游戲公孤了歸來不愛名昌黎前進士司馬老先生有<lb/>
節花宜晚無波水自平翳雲遮不得南極益精明<lb/>
早被儒冠誤依稀老更侵科名數行淚岐路一生心自<lb/>
<pb n="KR4h0067_WYG_326-13b"/>
借亡猿木誰憐躍冶金使無鍾鼎志何地可山林<lb/>
　　除夜寄盧申之<lb/>
見説盧夫子詩成手自書雪便金帳暖雲壓玉川居椒<lb/>
葉儲名酒萍虀薦野蔬夜寒褌犢鼻應念馬相如<lb/>
　<lb/>
　<lb/>
　<lb/>
　兩宋名賢小集巻三百二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百四十八</head> <lb/>
    <p>
<pb n="KR4h0067_WYG_248-1a"/>
欽定四庫全書<lb/>
　兩宋名賢小集巻二百四十八<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　翠㣲南征録<hi>七</hi>
　華岳<lb/>
　　上詹仲通縣尉二首<lb/>
松竹不著花宻葉徒如帚紅梅不著葉寒花綴枯朽獨<lb/>
<pb n="KR4h0067_WYG_248-1b"/>
有龍焙茶花葉秀而耦氷霜著羣木凍死十八九惟此<lb/>
百草靈名可綴三友春雷迸雀舌夜雨滴龍口皆萌哺<lb/>
啜心誰假栽培手惟有秦端明識之在蒿䔩移根入北<lb/>
苑金碧煥星斗夸作龍鳳團封成獻元后問花何以報<lb/>
牙舌丼鼎臼他時子復生為公滌煩垢<lb/>
西風捲荷衣被破不成幅清霜折蕙囊冽冽已成蓿如<lb/>
何獨東籬黄華笑寒菊物之有盛衰循環若推轂世事<lb/>
良亦然亦豈物所欲金鈿鎔落日零露洒寒玉人皆惜<lb/>
<pb n="KR4h0067_WYG_248-2a"/>
芳菲誰復念幽獨惟有陶淵明殷勤費培沃簮花從帽<lb/>
落撚酒醉商陸從此擅秋芳美桂非同録問花何以報<lb/>
剪首薦<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁他時更粉軀為公明眯目<lb/>
　　月巖<lb/>
六丁一鑿空雲烟滿窟勒馬驅神僊氷輪推出月中月<lb/>
玉斧劈開天外天便把嫦娥騎綵鳯却呼羽客烹銀蟾<lb/>
更邀王母瑤池酒今夜廣寒同醉眠<lb/>
　　九日<lb/>
<pb n="KR4h0067_WYG_248-2b"/>
木落西風黄葉飛子卿無信雁來遲凄凉自笑劉思父<lb/>
忼慨難追杜牧之歸興十分濃似酒愁腸一縷亂如絲<lb/>
慿君細把茱萸問此㑹明年健有誰<lb/>
　　戯呈趙可父<lb/>
少年場屋擅詞鋒審讞無私只奉公夜月蘭宫無宿曜<lb/>
秋霜蓮幕有春風明堂難毁周公制鄉校猶存子産功<lb/>
文徳自來能服逺更煩劉向為和戎<lb/>
　　挽呉夫人<hi>夫人少師孫女居蜀適王氏卒年十六葬于舒仙姑之山</hi>
<pb n="KR4h0067_WYG_248-3a"/>
驂鸞不是厭塵凡王母瑤池促駕還家在兩三千里外<lb/>
人生一十六年間好隨神女逰舒水難伴文君歸蜀山<lb/>
試向仙源問消息桃花零落水潺潺<lb/>
　　岩桂落英<lb/>
淨埽庭堦襯落英西風吹恨入蓬瀛人從紫麝囊中過<lb/>
馬踏黄金屑上行眠醉不須鋪錦褥研香還解作珠纓<lb/>
宫娥未許填溝壑收拾流酥浸玉罌<lb/>
　　牢城述懐<lb/>
<pb n="KR4h0067_WYG_248-3b"/>
江外音書久不來重城昏鼓又相催眼前螢掣簷前電<lb/>
耳底蚊轟屋底雷乃事類棋方入局此心如火已成灰<lb/>
慿君試問呉元白老冠東川回未回<lb/>
　　重午<lb/>
虎眼龍鬚午未乾楚臣遺淚尚潸潸梅天有雨金丸重<lb/>
麥地無風翠浪閒蒲解梟風豈梟賊符能驅祟不驅姦<lb/>
一樽菖酒呼天問何事男兒鬢漸斑<lb/>
　　書堂遇雨<lb/>
<pb n="KR4h0067_WYG_248-4a"/>
風叠雲成片溝槎水作層濕書移案避添硯就簷承瓦<lb/>
擊聲疑雹牕低暗欲燈須臾西漏日晴意慢<hi>闕</hi>勝<lb/>
　　南浦客邸<lb/>
南浦半月雨溪流暗没沙㫁橋虹散綺拍岸雪飛花孤<lb/>
館客無夢短篷人未家何如擁紅日照我上筠車<lb/>
　　借景樓<lb/>
朱箔鈎新月平䦨架落霞百錢呼酒炙四壁聴笙笳翠<lb/>
映誰家竹香飄何處花功名未歸我且此寄生涯<lb/>
<pb n="KR4h0067_WYG_248-4b"/>
　　舂夫<lb/>
秕糠粒粒裹真珠玉杵舂來白有餘待問嫦姮借金鼎<lb/>
等閒令汝作蟾蜍<lb/>
　　花村<lb/>
問宿花村喜有餘已拚花下倩人扶牧童不見枝頭杏<lb/>
空向青帘問有無<lb/>
夜宿花村不見花數間茅屋瞰溪沙山翁不是通名姓<lb/>
幾誤河陽令尹家<lb/>
<pb n="KR4h0067_WYG_248-5a"/>
　　午枕<lb/>
三盃未醒復三盃醉眼朦朧劈不開急辦籐牀并竹枕<lb/>
要隨蝴蝶到蓬萊<lb/>
　　香篆<lb/>
擊覆雕盤一擊開星星㣲火自徘徊還同物理人間事<lb/>
歴盡﨑嶇心始灰<lb/>
　　有觸述懐<lb/>
英雄還要識英雄不識英雄總是空投鼠在人當忌器<lb/>
<pb n="KR4h0067_WYG_248-5b"/>
見鴻非我獨彎弓情從忠佞分輕重事戒恩威戾始終<lb/>
説與翠㣲休截截三緘從此更須工<lb/>
　　岩桂<lb/>
西風吹老碧蓮房萬壑風流折麝囊漫與籬花争曉色<lb/>
肯教盆蕙壓秋芳月中有女曾分種世上無花敢鬭香<lb/>
要識仙根迥然别一枝開傍郄家牆<lb/>
　　偶成<lb/>
一别京華近十年此心無日不悠然嗅梅得句天然巧<lb/>
<pb n="KR4h0067_WYG_248-6a"/>
把酒開懐地自偏鐡硯不須兵十萬銅盤何用客三千<lb/>
功名自有風雲㑹不遇風雲每自煎<lb/>
　　寄王士貴<lb/>
畫橋相送百花春轉眼孤鴻逐㫁雲别後有誰能顧我<lb/>
客中無日不思君風前花影常興念月下桐聲乆不聞<lb/>
見説近來多好况一書無惜寄云云<lb/>
　　發書與幼弟及坦齋<lb/>
風烟世事不堪聴勿謂封侯勝白丁老眼隔年新舊厯<lb/>
<pb n="KR4h0067_WYG_248-6b"/>
歸心連夜短長亭一聲蜀鳥驚蝴蝶十幅蠻花寄鶺鴒<lb/>
更向坦齋夫子道近來雙鬢已星星<lb/>
　　寄王清之<lb/>
封書漢上寄清之却恐清之漢上歸千里漫懐明月共<lb/>
寸心常伴白雲飛湘妃有淚能斑竹周士無心戀采薇<lb/>
安得一緘飛海嶠與兄聨轡上淮淝<lb/>
　　感應王祠<lb/>
如神正直䕶縲囚當代公卿總合羞疏紙未燒謀已遂<lb/>
<pb n="KR4h0067_WYG_248-7a"/>
爐香方爇病先瘳乞靈屢假三更寐釋縛當封萬户侯<lb/>
待得有勲書竹帛一封當為薦宸旒<lb/>
　　寄張舍人<lb/>
萬寃無計就亨衢三尺金科漫巻舒公不戴星馳駟馬<lb/>
民將指日就枯魚黄堂宴妓不加意丹陛慮囚空有書<lb/>
見説羣烏廣瞻聴如何公論尚躊躇<lb/>
　　新市雜咏十首<lb/>
雲鬟烟鬢縷雙鴉一搦宫腰栁帶花試問行雲何處覓<lb/>
<pb n="KR4h0067_WYG_248-7b"/>
畫橋東畔是奴家<lb/>
翠翹佯醉倩人扶約我文君賣酒壚解珮向人陪笑問<lb/>
一盃容妾佐樽無<lb/>
恰把青荷插髻鵶嗔人偷眼過窗紗一盤珠翠俱抛擲<lb/>
却向枝頭摘杏花<lb/>
遲遲蓮漏不相催亭館無人午夜開風欲捲簾花影動<lb/>
夢魂疑是故人來<lb/>
小橋相見便相親猶帶西湖陌上塵欲買一樽聊欵曲<lb/>
<pb n="KR4h0067_WYG_248-8a"/>
歸遲還怕小蠻嗔<lb/>
不帶冠兒不插花過門佯把扇兒遮嗔人貪數天邉雁<lb/>
失記回頭喚喫茶<lb/>
青衫搵淚向人啼妾本秦樓浪子妻流落南州歸不得<lb/>
青樓今在畫橋西<lb/>
一年不訪李紅娘今日過門意已忘嘶入畫橋東畔路<lb/>
紫騮猶記舊垂楊<lb/>
花牋得得寄瀛洲約我今宵特地留好笑蒼頭迷去路<lb/>
<pb n="KR4h0067_WYG_248-8b"/>
緑楊無處認青樓<lb/>
朱門粉壁謫仙家栁外鞦韆襯落霞一澗碧雲流不去<lb/>
木蘭舟繫木蘭花<lb/>
　　嘲賀將仕二首<lb/>
花何太喜誰能賦葉是良媒解寄詩但覺人間傳盛事<lb/>
不知天上集佳期<lb/>
吾身西圜拘猶少君腹東牀坦已多我欲屠牛窮建節<lb/>
君從歡讌小登科<lb/>
<pb n="KR4h0067_WYG_248-9a"/>
　　冬晴<lb/>
臈月南州不類冬梨花飄粉小桃紅未曽飛動遙山雪<lb/>
早有春三二月風<lb/>
　　夢謫仙<lb/>
夢駕白雲參謫仙謫仙留賦白雲篇醉將隻手拏虹筆<lb/>
便扯青霄作綵箋<lb/>
　　呈毛南仲<lb/>
暮宿東溪一草堂倦和衣履卧胡牀夢隨鸞去遼天濶<lb/>
<pb n="KR4h0067_WYG_248-9b"/>
夜到鷄鳴剗地長早起不煩禽屢喚多憂誰謂草能忘<lb/>
清閒却媿毛南仲醉卧西窗一枕涼<lb/>
　　除夜二首<lb/>
纔辱東皇造化工便隨飛鵲報簾櫳人間狴犴知無所<lb/>
天上蓬萊還有宫酒色半澄春後緑蠟花全折夜來紅<lb/>
從今泰道能連茹願駕蒼蟠躍震風<lb/>
呉鈎不是怒鯨鯢夜半劉琨屢舞鷄十載載春㳺太學<lb/>
二年年夜宿圜狴楚盤未必資毛遂周粟如何飽叔齊<lb/>
<pb n="KR4h0067_WYG_248-10a"/>
塵世功名倘來爾無言桃李自成蹊<lb/>
　　呈富大卿<lb/>
司晨未曉報龍樓昨夜中天貫索流石父不逢齊國相<lb/>
馬遷空作漢家囚銅壺滴碎短長夢鈴索拽翻新舊愁<lb/>
安得君王賜歸騎一廛投老大江頭<lb/>
　　雪中呈劉子沖<lb/>
朔風捲水入天衢剪作飛花散六虚竹本無聲縁葉宻<lb/>
梅因有影怕花疎路從玉鑑上頭過家在氷壺裏面居<lb/>
<pb n="KR4h0067_WYG_248-10b"/>
欲作一詩撩謝女不知為况近何如<lb/>
　　再還建上舊居<lb/>
門外梅花拔復栽回時春去去春回兒童拍手應相笑<lb/>
歸去賈生今又來<lb/>
　<lb/>
　<lb/>
　<lb/>
　兩宋名賢小集巻二百四十八<lb/>
</p>
<p>
</p>
  </div>
</body>
</text>
</TEI>
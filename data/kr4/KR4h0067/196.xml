<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百九十六</head> <lb/>
    <p>
<pb n="KR4h0067_WYG_196-1a"/>
欽定四庫全書<lb/>
　兩宋名賢小集巻一百九十六<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　林泉結契<hi>一</hi>
　王質字景文號雪山鄆州人寓居興國軍紹興三十<lb/>
　年進士孝宗朝為樞密院編修官出判荆南府奉祠<lb/>
　山居有雪山集紹陶錄<lb/>
<pb n="KR4h0067_WYG_196-1b"/>
　山友辭<lb/>
　　拖白練<lb/>
　　　身全白嘴㣲紅尾長尤鮮白聲清簡又有拖紅<lb/>
　　　練通體深紅<lb/>
拖白練拖白練蒼翠隂中玉一片翻枝倒葉露㣲茫風<lb/>
動樹鳴忽不見穿向北穿向南山藤野蔓何能纒嗚呼<lb/>
此友兮可解顔溪山繚繞多林巒<lb/>
　　青菜子<lb/>
<pb n="KR4h0067_WYG_196-2a"/>
　　　身青綠頭烏腦後一線細白泉圍之聲清急多<lb/>
　　　苦吟又謂之碧蒿<lb/>
青菜子青菜子林靜山空倐驚耳闇中娟妙度清圓東<lb/>
林吟罷西林起葉青青菜青青飛到山深聲轉清嗚呼<lb/>
此友兮相㑹心蕭騷野響住寒林<lb/>
　　泥滑滑<lb/>
　　　身焦黄雜黒斑㸃如雞而小聲焦急多鳴則有<lb/>
　　　隂雨在篁篠間故又號竹雞<lb/>
<pb n="KR4h0067_WYG_196-2b"/>
泥滑滑泥滑滑林雨林風交颯颯蒼皮翠莢啄鮮香樹<lb/>
外行人何時歇山有菓山有蔬楓脂松膠香有餘嗚呼<lb/>
此友分慰所須野草山花滿地鋪<lb/>
　　黄栗留<lb/>
　　　身黄而光鮮嘴紅而眉黒聲清圓善啄細青蟲<lb/>
　　　如云動便不喫你<lb/>
黄栗留黄栗留寂寂寞寞傳聲幽桃花吹隨杏花起重<lb/>
疊春岡春樹稠耳聞之心蕭然花飛花落溪潺湲嗚呼<lb/>
<pb n="KR4h0067_WYG_196-3a"/>
此友兮真忘言空山無人春亦寒<lb/>
　　提壺蘆<lb/>
　　　身麻斑如鷂而小觜彎聲清重初稍緩已迺大<lb/>
　　　激烈<lb/>
提壺蘆提壺蘆東呼西叫聲不孤荳䓻花繁葡萄疎野<lb/>
香野氣薫薫麄過相煩為我擕攅砂㸃漆光纍纍嗚呼<lb/>
此友分堅相期山樊亂蕋霑皴皮<lb/>
　　屈陸兒<lb/>
<pb n="KR4h0067_WYG_196-3b"/>
　　　身黒觜足皆黄頭有髽張翅有兩白團如球斂<lb/>
　　　翅則隠如云鬼叫聲清急多傍人呈巧語<lb/>
屈陸兒屈陸兒元無屈陸何呼為雜樹停隂雜花靜相<lb/>
招相喚無人知屈兮陸陸兮屈凌亂衝花花綷綷嗚呼<lb/>
此友兮莫相疑相伴空山深掩扉<lb/>
　　山和尚<lb/>
　　　身灰褐而長腦觜俱黒聲濁圓間若誦牟尼號<lb/>
　　　者旋雜他聲<lb/>
<pb n="KR4h0067_WYG_196-4a"/>
山和尚山和尚低叢之下髙林上深飛撩動聲梢梢穠<lb/>
翠參差不能障不蘭若不招提丁丁啼罷還棲棲嗚呼<lb/>
此友兮堪同栖鮮枝潤葉漫蒼陂<lb/>
　　啄木兒<lb/>
　　　身間黒白腹深紅又一種身間青黄腹白觜如<lb/>
　　　錐啄蠧自飽<lb/>
啄木兒啄木兒壁壁剥剥尋幽期山樊深淨眠睡熟樹<lb/>
聲忽鳴林葉飛輕蹙蹙重督督山風槭槭聲漉漉嗚呼<lb/>
<pb n="KR4h0067_WYG_196-4b"/>
此友兮誠相知樹林要深不要稀<lb/>
　　蘄州鬼<lb/>
　　　身黒觜足俱白聲清急别一聲不類蘄州鬼如<lb/>
　　　云奚秋觜<lb/>
蘄州鬼蘄州鬼江南淮北隔江水淮山巉巉深又深鬼<lb/>
哭狼頭險無比爾且鳴我且睡花草薫人令人醉嗚呼<lb/>
此友兮願相逢谷煙溪霧深重重<lb/>
　　百舌兒<lb/>
<pb n="KR4h0067_WYG_196-5a"/>
　　　身黒觜足皆黄他禽善鳴者輙效之俄頃作數<lb/>
　　　種審聴知其為皆此禽<lb/>
百舌兒百舌兒發口及時莫過時栁色花香皆可掇林<lb/>
光水光皆足娱花治舌栁治舌吟咏山風共山月嗚呼<lb/>
此友兮相追隨樹嶺一聲春夢歸<lb/>
　　不如歸去<lb/>
　　　身灰褐啼極則倒挂春殘多啄紅苞故吻如染<lb/>
　　　血秋深則化為鷂<lb/>
<pb n="KR4h0067_WYG_196-5b"/>
不如歸去不如歸去花稠草繁何不住春山春林煙景<lb/>
暮山花慘悽無意緒溪可飲林可啄鼓翅甘香且為樂<lb/>
嗚呼此友兮勿渝約月明滿野松毬落<lb/>
　　山樂官<lb/>
　　　身全褐能作歌音又能作拍彈音如喤囉者聲<lb/>
　　　清軟性極從容<lb/>
山樂官山樂官自歌自和閒追歡杉風梧月都清圓松<lb/>
煙竹露仍團圞林為筦溪為絃深山飛鳴相拍彈嗚呼<lb/>
<pb n="KR4h0067_WYG_196-6a"/>
此友兮宜相諳樹香樹粉山毶毶<lb/>
　　畫眉兒<lb/>
　　　身褐眉細長而烏觜白形聲皆妍類百舌能雜<lb/>
　　　音而此又能為歌舞<lb/>
畫眉兒畫眉兒林下何須更畫眉莽莽蘿蔓迷東西聲<lb/>
髙聲低聲總竒非真畫即真畫林刺藤梢時一挂嗚呼<lb/>
此友兮長相陪樹杪聲來樹欲飛<lb/>
　　雪錢子<lb/>
<pb n="KR4h0067_WYG_196-6b"/>
　　　身白如飛流黄而大尾長頭上一㸃深黒極鮮<lb/>
　　　未暮即栖見燈火即死又號見燈滅<lb/>
雪錢子雪錢子非雪非錢但相似天清雲淨雪驚飛樹<lb/>
聲纔定溪聲起只愛雪不愛錢梨花影下月明前嗚呼<lb/>
此友兮豈相違重花沓葉戀山枝<lb/>
　　白頭翁<lb/>
　　　身間青腦上一暈深團一㸃鮮白飛上下不横<lb/>
　　　斜又號打線子<lb/>
<pb n="KR4h0067_WYG_196-7a"/>
白頭翁白頭翁咀嚼淺紫掐深紅樹枝翻翻超山狖樹<lb/>
葉駁駁雕山蟲不斜飛不倒挂一絲擲上一絲下嗚呼<lb/>
此友兮久相同半銜蘿月半杉風<lb/>
　　㜑餅焦<lb/>
　　　身褐聲焦急㣲清無調作三語初如云㜑餅焦<lb/>
　　　次云不與吃末云歸家無消息後兩聲若㣲於<lb/>
　　　初聲<lb/>
㜑餅焦㜑餅焦深山無草奚多勞青林窈㝠卧輾轉綠<lb/>
<pb n="KR4h0067_WYG_196-7b"/>
樹蓊鬱飛趙遥脆枝弱韌枝强聞呼㜑餅不聞香嗚呼<lb/>
此友兮頻相招暮煙漠漠風瀟瀟<lb/>
　　脱却破袴<lb/>
　　　身褐立即無聲飛迺鳴雌雄相應先曰脱却後<lb/>
　　　隨曰破袴聲無間斷又如云燒香撥火稍急類<lb/>
　　　脱却破袴<lb/>
脱却破袴脱却破袴空潤溟濛濕交股層層山草雜山<lb/>
花刈穫衣裳總無數燒杉香燒楓香菌桂蔓椒紛衆芳<lb/>
<pb n="KR4h0067_WYG_196-8a"/>
嗚呼此友兮毋吾踈寒巢幽夢頻相呼<lb/>
　　郭公<lb/>
　　　身黒聲稍緩如呼郭公音頗重稍急且䌓如呼<lb/>
　　　布榖音頗清烈餘聲如呼郭婆<lb/>
郭公郭公上田下田催野翁嬋媛蒼翠錯青紅汪汪活<lb/>
水聲交通蚤布榖蚤収榖稻花垂垂香撲撲嗚呼此友<lb/>
兮真相識麻坡荳坡晚隂濕<lb/>
　　山鷓鴣<lb/>
<pb n="KR4h0067_WYG_196-8b"/>
　　　身青翅赤觜黒足青如雞而小臆前有白團㸃<lb/>
　　　背間有紫色赤毛多鳴即有雨稍緩則如云行<lb/>
　　　不得哥哥<lb/>
山鷓鴣山鷓鴣林深濃淡交榮枯鈎輈格磔半雲木山<lb/>
谷轉深聲轉孤沙易行泥難行蚤呼春暗回春明嗚呼<lb/>
此友兮同所歸石藤屢罥山人衣<lb/>
　<lb/>
　兩宋名賢小集巻一百九十六<lb/>
</p>
<p>
</p>
  </div>
</body>
</text>
</TEI>
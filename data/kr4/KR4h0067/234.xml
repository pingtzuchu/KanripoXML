<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百三十四</head> <lb/>
    <p>
<pb n="KR4h0067_WYG_234-1a"/>
欽定四庫全書<lb/>
　兩宋名賢小集巻二百三十四<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　安晩堂詩集<lb/>
　鄭清之<lb/>
　　紹定閩冦平上功省府黄伯厚載與焉余時在政<lb/>
　　事堂趙用甫掾西曹力言此文墨士請官以左選<lb/>
<pb n="KR4h0067_WYG_234-1b"/>
　　既而賞戾法迄授武階去嵗戊戌用甫帥鄞乃來<lb/>
　　為閫屬余浪跡湖山嵗餘始一見稍接觴詠亹亹<lb/>
　　迫人間及前事相見恨晩余與之酒曰一文資直<lb/>
　　慁子然以人廢法雖相知如今日亦弗敢則笑而<lb/>
　　不怨赴調行在所贈以君莫愁之歌<lb/>
君莫愁君莫愁不龜澼絖能封侯君莫愁君莫愁腰六<lb/>
相印一敝裘請看涎顙與躄足千金信矣壺中流荻花<lb/>
江月正佳耳青山浪泣琵琶舟短衣楚製乃翁喜未必<lb/>
<pb n="KR4h0067_WYG_234-2a"/>
挽弓若丁字貂蝉本是待臣冠有時出自兜鍪裏雖然<lb/>
萬戸将軍臂夜逢醉尉頭搶地賣薪愚婦輕買臣不信<lb/>
讀書有竒事世間衆萬無定容桃笙木棊惟所逢秋來<lb/>
桂菊黄金叢千機錦繡開芙蓉西風也解作富貴豈必<lb/>
桃李專春風得時失據自甘苦姑置自是天夢夢君莫<lb/>
愁君莫愁雙手試捫舌在不勸君勤買西湖船打篷疎<lb/>
雨旗亭酒<lb/>
　　家園即事十三首<lb/>
<pb n="KR4h0067_WYG_234-2b"/>
水滿横塘占曉晴蓮腮霞舉葉雲生魚兒富貴眞難比<lb/>
翠盖紅糚擁隊行<lb/>
新竹地肥方怒長幽花晩發自欣榮飛來野蝶多情思<lb/>
不逐蜻蜓㸃水輕<lb/>
池荷岸竹閟寒清肱枕歌眠夢欲成珍重西鄰知好事<lb/>
隔河送過讀書聲<lb/>
千巖萬壑自秋春静處觀山能幾人疊得假山人競看<lb/>
世間宜假不宜真<lb/>
<pb n="KR4h0067_WYG_234-3a"/>
緑隂樂静未號蟬藕葉扶嬌汎水眠輸殺蜂屯深閉壁<lb/>
峙糧宿飽蜜中邉<lb/>
侏儒飽愧東方朔嫗母呼回郭舍人博局由來更勝負<lb/>
雉盧那復較疎親<lb/>
早作南風午北風暄凉翻手雨無蹤田翁舉似霖霪日<lb/>
踏脚鳴車笑殺儂<lb/>
青帶環生繞岸青葉間蟲篆學陽氷墨池文冢非難化<lb/>
芝菌從教子厚蒸<lb/>
<pb n="KR4h0067_WYG_234-3b"/>
樹底鳴鳩相唯諾花間飛蝶自綢繆二蟲得失聊堪笑<lb/>
鴻鵠誰能問奕秋<lb/>
㳺魚遶石日千里反舌鳴聲已百能老鸛易飢増廪稍<lb/>
乳雞勤哺領孫曽<lb/>
客有何人君子竹書無同至大王風此風此竹堪誰共<lb/>
著得茶經桑苧翁<lb/>
人心似鐵爐猶在世事如棋路不移閒着目光牛背上<lb/>
英雄千古竟兒嬉<lb/>
<pb n="KR4h0067_WYG_234-4a"/>
老紅擬佔春光住嬾緑枝頭更嬌妬隨風宛轉未肯落<lb/>
猶作霓裳羽衣舞<lb/>
　　又<lb/>
樂天故不憂作徳心逸休雞蟲笑杜甫蝴蝶夢荘周苛<lb/>
政猛於虎蹊田奪之牛書傳亂人意周易在牀頭<lb/>
　　詩别可齋陳制置移鎮呉門<lb/>
恭惟上明聖宵旰親政初朝有快活貫野無簿笨車我<lb/>
獨何因縁濫持鈞與樞妄意在人物搜羅到巖墟穆之<lb/>
<pb n="KR4h0067_WYG_234-4b"/>
百函至酬答疲巻舒雖云得梗概詎必相賢愚君時靄<lb/>
亷譽一再登除書公牘耻私謝直語非貢諛尚無赫蹏<lb/>
牋而况雙鯉魚元龍一世豪名下定不虚我歸海之濵<lb/>
偃息田園居生平舊交㳺相忘付江湖軍將忽打門君<lb/>
書來自呉瓿藁冨鴻筆硯銘出龜趺興懐向㵳泬論文<lb/>
逮荒疎自言乆愛敬今始通勤渠不為熱翕翕不為暖<lb/>
姝姝云何好尚真夐與世俗殊意者元城賢待以涑水<lb/>
迂獸旗畫星壤龍藩開玉符老我歎蒲栁投閒託枌榆<lb/>
<pb n="KR4h0067_WYG_234-5a"/>
味言喜啖蔗秀句嫌催租的知我軰人調度非轅駒子<lb/>
長固多愛含菀乃集枯梅花倚瘦竹清芬借旉與常恐<lb/>
硬黄紙喚歸翔紫廬問君立朝節謇諤辛毗裾問君治<lb/>
理效所至桐郷朱正爾澤東履俄然移右扶借留此截<lb/>
鐙來暮彼歌襦譬之絳霄雲來往本自如君亦何心哉<lb/>
此事姑置諸但惜君去我有唱誰和余寒山尚餘雪江<lb/>
濶征帆孤揮毫冩别恨臨風獨躊躇<lb/>
　　懷可齋簡林鄭二從事<lb/>
<pb n="KR4h0067_WYG_234-5b"/>
可齋嚴冷如古書莊語敢下鉛與朱讀之不厭味有餘<lb/>
簫韶間奏愁爰居文墨政事同機樞炤人炯炯懸氷壺<lb/>
昆弟親我同二蘇對牀風雨夜夢俱别來半歳意鬱紆<lb/>
頼有二客能從余或寄可齋雙鯉魚道甫問訊今何如<lb/>
　　乍晴觀蜂房戲占<lb/>
蜜蜂家計千頭奴日併花課供蜜租粉紅黄白各本色<lb/>
擁腫雙脚尻為車採花歸來不知數一一到門如合繻<lb/>
方春乳房擁金屋子弟分王遣之國廣輪處處成甘州<lb/>
<pb n="KR4h0067_WYG_234-6a"/>
饞口嚌嚅不遺力蜜脾割盡刲蠟膚畢嵗辛勤用謀食<lb/>
秋深冬早未見春嗅芳咀華來藻蘋釀成餱糧香滿室<lb/>
日日飽衙知愛君問誰食蜜還主臣阜財富國今何人<lb/>
　　糟蟛蚏送葺芷<lb/>
蚏腹一寸能郭索黄流在中自濡殻蝤蛑可是文人行<lb/>
螃蟹眡之師長伯二眸挺出勝怒蛙八跪前驅非屈蠖<lb/>
笑今樊噲自横行何用吕布須急縳餔糟啜醨乃我味<lb/>
嚼齒穿齦未渠惡屬厭秪覺一解勝效美不辭雙距落<lb/>
<pb n="KR4h0067_WYG_234-6b"/>
蔡謨但記尊足存孫卿不悟鐵成錯漫誇右手亦特螯<lb/>
水中之怒無乃虐梁王葅醢猶至今千古吁嗟漢恩薄<lb/>
玉柱江<graphic n="KR2090" url="https://raw.githubusercontent.com/kanripo/KR-Gaiji/master/images/KR2090.png" mimeType="image/png"/>酒半酣銀絲鯽魚新膾斫此非不足君所邪<lb/>
斶顧居貧未能學蟲魚瑣碎熟爾雅麴生逢之三距躍<lb/>
太真小物自足佳葺芷一笑為飛白<lb/>
　　再和且答索飲語<lb/>
晦途之人暗摸索如龜自遮聊以殻沉湘雖避屈三閭<lb/>
㫁髪奈逢呉太伯周官自詭蠯蠃蚳羲經敢並龍蛇蠖<lb/>
<pb n="KR4h0067_WYG_234-7a"/>
嫗妃投甕甘骨醉<hi>俗以羣雌巨掩為佳</hi>舌味無心寕法縛黄詩未<lb/>
足助盤飱呉稲詎能為嵗惡尊前介士尚錚錚海底漫<lb/>
郎終落落帛聲試聴響犀瓠玉指為渠代金錯掩筆而<lb/>
取僅遺小誰念坑降秦政虐二螯六跪冒族姓穴居頗<lb/>
笑隣之薄縱令臏足亦可喜中有妙解木應斫賸擬新<lb/>
篘問揚字先賦南烹仰韓學蠔山馬甲不易致岸下紫<lb/>
鱗方牣躍主人鸛鶴真耐痛笑許子彭如水白<lb/>
　　　諺語有鸛鶴日至水濱羣蟹相與捕魚蝦飼之<lb/>
<pb n="KR4h0067_WYG_234-7b"/>
　　　以為常一日鸛鶴語蟹曰施而不報非禮也吾<lb/>
　　　喬木巢成亦可延客能從吾乎蟹以無翼辭鸛<lb/>
　　　鶴曰此易耳子以兩距鉗吾足我爾身也蟹悅<lb/>
　　　從之一飛戾空蟹懼鉗益力鸛鶴痛怒罵之蟹<lb/>
　　　笑曰作主人乃爾痛耶<lb/>
　　鄭徳言暫館於别墅<lb/>
我如杜甫逢王翰君似梁鴻領孟光花竹自慙非獨樂<lb/>
杼機聊喜聴隣墻賦成寕笑老傖父甕熟定容周舎郎<lb/>
<pb n="KR4h0067_WYG_234-8a"/>
他日楊花飛燕子可能長記陸宣莊<lb/>
　　安晚偶成<lb/>
五物中間着一翁園㕓隨分可支筇章施采服花糚露<lb/>
戞擊鳴球竹嘯風疎種密栽觀木漸淺流深浚養泉蒙<lb/>
眼前丘壑無佳句自哂詩腸苦未窮<lb/>
　　和鄭制幹遷居<lb/>
帝遣夫君侍玉除薾雲飛上駕龍駒兵談暫此棲油幕<lb/>
荷隰居然見子都風牖喜便鴻案舉月臺長對兔輪孤<lb/>
<pb n="KR4h0067_WYG_234-8b"/>
孟嘗幸舍非吾事徒愧荀林為送孥<lb/>
　　和鄭制幹謝借居且惠朋樽醉螯詩<lb/>
平生愛山林里居想王屋孤月自無朋㫁雲曾不族詎<lb/>
知莊遵市鯈有賈誼卜西河就索居漆園問尊足翟門<lb/>
羅可去軻宅仁已熟似聞結駟多每見後騎屬魯臺時<lb/>
遣餽監侯已發粟競懽王儉蓮肯問顔子粥家貧願鄰<lb/>
富蒹葭欣倚玉頗容<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>稽叟來簉堂上燭猶能辨絲簧<lb/>
漸近不如竹濯醪慁兵醖庸行參聖讀願為善頌禱既<lb/>
<pb n="KR4h0067_WYG_234-9a"/>
醉備五福謀婦擬提壺敲門驚啄木持螯兩從事來就<lb/>
桑下宿美味均適口雙明喜増目命駕匪千里星言媿<lb/>
不夙聨句乏追韓補詩聊繼束終當效樂天駱馬為酒<lb/>
鬻<lb/>
　　題雪竇千丈巖<lb/>
並海危峰駕六鼇招提深處緑周遭樛松直上睡龍起<lb/>
怒濤飛來風虎嘷坐向亭空雲作伴待看身與月争髙<lb/>
山靈意我酬清賞為酌氷泉讀楚騷<lb/>
<pb n="KR4h0067_WYG_234-9b"/>
　　林治中近有捕虎之役調以拙詩<lb/>
豺狼當道實堪嗔就乳於莵哭楚臣馮婦下車冝衆恱<lb/>
將軍射石見心眞渡河應避馮河勇搏獸終歸舞獸仁<lb/>
他日朕虞須命益九官濟濟定相親<lb/>
　　比以拙詩戲調張籍不知作者已盈軸矣輒和兩<lb/>
　　韻<lb/>
展也虞朝庶績熈合修筐貢暨熊貍兕容于野雖非地<lb/>
豹澤其文似識時毛革正須供有用血牙安事殺為嬉<lb/>
<pb n="KR4h0067_WYG_234-10a"/>
國僑惠政人誰犯虎聼多應謝子皮<lb/>
虓虎寕如龜有知陸行端自觸危機縳渠吕布還須急<lb/>
驅以王尋漫失威肯使黔驢呈短技直敎獵騎合邉圍<lb/>
惡盈詎必分人獸猛獲終擒自衛歸<hi>宋人請猛獲於衛石祁子曰天下之</hi>
<hi>惡一也云云衛人歸之</hi>
　　圃中問訊梅友老榦疎花有足喜者<lb/>
洗出金灘鎖骨沙種成老樹競槎牙氷霜歴盡肌生玉<lb/>
窗牖寒深影到紗舊嵗枝頭新嵗景十分好處一分花<lb/>
<pb n="KR4h0067_WYG_234-10b"/>
誰言冷圃惟秋菊春意撩人乃爾邪<lb/>
　　東湖送藕與葺芷<lb/>
草木誰無知葉落能糞本榮枯逓乘除苖實自穮蔉東<lb/>
湖百頃蓮夏日傲趙盾州家浚河渠獮薙甚芸墾長身<lb/>
萬柄荷髦梗付鍤畚寒烟熨青鏡時有白浪輥水解毓<lb/>
仙骨根着泉源混外乾乃中腴下益寕上損淤泥胎玲<lb/>
瓏多節竅混沌園丁亦善沒擘波沸魴鱒衆株忽仰浮<lb/>
登岸如衮衮誰知絳縣塗可試平叔粉名非玉井船實<lb/>
<pb n="KR4h0067_WYG_234-11a"/>
過秋蘭畹肴蔌雜燕豆葅菜補中壺交梨能養生諼草<lb/>
亦忘忿空言出好事就與津燥吻贈君擬條氷差勝羞<lb/>
藻蕰<lb/>
　　送新薑與葺芷<lb/>
仲尼何不撤薑食損智深譏藏戲劇将以愚民豈其然<lb/>
半山失喜為動色抝執誰解鐫此老一時鑿說契胷臆<lb/>
我疑驗之神農書増壯胃腑良有力月令音商其味辛<lb/>
調芼魚蔬配香稷方冬沃土培其根隴畦分封隨壤息<lb/>
<pb n="KR4h0067_WYG_234-11b"/>
長鬚視苖厪獻新先時斸起奮鉏棘青株斯拔薤本重<lb/>
紅萁半露蔆包側駢指驚看産漆園眡足疑為導積石<lb/>
欲搗芳辛入<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>臼為憐膚理傲金狄僕命薺荼涴詩雅<lb/>
肩差梅桂班内則笑加束縳伐書鯉持助饔庖鱠銀鯽<lb/>
旱年冝薑諺有之今嵗雨多生意嗇小摘酸寒類甲菜<lb/>
大阿嬰冒期膝席公羊榖梁汝徃哉反音一笑當勿劾<lb/>
<hi>稗官有記公羊穀梁並出一人之手其姓則姜盖四字反切即姜字也</hi>
　　山間録拙作求敎葺芷俚語將命笑擲幸甚<lb/>
<pb n="KR4h0067_WYG_234-12a"/>
老我愧不學無以祛六蔽短綆赴修汲深淺忘厲揭每<lb/>
逢撲凸篇如對葛答謎敵壘或致師何以禦柴曳書林<lb/>
倦回旋筆徑冝脾睨獨自搔背痒誰與解韈繫誤墨拙<lb/>
成蠅飲醯癡聚蚋噐成多苦窳草創類茅蕝未善文心<lb/>
雕曷助葵足衛樂只正始音盡發文冢瘞古意窺九嶷<lb/>
詞源决三澨英英韻風雅噩噩規誥誓精剛拏健鶻妥<lb/>
帖律狂猘解注卑蟲魚獻納笑蝦䱥讀檄頭愈疾聼語<lb/>
麋著草風髙補釣臺天朗摛蘭禊合止按商角刮磨出<lb/>
<pb n="KR4h0067_WYG_234-12b"/>
亷銳妙指曲不傳奪胎骨可蛻神鍼如運斤折屋去眼<lb/>
翳又如大醫王割胃滌滛滯萬象困蒐討瑶金拔昆麗<lb/>
司文當執衡却掃甘擁篲空山闊游從思君願言嚏蕪<lb/>
詞薦藜藿香芼待薑桂翳桑急壺飱毋為答飯毳<lb/>
　<lb/>
　<lb/>
　<lb/>
　兩宋名賢小集巻二百三十四<lb/>
</p>
<p>
</p>
  </div>
</body>
</text>
</TEI>
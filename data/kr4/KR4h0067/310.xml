<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百十</head> <lb/>
    <p>
<pb n="KR4h0067_WYG_310-1a"/>
欽定四庫全書<lb/>
　兩宋名賢小集巻三百十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　吾竹小藁<lb/>
　毛珝字元白柯山人豪於詩有聲端平間吾竹小藁<lb/>
　一巻寶祐六年荷澤李龏弁序云柯山元白詩人之<lb/>
　秀者也通今達古蓍蔡後生采詩家得其一二如寳<lb/>
<pb n="KR4h0067_WYG_310-1b"/>
　肆中犀璧混於螺貝惜其以文自晦不求於時吟藁<lb/>
　一帙章不盈百清深雅正蹟前事而寫芳襟奚止嘲<lb/>
　風弄月而已哉<lb/>
　　西興<lb/>
蚤暮船爭渡都城隔岸閒昔為漁釣地今作利名關潮<lb/>
探塵中事年催客裏顏水仙花又發吾欲老江灣<lb/>
　　寓池之清夷堂<lb/>
堂靜草侵廊羈懐未易忘近城知郡圃有佛即僧坊惡<lb/>
<pb n="KR4h0067_WYG_310-2a"/>
句書盈壁空樽壘到墻使君臨寵外滿目樹蒼蒼<lb/>
　　送客遊吴<lb/>
水鄉秋易冷珍重過吴松在旅雖難遣於詩莫厭攻一<lb/>
輪僧寺月半夜客船鐘况有賢州牧知音是舊逢<lb/>
　　小至<lb/>
九地陽初動披衣起擁爐門前初去馬<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>外漸啼烏雲<lb/>
色呈金未梅梢破玉無焚香待天曉㸃易句研朱<lb/>
　　廬山棲賢寺<lb/>
<pb n="KR4h0067_WYG_310-2b"/>
名重于諸刹前賢舊隱踪無人知有路隔樹忽聞鐘瀑<lb/>
壯山疑裂雲深寺若封或傳遺藁在三叩昔時松<lb/>
　　登黄崗清淮門<lb/>
風吹蘆葉江頭路江水江天共秋暮邊淮寒早客行稀<lb/>
只有征鴻向南去征雁自去書不来逺衣未寄憑誰催<lb/>
孤城慘咽暮笳起城下荒榛接淮水<lb/>
　　種竹<lb/>
山居無力塵居俗有客勸予惟種竹種成貧家可驟富<lb/>
<pb n="KR4h0067_WYG_310-3a"/>
翠色琅玕遶君屋清晨荷鋤斸溪岸分得溪光入城緑<lb/>
暮年百事課功遲坐待春風滿林玉<lb/>
　　墨龍<lb/>
真人尸居雷八荒斷磚殘墨生蒼茫鯢伯下<graphic n="KR1353" url="https://raw.githubusercontent.com/kanripo/KR-Gaiji/master/images/KR1353.png" mimeType="image/png"/>九淵黑<lb/>
神光倒射角與亢<hi>平聲</hi>明明元氣淋漓蹟水底焚槐海<lb/>
波赤周流萬化元無極姑使人心識天則<lb/>
　　湘江<lb/>
湘江莫道無情水寳瑟聲寒愁帝子安知日月在中天<lb/>
<pb n="KR4h0067_WYG_310-3b"/>
萬古重瞳元不死楚南楚北千里雲持香遥禮雲中君<lb/>
莫起悲風助騷怨蘭枯菊瘁不堪聞<lb/>
　　東風<lb/>
東風喣嫗如慈乳欲報生成恨無所自拈花片作斑衣<lb/>
起捧春醪勸春舉傍人笑我老如許我亦笑渠將及汝<lb/>
梅花也笑桞都舞君如不飲出童羖<lb/>
　　浙江<lb/>
白鷴舊事隨波去太極陰陽自吞吐長虹夜貫黑頭船<lb/>
<pb n="KR4h0067_WYG_310-4a"/>
四紀沙迎相公路馮夷作劇真等閒五都有客雄其間<lb/>
上林三官浪憂國千年海底生銅山<lb/>
　　檜瀑<lb/>
媧皇失補天南角一道銀河落君屋又疑元氣是周流<lb/>
不然瀉盡誰能續瀑邊老檜尤可人髯疎骨痩皮鱗皴<lb/>
崩崖欲壓全不懼夜半潛蛟暗来去<lb/>
　　富川邂逅戚叔開<lb/>
百蟲坏蟄雁奔忙君從何来兩袂霜大冠如箕盍齊魯<lb/>
<pb n="KR4h0067_WYG_310-4b"/>
此地無乃驚吠厖釣竿曾笑江河窄尺水無容投犗客<lb/>
取羝為君向東軷一聲裂石扶桑白<lb/>
　　虎丘<lb/>
阿鴻血染吴苔碧氣徹重泉埋不得千年至寳復歸天<lb/>
顛倒海中飛霹靂至今荒怪列虞初罅石千㝷駭遊客<lb/>
寺邊别廟是何神月黑伽藍問周易<lb/>
　　月<lb/>
人言月裏仙人住隱約娑羅樹根兔元霜搗就亦多年<lb/>
<pb n="KR4h0067_WYG_310-5a"/>
不見有人曾得度清光偏照邊城秋城邊白骨胎王侯<lb/>
王侯白骨卒未已龜<graphic n="KR1109" url="https://raw.githubusercontent.com/kanripo/KR-Gaiji/master/images/KR1109.png" mimeType="image/png"/>吸月獨不死<lb/>
　　丹陽館<lb/>
渡江第一南来驛幾度華堂延鴈客百年運逐曉雲空<lb/>
愁殺鞮官老無職南徐今日古陽闗不斷歌聲祖離席<lb/>
國讐已復事尤多折損年年春桞碧<lb/>
　　富池廟<lb/>
船頭蜀錦三千尺倒影長虹浸寒碧相逢不是紫髯郎<lb/>
<pb n="KR4h0067_WYG_310-5b"/>
鸚鵡洲邊眼生棘江頭簫鼓雜靈鴉人道陰兵曾護國<lb/>
安知樓下雪千堆不是吞曹氣衝激<lb/>
　　秋日即事<lb/>
黄花暴日香欲醉黄蜂抱香暖欲睡老夫邂逅亦欣然<lb/>
一段先天畫前意喧喧歸雀聒叢篁夕風欲轉明朝霜<lb/>
花揺蜂醒我亦覺斜陽一片秋茫茫<lb/>
　　甲午江行<lb/>
百川無敵大江流不與人間洗舊讐殘敵自縁他國廢<lb/>
<pb n="KR4h0067_WYG_310-6a"/>
諸公空負百年憂邊寒戰馬全裝鐵波濶征船半起樓<lb/>
一舉盡收關洛舊不知消得幾分愁<lb/>
　　寓興國之十詠亭呈諸友<lb/>
斷垣荒棘疑無路忽有幽亭一畝餘不稱郡侯来把酒<lb/>
偏宜野客借觀書臨階汲水防苔滑隔岸看山愛桞疎<lb/>
非有舊交時下顧十分風味落樵漁<lb/>
　　中年<lb/>
中年已悟昔皆非正學無師更可悲詩道縱能通閫域<lb/>
<pb n="KR4h0067_WYG_310-6b"/>
聖經曾未涉藩籬擬從周子參無極更為東巢續近思<lb/>
適意舞雩時一詠區區何用苦吟為<lb/>
　　寓泉之定空寺<lb/>
齋鐘聲斷佛香銷閒步虚廊轉幾遭濁世自縁君不捨<lb/>
青山豈是俗難逃鳥如留客音聲好松似驕人意氣高<lb/>
因悟夙根元自有栽培功淺長蓬蒿<lb/>
　　掩巻<lb/>
盈箱積案欲何如誤盡蒼生半屬渠陸贄外誰無負學<lb/>
<pb n="KR4h0067_WYG_310-7a"/>
臯陶前是讀何書鑿開素樸惟三畫斵碎真淳遂五車<lb/>
安得六經行世外民風盡返結繩初<lb/>
　　謝胡黙堂<lb/>
創新小閣畫難成肯借山翁養病身萬事不憂知有命<lb/>
數椽分庇可無人觀書漆几明於鏡欹枕藤牀軟勝茵<lb/>
終恐傍門心未穩敝衣雖敝毎馳神<lb/>
　　寓泉之安溪<lb/>
已恨逢人語不通更堪烟嶺隔千重山城縱是如花好<lb/>
<pb n="KR4h0067_WYG_310-7b"/>
海霧終愁似墨濃逺信斷無鴻可寄故鄉惟有月相逢<lb/>
間於荔緑蕉紅處歩屧時留到晚鐘<lb/>
　　雪<lb/>
無雨無雲曉色乾忽驚瑰璧滿簷端不教聲到牕前覺<lb/>
應恐愁添屋下寒占瑞農官尋玉尺析酲公子索金盤<lb/>
柴門睡起無多事捲上疎簾帶竹看<lb/>
　　闗心<lb/>
闗心歲月似驚波少日無成奈老何别久帝京知事少<lb/>
<pb n="KR4h0067_WYG_310-8a"/>
住長客舎識人多典衣沽酒杯難滿借壁題詩字易磨<lb/>
早信出門無遇合故山只合守樵柯<lb/>
　　通之海山樓落成<lb/>
千尋雉堞一朝興五馬行庖此落成地峻鬼神愁設險<lb/>
樓高星斗聽談兵霞羞綵幟依山斂月鬭金杯出海明<lb/>
更有萬堆飛石在寄聲殘羯盍䰟驚<lb/>
　　鳯凰臺<lb/>
江山依舊昔人非多少興亡問不知雁去又逢重到日<lb/>
<pb n="KR4h0067_WYG_310-8b"/>
鳳歸安得再来時風吹木葉隨漁艇霜壓蘆花出酒旗<lb/>
特地待吟吟未穩數聲昏笛戍樓吹<lb/>
　　學道<lb/>
學道先須學忍貧緼袍疏食當華珍摳衣所久參前輩<lb/>
開巻猶欣見古人暗坐雨<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>心似月冷眠雪屋氣如春<lb/>
向来酷意耽吟事今亦相忘越與秦<lb/>
　　贈碧蜍<lb/>
鳶飛魚躍兩悠悠造物何心莫問休但得一杯長在手<lb/>
<pb n="KR4h0067_WYG_310-9a"/>
不須萬户更封侯人間有夢何非蝶物外忘機即是鷗<lb/>
我亦青鞵行脚者會摩銅狄話重遊<lb/>
　　人才<lb/>
但得人才即治安不憂外侮敢相干學闗世道方為士<lb/>
業曉農家始是官國力在兵堪用少敵情如鬼欲驅難<lb/>
豈無一代奇男子抱膝無言靜處看<lb/>
　　和張梅深四首<lb/>
幾踏梅花角寸長擔簦羞作老来忙立身早慕千層塔<lb/>
<pb n="KR4h0067_WYG_310-9b"/>
閲世今知百戲場從辟穀来唯嗜酒自栽梅後不燒香<lb/>
人生底為青衫急亦有秋荷可製裳<lb/>
不用悲歌撫鐵長古無人可免身忙存心未必耕無地<lb/>
涉世難忘選有場新别水雲書尚濕舊題松桂筆猶香<lb/>
只縁誤觸神丹走惆悵京塵浣薜裳<lb/>
我䇿曾無一䇿長一生蟻踏厯間忙持經佛寺新投社<lb/>
寄食田家舊築場古劍放教龍逐伴殘書分與蠧餐香<lb/>
不愁死去無名在化作千年老鶴裳<lb/>
<pb n="KR4h0067_WYG_310-10a"/>
鳧鶴都休較短長靜非無用動非忙間將書巻排科甲<lb/>
戲把文科列戰場無地可施行話枘有天須監格心香<lb/>
功名細看時来耳珍重漁簑即衮裳<lb/>
　　古出塞<lb/>
初説戍漁陽俄傳出定襄朝朝征馬過春草不曾長<lb/>
　　山月<lb/>
山月共徘徊山泉酌一杯詩成無筆寫畫石記蒼苔<lb/>
　　書墨竹<lb/>
<pb n="KR4h0067_WYG_310-10b"/>
伯夷有夙世契子猷結千古交烟外三葉五葉雨中一<lb/>
梢兩梢<lb/>
　　觀星<lb/>
九天有象不虛呈厯厯都闗國重輕漢客可無經濟意<lb/>
只將牛女問君平<lb/>
　　海陵<lb/>
遶城無數菜花黄隔岸蒹葭接大荒不分塞鴻偏得意<lb/>
年年春老未還鄉<lb/>
<pb n="KR4h0067_WYG_310-11a"/>
　　海陵之褒城<lb/>
四面蒹葭水接天中間一片是人烟相逢盡喜干戈息<lb/>
白鷺飛来立戰船<lb/>
傍城三十里芙蕖怪底繁華浙景無元是近邊農事少<lb/>
全憑蓮藕當官租<lb/>
邊聲籍籍早秋風稻未黄時棗又紅莫厭水鄉遷避苦<lb/>
全家載入緑荷中<lb/>
　　儀真<lb/>
<pb n="KR4h0067_WYG_310-11b"/>
頻年歲稔少干戈到處人能販五湖只道鹺舟偏輻輳<lb/>
玉杯錦段近年多<lb/>
多旨樓邊古桞斜龍淵寺裏隔荷花清風盡日無人管<lb/>
半屬僧家半妓家<lb/>
販来北棗堪充膳種得西𤓰可析酲總是中原舊風物<lb/>
不堪今日是邊城<lb/>
　　晚涼<lb/>
<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>前灑地着胡牀浴罷閒来坐晚涼更取壁燈移暗處<lb/>
<pb n="KR4h0067_WYG_310-12a"/>
待他月上竹邊墻<lb/>
　　南山有梅花<lb/>
南山有梅花高者五尺餘半空發清香天人為踟蹰城<lb/>
中三尺本登盆綴流蘇進之畫堂上笑彼何麤疏<lb/>
　　山中吟七首<lb/>
幽幽山上松泠泠松下井白石當銀牀青蘿作修綆山<lb/>
翁獨酌餘無客可堪評葛洪分煉丹陸羽求煎茗<lb/>
采薇作庭實紉蘭作筐篚持以薦王公謂可蘋藻比王<lb/>
<pb n="KR4h0067_WYG_310-12b"/>
公龋齒謝王門何用此問客姓與名或是孤竹子<lb/>
山中夜讀書山鬼来相試隔<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>問疑難頗及堯舜事予<lb/>
非夘金人安能動星緯劃然一推<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>餘音入空翠<lb/>
山翁不能文亦免時流笑早愛滄浪歌知辭不知調長<lb/>
年水山間所業只耕釣偶得千齡龜遂通八卦兆<lb/>
山花開滿枝山鳥啼無時君胡欲棄此自取塵汚為山<lb/>
猿嚙君履山鹿銜君衣挽君君不留去去君何歸<lb/>
槲葉可以衣松實可療飢騎鹿下山去擬説高人知高<lb/>
<pb n="KR4h0067_WYG_310-13a"/>
人不可得紛紛却語誰曉忩白雲過且自相同歸<lb/>
題牋寄親友早早山中来紫芝旣可採蟠桃行當開持<lb/>
書託南風北風復吹囘愛之不可見落日令人哀<lb/>
　　已酉客淮<lb/>
烽燧春尤急人才歎寂寥恨無黄石畧難致碧幢招守<lb/>
塹宵仍甲傍城曉未橋又傳經一雪殘哨亦蕭蕭<lb/>
　　過黄山法華寺<lb/>
積雪滿松岡兹行為悼亡本非求吉地祗欲近禪坊外<lb/>
<pb n="KR4h0067_WYG_310-13b"/>
物心如水流年鬢已霜只應雙卜宅永此禮空王<lb/>
　　送田耕月遊吴<lb/>
衣笈詩囊外身輕費亦輕不妨船眼窄時上岸頭行橘<lb/>
里逢霜信松江問水城吴中聞歲稔新糴想須平<lb/>
登橋仍問渡迢遞到吴中倩僕挑茶竈移船避釣筒月<lb/>
生林屋洞潮接舘娃宫得句人傳去蘇牋價益穹<lb/>
此去姑蘇郡都無五日程仍聞新太守最重舊交情有<lb/>
句梅邊索無田月下耕雙親方待養我亦勉君行<lb/>
<pb n="KR4h0067_WYG_310-14a"/>
　　湓江<lb/>
遠樹一重重烟村與市通難㝷元亮宅遥酹菊花叢濁<lb/>
浪帆檣外廬山几席中何時邊事息来此作漁翁<lb/>
　　吴門田家十詠<lb/>
去年一澇失冬收逋債於今尚未酬偶為灼龜逢吉兆<lb/>
再供租約賃耕牛<lb/>
竹罾兩兩夹河泥近郭清渠此最肥載得滿船歸挿種<lb/>
勝如賈販嶺南歸<lb/>
<pb n="KR4h0067_WYG_310-14b"/>
到處車聲轉水勞東鄉人事獨逍遥一堤灩灩元非雨<lb/>
總是吴江澹水潮<lb/>
今年田事謝蒼蒼儘有瓶罌卒歲藏只恐主家增斛面<lb/>
雙雞先把獻監莊<lb/>
主人租入有常規十月開倉不許違占得頭籌先衆了<lb/>
繞身紅綵送將歸<lb/>
西鄉本是最高鄉今歲收成亦倍常瓦鼓綵亭連日閙<lb/>
誰家不謝白龍王<lb/>
<pb n="KR4h0067_WYG_310-15a"/>
村村鼓笛樂秋成露未凝霜水未冰無賴酒家偏射利<lb/>
隔年早挂上元燈<lb/>
田家少婦最風流白角冠兒皀蓋頭笑問傍人披得稱<lb/>
已遮日色又遮羞<lb/>
長襟侈袖若僧衣閒蕩扁舟入郭嬉好是醉歸村舎晚<lb/>
聲聲耳畔阿郎兒<lb/>
主家文牓又闈田田甲科丁各備船下得樁深笆土穩<lb/>
更遷垂桞護圍邊<lb/>
<pb n="KR4h0067_WYG_310-15b"/>
　　劉寺<lb/>
曾住昭陽殿裏頭何年香骨掩荒丘虛傳碧落歸仙去<lb/>
誰見蒼梧從帝遊鸞閣粉銷塵影暗蜃爐香冷石人愁<lb/>
風前不敢將梅折猶恐君恩寵未休<lb/>
　　宿廣果寺<lb/>
寺門初掩夜沈沈風逼寒燈檜影深滿屋異香僧入懴<lb/>
一甌新茗客搜吟雲歸古殿聞龍氣月照空池見佛心<lb/>
坐久却眠眠未穩屋頭鐘起鵲驚林<lb/>
<pb n="KR4h0067_WYG_310-16a"/>
　　金陵<lb/>
虎踞龍蟠在目前依然行闕鎖寒烟津頭鼓角增新戍<lb/>
陌上笙簫減舊年高塔直看淮對境斷碑閒憶晉諸賢<lb/>
我来尚喜秋成日魚蟹堪賖滿市邊<lb/>
　　拄杖<lb/>
數節堅如玉削成幾年出入伴閒身扶持衰老非無術<lb/>
變化虛空亦有神藥籠倒挑同入市酒壺斜挂共尋春<lb/>
雖然未作顛危用閒指迷津與路人<lb/>
<pb n="KR4h0067_WYG_310-16b"/>
　　數椽<lb/>
梅有清香竹有陰數椽於此寄幽深舊看飛雁抛孤旅<lb/>
新聽啼螿悔苦吟幾巻書皆先世蹟一張琴是古人心<lb/>
柴門未必無知已何必江湖在遠尋<lb/>
　　陳藏一山房<lb/>
一室焚香即太初萬人如海儘從渠第于心上曾無著<lb/>
何必山中始可居垂箔護花嫌引蝶連筒汲井怕生魚<lb/>
草元政不妨人事問字敲門未可疏<lb/>
<pb n="KR4h0067_WYG_310-17a"/>
　　元日寓越之三江<lb/>
客裏元正最可憐就他香案禮蒼天懶拈蓍草占新歲<lb/>
頻對菱花憶去年僅有邸翁分席拜不如野老著衣鮮<lb/>
百年草草渾如此且醉殘梅了目前<lb/>
　　桂<lb/>
天上分来種異常年年花占菊前黄堆將龍麝應難敵<lb/>
隔盡屏帷亦透香此日且饒秋富貴全家疑在月中央<lb/>
明朝酒醒風吹盡贏得黄金滿步廊<lb/>
<pb n="KR4h0067_WYG_310-17b"/>
　　滄浪亭<lb/>
濯纓人去水空寒事屬明時欲問難日暮客歸園館閉<lb/>
鷺鷥飛上石碁盤<lb/>
　<lb/>
　<lb/>
　<lb/>
　<lb/>
　兩宋名賢小集巻三百十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻九</head> <lb/>
    <p>
<pb n="KR4h0067_WYG_009-1a"/>
欽定四庫全書<lb/>
　兩宋名賢小集巻九<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　冦萊公集<lb/>
　寇準字平仲華州下邽人太平興國中進士淳化五<lb/>
　年參知政事真宗朝累官尚書右僕射集賢殿大學<lb/>
　士同中書門下平章事封萊國公乾興初貶雷州司<lb/>
<pb n="KR4h0067_WYG_009-1b"/>
　户徙衡州司馬卒仁宗時贈中書令諡忠愍有巴東<lb/>
　集<lb/>
　　奉和御制中秋翫月歌<lb/>
戒井銅龍漏水平玉輪初滿物華清光連南極星輝正<lb/>
影泛中天帝宇明風來蘋末披輕霧香濕蘭叢浥零露<lb/>
絳河横度燦雲章靈鵲羣飛遶宫樹法久照兮慶昌時<lb/>
樂芳宴兮忘疲敷睿文兮玩澄景當嚴更兮漸永九門<lb/>
秘邃敞堯宸靄靄金波矚目頻進牘豈能抽鄙思賡歌<lb/>
<pb n="KR4h0067_WYG_009-2a"/>
深愧預朝倫<lb/>
　　奉聖㫖賦牡丹花<hi>時正言直館</hi>
栽培終得近天家獨有芳名出衆花香逓煖風飄御座<lb/>
葉籠輕靄襯明霞縱吟宜把紅牋襞留賞惟張翠幄遮<lb/>
深覺侍臣千載幸許隨仙仗看穠華<lb/>
　　奉和御製南郊禮成<lb/>
荐降靈符昭瑞命交修盛則荐清衷朝真典理揚丕烈<lb/>
類帝圓壇報昊穹述職萬邦咸執玉來庭異域協占風<lb/>
<pb n="KR4h0067_WYG_009-2b"/>
禹功髙與天無極堯徳明如日正中福浸蒼生臻富夀<lb/>
澤流綿宇霈龎鴻粢盛豐潔神皆享金石和平政本通<lb/>
鬱鬱雲烟當晝麗熈熈景物共春融羣臣抃蹈瞻宸扆<lb/>
願比南山祝夀躬<lb/>
　　奉和御製真逰殿上梁<lb/>
敦崇妙本膺丕貺濬發鴻源示永年吉語密傳當乙夜<lb/>
粹儀秪覿擁非烟皇心翼翼精齊至祖徳綿綿道誨宣<lb/>
誕集純禧彰錫羡交修茂典表欽先爰稽大壯新瓊宇<lb/>
<pb n="KR4h0067_WYG_009-3a"/>
仰法殊庭設綺筵山積瓌材咸備矣神扶華棟見巍然<lb/>
元龜獻兆良辰協哲匠施勤庻藝全四柱如翬循寶勢<lb/>
觚稜削玉燦珠躔黼帷夙設宸居麗翠葆躬臨聖志䖍<lb/>
昭荅明靈陳盛㑹睿詞敷暢煥雲牋<lb/>
　　奉和御製郊外觀稼<lb/>
天苑清塵宿雨收翠華觀稼慶盈疇氣和玉燭成豐嵗<lb/>
露冷金莖凜素秋日麗鮮原平杳杳烟含嘉穀鬱油油<lb/>
共知省歛敦農事信史騰芳紀聖逰<lb/>
<pb n="KR4h0067_WYG_009-3b"/>
　　瑞慶園觀稼奉聖㫖次韵<lb/>
善苗棲畆昭靈貺禁苑鳴鑾值素秋歛籍神倉符禮數<lb/>
採詩良耜慶農收宴開雲幄皇慈洽日駐天衢睿賞留<lb/>
千載逢辰増嶽抃清塵叨從屬車逰<lb/>
　　應制太清樓觀書<lb/>
仙禁開書府純毫紀格言簡編包舜禹範圍總乾坤稽<lb/>
古崇邦教斯文闢聖門從逰觀奥秘何以報宸恩<lb/>
　　御製乃眷儲闈方崇學術錫郡書于册府勵至業<lb/>
<pb n="KR4h0067_WYG_009-4a"/>
　　于承華日命近班同觀盛事七言十韵詩一首奉<lb/>
　　聖㫖次韵<lb/>
景命昭彰佑徳基元儲敦裕協祥期寢門勤至嘗無怠<lb/>
學肆多聞詎有疑金玉騰音鏘睿律簡編申錫振良規<lb/>
河圖奥秘言誠訓藝圃優㳺善益資玉宇風清傳宻詔<lb/>
蓬山雲委錫芳㽔天顔不逺回宸眷肉味都忘聼寶辭<lb/>
燕翼貽謀欣教盛上庠隆道慶才竒叨逢華旦居黄閣<lb/>
久待宣逰近赤墀恩厚荐承三晝接力㣲寜致百工熈<lb/>
<pb n="KR4h0067_WYG_009-4b"/>
東闈疏問英猷逺聖慮乾乾更念兹<lb/>
　　御製慶先后升祔禮成七言六韵奉和<lb/>
天錫靈符興寶祚澤流綿宇福蒼生蒸蒸至孝咸歸厚<lb/>
翼翼精衷尚執盈順考漢儀彰道廣欽崇周道著恩明<lb/>
豆邉合享豐盛備管磬同和雅奏成愛景融輝昭善應<lb/>
非烟絢采協殊禎尊升茂典光惇史稽古鴻猷振帝紘<lb/>
　　應製賞花釣魚<lb/>
龍禁含佳氣鑾輿下建章碧波㣲蕩漾紅蕚竟芬芳玉<lb/>
<pb n="KR4h0067_WYG_009-5a"/>
斚春醪滿金波晝漏長逢時空竊抃萬宇正惟康<lb/>
　　和御製降聖莭<lb/>
秋殿霜凝當永夕靈場齋潔方無斁髙真諄誨昔親聞<lb/>
上帝休複今再覿鬱葱兮卿雲仙鶴兮不羣肅清兮采<lb/>
蓆神雀兮振翼香飄華燭焰亭亭風度翠簾聲厯厯嘉<lb/>
應紛綸寶運昌聖人功與天無極<lb/>
　　奉和御製奉祀述懷歌<lb/>
巍巍至徳充綿宇翼翼宸心臨兆庻覆育懐生動法天<lb/>
<pb n="KR4h0067_WYG_009-5b"/>
講求茂典皆師古協和神化踵唐堯彬蔚頌聲踰吉甫<lb/>
赫奕皇威振八荒清夷王度綏中土豐年朝野正懽康<lb/>
溢牒充圖福紀祥睿聖繼明恢大業禎符錫祚降穹蒼<lb/>
省方展寀宣邦職登岱銘功舉國章睢上埋牲專事地<lb/>
漢唐故實存聞記精靈昭感果潜通瑞應昭臻知所自<lb/>
飈羽光臨神告彰洪源肇啟仙逰暨瀨鄉舊壤闢珍詞<lb/>
欵謁齋莊敦睿意譙都奏牘達彤庭耆耋雲趍共瀝誠<lb/>
順考皇儀尊妙道再修盛莭狥輿情聲名文物當興運<lb/>
<pb n="KR4h0067_WYG_009-6a"/>
申命羣儒究禮經秩秩徳音咸布惠穰穰景福必求成<lb/>
㳟承閟祀為齋久企仰真風志克勤肅眷廟廊嘉荐備<lb/>
廣覃慶賜湛恩頻式揚丕烈心彌潔祗上鴻名道益伸<lb/>
将覩虞巡陪法從幸同鳬藻樂昌晨<lb/>
　　天安殿致齋<lb/>
國陽崇大報玉宇藻多儀散致尊王度懐柔祝帝禧儲<lb/>
精通合漠玩志協㣲夷律正風來逈宵長月上遲漏筒<lb/>
聲漸瀝陛㦸影流離夙戒羣倫序交懽百慮維星繁陳<lb/>
<pb n="KR4h0067_WYG_009-6b"/>
法仗雲密䕃平逵傳警鳴相動威容聲率祗<lb/>
　　天安殿酌獻<lb/>
聖運昭惟永髙真協降祥方嚴泰壇祀先荐釡山章典<lb/>
禮官無曠涓辰筮有常中天華闕秘象衮晬容莊宵迥<lb/>
星河粲風㣲羽衛揚獻酬靈契接陟降寶儀彰顧諟欽<lb/>
元命寅㳟達上蒼彌文輝竹帛備物儼蕭薌尊道宸心<lb/>
至登春雅俗康猶將奉齋潔禔福俟穰穰<lb/>
　　西垣致齋日因成一章呈二相公<lb/>
<pb n="KR4h0067_WYG_009-7a"/>
攝事修穹祀齋居近紫庭千門夏雨歇髙樹夕陽生更<lb/>
散掖垣静風來鐘漏清岩廊慚舊徳書殿愧羣英白髪<lb/>
将何補丹心忽自驚敢言陪邴魏三接奉承明<lb/>
　　瓊林苑應制<lb/>
鳯蹕出重城宸逰順物情檻花紅蕋盛苑樹緑隂成雨<lb/>
過池塘静風來殿閣清樂和堯酒滿千載慶昇平<lb/>
　　和御製祀后土<lb/>
臨晉迴清蹕靈壇備克禋荐誠祠后土求福為蒸民展<lb/>
<pb n="KR4h0067_WYG_009-7b"/>
義王猷逺推恩慶賜均千官陪漢祀萬國奉虞巡仗衛<lb/>
明初日郊原麗上春花飛函谷路栁暗九陽津宿莽深<lb/>
藏雉柔桑逺映人河流喧二陜山勢壯三秦簫鼓聞睢<lb/>
上旌旗過渭濵天清臨曠野地迥接重闉入鎬皇懽洽<lb/>
横汾睿藻新周南慙踵迹空想屬車塵<lb/>
　<lb/>
　<lb/>
　兩宋名賢小集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻九十四</head> <lb/>
    <p>
<pb n="KR4h0067_WYG_094-1a"/>
欽定四庫全書<lb/>
　兩宋名賢小集巻九十四<lb/>
　　　　　　　　　　　　　　宋　陳　思　編<lb/>
　　　　　　　　　　　　　　元　陳世隆　補<lb/>
　姑溪詩集<lb/>
　　甘露堂歌<lb/>
炎天熇熇如湧湯使君置酒甘露堂無風但覺冷徹骨坐來<lb/>
髣髴飛青霜使君顧客指新榜天假此應來輝光八十里叟<lb/>
<pb n="KR4h0067_WYG_094-1b"/>
感盛事獻頌請名相激昂我非取専已上報堯仁舜智方當<lb/>
陽邇來瑞應發處處中臺第一彤雲章吾邦雖僻亦影響明<lb/>
徳所祐真無疆已而轉眄欲受簡慙非叟比疇能當輒因勝<lb/>
遇强僶俛庶幾擊壤同揄揚吾君之澤不可象使君之恵何<lb/>
可忘才髙名重偶暫屈遺愛他日逾甘棠嗟予落寞徒自感乍<lb/>
鳴乍已如寒螿安時逐境姑委化隨縁致力聊為鄉時逢載酒<lb/>
問難字未擬持箠操羣羊但知今日不易得縱不能飲須空觴<lb/>
　　次子椿同君俞三首<lb/>
<pb n="KR4h0067_WYG_094-2a"/>
倦途回首已無牛獨向田間渉半秋倚仗固知同失馬<lb/>
攀援猶恐昧操舟漸逢陌上相推醉尚有空中未下鷗<lb/>
可是道邊無葬地肯將身世曲如鈎<lb/>
西來不復見青牛問遍生涯兩鬢秋但受郢人夸鼻斵<lb/>
豈知䝉叟是腰舟柱頭寂寞千年鶴波面分明一㸃鷗<lb/>
不向虚中問消息磻溪終老但垂鈎<lb/>
隱隱山林似卧牛紛紛䥥擔喜逢秋虛名漫託三春柳<lb/>
實際須歸萬斛舟未信此生真野馬且將餘日寄江鷗<lb/>
<pb n="KR4h0067_WYG_094-2b"/>
﨑嶇精衞人空笑終恐長鯨上直鈎<lb/>
　　試郭底泉和韻<lb/>
午睡不覺久起坐獨捫腹眊矂相苦魔眩瞀遂為族永<lb/>
懐建溪春偶爾得藏畜品第雖非貂猶勝狗尾續虚堂<lb/>
無纎塵百轉紛擊筑破碾頓愕眙屑紛隨輪蹙被褐而<lb/>
懐璧凡眼真䙝凟聊資定碗黒豈待無托綠久聞城西<lb/>
角有泉堪寒玉名因所居傳亷惠纔可僕殷勤持小罌<lb/>
甘瑩來一掬蟹眼方轉旋色味相芬馥邇來棘荆生未<lb/>
<pb n="KR4h0067_WYG_094-3a"/>
易梨栗熟一啜便超騰庾愁空萬斛<lb/>
　　偶書<lb/>
風吹蘇小門前柳雨暗羅敷陌上桑遥想九江春色晚<lb/>
被花惱得少陵狂<lb/>
　　白鈐轄席上琵琶<lb/>
青海傳烽沙遶塞謀將櫜戈身不介却携紅䄂弄煙月<lb/>
醉笑溪山窮物外文章聲名家世事投筆收功無十載<lb/>
天子㡬嗟相見晚暫許南來聊曠快一時賔客多可人<lb/>
<pb n="KR4h0067_WYG_094-3b"/>
坐令五月如深春畫棟潭潭簾半捲濛濛香霧無纎塵<lb/>
雲披霞散爛紅綠滉漾無處投精神秦樓風輕雁初泊<lb/>
玉指如流乍前却捍撥當胷拍屢催一叚風光來濩索<lb/>
雖無儀鳯與舞獸擊拊分明諧振躍緱嶺排空午夜凉<lb/>
杳杳鸞吟上寥廓逡廵舞䄂廻飛雪紅葺毯襯鴉頭韈<lb/>
落花飛絮互繽紛流星掣電爭明滅主人情不已下客<lb/>
歡正濃更邀婭姹持金鍾從來酒户落人後㶑灔不覺<lb/>
隨手空金張燕接平生慣炤眼今朝真未見敢辭醉倒<lb/>
<pb n="KR4h0067_WYG_094-4a"/>
菊花偏只恐銀潢低曉箭鈞天一夢固依稀欲問桃源<lb/>
路已迷何時再到紅茸地更遣游絲惹住伊<lb/>
　　和人臘日<lb/>
又聽村村臘鼓鳴年豐物阜慶清平星霜陡覺嵗華晚<lb/>
時序祗傷今古情裝景雪花飛㸃㸃催詩雲葉亂英英<lb/>
自慚伏臘尤多誤和語煩公仔細評<lb/>
　　再和仇粹夫<lb/>
曽寄氷綃十幅開竹間紅蘂燕啣來黄筌已厺風流盡<lb/>
<pb n="KR4h0067_WYG_094-4b"/>
忽見詩翁筆下催<lb/>
面面軒楹壓水開暑天端恐雪飛來氷肌玉骨元無汗<lb/>
更倩殷勤執板催<lb/>
　　和叅寥過敝廬留宿因見寄之韻為謝<lb/>
及此仲春月頗欲謝逺歩世味久已疎何惮魚生釡青<lb/>
隂合廣除似失北門路端知雞在塒未媿豹隱霧飄蕭<lb/>
方外逰繾綣慰遲暮共待清光來軟語坐良樹呼風破<lb/>
炎蒸扣齒却忘慮逡巡棲鳥驚不記衣上露臨分期屢<lb/>
<pb n="KR4h0067_WYG_094-5a"/>
來此樂復誰與<lb/>
　　自大乗將逰湯泉道中<lb/>
迢迢山路永漠漠曉風昏雨歇鳩呼婦年豐稻有孫旅<lb/>
懐悲暮齒野飯寄前村只恐今宵夢憑誰續㫁魂<lb/>
　　覺老求詩<lb/>
江南江北久相望常負靈山一炷香㑹上拈花雖未笑<lb/>
坐中持鉢頓生光投針伎倆空諸有彈指莊嚴自一方<lb/>
何必湯池能滌垢入門心地已清凉<lb/>
<pb n="KR4h0067_WYG_094-5b"/>
　　答成都侍其純父用其韻<lb/>
鹿頭闗下花深處竹馬曽尋綵衣路雖知梨栗是生涯<lb/>
人道風烟如鄠杜四十年來若㫁橋問津無計冷蕭蕭<lb/>
一聞此語心先醉似向江邊笋自燒羡君材器森諸有<lb/>
寶帯垂腰今一叟未説常開壇上旗且須再遣雲中守<lb/>
從來别駕不謀身欲作蛾眉㑹裏人本是文殊親接引<lb/>
定應見處必逢君<lb/>
　　維揚會張曼老陳瑩中分韻得柳字<lb/>
<pb n="KR4h0067_WYG_094-6a"/>
我生固有地物物皆可口身行半天下薦飽無不有讀<lb/>
書恨未博每索多掣肘一逢可意人似對靈和柳老來<lb/>
益落莫永日類中酒北舟得二妙洗盡平生垢叅軍欲<lb/>
陵春記室寒掛斗雍容送落日百衲為斗藪﨑嶇廿載<lb/>
餘撇眼自妍醜真樂極胡越詎可論不朽昔人固欣慕<lb/>
僅欲操箕帚堂隍㡬千仭未易窺户牖逡巡即千里轉<lb/>
盼百年久一笑且低回朱顔今皓首<lb/>
　　次韻邦老見貺<lb/>
<pb n="KR4h0067_WYG_094-6b"/>
髙風疇昔在烟霞末路芝蘭屬當家一句轉身元的確<lb/>
千條差路任紛華才疎意廣雖難契語欵情真特見加<lb/>
只恐平明便分手相看更待月西斜<lb/>
　　白鶴觀<lb/>
白鶴不復見荒臺煨燼餘昔時三茅君鶴駕常相於一<lb/>
嵗許一㑹此地為寄廬倐然自一境厯攬莫與俱兄弟<lb/>
兩羽人玉骨太古鬚燒丹云未暇弹琴聊自娛日佇駕<lb/>
鶴來夤縁叅玉虚身世久已忘况復話里閭<lb/>
<pb n="KR4h0067_WYG_094-7a"/>
　　謝范守惠鵞<lb/>
玉翎紅觜小池中雙入筠籠寄病翁不是山隂親換得<lb/>
自慙書學久無工<lb/>
　　得常州感慈邦長老書求詩兼寄鄰老<lb/>
清晨得君書逺意來吳中開緘一見面頓覺百慮空書<lb/>
詞若蕭屑怪我情不通我豈逐物者君亦如冥鴻便當<lb/>
永相忘何計騧與騘聞君奮鈐槌喝下分華戎晚魚㑹<lb/>
千指一一麻中蓬朝叅月破牖暮請燈在籠坐令萬折<lb/>
<pb n="KR4h0067_WYG_094-7b"/>
異沛然俱向東縁契乃如此想見圭璧叢胡為特垂手<lb/>
千里尋龎公龎公無伎倆只這是家風復知多聞師亦<lb/>
在兜率宫人間最勝處何必顔如童㑹當謝朝謁爛漫<lb/>
游無窮<lb/>
　　真師自湯泉相送至石磧遂歸索詩為别<lb/>
流落不我棄如君能幾人寧辭迂驛路且喜慰情親蹭<lb/>
蹬還逢雨因循懶問津尤慙逺相送誰謂白頭新<lb/>
　　三家店主人勸飲<lb/>
<pb n="KR4h0067_WYG_094-8a"/>
早飲欲過午感此去路遥解衣酒家牀主人喜相招逡<lb/>
巡出餖飣勸我飲一瓢舉手謝慇懃宿酲猶未消報言<lb/>
雪滿野征轡相與聊何如酩酊去更可忘今朝年來頗<lb/>
解官徑欲隨所邀端愧兩槳迎未覺羣心揺偷薄日益<lb/>
窘妙論輕鴻毛何當受一㕓醉到同漁樵<lb/>
　　華陽洞天<lb/>
洞天名此山于此實第八東將秦嶽連西與岷峨軋磴<lb/>
道端可通足亦若相戞我欲踵其武苔徑特見滑屢試<lb/>
<pb n="KR4h0067_WYG_094-8b"/>
輙復却宛似物所遏周行半天下是等三四閱有無終<lb/>
可疑雷同慙小黠退之固頡頏桃源葢強說卒謂武陵<lb/>
傳何殊眼著楔孔子亦獵較此理信難輟<lb/>
　　書長千僧房<lb/>
昨日方得書經年不相見書來必累幅分明如見面雖<lb/>
同雨千花略不通一線誰云非吉祥便是金毛現<lb/>
　　雷塘行<lb/>
鞭長不能及馬腹有限生涯時苦促空使後人悲後人<lb/>
<pb n="KR4h0067_WYG_094-9a"/>
雷塘春草年年緑誰知秀色若可餐風光付與初凴肩<lb/>
力殚四海笑未巳眉黛一螺當幾錢君不見黄金棟樑<lb/>
回首蠧漠漠胡沙青冡暮么絃欲㫁空自知千金漫買<lb/>
長門賦膏油續盡天須曉石土餘罍可長保就令並蔕<lb/>
永不分也應終恨雷塘草<lb/>
　　張聖行解官入京僚友餞别分韻勸酒得醇字<lb/>
密雪不著地朔風煖如春天公豈無心慰此東歸人吾<lb/>
人晚相投每見每更親踰年稻梁俱未覺旦暮頻欲識<lb/>
<pb n="KR4h0067_WYG_094-9b"/>
分淺深蕩蕩風中雲問其美如何表裏無淄磷深湛子<lb/>
雲黙髙廣太丘真汲汲惜日短奄兹奉離樽莫辭十分<lb/>
斟酒薄情則醇庶㡬一舉盡涇渭從此分萬里自只尺<lb/>
百嵗均埃塵行人定向適他年期問津<lb/>
　　題楊子儀虎圖<lb/>
秋隂報初寒慘慘日遽晚有客自宣城明爽叩昏懶手<lb/>
持兩巨軸六幅從而展披圖畫如生竟軸詩盡選平生<lb/>
説包鼎今日真到眼何止辨騧驪于焉識淄澠愛之不<lb/>
<pb n="KR4h0067_WYG_094-10a"/>
能已欲挂恨壁短猶冀逢他時更擬探深款<lb/>
　　次韻子椿金陵相㑹詩<lb/>
濛濛小雨落征㠶漠漠烟雲逺近山屬意㡬回真入夢<lb/>
欲來常恨澁如灣家程豈復嗟留滯物外何妨且往還<lb/>
便恐都人入圖畫却應難冩是髙閒<lb/>
　　用聖行韻和呈㡬仲<lb/>
牢落郊原正早秋書來起我頓風流絃歌韻裏識琴賤<lb/>
鴻鵠飛時逢奕秋極目烟雲來指顧何時談笑共沉浮<lb/>
<pb n="KR4h0067_WYG_094-10b"/>
文章落筆驚人眼新有聲名舊姓侯<lb/>
　　題韋深道寄傲軒<lb/>
南窻何似北窻凉寄傲來風各有方千古光輝如昨日<lb/>
一時收拾付新堂已驚醆裏醅初緑更覺籬邊菊漸黄<lb/>
就使主人官即顯此間髙興定難忘<lb/>
　　鮮于子駿用魯直見寄韻因以為謝<lb/>
雲間彼上人處汙能見垢咄咄向風雅入國知温厚别<lb/>
來仰髙山霜風刮衰顔新詩解人頥調古不可攀練練<lb/>
<pb n="KR4h0067_WYG_094-11a"/>
瑚璉姿森森棟梁氣願學固有歸黯然由此起世味淡<lb/>
于蠟孤懐冷如氷十年問歸路歌舞懐西陵嵗晏感飄<lb/>
蓬老去委瓠落豈無杖頭錢斗酒不問濁尚平累愈重<lb/>
欲去亦良難安得厠木鴈才與不才間遇君本有地悵<lb/>
我將焉宅遙遙遡家山一望幾千尺何須驚墮葉㑹當<lb/>
鑒攘雞風來北窻下此况誰為知<lb/>
　　得璉老莊僧書所報周悉且速東歸既愧其勤因<lb/>
　　述書語為謝仍約官滿就見<lb/>
<pb n="KR4h0067_WYG_094-11b"/>
故人書報新種畦東臯豆麥稻水西更添莊屋成小築<lb/>
誅茅薙草排沙泥栁挿千本竹萬箇雞豚母子羣相携<lb/>
又倚前岡闢塲圃更下南泊來鳬鷖兩年課役已似此<lb/>
數嵗漸可如山溪吾師報地適我與胷中瑩徹真琉璃<lb/>
一錢不取力為盡只得一飯仍鷄棲我慙汨没落䧟穽<lb/>
眼前差路知㡬蹊緬懐吾邦歸未得書來未讀先酸悽<lb/>
本無去來強縶縛亦非顛倒隨傾擠萬衆過眼即他物<lb/>
列鼎既飽均朝虀明年定作一村老非施委曲誰刀圭<lb/>
<pb n="KR4h0067_WYG_094-12a"/>
　　同熈績姪登有美堂<lb/>
雪晴時節臘窮天湖海光浮萬井烟勝㮣尚能驚老眼<lb/>
曠懐無復似當年難堪塞鴈終聨翼賴有龍駒特象賢<lb/>
已約一㕓須卜築不妨當此共遷延<lb/>
　　陶隱居書堂<lb/>
山雲自往來人事久蕭索誰為挿小松記此常棲泊坡<lb/>
陀披淺麓窈窕帯逺壑著書方呻吟誰與㑹所樂鸞鳯<lb/>
耿莫追嵗月儼如昨隱約玉簫聲憔悴金匕藥風來萬<lb/>
<pb n="KR4h0067_WYG_094-12b"/>
籟奏一笑竟難約尚友徒此心相期在廖廓<lb/>
　　送孫叔靜<lb/>
浮雲無定著乍合還分離廓開萬里天好是無雲時我<lb/>
懐苦蕭屑多感不自持奈何情所親容易成南飛秦人<lb/>
雖愛寶睨柱誰瑕疵空能九賔賞終負連城歸此道固<lb/>
有命如君應未遲且從淮上游霜濃蟹螯肥載取一樽<lb/>
酒里門相扶携笑語欲難背古人良可期開編若對面<lb/>
謔浪尤相冝皎皎澄漢月森森瓊樹枝燕地重郭隗吳<lb/>
<pb n="KR4h0067_WYG_094-13a"/>
兒輕陸機曉來猶薄露㑹見髙風披<lb/>
　　登山未還范景仁以詩見促次韻<lb/>
撲面烟霞曉更嘉偶隨黎杖訪仙家斜陽不見登山屐<lb/>
獨遶長溪折夜花<lb/>
危墻烟際聳層城潮落沙頭眼更明不覺歸舟犯牛斗<lb/>
天風吹下歩虛聲<lb/>
　　腰痛醫者饋藥以酒為使命酒對燈欲飲不能<lb/>
我固不喜酒醉中賞獨賢不辭譏濩落袛恐負妖妍迹<lb/>
<pb n="KR4h0067_WYG_094-13b"/>
類懐沙悴心馳濁世翩空樽聊口誑繼晷漫膏然未分<lb/>
窮投魏長思夜刷燕蛇驚元有影蟻慕本無羶兀坐疑<lb/>
癡鶴忘形已蛻蝉滄溟雖可徑何意逐鯨鱣<lb/>
　　和州太守曽延之置酒鼓角樓<lb/>
樓臺烟樹接平蕪水墨丹青十幅圖認得黄山家住處<lb/>
雲中相對似相呼<lb/>
　　同趙德麟宿長河堰僧房德麟適相送至此且約<lb/>
　　明春再相㑹有詩見及次其韻<lb/>
<pb n="KR4h0067_WYG_094-14a"/>
涔涔一夜雨皎皎百年心嵗路無多日僧牀有剰衾長<lb/>
卿空滌器季子漫多金賴有綈袍舊春風定可尋<lb/>
　　毗陵西城樓感懐<lb/>
平臯已春風昨夜猶繁霜倦客驚節物逰子思故鄉樓<lb/>
髙白日促逺日空悲凉願言平生歡各在天一方遡逰<lb/>
不可從山川阻且長安得一樽酒吚啞共深堂孤懐昔<lb/>
蕭屑壯志猶激昂無由契𤣥旨尚期夢池塘蒼鷹在千<lb/>
里怒鬛存三湘寒鴉似相求依依度斜陽<lb/>
<pb n="KR4h0067_WYG_094-14b"/>
　　崇壽宫梁昭明太子修行之地<lb/>
鴻禧已不凢崇壽氣尤古經始天監謀餘力保大舉十<lb/>
圍人何在烏鵲尚如覩井泉翳荆棘像設半塵土視今<lb/>
猶視昔一笑纔仰俯有媿所坐峯安得叅鶴羽<lb/>
　　石磧朱希仲館榖甚勤因題壁間<lb/>
主人好客久聞名曽約江魚對酒烹邂逅相逢同一笑<lb/>
逡巡不覺到三更屠龍手叚元非策畫虎工夫浪有聲<lb/>
便欲與君論卒嵗却憂舟子報潮平<lb/>
<pb n="KR4h0067_WYG_094-15a"/>
　　除夜小舟中雨不止而作雪寄德麟<lb/>
醉吟今何在寒燈倍黯然却應聽雨夢猶是散花天老<lb/>
境不自得客程誰我憐曉鐘催去路明日又新年<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_094-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻九十四<lb/>
</p>
<p>
</p>
  </div>
</body>
</text>
</TEI>
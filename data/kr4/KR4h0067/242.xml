<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百四十二</head> <lb/>
    <p>
<pb n="KR4h0067_WYG_242-1a"/>
欽定四庫全書<lb/>
　兩宋名賢小集巻二百四十二<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　翠㣲南征録<hi>一</hi>
　華岳字子西為武學生輕財好俠韓侂胄當國岳上<lb/>
　書云云書奏侂胄大怒下大理貶建寧圜土中郡守<lb/>
　傅伯成憐之命獄卒使出入毋繫伯成去又迕守李<lb/>
<pb n="KR4h0067_WYG_242-1b"/>
　大異復寘獄侂胄誅放還復入學登第為殿前司官<lb/>
　屬鬱不得志謀去丞相史彌逺事覺下臨安獄獄具<lb/>
　坐議大臣當死寧宗知岳名欲生之彌逺曰是欲殺<lb/>
　臣者竟杖死東市<lb/>
　　歸釣吟<lb/>
我生本是絲綸客嘗把絲綸釣王國膠庠雖識姚有虞<lb/>
載車未遇周西伯抱琴歸去古江邉江頭風月猶依然<lb/>
江風刮岸岸如削江月照人人未眠沙平浪静江天濶<lb/>
<pb n="KR4h0067_WYG_242-2a"/>
換酒捉魚魚潑剌有時醉椀和月吞有時醉棹和烟撥<lb/>
或唱歌或吹笛欵乃宫商人不識歌聲喚徹烟水寒笛<lb/>
聲清透雲霄碧不張帆任渠去去到雲山深處住雲山<lb/>
深處有畫圖添箇雲山畫圖侣不撥棹任渠流流入玻<lb/>
瓈影裏頭玻瓈影裏迸珠玉千斛萬斛誰能收倦時眠<lb/>
醉時舞漁家自有神仙府睡時蝴蝶夢莊周舞處鷗鳶<lb/>
奏韶武自舉歸釣吟清江漠漠烟沉沉雲藏萬壑暗水<lb/>
尾風吹孤月搖天心翠㣲父翠㣲父和我行歌進南浦<lb/>
<pb n="KR4h0067_WYG_242-2b"/>
畫橋流水抺晴烟殘照暮霞收宿雨水連天天似水一<lb/>
蓑活計誰能比楓葉飄霜鱸鱠香楊花飛雪河魨美也<lb/>
不學姜太公百年將至方非熊㑹須年少遇真主恢我<lb/>
諸夏車書同也不學嚴子陵雲臺不為魁殊勲中興只<lb/>
作釣臺侣胸中百萬知無兵我網不似漢漢網何太踈<lb/>
也曾漏却吞舟魚何當周宻如樞機直欲纎悉皆無遺<lb/>
我釣不似吕吕鈎何太直除却文王有誰識争如猛曲<lb/>
一彎腰牽取星珠并月璧魚膠寒齒折蒿剔蟹螯刺指<lb/>
<pb n="KR4h0067_WYG_242-3a"/>
和籠烹屠龍飪鼎口不美㫁鯨斫炙腸聊撑<lb/>
　　記夢<lb/>
溪泠泠鼓鼕鼕虚堂淅瀝生寒風寒風綽我夢魂去飛<lb/>
颺直上蓬萊宫蓬萊宫殿女如玉霓裳羽扇環簾櫳月<lb/>
娥留我宴珠翠玳筵間列花叢叢酒酣萬念羅心胸舉<lb/>
盃話别殊怱怱青鸞命駕下空濶一聲璫珮鳴丁東被<lb/>
衣起坐周四顧庭户悄悄無人蹤銀河萬里倒澄碧氷<lb/>
鑑半輪斜倚空横江孤鶴一聲唳喚起鄉心千萬重<lb/>
<pb n="KR4h0067_WYG_242-3b"/>
　　上韓平原<lb/>
君家勲業在盤盂莫把頭顱問钃鏤漢地不埋王莽骨<lb/>
唐天難庇禄山軀不隨召奭始求老便學孔明終托孤<lb/>
十廟英靈儼如在漫於宗社作穿窬<lb/>
　　清富樓<lb/>
楞伽心地有瞿曇清富名樓足可觀買斷江山詩料俗<lb/>
揭開風月畫圖寛都無一㸃紅塵到便作千雙白璧看<lb/>
我欲鞭驢快幽賞白鷗盟在不憂寒<lb/>
<pb n="KR4h0067_WYG_242-4a"/>
去年清富屢求詩今日凭䦨約翠㣲山帶野花堪入畫<lb/>
水環汀草欲成圍一園黄菊有餘食兩頃白雲無限衣<lb/>
説與塵寰守錢虜不勞魂夢到禪扉<lb/>
　　矮齋<lb/>
屋老塵生索椽低帳不縑炙燈烟染棟見客帽翻簷織<lb/>
壁慳三尺遮門㫁半簾吾身交九四控制萬愁兼<lb/>
　　容膝<lb/>
具體功非逺全軀恨已消安禪須促趺覔句敢成搖悔<lb/>
<pb n="KR4h0067_WYG_242-4b"/>
不身齊足時當事半腰行人只蒲伏何處得逍遙<lb/>
　　野飲呈祝山甫<lb/>
野景何須買山花不待培幕天分古木裀地得蒼苔酒<lb/>
上鶯調曲肴空鵲墮梅一壺隨所適何處問蓬萊<lb/>
　　題練省元壁<lb/>
腳債嗟猶欠心朋喜偶逢溪聲含客怒山色為誰濃古<lb/>
樹晴搖蓋殘蟬晚帶鐘莫辭一樽酒明日是呉儂<lb/>
　　讀漢史<lb/>
<pb n="KR4h0067_WYG_242-5a"/>
漢將假帝為真帝齊乞真王作假王大抵紀韓皆是信<lb/>
不知誰短又誰長<lb/>
　　寄王五四將仕<lb/>
季叔青天轟霹靂屈原平地溺波濤從教晉楚多戕賊<lb/>
二子何曽損一毫<lb/>
周田且謂曽占易商野何嘗識夢書假使二君無感召<lb/>
不成終老在樵漁<lb/>
　　出郭<lb/>
<pb n="KR4h0067_WYG_242-5b"/>
十客聨鑣出北門馬蹄剜盡碧苔痕從教管史占星聚<lb/>
且聴盃人和月吞我欲求仙問離坎君當隨佛整乾坤<lb/>
樽前忼慨休辭醉明日有懐誰共論<lb/>
有地都來一丈餘墾鋤元不費工夫匝牆先種竹三本<lb/>
遶檻却栽花數株風伯喚來煩解珮月娥邀得醉擕壺<lb/>
慿君試向蓬萊問還有神仙似我無<lb/>
　　送周魁<lb/>
昨夜霜風鼓萬兵今朝華節照邉庭人間元日是春日<lb/>
<pb n="KR4h0067_WYG_242-6a"/>
天上魁星為使星且向虎囊探尺寸却歸麟閣做丹青<lb/>
離觴不是延清夜明日異邦長短亭<lb/>
　　梅<lb/>
衰蘭枯荷了秋色幾向寒梢問消息溪橋交馬㫁腸時<lb/>
翠袖佳人日暮歸玉面亭亭漢宫様一見風流慰心賞<lb/>
寒標孤絶太無情誰為移春上玉京月華凄切霜華白<lb/>
夜半飄香度簾額寄聲横笛且休吹愁殺江南未歸客<lb/>
　　山水吟<lb/>
<pb n="KR4h0067_WYG_242-6b"/>
閩之山峨峨可以接穹蒼閩士孕其秀胸次尤難量閩<lb/>
之水滔滔可以燭妍醜閩士生其間其美不容口君不<lb/>
見周家社稷生甫申崧岳當年曽降神又不見千里秀<lb/>
氣鍾三蘇睂山草木皆焦枯我生恨不由河洛虚負三<lb/>
光并五嶽地靈人傑推江東人物風流兼磊落顧此閩<lb/>
之東自古多英雄求其為絶稱獨一忠穆公公今已即<lb/>
世後世誰可擬惟有詹仲通一人而已耳仲通何如人<lb/>
景星與鳳凰不隂亦不深山高兮水長<lb/>
<pb n="KR4h0067_WYG_242-7a"/>
　　二月二日即事<lb/>
春潮昨夜没平灘一雨催花色半含雁喚元宵歸塞北<lb/>
燕銜新社到江南無歡不必遊花籍有病何須置藥籃<lb/>
只把公忠答天地從教兒女閙冠簮<lb/>
　　登樓晚望<lb/>
六曲朱䦨瞰碧虚淡烟秋水接平蕪展開風月添詩料<lb/>
裝㸃江山歸畫圖舉足便堪馳駟馬折腰何必問雙鳬<lb/>
當年庾亮今還在定約樓前醉一壺<lb/>
<pb n="KR4h0067_WYG_242-7b"/>
　　訓爨婢<lb/>
十載膠庠莫怪窮旅囊安得有從容無錢休欠牛羊債<lb/>
有酒只將魚蠏供班頷昔嘗肥似燕沈腰今已瘦如蜂<lb/>
從今莫恣肥甘口只擷清蔬祭豢龍<lb/>
　　别藍詳道<lb/>
君在江東我水西君今北去我南歸竹孫和客凌風瘦<lb/>
梅子偏他得雨肥鶯囀好聲歸酒斝花分紅影上人衣<lb/>
相看莫作皺睂别期子秋高賦式㣲<lb/>
<pb n="KR4h0067_WYG_242-8a"/>
　　傷春<lb/>
初入京華菊薦香途中今已過春芳十年恰走萬餘里<lb/>
兩鬢幾乎一半霜却酒不禁春黯淡落花愁對月昏黄<lb/>
不堪夜半歸心切更被杜鵑啼㫁腸<lb/>
　　約叔叔真<lb/>
半間屋抵斗來大一箇身同山様高側坐斜眠俱不得<lb/>
煩君除去一牛毛<lb/>
戹堂有事留司馬凌閣無名問大宗我且盤桓君且去<lb/>
<pb n="KR4h0067_WYG_242-8b"/>
歸期千載約芙蓉<lb/>
　　題窗間<lb/>
陽貨不名真盜玉子張何事便書紳聖賢立論有㣲㫖<lb/>
精義當求妙入神<lb/>
　　浴<lb/>
龍藩地暖冬無雪十月風光似三月好風不動綺羅塵<lb/>
人在繡幃簾半揭酒腸拍索能回春春潮入面香熏熏<lb/>
香肌汗透披縠紋思得滄海驅埃氛銀鍋蠏眼生春雪<lb/>
<pb n="KR4h0067_WYG_242-9a"/>
銀瓢捾破鍋心月流霞傾入碧琅玕香霧氤氳雲半掇<lb/>
花藤織出金芙蕖烟青<hi>闕</hi>紫堆雲<hi>闕</hi>一聲璫珮簾鈎垂<lb/>
皂盤捧出雙明珠蠟花照入蘭湯閣珠璣體迸紅猊活<lb/>
鳳豁雲濤濯錦毛龍翻雪浪澆銀甲起拏裙霧圍春風<lb/>
臙巾抹出桃花紅香泉入齒潄寒玉吐作氷雪飛長空<lb/>
蒼頭急把春衫換腕玉輕穿雲一片出門兩腋生清風<lb/>
身在嫦娥廣寒殿<lb/>
　　嘲熱<lb/>
<pb n="KR4h0067_WYG_242-9b"/>
南方有神名祝融髪赭靣丹唇朱紅執鞭入海驅赤龍<lb/>
火車勒駕燒長空千驂萬乗如聨轡烈焰騰騰灼天地<lb/>
九霄烜赫皆甑蒸四海煎熬俱鼎沸流金爍石氣不通<lb/>
天下俱在紅爐中葛衫襟濕疑有雨羅紈柄折渾無風<lb/>
祝融祝融無太酷天道炎涼常反覆看看少昊催戍𤓰<lb/>
盡把涼飇散煩溽<lb/>
　　别子陳子<lb/>
丙寅三月三十日天子檄我南國行蒲劍欲飛春漲急<lb/>
<pb n="KR4h0067_WYG_242-10a"/>
栁綿才脱曉寒輕事非得已初何好物到不平終作聲<lb/>
自古英雄總多難落花何必怨清明<lb/>
　　河魨<lb/>
形容初不類魚鰕偏稱蘆蒿與荻芽觸物可憐空怒腹<lb/>
囓人無計漫聱牙子排金粟真堪畏乳溜玉酥何足誇<lb/>
從此烹鮮督庖吏只將鮎鱯假名他<lb/>
　　自嘆<lb/>
自嘆身謀我獨疎只貪風月恣歡娯盃盤遇客隨多寡<lb/>
<pb n="KR4h0067_WYG_242-10b"/>
囊底何時問有無萬里梯航無骨董十年牆屋有穿窬<lb/>
從今老去無他望緑綺一張醪一壺<lb/>
　　春日書懐<lb/>
紫褪紅消到海棠幾多逰俠為渠忙秋聲落盞鶯調曲<lb/>
春色惱人花鬭香羝乳雖能屈蘇武牛衣終不卧王章<lb/>
男兒多少英雄氣只對東風醉幾場<lb/>
　<lb/>
　兩宋名賢小集巻二百四十二<lb/>
</p>
<p>
</p>
  </div>
</body>
</text>
</TEI>
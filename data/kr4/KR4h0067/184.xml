<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百八十四</head> <lb/>
    <p>
<pb n="KR4h0067_WYG_184-1a"/>
欽定四庫全書<lb/>
　兩宋名賢小集巻一百八十四<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　李敷文詩集<lb/>
　李易字順之江都人好學多聞以清素見稱建炎初髙<lb/>
　宗駐蹕維揚䇿試進士易為第一以上憂勞辭聞喜<lb/>
　宴從之授僉書江隂軍判官㑹金人犯江隂至夏港<lb/>
<pb n="KR4h0067_WYG_184-1b"/>
　距城數里守臣胡紡謂易曰吾曹義當死城郭君有<lb/>
　母宜亟避之易歸告其母母曰我去則汝必無意堅<lb/>
　守死生當與汝同之聞者感泣既而金人疑有備引<lb/>
　去紹興元年為太常博士韓世忠辟為參謀轉工部<lb/>
　員外郎為太常少卿自建炎維揚之變宗正寺所掌<lb/>
　四書曰玉牒曰仙源積慶圖曰宗藩慶系圖曰宗支<lb/>
　屬籍皆逸於江滸至是易請編次玉牒從之遷中書<lb/>
　舍人改直秘閣知揚州以本貫辭不許官至敷文閣<lb/>
<pb n="KR4h0067_WYG_184-2a"/>
　待制提舉江州太平觀以疾請卒於秀州<lb/>
　　竹西懐古<lb/>
淮南昔繁麗富庶天下稱管弦十萬户夜夜聞喧騰不<lb/>
徒竹西寺歌吹相豪矜一朝烽火急㕓市為溝塍風月<lb/>
無歡場睥睨皆射堋荒荒野月白照地如寒氷自從畫<lb/>
江守嵗嵗輸金繒蕭條閭井間水旱又頻仍我來經故<lb/>
里日暮此一登隋唐倐己往遺跡㡬廢興江山極蒼莽<lb/>
望之涕沾膺<lb/>
<pb n="KR4h0067_WYG_184-2b"/>
　　居剡寄鄭天和<lb/>
金庭洞在桐栢山山髙一萬八千丈中有神仙不死區<lb/>
郁郁黄雲覆其上透岩流壑繞四旁面勢參差皆意向<lb/>
雞登天姥有時聞鶴在沃洲何待放彩衣大勝宫錦袍<lb/>
白髮奉親仍敬養異才爭出輔清朝爽氣自驚逰碧障<lb/>
古來無位有重名吾家謫仙陸魯望平生願到猶不諧<lb/>
矧復區區走俗狀桃源康樂舊鄉存路接風煙甘逺往<lb/>
渡江正謂九華丹石筍飛泉歸指掌鸞翔鵠浴傳異時<lb/>
<pb n="KR4h0067_WYG_184-3a"/>
列岫方池閒想像剡溪隨處可卜居乗興扁舟正相訪<lb/>
　　三懸潭<hi>在貴門山半泉湧如噴三潭瀦焉上兩潭中有石碐相界下滙一大潭</hi>
鹿山今是貴門山<hi>原名鹿門山朱文公改為貴門</hi>盡室携扶萬壑間流<lb/>
水相隨真自悟遥岑一望若為攀風翻竹塢清如洗月<lb/>
過松扉静不闗潭底卧龍煩一起正須霖雨濟塵寰<lb/>
　　題剡山所見<lb/>
剡中無數野薔薇黄雲爛漫相因依玉杯淺琢承墜露<lb/>
金鐘倒挂揺晨暉斑竹筍行三畆地紅藥花開一尺圍<lb/>
<pb n="KR4h0067_WYG_184-3b"/>
豆角嘗新小麥秀來禽長向櫻桃肥歌舌隨風桞外囀<lb/>
翠花帶水煙中飛魚跳破浪奮赤鬛鶴唳投松翻縞衣<lb/>
鄉闗萬里久無夢巖壑四年今息機叮嚀杜宇往江北<lb/>
為喚故人令早歸<lb/>
　　卜居獨秀山<lb/>
訪戴溪長近若耶金庭雪對赤城霞沼從鵠舉添蕭索<lb/>
峯似鸞翔解嘆嗟每愛林間百種蝶難忘竹外四時花<lb/>
剡川圖上他年指獨秀山前是我家<lb/>
<pb n="KR4h0067_WYG_184-4a"/>
　　貴門卜築<hi>貴門山在剡縣西南</hi>
亂後亦擇居筮山山輙許居民百餘家喜甚手欲舞云<lb/>
久聞公名此幸殆天與感兹鄭重意時節共雞黍剡川<lb/>
非沃野地僻民更窶趂時務擷茗餘力工搗楮寡婦念<lb/>
遺秉洿池憐數罟我欲教耦耕盡力循南畆桃杏種連<lb/>
山深居可長處東鄰有節士酒酣乃發語公昔起布衣<lb/>
髙誼掩前古親擢類平津决見逢真主兩宫佇六飛萬<lb/>
乗思一舉交侵正倔强蠭起益旁午浩然公獨歸偶出<lb/>
<pb n="KR4h0067_WYG_184-4b"/>
寜有補黙塞復何言長嘆汗如雨<lb/>
　　剡溪幽居<lb/>
勝絶剡溪邊巢枝度半年燕回銜落絮魚涌接飛泉丹<lb/>
鼎山頭氣茶爐竹外煙幽居己成趣佳句若為傳<lb/>
　　咏吐綬鳥<lb/>
昔人仙去斷丹梯憔悴深山吐綬雞百轉和鳴非我事<lb/>
漫將錦服擅幽棲<lb/>
　　仙人洞<lb/>
<pb n="KR4h0067_WYG_184-5a"/>
雲巘分佳茗風潭矗怪松書疑黄石授税可紫芝供抵<lb/>
玉那驚鵲探珠欲近龍晚來聽近雨乞水濯塵容<lb/>
　　羅漢石<hi>在貴門山數石類僧踞水涯相對危坐故名</hi>
鐵騎侵淮海龍潭碧始通雲生倚寳刹月出見珠宫瀉<lb/>
澗水噴薄依巖樹鬰葱神交難獨擅吾黨契元同<lb/>
　　珠溪<lb/>
玉龍劈山開南騖肆奔猛風蕩雪濛濛月流光炯炯壯<lb/>
氣動貴門前驅入蛟井萬籟息中消一區臨絶境奔雷<lb/>
<pb n="KR4h0067_WYG_184-5b"/>
有餘音垂磬得深省白雲何所聞就宿孤峰頂<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百八十四<lb/>
</p>
<p>
</p>
  </div>
</body>
</text>
</TEI>
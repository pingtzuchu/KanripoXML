<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百六十七</head> <lb/>
    <p>
<pb n="KR4h0067_WYG_367-1a"/>
欽定四庫全書<lb/>
　兩宋名賢小集巻三百六十七<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　雪磯叢藁<hi>二</hi>
　　題楊誠齋行湘詩巻<lb/>
仙雲寒鎖碧瑶天突兀吟壇北斗邊試問鳯凰誰得髓<lb/>
竹林聴雪對牀眠<lb/>
<pb n="KR4h0067_WYG_367-1b"/>
叫雲吹玉舜祠邉醉嚼瓊糜潄石泉舊讀離騷今忘却<lb/>
快披秋巻嗅蘭荃<lb/>
　　題許介之譽文堂<lb/>
　端平丙申桂林伯尚書鍾公以遺逸薦東溪先生許<lb/>
　侯于朝越明年得㫖補初品官衛州户掾其誥詞於<lb/>
　始則有夙有譽處且嫻文辭之褒于終則有其以行<lb/>
　義教于鄉里之勉州里人士莫不榮之又明年許侯<lb/>
　乃于東溪之濵剏堂五間以為講道著書之地仍摘<lb/>
<pb n="KR4h0067_WYG_367-2a"/>
　天語譽文二字以張其名敬上賜也堂成山齊先生<lb/>
　為之記者詳矣當世之名卿大夫又為之賦詠者衆<lb/>
　矣願余侯<hi>三字非衍疑悞</hi>晚生小子何足言詩辱徴俚作不<lb/>
　敢固以陋辭敬書二首以記盛事併叙聖天子始終<lb/>
　褒勉之意庶得附姓名于不朽云<lb/>
曽佐元戎洗緑林此翁何止擅詩聲久辭驃騎尋瓢飲<lb/>
誰引鳴騶聒耦耕厚禮正羅温處士浮名還汙阮先生<lb/>
衡茅那識絲綸美尚擬升堂結社盟<lb/>
<pb n="KR4h0067_WYG_367-2b"/>
姜䕫劉過竟何依空向江湖老布衣造化忌名從古有<lb/>
詩人得位似君稀聖朝自要求參术吾道何應賤蕨薇<lb/>
晚節黄花須愛護且教湘士挹芳菲<lb/>
　　濓溪書院弔曽景建<lb/>
太極樓頭霽月寒斷絃緑綺不堪彈牕前自長濓溪草<lb/>
澤畔還枯正則蘭蒼野騷魂惟我弔烏臺詩案倩誰刋<lb/>
傷心空有金陵集留與江湖洒淚看<lb/>
　　許介之以丞相周益公所書古樂府四篇見寄敬<lb/>
<pb n="KR4h0067_WYG_367-3a"/>
　　題其後<lb/>
紙上珊瑚間木難曽敲黄閣卸征鞍賞音今有王園否<lb/>
得句堪尋岣嶁刋鸚鵡夜栖金屋冷的盧秋戰玉關寒<lb/>
春風歸雁那知已寄與深宫絶塞㸔<lb/>
　　讀繋年録紹興八年以後事<lb/>
婁敬金繒滿去輈便看雷雨潤遐陬諸賢自抗排雲議<lb/>
宰相方深偃月謀湘國乍聞悲鵩鳥秣陵還聴唱符鳩<lb/>
九原晏老今知否搔首青編恨未休<lb/>
<pb n="KR4h0067_WYG_367-3b"/>
　　櫟<graphic n="KR3759" url="https://raw.githubusercontent.com/kanripo/KR-Gaiji/master/images/KR3759.png" mimeType="image/png"/>吳大帝廟<lb/>
赤壁濡須事已虚且依櫟<graphic n="KR3759" url="https://raw.githubusercontent.com/kanripo/KR-Gaiji/master/images/KR3759.png" mimeType="image/png"/>酹芳壺九原尚擬吞銅雀<lb/>
千載今惟記赤烏湘浦有人修舊祀荆州無地展雄圖<lb/>
定知斫案英靈在閒對祠前洗湛盧<lb/>
　　昭陵渡馬伏波廟<lb/>
功名要結後人知馬革何妨死裹屍漢帝可能疑薏苡<lb/>
湘民却解薦江蘺紙錢撩亂王分胙粉壁斕斑客冩詩<lb/>
墮水跕鳶無處問灘頭斜照晒鸕鷀<lb/>
<pb n="KR4h0067_WYG_367-4a"/>
　　訪蕭太山父子<lb/>
仙桂靈椿各典型飄飄姿韻激天鯨家傳八葉鹽梅種<lb/>
詩接三蘓父子名四海盡將看縣譜一堂那與許文盟<lb/>
塵埃不敢相親炙且汲渝溪濯客纓<lb/>
　　謁張兵部時守臨江新除湖南倉<lb/>
東皇太乙待新詩共喜新槎泝楚涯父老盡將看鸑鷟<lb/>
使臣應不問狐狸江頭芳杜催行色境内甘棠有去思<lb/>
細讀詔書搔短鬢瓣香那識帝王師<lb/>
<pb n="KR4h0067_WYG_367-4b"/>
　　蘓瑩中先往新淦過新渝訪之不遇賦詩為寄<lb/>
玉笥山前水拍空知君何處繫吟篷敢輕竒士題凡鳥<lb/>
漫有憂心咏草蟲沅芷澧蘭猶可寄江雲浦樹苦難同<lb/>
門前景物皆詩巻獨倚篔簹嘯晚風<lb/>
　　胡料院出示車攻圖仍索俚作<lb/>
九壤卧龍呼不起乳臭談兵空滿耳書生未識玉帳經<lb/>
且抱此圖究終始姬家出車咏嬴家小戎詩衛家武剛<lb/>
扞突騎馬家偏廂是羌夷只今車陣無人識天狗横空<lb/>
<pb n="KR4h0067_WYG_367-5a"/>
洒腥血邊人以鞍馬為家誰馭奔衝展竒䇿豫章先生<lb/>
今孔明胷中森羅萬甲兵天衡地軸妙絶識内陣外陣<lb/>
何縱横千枝緑沉列虓虎萬臂黄間張白羽人言險野<lb/>
難用車公獨規模掩前古車攻圖車攻説八采眉前曽<lb/>
進徹世人苦謗陳濤斜却向齊門鼓空瑟今朝朱川冨<lb/>
川頭絶江川北瞻神州李綱正要講車戰南渡勛業應<lb/>
可收涇水黄鐵山碎雙輪快碾幽燕地朗誦先生復古<lb/>
篇他時此筆猶難記<lb/>
<pb n="KR4h0067_WYG_367-5b"/>
　　壺中天歌贈侯明文<lb/>
盖頭即可居容膝即可安連雲大厦千萬間何如壺中<lb/>
宇宙寛壺中何所有筆牀茶竈葫蘆酒壺中何所為目<lb/>
飛送鴻揮園絲忩前祝融老僧竹壁上九疑狂客詩壺<lb/>
中主人知為誰啖棗仙伯雪鶴姿左攬元㣲袂笑移砥<lb/>
柱㺯河水右拍長房肩飽飡麟脯傾玉泉蓬萊山在何處<lb/>
勸君且占壺中住不曽上列金馬門也應不識崖州路<lb/>
探禹穴浮沅湘脚下塵土鬢上霜我到壺中如故鄉<lb/>
<pb n="KR4h0067_WYG_367-6a"/>
　　道中逢老儒由蜀出<lb/>
丙穴魚應好曽經問釣磯干戈今未定城郭是耶非詩<lb/>
社尊黄髪侯門薄布衣乾坤豺虎滿見爾一欷歔<lb/>
　　時事<lb/>
時事如頺屋誰堪任棟梁國貧僧牒賤邉病檄書忙有<lb/>
分憂宗社無方出舉塲未應王謝輩揮淚送斜陽<lb/>
　　逃户<lb/>
租帖名猶在何人納稅錢燒侵無主墓地占沒官田邊<lb/>
<pb n="KR4h0067_WYG_367-6b"/>
國干戈滿蠻州瘴癘偏不知擕老稚何處就豐年<lb/>
　　登江華寒亭<lb/>
到此脚跟酸千峰逈不看年深碑字淺日薄樹隂寒石<lb/>
罅巢蜂乳籬根墮鳥殘愛吟還畏冷不敢倚䦨干<lb/>
　　訪表叔李竹齋<lb/>
門庭接豆根吟避市塵喧毎愛詩無敵應知學有源雲<lb/>
山供俎豆筆硯長兒孫愧我相過數秋風酒一樽<lb/>
　　擬長沙訪姚雪篷至永而返賦寄<lb/>
<pb n="KR4h0067_WYG_367-7a"/>
今傍南軒住應知理趣精通書多似易論語不言誠擬<lb/>
欲聴㣲論猶能慰别情江湖風浪隔腸斷楚鴻聲<lb/>
　　送蕭太山赴新興令<lb/>
翡翠芙蓉去路荒許渾詩裏認封疆昔聞古佛傳宗印<lb/>
今得吟仙綰縣章魚婢蟹奴供俎豆馬人龍户雜畊桑<lb/>
澹翁應解知心事試汲寒泉薦瓣香<lb/>
　　訪菊花山人沈莊可<lb/>
網盡珊瑚採盡珠只餐秋菊養詩臞永嘉同社聲名在<lb/>
<pb n="KR4h0067_WYG_367-7b"/>
乾道遺民行輩孤我恨朱門無食客君言青史有窮儒<lb/>
飢寒正用昌吾道且對鈐岡共撚鬚<lb/>
　　懐二蕭<lb/>
未曽相見已相知楚粤江山棣萼詩毎恨乾坤催我老<lb/>
却于湖海識君遲機雲才藻今無幾管鮑襟期話向誰<lb/>
靡靡亂山嘶瘦馬碧雲日暮正相思<lb/>
　　踈拙<lb/>
越冠齊瑟事皆非踈拙唯甘與世違客路鶯花愁裏看<lb/>
<pb n="KR4h0067_WYG_367-8a"/>
故人烟雨夢中歸采薇有備淮南静移粟無謀浙右饑<lb/>
納納乾坤須俊傑湘翁只合製荷衣<lb/>
　　陳東甫酒間舉作歸心只有杜鵑知之句猶未成<lb/>
　　篇因為續之<lb/>
歸心只有杜鵑知且倚裴亭共撚髭客路秋風吹杜若<lb/>
故園春雨老辛夷家貧未辦閒居賦世濁空吟感寓詩<lb/>
邂逅江湖還别去岸花檣燕兩堪悲<lb/>
　　贈别陳東甫呈鍾尚書<lb/>
<pb n="KR4h0067_WYG_367-8b"/>
洞庭濯足共題詩今聴驪駒話别離泣玉可能悲卞子<lb/>
買金只合鑄鍾期荷盤剪綵須栖鷺<hi>缺</hi>項分絲補接䍦<lb/>
斗酒彘肩聊自壯古來騷客例寒饑<lb/>
　　登潭州懐雪篷姚使君<lb/>
賈井裴亭徧短笻紅塵歸騎又匆匆我尋桂樹吟招隠<lb/>
君對蓮花誦易通今日江山勞别夢他年燈火課新功<lb/>
濓溪最念初平老恨聴聨牀話未終<lb/>
　　下攝市<lb/>
<pb n="KR4h0067_WYG_367-9a"/>
吟到湘潭一葉黄賈胡踪跡正悲凉抱琴沽酒異鄉客<lb/>
打鼓發船何郡郎楚女越商相雜沓淮鹽浙堵自低昂<lb/>
塵埃市井無人識濯足江頭望八荒<lb/>
　　無題<lb/>
犬袖裦衣走浙淮何人不識鶴山來只今心印誰傳<lb/>
得自摺通書撥篆灰<lb/>
　　撫州偶題<lb/>
金柅亭邊栁拂城春風繫馬酒家吟塵埃滿面無人識<lb/>
<pb n="KR4h0067_WYG_367-9b"/>
却得黄鸝作賞音<lb/>
　　萍鄉病渇<lb/>
犬子無從典驌驦荒村忍渇望瀟湘楚王萍實甜如蜜<lb/>
不許詩人取次嘗<lb/>
　　甲午社日客桂林<lb/>
巵酒豚蹄客裏歡石尤風𦂳枲衣單東陽病骨如鸚䳇<lb/>
最怯南州社日寒<lb/>
　　桂林歲晚憶鍾尚書<lb/>
<pb n="KR4h0067_WYG_367-10a"/>
塵滿湘翁薜荔衣江湖嵗晚鬢成絲桂州楊五今何處<lb/>
雪片梅花枉費詩<lb/>
　　雲峰寺<lb/>
擬尋岣嶁看蟠螭且解青鞋濯禹溪弔古猶疑九枝柏<lb/>
談禪且問一莖虀虎低崖樹供僧㸑猿摸廊碑認客題<lb/>
應接溪山無好句滿林空羡亂蟬嘶<lb/>
　<lb/>
　<lb/>
<pb n="KR4h0067_WYG_367-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百六十七<lb/>
</p>
<p>
</p>
  </div>
</body>
</text>
</TEI>
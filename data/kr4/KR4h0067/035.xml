<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雨宋名賢小集巻三十五</head> <lb/>
    <p>
<pb n="KR4h0067_WYG_035-1a"/>
欽定四庫全書<lb/>
　雨宋名賢小集巻三十五<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　竹友集<lb/>
　　李成徳作二筆几以其一見遺云得様於郄子中<lb/>
　　家并示長句輙次其韻奉酬<lb/>
琴不安絃製竒古可憐不入文房譜䑕鬚龍尾玉蟾蜍<lb/>
<pb n="KR4h0067_WYG_035-1b"/>
與汝俱成㑹心侣誰能好事為品題端效廣㣲亡輙補<lb/>
謫仙傳様桂林家以暗投人吾竊取我書太俗如墨豬<lb/>
下慙羅趙何足數蒙公厚貺試臨池一字不成如畫虎<lb/>
欲報初無青玉案哦詩況乏驚人語淨鋪滑薄待君來<lb/>
慎莫踟蹰畏今雨<lb/>
　　李成徳復用前韻見貽亦次韻奉和<lb/>
蔡家筆法擅今古楷書尤誇荔支譜後來誰筆最神通<lb/>
要與渠伊為伴侣只今書學貴瘦硬弟子闕員誰可補<lb/>
<pb n="KR4h0067_WYG_035-2a"/>
君持此几要投人字畫不工那得取小人俗書如俗馬<lb/>
骨少肉多今不數當君此贈恐不堪大似無功饗鹽虎<lb/>
新詩繼作恐難如只賞君房妙言語嗟予老矣亦懶書<lb/>
留與兒曹寫時雨<lb/>
　　次韻郄子中所藏筆几<lb/>
聞君文史三冬足家居未奏三千牘明窻棐几净無塵<lb/>
筆研清幽真不俗小琴承臂筆縱横章草真行隨所欲<lb/>
家藏敝帚將何用時人尚作千金畜此物雖竒君不惜<lb/>
<pb n="KR4h0067_WYG_035-2b"/>
似把隋珠當魚目小童傳觀許見貽與君杯酒初相屬<lb/>
吾詩戯作異香山唐衢雖見何由哭見公真玩為君賦<lb/>
銅缽聲終字盈幅<lb/>
　　朱端甫以畫牛一紙遺李成徳成徳以示予為賦<lb/>
　　長韻<lb/>
畫牛蹄角四十八禇生塵昏僅可閲頭頭露地各逍遥<lb/>
不愁牽車喘見月䑛筆和墨誰氏子定自道人非畫史<lb/>
把鼻牽回得真牧信手摹成妙如此朱公自是老斵輪<lb/>
<pb n="KR4h0067_WYG_035-3a"/>
不惜是牛持贈君願君成誦石鞏語更將此畫同参取<lb/>
　　次韻李成徳謝人惠墨牛<lb/>
君不見八百里誇王氏駮常勅家童瑩蹄角綺𥜗紈袴<lb/>
競奢豪卧席不安愁禍作何如傳寶墨牛圖不飾青黄<lb/>
如素樸向來竒畫購千金宜在蘭臺天禄閣兩牛方鬬<lb/>
未雌雄或奔而從或小却其餘三四亦殊絶或如虎卧<lb/>
鶴俛啄滕王蛺蝶東丹馬嘉陵山水青田鶴如將優劣<lb/>
比人材長文何必慙文若人言愛畫亦一癖被野牛羊<lb/>
<pb n="KR4h0067_WYG_035-3b"/>
何用貎是家持論果非耶煩君試謂評其畧<lb/>
　　午日<lb/>
今晨定何祥桃栁各映戸粉團高氣薰鵞䏑椒葉覆朝<lb/>
餐隨土風盃酒晚來具綵絲纒祭筒畫楫誇競渡楚人<lb/>
哀怨情正以屈子故當年夢魚腹葢坐入宫妬榮華一<lb/>
時好放逐千載慕得失吾不知持盃自欣豫<lb/>
　　成徳不面逾月僕以病暑未能出謁輙和所寄藳<lb/>
　　字韻詩奉寄兼東子中<lb/>
<pb n="KR4h0067_WYG_035-4a"/>
門前蓬藋無人掃客去牆隂藜莧老我家城北君城南<lb/>
相憶何其挂懐抱不聞叔寶方外談澄也何因令絶倒<lb/>
知君不作避暑飲閉門亦深荒徑草鈎章棘句日哦吟<lb/>
玉軸牙籖時探討邇來聞草鹿脯帖盛湘十日虛蘋藻<lb/>
掺掺丸藥恐不免俗客縱譏何足道恨我猶嫌褦襶嘲<lb/>
不敢熱行惟夢到君取竒功翰墨林筆陣可埽龍駒島<lb/>
願言不學司馬公萬事蓬人盡稱好我詩燕石初不如<lb/>
浪欲珍為夜光寳殘暑促裝行造請曉來凉氣迎秋早<lb/>
<pb n="KR4h0067_WYG_035-4b"/>
定邀鄰舍廣文公同聽誦詩傾腹藁<lb/>
　　碧筩<lb/>
君不見韓潮州銀作飲醆誇工倕䥴花鏤葉太𤨏碎何<lb/>
言豪士亦爾為又不見六一翁嘗吟鸚鵡紅螺詩華堂<lb/>
一釂豈不樂清歌勸酒須蛾眉吾儕山人寕有此競折<lb/>
圓荷為飲器細傾初作露珠圓滿引忽驚雲液碎鼻中<lb/>
寂寂聞妙香舌本徐徐識真味採蓮當殽花當妓豈有<lb/>
登臨百金費安得城西十頃塘水光容裔暑氣凉時引<lb/>
<pb n="KR4h0067_WYG_035-5a"/>
碧筩如象鼻仍㸔翠蓋立霓裳<lb/>
　　感白髪<lb/>
吾年昔始冠已有一髪白作賦數百言嘲罵等戯劇只<lb/>
今尋舊作一字不復憶恍然如夢寐了不見往迹但有<lb/>
髩間絲冉冉如堪織南方地平濕壯嵗多老色行年四<lb/>
十二髩鬒那容惜洗蘇將㧞白諱老嗟何益一染復星<lb/>
星此語寄阿客人生光景促倐忽如敲石詩成亦寐語<lb/>
感歎初無得後應不識今今已不識昔<lb/>
<pb n="KR4h0067_WYG_035-5b"/>
　　秋日登鳴玉亭<lb/>
山路秋陽何赫赫山亭凄冷多秋色豈惟醒耳玉淙琤<lb/>
照眼光寒如練白舊聞瀑布垂雲間怳疑銀河墮天闗<lb/>
西望香爐不得往箇中元有小廬山<lb/>
　　次董彥爭韻兼柬之南<lb/>
大門江南英詩名重當時兒時得其藁同輩爭誦之不<lb/>
及拜諸門常恨生若遲只今諸孫子籍甚皆能詩大篇<lb/>
每投我孰非黄絹辭我詩不成句落筆為衆嗤如人食<lb/>
<pb n="KR4h0067_WYG_035-6a"/>
土炭嗜好終不移君何獨賞味與衆直異馳相望巷南<lb/>
北不面令我思歌聲亦若哭此意誰當知阿大一門傑<lb/>
相為塵外期風流竹林㑹應許仲容隨<lb/>
　　次韻之南讀彥光詩有作<lb/>
君家父子俱能詩天遣淑鳥鳴春時文窮扺掌定不免<lb/>
齊竽不學君何疑平生説詩喙三尺只今偃蹇成期期願<lb/>
君高處古無上抑以自警無邪思<lb/>
　　有懐覺範上人<lb/>
<pb n="KR4h0067_WYG_035-6b"/>
道人心與貌俱古哦詩不復效等伍清疑仙掌露華墜<lb/>
新似秋空玉鈎吐要將餘事付風騷已悟𤣥機窺佛祖<lb/>
泐潭老子乳於莵果在叢林嘯風雨何當掃室祗樹圜<lb/>
夜看金盆聴軟語我雖不是龎徳公懶駕柴車入城府<lb/>
公如歸結白蓮社留我山邉一㕓許<lb/>
　　次韻彥光睡起病目<lb/>
蝶夢游揚卧碧紗知君不賞玉釵斜夢囘起坐有佳思<lb/>
亂觸牙籖書五車黒蠅著眼君勿嗟學道乃得青蓮華<lb/>
<pb n="KR4h0067_WYG_035-7a"/>
商畧此言當過我樵青竹裏為煎茶<lb/>
　　喜汪叔野見過<lb/>
大汪權竒汗血駒小汪連翩鸑鷟雛垂頭未遇伯樂顧<lb/>
覧輝將下朝陽梧豈知青衫埋朽壤更令斑鬢困泥塗<lb/>
喜君翩翩過我廬握手借問今何如若云難遂白髪志<lb/>
朅來翻作青衿徒急呼歡伯置座側解顏談笑聊相娱<lb/>
語及阿兄平日事往往屑涕長欷歔怪君長不滿六尺<lb/>
高談似是膽滿軀且寛是事飲此醑逢人但作口囁嚅<lb/>
<pb n="KR4h0067_WYG_035-7b"/>
留君住騎勿驅明朝酒盡為君酤更䦨月落起浩歎四<lb/>
面宿鳥聲相呼<lb/>
　　玉茗花二首<lb/>
佳園昨夜變春容清曉驚開玉一叢素質定欺雲液白<lb/>
淺糚差退鶴翎紅似聞金谷初無種欲畫鵞溪恐未工<lb/>
底事餘花避三舍孤高元有使君風<hi>謂魯公也</hi>
騷人浪説麻源谷本在風流刺史家直與瑶林共高徹<lb/>
可須梅影鬬横斜芳尊莫待紅糚賞幽艷長令烈士嗟<lb/>
<pb n="KR4h0067_WYG_035-8a"/>
憑仗邉鸞折枝手應宜展幛玉鴉义<lb/>
　　漫成<lb/>
年來任運學騰騰愛酒還同醉李僧痛飲亡何縁客至<lb/>
時穿不借遶村行簷間燕雀新聲好門外池塘春水生<lb/>
曉起坐窻無一事捲書南望見高稜<lb/>
　　飲酒示座客<lb/>
身前不吝作蟲臂身後何須留豹皮劬勞母氏生育我<lb/>
造化小兒經紀之牙籌在手彼為得塊石支頭吾所師<lb/>
<pb n="KR4h0067_WYG_035-8b"/>
偶逢名酒輙徑醉兒童拍手云公癡<lb/>
　　和李智伯金石臺不見舊題之作二首<lb/>
瘞鶴書蹤逸少齊華陽長使後人迷姓名不得芙蓉手<lb/>
何用全牛捧硯題<lb/>
復憶高人張季鷹每將盃酒勝榮名登臨叔子縁何事<lb/>
湮滅無聞一愴情<lb/>
　　悼亡三首<lb/>
舊聞林下趣既見即心降月冷同秋夢燈寒對夜窻孰<lb/>
<pb n="KR4h0067_WYG_035-9a"/>
知身是幻深念涕如江仰歎朝飛雉㣲禽亦有雙<lb/>
三公吾豈敢曾為忍飢寒擬聴笭箵雨潛悲苜蓿槃煙<lb/>
雲昏璧月霜露殞香蘭佇立東風泣忘情良獨難<lb/>
去作三秋隔來歸二載餘臨風還念汝傷女更憐渠憔悴<lb/>
衣圍减漂零髩髮踈吾今多病乆誰付茂陵書<lb/>
　　呈無逸兄<lb/>
漢儒章句文勝質魯國衣冠實愧名但遣詩書長在眼<lb/>
可令聲利苦闗情咄嗟茗飲有時辦夢想溪堂何日成<lb/>
<pb n="KR4h0067_WYG_035-9b"/>
舟泊寒沙卧明月此期終欲與君盟<lb/>
　　示舍弟<lb/>
蕭然環堵獨何有自謂過人惟一丘野性定為滄海客<lb/>
妙齡須寄道山游江寒沙靜鶺鴒晚雲濶天低鴻鴈秋<lb/>
休歎烏衣成往事一尊相對且忘憂<lb/>
　　寄桃鄰居士<lb/>
桃鄰野客無消息寄食招提豈定居倘有龎公知徳操<lb/>
何須程鄭識相如食魚他日勞弹鋏䑛痔今人剰得車<lb/>
<pb n="KR4h0067_WYG_035-10a"/>
流落生涯俱寂寞因風時遣一行書<lb/>
　　寄無逸四首<lb/>
三足祥烏曾集冠平生菽水奉親歡從今五鼎應無補<lb/>
不可奈何君自寛<lb/>
聞説潘郎窘食貧何年會面慰艱勤北風如有齊安便<lb/>
為報相思頻夢君<lb/>
故園風物長如舊松柏参天六月凉岑寂北窻風雨夜<lb/>
獨吟詩句遶胡牀<lb/>
<pb n="KR4h0067_WYG_035-10b"/>
浩蕩漳江瀉碧漪西山清絶助新詩好因歸鴈傳佳句<lb/>
要見羊何共和之<lb/>
　　觀李伯時陽闗圖二首<lb/>
坐對丹青傷别離淚和朝雨想頻揮道邉垂栁年年在<lb/>
看盡行人長不歸<lb/>
春草春波傷底事青青栁色最消魂龍眼自有離家恨<lb/>
貎得陽闗烟雨昏<lb/>
　　秋興<lb/>
<pb n="KR4h0067_WYG_035-11a"/>
雨隔千山暮風驚一葉秋朱顔傷露槿青眼頼沙鷗畏<lb/>
酒游揚夢因詩㸃染愁有懐誰與語多病獨登樓<lb/>
　　聴曹道士彈琴二首<lb/>
淡泊絲絃誰與聽試開塵匣寫幽情琴中自有無窮怨<lb/>
彈出離騷意外聲<lb/>
小窻踈箔列仙家彈盡遺音晚景斜賀老當年定塲屋<lb/>
虚將妙曲付琵琶<lb/>
　<lb/>
<pb n="KR4h0067_WYG_035-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三十五<lb/>
</p>
<p>
</p>
  </div>
</body>
</text>
</TEI>
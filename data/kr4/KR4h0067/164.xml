<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百六十四</head> <lb/>
    <p>
<pb n="KR4h0067_WYG_164-1a"/>
欽定四庫全書<lb/>
　兩宋名賢小集巻一百六十四<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　梅谿詩集<hi>四</hi>
　　次韻梁尉秦碑古風<lb/>
姬嬴遺蹟存者希世傳石鼓稽山碑石鼔揄揚得韓子<lb/>
文與二雅爭驅馳秦碑夸大頌功徳埋沒草莽無人知<lb/>
<pb n="KR4h0067_WYG_164-1b"/>
或言山頂石猶在上有虎豹龍蛇螭神藏鬼䕶荆棘蔽<lb/>
崖懸磴絶登無岐廣文好奇穴探禹梅仙喜事僧尋支<lb/>
<hi>支遁昔游越中好山水梁仙宿雲門訪古迹於僧</hi>我賛其行要親覩勿受世俗<lb/>
流傳欺望秦秦望兩嶄絶何山壁立東南涯豐碑屹植<lb/>
最高處不知磨滅從何時剔苔掃墨了無有糢糊片紙<lb/>
亦足奇濃雲䨢䨴黯將雨古木槎牙蟠老枝歸來走筆<lb/>
出險語訶政叱斯同小兒詩成得得寫寄我詞嚴意偉<lb/>
法退之我聞秦人滅六國酷若犬磔臨江麋先王法為<lb/>
<pb n="KR4h0067_WYG_164-2a"/>
秦所負負秦況有秦有司五經灰飛儒濺血堯舜周孔<lb/>
何能為上蔡獵師妙小篆奴視俗本徒肥皮東封泰山<lb/>
南入越大書深刻光陸離沙丘風腥人事變鬼饑族赤<lb/>
誰嗟咨漢興萬事一掃去惟有篆刻餘型儀磨崖欲作<lb/>
不朽計其如厯數不及期蚩尤五岳紂漆器人物美惡<lb/>
寧相疵我雖過秦愛遺畫南山入望頻支頤不須嶧陽<lb/>
訪棗刻不用遷史觀雄辭虛堂黙坐對此紙閉眼暗想<lb/>
君勿嗤要知秦碑沒字本却類周雅無辭詩<lb/>
<pb n="KR4h0067_WYG_164-2b"/>
　　秘書省後園修竹可愛胡正字<hi>憲</hi>有詩次韻<lb/>
不俗更嫌俗風枝時拂牆青青映藜燭細細雜芸香勁<lb/>
節老方見清陰寒欲藏蕭疎似吾輩味向靜中長<lb/>
　　次韻洪景盧編修省中紅梅<lb/>
不為怕寒貪睡遲東君妙意端可知雪英零落眼界寂<lb/>
放此孤瘦紅南枝蓬萊更向逸逺地<hi>園在著廷後</hi>草木寧有<lb/>
夭嬈姿冰容戲作桃杏色醉臉雅與神仙宜江兄蠟友<lb/>
已前輩黄生後出非同時丹心獨與勁節侣疎影共浸<lb/>
<pb n="KR4h0067_WYG_164-3a"/>
清漣漪騷人相顧最不惡何用車馬紛蚩蚩典衣莫惜<lb/>
共攜酒對花一展思鄉眉<lb/>
　　李徳逺寺簿敢言勇退今之古人也東嘉王某賦<lb/>
　　詩以高其行<lb/>
呉山蒼蒼烟靄横皇都日日春風生利塗捷勁走輪轂<lb/>
古道荆棘惟君行呉江洪濤拍夭泑萬楫千帆日相踵<lb/>
六鰲入釣猶不歸急流知退惟君勇斜川勝事今臨川<lb/>
錦袍風月追謫仙芋魁豆飯吾亦有脱屣有媿君翩然<lb/>
<pb n="KR4h0067_WYG_164-3b"/>
我輩情鍾惜離别為國惜賢情更惡江頭送别春尚寒<lb/>
回首㝠鴻已寥廓<lb/>
　　送胡正字<hi>憲</hi>分韻得來字<hi>胡上書言事得祠還鄉同賦詩者七人以先生</hi>
　　<hi>早賦歸去來為韻</hi>
武夷之山高崔嵬武夷先生賢矣哉山中髙卧如孤竹<lb/>
顔蒼節勁清無埃吾君養老過西伯不逺千里歸乎來<lb/>
胸中萬巻可醫國首薦廊廟真人才<hi>胡上書薦張和公</hi>人言朝<lb/>
奏暮必逐天顔獨為忠言開崇文三館不浪闢端為天<lb/>
<pb n="KR4h0067_WYG_164-4a"/>
下收奇瓌平時論議即涵養富貴豈以三緘媒西京老<lb/>
儒作符命蒼黄投閣良可哀何如皇朝有歐范開口不<lb/>
憚干霆雷<hi>文忠文正二公皆以館職言事</hi>先生力學到前輩一時盛事<lb/>
光麟臺宸衷宵旰急忠讜佇觀前席延鄒枚先生掉頭<lb/>
竟不住扁舟自載高風回道山游從盡英雋顧我晚進<lb/>
寧容陪梅花滿枝栁弄色賦詩送别同銜杯吾廬三徑<lb/>
亦荒草松菊怪我何遲徊<lb/>
　　次韻昌齡至樂齋讀書<lb/>
<pb n="KR4h0067_WYG_164-4b"/>
端慕顔回樂真同陋巷居息心容膝地得趣滿牀書檠<lb/>
短燈宵永窻明日晷舒相看有修竹心為主人虛<lb/>
　　同錢用明用章游白石巖<lb/>
謝公好山水得郡古東甌造物借佳境雅志多不酬松<lb/>
蘿蔽鴈蕩烟靄埋龍湫行田徑白石不到仙山頭寥寥<lb/>
數百年天付黄冠流巍然萬仞崖壁立東南州誰將補<lb/>
天手化出白玉樓兩龕藏洞府中有羣仙游上通尺五<lb/>
天下接三神洲飛泉落巖腰碧澗鳴山陬羣峯真培塿<lb/>
<pb n="KR4h0067_WYG_164-5a"/>
滄海為渠溝隘視人間世萬象同蜉蝣我家鴈山陽崎<lb/>
嶇厭經丘翩翩錢公子呼我尋巖幽初驚小雨密忽掃<lb/>
羣陰浮杖履窮㠝岏一洗塵埃眸山林有真樂富貴何<lb/>
足求但願乞二山不願萬戸侯<hi>二山白石鴈蕩</hi>
　　李少和像<lb/>
少和辛苦學飛仙遺像今猶在洞天都似先生能辟穀<lb/>
何須太守為行田<lb/>
　　左原詩三十二首<lb/>
<pb n="KR4h0067_WYG_164-5b"/>
　　　東高山<hi>左原有四髙山在乙辛丁癸之位術者目為四貴人東山最高上有五峯其一</hi>
　　　<hi>曰宋家尖也</hi>
峯頭日出已停午山半雲横疑在天要使名如越山重<lb/>
直須人似謝公賢<hi>越之上虞有東山乃謝安石高卧處</hi>
　　　西高山<hi>西高山者數峯稠疊前山如几俗謂西山平最高處謂之杜鵑花尖西山峯巒</hi>
　　　<hi>最多術者謂之旌節山</hi>
壓頂花枝紅欲燎導前旌節閙如訶倚窗拄頰時時好<lb/>
何止朝來爽氣多<lb/>
<pb n="KR4h0067_WYG_164-6a"/>
　　　南高山<hi>山在縣治東北俗呼縣後山夜聞更鼓聲間有地名小鴈蕩</hi>
山後風來聞縣鼔蕩中秋至集賔鴻我歸種菊東籬下<lb/>
長在悠然眼界中<lb/>
　　　北高山<hi>予家之後山也左原之山惟此山最奇秀翼然如翔舞狀上有尖峯</hi>
羣山如囿秀回環秀抜羣山是北山我恐山中猿鶴怨<lb/>
移文未至已先還<lb/>
　　　龜山<hi>俗呼黄嶼術者謂真得龜形</hi>
衆山環遶一山横形似真龜勢欲行不向九江資納錫<lb/>
<pb n="KR4h0067_WYG_164-6b"/>
臨溪曳尾自全生<lb/>
　　　卧虎山<hi>在原之水口形如卧虎舊有淫祠俗呼廟山</hi>
昻然虎踞一原東回首耽耽氣象雄不放衆山隨逝水<lb/>
溪頭高卧自威風<lb/>
　　　梅溪<hi>在北高山之陽去孝感井二十步溪至小以井為源予家其北溪之南有水如帶通</hi>
　　　<hi>謂之梅溪溪名舊矣莫知所自予植梅以實之</hi>
我向梅花溪上家㡬看清淺浸横斜手栽木已如人老<lb/>
雪鬢蕭疎對雪花<lb/>
<pb n="KR4h0067_WYG_164-7a"/>
　　　楊谿<hi>梅溪東流四十五步合原中數水而為楊谿谿稍大楊氏世居焉故以姓得名</hi>
一澗泓澄㑹衆流肱分俄類婺溪頭<hi>辛巳秋水分為二</hi>臨溪更<lb/>
種青青木故事端同栁栁州<lb/>
　　　戲綵巖<hi>原之西山有巖如屏上有尖峯俗曰白巖然巖色爛斑如施五綵故以戲綵易</hi>
　　　<hi>之</hi>
烟霞屏障列西岑戲綵標名始自今我過巖前毎流涕<lb/>
斑衣空有老萊心<lb/>
　　　杜鵑巖<hi>在戲綵巖之東巖頂稍平上多杜鵑花故以花得名予家寒食九日必登是巖</hi>
<pb n="KR4h0067_WYG_164-7b"/>
游宦三年樂事違巖花笑我鳥催歸歸來又被巖花笑<lb/>
笑我登巖何太稀<hi>杜鵑花一名巖笑予還家將一載竟未登巖</hi>
　　　碁盤巖<hi>杜鵑巖之北</hi>
杜鵑巖北一拳石石面平平堪奕碁路僻山深罕人到<lb/>
爛柯仙客未應知<lb/>
　　　撒水巖<hi>在戲綵巖之北</hi>
龍卧靈湫志未伸時時噴水撒行人雖然未救蒼生旱<lb/>
聊欲澄清世上塵<lb/>
<pb n="KR4h0067_WYG_164-8a"/>
　　　松羅巖<hi>在原之西北有山隔之四面壁立可梯而登上平北有水可汲能容數百人産</hi>
　　　<hi>松羅木因以得名建炎間有謀避難是巖者予嘗往觀之非活路也</hi>
插天萬仞絶攀躋巖頂松羅不是栽廊廟須材作梁棟<lb/>
人間斤斧可能來<lb/>
　　　障巖<hi>在戲綵巖之北壁立如障其色青黒有石方而直聳而有稜長者數尺可植庭宇間</hi>
巖如法吏面清冷石似端人正直方誰解移兹障邊境<lb/>
敵騎安敢肆猖狂<lb/>
　　　人面巖<hi>在原之西</hi>
<pb n="KR4h0067_WYG_164-8b"/>
看盡人間古與今蒼顔一任蘚苔侵豈惟有面如人面<lb/>
更喜無心似獸心<lb/>
　　　天柱巖<hi>有二一在三井之北一在松羅巖之側</hi>
鴈山一柱插雲霄三井松羅柱亦高蓬蓽深懐祀人念<lb/>
擎天端賴柱堅牢<lb/>
　　　幞頭巖<hi>在原之西北地名烏石頭田間</hi>
閙處身宜及早抽山林遲我掛冠游不須花裏尋腰帶<lb/>
且向田間置幞頭<lb/>
<pb n="KR4h0067_WYG_164-9a"/>
　　　宋家尖<hi>在東高山</hi>
皇恩西被復東漸四海蒼生盡仰聸畎畝微臣猶戴宋<lb/>
結廬長向此峯尖<lb/>
　　　小鴈蕩<hi>在原之南山以鴈得名曰小者以别大鴈蕩</hi>
歸鴈行飛集澗阿不貪江海稻粱多峯頭一蕩雖然小<lb/>
飲啄猶堪避網羅<lb/>
　　　左嶺<hi>在原之南山</hi>
北望吾廬山最好南通蕭寺境逾幽<hi>嶺之東南有明慶院</hi>白雲夜<lb/>
<pb n="KR4h0067_WYG_164-9b"/>
向原中宿㡬度隨人過嶺頭<lb/>
　　　左湖<hi>在原之東乂東曰湖邊</hi>
漁樵欸乃日相呼舟楫生涯在畫圖我與漁樵同隱逸<lb/>
不須乞作自家湖<lb/>
　　　蓴湖<hi>在楊溪之南吾鄉無蓴菜獨此有之此詩乃舊日作</hi>
水晶銀線滿湖中<hi>先人詩云莖抽銀線細根結水晶寒</hi>遙與呉江氣象同<lb/>
我輩他年厭游宦思歸應不待秋風<lb/>
　　　南瀑布<hi>在南山之下上接小鴈蕩</hi>
<pb n="KR4h0067_WYG_164-10a"/>
飛瀑來從小鴈蕩靈源頗類大龍湫矩羅尊者不須占<lb/>
乞與山翁取次游<lb/>
　　　北瀑布<hi>在原之西北山腰間俗名主潭</hi>
兹潭誰主復誰賔清世寧容有隱淪獨我山林養衰病<lb/>
不妨來作主潭人<lb/>
　　　嘶水澗<hi>原之南有左嶺水北流入于原中水善嘶晴而嘶則雨雨嘶則霽水忽鳴忽止</hi>
　　　<hi>曰嘶</hi>
嶺頭寒澗逺無聲夜靜風恬忽自鳴山水有靈人不識<lb/>
<pb n="KR4h0067_WYG_164-10b"/>
老農常用卜陰晴<lb/>
　　　鴈潭<hi>原之西南三井山之下吾先人九日常集賔朋于此因命是名</hi>
九日登臨澗水濱蕩中征鴈亦來賔如今鴈至應相感<lb/>
不見名潭舊主人<lb/>
　　　三井<hi>原之西南山路崖險人迹罕到予宣和辛丑春從先祖先人避冦是山凡三宿見溪</hi>
　　　<hi>潭多游魚俗傳井舊有龍</hi>
源泉高似銀河落石井泓然鼎足分聞説井中魚已化<lb/>
定從三級上青雲<lb/>
<pb n="KR4h0067_WYG_164-11a"/>
　　　孝感井<hi>予家有井稍大俗稱大井王家宣和壬寅秋先祖有疾思鯽魚時暑不可致先</hi>
　　　<hi>人釣於井而得之井素無魚葢孝感也張大猷秘書挽先人詩云𤣥鯽隨鈎誠養親張後為工</hi>
　　　<hi>部尚書</hi>
綸竿臨井重欷歔誠感幽潛遂獲魚解道隨鈎得𤣥鯽<lb/>
秘書好句實堪書<lb/>
　　　白巖庵<hi>在白巖之東吾祖捨山歸明慶院而立是庵四山環合形如蟠龍前到南高山</hi>
　　　<hi>形如舞鳳</hi>
飛鳳吹歸思竹實<hi>庵山多竹</hi>蟠龍髙卧戀山泉吾家松檟今<lb/>
<pb n="KR4h0067_WYG_164-11b"/>
三世僧舍鐘魚已百年<hi>吾高祖母塟庵之虎山腰曽祖塟于青龍首曽祖母塟於庵前</hi>
<hi>平地先妣塟於庵後山</hi>
　　　賈公庵<hi>在南高山之下司理賈公塟其母兄嫂於此築庵命僧守之賈公名如規字元</hi>
　　　<hi>範</hi>
賈公名徳重吾鄉慈母難兄窆此岡手種松楸及因果<lb/>
青山流水共高長<lb/>
　　　如在亭<hi>先人塟大父母於東山立亭以寧之有詩云入堂無復見雙親見此來寧似在</hi>
　　　<hi>神先人附塟其側某名其亭曰在采詩中語也</hi>
<pb n="KR4h0067_WYG_164-12a"/>
東山一到一霑巾記得先人昔念親强把兹亭號如在<lb/>
松悲柏慘見無因<lb/>
　　　如存亭<hi>先妣墳亭在白巖庵</hi>
北堂猶緑舊時萱寒暑無繇復凊温戲綵巖邊白雲下<lb/>
慈顔彷彿尚如存<lb/>
　<lb/>
　<lb/>
　<lb/>
<pb n="KR4h0067_WYG_164-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百六十四<lb/>
</p>
<p>
</p>
  </div>
</body>
</text>
</TEI>
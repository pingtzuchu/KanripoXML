<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻七十九</head> <lb/>
    <p>
<pb n="KR4h0067_WYG_079-1a"/>
欽定四庫全書<lb/>
　兩宋名賢小集巻七十九<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　石曼卿集<lb/>
　石延年字曼卿先幽州人晉以幽州遺契丹其祖舉<lb/>
　族南走家宋城延年跌宕任氣節為文勁徤於詩最<lb/>
　工且善書真宗録二舉進士以為三班奉職延年恥<lb/>
<pb n="KR4h0067_WYG_079-1b"/>
　不就張知白數竒之曰母老乃擇禄耶延年不得己<lb/>
　就命厯太子中允同判登聞鼓院嘗上言天下不識<lb/>
　戰三十餘年請為二邊之備不報及元昊反始思其<lb/>
　言召見稍用其説延年喜劇飲嘗與劉潜造王氏酒<lb/>
　樓對飲終日不交一言王氏怪其飲多以為非常人<lb/>
　益奉美酒希果二人飲啜自若至夕無酒色相揖而<lb/>
　去眀日都下傳王氏酒樓有二仙來飲己知劉石也<lb/>
　延年雖酣放若不可攖以世務然與人論天下事是<lb/>
<pb n="KR4h0067_WYG_079-2a"/>
　非無不當年四十八卒官其一子當時有釋惟儼祕<lb/>
　演者並工詞章負氣節隠於浮屠與延年友善歐陽<lb/>
　脩當稱為竒男子云<lb/>
　　瀑布<lb/>
飛勢挂嶽頂無時向此傾<hi>此句一作明珠萬斛傾</hi>玉虹垂地色銀<lb/>
漢落天聲萬丈寒雲濕干巖暑氣清滄浪何足羡就此<lb/>
濯塵纓<lb/>
　　咏春<lb/>
<pb n="KR4h0067_WYG_079-2b"/>
一氣回元運恩含萬物深隂陽造端數<hi>一作造化首</hi>天地發<lb/>
生心有信來還逝無私古到今和風激遺暢南轉入薫<lb/>
琴<lb/>
　　曹太尉西征<lb/>
仁者雖無敵王師尚有征獨乘金廏馬都領鐡林兵肅<lb/>
氣闗河暮屯煙部落晴旗光秋燒合甲色夜江横士喜<lb/>
擊中皷軍疑聞後鉦無私乃時雨不殺是天聲濯濯前<lb/>
誰拒堂堂彼自傾寒踰博望塞春宴隗囂城外使戎心<lb/>
<pb n="KR4h0067_WYG_079-3a"/>
伏旁資帝道平公還如畫像為贊學班生<lb/>
　　贈劉潜歸陶丘<lb/>
丈夫未大用身與仁義閒可宜更聚散風塵摧厥顔君<lb/>
今歸柯澤路出梁宋間芒碭有吾廬親老待我還羡子<lb/>
先諧願思親頭鬢斑韶光苦不再溝水長潺湲<lb/>
　　金鄉張氏園亭<lb/>
亭館連城敵謝家四時園色鬬眀霞窗迎西渭封侯竹<lb/>
地接東陵隠士𤓰樂意相闗禽對語生香不㫁樹交花縱<lb/>
<pb n="KR4h0067_WYG_079-3b"/>
遊㑹約無留事醉待参横月落斜<lb/>
　　秋夕北樓<lb/>
秋霽露華清帶水月眀天色白連河夜䦨澄景生㣲動<lb/>
瑟瑟層颸上下波<lb/>
　　小桃<lb/>
生色深紅綬帶長宫簾閒在井欄香母家昇上瑶池品<lb/>
先得春風半面粧<lb/>
　　送人遊杬<lb/>
<pb n="KR4h0067_WYG_079-4a"/>
激激霜風吹黒貂男兒醉别氣飄飄五湖載酒期吳客<lb/>
六代成詩倍楚橋水荇漸青含晚意江雲初白向春嬌<lb/>
前秋亦擬錢塘去共㸔龍山八月潮<lb/>
　　春日樓上<lb/>
水樹春煙重庭花午影圓人邊無限地鳥外有餘天<lb/>
　　春隂<lb/>
寒食少天色春風多栁花倚樓心目亂不覺見棲鴉<lb/>
　　榴花<lb/>
<pb n="KR4h0067_WYG_079-4b"/>
王母庭前親見栽張騫偷得下天來誰家巧婦殘針線<lb/>
一撮生紅熨不開<lb/>
　　贈劉潛歸陶丘<lb/>
春老有時回人老不再少草自有時榮髮白不再好人<lb/>
生不如春髮生不如草可堪送别春草前青春未老人<lb/>
先老<lb/>
　　偶成<lb/>
力振前文覺道孤恥同流輩論榮枯動非仁義何如静<lb/>
<pb n="KR4h0067_WYG_079-5a"/>
得見機闗不似無孔孟也應輕管晏臯夔未必失唐虞<lb/>
侯王重問吾何有且自低心混世儒<lb/>
　　首陽<lb/>
　　　夷齊在孟津諫伐紂而死于首陽其山在蒲乃<lb/>
　　　舜都也豈非二子之意何古人之所不思哉<lb/>
遜國同來訪聖謨適觀争國誓師徒恥生湯武干戈日<lb/>
寜死唐虞揖讓區大義充身安是餓清魂有所未應無<lb/>
始終天地亡前後名骨雖雙此行孤<lb/>
<pb n="KR4h0067_WYG_079-5b"/>
　　寄尹魯師<hi>平陽㑹中代作</hi>
十年一夢花空委依舊河山損桃李鴈聲北去燕南飛<lb/>
髙樓日日春風裏眉黛石州山對起嬌波淚落糚如洗<lb/>
汾河不斷天南流天色無情淡如水<lb/>
　按古今詩話曼卿死後數年闗永言夢曼卿曰延年<lb/>
　平生作詩多矣嘗以為平陽代寄篇最得意而世人<lb/>
　少稱之能令余此詩傳於世者在永言耳永言乃増<lb/>
　其詞度為迷仙引曲於是人争歌之他日夢曼卿致<lb/>
<pb n="KR4h0067_WYG_079-6a"/>
　謝焉<lb/>
　　題趙平叔豹隠堂<hi>在漣水郡</hi>
熊非清渭逢何暮龍卧南陽去不還追美二公今郡守<lb/>
蔚然惟在立談間<lb/>
　　登第後被黜戲作<lb/>
無才且作三班借請俸争如録事參從此免稱鄉貢進<lb/>
且須走馬東西南<lb/>
　按詩話曼卿登第有人訟科塲事覆落者數人曼卿<lb/>
<pb n="KR4h0067_WYG_079-6b"/>
　在焉方興國寺剋期畢集追所賜勅牒餘人皆泣而<lb/>
　起獨曼卿解靴還使人露體戴幞頭笑語終席次日<lb/>
　放黜者例授三班借職戲作此詩大抵皆縮下語耳<lb/>
　　過内官孫可久别業賦贈<lb/>
南北占河潤幽深在禁城疊山知逺意辭俸買閒名閉<lb/>
戸斷蛛網折花移鳥聲誰人識髙趣朝野石渠生<lb/>
　　再咏小桃<lb/>
本分桃花寒食前小桃長是上春天二喬二趙俱傾國<lb/>
<pb n="KR4h0067_WYG_079-7a"/>
女弟嬌强意自先<lb/>
　　古松<lb/>
直氣森森恥屈盤鐵衣生澀紫鱗乾影揺千尺龍蛇動<lb/>
聲撼半天風雨寒蒼蘚静縁離石上緑蘿髙附入雲端<lb/>
報言帝座掄才者便作明堂一柱看<lb/>
　　籌筆驛詩<lb/>
漢室虧皇象乾坤未即寜姦臣與逆子搖嶽復翻溟權<lb/>
表分江域曹袁鬬夏坰虎奔咸逐逐龍卧獨冥冥從衆<lb/>
<pb n="KR4h0067_WYG_079-7b"/>
非無術欺孤乃不經惟思恢正道直起復炎靈管樂韜<lb/>
方略闗徐駭觀聽一言俄拜至三顧已忘形南既清蠻<lb/>
土東期赤魏庭出師功自著治國志誰銘歴刦兵如水<lb/>
臨機䇿若瓴舉聲將漬敵横勢欲逾陘仲達恥巾幗辛<lb/>
毗嚴壁扃可煩親細務遽見墮長星戰地悲陵谷來賢<lb/>
賞徳刑意中流水逺愁外舊山青想像音徽在侵尋毛<lb/>
骨醒遲留慕英氣沈歎撫青萍<lb/>
　兩宋名賢小集巻七十九<lb/>
</p>
<p>
</p>
  </div>
</body>
</text>
</TEI>
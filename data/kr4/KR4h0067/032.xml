<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三十二</head> <lb/>
    <p>
<pb n="KR4h0067_WYG_032-1a"/>
欽定四庫全書<lb/>
　兩宋名賢小集巻三十二<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　竹友集<lb/>
　　送董彥速游仙巖<lb/>
吾聞天竺峯聳若在天上峯前溪萬仭激石吼寒浪堂<lb/>
中老比丘碧眼照林莾徜徉君屢游局趣我思往此行<lb/>
<pb n="KR4h0067_WYG_032-1b"/>
何所求豈欲除二障聞呼試回頭未可踏折杖茅檐燕<lb/>
寂地山氣日夜爽不斬凌霄蕂君歸藤自長<lb/>
　　寄題雲卧庵<lb/>
閒居不事事枕簟信所便卧形先卧心心靜形晏然複<lb/>
壁非不完加以甃石堅其如方寸亂一夕嘗屢遷榮寵<lb/>
萃一門寕免百慮煎雖有水精屏何由得安眼章葉踏<lb/>
謡娘連臂在榻前何如山中人編茅卧山巔白雲宿簷<lb/>
間對鏡心自捐我亦遺垢氛曲肱寄林泉兹庵倘夀我<lb/>
<pb n="KR4h0067_WYG_032-2a"/>
一睡要經年<lb/>
　　初夏觀園中草木<lb/>
翠葉蕃夏初清隂勝花時閉闗軌長埽步屧園屢窺青<lb/>
青溪中蒲移植井之湄下有九節根服食可不迷往時<lb/>
手種桃只今與簷齊枝間有美實少日將成蹊採菊香<lb/>
滿䄡擷薺甘如飴籜龍露新緑椅梧長孫枝觀身要若<lb/>
蕉衛足當如葵節憐孤筠直惡戒蔓草滋天津白玉郎<lb/>
看花驚洛師吾人守環堵草木相娱嬉逍遥各自適慎<lb/>
<pb n="KR4h0067_WYG_032-2b"/>
勿相唐嗤<lb/>
　　次董彥速示輪老韻三首<lb/>
法涌僧中鸞孤絶翔千仭似聞天竺老續此燈無盡君<lb/>
游千峯山邂逅一笑哂當知絶諸惡如草已芟藴<lb/>
君如千里駒但欲見鞭影既明才越都未暮已燕境適<lb/>
楚或化轅空歎道里永是中皆坦途幽處試深省<lb/>
黄花散若金翠竹森如束此還有妙義機登同箭速可<lb/>
憐鈍根士每嗟力不足須知日月疾僅得羊胛熟<lb/>
<pb n="KR4h0067_WYG_032-3a"/>
　　食藕<lb/>
人憐淤泥上出此萬朶蓮須知淤泥中有藕大如椽本<lb/>
清凝氷雪末艷方嬋娟玲瓏衆竅通蚴蟉數節連甘寒<lb/>
固不數却暑暑所便髯奴來城市負籠至我前開緘尚<lb/>
帶泥未嚼先垂涎霍霍磨霜刃霤霤挹澗泉切玉墮冷<lb/>
冽已覺沉疴痊芰實鬬角紫雞頭剥珠圓秋盤薦此果<lb/>
頓使二物捐全此湼不緇餘品莫爭妍而能豁憂思令<lb/>
我心歡然竒功更耐老合作飛行仙<lb/>
<pb n="KR4h0067_WYG_032-3b"/>
　　翠雲道中觀穫<lb/>
代田誰為西漢議耐旱幸有占城禾揮鐮正見八月穫<lb/>
拾穗遥憐一老歌為言使君驅五馬北陌東阡餉耕者<lb/>
汝曹力穡更當勤慎勿惰游辜使君<lb/>
　　喜劉世基至作詩留之<lb/>
君家飛猿西我寄躍馬北躍馬望飛猿𣺌若千山隔十<lb/>
載一㑹面一年三寄書書中無剩語只有問何如去年<lb/>
秋風初君馬秣雲卧<hi>庵名</hi>鶴立望君來廻鞭不我過今年<lb/>
<pb n="KR4h0067_WYG_032-4a"/>
薫風後取道凌雲來<hi>山名</hi>解鞍愒我廬握手慰我懐胸中<lb/>
所藴藏言下皆傾倒挽留莫怱怱索去還草草堂有鶴<lb/>
髪母室有蓬首妻屋前虎豹怒屋後鼯鼪啼逺游縱未<lb/>
歸旅寓安得久三年勞夢魂一日接盃酒君歸太早計<lb/>
此樂未易辭人事雖好乖興盡當語離壯時須摩厲老<lb/>
矣但跛挈荃蘭本同芳霜雪有一節君識飛猿句我和<lb/>
躍馬詩他時兩相寄抑亦慰相思<lb/>
　　中秋示座客<lb/>
<pb n="KR4h0067_WYG_032-4b"/>
去年中秋時我病起復仆苦遭水帝子百計推不去牀<lb/>
前客問病草草壺觴具酬獻呼稚子應答煩老嫗今年<lb/>
幸强徤佳節欣㑹遇況有座上客蕭散如鷗鷺尊前清<lb/>
興發豈數飛蚊聚南山又朝隮晚雨細如霧難追阿連<lb/>
玩徒咏希逸賦隂晴天下同吾事亦何預不須淵有珠<lb/>
遑恤食無兔人無百中秋對月復㡬度幸逢外方交姑<lb/>
樂酒中趣君㸔清夜徂草上已多露<lb/>
　　春寒<lb/>
<pb n="KR4h0067_WYG_032-5a"/>
冉冉雲生嶺翻翻雨决渠畏寒戒墐戸惡濕問生魚始<lb/>
怯春衫薄俄驚團扇疎天憐憔悴骨莫遣峭風梳<lb/>
　　觀碁<lb/>
客憇茂林晚風生凉簟秋從横飛碎玉勝敗决中流北<lb/>
叟暫亡馬西風還覆舟誰能闗許事寓目且忘憂<lb/>
　　喜晴<lb/>
十日江村烟雨濛曉來初快日升東扶疎蕉葉展新緑<lb/>
寂寞榴花開晚紅得句又從山色裏發機渾在鳥聲中<lb/>
<pb n="KR4h0067_WYG_032-5b"/>
披衣出戸眄四野好在良苗懐晚風<lb/>
　　送和香與彥速二首<lb/>
侯莎新補蔚宗傳藿燥簷粘疑可憎試炷博山元不俗<lb/>
小奩分供在家僧<lb/>
窻間一炷結趺坐萬象森然應眼明不印香嚴薫未歇<lb/>
何妨人誚太憎生<lb/>
　　暮春久雨<lb/>
季月何多雨經旬不見山雲師工蔽塞羲馭久間闗水<lb/>
<pb n="KR4h0067_WYG_032-6a"/>
已澤中滿寒應天際還壊牆憂盜入只益髩毛斑<lb/>
　　晚春書事二首<lb/>
春來畏病不飲酒孤負山南山北花有客欵門驚剥啄<lb/>
無人追韻得車斜獨酬砌下二三子豈憶城南韋杜家<lb/>
不畏詩窮嫌水厄時時搜句煮新芽<lb/>
未曾留客十觴醉已是飛花三月時忽悟病來真老矣<lb/>
倘逢聖處亦中之眼前用意半乾沒世上忘形皆白癡<lb/>
誰似陶翁有名酒呼兒覔紙又題詩<lb/>
<pb n="KR4h0067_WYG_032-6b"/>
　　和陳虚中與吕少逸唱酬口號<lb/>
霏霏玉唾勝三語灧灔金荷傾十分簷外催詩疑有雨<lb/>
林間張幄豈須裙臨溪尚憶童時釣問俗仍寛柱後文<lb/>
珍重雨公新句麗落花倚草競紛紛<lb/>
　　螢火<lb/>
日出知何許宵行有底忙自疑縁寸草不敢近扶桑瑣<lb/>
碎豈堪數神竒安得長㣲風迹未掃更待九秋霜<lb/>
　　七夕書事<lb/>
<pb n="KR4h0067_WYG_032-7a"/>
燒燭留今夕啣盃憶故年風前失二士句裏問三𤣥隨<lb/>
分𤓰蔬設占星古老傳不須文乞巧只有直如絃<lb/>
　　朱濠州挽詞二首<lb/>
俊軼金閨彥風流粉署郎憂民形玉色治郡輟鵷行籍<lb/>
甚聞前席居然歎掩芒何人殺青簡惠政在濠梁<lb/>
公才真霹靂令徳故從容未錫九環帶俄傾千丈松清<lb/>
香銷燕寢遺札陋登封身後纍纍印紆青已二龍<lb/>
　　哭無逸兄三首<lb/>
<pb n="KR4h0067_WYG_032-7b"/>
久客思鄉社長歌去國門還家未偃息樹旐忽飛翻苦<lb/>
淚不勝滴悲懐誰與論平生急難處愁絶望鴒原<lb/>
文章不用世嵗忽值龍蛇遽使賢人隕長興志士嗟有<lb/>
兒纔句讀無地可桑麻頼有興元尹能賙孟氏家<lb/>
溪堂載酒地無復故人車敗壁龍衣委荒畦馬齒踈凄<lb/>
凉閉闗賦淪落廣㣲書但有清風在時時為掃除<lb/>
　　題干逢辰畫<lb/>
踏遍江南岸歸來試解衣誰言物外賞不與筆端為石<lb/>
<pb n="KR4h0067_WYG_032-8a"/>
帯蒼苔瘦風凋折葦稀令人清興發欲問釣魚磯<lb/>
　　戲咏石榴晚開二首<lb/>
靡靡江籬只喚愁眼前何物可忘憂楝花净盡緑隂滿<lb/>
纔見一枝安石榴<lb/>
無復幽姿淡淡粧胭脂深染薄羅裳芙蓉影裏避三舍<lb/>
石竹叢中許壇塲<lb/>
　　端午即事<lb/>
卯飲縁佳節昌陽薦一巵兒諮射團事妻誦賜衣詩懶<lb/>
<pb n="KR4h0067_WYG_032-8b"/>
檢三閭傳争纒五綵絲平生幾端午隨分作兒嬉<lb/>
　　書李元亮真牧堂賦後<lb/>
揮翰眼中元亮牧牛何處癯仙公澤如今不泯當家諸<lb/>
子俱賢<lb/>
　　題陳陽樹石二首<lb/>
寒藤骨數百尺枯木大七八圍挽取衛公竒石俱還數幅<lb/>
寒溪<lb/>
解冩枯松潤石陳陽筆意名家弟子蔡規今老古人王<lb/>
<pb n="KR4h0067_WYG_032-9a"/>
宰如何<lb/>
　　哭汪信民二首<lb/>
竟欲游梁苑聊甘食楚萍談經謝紈袴植髮愬槐庭㸔<lb/>
鏡髩毛改横空烟霧㝠誰評貞曜諡更謁退之銘<lb/>
徐穉生何陋袁宏軰豈知誰知十斛水中有百金魚肘<lb/>
見貧非病疽成憤不攄銘旌返南國寥落正愁予<lb/>
　　杞菊<lb/>
雨洗幽叢清客襟厨人採掇獨何心根苖扶老或名杖<lb/>
<pb n="KR4h0067_WYG_032-9b"/>
蓓蕾舒黄無數金<lb/>
　　絡緯<lb/>
䀨人長向井邊啼在宇丁寧戒授衣織素盡輸官事了<lb/>
秋來工女正投機<lb/>
　　倦夜<lb/>
山月斜臨帳山風細拂裳蕭蕭碧烟静炯炯白間凉<lb/>
境寂萬縁息心灰十慮亡無端催曙鳥底事厭宵長<lb/>
　　喜董之南歸<lb/>
<pb n="KR4h0067_WYG_032-10a"/>
乾鵲飛翻噪晚林阿南歸騎果駸駸青山黄綬霑新命<lb/>
白石清泉是素心金鑷多情洗雙髩葛巾從此避華簪<lb/>
來年往獻東廵頌今日聊為梁父吟<lb/>
　　懐祥首座<lb/>
師在羌廬西復東無心還似鳥飛空月鈎雲幕今何處<lb/>
禪板蒲團只眼中未悟竹間鳴瓦礫擬隨童子問鈴風<lb/>
前身倘是胡居士打破虛空對沼公<lb/>
　<lb/>
<pb n="KR4h0067_WYG_032-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三十二<lb/>
</p>
<p>
</p>
  </div>
</body>
</text>
</TEI>
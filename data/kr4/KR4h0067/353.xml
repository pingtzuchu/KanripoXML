<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百五十三</head> <lb/>
    <p>
<pb n="KR4h0067_WYG_353-1a"/>
欽定四庫全書<lb/>
　兩宋名賢小集巻三百五十三<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　東齋吟藁<lb/>
　陳峴字夀南温州平陽人淳熙十四年中博學宏詞<lb/>
　科賜進士出身官中書舎人直學士院<lb/>
　　飲翁常之宅分韻得友字<lb/>
<pb n="KR4h0067_WYG_353-1b"/>
杖屨隨春風邂逅得良友行行西域道觸目盡花栁還<lb/>
步過茒茨交歡亦何有東隣頗好事邀我意良厚南窗<lb/>
竹風涼更命新醅酒一醉何足辭期此百年久<lb/>
　　宿董山寺<lb/>
送客聨鑣歸得得招提宿晚渡滄江口路入青山曲突<lb/>
兀忽在眼一洗奔馳俗然燈遽呼酒僧留供野蔌林髙<lb/>
上明月談聲響空谷坐久夜益深同來或鼾熟明朝返<lb/>
城郭此興真可録<lb/>
<pb n="KR4h0067_WYG_353-2a"/>
　　雨中偶成<lb/>
雨聲春不絶緑漲與池平久摘花猶好新鋤艸又生閉<lb/>
門惟我獨終日斷人行對酒還憂病裁詩强遣情<lb/>
　　舟次鄂州<lb/>
蜀江來滾滾楚望意悠悠浩氣髙情曉新寒帶晚秋闗<lb/>
山方北顧烟火又南樓蓬鬢天涯客蕭然一葉舟<lb/>
　　全州觀風樓<lb/>
江源發蠻荒來與湘灌遇交流趨城隅清映日東注羣<lb/>
<pb n="KR4h0067_WYG_353-2b"/>
山半楚越馳驟若競赴譙門百步南樓堞此雄踞觀風<lb/>
久標名棟宇初改故極目渺塞嶺蔚起矗雲霧千里聳<lb/>
翠碧衆水横練素古寺帶林薄漁艇依野渡村墟互隱<lb/>
見風烟自朝暮東西亘井絡碁分雜營戍偶值豐登年<lb/>
樂此保生聚秋風黄花天良集盛簪屨肴觴固匪䖍藉<lb/>
此山水具登臨方興深諸君幸少駐<lb/>
　　楚南偉觀樓<lb/>
平生足迹窮遐陬一麾更守湖湘州西接懸崕五溪曲<lb/>
<pb n="KR4h0067_WYG_353-3a"/>
南望渺極蒼梧愁天涯牢落孰慰意千嶂倒影三江流<lb/>
千里脈絡兹要㑹意趣端與江山投羣峰四遶立碧玉<lb/>
帶映林薄如雕鎪虯蟠虎驟互起伏天作地涌非凡儔<lb/>
郊村依約半洲渚逺明天際來歸舟湖南素號清絶地<lb/>
一旦呈露疑神謀作成英竒易舊觀俗化逺與鄒魯侔<lb/>
寄語後來無冺没共保佳致傳千秋<lb/>
　　郡圃依緑亭<lb/>
修林平沼久荒埃招領春風一笑回掃净莓苔分徑㟁<lb/>
<pb n="KR4h0067_WYG_353-3b"/>
剰添桃李結亭臺時因休吏文書了忽作閒人杖屨來<lb/>
待與邦人同醉樂一樽何惜少徘徊<lb/>
　　龍隱巖<lb/>
烟蘿深鎖非凡境泉石相逢似故人歸認落花猶恐誤<lb/>
天風為我隔囂塵<lb/>
　　全州礲巖<lb/>
泉流縈帶戛氷玉石壁深窈寒侵衣開鑿應勞造化力<lb/>
窟宅如待靈仙歸<lb/>
<pb n="KR4h0067_WYG_353-4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_353-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百五十三<lb/>
</p>
<p>
</p>
  </div>
</body>
</text>
</TEI>
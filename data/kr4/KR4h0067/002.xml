<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二</head> <lb/>
    <p>
<pb n="KR4h0067_WYG_002-1a"/>
欽定四庫全書<lb/>
　兩宋名賢小集巻二<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　楊文公集<lb/>
　　戲贈潁州萬壽尉吳待問<hi>待問余之故人值雨留憇數日</hi>
宦途南北最情親歲晏相逢潁水濱舊日青衿同學校<lb/>
暫時黄綬困埃塵樽中滿酌香醪美門外高懸綵棒新<lb/>
<pb n="KR4h0067_WYG_002-1b"/>
雞黍留歡已慵發可堪經雨折紗巾<lb/>
　　題顯道人壁<lb/>
心似寒灰不復然尋常談論即彌天門臨潁水多年住<lb/>
法自曹溪幾世傳儒士誰同翻貝葉都人長見施金錢<lb/>
翰林詩版分明在曾與吾家有舊縁<hi>故侍讀尚書有贈先師詩著之於版</hi>
　　史館阮比部知衢州因歸建陽别墅二首<hi>比部兄昭濟隠</hi>
　　<hi>居不仕</hi>
再入蓬丘席未暖飄飄又建隼旟行朋交莫惜河梁别<lb/>
<pb n="KR4h0067_WYG_002-2a"/>
鄉國初期晝錦榮竹箭波聲隨一棹斧柯山色對雙旌<lb/>
子牟江海心應在頻上高樓望帝京<lb/>
少小鄉闗振大名武夷山翠落門庭郎君近折仙人桂<lb/>
伯氏高分處士星城郭遼東應改易芝蘭謝圃自芬馨<lb/>
吳民正待隨車雨莫苦淹留醉醁<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>
　　集賢宿直寄中書李梁二舎人<lb/>
耿耿銀缸照直廬西風黄葉滿庭除愁心不忍聞賓雁<lb/>
病眼猶能拾蠧魚欹枕微吟空輾轉遶廊閒步自躊躇<lb/>
<pb n="KR4h0067_WYG_002-2b"/>
銅龍漏滴傳鈎盾玉兔光芒射綺疏薄宦久淹滄海郡<lb/>
故交多入紫垣居洛陽已在拜塵後宣室那逢膝席初<lb/>
投閣寂寥多自愧抱闗憔悴擬何如寧思西掖五花判<lb/>
且補河東三篋書桑梓狂抛萬里外蓬萊試住十年餘<lb/>
釋之不調嵇康嬾終待休官學種蔬<lb/>
　　翰林王學士奉使兩川<lb/>
萬里征西頻告㨗九重喻蜀正裁書忽聞召對浴堂殿<lb/>
元是親乗使者車井邑凋殘經亂後軍城鼓舞拜恩初<lb/>
<pb n="KR4h0067_WYG_002-3a"/>
銅梁迢遞驅騶騎玉署深嚴鏁直廬星厯更須占李郃<lb/>
雪園應恨欠相如歸來便在三台席轉與交親禮數疎<lb/>
　　董給事知洪州<lb/>
豫章南國一都會夕拜東臺最上流捧詔暫辭青鎻闥<lb/>
攜家便汎木蘭舟褰帷聽訟民謠洽解榻延賔主禮優<lb/>
只恐徵黄在朝暮西山靈藥未容求<lb/>
　　梁舍人奉使巴中<lb/>
藥署深嚴纔草詔劍闗迢遞忽乗軺霜天歴歴巴猿苦<lb/>
<pb n="KR4h0067_WYG_002-3b"/>
山路駸駸筰馬驕梁苑寒風吹别袂瞿塘春水送歸橈<lb/>
紫垣遣使非常例應有星文動九霄<lb/>
　　次韻和族弟日華寄編脩諸學士之什<lb/>
鎻闈漫喜塵通籍蓬巷無人肯顧廬天禄解嘲纔答客<lb/>
集仙置使又修書非烟繚繞縈珠網流水潺湲逗石渠<lb/>
何必銀臺號三昧此中更好味真如<lb/>
　　次韻和光禄黄少卿學士感恩書事十六韻<lb/>
江夏門風盛東吳族望高才雄吐白鳯志大釣靈鰲昔<lb/>
<pb n="KR4h0067_WYG_002-4a"/>
日參珠履<hi>嘗任淮海王記室</hi>多年汎碧桃陳琳巧書檄謝客占<lb/>
風騷曲宴飛三雅沈機佐六韜玳筵頻岸幘楯鼻幾揮<lb/>
毫託乗同歸闕臨軒别賜袍未離王儉幕獨得吕䖍刀<lb/>
粉署因揚歴朱門更欝陶淮南荒桂苑騎省泣霜毛<hi>此已</hi>
<hi>上並叙少卿昔在淮海府中及感舊之意</hi>去國踰千里為郎歴幾曹和鉛兼<lb/>
祕府懸磬寓神臯室静秋生白庭閒雨長蒿禁林俄召<lb/>
試卿寺果垂褒道在心無悶恩深首重搔依前領圖史<lb/>
紬繹肯辭勞<lb/>
<pb n="KR4h0067_WYG_002-4b"/>
　　次韻和史館盛學士朝退書懷之什<lb/>
金壺待傳㸃瑤墀初辨色闢仗開天閽垂旒操斗極百<lb/>
辟瞻堯眉九州蒙禹力朝政無闕遺諫官慚曠職<lb/>
　　次韻和盛博士寄贈李四寺丞因以述懷<lb/>
錢郎滿腹貯精神坐上詩成壓倒人相識只從抛竹馬<lb/>
<hi>愚初至上都遊歴門館纔十餘歳</hi>留歡長是鱠金鱗西園宴喜期清夜<lb/>
曲水追隨約暮春不到門墻欲旬浹已應懸榻滿埃塵<lb/>
　　次韻和盛博士雪霽之什<lb/>
<pb n="KR4h0067_WYG_002-5a"/>
六花新霽白皚皚爽氣颼颼拂面來梁苑酒濃寒力減<lb/>
謝池風細凍文開天邊幾陣聞歸雁江外千家見早梅<lb/>
此際何人能訪戴剡溪清景好銜杯<lb/>
　　次韻和太僕錢少卿寄贈編脩主人宋承㫖李舍<lb/>
　　人之什<lb/>
春官宗伯魯諸生翰苑綸闈占大名一代典謨資潤色<lb/>
滿朝文物仰懸衡分班月殿趨金馬侍宴天池見石鯨<lb/>
即日雲屏應隔坐<hi>鄭𢎞五太尉舉第伍倫為司空每見曲躬自卑詔置雲母屏風分隔焉</hi>
<pb n="KR4h0067_WYG_002-5b"/>
不須東觀待逢迎<lb/>
　　宋殿丞廣南東路轉運<lb/>
天子憂南越公卿薦陸生九年須富國萬里便揚旌封<lb/>
郡諸蠻接官曹六尚榮交州何日到鼓吹便相迎<lb/>
　　次韻和中書李舍人勉元氏道宗奉宗兄弟之什<lb/>
二難文彩少人過落筆尋常只患多兔苑暫遊衝霰雪<lb/>
龍門曾上困風波一囊負米猶為客百步穿楊待決科<lb/>
更得詞臣贈詩句機雲入洛擬如何<lb/>
<pb n="KR4h0067_WYG_002-6a"/>
　　送僧之様州謁王工部<lb/>
雪晴河水正流澌風巻驚蓬滿眼飛客路飄飄攜一錫<lb/>
禪房寂寂掩雙扉曹溪衣鉢何年得廬阜香燈幾日歸<lb/>
賢守相逢膜拜後都人争勸施珠璣<lb/>
　　次韻和錢少卿早春對景有懷諸學士<lb/>
草樹欣欣暖律迴謝家池沼凍紋開晴天獨向高臺望<lb/>
春色先從上苑來且待郢人歌白雪莫聽羌笛怨殘梅<lb/>
乞逢休沐便須去引滿何曾訴玉杯<lb/>
<pb n="KR4h0067_WYG_002-6b"/>
　　閣門廖舍人知袁州<lb/>
駸駸五馬動征塵太守風流世絶倫身事漢庭為小相<lb/>
家傳楚國是騷人煙波莫歎重湖逺桑梓仍將别墅鄰<lb/>
麥穗㣲黄稻苗緑朱轓入境便行春<lb/>
　　次韻和李舍人拜命書懷寄館殿舊僚之什<lb/>
拜命入星垣偏承聖主恩黄扉陪漢相彩筆代堯言佩<lb/>
玉天顔近籝金世望喧下僚今隔品雲路仰高軒<lb/>
　　上元夜會慎大詹西齋分題得歌字<lb/>
<pb n="KR4h0067_WYG_002-7a"/>
帝里風光上元節烏衣舊巷喜經過樽中酒渌寧辭醉<lb/>
梁上塵飛只欠歌坐聽禁城傳玉漏起㸔河漢轉金波<lb/>
主人愛客清宵永彩筆題詩奈樂何<lb/>
　　次韻和主人喜諸客見過之什<lb/>
金鴨噴香繞燭臺輕雲散盡月光來三千賔客連宵醉<lb/>
十二城門徹曉開何幸紫㣲容託乗更煩紅袖與傳杯<lb/>
明朝猶自放朝謁心喜當闗不見催<lb/>
　　坐中朱博士言今荆南張諫議典襄陽日常留意<lb/>
<pb n="KR4h0067_WYG_002-7b"/>
　　一妓公頗畏内終不得近及移郡荆渚泣别郵亭<lb/>
　　乃為歌詞流布巴郢予感其事𢋫而成詩<lb/>
駸駸五馬江陵去寂寂雙娥漢水頭一曲歌終眉黛歛<lb/>
十分酒盡淚珠流陽春郢客傳新唱暮雨高堂夢昔遊<lb/>
瓊樹無人敢親近章臺京兆不勝愁<lb/>
　　次韻和慎詹事述上元宵會之歡寄諸同舍之什<lb/>
休沐忻逢上元節華堂高宴且盤桓峩冠屢舞人多醉<lb/>
刻燭狂吟夜向䦨月上珠簾侵座白霜飛碧瓦透衣寒<lb/>
<pb n="KR4h0067_WYG_002-8a"/>
銅壺滴徹東方曙歸騎紛紛未盡歡<lb/>
　　次韻和李舍人立秋祠太一宫宿齋書事之什<lb/>
太一祠宫肅齋居薦至誠已將茅縮酒應用麵為牲<hi>梁武</hi>
<hi>祭宗用笋脯麵牲</hi>月映金天朗風來玉宇清𤣥談知理勝蔬食<lb/>
覺身輕仙馭排雲下空歌遶殿聲仍聞得丹訣簪紱頓<lb/>
忘情<lb/>
　　同諸公寄閬州隆靈山王處士<lb/>
𤣥晏先生早著書聖朝未降輭輪車滿頭霜雪機心息<lb/>
<pb n="KR4h0067_WYG_002-8b"/>
三徑蓬蒿俗客疎千首好詩傳輦轂一枝仙桂耀門閭<lb/>
<hi>其子近年登進士科</hi>漢庭得意真知已應為清宵誦子虚<hi>今樞密學士陳</hi>
<hi>公山人之執友也</hi>
　　送僧之大名府謁長城侍郎<hi>上人能琴善詩</hi>
東吳舊寺寄巖隈駐錫神州久未迴琴曲誰知流水意<lb/>
詩篇自占碧雲才廬峯已結白蓮社鄴下暫尋銅雀臺<lb/>
仙殿主人偏好事春風鈴閣且徘徊<lb/>
　　次韻和李寺丞寄石同院之作<lb/>
<pb n="KR4h0067_WYG_002-9a"/>
子雲常在草𤣥臺不獨春風滿眼來聞道後車長載酒<lb/>
無因曲水共流杯石渠盡日芸籖擁金谷何時綺席開<lb/>
珍重主人偏愛客乞逢休沐便追陪<lb/>
　　賀太僕錢少卿直祕閣<lb/>
幾年宿衛向周廬頻貢文章白玉除纔换月卿歸少列<lb/>
又來天禄校中書東吳世胄王孫貴北第門闌太僕居<lb/>
春草題詩欺謝客上林奏賦慕相如石渠講論應重席<lb/>
翠輦巡遊且奉車禁籞風光暮春月彯纓㸔是綴嚴徐<lb/>
<pb n="KR4h0067_WYG_002-9b"/>
　　次韻和盛博士喜梅大丞授户部判官<lb/>
新來乗傳抵秦川會府須才果峻遷應見流錢從地上<lb/>
時聞聚米向君前聲華南國推高士名姓丹臺綴列仙<lb/>
每話官曹苦拘束歸家長是夕陽天<lb/>
　　次韻李舍人憶北園尋春之作<lb/>
謝公别墅枕城堙瀟灑都無紫陌塵五色絲綸貪草詔<lb/>
一園桃李阻尋春早朝禁漏猶傳㸃下直殘陽已滿身<lb/>
除是禁烟容洗浴直須偷暇賞芳辰<lb/>
<pb n="KR4h0067_WYG_002-10a"/>
　　次韻和閣長李舍人喜薛梁二舍人及予同時拜<lb/>
　　命之什<lb/>
西垣清切本無倫虚薄將何綴侍臣承露盤高雲際曉<lb/>
棲雞樹緑省中春言成綸綍終非稱室藹芝蘭幸得親<lb/>
從此煙霄連步武宸遊長奉屬車塵<lb/>
　　次韻和承㫖侍郎宿齋太一宫之什<lb/>
北斗城南太一祠羽人多著九霞衣行宫肅穆珠旒拜<lb/>
華表飄颻鶴馭歸遶殿步虚幢影密登壇酌獻珮聲微<lb/>
<pb n="KR4h0067_WYG_002-10b"/>
質明禮畢還臺去廐馬翩翩速似飛<lb/>
　　十九哥赴舒州太湖簿仍得假歸鄉<hi>兩舉進士不第得學究出</hi>
　　<hi>身</hi>
初官佐邑少咨嗟且喜鄉闗得告歸松菊門前三徑在<lb/>
煙波江上片帆飛枌榆舊社雖堪戀星火嚴程不可違<lb/>
莫為棲鸞尚卑屑悔將錦襖換蓑衣<hi>唐蔡京自進士應學究科當時有此</hi>
<hi>語</hi>
　　酬謝光丞四丈見慶新命之什<lb/>
<pb n="KR4h0067_WYG_002-11a"/>
武夷歸路苦迢迢延閣官曹正寂寥彩鳯銜書俄錫命<lb/>
黄金刻印便懸腰紫㣲署近時當制建禮門深日趂朝<lb/>
咫尺天顔曾賜對熒煌台座得為僚鬼神清問憂前席<lb/>
松柏情深見後凋一曲陽春特相寄慚將木李報瓊瑤<lb/>
　　信道人歸西京<hi>道人後唐相國之孫來獻其祖所著五書不報</hi>
寢丘遺業廢多年衣裓空藏相國篇北闕上書陳祖德<lb/>
上林結社會時賢風塵不肯留京邑龍象重歸啟梵筵<lb/>
聞有道安雖未識定應談論已彌天<lb/>
<pb n="KR4h0067_WYG_002-11b"/>
　　邵奉禮歸鄉<lb/>
應制曾親白玉除桐君溪畔是幽居未登王子洛賔歳<lb/>
已讀黄香東觀書萬里歸寧承漢詔三牲供膳奉潘輿<lb/>
水衡得俸誠堪喜莫便揮金學二疏<lb/>
　　史館盛學士以詩相賀因而答之<lb/>
前年出守縉雲城曾枉驪歌慰逺行今日代言青𤨏闥<lb/>
又披郢唱見深情側聆九奏都忘味連得雙金自滿籝<lb/>
紅藥階前試吟嚼胸中鄙吝一時平<lb/>
<pb n="KR4h0067_WYG_002-12a"/>
　　衢州阮比部學士得假歸鄉見過陋止留題詩什<lb/>
　　因以謝之<lb/>
干騎駸駸赴郡初曾迂旌斾訪吾廬天邊誰識郎官宿<lb/>
門外空迴長者車勸酒樽罍應引滿題詩屋壁是親書<lb/>
鄉人聞有神仙客逺近争來㸔隼旟<lb/>
　　致仕朱侍郎歸江陵<hi>侍郎自内署休致</hi>
二年分直浴堂門簪筆垂紳奉至尊日過八甎批漢詔<lb/>
宴開三殿挹堯樽忽聞抗表干君父切要懸車示子孫<lb/>
<pb n="KR4h0067_WYG_002-12b"/>
碧落改官旌舊德黄金加錫見深恩羣公祖道争飛葢<lb/>
故吏沾襟亦戀軒定是遼東嘆城郭肯同彭澤慮田園<lb/>
捧觴莫訴前為壽上馬猶能左屬鞬臨别延英對數刻<lb/>
已應惇史記嘉言<lb/>
　　朱侍郎致政南歸上特賜宴于玉津園仍詔兩制<lb/>
　　三館並預其會以伸祖送輙賦詩美之<lb/>
征輪軋軋出皇都行路咨嗟賢大夫天子特令供祖帳<lb/>
國門聊且駐驪駒舊僚送别傾三省御醴分甘倒百壺<lb/>
<pb n="KR4h0067_WYG_002-13a"/>
下詔已聞推異禮乞言猶自渴嘉謨<hi>上特詔荆南官吏歳時存問如有章</hi>
<hi>奏附驛以聞</hi>馮公不是沈郎署賀老縁何歸鑑湖明主恩深<lb/>
若為捨夢魂應繞博山罏<lb/>
　　元道宗弟兄東遊<lb/>
王謝江東推世胄機雲洛下振才名忽思油幕從知已<lb/>
去挈幐囊冒暑行高第自須求甲乙嘉招未用赴弓旌<lb/>
待㸔萬里摶羊角即是三秋聽鹿鳴朝彦賦詩争送别<lb/>
蕃侯置驛定相迎不知誰啖牛心炙又見清談一座傾<lb/>
<pb n="KR4h0067_WYG_002-13b"/>
　　殿院卞侍郎赴淮南轉運<lb/>
莎庭治行推尤異梁苑聲華占上流早是都人避驄馬<lb/>
近陪計相運牙籌東南轉運承新命淮海揚旌到舊遊<lb/>
騎置非時陳密啟壺漿幾處望行舟黄金刻印大如斗<lb/>
白簡飛霜凛若秋歲滿功成來會課多應便拜富人侯<lb/>
　　省中當直即事書懷兼柬閣長李舍人<hi>李公北門之望稍濃</hi>
兩掖深沈大帝居紫微西省掌泥書天閽啟鑰趨朝後<lb/>
侍史焚香起草初五吏援毫才患少萬錢分膳食無餘<lb/>
<pb n="KR4h0067_WYG_002-14a"/>
鳯池荀令連賔閣騎省潘郎對直廬煙氣霏霏生屋瓦<lb/>
雷聲隠隠度宫車滄波滿壁浮蘭橑修竹當軒䕃綺疏<lb/>
<hi>南墻有董羽畫水舍人李程為之贊北軒有竹數百竿</hi>性懶無堪過叔夜思遲多<lb/>
病似相如繚垣直北銀臺路拭目㸔君侍玉除<lb/>
　　中伏日省中當直<lb/>
火雲烘爀臨中伏青𤨏深嚴直右曹吏散階庭時縱步<lb/>
詩成珠玉獨揮毫相烏影轉風微起仙掌隂斜日漸高<lb/>
何處賜氷和郢酒誰人割炙動鸞刀紫泥封詔防稽緩<lb/>
<pb n="KR4h0067_WYG_002-14b"/>
寒水浮𤓰散欝陶丞相憂邊稀出沐延英三刻豈知勞<lb/>
　　七夕<lb/>
東西燕子伯勞飛新月如鈎玉露垂河鼓天孫性靈匹<lb/>
鵲橋星渚有佳期穿針乞巧徘徊久織素成章報答遲<lb/>
定與黄姑享偕老晉宫休挿柰花枝<lb/>
　　胡祕丞知潯州<lb/>
蘭臺進秩通閨籍熊軾臨民奉詔條風俗重尋南越志<lb/>
鄉闗猶隔浙江潮懸知坐嘯謳謠洽更想行春意氣饒<lb/>
<pb n="KR4h0067_WYG_002-15a"/>
逺宦逢秋少悲思潘郎𤣥鬢恐先凋<lb/>
　　次韻和盛太博寄贈閣長宿齋太一宫之什<lb/>
漢武親祈太一壇國朝時祭領祠官羽旗搖曵晨曦上<lb/>
素色凄清夜漏寒駕鶴浮丘應暫下偷桃方朔合留殘<lb/>
齋居數宿偏蔬食定憶中厨政事飡<lb/>
　　次韻和集賢李博士中元日見寄<lb/>
鳯池容出沐蝸舍喜端居罷草芝泥詔閒看紫素書曲<lb/>
肱銷永晝行樂遶前除鬢換二毛近林凋一葉初香街<lb/>
<pb n="KR4h0067_WYG_002-15b"/>
連甲第席户望朝車暫别同心友還嗟會面疎<lb/>
　　次韻奉和知府溫尚書送致政朱侍郎十六韻<lb/>
拜章納禄便歸休祕殿親辭十二旒閣筆罷批丹鳯尾<lb/>
拂衣初下六鰲頭非縁荆渚依劉表定欲箕山訪許由<lb/>
北闕子牟終眷戀南朝安石本風流明庭過遇違三接<lb/>
别墅生涯治一丘身健寧煩䇿鳩杖心閒無復夢刀州<lb/>
素風有子堪傳遺禪論將誰共對酬白璧賜多應尚在<lb/>
黄金散盡不須留人欽雅譽芝蘭馥帝憶嘉言水石投<lb/>
<pb n="KR4h0067_WYG_002-16a"/>
祖帳特令開上苑歸帆那肯待高秋<hi>侍郎辭日上令待秋涼即程堅請便</hi>
<hi>行</hi>幾程郵驛經濃暑千里山川見舊遊已是抛官玉堂<lb/>
署尚思陪宴井幹樓時裁奏牘猶規諫旋寫丹經自校<lb/>
讐鄉里高門表隂德國朝惇史紀嘉猷枌榆舊業須重<lb/>
葺香火前縁莫廢修歲計將何資伏臈龍陽干樹木奴<lb/>
州<lb/>
　　鄭溥赴汀州判官<lb/>
家近祝融峰登科遇至公悲秋雙鬢改佐幕十年中食<lb/>
<pb n="KR4h0067_WYG_002-16b"/>
蘗心常苦占蓍命未通甌閩路雖逺荆楚俗多同投刃<lb/>
應餘地當樽莫暫空援毫如草檄又足愈頭風<lb/>
　　次韻和宗人安期見賀恩命之什<lb/>
分班曉入翔鸞闕直閣旁連浴鳯池綵筆閒批五色詔<lb/>
好風時動萬年枝勒移鍾阜慚歸晚稱疾文園恨思遲<lb/>
何事吾宗心倍喜春塘夢徹寄新詩<lb/>
　　早秋<lb/>
楚客悲秋至庭柯一葉凋鶴天警曉露蘭畹怯涼颷團<lb/>
<pb n="KR4h0067_WYG_002-17a"/>
扇流塵暗單衣爽氣饒江東菰米熟歸夢隔寒潮<lb/>
　　義門胡生南歸<lb/>
南國烏衣族東京伯始孫一枝須折桂六闕舊旌門歸<lb/>
思鱸魚鱠離筵竹葉樽秋風正搖落楚客莫銷魂<lb/>
　　首座昇大師赴西京知教門事<lb/>
高論彌天四海聞久為龍象主空門雪峰傳法稱開士<lb/>
麟殿談經奉至尊香滿賜衣歸洛社苔封丈室寄梁園<lb/>
梵書貝葉應攜去齋罷與誰相對翻<lb/>
<pb n="KR4h0067_WYG_002-17b"/>
　　度支梁諫議請病告以詩寄之<lb/>
經旬不謁未央宫晏坐將誰語笑同蜀郡相如非避事<lb/>
浄名居士欲談空門前賔客窺行馬篋裏方書捨蠧蟲<lb/>
西省舊僚疎會面頓驚鄙吝滿胸中<lb/>
　　諸公於石氏東齋宴鄭工部<hi>有</hi>
　　　古者會友以文賦詩言志良辰美景胥遇幾稀<lb/>
　　　衘杯漱醪其樂無量矧石氏二君克承堂構孝<lb/>
　　　謹不衰滎陽鄭公傑出士林名聲籍甚以久要<lb/>
<pb n="KR4h0067_WYG_002-18a"/>
　　　之契伸一獻之娛而我閣老昌武與二三大夫<lb/>
　　　退食自公方駕而至乗秋高會卜夜縱談抵掌<lb/>
　　　盱衡樽罍方洽峩冠側弁星漢未斜將何以窮<lb/>
　　　綺席之宴嬉盡金壺之漏刻盍賦一時之事各<lb/>
　　　陳二雅之言物無遁形咸抽祕思朝多君子庶<lb/>
　　　為美談云耳<lb/>
　　　悲秋得浮字<lb/>
楚客登臨處離懷重隠憂二毛初入鬢一葉早驚秋旅<lb/>
<pb n="KR4h0067_WYG_002-18b"/>
雁他鄉思悲笳絶塞愁憑何遣羈緒菊蘂滿杯浮<lb/>
　　次韻和慎大詹中秋待月寄西掖三舍人之什<lb/>
涼飈送殘暑秋色望中新天逈迷星斗宵寒待月輪境<lb/>
同牛渚上詩寄鳯池人僚友東牀客氷清合許親<hi>同舍薜公</hi>
<hi>即其愛壻也合預兹夕之會</hi>
　　成都鳯道人遊終南山謁种徵君<lb/>
何年出蜀訪南宗深鎻閒房翠蘚重振錫忽聞遊地肺<lb/>
題門兼得謁人龍供吟一路高秋月投宿斜陽逺寺鐘<lb/>
<pb n="KR4h0067_WYG_002-19a"/>
到日彌天清論罷徧尋紫閣與圭峯<lb/>
　　何太傅知晉州<lb/>
平明東省發魚書便擁彤襜出上都别酒金英泛籬菊<lb/>
去程黄葉墮闗榆叔孫舊禮妨綿蕝廉范新歌待袴襦<lb/>
滿腹經綸殊未展歸來㸔踐赤墀塗<lb/>
　　孫寺丞知孝城縣<hi>府尹翁尚書即孫之座主又薦賢良方止</hi>
早得東堂桂一枝凌雲詞賦漢皇知從軍久在紅蓮幕<lb/>
對䇿曾臨白玉墀霰雪陪遊應不晚絃歌為政莫嫌遲<lb/>
<pb n="KR4h0067_WYG_002-19b"/>
春官宗伯大京兆喜見門生趨府時<lb/>
　　次韻和閣長修書畢退朝下直寄諸學士之什<lb/>
名園甲第接康衢國典新成下直初庭竹碧鮮吟不足<lb/>
盤飱方丈食無餘爐中九轉神仙藥案上百函親故書<lb/>
仍説顔回今飲酒<hi>閣長近日日痛飲</hi>秋來寧遣宴遊疎<lb/>
　　威道人歸鄉<lb/>
聞法靈山真佛子馳名南國本詩流二林曾有香燈約<lb/>
一鉢因為輦轂遊塵土化衣慵駐錫江湖收潦憶歸舟<lb/>
<pb n="KR4h0067_WYG_002-20a"/>
何年應制登麟殿犀柄談空對冕旒<lb/>
　　弟偁歸鄉<lb/>
吾家文雅占闗西五十年來桂兩枝<hi>自故侍讀尚書十五翁周顯德中登</hi>
<hi>第至永十六兄纔兩人</hi>突弁後生還可畏籝金素業未應衰江湖<lb/>
去為思鱸鱠霧雨還歸養豹姿摩厲詞鋒莫中輟驚人<lb/>
專聽一鳴時<lb/>
　　史館高司諫<hi>紳</hi>知華州<lb/>
諫署纔聞滿歲遷分符便見入秦川援毫厭賦梁園雪<lb/>
<pb n="KR4h0067_WYG_002-20b"/>
緩轡閒㸔華嶽蓮竹簡汗青妨約史縑囊封皁且論邊<lb/>
三峰洞穴多靈藥莫便抛官去學仙<lb/>
　　明德皇太后挽歌詞五首<hi>奉敕撰</hi>
母儀垂二紀坤順翊元功望斷蒼梧野尊歸長樂宫金<lb/>
塗烘曉日椒壁起香風奄忽違塵世攀號泣舜瞳<lb/>
軒星光太極隂教正中圍外戚黄金穴深宫大練衣雀<lb/>
臺愁霧隔駒隙暗塵飛貝闕三山路飄颻仙馭歸<lb/>
德契河洲什心依黄老書濯龍規誡在飛羽豫遊疎復<lb/>
<pb n="KR4h0067_WYG_002-21a"/>
土文園接凝塵丙殿虚蒸䒱天子孝泣血望塗車<lb/>
世載河山誓門無恩澤侯公桑空繭館仙藥阻蓬丘愍<lb/>
册藏幽壤哀笳咽素秋後宫彤管在千古紀徽猷<lb/>
閫範留椒闥神遊返玉清魚燈照𤣥寢騎吹咽重城運<lb/>
迫昇仙日人傷喪妣情宫中舊長御行哭盡吞聲<lb/>
　　又四首<hi>奉敕撰</hi>
太姒徽音盛長秋命數崇黄圖分丙殿𤣥象應軒宫紀<lb/>
注無窮美聲詩内助功雲陽復土後陵栢自悲風<lb/>
<pb n="KR4h0067_WYG_002-21b"/>
甲族傳仙李遺言在濯龍後宫皆率職外戚早辭封彤<lb/>
管流隂教金根盛國容真遊一何遽罷望九疑峯<lb/>
軒遊雲杳杳舜孝日蒸蒸椒壁還生沴銅臺亦罷登親<lb/>
桑寧復見嘗藥遂無徵拱木𤣥堂閉凄凉烟霧凝<lb/>
外家金穴貴曩日玉衣裳萬壽瑤觴舉三朝複道長小<lb/>
侯親爼豆女史煥縑緗遽厭人間世乗雲歸帝鄉<lb/>
　　書懷寄劉五<lb/>
風波名路壯心殘三徑荒涼未得還病起東陽衣帶緩<lb/>
<pb n="KR4h0067_WYG_002-22a"/>
<hi>近卧病月餘</hi>愁多騎省鬢毛斑<hi>予行年三十有二</hi>五年書命塵西閣<lb/>
千古移文愧北山獨憶瓊林苦霜霰清樽歳晏强酡顔<lb/>
　　趙殿丞知河縣<lb/>
鼎邑閭閻有古風清談為治自從容官聨騎省通朝籍<lb/>
路過津橋入縣封桞䕃天衢時按轡雲生少室好搘笻<lb/>
龍門舊有題名處石室蒼苔駁幾重<lb/>
　　祕閣王校理知桞州<lb/>
南越尉陀國羅池子厚神桂林驅傳逺芸閣解嘲頻行<lb/>
<pb n="KR4h0067_WYG_002-22b"/>
槖黄金滿歸程皁葢新一麾愁度嶺五綵喜寧親薏苡<lb/>
偏防疾蒲蘆善化人蓬山直廬在几硯日生塵<lb/>
　　送僧歸越<lb/>
中林晏坐赤髭繁水月禪心出世間説法音同海潮震<lb/>
隨縁身比嶽雲閒曹溪嫡嗣多參見碧落仙鄉徧往還<lb/>
歸去舊房秋色晚澗松枝偃雨苔斑<lb/>
　　吳延年宰武義<lb/>
精神滿腹富青春燒尾曾㸔上禹門獻賦多年梁苑客<lb/>
<pb n="KR4h0067_WYG_002-23a"/>
謫仙重世武夷孫<hi>武夷君呼鄉人為曾孫</hi>一同印綬光初命幾驛<lb/>
桑麻接故園澤國歸程秋欲盡丹楓黄菊動吟魂<lb/>
　　吳待問之蒙城簿<lb/>
西來赴調合闗繻黄綬風塵厭九衢祖席且同開口笑<lb/>
公庭未色折腰趨長安車馬偏欺客魯國衣冠肯戲儒<lb/>
共憶故園歸計晚舊遊烟樹隔重湖<lb/>
　　黄少卿惠緑雲湯<lb/>
新甫竒材百尺標秋空高幹拂鵬霄仙經藥品誇難老<lb/>
<pb n="KR4h0067_WYG_002-23b"/>
人世霜天貴後凋千古貞魂愁化實九原荒壠恨為樵<lb/>
誰研露葉和雲液幾宿春酲一啜消<lb/>
　　靈隠長老歸舊山<lb/>
浮杯心與海鷗親駐錫王城忽過春麟殿九旬談妙法<lb/>
曹溪一滴渡迷津狂翻竹箭波隨棹側布黄金地絶塵<lb/>
白社歡迎猿鳥喜紺園風定雨花新<lb/>
　　皇甫太博知蘇州<lb/>
長洲連歲得賢君十萬人家煦若春激箭波狂浮畫舸<lb/>
<pb n="KR4h0067_WYG_002-24a"/>
散絲雨細逐朱輪郡齋詩石鋪輕蘚公案歌喉落暗塵<lb/>
未得休官作逋客河梁歸思滿鱸蓴<lb/>
高陪七聖從軒遊帷幄深嚴日運籌口裡雌黄歸品藻<lb/>
盤中薤白想風流珠宫地密防趨謁銅缽聲沈斷唱酬<lb/>
獨喜修書依絳帳時登闕里受春秋<lb/>
　　從叔郎中知福州<lb/>
藩閩分憂重闗山去路賖含香滯郎署乗驛倦天涯土<lb/>
貢千頭橘神祠萬里沙金碑紀風物寶瑟怨年華粉籜<lb/>
<pb n="KR4h0067_WYG_002-24b"/>
斑文簟雲腴紫笋芽民田兩岐麥郡圃四時花别恨休<lb/>
攀柳歸期待及𤓰鱣庭有遺訓清白自傳家<lb/>
　　黄刑部之陜西轉運<lb/>
百二秦川四塞寛甘泉烽火報平安泥書雙筆遷郎署<lb/>
粒食千金仰縣官江海半生抛别墅闗山何日解征鞍<lb/>
定將鞭筭資心計流馬功成國史刊<lb/>
　　史館張學士知婺州<lb/>
鸞掖分符又出麾津亭目送片㠶飛暫隨越鳥棲烟樹<lb/>
<pb n="KR4h0067_WYG_002-25a"/>
重許吳儂見錦衣屬邑行春熊軾穏公堂卜夜蟹螯肥<lb/>
隠侯帶眼㸔成綬雙闕恩深更憶歸<lb/>
　　答李光丞<hi>來書述車駕臨幸修書院之事</hi>
豹尾森森拂畫簷久留雕輦閲牙籖字分三豕慚該博<lb/>
饌費雙雞媿屬厭濫跡縉紳同北枳草儀封禪待南鶼<lb/>
相門蘭玉裁新句只恐京城紙價添<lb/>
　　寄并州張給事<lb/>
山河表裏絶狼烟幕府朝朝醉玳筵合樂軍中雄鼓吹<lb/>
<pb n="KR4h0067_WYG_002-25b"/>
傳杯四座艷花鈿行春好駐桑郊騎卜夜雄談雪竇禪<lb/>
梁苑并門杳千里離懷愁對月嬋娟<lb/>
　　寄劉秀州<hi>連典吳中諸郡</hi>
騎置迢迢阻玉音左魚江海遂初心朱絃道直消浮謗<lb/>
春草愁多動苦吟震澤消酲干樹橘華亭驚夢九臯禽<lb/>
郡樓晴日東西望幾處甘棠接翠隂<lb/>
　　無為軍王從事<lb/>
奏牘曾䝉乙夜觀擅塲文價在金鑾貂裘歲久京塵暗<lb/>
<pb n="KR4h0067_WYG_002-26a"/>
驛路風高旅翮殘取酒黄金都已盡食魚長鋏更須彈<lb/>
時清水國無書檄誰見揮毫一據鞍<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_002-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二<lb/>
</p>
<p>
</p>
  </div>
</body>
</text>
</TEI>
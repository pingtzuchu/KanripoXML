<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百三</head> <lb/>
    <p>
<pb n="KR4h0067_WYG_203-1a"/>
欽定四庫全書<lb/>
　兩宋名賢小集巻二百三<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　北山集<hi>三</hi>
　程　俱<lb/>
　　九月九日夜夢王元規詰旦其弟元矩適相訪感<lb/>
　　而有作<lb/>
<pb n="KR4h0067_WYG_203-1b"/>
故人入幽夢仿彿平生懐心知九泉隔意氣慘不開哦<lb/>
詩不成章惝怳誰能裁曰此蕭異士寧當没黄埃清晨<lb/>
客在門乃自烏衣來典型見難弟共歎一息乖幽明不<lb/>
可詰此夢何為哉回觀南園道㣲徑已蒿萊<lb/>
　　卜築西塢<lb/>
出處初漫浪淹留失佳時時英盡珠璞寧復見誰差一<lb/>
去四十年伏櫪久已疲幸此嵗時暮穿雲弄清漪窈窕<lb/>
煙䲧中蒼隂晝森垂兹焉寄茒屋横仄任所宜谷口翳<lb/>
<pb n="KR4h0067_WYG_203-2a"/>
杉竹柴門畏人知誰言一丘壑倘與汗漫期<lb/>
　　寄茭湖江仲長柔<lb/>
急澗無止水秋蘭無故叢别來今幾年坐閲毗嵐峯交<lb/>
親半鬼録生者仍衰窮及兹過君家樽酒一笑同知我<lb/>
厭鼙鼓煩君韻絲桐相攜步林壑暫覺萬慮空樗社寄<lb/>
莊叟醉鄉著無功醒來百憂集尚寐期無聰<lb/>
　　晨起梳頭髮白且稀有感<lb/>
余髮已種種我懐亦依依風林無安巢寒日無餘輝束<lb/>
<pb n="KR4h0067_WYG_203-2b"/>
髮隨官牒前言服良規豈唯㑹計當自詭牛羊肥妄獻<lb/>
北闕書墅芹安足希一挂邪士籍徒嗟寸誠㣲惓惓畎<lb/>
畆志正作禍患機羈危不如人行行向知非世變不可<lb/>
糾兵塵暗王畿真人起白水帝命式九圍誤沐宣室召<lb/>
白頭侍經幃誰言螢爝光敢近白日暉誰言草木萌敢<lb/>
試雷霆威野馬立仗下軒昻妄鳴嘶棄之老牛皁無復<lb/>
瞻龍墀天公了無私與奪適所宜時方急功名㢲懦安<lb/>
所施士方貴才辨安用鈍訥為常人與善士何異於愚<lb/>
<pb n="KR4h0067_WYG_203-3a"/>
癡譬之救焚溺珮玉行逶迤棄捐乃其理刺天看羣飛<lb/>
幸非高明室百鬼浪見窺自從伏嵁巗風淫得偏痱有<lb/>
足不得行有手不得持毎思林野娛濟勝憂無期堆豗<lb/>
不得往如驥縶且鞿如盲不忘視如寒不忘衣如痿不<lb/>
忘起如羈不忘歸但願老窮健長甘北山薇豈復理鬚<lb/>
鬢峩冠待晨曦<lb/>
　　自仲嘉云亡未始見夢舟行夜入吳興境有夢如<lb/>
　　平生感賦四首<lb/>
<pb n="KR4h0067_WYG_203-3b"/>
江子隘斯世翛然向方蓬一朝成千古寤寐不復通夜<lb/>
入霅溪境胡然見幽夢髙標何所似俯仰風中松談笑<lb/>
如平生炯炯雙方瞳去年經行地陳迹亦已空故應𤣥<lb/>
真老相與遊無窮<lb/>
諸人久不死而使武子先斯言太癡絶愛忍無乃偏言<lb/>
看雅正情播在三百篇秦人哀三良百身寧可捐相䑕<lb/>
有深刺嗟哉胡不遄此豈惑者歟加膝墜諸淵乃知孫<lb/>
楚狂未必非公言<lb/>
<pb n="KR4h0067_WYG_203-4a"/>
世以勢論士君誠不如人揚揚乗軒者志滿氣甚振外<lb/>
見七尺軀中有萬斛塵鑿枘固難入鴞鸞豈相倫炙手<lb/>
苟可熱行路為雷陳高栖冷如鐵骨肉不得親誰能獨<lb/>
無死榮辱久乃真<lb/>
皇天非無知伯道固有後百年能復幾僅比一昬晝久<lb/>
知彭籛夭不及殤子夀向來簞瓢生廟食至今侑東陵<lb/>
雖飽死千載有餘臭梟蕃得刳腸苕折漫遺鷇試當問<lb/>
𤣥夫此理或可究<lb/>
<pb n="KR4h0067_WYG_203-4b"/>
　　初到書局以萬七千錢得一老馬盲右目戲作古<lb/>
　　句自嘲<lb/>
蹄間三㝷汗流赭九逵雷雹争飛洒我窮那得逞追風<lb/>
正擬虺尵行果下平生畏途飽經歴夜半臨深無取者<lb/>
故應造物巧相戲却比盲人騎瞎馬李南知音當促步<lb/>
廣漢騰嘲不相假執鞭良稱塞翁兒並轡聊從杜陵夏<lb/>
厖然病顙豈其類老矣問途那可捨徑煩一夫事刷秣<lb/>
似桂薪芻不盈把向來伯厚亦安在結駟雞栖同土苴<lb/>
<pb n="KR4h0067_WYG_203-5a"/>
他年東去把撩風縱爾逍遥汴東野<lb/>
　　晁無斁将之録示近詩有和其兄以道說之詩次<lb/>
　　韻以致區區兼簡以道<lb/>
談詩如談禪練性如練墨壯心悟龜毛少作豈虵足平<lb/>
生甚元龍未信今伯玉十年得投閒高卧謝寵辱定知<lb/>
貧勝富固自平為福著書著名山㑹使山鬼哭結廬近<lb/>
三休為米時一出猶嫌佛場選肯問燕臺築俗人難與<lb/>
言鏡髢遺盲秃前年客長安正覓三釡粟塵中一傾蓋<lb/>
<pb n="KR4h0067_WYG_203-5b"/>
爽氣岷峨緑别來更﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>寡陋嗟我獨塵埃篋中書有<lb/>
手不暇觸<lb/>
　　次韻寄謝公表韓公朝請<lb/>
世人如鰂魚自蔽翻吐墨猩熊亦何罪不衛唇與足要<lb/>
當時木雁安問定石玉向來休休翁老去稱耐辱迹高<lb/>
名自汙卒享清浄福肯為接輿生叩木妄歌哭韓公早<lb/>
聞道垢濁久已出終成九層臺不棄一簣築長安列㦸<lb/>
第桐影將缺秃寧辭治中輿且食祠宫粟胸中荆棘盡<lb/>
<pb n="KR4h0067_WYG_203-6a"/>
華髮當更緑抗塵我何容勇退公所獨何如善蔵刀聊<lb/>
放虚舟觸<lb/>
　　和葉翰林送李從事<lb/>
賞音真兩難邂逅多契濶一朝間容刀三嵗歌采葛古<lb/>
人抱修能初不露錐末誠令處囊中談笑堪式遏豈無<lb/>
識玉人顧恐鑠金奪遂令緇衣好斂迹裁自脱畫蛇杯<lb/>
已疏志鵠躬遽撥徒嗟湖海上髮白齒牙豁懐公劇梅<lb/>
林念至失焦渇臨風賦新謡憂思不可掇<lb/>
<pb n="KR4h0067_WYG_203-6b"/>
　　自寛吟戲效白樂天體<lb/>
武陵謫九年下惠仕三已或窘如拘囚或了無愠喜吾<lb/>
生憂患餘年或及耆指偏痱未全安抱病更五禩進為<lb/>
心已灰棄置甘如薺坐狂合投閒佚老宜知止向令身<lb/>
安健不過如是耳毎思古窮人我幸亦多矣照隣嬰惡<lb/>
疾羈卧空山裏纒綿竟不堪抱恨赴潁水文昌兩目盲<lb/>
無復見天地簡編既長辭㳺覽永無冀吾今雖抱病蹇<lb/>
曳非頓委時時扶杖行積步可數里校之卧牀席欲坐<lb/>
<pb n="KR4h0067_WYG_203-7a"/>
不能起雖扶不能行懸絶安可比時從親故談亦不廢<lb/>
書史右臂故依然運筆亦持匕籃輿時出遊初不廢牢<lb/>
醴况無他證候色脉苦無異詳觀動息間倘有全安理<lb/>
侍祠了無庸竊禄愧索米借居浮屠宫非村亦非市廷<lb/>
堂甚爽塏高屋敞窻几郊林接溪水眼界頗清美嘗聞<lb/>
天地間禍福更伏倚藉令衰蹇身終老只如此何須苦<lb/>
嗟咨未必非受祉形如支離疏飽食逸終世目盲如宋<lb/>
人全生免徭使平生歎逺遊今我在桑梓田園接家山<lb/>
<pb n="KR4h0067_WYG_203-7b"/>
區處及耘耔平生困鞅掌今我恬無事寢興縱所如出<lb/>
處不違已病來益尊生對境空相似永無貪欲過稍習<lb/>
衛生㫖不為六賊牽豈受三彭毁人言病壓身往往延<lb/>
壽紀大鈞黙乗除萬一理如是安全固自佳蹇廢亦可<lb/>
爾死生猶寤寐况此一支體細思安否間相去亦無幾<lb/>
如何不釋然萬事付疑始<lb/>
　　旅舍冩懐<lb/>
半世江湖寄此身氷壺何意及陽春離騷痛飲非良士<lb/>
<pb n="KR4h0067_WYG_203-8a"/>
欵段還鄉亦善人病木作花真强䏦長魚沉陸恐擁鱗<lb/>
清時英俊如麻葦敢歎長年甑有塵<lb/>
　　酬葉翰林喜某除官東觀<lb/>
氷谷難通杜曲天淺聞那識絳人年揮斤始免從輪扁<lb/>
操牘寧堪佐史遷正恐商樊譏浪士可令齊魯歎無傳<lb/>
笭箵挂壁空回首林有新枝竹長鞭<lb/>
列宿羅胸妙補天巨鼇峰頂號耆年致君舊擬唐虞上<lb/>
去國徒驚嵗月遷夢筆絲綸建瓴下憩棠膏澤置郵傳<lb/>
<pb n="KR4h0067_WYG_203-8b"/>
平生頃倒燕臺意可使英豪慕執鞭<lb/>
　　送葉善巻致仕歸吳<lb/>
衛尉新除蓋次公便抛簮紱向江東秋鱸正與蓴絲美<lb/>
夜鶴休驚蕙帳空滿腹詩書原未試㑹心林壑與誰同<lb/>
自憐華髮無歸處慚愧冥冥物外鴻<lb/>
　　和同舍雪晴即事<lb/>
雪消晴沼漲㣲波一局文楸比爛柯塵外清霄三島近<lb/>
日邊春色五雲多不妨窈窕耽書癖時遣旗槍戰睡魔<lb/>
<pb n="KR4h0067_WYG_203-9a"/>
洶涌詩情何所似九龍雷動伐靈鼉<lb/>
　　和同舍上元迎駕起居<lb/>
瓊構浮空錦作山五門遥北望金鑾燭龍飛度崑丘曉<lb/>
玉斧修成寳鑑寒便覺氷荷回暖律恍疑雲翼傅靈丸<lb/>
都人喜色瞻鸞蓋更擬交光雪未殘<lb/>
　　車駕幸秘書省口號<lb/>
端門清蹕隠修廊麟省新開接建章六玉虬飛黄道穏<lb/>
五芝華竦赭袍光風生凡腋天顔近春入仙洲晝漏長<lb/>
<pb n="KR4h0067_WYG_203-9b"/>
拭日訓詞成飽德共瞻雲日仰陶唐<lb/>
清塵膏雨浹人寰金殿晴開瑞霧間帝座騰輝臨壁府<lb/>
飇輪紆景接蓬山龍鸞初識昭回迹麀鹿驚隨侍從班<lb/>
再拜逡巡戴君賜却迎天仗欵賢關<lb/>
　　和田龍圖升之登秋宴口號<lb/>
赭黄高拱玉霄間金殿祥麟九色班湛露恩濃開鎬宴<lb/>
大風歌奏仰龍顔自驚垂老抛農畆浪逐羣仙欵帝關<lb/>
銀瓮白環方紀瑞汗青修竹盡南山<lb/>
<pb n="KR4h0067_WYG_203-10a"/>
矍鑠仍堪將相間壯猷却與虎臣班<hi>來詩云坐于諸軍團練使之後</hi>公<lb/>
車獻賦城南杜郎省興嗟北地顔合殿千官瞻黼扆中<lb/>
天雙闕敞瓊關彤庭拜舞嵩三呼延閣干雲真道山<lb/>
　　林德祖有詩寄光禄蔣卿夢錫堦及送諸博士駿<lb/>
　　發終篇皆見及次韻寄懐<lb/>
閉門那復賦三都傳世何妨强著書東海遺榮行路歎<lb/>
南山歸隠故人疎向平婚嫁無餘累摩詰身心即浄居<lb/>
六十挂冠雖早計絶勝銜索泣枯魚<lb/>
<pb n="KR4h0067_WYG_203-10b"/>
金華玉府九天開夜誦何人薦逸才太學諸生終莫挽<lb/>
長沙賢傅幾時來别離傳恨空魚素嵗月如飛逐管灰<lb/>
亦欲相追老湖海稽山肯放酒船回<lb/>
　　和江子我端友<lb/>
雨腳初收曉霧開青鞋布襪好追陪幽人無事長相見<lb/>
佳句有時還自來白業誰能超石壁朱顔亦任發春醅<lb/>
憂來忽憶燕南信安得鄉關老萬回<lb/>
　　别後有懐子我追用巾字韻作寄<lb/>
<pb n="KR4h0067_WYG_203-11a"/>
漉酒空峩五栁巾一觴相屬念情親玉川奴婢今猶昔<lb/>
錦里田園老更貧氷洞清泉誰共酌風篁幽徑好㝷春<lb/>
開年晴暖須歸去還向江湖覓故人<lb/>
　　叔問録示樂天篘字韻余和以簡叔問<lb/>
槽滴真珠不用篘塵飛華棟發清謳時危尚想承平態<lb/>
勝㑹那從戰鬭求<hi>戰鬭求見世說桓南部挾彈之事</hi>遺物方將期汗漫<lb/>
苦心何必志窮愁憑君賸作消憂計痛飲狂歌爛漫遊<lb/>
　　致政程承議挽詞<lb/>
<pb n="KR4h0067_WYG_203-11b"/>
手種庭槐擢幹長誰知種德久彌芳錦懐荷槖看榮養<lb/>
命服思書被寵章合浦珠還増氣象延平劍合動光芒<lb/>
新阡鬰鬰車千兩慶善哀榮動故鄉<lb/>
　　太守富樞宻見示題趙叔問回光庵詩次韻奉和<lb/>
　　因叙比䝉屈顧郊居愧謝之意<lb/>
千騎雙旌間緑沉草堂無徑辱幽㝷應憐范叔窮愁甚<lb/>
更覺文翁徳化深泌飲衡門聊記老高山流水舊知心<lb/>
朝來拭目窺新句入木鏘金比道林<lb/>
<pb n="KR4h0067_WYG_203-12a"/>
　　又和呈叔問<lb/>
湖海當年共陸沉山林投老得追㝷清溪宛轉千山静<lb/>
喬木隂森一徑深法界含容居士室菴基堅固祖師心<lb/>
山王終恐歸廊廟回首清遊漢竹林<lb/>
　　用韻述懐<lb/>
故交離合異升沉枉直寧當問尺㝷伏櫪疲驂千里暮<lb/>
當關彪虎九門深炎涼殊態㸔浮俗衰病交侵失壯心<lb/>
一壑一丘真自足野麋終是樂長林<lb/>
<pb n="KR4h0067_WYG_203-12b"/>
　　送莊大夫綽赴鄂州守<hi>字季裕</hi>
白首同經本命年君臨方面我歸田應無衛尉一錢直<lb/>
空羨漆園三十篇<hi>季裕著本草䝉求三巻頗工</hi>麟閣功名應未晚羊<lb/>
腸岐路莫争先西歸不待三年最肯訪柴門瀫水邊<lb/>
　　某召伏䝉宫使資政左丞以某末疾漸平寵貺新<lb/>
　　詩仰荷眷私欽誦不足謹依韻扳和四首少叙盛<lb/>
　　徳仍述鄙懐伏惟采覽<lb/>
如公真似太山雲膚寸崇朝四海聞出處要同周四友<lb/>
<pb n="KR4h0067_WYG_203-13a"/>
聲名何減漢三君詞源笑唾三冬學妙㫖深明六藝文<lb/>
要是天孫機杼手莫將雲錦並纎紋<lb/>
典訓文章見白麻經綸才術乂王家如何袖手千岩裏<lb/>
却傍臨溪一徑斜憂國丹心知益壯濟時素業復誰加<lb/>
何當樂壽亭前路杖履優逰閲嵗華<lb/>
載酒何人過子雲閉關蘭若斷知聞分無秔秫資三逕<lb/>
豈有篇章詠五君親故易成南浦别漁樵時寄北山文<lb/>
懸知倚市傾城態應笑寒窻刺繡紋<lb/>
<pb n="KR4h0067_WYG_203-13b"/>
充庭英俊劇蓬麻迂惷無庸合卧家錦里烟塵終不到<lb/>
玉川思慮本無斜山東何啻三年别霜鬢潜驚一半加<lb/>
㑹見中興平四海要㸔元凱佐重華<lb/>
　　叔問覽北山小集用葉左丞韻辱惠佳篇推與過<lb/>
　　情良深愧集次韻奉酬<lb/>
過眼紛紛夢電雲羨君强識與多聞風流千載鑑湖老<lb/>
博極羣書都水君顧我衰懐無復理空餘夙習寄㣲文<lb/>
深慙推借逾涯甚偶爾真同禦木紋<lb/>
<pb n="KR4h0067_WYG_203-14a"/>
衡門相望接桑麻人識城南處士家老罷應難誇競病<lb/>
詩狂時復賦車斜韋徧閱世時時絶班劍看人嵗嵗加<lb/>
徒把鉛槧消永日强分竒正與英華<lb/>
　　鄭希尹大夫㑹吳中諸老惟方子通不至余作詩<lb/>
　　呈希尹<lb/>
黒頭新貴擁朱輪文㑹耆英久不聞博識猶多漢郎吏<lb/>
敦詩仍有晉將軍<hi>一作悃愊無華漢郎吏詩書執禮晉將軍</hi>河流曲曲靈光<lb/>
異芝蓋莖莖瑞氣芬<hi>是日九人</hi>坐想城東隠君子無心閒似<lb/>
<pb n="KR4h0067_WYG_203-14b"/>
嶺頭雲<lb/>
　　龍圖閣待制傅公挽詞四首<lb/>
北地休竒績東閩出雋儒文明知世異才徳應時需臺<lb/>
閣咨純正朝廷重楷模九原如可作素業上唐虞<lb/>
置醴王門重和羮帝意深方酬稽古力未展濟時心履<lb/>
道端由户繩身異直㝷如何天不憖注想動宸襟<lb/>
龍駕初從代羊裘首訪齊但聞還舊物已足慰羣黎綸<lb/>
綍王言大蓍龜國論稽空留吾黨恨桃李信成蹊<lb/>
<pb n="KR4h0067_WYG_203-15a"/>
曳杖空成歎騎箕去莫追桑隂曽未改棠茇有餘悲笳<lb/>
鼓千山路龜螭萬古碑登門慙惷陋何以報深知<lb/>
　　黄修中大夫挽詞<lb/>
少日無雙譽中年嘆數竒音徽叔度比治迹次公為羔<lb/>
雁徒三至牛雞不兩飛空令吳楚地阡陌有餘思<lb/>
曠度中無累懐才竟莫伸入朝誰不達出宰一何頻吏<lb/>
隠琳宫冷郎潜素髮新話言猶可想攬拂涕沾巾<lb/>
　　日日<lb/>
<pb n="KR4h0067_WYG_203-15b"/>
日日長川去行行萬化新回思幾年事已似隔生人章<lb/>
甫寧資越連城漫入秦應知依内寳肯混隙中塵<lb/>
　　山近<lb/>
山近雲多態身閒夢亦幽紙窻先得曉布被最知秋海<lb/>
眼來隂冷雲根逗暗流結茒容我卜投老為君留<lb/>
　　看鏡<lb/>
看鏡恍如夢今余猶昔余身經幾墮甑跡寄一蘧廬仙<lb/>
客有遐怨<hi>昔人以鶴為仙客鷗為閒客</hi>孔兄為近書塵纓與蕙帳兩<lb/>
<pb n="KR4h0067_WYG_203-16a"/>
事欲何居<lb/>
　　舟行過吳江有感二首<lb/>
陳迹端如幻羈懐只自驚十年窮不死四海寄餘生蒲<lb/>
栁成衰質枌榆憶舊耕重吟五湖句慷慨動幽情<lb/>
栖棘空回首飛鳬竟折腰只今隨泛宅敢復歎沉僚行<lb/>
路終難拗迷魂不可招山川良自昔恍似鶴歸遼<lb/>
　　喜雨呈鄭高郵<lb/>
赤地無遺蘖懸知一嵗空乖龍忽解事死虎亦争功<hi>時高</hi>
<pb n="KR4h0067_WYG_203-16b"/>
<hi>郵用厭勝法以虎骨投龍潭中至是乃雨</hi>土燥財沾塊人安未轉蓬翻思㵼<lb/>
東海何計請天公田畆膏腴濶河流脈絡通邦人依豈<lb/>
弟指日望登豐<lb/>
　　江仲嘉書稱去長山靈真洞半里許得林壑殊勝<lb/>
　　予記昔過謝原道中亂峰峭壁間竹樹薈翳今仲<lb/>
　　嘉所稱得非此耶因寄百二十字<lb/>
聞說靈真路旁開小洞天蒼巒閟清境陸地接飛仙壁<lb/>
立驚猿挂松枯老蔓纒攅空永亭石潄壑定林泉烟磴<lb/>
<pb n="KR4h0067_WYG_203-17a"/>
盤三徑𤣥窻屬五便武陵迷魏漢妙喜斷山川勝絶端<lb/>
如此經營欲老焉烹魚幾折屐命駕擬加鞭易秃三千<lb/>
杖寧辭四萬錢把茅應早計拱木歎流年鴻鵠須塵外<lb/>
鵷鸞自古邊人生各有在雅志共超然<lb/>
　　避冦還舍<lb/>
亂定還三徑隂隂夏木初驚弦無固志巢幕且安居晏<lb/>
坐心如地㝷幽步當車經丘仍窈窕遶屋正扶疎摶黍<lb/>
空懐友提壺或起予老來無住著聊復愛吾廬<lb/>
<pb n="KR4h0067_WYG_203-17b"/>
　　苦雨<lb/>
積潦徹厚地油雲成漏天乘舟迷晚市懸釡鬱晨烟卉<lb/>
服幾三沐蘧廬亦九遷何由問白日直恐墊黄泉天道<lb/>
終持滿皇心劇救然多應洗兵馬且復奠山川浩浩收<lb/>
溟漲穰穰浹帝廛燮調知努力延頸待豐年<lb/>
　　避冦儀真<lb/>
北固山頭豎白旂西津渡口僕姑飛將軍笑引三千騎<lb/>
洗馬鵞翎間道歸<lb/>
<pb n="KR4h0067_WYG_203-18a"/>
茅茨低小對青山準擬餘年向此閒南望青山是黄鶴<lb/>
欲憑黄鶴寄書還<lb/>
　　贈别吳忱宣德<hi>并叙</hi>
　　　予客都城邂逅河南吳誠伯偕寓興國僧舍其<lb/>
　　　為人樂善嗜學練熟世故徙居蘄春適再世耳<lb/>
　　　而蘄春人至都下者無賢不肖必來問訊其廬<lb/>
　　　所傾下往往知名士故舊有以急告隨所厚薄<lb/>
　　　賙之誠伯自言尉光山時捕得强盗十許人賞<lb/>
<pb n="KR4h0067_WYG_203-18b"/>
　　　應第一等獄具部送府盗親戚望哭道旁或扶<lb/>
　　　老攜幼號戀不忍聞誠伯顧盗非素猾賊為人<lb/>
　　　害者一旦迫飢寒適為盜乃陷重辟耳因以盜<lb/>
　　　還送縣稍緩其獄久之皆得不死賞固不論也<lb/>
　　　凡此過世俗逺甚今兹同寓僧舍者至數十人<lb/>
　　　乃獨見親厚者抑又何也予調官東歸誠伯從<lb/>
　　　予索詩為别匆匆不暇還家作此寄之<lb/>
吳公河南守薦士得賈生偉兹天下士何止千人英吳<lb/>
<pb n="KR4h0067_WYG_203-19a"/>
公失名字功業曖不明要非萬頃陂莫著横海鯨當時<lb/>
好賢意豈愧勃與嬰蔽賢如面牆自使兩目盲好賢如<lb/>
力穡穰穰五穀成至今餘慶在望著河南城如君豈其<lb/>
裔樂善莫與京高門二千石世徳故可評平生周旋士<lb/>
往往凌青冥作史今十年讀書不求名向來光山尉何<lb/>
異古所稱嗟哉士營已寧使我負人聊須借汝頭一用<lb/>
朱吾輪今君乃能爾所棄如毛塵故知古賢世尚見風<lb/>
俗淳伊予一畸士落落良可憎折腰務求合俗眼竟不<lb/>
<pb n="KR4h0067_WYG_203-19b"/>
青憧憧九衢内邂逅蓋一傾何從乃知我頓有交舊情<lb/>
相隨若形影出語見肺膺長安速化地頓鈍終無營中<lb/>
宵起歸思襆被東南征投林無擇巢促步無安行寧嫌<lb/>
蕞爾邑要是衆不争紛紛同舍客聚散而不停毛子去<lb/>
山邑哦詩對峥嶸想見簿領間炯如九秋鷹<hi>毛世高倜</hi>深州<lb/>
戢羽翮題輿重廬陵胸中若懸鑑圭角不自呈<hi>上官閎中恢</hi>
石老故逰倦飄蕭數星星崇山古惡地無乃煩笞榜<hi>音彭</hi>
<hi>石興宗振有子慤有時名早死</hi>程翁頗専嘿兩版晝夜扃時時繫烏帽<lb/>
<pb n="KR4h0067_WYG_203-20a"/>
匹馬挾二黥安知刹那間一卧不復興<hi>程興之</hi>其餘復誰<lb/>
在誰與交忘形去駕雖結轍來檣競揚舲懐君尚留寓<lb/>
京塵染裾纓其誰念久要佐子飛且鳴况君緇衣後世<lb/>
故飽所更㑹當力推挽横絶非階升却顧五湖上有人<lb/>
方耦耕<lb/>
　　戲題畫巻<lb/>
五載京塵白鬢鬚丹青遐想寄衡巫如今埽迹長林下<lb/>
却對真山看畫圖<lb/>
<pb n="KR4h0067_WYG_203-20b"/>
胸中雲夢本無窮合是人間老畫工常恨無因繼三絶<lb/>
倩人拈筆冩胸中<lb/>
　　答和江子我<lb/>
長江滚滚葉蕭蕭心與虚空自寂寥過眼文書風度穴<lb/>
迎秋衾枕帶忘腰<lb/>
楖栗横擔入亂山恍如黄鶴倦飛還不妨步屧時來往<lb/>
山北城南一望閒<lb/>
　　駐蹕揚州以提㸃刑獄公廨為尚書省禮部在西<lb/>
<pb n="KR4h0067_WYG_203-21a"/>
　　北隅巻書樓下甲戌年予嘗寓止焉今寓直其下<lb/>
　　有感<lb/>
三入南宫更白頭夜寒持被巻書樓那知趼足半天下<lb/>
投老浮山省舊逰<lb/>
　　得趙叔問衢婺道中書作寄<lb/>
田中有秫醉淵明石上無禾養伯齡聳澗蒼根終欝欝<lb/>
埽雲歸翼㑹冥冥避喧人境心隨逺入夢家山眼共青<lb/>
嵗晚定知成二老深慙招隠苦丁寧<lb/>
<pb n="KR4h0067_WYG_203-21b"/>
　　和王給事易簡殿試舉人五首<lb/>
切雲冠弁拱長生匝地英髦集紫清共喜草茅承帝問<lb/>
欲傾塵霧賛皇明飄飄六翮鳴臯意浩浩三眠食葉聲<lb/>
正學讜言應不乏松筠肯為四時更<lb/>
　　　右試進士<lb/>
北上寧嗟老此生長年終得似河清良金熟錬精英在<lb/>
古劍磨光星斗明伏櫪向來猶壯志據鞍他日想騰聲<lb/>
當時誰出菑川右充選何勞固請更<lb/>
<pb n="KR4h0067_WYG_203-22a"/>
　　　右試時奏名<lb/>
射䇿兼収燕頷生不須文檄似常清驚弦隼鵠從容下<lb/>
聚米山川指顧明豈但執戈堪武衛還應舞羽繼仁聲<lb/>
汾陽千古知誰匹怪底揮旌不浪更<hi>郭子儀舉異等麾幟不更事見李光弼傳</hi>
　　　右試武士<lb/>
金闈人静月華生玉宇風㣲曉露清深拱北辰三素逺<lb/>
静看東壁幾星明嬙嫫豈易窺軒鑑韶濩那容奏鄭聲<lb/>
聞說壺天春日永恍疑鼇戴欲畨更<lb/>
<pb n="KR4h0067_WYG_203-22b"/>
　　　右考校<lb/>
萬里烟霄羽翼生肉飛安用潄華清緋頭黄尾何勞記<lb/>
紫籍青書故自明香撲賜袍迷草色風傳宫漏出花聲<lb/>
麒麟一一充閑廐千里那聞駕屢更<hi>九章云勒騏驥而更駕兮造父為我操之</hi>
　　　右唱名<lb/>
　　和答江彦文送行長句<lb/>
醉裏求名苦不情翛然誰信萬縁輕却觀塵境端如夢<lb/>
更喜幽栖得此生遊客乍歸寒雀噪山人還去曉猿驚<lb/>
<pb n="KR4h0067_WYG_203-23a"/>
㑹當蠟屐同幽討無限青山照眼明<lb/>
贈行新句比陽春朝奏當年竦縉紳素業異時應有待<lb/>
𤣥談高處亦無倫平生骯髒皆華首閲世﨑嶇信損神<lb/>
只恐鶴書還赴隴未容公作獨醒人<lb/>
　　丁巳九日攜酒邀叔問登通道樓而江彦文寄玉<lb/>
　　友適至因用往嵗吳下九日韻<lb/>
涼秋風動正清華極目高樓不見花老境固知無樂事<lb/>
醉鄉聊欲寄生涯銀鈎逺寄清桐滑玉液親題赤印斜<lb/>
<pb n="KR4h0067_WYG_203-23b"/>
笑引壺觴成一醉歌筵遥想鬢堆鵶<hi>彦丈是日有盛集</hi>
　　和趙子雍遊石園<lb/>
長嘯西風一散襟重隂疎影静相臨水通笠澤秋容浄<lb/>
竹種元池野思深石磴埽雲留晚步松蹊隨鶴盡幽㝷<lb/>
舊遊回首成春夢太息憑誰冩寸心<lb/>
　　和翁秘監彦深喜絶句四首<lb/>
朝來喜氣溢層霄只聽封人共祝堯宻雪正應歌九扈<lb/>
疾雷先已破三苗<hi>時初殄睦冦</hi>
<pb n="KR4h0067_WYG_203-24a"/>
即看新緑歸千畆還見陳紅積九年便覺雨暘如有意<lb/>
不須花草苦争妍<lb/>
九重誠意格天關一夜風迴萬壽山銀闕璚臺迷逺近<lb/>
真疑羣玉接蕭閒<lb/>
風鈴相語紙窻鳴瑟縮飢鵶凍不驚却憶剡中高興盡<lb/>
雪消江草喚愁生<lb/>
　　試端溪古硯偶書二首<lb/>
白首重來只厚顔有懐端欲向人傳語言相對都無味<lb/>
<pb n="KR4h0067_WYG_203-24b"/>
色在蜚鴻落照邊<lb/>
人生當復幾兩屐我飲寧須三百杯破硯猶堪磨老境<lb/>
醉拈椽筆埽霜煤<lb/>
　　會稽旅舍言懐<lb/>
北山之北寄柴扉茅屋參差倚翠㣲老罷那知還作客<lb/>
春深無奈苦思歸淹留恐復荒三徑潦倒寧堪扈六飛<lb/>
乘鶴雙鳬作底事不應容易裂荷衣<lb/>
　　次韻江子我見寄長句<lb/>
<pb n="KR4h0067_WYG_203-25a"/>
泥行且作龜藏穴霧隠初㣲豹一斑豈有高標如冠玉<lb/>
况無談舌解連環一登文石趨宣室三竊蟠桃向道山<lb/>
早晚共㝷雞黍約林泉猶得半生閒<lb/>
　　戲呈叔問<lb/>
野寺蕭條獨掩扉了無才術赴時危未成鴻鵠舉千里<lb/>
且比鷦鷯足一枝短髪望秋如葉落壯懐因病與年衰<lb/>
何時負郭通三徑鳩杖相將醉習池<lb/>
　　與叔問預約繼九老之㑹<lb/>
<pb n="KR4h0067_WYG_203-25b"/>
九老當年四美并韓温千載接儀型世間天爵兼人爵<lb/>
雲外台星聚德星白髮篸花看更好碧山環座眼偏青<lb/>
相期勉繼耆英㑹留與衢城作畫屏<lb/>
　　彦章屢顧郊居作詩叙謝<lb/>
骯髒衰頺嵗月侵氷墟誰復顧山林閭閻揖讓潜夫老<lb/>
車騎雍容重客臨表裏絲綸曽濫吹推揚巴俚久知音<lb/>
時來解帶揮談麈正始㣲言得重㝷<hi>子在棭垣彦章在翰林故有表裏絲</hi>
<hi>綸句</hi>
<pb n="KR4h0067_WYG_203-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_203-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百三<lb/>
</p>
<p>
</p>
  </div>
</body>
</text>
</TEI>
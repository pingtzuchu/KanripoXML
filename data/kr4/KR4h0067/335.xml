<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百三十五</head> <lb/>
    <p>
<pb n="KR4h0067_WYG_335-1a"/>
欽定四庫全書<lb/>
　兩宋名賢小集巻三百三十五<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　癖齋小集<lb/>
　杜旃字仲髙金華人仁翁汝霖之孫陵之子兄伯髙<lb/>
　旟弟叔髙斿季髙旞幼髙旝皆有詩聲時稱金華五<lb/>
　髙旃有杜詩發微傳于世<lb/>
<pb n="KR4h0067_WYG_335-1b"/>
　　白雲在南山<lb/>
白雲在南山幽鳥乗風飛鳥飛不能逺雲髙還難依園<lb/>
中亦有菊堂後那無萱游子不得歸銜悲欲何言<lb/>
　　緑珠行<lb/>
蜀絲殷空金作谷珊瑚成林珠百斛彼姝千花萬花簇明<lb/>
月出胎照波緑鏡中飛鸞掌中身夜月春風看不足<lb/>
悲歡倚伏為禍福西里憐顰東市戮願將舊意奉新人<lb/>
此别他生定難卜君因妾死莫多怨妾死君前君眼見<lb/>
<pb n="KR4h0067_WYG_335-2a"/>
髙樓直下如海深璧玉一碎沙中沈平時感君愛妾貌<lb/>
今日令君知妾心<lb/>
　　同平父園中即事<lb/>
季冬少寒凜霜薄日色明訪我㑹心友相攜園中行菜<lb/>
甲長疎花梅枝綴初英潛魚戲晴波寒雀暖有聲小步<lb/>
極遐覽閒吟暢幽情語言接繾綣意適體自輕嵗華晚<lb/>
更好景趣靜始并俯仰物態閒聊與同春榮<lb/>
　　明鏡行<lb/>
<pb n="KR4h0067_WYG_335-2b"/>
明鏡照形不照影明月照影不照心朱絲委地流水咽<lb/>
寳劍挂壁蛟龍吟二桃畫謀恩義絶慘慘嚴霜飛六月<lb/>
銜石海可填鍊石天可補君非食蓮菂安知此心苦<lb/>
　　上徐子宜侍郎二絶<lb/>
當年金屋誤承恩自倚容華託至尊風外游絲難繫日<lb/>
依然青艸暗長門<lb/>
猿臂將軍戰不休當時部曲亦封侯夜凉忽夢燕山月<lb/>
猶幸君恩晚見收<lb/>
<pb n="KR4h0067_WYG_335-3a"/>
　　九日懐陳舍人<lb/>
白髪江湖暗青燈几席凉窮途幾半百佳節乂重陽命<lb/>
也吾何奈天乎孰可量元龍樓百尺猶足慰行藏<lb/>
　　蔗境菴二絶<lb/>
世事多端好備嘗未能悦口勿輕忘結交莫厭初年澹<lb/>
晚節相看味始長<lb/>
美惡初終自不同新人那念舊人容君知食蔗逢佳境<lb/>
不念人間有菲葑<lb/>
<pb n="KR4h0067_WYG_335-3b"/>
　　别江隂宰魏元長兼望木叔使君<lb/>
荆山抱璞自遭毁漠漠塵沙埋皓齒咸韶正音或出爨<lb/>
下桐千年憤鐵一日變化成蛟龍人生相歡貴知已心不<lb/>
相知異生死豈不見豫讓不報中行氏又不見聶政<lb/>
殺身酬仲子<lb/>
滄海終可填太行竟能移丈夫殺身為感激有恩不報<lb/>
非男兒意氣磨日月感遇由一時齊威九合諸侯盟黄<lb/>
河倒流五岳傾楚茅入貢民冠帶金繩玉檢思告成髙<lb/>
<pb n="KR4h0067_WYG_335-4a"/>
臺已荒曲池既平不見夷吾功但聞鮑叔名<lb/>
　　賦賢已錄<hi>靜觀趙史君喜棊有是録約予賦詩</hi>
物理因人創神機自古傳揚雄嗟有法孔子嘆猶賢勝<lb/>
負存虛實初終謹後先按圖嚴畫井起數象周天百戰<lb/>
期爭道三隅察守邊開基思漢祖復土想周宣審勢攻<lb/>
無備沈機救未然勝心游碧落幽思及黄泉冒利魚貪<lb/>
餌乗虚雁避弦紛爭忘父子迷惑到神仙守必防重折攻<lb/>
須出萬全妄興侵伐意私擅殺生權紿弄心懐詐包藏<lb/>
<pb n="KR4h0067_WYG_335-4b"/>
智益𤣥甘辭韜甲胄險志匿山川諱忌真情露矜誇小<lb/>
數專怯圍潛却步貪得暗垂涎見逼難思進相持莫敢<lb/>
前蹈危鬚捋虎役志耳鳴蟬意滿渾忘食神馳更廢眠<lb/>
弱形遭毒手短節不空拳悔誤徒批頰矜髙欲比肩禍<lb/>
胎還隠伏陣勢漫綿延詭道非存正羸師合忌堅設心<lb/>
踰虺蜴攫子甚烏鳶造妙羣心妬趨亡衆目憐淺謀徒<lb/>
躁進重地莫輕捐黒白材因見雌黄論豈偏髙人真託<lb/>
興逺見始忘筌鑒戒無忘此防虞葢有焉請看奕棊句<lb/>
<pb n="KR4h0067_WYG_335-5a"/>
何愧鬭雞篇<lb/>
　　山有狙行<lb/>
山有狙不可馴山有虎不可親狙詐匪懐德虎飢須噬<lb/>
人死生託良馬信厚稱瑞麟野性定難保猛獸終不仁<lb/>
　　王粲宅<lb/>
春風佳人命多薄深宫井冷梧桐落江邊百尺斷魂樓<lb/>
未比鷦鷯一枝託漢家待士禮意失黨獄淪胥生鼎鑊<lb/>
南山豆萁苦燒焚鸚鵡洲邊埋一鴞丈夫擇木豈無術<lb/>
<pb n="KR4h0067_WYG_335-5b"/>
何爾依劉燕巢幕君不見平時子房侍帷幄一語不投<lb/>
斃文若登樓此日誠可哀亦恐從軍未為樂<lb/>
　　書懐呈鍾君祿吏部<lb/>
君不見黄河之水能上天白髪一變無由𤣥人生住世<lb/>
無百年倐忽變化空中煙眼前富貴皆年少悲苦長多<lb/>
少歡笑抽絃促柱向君彈宛轉淒凉不成調<lb/>
持心託明月明月照影不照心彈劍發長歌歌長宛轉<lb/>
多苦音瀉水東西南北流昔日年少今白頭欲對君前<lb/>
<pb n="KR4h0067_WYG_335-6a"/>
歌此曲恐君淚下不能收<lb/>
　　勿除蔓行<lb/>
蔓草君勿除葉蒂相連牽春風共滋長秋露同衰殘庭<lb/>
前梅花樹一種同根生南枝煖北枝寒<lb/>
　　讀杜詩斐然有作<lb/>
王澤久淪洽正聲皆雅言百川忽西流青黄雜犧樽騷<lb/>
經吹死灰明燭日月昏綺麗兆建安淳古還開元夫子<lb/>
握元氣大音發胚渾明婁失毫芒神羲隘乾坤再變六<lb/>
<pb n="KR4h0067_WYG_335-6b"/>
義彰一日五典惇上該周南風下返湘水魂仲尼不容<lb/>
刪餘子何足吞五季兵戈繁嘲<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>蟲鳥喧頽波既瀰漫<lb/>
新竒尚西崑吻喙生譏評神鬼懐憤寃王蘇發醯甕黄<lb/>
陳窮河源煌煌百年間後學同推尊時時或嘗鼎往往<lb/>
猶戴盆倣摹惑銅盤箋釋訛金根顧余小子旃獨受柱<lb/>
極恩神融淚交墮思苦心屢捫相望五百載如接顔色<lb/>
温爐冶無停工况復忝諸孫斯文誠儻存庶以起九原<lb/>
　　紙被一首<lb/>
<pb n="KR4h0067_WYG_335-7a"/>
疎布裹敗綿破碎錯經緯嚴風過强弩終夜縮如蝟剡<lb/>
溪褚夫子益友吾所畏策勲在覆冒周密罕儔彚隠然<lb/>
萬里城可却戎馬氣脉髓盎春温濁酒有醲味直躬免<lb/>
拳跼夜氣益洪毅吳宫鳳花錦伐命可歔欷物微用匪<lb/>
薄道在窮不諱緼袍可終身狐貉不足貴<lb/>
　　陸務觀赴召<lb/>
四海文章陸放翁百年漁釣兩龜䝉數開天地吾何與<lb/>
老作春秋道未窮李耳守官逾二代張蒼職史到三公<lb/>
<pb n="KR4h0067_WYG_335-7b"/>
坐令嘉泰追周漢此是君王第一功<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百三十五<lb/>
</p>
<p>
</p>
  </div>
</body>
</text>
</TEI>
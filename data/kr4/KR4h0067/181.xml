<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百八十一</head> <lb/>
    <p>
<pb n="KR4h0067_WYG_181-1a"/>
欽定四庫全書<lb/>
　兩宋名賢小集巻一百八十一<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　網山集<hi>一</hi>
　林亦之字學可福清人自號網山山人月魚氏從學<lb/>
　艾軒林光朝之門初艾軒講學于蒲之紅泉學者常<lb/>
　數百人稱髙弟必曰網山艾軒卒網山繼其席從遊<lb/>
<pb n="KR4h0067_WYG_181-1b"/>
　之衆無異艾軒也淳熙十二年卒有月魚集三巻肅<lb/>
　翁林希逸為序<lb/>
　古詩<lb/>
　　奉題林稚春<hi>丰</hi>菊花枕子歌<lb/>
故人所説菊花枕似把冰丸月下飲秋水一雙明炯炯<lb/>
數在青囊第一品狂風江上吹蒹葭此物往往得之嵇<lb/>
康阮籍家閉門讀書二十年眼睛損盡生空花建陽小<lb/>
作箸頭書殘更燈火亂蟲魚石渠文字大如斗場屋嵗<lb/>
<pb n="KR4h0067_WYG_181-2a"/>
月又不偶却來南山青草邊東西四至盡為菊花田手<lb/>
提長筐向山曲一下收拾三百斛昨者昏寐才起來解<lb/>
把簷頭小字讀乃知妙物通羣<hi>一作神</hi>仙一切藥裹應棄<lb/>
損<lb/>
　　奉酬稚春梅花行<hi>稚春云早梅花一枝大不凡新詩見餉却不曽寄花來因道此</hi>
　　<hi>意以奉酬耳</hi>
草堂梅花千萬枝新詩品題何太竒可憐一枝非凡羣<lb/>
賞心何人空自珍請與君談别花人如或見之當俯身<lb/>
<pb n="KR4h0067_WYG_181-2b"/>
西河一帶何蒼茫涓涓數枝臨水旁上有幽人眉骨横<lb/>
終日對花情意生花如秋月照芭蕉人似春風吹野苗<lb/>
人與花枝自與親一篇至人吟如新胸中若有一㸃塵<lb/>
縱對此花無精神平生不識市沽兒四更誦書長苦饑<lb/>
摩挲此腹遶疎籬笑折花枝花自知<lb/>
　　戲題稚春杜少陵詩集<lb/>
十年蕭蕭去武林槖中唯有謫仙吟君今失意還山窟<lb/>
少陵詩集如明月自怪平生每相似窮愁嗜好亦如許<lb/>
<pb n="KR4h0067_WYG_181-3a"/>
飯顆山頭舊相逢安得娟娟同處所故人語我明年冬<lb/>
或騎大馬長安中或倚書樓頭如蓬即見雙劒終然同<lb/>
我聞此語讙且劇視若狀貌如其筆兩目津津可終遁<lb/>
此物應藏月魚室月魚文字非時好已問莵裘吾將老<lb/>
緑烟亭下黄花時兩手抱取歸柴扉<lb/>
　　和李鹽倉<hi>諤</hi>欲遊龍卧山以海風大作不果往<lb/>
枉䝉龍卧篇如睹藤蘿境十年招隠士欲到此山頂坐<lb/>
石誦離騷掬水㺯清影無人同荷鉏長媿林下景昨者<lb/>
<pb n="KR4h0067_WYG_181-3b"/>
逢李侯一笑驩驩領為言有明月公事且暫屏騎驢學<lb/>
賈島捫蝨喚王猛雙鑣雲外來斜帽不須整夜投招提<lb/>
宿聽雨寒更永論文到昌黎説詩笑匡鼎悶人數日風<lb/>
何時發深省<lb/>
　　丁亥九月十六夜偕李鹽倉宿龍臥山中聽雨看<lb/>
　　月同時事也所謂魚與熊掌兼得之賦詩一篇以<lb/>
　　紀其事<lb/>
相喚此山來狂風吹我衣把酒桂花下山雲片段飛掩<lb/>
<pb n="KR4h0067_WYG_181-4a"/>
門雨初滴開門月還上倚樹看明月半山聞雨响人間<lb/>
有佳景詩句頗發越何曽似今夕聽雨還看月<lb/>
　　九月晦日登烽火山<lb/>
興來走上烽火山著足不定秋風寒四邊黄茅滑如雨<lb/>
低頭一看毛髪䜿㡬年要到紫菜鄉大練小練并東墻<lb/>
如今一時在眼旁白雲浮水天茫茫酒䦨更欲弔虎屋<lb/>
無端日脚相催促一奴魋髻一跛足逐我下山如野鹿<lb/>
　　見獨斯行叔綺子為赴春試一出江頭送别殊令<lb/>
<pb n="KR4h0067_WYG_181-4b"/>
　　感懷聊為巴闌行一首以道此意云爾<lb/>
巴䦨獨還嵗月深相送出門自沉吟十年交舊總如許<lb/>
狂歌一曲傷人心今人讀書如過客壺飡只向市頭索<lb/>
吾曹苦志膓㡬穿安得相逢不索莫念我生平㺯典墳<lb/>
六月北窗長閉門雕肝篆肺得一句旁人袖手評其文<lb/>
思量至此復一笑如何躍馬追年少我今聞説有場屋<lb/>
兩耳如聾怕聴得網山山下月魚亭就船買魚活煮羮<lb/>
何時挾冊此來歸議論不到吾縱横故人年紀今猶未<lb/>
<pb n="KR4h0067_WYG_181-5a"/>
正好欵門問知已時命相遭不用多或在半言并片紙<lb/>
老人校書紫雲樓相見或問吾因由為言索處海水頭<lb/>
蓬萊方丈不可到此心日夕徒生憂<lb/>
　　秋夜同章三十九弟次邠宿延慶山中紀遊一首<lb/>
芭蕉月上照窗扉屋裏老僧眠不知起來樹根飲一盞<lb/>
舉頭忽是三更時藤蘿一處一處好我亦持杯隨處坐<lb/>
山雞忽叫野鐘鳴滿地西風愁殺我<lb/>
　　古意<lb/>
<pb n="KR4h0067_WYG_181-5b"/>
深夜歩秋檐明月照石堦所憶不可見歡愛徒興懐我<lb/>
欲掛天帆長江風浪摧我欲跨緑耳蒼林烟雨回只有<lb/>
坐長想佳人安在哉何時覿來袂雙目炯炯開<lb/>
　　邑大夫范丈處義寵示廣陵餘事泠然誦之歴歴<lb/>
　　慘惻如在目中輙賦短篇紀所聞也<lb/>
嘗閲淮南圖蕭蕭草屋少人居及讀廣陵集惻惻我心<lb/>
欲垂泣吁嗟戀鄉國生死不肯去邊笳纔一動殺戮先<lb/>
此土可憐此土人父子無白頭不死於飢即死戰性命<lb/>
<pb n="KR4h0067_WYG_181-6a"/>
只在道旁溝更聞維揚有鬼市銅錢須㬰變為紙都縁<lb/>
白日殺人多所以寃魂有如是君俠壯志凌雲空青衫<lb/>
匹馬戎幕中當時轅門眼所見長歌短歌淚如綫少陵<lb/>
嶇﨑䕫峽路一切悲愁託詩句至今太史不足慿惟有<lb/>
此詩為可據紹興辛已淮楚功紛紛予奪或異同他年<lb/>
石渠訪遺事為説東陽有蔚宗<lb/>
　　范宰登瑞峯塔續䝉寵寄古篇輙次來韻<lb/>
平明眺逺目蒼波吐紅暾已瞻大鼇網復矚鸕鷀門宿<lb/>
<pb n="KR4h0067_WYG_181-6b"/>
酲雖巳解衫襟猶酒痕慿陵不可羈往往天欲捫却憶<lb/>
去年時舟役勞朝昏㓜婦帶桎梏嚼飯不敢吞今年復<lb/>
此役溪山恣討論為有陶元亮心胸如阜坤<lb/>
　　范宰見寄遊草堂誰謂漁鹽市之什輙同賦一篇<lb/>
　　不用元白唱酬之法<lb/>
誰謂漁鹽市乃枉大夫軒既登雲霞觀更尋薜蘿村松<lb/>
枝何夾道萱草况當門借問阿誰家此為故人園倚竹<lb/>
坐半日論詩到初更愧無捫虱姿敢辱輟鸞言勞勞青<lb/>
<pb n="KR4h0067_WYG_181-7a"/>
衫客莽莽紅塵奔所至有山水何曽解討論君侯食肉<lb/>
相杞菊為心魂一縣固多事終朝如山樊行旌遇佳勝<lb/>
呼賔羅芳尊有此幽寂趣從容以剸繁<lb/>
　　范宰同鄭簿<hi>公敏</hi>應尉<hi>振</hi>送戰船至海上招野人<lb/>
　　同遊賦得可月湖一篇奉呈<lb/>
可月湖邊送戰舸長嘯便欲凌清波好風吹帆如去馬<lb/>
䑕曹若可雙手把青天無雲水初漲一山兩山浮水上<lb/>
平生膽意少羈束叩舷長歌心益壯生平誦讀口啾啾<lb/>
<pb n="KR4h0067_WYG_181-7b"/>
何似一日觀滄流龎眉太史足重繭盡驅百怪歸筆頭<lb/>
羣公楚楚皆人物我亦自忘布衣拙詼諧莫續濟川君<lb/>
可無一詩配明<hi>一作年</hi>月<lb/>
　　丈人行答通平林簿<hi>丈人乃泉州人嘗客紅泉與艾軒論及樂律網山不知其</hi>
　　<hi>姓名但稱丈人尊之也其後乃子又寄書于林宜季石笋之喻美之也</hi>
祖龍一出羣儒怒滔滔稷下如抽縷樂以聲傳非文字<lb/>
千年闕斷無人補昔有大人壺山前紹興甲寅乙夘年<lb/>
定律不待參黍起瓦缶皆可成宫徵更言吹律隨隆汙<lb/>
<pb n="KR4h0067_WYG_181-8a"/>
百世不以一聲拘此法漢魏周隋無紅泉得之延坐隅<lb/>
一時河漢東西奔姓氏何為旅人門我欲栩栩還皇墳<lb/>
要以六琯為根原九簫鼓吹百物和羽衣狼籍漁陽戈<lb/>
須信樂能召太平非是太平為樂歌丈人宿草飛毿毿<lb/>
乾旋坤轉誰更堪忽有尺紙如春蠶遺音石笋天之南<lb/>
三更把書不成眠四更起坐霜月懸五更開門欲上馬<lb/>
至竟此人何山下<lb/>
　　挽章徽之妻盧氏<lb/>
<pb n="KR4h0067_WYG_181-8b"/>
蒿里歌蒿里曲長簫悲奈何短章嘆不足少年欵欵嫁<lb/>
夫婿今夜屋檐何處宿蒿里歌蒿里曲<lb/>
　　賀江宰<hi>濤</hi>生朝<lb/>
清秋八月月未弦河陽市上謳聲傳今年百姓杯飯足<lb/>
敢不祝公長命篇青衫白馬鳴琴初適逢吁嗟舞羣巫<lb/>
日維對案愁眉紆退食皇皇雙頰癯家雖貧困仰母慈<lb/>
村村樂業無逃逋况此一熟十年無東家西家禾滿車<lb/>
窮儒如儂四壁立亦有甌寠可讀書縣人安得此豐嵗<lb/>
<pb n="KR4h0067_WYG_181-9a"/>
實以善政吾非䛕昨者越上人苦飢公一主簿何能為<lb/>
目穿滄海告鄰糴所視身命半縷絲長風駕浪海波黒<lb/>
舟人各各面如墨尚據胡牀取紙筆為文憤怒罵風伯<lb/>
翩翩盛名日以起四海識公從此始總謂六鼇帶歸去<lb/>
何哉雙鳬更來此隂徳由來活人多龜齡鶴算定爾過<lb/>
况當竹下圍棋日繽紛百福連山河<hi>荆楚風俗八月初四日鄉人于竹下</hi>
<hi>圍碁勝者獲福也</hi>
　　奉酧監鎮梁丈所詠臈梅之什<lb/>
<pb n="KR4h0067_WYG_181-9b"/>
臘梅好好花枝閒官亭楚楚嵗事䦨思量窮冬損情思<lb/>
感激芳意生容顔孤標不是如許骨野落可能禁此寒<lb/>
誰信魚鹽屈詩客三更遶樹興未殘<lb/>
　<lb/>
　<lb/>
　<lb/>
　<lb/>
　兩宋名賢小集巻一百八十一<lb/>
</p>
<p>
</p>
  </div>
</body>
</text>
</TEI>
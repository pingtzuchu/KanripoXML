<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百三十四</head> <lb/>
    <p>
<pb n="KR4h0067_WYG_334-1a"/>
欽定四庫全書<lb/>
　兩宋名賢小集巻三百三十四<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　北窓詩藳<lb/>
　余觀復字中行旴江人有北窓詩藳<lb/>
　　讀柴桑集<lb/>
游心太古初得向萬物表平生一罇酒寂寞三徑小有<lb/>
<pb n="KR4h0067_WYG_334-1b"/>
琴不張絃正以知音少伊予挹殘芳道心炯相照北窓<lb/>
清夢長山間自啼鳥吾欲問先生天濶白雲杳<lb/>
　　咏懐<lb/>
山容洗眼青江光照肌白翻枝鵲查查抱葉蟬嘖嘖蒹<lb/>
葭揺風聲梧桐淡秋色草木了無能隂陽互相激人于<lb/>
大化中真成逆旅客藏舟夜半移不假賁育力塵網罩<lb/>
入紘貪夫受羅織蹇予丘壑娑一室頗安適荒尋縱竒<lb/>
懐清詭弔塵迹風揺泛海槎雨澀登山屐世逺事荒唐<lb/>
<pb n="KR4h0067_WYG_334-2a"/>
文髙興寥閴渺渺孤征鴻一舉振六翮此意人莫知獨<lb/>
宿巖扉寂<lb/>
　　寄伯成<lb/>
昔别青梅酸今來黄葉墮葉墮卻歸根窓隙見駒過大<lb/>
巧亦自然小智空瑣瑣一言取封侯千金賈竒禍達人<lb/>
知倚伏去就無不可天公亦何為妙用正在我<lb/>
風雅不可復趨巧世代然君看黄初語已減河梁篇神<lb/>
思透溟涬至寳辭雕鑴儻欲剰著語不如寂無言<lb/>
<pb n="KR4h0067_WYG_334-2b"/>
　　梅花引<lb/>
耨銀雲鋤璧月裁得寒花寄愁絶陽和一㸃來天根春<lb/>
滿江南誰漏泄珊瑚作樹玉為膚沈水薫香檀吐屑野<lb/>
橋横寒澗潔斜梢舞破屋角煙老樹壓殘墻角雪風<lb/>
流不肯王謝儔孤髙尚笑夷齊劣蕭然與俗最無縁此話<lb/>
難明向誰説絶愛西湖君暗香浮動月黄昏亦愛東坡<lb/>
老竹外一枝斜更好二仙去矣花寂寥著語壓花花不<lb/>
倒誰能淡筆傳其真誰能楚語招其魂參横月落興未<lb/>
<pb n="KR4h0067_WYG_334-3a"/>
丫三呌花神聞不聞花影揺揺情黙黙冷透吟脾醒醉<lb/>
魄問渠桃李豈知春西抺東塗受春役自然香無色色<lb/>
譙樓角動霜初飛蕭寺鐘鳴天欲白披衣遶徧樹頭行<lb/>
判斷人間風月國<lb/>
　　梅花<lb/>
羣卉皆輿𨽻孤標真聖賢乾坤清不徹風月興無邊生<lb/>
意春常在貞心晚更堅騷經雖不載已入二南篇<lb/>
　　山居即事<lb/>
<pb n="KR4h0067_WYG_334-3b"/>
密竹環茅舍應無俗士過睡濃嫌日出坐久厭塵多鬭<lb/>
雀翻危葉飢鵝唼短莎世塗真九曲犇走欲如何<lb/>
　　梅花<lb/>
自是孤芳集大成紅紅白白漫爭名天邊差有雪堪亞<lb/>
世上更無花敢清筆到華光空幻相句如和靖藹遺聲<lb/>
一枝勾引窓前月冷淡相看太古情<lb/>
　　次韻春日<lb/>
日淡風輕養物華老天將此付詩家人情巧似營巢燕<lb/>
<pb n="KR4h0067_WYG_334-4a"/>
春意忙于赴壑蛇寂寞蘭亭空有感淒凉金谷竟誰<lb/>
誇絶憐狂甚樊川社枉殺吟情豆蔲花<lb/>
　　次韻<lb/>
稻簇殷紅竹迸青風驚簷玉一時明晚來幽趣無人解<lb/>
流水聲中看月行<lb/>
　　步遶<lb/>
步遶蒼苔自咏詩吟情惟有澗泉知山猿忽地來偷果<lb/>
攀斷庭前烏桕枝<lb/>
<pb n="KR4h0067_WYG_334-4b"/>
　　木犀<lb/>
盤盤老桂樹金屑黄<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鬆孕此無盡香襲襲乗西風幽<lb/>
人為延佇古意滋無窮王孫招不來西郊草䝉茸欲以<lb/>
遺逺者道阻嗟難從愛之不忍替檻之寄房櫳夢魂怳<lb/>
而清夜半超鴻濛常恐芳氣歇我恨何時終<lb/>
　<lb/>
　<lb/>
　兩宋名賢小集巻三百三十四<lb/>
</p>
<p>
</p>
  </div>
</body>
</text>
</TEI>
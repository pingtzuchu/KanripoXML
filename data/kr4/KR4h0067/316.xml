<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百十六</head> <lb/>
    <p>
<pb n="KR4h0067_WYG_316-1a"/>
欽定四庫全書<lb/>
　兩宋名賢小集巻三百十六<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　雪篷藁<lb/>
　姚鏞字希聲一字敬庵號雪篷剡溪人嘉定間舉進<lb/>
　士為吉州判官以平寇論功不數年擢守章貢後因<lb/>
　迕帥臣重貶衡陽自裒詩文題曰雪篷藁端平乙未<lb/>
<pb n="KR4h0067_WYG_316-1b"/>
　自為序<lb/>
　　春日書懐<lb/>
柔風散原野百草揺春心叢薄曜陽彩嚶鳴調好音節<lb/>
物一以變萬感集素襟𤣥髮不常居華景無停陰胡為<lb/>
苦貧賤征塵翳瑶簮萱葉覆堂階荆花感晴林明當理<lb/>
星駕歸息清溪潯<lb/>
　　雜詩<lb/>
北風日以勁古道無人行陽坡樹已黄陰崖草猶青四<lb/>
<pb n="KR4h0067_WYG_316-2a"/>
時相代謝誰為此枯榮攬衣坐幽磴下有流泉聲聽之<lb/>
不成調挹之有餘清悠悠京洛塵汚人頭上纓<lb/>
　　春舘<lb/>
山舘四無鄰東風伴幽寂瓶花羞晚紅庭草衒春碧猿<lb/>
扳松樹枝鶴踏蒼苔色麾之不肯去聽讀麻衣易<lb/>
　　見趙章泉<lb/>
秉芳獨向章泉老四海兒童以字傳特詔難更高士服<lb/>
好詩多入賈人船行窩冷落熈寧後放鶴風流景祐前<lb/>
<pb n="KR4h0067_WYG_316-2b"/>
一代典型能幾見願從几杖閲耆年<lb/>
　　見袁䝉齋<lb/>
書説曾傳到剡中不圖今見古人風間生伊洛二三子<lb/>
安得龔黄十數公仁性未嘗離日用道心元自與人同<lb/>
絜齋衣缽慈湖學願發精微一啟䝉<lb/>
　　懐雲泉頥山老<lb/>
枯吟世慮輕求道不求名病起春風過閒居野草生游<lb/>
山尋舊屐煮藥試新鐺别久空相憶疎鐘隔水鳴<lb/>
<pb n="KR4h0067_WYG_316-3a"/>
　　寄徑山敬溪翁<lb/>
心遠人間世燈傳國一禪靜中無劇暑詩外總閒年挂<lb/>
錫雲生樹烹茶月落泉幾時歸去得再約剡溪船<lb/>
　　拜先君墓<lb/>
次第瞻山看水流夜臺中閟憶三秋新松成行如人長<lb/>
老鶴無言似我愁僧奉晨昏惟茗供兒悲霜露只蘋羞<lb/>
結廬終歲闗心事怊悵鐘聲出暝樓<lb/>
　　送曄沖晦歸天竺<lb/>
<pb n="KR4h0067_WYG_316-3b"/>
西湖山下多奇石師去今遊乳竇峰遥想石臺登講罷<lb/>
野猿歸洞鶴歸松<lb/>
　　寓霅川<lb/>
王戴溪頭小隱仙漁翁引上霅溪船幾囘倦釣思歸去<lb/>
又為蘋花住一年<lb/>
　　春夜曲<lb/>
金魚鏁合蘭缸小酒不支愁尋睡早棃花欲墜風更寒<lb/>
燕子不歸春自老流蘇護帳香雲結三十六簧清吹咽<lb/>
<pb n="KR4h0067_WYG_316-4a"/>
緘書欲寄湘水深城烏啼落花西月<lb/>
　　夜發漁浦<lb/>
為親從薄宦不復計修程斷浦迎潮别孤帆帶月行秋<lb/>
来江桞變夜久水烟生前路猶淹泊淒其賦遠行<lb/>
　　桐廬道中<lb/>
兩岸山如簇中流鎖翠微風颿逆水上江鶴背人飛野<lb/>
廟青楓樹人家白板扉嚴陵臺下過不敢浣塵衣<lb/>
　　頭陀菴<lb/>
<pb n="KR4h0067_WYG_316-4b"/>
衣緇髪可梳雲外卓菴居佛換新花供幡拈古碣書删<lb/>
松容徑竹種茗間園蔬為應諸方供山房盡日虛<lb/>
　　出山<lb/>
雲陰漠漠雨瀟瀟坐兀歸輿野興遥石澗水流苔路滑<lb/>
竹籬秋去菊花焦誰將束緼求山火自立寒溪問板橋<lb/>
官事奔奔何日了倚松臨水羨漁樵<lb/>
　　題畫壁<lb/>
兩山灌木帶晴鴉泯泯春流漾浦沙隔岸小舟呼不應<lb/>
<pb n="KR4h0067_WYG_316-5a"/>
碧桃花外是誰家<lb/>
　　寄范中洲<lb/>
高隱就詩名中洲雅趣成几前修竹淨屋上落泉鳴柘<lb/>
圃春風織山田野火耕滿山薇蕨老客至足蔬萌<lb/>
　　野廟<lb/>
未知何王廟歲月日已非熏爐松柏煤畫壁苔蘚衣門<lb/>
空牧䜿戯樹老山魈依田家社酒香紙窖生光輝<lb/>
　　懐范正夫<lb/>
<pb n="KR4h0067_WYG_316-5b"/>
愁霖滴禾黍秋暮滯雲莊但慮輸井税不憂無積倉竹<lb/>
雞啼野塹飢鼠走山房不飲論文酒思君覺夜長<lb/>
　　宿護國寺觀晦翁先生題名<lb/>
滿樹㯶花滿徑松解鞍纔是暝樓鐘上方月白山雲靜<lb/>
看見東南一兩峯<lb/>
看了題名看䟦文自憐不及晦翁門野僧惜打殘碑賣<lb/>
時共山猿洗墨痕<lb/>
　　寄沖晦<lb/>
<pb n="KR4h0067_WYG_316-6a"/>
欲答前春信西飛雁不逢應隨丹竈鶴同看白雲松花<lb/>
雨繙經石山鳴出定鐘何時尋舊住却説武夷峰<lb/>
　　訪中洲<lb/>
踏雨来敲桞下門荷香清透紫綃裙相逢未暇論奇字<lb/>
先向水邊看白雲<lb/>
　　賃宅<lb/>
及春遊帝里賃宅似吾家雨溜生新草風牀受落花病<lb/>
多添老懶慮淡遠紛華時與幽人遇燒香煮茗芽<lb/>
<pb n="KR4h0067_WYG_316-6b"/>
　　悼復石壁<lb/>
一死雖如蜕殺身真可哀僧危能仗義詩好更多才鶴<lb/>
怨蘭亭月雲消石壁苔舊時同社友寂寞載書来<lb/>
　　送僧<lb/>
去結茅堂霅水邊曉行持鉢落花天得松未用栽松本<lb/>
先買溪南舊石田<lb/>
　　王别駕訪天竺頥曅二師<lb/>
寳香熏徹碧蓮臺别駕尋僧日暮回聽雨齋前驚樹長<lb/>
<pb n="KR4h0067_WYG_316-7a"/>
浴雲池上看花開青山久不逢坡老元鶴親曾識辨才<lb/>
二老風流如昨日百年詩石未蒼苔<lb/>
　　廬陵贈異孤峰<lb/>
幾度雲間望鶴飛相逢猶喜及秋期明朝採藥青原洞<lb/>
好掬寒泉供祖師<lb/>
　　寄劉敏政<lb/>
一生貧樂鬢成絲前輩風流及見之道外無營偏愛畫<lb/>
靜中有趣只吟詩雲生茅屋湖山近秋滿荒園橘柚垂<lb/>
<pb n="KR4h0067_WYG_316-7b"/>
見説地幽人罕到自同妻子種江蘺<lb/>
　　自青原囘訪敏政幾不相遇<lb/>
曉汲山泉洗硯回要看奇石立蒼苔騎驢應為尋詩出<lb/>
放鶴還知有客来一井清寒宜茗飲千林黄落獨梅開<lb/>
他時老圃如能學只乞山中橘本栽<lb/>
　　寄趙東野時以師檄撫定贑叛<lb/>
東野山人有晉風歸来三徑自栽松錦囊句好閒中趣<lb/>
鉛鼎丹成靜處功無事杖藜隨野鶴有時隱几看晴峯<lb/>
<pb n="KR4h0067_WYG_316-8a"/>
長江近日風波惡莫向深淵下釣筒<lb/>
清晨閒上鬱孤臺鼓咽譙樓角更哀病葉滿山難獨埽<lb/>
狂花一樹為誰開泉枯石井獅空吼雨暗荒池鳳不来<lb/>
欲向江東問仙老海風吹浪駕舟回<lb/>
　　送贑士謁前贑侯楊東山<lb/>
凝香句滿空同石靜向東山卧白雲夫子自能明易學<lb/>
衆人誰解識𤣥文空江短棹浮詩巻别岸飛花撲練裙<lb/>
到得帶圍春已過煮茶應共竹間分<lb/>
<pb n="KR4h0067_WYG_316-8b"/>
　　題東山贈何青霞詩後<lb/>
青霞道士来相見手閲東山詩一巻句裡明知山水心<lb/>
筆端照見烟霞面昨宵夢上寥陽殿仙官敕作青霞傳<lb/>
傳成不及巻中詩罰讀靈歌三百遍<lb/>
　　午興<lb/>
心閒日日理黄庭四體和柔勝藥靈獨步小軒無一事<lb/>
老槐陰裡鶴梳翎<lb/>
　兩宋名賢小集巻三百十六<lb/>
</p>
<p>
</p>
  </div>
</body>
</text>
</TEI>
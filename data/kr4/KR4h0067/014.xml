<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻十四</head> <lb/>
    <p>
<pb n="KR4h0067_WYG_014-1a"/>
欽定四庫全書<lb/>
　兩宋名賢小集巻十四<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　寇萊公集<lb/>
　　途中作<lb/>
秋逺楚雲端行侵苔蘚班愁腸不厭酒病眼豈逢山逺<lb/>
路有時到宦逰無處閒却思清渭北烟栁掩柴闗<lb/>
<pb n="KR4h0067_WYG_014-1b"/>
　　喜吉上人至<lb/>
喜師來訪我幽㑹興何長清論都無倦鄉愁頓欲忘疎<lb/>
林秋色暮虚閣水風凉久坐慵言别㣲陽下短牆<lb/>
　　書黄山館壁<lb/>
殘日住孤館遲遲行古臺大河連野去白鳥背城來離<lb/>
恨渾如結鄉心漸欲灰山花半寥落數㸃社前開<lb/>
　　巴東驛秋日晩望<lb/>
楚驛獨閒望山村秋暮天數峯横夕照孤笛起江船遣<lb/>
<pb n="KR4h0067_WYG_014-2a"/>
恨須言命𠖇心漸學禪遲遲未回首深谷暗含烟<lb/>
　　掩巻<lb/>
掩巻頻秋望無人共展眉殘陽留古樹白鳥下寒池<lb/>
簮組心還倦風騷志未衰登臨一長嘆還失渭川期<lb/>
　　巴束書事<lb/>
鄉思終日有孤淡厭琹樽衆木侵山徑寒江逼縣門浪<lb/>
沉灘見脊雨過壁生痕憔悴悲蘭蕙因思楚屈原<lb/>
　　池上秋書<lb/>
<pb n="KR4h0067_WYG_014-2b"/>
虚齋獨語復書空閒對林塘思少同霜葉聲乾飄夕照<lb/>
露荷香冷泣秋風時平偶作青衫吏心老渾如白髪翁<lb/>
昨夜渭川歸好夢一船烟雨打孤篷<lb/>
　　書懐寄郝監軍<lb/>
索居終日學忘機深嘆髙堂養獨遲自問江村紆墨綬<lb/>
何當烟浦坐魚磯梦迴渭水秦雲斷望盡巴山蜀魄飛<lb/>
好在多才郝夫子道孤俱未及輕肥<lb/>
　　南平驛<lb/>
<pb n="KR4h0067_WYG_014-3a"/>
心隨流水還鄉國身向青山上屈盤秋梦不成秋雨細<lb/>
西風一夜客亭寒<lb/>
　　悶書<lb/>
秋憶故鄉魂欲斷晩臨寒浦思如流歸來古屋寒燈暗<lb/>
能較騷人幾處愁<lb/>
　　秋寄江上吟僧<lb/>
掛錫在荆楚桂門無往還潮聲到古寺月色遍前山一<lb/>
雁驚幽思西風惨病顔何當重攜手髙步白雲閒<lb/>
<pb n="KR4h0067_WYG_014-3b"/>
　　江上晩望<lb/>
寒鐘來極浦古寺隔重岩斜日搘頥坐天涯落月㠶<lb/>
　　金陵懐古<lb/>
極目望吳甸野烟凝亂流夜來榆塞雁呌斷石城秋舊<lb/>
苑荒餘艸平川半古丘遲遲獨回首落日一蟬幽<lb/>
　　暮春感事<lb/>
春至又春暮閒心成古心花光隨雨薄草色共烟深粉<lb/>
蝶稀狂影黄鸝送好音餘芳留不得還共夕陽沉<lb/>
<pb n="KR4h0067_WYG_014-4a"/>
　　秋興<lb/>
窮秋九月西風髙疎林木落聲蕭騷出門長望無所適<lb/>
惟見空江生暮濤<lb/>
　　春日閒望有感<lb/>
水鄉春氣變新正風物光榮異帝城閒步偶尋芳艸色<lb/>
空林獨聽野鶯聲烟霞未得從幽興吟賞潜悲减舊情<lb/>
燕麥楊花自揺蕩不知離客困南征<lb/>
　　江上聞鷓鴣<lb/>
<pb n="KR4h0067_WYG_014-4b"/>
水村烟樹與雲平閒倚孤舟念逺行無奈鄉思倍寥落<lb/>
殘陽中有鷓鴣聲<lb/>
　　醉題<lb/>
榴花滿瓮撥寒醅痛飲能令百恨開大抵天真有髙趣<lb/>
騰騰須入醉鄉來<lb/>
　　和趙監丞春江送别<lb/>
孤舟東去水烟㣲久客那堪更送歸三月江頭春盡日<lb/>
片㠶輕絮共紛飛<lb/>
<pb n="KR4h0067_WYG_014-5a"/>
　　送李生二絶句<lb/>
愛君白髪無羇束命駕常為千里逰一夜春江又迴棹<lb/>
當時風雨滿汀洲<lb/>
晴色半和行色逺江頭别去欲何之數杯酒盡又南去<lb/>
正是落花春暮時<lb/>
　　與詩友㑹宿<lb/>
此夕南軒宿論詩萬慮忘苦吟秋信近寂坐漏聲長室<lb/>
静燈光暗桐疎露氣凉幽懐聊自遣山色漸蒼蒼<lb/>
<pb n="KR4h0067_WYG_014-5b"/>
　　南冠亭秋晩閒望<lb/>
南冠亭外淡江天久客登臨更浩然逺浦秋深翻白浪<lb/>
孤山日暮起蒼烟已嗟異國逢衰莭况復西風聽亂蟬<lb/>
倦鳥知還雖有意故林無奈隔秦川<lb/>
　　峽中春感<lb/>
二年窮峽外不見帝城春覽照知年老逢花感恨頻浮<lb/>
榮何足貴幽别轉難伸終憶歸清渭林泉卜舊鄰<lb/>
　　東歸再經峽中<lb/>
<pb n="KR4h0067_WYG_014-6a"/>
復命經三峽波瀾極目愁片雲生斷壁孤石礙中流道<lb/>
路連巴塞風烟接楚丘重來登望處因念昔年逰<lb/>
　　江上晩行<lb/>
秦川不得却歸耕奉詔年來在楚城孤寺殘鐘催夕照<lb/>
汀洲疎葦送秋聲西風獨起湖山思久客應知寂莫情<lb/>
野鶴漸無驚弋意對人孤立水烟平<lb/>
　　初秋即事<lb/>
古邑端居夏景移炎天經雨自收威蓮衰小渚秋光淡<lb/>
<pb n="KR4h0067_WYG_014-6b"/>
蟬噪平林夕照㣲冷句毎招江客和深心終約嶽雲歸<lb/>
晩來却近南亭立獨看沙鷗向浦飛<lb/>
　　蓮<lb/>
數柄疎荷出小池幽香深謝好風吹曉來秋氣凝清露<lb/>
似學湘妃怨九疑<lb/>
　　望都雨夜<lb/>
孤驛蕭條風雨夜夜深忩竹動秋聲離魂無睡難成梦<lb/>
却遶長廊獨自行<lb/>
<pb n="KR4h0067_WYG_014-7a"/>
　　成安秋望<lb/>
八月西風蟬噪時蕭蕭疎葉已辭枝烟村物景都無賴<lb/>
况是登臨有所思<lb/>
　　夏日晩凉<lb/>
㣲凉天氣似秋期風觸疎簾影自移逺望有時尋水寺<lb/>
孤吟終日對莎池笋梢成翠堆輕籜梅實翻黄壓嫩枝<lb/>
兀兀騰騰聊自遣此懐深謝野僧知<lb/>
　　輦下書懐<lb/>
<pb n="KR4h0067_WYG_014-7b"/>
身名長似梦家計盡蕭然旅宦逰梁苑歸心滿渭川郊<lb/>
原秋變色桑柘晚生烟願得長閒去何妨老一㕓<lb/>
　　冬日偶書<lb/>
户庭初過雪鳥雀亦聲稀天淡雲客結林寒日影㣲虚<lb/>
名何足道前是旋成非簮紱全忘念終須掃澗扉<lb/>
　　巴東縣齋秋書<lb/>
訟庭終日静琹鶴亦長閒晩樹生凉吹秋思在逺山水<lb/>
穿吟閣過苔遶印牀班幸有江雲看何須卜往還<lb/>
<pb n="KR4h0067_WYG_014-8a"/>
　　江行書事<lb/>
孤棹㳂流岸凝懐似舊逰朝雲生嶽頂斜月動江流賤<lb/>
莭難干世離心易感秋因思六朝事千古有遺愁<lb/>
　　月夜懐杜陵友生<lb/>
一忝軺車命三逢水國春重看漢浦日獨憶杜陵人旅<lb/>
宦違前計歸田失舊隣年來更多緒清淚滿衣巾<lb/>
　　贈僧<lb/>
重城須久住塵事日全無一葉驚秋信思山展舊圖貌<lb/>
<pb n="KR4h0067_WYG_014-8b"/>
同仙鶴痩心似片雲孤念吾浮名在還将静者殊<lb/>
　　楚江有弔<lb/>
悲風颯颯起長洲獨弔靈均恨莫收深岸自隨浮世變<lb/>
遺魂不逐大江流霜凄極浦幽蘭暮波動寒沙宿雁愁<lb/>
月落烟沉無處問數聲猿呌楚山秋<lb/>
　　秋雨懐友生<lb/>
江城秋雨歇孤坐役吟身草色荒三徑蟲聲滿四鄰邉<lb/>
鴻來已近庭葉落還頻對此空搔首無由面故人<lb/>
<pb n="KR4h0067_WYG_014-9a"/>
　　南亭<lb/>
初夜南亭望清吟露濕衣雨餘羣籟發天淡數聲稀秋<lb/>
氣又還至故園尚未歸虚堂愁重入燭白冷光㣲<lb/>
　　贈惠政上人<hi>惠政成安人也此詩碑在成安縣公祠西壁</hi>
寥寥長日掩松關白首忘機古寺間香燼石房終曉講<lb/>
葉堆莎徑憶秋山澄泉心地清無染野鶴精神老更閒<lb/>
孤坐有誰同此意白雲空見渚禽還<lb/>
　　輦下春望<lb/>
<pb n="KR4h0067_WYG_014-9b"/>
獨向東門凝目望園林無處不啼鶯鄉心已似楊花亂<lb/>
歸路那堪野艸生紫陌盡應趨勝地紅塵誰肯愛閒名<lb/>
年來却羨滄江叟長在湖山聼浪聲<lb/>
　　題楊氏别野<lb/>
門巷枕江濆疑将俗境分湖山晴後見天籟静中聞徑<lb/>
僻苔空老林寒日漸曛髙懐無一事長嵗似孤雲<lb/>
　　再到鄴下有感<lb/>
漳濵勝地皆牢落晚嵗重來恨莫收極浦寺藏雲樹老<lb/>
<pb n="KR4h0067_WYG_014-10a"/>
故人門鏁雨苔秋烟霄得路輸時彦泉石忘機阻舊逰<lb/>
今日重思昔年事放懐惟上夕陽樓<lb/>
　　成安秋望有懐<lb/>
年加心地轉如灰書篋經旬亦懶開詩句偶吟皆感事<lb/>
文章無用獨傷才秋蟬殘韵揺疎樹夕照寒光下古臺<lb/>
閒遶岸莎看野水暗流紅葉不重回<lb/>
　　書懐寄唐工部<lb/>
不才曽忝吾君録紫殿科名志已酬孤立敢言逾素分<lb/>
<pb n="KR4h0067_WYG_014-10b"/>
髙吟深愧預清流西風獨見江蘺暮紅葉還思苑樹秋<lb/>
多謝名公知賤莭毎貽清句慰牢愁<lb/>
　　鄴中和崔遇著作<lb/>
虚室凝愁厭夜眠長吟静對欲凉天梦迴故國人空逺<lb/>
望㫁重城月再圓時泰未能抛組綬性孤終是憶林泉<lb/>
明朝奉詔遐方去何處烟江寄客船<lb/>
獨倚空樓畏景殘凝眸魂㫁楚雲端猿清好雜江聲聽<lb/>
山逺宜和霽色看鳥掠平蕪堪入畫風來危檻欲生寒<lb/>
<pb n="KR4h0067_WYG_014-11a"/>
蕭蕭前浦歸帆静落日長吟且凭欄<lb/>
　　漢上偶書<lb/>
謫仙唐室逰兹郡花下聽歌醉眼迷今日漢江烟樹静<lb/>
更無人唱白銅堤<hi>李白常有歌云日欲落峴山西逰客醉歸花下迷貴門小兒十四个手拽</hi>
<hi>街事唱白銅堤</hi>
　　舂陵聞雁<lb/>
蕭蕭疎葉下長亭雲淡秋空一雁經惟有此人偏恨望<lb/>
孤城獨上倚樓聽<lb/>
<pb n="KR4h0067_WYG_014-11b"/>
危欄秋盡偶來凭霜落秋山爽氣澄誰道衡陽無雁過<lb/>
數聲殘日下舂陵<lb/>
　　贈魏野隠士<lb/>
人間名利走塵埃惟子髙閒晦盛才欹枕夜風喧薜荔<lb/>
閉門春雨長莓苔詩題逺岫經年得僧戀幽軒繼日來<lb/>
却恐明君徵隠逸溪雲誰得共徘徊<lb/>
　<lb/>
　兩宋名賢小集巻十四<lb/>
</p>
<p>
</p>
  </div>
</body>
</text>
</TEI>
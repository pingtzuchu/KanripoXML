<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百九十二</head> <lb/>
    <p>
<pb n="KR4h0067_WYG_192-1a"/>
欽定四庫全書<lb/>
　兩宋名賢小集巻一百九十二<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　方壺存稿<hi>二</hi>
　汪　莘<lb/>
　　玉堂中賡任宫講希夷惠詩韻<lb/>
宫講先生句子香晦菴衣鉢有餘芳松篁性本參天直<lb/>
<pb n="KR4h0067_WYG_192-1b"/>
楊栁情仍庇地長自恨此身真逆旅不知何日更傳觴<lb/>
山人初自山中出還欲歸來水一方<lb/>
　　三月十九日過松江五絶<lb/>
在家毎憶松江好及到松江又憶家夢見樵青來竹裏<lb/>
笑將漁父挿桃花<lb/>
萬頃烟波短棹飛一雙鷗鳥弄斜暉如今頻作姑蘇客<lb/>
遥指當年舊釣磯<lb/>
煎茶徐讀散人傳對酒朗吟漁父詞除却月風同此意<lb/>
<pb n="KR4h0067_WYG_192-2a"/>
秪應烟雨暗相知<lb/>
薫風吹夢聴新蟬又向長橋艤釣船好剪吳松半江水<lb/>
袖歸三十六峯前<lb/>
笠澤千波擁洞庭望中七十二峯青待偕龍女乗雲去<lb/>
占取參天一畫屏<lb/>
　　訪楊湖州二首<lb/>
一道西江隔水雲夜瞻牛斗共天文聖之清必先夫子<lb/>
仁者勇須今使君天下山川居一半湖州風月占三分<lb/>
<pb n="KR4h0067_WYG_192-2b"/>
錦嚢幸許傳抄去預取蘭香手自薫<lb/>
苕溪霅溪風景好浙西浙東皆弗如處處堤邊種楊栁<lb/>
家家門外有芙蕖使君逺繼東坡事處士端宜耘老居<lb/>
聞道香名來一訪白鬚照水久躊躇<lb/>
　　過丹陽界中新豐市<lb/>
道過新豐沽酒樓不須濯足故相酬華山仙伯徐思看<lb/>
爭遣遊人識馬周<hi>馬周乃華山素靈仙官</hi>
　　途中再詠金陵<lb/>
<pb n="KR4h0067_WYG_192-3a"/>
石頭城上望斜暉覽盡金陵寂寞歸嘆息青天如許大<lb/>
可無一箇鳳凰飛<lb/>
　　回至松江<lb/>
欲向江南採白蘋杜鵑啼後已無春洞庭龍女雲中降<lb/>
手把雙珠笑贈人<lb/>
深林茅屋隠漁樵時有扁舟過石橋誰把客星入圖畫<lb/>
曉風殘月伴吹簫<hi>曉次長河堰天清如水風月佳甚</hi>
　　擊鼓行<lb/>
<pb n="KR4h0067_WYG_192-3b"/>
栁塘有狂士酒闌好擊鼓殷出黄金骨裏涙摻出白玉<lb/>
心中苦此苦知為何人家寒宵心事亂如麻岑牟肯戴<lb/>
紅槿帽蹀足不數漁陽撾翻手作春杏開早覆手秋風<lb/>
葉如掃開元天子是天公那知塵起長安道我今擊鼓<lb/>
一聲髙徹天擊鼓二聲深徹泉天上拂開白日路地𤨏<lb/>
掣斷如飛烟豺狼聞之腦門裂狐䑕粉碎臭滿穴惟有<lb/>
蒼鱗火鬛雙虬龍薾雲揈雷雨騷屑青天洗出古時青<lb/>
日月洗出古時明百榖草木催發生鸞鳯亦作簫韶鳴<lb/>
<pb n="KR4h0067_WYG_192-4a"/>
走上半空望五岳挿天截海蟠金城我皇無為人自寜<lb/>
此時方表鼓中聲寫作栁塘擊鼔行<lb/>
　　訪吳安撫竹洲<lb/>
憶昔見公十載前知公即日圖凌烟而今見公十載後<lb/>
豈意翻為竹洲叟黄金照日天門開夜叉安得生風雷<lb/>
龍文虎脊君當取有才不用當誰哉中原寢廟無消息<lb/>
塞上無人能殺賊君王此志二十秋四海看君閒不得<lb/>
　　到髙亭山望南北髙峰<lb/>
<pb n="KR4h0067_WYG_192-4b"/>
每汎西湖不忍還髙亭數疊出雲間如今回至髙亭路<lb/>
却望西湖數疊山<lb/>
　　日月蓮花歌<lb/>
　　　余生平好觀日月之象欲詠歌其致者久矣因<lb/>
　　　閲華嚴有蓮花日光明而玉川子又以黄鍾夜<lb/>
　　　月為是白蓮浮出龍宫遂合而賦之為日月蓮<lb/>
　　　花歌云<lb/>
偉哉天地間誰家兩枝蓮紅蓮一枝瓌子鮮白蓮一枝<lb/>
<pb n="KR4h0067_WYG_192-5a"/>
雪様妍兩花徑面各千里壓盡衆草無朱鉛不見賣花<lb/>
翁不知阿誰擔南躔又北躔不見採花蜂但見烏蟾兩<lb/>
㸃追過天津橋那邊有時雙暈更整整有時五彩尤戔<lb/>
戔有時露下花頭濕有時風起花頭偏五鳳銜入淵中<lb/>
淵六龍挿入天中天一入一上知何年至今絡繹如梭<lb/>
穿花斂作昬舒作晝世間未識春前後神農教民作耕<lb/>
耨唐侯指出兩花定節候唐侯司花方少年朝朝暮暮<lb/>
長與花周旋苟非其人子莫傳為花揀得花中仙姚家<lb/>
<pb n="KR4h0067_WYG_192-5b"/>
愛花故不俗花間自鼓薫風曲綵旗幻出芙蓉面晚來<lb/>
旗脚薫風轉此花不費一錢買付與後來司花作模楷<lb/>
青春飛過秋飛逥紅白芙蕖花自開曽見堯舜山河去<lb/>
也見漢唐池館來看花人逐年年改疇昔看花㡬人在<lb/>
惟有阿兄日珠姊月珠坐乗兩花撫四海<lb/>
　　程朝望送梅花<lb/>
昨夜燈前解一杯鄱陽主簿送春來只疑天地無清氣<lb/>
都在江頭一樹梅<lb/>
<pb n="KR4h0067_WYG_192-6a"/>
　　再用韻兩首<lb/>
長恨無人共一杯直知好友自天來淵明到死真成菊<lb/>
和靖平生却是梅<lb/>
接得南枝即按杯似和霜月帶將來自從驛使相逢後<lb/>
千載無人解寄梅<lb/>
　　重陽趙使君惠酒<lb/>
何嘗自覔王𢎞酒頗怪曾麾道濟粱處士固應髙一著<lb/>
江州太守味尤長<lb/>
<pb n="KR4h0067_WYG_192-6b"/>
　　寓清湖橋夜枕聞雨<lb/>
要識人間過去愁春宵風雨到湖樓如今此恨無分處<lb/>
應有知人在後頭<lb/>
　　寄潘倅<hi>霆</hi>
夢魂何事練溪濵起自新春向晚春紅杏園林催百舌<lb/>
綠楊洲渚薦重唇一年好處是寒食三月水邊多麗人<lb/>
遥想使君行樂處牡丹如障草如茵<lb/>
　　夜坐有感<lb/>
<pb n="KR4h0067_WYG_192-7a"/>
前賢相遇是前程不見斯人莫誤行白面書生那解事<lb/>
只將文字住京城<lb/>
　　晚晴即事<lb/>
君平簾外雨霏霏寂寞何人識少㣲怪得湖邊天色好<lb/>
小舟爭載夕陽歸<lb/>
　　夏日西湖閒居十首<lb/>
十里湖山若見招栁堤荷蕩赤欄橋待他朝市人歸後<lb/>
獨泛扁舟吹玉簫<lb/>
<pb n="KR4h0067_WYG_192-7b"/>
急管繁絃樽爼間何人靜眼對湖山怪來水面無鷗鷺<lb/>
多在殘蒲落照灣<lb/>
每嘆西湖境未殊向來人物有還無紅蕖綠竹渾相得<lb/>
明月清風亦不孤<lb/>
晚風吹動碧琳寒初見花房露未乾誰道幽人無伴侣<lb/>
紅蕖萬朶竹千竿<lb/>
修竹祠堂曲水濵寒泉菊盞久埃塵道旁車馬無心到<lb/>
似我頻來有㡬人<lb/>
<pb n="KR4h0067_WYG_192-8a"/>
一曲波光徹太虚四垂碧漢罩湖魚游人眼被荷花礙<lb/>
不覺琉璃泡裏居<lb/>
露冷風清斗柄遷芙蕖零落謝家船都人正作黄粱夢<lb/>
獨占西湖明月天<lb/>
清夜湖心把酒杯花間風月共徘徊金鐘何事催天曉<lb/>
又恐游人相逐來<lb/>
醉把青荷當篛笠亂披紅芰作蓑衣漁翁家在蓬瀛上<lb/>
欲駕蓮舟一葉歸<lb/>
<pb n="KR4h0067_WYG_192-8b"/>
藕帶嚼來殊解渇荷香聞得亦忘飢幽人不趂槐花<lb/>
收得西湖㡬句詩<lb/>
　　潘别駕寄牡丹歌次韻<lb/>
别駕寄我新詩章賞花須賞花中王我誦此詩欲大叫<lb/>
山川靈氣未始亡憶昔少年健如虎兩脚不住尋竒芳<lb/>
何曽著眼看桃李天台洞口呼劉郎癡兒騃女意自得<lb/>
不肯隨我超凡常嵩山洛浦忽入夢秦人漢士俱堂堂<lb/>
仰天大笑不復道朱宫紫府森開張是自青春二三月<lb/>
<pb n="KR4h0067_WYG_192-9a"/>
姚家一樹真黄裳其餘牛家魏家種千紅萬碧羅新粧<lb/>
論花固是花中傑論人亦是人中祥不覺我醉花亦醉<lb/>
不覺花香人亦香氣髙已壓玉笥級骨硬肯羡金釵行<lb/>
授我以元君之雲篆沃我以王母之霞觴當時跳出生<lb/>
死窟自此踏倒利名塲懷洞庭兮悲瀟湘吟清風兮詠<lb/>
滄浪仙人擊節相屬和賤子起舞尤顛狂歴聘二十八<lb/>
列宿遍謁三十六上皇東風未斷薫風起江北吹落江<lb/>
南藏天葩何年到此土形貌雖減神猶昌濓溪先生誇<lb/>
<pb n="KR4h0067_WYG_192-9b"/>
富貴東坡老子憐忠良不如煎酥煮麫喫大勝三椀搜<lb/>
枯腸<lb/>
　　春懷十首<lb/>
太皥涵帝徳勾芒播皇心羣龍服蒼駕靈雨冒南岑淵<lb/>
魚自暖躍谷鳥相和吟桃花既夾道麥苖亦成林竹籬<lb/>
帶夕陽茅舎含清隂白蘋空騁望青楓第傷心况值聖<lb/>
明代聊以陶吾真寄言同懷子芳醪期共斟<lb/>
黄鸝占髙林蝴蜨戀芳草逹人能岸春兒女被春惱和<lb/>
<pb n="KR4h0067_WYG_192-10a"/>
風吹衣裳白日照懷抱天地為我園衆目一何小東皇<lb/>
行仲月南極現朱鳥虞帝被袗衣周王在靈沼於飛既<lb/>
覽徳於牣亦知道感此彌恨長冉冉以空老<lb/>
綠水遶北户白日挂南榮岑樓髙中天引領望咸京咸<lb/>
京望不見逺山與雲横鸞鳳邈何許燕雀巢朱甍谷風<lb/>
起將夕偃月哉生明童子焚妙香稚女彈神箏似非今<lb/>
世曲無乃古人情為言且勿彈吾疾方未平<lb/>
神遊何邊方夢到迷處所論世非秦漢辨地豈吳楚碧<lb/>
<pb n="KR4h0067_WYG_192-10b"/>
桃翳楊林翠霞䕃清渚鵾雞鳴花間鸞鶴將儔侣中有<lb/>
古玉堂日月光相貯似是重瞳君左右列二女我時再<lb/>
拜興帝復相爾汝蘧然形神開不得意所語<lb/>
青天夫何長白日又何促吹却㡬株花成此一村綠不<lb/>
嫌春已晚春晚愛不足誰能描晚春隠然在心曲我心<lb/>
如明鏡萬象相映燭我心如虚空萬物自磨觸斜陽紅<lb/>
欲滴逺水光可掬中有太古人歌聲出金玉<lb/>
夕陽下西崦明月出東方清波如有神喬木何蒼蒼簮<lb/>
<pb n="KR4h0067_WYG_192-11a"/>
玉待魏文趿履從思王奎壁不在天西園爛成章祥飇<lb/>
遶飛葢鴛鴦宿春塘絲竹壯髙㑹賔主無留觴憂生惜<lb/>
日短玩物貪夜長嵗寒不易得此道亦足臧<lb/>
夾鐘應和氣和氣到天中半為枝間綠半為水上紅杖<lb/>
策南野際鸛鶴摩蒼穹君子有本性不受外物攻那能<lb/>
學攀桂俯首嫦娥宫竦身躡倒景與子凌剛風參旗一<lb/>
以展欃槍避其鋒舉瓢酌雲漿歌詩謝鴻濛<lb/>
魚鼈好在川鳥獸好在山人皆好山水所好非一端君<lb/>
<pb n="KR4h0067_WYG_192-11b"/>
子抱仁智寓意山水間矧乃陽春月富貴相追攀靚裝<lb/>
散香風纎指撥清彈道旁起深羨有識獨長嘆我亦共<lb/>
春游所遇得正觀可與逹者悟難與昧者談<lb/>
日釀正天綠風酣麥正秋閒擕稚子輩眷言共春遊芒<lb/>
鞋過澗壑竹杖穿林丘東西隨所適語嘿頗自由亦有<lb/>
一樽酒父子相獻酬山花既含笑野草亦忘憂一輪漸<lb/>
隠隠半規尚悠悠歸路何所嘆古人可與謀<lb/>
曳杖登春䑓萬物含光輝天地豈不大孤雲獨無依我<lb/>
<pb n="KR4h0067_WYG_192-12a"/>
友在東海古屋弦湘妃昔醉芙蓉浦今掩桃李扉不見<lb/>
已三年何由㑹王畿贈子青玉案報我紫金鞿日暗牛<lb/>
羊下月明烏鵲飛有生共如此擾擾徒増欷<lb/>
　　感白髪<lb/>
一枕黄粱夢欲殘死生大海浪漫漫鬢邊白髪休除却<lb/>
時向忩前把鏡看<lb/>
　　湖上早秋偶興<lb/>
坐臥芙蓉花上頭清香長遶飯中浮金風玉露玻璃月<lb/>
<pb n="KR4h0067_WYG_192-12b"/>
併作詩人富貴秋<lb/>
　　夜興<lb/>
簟紋如水浸蟾光睡覺湖邊月半牀道是廣寒疑不是<lb/>
月中那得藕花香<lb/>
　　泛小舟入蓮蕩㣲雨即事<lb/>
水光如錦葉如烟㣲雨相從到洞天翠葢紅糚無處避<lb/>
一時挨入木蘭船<lb/>
　　偶題<lb/>
<pb n="KR4h0067_WYG_192-13a"/>
浮雲散盡月孤明月裏仙人影更清憶昔相逢不相識<lb/>
如今同坐復同行<lb/>
　　臘月雪後<lb/>
林下雪消添晚汲山中日出欠晨炊先生茅屋春尤早<lb/>
只有階前碧草知<lb/>
　　遷入新居後客至偶成<hi>開禧三年五月</hi>
方壺客去偃雲牀槐栁隂隂日自長睡起不知天早晚<lb/>
問人山頂是斜陽<lb/>
<pb n="KR4h0067_WYG_192-13b"/>
　　題新安郡圃駐屐亭<hi>駐屐者取杜子美駐屐欲㣲香之句</hi>
　　　趙恭榮王典郡時創亭名駐屐後其子希逺守<lb/>
　　　徽一新此亭潘别駕皆有詩遂賦<lb/>
先王昔牧紫陽城池邊駐屐荷花生先王今居帝青閣<lb/>
嵗嵗荷花自開落華榜髙垂四十年銀鈎鐡畫蛟龍纒<lb/>
公來對之不忍去如見先王在眼前願公子孫滿仙籍<lb/>
相繼此邦森畫㦸願君與國為柱石長使邦人歌駐屐<lb/>
　　雞雛<hi>癸夘孟夏初三日賦</hi>
<pb n="KR4h0067_WYG_192-14a"/>
負清抱黄圓如彈崑崙磅礴幽未判母雞春日宿雞栖<lb/>
躬抱乾坤入烹煆翼之腹之氣自蒸有時踏轉令交貫<lb/>
矇矇如困當晝中惺惺無眠過夜半食時莫怪喚不譍<lb/>
凝然有在應難喚君不見隂陽氣足有超越恍恍惚惚<lb/>
生神觀數聲隔殻聞淳音一㸃懸胎脱幽贊母雞慣事<lb/>
徐啄開可憐毛羽良毰毸却思爾許若為活跧伏性命<lb/>
能低回啄粟飲水孰教之天機自動曽何疑三三兩兩<lb/>
旋母脚出入南北相追隨纍然多寡乍磊落倐然後先<lb/>
<pb n="KR4h0067_WYG_192-14b"/>
無定著乗閒疾數數不得往來旁午依前錯聞道輪迴<lb/>
少安泊謫仙那能被法縛秋山歸來酒新熟呼童烹雞<lb/>
色自若殺與不殺莫忖度請君注目寒江倚山閣<lb/>
　　中秋月五首<lb/>
今宵何處愜清遊震澤波心太華頭初出海中白紈扇<lb/>
到來天柱水晶毬兎蟾迸作雙輪現金火鎔成一鑑秋<lb/>
惟有飛仙知表裏入他宫殿又焉廋<lb/>
對月題詩過㡬人不知何句與渠親精神尤向水中活<lb/>
<pb n="KR4h0067_WYG_192-15a"/>
形狀直須天上真紫磨一輪開作屋桂花千朶斫為薪<lb/>
寒儒老矣心猶在誠念唐虞有野臣<lb/>
萬𣲖寒芒一道飛隂精盛處逺成圍抱回紅日浴東井<lb/>
横截碧天朝太㣲惟有中秋金正王復當子夜水生肥<lb/>
溶溶滿掬乾坤髓説向旁人是泄機<lb/>
吟詩競盡月精㣲自昔誰明造化機近作金波千道去<lb/>
逺成玉鑑一團飛陽魂滿處因乾父隂魄虧時是巽妃<lb/>
笠澤漁舟都不問醉中倒著綠蓑衣<lb/>
<pb n="KR4h0067_WYG_192-15b"/>
詩人長以月為心對月題詩隨淺深缺比作鈎圓作鑑<lb/>
白將如玉紫如金鍊丹道士綿綿守見性禪師了了吟<lb/>
今夜誰家殺風景聒天鼔吹到横參<lb/>
　　瑞粟歌<lb/>
君不見濟隂九穂禾又不見河南六岐麥何似新安海<lb/>
陽縣瑞粟一枝超簡冊嘉定四載六月中採來疑是東<lb/>
極東龍枝鳳冠雲蕖叢令人多力善走顔色紅六岐九<lb/>
穗何足道徑欲一醉敲金鐘趙君不敢留馳以告宰公<lb/>
<pb n="KR4h0067_WYG_192-16a"/>
宰公不敢留馳以告太守意甚忠嘉定聖人坐法宫聲<lb/>
色不邇心在農嘉定聖人與天通故産瑞粟昭年豐新<lb/>
安太守見此喜謂匪竒花異卉同銷金黄羅手自封再<lb/>
拜獻天門進入開天容吾聞粟有神其姓曰慶天吾聞<lb/>
粟字制其西曰金堅吾聞粟字釋葢取陽精相續如百<lb/>
川請君占所聞可以知開先我賀宰公宰公歸太守我<lb/>
歌賀太守太守歸我皇極天子大父母願見太平萬古<lb/>
萬萬古惟有貧儒多不知但願食粟長無飢<lb/>
<pb n="KR4h0067_WYG_192-16b"/>
　　贈祁門不老山髙法師<lb/>
鼇山萬仞峙璇霄上有髙真道寂寥跋足壯能軒物表<lb/>
洗心清不渾塵囂洞天别有風光異人世那知宇宙遥<lb/>
雲覆醮壇閒悄悄烟凝仙室靜蕭蕭步虚韻穏聴晨禮<lb/>
環珮聲連識晚朝飯啖青精顔色好詞歌白鶴利名消<lb/>
囊空阿堵縁辭寵匣蓄干將為斬妖折角巾多裁㲲布<lb/>
隠居衣盡屏鮫綃神遊汗漫趨蓬島禹步迴旋指斗杓<lb/>
九轉丹砂盈日月三千功行繼松喬密渠細石通泉竇<lb/>
<pb n="KR4h0067_WYG_192-17a"/>
斜挿踈籬䕶藥苖甕裏杳醪斟琥珀壁間修扇閣芭蕉<lb/>
蟠桃初熟人爭竊野菜初生手自挑花卉得時舒錦繡<lb/>
瓶湯娛客奏笙簫長松夭矯龍千尺嫩竹琳瑯玉萬條<lb/>
鳳翅亂峯森洞口羊腸㣲徑遶山腰牀眠癭木肱常曲<lb/>
兀坐文藤足屢翹衮衮騫河傾俊辯温温和璞琢孤標<lb/>
我慚未躍三春浪君去行看八月潮好把隂功拯存沒<lb/>
西歸宜早買吳舠<lb/>
　　春夏之交風雨彌旬耳目所觸即事十絶<lb/>
<pb n="KR4h0067_WYG_192-17b"/>
石橋南北碧桃香翠葉交柯水面涼終嵗方壺無一事<lb/>
春來也為種花忙<lb/>
不賦杜鵑三十秋今愁不比昔時愁杜鵑豈是傷春去<lb/>
為見春來啼不休<hi>淳熙癸夘之夏曽賦此</hi>
夏雨春風窮管仲停雲營木老淵明斷紅池館無人到<lb/>
猶有黄鸝一兩聲<lb/>
野水平橋細浪生柴門草長斷人行園林霽後春如在<lb/>
燕雀鳴時夏正清<lb/>
<pb n="KR4h0067_WYG_192-18a"/>
即日南風清且㣲北窗心靜見天機林鶯母子聲相應<lb/>
野蜨雌雄性共飛<lb/>
春去江南水拍天經旬茅屋罕炊烟石墻頽毁板橋斷<lb/>
始覺貧家氣象全<lb/>
雷電隂晴共一簾殘春首夏境相兼閒尋稚笋今朝長<lb/>
靜數新荷昨夜添<lb/>
下簾讀易有深功一炷清香過日中赤帝元來協青帝<lb/>
南風初至似東風<lb/>
<pb n="KR4h0067_WYG_192-18b"/>
槐葉風清鶯哺子麥苖露濕雉尋媒道人不出方壺境<lb/>
坐見天時去又來<lb/>
簷前花放不忍折庭下草深仍懶鋤苦雨晴時春已盡<lb/>
可憐新月挂清虚<lb/>
　<lb/>
　<lb/>
　<lb/>
　兩宋名賢小集巻一百九十二<lb/>
</p>
<p>
</p>
  </div>
</body>
</text>
</TEI>
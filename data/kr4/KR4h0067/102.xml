<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百二</head> <lb/>
    <p>
<pb n="KR4h0067_WYG_102-1a"/>
欽定四庫全書<lb/>
　兩宋名賢小集巻一百二<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　紫㣲集<lb/>
　吕本中字居仁夀州人好問之子公著之曽孫也㓜<lb/>
　敏悟少長從楊時游酢尹焞遊以公著遺表恩授承<lb/>
　務郎坐黨事被黜紹興初召見特賜進士累官中書<lb/>
<pb n="KR4h0067_WYG_102-1b"/>
　舍人權直學士院忤時相罷奉祠卒賜諡文清學者<lb/>
　稱東萊先生<lb/>
　　符離諸賢詩<lb/>
窮居日荒凉杜門與世絶親故日夜疎詩書固宜缺符<lb/>
離雖陋邦賢士稍羅列徳操青雲器議論軰前哲外貎<lb/>
發英華中心瑩冰雪介然特立士勁氣剛于鐵攘臂辯<lb/>
是非孰能逃區别信民粹而和名利誠難悦汨沒稠人<lb/>
中獨抱雲松節偉哉二三子實乃邦家傑我來從之遊<lb/>
<pb n="KR4h0067_WYG_102-2a"/>
内顧慙疎拙欣然對三益放懐歌數闋已矣不須言渠<lb/>
當為君説<lb/>
　　徳操充之皆約九月間見過今皆未至扶杖出門<lb/>
　　悠然有感<lb/>
病著文書懶出門偶扶藜杖看行雲屋頭日在轉花影<lb/>
水面風來散縠紋不厭莫城千嶂合稍令明月萬家分<lb/>
小庭留得清山在已見霜紅未見君<lb/>
萬里江南雨外船長腰秔米縮頭鯿廣文繫馬無由去<lb/>
<pb n="KR4h0067_WYG_102-2b"/>
更有何人贈酒錢<lb/>
　　嵗晚<lb/>
野竹新開徑疎籬自著行暮寒收雨雪落日散牛羊生<lb/>
事顔公拙才名謝奕狂藥囊無奈汝春到莫相妨<lb/>
　　晚歩至江上<lb/>
浦口生春綠未酣南山初見碧嶃巖風聲入樹翻歸鳥<lb/>
月影浮江倒客帆破甑不堪充酒劵短蓑真欲換朝衫<lb/>
往來泥雨城南路可見輕鷗定不凡<lb/>
<pb n="KR4h0067_WYG_102-3a"/>
　　小園<lb/>
小園常在眼春事已天涯雨暗堤前路苔深林外家曲<lb/>
池通小徑宻樹隠殘花長愧鄰翁酒囊空尚可賒<lb/>
　　謁雍道士<hi>雍有古畫甚多盡為郡掾取去雍游貴人門甚熟</hi>
紛紛乾沒混泥沙不遣塵言挂齒牙妙畫已歸三語掾<lb/>
壯游空記五侯家古壇背日藏芳草小樹留春放晚花<lb/>
能共山翁同活計隔林分聽一池蛙<lb/>
　　春日即事二首<lb/>
<pb n="KR4h0067_WYG_102-3b"/>
隠几虚堂俗客稀片心真與道相宜風揺栁帶千絲亂<lb/>
雨勒花心十日期瘦病纔蘇休強酒良辰雖好少題詩<lb/>
賈生詞賦常流落歸去來兮在㡬時<lb/>
病起多情白日遲強來庭下探花期雪消池舘初春後<lb/>
人倚欄干欲暮時亂蝶狂蜂俱有意兎葵燕麦自無知<lb/>
池邉垂栁腰肢活折盡長條為寄誰<lb/>
　　夜作呈諸公<lb/>
風江舞暮帆野樹散歸鳥寒燈上壁角疎星綴林杪歸<lb/>
<pb n="KR4h0067_WYG_102-4a"/>
來静無事獨坐搜黙藁放筆有新功無人與傾倒不知<lb/>
新恨多但覺舊愁少石鼎倚殘爐茶烟看清裊明朝尋<lb/>
酒錢折簡喚諸老<lb/>
　　知上歗傲軒<lb/>
貪夫九鼎猶不足淵明一軒長有餘人生趣向等天壤<lb/>
䲭嚇腐䑕猜鵷雛中郎妙處世不識風期自與常人殊<lb/>
開軒便有千載韵友葛天民無懐徒坐看松菊換時節<lb/>
兎葵桃樹紛榮枯五年却走各南北千里懐想空煩紆<lb/>
<pb n="KR4h0067_WYG_102-4b"/>
雙魚沉浮久不至三徑寂寞今何如文章潦倒付丘壑<lb/>
疾病蹭蹬思江湖何時共坐北風裡煩君小摘園中蔬<lb/>
　　新冬<lb/>
西風吹禾黍落日在陋巷杖藜訪新冬霜樹眇空曠人<lb/>
烟村舍西旅店古原上晚山晴更好秀色常在望居閒<lb/>
得真趣日欲就疎放豈惟僧俗徒庶自免嘲謗東隣酒<lb/>
初熟清香亂盆盎徑須騎牆頭挈榼獻窮狀吾生足羈<lb/>
旅久病非少壯銀杯驚羽化布帆保無恙雖非陶潜隠<lb/>
<pb n="KR4h0067_WYG_102-5a"/>
不負徐邈暢<lb/>
　　廣陵<hi>借韻戲用文潜體</hi>
往來六十里各自一江郊栁色團渦㟁春風楊子橋好<lb/>
山當斷㟁野鳥度空巢一任雷塘路暮天風雨號<lb/>
　　勸張李二君酒<lb/>
張侯好詩如好色不敢為主而為客李侯好酒如好詩<lb/>
心雖甚壯無人知兩侯風味俱不惡如芙蓉與木芍藥<lb/>
午牕留客看筆快曉枕無人猶睡著廣袖漸變天寳粧<lb/>
<pb n="KR4h0067_WYG_102-5b"/>
大字不作元和脚世人譏咲乃其分政是仍叔之子弱<lb/>
病夫坐隠無所求荒簷斷雨鳴春鳩爐烟未盡消百憂<lb/>
恨不緩帶從公游何時清江横小舟與公一醉荻花秋<lb/>
却來宻菴參牧牛<lb/>
　　登舟<lb/>
夜雨曉猶滴怒風晴更吹已無行役念寧有别離悲舟<lb/>
楫三年路江山一月期東菴舊還往不廢百篇詩<lb/>
　　贈浹上人一上人<lb/>
<pb n="KR4h0067_WYG_102-6a"/>
君行南山南我在北山北不聞浴鵠白但見染絲黒老<lb/>
境欲垂垂快意須得得孰知百雉堅而有一日克浹如<lb/>
澗底松縱老終不踣一如雲間鶴不復可羈勒我如千<lb/>
里風遇此兩鴻鵠明珠脱氛翳曉日破昏塞宿障不盡<lb/>
除胸次猶筆墨君看説詩口乃是杖山力冷霜卧偃蹇<lb/>
嵗月飽封殖誰能窺藩籬未易得閫閾政當歛光芒不<lb/>
少須緣飾相從無何鄉敗衲依破裓更令好事人妙語<lb/>
添一則<lb/>
<pb n="KR4h0067_WYG_102-6b"/>
　　秋夜示李十<lb/>
晴鳩不時鳴雨鳩不暫歇相去跬步間屢見屐齒折寒<lb/>
泥擁衰草秋扇罷殘熱今晨好風景稍貸屋頭月清光<lb/>
冷相照玉艷滿金玦喚客坐前牕文字相澡雪殷勤傍<lb/>
詩律未暇了麯蘖瀾翻談經口邂逅如意鐵我歌君輙<lb/>
書字字有行列不須陛枑嚴但要兵衞設譬如南山石<lb/>
瑑齒當井渫真成一戰霸未可三鼓竭人生各涇渭世<lb/>
事亦滕薛髙堂食肉人兩馬方踶齧何知緼袍底猶有<lb/>
<pb n="KR4h0067_WYG_102-7a"/>
不安節<lb/>
　　王氏郊居<lb/>
江山䖏䖏好落日極登臨雨續蔬畦潤風吹柿葉隂客<lb/>
船頻上下水鳥故浮沉尚有南飛雁丁寕可寄音<lb/>
　　雨後至江上有懐諸子<lb/>
落日滿寒雨長江收夕霏定知聊復爾敢望不相違野<lb/>
鳥晴相喚殘螢晚自飛殷勤兩山口好為放朝暉<lb/>
　　奉送子之還京師<lb/>
<pb n="KR4h0067_WYG_102-7b"/>
日月老投閒文字今削跡便然腰十圍欲吐喙三尺頗<lb/>
懐平生友相就語肝膈諸江好兄弟夫子眉最白詞林<lb/>
三二公子實門下客布帆千里來許我間賔席階庭出<lb/>
蘭樹户牖照圭璧詩如駕高浪萬頃隨筆力寧為首陽<lb/>
餓不作嬖奚獲乃知工語言要是飽糠覈茫然李杜壇<lb/>
未免陳蔡厄出門觀善陣歛手避勍敵澄江揺夜霜嵗<lb/>
晚見沙石釵頭罥蛛絲即有梁宋役士生多艱虞道逺<lb/>
自古昔相期逍遥游不計天地窄名聲了三黜談笑供<lb/>
<pb n="KR4h0067_WYG_102-8a"/>
百謫别君為此言可當繞朝䇿<lb/>
　　喜章仲孚朝奉見過十韻<lb/>
苦語不難好舊交今則無但能留客坐已勝折腰趨只<lb/>
有連根煮初非滿眼酤苔痕記柱杖雪影傍跏趺語道<lb/>
我恨晚説詩公不迂丁寧入漢魏委曲上唐虞厯厯有<lb/>
全體怱怱或半塗真當置度外不敢望庭隅日月換新<lb/>
嵗江山非故吾他年佳句在與畫宻菴圖<hi>山谷論作詩法當自舜臯</hi>
<hi>陶賡歌及五子之歌以下皆當精攷故予論詩必斷自唐虞以下</hi>
<pb n="KR4h0067_WYG_102-8b"/>
　　觀寗子儀所蓄維摩寒山拾得唐畫歌<lb/>
君不見寒山子垢面蓬頭何所似戯拈拄杖喚拾公似<lb/>
是同遊國清寺又不見維摩老結習已空無可道牀頭<lb/>
誰是散花人墮地紛紛不須掃嗚呼妙處雖在不得言<lb/>
尚有丹青傳百年請公著眼落筆前令我琢句逃幽禪<lb/>
異時净社看白蓮莫忘只今香火縁<lb/>
　　題李伯時維摩畫像圖<lb/>
老松攙天四無壁小菴不旁容一室野竹入户芭蕉色<lb/>
<pb n="KR4h0067_WYG_102-9a"/>
下有無言病摩詰文殊妙對亦無真身如浮雲那得親<lb/>
驚倒同行問話人彼上人者何所云龍眠好事筆有神<lb/>
不避世間狐兎羣掃渠世間千斛塵多口阿師聞不聞<lb/>
　　伍貟祠<lb/>
伍貟廟前一丈碑上有野鶴雙來棲水雲杳杳凉去逺<lb/>
風雨冥冥秋到遲江花相邇野花發舊燕不隨新燕歸<lb/>
丈夫遺恨竟何許楚越勾吴今是非<lb/>
　　老松<lb/>
<pb n="KR4h0067_WYG_102-9b"/>
奉君以綠綺琴報我以雙南金盃中琥珀不須盡聽妾<lb/>
一聲行路吟君看庭前老松樹上有杳黙不斷之清隂<lb/>
牆低未礙髯髪古嵗晚不辭霜雪侵東園桃李自研好<lb/>
與君百嵗同此心<lb/>
　　寄周司理<lb/>
日月走劻勷舟楫卧煩署凉秋在萬里客子安得語周<lb/>
侯磊落人憐我自熬煮殷勤半月留可得一咲許別來<lb/>
今㡬日坐此百里阻清風不時來曉月仍半吐巻簾看<lb/>
<pb n="KR4h0067_WYG_102-10a"/>
新竹忽似對眉宇人生行樂耳舍此皆自苦終期卜隣<lb/>
歸重聽對牀雨雖無嗚嗚歌亦有坎坎鼓<lb/>
　　山光寺前泊舟值雨<lb/>
輕雷喚小雨憶在白沙時綠酒留連醉江燈取次詩好<lb/>
風那得有凉月自相隨獨上山光寺清歌無栁枝<lb/>
　　送一上人之京師<lb/>
東風吹雲十日雨卧聽城頭打衙鼓道人逺自山中來<lb/>
共坐南窓濯泥土自然高韵到羲皇豈止㣲言變齊魯<lb/>
<pb n="KR4h0067_WYG_102-10b"/>
萬言回首不震掉一葉横江且掀舞未能入水取蛟蜃<lb/>
尚欲投戈伐貔虎念公守此非一朝木病磈瘣無枝條<lb/>
已盡千峯西嶺雪更夢八月錢塘潮京城塵沙深一尺<lb/>
是中莫留公履迹權門噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>兒女咲我亦思之不能食<lb/>
片帆無事早歸來為公一洗山中石<lb/>
　　京師贈大有叔<lb/>
尊酒相逢十載前綠髪紅顔俱少年尊酒相逢十載後<lb/>
皮黄肉皺俱白首叔如鴻鵠但高飛姪似麕鼯更深走<lb/>
<pb n="KR4h0067_WYG_102-11a"/>
南來行李初一逢長安舊第氷雪中閉門不識故人面<lb/>
豪氣直欲輕元龍平生為道不為食小少所期皆目擊<lb/>
何時相就過江南同訪曽遊舊泉石<lb/>
　　同晁季一李天紀過沈宗師北莊因成長韵<lb/>
三年城南居不識城北土但聞王雪郎去作猿寉主今<lb/>
辰籃輿來握手相勞苦勝遊有佳士洗耳聽妙語晴窓<lb/>
背雲壑落日在環堵晚風生白楊想像原野古斷崖懸<lb/>
老木小港聚寒雨却觀城市人努力自熬煮畏途出袵<lb/>
<pb n="KR4h0067_WYG_102-11b"/>
席禍福有未睹杜陵懐壯遊無忌咲豪舉二者覔真是<lb/>
政恐君未許千秋柴桑翁妙句聊一吐<lb/>
　　斷雲<lb/>
斷雲西南來好風東北去翩然兩無心空中忽相遇化<lb/>
為一尺雪照我庭前路昔者甚可憐今來𣺌無處故人<lb/>
多勌色留我不少住羈愁動中膓疾病増百慮虚庭著<lb/>
明月皎皎如積素不見乘鸞子空懐舊烟霧<lb/>
　　六月初三日雨後步至城東<lb/>
<pb n="KR4h0067_WYG_102-12a"/>
凉秋生郊原快雨灑庚伏曲肱訪幽睡朝夢不可續開<lb/>
門招此山爽氣滿嵓谷村溪沒衰草古院滿翠木東行<lb/>
得幽亭小徑來已熟下有十里濠暑退萬荷綠恨無沽<lb/>
酒錢一醉起枵腹人生要快意豈止寄幽獨君看後池<lb/>
蛙聲韵故不俗怡然共清歡何必絲與竹<lb/>
　　歸計未成作詩寄懐<lb/>
萬里田園半有無十年歸夢阻江湖文章謬忝聲名在<lb/>
氣體猶如藥餌扶客路因風滯舟楫水田無雨卧菰蒲<lb/>
<pb n="KR4h0067_WYG_102-12b"/>
青帘白酒斜陽外不與行人滿眼酤<lb/>
　　與吴廸吉諸人赴晁季一陳塘范園之游因成十<lb/>
　　韵<lb/>
春風未寂寞頻枉故人車客舍輕寒下村烟宿雨餘曉<lb/>
紅留隠映新綠上扶疎妙墨懸髙榜殘章得舊書<hi>即所謂白</hi>
<hi>水滿時雙鷺下</hi>蛟龍忽舒巻草木自清虚𣺌𣺌登臨地悠悠水<lb/>
竹居只今那復有本自不闗渠塘水空遺廟<hi>塘即陳元龍所開今</hi>
<hi>有元龍廟在上</hi>鼉淙亦故墟<hi>園西有寺名鼉淙唐武宗時所建寺邊有鼉為水害</hi>同行喜<lb/>
<pb n="KR4h0067_WYG_102-13a"/>
佳士所到即吾廬政恐習池飲風流却未如<lb/>
　　侯嬴<lb/>
游士縱横翻覆手山東諸侯望闗走厯下邯鄲無使來<lb/>
長城易水非燕有大梁賔客舊如雲夷門監者未有聞<lb/>
漫將苦語送公子市井屠兒虚見存後來毫髪争得喪<lb/>
紛紛小兒跨跌宕不知世有公子牟一生放迹江海上<lb/>
　　古劍歌<lb/>
寒江九日雷殷空落日倒射千山紅江頭樹木半傾倒<lb/>
<pb n="KR4h0067_WYG_102-13b"/>
衮衮不盡洪濤風風中有物如長㦸電光忽來傾霹靂<lb/>
雨罷晴開不復知乃是潜蛟倚長石蒼皮半巻頗飛動<lb/>
澁蘚中開欲跳擲青螢野火下絶水夭矯長烟轉空壁<lb/>
天生神物有時出嵗月飄流為誰得銅花欲盡秋水渾<lb/>
尚有千年妖血痕向來天地亦兒戲俄頃變怪徒紛紜<lb/>
君不見豐城之水亦不久寳氣何為上牛斗<lb/>
　　夜坐<lb/>
廣陵城中聽夜雨倒牀不寐問更鼓西風萬里巻長河<lb/>
<pb n="KR4h0067_WYG_102-14a"/>
遍與淮山洗塵土淮南米賤魚亦好敢問摧頽歎羇旅<lb/>
重簾複幕嬾相負細字寒燈且如許漫如爾雅注蟲魚<lb/>
更就篇章考齊古粗知俛首受寒餓未暇著意尋豪舉<lb/>
牀頭有酒不敢飲况復閨門畫眉嫵故人此去今㡬時<lb/>
亦有文字相撑拄東明縣前濟陽路每一夢至猶能數<lb/>
少年不憚道里逺平生未省别離苦只今多病鬚已白<lb/>
尚能呼渠醉而舞田園未還君可恨嵗月漸晚我何取<lb/>
饑蟲遶壁不自聊爾獨何情促機杼<lb/>
<pb n="KR4h0067_WYG_102-14b"/>
　　竹西亭<lb/>
十年走塵土重上竹西亭草木新容態江山舊典型狂<lb/>
風掃毒暑落月伴疎星認取揚州路荒城一抹青<lb/>
　　春晚郊居<lb/>
栁外樓高綠半遮傷心春色在天涯低迷簾幕家家雨<lb/>
淡蕩園林處處花簷影已飛新社燕水痕初沒去年沙<lb/>
地偏長者無車轍掃地從教草徑斜<lb/>
　　久雨路絶賔客稀少聞后土祠瓊花盛開亦未果<lb/>
<pb n="KR4h0067_WYG_102-15a"/>
　　一往也<lb/>
卧聞更鼓濕不鳴曉窓但有摧簷聲雲横不放山入坐<lb/>
風怒欲倒江衝城東家酒熟花爛漫折簡喚客留娉婷<lb/>
街頭泥潦一尺許意雖欲往無由行儒生活計亦不惡<lb/>
蒲團堅坐到日落映窓香穗觸凝塵過眼文書開病膜<lb/>
明朝新晴有佳處穏看小檻翻紅藥無雙亭下一枝春<lb/>
玉潔霜清未寥廓閉門懶出君莫咲看汝多愁吾獨樂<lb/>
故人無事倘能來為君試舉舒州杓<lb/>
<pb n="KR4h0067_WYG_102-15b"/>
　　己亥上元數同晁季一叔用清坐不出<lb/>
北風凛凛吹月高萬木夜作窮猿號卧聽車馬起塵土<lb/>
愛此一室明秋毫小爐著火晚收稲短檠照坐寒無膏<lb/>
主人忘言客亦懶更煩赤脚送茗盌子雲事業本清浄<lb/>
維摩方丈常蕭散出遊苦畏今日閙歸坐略盡平生欵<lb/>
自知衰病損剛腸只要文書遮病眼公能却掃趂閒暇<lb/>
渠自低頭費牽挽明朝乘興尚能來咫尺吾廬不嫌逺<lb/>
　　試院中呈工曹惠子澤教授張彦實<lb/>
<pb n="KR4h0067_WYG_102-16a"/>
十日虚房罷送迎不知新雁已南征忍窮有味知詩進<lb/>
處事無心覺累輕殘葉入簾收薄暑破窓留月漏㣲明<lb/>
知公坐穏無他念識我階前拄杖聲<lb/>
　　雪夜<hi>政和六年</hi>
曹州城南三日雪半夜疾風吹石裂先生睡美喚不聞<lb/>
不信衾幬冷如鐵病妻索火少聲韵稚子吟詩應歌節<lb/>
殘書向人老可愛舊劍空在磨洗缺未能去尋泉石伴<lb/>
未用深藏狐兎穴新正已過今㡬日嵗事嬾復從人説<lb/>
<pb n="KR4h0067_WYG_102-16b"/>
長江略無千里夢故人動有十年别相逢一咲又艱阻<lb/>
所向端坐成癡絶城中諸公不相棄時有妙句扶衰拙<lb/>
頗知晴意在明日泥深不怕車轄折便當脫㡌過君家<lb/>
共放南窓看新月一杯凍酒君莫辭預借炎威洗煩熱<lb/>
　　雨後數與李仲輔兄弟往來且約十七日同過士<lb/>
　　特因成長韵<lb/>
隣鷄再三鳴不改風雨晦束裝向前塗恐與泥潦㑹故<lb/>
人時一來共此一室内㣲已久已絶苦語或未遂子孫<lb/>
<pb n="KR4h0067_WYG_102-17a"/>
甚竒古却立有餘地舊從伯氏游則已聞令季斯文倘<lb/>
未逺吾今盡憔悴相期無何鄉獲保清净退藏身稠人<lb/>
中著眼世事外山空倚巖石雪立老杉檜往來相遇難<lb/>
更自少如意旦日過城南把酒公一醉<lb/>
　　荷珠<lb/>
誰倩亭亭著意擎風中零亂月中明渾無定處光偏潤<lb/>
正值圓時影最清曲檻落江歌一串横塘㸃碧夢三更<lb/>
絶憐蕩漾波心裏添得連宵細雨聲<lb/>
<pb n="KR4h0067_WYG_102-17b"/>
　　採菱詞<lb/>
烟艇江湖網罟疎石磯風雨釣綸虚碧池漫鑿方通徑<lb/>
鱗冶聊巡供别儲詩客興來堪佐酒埜人夢去却多魚<lb/>
䲭夷聞道曽興越經濟還餘十倍漁<lb/>
　　栁<lb/>
含烟帶雨過平橋嫋嫋千絲復萬條張令當年緣底事<lb/>
風流才似女兒腰<lb/>
　　簡寗子儀二絶<lb/>
<pb n="KR4h0067_WYG_102-18a"/>
只愁老去被花惱更欲忘憂須酒澆何似山堂病居士<lb/>
閉門高枕過春朝<lb/>
新晴欲上南樓月栁可藏鴉水蘸墻無限客愁芳草裡<lb/>
不知風雨阻斜陽<lb/>
　　烹茶<lb/>
水光欲盡琉璃影玉色初浮翡翠斑便覺麴生風味好<lb/>
小爐新火對蒲團<lb/>
　　山水圖歌<lb/>
<pb n="KR4h0067_WYG_102-18b"/>
君不見南江老龍夜不眠令我破屋開青天千巖倒壁<lb/>
巻角上一榻郤在洪濤前又不見江頭古木一尺圍猿<lb/>
猱接手懸高枝雨中寒蘆披靡去天際風帆先後歸陳<lb/>
生故是可憐人筆雖未到心已親南村北村渇欲死怪<lb/>
此一室無纎塵鄭䖍祁嶽不解竒韓幹畫馬空名肥萬<lb/>
里咫尺君得之更看湘江雷雨垂<hi>陳生欲盡湖湘圖</hi>
　　即事戯荅季一<lb/>
斜陽著髙栁環堵半黄昏小圃三年旱荒池一尺渾粗<lb/>
<pb n="KR4h0067_WYG_102-19a"/>
知詩有味寜使婦無裩不信晁公子猶招楚些魂<hi>季一詩云</hi>
<hi>思與諸公論人物試慿清議賦招魂</hi>
　　春風<lb/>
春風隨長江一日行萬里蕭條起岷山歘忽度揚子江<lb/>
南千酒樓春風樓上頭金尊開翠幄青帘吹客愁長堤<lb/>
二月暖寒溪千古流紛紛桃李花處處作芳華不見梁<lb/>
間燕空悲王謝家<lb/>
　　題淮上亭子<lb/>
<pb n="KR4h0067_WYG_102-19b"/>
亭下長淮百尺深亭前雙樹老侵尋暮雲秋雁且南北<lb/>
斷壟荒園無古今露草欲隨霜草盡歸檣時度去檣隂<lb/>
秋風未免鱸魚興更有江湖萬里心<lb/>
　　正月十五日試院中烹茶因閱溪碑<lb/>
小爐方鼎蛙蚓鳴那知簾外東風驚亂雲初破盤鳳影<lb/>
缺月半墮春江明已驅簿領出門去更洗肝肺令愁醒<lb/>
大碑石字久寂寞髙堂素壁空崢嶸坐看光㷔掃塵土<lb/>
便覺氷霰臨窓屏文章斷絶聲氣在妙句直欲無蘭亭<lb/>
<pb n="KR4h0067_WYG_102-20a"/>
嶧山野火燒欲盡瘞鶴半在江中陵不知此書更竒古<lb/>
反覆厭飫無譏評山精地神肯愛䕶至今歐虞來乞靈<lb/>
要令石鼓舉吉日不必細字臨黄庭生平訪古少如意<lb/>
對此自足忘經營世間兒女争媚好紙上姓名誰重輕<lb/>
邇來半月得堅坐一室當行千里程南樓燈火漫明滅<lb/>
北里笙竽頻送迎儒生事業了不惡故人浮沉吾嬾聽<lb/>
更闌更自取書讀喚起奴僕尋短檠<lb/>
　　冬日雜詩<lb/>
<pb n="KR4h0067_WYG_102-20b"/>
白日供多病青山且舊居柴門臨水静風葉舞霜餘老<lb/>
練時情熟貧窮家計疎墻東端可坐炙背飽翻書<lb/>
春景晴乃㬉寒江曉不波雲山明客眼風露净林柯紫<lb/>
塞傳烽急黄池帶劍多蒼生好蘇息天意定如何<lb/>
　　懐從弟<lb/>
折栁長亭今㡬年一行作吏楚江邊音書頓逐歸鴻斷<lb/>
消息時因過客傳五嶺風温吹瘴雨九疑雲濕巻愁烟<lb/>
每吟春草池塘句尚想詩成夢惠連<lb/>
<pb n="KR4h0067_WYG_102-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_102-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百二<lb/>
</p>
<p>
</p>
  </div>
</body>
</text>
</TEI>
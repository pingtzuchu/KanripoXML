<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百二十九</head> <lb/>
    <p>
<pb n="KR4h0067_WYG_329-1a"/>
欽定四庫全書<lb/>
　兩宋名賢小集巻三百二十九<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　華谷集<lb/>
　嚴粲字坦叔一字明卿邵武人羽之族弟也登進士<lb/>
　授清湘令嘗著詩緝與朱晦菴詩傳相表裏<lb/>
　　玉溪雪夜<lb/>
<pb n="KR4h0067_WYG_329-1b"/>
雪霽天夜白月上江空明飲散客就船萬籟沈三更誰<lb/>
家竹籬岸摸索疎枝横不著色與香令我毛骨清醉魂<lb/>
乗沆瀣看舞婆羅城<lb/>
　　獨往<lb/>
一逕厯紆餘獨往未到處豈曰嵓泉幽心閒即真趣蕭<lb/>
蕭松有聲依依花自開樵翁向我笑問我何從來<lb/>
　　昭君怨<lb/>
欲洗鉛華淨那須畫手工玉顔翻自誤不似舊圖中<lb/>
<pb n="KR4h0067_WYG_329-2a"/>
　　送黄炳<lb/>
未盡連牀話忽忽乂語離襟期無限事書寄若為辭昔<lb/>
别已十載重逢還幾時孤舟明夜月何處照相思<lb/>
　　望彭蠡<lb/>
萬壑氣交㑹今知楚澤雄水明纔辨樹霧合忽迷空逺<lb/>
浦沈初月孤舟亂去鴻䦨干已愁思漁唱入蘋風<lb/>
　　春晚<lb/>
向來得意在煙霞失脚黄塵負嵗華過却海棠渾不省<lb/>
<pb n="KR4h0067_WYG_329-2b"/>
夢中猶自詠梅花<lb/>
　　秋入<lb/>
秋入蘋風白浪生癡雲未放楚天晴青山湖外知何處<lb/>
中有斜陽一段明<lb/>
　　陽闗圖<lb/>
人人腸斷渭城歌誰獨持竿面碧波可是無情如木石<lb/>
祇應此地别離多<lb/>
　　月夜與張輯論詩<lb/>
<pb n="KR4h0067_WYG_329-3a"/>
凉露初長夜纎雲淨盡時幾人還對月與客共論詩苦<lb/>
思常難穏閒題或更竒不應誇末俗準擬古人知<lb/>
　　自樂平閲視渡舟取道太陽渡宿地藏院<lb/>
康山問民涉陽渡平地訟朅來招提宿疏峯結飛棟研<lb/>
丹啟囊書㸃勘自成諷佛香觸深悟僧茗來清供陽頽<lb/>
嵐氣生鴻没天宇空向來山中樂忽忽豈其夢<lb/>
　　盤谷圖<lb/>
聲利爭馳毫末間幾人能得健時閒不須展畫相撩弄<lb/>
<pb n="KR4h0067_WYG_329-3b"/>
昨夜秋風憶故山<lb/>
　　見梅<lb/>
絶憐生意上寒枝幾度巡簷錯恨遲數㸃疎花人未見<lb/>
窓間早被月明知<lb/>
　　春歸<lb/>
抵死連宵雨不休今朝晴景莫登樓杜鵑啼得春歸了<lb/>
風裏楊花㸃㸃愁<lb/>
　　薦福寺<hi>即戴叔倫故宅今號戴公堤</hi>
<pb n="KR4h0067_WYG_329-4a"/>
石徑秋痕苔蘚深誰將清氣潤脩林戴公堤上古時月<lb/>
幾度凉宵照苦吟<lb/>
　　招提游<lb/>
幽尋愜所適蘭若白石靜天籟鳴松壑古意滿苔徑清<lb/>
泉醒客心啼鳥喚僧定留連不能去翫月歸路永<lb/>
　　又<lb/>
煩抱忽如遺僧境得清勝花發岩洞幽雲生窓户冷來<lb/>
驂樹隂直歸棹川光暝遺思山蒼蒼半空聞夕磬<lb/>
<pb n="KR4h0067_WYG_329-4b"/>
　　拾橡亭為黄炳賦<lb/>
世上危機富貴身由來著意鬼神嗔到頭鍾鼎誰消得<lb/>
正要山中拾橡人<lb/>
　　林和靖祠<lb/>
白雲人已矣古屋自蒼苔林下誤疑鶴水邊空見梅市<lb/>
人攜酒至歌女棹船回檢㸃幽棲處湖光似向來<lb/>
　　元上人見訪<lb/>
昔子青青佩重逢怪衲衣樊籠留不住雲水靜相依習<lb/>
<pb n="KR4h0067_WYG_329-5a"/>
氣餘詩句枯禪墮佛機東湖自塵外還帶夕陽歸<lb/>
　　憶張輯<lb/>
畏景如焚客路塵寂寥山店獨吟身多情唯有别時月<lb/>
低傍茅簷巧趂人<lb/>
　　宿石潭寺寄黄炳<lb/>
昨夜湖心共泊船一天星露宿寒煙朝來極目無洲渚<lb/>
知採蘋花何處邊<lb/>
　　畫梅蘭竹石<lb/>
<pb n="KR4h0067_WYG_329-5b"/>
正憶吟窓占竹坡風煙觸眼奈愁何梅蘭只作從前痩<lb/>
石上蒼苔别後多<lb/>
　　春恨<lb/>
馬上東風吹酒醒空將春恨到江亭飛香寂寞無尋處<lb/>
煙映晚山深淺青<lb/>
　　廬陵黄炳築亭所居侯山扁以赤子松自號赤松<lb/>
　　亭長之官鄂渚為賦詩<lb/>
仙人遺世不曽愁但欲相期汗漫游亭長祗今閒未得<lb/>
<pb n="KR4h0067_WYG_329-6a"/>
南樓孤嘯望神州<lb/>
　　霧中早行<lb/>
行人糢糊畫中影髙樹夭矯空際雲樓臺幾處半隠見<lb/>
三島夢斷猶紛紜<lb/>
　　秋思<lb/>
風落葉間殘㸃雨月窺窓下不眠人秋清一片無誰領<lb/>
併作詩愁入鬢新<lb/>
　　松雪<lb/>
<pb n="KR4h0067_WYG_329-6b"/>
隂崖未知晴松雪自在白可恨曉風顛飛寒亂苔石<lb/>
　　次韻宴坐畫圖<lb/>
京塵倦來歸故山喜還壁淡交松桂在昔别猿鶴憶晚<lb/>
知閒味深甘為幽討惑尚念身在山佳處恐未識看山<lb/>
須全境一覽盡目力伊誰有巨軸亭亭掛空碧吾聞古<lb/>
靈匠能事畧翰墨盤礴溟涬初太素含黼飾妙手幹元<lb/>
微錬此石五色天機一呈露真宰惜不得寫出萬古愁<lb/>
蒼茫思何極煙村帶逺市雲樹出峭壁有人閒倚欄飛<lb/>
<pb n="KR4h0067_WYG_329-7a"/>
鳥亦自適俗間重小景局促無竒特五日十日畫大類<lb/>
宋楮刻誰㑹悠然心醉來眠對客<lb/>
　　酴醿<lb/>
東風暖迸龍蛇起麗日晴烘玉雪香可惜開時春向晚<lb/>
不教桃李見清芳<lb/>
　　客裏<lb/>
客裏何知度嵗華春風香却一畨花山行轉處聞雞犬<lb/>
楊栁隂隂賣酒家<lb/>
<pb n="KR4h0067_WYG_329-7b"/>
　　紀夢<lb/>
煙島空濛一鶴飛天風滿袖自吟詩覺來猶似非人世<lb/>
花影欄干月上時<lb/>
　　送張輯游宣城<lb/>
君撫淵明底樣琴肯于絃上要知音相逢塵事不挂口<lb/>
别去清愁總上心聽雨夜牀孤舊約看雲秋壑想幽尋<lb/>
他年跨鶴相過否應笑浮名雪滿簮<lb/>
　　道中見茶花<lb/>
<pb n="KR4h0067_WYG_329-8a"/>
朝來露濕欲寒天誰賞幽芳古道邊風味十分留貢焙<lb/>
浮花正自不須妍<lb/>
　　巧夕添丁<lb/>
書來知有客喜夢應維熊久作庭闈别遥知笑語同充<lb/>
閭非我願釣瀬是家風莫學天孫巧朱愚肖乃翁<lb/>
　　琵琶洲<lb/>
琵琶古怨猶淒清何年一抺横煙汀人言隨波髙下如<lb/>
浮萍神鼇背負能亭亭不知水仙宫殿碧皎潔玉絃遥<lb/>
<pb n="KR4h0067_WYG_329-8b"/>
映雲錦屏黄沙萬里音塵絶獨與鸚鵡愁青㝠天際歸<lb/>
舟認髣髴江頭寒月傷伶仃悄然夜久天籟起往往恍<lb/>
惚游百靈秋風嫋嫋兮水泠泠俗耳箏笛兮誰能聽我<lb/>
眼如耳耳如鼻妙處不言心獨醒鈞天住奏三千齡石<lb/>
鐘水樂遺林坰豈有寳器終漂零一朝詄蕩開天扃帝<lb/>
命下取呵六丁陶梭共起變化隨雷霆古餘山色空青<lb/>
青<lb/>
　　池陽道中<lb/>
<pb n="KR4h0067_WYG_329-9a"/>
脱葉舞風過别岸濕雲含雨上晴天脩途喜借晚凉得<lb/>
幽鳥一聲生翠煙<lb/>
　　挽陳邵武<lb/>
前輩聞如此今人見未多難將通介論不在語言科胄<lb/>
監開華近樵川借撫摩鄉評最期望一夢只南柯<lb/>
　　夜投荒店戲成<lb/>
喚起吹松火開門問帶嗔隨行曽有未同伴幾何人亂<lb/>
稈鋪添薦殘籬拾作薪夜寒難得酒煩扣隔山鄰<lb/>
<pb n="KR4h0067_WYG_329-9b"/>
　　樂平至鳴溪渡有山與南豐軍山同名者余昔<lb/>
　　從嶺菴謝先生夢得游先生子湖畏友也豪于詩<lb/>
　　悦軍山之峭拔暢其吟懐自昭武徙家于市山築<lb/>
　　室曰西窓以朝夕對焉嘗命余記之余時從西窓<lb/>
　　樽酒論文為樂如是者十載今先生已矣感而賦<lb/>
　　詩<lb/>
江西絶頂挿晴空此地山名偶自同喚起西窓十年夢<lb/>
一樽何處酹詩翁<lb/>
<pb n="KR4h0067_WYG_329-10a"/>
　　重到地藏院<lb/>
泥濘行良苦青山且眼前題詩如昨日倒指已三年僧<lb/>
榻寒宵雨漁村落照煙薄游聊復爾終擬老林泉<lb/>
　　寄張輯<lb/>
不見吾張輯新詩何處吟身留江介逺秋入夜凉深燈<lb/>
影還家夢蛬聲倦客心歸來及佳節細把菊花斟<lb/>
　　建德縣梅山寺<lb/>
公退逢長日清游到寳坊山圍露天小徑遶引溪長苔<lb/>
<pb n="KR4h0067_WYG_329-10b"/>
壁晴雲濕松軒暑月凉鐘聲半歸路回首暮蒼蒼<lb/>
　　叨第後日者自謂竒中索詩<lb/>
兒時意氣漫騎鯨幾向欄干袖手凭今日逢君成一笑<lb/>
却慙窓下讀書燈<lb/>
　　風雨宿湖心<lb/>
渺渺平湖四接天孤洲曽繫夜來船持鞭又逐風塵去<lb/>
却憶秋蓬聽雨眠<lb/>
　　新晴<lb/>
<pb n="KR4h0067_WYG_329-11a"/>
滑路愁騎馬晴天好放船水紋揺倒壁花影弄晴川夢<lb/>
寐驅馳在光隂少壯遷心期猶浩蕩搔首白鷗前<lb/>
　　舟中夜雪<lb/>
落帆侵夜色客思正悽悽風撼瀟湘覆雲連宇宙低洒<lb/>
篷吹乍急欹枕聽還迷懶惰無清興誰人訪剡溪<lb/>
　　七夕<lb/>
纎巧逐時新誰將大雅陳天孫古機錦笑殺世間人<lb/>
　　送戴式之<lb/>
<pb n="KR4h0067_WYG_329-11b"/>
自小尋詩出江湖今白頭應嫌少陵讀不似子長游風<lb/>
雨夜愁枕鶯花春醉樓吟邊消息好懐古問沙鷗<lb/>
　　茅舍<lb/>
村居逺城市獨木渡塘坳迸筍補籬竹落松添屋茅童<lb/>
歸攜酒榼客至得鹽包隨分山中好低簷燕有巢<lb/>
　　憩田家<lb/>
晝問田家憩相呼隔短籬負薪髽引犢挑菜跣攜兒沙<lb/>
井和鰕汲村舂夾稻炊老翁評貴糶覼縷舊年時<lb/>
<pb n="KR4h0067_WYG_329-12a"/>
　　過江東<lb/>
落花時節過江東濃緑山頭間小紅野店日長春寂寂<lb/>
栁隂揺颺酒旗風<lb/>
　　騎牛圖<lb/>
乃翁騎牛驢䭾兒松間提挈羣僮隨驢逢短橋兒回顧<lb/>
牛背推敲了不知<lb/>
　　戲友人<lb/>
今朝有清興無處覔詩人寺占房空鎖窓窺榻有塵尋<lb/>
<pb n="KR4h0067_WYG_329-12b"/>
芳知尚早報謁未應頻只在城中醉烟雲滿澹津<lb/>
　　孤雁<lb/>
一雁度岑寂流空音響哀雲沙天地濶霜雪羽毛摧力<lb/>
小知機早心危見影猜蘆洲迷處所飛遶正徘徊<lb/>
　　䝉齋先生賦張通守佚老堂次韻<lb/>
拂衣歸共白雲閒佚老堂中天地寛黄髪可教供鞅掌<lb/>
青山聊足對髙寒杖藜行樂春風軟紙帳佳眠曉日團<lb/>
林下未應忘世事併煩寄語謝家安<lb/>
<pb n="KR4h0067_WYG_329-13a"/>
　　菊<lb/>
寒林色枯槁粲粲籬菊鮮冷艶無俗韻孤芳弄秋妍金<lb/>
晶與髙潔未覺陽和偏豈無兒女花誰能制頽年<lb/>
　　歐陽道士歸自臨安<lb/>
洞穴雲生窓户凉道人宴坐但焚香向來游遍王侯第<lb/>
還似山林意味長<lb/>
　　張輯馮去非話别<lb/>
此夕真成别幽懐欲語誰梅花霜月曉獨起咏君詩<lb/>
<pb n="KR4h0067_WYG_329-13b"/>
　　夜讀晉書<lb/>
南來未省有良圖可更清談傲五胡撫巻興懐千載事<lb/>
一窓風露夜檠孤<lb/>
　　午憩僧房<lb/>
黄塵吹不到僧房窓紙風翻葉葉凉觸熱行來牽晝夢<lb/>
孤蓬聽雨下瀟湘<lb/>
　　憶山中<lb/>
山中桂香滿無復向來游官事何時了一年孤負秋<lb/>
<pb n="KR4h0067_WYG_329-14a"/>
　　即事<lb/>
僧屋藏深塢漁舟帶逺汀誰教雙白鳥來㸃暮山青<lb/>
　　野興<lb/>
身閒歸未得野興日翛然抱牘無來吏尋詩即散仙盃<lb/>
明松鏬月座引石根泉有客知余意清風三兩絃<lb/>
　　重九後五日游齊山<lb/>
官癡縛辰酉節物如相負兹游未覺晚黄花落吾手没<lb/>
鷗江自迥晚葉山新痩淒凉千載心西風一搔首<lb/>
<pb n="KR4h0067_WYG_329-14b"/>
　　湘中<lb/>
千古懐沙恨淒凉何處論坐看宗國事安用一身存落<lb/>
葉西風岸孤舟半夜猿年年江月白為照獨醒魂<lb/>
　　寓京城和曽左曹韻<lb/>
日日思君君不知京塵染盡帶來衣客心正自傷漂泊<lb/>
更看湖邊花片飛<lb/>
車馬聲中又日斜可堪芳草思天涯來時憶别山中桂<lb/>
今見長安梔子花<lb/>
<pb n="KR4h0067_WYG_329-15a"/>
　　閒居<lb/>
盡日門前草青青不染塵生書方破巻幽鳥忽啼春失<lb/>
意成髙興多閒信懶身不須憂世事廊廟有經綸<lb/>
　　觀北來倡優<lb/>
見説中原極可哀更無飛鳥下蒿莱吾儂尚笑倡優拙<lb/>
欲喚新翻歌舞來<lb/>
　　李賈攜詩巻見訪賈與嚴滄浪游<lb/>
石屏新巻裏曽得見君詩大冊煩來教平生慰夢思髙<lb/>
<pb n="KR4h0067_WYG_329-15b"/>
標去塵逺古調少人知汝與吾宗好風騷更屬誰<lb/>
　　新竹<lb/>
樹頭不動天無風六月還當日正中唯有滿林新長竹<lb/>
别生凉意襲簾櫳<lb/>
　　月<lb/>
只道今宵月出遲雲間不覺上多時夜深花影如清晝<lb/>
何處山頭一笛吹<lb/>
　　二水聞角<lb/>
<pb n="KR4h0067_WYG_329-16a"/>
少日鄉閭不解愁閒聽畫角起譙樓西風依舊䦨干月<lb/>
獨自瀟湘萬里秋<lb/>
　　軍行<lb/>
野人自説老為農舊識戎裝紙畫中近日軍行渾見慣<lb/>
兒童嬉戲學刀弓<lb/>
　　子陵灘<lb/>
西風吹雨暮江寒想見當年獨把竿不是君王思故舊<lb/>
何人知有子陵灘<lb/>
<pb n="KR4h0067_WYG_329-16b"/>
一榻從容話嵗寒相忘共作布衣看雲臺諸子成何事<lb/>
萬古清風一釣竿<lb/>
　　汎湖<lb/>
四邊天共水漫漫身在鴻濛縹緲間忽見浮空清一抹<lb/>
舟中人説是湖山<lb/>
　　慈湖墨竹<lb/>
先生萬慮晝空時元氣渾淪可得窺還有發生消息在<lb/>
揮毫烟雨一枝枝<lb/>
<pb n="KR4h0067_WYG_329-17a"/>
戲筆偶然成此耳直將造化論錙銖不知茂叔庭前草<lb/>
有此風烟一段無<lb/>
　　未開梅<lb/>
老樹天機早潛回一㸃春寒梢方蓓蕾痩影已精神冷<lb/>
淡看前輩芳菲總後塵更須香共色未是鑑花人<lb/>
　　客裏<lb/>
客裏還來此寒燈耿獨吟一官江國夢十載草堂心木<lb/>
落秋聲小蛩孤夜思深驅馳空自許冉冉鬢霜侵<lb/>
<pb n="KR4h0067_WYG_329-17b"/>
　　戲詩友談仙<lb/>
君期汗漫游不敢問所適贈别亦何有當辦鶴一隻還<lb/>
疑是凡羽不任載仙質乗煙寧假此聊以壯行色淹留<lb/>
非牽俗應未得良日空令施肩吾久待問詩律<lb/>
　　秋懐<lb/>
秋懐不到夢厯厯數寒更坐得楚天白吟教湘水清殘<lb/>
燈揺壁影片葉墜堦聲起看孤城霧人間事又生<lb/>
　　初注清湘令寄馮深居<hi>去非</hi>
<pb n="KR4h0067_WYG_329-18a"/>
深居定何處無便寄聲頻舊别芝山月相思楚水春白<lb/>
雲生夢逺華髪折腰新料得今書到看題笑故人<lb/>
　　上饒界首傷曽殊<lb/>
故人曽此賦梅詩人共梅花一夢非欲喚青山話前事<lb/>
西風吹淚濕征衣<lb/>
　　秋風<lb/>
門與姑山對溪邊有故廬别來三徑菊閒却一樓書水<lb/>
碓長腰米村船巨口魚秋風歸去好留滯意何如<lb/>
<pb n="KR4h0067_WYG_329-18b"/>
　　戲友人<lb/>
怪得詩情減一分知君為學有新聞塵中畢竟閒人少<lb/>
獨自開樽對白雲<lb/>
　　早行<lb/>
脩程避晝炎中夜征夫起蟲聲荒郊迥犬吠衡門閉行<lb/>
行月色淡微霞露天際永懐髙卧人幽夢繞蒼翠<lb/>
　　西湖<lb/>
何處春晴好西湖元已朝馬嘶堤上路船過柳隂橋敲<lb/>
<pb n="KR4h0067_WYG_329-19a"/>
竹鶴聲起弄泉花影揺坐看游客盡烟水思迢迢<lb/>
　　閏九<lb/>
前月登髙去猶嫌菊未黄秋風不相負特地再重陽<lb/>
　　顔范祠堂<lb/>
顔范新祠畨水陽邦人來此識綱常海波澒洞孤峯峭<lb/>
天字清明一鳳翔英蹟重尋餘古帖髙情猶想賦秋香<lb/>
姦諛骨朽今安在三歎前賢死不亡<lb/>
　　張德慶挽詩<lb/>
<pb n="KR4h0067_WYG_329-19b"/>
擢第家聲在通班宦路亨為親遲受邑未老謝專城活<lb/>
計詩書富嵗寒梅竹清閒中將道眼醉夢笑功名九衮<lb/>
猶身健聮麾見子榮笏牀歡節序鳩杖話平生世久傷<lb/>
零落吾猶及老成酸風吹苦淚一為典刑傾<lb/>
　　調古<lb/>
調古人能聽眉長世共妍家山夕陽外心事落鷗邊弟<lb/>
妹知何在風塵祗自憐孤燈照危坐不是少林禪<lb/>
　　道傍木犀<lb/>
<pb n="KR4h0067_WYG_329-20a"/>
路人攀折半成荒何似山中自在芳可耐西風相料理<lb/>
為誰消得許清香<lb/>
　　示園丁<lb/>
種竹宜疎延夜月澆花須早趂晨隂溪邊釣石勤時掃<lb/>
恐有詩人來醉吟<lb/>
　　舟中夜酌别鄧均<lb/>
共對船頭月通宵語未終鄉闗幾嵗别筆墨小時同江<lb/>
影髙低樹秋聲斷續鴻相逢渾草草明日又西東<lb/>
<pb n="KR4h0067_WYG_329-20b"/>
　　發清湘<lb/>
歸棹將秋色三湘是游勝灣回仍小嶼灘過盡平流臨<lb/>
水聞僧磬隈岩隠釣舟江頭每佳處沽酒小夷猶<lb/>
花樹移方活丁寧莫損殘待逢春氣暖開與後人看酒<lb/>
任隨車載詩從就柱刊料應吟賞處説著種時難<lb/>
栽樹未花開其如行色催遥憐今嵗雪誰看一庭梅餘<lb/>
俸刊詩巻歸程賣酒杯輕舟下灘穏鷗鷺莫驚猜<lb/>
　　繫舟<lb/>
<pb n="KR4h0067_WYG_329-21a"/>
古岸人家少蒼茫此繫舟閨中今夜月江上晚風秋一<lb/>
水縈寒夢雙鴻亂逺愁湘源知不惡吾意肯淹留<lb/>
　　夜行舟<lb/>
忽報風波息梢人倚柁看開船星斗轉吹笛水雲寒犬吠<lb/>
知村近鳥啼覺夜䦨兒童將白石敲火趂晨餐<lb/>
　　道中<lb/>
客思曉寒凝初陽樹外昇氣蒸茅屋雪聲裂野池冰倦<lb/>
路行偏逺思山隠未能僕夫愁過嶺遥指最髙層<lb/>
<pb n="KR4h0067_WYG_329-21b"/>
　　冬日同趙與臻閒過雷園<lb/>
地幽元在郭景好即為春相約同來者能閒有幾人風<lb/>
池行墜葉晴隙走游塵共爾烟霞契交情淡更親<lb/>
　　寄鄧均<lb/>
題書對殘燭幾日到江濆故里經年别清秋此夜分月<lb/>
昏斜映雨風細慢移雲數雁聲初過知君不寐聞<lb/>
　　任機宜新圃<lb/>
小劚煙苔地春生一笑間亭邀鄰圃樹臺挹隔城山幽<lb/>
<pb n="KR4h0067_WYG_329-22a"/>
夢壺天曉清時幕府閒旋移花盡活容我醉來攀<lb/>
　　岳麓寺<lb/>
幾層攀石磴髙寺白雲邊臺舊懐人古泉幽想鶴仙逺<lb/>
帆湘浦樹暮角楚城煙長是登臨處滄洲意惘然<lb/>
吟到湘江倚釣篷秋風日日望空濛偶來上到䦨干處<lb/>
却指孤城夕照中<lb/>
　　次韻菊花山人沈莊可見過之作<lb/>
借得山中集塵埃一半侵讀來知句好老去向誰吟髙<lb/>
<pb n="KR4h0067_WYG_329-22b"/>
義先投刺忘懐肯抱琴茅齋亦相約尊酒要同斟<lb/>
　　重過雷園<lb/>
靜處人來少園扉本不闗寒叢淒古徑落日思空山倚<lb/>
樹吟情逺臨池立影閒晚林看更好一抹冷烟還<lb/>
　　湘川逢故人<lb/>
曽共枌榆社分攜知幾年乍逢如未識相問轉悽然月<lb/>
色秋看白潮聲夜聴圓醉来共鄉語不覺是湘川<lb/>
　　兵火後還里<lb/>
<pb n="KR4h0067_WYG_329-23a"/>
十載青山幾戰塵還家何處訪親情兒時巷陌今難認<lb/>
却問新移來住人<lb/>
　　宿澤心<lb/>
自從孤棹背鄉闗幾度麻姑夢裏山此地不知何洞府<lb/>
石間松䕃水潺潺<lb/>
　　夜發湘城<lb/>
西風吹客衣一舸載書歸肯為身謀便而令心事違艪<lb/>
聲江月碎人影水烟微漸覺寒城逺沈沈擊柝稀<lb/>
<pb n="KR4h0067_WYG_329-23b"/>
　　雪梅<lb/>
報道梅邊雪未休披衣晨起上簾鈎孤根清健元如許<lb/>
空為花寒一夜愁<lb/>
　　定王臺觀雪<lb/>
清晨吟思獨凭欄十二樓中白玉寒此地古來風雪裏<lb/>
有人惆悵望長安<lb/>
　　有客<lb/>
有客翩翩来手攜瘦筇竹傲睨若無人風神動岩谷主<lb/>
<pb n="KR4h0067_WYG_329-24a"/>
人延客入山中酒新熟飲酣出素書古篆不可讀欲問<lb/>
度世訣長嘯振林木軒然别我去舉頭但黄鵠<lb/>
　　樂齊<lb/>
顔巷當年事同門自少知誰言公子貴心與古人期望<lb/>
栁尋花意吟風弄月時人琴無處問空想考亭詩<lb/>
　　琴<lb/>
孤松風下絃秋清湘江湛湛湘山青一聲吹入天㝠㝠何<lb/>
處野鶴飛来聴<lb/>
<pb n="KR4h0067_WYG_329-24b"/>
　　菊<lb/>
秋籬霜露寒獨立爾良難不作過時恨從教耐久看風<lb/>
流沾臘蘂臭味憶騷蘭孤淡逢心賞幽香故未䦨<lb/>
　　大虎頭灘<lb/>
聞説前灘大虎頭行人愁絶欲回舟世間多有虚名誤<lb/>
不見錢塘海逆流<lb/>
　　到清湘<lb/>
客裏今年月相逢九處圓行窮湘水際愁到楚雲邊屋<lb/>
<pb n="KR4h0067_WYG_329-25a"/>
内燈明路椽間瓦見天州城何處是遥指隔山烟<lb/>
　　旋摘盆柑<lb/>
金丸手自摘色味香三絶從來天者全風韻迥然别<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_329-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百二十九<lb/>
</p>
<p>
</p>
  </div>
</body>
</text>
</TEI>
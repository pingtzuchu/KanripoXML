<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻八十</head> <lb/>
    <p>
<pb n="KR4h0067_WYG_080-1a"/>
欽定四庫全書<lb/>
　兩宋名賢小集巻八十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　青山集<lb/>
　郭祥正字功父當塗人母夢李白而生少有詩聲梅<lb/>
　堯臣方擅名一時見而歎曰真白後身也登進士熈<lb/>
　寧中知武岡縣保信軍節度判官為王安石所詆旋<lb/>
<pb n="KR4h0067_WYG_080-1b"/>
　以殿中丞致仕後復起判汀州有政聲公餘與郡守<lb/>
　陳軒觴詠酬酢又知端州棄去隠於縣之青山題所<lb/>
　居曰醉吟菴著有青山集<lb/>
　　百嵗王姥自云平生未嘗服藥<lb/>
不服丹砂不養真老來天與健精神自憐五十頭垂雪<lb/>
始見人間百嵗人<lb/>
　　代刺訪厯陽孫守公素<lb/>
月洗晴江秋愈清扁舟西渡厯陽城漁翁贄見無羔雁<lb/>
<pb n="KR4h0067_WYG_080-2a"/>
滿䄂盈襟皆月眀<lb/>
　　遊仙四首<lb/>
漠漠出寒霧悠悠趨太清珠樓被重綃靈花紛素馨青<lb/>
衣捧緑章磨丹書姓名為我横玉笛一奏雌龍聲<lb/>
非塵復非烟氲氲散紫清乃知泠風御翛翛恣遊行忽<lb/>
逢黄金闕云是玉帝京逍遥侍御者不假精鋭兵<lb/>
澡心華池液熏手玉樓香一披寳神經衆真共來翔七<lb/>
言詠良遇至音迭琅琅珍重衞夫人行草記瑤章<lb/>
<pb n="KR4h0067_WYG_080-2b"/>
仙家無四時瑤草常芬芳五岳倐來爾玉鞭驅鳯皇得<lb/>
道迭相度不聞嫉賢良所以心無邪人人自年長<lb/>
　　春日獨酌三首<lb/>
桃花不觧飲向我如情親迎風更低昻狂殺對酒人桃<lb/>
無十日花人無百嵗身竟須醒復醉不負花上春<lb/>
平生最嗜酒况復就花飲眀月正照人吳姬安得寢更<lb/>
起盡餘杯擊碎珊瑚枕<lb/>
㡬日待春光春光易衰歇流年信宻移誰能保肌髪何<lb/>
<pb n="KR4h0067_WYG_080-3a"/>
須秉蠟炬今夕值眀月但願海變酒拍浮長出没歸來<lb/>
歸去來蓬山有仙闕<lb/>
　　懐友二首<lb/>
夕陽在窗户凉氣何處來微風汎庭柯蕭蕭厯空階抱<lb/>
琴一寫之氷霜濺孤懷但惜對樽酌而無良友偕聊將<lb/>
幽獨思滔滔寄長淮<lb/>
晚坐庭樹下凉颸經我懷亦有樽中物佳人殊未來佳<lb/>
人隔重城誰復為之儕瞻雲雲行天步月月滿階想聞<lb/>
<pb n="KR4h0067_WYG_080-3b"/>
誦聲作崩騰㵼江淮<lb/>
　　東湖<lb/>
東湖北溆水相通千里荷花半白紅冷艶已能消酷暑<lb/>
暗香時復散清風欲眠别浦無漁艇且倚踈欄學釣翁<lb/>
雲起仙庭飛晚雨洒然身世出塵籠<lb/>
　　贈子中修撰<lb/>
承眀厭直下天來聊寄招亭小謝才珠迸玉盤詩得句<lb/>
月騰金浪酒盈杯江城未許民心借京國顒瞻召節回<lb/>
<pb n="KR4h0067_WYG_080-4a"/>
試問行年俱乙亥固應憐我困蒿萊<lb/>
　　子中修撰叠嶂樓致酒<lb/>
重山複水碧相連勝地欣逢太守賢欲倒樽罍秋色裏<lb/>
故邀賓客畫圖邊丹青迥壓王摩詰騷雅仍兼白樂天<lb/>
莫戀宣城風物美玉堂提取筆如椽<lb/>
　　次韵陳思道見送之什<lb/>
誰聼袁宏夜半吟一時傾盖便知心疲駑自信難追驥<lb/>
秀木從來忌出林巧匠旁觀應縮手眀珠所得已盈衿<lb/>
<pb n="KR4h0067_WYG_080-4b"/>
嶺頭孤唱思君和著月梅花似縷金<lb/>
　　六祖大湧泉<lb/>
金鐶一卓透曹溪禪祖心傳上上機流出山腰蒼兕吼<lb/>
涌開池面碧綃飛應同霖雨能蘓旱莫比滄浪只濯衣<lb/>
不願夕陽催我去要隨幽鳥帶雲歸<lb/>
　　江亭<lb/>
江亭孤坐乆野望眼偏眀映日浮雲薄揺風細栁輕出<lb/>
墻新笋熟拍岸晚潮生遣僕沽春酒幽歡取次成<lb/>
<pb n="KR4h0067_WYG_080-5a"/>
　　幽居<lb/>
春晚堪行樂幽居獨閉門忘形付詩酒吾道委乾坤壞<lb/>
壁蝸涎亂殘經䑕跡翻交遊今已絶孤坐欲何言<lb/>
　　水花<lb/>
水畔花饒笑歌枝映小亭日光烘欲醉江色冷還醒淺<lb/>
白渾迷鷺殘紅尚襯萍幽人頗蕭索此地要頻經<lb/>
　　王元常家蔵鍾隠畫三害圖<lb/>
老鍾筆法何竒古三害精靈一圖聚周生自握蒼精龍<lb/>
<pb n="KR4h0067_WYG_080-5b"/>
白額長蛟甘喪沮危橋跨水壓波濤巨木翻風暝烟霧<lb/>
挺然獨徃知忘軀敢謂誅邪天地助三日生還動閭里<lb/>
千載遺蹤存絹素薄蝕已更人仰之自古賢豪遺細故<lb/>
何獨今人無此人已覺丹青有深趣江南印璽尚如新<lb/>
國破蒼茫畫誰付一圖分裂蔵三家離合悠悠嵗時度<lb/>
只今皆屬丞相孫挂向髙堂邀客顧倐然風雲駕霹靂<lb/>
雨來平地銀潢注珍綈收蔵巻不徹直恐變化復入江<lb/>
湖去<lb/>
<pb n="KR4h0067_WYG_080-6a"/>
　　謝鍾離中散惠草書<lb/>
丈人行草天下無體兼衆善精神俱少年㺯翰今懸車<lb/>
一幅不博千眀珠墨池翻瀾化鯨魚老木半折傾藤枯<lb/>
霜天一陣來雁鶩荒陂數㸃眠鷗鳬換鵞瘞鶴雖已矣<lb/>
折釵劔舞成須臾心通造物乃神速伯英懷素真其徒<lb/>
邇來作我醉吟賛寳藏二妙歸江湖要將垂法數百載<lb/>
摩挲青玉親傳摹文人善吟仍善奕名譽豈止專能書<lb/>
名譽豈止專能書皎如皓雪盈氷壺<lb/>
<pb n="KR4h0067_WYG_080-6b"/>
　　溪岸<lb/>
溪岸逢春暮柔條儘意攀輕鷗翔近渚好鳥響空山小<lb/>
艇長欹側孤雲自徃還逺遊成底事白首憶鄉闗<lb/>
　　客問<lb/>
來時麥未吐今見秀盈畦投穽還遭石登雲孰有梯爾<lb/>
䜛徒似錦吾醉只如泥行止無勞問空山杜宇啼<lb/>
　　松風<lb/>
夜寂松風度魂清客枕寒琴聲傳不盡詩句寫應難驟<lb/>
<pb n="KR4h0067_WYG_080-7a"/>
雨傾瑤砌真珠落玉盤隱居如可訪吾欲跨翔鸞<lb/>
　　寓館<lb/>
一徑松隂合重門院落深客來聽鵲喜春過惜鶯吟風<lb/>
月時經檻塵埃不到襟黄庭㸔在手白雪任盈簮<lb/>
　　深夜<lb/>
四天垂翠碧一水湛星辰寂寞殊方夜漂流片葉身帝<lb/>
鄉勞夢想客路只風塵鐘鼔還催曉深慙釣渭濱<lb/>
　　石室後遊<lb/>
<pb n="KR4h0067_WYG_080-7b"/>
七星山色碧離離山下空巖世所希不獨霧深知豹隠<lb/>
有時水長見龍歸方牀瑩潔仙人座文石縱横織女機<lb/>
旋剔蒼苔辨陳迹李邕詞翰亦依稀<lb/>
　　留湯主簿小飲<lb/>
窮荒得見故人稀話舊還驚嵗月飛君有兒孫能力學<lb/>
我無金谷可言歸靈仙觀裏黄柑熟宋石江頭白蟹肥<lb/>
北望何時同此樂暫留行棹莫相違<lb/>
　　次韵陳文思見寄<lb/>
<pb n="KR4h0067_WYG_080-8a"/>
星灣髙㑹豈能忘萬丈離愁寸寸量東閣賦梅攄錦繡<lb/>
南山射虎凛氷霜功名未得封千户耕鑿何由共一鄉<lb/>
春蕨秋鱸味偏美時聼社鼓醉淋浪<lb/>
　　次韵林辨之長官送别之什<lb/>
十年相識跡非踈今日江亭歎别車牢落名聲䜛謗後<lb/>
支離形影瘴氛餘從來仕路誰能捨却返家園欲自如<lb/>
烟浪一舟無長物罷官只似到官初<lb/>
　　謝洪甫黄安中尚書惠雙泉二首<lb/>
<pb n="KR4h0067_WYG_080-8b"/>
北風遮莫阻歸舟公有雙泉慰客愁玉斗貯來雲尚凍<lb/>
金焦傾處蟻爭浮黄花遙想東籬畔白浪正翻南浦頭<lb/>
醉魄忽成蝴蝶夢却尋春色到皇州<lb/>
北風變冷水歸瀯南浦扁舟未得行孤雁叫雲詩膽碎<lb/>
怒濤舂岸客魂驚誰陪髙論應懸榻想有雄詞欲膾鯨<lb/>
病骨支離難強起尚䝉樽酒慰餘生<lb/>
　　和敦復留題池州㺯水亭<lb/>
我寄江南隠數為㺯水遊讀君㺯水篇感慨攀巢由赤<lb/>
<pb n="KR4h0067_WYG_080-9a"/>
脚踏雲雨投竿玩河洲鷗鳥不見猜飛舞相應酧誰傾<lb/>
百斛珠跳躑無復收一發海客秘爛副貧家求李杜縮<lb/>
光焰王謝慙風流開巻起予興飄欲乗桴浮如觀秋浦<lb/>
圖晚景入兩眸愛之不能捨饑魚適吞鈎嘗置几案間<lb/>
出没窺嵓幽一别㡬何時嵗月已十周跡滯若匣劍綉<lb/>
澀不可抽何當隨君車吟哦與君侔<lb/>
　　謝胡丞寄錫泉十瓶<lb/>
憐我酷嗜茗逺分名山泉兹山固多錫泉味甘尤偏幸<lb/>
<pb n="KR4h0067_WYG_080-9b"/>
遇佳客便十缸附輕船開缸潄清冷不待同茗煎想君<lb/>
民事休時時造泉邊入碾龍鳯碎浮甌乳花圓一啜未<lb/>
能止七杯誇玉川兩腋生清風飛逐蓬萊仙江心與谷<lb/>
口校之孰為妍欲報吾子惠仍思陸生賢<lb/>
　　答魏椽招飲<lb/>
我欲招魏子小山嘗白醪月華雖未滿已覺秋風髙何<lb/>
物侑樽酌肥鱸并蟹螯一飲洗百憂軒冕稍可逃此語<lb/>
未及發辱君先見要乃知志趣同盍簮皆後僚亦應喚<lb/>
<pb n="KR4h0067_WYG_080-10a"/>
舞娥紅雲欲飛飄不然避謗傷淡話傾漁樵期歸一酩<lb/>
酊世事如芭蕉<lb/>
　　和陳椽效陶齋<lb/>
君欲效陶潜超然異冷趣開齋即吾廬欣欣同所慕潜<lb/>
魚不羣遊栖鳥不返顧無意亦無我何思復何慮遂超<lb/>
羲皇上日夕自休裕百年能㡬何不知嵗云莫終當隨<lb/>
白雲悠悠北山去<lb/>
　　送楊伯玉還京<lb/>
<pb n="KR4h0067_WYG_080-10b"/>
伯玉𢎞農侯頎頎真丈夫首雖峩武弁滿腹藏詩書三<lb/>
年監部兵一日云觧符考之閭井言公亷卒如初未嘗<lb/>
害一物縱捨乃有餘我方卧空屋坦跣與世踈感君數<lb/>
相過晨坐定及晡新詩并美酒問遺無時無老境重可<lb/>
惜逺别復何如羡君五福全客官奚拘拘子孫既禄仕<lb/>
京城富園閭精神趂強健優遊早懸車祝君可以歸為<lb/>
君吟歸與<lb/>
　　訪林居士<lb/>
<pb n="KR4h0067_WYG_080-11a"/>
門無車馬緑生苔今日軒窗為我開邂逅同為方外客<lb/>
得攜笻杖等閒來<lb/>
　　白蓮禪師北軒<lb/>
家風清白世相傳自小能吟晚好禪瀟洒一軒無長物<lb/>
荔枝茶品冩遺篇<lb/>
　　齋公長老卧雲軒<lb/>
雲本無心師亦閒閒身聊卧白雲間白雲不滅身長在<lb/>
時徃香䑓請供還<lb/>
<pb n="KR4h0067_WYG_080-11b"/>
　　睡起<lb/>
睡覺紗厨酒尚醺老來詩句怯題春冥搜一夜添華髪<lb/>
不認青銅鑑裏人<lb/>
　　仲春櫻桃下同許損之小飲因以贈之<lb/>
君不見古人悲歌愁殺人一片花飛減却春徑須沽取<lb/>
就花飲暫時爛醉陶天真借令黄金大于斗豈買人間<lb/>
百年夀但願青春永不歸更得滄溟化濃酒朝酌弗乾<lb/>
暮傾弗竭東向扶桑採日枝西入瑶池浴眀月梧桐三<lb/>
<pb n="KR4h0067_WYG_080-12a"/>
尺安足弹重華去矣薫風寒夷齊耻食首陽粟屈子徒<lb/>
佩瀟湘蘭噫吁千古賢與愚同歸一死胡為乎共君極<lb/>
飲旦爛醉指㸃世路皆虛無許損之爾為我滿斟我為<lb/>
爾髙吟相逢莫恨晚結交貴知心坐㸔南山一片霧忽<lb/>
成千里萬里之春隂<lb/>
　　左蠡亭重九夕同東美玩月勸酒<lb/>
平生㸔月無今宵一亭危在山之椒下瞰揚瀾連左蠡<lb/>
白琉璃地覆鮫綃欲披錦袍搥鼓過世無賀老誰相和<lb/>
<pb n="KR4h0067_WYG_080-12b"/>
屈原憔悴湘水濱夷齊自守西山餓且來登髙望眀月<lb/>
拂拂霜風濯煩熱身心都在清凉宫一㸃無塵光皎潔<lb/>
與君同遊執君手况逢令節當重九不憂短髪還吹帽<lb/>
頭上有巾先漉酒飲醇酒望眀月我歸姑孰溪君赴黄<lb/>
金闕眀年此㑹知誰健細㸔茱萸莫輕别<lb/>
　　西山謠寄潘延之先生<lb/>
男兒無成羈薄禄日月相推猶轉轂誰向生前悟此生<lb/>
西山山人挂冠速買田築室臨西山時來石上横琴弹<lb/>
<pb n="KR4h0067_WYG_080-13a"/>
千古萬古治亂事一曲兩曲頓挫松風寒門前禾熟醖<lb/>
美酒故人車馬留盤桓榮亦不足貴辱亦不我干但願<lb/>
青山緑水兩不變醉醒自得窮觀玩名落人間非所欲<lb/>
閉門且喜辭憂患君不見李太白朝為酒家仙暮作金<lb/>
鑾客醉裏題詩宫妾扶自謂遇君今古無一朝䜛言入<lb/>
君耳夜郎逺謫吟魂孤到死空言竟何補何如道行及<lb/>
妻子西山人孰可比晴空矯矯孤雲飛欲徃扳援無路<lb/>
岐<lb/>
<pb n="KR4h0067_WYG_080-13b"/>
　　贈陳懶散<lb/>
懶散翁何怪竒形容磊落似元亮情性孤髙如伯夷靈<lb/>
䑓瑩澈軒轅鏡妍醜莫辨毫與釐生涯只寄一壺酒萬<lb/>
事掉頭予亦知或乘爛醉説儒佛風雲座上騰蛟螭顯<lb/>
晦自任不可測頭角變化將有時驚人一鳴冲天一飛<lb/>
豈能齪齪事小隠堯舜君臣方有為嬾散勿懶散石渠<lb/>
金馬須翁馳<lb/>
　　和倪敦復觀梅二首<lb/>
<pb n="KR4h0067_WYG_080-14a"/>
聞説觀梅借燭光今宵為我更開觴月來枝上氷生艶<lb/>
風過梢頭玉有香羌笛㡬聲傳舊曲菱花一夜照繁粧<lb/>
坐中老杜凌何遜索酒題詩思欲狂<lb/>
江月江梅鬬冷光就梅臨月舉瑤觴素娥未許風搖影<lb/>
青帝寧容蝶採香迢逓一聲羌笛怨輕盈千㸃玉人粧<lb/>
出塵標格情多少東閣曽令杜甫狂<lb/>
　　題方處士巻尾<lb/>
子陵獨徃已千年處士重來把一竿治亂不同非我計<lb/>
<pb n="KR4h0067_WYG_080-14b"/>
文章聊許後人㸔璞中美玉誰彫琢潭底神龍㑹屈盤<lb/>
七世有孫方遇主風流長在㵼驚湍<lb/>
　　重陽懷厯陽孫公素太守<lb/>
重陽應與客登臨隔水無縁預盍簮濁瓮撥醅初汎蟻<lb/>
佳人纎手鬭挼金南來縱有鷄山賞北望頻興魏闕心<lb/>
安得快風吹我去勇提椽筆伴君吟<lb/>
　　公素送酒復次前韻和答<lb/>
惨别城東秋未深相思白髪已盈簮逺分酒味須頹玉<lb/>
<pb n="KR4h0067_WYG_080-15a"/>
正是秋香欲散金潤澤生民公有志浮沉末路我無心<lb/>
扁舟眀發穿南斗聊學滄浪漁父吟<lb/>
　　送賈眀叔侍御守宣<lb/>
直節忠言乆不聞堂堂今見賈生孫老姦去位朝廷正<lb/>
聖母憐才德業尊句水曉光塵不染敬山秋色玉無痕<lb/>
北樓把酒頻邀客紫詔傳呼下國門<lb/>
　　碧溪亭<lb/>
山光與溪色一碧㵼雲中倚檻乆未去更聽松上風<lb/>
<pb n="KR4h0067_WYG_080-15b"/>
　　月<lb/>
安得妙畫師畫取眀月夜將期月暗時展向松窗下<lb/>
　　自釋二首<lb/>
去日不可追來日已無多衰頹復自念遷謝當奈何賢<lb/>
達并愚賤百嵗同消磨不如詠觴酌徘徊盼庭柯流翠<lb/>
自成幄好風時經過憎愛理兼忘虛淡神所和運盡即<lb/>
隨盡葬骨南山坡<lb/>
遭時如堯舜擊壤歡且歌歸田尚叨禄天寵固已多敢<lb/>
<pb n="KR4h0067_WYG_080-16a"/>
復邀長年萬景隨流波有酒即觴酌風日眷清和俯悲<lb/>
秦晉士含饑避干戈<lb/>
　　題化城寺新公清風亭用李白原韵<lb/>
唐時升老亭剪棘今重開南瞻峨嵋闕北峙凌歊䑓新<lb/>
公將家子為僧亦多才譬彼獨鶴唳安用羣鷄猜或彈<lb/>
玉軫琴傾耳濯纎埃清風不知處冷冽時時來吹雲雲<lb/>
窈窕吹月月徘徊幽人許共賞渇心咀珍梅了然得真<lb/>
味塵魔自崩推令姪人豪杰書名駭奔雷<hi>其姪冲雅善書</hi>禪談<lb/>
<pb n="KR4h0067_WYG_080-16b"/>
屢終乆茗酌無餘杯還歌太白篇事徃良可哀古今倘<lb/>
同轍浩氣不寒灰<lb/>
　追和李白姑孰十詠<lb/>
　　姑孰溪<lb/>
源從丹湖來奔流朝北極雙橋跨長虹千艘濟民食月<lb/>
華動清曉岸栁揺行色文王未出獵垂竿人莫識<lb/>
　　丹陽湖<lb/>
湖光際長天永日微風止菱歌一舟去雪陣羣鷗起荷<lb/>
<pb n="KR4h0067_WYG_080-17a"/>
香迷近逺秋色瑩表裏試問賀季真何如鏡湖水<lb/>
　　謝公宅<lb/>
山腰存廢址昔是元暉宅林藏幽鳥聲月㺯野棠白髙<lb/>
賢百年盡遺事千古積此興欲誰論摩挲問磐石<lb/>
　　凌歊䑓<lb/>
髙䑓築千尋勝景供逺目雲烟䕶城郭吳楚接川陸不<lb/>
知歌舞散雌鳯叫空竹鬼火照殘碑應有精靈讀<lb/>
　　栢公井<lb/>
<pb n="KR4h0067_WYG_080-17b"/>
環宫鑿九井井深泉不竭舊甃缺瓊瑶新苔荒嵗月重<lb/>
吟太白題興自相公發我欲喚嫦娥團圓伴澄澈<lb/>
　　慈姆竹<lb/>
一種碧琅玕攢根繞蒼島濃隂不透日宻幄得春早笙<lb/>
隨緱氏仙釣入磻溪好欲識化龍蛇唯應雪霜保<lb/>
　　望夫山<lb/>
登髙望天涯化石與君别秋鬢霜露深春山薜蘿發旅<lb/>
雁只空飛悲咽長不絶行客歸去來芳心可休歇<lb/>
<pb n="KR4h0067_WYG_080-18a"/>
　　牛渚磯<lb/>
長江㵼危磯雷怒安可向烟雲忽藏月鯨鯢互噴浪朱<lb/>
衣吐犀火丹青豈能狀引杯聊醉吟徑卧巨鼇上<lb/>
　　靈墟山<lb/>
仙人赴金闕靈墟躡髙路空見白雲飛想乘黄鶴去月<lb/>
冷步虚壇苔深煉丹處塵寰欲何為光隂等閒度<lb/>
　　天門山<lb/>
巨靈擘蒼山勢分金闕對月引曉嵐交江翻寒影碎雙<lb/>
<pb n="KR4h0067_WYG_080-18b"/>
鳬落人間千㠶出天外我欲往髙吟凌虚踏煙靄<lb/>
　　送錢朝請還䑓<lb/>
銓選相逢弱冠前竹符分得各皤然開樽且喜君尤健<lb/>
問舍應輸我最先北上有心思報國南來無物載歸船<lb/>
氷清世澤源流大須享人間五福全<lb/>
　　蕪隂北寺檜軒<lb/>
青幢碧盖儼天成翠色濛濛滴畫楹禪客自陪千嵗老<lb/>
遊人時把一樽傾耻隨桃李春風短奪得松篁夜氣清<lb/>
<pb n="KR4h0067_WYG_080-19a"/>
安有鬼仙提巨筆不容左紐獨傳名<lb/>
　　病中先寄慎宰閻公達承議<lb/>
松檟相望孰俊名髙才暫屈浚蒲城公庭寂寂無留訟<lb/>
四野熈熈有讓耕未作鹽梅調鼎鼐且鏗金玉直蓬瀛<lb/>
病骸尚阻趨東閣懷抱思君為一傾<lb/>
　　陪朱行中龍圖飲澄惠院二首<lb/>
寒烟淡日滿滄洲䑓榭相通一徑幽志欲吞吳嗟隔水<lb/>
力能存魏宻藏舟紙窗趂曉開黄巻蒲葉涵春付白鷗<lb/>
<pb n="KR4h0067_WYG_080-19b"/>
千載廢興何可問一樽濁酒更遲留<lb/>
島嶼回環水遶堤碧蘆青荇宻相依凌風戰艦知何處<lb/>
落日遊人尚未歸細細佛香時入座雙雙沙鳥静忘機<lb/>
使君自是蓬萊客倚遍䦨干戀翠微<lb/>
　　小池白鷺<lb/>
白鷺白如銀窺魚意思馴此中無彈弋莫厭徃來頻<lb/>
　<lb/>
　兩宋名賢小集巻八十<lb/>
</p>
<p>
</p>
  </div>
</body>
</text>
</TEI>
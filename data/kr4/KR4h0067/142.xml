<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百四十二</head> <lb/>
    <p>
<pb n="KR4h0067_WYG_142-1a"/>
欽定四庫全書<lb/>
　兩宋名賢小集巻一百四十二<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　琴溪詩集<lb/>
　李宏字彦恢宣州人博學工文詞建炎中吕好問知<lb/>
　宣州得士四人詹友端周紫芝王相如與宏也毎宴<lb/>
　集必與俱惜其詩多不傳宏宣和初以左承值郎署<lb/>
<pb n="KR4h0067_WYG_142-1b"/>
　涇縣事紹興初李光為守時復檄署縣凡四載後遷<lb/>
　轉運使<lb/>
　　遊金泉觀<lb/>
昔時謝女昇天處此日遺蹤尚宛然蟬蛻舊衣留石室<lb/>
龍飛勝地湧金泉碑書故事封蒼蘚殿冩真容鏁翠烟<lb/>
薄暮松巔聴鶴唳凌空髣髴是神仙<lb/>
　　鳬山廟<hi>并序</hi>
　顯道廟葢晉之隱者不顯其名後世無考時竇子明<lb/>
<pb n="KR4h0067_WYG_142-2a"/>
　罷令煉丹陵陽峯與之邂逅遂相與友徃来麻川<lb/>
　之望仙絃歌徽水之棲真髙嶺皆有蹟焉廟存古<lb/>
　碑具載其事雖刓裂尚可讀政和間賜額鄉人因<lb/>
　大其祠以歆朝寵答神貺今碑已徙置樓基下里<lb/>
　有裘氏者年八十餘尚能言之乃悉如前所説予<lb/>
　懼後人無所考徴輒成長句以記其實庶幾傳信<lb/>
　焉詩曰<lb/>
鳬山髙與蒼旻齊根盤八里雄坤維<hi>一作輿</hi>油然出雲為<lb/>
<pb n="KR4h0067_WYG_142-2b"/>
風雨澤周一境無凶飢重樓複殿據山腹蜿蜒攫䕶神<lb/>
<hi>缺</hi>　威靈如在駭聞聴至今父老能言之斷碑刓缺尚<lb/>
可讀湮埋嵗久人無知髙髙一峯獨秀出上有蟬蜕真<lb/>
仙居似聞嘗任石埭尹化流徳洽真民師持竿戲投白<lb/>
龍餌隱霧深韜𤣥豹姿手披蘂笈校丹篆足躡飛昇<lb/>
<hi>一作舄</hi>騰紫㣲相逢邂逅一笑粲真將莫逆論心期從兹<lb/>
來徃因無間遺踪所至猶可推絃歌標鄉里猶在望仙<lb/>
紀地名獨垂棲真寄偉曽税駕絶頂尚留丹竈基近鄰<lb/>
<pb n="KR4h0067_WYG_142-3a"/>
眢井數盈九石甃堅深端可窺神既廟食還舊隱仙亦<lb/>
偶坐應禱祈合堂薦享異肴䔩乞靈修敬傾里閭政和<lb/>
天子謹祠祭郡縣有請咸勿違一朝飛章達旈扆往往<lb/>
一夜曽躬披俞音載錫降芝簡寵賁徽名昭典彞神兮<lb/>
仙兮服君賜福庇斯民無已時仙將出遊神速往霓旌<lb/>
絳節相追隨神既來歸仙至止衮衣羽帔瞻光儀繄予<lb/>
頂謁亦云屢淋漓醉墨聊一揮詞雖蕪纇事摭實庶㡬<lb/>
傳信祛羣疑<lb/>
<pb n="KR4h0067_WYG_142-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百四十二<lb/>
</p>
<p>
</p>
  </div>
</body>
</text>
</TEI>
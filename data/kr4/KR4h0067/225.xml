<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百二十五</head> <lb/>
    <p>
<pb n="KR4h0067_WYG_225-1a"/>
欽定四庫全書<lb/>
　兩宋名賢小集巻二百二十五<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　滄浪詩集<lb/>
　嚴羽字丹丘一字儀卿邵武人粹温中有竒氣甞問<lb/>
　學於包克堂自風騷而下講究精到石屏戴復古深<lb/>
　所推敬自號滄浪逋客有滄浪集二巻行于世<lb/>
<pb n="KR4h0067_WYG_225-1b"/>
　　行子吟<lb/>
行子在江梅飄飄靡常蹤有如芒碭野朔風捲飛蓬朔<lb/>
風無休期飛蓬日千里㪚落天地間寧有復歸理塞雁<lb/>
西北來一呌三徘徊何時别沙漠昨夜宿陽臺同羣一<lb/>
相失羽翮常低摧人物有殊性奈何罹此哀<lb/>
憶昔客逰初結交重豪邁高冠湛盧劒志若輕四海白<lb/>
首悔前圖蹉跎天一隅寒冬劍門道失路空踟蹰深林<lb/>
聚豹虎絶壁號鼪鼯雪深車軸折征馬驚啼呼何當返<lb/>
<pb n="KR4h0067_WYG_225-2a"/>
故處飱黍居田廬淚下不能禁腸轉如轆轤<lb/>
　　我友逺言邁<lb/>
朔風巻秋樹白日寒無光是時鴻鴈來四野何蒼茫我<lb/>
友逺言邁使我結中腸如何攜手歡一旦成異鄉行旅<lb/>
有期程逰子多悲傷置酒欲高歌淚來沾我裳四座惨<lb/>
相顧征馬亦徬徨未知㑹靣日且復盡兹觴<lb/>
　　悠悠我行邁<lb/>
悠悠我行邁邈在天一方道路無終極時節異炎涼路<lb/>
<pb n="KR4h0067_WYG_225-2b"/>
逢故里親揮泣問我鄉妻子别離久不知今存亡中原<lb/>
多白骨城邑聚豹狼逺去無僮僕思還絶餱糧寄語家<lb/>
中人逺行良可傷<lb/>
　　朝日臨高臺<lb/>
朝日臨高臺睠彼芳樹間上有共棲鳥和鳴何闗闗爾<lb/>
乃慕儔侣我何獨不然良友在萬里邈然河與山聚會<lb/>
豈不思歳月倐已殚未必無他人要非心所歡<lb/>
　　仙逰<lb/>
<pb n="KR4h0067_WYG_225-3a"/>
憶讀玲瓏篇來往虚皇閣空見白芙蓉秋風幾凋落昨<lb/>
逢紫陽君共有丹臺約下視塵埃中冠纓縛猨玃世事<lb/>
行若此悠悠復何託<lb/>
朝别簡寂觀夜行石鏡溪溪光照厓緑月色正相冝石<lb/>
上三道士頎然好丰姿或弄金光草或把珊瑚枝憑風<lb/>
招素手賜我一玉巵歎我事逺逰蕭颯朱顔哀長林孤<lb/>
月落羽蓋何葳蕤垂垂果之去棄我忽若遺明發闃無<lb/>
覩但有青鼯啼<lb/>
<pb n="KR4h0067_WYG_225-3b"/>
瀑布似明月上有石梁横矯首望東海正見蟾蜍生揚<lb/>
輝天漢間下照蓬丘城桂實幾凋落姮娥空聞名咄哉<lb/>
玉斧子不如白兎精靈藥不服食執柯獨何成迢迢彩<lb/>
雲外誰吹白玉笙竦身一長聼予若出寰瀛<lb/>
　　登豫章城<lb/>
憂來不自得登城望高天寒雲四靣起朔風下長川脫<lb/>
劍且却坐君知心惘然奈何平生志鬰抑江朔間凛凛<lb/>
秋風來茫茫落日晚長憂生白髪沈想忘朝飯向來經<lb/>
<pb n="KR4h0067_WYG_225-4a"/>
濟士本是碌碌人蕭曹刀筆吏樊灌屠販臣徒歩取勲<lb/>
業漢道為光新我今何為者飄飄去鄉國狂歌豫章城<lb/>
醉卧風江碧但取英䧺笑終慙倜儻生名當以德載事<lb/>
恥因人成獨酌還獨酌哀歌還寂寞安得凌風翰為君<lb/>
彿寥邈<lb/>
　　逰臨江慧力寺<lb/>
舟中望古刹川上移琴樽隱隱林閣見迢迢鐘梵聞列<lb/>
岫不離席驚濤常在門風忛與沙鳥汎汎隨朝昏天高<lb/>
<pb n="KR4h0067_WYG_225-4b"/>
一幡挂室靜衆香焚煙起多近郭鴉歸無逺村松際尚<lb/>
㣲雪經年來暮猨賞惟靜者契法對高僧論安得息塵<lb/>
駕永懐瞻獨園明朝别此去惆悵滿松雲<lb/>
　　山居即事<lb/>
稍欣入林深已覺煩慮屏霜果垂秋原歸禽度嵐領紛<lb/>
紛葉易積漠漠雲欲盛澗底寂無人松蘿窅然暝惟聞<lb/>
山鳥啼月上柴門靜終歳寡持醪延歡聊煮茗羣書北<lb/>
窓下帙亂誰能整<lb/>
<pb n="KR4h0067_WYG_225-5a"/>
　　廬陵客館雨霽登樓言懐寄友<lb/>
終日坐汾淟邈然無少欣登樓一周覽始見萬山羣㣲<lb/>
雨洗殘暑青天捲浮雲襟懐兩廓落朗若見夫君見君<lb/>
君何在顧影還獨笑吏非金門逰隱異滄江調江明秋<lb/>
月白山空夜猿嘯徒事百巻文未返一竿釣留滯豈勝<lb/>
愁非君誰與謀水寒終赴海雁逺暫賔秋舉世不可語<lb/>
猶當傲巢由贈君三尺劍永駕五湖舟<lb/>
　　還山吟<lb/>
<pb n="KR4h0067_WYG_225-5b"/>
日暮望南山悵然歸思發如何山中客屢㸔城頭月城<lb/>
頭月照女蘿秋石磴潺湲㵼碧流岩猿久别應惆悵澗<lb/>
鳥相呼亦共愁城南故人與我好令我忘却歸山道昨<lb/>
夜西窓夢到家忽驚千嶂芝花老朝來舟子促辭君囘<lb/>
首空江語尚聞别後莫嗟難見靣相思只望嶺頭雲<lb/>
　　思歸引<lb/>
海上之草緑芉芉洞門一閉今幾年仙驥去時留紫鞭<lb/>
掛壁見之心惘然欲歸即歸亦由我不待功成何不可<lb/>
<pb n="KR4h0067_WYG_225-6a"/>
堯舜未能屈巢由自餘王侯何足逰武陵春水緑蕭蕭<lb/>
就中亦有桑麻郊近聞秦人笑相語待我東溪種碧桃<lb/>
　　夢逰廬山謡示同志<lb/>
昨夜月落西窓隂倦推素枕凭石琴身居紅塵不自覺<lb/>
夢入廬山深復深廬山深處在何許五老仙人邀我語<lb/>
眉如秀雪顔桃花酌酒相酣坐箕踞明河九派倒西來<lb/>
石壁巉崖古道開五公握手向我笑不見刼火揚塵灰<lb/>
獨騎一鹿窮蒙廽窅然醉踏青錦苔松風號嘈何清哀<lb/>
<pb n="KR4h0067_WYG_225-6b"/>
湍飛瀑捲萬壑雷忽然驚起迷所向四坐已失黄崔嵬<lb/>
披衣徬皇還太息我與世途何所屑亂世茫茫飛蠛蠓<lb/>
囊中别有金膏訣須君之行當何時共向丹壑卧松雪<lb/>
　　别客<lb/>
客鬢風霜晚離亭鼓角聞念君當此去把袂不能分衡<lb/>
霍連秋氣瀟湘合暮雲愁心將落葉向晚共紛紛<lb/>
　　訪益上人蘭若<lb/>
獨尋青蓮宇行過白沙灘一逕入林雪數峰生暮寒山<lb/>
<pb n="KR4h0067_WYG_225-7a"/>
僧喜客至林閣借人㸔吟罷拂衣去鐘聲雲外殘<lb/>
　　出塞行<lb/>
將軍救朔邉都䕶上祁連六郡飛傳檄三河聚控弦連<lb/>
營當太白吹角動遥天何日匈奴㓕中原得宴然<lb/>
　　關山月<lb/>
今夜關山月偏能照馬鞍盧龍征戌客圓缺㡬廽㸔遙<lb/>
想金閨裏應悲玉露寒黄沙三萬里何日是長安<lb/>
　　江樓夜月懐故山友人<lb/>
<pb n="KR4h0067_WYG_225-7b"/>
昨夜江棲月思君好㫁腸猿聲相應發山色更青蒼楚<lb/>
塞來書逺閩闗隔夢長今朝㸔愁髪為爾半成霜<lb/>
　　有懐閬風山人<lb/>
把酒忽惆悵君今呉楚間孤雲隨馬首風雨隔河闗心<lb/>
事竟安在此行殊未還空將百年意泣向寳刀環<lb/>
　　懐南昌舊逰<lb/>
昨在南昌府清逰不可窮杯行江色裏棹進月明中樓<lb/>
笛吹晴雪菱歌漾晚風坐來懐舊迹萬里一飄篷<lb/>
<pb n="KR4h0067_WYG_225-8a"/>
　　江行<lb/>
暝色蒹葭外蒼茫旅眺情殘雲和鴈㫁新月帶潮生天<lb/>
到水中盡舟隨樹杪行離家今幾宿厭聼棹歌聲<lb/>
　　塞下<lb/>
鞍馬連年出闗河萬里賖將軍思報國壯士恥還家大<lb/>
漠春無草天山雪作花誰憐李都尉白首没黄沙<lb/>
　　三衢邂逅周月船臨别賦此<lb/>
戎馬相逢日那知復此間客愁詩莫遣世亊酒相闗江<lb/>
<pb n="KR4h0067_WYG_225-8b"/>
上孤舟在天隅兩鬢班更將憂國淚滿䄂送君還<lb/>
　　孺子臺吟<lb/>
去年醉與東湖别欲上衡湘泥秋月君家留我却邅廻<lb/>
悵望還成阻修濶西山縹緲翠屏開復憶滕王倒玉杯<lb/>
經過始識洪厓井調笑重登孺子臺臺前呼酒折荷花<lb/>
水淨煙明散落霞舉盃失嘆君何在望㫁行雲空咄嗟<lb/>
故人别後還愁緒北都不是予留處興來目送海邊鴻<lb/>
歸心挂在閩溪樹<lb/>
<pb n="KR4h0067_WYG_225-9a"/>
　　　送戴式之歸天台歌<lb/>
吾聞天台華頂連石橋石橋巉絶横煙霄下有滄溟萬<lb/>
折之洪濤上有赤城千丈之霞標峰懸磴㫁杳莫測中<lb/>
有石屏古僊客吟窺混沌愁天公醉飲扶桑泣龍伯適<lb/>
來何事逰人間飄飄八極尋名山三花樹下一相見笑<lb/>
我蕭颯風沙顔手持玉杯酌我酒付我新詩五百首共結<lb/>
天邉汙漫逰重論方外雲霞友海内詩名今數誰羣賢<lb/>
翕沓爭相推胸襟浩蕩氣蕭爽豁如洞庭笠澤月寒空<lb/>
<pb n="KR4h0067_WYG_225-9b"/>
萬里雲開時人生聚㪚何超忽愁折瑶華贈君别君騎<lb/>
白鹿歸仙山我亦扁舟向呉越明日慿高一望君江花<lb/>
滿眼愁氛氲天長地濶不可見空有相思寄海雲<lb/>
　　送呉㑹卿再往淮南<lb/>
故人身披紫綺裘腰珮寳玦騎胡騮英風俠氣横四海<lb/>
辭我逺向淮南逰淮南桂樹應猶在八公舉手遥相待<lb/>
明月高懸五兩頭隨君千里過淮流十年鞍馬邉城道<lb/>
又是邉城見春草春草萋萋路入秦長安北望空愁人<lb/>
<pb n="KR4h0067_WYG_225-10a"/>
荆楚竒材多劔客感慨相逢思報國男兒事業早致身<lb/>
青鬢須防霜雪迫我向人間久拂衣白雪相伴掩岩扉<lb/>
調琴鼓罷清商曲愁見孤鴻天際飛<lb/>
　　臨川逢鄭遐之雲夢<lb/>
天涯十載無窮恨老淚燈前語罷埀明發又為千里别<lb/>
相思應盡一生期洞庭浪波帆開晚雲夢蒹葭鳥去遲<lb/>
世亂音書到何日闗河一望不勝悲<lb/>
　　將至潯陽途中寄諸昆弟<lb/>
<pb n="KR4h0067_WYG_225-10b"/>
渺渺孤帆去㡬程悠悠天際望湓城一身避亂辭鄉國<lb/>
千里相思隔弟兄猿呌區廬寒暮色鴈過彭蠡帶秋聲<lb/>
江湖此去多飄泊腸㫁風塵逺别情<lb/>
　　客中别呉季高<lb/>
悠悠逺别半生悲白日相逢又話離海内風塵愁來已<lb/>
天邊消息到何時洞庭旅雁春歸盡瓜歩寒潮夜落遲<lb/>
惆悵孤舟從此去江湖未敢定前期<lb/>
　　寄郭招甫時在潯陽<lb/>
<pb n="KR4h0067_WYG_225-11a"/>
夢向三江買釣船挂帆西去白雲邉窓開晚色香爐見<lb/>
門落寒聲瀑布懸百年酒興陶彭澤四海詩名孟浩然<lb/>
何日眞尋塵外迹焚香酌茗話先賢<lb/>
　　送崔九過丹陽郡上荆門省親<lb/>
江國歸心一鴈牽河橋分手數杯傳千崖萬壑秋聲裏<lb/>
匹馬孤帆落照邉牛渚寒波翻極浦荆門晚樹合遥天<lb/>
他時莫枉瑶華問南北相思各渺然<lb/>
　　楚江晚思<lb/>
<pb n="KR4h0067_WYG_225-11b"/>
旅思遥遥倦向南誰家煙火起晴嵐孤城歸鳥連寒角<lb/>
極浦斜陽帶逺帆楓葉自能悲楚客竹枝何用怨江潭<lb/>
今朝欲冩風波恨千里書成手自緘<lb/>
　　西陵望<lb/>
西陵終日望不見有歸橈欲去頻囘首寒江起暮潮<lb/>
　　送友人<lb/>
黯黯離筵夕照收江城𦍑笛起邉愁念君此去三千里<lb/>
何處闗山是楚舟<lb/>
<pb n="KR4h0067_WYG_225-12a"/>
　　羽林郎<lb/>
貂㡌孤裘塞北装黄鬢年少羽林郎彎弓不怕天山雪<lb/>
生縛名王入建章<lb/>
　　聞笛<lb/>
江上誰家吹笛聲月明霜白不堪聼孤舟萬里瀟湘客<lb/>
一夜歸心滿洞庭<lb/>
　　呉中送歸豫章客<lb/>
川程極目𣺌空波送爾歸舟奈别何南國音書須早寄<lb/>
<pb n="KR4h0067_WYG_225-12b"/>
江湖春雁已無多<lb/>
　　避亂途中<lb/>
囘首兵戈地遺黎見幾人他鄉空白髪故國又青春多<lb/>
難堪長客偷生媿此身本無匡濟畧歎息漫傷神<lb/>
　　樟樹鎮醉後題<lb/>
吾憐樟樹好取醉欲無還酒壓鵞兒身辭歌雉子斑朱<lb/>
樓當碧水紅日下青山興罷揚鞭去蒼蒼煙霧間<lb/>
　　天馬山<lb/>
<pb n="KR4h0067_WYG_225-13a"/>
我來陟髙頂俯瞰臨長川隂崖隠落日疊嶂鳴飛泉獨<lb/>
立一世外所思千古前囘首鳥没處茫茫生白煙<lb/>
　　紫芝岩<lb/>
羽客逍遥地桃源世未尋我來窺異跡高歩越飛岑石<lb/>
帶藤蘿古泉鳴澗壑深紫芝未可采空寄白雲心<lb/>
　　紫霞樓<lb/>
西樓孤絶倚天青我愛明河對户横露滿碧梧風屢起<lb/>
煙消緑嶠月初生仙人共酌丹霞酒逸侶同吹白玉笙<lb/>
<pb n="KR4h0067_WYG_225-13b"/>
不向此時窮笑傲更從何處豁髙情<lb/>
　　送上官偉長<lb/>
歳晚長愁緒嗟君更逺行兵戈今日淚江海故人情此<lb/>
别幾時見寒猿一夜鳴致君相許在囘首壯心驚<lb/>
　　豫章城<lb/>
愛此城髙處囘鞭醉每醒江花兩岸白煙樹一行青雲<lb/>
學山舒態天隨水賦形已多徐孺子獨向此沉㝠<lb/>
　　閨怨<lb/>
<pb n="KR4h0067_WYG_225-14a"/>
欲作遼陽夢愁多自不成錯嫌烏臼鳥半夜隔牎鳴<lb/>
　　送趙立道赴闕仍試春官即事感興因成五十韻<lb/>
嗣聖中天日遺氓憶漢時一王新盛禮萬國賀重熈官<lb/>
爵霑寰宇光明冠本支窮冬辭老母吉日赴京師祖廣<lb/>
明斜照寒江結暮澌停杯愁把袂立馬語臨岐草動春<lb/>
前色梅緐雪後枝湖山饒逸興士友重逰嬉菱唱工迎<lb/>
客荷舟穏放維土風珍縞帶呉饌熟蓴絲㙮寺明全碧<lb/>
樓臺漾淼瀰雲連勾踐國江動伍胥祠閶闔春朝早觚<lb/>
<pb n="KR4h0067_WYG_225-14b"/>
棱霽景遲栁迎仙伏輭花簇御樓歌苜蓿來宛馬櫻桃<lb/>
薦寢帷周家千載歴漢服萬年巵駐蹕山川逺櫜弓歳<lb/>
月移天俄憂杞國日冄仰咸池弓創羣臣淚園陵故國<lb/>
悲乾坤開帝統雨露豁宸私蜂蠆何為爾豺狼欲問誰<lb/>
箭流元帥幕城立叛營旗國體存矜恤皇猷務逺綏且<lb/>
從鷹一飽自待虎雙疲復說京西亂愁連蜀道危倉皇<lb/>
分隊伍指㸃䕶藩籬狙詐終榮馭逰魂不足羈幾年腥<lb/>
戰血今日痛瘡痍宗社神靈在邦家德澤遺㑹聞淝<lb/>
<pb n="KR4h0067_WYG_225-15a"/>
水㨗可復雁門踦草詔詞頭切蒲輪禮意車賢良多選<lb/>
㧞社稷在扶持舉動新羣目經綸停一䕫長沙何遽往<lb/>
艱卜竟堪疑莫以朝廷重翻令盗賊窺稍懲鷹隼擊庶<lb/>
使鳯凰儀薪膽方無倦輿圗正入披王孫思報國天府<lb/>
待忠詞世道多為忌波流幸勿隨從容陳古昔感慨論<lb/>
邉陲仕進雖云始平生乃在兹青氊今可復綵服更相<lb/>
宜漂泊㣲軀老蹉跎困翮埀散材元自逸正論竟焉禆<lb/>
誤賞騷人作深慙國士知呌閽時已晚鳴劍志空馳鬰<lb/>
<pb n="KR4h0067_WYG_225-15b"/>
鬰驅浪俗悠悠歎亂離羊裘終隱去魚釣復何之出處<lb/>
從今隔飛騰不可追濟時須俊傑願都中興期<lb/>
　　酬友人<lb/>
湘江南去少人行瘴雨蠻煙白草生誰念梁園舊詞客<lb/>
桄榔樹下獨聞鸎<lb/>
　<lb/>
　<lb/>
　兩宋名賢小集巻二百二十五<lb/>
</p>
<p>
</p>
  </div>
</body>
</text>
</TEI>
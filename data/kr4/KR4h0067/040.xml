<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻四十</head> <lb/>
    <p>
<pb n="KR4h0067_WYG_040-1a"/>
欽定四庫全書<lb/>
　兩宋名賢小集巻四十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　王岐公集<lb/>
　王珪字禹玉成都華陽人也徙家開封父準為太常<lb/>
　博士秘閣校理珪少好學日誦數千言及長博通羣<lb/>
　書舉進士廷試第二為大理評事通判揚州召試學<lb/>
<pb n="KR4h0067_WYG_040-1b"/>
　士院遷太子中允直集賢院同修起居注改右正言<lb/>
　知制誥其文典麗有西漢風嘉祐初為翰林學士初<lb/>
　詔以三聖並配于郊温成皇后立廟城南牲幣祼獻<lb/>
　登歌設樂同太廟珪曰三后並配欲以致孝也而瀆<lb/>
　乎享帝後宫有廟欲以廣恩也而僭乎享親于是郊<lb/>
　以太祖専配而改温成廟為祠近世享廟堂上升歌<lb/>
　有節鼔而無柷敔珪言柷敔所以著樂之終始八音<lb/>
　豈容有闕願詔有司攷古増定之是嵗明堂始置柷<lb/>
<pb n="KR4h0067_WYG_040-2a"/>
　敔黜節鼓而用摶拊以備八音仁宗以英宗為皇子<lb/>
　珪當草詔明日請對崇政殿曰天下望立皇子久矣<lb/>
　果出自陛下意乎仁宗曰朕意決矣珪再拜賀曰陛<lb/>
　下誠能為宗廟社稷計天下之福也于是退而草詔<lb/>
　英宗即位詔珪撰仁宗諡珪言古者賤不誄貴幼不<lb/>
　誄長天子稱天以誄之欲稽舊典先請于郊遂為定<lb/>
　制仁宗既祔廟珪以嚴父配天之義請以仁宗専配<lb/>
　明堂明年小祥禮官言當以十月祫祭太廟而未終<lb/>
<pb n="KR4h0067_WYG_040-2b"/>
　三年之制宜行時饗既禫請行禘祭珪曰神主祔廟<lb/>
　已嘗告祭奈何禫畢復行饋食乎詔議濮安懿王典<lb/>
　禮珪與禮官合奏宜依先朝封贈期尊稱皇伯濮安<lb/>
　懿王三夫人當封大國執政不以為然其後三夫人<lb/>
　卒如珪議除端明殿學士遷翰林學士承旨熈寧元<lb/>
　年當郊祀神宗疑亮闇珪曰王制喪三年不祭惟祭<lb/>
　天地社稷為越紼行事不敢以卑廢尊真宗居明徳<lb/>
　皇后之喪既易月而服除明年遂享太廟祀天地于<lb/>
<pb n="KR4h0067_WYG_040-3a"/>
　圜丘請如故事其服冕車輅儀物音樂縁事神者皆<lb/>
　不可廢從之三年除參知政事九年拜同中書門下<lb/>
　平章事集賢殿大學士元豐二年以階易官珪時為<lb/>
　禮部侍郎當為正議大夫遂越拜銀青光禄大夫兼<lb/>
　門下侍郎同中書門下平章事監脩國史珪嘗薦張<lb/>
　璪不用珪曰臣為宰相三薦璪矣而不見用是臣失<lb/>
　職也請罷神宗喜曰宰相當如是神宗欲以内侍李<lb/>
　憲主兵珪奏非祖宗故事陛下獨不鑒漢唐之亂乎<lb/>
<pb n="KR4h0067_WYG_040-3b"/>
　五年拜尚書左僕射兼門下侍郎以蔡確為右僕射<lb/>
　初神宗既新官制先謂執政曰官制將行欲新舊人<lb/>
　兩用之又曰御史大夫非司馬光不可時珪確相顧<lb/>
　失色珪憂甚不知所出確曰陛下久欲收復靈武公<lb/>
　能任責則相位可保也珪書謝之自是西師深入靈<lb/>
　武之役死者十餘萬葢自西邊用兵神宗嘗持淺攻<lb/>
　之議雖一勝一負猶不至大有殺傷至于西邊將帥<lb/>
　習知兵事亦無肯言深入者非珪確不歴外任不習<lb/>
<pb n="KR4h0067_WYG_040-4a"/>
　邊事無敢開此議者神宗不豫珪奏乞立皇太子請<lb/>
　皇太后權同聴政候聖體康復依舊神宗首肯之皇<lb/>
　太子既立未幾神宗升遐哲宗即位拜金紫光禄大<lb/>
　夫封岐國公薨于位贈太師諡曰文恭有文集百巻<lb/>
　號華陽集<lb/>
　　大饗明堂慶成<lb/>
皇祐更秋律明堂奉帝禋粢盛雖薦徳霜露本懐親於<lb/>
赫朝三后無文秩百神几筵交玉幣重屋近星辰邃幄<lb/>
<pb n="KR4h0067_WYG_040-4b"/>
留飇御清壇墮月津衣冠漢儀舊金石舜韶新受胙開<lb/>
宣室鳴鐘降紫宸羣隂光復旦叶氣斗迴春靈貺叢千<lb/>
祝豐恩滲四垠慙非老詞筆徒學煥堯文<lb/>
　　呈永叔書事<lb/>
誥書初捧下西廂重棘連催暮鑰忙緑繡珥貂留帝詔<lb/>
紫衣鋪案拜宸香巻如驟雨收聲急筆似飛泉落勢長<lb/>
十五年前出門下最榮今日預東堂<lb/>
　　依韻恭和聖製上元觀燈<lb/>
<pb n="KR4h0067_WYG_040-5a"/>
雪消華月滿仙臺萬燭當樓寶扇開雙鳯雲中扶輦下<lb/>
六鰲海上駕峰<hi>一作山</hi>來鎬宫春酒沾周宴汾水秋風陋<lb/>
漢才一曲昇平人盡樂君王又進紫霞杯<lb/>
　　梅花<lb/>
冷香疑到骨瓊艶幾堪餐半醉臨風折清吟拂曉觀贈<lb/>
春無限意和雪不勝寒桃李有慙色拈枝試並欄<lb/>
　　遊山寺<lb/>
寒日征驂懶復迴經宵仍喜駐巖隈逕盤幽跡遙知鹿<lb/>
<pb n="KR4h0067_WYG_040-5b"/>
林逗清香定有梅曉影瘦猿窺澗溜夜聲肥羜灹爐灰<lb/>
我心非動亦非静白足禪僧無妄猜<lb/>
　　依韻恭和聖製龍圖天章閣觀三聖御書<lb/>
半夜傳君召西清閲帝文筆迴丹穴鳯歌起沛中雲御<lb/>
幄金虬轉仙墀羽仗分君王自天縱況復睿心勤<lb/>
　　和王原叔内翰有懐<lb/>
暮鑰嚴温省宵鈴静浴堂銀花無奈萎瑶草又還芳夢<lb/>
久聞仙笛班清犯曉霜帝閽何所叩一炷祝堯香<lb/>
<pb n="KR4h0067_WYG_040-6a"/>
　　次韻和元厚之平羌<lb/>
詔收新土鳯林東四百餘年未奏功葱嶺自横秦塞上<lb/>
金城還落漢圖中輕裘坐款無遺䇿解髪來庭有舊風<lb/>
零雨未濛音己㨗不勞歸旅詠周公<lb/>
　　聞种諤米脂川大㨗<lb/>
神兵十萬忽乘秋西磧妖氛一夕收疋馬不嘶榆塞外<lb/>
長城自起玉闗頭君王别繪凌烟閣将帥今輕定遠侯<lb/>
莫道無入能報國紅旗行去取涼州<lb/>
<pb n="KR4h0067_WYG_040-6b"/>
　　依韻和呉相公從駕之開寶寺慶壽崇因閣<lb/>
崇因開寶構金碧晝相輝禁蹕隨曦馭層城轉斗機梵<lb/>
音獅子吼妙相鴿王歸洛水浮神篆天花散御衣塔疑<lb/>
從地涌棟擬入雲飛上行乘今果羣超懼昨非慧珠常<lb/>
自照法雨徧成霏但起真如念梯梁不可幾<lb/>
　　金陵懐古<lb/>
懐鄉訪古事悠悠獨上江城滿目秋一鳥帶烟來别渚<lb/>
數帆和雨下歸舟蕭蕭暮吹驚紅葉慘慘寒雲壓舊樓<lb/>
<pb n="KR4h0067_WYG_040-7a"/>
故國淒涼誰與問人心無復更風流<lb/>
　　宫詞<lb/>
金鉦畫角警場開天子南郊玉輅來十里青城遥北望<lb/>
綵雲宫殿月樓臺<lb/>
鼓角三聲夜奏嚴夕齋清廟宿重簾殿前太尉横銀仗<lb/>
指㸃金盆御水添<lb/>
鑾輿昨夜宿郊壇月淡風低綵䄂寒密冩銷金紅牓子<lb/>
宫中日日報平安<lb/>
<pb n="KR4h0067_WYG_040-7b"/>
禁籞春來報踏青御池波漾碧漣輕内人争送鞦韆急<lb/>
風隔桃花聞笑聲<lb/>
露井銀牀凍不收深宫花暗曉鶯愁殘紅滿地無人掃<lb/>
一半隨風落御溝<lb/>
昨日龍輿幸寶文宸毫金軸展風雲前朝御印從頭坼<lb/>
重整牙籖甲乙分<lb/>
盤龍新織翠雲裘檢㸃黄封玉匣收防備秋來供御著<lb/>
金箱捧入曝衣樓<lb/>
<pb n="KR4h0067_WYG_040-8a"/>
十三垂髻碧螺鬆學舞經年後苑中近日昭儀抄姓字<lb/>
一時宣撥入東宫<lb/>
内庫從頭賜舞衣一畨時様一畨宜才人特地新裝束<lb/>
生色春衫畫折枝<lb/>
黄金掌上露華飛朝退君王索輦遲到得經筵春講罷<lb/>
海棠花影數甎移<lb/>
焚香重熨赭黄衣恐怕朝陽御進遲禁鼓五更交早直<lb/>
歸來還是立班時<lb/>
<pb n="KR4h0067_WYG_040-8b"/>
素霙飄灑住宵寒一寸金花燭淚殘連夜封香宣兩府<lb/>
平明謝雪到齋壇<lb/>
盡日閒窗賭選仙小娃爭覔倒盆錢上籌誰占蓬萊島<lb/>
一擲乘鸞出洞天<lb/>
麗日祥烟鎖禁林櫻桃初熟杏成隂年年翠輦來遊幸<lb/>
花落春宫一寸深<lb/>
夕宴中秋醉廣寒閬風銀闕鎖三山美人半夜歌明月<lb/>
聲在玉壺天地間<lb/>
<pb n="KR4h0067_WYG_040-9a"/>
新供御馬可曾騎青鬛連錢碧玉蹄每到殿前祗候駕<lb/>
金鞍卸下不聞嘶<lb/>
六龍觀稼奉宸遊齊賀豐年薦麥收後苑宴回卿相出<lb/>
内官金合送來麰<lb/>
大家裝著鬭時宜獨自尋常拂淡眉為染淺黄衫子色<lb/>
金盆添水看鵞兒<lb/>
簾搖翡翠金風晚瓦濕鴛鴦玉露天秋殿曉開重九宴<lb/>
内人争貼菊花鈿<lb/>
<pb n="KR4h0067_WYG_040-9b"/>
崇文殿裏勝蓬萊繡柱扶天祕閣開典籍校讐三閣外<lb/>
圖書多出禁中來<lb/>
六宫春色醉仙葩綺户沈烟望翠華琥珀盤生山芍藥<lb/>
絳紗囊佩木香花<lb/>
花外闌干壓翠簷水邊金閣半垂簾内砧敲月黄昏後<lb/>
坐覺春風一倍添<lb/>
端午生衣進御牀赭黄羅帕覆金箱美人捧入南薫殿<lb/>
玉腕斜封綵縷長<lb/>
<pb n="KR4h0067_WYG_040-10a"/>
選進仙韶第一人才勝羅綺不勝春重教按舞桃花下<lb/>
只踏殘紅作地裀<lb/>
七寶䦨干白玉除新開涼殿幸金輿一溝汎碧流春水<lb/>
四面瓊鈎搭綺疏<lb/>
山樓彩鳯栖寒月宴殿金麟吐御香蜀錦地衣呈隊舞<lb/>
教頭先出拜君王<lb/>
天外明河翻玉浪樓西涼月涌金盆香銷甲乙牀前帳<lb/>
宫鎖玲瓏閉殿門<lb/>
<pb n="KR4h0067_WYG_040-10b"/>
西風敧葉撼宫梧早怯秋寒著繡襦玉宇無人雙燕去<lb/>
一彎新月上金樞<lb/>
夜寒金屋篆烟飛燈燭分明在紫薇漏永禁宫三十六<lb/>
燕囘爭踏月輪歸<lb/>
晚吹翩翩動翠旗爐烟千叠瑞雲飛何人奏對偏移刻<lb/>
御史天香隔繡衣<lb/>
金井秋啼絡緯聲出花宫漏報嚴更不知誰是金鸞直<lb/>
玉宇沉沉夜氣清<lb/>
<pb n="KR4h0067_WYG_040-11a"/>
内庭秋燕玉池東香散荷花水殿風阿監探菱牽錦䌫<lb/>
月明猶在畫船中<lb/>
東宫花燭彩樓新天上仙橋不鎖春徧出六宫歌舞奏<lb/>
姮娥初到月虚輪<lb/>
紗幔薄垂金麥穂簾鈎纎挂玉蔥條樓西别起長春殿<lb/>
香碧紅泥透蜀椒<lb/>
翠華香重玉爐添雙鳯樓頭曉日暹扇掩紅鸞金殿悄<lb/>
一聲清蹕捲珠簾<lb/>
<pb n="KR4h0067_WYG_040-11b"/>
金作盤龍繡作麟壺冰樓閣禁中春君王避暑來遊幸<lb/>
風月横秋氣象新<lb/>
清曉自傾花上露冷侵宫殿玉蟾蜍擘開五色銷金紙<lb/>
碧瑣窻前學草書<lb/>
翠鈿貼靨輕如笑玉鳯雕釵裊欲飛拂曉賀春皇帝閣<lb/>
綵衣金勝近龍衣<lb/>
鎖聲金掣閤門環簾捲真珠十二間别殿春風呼萬嵗<lb/>
中丞新押散朝班<lb/>
<pb n="KR4h0067_WYG_040-12a"/>
雞人報曉傳三唱玉井金牀轉轆轤烟引御爐香繞殿<lb/>
漏籖初刻上銅壺<lb/>
御案横金殿屋紅扇開雲表露天容太常奏備三千曲<lb/>
樂府新調十二鐘<lb/>
宫女熏香進御衣殿門開鎖請金匙朝陽初上黄金屋<lb/>
禁掖春深晝漏遲<lb/>
三月金明栁絮飛岸花堤草弄春時樓船百戲催宣賜<lb/>
御輦今年不上池<lb/>
<pb n="KR4h0067_WYG_040-12b"/>
内人稀見水鞦韆爭擘珠簾帳殿前第一錦標誰奪得<lb/>
右軍輸郤小樓船<lb/>
夜色樓臺月數層金猊烟穂繞觚稜重廊屈折連三殿<lb/>
密上真珠百寶燈<lb/>
天門宴閉九重闗樓倚銀河氣象間一㸃星毬垂絳闕<lb/>
五雲仙仗下蓬山<lb/>
禁裏春濃蝶自飛御蠶眠處弄新絲碧窻盡日教鸚鵡<lb/>
念得君王數首詩<lb/>
<pb n="KR4h0067_WYG_040-13a"/>
鬭草深宫玉檻前春蒲如箭荇如錢不知紅藥䦨干内<lb/>
日暮何人落翠鈿<lb/>
太液波清水殿涼畫船驚起宿鴛鴦翠眉不及池邊栁<lb/>
取次飛花入建章<lb/>
御座垂簾繡額單冰山重叠貯金盤玉清迢逓無塵到<lb/>
殿角東西五月寒<lb/>
春心滴破花邊漏曉夢敲囘禁裏鐘十二楚山何處是<lb/>
御樓曽見兩三峰<lb/>
<pb n="KR4h0067_WYG_040-13b"/>
釣線沉波漾彩舟魚爭芳餌上龍鈎内人急捧金盤接<lb/>
潑剌紅鱗躍未休<lb/>
蕙炷香銷燭影殘御衣熏盡徹更闌歸來困頓眠紅帳<lb/>
一枕西風夢裏寒<lb/>
禁裏宫鶯曉未啼千牛仗下報班齊銀袍五百趨龍尾<lb/>
天子臨軒賜御題<lb/>
洛陽新進牡丹叢種在蓬萊第幾宫壓曉看花傳駕入<lb/>
露苞初坼御袍紅<lb/>
<pb n="KR4h0067_WYG_040-14a"/>
碧桃花下試枰碁誤算籌先一著低輸却鈿釵雙翡翠<lb/>
可勝重勸玉東西<lb/>
侍輦歸來步玉堦試穿金縷鳯頭鞋堦前摘得冝男草<lb/>
笑插黄金十二釵<lb/>
瑤臺夜滴金莖露水殿涼生玉枕風卧看星河歸閣曉<lb/>
月斜疎影轉梧桐<lb/>
臨明一陣梨花雨夢隔珊瑚斗帳明後苑樂聲催引駕<lb/>
春衫初試覺身輕<lb/>
<pb n="KR4h0067_WYG_040-14b"/>
盆山高叠小蓬萊檜栢屏風鳯尾開緑遶金堦春水濶<lb/>
新分一脈御溝來<lb/>
内苑宫人學打毬青絲飛鞚紫花騮朝朝結束防宣喚<lb/>
一様真珠絡轡頭<lb/>
夜深獨倚闌干角玉笛横吹弄月明餘響度雲無處覓<lb/>
人間聞得兩三聲<lb/>
新學琵琶曲破成仙韶第一己知名朱絃未落黄金撥<lb/>
玉腕先聞動釧聲<lb/>
<pb n="KR4h0067_WYG_040-15a"/>
太尉洮岷破虜囘腰垂金帶入闗來殿前獻壽天顔喜<lb/>
花覆千官拱御杯<lb/>
元夕星燈照露臺六宫歌吹出雲來夜深翠輦歸金殿<lb/>
十里迴廊錦帳開<lb/>
後苑歸來月上初天歌吹引六鸞輿春風料峭餘寒重<lb/>
猶索金函覽奏書<lb/>
金雞竿下龍旗動萬國華夷拜冕旒十二門開傳詔急<lb/>
祥雲捧日在樓頭<lb/>
<pb n="KR4h0067_WYG_040-15b"/>
數騎紅糚曉獵還銷金羅襪鏤金鐶佯佯走馬穿花過<lb/>
拂拭雕弓對御彎<lb/>
晚來東殿放笙歌外院池亭得暫過深炷爐香登月榭<lb/>
䦨干西角拜嫦娥<lb/>
中宫晴雪玉成峰滴露堆寒冷照空三十六窻明月夜<lb/>
嫦娥渾在水晶宫<lb/>
兩班齊賀玉闗清新奏熙州曲破成畫鼓連聲催隊進<lb/>
玉人多半未知名<lb/>
<pb n="KR4h0067_WYG_040-16a"/>
沈烟揺碧透金鋪密下珠簾鎮玉壺近賜趙昌花雀陣<lb/>
却嫌崔白芰荷圖<lb/>
内庫新函進御茶龍團春足建溪芽黄封各各題名姓<lb/>
賜入東西兩府家<lb/>
博士當年教玉筝六宫誰敢鬭新聲如今舊曲無心理<lb/>
寶柱一行秋鴈横<lb/>
宫人捧硯臨香案一幅春綃展素霞玉筯彎環題御篆<lb/>
風雲金殿起龍蛇<lb/>
<pb n="KR4h0067_WYG_040-16b"/>
銀盆著水灑毬塲馬嚼銜聲立兩行齊上玉鞍隨仗列<lb/>
粟金腰帶小牌方<lb/>
三殿飛雲禁鑰開風從天上送香來諸番玉帛朝元日<lb/>
齊獻南山萬壽杯<lb/>
黄昏鎖院聴宣除翰長平明趂起居撰就白麻先進草<lb/>
金泥降出内中書<lb/>
魚藻宫中淑景長鴨頭新水御池塘竒花深院門門閉<lb/>
總被春風漏洩香<lb/>
<pb n="KR4h0067_WYG_040-17a"/>
石刻蛟螭扶繡柱金盤龍鳯走雕楹萬年枝上流鶯囀<lb/>
屏掩春山夢不成<lb/>
紅濕春羅染御袍透簾三丈日華高金針百尺穿縫處<lb/>
一對盤龍落剪刀<lb/>
霜明鳷鵲樓邊月風落昭陽殿後梅爐炭灺消香獸暖<lb/>
獨拈香箸撥紅灰<lb/>
花香著蘂藏蜂翅栁影拖金入瑣窻舞鑑曉鶯無柰隻<lb/>
認梁歸燕却成雙<lb/>
<pb n="KR4h0067_WYG_040-17b"/>
玉兎何年上月宫夜深搗藥特無蹤神丹不老嫦娥鬢<lb/>
乞取刀圭駐玉容<lb/>
萱草成窠杏子青夜聞禁漏曉聞鶯吹回一覺昭陽夢<lb/>
帳外春風太薄情<lb/>
翡翠盤龍装繡額真珠雙鳯蹙花毬時聞玉女牽簾笑<lb/>
箭躍銅壺不算籌<lb/>
迢逓金壺漏水長輪更傳㸃報君王諸宫各進時新果<lb/>
堆著龍牀駐夜香<lb/>
<pb n="KR4h0067_WYG_040-18a"/>
殿下排塲擊土牛君王玉仗久遲留外人爭卜宜春喜<lb/>
奪得金泥各自收<lb/>
千年一偶聖人生豈特河清海亦清瑞應固宜流樂府<lb/>
行看絲竹有新聲<lb/>
小雨霏微潤緑苔石欄紅杏傍池開一枝插向金瓶裏<lb/>
捧進君王玉殿來<lb/>
　　金陵懐古<lb/>
控帶洪流古帝城欲尋舊事半榛荆六朝山色情終在<lb/>
<pb n="KR4h0067_WYG_040-18b"/>
千古江聲恨未平設險丘陵荒蔓草帶城桑柘接新畊<lb/>
十年重到無人問獨立東風一愴情<lb/>
　　登懸瓠城感呉元濟<lb/>
将軍戈甲從天下丞相旌旗匝地來堪笑怒螳猶强臂<lb/>
不知蟄户欲驚雷咄嗟武相深寃洗指顧山東逆境開<lb/>
吏部聲名千古在㫁碑何處卧蒼苔<lb/>
　　三鄉懐古<lb/>
清洛東流去不還漢唐遺事有無間廟荒古木連空谷<lb/>
<pb n="KR4h0067_WYG_040-19a"/>
宮廢春蕪入亂山南陌絮飛人寂寂空城花落鳥闗闗<lb/>
登臨幾度遊人老又對東風鬢欲斑<lb/>
　　登海州樓<lb/>
城外滄溟日夜流城南山直對城樓溪田雨足禾先熟<lb/>
海樹風高葉易秋疏傅里閭詢故老秦皇車甲想東遊<lb/>
客心不待傷千里檻外風烟盡是愁<lb/>
　　依韻和蔡樞密岷洮恢復部落迎降<lb/>
河湟形勝壓西陲忽覺連營列漢旗天子坐籌星兩兩<lb/>
<pb n="KR4h0067_WYG_040-19b"/>
將軍解佩印纍纍稱觴别殿傳新曲銜璧名王按舊儀<lb/>
江漢一篇猶未美周宣方事伐淮夷<lb/>
　　五日宫中帖子<lb/>
紫閣曈曨隠曉霞瑶墀九御薦菖華何人又進江心鑑<lb/>
試與君王却衆邪<lb/>
　　題静照堂<lb/>
身居在城邑趣不落人間門外塵埃滿庭中日月閒風<lb/>
隨朝梵響雨入定衣斑幾欲攜筇去松隂一叩闗<lb/>
<pb n="KR4h0067_WYG_040-20a"/>
　　新正帖子<lb/>
北地凝隂盡千門淑氣新年年金殿裏寶字貼宜春<lb/>
　　挽老蘇先生<lb/>
岷峨地僻少人行一日西來譽滿京白首只知聞道勝<lb/>
青衫不及到家榮𤣥猿夜哭銘旌過紫燕朝飛挽鐸迎<lb/>
天禄校書多分薄子雲那得塟鄉城<lb/>
　　題齋宫<lb/>
鄰雞未動曉驂催又向靈臺飲福杯自笑治聾知不足<lb/>
<pb n="KR4h0067_WYG_040-20b"/>
明年强健更重來<lb/>
　　邵安簡公輓詞<lb/>
短褐曾陳定羌䇿汗青猶著立儲書春風澤國吟箋落<lb/>
夜雨溪堂燕壘疎<lb/>
　<lb/>
　<lb/>
　<lb/>
　兩宋名賢小集巻四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百九十</head> <lb/>
    <p>
<pb n="KR4h0067_WYG_290-1a"/>
欽定四庫全書<lb/>
　兩宋名賢小集巻二百九十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　梅屋詩稿<lb/>
　許棐字忱父海鹽人嘉熙中隠居秦溪種梅數十樹<lb/>
　搆屋讀書自號梅屋慕香山東坡畫二像懸室中事<lb/>
　之嘗曰四壁天地萬巻春風庾嶺香孤山玉樂而可<lb/>
<pb n="KR4h0067_WYG_290-1b"/>
　以忘死著有梅屋集<lb/>
　　夜泊長河<lb/>
黄㡌貪程夜泊遲市樓燈火歇多時滿懐風月無分付<lb/>
却借漁翁短笛吹<lb/>
　　訪潘叔明<lb/>
一室寛於飬鶴籠荻簾踈透雪花風怪來几案無顔色<lb/>
春在題詩巻子中<lb/>
　　明妃<lb/>
<pb n="KR4h0067_WYG_290-2a"/>
漢宫眉嫵息邉塵功壓貔貅百萬人好把香閨舊脂粉<lb/>
艷粧顔色上麒麟<lb/>
　　醉起<lb/>
午醉醺醺到日晡起呼茶盌炷燻爐隔窗幾㸃敲花雨<lb/>
仔細聽時却又無<lb/>
　　帕子<lb/>
萬縷縱横如妾恨一方輕薄似郎恩多時不繫纎腰舞<lb/>
却對花前拭淚㾗<lb/>
<pb n="KR4h0067_WYG_290-2b"/>
　　晚泊臨平<lb/>
晚卸風㠶泊市橋稅亭民屋摠蕭條秦封不到河邉栁<lb/>
送徃迎來枉折腰<lb/>
　　元夕後懐河上作<lb/>
自從樓閣罷燒燈未有今朝一日晴煖拆葑邉氷翼破<lb/>
寒留山頂雪㾗輕嬌驄已印尋芳跡小妓新翻鬻唱聲<lb/>
毎箇旗亭商一醉也應排日到清明<lb/>
　　沈子壽郊居<lb/>
<pb n="KR4h0067_WYG_290-3a"/>
屋外猶餘地百弓經鋤知費幾年功栽蔬少似於陵仲<lb/>
種菊多於靖節翁偃屈溪山詩巻裡破除風月酒杯中<lb/>
近來又喜禪機透一顧叢林萬衲空<lb/>
　　贈葉靖逸<lb/>
借我城居一丈寛五車書向腹中安聲華馥似當風桂<lb/>
氣味清於着露蘭朝士時將餘俸贈鋪家傳得近詩刋<lb/>
回看舊隐西湖上誰伴沙鷗度歲寒<lb/>
　　鄭介道見訪<lb/>
<pb n="KR4h0067_WYG_290-3b"/>
歩頭楊栁種多年今日方維勝客船掃石共看山色坐<lb/>
枕書同聽雨聲眠溪羮旋煮蓴絲滑野飯新炊芡玉圓<lb/>
不管歸心忙似箭强留吟過菊花天<lb/>
　　贈龔彦質<lb/>
慈湖分與半窗燈照得襟懐徹底明<hi>得一作出明一作清</hi>蒲席夜閒<lb/>
猫占卧筍輿春暖鶴隨行爐香欲盡經猶誦研墨才濃<lb/>
句已成歲晚弟兄俱白首一樓風雨話深更<lb/>
　　題常穆仲蘸碧<lb/>
<pb n="KR4h0067_WYG_290-4a"/>
舫様一亭小依山復靠池毎來分席坐須憶一湖時竹<lb/>
弄當窗影花添蘸水枝人間風浪惡泛宅幾天隨<lb/>
　　趙叔魯<lb/>
天上除書駱驛飛謫仙何事得來遲旅懐寛似居家日<lb/>
學力高於未第時山帶晴霏横畫軸水流清響入琴絲<lb/>
世間多少王孫貴無我寒泉一句詩<lb/>
　　秋江漁父<lb/>
小舟輕似一鷗飛戀月隨風慣不歸困卧蘆花深雪裡<lb/>
<pb n="KR4h0067_WYG_290-4b"/>
夜寒添葢舊蓑衣<lb/>
　　山間<lb/>
越得山間笋蕨春借厨烹煮自炊薪倩誰分我桮羮去<lb/>
寄與中朝食肉人<lb/>
　　木山父書院<lb/>
占得文房一丈强地幽雖夏亦清涼甁花誤倒水侵案<lb/>
書葉亂掀風滿牀薜長宻藤遮半壁桐分踈影出低墻<lb/>
客來莫道無祗待只啜茶甌却味長<lb/>
<pb n="KR4h0067_WYG_290-5a"/>
　　蠟梅江梅同瓶<lb/>
苗裔元從庾嶺分兩般標致一般春淡粧西子呈嬌態<lb/>
黄面瞿曇現小身不羡腰金横玉貴來尋嚼蠟飲氷人<lb/>
只愁花謝香狼籍桃李如何接後塵<lb/>
　　贈畫魚沈秀才<lb/>
冩字摛文不療飢生涯換得頗新竒錦心暗織臨淵網<lb/>
蓬鬢潜繅釣雨絲落筆易於投餌處得錢多似出罾時<lb/>
漁翁枉占烟波濶不及君家小硯池<lb/>
<pb n="KR4h0067_WYG_290-5b"/>
　　贈北磵<lb/>
天下名山行脚遍依然形影瘦伶俜支吾寒暑袈裟耐<lb/>
變眩烟霞筆硯靈對客敬如堂上佛讀書道似藏中經<lb/>
石頭路滑終難到不是詩禪莫扣扄<lb/>
　　雪曉<lb/>
臘雪連宵接曉飛錦衾公子未曽知起來攜杖敲梅樹<lb/>
扶得輕盈壓損枝<lb/>
　　閨怨五首<lb/>
<pb n="KR4h0067_WYG_290-6a"/>
眉鎻從春不暫開懶移心事向妝臺恩情却似殘花片<lb/>
去逐東流不肯迴<lb/>
别後相思瘦玉肌不堪重着看花衣恨君得似梁間燕<lb/>
社日辭家社日歸<lb/>
月引庭花影上窗悶和簮朶卧空牀春寒翠被無人共<lb/>
閒却熏爐一字香<lb/>
離愁一㸃濃如黛强把金箆掃不開新月幾畨呈巧様<lb/>
薄情夫壻未歸來<lb/>
<pb n="KR4h0067_WYG_290-6b"/>
小院東風去住中春愁元不隔簾櫳自家顔色凋零盡<lb/>
却對花枝惜堕紅<lb/>
　　枯荷<lb/>
萬柄緑荷衰颯盡雨中無可盖眠鷗當時作叠青錢滿<lb/>
肯信池塘有暮秋<lb/>
　　庭樹<lb/>
今年庭樹看花稀因是耽書失事治何處結巢雙喜鵲<lb/>
却來刪得幾枯枝<lb/>
<pb n="KR4h0067_WYG_290-7a"/>
　　春晚<lb/>
推過詩編把酒斟挽春幾句讓鶯吟門前却喜無人掃<lb/>
積得殘花一寸深<lb/>
　　贈臨上人<lb/>
遶湖山叠翠師住最髙層野偈書林葉茶鐺煑澗氷松<lb/>
筠為道友日月是禪燈倘許分峯隠甘為有髪僧<lb/>
　　客路<lb/>
客路乆驅馳秋深兩鬢知田家投夜宿漁竈寄晨炊契<lb/>
<pb n="KR4h0067_WYG_290-7b"/>
分燈前影生涯槖裡詩遥憐故園菊荒草沒霜枝<lb/>
　　鍾雋卿見訪<lb/>
荒圃知非延客地漫分苔石坐移時杯中淺注三行酒<lb/>
几上同看數首詩樹未經霜飛葉早菊因潤月放花遲<lb/>
自無景物留君住却恨西山日半䂓<lb/>
　　題倦庵<lb/>
自扁庵為倦斯名恐未然醉巾頻漉破逰屐几磨穿新<lb/>
種竹多活舊栽花更妍門前春水漲催發孝亷船<lb/>
<pb n="KR4h0067_WYG_290-8a"/>
　　贈元松軒<lb/>
白髪蕭蕭客帝都故園閒却種𤓰鉏平時不信為儒悞<lb/>
今日方知渉世疎烟浦未尋歸去艇雪窗猶讀借來書<lb/>
詩名壓盡江湖客要在唐人向上居<lb/>
　　題叔清郊居<lb/>
哦松未了賦歸歟旋買田園結草廬數畆竹隂惟欠鶴<lb/>
半池山影不妨魚舉杯多是沽來酒挿架無非讀過書<lb/>
我已倦為都下客顧君分與把茅居<lb/>
<pb n="KR4h0067_WYG_290-8b"/>
　　書郭子度壁<lb/>
禁苑精廬是切隣衣巾雖舊不沾塵鐘魚聲裡吟連曉<lb/>
花栁香中醉過春和土重泥燒藥竈買絲新接釣魚綸<lb/>
遶湖十萬人家住如此清閒有幾人<lb/>
　　㕍字<lb/>
㸃畫分明印碧空迴鸞近鵲勢差同月邉映得銀鈎體<lb/>
雪裡摹成玉箸工斷續似經秦火後悲涼如在楚詞中<lb/>
愁人筆硯俱荒廢倩冩相思寄便風<lb/>
<pb n="KR4h0067_WYG_290-9a"/>
　　宫詞二首<lb/>
卧聽羊車輥夜雷知從誰處宴酣回蟾光也觧君王意<lb/>
隔箇簾櫳不入來<lb/>
同入宫來幾許人因何遣妾䕶長門雲鬟半晚香腮瘦<lb/>
却愛菱花鏡子昏<lb/>
　　古墓<lb/>
石人猶自立蒿萊拂讀殘碑字字哀隣塚巳澆寒食酒<lb/>
野風分送紙錢來<lb/>
<pb n="KR4h0067_WYG_290-9b"/>
　　憶鄭元甫<lb/>
别後黄花兩度殘天涯彼此寄書難幾回雁字斜陽裏<lb/>
聊當平安一紙看<lb/>
　　贈芸窗<lb/>
能書能畫又能詩除却芸窗别數誰只是霜毫氷蠒紙<lb/>
才經拈起便新竒<lb/>
　　戍婦詞一首<lb/>
半落缸花午夜閒戌衣裁就寄君難雁來不帯平安字<lb/>
<pb n="KR4h0067_WYG_290-10a"/>
却帶邉風入帳寒<lb/>
　　贈陳宗之<lb/>
六月長安熱似焚鄽中清趣摠輸君買書人散桐影晚<lb/>
卧看風行水上紋<lb/>
　　傷春曲<lb/>
日日望郎郎未歸玉肌寛盡縷金衣春心撩亂強拘束<lb/>
碎剪紅綃補舊枝紅綃才向枝頭住殘花又逐東風去<lb/>
願花飛入笑筵中莫入愁人斷腸處愁人見花人自羞<lb/>
<pb n="KR4h0067_WYG_290-10b"/>
花見愁人花也愁飛花有盡愁無盡栁外一聲黄栗留<lb/>
　　四時宫詞各一首<lb/>
因見落花心覺悟薄羅襟上淚㾗乾容顔縱是花枝好<lb/>
能得君王幾日看<lb/>
碧玉涼梳落枕邉懶梳雙鬢學新蟬恩情不及班姬扇<lb/>
縱是炎天亦棄捐<lb/>
涼夜誰同玉簟眠湘波冷浸一枝蓮君王不學中秋月<lb/>
處處分身處處圓<lb/>
<pb n="KR4h0067_WYG_290-11a"/>
雪壓長門消未盡夜衾堆盡舊宫羅鴛鴦瓦下垂氷筯<lb/>
未抵相思玉筯多<lb/>
　　郭評事<lb/>
廷評滿腹貯陽春筆下從來活幾人㕔小似分幽寺住<lb/>
俸輕如在舊山貧堆書教子猶疑少倒屣迎賔不厭頻<lb/>
欲效林宗中角墊自嫌雙鬢有紅塵<lb/>
　　輓呉春伯<lb/>
入門諸子哭褰衣痛説嚴君屬纊時病重刀圭難作效<lb/>
<pb n="KR4h0067_WYG_290-11b"/>
家貧飯舍不如儀從春屢有登臨約近日方無唱和詩<lb/>
拂拂南屏山下路悲風吹亂緑楊絲<lb/>
　　輓郭子度<lb/>
連年染患貌梔黄盧扁猶無起死方穉女自敲尸畔磬<lb/>
隣僧來炷佛前香生涯漫有千書巻受用惟存一奠觴<lb/>
聽説茶毗心更苦拭乾清淚又成行<lb/>
　　寄吳冝之<lb/>
文公徒弟無多在學術應如壽數髙好句先教諸子和<lb/>
<pb n="KR4h0067_WYG_290-12a"/>
墊巾翻被俗人嘲湖邉茶店同誰坐井畔柴扉欠我敲<lb/>
昨夜相思眠不稳月眉斜印落花稍<lb/>
　　瑛上人<lb/>
十二三時便出家何曽頃刻離烟霞晨持數巻日方上<lb/>
夜梵千聲月未斜洗鉢不經鷗浴水挿瓶嫌採蝶殘花<lb/>
儒冠誤我駸駸老何日蒲團共結跏<lb/>
　　木芙蓉<lb/>
芙蓉艷金谷秋色錦機中霜樹不知醜葉與花争紅<lb/>
<pb n="KR4h0067_WYG_290-12b"/>
　　東歸道中<lb/>
芙蓉波面出罾魚亷似城中買擔蔬欲試膾刀還不忍<lb/>
恐傷千里寄人書<lb/>
　　籬籠禽怨<lb/>
子金新購入雕籠恨在嬌聲斷續中昨夜羈雌何處宿<lb/>
落花殘月故巢空<lb/>
　　破鏡詞<lb/>
寶鏡一從分破後不堪磨拭炤妝鈿倩誰攜上青雲去<lb/>
<pb n="KR4h0067_WYG_290-13a"/>
補得今宵缺月圓<lb/>
　　龔彦質恕可二丈<lb/>
兩龔當暑客秦溪旋買黄絺替熟衣想見西湖風月裡<lb/>
藕花凝望載詩歸<lb/>
　　張聲父<lb/>
城中破屋妻兒住自向招提借小房壁上碑文皆古篆<lb/>
案頭書冊半仙方月嫌碎竹遮窗暗風欵飛花入坐香<lb/>
㸃檢未如僧相處只多髭鬢幾根霜<lb/>
<pb n="KR4h0067_WYG_290-13b"/>
　　秋齋即事<lb/>
桂香吹過中秋了菊傍重陽未肯開幾日銅瓶無可浸<lb/>
賺他飢蝶入窗來<lb/>
　　泛剡<lb/>
水濶無風似有風蘆花揺落櫓聲中鷗無一㸃驚猜意<lb/>
認作當時載雪翁<lb/>
　　醉歸<lb/>
半醉歸來卧不成月華霜彩爛中庭茶鐺凍結香匜冷<lb/>
<pb n="KR4h0067_WYG_290-14a"/>
只把梅花嗅得醒<lb/>
　　湖上曲<lb/>
新晴旋蠟遊春屐半濕香泥恰好行琢得小詞腔未稳<lb/>
徃來花下怯歌鶯<lb/>
　　趙野雪<lb/>
載雨駕雷翻覆頃漏星藏月巻舒閒若將雪與詩人比<lb/>
政恐雲無日日閒<lb/>
　　古硯送趙明府<lb/>
<pb n="KR4h0067_WYG_290-14b"/>
一片端州古硯甎翁孫相授當良田寒梅磵下和氷洗<lb/>
秋桂窗前滴露研學字不工空費紙吟詩雖苦未成編<lb/>
贈君攜去薇花畔草詔閒時枕匣眠<lb/>
　　戯題花<lb/>
一片落花題一字凑成一句怨春詩縱横貼在窗紗上<lb/>
巧似逥文織錦時<lb/>
　　寄衣曲<lb/>
蘆花風𦂳雁飛飛便寄邉衣也是遲妾把剪刀猶覺冷<lb/>
<pb n="KR4h0067_WYG_290-15a"/>
况君披甲枕戈時願君百戰圖勲業馘項殱嬴頻獻㨗<lb/>
傳取貂蟬金印歸無負君王無負妾<lb/>
　　畫眉曲<lb/>
日印花枝欲滿窗旋磨鸞鏡試新籹恩情只似春宵短<lb/>
眉黛空如栁葉長<lb/>
　　宿閒林歩<lb/>
山禽棲定澗蛙鳴時復鴟梟雜數聲昨夜酒添春睡重<lb/>
幸無憎愛到天明<lb/>
<pb n="KR4h0067_WYG_290-15b"/>
　　宫女詞<lb/>
妍醜三千衆恩情一例輕妾身雖寂寞天下却升平<lb/>
　　真珠園<lb/>
芭蕉葉上題詩字雨後來看半不全餘濕未勝濃墨補<lb/>
且攜巵酒到花前<lb/>
　　湖邉<lb/>
湖邉開到木芙蓉攘盡荷花十里紅紅蓼莫慙顔色淺<lb/>
榮枯同是一秋風<lb/>
<pb n="KR4h0067_WYG_290-16a"/>
　　讀南嶽<lb/>
春來逰未遍湖山已是風光一半殘細把劉郎詩讀後<lb/>
鶯花雖好不須看<lb/>
　　花<lb/>
墻頭新露一枝紅壓盡隋人萬彩工香艷便棲雲鬢老<lb/>
也勝飄泊晚西風<lb/>
　　别友<lb/>
分付離觴莫滿斟酒深還與恨同深自憐不及春江燕<lb/>
<pb n="KR4h0067_WYG_290-16b"/>
一路相隨伴好吟<lb/>
　　不語僧<lb/>
黙坐蒲龕若塑成客來惟聽小鐘鳴却嫌庭樹無禪力<lb/>
時有風枝雨葉聲<lb/>
　　孔海翁<lb/>
鑑湖湖上寄閒身好景應同賀監分梅下有船供載雪<lb/>
荷邉無地可鉏雲吟人多倩刪詩稿名士争求作序文<lb/>
畫巻書箋偏藏屋其他生計盡輸君<lb/>
<pb n="KR4h0067_WYG_290-17a"/>
　　題縣樓呈竹坡<lb/>
令君聊試棟梁材結就譙樓亦壯哉疑是海宫新湧出<lb/>
不然仙府乍移來無人敢帶私心入萬户皆知正道開<lb/>
細數代𤓰能幾日曉籌昏鼓莫相催<lb/>
　　寄題竹坡<lb/>
郭外移來費俸金幾年擡舉玉成林更無餘地栽他樹<lb/>
儘有髙枝着卧禽寒影似傳東野貌清聲如冩伯夷心<lb/>
呼童少殺青瑶簡染月濡雲寄我吟<lb/>
<pb n="KR4h0067_WYG_290-17b"/>
　　數椽<lb/>
數椽茅屋傍林塘幽似山僧獨住房夜静只慿猿守宅<lb/>
晝閒時有鶴升堂旋収落葉供茶㸑細搗枯花作印香<lb/>
書冊滿牀詩滿槖别無生計亦無妨<lb/>
　　送友人為僧<lb/>
知心朋友雲霄裡三尺官綾取不難禪衲乍披身愈瘦<lb/>
儒冠新脱頂㣲寒數編詩稿聊収起一藏經文旋取看<lb/>
惟我塵緣推不去蕭蕭華髪倦漁竿<lb/>
<pb n="KR4h0067_WYG_290-18a"/>
　　地爐<lb/>
穴地為爐了一寒肉屏氊帳任無緣晨燒樹下沾霜葉<lb/>
夜煮山頭㵼月泉巳借陽和歸故絮更分光焰到殘編<lb/>
百年貧冨灰埃盡荒塚纍纍夜燒邉<lb/>
　　春雪<lb/>
春風吹雨作花飛寒勒芳程幾日遲惟有庭前老梅樹<lb/>
謝渠添補落殘紅<lb/>
　　輓沈晏如<lb/>
<pb n="KR4h0067_WYG_290-18b"/>
不信詩人一例窮如公半世又成空湖邉便欠尋梅友<lb/>
籬下應無採菊翁雪片堆平閒藥竈雨聲敲碎舊漁篷<lb/>
墓銘吟稿兒封寄血淚斑斑浣紙紅<lb/>
　　贈相士<lb/>
澗水溪氷似鏡清自看寒貌已分明煩君别相江湖友<lb/>
來歲誰魁淡墨名<lb/>
　　陳裕齋墨戯<lb/>
臨帖鈔書外尤深破墨工萬峯千嶂趣片紙尺綃中雲<lb/>
<pb n="KR4h0067_WYG_290-19a"/>
暗孤村月潮生滿樹風自嫌我已老摩硯一無功<lb/>
　　題吳秋潭隠居圖<lb/>
到處有茅堪盖屋誰家遷槿不成籬秋潭何事經營晚<lb/>
應是無人㑹買詩<lb/>
　　題摩雲悟師<lb/>
老松隂下訪摩雲仰望青雲隔幾塵不是倚空梯百尺<lb/>
只緣中有道髙人<lb/>
　　田間<lb/>
<pb n="KR4h0067_WYG_290-19b"/>
田間乆不到草木半蕭踈鷗占沉舟浴蛩分破壁居僕<lb/>
温攜到酒隣送買殘蔬未説催租事黏窗且讀書<lb/>
　　題埜處<lb/>
數畆家園枕碧波樹桑疎處補花窠簷低不碍儒冠入<lb/>
橋矮才通釣艇過雲笛旋栽門外竹雨衣新織檻前莎<lb/>
有時牛背看書罷一曲春風寗戚歌<lb/>
　　孫祺卿新居<lb/>
幾年銖累東修錢才向湖邉置一㕓種竹庭深難得月<lb/>
<pb n="KR4h0067_WYG_290-20a"/>
飬魚池小易為泉山呈好畫當書案栁撒輕絲罩釣船<lb/>
酒力半酣詩思倦矮牀相對白鷗眠<lb/>
　　招髙菊澗<hi>時在縣齋</hi>
歸買秦溪屋一間才如都市僦樓寛門前飬草如花賞<lb/>
壁上黏碑當畫看自改舊時詩未稳獨斟新酒不成歡<lb/>
髯仙只在淵明宅泥濘相邀寸歩難<lb/>
　　李明甫雪中小閲<lb/>
令君䝉雪教千兵一㸃妖氛不敢生和氣旋回弓力軟<lb/>
<pb n="KR4h0067_WYG_290-20b"/>
寒光㣲映劍光明民居似倚銀城壯海道如鋪玉簟平<lb/>
入蔡歸來方夜半畫堂歌管未収聲<lb/>
　　西真圖<lb/>
翠水池邉宴早秋雲謠聲裡月西流醉歸不信乗鸞稳<lb/>
却擘蓮花作采舟<lb/>
　　書北庵門<lb/>
十度來敲九不譍隔籬空見竹青青不知池裏黄金鯽<lb/>
聽講楞伽幾巻經<lb/>
<pb n="KR4h0067_WYG_290-21a"/>
　　贈術士張痴<lb/>
伶俐不如痴從來吾亦知才吟詩好日便是命窮時䑕<lb/>
笑瓶無粟蝸嫌壁有碑五行修得否髭鬢已絲絲<lb/>
　　謝毓齋李尚書惠詩序<lb/>
綠野堂邉種藥成已班髭鬢復青青謝庭子弟皆英物<lb/>
漢殿公卿半學生争捧溪藤未妙畫競磨崖石乞新銘<lb/>
如何海角孤吟者文集中間也挂名<lb/>
　　葉克齊<lb/>
<pb n="KR4h0067_WYG_290-21b"/>
歙浦租船只載詩一亷如此似君希雙親猶道行裝重<lb/>
多帶羅紋一硯歸<lb/>
　　題趙子固春山上寺圖<lb/>
望得招提見程猶半日間馬嘶曾到處僕指未行山風<lb/>
遞松聲逺雲連草色閒何如添箇我坐石聽潺湲<lb/>
　　湯婆子<lb/>
一冬專寵道人房不藉華清賜浴湯皤腹却無璋瓦分<lb/>
矮身難稱綺羅妝春生蝴蝶半牀夢暖迫梅花一帳香<lb/>
<pb n="KR4h0067_WYG_290-22a"/>
醉倚肉屏君莫羡北邙多少黒頭郎<lb/>
　　送冩神李肖巖入道<lb/>
一掣塵緣去學仙鶴程風露漸髙寒白玉樓中逢鼻祖<lb/>
為傳吟貌寄予看<lb/>
　　寄趙倉<lb/>
麾節交迎出帝城滿朝皆羡板輿榮一川蹔輟春風暖<lb/>
八郡同瞻霽月明吳苑鶯花新管領秦溪桃李舊栽成<lb/>
應憐倦卧寒窗者煮藥爐邉聽雪聲<lb/>
<pb n="KR4h0067_WYG_290-22b"/>
　　送趙子梁<lb/>
梅福舟行速離觴不暇斟雖然交日淺頗覺别情深宿<lb/>
處雁相伴到時鶯對吟水心新塚下替我一沾襟<lb/>
　　得閒亭<lb/>
栁風雖小絲絲裊花雨無多㸃㸃香惟有吟毫閒未得<lb/>
染紅濡緑一春忙<lb/>
　　題錢慶豐醒庵<lb/>
不向杯中物吟邉僅有君自無沉醉分非效獨醒人捲<lb/>
<pb n="KR4h0067_WYG_290-23a"/>
箔進明月開門放宿雲揀茶敲未遍又摘露芽春<lb/>
　　輓周倅<lb/>
真是分風月歸來無俸錢人皆嗤拙宦天又嗇長年舊<lb/>
宅寒潮外新螢古樹邉一詩哀不盡簷雨對潜然<lb/>
　　上趙蘭坡<lb/>
身迫雲霄自不知只如師友講論時驅龍駕鳯陽氷字<lb/>
剪月裁霞太白詩兩院炷香熏畫巻晴窗添水浸花枝<lb/>
十年漫走江湖上咫尺蘭坡却到遲<lb/>
<pb n="KR4h0067_WYG_290-23b"/>
　　上嘉禾趙守<lb/>
邦君一念只寛民真個龔黄見後身和氣蒸為千耒雨<lb/>
煖雲栽作萬襦春座中長有清吟客庭下渾無徤訟人<lb/>
諸郡盡能依此様世間那有一家貧<lb/>
　　劍鋒<lb/>
朝潤郅支膏暮澤樓蘭血何如塵土中蝕為無用鐵<lb/>
　　題常宣仲草堂<lb/>
隔市能幾歩幽趣踰山林鑿池小如斗水淺魚自深簷<lb/>
<pb n="KR4h0067_WYG_290-24a"/>
任樹枝礙堦從草色侵不肯一鋤斫恐傷春風心朝出<lb/>
貨仁義暮歸炊古今客來無可欵石鑪添水沉<lb/>
　　題張俞仲竹屋<lb/>
削成千蠧簡此屋是餘村長有清風至渾無俗客來猿<lb/>
當吟案立鶴趂釣船逥添足歳寒計裁松復種梅<lb/>
　　李方庵欵梅<lb/>
梅花惆悵三年别香鎻空庭幾風月今年花發主人歸<lb/>
依舊主人貧徹骨小枝分立硯屏邉無酒酬春燭焰寒<lb/>
<pb n="KR4h0067_WYG_290-24b"/>
數葉殘書繙未了喚起山童敲鳯團<lb/>
　融春小綴<lb/>
　開爐十日併當融春小室為六藏計亂書中得舊稿數<lb/>
　紙稿自甲午至己亥詩不滿三十更散失不得傳則<lb/>
　與日月俱棄矣倂綴數文為融春小編非千金弊帚<lb/>
　誓尺壁餘隂也梅屋許棐題<lb/>
　　樂府<lb/>
妾心如鏡靣一規秋水清郎心如鏡背磨殺不分明<lb/>
<pb n="KR4h0067_WYG_290-25a"/>
小窗寒燭夜結紐綴郎襟不結尋常紐結郎長逺心<lb/>
郎心如紙鳶斷線隨風去願得上林枝為君縈留住<lb/>
　　題舒王遊半山圗<lb/>
驢載新詩僕抱書松聲禽語當傳呼不知邂逅耕田者<lb/>
問着青苗免役無<lb/>
　　題錢叔恭立齋銘後<hi>蔣魁作銘</hi>
拄義撑仁難着脚十人着脚几斜歌此銘不特為君助<lb/>
今古儒家砥柱碑<lb/>
<pb n="KR4h0067_WYG_290-25b"/>
　　舊漁竿<lb/>
制斷江湖幾線風蓑衣閒掛餌瓢空何因獻入君正手<lb/>
持向磻溪釣太公<lb/>
　　草屨<lb/>
江湖蓑笠舊交情石滑泥深歩轉輕恰是革靴蹤跡嶮<lb/>
官程髙處越難行<lb/>
　　贈劉相士<lb/>
滿鏡秋霜鬢影寒此生堪笑復堪憐煩君只相看書眼<lb/>
<pb n="KR4h0067_WYG_290-26a"/>
更對青燈得幾年<lb/>
　　宗之惠梅窠水玉牋<lb/>
百幅吳氷千蕊雪對吟終日不成詩憶君同在孤山下<lb/>
商畧春風弄筆時<lb/>
　　月澗惠硯滴梅腦<lb/>
手不題詩已數年硯塼相伴學枯禪為君蘸濕元暉筆<lb/>
冩出江山雪後天<lb/>
踏雪尋梅興未償衣襟頼有隔年香銅匜更炷氷花腦<lb/>
<pb n="KR4h0067_WYG_290-26b"/>
不到孤山也不妨<lb/>
　　春思<lb/>
嫁得蕭郎不戀家幾年流落在天涯滿懐多少傷春事<lb/>
嫌殺門前呌賣花<lb/>
　　送趙丞<hi>汝䛣</hi>
竹梢風露松梢月未抵吟丞氣味清笑問兩年何所得<lb/>
錦囊詩重俸囊輕<lb/>
　　贈墨僧<lb/>
<pb n="KR4h0067_WYG_290-27a"/>
老硯磨穿事不成萬言堆裡鬢星星願隨君去柯山下<lb/>
収拾殘烟冩佛經<lb/>
　　重陽乏酒<lb/>
黄花冷笑竹籬邉笑我牀頭乏酒錢帶雨折來無用處<lb/>
碎挼金屑和茶煎<lb/>
　　燭<lb/>
長身夜占銀臺立焰焰光揺頂上珠貪向華堂照歌舞<lb/>
不知灰得寸心無<lb/>
<pb n="KR4h0067_WYG_290-27b"/>
　　術代者言<lb/>
不聞沸鼎烹夷叔那有雲臺畫四凶自與心君消息了<lb/>
却將甲乙問窮通<lb/>
　　贈錢相士<lb/>
我貌君容一種寒鷺漂鷗泊廿來年我詩吟就無人買<lb/>
君相公卿煞得錢<lb/>
　　觀松巖畫巻<lb/>
老屐相隨四十年慣看蒼翠聽潺湲今朝細玩松巖畫<lb/>
<pb n="KR4h0067_WYG_290-28a"/>
猶有行吟未到山<lb/>
　　吳江道中<lb/>
一别吳松二十秋敗荷枯栁摠新愁白頭交友凋零盡<lb/>
頼有寒江幾個鷗<lb/>
　　題陸宣公堂<lb/>
一編奏議從頭讀句句氷聫玉綴成不是德宗嫌切直<lb/>
自緣唐室未昇平諂魂盡逐殘星㓕義魄長隨霽月明<lb/>
我亦愛君憂國者歲時來一拜先生<lb/>
<pb n="KR4h0067_WYG_290-28b"/>
　　送趙蘭坡<lb/>
弟判嘉興藹政聲蘭坡兄又出專城如將天上一蟾影<lb/>
分作人間兩郡明江冷雪隨㠶幅去路晴梅夾轎牕行<lb/>
開藩便<graphic n="KR1381" url="https://raw.githubusercontent.com/kanripo/KR-Gaiji/master/images/KR1381.png" mimeType="image/png"/>歸班詔也與玉山添重名<lb/>
　　題趙恕可山臺<lb/>
繞宅無非罨畫山吟臺更對好峯巒錦嚢低掛花梢上<lb/>
玉子輕敲竹廕間小硯買來猿觧捧異書編就鶴同看<lb/>
主人出赴功名㑹澗水自清雲自閒<lb/>
<pb n="KR4h0067_WYG_290-29a"/>
　　小蓑道人<lb/>
滿面瘡痍瘢胸中一泓雪醒吟鶴背風醉卧鷗邉月不<lb/>
費嚇鬼符不試爐金訣笑問舊蓑衣秋來添幾結<lb/>
　　題丘竹坡新地<lb/>
長安冨貴海十客九倦還君去不著意君歸無愧顔舊<lb/>
圃一二畆新居十數間花尋直樹種竹簡斜枝刪詩句<lb/>
滿筆冩書編到處安冬簷春日煖夏户風晝寒不是時<lb/>
令舛自緣心地寛天下政多事未須牢閉關<lb/>
<pb n="KR4h0067_WYG_290-29b"/>
　　題雪林畫巻<lb/>
亂洒春霙着紙寒玉成天地片時間有人諳盡江湖冷<lb/>
却愛尋常罨畫山<lb/>
　梅屋第三稿<lb/>
　己亥至癸夘詩不滿二十首甲辰一春却得四十餘<lb/>
　篇疑詩之多寡遲速似有數也天或壽予予詩之數<lb/>
　固不止此然當以貪多務速為戒梅屋許棐題<lb/>
　　蘭花<lb/>
<pb n="KR4h0067_WYG_290-30a"/>
竹底松根慣寂寥肯隨桃李媚兒曹髙名壓盡離騷巻<lb/>
不入離騷更自髙<lb/>
　　郭南湖見訪却適有出一絶為謝<lb/>
一篷風雨偶歸遲見説君來扣我扉童子困眠梅樹下<lb/>
不曽放過鶴雙飛<lb/>
　　枯樹<lb/>
幾年柴立荒塍下春雨秋風摠不知一㸃陽和到桃李<lb/>
紅紅白白便盈枝<lb/>
<pb n="KR4h0067_WYG_290-30b"/>
　　錢謙齋新居<lb/>
住破吳松江上屋杭州城外結新廬未尋陸羽烹茶具<lb/>
先借淵明種菊鉏山入樓中成好句月來牕下伴殘書<lb/>
御街車馬無行處誰肯抽身覔退居<lb/>
　　上趙克家太守<lb/>
説着嘉興太守賢野梅官栁亦歡然貧民不識重租苦<lb/>
老吏難將一事瞞但有詩書堆几上更無歌舞到樽前<lb/>
凢為郡者皆如此天下何由不治安<lb/>
<pb n="KR4h0067_WYG_290-31a"/>
　　趙宰瓊花圖<lb/>
祠下靈根無别種凡花誰敢鬭榮枯被君分種鵝溪上<lb/>
從此人間有兩株<lb/>
　　寄然鏡潭<lb/>
鏡潭烱烱秋無底着一纎雲也是多禪外當無些子事<lb/>
如何猶有作詩魔<lb/>
　　苿莉<lb/>
荔枝鄉裡玲瓏雪來助長安一夏涼情味於人最濃處<lb/>
<pb n="KR4h0067_WYG_290-31b"/>
夢回猶覺鬢邉香<lb/>
　　題猗緑堂<lb/>
蕭蕭萬竿玉深䕶讀書堂夢趂秋聲薄詩攙夜色涼敲<lb/>
茶風逓響滴硯露涵香不雜有花樹花紅不乆長<lb/>
　　趙山臺寄詩集<lb/>
海雁呌將秋色去山臺鈔寄好詩來菊花過了梅花未<lb/>
自有花從筆底開<lb/>
　　寄題東洋<lb/>
<pb n="KR4h0067_WYG_290-32a"/>
東洋占得江山勝安頓亭臺到處冝夜夜中秋明月影<lb/>
朝朝寒食好花枝長箋短軸真行字舊軸新編倡和詩<lb/>
只隔一朝飛不去悵懐惟有白鷗知<lb/>
　　寄友<lb/>
已奏春班名字了不妨閒作幾時遊家僮未要裝詩擔<lb/>
見説三髙索唱酬<lb/>
　　紅梅<lb/>
不堪冷照黄昏月强倚春風作杏粧雖得容顔蹔時好<lb/>
<pb n="KR4h0067_WYG_290-32b"/>
欠他肌骨舊來香<lb/>
　　迓張宰<hi>堯章</hi>
倦骨畏寒如畏虎可曽一步出柴扉因迎令尹西郊外<lb/>
折得梅花滿把歸<lb/>
　　謝施雲溪寄詩<lb/>
折得桂花三數枝雲溪又寄幾篇詩詩香入在花香裡<lb/>
韵似龍涎火煖時<lb/>
　梅屋第四稿<lb/>
<pb n="KR4h0067_WYG_290-33a"/>
　　饑梅<lb/>
十日九風雪差見今春寒梅花辦歸計一㸃心欲酸所<lb/>
秉太孤潔有此末路難來年復相見一笑賀平安<lb/>
　　築城曲<lb/>
日將西杵聲急一聲聲自死腸出城髙不特土累成半<lb/>
是鋪填怨夫骨儒坑戰地骨更多十二金人隨鬼泣<lb/>
　　烏夜啼<lb/>
丈人屋侵雲馬愛丈夫屋涂人亦愛烏烏聲喜相續屋<lb/>
<pb n="KR4h0067_WYG_290-33b"/>
底間蛾眉環坐理絲竹絲竹無新腔冩汝聲為曲丈人<lb/>
一賞音瓦礫棄珠玉移噪隣翁家聞者皆吐逐<lb/>
　　馬塍種花翁<lb/>
東塍白髪翁勤樸種花户盆賣有根花價重無人頋西<lb/>
塍年少郎荒嬉度朝暮盆賣無根花價亷争奪去年少<lb/>
傳語翁同業勿相妬賣假不賣真何獨是花樹<lb/>
　　泥孩兒<lb/>
收瀆一塊泥裝塑恣華侈所恨肌體㣲金殊載不起雙<lb/>
<pb n="KR4h0067_WYG_290-34a"/>
罩紅紗厨嬌立瓶花底少婦初嘗酸一玩一心喜潜乞<lb/>
大士靈生子頋如爾豈知貧家兒呱呱瘦於鬼棄卧橋<lb/>
巷間誰或頋生死人賤不如泥三嘆而已矣<lb/>
　　染絲上春機<lb/>
染絲上春機春濃絲色淺妾心隨梭飛郎心如軸轉<lb/>
染絲上春機錦成貴無價不忍裁成衣怕剪鴛鴦破<lb/>
　　長門怨<lb/>
妾身如蓮根沉埋淤泥底雖有白玉姿無人為拈洗<lb/>
<pb n="KR4h0067_WYG_290-34b"/>
妾身如亂絲巻藏箱篋底願上鴛鴦機無人為分理<lb/>
　　秋風辭<lb/>
颯颯秋風來一葉兩葉墜燕子動歸心薄情知也未<lb/>
颯颯秋風來衣衾愁未整莫作閨中寒且作天涯冷<lb/>
　　三臺春曲<lb/>
昨夜㣲風細雨今朝薄霽輕寒簷外一聲啼鳥報知花<lb/>
栁平安<lb/>
春是人間過客花隨春不多時人比花尤易老那堪終<lb/>
<pb n="KR4h0067_WYG_290-35a"/>
日相思<lb/>
　　蝴蝶飛<lb/>
蝴蝶飛蝴蝶飛紅邉迷了紫邉迷粉老香乾何處歸不<lb/>
學蜜蜂做家計勤苦之中有甘味<lb/>
　　破琴<lb/>
幸逃煮鶴烟枯羸卧烏几向來千萬音今在何人耳舊<lb/>
譜傳不真零落幾張紙瓦缶空雷鳴牙䕫喚不起<lb/>
　　破硯<lb/>
<pb n="KR4h0067_WYG_290-35b"/>
碌碌礲磑間得此一雋石磨我三十年貌鯬雙鬢白渠<lb/>
亦苦我磨眼穿流淚墨老蟾在傍咲兩窮自相厄<lb/>
　　對鏡詞<lb/>
煙䕶杏腮寒日襯桃腮煖惟有鏡中花東風都不管<lb/>
　　織錦詞<lb/>
綵絲愁緒雜春機咿<graphic n="KR2374" url="https://raw.githubusercontent.com/kanripo/KR-Gaiji/master/images/KR2374.png" mimeType="image/png"/>聲中日又西織到花枝連理處<lb/>
玉<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>門外一嬌嘶<lb/>
　　毋忌<lb/>
<pb n="KR4h0067_WYG_290-36a"/>
一别音容歲幾更紙灰飛盡淚猶傾最憐春雨相將足<lb/>
緜上有田誰共耕<lb/>
　　春思<lb/>
朝來一陣無情雨敲得庭花半欲殘燕子不知人冷落<lb/>
飛來簾底避春寒<lb/>
　　春雨<lb/>
老來慵把種花鋤片紫纎紅一任無不忍今春孤負雨<lb/>
自収簷水浸菖蒲<lb/>
<pb n="KR4h0067_WYG_290-36b"/>
　　燕<lb/>
處處亭臺宴好春唱花歌栁調争新梁間不用多言語<lb/>
回耳聽君有幾人<lb/>
　　石菖蒲<lb/>
一碧生涯水石濵縷風絲雨瘦精神前身恐是巢由輩<lb/>
怕着人間半㸃塵<lb/>
　　草<lb/>
生長冷階閒砌畔一春知見幾花飛雖霑雨露無多子<lb/>
<pb n="KR4h0067_WYG_290-37a"/>
却到秋來緑轉肥<lb/>
不是東風有愛憎為憐㣲細頗加情胚紅孕紫寧交晚<lb/>
且放青青寸草生<lb/>
　　池魚<lb/>
深淺生涯足浮沉世念輕莫貪鈎上餌去作鼎中羮<lb/>
　　栁<lb/>
青青得意春三月撩弄東風舞腰活莫道長條舞得多<lb/>
長條先被行人折<lb/>
<pb n="KR4h0067_WYG_290-37b"/>
　　小盆花<lb/>
小小盆中花春風隨分足花肥無賸紅葉瘦無欠緑心<lb/>
傾幾㸃香也飽逰蜂腹太盛必易衰荒烟鎻金谷<lb/>
　　花願<lb/>
未到無生無㓕地聊為春風露紅紫不願隨風趂蝶飛<lb/>
願就枝頭抱香死<lb/>
　　諭栁<lb/>
不須嬌逞舞腰肢不須巧盡官粧眉只把千絲萬絲結<lb/>
<pb n="KR4h0067_WYG_290-38a"/>
結住情人無别離<lb/>
　　選官圖<lb/>
排銜累職甚分明除罷皆由采色行縱有黄金無好采<lb/>
也難平白到公卿<lb/>
　　猗緑惠燭<lb/>
剪剪春生萬巻堂一花知勝幾螢光癡兒不識半行字<lb/>
只觧髙燒照海棠<lb/>
　　落花<lb/>
<pb n="KR4h0067_WYG_290-38b"/>
落花傳語五更風能旁亭臺幾日紅把似匆匆又飛去<lb/>
不消裁染費春工<lb/>
　　落梅<lb/>
紅杏枝枝嬌似染緑楊處處宻成圍苦無顔色相追逐<lb/>
自趂東風作雪飛<lb/>
　　贈壽醫師<hi>寓雪峯</hi>
軒窗開處摠湖光誦罷難經納晚涼雨濺荷香沾古衲<lb/>
月移松影照禪牀燃燈就取燒丹火煮藥先留㵸茗湯<lb/>
<pb n="KR4h0067_WYG_290-39a"/>
二豎三彭都見佛人間無病亦無方<lb/>
　　陳宗之叠寄書籍小詩為謝<lb/>
江海歸來二十春閉門為學轉辛勤自憐兩鬢空成白<lb/>
猶喜雙眸未肯昏君有新刋須寄我我逢佳處必思君<lb/>
城南昨夜聞秋雨又<graphic n="KR1381" url="https://raw.githubusercontent.com/kanripo/KR-Gaiji/master/images/KR1381.png" mimeType="image/png"/>新涼到骨恩<lb/>
　　送趙竹潭<lb/>
已彊詩仙一夜留任教清早放船休恨身不似梅花片<lb/>
飛入寒篷伴逺遊<lb/>
<pb n="KR4h0067_WYG_290-39b"/>
　　贈僧虚中<lb/>
僧趂雪前到梅花猶恨遲略譚殘歲夢便和早春詩僵<lb/>
雁依船宿寒猿捧硯隨吟單未須捲重見是何時<lb/>
　<lb/>
　<lb/>
　<lb/>
　<lb/>
　兩宋名賢小集巻二百九十<lb/>
</p>
<p>
</p>
  </div>
</body>
</text>
</TEI>
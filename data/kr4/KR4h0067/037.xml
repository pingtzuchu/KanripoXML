<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三十七</head> <lb/>
    <p>
<pb n="KR4h0067_WYG_037-1a"/>
欽定四庫全書<lb/>
　兩宋名賢小集巻三十七<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　竹友集<lb/>
　　題戴崧石鼎聯句圖<lb/>
衡山道士熊豹姿夜過劉生逢說詩止于座隅初莫識<lb/>
口不能言心自知坐中清逸校書郎新有詩聲誰過之<lb/>
<pb n="KR4h0067_WYG_037-1b"/>
豈知老子殊不淺可但逐鬼愁蛟螭須臾指鼎出佳句<lb/>
脫畧凡韻生新竒二生得句不敢吐鳴聲强作秋蟲悲<lb/>
𢥠如窘兔避鷹隼懍如敗將收旌旂借問䑛筆摹者誰<lb/>
定是盤礡真畫師退之斯文有妙處丹青冩盡初無遺<lb/>
彌明學道如不死應在衡山深處栖端能過我挑詩敵<lb/>
與君周旋我敢辭<lb/>
　　讀葛洪傳<lb/>
葛洪鍊丹砂却老得遐夀鶴髪安在哉巖穴遺井臼勞<lb/>
<pb n="KR4h0067_WYG_037-2a"/>
生亦何為荏苒度昏晝煌煌崑山芝未暇擷三秀寄謝<lb/>
浮丘翁何由挹其袖<lb/>
　　讀三都賦<lb/>
漢遭陽九運無復見中興不聞黄屋處郊野蔽旂旌三<lb/>
人己成虎况阻三國兵揚塵日月暗喋血郊原腥作都<lb/>
雖云美其如九鼎輕十年翰墨手模冩費丹青人與骨<lb/>
俱朽山川空炳靈吾懐鮑明逺寂寞賦蕪城<lb/>
　　田父招飲不赴<lb/>
<pb n="KR4h0067_WYG_037-2b"/>
萬錢供食如嚼蠟百壺載酒如飲水要知自古窮達人<lb/>
脫畧世味皆如此經旬不逢南鄰伴曲肱聊寄北忩底<lb/>
田父剥啄扣我門頗應昨夜燈花喜殷勤攬衣謝父老<lb/>
陶令愛酒今朝止伏雌可殺葵可羮他日薄飯招鄰里<lb/>
吾君恭儉似文帝勿為酒醪傷榖米<lb/>
　　喜雨<hi>是日聞改元</hi>
涉冬無一雨元𡨕阻驕陽上田塵沙飛下田蒲稗荒鋤<lb/>
犁不入土龍具挂壁牆村居巷無井抱甕汲長江汲多<lb/>
<pb n="KR4h0067_WYG_037-3a"/>
恐流絶無以飲牛羊昨宵天意動浮雲霾月光灑然潤<lb/>
物功洗蘓及枯楊先帝劍弓冷小臣涕淚滂属聞建中<lb/>
號謳歌騰路傍雨從膏澤沛風與和氣翔山林獨何幸<lb/>
預喜霑稻粱尚能賦時雨激烈謌阜康<lb/>
　　余賦野香亭前木犀花二小詩盛稱此花之妙而<lb/>
　　江迪彛賦梅花詩以反之徃返唱和十數篇二花<lb/>
　　優劣未决故復長韻示之<lb/>
君不見杜陵布衾冷如鐵朝來米盡炊煙絶偶然乗興<lb/>
<pb n="KR4h0067_WYG_037-3b"/>
江上行無奈被花惱不徹城南陋巷在江涘讀書蒲團<lb/>
生蟣虱吟成少陵七字詩酷愛梅花似氷雪竹友道人<lb/>
端可嗤頷髭如棘手如龜從來口業洗未盡醉吐狂辭<lb/>
歌木犀賞花自是少年事出口未覺吾儕癡我今束縛<lb/>
喙三尺勿與世俗爭妍媸空花遍世不礙眼淡如雲水<lb/>
老禪師<lb/>
　　寄題王立之賦歸堂<lb/>
小官五斗米達官五鼎食均有懐禄心細大各封殖疾<lb/>
<pb n="KR4h0067_WYG_037-4a"/>
驅挽不還此輩車轂擊王侯生綺紈雅意在山澤頗賦<lb/>
歸去來作堂慰休息似聞一尊酒醉眼分青白何時上<lb/>
君堂酌酒話疇昔和君五字句想望柴桑陌<lb/>
　　亦愛軒<lb/>
漆園游濠梁得意儵魚樂淵明愛吾廬感彼衆鳥託兩<lb/>
賢俱達道妙處要商畧夫子誰與歸潛也如可作柴桑<lb/>
久無人兹道竟寥落頗能誦其詩尚友亦不惡世路多<lb/>
艱險君軒可槃礴但恐君出游蕭朱綬若若<lb/>
<pb n="KR4h0067_WYG_037-4b"/>
　　求定齋<lb/>
吾觀大梁城九衢塵暗天蠻觸日交爭䕫蚿互相憐此<lb/>
心如慈幡裊裊風中懸王子閉門卧守心長縛禪能定<lb/>
乃能應如鏡别醜妍吾豈匏𤓰哉孔子有至言君看日<lb/>
月行亦若磨蟻旋涪翁已發藥此句不用傳<hi>黄魯直為名此齋并</hi>
<hi>道其名齋之意</hi>
　　寄饒次守<lb/>
我初丱角時聞有饒進父<hi>次守舊字進父</hi>破衣下里舍應書不<lb/>
<pb n="KR4h0067_WYG_037-5a"/>
得舉要是磊落人白眼看法度吹笙彈箜篌餘事能律<lb/>
吕市人惡少年徃徃爭笑侮掉頭出里門徒步大梁去<lb/>
蒯緱謁王公敝貂走風雨十年不還鄉無人問死所客<lb/>
從北方來喜氣滿眉宇探懐出君詩字字粲璣珇筆蹤<lb/>
入顔揚句法窺李杜竒偉可畏人我輩誰比數借問從<lb/>
誰遊一一英俊侣我家阿夷兄詩有春草句說君不離<lb/>
口恨我識君暮帝城十二衢素衣染黄土食貧出無車<lb/>
覊旅亦良苦束書早歸來隻雞祭墳墓况聞霍將軍尚<lb/>
<pb n="KR4h0067_WYG_037-5b"/>
有陳氏母銅山鬱嵯峨其下原膴膴我思結茒舍帶經<lb/>
學農圃他日如買鄰定可連牆住頗聞君卜婚我亦未<lb/>
有婦要如子栁子各娶老農女東市買杯杓西市買筐<lb/>
筥南市買綆缶北市買甑釡生理能稍稍來徃辦雞黍<lb/>
兩家如有子男女互嫁娶從來不識面便作平生語但<lb/>
縁臭味同請君莫訝許<lb/>
　　讀潘邠老廬山紀行詩<lb/>
杜陵骨已朽潘子今似之欻觀廬山作乃類北征詩是<lb/>
<pb n="KR4h0067_WYG_037-6a"/>
家好男子札翰非凡兒阿耶有新句把筆如畫錐此詩<lb/>
落吾手三復喜可知有才如長卿武帝思同時不令歌<lb/>
天馬亦合賦靈芝何為鬢已凋但作愁苦辭錦囊勿妄<lb/>
發恐為俗子嗤<lb/>
　　汲古齋<lb/>
人言曲誤周郎顧豈謂周郎真好古長歌短調各風流<lb/>
說盡心招及眉語頗聞汲古用修綆乃知餘事工律吕<lb/>
君軀三尺胆如斗欲窺唐虞探鄒魯頃來長安濶畫眉<lb/>
<pb n="KR4h0067_WYG_037-6b"/>
時人半額相媚嫵天姿潔白惡丹鉛獨有溪頭浣紗語<lb/>
要知學者用心處不追時好乃如許君家有井千尺深<lb/>
容我時攀轆轤否<lb/>
　　寄李商老<lb/>
所思定何方𣺌然羌山麓别來經一年不寄書一幅憶<lb/>
在元真館與君同飲缸論文久未去夜雪打寒忩明朝<lb/>
欵君門箯輿踏殘雪尊前聴君談意氣排凜冽雪中兩<lb/>
相過把酒俱留連豈同剡溪去興盡囘酒船今年走東<lb/>
<pb n="KR4h0067_WYG_037-7a"/>
吳無復相邂逅遭回行路難歸已三月後逢君所知人<lb/>
頗嘗問君安猶聞卧苫塊毁棘今欒欒君家有嬌兒聞<lb/>
已去懐抱昔我嘗見之瑶環實娟好我歸卧衡門愁苦<lb/>
亦如君淋雨子桑病敝冠原憲貧此懐其誰語思君何<lb/>
能己寄聲勞苦君兼問兩季子<lb/>
　　移松二首<lb/>
古貎蒼髯十八公巍巍獨出衆材中朝來挽致茅堂下<lb/>
為我商量送好風<lb/>
<pb n="KR4h0067_WYG_037-7b"/>
河出崑崙派九州屹然砥柱立中流蒼松若比丘山重<lb/>
豈但囘頭費萬牛<lb/>
　　次韻吳民載告别覔酒二首<lb/>
君詩起予者百遍為君開世俗惟何甚予心不可諧獨<lb/>
思南去楚衆欲北之囘何處可休影期君歸去來<lb/>
齊下老從事相逢青眼開有朋方悃欵得汝更詼諧老<lb/>
興此非淺後車君與囘嘉蔬實空甒併遣木奴來<lb/>
　　偶書二首<lb/>
<pb n="KR4h0067_WYG_037-8a"/>
大儒讀書如播榖小儒據几如王孫道人竟日無一事<lb/>
卧看前江烟雨昏<lb/>
平生蹇吃不解語終日坐忩從客嘲他年若使登要路<lb/>
定被人譏無口匏<lb/>
　　題陳先生華山髙卧圖<lb/>
落葉開花秋復春睡中榮悴豈闗身那知五起雞三唱<lb/>
亦有寒忩不寐人<lb/>
　　和董彦光立春日二首<lb/>
<pb n="KR4h0067_WYG_037-8b"/>
梅蕋飛翻栁色新雪泥乾盡已成塵愁看節物獨驚眼<lb/>
醉吐詩詞君可人藜杖應門原憲病鸘裘貰酒茂陵貧<lb/>
朝來似有飛揚意可但無情草木春<lb/>
交情自昔白頭新富貴移人或望塵顧我喜求方外士<lb/>
得君端是眼中人謫仙詩富舊無敵東野囊空今不貧<lb/>
已遣摻撡縫古錦共搜佳句賞新春<lb/>
　　彦光示詩有釋氏之語復次韻<lb/>
歴眼浮榮逐日新誰知澄寂本非塵吾曹例作區中士<lb/>
<pb n="KR4h0067_WYG_037-9a"/>
此味全輸世外人空裏華生均是病衣中寳在却憂貧<lb/>
是間枯淡君姑置且辦芳樽醉早春<lb/>
　　何之忱用前韻示詩復次韻<lb/>
楊子牢愁更美新賈生悲鵩在承塵忘懐久已栽萱草<lb/>
行樂尤欣見玉人邂逅題詩聊可意平生嗜酒豈憂貧<lb/>
明年剰作顛茫計劇飲狂歌莫負春<lb/>
　　從陳妙音覔酒二首<lb/>
雪忩癡坐撥寒灰萬斛清愁掃不開排遣此懐將底物<lb/>
<pb n="KR4h0067_WYG_037-9b"/>
憑君催送麴生來<lb/>
長恐閨人抱頸羞何當更脫鷫鸘裘試煩郎子傾家釀<lb/>
不用平原老督郵<lb/>
　　次韻董彦孚獨卧逸堂之句<lb/>
遶舍檀欒五月凉嵗寒髙節亦難忘期君鴻鵠應髙舉<lb/>
顧我蚍蜉豈自量索價舊曾睎少室荷鋤猶可繼柴桑<lb/>
虚堂若許連牀卧待看風吹細細香<lb/>
　　送黄柑與彦孚二首<lb/>
<pb n="KR4h0067_WYG_037-10a"/>
殘臘才經一畨霜青青三寸作金黄故園兄弟懐思我<lb/>
特地分甘到草堂<lb/>
手折竒苞遺細君更思持送逸堂人甘寒定可錦繡口<lb/>
看吐新詩泣鬼神<lb/>
　　過金山下作<lb/>
揚子江中風浪生小舟如葉任欹傾槳搖齊指金山寺<lb/>
露暗初疑鐵甕城絶頂迥分雙塔秀層樓危立一僧清<lb/>
他年來訪結菴地吾與此江春水盟<lb/>
<pb n="KR4h0067_WYG_037-10b"/>
　　獨登有美堂<lb/>
龜趺雙跱日星懸讀罷憑闌心浩然繚繞峰巒浮野色<lb/>
參差樓閣起晴煙湖光淨照山間寺江浪遥連海外天<lb/>
安得翰林風月手一時摩寫入詩篇<lb/>
　　雨中漫成四首<lb/>
東風渾作勒花寒寂莫林塘不受看玉版鶴翎俱未識<lb/>
梨梢空有羽闌干<lb/>
向老逢春懶問花惡風吹雨故斜斜一城桃李應漂盡<lb/>
<pb n="KR4h0067_WYG_037-11a"/>
不到城南韋杜家<lb/>
一樹山礬宫様黄曉風㣲送雨中香鼻端空寂誰知許<lb/>
莫怪雄蜂取次狂<lb/>
纔見花飛掃不開只今青子落莓苔當時一笑氷霜面<lb/>
曾動揚州詩興來<lb/>
　　送王山人<lb/>
秋風蕭瑟賦歸歟此去懸知食有魚我亦羡君無奪糈<lb/>
長沙終負過秦書<lb/>
<pb n="KR4h0067_WYG_037-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百十五</head> <lb/>
    <p>
<pb n="KR4h0067_WYG_315-1a"/>
欽定四庫全書<lb/>
　兩宋名賢小集巻三百十五<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　西麓詩藁<lb/>
　陳允平字衡仲又字君衡號西麓鄞縣人才高學博<lb/>
　一時名公卿皆傾倒試上舎不遇放情山水往来吴<lb/>
　淞淮泗間倚聲之作推為特絶嘗著石湖漁唱詞元<lb/>
<pb n="KR4h0067_WYG_315-1b"/>
　初以人才徵至北都不受官放還<lb/>
　　秦鸞曲<lb/>
盈盈白玉鈿裊裊黄金縷拍拍水晶匳皎皎珊瑚樹簾<lb/>
前雙燕飛門外桃花雨無處説相思羞對秦鸞舞<lb/>
　　登吴山<lb/>
登高一展眺宫樹鬱嵯峨樓閣春風滿東南王氣多青<lb/>
天行日月大地布山河桞色沙堤路時聞響玉珂<lb/>
　　明皇按樂圖<lb/>
<pb n="KR4h0067_WYG_315-2a"/>
日日霓裳宴綵樓三千歌粉侍宸旒樂聲縹緲棃園夜<lb/>
仙夢迢遥桂殿秋翠袖半籠金約臂寳釵斜墜玉搔頭<lb/>
不知舞到弓彎處一拍春風一拍愁<lb/>
　　鄂王墓<lb/>
鄂王墓在栖霞嶺一片忠魂萬古存鏡裏赤心懸日月<lb/>
劍邊英氣塞乾坤蒼苔雨暗龍蛇壁老樹煙凝虎豹旛<lb/>
獨倚東風揮客淚不堪囘首望中原<lb/>
　　賀伯父大資休致<lb/>
<pb n="KR4h0067_WYG_315-2b"/>
不戀清時白玉璫便將身世寄滄浪三朝元老黄樞閤<lb/>
四海閒人緑野堂楚楚菁蘭秋帶雨蕭蕭寒菊晚宜霜<lb/>
擬成東甬耆英社賸樂壺天日月長<lb/>
　　送中上人遊天台<lb/>
師作天台去長亭復短亭焚香參祖塔振錫動山靈石<lb/>
罅移菖歜松根斸茯苓何時白雲下相與話青冥<lb/>
　　寄王尊師<lb/>
綵雲繚繞七香車洞裏神仙煉紫霞華表鶴歸春寂寂<lb/>
<pb n="KR4h0067_WYG_315-3a"/>
東風落盡碧桃花<lb/>
　　過田家<lb/>
村南啼布穀村北響繅車隔浦賣魚市傍橋沽酒家野<lb/>
花朝日暖溪桞背風斜又過東鄰去東鄰採菊芽<lb/>
　　秋暮登太白<lb/>
飄飄短褐袍倚杖立金鼇橋束溪流急樹增山勢高白<lb/>
雲連海嶠黄葉滿亭臯落日西風惡塵埃兩鬢毛<lb/>
　　雪<lb/>
<pb n="KR4h0067_WYG_315-3b"/>
樓臺萬瓦玉鱗鱗遮盡人間富與貧可笑世間剛道冷<lb/>
不知片片是陽春<lb/>
　　觀奕象棋<lb/>
陣勢頻分合機鋒互應酬馬飛闗塞月砲落漢天秋不<lb/>
問知心友翻成敵靣讐誰能勞勝負獨立大江頭<lb/>
　　香匳體<lb/>
小院薰風滿閒庭白晝長蜻蜓楊桞岸鸂鶒芰荷塘雲<lb/>
合朱簷卸山高翠閣涼蔓滋青薜荔芽長紫良薑簾幙<lb/>
<pb n="KR4h0067_WYG_315-4a"/>
深深地闌干曲曲廊澹煙瑶草細流水碧桃香幡影重<lb/>
門靜苔痕小篆荒螭盤丹鼎雪龍吸露臺漿琴古翻新<lb/>
調笙沈靜舊簧雨聲犀角枕月色象牙牀掌上雙鸚鵡<lb/>
屏間兩鳳凰石函藏寳劍金鑰啓瑶箱扇雉團清影匳<lb/>
鴛試曉粧霞綃衣窄索雲錦佩玎璫鬢攏金蟬矗釵横<lb/>
玉燕翔袂飄天水碧裙濺鬱金黄太液簫初遠蓬壺漏<lb/>
未央流星飛碧落零雨下銀潢去去人千里迢迢天一<lb/>
方斷腸春洛浦殘夢夜瀟湘<lb/>
<pb n="KR4h0067_WYG_315-4b"/>
　　江南謡<lb/>
桞絮飛時話别離梅花開後待郎歸梅花開後無消息<lb/>
更待明年桞絮飛<lb/>
　　歎鏡詞<lb/>
憶妾初嫁時金屋藏窈窕忽見長安人鬻鏡長安道明<lb/>
月掌上寒團團復皎皎千金買得歸惜之如重寳匳開<lb/>
雙鳳飛帶結青鸞裊當時照妾顏妾顏正年少如今照<lb/>
妾顏妾顏羞已老對鏡頻歎嗟掩鏡徒懊惱不恨妾嫁<lb/>
<pb n="KR4h0067_WYG_315-5a"/>
遲惟恨妾生早此恨空綿綿天涯滿芳草君不見長江<lb/>
逝水無逆流歲去年来多白頭<lb/>
　　登招寳山<lb/>
宇宙初開闢何神立此山中流天柱石大地海門關浪<lb/>
惡蛟龍怒雲深虎豹閒潮期與日月千古一循環<lb/>
　　秋夜遊東墅<lb/>
雲壓高空雁陣低江城厯厯草離離樓臺秋澹玊簫逺<lb/>
簾幙夜寒銅漏遲明月鷺鷥菱葉浦西風蟋蟀豆花籬<lb/>
<pb n="KR4h0067_WYG_315-5b"/>
一尊酒盡銀河落猶有殘鐘出古祠<lb/>
　　侍謝立齋小酌湖樓<lb/>
風捲珠簾客珮淸杜䳌啼老送春聲水浮亭舘花間出<lb/>
船載笙歌桞外行千里夕陽歸夢逺六橋飛絮馬蹄輕<lb/>
闌干倚遍暮天闊烟樹一鈎新月生<lb/>
　　題李丹壺壁<lb/>
閒乗海上槎来訪謫仙家風逆磬聲短日低旛影斜猿<lb/>
攀高樹果蜂採半巖花誰在丹臺上三更煉紫霞<lb/>
<pb n="KR4h0067_WYG_315-6a"/>
　　謁烏龍廟<lb/>
斷碑猶記唐時事山氣陰沈暗緑苔松木已逾千歲壽<lb/>
香烟知化幾爐灰廊深無月鬼神過殿古有雲風雨来<lb/>
曲曲九溪春水落子陵灘下復東囘<lb/>
　　即事<lb/>
重重簾幙燕翩翩塵鎖朱樓十四絃榆火漸催寒食節<lb/>
海棠花畔縛秋千<lb/>
　　春詞<lb/>
<pb n="KR4h0067_WYG_315-6b"/>
楊桞春風三月三畫橋芳草碧纎纎一雙燕子歸来後<lb/>
十二紅樓捲繡簾<lb/>
　　春遊曲<lb/>
長安二月春風裏千紅陌上香塵起都人讙呼去踏青<lb/>
馬如遊龍車如水兩兩三三爭買花青樓酒旗三百家<lb/>
長安酒貴人未醉岸頭芳草日半斜誰家女子嬌似玉<lb/>
約莫青春十五六鬱金羅帶蘇合香琵琶自度相思曲<lb/>
相思曲聲斷續斷續囘文不堪讀回文斷續有續時離<lb/>
<pb n="KR4h0067_WYG_315-7a"/>
腸寸斷無續期<lb/>
　　春閨怨<lb/>
妾家住在湘江曲門枕湘江春水緑年年長是暮春時<lb/>
兩岸垂楊啼布穀自君話别湘江頭獨上層樓彈箜篌<lb/>
蛾眉不埽逺山碧滿堤芳草春正愁舉頭不見君但見<lb/>
湘江雲江雲散復聚妾心空如熏舉頭不見君但見湘<lb/>
江水江水去復囘妾顏為誰美湘江雲湘江水雲水悠<lb/>
悠何日已舉頭望君君未歸門前楊桞空依依<lb/>
<pb n="KR4h0067_WYG_315-7b"/>
　　野人家<lb/>
遶江生杜若滿地長辛夷剪草塗新壁褰藤縛舊籬瓦<lb/>
瓶春貯酒土竈夜蒸藜獨步歸来晚東臯雨一犂<lb/>
　　遊陽明洞天<lb/>
萬木陰沈鎖石門烟霞深處近崑崙洞簫聲接玉臺磬<lb/>
寳蓋影揺金殿旛湘浦有龍雲氣濕越山無鶴露華昏<lb/>
靈芝采盡歸何處溪上白蘋花正繁<lb/>
　　哭樓梅麓<lb/>
<pb n="KR4h0067_WYG_315-8a"/>
白玉樓成去作文祗從西棘挂朝冠生来病苦相如渴<lb/>
没後人知范叔寒野店春閒沽酒榼溪堂月冷釣魚竿<lb/>
梅花麓上誰彈淚歲歲東風吹不乾<lb/>
　　宫詞<lb/>
三十六宫春漏長隔簾時送御樓香倚籠盡日教鸚鵡<lb/>
為我君前説斷腸<lb/>
　　無題<lb/>
閒拈紅葉欲題詩待得詩成又懶題心事不隨流水去<lb/>
<pb n="KR4h0067_WYG_315-8b"/>
月明人在赤闌西<lb/>
　　題胡月山吟屋<lb/>
蘇公堤上路日日課新吟流水行花影斜陽卧桞陰斷<lb/>
橋春聽樂矮屋夜鳴琴皎皎山門月如君一片心<lb/>
　　有所思<lb/>
憶昔美人初别時長亭兩岸桞依依今日美人天之涯<lb/>
美人美人胡不歸憶昔君别妾分破青鸞鏡破鏡如破<lb/>
心與妾表相憶相憶圖久深憶昔妾别君剪斷金鳳釵<lb/>
<pb n="KR4h0067_WYG_315-9a"/>
斷釵如斷腸贈君表相思相思圖久深一日一日復一<lb/>
日青鏡鸞孤釵鳳隻未必君相思能如妾相憶寒衣剪<lb/>
就欲寄君長安門外無行人雁聲半夜西風惡忩前一<lb/>
片梧桐落<lb/>
　　觀猿<lb/>
掛石攀雲日半斜亂山深處飽烟霞香林月滿僧歸去<lb/>
啼落春風幾樹花<lb/>
　　失鶴<lb/>
<pb n="KR4h0067_WYG_315-9b"/>
頂上新成九轉丹銜花日日到詩壇夜深飛上雲霄去<lb/>
華表月明風露寒<lb/>
　　宿大慈山晤真觀<lb/>
終南道士學彈琴門外松蘿鎖翠陰瀕海八龍朝出洞<lb/>
隔山羣鹿夜歸林琪花過雨金風澹玉樹籠烟璧月沈<lb/>
三十六壇鐘鼔寂雲璈聲接步虛音<lb/>
　　寄翁賔暘<lb/>
厯厯長途謁魯侯征塵寧復戀貂裘江城露冷霜初滑<lb/>
<pb n="KR4h0067_WYG_315-10a"/>
梅谷冰消水欲流夜月觀書徐穉榻春風聽月仲宣樓<lb/>
料君頻作西湖夢曾憶孤山有舊遊<lb/>
　　下第懐樓壽<lb/>
百尺丹梯擬共登共登天上最高層南山有霧空藏豹<lb/>
北海無雲可化鵬勲業十年塵裏鏡詩書萬巻雨前燈<lb/>
桃花開盡不歸去又逐春風過武陵<lb/>
　　别何橘潭<lb/>
駐馬赤䦨橋餘寒著桞條舟車富陽路風雨浙江潮惜<lb/>
<pb n="KR4h0067_WYG_315-10b"/>
别津亭暮思歸故國遥臨行莫惆悵回日定花朝<lb/>
　　有感<lb/>
軟紅塵裏度韶華楊桞橋邊舊酒家燕子不歸春漸老<lb/>
東風開盡刺桐花<lb/>
　　暮春<lb/>
桞外宫鶯囀晚寒萬花開盡正春殘沈香亭北闌干曲<lb/>
獨抱琵琶看牡丹<lb/>
　　終日<lb/>
<pb n="KR4h0067_WYG_315-11a"/>
終日懐人凭曲闌餘陰未放客衣單祇縁二月風光澹<lb/>
别作一般天氣看梅粉有香銷夜雨桞絲無力受春寒<lb/>
閒情漠漠難拘管自逐輕鷗下急灘<lb/>
　　過釣臺作<lb/>
雙臺屹屹幾春秋千古高風一釣鈎越嶺有雲山北障<lb/>
桐江無浪水東流雪深黄葉埋寒虎烟暖青莎卧白鷗<lb/>
漢業已隨宫樹老月明常到客星樓<lb/>
　　春閨<lb/>
<pb n="KR4h0067_WYG_315-11b"/>
寂寞棃花院落閒逺山愁入兩眉彎黄金絡索珊瑚墜<lb/>
獨立春風教白鷳<lb/>
　　倚樓<lb/>
金虬熏盡鷓鴣斑獨上層樓倚畫闌滿院棃花香寂寞<lb/>
隔簾風雨正春寒<lb/>
　　嚴陵郡舎<lb/>
花飛不上班水落白雲灣簾捲千重樹忩開四面山鼓<lb/>
聲魚市近旗影訟庭閒滿目皆吟思殘陽縹緲間<lb/>
<pb n="KR4h0067_WYG_315-12a"/>
　　西興<lb/>
西興潮半落漁浦日初昏嶽靣雲收脚沙頭浪積痕樓<lb/>
鐘鳴野寺船鼓入江村囘首長安路歸心幾斷魂<lb/>
　　曹娥廟<lb/>
漢碣嵯峨幾百秋曲墳遺廟越山頭潮聲侵帳鳳屏冷<lb/>
雲氣遶臺鸞鏡愁孝節稜稜雙檜立哀魂渺渺一江流<lb/>
椒觴載奠靈風起知我懐親送逺舟<lb/>
　　梁湖道上<lb/>
<pb n="KR4h0067_WYG_315-12b"/>
東風酒斾斜浦口第三家谷鳥鳴春樹沙鷗起暮沙故<lb/>
鄉山漸近曲岸桞初芽客路歸心切孤帆帶暮霞<lb/>
　　閨情<lb/>
閒拈花片貼紗忩繡幙斜飛燕子雙細數歸期相次近<lb/>
倚樓日日望春江<lb/>
　　梅梁堰<lb/>
廟近雲濤觀山遥翠欲重祗因溪上木便是洞中龍堰<lb/>
折潮歸海樓迎浪答鐘斷碑荒蘚合終古載靈蹤<lb/>
<pb n="KR4h0067_WYG_315-13a"/>
　　虎邱即事<lb/>
西風劍佩輕獨立妙高亭山吐巖頭月江涵水面星石<lb/>
奔蒼虎勢樹結老龍形何處吹簫客扁舟過洞庭<lb/>
　　青龍渡頭<lb/>
天闊雁飛飛松江鱸正肥桞風欺客帽松露濕僧衣塔<lb/>
影隨潮没鐘聲隔岸微不堪囘首處何日可東歸<lb/>
　　仲冬南樓野望<lb/>
繡幙香温生暮寒澹烟漠漠水漫漫吟殘庾嶺梅千樹<lb/>
<pb n="KR4h0067_WYG_315-13b"/>
夢遶湘江竹萬竿風捲亂鴉棲古塔雪迷孤雁落前灘<lb/>
一聲玉笛人何所更上南樓獨倚䦨<lb/>
　　夜泊<lb/>
停舟野渡頭客路恨悠悠葉落風千樹鐘殘月半樓蘆<lb/>
花雙過雁莎草獨眠鷗山鬼燒青火飛来照髑髏<lb/>
　　棃花<lb/>
流鶯偷入未央宫望斷昭陽信不通寂寞雨聲寒食夜<lb/>
一枝香淚泣東風<lb/>
<pb n="KR4h0067_WYG_315-14a"/>
　　賦林景參梅嶼<lb/>
結廬分得雁山雲嶼上梅花是四鄰水月一天薌世界<lb/>
冰霜千古玉精神短檠夜雨西忩夢長鋏秋風北塞塵<lb/>
我亦烟波綸釣侣與君同作歲寒人<lb/>
　　懐潘鄮屋<lb/>
洛陽纔解珮過眼忽秋分四海一明月千山共白雲雁<lb/>
烟迷曉樹蟲露濕香芹滿紙相思字臨風欲寄君<lb/>
　　吴江道上<lb/>
<pb n="KR4h0067_WYG_315-14b"/>
夜半扁舟出洞庭客帆初挂早潮平社風纔起海鷹至<lb/>
嵐露未收江鵲鳴吴岫亂雲擎古塔楚臯寒葉擁荒城<lb/>
垂虹橋外天連水無限别離生杜蘅<lb/>
　　登西樓懐湯損之<lb/>
楊桞飄飄春思長緑橋流水遶宫墻碧雲望斷空囘首<lb/>
一半䦨干無夕陽<lb/>
　　吴山雪霽<lb/>
九天宫闕春風滿陸地樓臺夜月寒鐵笛一聲吹雁落<lb/>
<pb n="KR4h0067_WYG_315-15a"/>
片雲不到玉闌干<lb/>
　　后土廟<lb/>
塵擁粧臺翡翠翹瓊花開盡玉魂銷崑崙山上天風落<lb/>
二十四橋吹洞簫<lb/>
　　湖上<lb/>
流水斷橋邊笙歌擁畫船日酣花半醉春困桞三眠策<lb/>
杖登雲洞觀魚上玉泉鳳城歸去晚山鎖萬重烟<lb/>
　　西湖暮春<lb/>
<pb n="KR4h0067_WYG_315-15b"/>
雲山疊疊樹重重浙水迢遥客夢中啼鴂數聲春去日<lb/>
落花滿地夜来風松闗鶴立吟壇靜竹院僧眠丈室空<lb/>
明日馬蹄何處所夕陽芳草畫橋東<lb/>
　　山房<lb/>
軒忩四靣開風送海雲来一陣催花雨數聲驚蟄雷蝸<lb/>
蹊明石凳蟻陣遶山臺此際衣偏濕熏籠著麝煤<lb/>
　　馬塍道上<lb/>
閒拖痩竹笻獨步馬塍東鳥影青山外春愁碧樹中麥<lb/>
<pb n="KR4h0067_WYG_315-16a"/>
潮風化蝶櫻熟雨生蟲莫過溪頭去溪頭多落紅<lb/>
　　遊仙曲<lb/>
中秋月正明夜半飛紫瓊拂袖天上去攬衣朝太清縹<lb/>
緲黄金闕迢遥白玉京離離百寳幢裊裊九華旌簫韶<lb/>
起碧落散花飄羣英翺翔鸞鶴舞清徹雲璈聲凌凌九<lb/>
霄寒風露薄青冥弱水三萬里仙路渺蓬瀛不赴瑶池<lb/>
宴相約董雙成吹笙騎鳳皇飛上芙蓉城<lb/>
　　戍婦<lb/>
<pb n="KR4h0067_WYG_315-16b"/>
梧桐葉落雁歸時見説沙場未解圍夜夜燈前做針線<lb/>
倩誰邊上寄寒衣<lb/>
　　秋過姚江釣磯<lb/>
莎草離離碧樹閒祗疑曾是子陵灘槿花籬落蟲聲碎<lb/>
蘆葉汀洲雁陣寒江上浪平潮正熟渡頭人去月初殘<lb/>
夜深不管蛟龍睡獨對西風把釣竿<lb/>
　　己酉秋留鶴江有感<lb/>
賔鴻幾過澱山湖夜夜西風轉轆轤苜蓿草衰江舘靜<lb/>
<pb n="KR4h0067_WYG_315-17a"/>
枇杷葉老石泉枯曲終明月閒歌扇病去寒灰滿藥爐<lb/>
客夢不堪千里遠故園籬菊正荒蕪<lb/>
　　經馮將軍墓<lb/>
同山半白雲此地葬將軍香火空遺像朝廷紀舊勲鐵<lb/>
衣懸古塔金<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鎮荒墳一澗清泠水年年生紫芹<lb/>
　　江村<lb/>
草舎蔬畦遶柴門竹逕通斷雲遮落日細雨濕斜風野<lb/>
艾抽花碧山茄帶葉紅烟深南浦逺難認楚江楓<lb/>
<pb n="KR4h0067_WYG_315-17b"/>
　　江舘野望<lb/>
江邊雁過秋江上暮雲愁嶺曲山廻轉潮囘水逆流亂<lb/>
莎行石蟹殘荻卧沙鷗黯澹三更月何人獨倚樓<lb/>
　　暮秋遊虎邱<lb/>
寂寞虛廊暗草莱天風繚繞寳華臺江空露冷蛟龍伏<lb/>
殿古雲深鸛鵲来山館老松褰緑蔓石壇芳桂落蒼苔<lb/>
寒鐘敲斷楓橋月半夜禪僧入定囘<lb/>
　　小樓<lb/>
<pb n="KR4h0067_WYG_315-18a"/>
寒空漠漠起愁雲玉笛吹殘正斷魂寂寞小樓簾半捲<lb/>
雁烟蛩雨又黄昏<lb/>
　　侍趙别駕宴壽樂堂<lb/>
别駕移尊宴草堂四軒簾幙捲斜陽芰荷香滿鴛鴦宿<lb/>
楊桞陰濃翡翠藏風過水亭秋尚熱月侵山閣夜偏涼<lb/>
更䦨酒盡不知去坐看曉星飛玉潢<lb/>
　　留鶴江有感<lb/>
抱玉歸来淚滿襟世間無計覔知音此生雖有噬臍悔<lb/>
<pb n="KR4h0067_WYG_315-18b"/>
到死終無嘗膽心伏櫪馬思雲路遠避鈎魚隱石潭深<lb/>
故人若問淞江客自採芙蓉學楚吟<lb/>
　　送吴松溪過淮<lb/>
鐵硯毛錐未䇿功又攜琴劍過臨卭荆山有玊鳴朝鳳<lb/>
滄海無珠走夜龍浦口月来僧舘榻渡頭霜落客船鐘<lb/>
自君别後知音少空憶雁山溪上松<lb/>
　　送趙知縣歸天台<lb/>
自是中朝柱石材西風塵土暗蒿莱河陽縣裏花初放<lb/>
<pb n="KR4h0067_WYG_315-19a"/>
彭澤門前桞未栽凖擬鳴珂来鳳沼徘徊抱玉下烏臺<lb/>
明朝琴鶴歸何處三逕故園多緑苔<lb/>
　　姑蘇舘<lb/>
楚岫高低接太行吴江渺漠下滄浪秋城霜滿葦花白<lb/>
夜舘月寒莎草黄芳苑鹿臺初解珮故宫鸞閣尚鳴璫<lb/>
五湖一葉扁舟去十二西樓幾夕陽<lb/>
　　雲間洞天<lb/>
門掩青松間緑槐一畨圖畫自天開朝霞煉藥黄金井<lb/>
<pb n="KR4h0067_WYG_315-19b"/>
夜月吹笙白玉臺樹老有枝皆薜荔地閒無處不莓苔<lb/>
數聲野鶴驚殘夢疑是神仙入洞来<lb/>
　　採桑行<lb/>
妾本秦羅敷家住曲江曲門前楊桞青春風啼布穀樹<lb/>
頭桑初芽家家蠶始浴相呼出採桑採桑如採玊屈曲<lb/>
廻高枝攀條剪柔緑朝晴採桑南暮雨採桑北採得桑<lb/>
歸遲小姑怨相促陌上綺羅人問妾眉何蹙妾恨妾自<lb/>
知問妾何所欲消磨三十春漸喜蠶上簇七日收得繭<lb/>
<pb n="KR4h0067_WYG_315-20a"/>
百斤十日繅成絲兩束一絲一線工織成羅與縠百人<lb/>
共辛勤一人衣不足舉頭忽見桑葉黄低頭垂淚羞布<lb/>
　<lb/>
　　對燭<lb/>
忽憶巴山夜西<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>風雨寒自憐清影獨誰識寸心丹草<lb/>
長花猶在香銷淚不乾海棠貪睡去惆悵五更殘<lb/>
　　春曉<lb/>
曉風獵獵捲芭蕉簾幙深深燕子巢十二畫闌都倚遍<lb/>
<pb n="KR4h0067_WYG_315-20b"/>
一雙蝴蝶上花梢<lb/>
　　侍趙開府夜讌<lb/>
賸陪華珮醉蟠桃楊桞飄飄拂午橋夜月樓臺行錦障<lb/>
春風簾幙拂紅綃歌傳杏苑黄金縷樂奏棃園紫玉簫<lb/>
銀漏滴殘珠履散踏花歸去路迢遥<lb/>
　　雷峰少憇<lb/>
倚塔看明月寒光度玉繩曲隄藏小艇疎桞見孤燈水<lb/>
竹映苔石巖花縁澗藤香雲吹散後猿鶴伴高僧<lb/>
<pb n="KR4h0067_WYG_315-21a"/>
　　錢塘旅舎<lb/>
雲山千萬疊身事恨悠悠客鬢秋風急鄉心夜雨愁蛩<lb/>
鳴鄰寺壁雁過隔湖樓目送千帆逺長江空自流<lb/>
　　避暑<lb/>
避暑入林扃同僧坐竹亭鳥飛晴地影龍挂雨天形掃<lb/>
葉鋪椰簟臨流注石瓶更無塵跡到日落夢初醒<lb/>
　　山中吟<lb/>
平生獨愛山日日頻躋攀自得山中趣結廬萬山間<lb/>
<pb n="KR4h0067_WYG_315-21b"/>
山西茂林麓中有盤旋谷飄飄雙鳳凰飛立山上玉<lb/>
日出華山陽月出廬山岡巫山雲漠漠雁山烟蒼蒼<lb/>
東望泰嶽松西望蒼梧竹知心侣樵漁忘情友麋鹿<lb/>
山深春亦寒野鳥聲綿蠻山花隨處發香風吹幽蘭<lb/>
夏日飛火雲枕簟訪深僻坐此松竹林冰泉漱寒石<lb/>
西風涼蕭蕭雁過秋空高時有巖桂發落葉飛長臯<lb/>
三冬氣凛冽獨立千崖雪横斜溪上梅影落溪橋月<lb/>
身在此山中閒情薄太空行歌白雲裏白雲連崆峒<lb/>
<pb n="KR4h0067_WYG_315-22a"/>
朝餐山上霞暮採山下藥安得山中人共跨山頭鶴<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_315-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三十一</head> <lb/>
    <p>
<pb n="KR4h0067_WYG_031-1a"/>
欽定四庫全書<lb/>
　兩宋名賢小集巻三十一<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　竹友集<lb/>
　謝薖字幼槃自號竹友臨川人與兄無逸並以詩文<lb/>
　稱時號二謝吕本中嘗云無逸詩似康樂幼槃詩似<lb/>
　𤣥暉盖未敢有所優劣也<lb/>
<pb n="KR4h0067_WYG_031-1b"/>
　　賦陳虚中振芳堂<lb/>
青腰按節臨天闗幻成圭璧驚人寰一朝忽起枯槁想<lb/>
墮作人間氷雪顔國香端擬避清絶鳯車安得窺幽閒<lb/>
雪中長疑肌起粟挽住直恐乗風還風流别乗似何遜<lb/>
哦詩興健排江山華堂燒燈呼客醉况引玉頰依琱闌<lb/>
廣平題賦工婉媚杜陵索句愁飛翻小人徑欲悟香寂<lb/>
何當步繞横斜間<lb/>
　　雙蓮閣<lb/>
<pb n="KR4h0067_WYG_031-2a"/>
水芝凝露披芳塘淺粧濃畫爭煌煌其間艶異不世出<lb/>
連芳並蒂知何祥有如一座兩殊色盈盈植立漢昭陽<lb/>
九回沉水不須沐風梳露洗皆生香公如瑤林映紅粉<lb/>
粲然一笑傾澄觴故開華閣掛銀牓大篇金薤垂琳琅<lb/>
吾聞艸木正瑞世萐莆扇暑芝生房須煩丹青顧陸手<lb/>
貌取絶艶歸明光<lb/>
　　三益齋<lb/>
元龍湖海豪葢代聲籍籍只今觀耳孫才皆萬夫敵叔<lb/>
<pb n="KR4h0067_WYG_031-2b"/>
兮美無度伯也古遺直當年種玉翁什襲裹雙璧期公<lb/>
垂天雲佐郡試戢翼尚聞柴桑徑引領望三益嘗聞築<lb/>
燕臺千里走樂劇市骨捐千金廐乗盡虎跡公乃真好<lb/>
事屣履見逢掖定知子輿輩一笑皆莫逆<lb/>
　　顔魯公祠堂<lb/>
上皇御宇無長䇿牧羊奴子孤恩澤銀莬分印屬兒曹<lb/>
二十餘州齊陷賊常山死守平原拒公家兄弟聲名白<lb/>
平原白首立班行忠義凛凛真嚴霜厯事四朝惟一節<lb/>
<pb n="KR4h0067_WYG_031-3a"/>
當年舌䑛中丞血豈知丞相面如藍貌雖夷易心巉巖<lb/>
老臣何罪死虎口到今誰為祛其銜臨風志士長悲吒<lb/>
矧瞻遺像嚴祠下未能立艸迎送詞一奠椒漿淚盈把<lb/>
　　十八學士冩真圖<lb/>
虬髯少年龍鳯姿手提一劍平九維瀛洲學士十八輩<lb/>
如雕虎嘯清風隨到今丰姿傅粉繪皎如琪木恭瓊枝<lb/>
秦王功髙葢天下脱畧世故容小疵數公不語意有在<lb/>
敬宗流輩曽何知倘收王魏文學館事如辰嬴當早諫<lb/>
<pb n="KR4h0067_WYG_031-3b"/>
美哉貞觀猶有憾獨向衆像一長嘆<lb/>
　　静寄齋觀文忠公墨跡<lb/>
董何呼我顛倒裳杖藜階西過王郎郎君好事初舉觴<lb/>
平頭奴子舁兩囊開視文書浩搶攘其間穅秕煩播颺<lb/>
忽驚墨妙筵有光問誰所書曰歐陽而我盥手方取將<lb/>
覽之三過神色揚反嗟從來見未嘗字體遒媚筆意剛<lb/>
公為文章軋子長立朝義氣凛秋霜借如春蚓縈行行<lb/>
亦當珍之十襲藏况公字畫乃如此銀鈎金繩粲繭紙<lb/>
<pb n="KR4h0067_WYG_031-4a"/>
公嘗臨池墨池水尚言如舩逆風使後來誰評新麗體<lb/>
出公一頭子蘇子<lb/>
　　與諸友汲同樂泉烹黄蘗新芽<lb/>
尋山擬三餐放箸欣一飽汲泉泣銅瓶落磑碎鷹爪長<lb/>
為山中㳺頗與世俗抝矧此好古胸茗椀得搜攪風生<lb/>
覺泠泠袪滯亦稍稍夜深可無睡澄潭數参昴<lb/>
　　讀吕居仁詩<lb/>
吾宗宣城守詩壓顔鮑輩其間警抜句江練與霞綺居<lb/>
<pb n="KR4h0067_WYG_031-4b"/>
仁相家子歛退若寒士學道期日損哦詩亦能事自言<lb/>
得活法尚恐宣城未今晨開艸堂書帙亂無次探囊得<lb/>
君詩疾讀過三四淺詩如蜜甜中邉本無二好詩初無<lb/>
竒把玩久彌麗有如菴摩勒苦盡得甘味敖侯南州傑<lb/>
論文極根柢讀君詩巻終曰此有見地期君髙無上二<lb/>
謝以平視要當掣鯨魚豈但看翡翠<lb/>
　　王坦夫静寄齋<lb/>
狙猴在深山騰踔不少停大龜藏神屋縮首都無營㝠<lb/>
<pb n="KR4h0067_WYG_031-5a"/>
觀静躁異洞見萬物情吾聞子王子總角㳺帝城歸來<lb/>
髩猶緑閉闗慕淵明曲肱北窗下風聲肅泠泠夢覺忽<lb/>
驚起猶疑車轂鳴齋居屏萬慮乃以静寄名是中得其<lb/>
趣君門可長扄倘知定能應子冠猶可纓鏡似静故明<lb/>
水以静故平兹言置座右可配崔瑗銘<lb/>
　　示何之忱<lb/>
往年君别去上馬愁凜冽今年見君面揮汗驚執熱吾<lb/>
曺雪㸃髩忽忽值晚莭云何㑹心侣乃作如許别昨朝<lb/>
<pb n="KR4h0067_WYG_031-5b"/>
聞扣門梳髪不暇結開門問無恙欲語聲屢咽君家嬌<lb/>
小女可念真玉雪朝嬉繞君傍忽作泡幻滅念我溪堂<lb/>
老誰能續此絶嗟哉溪澗毛瑣細不容擷相逢顔未開<lb/>
苦語心已折吾人要解事視世一蟻垤共将煩惱縁一<lb/>
付廣長舌君歸數過我不厭酒屢設人生浪自苦豈不<lb/>
愧前喆<lb/>
　　哭董彦孚<lb/>
川流日夜去逝者乃如此平時所知人强半今為鬼頃<lb/>
<pb n="KR4h0067_WYG_031-6a"/>
者哭予兄淚積垢未洗寧知少日間俄又哭董子憶昨<lb/>
招君談時維六月朏君方以病告一卧不復起啟手無<lb/>
别言慟哭長已矣初君在童丱警敏無與比讀書五行<lb/>
下大父嘗竊喜謂當寄門户竟以韋布死死生事亦大<lb/>
誰能獨免耳願沾甘露味倘悟無生理<lb/>
　　嵗将除因誦前賢粲字韻詩慨然有感次其韵請<lb/>
　　彦光同賦葢予與彦光皆年三十九矣<lb/>
舂糧適百里九十居其半駸駸入老境競起末路歎在<lb/>
<pb n="KR4h0067_WYG_031-6b"/>
世無他能聊以滑稽玩所嗟金石交契闊或星散詩憶<lb/>
西堂語酒藉南鄰伴共為終年醉莫謌何時旦文書漫<lb/>
遮眼挿架復盈案四愁不堪擬九歌僅能亂發春只數<lb/>
日故態期頮盥寜知性本慵矧復肉亦緩人猶樂新故<lb/>
事止仍舊貫酸寒益生窮歛退韓子懦惜哉連城珍不<lb/>
變三日炭玉人可見求何暇定舍館退藏亟聞道飲水<lb/>
知冷暖更當崇明徳不愧三英粲<lb/>
　　復用前韻示内<lb/>
<pb n="KR4h0067_WYG_031-7a"/>
嘗聞藁砧詞破鏡喻月半為期望夫還顧影興婦歎乃<lb/>
知同室處一笑日可玩所悲孩抱中聚沫何易散嘹然<lb/>
惟一雛单棲苦無伴撫枕中夜吁不寐常達旦藜羮具<lb/>
一杯日舉夫隨案還勝在板屋秖使心曲亂小鬟雖槁<lb/>
項聊可奉櫛盥毎觀績麻手捷急真不緩娉婷或階禍<lb/>
今古同一貫頗知食薇清凛凛可立懦仍甘作詩窮烏<lb/>
銀似喻炭行看春日暄婦事勤繭館所求亦不奢勿遣<lb/>
兒號暖布衾幸無恙不换角枕粲<lb/>
<pb n="KR4h0067_WYG_031-7b"/>
　　集菴摩勒園觀李伯時畫陽闗圖以不能捨餘習<lb/>
　　偶被世人知為韵得人字賦六言<lb/>
摩詰句中有眼龍眠筆下通神佳篇與畫張本短紙為<lb/>
詩寫真渭城偶落吾手小圃傳觀衆賔坐上宴如居士<lb/>
暗中摸索離人<lb/>
　　次韻董彦速送珍上座還漳江<lb/>
阿師身小膽能大文字曽追權可游<hi>珍云曽從權可二詩僧也</hi>尋山<lb/>
紅葉半旬雨過我黄花三徑秋隨處龎公雖有偈它年<lb/>
<pb n="KR4h0067_WYG_031-8a"/>
支遁恐難酬經行若箇門風是聞説漳江似趙州<lb/>
　　招李成徳<lb/>
妙年英偉定楩柟老夫如樗百不堪黍飯莫孤元伯約<lb/>
山夫豈有徳公談棊無多算愧三北詩要重論窺二南<lb/>
只恐尋芳嗟較晚夜來風蕊落毿毿<lb/>
　　採金櫻子<lb/>
三月花如簷蔔香霜中採實似金黄煎成風味亦不淺<lb/>
潤色猶煩顧建康<lb/>
<pb n="KR4h0067_WYG_031-8b"/>
　　讀何易于傳<lb/>
吏皆愁死自焚詔農正勤耕身挽船墨綬紛紛滿天下<lb/>
不知誰拍此渠肩<lb/>
　　讀嚴子陵祠堂記<lb/>
羊裘不見釣臺傾山到臺邉分外青天上故人新黼黻<lb/>
身前萬事一笭箵章侯筆法遍秦相范子文章原易經<lb/>
圖畫名臣久磨㓕此碑千古粲繁星<lb/>
　　觀漁二首<lb/>
<pb n="KR4h0067_WYG_031-9a"/>
腹腴端可飽新歡栁貫霜鱗照眼寒莫惜寶刀煩玉腕<lb/>
要看飛雪下金盤<lb/>
活我波間雙鯉魚待傳千里故人書嬌娥莫道留君掃<lb/>
怕捲珠簾總不如<lb/>
　　潘邠老嘗作詩云滿城風雨近重陽邠老亡後無<lb/>
　　逸兄用此句足成四篇今兹重陽不數日風雨不<lb/>
　　止凄然有懷作二絶句念泉下二人不再作不覺<lb/>
　　流涕覆面也<lb/>
<pb n="KR4h0067_WYG_031-9b"/>
地下修文兩玉人清詩傳世墨猶新却因風雨重陽近<lb/>
獨立蒼茫淚一巾<lb/>
阿兄温潤玉介道我友淡薄朱絲絃只疑蟬蜕㳺人世<lb/>
醉插茱茰若箇邉<lb/>
　　隠居<lb/>
清時甘小隠卜築在山阿家有傳蠶室機如踏浪婆間<lb/>
看醉猫畫羞作扣牛歌不出又三月柴門生薜蘿<lb/>
　　秋日登擬峴臺二首<lb/>
<pb n="KR4h0067_WYG_031-10a"/>
步上溪邉百尺臺斬新秋色正傷懐千屏翳繞碧雲合<lb/>
一字傾欹鴻鴈來<lb/>
徘徊欣與賞心同讀遍碑詞字字工共歎黄壚封白壁<lb/>
一時悲淚洒秋風<lb/>
　　秋暑<lb/>
秋暑不可奈秋風殊未來何時疎畫扇無處覔涼臺誰<lb/>
謂月離畢空驚山殷雷愁聞老農語南畝半黄埃<lb/>
　　寄汪信民二首<lb/>
<pb n="KR4h0067_WYG_031-10b"/>
泮水傳經老蓬山佐箸才宦㳺思引去禄養可歸來要<lb/>
路眼誰白浮雲心自灰少年馬何駛君馬獨虺隤<lb/>
繫纜苻離日君行殊未歸寄書問亳社有夢向江西不<lb/>
見揮犀柄頓驚響馬蹄殷勤具雞黍多謝徳公妻<lb/>
　　喜董彦速自仙嵓歸<lb/>
缽囊髙掛同僧夏逺寄嵓間一把茅地僻狙猴長作伴<lb/>
食貧蕨筍不充庖瘦藤拄下萬峰頂野鶴來歸千嵗巢<lb/>
檢㸃篋中詩幾首蒼頭時遣為君抄<lb/>
<pb n="KR4h0067_WYG_031-11a"/>
　　莫莫堂新竹<lb/>
僻寂漏茅屋蕭梢新竹枝徑迷人不到䕃宻鳥還知緑<lb/>
色怱怱換薰風細細吹即看柯葉老不受嵗寒欺<lb/>
　　夏夜對月<lb/>
掃月追凉清夜分是間風露别乾坤山林繚繞地多籟<lb/>
雲漢昭回天不言平野極瞻南紀濶稀星遥拱北辰尊<lb/>
時平萬里無兵革静愛雞鳴犬吠村<lb/>
　　煎甖粟湯二首<lb/>
<pb n="KR4h0067_WYG_031-11b"/>
萬粒勻圓剖罌子作湯如蜜味尤宜中年强飯却丹石<lb/>
安用咄嗟成淖麋<lb/>
松黄浮椀色蒸栗初味餘甘如苦荼粉粟為湯兩竒絶<lb/>
甚甘純白勝醍醐<lb/>
　　問劉世基疾<lb/>
君如寒涕嬾瓚師如何久苦造化兒清漳嬰疾古所歎<lb/>
淋雨裹飯今其誰探囊苦乏萬金藥厯眼疇為三世醫<lb/>
他年上疏恐不免細君莫念眠牛衣<lb/>
<pb n="KR4h0067_WYG_031-12a"/>
　　蔡師直畫山水研屏二首<lb/>
畫翁元勝斵輪扁喻子丹青如有神平逺還堪助詩思<lb/>
故疑摩詰是前身<lb/>
淡墨江山作小屏碧紗烟裏䕶寒泓蟾蜍冩盡看倒影<lb/>
身在山隂佳處行<lb/>
　　和李智伯病中書事四首<lb/>
多病過嗟蒲栁弱故交聞似曙星疎逢人休問金箆術<lb/>
殺簡宜繙石室書<lb/>
<pb n="KR4h0067_WYG_031-12b"/>
訓釋雖工非世好風流未减已形枯固知商也真無罪<lb/>
豈謂穹穹不可呼<lb/>
應知露肘貧堪忍只有哦詩興未疎莫遣木蘭當户織<lb/>
須煩阿買八分書<lb/>
老來頓驚詩筆退愁生惟怕酒腸枯尊前學得新翻曲<lb/>
早晚揮盃幸見呼<lb/>
　<lb/>
　兩宋名賢小集巻三十一<lb/>
</p>
<p>
</p>
  </div>
</body>
</text>
</TEI>
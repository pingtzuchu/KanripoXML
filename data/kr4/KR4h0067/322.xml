<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百二十二</head> <lb/>
    <p>
<pb n="KR4h0067_WYG_322-1a"/>
欽定四庫全書<lb/>
　兩宋名賢小集巻三百二十二<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　臞翁詩集<lb/>
　　改周晉仙贈丁相士之什<lb/>
張顛許我以神仙薛顛謂予可英傑丁生謂二俱無成<lb/>
世間那得此奇崛麒麟閣上森貂蟬龍虎鼎内飛大丹<lb/>
<pb n="KR4h0067_WYG_322-1b"/>
腰錢跨鶴誰不願只有圮下先吾鞭何如吴松江上住<lb/>
門横釣車屋農具卧看蒼虬擾白雲正午堂堂㧞江去<lb/>
　　奉寄旌德尉劉申之<lb/>
諸劉兄弟賢一一無可選竹林鋭頭郎風味吾小阮平<lb/>
生天機深善閉得内楗邇来卿何曹不辨折腰本稍傳<lb/>
詩語東朝日照蘭畹伊余戰紛華心斾凡幾偃劃逢君<lb/>
家語雋永初一臠識遺飽新得友勝悟夙損緬懐歌商<lb/>
地蕭瑟松磵遠陰陰蕪菁花碧蝶相與晚是中着高士<lb/>
<pb n="KR4h0067_WYG_322-2a"/>
物意自偃蹇向来白衣宰雲壑論補衮優游濟艱難如<lb/>
以禹代鯀劉郎秀眉宇秋隼立高巘端能謝師匠萬巻<lb/>
自鉏墾時須閲世諦一及城門鍵功名頭上簮日月風<lb/>
中<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>何時會吴下春動長洲苑<lb/>
　　送王郎<hi>洽</hi>
車輪何由方草色欲無路晴川媚雙燕及此送將去若<lb/>
人天機深奇服雅自與色温無可飾語妙時一吐相逢<lb/>
大江上為我浣塵土後期豈前料已作千歲語告歸何<lb/>
<pb n="KR4h0067_WYG_322-2b"/>
草草雙水深霧雨稍聞父老舊門户要渠補祗愁模楷<lb/>
地與世作誇詡寧當去樓梯閉置吾叔度翼翼吴齊門<lb/>
大江流日夜别君雖咫尺即是風牛馬君才何如我我<lb/>
拙猶肯借淮人買繡絲布洲市如赭張皇十日飲著公<lb/>
喬松下畫工亦豈學愛玩此粲者人情勿苦拒輿馬幸<lb/>
整暇向来三宿戀取别萬里駕想當雙玉瓶酣歌淚盈<lb/>
把縹緲鴻鵠去吾甘老原野<lb/>
　　次韻張長公寵賜初度致禱之語<lb/>
<pb n="KR4h0067_WYG_322-3a"/>
何人著書補獲麟竹汗未乾頭已星天上風流張公子<lb/>
散髪滄浪歌獨醒威名徧滿淮草木肯借妙語春㝠靈<lb/>
臞翁之腹無三壬平時貯書纔一丁泥塗斷道學龜曵<lb/>
雲天潑眼慙鸞停亦知封侯下曹掾寧與阿堵高寧馨<lb/>
夢從諸兒坐家塾十年燈火寒青熒分無黄色明天庭<lb/>
獨倚一片藏無形虞翻骨相當自程曲江風度乃不名<lb/>
　　上閩帥范石湖五首<lb/>
人物于今正渺然欲從江表訪先賢邇来耆舊無新色<lb/>
<pb n="KR4h0067_WYG_322-3b"/>
誰使文章漫兩川利器早能誇頴脱偏師聊復制中權<lb/>
騷人有幾登青竹耐可同時欠執鞭<lb/>
今代論文更是非賞音誰復得牙䕫真從長慶成編日<lb/>
便到先生晚歲詩萬馬蕭蕭閒律令孤峯隱隱出旌旗<lb/>
了知長短三千首收拾餘師即我師<lb/>
丁年口伐真奇事一代詩鳴不救貧大手欲推浯水頌<lb/>
羣酋曾折石湖巾乃今謝傅還初志其奈王陽是故人<lb/>
獨有吾閩欠公句詔書果起釣磻濵<lb/>
<pb n="KR4h0067_WYG_322-4a"/>
此行閩嶠吾能數行盡天南未了青莫倚看山韜墨本<lb/>
要須入界挾圖經西湖楊桞雲生鏡東阜離支錦作屏<lb/>
欲託翁冰烏石篆請公作屋與新銘<lb/>
蚤知吴下多名士身許先生嫡子行他日畧容追李杜<lb/>
斯文何敢望班揚向来流水孤三奏此去飛霞乞一翔<lb/>
牛鐸調宫吾豈敢噓濡萬一借聲光<lb/>
　　代人壽度支郎中李嘉言<lb/>
李下老人龍作儔談經閲世無春秋一朝函谷占紫氣<lb/>
<pb n="KR4h0067_WYG_322-4b"/>
萬里西極行青牛青蓮居士亦其裔太白淪精来謁帝<lb/>
江東狂客漏神機一號謫仙人得制天人驚世時一斑<lb/>
文采風流有逺孫百年斗酒真細事郡有德政朝功言<lb/>
晉陵坐嘯列城祖一札細書風九土為郎不用漢山錢<lb/>
度支事煩通會府向来供億寛艱虞祗今笏畫通材須<lb/>
裕農足國端有道判花視草皆夷途金魚玉帶公所有<lb/>
太夫人高松栢壽綵衣板輿堪作圖贔屭閬州陳母後<lb/>
人間盛事省見稀王母一笑攘桃兒花明桞暗白日靜<lb/>
<pb n="KR4h0067_WYG_322-5a"/>
鶯穿燕颺青春遲請君酌比西湖水萬歲千秋佐天子<lb/>
清明寒食數日間謹勿抛擲為佳耳<lb/>
　　登蘇臺用袁憲韻贈兩趙提幹<hi>汝積幼聞</hi>
勝賞多從暇日違眼中朋友欲星稀退休不復思三顧<lb/>
能賦猶堪廣七依遊鹿臺前空逝水栖烏曲裏只斜暉<lb/>
書生懐古真癡絶看盡閒雲入棟飛<lb/>
　　次韻萍鄉文叔章訪别<lb/>
力田望逢年倚市勝刺繡十年邱里語失火要自捄君<lb/>
<pb n="KR4h0067_WYG_322-5b"/>
行半天下何處得耆舊請從老龎説龍鳳相赴凑全家<lb/>
隱鹿門遺安不求富常時拜牀下大鐘盡徐叩男兒唯<lb/>
一身用在百歲後譬如營屋室宗廟先庫廐不聞買山<lb/>
隱而有居巷陋君看鐘鼎家粱肉或墨痩寧為賣文活<lb/>
一經老學究出身即九折時命乃大繆向来尸裹革口<lb/>
語困逗留居然齒編貝月粟供賃僦何知山澗底鹿豕<lb/>
對飯糗文章忌隨人謹勿誇客右書林無淺植筆耒有<lb/>
深耨紛紛青紫楦後進渠領袖結交兩任昉設客一陰<lb/>
<pb n="KR4h0067_WYG_322-6a"/>
就卑官慚處贈俚語致公壽<lb/>
　　高郵因師葡萄蘆雁秋𤓰三種<lb/>
漢家士馬知多少晚得蒲萄繞院栽何物支郎能伎倆<lb/>
龍鬚馬乳應時来<hi>蒲萄</hi>
莫話淒涼塞北秋銜蘆避弋使人愁與君細展江南畫<lb/>
水宿沙眠得自由<hi>蘆雁</hi>
子母鈎牽曉露漙行人暍暑慰艱難青門種色今餘箇<lb/>
莫作黄臺秋盡看<hi>秋𤓰</hi>
<pb n="KR4h0067_WYG_322-6b"/>
　　用香字遺李恭叔<lb/>
我無令君三日香痩鶴為軀龜作腸薄寒中人曵兩縰<lb/>
獨吟猗那遺我將憶從兩脚萬里囘政坐羣兒相謗傷<lb/>
朅来一見老柱史城郭落落巋靈光安得與君壽六龍<lb/>
探借千歲北斗漿却乗斑虯訪月窟盡斫惡樹無留藏<lb/>
天風泠泠吹珮環洞視碧落豁四旁下方應奉正三入<lb/>
閒置可憐青瑣忩<lb/>
　　再用晨吐字韻寄潘德久<lb/>
<pb n="KR4h0067_WYG_322-7a"/>
舎人賔日姿起居庭燎晨豈惟瑞朝廷薦紳日多聞就<lb/>
如田甲嘲死灰果不然那知碩果剥中有一捻仁稽古<lb/>
得微酬櫑具峩進賢琴為悲風彈茶必活水煎平生轉<lb/>
菴詩小當壽千年忽聞朔方騷更欲腰黄閒向来撲朔<lb/>
豪日者今華顛<lb/>
下客時覘君車茵陽醉吐萬事君不理傳聞拒開户雖<lb/>
然臭味合更覺心貌古書讎嶧山棗羮臛首陽苦坐令<lb/>
府西門平輿<hi>平聲</hi>説二許君當我輿臺銀艾心已灰尚有<lb/>
<pb n="KR4h0067_WYG_322-7b"/>
西山縁共待石髓開神仙覺易與詩句端難裁却後五<lb/>
百年化鶴吾獨来<lb/>
　　酬答李學長<hi>海門縣學有三忠堂陳了翁任伯雨龔夬兩簿廨負墻甚邇</hi>
夫子焉不學高朕羅三賢横前一片石教外皆别傳三<lb/>
虎誰最怒未覺相後先渠伊囊中方貴在後者鞭我家<lb/>
一佛堂盎背知廟堧憶昨祠上丁蕡燭初欲燃諸生氣<lb/>
清明人如出雩泉洗爵俯象鼻掩豆高豚肩朱絃張文<lb/>
王繁聲斥師延此時識方屨綦滿青苔錢李公獨鳳儀<lb/>
<pb n="KR4h0067_WYG_322-8a"/>
衆中得何堅惜無補天手轉之上細氊朝来食盤中穉<lb/>
蕨初數拳蒼蒼本難測何由頥真筌自我得此士可以<lb/>
一當千如聞縫掖姿欲重世所捐舂容吐握詩法用春<lb/>
秋全酬贈無玉案三復緇衣篇<lb/>
　　大風懐林伯農<lb/>
江湖易高風六月寒廪廪中宵會急雨涼意到衾枕顛<lb/>
披蒲葦亂抑壓烏鳶噤禾頭欲生耳樹背各流瀋不謂<lb/>
晡来霞横拖半天錦初疑鴉翻晴旋覺虹投飲晦明信<lb/>
<pb n="KR4h0067_WYG_322-8b"/>
難料暘霽吾誰諗所思隔江水筆力望徐沈十年一葛<lb/>
衣肘見尚整衽想當風雨夕憂國願歲稔淒涼新豐邸<lb/>
避濕幾違寢何由語連牀共破秋風凛<lb/>
　　醉歌贈鄒孝忠<lb/>
老鄒草檄如吹律能令陰谷回陽春手提赤心獻天子<lb/>
布衫麻鞋驚市人戈船上噓五里霧詔發内府捐金銀<lb/>
進賢冠者不好武歸来結屋看濤雲却囘孤憤與江浪<lb/>
氣壓千人萬人將或時飲就夷門屠亦有撾摻漁陽唱<lb/>
<pb n="KR4h0067_WYG_322-9a"/>
埋名袖手君得辭行宫今在江之湄高帝遊魂正思沛<lb/>
太王有道聊居岐一杯屬君當起舞能令公喜令公怒<lb/>
捽摩青山鬬兩虎捜攪中流鵝鸛語平生未受噲等伍<lb/>
圖中褒鄂爾如許六十小刼敵運去老上單于公手取<lb/>
　　次韻張宰牡丹<lb/>
羯鼓勿罷弄吾琴無成虧潘桃旣無賴陶桞自不持造<lb/>
物有鑪錘攬之杜拾遺巻簾出傾城一笑不用帷輸心<lb/>
巧當面珍重来如期人為曲江秀花自潛溪移美人欲<lb/>
<pb n="KR4h0067_WYG_322-9b"/>
晞紅鏡中靦東施如聞姚魏風紅紫合折枝常恐砑光<lb/>
帽半倒金屈巵作詩苦留春出吻竟不奇但當闃幽間<lb/>
屬賦歌載馳殷勤禪靈錦丈尺餘邱遲公杯當再行雉<lb/>
邊多小兒<lb/>
　　上鄭參政四十韻<hi>乙亥</hi>
吾閩天下選人傑聖時蕃佐戴高前牒承家裕後昆海<lb/>
門當劍立洋嶼焱鵬騫氣色来廻互耆明有討論蟠胷<lb/>
三萬巻落筆五千言地芥垂頭拾天瓢信手翻餘陰潤<lb/>
<pb n="KR4h0067_WYG_322-10a"/>
桑梓賸馥到蘭蓀白日騏驎坂青春桃李園揚鬐方澤<lb/>
國挿羽已天閽伊昔昌能諫于今𢎞獨尊夙驚山有虎<lb/>
已騐鹿隨幡帶草書籖麗金華講舌存履聲仍獨上驛<lb/>
置愈爭奔有客迷途甚勞公倒屣煩請先陳失馬次第<lb/>
説投猿漳水頭堪白融峯淚幾吞嵌崎辭故里觚角見<lb/>
修門到遞吳蠶宿留交楚雁畨忽通狂客刺俄返獨縲<lb/>
魂望禄蒲生節隨人桞折圈天高難發口地縮會移跟<lb/>
一昨哄堂暇深知納牖恩印刓聊小靳緼束更能温日<lb/>
<pb n="KR4h0067_WYG_322-10b"/>
者叨堂貼時哉會氣元敢言矜騕褭復自妬嬋媛末學<lb/>
應須授羣經剰欲繙恐因鱣發發復作兔爰爰光範寛<lb/>
無閾階符紫有垣極知專造化稍許展寒暄國論圖南<lb/>
紀邊防議北轅未將蟊火畀忍使彗旗燔天步曾留跼<lb/>
皇心重改幡房奩非久秘藥籠會深掀豆棧能忘秣樗<lb/>
材儻入掄略容偷廩稍重議洗乾坤舉邑多狺犬深心<lb/>
寓祝㹠老身難矍鑠疾眼久眵昏合浦珠無脛豐城劍<lb/>
有痕事多慚蹇叔議敢及臧孫餘日知安在南村定北<lb/>
<pb n="KR4h0067_WYG_322-11a"/>
村<lb/>
　　體齋詩為梁谿馮季求作<lb/>
口腹不自主来吟體齋詩三肅齋中人安體安措辭體<lb/>
卑語近拘體高語近欺耳目口鼻形人各師其師要之<lb/>
天地間當以一理推馮侯好兄弟一一清廟姿是家好<lb/>
談道脱畧毛與皮一當春愔愔詩禮相娱嬉但媿遠客<lb/>
塵涴子連理枝雖然參自訣要知不磷緇我車得國工<lb/>
分路有險夷君知魯叟聖妙在物不遺當其作春秋一<lb/>
<pb n="KR4h0067_WYG_322-11b"/>
字如權錘越境惜趙盾斷謂此語非俗儒無已心望道<lb/>
如隔紕閉門畫圓方用世多參差千載堪一咍汝足未<lb/>
及巇馮郎顧我笑坐久爐烟遲黄花粲墻東青山轉墻<lb/>
西吾言亦已費須君浮一巵<lb/>
　　予客崑山得薦嚴長老時道人散朗閒逺不交人<lb/>
　　事心甚敬之今来海上復得悟公老成疎練能言<lb/>
　　吴中山水人物甚詳東軒種竹如雲不問其人可<lb/>
　　知也一日忽起故山之想予語悟野田荒草在處<lb/>
<pb n="KR4h0067_WYG_322-12a"/>
　　愁人心目安能復作溈山之牛乎因作一詩言君<lb/>
　　子出處之大致以告不知者<lb/>
平生庾公塵可涴通州泥朅来海門上日痩氣慘悽春<lb/>
風有相導佚我以闥閨前身定聞法夢作三生猊悟公<lb/>
癡鈍禪迎客忽虎溪招要得半席紙帳春繒綈東軒養<lb/>
蒼雲大似開昔迷計程南山北託宿東院西絶憐維摩<lb/>
牀而置法喜妻是身於虚空了不礙角圭四大師本無<lb/>
客亦何所攜頗聞弁山隅髯松作兒啼山神喝連聲已<lb/>
<pb n="KR4h0067_WYG_322-12b"/>
受三十箆豈知溈山牛未知靶與犂去来同一雲未覺<lb/>
道理睽幸勿使竹歸留與老鳳棲鑿齒恐無對後期當<lb/>
噬臍<lb/>
　<lb/>
　<lb/>
　<lb/>
　<lb/>
　兩宋名賢小集巻三百二十二<lb/>
</p>
<p>
</p>
  </div>
</body>
</text>
</TEI>
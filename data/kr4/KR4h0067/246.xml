<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百四十六</head> <lb/>
    <p>
<pb n="KR4h0067_WYG_246-1a"/>
欽定四庫全書<lb/>
　兩宋名賢小集巻二百四十六<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　翠㣲南征録<hi>五</hi>
　華岳<lb/>
　　小春言懐<lb/>
桃李生香花滿谿南州十月尚襜衣春從酒瓮榨將出<lb/>
<pb n="KR4h0067_WYG_246-1b"/>
秋在詩囊帶得歸弓射十分方破的棋高一著便争機<lb/>
勸君莫作等閒看毫髪差殊事已非<lb/>
　　春愁<lb/>
十日春愁不出門出門春事已消魂摘花掀帽倩人挿<lb/>
索酒得杯和月吞啼鳥聲中近寒食落花隂裏又黄昏<lb/>
春來春去總休問徃事悠悠付一樽<lb/>
　　呈徐商卿<lb/>
十年憂患謫東南萬事於心了不闗病去只愁雙足軟<lb/>
<pb n="KR4h0067_WYG_246-2a"/>
老來且喜一身閒人情無處便生怨天道有時猶好還<lb/>
大抵久長居富貴到頭天意亦須慳<lb/>
　　春逰有感<lb/>
上苑春工到海棠老夫隨分為春忙朱絃轉軫鶯催拍<lb/>
紅粉倚䦨花鬭糚吾道幾時曽損益人心今日自炎凉<lb/>
願言相約花前醉一聴兒童號酒狂<lb/>
　　憂<lb/>
憂吾所謂果何憂憂國憂家卒未休坐法馬遷方去漢<lb/>
<pb n="KR4h0067_WYG_246-2b"/>
釋囚箕子未歸周西風萬籟聲聲恨夜雨踈桐㸃㸃愁<lb/>
有客不知吾所向却將米價問南州<lb/>
　　述懐<lb/>
我生胸次不塵埃不學兒曹剛自媒詩料雖慿風月製<lb/>
宦途還聴鬼神開十年教養<hi>闕</hi>　　　　功名念已灰<lb/>
安得金鑾有清問賈生何事未歸來<lb/>
　　套筒<lb/>
作箇咿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>贅項咽箇中和我萬愁牽一筒作柄簫無竅<lb/>
<pb n="KR4h0067_WYG_246-3a"/>
雙鐡為圜扇有圈身拜却疑人似犬手擎還類筆如椽<lb/>
從今節節能通氣安得常為積蓄錢<lb/>
　　春郊即事<lb/>
東風吹動綺羅塵翠蓋紅纓處處新蝶翅拍開千樹雪<lb/>
鶯聲催老十洲春人生有酒須行樂吏禄無階且食貧<lb/>
歸客不須籠畫燭醉和明月上雕輪<lb/>
　　雪<lb/>
天低江濶水連天上下周圍一色兼撲雀獵鷹翻白縞<lb/>
<pb n="KR4h0067_WYG_246-3b"/>
得鱸漁父指青帘馬抛玉勒瓏瑓落獅欠金鈴橘柚添<lb/>
得句莫嫌呵凍筆明年嵗事已堪占<lb/>
　　田家十絶<lb/>
十幅生綃一墨池盡收好景入屏幃㑹須少緩丹青筆<lb/>
更倩牧童横笛歸<lb/>
農夫日炙面如煤絲婦繅成雪一堆早早安排了官税<lb/>
莫教耆長上門催<lb/>
老農鋤水子收禾老婦攀機女擲梭苗絹已成空對喜<lb/>
<pb n="KR4h0067_WYG_246-4a"/>
納官還主外無多<lb/>
鷄唱三聲天欲明安排飯椀與茶瓶良人猶怒催畊早<lb/>
自扯蓬窗看曉星<lb/>
緋袴青衫紫繫腰攬衣隨過水平橋雖然不識風流事<lb/>
也向人前學逞嬌<lb/>
村<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>奮迅出籬笆欲吠還休喚可拏不是忘機太馴狎<lb/>
那回曾宿那人家<lb/>
畫睂無墨把燈燒豈識宫糚與翠翹堪笑東風也相謔<lb/>
<pb n="KR4h0067_WYG_246-4b"/>
暗牽裠帶纒人腰<lb/>
臠魚炊糝作荷包宿飯無湯煖酒燒放椀出門行一匝<lb/>
小溪新漲已平橋<lb/>
麥飯𤓰虀及早催田夫雙眼望儂來油鹽不倩旁人帶<lb/>
日午痴兒猶未回<lb/>
拂曉呼兒去採樵囑妻早辦午炊燒日斜枵腹歸家看<lb/>
尚有生枝炙未焦<lb/>
　　驟雨<lb/>
<pb n="KR4h0067_WYG_246-5a"/>
牛尾烏雲潑濃墨牛頭風雨翻車軸怒濤頃刻捲沙灘<lb/>
十萬軍聲吼鳴瀑牧童家住溪西曲侵早騎牛牧溪北<lb/>
慌忙冒雨急渡溪雨勢驟晴山又緑<lb/>
　　别王泰之<lb/>
黄塵漫漫小峯路白石齒齒茗坑渡相亭南來第一程<lb/>
人烟蕭條嵗云暮故人小隠三家村約我旗亭聊一樽<lb/>
相逢此地復相别明朝懐抱同誰論<lb/>
　　江上雙舟催發<lb/>
<pb n="KR4h0067_WYG_246-5b"/>
前帆風飽江天濶後帆半出踈材闕後帆招手呼前帆<lb/>
畫鼓輕敲總催發前帆雪浪驚飛湍後帆舵尾披銀山<lb/>
前帆漸緩後帆急相傍俱入蘆花灘島嶼縈迴㫁還續<lb/>
沙尾夕陽明屬玉望中醉眼昏欲花誤作閒牕小横軸<lb/>
　　贈劉相士<lb/>
班超未侯漢誰識烏孫客韓信已王齊誰知長樂戹彼<lb/>
亦非異術忠諛分黒白直道世且違彼亦何足青自古<lb/>
勲業人把鏡惟自索顧我洒落資足可振翰翮如何汗<lb/>
<pb n="KR4h0067_WYG_246-6a"/>
馬秋英雄尚南謫祗應捻胎鬼手段不合格古括子劉<lb/>
子閲人幾千百一見麞鼠質便許正疆埸知子忠且䛕<lb/>
愚固未暇擇萬一符子言亦可名簡冊他時雙蹇驢與<lb/>
子訪黄石<lb/>
　　誚胡同巡<lb/>
岳昔逰時卿兄嘗過弊廬捫心論事業耐久良非虚岳<lb/>
今隸城旦氣象誠慘舒髠黥塞糞壤敢辱長者車嘗聞<lb/>
古人交窮逹無親疏富貴不相忘有終還有初與兄三<lb/>
<pb n="KR4h0067_WYG_246-6b"/>
載别無日不引裾中間喜一見欣慰云何如相去天一<lb/>
涯雲濤䟽雁魚忽聞夙駕回喜色喧門閭相聞即相别<lb/>
厥意良躊躇嘗聞郢中人結客於樵漁又聞淮南王受<lb/>
徳於刑餘岳既不自撿失身墮籧篨壯士視一死其猶<lb/>
爾欷歔勢分已霄壤孤賤難相於願兄此召還巍然奉<lb/>
中除前巖與西閣談笑看連茹或遇趙可父為岳聲起<lb/>
居薰風有良便當拜平安書<lb/>
　　題富沙廟<hi>丙寅七月晦富沙居民火延燒至平政橋烟熖環照定王之祠吏民俱禱旋獲</hi>
<pb n="KR4h0067_WYG_246-7a"/>
　　　<hi>反風之應環祠民屋悉為煨燼而祠之簷桷無一焦灼因感神之威靈而詩之</hi>
平政橋頭火爍空富沙宫殿烈烟中地形難撲徒臨水<lb/>
天意能回遽反風十里爆雷驚客夢萬家全璧頼神功<lb/>
君王注意恢神武更乞威靈為保沖<lb/>
　　次翁正叔溪山勝逰之韻<lb/>
溪南風物照窗扉溪北蘭舟纜翠㣲雙槳碧雲苔草合<lb/>
一簾紅雨杏花飛只知有酒酧佳景却恨無繩繫落暉<lb/>
更約風流衆年少明朝依舊莫相違<lb/>
<pb n="KR4h0067_WYG_246-7b"/>
　　春郊即事<lb/>
東風吹不㫁輪蹄處處鞦韆環珮飛剪翠弄糚歸髻掠<lb/>
亂紅翻錦上屏幃花應笑我春常醉燕解嘲人夜不歸<lb/>
莫恠逢春太娯樂人生能有幾芳菲<lb/>
　　悶題<lb/>
此心忠義出天資奴𨽻兒童莫强為燕雀不知鴻鵠志<lb/>
牛羊徒飾虎狼皮事當桀犬吠堯日書在塞鴻歸漢時<lb/>
拔劔問天天不語料天還愧負男兒<lb/>
<pb n="KR4h0067_WYG_246-8a"/>
　　呈陳平仲<lb/>
逹人安分樂平生不與隂陽造化争漢節有人恭且止<lb/>
楚盤無客遂當行薦公地栗三杯酒分我天香一味羮<lb/>
大抵有施須有報木桃瓊玖愧詩評<lb/>
　　紙帳<lb/>
主人氷雪洒胸襟買宿銀城不計緍春草有詩皆白雪<lb/>
秋毫無夢到紅塵月娥好作雲間侣風伯不寒氷下人<lb/>
更喜五更窗外月梅梢分得一枝春<lb/>
<pb n="KR4h0067_WYG_246-8b"/>
　　兵<lb/>
兵貴先人斯奪人莫教間諜漏真情漢因有備胡終退<lb/>
秦為無人楚始争卦向爻中分損益棋於局上定輸贏<lb/>
不知都督三邉者還肯江湖問一聲<lb/>
　　自訟<lb/>
我生素不事詼諧檐板方頭喚不回遇事豈容無正論<lb/>
濟時未必有長材頭雖五鼎不辭劔口恐三緘合用枚<lb/>
不是平生太剛介如何蹤跡尚塵埃<lb/>
<pb n="KR4h0067_WYG_246-9a"/>
　　紀事<lb/>
古今多少好英雄未必奸邪未必忠上黨鼎膏留地白<lb/>
長平坑血濺天紅三邉傳檄兵雖息二𣙜開場貨未通<lb/>
更願年豐富金帛飽裝駝駕為和戎<lb/>
　　過鄱陽湖<lb/>
北風翻雪鼓雷霆舟子停蘭亦㫁魂看我金鱗三十六<lb/>
為君一躍上龍門<lb/>
　<lb/>
<pb n="KR4h0067_WYG_246-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百四十六<lb/>
</p>
<p>
</p>
  </div>
</body>
</text>
</TEI>
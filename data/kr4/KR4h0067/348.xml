<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百四十八</head> <lb/>
    <p>
<pb n="KR4h0067_WYG_348-1a"/>
欽定四庫全書<lb/>
　兩宋名賢小集巻三百四十八<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　芸居乙藁<lb/>
　陳起字宗之錢唐人寧宗時鄉貢第一時稱陳解元<lb/>
　事母至孝開書肆於臨安鬻書以奉母時史彌逺當<lb/>
　國起有詩云秋雨梧桐皇子府春風楊栁相公橋哀<lb/>
<pb n="KR4h0067_WYG_348-1b"/>
　濟邸而誚彌逺也寳慶初李知孝為言官見之彈事<lb/>
　一時江湖之士同獲罪者六人而起坐流配焉尋詔<lb/>
　禁士大夫作詩彌逺死禁始解其詩有芸居乙藁一巻<lb/>
　　安晚先生貺以丹劑四種古調謝之<lb/>
陳子一畝宫居來七十年當其春盛時庭花發幽妍轉<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>長養天青子垂簷前秋收備百禮冬享意則䖍年來<lb/>
風雨陵垣倒壁四穿上漏下卑濕敗隙遙瞻天三生結<lb/>
施仁覩此殊興憐捨以四條柱俾之撐危巔工師得大<lb/>
<pb n="KR4h0067_WYG_348-2a"/>
木裁製精且專尚欠櫨與楣况復棟與椽再干大檀越<lb/>
結此歡喜縁<lb/>
　　履齋先生下頒參附往體以謝<lb/>
有客號奚毒西來自赤水外負炎炎氣内存温粹美當<lb/>
年楊天恵夸大不絶齒解后段氏子即之殊可喜郤邪<lb/>
迺素心調中古無比世仰大醫王民瘼咨朝市二子願<lb/>
托身赴湯任驅使興憐維摩老遣前䕶衰毁病魔亟退<lb/>
舎怡然得安壘緬想蓄牛溲陋哉子韓子既非瞑眩劑<lb/>
<pb n="KR4h0067_WYG_348-2b"/>
厥疾無瘳理一念衛生恩百拜額加指<lb/>
　　友人新息滿月<lb/>
蘭砌惟傳書種子寶刀剃髪月初彌絶憐雅致髙於俗<lb/>
㸃易殘朱抺𩕄兒<lb/>
　　汎潮紀所遇<lb/>
六橋鶯花春色濃十年情緒藥裹中筆牀茶竈塵土積<lb/>
為君拂拭臨東風可笑衰翁不自忖少年場中分險韵<lb/>
畫舸輕移柳線迎侈此清游逢道韞銖衣飄飄凌緑波<lb/>
<pb n="KR4h0067_WYG_348-3a"/>
翡翠壓領描新荷雍容肯就文字飲烏絲細染還輕哦<lb/>
一盃絶類陽闗酒流水髙山意何厚曲未終兮袂已揚<lb/>
一目歸鴉噪棲栁<lb/>
　　賀友人絲桐復歸<lb/>
春到牡丹花事闌惜春約客遊湖山烟光萬態屬吟思<lb/>
白石清泉流指間雙成解后蘭舟駐索紙大書春草句<lb/>
成此風流一段竒樂事百年能㡬遇薄暮歸來雨濕衣<lb/>
買舟庇此十三徽小梢愚怮阻人意客散河梁燈火微<lb/>
<pb n="KR4h0067_WYG_348-3b"/>
方將清事夸兒婦桐君羽化無何有一壺千金何處尋<lb/>
愁絶瓠巴無措手要知煩惱所根株以愛布種<hi>上聲</hi>當芟<lb/>
除趙璧既返懽如初哦詩稱賀敢後歟<lb/>
　　適安恵糟蟹新酒<lb/>
偉哉無腸公横行占江湖㡬欲肆其雄上山攫於菟無<lb/>
端四五輩懐椒尋酒壚枕藉糟丘下醉魂呼不甦尚想<lb/>
横戈勇胷次與世殊開懐風味佳大丹液膏腴此寳君<lb/>
所儲何為貽老夫麴生挾之前爛然陳座隅當其左持<lb/>
<pb n="KR4h0067_WYG_348-4a"/>
螯不知竭此壺酩酊無何鄉軒冕不闗渠東望歌老饕<lb/>
前溪梅影疎<lb/>
　　題適安清湖寓居<lb/>
薰風軒檻曉晴開鬱鬱桐隂手自栽二水合流當户過<lb/>
一山分影入樓來琴逢良夜時揮㺯詩欲名家巧剪裁<lb/>
可羨一㕓安所適紛紛車馬汨黄埃<lb/>
　　燈花戲簡西隣<lb/>
西隣逸韵偕秋清瑶琴曽許月下聴神馳吟境日復日<lb/>
<pb n="KR4h0067_WYG_348-4b"/>
金飈轉矣寒此盟昨夕相逢再有約六花飛時湖上行<lb/>
短檠不密泄此意煇煌粟粟攢金英閧堂一笑前未覩<lb/>
信手閒閲燈花經一主飲席設林麓一主盍簪獲良朋<lb/>
便欲箋天檄滕六銀盃逐馬快此情曉來喜見萬瓦白<lb/>
迺是天宇清霜明得非分<hi>去聲</hi>薄誤燈花還復燈花戲老兄<lb/>
　　武兄恵藥<lb/>
昔人饋藥不敢嘗未達寒温良毒㫖朝來剝啄客問病<lb/>
寳劑盈奩意何侈便當三咽答殷勤兒欲先嘗還且止<lb/>
<pb n="KR4h0067_WYG_348-5a"/>
平生結交結以心豈有鴆人羊叔子多君相濟義薄雲<lb/>
友道綫絶今振起緑隂庭院趂清和抖擻精神迎藥喜<lb/>
　　秋懐<lb/>
又見街頭賣紫茱老懷擾擾類催租客來喜得吳江紙<lb/>
欲寫新吟一字無<lb/>
　　懐三山友人<lb/>
春前深惜别病後政無詩青又生菱角紅應熟茘枝魚<lb/>
甘賓席暖風逆客帆遲徒結連宵夢郵音負所期<lb/>
<pb n="KR4h0067_WYG_348-5b"/>
　　寄彭勿庵<lb/>
一片巴江月移輝到庾梅孤山春事早疎影望東回<lb/>
　　以仁者夀為韵夀侍讀節使鄭少師<hi>丙午</hi>
一氣妙磅礴萬彚屈者伸方寸函太極宇宙皆吾仁端<lb/>
平改化絃真儒手洪鈞厥今扶公道皆昔夾袋人丙午<lb/>
成樂嵗甲午無窮春<lb/>
岧嶤閶闔雲蹀躞繡鞍馬細氈侍珠旒治道談帝者歸<lb/>
來西湖濱㟁幘松蓋下秋渌晚涵山揖以薦琖斝北第<lb/>
<pb n="KR4h0067_WYG_348-6a"/>
何三辭泉石懐緑野<lb/>
賦詩投金瀨俸入猶半有煇煌奉國節一粟迺不受贏<lb/>
副初何心國計要豐阜一丸濟世徳陽報期千夀㑹須<lb/>
煩潞公再與佐元祐<lb/>
　　枕上<lb/>
病與仇謀酒作成藥爐又復伴深更隣鐘自是常時聴<lb/>
纔到霜天分外清<lb/>
　　郭聖與黄希聲問侯<lb/>
<pb n="KR4h0067_WYG_348-6b"/>
山有靈芽可㸃金名醫未遇若為尋藥房掩晝情多感<lb/>
竹榻逢秋老不禁座上遍將唐帖掲架中閒取晉詩吟<lb/>
病懐行此相料理更接蘭交問訊音<lb/>
　　過三橋懐山臺<lb/>
賣花聲裏憑欄處沽酒樓前對雨時景物如初情自老<lb/>
夕陽波上燕差池<lb/>
　　題玉泉畫像次來軸韵<hi>六言</hi>
鹿隨寒䇿穿雲邂逅靈峯時節含毫誰貌閒情莫盡胷<lb/>
<pb n="KR4h0067_WYG_348-7a"/>
中風月<lb/>
　　奉酬竹溪陳使君新詩墨梅之貺<lb/>
千里雙魚賁草堂中藏瓌異夜騰光興因東閣増懐想<lb/>
影落前榮不寄香四韵休誇毛穎伎㡬囘曽誤夀陽糚<lb/>
感公意過兼金饋慚乏瓊琚展報襄<lb/>
　　夀大丞相安晚先生<lb/>
嵯峨補陁山下視海水流風波定以稍穩穩濟川舟皇<lb/>
穹祐炎祚黍稌慶有秋繄誰致此祥上相今伊周赫赫<lb/>
<pb n="KR4h0067_WYG_348-7b"/>
命世賢師道輔前旒暨湯同格天康濟仰廟謀向來三<lb/>
邊塵化作和氣游横戈枕月戍擊壤歌西疇小春明日<lb/>
是泰階射斗牛見説老人星交耀光九州宣勸下紫宸<lb/>
彫盤羅珍羞北禁詔墨香昌熾頌魯侯鯫生戴厚恩一<lb/>
詩何能酬擬辦八千首從今嵗嵗投<lb/>
　　紙帳送梅屋小詩戲之<lb/>
十幅溪藤皺縠紋梅花夢裏閟氤氲裴航莫作瑤臺想<lb/>
約取希夷共白雲<lb/>
<pb n="KR4h0067_WYG_348-8a"/>
　　迎月<lb/>
尊酒貪迎月人生醉後嘉夜來窻不掩吹落一瓶花<lb/>
　　止酒示恚<lb/>
一病杯中物致危翰林何事酷耽之酒經若果神仙道<lb/>
不向青山立斷碑<lb/>
　　適安有湖山之招病不果赴<lb/>
蘭契蕳以詩金鑑而玉戛招邀訪逋仙劇飲擬投轄事<lb/>
有違人意十常居七八文園病政濃況復泥濘滑老懷<lb/>
<pb n="KR4h0067_WYG_348-8b"/>
欲舒散天心若是恝<lb/>
　　　適安和<hi>附</hi>
　人生欲四并其難乎戛戛春工閙花栁春露阨車轄<lb/>
　何當載酒歌對舞花十八樹色尤緑秀鶯聲尚圓滑<lb/>
　作詩調維摩病安情已恝<lb/>
　　　槐隠和<hi>附</hi>
　新篁褪錦衣風玉漸相戛香紅吹成塵春去誰管轄<lb/>
　歌酒相留連一笑攜二八敗意林間禽饒舌泥滑滑<lb/>
<pb n="KR4h0067_WYG_348-9a"/>
　可人非不來正坐天意恝<lb/>
　　挽梅屋<lb/>
桐隂吟社憶當年别後攀梅結數椽湖海有聲推逸韵<lb/>
弓旌不至嘆遺賢鬼收殘藳能傳業自誌平生不愧天<lb/>
航便雙魚無復得夾山西望淚潺湲<lb/>
　　挽林夫人<hi>劉後村毋</hi>
懿徳遐齡世所尊濃薰班馬到諸孫疏榮花詰加宏邑<lb/>
賜第蘭堦侈異恩了了三乘言外趣如如一性定中存<lb/>
<pb n="KR4h0067_WYG_348-9b"/>
魚軒應向西方去知在蓮花第㡬根<lb/>
　　病中偶成<lb/>
平生謹樽酒投老更齊聖優游接嘉賓能使百憂屏可<lb/>
憐陶士行飲少亦致病豐下改舊容浮采滿青鏡升降<lb/>
氣失常醫經云上盛亟試黄昬湯要期勿藥慶朝來覺<lb/>
清爽臨窗發幽詠<lb/>
　　薄命<lb/>
薄命畏庚金那逢閹茂臨一尊花下飲半載藥邊吟食<lb/>
<pb n="KR4h0067_WYG_348-10a"/>
味同元酒形骸類槁林但存元氣在㑹見緑成隂<lb/>
　　消遣<lb/>
夜雨生寒換夾衣形臞貌悴嘆衰遲病中何物能消遣<lb/>
一榻揩摩十載詩<lb/>
　　題西窗食芹藳<lb/>
曽味西窗藁經年齒頰清細評何物似碧澗一盃羮<lb/>
　　一念<lb/>
一念無塵雜三更有夢回同他石橋老過水探寒梅<lb/>
<pb n="KR4h0067_WYG_348-10b"/>
　　買花<lb/>
今早神清覺步輕杖藜聊復到前庭市聲亦有闗情處<lb/>
買得秋花揷小瓶<lb/>
　　一榻<lb/>
一榻世縁輕毋將事物縈昔人言豈誤慧自静中生<lb/>
　　同清兄看猿<lb/>
藜杖同僧扣應門野叟閒放他猿摘果莫把白雲闗<lb/>
　　薄暮<lb/>
<pb n="KR4h0067_WYG_348-11a"/>
寂寥誰作侶耿耿一寒釭薄暮西風急呼童掩却窗<lb/>
　　秋夜懐康節<lb/>
無眠輾轉聴更殘心緒如絲起萬端煎藥爐邊童夢曉<lb/>
讀書檠下婦紉寒狻猊斷火香猶婉促織催秋袂怯單<lb/>
願子大賢康節語此情於我一般般<lb/>
　　冷泉凭闌<lb/>
此山泉石勝還思日日登那知三生前不是住山僧<lb/>
　　冷泉邂逅友人留飯<lb/>
<pb n="KR4h0067_WYG_348-11b"/>
倦叟尋芳藉短筇故人邂逅一樽同明霞浸水疑鋪錦<lb/>
彩閣横溪儼卧虹猿去復歸啼曉嶂僧來相伴立春風<lb/>
雪濤湍激開寒閘滌盡塵襟萬慮空<lb/>
　　黄路鈐詩來告别<lb/>
玉泉馳一紙八韵有情詩不肯面相别恐成離索悲江<lb/>
聲噴㟁拆潮勢激帆危舊制邊州守方令典轄司<lb/>
　　適安招遊湯鎮不來赴<lb/>
湯鎮古祠宫招邀及倦翁輕裘乘曉月駿馬逐東風野<lb/>
<pb n="KR4h0067_WYG_348-12a"/>
色觀無分春光病見攻行將迎誕日一瓣擬遙通<lb/>
　　寄東齋<lb/>
又復逢初度尫羸異昔時預愁臨丙戌所願值天醫剪<lb/>
綵裝茶果裁牋薦夀巵今年都告免湯餅却相宜<lb/>
　　寒吹<lb/>
寒吹西軒入罘罳設座隅腰圍同沈約指爪類麻姑静<lb/>
卧氊三疊清齋飯一盂曉來香滿室巖桂侈缾罏<lb/>
　　適安夜訪讀静佳詩巻<lb/>
<pb n="KR4h0067_WYG_348-12b"/>
情同義合亦前縁得此蘭交慰晚年旋爇古香延夜月<lb/>
試他新茗瀹秋泉君停逸駕談何爽客寄吟編句極圓<lb/>
可惜病翁初止酒不能共醉桂花前<lb/>
　　所適<lb/>
釣鼇東海頭經春醉一舟西溪抝罾入小鮮終日求<lb/>
　　庚戌秋作<lb/>
甲辰迤邐至今年藥竈殊勞日夕煎血氣任他銷與鑠<lb/>
向來詩骨已成仙<lb/>
<pb n="KR4h0067_WYG_348-13a"/>
　　耘業許印章四韵叩之<lb/>
近因稚子傳來意知許衰翁兩印章字畫莫教凡手刻<lb/>
形模當取古人長六書今獨行秦嶧三體空聞設漢庠<lb/>
後世陽氷能復古未知何日寄文房<lb/>
　　婚嫁<lb/>
㛰嫁債羈縻何時是了期每嗟身外累無出女和兒聴<lb/>
漏寒無夢添香夜有詩沉沉澄萬境梅影月初移<lb/>
　　六言簡耘業<lb/>
<pb n="KR4h0067_WYG_348-13b"/>
露溼螢光愈熾月斜蛩韵尤清微物得時若此人生可<lb/>
不求名<lb/>
　　束起<lb/>
束起仙翁肘後經且參思邈枕中吟夜來獨卧寒無寐<lb/>
憶殺黄紬舊破衾<lb/>
　　聞隣寺粥鼓<lb/>
寒釭旋擿動㝠搜泓玉摩研萬象愁鐵版響廊催早粥<lb/>
銅壺添水易新籌一聲鷄唱驚殘夢再聴鴉羣過小樓<lb/>
<pb n="KR4h0067_WYG_348-14a"/>
可惜秋光帷㡩隔料應河漢五更收<lb/>
　　汪夫人筵上口號<lb/>
今朝王母讌西池葱蒨祥烟靄繡帷坐摘蟠桃華夀席<lb/>
行看丹桂發孫枝魚軒錦轂花千疊鸞誥金鈴絡四垂<lb/>
好是殷勤千嵗祝老萊先酌後門楣<lb/>
　　翛然<lb/>
向來蓮社本遺忘勾引淵明造道場梵葉翻殘空佛印<lb/>
念珠持久現圓光秋花依約生涼意暑雨微茫送夕陽<lb/>
<pb n="KR4h0067_WYG_348-14b"/>
客退飯餘無箇事翛然一枕到羲皇<lb/>
　　風雨作<lb/>
無成老見過望望太平歌驚雨愁扃户聞風慮偃禾盃<lb/>
中醇止久瓶底粟無多畎畆憂時切天乎少警何<lb/>
　　葵窗送酒<lb/>
久藏斗酒謀諸婦婢子倉皇錯授醯邂逅芸居初止酒<lb/>
小厨海錯旋開泥<lb/>
　　望曉<lb/>
<pb n="KR4h0067_WYG_348-15a"/>
要知筋力衰多少一覺纔囘常了了隣鐘無奈五更何<lb/>
望㫁窗紗不能曉<lb/>
　　湖上即事<lb/>
波光山色兩盈盈短䇿青鞋信意行葑草烟開遥認路<lb/>
栁條春早未藏鶯誰家艷飲歌初歇有客孤舟笛再横<lb/>
風景無窮吟莫盡且將酩酊樂浮生<lb/>
　　朝宗餽食且復招飲<lb/>
相親逾骨肉何以結情深下箸覺可口同盤還上心撥<lb/>
<pb n="KR4h0067_WYG_348-15b"/>
灰君句就曝背我寒侵屢有梅窻約行將共晚斟<lb/>
　　送印寒鄧簿得闕西歸<lb/>
才藻世於家勾朱新職華學能如蓺未春到可生花野<lb/>
店寒吟月輕裝曉度沙君行余止酒一念一興嗟<hi>印寒取山</hi>
<hi>谷蓺木印嵗寒句</hi>
　　主示急須制作亭當喜成一絶<lb/>
博古圖中無此様繄誰匠意巧肧胎槐堂新送黄封酒<lb/>
便可衝寒暖一杯<lb/>
<pb n="KR4h0067_WYG_348-16a"/>
　　梅花怨為汪耘業賦<hi>庚戌</hi>
嶸崢嵗事春將至寂寞梅花雪失期獨有垂楊伴幽怨<lb/>
豈堪臨水折長枝<lb/>
　　舊題隱者壁一絶<lb/>
妻嗔山犬踐園蔬兒釣溪魚餧鶴雛總道村居無外事<lb/>
有人庭下索詩逋<lb/>
　　酬成賢良<hi>莢</hi>
獻璞無成戲弄環世間得失事相參劉蕡不得言時事<lb/>
<pb n="KR4h0067_WYG_348-16b"/>
半為當時記樸庵<lb/>
　　同友人汎舟過㫁橋登夀星江湖偉觀歸舟聴客<lb/>
　　謳清真詞意甚適分得江字奉寄季大著鄉執兼<lb/>
　　呈真静先生<lb/>
辛亥仲春將徂兮有客踵門曰風日流麗邀余共泛西<lb/>
湖之舽<hi>皮江切</hi>舽南去而忽西兮昨之折檻今復稀以成<lb/>
杠背蘇堤萬絲之綠隂兮望一簇孤山之青橦<hi>傳江切</hi>層<lb/>
峰叠嶂巉絶露天巧珠英琪樹發越地之靈一聲何處<lb/>
<pb n="KR4h0067_WYG_348-17a"/>
兮鐘橦篙師告余曰此夀星古刹上有竒觀開宇宙於<lb/>
八窗捨舟䇿枝步步巍峩謝屐殊勞雙回廊曲轉忽軒<lb/>
豁檐飛棟複青緑交輝心開目駭而揖西子之湖子胥<lb/>
之江觀者雜遝儵去鯈來余獨凭欄境與心㑹便欲馭<lb/>
風跨蜿虹<hi>胡江切</hi>烟雲萬態客擬狀而運思羿今老退且<lb/>
遜鋭逄莊嚴世界合爪讚嘆要使天下名上夸詠者睹<lb/>
此竒偉而心降風寒下山吹欲倒連呼春酒亟開缸簫<lb/>
鼓畫船徒自紛耳目何如美成清絶按新腔詩成肯對<lb/>
<pb n="KR4h0067_WYG_348-17b"/>
俗子哦馳介城南寄老龎<lb/>
　　舊挽汪隱若<hi>汪守泰亨父</hi>
棲志浮雲小萬鍾帶經髙壟度春風義方莫問當年事<lb/>
十五男兒識阿戎<lb/>
　　又<lb/>
遺碣鑽辭掩夜臺修文空嘆逞餘才鹿坡明月成惆悵<lb/>
不見髙人自往來<lb/>
　　静江商宰書來且索鄙語要道其氷雪相看之意<lb/>
<pb n="KR4h0067_WYG_348-18a"/>
　　古調代書<lb/>
連牆不通問千里迺寄音平生於締交淡泊味最深吳<lb/>
山青神天應同碧玉簪尚憐風馬牛睽若商與參一聲<lb/>
南來雁西風又相尋君其念衰朽余亦懐瑤林一㢘了<lb/>
官事吟外時鳴琴識量萬頃陂文華實南金向來唐相<lb/>
璟疑事問崔琳諸臺貴得賢而肯捨此琛㑹晤喜有期<lb/>
寛此離索襟<lb/>
　　安晚先生送自贊太上感應篇帙首御題諸惡莫<lb/>
<pb n="KR4h0067_WYG_348-18b"/>
　　作衆善奉行八字輔以佑聖像一軸兩詩見意云<lb/>
公袞殊相念竒書寄布衣此心纔動處萬善要同歸本<lb/>
㫖詳敷衍奎題重發揮應憐蘧伯玉投老始知非<lb/>
稽首元真像當年助我軍龜蛇俾聖武龍鳳煥奎文劍<lb/>
聳燒空焰旗翻渡海雲上公傳琬琰分恵感殷勤<lb/>
　　雜言送歙硯廣香與友人有懐楊校書<hi>幼度</hi>
我有龍尾雙槽之硯肌潤而若沐涳濛舊藏古香氤氲<lb/>
來自廣之東多君博雅舉以為贈三嗅而抹月批風要<lb/>
<pb n="KR4h0067_WYG_348-19a"/>
若鎔金加萬佛經上更須滴露㸃四聖書中往昔濃薰<lb/>
懐太史而今一瓣為南豐藜光下照人何在閣下閒花<lb/>
馥舊叢<lb/>
　　真静饋新茶菰乾黄獨乳酪約葵窗適安共享適<lb/>
　　安不赴葵窻詩來道謝次韵答之兼呈真静適安<lb/>
千載靖節翁秫向公田種萬鍾於我何肯戀五斗俸長<lb/>
歌歸去來田園聊自奉髙蹈世莫儔器局小管仲嗟余<lb/>
昩於時退思心每痛世人不我知小畦親抱甕唯有竹<lb/>
<pb n="KR4h0067_WYG_348-19b"/>
宫仙時復致一供四清山中珍凡目為之動黄獨前未<lb/>
識勿誚仲宣惷春茗摘新芽秋菰懐舊葑江南貴乳酪<lb/>
此意兼金重得君同下箸詩來再三諷韵意兩相髙文<lb/>
史嘆足用續貂愧狗尾敢與賢者共語奚較工拙年來<lb/>
此心縦軟飽黒甜餘無復春草夢可人招不來屬篇亟<lb/>
持送<lb/>
　　哭丹池王隱居<lb/>
憶昔相逢初一見即刮目出處雖不齊椒蘭則同馥論<lb/>
<pb n="KR4h0067_WYG_348-20a"/>
心到極處情愛踰骨肉十年傳成癖搰搰閉門讀髙志<lb/>
尊所傳而肯曲從俗抱此竒特操平步可金玉况復同<lb/>
窗友槐庭秉鈞軸事有反所料軒冕笑羈束縉雲邈千<lb/>
里訪道求辟穀食棗懐安期竊桃小方朔平生精進心<lb/>
自可登仙録一着偶失筭九書無復續洞霄有猿號丹<lb/>
池無鶴浴昨病失㑹𦵏生芻東望哭<lb/>
　　寄汪起潛簽判<lb/>
飛雲起伏龍大鵬運以風風雲一朝㑹前塞今迺通斂<lb/>
<pb n="KR4h0067_WYG_348-20b"/>
莫賢景略時哉使其逢腰錢與騎鶴事或有適同青門<lb/>
瓜吹香緑水蓮泛紅人物王謝家風雅眼底空參畫聳<lb/>
臺府宜䕶碧紗籠鄱江萬折東獨鶴摩蒼穹浮圖快一<lb/>
擲歸騎先賓鴻<lb/>
　　史記送後村劉秘監兼致欲見之悰<lb/>
昏瞶嗟耳目管絃堂上調世事每相背秋月虚良宵涓<lb/>
吉擬登龍疾雨驚風飄禰刺不得前東睇心旌搖近履<lb/>
傳康强變體筆更饒風響雖時接未若親聞韶憶昔西<lb/>
<pb n="KR4h0067_WYG_348-21a"/>
湖濱别語讀教條囑以馬遷史文貴細字彫名言猶在<lb/>
耳堤栁凡㡬凋兹焉得蜀刻持贈踐久要㑹晤知何時<lb/>
霽色審來朝<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_348-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百九十七</head> <lb/>
    <p>
<pb n="KR4h0067_WYG_297-1a"/>
欽定四庫全書<lb/>
　兩宋名賢小集巻二百九十七<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　雅林小稿<lb/>
　王琮字宗玉錢塘人積學敦行以孝友稱徽宗初<lb/>
　登進士第宣和中任大宗正丞提舉永興軍路常平<lb/>
　靖康初除左司郎中厯官兩浙江東漕副直龍圖閣<lb/>
<pb n="KR4h0067_WYG_297-1b"/>
　以病奉祠紹興間嘗避地居括遂家焉<lb/>
　　北山訪僧晚歸<lb/>
吟僧山北住又買過湖船半日得閒話一生無此縁波<lb/>
光映酒興竹色帶茶烟歸路斜陽裏徐行聽亂蟬<lb/>
　　蓬萊<hi>柯山倅圖</hi>
一棹三萬里何修入窈深水痕涵雨意巖影帶秋隂雖<lb/>
愧無仙骨終能長道心古人殊錯計空向海中尋<lb/>
　　讀書樓作<lb/>
<pb n="KR4h0067_WYG_297-2a"/>
近來閒過日幽事頗相關逺樹開晴晝歸雲當晚山官<lb/>
情隨處薄詩稿逐時刪骨若無仙分何因住此間<lb/>
　　哭潘令<lb/>
河陽桃李樹惆悵不逢春官為吟詩折家因好客貧故<lb/>
山歸去逺遺像挂來真誰向江頭哭共鄉三數人<lb/>
　　三巖<lb/>
閒携一壺酒來對雪巖斟秋老瀑飛痩石寒雲宿深坐<lb/>
無僧共話行有鶴隨琴此處儘不俗令人生隱心<lb/>
<pb n="KR4h0067_WYG_297-2b"/>
　　題獨醒小亭<hi>東嘉酒舍予所創</hi>
退食多留此翛然一散襟凉從曉來覺秋向雨中深牆<lb/>
竹侵山色簷茅雜桞隂有誰能載酒過我共幽尋<lb/>
　　挽何耐軒<lb/>
調度如儒素相門中所難一心惟好佛半世懶求官星<lb/>
近緹屛落墳依宰木寒遺恩滿溪麓魚鳥亦辛酸<lb/>
　　客裏有懷徐太古<lb/>
近來真倦客怕蹋軟塵紅獨向一樓坐静觀諸境空官<lb/>
<pb n="KR4h0067_WYG_297-3a"/>
河添夜雨宰樹帶秋風還憶能吟者襟期何日同<lb/>
　　與劉天遊伯仲夜話霅中戲贈<lb/>
水亭新得月坐對白蘋洲共説一夜話惜無多日留手<lb/>
抄詩許借口誦咒如流最羡同吟處對牀風雨秋<lb/>
　　秋夜有懷醉書十韻<lb/>
秋風從何來颯颯入窓牖殘燈耿不寐照我容顔厚故<lb/>
園豈不佳亦頗興懷否黄金桂百樹碧玉池十畆猿鶴<lb/>
響空山亭臺映疎栁觥籌雜野䔩筆硯得佳友愁無彈<lb/>
<pb n="KR4h0067_WYG_297-3b"/>
鵲句雋有持螯手人生行樂耳功名有時有㸃檢屐幾<lb/>
兩土苴米五斗浩然歸去來萬事不如酒<lb/>
　　城西即事<lb/>
清曉離家去路遥絶憐寒景太蕭條松深漸覺風聲急<lb/>
雲動還知雪意消沙觜客擔魚種賣山頭人拾樹枝燒<lb/>
梅花多處誰家酒斜舞青帘隔小橋<lb/>
　　次韻項君玉<lb/>
惠然乗興訪幽栖細雨㝠㝠濕杖藜七尺身强於鶴痩<lb/>
<pb n="KR4h0067_WYG_297-4a"/>
一生心不向人低日尋靈藥行寒麓時有新詩付小奚<lb/>
欲解貂金同一醉酒罏聞只在前溪<lb/>
　　荅友人<lb/>
秋山曽是共登臨感慨蘭亭後視今炎熱不過能炙手<lb/>
笑談未必到知心前言衮衮風波去後約寥寥嵗月深<lb/>
室邇豈應人自逺酒盟詩社要重尋<lb/>
　　京華病中<lb/>
自移藥鼎在牀頭桂玉令人分外愁因病始知歸計好<lb/>
<pb n="KR4h0067_WYG_297-4b"/>
雖貧不向俗人謀僧曽帶雨來看脉僕為傷風懶上樓<lb/>
頼有壁間新買畫寒燈相對兩山秋<lb/>
　　客南徐一首<lb/>
秋來客裏幾蹉跎醉鉠惟堪浩浩歌盛世未應知己少<lb/>
諸公自是閲人多潮生𤓰歩風猶急苔滿浯溪石欠磨<lb/>
憶昔祖生忠憤後更無一楫是如何<lb/>
　　次韻徐獻可兼别重㢲<lb/>
誰憐范叔戀袍寒猶有徐卿二子看大率率中多物忤<lb/>
<pb n="KR4h0067_WYG_297-5a"/>
相知知到此心難最憐風雪分吟筆安得江山共倚䦨<lb/>
後夜小窓懷素帖挑燈應憶我同觀<lb/>
　　代辟客送總卿歸呉<lb/>
使星卿月照淮壖百萬貔貅飽據鞍出處豈無公論在<lb/>
規模應有後人看半年水驛衣猶濕一紙天箋墨未乾<lb/>
事與心違知已異折梅花到嵗云寒<lb/>
　　鄴中書懷<lb/>
苦無宦况莫來休羞見傍人説宦逰九十日秋蛩共語<lb/>
<pb n="KR4h0067_WYG_297-5b"/>
兩三夜雨鴈供愁腐紅只有虚名在堅白難將實意醻<lb/>
驛路梅花歸正好苦無宦况莫來休<lb/>
　　喜趙君甫赴班<lb/>
西臺自是舊相知來了為山一簣虧入幕雖無多日在<lb/>
焚書已是十年遲金閨接武人争羡玉牒能文世所竒<lb/>
此去錦鄉纔兩宿仙茅緑景正堪詩<lb/>
　　題多景樓<lb/>
秋滿闌干曉共慿殘烟衰草最關情西風吹起江心浪<lb/>
<pb n="KR4h0067_WYG_297-6a"/>
猶作當時擊楫聲<lb/>
　　漢荆王墓<hi>廟在京口府治</hi>
落落廟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>摹瘞鶴隂隂宰木宿神鴉可憐寶劍凌雲氣<lb/>
散作金燈滿地花<lb/>
　　獨醒午坐<lb/>
小槽停溜務㕔閒幙府文書省却難竟日徘徊無俗意<lb/>
祗因竹外有秋山<lb/>
　　旅興<lb/>
<pb n="KR4h0067_WYG_297-6b"/>
經年客食向京華懶對春風秪憶家覺道近來全俗了<lb/>
畧無一語及梅花<lb/>
　　客中從厚禄故人乞米<lb/>
范甑欲塵貧亦甚陶腰未折計何如小窓獨對蕭蕭雨<lb/>
臨得唐人乞米書<lb/>
　　舟過孤山<lb/>
寂寞梅花處士墳竹圍巖脚一泉深偷瞻翠輦曽㳺處<lb/>
水鑰年年䕶緑隂<lb/>
<pb n="KR4h0067_WYG_297-7a"/>
　　秘省金魚池<lb/>
落葉䦨干小立時諸公慨想到腰圍但知官餅堪為餌<lb/>
不識人間有釣磯<lb/>
　　觀潮<lb/>
旗彩斜飛一命輕舟人却立萬舟迎不應當日將軍事<lb/>
猶到如今氣未平<lb/>
　　獻可約逰北山阻雨<lb/>
共約湖邊喚短蓬曉來何事雨兼風山林只合閒人到<lb/>
<pb n="KR4h0067_WYG_297-7b"/>
不入時官眼界中<lb/>
　　立春有懷<lb/>
十千呼酒醉長安猶記年時客裏歡有約南山南畔去<lb/>
只挑野菜當春盤<lb/>
　<lb/>
　<lb/>
　<lb/>
　兩宋名賢小集巻二百九十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百五</head> <lb/>
    <p>
<pb n="KR4h0067_WYG_205-1a"/>
欽定四庫全書<lb/>
　兩宋名賢小集巻二百五<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　樂軒集<lb/>
　陳藻字元潔福清人從學林網山為及門髙弟僑居<lb/>
　横塘家貧授徒以自給生平備歴艱阨處之夷然扁<lb/>
　所居曰樂軒卒年七十有五<lb/>
<pb n="KR4h0067_WYG_205-1b"/>
　　丹井懐叔達<lb/>
喜稱吾子賦羞道少年時别去休論易愁來欲寄詩夕<lb/>
陽書不到殘月夢相随晚嵗傷心事松峬獨語誰<lb/>
　　適武林入延平界作<lb/>
人烟随山窟家家自生理木杪挿秧青泉流仙杵起開<lb/>
邊憶漢皇航海通南鄙黄昏更不愁客舍連甍美<lb/>
　　歸入古田界作<lb/>
歩入溪山勝橋亭古劍風土冝辭荔子村塢盡油桐南<lb/>
<pb n="KR4h0067_WYG_205-2a"/>
店炊初滑西舟石漸窮豈知旬日外便訪去時蹤<lb/>
　　城山<lb/>
雲霧成佳景天明又幾囘忽携詩句入别放畫圖開逺<lb/>
樹沈如立行歌去似來小船衝雨過高柳接湖栽月傍<lb/>
孤青樹名呼怪石䑓故園無夢想近擬築岩隈<lb/>
　　虎溪<lb/>
四圍山木合百磴屋簷重古穴成幽井踈林散曉峰響<lb/>
泉那更月啼鳥此無冬䑓上朝朝看天邊有怪松<lb/>
<pb n="KR4h0067_WYG_205-2b"/>
　　冬日南谷讀書<lb/>
列岫開平野修墻隱宻林暗泉聞雨響寒日覺冬深眼<lb/>
底孤村近雲邊小樹侵何須錢買屋空寺足閒吟<lb/>
　　<hi>缺題</hi>
自從弱冠為遊子玉融丹井壺山市哦詩不用著工夫<lb/>
已謫牂牁四千里柳侯未五十羅池作刺史翰苑失詞<lb/>
華蛟龍怨泥滓我今四十貧無官六合飄零到融水來<lb/>
時三宿柳城村再拜前賢我如此才卑何怨嗟且述西<lb/>
<pb n="KR4h0067_WYG_205-3a"/>
征始奔走豈吾心跬歩思桑梓江右湖湘抵桂林青山<lb/>
爭獻雙眸美青山縱好興不生萬斛羇愁懐抱裏<lb/>
　　海口吟<lb/>
按圖自古無人到二百年來户口添架屋上山成市井<lb/>
張官近海課魚鹽估客趂潮撑米入没人忍凍采蠔粘<lb/>
仲尼有廟塵誰掃寺觀崢嶸香火嚴<lb/>
　　題融州城樓<lb/>
除却譙樓環廨舍蕭條市井客懐悲高高下下山無數<lb/>
<pb n="KR4h0067_WYG_205-3b"/>
淺淺深深江有時大布紅裙猺女着半規白扇野人持<lb/>
城中昨夜亡羊豕聞得誰家虎入籬<lb/>
　　客中書事<lb/>
千載蠻風尚有存此來聞見不堪論猪膏澤髪湘南婦<lb/>
牛渤塗門嶺右村行客下牀調瘴藥吏人提甕灌蔬園<lb/>
豈無佳麗堪娯目别有凄凉只斷魂<lb/>
　　真仙洞<lb/>
洞裏清溪可汎舟入觀洞府出高丘老耼尸解今還在<lb/>
<pb n="KR4h0067_WYG_205-4a"/>
黄帝生前有此不滴乳解添無數幻携燈何用不曾幽<lb/>
乾坤自大人身小拳石空中作勝遊<lb/>
　　姚晉卿溪閣行<lb/>
南院觀溪心已清縈紆更上閣中行西横車馬市橋合<lb/>
東眺逺山霞霧生日斜沙石淺可數半夜轟雷驅猛雨<lb/>
農圃嘈嘈春水多誰得身閒延客歌醉後下堦齊拍手<lb/>
長株矮樹排花柳主人更要雙眸寛去年拄杖尋長安<lb/>
一行一處狂呼去日日芳園大如許買地此多直幾金<lb/>
<pb n="KR4h0067_WYG_205-4b"/>
千屏萬障為墻堵<lb/>
　　和林子望<lb/>
夫君莫要嘆無官幸有田園在故山滿室春風滿林月<lb/>
人生何事勝於閒<lb/>
　　丘徳基七十<lb/>
斯翁千嵗也何愁七十真堪賀禮修多少人間貧病客<lb/>
不貪天地久相留<lb/>
　　夜宿延平水東<lb/>
<pb n="KR4h0067_WYG_205-5a"/>
浮橋暫折阻狂瀾懶問津船趂往還雙劍廟前酤酒醉<lb/>
水西燈火水東看<lb/>
　　重陽臨安舟中作<lb/>
小船獨坐看平洋歴歴登高舊事長戲把此身看寂寞<lb/>
今年無酒過重陽<lb/>
　　十月一日毘陵作<lb/>
聽得常州多菜色到來市井亦安然今朝正值焦糟節<lb/>
車馬翩翩上墓田<lb/>
<pb n="KR4h0067_WYG_205-5b"/>
　　紅泉明日還福清作<lb/>
獨坐無聊已日西塗經蒜嶺過漁溪一枝何處空歸亟<lb/>
却理行装羡鳥栖<lb/>
　　過臨川懐劉氏兄弟<lb/>
臨川幾日到長沙聞道黔南路更賖行見一村籬落好<lb/>
誰家此住憶君家<lb/>
　　冬日融州絶句<lb/>
四隻漁船叩板門幾家茆屋長児孫天寒水淺江成路<lb/>
<pb n="KR4h0067_WYG_205-6a"/>
地僻人稀郭賽邨<lb/>
　　過象州<lb/>
都無一物作生涯坊巷蕭條有幾家料得寒梅應悵恨<lb/>
滿城開作寂寥花<lb/>
　　戱題宏仲飲亭酒肆<lb/>
老去雖貧有酒壚秫田親種暫時沽閨中不解為慳婦<lb/>
閒問劉郎燕客無<lb/>
　　擬卜居<lb/>
<pb n="KR4h0067_WYG_205-6b"/>
向來為客愛塘村幾度天邊入夢魂恰到塘村心已懶<lb/>
不知何處立柴門<lb/>
　　盧北山元夕<lb/>
社屋相忘鼓笛鳴空村歩月興堪乘何須更要鼇山立<lb/>
野燒天邊勝看燈<lb/>
　　送黄欽之赴廣州鹽稅<lb/>
地氣周遭逐處流五羊漸已似中州海風吹斷山無瘴<lb/>
炎月何妨作宦遊<lb/>
<pb n="KR4h0067_WYG_205-7a"/>
　　寄吳提幹<lb/>
不見河南二十年若為再拜畫堂前來尋八桂𤓰期滿<lb/>
歸訪蒼梧蓮幕遷幸對夫人如母在喜看令子似公賢<lb/>
府僚共約黄花去業已還鄉種薄田<lb/>
　　融州西樓望山<lb/>
臘月牂牁三十日想見覓句上譙樓遥知今夜柴爐㑹<lb/>
説我無家更逺遊<lb/>
　　融州望鄉<lb/>
<pb n="KR4h0067_WYG_205-7b"/>
故國來來八十程登樓迷却桂州城望鄉不分千山隔<lb/>
上趂金烏日裏行<lb/>
　　余融州生日<lb/>
牂牁相遇説長年一在公堂一洞天清逺使君黄石老<lb/>
西周柱史混元仙<lb/>
　　過桂平<lb/>
嶺南大半尚鴻荒城壁空堅草芥長忽到潯州江上飲<lb/>
喜他風物近吾鄉<lb/>
<pb n="KR4h0067_WYG_205-8a"/>
　　别融州<lb/>
兩年為客憶鄉關樽酒何時别此間今日移舟出城市<lb/>
多情却戀眼中山<lb/>
　　謁羅池廟<lb/>
平生不作羅池夢今日還來謁柳祠忽憶故人曽得句<lb/>
鬼神先我七年知<lb/>
　　題靜山<lb/>
桂林多洞府疑是館羣仙四野皆平地千峰直上天<lb/>
<pb n="KR4h0067_WYG_205-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百五<lb/>
</p>
<p>
</p>
  </div>
</body>
</text>
</TEI>
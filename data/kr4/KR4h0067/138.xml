<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百三十八</head> <lb/>
    <p>
<pb n="KR4h0067_WYG_138-1a"/>
欽定四庫全書<lb/>
　兩宋名賢小集巻一百三十八<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　梁溪集上<lb/>
　李綱字伯紀邵武人登政和二年進士第宣和中歴<lb/>
　尚書右丞髙宗即位拜右僕射兼中書侍郎卒諡忠<lb/>
　定有梁溪集一百二十巻<lb/>
<pb n="KR4h0067_WYG_138-1b"/>
　　松江第四橋<hi>舟人云橋下有老蛟以後赴沙陽謫所作</hi>
松江第四橋風雨不可過下有百尺蛟蜿蜒枕橋卧窟<lb/>
宅據要津口腹長饑餓每慿波濤勢能作舟楫禍安得<lb/>
佽飛手坐使神姦破往來永無虞時鼔清江柂<lb/>
　　雜興三首<lb/>
邑犬驚行客林烏啼曉霜山村雲冉冉澤國水茫茫移<lb/>
櫂輕舟穩鈎簾野興長誰知因謫宦得向水雲鄉<lb/>
肅肅嵗華暮霏霏烟靄深輕氷依淺渚寒日映疎林故<lb/>
<pb n="KR4h0067_WYG_138-2a"/>
邑懷親日扁舟去國心凝眸無限景愁絶不成吟<lb/>
暮天來逺色行客尚貪行櫂急浪花碎月高雲縷輕巢<lb/>
烏棲更起漁火暗還明獨寢不成夣夜寒聞雁聲<lb/>
　　韓賈<lb/>
退之守潮陽戚嗟見章表賈生赴長沙自廣託鵩鳥拘<lb/>
達言雖殊均為未能了今我謫龍津筦庫素所曉粗令<lb/>
職事辦便覺溪山好燕坐一室間妄念悉除掃豈復計<lb/>
窮通端亦忘夀夭回觀古人心頗嘆二子小<lb/>
<pb n="KR4h0067_WYG_138-2b"/>
　　田家<lb/>
江村烟火逺茅屋兩三家斷㟁垂衰栁疎篁隐細沙田<lb/>
疇賸秔稻網罟足魚蝦不識宦逰味見人還嘆嗟<lb/>
　　嘉禾道中遇夏侯子陽<lb/>
京華契濶已再冬扁舟野㟁欣相逢天寒水逺飛霜風<lb/>
談笑坐覺迴春容年踰七十兩頰紅真氣上泝泥丸宫<lb/>
剖符南海窺祝融欲求丹砂訪葛洪問予執筆侍九重<lb/>
胡爲謫墮溪山中迂愚乆合親耕農君恩未報徒忡忡<lb/>
<pb n="KR4h0067_WYG_138-3a"/>
飄零孤跡隨斷蓬他日相憶看雲鴻<lb/>
　　初到臨平見山<lb/>
孤舟渺渺兩山間終日鈎簾只看山落日半銜霞未散<lb/>
疎林逺暝鳥初還淒凉離恨誰能寄浩蕩詩愁自莫刪<lb/>
賴有青山可人意與君相對且開顔<lb/>
　　小雨<lb/>
小雨晚初急暝雲深不収霏霏暗煙樹索索響篷舟山<lb/>
色増遥翠漁蓑生暮愁淒凉蘓季子寒覔敝貂裘<lb/>
<pb n="KR4h0067_WYG_138-3b"/>
　　靈隠宫<lb/>
我昔曽遊飛來峯白猨晝掛峯上松曄然靈光如彩虹<lb/>
鐘磬自響金仙宫宦遊漂泊西復東雖欲再到無由從<lb/>
帝居鈞天陋瀛蓬螭坳載筆侍重瞳逆鱗聊試摩神龍<lb/>
謫墮劒浦山重重征鞍来此尋舊踪恍如夣落烟霞中<lb/>
寒泉幽石欣相逢門前池館虚含風一洗塵慮清心胸<lb/>
明朝南去隨征鴻惆悵勝遊回首空<lb/>
　　自哂<lb/>
<pb n="KR4h0067_WYG_138-4a"/>
自哂何爲者南遊亦偶然未登離垢地端有散花天遇<lb/>
境聊爲戲安心不離禪幽懷誰與共深炷一爐烟<lb/>
　　渡浙江<lb/>
理櫂適桐江隨潮過魚浦山寒雪猶積江迥月初吐御<lb/>
氣凌煙霄乗槎渡星渚空濛老龍吟髣髴翠蛟舞境清<lb/>
人自愁夜静氣尤古獨坐不成眠霜晴聴津鼓<lb/>
　　桐江行贈江致一少府<lb/>
放浪江湖乃吾樂羈束軒冕非所榮謫官去為劒浦吏<lb/>
<pb n="KR4h0067_WYG_138-4b"/>
鼓柂遂作桐江行艤舟浙㟁候潮至百越微茫烟水外<lb/>
波橫天際海倒流噴雪驚雷聲震地須㬰風軟潮已平<lb/>
片帆去逐飛鴻輕櫂謳四起日西落暮天杳杳惟參横<lb/>
江山蒼蒼負殘雪江水茫茫浸寒月誰云逐客苦淒凉<lb/>
今我斯遊最竒絶清晨弭櫂桐君廬溪光山色世所無<lb/>
故人見我一笑粲殺雞為黍聊相娛嗟予仕宦等逰戲<lb/>
㫁梗飄蓬本無蒂但令景物供吟哦出處窮通何足計<lb/>
此行幽討殊未䦨滿目亹亹皆雲山鷺飛魚躍石齒齒<lb/>
<pb n="KR4h0067_WYG_138-5a"/>
今夜且宿嚴陵灘<lb/>
　　偶題<lb/>
日照溪光碧起鱗溪頭雁鶩自成羣可憐獨鶴歸何處<lb/>
萬里相隨一片雲<lb/>
　　江南三咏<lb/>
江南竹霜霰嵗寒依舊緑誰向溪邊養籜龍滴露摇風<lb/>
一林玉<lb/>
江南梅昨夜溪頭玉雪開贈逺欲傳千里恨和烟爲折<lb/>
<pb n="KR4h0067_WYG_138-5b"/>
一枝來<lb/>
江南客鬢髪蒼浪不可摘明時遷逐念前非一夜愁吟<lb/>
霜月白<lb/>
　　鵞湖昌長老詢予來歴以詩答之<lb/>
休問西來意吾行日向南悽悽達磨䜟歴歴善財參舊<lb/>
事已不憶新交寧易談維摩本無語非是學三緘<lb/>
　　趨真亭<lb/>
烟霞深處一亭閒石磴縈紆紫翠間但覺峰巒勞顧揖<lb/>
<pb n="KR4h0067_WYG_138-6a"/>
不知身到武夷山<lb/>
　　遊仙溪<lb/>
一溪九曲貫羣峰演漾輕舠淺碧中杳如誤入武陵去<lb/>
落花流水山重重<lb/>
　　兜擔石<lb/>
仙人戲賭翠蛾眉空有花輿照夕暉雲月娟娟風嫋嫋<lb/>
尚疑玉質在簾幃<lb/>
　　學堂巖<lb/>
<pb n="KR4h0067_WYG_138-6b"/>
仙官讀徹蘂珠篇几案巖中自寂然崑閬圖書蔵䇿府<lb/>
誰言孤陋解成仙<lb/>
　　船場巖<lb/>
仙艇何年插翠微雲篷煙櫂尚依依凌虚欲鼓天邊柂<lb/>
喚取雙龍背負飛<lb/>
　　雞窠巖<lb/>
磔磔天雞啼曉烟仙家風景鎮芳妍自從綵翼飛仙後<lb/>
只有遺棲寄嶺巔<lb/>
<pb n="KR4h0067_WYG_138-7a"/>
　　仙機巖<lb/>
雲去仙機杼柚空報章何日已成功天孫織就烟霞錦<lb/>
吹落溪山夕照中<lb/>
　　折筍巖<lb/>
玉府鏘鏘玉筍林誰将移種翠巖隂斕斑猶帶當時籜<lb/>
照水籠烟幾百㝷<lb/>
　　仙竹<lb/>
隂崖翠竹自檀欒瘦節疎枝特地寒雖未化龍歸洞府<lb/>
<pb n="KR4h0067_WYG_138-7b"/>
正宜和月掃天壇<lb/>
　　泛舟至晞眞館遇雪<lb/>
行到清溪六曲頭森然峰岫照人幽雪花拂水輕輕舞<lb/>
石瀨依巖淺淺流不盡清光常在目未窮幽興且回舟<lb/>
追尋欲遍神仙窟須向他時卜再遊<lb/>
　　訪李道士<lb/>
誅茅獨占溪一曲時有白雲来伴宿自言身在此山中<lb/>
暮暮朝朝看不足<lb/>
<pb n="KR4h0067_WYG_138-8a"/>
　　記舊夢<lb/>
　余今夏夣乘舟行亂石間四顧峯巒竒秀有如玉色<lb/>
　者覺頗異之及謫官劒浦道武夷山小舟泝流水落<lb/>
　石出遍覧勝㮣至晞真館雪作巖石皆白恍如舊遊<lb/>
　然後信出處之分定而斯遊清絕已先兆於夣寐雖<lb/>
　欲不到不可得也作小詩以紀其事<lb/>
清夣先曽到武夷玉峯積雪倍幽竒小舟遊罷尋歸路<lb/>
恰似翛然夣覺時<lb/>
<pb n="KR4h0067_WYG_138-8b"/>
　　題棲真館三十六韻<lb/>
武夷古洞天竒峯三十六一溪貫羣山清淺縈九曲溪<lb/>
邊列巖岫倒影浸寒緑翩如鸞鳯翔矯若虬龍蹙樓觀<lb/>
聳岧嶤屏幃互重複蛻仙骨遺金逰女肌削玉雞棲層<lb/>
巖巔船挿㫁崖腹學館存几案仙機餘杼柚嵐光瑩徹<lb/>
潭虹影掛飛瀑翠竹隂天池蒼苔封石屋繪禽頂長丹<lb/>
遺跡指如掬峨峨天柱峰幔亭連翠麓傳聞武夷君嘗<lb/>
此㑹仙俗飛橋㡬千丈絶頂亘山足障以翠雲屏藉以<lb/>
<pb n="KR4h0067_WYG_138-9a"/>
紫霞褥瑶罇傾沆瀣玉豆脯麟鹿仙妃奏賔雲金鼔間<lb/>
絲竹酒酣歌夕暉歎息光景促曽孫誰復在往事空遺<lb/>
躅至今風月夜笙簫響虚谷地靈饒泉石山潤秀草木<lb/>
坐使七閩人䕃此仙靈福嗟予真散材性愛山水酷仙<lb/>
經與地志名字乆已熟薄宦方區區仙骨宜碌碌神遊<lb/>
先夣寐幽覿寄圖籙寧知因謫宦乃得厭所欲沿泝窮<lb/>
幽深應接勞耳目開襟豁懷抱壮觀慰幽獨却邀白雲<lb/>
歸伴此巖下宿夜寒夣魂清曉發輕裝速仙遊須再來<lb/>
<pb n="KR4h0067_WYG_138-9b"/>
何當謝羈束<lb/>
　　劍浦道中<lb/>
此去平津路匪遥嶺雲溪雨自蕭蕭山深瀉澗泉長響<lb/>
地暖凌寒草不凋放逐却教窮水石登臨因得狎漁樵<lb/>
誰憐澤畔人憔悴更把騷詞賦大招<lb/>
　　春詞<lb/>
　余謫沙陽寓居興國佛祠寢西小軒春至梨花盛開<lb/>
　玉雪可憐修篁嘉木幽禽百囀每晨坐讀書午睡初<lb/>
<pb n="KR4h0067_WYG_138-10a"/>
　醒把酒寓目慨然感懷因成春詞以紀景物可以興<lb/>
　可以怨庶幾乎詩人之㫖覧者無誚焉<lb/>
幽禽百囀舌如簧院宇深深花木香飄泊傷春惟泥酒<lb/>
不知林外已斜陽<lb/>
誰使鳴禽自在啼感春端似惜芳時一枝暫寄休饒舌<lb/>
静處須防挾彈兒<lb/>
桃花零落逐風飛地上紅多枝上稀春色陡然歸艷杏<lb/>
梢頭還欲衒芳菲<lb/>
<pb n="KR4h0067_WYG_138-10b"/>
　　梅花<lb/>
寒梅幾樹開前村靚糚綽約歸仙魂横斜影落石谿淺<lb/>
皓潔色洗烟嵐昬幽香暗動松竹徑清格自羞桃李園<lb/>
窮冬萬里霜雪積獨得一㸃陽和温氷姿最宜夜月白<lb/>
玉彩更炫朝霞暾明妃失意去朔漠阿嬌無寵扃長門<lb/>
芳容寂寂誰復顧雅意耿耿今何言天涯相對且相樂<lb/>
爲爾吸盡黄金罇<lb/>
　　春雨<lb/>
<pb n="KR4h0067_WYG_138-11a"/>
春晚雨聲碎天深雲影低蕭蕭度逺岫脉脉漲前溪芳<lb/>
潤歸花蕾清寒作燕泥池塘夢生草碧色已凄迷<lb/>
　　春意<lb/>
春鳥窺緑忩踏落庭前花美人爲之笑鬢脚風中斜不<lb/>
惜花踏殘只愁鳥驚去姹婭背人飛林深無覓處<lb/>
　　春晝書懷<lb/>
春院沉沉晝掩關坐看雲起面前山静中圖史尤多味<lb/>
身外功名已厚顔匣硯細磨鸜鵒眼茶甌深泛鷓鴣斑<lb/>
<pb n="KR4h0067_WYG_138-11b"/>
簿書粗了無餘事更有何人似我閒<lb/>
　　次韻志宏見示春雪長句<lb/>
百花爛漫如冶容頗訝陡然春色濃那知忽作三尺雪<lb/>
草木洗盡羣芳空六英飄舞片片好誰與刻削嗟神工<lb/>
溪山恍在玉壺裏樓觀飛出瑶臺中却憐極目皆皓素<lb/>
不復零落傷殘紅幽人栩栩應夢蝶落絮漠漠方黏蜂<lb/>
虚堂兀坐清入骨欲期汗漫遊鴻濛剡谿訪戴久寂寞<lb/>
安得一御泠然風年来端恐詩道窮幸子佳句時争鋒<lb/>
<pb n="KR4h0067_WYG_138-12a"/>
客愁已劇更賦雪半夜吟苦天地白<lb/>
　　志宏以牡丹見戲呼牡丹爲道州長詩以報之<lb/>
我昔驅車遊洛陽正值名圃開花王嫣然萬本鬬妍媚<lb/>
雕檻綽約羅紅糚風枝似響湘浦珮露苞如浴驪山湯<lb/>
乍驚照眼國色好更覺撲鼻春風香鞓紅檀㸃玉版白<lb/>
細葉次第舒幽房玉奴纎指尚餘捻鶴翎坐恐隨風翔<lb/>
就中品格最竒特共許魏紫並姚黄千金不惜買一醉<lb/>
少年渾欲花底狂歸來試作牡丹譜未服秉筆惟歐陽<lb/>
<pb n="KR4h0067_WYG_138-12b"/>
自從游宦多感傷况此逺謫閩山傍諦觀世味如嚼蠟<lb/>
惜花未免猶膏肓亦知春色到庭戶不見此花如未嘗<lb/>
子於何處得一本贈我意厚誠難忘戲言劍浦此為最<lb/>
聊試呼作道州長化工雕刻無厚薄地氣培植非其鄉<lb/>
雖云單葉不入品無那富艷踰羣芳願言愛惜勿嘲笑<lb/>
且醉玉斝酬春光<lb/>
　　戒酒<lb/>
吾初不解飲涓滴莫下咽自從逰宦来稍稍頗稱善譬<lb/>
<pb n="KR4h0067_WYG_138-13a"/>
猶怯懦士習慣亦能戰作氣欲吞敵賈勇乃求殿迀愚<lb/>
嬰重釁飄泊旅異縣懷家路迢迢惜春花片片澆愁欲<lb/>
千鍾燕客卑九獻浩如鯨吸川無那浮壺箭歡然偶過<lb/>
量淺狹誠易見噎嘔九蔵翻昏瞀兩目眩宿酲味猶惡<lb/>
累日不欲膳吾生如浮漚急景若奔電學道貴清虚為<lb/>
文欲精練胡為事杯杓無乃廢筆硯先生一石醉待詔<lb/>
三升懸枕麯與藉糟自汙何足羡從今梁谿翁無復醉<lb/>
鄉願<lb/>
<pb n="KR4h0067_WYG_138-13b"/>
　　巖桂<lb/>
閩山氣候真不常浪蘂浮花渾欲狂團團巖桂着春雨<lb/>
擢秀不待秋風凉微舒嫩葉玉剪碧巧綴碎顆金排黄<lb/>
木如犀理自堅緻噴作十里旃檀香沙陽滿眼皆此樹<lb/>
安得白露零清商芳根端可伴真德他日移植梁溪傍<lb/>
　　志宏送巖桂並惠長篇求予賦詩次韻答之<lb/>
我來閩嶺值春月坐見園林花競茁殷紅枝上破胭脂<lb/>
嫩白梢頭開玉雪平生苦吟縁愛竒對花豈忍都無詩<lb/>
<pb n="KR4h0067_WYG_138-14a"/>
愧將拙句寫天巧但把濁酒酬春暉邇来巖桂花尤好<lb/>
亂綴黃英向青昊非時似欲鬭羣芳草木無情亦相惱<lb/>
栟櫚送花来覓句端恐梁谿得歸去謫官且作九年期<lb/>
家在天涯那復顧何時萬里吹秋風清香伴此金芙蓉<lb/>
臨風一醉百憂散看子揮毫如彩虹<lb/>
　　寄内<lb/>
南遷道逺不相攜錦字還嗟雁到遲玉臂雲環同夜月<lb/>
繡屏金鴨獨香帷諸兒應解勤修習稚子遥憐弄喔咿<lb/>
<pb n="KR4h0067_WYG_138-14b"/>
何日得歸成隱志孟光舉案定齊眉<lb/>
　　戲成短歌從志宏求芍藥<lb/>
東風不隔沙陽僻嫩蘂濃花自春色栟櫚也是可憐人<lb/>
毎送梁谿慰愁寂邇来芍藥已盛開供花未到吾須覓<lb/>
賦梅豈害廣平剛乞醯更覺㣲生直為将爛漫數枝紅<lb/>
伴我淋漓一丸墨<lb/>
　　志宏供勺藥且以詩來再賦前韻<lb/>
誰道心閒縁地僻夢裏何嘗有空色小忩一枕覺來時<lb/>
<pb n="KR4h0067_WYG_138-15a"/>
燕語鶯啼春寂寂忽思春盡芍藥開賦詩試與幽人覔<lb/>
短篇纔去花已來却愧詩詞太狂直嫣然數朶玉樓春<lb/>
何似江南稱落墨<lb/>
　　子美<lb/>
杜陵老布衣饑走半天下作詩千萬篇一一于教化是<lb/>
時唐室卑四海事戎馬愛君憂國心憤發幾悲咤孤忠<lb/>
無與施但以佳句冩風騷到屈宋麗則陵鮑謝筆端籠<lb/>
萬物天地入陶冶豈徒號詩史誠足繼風雅嗚呼詩人<lb/>
<pb n="KR4h0067_WYG_138-15b"/>
師萬世誰爲亞<lb/>
　　太白<lb/>
謫仙乃天人薄遊人間世詞章號俊逸邁往有英氣明<lb/>
皇重其名召見如季綺萬乗尚僚友公卿何芥蔕脫靴<lb/>
使将軍故自非因醉乞身歸舊隠來去同一戲沈吟紫<lb/>
芝歌緬邈青霞志笑着宫錦袍江山聊傲睨肯從永王<lb/>
璘此事不須洗垂天賦大鵬端為真隠子神逰八極表<lb/>
捉月初不死<lb/>
<pb n="KR4h0067_WYG_138-16a"/>
　　六月十八日同陳興宗鄧成彥鄧志宏早㑹凝翠<lb/>
　　閣晚遊泛碧齋<lb/>
高閣凝空翠虚齋泛碧川七峯連秀色萬戶鎖青烟風<lb/>
物悲遊子登臨集衆賢伊蒲羅净供香霧繚芳筵嗜酒<lb/>
陶元亮狂吟白樂天嫩菱披紫角新荔擘紅圓文字真<lb/>
清飲溪山結勝縁畫橋横螮蝀繡嶺卧蜿蜒落日生氛<lb/>
靄移舟信泝㳂星河光耿耿風露氣涓涓山吐三更月<lb/>
人逰半夜船亂螢行熠燿宿鷺立聨拳盡興忘歸櫂銜<lb/>
<pb n="KR4h0067_WYG_138-16b"/>
杯約倒蓮乗槎疑犯漢御氣欲登仙但有詩千首何妨<lb/>
謫九年深慙二三子陪從亦蕭然<lb/>
　　十六日泛舟<lb/>
小雨破殘暑移舟佳致多烟嵐逺増翠雲水暮相和散<lb/>
綺霞依日揺金月委波勝遊非易得不飲欲如何<lb/>
　　次韻湖隂曲<lb/>
　王敦舉兵明帝微行視其營壘由是樂府有湖隂曲<lb/>
　而亡其辭温庭筠製詞以補之東坡書以遺秦少游<lb/>
<pb n="KR4h0067_WYG_138-17a"/>
　客有出以示余者因效其體次韻和之<lb/>
繡鞍玉勒黄金鞭躍馬直入無王錢繞宫三匝人不識<lb/>
天風翻動旌旂鮮賊臣晝寢倉黄起夢裏陽烏光照水<lb/>
追風鐵騎去非遲真主那從賊中死寳鞍傳玩日淒淒<lb/>
行逺不聞天馬嘶千金安用試虎口將帥何如思鼔鞞<lb/>
西南大星寒有鋩晝衣繡衮垂平章九重宫殿鎖春色<lb/>
豈知萬里秦城長<lb/>
　附唐温庭筠詩<lb/>
<pb n="KR4h0067_WYG_138-17b"/>
　祖龍黃鬚珊瑚鞭鐵驄金面青連錢虎髯拔劍欲成<lb/>
　夢日壓賊營如血鮮海旂風急驚眠起甲重光揺照<lb/>
　湖水蒼黄追騎從外歸參索妖星陣前死五陵愁碧<lb/>
　春凄凄㶚川玉馬空中嘶羽書如電入青瑣雪腕如<lb/>
　搥摧畫鞞白裘天子金鍠鋩髙臨帝座迴龍章吳波<lb/>
　不動楚山晚花壓欄杆春晝長<lb/>
　　次韻東坡四時詩<hi>缺冬景</hi>
玉欄花發惟愁落風捲栁綿穿繡幕繞池烟草碧成茵<lb/>
<pb n="KR4h0067_WYG_138-18a"/>
夹竹露桃紅破萼美人半醉軟香肌不語慿欄知恨誰<lb/>
莫把春愁自消損且唱罇前金縷衣<lb/>
深院沉沉清晝永畫屏玉枕氷肌冷轆轤驚起寳釵橫<lb/>
香篆浮烟簾幙静翠眉不為捧心顰鬢亂粧殘約畧匀<lb/>
情似楊花無定處可憐金谷墮樓人<lb/>
梧桐葉脫苔滋緑綺忩寂寂風敲竹笑将紅扇撲流螢<lb/>
戲剪碧荷装寳屋深沉玉宇夜長扃風露凄凄可一庭<lb/>
歩月清宵攜手處誰家笛作㫁腸聲<lb/>
<pb n="KR4h0067_WYG_138-18b"/>
　　荔枝詞集句<lb/>
開元天子萬事足惟惜當年光景促昭陽殿裏第一人<lb/>
十幅紅綃圍夜玉夢中同躡鳯凰翎歸作霓裳羽衣曲<lb/>
沉香亭北倚䦨干緩歌縵舞凝絲竹迴眸一笑百媚生<lb/>
盡日君王看不足崩騰獻荔枝百馬死山谷一騎紅塵<lb/>
妃子笑媫妤傳詔才人索絳紗囊裏水精丸不是人間<lb/>
香味色漁陽鼙鼓動地来血汚逰魂歸不得明眸皓齒<lb/>
今何在金盤玉筯無消息漢主山河錦繡中三十六宫<lb/>
<pb n="KR4h0067_WYG_138-19a"/>
土花碧不見玉顔空死處淚痕血㸃垂胸臆<lb/>
　　松架敝以新枝易之<lb/>
日曛雨濯半飄零旋採虬枝䕃廣庭風動細香還泛泛<lb/>
露滋新葉更青青雖慚剪伐勞斤斧猶勝燒燃競爝螢<lb/>
凉夜蒼龍尚吟嘯坐看明月入重扃<lb/>
　　白鷺<lb/>
白鷺孤飛映碧峰皎如片雪落輕風徊翔意態雖容與<lb/>
心在清波寸鬛中<lb/>
<pb n="KR4h0067_WYG_138-19b"/>
　　次韻丹霞録示羅疇老唱和詩<lb/>
快哉善知識能以種種喻我今亦樂說漸修與頓悟頓<lb/>
如草木芽荄核已完具又如大明鏡色像悉呈露漸如<lb/>
雞哺雛羽翼勞覆䕶又如苗成實非一朝夕故邈然孤<lb/>
峰頂邂逅適相遇歴歴欲親之非是夢而寤却来共談<lb/>
說妙契那復<graphic n="KR1541" url="https://raw.githubusercontent.com/kanripo/KR-Gaiji/master/images/KR1541.png" mimeType="image/png"/>精勤假修習即得無生趣清净摩尼珠<lb/>
初無塵垢汙圓成一滴水豈殊千里霔妙藥須對治能<lb/>
起膏肓痼欲觀皎日輪當去漫天霧鐵輪頂上旋不復<lb/>
<pb n="KR4h0067_WYG_138-20a"/>
有驚怖刼火洞燃時自有安身處了兹一大事餘外復<lb/>
何顧庭前栢樹子古廟香爐去孤雲與野鶴何往不可<lb/>
寓返觀生死海便是涅槃路並化示全身達磨攜隻屨<lb/>
證道坐菩提降魔成露布乃知費千談不若行一歩丹<lb/>
霞真道人願力極堅固眼從慧中得法乃佛親付疋馬<lb/>
與單鎗縱橫自馳騖願見縁未合臨風増景慕何以冩<lb/>
余懷繼此龍津句<lb/>
　　次韻和李太白感秋<lb/>
<pb n="KR4h0067_WYG_138-20b"/>
秋風從西來敲我庭下竹夜凉月窺罇清光如可掬風<lb/>
月豈故人萬里慰愁獨披衣從之游更欲邀共宿泠然<lb/>
洗我心耿耿安用卜三十八年非庶以不逺復俯仰天<lb/>
地間平生皆可覆一醉夢還家黄粱猶未熟<lb/>
　　中秋望月次玉局翁韻二首<lb/>
明月如玉盤飛上青霄東徘徊斗牛間照我禪室中爽<lb/>
氣藹亭戶清光透簾櫳我雖不解飲敢辭玉罇空舉酒<lb/>
對明月起舞聊相從身世兩翛然如遊廣寒宫夜乆風<lb/>
<pb n="KR4h0067_WYG_138-21a"/>
露冷草根吟候蟲咽咽不能已豈自鳴其窮天涯多霧<lb/>
雨好景誠難逢哦詩不成寢頗類魚噞喁<lb/>
皎皎月華白寥寥秋氣清念我方逺客歩月庭中行風<lb/>
露感我心凄然入重扃誰家弄横笛巧作斷腸聲獨酌<lb/>
一壺酒對此千里明人生但自適何必四者并醉眼視<lb/>
萬物擾擾如浮萍得喪何足道譬猶隂與晴節義重太<lb/>
山富貴鴻毛輕我心與明月照見萬古情<lb/>
　　又次韻中秋長句<lb/>
<pb n="KR4h0067_WYG_138-21b"/>
凉風吹空明月高清光萬里見秋毫銀雲櫛櫛方解駮<lb/>
河漢掩映如波濤須㬰掃盡無多子天影悠悠碧於水<lb/>
氷輪正午乆停鞭羣動寂然聲不起諦觀此月真跳丸<lb/>
山河倒影如虵蟠桂花耿耿已澄潔秋氣泠泠増清寒<lb/>
前年望月都城汴只愁風雨中宵變一杯相屬有親情<lb/>
側耳歌樓聞鼓板今年望月沙陽山照我心如鐵石堅<lb/>
美人千里共明月遥聞閨中只獨看空庭歩月更幽好<lb/>
白露漙漙濕烟草開編况讀古聖賢發憤忘憂不知老<lb/>
<pb n="KR4h0067_WYG_138-22a"/>
男兒本自甘賤貧富貴名傳能幾人題詩對月到日出<lb/>
錦囊何似龎眉客<lb/>
　　桃源行<lb/>
　桃源之事世傳以爲神仙非也以淵明之記攷之特<lb/>
　秦人避世者子孫相傳自成一區遂與世絶耳今閩<lb/>
　中深山窮谷人跡所不到往往有民居田園水竹鷄<lb/>
　犬之音相聞禮俗淳古雖班白未嘗識官府者此與<lb/>
　桃源何異感其事作詩以見其志<lb/>
<pb n="KR4h0067_WYG_138-22b"/>
武陵溪水流潺湲漁舟鼔枻迷泝㳂谿窮路盡恍何處<lb/>
桃花爛漫蒸川原花間邑屋自連接雲外雞犬聲相喧<lb/>
衣裳不同俎豆古見客驚怪争来前殺雞為黍持勸客<lb/>
借問世上今何年自從秦亂避徭役子孫居此因蟬聨<lb/>
不知漢祖以劍起况復魏晉稱戈鋋殷勤留客不肯住<lb/>
落花流水空依然淵明作記真好事詩人粉飾言神仙<lb/>
我觀閩境多如此峻溪絶嶺難攀縁其間往往有居者<lb/>
自富水竹饒田園耄倪不復識官府豈憚黠吏催租錢<lb/>
<pb n="KR4h0067_WYG_138-23a"/>
養生送死良自得終嵗飽食仍安眠何須更論神仙事<lb/>
只此便是桃花源<lb/>
　　秋思二首<lb/>
朝來秋色高西山有爽氣開軒逺相望自得静中意那<lb/>
知宋玉悲肯灑楊朱淚逍遥天地間俯仰可無愧<lb/>
秋雲淡無依晶晶映寒日巻舒誰使之聚散在倐忽出<lb/>
岫本無心行空寕有躓功成歸何方妙用藏於密<lb/>
　　傳畫美人戲成<lb/>
<pb n="KR4h0067_WYG_138-23b"/>
美人顔色嬌如花鬢髪光翳朝陽鵶玉釵斜挿翠眉蹙<lb/>
豈亦有恨来天涯畫工善畫無窮意故把雙眸剪秋水<lb/>
丹青幻出亦動人况復嫣然能啓齒年来居士心如灰<lb/>
草戶金鎚擊不開縱教天女来相試虚煩雲雨下陽臺<lb/>
　　傳畫忠義圖<lb/>
君臣以道合言出心莫逆膏澤下於民美化施無極中<lb/>
世此道衰言如水投石義士以死争直諌或有益折檻<lb/>
制留今斷鞍事存昔當車血汚輪伏蒲涕霑席昭然貫<lb/>
<pb n="KR4h0067_WYG_138-24a"/>
日誠屹爾迴天力誰将丹青手圖此忠義跡傳之置坐<lb/>
隅能使懦夫激斯人不復見壮哉古遺直<lb/>
　　得家信淮南飛蝗渡江入浙嵗事可憂感賦<lb/>
聞說飛蝗起自淮勢如風雨渡江來吾家嵗事何須慮<lb/>
只恐人言不是災<lb/>
　　乗泛碧齋至北溪口觀新橋與興宗志宏分題予<lb/>
　　得泛字<lb/>
秋高氣倍清夜静舟初泛露華皓如洗月色寒可鑑林<lb/>
<pb n="KR4h0067_WYG_138-24b"/>
巒與邑屋左右入軒檻晶熒星影揺<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒山光蘸風微<lb/>
烟羃羃溪逺波湛湛端疑客乗槎坐使雲河犯觀梁且<lb/>
停橈戀月愁繫䌫景幽費模冩思妙造古淡吾方乆於<lb/>
此勝賞豈云蹔願同二三子險韻時得探<lb/>
　　志宏得碧字以詩來次其韻<lb/>
明月照清溪影落千尋碧輕風皺微瀾蕩漾揺金色相<lb/>
攜理桂楫及此萬籟寂天空露氣寒棲鳥正縮瑟何人<lb/>
起秋思數弄月中笛坐使遷客情悽然感故國清逰得<lb/>
<pb n="KR4h0067_WYG_138-25a"/>
英俊勝賞飽泉石豈殊在吾家親戚款於側賦詩各言<lb/>
懷險韻對勍敵歸來氣未衰開匣看三尺<lb/>
　　凝翠閣晚望二首<lb/>
白蘋紅蓼滿汀洲浙浙西風古渡頭寒日無情又西下<lb/>
溪清不語只東流<lb/>
白雲㸃破亂山青影落寒谿晚更明誰謂天涯無雁到<lb/>
雝雝初聴兩三聲<lb/>
　　秋意<lb/>
<pb n="KR4h0067_WYG_138-25b"/>
蕭蕭南浦白雲秋楓葉蘆花相對愁何必仍窮千里目<lb/>
亂山凝翠滿溪樓<lb/>
　　得了翁書并寄石芝云其味初淡中苦已而發甘<lb/>
　　鮮有知此味者感而賦詩<lb/>
海日氣射蒼崕根石上生芝乾蘚文懸梯採掇資好事<lb/>
中有至味難爲言豈惟食淡兼攻苦嚼蠟茹荼多欲吐<lb/>
清甘徐發齒頰間漱以寒泉如飲乳幽人贈我意已深<lb/>
一掬可比千黄金世間此味知者少往往既吐還追尋<lb/>
<pb n="KR4h0067_WYG_138-26a"/>
我欲持之獻君子自古至言多逆耳願於苦處辨忠良<lb/>
若待回甘真晚矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_138-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百三十八<lb/>
</p>
<p>
</p>
  </div>
</body>
</text>
</TEI>
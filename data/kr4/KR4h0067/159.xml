<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百五十九</head> <lb/>
    <p>
<pb n="KR4h0067_WYG_159-1a"/>
欽定四庫全書<lb/>
　兩宋名賢小集巻一百五十九<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　説齋小集<lb/>
　唐仲友字與政金華人登紹興進士復中宏詞科累<lb/>
　官知台州府政聲燁然為同官髙文虎所忌譖於提<lb/>
　舉刑獄劾罷主管武夷冲道觀所著有六經解九經<lb/>
<pb n="KR4h0067_WYG_159-1b"/>
　發題經史難答孝經解愚諸史精義帝王經世圖譜<lb/>
　乾道秘府羣書新錄天文地理詳辨故事備要詞料<lb/>
　雜錄宣公奏議解説齋文集<lb/>
　　續八詠<lb/>
　　　雙溪占勝地<lb/>
占勝地勝地難摹寫二水䕶城闉千山帶林野山林鬱<lb/>
蒼蒼千里遥相望括蒼轉曉色九峯含夕陽危欄壓雉<lb/>
堞嘉名寄文章陰晴閲變態晝夜無故常郊平漲潦𣺌<lb/>
<pb n="KR4h0067_WYG_159-2a"/>
滄溟渚迥澄波縈素練霽後遥岑歴歴分霧中疊嶂濛<lb/>
濛見増逺目兮雙明含清輝兮四面奉分星之肸蠁切<lb/>
宸居之眩轉邦人來此意以恭客子臨之遊欲倦神莫<lb/>
覩敬先通言有盡興無窮烟籠野以浮碧浪射霞而湧<lb/>
紅連赤松之佳氣過三洞之剛風仰層閣而跂翼俯浮<lb/>
梁而卧虹數征帆而引興瞻倦翼而省躬聽絃歌之盈<lb/>
耳震鼓角之凌空洪鐘發天半清磬入雲中英靈降被<lb/>
異膏腴生物豐清絶兹樓景佳哉冠江東<lb/>
<pb n="KR4h0067_WYG_159-2b"/>
　　　八詠掞英詞<lb/>
掞英詞英詞有㣲意懷章戀雙闕吟情深六義秋月清<lb/>
可依春風惠無私艸桐感霜露鴻鶴傷羽儀解玉佩去<lb/>
朝㑹駕朱旛張皂葢張葢非不榮解佩難為情青緺矯<lb/>
濁侈錦帳懷休明邦衣未容褫況值佳山水時來一登<lb/>
臨清曠豁千里既為兹土愁亦云兹土美揖林壑俯清<lb/>
淪摛錦繡歌陽春天球鳴兮朱絃奏朱絃奏兮玉律新<lb/>
靈均淵源建安風度參衆體于柏梁接遺聲于楚賦值<lb/>
<pb n="KR4h0067_WYG_159-3a"/>
重光嘆盈闕曳長裾懷散聚想西園兮不復遊典南尉<lb/>
兮未能去薄淮陽之見疎幸浮丘而來顧非流落以為<lb/>
患諒熱中而怨慕景入詠以増輝詩因樓而得趣嗟暗<lb/>
投于拙目指㣲瑕于寳璐髙文一何寥絶境亦難遇子<lb/>
期久云亡蚍蜉秪撼樹<lb/>
　　　千年増舊觀<lb/>
増舊觀舊觀已云美棟宇朱翬飛賢侯為興起昔時兮<lb/>
清賞昔日兮清文揮絃兮歸鴈隠几兮浮雲八篇合綺<lb/>
<pb n="KR4h0067_WYG_159-3b"/>
麗萬古垂芳芬鶴歸城郭幸未改人去典刑猶得聞風<lb/>
流兮代變城隅兮勢逼故迹兮溪山靈祠兮門閾凑香<lb/>
火于庶繁局宇宙於褊側惜經度於無地厭往來於如<lb/>
織重舊貫於改作付流年于未極負吟詠之髙名起登<lb/>
眺之太息侯至懷古賢民樂值豐年謀始規摹壯競辰<lb/>
旌斾遷落成駭不日面勢快瞻前昔人應有待神交臭<lb/>
蘭茝淚碑忽已新革帶儼如在當時屈望郎此意屬真<lb/>
宰樓髙兮山逺野曠兮水長冥冥兮鴻翼𣺌渺兮鷗行<lb/>
<pb n="KR4h0067_WYG_159-4a"/>
客至有永日詩成無短章見聞靡不逮名實非自彰隆<lb/>
昌七百載作者永相望<lb/>
　　　萬象出新竒<lb/>
出新竒新竒震英越經營得要領呈露入軒闥迢迢栝<lb/>
蒼山虬龍南北環中含七邑環下注溪流灣昔樓已據<lb/>
勝今樓與名稱東西倍軒豁髙下増比興極目送朝宗<lb/>
目窮波未窮萬里出寸碧千里來雄風地迥月偏蚤草<lb/>
緜心易忡牕影射朝白簷牙留晚紅村村辨回互樹樹<lb/>
<pb n="KR4h0067_WYG_159-4b"/>
分玲瓏長烟低抹岸逺水靜涵空雲間無迅翼天末識<lb/>
歸篷輪奐覩新作邦人胡不樂憧憧絶紛擾寂寂宜淡<lb/>
泊溪響答棋聲雲影入杯酌守登心自知客至意亦宜<lb/>
哦詩句易得撫檻坐忘疲垂名千古地一朝風景異楹<lb/>
桷壓閭閻丘壑輸胸次清遊未渠央吾民那可忘詞章<lb/>
賁髙閣前後兩甘棠<lb/>
　　　遲日春徧麗<lb/>
春偏麗偏麗兩溪湄三農喜趨事萬物忻逢時伊吾土<lb/>
<pb n="KR4h0067_WYG_159-5a"/>
之洵樂勤甽畝之東作彌隴麥之曠望徧水田之疏瀹<lb/>
抽新緑之桑麻换柔青之林薄<hi>缺</hi>　初遷鶯郊原膏澤晴園<lb/>
花張錦爛堤栁弄絲輕落梅吹香盡芳草連天生遊人<lb/>
自適意客子偏傷情韶華忽云暮簷楹亂飛絮南浦渌<lb/>
波瀾秀野深烟霧魚肥急釣舟沙暖多翹鷺紅殘少踏<lb/>
青日落喧競渡翩翩來去燕芳洲銜泥便弱羽度髙城<lb/>
斜拂㣲和扇物態皆光輝憑髙自忘歸輕雷送夜雨江<lb/>
色含朝暉俗厚異觀洧服成思浴沂所幸癘不作但願<lb/>
<pb n="KR4h0067_WYG_159-5b"/>
年無饑寛書已屢下宣布闗深機<lb/>
　　　薰風夏更宜<lb/>
夏更宜更宜倚欄客扇化養之清㣲布豐美之潤澤空<lb/>
翠幄之桑柘漲黄雲之麰麥掃園囿之落紅溢甽澮之<lb/>
疏白亘東西之入望固髙下之無擇響繅車于林野度<lb/>
牧笛於阡陌銷永晝於樽罍散輕暑於絺綌嘉賓可以<lb/>
娛塵襟可以釋俯檻草芊芊懷人情脉脉黄梅熟兮大<lb/>
霔洪濤漲兮古渡前渚長兮長已沒浮梁斷兮斷無路<lb/>
<pb n="KR4h0067_WYG_159-6a"/>
駐征客之行舟失逺村之芳樹望青林之濟溺慮黄帕<lb/>
之為蠧浪洶湧而未息雲冥漠而猶固幸學海不為逺<lb/>
忽安流已如故赤日照竒峯絶壑石神龍奔雷過車響<lb/>
急雨跳珠容為霖利已溥潑墨收無踪㣲涼入殿閣朝<lb/>
爽開心胸髙明可居君莫厭變化莫測吟可供<lb/>
　　　秋空月皎皎<lb/>
月皎皎皎皎飛明鏡滌風露以孤髙照溪山而清靜協<lb/>
二氣之金精肅萬物之西成巻雲衢之㸃綴廓天路之<lb/>
<pb n="KR4h0067_WYG_159-6b"/>
澄清掃埃壒於玉宇流沆瀣於金莖汎林光於逺野轉<lb/>
簷影於髙城蕩金虬兮深浪湧浸玉兎兮長灘平射淵<lb/>
潛兮魚龍動冷巢棲兮烏鵲驚在氷壺兮心腑快吸瓊<lb/>
華兮毛骨輕念逺人兮懷塞北依末光兮思承明顥氣分<lb/>
深淺素魄有虧盈橋成牛女度日沉河漢傾光輝懸半月<lb/>
憂樂殊羣情肅霜漸寒色逺鴈向南征此景皆竒絶兹<lb/>
地獨崢嶸當午夜之寥闃帶逺烟之蒙密認遙山於微<lb/>
㣲分近樹於歴歴急搗衣之寒砧引泊舟之横笛伊心<lb/>
<pb n="KR4h0067_WYG_159-7a"/>
賞之難并對兹焉真無敵佳人兮懷哉參已横兮歸去<lb/>
來<lb/>
　　　冬野雪垂垂<lb/>
雪垂垂迥野望中竒冥迷一色混琢鏤萬般宜嚴風初<lb/>
作意愛日為收曦千山淡若慘萬壑凍無姿同雲忽沍<lb/>
合飛絮漸分披漫天歴亂落灑檻横斜吹粉浸兩溪浪<lb/>
瓊削千林枝素虬橋枕渚氷柱瓦漸澌田種皆雍伯絃<lb/>
絶非子期沙頭鴈影滅城角鳥聲悲烟孤辨村墅天沉<lb/>
<pb n="KR4h0067_WYG_159-7b"/>
迷酒旗愛登樓之縱目忘起粟之侵肌忽愁容以暫開<lb/>
漏朝暉之照矚射積素之峰嶺認㣲波之溪谷燦垂簷<lb/>
之明珠爛開府之羣玉凛暮寒而復凝灑夜聲而相續<lb/>
覩開闔以多端玩朝昏而未足孤松氣猶剛百穀土増<lb/>
沃積陰那可久見睍深所欲白雪與陽春願賡郢中曲<lb/>
　<lb/>
　<lb/>
　兩宋名賢小集巻一百五十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百十</head> <lb/>
    <p>
<pb n="KR4h0067_WYG_210-1a"/>
欽定四庫全書<lb/>
　兩宋名賢小集巻二百十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　性理吟<hi>下</hi>
　　仁<lb/>
天地本來生物心先儒特指此為仁五行運轉功歸木<lb/>
四序周流氣属春一膜不通身且痺寸私未去道非純<lb/>
<pb n="KR4h0067_WYG_210-1b"/>
有能克己工夫到腔子中間惻隱真<lb/>
　　義<lb/>
理有當為道必為事皆審處得其宜富非以道窮寧忍<lb/>
身可成仁死莫辭取予截然分界限是非斷不謬毫釐<lb/>
要知此道觀元化天地凝霜肅殺時<lb/>
　　禮<lb/>
天澤初分禮已基三千三百特其儀分由父子君臣定<lb/>
恭豈聲音笑貎為理在人心隂有節民知天則犯無思<lb/>
<pb n="KR4h0067_WYG_210-2a"/>
聖門問目皆根柢四勿當先克己私<lb/>
　　知<lb/>
察慧為明類管窺此惟公是與公非事行無事烏乎鑿<lb/>
知極真知覺自微明德工夫由格物窮神知化可研幾<lb/>
始條理至終條理入聖優於聖域歸<lb/>
　　信<lb/>
有諸已者若為名道在㕘前與倚衡克是四端非外鑠<lb/>
確然一理與俱生五行主以中央土萬善歸於此意誠<lb/>
<pb n="KR4h0067_WYG_210-2b"/>
實理流通該造化天何言處四時行<lb/>
　　誠<lb/>
實理根源帝降裏渾然太極其胷中不思不勉聖而化<lb/>
則著則形天者融一性毫釐無矯揉兩間化有妙流通<lb/>
學知未造斯誠地主一工夫要擴充<lb/>
　　心<lb/>
虚靈知覺本無私物誘其間易轉移理義擴充無限量<lb/>
賢愚異向只毫釐精神收歛歸方寸功用彌綸極兩儀<lb/>
<pb n="KR4h0067_WYG_210-3a"/>
一念稍差微亦顯誰云暗室可容欺<lb/>
　　又<lb/>
此身有物宰其中虚徹靈臺萬境融歛自至微充則大<lb/>
寂然不動感而通五官本以思為主一竅須防慾外攻<lb/>
不睹不聞穹壤隔盍於謹獨上加功<lb/>
　　敬<lb/>
進德工夫那處㝷常惺惺地主吾心精神收歛天常在<lb/>
氣象森嚴帝寳臨文若在宫先致肅堯雖至聖尚能欽<lb/>
<pb n="KR4h0067_WYG_210-3b"/>
帝王心法皆由此學者須還用力深<lb/>
　　性<lb/>
此性凝於二五精天之命我本來純只因氣質分清濁<lb/>
遂使賢愚有等倫誠則踐形須盡力學能克己始為仁<lb/>
盡人盡物皆吾事本本元元祗一真<lb/>
　　情<lb/>
未發之時皆是性動而感物乃為情欲如可欲仁非逺<lb/>
思或妄思邪易生萬想不揺心正大四端既發善流行<lb/>
<pb n="KR4h0067_WYG_210-4a"/>
隄防意馬如防冦謹獨工夫要講明<lb/>
　　氣<lb/>
二五之精判混元厥初本體自純全配乎是道生乎義<lb/>
牿則皆人養則天平旦清明常不撓兩儀充塞浩無邊<lb/>
死生禍福誰能攝聽命於心即聖賢<lb/>
　　志<lb/>
方寸中間徹兩儀規模全在立心時希賢希聖惟吾過<lb/>
行帝行王視所之勇則竟成功易集懦而無立事難為<lb/>
<pb n="KR4h0067_WYG_210-4b"/>
始焉趨向尤當辨舜蹠其徒易背馳<lb/>
　　命<lb/>
賦予皆原造化功胡為定分杳難窮性根於我元無異<lb/>
氣稟之天有不同道在何須言壽天身修只合任窮通<lb/>
聖賢順受無非正義在當為命在中<lb/>
　　思<lb/>
方寸中間貫兩儀五官五事本於思憧憧合謹朋從戒<lb/>
亹亹無忘内省時理欲兩端分界限聖狂異向只毫釐<lb/>
<pb n="KR4h0067_WYG_210-5a"/>
思誠若達何思地不問生知與學知<lb/>
　　意<lb/>
萬事皆從有意生念頭纔起是根萌聖能毋我應先絶<lb/>
學欲正心須自誠百慮經營行此志一幾感發属乎情<lb/>
濓溪不去牕前草此意分明養得成<lb/>
　　樂<lb/>
紛華掃退性吾情外樂何如内樂真禮義悅心𠂻有得<lb/>
窮通安分道常伸曲肱自得宣尼趣陋巷何嫌顔子貧<lb/>
<pb n="KR4h0067_WYG_210-5b"/>
此意相關禽對語濓溪庭草一般春<lb/>
　　憂<lb/>
富貴何須分外求樂天知命本無憂事關職分思無曠<lb/>
德在吾身患不修流涕賈生深漢慮攅眉杜老為唐愁<lb/>
困心衡慮終無益療病還須藥必瘳<lb/>
　　剛<lb/>
鐵壁金城硬脊梁夜深劍氣凜寒芒三軍莫奪匹夫志<lb/>
九殞難摧壯士腸毅若參乎宜有勇慾如棖也豈為剛<lb/>
<pb n="KR4h0067_WYG_210-6a"/>
要須集義工夫到血氣何如志氣强<lb/>
　　柔<lb/>
温和如玉盎如春義禮薫蒸淑此身粹德常存鄉善士<lb/>
嘉猷巽入國良臣但推寛厚慈祥意肯作脂韋軟媚人<lb/>
張禹孔光何等習巧言令色鮮其仁<lb/>
　　中<lb/>
正體原從不倚生亭亭當當理分明帝王相授皆惟一<lb/>
夫婦雖愚可與行載在羲經惟二五寓諸麟史即權衡<lb/>
<pb n="KR4h0067_WYG_210-6b"/>
果能此道經斯世天地中間掌樣平<lb/>
　　權<lb/>
事物稱量易一偏權為善用乃為權一心酬酢中常主<lb/>
萬變縱横理自然不是反經求合道要非膠枉可調弦<lb/>
若將變化參乾道正氣流行四序遷<lb/>
　　幾<lb/>
萬事根源肇自微當知微者著之㡬安危理亂來除頃<lb/>
禍福機緘倚伏時智者未形先豫料常情已著鮮能知<lb/>
<pb n="KR4h0067_WYG_210-7a"/>
毫芒善利尤當辨舜蹠其徒易背馳<lb/>
　　道<lb/>
一太極中涵性分六君子者得心傳無形超出流形表<lb/>
不物從來有物先龍負龜屋開妙藴鳶飛魚躍㑹真詮<lb/>
經綸一息無斯道圓蓋方輿特塊然<lb/>
　　德<lb/>
此德根於此性真四端萬善足吾身出寧似舜天之合<lb/>
敬懋如湯日又新細行不矜圭有玷寸私無累玉其純<lb/>
<pb n="KR4h0067_WYG_210-7b"/>
雲行雨施乾元普宇宙中間物物春<lb/>
　　四德<lb/>
天德胚胎自渾淪乾分四者可名言元工肇始斯仁普<lb/>
亨道為通庶類蕃利則有華皆就實貞而無物本歸根<lb/>
流行四序周而始試貫其中是本源<lb/>
　　四端<lb/>
四者本無端可窺一機感發善隨之欲知本體胚胎處<lb/>
著在良心發見時情動始能覘朕兆性初元自有根基<lb/>
<pb n="KR4h0067_WYG_210-8a"/>
火然泉達充而廣此理生生無盡機<lb/>
　　格物<lb/>
一物中間一理存欲窮是理見須真川流不息應知道<lb/>
榖種能生始驗仁製錦可觀為邑者斲輪能悟讀書人<lb/>
此身有物先須格萬物從來備我身<lb/>
　　踐形<lb/>
肖貎均之造化功聖惟和順積諸躬聲而為律身為度<lb/>
目自能明耳自聡但見從容時中道何須蹈履上加功<lb/>
<pb n="KR4h0067_WYG_210-8b"/>
物皆各盡天然則一理純乎四體充<lb/>
　　皇極<lb/>
以極為中義未安示民標凖有相關萬殊本本源源地<lb/>
一理亭亭當當間棟木在中羣木拱辰星居所衆星環<lb/>
九章統㑹歸諸五千古箕疇彞訓頒<lb/>
　　忠恕<lb/>
内不自欺忠是體推而及物恕行焉人能勉此幾於道<lb/>
聖則純乎動以天探本窮源誠是主視人猶已理同然<lb/>
<pb n="KR4h0067_WYG_210-9a"/>
聖門一貫知誰㑹獨有參乎得正傳<lb/>
　　中和<lb/>
喜怒未形中固在發而中節乃為和粹然本自性情出<lb/>
舍此其如禮樂何正若固喬淪矯抗柔如光禹失依阿<lb/>
不偏不倚中庸訓理學工夫要琢磨<lb/>
　　隂陽<lb/>
形而下者謂之器天道無隂不佐陽動則羣生俱發育<lb/>
靜而萬物自歸藏雷方伏處潜歸地冰欲堅時自履霜<lb/>
<pb n="KR4h0067_WYG_210-9b"/>
但使陽明勝隂濁此身先自要平章<lb/>
　　變化<lb/>
流行造化杳難窺物有推移道不移草木春花秋實際<lb/>
獸禽孳尾氄毛時太虚瞬息隂晴雨浮世駸㝷壯老衰<lb/>
本體尚存形跡異化焉形跡亦無之<lb/>
　　夜氣<lb/>
時當嚮晦寂無營是氣分明養得成收歛精神安夢寐<lb/>
流行旦晝亦清明五官泰定邪難入一室中虚善自生<lb/>
<pb n="KR4h0067_WYG_210-10a"/>
存得滿腔天理在從他鼻息響雷鳴<lb/>
　　謹獨<lb/>
一念根萌自隱微外無形跡可容窺跡雖未動機先動<lb/>
人不能知我自知顔燭夜燃防慾縱震金暮斥敢天期<lb/>
豈知為學求諸内不但幽居暗室時<lb/>
　　聖<lb/>
胸中何慮亦何思妙在從容中道時自是性之非力强<lb/>
純乎天者豈人為一私不累大而化萬境俱融生則知<lb/>
<pb n="KR4h0067_WYG_210-10b"/>
孰謂神明難遽造惟狂克念聖之基<lb/>
　　神<lb/>
聖固非人可得為至神尤更杳難知心功黙與天同運<lb/>
道化全無跡可窺隂闔陽開機孰使風行雷厲令如馳<lb/>
無方無體純乎易祸福昭昭自判時<lb/>
　　人心<lb/>
不是人心與道違先儒特謂此心危氣成形後有知識<lb/>
物誘我前易轉移理欲兩端分界限聖狂一念判毫釐<lb/>
<pb n="KR4h0067_WYG_210-11a"/>
若人無有天戕者物則依然具秉彞<lb/>
　　道心<lb/>
方寸中存無極真纎毫物慾外難侵至精至粹純乎理<lb/>
無智無愚有是心誠實本來消衆妄陽明原自絶羣隂<lb/>
帝王精一相傳法獨向危微妙處㝷<lb/>
　　明明德<lb/>
一真洞洞在中扃人不生知必學成克去已私無晦蝕<lb/>
還他本體自光明蕩除泥滓衆斯潔拂拭塵埃鏡乃清<lb/>
<pb n="KR4h0067_WYG_210-11b"/>
性分本來非外得斯明原自内中生<lb/>
　　止至善<lb/>
丘隅黄鳥咏綿蠻至道光明體艮山物與俱生皆有得<lb/>
德雖至大不踰閑敬仁盡乃君臣分慈孝嚴於父子間<lb/>
知止乃能安汝止明誠學力本相關<lb/>
　　君道<lb/>
制世非徒勢位尊克艱厥后止於仁九經統㑹先修已<lb/>
萬化綱維在得人政出中書權在我利捐内帑富藏民<lb/>
<pb n="KR4h0067_WYG_210-12a"/>
大公至正無私眤宇宙中間物物春<lb/>
　　相道<lb/>
金鼎調元贊化工此心端合與天同宗祊大計韓忠獻<lb/>
遐邇清名司馬公造化無私㕘衆論格君有道竭精忠<lb/>
綴衣趣馬皆吾屬不問宫中與府中<lb/>
　　師道<lb/>
瞶瞶誰開一性真要將斯道覺斯民明如虞舜先敷教<lb/>
聖若宣尼善誘人夜立伊川門外雪風生明道坐中春<lb/>
<pb n="KR4h0067_WYG_210-12b"/>
帝王亦有師承益廣厦羣儒日日新<lb/>
　　吏道<lb/>
仕非其義仕奚為一命當懐及物思清白居官皆可紀<lb/>
忠勤<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>職敢求知理財有道唐劉晏用法持平漢釋之<lb/>
硬著脚跟行實地班資何必計崇卑<lb/>
　　求放心<lb/>
放渠雞犬欲求難内省何須用力艱出入不踰方寸地<lb/>
撡存尤只片時間當知本體皎然在不是良心去復還<lb/>
<pb n="KR4h0067_WYG_210-13a"/>
人患勿思思則得可容旦旦伐牛山<lb/>
　　絜矩<lb/>
物我由來縂一般四方八面要平看已如欲立人俱立<lb/>
民既相安我亦安異醴只如同體視彼心當即此心觀<lb/>
有能强恕工夫到不信推行是道難<lb/>
　　干祿<lb/>
顓孫為學太匆匆便欲邀求祿在躬勿向利名中著意<lb/>
曷於言行上加功常將闕處思疑殆毎把其餘慎始終<lb/>
<pb n="KR4h0067_WYG_210-13b"/>
寡悔寡尤牢記取自然有祿在其中<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百十<lb/>
</p>
<p>
</p>
  </div>
</body>
</text>
</TEI>
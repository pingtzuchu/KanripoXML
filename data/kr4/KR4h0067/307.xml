<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百七</head> <lb/>
    <p>
<pb n="KR4h0067_WYG_307-1a"/>
欽定四庫全書<lb/>
　兩宋名賢小集巻三百七<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　漁溪詩藁<lb/>
　俞桂字晞郄錢唐人紹興五年舉進士嘗出守海濵<lb/>
　政劇民頑桂理之裕如不廢吟咏與菊潭吴惟信芸<lb/>
　居陳起詩文相往復有漁溪詩藁三巻<lb/>
<pb n="KR4h0067_WYG_307-1b"/>
　　雨吟<lb/>
輕輕烟霧失樓臺雨暗吴山鎖不開試與漁翁閒訪問<lb/>
落花幾許汎溪来<lb/>
　　過湖<lb/>
舟移别岸水紋開日暖風香正落梅山色濛濛横畫軸<lb/>
白鷗飛處帶詩来<lb/>
　　和葉廣文韻<lb/>
入得春来物物饒翻思湖上短長橋去年寒食閒遊處<lb/>
<pb n="KR4h0067_WYG_307-2a"/>
曾把扁舟繫桞條<lb/>
　　書齋<lb/>
野草沿庭砌清閒日掩扉晚涼疏雨過落葉覺蟬稀天<lb/>
籟自鳴竹砧聲誰擣衣僧寮不過此何必叩𤣥機<lb/>
　　閲名勝詩集<lb/>
買得山房數册詩倚篷細讀已移時只貪眼底看冰玉<lb/>
月上荷花更不知<lb/>
　　書懐<lb/>
<pb n="KR4h0067_WYG_307-2b"/>
僻性止耽書村中謾寓居心惟求事省身合與名疏木<lb/>
葉秋風起蛩吟夜雨初吾生今晚矣不必問何如<lb/>
　　閨怨<lb/>
鳯幃曉起鬢<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鬆枕肉初生酒暈紅一把桞絲挪在手<lb/>
沈吟無語對春風<hi>沈吟一作尋思</hi>
誰憐人去鎖朱樓終日憑闌只帶愁燕子也知人薄倖<lb/>
飛来略不傍簾鉤<lb/>
　　溪流<lb/>
<pb n="KR4h0067_WYG_307-3a"/>
雲脚纔行又復開一聲隱隱只空雷家僮忽報溪流漲<lb/>
知是前村落雨来<lb/>
　　初秋<lb/>
火老金柔暑告殘乗涼正好望西山秋聲来處無㝷覔<lb/>
只在忩前竹葉間<lb/>
　　雜興<lb/>
漫山花發草萋萋楊桞花綿水拍堤况是客懐禁不得<lb/>
那堪杜宇耳邊啼<lb/>
<pb n="KR4h0067_WYG_307-3b"/>
　　偶吟<lb/>
降伏吾心法無如去外魔苦吟詩愈拙着意字猶訛荏<lb/>
苒青衫舊消磨白髪多不才為世棄徒自詠巻阿<lb/>
　　雨中遣愁<lb/>
花已開時人正愁花簪頭上使人羞一春可厭無晴日<lb/>
下却珠簾懶凭樓<lb/>
　　清明<lb/>
朝来閣雨喜新晴枝上綿蠻調好聲佳節莫將虛過了<lb/>
<pb n="KR4h0067_WYG_307-4a"/>
人生贏得幾清明<lb/>
　　即事<lb/>
陰雲釀雨勒花遲梅已飄殘到杏枝好是池塘清夢處<lb/>
勾吟春草入新詩<lb/>
　　松江<lb/>
荷葉翻風暑氣微看山露冷濕征衣垂虹夜靜三高月<lb/>
只照漁溪一舸歸<lb/>
　　惜春<lb/>
<pb n="KR4h0067_WYG_307-4b"/>
春事三分過二分桃花水上覔紅雲遊人浪説春歸去<lb/>
桞外黄鸝尚自吟<lb/>
　　次吴秋潭韻<lb/>
相逢欵話傍簷西坎止流行事不齊君到白蘋秋正好<lb/>
飽吟風月棹前溪<lb/>
　　東山<lb/>
東山隨分作生涯即是清高隱者家粗有小園供日涉<lb/>
不愁無地種梅花<lb/>
<pb n="KR4h0067_WYG_307-5a"/>
　　夏中即事<lb/>
黄梅過了猶慳雨幸有南薰在翠槐燕子亦於貧者薄<lb/>
今年全不見飛来<lb/>
　　延祥觀<lb/>
御園猶自有逋梅約束遊人莫肯開聽得老兵談舊事<lb/>
幾年不見翠華来<lb/>
　　虎丘<lb/>
兩寺今為一因秦虎占丘鶴飛王劍化鳥宿古墳愁石<lb/>
<pb n="KR4h0067_WYG_307-5b"/>
與泉流接池通海水浮爭奇多勝槩不及盡追遊<lb/>
　　家園<lb/>
眺望西山在目中更須寛展竹籬通殘梅尚守清廉節<lb/>
不嫁東君昨夜風<lb/>
　　首夏<lb/>
槐幄陰陰蔽緑扉池抽荷葉落薔薇梁間紫燕新雛弱<lb/>
来傍簷前旋學飛<lb/>
　　偶成<lb/>
<pb n="KR4h0067_WYG_307-6a"/>
短髪蕭蕭滿鏡秋家居但覺歲時流兩年不見西湖面<lb/>
笑我寒盟是白鷗<lb/>
　　月夜<lb/>
江南又見鴈南飛楓葉蕭疎旋覺稀邊塞戍夫天氣冷<lb/>
誰家月夜搗征衣<lb/>
　　裴墳<lb/>
乗船寄僻徑墳古最幽深山近風常冷松蟠晝亦陰来<lb/>
時無速騎歸路有鳴禽寄語城居者何人肯訪㝷<lb/>
<pb n="KR4h0067_WYG_307-6b"/>
　　山中<lb/>
剖竹相通澗下泉更邀山色在尊前一鉤明月軒忩上<lb/>
欹枕藤牀獨自眠<lb/>
　　惠山<lb/>
徑入松闗古秋雲帶樹煙只疑山有雨恰是澗流泉騷<lb/>
客詩留壁遊人岸繫船憑誰招陸羽瀹茗古欄邊<lb/>
　　秋懐<lb/>
喚醒歸舟是早秋水光雲影兩悠悠西風不管梧桐怨<lb/>
<pb n="KR4h0067_WYG_307-7a"/>
一葉吹来一葉愁<lb/>
　　農事<lb/>
東作農家處處忙金珠非是療飢方京華只識笙歌樂<lb/>
豈識男耕與女桑<lb/>
　　甘露寺<lb/>
占斷淮南勢西風入鬢毛一江流不盡多景最為高斜<lb/>
日迷烟樹孤帆送客舠興懐人物少今古等秋毫<lb/>
　　夏晨偶作<lb/>
<pb n="KR4h0067_WYG_307-7b"/>
蠶事行將了農家刈麥初雨慳林少笋水澁港無魚因<lb/>
病嘗懲酒偷閒懶荅書今年身愈老事事覺全疎<lb/>
　　贈雲間陸琴士<lb/>
地僻居閒絶可人殷勤過我抱桐君聲中知有遼天鶴<lb/>
彈散華亭一片雲<lb/>
　　烟霞石壁<lb/>
山深入翠微寺僻掩幽扉景别金仙記人忘塵世機石<lb/>
滋崖雨滴龍出洞雲飛結屋同僧處何須賦式微<lb/>
<pb n="KR4h0067_WYG_307-8a"/>
　　久雨<lb/>
踰月留京國春光總不知可傷連夜雨好似暮秋時有<lb/>
客来無酒逢人只説詩官中聞閉糴應是細民饑<lb/>
　　次坦菴兄韻<lb/>
便中蒙賜墨得句勝如書暫爾兩年别俄然春暮餘夢<lb/>
馳情不間心邇迹何踈自省吾今老湖山縛屋居<lb/>
　　豫章滕閣<lb/>
勝閣昔曾遊今無檻外樓遠山連樹合盡日對江流古<lb/>
<pb n="KR4h0067_WYG_307-8b"/>
石空存記騷人易感愁夜深歌酒處燈火燦漁舟<lb/>
　　寄書<lb/>
歲月逡巡笑故吾人生南北隔江湖樓頭約取衡陽鴈<lb/>
寄得一行書信無<lb/>
　<lb/>
　<lb/>
　<lb/>
　兩宋名賢小集巻三百七<lb/>
</p>
<p>
</p>
  </div>
</body>
</text>
</TEI>
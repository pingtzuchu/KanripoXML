<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百四十三</head> <lb/>
    <p>
<pb n="KR4h0067_WYG_243-1a"/>
欽定四庫全書<lb/>
　兩宋名賢小集巻二百四十三<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　翠㣲南征録<hi>二</hi>
　華岳<lb/>
　　宣城道中<lb/>
躍馬上宣城千山翠欲顰蕙風輕巻舌櫻雨細沾唇栁<lb/>
<pb n="KR4h0067_WYG_243-1b"/>
絮難驅臘榆錢不買春何如澆一斗爛醉石湖濱<lb/>
　　當途道中<lb/>
春晴不忼慨十日九清隂蝶宿花留粉鶯眠栁借金邊<lb/>
塵方障眼漢壁尚闗心醒去愁無奈盃行滿滿斟<lb/>
　　夀昌道中<lb/>
山㫁疑無路林開覺有村饑牛戀茅壠吠犬䕶柴門悶<lb/>
去詩千首愁來酒一樽明朝南去路懐抱與誰論<lb/>
　　過西溪<lb/>
<pb n="KR4h0067_WYG_243-2a"/>
路隨馬足難知數山叠魚鱗不記名隔岸青帘人不渡<lb/>
一溪流水暮潮生<lb/>
　　題蓮華壁間<lb/>
風外落花千萬片水邉啼鳥兩三聲無情驚起陽臺夢<lb/>
獨倚閒窗看月明<lb/>
　　贈吕元玘<lb/>
周末見人歌采芑楚先聞客賦離騷胸中有氣不能吐<lb/>
空使虹蜺萬大高<lb/>
<pb n="KR4h0067_WYG_243-2b"/>
　　釣鼇行<lb/>
北風浩蕩滄溟濶千萬軍聲夜潮聒翻空濁浪鼓雷霆<lb/>
舟子停蘭面如血龍門有客何峥獰怒目張膽殊不驚<lb/>
桅檣破浪裂津島直欲一舉空蛟鯨我之釣兮非世比<lb/>
新月為鈎索霞綺先物虹蜺為釣竿却把鵾鵬作香餌<lb/>
欲垂未垂號鬼神星斗無光天地昏海靈乞命免生死<lb/>
一鈎連六酧銜恩我公萬里風烟伯度量汪汪寰海窄<lb/>
蟠胸高聳蓬萊山壯氣直吞雲夢澤恩波萬壑奔洪流<lb/>
<pb n="KR4h0067_WYG_243-3a"/>
風帆浪楫交觥籌金鱗照日巨如斗四海觸物無虚舟<lb/>
我生本是釣鼇客幾嵗灘頭望風色忽聞霹靂破崑崙<lb/>
便整絲綸駕航舶我今十犗迎公開㑹須舉手生風雷<lb/>
不然長嘯謝水府明月滿船歸去來<lb/>
　　上趙漕<lb/>
太山之巔有喬松凛凛千丈摩蒼空風雲有㑹直相際<lb/>
轟雷掣電蟠蛟龍盤根錯節真天種卿月郎星伴辰拱<lb/>
高風蕭瑟涕清泉桃李無言漫丘壟南宫仙桂饒天香<lb/>
<pb n="KR4h0067_WYG_243-3b"/>
南國蔽芾歌丼棠大枝擎天作砥柱小枝駕海成虹梁<lb/>
六月無風天欲雨赤龍銜火燒空宇亭亭横盖指扶桑<lb/>
萬壑千厓冷無暑大椿可笑欺莊周便指千嵗為春秋<lb/>
使民若戰夏后社用汝當作商川舟自慚藤蔓纒林壑<lb/>
未遂鷦鷯一枝樂盤桓已喜跨高寒更借扶搖薦鵰鶚<lb/>
我聞處士方綢繆三友簡在公寧留蒼姬已託大夫䕃<lb/>
赤子願陪丞相逰<lb/>
　　過文脊山<lb/>
<pb n="KR4h0067_WYG_243-4a"/>
百峯攅碧版橋西眼力增明步武遲紅映竹籬花笑客<lb/>
翠翻雲幕雨催詩蕡還及第吾何媿廣不封侯子未思<lb/>
凡物不齊皆有謂到頭忠義是男兒<lb/>
　　熱<lb/>
翠㣲家在大江東五月鞭驢入建中雲烈火車天欲雨<lb/>
汗淹香葛扇無風不求殿閣千間庇却喜巖泉一線通<lb/>
為汲滿盂清齒頰與君行盡夕陽紅<lb/>
　　有感<lb/>
<pb n="KR4h0067_WYG_243-4b"/>
十年憂患客江城雙鬢蕭蕭已不禁多病不逢醫國手<lb/>
感懐徒有濟時心西風吹夢夜寒悄黄葉滿堦秋意深<lb/>
休笑當年杜陵老白頭今亦不勝簮<lb/>
　　悶中賡趙丞韻<lb/>
壯士不同兒女曹誰云賦性太麄豪一編韜畧進擒虎<lb/>
十犗絲綸學釣鼇劍口不磨韓信血鼎心須刮食其膏<lb/>
英雄多少不平氣一夜朔風争怒號<lb/>
　　秋宵有感<lb/>
<pb n="KR4h0067_WYG_243-5a"/>
滿目秋容拂畫圖敗荷衰栁接平蕪西風刮地鴈聲落<lb/>
寒月滿天人影孤木耳有才持紫槖楮皮無計換青蚨<lb/>
不知此去功名事還許封彛見也無<lb/>
　　過羊腸嶺<lb/>
拂面東風吹夕陽路蟠千折過羊腸山疑隨馬回回見<lb/>
花欲撩人故故香世路與誰分曲直人情於我自炎凉<lb/>
何當更上風烟上為把窮途問彼蒼<lb/>
　　宿横溪橋<lb/>
<pb n="KR4h0067_WYG_243-5b"/>
夜宿横溪烟霧間睂頭歸路萬山攅連天麥浪波千頃<lb/>
撲地楊花雪一團餘鏹不供春後醖夾衾猶怯夜來寒<lb/>
征夫莫怪車音澀自是愁多行路難<lb/>
　　初抵富沙<lb/>
芳草不隨春水緑連山猶帶夕陽明人生有酒且行樂<lb/>
休向河梁問子卿<lb/>
鞭鐙兩三千里路樓臺數十萬人家長虹不吸秋江水<lb/>
一夜扁舟懸雪花<lb/>
<pb n="KR4h0067_WYG_243-6a"/>
　　呈周及之貢元<lb/>
一頭却過六七嶺兩足幾乎百十斤恰喜故人能下榻<lb/>
檠窗樽酒細論文<lb/>
　　寧川冷渡<lb/>
峯回路轉六七里林静鳥啼三四聲逰女不知行旅恨<lb/>
一茶留我話平生<lb/>
　　宿灌頭<lb/>
淡魚纔煮醎魚熟白酒新篘紅酒香莫訝盃盤成草草<lb/>
<pb n="KR4h0067_WYG_243-6b"/>
一年忙處是蠶桑<lb/>
　　南浦水閣<lb/>
橋横南浦虹千丈栁䕶西溪翠一行佳麗不知滋味惡<lb/>
挿花臨水照紅糚<lb/>
　　次李信州七十韻<lb/>
挺挺萬人傑堂堂間世賢胸中兵千萬足下客三千揚<lb/>
賦希三嘆坡詩和百篇錦囊華似衮綵筆大如椽隨陸<lb/>
縱横舌良平左右肩兩驂公子服四牡魯侯畋量濶滄<lb/>
<pb n="KR4h0067_WYG_243-7a"/>
溟岸胸蟠泰華巔紅壇歌魯杏白社結陶蓮遣幣通秦<lb/>
好求姻託鄭㜕匣藏須虎兕冠飾待貂蟬幖自龍頭奪<lb/>
書由雁足傳不侯嗤李廣求使短張騫食客希毛遂茶<lb/>
僧集大顛詩材親子建字法邁公權黄貉䝉金絡青驄<lb/>
勒寳韀代燕欺騎刼聘魯慢韓穿周室歌山甫齊人美<lb/>
仲連劍從豐水鑄碑向峴山鐫有頌褒唐太無詩刺衛<lb/>
宣檄堪傳代郡節可仗居延聴訟踈淹禁豐財剔冗員<lb/>
䇿從之反後鞭著祖生先孝有參而已忠如丘者焉春<lb/>
<pb n="KR4h0067_WYG_243-7b"/>
氷同皎潔秋月共嬋娟冡宰當鈞軸將軍事櫜鞬千官<lb/>
視標凖萬國倚陶甄多士圜冠帶諸侯執豆籩山期封<lb/>
泰岱石擬勒燕然禹甸期環轍堯氓願受㕓明堂歌赤<lb/>
紱清廟頌朱絃臺閣皆三益盤盂記十愆片言能息訟<lb/>
隻手可旋乾公昔嘗推轂吾今尚食饘聞雞效劉舞抱<lb/>
虎笑秦眠蘇子舌猶在邉韶腹尚便牛衣懐白璧虎節<lb/>
誓青氊飲馬量淝水屯兵料漢田鬢星飛洛汴血雨洒<lb/>
伊瀍尹五成湯就軻三孟母遷雲鋤翻楚嶠月纜繫秦<lb/>
<pb n="KR4h0067_WYG_243-8a"/>
川甕有扶頭酒厨無縮項鯿詞源慚子美詩社感庭堅<lb/>
水陸三千里炎凉二十年周田纔廢井秦陌已開阡夜<lb/>
月琴三弄春風詩一聨自稱山宰相人號地神仙扣馬<lb/>
罹三尺平戎授一編鼠投當忌器魚得偶忘筌避地思<lb/>
無所滔天罪莫湔梁鴻方北謫賈鵩已東旋孫刖難謀<lb/>
魏樊誅莫救燕江天驅鳥雀淮地迅鷹鸇日守娵訾分<lb/>
星流太白躔瘡痍連四境煨燼極三邉淮浪夜翻雪邊<lb/>
塵晝起烟二陵歸培塿百<hi>闕</hi>　　　自撫劉生几誰思<lb/>
<pb n="KR4h0067_WYG_243-8b"/>
祖逖鞭戍方興頡利役莫<hi>闕</hi>　漫宫昔嘗㳺泮扉今漫<lb/>
歎圜豈知醫國手變作<hi>闕</hi>　　楚客弓雖失秦人璧幸<lb/>
全宦途良可畏吏鞅不<hi>闕</hi>　世變言難盡民頑令不悛<lb/>
一千新楮劵三百舊銅錢駟馬涎流地羣烏翼蔽天人<lb/>
心徒擾擾王道自平平衛女歌淇澳曹人思下泉窮途<lb/>
惟自媿當路有誰憐作俑宜無後追俘恐不前詩成何<lb/>
太喜舞袖欲蹁躚<lb/>
　　送倪尚書赴召<lb/>
<pb n="KR4h0067_WYG_243-9a"/>
守節如初未足觀毫釐終始實其艱鄭公勇却樞衡貴<lb/>
衛叔羞居荷槖班冷暖萬端炊飯頃是非一著奕棋間<lb/>
江湖無限孤高客拭目看公此召還<lb/>
　　宿嚴瀬<lb/>
遐想高風殊未涯檥舟夜訪子陵臺銜山西照情何限<lb/>
逝水東流夢不回雙漿未聞卿月過一尊先為客星開<lb/>
東都人物俱煨燼獨有先生迹未灰<lb/>
　　顯澤民廟<lb/>
<pb n="KR4h0067_WYG_243-9b"/>
生握藩旌死象黎澤民山下澤民谿蒼天九重開日月<lb/>
赤地千里興雲霓假寐商宗曽得説爵高韓信屢封齊<lb/>
英雄不入蒼生眼願借高風吹馬<graphic n="KR1389" url="https://raw.githubusercontent.com/kanripo/KR-Gaiji/master/images/KR1389.png" mimeType="image/png"/>
　　早春即事<lb/>
楊栁絲絲㺯淡黄怯寒燕子未歸梁曉迷芳草騅騣濕<lb/>
夜宿閒花蝶翅香得句自慙非子美賞音猶恐誤中郎<lb/>
願言相約花前醉莫放春容過海棠<lb/>
　　早行述懐<lb/>
<pb n="KR4h0067_WYG_243-10a"/>
歸心夜半已飛揚喚僕吹燈促晚裝鷄翅拍斜茅店月<lb/>
馬蹄剜破版橋霜二陵萬里埋荆棘十廟百年生稻梁<lb/>
安得有臣如祖逖慨然擊楫誓江長<lb/>
　　題易村<lb/>
路轉峯回覺有村數間栁屋瞰山隂午炊已飽翻匙玉<lb/>
臘醖仍拚挂杖金窮去作文和鬼送興來得句倩蟬吟<lb/>
一聲横笛斜陽外吹起江湖萬里心<lb/>
　　秋晚獨步<lb/>
<pb n="KR4h0067_WYG_243-10b"/>
十分秋色著嵓桂幾陣晚涼催井桐自恨異鄉知遇少<lb/>
一尊相屬與誰同<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百四十三<lb/>
</p>
<p>
</p>
  </div>
</body>
</text>
</TEI>
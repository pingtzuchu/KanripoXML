<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百十二</head> <lb/>
    <p>
<pb n="KR4h0067_WYG_112-1a"/>
欽定四庫全書<lb/>
　兩宋名賢小集巻一百十二<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　倚松老人詩集下<lb/>
　　次韻鑑碧軒<lb/>
當軒方鑑碧溶溶無事道人居此中弟子來參洗缽話<lb/>
朋遊舊識釣魚翁一奩深渌桃花雨數尺寒漪竹葉風<lb/>
<pb n="KR4h0067_WYG_112-1b"/>
箇處好懐誰共委俯看飛鳥過晴空<lb/>
　　上苑謙叔左丞求退<lb/>
老驥伏櫪志千里烈士暮年心不已不用悲歌擊唾壺<lb/>
尚挾平戎獻天子書成未上忽自悟便逐道人林莽去<lb/>
年來着脚古道場疾病魔人無屏處不遇我公如古人<lb/>
零落離披作風絮我公德量大如海太平天子待眞宰<lb/>
乞身莫待我公行早向千峰萬峰外<lb/>
　　送荘季裕宣教<lb/>
<pb n="KR4h0067_WYG_112-2a"/>
莊侯目如巖下電墮淚碑旁始相見松間經行倚松語<lb/>
袖有普賢眞行願<hi>季裕以行願品作小牓袖之隨處散貼</hi>春風昨夜忽言<lb/>
别楚兒把耒耕殘雪野人無以贈吾行山杏溪桃為君<lb/>
說<lb/>
　　韓升之主簿惠示㐮陽雜咏詩淳深高古吟諷不<lb/>
　　置輙用醉後書懐贈彦履韻以釋其意<lb/>
刮磨習氣如洗爵惟餘好古情未薄向來詩軸入松門<lb/>
便對屠門先大嚼吾儕事業如石田筆墨魔人妨夜眠<lb/>
<pb n="KR4h0067_WYG_112-2b"/>
如公萬巻暗不吐使者旁午誰見憐方今神武拓疆土<lb/>
超擢賢才固其所莫歎簿書官禄微黄鍾大吕生一黍<lb/>
　　次韻卿山主梅花<lb/>
歲事功成雪洗塵化工着意製清新遂教天下無雙色<lb/>
來作人間第一春未許<hi>一作辨</hi>調羮傅巖老聊從<hi>一作憑</hi>牽<lb/>
興杜陵人遥知月下遶千匝桃李成蹊未是頻<lb/>
　　王通判雪中來訪以頌謝之<lb/>
料峭嚴風雪滿山駞裘絮帽叩松關知公不減王子敬<lb/>
<pb n="KR4h0067_WYG_112-3a"/>
乘興何妨見戴還<lb/>
　　次韻關子開<lb/>
我初詿誤背簪纓君亦前生失念僧得意那知蟻旋磨<lb/>
及身方悟䑕侵藤髙才自合參廊廟朽質聊須活斗升<lb/>
已破小團盟異日速來相就鑿春氷<lb/>
　　用前韻答吕無求<lb/>
聰明彊健不聾丞時出高言欲作僧客至解衣揮玉麈<lb/>
詩成落筆掃溪藤園如靖節不難去座比維摩豈易升<lb/>
<pb n="KR4h0067_WYG_112-3b"/>
退食略無聲色累自磨煤麝冩陽氷<lb/>
　　青原臺詩<hi>為錢大任宣教作</hi>
五馬胸中足丘壑駐車決遣有餘樂自言新廣青原臺<lb/>
不減滕王舊江閣滕王閣上當年路靜中懐抱時來去<lb/>
聞說青原比像間表裏江山便知處使車時此攜佳賓<lb/>
與人同樂不同羣倚欄自得新詩句矯首長懐古道人<lb/>
青原親見曹溪祖渠有兒孫住山谷問公何處見青原<lb/>
杳杳飛鴻掠雲去<hi>來書云此臺大略似滕王閣臺在廬陵望青原諸山青原即恩禅師道場</hi>
<pb n="KR4h0067_WYG_112-4a"/>
　　豫章寳智上人持高子詩求和<lb/>
我客飛來峰一室聊自適關門不敢開怒風退六鷁敲<lb/>
門者為誰起我正禅寂稻麻竹葦中見此一英特手攜<lb/>
高子句按譜恣逰歴高子我舊遊伉俠不易得憶昔京<lb/>
城隅王郎古道直當時㑹今地爛漫存轍蹟翳君入社<lb/>
晚感事一嗟惜安待賦歸堂尋盟合琮璧<lb/>
　　潤屋軒詩<lb/>
層崖如立壁秀潤初欲溜下有癯道人異時妙基構為<lb/>
<pb n="KR4h0067_WYG_112-4b"/>
山不為屋豈待吉日戊軒成玉滿家不減朱門富松篁<lb/>
既崔錯雲霧亦臻凑霜威入松骨古滑咽泉竇谷風巻<lb/>
簷囘浩蕩金石奏騷騷烏夜啼鼎鼎雉朝雊時於藤蘿<lb/>
中便㨗一猿透客来坐胡牀紙帳巻輕皺兒童敬杖屨<lb/>
文史當爼豆微薰出小鼎長缾上虚甃此樂師<hi>一作君</hi>有<lb/>
餘何為尚奔走記我識師<hi>一作君</hi>初昂昂野鶴瘦風姿入<lb/>
清古氣象脫凡陋我遊山海間未獲一角獸如師能<hi>一作</hi>
<hi>君亦</hi>幾何不落餘子後師<hi>一作君</hi>如佳少年氣出萬夫右平<lb/>
<pb n="KR4h0067_WYG_112-5a"/>
生千鈞弩要以一手彀雖未鬚眉蒼典刑已可候汲深<lb/>
非短綆善舞属長袖願君浚其源故道或可復功成歸<lb/>
北軒趺坐了昏晝<lb/>
　　待不愚入山未至<lb/>
天寒歲暮山骨冷一枝兩枝梅半開酌泉煮茗湯欲竭<lb/>
彌天道人猶未来<lb/>
　　江上<lb/>
秋江渺渺秋風急蘆花不飛露獨濕江頭倚杖不逢人<lb/>
<pb n="KR4h0067_WYG_112-5b"/>
鷺鷥飛上漁舟立<lb/>
　　送張師哲秀才出山<lb/>
己向塵籠透此身來尋擊竹悟人心人眠雲未出山去<lb/>
溪月松風可負君<lb/>
　　過漢東<lb/>
野菊秋深滿意黄一川禾黍擁人香懸知歲樂農無事<lb/>
已見茅簷壓酒嘗<lb/>
　　次韻吕居仁送李商老兼簡李去言兄弟諸同參<lb/>
<pb n="KR4h0067_WYG_112-6a"/>
　　五首<lb/>
歲月如翻江學道若農務道人競寸晷政以生死故耽<lb/>
耽鷺闖池落落鶴警露瞥然忽<hi>一作或</hi>中的優曇濯泥汚<lb/>
何當<hi>一作須</hi>一鼔作姑置管城兔<lb/>
開門對南山萬物盡昭告自是君不領豈是君不好諸<lb/>
人如驥子矯首萬里道援琴欲冩之促軫不能操請子<lb/>
亦<hi>一作試</hi>停手趺坐西南奥<lb/>
同參如用兵各出不㑹期一將夜破敵諸将或未知如<lb/>
<pb n="KR4h0067_WYG_112-6b"/>
何衞霍材局趣窺短籬軍儲有糧數歲月未易支惟兵<lb/>
不可宿早寄入塞詩<lb/>
角巾拂弹棊<hi>一作累丸承秋蜩</hi>運斤斵蠅翼當時未得妙豈暇<lb/>
日入息譬如河漫流難以一簣塞飲食男女間嬉笑中<lb/>
盗賊要須了<hi>一作理</hi>其原及此未曛黒<lb/>
李氏澤北海<hi>李公擇兒孫也</hi>富此明月珠諸郎皆可人共出堯<lb/>
舜途之子見我時抱負勤<hi>一作煩</hi>髯奴江頭一再見凛凛<lb/>
氣百夫贈<hi>一作餞</hi>子伊字門不類城旦書<lb/>
<pb n="KR4h0067_WYG_112-7a"/>
　　次韻靈隱小軒<lb/>
小軒容膝趣清深只有溪風夜月侵絡石靜移春後蔓<lb/>
凌霄危露雨中心松窗舊草秋蛇帖棐几誰賡雪子吟<lb/>
他日幽人問佳致茂林修竹似山隂<lb/>
　　閱舊詩軸見夏均父和晁之道次其韻寄伯容仲<lb/>
　　成均父諸友<lb/>
往者少年日所慕韓伯休渉世更百難得交多勝流當<lb/>
回時俗駕喘汗困萬牛晚看故曹耦半逝半乃侯侯者<lb/>
<pb n="KR4h0067_WYG_112-7b"/>
朱其輪逝者臥荒丘荒丘不足悲朱輪或可羞翻然乃<lb/>
自悟庶幾桑榆收朋儕競挽止一徃只掉頭我豈築室<lb/>
愚喋喋于道謀向来漢上行懸知計未優重念佛祖心<lb/>
獨往恐不酬細㸔叢林敝百孔如破裘出有造請惡入<lb/>
懐薪木憂雖云學道輩坦途多不由欲我獨挽之難成<lb/>
推陸舟歸來擁白雲草茅有前修誓不出山去三更林<lb/>
莽秋寄聲二三友興来過我不<lb/>
　　次韻李由義見贈之什兼簡若谷居仁<lb/>
<pb n="KR4h0067_WYG_112-8a"/>
行年本數竒閱世復癡絶巉然寒餓表但未朋友缺晚<lb/>
得二三子楚楚著行列家學有師法保身盡明哲堂皇<lb/>
建鐘磬戸牖照玉雪白晳采蘭手未負如意鐵由來石<lb/>
中璞不在苦分别當時偶一見頓使我心恱道喪古人<lb/>
逺君子或降節狐裘倘羔袖豈待跖與桀若人苟相乆<lb/>
可以輔衰拙歡喜奏微吟聊嗣登歌闋<lb/>
　　次韻劉時可將赴宣州幕<lb/>
我客汴之濵夢寐大刀頭幸逢劉伯倫衣冠少其流胡<lb/>
<pb n="KR4h0067_WYG_112-8b"/>
牀白羽扇語稳氣不浮異時果下馬髣髴遍九州每思<lb/>
張翰鱸為登王粲樓食貧節益苦異哉居拙謀宣州雖<lb/>
多賢禄仕恐未優長女嫁及時大兒婚可求長才不自<lb/>
獻澹與衆人儔君其吏隱歟吾亦滄海遊<lb/>
　　次韻謝公定時夏均父招諸客泛舟逰百花洲<lb/>
好事屢載酒扁舟每乗興况當秋氣清開我心若鏡風<lb/>
漪蹙寒緑日榦卜修影却從蒼翠中羡彼各飛泳翺翔<lb/>
數仭翼白小一寸命微物有至樂此理須自領君侯靜<lb/>
<pb n="KR4h0067_WYG_112-9a"/>
無譁敢以一言請人生百年爾飛電作光景試㸔楹間<lb/>
懸俯仰歲月永堂堂寇萊公祀事薦時餅吾徒豈不老<lb/>
啖蔗入佳境况兹詩酒習已自破清淨聊須明月來褰<lb/>
裳踏歸艇<lb/>
　　雨小霽登南寺閣<lb/>
登樓望四垂縮縮雨小休老木藤蔓活古殿金碧流浮<lb/>
雲捲豈盡落日不可留無人相與語鸜鵒漫啾啾<lb/>
　　送印大師參靈峰卿老<lb/>
<pb n="KR4h0067_WYG_112-9b"/>
四海無家一道人雲山未肯便安身冷泉亭畔腰包去<lb/>
芝草峯邉更問津<lb/>
　　乞石菖蒲<lb/>
香緑茸茸一寸根清泉白石共寒温道人好事能分我<lb/>
留取斕斑舊蘚㾗<lb/>
　　送通上人為長蘆行乞<lb/>
白蘋風作蓼花秋萬頃寒濤巻底流八百道人禪定起<lb/>
送君持缽上行舟<lb/>
<pb n="KR4h0067_WYG_112-10a"/>
　　偶成<lb/>
松下柴門閉緑苔只有蝴蝶雙飛來蜜蜂兩股大如繭<lb/>
應是前山花已開<lb/>
　　捫蝨新籬<lb/>
甕牖近山巔人言闞短垣聊須安虎落未免伐龍孫留<lb/>
路依松罅埋椿避石根從今有來客道得始開門<lb/>
　　和不愚兄<lb/>
四海歸來坐太平莫令華雨惱空生歸雲無事朝猶巻<lb/>
<pb n="KR4h0067_WYG_112-10b"/>
老馬休心夜不鳴勝處林泉九節杖閒中日月二升鐺<lb/>
曉來乞火打庵戸想見春風一夢驚<lb/>
　　次韻競上人<lb/>
好處從来自不傳少時喜樂似初禅為山何止不成簣<lb/>
掘井于今未及泉自了一身同昨夢頓麾萬事付蒼烟<lb/>
因師聊作逢場戯老馬為駒不受鞭<lb/>
　　示衆看花<lb/>
尚有餘春可盡歡何須終日遶䦨干倚松庵畔見春後<lb/>
<pb n="KR4h0067_WYG_112-11a"/>
人間春色不須看<lb/>
　　訪韜光庵主不遇<lb/>
紫蕨伸拳筍破梢栁花飛盡緑隂交道人閉戸不知處<lb/>
黄栗留鳴鵲在巢<lb/>
　　吕無求以詩堅同舟為嵩山之約次韻報之<lb/>
我窮走四方瑣瑣知交態吕卿晚定交槁質賴沾溉筆<lb/>
端有神竒胸次無疆界平生書畫船往往出光怪我非<lb/>
張孝廉招呼許同載顧我念嵩洛如痞思一噫况非西<lb/>
<pb n="KR4h0067_WYG_112-11b"/>
北㠶一枕千里快便當謀吉日恐負遊山債<hi>一云少室非庾嶺肯</hi>
<hi>負衣缽債注云無求嘗許以懐禅衲衣見供故因以堅之</hi>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百十二<lb/>
</p>
<p>
</p>
  </div>
</body>
</text>
</TEI>
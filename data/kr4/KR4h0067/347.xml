<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百四十七</head> <lb/>
    <p>
<pb n="KR4h0067_WYG_347-1a"/>
欽定四庫全書<lb/>
　兩宋名賢小集巻三百四十七<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　西塍續藳<lb/>
　宋伯仁<hi>三</hi>
　　安居<lb/>
窮通豈在苦勞神且作安居嬾散人買地種花多種竹<lb/>
<pb n="KR4h0067_WYG_347-1b"/>
煑茶邀客也邀隣求名豈識書三上得興無過醉一巡<lb/>
喜得滿園收芋栗杜陵應未笑全貧<lb/>
　　有感<lb/>
窗户清清半掩門小兒揩淚立黄昬㡬多心事無人問<lb/>
獨看梅花月半痕<lb/>
　　聴琴<lb/>
静夜聴鳴琴秋風動幽谷何為鍾子期千古無人續<lb/>
　　褚先生<lb/>
<pb n="KR4h0067_WYG_347-2a"/>
先生邂逅龍亭日多少雲仍滿世間千古典謨文獨記<lb/>
九流毫髪事相闗代庖阿堵名尤重製甲防邊職未閒<lb/>
只與道人為鶴悵始能清夢繞湖山<lb/>
　　嵗旦<hi>己亥嘉熙三年</hi>
居閒無賀客早起只如常桃板隨人換梅花隔嵗香春<lb/>
風囘笑語雲氣卜農穰栢酒何勞勸心平夀自長<lb/>
　　五老<hi>儒將農漁女</hi>
壯年期佐漢中興豈謂蟠龍睡不醒可惜滿牀廷對稾<lb/>
<pb n="KR4h0067_WYG_347-2b"/>
白頭翻緑<hi>疑是録</hi>道家經<hi>老儒</hi>
髀肉豐腴鬢髪疎將軍健飯待何如七禽不了中原事<lb/>
羞讀君王問勞書<hi>老將</hi>
齒髪俱無背已駝雨耕摩破㡬青蓑髙皇慶夀推恩語<lb/>
暗讀全文忘不多<hi>老農</hi>
短髪衰髯一棹船白頭波浪㡬掀天兒孫各占蘆花佳<lb/>
網得鱸魚即酒錢<hi>老漁</hi>
著破箱中欲嫁衣翠顰何止只憂葵春來偷摘斑斑髪<lb/>
<pb n="KR4h0067_WYG_347-3a"/>
淚濕菱花只自知<hi>老女</hi>
　　逺訪友人不值留集句一絶<lb/>
寒食花枝插滿頭<hi>范成大</hi>長亭搔首晚悠悠<hi>鄭毅夫</hi>灞陵女<lb/>
子無人識<hi>王竒</hi>别是天涯一段愁<hi>陸游</hi>
　　寄征夫<lb/>
待君君未歸寄書書不去寄書書可去有意殊難語深<lb/>
夜彈琵琶思君在何處知君在何處不禁春事已闌珊<lb/>
東風吹起楊花絮東風吹落楊花絮<lb/>
<pb n="KR4h0067_WYG_347-3b"/>
　　客樓戲集唐人句<lb/>
門掩楊枝一夜風<hi>社牧之</hi>自憐羇客尚飄蓬<hi>李山甫</hi>不堪吟<lb/>
罷東囘首<hi>僧朋來</hi>鳥傍巖花戲晚紅<hi>杜荀鶴</hi>
　　贈僧了性<lb/>
雖然年紀小胷次已江湖貝葉連宵看梅花一様臞記<lb/>
詩誠敢許戒酒恐應無好向蘇堤上行行掐數珠<lb/>
　　醉中登樓<lb/>
明主何嘗棄浩然杯中有物且隋縁倚樓心事誰消遣<lb/>
<pb n="KR4h0067_WYG_347-4a"/>
一㸃飛禽落釣船<lb/>
　　嘲燕<lb/>
年來乳燕亦堪羞不學楊花得自由飛過㡬家門户去<lb/>
直須尋見最髙樓<lb/>
　　瓶梅<lb/>
南枝斜插古軍持痩影參差落硯池莫道人家窗户暖<lb/>
等閒忘却隴頭時<lb/>
　　春半<lb/>
<pb n="KR4h0067_WYG_347-4b"/>
春到巳多時遊人替衲衣栁眠鶯喚醒花痩雨添肥官<lb/>
事癡能了人情久巳非一貧能自守贏得掩柴扉<lb/>
　　散愁四首<lb/>
著意功名四十年栁花空滿鬢絲邊男兒無補朝廷事<lb/>
有媿飢餐困即眠<lb/>
小樓呼酒揖青山翠碧瓏璁一笑間山若有情應問我<lb/>
如何猶似野人閒<lb/>
清貧如水儘無妨只願伊周立廟堂扶起太平千載脈<lb/>
<pb n="KR4h0067_WYG_347-5a"/>
且隨農父樂耕桑<lb/>
旋買犂鋤學種田一聲長嘯霅溪邊微茫白水山如畫<lb/>
好箇江南萬里天<lb/>
　　午睡<lb/>
午夢驚囘筍簟涼坦夷襟度即瀟湘詩髙自與梅花好<lb/>
食淡方知菜味長事説萬端多畫虎人無一念不亡羊<lb/>
滿頭飛絮春零亂莫笑狂夫老更狂<lb/>
　　酒邊<lb/>
<pb n="KR4h0067_WYG_347-5b"/>
一醉復一醉陶陶醉未休何傷於日月知我者春秋萬<lb/>
事難追昔千金不解愁白鷗飛浩蕩此興屬漁舟<lb/>
　　小舟晚賞荷花<hi>囘文□</hi>
天浮月影水浮天路繞山頭樹繞烟船小小行人意適<lb/>
藕花新索酒杯傳<lb/>
　　清明插柳<lb/>
清明是處插垂楊院宇深深緑草藏心地不為塵俗累<lb/>
不簪楊柳也何妨<lb/>
<pb n="KR4h0067_WYG_347-6a"/>
　　晚春<lb/>
風甃殘花滿地紅别離樽俎漫匆匆春光未肯收心<hi>一作</hi>
<hi>純收</hi>去却在荼䕷細影中<lb/>
緑隂隂裏惜韶華自縛筠捎掃落花可笑游人心未嬾<lb/>
杜鵑啼處撥琵琶<lb/>
　　清和<lb/>
詩債還無足家園亦倦看客遊宜致仕午睡當之官舌<lb/>
笑張儀在心慿達摩安清和天氣好應免夾衣寒<lb/>
<pb n="KR4h0067_WYG_347-6b"/>
　　久坐<lb/>
久坐如忘世松窗日未斜營巢鵶噪樹作<hi>去聲</hi>夢蝶眠花<lb/>
易課推三畫醫方録數家瓶笙聲未絶更㸃土山茶<lb/>
　　戲作<lb/>
青梅黄盡雨無多柳影重重午日過忽聴隔籬人語笑<lb/>
採蓮船<hi>一作艇</hi>子上新河<lb/>
　　玉泉寺金魚<lb/>
金鱗韜隠已多時寺壁重泥又有詩龍若久懐霖雨志<lb/>
<pb n="KR4h0067_WYG_347-7a"/>
不應蟠一小方池<lb/>
　　僻居<lb/>
居僻恬無事開軒挹晚晴雨耽雲脚重風約燕身輕有<lb/>
子争棃栗無朋問死生毎憂人載酒剥啄打門聲<lb/>
　　倦吟<lb/>
競病推敲欲嘔心何如危坐憩桐隂新蟬咽咽知人意<lb/>
學我年來抱膝吟<lb/>
　　云云<lb/>
<pb n="KR4h0067_WYG_347-7b"/>
休將閒耳聴云云只作深居耳不聞素志肯隋時節改<lb/>
清貧難計利名分忘情茒屋無非燕著脚青山獨是雲<lb/>
試問急流誰勇退故園同看木欣欣<lb/>
　　愁<lb/>
愁懐難盡<hi>疑是畫</hi>亦難詩惟有流鶯暗得知我亦無言鶯<lb/>
不語栁邊相看立多時<lb/>
　　蓼花<lb/>
秋到梧桐我未宜蓼花何事已先知朝來數㸃西風雨<lb/>
<pb n="KR4h0067_WYG_347-8a"/>
喜見深紅四五枝<lb/>
　　嬾<lb/>
嬾嬾復嬾嬾<hi>一作嬾嬾嬾復嬾</hi>而今嬾更疑此身聊復爾萬事<lb/>
欲何之尚覺瓢為贅奚煩鍤自隋客來眠正熟帬幅任<lb/>
題詩<lb/>
　　書座左<lb/>
天地一籧廬吾身自巻舒翁能從失馬子亦豈知魚謹<lb/>
獨甘居漏安貧且飯疏昨非今未是寧不賦歸歟<lb/>
<pb n="KR4h0067_WYG_347-8b"/>
　　書座右<lb/>
蠻觸小功名須教一念輕受恩知報飯臨事貴懲羮夀<lb/>
域惟仁宅心田以道耕泰然忘物我無使狎鷗驚<lb/>
　　涼<lb/>
不擬西風一頓涼看看涼近木穉香人家未得征夫信<lb/>
蚤有砧聲却雁行<lb/>
　　荷花<lb/>
緑盖半篙新雨紅香一㸃清風天賦本根似玉濓溪以<lb/>
<pb n="KR4h0067_WYG_347-9a"/>
道心同<lb/>
　　扇<lb/>
師璋今有㡬家同名重蒲葵價亦穹髹柄但誇千縷骨<lb/>
不知曽未掩東風<lb/>
　　中秋月<lb/>
只與閒時月一般寧知今夕最團欒竹邊借柄還如扇<lb/>
花下傳杯可當盤野兔易忘終夜夢林烏未許一枝安<lb/>
人生㡬箇中秋節那得都將笑眼看<lb/>
<pb n="KR4h0067_WYG_347-9b"/>
　　席上有舉東坡集歸去來字成詩十首雨中戲續<lb/>
　　一首<lb/>
傲去欲何求歸來已倦遊琴詩聊自笑丘壑復相留問<lb/>
菊時攜酒乘風或棹舟樂天良有以心事老田疇<lb/>
　　漁父吟<lb/>
小舟如鴈許穩穩下波<hi>一作陂</hi>心蓑笠㡬風雨江山無古<lb/>
今清歌鳴短棹紅葉滿疎林一醉不知世前村月未沉<lb/>
　　秋風<lb/>
<pb n="KR4h0067_WYG_347-10a"/>
秋風巻秋葉秋思滿秋天骨立山如削聲低鴈欲眠客<lb/>
愁無暇日農事喜豐年説著鱸蓴事歸心滿釣船<lb/>
　　聴雨<lb/>
涷雨瀟瀟未肯晴灑窗聲似煮茶聲山童酤得鄰家酒<lb/>
炒栗爐頭獨自傾<lb/>
　　村田樂<lb/>
打稻天如二月天滿邨和氣樂豐年田翁爛醉身如舞<lb/>
兩箇兒童䇿上船<lb/>
<pb n="KR4h0067_WYG_347-10b"/>
　　問梅<lb/>
癡風袞袞送寒來竹裏人家總未開唯有老巖心事苦<lb/>
痩筇敲雪問梅腮<lb/>
　　山下<lb/>
山下六七里山前八九家家家清到骨只賣水仙花<lb/>
　　落葉<lb/>
捲地西風促雨來掃除黄葉滿蒼苔垂楊蚤有青青眼<lb/>
只礙梅花未放開<lb/>
<pb n="KR4h0067_WYG_347-11a"/>
　　梅蘭<lb/>
清標同插古軍持清似西山凍餒時嚼蕊㺯香無説處<lb/>
屈平和靖亦何之<lb/>
　　佳人歌<lb/>
淡傅粉淺畫眉鬢邊休插桃花枝白面郎君馬如箭囘<lb/>
頭再盼情依依文君未識相如面朱絃聲裏猶相戀風<lb/>
流勝事千古傳寧知文君當時深處深庭院臨邛亦免<lb/>
王孫怨佳人佳人休捲簾門外落花春正甜繡牀午困<lb/>
<pb n="KR4h0067_WYG_347-11b"/>
語聲寂博山漸冷香頻添佳人憶佳人吁今人安得人<lb/>
人思秋胡黄金不認真丈夫<lb/>
　　醜女歌<lb/>
梳風楊栁笑沐雨杏花羞看看三十餘不敢下糚樓待<lb/>
媒媒不來對娘娘共哭何時王右軍來坦東牀腹君不<lb/>
見西施絶色天下<hi>缺</hi>能使麋鹿走吳宫玉環一笑百媚<lb/>
生能使漁陽鞞鼔驚𤣥宗無鹽無鹽形貌惡當時一段<lb/>
議論千古生清風美婦未必美所美貌徒美醜婦未必<lb/>
<pb n="KR4h0067_WYG_347-12a"/>
醜所醜行不醜醜妻惡妻夀乃翁何須能勸羊羔酒<lb/>
　　曹娥謝趙菊莊相訪<lb/>
江城潮汎小砂磧纜行舟挈酒尋詩好披心話客愁雲<lb/>
歸山欲暝風急雨如秋可惜相逢處匆匆不少留<lb/>
　　值雨<lb/>
吳陵兩月雨畱連來問瓊花落砌邊市酒未消狂客恨<lb/>
塞鴻先作嫩寒天只憂松下無三徑不管囊中欠一錢<lb/>
揚子江頭風正急未知何日買歸船<lb/>
<pb n="KR4h0067_WYG_347-12b"/>
　　寄舊友<lb/>
男兒未遇總英雄漂飯非憐計已窮鮑叔但能知管仲<lb/>
孔明猶必拜龎公秋江萍梗人何處夜月梅花夢亦同<lb/>
借問選詩編㡬許元暉瀟散漸唐風<lb/>
　　題象山縣棲霞觀應真亭簡住持張羽士<lb/>
杜鵑聲裏立東風山色應憐鬢巳蓬二麥曉寒新雨後<lb/>
一年春事落花中醉斟浮蟻邀仙客笑揖飛鷗問釣翁<lb/>
簷外萬竿君子竹虚心能得幾人同<lb/>
<pb n="KR4h0067_WYG_347-13a"/>
　　村莊即事<lb/>
青旗獵獵又村莊仙景還他是故鄉叟有七旬頭未白<lb/>
山無重數葉初黄稻畦明月家家酒茅屋清歌處處霜<lb/>
晚菊一籬秋欲老客懐牢落愧重陽<lb/>
　　别朱冷官<lb/>
客中奔走易蹉跎學館癡留月又過橙蟹醉斟知己重<lb/>
蓴鱸鄉話益人多吳陵今夜三更月霅水明朝一棹歌<lb/>
船在白蘋亭下過有無傳語曬漁蓑<lb/>
<pb n="KR4h0067_WYG_347-13b"/>
　　邊頭老馬<lb/>
解下韁繩便欲眠絶無筋力可勝鞭霜蹄徧識淮南地<lb/>
夜草猶吞塞北烟怕逐綵旗排偃月寧思金鐙趂朝天<lb/>
華山自有安身處試問將軍任㡬年<lb/>
　　夜過烏鎮<lb/>
望極模糊古樹林灣灣溪港似難尋荻蘆花重霜初下<lb/>
桑柘隂移月未沈恨别情懐雖戀酒送衣時節怕聞砧<lb/>
夜行船上山歌意説盡還家一片心<lb/>
<pb n="KR4h0067_WYG_347-14a"/>
　　簡張寄翁秀才<lb/>
徽外琴聲局外棋此心能得㡬人知縱横漫説三千字<lb/>
陶寫須吟百一詩秋到蓼花蟬噪後雨敲荷葉釣歸時<lb/>
西湖儘著張公子莫把吟篷月共移<lb/>
　　呈菊坡先生陳樞使<lb/>
但知猿鶴伴閒居不覺憂時鬢已疎對客怕<hi>一作懶</hi>言今<lb/>
日事挑燈重讀少年書樓迎山色詩堪畫門對梅花月<lb/>
共鋤相業累興明主意先生只恐自躊躇<lb/>
<pb n="KR4h0067_WYG_347-14b"/>
　　駕鶴林吳尚書赴召隆興<lb/>
鸞翔芝蕳下溪堂醉夢驚囘午正涼寵報帝俞催宰相<lb/>
宜將州紱召文章蘋花襟袖宫花近詩草簾櫳諫草香<lb/>
大化一新多吉士巻阿歴歴告成王<lb/>
　　苦風督鹺課甚迫<lb/>
僕僕馳驅夢不安猥哉誰恤買鹺官星臺閣住春來俸<lb/>
雨意翻成夜半寒人可與言能㡬輩事難區處更多般<lb/>
桃花一日多開盡插滿銅瓶亦倦看<lb/>
<pb n="KR4h0067_WYG_347-15a"/>
　　秋雨簡劉主簿<lb/>
秋到天涯未兩旬西風無日不霖霪數行新鴈千門曉<lb/>
十幅輕帆萬里心薄宦只宜聞早去長淮未許作狂吟<lb/>
江南誰倚闌干曲丹桂香中酒自斟<lb/>
　　呈留耕先生王侍郎<lb/>
夜雨篝燈夢未閒十年殊愧屋頭山喜聞鐺脚濤聲起<lb/>
不憚吟髭霜様斑漁釣醉歌人所願功名心事國相闗<lb/>
辟書笑倒梅邊鶴盡在先生指顧間<lb/>
<pb n="KR4h0067_WYG_347-15b"/>
　　寄題臨江王實齋司户百花洲<lb/>
錦囊詩句識花洲何日清江得醉遊百畆故園重<hi>缺</hi>
四賢遺像愈風流香浮紅樹春應早雪壓寒梅月想留<lb/>
我有煙波漁具了<hi>一作在</hi>一絲風底願維舟<lb/>
　　夜坐<lb/>
栢香煙裏瀹山茶窮似燒丹道士家窗紙暫明寒月上<lb/>
一肱清夢入梅花<lb/>
　　秋田小立<lb/>
<pb n="KR4h0067_WYG_347-16a"/>
兩間茅屋是誰家淺水汀洲舞荻花牧笛數聲紅日晚<lb/>
自慚身似客天涯<lb/>
　　兀坐<lb/>
對坐清清一穗香悄無人語日徧長硯盤數㸃梅花片<lb/>
暗引游蜂度粉牆<lb/>
　　晚涼<lb/>
兩兩蟬聲送夕陽竹隂移緑上蕂牀黄昬急雨無多子<lb/>
喜得今宵夢亦涼<lb/>
<pb n="KR4h0067_WYG_347-16b"/>
　　夏日二首<lb/>
泓泓圓碧漾新荷獵獵斜風顫緑莎農事正忙三月後<lb/>
野田齊唱插秧歌<lb/>
數㸃沙鷗掠野塘雨聲初歇水微茫橋邊十里荷花蕩<lb/>
輸與漁人卧晚涼<lb/>
　<lb/>
　<lb/>
　兩宋名賢小集巻三百四十七<lb/>
</p>
<p>
</p>
  </div>
</body>
</text>
</TEI>
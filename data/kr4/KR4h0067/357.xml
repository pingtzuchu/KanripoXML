<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集卷三百五十七</head> <lb/>
    <p>
<pb n="KR4h0067_WYG_357-1a"/>
欽定四庫全書<lb/>
　兩宋名賢小集卷三百五十七<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　玉楮詩稿<lb/>
　岳珂字肅之號倦翁彰徳人霖子紹熙壬子甫十齡<lb/>
　隨父帥廣開禧初為鎮江饟幕庾吏乙丑試南宫不<lb/>
　售歸官下與劉過辛棄疾相善時有北伐之役奉檄<lb/>
<pb n="KR4h0067_WYG_357-1b"/>
　不獲辭遂浮漕河而北塗中所作詩題曰北征嘉定<lb/>
　丁夘除守檇李庚午召還中都尋坐誣去官嘉熙初<lb/>
　特詔有為卿直前枉之語除户部總饟歴寳謨閣直<lb/>
　學士提舉太平興國宫以恩封鄴侯玉楮詩稿八巻<lb/>
　自嘉熙戊戌至庚子凡三周嵗所作手編而自序之<lb/>
　後移家檇李金陀坊痛其祖武穆為秦檜所陷作籲<lb/>
　天辯誣諸書總名金陀粹編<lb/>
　　五年不治筆硯奉詔起家是日始草辭免奏旋假<lb/>
<pb n="KR4h0067_WYG_357-2a"/>
　　書吏于郡題寫皆生疎又堂帖趣行三日戒塗偶<lb/>
　　成二首<lb/>
五年尺牘不牋天一日除書到枕邊感欲宣心筆無語<lb/>
恩慙糊口鼎餘饘説驂尚恐傳音誤書馬還思習札便<lb/>
燭灺燒殘人未寢却輸鈴下愜安眠<lb/>
露封謄奏曉鳴鈴當御應關乙夜呈京兆有裝隨使者<lb/>
陳留無酒憶厨兵故營將鉞談家世老吏公車識姓名<lb/>
塵事看看到書尺更驚三日有王程<lb/>
<pb n="KR4h0067_WYG_357-2b"/>
　　予控免不獲命恭讀詔書聖訓有朕正欲為卿直<lb/>
　　前枉之語感激思奮始決小草之謀<lb/>
平生一寸心不為世塗折平生七尺軀擬慕志士烈吾<lb/>
門古喬木毎抱嵗寒節三世秉一心炯炯常不滅雖如<lb/>
卞獻玉自比来嚼鐵閉門著辨誣其事巳合轍及逢明<lb/>
聖知所遇皆夐絶隆興録舊李一誣出奎札嘉熈今詔<lb/>
書復以枉為説人生貴知心萬事等一吷矧以萬古光<lb/>
下比覆盆掲憶昔賈誼謗同舟忽吴越關弓比射羿舍<lb/>
<pb n="KR4h0067_WYG_357-3a"/>
鏃不虛發仍是同功家以豢反得嚙静思誣與枉二字<lb/>
謹區别兩朝寓至鑑四海仰日月蕩誣貴昭昭錯枉豈<lb/>
孑孑此恩無以報蛇雀况微物匪石心可轉襆被計當<lb/>
決塵匣開青萍何時釁妖血<lb/>
　　予以謬作數種并總所奏藳遺參賛髙紫微聞巳<lb/>
　　閱讀未及賜報平日正病無人為過目者兹不特<lb/>
　　餉所有别白半生漫浪筆研間為不虛矣因贈二<lb/>
　　首<lb/>
<pb n="KR4h0067_WYG_357-3b"/>
夜半軍書尚掣鈴想應敧枕夢難成新涼頗復欺長夜<lb/>
舊事何妨閱短檠人説文衡真有託公于詩巻若為評<lb/>
武襄遺跡今如許試考當時六萬兵<lb/>
渉筆牛腰倦不支餘工那復到新詩殷雷秧綠又期月<lb/>
指日棗紅能㡬時自古兵財無上策于今社稷寄西陲<lb/>
入郛及國均危道勿謂君侯不敢知<lb/>
　　拙婦吟<lb/>
西風策策黄葉舞茅簷三尺鳴秋雨東家拙婦擁面嗁<lb/>
<pb n="KR4h0067_WYG_357-4a"/>
彊剔孤燈訴愁窶當年採桑陌上歸嬉逰不管春蠺饑<lb/>
千絲萬縷繭白雪便學紅女攀花枝十七十八事機織<lb/>
暗鎖青閨人不識二十三十幽恨長盧家古梁玉為堂<lb/>
四十五十巳老大唧唧鳴蛩欺獨卧尚隨姑嫂作笑嗔<lb/>
一生苦樂由他人君不見昨朝縣吏踏門闑機軸巳空<lb/>
盆盎竭雞豚指柵索飲壺掀釡叫嘑嗤婦拙起来迎門<lb/>
陪笑面不似嬌羞怕人見今年嵗事苦不登且為當家<lb/>
聊一展吏囂不肯怒且訶大兒門東窺飯籮藳砧走藏<lb/>
<pb n="KR4h0067_WYG_357-4b"/>
姑誚罵造䴵無麵知如何蹙金芙蓉戲雙鴛繡牀一倚<lb/>
曽萬錢低頭長歎祗自憐昔者何巧今不然吏呼巳倦<lb/>
里正醉抆淚背人還滌器明朝欲酒姑勿譁正恐突隳<lb/>
驚阿家<lb/>
　　春波堂小飲懐棠湖舊隠三首<lb/>
平生到處西湖長眼底波光日日新圖在輞川非舊隠<lb/>
夢囘笠澤是前身一江細雨攲青菊萬里雄風起白蘋<lb/>
獨立蒼茫動歸興釣磯須理未垂綸<lb/>
<pb n="KR4h0067_WYG_357-5a"/>
炎暑今年特起竒不妨湖上訪清漪長堤步屧誰堪擬<lb/>
髙閣慿欄我總宜喚客黄鸝穿栁度猜人白鳥映荷窺<lb/>
衰翁病骨難禁熱且倩西風自在吹<lb/>
虛欄四面挹湖光最愛薰風六月涼萬朶芙蓉紅影閙<lb/>
兩行楊栁綠絲長鋪陳雪月晶明態商略隂晴濃淡糚<lb/>
四序清游總如此春波何必獨名堂<lb/>
　　餞孟運判寺簿赴京三首<lb/>
温純如玉絶纎瑕驚坐何人指孟嘉䇿馬殿軍勞不伐<lb/>
<pb n="KR4h0067_WYG_357-5b"/>
舍魚取義理無差讀碑襄水真為谷守壘房陵忍顧家<lb/>
鄉國不妨動歸興天津八月却隨楂<lb/>
詔書夜下日華門輦路争看使者軒烽火三邊尚勍敵<lb/>
煙塵萬里欠公言不須目睫憂多壘好吐胷懐悟至尊<lb/>
富貴功名分中有勿令仗馬愧廷鵷<lb/>
半生共飲西江水草木由来臭味同交臂便同鴻雁社<lb/>
論心不隔馬牛風君方鳴佩趨雙闕我自燒車送五窮<lb/>
景倩仙塵凝望處為言驛騎莫匆匆<lb/>
<pb n="KR4h0067_WYG_357-6a"/>
　　九江霜蟹比他處黑膏凝溢名冠食譜久擬遺髙<lb/>
　　紫微而家僮後期未至以詩道意<lb/>
君不見東来海蟹誇江隂肌如白玉黄如金又不見西<lb/>
来湖蟹到沔鄂玉軟金流不堪斫九江九月秋風髙霜<lb/>
前突兀贍兩螯昆吾欲割不受刀頗有萇碧流𤣥膏平<lb/>
生尊前厭此味更看匡廬拂空翠今年此曹殊未来使<lb/>
我對酒空悠哉舊傳騷人鍊竒句無蠏無山兩孤負<hi>不到</hi>
<hi>廬山孤負目不喫螃蟹孤負腹昔人句也</hi>老来政欠兩眼青那復前籌虚借<lb/>
<pb n="KR4h0067_WYG_357-6b"/>
箸祇今鄉國巳駿奔軍將日髙應打門流涎便作麴車<lb/>
夢半席又擬鍾山分先生家住岷峨脚屢放清游仍大<lb/>
嚼襟期盡醉何日同試筮太𤣥呼郭索<lb/>
　　餞髙紫微視師黄岡<lb/>
秋風九月邊城髙千艘夜下宫錦袍文章不特動蠻貊<lb/>
要識金版開六弢孫曹巳矣等陳迹喚起坡仙同赤壁<lb/>
喧闐笳鼓動地歸重把功名光采石<lb/>
　　後元祐行上辨章喬益公<lb/>
<pb n="KR4h0067_WYG_357-7a"/>
正月二日天氣清六符兩兩三階平閣門催班報麻案<lb/>
珂馬玲玎萬人看押麻參政拆璽封宣詞舍人来殿東<lb/>
鞠躬一聲百寮聴軍國平章喬益公天心果與人心同<lb/>
大哉聖斷天與通本朝太平説元祐五嶽三光渾未剖<lb/>
當年一日三制頒吕范堂堂分左右䖍中大老更魁傑<lb/>
申國勲名比韓富民生是時非漢唐親見至治躋羲皇<lb/>
一塵不起四裔服軌順星躔蕃五穀士皆有造百姓寧<lb/>
官僚徹底清似冰桁楊畢空戈革偃天街鏡浄無欃槍<lb/>
<pb n="KR4h0067_WYG_357-7b"/>
彼何人斯階啓厲九縣囘飈八紘沸髙皇匹馬開東南<lb/>
王業中興今五世窮荒靺鞨何自来中原萬里吹黄埃<lb/>
數殫剥復囘否泰胚腪元氣鍾奇才耆朋夀雋軼千古<lb/>
吕望鷹揚稱尚父便教旦奭居東西穆穆迓衡今再覩<lb/>
官家即日開天章貂冠玉佩游巖廊一都一俞一吁咈<lb/>
四海春風巳披拂聖賢自昔難相逄巨魚縦壑鴻遇風<lb/>
與人歡呼争誦説元祐嘉熙莫分别君不見徂徠處士<lb/>
歌一䕫濃墨大字慶厯詩生民至今受其賜千載萬載<lb/>
<pb n="KR4h0067_WYG_357-8a"/>
生光輝陋儒筆硯久不治安得椽筆摹英辭兩朝慶祐<lb/>
俱盛時衆賢一念猶西陲天心願化光明燭先望分輝<lb/>
照荆蜀<lb/>
　　至鄂朞年以饟事不給于時巳亥夏五卄有八日<lb/>
　　始解維雪錦夜宿興唐寺繁星滿天四鼓遂行日<lb/>
　　初上巳抵滸黄洲㡬百里矣午後南風薄岸舟屹<lb/>
　　下不能移延緣葭葦間至莫不得去始作紀事十<lb/>
　　解呈舊幕諸公<lb/>
<pb n="KR4h0067_WYG_357-8b"/>
雪錦亭前水接天晚波如縠放歸船新詩開務從今日<lb/>
此是江行第一篇<lb/>
離歌巳盡沙頭玉夕照初翻浪底金自是晴鷗無六月<lb/>
半江雪片湧波心<lb/>
蕭蕭衰髪倚西風兩岸青山盡識儂東去西来縁底事<lb/>
祇應添得一龍鍾<lb/>
一江漲碧碧於藍健櫓鳴鵝舳正銜纔是過都空萬馬<lb/>
又驚倚岸閱千帆<lb/>
<pb n="KR4h0067_WYG_357-9a"/>
宵聲傳柝重城閉曉漏迷鐘古寺荒仰看繁星垂四野<lb/>
不知身世受炎涼<lb/>
一瓶一錫一團蒲到得今年一物無桑下忽興三宿念<lb/>
古人不食武昌魚<lb/>
葭葦延縁舞翠旌白頭吹浪又相迎攀轅亦作留行計<lb/>
莫道馮夷不世情<lb/>
昌黎久願列三王我亦曾親翰墨香惜别依依重囘首<lb/>
棠磯風月更思量<lb/>
<pb n="KR4h0067_WYG_357-9b"/>
赤壁江頭白羽揮鱖肥西塞酒同攜歸期應在初弦月<lb/>
家住康山西復西<lb/>
人生邂逅適相懽一曲髙歌行路難頻寄詩筩君勿厭<lb/>
種花持釣是閒官<lb/>
　　夜過夀昌<lb/>
風雲八字䕶城隅樓殿崔嵬想帝居曾侍金魚惟石馬<lb/>
幸因玉璽記銅魚千年鼓角聲猶壯四塞河山恨未祛<lb/>
麋鹿巳游人事改何人曾讀輔吴書<lb/>
<pb n="KR4h0067_WYG_357-10a"/>
　　望樊口懐陶士行温太真二首<lb/>
昔年老子恨婆娑未付其如印傳何吴苑關心春日少<lb/>
湘江回首莫雲多可無司馬親封鑰自是將軍老枕戈<lb/>
我亦新来了官事正輸一舸弄煙波<lb/>
太真行酒知何地渺莽遺基茂草深聲色加人何足計<lb/>
精神滿腹不同斟六奇自可掀三狡一正何妨讋百壬<lb/>
墮幘吐茵均此轍可憐枉用世儀心<lb/>
　　三江口過舟時方四鼓<lb/>
<pb n="KR4h0067_WYG_357-10b"/>
櫂觸收金柅釵蟲醉玉釭地鄰今七澤名襲古三江岷<lb/>
漾雖分派荆揚却異邦晨光猶未發早識白鷗雙<lb/>
　　赤壁<lb/>
周郎二十四年少盖世功名随一燎親提三萬走曹瞞<lb/>
不以敵勁恨兵少豫州失七巳膽折一日目明驚二妙<lb/>
最憐黄盖不知名吏士相從倚營嘯阿奴火攻本無策<lb/>
破竹自繇人不料貪降納侮理固宜泥淖華容㡬盡𠞰<lb/>
古来行師有絶地毋乃重貽千古笑鏃湛縦是差可認<lb/>
<pb n="KR4h0067_WYG_357-11a"/>
鼎峙詎關謀所召二喬春鎖何足言從此天光遂分耀<lb/>
我聞漢賊久染指奮纛揺牙噬江表八荒囊括豈復遺<lb/>
一蹙吴宫巳為沼當時乗勝下部騎考地當居楚南徼<lb/>
蒙衝逆鬭須上流揖冦那容越津要武昌霸基跬歩耳<lb/>
肯使國畿紛㦸旐坡仙訪古時寓意横槊雄姿誰與弔<lb/>
故將異地眩疑辭政恐因訛啓譏誚滄浪六月捲晴雪<lb/>
歴歴江山人物眇崩空亂石今㡬存彷彿棲巢尚驚鳥<lb/>
夜深刁斗聲四發星斗滿空羣籟悄便須喚起紫綺裘<lb/>
<pb n="KR4h0067_WYG_357-11b"/>
孤鶴南天楚江曉<lb/>
　　後江行十絶<lb/>
日日征帆上水風掀天雪浪駭魚龍不須檢校江行厯<lb/>
知過雲山第㡬重<lb/>
逺邨煙暝牛羊下近岸波澄鷗鷺閒一抹斜陽江似鏡<lb/>
天移小景向人間<lb/>
指㸃神鵶送客檣江山囘首鬰蒼蒼吴朝千載興亡地<lb/>
極目長淮恨更長<lb/>
<pb n="KR4h0067_WYG_357-12a"/>
擁騎年時憶往来舊時行處半莓苔山靈勒駕應頻笑<lb/>
又是江南勾當囘<lb/>
夕舂正是隔前谿江路行人猶未歸我笑卧龍成底事<lb/>
晨光儘欠踏熹微<lb/>
叫著漁郎急掉頭一聲别浦聴蓮謳山遥水逺應同趣<lb/>
我亦青帘問酒樓<lb/>
湓城巳近見匡廬風月煙雲自巻舒白鳥歸来閒似我<lb/>
向山深處認巢居<lb/>
<pb n="KR4h0067_WYG_357-12b"/>
官牌夾外少人煙商婦琵琶久斷弦司馬青衫不須泣<lb/>
江鷗對我正忻然<lb/>
西望沙津東秣陵湓江中道是歸程栁隂繫䌫人歸後<lb/>
頻有黄鸝三四聲<lb/>
人生最好是歸来六月火雲溶雪醅散髪晞風須一醉<lb/>
月明攜簟又凉臺<lb/>
　　初還故居<lb/>
元是廬山莫逆交宫亭西畔著衡茅盟鷗似怯經新浪<lb/>
<pb n="KR4h0067_WYG_357-13a"/>
怨鶴還知宿故巢一沼種蓮衣可製萬竿脫籜杖輕敲<lb/>
不須海若逌然笑乞與杯堂樂芥㘭<lb/>
　　集喜二首<lb/>
鵲噪庭前木蛛翻簷畔圍雙蓮瑞明月萬栁舞晴暉宿<lb/>
鶴迎風袂盟鷗認雪衣物情同一喜應為主人歸<lb/>
水面開新皺山容散宿顰松巢猿巳識花徑鹿初馴雲<lb/>
倦隨歸鳥風清似故人逢迎真不暇誰作近前嗔<lb/>
　　歸自鄂雙蓮生於後池偶作再寄紫微<lb/>
<pb n="KR4h0067_WYG_357-13b"/>
巋然匡廬山獨秀蓮花峰派為濂溪源下有愛蓮翁絶<lb/>
學嗣洙泗千載同清風書堂二池間浮翠籠輕紅居然<lb/>
不染塵湧出清泠中雪藕厲堅節一念窒以通朝巻而<lb/>
莫舒吸之碧玉筩潔凝月露潤妖鄙桃李穠食子味崖<lb/>
蜜擘房透香叢菰蒲儼不羣魚鳶間相從大哉君子操<lb/>
視此禔其躬我方賦歸来来策溪上筇家池忽驚見暗<lb/>
霞照秋空巳迎顥氣澂況復嘉瑞逢雙葩本共根殊質<lb/>
疑並鍾摘奇且熟玩比徳思廣充嘗聞古之人即物皆<lb/>
<pb n="KR4h0067_WYG_357-14a"/>
至公兩岐羙報上同穎還居東雙觡賦長卿竒木對終<lb/>
童善推仁義端脗合造化工後代煽淫靡世見了不同<lb/>
聨芳天泉池合歡華清宫駢花耀鱧湖十丈開華潼徒<lb/>
能資喪志誰與思念功嗟余困蒺藜坐此五技窮兹瑞<lb/>
何自来儆戒如倥侗孤直常易摧初戒先協恭競妍必<lb/>
競妒次戒毋苟容美祥不可恃又以戒其終恭惟天地<lb/>
心常比藥石攻名理倘未渝再拜師正蒙<lb/>
　　太行道<lb/>
<pb n="KR4h0067_WYG_357-14b"/>
太行羊腸坂九折雲黑風乾尺深雪堇泥道滑木葉寒<lb/>
轆轤車聲行復歇華山有馬久脫轅歸来牧野經㡬年<lb/>
一從倉箱事居積聊以知道煩長鞭前車巳覆覆道左<lb/>
天井關頭夜明火後車趨駕開井陘唱籌仍復催連營<lb/>
關山青艸春二月單軌一冬曾結轍鬃頽毛落雙膊髙<lb/>
引領皮穿眼流血去年搏手雙拳空今年三月甬道同<lb/>
可憐駑力不敢惜轅下亦覺鹽車通君恩天大示弗服<lb/>
桃野已甘偕觳觫感恩伏櫪飽秣芻猶為太行憂後車<lb/>
<pb n="KR4h0067_WYG_357-15a"/>
　　長門怨<lb/>
驚風不成雨行雲去無蹤妾生三十年著籍長門宫宫<lb/>
車轆轆春雷曉明星初熒綠雲擾增成丙舍争迎鑾惟<lb/>
有長門閉花鳥黄門開玉匙畫史圗蛾眉金鋪振瓊鑰<lb/>
玉秀生銅池朝陽纔囘金屋在轉盼不堪人事改入宫<lb/>
巳作鄭袖嗁出塞那知延夀賣花殘鳥語頻長門春復<lb/>
春花鳥巳驚老况復門内人東風動地夜来惡萬翠千<lb/>
紅繞簾幙當熊自有匪石心肯顧班姬秋扇薄長門勿<lb/>
<pb n="KR4h0067_WYG_357-15b"/>
輕怨視此篋中扇白華兮綠衣自古兮有之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百五十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百二十一</head> <lb/>
    <p>
<pb n="KR4h0067_WYG_321-1a"/>
欽定四庫全書<lb/>
　兩宋名賢小集巻三百二十一<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　臞翁詩集<lb/>
　敖陶孫字器之號臞翁長樂人淳熈庚子貢入太學<lb/>
　慶元間韓侂胄用事丞相趙汝愚以謫死陶孫作甲<lb/>
　寅行以哀之醉中題三元樓壁侂胄知遣人舁壁去<lb/>
<pb n="KR4h0067_WYG_321-1b"/>
　捕陶孫甚急遂逃匿江湖間侂胄事敗復出登嘉定<lb/>
　間進士授通州海門簿教授漳州辟酒所幹官厯奉<lb/>
　議郎主管華州西嶽卒年七十四有臞翁集二巻<lb/>
　　以入定大士太乙真人像送莞晦叔<lb/>
真人與大士蘭菊而異芳坐卧得定力銅眼鐵脊梁是<lb/>
中有佳趣山海俱茫茫或時現神妙塵蹟生怪光云何<lb/>
得此本有僧吴下狂飲酒不計斗禇無一絲藏興来高<lb/>
閉門落筆如追亡走送臞菴室洗心一爐香盤陀旃林<lb/>
<pb n="KR4h0067_WYG_321-2a"/>
闊枕藉玉井涼䝉頭帔衲古遮眼經論長不知幾陵谷<lb/>
睡穩坐不僵君家定吉夢二士相迎將辟除寒具油靜<lb/>
展垂中堂會當同一龕寒泉薦空觴夜忩揺茶烟駝褐<lb/>
依繩牀楊枝灑寥閴藜杖輝森芒與君六根靜讀書到<lb/>
虞唐<lb/>
　　寄福清翅山舅陳夢寔<lb/>
路岐引人不作長野梅官栁禪風光看山看水入詩眼<lb/>
歲月不覺髪眉蒼請從丈人開肺腸身非石人忘故鄉<lb/>
<pb n="KR4h0067_WYG_321-2b"/>
五年江湖枕書睡夢隨南雲落翁堂亦知行坐歌白頭<lb/>
池南隱几浴鳧雙鰥孤肯復有羈旅石塘破寺魂悲涼<lb/>
毛錐不補萬事裂存者各在天一方善和里第知幾易<lb/>
遼東城郭空相望平生何用酷似舅政似嫫母顰施嬙<lb/>
兒時拊頭祝文章祗今未入崔蔡行三年一書願見貰<lb/>
骨肉滿縣愁難當屋頭荼䕷定過墻滿忩日色文書香<lb/>
眼前欠甥頗念否我亦口挂蠔山旁煩將歸意示泉石<lb/>
小待錦衣漫俗粧<lb/>
<pb n="KR4h0067_WYG_321-3a"/>
　　送林伯農還鹿角山<lb/>
今我不樂遊四方夙昔已具浮海航十年㸃化鷗心性<lb/>
一生正坐虎文章海山未必盡佳處往與蜑子收漁梁<lb/>
夢中了了説吳楚山川如掌今羊腸讀書南鄰索㯽榔<lb/>
原頭汙邪豚酒香何時攝衣上公堂蛤蜊含漿魚尾黄<lb/>
客從南来勤寄將<lb/>
　　洗竹簡諸公同賦<lb/>
舎東修竹密如櫛一日洗淨清風来脱巾解帶坐寒碧<lb/>
<pb n="KR4h0067_WYG_321-3b"/>
置觴露飲始此廻平林遠靄開圖畫西望羣山如過馬<lb/>
詩翁意落帆影外孤村結廬對瀟灑百年奇事笑談成<lb/>
向来無此蒼龍聲閒身一笑直錢萬剜粉劖青留姓名<lb/>
　　用韻謝竹主人陳元仰<lb/>
戴巾褦襶令我汗日暮佳人期不来陳郎揖人不下榻<lb/>
青山白雲喚得廻手開十畝蕭郎畫箇裏何妨繫吾馬<lb/>
食單得涼清可啜毳褐分陰翠如灑揺金戛玉真天成<lb/>
夢搗風前茶臼聲一川窈窕荷萬柄野翁得此甘辭名<lb/>
<pb n="KR4h0067_WYG_321-4a"/>
　　竹間新闢一地可坐十客用前韻刻竹上<lb/>
竹君得姓起何代渭川鼻祖兹雲来主人好事富千埒<lb/>
日報平安知幾廻平生好山仍好畫意匠經營學盤馬<lb/>
别裁斗地規摩圍自汲清池行播灑一杯壽君三徑成<lb/>
請君靜聽風来聲醉眠煮得石根爛以次平章身與名<lb/>
　　謝葉司理徐知縣見貽之什<hi>二公乞入社</hi>
書生自是鑽簡蠧淨業還從竹背来新詩細字行茂密<lb/>
驚蛇起草盤蛟廻是身政欠虎頭畫望山氣如還櫪馬<lb/>
<pb n="KR4h0067_WYG_321-4b"/>
翛然君子六千人不受湘靈清淚灑竹林定交業已成<lb/>
北忩讀書吚唔聲金魚玉帶不汝却社中未厭山王名<lb/>
　　一日復一日<lb/>
一日復一日来如赴海波今晨我無糧未卜晡夕過辛<lb/>
苦幸一飽知復有明何平生實愚闇慮淺憂則多雀䑕<lb/>
偷太倉田野蜚螟蛾至尊尚旰食邊防望投戈我欲瀝<lb/>
血訴官府多譴呵進退羝觸藩屈鬱鵬在羅壯心一不<lb/>
遂六龍奄蹉跎所以憂世人散髪歸巖阿長生儻可學<lb/>
<pb n="KR4h0067_WYG_321-5a"/>
吾其駐羲娥<lb/>
　　放船<lb/>
桞邊放船試南風陽溪荷花能豔紅一川雲錦步不盡<lb/>
我舟正在繁香中午天無雲青脈脈枕舷哀歌醉脱幘<lb/>
更將緑葉穿碧筒欲臣屈巵奴大白風前一笑玉塵横<lb/>
蜻蜓側翅潛魚驚騎馬貴人多内熱此歡勿語長安城<lb/>
須臾客醉船亦醉信流一抹西村外翁嫗負墻樵牧奔<lb/>
拾薪供茶初不記還家鼻息撼四鄰閬風接夢疑非真<lb/>
<pb n="KR4h0067_WYG_321-5b"/>
清游何時記三人臞菴與弟拙鄉陳<lb/>
　　次韻謝李秘校<hi>常州無錫縣詩人</hi>
大雅熄自鄶續絃久無人中間翰墨場名字俱已湮江<lb/>
山亦何助東海真揚塵我笑李夫子缾無半合陳人書<lb/>
兩俱亡何用語逼真作詩来起予欲卜二仲鄰依然送<lb/>
鴻目衮衮天機新莫欺鬢眉蒼持護應有神狗鬚侯舞<lb/>
陽羝角相平津皇天信平分萬物各得春但願閲世心<lb/>
孤特凛箭筠日者鶴飛書江漢起隱淪三物論鄉國六<lb/>
<pb n="KR4h0067_WYG_321-6a"/>
藝程成均秋風入帝閑錯落騅駓驎君曾讀詔否却枕<lb/>
方欠伸勿驚作詩靣酒纈吹微鱗唾手澆衰陋一返姚<lb/>
姒純稽古不無力政復昌其身他時玉堂夢與問三生<lb/>
因盟我良不難欲託孫子親贄君以黄耳附書莫辭頻<lb/>
再拜賦斷章水石俱磷磷<hi>此韻字義見詩晉揚之水箋</hi>
　　次韻馮孔武雪中簡聞人簿乞炭<lb/>
君不見朱門煌煌多近臣豹胎煮爢蠟為薪庭中盛設<lb/>
潑寒戲炙手欲近還嗔人誰知曝背茅簷下欲獻要是<lb/>
<pb n="KR4h0067_WYG_321-6b"/>
山林真兒童抑搔皮肉軟日輪過中方欠伸懸鶉結駟<lb/>
兩相笑百年俱成一窖塵先生自是冷官樣要看入火<lb/>
紅麒麟撚鬚自作詠雪句秘思早與相如親蒲團擁裘<lb/>
結僧坐别有絺綌君南鄰願廻六龍照后土施與萬國<lb/>
無邊春屑瓊鏤玉入肺腑拍手一笑未吾貧<lb/>
　　乞炭於馮孔武再用前韻<lb/>
君不見元光河决愁從臣天子有詔皆負薪當時實炭<lb/>
知幾畚下與魚鼈爭生人孰知木黔善制水火出木盡<lb/>
<pb n="KR4h0067_WYG_321-7a"/>
全其真一朝入火縱粉骨曲身得暖龍蛇伸成虧等作<lb/>
萬世計肯與畨僧推刼塵我欲詼諧與作傳上繼毛頴<lb/>
追獲麟日燒崑崙十挺指惜哉黔也非我親窮朝破竈<lb/>
鬱烟燼青唇黑腕羞比鄰誰能輿致送煖熱坐使有脚<lb/>
歌陽春將軍羔酒空作夢十年未有今年貧<lb/>
　　思古人<lb/>
思古人思古人古人皦皦若日月我欲剖棺斵出古人<lb/>
心惟見蒼苔漫白骨請陳古人心君勿駭客言古人惟<lb/>
<pb n="KR4h0067_WYG_321-7b"/>
一真可使風俗皆還淳殺雞不及林宗炊黍不候龎公<lb/>
雪中安道興適盡坐上公榮尊已空呼酒徑勸君欲眠<lb/>
即遣客嵇康巨源不為絶戴崇彭宣本相得徐庶失老<lb/>
母密如元德不能奪之臣嚴陵薄宦情狎如文叔不能<lb/>
止之客包胥伍員不失其為友羊祜陸抗不害其為敵<lb/>
我有蒸壺安事隱語我但食韭安用多種割肉元知方<lb/>
朔真拏金豈即劉义勇古人心事有如此何至顏色相<lb/>
媚奉道衰僢仁義世亂生姦雄君知臧否不挂口正慮<lb/>
<pb n="KR4h0067_WYG_321-8a"/>
匕首揕其胸我生恐無用我死知無聞作書預與兒輩<lb/>
訣葬時定覔要離墳<lb/>
　　贈墨工陳伯升<lb/>
古墨法變今百年雪齋乃能幻神藥杜乂膚清衛玠神<lb/>
眼明再見老陳作墨如人意隨短長用之不盡渠解笑<lb/>
須君筆端馭龍蛇他日始信入木妙<lb/>
　　僕以紹熈壬子中夏二十五日始躋風篁討龍井<lb/>
　　遂至廣福謁三賢像閲舊碑追觀一代風流為賦<lb/>
<pb n="KR4h0067_WYG_321-8b"/>
　　此詩適月林依公留設茗供因書以遺之他日能<lb/>
　　為我揭詩板於壁間使示来者亦山中之一助也<lb/>
　　<hi>龍井寺有辯才師趙清獻蘇文忠塑像</hi>
奇石爛横道兹山信多姿江湖釃兩股一泓乃孤危相<lb/>
傳龍所家或恐神護持腥風轉霮䨴陰崖立淋漓惜無<lb/>
緯蕭勇探此抱寳癡山僧作層障慘淡生幽思何為金<lb/>
錯影顛倒眩俗兒坐来百念失蒼官導前馳招提果深<lb/>
登屐痕恍前期咄哉少肉山著此高觀師端能致遨頭<lb/>
<pb n="KR4h0067_WYG_321-9a"/>
絶唱相娱嬉過溪亦何事相送了不疑渠能縛禪律因<lb/>
来數鬚眉我愛秦郎記字壓頭陀碑月林只夜夜人物<lb/>
自一時賢愚盡蟻封来者吾得知<lb/>
　　佳人珮明月贈俞德章<lb/>
佳人珮明月笑語含春姿手握幽蘭叢照影清漢湄少<lb/>
年冶遊子行樂方及時折苕戲相贈玉色頩自持歸来<lb/>
種白璧日漚文錦絲加幣欲聘君常恐歲月遲終然不<lb/>
可諧翕剡聽所之願言遺薌澤逺慰千里思<lb/>
<pb n="KR4h0067_WYG_321-9b"/>
　　六月内喜雨詩<hi>時寓崑山縣東禪寺西齋</hi>
炎天亦靳雨特地費雷將隱隱来何久飛飛勢稍颺初<lb/>
從霑塊潤忽作建瓴忙穉子抛書出臞禪解縛狂苗滋<lb/>
應秀穎風過忽溫涼蛛網掀三靣蟲書漫數行衾箱開<lb/>
歲事恩澤到詩章怨暑移今昨煩疴覺在亡青蓮開紺<lb/>
宇白苧舞雕墻隻影還晡暮驚心重渺茫思惟大火聚<lb/>
廻向六時香脱畧時流輩周旋古佛場身才六丈足舌<lb/>
乃大千長此理憑誰詰何方更舉揚䑕愁燈崛壁鵶睨<lb/>
<pb n="KR4h0067_WYG_321-10a"/>
鐵琅璫生理何聊賴斯文重激昂盛時追少壯故步失<lb/>
尋常政爾蓬心薆依然貝葉光<lb/>
　　再次徐先輩二首<lb/>
淺聞懲闕漏小學到凡將始制初龍遁流風漸鳥颺汔<lb/>
今緗帙富益我手抄忙半世真書癖衰年忽酒狂壯懐<lb/>
邀汗漫奇服問厖涼身許羲皇上名卑崔蔡行知心屐<lb/>
幾兩闕計木千章湖海堪流滯陳劉略喪亡毎思辭北<lb/>
闕直欲老東墻度嶺官憔悴藏山計杳茫尚方何日舄<lb/>
<pb n="KR4h0067_WYG_321-10b"/>
侍女幾時香斂板予行役懐鉛子舉場翅垂雖一眚腹<lb/>
果自三長孰使多為累還成少不揚忽驚投暗璧曾是<lb/>
獻明璫閲世肱三折論文首一昂結歡慚季札抗對敢<lb/>
元常他日聯詩社前羞李杜光<lb/>
身是韓康伯名慚許子將居然屯澤閉何得巽風颺憶<lb/>
昔求詩甚端成刻燭忙出喉真自苦舞手或成狂楊桞<lb/>
偏歌雨葡萄肯博涼羣兒哀齒舊諸武讓顏行禹穴魚<lb/>
龍陳天門虎豹章陰符空獨佩秘論未應亡自築揚雄<lb/>
<pb n="KR4h0067_WYG_321-11a"/>
宅誰窺宋玉墻鄉英殊磊磊俗物自茫茫祓厲三精劍<lb/>
寧神百藴香諾交那復社取醉莫論場高節看徐穉妍<lb/>
詞伏仲長泥蟠雖汩没韝掣會飛揚列屋多齊趙華榱<lb/>
間璧璫從渠誇富豔試與校低昂邱喙徒三尺公才可<lb/>
百常素交風雨盡雪涕魯靈光<lb/>
　　畢叔兹可掃園賞牡丹<lb/>
衣冠塞繁都茂苑非夙昔雙鋪俯行渠文簡相公宅是<lb/>
家固多賢滿箧載春秋中有數畝園頗復修風流新亭<lb/>
<pb n="KR4h0067_WYG_321-11b"/>
著高穩佳木行清幽客来必置醴井蛙挟其輈張燈看<lb/>
落花意作長門愁小却得一欣凍壁纒蛟虬先朝補天<lb/>
手翰墨皆共游再拜閲帝書局促虞褚歐平生實好古<lb/>
兩武布九州恍然駕閬風坐我曲池頭竹間是茶烟松<lb/>
風助颼颼梅實亦登盤按行感良儔櫪馬喧午枕土毛<lb/>
擷晨羞似聞屋東偏萬指食鋤耰行當賣書籍買鄰託<lb/>
羊求與公行灌園第一營𤓰疇<lb/>
　　四月二十三日始設酒禁試東坡羮一杯其味甚<lb/>
<pb n="KR4h0067_WYG_321-12a"/>
　　真覺麴糵中殊無寸功也食已得三詩<lb/>
今日忽感悟閉門謝麯生未危却二孺不戰仇三彭掊<lb/>
擊北海尊嚌量東坡羮尚恨薄滋味未能免虧成我欲<lb/>
燕元和黙坐朝上京坐待棃棗熟小試昇天行<lb/>
評詩要平淡此語吾不然大千自有舌何用長短篇謂<lb/>
是天送句端正落我前旋聞口吻鳴頗益心腸煎少陵<lb/>
躭句佳欲以一死捐是中有真意靖節羞獨賢<lb/>
去夏苦多雨勢若無炎官今晨廹重午香黍仍膠<hi>去聲</hi>盤<lb/>
<pb n="KR4h0067_WYG_321-12b"/>
天機杳難測人言亦多端祗今原上田立苗未妨寒但<lb/>
願含穎時借日開迷漫蟪蛄爾何知喣喣啼夜闌<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百二十一<lb/>
</p>
<p>
</p>
  </div>
</body>
</text>
</TEI>
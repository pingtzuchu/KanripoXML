<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百六</head> <lb/>
    <p>
<pb n="KR4h0067_WYG_306-1a"/>
欽定四庫全書<lb/>
　兩宋名賢小集巻三百六<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　雪窓小稿<lb/>
　張良臣字武子一字漢卿號雪窓其父自洪州避冦<lb/>
　來四明因占籍鳥良臣為詩清刻髙㓗尤長於絶句<lb/>
　至舉子業非所能専隆興元年試南省魏文節公杞<lb/>
<pb n="KR4h0067_WYG_306-1b"/>
　時為参詳攜其三䇿以見知舉張燾曰此文拙古必<lb/>
　故人張武子所作使欲得士願以進燾許之撤試果<lb/>
　良臣也杞晚居小溪日與良臣詶唱平生官止監左<lb/>
　藏庫詩集十巻至咸淳間彌甥徐直諒裒刻於廣信<lb/>
　郡<lb/>
　　晚歩南城下<lb/>
冷雲堆屋晚仍春惘惘人行陌上昬飛去飛來沙上雁<lb/>
去年洲渚舊蘆根<lb/>
<pb n="KR4h0067_WYG_306-2a"/>
　　春詞<lb/>
竚䦨無限楚時春罨岸風平緑自薫睡起盡簷雙語燕<lb/>
梨花留得夜來雲<lb/>
後至搴香復倚春潘嬙梳洗最輕盈南朝破後無詞客<lb/>
燕子桃花古石城<lb/>
　　芳草復芳草<lb/>
芳草復芳草有人孤倚樓明月復明月何處照離洲相<lb/>
見𣺌無期此恨詎相知日暮天寒吹属玉蠻江荳䓻重<lb/>
<pb n="KR4h0067_WYG_306-2b"/>
重緑<lb/>
　　玉臺體<lb/>
一寸春霏拂綺寮蕙花江上雪初銷傷心燕子重來地<lb/>
無復人吹紫玉簫<lb/>
主人流落委荒墳燕子還來壞㦸門惟有桃花古時月<lb/>
端端正正照啼痕<lb/>
　　曉行<lb/>
千山萬山星斗落一聲兩聲鐘磬清路入小橋和夢過<lb/>
<pb n="KR4h0067_WYG_306-3a"/>
豆花深處草虫鳴<lb/>
　　陪天童覺禪師如蕪城<lb/>
風勒江雲雪未勻夢寒不到碧梅春破㠶又指蕪城近<lb/>
漠漠平沙落雁頻<lb/>
　　失題<lb/>
栁暗旗亭不忍看臨江愁殺晋衣冠傷心明月揚州路<lb/>
十里珠簾蕙艸寒<lb/>
　　示長蘆仁禪師<lb/>
<pb n="KR4h0067_WYG_306-3b"/>
叢叢竹雀閙人家農事春來漸有涯品字柴頭煨正煖<lb/>
不知風雪到梅花<lb/>
　　别特上人<lb/>
茂竹永和字院花天寶詩晴江入舟檝忍淚别僧持<lb/>
　　梅市道中<lb/>
連雨疎篷不耐關修眉如失更晴慳越王故國無人問<lb/>
艇子穿花自往還<lb/>
　　有懷山房<lb/>
<pb n="KR4h0067_WYG_306-4a"/>
毎憶山房話夜深几前無主亦無賔老兵未領西來意<lb/>
斜倚屛風一欠伸<lb/>
　　西湖晚歸<lb/>
帖帖平湖印晚天踏歌㳺女錦相牽鳯城半掩人争路<lb/>
猶有鳴琴落後船<lb/>
　　書情奉寄蔣弋陽公<lb/>
五都一何綺歌管正繁㑹睠我友明月援情冩秋瀬何<lb/>
言異離復一飽困藜稗風雨墨如翳欲往徒自礙頽年<lb/>
<pb n="KR4h0067_WYG_306-4b"/>
去堂堂白髪新種種崎嶇造化乆敗屨常决踵從來萬<lb/>
里意不料乗嶮恐鳴鶴略九臯未羡乗軒寵<lb/>
　　留題呉興投老菴<lb/>
白鷺悠悠去不還渚雲汀艸一生閒暮年不入西州路<lb/>
空倚梅花説住山<lb/>
　　送人游姑蘇<lb/>
兒時吾亦寄君州細細聼君説舊游處處緑波通酒巷<lb/>
女郎多在採菱舟<lb/>
<pb n="KR4h0067_WYG_306-5a"/>
　　雪後<lb/>
雪花竹屋未全消寒雀梢頭眼擘椒紙閣不烟梅自放<lb/>
底能踏濕渡溪橋<lb/>
　　九日書吕季慈室<lb/>
上池入寺見承平影落南州迹易陳手把黄花看新雁<lb/>
風烟愁殺舊京人<lb/>
　　感舊<lb/>
三十六陂春水緑四十九年人事非揚子江頭永嘉後<lb/>
<pb n="KR4h0067_WYG_306-5b"/>
吳儂蕩漿北人稀<lb/>
　　山房惠猫<lb/>
從來憐汝丈人烏端正衘蟬雪不如江海歸來聲繞膝<lb/>
定知分訴食無魚<lb/>
　　過臨平<lb/>
兒時曽憶此登臨細説窮途有述証四十九年蘧伯玉<lb/>
月明人静過臨平<lb/>
　　過西溪<lb/>
<pb n="KR4h0067_WYG_306-6a"/>
罨畫層波蕙艸荒冷雲客鴈兩回皇梅花到得吹成雪<lb/>
盡是清愁不是香<lb/>
　　贈英上人<lb/>
之秦賸肯迎張禄踏越何曽用計然元鼎事看蛙勝負<lb/>
大槐人與蟻相連<lb/>
　　酒熟<lb/>
濁醪初熟薦霜螯不擬寒山不廣騷清曉豆花籬下立<lb/>
竹梢獨與月争髙<lb/>
<pb n="KR4h0067_WYG_306-6b"/>
　　遺家書<lb/>
家住鄱城小洞天經年烹鯉尚茫然幾回鵲喜無消息<lb/>
吹殺燈花獨自眠<lb/>
　　祝猫<lb/>
江上孤蓬雪壓時毎懷寒夜暖相依從今休慣穿籬落<lb/>
取次懷春屢不歸<lb/>
　　偶題<lb/>
誰家池館静蕭蕭斜倚朱門不敢敲一叚好春藏不盡<lb/>
<pb n="KR4h0067_WYG_306-7a"/>
粉墻斜露杏花梢<lb/>
　　萱草<lb/>
雪色侵凌緑剪芽枝抽寒玉帶金葩北堂回首傷心處<lb/>
却復令人恨此花<lb/>
　　小破<lb/>
小破燕支鈿早梅雪雲平淡越江遲青山嵗夜行人少<lb/>
鴨鴨羣飛淺艸時<lb/>
　　謝江尚書見訪<lb/>
<pb n="KR4h0067_WYG_306-7b"/>
黄葉聲中接錦韉添丁籬落怪相牽歸來賸欲從僧話<lb/>
正掩楞伽曝背眠<lb/>
　　夏夜<lb/>
恰則黄昏雨便晴青塘迤邐盡蛙鳴月明已在芭蕉上<lb/>
猶有殘簷㸃滴聲<lb/>
　　平旦<lb/>
平旦梅花破冷紅越香何限水流東陳平翠袖新年恨<lb/>
盡在吹香笑語中<lb/>
<pb n="KR4h0067_WYG_306-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_306-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三</head> <lb/>
    <p>
<pb n="KR4h0067_WYG_003-1a"/>
欽定四庫全書<lb/>
　兩宋名賢小集巻三<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　楊文公集<lb/>
　　送張蜕秀才<lb/>
許田流寓因相識嵗厯今移十二辰别墅已荒三徑草<lb/>
<hi>城中舊居常所還往自徙于外邑已蕪穢矣</hi>素衣猶化九衢塵懸瓢顔巷安<lb/>
<pb n="KR4h0067_WYG_003-1b"/>
貧久泣玉荆山失意頻莫向明時便招隠重來須醉杏<lb/>
園春<lb/>
　　次韻和翰林師學士贈倫上人新居之什<lb/>
一徑雨苔深新居雅稱心天花飄晝講池草伴春吟施<lb/>
食山禽下題門野客尋此中堪晏坐何必在雙林<lb/>
　　李殿丞知廣濟軍<lb/>
鈎盾從來司六尚上林尋見摠三官頒條忽去憑熊軾<lb/>
賜對還曾近露盤民瘼乍求應有術天倫少别不成歡<lb/>
<pb n="KR4h0067_WYG_003-2a"/>
陶朱舊邑無多逺魏闕歸心且自寛<lb/>
　　章頻得解後之陜府謁洪嚴二從事<hi>是年閏十二月</hi>
春幃猶隔閠逆旅苦栖遑忽爾遊分陜飄然出大梁食<lb/>
貧憂桂玉䇿蹇冒風霜杏苑歸期近棠郊去路長幕中<lb/>
逢舊友嵗晚在他鄉雞黍且相對休嗟鬢髪蒼<lb/>
　　路學士知河中府<lb/>
一麾新自海濱還又佩魚符入故關千里山河臨劇郡<lb/>
九天鴛鷺别通班樓經往聖迴清蹕路接邊夷獻白環<lb/>
<pb n="KR4h0067_WYG_003-2b"/>
版籍素多田賦錯干戈初息羽書閒從軍上客雕龍藻<lb/>
佐酒妖姬墮馬鬟更遣府公吟思發中條新霽碧孱顔<lb/>
　　即席賦得筆送宗人大著通判廣州<lb/>
著作蓬山局職司華袞褒已能成馬史何況夢江毫金<lb/>
勁雞搖距霜寒兔墮毛歸來批鳯詔弄翰莫辭勞<lb/>
　　職方彭員外惟節知韶州<lb/>
仙經舊得還丹訣郎位高分列宿光太守雙旌指南越<lb/>
使君千騎冠東方飲氷清白臨遐俗晝錦輝榮過故鄉<lb/>
<pb n="KR4h0067_WYG_003-3a"/>
曾是重華張樂地九韶聞處味應忘<lb/>
　　宗人大著令問通判廣州<lb/>
蘭臺大著作族派共關西南海分憂寄東門敘解㩦離<lb/>
城衝臈雪宿館聴晨雞畫鷁江波逺鳴騶嶺路迷陸梅<lb/>
香已盡越鳥暖初啼入境風生扇行春柳拂隄殺青前<lb/>
事在飲水古人齊卧理應多暇無忘寄尺題<lb/>
　　冬夕與諸公宴集賢梅學士西齋詩<hi>有序</hi>
　　　古者瀟湘之會實重故人西園之遊亦在清夜<lb/>
<pb n="KR4h0067_WYG_003-3b"/>
　　　集賢梅君以神仙之胄處典籍之司佐地官之<lb/>
　　　版圖居多暇日奉穆清之顧問出必危詞國家<lb/>
　　　以西旅弗庭邊烽尚警欲得城郭之要領申命<lb/>
　　　朝廷之俊賢難哉是行公中其選且有密㫖未<lb/>
　　　遑戒塗雖飭使者之車已辭會府之政杜門終<lb/>
　　　日端居鮮歡遂用解榻開樽集寮宷于三署割<lb/>
　　　鮮繼燭申宴樂于一時揮麈清談峩冠屢舞杯<lb/>
　　　盤狼籍星漢傾頺因念夫飲酒者未嘗不始于<lb/>
<pb n="KR4h0067_WYG_003-4a"/>
　　　治而卒于亂盍各吟咏以止喧譁于是迭出巨<lb/>
　　　題互探難韻搆思如湧弄翰若飛至于㫁章曾<lb/>
　　　未移晷藻繡紛錯金石鏗鏘足以知周南變風<lb/>
　　　誠二難之可繼鄭卿言志豈七子之足多顧子<lb/>
　　　非才獲陪高位形之敘引深所厚顔云耳<lb/>
　　　分得今夕何夕<hi>探得雲字</hi>
今夕知何夕良交會以文燭花寒旋落漏滴逺稀聞酒<lb/>
面輕浮蟻歌喉細遏雲明河光未沒候管氣初分玉笛<lb/>
<pb n="KR4h0067_WYG_003-4b"/>
梅花怨金爐蕙草焚惟愁曙光發搔首歎離羣<lb/>
　　鄭工部陜西隨軍轉運<lb/>
西鄙欃槍未掃除營平慷慨請行初三軍粒食資心計<lb/>
一月星郵待捷書宣室喜聞延賈誼茂林久嘆滯相如<lb/>
謗言盈篋親曾見反間千金計豈疎遺愛道傍喧竹馬<lb/>
先聲塞外懾穹廬馮唐莫嘆淹郎署博望還忻擁使車<lb/>
隴右行收萬里地關中坐致九年儲牙籌羽檄皆吾事<lb/>
才藝飄飄兩有餘<lb/>
<pb n="KR4h0067_WYG_003-5a"/>
　　黄從事隨軍<lb/>
買符來赴調負羽去從軍五夜聞邊角三時看陣雲樽<lb/>
前還料敵楯上更樆文手筆人多許須銘竇憲勲<lb/>
　　聞李四光丞頻遊北園因有懐寄<lb/>
漢相沙隄連甲第石家金谷有名園雍容陌上臨卬騎<lb/>
㶑灩齋中北海樽過閠已驚春色早離城殊少俗塵喧<lb/>
無由一寄南窗傲相望迢迢西掖垣<lb/>
　　次韻和集賢李學士寒食即事之什<lb/>
<pb n="KR4h0067_WYG_003-5b"/>
九逵初旭滿輜軿寒食東風二月天陌上墊巾誰傲倪<lb/>
江邊解佩自嬋姢新糚㡬處登牆見沈醉何人藉草眠<lb/>
豪俠追歡殊未足歸蹄躞蹀夕陽前<lb/>
　　和集賢李學士千字詩<lb/>
千仞谿何險千倉稻已收出騎千里馬醉典千金裘千<lb/>
年河誕聖千樹橘封侯千鍾不及亂千錢坐上頭<lb/>
　　妹婿黄補下第歸鄉<lb/>
家君早占無雙譽<hi>君即江夏之後</hi>鄉薦曾居第一流崑嶺本期<lb/>
<pb n="KR4h0067_WYG_003-6a"/>
爭片玉庖刀誰料失全牛風塵不染梁王苑煙水還依<lb/>
楚客舟應負男兒四方志故園歸去莫淹留<lb/>
　　黄覺東遊<lb/>
鄉關迢遞數千里塲屋蹉跎二十年三獻猶垂卞和泪<lb/>
㡬人先着祖生鞭風塵漫索長安米禾黍全荒負郭田<lb/>
關外賢豪徧投分趙囊迴日滿金錢<lb/>
　　葉生歸縉雲<lb/>
出門西望長安笑抱璞來求善價沽惟罄囊裝買羣籍<lb/>
<pb n="KR4h0067_WYG_003-6b"/>
不持刺字謁當塗鱸魚漸熟思歸切羊酪初嘗得味無<lb/>
送子東歸重銷黯我曾三載守仙都<lb/>
　　慧初道人歸青州養親兼簡知州李太保<lb/>
晏坐禪林度幾秋忽思歸養指營丘遥知北海孔文舉<lb/>
應重江南湯恵休畏日流金征路逺長松偃蓋舊房幽<lb/>
庭闈晨夕供甘外高論彌天不易酬<lb/>
　　省中當直書懷呈諸同舍<lb/>
太微西掖鳳池邊阿閣凌空瓦起煙綵筆時批尺一詔<lb/>
<pb n="KR4h0067_WYG_003-7a"/>
直廬深在九重天早朝螭陛爐香近晝寢雞人漏唱傳<lb/>
只恐承明難久戀長安桂玉苦相煎<lb/>
　　王寺丞借西第避暑因有寄贈<lb/>
滕公甲第冠神州晝日青煙瓦上浮南榭薰風偏解愠<lb/>
北階萱草更忘憂朝迴門閉人疑病雨過涼生景似秋<lb/>
角枕閒眠支體適不知蝴蝶是莊周<lb/>
　　元道宗下第東遊<hi>元氏昆弟子姪五人舉進士</hi>
舉宗文雅孰能陪須信菰蘆出美才失意不勞悲玉璞<lb/>
<pb n="KR4h0067_WYG_003-7b"/>
投知應得上金臺曉離村店侵殘月晝歇津亭避疾雷<lb/>
東道諸侯多重士融樽處處為君開<lb/>
　　李四赴歙州<lb/>
分直蓬丘未再期江東去去擁旌麾名通南省郎官籍<lb/>
巻續新安郡政詩<hi>好事者編前後太守所賦詩為三巻目之日新安郡政詩見行于世</hi>虎<lb/>
觀清風留汗簡鴒原高韻憶吹篪故人别後頻南望想<lb/>
見森森瓊樹枝<lb/>
　　予以縉雲進士周啟明長書呈秘閣黄少卿黄頗<lb/>
<pb n="KR4h0067_WYG_003-8a"/>
　　歎重作詩六韻美之因次韻和酬<lb/>
縉雲江外郡封畧古甌中早被唐虞化已傳鄒魯風剖<lb/>
符曾出守解榻值名公失意嗟場藿緘書附塞鴻擲金<lb/>
才少敵泣玉恨還同後夜蓬山宿知君必薦雄<lb/>
　　史館陳大丞知壽州<lb/>
忽佩魚符下玉京長安廐吏駕車迎淮安舊地餘風物<lb/>
太史新書見姓名弩矢前驅殊覺貴河梁執别豈勝情<lb/>
小山叢桂圖經古白馬驪駒道路榮鵬海三千須擊水<lb/>
<pb n="KR4h0067_WYG_003-8b"/>
隼旟四十且専城長淮月色秋宵好應助詩人思轉清<lb/>
　　錢大夫赴并州<lb/>
太原西北勤兵處地直雲中控定襄六月出師平玁狁<lb/>
九天選將下文昌車魚辟士應難得詩禮臨戎亦未妨<lb/>
緩急羽書須自草平安烽火鎮相望栁營稟畏將軍令<lb/>
毳幕懷來塞下羌清嘯肯饒劉越石長纓終係左賢王<lb/>
關山萬里邊塵靖亭館三冬朔雪狂笛怨梅花終度曲<lb/>
樽傾竹葉淺飛觴禦寒應覺重裘暖料敵懸憂兩鬢蒼<lb/>
<pb n="KR4h0067_WYG_003-9a"/>
只待今年破敵後徴歸論道坐巖廊<lb/>
　　次韻和表弟張湜秋霽之什<lb/>
輕颷習習起青蘋宿霧全開霽色新高閣晴曦射疎牖<lb/>
虚堂潤氣徹華茵墊餘巾角曾衝雨霉盡琴徽旋拂塵<lb/>
楚澤潦收湖水白歸舟遥憶洞庭人<lb/>
　　初秋夜坐<lb/>
明河如練出城隅朱火西流暑氣徂顧兔一輪浮月桂<lb/>
流螢數㸃入煙蕪迢迢宫漏傳銀箭淅淅天風下白榆<lb/>
<pb n="KR4h0067_WYG_003-9b"/>
岸幘微吟自忘寐披衣閒起遶庭梧<lb/>
　　秋日有懷鄉國<lb/>
長安久客逢揺落不獨悲秋更憶鄉潘岳二毛行欲變<lb/>
淵明三徑已應荒書裁尺素鴻難託夢遶重湖蝶自狂<lb/>
遊宦十年歸未得塵纓却悔濯滄浪<lb/>
　　閣門錢舍人知全州<lb/>
家傳吳越賢王後郡壓瀟湘最上遊三殿從來奉宸扆<lb/>
一麾今去典方州蟬吟高桞隋隄暮水漲平湖楚澤秋<lb/>
<pb n="KR4h0067_WYG_003-10a"/>
入境壺漿填候館上官鐃吹夾華輈山川徧歴騷人地<lb/>
宵旰遐方聖主憂應向桑郊停五馬青春太守本風流<lb/>
　　次韻和章頻下第書懐之什<lb/>
春闈三上敗垂成白雪清吟思轉清脩竹園中曾獻賦<lb/>
慈恩㙮下未題名禹門燒尾他年事楚客悲秋此日情<lb/>
道在不須憂晚達摶風九萬是前程<lb/>
　　七夕<lb/>
金壺漏滴正迢迢靈匹相從在此宵月魄嬋娟烏遶樹<lb/>
<pb n="KR4h0067_WYG_003-10b"/>
河流清淺鵲成橋雲輕天上榆花沒風細爐中麝炷飄<lb/>
寂寞堪憐觀津女無眠耿耿望青霄<lb/>
　　石硯<lb/>
磊磊澗中石成形本一拳墨池遺號古筆陣用功偏<hi>筆陣</hi>
<hi>圖以硯水為城池</hi>得在燕臺側採從崐岫巔剖非藏趙璧鍊合<lb/>
補媧天偶得他山上來參絳帳前光榮登玉案揮灑助<lb/>
花牋注水蟾蜍滴題詩玳瑁筵如何班定逺發憤便輕<lb/>
捐<lb/>
<pb n="KR4h0067_WYG_003-11a"/>
　　大理趙寺丞世長知益州華陽縣<lb/>
帝選循良撫逺民由來百里應星辰征西蜀道聞猿苦<lb/>
祖帳西郊落葉頻莫為割雞輕邑宰須教叱馭効忠臣<lb/>
錦城自古繁華地好與風光作主人<lb/>
　　詠醉<lb/>
劉伶石五斗康成三百杯欹斜星弁側嵬峩玉山頺人<lb/>
語蜩螗沸天形㡩幕開應知是狂藥何不學顔回<lb/>
　　筆<lb/>
<pb n="KR4h0067_WYG_003-11b"/>
月兔湘筠巧製全何人大手稱如椽禁中鈴索夜批詔<lb/>
閣上芸香晝草𤣥墨妙三分慙入木華褒一字重編年<lb/>
史官遺直真堪畏千載獨持生殺權<hi>孫樵云史官持生殺之權于千百年</hi>
<hi>後</hi>
　　夜宴<lb/>
華堂高宴卜良宵賓客當筵半珥貂天轉玉繩星落落<lb/>
風傳銀箭漏迢迢連浮太白須判醉促駕鳴騶又趂朝<lb/>
月落烏啼人散後衣香數日未能銷<lb/>
<pb n="KR4h0067_WYG_003-12a"/>
　　張兗下第隨桂陽喬監使之湘中<lb/>
建溪曾共聴猿聲十載文塲未䇿名流落只因孤劍在<lb/>
窮愁已有二毛生荆州暫去依劉表漢殿無由薦馬卿<lb/>
一路騷人舊山水登臨且莫動歸情<lb/>
　　庭榴<lb/>
得種從西域移根在帝鄉鮮葩猩染血美味蔗為漿入<lb/>
獻殊諸果敷榮後衆芳丹房高照日緑葉半凋霜釀酒<lb/>
扶南國<hi>扶南頓孫國人取石榴汁渟盆中數日成美酒</hi>題詩白侍郎<hi>白刑部詩云惟有安</hi>
<pb n="KR4h0067_WYG_003-12b"/>
<hi>石榴當軒留寂寞</hi>濃陰兼茂實相對度炎涼<lb/>
　　水部何郎中知鄂州<lb/>
褒博衣冠漢大儒三千奏牘到宸居郎官趣騎歸華省<lb/>
女使焚香伴直廬出守新恩龜顧印趨朝舊路雉隨車<lb/>
便分符竹從鸞掖應有壺漿待隼旟賜對移時親斧扆<lb/>
隨行兼兩載圖書淮南落木揺鞭裡湓浦分風挂席初<lb/>
郡閣平窺漢陽樹盤飱頻薦武昌魚聚徒南郡傳經盛<lb/>
攜妓東山退食餘天闕九重懸夢想江關百戰見丘墟<lb/>
<pb n="KR4h0067_WYG_003-13a"/>
清曹祖徳詩人後時寄新吟一起予<lb/>
　　可久道人之歙州兼簡知郡李學士<lb/>
獨攜缾錫新安去寒雨西風落葉頻江水淺深清見底<lb/>
山程高下險摧輪社中香火延開士肘後方書濟俗人<lb/>
鄉樹再尋南國路禪房空鎖帝城塵舊傳心印都忘念<lb/>
自有衣珠豈患貧四衆仰瞻誰見頂千家供應定分身<lb/>
宰官多結空門友外䕶須依守土臣想到臨川逢内史<lb/>
翻經相對一嚬伸<hi>内經有師于嚬伸三昧</hi>
<pb n="KR4h0067_WYG_003-13b"/>
　　大理黄丞宗旦使潁州<hi>募民墾田</hi>
詳刑新佐張廷尉出塞曾隨霍冠軍露版裁書頻倚馬<lb/>
甘泉獻賦舊凌雲幾瞻龍衮堯階側暫駕星軺汝水濆<lb/>
百萬提封周制復三千奏牘漢皇聞依蓮幕府游從近<lb/>
聚米山川向背分廻日受釐宣室對又應前席動吾君<lb/>
　　劉大丞仲宣歸華山<hi>坐事削籍詣闕自陳不報</hi>
早年通籍蒼龍闕近日移家仙掌峯方朔上書殊未報<lb/>
平津開閣杳難逢騷人章句多懷古陶令田園且養慵<lb/>
<pb n="KR4h0067_WYG_003-14a"/>
近郭離筵黄葉滿舊山歸路白雲重洪崖餌术修丹竈<lb/>
叔夜援琴對酒鍾應待輭輪徴入覲受釐前席始從容<lb/>
　　表弟章廷評得象知邵武軍歸化縣<lb/>
幾年索米住京師新得東堂桂一枝宰邑絃歌循吏政<lb/>
還鄉雞黍故人期于公陰徳知終大萬石家風喜不衰<lb/>
毛義動容初捧檄太丘積徳舊刋碑<hi>得象大父嘗宰兹邑甚有遺愛</hi>甘<lb/>
棠二紀民猶愛苦蘗三年吏不欺<hi>比並述先正之徳</hi>桑梓經過<lb/>
身晝錦庭闈扶侍鬢垂絲元方恵化傳遺鐸<hi>得象兄得一宰乾化</hi>
<pb n="KR4h0067_WYG_003-14b"/>
<hi>今為隣境</hi>令伯歡心應壽巵<hi>得象祖母年八十扶侍之任</hi>邦境中分同魯<lb/>
衛政聲相應似塤篪嘗思竹馬從遊日又見風鵬摶擊<lb/>
時執手勉君勤素業歸來更值鳳凰池<lb/>
　　次韻和李光丞見恵長縧之什<lb/>
貂裘已敝洛陽塵空有陶家漉酒巾雙闕金章奉朝請<lb/>
小齋紗帽養天真久持梵行稱居士猶掌王言作侍臣<lb/>
恵我長縧識君意欲教蓮社伴遺民<lb/>
　　秋雨有懷李寺丞<lb/>
<pb n="KR4h0067_WYG_003-15a"/>
潤氣先從柱礎知寒宵滴滴助秋悲桐圭遶樹多黄落<lb/>
苔錦縁階更碧滋爽徹衾裯慵就枕涼生牋管欲題詩<lb/>
高陽舊侣相思否此景誰同把酒巵<lb/>
　　王廷評臻知廬州舒城縣<hi>汝陰人</hi>
潁水生賢自古竒西遊聲價滿京師梁園獻賦天將雪<lb/>
潘縣臨民鬢未絲南浦銷魂分袂處北堂獻壽捧觴時<lb/>
到官卧治成高趣終日清談吏不欺<lb/>
　　大理徐寺丞元榆知越州諸暨縣<lb/>
<pb n="KR4h0067_WYG_003-15b"/>
子山詞賦動南朝近佐名卿掌玉條治邑還持麈尾柄<lb/>
攜家便泛木蘭橈謝塘春晝偏多思潘髩秋風苦未凋<lb/>
種秫公田供酩酊彈琴官舍助逍遥去程千里隨賓鴈<lb/>
宿館三更聴落潮聞道臨安有仙穴莫抛印綬採芝苖<lb/>
　　次韻和錢崇班見寄之什<lb/>
蘋末風輕不動塵承明朝罷見閒身從容退食收芝檢<lb/>
迢遞驅車訪玉人酒貰十千那惜醉丹封六一已應真<lb/>
春塘麗句偏相寄傳誦朝來滿縉紳<lb/>
<pb n="KR4h0067_WYG_003-16a"/>
　　次韻和崇班再寄之什<lb/>
祖禰勤王國史褒傳家自有吕䖍刀雄豪結客欺燕俠<lb/>
憀慄悲秋笑楚騷奕世勲名金穴貴出羣風格玉山高<lb/>
詩中敏手兼無敵射落霜鵰釣得鰲<lb/>
　　盛京宰單州武成縣<hi>父豫任度支郎中弟元任屯田郎中</hi>
子男印綬諸侯秩鄒魯閭閻太古風兔苑勝遊抛霰雪<lb/>
琴臺善政繼絲桐征途朔吹貂裘暖祖席清歌蟻酒空<lb/>
令弟嚴君俱應宿時瞻懸象向南宫<lb/>
<pb n="KR4h0067_WYG_003-16b"/>
　　次韻和并州錢大夫夕次豐州道中見寄<lb/>
漢將從天下妖氛值月殘孤煙戍樓迥密雪戰袍乾向<lb/>
暮三吹角臨風一據鞍邊城賴經畧重取地圖看<lb/>
　　董温其赴淮南幕<hi>工部王尚書知揚州</hi>
嵗晏梁園密雪飛出關猶憶棄繻時屬鞬正是從軍樂<lb/>
挿羽那憂草檄遲陪宴初筵揮玉柄從遊别墅騁金羈<lb/>
<hi>府公維揚有別墅焉</hi>只應偏啖牛心炙自此聲名漢殿知<lb/>
　　史館凌職方知廣州<hi>曾任嶺南轉運</hi>
<pb n="KR4h0067_WYG_003-17a"/>
番禺出守重漢殿拜恩初華省郎官宿名山太史書剖<lb/>
符從瑣闥持節上軺車左顧金龜印前驅畫隼旟由來<lb/>
百越地曾督九年儲卉服要荒外棠陰惠愛餘齎裝天<lb/>
子賜封部島夷居羽檄招溪洞壺漿慰里閭國風今已<lb/>
變民瘼到應除江海思歸否蓬丘有直廬<lb/>
　　十二月十四日大雪就賜近臣宴飲即事<lb/>
向夕同雲布海涯豐年呈瑞在京華相如賦就梁王苑<lb/>
穆滿歌傳阿母家農畝三冬偏積潤朝衣六出旋成花<lb/>
<pb n="KR4h0067_WYG_003-17b"/>
天恩賜宴醉歸處㡬里香街覆玉沙<lb/>
　　章琮赴廣州東莞簿<lb/>
抱璞曾三獻悲秋忽二毛十年嗟不調一命尚徒勞互<lb/>
市通蠻貨公田入海濤貪泉雖酌飲未肯染脂膏<lb/>
　　文慧大師歸蜀<lb/>
南宗傳法了漢殿賜衣新歸路峩睂雪舊房京洛塵天<lb/>
花飄講席海月照吟身誰結香燈社金門近貴臣<hi>大師即西</hi>
<hi>樞給事空門之友也</hi>
<pb n="KR4h0067_WYG_003-18a"/>
　　王中庸赴河南鞏縣尉<lb/>
春風祖席引香醪白馬驪駒草色袍官舍前臨兩京道<lb/>
居民半雜五陵豪卑飛碌碌猶棲棘餘地恢恢暫鼓刀<lb/>
捧檄初同昔人喜不應搔首嘆徒勞<lb/>
　　比部朱員外知東明縣<hi>比部以親老上言凡再宰是邑即其故里也</hi>
宰邑承顔帝澤優春郊數舍躍驊騮絃歌平昔有遺愛<lb/>
桑梓依前訪舊遊鄉里歸時榮晝錦庭闈到日潔晨羞<lb/>
陶潛未省荒三徑班嗣何因樂一丘蘭長謝庭傳賦詠<lb/>
<pb n="KR4h0067_WYG_003-18b"/>
花開潘縣占風流薰爐綾被餘香馥省闥沈沈侍史愁<lb/>
　　咸平六年二月十八日扈從宸遊因成紀事二十<lb/>
　　二韻<lb/>
步輦下明光鳴鞘出未央屬車多載酒夾道競焚香雲<lb/>
管飄梅吹蜺旌錯鳥章從臣沙苑馬衛士羽林槍玉輅<lb/>
天行健金壺晝漏長光風泛蘭蕙仙露拂旂常宿雨收<lb/>
林薄晨曦豔屋梁閭閻空里巷旄鉞隘康莊託乗奉珍<lb/>
使先驅執㦸郎從橋初轉轂憑軾見垂裳暫駐時龍馭<lb/>
<pb n="KR4h0067_WYG_003-19a"/>
前驅戲馬場由來講武事所以服遐荒電影流機石鵶<lb/>
羣發大黄<hi>是日御講武臺觀放抛石及發連弩</hi>千鈞寜覺重七札豈曾妨<lb/>
卒勇如虓虎人觀若堵牆腰鞬晉元帥扈蹕漢諸王聊<lb/>
用誇邊地還聞讋鬼方迴輿百里囿錫宴九霞觴射以<lb/>
騶虞節歌為白雪倡仙山鯨海上御苑斗城旁周鎬歡<lb/>
麀鹿虞韶集鳯凰瑶池春水渌猶誤濯滄浪<lb/>
　　僕射李公宅觀花燭<lb/>
孫閣相君和鼎貴秦樓愛婿坦牀賢東方千騎還居上<lb/>
<pb n="KR4h0067_WYG_003-19b"/>
南極三星正在天路入桃源花爛漫橋横銀漢水漪漣<lb/>
乗龍擇對真無比月桂宫中第一仙<lb/>
　　竇詠從淮陽軍<hi>故尚書儀之子</hi>
名題仙籍廣寒宫負羽從軍意氣雄萬石世家標國史<lb/>
孔璋書檄愈頭風狂翻竹箭春波急滿酌榴花别酒空<lb/>
腰佩吳鈎衣楚製栁堤千里躍青驄<lb/>
　　亷上人歸天台<hi>亷公與秘閣黄少卿相善</hi>
舊住赤城華頂峯桂巖芝崦白雲重彌天曾共習鑿齒<lb/>
<pb n="KR4h0067_WYG_003-20a"/>
入洛因尋陸士龍寒燭伴吟經臘雪雨花開講過晨鐘<lb/>
浮漚一念歸心起本寺房前見偃松<lb/>
　　次韻和李寺丞見寄之什<hi>時宿齋太一寺丞逺致美膳</hi>
雲章承詔祀高穹夜聴空歌宿絳宫正怯龜腸終日内<lb/>
忽傳鴈信五城中八珍伊鼎鹽梅味<hi>李君相門之後</hi>九夏堯厨<lb/>
萐莆風<hi>暄暑之辰頗甚馨潔</hi>苦恨齋居方慎獨朶頥大嚼與誰同<lb/>
　　次韻和右廵李端公見寄之什<hi>時立夏宿齋太一宫</hi>
首夏修時祭齋居貴洗心神光浮漢畤薰吹發虞琴偃<lb/>
<pb n="KR4h0067_WYG_003-20b"/>
樹枝成蓋豐碑字有金秘文窺寶籙榮路厭朝簪捉塵<lb/>
思嘉話烹魚得好音迴曕栢臺署佳氣九門深<lb/>
　　大理黄丞宗旦通判潁州<lb/>
曾隨征騎出蕭關又案公田汝水灣南畝萬箱增地利<lb/>
<hi>宗旦奉使汝陰募民墾田近千頃</hi>西清三刻對天顔一麾通守彤襜貴<lb/>
九棘評刑赤筆閒閭里歡迎舊從事隨車雨氣自應還<lb/>
　　陳小著從易知邵武軍<lb/>
奏牘金門奉帝俞平明鸞省剖銅符北堂送喜應占鵲<lb/>
<pb n="KR4h0067_WYG_003-21a"/>
南國思歸不為鱸嵗月天涯鄉樹老煙波江上客帆孤<lb/>
會稽友婿堪羞死邑令今來負弩驅<lb/>
　　譯經總持大師致宗之泗上禮㙮<lb/>
早傳心印得衣珠不學聲聞證有餘犀柄屢登三殿講<lb/>
琅函新譯五天書蓮華㙮上焚香去竹箭波間解䌫初<lb/>
隨順世縁無所住經行晏坐自如如<lb/>
　　歐陽使者監和州軍<hi>父以老病出為和州團練副使因上言求侍親乃有是命</hi>
新剖牙璋出䕶軍使車歸養指江濆綵衣楚國老萊子<lb/>
<pb n="KR4h0067_WYG_003-21b"/>
白首長安萬石君虎眼波狂征棹急鱸魚鱠美壽杯醺<lb/>
東南極目無氛祲不假横戈看陣雲<lb/>
　　胡小著克順知泉州恵安縣兼過南昌别墅<lb/>
平明束簡下蘭臺海縣鳴琴亦滯才厭冒風塵住京洛<lb/>
貪看雪浪架蓬萊楚江歸思鱸魚鱠隋岸離筵竹葉杯<lb/>
通徳舊居旌闕在遼東鶴馭少徘徊<lb/>
　　故蘄州王刑部閣老挽歌五首<lb/>
東觀未絶筆西園俄解龜罷裁青鳳詔重入白雲司流<lb/>
<pb n="KR4h0067_WYG_003-22a"/>
落成三黜聨翩換一麾黄岡與滁上應立去思碑<lb/>
雞省曾三入鰲峰近十旬命書批鳳尾諫疏逆龍鱗按<lb/>
部朱轓逺悲秋素髪新茂陵終不起遺札滿埃塵<lb/>
近署罹官謗清淮綰郡章平生不佞佛晚嵗尚為郎得<lb/>
疾因卑濕為文足感傷纔䝉宣室召奄忽歎云亡<lb/>
楚客離騷怨子牟江海心積憂偏損壽多病未妨吟野<lb/>
鳥俄窺舍甘棠己結陰郡中應罷市遺愛在人深<lb/>
奏藁應盈篋藏書復幾車門人誰漬酒天子想投𤓰旅<lb/>
<pb n="KR4h0067_WYG_003-22b"/>
櫬關山闊銘旌道路賖趨庭有令子清白自傳家<lb/>
　　密直任學士知益州<lb/>
玉壘求賢牧金門輟近臣龍荒使傳逺雞省命書新殿<lb/>
柱題名久刀州入夢頻懸魚喧舊政<hi>前牧東川</hi>叱馭繼芳塵<lb/>
珠履平原客壺漿左蜀人北堂牽遠念南詔撫殊鄰宴<lb/>
榭峩睂雪謌筵濯錦春樂章傳辯士卜肆訪逋民幕府<lb/>
觴無算池塘思有神知誰預交辟空羨吐車茵<lb/>
　　休沐述懷寄秘閣錢少卿<lb/>
<pb n="KR4h0067_WYG_003-23a"/>
風號電笑雨平階紈素微涼暗入懷晝枕乍成園吏夢<lb/>
晨蔬聊學太常齋名慙引籍通丹地心媿移文刻翠崖<lb/>
大隱金門猶自適日親方朔聴詼諧<lb/>
　　晏殊奉禮歸寜<lb/>
垂髫婉孌便能文驥子蘭筋迥不羣南國生芻人比玉<lb/>
梁園脩竹賦凌雲堵牆看試三公府反哺知干萬乗君<lb/>
賜告歸寜來别我亭臯木葉正紛紛<lb/>
　　送禪牀與樞密王左丞<lb/>
<pb n="KR4h0067_WYG_003-23b"/>
北祖安禪惟看浄毘耶升座更談空須知密勿萬機外<lb/>
常在瑜伽三昧中<lb/>
　　分得朝野多歡娛<lb/>
臯壤驚秋氣倉箱有嵗儲梁園從臣頌謝墅富人車休<lb/>
沐新頒詔珍符不絶書天心游蠖濩民樂在華胥擊壤<lb/>
歡謡洽凝脂密網除行將封岱嶽持槖奉金輿<lb/>
　　胡馬嘶北風<lb/>
動地陰風勁連雲白草齊聞琴空仰秣踐雪憶歸蹄金<lb/>
<pb n="KR4h0067_WYG_003-24a"/>
埒心寜戀鹽車困欲嘶過關拖疋練渡水惜鄣泥五路<lb/>
鸞旂緩千金碣館迷羇魂重懷土不寐到晨雞<lb/>
　　金馬<lb/>
茂異紛綸集漢庭求賢詔在竹書青共趨金馬門前路<lb/>
誰識東方是嵗星<lb/>
　　冬夜<lb/>
香烟鼓絶暝烟深簷近孤缸射宿禽露井銀牀霜氣冷<lb/>
瑣窗珠網月華侵初沈逺籟聞疎漏旋拂流塵撫素琴<lb/>
<pb n="KR4h0067_WYG_003-24b"/>
坐久星河漸傾沒蕭蕭朔吹度平林<lb/>
　　集賢李金部知潁州<lb/>
汝陰名郡擁朱輪洛宅霜威尚襲人門籍尚通仙禁近<lb/>
書囊纔補殿帷新金華入侍知非晚石柱題名又幾春<lb/>
莫戀桑郊停五馬蓬丘几席自生塵<lb/>
　　海印大師歸永嘉<hi>仁煦</hi>
都城應供幾經秋海國歸心不少留雨雪片帆過北固<lb/>
煙霞丈室寄東甌千燈續燄知無盡一錫隨縁信自由<lb/>
<pb n="KR4h0067_WYG_003-25a"/>
更到石門題雅句碧雲從此揜湯休<lb/>
　　故樞密宋給事挽歌三首<lb/>
宸遊方扈從移病廢樞機步輦親臨問肩舁遽告歸忽<lb/>
聞號左轂旋見泣中闈城郢遺言切忠魂定有依<lb/>
六龍初展義七聖盡陪遊塞外狼煙起軍中羽檄稠漢<lb/>
帷方借筯莊壑忽沈舟不柰良臣死秦醫亦漫求<lb/>
永辭温室地長别諫書帷玉恨埋黄壤星愁拆紫薇薤<lb/>
歌偏咽怨袞歛更光輝可恨岑文本遼陽不共歸<lb/>
<pb n="KR4h0067_WYG_003-25b"/>
　　受詔修書述懷感事三十韻<lb/>
太極垂裳日中原偃革初樓船秋發詠衡石夜程書好<lb/>
問虚前席徴賢走傳車蓬萊侔漢制煨燼訪秦餘紬繹<lb/>
資金匱規模出玉除紛綸開四部秘邃接千廬飫賜雙<lb/>
雞膳親迴六尺輿華芝下閶闔白羽擁儲胥望氣成龍<lb/>
虎披文辨魯魚清光無咫尺𤣥覽亦躊躇羣彦揮鉛筆<lb/>
微生濫石渠嵇康真懶慢謝客本空疎講學情田埆談<lb/>
經腹笥虚月評依許劭文體慕相如雅飲歡娛洽清言<lb/>
<pb n="KR4h0067_WYG_003-26a"/>
鄙恡袪彌旬容出沐終日喜羣居撫己慙鳴玉歸田憶<lb/>
荷鋤池籠養魚鳥章服裹猿狙圜府愁尸禄天閽媿<graphic n="KR1491" url="https://raw.githubusercontent.com/kanripo/KR-Gaiji/master/images/KR1491.png" mimeType="image/png"/>
裾虚名同鄭璞散質類莊樗國士誰知我隣家或侮予<lb/>
放懷齊指馬屏息度羲舒寡婦宜憂緯三公亦灌蔬危<lb/>
心惟觳觫直道任籧篨往聖容巢許先儒美甯蘧晨趨<lb/>
歎勞止夕惕念歸歟秦痔疎杯酒顔瓢賴斗儲如諧曲<lb/>
肱卧猶可直鈎漁矯矯龜銜印翩翩隼畫旟一麾終遂<lb/>
志阮籍去騎驢<lb/>
<pb n="KR4h0067_WYG_003-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三<lb/>
</p>
<p>
</p>
  </div>
</body>
</text>
</TEI>
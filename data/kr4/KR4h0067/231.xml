<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百三十一</head> <lb/>
    <p>
<pb n="KR4h0067_WYG_231-1a"/>
欽定四庫全書<lb/>
　兩宋名賢小集巻二百三十一<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　安晚堂詩集<lb/>
　鄭清之<lb/>
　　謝虚齋和詩<lb/>
闗心穡事恐春遲暫許花風入繡旗翠浪半天岐麥詠<lb/>
<pb n="KR4h0067_WYG_231-1b"/>
玉簮數筯刈蔞詩<hi>兄山谷過土山塞詩</hi>野亭寄韻追唐什<hi>嚴鄭公有寄題</hi>
<hi>野亭見杜集</hi>秋菊餐芳敵楚辭早晚催歸漢廷右西湖深處<lb/>
樂天碑<lb/>
　　和虚齋勸農十詩<lb/>
迢逓層陰曉自開仙舟花底問瀛萊文章太守非游衍<lb/>
為省春耕特地來<lb/>
熱天妖焰彗初沉朝汲仁賢簡帝心未用鋒車便脂牽<lb/>
小須千里徧春霖<lb/>
<pb n="KR4h0067_WYG_231-2a"/>
蔽日寒雲悄欲秋仁風載路曉光浮田翁攬抱兒孫笑<lb/>
竹馬横陳未肯休<lb/>
問訊桑麻真郡政按行松菊似家山挽回和氣歸田里<lb/>
只費齋鈴半日閒<lb/>
暇日棊書六一翁錦檣絲轡與春逢年時豹尾車中望<lb/>
山色有無知幾重<lb/>
曉夢吟成望帝歸征鞍未許柳絲知笑聴鄮嶺春禽哢<lb/>
去博延英午漏遲<lb/>
<pb n="KR4h0067_WYG_231-2b"/>
酡顔醉客玉西東半濕塵衫上翠空鄒谷雖寒應解黍<lb/>
朱車面面是春風<lb/>
小隊旌旗半道歸松陰緩䇿攬清暉女郎未覺褰帷過<lb/>
笑語相敎着嫁衣<lb/>
老黠山靈具六通解將蒼狗䕶竒峯虚齋自有青囊眼<lb/>
卻笑景純書未工<lb/>
恰好農時踏翠烟睡龍驚起雨公田官程便作乘閒㸔<lb/>
不用扁舟學計然<lb/>
<pb n="KR4h0067_WYG_231-3a"/>
　　宿翠山<lb/>
箯輿十里見青嶄行盡松陰得翠巖萬壑聲中清磬出<lb/>
一峯髙處白雲緘茶新煑鼎作魚沫僧有可人能麈談<lb/>
自覺靈山縁境熟佛禪重問後三三<lb/>
暖風依日佐山行幾許春隨屐齒生溪舞綠雲苔出沒<lb/>
田翻翠浪麥斜横閒中適意榮三事嵗晩無年式耦耕<lb/>
一静可能銷幻藥剰開胷次着峥嶸<lb/>
　　和葺芷應直院送秋蘭韻<lb/>
<pb n="KR4h0067_WYG_231-3b"/>
大椿凌千秋靈芝競三秀書傳逓誇詡垂芳古今宙貴<lb/>
耳但好奇相馬失之痩誰知楚醒花逺避漢金酎擇交<lb/>
得素節彼哉懐春誘夫君全德馨内美本吾有姑置芝<lb/>
與椿秋蘭嵗相夀<lb/>
　　南坡口號十八首<lb/>
十日南坡兩日晴晴時不放日華明春光似妬閒人佔<lb/>
端的春風飽世情<lb/>
天工忽忽度年光料理人間富貴忙閒裏何曾闗造物<lb/>
<pb n="KR4h0067_WYG_231-4a"/>
一分風景亦收藏<lb/>
誰將春晩作冬看添著綿衣减卻難道是麥寒猶未在<lb/>
願渠麥熟且禁寒<lb/>
休言無地起樓臺十箇花窠沒處裁東近比鄰西近水<lb/>
且敎紅白面墻開<lb/>
欲識魚梁試作<hi>則箇切</hi>看輕抛野淥罩清寒幾回漉起空<lb/>
無物輸殺羣兒下釣竿<lb/>
吾孫宗子喜相過一笑檀欒似樂窩且向尊中陪北海<lb/>
<pb n="KR4h0067_WYG_231-4b"/>
直須閒裏識南坡<lb/>
酷愛鳥鳴山更幽牆陰風雨但颼颼筠籠買得春禽語<lb/>
不㑹憂時也白頭<hi>近得白頭翁善鳴</hi>
管絃不礙登山屐粱肉何妨滿腹書豈是清談愧夷甫<lb/>
為無阿堵遶吾廬<lb/>
試向青池放小鮮洋洋圉圉忽悠然校人真箇知魚樂<lb/>
殺活禪機總是禪<lb/>
分席春畦僅一弓靈根移自石忩東<hi>五味子生於四明山</hi>饒渠五<lb/>
<pb n="KR4h0067_WYG_231-5a"/>
味誇仙藥争似鹽梅僅䇿功<lb/>
紛綸兒造信多才果解分風作去來我向南坡一旬雨<lb/>
春陰今曉為誰開<lb/>
小忩白醉篆香遲只有書君伴燕頥料得人間無此樂<lb/>
殷勤獻與定牢辭<lb/>
枝昻掛起一旬彊剪剪春風到桞塘白髪不公欺老我<lb/>
偏於閒處引春霜<lb/>
記得兒時誦古詩其甘如薺謂吾欺淡交休恨相知晚<lb/>
<pb n="KR4h0067_WYG_231-5b"/>
攜向晶盤笑殺伊<lb/>
曉來兩鵲屋山鳴報喜多應只報晴似為東皇傳好語<lb/>
故留勝賞到清明<lb/>
舊日都城飫子魚一鱗今不到茅廬果然額上通三印<lb/>
盡去侯門代鯉書<lb/>
安晩生涯冷似灰别墅經營半月迴誇與兒郎翁驟富<lb/>
詩囊盈握送陳雷<lb/>
紅紅白白共枝榮怪底山茶有寧馨倩得司花來判斷<lb/>
<pb n="KR4h0067_WYG_231-6a"/>
不妨一姓養螟蛉<lb/>
　　辛丑仲春同黄制屬自延夀雨過禪寂<lb/>
箯輿掠雨到僧門帶得清閒一二分素喜堂中無偃月<lb/>
朅來寺裏作穿雲赤心莫逆惟松友青眼相看有竹君<lb/>
燒葉更聫東野句紙忩鑽隙候晴曛<lb/>
　　病後和黄玉泉韻<lb/>
山扉連月款<hi>缺</hi>巵擬共還家浣客衣愧失養生收一溉笑<lb/>
擒夢豎竄三危大槐安國休重省兜率陀天尚緩歸<hi>樂天</hi>
<pb n="KR4h0067_WYG_231-6b"/>
<hi>詩歸則須歸兜率天</hi>一病一衰秋後雨<hi>舊語老一病一衰秋一雨一凉</hi>孰言之武<lb/>
老能為<lb/>
赤明鑰篆正恢台戲挹雄風滌悶懐病骨喜隨新籜换<lb/>
好詩忽餽寶珠來巨魚未縱王褒壑陋室聊淹禹錫階<lb/>
<hi>苔痕上階綠</hi>且共理身如理國小須握手詠康哉<lb/>
　　再和前韻<lb/>
為乏刀圭飲卯巵<hi>見魯直語</hi>黄庭空想衣朱衣三田未遣三<lb/>
彭去九軌幾成九折危痩骨可能攴夜永醉鄉那復挽<lb/>
<pb n="KR4h0067_WYG_231-7a"/>
春歸亦知有客真佳甚握手還須笑樂為<lb/>
若時風雨候三台憂國豐年幾入懷執㦸未愁方朔死<lb/>
閉門惟喜子桑来人間宰相真如夢<hi>事見類説</hi>天上羣仙詎<lb/>
可階亊業鏤氷何所有之乎者也矣焉哉<lb/>
轅門怒髪彘肩巵計相當年笑解衣誰識英雄千古意<lb/>
肯論性命一絲危伏波卧看飛鳶堕杜曲生憐獨鶴歸<lb/>
自愧此身成濩落空搔種種欲何為<lb/>
遂初惟許賦天台牆月東邊漫古懷雖乏平泉供宴樂<lb/>
<pb n="KR4h0067_WYG_231-7b"/>
幸尋荒徑愜歸来蹣跚愧我無金汞蹀躞看君上玉階<lb/>
傍舍數弓畦藥本聊攴晩嵗亦優哉<lb/>
難追八駿舉瑶巵肯向羅浮<hi>闕</hi>綠衣敝服真成原憲病<lb/>
枯枝㡬賦仲堪危<hi>殷仲堪與客戲作危語云百嵗老翁扳枯枝盲人騎馬臨深池</hi>忘憂<lb/>
擬問酒中聖覔句懶從天外歸笑傲桑榆知有幾春秋<lb/>
敢以大椿為<lb/>
茂先博物懵星台世味沉酣酷鴆懐風月自為無盡<hi>闕</hi>
湖山誰肯愛閒來競知疾下多車乘豈悟幾危踏廩階<lb/>
<pb n="KR4h0067_WYG_231-8a"/>
幸與樂天相伴住休論逹者謂何哉<lb/>
　　送姚提幹行<lb/>
虚齋鎮東鄞從之南容君我初未之識邕翰傾殷勤修<lb/>
潔以博習秀美而有文玉犀映秋水英辭湧春雲雞距<lb/>
角魯蜀昻然鶴非羣晤言到聖處商也樂所聞最喜直<lb/>
而義壯音駴鼔鼖告子少於孟先䇿養氣勛牛山木信<lb/>
美謹勿容斧斤助苖固得槁可使稗不耘觀子所植立<lb/>
真能張吾軍仁義可效治淵源在河汾詩書自師友芝<lb/>
<pb n="KR4h0067_WYG_231-8b"/>
蘭足膏薰剛風接勁翮去去翔霄旻清時有聞者必也<lb/>
吾子云<lb/>
　　和德天治中林宗翰雪詩簡黄制卿<lb/>
齋壇將禱肅熊貔一縷忱恂六出竒雲欲商量先警路<lb/>
雨方收巻避催詩氷花肯效梅糚額風絮嫌随桞獻眉<lb/>
鹽虎玉龍莊語在願光逺業瑞昌時<lb/>
　　古風一篇簡徐徳夫提刑<lb/>
昌黎有名言受恩異知已而况不識面知心詎能幾浮<lb/>
<pb n="KR4h0067_WYG_231-9a"/>
雲日多變交道冷如水擠水遽下石利害毫髪比人情<lb/>
易燥濕灔澦發九軌終然風雨晦鷄鳴獨無已世變方<lb/>
下趨特立繄君子山谷未見坡氣味已相似希文非素<lb/>
交永叔甘逺徙敢謂世無人前修可專美我昔聞君名<lb/>
恍如讀青史已乃知同時深心愛敬起端平濫持衡薦<lb/>
賢職當爾亟以聞九重夜半下一紙雅志樂弦歌公車<lb/>
猶尼止賢者固難進奪情辭詔㫖知賢未及用上印返<lb/>
田里閒居事幽屏黜陟不到耳賓朋有公言聲徽振商<lb/>
<pb n="KR4h0067_WYG_231-9b"/>
徴入則禆國論挺挺中流砥出持皇華節光風汛桃李<lb/>
從容五六載平進付常理乂聞交游間榮落保終始不<lb/>
負楊臨賀真見其人矣夜夢加晝思髣髴眉宇紫軍將<lb/>
忽打門緘書炤忩几風簷屢開闔襟期頓清泚有時嶧<lb/>
陽桐知音發妙㫖高情激孤笑新意償宿喜得一䕫已<lb/>
足失百參何恥老我豈私賀善類知有恃看君廣厦間<lb/>
大庇天下士<lb/>
　　簷前蜘蛛<lb/>
<pb n="KR4h0067_WYG_231-10a"/>
如吞吐緯自縈纒出沒無蹤屋漏邊懐毒滿身如蝎大<lb/>
漫張羅網欲漫天<lb/>
　　安晩軒竹<lb/>
松號大夫交可絶梅為清客志相同英英鳯實卑餘子<lb/>
楚楚龍孫過乃翁晚際一弓櫜素月暑中千斛糶清風<lb/>
小軒政欲供晨坐付女遮闌曉日東<lb/>
　　安晩園戲占<lb/>
横塘雨過水初平浪影窺忩一孔明籬下觸羝無鹿角<lb/>
<pb n="KR4h0067_WYG_231-10b"/>
林間反舌百禽聲柳公權可送行客梅子真能寛渴兵<lb/>
誰道夏園無所有蓮花端可傲張卿<lb/>
　　九日即事<lb/>
安晩閒身晩更安蛩宵無夢落金鞍通心白髪誰為染<lb/>
對面青編儘耐看多謝紫萸占老健喜招黄菊伴秋寒<lb/>
江城借<hi>闕</hi>生輕暖忽有鳴蛙却為官<lb/>
甕畦籬戸小園林獨鶴相陪省一琴老眡官年從實錄<lb/>
貧依國息寄横金<hi>毎從官庫子錢</hi>詩盈弓力猶能寸客值騷辰<lb/>
<pb n="KR4h0067_WYG_231-11a"/>
且枉尋楓葉自知酤令緩漂搖醉臉出牆隂<lb/>
童孫競爽祝雞翁㸃看凡將句讀中戲指大兄誇少壯<lb/>
<hi>樂天有張丈殷兄詩</hi>嬾推庚甲問雌雄窮秋對展三更月迥夜傳<lb/>
呼萬竅風逗曉東窻相管領舉頭灔灔日車紅<lb/>
　　題偃谿聞長老堯民擊壤圗<lb/>
炊煙萬井著僧居人在康衢畵不如寄語偃谿揮淡墨<lb/>
圗中添我一柴車<lb/>
　　謝林治中訪别覺際菴<lb/>
<pb n="KR4h0067_WYG_231-11b"/>
野服芒鞋踏蘚斑千峰約飾整雲鬟山行陡覺精神健<lb/>
老去雖貧耳目閒步武来尋僧舍舊話言應想夜窗閑<lb/>
錢湖難買歸舟駐料得春衫憶素蠻<lb/>
　　正月晦夕夢中作偈覺但記其首兩句遂於枕上<lb/>
　　足之錄呈慧上人<lb/>
是身本虛妄覓主了無得誰知日用間顛倒由六賊茫<lb/>
茫前後際生滅在空色賊去主人歸渾家不相識<lb/>
　　因筆記賊入空室頌<lb/>
<pb n="KR4h0067_WYG_231-12a"/>
平生一片癡妄意室中物自言富可待到了貧徹骨一<lb/>
宵入人家百寶認彷彿揀得真金身明處是泥佛<lb/>
　　乙巳三月出湖口占<lb/>
嵗朝花片落書奩未信春光已屬厭猛省清明今日事<lb/>
家家青桞壓朱櫩<lb/>
　　又<lb/>
曉日殷勤為着鞭微風逐旋約輕烟東皇景勝渾如舊<lb/>
西子糚濃喜近前檻外客山今對展禊時朋酒占初筵<lb/>
<pb n="KR4h0067_WYG_231-12b"/>
十年重訪蘇堤桞總付春光入畫船<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集卷二百六十七</head> <lb/>
    <p>
<pb n="KR4h0067_WYG_267-1a"/>
欽定四庫全書<lb/>
　兩宋名賢小集卷二百六十七<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　斗野藁支<lb/>
　張藴字仁溥邢州人理宗時為禮部郎官與浮玉施<lb/>
　樞往還相善有斗野藁支一巻<lb/>
　　雲間<lb/>
<pb n="KR4h0067_WYG_267-1b"/>
勌倚柁樓聞鶴唳半生此地一經過機雲故宅荒涼月<lb/>
湖海新秋浩蕩波曉艇紅蓮商客市夜窓白苧女兒歌<lb/>
吟邊冷被沙鷗笑衣化京塵鬢亦皤<lb/>
　　江湖偉觀<lb/>
隄柳朝朝送酒船一闌山色越帆煙蓬萊雲氣東溟外<lb/>
閶闔星辰北斗前突兀向來無此屋登臨當日有諸賢<lb/>
夕陽過雁慵囘首吟入關河萬里天<lb/>
　　鳳鶴鵲三題與江社同賦<lb/>
<pb n="KR4h0067_WYG_267-2a"/>
一去朝陽寂不聞西康臺北起寒雲梧花竹實年年事<lb/>
奈此喧啾百鳥羣<lb/>
冰雪精神兩瘦蘆天風入羽思江湖逋仙梅下曽相識<lb/>
千載歸來一語無<lb/>
月樹爭枝影共寒楂楂飛過屋頭山五陵年少多春悶<lb/>
一彈千金落等閒<lb/>
　　顧遙<lb/>
海水還清淺停杯問二豪雨來江色暝沙長岸容高鞅<lb/>
<pb n="KR4h0067_WYG_267-2b"/>
吏何能脫王程敢憚勞秋風柁樓底短髮不禁搔<lb/>
　　錢氏東皋<lb/>
百年鐘鼓園林在人物蕭疎更海鄉藤絡邊嵌山解長<lb/>
花移鄴本土猶香棋聲靚晝林隂淡扇影閒秋水氣長<lb/>
莫道官忙行樂少也分物色到奚囊<lb/>
　　上海<lb/>
夢斷三更鶴蘆邊繫短蓬聽潮看海月坐石受天風物<lb/>
至秋而化年來我亦翁長歌相勞事猶喜此樽同<lb/>
<pb n="KR4h0067_WYG_267-3a"/>
　　新晴<lb/>
林影熹微曉乍晴老於世故獨關情運烽未撤邊頭戍<lb/>
積潦猶妨隴上畊幾為餉蠶憂濕葉重因漂麥困饑萌<lb/>
龍公多事多勞耳萬里由來要得平<lb/>
　　録録<lb/>
録録竟何為衣塵日以緇故人閒入夢乆雨頗妨畦燕<lb/>
履登巢息蜂程載蜜虧獨斟蓮葉酒愁絶杏花詩<lb/>
　　除夕<lb/>
<pb n="KR4h0067_WYG_267-3b"/>
京國逢除夕栖遲鬢欲霜春聲生竹爆歲色動椒香戒<lb/>
睡聽雞早占詩探繭忙燭花頻送喜兒女笑烘堂<lb/>
　　禱雪天竺由靈鷲過冷泉<lb/>
降香天竺去瀹茗冷泉來新徑石間過危亭木杪開煙<lb/>
山晴若畫桑葉濕如灰㸃檢經行處今年未見梅<lb/>
　　祀事<lb/>
誤被雞催起閒聽漏鼓稀書檠風展巻香籠火生衣困<lb/>
嗅茶猶病吟飱菊可肥月明天路靚親到帝旁歸<lb/>
<pb n="KR4h0067_WYG_267-4a"/>
　　西湖清明<lb/>
芳天新霽惠風和軟緑平隄凝不波桃李無言看客慣<lb/>
樓臺如畫占山多游裾匝路填車馬翠榜開筵鬭綺羅<lb/>
寂寂寒煙生水面白鷗奈此月明何<lb/>
　　酥<lb/>
兼味醍醐外分身乳酪中江南鳴穉犢塞上寄飛鴻乾<lb/>
雨看如幻生鹽訝漸融臈殘猶有待煎取牡丹紅<lb/>
　　倉蠣次韻芸隱<lb/>
<pb n="KR4h0067_WYG_267-4b"/>
相黏成什伯峯聳若山王<hi>史南人呼明駝為山王</hi>攻處須犀汁持<lb/>
來出蟹湯梅花霜後味竹色酒邊香坐憶游閩樂今年<lb/>
始得嘗<lb/>
　　次韻月中聞鶴<lb/>
月明華表語霜清萬籟沈沈靜有聲一自别來璚樹長<lb/>
幾囘飛夢到層城<lb/>
孤影徘徊月旦中流離滿貯酒如空東皇太乙應來下<lb/>
笑指梅花一信通<lb/>
<pb n="KR4h0067_WYG_267-5a"/>
　　齋宫偶題<lb/>
衆緑扶疎雨氣清柳花吹作小池萍文窓晝寂齋房邃<lb/>
三潄華池誦玉經<lb/>
　　同寮約遊香林分韻得林字<lb/>
約我當休沐同過香遁林棋邊翻覆手酒外太平心石<lb/>
潄晴湍細猿吟夏木深歸帆帶疎雨涼意滿幽襟<lb/>
　　春潮偶題<lb/>
忙裏偷閒答物華一官隨分是生涯春風酒棹河堤柳<lb/>
<pb n="KR4h0067_WYG_267-5b"/>
曉月吟韉輦路花報喜忽聞枝上鵲忘機時下屋頭鴉<lb/>
殘年悶鈍今朝盡重對菱花拂帽紗<lb/>
　　重游大滌洞天<lb/>
澗水冷冷石髮新松花香靚翠崖深雲生不没仙人跡<lb/>
丹化猶啼搗藥禽洗眼人多求聖水醒心吾獨愛清音<lb/>
杖藜更欲過新洞羨爾春空一洗襟<lb/>
　　東菴與道者語有感<lb/>
瘦策松間日又斜更過南崦喫新茶丹青嶺樹明寒葉<lb/>
<pb n="KR4h0067_WYG_267-6a"/>
水墨江天噪亂鴉付酒一杯真樂事讀書萬巻是愁涯<lb/>
更嘗世故知閒味河水依然鬢自華<lb/>
　　朱柿<lb/>
慈恩分種遠駢實渥如丹垂野華星燦然雲火樹寒蟹<lb/>
螯微有忌猩血訝難摶七絶雖堪賞無勞把核鑽<lb/>
　　喜李鶴田至次阮雲心韻兼寄<lb/>
月樹秋來碧幾尋古薌熏徹紫芝吟無因得去陪清賞<lb/>
秪寄山君一寸心<lb/>
<pb n="KR4h0067_WYG_267-6b"/>
澆酒逋梅又幾囘愁吟舊雨獨登臺星星鶴語山窓曉<lb/>
割得雲心古錦來<lb/>
　　九日<lb/>
細看黄花把一枝東籬猶是昔人非題糕酒外豪心在<lb/>
吹帽風前素髪稀雁叫霜天悲故國鴉翻溪樹背寒暉<lb/>
百年獨有閒居樂可怪東山事竟違<lb/>
　　道塲山<lb/>
訪碑無古跡丹碧覆嵳峩塔向城中共山從寺右多疎<lb/>
<pb n="KR4h0067_WYG_267-7a"/>
松小溪路遠漊太湖波何處書堂在猶嫌隔翠蘿<lb/>
　　何山<lb/>
山因人得姓人去佛來居隣有天章墓碑無玉局書幽<lb/>
溪通古閣荒澗入春畬客子吟鬚冷高峯夕照餘<lb/>
　　月泉紀游<lb/>
小春霜寓曉閒訪古招提何歲齋魚廢初弦顧兔迷先<lb/>
民堂上像寓客柱間題僧户蜂分小山形虎穴低松青<lb/>
江廟北竹老野橋西親汲聊煎茗深登信杖藜琴師年<lb/>
<pb n="KR4h0067_WYG_267-7b"/>
九十相見手重攜<lb/>
　　不寐<lb/>
空牀展轉對孤檠寒漏年長更雨聲如此乾坤閒歲月<lb/>
明朝華髪滿頭生<lb/>
　　寄鶴田<lb/>
鶴向孤山去未歸片雲行雁與心期新詩不著工夫得<lb/>
雪外看花獨立時<lb/>
　　至後<lb/>
<pb n="KR4h0067_WYG_267-8a"/>
陽生七日騐飛葭袞袞天機歲載華江草未囘青帝夢<lb/>
香雲漏洩與梅花<lb/>
　　雲川次韻鶴田<lb/>
苕霅雙流合颿檣萬里通連山黄獨雪一雁白蘋風酒<lb/>
户春醅淺魚村晚市同舊遊蕉鹿外未老巳成翁<lb/>
　　歲晏用趙誼父訪雲心韻以寄<lb/>
看春知幾度元髮故應非世事真猶夢人生瘦勝肥竹<lb/>
邊隨意入梅下得詩歸緬想羊何友湖山樂所依<lb/>
<pb n="KR4h0067_WYG_267-8b"/>
　　正月二日雪<lb/>
雨送冬雷了如簁墮曉晴縈盈溪樹色騷殺紙窓聲著<lb/>
瓦消還易因風凍不成紛紛門外履猶自賀元正<lb/>
　　送晏桂山赴高沙郡<lb/>
青衫赴闕巳三遷紅斾臨州不五年舊吏誇榮從事府<lb/>
新民迎擁使君韀牡丹池館春融日蒓葉汀洲水漲天<lb/>
自是邊籌談笑辦歸來仍侍玉皇前<lb/>
接武容臺彼一時溪鄉重幸得追隨鷗前心事滄浪影<lb/>
<pb n="KR4h0067_WYG_267-9a"/>
梅下吟情汗漫期感慨中年無近别徘徊明月有相思<lb/>
殷勤勸醉陽關曉受盡揶揄只自知<lb/>
　　秋思<lb/>
暑退涼生體氣佳捲簾聽雨感年華西風葉葉梧桐冷<lb/>
開盡庭前白鶴花<lb/>
　　溪上<lb/>
今夕知何夕吾意亦良適明月滿舩蓬清風動帷席雨<lb/>
過前溪渾停雲半空白衰荷無嬌紅老梧有枯碧頻更<lb/>
<pb n="KR4h0067_WYG_267-9b"/>
燭對棋仍把酒澆石歲行變暄涼朋情慨離索相思日<lb/>
以長孤吟夜方寂露下客衣單草際螢光奕年年修玩<lb/>
心一醉不得惜<lb/>
　　鶴田還江右<lb/>
欲留雲共住雲去楚天長此日吾猶惜中年别易傷搜<lb/>
吟梅下影睹奕橘中香謹勿移山諾春風入帝鄉<lb/>
　　歸雁亭<lb/>
青雲影裏自由身幾倚闌干看不真又是江湖春雪盡<lb/>
<pb n="KR4h0067_WYG_267-10a"/>
年年腸斷玉關人<lb/>
　　午日次韻池襲父<lb/>
小泊蘋香柳下磯重逢佳節感年時束篙偶作人形想<lb/>
采藥須供國手醫江鏡願為明主監楚菰愁賦逐臣詞<lb/>
酒邊聽盡敲蓬雨數日淮南去未遲<lb/>
　　垂虹<lb/>
四岸俱無只有天煙檣如雨落鷗前不知笠澤翁何許<lb/>
波上青風一萬年<lb/>
<pb n="KR4h0067_WYG_267-10b"/>
憶看前游十四年三高祠下夕陽船無錢買得鱸魚鱠<lb/>
吟就菊花香裏眠<lb/>
　　姑蘇臺<lb/>
故址畊殘草樹秋無人曽見鹿來遊甬東亦是當時月<lb/>
不照笙歌只照愁<lb/>
　　虎丘<lb/>
曼陀石上無根樹厯厯生公說法餘劒水一泓清徹底<lb/>
至今人說有龍居<lb/>
<pb n="KR4h0067_WYG_267-11a"/>
　　惠山<lb/>
石苔滑潤屋連斜第二泉邊古佛家一壑松風聽不了<lb/>
郤留僧坐自煎茶<lb/>
　　棟花<lb/>
緑樹菲菲紫白香猶堪纒黍弔沈湘江南四月無風訊<lb/>
青草前頭蝶思狂<lb/>
　　毗陵天慶觀龍<lb/>
殿隂壁老懷仁筆頭角崢嶸春起蟄有時麾斥惠山雲<lb/>
<pb n="KR4h0067_WYG_267-11b"/>
行雨歸來半生濕<lb/>
　　丹陽道中流寓人<lb/>
累土編茅古制庳官田種秫得沾私自言身徤無徭役<lb/>
猶勝平生江北時<lb/>
　　京口運河上<lb/>
荒荒永岸水如溝翁仲無言立上頭日日餫舟銜尾去<lb/>
東南民力尚支不<lb/>
　　多景樓<lb/>
<pb n="KR4h0067_WYG_267-12a"/>
假日此登臨淒涼北望心戍烽孤障杳塔影一江深壯<lb/>
士投鞭想將軍誓檝吟所嗟人事異天險古猶今<lb/>
　　金山<lb/>
江心臺殿切空雲夜月魚龍影不分八十老僧相引說<lb/>
潮痕不上郭公墳<lb/>
　　𤓰州<lb/>
如此江濤更有人佛貍竟死不能兵幅巾短櫂鷗前夢<lb/>
未省當時有此城<lb/>
<pb n="KR4h0067_WYG_267-12b"/>
　　維楊即事<lb/>
牛斗星邊禹貢州東南屏蔽大江流向來明月珠簾夢<lb/>
不信秋風夜柝愁<lb/>
皂角林前野地寛新塘路口草泥乾天乎如此功名事<lb/>
成敗觀人自昔難<lb/>
茅屋蘆門半市坊居民無事亦軍裝愁來莫上城頭望<lb/>
西北浮雲接太陽<lb/>
月明城上韻邊笳一枕三更夢到家不耐楚氛真僻性<lb/>
<pb n="KR4h0067_WYG_267-13a"/>
賦詩酌酒與瓊花<lb/>
土霧如蒸暴暑天燭龍偏駐柳邊船三清觀裏風廊午<lb/>
滿意題詩借榻眠<lb/>
　　平山堂弔古<lb/>
隔江山色畫圖中故趾荒來與廟通畫地雄添淮海水<lb/>
占星南直斗牛宮試評蜀味長泉在欲唱歐詞古柳空<lb/>
往事茫茫増感慨聊憑戍卒指西東<lb/>
　　平山和韻鶴田<lb/>
<pb n="KR4h0067_WYG_267-13b"/>
瓊花應自笑南翁白髮栖栖逐斷篷兵後百年城郭是<lb/>
塵間多事古今同孤煙遠堠如常雨五月窮邊尚冷風<lb/>
可待蒓鱸歸盡興長吟且復付杯中<lb/>
　　道中觀戽水戲書<lb/>
秧馬泥深繭犢閒燭龍顧影桔橰間尋常六月江南雨<lb/>
不比君王帑藏慳<lb/>
　<lb/>
　兩宋名賢小集巻二百六十七<lb/>
</p>
<p>
</p>
  </div>
</body>
</text>
</TEI>
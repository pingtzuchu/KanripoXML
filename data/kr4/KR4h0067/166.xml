<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百六十六</head> <lb/>
    <p>
<pb n="KR4h0067_WYG_166-1a"/>
欽定四庫全書<lb/>
　兩宋名賢小集巻一百六十六<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　梅谿詩集<hi>六</hi>
　　郡圃栽花<lb/>
公餘吏隱不相賖杖履園林賞物華五栁宅邊誰種栁<lb/>
百花樓畔漫栽花<hi>郡圃有百花樓</hi>池塘有夢吟春草<hi>永嘉有夢草堂</hi>屏<lb/>
<pb n="KR4h0067_WYG_166-1b"/>
障無心戀綺霞<hi>綺霞亭</hi>來嵗游人應話我鴈山深處老桑<lb/>
麻<lb/>
　　二月朔日同嘉叟藴之訪景盧别墅用郡圃栽花<lb/>
　　韻即席唱和<lb/>
鄱水芝山四望賖雨餘風物陪光華名園種果仍修果<lb/>
妙手栽花似判花行見晉公開緑野聊從子美酌流霞<lb/>
坐間賓主皆人傑我質如蓬賴倚麻<lb/>
野處名園境界賖夷堅博物似張華<hi>景盧作夷堅志</hi>參天先種<lb/>
<pb n="KR4h0067_WYG_166-2a"/>
栁州栁<hi>園中新植栁</hi>照眼兼看花縣花<hi>園與縣圃為鄰</hi>即席賦詩袍<lb/>
奪錦論文對酒臉生霞自慚衰病陪行樂䇿杖登城腳<lb/>
欲麻<lb/>
　　還舍復用前韻以寄<lb/>
負郭園林路不賖杕藜徐步賞韶華芹宫地近分流水<lb/>
<hi>圍近州學</hi>芝嶺風髙送落花<hi>園在芝山門范文正芝山詩花落入城東</hi>簷外梨<lb/>
枝春帶雨<hi>梨花堂</hi>城頭桃樹晚蒸霞<hi>城上皆種桃</hi>行看共掌絲<lb/>
綸美寧復丘中詠有麻<hi>舍人兄弟皆掌絲綸和詩有醉傍西岡學種麻</hi>
<pb n="KR4h0067_WYG_166-2b"/>
　　景盧嘉叟各和詩五首復用前韻<lb/>
草堂相去不多賖雨後登臨喚革華心喜淵明尊有酒<lb/>
眼驚太白筆生花來看四澤滿時水歸見九光披處霞<lb/>
<hi>是早陰雨至晚見日</hi>得兩使君詩十首郡齋傳寫費川麻<lb/>
　　用韻懐何卿<lb/>
送别鄱江日未賖詩人相問憶金華烏衣巷口見歸燕<lb/>
<hi>何如金陵</hi>萬里橋西思浣花持節要先蘇赤子攝身未用踏<lb/>
蒼霞<hi>何頗喜仙</hi>行將歸侍玉皇案不比少陵鞋用麻<lb/>
<pb n="KR4h0067_WYG_166-3a"/>
　　嘉叟和詩至七篇有何時五畆成歸計來作鄰翁<lb/>
　　伴藝麻之句某鄉心方切復用韻<lb/>
學繼初寮事業賖閉門寧悔讀南華符分興化日烘荔<lb/>
室寓維摩天雨花<hi>宗丞寓居僧舍</hi>故里君應懐北岳歸心我已<lb/>
到飛霞<hi>永嘉有飛霞洞天</hi>休休莫莫宜閒處耕有添丁婦織麻<lb/>
　　玉芝堂<hi>范文正公名</hi>
不是因三秀名堂意自深要居森㦸地毋忘采芝心<lb/>
　　退思軒<lb/>
<pb n="KR4h0067_WYG_166-3b"/>
㑹得名軒意公餘坐片時退思何及矣未退早須思<lb/>
　　景盧贈人面竹杖<lb/>
奔走方嗟力不任得公一杖直千金竹能有面如人面<lb/>
人亦虚心似竹心渡水只愁龍欲化入山應與鳳聨吟<lb/>
翰林虞部相酬贈同舍交情復見今<hi>退之赤藤杖歌云歸來捧贈同舍子</hi>
<hi>予與洪亦館中同舍也</hi>
　　鄉人項服善宰鄱陽有政聲人惜其去用郡圃栽<lb/>
　　花韻作詩數篇叙别遂和以送之<lb/>
<pb n="KR4h0067_WYG_166-4a"/>
七嵗名師世胄賖雲孫行實副文華仁心馴及魯恭雉<lb/>
和氣種成潘岳花清白見知鄱水月髙明相照楚天霞<lb/>
送君撩我思鄉意遙想吾廬日長麻<lb/>
鄱江同事半年賖直諒何人似去華吏報圜扉多鞠草<lb/>
民歌枯木再生花<hi>邑人有枯木再生春之謠</hi>暫留蕭寺行逢雨剰作<lb/>
新詩語帶霞褒徳自應侯卓茂清朝知己況如麻<lb/>
江東回首莫雲賖寒食令人感嵗華皎皎丹心惟望日<lb/>
<hi>是日祈晴</hi>星星短髪不簪花書傳何處山名鴈<hi>寄家書</hi>酒憶吾<lb/>
<pb n="KR4h0067_WYG_166-4b"/>
鄉水似霞<hi>樂清有赤水之名鄉人喜造紅酒</hi>故舊相逢如問我為言多<lb/>
病服天麻<lb/>
公真有徳如元令我媿無才似李華話别芝堂傾竹葉<lb/>
送行鄱水漲桃花眼看三匝烏逢月心羨齊飛鶩趂霞<lb/>
他日相期訪劉阮分桃采藥飯胡麻<lb/>
　　予向年少不自量因讀韓詩輒和數篇未嘗敢出<lb/>
　　以示人葢二十年矣近因嘉叟見之不能自掩且<lb/>
　　贈以長篇蒙景盧繼和用韻以謝<lb/>
<pb n="KR4h0067_WYG_166-5a"/>
少小思尚奇薰風琴欲和規模與時背場屋屢摧挫大<lb/>
道窺五原高論讀二過神游京城南<hi>南山詩</hi>思渺䒱水左<lb/>
竹看金影碎菊擷霜風破論文摩巨刃薦士躬彊笴蕭<lb/>
蘭發秋懐木鴈吟齒墮飛飛雙鳥鳴不數鸝兩箇幽幽<lb/>
十琴操可僕蘭臺些光餘萬丈長照我一牀卧未終三<lb/>
百篇正坐短檠課<hi>韓古律詩共三百餘篇初妄意欲盡和之以方作舉業遂止</hi>不敢<lb/>
示友朋懼遭泥滓唾文章吉太守臭味夙相荷索我舊<lb/>
詩案贈以千金貨郡齋哦好句豔豔月照坐端如陳琳<lb/>
<pb n="KR4h0067_WYG_166-5b"/>
檄快讀痊轗軻濫把江湖麾謬聲慚日播祁寒兼苦雨<lb/>
怨嗟吾豈柰竊效衡山禱<hi>是日祈晴</hi>因思鑑湖賀<hi>時已乞祠</hi>鵬鷃<lb/>
各逍遙溟蓬無巨麽<lb/>
　　二月十五日祈晴十七日雷雨再作<lb/>
清香一瓣乞晴回凖擬陽光萬里開風伯未吹雲陣破<lb/>
雷公又喚雨聲來補天石爛疇能鍊陷濘車深不易推<lb/>
誰坐黄堂稱太守深慙無術捄天灾<lb/>
　　喜晴再用前韻<lb/>
<pb n="KR4h0067_WYG_166-6a"/>
天閔斯民意已囘羣陰不掃自應開扶桑曉日曈曈出<lb/>
玉宇清風習習來水緑漁翁聲欸乃月明詩客手敲推<lb/>
秧針刺水麥搖浪定有豐年無後灾<lb/>
　　徐孺子亭<lb/>
一室不暇掃心期掃天下一榻不妄設所待必賢者南<lb/>
州傑出士林泉事瀟灑閉門謝弓招道合不吾舍誰云<lb/>
性少通得一不為寡豫章豈私交端欲重宗社漢廷無<lb/>
此賢忍使遺在野交章薦天闕聘禮備車馬高人竟不<lb/>
<pb n="KR4h0067_WYG_166-6b"/>
屈清風凜華夏寄聲郭有道一木難支厦肯同樊處士<lb/>
聲名祗虚假鷄酒弔知音韜光老松檟儻令居孔門行<lb/>
藏似回也江西今仲舉吏事飾儒雅神交千載友丹青<lb/>
妙摹寫作亭古東湖鱗鱗萬椽瓦序嗤滕王閣詞逼長<lb/>
沙賈佳客從公游湖光瑩尊斚孺子真可師世途何土<lb/>
苴行矣浙東西鉏犂各歸把<lb/>
　　易芝山五老亭名曰五峯安國書之因成短篇<lb/>
三秀呈祥處危亭壓衆坡眼驚廬阜近峯類夏雲多喬<lb/>
<pb n="KR4h0067_WYG_166-7a"/>
嶽神咸㑹蒼穹頂共摩紫微新鐵畫輝映楚江波<lb/>
　　游圓通寺<lb/>
夾徑森森鬱老松烟霞深處忽聞鐘虎溪水隔侯溪水<lb/>
馬耳峯聨石耳峯遺像人猶思後主<hi>李後主功徳院有祠堂</hi>開山<lb/>
僧不畏先鋒<hi>僧言曹先鋒翰下江州至圓通主僧趺坐不懼</hi>明朝杖履山南去<lb/>
噴沬飛流看玉龍<lb/>
　　三峽橋<lb/>
三峽橋邊杖履游此身疑已到夔州題詩欲比真三峽<lb/>
<pb n="KR4h0067_WYG_166-7b"/>
深媿詞源不倒流<lb/>
灩澦瞿塘在眼前便應從此上青天秋風脱葉隨流下<lb/>
疑是千帆出峽船<lb/>
　　宿栖賢<lb/>
瀑水聲中夜不眠星河影動半秋天誰云灩澦瞿塘逺<lb/>
只在洋瀾左蠡邊獅子吼成方外法<hi>獅子山</hi>石人㕘得定<lb/>
中禪<hi>石人峯</hi>住山五老知今古借問曽栖㡬箇賢<lb/>
　　廬山紀游四十韻<lb/>
<pb n="KR4h0067_WYG_166-8a"/>
我性好山水思向廬山廬五老招我游有約芝山初兹<lb/>
行適所願孰曰非天與入眼庾公樓興已先籃輿雲開<lb/>
聖治峯石扣仙人居<hi>太平興國宫有聖治峯劉仙石</hi>香爐望烟靄淨社<lb/>
觀芙蕖虎溪聊自笑天池步宜紓<hi>天池最髙不及游</hi>半月圓通<lb/>
留幽亭樂有餘<hi>寺有至樂亭</hi>趣如六一翁境似山環滁侯溪<lb/>
煮月泉石耳供巖蔬<hi>峯以生石耳得名</hi>破戒戲魚酒踏園夢羊<lb/>
猪賢關得家音<hi>二兒時在太學一日得兩書</hi>天恩拜新除抗章復辭<lb/>
免<hi>前辭夔州今辭召對</hi>行色仍躊躇遂作南山游首過荆林虚凌<lb/>
<pb n="KR4h0067_WYG_166-8b"/>
雲入康谷臨流清可漁欲飲第一水山深足趦趄湯泉<lb/>
本何來怱從龍口嘘鸞溪尋故家<hi>歸宗寺本王右軍宅</hi>墨沼波猶<lb/>
瀦石境不可見懸崖照誰梳尋真到簡寂入觀驚丘墟<lb/>
緬懐黄與陸何處飄霞裾<hi>簡寂觀乃陸修靜道場有黄石公巖觀今荒廢</hi>眼明<lb/>
見飛瀑澗壑鳴瓊琚河落句思李練飛詩陋儒新橋跨<lb/>
虹霓出月明蟾蜍兩州勞五馬同日傳雙魚<hi>至開先得唐江州李</hi>
<hi>南康書</hi>神光照萬杉飛白留天書遙瞻星子城青山㸃舂<lb/>
鉏我行未及西三峽知何如登樓閲天險奮地轟雷車<lb/>
<pb n="KR4h0067_WYG_166-9a"/>
壯哉五丁力鑿此千尺渠羣峯列耆老深淵蓄璠璵<hi>五老</hi>
<hi>諸峯及三峽玉淵並在棲賢</hi>古刹依朱砂穿林駭猿狙<hi>楞伽在朱砂峯下自棲賢</hi>
<hi>一路穿荆棘而行</hi>萬巻已空閣三竹猶扶疎肩輿足繭卒傳詩<lb/>
手疲胥佳境尚無窮雅興良已攄身隨禽往還興逐雲<lb/>
巻舒重尋訥庵老細論無言予節物變炎涼遲留費居<lb/>
諸在路何悠悠歸夢頻蘧蘧秋風鴈還蕩緘封寄鄉閭<lb/>
　　中秋宿瀼溪驛<hi>瑞昌縣</hi>
半月游廬阜中秋宿瀼溪祠尋元子隠<hi>元次山舊隱</hi>樹認赤<lb/>
<pb n="KR4h0067_WYG_166-9b"/>
烏棲<hi>呉赤烏所見之地</hi>坐待雲開月行愁雨作泥鄱人應話我<lb/>
身在九江西<lb/>
　　題一覽亭<hi>在漕臺後山</hi>
危亭頂鄂渚欲上初不敢肩輿躡崢嶸眼界驚坎窞青<lb/>
山繚江湖烟雨抹濃淡千帆破滄浪萬里照菡萏大澤<lb/>
胸可吞秀色手宜攬形勢控上游天險卦侔坎登臨迫<lb/>
吹帽秋聲在葭菼銜杯情有欣懐古意多感兩雄孫與<lb/>
劉壯志鯨鵬噉赤壁走阿瞞功業炳鈆槧黄鶴去何之<lb/>
<pb n="KR4h0067_WYG_166-10a"/>
靈竹色猶慘樓餘庾公興洲遺正平憾北望舊中原激<lb/>
裂壯士膽何由登太山一快天下覽<hi>赤壁之説有四在鄂之蒲圻者是孫</hi>
<hi>權遣周瑜與劉備併力敗曹公於是</hi>
　　過金口市江中有渚名鯉魚甲渚上有蘆花連日<lb/>
　　遇逆風舟以寸進挽舟者行蘆中成四絶<lb/>
江山滿眼似相迎一閧人煙問地名舟過已經金口市<lb/>
水流應到石頭城<lb/>
鯉魚甲露江中渚蘆荻花浮渚上霜檣影落江疑是釣<lb/>
<pb n="KR4h0067_WYG_166-10b"/>
巨鱗驚躍鷺飛忙<lb/>
長江十里渺連空逆水那堪更逆風定是江神憐逺去<lb/>
欲吹船轉浙江東<lb/>
江神不借一帆風急水難收寸進功攲枕高眠真有媿<lb/>
挽舟人在荻花中<lb/>
　　宿高牙<lb/>
牢落楚天涯䕫門路尚賖落帆驚宿鷺弭榜傍栖鴉<hi>有鴉</hi>
<hi>千百羣集於栁</hi>風伯聲喧枕漁人水浸家江神阻行色非是戀<lb/>
<pb n="KR4h0067_WYG_166-11a"/>
高牙<hi>兩宿</hi>
　　亡姊之塟在九月而不得其日十五日讀坡詩至<lb/>
　　英公燎須事不覺悲涕是日辛酉得非塟日耶詩<lb/>
　　以寓哀<lb/>
先人六兒女姊長孝且慈徳淑命不淑哀哉止於斯莫<lb/>
年失愛子哭泣鬢成絲年纔五十七一病不可醫姊死<lb/>
我在傍姊塟吾不知初聞卜九月不知日與時丐祠既<lb/>
不遂臨穴竟無期日月為我昏風雨為我悲宦游何所<lb/>
<pb n="KR4h0067_WYG_166-11b"/>
得抱恨渺無涯尚餘英公須未作子厚碑<hi>嘗欲作墓志不遂</hi>便<lb/>
當回鴈蕩那忍過姊歸<hi>姊歸縣在歸州有屈原故宅原既被放流忽然自歸原有賢姊</hi>
<hi>曰女須亦歸喻令自寛離騷所謂女須之嬋媛兮是也袁崧以為姊歸之名始於此</hi>
　　宿網步時已入夜猶行舟忽聞犬聲知有人家孤<lb/>
　　燈一㸃葢漁舍也是夕有月不飲<lb/>
網步知何處維舟日已昬孤燈耿漁舍一犬吠江村問<lb/>
境欣名復<hi>在復州界</hi>歸心㡬到温遙天有明月惜不照金尊<lb/>
　　宿金鷄渡<lb/>
<pb n="KR4h0067_WYG_166-12a"/>
曉起鷄未鳴晚宿雞鳴渡鷄鳴又還起扁舟觸烟霧不<lb/>
作田文奔不效劉琨舞孜孜慕舜徒去去官䕫府<lb/>
　　舟中記所見<lb/>
不向三苗境上過<hi>岳州乃三苗故都</hi>此身端怯洞庭波浪翁未<lb/>
免敖牙戲漁父時為欸乃歌蟲喜年豐頗擣米鳥憂沙<lb/>
漲自淘河<hi>擣米淘河蟲鳥名</hi>可無好處如鄉里橘緑橙黄恨不<lb/>
多<lb/>
　　上大望州鑽天嶺<lb/>
<pb n="KR4h0067_WYG_166-12b"/>
身到猿啼百尺頭<hi>百尺坡</hi>更言前有鶻孫愁試於大望山<lb/>
頭望望見人間是峽州<lb/>
豆子山前火墨溪迢迢一嶺與天齊肉身安得鑽天手<lb/>
肝膽崔嵬自作梯<lb/>
　　題諸葛武侯祠<lb/>
八陣圖旁丞相祠風雲慘淡㑹當時功成豈止三分漢<lb/>
才大非惟十倍丕渭上忽傳司馬走蜀中長起卧龍思<lb/>
我來再拜瞻遺像涙滿襟如老杜詩<lb/>
<pb n="KR4h0067_WYG_166-13a"/>
　　登詩史堂觀少陵畫像<lb/>
萬丈光芒筆有神兩眉猶帶舊酸辛殘杯不復愁肥馬<lb/>
賸馥端能丐後人䕫子江頭吟處景杜鵑聲裏拜時身<lb/>
敬瞻遺像觀詩史一酹雲安麴米春<lb/>
　　游東坡八絶<lb/>
道大才高世不容堪嗟尺水困神龍空游赤壁英姿發<lb/>
卻向小橋詩思濃<lb/>
出處平生慕樂天東坡名自樂天傳文章均得江山助<lb/>
<pb n="KR4h0067_WYG_166-13b"/>
但覺前賢畏後賢<hi>忠州東坡以樂天得名</hi>
少年下筆已如神文到黄州更絶塵我宋人才盛元祐<lb/>
玉堂人是雪堂人<lb/>
世重元之重竹樓雪堂名更重黄州西山草木尤光彩<lb/>
一一曽經杖屨游<lb/>
再閏黄州正坐詩詩因遷謫更瑰奇讀公赤壁詞并賦<lb/>
如見周郎破賊時<lb/>
供成詩案脱纍囚天遣公來此地游自有胸中雲夢澤<lb/>
<pb n="KR4h0067_WYG_166-14a"/>
更居雲夢澤南州<lb/>
口誦淵明歸去詞岷峨歸去竟無期高安難弟來相訪<lb/>
細説對牀風雨時<lb/>
批風抺月五經年吟盡淮南盡處天獨與元之韓魏國<lb/>
神交千古作三賢<lb/>
　<lb/>
　<lb/>
　<lb/>
<pb n="KR4h0067_WYG_166-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百六十六<lb/>
</p>
<p>
</p>
  </div>
</body>
</text>
</TEI>
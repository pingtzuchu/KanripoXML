<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三十六</head> <lb/>
    <p>
<pb n="KR4h0067_WYG_036-1a"/>
欽定四庫全書<lb/>
　兩宋名賢小集巻三十六<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　竹友集<lb/>
　　讀書<lb/>
吾生後淵明頗亦念黄虞要知千載外所學非殊塗兀<lb/>
坐對聖賢撫巻一長吁彼智自明哲惟狂益昏逾一源<lb/>
<pb n="KR4h0067_WYG_036-1b"/>
同濫觴派别乃差殊我觀載籍中世事何所無癡人不<lb/>
識古謂與古人俱相望何遥遥清都視積蘓咄此不可<lb/>
獻諷誦聊相愉嗟哉子栁子文章葢羣儒速進自貽戚<lb/>
南冠成縶拘天孫不與巧溪神亦為愚讀書雖滿腹何<lb/>
曾捄飢劬乃知伾文輩要路難齊驅<lb/>
　　飲酒<lb/>
世故不料理萬事付一樽呼賓陳肴蓛乃爾不憚煩秩<lb/>
筵初嚴冷稍稍笑語喧有如鄒子律能囘寒谷温朱顔<lb/>
<pb n="KR4h0067_WYG_036-2a"/>
挽不住雪髩日夜繁人生行樂耳惲也亦至言哀哉獨<lb/>
醒人顦顇拾蘭蓀寧知阿堵中端有妙理存<lb/>
　　寄題朱氏小隠園<lb/>
吾聞滑稽兒避世向金馬刈艸吉雲鄉探鳳荒城野斯<lb/>
人玩世耳豈必蒿廬下牆東本儈牛君平葢卜者朝市<lb/>
亦堪隠山林實瀟灑君居占深源境物粲可冩老檜上<lb/>
干雲孫桐已拱把雨窻修竹響風磴寒泉瀉此翁少年<lb/>
日巧射如注瓦百金裝寳刀千金買流赭晚歌紫芝曲<lb/>
<pb n="KR4h0067_WYG_036-2b"/>
情性妙陶冶蒲履榖皮巾何取綬若若嗟予亦曠蕩與<lb/>
世自藞苴方期訪桃源更欲結蓮社<lb/>
　　次韻董之南見贈<lb/>
章甫不入越夏蟲多拘時生無適俗韻舉世誰知之鍾<lb/>
嶸不並世無人識丘遲雖有落花句知為何等詩如逢<lb/>
賀賓客方歎烏棲辭我初出險語俗子争唐嗤俛眉欲<lb/>
從事復恐遭文移亦知適楚車安可從北馳董家名父<lb/>
子平生所懷思雖云識面晚相聞已相知君詩有古意<lb/>
<pb n="KR4h0067_WYG_036-3a"/>
且結皓首期端能啖杞菊時復過天隨<lb/>
　　陳循中求賦髙麗墨詩為作長句<lb/>
老松收煙琢𤣥玉可試洮州鴨頭緑來從萬里古樂浪<lb/>
傳到麻源第三谷要須岱郡鹿角膠擣成方解土炭嘲<lb/>
請君摩研新詩作一弄潺湲弔康樂<lb/>
　　竹友軒<lb/>
城北有陳侯眉宇初未識似聞臭味同炯炯見胷臆願<lb/>
言登子軒哦句呼阿客看君隂森下玉潤映連璧龍吟<lb/>
<pb n="KR4h0067_WYG_036-3b"/>
秋夜永卧聴風摵摵或當命柴車獨咏此君側興盡悠<lb/>
然返誰能煖君席<lb/>
　　讀莊子内篇<lb/>
經春十日雨却掃門無車伏枕夢鳴轂淙琤行溜渠端<lb/>
坐發深省妙香浮素裾盥濯披陳編諷誦臨前除陳編<lb/>
為何誰漆園傲吏書竒辭通諔詭空語極虚無得意榮<lb/>
辱境脫身憂患餘胷中灌頂句身上如意珠逍遥有妙<lb/>
處領畧歸一途塵影閱千世風波連九區畏夏苦執熱<lb/>
<pb n="KR4h0067_WYG_036-4a"/>
開軒除鬱蒸簷前鳥雀喧朝旭上朱甍席間裁函丈詩<lb/>
書浩縱横槃礴環堵間幽獨懐友生古人在黄巻十載<lb/>
使我傾出門窺物變草木各鮮榮青青牆東竹見汝忽<lb/>
眼明愛玩不能忘移根傍軒楹俯仰與竹俱定交見深<lb/>
情不是無朋友此君氷玉清風吹萬籟響寒梢韻竽笙<lb/>
我獨哦其間詩作秋蟲鳴琅玕亦有實期汝向秋成鳳<lb/>
凰何時來翽翽翔我庭<lb/>
　　貫時軒<lb/>
<pb n="KR4h0067_WYG_036-4b"/>
舊時王子猷愛竹僅成癖斯人向千載論世心莫逆吾<lb/>
軒謐竹友寓意比三益俗士舊雨來今擬定埽迹投足<lb/>
寄其間鼎鼎一何愚倘同蓬蒿鷃勿笑溟海魚<lb/>
　　陶淵明寫真圖<lb/>
淵明歸去潯陽曲杖藜蒲鞵巾一幅隂隂老樹囀黄鶯<lb/>
艷豔東籬粲霜菊世紛無盡過眼空生事不豐隨意足<lb/>
廟廊之姿老蓬蓽環堵蕭條僅容膝大兒頑鈍懶詩書<lb/>
小兒嬌癡愛梨栗老妻日莫荷鋤歸欣然一笑共蝸室<lb/>
<pb n="KR4h0067_WYG_036-5a"/>
哦詩未遣愁肝腎醉裏呼兒供紙筆時時得句輒寫之<lb/>
五言平淡用一律田家酒熟夜打門頭上自有漉酒巾<lb/>
老農時問桑麻長提壺挈榼來相親一尊徑醉北窗卧<lb/>
蕭然自謂羲皇人此公聞道窮亦樂容貌不枯似丹渥<lb/>
儒林紛紛隨溷濁山林髙義久寂莫假令九原今可作<lb/>
舁公籃輿也不惡<lb/>
　　斸苓軒<lb/>
萬鍾辭屠羊五鼎貪主父是間多毒腊可茹亦可吐緬<lb/>
<pb n="KR4h0067_WYG_036-5b"/>
懷陶隠居朝服挂神武餌苓期郤老曠蕩適林莽我家<lb/>
城西偏有地一㕓許開軒俯長松倒影廕庭廡嵌空宿<lb/>
龍蛇晻曖蔵霧雨流脂入地脈凝結嵗月古長鑱白木<lb/>
柄生事聊付汝想彼塵外人遲暮肯同煮但當稍兔絲<lb/>
敢望擘麟脯<lb/>
　　約諸人游羅坊觀<lb/>
陽夏吾鼻祖人物傾九州間擕東山妓文靖極風流屐<lb/>
齒步飛磴快哉康樂游耳孫牛馬走闒惰無匹儔但有<lb/>
<pb n="KR4h0067_WYG_036-6a"/>
愛山趣尚能繼前修頗厭城市塵拘縶如楚囚朅來龍<lb/>
泉上杖履隨沙鷗幽尋風露静江月動金虯青山帶長<lb/>
江佳氣日夕浮旁有列仙家丹闕連飛樓琴書靜無譁<lb/>
竹樹煩更幽約我雲霞交兹游及清秋朱絃蕩塵襟芳<lb/>
樽寫牢愁道士如彌明長頸髙結喉初無石鼎句嶮怪<lb/>
壓劉侯從渠倚壁睡吾属足㝠搜<lb/>
　　無逸病目以詩戲問<lb/>
六根無牢强萬事有戕敗丹白豈不加能令眼根壞溪<lb/>
<pb n="KR4h0067_WYG_036-6b"/>
堂老居士學道入三昧空花結空果過眼了無礙偶然<lb/>
幻翳侵惱此清淨界道人不易得定為天所愛恐君墮<lb/>
塵刧豫此小懲戒病眸㸃空青勿作兒女態為君禱於<lb/>
天君病當立瘥未忘覷詩書不敢窺粉黛<lb/>
　　寒日出郊<lb/>
水晴鷗弄影沙軟馬驚塵宻竹斜侵徑幽花亂逼人深<lb/>
行聽格磔倦憇倚輪囷往事悲青塜年年芳草新<lb/>
　　寄洪鴻父<lb/>
<pb n="KR4h0067_WYG_036-7a"/>
兒時訪道章江上燕雀羣中見阿鴻南浦飛雲看畫棟<lb/>
北忩欹枕颯凉風讀書長憶登山勝作尉聊甘食薺窮<lb/>
想見咏懷非一首鈎章棘句定能工<lb/>
　　有懷潘子真<lb/>
冲和菴裏潘居士旅食京城久不還玉屑銀鈎長在眼<lb/>
瑶林琪樹未承顔大門曾是鄭嚴輩吾子却居夷恵間<lb/>
想見紅塵車馬底夢魂隨鴈過西山<lb/>
　　食菜<lb/>
<pb n="KR4h0067_WYG_036-7b"/>
道人真是伊蒲塞頓頓園蔬入饌來紫芥寒葅㕘薤韭<lb/>
黄橙苦酒伴鹽梅蒸豚不羡貯人乳飯豆亦能羮芋魁<lb/>
但恐酪奴不解事攪令枵腹轉春雷<lb/>
　　暮春二首<lb/>
溜渠鳴玉雨成霖春草池塘數尺深後院落花人不到<lb/>
無聊獨下海棠隂<lb/>
晚雨牆東暗緑槐清隂庭院鎖莓苔委堦紅藥將春去<lb/>
貼水青荷與夏來<lb/>
<pb n="KR4h0067_WYG_036-8a"/>
　　春日黄梅花二首<lb/>
臘梅初雨雪争妍素艷寒香亦可憐政使北風吹得盡<lb/>
一枝金蓓始嫣然<lb/>
傍人如笑不勝妍曽是尋芳向臘前縱使游蜂能拂掠<lb/>
含酸結子為誰圓<lb/>
　　梅花四首<lb/>
姑射神游閱九闗水精宫殿不勝寒下窺人世生塵想<lb/>
故作梅花與俗看<lb/>
<pb n="KR4h0067_WYG_036-8b"/>
清曉㣲開淡淡黄蕭疎無奈北風凉幽姿不許人窺見<lb/>
故向寒林度暗香<lb/>
薔薇露染玉肌香疎影寒光照野塘長使詩人動幽興<lb/>
不教桃李鬬春粧<lb/>
冷香零亂㸃寒莎眼底愁生萬種多收拾餘芳無處惜<lb/>
只傳佳句似隂何<lb/>
　　送都仲獻<lb/>
酒曹懐璧蹔投閒俄許朱轓未賜環殿閣凉生應在眼<lb/>
<pb n="KR4h0067_WYG_036-9a"/>
宫門騶唱合趨班鳯凰觀徳翔千仞虎豹窺人礙九闗<lb/>
只恐蒼生傾望久未容投紱老家山<lb/>
　　寄題長沙髙善時醉月堂<lb/>
亂山岑秀繞湘濆君築茅堂底處村蠻國戈矛真夢幻<lb/>
醉鄉風露别乾坤平生不負南樓興何日能同北海尊<lb/>
聊欲揮毫書楚些憑君招取獨醒魂<lb/>
　　與江君佑游五福寺觀竹二首<lb/>
老子平生與竹羣清風灑濯勝三熏江都定自興不淺<lb/>
<pb n="KR4h0067_WYG_036-9b"/>
共打僧門看此君<lb/>
小池環插碧琅玕氣韻蕭梢六月寒一夜清霜羣木落<lb/>
獨留孤節與君看<lb/>
　　呉彩鸞寫真<lb/>
天上鳳凰難獨宿人間翡翠本雙栖丹青不與文簫共<lb/>
誰遣雉東迷雀西<lb/>
　　戲咏䑕鬚筆<lb/>
編鬚捋取蝟毛磔裁管縛成雞距長誰言䑕輩不足齒<lb/>
<pb n="KR4h0067_WYG_036-10a"/>
也復論功翰墨塲<lb/>
　　山間四首<lb/>
籬落秋花未得霜嫣然一笑媚秋陽可人風味撩詩興<lb/>
不記姚家宫様黄<lb/>
野老縁岡拾墮樵溪童收網度横橋高懐盡在行歌裏<lb/>
豈信人間有市朝<lb/>
未羡顏生樂一簞一簞懸磬若為歡有田如使揚雄足<lb/>
亦學前賢在澗槃<lb/>
<pb n="KR4h0067_WYG_036-10b"/>
舉案齊眉老孟光隠居無計可須忙殘年但使糟牀注<lb/>
亦付生涯與醉鄉<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三十六<lb/>
</p>
<p>
</p>
  </div>
</body>
</text>
</TEI>
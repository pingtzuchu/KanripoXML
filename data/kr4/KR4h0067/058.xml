<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻五十八</head> <lb/>
    <p>
<pb n="KR4h0067_WYG_058-1a"/>
欽定四庫全書<lb/>
　兩宋名賢小集巻五十八<lb/>
　　　　　　　　　　　　　宋　陳　思　編<lb/>
　　　　　　　　　　　　　元　陳世隆　補<lb/>
　安樂窩吟<lb/>
　邵雍字堯夫衛州人也刻厲為學夜不枕席者數年<lb/>
　有王豫者以師自居聞雍學易召而欲教之雍往見豫<lb/>
　與語三日蹶然起拜雍嘗適吳楚過秦魯客梁晉而<lb/>
<pb n="KR4h0067_WYG_058-1b"/>
　歸徙居扵洛士人道洛者必過其廬與人言必依扵<lb/>
　孝悌忠信樂道人之善不及其惡故賢不肖無不親<lb/>
　之其學自天地運化隂陽消長皆以數推之逆知其<lb/>
　變世無能曉之者而雍内以自樂浩如也初舉遺逸<lb/>
　試將作監主簿熈寧初以為潁州團練推官與常秩<lb/>
　同召而雍卒不起居洛三十年而卒年六十七贈著<lb/>
　作郎諡曰康節有書十二巻曰皇極經世詩二十篇<lb/>
　曰擊壤集子伯温<lb/>
<pb n="KR4h0067_WYG_058-2a"/>
　　皇極經世一元吟<lb/>
天地如葢軫覆載何高極日月如磨蟻往來無休息上<lb/>
下之嵗年其數難窺測且以一元言其理尚可識一十<lb/>
有二萬九千餘六百中間三千年迄今之陳迹治亂與<lb/>
廢興著見扵方冊吾能一貫之皆如身所歴<lb/>
　　和祖擇之<lb/>
吾家職分是雲山不見雲山不解顔逰興亦難分日限<lb/>
夢魂都不到人間煙嵐欲極無涯樂軒冕何嘗有暫閒<lb/>
<pb n="KR4h0067_WYG_058-2b"/>
洛社交朋屢思約幾時曾得畧衣攀<lb/>
　　謝擇之惠詩<lb/>
思深骨髓為慈親義重丘山是故人歸過洛陽舊逰地<lb/>
白雲收得薜蘿身<lb/>
　　觀物詩<lb/>
地以静而方天以動而圓既正方圎體還明動静權静<lb/>
久必成潤動極遂成然潤則水體具然則火用全水體<lb/>
以器受火用以薪傳體在天地後用起天地先<lb/>
<pb n="KR4h0067_WYG_058-3a"/>
　　睢陽五老圗<lb/>
政事渾如春夢閒人情囂薄惡儒冠四朝遺烈承平日<lb/>
兩世觀風樹大桓經濟安民心不晦保全傳嗣骨無寒<lb/>
乾元恰似諸公意符節還同一揆㸔<lb/>
　　復封詩<lb/>
冬至子之半天心無改移一陽方動處萬物未生時𤣥<lb/>
酒味方淡大音聲正希此言如不信更請問庖羲<lb/>
　　天道吟<lb/>
<pb n="KR4h0067_WYG_058-3b"/>
天道不難知人情未易窺雖聞言語處更㸔作為時隠<lb/>
几功夫大揮戈事業卑春秋懶乘興出用小車兒<lb/>
　　莫春吟<lb/>
林下居常睡起遲那堪車馬近來稀春深晝永簾垂地<lb/>
庭院無風花自飛<lb/>
　　閒吟<lb/>
忽忽閒拈筆時時樂性靈何嘗無對景未始便㤀情句<lb/>
會飄然得詩因偶爾成天機難狀處一㸃自分明<lb/>
<pb n="KR4h0067_WYG_058-4a"/>
　　觀物<lb/>
萬物備吾身身貧道未貧觀時見物理主敬得天真心<lb/>
爽星辰夜情忻草木春自憐斵䘮後能作太平人<lb/>
　　仁術<lb/>
在昔賢君子存心每欲仁求端徒有術及物豈無因惻<lb/>
隠來何自虚明覺處真擴充徒此念福澤遍斯民入井<lb/>
倉皇際牽牛觳觫辰向來㸔楚越今日備吾身<lb/>
　　聞善决江河<lb/>
<pb n="KR4h0067_WYG_058-4b"/>
大舜深山日襟靈保太和一言分善利萬里决江河可<lb/>
欲非由外惟聰不在他勇如争赴壑進豈待盈科學海<lb/>
功難並防川患亦多何人親祖述耳順肯同波<lb/>
　　秋日<lb/>
閒來無事不從容睡起東忩日已紅萬物靜觀皆自得<lb/>
四時佳興與人同道通天地有形外思入風雲變態中<lb/>
富貴不淫貧賤樂男兒到此是豪雄<lb/>
　　龍門道中<lb/>
<pb n="KR4h0067_WYG_058-5a"/>
物理人情自可明何嘗戚戚向平生巻舒在我有成筭<lb/>
用舍隨時無定名滿目雲山俱是樂一毫榮辱不須驚<lb/>
侯門見説深如海三十年前掉臂行<lb/>
　　史畵吟<lb/>
史筆善記事畫筆善狀物狀物與記事二者各得一詩<lb/>
史善記意詩畫善狀情狀情與記意二者皆得精狀情<lb/>
不狀物記意不記事形容出造化想像成天地體用自<lb/>
此分鬼神無敢異詩者豈扵此史畫而已矣<lb/>
<pb n="KR4h0067_WYG_058-5b"/>
　　詩畵吟<lb/>
畵筆善狀物長扵運丹青丹青入巧思萬物無遯形詩<lb/>
筆善狀物長扵運丹誠丹誠入秀句萬物無遯情詩者<lb/>
人之志言者心之聲志因言以發聲因律而成多識扵<lb/>
鳥獸豈止毛與翎多識扵草木豈止枝與莖不有風雅<lb/>
頌何由知功名不有賦比興何由知廢興觀朝廷盛事<lb/>
壯社稷威靈有湯武締構無幽厲攲傾知得之艱難肯<lb/>
失之驕矜去巨蠧姦邪進不世賢能摘隂陽粹美索天<lb/>
<pb n="KR4h0067_WYG_058-6a"/>
地精英藉江山清潤揭日月光榮收之為民極著之為國經<lb/>
播之於金石奏之於大廷感之以人心告之以神明人神之<lb/>
胥恱此所謂和羮既有虞舜歌豈無皐陶賡既有仲尼刪豈<lb/>
無季札聽必欲樂天下舎詩安足憑得吾之緒餘自可致昇平<lb/>
　　寄祖擇之<lb/>
三十年交舊相逢各白頭海壖曽共飲洛社又同遊脫<lb/>
屣風波地開懷松桂秋兩眉從此後應不著閒愁<lb/>
　　首尾吟三首<lb/>
<pb n="KR4h0067_WYG_058-6b"/>
堯夫非是愛吟詩詩是堯夫可愛時寳鑑造形難隠髪<lb/>
鸞刀迎刃豈容絲風埃若不求侵路塵土何由上得衣<lb/>
欲論誠明是難事堯夫非是愛吟詩<lb/>
堯夫非是愛吟詩詩是堯夫不強時事到強為須涉迹<lb/>
人能知止是先㡬面前自有好田地天下豈無半路岐<lb/>
省力事多人不做堯夫非是愛吟詩<lb/>
堯夫非是愛吟詩詩是堯夫喜老時明著衣冠為士子<lb/>
高談仁義是男兒敢扵世上明開眼肯向人間浪皺眉<lb/>
<pb n="KR4h0067_WYG_058-7a"/>
六十七年無事客堯夫非是愛吟詩<lb/>
　　安樂窩中自貽<lb/>
物如善得終為美事到巧圗安有公不作風波扵世上<lb/>
自無氷炭到胸中災殃秋葉霜前墜富貴春花雨後紅<lb/>
造化分明人莫會枯榮消得㡬何功<lb/>
　　月到梧桐上吟<lb/>
月到梧桐上風來楊栁邊院深人復静此景共誰言<lb/>
　　清夜吟<lb/>
<pb n="KR4h0067_WYG_058-7b"/>
月到天心處風來水面時一般清意味料得少人知<lb/>
　　天津橋晚步<lb/>
芝葢乆稀疎莫雲空坱圠千年舊都城一片閒宫闕禁<lb/>
籞尚連延觚稜猶<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲橋勢横雌霓隄形偃初月瀍澗<lb/>
崖已深漢唐時未歇危亭獨坐人浪把興亡閲<lb/>
　　天春園<lb/>
内鄉有園名天春春時桃李如彩雲邑民攜觴連帟幕<lb/>
或歌或舞同欣欣縣令春閒意自若直謂前世無古人<lb/>
<pb n="KR4h0067_WYG_058-8a"/>
牡丹百品紅與紫華而不實徒紛紜<lb/>
　　兼隠亭<lb/>
兼隠詫來書于時特起予民淳無訟聴縣僻類山居簿<lb/>
領杯盤外官聨談咲餘不知當此際傍邑更誰如<lb/>
　　伊川<lb/>
向晚驅車出上陽初程便宿水雲鄉更聞數弄神仙曲<lb/>
始信壺中日月長<lb/>
　　錦屏山<lb/>
<pb n="KR4h0067_WYG_058-8b"/>
錦屏山映一川霞桃李争妍二月花試向宜陽髙處望<lb/>
故宫翻作野人家<lb/>
　　逰黄澗<lb/>
堪嗟五霸争周燼可咲三分拾漢餘得似不才閒處坐<lb/>
平時雲水遶衣裾<lb/>
　　叠石溪<lb/>
縱轡來逰叠石溪斷崖還合與雲齊飛泉亦有留人意<lb/>
肯負他年到此栖<lb/>
<pb n="KR4h0067_WYG_058-9a"/>
　　九龍泉<lb/>
九潭冷浸崖根黒數峰高入雲衢碧逰人屏氣不敢言<lb/>
長恐雷霆奮扵側水邊静坐天將暮猶自盤桓未成去<lb/>
馬上回頭更一觀雲烟更隔無重數<lb/>
　　晚步天津次日有詩<lb/>
溪翁昨晚步天津搔首橋邊佇立頻洛水但聞催去棹<lb/>
西風惟解促行人山川慘淡籠寒雨樓觀參差鏁暮春<lb/>
此境更堪蕭爽㑹欲霜時候雁來賔<lb/>
<pb n="KR4h0067_WYG_058-9b"/>
　　自題安樂窩<lb/>
安樂窩中弄舊編舊編將絶又重聨燈前燭下三千日<lb/>
水畔花間二十年有主山河難占籍無争風月任收權<lb/>
閒吟閒咏人休問此箇功夫世不傳<lb/>
　　洛下園池<lb/>
洛下園池不閉門洞天休用别尋春縱逰只合輸閒客<lb/>
遍入何嘗問主人更小亭欄花正好儘荒臺榭景纔真<lb/>
虚名誤了無涯事未必虚名總到身<lb/>
<pb n="KR4h0067_WYG_058-10a"/>
　　安樂窩中詩一編<lb/>
安樂窩中詩一編自歌自咏自怡然陶鎔水石閒勛業<lb/>
銓擇風花静事權意去乍乘千里馬興來初上九重天<lb/>
歡時更改二三字醉後吟哦五七篇直恐心通雲外月<lb/>
反疑身是洞中仙銀河洶湧翻晴浪玉樹嵖岈生紫烟<lb/>
萬物有情皆可狀百骸無病不能蠲命題偶被神相助<lb/>
得句偏為人所傳肯讓貴家十部樂寜慚富室一囊錢<lb/>
若條此過知何限且喜臺官獨未言<lb/>
<pb n="KR4h0067_WYG_058-10b"/>
　　福昌遇雨<lb/>
雲勢移峯緩泉聲度竹遲此時無限意惟有翠禽知<lb/>
　　觀陳希夷先生真及墨跡絶句三首<lb/>
未見希夷真未見希夷跡徒聞希夷名希夷心未識<lb/>
既見希夷跡復見希夷真始知今與古天下常有人<lb/>
希夷真可觀希夷墨可傳希夷心一片不可得而言<lb/>
　　黄河<lb/>
誰言為利多于害我為長渾未始清西至崑崙東到海<lb/>
<pb n="KR4h0067_WYG_058-11a"/>
其間多少不平聲<lb/>
　　題范忠獻公真吟<lb/>
范邵居洛陽希夷居華山陳邵為逸人忠獻為顯官邵<lb/>
在范之後陳在范之前三人貌相類兩人名相連<lb/>
　　和司馬温公韵二絶<lb/>
冠葢紛華塞九衢聲名相軋在前呼獨君都不將為事<lb/>
始信人間有丈夫<lb/>
風背河聲近亦㣲斜陽淡泊隔雲衣一雙白鷺在山外<lb/>
<pb n="KR4h0067_WYG_058-11b"/>
將下沙頭却背飛<lb/>
　　和温公見候詩韵<lb/>
君家梁上年時燕過社今年尚未迴為<hi>闕</hi>誤君凝望久<lb/>
萬花深處小車來<lb/>
　　觀易<lb/>
一物其來有一身一身還有一乾坤能知萬物備于我<lb/>
肯把三才别立根天向一中分體用人于心上起經綸<lb/>
天人焉有兩般事道不虚行只在人<lb/>
<pb n="KR4h0067_WYG_058-12a"/>
　　觀書<lb/>
吁嗟四代帝王權盡入區區一舊編或讓或争三萬里<lb/>
相因相革二千年唐虞事業誰能繼湯武功夫世莫傳<lb/>
時既不同人又異仲尼惡能不潸然<lb/>
　　觀詩<lb/>
愛君難得似當時曲盡人情莫若詩無雅豈明王教化<lb/>
有風方識國興衰知音未莫吳公子潤色曾經魯仲尼<lb/>
三百五篇天下事後人誰敢更譏非<lb/>
<pb n="KR4h0067_WYG_058-12b"/>
　　觀春秋<lb/>
堂堂王室寄空名天下無時不戰争滅國伐人唯恐後<lb/>
尋盟報役未曾寜晉齊命令炎如火文武鎡基冷似氷<lb/>
惟有感麟心一片萬年千載若丹青<lb/>
　　插花吟<lb/>
頭上花枝照酒巵酒巵中有好花枝身輕兩世太平日<lb/>
眼見四朝全盛時况復筋骸粗康健那堪時節正芳菲<lb/>
酒涵花影紅光溜争忍花前不醉歸<lb/>
<pb n="KR4h0067_WYG_058-13a"/>
　　洛陽春<hi>八首之一</hi>
四方景好無如洛一嵗花竒莫若春景好花竒精妙處<lb/>
又能分付與閒人<lb/>
　　冬至吟<lb/>
何者謂之㡬天根理極㣲今年初盡處明日未來時此<lb/>
際易得意其間難下辭人能知此意何事不能知<lb/>
　　閒吟<lb/>
自古禦戎無上䇿惟慿仁義是中原王師問罪固能道<lb/>
<pb n="KR4h0067_WYG_058-13b"/>
天子䝉塵争忍言二晉亂亡成茂草三君屈辱落陳編<lb/>
公閭延廣何人也始信興邦亦一言<lb/>
　　題淮隂廟十首<lb/>
一身作亂宜從戮三族全夷似少恩漢道是時初雜霸<lb/>
蕭何王佐殆非尊<lb/>
據立大功非不智復貪王爵似專愚造成四百年炎漢<lb/>
纔得安寜反受誅<lb/>
生身既得逢真主立事何須作假王誰謂禍胎從此始<lb/>
<pb n="KR4h0067_WYG_058-14a"/>
不宜回首怨髙皇<lb/>
一時韓信為良犬千古蕭何作霸臣彼此並干名教罪<lb/>
罪猶不逮謂斯人<lb/>
韓信事劉元不叛蕭何惑主竟生疑當初若聴蒯通語<lb/>
高祖功名未可知<lb/>
雖則有才兼有智存亡進退處非真五湖依舊烟波在<lb/>
范蠡無人繼後塵<lb/>
若非韓信難除項不得蕭何莫制韓天下須知無一手<lb/>
<pb n="KR4h0067_WYG_058-14b"/>
苟非髙祖用蕭難<lb/>
漢家基定議功勲異姓封王有五人不是淮隂最雄傑<lb/>
敢教根固又生秦<lb/>
韓信恃功前慮寡漢王負徳尚權安幽囚必欲擒來斬<lb/>
固要加諸甚不難<lb/>
若履暴榮須暴辱既經多喜必多憂功成能讓封王印<lb/>
世世長為列土侯<lb/>
　兩宋名賢小集巻五十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百五十八</head> <lb/>
    <p>
<pb n="KR4h0067_WYG_258-1a"/>
欽定四庫全書<lb/>
　兩宋名賢小集巻二百五十八<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　西山先生詩集<hi>三</hi>
　真徳秀<lb/>
　　夀外舅楊開國<lb/>
大中大夫漢千户子男一位周諸侯人生到此不易得<lb/>
<pb n="KR4h0067_WYG_258-1b"/>
况復寳帶懸精鏐雖然三者皆外物達人睨視如雲浮<lb/>
天公最嗇是眉夀七十従來已稀有堂堂玉立仙遊翁<lb/>
嵗比磻溪未華首碧瞳射人雙鏡懸曉窻貝葉聲琅然<lb/>
問渠那得許强健陰功久在朱陵編願翁遨嬉更千嵗<lb/>
做盡人間方便事却乗白鶴御丹鸞直上紫清朝玉帝<lb/>
　　贈旴江張平仲<hi>希季</hi>
去聖既云逺至理日以冥言道指虚𤣥語性雜精靈正<lb/>
傳乆蕪沒異學得魁横卓哉周程張磊磈三代英妙藴<lb/>
<pb n="KR4h0067_WYG_258-2a"/>
發天地㣲言昭日星後來紫陽翁抑又集大成煌煌八<lb/>
書訓<hi>謂論孟大學中庸太極西銘易詩也</hi>凛凜萬世程學者生此時坦然<lb/>
有規繩但患舍康荘自趨柴與荆張君江西來頗嘗得<lb/>
師承敝衣雖懸鶉猛志欲掣鯨袖出文一編其辭峻而<lb/>
清此士不易得歸歟更研精勿受俗學變而為寵辱驚<lb/>
貧者士之常未合寧躬耕髙門謹勿謁養此氣峥嶸不<lb/>
見商歌人洋洋金石聲<lb/>
　　送王子文宰昭武<lb/>
<pb n="KR4h0067_WYG_258-2b"/>
樵川古樂國誰遣生榛菅往事忍復言念之輒長歎子<lb/>
往字其人寄任良亦艱傷哉周餘民十室九孤鰥深心<lb/>
察苛癢摩手蘇痍瘢願加百倍功勿作常時觀<lb/>
熒熒匣中龍爛爛巖下電紛綸揮霍間坐子百千變雖<lb/>
然事㡬㣲易矚亦易眩誤從快處生理向静中現健决<lb/>
要安徐聰明貴韜斂潛齋有愚言或可代箴砭<lb/>
百鍊或繞指粹白俄成緇有初諒非難其難在終之道<lb/>
心眇絲粟易為羣物移不有精一功誰能勝惟危子今<lb/>
<pb n="KR4h0067_WYG_258-3a"/>
如玉雪瑩潔亡少疵願言保令徳嵗晏以為期<lb/>
堂堂先太史一節貫初終况有夀母賢切切惟教忠承<lb/>
家諒匪易負任丘山崇可不日汲汲仰希前哲蹤敬義<lb/>
兩夾持師友交磨礲餘事作詩人母顓鎪句工<lb/>
平時州縣間上下意苦異善書肘或掣有志奚由遂子<lb/>
今得所從展布有餘地兩賢更勠力萬物應吐氣相期<lb/>
召杜功奕奕照采世不須峴首碑自有樵川誌<lb/>
　　贈夏宗禹<lb/>
<pb n="KR4h0067_WYG_258-3b"/>
　夏君宗禹示余以陰符悟真講義嘉歎之餘為賦二<lb/>
　絶<lb/>
虎頭自合取侯封好為明時立雋功做了玉闗班定逺<lb/>
却陪芝嶺夏黄公<lb/>
丹經千巻浩如林妙訣無多底處尋但要靈臺常似水<lb/>
自然元海㑹生金<lb/>
　　贈葉子仁<lb/>
　上饒葉子仁為人推算<graphic n="KR1530" url="https://raw.githubusercontent.com/kanripo/KR-Gaiji/master/images/KR1530.png" mimeType="image/png"/>占往往如破的嵗乙酉予<lb/>
<pb n="KR4h0067_WYG_258-4a"/>
　方在從班子仁以書來勸補外甚力未㡬果去國進<lb/>
　退得䘮豫定如此子仁之術亦奇矣哉兹來過予衡<lb/>
　茅為賦小詩三絶因以自釋云<lb/>
易象推占妙入神勸人忠孝更諄諄只今誰似君平術<lb/>
惟有南陽賣卜人<hi>子仁每推論五行輒以善道勉人如孝弟忠信清心寡欲等語未嘗不懇</hi>
<hi>切言之故予以為有君平之風</hi>
花正紛紅俄駭緑月纔掛璧又沈鈎世間萬事都如此<lb/>
莫遣雙眉浪自愁<lb/>
<pb n="KR4h0067_WYG_258-4b"/>
知天焉用尤臧氏有命何須主瘠環若向此中能照破<lb/>
許君已透利名闗<lb/>
　　贈徐碧鑑<lb/>
人言得罪為狂疏若論疏狂罪不無亦既自呵還自笑<lb/>
只縁骨相合﨑嶇<lb/>
論命豈能修造化相形那解脱頭顱知君藻鑑真超絶<lb/>
試問窮通改得無<lb/>
　　浦城勸糶<lb/>
<pb n="KR4h0067_WYG_258-5a"/>
陽和二月春艸木皆生意那知田野間斯人極憔悴殷<lb/>
勤問由來父老各長喟富室不憐貧千倉盡封閉只圖<lb/>
價日髙弗念民已弊去年值飢荒自分無噍類幸哉活<lb/>
至今且復遇豐嵗庶㡬一餉樂養育謝天地豈期新春<lb/>
來米穀更翔責況又絶市無縦有濕且碎何由充飢腸<lb/>
何由飽孥累恨不死荒年免復見憂畏我聞父老言痛<lb/>
切貫心肺行行至平洲景象頓殊異白粲玉不如一升<lb/>
纔十四問誰長者家作此利益事父老合掌言子文姓<lb/>
<pb n="KR4h0067_WYG_258-5b"/>
陳氏起家本儒生疇昔樂賑施憶昨艱食時巨室争謀<lb/>
利米斗三百餘獨收七十二三都數千口受彼更生恵<lb/>
開庫質敝衣假此賙貧匱取本不取息所活豈勝計我<lb/>
曺非此翁乆作溝中胔吁嗟薄俗中乃有此髙義吾邦<lb/>
賢使君愛民均㓜穉一聞平糶家褒賞無不至或與旌<lb/>
門閭<hi>埔城沈氏</hi>或與錫金幣獨有潁川翁寵光未之被故作<lb/>
行路謡庶徴鈴齋遂且俾殖利徒聞風黙知愧並生穹<lb/>
壤間與我皆同氣富者盍憐貧有如兄恤弟惻隠仁之<lb/>
<pb n="KR4h0067_WYG_258-6a"/>
端人人均有是頑然鐵石心何異患風痺不仁而多財<lb/>
聚易散亦易惟有種徳家福禄可長世不聞眉山蘇盛<lb/>
美光傳記賣田救年荒生子為國器<hi>即三蘇父子也近世三山黄長者家</hi>
<hi>喜賑施子樸為己丑大魁</hi>不見南浦毛一惟利是嗜積穀幸年荒生<lb/>
子遭黥𨽻天道極昭明勿作幽逺視誰歟為斯謡西山<lb/>
真隠吏<lb/>
　　挹仙亭<lb/>
漢宫葦篋兒呱呱濟南梓柱陰扶疎富平家人正媮樂<lb/>
<pb n="KR4h0067_WYG_258-6b"/>
安昌帝師工獻諛子真東南一尉耳黄綬凄凉百僚底<lb/>
手持短疏叩天閽義激丹衷淚横眥翩然一朝竟拂衣<lb/>
愛君無路空依依人傳九江已仙去吳門再見是邪非<lb/>
神仙茫茫那可測上帝從來賞忠直天上果有驂鸞人<lb/>
合領羣真朝北極自從舉手謝世間千年白鶴何時還<lb/>
玉簫聲斷杉檜冷秖餘丹竈留空山谷口之孫古<hi>闕</hi>使<lb/>
亭斸青冥挹仙袂耿耿應懐貫日忠飄飄豈羡凌雲氣<lb/>
我未快讀華星篇清徹毛骨風泠然何當結茅最髙頂<lb/>
<pb n="KR4h0067_WYG_258-7a"/>
一榻容我分雲煙<lb/>
　　題黄君貧樂齋<lb/>
飯疏飲水復何求道在胸中百不憂參取章泉克齋句<lb/>
底須樓上更安樓<lb/>
　　贈張童子<lb/>
虎頭燕頷及鳶肩自笑都無一事全惟有數條𤓰樣骨<lb/>
尚堪山澤作臞仙<hi>如𤓰骨出人倫書</hi>
聞君早號張童子顧我初非韓退之可惜浪抛洙泗業<lb/>
<pb n="KR4h0067_WYG_258-7b"/>
只看風鑑學希夷<lb/>
　　贈邵邦傑<lb/>
　邵邦傑妙絲桐之技又善寫神西山翁嘉之為賦絶<lb/>
　句<lb/>
五寸管能摹造化七絃琴解寫人心平生不作麒麟夢<lb/>
且聴髙山流水音<lb/>
　　夀楊龢父<lb/>
誕日娛親始是榮如君慶事世難并名園春滿三三徑<lb/>
<pb n="KR4h0067_WYG_258-8a"/>
眉夀天開九九齡帝渥頻霑新誥紫<hi>雙親即日兩膺封誥</hi>文階重<lb/>
煥舊氊青玉杯従此年年把笑勸樽前兩福星<lb/>
　　贈梓潼袁君西歸<lb/>
君辭萬里蜀東游海之壖所挾大易數自謂探幽𤣥縦<lb/>
横布籌算妙若蓍之圓殷勤扣其説得數須得全人生<lb/>
穹壤間其孰司陶甄短長辨鳬鶴百一分䕫蚿造物初<lb/>
何必賦受自爾偏數有饒與乏定命誰能遷理則無虧<lb/>
盈一性各渾然顔跖偶夀夭堯桀非愚賢緬懐樂正子<lb/>
<pb n="KR4h0067_WYG_258-8b"/>
聖門得真傳全生必全歸此語星日懸予生故多奇榮<lb/>
枯聴諸天獨有任道心未死須乾乾君提空囊至又復<lb/>
垂槖旋豐嘗卜而來所遇非昔泉術工用乃拙為子笑<lb/>
且憐矢詩苦不多聊壓瞿塘船<lb/>
　　㑹三山十二縣宰<lb/>
皇皇造化鈞槖籥生萬彚林林滿穹壤異體實同氣痛<lb/>
癢本相闗彼已當一視矧惟守令職休戚我焉寄盍推<lb/>
若保心睠焉撫孩穉横目事征求往往學頑痺牀剥膚<lb/>
<pb n="KR4h0067_WYG_258-9a"/>
已侵鷹擊毛盡摰但期已豐腴遑恤彼憔悴近來二十<lb/>
年貪風日滋熾蒲萄得凉州西園鬨成市環瞻郡邑間<lb/>
大半皆汚吏民窮盜乃起原野厭枯胔哀哉羅禍徒念<lb/>
之輒揮涕天地忽開張清飇掃氛曀我乃於此時擁旄<lb/>
忝為帥顧慙老儒生蹇拙乏長技同官為僚友努力圖<lb/>
共濟惟閩古大都星羅邑十二豈無良大夫與我同厥<lb/>
志要如羔羊直委蛇自無愧勿為碩䑕貪躑躅乃多畏<lb/>
上方明黜陟我亦公舉刺民言即豐碑令聞疾郵置黄<lb/>
<pb n="KR4h0067_WYG_258-9b"/>
堂一巵酒殷勤抒至意慎勿多酌余憂心正如醉<lb/>
　　游鼓山<lb/>
　六月二日偕潛夫參謀諸友游鼓山餘湧泉亭明旦<lb/>
　登天風海濤坐白雲亭追懐昔游愴然有感偶成拙<lb/>
　詩奉呈并簡住山明師<lb/>
嚴宸有追詔趣上太守符疲民未蘇醒還顧空躊躇來<lb/>
尋靈源盟喜與佳客俱始酌清冷泉一浣丹墨洿超然<lb/>
煩溽中著身在氷壺遲明陟危亭雲濤渺空虚煙霏倐<lb/>
<pb n="KR4h0067_WYG_258-10a"/>
開闔峰巒時有無偉哉此絶觀雄壓東南隅蒼崖萬仭<lb/>
立四面環瓊琚翠木巧蔽虧亭午清陰敷令人澹忘歸<lb/>
似到真華胥憶昨汎蓮日選勝邀朋徒摩挲巖上刻慨<lb/>
仰趙與朱舉觴酹且盟一節期終初重來三十年恍如<lb/>
隔朝晡並游四五人存者獨清癯有懐子陳子感嘆為欷<lb/>
歔子抱明月終我方長塗趨顛踣懼不免儆省當何如<lb/>
願言祝同社著力相携扶禪伯亦可人新結峯頂廬老<lb/>
我故倦游軒冕非所娛㑹須脱塵鞿來依嬾殘居<lb/>
<pb n="KR4h0067_WYG_258-10b"/>
　　夀陳宰<hi>昉</hi>
花種河陽未十旬和薫四境蚤如春試看條教頻頻下<lb/>
字字無非育物仁<lb/>
為民一念徹淵泉蔬茹餘旬始籲天嵗事豐登鄰寇熄<lb/>
乃知感應鼓桴然<lb/>
　　贈呉景雲<lb/>
　昭武呉景雲善篆工刻為余作小印數枚奇妙可喜<lb/>
　因有感為賦二首<lb/>
<pb n="KR4h0067_WYG_258-11a"/>
錕鋙切玉爛成泥妙手鐫銅亦似之若會此機來學道<lb/>
石槃木鑚有通時<lb/>
腰間争佩印纍纍真印從來少得知不向聖傳中有省<lb/>
黄金斗大亦何為<lb/>
　　送曺晉伯令尹之官<lb/>
須江壮哉縣誰遣莽成墟舊觀嗟難復罷民苦未紓手<lb/>
摩應切切鞭算盍徐徐賴有賢邦伯當令子志攄<lb/>
此邑吾鄰境嘗聞歎恨深有田盡增税無楮可為衾願<lb/>
<pb n="KR4h0067_WYG_258-11b"/>
布中和政母懐忿疾心歸田當有日好聴宓生琴<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百五十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百六</head> <lb/>
    <p>
<pb n="KR4h0067_WYG_106-1a"/>
欽定四庫全書<lb/>
　兩宋名賢小集巻一百六<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　友松閣遺稿<lb/>
　張商英字天覺號無盡居士蜀之新津人登進士第<lb/>
　為章惇所薦紹聖初累擢左司諌工部侍郎大觀中<lb/>
　厯尚書右僕射中書侍郎貶衡州復官卒贈少保諡<lb/>
<pb n="KR4h0067_WYG_106-1b"/>
　文忠曾入黨籍有無盡集<lb/>
　　淩雲行<lb/>
麻姑何代仙南城有遺壇雙練飛絶巘天風逼人寒枯<lb/>
螺抱怪石㡬見海水乾清都在何許烟霧不可干宫闕<lb/>
鏤白玉輜軿駕朱鸞念非麄濁質可以超雲端冲虛盡<lb/>
塵滓變化生羽翰悠悠戚施子汲汲營餔餐頎然碩且<lb/>
大軀幹壓馬鞍奉養恐不至齒髪忽已殘呼吸一時絶<lb/>
枯骸積巑岏勝行望碧落霄露零衣冠願聞道之妙不<lb/>
<pb n="KR4h0067_WYG_106-2a"/>
用擲米丹人間寧足樂棄去夫何難<lb/>
　　過梁口<lb/>
迢迢一水遶千山桑柘隂隂聚落寛好事莫傳江上信<lb/>
漁樵自不識衣冠<lb/>
　　贈玉巖<lb/>
四圍岩谷上通天岩底幽人抱腹眠不羡莊鵬摶九萬<lb/>
肯随齊客列三千養成白雪髙歌調散盡黄金有簡編<lb/>
野鹿今朝入城市為余有意下林泉<lb/>
<pb n="KR4h0067_WYG_106-2b"/>
　　睢陽五老圖<lb/>
德政調元向道閒天朝詔許實辭冠丹心耿耿懸象魏<lb/>
青史昭昭照玉桓晚節友賢陽鳳暖老年憂世谷駒寒<lb/>
太平猶自存龜鑑後進儀刑仰慕㸔<lb/>
　　蔣坊寺賜老僧<lb/>
九十光隂欠五年寒灰枯木老雲泉眼眀尚可穿針鼻<lb/>
齒硬猶能嚼石蓮疑是合知諸佛印果然别得一枝禪<lb/>
不因㸔破真贜物安得囊中出小編<lb/>
<pb n="KR4h0067_WYG_106-3a"/>
　　香林院<lb/>
瑟瑟松上風㝠㝠竹間露窓虛簟色寒石側蒼苔古長<lb/>
廊寂無人殿閣下鈴語此意兩蕭然徘徊不能去<lb/>
　　金精山留題<lb/>
秦亡項滅漢罷兵分王宗室皆連城西方女子不用事<lb/>
張氏有婦懷金精吳山之下吳水曲石皷峯巒翠相矗<lb/>
山幽水邃閨閣嚴二八芳年貎如玉呉王聞知心欲狂<lb/>
珠琲繒纊羅千箱若慿青翼致消息陳説富貴誇膏粱<lb/>
<pb n="KR4h0067_WYG_106-3b"/>
玉人冷笑吾當許汝苐為吾開洞府洞成賦詩悲下土<lb/>
悲哉下土人皆苦飄飄仙袂淩上蒼天街昴畢騰輝光<lb/>
使回千里澀進步目極五雲空斷腸吳王悒悒忽不樂<lb/>
入顧後宫情索寞仙凢㑹合竟何年多謝君王鑿洞天<lb/>
　　孤憤吟二首<lb/>
平津諛武帝堯舜未為聰歸來東閣士稱頌此周公勢<lb/>
利變人心上下交相䝉低顔望眉睫一喜生春風優游<lb/>
卒兹嵗安知朝野空<lb/>
<pb n="KR4h0067_WYG_106-4a"/>
青青一本桑下可百天息泠泠一井泉上有千人汲千<lb/>
里以為郡百里以為邑生齒豈不䌓教化繄爾力何事<lb/>
此窓人歎此徒勞職<lb/>
　　挽老蘇先生<lb/>
近來天下文章格盡是之人咳唾餘方喜丘園空繐帳<lb/>
何期簫吹咽轜車一生自抱蕭張術萬古空傳楊孟書<lb/>
大志未酬身已沒為君雙淚濕衣裾<lb/>
　　題關公像<lb/>
<pb n="KR4h0067_WYG_106-4b"/>
月缺不改光劒折不改鋩月缺白易滿劔折尚帶霜勢<lb/>
利尋常事難屈志士腸男兒有死節可殺不可量<lb/>
　　䕶國寺<lb/>
薄宦區區可歎嗟寂寥寒館過村家神錐豈向囊中出<lb/>
寶劒聊慿醉後誇就禄勉持毛義檄讀書空滿惠生車<lb/>
掩關不識青春好一夜狂風已落花<lb/>
　　與劉跛子飲市橋<lb/>
遷客湖湘召赴京輪蹄迎迓一何榮争如與子市橋飲<lb/>
<pb n="KR4h0067_WYG_106-5a"/>
且免人間寵辱驚<lb/>
　天覺召自荆湖邊劉跛子與客飲市橋聞車騎過甚<lb/>
　都起觀之跛子挽丞相衣使且共飲因作此詩<lb/>
　　逰天平山<hi>山在林縣黄華谷南</hi>
洞天金闕天平爵層<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>石崖寒玉削突兀雲生縹緲間<lb/>
鬅鬆樹大侵寥廓蒼鹿挨摧北斗魁要猿弄□南辰角<lb/>
碑文壓破石鼇頭琅玕爛折玉兔脚背岩松柏碧森森<lb/>
向日雜花紅灼灼遮礙林慮半壁天琢成雲漠千里壑<lb/>
<pb n="KR4h0067_WYG_106-5b"/>
宫宰爐燒延壽香避秦採得長生藥風物依稀紫府宫<lb/>
嵐光繚繞朱陵閣路轉樵人目下迷桃源仙子心無錯<lb/>
千形萬狀天平山剖判𤣥黄天地作<lb/>
　　題天平山撲豬嶺<lb/>
玉皇不禁上天梯半築臨崖與斗齊昨日我因尋藥到<lb/>
秪疑驚起日中雞<lb/>
　　五臺山<lb/>
五頂嵳峩接太虛就中偏稱我師居毒龍池畔雲生早<lb/>
<pb n="KR4h0067_WYG_106-6a"/>
猛獸嵓前客過疎氷雪滿山銀㸃綴香花徧地錦舒鋪<lb/>
展開坐具長三尺方佔山河五百餘<lb/>
　　見山亭<lb/>
簾捲疎煙醉眼開浮雲飛盡見崔嵬苦嗟霖雨遮藏乆<lb/>
深謝晴<hi>一作清</hi>風列致來丹桂有時眀月滿舊山無路白<lb/>
猿哀禪僧指我真空理心大茫然一夜灰<lb/>
　　遊青原山<lb/>
所至紛紛簿領堆也須風月洗塵埃明朝相與尋師去<lb/>
<pb n="KR4h0067_WYG_106-6b"/>
况是同行掉臂來<lb/>
　　華陽洞<lb/>
素虎斑虬躡紫煙㡬㸔滄海變桑田赤城玉笥尋真後<lb/>
又到華陽第八天<lb/>
　　溳隂亭<lb/>
駕言晨出㵐臺隅溳上登臨酒拍壺不似峴山羊叔子<lb/>
心隨漢水欲呑吳<lb/>
　兩宋名賢小集巻一百六<lb/>
</p>
<p>
</p>
  </div>
</body>
</text>
</TEI>
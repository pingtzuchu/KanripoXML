<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百八十五</head> <lb/>
    <p>
<pb n="KR4h0067_WYG_185-1a"/>
欽定四庫全書<lb/>
　兩宋名賢小集巻一百八十五<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　雪溪詩集<hi>一</hi>
　王銍字性之汝隂人昭素之後也博學有才識常同<lb/>
　子正薦於朝視秩史官給札奏御時秦檜柄國迕其<lb/>
　意遂遭擯斥嘗居廬山結詩社後避地剡溪山中日<lb/>
<pb n="KR4h0067_WYG_185-1b"/>
　以觴詠自娱著有黙記國老談苑侍兒小名錄及雪<lb/>
　溪集<lb/>
　　巫山髙<lb/>
十二危峰隠寒霧旁連三巴下三楚斷崖青黄聳天壁<lb/>
秀山蒼茫接天路鼔瑟玉京嬉帝旁下鎮九淵稱帝女<lb/>
𠖇心可見類相求夢裏襄王契神遇鏘然玉佩似可期<lb/>
倐爾霓旌去無所天風浩蕩吹太清萬里憑虚送飛步<lb/>
行雲行雨終不來嵗月人間㡬朝暮那知一戯疑萬古<lb/>
<pb n="KR4h0067_WYG_185-2a"/>
至今不知髙唐處仙兮神兮非與是流傳只有蘭臺賦<lb/>
山藏虎兕爭怒號峽束江水飜波濤舟楫寄命輕鴻毛<lb/>
猶起羡慕成譏嘲行人所見日卑淺仰首彌覺巫山髙<lb/>
　　送王敦素歸金陵<lb/>
曉踏河堤月逢人問去舟巳為羈旅客更挽别離愁索<lb/>
漠憐同姓丁寜數舊遊欲知幽獨意風露滿城秋<lb/>
　　洪駒父泛舟將過潁同張仲宗出餞席間留詩為<lb/>
　　别且邀用韻<lb/>
<pb n="KR4h0067_WYG_185-2b"/>
巳作分携計尤傷送客歸經行汝南郡為問漢隂機晚<lb/>
菊饒秋色丹楓帶恨飛平生無别泪相對倍霑衣<lb/>
晚㟁雲低月相隨照夢歸行藏嘆人境開闔任天機身<lb/>
與江山逺書尋鴻雁飛薄情怨青女偏解透征衣<lb/>
　　芭蕉<lb/>
六曲欄干院宇深影連苔色晝沉沉己將虚實論因果<lb/>
尤稱風流冩醉吟夢短不禁簾外雨愁多常怯檻邊隂<lb/>
可憐今古無窮恨巻在凋零如寸心<lb/>
<pb n="KR4h0067_WYG_185-3a"/>
　　曉發石牛<lb/>
匆匆車馬出清晨日淡風㣲已仲春松竹隂中山未盡<lb/>
梅花林外有行人<lb/>
　　山中夜聞風雨<lb/>
空山清夜寒無寐松檜揺聲風雨髙行盡江湖忘巖壑<lb/>
猶疑遶屋盡波濤<lb/>
　　闗山月<lb/>
戍樓炯炯闗山月白首征人數圓缺闗山不隔四時寒<lb/>
<pb n="KR4h0067_WYG_185-3b"/>
夜夜冷光沙似雪照破天涯萬古心閨中又是經年别<lb/>
雁飛惟願得書歸月下有人魂斷絶閨中月下不勝情<lb/>
獨戍闗山更堪説一時北闕賀書多萬古西戎終不㓕<lb/>
陽和待得活枮荄東風洗盡征人血<lb/>
　　春郊<lb/>
不斷烟蕪起暮愁無窮揚桞拂東流一聲歌罷香輪去<lb/>
只有斜陽伴畫樓<lb/>
碧飛紅斷正傷春萬里天涯一病身芳草路長樓百尺<lb/>
<pb n="KR4h0067_WYG_185-4a"/>
樓中更有凭欄人<lb/>
　　墨君十詠<lb/>
　　　弄雨<lb/>
一段風烟筆下開小枝帶雨思縈回障風一袖如相向<lb/>
説與嫦娥泪落來<lb/>
　　　藏巖<lb/>
小年輕别廬山道林下㣲吟夜更幽影落人行半巖月<lb/>
五更風露一山秋<lb/>
<pb n="KR4h0067_WYG_185-4b"/>
　　　露葉<lb/>
秀色娟娟自出塵曉枝更帶露華新清風一至如相語<lb/>
從此開簾來故人<lb/>
　　　霜節<lb/>
春花秋葉不同時髙節偏於墨色宜莫遣世間丹綠筆<lb/>
等閒俗却嵗寒枝<lb/>
　　　舞月<lb/>
江樓月下夜聞歌不奈忠州刺史何輕嫋腰支更清峭<lb/>
<pb n="KR4h0067_WYG_185-5a"/>
桞枝何似竹枝多<lb/>
　　　迸石<lb/>
渭水侯多失舊封平泉池館亂來空青青石上何人賞<lb/>
孤映暮山風雪中<lb/>
　　　欺雪<lb/>
愛竹髙風已自賢興來更泛剡溪船枝間清響風驚雪<lb/>
憶得東林夜宿年<lb/>
　　　雲梢<lb/>
<pb n="KR4h0067_WYG_185-5b"/>
第五橋邊一徑遥滿林野竹立江郊鴛鴦浮破水涵影<lb/>
翡翠壓斜風舞稍<lb/>
　　　夜風<lb/>
倚竹佳人生暮愁那知情伴夜蟬幽一山風月龍吟罷<lb/>
聲入江雲嫋嫋秋<lb/>
　　　憶昔<lb/>
匡廬古寺暗松藤曽宿寒巗最上層火煖爐温四山静<lb/>
前溪風雪後忩燈<lb/>
<pb n="KR4h0067_WYG_185-6a"/>
　　十二月中旬書戴溪亭<lb/>
天上東風轉斗星天涯羇客尚飄萍道塗况復經殘嵗<lb/>
風雪那堪宿旅亭春到怯添雙鬢白夜寒愁對一燈青<lb/>
殘年萬古凄凉恨不計樽前一醉醒<lb/>
　　雪聲<lb/>
飛滿前村夜不知慿風聲與静相宜銀缸志士詩成後<lb/>
玉枕佳人夢覺時乍聽打忩投米急想同糝徑落梅遲<lb/>
孤舟曽向江湖宿清入寒蘆韻更竒<lb/>
<pb n="KR4h0067_WYG_185-6b"/>
　　雨後登雙溪閣<lb/>
夢寐登臨處漂流來此行長年為客意落日倚欄情雨<lb/>
過水光發風生雲態輕山川沈郎舊巉絶有餘清<lb/>
　　剡溪久寓<lb/>
山水戴逵邑尚餘清興中千巖落花雨一徑巻松風酒<lb/>
茗延幽子圖書伴老翁長生吾不羡久悟去來同<lb/>
　　芳草<lb/>
㑹時曽憶梅籠雪别後常懐月照沙到底多情是芳草<lb/>
<pb n="KR4h0067_WYG_185-7a"/>
長隨離恨遍天涯<lb/>
　　晚望<lb/>
春濃已伴客愁濃門掩雨餘江上峰莫道夕陽無一事<lb/>
逺嚬眉黛更千重<lb/>
　　寄題真州扃岫寺<lb/>
一峰秀色何髙寒更於木抄横飛欄荆吳形勝妙天下<lb/>
間鋪雲錦光斕斑山從千古混沌始江自萬里岷峩還<lb/>
江山無際真賞逺人境未知心境寛乃知萬象自變<lb/>
<pb n="KR4h0067_WYG_185-7b"/>
滅我與天地俱清閒時來登覽健意氣興落烟靄空濛<lb/>
間宛如列岫在扃鐍何待謝守窻中看仙壺日月悟世<lb/>
換蟻穴富貴驚夢殘易中求象山有天須彌納芥曽何<lb/>
艱乾坤槖籥一氣内鉅細兩不離區寰徑呼飛仙來取<lb/>
醉笙簫髣髴鏘佩環巳鞭鸞鳳到三境何待虎豹號九<lb/>
闗只今朱甍半落日誰繫畫舸臨蒼灣何當脱身戎馬<lb/>
際共契妙㫖相追攀懐哉欲往波浪濶囬首江南江北<lb/>
山<lb/>
<pb n="KR4h0067_WYG_185-8a"/>
　　蔡天啟作中興碑詩且邀同賦<lb/>
一日屠戮三庶人天理己盡殺氣昏青宫惴惴二十載<lb/>
免禍自求黄屋尊忠臣開除兩京路未知日月雙懸處<lb/>
歸來祈哀語可憐今日貴作天子父瀟湘江邊鑱穹碑<lb/>
煙雲相連愁九疑南湖萬古長嗟地剰與屈賈添餘悲<lb/>
雄文漫郎來作吏正色顔公謁西内兩賢憤託金石堅<lb/>
莫求此碑求此意休闖九閽訴帝旁莫化杜鵑啼故鄉<lb/>
磨崖難摧幽恨長水流不盡山蒼蒼<lb/>
<pb n="KR4h0067_WYG_185-8b"/>
　　中秋招葉子謙<lb/>
堂上月己滿樽中酒更空故人𦕈何許出門惟清風不<lb/>
如一夕飲所至皆能同悄然望玉杵無聲桂影中<lb/>
　　别髙子勉兄弟<lb/>
南北奔波嵗月催足間渾未洗塵埃休將舊事從頭說<lb/>
且喜新年入手來十里逺同傳信雁一枝同挿未開梅<lb/>
濁醪有盡情無盡醉入都門首重回<lb/>
　　别張自彊<lb/>
<pb n="KR4h0067_WYG_185-9a"/>
燕子低飛入壊簷桞條輕拂緑毿毿故園更在北山北<lb/>
佳節可憐三月三萬古愁多慿濁酒九原事往落清談<lb/>
都門别恨終難寫滿眼風光思不堪<lb/>
　　和趙徳麟<lb/>
故園春濃懶縱觀强尋幽徑步蹣跚風酣蕙草清香暖<lb/>
烟濕杏花紅粉寒但覺時光自吹换可憐人事㡬悲酸<lb/>
百年未必長於夢虚作邯郸枕上看<lb/>
　　折楊桞<lb/>
<pb n="KR4h0067_WYG_185-9b"/>
手拗楊桞贈行人情條恨葉江南春朦朧踈煙濕芳草<lb/>
揺蕩㣲風生白蘋長亭短亭銷離魂古情不盡今情新<lb/>
一聲驪歌㡬聲哭行人去後春江緑歌哭相離江水頭<lb/>
相看不發情何屬江河到海有窮日輪蹄行路無已時<lb/>
路旁楊桞折已盡東風再换明年枝<lb/>
　　送純師歸眉山吉祥寺<lb/>
上人峩嵋秀㝠𠖇聳髙風依游王公間尚帶山水容謫<lb/>
仙信竒逸蜀僧論絲桐寂黙誰為聽誤比萬壑松﨑嶇<lb/>
<pb n="KR4h0067_WYG_185-10a"/>
古今路勢利紛其中晚遺似髙識物我無異同是心湛<lb/>
寒水處處流真空猶嫌百年勞剰此一枝笻忽懐煙霞<lb/>
想永念菽水供身為反哺烏更遂髙飛鴻斜日澹歸袂<lb/>
不似秋色濃孤竹拾黄葉一笑千山重桑宿揮餘戀雲<lb/>
樓杳歸蹤從兹與明月相伴落何峰<lb/>
　　送酒與許田史純風<lb/>
塵土裝懐嵗月侵賤官情味我能任龍鍾老態渾非昨<lb/>
索漠英游不可尋蝶遶書忩空費夢蟻浮玉斚不同斟<lb/>
<pb n="KR4h0067_WYG_185-10b"/>
相望解寄重陽酒滿路西風黄葉深<lb/>
　　白頭吟<lb/>
浮雲髙映天上月月華未落雲巳滅濁水長羡清路塵<lb/>
濁水尚流塵己絶人心不如雲與塵變態無窮旋消歇<lb/>
我家火齊堆金盤朱樓鎻烟青𠖇端憶昨聞琴纔等閒<lb/>
夜奔臨邛相與還鳳皇曲成保懽樂驌驦裘典無艱難<lb/>
當爐滌器兩憔悴㡬度暗啼愁逺山君儕狗監動人生<lb/>
君乗駟馬誇故園檄書訶譏蜀父老未足洒耻徒少恩<lb/>
<pb n="KR4h0067_WYG_185-11a"/>
顔色何嘗不如舊自是心存憎愛間我方失意天地窄<lb/>
君視浮雲江海寛一身情易復情難百年有來終有去<lb/>
悽悽嫁娶不須啼出門萬里淪中路我憐秀色茂陵女<lb/>
既有新人須有故請把阿嬌作近喻到底君王不重顧<lb/>
若知此事為當然千金莫换長門賦<lb/>
　　古意<lb/>
有恨匆匆别無期緩緩歸天涯作孤客樓上對斜暉目<lb/>
斷路不斷魂飛花更飛無多清淚滴恐損别時衣<lb/>
<pb n="KR4h0067_WYG_185-11b"/>
　　寒食<lb/>
故國千峰外孤舟一水濵天涯未歸客江上欲殘春雁<lb/>
去銷魂久花開墜泪頻東風吹晚雨芳草路邊人<lb/>
　　病中<lb/>
久知身是幻况復病相侵古寺松篁瘦山空雨雪深定<lb/>
知書不達豈有客相尋伴我殘燈火應知夜夜心<lb/>
　　春近<lb/>
山雪銀屏曉溪梅玉鏡春東風露消息萬物有精神索<lb/>
<pb n="KR4h0067_WYG_185-12a"/>
漠貧遊世龍鍾老迫身欲浮滄海去風浪濶無津<lb/>
　　禹廟<lb/>
書稱堯舜後禹獨錫成功須信賔天去何疑窆石空市<lb/>
聲朝夕變山色古今同誰與明真理蒼崖松栢風<lb/>
夏后東階殯遺踪照路隅今觀四山拱猶是百神趨功<lb/>
已百王冠言猶萬古謨死生懐舜徳舊邑對姚虞<lb/>
　　重賦梅花<lb/>
誰言今無返魂香年年枝上問孤芳韻髙水天冷相照<lb/>
<pb n="KR4h0067_WYG_185-12b"/>
清極雪月寒交光姑射神仙瑩氷骨水精宫人素霓裳<lb/>
<hi>缺</hi>年送臈各愁絶付與世間幽恨長<lb/>
　　謝史純夫畫連昌宫圖頃嵗京洛間作此今再觀<lb/>
　　舊本<lb/>
筆下春風錦鏽浮花光山影照清流唐朝憂樂君新意<lb/>
洛邑興衰我舊遊急雨打成今夜夢孤燈挑動昔年愁<lb/>
此身此畫俱非實白髮天涯萬事休<lb/>
　　寄九峰覺老時自因勝退居<lb/>
<pb n="KR4h0067_WYG_185-13a"/>
京江别我正堅氷拂袖歸來道更増又見嶺梅來驛使<lb/>
懶將庭柏對談僧半廊冷月溪山霧一炷幽香殿閣燈<lb/>
此亦世間愁絶處嶺猿嵗晚哭寒藤<lb/>
　　畢少董繙經圖詩<lb/>
我知君子有常心誰謂春秋無定法常心定法皆一塗<lb/>
萬變在前吾不惑錦衣白馬青油客囬首傷心淪異域<lb/>
縞帶喜贈延州來一見渾如舊相識片時偷生萬年泣<lb/>
倘得義存身乃立已將生死委天公要同筆削明我<lb/>
<pb n="KR4h0067_WYG_185-13b"/>
跡偃蹇榻上書千巻坐使羣儒仆墻壁凛然紬史行天<lb/>
誅掃除坦塗大搜索賛辭自昔非游夏叛去於今無籍<lb/>
湜鴻雁書聞到上林管絃聲任來凝碧嫣然侍側兩少<lb/>
麗桃葉桃根莫能及荳蔲梢輕露有華早梅花嫩春無<lb/>
力欲將婢子同君心豈料君心堅鐵石果聞逺使報還<lb/>
家萬里精誠初不隔書成初奏未央宫金馬石渠皆動<lb/>
色不與左氏作忠臣忠欲天王坐中國聖人大法先能<lb/>
識節義大閑今獨得傷麟嘆鳳非道窮千載相逢猶咫<lb/>
<pb n="KR4h0067_WYG_185-14a"/>
尺尊王便是祝釐心聖人夀與天無極<lb/>
　　送史純夫出疆<lb/>
悠悠逺水李膺舟漠漠餘寒季子裘隔嵗梅花新舊恨<lb/>
入春山色古今愁重游梁宋三千里看復闗河四百州<lb/>
辨舌縱横報知己古人憑軾取封侯<lb/>
　　秋日<lb/>
半落庭前葉始知秋意新風嚴桞疎細霜薄水清勻句<lb/>
裏存佳景詩中見古人一峰矜絶態雲外掩孤顰<lb/>
<pb n="KR4h0067_WYG_185-14b"/>
　　杏花<lb/>
玉人半醉暈豐肌何待武林花下迷記得鞦韆歸後約<lb/>
黄昏新月粉牆西<lb/>
醉裏餘香夢裏雲又隨風雨去紛紛人間春色都多少<lb/>
莫掃殘英枉斷魂<lb/>
　　古意<lb/>
歌聲怨極珠難續琴韻愁深水易分公子何須賦巫峽<lb/>
夢中真復有朝雲<lb/>
<pb n="KR4h0067_WYG_185-15a"/>
　　雨夜<lb/>
去國襟懐離别情夜眠雨驛嘆孤征轉頭三十年前恨<lb/>
猶聴當時枕上聲<lb/>
　　梅花二首<lb/>
孤髙來處自天人枝上常先萬物新不有大寒風氣勢<lb/>
難開小朶玉精神氷溪影鬬斜斜月粉鏡糚成澹澹春<lb/>
直伴東風到青子多情不逐雪成塵<lb/>
古稱秀色若堪餐冷艷幽香畫更難草木盡枯風正惡<lb/>
<pb n="KR4h0067_WYG_185-15b"/>
雪霜初霽月偏寒須知净几明忩見不是蒼山迥野看<lb/>
羗笛一聲悲落盡傷心何待百花殘<lb/>
　　次韻國香詩並序<lb/>
　表兄髙子勉南平武信王孫學問文章知名四海黄<lb/>
　太史自黔南召歸過荆南與為忘年友贈六言詩曰<lb/>
　顧我今六十老付子以二百年此語豈易得哉太史<lb/>
　没後數年當政和癸巳嵗與僕㑹都城暇日話香國<lb/>
　事甚詳又賦長句相示因次其韻凡子勉詩中不言<lb/>
<pb n="KR4h0067_WYG_185-16a"/>
　者僕得以言之矣<lb/>
百花零落悲春晚不復林園門可欵待花結實春巳歸<lb/>
到頭只有東風管楚宫女子春華敷為雨為雲皆有餘<lb/>
親逢一顧傾國色不解迎入専城居目成未到投梭處<lb/>
㑹後難慿人己去可憐天壤擅詩聲不如崔䕶桃花句<lb/>
坐令永抱埋玉悲游子那知京兆眉難堪别鶴分飛後<lb/>
猶是驚鴻初見時新懽密愛應長久暫向華筵賞賔友<lb/>
舞盡春風力不禁困裏腰枝一樹桞座上何人贈翠翹<lb/>
<pb n="KR4h0067_WYG_185-16b"/>
蜀州風調尤情饒懽濃酒暈上玉頬香煖紅酥疑欲銷<lb/>
佳人薄命古相似先後乃逢天下士但惜盈盈一水時<lb/>
當年不寄相思字宜州遺恨君能詳瘴雲萬里空悲凉<lb/>
無恨風流等閒别㡬人鑒賞得黄香<lb/>
　　夢中賦秋望<lb/>
閣小寒宜逺林荒晚帶風遥山秋色外獨樹雨聲中念<lb/>
起三生異心傷萬境同此邦非我里隨意作流通<lb/>
　　送楊道士歸蔡州<lb/>
<pb n="KR4h0067_WYG_185-17a"/>
列子風囬馭林宗雨墊巾花明千嶂晚雲暖一山春爐<lb/>
竈聊隨俗簮裾未稱貧壺公觀中路聞道接天津<lb/>
　　用前韻寄洪駒父<lb/>
共臨寒水别獨趨暮城歸萬事風前燭百年梭過機應<lb/>
尋騎鶴客重詠落霞飛才業終何補京塵化舊衣<lb/>
江山霜落木千里一身歸去國憐張翰回舟為陸機烟<lb/>
林無際逺寒葉有聲飛何必少陵老悲傷未拂衣<lb/>
　　徐師川典祀廬山延真觀用送駒父韻餞别四首<lb/>
<pb n="KR4h0067_WYG_185-17b"/>
徐穉前風在何勞白首歸書來寄文錦詩報守寒機駑<lb/>
驥難同力鸞凰任自飛前村幽獨意且放酒淋衣<lb/>
都門兩河路誰送李膺歸人望終調鼎親慈早斷機漫<lb/>
虚崑閬集不盡羽翰飛酒聖君家事霜清怯減衣<lb/>
丁令飛昇去千年始一歸琳宫况廬岳烟闕替塵機洞<lb/>
口斜暉入蒼崖素練飛水雲曽作伴愧我薜蘿衣<lb/>
匡阜如蓬島欲尋風雨歸烟藤猿嘯月雲碓水鳴機剩<lb/>
結餐霞侣深隨杖錫飛謝公行樂處山翠撲人衣<lb/>
<pb n="KR4h0067_WYG_185-18a"/>
　　送李文若歸修水竝弔其兄商老之亡<lb/>
子去何悽斷鄉闗嵗月深荒山寒帶雨古驛夜無人生<lb/>
死風前燭音容夢裏身臨分感平昔揮淚到松筠<lb/>
　　遊鴻福寺和闗子東<lb/>
劉家古寺城南曲選得僧坊共醉吟野草幽花閒自媚<lb/>
黄蜂白蝶静相尋半簷落日留難住滿地東風埽不禁<lb/>
漫道青春一分在池邊緑樹己成隂<lb/>
　　秋晚洛中道上<lb/>
<pb n="KR4h0067_WYG_185-18b"/>
數雁横空送斷霞窮秋游子向天涯泉甘野店黄粱酒<lb/>
霜重荒原白菊花滿目刼灰傷井邑回頭佳氣戀京華<lb/>
故人他日如尋我試問雲溪舊釣沙<lb/>
　　題沈休文八詠樓<lb/>
詩人不見舊樓空只見溪山與昔同望處地寛閒白晝<lb/>
坐來天濶剰清風六朝遺恨沉衰草八詠雄篇麗彩虹<lb/>
何待吟哦瘦消骨蹔來佳賞自無窮<lb/>
　　夜晴<lb/>
<pb n="KR4h0067_WYG_185-19a"/>
雨脚初收天意晴西風揺落夜寒清披衣自起開忩看<lb/>
月落一山髙下明<lb/>
　　明覺寺折梅<lb/>
遥山天際斂眉峰清淺溪邊淡粉容薄暮寺橋人獨立<lb/>
一燈明滅數聲鐘<lb/>
　　追和淵明九日閒居詩<lb/>
白髪不堪鏡殘骸寜久生巳是夢中事那知身後名古<lb/>
今黄花節増重由淵明後來杜與蘇感慨皆同聲乗化<lb/>
<pb n="KR4h0067_WYG_185-19b"/>
入無窮留恨何千齡今我遇佳節濁酒惟頻傾豈比區<lb/>
中士軒冕矜蹔榮滄溟芳嵗晚古寺久客情洗滌流落<lb/>
歎支公句新成<lb/>
　　中秋山間觀月<lb/>
月出雲開天宇間幽居真賞異塵寰氷輪孤掛夜千丈<lb/>
玉露宻零秋一山莫望鄉闗起愁色勝居沙漠慘離顔<lb/>
桂娥應恨無佳句不識幽人到老閒<lb/>
　　望大梅欲回雪竇路險而止口占示同行<lb/>
<pb n="KR4h0067_WYG_185-20a"/>
曉起尋幽意氣豪𠖇𠖇重霧濕征袍天扶寳勢千山拱<lb/>
海助寒聲萬籟髙休數興衰兩蝸角從來憂樂一鴻毛<lb/>
了知終老林泉者渡水穿雲久亦勞<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_185-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百八十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百三十七</head> <lb/>
    <p>
<pb n="KR4h0067_WYG_237-1a"/>
欽定四庫全書<lb/>
　兩宋名賢小集巻二百三十七<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　延月樓詩稿<lb/>
　李若川字子至紹興中江南東路轉運判官乾道初<lb/>
　以吏部尚書使金<lb/>
　　三韻雜咏七首<lb/>
<pb n="KR4h0067_WYG_237-1b"/>
礎潤濕欲雨月暈知有風大哉天地理機熟潛可通念<lb/>
彼在世人心隠無由窮<lb/>
斯人異好惡是非汨真情鵞有翅莫飛蛇無足能行世<lb/>
事亦如此未可一概評<lb/>
足隨意以行目惟心所視若必待使之動行即相戾是<lb/>
故造自然斯為理之至<lb/>
鷺白固非珍鴉黑亦匪貴使其色相反人皆競稱瑞世<lb/>
情惟尚奇在理則為蔽<lb/>
<pb n="KR4h0067_WYG_237-2a"/>
足安咫尺地臨險生憂危世故日紛擾逐物心難持心<lb/>
定境亦定禍福安能移<lb/>
一氣有清濁二儀成覆載魚鳥各飛潛草木異榮敗不<lb/>
齊乃至齊造化所以大<lb/>
瞽者不視色聾者不聴聲觀其動作間視聽由心生一<lb/>
心苟有蔽耳目絶聰明<lb/>
　　途中阻雨<lb/>
髙雲無急雨飛灑如絲輕幽人動羈思冒雨登歸程風<lb/>
<pb n="KR4h0067_WYG_237-2b"/>
來曉煙亂雲破春山明眷言憩荒館我懐有餘情壺中<lb/>
載濁酒飲罷還自傾酒盡興不盡闗關山鳥鳴<lb/>
　　夜泊富陽<lb/>
弭節富春㟁江潮侵夜生扁舟人未寐風動菰蒲聲羣<lb/>
物漸以息客懐有餘清開篷坐深夜月在雲間明逺眺<lb/>
江水濶仰視天河横念此復何極曠然千古情恨阻心<lb/>
中侣濁醪相與傾<lb/>
　　理舟<lb/>
<pb n="KR4h0067_WYG_237-3a"/>
為客始逾月迢迢若經年晝永空館寂古木參雲煙我<lb/>
生聞道淺未能超世縁念此方寸地憂來相縈纒今晨<lb/>
動幽興沙岸泊歸船㟁逺望不極歸思隨長川<lb/>
　　獨酌<lb/>
兀坐起往念新愁忽來侵鬱鬱不自怡開尊獨盈斟舉<lb/>
杯對孤影浩蕩生幽襟百慮遂消散無復縈我心修篁<lb/>
爾何情風中來清音不覺日已晏四面山沈沉超遥醉<lb/>
中適頽然㤀古今染翰記所寓音屬自成吟<lb/>
<pb n="KR4h0067_WYG_237-3b"/>
　　村社歌<lb/>
清曉鼕鼕鳴社鼓前村後村走兒女田家醵錢共賽神<lb/>
謝神時晴復時雨案有<hi>一作具</hi>肴酒爐有香老巫禱祝躬<lb/>
案傍願得年年被神福秋宜稻穀春宜桑人淳禮簡酒<lb/>
無數歌笑喧闐日將暮田翁攲側醉歸來山頭明月山<lb/>
前路<lb/>
　　蠶婦詞<lb/>
舍前舍後桑成林鉏墾不放青草侵東風滿條新葉大<lb/>
<pb n="KR4h0067_WYG_237-4a"/>
村家愛此輕黄金日暖春蠶大眠起戢戢盈箱齊若指<lb/>
看蠶新婦夜不眠蠶老登山滿家喜阿姑嗔辦噪連遲<lb/>
小姑已催修織機殺雞沽酒賽神福今嵗不怕寒無衣<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_237-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百三十七<lb/>
</p>
<p>
</p>
  </div>
</body>
</text>
</TEI>
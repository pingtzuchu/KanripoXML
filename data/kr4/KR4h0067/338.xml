<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百三十八</head> <lb/>
    <p>
<pb n="KR4h0067_WYG_338-1a"/>
欽定四庫全書<lb/>
　兩宋名賢小集巻三百三十八<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　古梅吟藳<hi>二</hi>
　　壽鄉衮訥齋先生三首<lb/>
華衮褒榮御墨鮮堂堂劍珮在凌煙十三相後功為最<lb/>
五百年間遺有傳落落甘霖施后土岩岩鉅石補青天<lb/>
<pb n="KR4h0067_WYG_338-1b"/>
太平有策安排了浯水清風崖可鑴<lb/>
世態浮雲無定形先生綠野竟留情詎知寳祐老臣在<lb/>
又見金陵新法行洛邑幾時歸赤舄東山再起答蒼生<lb/>
不堪局面遲一著願祝薇垣星更明<hi>時丁大全當國</hi>
當年河嶽已儲神理亂分明闗一身瑞應麟書知孔子<lb/>
恩光鳳詔見庚申世臣喬木蒼蒼日驛使梅花嵗嵗春<lb/>
笑指紫陽山作壽㑹看重慶喜尤新<hi>先生生于庚申之冬</hi>
　　感興四首<lb/>
<pb n="KR4h0067_WYG_338-2a"/>
多病頻辭客無人自掩扉斸松供藥火葺葉補漁衣日<lb/>
月雙丸疾乾坤一粟微不須求外道悟此是𤣥機<lb/>
野興在漁艇風潮不憚勞苔生肥石骨水落痩溪毛霜<lb/>
重稻粱熟天清雁字髙醉餘歌古調人事析秋毫<lb/>
閉門逃俗客攜酒過禪闗竈古茶煙斷殘碑雨蘚瘢秋<lb/>
僧行影痩夜鶴病翎寒片月隨人到孤琴對佛彈<lb/>
百事謀何拙一閒夢亦清定交毛穎子結怨孔方兄鶴<lb/>
影雲煙痩蟬聲風露輕寸心虚白久蜕骨待丹成<lb/>
<pb n="KR4h0067_WYG_338-2b"/>
　　金陵寓樓居<lb/>
樓中有酒客身閒約住孤雲共往還揺落碧桃春欲去<lb/>
倚闌無語看鐘山<lb/>
　　過涇邑水西縣尹先伯祖嘗為邑簿領耆儒有識<lb/>
　　者<lb/>
客裏身無事乗閒過水西清波明白鷺緑樹帶黄鸝酤<lb/>
酒道旁飲吟詩石上題邑中逢故舊坐定説環溪<lb/>
　　南陵道中迫暮投茅店四圍率敗籬令僕夫環卧<lb/>
<pb n="KR4h0067_WYG_338-3a"/>
故山三百里歸路正羊腸密樹標茅店荒池界竹墻僕<lb/>
眠如鹿伏我倦背龜藏素志非南阮丈夫掃八荒<lb/>
　　泊蕪湖縣<lb/>
古邑蒼江曲鱗鱗華屋横酒樓歌妓集漁市販夫行野<lb/>
濶雲無勢江流月有聲橋邊詩思繞譙鼓更分明<lb/>
　　庚申冬壽秋崖先生<lb/>
瑞宿當年降世間祁山深處著仙壇梅開冰壑珊瑚痩<lb/>
岸聳暗空碧玉寒清氣胚成龜鶴相丹田煉就虎龍蟠<lb/>
<pb n="KR4h0067_WYG_338-3b"/>
待教鬚鬢渾如雪恰寫耆英與世看<lb/>
　　九日<lb/>
秋雨梧桐退老時寒城九日正霏霏功名不直三杯酒<lb/>
世事直如一局棊頭且插教黄菊滿手今莫負紫螯肥<lb/>
壯懐無復登臨恨破㡌西風一任吹<lb/>
　　春晚郊行<lb/>
芒鞵竹杖出柴闗檢校園林脚不閒翠幄初張花結局<lb/>
錦棚未解筍排班煙波鷗鷺春風外桑柘牛羊夕照間<lb/>
<pb n="KR4h0067_WYG_338-4a"/>
野興不須邀客共一尊白酒對黄山<lb/>
　　秋日游竹㑹寺<lb/>
修竹隂隂古道場誰憐兵火地荒涼晚山俱似佛頭綠<lb/>
秋艸不如僧髪長白酒莫辭今日醉黄花仍作去年香<lb/>
禪翁留客殷勤甚相對藤牀話夕陽<lb/>
　　子陵釣臺<lb/>
峭壁千尋屹曉寒何年人插釣魚竿煙霞不受衣冠涴<lb/>
天地那如蓑笠寛幸有同肩黄屋貴不妨伸脚白雲端<lb/>
<pb n="KR4h0067_WYG_338-4b"/>
能令漢室亦増重可作巢由一例看<lb/>
　　夜泊富陽<lb/>
片帆東去一鷗輕消得天公十日晴新酒一樽詩幾首<lb/>
故鄉千里月初更煙收山翠揩摩淨風軟江波熨貼平<lb/>
苦是狂懐費消遣船頭吹笛到天明<lb/>
　　别厲制使<lb/>
何日林間理故書客中嵗月只蘧廬糴糧半給梅花鶴<lb/>
燒葉餘分雪後驢蝶夢悠揚家國逺雁行零落弟兄疎<lb/>
<pb n="KR4h0067_WYG_338-5a"/>
寒花到了自蕭索不是東風不管渠<lb/>
　　天目道中<lb/>
天目峯前小駐驂長松夾道碧䰐鬖客懐寂寞秋般淡<lb/>
醉態朦朧午正酣山色儼如嚴父面鳥聲還勝俗人談<lb/>
何年來此種芝术乞與道人雲一龕<lb/>
　　春雪<lb/>
一雪滿天地三春景更妍鶴梳瓊羽落蝶舞粉衣翩嫰<lb/>
栁飄新絮殘梅補落鈿東風初解凍洗手破輕煙<lb/>
<pb n="KR4h0067_WYG_338-5b"/>
　　嚴灘對月憶雪壺亡弟<lb/>
卯君看月此徘徊今來月明君不來安得清光刀剪破<lb/>
為分一半到泉臺<lb/>
　　婺源道中憩午二首<lb/>
小息吟身古木隂詩情羞澀錦囊輕風煙不受人收拾<lb/>
擔閣行山半日程<lb/>
滿路黄塵人往還黄塵㸃汚幾青山便投山店睡過午<lb/>
要放詩魂出世間<lb/>
<pb n="KR4h0067_WYG_338-6a"/>
　　濯足五溪城<lb/>
東風吹水緑鱗鱗小漱清寒入齒齦萬里流邊濯雙足<lb/>
恐行五嶺涴晴雲<lb/>
　　登㑹稽山<lb/>
越上今為客息肩春樹林啼鵑歸夢斷落日旅愁深詩<lb/>
紀一編史琴傳千古心㑹須重過此禹穴一登臨<lb/>
　　春日吳中<lb/>
照人芳樹遲遲日吹面垂楊拂拂風客思一笻攜不盡<lb/>
<pb n="KR4h0067_WYG_338-6b"/>
鳥聲多在落花中<lb/>
　　嘉禾書所見<lb/>
翠幙重重䕶曉寒窓間金鴨篆烟殘芳情不采閒花草<lb/>
獨倚䦨干看牡丹<lb/>
　　荷花四絶<lb/>
一機蜀錦著紗籠不放纎塵到水宫但覺曉寒金掌重<lb/>
仙人危立白雲中<lb/>
　　　右露<lb/>
<pb n="KR4h0067_WYG_338-7a"/>
醉臉潮紅嬌欲眠玉幢移影蓋嬋娟一奩晴色開明鏡<lb/>
暖熨金爐起碧煙<lb/>
　　　右日<lb/>
䬃䬃涼生水國秋可憐無計解花愁飄然一葉隨流水<lb/>
付與真人駕作舟<lb/>
　　　右風<lb/>
寒聲敲破玉琳琅綰㫁鴛鴦雙夢長㡬斛明珠收不起<lb/>
巧粘翡翠絡紅糚<lb/>
<pb n="KR4h0067_WYG_338-7b"/>
　　　右雨<lb/>
　　俠客行<lb/>
擊筑復擊筑欲歌雙淚横寳刀重如命命如鴻毛輕<lb/>
　　烏棲曲<lb/>
風敲玉鉤蝦鬚垂寒烏棲月萬年枝香薫翠被春宵永<lb/>
玉臂曲作珊瑚枝<lb/>
　　散髮<lb/>
玲瓏忩户午晴時散髮林間自一奇鳥睡香奩花影動<lb/>
<pb n="KR4h0067_WYG_338-8a"/>
蟬吟涼境栁隂移髙山流水琴三弄明月清風酒一巵<lb/>
要是閉門防俗客莫令到眼敗吾詩<lb/>
　　讀岳武穆王傳<lb/>
鬼域為妖天地昏將軍那可一朝存泰山頽喻哲人死<lb/>
東海旱為孝婦寃當日主和甘下䇿到今無計復中原<lb/>
清風凜凜一編史拭盡英雄㡬淚痕<lb/>
　　行春次俞兄韻二首<lb/>
㡬日春愁不出行園林又是了清明春風桃李一場夢<lb/>
<pb n="KR4h0067_WYG_338-8b"/>
夜月江山千古情吟倚長松伺鶴到坐臨釣石看雲生<lb/>
此懐不解自拈出漫譜離騷入笛聲<lb/>
多謝春風相此行馬啼千里夕陽明故人楊柳正年少<lb/>
知已青山舊日情思滿天涯芳草逺望窮江際暮雲生<lb/>
同来佳客自不俗相對松隂聴瀑聲<lb/>
　　淳熙丙申二月晦翁歸婺源先曽大夫因隨杖屨<lb/>
　　遂掛名于弟子之列乃以所著書説以求正晦翁<lb/>
　　可之又嘗投書論易甚詳龍翰不學緇玷家聲因<lb/>
<pb n="KR4h0067_WYG_338-9a"/>
　　讀遺文有作數語亦所以自勉云<lb/>
吾祖曽師雲谷仙讀書直下悟諦筌道參太極本無極<lb/>
易論先天與後天緑遍春風忩外草香浮夜月沼中蓮<lb/>
派分一勺濓溪水道統綿綿萬古傳<lb/>
　　再過孤山<lb/>
一函鶴骨已塵埃空築孤山碧玉臺添種紅蓮千萬朶<lb/>
梅花從此不須開<lb/>
　<lb/>
<pb n="KR4h0067_WYG_338-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百五十二</head> <lb/>
    <p>
<pb n="KR4h0067_WYG_352-1a"/>
欽定四庫全書<lb/>
　兩宋名賢小集巻三百五十二<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　裨幄集<lb/>
　趙萬年南渡時從武科備戎行于襄陽屢著戰功有<lb/>
　禆幄集<lb/>
　　臘月初三日敵人攻城以强弩射退獲捷<lb/>
<pb n="KR4h0067_WYG_352-1b"/>
四圍鉦鼔震天鳴敵騎平明盡逼城萬弩應絃因退走<lb/>
却疑城上有神兵<lb/>
　　正月初三至初五再攻焚其攻具敵兵大却<lb/>
鵞車虎砲與雲梯堪笑行軍巧用機大帥胸中攄妙算<lb/>
一時談笑盡灰飛<lb/>
　　臘八危家餉粥有感<lb/>
襄陽城外漲烟塵矢石叢中未死身不為主人供粥餉<lb/>
争知臘八是今辰<lb/>
<pb n="KR4h0067_WYG_352-2a"/>
　　二月三日登城郊外春色可人而敵騎未退<lb/>
平生春日不傷春今日逢春愁殺人觸目旌旗紛戰鬭<lb/>
無言桃李少精神可憐野興牽羈興不分紅塵雜塞塵<lb/>
直待元戎攘却後峴山無惜領嘉賓<lb/>
　　毁土山<lb/>
築土為山號距堙敵人癡計要攻城誰知壯士中宵出<lb/>
三月工夫一夜平<lb/>
　　十三日敵人勢蹙攜印來降<lb/>
<pb n="KR4h0067_WYG_352-2b"/>
屹若金湯不可攻軍中誰肯自投降勢窮方獻將軍印<lb/>
何似當初莫渡江<lb/>
　　徐招幹請喫鱖魚桐皮<lb/>
簷外桃花片片飛垂涎漢水鱖魚肥桐皮一作飢腸飽<lb/>
似得精兵解敵圍<lb/>
　　程機宜宅喫豆粥<lb/>
豆紅米白間青蔬彷彿來從香積厨異日大官還飽飫<lb/>
不應忘却在蔞蕪<lb/>
<pb n="KR4h0067_WYG_352-3a"/>
　　偶成<lb/>
一心憂國不憂家掠面黄塵帶晚沙郵傳不通音問隔<lb/>
家人夜夜卜燈花<lb/>
　　圍中墮馬傷足方愈牙痛累日<lb/>
敵騎塞東津迍邅困此身足傷方復步牙痛又搖齦忍<lb/>
見烟塵暗俄驚嵗事新籠鍾三十九碌碌度青春<lb/>
　　嵗暮<lb/>
嵗暮嗟為客那堪復被圍一心惟許國視死已如歸<lb/>
<pb n="KR4h0067_WYG_352-3b"/>
　　除夜<lb/>
除夜春牛吼開正兵騎多有謀思却敵休問命如何<lb/>
　　却敵凱歌<lb/>
吁嗟勍敵何猖狂引弓百萬侵吾疆首屠棗陽𢷬神馬<lb/>
窺伺長江欲葦航隆冬久晴江水涸直掲小樊厲源漳<lb/>
馬沈人溺相枕藉霜刃逼脅狼驅羊連營立栅三十里<lb/>
旌旗蔽野塵埃黄元戎忠赤過張許隔江獨對敵人語<lb/>
剖析大義面折之自比闗西偉男子敵人聞風雖縮頸<lb/>
<pb n="KR4h0067_WYG_352-4a"/>
業謂渡江無我禦四山列騎意洋洋擬欲一鼔下襄陽<lb/>
城頭四隅密分布整飭器具嚴隄防火油金汁羅砲座<lb/>
託久擂木森旗<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>睥睨樓櫓排萬弩鏵車尅敵皆蹶張<lb/>
一朝步騎如雲集前摧草牛負土囊雲梯飛橋對樓聳<lb/>
虎炮鵞車數里長裹以犀革如帆幔木楯皮屋翼兩㫄<lb/>
鐵騎後推千百隊矢如蝟集攢鋒鋩楊栁隂中浮梁就<lb/>
三千敢勇忽推牆幾層列弩下如雨霹靈巨砲落穹蒼<lb/>
盡將攻械付烈焰如焮蛇豕燎豺狼騎者傾仆步者走<lb/>
<pb n="KR4h0067_WYG_352-4b"/>
傷者叫號立者僵軍中横尸徧原野或貫其腦斧其吭<lb/>
生擒首領數百人斃馬横屍盈戰塲未㡬採木空林藪<lb/>
旬月運土成髙岡噪聲裂地屋為震火焰燭天星無光<lb/>
誰知壯士中夜出人持炬馬列前行强弩义䥥迭相衛<lb/>
長鍬大钁聲琅琅黎明一炬為平地敵皆喪氣若有忘<lb/>
因風縱火烟焰猛拱手坐視摩痍瘡全軍震讋心膽碎<lb/>
却攜金印來投降從兹敵勢大摧沮自焚攻具燒營房<lb/>
甫逾江北復連營放牧盈野何駉駉脱鞍解甲馬下睡<lb/>
<pb n="KR4h0067_WYG_352-5a"/>
鼻中齁齁輥雷鳴豈知戰艦輕移岸急雨狂風亂櫓聲<lb/>
百鼔忽鳴萬弩發繼以飛砲歘流星人馬驚亂相蹂踐<lb/>
肉填溪谷厭羶腥穹廬遯去無遺跡捷書排日風飈急<lb/>
九重北顧正宵衣覽奏龍顔増喜色吁嗟李勣賢長城<lb/>
不假援兵敵早滅天書沓至賞元功渠渠温語褒忠烈<lb/>
方除戎團追徽省行且齋壇授節鉞命珪相印一時來<lb/>
聞道殿巖已虚席誰知帷幄進竒計裨贊尤多玉季力<lb/>
弟兄攜手上凌烟卓冠古今真殊絶我從武科備戎行<lb/>
<pb n="KR4h0067_WYG_352-5b"/>
先生置我賓僚列雖無涓埃裨海鎮同此死生冒矢石<lb/>
自愧文墨非所長妄意欲泚磨崖筆<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百五十二<lb/>
</p>
<p>
</p>
  </div>
</body>
</text>
</TEI>
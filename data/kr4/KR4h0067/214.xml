<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百十四</head> <lb/>
    <p>
<pb n="KR4h0067_WYG_214-1a"/>
欽定四庫全書<lb/>
　兩宋名賢小集巻二百十四<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　魯齋詩集<lb/>
　王栢字會之金華人初號長嘯後更號魯齋受業何<lb/>
　北山之門郡守蔡抗楊棟台守趙景緯相繼聘麗澤<lb/>
　上蔡兩書院四方從學者日衆咸亨十年卒賜諡文<lb/>
<pb n="KR4h0067_WYG_214-1b"/>
　獻有集<lb/>
　　赤松即景<lb/>
平生百慮懶尚有丘壑心佳哉二三友同盟時幽尋壯<lb/>
懐豁虛曠元宫窮邃深時方釀薄暑萬緑漲雲岑新篁<lb/>
疑粉翠日影篩碎金瘦笻扶野歩羽扇搖清吟漱齒掬<lb/>
清泚雪瀑開風襟脫巾挂琪樹露頂涵重隂山禽自在<lb/>
語濁醪自在斟物外轉栖碧石險蒼苔侵何時侣麋鹿<lb/>
結茅入深林<lb/>
<pb n="KR4h0067_WYG_214-2a"/>
　　和葉聖予小桃源韵<lb/>
二仙何如人夫豈古隱士道成遡泬寥羊卧不再起鸞<lb/>
鶴舞松聲蕭騷快心耳金竈清塵生餘丹不輕委我來<lb/>
桃源遊直窮路所止飛蘿搖春烟素雪噴清泚何時架<lb/>
草堂深入此裏翛然逃世慮錬魄繼遐軌<lb/>
　　送立齋入閩哭久軒<lb/>
雙溪秋氣深送子臨古道古道如掌平四顧行人少行<lb/>
行復行行何日度南嶠故人今己矣轉憶平生好世亊<lb/>
<pb n="KR4h0067_WYG_214-2b"/>
浩無涯愁雲黯江表<lb/>
　　送希夷之江西<lb/>
小雨斂輕塵秋聲滿亭驛驅車過南浦别懐徒襞積世<lb/>
道斯凌夷為善不自力一朝魯兩生為人作行色誰知<lb/>
離索悲有甚萬鐘失<lb/>
　　和寛居見懐韻<lb/>
北望戲馬臺荆榛滿中路英氣一何多懐古𣺌難泝山<lb/>
河腥日月虎豹沐雨露纍纍楚猴冠異哉天所賦豈無<lb/>
<pb n="KR4h0067_WYG_214-3a"/>
濟川才淹留秋不暮清風從何來灑灑定吾故贈我金<lb/>
琅玕鑿來雙魚素<lb/>
　　秋熟<lb/>
西風不力征老火未甘退蟬聲亂耳繁癡蚊健始最一<lb/>
雨從天來不復有故態天序自分明人心其少耐<lb/>
　　舟中和葉聖予<lb/>
桐江波漸滑霽色午方開香火嚴蘭若烟霞老釣臺崕<lb/>
高微徑險水轉萬山回欲訪先生裔相從買一坏<lb/>
<pb n="KR4h0067_WYG_214-3b"/>
江濶風帆急潮回沙露痕寒林無剩葉茅舍各成村雁<lb/>
落烟波𣺌鴉歸野色昏未知孤客棹今夜泊誰門<lb/>
　　野興<lb/>
文字飢難煮為農䇿最良興來鉏曉日倦後卧斜陽秋<lb/>
稼連千頃春花醉幾場任他名利客車馬逐康莊<lb/>
　　和趙師日韻<lb/>
我生無燕頷四壁笑相如門巷堪羅雀燈窓且讀書老<lb/>
來心事懶貧後故人踈尚有多情月時時到敝廬<lb/>
<pb n="KR4h0067_WYG_214-4a"/>
　　蘭<lb/>
早受樵人貢春蘭訪舊盟謝庭誇瑞物楚澤擷芳名蒼<lb/>
玉裁圭影紫檀含露英奚奴培䕶巧苔蘚日菁菁<lb/>
　　催雨<lb/>
人世如居甑驕陽不可鉏未聞芻作狗安得夢維魚賦<lb/>
斂民生槁干戈國計虛安危關一飽雨意莫躊躇<lb/>
　　題定武蘭亭副本<lb/>
玉華末命昭陵土蘭亭神蹟埋千古率更搨本入堅珉<lb/>
<pb n="KR4h0067_WYG_214-4b"/>
徽帝歸裝投定武薛家翻刻愚貴逰舊石宣和龕御府<lb/>
黄塵横空飛渡河中原荆棘穴豺虎維揚蒼茫駕南轅<lb/>
百年文物不堪補紛紛好事競新模傾欹醜俗亡遺矩<lb/>
如今薛本亦罕見髣髴典型猶媚嫵清歡盛會何足傳<lb/>
右軍他帖以千數託言此筆不可再慨然陳迹興懐語<lb/>
今昔相視無己時手掩塵編對舊雨<lb/>
　　同莊叟遊山<lb/>
小閣重隂一日晴清遊應己愜高情遙知雨後山光好<lb/>
<pb n="KR4h0067_WYG_214-5a"/>
但想雲邊屐齒清素壁雖曾題字舊沉疴不許㰱新盟<lb/>
因知關吏留魚鑰漫遣奚奴候晚程<lb/>
　　題山橋<lb/>
北山之北兩山齊一逕蜿蜒石作梯腳力倦時山始好<lb/>
芙蓉東畊赤松西<lb/>
石磴斜溪下水隈玉虹鎖雪挂崔嵬雖然只是泉三疊<lb/>
滂湃聲搖萬壑雷<lb/>
　　重題八詠樓<lb/>
<pb n="KR4h0067_WYG_214-5b"/>
樓壓重城萬井低星從天闕下分輝傷心風月客應瘦<lb/>
滿眼桑麻春又肥山到東南皆獨立水流西北竟同歸<lb/>
倚䦨莫問齊梁事斷石淒涼卧落暉<lb/>
　　大安中途迷道作此自警<lb/>
未識大安道行行多路岐人言訛近逺山徑倍嶔巇自<lb/>
有康莊處多因便捷移我今知堠子萬里不須疑<lb/>
　<lb/>
　兩宋名賢小集巻二百十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百七十七</head> <lb/>
    <p>
<pb n="KR4h0067_WYG_177-1a"/>
欽定四庫全書<lb/>
　兩宋名賢小集巻一百七十七<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　澹菴詩集<lb/>
　胡銓字邦衡廬陵人建炎二年進士甲科紹興五年<lb/>
　以賢良方正薦除樞宻院編修官抗疏詆和議累謫<lb/>
　吉陽軍孝宗朝歴權中書舍人蒹國子祭酒權兵部<lb/>
<pb n="KR4h0067_WYG_177-1b"/>
　侍郎以資政殿學士致仕卒諡忠簡有澹菴集<lb/>
　　和林和靖八梅<hi>用汝南故事禁用體物字</hi>
感時濺淚㡬時乾顧影伶俜獨立難自恐迹孤無與對<lb/>
誰憐族冷不勝寒未應一世供愁斷長願三更秉燭看<lb/>
雨過花邊行更好猶嫌子美借銀鞍<lb/>
風亭小立夢初殘步步凌空對廣寒照眼雙明清可掬<lb/>
閒情一味澹相㸔曉縈瑞露黏初潤晴映髙雲薄未乾<lb/>
三嗅臨風思無限藥宫遥夜酒初䦨<lb/>
<pb n="KR4h0067_WYG_177-2a"/>
暗裏尋香自不迷照空焉用夜然臍欲危踈朶風吹老<lb/>
太瘦長條雨颭低孤豔㡬時同把盞野香猶記助看題<lb/>
唐人未識髙標在浪自紛紛説李蹊<lb/>
瘦吟幽翫有餘妍更向髙人獨樂園無垢未應經露沐<lb/>
不緇寜信受塵昬春風自識明妃面夜雨能清水部魂<lb/>
挿向膽瓶看更好凛如明水薦靁樽<lb/>
當年曽見鳳城頭入骨貪看興未休小摘欲論千種恨<lb/>
㣲吟先喚一畨愁每嫌俗物薫心醉長願清馨滿意留<lb/>
<pb n="KR4h0067_WYG_177-2b"/>
穠李倚風梨帯雨比方應合面騂羞<lb/>
縞□練帨照釵荆霜竹寒松秀色并八詠格髙凌太白<lb/>
千林地迥切西清著枝有味知深意欹屋無言似薄情<lb/>
日暮水邊空悵望渾如湘浦見皇英<lb/>
一年佳處早梅時勾引風情巧釣詩未分霜凌禁瘦朶<lb/>
漸看春入奈愁枝晚尤竒特憐無伴夜欠分明祗自私<lb/>
冷落便須慿酒煖從今鄒律未消吹<lb/>
紛紛紅紫勿相猜自古騷人酷嗜梅皂盖折花憐老杜<lb/>
<pb n="KR4h0067_WYG_177-3a"/>
黄梅時雨憶方囬一生耐冷天憐惜滿世趨炎我獨來<lb/>
桃李爭春身老大急須吟醉莫停杯<lb/>
　　追和東坡雪詩<lb/>
為瑞應便種麥鴉餘光猶得映書車也知一臘要三白<lb/>
故作六霙先百花授簡才慳慙賦客披蓑句好憶漁家<lb/>
擬酤斗酒聽琴操三百青銅絡畫义<lb/>
　　過三衢呈劉共父<lb/>
别離如許每領引邂逅㡬何還著鞭㣲服過宋我何敢<lb/>
<pb n="KR4h0067_WYG_177-3b"/>
大國賜秦公不然衰鬢凋零已子後髙名崒嵂方丁年<lb/>
即看手握天下砥山中宰相從雲眠<lb/>
　　　元注予自兵侍罷歸從三衢城外遵陸以兩夫<lb/>
　　　肩籃輿太守劉共父謂予云兩夫肩輿甚似㣲<lb/>
　　　服過宋因作此戲簡用吳體<lb/>
　　雷州和朱彧秀才詩時欲渡海<lb/>
何人著眼覷征驂賴有新詩作指南螺髻層層明晚照<lb/>
蜃樓隠隠倚晴嵐仲連蹈海徒虚語魯叟乗桴亦漫談<lb/>
<pb n="KR4h0067_WYG_177-4a"/>
爭似澹菴乗興往銀山千疊酒㣲酣<lb/>
　　　紹興十八年戊辰十一月十五日新州編管人<lb/>
　　　胡銓移吉陽軍編管先是廣東經畧使王鈇問<lb/>
　　　知新州張棣曰胡銓何故未過海銓嘗賦詞云<lb/>
　　　欲駕巾車歸去有豺狼當轍棣奏銓倡和毁謗<lb/>
　　　而有是命棣選使臣游崇部送封小項筒過海<lb/>
　　　銓徒步赴貶人皆憐之至雷州守臣王趯捕游<lb/>
　　　崇私茗械治厚餉銓趯後亦得罪澹菴此詩不少<lb/>
<pb n="KR4h0067_WYG_177-4b"/>
　　　屈撓真鐡漢又過於劉器之云丙子年始移衡州<lb/>
　　和李參政泰發送行韻<lb/>
落網端從一念差崖州前定復何嗟萬山行盡逢黎母<lb/>
雙井渾疑到若耶山鬼可人曽入夢相君談易更名家<lb/>
此行所得誠多矣更願從公北泛槎<lb/>
　　　元註李參政詩云夣裏分明見黎母生前定合<lb/>
　　　到朱崖葢予嘗在新州夢一媪立牀前曰吾黎<lb/>
　　　母也黎姞山在瓊崕儋萬之間子瞻所謂四山<lb/>
<pb n="KR4h0067_WYG_177-5a"/>
　　　環一島是也先是秦檜大書三人姓名於其家<lb/>
　　　格天閣下曰趙鼎李光胡銓所必欲殺者也鼎<lb/>
　　　謫瓊州紹興十七年丁夘卒光字泰發時謫儋<lb/>
　　　州澹菴朱崕之行經過儋州故泰發以詩送之<lb/>
　　　澹菴夙有黎母之夢付諸前定如謫新州時亦<lb/>
　　　謂前定福唐幕中分扇得一畫騎驢人西南行<lb/>
　　　者後新州之命亦若暗合夫不以遷謫介意而<lb/>
　　　付之於分非達人不能也<lb/>
<pb n="KR4h0067_WYG_177-5b"/>
　　次李參政送行韻答黄舜楊<lb/>
打成大錯一毫差萬里去尋留子嗟㣲管閒思齊仲父<lb/>
使奴長價漢渾邪道窮憐我空憂國句好知君定作家<lb/>
便欲相擕趂帆飽要觀子美賦靈槎<lb/>
　　遊白龍洞<lb/>
懸崕怪石水潺潺宜有神龍隠此間窮勝不妨歸險洞<lb/>
尋春那止看羣山攀龍行即天邊去躍馬聊同野外還<lb/>
好景良辰適相㑹一樽聊共水雲閒<lb/>
<pb n="KR4h0067_WYG_177-6a"/>
　　買愁村<lb/>
北往常思聞喜縣南來怕入買愁村區區萬里天涯路<lb/>
野草芳煙正斷魂<lb/>
　　噴雪亭<lb/>
廬峯潄玉舊傳名今見青原噴雪成兩處山川肯相下<lb/>
洗除塵垢一時清<lb/>
　　題永興觀<lb/>
連雲宿麥團碧浪綴草落花成錦窠我來欲覔種桃者<lb/>
<pb n="KR4h0067_WYG_177-6b"/>
獵獵空存庭下莎<lb/>
　　寳氣亭<lb/>
塵容不逐江流淨酒力都從雪壓消斗下只今無劍氣<lb/>
年來牛犢在人腰<lb/>
　　和王民瞻送行詩<lb/>
巖畊名已震京闕未信終身袖手閒萬巻不移顔氏樂<lb/>
一生無媿伯夷班致君自許唐虞上待我誰能季孟間<lb/>
宗社年來欠元老蒼生拭目看來還<lb/>
<pb n="KR4h0067_WYG_177-7a"/>
　　擕具賞石渠酴醿用坡韻呈同舍<lb/>
酴醿獨殿春得路未為晚露葉張翠繖月蕊明玉幰洗<lb/>
粧雨亦妍暗麝風更逺唐時真宰相勁氣凌諫苑危言<lb/>
工切劘壁立萬仞巘帝為醸此花以賞碩畫婉清芬濯<lb/>
千古天河豈須挽不妨便醉死聞香定魂返<lb/>
　　王司業龜齡口占絶句竒甚用韻和呈效吳體<lb/>
南山舊説王隠者北斗今看韓退之不須覔句花照眼<lb/>
行見調羮酸著枝<lb/>
<pb n="KR4h0067_WYG_177-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百七十七<lb/>
</p>
<p>
</p>
  </div>
</body>
</text>
</TEI>
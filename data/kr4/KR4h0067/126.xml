<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集卷一百二十六</head> <lb/>
    <p>
<pb n="KR4h0067_WYG_126-1a"/>
欽定四庫全書<lb/>
　兩宋名賢小集卷一百二十六<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　沈中允詩集<lb/>
　沈括字存中湖州人嘉祐中進士累官龍圖學士博<lb/>
　學洽聞凡律樂醫卜諸家皆有論著嘗使契丹圖其<lb/>
　山川風俗上之元祐間謫知秀州卒栁志収入流寓<lb/>
<pb n="KR4h0067_WYG_126-1b"/>
　今仍之<lb/>
　　望海樓<lb/>
雨聲林外盡秋色望中添落日挂疎栁逺江横暮簷好<lb/>
風疑有意隨葉故爭簾為問樓中客胡為盡日淹<lb/>
　　夜登金山<lb/>
樓臺兩岸水相連江北江南鏡裏天蘆管玉蕭齊候送<lb/>
一聲飛㫁月如烟<lb/>
　　登北固樓<lb/>
<pb n="KR4h0067_WYG_126-2a"/>
丞相髙齋半草莱舊時風雨滿亭臺地從日月生時見<lb/>
天到江心盡處回三國是非春夢㫁六朝城闕野花開<lb/>
心隨潮水漫漫去流遍烟村半日來<lb/>
　　花山寺<lb/>
經旬飄雨喜新晴病馬新晴取次行老態只應隨日至<lb/>
春心無意與花爭山川滿目浮烟合樓閣侵天暮靄横<lb/>
嗟我有身無處用强攜尊酒入崢嶸<lb/>
　　姑孰溪二首<lb/>
<pb n="KR4h0067_WYG_126-2b"/>
豹堂春水緑泱泱謝市雲深栁線長睡熟不知潮信過<lb/>
船頭晚雨打菰蔣<lb/>
新晴渡口百花香石子池頭鴨弄黄捲幔夕陽留不住<lb/>
好風將雨過梅塘<lb/>
　　蛾眉亭<lb/>
雙峰秀出兩眉彎翠黛依然鑑影間終日含顰緣底事<lb/>
祗應長對望夫山<lb/>
　　秀州秋日<lb/>
<pb n="KR4h0067_WYG_126-3a"/>
草滿池塘霜送梅林疏野色近樓臺天圍故越侵雲盡<lb/>
潮上孤城帶月回客夢冷隨楓葉㫁秋心低逐雁聲來<lb/>
流年又喜經重九可意黄花是處開<lb/>
　　歎老<lb/>
為覔少年心不得當時感舊已潸然情懐此日君休問<lb/>
又老當時二十年<lb/>
　　鄜延凱歌五首<lb/>
先取山西十二州別分牙將打衙頭回看秦塞低如馬<lb/>
<pb n="KR4h0067_WYG_126-3b"/>
漸見黄河直北流<lb/>
天威畧地過黄河萬里羌人盡漢歌莫堰横山倒流水<lb/>
從教西水作恩波<lb/>
馬尾胡琴隨漢車曲聲猶自怒單于彎弓莫射雲中雁<lb/>
歸雁如今不寄書<lb/>
靈武西涼不用圍畨家總待納王師城中半是闗西種<lb/>
猶有當時軋吃兒<lb/>
旗隊渾如錦繡堆銀裝劍背打回回先教淨掃安西路<lb/>
<pb n="KR4h0067_WYG_126-4a"/>
待向河源飲馬來<lb/>
　　江南曲<lb/>
新秋拂水無行跡夜夜隨潮過江北西風卷雨上半天<lb/>
渡口㣲凉含曉碧城頭鼓響日腳垂天際籠烟鏁山色<lb/>
髙樓索莫臨長陌黄竹一聲無北客時平田若少人耕<lb/>
惟有蘆花滿江白<lb/>
　<lb/>
　<lb/>
<pb n="KR4h0067_WYG_126-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集卷一百二十六<lb/>
</p>
<p>
</p>
  </div>
</body>
</text>
</TEI>
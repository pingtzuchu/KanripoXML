<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻九十一</head> <lb/>
    <p>
<pb n="KR4h0067_WYG_091-1a"/>
欽定四庫全書<lb/>
　兩宋名賢小集巻九十一<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　曲洧存稿<lb/>
　朱弁字少章徽州婺源人建炎初授修武郎借吉州<lb/>
　團練使副王倫使金通問被拘凡十九年紹興十三<lb/>
　年始與洪皓張邵南歸易宣教郎直祕閣主管佑神<lb/>
<pb n="KR4h0067_WYG_091-1b"/>
　觀卒有聘遊集輶軒唱和集曲洧舊聞風月堂詩話<lb/>
　行世<lb/>
　　十七夜對月<lb/>
病骨懷風露愁懷厭甲兵人居絶域乆月向此宵明輪<lb/>
仄初經漢光分半隠城遲遲不肯下應識異鄉情<lb/>
　　上已<lb/>
行行春向暮猶未見花枝晦朔中原隔風煙上已疑常<lb/>
令蘓節在莫作楚囚悲早晚鑾旗發吾歸敢恨遲<lb/>
<pb n="KR4h0067_WYG_091-2a"/>
　　客夜<lb/>
城月四更上忩風一室幽纎雲縈鴈塞重霧逼貂裘兵<lb/>
革何年息乾坤此夜愁殊鄉兩行淚騷屑灑清秋<lb/>
　　善長命作嵗除日立春<lb/>
土牛已著勸農鞭葦索仍專捕鬼權且喜春盤兼守嵗<lb/>
莫嗟臘酒易經年東風漸入江梅夢朔雪猶迷塞栁天<lb/>
元㑹眀朝定何處羈臣揮淚節旄前<lb/>
　　季任道編録濟陽公文章與僕鄙製合為一集且<lb/>
<pb n="KR4h0067_WYG_091-2b"/>
　　以雲館二星名之僕何人也乃使與公抗衡獨不<lb/>
　　慮公是非者紛紛於異日乎因作詩題集後俾知<lb/>
　　我心者不吾過也庚申六月丙辰江東朱弁書<lb/>
絶域山川飽所經客途嵗晚任飄零詞源未得窺三峽<lb/>
使節何容比二星蘿蔦施松慚弱質蒹葮倚玉怪殊形<lb/>
名齊李杜吾安敢千載諸公有汗青<lb/>
　　攄抱<lb/>
客滯殊方乆山圍絶塞深秋風入横笛夜月傍沾襟造<lb/>
<pb n="KR4h0067_WYG_091-3a"/>
膝他時語捐軀此日心飛霜滿明鏡髪短不勝簪<lb/>
　　寒食<lb/>
清明亦到客愁邊雙髩星星秪自憐兵氣尚纒巢鳯閣<lb/>
節旄已落牧羊天紙錢灰入松楸夢餳粥香隨榆栁煙<lb/>
北向雁來寒霧隔音書不比上林傳<lb/>
　　戰代<lb/>
戰代何年定悲愁是處同黄雲縈晚塞白露下秋空魚<lb/>
躍深波月鳥啼落葉風誰知渡江夢一夜繞行宫<lb/>
<pb n="KR4h0067_WYG_091-3b"/>
　　劉善長出示李伯時畵馬圖<lb/>
俯首舉尾拳一蹄掣韁如嗅驕不嘶奚官聳肩兩足垂<lb/>
意貎自與造父齊雞目麟鬐鳯凰臆玉山禾逺未容食<lb/>
籋雲返電有餘地置之畵圖人豈識精神權竒孰可班<lb/>
當在白兔青雲間君知此馬從何來龍眠胷中十二閑<lb/>
　　白髪<lb/>
白髪使車前煙波思𣺌然霜清穫稻日風急授衣天客<lb/>
館但愁坐釣舟誰醉眠乗槎㑹有便直到斗牛邊<lb/>
<pb n="KR4h0067_WYG_091-4a"/>
　　炕寢詩<lb/>
風土南北殊習尚非一躅出疆雖伏節入國暫同俗淹<lb/>
留嵗再殘朔雪滿崖谷禦冬貂裘弊一炕且跧伏西山<lb/>
石為薪黝色驚射目方熾絶可邇將盡還自續飛飛湧<lb/>
元雲燄燄積紅玉稍疑雷出地又似風薄木誰容䑕棲<lb/>
氷信是龍銜燭陽曦助喘息未害揺空腹惠氣生袴𥜗<lb/>
仍工展拳足豈惟脱膚鱗兼復平體粟負暄那用詫執<lb/>
熱定思沃收功在嵗寒較徳比時燠雖餘炙手燔寧有<lb/>
<pb n="KR4h0067_WYG_091-4b"/>
爛額酷矧當凝氷辰炎帝獨回轂元㝠真退聽祝融端<lb/>
可録嗟予亦何者萬里歌黄鵠偃仰對忩扉妍煖謝衾<lb/>
褥壯懷羞竈媚晚悟笑突曲因思墮指人暴露苦皸瘃<lb/>
頻年未觧甲蹈此鋒刃毒遥知革輅中旰食安豆粥陪<lb/>
臣將命來意懇誠亦篤有竒不能吐何術止南牧君心<lb/>
想更切臣罪何由贖此身雖自温此志轉煩促論武貴<lb/>
止戈天必從人欲安得四海春永作蒼生福聊擬少陵<lb/>
翁秋風賦茅屋<lb/>
<pb n="KR4h0067_WYG_091-5a"/>
　　冬雨<lb/>
冬雨不成雪北風寒未深山藏千叠秀雲結四垂隂勢<lb/>
灑凌朝閣聲殘入夜衾端能洗兵甲足慰此時心<lb/>
　　南齊<lb/>
頻年行役夢庭闈陟岵常嗟脚力疲毎訴酒巡嫌客惡<lb/>
力營官事笑兒癡雲山幸不持錢買花竹何妨帶雨移<lb/>
此味貴人元未識恐縁詩好被渠知<lb/>
　　送春<lb/>
<pb n="KR4h0067_WYG_091-5b"/>
風煙節物眼中稀三月人猶戀楮衣結就客愁雲片段<lb/>
喚回鄉夢雨霏㣲小桃山下花初見弱栁沙頭絮未飛<lb/>
把酒送春無别語羡君纔到便成歸<lb/>
　　北人以松皮為菜予初不知味虞侍郎分餉一小<lb/>
　　把因飯素授厨人與園蔬雜進珍美可喜因作一<lb/>
　　詩<lb/>
吾老似出家晚悟媿根鈍滋㫖却羶葷禪悦要親近偉<lb/>
哉十八公兹道亦精進舍身奉刀几割體絶嗔恨鱗皴<lb/>
<pb n="KR4h0067_WYG_091-6a"/>
老龍皮鳴齒溢芳潤流膏為伏龜千載未須問便堪奴<lb/>
筍蕨詎肯友芝菌跏跌得一飽萬事皆可擯侍郎文懿<lb/>
後落落衆推俊淡然世味薄内典得所信香厨留净供<lb/>
頻食不言頓晏然黙不語草木雷音震得發於此公骨<lb/>
髓傳心印應憐持節人餉此為問訊欲將無上味為我<lb/>
洗塵坌食之不敢餘感激在方寸<lb/>
　　龍福寺煮東坡羮戲作<lb/>
山寺觧塵鞅溪邊有㣲行手摘諸葛菜自煑東坡羮雖<lb/>
<pb n="KR4h0067_WYG_091-6b"/>
無錦繡腸亦飽風露清鈎簾坐捫腹落日千峯明<lb/>
　　元夕有感<lb/>
朔雪餘千里東風徧九州闗河中土異撥火上元愁緑<lb/>
蟻嘗新釀青貂戀故裘紫姑無用卜世事正悠悠<lb/>
　　獨坐<lb/>
草凍慵抽碧桃癡懶暈紅黄雲猶漢野紫塞漫春風使<lb/>
節空留滯侯圭未㑹同堦隂雪不掃獨坐數歸鴻<lb/>
　　秋夜<lb/>
<pb n="KR4h0067_WYG_091-7a"/>
秋夜雖漸永未抵客愁長秋月雖已圓不照寸心方將<lb/>
心貯此愁真作萬斛量為月憐此夜誰共千里光空令<lb/>
還家夢欲趂征鴻翔<lb/>
　　春隂<lb/>
闗河迢逓繞黄沙惨惨隂風塞栁斜花帶露寒無戲蝶<lb/>
草連雲暗有藏鴉詩窮莫寫愁如海酒薄難將夢到家<lb/>
絶域東風竟何事秪應催我髩邊華<lb/>
　　蘓子翼送黄精酒<lb/>
<pb n="KR4h0067_WYG_091-7b"/>
仙經何物堪却老較功無如太陽草龍銜雞銜名雖異<lb/>
莵公羊公事可考蘓君真是神仙裔橘井隂功貫穹昊<lb/>
雲笈書成數萬言銀闕珠宮用心早獨知此物有竒效<lb/>
福地名山為儲寳不憚林泉新斸掘斥去杵臼謝篩搗<lb/>
况從髙士論麴蘖更課公田收秫稻一朝靈液浮瓦盎<lb/>
三冬浩氣生襟袍且欣軟飽得澆腸漫説逆流工補腦眼<lb/>
碧那憂散黒花髪白故應還翠葆賈傅只嫌松醥陋劉<lb/>
墮敢誇桑落好直須五斗論解醒寧待三杯乃通道誰<lb/>
<pb n="KR4h0067_WYG_091-8a"/>
知萬里落旄人亦許匏尊自傾倒為君喚迴雪窖春八<lb/>
載羈愁供一掃曼倩宜分此日桃安期莫詫他年棗何<lb/>
須更採石斛花已覺容顔不枯槁根連石室喜入夢句<lb/>
擬桐溪愧摛藻平生我亦愛書札朱髓緑腸勤探討幸<lb/>
君汲引成此志鶴駕駸駸望仙島吞腥啄腐非夙心嵗<lb/>
晚兹言良可保<lb/>
　　寒食<lb/>
絶域年華乆衰顔淚㸃新毎逢寒食節頻夢故鄉春草<lb/>
<pb n="KR4h0067_WYG_091-8b"/>
緑惟供恨花紅只笑人南轅定何日無地不風塵<lb/>
　　重九<lb/>
九日今何地寒深紫塞霜敢嫌蘆酒濁且對菊花嘗嵗<lb/>
月雙蓬髩乾坤百戰場賜茰知未舉夢自識鴛行<lb/>
　　次韵子文秋興<lb/>
逸興常時有逢秋一倍多山長含楚雨天逺接吳波尋<lb/>
壑同元亮浮家伴志和釣竿行入手還著向來蓑<lb/>
　兩宋名賢小集巻九十一<lb/>
</p>
<p>
</p>
  </div>
</body>
</text>
</TEI>
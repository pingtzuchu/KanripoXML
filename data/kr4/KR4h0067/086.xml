<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻八十六</head> <lb/>
    <p>
<pb n="KR4h0067_WYG_086-1a"/>
欽定四庫全書<lb/>
　兩宋名賢小集巻八十六<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　袓龍學集<lb/>
　祖無擇字擇之上蔡人進士高第累官直集賢院出<lb/>
　知袁州入為龍圖閣學士權知開封府進學士知鄭<lb/>
　杭二州神宗朝知通進銀臺司知明州坐事謫忠正<lb/>
<pb n="KR4h0067_WYG_086-1b"/>
　軍節度副使移知信陽軍卒有煥斗集<lb/>
　　書高辛氏廟<lb/>
平昔敘星辰元功祀事分因人列官紀行道亞皇墳高<lb/>
躅追顓頊徽聲壓放勲淳風今不競帝典世無聞陵古<lb/>
森喬木祠新際逺氛樵蘇當季運血食屬明君<hi>開寶六年勅建</hi>
<hi>是廟</hi>舊壤資餘廕遺黎薦苾芬春秋奏簫鼓疑是大英文<lb/>
　　依韻和登州推官張同年之梁山<lb/>
峻極乾蒼蒼班移自混茫勢臨坤軸斷根入海濤殭屹<lb/>
<pb n="KR4h0067_WYG_086-2a"/>
立踰千仞孤標冠四荒興雲山近泰浴日出連暘絶憤<lb/>
於斯勝煩襟到此涼山經終寂寂祀典漫煌煌<hi>山海經不載此</hi>
<hi>山秦祠八神五曰陽即此山也</hi>巖黒驪龍睡煙清朱鳳翔藏書陋羣玉<lb/>
中瑟小空桑<hi>空桑山材中琴瑟</hi>禹載無遺跡秦碑有舊章乘輿<lb/>
留直上鞭石宛居傍在昔初遷鼎當時異省方縱心師<lb/>
誕妄恃力逞彊梁儒學微言絶神仙怪説彰錫符尊徳<lb/>
水留䜟著吾裳豈念思王度惟期至帝鄉齎男何杳杳<lb/>
秩祝自琅琅詎得三山藥翻同一國狂八神寜爾福二<lb/>
<pb n="KR4h0067_WYG_086-2b"/>
世果斯亡始禍聞陳涉遺書見子長龍興成大定虎噬<lb/>
免交攘往事真塗炭寒心劇刺芒自從兹滅國誰復此<lb/>
祠陽寃毒疑淪髓凋殘競沐瘡鑒宜觀夏后道合慕陶<lb/>
唐聖世踰三代明君掩百王朝廷隆盛禮簡冊耀休光<lb/>
運契千齡統歌喧八達莊古今稱治理夷夏共瞻望洪<lb/>
化周無外羣生洽太康東民休望幸端拱徳芬芳<lb/>
　　和御製賞花釣魚<hi>時為中書舍人</hi>
禁篽春深御幄開鳴鞘曉出五雲來花含瑞色三霄露<lb/>
<pb n="KR4h0067_WYG_086-3a"/>
酒湛晴光萬壽杯香餌得魚波滉漾仙音儀鳯日徘徊<lb/>
微臣叨竊逢宸幸垂槖甘泉此從陪<lb/>
　　九日陪舊㕘政蔡侍郎宴潁州西湖<lb/>
秋晚西湖勝㮣多台軒來此駐鳴珂沙鷗散去驚絲竹<lb/>
煙栁低垂間綺羅亂擲金錢和露菊狂摇鈿扉倚風荷<lb/>
下僚幸接曹尊末率爾翻成擊箸歌<lb/>
　　讀王元之後集題於巻末<hi>其集三巻皆出黄州後所作詩</hi>
提筆㡬回書誥命剖符長是守方州未能抗表分司去<lb/>
<pb n="KR4h0067_WYG_086-3b"/>
<hi>五閒詩又題云何當婚嫁了抗表請分司</hi>終老為郎謫宦休歌舞懶呼寒食<lb/>
節<hi>寒食讌郡客詩云歌舞懶呼筵上妓饑寒慙見獄中囚</hi>醉吟孤坐月波樓<hi>月波樓詠</hi>
<hi>酌獨酌詩云孤吟獨酌送殘春坐久樓邊白鳥馴</hi>文章獨步成何事<hi>太宗嘗日王禹偁文</hi>
<hi>章獨步異日垂名不朽</hi>空有離騷寄隠憂<lb/>
　　寄獻闕下一二知己<lb/>
公道當朝絶比倫因憑培養變孤根纔衝霰雪游梁苑<lb/>
便逐風雷化禹門南郡已甘抛絳帳東州何幸佐朱旛<lb/>
心懷象魏自江海兩地悠悠欲斷魂<lb/>
<pb n="KR4h0067_WYG_086-4a"/>
　　歴城郡治凝波亭<hi>濟州</hi>
耽耽層宇俯清漣山色波光曉共鮮形勝争雄齊十二<lb/>
風流素盛客三千鋪舒栁影眠鷗渚欺壓蓮香載妓船<lb/>
公退每來須度日塵纓未濯媿潺湲<lb/>
　　留題泰山孫復先生新居<lb/>
築室新成日觀前亂雲重叠稱高眠人逢捫蝨驚旁若<lb/>
衆望乘駒詠賁然名理静談誰捉麈古書閒校自磨鉛<lb/>
行聞天子東巡狩羽葆親臨此禮賢<lb/>
<pb n="KR4h0067_WYG_086-4b"/>
　　試筆<lb/>
濟南通守欲㡬年最課無成媿古賢却為簿書抛筆硯<lb/>
每思樵釣負林泉浮名自信雖徒爾薄俸相拘且勉旃<lb/>
已共妻孥約生計㑹須搔首賦歸田<lb/>
　　監丞蕭君見貽嘉句仍恵芳醪强率鄙詞輒繼高<lb/>
　　韻聊資哂爾深媿斐然<lb/>
遲日和風婉婉春感時情思浩無津煩君遠寄中山酒<lb/>
顧我方為洛社人濡筆便思題素扇當尊難惜吐芳茵<lb/>
<pb n="KR4h0067_WYG_086-5a"/>
己欽才妙兼懷恵相遇文塲願捧輪<lb/>
　　寄泰山孫復<lb/>
先生心與白雲閒五十秋風鬢不斑自有清名滿天下<lb/>
更無塵跡到人間逍遥樂外非攸好貪懦聞風合厚顔<lb/>
不待高吟賦招隠見收餘俸滿青山<lb/>
　　蕭五監丞新作堂成名曰知雄且賦彫章題之屋<lb/>
　　壁勉率蕪惡以繼高韻<lb/>
况堂佳號塵游外題壁新吟藻思春撲素自持師老氏<lb/>
<pb n="KR4h0067_WYG_086-5b"/>
清醒常戒鑒靈均窮通一致由知命仁智相須合入神<lb/>
因覽君師我顔厚不能假日樂天真<lb/>
　　題三教圓通堂<hi>其堂在蔡州開元寺内龍學時知制誥</hi>
師本佛之徒潛心老與儒一堂何所像三教此焉俱香<lb/>
火長相續丹青久不渝高賢旌好亊二記聳龜趺<lb/>
　　馬上讀韓吏部集<lb/>
驅羸倦逺征尺箠亦慵擎却得開編看仍教縱轡行儒<lb/>
推文暢行詩許孟郊鳴盡日既遺味渾如挹太羮<lb/>
<pb n="KR4h0067_WYG_086-6a"/>
　　至齊五月兩院獄空喜而成咏<lb/>
厭預鈴齋議欣聞獄犴空三章用舊制五月紹遺風止<lb/>
繫垂衣治非干别駕功惟期四海内刑措與周同<lb/>
　　眂役于清偶書四韻寄示幕中賓客<lb/>
經旬一水湄風土化緇衣豈敢嗟于役何當賦式微雲<lb/>
山晴特秀花木暖相輝期子同攜手春游事勿違<lb/>
　　齋中邸書事<lb/>
軍壘無多事朝晡且放衙吏人如野鹿公署似僧家京<lb/>
<pb n="KR4h0067_WYG_086-6b"/>
信因求藥賓懽為鬬茶忘懷塵俗外枕籍祗南華<lb/>
　　羌先生廟<lb/>
先生高世跡舊隠白雲深結宇知何代遺祠直至今地<lb/>
分壇杏影門接社蓮陰我亦希風者終朝託玉岑<lb/>
　　贈廬山崇勝珂長老<lb/>
珂也僧中秀曹溪得祖衣雲泉聊適性缾錫遂忘歸九<lb/>
月秋風老千山暮雨霏我來陪静話相對兩無機<lb/>
　　送承澤上人歸寜富沙<lb/>
<pb n="KR4h0067_WYG_086-7a"/>
五老峯前見過從一嵗餘還將隨客棹歸去侍親輿乞<lb/>
食江雲際閒吟臘雪初秪應清夜夢時復到荒廬<lb/>
　　酬江西運使齊工部見寄<lb/>
龍坂彌年别長兹仰道風夢曾瞻使節喜忽得詩筒詞<lb/>
藻春林秀恩私地鎮崇因將示知者傳誦滿江東<lb/>
　　游韶石<lb/>
純音何寂寞秀色自崔嵬巖草遺簫在溪禽學鳳來余<lb/>
希探禹穴人似畏軒臺登眺秋風裏煩襟盡日開<lb/>
<pb n="KR4h0067_WYG_086-7b"/>
　　秋曉寓目<lb/>
梧桐冷墜秦宫井沆瀣光浮漢苑槃倚杵逺天垂六幕<lb/>
照梁初日上三竿<lb/>
　　鴛鴦<lb/>
水宿雲飛無定期雄雌兩兩鎮相隨到頭不會天何意<lb/>
却使人生有别離<lb/>
　　後池新栁<lb/>
客來莫怪寡心情俗吏喧嘩不喜聽多感後池楊栁眼<lb/>
<pb n="KR4h0067_WYG_086-8a"/>
一回相對一回青<lb/>
　　歴城春日對酒<lb/>
數尺游絲拂面來數枝紅杏向人開眼前信美非吾土<lb/>
且勸春風酒一杯<lb/>
　　戲别申申堂<lb/>
翠栁和煙籠碧沼紅芳如火照芳鄰主公欲去寜無戀<lb/>
倚翠隈紅屬後人<lb/>
　　汴水即事<lb/>
<pb n="KR4h0067_WYG_086-8b"/>
波狂如箭雨如絲汎汎扁舟瞥鳥飛睡起啞啞乍鳴櫓<lb/>
却思村舍聴鄰機<lb/>
　　題袁州東湖盧肇石<lb/>
袁山之陽秀水側草覆遺基誰氏宅昔云子發其姓盧<lb/>
往以文章名籍籍宅中舊物何所存惟有嶙峋一區石<lb/>
闊纔三尺高倍尋久卧塵沙羣瓦礫余心好異因獨往<lb/>
下馬環觀聊拂拭地表可見十二三已足怪駭動魂魄<lb/>
呼工運鍤塹其旁挽以長絙百夫力雜然鼓譟登大車<lb/>
<pb n="KR4h0067_WYG_086-9a"/>
恍爾如䝉巨靈擘選置東吳最佳處四面澄波暎天碧<lb/>
倚空突兀無與鄰頓覺亭臺增氣色彎環幽竇莫敢窺<lb/>
恐有乖龍飛霹靂余嘗南游到陽朔衆峰矗矗春筍植<lb/>
捫蘿踏蘚窮之遍若此竒觀曾未識郡人奔走來如雲<lb/>
故老驚視復唧唧乃言此石遇真賞屈指于今年二百<lb/>
沈埋曠代誰爾珍一日光價逾荆璧嗟余束髪大夫後<lb/>
區區志尚惟孤直十年再謫非不窮猶慕堅絶無改易<lb/>
如何故老不我愚感物再三形嘆息石不能言人有言<lb/>
<pb n="KR4h0067_WYG_086-9b"/>
勿使他時重湮阨<lb/>
　　和李泰伯送春絶句<lb/>
九十日春今日盡送春何況我先知後期應在經殘臘<lb/>
重探梅開雪裏枝<lb/>
憶昨相逢甲午年與君同賦送春篇等閒又見春風老<lb/>
更捧新吟一惘然<lb/>
萬樹紅芳落漸稀浮榮能得幾多時孤根未識陽和力<lb/>
春去春來兩不知<lb/>
<pb n="KR4h0067_WYG_086-10a"/>
　　袁州慶豐堂十閒詠<hi>皇祐五年十月二十一日</hi>
吏散鈴齋掩閒眠到日斜無端是春夢容易繞京華<lb/>
鄭聲良可厭閒抱七絲琴欲識調絃意理人先理心<lb/>
年長身多病閒抄已試方未甘先犬馬畢命報恩光<lb/>
青山日相對閒看白雲生誰謂無心出中含濟物情<lb/>
曉按三盃後閒烹北苑茶色香俱絶品雪泛滿甌花<lb/>
扁舟賓客少閒作道家裝跡静心還静逍遥覺日長<lb/>
雨霽輕埃息閒吟面曲池游鱗時對擲雙破碧漣漪<lb/>
<pb n="KR4h0067_WYG_086-10b"/>
朝來因試筆閒答故交書莫怪音塵絶吾心與世疎<lb/>
漸老無功業閒思惜壯年桑榆如有待猶可勒燕然<lb/>
晴軒足清趣閒與鶴開籠寄語北山侣無驚蕙帳空<lb/>
　<lb/>
　<lb/>
　<lb/>
　<lb/>
　兩宋名賢小集巻八十六<lb/>
</p>
<p>
</p>
  </div>
</body>
</text>
</TEI>
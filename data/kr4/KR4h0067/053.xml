<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻五十三</head> <lb/>
    <p>
<pb n="KR4h0067_WYG_053-1a"/>
欽定四庫全書<lb/>
　兩宋名賢小集巻五十三<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　公是集<hi>三</hi>
　　小雨<lb/>
春城頻過雨一望一增新欲晚雲成錦初晴草似茵和<lb/>
聲散喧鳥芳意屬游人向晚車馬息東風飛暗塵<lb/>
<pb n="KR4h0067_WYG_053-1b"/>
　　送人之洛<lb/>
逢人問嵩少千里駕征軒倦馬夜未寢鳴蟬秋尚繁風<lb/>
煙新洛邑冠蓋上東門合有西賓問歸時許共論<lb/>
　　夏晚<lb/>
閏餘時候早夏晚似新秋月出空堂静蟬鳴深樹幽健<lb/>
逢鷹學習喜見火傾流早晚涼颷起重修白罽裘<lb/>
　　聴鐘<lb/>
陋巷客回轍夕陽鐘送秋寒聲漏空谷暝色下高樓斗<lb/>
<pb n="KR4h0067_WYG_053-2a"/>
逐悲風起微兼逺角投旅懐傷急景聽此愧淹留<lb/>
　　軍捷<lb/>
捷報蒼龍闕書從白豹城<hi>賊中城名大軍所至</hi>關河開地利雷雨<lb/>
肅天兵氣懾千山動威加萬里平獻俘多寶玉效首悉<lb/>
長鯨社稷靈何逺巖廊䇿自精餘妖暫呴沬壯士待龔<lb/>
行天馬來西域貂裘實上京遥知舞干羽冠劍賀公卿<lb/>
　　編杜子美外集<lb/>
少陵詩筆捷懸河亂後流傳簡䇿訛樂自戴公全廢壞<lb/>
<pb n="KR4h0067_WYG_053-2b"/>
書從魯壁幸增多斯文未喪微而顯吾道猶存歗也歌<lb/>
病肺悲秋情自失苦吟時復望江沱<hi>子美詩云病肺卧江沱予亦有此疾</hi>
　　于司録東園<lb/>
辟疆園圃壓城闉聞道池臺事事新自置一樽消永日<lb/>
别留磐石待幽人雨添菊色迷三徑風散花香入四鄰<lb/>
亦欲肩輿乘興去主公何必舊相親<lb/>
　　城樓晚望<lb/>
長夏淮天却似秋居人未解白貂裘雲起岱山時漲雨<lb/>
<pb n="KR4h0067_WYG_053-3a"/>
風迎滄海欲横流日邊渇問長安使天際頻沾賈客舟<lb/>
自是七哀宜冩望不關非土故登樓<lb/>
　　芙蓉池<lb/>
緑華青蓋滿方塘雨灑風吹著處香淨掃釣磯雙樹下<lb/>
醉攲涼枕弄秋光<lb/>
　　觀城上梅花憶和<lb/>
城頭梅樹花初發毎到花前憶剡中白水碧山應有伴<lb/>
與君攜手過春風<lb/>
<pb n="KR4h0067_WYG_053-3b"/>
　　清明後鴈<lb/>
留滯江南久今來萬里歸春風稍和暖作意入雲飛<lb/>
　　西戎乞降<lb/>
南國傳消息西戎送好音懷柔知帝力啓佑亦天心御<lb/>
酒蒲桃逺離宫苜蓿深仍聞編舊禮五嶽望君臨<lb/>
　　西浦阻雨<lb/>
黒雲連海面急雨漲淮潮稍稍洲渚沒昏昏城郭遥畏<lb/>
塗仗忠信高舉幸扶揺不作圖南興誰當慰寂寥<lb/>
<pb n="KR4h0067_WYG_053-4a"/>
　　金山寺<lb/>
水面塵土少山頭炎景微蛟龍能䕶法魚鳥各忘機<hi>山有</hi>
<hi>龍穴及山禽巨龜之屬皆馴</hi>空寂見佛事幽閒滯客歸蓬萊似咫尺<lb/>
擬縱海帆飛<lb/>
　　江行寄隱直<lb/>
自念復遠適與君仍解攜天文鶉首尾地勢陜東西江<lb/>
漢饒風雨關山盛鼓鼙離憂各易老秋意欲淒淒<lb/>
　　憶和<lb/>
<pb n="KR4h0067_WYG_053-4b"/>
楚澤茫茫白芷生春風紅樹語流鶯高樓不見千巖路<lb/>
落日空含萬里情<lb/>
　　雨後登坐嘯亭<lb/>
風捲高花舞成雪雨滋芳草緑侵雲層軒獨立時惆悵<lb/>
淮北春光過五分<lb/>
　　黄薔薇<lb/>
緑葉黄花相映深水邊臺畔結浮陰何人解賞傾城態<lb/>
一笑春風與萬金<lb/>
<pb n="KR4h0067_WYG_053-5a"/>
　　始秋<lb/>
秋色忽已改旅程殊未央水雲含變態山雨送淒涼杳<lb/>
杳青楓暮菲菲白芷香多才悲屈宋揺落近滄浪<lb/>
　　山寺<lb/>
野竹檀欒翠孤峰杳靄青山樓隨詰曲石路上青㝠雲<lb/>
色移時合鐘聲隔寺聴似聞堪避世游子未嘗經<lb/>
　　琵琶亭<lb/>
江頭明月琵琶亭一曲悲歌萬古情欲識當時斷腸處<lb/>
<pb n="KR4h0067_WYG_053-5b"/>
只應江水是遺聲<lb/>
　　野望<lb/>
江水不可越扁舟浮夕陽高秋露寥落逺樹出毫芒澗<lb/>
水清兼淺山苖緑映黄漁翁豈招隠何待唱滄浪<lb/>
　　西域請平<lb/>
西域請都䕶崆峒獻凱歌兩階曾羽籥萬里肅山河甲<lb/>
第旃裘小春宫苜蓿多雌雄雙匣劍棄置欲如何<lb/>
禦戎傳上䇿不戰屈人兵遂斷匈奴臂何須萬里城出<lb/>
<pb n="KR4h0067_WYG_053-6a"/>
車非逺畧高枕得昇平戰骨翻空死吁嗟壯士名<lb/>
單于貪漢物中國避天驕賜予金銀貴行來玉帛遥悲<lb/>
傷賈太傅感慨霍嫖姚慟哭將辭第英雄未可招<lb/>
　　椶櫚<lb/>
纛影毿㲚竿影直雪中霜裏伴松筠可憐憔悴凌雲色<lb/>
還是昂藏獨立人<lb/>
　　觀南戍士卒作樂<lb/>
簫鼓軍中樂旌旗嵗晚過激昂雙劍舞慷慨萬人歌睥<lb/>
<pb n="KR4h0067_WYG_053-6b"/>
睨荆衡小騰凌虎兕多北風隨殺氣横絶洞庭波<lb/>
　　風雨寄張野人<lb/>
風雨初開泰雲雷未厭屯泥深長閉戸謀拙苦憂貧狼<lb/>
籍千株雪空亡一半春仍愁三徑裏草色斷幽人<hi>張好周易</hi>
<hi>陰陽之説故詩有泰屯狼籍空亡之語</hi>
　　雜詩二首<lb/>
鑿井取泉飲上山採薇食豈不信憔悴所願皆我力泉<lb/>
也非難致薇也不易得志士恥徒飽衆人苟所獲犧牲<lb/>
<pb n="KR4h0067_WYG_053-7a"/>
畏芻豢樊籠害羽翼晤理宜在早無為晚更惑<lb/>
道薄徳亦散功名為時須用力世所賢守正衆云愚智<lb/>
者競蒿目小人復邇圖悠悠三季後此風益已渝安知<lb/>
治末病䑛痔而多車堯舜無能名越哉已矣夫<lb/>
　　朱雲<lb/>
志士不忘棄溝壑勇士不忘喪其元伏雞搏貍狗襲虎<lb/>
感激只在精神存漢朝陵替外戚盛五岳振蕩三辰昬<lb/>
臣强主弱上不悟廷中唯唯誰能言朱生節義埋金石<lb/>
<pb n="KR4h0067_WYG_053-7b"/>
面劾不避師傅尊願求尚方斬馬劍誅一厲百清其源<lb/>
天威振怒不我受利刃接頸雷霆奔當前折檻色不變<lb/>
命在頃刻誰攀援昔時仲尼魯司冦七日行戮端乾坤<lb/>
嗟哉此生志不就㝠㝠后土埋其寃漢家社稷變王氏<lb/>
張禹虚䝉師保恩卓然先見在物表佞臣貶國誰復論<lb/>
我願乘雲款天閽巫陽掌夢招其魂立朝謇謇辨邪正<lb/>
無復姦䛕開倖門<lb/>
　　小園春日<lb/>
<pb n="KR4h0067_WYG_053-8a"/>
草色初新栁帶長宿煙朝露濕朝陽東山雲起西山碧<lb/>
南舍花開北舍香<lb/>
　　城南泛舟<lb/>
乘興隨所適出郊聊汎然清波能照髪白鷺巧迎船老<lb/>
樹悲秋雨高風急暮蟬孤城隠不見落日暝浮煙<lb/>
不踏城南陌從春及素秋蕭條非復昔顧盼莽堪愁白<lb/>
露蒹葭老清風蘭桂幽佯狂驚楚俗應識棹夷猶<lb/>
高岸看為谷通波幾覆城檜巢非太古野俗競偷生雨<lb/>
<pb n="KR4h0067_WYG_053-8b"/>
逐行雲過山依返照明楚歌揺落際更動北歸情<lb/>
　　秋晴西樓<hi>中秋</hi>
清風巻氛翳廣野落秋毫木落山覺瘦雨晴天似高開<lb/>
窗置樽酒看月湧江濤高卧淹湖海非關氣獨豪<lb/>
　　題送亭别任回<lb/>
北飛鴻鴈南飛燕擾擾俱非自在身莫向孤亭南北望<lb/>
野花江草最愁人<lb/>
　　獨酌憶和甫<lb/>
<pb n="KR4h0067_WYG_053-9a"/>
開窗一樽酒獨酌静無言夕陽不可駐流水自東奔野<lb/>
犬迎虚吠舟人爭渡喧悵然此時意不醉已消魂<lb/>
　　聞聖俞移官霅上以便歸養<lb/>
親老不擇禄此心如古人戴星捐吏事戲綵過鄉鄰若<lb/>
下開新酌汀邊詠白蘋醉吟俱入手亦未負青春<lb/>
　　晚涼<lb/>
楚山何處雨天氣晚來涼返照原野静清風松桂香高<lb/>
樓半雲霧遠水入滄浪幽意驚飛動真憑酒散狂<lb/>
<pb n="KR4h0067_WYG_053-9b"/>
　　城南晚歸<lb/>
高秋變揺落逺水露澄明飛鳥江中墮孤帆木末征逆<lb/>
風吹帽側疎雨逐雲行興盡聊當返途窮眼自驚<lb/>
　　秋晚西樓<lb/>
微霜欲墮木葉脱積潦已收天宇清皎皎日華映林莽<lb/>
蕭蕭風色閉柴荆正憐戎馬秋防塞何處悲笳暮遶城<lb/>
回首浮雲滿西北七哀還見古人情<lb/>
　　遣思<lb/>
<pb n="KR4h0067_WYG_053-10a"/>
淮上秋光凝客恨城頭暮色隱斜暉獨醒未必能勝醉<lb/>
逺望由來可當歸<lb/>
　　觀魚臺<lb/>
落日含古意高臺多逺心魚龍潛凍水蟋蟀有哀音江<lb/>
漢南浮逺關山北望深張衡四愁意歴歴起登臨<lb/>
　　泛舟<lb/>
雪消泉似漲氷解舟可通操篙不憚冷環渚故無窮歌<lb/>
咏淹留日醉酣輕朔風何須萬乘相始辨鴟夷翁<lb/>
<pb n="KR4h0067_WYG_053-10b"/>
　　寄王二十<hi>先借王杜甫外集會疾未及録近從吳生借本增多王所收因悉抄寫分為五</hi>
　　<hi>巻又為作序故報之</hi>
昔借君家杜甫集只緣卧病不曾編近從霅上吳員外<lb/>
復得遺文四百篇夫子刪詩吾豈敢古人同病意相憐<lb/>
<hi>子美亦有肺疾也</hi>新書不識傳將去悵望秦城北斗邊<lb/>
　　聞徙關中兵備河東<hi>壬午嵗</hi>
邊兵絶當路戍卒下河源烽火飛狐口旌旗積鴈門和<lb/>
親故下䇿薄伐本中原誰斷匈奴臂非無國士恩<lb/>
<pb n="KR4h0067_WYG_053-11a"/>
　　雪後登觀風樓<lb/>
雪帶郊原濶城横碧玉齊夕陽寒似落逺樹望如迷旅<lb/>
鴈晴更急棲烏飢亂啼彊歌非郢客竟日戀危梯<lb/>
　　觀陜西圖三首<lb/>
險固非天意承平厪主憂三年勞將帥萬里問旃裘尚<lb/>
記安西道空悲定逺侯大河知所向日夜正東流<lb/>
憶昨傳消息兵來渭水旁信知秦地險未覺漢兵彊青<lb/>
海通西域長城起朔方分明見地里悵望隔要荒<lb/>
<pb n="KR4h0067_WYG_053-11b"/>
乘槎漢使者聚米馬將軍關塞他年阻河山此座分悠<lb/>
悠傷戰骨處處怒妖氛未分儒生老深希筆硯焚<lb/>
　　聞韓范移軍涇原兼督關中四路<hi>癸未</hi>
涇原非逺畧韓范各名卿地盡三秦國身當萬里城指<lb/>
麾沙漠静談笑鐵山輕報國心如日憂民病若酲終軍<lb/>
材冠世汲黯直知名風雪隨車騎鷹鸇起斾旌年年戰<lb/>
頻衂事事淚堪横會刷蒼生恥重看鑄劍耕<lb/>
　　九日<hi>時保州軍亂殺守尉河北置烽火夏臺未平關中防秋</hi>
<pb n="KR4h0067_WYG_053-12a"/>
采采黄華菊飄飄閶闔風醉從紗帽落興與古人同北<lb/>
岳烽烟隔甘泉候騎通悲歌傷逺目不獨為青楓<lb/>
　　寄隠直<lb/>
江漢相思山萬重君家少<hi>闕</hi>定西東年華過去如流水<lb/>
心事差池似老翁一世共争蝸角上微生分付酒杯中<lb/>
途窮何必多垂淚吾更㝠㝠笑阮公<lb/>
　　重傷胡二<hi>前寄詩與因甫至而因甫卒使者不能以予詩送其家遂復持回予甚恨之作</hi>
　　<hi>此詩也書云因甫死後其妻生一女故末句及之</hi>
<pb n="KR4h0067_WYG_053-12b"/>
今日寢門側涕流予不堪伊人竟長逝回使返空函如<lb/>
覺知音絶深懷挂劍慚仍聞身後事生女不生男<lb/>
　　梅花<lb/>
澤國春還早山梅臈競花繽紛迷雪意浩蕩逼年華驛<lb/>
使紅塵逺江風短日斜芳菲恐易失愁思亂悲笳<lb/>
　　至日登樓<lb/>
南極陽生天地新高樓氣色已含春得無鴻鴈翻歸翼<lb/>
應有龍蛇動蟄鱗亦復盡云占楚嵗不辭為壽引湘醇<lb/>
<pb n="KR4h0067_WYG_053-13a"/>
甘泉從祀誰能賦悵望勾陳擁北辰<hi>是日上親郊</hi>
　　雪後<lb/>
飛塵暫消息春意日沖融野水涓涓緑林梢靡靡紅躍<lb/>
魚輕泮凍鳴鶴舞和風出處驚時節悠悠看嵗窮<lb/>
　　春陰<lb/>
江上浮雲聚城中暮景兼東風酒味溢小雨客愁添寒<lb/>
色端侵牖斜陽不滿簾滯留成楚老卑濕意無嫌<lb/>
　　初晴<lb/>
<pb n="KR4h0067_WYG_053-13b"/>
雨餘春更好日出望還新暄鳥啼驚客林花笑向人年<lb/>
華如過鴈世事劇飛塵置酒陶嘉月滔滔醉任真<lb/>
　　和楊備國博弔屈詩<lb/>
知音不恨遠異代或同聲靈魂自識路幽遇亦含情往<lb/>
記識楊子臨淵悲賈生高文激頽俗會使衆人清<hi>楊前嵗中</hi>
<hi>夢作此詩後數日詔除秭歸守既署事過謁屈子廟想見物色如夢中所觀作文祭之刻于石</hi>
　　漁翁<lb/>
白頭老翁披敗蓑求魚終日罩淮波波深水濶望不絶<lb/>
<pb n="KR4h0067_WYG_053-14a"/>
網目雖繁能幾何大魚鱣鱏入淵底小魚鯤鯢登網裏<lb/>
手皸足趼吁可憐何不為網大如天<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_053-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻五十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百四十五</head> <lb/>
    <p>
<pb n="KR4h0067_WYG_145-1a"/>
欽定四庫全書<lb/>
　兩宋名賢小集巻一百四十五<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　于湖集巻中<lb/>
　　金沙堆廟有曰忠潔侯者屈大夫也感之賦詩<lb/>
伍君為濤頭妬婦名河津那知屈大夫亦作主水神我<lb/>
識大夫公自托腑肺親獨醒梗羣昏聚臭醜一薰瀝血<lb/>
<pb n="KR4h0067_WYG_145-1b"/>
摧心肝懐襄如不聞已矣無柰何質之雲中君天門開<lb/>
九重帝曰哀汝勤狹世非汝留賜汝班列真司命馳先<lb/>
驅太一諏吉辰翩然乘回風脱迹此水濵朱宫紫貝闕<lb/>
冠珮儼以珍宓妃與娥女修㓗充下陳至今幾千年玉<lb/>
顔凛如新楚人殊不知謂公果沈淪年年作端午兒戲<lb/>
公應嗔<lb/>
　　詠雪<lb/>
東皇攜春來屬車載霓裳回風作妙舞雜珮鳴珠璫千<lb/>
<pb n="KR4h0067_WYG_145-2a"/>
官玉笋班再拜稱瑶觴酒罷各分瑞圭宗粲琳琅浩蕩<lb/>
涵濡恩一笑徧八荒塵垢得湔洗焦枯亦輝光偉哉造<lb/>
化力天地為翕張功成了不居㫤日天中央<lb/>
　　賦沈商卿硯<lb/>
石渠東觀天尺五壁星下直圖書府琳琅寳鎮出三山<lb/>
浩瀚簡編照千古右文儲硯一百九鈿匣珠囊䕶瓊玖<lb/>
有時清夜發光怪諸儒縱觀容拜手一朝收跡歸故園<lb/>
瓦池葦管塗突烟夢尋清都故歴歴起凭書案空潸然<lb/>
<pb n="KR4h0067_WYG_145-2b"/>
眼明見此超萬石色如馬肝涵玉質白圭之玷尚可磨<lb/>
澁不拒筆滑留墨摩挲太息不自己呼兒汲水為湔洗<lb/>
天遺至寳瑞吾子要與詞林壯根柢子行飛鶱為帝須<lb/>
西清承明有佳謨収功翰墨倘乞我田間自抄種樹書<lb/>
　　任守作醮為民祈福先期而雪是日開霽<lb/>
紫府仙人自列真緑章封事更通神清塵已作連宵雪<lb/>
不夜潛回萬屋春玉節珠旛來浩蕩雲車風馬正紛綸<lb/>
步虚聲徹朝元路便挈荷囊款帝闉<lb/>
<pb n="KR4h0067_WYG_145-3a"/>
　　應菴退席蔣山寄居昭亭萬夀三請不得已而應<lb/>
　　輒贈長句兼簡蘇内翰尚書二首<lb/>
逍遥丘壑欲忘年忽作風蟬脱骨仙鍾阜卻從三昧火<lb/>
靈巖重要一燈傳極知掃迹終無䇿且與臨岐快着鞭<lb/>
莫作山林城市想從來大隱故居㕓<lb/>
不寄音書又隔年因師問訊玉堂仙碧油早覺儒為貴<lb/>
青海應無箭可傳憶昔絲綸催喚仗何如沙路聴鳴鞭<lb/>
生涯落寞公知否凖擬松江受一㕓<lb/>
<pb n="KR4h0067_WYG_145-3b"/>
　　徳慶范監州以子石硯寵假雖小而竒戲作二首<lb/>
曽侍虚皇玉案前夜書繭紙筆如椽莫嫌此石規模小<lb/>
一寸𤣥雲萬斛泉<lb/>
端溪別駕極風流白壁明珠不暗投笑我支牀已多許<lb/>
須君隱几更冥<hi>一作宜</hi>搜<lb/>
　　題朱元順梧溪圖<lb/>
去年過梧溪王事有期程夜半度湘水但見天上星平<lb/>
生中興碑夢入紫翠屏已辦北歸時十日窮攀登今朝<lb/>
<pb n="KR4h0067_WYG_145-4a"/>
復何朝忽此短軸横歴歴眼中見湘山無數青白雲着<lb/>
山腰樓閣秋氣明便欲扶短䇿下濯滄浪纓主人山水<lb/>
仙妙處心自評元順骨已冷千載交葢傾賞音寄幅紙<lb/>
益見忠孝情題詩疥公畫託我不朽名<lb/>
　　大雨呈同行諸公<lb/>
我船千斛初甚遲上灘下灘風薄之百夫撑挽才得過<lb/>
水淺舟大行無期同來賔客笑鈍滯一葉自買如鳬鷖<lb/>
瞥波急槳亂藻荇瞬息不見颷車馳忽然昨夜雷雨作<lb/>
<pb n="KR4h0067_WYG_145-4b"/>
墨雲頽山風捲壑龍門春漲魚鼈亂千渚宵明鬼神惡<lb/>
篷飛纜㫁泊不得客只一身無處着長年絶叫客驚起<lb/>
一浪先掀半船水囊衣漂盡到巾履一夜奔忙沙石裏<lb/>
我時甘寢殊不覺但怪颼颼風到耳起來呼酒自勞苦<lb/>
水滿凉生差可喜鄉來笑者今却悲人生淹速那能知<lb/>
明朝轉柁我船快喚客同船莫嫌隘<lb/>
　　和曽裘父韻送老人赴鎮江<lb/>
邊箭収聲江不波廬山髙處與天摩向來只作青蛙計<lb/>
<pb n="KR4h0067_WYG_145-5a"/>
此去無如紫詔何鯨起江濤煩翦拂經餘蓮社更磋磨<lb/>
文成本自籌帷幄不擬黥彭戰伐多<lb/>
　　以水仙花供都運判院二首<lb/>
十月西湖冰齒凉梅間松下小齋房幽芳靚色天為笑<lb/>
落莫南來也自香<lb/>
瘴土風雲那有此却疑姑射是前身冰肌玉骨誰消得<lb/>
付與霜臺衣繡人<lb/>
　　再和二首<lb/>
<pb n="KR4h0067_WYG_145-5b"/>
雪屋因君發妙思作歌可比漢芝房根塵已證清淨慧<lb/>
鼻觀仍薰知見香<lb/>
玉壺寒露映真色霧閣雲窻立半身可但凌波學仙子<lb/>
絶憐空谷有佳人<lb/>
　　寄題向彦績使君采菊堂<lb/>
使君天資髙夙昔事幽屏長懐𣺌丘壑餘習謝鍾鼎東<lb/>
籬羲皇人槁死骨已冷凄其千載後妙處一笑領髙堂<lb/>
娛白髮兄弟極整整不須南陽泉夀與日月等<lb/>
<pb n="KR4h0067_WYG_145-6a"/>
　　　和總得居士康樂亭韻<lb/>
氣格稜層壓大千塵囂逺盡思翛然龍門不障洪河決<lb/>
喬木終隨故國顛栁下煅工真得道竹林酒友漫稱賢<lb/>
先生義㮣雲天薄千載參渠活句禪<lb/>
　　　和仲欽題粉巖<lb/>
一麾縻我欠追從悵望千山紫翠重忽向郵筒得新句<lb/>
知君正在碧蓮峰<lb/>
　　　昨日極暑今日極寒<lb/>
<pb n="KR4h0067_WYG_145-6b"/>
昨日火流金今日風折膠昨著疎布衣今衣敝緼袍赤帝與𤣥冥<lb/>
凛凛隔一宵聊將擁爐適换此揮箑勞冰炭欲盈懐炎涼不崇朝<lb/>
幻生過隙駒是身九牛毛等是一寒暑胡為自<hi>缺</hi>嘲萬法從心生<lb/>
心静境亦消悟此本來無綌絺同狐貂還當隠吾几試聴萬竅號<lb/>
　　　仲欽寄民為重齋詩和答五首<lb/>
齋中寒日影瓏璁齋外參天十八公二十四州民樂否<lb/>
莫教一物怨途窮<lb/>
玉節南來兩使星埋輪折檻有家聲不嫌齋榜民為重<lb/>
<pb n="KR4h0067_WYG_145-7a"/>
去國當時一葉輕<lb/>
徳意丁寧到緑林都捐刀劍作齊民皇華入奏天顔喜<lb/>
趂得朝元第四春<lb/>
行邊使者幾時回寄我清風欲滿懐已把十詩鐫樂石<lb/>
為公滿意落新齋<lb/>
蠻烟瘴雨侵行李每向南雲有所思定自為民忘涉險<lb/>
請君細讀寄來詩<lb/>
　　初得愛巖<lb/>
<pb n="KR4h0067_WYG_145-7b"/>
髙巖劃天門仄徑通乳穴隈堆青螺髻嵽嵲白玉闕外<lb/>
有虎豹蹲中恐蛟蜃蟄東榮俯雷電西出挾日月萬壑<lb/>
生悲風六月不知熱但覺駭心目未易紀筆舌平生山<lb/>
水趣嶺海最竒絶洞府二十四未厭屐齒折晚乃得遊<lb/>
此餘地皆僕妾同來六七士嗜好頗相躡舉酒酹山神<lb/>
慰我久湮滅<lb/>
　　寄張真父舍人<lb/>
投分生平不數人憶陪文館笑談新資中冢樹看成拱<lb/>
<pb n="KR4h0067_WYG_145-8a"/>
荆府詩筒跡又陳已恨別離空嵗月那知邂逅亦參辰<lb/>
古來命駕須千里薄宦區區愧此身<lb/>
　　從珪老求竹<lb/>
東窻便種千竿竹凖擬清風六月凉傳語報恩珪長老<lb/>
相煩去作竹街坊<lb/>
　　與邵陽李守二子用東坡韻<lb/>
兩李有佳句冰雪灑肺肝清越石在懸圓熟珠走盤吾<lb/>
家十二樓下俯千仭湍誰掣白玉瑣借與二子看臨風<lb/>
<pb n="KR4h0067_WYG_145-8b"/>
度長篴瘴海為清寒卻立望九州隘陿非所安便欲馭<lb/>
長鯤九萬扶揺摶神山在吾牖弱水空瀰漫回首五十<lb/>
劫不費一指彈絶笑塵中年攝提與涒灘<lb/>
　　吴城阻風<lb/>
吴城山頭三日風白浪如屋雲埋空北來大舸氣勢雄<lb/>
車帆打鼓聲韸韸吾船正爾不得去跼促沙岸如鳬翁<lb/>
長年三老屢彈指六月何曽北風起由來官儂多齟齬<lb/>
世不汝諧神亦爾我愧此言呼使前順風逆風皆偶然<lb/>
<pb n="KR4h0067_WYG_145-9a"/>
皇天廣大豈有意相汝嗔喜庸非偏瓶中有粟囊有錢<lb/>
與汝飽飯姑留連<lb/>
　　中秋觀月齊雲樓用孫昌符韻<lb/>
玉宇無塵夜氣清銀河徹底素波明人應好月同千里<lb/>
身在髙樓近五城丹桂定知憐我老緑荷何惜為君傾<lb/>
建章鳷鵲當年夢便欲憑空上玉京<lb/>
　　偶得四月菊以奉提刑運使二首<lb/>
午隂籬落小徘徊底許清香鼻觀來定自霜臺風力峻<lb/>
<pb n="KR4h0067_WYG_145-9b"/>
故教霜菊暑中開<lb/>
金縷裁衣玉綴裳掃除障暑作秋香一杯擬做重陽賞<lb/>
更借西風一夜凉<lb/>
　　鄭儀寧送蓴菜<lb/>
我夢扁舟震澤風蓴羮到筯晚盤空那知嶺外炎蒸地<lb/>
也有青絲滿碧籠<lb/>
　　奉送李彥國還廬陵<lb/>
李生來嶺南自挾書一束食簞寄蕭寺矻矻晝夜讀餘<lb/>
<pb n="KR4h0067_WYG_145-10a"/>
子尚頭角文作翻手速小試不盡能他日真可卜里中<lb/>
老仙伯曽對玉堂宿髙節老彌厲名葢斗南北掖垣我<lb/>
畏友不愛萬鍾禄巻藏一丘下勲業所迫逐於歸問道<lb/>
要儲作饑嵗榖富貴偶然耳吾欲子金玉<lb/>
　　暑甚得雨與張文伯同登禪智寺<lb/>
老火陵穉金聚作三日熱舟行湘江上蒸煮到魚鼈黒<lb/>
雲起東北一震山石裂不知雨來處但見風捲葉銀河<lb/>
倚天㵼髙浪舞飛雪只聴打篷聲已覺凉意愜岸旁<lb/>
<pb n="KR4h0067_WYG_145-10b"/>
古佛屋樓殿頗嵽嵲不辭衝泥去一看雨腳闊吾宗紫<lb/>
巖客窮苦志不懾自吾來浯漢奔走已旬浹我懶久廢<lb/>
學愧子來挈挈相攜得偉觀為子熾然説願子領話頭<lb/>
吾今指標月<lb/>
　　過昭亭哭二弟墓<lb/>
陌上春風久已歸墓頭衰草正迷離白頭未抆三年淚<lb/>
黄壤長埋短世悲憶昔追遊常並轡只今獨往更題詩<lb/>
兩兒二弟俱㝠漠顧影伶俜欲語誰<lb/>
<pb n="KR4h0067_WYG_145-11a"/>
　　贈甘法曹<lb/>
此嶽仙人汗漫遊斯文曽到海邊州誰憐詩禮甘公子<lb/>
牢落青山向白頭<lb/>
　　丙戌七夕衡陽境獨游岸小寺<lb/>
七月暑中行道路萬里賖今夕已七夕我猶在天涯繫<lb/>
船蒼石根人影散晚沙上㟁是修竹仄徑如行虵茅屋<lb/>
四五間往昔佛所家經禪劫火盡舊觀初萌芽牆叠古<lb/>
瓦盆僧被破袈裟喜聞柱杖聲掃地自㸃茶何以為我<lb/>
<pb n="KR4h0067_WYG_145-11b"/>
娱冰雪汲井花一洗十日渴分凉到童髽盈盈牛女期<lb/>
不著雨洗車疎星銀漢動新月玉鈎斜更呼老奚官巻<lb/>
蘆作鳴笳莫驚潭中龍聊起棲樹鵶<lb/>
　　金沙堆<lb/>
玻璃盆中金作堆葯房桂棟中天開洞庭無底蛟蜃惡<lb/>
君不喚我那能來旁船守風四十日我行昨日到磊石<lb/>
山頭望君乞杯珓僮僕歡呼得頭擲二更南風轉旗腳<lb/>
打鼔開船報君徳君今清都豈其食聊須飽醉撑船儂<lb/>
<pb n="KR4h0067_WYG_145-12a"/>
明日依舊行南風<lb/>
　　贈邕州滕使君<lb/>
千騎東風白玉鑣十眉環坐紫檀槽安南都䕶來鰲禁<lb/>
建武將軍握豹韜瘴雨蠻烟驚鼓角朔雲邊雪滿旌旄<lb/>
夕烽不到甘泉殿尺一徵還近赭袍<lb/>
　　登七星山呈仲欽二首<lb/>
魁杓歴歴控雲嵐地闊天虚萬象涵不與天公管喉舌<lb/>
猶堪嶽立鎮湘南<lb/>
<pb n="KR4h0067_WYG_145-12b"/>
便驅匹馬出烟嵐聖主恩深若海涵却道幾重杯斚地<lb/>
載來恩醖過江南<lb/>
　　福巖<hi>丙戌七月</hi>
行行山益髙所見益以竒煑茶南臺寺更上千級梯道<lb/>
傍古時松閲世心已灰不與嵗月競况受霜雪威路回<lb/>
聞鐘聲寳刹隱翠㣲排空冩金碧刓石著栱枅門前兜<lb/>
率橋劫火昔所遺神龍厭庳陋一炬然枯萁談笑舊觀<lb/>
還殿柱百尺圍老禪七十餘髙與此山齊大屋貯龍象<lb/>
<pb n="KR4h0067_WYG_145-13a"/>
空巖走金犀齋盂細細參正味無鹽醯頗聞三生藏中<lb/>
有萬寳齎佛牙舍利湧貝葉旁行稀剖蚌慈相尊破匣<lb/>
血縷飛稽首所願觀為洗往昔非卻尋上山路擬看浴<lb/>
日池急雨忽留人吾其少須之<lb/>
　　湖湘以竹車激水秔稻如雲書此能仁浣壁<lb/>
象龍喚不應竹龍起行雨聨綿十車輻伊軋百舟櫓轉<lb/>
此大法輪救汝旱嵗苦横江鎖巨石濺瀑叠城鼓神機<lb/>
日夜運甘澤髙下普老農用不知瞬息了千畆抱孫帶<lb/>
<pb n="KR4h0067_WYG_145-13b"/>
黄犢但看翠浪舞餘波及井臼舂玉飲酡乳江具誇七<lb/>
蹋足繭腰背僂此樂殊未知吾歸當教汝<lb/>
　　欲雪<lb/>
欲雪未雪天糢糊凍行沙尾鶬鴰呼北風刮耳立不住<lb/>
更騎鈍馬穿枯蘆兩生憐我意不舒江頭三日占檣鳥<lb/>
髙堂明朝置安輿買羊沽酒償勤渠<lb/>
　　夜讀五公楚東酬唱輒書其後呈龜齡<lb/>
同是清都紫府仙帝教彈壓楚山川奎躔錯落珠連緯<lb/>
<pb n="KR4h0067_WYG_145-14a"/>
嶽鎮苕嶤柱倚天宫羽在縣金奏合驊騮參隊寳花鮮<lb/>
平生我亦詩成癖悔却來遲不與編<lb/>
　　薦福觀何卿麒壁間詩對之悵然次前韻<lb/>
金華老子定臞仙翰墨文章編兩川遺跡已驚風落木<lb/>
髙名依舊日行天人間易得朱顔老寺壁空懸玉唾鮮<lb/>
欲繼二賢歌薤露嚴詩杜集儻同編<lb/>
　　再用韻作五公詩<lb/>
如公韓子定飛仙更喜門人老玉川莫厭詩筒頻度嶺<lb/>
<pb n="KR4h0067_WYG_145-14b"/>
即看侯弁去朝天飛龍位正雲霄近集鳳樓髙彩色鮮<lb/>
我欲扁舟君記否但教歸去雜民編<lb/>
　　蒙侍御丈再用韻作送行詩走筆和答迫放船不<lb/>
　　暇工也<lb/>
憶曽總領道山仙自挽狂瀾制百川廷䇿萬言功葢世<lb/>
臺評三上力回天楚東賸喜詩郵速天北催頒詔墨鮮<lb/>
我老江湖堪野史看公勲䇿手親編<lb/>
　　夀老迓使者以齋素不置餞二首<lb/>
<pb n="KR4h0067_WYG_145-15a"/>
火雲飛焰擾簷前淨滌齋㕑㡬不羶定自隨車有甘雨<lb/>
為言星使早如鞭<lb/>
藩府東行迓綉衣海雲山月照旌麾錦囊賸有新詩句<lb/>
寄與幽人莫遣遲<lb/>
　　贈黄司法<lb/>
吾友王升卿乃是天下士阿翁苦硬節御坐留諌紙辛<lb/>
勤教其子不但為科第一官法曹掾整整老須忌吾行<lb/>
桂嶺南所得但五子願渠自愛惜窮達初不計功名倘<lb/>
<pb n="KR4h0067_WYG_145-15b"/>
來耳期子以千嵗<lb/>
　　宵征<lb/>
畏暑倦長道呼童戒宵征三更渡前溪溪水清且鳴舟<lb/>
人自相喚炬火如疎星俯視亂石多仰見北斗横㣲㣲<lb/>
白露下磔磔宿鳥驚竹輿山林薄十里月漸明光彩散<lb/>
草木凉意侵冠纓<lb/>
　　泛湘江<lb/>
十日行湘江湘水清而温不療亭午渇却憶土井渾道<lb/>
<pb n="KR4h0067_WYG_145-16a"/>
傍古刹竿着屋髙樹根飛泉出山腹甘冷冰瓶盆何止<lb/>
解百憂一洒塵埃昏設供者誰與稽首兩足尊<lb/>
　　餘干趙公頤賢宗室也魏公題其堂曰養正且為<lb/>
　　作銘取易頤之義刻碑堂上予過之為賦詩<lb/>
眼裏紛紛不要同從教三徑滿蒿蓬肯來與子談周易<lb/>
此去何人識魏公家近星辰雙闕北身居烟浪五湖東<lb/>
清臺有日占雲氣一丈豐碑夜貫虹<lb/>
　　　風洞<lb/>
<pb n="KR4h0067_WYG_145-16b"/>
山入烏蠻連越巂天開斗野對珠宫應憐嶺海長炎熱<lb/>
乞與清涼萬竅風<lb/>
　　秦城<lb/>
塹山堙谷北防胡南築堅城更逺圖桂海氷天塵不動<lb/>
那知壠上兩耕夫<lb/>
　　岸傍偶得木犀<lb/>
天公不求金富媪不復藏居然土同價散作草木芳英<lb/>
英園中葵一心傾太陽采采籬下菊令汝夀命康惟此<lb/>
<pb n="KR4h0067_WYG_145-17a"/>
木之犀更貯萬斛香雄姿傲霜雪鱗鱗森青蒼三賢鼎<lb/>
足立正色凛相望豈比桃李徒紅紫紛披猖聊息貪者<lb/>
心來上君子堂嵗晚從我遊寘汝兄弟行<lb/>
　　贈朱逺遊<lb/>
逺遊何方來峩峩古衣冠袖中三百篇貯月白玉盤溪<lb/>
清石瀨急雪凍銅壺乾有如山澤仙外瘠中氣完便合<lb/>
朱絃彈細着青瑶刋懐哉人未識飛步江風寒<lb/>
　　和張欽夫尋梅<lb/>
<pb n="KR4h0067_WYG_145-17b"/>
寒梅本無心適與春風期孤根擢嵗晚桃李更媢之取<lb/>
我碧玉壺薦此白雲枝故人不可寄耿耿空自竒故人<lb/>
隔湘江獨立知者稀采香正滋蘭忍饑不食薇拏舟許<lb/>
過我此約不可違江南烟雨村願與子俱歸<lb/>
　　鑑湖納凉<lb/>
鑑湖周圍三百里極目平湖清到底荷花嵗久生滿湖<lb/>
人來採蓮唱歌起賀家千頃水雲鄉六月荷花風最凉<lb/>
短楫輕舟來㫁續山横曉月正蒼蒼<lb/>
<pb n="KR4h0067_WYG_145-18a"/>
　　雞籠福地在歴陽將至豐城望一山宛然感之賦<lb/>
　　詩<lb/>
黄茅白葦徑才通忽見晴嵐掃翠空從吏只今俱蜑户<lb/>
仙山何許是雞籠逢人漸覺交游少問路仍行盜賊中<lb/>
自是麤才合麤使瘴鄉那得便途窮<lb/>
　　西湖<lb/>
岸草汀花對夕陽滿船新月夜鳴榔秋清菡萏紅干柄<lb/>
風靜琉璃白一方<lb/>
<pb n="KR4h0067_WYG_145-18b"/>
　　勸范東叔飲<lb/>
今代太史公四海范氏門斯文十世澤班班被諸孫我<lb/>
識叔西父白玉比潤温今來見令弟後氣百馬奔一第<lb/>
溷子耳勿愧而家尊臨分無多言更酌老瓦盆<lb/>
　　入清江界地名九段田沃壤百里黄雲際天他處<lb/>
　　未有也<lb/>
野水瀰漫欲漲川稻雲烘日更連天定無適粤千金槖<lb/>
可買臨江九段田黄犢眠邊髙樹䕃白雞啼處逺炊烟<lb/>
<pb n="KR4h0067_WYG_145-19a"/>
此中若許投簮紱便老鋤耰卜數椽<lb/>
　　寒光亭<lb/>
亭依三塔占清幽松竹環除翠欲流晚色晴開千嶂月<lb/>
波光冷浸一天秋瓊瑶影裏詩僧屋雲錦香中釣客舟<lb/>
風送不知何處笛雁聲驚起荻花洲<lb/>
　<lb/>
　<lb/>
　<lb/>
<pb n="KR4h0067_WYG_145-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻四十二</head> <lb/>
    <p>
<pb n="KR4h0067_WYG_042-1a"/>
欽定四庫全書<lb/>
　兩宋名賢小集巻四十二<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　獨樂園稿<hi>一</hi>
　司馬光字君實夏縣人以父䕃入官年二十登寶元<lb/>
　初進士龎籍薦除館閣校理英宗朝進龍圖閣直學<lb/>
　士神宗朝加資政殿學士退居洛陽凡十五年田夫<lb/>
<pb n="KR4h0067_WYG_042-1b"/>
　野老皆知為司馬相公自稱迂叟著迂書四十一篇<lb/>
　元祐元年拜尚書左僕射是年九月薨年六十八賜<lb/>
　諡文正徽宗初蔡京議光入奸黨碑令石工安民鑴<lb/>
　字辭曰民愚不知立碑之意但如司馬相公謂之奸<lb/>
　邪民不忍刻也怒欲加罪泣曰被役不敢辭乞免鐫<lb/>
　安民二字於石末恐得罪於後世聞者愧之建炎中<lb/>
　配饗哲宗廟文集八十巻自為編次以授子康康殁<lb/>
　晁以道得而蔵之中更禁錮南渡後謝克家劉嶠始<lb/>
<pb n="KR4h0067_WYG_042-2a"/>
　鏤版以傳焉<lb/>
　　出都日塗中成<lb/>
賤生習山野愚陋出於骨雖為冠帶拘性非樊籠物揚<lb/>
鞭出都門曠若解徽紼<hi>亂絲</hi>是時天風惡靈沼波蕩汨龍<lb/>
鬛互騫騰鷗羣遠浮没川原寖疎豁烟火稍蕭瑟草木<lb/>
雖未榮春態先髣髴桑稀林己斜栁弱條可屈蛛絲罥<lb/>
<hi>罟也</hi>晴陽鼠土壅新窟徐驅款段馬放轡不呵咄與爾同<lb/>
逍遥紅塵免蓬勃<lb/>
<pb n="KR4h0067_WYG_042-2b"/>
　　和王勝之十二月十五日朝退馬上作<lb/>
瓦溝微白雪光清闕角初紅海日騰塵息長街千騎入<lb/>
鞘鳴深殿六龍昇雲巖有客空回首圭蓽何人尚曲肱<lb/>
自笑鯫生章綬縛不容逃去正如罾<lb/>
　　送崔尉堯封之官巢縣<lb/>
弱嵗家淮南常愛風土美悠然送君行思逐高秋起巢<lb/>
湖映微寒照眼正清泚低昂蹙荷芡明滅縈葭葦銀花<lb/>
鱠肥魚玉粒炊香米居人自豐樂不與他鄉比況得良<lb/>
<pb n="KR4h0067_WYG_042-3a"/>
吏來倍復蒙嘉祉君為太學生氣格己英偉登科如拾<lb/>
遺舉步欻千里毋嫌位尚微觀政此為始尊公久塲屋<lb/>
上國困泥滓豈不重相離念子勉為理當令佳譽新煜<lb/>
煜滿人耳高堂雖在遠聞之足為喜何必羞三牲然後<lb/>
稱甘㫖<lb/>
　　送守哲歸廬山<lb/>
哲公金陵來神韻自孤秀京華三十春高節愈幽茂烜<lb/>
赫公卿門道路日奔走自非趣尚合一息不相就慷慨<lb/>
<pb n="KR4h0067_WYG_042-3b"/>
賢豪士波溢千金富疏飯苟有餘秋毫未嘗受囂呶<hi>喧嘩</hi>
<hi>也</hi>不可變堅白如瓊琇居然尚愁寂終厭塵土臭忽思<lb/>
香爐雲薈蔚冠孤岫振衣尋昔遊烟霞宛如舊絡木藤<lb/>
蔓長攫<hi>爪持也</hi>石松根瘦瀑泉響夜壑乳管添春竇茅茨<lb/>
䕃方丈宴坐度春晝几席雨竒花階除馴猛獸方知物<lb/>
外樂回視人寰陋慎勿露聲光愚迷將輻凑<lb/>
　　遊噴玉潭二首<hi>其日大風</hi>
驚風動地起遊客望山行若待佳辰去應無好事名<lb/>
<pb n="KR4h0067_WYG_042-4a"/>
萬木吼窮谷駑駘屹不前猶勝望塵客佇立九衢邉<lb/>
　　夜發長垣<lb/>
長塗暑氣劇永日卧郵亭晝伏如牆鼠宵行似野螢歇<lb/>
鞍沙月白拂面栁風醒歴歴瞻雲漢誰為二使星<lb/>
　　同舎㑹飲金明沼上書事<lb/>
日華駘蕩金明春波光净緑生魚鱗烟深草青遊人少<lb/>
道路苦無車馬塵石渠諸君職事簡載酒擷花畏花晚<lb/>
浮舟逐勝任所之箕踞狂歌叩舷板眼花耳熱氣愈豪<lb/>
<pb n="KR4h0067_WYG_042-4b"/>
擲杯擊案聲嗷嗷驚沙颯颯繞洲渚魚龍遷去避我曹<lb/>
人生大料無百嵗貴賤賢愚同一致在家殽䔩餘幾何<lb/>
一日風光不宜棄<lb/>
　　呈范景仁<lb/>
劍山中㫁融為川清江雙流鬰迴旋溝塍<hi>田畦也</hi>阡陌燦<lb/>
如繡香秔紫芋皆良田池靈物秀氣淑美由來滚滚生<lb/>
英賢朝家文明所及遠於今臺閤猶蟬聨獵纓鳴佩走<lb/>
聲望出入金馬如雲烟柰何應辰獨坎壈<hi>坎壈屯蹇不得志也</hi>華<lb/>
<pb n="KR4h0067_WYG_042-5a"/>
髪未得離賔筵璵璠懸黎己為寶結緑<hi>劍名</hi>豈得偏棄捐<lb/>
願君彈冠自重惜邑人行誦子虚篇<lb/>
　　正月三日與廣淵同出南薰門分趨齋宫塗中成<lb/>
並轡出都門葱蘢日欲昕野寒餘宿雪樹闇濕春雲稍<lb/>
望郊宫近先愁馬首分一朝猶戀戀可復久離羣<lb/>
　　和王道粹垂拱早朝王范二直閣班列在前戲成<lb/>
　　小詩<lb/>
霽日扶霜仗祥烟覆曉班帝居回北斗天闕竦南山紫<lb/>
<pb n="KR4h0067_WYG_042-5b"/>
殿鵷鸞肅金門虎豹環蓬萊兩仙伯迥立白雲間<lb/>
　　夏日西齋書事<lb/>
榴花映葉未全開槐影沉沉雨勢來小院地偏人不到<lb/>
滿庭鳥跡印蒼苔<lb/>
　　寒食南宫夜飲<lb/>
積旬留省署容易度春華芳草踏青晚長楸行樂賒雲<lb/>
疎時送雨風細暗飛花直有黄金百無因過酒家<lb/>
　　同張聖民過楊之美聴琵琶女奴彈啄木曲觀諸<lb/>
<pb n="KR4h0067_WYG_042-6a"/>
　　公所贈歌明日投此為謝<lb/>
坐曹據案心目疲出門上馬行何之闕然久不見之美<lb/>
率意共徃初無期正逢攬轡欲有適為我却解連環覊<lb/>
閒軒適足容數客夏木初繁有佳色呼兒取次具杯盤<lb/>
青眼相逢喜無極檀槽錦帶小青娥妙質何須誇綺羅<lb/>
按絃運撥驚四座當今老手誰能過彈為幽鳥啄寒木<lb/>
園林颯颯風雨和啄長爪短躍更上丁丁取蠧何其多<lb/>
曲終拂羽忽飛去不覺酒盡朱顔酡己聞啄木曲又觀<lb/>
<pb n="KR4h0067_WYG_042-6b"/>
啄木歌雄文更復値絶藝有如天際傾長河今朝壯觀<lb/>
誠極樂去時將柰寂寞何歸來解帶豁胸腹坐踞胡牀<lb/>
仰看屋從今三日不洗耳耳内泠泠有殘曲人間何物<lb/>
號冨貴紆紫懐金盡虛器如君自處真得䇿身外百愁<lb/>
都擲置太學餐錢月幾何客來取酒同醒醉<lb/>
　　晚秋洛中思歸東園<lb/>
不利不名空去國雁飛葉落未歸來秋風肯待主人至<lb/>
籬下黄花隨意開<lb/>
<pb n="KR4h0067_WYG_042-7a"/>
　　相國魏忠獻韓公琦挽辭三首<lb/>
瀛海訏謨定宗祧指顧安鴻勲柱石壯勁節雪霜寒翼<lb/>
亮三朝久初終一徳完如何未黄髪壟柏己丸丸<lb/>
愛物威容悴憂公宿疹加孤忠貫白日美志掩丹霞行<lb/>
路皆惆悵聞風悉嘆嗟英靈覲宗祖猶想佑皇家<lb/>
惻怛動旒扆鴻臚葬老臣簫鐃振淦口紼翣隘漳濵久<lb/>
大英名在哀榮異禮陳豐碑紀遺烈長泣鄴城人<lb/>
　　古松<lb/>
<pb n="KR4h0067_WYG_042-7b"/>
摧頽巖壑間磊落得天頑香葉低漸水餘根倒挂山白<lb/>
猿窺子落黄鵠認巢還不久應為石莓苔舊己班<lb/>
　　黄柑<lb/>
黄金綴縹蔕搖落楚江涯采取杯盤勝羞將橘柚偕時<lb/>
移香不變物遠味尤佳欲種滄洲樹何年此意諧<lb/>
　　栁溪對雪<lb/>
春風不勝雪散漫度龍沙密映縁谿栁爭飛亂眼花鴟<lb/>
夷賖美酒油壁繫輕車塞下芳菲晚聊將當物華<lb/>
<pb n="KR4h0067_WYG_042-8a"/>
　　曉思二首<lb/>
束帶朝尚早蓬門未脱扃短籬潛落月老樹帶孤星隠<lb/>
几貂裘黒開編竹簡青子雲非執㦸何以得窮經<lb/>
盡日少閒暇中宵夢亦勞符移空浩浩榜楚鎮謷謷敢<lb/>
説今求郡飜思昔坐曹羨君乘五馬東去一何高<lb/>
　　奉同運使陳殿丞<hi>知儉字公廙</hi>惜洛陽牡丹為霜氣所<lb/>
　　損<lb/>
名花多種欲紛敷一夕霜風非所虞節物偶然何足道<lb/>
<pb n="KR4h0067_WYG_042-8b"/>
人情遺恨不能無飄颻健筆詩千首惆悵東風酒百壺<lb/>
縱使前春滿朱檻使車那復滯西都<lb/>
　　和王秀才<hi>虞仲字道齊</hi>以光始自陜右遊山歸復將登<lb/>
　　少室為詩見寄<lb/>
瘦馬飄颻屢徃還疲勞専為訪名山須知筋力行將老<lb/>
漸恐峯巒不可攀蠟屐早能尋勝㮣彈冠悔更落塵寰<lb/>
幸依賢者為東道大得逍遥水石間<lb/>
　　和景仁西湖泛舟<lb/>
<pb n="KR4h0067_WYG_042-9a"/>
滿船歌吹拂春灣天外晴霞水底斑誰信飛觴臨綺席<lb/>
獨能回首望青山東門車馬匆匆别西洛風烟處處閒<lb/>
疊石溪頭應更好却輸野叟坐林間<lb/>
　　贈邵堯夫<lb/>
家雖在城闕蕭瑟似荒郊遠去利名窟自稱安樂巢雲<lb/>
歸白石洞鶴立碧松梢得喪非我事何須更解嘲<lb/>
　　和楊郎中秋月<lb/>
秋氣平分夜沉隂乍散天窺林初淡薄照席忽孤圓冷<lb/>
<pb n="KR4h0067_WYG_042-9b"/>
入詩毫健光浮醉弁偏嘉賔勿輕去桂影正娟娟<lb/>
　　栢梯寺<lb/>
鑿石開溪峻登崖置閣危笑談空谷應步武白雲隨衆<lb/>
壑如飜浪鄰州若布棊何當遂棲隠身世兩相遺<lb/>
　　新買疊石溪莊再用前韻招景仁<lb/>
一溪清水珮聲寒兩岸莓苔錦繡斑三徑誰來卜鄰舎<lb/>
千峯我己作家山鹿裘藜杖偏宜老紫陌紅塵不稱閒<lb/>
早挈琴書遠相就放歌爛醉白雲間<lb/>
<pb n="KR4h0067_WYG_042-10a"/>
　　送峽州陳亷秘丞三首<lb/>
宜都賢太守治迹古人齊虎負衆子去鳯環羣鳥棲行<lb/>
增潁川秩别降武都泥正恐還朝速春林未子規<lb/>
郡府猿聲外旌旗鳥道邉樓髙出楚塞烟霽識巴船襦<lb/>
袴嗟來暮簮紳惜外遷皇仁矜遠俗非謂意疎賢<lb/>
地險三巴口江流百折蟠騶珂通峽響門㦸照秋寒翠<lb/>
壁虎牙石素花狼尾灘孫劉置栅處細為寫圖看<lb/>
　　送趙書記衆之官華州<lb/>
<pb n="KR4h0067_WYG_042-10b"/>
車馬西城外遥遥未有塵辭梁猶帶雪過洛漸生春幕<lb/>
府斜依嶽闗山曲抱秦曩時謨畫拙不必笑前人<lb/>
　　和王勝之雪霽借馬入局偶書<lb/>
勝之家本公侯貴弱冠英才己驚世雒陽多士誰敢倫<lb/>
千古比肩惟賈誼昔遭絳灌深切齒奔走十年為下吏<lb/>
近方抆拭出泥塗稍學和光匿鋒鋭㑹計之官豈足為<lb/>
黽勉簿書聊自庇王城九衢臘月尾風雪數朝窮恣睢<lb/>
櫪間款段疲且病借馬於人亦疲曳揚鞭掣轡趨省庭<lb/>
<pb n="KR4h0067_WYG_042-11a"/>
刺蹙不前泥没鼻慨然遂有勞者歌滿紙雄文歘軒輊<lb/>
人生榮遇有早晚視此錙銖勿闗意況君卓犖高出羣<lb/>
異日青雲終自致鮮車大葢擁驊騮莫忘今朝乘小駟<lb/>
　　正月二十四日夜雪<lb/>
疊瓦浮輕雪參差粉畫難苦欺初變栁故壓未生蘭夜<lb/>
色微分白春容不受寒即為花卉奪猶得暫供看<lb/>
　　苦雨<lb/>
積雨欲侵甸朝晡漫不分蒼涼微露日慘淡己生雲地<lb/>
<pb n="KR4h0067_WYG_042-11b"/>
半成泥滓天應厭垢氛時聞度蒼鴰空外自為羣<lb/>
　　始平公新作雙樗庵命光為詩<lb/>
間氣生王佐多才秉國鈞棟隆憑杞梓節勁仰松筠底<lb/>
績承平業遺榮壽考身結廬依散木退讓樂天真<lb/>
　　送鄭推官戡赴邠州二首<lb/>
形體邠公國旌旗漢將壇秦雲低落日塞樹怯春寒草<lb/>
檄無留思投壺不勝歡還應笑黄巻寂寂守儒官<lb/>
百榼行春樂千弓從獵豪苦吟邊月冷飛鏑野風高竒<lb/>
<pb n="KR4h0067_WYG_042-12a"/>
䇿鞭殊俗長纓繫不毛輸君躍馬貴一等著青袍<lb/>
敵騎作歸計聖朝方寢兵時聞候火入非復塞塵驚秋<lb/>
嶺無南牧春田恣北耕休窮西海路辛苦學甘英<lb/>
　　上元書懐<lb/>
老去春無味年年覺病添酒因脾積㫁燈為目痾嫌勢<lb/>
位非其好紛華己久厭惟餘讀書樂暖日坐前簷<lb/>
　　和白都官序見贈<lb/>
齒疎鬢白兩眸昏萬事無堪老病身脱粟猶霑太倉禄<lb/>
<pb n="KR4h0067_WYG_042-12b"/>
法官仍忝外臺臣直縁迂僻求閒地豈是孤高慕古人<lb/>
英俊滿朝皆稷契太山何必一飛塵<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻四十二<lb/>
</p>
<p>
</p>
  </div>
</body>
</text>
</TEI>
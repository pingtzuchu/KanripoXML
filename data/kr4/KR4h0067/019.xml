<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻十九</head> <lb/>
    <p>
<pb n="KR4h0067_WYG_019-1a"/>
欽定四庫全書<lb/>
　兩宋名賢小集巻十九<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　草堂集<lb/>
　魏野字仲先陜州人母夢引袂於月中承兔而生嗜<lb/>
　吟咏不求聞達居州之東郊鑿土屋方丈曰樂天洞<lb/>
　彈琴其中歌嘯自得性不喜巾幘見賓客惟紗帽白<lb/>
<pb n="KR4h0067_WYG_019-1b"/>
　衣出則跨白驢真宗聞之累徴不起卒年六十詔贈<lb/>
　秘書省著作郎<lb/>
　　上澥梁潘學士十韻<lb/>
盡繼祖風流其如鬢未秋石渠陳表讓山郡折資求舜<lb/>
禹城分界神仙嶽映樓淫祠隨處毁學校逐鄉脩密疏<lb/>
多親寫狂詩少自收通宵營有樂度歲獄無囚酒席圍<lb/>
紅粉鹽池照碧油藥同方士煉壺共野僧投瓦礫今徒<lb/>
獻瓊瑤舊未酧幾多懷抱事欲去復遲留<lb/>
<pb n="KR4h0067_WYG_019-2a"/>
　　寄逸人陳孟<lb/>
姑射山前住朝昬事若何爐消文火疾琴斷武絃多絶<lb/>
粒身彌健酧盃性轉和相思與僧約春暖杖藜過<lb/>
　　詠懷<lb/>
道心雖博愛遇物忽難兼樹更因巢惜雲曾為月嫌酒<lb/>
中寧有感詩裏覺無厭漸老成何事踈慵病轉添<lb/>
　　贈安邑知縣方寺丞<lb/>
尋常少徃還門靜似居山書為傳家秘琴因國忌閒坐<lb/>
<pb n="KR4h0067_WYG_019-2b"/>
衙更鶴氅行樂到禪闗約我休官後隣居竹樹間<lb/>
　　嵩嶽十四韻<lb/>
東西南北嶽峻極盡難羣有感生賢相無偏象聖君四<lb/>
方觀王氣萬壑絶妖氛影入周公側聲曾漢后聞民居<lb/>
依巨䕃敕祭荅殊勲洞府高低接都城左右分烟蕪巢<lb/>
父水嵐濕許由墳頂濶星難轉巖高日易曛薜蘿藏隠<lb/>
逸瀑布濺耕耘帝籍頒辛讀天香附廟焚石危名啟母<lb/>
村古號將軍獻壽臨雙闕呈祥出五雲將仙存舊跡封<lb/>
<pb n="KR4h0067_WYG_019-3a"/>
禪表遺文終待移家住摩挲不厭勤<lb/>
　　謝益州同理劉大著寄惠笻竹杖<lb/>
雖勝斑竹與紅藤絶逺羸軀豈易憑爭得化龍歸錦水<lb/>
老身騎去見心明<lb/>
　　和孫虞部見贈<lb/>
朝客惠詩牌山人愧不才旱田春雨過暗室夜光來燈<lb/>
下吟三復琴中鼓數回性愚非賜也微㫖尚難猜<lb/>
　　和陳推官見贈<lb/>
<pb n="KR4h0067_WYG_019-3b"/>
白髮朱衣好寫真鶴行佐幕異常倫勘書幾見招閒客<lb/>
斷案常思出罪人棠樹政聲僧説逺蘇臺實録世傳新<lb/>
仍知公退無餘事惟只焚香禮北辰<lb/>
　　張生示余味菊詩且古之作者遲晚之意頗同體<lb/>
　　狀之功未盡因書一絶以荅之<lb/>
正當搖落獨芳妍向晚令看露泫然還似六宫人競怨<lb/>
幾多珠淚濕金鈿<lb/>
　　送薛端公赴石蜀均輸兼呈同理劉大著二首<lb/>
<pb n="KR4h0067_WYG_019-4a"/>
金魚新躍綉衣邊暫委均輸出劔闗九折路危驄馬快<lb/>
一方塵靖木牛閒諸侯迎送威風下赤子歌謠喜氣間<lb/>
更羡錦城劉大著海棠花裏恣追攀<lb/>
旌斾悠悠出陜時白頭人送倍依依蜀川尚憶蒲盧政<lb/>
蠻洞先驚獬豸威祖席香濃花未老行厨味簡笋初肥<lb/>
公餘若薦相如賦郫縣梅山好發揮<lb/>
　　貽不出院真公<lb/>
閉户頭初剃今來巳白頭五侯堂上見四海定中遊鑿<lb/>
<pb n="KR4h0067_WYG_019-4b"/>
井還臨砌栽松欲映樓人間思慮絶擁衲任經秋<lb/>
　　别後却寄三門發運卞寺丞兼簡臧推官<lb/>
共泛樓船去臨流羡送君烟中旗不見風裏樂猶聞李<lb/>
郭情堪並荀陳事豈分歸來村路上特地愴離羣<lb/>
　　送劉大著赴任益州同理<lb/>
金口親除向錦川一般監郡最榮遷從來才巳欺鸚鵡<lb/>
此去寃應雪杜鵑迎接僧攜笻竹杖歌謠民寫浣花箋<lb/>
移風定不妨吟笑絶唱宜磨玉壘鐫<lb/>
<pb n="KR4h0067_WYG_019-5a"/>
　　晨興<lb/>
夜長乞待得晨興耽睡童猶喚不應燒葉爐中無宿火<lb/>
讀書牕下有殘燈臨堦短髪梳和月傍岸溪雲洗帶氷<lb/>
料得巢禽翻怪訝尋常日午起慵能<lb/>
　　酧和知制誥孫舍人見寄<lb/>
也知皇宋足名人至論誰教繼後塵巳見世傳元相制<lb/>
將聞詔寫白公真紫薇星宿雖潛望紅藥階除豈易親<lb/>
野客多慚惠佳句强酬應信費心神<lb/>
<pb n="KR4h0067_WYG_019-5b"/>
　　送紫微孫舍人赴鎮長安<lb/>
長安千古帝王城鎮選詞臣自聖情三字帶來天上貴<lb/>
雙旄擁出世間榮朱衣尚列神仙步紅藥猶吟雅正聲<lb/>
預想前春遊賞處九龍池上百花明<lb/>
　　和郡侯咏雪<lb/>
時節初過打獵天山河一色曉漫漫梁王宴罷尊猶濕<lb/>
謝傅詩成墨未乾筆硯牕間寧覺夜管絃堂上豈聞寒<lb/>
須知祥瑞同霖雨莫把梅花桞絮看<lb/>
<pb n="KR4h0067_WYG_019-6a"/>
　　謝孫紫㣲同郡侯石太尉見訪<lb/>
誰共東郊訪懶魁一時文武盡竒才朱衣列到柴門住<lb/>
皂纛隨穿竹徑來乍照兒童戈似雪忽驚猿鶴皷如雷<lb/>
眼看兩地翺翔去溪上無因更接陪<lb/>
　　詠菊<lb/>
榮雖同雨露晚不怨乾坤五色中偏貴千花後獨尊馨<lb/>
非慚黍稷采合勝蘩蘋蛺蝶寒猶至鷦鷯靜亦存味堪<lb/>
資玉鉉光欲奪金罇帶霧藂猶密經霜艷更繁砌蟲侵<lb/>
<pb n="KR4h0067_WYG_019-6b"/>
有路梁燕識無門薜荔宜求友茱茰好結婚栽培勞婢<lb/>
僕服食教兒孫易犯方先哲難為繼後昆敗莎承亞朶<lb/>
落葉擁纎根雖異皇家瑞寧孤白帝恩延齡仙訣著應<lb/>
候禮經言不與羣芳競還知我避喧<lb/>
　　上知府石太尉二首<lb/>
陜城天險枕河湄茅土真風勝暫知雲露雖頻沾虎節<lb/>
雪霜全未染虬髭白霓放作軍中練紅袖行為帳下旗<lb/>
公暇不妨遊賞外佐僚時得一篇詩<lb/>
<pb n="KR4h0067_WYG_019-7a"/>
功名早歲立艱難今日堪消費百般婢僕出來皆會樂<lb/>
兒童生下便為官實封萬户應方足密賜千金旋巳殘<lb/>
暫輟坐棠閒豹畧尚嫌拘束動嗟嘆<lb/>
　　送三門發運辛寺丞赴闕<lb/>
山河仗忠信盡室去安然白浪為行路紅旗認坐船禹<lb/>
門辭有燕隋桞到無蟬豈羡乗槎客風流帶管弦<lb/>
　　䟽小渠<lb/>
分得前溪水縈紆遶砌流清汵雖可樂嗚咽不闗愁靜<lb/>
<pb n="KR4h0067_WYG_019-7b"/>
稱浮花片閒宜泛酒甌却嫌川上看時復有沈舟<lb/>
　　寄河中田沃兼呈李瀆徵君<lb/>
未遂去蓬瀛閒居在舜城七絲調似性萬巻記如名下<lb/>
榻留山相敲門認竺卿中條與太華牕裏見崢嶸<lb/>
　　送唐肅察院赴東川提刑<lb/>
按察東川十四州幾多山水似蓬丘清時應喜無寃雪<lb/>
贏得乗驄到處遊<lb/>
　　薛田察院洎壽師同宿三門開化院<lb/>
<pb n="KR4h0067_WYG_019-8a"/>
繡衣蕙帶方袍客身計雖殊性共閒同宿河心山頂寺<lb/>
數宵無一事相闗<lb/>
　　寄王谷推官<lb/>
登科二十載佐幙尚如初官為詩磨折家因酒破除青<lb/>
山應懶補白髪想慵梳别後長相憶何縁得共居<lb/>
　　值雨宿諤師房<lb/>
信步閒遊處妨歸路豈賖因琴避山雨和鶴宿僧家語<lb/>
直非闗酒眠遲不為茶共論塵世裏夜亦事如麻<lb/>
<pb n="KR4h0067_WYG_019-8b"/>
　　送王希赴任衢州判官<lb/>
秋江四十有餘程稱作紅蓮泛去情從闕到州堪羡處<lb/>
船中坐卧看山行<lb/>
　　和江南提刑王國慱見寄<lb/>
欲寫情懷難一一擬尋山水隔千千輸他吳越閒鷗鷺<lb/>
朝夕常親畫舫前<lb/>
　　送閠上人南遊<lb/>
山水興如燒難留住陜郊五湖携磬去幾夜在船敲犀<lb/>
<pb n="KR4h0067_WYG_019-9a"/>
跡來沙岸蟬聲起樹梢南方未回日何處暫編茅<lb/>
　　聞王衢王闢登第因有寄賀<lb/>
人間第一榮初得好科名萬乗登樓看三台讓路行搜<lb/>
羅空草澤宴會敵蓬瀛榜眼兼衣鉢偏依野客情<hi>衢為榜眼</hi>
<hi>闢為衣鉢</hi>
　　送宣筆與成都同理劉大著<lb/>
宣城綵筆真堪愛蜀邑花牋更可誇雅稱風流劉大著<lb/>
閒時題咏海棠花<lb/>
<pb n="KR4h0067_WYG_019-9b"/>
　　同晦上人遊羡陂<lb/>
羡陂寒水碧溶溶野客江僧望不窮更值晚來風雨歇<lb/>
終南一半浸波中<lb/>
　　還何學士詩集<lb/>
魏也非商也㣲言豈易窮看雖許朋友寫不倚兒童合<lb/>
在龍圖上難留蝸室中因思持納處還浦與珠同<lb/>
　　送高僧歸青社<lb/>
去指滄溟畔來辭翠靄間程遙過鳯闕家近見牛山紅<lb/>
<pb n="KR4h0067_WYG_019-10a"/>
葉飄行色清溪照别顔蹇驢看上處拄杖出柴闗<lb/>
　　聞孟周下第<lb/>
乙巳暮春天端居忽愴然一名傷祖聖三牓作遺賢我<lb/>
自空彈指君誰可比肩何由消此恨獨坐落花前<lb/>
　　送孫磻西遊<lb/>
貧居勝富貴况復是貧遊前路誰青眼高堂母白頭春<lb/>
山晴望好隴水夜聽愁早作歸寧計歡逢莫滯留<lb/>
　　詶閠師見贈<lb/>
<pb n="KR4h0067_WYG_019-10b"/>
絶唱和難繼因之久滯淹隔年詶不得終日誦無厭晒<lb/>
曝偏防蠧收藏别着籖偶吟聊報謝遲拙莫相嫌<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻十九<lb/>
</p>
<p>
</p>
  </div>
</body>
</text>
</TEI>
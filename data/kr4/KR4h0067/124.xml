<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集卷一百二十四</head> <lb/>
    <p>
<pb n="KR4h0067_WYG_124-1a"/>
欽定四庫全書<lb/>
　兩宋名賢小集卷一百二十四<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　石羊山房集<lb/>
　鄭剛中字亨仲楘州金華人紹興二年進士累除祕<lb/>
　書少監出為四川宣撫使為秦檜所忌罷謫桂陽軍<lb/>
　徙封州卒檜死復原官諡忠愍有北山集<lb/>
<pb n="KR4h0067_WYG_124-1b"/>
　　南陔詩<hi>并序</hi>
　南陔補亡也念劬勞之恩重痛逮事之無日故作是<lb/>
　詩以慕焉<lb/>
陟彼南陔有風惟薫曷念劬勞華髪盈巾彼髪之華尚<lb/>
可剪也嗟嗟吾親不可見也<lb/>
陟彼南陔其薫逺兮慨我功名今亦晚兮功名之晚尚<lb/>
可為也嗟嗟吾親不可追也<lb/>
彼居之子庭闈休休愛日之念胡勿省脩<lb/>
<pb n="KR4h0067_WYG_124-2a"/>
曕彼禽鳥亦哺其母養而弗驩于老奚取<lb/>
敬爾身矣懌其親矣逮其暮矣云何吁矣<lb/>
　　梅花<lb/>
玉骨透花寒氷壺清露滴暗香驚返魂移自芝蘭側殷<lb/>
勤置書几粲粲百態出徘徊欲與語奈此雪霜色高標<lb/>
邈難親欲疎還不得箇中須有詩苦覓不到筆要須明<lb/>
月來託之問姑射<lb/>
　　脩脩窗前蘆<lb/>
<pb n="KR4h0067_WYG_124-2b"/>
脩脩窗前蘆孤瘦倚青玉心虚知夜凉風葉亂相觸使<lb/>
我入幽夢如在江湖宿方兹困炎曦愛爾眼中緑奈何<lb/>
柔脆姿行犯秋霜肅霏霏霜露中芰荷等摧覆大抵無<lb/>
勁節不及歲寒竹<lb/>
　　讀坡詩<lb/>
公詩如春風著物便新好春風常自然初不費雕巧又<lb/>
如荆山玉不問多與少𫝊流落人間皆作希世寳吾獨<lb/>
恨造物生我殊不早不得拜堂下朝夕事灑掃追攀邈<lb/>
<pb n="KR4h0067_WYG_124-3a"/>
難及清淚出幽抱<lb/>
　　書齋夏日<lb/>
五月困暑溼衆謂如蒸炊惟我坐幽堂心志適所怡開<lb/>
窗面西山野水平清池芰荷間蘆葦秀色相因依幽禽<lb/>
䕃嘉木水鳥時翻飛文書任探討風静香如絲此殆有<lb/>
至樂難令俗子知<lb/>
　　晚邨<lb/>
暑雨霽餘飛翻溝水鳴玉半規入嵐霧平疇愈新緑時<lb/>
<pb n="KR4h0067_WYG_124-3b"/>
有牧歸牛一笛過山曲吾廬附幽深四面䕃修竹埀雲<lb/>
下林梢驚鳥自争宿夜色迫書卷呼童具燈燭<lb/>
　　宿長安閘口<lb/>
天寒雲氣隂地濶江岸敞鼓動風勢狂掀簸浪頭長單<lb/>
䋲纜扁舟避雨宿深港上有阿蘭若危鈴作孤響一夜<lb/>
魂夢寒鄉國勞逺想清霜作朝晴舟師動帆槳<lb/>
　　即事<lb/>
夏木埀嘉䕃中夜㣲雨集晨興渉西園爽氣衣外入側<lb/>
<pb n="KR4h0067_WYG_124-4a"/>
身過幽林葉上見餘濕菰蒲暗池塘有鷺如玉立樂哉<lb/>
吾此居時平足堪葺<lb/>
　　丁未四月與李叔佩還錢塘道浦江井坑嶺賦此<lb/>
　　詩<lb/>
扁舟絶驚濤芒履陟修嶺躋攀雖小勞窈窕豈人境巨<lb/>
石開雙關有道細如綆其中漸寛虚濶歩隨所逞古木<lb/>
埀嘉䕃一覆餘里頃寂寂艷山花沉沉晦龍井時有飛<lb/>
泉落噴薄珠玉冷毛骨皆清凉反顧發深省麋鹿聞人<lb/>
<pb n="KR4h0067_WYG_124-4b"/>
聲駭去山之頂春禽正對哢决起不留影豈知道上翁<lb/>
甚愛幽獨景如何䝉鄙外一笑不相領負負出前山遲<lb/>
疑夢初醒<lb/>
　　暑雨<lb/>
結廬在深寂芳簷䕃松蘿天晴風日温時有燕雀過今<lb/>
兹夏暑雨衡門可張羅永嘆復自慰幽興吾亦多<lb/>
　　臘月三日義烏道上寄潘義榮<lb/>
天風生暮寒一夜新雪積遲明兀箯輿亂入山逕窄茅<lb/>
<pb n="KR4h0067_WYG_124-5a"/>
簷兩三家雞犬不見跡冬令頃弗嚴草木僭春色愆陽<lb/>
入桃杏弄暖浪蘂坼肅然變霜威犯者輒衰息獨餘山<lb/>
上松不動與寒敵十丈偉標致四面風淅瀝時于翠葉<lb/>
中碎挂瓊玉白忘我道路歎但覺心忘懌擁鼻作孤吟<lb/>
清思浩無極<lb/>
　　對月再用韻<lb/>
團團滿庭月冷浸霜華重何人萬里外與此孤光共摩<lb/>
雲度征鴻天濶目難送三杯見妙理一静服羣動陶然<lb/>
<pb n="KR4h0067_WYG_124-5b"/>
夜氣中可以觀幻夢<lb/>
　　乆雨二首<hi>録一首</hi>
山嵐變濃雲地氣洩冬熱急雨春風顛十日聲不絶舍<lb/>
中流水入墻外古溝咽塊然簷下雀状若木雞拙我亦<lb/>
類襌定癡坐萬慮歇厨兵忽相報謂己糝藜蕨隨縁就<lb/>
一飽再看栢香爇<lb/>
　　清明前風雨兼旬城外桃李無在者書室中有酴<lb/>
　　醾一瓶置之甚乆盖風雨所不及也為賦五韵<lb/>
<pb n="KR4h0067_WYG_124-6a"/>
素質吐孤芳柔條敷瘦緑誰将刻楮手作此數㽔玉園<lb/>
林烟雨多百卉飛簌簌小室偶深静花意猶清淑置之<lb/>
硯席間鼻觀常芬馥<lb/>
　　茉莉<lb/>
嶺上老梅樹歲晚等凡木霜風吹枯枝曾有花如玉茉<lb/>
莉抱何性犯此炎暑酷琢玉再為花承以敷膄緑憐渠<lb/>
一種香徧歴寒與燠時于寂黙中至意㣲相屬鼻觀既<lb/>
得趣就枕便清熟夢中見靈均九畹皆芬馥<lb/>
<pb n="KR4h0067_WYG_124-6b"/>
　　焚香<lb/>
五月黄梅爛書潤幽齋濕栢子探枯花松脂得明粒覆<lb/>
火紙灰深古鼎孤烟立翛然便假寐萬慮無相及不知<lb/>
此何參透頂衆妙入處静動始定惟虚道乃集心清杜<lb/>
老句高韻不容襲餘馨夢中殘密雨窗前急<lb/>
　　偶題<lb/>
軒前有修竹穿紙入窗<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>清風動揺之壁間影縱横軒<lb/>
後有修竹山花依以生幽芳吐孤艷不與翠色争愚翁<lb/>
<pb n="KR4h0067_WYG_124-7a"/>
坐其間萬事蠢不萌不識動與静但覺懐抱清千古媿<lb/>
張籍眼明心自盲<lb/>
　　静獨<lb/>
飲酒或濡首作詩防嘔心疾走欲避影不如常處隂階<lb/>
前享眀月但鼔無絃琴清風倘相過付之修竹林一静<lb/>
服羣動萬縁寧我侵<lb/>
　　郡治西㕔錦被花不為治架每花開覆地而紅或<lb/>
　　縁他木以升予分其本植草亭之東家僮相與栽<lb/>
<pb n="KR4h0067_WYG_124-7b"/>
　　木于地高七尺許上布圓竹復破竹交加之外出<lb/>
　　四簷如屋之状通小窗側户以窺視而出入餘皆<lb/>
　　花地下置一榻一几可以獨酌作詩以記之云<lb/>
栽花傍庭砌立木為花屋小户虚一偏横窗置其腹分竹<lb/>
接柔蔓尺寸引鈎曲春工直解事夜雨頻澆沃枝條<lb/>
日滋榮滿架籠新緑紅淺暗香深揖遜薔薇服此花名<lb/>
錦被覆我四圍足比之公孫布豈不堪華縟自慙流落<lb/>
人尚此享癡福我欲飲其中亂影交<graphic n="KR1641" url="https://raw.githubusercontent.com/kanripo/KR-Gaiji/master/images/KR1641.png" mimeType="image/png"/>醁擁被即長謡<lb/>
<pb n="KR4h0067_WYG_124-8a"/>
傲枕眠清熟又欲效王勃醉處先磨墨引此略覆面腸<lb/>
胃成機軸染筆起臨風定作花芬馥<hi>王勃每醉先磨墨數升引被覆面覺</hi>
<hi>乃為文</hi>
　　大暑竹下獨酌<lb/>
新竹日以密竹葉日以繁參差四窗外小大皆琅玕隆<lb/>
暑方盛氣勢欲焚山樊脩然此君子不容至其間清風<lb/>
如可人亦復怡我顔黄昏開竹杪放入月一彎緑隂隨<lb/>
合之碎玉光斕斑我舉大榼酒欲與風月懽清風不我<lb/>
<pb n="KR4h0067_WYG_124-8b"/>
留月亦無一言獨酌徑就醉夢凉天地寛<lb/>
　　閨怨詩三首<lb/>
幽思春風亂擬向琴中説徽寒錦薦高未鼓絃中絶尚<lb/>
有無絃韻或可奏明月堦前望水輪去去不停轍薄命<lb/>
如妾何秋風河漢濶<lb/>
無心事鉛黛采采菊金黄徘徊欲寄逺雲夢連瀟湘豈<lb/>
不懐君子念之不敢忘西鄰擊神鼓東鄰閙笙簧三嗅<lb/>
籬邉英淚落秋風香<lb/>
<pb n="KR4h0067_WYG_124-9a"/>
晨光入幽户手織回文書聞古有雙鯉為人致區區書<lb/>
成立江邉天寒渺無魚㣲懐既莫致慘黛何有舒歸來<lb/>
更無語悵望庭花疎<lb/>
　　正月十一夜燈開雙花<lb/>
鈆杯壓短檠清膏沃虚草炯炯孤焰瘦吐此雙花好誰<lb/>
為夜氣温暗坐春風巧碎剪朝霞紅縁以金粟小或云<lb/>
兩玉蟲飛來抱釵杪美人輕燎之要看火中寳我聞家<lb/>
道和可以感穹昊門闌将有喜每事吉先兆而我方朽<lb/>
<pb n="KR4h0067_WYG_124-9b"/>
衰負戾落南嶠胡為今夕光熠熠似相報無乃天地慈<lb/>
四海施洪造陽和隨根性溥為脱枯槁吾其得歸與頂<lb/>
戴君恩老<lb/>
　　平字梅花詩<lb/>
江梅非凡根先春花南枝玲瓏皆瑶英雕鐫誰為之天<lb/>
高孤芳寒風來幽香埀朝暾晞霜華蘭膏塗真妃移之<lb/>
當疎簾吟腸清相宜吾将讒花神妖紅徒紛披何如令<lb/>
江梅芬芳無休時終愁芝蘭嗔侵渠名聲衰<lb/>
<pb n="KR4h0067_WYG_124-10a"/>
　　寒食<lb/>
江鄉時節逢寒食花落未将春减色嶺南能有幾多花<lb/>
寒食臨之埽春迹花多花少非我事春去春來亦堪惜<lb/>
柴門風雨小庭寒無奈池塘烟草碧欲将詩句慰窮愁<lb/>
眼中萬象皆相識欣然應接巳無暇都為老來無筆力<lb/>
　　夜聞雨聲賦古風時趙使祈雨之翼日也<lb/>
山齋道人夢魂清夢中細響忽可聼三峽流泉出幽隠<lb/>
萬蠶食此春葉晴又疑相如夜病渇蟹眼亂沸石鼎鳴<lb/>
<pb n="KR4h0067_WYG_124-10b"/>
呼童起視果安在云是西簷甘雨傾於時火流祗三日<lb/>
田兆正作龜縱横昨朝太守拜壇下五龍奉命雲雷驚<lb/>
小兒放散蜥蜴去神鼔罷擊巫舞停田翁翻溝出賸水<lb/>
婦子田邉笑相迎商量今歳多釀酒是間指日當雲平<lb/>
山齋一飽想無慮摩腹卧看秋風生<lb/>
　　寄贈張叔靖<lb/>
堂堂張矦好眉宇照人氷玉無塵土憶初邂逅共杯盤<lb/>
姓字未通心已許參商别後各天涯屈指流年不勝數<lb/>
<pb n="KR4h0067_WYG_124-11a"/>
何如䇿馬忽東來扣我柴扉叙寒暑相親顔色愈敷腴<lb/>
不俗胸懐細傾吐使我頻歲飢渇心如飲甘泉餉腵脯<lb/>
吾生寒苦衆所知眼高無人人不與技窮漸覺蒲栁衰<lb/>
進取一途方首䑕有心斸土治田園束手抽身事農圃<lb/>
荷鉏今亦粗成趣頗有嘉蔬待春雨所恨松根長茯苓<lb/>
僻寂無人堪共煑安得溪霜素月高促膝與公長夜語<lb/>
　　宣和壬寅仲冬二十六日留别臨川陳泰頴<lb/>
江南浙東千里遥雁聚沙汀無定跡偶然握手如平生<lb/>
<pb n="KR4h0067_WYG_124-11b"/>
袛恐前身已相識不然安得一覊旅披露煩君出金石<lb/>
我今漂泊又西去草草分衿實堪惜孤舟漾水如輕葉<lb/>
何處烟村倚灘磧明朝横枕清浪頭夢破霜風正相憶<lb/>
　　故居<lb/>
北山三十里憶得舊書堂小徑通蔬圃新醅壓酒牀晚<lb/>
凉荷葉嫩細雨菊花香此夢今何許隨縁又一方<lb/>
　　栽竹<lb/>
信縁移老竹觸暑種𤓰根小雨回生意蒼苔覆劚痕影<lb/>
<pb n="KR4h0067_WYG_124-12a"/>
還隨舊葉凉巳到清尊相對如佳友何妨盡閉門<lb/>
　　哦詩<lb/>
怕醉還思醉哦詩未得詩過雲飛雨急斜照晚凉遲嫩<lb/>
緑開荷葉新紅入荔枝躊躇搔短髪倚檻立多時<lb/>
　　重五<lb/>
異鄉逢午節卧病此衰翁竹筍迸新紫榴花開小紅山<lb/>
深人寂寂氣潤雨濛濛煑酒無尋處菖蒲在水中<lb/>
　　闌暑<lb/>
<pb n="KR4h0067_WYG_124-12b"/>
闌暑秋郊暮前山瘴霧中猿猱都下飲鳥雀未歸叢弄<lb/>
影試新月披襟招好風銀潢向何夕零露濕梧桐<lb/>
　　春晝<lb/>
深村春晝永事事不相關花少蝶蜂瘦水清鷗鷺閒柏<lb/>
香薰紙帳竹枕傍屏山付與翛然夢樂哉天地間<lb/>
　　寒意<lb/>
嶺南霜不結風勁是霜時日落晚花瘦山空流水悲棲<lb/>
鴉尋樹早凍蟻下牕遲季子家何在衣單知不知<lb/>
<pb n="KR4h0067_WYG_124-13a"/>
　　幽趣十二首<hi>録二首</hi>
幽趣無人㑹閒居我自知筍尖穿落葉花蕊挂游絲寒<lb/>
在蜂來少風斜燕不遲老夫無定力破戒為題詩<lb/>
幽趣無人㑹雲依逺岫行寒塘時撥剌古木屢敲鏗壁<lb/>
殻拖涎鈍花飛度粉輕山泉煑石鼎孤啜不勝情<lb/>
　　早過烏龍嶺<lb/>
烏龍嶺上萬峰巒疑是羊腸九曲盤山麓吐雲人世逺<lb/>
松梢滴露客衣寒驅馳寸禄意寜樂蕪没小園心未安<lb/>
<pb n="KR4h0067_WYG_124-13b"/>
早願車攻歌復古不須埀老挂衣冠<lb/>
　　庚申二月二十二日宿齋省中<lb/>
齋所深嚴客過難逼人書債未須還簷遮暖日桃夭瘦<lb/>
鳥踏風枝竹影閒細細乳花新茗椀霏霏香霧小爐山<lb/>
滿庭斜月無公吏祇似東陽田舍間<lb/>
　　譚勝仲卿有冊賓禮成新句用韻和呈<lb/>
寳函重鎖環金密册櫝雙盤帶錦斜長樂春風迎母后<lb/>
未央和氣集皇家簾埀禁衛収黄繖禮畢天仙下玉花<lb/>
<pb n="KR4h0067_WYG_124-14a"/>
班退笙鏞猶在耳五絃歌舞未須誇<lb/>
　　仙人山塞至日<lb/>
戍兵列栅守空倉俯瞰嘉陵萬仞江山下不知傳鼓角<lb/>
天邉時見引旌幢歲寒木落鳥穿屋晝静簾埀雲繞窗<lb/>
教罷諸營無一事錦腰催拍照金缸<lb/>
　　寒食偶書<lb/>
楚鄉孤坐掩重扉素髪荒唐酒一巵眼闇乆因書卷得<lb/>
心闌全自世縁知臨流問米方終日踏雪尋梅是幾時<lb/>
<pb n="KR4h0067_WYG_124-14b"/>
欲上高樓望呉越無邉烟雨正埀埀<lb/>
　　有客問予每日何事客退賦此<lb/>
杜門管得酒瓶乾餘事誰能著眼看髣髴殘春幽夢斷<lb/>
冥濛細雨落花寒林梢寺隠孤鐘晚水外人喧社飲歡<lb/>
萬里一身聊爾爾此身惟覺上恩寛<lb/>
　　初春<lb/>
古人書卷慢翻尋齒髪蕭疎歲月侵萬里家山孤枕夢<lb/>
滿城風雨五更心䝉茸軟草涵空翠寂歴初花弄曉隂<lb/>
<pb n="KR4h0067_WYG_124-15a"/>
燕子未來寒意重數峰圓瘦入雲深<lb/>
　　　初夏<lb/>
春物闌珊逐曉風芰荷敧角草茸茸野梅結子疎枝重<lb/>
老竹生孫翠影濃煑酒情懐還是客異鄉歌笑且相從<lb/>
醺然就枕皆佳處醉夢何妨度曉鐘<lb/>
　　　出江<lb/>
净練已欣平似熨更因雨過助清深何人孤笛穿雲杪<lb/>
野岸歸舟入樹隂鷗鳥慣看遷客面江山偏識老夫心<lb/>
<pb n="KR4h0067_WYG_124-15b"/>
半鈎小捲黄昏月欲得清詩箇裏尋<lb/>
　　　和方景南乍晴<lb/>
闌暑知秋近淮濆氣已清風雷驚夜雨鐘鼓報新晴霧<lb/>
散槐庭曉雲開魏闕明馬行朝露稳人喜積情傾初鳥<lb/>
方争出殘蟬莫亂鳴小窗偏得睡更待晚凉生<lb/>
　　　擬送楊栁<lb/>
久戍思賢日中興入覲時旌旗生喜氣梅蘂動寒枝報國心偏苦<lb/>
安邉計自奇一軍常北出萬騎絶南窺結軌聞修好櫜弓謹退師<lb/>
<pb n="KR4h0067_WYG_124-16a"/>
浩歌蔵戰甲雅拜習朝儀天近雷風迅雲深雨露滋告庭行有命<lb/>
祖載敢無詩雪意留金勒歌聲寄玉巵明年秋秫賤釀酒約歸期<lb/>
　　　春到村居好四絶<lb/>
春到邨居好茅簷日漸長杯深新酒滑焙煖早茶香<lb/>
春到邨居好園林興味長蠶貪桑葉出蜂趂蜜脾忙<lb/>
春到邨居好枯腸飽可圗筍尖将露角麥秀欲生鬚<lb/>
春到邨居好清明欲禁烟亂紅桃下雨輕白栁飛綿<lb/>
　　　陜西戲成二絶<hi>録一首</hi>
<pb n="KR4h0067_WYG_124-16b"/>
出門上馬雖云<hi>一作所</hi>樂乍見秋風亦念家何日隋隄霜<lb/>
後路亂飛揄栁踏平沙<lb/>
　　　早行<lb/>
風栁驚霜日夜飄客程中夜馬蕭蕭據鞍髣髴如殘夢<lb/>
曉月一鈎猶未消<lb/>
頳肩攜擔又催程寸許孤燈照壁青破縣殘更誤傳曉<lb/>
馬行十里見明星<lb/>
　　　靈壁驛有方公美少卿留題戲和于壁<lb/>
<pb n="KR4h0067_WYG_124-17a"/>
君把使旌臨洛水我參樞幕過潼關秋風想見吹歸渡<lb/>
先看淮南第一山<lb/>
　　雨過<lb/>
雲壓江邉草樹低麥揺秋色望中迷却知向晚有晴意<lb/>
雨過一聲村落鷄<lb/>
　　懐山居二絶<lb/>
春淺酒寒人密坐花深雨細蝶移枝十年未解作歸計<lb/>
此恨故園鶯自知<lb/>
<pb n="KR4h0067_WYG_124-17b"/>
披叢尋得晚花瘦帶雨剪來春韭香憶把餘醺付松枕<lb/>
明朝春夢不勝長<lb/>
　　夜燭花<lb/>
蠟炬香光照夜紅垂垂簾幙静無風金盤五寸花成穗<lb/>
可但釵頭綴玉蟲<lb/>
　　無題<lb/>
池塘好處烟迷栁簾幙昏時雨過山燕子不知春有恨<lb/>
銜将花片入梁間<lb/>
<pb n="KR4h0067_WYG_124-18a"/>
　　即事<lb/>
小徑客來穿竹入草亭凉到枕書眠鳥呼人笑荔枝熟<lb/>
如此封州巳二年<lb/>
　　渡胡源口<lb/>
暫出箯輿上小航眼明重喜見江鄉夢魂孤寄浪頭宿<lb/>
一夜隨潮入富陽<lb/>
　　即事<lb/>
暮春景物稱山家屋角團團緑葉遮薄晚㣲雲疎過雨<lb/>
<pb n="KR4h0067_WYG_124-18b"/>
一番小麥顫輕花<lb/>
　　枕上聞秋雨<lb/>
被麄骨老夢魂清月暗窗昏烏鵲驚茅屋不知疎雨過<lb/>
但聞高樹作寒聲<lb/>
　　嚴陵懐古<lb/>
一舉無心為六鼇萬鍾於我亦毫毛客星不到雲臺上<lb/>
莫訝先生索價高<lb/>
　　客惠賓州竹簟甚佳取退之鄭羣贈簟詩讀之數<lb/>
<pb n="KR4h0067_WYG_124-19a"/>
　　過成古風云<lb/>
卷送風漪光八尺竹新漸作琉璃色世人貴耳便賤目<lb/>
那知不低蘄州笛年來媿汗常浹膚夏日自嫌汙枕席<lb/>
有時追誦法曹句悵恨宗人不多得山齋置榻容一身<lb/>
君惠清凉到心骨門前客至莫見嗔老子解衣喧鼻息<lb/>
　　元信自潯州遣人恵以明徹氷壺名酒作二十八<lb/>
　　言謝之<lb/>
是翁明徹一塵無養就江心秋月孤自舊相從杯酒裏<lb/>
<pb n="KR4h0067_WYG_124-19b"/>
豈惟今日見氷壺<lb/>
　　絶覽亭<lb/>
目力所臨皆在下亭名絶覽未為叨大都心地當如此<lb/>
此外應知更有高<lb/>
　<lb/>
　<lb/>
　<lb/>
　兩宋名賢小集卷一百二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻四十七</head> <lb/>
    <p>
<pb n="KR4h0067_WYG_047-1a"/>
欽定四庫全書<lb/>
　兩宋名賢小集巻四十七<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　獨樂園稿<hi>六</hi>
　　吳冲卿直舍閻士安畫墨竹歌<lb/>
閻生畫竹舊所聞望中一見遥可分伊予不甚曉佳畫<lb/>
猶愛氣骨高出羣狂枝怒葉凌絹素勢若飛動争紛紜<lb/>
<pb n="KR4h0067_WYG_047-1b"/>
蟠根數節出地底上有百年蒼蘚紋森然直榦忽孤聳<lb/>
意恐出屋排浮雲秋風颯颯生左右耳目灑落遺塵氛<lb/>
乃知良工自神解昧者傲習徒艱勤子猷昔者得收玩<lb/>
不患終朝無此君<lb/>
　　苦寒行<lb/>
窮冬北上太行嶺霰雪糺結風崢嶸熊潜豹伏飛鳥絶<lb/>
一徑僅可通人行僮饑馬羸石鐙滑戰慄流汗皆成氷<lb/>
妻愁兒號強相逐萬險歴盡方到并并州從來號慘烈<lb/>
<pb n="KR4h0067_WYG_047-2a"/>
今日乃信非虚名隂烟若霧朝不散旭日不復能精明<lb/>
跨鞍攬轡趨上府髪拳鬚磔指欲零炭爐炙硯湯涉筆<lb/>
重複畫字終難成誰言醇醪能獨立壺腹迸裂無由傾<lb/>
石脂裝火近不爇蓬勃氣入頭顱腥仰慚鴻雁得自適<lb/>
隨陽南去何㝠㝠又慚燕鳥識時節巖穴足以潜㣲形<lb/>
我來葢欲報恩分契闊非徇利與榮古人有為知巳死<lb/>
只恐凍骨埋邊庭中朝貴人豈念我重裘厚履飄華纓<lb/>
傳聞北地更寒極不知彼民何以生<lb/>
<pb n="KR4h0067_WYG_047-2b"/>
　　蘇才翁子美有贈扶溝白鶴觀黄道士詩記于屋<lb/>
　　壁嵗久漫滅今縣宰周同年得完本于民間抵予<lb/>
　　求詩<lb/>
潦倒黄冠無足論白頭嗜酒住荒村狂名偶為留詩著<lb/>
陳迹仍因好事存金石鏘洋虚殿寂龍蛇灑落古牆昏<lb/>
飛黄滅没浮雲外瘦馬何能望駿奔<lb/>
　　和吳仲庻寄吳英比部安道之子壯年致政歸隠蘄<lb/>
　　春<lb/>
<pb n="KR4h0067_WYG_047-3a"/>
負米承親願己賖<hi>遭母憂服除遂致仕</hi>恥隨鷄鶩逐泥沙一朝投<lb/>
紱真高士萬巻藏書舊世家齒髪未衰非藥物山林不<lb/>
返為雲霞龎眉尚有郎潜者徇禄憂生真可嗟<lb/>
　　聞范景仁遷居許昌為詩寄之<lb/>
天衢名利塲塵泥繼朝昏况兹辭榮久厭苦車馬喧慨<lb/>
然忽高舉翩若黄鵠飜朝賣城西宅暮理南行轅回首<lb/>
豈無懷眷眷望國門想象解裝初完美未可論縱横置<lb/>
老屋缺剥周短垣臧獲念去故炊㸑假甖盆㓜穉喜就<lb/>
<pb n="KR4h0067_WYG_047-3b"/>
新階庭走諸孫幸有克家子生事不日温許昌昔名都<lb/>
扵今亦雄藩先賢雖己逺風迹凛猶存况復多巨公分<lb/>
義素所敦丞相辭黄閣學士乗朱轓青雲同禁省白首<lb/>
㑹山樊潩水湛寒光盡眼清心䰟華堂臨曲渚畫舫承<lb/>
十樽高談金石諧逸筆風雨奔得朋誠多歡孤陋未可<lb/>
爰時當惠好音獨樂慰荒園<lb/>
　　和范景仁緱氏别後見寄求決樂議雖用其韻而<lb/>
　　不依次葢以景仁才力高逸步驟絶羣非駑拙所<lb/>
<pb n="KR4h0067_WYG_047-4a"/>
　　能追故也<lb/>
至樂存要𦕈失易求之難昔從周道衰疇人曠其官聲<lb/>
律久無師文字多缺漫仁皇閔崩壞黄庭集危冠紛紜<lb/>
鬬筆舌異論誰能殫或欲徇陳迹竅厚潜鎪剜或欲立<lb/>
私意妄取舊史刋古今互齟齬大抵皆欺讕景仁信其<lb/>
説墨守不可干賤子欲面從誰與換膽肝必求此議決<lb/>
深谷為崇巒何如兩置之試就中和㸔天地育萬物生<lb/>
成適暄寒聖人保四海皇極致阜安樂理亦如此炳煥<lb/>
<pb n="KR4h0067_WYG_047-4b"/>
猶朱丹嘽緩與噍殺折衷遺兩端兹道苟不由芒刄難<lb/>
嬰髖魯樂最為備雍徹施三桓齊韶猶隸習太公避陳<lb/>
完唐民聴伴侣不復含悲酸乃知樂有源鐘鼓皆波瀾<lb/>
昨者清明初榆火始改鑚景仁從許來傾都咸聚觀諸<lb/>
公競邀迓非獨惜春殘議樂不復對晝夕且窮歡來時<lb/>
桃李穠去日芍藥闌三旬只須臾駛若阪上丸轘轅逢<lb/>
雨别怳惝歸騎單東西步步逺回首祝加餐仍冀勉中<lb/>
和心廣體自胖<lb/>
<pb n="KR4h0067_WYG_047-5a"/>
　　贈太師文公挽辭三首<lb/>
汾晉地形美古今多巨賢况承勲烈後宜有慶靈傳著<lb/>
位登朝右聲華出衆先起家從此始圭組遂蟬聨<lb/>
美化流民物薰然遺愛多樂公當日社邵父至今歌庭<lb/>
有三鱣集門容駟馬過欲知餘慶在公鼎格平和<lb/>
夏屋封何處山田有卧牛蟠根走伊水回首負嵩丘忠<lb/>
孝家風備哀榮禮秩優寵驚舞宸翰萬古照松椒<lb/>
　　樞密太傅文恭胡公宿挽辭二首<lb/>
<pb n="KR4h0067_WYG_047-5b"/>
行冠鄉人品文為學者師黄裳藴厚徳玉律儼清規大<lb/>
節人難奪嘉謨世莫如儀刑不可見遺烈滿豐碑<lb/>
徘徊逰内禁密勿賛鴻樞隂徳加民物清明服士夫天<lb/>
方遺一老星忽隕三吳疑從龍髯去乗雲在帝都<hi>英宗時方上仙</hi>
　　緱山引<lb/>
王子吹笙去不還當時舊物唯緱山山深樹老藏遺廟<lb/>
春月秋風空自閒轘轅左界連商雒碧瓦朱欄露華薄<lb/>
經時掩户庭草深永晝無人澗花落徘徊未下日將西<lb/>
<pb n="KR4h0067_WYG_047-6a"/>
遥望嵩陽烟景㣲鶴馭飄颻向何許林間空見白雲飛<lb/>
　　和王介甫明妃曲<lb/>
胡騶上馬唱胡歌錦車己駕白槖駝明妃揮淚辭漢主<lb/>
漢主傷心知奈何宫門銅環雙獸面回首何時復來見<lb/>
自嗟不若住巫山布袖蒿簮嫁鄉縣萬里寒沙草木稀<lb/>
居延塞外使人歸舊來相識更無物只有雲邊秋雁<lb/>
飛愁坐泠泠調四絃曲終掩面向胡夫侍兒不解漢家<lb/>
語指下哀聲猶可傳傳徧胡人到中土萬一他年流樂<lb/>
<pb n="KR4h0067_WYG_047-6b"/>
府妾身生死知不歸妾意終期寤人主目前美醜良易<lb/>
知咫尺掖庭猶可欺君不見白頭蕭太傅被讒仰藥更<lb/>
無疑<lb/>
　　初到洛中書懷<lb/>
四十餘年西復東勞生薄宦等飛蓬所存舊業惟清白<lb/>
不負明君有樸忠早避喧煩真得䇿未逢危辱好收功<lb/>
太平觸處農桑滿贏得閭閻鶴髪翁<lb/>
　　和邵堯夫秋霽登石閣<lb/>
<pb n="KR4h0067_WYG_047-7a"/>
飛簷危檻出林端王屋蒿丘咫尺間獨愛高明遊佛閣<lb/>
豈知憂喜滿塵寰目窮莽蒼纎毫盡身得逍遥萬象閒<lb/>
暇日登臨無厭數悲風殘葉巳珊珊<hi>先生冬夏俱不出</hi>
　　同鮮于子駿題和樂亭<lb/>
春禽弄朝晴秋蟲吟雨夕風和振蘭芳露寒滋菊色萬<lb/>
物苟得所隨時各有適矧伊人最靈胡為長戚戚聖人<lb/>
垂大訓燦爛著芳册至樂和無聲大禮簡無迹心專守<lb/>
中庸身不蹈邪僻造次常在前須臾不離側窮通雖百<lb/>
<pb n="KR4h0067_WYG_047-7b"/>
變何往不自得兹亭聊寓名樂和在胷臆<lb/>
　　送向防禦經知陳州<lb/>
千騎去翩翩專城尚少年韋平家好學隂馬世稱賢官<lb/>
用才能進恩非雨露偏想聞河潤逺封畛帝畿連<lb/>
　　張子厚先生哀辭<hi>名載</hi>
先生負材氣弱冠逰窮邊麻衣揖鉅公决䇿期萬全謂<lb/>
言叛羌背坐可執而鞭意趣小參差萬金莫留連中年<lb/>
更折節六籍事精研羲農訖周孔上下皆貫穿造次循<lb/>
<pb n="KR4h0067_WYG_047-8a"/>
繩墨儒行無少愆師道久廢缺模範幾無傳先生力振<lb/>
起不絶尚聨綿教人學雖博要以禮為先庶幾百世後<lb/>
復都三王前釋老此尤熾羣倫將蕩然先生論性命指<lb/>
示令知天聲光動京師名卿爭薦延寘之石渠閣豈徒<lb/>
修簡編丞相正自用立有榮枯權先生不可屈去之歸<lb/>
卧堅孤嫠聚滿室餬口耕無田欣欣茹藜藿皆不思<lb/>
肥鮮近應詔書起尋取病告還舊廬不能到丹旐風翩<lb/>
翩人生㑹歸盡但問愚與賢借令陽虎壽詎足驕顔淵<lb/>
<pb n="KR4h0067_WYG_047-8b"/>
况於朱紫貴飄忽如雲烟豈若有清名高出太白巔門<lb/>
人俱經帯雪涕㑹松阡厚終信為美繼志仍須専讀經<lb/>
守舊學勿為利禄遷好禮效古人勿為時俗牽修内勿<lb/>
修外執中勿執偏當令洙泗風郁郁滿秦川先生儻有知<lb/>
無憾歸重泉<lb/>
　　觀試騎射<lb/>
閶闔風正清觚稜日初媚材雄集便殿玉座親臨視三<lb/>
河俠少兒初識天子貴天山汗血留蹀躞全鐶轡揚鞭<lb/>
<pb n="KR4h0067_WYG_047-9a"/>
秋雲高顧盼有餘鋭縈回勢可觀罄控動如志毫釐應<lb/>
心目審固參身臂鳴絃電雹驚寸的氷瓦碎龍顔薄笑<lb/>
春喜色連旁侍旦為徒步人暮作彯纓使揚揚出九門<lb/>
親友生意氣須知天地徳慎勿忘所自黠羌猶旅拒獫<lb/>
狁方繁熾求為忠義臣無負搜羅意<lb/>
　　藏珠石<hi>疊石溪東山下有墜石卸九徑二尺餘其崖上脱處猶存</hi>
水齧東山根土色渥如丹危峯忽摧脱半崖卸石丸隂陽昔融<lb/>
結神化不可原初疑偓佺養靈藥魑魅觴之無故落又疑蛟龍<lb/>
<pb n="KR4h0067_WYG_047-9b"/>
伏巨卵雷電擊之從此毈<hi>卵不孚也</hi>或者女媧補天餘却下青𠖇<lb/>
遺耳珠不然盤古戲為樂聊取天弧彈朱雀物理萬狀終難<lb/>
知巧心推求徒自疲不如引客坐石上好竒且醉手中巵<lb/>
　　華嚴真師以詩見貺聊成二章紀其趣尚<lb/>
知足隨縁處處安一身温飽不為難禪房窄小纔容榻<lb/>
此外從他世界寛<lb/>
素髪青眸七十餘未嘗逰學只安居旁無几杖身輕健<lb/>
應為身閒得自如<lb/>
<pb n="KR4h0067_WYG_047-10a"/>
　　六十寄景仁<lb/>
從來好與天爭力困竭方知已力㣲見事晚扵蘧伯玉<lb/>
今知五十九年非<lb/>
　　和子美二貧詩<lb/>
君子尚仁義寳用為身資其人苟不賢冨饒亦胡為所<lb/>
以回憲徒不厭糟與藜當時萬金産令名傳者誰子美<lb/>
初解褐為吏長河湄月得數斛禄僅足供饘糜謂言家<lb/>
無寳不必修籓籬囊衣不自煖乃為偷意窺穿墉入其<lb/>
<pb n="KR4h0067_WYG_047-10b"/>
室探取無纎遺從事借之帯同列乞其衣日髙服未具<lb/>
不敢踰門畿蕭條四壁寒獨立空自嗤援毫揮幅紙書<lb/>
作二貧詩上言運命邅温飫無時期下嗟職事勞舊學<lb/>
日以隳乃知賢者心不獨憂寒飢壈坎雖益多志業終無<lb/>
衰我實甚貧者視君猶白圭行年三十餘碌碌無他竒<lb/>
庇身太學官朝夕惟鹽虀讀君二貧作我事借君詞<lb/>
君誠士林秀不免青衫卑滿腹豈無才抱蓄未有施不<lb/>
用固為小用之活蒸藜如君有此富豈必藏珠璣財貧<lb/>
<pb n="KR4h0067_WYG_047-11a"/>
非道貧已矣何嗟咨<lb/>
　　送薯蕷苗與興宗<lb/>
客從魏都來貽我山藷實散之膏土間春苗比如櫛吾<lb/>
家庭户狹樹藝苦其密危根逓扶戴怒牙猶拂鬱興言<lb/>
念伊人好嗜與我一家蓄桐君書喜觀汜氏述雖為簮<lb/>
帯拘雅尚林樊逸分獻取其誠豈容羞薄物况聞知藥<lb/>
者餌此等苓术願益君子年康直體無疾散誕得寛壤<lb/>
繁大宜無日蕭條新蔓抽苯䔿<hi>草叢生也</hi>故叢茁入冬霜霰<lb/>
<pb n="KR4h0067_WYG_047-11b"/>
嚴葉落苗可出伸如猿臂長拳若熊膰腯拾木㸑銅鼎<lb/>
相期聚書室云誰得其徒谿茶與山栗<lb/>
　　閒居<lb/>
故人通貴絶相過門外真堪置雀羅我已幽慵僮更懶<lb/>
雨來春草一番多<lb/>
　<lb/>
　<lb/>
　兩宋名賢小集巻四十七<lb/>
</p>
<p>
</p>
  </div>
</body>
</text>
</TEI>
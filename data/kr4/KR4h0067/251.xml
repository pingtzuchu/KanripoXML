<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百五十一</head> <lb/>
    <p>
<pb n="KR4h0067_WYG_251-1a"/>
欽定四庫全書<lb/>
　兩宋名賢小集巻二百五十一<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　翠㣲南征録<hi>十</hi>
　華岳<lb/>
　　寄敬甫葉兄<lb/>
嵗次丁夘秋八月既生魄於時謫建安脱去未有䇿忽<lb/>
<pb n="KR4h0067_WYG_251-1b"/>
覩星鳯光慨然陪履舄自謂入閩建閲人幾千百間有<lb/>
知功名所建復邪僻否則茍利禄鄙猥何足責獨我子<lb/>
敬甫挺挺出蠻貊舌端搖戈矛筆下羅疆埸和以軍國<lb/>
秘歴歴有竒畫以此方定交歸心已翰翮送君東郭門<lb/>
握手不忍釋明年入中都首上平戎䇿甫結君相知便<lb/>
念長沙謫細草天子書願置孤臣驛論薦方躊躇倚門<lb/>
重垂白轍環溫凊圍笑言方啞啞去我兩牛鳴恍若闗<lb/>
山隔去年槐花黄郡國書貢籍若以經濟材俯亦從此<lb/>
<pb n="KR4h0067_WYG_251-2a"/>
役白屋寄簮纓青燈聨衽席談笑生風雷議論燦金碧<lb/>
雪香飛梅花歸鞍整南陌别徳殊未幾拳拳在朝夕君<lb/>
腹坦東牀吾身繫西國從此嘆參商蓬瀛非咫尺尺紙<lb/>
雖屢投奥援不我索星次幾一周幸我安且釋嘗觀義<lb/>
與利更相為損益欲論古人交二者請君擇不惟眼獨<lb/>
青且要心同赤此身可虀粉此道不可易自料吾與君<lb/>
造物難棄擲胸次蓬萊山襟懐雲夢澤未説詩書帥休<lb/>
論文章伯堂堂大丈夫豈可虚竹帛但恨不振蹤尚此<lb/>
<pb n="KR4h0067_WYG_251-2b"/>
多扞格在君當先登挽回二千石饑溺切君身推解過<lb/>
疇昔炎涼無異心始終無異迹庶幾吾二人交情可全<lb/>
璧<lb/>
　　記夢<lb/>
夜漏徹三更夢牛入我屋有角㫁而懸有足折而縮驚<lb/>
覺細思量識有何禍福兆者事之先形者心之屬事既<lb/>
兆於心夢乃形於腹入屋牛有盖為卒事刑獄吾今尚<lb/>
縲囚其應已桎梏體具牢方具無足牢不足不足意無<lb/>
<pb n="KR4h0067_WYG_251-3a"/>
他示予可脱輻去盖只論牛其義尤可録牛足不下垂<lb/>
得一生可續牛角不上横得厶去何速一旦忤君心吾<lb/>
辠當何贖生去氣横秋風馬不相逐下裂輿地圖上應<lb/>
周天宿峥嶸挽萬鈞其始播百穀身雖在籠檻志不經<lb/>
溝瀆甯戚不吾歌丙吉當吾哭安得如齊王過堂憐觳<lb/>
<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>
　　苦蚊<lb/>
四壁人聲絶榻下蚊烟滅可憐翠㣲翁一夜敲打折<lb/>
<pb n="KR4h0067_WYG_251-3b"/>
　　上運管張平國十首<lb/>
妙年司釀水邉州浪迹曽陪汗漫逰紅粉夜嫌銀燭短<lb/>
醉和明月下西樓<lb/>
大江南畔五松西潘岳風流夢有詩歸路經從定留挽<lb/>
莫教父老見旌旗<lb/>
雨洗芙蓉沃眼青雪潭澄月照人明銅民指㸃向民説<lb/>
未比當年令尹清<lb/>
霜風十月客辭家廷老相期下九華檢旱不逢陶靖節<lb/>
<pb n="KR4h0067_WYG_251-4a"/>
喚船同過鯉魚沙<lb/>
紫樞黄閣總青氊西掖東華墨尚鮮何事<hi>闕</hi>　　　業<lb/>
獨公蓮幕任淹延<lb/>
閒將玉斧製羅紈醉引龍蛇競筆端流落<hi>闕</hi>　　　軸<lb/>
緑窗俱作畫圖看<lb/>
武城三載促公歸自合班行列禁圍計幕暫參知有在<lb/>
野夫乗此便横飛<lb/>
朱顔緑鬢富春秋家世才華三總優不用鶴裘兼映雪<lb/>
<pb n="KR4h0067_WYG_251-4b"/>
天然標格自風流<lb/>
雲衢從此喜通亨鳯閣鸞臺信脚行願把恩風散寰宇<lb/>
盛栽桃李作門生<lb/>
英雄三載謫東南二月東風始放還馬痩尚嫌歸路窄<lb/>
願求屋上一青山<lb/>
　　秋朝有感<lb/>
十年版築歎勤劬自笑青雲去路迂昨夜高宗聞有夢<lb/>
不知曽到傅岩無<lb/>
<pb n="KR4h0067_WYG_251-5a"/>
　　聞有薦翠㣲者成二絶<lb/>
二袁吕布漫豺狼孟徳仲謀那易量顧我三逢三顧主<lb/>
空教徐庶下南陽<lb/>
韜鈐鼎鼐本同倫後世人才自淺深相國若能擒項籍<lb/>
漢壇應不屬淮隂<lb/>
　　有激呈江聖與判院<lb/>
不郊不國不吾廬兀兀騰騰十載餘頸昔已逃三尺劍<lb/>
腹今猶秘九疇書齊牛難爇呉元濟賈鵩何慙董仲舒<lb/>
<pb n="KR4h0067_WYG_251-5b"/>
只合三緘且鉗口一蓑歸去伴樵漁<lb/>
　　與楞伽老瑛上人<lb/>
勿謂年來世道艱都縁彼此不相參一生知已有千萬<lb/>
十事從人無二三紅杏無壇堪拱北白蓮有社結和南<lb/>
扁舟若有東歸便㫁竹枯松寄一儋<lb/>
　　呈王子䝉隠者<lb/>
國士還須為國憂肯同兒女作身謀存無補世亡無異<lb/>
生不驚人死不休秦鹿還須屠狗逐楚猴猶為爛羊羞<lb/>
<pb n="KR4h0067_WYG_251-6a"/>
如今若論西都事却與中唐風馬牛<lb/>
　　夜讀離騷<lb/>
楮衾封冷白凝霜輾轉無眠夜未央風欲送愁先巻帳<lb/>
雨嫌多夢故敲窗自慚鼓瑟投齊好漫接歌輿勸楚狂<lb/>
起把離騷讀幽悶楚詞還似楚江長<lb/>
　　倪尚書生祠<lb/>
聞説先生入建都一年民樂吏清癯四廂夜月封朱户<lb/>
兩院春風鎖翠廡一旦有書追駟馬萬寃無計徹羣烏<lb/>
<pb n="KR4h0067_WYG_251-6b"/>
焚香再拜祝公夀問有清朝賞罰無<lb/>
　　秋晚呈薛子長<lb/>
一瓮香膠一曲琴得相尋處且相尋覔寛却怪青山卜<lb/>
座乆不知黄葉深當路星軺已鉗口異鄉風物更闗心<lb/>
何時繫艇秋江上醉卧蘆花雪滿襟<lb/>
　　雙桂堂<lb/>
月姊親移入慶門廣寒今是並肩人分他蟾窟雌雄種<lb/>
作我螢窗南北隣傲竇雖慳三樹玉比詵翻剰一枝春<lb/>
<pb n="KR4h0067_WYG_251-7a"/>
主人便好鞭黄鵠研取魁梢謝紫宸<lb/>
　　憶弟妹<lb/>
别來三載客東南始信人生聚首難眼底不聞鴻雁信<lb/>
鼻頭常為鶺鴒酸問天不語語徒厲驀地上心心類剜<lb/>
安得春風吹馬首卧聴行列報平安<lb/>
　　責逋<lb/>
索逋無術謁公門豈謂公門反愴神令尹幸酧三百索<lb/>
痴兒猶戀一千緡如今束手方知錯自此甘心莫厭貧<lb/>
<pb n="KR4h0067_WYG_251-7b"/>
不是恩波不旁洽五窮無奈苦隨人<lb/>
刳腸植粟餧官牛牛骨成塵粟未酧何事蓮參猶閣筆<lb/>
反憐花縣若虚舟季公素重千金諾膠鬲當貽萬世羞<lb/>
願效相如還趙璧莫教顔色歎牀頭<lb/>
　　送趙右秋<lb/>
梅花飛雪滿霜洲洲上行人去莫留蠟炬結花催管籥<lb/>
雁聲喚客上蘭舟莫嫌氷炭情難入自是薰蕕味不侔<lb/>
執節從教少知遇勿於世路學沉浮<lb/>
<pb n="KR4h0067_WYG_251-8a"/>
閩藩齊指右參軍玉骨清無半㸃塵一味恤刑常召禍<lb/>
十年逰宦只憂貧圜扉月照金波夜寒谷花開玉樹春<lb/>
客子與君雖素昧一詩聊記子張紳<lb/>
　　牢城言懐<lb/>
重城不隔世間塵箇裏無花别有春寃鬼夜隨風雨泣<lb/>
病囚時作犬羊呻雷霆不霹欺君賊彗孛偏凌為國人<lb/>
欲問老天天已老料應無説為敷陳<lb/>
　　贈楞珈老瑛上人<lb/>
<pb n="KR4h0067_WYG_251-8b"/>
無聊㫁梗撥寒灰門掩桑風客自推急下火爐乂手接<lb/>
便將布袋解頭開拂牀展巻呈詩藁炙盞分茶當酒杯<lb/>
别後逢人須問訊楞珈曽倩寄書來<lb/>
　　謝許判院惠米<lb/>
溝壑膏粱總自招仲尼陳蔡亦囂囂不逢魯肅千囷指<lb/>
空折淵明五斗腰孤竹二饑知我意蒼梧一飽為君謠<lb/>
從今隻手摩挲腹却向顔門問一瓢<lb/>
　　除夜大雪<lb/>
<pb n="KR4h0067_WYG_251-9a"/>
青帝明朝下玉京先教滕六掩車塵梅花笑我三年臈<lb/>
椒葉争他一夜春烏角觸檐鞭墮玉馬蹄印路椀抛銀<lb/>
何當夜縛呉元濟去作中興社稷臣<lb/>
　　宿水陸寺<lb/>
蕭寺廊廡濶無人獨自行呉儂非好僻楚客為誰清花<lb/>
落慿風埽燈殘借月明江湖有烟浪且此寄餘生<lb/>
　　呈魯伯瞻<lb/>
信㫁無青鳥盟來有白鷗悶和詩作首愁聴<hi>缺</hi>　　水<lb/>
<pb n="KR4h0067_WYG_251-9b"/>
滴蓮花曉山空桂子秋功名有期㑹教<hi>缺</hi>
　　浦城買舟<lb/>
㣲雨催行斾西風催客舟菊<hi>闕</hi>　　　　　　　　浪<lb/>
激花翻雪山涵影浸秋前灘<hi>闕</hi>
　　歸興呈呉夢祥<lb/>
魚雁音書少闗山夢寐遙對花思粉面遇<hi>闕</hi>　　　喜<lb/>
意鵲應報歸心馬更驕西風綽鞭鐙飛<hi>闕</hi>
　　秋晚即事<lb/>
<pb n="KR4h0067_WYG_251-10a"/>
秋宇清如洗秋宵分外長寒鷄鳴午夜征雁喚重陽楓<lb/>
葉已全赤菊花纔半黄不知秋幾許試與問蘇郎<lb/>
　　呈李景山<lb/>
居静心常樂愁多鬢不禁買舟和月載把酒對花斟白<lb/>
水有深淺青山無古今從兹得真趣消盡利名心<lb/>
　　小圃<lb/>
舍北有餘隙平褫作小園花存四五本竹種兩三根風<lb/>
伯倩搖珮月娥煩佐樽誰知方丈裏别有一乾坤<lb/>
<pb n="KR4h0067_WYG_251-10b"/>
　　流螢<lb/>
誰將殘草曳流螢月黒星昏分外明老眼年來困躔度<lb/>
恍疑流彗入王城<lb/>
前年天狗落京西千里生靈血染衣子夜不知螢電過<lb/>
復憂天外一星飛<lb/>
　　得金正將書<lb/>
八行黥墨笑金暉今亦提兵上海涯一介問安雖老畧<lb/>
感恩猶勝李申之<lb/>
<pb n="KR4h0067_WYG_251-11a"/>
　　莫出<lb/>
無事何須出短籬一闗風月足朱扉幾回靸起芒鞋去<lb/>
帶得閒愁無限歸<lb/>
　　自喻呈趙明甫<lb/>
梁間燕子為喃喃故下珠簾未欲還料得無聲如反舌<lb/>
不應留落在人間<lb/>
　　惜秋<lb/>
祝融嘘火扇驕陽北陸迎寒釀雪霜安得金風専嵗令<lb/>
<pb n="KR4h0067_WYG_251-11b"/>
四時心地有清涼<lb/>
詩到林頭落葉時眼前秋事已無㡬何當領取秋容去<lb/>
收拾詩囊帶得歸<lb/>
　<lb/>
　<lb/>
　<lb/>
　<lb/>
　兩宋名賢小集巻二百五十一<lb/>
</p>
<p>
</p>
  </div>
</body>
</text>
</TEI>
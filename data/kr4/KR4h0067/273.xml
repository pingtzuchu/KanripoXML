<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百七十三</head> <lb/>
    <p>
<pb n="KR4h0067_WYG_273-1a"/>
欽定四庫全書<lb/>
　兩宋名賢小集巻二百七十三<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　石屏續集<hi>一</hi>
　戴復古字式之天台黄巖人居南塘石屏山因自號<lb/>
　焉負奇尚氣慷慨不羈少孤痛父東臯子遺言收拾<lb/>
　殘稿遂篤志於詩從雪巢林景思竹隠徐淵子講明<lb/>
<pb n="KR4h0067_WYG_273-1b"/>
　句法復登放翁之門而詩益進南遊甌閩北窺呉越<lb/>
　逾梅嶺窮桂林上㑹稽絶重江浮彭蠡汎洞庭望匡<lb/>
　廬五老九疑諸峯然後放於淮泗歸老委羽之下遊<lb/>
　歴既廣聞見益多為學益髙深而奥宻以詩鳴江湖<lb/>
　間五十年<lb/>
　　客行河水東<lb/>
客行河水東客行河水西客行河水南客行河水北行<lb/>
行無已時朱顔變老色至人棲一方庭戸羅八極保心<lb/>
<pb n="KR4h0067_WYG_273-2a"/>
如止水不受萬物役有道肥其軀故能適所息<lb/>
　　鳳鳴有吉凶<lb/>
鵲叫令人喜鴉噪令人憎人心自分别吉凶屬禽聲舜<lb/>
時有鳳鳴文王時亦鳴漢時鳳亦鳴六朝時亦鳴鳳鳴<lb/>
有吉凶人不仔細聽<lb/>
　　江南新體<hi>王建有此體别張誠子</hi>
郎船江下泊妾家樓上住朝朝暮暮間上下兩相顧相<lb/>
顧不相親風波愁殺人<lb/>
<pb n="KR4h0067_WYG_273-2b"/>
　　感寓四首<lb/>
采薇人固髙飲露蟬遂清謀兹一粒粟舉世共營營營<lb/>
營亦多塗中有虧與盈陋巷一簞食朱門九鼎烹窮達<lb/>
各有命繄誰主權衡吾生未可必秋風白髮生<lb/>
蛛網羃虚簷一飽羅羣飛寒蠶囓枯桑一身終繭絲物<lb/>
物巧生理我生拙奚為貂裘日已敝石田歳長饑一貧<lb/>
已到骨一氣儻未衰舉目送飛鴻悠悠知我誰<lb/>
夜雨挾秋風摵摵撼庭樹浮生堪幾秋青鬢忽已素鉛<lb/>
<pb n="KR4h0067_WYG_273-3a"/>
刀刲九牛䇿蹇望長路所操莽無奇自好徒自誤改絃<lb/>
調新聲履道易故步收功在桑榆其敢忽遲暮<lb/>
紅紫委路塵緑樹有嘉色刳心晚聞道玩物若有得青<lb/>
春坐銷歇方兹見真實人生到中年胡不保明徳秋風<lb/>
墮庭梧棲鳳去無迹矯首碧雲端一語三歎息<lb/>
　　頻酌淮河水<lb/>
有客游濠梁頻酌淮河水東南水多鹹不如此水美春<lb/>
風吹緑波鬱鬱中原氣莫向北岸汲中有英雄淚<lb/>
<pb n="KR4h0067_WYG_273-3b"/>
　　刈麥行<lb/>
腰鐮上隴刈黄雲東家西家麥滿門前村寡婦拾滯穂<lb/>
饘粥有餘炊餅餌我聞淮南麥最多麥田今歳屯干戈<lb/>
飽飯不知征戰苦生長此方真樂土<lb/>
　　元宵雨<lb/>
窮人不謀歡元夜如常時晴雨均寂寞蚤與一睡期朱<lb/>
門粲燈火歌舞臨酒池酒䦨歡不足九街恣游嬉前呵<lb/>
驚市人簫皷逐後隨片雲頭上黑翻得失意歸<lb/>
<pb n="KR4h0067_WYG_273-4a"/>
　　鄂渚張唐卿周嘉仲送别<lb/>
武昌江頭人送别楊栁秋來不堪折漢陽門外望南樓<lb/>
昨日不知今日愁英雄握手新相識人情正好成南北<lb/>
酒䦨人散最闗情一雁西飛楚天碧<lb/>
　　詰燕<lb/>
去年汝來巢我屋梁間汙泥髙一尺啄腥抛穢不汝厭<lb/>
生長羣雛我護惜家貧恵愛不及人自謂于汝獨有力<lb/>
不望汝如靈蛇銜寶珠雀獻金環來報徳春風期汝一<lb/>
<pb n="KR4h0067_WYG_273-4b"/>
相顧對語茅簷慰岑寂如何今年來于我絶蹤跡一貪<lb/>
簾幙畫堂間便視吾廬為棄物<lb/>
　　寄趙鼎臣<lb/>
學如劉子政不使校書天禄閣文如李太白不使待詔<lb/>
金鑾殿倚樓終日看廬山贏得虚名聞九縣才忌太髙<lb/>
心忌太清平平穏穏為公為卿騏驥可羈乃歸帝閑麟<lb/>
鳳莫測為瑞人間人間為瑞徒能好騏驥可羈終逺到<lb/>
歳寒心事幾人知手把梅花供一笑<lb/>
<pb n="KR4h0067_WYG_273-5a"/>
　　阿奇晬日<lb/>
窮居少生涯養子如種穀寸苗方在手想像秋禾熟吾<lb/>
兒天所恵骨相頗豐碩娟娟懐抱中一歳至周日願汝<lb/>
無災害長大庶可必十歳聰明開二十早奮發胷蟠三<lb/>
萬巻手握五色筆䇿勲文字場致君以儒術不然學孫<lb/>
呉從横萬人敵為國取中原闢地去㝠北他年汝成就<lb/>
料我頭已白光華照老眼甘㫖不可缺為子必純孝為<lb/>
臣必正直以我期望心一日必一祝勿謂癡小兒茫然<lb/>
<pb n="KR4h0067_WYG_273-5b"/>
無知識胎教尚有聞斯言豈無益<lb/>
　　松江舟中四首荷葉浦時有不測末句故及之<lb/>
夜聽楓橋鐘曉汲松江水客行信悤悤少住亦可喜且<lb/>
食鱖魚肥莫問鱸魚美<lb/>
垂虹五百步太湖三萬頃除却岳陽樓天下無此景范<lb/>
蠡挾西施功名付煙艇<lb/>
秋風吹客衣歸興浩難寫寒林噪晚鴉紅日墮平野篙<lb/>
師解人意㰕棹酒旗下<lb/>
<pb n="KR4h0067_WYG_273-6a"/>
扁舟乃官差舟子吾語汝汝為我作勞吾亦不汝負好<lb/>
向上塘行莫過荷葉浦<lb/>
　　漁父詞二首<lb/>
漁父飲不須錢栁枝斜貫錦鱗鮮換酒却歸船<lb/>
漁父醉釣竿閒栁下呼兒牢繫船髙眠風月天<lb/>
　　觀陸士龍作顧彦先婦答夫二首有感次韻<lb/>
北風吹歳暮空閨獨棲止夙興淚盈掬夕息夢十里妾<lb/>
生胡不辰失身從蕩子嚼蘗苦我心餐氷噤我齒離異<lb/>
<pb n="KR4h0067_WYG_273-6b"/>
奚足悲險澀可勝紀寄書西飛雁反復話終始<lb/>
鼠璞竊美名冠玉假外觀良人誇意氣下妾愁歳晏念<lb/>
君始行邁雪嶺梅初粲春風桃已紅光陰等飛彈相思<lb/>
果如何金環寛玉腕昔為連理枝今作摶沙散惜哉牛<lb/>
與女脉脉阻河漢特棲良獨難守堅祗自讃雙劍幾時<lb/>
合寄聲問華煥勿聽五羊歌富貴忘貧賤<lb/>
　　栗齋鞏仲至以元結文集為贈<lb/>
尋常被酒時歸則急投枕為愛次山文今夜醉忘寢偉<lb/>
<pb n="KR4h0067_WYG_273-7a"/>
哉浯溪碑千載氣凛凛舂陵賊退篇少陵猶斂袵文章<lb/>
自一家其意則古甚太羮遺五味純素薄文錦聱牙不<lb/>
同俗斯人異所禀君君望堯舜人人欲倉廪古道不可<lb/>
行時對窪樽飲<lb/>
　　杜甫祠<lb/>
嗚呼杜少陵醉卧春江漲文章萬丈光不隨枯骨葬平<lb/>
生稷契心致君堯舜上時兮弗我與屹然抱微尚干戈<lb/>
奔走蹤道路饑寒狀艸中辨君臣筆端咏將相髙吟比<lb/>
<pb n="KR4h0067_WYG_273-7b"/>
興體力救風雅喪如史數千篇才氣一何壯到今五百<lb/>
年如公尚無恙麒麟守髙阡貂蟬入畫像一死不幾時<lb/>
聲迹兩塵莽何如耒陽江頭三尺荒艸墳名如日月光<lb/>
天壤<lb/>
　　琵琶亭<lb/>
潯陽江頭秋月明黄蘆葉底秋風聲銀龍行酒送歸客<lb/>
丈夫不為兒女情隔船琵琶自愁思何預江州司馬事<lb/>
為渠感激作歌行一篇六百一十字白樂天白樂天平<lb/>
<pb n="KR4h0067_WYG_273-8a"/>
生多為達者語到此胡為不釋然弗堪謫宦便歸去廬<lb/>
山故接柴桑路不尋黄菊伴淵明忍泣青衫對商婦<lb/>
　　送李來賓<lb/>
君作來賓宰聽我説來賓蠻俗無王化當為行化人有<lb/>
民無租賦租賦出商旅逐利遭重征商旅亦良苦能放<lb/>
一分寛可減十分怨不愛資囊橐但愛了支遣民窮賴<lb/>
撫摩官貧俸不多但得百姓安俸薄其奈何勿謂朝廷<lb/>
逺官職易遷轉律身貴廉勤御事要明斷自縣辟為州<lb/>
<pb n="KR4h0067_WYG_273-8b"/>
指日為太守須知早歸來瘴鄉不可久<lb/>
　　題姚雪蓬使君所藏蘇野塘畫<lb/>
髙者為山坳者為壑為煙為雲渺渺漠漠水鳥樹林人<lb/>
家聚落騎者何之舟者未泊三尺紙上萬象交錯天機<lb/>
自然神驚鬼愕嗚呼此吾之故人野塘蘇元龍之墨迹<lb/>
中有石屏老淚痕又為野塘添一筆<lb/>
　　章泉二老歌<lb/>
在昔商山傳四皓又聞香山圖九老異鄉異姓適同時<lb/>
<pb n="KR4h0067_WYG_273-9a"/>
爭如章泉一家兄弟登期頤章泉之上兩山下有地可<lb/>
宫田可稼伯也仲也蚤休官季也相約歸林泉名動京<lb/>
師耕谷口山中有詩天下傳一生得閒兼得夀皓首龎<lb/>
眉世稀有竹隠先生八十三定庵居士七十九客從逺<lb/>
方來亦是六十叟手把一枝梅奉勸兩翁酒問翁何以<lb/>
致遐齡請翁細説吾細聽不燒丹不學仙五行有長數<lb/>
天所禀賦焉人生一氣統四體衆人斵喪吾能全要知<lb/>
養心無他術日多喫飯夜獨眠承翁見教謝翁去兩翁<lb/>
<pb n="KR4h0067_WYG_273-9b"/>
慇懃留我住是夜醉眠苔竹軒夢見山靈向我言翁之<lb/>
所説皆不然兩翁盛徳合乎天天與遐齡五百年<lb/>
　　毗陵呈王君保使君二首<lb/>
姑蘇道士天酒星醉筆寫出雙龍形墨蹟從横奪造化<lb/>
蜿蜒滿壁令人驚一龍翻身出雲表口吞八極滄溟小<lb/>
手弄寶珠珠欲飛握入掌中拳五爪一龍排山山為開<lb/>
頭角與石争崔嵬波濤怒起接雲氣不向九霄行兩來<lb/>
萬物焦枯天作旱兩雄壁隠寧非懶真龍不用只畫圖<lb/>
<pb n="KR4h0067_WYG_273-10a"/>
猛拍䦨干寄三歎<lb/>
　　　右天慶觀畫龍自題姑蘇羽士李懐仁醉筆<lb/>
何人筆端有許力捲來一片瀟湘碧摩挲老眼看不真<lb/>
怪是層波湧虚壁天慶觀中雙黑龍物色雖殊妙處同<lb/>
能將此水畜彼龍方知畫手有神通龍兮水兮終㑹遇<lb/>
天下蒼生待霖雨<lb/>
　　　右太平寺畫水<lb/>
　　南嶽<lb/>
<pb n="KR4h0067_WYG_273-10b"/>
南雲縹緲連蒼穹七十二峯朝祝融凌空棟宇赤帝宅<lb/>
脩廊翼翼生寒風朝家遣使嚴祀典御香當殿開宸封<lb/>
願福四海扶九重干戈永息年屢豐五嶽今惟見南嶽<lb/>
北望乾坤雙淚落<lb/>
　　玉華洞<lb/>
憶昨游桂林巖洞甲天下奇奇怪怪生妙不可模冩玉<lb/>
華東西巖具體而微者神工巧穿鑿石壁生孔罅玲瓏<lb/>
透風月宜冬復宜夏中有補陀仙坐斷此蕭灑空山茅<lb/>
<pb n="KR4h0067_WYG_273-11a"/>
葦區無地可税駕舉目忽此逢心駭見希詫題詩媿未<lb/>
能斯人亦無暇<lb/>
　　祝二嚴<lb/>
僕本山野人漁樵共居處小年學父詩用心亦良苦捜<lb/>
索空虚腹綴緝艱辛語餬口走四方白頭無伴侣前年<lb/>
得嚴粲今年得嚴羽我自得二嚴牛鐸諧鐘吕粲也苦<lb/>
吟身束之以簮組遍參百家體終乃師杜甫羽也天姿<lb/>
髙不肯事科舉風雅與騷些歴歴在肺腑持論傷太髙<lb/>
<pb n="KR4h0067_WYG_273-11b"/>
與世或齟齬長歌激古風自立一門戸二嚴我所敬二<lb/>
嚴亦我與我老歸故山殘年能幾許平生五百篇無人<lb/>
為之主零落天地間未必似塵土再拜祝二嚴為我收<lb/>
拾取<lb/>
　　懐家三首<lb/>
白髮出門來三見梅花謝客路有歳年歸心無晝夜<lb/>
强言不思家對人作意氣惟有布被頭見我思家淚<lb/>
三年寄百書幾書到我屋昨夜夢中歸及見老妻哭<lb/>
<pb n="KR4h0067_WYG_273-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_273-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集卷二百七十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百六十二</head> <lb/>
    <p>
<pb n="KR4h0067_WYG_162-1a"/>
欽定四庫全書<lb/>
　兩宋名賢小集巻一百六十二<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　梅谿詩集<hi>二</hi>
　　林知常惠白酒六尊仍示酒法作十韻謝之<lb/>
老去生涯付盃酒種秫辛勤三百畝東臯遺法嗟失傳<lb/>
蜜汁<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>漿不通口邇來軟飽經月無豈有清歡對朋友<lb/>
<pb n="KR4h0067_WYG_162-1b"/>
百錢强就村媪醉終夜蔬腸作雷吼先生祗把文字耕<lb/>
妙意能施杜康手憐我新愁餘萬斛那更澆腸無五斗<lb/>
分惠青州六從事秘法兼蒙傳肘後便同北海歌不空<lb/>
免似東坡歎烏有嗟予偃蹇老更饕感激故人情意厚<lb/>
㑹須續遣白衣來籬畔黄花欲重九<lb/>
　　九日飲酒㑹趣堂者十九人老者與焉既醒念不<lb/>
　　可以無詩因用贈林知常韻示諸友<lb/>
我似揚雄貧嗜酒筆作耕犂紙為畝辛勤耕植三十年<lb/>
<pb n="KR4h0067_WYG_162-2a"/>
往往糟醨罕濡口今年九日甕盎空誰饌先生荷諸友<lb/>
衰顔迎醉生嫩紅饞腹隨餐失饑吼菊花不上老人頭<lb/>
酒盞聊傳此時手文字飲韓嘉數子禮法拘髠惟一斗<lb/>
哀翁興盡輒先歸不待盃盤狼藉後坐客高談驚四隣<lb/>
吾鄉已在無何有明朝黄花亦不惡俗眼無端自疎厚<lb/>
酒醒聊記坐中人有似平原凡十九<lb/>
　　陳元佐和詩贈以前韻<lb/>
無功懶仕由堪酒故向東臯事田畆自慚耕稼非老農<lb/>
<pb n="KR4h0067_WYG_162-2b"/>
嵗入何曽給糊口通功易事媿無術漫闢書齋㑹鄉友<lb/>
出技慙如鼯䑕窮説法强為獅子吼交游漸覺不在眼<lb/>
老拙自知當縮手陳生慷慨真可人文似良金瞻如斗<lb/>
論交何止十年前耐久遙期十年後把酒殷勤問黄菊<lb/>
十年故舊寧多有士窮要使節義敦不見韓公稱子厚<lb/>
北窗捉筆書惡詩醉中戲贈陳三九<lb/>
　　周仲翔和詩贈以前韻<lb/>
與子十年同把酒貧賤未能離隴畝今年依舊對黄花<lb/>
<pb n="KR4h0067_WYG_162-3a"/>
㑹意何由笑開口老來鍾愛有三兒邇嵗從師得吾友<lb/>
祝螟方擬為蠃飛䑛犢俄驚作牛吼幼兒已作一覺夢<lb/>
大匠徒施兩年手乙子沈疴賴營牧再生豈止由南斗<lb/>
嗟予屯厄世所棄急難誰肯相先後論交最喜子善終<lb/>
報徳深慙我無有猶憐甲乙二孺子莫景於渠意加厚<lb/>
煩君為吾嚴誨之毋惜鞭笞九十九<lb/>
　　陳獻可宋孝先萬孝傑夏伯虎和詩復用前韻<lb/>
凖擬重陽㑹詩酒手種菊花凡數畝佳節相逢俱可人<lb/>
<pb n="KR4h0067_WYG_162-3b"/>
一一篇章堪適口揚庭醖藉更清新<hi>陳</hi>晉宋間人顔謝<lb/>
友愛鄉詞源浩萬斛<hi>宋</hi>下筆驚人風雨吼季梁蕭灑詩<lb/>
如人飄然自是風騷手<hi>萬</hi>用之年少富文墨<hi>夏</hi>日出珠<lb/>
璣不論斗誠叔思深希仲逸齊驅未識誰先後老朽那<lb/>
能敵年少胸中空洞嗟無有張我三軍得數子造物遺<lb/>
予非不厚明年秋戰豈無人雲夢定須吞八九<lb/>
　　九日把酒十九人和詩者數人而已今已後期不<lb/>
　　復追索許以來年九日還用前韻發一笑<lb/>
<pb n="KR4h0067_WYG_162-4a"/>
勸君須飲文字酒勸君耕耨心中畆飲非文字猶聚蚊<lb/>
心田不耕棘生口登高佳節豈易得況此相逢皆勝友<lb/>
談傾坐上冰玉清興生筆下波濤吼我亦逢場聊戲劇<lb/>
韻語殊非三昧手試投瓦礫已成堆辱報驪珠未盈斗<lb/>
和之者寡豈陽春高才料恥居王後嗟我窮愁無以遣<lb/>
酒債詩篇行處有與兹飲㑹類平原逃我詩盟㡬高厚<lb/>
如今並許隔年還直須日月逢重九<lb/>
　　宋孝先示讀自寛集復用前韻<hi>老去悲秋强自寛少陵九日詩也予</hi>
<pb n="KR4h0067_WYG_162-4b"/>
　　<hi>老境失幼子逢秋益悲凡所以强自寛者一寓於詩也録自中秋以前古律詩數十篇目曰自</hi>
　　<hi>寛集</hi>
淵明酷愛尊中酒季子貧無負郭畆我生薄與二子同<lb/>
俯仰人間亦縁口一室蕭然僅容膝毛穎陶泓自相友<lb/>
㑹心終日雌聲讀排悶有時麤氣吼感秋詩集名自寛<lb/>
雕琢更慙非妙手篇章不工如子固聲名敢望星之斗<lb/>
宋生輒作過情語十韻殷勤為跋後譽之韓栁誰敢當<lb/>
意古語奇吾豈有何如操矛時入室鍼我膏肓乃相厚<lb/>
<pb n="KR4h0067_WYG_162-5a"/>
牀頭周易深且神毋惜往來論六九<lb/>
　　再用前韻述懐并簡諸友<lb/>
太白徉狂喜盃酒陳登豪氣恥求畝揮毫爛吐風月篇<lb/>
濟世高談霸王口古人可作誰與歸白也吾師登可友<lb/>
萬言窗下盃水冷百尺樓頭鼻聲吼丈夫未遇聊爾耳<lb/>
肯向權門思炙手淨掃一室安吾貧晝閲詩書夜星斗<lb/>
休論生天與作佛靈運甘居丈人後吾儕慎勿慕富貴<lb/>
鳴鼓定須攻冉有但願相從文字樂交情合向窮中厚<lb/>
<pb n="KR4h0067_WYG_162-5b"/>
倚看前席坐間人平步登瀛㕘二九<lb/>
　　鄭遜志胡叔成謝鵬劉敦信萬廓鄔一唯和詩復<lb/>
　　用前韻<lb/>
前日中秋一壺酒交朋解散歸南畆把盃邀月止三人<lb/>
中有客來從谷口<hi>鄭</hi>首登詩壇出險語張我孤軍真畏<lb/>
友重陽佳句更竒絶西風猛向松關吼中庸伯始遙遙<lb/>
冑<hi>胡</hi>穎然作賦吟詩手謝客篇章似春草分得家傳才<lb/>
一斗<hi>謝</hi>句法天然自圓熟長慶詩豪今有後<hi>劉</hi>妙齡能<lb/>
<pb n="KR4h0067_WYG_162-6a"/>
作老成語必大奇兒亦希有<hi>萬</hi>鄔郡太守司馬孫文與<lb/>
其人兩温厚<hi>鄔</hi>我與數子無薰蕕文字相從十常九<lb/>
　　九日㑹飲予為唱首自和凡數篇皆因事叙情爾<lb/>
　　未作重九詩也今再和一篇每句用事而不見姓<lb/>
　　名末聨外餘皆畧存對偶必有能和之者<lb/>
獨坐東籬歎無酒種秫西疇故盈畆菊花叢畔來白衣<lb/>
桑落杯中付饞口汝南風俗有故事龍山宴集多佳友<lb/>
靜聞彭澤三徑香遙想藍田雙澗吼順時習射馬嘶風<lb/>
<pb n="KR4h0067_WYG_162-6b"/>
隨俗登山囊繫手慈恩塔冷舊衣冠戲馬臺空古刁斗<lb/>
三嗅馨香感慨中細看茱萸酩酊後應制賦詩人孰在<lb/>
坐湖聨句今還有明朝見花心已别此日登高意宜厚<lb/>
日月並應節物嘉獨恨今年無閏九<lb/>
　　過盤山宿旅邸<lb/>
一嶺迢迢十里賖行人半日踏煙霞青山遮莫盤千匝<lb/>
歸夢何曽不到家<lb/>
　　宿浮橋<lb/>
<pb n="KR4h0067_WYG_162-7a"/>
落日丹丘下西江十里西浮橋通古道逆旅傍清溪夜<lb/>
靜水聲細曉陰山色迷吾鄉在何處天逺白雲低<lb/>
　　西征<lb/>
紹興建元二十二良月壬午時丁未王家辭弟游帝都<lb/>
出門滿眼思親淚鶺鴒送我過原隰朋友攜尊宿蕭寺<lb/>
朝離黄塘惜分别莫宿青山嗟獨自初心滿擬游鴈山<lb/>
行止非人輒乖異黄巖留連越三宿故舊過從日沈醉<lb/>
鄭生伴我千里行近世人無此風義皇華亭上一回首<lb/>
<pb n="KR4h0067_WYG_162-7b"/>
陡覺眉頭起鄉思西江十里浮橋邊把酒登樓吟擁鼻<lb/>
山行初逢建子月入眼梅花已春意前觀三渡覺非舊<lb/>
下視兩灘真可畏渡頭仙人還笑我髭鬚如棘猶名利<lb/>
欲入天台觀石橋行來匆匆未能遂途中邂逅張老丞<lb/>
<hi>廷玉</hi>十五年前樂清尉自嗟吾非沈謝輩面目從來苦難<lb/>
記飛泉枕上夢成魔達旦思家何曽睡細雨濛濛入關<lb/>
嶺旅邸重尋舊題字雨脚微收過天姥洗出峯巒疊蒼<lb/>
翠劉阮祠荒土猶赤溪山真是神仙地道傍石現小金<lb/>
<pb n="KR4h0067_WYG_162-8a"/>
仙傳舍荒涼誰廢置柘溪竹染兒女痕石嶺松含棟梁<lb/>
器路入南明觀石佛樓閣岧嶤更深邃八年行役兩來<lb/>
游岩上題詩記前事乘興剡溪尋故人久别相逢雜悲<lb/>
喜義風吹水送行舟越國江山滿瞻視十四嵗娥孝且<lb/>
烈三百里湖明更媚千巖競秀壑爭流終日貪看趣遙<lb/>
寄西興渡口聲如雷銀浪崔嵬魄驚悸江神為我風色<lb/>
平天闕煌煌瞻象魏賢關訪舊話酸辛更食<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>鹽舊滋<lb/>
味學官欲以職事留自媿非才力辭避觀臺雲物端可<lb/>
<pb n="KR4h0067_WYG_162-8b"/>
書宫線初長日南至龍山僦舍觀大禮儀㐲森然典文<lb/>
備人臣貴盛古今無秦公父子俱為使景靈告謝樂聲<lb/>
回鵷鷺花枝侈君賜西游連日覩天顔和氣氤氲散憔<lb/>
悴嵗云莫矣却歸來捉筆書為于役志<lb/>
　　周徳逺植瑞香於窗前戲成一絶<lb/>
主人貪睡為貪香花植窻前意味長見説有時魂夢裏<lb/>
化為蝴蝶遶花旁<lb/>
　　海棠<lb/>
<pb n="KR4h0067_WYG_162-9a"/>
欲與春爭媚嫣然一笑芳雨中如有恨疑是為無香<lb/>
　　白若遇水以小舟從石門渡勢危甚因書數語示<lb/>
　　圖南文卿時八月二日也<lb/>
歸途阻秋潦溪漲不可涉迂從石門渡未見心已怯壯<lb/>
哉龍伯宫幽據鴈山脇巖如峙城壁南北本相接衆流<lb/>
欲朝宗天為開岌嶪泓澄潭百尺臲卼舟一葉吾生何<lb/>
自輕内顧無可挾所賴二友生千里同負笈忠信儻可<lb/>
仗免作飛鳥帖來歸從剡溪山水頗涉獵石齧天台舟<lb/>
<pb n="KR4h0067_WYG_162-9b"/>
浪拍臨海楫可曽如此境令我魂震懾連年作行客川<lb/>
塗但取捷不因風雨暴誰瞰逺步屧兹渡雖云惡觀覽<lb/>
意亦愜漫賦石門篇添入剡游篋<lb/>
　　孟甲孟乙好蓄古錢因示以詩<lb/>
世人多好錢今汝獨好古書中閲平凖壁上按圖譜廣<lb/>
拾漢五銖逺及周九府惜哉生我家此物罕曽覩百中<lb/>
時得一喜笑見眉宇所蓄雖不多其志頗可取閭閻富<lb/>
家子繞牀堆阿堵一字不識丁碌碌何足數更宜移此<lb/>
<pb n="KR4h0067_WYG_162-10a"/>
力典墳讀三五縱未到聖賢定可過乃父<lb/>
　　東園小閣丹粉一新昌齡有詩次韻<lb/>
小園小閣無奇新但喜有酒堪娯賔西疇種秫可自釀<lb/>
不用勤買抛青春月明星稀烏擇木吾愛吾廬堪寓目<lb/>
須知主父五鼎珍不似王猷數竿竹丈夫未遇當安貧<lb/>
帶經且作鋤園人詩酒過從老兄弟一笑可破雙眉顰<lb/>
見説西園相繼闢好將因果同栽植子孫清白世相傳<lb/>
莫同阮氏分南北<lb/>
<pb n="KR4h0067_WYG_162-10b"/>
　　夢齡得男老者喜甚湯餅㑹中出詩以賀<lb/>
梅溪佳氣夜葱葱果得奇兒應夢熊湯餅笑歡良不淺<lb/>
桑弧時節稍相同<hi>予以十月二十八日生猶子以二十九日生</hi>喜將老眼看<lb/>
猶子首出新詩賀乃翁從此吾門如謝傳芝蘭玉樹滿<lb/>
庭中<lb/>
　　次濟上人韻<lb/>
老來未厭短檠光又集青衿就故鄉却荷道人能具眼<lb/>
不同時輩有他腸心傳潛澗源流别首出新詩意味長<lb/>
<pb n="KR4h0067_WYG_162-11a"/>
我亦筆頭為佛事未應中國異西方<lb/>
　　浴佛無雨<lb/>
俗言浴佛天必雨今年浴佛天愈晴招提鐘磬集梵侣<lb/>
世尊塵埃思一清紛然膜拜口誦偈舉頭看天紅日明<lb/>
或云天意與佛抝<hi>老行者云天與佛打抝</hi>不放雨師龍伯行天雖<lb/>
不雨佛亦浴誤此億萬蒼生情廟堂何人職調燮勸天<lb/>
與佛無使爭沛然一雨四方足億萬蒼生俱沐浴<lb/>
　　題郭莊路<lb/>
<pb n="KR4h0067_WYG_162-11b"/>
南山有井名黄花我卜别業臨其涯酌泉漱石思往事<lb/>
天遺景與名俱嘉東籬種菊隠君子悠然凝望南山賖<lb/>
兹人高躅已千古三徑蕪沒堪咨嗟我生本抱丘壑尚<lb/>
誤涉塵世爭浮蝸十年太學志未遂歸來隴畆躬桑麻<lb/>
草莊新築亦不惡青山逺近光交加㑹須移住效杜老<lb/>
終賦歸去師陶家新涼入郊九日近西風漸欲吹烏紗<lb/>
龍山風俗有故事撩我清興凌煙霞<lb/>
　　度鴈山<lb/>
<pb n="KR4h0067_WYG_162-12a"/>
鴈山五經眼兹行尤可觀初冬天氣佳鴈歸山未寒有<lb/>
日照幽谷無雲翳層巒入境見祥雲<hi>祥雲峯</hi>振衣登馬鞍<lb/>
<hi>馬鞍嶺</hi>瀑水飛玉龍<hi>兩龍/湫</hi>羽旗導翔鸞<hi>展旗峯翔鸞峯</hi>石柱屹天<lb/>
外<hi>天柱峯</hi>卓筆書雲端<hi>卓筆峯</hi>靈峯觀石室杖履穿㠝岏山<lb/>
禽知我來好音若相歡<hi>登羅漢洞有鳥鳴絶頂聲極可愛</hi>羣峯列春笋<lb/>
丹青狀尤難<hi>靈峯新創丹青閣</hi>行色媿匆匆更約他時看<lb/>
　　臘日與守約同舍賞梅西湖<lb/>
西湖處士安在哉湖山如舊梅花開見花如見處士面<lb/>
<pb n="KR4h0067_WYG_162-12b"/>
神清骨冷無纎埃不將時節較早晚風味自是花中魁<lb/>
暗香和月入佳句壓盡今古無詩才武林深處景益勝<lb/>
十里眼界多瓊瑰北枝貪睡南枝醒杖履得得纔出來<lb/>
旅中兹游殊不惡況有佳友銜清杯手折林間一枝雪<lb/>
頭上帶得新春囘<lb/>
　　同舍再約賞梅用前韻<lb/>
梅溪野人真野哉老眼長為寒梅開朅來西湖探春色<lb/>
濡毫一洗胸襟埃却將梅花比和靖花與人物俱奇魁<lb/>
<pb n="KR4h0067_WYG_162-13a"/>
同行二十五佳客一一盡是離騷才新詩一出花價長<lb/>
糠粃桃李奴玫瑰湖山已槁處士骨風月未厭吾儕來<lb/>
欣聞好事約重賞凖擬餐玉嘗春杯預辦長牋收白雪<lb/>
載取十里清香囘<lb/>
　　興化簿葉思文吾鄉老先生也比㳂檄見訪既别<lb/>
　　寄詩二十八韻次韻以酬<lb/>
莫年初仕塗暇日但書䇿儒生餘氣習筆端事揮斥政<lb/>
學兩疎謬篇章稍沈溺楚東㑹詩豪酬唱奏金石逢場<lb/>
<pb n="KR4h0067_WYG_162-13b"/>
爭出奇遇險或遭厄忽泝三峽流遙經數州驛廬山看<lb/>
未足巫峯過尤惜西郊祠卧龍東屯弔詩伯飛飛猶倦<lb/>
鳥秋風送歸翮同行得嘉友鏖戰交鋒鏑弛擔白蘋洲<lb/>
天日去咫尺忠誼懐魯公霸業悲項籍<hi>湖州設㕔舊祠項籍</hi>奉詔<lb/>
還故鄉齒落肌瘦瘠涕泗拜松楸荒蕪翦荆棘心期樂<lb/>
田里誓不綰銅墨槖雖無陸金歸幸全趙璧陛下忽誤<lb/>
恩泉南又分職入閩如入蜀枯腸復㝠索腰縁病減圍<lb/>
髪為悲添白風仰秦君高節慕姜相直惡語誰流傳同<lb/>
<pb n="KR4h0067_WYG_162-14a"/>
僚誤刋刻吾鄉老先生吏事以儒飾新篇似庭燎逺寄<lb/>
箴我癖把酒欲細論何時再㳂檄陽春七十首光豔萬<lb/>
丈射招邀屈原魂收召子厚魄驚開老病眼喜見墨妙<lb/>
蹟願公倡斯文用夏變蠻貊<hi>近世作詩文者多溺於異端之學正顔郎先生痛革</hi>
<hi>其弊</hi>
　<lb/>
　<lb/>
　<lb/>
<pb n="KR4h0067_WYG_162-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻四</head> <lb/>
    <p>
<pb n="KR4h0067_WYG_004-1a"/>
欽定四庫全書<lb/>
　兩宋名賢小集巻四<lb/>
　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　楊文公集<lb/>
　　内直<lb/>
芝泥初熟詔書成紅藥翻階晝景清屋瓦生煙宫漏永<lb/>
時聞幽鳥自呼名<lb/>
<pb n="KR4h0067_WYG_004-1b"/>
　　讀史效白體<lb/>
易牙昔日曾蒸子翁叔當年亦殺兒史筆是非空自許<lb/>
世情真偽復誰知<lb/>
　　閨思<lb/>
征夫萬里戍交河塞外蕭條朔氣多古壁暗蛩催夜織<lb/>
朝來一葉下庭柯<lb/>
　　李御史<lb/>
清曉乗驄出九衢内朝簪筆坐前墀天家御史非凡格<lb/>
<pb n="KR4h0067_WYG_004-2a"/>
曾向崑崙服紫芝<lb/>
　　王殿丞舉通判桂州<lb/>
科名得玉向崑丘家世長淮入海流通籍殿中鈎盾省<lb/>
頒條嶺外桂林州漢皇前席期清夜楚客歸帆指素秋<lb/>
父老歡聞鄰郡政<hi>前知賓州</hi>壺漿千里待鳴騶<lb/>
　　大名温尚書之任<lb/>
窣雲樓堞古銅臺幕府池塘菡萏開畢萬山河千里逈<lb/>
亞夫鐘鼓九天來屬鞬前隊射鵰手載筆初筵倚馬才<lb/>
<pb n="KR4h0067_WYG_004-2b"/>
命將文昌非細事星光昨夜動昭回<lb/>
　　喜賀梁三入翰林<lb/>
六鰲雲海冠蓬萊玉署深嚴枕斗魁漢殿論兵得頗牧<lb/>
梁園作賦掩鄒枚趨朝御案香盈袖侍宴仙莖露滿杯<lb/>
五色天香看視草懸知獨有長卿才<lb/>
　　次韻和昭侯立秋見寄<lb/>
雲峯半歛火西流桃簟微涼忽報秋飲露吸風齊女怨<lb/>
登山臨水楚人愁珠喉倚瑟華堂暮桂髓薫衣别院幽<lb/>
<pb n="KR4h0067_WYG_004-3a"/>
美疹已平休沐浴會應投轄一相留<lb/>
　　弟伋歸寜<lb/>
一夕西風木葉飛長安久客念庭闈去隨塞鴈啣蘆逺<lb/>
歸及家雞啄黍肥負郭生涯同季子澄江詩景屬𤣥暉<lb/>
帝城紫陌多塵土免化輕雲白紵衣<lb/>
　　景陽諌議赴餘杭<lb/>
浙水東西兩節旄君今于此握戎韜油囊仙姥流霞酒<lb/>
鰌穴靈胥白鷺濤盤石起家傳典訓翹車開幕聘英髦<lb/>
<pb n="KR4h0067_WYG_004-3b"/>
子牟江海終非久剰鱠鱸魚把蟹螯<lb/>
　　杭州嚴從事<lb/>
栁岸蘭橈片席飛秋風澤國季鷹歸幕中蓮渚紅衣脱<lb/>
江外蓴羮紫線微十部須知從事貴雙魚莫遣尺書稀<lb/>
西陵正接家山路試為因人問釣磯<lb/>
　　鄱陽皮録事<lb/>
松陵遺集古風騷故國田園沒海濤三世青氊傳舊物<lb/>
<hi>三世有集五百巻</hi>十年黄綬歎徒勞謝塘春草侵魂夢潘縣秋<lb/>
<pb n="KR4h0067_WYG_004-4a"/>
霜入鬢毛鄱水黄金漫如粟想君終不染脂膏<hi>漢書地理志云</hi>
<hi>鄱陽出黄金粟</hi>
　　史館楊嵎學士以詩話及空門之事次韻以和之<lb/>
雙樹金言付囑頻閻浮外䕶託王臣誰知天禄草𤣥客<lb/>
曾是靈山受記人<lb/>
　　諸暨簿張慈<hi>閩人有聚書之癖事祖母九十餘</hi>
新官佐邑近閩隅令伯歡心就養初暫住梁園慵獻賦<lb/>
因經禹穴便探書忘機海國親鷗鳥寄信金華託鯉魚<lb/>
<pb n="KR4h0067_WYG_004-4b"/>
迴日殺青兼兩載想君清俸亦無餘<lb/>
　　次韻和昭收寄銀臺李舍人之什<lb/>
柱下方書掌事機深嚴侍從接論思歸鞍通徳香街迥<lb/>
前席延英晝漏遲菊徑頓疎陶靖節月樓偏憶庾元規<lb/>
華堂宴集應難去玉斚醇醪滿勸誰<lb/>
　　送吳航<lb/>
井臼荒涼旅鬢斑經年索米住長安囊中賣賦金都盡<lb/>
衣上悲秋淚不乾客路飄蓬殊未定侯門置醴豈成歡<lb/>
<pb n="KR4h0067_WYG_004-5a"/>
擔簦忽起東遊興庭樹西風昨夜寒<lb/>
　　并州王諫議<lb/>
瑣闈聊輟皂囊封晝錦還鄉意氣雄别墅揮金延父老<lb/>
近郊騎竹見兒童蒲盧善化終成政蟋蟀深思未變風<lb/>
更待出師平黠虜戎衣獻捷大明宫<lb/>
　　奉和翰林諸公賀閣長李公領銀臺之任<lb/>
西漢公車主上章官曹秘邃接明光天書時草鳳鳳詔<lb/>
邊奏親開赤白囊咫尺清規頻借筯離披金蘂阻飛觴<lb/>
<pb n="KR4h0067_WYG_004-5b"/>
瀛洲仙侣相期處銅馬門中白玉堂<lb/>
　　姚起居赴兩浙轉運<lb/>
吳會商功利蓬丘輟史臣同僚供祖帳屬郡望行塵富<lb/>
國催流馬編年廢獲麟槖鞬二千石襦袴幾州人名姓<lb/>
丹臺籍封疆析木津片言空犴獄密啓到鈎陳且運方<lb/>
船粟初嘗千里蓴江山助詩思新詠掩汀蘋<lb/>
　　集賢劉工部隲知衡州<lb/>
仁里古湘川頒條命雋賢腰垂丈二組身下九重天山<lb/>
<pb n="KR4h0067_WYG_004-6a"/>
水登臨思庭闈喜懼年官曹郎位宿衣袂御爐烟記事<lb/>
成新史賡歌有雅篇為貪驅弩矢不從泛樓船治道山<lb/>
陰卒離羣藏室仙衡陽無過鴈尺素若為傳<lb/>
　　魏奉禮昭文知吉州龍泉縣<hi>故少卿咸熈之子</hi>
平昔登龍坂因縁識玉人庭中華轂滿膝下綵衣新少<lb/>
列悲先露高堂泣累茵嘉賓碣館閉遺業寢丘貧弓冶<lb/>
傳家久絃歌宰邑頻循良同漢吏恵愛及齊民又出夷<lb/>
門去還臨灨水濱不須輕百里自古應星辰<lb/>
<pb n="KR4h0067_WYG_004-6b"/>
　　作坊魏使知隰州<lb/>
幾年供奉宣徽殿一旦腰懸刺史魚戚里園林甲京洛<lb/>
將壇家世閲詩書離筵惜别空銀榼官舍思歸夢玉除<lb/>
四十專城誰不美驂驔千騎擁干旟<lb/>
　　司農欒少卿知洪州<lb/>
大農搜粟漢名卿千里江西擁斾旌腰下金龜三品綬<lb/>
手中銅虎八州兵<hi>江西舊管八州</hi>屬鞬牧伯趨庭見騎竹兒童<lb/>
塞路迎<hi>前任江南轉運使</hi>洪井主人今重士肯教懸榻有塵生<lb/>
<pb n="KR4h0067_WYG_004-7a"/>
　　送邵梁秀才<lb/>
君家罨畫溪嵗晚忽思歸密雪不獻賦流塵空化衣購<lb/>
書藏屋壁温席奉庭闈清世莫招隱垂天待一飛<lb/>
　　酬秘閣黄少卿因見所作洞霄宫碑且有題記<lb/>
譙郡增嚴李母祠神龜矯首負金碑豆萁己乏不休思<lb/>
虀臼兼無絶妙辭翠琰雄文慙内史<hi>隋内史薛道衡有老君祠庭碑</hi>黄<lb/>
庭美翰枉羲之<hi>翰林裴待詔奉敕書</hi>蓬丘麗句偏相許勝得山龍<lb/>
袞服披<lb/>
<pb n="KR4h0067_WYG_004-7b"/>
　　弟僓歸鄉<lb/>
客兒詩思揜春塘杖䇿來觀上國光舉白萬錢酤酒飲<lb/>
殺青千巻買書藏梁園緑篠將欹雪楚岸蒼葭己變霜<lb/>
躍馬還鄉那隔嵗預應乾鵲報高堂<lb/>
　　弟伸歸鄉<lb/>
澤國思歸詠采蘭束書攜劍出長安天涯朝暮倚門望<lb/>
嵗晏風霜行路難閩嶺夕嵐鄉樹老楚江寒浪客衣單<lb/>
巖前舊勒移文處到日重須拂蘚看<lb/>
<pb n="KR4h0067_WYG_004-8a"/>
　　王尚食知鳯翔<hi>曾領延安</hi>
露冕分憂輟近班朝陽鳴鳳古岐山三刀吉夢頻為郡<lb/>
駟馬高車又出關宴客羽觴那有算題詩綵筆莫教閒<lb/>
將壇義府平生事早立邊功奏凱還<lb/>
　　福州古田宰李堪<lb/>
由來百里應華星何況牛刀乍發硎五栁不須輕印綬<lb/>
七關聊且訪圖經雪天張飲連浮白海縣抄書剰殺青<lb/>
公暇好裁封禪頌聖皇將欲駕云亭<lb/>
<pb n="KR4h0067_WYG_004-8b"/>
　　黄旦宰江州徳化縣<lb/>
外臺論薦達乗輿花縣絃歌製錦初氣直公車曾諫獵<lb/>
政清官舍舊懸魚二林重結遺民社五栁閒尋靖節居<lb/>
好繼謫仙留絶唱雲屏九叠倚晴虚<hi>李白廬山謡有屏風九叠雲錦張之</hi>
<hi>句</hi>
　　贈文照大師<lb/>
讀徧龍宫七佛書一塵無念得衣珠金園講席天花滿<lb/>
沙界禪心水月孤擁衲夜霜凝屋瓦閉關春雨長庭蕪<lb/>
<pb n="KR4h0067_WYG_004-9a"/>
公卿半是空門友缾錫因循寄上都<lb/>
　　慎大詹以吳柑見貺<lb/>
龍陽休説木奴洲震澤黄柑占上流承露玉漿仙掌曙<lb/>
亞霜金顆洞庭秋香黏素手吳娃麗冷滌朝酲楚客愁<lb/>
應是荔支催入貢隨河飛鳥逐鳴騶<lb/>
　　秘閣舒職方知舒州<lb/>
西崑册府控千廬鉛筆多年校魯魚厭享雙雞大官膳<lb/>
貪乗五馬使君車明光畫省辭青瑣天柱仙壇訪紫書<lb/>
<pb n="KR4h0067_WYG_004-9b"/>
只恐政成抛印綬攜家深入白雲居<lb/>
　　夜宴<lb/>
玉壺春漏咽銅龍畫棟塵飛曲未終樽酒緑醅和蟻泛<lb/>
牕燈紅焰隔紗烘水沈煙裊風微起霜檜陰圓月正中<lb/>
苦恨當關催夙駕平明入謁未央宫<lb/>
　　陳大博知建州<lb/>
夢筆山連化劍津兩鄉人看錦衣新北堂滫瀡三牲膳<lb/>
南陌驂驔五馬塵畫角聲殘鈴閣暮露芽香細茗園春<lb/>
<pb n="KR4h0067_WYG_004-10a"/>
甌閩自昔多名士誰是賢侯席上珍<lb/>
　　再别陳建州因以抒意<lb/>
北闕多年作侍臣一枝烟雨憶南閩留連五鼓趨丹禁<lb/>
<hi>近拜章求解職領郡上不允所請</hi>健羨雙旌擁畫輪籬畔菊荒環堵宅<lb/>
山中鶴怨未歸人州民刺字空漫滅目斷東方千騎塵<lb/>
　　梁四諫議知鳳翔府<lb/>
幾日銀臺閲副封岐陽西顧委秦中函關叱馭經天險<lb/>
豳國聞雞接土風雲幕杯盤三省近星郵章奏九門通<lb/>
<pb n="KR4h0067_WYG_004-10b"/>
下車卧理應無事莫遣融樽酒暫空<lb/>
　　錢易赴蘄春<lb/>
名重星垣試官閒月寺中竹符千里郡花浪一帆風塵<lb/>
隙駒從度霞觴酒莫空公堂封筆塜郵舍遞詩筒騷客<lb/>
休懷楚詞臣各薦雄長庚謫仙骨須入抃鰲宫<lb/>
　　福州張從事<lb/>
萬人都督古閩州幕府旌門映碧油閫外依蓮滯英俊<lb/>
樽前噉薤占風流犀燈照水窺龍劍鯨沫噴空見蜃楼<lb/>
<pb n="KR4h0067_WYG_004-11a"/>
暇日登高賦滄海添鹽堪為昔賢羞<lb/>
　　元淨上人之新安謁李學士兼遊廬阜<lb/>
雙闕重城到幾迴兩遊千里忽浮杯黟江春水淺深渌<lb/>
廬岳夏蓮傾倒開謝客同翻貝葉字湯師獨占碧雲才<lb/>
舊房京寺門空閉坐榻凝塵砌長苔<lb/>
　　京府獄空降詔因寄大尹學士<lb/>
長安惡少罷探丸桴皷聲沈禁網寛三尺舊章閑玉律<lb/>
八行優詔下金鑾帝臨宣室方前席民值唐年恥掛冠<lb/>
<pb n="KR4h0067_WYG_004-11b"/>
終日訟庭無一事早調伊鼎佐湯盤<lb/>
　　葉秘書温知蜀州江原縣<hi>前任嘉州從事自合淝管記授此官</hi>
秘省丞郎出字人錦江偏好濯纓塵酒壚千古風流地<lb/>
花縣三年爛漫春白羽豫州慵草檄青天蜀道厭摧輪<lb/>
巴猿杜魄驚鄉夢莫遣霜華鬢畔新<lb/>
　　和酬秘閣錢少卿夜直見寄次韻<lb/>
甘𤓰朱李郢醪濃素綆銀牀蔭碧桐賜第舊連丹鳳闕<lb/>
直廬今在未央宫承雲仙掌延年露轉蕙薰絃解愠風<lb/>
<pb n="KR4h0067_WYG_004-12a"/>
此夕蓬山好逃暑月軒清話恨難同<lb/>
　　送石枕與參政王給事<hi>雄道人所恵者</hi>
千古碧潭秋水骨琢成孤枕冷如氷因為江外朱輪守<lb/>
得自林間白足僧月幌光寒吞桂魄暑軒氣爽壓梅蒸<lb/>
竒章好尚非流俗願向蕭齋代曲肱<lb/>
　　黄小著震知興元府南鄭縣<lb/>
藏室仙郎罷屬辭暑天驅傳出京畿流年兩鬢生華髮<lb/>
宰邑全家住翠微九折坂長須叱馭三聲猿苦欲霑衣<lb/>
<pb n="KR4h0067_WYG_004-12b"/>
金門薦鶚知音在<hi>政事夕郎太原公嘗抗章稱薦</hi>不到𤓰時捧詔歸<lb/>
　　陳堯拱廷評致仕歸蜀<hi>西樞給事之兄也</hi>
一家今有十朱輪獨憶雲山欲退身天邑繁華行樂厭<lb/>
月曹清要命書新西風躍馬經秦甸東道椎牛讌孟鄰<lb/>
秋稼萬箱僮百指羲皇之上更何人<lb/>
　　史館趙祠部況通判宿州<hi>時被病堅乞外任</hi>
風流華省含香客籍甚先朝奏賦人竹使三年勞佐郡<lb/>
栁堤千里待行春文園避事心長笑天禄讐書鬢漸新<lb/>
<pb n="KR4h0067_WYG_004-13a"/>
帝念河渠在封郡特縁經義委名臣<lb/>
　　擇良上人歸天台<lb/>
片席然犀經水府幾程登陸望霞標吟情晚日繁雲合<lb/>
歸路秋風密葉凋行道六時廬岳漏浮杯千里浙江潮<lb/>
舊房晏坐觀空後香積多年飯頓銷<lb/>
　　表元師歸縉雲有懷故雄闍黎成轉韻六十四句<lb/>
括蒼古名郡生齒三萬家我昔自先殿捧詔臨軍牙清<lb/>
心治期月訟息民無譁雄公真大士晏坐緜嵗華駕言<lb/>
<pb n="KR4h0067_WYG_004-13b"/>
造梵宇室邇驚人遐迎門虎溪屐布地牛頭花庭松偃<lb/>
翠葢澗泉漱金沙坐聞獅子吼歸恨踆烏斜驛召還上<lb/>
都騰裝即脩路别師黄金園贈我碧雲句我歸步赤墀<lb/>
代言紅藥署彈指知苦空觀心得降住藏識慙宿薫輪<lb/>
迴悲晚悟折簡問南宗寄言滿緗素絶念契真如忘筌<lb/>
離文字刦燒雖洞然龍華決同遇師名達宸扆恩詔頒<lb/>
方袍歡喜黑白衆蕭衰霜雪毛毘耶見有疾示身如幻<lb/>
泡雙林忽歸寂人天但哀號堆案遺札在滿鉢香飯銷<lb/>
<pb n="KR4h0067_WYG_004-14a"/>
只應伸臂頃未覺他方遥犀柄掛空壁鴈㙮干層霄七<lb/>
返暫來去四大非堅牢口占成尺題手澤著紙尾親遣<lb/>
上足師浮杯渡江水雲朶揺筆精玉音鏘里耳遺我方<lb/>
石枕斑文剪霞綺諭我求菩提心堅正如此愴然悲夢<lb/>
形汍瀾泪盈眦上足今去歸焚修益勤止當續祖明燈<lb/>
無令蓮社死<lb/>
　　蘇寺丞維甫知簡州陽安縣兼攜家之任<lb/>
神雞縹碧馬金精西海桑田一掌平苜蓿度關風漸勁<lb/>
<pb n="KR4h0067_WYG_004-14b"/>
莓苔登棧雨新晴琴齋盡室無歸夢錦里當壚奈宿酲<lb/>
麈柄清談且為政莫貪蒟醬學論兵<lb/>
　　宿齋太一宫答李寺丞次韻<lb/>
泰畤齋居肅梧楸蔭繞垣露葵深得味風鐸自成喧緑<lb/>
髮松喬侣丹經黄老言心期阻良久蝶夢繞朱門<lb/>
　　建溪十詠<lb/>
　　　太常高博士恵連典建安郡自郵中以所賦詩<lb/>
　　　十題為寄僕桑梓之地耳目熟焉不勝起予因<lb/>
<pb n="KR4h0067_WYG_004-15a"/>
　　　亦繼作<lb/>
　　　武夷山<lb/>
靈嶽標真牒孤峰入紫氛藤蘿暗仙穴猿鳥駭人羣古<lb/>
道千年在懸流萬壑分漢壇秋蘚駁誰祀武夷君<lb/>
　　　北苑焙<lb/>
靈芽呈雀舌北苑雨前春入貢先諸夏分甘及近臣越<lb/>
甌猶借渌䝉頂敢爭新鴻漸茶經在區區不遇真<hi>陸羽茶經</hi>
<hi>不述建溪蓋未遇真茶也</hi>
<pb n="KR4h0067_WYG_004-15b"/>
　　　朗山寺<lb/>
層巒連近郭占勝有招提宿霧昏金象飛泉濺石梯鐘<lb/>
聲空谷答㙮影亂雲齊千騎時來此尋幽獨杖藜<lb/>
　　　陸羽井<lb/>
陸羽不到此標名慕昔賢金瓶垂素綆石甃湛寒泉百<lb/>
汲甘寜竭千金志不遷<hi>吳隠之有一飲懷千金之句</hi>真茶汎雲液一<lb/>
啜可延年<lb/>
　　　梨山廟<hi>李頻也</hi>
<pb n="KR4h0067_WYG_004-16a"/>
唐季臨兹郡生祠己薦馨聲詩傳樂府廟貌載圖經畫<lb/>
壁流塵暗金碑古蘚青細民時請福撾皷賽遺靈<lb/>
　　　髙士亭<lb/>
危亭壓波面屹若抃靈鰲浮蟻酡顔數飛鴻送目勞吏<lb/>
圍披簿領僧伴話風騷何日登懸榻州民刺有毛<lb/>
　　　大中㙮<lb/>
雞園開淨土鴈㙮倚寒空風鐸和清梵晴幡映彩虹香<lb/>
花傾海國金碧擬天宫絶頂登臨處谿山一掌中<lb/>
<pb n="KR4h0067_WYG_004-16b"/>
　　　仙人洲<hi>相傳梅福于此上昇所乗馬還墜後人因號墜馬洲</hi>
寒潭吞别派孤嶼屹中流昔有驂鸞客因名墜馬洲洪<lb/>
波長赴海碧樹幾經秋城郭何年變空聞鶴語愁<lb/>
　　　延平津<lb/>
積水深無際神龍此屈盤媚川珠彩動射斗劍光寒燕<lb/>
脯誰能寄犀燈豈易看負圖當瑞聖何若蟄洪瀾<lb/>
　　　毛竹洞<lb/>
洞門生異竹冉冉接同亭石迸狂鞭怒霜封密葉青實<lb/>
<pb n="KR4h0067_WYG_004-17a"/>
應容鳯食杖欲變龍形逋客歸何日巖阿已勒名<lb/>
　　因與西㕔參政侍郎奕碁予輸紙筆硯三物以詩<lb/>
　　見徴屬宣毫適盡但送蜀牋端硯繼以此章<lb/>
多年燥吻蒼苔砌秃盡江南石上毫五色鸞牋猶有剰<lb/>
一拳端硯豈勝勞蕭齋幸與談賓末謝墅深䧏奕思高<lb/>
微物供堂方猶豫丹青筆下枉風騷<lb/>
　　又以建茶代宣筆别書一絶<lb/>
青管演綸都己竭文楸爭道恨非高輒將北苑先春茗<lb/>
<pb n="KR4h0067_WYG_004-17b"/>
聊代山中墮月毫<lb/>
　　游王氏東園<lb/>
名園聊得拂塵衣深入春叢一逕微萬樹未饒金谷富<lb/>
百泉猶有漢陰機青蘋風暖天雞出文杏巢乾海燕歸<lb/>
向晚鳴騶九門路栁堤回首獨依依<lb/>
　　送僧歸蘇州<lb/>
説法雄音敵海潮一棲京寺葉頻凋水田三事衣將敝<lb/>
香積多年飯頓銷忽憶虎丘飛夢到更聞蓮社寄書招<lb/>
<pb n="KR4h0067_WYG_004-18a"/>
好傳祖印歸南土莫遣宗風漸寂寥<lb/>
　　送僧歸越州<lb/>
舊房嵇嶺鎖春臺猿鶴歡迎振錫迴花雨六時飄講席<lb/>
樵風千里送浮杯一乗了義刳心學三藏真文盥手開<lb/>
跡似孤雲本無滯飄飄新到帝鄉來<lb/>
　　張泌東遊<lb/>
玉籍參差未䇿名東遊聊得拂塵纓長亭酒盡驪歌闋<lb/>
下榻波狂鷁棹輕澤國鱠鱸懸夢想㦸門羅雀㫁逢迎<lb/>
<pb n="KR4h0067_WYG_004-18b"/>
秋期莫到槐花老待聴新文擲地聲<lb/>
　　喜王虞部賜進士及第<hi>時知鄭州奉詔乗馹赴聞喜宴</hi>
中臺高應列星文千騎驂驔擁畫輪起草己誇雙筆健<lb/>
登科更占一枝春龍津召宴芝泥濕雁㙮題名麝墨新<lb/>
只待甘泉重奏賦彯纓長奉屬車塵<lb/>
　　送章四十舅翁東歸<lb/>
鄉黨共推賢干名二十年早懷荆岫璞遲下祖生鞭敢<lb/>
諫書無報徒行履欲穿聖朝公道在搔首賦歸田<lb/>
<pb n="KR4h0067_WYG_004-19a"/>
　　范儀下第東歸<lb/>
君住武夷鄉思歸便促裝溪鱗絲縷細園茗露芽香雷<lb/>
火悲三上金錢困一囊長纓塵土滿會待濯滄浪<lb/>
　　故比部李郎中挽歌四首<lb/>
隴右華宗貴朝端懿範存哀烏光列宿駟馬慶高門謁<lb/>
帝承明署娛賓金谷園人生忽到此天道亦難論<lb/>
睦俗衣無主傳家鼎有銘沙堤連里巷玉樹接階庭北<lb/>
海樽常滿西山藥不靈肯堂歸棣蕚含笑入泉扃<lb/>
<pb n="KR4h0067_WYG_004-19b"/>
鴈序分臺閣春卿有職司雲屏三殿宴綿蕝一王儀風<lb/>
韻靈和栁襟懷叔度陂善人無復見執紼淚空垂<lb/>
美疢漳濱卧營魂東岱歸故人空漬酒侍史罷薰衣畫<lb/>
像留家廟銘旌出帝畿浮生除壽考享福似君稀<lb/>
　　南朝<lb/>
五鼓端門漏滴稀夜籖聲斷翠華飛繁星曉埭聞雞渡<lb/>
細雨春塲射雉歸步試金蓮波濺襪歌翻玉樹涕沾衣<lb/>
龍盤王氣鍾三百猶得澄瀾對敞扉<lb/>
<pb n="KR4h0067_WYG_004-20a"/>
　　漢武<lb/>
蓬萊銀闕浪漫漫弱水回風欲到難光照竹宫勞夜拜<lb/>
露漙金掌費朝餐力通青海求龍種死諱文成食馬肝<lb/>
待詔先生齒編貝那教索米向長安<lb/>
　　明皇<lb/>
五楪開觀檢未封鬬雞三百逺相從紫雲度曲傳浮世<lb/>
白石標年鑿半峰河朔叛臣驚舞馬渭橋遺老識真龍<lb/>
蓬山鈿合愁通信回首風濤一萬重<lb/>
<pb n="KR4h0067_WYG_004-20b"/>
　　成都<lb/>
五丁力盡蜀川通千古成都緑樹濃白帝倉空蛙在井<lb/>
青天路險劍為鋒漫傳西漢神祠馬己見南陽起卧龍<lb/>
張載勒銘堪作誡莫矜函谷一丸封<lb/>
　　書懷寄劉五二首<lb/>
風波名路壯心殘三徑荒涼未得還病起東陽衣帶緩<lb/>
愁多騎省鬢毛斑五年書命塵西閣千古移文愧北山<lb/>
獨憶瓊林苦霜霰清尊嵗晏强酡顔<lb/>
<pb n="KR4h0067_WYG_004-21a"/>
世事悠悠未遽央虚名真意兩相忘休誇失馬曾歸塞<lb/>
未省牽牛解服箱四客高風驚楚漢五君新咏棄山王<lb/>
秋來每有漁樵夢多在箕峰潁水傍<lb/>
　　無題<lb/>
曲池波暖蕙風泠頭白鴛鴦占緑萍纔斷謌雲成夢雨<lb/>
陡回笑電作嗔霆湘蘭自古傳幽怨秦鳳何年入杳㝠<lb/>
不待萱犀蠲薄怒閒階鬬雀有餘翎<lb/>
合歡蠲忿亦休論夢蝶翩翩逐怨魂祇待傾城終未笑<lb/>
<pb n="KR4h0067_WYG_004-21b"/>
不曾亡國自無言風翻林葉迷歸燕露裛池荷觸戲鴛<lb/>
湘水東流何日竭煙篁千古見啼痕<lb/>
　　洛意<lb/>
衡臯駐馬獨依依寄恨微波帶減圍淚迸不成雙玉筯<lb/>
身輕誰試六銖衣穿鍼静夜星榆出攬筆清晨雪絮飛<lb/>
目斷風簾舊巢燕新春先傍杏梁歸<lb/>
　　寄靈仙觀舒職方學士<lb/>
緑髪郎潛不計年却尋丹竈味靈篇華陰學霧全成市<lb/>
<pb n="KR4h0067_WYG_004-22a"/>
彭澤横琴豈要絃曉案秪因餐沆瀣夜灘誰見㺯潺湲<lb/>
須知吏隠金門客待乞刀圭作地仙<lb/>
　　公子<lb/>
夾道清樓拂彩霓月軒宫袖按前谿錦鱗河伯供烹鯉<lb/>
金距鄰翁逐鬬雞細雨墊巾過栁市輕風側帽上銅鞮<lb/>
珊瑚擊碎牛心熟香草蘭芳客自迷<lb/>
　　梨<lb/>
繁花如雪早傷春千樹封侯未是貧漢苑漫傳盧橘賦<lb/>
<pb n="KR4h0067_WYG_004-22b"/>
驪山誰識茘支塵九秋青女霜添味五夜方諸月溜津<lb/>
楚客狂醒愁己解水風猶自獵汀蘋<lb/>
　　次韻和盛博士寄贈虞部李郎中之什<lb/>
門牆日已峻徳望闇然章弟草西垣詔身為南省郎塤<lb/>
篪歡並奏龍虎儼成行宴客牛心炙朝天雞舌香曲池<lb/>
春漲水碧瓦曉飛霜此景知何事留賓汎羽觴<lb/>
　　次韻和守邦道人寄編修諸學士之什<lb/>
修書何幸佐鉛黄日接羣英道自光署近承明叨謁帝<lb/>
<pb n="KR4h0067_WYG_004-23a"/>
賦成平樂謬為郎孟堅己分酬賓戲嚴助還思佩郡章<lb/>
共憶東林社中客滿池蓮葉吐清香<lb/>
　　大名夜大安閣主道者<hi>上幸魏郡親至其寺面賜紫</hi>
釋子修行與衆殊銅臺連接起精廬羣公共結一林社<lb/>
萬乘曾迴六尺輿衣惹天香親御座閣成雲構倚晴虚<lb/>
浮生自恨猶貪禄未得同翻貝葉書<lb/>
　　次韻和盛博士寄許州任從事之什<lb/>
射䇿曾攀郄桂枝從軍又賦仲宣詩陳琳草檄應非久<lb/>
<pb n="KR4h0067_WYG_004-23b"/>
貢禹彈冠素有期<hi>任與盛君有推挽之約</hi>梁苑勝遊思霰雪潯陽<lb/>
舊隠廢茅茨<hi>任寄居星灣多歴年所</hi>初筵樽斚不須戀正好公車<lb/>
自薦時<lb/>
　　題弟晦所居壁<hi>今名僓</hi>
判宅何其巧連山復帶溪芳樽常有酒嘉樹自成蹊學<lb/>
舍祥鱣墮歌梁賀燕迷調琴明月榭繫馬緑楊堤好畤<lb/>
田園美南華物我齊終當解簪組同此味天倪<lb/>
　　留别桐城主簿<lb/>
<pb n="KR4h0067_WYG_004-24a"/>
早曾兔苑傳詞賦屈在桐鄉勾簿書薄宦交朋嗟絆驥<lb/>
清貧人吏説懸魚二年領郡睽離久一旦當樽鄙恡袪<lb/>
苦恨秋風動行色徘徊無計駐征車<lb/>
　　行次潁州值雨留住數日因貽郡守秘閣刁公<lb/>
夢想蒼龍闕盤桓潁水濱郡侯偏愛客秋雨更留人饌<lb/>
盛嘗鱸鱠樽空倒角巾羈愁不能遣惟恐二毛新<lb/>
　　旅中重陽有懷鄉國<lb/>
嘉節臨重九羇遊託異鄉茰房誰繫臂菊蕋懶浮觴野<lb/>
<pb n="KR4h0067_WYG_004-24b"/>
渡賓鴻急村田晚稻黄悲秋更懷土只恐鬢成霜<lb/>
　　重陽日憶逺<lb/>
逆旅重陽節窮愁萬里身金英浮酒盞珠淚濕衣巾為<lb/>
客飄蓬逺思家落葉頻只應蝴蝶夢夜夜得相親<lb/>
　　代答<lb/>
征車苦迢遞節物感愁辛巳入授衣月那經落帽辰金<lb/>
樽難獨酌寳瑟任生塵把菊流雙淚誰知憶逺人<lb/>
　兩宋名賢小集巻四<lb/>
</p>
<p>
</p>
  </div>
</body>
</text>
</TEI>
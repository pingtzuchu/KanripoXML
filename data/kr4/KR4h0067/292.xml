<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百九十二</head> <lb/>
    <p>
<pb n="KR4h0067_WYG_292-1a"/>
欽定四庫全書<lb/>
　兩宋名賢小集巻二百九十二<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　鷗渚微吟<lb/>
　趙崇鉘字元治開封人為都昌令都昌屬江右僻邑<lb/>
　故書事詩有山雲欲到地街鼔又催衙風𦂳魚休市<lb/>
　官貧飯帶沙之句有鷗渚微吟一巻<lb/>
<pb n="KR4h0067_WYG_292-1b"/>
　　調漁者<lb/>
山明松雪水明沙一曲清溪著釣槎我已浮湛君漫浪<lb/>
漫煎我水試君茶<lb/>
　　頗愛<lb/>
頗愛樂天齊物我夢隨吟賞洛中橋桃花細馬載楊栁<lb/>
半靣春潮紅未消<lb/>
　　食化<lb/>
海食多詭心豢食令人魯山中食薺人齒冷肺腸苦<lb/>
<pb n="KR4h0067_WYG_292-2a"/>
　　青陽<lb/>
青陽滿芳㽔流連度丘園眄睞不忍折恐傷造物恩<lb/>
　　夜坐<lb/>
自炷芳蕭讀道書元文豁落走龍魚松梢露色掛北斗<lb/>
一夜風前學歩虚<lb/>
　　尋真夕對<lb/>
春雲弄月黄金絲春山草木皆仙姿松根對坐日西夕<lb/>
羣峯當前立青壁鏗鏗虚壑含古音静聽宛是商山吟<lb/>
<pb n="KR4h0067_WYG_292-2b"/>
洞石微開月當户剪水氷絃心手語<lb/>
　　有贈<lb/>
别意參差遶碧欄外頭斜月逼人寒鈎簾恐礙雙棲鵲<lb/>
乍可桃花隔霧看<lb/>
　　簡雲卧<lb/>
憶君心事如流水流向江頭作暮潮想得潮平沙有雪<lb/>
自鏗鐵片和吹簫<lb/>
　　空城雀<lb/>
<pb n="KR4h0067_WYG_292-3a"/>
空城雀黄口黄啾啾空城無人種禾黍飲啄飛鳴由得<lb/>
汝<lb/>
　　山間<lb/>
山囘霧氣濕生意鞠碎隱石道苔蘚春松花鬰金粉<lb/>
　　東風<lb/>
東風吹梅梢飄揺泣香雪下有野草根嶄然競時節<lb/>
　　野園<lb/>
野園對客無杯勺共坐茅欄理釣車片月漸低風露冷<lb/>
<pb n="KR4h0067_WYG_292-3b"/>
隔簾山鬼嘯梨花<lb/>
　　至後<lb/>
愔愔雲氣繞江城至後寒輕詎可憑兩日南風將雪信<lb/>
牀前蝙蝠夜翻燈<lb/>
　　大孤<lb/>
大孤溶溶决眼青小孤江色春㝠㝠隔江淮壖幾千里<lb/>
枯荻蕭掺朔風起佳人何在遥相望我無羽翼從君翔<lb/>
為君暗整真珠裳緑蘅翠芷參差香<lb/>
<pb n="KR4h0067_WYG_292-4a"/>
　　壯節亭二松<lb/>
壯節亭前野碧滋髯龍飛去忽經時秪應黄犢蒼藤路<lb/>
尚有清泉白石知<lb/>
　　東風吹桃花<lb/>
東風吹桃花花光射春林相看各媚娬艶冶揺人心憇<lb/>
蝶下新緑游魚上清潯百年一湏㬰㝠觀契飛沉<lb/>
　　曉起<lb/>
雨漂窗紙濕成瑕風壓甆瓶卧枕沙曉起無悰餳粥冷<lb/>
<pb n="KR4h0067_WYG_292-4b"/>
自添新水救梨花<lb/>
　　江上<lb/>
清露初生紅蓼秋爽風先到木蘭舟釣絲不捲波浪穩<lb/>
夢入蘆花數白鷗<lb/>
　　仙思<lb/>
水殿風清急景斜靈君初下五雲車碧羅寶扇雙題字<lb/>
記是誰人詠落花<lb/>
麻姑擗麟不肯食飛猿嶺上餐松實月冷天空涵曙光<lb/>
<pb n="KR4h0067_WYG_292-5a"/>
露色凝烟白如蜜<lb/>
　　東溪夜泊<lb/>
雪滿汀州風滿林霽光空徹夜深深推篷却受梅花月自<lb/>
嘖横簫調楚吟<lb/>
　　甕天<hi>康廬天户㕔東偏本呉西山遺址</hi>
不見甕天人但見石上字誰能負甕去奪我寥天思甕<lb/>
破奚有餘甕在奚不足吟作甕天辭摩挲石苔緑<lb/>
　　雜興<lb/>
<pb n="KR4h0067_WYG_292-5b"/>
潮平烟歛月明髙霽雨涵空見羽毛我自無能君了了<lb/>
檣竿獨倚調離騷<lb/>
日日西風坐石苔手捫蒼壁倚雲開却來平地觀空色<lb/>
不信碧雲天際來<lb/>
　　都昌書事<lb/>
世事可無酒春藤還有花山雲欲到地街鼔又催衙風<lb/>
𦂳魚休市官貧飯帶沙天機不得問暮色欲棲鴉<lb/>
　　丫頭巖<lb/>
<pb n="KR4h0067_WYG_292-6a"/>
烟雨斑斕石蘚春墜雲誰夢寶花顰行人總被虚名誤<lb/>
到得傾城又誤人<lb/>
　　月巖<lb/>
玉丹仙蜕馭能翰更作琉璃世界看大地山河渾忘却<lb/>
漫依桂樹舞青鸞<lb/>
　　次壁間韻<lb/>
雨又入簾風又斜東風吹客客思家浣紗西去誰家子<lb/>
青絹圔裙挿杏花<lb/>
<pb n="KR4h0067_WYG_292-6b"/>
山月溪風兩自由紫蘭緑桂等離憂狂歌鬰鬰成何事<lb/>
一片夕陽蘆荻秋<lb/>
海棠開盡故清寒漠漠梨花暮色閒酒滿緑樽愁滿酒<lb/>
醉凭枕障認巫山<lb/>
半髧嬋娟垂兩鴉驚潮微隱寶簮斜客愁正自遊絲亂<lb/>
莫帶叙頭百結花<lb/>
　　往體<lb/>
積雪乆不解下有希世珍志士緼袍間苦心終不伸安<lb/>
<pb n="KR4h0067_WYG_292-7a"/>
得白日光能照清夜顰<lb/>
皓彩青雲端飛光落溟渤渾河與清沚同受明月魄勿<lb/>
以清濁分天光本無隔<lb/>
志士惜流光游子念長道流光如奔霆長路漫浩浩饑<lb/>
人忽夢飽百憂悉傾倒真妄安足論榮名以為寶<lb/>
　　松下<lb/>
松梢凉露警孤鶴潭靣北風蟠老蛟蛟老涎腥波浪惡<lb/>
獨吟碎月㸔松梢<lb/>
<pb n="KR4h0067_WYG_292-7b"/>
　　癸卯除夕客中<lb/>
膝下傳觴事已非瓣香千里隔庭闈摧心逺憶新阡上<lb/>
寂寂低松雪乍晞<lb/>
　　數日<lb/>
數日東風欺病骨侵凌晚色作輕寒客來坐乆無談柄<lb/>
共看游絲上井欄<lb/>
　　梅<lb/>
新陽斡坤軸枯朽皆光榮稜層氷雪中復見天地精姑<lb/>
<pb n="KR4h0067_WYG_292-8a"/>
射神所為伯夷聖之清太白抱轗軻靈均擁芳馨是予<lb/>
心魂間不受纎芥縈獨立萬花先皎皎非近名溪流鑑<lb/>
寒柯游風吹落英山明霧氣濕月落參旗横羣虚妙音<lb/>
發一洗萬慮輕紛紛兒女姿慙愧東風情<lb/>
　　狹斜<lb/>
呉姬凌寒吹玉笛手彊誤作遲遲聲却來抛眼調行客<lb/>
中有二月東風情東風二月楊花滿伯勞朝啼芳思亂<lb/>
狹斜繡轂易為愁邂逅相逢莫腸斷<lb/>
<pb n="KR4h0067_WYG_292-8b"/>
　　破褐<lb/>
生松鬰寒灰破褐出殘絮童兒不耐煩微吟起身去<lb/>
　　湖中<lb/>
汀蒲獵獵起凉颸碧藕香中獨立時機事兩忘吾䘮我<lb/>
扁舟吟過水仙祠<lb/>
　　新堤<lb/>
淡烟蓑草雨絲絲小醉微吟倒接籬吟到水西雲影北<lb/>
莞然一笑已無詩<lb/>
<pb n="KR4h0067_WYG_292-9a"/>
　　書事<lb/>
東鄰老翁寒不寐百結懸鶉抆悲涕自云子孫學灌田<lb/>
不識江湖與風水大兒里胥縛送州小兒逃遁卒未休<lb/>
老夫忍饑特未死犁耙典盡春無牛身為王民合徭役<lb/>
運米操舟操不得江湖風水未足愁檝䘮檣傾誤人國<lb/>
　　答碧山<lb/>
欲種梅花無古根手移蘭茁上甆盆却憂逼仄傷蘭性<lb/>
自下清招為返魂<lb/>
<pb n="KR4h0067_WYG_292-9b"/>
　　答維溪<lb/>
維溪挿架三千軸葺茝紉蘭得自娛㑹湏握手論活法<lb/>
静看碧水生元珠<lb/>
　　學詩<lb/>
神仙不可學願學長不死學詩如學仙吞霞潔塵滓渚<lb/>
花流水香烟霏暮山紫凉颸入修竹一笑鳴緑綺<lb/>
　　雀<lb/>
短翅斒斕貝花紫逐日飛行曉霜裏秪知觜爪求自肥<lb/>
<pb n="KR4h0067_WYG_292-10a"/>
肥甘累人心弗知天寒日暮向何處前路多山慎勿去<lb/>
呉兒織網連素空一落牢籠腥血紅<lb/>
　　南内<lb/>
已剪諸郎百慮輕驕兒長大又生獰秪愁南内無歸日<lb/>
南内歸來萬古情<lb/>
　<lb/>
　<lb/>
　<lb/>
<pb n="KR4h0067_WYG_292-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百九十二<lb/>
</p>
<p>
</p>
  </div>
</body>
</text>
</TEI>
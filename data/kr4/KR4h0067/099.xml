<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻九十九</head> <lb/>
    <p>
<pb n="KR4h0067_WYG_099-1a"/>
欽定四庫全書<lb/>
　兩宋名賢小集巻九十九<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　龜山集<hi>下</hi>
　　岳陽書事<lb/>
洞庭水落洲渚出叠翠疏峰逺烟沒重樓百尺壓髙城<lb/>
畫棟沉沉倚天闕湖光上下天水融中以日月分西東<lb/>
<pb n="KR4h0067_WYG_099-1b"/>
氣凌雲夢吞八九欲與溟渤爭雌雄澄瀾無風雨新霽<lb/>
一日萬頃磨青銅琉璃夜影貯星漢騎鯨已在銀河中<lb/>
湘妃帝子昔何許但有林壑青浮空<hi>君山世傳湘君居于此因以得名</hi>
蒼梧雲深不可見遺恨千古嗟何窮須臾晦㝠忽異色<lb/>
風怒濤翻際天黒乘陵瀨壑走魑魅渟滀百怪誰能測<lb/>
忽看舟子玩行險更欲飛帆借風力安得晴雲萬里開<lb/>
依舊寒光浸虚碧<lb/>
　　南康值雨<lb/>
<pb n="KR4h0067_WYG_099-2a"/>
　廬山卧龍庵有劉道人自云百餘嵗碧眼不粒食惟<lb/>
　食栢飲水每客至必先知之欲往見之不果故并記<lb/>
　之<lb/>
平沙漲雪清江濆水花照日紅生鱗軒然五老出城表<lb/>
雕玉萬仞窺長身雲巾星弁覆華頂飛泉潄瀑垂天紳<lb/>
平生未識廬山面碧巘横雲望中見江頭一夜雨銜天<lb/>
奔浪號風作悲健朝來淤泥沒牛馬咫尺坐論千里逺<lb/>
芒鞋拄杖掛塵屋神馬尻輪歘飛轉卧龍庵前碧眼翁<lb/>
<pb n="KR4h0067_WYG_099-2b"/>
日飲山淥餐溪松神融氣合八荒外此心炯炯宜先通<lb/>
未須勤移却俗駕㑹應一洗塵寰空寄言歸侍壺丘子<lb/>
他日未游當御風<lb/>
　　游武夷<hi>是日泛小舟至鷄窠岩還游冲佑觀</hi>
函闗崎嶔走秦鹿天下並逐爭羣雄抉雲翻空鰲足折<lb/>
黔黎竄伏如寒蛩武夷山深水清泚避世猶有髙人蹤<lb/>
龍泓東注海波涌<hi>嶺有投龍池世傳與海通</hi>玉女翠擁秋雲鬆<hi>玉女峰</hi>
赤霄真骨寫虛壁通泉凡筆慙非工<hi>魏王峯前有畫鶴</hi>蔵舟浮<lb/>
<pb n="KR4h0067_WYG_099-3a"/>
梁跨絶壑<hi>山間有小橋橋西有一小舟皆人跡不可到</hi>隠見似與天潢通當<lb/>
時雞犬不復見窠巖依舊烟霞籠我來秋杪月既望尚<lb/>
有幽菊埋榛叢天容洗淨雨新霽雲幕四巻清無風掀<lb/>
篷進棹窮異境注目想見流殘紅回船杖履躡幽徑松<lb/>
竹窈窕環琳宫翠琬温辭耀華衮<hi>褒詔有石刻</hi>金榜大字纒<lb/>
交龍自憐病骨掛塵網幔亭髙㑹何由逢解衣歸卧玉<lb/>
瑣碎仰看明月穿疎篷<lb/>
　　謝詹司業送酒<lb/>
<pb n="KR4h0067_WYG_099-3b"/>
鄭公負才名流落四十年髙視隘八荒天寒坐無氊忘<lb/>
形賴司業時與送酒錢嗟予樗櫟材臃腫世所捐云何<lb/>
附青雲拜賜追前賢開壺對青樽内愧顏靦然公乎廊<lb/>
廟姿直幹上參天袨服羣娃宫不虞妬爭妍驊騮誤一<lb/>
蹶萬里終騰騫朝燕暮刷越駑馬安能先玉瑩本無瑕<lb/>
寧須事磨鐫宣室久虚席兹行定詳延陋儒氣填臆感<lb/>
慨聊自宣辱惠不知報强歌成短篇<lb/>
　　戲贈詹安世<hi>喜談兵慕耿弇之為人故有虎牙之句</hi>
<pb n="KR4h0067_WYG_099-4a"/>
綵舟駐閶門初與子相識長空翥秋隼爽氣横八極摛<lb/>
辭鏤圭璋吐論森劍㦸鄧侯不願仕志在書竹帛長纓<lb/>
係單于落落藴奇策氣吞流沙外意無燕然北虎牙有<lb/>
餘勇戎寇非强敵㑹當朔風勁伏鉞控鳴鏑老大慙衰<lb/>
謝見子徒感激平生謬經綸此意已寥寂信哉功名㑹<lb/>
事道古難必窮通付時命未足為悦戚餘生如鼴䑕滿<lb/>
腹㣲分畢行矣脱簪纓翛然適吾適<hi>安世乃司業之子年少未受官</hi>
　　隠几<lb/>
<pb n="KR4h0067_WYG_099-4b"/>
上天不殞霜萬木正鮮澤青蒿與長松各挺嵗寒節朔<lb/>
風吹沙寒髙嶺凍積雪萬木已摧落長松獨清潔人生<lb/>
無艱危君子竟何别隠几試澄思行蔵易差轍<lb/>
　　留别富宣徳<lb/>
富侯荆山姿落落混燕石鐫磨經世故不磷乃天質軒<lb/>
裳儻來寄既去寜須戚驊騮走長坂一跌未為失秦庭<lb/>
謬瑕疵睨柱終完璧君子有逺懷亊道先器識千鈞等<lb/>
鴻毛始見烏獲力行矣各勉㫋他時賴三益<lb/>
<pb n="KR4h0067_WYG_099-5a"/>
　　别西齋諸友<lb/>
浮雲如積酥凉颷勁絃疾溶溶𣺌天末飄忽易相失懸<lb/>
弧四方志匏繫非予匹平生結歡久始願膠投漆别離<lb/>
傷素懷此身任萍迹<lb/>
　　遣懷<lb/>
君子雖自嚴至潔宜若汙昭昭揭日月所向將蝟如天<lb/>
地一穽中逼仄身亦孤游世在虚已浩蕩與時俱靈府<lb/>
有天游環中真道樞<lb/>
<pb n="KR4h0067_WYG_099-5b"/>
　　元豐壬戌嵗暮書事<lb/>
閩陬地力盡種萟被山谷涵濡一雨潤鬰鬰原野綠春<lb/>
風忽云徂舒景變炎燠凉颷動地軸揫歛何神速坐愁<lb/>
林巒空俯視萬木脱凝霜借風力摧折到松竹嗟余閉<lb/>
門人感此亦愁蹙幽庭有萱草采采不盈掬如聞糟牀<lb/>
注取醉須百斛沉酣樂時運天闗不須觸萬物一芻狗<lb/>
蒼蒼自髙目<lb/>
　　緑漪軒<lb/>
<pb n="KR4h0067_WYG_099-6a"/>
開池傍清軒環除種蘭芷虚明淡星漢踈影薦鳬履君<lb/>
乎試憑軒鑑此亭下水盪風生㣲瀾風定還泚泚悠然<lb/>
得真趣吉祥來止止<lb/>
　　迂疎堂<lb/>
終南有捷徑屈蠖終當伸君獨恥不蹜安得與世親結<lb/>
廬寄人寰獨柱寜問津形影廢酬贈相忘誰與隣寄謝<lb/>
漠陰叟抱甕良非真<lb/>
　　鄱陽湖觀打魚<lb/>
<pb n="KR4h0067_WYG_099-6b"/>
秋髙水初落鱗介滿沙脊浩如太倉粟寜復數以粒紛<lb/>
紛漁舟子疑若俛可拾横湖沉密網脫漏百無十蟲鰕<lb/>
雜魴鯉駢首吐㣲濕小人利口實刀機汙鱗鬛鯤鯨亦<lb/>
狼狽風雨移窟宅玉淵有神祠變化在嘘吸胡寜飽羶<lb/>
香忍視萬魚急幽潛不足恃感嘆百憂集寄謝漆園吏<lb/>
於計未為得<lb/>
　　送嚴尉<lb/>
世路久艱棘青㝠翳妖氛孤鳥叢祠中豺虎填城闉君<lb/>
<pb n="KR4h0067_WYG_099-7a"/>
能摘姦伏竭澤無潛鱗勿云功未酬屈蠖終當伸飛黄<lb/>
架輕車一躍窮無垠<lb/>
　　檢田<lb/>
尋崙上層崗隨衝出髙原烟火一里餘雞犬遥相聞瘠<lb/>
壤僅容席訟牒徒紛綸齊魏兩蝸角況復三家村舉世<lb/>
競毫末薄俗寜足論吾衰過元亮欲辨已忘言<lb/>
　　送向和卿還京<lb/>
江湖多秋風惝恍夜不眠念子將北歸起視明星懸君<lb/>
<pb n="KR4h0067_WYG_099-7b"/>
平翠虯姿聳身蒼梧淵髙步隘八區凌風上青天妙質<lb/>
藴荆璞寜須事磨鐫贈言以為别妄意追前賢聖言乃<lb/>
常珍含咀真味全奇辭暫時好過眼如飛烟潔身忘廉<lb/>
潔觸物宜虚船吾方病羸苶市藥還自憐明日隔長陂<lb/>
相望空惘然<lb/>
　　向和卿覽余詩見贈次韵奉酬<lb/>
杜陵頭白長昏昏海圖舊繡冬不温更遭惡卧布衾裂<lb/>
盡室受凍憂黎元詩人窮愁自古爾豈若種萟依青門<lb/>
<pb n="KR4h0067_WYG_099-8a"/>
嗟予老懶世不用窮巷久雨無髙軒蟲鳴烏噪感時節<lb/>
婺不恤緯羞前言殘章斷簡棄不録自愧潢潦無根源<lb/>
君胡衮字富褒飾三復妙語將誰論知君獨負青雲器<lb/>
欲使飢者名長存<lb/>
　　贈程舍人近侍入閩<lb/>
路公溪上鶴髪翁眼光照日顏如童龎睂垂鬢有仙骨<lb/>
駢集五福天所鍾螭頭暫輟三長手杖節扶輿入閩嶠<lb/>
弧南一夜晶輝浮海隅草木俱榮耀朱金拜後古所稀<lb/>
<pb n="KR4h0067_WYG_099-8b"/>
繡紱全勝衣綵衣玉觴薦夀須珍奇更待蟠桃結子時<lb/>
　　言溪早起<lb/>
短日催征轡聴雞踏曉霜逺山頻入望薄酒漫搜腸湘<lb/>
浦蓴絲滑吳淞鱠縷長何時一踈放把釣卧滄浪<lb/>
　　漢坂舟行<lb/>
曲岸通幽徑踈籬映竹斜塢深蔵吠犬林薄露人家石<lb/>
瀨魚偏美鄰村酒易賖秪應雲水富自是一生涯<lb/>
　　席太君輓辭<lb/>
<pb n="KR4h0067_WYG_099-9a"/>
賢配無前古傳家有子賢四靈來薦瑞一鶚已摩天蒿<lb/>
里迷長夜悲笳慘暮烟蕭蕭原上路猶想駕雲軿<lb/>
禀粹猗蘭秀來嬪洛水濵一窺識公輔三徙得儒真畫<lb/>
翣流雲氣松阡卧石麟哀榮今日事誰復繼前塵<lb/>
　　湘君祠<lb/>
烏䑕荒庭暮秋花覆短牆蒼梧雲不斷湘水意何長澤<lb/>
岸蒹葭緑籬根草樹黄蕭蕭竹間淚千古一悲傷<lb/>
　　新湖夜行<lb/>
<pb n="KR4h0067_WYG_099-9b"/>
平湖淨無瀾天容水中煥浮舟跨雲行冉冉躐星漢烟<lb/>
昏山光淡桅動林鴉散夜深宿荒陂獨與雁為伴<lb/>
　　哀鴻<lb/>
哀鴻當苦饑悲鳴垂其翼朔漠曉霜寒江湖晚烟羃乾<lb/>
坤一網罟髙飛亦何益日暮無與羣驚風暗<hi>缺</hi>
　　荆州書事<lb/>
千里瀕江地可毛結廬何必故山椒載醪不過斜川路<lb/>
飲水誰同陋巷瓢勿問雞蟲閒得失但知鵬鷃各逍遥<lb/>
<pb n="KR4h0067_WYG_099-10a"/>
黄塵滿眼僧窻靜坐對風花意已消<lb/>
　　天寧節<lb/>
祥開若水射瑶光淑氣先春景自長玉陛風閒飛綵綬<lb/>
獸爐烟暖襲珠囊雲門羽鶴儀仙仗天上蟠桃薦夀觴<lb/>
已見晶輝環帝座定應長照鼎宫傍<lb/>
　　閒居書事<lb/>
虚庭幽草翠相環黙坐頹然草色閒玩意詩書千古近<lb/>
放懷天地一身閒踈窻風度聊欹枕永巷人稀獨掩闗<lb/>
<pb n="KR4h0067_WYG_099-10b"/>
誰信紅塵隨處淨不論城郭與青山<lb/>
　　直舍大風書事寄循道<lb/>
枕書無寐首空搔萬竅噓風正怒號雪意浮空迷逺目<lb/>
月林梳影見秋毫幽庭所藉惟荒草妙理應須付濁醪<lb/>
誰念維舟江上客落帆千里壓雲濤<lb/>
　　和席季成遊金鑾寺<lb/>
朱甍碧瓦照孤城杖屨翛然野色清縠捲水風輕蕩漾<lb/>
珠翻荷雨自虧盈勝遊已覺非人境妙語寜須是玉英<lb/>
<pb n="KR4h0067_WYG_099-11a"/>
願借金箆聊括目不容幻翳有纎塵<lb/>
　　送王充道遊三茅廬阜<lb/>
荆吳相望各天涯千里柴車鹿自隨觧轡定應春盡日<lb/>
及歸宜待鶴來時<hi>三茅中峯每嵗八月十七日有鶴至充道當候見物乃可回</hi>聖賢<lb/>
莫負樽中渌日月長為物外遲若過匡廬訪真隠卧龍<lb/>
庵下有期頥<hi>卧龍庵有劉道人人言百嵗夀</hi>
　　春日有懷諸友<lb/>
憑几無聊晝掩扉芬芬晴氣減春衣隔簾相應鶯初語<lb/>
<pb n="KR4h0067_WYG_099-11b"/>
背日連飛鴈北歸莫逆交遊千里别逺來音信兩年稀<lb/>
追尋舊事成幽夢觸物心行事事非<lb/>
　　望湖樓晚眺<lb/>
斜日侵簾上玉鈎簷花飛動錦文浮湖光瀉出千峯秀<lb/>
天影融成十里秋翠鷸翻風窺淺水片雲隨意入滄洲<lb/>
留連更待東窻月注目晴空獨倚樓<lb/>
　　次韻晁以道<lb/>
誰能載酒尋元亮共寄無何作醉鄉便好收身事農圃<lb/>
<pb n="KR4h0067_WYG_099-12a"/>
不須驚世露文章壺中日月春長在塞上烟塵客自忙<lb/>
千里同風無逺近未分秦隴與瀟湘<lb/>
　　和錢濟明遊官園<lb/>
虚舟觸物本無意看花得句慙非才名園古寺尋春色<lb/>
不暈勿鄙雙魚鰓<hi>是日與濟明遍遊諸平詩院觀雙魚花抵暮至官園</hi>木奴千頭<lb/>
比封户秋實付與江風催因思萬㸃愁人處何似洞庭<lb/>
金作堆<hi>蘇子美詩洞庭柑熟客分金</hi>
　　寄題環翠樓<hi>記云唐君作此樓以奉親</hi>
<pb n="KR4h0067_WYG_099-12b"/>
方壺七萬神鼇連瓊臺縹緲居靈仙鯨翻海運成桑田<lb/>
異境誰使夸娥遷銛風四面蒼圭圓巨靈巧以青瑶鐫<lb/>
揉風洗雨淨娟娟脩眉浮空秀爭妍清溪回旋瀉幽泉<lb/>
下有澄瀾湛洄淵繡楣雕欄欲飛翻凌切漢道摩星躔<lb/>
恍如直跨須彌巔瑠璃凝光圍四天喜君妙齡謝世喧<lb/>
萱堂慈顏白盈顛兒童牽衣戲蹁蹮優哉此樂誰與先<lb/>
嗟予昔以三釡懸投身世網百慮煎今乎老矣誠可憐<lb/>
狙猿何用簪纓纒子雲終須守一㕓誅茅結屋纔數椽<lb/>
<pb n="KR4h0067_WYG_099-13a"/>
薜衣雜佩紉蘭荃手披白蟫玩青編春暉不報常欿然<lb/>
雖有至樂安能全<lb/>
　　晚雨<lb/>
斷霞明滅天日黝雨意晴暉爭好醜浮雲冉冉無定姿<lb/>
白衣忽變如蒼狗悲風激烈河漢翻雨脚如麻飛霰寒<lb/>
山深氣腥豺虎亂乾坤四合誰云寛將溪溪上野客懶<lb/>
成癖怯寒手攣面如墨把盃强吞僵立歌閉門獨愁天<lb/>
已黒<lb/>
<pb n="KR4h0067_WYG_099-13b"/>
　　贈醫者鄧獻匡<lb/>
雲容方黯黯夜色正蒼蒼空羨南歸翼幽懐増感傷<lb/>
　　過漢江<lb/>
西極鰲足折東南地維傾衆流競趨下汹汹歸滄溟誰<lb/>
能跨明河挽此經天行世難乘槎翁此意終㝠㝠<lb/>
　　過吳江<lb/>
天水相涵翠有餘玻璃萬頃接方壺山浮晚照清如洗<lb/>
風逺飛帆細欲無漫叟未應甘皂櫪散人終欲傲江湖<lb/>
<pb n="KR4h0067_WYG_099-14a"/>
維舟況值鱸魚美鱠叠銀絲飫腹腴<lb/>
　　南歸書事<lb/>
浪漫人間壓客塵衡門長憶鎖榆枌忘言擬盡輪人妙<lb/>
陳迹慵尋史籀文萬里功名心獨冷一㕓耕鑿力能勤<lb/>
舊遊欲問南歸趣寂寞吾今過子雲<lb/>
　　寸碧軒<lb/>
隠隠遥山列畫屏簷間寸碧與雲平低回席上遺簪露<lb/>
彷彿墻東翠黛横虛景逺涵千里色晚暉仍借一溪清<lb/>
<pb n="KR4h0067_WYG_099-14b"/>
春風景物知多少可稱收身樂此生<lb/>
　　冬早書事<lb/>
窈㝠誰為宰爐鎚榮謝唯知嵗序催臘日未經梅已綻<lb/>
春風尚逺凍先開愁無潤澤歸芳樹獨有餘寒著死荄<lb/>
收盡浮雲天愈淨夜深猶起望三台<lb/>
　　齒落書懷<lb/>
身上蕭條事事空齒牙衰落勝衰翁渴心尚欠冰凌解<lb/>
病骨長思藥力攻文几倦親塵土暗斷編慵理蠧魚封<lb/>
<pb n="KR4h0067_WYG_099-15a"/>
南牀穏卧陶公宅枕上悠揚一榻風<lb/>
　　縣齋書事<lb/>
簿書投老豈身謀朱墨紛紛晚即休平世功名歸社稷<lb/>
一瓢我欲慕巢由<lb/>
一去人間二十年空餘飛雪上華顛清時最有求田樂<lb/>
未愧陳登榻上眠<lb/>
身名于我兩悠悠形影相忘懶贈酬擬把一竿滄海去<lb/>
漫然清世一虚舟<lb/>
<pb n="KR4h0067_WYG_099-15b"/>
　　醴陵丁君洋洋亭<lb/>
依蒲泳藻兩相忘宛有江湖氣味長凭檻脩然真得計<lb/>
秪應幽興在濠梁<lb/>
　　安西聞捷<lb/>
鷹揚塞外得非熊萬里金城一箭通玉帳投壺隨燕豆<lb/>
坐看飛將縳驍戎<lb/>
將軍新擁節旄閒紫塞雲浮豹尾斑白首邊城休悵望<lb/>
馬蹄未出玉門闗<lb/>
<pb n="KR4h0067_WYG_099-16a"/>
雅歌不待來天馬謝質今應閉玉門早勒勲名上彞鼎<lb/>
放回春色滿乾坤<lb/>
　　直舍書事<lb/>
鱗鱗池面水初生萍底青蛙自在鳴誰使幽庭當鼓吹<lb/>
雨餘時聴作新聲<lb/>
　　登峴首阻雨<lb/>
羊公風績幾經秋獨遶龜蚨為少留欲問荆人尋舊事<lb/>
一江清泚自東流<lb/>
<pb n="KR4h0067_WYG_099-16b"/>
江浮雲影抱層欄雲外青山一水間盡日倚欄看不足<lb/>
杖藜欲去更回還<lb/>
江風江雨上雕欄庭樹蕭蕭景自閒向晚㣲雲遮不盡<lb/>
好山渾在有無間<lb/>
庭前古木已經秋天外行雲暝不收倚杖却尋山下路<lb/>
一川風雨濕征輈<lb/>
　　春早<lb/>
雲天羃羃漏㣲光踈懶惟添睡思長枕上隔籬聞鳥語<lb/>
<pb n="KR4h0067_WYG_099-17a"/>
半殘春夢更悠揚<lb/>
此身如幻病何傷白日無人景自長寄傲南窻容膝地<lb/>
時時飛夢到羲皇<lb/>
過簷赫日晝如燔睡轉庭陰始一反縱有諸人來問疾<lb/>
毘耶居士已忘言<lb/>
寄形一榻日蘧然倚杖支頥髻指天莫逆過門無子祀<lb/>
時來鑑井自跰<graphic n="KR1271" url="https://raw.githubusercontent.com/kanripo/KR-Gaiji/master/images/KR1271.png" mimeType="image/png"/>
古椿朝菌已忘言貧病寜須更問天石彈不妨隨物化<lb/>
<pb n="KR4h0067_WYG_099-17b"/>
自求鴞炙自應便<lb/>
　　鄒公輓辭<lb/>
一伏青蒲上三年漳海濵泉甘不出戸<hi>公謫南方所居無水庭中怱湧</hi>
<hi>甘泉</hi>客醉豈無神<hi>公在謫所忽有醉客言公將歸翌日赦至果得歸</hi>報國心長在<lb/>
知恩志未伸<hi>公所居一名知恩</hi>追懷垂絶語空有淚盈巾<lb/>
舊徳今誰在彫零已不多雲天開日月陸海自風波空<lb/>
嘆與齡夢難留曳杖歌生平濟川意無處問施羅<lb/>
　　冬曉<lb/>
<pb n="KR4h0067_WYG_099-18a"/>
著瓦霜華冷暝空曉霧均氣昏難見日風過易生塵洗<lb/>
硯冰紋破憑爐火色春莫嫌寒尚薄雨雪更愁人<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_099-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻九十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百八十</head> <lb/>
    <p>
<pb n="KR4h0067_WYG_180-1a"/>
欽定四庫全書<lb/>
　兩宋名賢小集巻一百八十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　葆真居士集<lb/>
　折彦質字仲古雲中人父可適知鎮戎軍有武略夏<lb/>
　人畏之彦質以䕃起家紹興中累官至僉書樞密院<lb/>
　事初趙鼎為相屢薦彦質後秦檜専相以彦質為鼎<lb/>
<pb n="KR4h0067_WYG_180-1b"/>
　所引郴州安置自號葆真居士<lb/>
　　過太平州拜李端叔遺像<lb/>
東來己數月弛擔已渺茫猶喜菑患身獲登先生堂肅<lb/>
衣拜遺像依然雙頰光宛若侍坐側妙語發天藏厄窮<lb/>
出天意人理難度量所幸言不朽與世為文章齎此復<lb/>
何恨私淑良不忘小郎出見我問知雛鳯凰他年起門<lb/>
户塵滓濯秋陽世事㡬變滅人生真黄粱置之不足道<lb/>
感慨涕泪滂我行方有程墳山空相望<lb/>
<pb n="KR4h0067_WYG_180-2a"/>
　　觀汪丞相所藏崔白畫羅漢<lb/>
山堂漠漠開曉烟何許大士當四筵坐忘黙識形骸外<lb/>
持鉢植杖風露前老龍欲奮屢回首於莵甚馴非畏鞭<lb/>
小兒巳解辨人我抱頭怖走成癡顛豈知畏愛果何物<lb/>
手裏舍利空燭天嗟余耳目更淺陋喜歡獲遇希有縁<lb/>
神明泰定始一笑摩挲粉墨心茫然平生崔白畫常見<lb/>
邂逅入眼多棄捐莫言人物斗竒崛醉裏落筆神助焉<lb/>
汪公昔入魏帥幕嘆息鉅壁圍神仙歸尋十疋好東絹<lb/>
<pb n="KR4h0067_WYG_180-2b"/>
恰有名手能摹傳提擕萬里到嶺表尤物自得髙人憐<lb/>
邇來刦火壊諸有陪都正苦紛戈鋋無力挽河為吹洗<lb/>
披圖感極淚如泉<lb/>
　　湘山留别<lb/>
寓久渾忘客臨行似别家途窮身更怯秋老鬢先華生<lb/>
計黄茅合歸期碧海賖湘山今夜雨留我意無涯<lb/>
　　跋浯溪造極圖<lb/>
浯溪未到已登臨筆力能窮造化心我是零陵新逐客<lb/>
<pb n="KR4h0067_WYG_180-3a"/>
披圖一一可追尋<lb/>
　　跋湘西清絶圖<lb/>
與山分淺正傷神蠟屐明朝陌上塵誰寫湘西清絶景<lb/>
巧移林壑慰行人<lb/>
　　超然亭<lb/>
超然亭上鬢毛斑浩蕩秋風小立閒豈為詩情堪過海<lb/>
只縁脚力要尋山峭峰斷續天容缺髙壘縈紆地勢慳<lb/>
回首不堪東北望桂林萬里是秦闗<lb/>
<pb n="KR4h0067_WYG_180-3b"/>
　　濯纓亭<lb/>
澄練正縈檻髙屏近擁門偏宜雲慘澹更好月黄昏<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻一百八十<lb/>
</p>
<p>
</p>
  </div>
</body>
</text>
</TEI>
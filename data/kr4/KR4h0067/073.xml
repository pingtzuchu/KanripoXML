<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻七十三</head> <lb/>
    <p>
<pb n="KR4h0067_WYG_073-1a"/>
欽定四庫全書<lb/>
　兩宋名賢小集巻七十三<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　藜齋小集<lb/>
　華鎮字安仁㑹稽人元豐二年進士官至朝奉大夫<lb/>
　博古工詩文嘗輯㑹稽覽古詩幾百餘篇最稱精覈<lb/>
　傅崧卿稱其詞格清麗興寄深逺足以垂觀來者今<lb/>
<pb n="KR4h0067_WYG_073-1b"/>
　其書亦罕傳舊志乘中間有數首而已子初平亦登<lb/>
　進士為太常博士有越中考古録<lb/>
　　雲門寺外勝迹諸詠<lb/>
　　　王中令裔孫智永善𨽻草為世所重求者弗違<lb/>
　　　戸外之人如市所居限頻為之毁以鐵固之時<lb/>
　　　號鐵門限真草千字文十九年成一千通栁誠<lb/>
　　　懸稱其書得家法世傳右軍蘭亭其蹟弟子辨<lb/>
　　　才尤加寳秘貞觀中求之不得至使蕭翼設竒<lb/>
<pb n="KR4h0067_WYG_073-2a"/>
　　　而取之山中父老尚能道其事<lb/>
鐵限僧坊迹未移千通真草了無遺蘭亭墨跡何由見<lb/>
秪説蕭郎奉使時<lb/>
　　鄭相廟<lb/>
　　　鄭公起樵風用郡守第五倫之薦致位三公與<lb/>
　　　倫並列可謂盛矣祠宇之下至今猶有風朝南<lb/>
　　　暮北<lb/>
鳴玉鏘金漢上公當年榮與舊君同故山廟食千秋後<lb/>
<pb n="KR4h0067_WYG_073-2b"/>
來往猶乘旦暮風<lb/>
　　秦望山<lb/>
　　　秦始皇東巡登髙歴覽刻石紀功故曰秦望<lb/>
秦人兩世盡東遊輦輅曽臨到上頭睫在眼前終不見<lb/>
不知登望竟何求<lb/>
　　葛仙翁釣臺<lb/>
　　　若耶溪葛仙翁投迹之地苔磯孤秀起于中潭<lb/>
　　　環山千疊澄淵無底清光翠色上下相照迥然<lb/>
<pb n="KR4h0067_WYG_073-3a"/>
　　　不類于人境謝客兒兄弟悦之日至其上更酬<lb/>
　　　迭唱夕而忘歸<lb/>
聞説風流謝客兒鴒原相應日鳴飛仙翁遺跡雲深處<lb/>
擕手行吟送落暉<lb/>
　　五雲溪<lb/>
　　　徐季海曰曽子不入勝母之閭吾豈泛若耶之<lb/>
　　　溪由是目之為五雲今亦曰徐浩五雲發源于<lb/>
　　　雲門其流達于樵風涇湖山之間此為竒絶<lb/>
<pb n="KR4h0067_WYG_073-3b"/>
萬壑千岩秀氣鍾鳴琴潄玉曉玲瓏瑞雲重疊中書館<lb/>
花浪騰稜相國風<lb/>
　　樵風涇<lb/>
　　　鄭巨君<hi>名𢎞</hi>採薪若耶山中得仙人遺箭歸之而<lb/>
　　　獲便風之報千載之下朝暮不渝<lb/>
碧山重叠水溶溶南北長來旦暮風岩壑㑹稽真勝絶<lb/>
樵蘇猶是漢三公<lb/>
　　鄭公泉<lb/>
<pb n="KR4h0067_WYG_073-4a"/>
　　　鄭太尉𢎞若耶山居有美泉雅嗜其味嘗有疾<lb/>
　　　藥石不能愈家人取山泉飲之即愈山泉非攻<lb/>
　　　病之良藥其美不稱於三公之奉飲之而疾愈<lb/>
　　　者常性素好不為富貴移也鄭公之所飬在富<lb/>
　　　貴當何如哉<lb/>
溪上清泉玉色寒臨泉蹋盡石苔斑為憐北闕乘軒客<lb/>
白首髙情在舊山<lb/>
　　城山<lb/>
<pb n="KR4h0067_WYG_073-4b"/>
　　　其山中卑四髙宛如城堞吳伐越次查浦句踐<lb/>
　　　保此拒吳又名越王城有佛眼泉洗馬池泉中<lb/>
　　　産嘉魚越拒吳時吳意越之乏水以鹽魚為饋<lb/>
　　　越取雙魚答之遂解圍去<lb/>
兵家制勝舊多門贈答雍容亦解紛緩報一雙文錦鯉<lb/>
坐歸十萬水犀軍<lb/>
　　鏡湖<lb/>
　　　亦名鑑湖任昉述異記軒轅氏鑄鏡湖邊因得<lb/>
<pb n="KR4h0067_WYG_073-5a"/>
　　　名或云黄帝獲寳鏡焉或又云本王逸少語山<lb/>
　　　陰道上行如在鏡中逰故名<lb/>
水風不動清光合十里渾無一㸃瑕野客若尋湖上事<lb/>
不須臨水問荷花<lb/>
　　雙筍石<lb/>
　　　在上虞縣釣臺山髙百餘丈若人冕而對峙者<lb/>
　　　其巔有異花每杜鵑啼時開若霞錦神宗崩三<lb/>
　　　年不榮髙宗崩花忽變白孝宗崩三年若枯既<lb/>
<pb n="KR4h0067_WYG_073-5b"/>
　　　而復茂<lb/>
千尺相髙卓翠珉雨餘雲外露嶙峋鼎湖龍去蒼髯㫁<lb/>
三載叢花不記春<lb/>
　　放馬澗<lb/>
　　　在新昌縣支道林放馬之所或譏道人養馬不<lb/>
　　　韻答曰貧道賞其神駿<lb/>
春草茸茸澗水清路人猶記昔時名金羈縱後雙蹄逸<lb/>
想見風前蹀躞聲<lb/>
<pb n="KR4h0067_WYG_073-6a"/>
　　虞國墅<lb/>
　　　在餘姚羅壁山襟帶溪山大勢具體金谷郗太<lb/>
　　　宰徧逰諸境棲情于此每至良辰携子逰憩後<lb/>
　　　以司空臨郡遂卜居之<lb/>
山列翠屏圍碧落水流鳴管繞平田郗家池館蘿蕪沒<lb/>
金谷形容自渺<hi>一作宛</hi>然<lb/>
　　陳大夫宅<lb/>
　　　在越城東南禮遜坊竹園巷之間漢大中大夫<lb/>
<pb n="KR4h0067_WYG_073-6b"/>
　　　陳囂未貴時與紀伯為鄰伯竊囂藩地以自益<lb/>
　　　囂見之不言益徙地與之伯慙亦歸所侵地其<lb/>
　　　中乃為大路鴻嘉二年太守周君刻石表曰義<lb/>
　　　里長簷路<lb/>
鄰里相歡起美談通衢髙栁碧鬖鬖至今風俗稱虞芮<lb/>
目擊岐周始自慙<lb/>
　　燕竹<lb/>
　　　越人以其燕來時出筍甚美因以為名<lb/>
<pb n="KR4h0067_WYG_073-7a"/>
竹箭黄芽欲老時杏梁日煖燕初歸他林未聳千竿翠<lb/>
此地先抽一握肥<lb/>
　　孟橋<lb/>
　　　橋南漢孟嘗宅也<lb/>
漢上還珠太守家小橋斜跨碧流沙清風不共門墻改<lb/>
長與寒泉起浪花<lb/>
　<lb/>
　<lb/>
<pb n="KR4h0067_WYG_073-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻七十三<lb/>
</p>
<p>
</p>
  </div>
</body>
</text>
</TEI>
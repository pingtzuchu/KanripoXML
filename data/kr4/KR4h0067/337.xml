<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百三十七</head> <lb/>
    <p>
<pb n="KR4h0067_WYG_337-1a"/>
欽定四庫全書<lb/>
　兩宋名賢小集巻三百三十七<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　古梅吟藳一<lb/>
　吳龍翰字式賢新安人咸淳元年領鄉薦授編校國<lb/>
　史院實錄宋亡不仕築樓三層終日吟嘯其中樓前<lb/>
　有古梅一樹即以自號<lb/>
<pb n="KR4h0067_WYG_337-1b"/>
　　曉發姑孰城<lb/>
鵑啼驚夢欹春枕花落迎風打曉窓攜杖攙先出城去<lb/>
角聲吹月墮寒江<lb/>
　　浙江姚樓觀水月<lb/>
翠滚玻璃萬頃秋長江又掛水晶毬水光月色梅邊客<lb/>
今夜㑹盟江上樓<lb/>
　　晚舟過臨平<lb/>
烟鐘舂起夕陽愁淼淼臨平春事幽惟有風蒲愛吟客<lb/>
<pb n="KR4h0067_WYG_337-2a"/>
岸邊繚亂綰行舟<lb/>
　　春晚留淮上<lb/>
淮山厯厯春雲淡淮水湯湯夜月輝此處杜鵑啼不到<lb/>
江南行客未成歸<lb/>
　　贈謁士<lb/>
一掬鄉心寒似月半生行跡過于雲春風滿擔詩千首<lb/>
是處青山留得君<lb/>
　　白紵詞<lb/>
<pb n="KR4h0067_WYG_337-2b"/>
吳宫煙水碧迢迢瓊樓十二凌青霄北方佳人顔如花<lb/>
素衣濯濯明朝霞雲母屏風珍珠箔香銷金鴨春寒薄<lb/>
璧月流光羅綺筵白紵舞殘月欲落君看月落夜潮平<lb/>
吳江濶兮越江深吳王醉兮越王醒<lb/>
　　嘉禾舟中<lb/>
天與東風便千錢買一舟嘉禾三月路隂木四山秋野<lb/>
色緘詩思鶻聲替客愁烟波渺無際是處可盟鷗<lb/>
　　嘉禾沈園<lb/>
<pb n="KR4h0067_WYG_337-3a"/>
景物何其異虛岩人力成清池沈鳥影髙樹落蟬聲花<lb/>
日樓臺麗香風簾幙輕我來一吟賞不惜買杯傾<lb/>
　　重陽客中<lb/>
愁裏重陽近他鄉酒易酤秋風詩鬢短寒夜客燈孤筍<lb/>
笠月穿破荷衣霜打枯有懐吟未就端不為催租<lb/>
　　柬劉後村先生四首<lb/>
天祿臞仙後代孫巍科幾世屬名門千年絶學追先聖<lb/>
四海真儒仰後村直向天邊扶日月只從筆底轉乾坤<lb/>
<pb n="KR4h0067_WYG_337-3b"/>
年來諸老凋零盡惟有靈光獨自存<lb/>
玻璃萬頃海天秋相國如居天上頭錦帳圍山丹荔熟<lb/>
銀梭織水子魚遊地靈自古稱多士人物當今列上流<lb/>
二季一翁家學在湄洲即是蜀眉州<hi>先生莆人二子能踵其學</hi>
雪碗冰甌淬筆鋒篇篇琢出玉玲瓏鶴鳴逺岫千林曉<lb/>
鯨展洪濤萬里雄暮雪寒梅吟思外春風芳草夢魂中<lb/>
詩瓢行脚半天下多謝先生棒喝功<lb/>
騎却青鸞上禁林岩岩聲價重于金花磚日轉瓊箋暖<lb/>
<pb n="KR4h0067_WYG_337-4a"/>
蓮燭星歸玉漏沈翰墨挈来三昧手絲綸畫出九重心<lb/>
春風已築沙堤路天上虚星屬意深<lb/>
　　西湖曲<lb/>
十里風光煙水白嵯峨帝城紫霧隔笛聲吹㫁蒲葉風<lb/>
鷺飛界破青山色湖波鱗鱗織成縠翠蓋紅幢機上簇<lb/>
長安富兒美少年馬行紫陌香氣撲畫舫誰家窈窕娘<lb/>
半額鵝黄時樣糚玉手折花嬌無力花枝斜掛銀絲長<lb/>
隔花躊蹰意相屬稍稍談笑間餘香夕陽西下漢水逺<lb/>
<pb n="KR4h0067_WYG_337-4b"/>
無計問覓雙瓊璫巫山髙哉但入夢安得插翅飛其傍<lb/>
君不見呉姬采蓮自唱曲君王尚在舟中宿<lb/>
　　拜林和靖墓<lb/>
老鶴髙飛入白雲空餘殘照管孤墳清風千古鎮長在<lb/>
見著梅花如見君<lb/>
　　久客湖海買舟西還<lb/>
萬里煙波興渺然片心如在灞橋邉歸裝詩少不成擔<lb/>
自抝梅花凑滿船<lb/>
<pb n="KR4h0067_WYG_337-5a"/>
　　馮永之號冰壺工水墨丹青<lb/>
半生江海冰壺翁擔風荷雨七尺筇爛嚼扶桑紫金椹<lb/>
玉樓光徹十二重飽喫孤山白玉花一鑿九竅開玲瓏<lb/>
能鉟明月鑄雙眼故能搜索異景窺神功能穿星斗掛<lb/>
胸次故能神遊八極之鴻濛手撼煙雲出硯石酒酣奮<lb/>
筆驅雷風迴山轉海有力量頃刻鵝溪幻出白練之寒<lb/>
江碧玉之奇峯瀟湘洞庭忽在眼冷落煙竹蒼梧空碧<lb/>
天萬里渺無際但見隠隠孤飛鴻江門過雨涼如許木<lb/>
<pb n="KR4h0067_WYG_337-5b"/>
落瀟瀟秋滿浦月明何處起漁歌小艇人歸急揺櫓鷗<lb/>
沙漠漠洲渚昬無數寒鴉棲古渡景物變態雖無窮筆<lb/>
端有口一一吐研丹吮粉尤精奇直與王爵争毫釐寧<lb/>
肯没骨媚時好逸氣往往追徐熙一㸃春風㡬花卉化<lb/>
工權柄君所私獻之㹀牛韓幹馬滕王蛺蝶僧繇魚下<lb/>
筆衆妙各俱足開巻錯落千珠璣顧家層樓連天起俗<lb/>
士那敢窺藩籬嘔心抽思何自苦乃使肌骨化作枯松<lb/>
枝君不見梅邉有狂客風饕雪虐寧忍飢吟軀未老貌<lb/>
<pb n="KR4h0067_WYG_337-6a"/>
先老不覺兩鬢紛如絲<lb/>
　　靈金山觀金燈<lb/>
嵯峨靈金山峭壁偕天長㠝岏萬蒼翠無復敢頡頑登臨<lb/>
勞逺目久羈塵俗韁天風送笻屐此願今一償所喜<lb/>
侍老親贔屭升崇岡琪樹藹柔絲瑶艸超羣芳松聲入<lb/>
幽懐妙樂非笙簧好鳥相勸酬醉我林中觴我吟遊仙<lb/>
詩客和招隠章起舞沸懽笑人影亂夕陽何方阿堵女<lb/>
山北敞虚堂石池閟甘泉瓦爐騰妙香昔言山有靈金<lb/>
<pb n="KR4h0067_WYG_337-6b"/>
燈夜呈祥信哉華嚴經佛眉施白光澄公有妙力一笑<lb/>
通禪房詎知山石間而有金光藏崦嵫下朱景山氣相<lb/>
激楊若以色見佛于法參與商我生事迂濶咄咄顛復<lb/>
狂讀書獵千古浩氣凌八荒乃欲落鬚髮掬水曹溪傍<lb/>
吹以無孔笛例騎牛一場手擊混沌開有此硬脊梁指<lb/>
㸃生死根棒喝行諸方<lb/>
　　辛酉秋吳畫士寫神<lb/>
功名自有兜鍪輩榮辱寧甘蓑笠翁煩作田園秋興畫<lb/>
<pb n="KR4h0067_WYG_337-7a"/>
短簷斜日稻花風<lb/>
　　秋崖先生招飲荷葭塢席上賦詩<lb/>
相公潭水清于玉翠屏四面環書屋石梯齒齒登蒼崖<lb/>
老樹晴烟千頃緑好花對人無俗姿春色盈盈囿虛谷<lb/>
歸來庭院碧參差八窓玲瓏有修竹先生長嘯臨清流<lb/>
茱萸辛夷香滿洲浪呼迪輩偕春遊緑醅深注碧玉甌<lb/>
我醉起舞相勸酬願祝先生相業侔伊周運留侯帷幄<lb/>
之籌横萊公野水之舟莫負蒼生望安石東山髙卧凌<lb/>
<pb n="KR4h0067_WYG_337-7b"/>
清秋<hi>先生所居即相公潭</hi>
　　京城寓居春日<lb/>
春城庭院栁風輕簾影玲瓏受曉晴紅日半窓吟夢覺<lb/>
咿啞墻外賣花聲<lb/>
　　宫人斜<lb/>
碧石重重鎖墓門蘭膏㸃火照黄昏春風幾度生芳艸<lb/>
還似君王舊日恩<lb/>
　　春夜隔江望揚州城<lb/>
<pb n="KR4h0067_WYG_337-8a"/>
煙抹蕪城熨不開夜深燈火照樓臺欲披紫綺過江去<lb/>
月冷滄洲待鶴來<lb/>
　　數年前有小詞　微雨後落花天嬌態病懨懨怕<lb/>
　　人猜著是相思成日不開簾寳釵横蟬鬢亂院宇<lb/>
　　侍人歸盡緩移蓮步玉蘭前纎手掐花鈿　月夜<lb/>
　　與客飲梅花下一姝歌前詞復出箋徴余新作<lb/>
月夜梅花下開樽誰主賔梅花嬌欲語讓我白頭人娉<lb/>
婷樓上女無乃花中神下樓欵懽笑莫惜抛千金纎纎<lb/>
<pb n="KR4h0067_WYG_337-8b"/>
出素手為我彈瑶琴自言諳古調妾心合君心感君纏<lb/>
綿意未彈先有情妾佩明月光妾衣雲霞輕共君驂白<lb/>
鳳一息超玉京君看天帝女嫁與牽牛星天河萬里長<lb/>
鵲橋嵗一陳安得河水乾夜夜長相親君能挽天河一<lb/>
洗八極塵<lb/>
　　宫詞<lb/>
舞罷霓裳寳髻垂桃花扇底暖風吹夜深内殿重開宴<lb/>
手撚燈花畫翠眉<lb/>
<pb n="KR4h0067_WYG_337-9a"/>
　　秋崖先生以紅石見寄<lb/>
彤霞鑠石玉晶瑩琢出羲之風字形却著寒松蒼石下<lb/>
研煙傳寫相牛經<lb/>
　　心逺堂<lb/>
飄飄謫仙子閉門逃世諠達哉柴桑翁心逺地乃偏羨<lb/>
公隠㕓市髙拍前人肩園林富花木景象羅春妍翠鳥<lb/>
鳴髙枚白魚游深淵魚鳥欣有託吾廬興悠然詩瓢貯<lb/>
烟雲茶鼎烹銀蟾有此佳絶處那訊名利鞭鵲尾聞妙<lb/>
<pb n="KR4h0067_WYG_337-9b"/>
香片心超九天淵然消萬慮流光緯三田乾坤任簸弄<lb/>
追蹤古偓佺<lb/>
　　持敬堂<lb/>
大哉紫陽箴誠為百世師心法故能傳心印幾能提明<lb/>
明道統燈于此接光輝端居儼帝臨暗室疑神窺立足<lb/>
千仭淵生怕傷髪膚兢兢一寸心炯炯冰雪壺脱帽藐<lb/>
王公無乃酒狂徒蹀𨄌漁陽鼓傲態逐刑誅我則持以<lb/>
敬譬如龍戀珠斷斷貓捕䑕綿綿雞哺雛守之戒勿閑<lb/>
<pb n="KR4h0067_WYG_337-10a"/>
意馬防馳驅<lb/>
　　層翠樓<lb/>
結樓書屋傍獨占林塘幽飛簷瞰寒碧照影虹霓浮層巒<lb/>
萬蒼翠峭屼生戈矛黛眉與螺髻故故含嬌羞此時樓中<lb/>
人片心隨白鷗風吹烏紗帽露滴紫綺裘白雲入我望<lb/>
逸興何悠悠沆瀣供晨飡酌以碧玉甌朝暾散朱景燕約十<lb/>
二樓願言追黄鶴致身八極游慷慨笛聲發渺渺淩滄洲<lb/>
　　春寒<lb/>
<pb n="KR4h0067_WYG_337-10b"/>
二月漫漫雪滿山羣芳空向雪中看幽亭酌酒先沈醉<lb/>
要為小園花餪寒<lb/>
　　凍吟<lb/>
座左插梅花座右横詩筆風雪墮寒肩先生方抱膝<lb/>
　　春興<lb/>
聞説春醪熟提壺喚客嘗乾坤一釀甕花氣百和香<lb/>
　　别呉中三年寄湖上一二知己<lb/>
麥秋天氣覺清和老盡春風庭下莎曉月荒山啼蜀帝<lb/>
<pb n="KR4h0067_WYG_337-11a"/>
夕陽髙樹咽齊娥三年寒我滄波約一夜思君白髪多<lb/>
世路不堪重著脚相期何地理漁蓑<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_337-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百三十七<lb/>
</p>
<p>
</p>
  </div>
</body>
</text>
</TEI>
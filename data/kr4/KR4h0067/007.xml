<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻七</head> <lb/>
    <p>
<pb n="KR4h0067_WYG_007-1a"/>
欽定四庫全書<lb/>
　兩宋名賢小集巻七<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　文潞公集<lb/>
　文彦博字寛夫介休人少從潁昌史炤學炤母異之<lb/>
　曰貴人也仁宗時及進士第知翼城縣判絳州除監<lb/>
　察御史進龍圖閣直學士封潞國公以太師致仕元<lb/>
<pb n="KR4h0067_WYG_007-1b"/>
　祐初司馬光薦復命平章軍國重事六日一朝一月<lb/>
　兩赴經筵五年又致仕居洛陽東田年九十二卒彦<lb/>
　博逮事四朝任將相五十年名震六服居洛時與司<lb/>
　馬光為耆英㑹在㑹者十三人又與程煦軰作同甲<lb/>
　㑹彦博詩云四人三百十二嵗况是同生丙午年一<lb/>
　時傳誦崇寜中入元祐黨籍後特命出籍追復太師<lb/>
　諡曰忠烈其少子維申蒐輯詩文遺藁成三十巻<lb/>
　　留守相公寵示東田讌集詩依韵和呈<lb/>
<pb n="KR4h0067_WYG_007-2a"/>
嘗同徐勉構東田花竹成隂雨後天為愛憲臺寛白簡<lb/>
得隨相府賞紅蓮清樽屢釂吟情逸紅袖頻翻舞態妍<lb/>
歸興直須三鼓盡月華應是十分圓<lb/>
　　留守相公寵賜雅章召赴東樓真宰之㑹次韵和<lb/>
　　呈<lb/>
朱樓華閣府園東蝸陋仍依美庇中儉幕深嚴依緑水<lb/>
楚臺髙迥快雄風四絃清切呈新曲雙袖翩躚試小童<lb/>
况是元規興不淺歸軒争敢便匆匆<lb/>
<pb n="KR4h0067_WYG_007-2b"/>
　　次韵留守相公逰龍門<lb/>
鑿開青嶂啟天門直㵼伊流淺汝墳八莭驚濤鼉振鼓<lb/>
千花寶塔雁翔雲岩隈雨過飛泉漲谷口風廻墮葉紛<lb/>
龕穴隆穹三像列樓臺華煥兩崕分方陪茜斾來尋勝<lb/>
不就蒲飱趂茹葷北里笙竽皆擁從東山羅綺半酣醺<lb/>
升堂共覩皤仙貌策杖同尋古士墳喜脱貂冠親野老<lb/>
幸隨熊軾附邦君林巒岑寂真堪賞市井諠譁漸厭聞<lb/>
人度長川猶隠映香銷古殿尚氛氲周生歸後蘭重佩<lb/>
<pb n="KR4h0067_WYG_007-3a"/>
荀令行時蕙更薰曉露未晞珠滴淚秋花争發錦挑文<lb/>
羣娃散步塵生襪小舫争登水濺裠釣叟旁觀皆嘆羡<lb/>
禪師迎謁盡歡欣既無冗局羈間迹忍促回軒背夕曛<lb/>
得向石頭溪上飲從今遂不畏移文<lb/>
　　知府學士堯夫逺寄雅章依韵和呈<lb/>
幾年洛社盍朋簮照席瓊枝秀出林月夕同逰詩筆健<lb/>
花時共賞酒杯深帝綸中出榮開府使莭西馳愴判襟<lb/>
逺寄佳章念衰朽知君最有嵗寒心<lb/>
<pb n="KR4h0067_WYG_007-3b"/>
　　和致政張徽大夫見貽之什<lb/>
自媿無才濟世難貂蟬挂了謝朝班襟衫散逸塵埃外<lb/>
杖履逍遥水石間君亦早抛華省貴人皆仰羡白雲閒<lb/>
湖溪聞與郊居近不用拈錢剩買山<lb/>
　　送彌陀實師訪積慶西堂順老<lb/>
好去三摩地相逢兩㑹家禪心究實際慧眼絶空花聞<lb/>
在東林日嘗烹北苑茶願将甘露味餘洒濟河沙<lb/>
　　感舊念逰作憶鱸詩<lb/>
<pb n="KR4h0067_WYG_007-4a"/>
西風一棹思鱸興抖擻塵纓歸舊廬最憶香山石樓下<lb/>
清洢深處釣寒魚<lb/>
追思洛社閒逰伴屈指于今大半亡若到龍門更聞笛<lb/>
定知悲感似山陽<lb/>
　　清明日玉津園賜宴即席<lb/>
節應桐華始筵開禁苑新推恩縁舊物加惠及陳人衆<lb/>
樂聞天奏同寅㑹柄臣蘭肴享豐潔桂醑酌芳醇覆育<lb/>
需雲廣涵濡湛露均桑榆垂晚景何路報堯仁<lb/>
<pb n="KR4h0067_WYG_007-4b"/>
　　西歸日瓊林苑賜宴即席<lb/>
竊禄叨榮四紀餘退思僥倖亦無如趨朝再覩新宫省<lb/>
解紱還歸舊里廬報國丹心明皎皎戀軒疲足去徐徐<lb/>
羣公盡出都門祖盛事光於漢二疏<lb/>
　　伏䝉聖恩今月二日就瓊林苑特遣中使寵賜御<lb/>
　　詩仰味聖言恭披宸翰曲推恩禮過奬愚臣感媿<lb/>
　　之深負荷弗克輙課愚陋恭和聖製<lb/>
老臣為感聖恩殊趣治輕裝覲帝居錫晏駢蕃親鳯扆<lb/>
<pb n="KR4h0067_WYG_007-5a"/>
賜章重叠捧龜書康時有志才終短報國無功術己疎<lb/>
身在洛陽心魏闕願傾丹懇上公車<lb/>
　　送圓明大師歸吳興<lb/>
數曲清琴達舜聰瑶津仙苑助薰風朝端多士知音久<lb/>
霅上故棲歸思濃命服鮮華新爛椹竹装輕簡舊焦桐<lb/>
鄉人若問大檀越盡在名經千部中<lb/>
　　華月<lb/>
皎皎新秋月分明照洞房幾人千里别今夜九廻腸皓<lb/>
<pb n="KR4h0067_WYG_007-5b"/>
彩穿珠幌澄輝上壁璫畫樓兼繡户渾是可憐光<lb/>
　　太原府統平殿朝拜<lb/>
逆壘彌天甚君王駐翠鑾荆榛親剪伐家業信艱難一<lb/>
劒山河定千年廟社安故城禾黍美無復驗泥丸<lb/>
　　<hi>某</hi>再獲<graphic n="KR1180" url="https://raw.githubusercontent.com/kanripo/KR-Gaiji/master/images/KR1180.png" mimeType="image/png"/>事歸老洛帥留守相公玉汝寵惠台什<lb/>
　　過形奬予謹達來貺<lb/>
二聖恩深念老臣許從休退樂伊濵重觀景物皆塵迹<lb/>
喜見居留是故人林下放懷無簡束尊前道舊長精神<lb/>
<pb n="KR4h0067_WYG_007-6a"/>
公雖久作東田伴却佇黄樞秉化鈞<lb/>
　　野意山情頗以自適故作是詩<lb/>
引得清伊一𣲖通三灣相接勢無窮便成𣺌渺江湖趣<lb/>
更有蕭蕭蘆葦風西洛故年為勝地東田今日屬衰翁<lb/>
藥園事迹分明在盡見雲卿舊記中<lb/>
　　逰東田八韻<lb/>
文物平津閣風流太傅山勝逰松島外故迹藥園間霜<lb/>
蔀編為屋寒荆刈作闗忩櫺雲漠漠畦竇水潺潺蘆渚<lb/>
<pb n="KR4h0067_WYG_007-6b"/>
炊烟起萍漚釣艇還竹經朝雨翠荷借夕陽殷幽興能<lb/>
招隠髙情自愛閒從來行樂處攜手一開顔<lb/>
　　題郭熈畫樵夫渡水扇<lb/>
淺水深山一逕通樵夫涉水出林中可憐畫筆多情思<lb/>
冩在霜紈一扇風<lb/>
　　次韵留守相公玉汝以某赴東莊特賜佳篇<lb/>
東郊瘠土纔千畆繞舍圑椒僅百家地接玉泉多草木<lb/>
路經緱嶺少風沙能留過客雖無餌時對清尊亦有花<lb/>
<pb n="KR4h0067_WYG_007-7a"/>
昔日相君曽降顧常憂蝸陋不容車<lb/>
　　<hi>某</hi>以端居多暇懷洛成詩䝉家運使兵部俯垂屬<lb/>
　　和拙詩伸<graphic n="KR1180" url="https://raw.githubusercontent.com/kanripo/KR-Gaiji/master/images/KR1180.png" mimeType="image/png"/>
倦翼念歸林幽懷動越吟更回谿叟信深契野雲心巴<lb/>
里傳髙唱英韶繼善音便須傳洛社紙價重千金<lb/>
　　偶書答岐守吳卿幾復北京作<lb/>
君説歸期未有期西風又是鱠鱸時何當㑹集香山伴<lb/>
同赴松忩燭下棋<lb/>
<pb n="KR4h0067_WYG_007-7b"/>
　　耆老㑹詩<lb/>
九老唐賢形繪事元豐今勝㑹昌春垂肩素髪皆詩彦<lb/>
揮麈清談盡席珍染翰不停詩思健飛觴無算酒行頻<lb/>
蘭亭雅集誇修禊洛社英逰忝序賔自愧空疎陪几杖<lb/>
更容欵密奉簮紳當筵尚齒尤多幸十二人中第二人<lb/>
　　次韵秦帥經畧吕通議過洛少留<lb/>
喜過西都暫解鞍樽前不惜醉酡顔推襟道舊從容久<lb/>
落筆成詩頃刻間塞外定知威令肅幙中嘗得雅歌閒<lb/>
<pb n="KR4h0067_WYG_007-8a"/>
相門出相歸人望瑣闥難淹侍從班<lb/>
　　近聞有真率㑹呈提舉端明司馬<lb/>
近知雅㑹名真率率意從心各任真顔子簞瓢猶自樂<lb/>
庾郎鮭韭不為貧加籩只恐勞煩主緝御徒能困倦賔<lb/>
務簡去華方盡適古來彭澤是其人<lb/>
　　提舉端明寵示三月三十日雨中書懷包含廣博<lb/>
　　義味精深詞髙韵險宜其寡和輒次原韵<lb/>
春光垂欲盡夏景漸増添鬱鬱松篁茂蕭蕭風雨兼花<lb/>
<pb n="KR4h0067_WYG_007-8b"/>
心隨絮落屐齒被苔粘巧囀鶯遷木驚飛燕入簾蝦鬚<lb/>
穿曲沼虎爪度前簷坐久香銷炷吟多筆費尖雲容方<lb/>
靄靄日色未炎炎舞鶴傾丹頂逰龜散緑髯命賔常務<lb/>
率出令更須嚴詩詠當階藥書尋傍架籖蘭芬衣可襲<lb/>
露潤草俱沾貴近辭金馬編修賜玉蟾髙懽佳自適獨<lb/>
樂未甞厭赤白曽諮丙丹青毎誚閻冲和縁養浩寂寞<lb/>
為安恬身處貧無媿心貪道不亷成文推大手濟用鄙<lb/>
輕縑視履循清莭祈恩陋雜占聞韶欣鳯舞在藻愛魚<lb/>
<pb n="KR4h0067_WYG_007-9a"/>
潜鱸鱠思漁艇貂冠望酒帘聖時非吏隠賢業繫民瞻<lb/>
撫事惟公論摛詞乃自謙保躬誠易退康世義難淹纇<lb/>
句慙無取酬言幸不嫌<lb/>
　　奉陪中散大夫程伯康朝議大夫司馬旦司封郎<lb/>
　　中席汝言于所居小園作同甲㑹<lb/>
四人三百十二嵗况是同生丙<hi>一作甲</hi>午年招得梁園工<lb/>
賦客合成商嶺採芝仙清談亹亹風盈席素髪彯彯雪<lb/>
滿肩此㑹從來誠未有洛中應作畫圖傳<lb/>
<pb n="KR4h0067_WYG_007-9b"/>
　　留守相公和提舉端明作三夀公字韵詩輒繼前<lb/>
　　韵<lb/>
三川開盛府萬鑰主離宫雪苑延枚叟湖園奉晉公因<lb/>
依念有素出處幸多同雅㑹歡言意今推前葷風<lb/>
　　答龎相家園雖陋春物向榮日冀相車時枉逰覽<lb/>
　　未䝉寵降承貺佳章謹次嚴韵<lb/>
一㕓幽趣斗城西竹映軒窗栁拂堤園吏毎誇風物美<lb/>
主人常歎簿書迷碧池荷動觀魚戲朱檻梧傾待鳯栖<lb/>
<pb n="KR4h0067_WYG_007-10a"/>
惟願毗耶長者至莫憂花裏有鸎啼<lb/>
　　闗山月<lb/>
客子久行役遼西戍未還佳人怨遥夜清淚裛朱顔蘚<lb/>
晦蘭閨寂塵昬寶鑑閒相思不相見明月下闗山<lb/>
　　長相思<lb/>
逺别苦無悰離居常戚戚顧慕懷所歡徘徊彌自惜瓊<lb/>
蕋不可采瑶華未堪摘惟憑尺錦書一寄長相憶<lb/>
　　折楊栁<lb/>
<pb n="KR4h0067_WYG_007-10b"/>
長憶都門外低垂拂路塵更思南陌上攀折贈行人行<lb/>
人經嵗别楊栁逐年新何當逢塞鴈重寄一枝春<lb/>
　　夜夜曲<lb/>
明月流清漢娟娟照洞房微風吹敗葉颯颯下銀牀塵<lb/>
晦流黄素鑪銷辟惡香年年機杼妾獨怨夜何長<lb/>
　　塞下曲<lb/>
老上焚庭後昆邪右袵時休開小月陣罷禱拂雲祠徒<lb/>
覺筋竿勁寜聞羽檄馳祁連皆積雪渠答夜應施<lb/>
<pb n="KR4h0067_WYG_007-11a"/>
朔漠凝寒久窮荒氣侯賒凍雲藏虎谷殘雪滿龍沙地<lb/>
迥邊風急天髙漢月斜何人動鄉思隴上聽金笳<lb/>
　　招劉伯夀秘監<lb/>
君自山中來熟見山中事我亦山中人素懷歸山志切<lb/>
望青牛車細問歸山計<lb/>
　　過燕川渡<lb/>
燕山東北孔山西借車直渡馬頭溪農樵引路津不迷<lb/>
行行引上青雲梯回頭下視林木低谷風泠泠山鳥啼<lb/>
<pb n="KR4h0067_WYG_007-11b"/>
岩隈泉甘土仍肥昔人於斯卜幽栖春深芝术生新荑<lb/>
采芝茹术希夷齊諸公共逰不知疲長吟吐氣如虹蜺<lb/>
水濵石上寫此詩手拭蒼蘚脚踏泥冐寒履險不憚辭<lb/>
勉欲繼踵前賢題<lb/>
　　金宿樓望月呈仲通司封<lb/>
滿滿十分酒髙髙百尺樓於兹賞圓月况乃值中秋天<lb/>
宇浩無際露華光欲流西園清夜景公幹不同逰<lb/>
　　送友人<lb/>
<pb n="KR4h0067_WYG_007-12a"/>
攜手北梁道送君南浦春夕陽沉璧彩流水濯纓塵郢<lb/>
酒頻揚觶燕歌旋愴神瑶華如可折堪寄隴頭人<lb/>
　　雪中樞密蔡諫議借示范寛雪景圖<lb/>
梁園深雪裏更看范寛山迥出闗荆上如逰嵩少間雲<lb/>
愁萬木老漁罷一蓑還此景堪延客擁爐傾小蠻<hi>小蠻酒榼</hi>
<hi>名</hi>
　　逰平泉作<lb/>
一崦抱溪斜前朝輔相家遺基皆瓦礫古木尚煙霞夙<lb/>
<pb n="KR4h0067_WYG_007-12b"/>
昔東山墅留連上殿車雖云營退隠未免逐豪誇事往<lb/>
如飛鳥林空噪暮鴉池平無舊鳯堤壞有殘沙野叟猶<lb/>
能説樵夫亦共嗟至今巖石下多少紫薇花<lb/>
　　憶東溪<lb/>
常憶東溪溪上坐相從唯有野僧來可憐鷗鳥知人意<lb/>
料得無機總不猜<lb/>
　　榮昌縣<lb/>
昌元建邑幾經春百里封疆秀色新鴨子池邉登第宅<lb/>
<pb n="KR4h0067_WYG_007-13a"/>
老雅山下著棊人<lb/>
　　偶題看山樓新畫山水<lb/>
盡日望西山扶笻復倚欄逺觀猶未足更作畫圖看<lb/>
　　題輞川圖後<lb/>
吾家伊上場亦自有椒園漠漠清香逺離離丹實煩盈<lb/>
䄡常要采折栁不須藩毎看輞川畫起予商可言<lb/>
　　題睢陽五老圖<lb/>
輔政何時退省閒清平告老謝冠簮兩朝耆宿真英武<lb/>
<pb n="KR4h0067_WYG_007-13b"/>
一代謀謨實柱桓太史尚占星有烈小民猶念徳無寒<lb/>
誰知我軰登樞要嚴貌氷威祗肅看<lb/>
　　賢大師以諸巨公畫像見示傳神寫照曲盡其妙<lb/>
　　兼丐拙詩輒成一首奉呈<lb/>
用志專精妙入神援毫肖像奪天真能將繪事傳竒表<lb/>
似與公侯結勝因婁徳髙僧通夙命王維善畫記前身<lb/>
師縁素習今生悟曽寫雲臺四七人<lb/>
　　題韓晉公邨田歌舞圖後<lb/>
<pb n="KR4h0067_WYG_007-14a"/>
治世舒長日田家事力蘇干戈久不識簫鼓共為娛濁<lb/>
酒行無算酡顔倒更扶將求太平像此是太平圖<lb/>
　　元已阻雨<lb/>
林花脉脉怯朝烟雨隔蘭亭曲水筵欲買春光無定價<lb/>
東風撩亂擲榆錢<lb/>
　　過燕川渡<lb/>
早過燕川渡千峯挿不虚雲開㣲見日水淺不侵車風<lb/>
急樵歌響霜寒木葉疎縁溪東北去岩後有精廬<lb/>
<pb n="KR4h0067_WYG_007-14b"/>
　　和副樞吳諫議寄題廣化寺東軒<lb/>
浄居髙有四禪天更對伊嵩闢廣軒塔聳千花依鷲嶺<lb/>
舟浮一葉上龍門雲藏古木當危檻風逓疎鐘過逺村<lb/>
我有草堂南澗口一回西望一銷魂<lb/>
　　宫詞<lb/>
體輕合不勝鸞釵常羡同心上苑梅翠輦不來珠箔卷<lb/>
漆盤猶貯夜明苔<lb/>
　　跋范希文手書伯夷頌墨跡<lb/>
<pb n="KR4h0067_WYG_007-15a"/>
書從北海寄西豪開巻裁窺竦髦毛范墨韓文傳不朽<lb/>
首陽風莭轉孤髙<lb/>
　　送時郎中<lb/>
一從辭畫省洊嵗守坤維久浹于藩任常分乃睿思六<lb/>
條遵漢寄千里奉堯咨按部壺漿擁行春茜斾隨握蘭<lb/>
班已峻拔薤化方施吏服蒲鞭恥童懷竹馬期不藏金<lb/>
似粟傾降雨如絲毎見求民瘼寜聞拾路遺責躬還掩<lb/>
閣察吏更褰帷好續循良傳宜刋徳政碑奸邪隨草靡<lb/>
<pb n="KR4h0067_WYG_007-15b"/>
權黠望風移渤海繩皆治葵丘戍及朞佩牛登富庻負<lb/>
虎變淳熈雲路徵賢日星郎拱極時将升嚴助室暫輟<lb/>
阮咸麾挽鄧舟停水思何詠載岐魚城初解印鳯闕即<lb/>
移墀曲榭青雲路離筵白紵詞珻簮縈别恨金酒折芳<lb/>
枝從此三巴俗多吟蔽芾詩<lb/>
　　盤谷<lb/>
巉巗太行髙其下有幽谷環繞兩峰間盤曲廓山腹甘<lb/>
泉注肥疇茂艸映修木勢阻絶喧譁岩深易潜伏昔人<lb/>
<pb n="KR4h0067_WYG_007-16a"/>
有李愿築地一區獨白鳥依蘆塘菰花映茅屋心怡適<lb/>
所安憂大反忘欲掉頭不肯應謂我此樂足友人韓昌<lb/>
黎文章驚世俗長言麗辰星落落燦珠玉好事買名石<lb/>
鐫文寄崕澳巳經三十年磨滅僅可讀我來不復見命<lb/>
吏廣追逐訪知石氏處猶畏長官督不愛石上字秋風<lb/>
一砧覆易之以千金復使置巗麓從此生光輝萬古從<lb/>
瞻矚<lb/>
　　溴泉<lb/>
<pb n="KR4h0067_WYG_007-16b"/>
潺湲北山水繚繞南城皋晴灘錦石亂擊觸春湍豪誰<lb/>
謂溴梁大不能容魴魛臨流自縮手揭累應徒勞<lb/>
　　枋口<lb/>
下馬入枋口漾舟縁碧溪雪消山骨瘦風定浪頭低數<lb/>
里復登㟁羣賢同杖藜徘徊巗石畔尋覓退之題<lb/>
　　珍珠泉<lb/>
三環叠湧汛珠流羣水相從落濟溝一𣲖山光傾翠巘<lb/>
暮春逐景最堪酬<lb/>
<pb n="KR4h0067_WYG_007-17a"/>
　　宿少林寺<lb/>
六六仙峯繞佛居俗塵至此暫消除西來未悟禪師意<lb/>
北去還馳使者車五品封槐今尚在九年面壁昔何如<lb/>
心知一宿猶難覺花藏重尋貝葉書<lb/>
　　靈都宫<lb/>
再到靈都訪舊逰青山依舊白雲秋燒丹帝子名猶在<lb/>
憩鶴仙人迹尚留萬軸𤣥科瑶笈重滿庭涼露木樨稠<lb/>
千年物外栖真地肯許風烟占一丘<lb/>
<pb n="KR4h0067_WYG_007-17b"/>
　　抜劒泉<lb/>
抜劒隆平近北堧一溪獨涌勝羣涓仍思昔日天工巧<lb/>
演出淮源灌玉川<lb/>
　　平陽洞<lb/>
平陽石洞本天然上有幽林下有泉野客栖遲堪養道<lb/>
蓬萊無處不成仙<lb/>
　<lb/>
　兩宋名賢小集巻七<lb/>
</p>
<p>
</p>
  </div>
</body>
</text>
</TEI>
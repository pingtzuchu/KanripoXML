<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百三十五</head> <lb/>
    <p>
<pb n="KR4h0067_WYG_235-1a"/>
欽定四庫全書<lb/>
　兩宋名賢小集巻二百三十五<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　安晚堂詩集<lb/>
　鄭清之<lb/>
　　謝徐德夫右司和御製賜詩<lb/>
直道何曽較尺尋昔賢垂範到斯今臯謨勉勉歌元首<lb/>
<pb n="KR4h0067_WYG_235-1b"/>
說誨年年沃朕心幸遇千齡開聖治頃塵三事愧宵箴<lb/>
奎文衣被真難報盥誦新詩愛助深<lb/>
朅來林下破天慳要使明詩見一閒齒屐印苔春縱步<lb/>
頸壺蒸粟晚加餐夢魂飛到味書閣<hi>徳夫家有味書閣</hi>世路牢<lb/>
封函谷關翻笑醉翁猶未醉黄金白鬢詫腰環<lb/>
　　和林治中雪詩五首<lb/>
擘天滕六勇如貔移下瓊臺撲凸竒老盡青山眞是幻<lb/>
從渠白戰更無詩馮欄且喜明雙目嘶騎寕愁到十眉<lb/>
<pb n="KR4h0067_WYG_235-2a"/>
<hi>謂撒戍也坡詩長安畫手開十眉云云中有漁陽胡騎嘶</hi>羔酒不妨敲竹韻園林正<lb/>
好樂清時<lb/>
兒嬉犯凍搦文貔怒眦張脣状崛竒圖得形模規婦笑<lb/>
絶憐冷落賦翁詩幕談多暇堪娯目喜色排寒為上眉<lb/>
頗念袁安正髙卧拙柴煨芋了年時<lb/>
塩虎模糊懵豹貔玉峰髙並自多竒春光北苑供花事<lb/>
夜入西淮奏雅詩銀闕勢増開雉尾賀班香近列蛾眉<lb/>
看君來嵗𢋫酬筆移在儀曹進表時<lb/>
<pb n="KR4h0067_WYG_235-2b"/>
白旄麾編牧郊貔羽扇分飛更出竒凍裂弓鍪元濟縳<lb/>
嚙殘氈毳子卿詩蘆花夜月凝湓口梅玉春風侈蜀眉<lb/>
<hi>坡雪詩有玉梅春之句</hi>一幅溪藤知幾返鏤氷冷語不驚時<lb/>
貙貗甝彿貃貛貔<hi>見爾雅釋獸連文</hi>獵騎漫山伏正竒瘃手草<lb/>
成熊館賦羣驅<hi>闕</hi>入兎苴詩獸奔駭類淮肥口狐媚讙<lb/>
摧虢國眉滕六倚渠真誤事大寒不出是知時<lb/>
　　因㑹來詩再𢋫元韻<lb/>
組練横陳壮士貔想因舞羽去窮奇千山白髪存公道<lb/>
<pb n="KR4h0067_WYG_235-3a"/>
十日清吟費老詩待伴易銷春有脚交光最勝曰如眉<lb/>
只愁無着梅花處東絹平章付伯時<lb/>
　　續詩之寵依韻以謝<lb/>
莫搜險韻續貒貔雲景須知雪後竒日絢寒光糚净界<lb/>
梅将真色薦新詩試敲折竹煎茶舌旋覔遥岑出黛眉<lb/>
油幙輸君談笑樂聖杯正是一中時<lb/>
　　村邉以湯婆樣惠示與詩俱來依元韻<lb/>
惠中秀外更清便婭姹嬌羞二八年無奈畏塗生袵席<lb/>
<pb n="KR4h0067_WYG_235-3b"/>
寕敎寒夜折氷綿遣來勣嫗知君状擬伴涪翁到曉天<lb/>
只恐甎花陶學士風流未了續膠縁<lb/>
　　再和村邉解嘲<lb/>
閒身惟向静中便莫景侵尋絳縣年未解真精昬黙黙<lb/>
且觀𤣥牝息綿綿温柔郷裏誰能老冷澹生涯别有天<lb/>
笑撫脚婆為法喜漆園何必問經縁<hi>縁督以為經</hi>
暖足番君老更便摩挲笑問阿婆年聊吟夜月移花影<lb/>
肯向春風逐栁綿自有散花居丈室何妨姹女共壺天<lb/>
<pb n="KR4h0067_WYG_235-4a"/>
鉛華列屋諸君事乞與寒梅了世縁<lb/>
造化真機動静便誰云巧智可同年藍田日暖烟生玉<lb/>
閩嶠霜濃木有綿萬象為春皆是物一花不實豈其天<lb/>
吾身太極元同運陽長隂消在所縁<lb/>
　　和葺芷筍詩<lb/>
我貧毎笑齊之斶晚食雖甘未忘肉梅肥尚餘風折緑<lb/>
溟涬餐英命騷僕藩籬别彼羝羊觸送似玉堂如楚束<lb/>
惡詩聊賦徐凝瀑妙句飛來潄鳴玉曽無導吏隨賈餗<lb/>
<pb n="KR4h0067_WYG_235-4b"/>
坐遣跛奚委葵菽茁芽勤視縁坡竹期飫伯仁空洞腹<lb/>
書腸膏腥士之辱得魚不敢餉羊續要知菜味勝山谷<lb/>
歩趨强顔髪曲局盤有美茹無不足陋矣王芻箋衛澳<lb/>
　　贈許石田為僧<lb/>
平明對鏡良獨難子能脫屣彈指間戲視此身如髦蠻<lb/>
冠巾擺落逃繻關千金强弩一笑彎萬錢買盡江南山<lb/>
厭渠世路車輪殷赤脚健倒苔痕斑参寥佛印若是班<lb/>
江湖風月不汝慳汝狂方醒衆所讙我獨見之為三歎<lb/>
<pb n="KR4h0067_WYG_235-5a"/>
辨詰孔釋何可删白雲深䖏輸君閒<lb/>
　　和敬禪師茶偈<lb/>
飯罷茶來手接時箇中日日是真機建溪顧渚君休問<lb/>
冷暖如魚只自知<lb/>
睡龍纒繞墨甜時捧喝金提落鈍機管取一毆先着到<lb/>
三更日出有誰知<lb/>
魚鼔纔休客至時摸頭元是最先機不須吸盡西江水<lb/>
一滴曹溪味便知<lb/>
<pb n="KR4h0067_WYG_235-5b"/>
　　贈育王堪笑翁<lb/>
問訊瞿曇老比丘靈山何似雪山頭笑翁底事正堪笑<lb/>
面似靴皮笑未休<lb/>
　　蔬圃<lb/>
活計園蔬日日新杜陵差慰婦長貧旱薑水芋年時熟<lb/>
春薤秋菘意味真畦甕䞉分三伏雨露根常占百花晨<lb/>
荷鋤未省勤耕稼猶媿師門學圃人<lb/>
　　和林倅賦郡守隨車雨<lb/>
<pb n="KR4h0067_WYG_235-6a"/>
旌車勤雨拂參旗大士圓通現白衣爐穟輕煙方先路<lb/>
雷門急令已宣威為霖䞉作西成計書嵗誰云大有稀<lb/>
賢守劬躬民國念食言應笑魯臣肥<lb/>
　　和白雪老禪二偈<lb/>
閱盡恒河水上波聲塵何似泡漚多還師拍板鉗鎚後<lb/>
更唱誰家别調歌<lb/>
簷鐸吟風月半凹黄金布地欠誅茅三更日出真光景<lb/>
大好欽身正笠包<lb/>
<pb n="KR4h0067_WYG_235-6b"/>
　　靈隐慧上人惠詩為古風以贈<lb/>
貫休齊已唐世人當時逸氣凌簮紳聲名亹亹逼甫白<lb/>
幽蘭直與梅争春誰知北面石霜老服勤杖屨皆終身<lb/>
二公所得當盖世英詞傑句風中塵至今傳者以詩重<lb/>
妙處反為詩所湮弄翰戲墨雖佛事炊沙作糗成飢嗔<lb/>
不欲詩工與字巧緒餘能奪道之真心宗一了萬法具<lb/>
辨才飛轉陶家輪君不見阿難多聞及辨慧咒語要敵<lb/>
摩伽神<lb/>
<pb n="KR4h0067_WYG_235-7a"/>
　　天育二老禪惠示經佛偈答以十詩<lb/>
二老毫端一滴曹喚醒䆿語沒忉忉更無慧可安身處<lb/>
作莫當時立得牢<lb/>
餘塵明極强分離菩薩如來是阿誰既道本來無一物<lb/>
将何芥子納須彌<lb/>
龍宫海藏自分明搕𢶍灘頭一任傾因果若還終不昧<lb/>
政須防作野狐鳴<lb/>
書經猶有遮箇在畵佛何曽夢見來玲石玉峰雷雨過<lb/>
<pb n="KR4h0067_WYG_235-7b"/>
梅花昨夜一枝開<lb/>
三經已是太多羅州去休休更問婆箇裏幸然無一事<lb/>
何須終日把甎磨<lb/>
四十刼來閒坐休忽抛長舌閙籃頭若言面壁為心法<lb/>
瞿老還輸第一籌<lb/>
懵懂維摩不二門畧無遺囑付兒孫普賢若匪剛饒舌<lb/>
此事如何更吐吞<lb/>
老<hi>闕</hi>無聖亦無言驀指虚空喚作禪掌血條痕無着處<lb/>
<pb n="KR4h0067_WYG_235-8a"/>
教誰白地患青顛<lb/>
般柴運水老龎禪佛法無多在蜜邉<hi>闕</hi>汝将來還與汝<lb/>
因師交<hi>闕</hi>更團圓<lb/>
生老年來病已深灸瘢着艾復難禁六根四大原無有<lb/>
何處求師下一鍼<lb/>
　　鄭徳言親覩洛伽觀音相遂依所見繪畵朝夕嚴<lb/>
　　奉且求賛語敬題其旁<lb/>
具足圓通性一念本昭徹佛我與信心是三無差别凡<lb/>
<pb n="KR4h0067_WYG_235-8b"/>
人未見聖如渇以何說佛身忽現前如水印秋月心精<lb/>
自開遮見根匪優劣念中有大士珠瓔百寳結補陁洛<lb/>
伽相自在猶日掲是名為正觀倒想作竒絶稽首圓通<lb/>
尊兹念無起滅非相亦非念不盈復不闕唯然觀自在<lb/>
無眼耳鼻舌<lb/>
　　拙偈調偃谿上人<lb/>
昌黎先生入山裏大顛牢把數珠子松下經函着净瓶<lb/>
照管習之翻却水丞郎滿擔江西禪行行勘辯撩天鼻<lb/>
<pb n="KR4h0067_WYG_235-9a"/>
偃谿爛嚼雪窗紙換却舌頭别參起<lb/>
　　雪窗董寺丞将指平讞安晚來訪因舉似偃谿為<lb/>
　　下一則語<lb/>
佛法方當惡劇時偃谿笑裏袖鉗鎚不敎管領千雲衲<lb/>
打徹頭關更問誰<lb/>
　　簡雪窗董寺丞<lb/>
世路機心去兎迒雪窗一縷不遮藏薾雲梯月真游戲<lb/>
茅舎何曽外玉堂<lb/>
<pb n="KR4h0067_WYG_235-9b"/>
聖賢事業在心槃禹稷顔回豈異觀世故波瀾同起滅<lb/>
姓名千古要清寒<lb/>
　　山間大風雨晝夜不止聞松聲撼牀戲成拙語漫<lb/>
　　録呈葺芷參溪<lb/>
顛風横雨窮山秋樵青㢮擔車停輈松聲撼空吼萬牛<lb/>
轟豗勢欲傾不周晨雞扼吭音且愁百鳥何敢相喧啾<lb/>
恍疑趙壁環諸侯呼聲動地鏘弓矛又疑變化鵾鵬儔<lb/>
垂天鼓翼南溟陬或者挽翻河漢流電飛霆擊龍蛇虯<lb/>
<pb n="KR4h0067_WYG_235-10a"/>
不然火烈陸渾丘天跳地踔啼熊猴狂吞狠吐山裂鳩<lb/>
大音奔騰怒相投夢中驚廻仙枕游分明夜宿浙江頭<lb/>
三更潮水掀柁樓蒼茫起坐擁黄紬觸屏喚作錢塘舟<lb/>
此身端坐巖之幽如何兩耳不自由乃與喧寂為沉浮<lb/>
影蛇石虎以妄求世間萬事浪喜憂大學能定心逸休<lb/>
疾雷破柱方夷猶真須浩養師孟鄒風止韻作商聲謳<lb/>
　　和復岫賡醻之什<lb/>
勝地來休沐山程懶忌前草堂新杜曲詩格舊臨川客<lb/>
<pb n="KR4h0067_WYG_235-10b"/>
乘干珠履翁琴百澗泉參尋幽路滑空想石頭禪<lb/>
大雅千巖秀清標萬玉前醉扶有宗武屬和得師川境<lb/>
勝堪耡月詩香可釀泉竹林風度在枯坐笑僧禪<lb/>
　　書西湖雷峰講主草書<hi>寳慶丁<graphic n="KR1344" url="https://raw.githubusercontent.com/kanripo/KR-Gaiji/master/images/KR1344.png" mimeType="image/png"/>閏夏</hi>
　余以職事出郊歸塗午漏下逋暑於雷峰老師肅客<lb/>
　乃二十年前所識雲上人也因索草書縱觀成古風<lb/>
　十韻以贈<lb/>
雲師一生耽聖草銀鐵蟠空覷天巧老來逸氣未全平<lb/>
<pb n="KR4h0067_WYG_235-11a"/>
筆底鋒芒猶一掃開關勇士争赴敵劍㦸弓戈奮相繚<lb/>
睡龍决起求頷珠劃木㧓巖紛怒爪風雷喧豗撼坤軸<lb/>
飛電交横印清沼忽然天宇變空澄千丈孤峰立寒峭<lb/>
張顛驚號智永泣剥筋椎髓為君飽恨予不習草書訣<lb/>
九轉枯腸秪自攪雲師雲師汝誠能春蚓秋蛇幾時了<lb/>
何如認取主人翁破衲䝉頭紙窗曉<lb/>
　　送王伯厚入廣<lb/>
五行在天地惟水明且清如何南中泉乃獨以貪名水<lb/>
<pb n="KR4h0067_WYG_235-11b"/>
號墨與弱淖汩稱濁涇彼皆有其實所以得此聲山川<lb/>
日秀發九疑羅翠屏扶輿産清淑丹砂銀石英有泉出<lb/>
其間泠然堪濯纓政坐貪夫累土炭涴玉氷桓山以魋<lb/>
故至今人羞稱栁子愚其溪百世相因仍有如此白水<lb/>
好貪豈其情我欲招夷齊<hi>闕</hi>之南山汀一洗萬古貪涌<lb/>
雪歸東溟夫君素潔已贈以貪泉銘<lb/>
　　　送繼一郭處士<lb/>
聖君如堯舜豈無巢與由計然亦何慕五湖一扁舟之<lb/>
<pb n="KR4h0067_WYG_235-12a"/>
人乆不作側席思巖幽嘗聞鹿何君清芬徹凝旒<hi>闕</hi>
　　　　　　　　重華錫嘉號見一光林丘誰謂雅<lb/>
道息競風日悠悠脫冠掛神武有士歸東州笑将金閨<lb/>
籍猛博處士裘鈞天為開顔曰此夷逸儔大書繼一字<lb/>
虹光屬奎婁宸章軼麟衮正聲出天球清名奨静退下<lb/>
視古素侯睿謨廣先憲姱節追前修况今輯衆雋丞弼<lb/>
登虞周明時樂閒暇出處自不侔赤城宅仙子登陸方<lb/>
蓬洲君歸訪司馬坐忘春與秋方瞳照緑髪戲轉黄河<lb/>
<pb n="KR4h0067_WYG_235-12b"/>
流烟霞肅通客隐者應輟耰欸乃輔行色春風生柁樓<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百三十五<lb/>
</p>
<p>
</p>
  </div>
</body>
</text>
</TEI>
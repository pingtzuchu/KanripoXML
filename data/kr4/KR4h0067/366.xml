<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百六十六</head> <lb/>
    <p>
<pb n="KR4h0067_WYG_366-1a"/>
欽定四庫全書<lb/>
　兩宋名賢小集巻三百六十六<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　雪磯叢稿<hi>一</hi>
　樂雷發字聲逺號雪磯江右舂陵人登寳祐癸丑特<lb/>
　科廷對第一授館職丙辰以病歸遂不復出雪磯叢<lb/>
　藁五巻其友人朱嗣賢何堯卿編校付梓時寶祐丁巳<lb/>
<pb n="KR4h0067_WYG_366-1b"/>
　也<lb/>
　　九疑紫霞洞歌<lb/>
猗與竒哉紫霞之洞真天開千變萬狀不可述恍疑幻<lb/>
出壺中之蓬萊湘濵兩姝不敢到悵望蒼梧雲縹緲爾<lb/>
來三千三百年斑龍空卧金光草我採姹女江華濵是<lb/>
為三十六帝之外臣右持緑玉杖左擕紫金經長歌天<lb/>
上謠一呼開仙扃列炬照深窈懸身事幽討羣仙喜我<lb/>
來驚笑欲絶倒何侯撫我頂偉逺拍我肩緑華贈我金<lb/>
<pb n="KR4h0067_WYG_366-2a"/>
條脫明期分我紅景丹借問此何地指言太虚天翠霞<lb/>
紫雲張寳幄懸瓈結緑盤瓔珞萬叠蒼苔荒石田誰呼<lb/>
青龍畊紫烟虎嶽銅牆未遍識擬開寳藏翻雲帙嵳峩<lb/>
水際披蓑翁應是籛鏗釣神龍仙人仙人何多事驚世<lb/>
駭俗變靈異或跣距足乗天雲或印短趾流沙潯或見<lb/>
姑射處子身粉霞紅綬藕絲帬或示普陀大士形或持<lb/>
簮栁乗寳瓔或挿鏤象管或結火齊珍或琢𤣥圃玉或<lb/>
布祇園金洞中之深不知幾百里但見縈紆屈折一里<lb/>
<pb n="KR4h0067_WYG_366-2b"/>
一澗水人言有路通桂林乘興欲尋日華君吾聞洞中<lb/>
大小洞天三十六帝遣列真分治局上界官府應更多<lb/>
定知此洞今誰屬猗與竒哉紫霞之洞真天開我上㑹<lb/>
稽探禹穴復浮滄海登天台岩谷豈無竒眎此何塵埃<lb/>
摩挲崖石題惡句記我杖屨敲雲來黄涪翁元漫叟目<lb/>
力一生空宇宙澹岩陽華有何竒枉費篇章劖石竇<lb/>
　　謁李梅亭<lb/>
力抜鯨牙氣貫虹玉堂歸只守文窮世無真魏扶吾道<lb/>
<pb n="KR4h0067_WYG_366-3a"/>
人以乾淳望此翁大地精靈藏筆下國家命脈寄山中<lb/>
緼袍羸駟崇仁路正擬登門聴擊䝉<lb/>
　　代送徐侍郎赴召<lb/>
大厦誰堪任棟梁試留齋艦問行藏朝廷議論如春雨<lb/>
吳蜀人材似夕陽三漸何曽投砭劑五寒今望起膏肓<lb/>
擬看相業磨崖在却到浯溪話别觴<lb/>
　　聴友人談蜀道事<lb/>
石棧天梯蕩戰塵誰驅哨馬滿峩岷盡看鳥犬為君子<lb/>
<pb n="KR4h0067_WYG_366-3b"/>
<hi>元次山世化篇</hi>誰問沙蟲化小人沙塞惟應悲望帝蜀材正自<lb/>
欠吳璘細吟猛虎長蛇句空對西風泪滿巾<lb/>
　　送廣州劉叔治倅欽州兼守事<lb/>
天涯亭畔擁輜屏丹荔黄蕉滿去程皂盖却迎新别駕<lb/>
碧幢應憶老先生象蹄印雨歸蠻國鯨鬛掀潮撼海城<lb/>
曽是鄉賢分守處試尋醉石共題名<hi>余靖韶州人曽守欽</hi>
　　逢熊季可<lb/>
暮雲春樹飽相思今共秋風捋白髭北闕未知鸚鵡賦<lb/>
<pb n="KR4h0067_WYG_366-4a"/>
南州空誦鷓鴣詩旗亭尚喜<hi>缺</hi>能飲客路誰知朔獨飢<lb/>
賴有湘翁生計在且吟九辨擷江蘺<lb/>
　　送李煥雲超恭城主簿<lb/>
恭城山水接三湘應覺他鄉似故鄉宦况不妨栖枳棘<lb/>
客程還見食檳榔寒暄未定冝加愛事業無窮要自强<lb/>
千古忠魂如可問試吟雛月潄詩腸<lb/>
　　寄李伯輝<lb/>
石嶙峰下寄吟身靜掩柴樞琢楚珍蘋草青莎招隠士<lb/>
<pb n="KR4h0067_WYG_366-4b"/>
暮雲春樹憶詩人門無車馬多嫌僻家有圖書不似貧<lb/>
擬借大鵬揩老眼何時樽酒得相親<lb/>
　　舜祠送桂林友人<lb/>
堯山分首舜山逢呼酒旂亭兩鬢蓬客思且須論契濶<lb/>
詩交應不計窮通兒曺冨貴秋烟外前軰風流落葉中<lb/>
明日吟船又何處渡江衣冷荻花風<lb/>
　　訪伯父幽居<lb/>
對坐如禪舍閒燒石乳香書㸔新講義藥問未傳方僕<lb/>
<pb n="KR4h0067_WYG_366-5a"/>
語梅花裏僧經竹葉旁題詩吾豈敢窗户半吟章<lb/>
　　桂林懐李景魏<lb/>
陽華雲萬叠無計得相尋所學皆時好何人知爾心莎<lb/>
城百粤逺雪嶠一翁吟已是懐人極天寒漈水深<lb/>
　　桂林送人之瓊州招捕海冦<lb/>
訾家州畔路别爾苦匆匆説劒令人喜耽吟與我同旌<lb/>
旗楓鬼雨舟楫鱟簰風想到瓊峰頂題詩更紀功<lb/>
　　與李盤翁知縣登七星山弔石道士<lb/>
<pb n="KR4h0067_WYG_366-5b"/>
叠嶂矗空青躭竒共一尋苔荒碑意古茗苦道情深有<lb/>
興梯蒼壁無才咏玉簮吟仙何處去我軰復登臨<lb/>
　　次韻史主簿雨夜見寄<lb/>
水長許由溪春寒入竹扉幾人聴夜雨惟我怯單衣樹<lb/>
罅青燈耿籬根白菌肥明朝有忙事推枕問漁磯<lb/>
　　贈李伯輝家譜詩<lb/>
盪冦將軍泪唐朝李郤家緑華雙薦者况復古今誇<lb/>
　　趙司法集詩自題近道盖取工部所貽元隠居詩<lb/>
<pb n="KR4h0067_WYG_366-6a"/>
　　中語也因書二絶<lb/>
和徧陶翁飲酒詩醉籠天地入䲭夷細看官爵成何物<lb/>
肯帶奚囊過九疑<lb/>
浣花騷伯杳難<hi>缺</hi>世上寧無元隠居讀罷君詩三歎息<lb/>
斷絃緑綺定何如<lb/>
　　聴廬山胡道士彈離騷<lb/>
廬山道士玉潭仙前世滄浪握楚荃莫道離騷遺響絶<lb/>
孤鈎寡珥尚能傳<lb/>
<pb n="KR4h0067_WYG_366-6b"/>
弔湘誰解薦江蘺忠憤泠泠冩七絲愁絶九疑山下聴<lb/>
重華應許就敶詞<lb/>
　　題王堯章佇香亭<lb/>
滿池蜀錦照深衣盡日慿䦨課楚詞要識此花香絶處<lb/>
露凉風細雨晴時<lb/>
對花味道興何長好學顔家到坐忘莫與紅塵兒軰道<lb/>
心清正是得真香<lb/>
故園荷屋傍濓溪苦愛蓮花入夢思今日題詩還自笑<lb/>
<pb n="KR4h0067_WYG_366-7a"/>
江湖塵土鬢成絲<lb/>
　詠史六首<lb/>
　　髙祖<lb/>
逝騅走鹿各消磨劍外功臣剰幾多四皓兩生原不聴<lb/>
故鄉枉費大風謌<lb/>
　　陳勝吳廣<lb/>
假號偷名只可憐枉抛錢鏄弄戈鋋隴頭燕雀應相笑<lb/>
鴻鵠原來是項燕<lb/>
<pb n="KR4h0067_WYG_366-7b"/>
　　韓信<lb/>
愁看鐘室劈良弓何不當時殺蒯通今日真王成底事<lb/>
只應娥姁是英雄<lb/>
　　東方朔<lb/>
蜥蜴盤邊解滑稽且分社肉飽蛾眉劉郎最怕秋風冷<lb/>
那得君言換殿帷<lb/>
　　司馬相如<lb/>
狗監無端薦薄情鸘裘犢鼻帝鄉塵當時最有文君恨<lb/>
<pb n="KR4h0067_WYG_366-8a"/>
不識長門買賦人<lb/>
　　班固<lb/>
請室寃魂叫不聞神丘隆碣漫遺文平生詞藻誰知已<lb/>
腐䑕狐雛却誤君<lb/>
　　送董炎震歸攸縣<lb/>
千菊溪頭話别情君行我住兩伶俜山中有酒招元亮<lb/>
石上無禾養伯齡狼尾屋低苔漠漠龍鬚菜長水泠泠<lb/>
故鄉語燕應堪聴莫放扁舟過洞庭<lb/>
<pb n="KR4h0067_WYG_366-8b"/>
　　贈衡山侯霖<lb/>
家住衡山茗塢深軒轅道士是知音窊樽酒好聊同醉<lb/>
石鼎詩難莫浪吟雨外虺隤寒食路花邊格磔故鄉心<lb/>
却懐世上揚雄少腸斷侯芭何處尋<lb/>
　　送駱起謁襄帥廣西憲<lb/>
知君無地種江蘺㸔了衡山㸔九疑客路不堪還話别<lb/>
侯門何處可題詩吟青羅帶行離岸唱白銅鞮過習池<lb/>
呼酒試澆征馬足繡臺油幕有相知<lb/>
<pb n="KR4h0067_WYG_366-9a"/>
　　題豫章宋徳父逰湘詩巻<lb/>
醉呼仙叟共浮湘稇載風烟滿錦囊名似浦雲山雨起<lb/>
詩連沅芷澧蘭香好吟秋月招元結莫賦朝雲惱楚襄<lb/>
英巨老仙今寂寞行人還解識珩璜<lb/>
　　常寧道中懐許介之<lb/>
雨過池塘露未乾人家桑柘帶春寒野巫豎石為神像<lb/>
稚子搓泥作藥丸栁下兩姝争餉路花邉一犬吠征鞍<lb/>
行吟不得東溪聴借硯邨廬自冩㸔<lb/>
<pb n="KR4h0067_WYG_366-9b"/>
　　烏烏歌<lb/>
莫讀書莫讀書恵施五車今何如請君為我㷊却離騷<lb/>
賦我亦為君劈碎太極圖朅來相就飲斗酒聴我仰天<lb/>
呼烏烏深衣大帶講唐虞不如長纓繫單于吮毫搦管<lb/>
賦子虚不如快鞭躍的盧君不見前年敵兵破巴渝今<lb/>
年敵兵屠城都風塵澒洞兮虎豹塞途殺人如麻兮流<lb/>
血成湖眉山書院嘶哨馬浣花草堂巢妖狐何人笞中<lb/>
行何人縛可汗何人丸泥封函谷何人三箭定天山大<lb/>
<pb n="KR4h0067_WYG_366-10a"/>
冠若箕兮髙劍拄頥朝談回軻兮夕講濓伊綬若若兮<lb/>
印纍纍九州博大兮君今何之有金須碎作僕姑有鐡<lb/>
須鑄作蒺藜我當贈君以湛盧青萍之劍君當報我以<lb/>
太乙白鵲之旗萬里横行取金印何用區區章句為死<lb/>
諸葛兮能走仲達非孔子兮孰却萊夷噫歌烏烏兮使<lb/>
我不怡莫讀書成書癡<lb/>
　　寄雪篷姚使君<lb/>
贈君昆吾湛盧之寳劒青雀黄龍之巨航懸黎垂棘之<lb/>
<pb n="KR4h0067_WYG_366-10b"/>
美玉都梁篤耨之名香佳人佳人在何處濯足洞庭望<lb/>
八荒掲車馡馡薜芷緑欲往從之道阻長倚寳劒兮翼<lb/>
軫膠巨航兮沅湘玉以彰君子禦身之徳香以表騷人<lb/>
流世之芳我所思兮隔秋水天吳翕忽琉璃翔佳人偃<lb/>
蹇定誰與愛而不見心䀌傷<lb/>
　　汴堤栁<lb/>
萬縷春風窣汴堤錦颿何處栁空垂流鶯應有兒孫在<lb/>
問著隋朝總不知<lb/>
<pb n="KR4h0067_WYG_366-11a"/>
　　讀李羣玉集<lb/>
光順門前繫馬頻𢎞文館裏翠雲春却憐白首河西尉<lb/>
枉作蓬萊獻賦人<lb/>
捐玦江頭弄釣舟菊花杜若滿芳洲如何才子無騷思<lb/>
只詠薔薇與石榴<lb/>
　　與復古叔讀横渠正䝉書<lb/>
惆悵枯林與晬盤雲横太白夢魂安半生驕吝如蝸縮<lb/>
自把西銘反覆看<lb/>
<pb n="KR4h0067_WYG_366-11b"/>
誰掘驪山起老師竹林燈火共心期年來後學輕前軰<lb/>
看徹臯比罷講時<lb/>
　　次韻熊雲瀑秋夜見寄<lb/>
吹落秋忩燭灺紅想彈九辨入絲桐荃蘅豈不如葵菽<lb/>
誰繼豳風補楚風<lb/>
　　題昭州田廷亮書槀後<lb/>
檳榔口裏吐參苓折檻無門九虎深家在道鄉亭畔住<lb/>
定應千古有知音<lb/>
<pb n="KR4h0067_WYG_366-12a"/>
少海無波鶴禁虚滿朝閉口養曹蜍白袍烏帽和寧外<lb/>
却有山人請建儲<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_366-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻三百六十六<lb/>
</p>
<p>
</p>
  </div>
</body>
</text>
</TEI>
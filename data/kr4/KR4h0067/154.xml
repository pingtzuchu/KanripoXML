<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻一百五十四</head> <lb/>
    <p>
<pb n="KR4h0067_WYG_154-1a"/>
欽定四庫全書<lb/>
　兩宋名賢小集巻一百五十四<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　嘉禾百咏<lb/>
　張堯同嘉興人有嘉禾百詠<lb/>
　　胥山<lb/>
馬革浮屍去君王太忍人此山空廟貌何以勸忠臣<lb/>
<pb n="KR4h0067_WYG_154-1b"/>
　　殳山<lb/>
丹竈功成後寥寥掩竹扉但聞蟬已脱不見鶴來歸<lb/>
　　滮湖<lb/>
四境田相接烟瀾自渺瀰客來吟此景無或比滮池<lb/>
　　鴛鴦湖<lb/>
東西兩湖水相並比鴛鴦湖裏鴛鴦鳥雙雙錦翼長<lb/>
　　長水<lb/>
古來名未滅人好水還清一讀髙僧疏塵勞悟此生<lb/>
<pb n="KR4h0067_WYG_154-2a"/>
　　谷水<hi>一作許尚詩</hi>
短棹經行處風披藻荇香中宵孤鶴唳片月在滄浪<lb/>
　　天星河<lb/>
拍岸浮春渌菰蒲四逺生網羅人不到魚鳥亦忘情<lb/>
　　穆溪<lb/>
靜練明田外源流笠澤通不因逢嵗旱誰識濟時功<lb/>
　　韭溪<lb/>
終與雙溪接分流入郭來市橋人影合不解洗塵埃<lb/>
<pb n="KR4h0067_WYG_154-2b"/>
　　雙溪<lb/>
柔櫓聲相應名齊漢魏收可憐一溪水分作兩塘流<lb/>
　　秀水<lb/>
好景明於畫長浮五色波一竿吾欲釣來此聽漁歌<lb/>
　　白龍潭<lb/>
呼吸風雲合飛潛自有時只愁潭底淺頭角被人窺<lb/>
　　禦兒<lb/>
用此臨吳戰何人為越謀夫差曽不寤亡國始知羞<lb/>
<pb n="KR4h0067_WYG_154-3a"/>
　　范蠡湖<lb/>
少伯曽居此螺紋吐綵絲一奩秋鏡好猶可照西施<lb/>
　　梧桐涇<lb/>
落落梧桐樹何年作鳯鳴試看千古翠流盡一溪聲<lb/>
　　汾湖<lb/>
我是滄浪叟閒來繫釣艭如何一湖水半秀半吳江<lb/>
　　柘湖<lb/>
神居陰陽䕶尋國捍洪波莫慮蛟龍怒年來畏叱呵<lb/>
<pb n="KR4h0067_WYG_154-3b"/>
　　馬塘涇<lb/>
疑著風波惡民謡亦畏人築塘成堰後斬馬祭河神<lb/>
　　杉青堰<lb/>
舊吏家何在空尋古栁隄世情今亦爾莫笑買臣妻<lb/>
　　鳳凰洲<lb/>
竹秀水色淨忽來雙鳳凰岐周昔鳴瑞今復見文王<lb/>
　　龍舌頭<lb/>
一吸長川靜烟雲忽有無誰看頷底月誤欲探驪珠<lb/>
<pb n="KR4h0067_WYG_154-4a"/>
　　月壕<lb/>
入徑深於塢滄波近馬蹄毎尋蓮社友咫尺走東西<lb/>
　　靈光井<lb/>
玉甃祥光發難藏世上名定多慈䕶力一飲百疴輕<lb/>
　　幽瀾泉<lb/>
神女鍾靈處真堪療渴羌滿甖秋玉色一酌灑清凉<lb/>
　　檇李城<lb/>
螳螂方捕楚黄雀遽乗吳交怨終亡國君王到死愚<lb/>
<pb n="KR4h0067_WYG_154-4b"/>
　　射襄城<lb/>
此地連江海曽經古戰爭干戈今不見空有射襄名<lb/>
　　四城<lb/>
呉越爭雄日區區在用兵空餘爭戰地無處不高城<lb/>
　　何城<lb/>
報越心何壯貪齊計已輕忠言殊不聽何用築斯城<lb/>
　　由拳廢縣<lb/>
故城人不見擊劒淚空霑一絶悲聲逺今猶説孝廉<lb/>
<pb n="KR4h0067_WYG_154-5a"/>
　　嘉禾墩<lb/>
寂寞黄龍後紛然壠上碑廢興無處問空咏草離離<lb/>
　　古戰場<lb/>
自昔干戈地城空草自荒漁樵懷舊事何敢議興亡<lb/>
　　村門口<lb/>
昔日荒閒地今聞市井喧人情看促迫無復似當年<lb/>
　　宣公橋<lb/>
祗因裴少保功業敗垂成往往橋邊客今猶恨未平<lb/>
<pb n="KR4h0067_WYG_154-5b"/>
　　五栁橋<lb/>
為懷陶靖節無復見其人誰種橋邊栁猶含舊日春<lb/>
　　百步橋<lb/>
舊址依然在荒墟未百年還分一橋水流入幾家田<lb/>
　　跨塘橋<lb/>
路接張涇近塘連谷水長一聲清鶴唳片月在滄浪<lb/>
　　菩薩橋<lb/>
片雲初出岫南北自飛揚舊日橋邊路猶聞舄履香<lb/>
<pb n="KR4h0067_WYG_154-6a"/>
　　竹橋<lb/>
腰枕政亭北横斜古渡頭風吹雙淚落恨逐水東流<lb/>
　　河内亭<lb/>
掾死緣非命兒來哭未休舊時亭下淚疑與水長流<lb/>
　　嘉禾亭<lb/>
五馬來何暮經營指一彈石碑書近事留與後人看<lb/>
　　列岫亭<lb/>
吾州風物好惟是欠青山忽有洞庭色來從一笑間<lb/>
<pb n="KR4h0067_WYG_154-6b"/>
　　水心亭<lb/>
波光磨不盡鏡面絶纎塵照得紅亭子亭亭似美人<lb/>
　　樂郊亭<lb/>
竹下清風好時來挂幅巾待逢田叟問知是樂郊人<lb/>
　　㑹景亭<lb/>
有景道不出須來此水濱十分花鳥色團作一亭春<lb/>
　　南塢<lb/>
㟁回波曲曲城轉草層層忽見桃花落還知到武陵<lb/>
<pb n="KR4h0067_WYG_154-7a"/>
　　海棠亭<lb/>
蘚砌迎烟渚花開忽滿株春風吹爛漫如展蜀川圖<lb/>
　　白蓮沼<lb/>
滄波圍四面艷艷玉開花自可除簾幙清香不用遮<lb/>
　　桃花亭<lb/>
不待東風拆池塘已自春試看原上客猶恐是秦人<lb/>
　　紅薇逕<lb/>
漸放秋風晩花無爛漫香淺深紅似錦散影在滄浪<lb/>
<pb n="KR4h0067_WYG_154-7b"/>
　　茶溪<lb/>
茶林那復有零落付樵人舊日溪邊叟空悲二月春<lb/>
　　仙鶴亭<lb/>
杳杳雲間路重重隔翠林數聲清夜後來伴月邊吟<lb/>
　　芙蓉塘<lb/>
一發連千丈紅雲出素波秋風吹欲老無奈落花何<lb/>
　　白苧橋<lb/>
遍隴敷青綠桑麻共幾家滿城羅綺子應笑不栽花<lb/>
<pb n="KR4h0067_WYG_154-8a"/>
　　漁溆<lb/>
野水連天濶滄波引釣緡寄言溪上叟莫學直鈎人<lb/>
　　懷蘇亭<lb/>
猶使樽前客常懷沒後名好風吹逺籟如有笑歌聲<lb/>
　　披雲閣<lb/>
兹樓當勝地高望極崚嶒欲覩青天色還須上一層<lb/>
　　景龍樓<lb/>
千秋傳異綵百尺䕶雕䦨欲識金龍瑞丹霄試仰看<lb/>
<pb n="KR4h0067_WYG_154-8b"/>
　　烟雨樓<lb/>
妙手誰烘染梳烟沐雨姿一聲長笛晩人在倚樓時<lb/>
　　月波樓<lb/>
天濶氷壺淨溪平玉鑑寒巻簾看晩色鷗鳥並闌干<lb/>
　　真如院<lb/>
田家輕脱屣聊結淨人緣影外香燈寂清風百世傳<lb/>
　　雪峰庵<lb/>
一語合領悟師承豈在身戲言廬墓客未是報恩人<lb/>
<pb n="KR4h0067_WYG_154-9a"/>
　　景德禪院<lb/>
白毫光未滅勝事百年中好是傳燈地林泉有古風<lb/>
　　三墖<lb/>
石匱埋神物靈光照夜多龍歸天上後無復更風波<lb/>
　　學繡墖<lb/>
孤塔岧嶤立猶傳學繡人五湖如好在針線不勝春<lb/>
　　水陸院<lb/>
白晝重門寂蒼苔古殿深老僧香火罷松柏夜森森<lb/>
<pb n="KR4h0067_WYG_154-9b"/>
　　泗洲庵<lb/>
舊寺丘墟後重興嵗月賒莫將間禍福容易託僧伽<lb/>
　　雲門家舍<lb/>
滿篋藏鋒句家傳世幾何逺孫無悟解却笑葛藤多<lb/>
　　白蓮上方<lb/>
古屋深于洞門前種白蓮好尋當日社重結此生緣<lb/>
　　普濟院<lb/>
祗應曽布地往往化為魚一遇丁千騎禪人便結廬<lb/>
<pb n="KR4h0067_WYG_154-10a"/>
　　兜率寺<lb/>
昔年池滿地今見屋耽耽不結蓮花界龜魚死未甘<lb/>
　　姜庵<lb/>
不入紅塵市安居三十年至今庵下路芳草碧芊芊<lb/>
　　惠明堂<lb/>
地僻無人到松風鶴夢清一燈禪榻畔自向暗中明<lb/>
　　三過堂<lb/>
題詩三過此坡老昔時曽悟得成禪指來為打睡僧<lb/>
<pb n="KR4h0067_WYG_154-10b"/>
　　寂照庵<lb/>
寂滅跏趺地燈光照四時髙僧穿地脉此意少人知<lb/>
　　天慶觀<lb/>
寥陽龍已化華表鶴空悲欲問梁朝事惟應老檜知<lb/>
　　福順廟<lb/>
老屋無丹雘空堦只翠苔遶檐看箭鏃誰記赤眉來<lb/>
　　昌武廟<lb/>
祗因吳士季千載仰公神欲借驅痁術來臨刻木人<lb/>
<pb n="KR4h0067_WYG_154-11a"/>
　　楊姑廟<lb/>
孝德襄陵久天然與衆殊坐男不能養應合愧楊姑<lb/>
　　徐偃王廟<lb/>
王有岐夷德千年貌亦存我懷三刺史誰是後來孫<lb/>
　　曹使君祠<lb/>
一笑淮兵却功成未易論豈慚顔刺史詩酒在平原<lb/>
　　髙使君祠<lb/>
一暝移藩日邦人昔被恩步兵碑尚在功業敢經綸<lb/>
<pb n="KR4h0067_WYG_154-11b"/>
　　寥陽殿<lb/>
人歸天上去空識舊衣冠秘錄藏金匱清風滿殿寒<lb/>
　　霍將軍廟<lb/>
弼漢功非淺讒夫可奈何海神今亦畏安敢布風波<lb/>
　　讀書堆<hi>一作唐詢詩</hi>
平林標大道曽是野王居往事將誰語凄凉六代餘<lb/>
　　簡齋<lb/>
詩老追唐句閒居築簡齋芙蓉寒浦外紅落感秋懷<lb/>
<pb n="KR4h0067_WYG_154-12a"/>
　　陳賢良隠居<lb/>
發策名猶在回頭事已非池塘春草緑空憶謝公歸<lb/>
　　徐長者園<lb/>
丹砂猶未就白髪忽成翁却有憐春意栽花向此中<lb/>
　　趙老園<lb/>
藏書幾萬巻歸老此林泉不為尋蓴鱠于公亦有賢<lb/>
　　施墓<lb/>
蒼苔侵壞道晩雀散空林莫問人賢否浮生一古今<lb/>
<pb n="KR4h0067_WYG_154-12b"/>
　　衞墓<lb/>
惆悵黎陽客飄流浙水濱定忘空腹恨知是赤心人<lb/>
　　劉伶墓<lb/>
荷鍤從吾後叮嚀死便埋人皆譏嗜酒我獨愛忘懷<lb/>
　　嚴忌墓<lb/>
有子如君少終緣叛國亡家前無後嗣切勿怨張湯<lb/>
　　朱買臣墓<lb/>
世事春風轉榮枯一夢間繡衣人不見孤冢舊家山<lb/>
<pb n="KR4h0067_WYG_154-13a"/>
　　周都官墓<lb/>
不識君名字應難問子孫一丘浮水際神怪欲誰論<lb/>
　　蘇小小墓<lb/>
泉下骨應朽幽魂獨未消㡬畨清夜月孤影度南橋<lb/>
　　羞墓<lb/>
傷哉負薪子五十始登朝空使埋羞處山花復採樵<lb/>
　　木紋觀音<lb/>
雙瞳分日月眉際一星懸照見人間苦三辰不在天<lb/>
<pb n="KR4h0067_WYG_154-13b"/>
　　邦藥王龕<lb/>
父老懷遺愛誰傳肘後方藥囊同日葬空憶紫元香<lb/>
　　淨相佳李<lb/>
地重因名果如分沆瀣漿傷心吳越戰未敢盡情嘗<lb/>
　　符姥瑞竹<lb/>
一幅霜縑外青青出自然天機何敢議珍重白衣仙<lb/>
　<lb/>
　兩宋名賢小集巻一百五十四<lb/>
</p>
<p>
</p>
  </div>
</body>
</text>
</TEI>
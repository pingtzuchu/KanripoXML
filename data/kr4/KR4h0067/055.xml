<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻五十五</head> <lb/>
    <p>
<pb n="KR4h0067_WYG_055-1a"/>
欽定四庫全書<lb/>
　兩宋名賢小集巻五十五<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　公是集<hi>五</hi>
　　月夜獨酌<lb/>
凉月被雲涵碧霄暫憐塵宇斷塵囂露飛向樹光明滅<lb/>
風度疎星影亂揺驚鵲似投人處息暗蟲無恨嵗華凋<lb/>
<pb n="KR4h0067_WYG_055-1b"/>
短歌薄酒清輝裏百感先秋不自聊<lb/>
　　詠亭前箭竹<lb/>
冉冉東南美託根那在慈鳯凰不可待嵗月方屢移非<lb/>
復山林意空餘霜霰姿清風有時至獨與幽人期<lb/>
　　五月望日赴紫宸謁待旦假寐<lb/>
半夜北風天反寒倒衣驚問紫宸班雲容不辨隂晴際<lb/>
月色猶迷爽晦間獨聴鳴鷄識鍾漏正憐殘夢失江山<lb/>
濯纓簮筆初無補空愧紛紛數往還<lb/>
<pb n="KR4h0067_WYG_055-2a"/>
　　月夜期江梅兩君不至聞在李二審言家飲<lb/>
日入更灑掃翛然庭檻空酒杯落明月白羽來清風佳<lb/>
興自不淺幽人無與同徘徊卧林下重露溼蘭叢<lb/>
　　和直儒夜凉<lb/>
急雨逐雲過㣲風吹月生寥寥天宇濶粲粲葛衣輕展<lb/>
轉漏將永昭回河正横秋槎舊有信忽憶泛滄瀛<lb/>
　　同持國過江十新作池塘亭<lb/>
築榭因髙栁疎泉激淺沙登臨容展席游泛足浮槎露<lb/>
<pb n="KR4h0067_WYG_055-2b"/>
盌涵醇醴氷盤餉美瓜愛君難興盡未醉惜還家<lb/>
菡萏千枝發池塘五月秋香繁初過雨影密欲藏舟魚<lb/>
躍知人樂鷗飛為客留江湖未成往愧此意悠悠<lb/>
吏隠由來事郊居故自宜池臺隨意定泉石象天為珍<lb/>
樹移時語清風竟日碁市朝情久厭野老不相疑<lb/>
　　和永叔禁中對月<lb/>
珠宫銀闕閟金鑾獨得清輝盡日看冷奪雪霜深刺骨<lb/>
瑩分毫髪凛衝冠通中夢覺爐香斷方底封餘玉滴乾<lb/>
<pb n="KR4h0067_WYG_055-3a"/>
佳句密傳天上景世人空仰白雲端<lb/>
　　又和憶幽谷<lb/>
早聞幽谷未曾窺翠碧清泉入夢思到眼惜無名手畫<lb/>
醒心欣得醉翁詩種花舊比甘棠樹刻石今成峴首碑<lb/>
使我一麾從此逝勝游當不减君時<lb/>
　　駕幸飛山教塲閲武侍宴<lb/>
冬令三農畢時廵萬乘行川原分壁壘貔虎望麾旌王<lb/>
氣雲成殿天光日繞營風隨鼓桴急塵絶馬蹄輕發石<lb/>
<pb n="KR4h0067_WYG_055-3b"/>
機投短抨絃火激明響振摧烈缺影墮落欃槍令下疑<lb/>
霜肅恩加挟纊平搴旗輕俯仰奪槊妙縱横壯士前歌<lb/>
勇儒生從觀榮炙行烽燧舉觴溢海濤傾清道遥傳警<lb/>
鳴鞭夕向城欲知威畧逺區外讋天聲<lb/>
　　北軒手種竹兩竿近輒有甘露降其上作示同舍<lb/>
秋來手種竹憔悴不成林從此雪霜晚空驚孤直心如<lb/>
何沾瑞露似欲慰窮隂珠華粲將墜玉色潤還深含春<lb/>
乍荏苒戴日尚蕭森元澤非人力樵蘇無見侵<lb/>
<pb n="KR4h0067_WYG_055-4a"/>
　　劉永年部署清讌堂<hi>文丞相為作之</hi>
漢廷謀帥用詩書丞相今來握虎符帳下偏禆皆緩帶<lb/>
軍中談笑亦投壺故開廣榭宜高會自有清泉入座隅<lb/>
三輔衣冠獻謡俗五陵豪俠壯規摹椎牛灑酒捐長日<lb/>
急管哀絃舞艶姝射取天狼作乾豆莫推衛霍擅西都<lb/>
　　送李留後守東平<lb/>
少壯去人如水流似君那作侍祠矦高談每及功名際<lb/>
出守真寛聖主憂麾下百城包海岱道傍千騎擁貔貅<lb/>
<pb n="KR4h0067_WYG_055-4b"/>
家聲時論俱輝赫世將寜為好畤羞<lb/>
　　十二月二日<lb/>
十月黄河氷未澌栁條若若草離離寒蛩逐馬聲相續<lb/>
都似江南秋半時<lb/>
　　朝謁信武殿二首<lb/>
旌旗千里自天來投䇿黄河餘馬回聖主緝兵方外服<lb/>
東廵日觀望蓬萊<lb/>
天下安危寄老臣幄中談笑静邊塵丹青未備雲臺像<lb/>
<pb n="KR4h0067_WYG_055-5a"/>
㣲管猶悲道路人<lb/>
　　魏文帝<lb/>
江水由來一帶横魏文何事畏疑城不應天意分南北<lb/>
自是無人敢請纓<lb/>
　　武皇<lb/>
武皇英氣古無儔解道平城遺朕憂汗血龍媒十八萬<lb/>
單于臺下獵清秋<lb/>
　　楊無敵廟<hi>在古北口其下水西流</hi>
<pb n="KR4h0067_WYG_055-5b"/>
西流不返日滔滔隴上猶歌七尺刀慟哭應知賈誼意<lb/>
世人生死兩鴻毛<lb/>
　　自入北界候迓者供帳每進益恭少嘗至契丹者<lb/>
　　皆云異他日示陳副使希元<lb/>
和親雖復用諸儒聖徳由來感格殊天子今成大父行<lb/>
匈奴自號兒單于候人守燎𨽻圉馬渤海西道奚前驅<lb/>
塞外始知漢使貴留犂堯酒直區區<lb/>
　　隂山<lb/>
<pb n="KR4h0067_WYG_055-6a"/>
隂山天下險鳥道日稜層抱石千年樹懸崖萬丈氷悲<lb/>
歌愁倚劍側步怯扶繩更覺長安逺朝光午未升<lb/>
　　鐡漿館<lb/>
稍出盧龍塞回看萬壑青曠原開磧口别道入松亭<hi>此館</hi>
<hi>以南屬奚山溪深險以北屬契丹稍平衍漸近磧矣别一道自松亭闗入幽州甚徑易常秘不欲漢使知</hi>獵<lb/>
馬寒隨草奚車夕戴星忽悲田子泰寂寞向千齡<hi>奚人以車</hi>
<hi>帳為生晝夜移徙</hi>
　　富公老人臧用自雲本京師兵士咸平中没番五<lb/>
<pb n="KR4h0067_WYG_055-6b"/>
　　十餘年矣<lb/>
白髪衰翁雙涕零曾隨諸將戰咸平一捐北鄙迷歸路<lb/>
却問中華似隔生思報漢恩身已朽耻埋泉壤死無名<lb/>
今朝縱觀非他意得見官儀眼自眀<lb/>
　　麃子嶺帳館寄隠直<lb/>
離腸易感嵗華催更席龍沙望紫臺持節不眠宵自永<lb/>
聴笳無亊淚空摧扁舟何處山隂雪驛使他年嶺上梅<lb/>
欲寄一書愁已亂天邊應候客星回<lb/>
<pb n="KR4h0067_WYG_055-7a"/>
　　寄書<lb/>
甌脱逢歸驛作書慿寄聲那知夢識路先入大梁城<lb/>
　　留别永叔<lb/>
回車欲度幕南庭此地那知眼解青老覺鬢毛俱種種<lb/>
醉看風物盡㝠㝠平時慟哭休論事逺别悲歌更忍聴<lb/>
且共春風同入塞憶君時計短長亭<lb/>
　　逢范景仁李審言二諫議<lb/>
怪來原隰滿光華不意相從天一涯久别班荆情未易<lb/>
<pb n="KR4h0067_WYG_055-7b"/>
少留空葢日傾斜山連木葉千峯雪地逼龍城萬里沙<lb/>
深愧壯心輕逺適自嫌憔悴聴悲笳<lb/>
　　過中京走馬上平安奏狀<lb/>
驅車終嵗極河源<hi>庭在潢水北自云天潢也</hi>狀奏今朝叩帝閽目斷<lb/>
白雲浮魏闕心先飛騎向中原揣摩詎試衡人術感激<lb/>
空銜國士恩猶使匈奴戴黄屋南歸慙弔陸生魂<lb/>
　　朱橋<hi>鹿兒館前</hi>
朱橋栁映潭忽見似江南風物依然是登臨昔所諳犬<lb/>
<pb n="KR4h0067_WYG_055-8a"/>
聲寒隔水山氣晚成嵐留恨無人境幽竒不盡探<lb/>
　　十二月二十七日宿栁河聞永叔是日宿松山作<lb/>
　　七言寄之自栁河直路趨松山不過三百里然諱<lb/>
　　不肯言漢使常自東道更白隰長興折行西北屈<lb/>
　　曲千餘里乃與直路合自此稍西南出古北口矣<lb/>
相望不容三日行多岐無奈百長亭欲知河栁春來緑<lb/>
正似松山雪後晴<lb/>
　　檀州<hi>正月二日</hi>
<pb n="KR4h0067_WYG_055-8b"/>
窮谷廻㸔盡孤城平望遥<hi>自古北口山至都盡</hi>市聲衙日集<hi>此州衙日</hi>
<hi>市集</hi>海葢午時消<hi>每旦海氣如霧至午消盡土人謂之海葢</hi>冠帶才通漢山川<lb/>
更入遼春風解氷雪最覺馬蹄驕<lb/>
　　紅玉誰家女<hi>燕中記見四首</hi>
紅玉誰家女雙瞳如水流映花㸔漢使不覺墜搔頭<lb/>
紅玉誰家女明艶奪青春羞人不得語含笑却成顰<lb/>
翠霞金縷衣獨立翳斜暉無奈春風蕩吹人只欲飛<lb/>
春風能吹衣不能解人意使我為朝雲與君從此逝<lb/>
<pb n="KR4h0067_WYG_055-9a"/>
　　冀州正月十六日飲席<lb/>
月缺雪殘雲亂飛千燈相照續長輝寒欺短夜禁杯酒<lb/>
春入東風試舞衣老惜佳辰經嵗得醉驚陳迹出門非<lb/>
漁陽鼔節尤悲壯知我新從萬里歸<lb/>
　　雪後城上<lb/>
雪後原野曠春生風氣和靄靄林表色輝輝地上波形<lb/>
開境逾静望逺意更多年華適可玩不醉將謂何<lb/>
　　登平山堂寄永叔内翰<lb/>
<pb n="KR4h0067_WYG_055-9b"/>
蕪城逺地隔人寰盡借朝陽萬疊山江氣横朝飛鳥外<lb/>
嵐光平墮酒杯間主人寄賞來何暮游子消憂醉不還<lb/>
無限秋風桂枝老淮王仙去更能攀<lb/>
　　和貢甫游禪智寺<lb/>
崇岡斗上半浮雲行遶芳叢日已曛䝉頂川原眼中見<lb/>
揚州歌吹竹西聞荒王重壁臺先毁古佛雙林火亦焚<lb/>
會㸔旃檀重滿地莫悲麋鹿向成羣<lb/>
　　后土廟瓊花<hi>廟吏云近嵗開花絶少比舊憔悴</hi>
<pb n="KR4h0067_WYG_055-10a"/>
繁香簇簇三株樹冷艶飄飄六出霙移植天中來幾日<lb/>
欲㸔憔悴老江城<lb/>
　　無雙亭觀瓊花贈聖氏<lb/>
東風萬木競紛華天下無雙獨此花那有雪霙凌暖日<lb/>
不為琪樹隔流沙祠成寂寂春空老江雨㝠㝠日易斜<lb/>
仙品國香俱妙絶少傾高興盡流霞<lb/>
　　四月見梅花作<lb/>
臘前芳樹暑前開笑憶周南摽有梅玉色還如雪中見<lb/>
<pb n="KR4h0067_WYG_055-10b"/>
天香不减嶺頭來黄鸎未識休頻顧粉蝶初逢亦自猜<lb/>
應與靈芝共三秀碧城瑶圃隔塵埃<lb/>
　　送張奕進士歸廣徳省親<lb/>
南北旅游三十年相逢依舊孝亷船千鍾不洎今吾老<lb/>
羨爾歸安二頃田<lb/>
　　園人獻芍藥<lb/>
淮海由來草木夭春工殊復自嬌嬈始知隋苑多佳麗<lb/>
未覺吳宫久寂寥氷雪肌膚明綽約雲霞衣服潤飄蕭<lb/>
<pb n="KR4h0067_WYG_055-11a"/>
一枝漫取堪誰贈老去風情不自聊<lb/>
　　雨後回文<lb/>
緑水池光冷青苔砌色寒竹深啼鳥亂庭暗落花殘<lb/>
　　轉運沈郎中歸和州墨墅堂<lb/>
寶軸牙籖三萬餘中園華宇廕清渠風流復見郊居賦<lb/>
榮觀歸乘使者車俯仰江山樂無有優游文籍昔誰如<lb/>
何當去此從君語盡得平生未見書<lb/>
　　城樓<lb/>
<pb n="KR4h0067_WYG_055-11b"/>
新晴強人意步上西城樓雲烟開井邑綺繡錯田疇離<lb/>
離麥就熟翳翳桑尚柔懷歸感初服覽物悵淹留<lb/>
　　得貢父巢縣書云阻風<lb/>
别離常作惡衰老異他時望望風波苦悠悠兒女悲江<lb/>
空人跡絶天迥鳥飛遲若復無雙鯉何由慰我思<lb/>
　　雨中聞鐘<lb/>
踈鐘不隔雨迢逓入重城倦客未能寐歸鳥初不驚霏<lb/>
㣲隨暮色颯沓隠秋聲簾幕鮮風起明朝應早晴<lb/>
<pb n="KR4h0067_WYG_055-12a"/>
　　喜晴寄彦猷<lb/>
積隂向十日不見江南山何意浮雲盡依然庭户間芳<lb/>
草晚已歇瑶華初可攀故人在逺道悵望凋朱顔<lb/>
　　與楊十二延平同登城東門<lb/>
緑樹浮萍合青山畵障開登臨共今古壯觀雜歡哀長<lb/>
日消碁局㣲風強酒杯浮雲滿西北容易雨飛來<lb/>
　　城下種竹今春極有佳笋<lb/>
環城密篠舊檀欒春笋新成幾萬竿池上龍蛇驚蟄起<lb/>
<pb n="KR4h0067_WYG_055-12b"/>
軍中矛㦸遶營㸔鳥啼窈窕千重碧風過蕭森五月寒<lb/>
緩帯輕裘客自暇履綦多向此林端<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻五十五<lb/>
</p>
<p>
</p>
  </div>
</body>
</text>
</TEI>
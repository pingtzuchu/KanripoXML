<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百九</head> <lb/>
    <p>
<pb n="KR4h0067_WYG_209-1a"/>
欽定四庫全書<lb/>
　兩宋名賢小集巻二百九<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　性理吟<hi>上</hi>
　朱文公諱熹字元晦一字仲晦徽州婺源人中紹興<lb/>
　進士第歴事高孝光寧四朝仕至轉運副使崇政殿<lb/>
　說書煥章閣待制致仕年七十一卒理宗贈太師封<lb/>
<pb n="KR4h0067_WYG_209-1b"/>
　信國公改徽國<lb/>
　　天<lb/>
氣體蒼然故曰天其中有理是為乾渾然氣理流行際<lb/>
萬物同根此一原<lb/>
　　鬼神<lb/>
鬼神即物以為名屈則無形伸有形一屈一伸端莫測<lb/>
可窺二五運無停<lb/>
　　命<lb/>
<pb n="KR4h0067_WYG_209-2a"/>
妙合之機不暫停自然氣化與流形原於妙合名為命<lb/>
即此而思得性靈<lb/>
　　又<lb/>
靜思二五生人物新者如源舊者流流自東之源不息<lb/>
始終聚散即斯求<lb/>
　　性<lb/>
謂之性者無他義只是蒼天命理名論性固當惟論理<lb/>
談空求理又非真<lb/>
<pb n="KR4h0067_WYG_209-2b"/>
　　心<lb/>
性外初非更有心只於理内别虚靈虛靈妙用由斯出<lb/>
故生吾身統性情<lb/>
　　情<lb/>
謂之情者無他思只是吾心初動機又把動時分析出<lb/>
人當隨發察其幾<lb/>
　　意<lb/>
意乃情專所主時志之所向定於斯要須捴騐心情意<lb/>
<pb n="KR4h0067_WYG_209-3a"/>
一發而俱性在兹<lb/>
　　道<lb/>
如何率性名為道隨事如由大路行欲說道中條理具<lb/>
又將理字别其名<lb/>
　　中庸<lb/>
過兼不及総非中離却平常豈是庸庸字莫將容易看<lb/>
只斯為道用無窮<lb/>
　　太極圖<lb/>
<pb n="KR4h0067_WYG_209-3b"/>
性蔽其原學失真異端投隙害彌深推原氣稟由無極<lb/>
只斯一圖傳聖心<lb/>
　　先天圖<lb/>
不待安排自整齊只緣太極本如斯試將萬事依圖看<lb/>
先後乗除理可推<lb/>
　　又<lb/>
乾坤復姤自推移動靜之間起至微終日歛襟看不足<lb/>
其中圓處是真機<lb/>
<pb n="KR4h0067_WYG_209-4a"/>
　　學<lb/>
軻死如何道乏人縁知學字不分明先除功利虚無習<lb/>
盡把聖言身上行<lb/>
　　體用<lb/>
體用如何是一源用猶枝葉體猶根當於發處原其本<lb/>
體立於斯用乃存<lb/>
　　西銘<lb/>
人因形異種私根不道其初同一源直自源頭明說下<lb/>
<pb n="KR4h0067_WYG_209-4b"/>
盡將父母屬乾坤<lb/>
　　仁<lb/>
心無私滓與天同物我乾坤一本中隨分而施無不愛<lb/>
方知仁體合言公<lb/>
　　又<lb/>
義兼禮智由仁出接物當先主在仁方有四端隨用發<lb/>
譬之四序始於春<lb/>
　　居敬<lb/>
<pb n="KR4h0067_WYG_209-5a"/>
大哉程子明居敬千聖同符入德門試把工夫横監看<lb/>
總來不出歛斯存<lb/>
　　又<lb/>
但得心存斯是敬莫於存外更加功殷勤夫子明斯意<lb/>
約禮之時已在中<lb/>
　　靜<lb/>
心惟動與靜相乘當靜之時乃動源所以功夫先要靜<lb/>
動而無靜體難全<lb/>
<pb n="KR4h0067_WYG_209-5b"/>
　　又<lb/>
莫專靠靜偏於靜須是深加格物功事到理明隨理去<lb/>
動常有靜在其中<lb/>
　　致知<lb/>
此心元自有知存氣蔽其明物又昏漸漸剔開昏與蔽<lb/>
一時俱透理窮深<lb/>
　　克己<lb/>
本體元來只是公自將私意混其中追顔造聖無他事<lb/>
<pb n="KR4h0067_WYG_209-6a"/>
惟在能加克己功<lb/>
　　又<lb/>
莫道公私未判然自憂一日用功難便隨明處猛分擺<lb/>
志在希顔即是顔<lb/>
　　成謹恐懼<lb/>
防慾當施禦冦功及於未至丘崇墉常求四者無他法<lb/>
依舊同歸主敬中<lb/>
　　求放心<lb/>
<pb n="KR4h0067_WYG_209-6b"/>
不察於心重似雞更兼放處只縁私纔知用理維持際<lb/>
不待追求便在兹<lb/>
　　下學上達<lb/>
學在事時斯是理盍於事上毎㝷思但令下學工夫到<lb/>
上達之機便自知<lb/>
　　夜氣<lb/>
理則無形氣是乘氣隨夜息理斯存息時無感猶當驗<lb/>
晝不能清夜亦昏<lb/>
<pb n="KR4h0067_WYG_209-7a"/>
　　體認<lb/>
雖云道本無形象形象原因體認生試驗操存功孰後<lb/>
隱然常覺在中明<lb/>
　　喚醒<lb/>
為學常思喚此心喚之能熟物難昏纔昏自覺中如失<lb/>
猛省猛求明則存<lb/>
　　為人<lb/>
辛勤盡作求聞計沽得過情聲譽來自外而觀為可喜<lb/>
<pb n="KR4h0067_WYG_209-7b"/>
此心已失實堪哀<lb/>
　　三省<lb/>
曽子尚憂三者失自言日致省身功如何後學不深察<lb/>
便欲傳心一唯中<lb/>
　　又<lb/>
用功事上實根源三省真傳入道門理即是心隨事顯<lb/>
事能盡理始心存<lb/>
　　十五志學<lb/>
<pb n="KR4h0067_WYG_209-8a"/>
工夫一進十年期斷自聖言當致思豈不欲人躋聖速<lb/>
只縁科級蓋如斯<lb/>
　　小學<lb/>
洒掃庭堂職是供步趨唯諾飾儀容是中有理今休問<lb/>
敬謹端憑體立功<lb/>
　　存心<lb/>
工夫但欲存心爾底事存心條緒多直使聖賢更剖析<lb/>
只縁私意費消磨<lb/>
<pb n="KR4h0067_WYG_209-8b"/>
　　養性<lb/>
性初不假増加力養字元非别用功只要關防并省察<lb/>
莫教私意害其中<lb/>
　　心之官則思<lb/>
一身胡屬此心微只為能思擇所為底事虚靈成暗塞<lb/>
獨於物欲用其思<lb/>
　　莫知其鄉<lb/>
此心活動元無定或出他鄉入此鄉猛省不知誰是主<lb/>
<pb n="KR4h0067_WYG_209-9a"/>
只因操舍有存亡<lb/>
　　又<lb/>
存以公兮亡以私存亡倐忽動時機莫教事過方纔省<lb/>
辨析須嚴念慮微<lb/>
　　人心道心<lb/>
自從載籍流傳後此是論心第一條剖析精明為訓幼<lb/>
如何心學尚寥寥<lb/>
　　又<lb/>
<pb n="KR4h0067_WYG_209-9b"/>
因形與理别言心其實隨形有理存纔與理違形獨用<lb/>
便為物欲理皆昏<lb/>
　　又<lb/>
莫道惟危便為惡只縁衆欲起於形常須急把理來救<lb/>
亦要少從危處行<lb/>
　　知天命<lb/>
假借立言雖似是知非我出枉勞功苟從立志循而得<lb/>
方信真知味不同<lb/>
<pb n="KR4h0067_WYG_209-10a"/>
　　故者以利為本<lb/>
論性無非日用間何須虛誕與深艱昭昭萬事皆其理<lb/>
只是工夫欲順難<lb/>
　　㕘前倚衡<lb/>
理隨心見不曽離苟有斯心便在兹果似有形君信否<lb/>
用心熟後自能知<lb/>
　　汶上<lb/>
仕非其地寧無仕此事還他德行人彼以勢邀吾自逝<lb/>
<pb n="KR4h0067_WYG_209-10b"/>
丈夫無欲氣常伸<lb/>
　　山徑之蹊<lb/>
苟能用力可充微一息昏忘功便虧老矣方知深自警<lb/>
幾番茅塞徑之蹊<lb/>
　　不能使人巧<lb/>
學求入處須師授此外難為盡靠師但向行時無息處<lb/>
追前曲折自能知<lb/>
　　觀䦨<lb/>
<pb n="KR4h0067_WYG_209-11a"/>
眇然方寸神明舍天下經綸盡此中毎向狂瀾觀不足<lb/>
正如有本出無窮<lb/>
　　良知<lb/>
孩提自幼良知發此日心䝉尚未開既壯䝉開趨物欲<lb/>
良知反喪亦哀哉<lb/>
　　動心忍性<lb/>
不當拂處常逢拂不合空時亦至空處順不如常處逆<lb/>
動心忍性始成功<lb/>
<pb n="KR4h0067_WYG_209-11b"/>
　　又<lb/>
困窮拂窮雖天意如舜何須増不能上知雖明事之理<lb/>
也須親到事中行<lb/>
　　芻豢悅口<lb/>
食中有味知斯悅知是能加咀嚼功行處心安思處得<lb/>
餘甘常溢齒牙中<lb/>
　　先難<lb/>
為學須教效自形但專一意使功深哀哉狹隘頻求效<lb/>
<pb n="KR4h0067_WYG_209-12a"/>
仰止仁人後獲心<lb/>
　　謹獨<lb/>
為學無功由間斷其如間斷廢關防方知謹獨功誠切<lb/>
不則此時心易忘<lb/>
　　鳶飛魚躍<lb/>
此理充盈宇宙間下窮魚躍上飛鳶飛斯在上躍斯下<lb/>
神化孰尸本自然<lb/>
　　又<lb/>
<pb n="KR4h0067_WYG_209-12b"/>
神化孰尸本自然盍將此意反而觀試將事上深加察<lb/>
纔著些私便不安<lb/>
　　勿忘勿助長<lb/>
忘則無功助則私不忘不助正斯時此中體段須當察<lb/>
便是鳶飛魚躍機<lb/>
　　樂在其中<lb/>
夫子亦將貧對樂只因人苦處貧難苟非天理能攘敵<lb/>
只向私心重處安<lb/>
<pb n="KR4h0067_WYG_209-13a"/>
　　不改其樂<lb/>
已私既克本心存到處逢源與理行不待有心求樂道<lb/>
此心之樂自然生<lb/>
　　逝者如斯<lb/>
如何物却能形道只為皆存理一端偶感斯川存動理<lb/>
故言逝者可同觀<lb/>
　　又<lb/>
岷原萬古只如斯東注曽無間斷時後學不因川上嘆<lb/>
<pb n="KR4h0067_WYG_209-13b"/>
安行體用亦難窺<lb/>
　　牛山<lb/>
此心此理自天根不待栽培觸處生只要關防又欲伐<lb/>
更須著意察滋萌<lb/>
　　任重<lb/>
氣無强弱志為先努力便行休放肩捱得一番難境界<lb/>
便添脊骨一番堅<lb/>
　　萬物皆備於我<lb/>
<pb n="KR4h0067_WYG_209-14a"/>
萬物當須以理觀不離太極是其源雖云萬類皆我具<lb/>
只為中心太極存<lb/>
　　難言<lb/>
難言非謂不容言謂狀其中體段難須是養成天地塞<lb/>
却將正直及而觀<lb/>
　　四十五十無聞<lb/>
聖人接物本於仁罕以深言拒絶人不足畏辭嚴且截<lb/>
急將此意省吾身<lb/>
<pb n="KR4h0067_WYG_209-14b"/>
　　九思<lb/>
人之追學在於思思則能知是與非但得用心純熟後<lb/>
自然發處有思隨<lb/>
　　辭達而已<lb/>
方識聖門辭達㫖作文之法在其中但將正意由辭出<lb/>
此外徒勞苦用功<lb/>
　　又<lb/>
因辭可以驗人心心地開明辭必明試把正人文字看<lb/>
<pb n="KR4h0067_WYG_209-15a"/>
何嘗巧異與艱深<lb/>
　　君子去仁<lb/>
誰云貧賤人難處只為重輕權倒持釣渭耕莘皆往轍<lb/>
聖賢不法我何歸<lb/>
　　就有道而正<lb/>
差以毫釐丈亂真苟羞就正墮終身不惟枉費窮年力<lb/>
反作滔天禍世人<lb/>
　　出門如見大賓<lb/>
<pb n="KR4h0067_WYG_209-15b"/>
竦然敬立體斯存容貎常如見大賓此是聖門持守法<lb/>
必須心在可為仁<lb/>
　　必有鄰<lb/>
德者人心之所同苟能有德類斯從不須閉戸嗟寥落<lb/>
但立誠心自用功<lb/>
　　浴沂<lb/>
只就吾身本分思相呼童子浴沂歸更無一㸃閒思想<lb/>
正是助忘俱勿時<lb/>
<pb n="KR4h0067_WYG_209-16a"/>
　　言志<lb/>
莫道車裘事亦輕仲由義勇乃能行欲知共敝為難易<lb/>
試把車裘驗世情<lb/>
　　斐然成章<lb/>
學須隨器有成形方可裁中設凖繩假借變易無定體<lb/>
縱逢大匠亦何成<lb/>
　　安仁利仁<lb/>
語利猶能安則難且從利做莫思安懸知等級無他義<lb/>
<pb n="KR4h0067_WYG_209-16b"/>
去盡私心只一般<lb/>
　　一貫<lb/>
一貫明言忠與恕教人之意已昭然當於用處求其一<lb/>
慎勿懸空想聖賢<lb/>
　　卓爾<lb/>
顔淵不日趨於化此際寧容未學知細誦師言强思索<lb/>
獨於博約語無疑<lb/>
　　聞知<lb/>
<pb n="KR4h0067_WYG_209-17a"/>
見固能知聞亦知雖聞如與見時同只縁一本元無二<lb/>
千聖巴亡心在兹<lb/>
　　絶四<lb/>
在人四者要皆無絶盡聖心天與俱敢爾單提希聖術<lb/>
力除私欲是工夫<lb/>
　　莫我知也夫<lb/>
心即是天天即理無行不與理相隨故言惟有天知我<lb/>
天豈真如人有知<lb/>
<pb n="KR4h0067_WYG_209-17b"/>
　　又<lb/>
天怨人尤兩不形欿然下學是工程了無可使人知處<lb/>
盡日相酬理與心<lb/>
　　又<lb/>
聖心端似涉修溪俛首無言但疾馳學者須常存此意<lb/>
自能過絶為人私<lb/>
　　予欲無言<lb/>
妙道皆形日用間即斯可見不煩言試將天象明人事<lb/>
<pb n="KR4h0067_WYG_209-18a"/>
希聖工夫萬古存<lb/>
　　吾無隱乎爾<lb/>
聖道雖云妙莫窺初非恍惚與希夷分明說在吾行處<lb/>
後學無於行外思<lb/>
　　化<lb/>
春冰融盡絶澌微澈底冰壺燭萬幾靜對春風感形化<lb/>
聖賢體段蓋如斯<lb/>
　　又<lb/>
<pb n="KR4h0067_WYG_209-18b"/>
從天所欲皆天理具體顔淵罷不能所謂不思并不勉<lb/>
舜由仁義即非行<lb/>
　　吾知免夫<lb/>
常懐四體昊天息自是冰淵恐懼深一息尚存憂未免<lb/>
死而後已即斯心<lb/>
　　博約<lb/>
事來身向禮中行事過將心去學文局定更無他罅隙<lb/>
得斯二者老吾身<lb/>
<pb n="KR4h0067_WYG_209-19a"/>
　　事天<lb/>
皇天命理以為人理有存亡繫我心存養上還天所賦<lb/>
終身履薄與臨深<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_209-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百九<lb/>
</p>
<p>
</p>
  </div>
</body>
</text>
</TEI>
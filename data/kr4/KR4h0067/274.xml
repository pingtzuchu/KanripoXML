<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集卷二百七十四</head> <lb/>
    <p>
<pb n="KR4h0067_WYG_274-1a"/>
欽定四庫全書<lb/>
　兩宋名賢小集卷二百七十四<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　石屏續集<hi>二</hi>
　戴復古<lb/>
　　飲中<lb/>
布衣不換錦宫袍刺骨清寒氣自豪腹有别腸能貯酒<lb/>
<pb n="KR4h0067_WYG_274-1b"/>
天生左手慣持螯繩頭驥尾宜千里鶴在雞羣亦九臯<lb/>
賢似屈平宜獨醒不禁憔悴賦離騷<lb/>
　　靜齋張敏則舍人贈詩因用其韻為酬<lb/>
胷次詩書一𣲖清學如耕稼到秋成十年閉戸存吾道<lb/>
萬事無心逐世情葉落花開闗氣數山長水逺是功名<lb/>
摩挲老眼看新貴九鼎鴻毛孰重輕<lb/>
　　客遊<lb/>
不能鬱鬱窟中藏大笑出門遊四方與世周旋持酒盞<lb/>
<pb n="KR4h0067_WYG_274-2a"/>
觀人勝敗坐碁坊倒餐甘蔗入佳境盡著錦衣歸故鄉<lb/>
此志十年猶未遂倚樓心事楚天長<lb/>
　　新安寒食<lb/>
不擬今年到歙州要知行止豈人謀一百五日客懐惡<lb/>
三十六峯春雨愁老矣此身猶道路淒其歸夢繞松楸<lb/>
花瓢仙子無由見千里江山負逺遊<lb/>
　　烏聊山登覽<lb/>
抖擻囂塵上翠微傍溪寺上坐題詩忽聞啼鳥不知處<lb/>
<pb n="KR4h0067_WYG_274-2b"/>
細看好山無厭時風掃雲煙開逺景人攜香火謁荒祠<lb/>
客來千里登臨意説與時人未必知<lb/>
　　癖習<lb/>
平生癖習未全除虚事經心實事踈為惜落花慵掃地<lb/>
每看脩竹欲移居逢人共作亡何飲撥冗時觀未見書<lb/>
爭奈一貧隨我在思量不若把犂鋤<lb/>
　　趙升卿有官不肯為里居有賢聲訪之於深巷中<lb/>
深居陋巷不妨幽翠竹當門水滿溝每遇事來先學嬾<lb/>
<pb n="KR4h0067_WYG_274-3a"/>
欲為官去又還休田園自樂陶元亮鄉里多稱馬少游<lb/>
除却讀書無所好有時閒作北巖遊<hi>郎化城巖也</hi>
　　括蒼石門瀑布<lb/>
一泊竹門觀瀑布明知是水却疑非亂抛雪玉從天下<lb/>
散作雲煙到地飛夜聽蕭蕭洗塵夢風吹細細濕人衣<lb/>
謝公蠟屐經行處聞有留題在翠微<lb/>
　　杜門自遣<lb/>
世事茫茫心事灰衆人爭處我驚回閉門不管花開落<lb/>
<pb n="KR4h0067_WYG_274-3b"/>
避俗惟通燕往來富貴在天求不得光陰轉地老相催<lb/>
平生任達陶元亮千載神交共一杯<lb/>
　　登快閣黄明府强使和山谷先生留題之韻<lb/>
未登快閣心先快紅日半簷秋雨晴宇宙無邊萬山立<lb/>
雲煙不動八窻明飛來一鶴天相近過盡千帆江自横<lb/>
借問金華老仙伯幾人無忝入詩盟<lb/>
　　秋日病餘<lb/>
桂子吹香風露深老夫吟了聽蟬吟秋來賸有湖山興<lb/>
<pb n="KR4h0067_WYG_274-4a"/>
病後全無涉世心詩苦積成雙白鬢酒豪輕用萬黄金<lb/>
平生意氣今如許獨抱傳家一破琴<lb/>
　　都中懐竹隠徐淵子直院<lb/>
手攜漫刺訪朝官爭似滄洲把釣竿萬事看從今日别<lb/>
九原叫起古人難菊花到死猶堪惜秋葉雖紅不耐觀<lb/>
多謝天公憐客意霜風未忍放深寒<lb/>
　　詠梅投所知<hi>留積之水林中作</hi>
潔白無瑕美不嬌炯如珠玉粲林臯獨開殘臘與時背<lb/>
<pb n="KR4h0067_WYG_274-4b"/>
奄勝衆芳其格髙欲啓月中休種桂如何仙苑却栽桃<lb/>
不將品質分優劣痛飲花前讀楚騷<lb/>
　　簡陳叔方問病<lb/>
聞君卧病知何病醫者難從脉上尋自是讀書多損氣<lb/>
或縁憂國重驚心飽參妙理牀頭易細寫幽懐膝上琴<lb/>
蛇影無疑自無恙此方何止直千金<lb/>
　　衡山主簿朱行甫留度歳<lb/>
衡山之下湘江上風月留連去較遲四海弟兄多不遇<lb/>
<pb n="KR4h0067_WYG_274-5a"/>
一門父子兩相知梅邊竹外三杯酒歳尾年頭幾局碁<lb/>
羈旅宦遊俱是客細論心事共題詩<lb/>
　　家中作<lb/>
四海飄零似落花十年秋鬢帶霜華歸無駟馬空題柱<lb/>
敝盡貂裘忙到家觸目半成愁境界安心旋辦老生涯<lb/>
可憐持蟹持盃手小圃攜鋤學種𤓰<lb/>
　　蕭學易何季臯和作别詩佳甚再用前韻<lb/>
少年行脚白頭歸不負平生汗漫期望斷海山雲漠漠<lb/>
<pb n="KR4h0067_WYG_274-5b"/>
愁生江路草離離一篇王粲登樓賦幾首巴陵送别詩<lb/>
獨倚篷窻無意緒瓦盆傾酒憶金巵<lb/>
　　趙用甫提舉夢中得片雲不隔梅花月之句時被<lb/>
　　命入朝雪中送别用其一句補以成章<lb/>
一時議論動諸公有詔西來玉節東又見清朝更大化<lb/>
好趨丹陛奏孤忠片雲不隔梅花月一雪翻成栁絮風<lb/>
把酒莫辭今日醉明朝車馬去匆匆<lb/>
　兩宋名賢小集卷二百七十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百二十八</head> <lb/>
    <p>
<pb n="KR4h0067_WYG_328-1a"/>
欽定四庫全書<lb/>
　兩宋名賢小集巻三百二十八<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　端隠吟藳<lb/>
　林尚仁字潤叟福州長樂人家貧刻苦攻詩每有所作<lb/>
　微不合意輒裂去卜居半邨半郭間手自種竹題<lb/>
　曰竹所吟嘯其中自號端隠以示終于遯跡之意吟<lb/>
<pb n="KR4h0067_WYG_328-1b"/>
　藳一巻淳祐辛亥陳必復為序稱其詩專以姚合賈<lb/>
　島為法而精要深潤過之<lb/>
　　飲葯房陳户山居分韻得閤字<lb/>
常人厭寂寥隠士畏喧雜山居主人百好無終日哦詩<lb/>
閉書閤我本山中人心事亦頗合杖藜約客行幽深來<lb/>
扣吟扉坐陳榻不叙寒暄説晚唐滿座春風屢傾榼霜<lb/>
晴沙路軟如泥谷鳥相呼聲自答花時不飲空白頭世<lb/>
味由來如嚼蠟秪憐無夢化作蝴蝶飛遶盡百花深處<lb/>
<pb n="KR4h0067_WYG_328-2a"/>
日千匝<lb/>
　　暑夜<lb/>
松風生晚凉坐久市聲歇客去行獨吟踏石碎明月<lb/>
　　題蘆鄉思歸圖<lb/>
不畫梅花却畫蘆自言家在箇鄉居當時恨不曽添雁<lb/>
為帶平安一紙書<lb/>
　　九日登烏回寄鄭渭濵<lb/>
烏回山下寺閒抱一琴游客路黄花晚江城寒露秋持<lb/>
<pb n="KR4h0067_WYG_328-2b"/>
書誰送酒懐古獨凭樓想爾西風裏遶籬吟未休<lb/>
　　和陳葯房納凉<lb/>
貪凉分石坐野服岸巾紗竹暗鳴風葉溪暄聚水花深<lb/>
村人語靜髙樹鳥飛斜不飲論文酒敲棋煮夜茶<lb/>
　　贈歌者<lb/>
聲逐嬌雲學鳳鳴王孫幾醉拍欄聽春深莫唱闗情曲<lb/>
多少行人過柳亭<lb/>
　　新昌道中<lb/>
<pb n="KR4h0067_WYG_328-3a"/>
春紅落盡雨霏霏為怯輕寒尚夾衣村路每于泥處滑<lb/>
鄉音漸與市人非䕶蠶谿女條桑去抱布山翁換米歸<lb/>
世味徧嘗只如此幾畨清夢落漁磯<lb/>
　　寓華亭下砂鹽場<lb/>
地僻民居少官勤國課優逺程驅痩馬小港礙行舟晴<lb/>
日鹽花晚風潮海氣秋野人因買鶴半月此遲留<lb/>
　　秋日書懐<lb/>
十年客路歎飄蓬厯盡風霜鬢欲空睡少半疑茶作祟<lb/>
<pb n="KR4h0067_WYG_328-3b"/>
愁多全覺酒無功數蛬厭靜鳴秋雨一葉驚寒落晚風<lb/>
惆悵故園歸未得草荒籬下菊花藂<lb/>
　　適越留别<lb/>
江亭飲罷起離愁何事西風又越游潮信欲來人欲去<lb/>
夕陽紅蓼滿汀洲<lb/>
　　此山林僉葯房陳户偕張牧隠暮春晦日載酒相<lb/>
　　過席上以手揮素絃為韻得絃字<lb/>
春詩敲未穏一醉傍琴眠吟客相過日飛花欲盡天竹<lb/>
<pb n="KR4h0067_WYG_328-4a"/>
隂池水暗樹色島雲連幽鳥可人意數聲清似絃<lb/>
　　寒夜即事<lb/>
吟苦過于顛吟成亦自憐凍油燈影薄深屋語聲圓分<lb/>
月照歸客避寒移卧氊一冬少閒日不得到梅邊<lb/>
　　春日偶成<lb/>
未逢知已愧蹉跎又見春風長徑莎杜宇一聲詩思減<lb/>
楊花三月客愁多從人乞米貪如舊借吏鈔書字半譌<lb/>
懶記江湖十年事近來平地亦風波<lb/>
<pb n="KR4h0067_WYG_328-4b"/>
　　廢寺<lb/>
勅額雖存屋半傾爐香無主佛無靈豪家不管空門事<lb/>
日夜西風語塔鈴<lb/>
　　自賦<lb/>
學書學劍兩無成天乞梅邊隠姓名未必清閒非盛福<lb/>
縱教富貴亦虛榮百年有限春風老萬事無心夜月明<lb/>
何計莫餐烟火供潄流眠石過今生<lb/>
　　送林雲岫歸省<lb/>
<pb n="KR4h0067_WYG_328-5a"/>
西風吹客衣束擔出王畿千里莫嫌逺幾人猶未歸山<lb/>
空秋鶴痩天濶暮雲飛料得還家日將詩壽綵闈<lb/>
　　雨中和張西麓<lb/>
雨聲聽易厭况復事闗心終夜不成寐一春徒費吟委<lb/>
紅花命薄重碧酒杯深何日西湖上移船繫栁隂<lb/>
　　連雨留宿陳葯房吟所<lb/>
谿水分流急谿雲帶濕飛防飢童乞米畏冷客添衣雨<lb/>
院棊聲潤風窓燭影微終須待晴去踏月夜深歸<lb/>
<pb n="KR4h0067_WYG_328-5b"/>
　　偶題<lb/>
矮屋過如斗樣寛閨門渾不受春寒海棠睡去梨花痩<lb/>
次第東風到牡丹<lb/>
　　弔友人墓<lb/>
樹隂雲影暗空山銘石雖存不忍看燒罷紙錢灰未冷<lb/>
落花啼鴂雨聲寒<lb/>
　　游陽明洞天<lb/>
每箇虛亭坐片時旋尋古蹟上巖梯石含秋色苔痕老<lb/>
<pb n="KR4h0067_WYG_328-6a"/>
洞接雲天樹影低樵客出林驚虎嘯道人臨水聽猿啼<lb/>
吟邊欲記陽明事恐動山靈不敢題<lb/>
　　清真觀<lb/>
一宫占斷水中央痩竹添丁䕶短墻老鸛聲中松子落<lb/>
遊魚影裏藕花香雲房不雨琴常潤池閣無風榻自凉<lb/>
擬辦隠心終老此便須歸與鶴商量<lb/>
　　春晚<lb/>
春事又無幾隂晴苦不齊久貧交味薄多病語聲低落<lb/>
<pb n="KR4h0067_WYG_328-6b"/>
絮行風徑歸雲度晚谿故鄉二千里日夜子規啼<lb/>
　　贈褚雪巖<lb/>
多年林下隠猶帶舊儒酸自説因詩苦還如學易難曉<lb/>
窓花氣潤夜枕雨聲寒又欲名山去應尋勝跡看<lb/>
　　村居即事<lb/>
外事少曽聞深居似隠君谿明花照影風細水行文蠶<lb/>
室寒初閉蜂房早已分偶因尋藥去踏破一村雲<lb/>
　　寓舍留别<lb/>
<pb n="KR4h0067_WYG_328-7a"/>
撥盡寒灰雨夜深半窓燈影伴孤吟不眠只有琴知得<lb/>
明日陽闗何處心<lb/>
　　課伐木<lb/>
手揮樵斧氣如虹幾樹寒煙一餉空午夜無依烏鵲冷<lb/>
數聲應恨月明中<lb/>
　　懐潘寒巖<lb/>
别後空相憶無書直至今頻年千里客多事半生心卯<lb/>
酒欺人醉春詩帶病吟倚欄政無緒一鳥過花隂<lb/>
<pb n="KR4h0067_WYG_328-7b"/>
　　余種竹方成扁其室曰竹所友人以詩至用其韻<lb/>
屋老苔荒席久虚近分一榻與雲俱梅花未種招蜂怨<lb/>
竹所雖清欠鶴圖無事看山如對客有時隠几亦忘吾<lb/>
過門除却能吟者不是髙僧即老儒<lb/>
　　山居<lb/>
帝城花錦地讓與市人居萬事不到耳一貧惟著書掃<lb/>
牀留月宿種藥帶雲鋤未晚多先醉為官恐不如<lb/>
　　簡許有實<lb/>
<pb n="KR4h0067_WYG_328-8a"/>
閒磨霜刃破銀𤓰沈水香銷日影斜吟客不來情思懶<lb/>
晚風庭院落槐花<lb/>
　　陳葯房聞人禺谿黄平嶺春日相過分得琴字<lb/>
半生無厚業秪合住山林留客旋沽酒典衣因買琴晴<lb/>
窓行野馬髙樹語春禽彼此知心久相看意轉深<lb/>
　　過友人幽居<lb/>
門似野人家空園擬種𤓰有僧分石坐無酒問鄰賒獨鶴<lb/>
喜欲舞老梅寒自花此身歸未去猶愧暮林鴉<lb/>
<pb n="KR4h0067_WYG_328-8b"/>
　　旅懐<lb/>
欲暮西風引客愁十年如夢住他州故交零落誰知已<lb/>
往事淒凉歎白頭一紙音書燈下淚滿城砧杵月明秋<lb/>
早知世路風波險只在山中煮石休<lb/>
　　懐蒲一菴許紒嵒<lb/>
新營一榻養天和獨喜身閒鬢未皤藥性不諳縁病少<lb/>
花名慣識為吟多移書曬日防留蠧寫帖臨池擬換鵝<lb/>
不到玉峯今兩載故人情味近如何<lb/>
<pb n="KR4h0067_WYG_328-9a"/>
　　陳藥房舟中分得詩字<lb/>
移舟春岸曉小雨欲晴時煙樹望宜暗水程行較遲推<lb/>
篷山色近得句野鷗知來往無多路歸囊又一詩<lb/>
　　寄表兄鄭古潭<lb/>
江湖風浪惡飄泊此依依白髪親俱老深春人未歸雲<lb/>
留行李住風遣落花飛强飲桮中物芳心莫易違<lb/>
　　閒裏<lb/>
閒裏身心得自如春風茅屋燕同居松花滿地谿雲滑<lb/>
<pb n="KR4h0067_WYG_328-9b"/>
一榻晴窓卧看書<lb/>
　　寄西湖友人<lb/>
湖邊春更好别後費吟思載酒曽游處憶君同醉時面<lb/>
風花落易背日雪消遲早晚攜琴去山中與鶴期<lb/>
　　送友人别<lb/>
此心偶無事君復叙離情江國多寒色春風幾日程雪<lb/>
添行李重船逐浪花輕後夜應相憶空山月正明<lb/>
　　送楊巨川游邊<lb/>
<pb n="KR4h0067_WYG_328-10a"/>
此行不必話離愁且舉匏樽醉幾籌天下豈無山可買<lb/>
男兒當與國分憂劍辭星匣邊風凜船駕雲帆海月流<lb/>
莫道讀書無用處讀書方有用兵謀<lb/>
　　寄鄉友<lb/>
此身拘不得暮楚又朝吳故友幾人在三年一字無天<lb/>
風潮信急江月雁聲孤久不看明鏡年來有白鬚<lb/>
　　寄吳宗之<lb/>
在家猶苦熱客路足應疲書劍果何地江湖非舊時久<lb/>
<pb n="KR4h0067_WYG_328-10b"/>
晴苗欲雨多病藥如飴憶自分攜後知心更有誰<lb/>
　　雪中呈社友<lb/>
風雨瀟瀟攪雪飛一寒如此只貪詩酒瓢傾盡囊金少<lb/>
恐被梅花笑不知<lb/>
　　送陸月湖歸玉峯<lb/>
行李無多半是詩買船兼載鶴同歸思君晚泊吳江冷<lb/>
風捲蘆花幾雁飛<lb/>
　　喜友人為僧<lb/>
<pb n="KR4h0067_WYG_328-11a"/>
身披雲衲痩伶俜一刺新添得寺名餐供未便趺足坐<lb/>
誦經猶作讀書聲禪窓欲晚聞鍾掩吟履逢秋踏葉行<lb/>
應是千生修得到幾人頭白尚無成<lb/>
　　贈許紒嵒<lb/>
年齒未三十清名已照人才髙猶苦學俸薄不言貧留<lb/>
客醉終日愛花吟過春自憐閒未得滿眼撲京塵<lb/>
　　辛亥元日游聞人省菴園和陳葯房韻<lb/>
倚欄吟未穏把酒問溪山今日又添嵗一冬無此閒梅<lb/>
<pb n="KR4h0067_WYG_328-11b"/>
花依竹靜雪意避春慳次第燈期近重逢一解顔<lb/>
　　賀陳石泉宰華亭歸<lb/>
天下稱繁邑一亷如此希政成人惜去官滿鶴先歸家<lb/>
學傳金管春風入紫薇知音正當路健翼看髙飛<lb/>
　　夜坐<lb/>
焚香獨坐勘騷經庭樹無風葉不鳴靜入夜深聞鼓吹<lb/>
一池明月亂蛙聲<lb/>
　　梅雨<lb/>
<pb n="KR4h0067_WYG_328-12a"/>
繁聲不可聽㸃滴似秋霖谿長欲無岸窓低微復隂葛<lb/>
衣涼意重礎石潤痕深欲出愁泥濘依依獨客心<lb/>
　　訪隠者<lb/>
姓名多已在仙行見説曽傳辟榖方未必詔書徵便起可<lb/>
憐人世老猶忙浴蒲澗冷雲初濕種术山春土亦香<lb/>
何日此身分半隠歸須先製芰荷裳<lb/>
　　戲友人買侍兒歸<lb/>
幾扣吟窓多不遇識君雖久㑹君稀近聞行李擔書去<lb/>
<pb n="KR4h0067_WYG_328-12b"/>
添得明珠伴劍歸開甕酒香春繞屋倚欄人醉月侵衣<lb/>
野夫别有觀心法不在深山獨掩扉<lb/>
　　鶴<lb/>
楚楚異凡禽相看痩不禁飢尋芝术晚夢憶海山深華<lb/>
表千年事青天萬里心一聲唳清夜霜月滿疎林<lb/>
　<lb/>
　<lb/>
　雨宋名賢小集巻三百二十八<lb/>
</p>
<p>
</p>
  </div>
</body>
</text>
</TEI>
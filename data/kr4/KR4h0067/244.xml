<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百四十四</head> <lb/>
    <p>
<pb n="KR4h0067_WYG_244-1a"/>
欽定四庫全書<lb/>
　兩宋名賢小集巻二百四十四<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　翠㣲南征録<hi>三</hi>
　華岳<lb/>
　　後溪<lb/>
蓬窗夜雨短長夢啼鳥喚人新舊愁萬里論文一樽酒<lb/>
<pb n="KR4h0067_WYG_244-1b"/>
醉和明月上扁舟<lb/>
泉聲恰似世情惡山色不如歸興濃自恨十圍無處著<lb/>
何如瘦作束腰蜂<lb/>
　　楊花<lb/>
一絲不染湖光白萬㸃能回山色青三月金明池上水<lb/>
與予同是一浮萍<lb/>
　　杜鵑<lb/>
殘月照愁人病酒好風吹夢客思家欲知亡國恨多少<lb/>
<pb n="KR4h0067_WYG_244-2a"/>
紅盡亂山無限花<lb/>
　　鄰女搔綿吟<lb/>
閒窗日上三竿竹牕下嬌娥整輪輻匆匆未暇理雲鬟<lb/>
半朶青鴉倚紅玉青梢摘盡銀香囊畫欄平倚斑筠筐<lb/>
時將纎手翻雪霜酥胸玉面同光芒捧歸細捲銀成索<lb/>
牽出鬆鬆雲一握珠唇呵挺氣温温鸚觜踏車聲絡絡<lb/>
今年莫恠功績稀阿妳勒繡鴛鴦幃如今織出秋江練<lb/>
十月正好裁新衣客心聞此愁無著一夜清寒動寥寞<lb/>
<pb n="KR4h0067_WYG_244-2b"/>
明朝為問買一端剪做道袍披落魄<lb/>
　　送商府判<lb/>
比年十月君初來梅花破雪迎君開自從佐劔夀民脈<lb/>
凋山瘵水皆春臺去年七月君開府燕燕鶯鶯為君舞<lb/>
五日盡蟄潭底龍千里應無市中虎今年二月君時歸<lb/>
風牽回栁縈君衣君衣不作回栁轉直上雲端朝紫㣲<lb/>
紫微有館名西掖珠玉羅鈿瞰金碧郎星卿月漫徘徊<lb/>
箇中自是神仙宅紫㣲有山名大坡烏飛豸立冠峩峩<lb/>
<pb n="KR4h0067_WYG_244-3a"/>
一聲霹靂震天地萬里腥血流江湖紫㣲有㫖垂丹册<lb/>
二者於斯請君擇便須東取元化釣談笑從容正疆場<lb/>
君家事業銘冠裳鸞鳳指日鳴朝陽伊洛諸公有政事<lb/>
洙泗諸子無文章禀違輾轉情難處溪上恩波湛今古<lb/>
東風吹帳入長亭零落桃花淚如雨<lb/>
　　述事<lb/>
心不融明遂啟疑源流本末致交馳谷何嘗響人相笑<lb/>
岸幾曾行舟自移枉直萬端明似鏡是非一著錯如棋<lb/>
<pb n="KR4h0067_WYG_244-3b"/>
磨心拔去誰能轉試問諸公知不知<lb/>
　　述懐<lb/>
我生不解覔冠裳滿目風波祗自傷楮劵不堪供敵幣<lb/>
沙籌那解足軍糧人情在我隨多寡世態從他自短長<lb/>
只告天公乞安樂百年隨分老農桑<lb/>
　　寄劉浩然<lb/>
樽酒檠窗鬢髪新别來驚見雪霜侵幾行淚滴風前燭<lb/>
一片心敲月下砧好徳未聞如好色知人安得似知音<lb/>
<pb n="KR4h0067_WYG_244-4a"/>
一書欲寄南來雁江濶天高無處尋<lb/>
　　知遇<lb/>
淮隂西漢一英雄史氏持衡論亦工不向追亡羨蕭相<lb/>
却于援死著滕公豈知並績三人傑皆是當時一語功<lb/>
後世人材自戕賊炎凉安得古人風<lb/>
　　和戎<lb/>
納幣求成事已非可堪函首獻戎墀一天共戴心非石<lb/>
九地皆塗血尚泥反漢須知為鼂錯成秦恐不在於期<lb/>
<pb n="KR4h0067_WYG_244-4b"/>
和戎自有和戎䇿却恐諸公未必知<lb/>
　　别王泰之<lb/>
風神戀行客吹栁纒簮纓傍水鳥多白近山蟬更清别<lb/>
腸雲閣淚歸路月闗情告徳無多日清觴聊一傾<lb/>
　　遊溪西寺<lb/>
寺覺重遊好僧期後㑹賒青蟲凋病葉白鳥篆平沙水<lb/>
瘦石生齒山寒梅未花功名今有待且謁惠公茶<lb/>
　　登樓晚望<lb/>
<pb n="KR4h0067_WYG_244-5a"/>
疎雨洗空碧晚晴人倚樓稻花千頃浪楓葉一簾秋逺<lb/>
岸明殘日孤村認小舟溪山如愛我相見亦回頭<lb/>
　　悶迷<lb/>
雁翎未忍刳丁謂虎口猶期脱蔡京何事姦邪皆倖免<lb/>
洛陽年少却南征<lb/>
有鼎不烹<hi>闕</hi>　肉無刀可㫁佞臣頭男兒此等不平氣<lb/>
空使衝冠射斗牛<lb/>
　　酒禁<lb/>
<pb n="KR4h0067_WYG_244-5b"/>
將軍愛士民心失太守憂民士氣衰大抵軍民皆赤子<lb/>
如何從此便籓籬<lb/>
　　贈美人别<lb/>
花臉送愁和露泣鶯聲傳恨向人嬌别情逺去尤難割<lb/>
相送不須離畫橋<lb/>
　　寄宗上人<lb/>
我為叩閽拘狴犴汝將吟筆換袈裟别來猶記松窗外<lb/>
一掬清泉自㸃茶<lb/>
<pb n="KR4h0067_WYG_244-6a"/>
　　自寛<lb/>
十事相尋九不諧骨窮更值五行乖人情厚薄且隨分<lb/>
世態炎凉休掛懐家欲自豐無楮幣爨慿諸執有荆釵<lb/>
如今且任眼前過他日功名殊未涯<lb/>
　　黄氏三層樓<lb/>
瘦笻支我上高寒風露凄清酒力慳千里人邀千里月<lb/>
一重樓見一重山筵前飛雪噴焦遂檻外行雲遏小蠻<lb/>
便好翻身駕黄鶴直將情枉叩天闗<lb/>
<pb n="KR4h0067_WYG_244-6b"/>
　　幽居<lb/>
莫問門無長者車只圖深巷樂樵漁一園黄落食無限<lb/>
萬壑碧蓑衣有餘雁足北來歸訊杳馬蹄南去故人踈<lb/>
東風看整朝天斾多少功名在故廬<lb/>
　　賀趙丞登第<lb/>
要與宗盟立紀綱俯從多士較文章人材漏網無踈宻<lb/>
科目搜羅有短長蟾窟一枝分玉樹鳳池三浪出銀潢<lb/>
何當推解延豪杰為復中原萬里疆<lb/>
<pb n="KR4h0067_WYG_244-7a"/>
　　梅<lb/>
一年無處覔春光杖䇿尋春特地忙牆角數枝偏冷淡<lb/>
江頭千樹欲昏黄梢横波面月搖影花落樽前酒帶香<lb/>
更仗西湖老居士為予收拾付詩囊<lb/>
　　捉月仙<lb/>
纜解西風拍岸顛雁拖秋色上航船挂帆未作乗風客<lb/>
舉棹先驚捉月仙楚些有淵心石殞賀狂無井眼花眠<lb/>
慇懃為酹一盃酒㫁送西江浪拍天<lb/>
<pb n="KR4h0067_WYG_244-7b"/>
　　呈甯次翁<lb/>
王謙不是富春侯自是薰蕕味不侔病體隔年留枉獄<lb/>
夢魂連夜逐歸舟可憐商木遷新令欲為韓門復舊讎<lb/>
但得此心無所媿為公一死亦何尤<lb/>
　　悶成<lb/>
勿憂李廣不封侯廣不封侯未足憂漢鼎不烹曹操肉<lb/>
呉鈎空㫁伍員頭鴻門自昔推屠狗虎帳於今媿沐猴<lb/>
千萬南陽遇徐庶為言豪傑尚縲囚<lb/>
<pb n="KR4h0067_WYG_244-8a"/>
　　平政橋<lb/>
建水合流三百里直下富沙如撚指溪東披拽纜過西<lb/>
千丈春風怒濤起香輪不解碾清江造舟貫索成河梁<lb/>
年年麥熟梅欲黄連城千里皆波光淳熈太守憂溱洧<lb/>
問津日夜思無計老農乂手願鳩工叠石中流便民濟<lb/>
金珠賣價不計緍鐫瑕㫁梓功方成功成燕雀賀新屋<lb/>
炳然萬棟輝丹青挿天螮蝀横江尾下壓寒潭碧無底<lb/>
市聲不到畫梁間秋色盡歸朱箔裏我行一月無風波<lb/>
<pb n="KR4h0067_WYG_244-8b"/>
今朝醉眼翻青羅金鼇背路客揮鐙玉虹跨浪舟飛梭<lb/>
石唇噴盡寒崕雪雪中電掣金蛇赤兩岸樓頭將相家<lb/>
八州車馬神仙客人言辟人推政平故此特以平政名<lb/>
我聞政事平如水水到不平還作聲<lb/>
　　贈陳道<lb/>
君不見樵人王翰畫山水一夜風雷揭窗紙又不見長<lb/>
沙洞清畫龍蛇滿軸雲烟翻撚指二子相去數百年筆端<lb/>
妙意誰能傳雙溪道人何所授一見筆法堪齊肩筆一<lb/>
<pb n="KR4h0067_WYG_244-9a"/>
淡輕烟映出垂楊岸逺山依約有還無斜照不紅秋水<lb/>
慢筆一濃黑雲萬叠翻狂風江天日暮暗烟靄天地星<lb/>
斗皆昏朦瀟湘詩人不解語被君吐作無聲句何時覔<lb/>
取一幅綃冩我英姿伴烟雨<lb/>
　　柴氏<lb/>
節婦一樽酒義士拜而受義士一首詩節婦雙睂皺睂<lb/>
皺意何如有難難相救嘆我廊廟器淹回在汚陋惠我<lb/>
㫖且嘉殷勤推意厚吾今繫閩建家貧喜鄰富青眼到<lb/>
<pb n="KR4h0067_WYG_244-9b"/>
朱扉白屋成華胄吾聞孤竹子周室三緘口又聞杞梁<lb/>
妻秦邦稱烈婦此軰誠間生世代不常有如何天一方<lb/>
同時俱輻湊媿無八品珍草草具籩豆何當再拜摳我<lb/>
衣巵酒恭為兒女夀<lb/>
　　别館即事<lb/>
十年客裏過春光客裏逢春分外狂半堵碧雲蝸路濕<lb/>
一簾紅雨燕泥香銜山西日辭春閣拍岸東風趁夜航<lb/>
莫向錢塘蘇小説東呉新髻李紅娘<lb/>
<pb n="KR4h0067_WYG_244-10a"/>
　　武興解舟<lb/>
西風落日楚江頭秋水已平鸚鵡洲烟樹接天迷送斾<lb/>
浪花翻雪噴行舟三盃萬事我已飽一日千里誰能留<lb/>
見説平戎新遣使班超投筆已封侯<lb/>
　　不遇<lb/>
英雄不遇勿長吁茍遇風雲彼豈拘不向闗中效蕭相<lb/>
便於江左作夷吾當知晉霸非由晉所謂虞亡豈在虞<lb/>
多少英靈費河嶽鍾予不遇獨何歟<lb/>
<pb n="KR4h0067_WYG_244-10b"/>
　　紀事<lb/>
鉗口刳腸未足彈窮源探本可觀瀾乞醯就謂隣非直<lb/>
反矢須知友必端暴虎欲從頭碎璧沐猴還慮髪衝冠<lb/>
積薪厝火居其上試問賈生安未安<lb/>
　<lb/>
　<lb/>
　<lb/>
　兩宋名賢小集巻二百四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百五十二</head> <lb/>
    <p>
<pb n="KR4h0067_WYG_252-1a"/>
欽定四庫全書<lb/>
　兩宋名賢小集巻二百五十二<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　竹齋詩集<hi>一</hi>
　裘萬頃字元量新建人淳熙十四年進士嘉定初除<lb/>
　吏部架閣遷大理司直力丐外任添差江西撫幹卒<lb/>
　有竹齋詩集<lb/>
<pb n="KR4h0067_WYG_252-1b"/>
　　行役<lb/>
宿霧鎖山椒落月桂林側崎嶇歴岡巒彷彿辨阡陌秋<lb/>
髙風露寒道逺時序迫安得歸故園篝燈理書冊<lb/>
　　武陽渡<lb/>
一舟小如葉横在波濤中紛紛川上人欲渡愁北風有<lb/>
帆天際來漸近葭葦叢寄聲與問訊恐是陶朱公<lb/>
　　宿佛頭塔<lb/>
孤村三四家籬下盡禾黍主人慣入市能作市井語開<lb/>
<pb n="KR4h0067_WYG_252-2a"/>
窻對竹山揖容延樽俎白雲忽在眼客淚墜如雨<lb/>
　　羅溪橋<lb/>
我來從西昌日日困塵土誰知羅溪橋净若初過兩長<lb/>
松列左右清風奏宫羽薄暮舍籃輿扁舟渡溪去<lb/>
　　别友<lb/>
清宵月滿梁相思㡬搔首不圖塵土中共得一尊酒人<lb/>
事好華甚隨復兩分手惟有管鮑心明明若箕斗<lb/>
　　次許秀才韻二首<lb/>
<pb n="KR4h0067_WYG_252-2b"/>
痴兒欲了事事竟莫之了崇朝弄朱墨校勘是與否徐<lb/>
觀雁鶩行大半落渠手敗羣雖已去考牧未有道<lb/>
拙工不量力自謂中了了髙談葢一座衆可已獨否斯<lb/>
須臨斧斤便皆血兩手旁觀信善斵莫肯告以道<lb/>
　　病中聞伯量相訪寄之二首<lb/>
我屋修竹根身閒境逾静維摩今無心誰令示人病夕<lb/>
陽耿疎林影落莓苔徑佇立有所懐髙人倘乗興<lb/>
髙人在城郭應酬頗紛如憶我烟霞栖遺我一紙書雨<lb/>
<pb n="KR4h0067_WYG_252-3a"/>
餘窻户凉蛩聲滿堦除相過有成言何時命巾車<lb/>
　　次范光伯泛江韻<lb/>
夫君陶阮徒俗子不能快屹然頺其中特立蓍甚介平<lb/>
生江湖樂欲去不得邁何當從君逰漁釣寄吾解<lb/>
　　螘運<lb/>
知戰不能損檀氏所以亡吾愧與敵槐将何固封疆及<lb/>
此閒暇時相與積乃倉不須更他騖富國兵自强<lb/>
　　次伯仁善利閣小室韻<lb/>
<pb n="KR4h0067_WYG_252-3b"/>
山林吾所廬夜月但對影焉知江上人一日了萬境褰<lb/>
裳步崇臺有室妍且静徘徊不能去坐見四山暝<lb/>
　　見雪<lb/>
兀冥當語誰餉我一簷雪吾廬本來静得此更清絶遥<lb/>
憐北海上往往已盈尺齧氊人在否毋凌漢臣節<lb/>
　　出門<lb/>
出門復入門吾行竟安之携書北窻下翻閲聊自怡有<lb/>
懐千載人掩巻還歔欷采采首陽薇戀戀商山芝一裘<lb/>
<pb n="KR4h0067_WYG_252-4a"/>
或終身欣然釣江湄斯人不可作斯道日湮微目前稻<lb/>
梁謀鳬鴈方齊飛青田寂無音嵗晚将疇依慎勿出門<lb/>
去塵埃染人衣<lb/>
　　菖蒲<lb/>
康廬入吾懐十畝馳夢魂踵門者何人遺余以芳蓀歡<lb/>
然得其趣如對五老言幽姿出巖谷常帶氷雪痕塵容<lb/>
為一洗兩目不復昏忽思三峽流褰衣涉潺湲因仍一<lb/>
寸石浸潤九節根人言可扶老嵗月須其蕃茲理諒不<lb/>
<pb n="KR4h0067_WYG_252-4b"/>
誣吾将從綺園<lb/>
　　宿田家竹亭<lb/>
我家西山嶺四壁皆此君朅來事奔馳日與茅葦親方<lb/>
思坡仙詩恐入俗士羣邀我宿者誰此君滿其門頎然<lb/>
千百夫一見若故人夜深清風來好音夢中聞呼童啟<lb/>
北窻為渠染爐芬<lb/>
　　夜坐薦福寺次王成之韻<lb/>
鞭鸞未暇相追逐且向祇園止君宿清談但得月華生<lb/>
<pb n="KR4h0067_WYG_252-5a"/>
窻户明明耿殘燭誰令泉石墮吾前洗盡人間絲與竹<lb/>
風帆明發君不留此樂只因吾所獨<lb/>
　　厭原山中曉行<lb/>
碧鷄夜半聲啁哳喚起幽人步林樾秋髙風露著羣木<lb/>
無數寒花浥明月松篁一逕宛如畫石溜涓涓更清絶<lb/>
山嶺便好結茅廬莫待他年鬢成雪<lb/>
　　秋試示諸兒<lb/>
漠漠輕雲㺯寒影霏霏不雨生秋興黄槐開盡舉子心<lb/>
<pb n="KR4h0067_WYG_252-5b"/>
丹桂喜傳仙籍信竹齋雙手縮袖間坐看羣兒鏖一戰<lb/>
春風躍馬不為難此去無言日邊逺<lb/>
　　雨後<lb/>
秋事雨已畢秋容晴為妍新香浮䆉椏餘潤溢潺湲機<lb/>
杼蛩聲裏犁鋤鷺影邊吾生一何幸田里又豐年<lb/>
　　凉風<lb/>
凉風㡬時動日暮已秋聲稍稍月華白紛紛林影清余<lb/>
懐元不惡世事巧相攖所願西成後邊頭息戍兵<lb/>
<pb n="KR4h0067_WYG_252-6a"/>
　　用鄭浮梁韻簡圜師<lb/>
杖履出蹊窄鐘魚佛界深寒梅殘屋角春薺老墻陰一<lb/>
水元無恙扁舟尚可尋煩師掬清溜為我洗塵心<lb/>
　　再用前韻<lb/>
古寺規模壮空山嵗月深春隨千樹緑雲拂一溪陰地<lb/>
僻人稀到官閒我得尋歸來記清賞未覺負初心<lb/>
　　次黄存之韻<lb/>
客宦何時了官居又嵗餘歸心五湖夢病眼一牀書近<lb/>
<pb n="KR4h0067_WYG_252-6b"/>
作君能富新功我畧無不妨賦逰獵㑹有薦相如<lb/>
　　暘谷偶成<lb/>
愛日祛愁霧微知散積陰一窻塵外趣萬竹嵗寒心士<lb/>
要崇清節吾将老故林抱琴聊一醉何用覓知音<lb/>
　　書率更西林碑<lb/>
苒苒老将至區區心已疲文章非世用字畫漫兒嬉廬<lb/>
阜多名刹隋人有斷碑驪黄雖易辨堂奥未容窺<lb/>
　　嵗晚送館人歸省<lb/>
<pb n="KR4h0067_WYG_252-7a"/>
不厭氷霜路衝寒辦一歸晨雞戒鞍馬春酒夀庭闈燈<lb/>
火知辛苦雲霄㑹奮飛相期紆緑綬非但戲斑衣<lb/>
　　題洪内翰爽榭<lb/>
霧閣雲窻天外安懸知幽趣勝人間簾櫳夜月浮銀海<lb/>
桃李春風醉玉山自笑紅塵無暇日浪憑清夢覓商顔<lb/>
如何飛佩隨君後細看匡廬紫翠斑<lb/>
　　次元徳弟示從龍入學<lb/>
生兒雖小莫憐渠學問工夫在謹初今日從師良不惡<lb/>
<pb n="KR4h0067_WYG_252-7b"/>
地年閉户反成疎雙親未老身無事諸父能文家有書<lb/>
好與汝兄俱努力後生業裏試羣居<lb/>
　　次洪内相菊亭<lb/>
詩仙種菊未多時因菊名亭早有詩欲為寒花標晚節<lb/>
故将新句寄東籬平生未省翻三峽髙處那能賛一辭<lb/>
便得従容侍公側回頭已是十年遲<lb/>
　　次洪内相梅亭<lb/>
人間多是梅開後旋踵東籬事故常那得紅簾捲朱户<lb/>
<pb n="KR4h0067_WYG_252-8a"/>
細看素質傲清霜一生寄興雲山外㡬度搔頭江路旁<lb/>
咫尺名園身未到夜窻羞對返魂香<lb/>
　　夜坐<lb/>
爐火篝燈孰與同此心吾欲付冥鴻茅簷已作涉旬雨<lb/>
蕙帳不禁連夜風一段清愁詩句裏十分寒事酒杯中<lb/>
溪雲未用安緋雪且聴梅花試小紅<lb/>
　　雪<lb/>
天花一夜洩春機飛墜人間片片奇有色有光欺栁絮<lb/>
<pb n="KR4h0067_WYG_252-8b"/>
無聲無臭㸃梅枝緃横萬舞風回處表裏雙清月霽時<lb/>
此景惟詩可摹寫却憐老去不工詩<lb/>
　　寄髙菊磵謝惠詩集<lb/>
髙名如斗夜垂天無地追思每自憐正欲為君尋五老<lb/>
乃䝉因我到雙泉新詩妙絶開方就稚子攜時喜欲顛<lb/>
此去湖邊不多逺秋風當覓釣魚船<lb/>
　　寄元齡弟<lb/>
夜牀風雨夢到處東湖西山如接連安信喜隨烏雀後<lb/>
<pb n="KR4h0067_WYG_252-9a"/>
雅懷知寄白雲邊軒窻春動花夜滿圖史香浮墨色鮮<lb/>
箇裏詩書應未味不妨兼讀養生篇<lb/>
　　次元徳弟<lb/>
寧逐春風上下狂懶従桃李借恩光只因朝市風波惡<lb/>
不似山林氣味長莫惜舉杯邀太白要看騎馬似知章<lb/>
南征他日如相憶詩句還須付革囊<lb/>
　　玉山道中時赴掌故之命<lb/>
麥田堆緑菜花黄一簇人家古道旁酒熱不妨邀里巻<lb/>
<pb n="KR4h0067_WYG_252-9b"/>
年豐贏得事農桑世情只說宦逰好客裏那知歸興長<lb/>
我有平生蓑笠在釣絲何日理斜陽<lb/>
　　端午上饒道中<lb/>
一春留滯在京華午日依前未到家細葛香羅素無望<lb/>
黄塵烏帽亦堪嗟争舟野渡人如簇立馬郵亭日欲斜<lb/>
遥想塤箎獻親夀綵衣羅拜酌流霞<lb/>
　　臨安别余求之<lb/>
長安車葢喜如雲邂逅惟君是故人風月滿懐情灑落<lb/>
<pb n="KR4h0067_WYG_252-10a"/>
珠璣撒紙句清新携來客裏一尊酒洗盡湖邊十里塵<lb/>
富貴功名丈夫事别離無用淚沾巾<lb/>
　　鄉人羅朝宗與兵部尚書京公有舊将往見之遇<lb/>
　　余于樂平因餞别<lb/>
四時成嵗秋云暮九月肅霜天漸寒有客褰裳涉鄱水<lb/>
逢人劇口話長安懸知欲聴星辰履厭見従來苜蓿盤<lb/>
姑舉一觴餞行色無魚長鋏切休彈<lb/>
　　餞呉長文司理用修持賢業教無欠七字為韻<lb/>
<pb n="KR4h0067_WYG_252-10b"/>
　　修<lb/>
平生不量力妄意希前修懵懵雖無見拳拳未敢休<lb/>
　　持<lb/>
狂瀾湧如此砥桂真誰為天意必有在吾身姑自持<lb/>
　　賢<lb/>
考亭無恙時従逰孰非賢嵗寒萬木凋松栢始傑然<lb/>
　　業<lb/>
聖賢去我逺何者名事業我欲到彼岸須君借舟楫<lb/>
<pb n="KR4h0067_WYG_252-11a"/>
　　教<lb/>
過従資直諒夫豈勢利交謂朋黨者誰仁人姑聴教<lb/>
　　無<lb/>
人生天地間離别安能無莫作兒女態相期到丈夫<lb/>
　　欠<lb/>
君姿正而剛名節非所欠臨岐贈一言惟有學不厭<lb/>
　　保福寺對橙菊有感<lb/>
平生愛菊陶彭澤清夜移橙杜草堂千載詩魂招不得<lb/>
<pb n="KR4h0067_WYG_252-11b"/>
獨留風味在僧房<lb/>
　　有感<lb/>
意行曾到夢江腰占得雙泉第一寮窻户還深鐘罄逺<lb/>
客塵都向静中銷<lb/>
　　癸亥夜夢<lb/>
丙夜清眠正熟時夢魂飛去拜丹墀小臣乍得披肝膽<lb/>
感慨分明涕淚垂<lb/>
　　次洪内相十月桃韻三首<lb/>
<pb n="KR4h0067_WYG_252-12a"/>
千紅萬紫凋零盡安得枝頭數㸃紅疑是神人寫春色<lb/>
鎮長留影在屏風<lb/>
舊日驪山宫殿中玉妃無數舞衫紅只應歸去蓬萊後<lb/>
夢作寒花咲北風<lb/>
不須羯鼓促春工一樹霜邊取意紅寄語元明為收拾<lb/>
莫教人恨五更風<lb/>
　　次洪内相雙竹韻三首<lb/>
延平兩龍㡬年卧<graphic n="KR1554" url="https://raw.githubusercontent.com/kanripo/KR-Gaiji/master/images/KR1554.png" mimeType="image/png"/>爾化作寒枝雙春檜秋松皆敵國<lb/>
<pb n="KR4h0067_WYG_252-12b"/>
㑹須因壘一時降<lb/>
嬋娟兩枝翠可掬絶勝白璧南金雙留與先生作椽筆<lb/>
詩壇八面受人降<lb/>
管鮑交情真耐乆夷齊意氣更無雙虛花滿眼風號怒<lb/>
一節青青終不降<lb/>
　　薦福寺次許師咏竹<lb/>
浮雲踪跡任西東翰墨塲中且用工時對此君哦七字<lb/>
也勝痴坐辨幡風<lb/>
<pb n="KR4h0067_WYG_252-13a"/>
　　次余仲庸松風閣韻十九首<lb/>
飛花數㸃兩初歇啼鳥一聲春正長讀罷黄庭了無事<lb/>
旋安銀葉試爐香<lb/>
古木陰陰六月凉幽花藉藉四時香絲桐清夜作三㺯<lb/>
明月入簾風拂牀<lb/>
爛漫花陰覆短牆花開時候日偏長道人不被春勾引<lb/>
到處惟聞薝葡香<lb/>
不見詩仙何遜來春風㡬度早梅開竹籬茅舍自清絶<lb/>
<pb n="KR4h0067_WYG_252-13b"/>
未用移根東閣栽<lb/>
恰則梅邊春意萌困人天氣又清明爐熏茗椀北窻下<lb/>
卧聴緜蠻黄鳥聲<lb/>
已著遺經洗此心更尋流水濯吾襟經旬不涉溪邊路<lb/>
荇帶苔錢如許深<lb/>
霧閣雲窻先自幽水聲那更繞源流春深紅雨落桃徑<lb/>
晝永清風生茗甌<lb/>
楊栁陰中啼杜鵑梧桐枝上噪𤣥蟬篇章滿眼無人會<lb/>
<pb n="KR4h0067_WYG_252-14a"/>
贏得詩翁取意編<lb/>
紛紛眼底正争馳我獨冥心絶五綦說與旁人俱不信<lb/>
故山惟有白雲知<lb/>
争春桃李太怱怱隨手飄零逐曉風氷雪不侵塵不染<lb/>
可人惟有嵗寒松<lb/>
顔楊翰墨令誰解陶謝篇章古所無安得金丹換凡骨<lb/>
白頭深恐愧吾夫<lb/>
平池春去水溶溶人在笙歌一部中栁葉翻風羅帶緑<lb/>
<pb n="KR4h0067_WYG_252-14b"/>
荷花著雨錦衣紅<lb/>
簷間新燕㡬時來簷外閒花往嵗栽紅杏碧桃渾落盡<lb/>
緑陰低處結青梅<lb/>
淡月籠花花映忩好風吹竹竹浮香夢回何處一聲笛<lb/>
人静山幽天正凉<lb/>
無所用心魚在沼居然生子燕成窠誰言春去花事歇<lb/>
萱草石榴情更多<lb/>
為憐風雨趣春回故著秋花到處栽蘭菊従來盛風味<lb/>
<pb n="KR4h0067_WYG_252-15a"/>
不妨環繞讀書齋<lb/>
白雲殊不作世態流水更似知人心溪邊濯足溪上坐<lb/>
樵笛一聲秋滿林<lb/>
坡谷遺書非復有向來一紙抵千金誰知懸腕與卧筆<lb/>
如用大都留此心<lb/>
俗書本作于湖様野鶩家雞强自分王氏無人曾公死<lb/>
只今何處覓雲仍<lb/>
　　松齋秋吟<lb/>
<pb n="KR4h0067_WYG_252-15b"/>
驕陽赫赫轉秋陰便覺蕭然鬢影侵世事炎凉俄忽爾<lb/>
閒來物理静推尋<lb/>
　　宿翠巖寺呈李𢎞齋僉判<lb/>
匡廬勝處君曾到誰是淵明與逺公幸有和陶詩巻在<lb/>
好依蓮社此山中<lb/>
　　同李僉判山行午飯野店簷外羣蜂翂翂因成絶<lb/>
　　句<lb/>
脱略人間勢利塲來尋泉石共徜徉飯餘閒立茅簷外<lb/>
<pb n="KR4h0067_WYG_252-16a"/>
試問羣蜂有底忙<lb/>
　　寄永居士修叔求菴記<lb/>
翠琰新刋照眼明流傳何日到柴荆從今不恨論交晚<lb/>
我亦碑中有姓名<lb/>
　　脱山紙帳送宋居士<lb/>
剪裁不惜送君先要䕶髙人雪屋眠只恐鶴書催起去<lb/>
長留空帳北山巔<lb/>
　　題書院壁間碑<lb/>
<pb n="KR4h0067_WYG_252-16b"/>
天上真龍去不回世間凡馬漫争馳少年氣習今猶在<lb/>
袖手時來省斷碑<lb/>
　　日出<lb/>
日出柴門尚懶開緑陰多處且徘徊槐花滿地無人掃<lb/>
半在牆根覆紫苔<lb/>
　　早作四首<lb/>
雨過長江浪拍城迢迢羲馭水中行旁人指㸃雲開處<lb/>
喜見青山一抺横<lb/>
<pb n="KR4h0067_WYG_252-17a"/>
井梧飛葉送秋聲籬菊緘香待晚晴斗柄横斜河欲沒<lb/>
數山青處亂鴉鳴<lb/>
北窻清冷不成眠風遞蛩聲到枕邊試喚兒童捲疎箔<lb/>
一簷花影月娟娟<lb/>
爐香清晚坐書帷竹擁藤牀日到遲自賦短章還自笑<lb/>
不知顔閔有何詩<lb/>
　　冬日早行<lb/>
黄昏月姊剪雲開夜半雷車載雨來晨起鈎簾望霄漢<lb/>
<pb n="KR4h0067_WYG_252-17b"/>
風花吹墮萬璚瑰<lb/>
　　午睡<lb/>
午窻春日影悠悠一覺清眠萬事休堪笑邯鄲槐里夢<lb/>
痴兒到老不回頭<lb/>
　　入京道中曝背<lb/>
露濕芳桃午未乾花時全似素秋寒征衫不敵東風力<lb/>
試上郵亭曝背看<lb/>
　兩宋名賢小集巻二百五十二<lb/>
</p>
<p>
</p>
  </div>
</body>
</text>
</TEI>
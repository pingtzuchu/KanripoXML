<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集卷一百十五</head> <lb/>
    <p>
<pb n="KR4h0067_WYG_115-1a"/>
欽定四庫全書<lb/>
　兩宋名賢小集卷一百十五<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　玉澗小集<lb/>
　李彭字商老南康軍建昌人公擇從孫有日渉園集<lb/>
　　夢訪友生<lb/>
少年結客長安城妄喜縱酒同章程支離老去一茅屋<lb/>
<pb n="KR4h0067_WYG_115-1b"/>
枕書卧聞長短更友生相望止百里寒夜寥閴無微聲<lb/>
夢中乗興輙見戴剡溪聊爾扁舟行覺來蘧蘧一榻上<lb/>
不用僮僕爭驩迎吹燈弄筆欲書寄忩前白月方亭亭<lb/>
　　都城元夜<lb/>
斜陽盡處蕩輕烟輦路東西入管絃五夜好春隨歩暖<lb/>
一年明月打頭圓香塵掠粉翻羅帶宻炬籠綃鬬玉鈿<lb/>
人影漸稀花露冷蹋歌吹度曉雲邉<lb/>
　　翻經臺<lb/>
<pb n="KR4h0067_WYG_115-2a"/>
五千餘卷在高臺内史翻時蠟屐來夢斷池塘人不見<lb/>
年年春草緑成堆<lb/>
　　阻風雨封家市<lb/>
徃時李成冩驟雨萬里古意毫端聚行人深藏鳥不度<lb/>
便覺非復鵞溪素龍眠老阮作陽闗北風低草雲埋山<lb/>
行人客子兩愁絶未信葡萄能解顔兩郎了了解人意<lb/>
似是畫我封家市戲作新詩排晝睡忽有野雁鳴烟際<lb/>
　　題吕少馮聴雨堂<lb/>
<pb n="KR4h0067_WYG_115-2b"/>
碧澗寒侵屋幽雲夜度墻貪看山入座慣聴雨鳴廊苦<lb/>
乏隂鏗句聊登孺子牀非君無汲引寄傲學潛郎<lb/>
　　望西山懐駒父<lb/>
去嵗湖湘賦凛秋聞君江國大刀頭百年㑹靣知幾遇<lb/>
十事欲言還九休照眼遥岑落懐袖過眉拄杖立汀洲<lb/>
莫言青山淡吾慮誰料却能生許愁<lb/>
　　唐明皇夜游圖<lb/>
開元御極垂衣裳登三咸五陵羲皇白環重譯銀甕出<lb/>
<pb n="KR4h0067_WYG_115-3a"/>
卜夜遨遊離未央香車鬬風秦與虢羅帕覆鞍真乗黄<lb/>
赭袍錯落綴北斗歩輦優游含鏤鍚寧王玉笛上霄漢<lb/>
御路花光爭月光汝陽羯鼓絹㡌稳打徹參旗低建章<lb/>
太真霑醉玉欹側力士傳呼聲𣺌茫翠釵掛冠紅粉粧<lb/>
金貂貰酒白靣郎君臣玩狎樂莫比清禁喜聞宫漏長<lb/>
若令姚宋坐廟堂䄂中諌䟽神揚揚萬里橋邉行幸處<lb/>
後世龜鑑懐苞桑<lb/>
　　閻立本醉客圖<lb/>
<pb n="KR4h0067_WYG_115-3b"/>
酒有何好工作病頗怪此人喜中聖藏身麴蘖勝嵓幽<lb/>
寄愁天上呼不醒春風吹開玉東西月墮參横斟酌之<lb/>
吐茵脱㡌有妙理眩朱成碧渾忘歸右相丹青果馳譽<lb/>
幻藥調成疑笑語便覺微綃古意生似聞醉眠卿可去<lb/>
半生憂患復蕭條甕中肥遁何須邀一樽桑落對公等<lb/>
盡解平生藜莧嘲<lb/>
　　題駒父家江干秋老圖<lb/>
江風颼飀江水寒蘆洲雁下生微瀾漁翁夫婦不能語<lb/>
<pb n="KR4h0067_WYG_115-4a"/>
津吏醉倒船着灘其旁病夫坐箕踞持竿萬事那復顧<lb/>
懸知寧斷嬌兒乳不及㝠鴻及飛鷺<lb/>
　　魏錬師四松畫軸<lb/>
四松在澗壑嵗晚乃更竒蕭然如黄綺傲岸不可追誰<lb/>
将談天口掉舌聊見移由來拂東絹冩此霜雪姿便有<lb/>
松上雨催我牕間詩翻思斸青𠖇採藥堪扶衰當年丹<lb/>
青手開闢造化隨既有圮下約子行何後期<lb/>
　　徐叔明校書篆筆竒古復作丹青為予作漢江暮<lb/>
<pb n="KR4h0067_WYG_115-4b"/>
　　靄扇材極妙力求鄙句作此以贈<lb/>
曩時徐騎省篆古逼秦相後來得仍孫毫端溟渤壯能<lb/>
回頓挫姿丹青生意匠餘酣寫便靣萬里烟莾蒼何許<lb/>
捕魚郎落日蕩雙槳無勞剪吳松安用買叠嶂真欲老<lb/>
是間塵境孰非妄憐君俱入妙簡逺復清曠定為造物<lb/>
嗔覔句聊分謗<lb/>
　　題訪戴圖<lb/>
閒庭秋草積滿砌蒼苔深忽向氷紈上聊窺訪戴心雪<lb/>
<pb n="KR4h0067_WYG_115-5a"/>
月俱皎皎風林互森森縱觀停艫處猶聞擊汰音終年<lb/>
剡溪曲何嘗返山隂徒言興已盡真妄誰能尋浮生圖<lb/>
畫耳慷慨為長吟<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_115-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集卷一百十五<lb/>
</p>
<p>
</p>
  </div>
</body>
</text>
</TEI>
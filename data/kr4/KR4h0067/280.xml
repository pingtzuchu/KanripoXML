<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百八十</head> <lb/>
    <p>
<pb n="KR4h0067_WYG_280-1a"/>
欽定四庫全書<lb/>
　兩宋名賢小集巻二百八十<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　端平詩雋<lb/>
　　春怨<lb/>
極浦蘋花白空壕蘭蕚紅傷心城上燕飛入館娃宫<lb/>
　　送客<lb/>
<pb n="KR4h0067_WYG_280-1b"/>
欲知行逺近細数杜鵑聲暗入蒼山去千聞是一程<lb/>
　　冷泉幽憇<lb/>
水源窮不盡垢膩生春襪未敢輙揭流且向幽亭歇<lb/>
　　落梅<lb/>
玉樹分明照夕流粉痕翻為碧苔留三更枝上玲瓏雨<lb/>
亂浦寒香一夜愁<lb/>
　　回山僧書就題書尾<lb/>
憶昔同行題落葉寺前枯樹鵲巢邊不知今度苔枝上<lb/>
<pb n="KR4h0067_WYG_280-2a"/>
多少秋蟲巳化蝉<lb/>
　　逢僧文禮二首<lb/>
空山落日又逢僧雨雜塵灰滿㡌紋但憶來時門不掩<lb/>
麝香偷卧石牀雲<lb/>
師説古香寮舊開鮑昭曽為惠休來至今猿鶴猶知敬<lb/>
静對寒星禮碧苔<lb/>
　　秋夜<lb/>
山門半掩浮雲闕古道人稀芳草歇夜深零露滳秋香<lb/>
<pb n="KR4h0067_WYG_280-2b"/>
幽人獨歩青蘿月<lb/>
　　寄雲泉僧水頥二首<lb/>
書來只説徃髙峯不記松林第㡬重欲㨂青巒問茅舍<lb/>
秋山一様白雲封<lb/>
頌罷南華誰得聞兩川寒玉一禅身松邊弹舌低聲念<lb/>
莫引龍來變作人<lb/>
　　贈從古上人<lb/>
山僧䄂出新詩巻字字馨香撲人靣清晨何處展看來<lb/>
<pb n="KR4h0067_WYG_280-3a"/>
捲得梅花兩三片<lb/>
　　野廟<lb/>
野廟荒蕪倒掩扉寂寥香火客來稀年年歸燕相看覷<lb/>
空滴春泥損畵衣<lb/>
　　真娘墓<lb/>
青鳥傳書渡海遲亂山衰草𦵏蛾眉錦嚢消歇餘香在<lb/>
狼籍春風荳䓻枝<lb/>
　　女墳湖<lb/>
<pb n="KR4h0067_WYG_280-3b"/>
石龜無語對東風海鶴曽迷曉市中三十六鱗朝夜月<lb/>
玉釵人在水晶宫<lb/>
　　顯應觀桃花<lb/>
白雲隨鶴乗將去深碧桃花滿故宫三十六簧明月夜<lb/>
不知何處吸春風<lb/>
　　四聖觀<lb/>
小園寛占一山孤别有墻遮古觀居到了思波攔不住水<lb/>
窗遊出放生魚<lb/>
<pb n="KR4h0067_WYG_280-4a"/>
　　蠟梅<lb/>
愛花偏倩獵人㝷殘雪偷春上棘林山岸有誰先得見<lb/>
冷香疎亞辟寒金<lb/>
　　詠史二首<lb/>
一曲呼凰下九霄石臺春動海山遥周秦戰血縱横盡<lb/>
猶卧白雲吹洞簫<lb/>
碧樹重重䕃屋廬分明青葢畵龍車南陽病叟成何事<lb/>
便謂枯池活得魚<lb/>
<pb n="KR4h0067_WYG_280-4b"/>
　　送人遊西山三首<lb/>
昔人深夜看星斗鎮壓重壇尚有符偷冩只應蒼鼠慣<lb/>
㡬行丹篆繞春蕪<lb/>
鎻斷寒蛟亦有神冷波寒水病殘身誰収匙鑰權相借<lb/>
畧放天池洗白鱗<lb/>
抽鉛㸃汞舊臺荒何處搜㝷舊草堂誰見洪崖最深處<lb/>
一坑泥䕶石中黄<lb/>
　　出關偶題<lb/>
<pb n="KR4h0067_WYG_280-5a"/>
一曲長歌浙水寒綈袍空徃又空還咸陽若有山東志<lb/>
莫放蘇秦又出關<lb/>
　　吳門送同行者之毘陵<lb/>
布帆何處定逢春身是歸人又送君明日隔城回首望<lb/>
冷花寒月滿秋雲<lb/>
　　西湖初夏<lb/>
花飛春減緑隂成不住風光繞禁城山寺曉晴蝉欲噪<lb/>
柳林猶囀数聲鶯<lb/>
<pb n="KR4h0067_WYG_280-5b"/>
　　送曲江友人南歸<lb/>
憐君歸槖路迢迢到得茅齋轉寂寥應歎藥欄經雨爛<lb/>
土肥抽盡縮砂苗<lb/>
　　客樓<lb/>
水國秋清潮半生越王臺殿鎻荒城西樓一夜思歸客<lb/>
斜倚朱欄獨聼笙<lb/>
　　夜深<lb/>
虚堂人静不聞更獨坐書帷對夜燈門外不知春雪霽<lb/>
<pb n="KR4h0067_WYG_280-6a"/>
半峯殘月一溪氷<lb/>
　　胥門<lb/>
蘆葦蕭蕭生曉潮伍員何地更吹簫夕陽自逐寒鴉去<lb/>
萬片宫花共寂寥<lb/>
　　送人還姑蘇<lb/>
别十三年返故居可憐世業半空虚布嚢惟有焦琴在<lb/>
乞與秋風𦵏闔閭<lb/>
　　題僧子温畵水墨蒲萄<lb/>
<pb n="KR4h0067_WYG_280-6b"/>
裊裊多應半熟時落斜髙掛冷攅枝分明記得山窻下<lb/>
一架寒藤帶雨垂<lb/>
　　望太湖二首<lb/>
獨立瀰漫灝氣中倍饒雲霧杳重重直西一道孤光起<lb/>
指㸃人看是白龍<lb/>
眼力難窮逺即昬縱晴惟只兩三分今朝林屋人皆見<lb/>
不似峯巒只似雲<lb/>
　　収家信<lb/>
<pb n="KR4h0067_WYG_280-7a"/>
渺渺秋風生白波故鄉歸夢隔山河可憐一紙平安信<lb/>
不及衡陽鴈字多<lb/>
　　聞友人過吳<lb/>
詩嚢掛在船蓬上吟過江楓落葉中爲恐吳牋題不盡<lb/>
秋風先噪数堆紅<lb/>
　　彩雲橋<lb/>
斷橋流水兩無期殘日輕雲處處疑乞與行人自沽酒<lb/>
滿旗風雨豆花籬<lb/>
<pb n="KR4h0067_WYG_280-7b"/>
　　龍井道中雜記二首<lb/>
白髪宫人頻笑謔羅衣昔對君王著夜驚春雨洗桃花<lb/>
夢魂猶掛鞦韆索<lb/>
老僧病乆聲嘶喝屡説紫衣勝短褐莫嫌兩手漸拘攣<lb/>
曽把御前供奉鈸<lb/>
　　山崦早梅<lb/>
晴逼寒笆春滿鄰漢奩芳額漸輕勻東風未放全消息<lb/>
兩蕚愁香不見人<lb/>
<pb n="KR4h0067_WYG_280-8a"/>
　　青陽驛<lb/>
悄悄如秋麥氣涼山風吹透濕衣裳小爐深幌枯松火<lb/>
一夜寒香遶客牀<lb/>
　　舟次黄鶴磯<lb/>
俯爲江山特地來勢須時暫走塵埃稍閒便著攜官酒<lb/>
一醉吳王舊釣臺<lb/>
　　聞鴈<lb/>
此是衡陽第幾羣寂寥偏雜雨聲聞如今逺道多矰繳<lb/>
<pb n="KR4h0067_WYG_280-8b"/>
莫厭髙飛入暮雲<lb/>
　　風惡偶成二首<lb/>
柔櫓雙隨下水船亂帆輕柁逓相先無端繋著山村岸<lb/>
髙枕蘆芽對雨眠<lb/>
三日要行還止住冷沙寒水暗消春一千四百蕪湖路<lb/>
怨雨愁風多少人<lb/>
　　溧陽桃花<lb/>
見説謫仙曽到此東風千樹鎻雕墻游人偏向花間酹<lb/>
<pb n="KR4h0067_WYG_280-9a"/>
雨濕春泥噴酒香<lb/>
　　延山渡<lb/>
解帆登岸作山遊林木茅茨共一丘数日驟寒消不盡<lb/>
尚餘殘雪䕶松瘤<lb/>
　　蕭山縣下遇雨二首<lb/>
年來沙漲卒難消更覺西興渡口遥冷坐看他騎馬客<lb/>
半鞍泥水踏春潮<lb/>
悠悠心厭出江沙過得丘亭轉落斜村店自知行客倦<lb/>
<pb n="KR4h0067_WYG_280-9b"/>
勸嘗新酒賣甜𤓰<lb/>
　　太洲湖<lb/>
人居澤國勝居陵十月陂塘未結氷殘葦亂菱収拾後<lb/>
斷筐分曬折腰菱<lb/>
　　道間偶成<lb/>
彎彎田角路周遭摘盡柔桑露淺蒿無限寂寥門半掩<lb/>
一車偏建夕陽繰<lb/>
　　早春<lb/>
<pb n="KR4h0067_WYG_280-10a"/>
連朝㣲雪暖消凝始覺春風逐旋増今早畵簷徧有意<lb/>
数條吹折曬殘氷<lb/>
　　送人之漢上<lb/>
舊來邉塞自多塵瘦草寒花强作春見説連年更悽愴<lb/>
亂螢隨趂鬼迷人<lb/>
　　思歸四首<lb/>
閙裏看山不識真偶來軒檻振衣塵諸峯便覺移相就<lb/>
分付春風欲去人<lb/>
<pb n="KR4h0067_WYG_280-10b"/>
㸃㸃楊花飛滿洲只應催促送行舟非關向晚傷心事<lb/>
自怯春寒不肯留<lb/>
畵日慿欄客興濃山雖西繞水還東便乗春暮家園去<lb/>
猶及棠梨滿徑風<lb/>
自覺才疎乆願歸敢將山色便相依漢家事業雖全盛<lb/>
亦放梁鴻一箇飛<lb/>
　　贈野逸二首<lb/>
時康難售賈生醫諫鼓無聲對落暉又報一年花信了<lb/>
<pb n="KR4h0067_WYG_280-11a"/>
滿山鶗鴂送春歸<lb/>
悠悠行路雪侵頭擬出重關洗敝裘堤上忽逢憔悴客<lb/>
背花停酒説通州<lb/>
　　下渚秋暮<lb/>
淺灘近渚沙相接水落漁人朝暮渉摵摵風鳴若雨來<lb/>
繞堤吹㪚乾荷葉<lb/>
　　秋日馬上<lb/>
本無謀畧强談兵毎媿臨邉病未能筋力豈知猶可喜<lb/>
<pb n="KR4h0067_WYG_280-11b"/>
一鞍千里到江陵<lb/>
　　許市罩魚<lb/>
網邉分得尾纎纎腥却蓴絲莫厭嫌自有野人相料理<lb/>
柳隂茅店一包鹽<lb/>
　　嵗除思歸三首<hi>六言</hi>
山棲書到多日野渡舟横㡬回想見溪邉亭上故人待<lb/>
我銜盃<lb/>
春風氷斷千尺曉霽雲開百重何處溪橋爭渡誰家山<lb/>
<pb n="KR4h0067_WYG_280-12a"/>
寺聞鐘<lb/>
野屋定堆落葉山徑應鋪石蕪一别經秋不到隔籬黄<lb/>
犬誰呼<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_280-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百八十<lb/>
</p>
<p>
</p>
  </div>
</body>
</text>
</TEI>
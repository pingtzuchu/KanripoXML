<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百二十三</head> <lb/>
    <p>
<pb n="KR4h0067_WYG_223-1a"/>
欽定四庫全書<lb/>
　兩宋名賢小集巻二百二十三<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　遂初小藁<lb/>
　尤袤字延之無錫人入太學以詞賦冠多士尋冠南<lb/>
　宫紹興十八年登進士第甞為泰興令修築外城不<lb/>
　為金冠所䧟吏民為立生祠注江隂學官需次七年<lb/>
<pb n="KR4h0067_WYG_223-1b"/>
　為讀書計從臣以靖退薦召除將作監簿大宗正闕<lb/>
　丞人爭求之陳俊卿曰當予不求者遂除袤復授秘<lb/>
　書丞歴著作郎兼太子侍讀初張説自閣門入西府<lb/>
　從臣因執奏而去老數十人袤率三館上書諌與郡<lb/>
　得台州有毁袤者高宗疑之使人密察民誦其政不<lb/>
　絶口乃録其東湖四詩歸奏上歎賞遂以文字受知<lb/>
　累遷樞密院正兼左諭德輪對申言民貧兵怨者甚<lb/>
　切夏旱求言袤上封事高宗崩前一日除太常少卿<lb/>
<pb n="KR4h0067_WYG_223-2a"/>
　當定廟號袤與禮官定號高宗洪邁獨請號世祖袤<lb/>
　率禮官奏謂太上以子繼父不可援光武為比以亂<lb/>
　昭穆之序孝宗卒從初議㑹建議事堂令皇太子參<lb/>
　决庶務袤時兼侍讀乃獻書以為儲副之位止於侍<lb/>
　膳問安不交外事撫軍監國自漢至今多出權宜乞<lb/>
　懇辭以彰殿下之令德進權禮部侍郎兼同修國史<lb/>
　侍讀既而兼權中書舍人先是命兼直學士院辭至<lb/>
　是復詔兼之辭不允孝宗内禪議已定諭袤曰旦夕<lb/>
<pb n="KR4h0067_WYG_223-2b"/>
　制册甚多故處卿以是職袤乃拜命光宗即位開講<lb/>
　筵袤歴舉唐太宗不私秦府舊人為戒又數日復論<lb/>
　官制謂武臣披堅執鋭者積功累勞僅得一階權要<lb/>
　貴近之臣優游而歴華要姜特立以為議已言者因<lb/>
　以為周必大黨遂與祠紹熈元年起知婺州改太平<lb/>
　州召除給事中既就職即昌言曰老矣無所補報凡<lb/>
　營求内降小礙法制者必不奉詔所繳奏甚多至為<lb/>
　上震怒裂其奏事竟不行除禮部尚書上屢以疾不<lb/>
<pb n="KR4h0067_WYG_223-3a"/>
　詣重華宫袤先後奏請駕隨出時上已屬疾國事<lb/>
　多舛袤積憂成疾請告不報疾篤乞致仕又不報遂<lb/>
　卒年七十贈金紫光禄大夫袤少從喻樗汪應辰游<lb/>
　樗學於楊時時程頥高弟也方乾道淳熈間程氏學<lb/>
　稍振忌之者目為道學將攻之袤在掖垣首言夫道<lb/>
　學者堯舜所以帝禹湯武所以王周公孔孟所以設<lb/>
　教近立此名詆訾士君子故臨財不苟得所謂亷介<lb/>
　安貧守分所謂恬退擇言顧行所謂踐履行已有<lb/>
<pb n="KR4h0067_WYG_223-3b"/>
　恥所謂名節皆目之為道學此名一立賢人君子欲<lb/>
　自見於世一舉足入其中俱無得免此豈盛世所宜<lb/>
　有孝宗曰道學豈不美之名正恐假託為姦使真偽<lb/>
　相亂爾待付出戒勅之袤死數年侂胄擅國於是禁<lb/>
　錮道學賢士大夫皆受其禍識者以袤為知言甞取<lb/>
　孫綽遂初賦以自號光宗書扁賜之有遂初小藁六<lb/>
　十巻内外制三十巻諡文簡孫焴禮部尚書<lb/>
　　逰張公洞<lb/>
<pb n="KR4h0067_WYG_223-4a"/>
吾聞荆溪南有地仙所宅十年勞夢想今日著脚歴扁舟<lb/>
下湖洑水漲沒沙磧結纜小橋旁杖藜從此適平岡<lb/>
靣陂陁叠嶂堆襞積行行兩三里夾道喬木植其木幾<lb/>
合抱其高乃千尺風生萬壑響日照四山赤時揺樹林<lb/>
杪忽見屋宇脊宫門何崢嶸古道頗修直長廟景曀曀<lb/>
崩殿人寂寂寥落昔賢題摩娑壁間墨捫蘿上層巔俯<lb/>
瞰得深窟危梯交枝撑鳥道穿詰屈投身乍寛閒跼歩<lb/>
仍偪窄攀援愁顛躋傲睨驚險僻懸崕朶頦頷亂石拱<lb/>
<pb n="KR4h0067_WYG_223-4b"/>
劍㦸白雲何時横乳溢或自滴中空正澒洞了不見天<lb/>
隙𡨕行迷近逺傴偻猶擿埴巉巗豈人工隱軫入地脉<lb/>
窓幽或篝火俯跪僅容席仙壇尚故處丹竈儼遺跡山<lb/>
蟲鳴咿嚘野䑕聲嘖唶傳聞老父語以往真莫測中有<lb/>
白玉堂横絶巨石塞傍連洞逓野欲去不可極潛窺目<lb/>
先旋縱走膝無力邅廻歩仄徑突兀出峭壁樅風高枝<lb/>
樛藤蔓青隂羃芳草何芊綿丹花亦狼籍躊躇古亭上<lb/>
頫仰幽澗碧叮噹下流水磊磈欲落石雖云培塿高氣<lb/>
<pb n="KR4h0067_WYG_223-5a"/>
與嵩華敵其南有空穴澹瀩殷幽黒隂風訝谷吐冷氣<lb/>
森噴逼蛟龍久伏藏金玉閟簡册靈蹤信茫昧幻怪紛<lb/>
惨戚將無神物守欲與世壤隔平生丘壑志早歳泉石<lb/>
癖豈不思三山所恨無六翮樂哉兹晨遊逸興潜有激<lb/>
仙翁在何許綠髪尚如昔髣髴笙簫聲徘徊鸞鶴翼俗<lb/>
縁磨不盡塵境坐形役何當築衡茆幽討窮日夕風雲<lb/>
西北起天地忽改色倉皇促歸斾造物豈戯劇良遊易<lb/>
乖忤真賞難再得寄與山中人重來儻相識<lb/>
<pb n="KR4h0067_WYG_223-5b"/>
　　梅<lb/>
不奈雪埋照可堪風漏香天寒無疹粟日暮有嚴粧桃<lb/>
李羞浮艶松筠共老蒼千山愁絶裏獨自占年芳<lb/>
冷艶天然白寒香分外清稍驚春色早又喚客愁生待<lb/>
索廵簷笑嫌聞出塞聲園林多少樹見爾眼偏明<lb/>
　　蠟梅<lb/>
破臘驚春意凌寒試曉粧應嫌脂粉白故染麴塵黄綴<lb/>
樹蜂懸室排筝雁著行團酥與凝蠟難學是生香<lb/>
<pb n="KR4h0067_WYG_223-6a"/>
　　雪<lb/>
睡覺不知雪但驚忩户明飛花厚一尺和月照三更草<lb/>
木淺深白丘塍髙下平饑民莫恣怨第一念邉兵<lb/>
　　别李德翁<lb/>
長恨古人少斯人今古人二難俱益友兩載覺情親世<lb/>
態深難測心期久益真相㸔俱半百此别倍酸辛<lb/>
　　送趙成都<lb/>
蜀道當謀帥維城孰愈公夷陵䕶江左斜谷顧闗中北<lb/>
<pb n="KR4h0067_WYG_223-6b"/>
地紛豺虎南方簇蟻蠭守攻雖有異鎮撫不妨同<lb/>
不但元戎貴仍兼制使雄深沈天與度簡敬學成功人<lb/>
士薫陶内兵民教訓中祗應先郤榖寧復後文翁<lb/>
　　己亥元日<lb/>
玉厯均調歳啟端東風又逐斗杓還蕭條門巷經過少<lb/>
老病腰支拜起難白髪但能欺槁項青春不觧駐朱顔<lb/>
餘齡有幾仍多幸占得山林一味閒<lb/>
　　次韻德翁苦雨<lb/>
<pb n="KR4h0067_WYG_223-7a"/>
十年江國水如滛怕見三秋雨作霖可念農家妨卒歳<lb/>
須煩風伯蕩層隂禾頭昨夜憂生耳木德何時却守心<lb/>
兀坐書窓詩作祟寒蟲鳴咽伴愁吟<lb/>
　　次韻尹朋梅花<lb/>
江北江南天未春陽和先已到孤根斜枝冷落溪頭路<lb/>
瘦影扶踈竹外村水部未妨時遣興王妃誰復與招魂<lb/>
天寒好伴羅浮醉明月清風許重論<lb/>
　　梅花<lb/>
<pb n="KR4h0067_WYG_223-7b"/>
竹外籬邉一樹斜可憐芳意自萌芽也知春到先舒蕊<lb/>
入被寒欺不放花索笑幾囘驚歳晚相思一夜遶天涯<lb/>
直須待得垂垂發踏月相携過酒家<lb/>
冷蕋踈枝半不禁眼㸔芳信日駸駸雪霜不管朝天靣<lb/>
風月能知匪石心望逺可無南北使客愁空費短長吟<lb/>
年年凖擬花排恨不道㸔花恨更深<lb/>
　　落梅<lb/>
清溪西畔小橋東落月紛紛水映紅五夜客愁花片裏<lb/>
<pb n="KR4h0067_WYG_223-8a"/>
一年春事角聲中歌殘玉樹人何在舞破山香<hi>一作香衫</hi>曲<lb/>
未終却憶孤山醉歸路馬蹄殘雪襯東風<lb/>
　　入春半月未有梅花<lb/>
枯樹扶踈水滿池攀翻未見玉團枝應羞無雪教誰伴<lb/>
未肯先春獨探枝㡬度杖藜貪㸔早一年芳訊恨開遲<lb/>
留連東閣空愁絶只誤何郎作好詩<lb/>
　　德翁有詩再用前韻<lb/>
文章仙伯記仇池每想横斜竹外枝未放柔柯攅玉雪<lb/>
<pb n="KR4h0067_WYG_223-8b"/>
稍㸔紅蔕染燕支别來望逺憑誰寄老去尋春只恐遲<lb/>
把酒問花花觧語定應催促要新詩<lb/>
　　次韻渭叟蠟梅<lb/>
快㵼鵞黄若下春要將香色闘清珍蠟丸暗拆東君信<lb/>
梔貎寧欺我軰人光價未輸何遜早新篇重見豫章<lb/>
新渾金璞玉爭多少要與江梅作近親<lb/>
　　甲午春前得雪<lb/>
寒聲昨夜響蕭蕭逗曉堦庭亦已消殘蠟距春無㡬<lb/>
<pb n="KR4h0067_WYG_223-9a"/>
日一年飛雪只今朝㣲陽欲動梅驚萼餘潤纔沾麥放<lb/>
苖天意未能違物意漫留殘白占山腰<lb/>
飛英囘旋逐風飄爽氣令人意欲消荏苒流年春送臘<lb/>
殷勤密雪暮連朝冬囬庾嶺花無數烟暖藍田玉有苖<lb/>
一飽自今真可望更㸔南畝麥齊腰<lb/>
凍雲排陣擁山椒待伴還應不肯消皎月氷壺千頃夜<lb/>
冷煙茅屋幾家朝梅枝堆亞難尋萼萱草侵凌不辨苖<lb/>
殘甲敗鱗隨處是被誰敲破玉龍腰<lb/>
<pb n="KR4h0067_WYG_223-9b"/>
　　正月二十八日夜大雪<lb/>
一冬無雪潤田疇渇井泉源凍不流昨夜忽飛三尺雪<lb/>
今年須兆十分秋占時父老應先喜忍凍饑民莫漫愁<lb/>
晴色已囘春氣候晚風揺綠㸔來年<lb/>
　　劉屯田墓壯節亭<lb/>
西澗當年卜考槃便于神武挂衣冠後生無復知前軰<lb/>
故老猶能説長官三尺荒墳埋玉冷百年壯節倚天寒<lb/>
表章賴有羣賢力誰把生芻奠一餐<lb/>
<pb n="KR4h0067_WYG_223-10a"/>
　　送趙子直帥蜀得湏字<lb/>
射䇿當年首漠儒去登雲路只欺須飽聞治最誇閩部<lb/>
已有先聲到益都壯畧定羌元自許宗英帥蜀舊來無<lb/>
前驅叱馭休辭逺㸔取東歸上政塗<lb/>
帝念西南在一隅簡求才德應時須羌夷種落誇威令<lb/>
秦隴闗河聼指呼自古功名多少壯及今談笑定規摹<lb/>
玉山舊政人誰記應埽棠隂㸔晝圖<lb/>
　　海棠盛開<lb/>
<pb n="KR4h0067_WYG_223-10b"/>
兩株芳蕋傍池隂一笑嫣然抵萬金火齊照林光灼灼<lb/>
彤霞射水影沈沈曉粧無力臙脂重春醉方酣酒暈深<lb/>
定自格高難着句不應工部總無心<lb/>
　　玉簪花一名鷺鷥<lb/>
一種幽花迥出塵孤高耻逐艶陽辰瑶枝巧挿青鸞<lb/>
扇玉蘂斜欹白鷺巾難與松筠爭歳晚也同葵藿趂<lb/>
時新西風昨夜驚庭綠滿院清香惱殺人<lb/>
　　送林景思<lb/>
<pb n="KR4h0067_WYG_223-11a"/>
三年無德及斯民獨喜從遊得此君囊乏一錢窮到骨<lb/>
胸蟠千古氣凌雲論交却恨相逄晚别袂真成不忍分<lb/>
後夜相思𦕈空闊尺書應許雁知聞<lb/>
　　送晦菴南歸<lb/>
二年摩手撫瘡痍恩與廬山五老齊合侍玉皇香案側<lb/>
却持華節大江西鼎新白鹿諸生學築就長虹萬丈提<lb/>
待哺饑民偏戀德老翁猶作小兒啼<lb/>
　　送提舉楊大監觧組西歸<lb/>
<pb n="KR4h0067_WYG_223-11b"/>
征轅已動不容攀回首棠隂蔽芾間為郡不知歌舞樂<lb/>
憂民贏得鬢毛斑澄清未展須持節注想方深便賜環<lb/>
從此相思隔煙水夢魂飛不到螺山<lb/>
　　送呉待制帥襄陽<lb/>
方持紫槖侍西清忽領䧺藩向著行誰謂風流貴公子<lb/>
甘為辛苦一書生詞源筆下三千牘武庫胸中十萬兵<lb/>
從此君王寛北顧山南東道得長城<lb/>
欲將盤錯試餘鋒故擁旗麾訖外庸南峴北津形勝地<lb/>
<pb n="KR4h0067_WYG_223-12a"/>
前羊後杜昔賢蹤不妨倒載同民樂自有輕裘折敵衝<lb/>
努力功名歸報國莫思山月與林鐘<lb/>
　　青山寺<lb/>
崢嶸樓閣挿天開門外湖山翠作堆蕩漾煙波迷澤國<lb/>
空濛雲氣認蓬萊香銷龍象輝金碧雨過麒麟剥翠苔<lb/>
二十九年三到此一生知有幾回來<lb/>
　　聼鶯閣<lb/>
春催金谷曉一望百花齊不作遼西夢從渠著意啼<lb/>
<pb n="KR4h0067_WYG_223-12b"/>
　　和渭叟梅花<lb/>
不避風霜苦自甘丘壑潛未禁沾額角信好挿㧧尖春<lb/>
意已張本寒威今解嚴殷勤留客意尚許隔墻覘<lb/>
　　德翁有詩再用前韻<lb/>
立馬黄昏遶曲池幾囘踏雪問南枝不應春到花猶未<lb/>
定恐寒侵力不支隴工已驚傳信晚樽前只想弄粧遲<lb/>
臨風不語空歸去獨立無憀自詠詩<lb/>
甞記尋芳到習池攀條頻認去年枝曉穿曲徑千林去<lb/>
<pb n="KR4h0067_WYG_223-13a"/>
晚度危槗一木支不避春寒來得得只縁人望故遲遲<lb/>
無錢可辦羅浮醉報荅春光只有詩<lb/>
　　遊閤皁山<lb/>
春山靈草百花香誰識仙家日月長滿院莓苔綠隂匝<lb/>
棋聲何處隔宫牆<lb/>
　　括署四咏<lb/>
　　　君子堂<lb/>
堂堂文簡公一世䕫與臯君子哉若人此言聖所褒遺<lb/>
<pb n="KR4h0067_WYG_223-13b"/>
愛在斯民誰能薦牲牢獨有坐嘯地清風仰彌高<lb/>
　　　節愛堂<lb/>
誰憐窮山民糠籺不自贍紛紛死溝壑往往困征歛夫<lb/>
惟節與愛是謂仁且儉掲兹聖人言聊用自鍼砭<lb/>
　　　凝思堂<lb/>
失脚隨塵網牒訴障吾懐公庭了官事時來坐幽齋天<lb/>
風肅冷冷山鳥鳴喈喈我思在何許獨對蒼然崕<lb/>
　　　樂山堂<lb/>
<pb n="KR4h0067_WYG_223-14a"/>
草堂有遺基榛莾歳月久我來始經葺挹翠開户牖<lb/>
羣山供笑傲萬象皆奔走所以名樂山欲企仁者壽<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_223-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻二百七</head> <lb/>
    <p>
<pb n="KR4h0067_WYG_207-1a"/>
欽定四庫全書<lb/>
　兩宋名賢小集巻二百七<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　鄂州小集<lb/>
　羅願字端良號存齋汝楫子以䕃補承務郎中乾道<lb/>
　二年進士守鄂州有小集<lb/>
　　送新安守陳郎中赴闕<lb/>
<pb n="KR4h0067_WYG_207-1b"/>
淛水帶天邑於今如澗瀍言從發源處直到行闕前使<lb/>
君儀曹郎省闈早周旋一行領輔郡奏課十郡先是時<lb/>
新雨餘縱覽驚號蟬長河無六月解帶風中眠鳥羽動<lb/>
林莽馬門納雲烟村村老農出寒女一笑嫣共談兩嵗<lb/>
樂米糧不論錢今日見使君使君正當年還能持節來<lb/>
莫作長棄捐再拜不可留鼓聲催發船嗟我寄枌社弟<lb/>
兄辱知憐宦遊適四方從公倘非難農人實懷土欲見<lb/>
無由緣唯因足襦袴長說使君賢<lb/>
<pb n="KR4h0067_WYG_207-2a"/>
　　題賢女鋪<hi>在南康縣南</hi>
許嫁女始字昔人良所欽此身有所属安得强委禽嗟<lb/>
哉乃翁愚棄盟欲重㝷死生還復合世謂遂初心誰知<lb/>
彼寒女義烈動芳襟頃來已一慙厚愧方在今正性不<lb/>
負物臨流殞千金我來弔藂祠目眩寒潭深凄涼一川<lb/>
上行客聞知音<lb/>
　　梁寺丞相見示過嶺新作<lb/>
凌晨登鬱孤南走韶陽道封疆有中畫山川本懷抱公<lb/>
<pb n="KR4h0067_WYG_207-2b"/>
行度塞嶺殘雪故未掃高情無南北反謂兹山小頃來<lb/>
我嘗遊亦覺山媚好前賢因逺謫我輩得幽討兩崖瞻<lb/>
欲眩數樹攀且繞想公哦新詩千騎轉林杪衙官候顔<lb/>
色約束軍聲悄韶陽古名郡四十專城早重華已干嵗<lb/>
蒼石在雲表魚龍舞幽壑遺韶蓋可攷以兹供撫玩或<lb/>
可薦壽考公餘亦時飲未用絶芳醥行行布恩惠正直<lb/>
神所保<lb/>
　　送贑州守施司諫奉祠歸呉興<lb/>
<pb n="KR4h0067_WYG_207-3a"/>
去國二千里叱馭良已勤到官一百日啜菽念所欣使<lb/>
君豈常流早嵗承華勛螭首有故步天香帶餘熏時清<lb/>
省諫紙符竹亦再分屬者冦雖除遺民尚驚塵公來鈐<lb/>
江右喜氣感三軍下擔見施設果蘇彫瘵羣天姿夙已<lb/>
高况復勇所聞属縣但期約訟庭無放紛村團不識吏<lb/>
處處飽羮芹生女戒勿怒減輸勸其耘惠術頗次第歸<lb/>
心已鄉枌小子謬從師頗嘗侍朝曛從容進逢掖慘澹<lb/>
立紅裙中坐要娯客所陳金石文行裝遂如此何以充<lb/>
<pb n="KR4h0067_WYG_207-3b"/>
棟棼人事與天意嗟子豈須云來携諫坡雨去開崆山<lb/>
雲多公能摧剛聖處已䇿勲行藏吾有命所願不忘君<lb/>
　　送辛殿撰自江西提刑移京西漕<lb/>
峨峨鬱孤臺下有十萬家喧呼隘城闕戀此明使車憶<lb/>
公初來時狂狡嘯以譁主將失節度玉音為咨嗟一朝<lb/>
出明郎繡衣對高牙持斧自天下荒山走茅乂光騰將<lb/>
星魄枉矢失驚蛇氛霧果盡廓十州再桑麻思令撰中<lb/>
秘天筆有褒嘉辛氏世多賢一姓古所誇太史任箴闕<lb/>
<pb n="KR4h0067_WYG_207-4a"/>
伊川知亂華誰歟立軍門杖節來要遮亦有救折檻叩<lb/>
頭當殿衙英風雜文武公獨可肩差佩玦善斷割揮毫<lb/>
絶紛葩時時有縱舍惠利亦已遐京西故畿甸傍塞聞<lb/>
悲笳明時資餽餫豈減漢褒斜勿云易使耳重地控荆<lb/>
巴三節萃一握眷心良有加古來居此人愛國肯雄誇<lb/>
羊祜保至信陶公戒其奢安邊有成畧此道未全賒公<lb/>
今有才氣功名安可涯願底湖海豪磨礱益無瑕凌烟<lb/>
果何晚猶有髪如鴉<lb/>
<pb n="KR4h0067_WYG_207-4b"/>
　　和汪伯虞求酒<lb/>
君不見菊潭之水飲可仙酒旗五星空在天此江縠紋<lb/>
更竒絶投以麹米清如泉分甘正擬供低唱要築糟臺<lb/>
須大匠詩人便欲醉千日歡伯僅堪陪一餉曰予此樂<lb/>
未知之獨愛為瓶居井眉因君飲興亦浩蕩夢隨驂駕<lb/>
觴瑶池昔賢酒盡孤長吸大似竹枯還欲瀝明朝秀句<lb/>
傳滿城笑指空樽臥牆壁<lb/>
　　鹿鳴宴禮成貽解元諸友并呈通判寺簿兄及衆<lb/>
<pb n="KR4h0067_WYG_207-5a"/>
　　　同官五首<lb/>
天意欲為雨川雲出相望明時攬俊乂所立固無方少<lb/>
小諷二南美此江漢鄉猥當興能職首闢較藝塲羣儒<lb/>
悅寛簡浩蕩出文章方觀縱壑魚忽作摶風翔此去升<lb/>
禮闈旋當對殿廊忠言動明主家國有輝光<lb/>
鹿鳴首宵雅義取好賢深寥寥疑莫續工席有遺音詩<lb/>
言君臣間不以位相臨如禽食苹水有酒方共斟從容<lb/>
陳所好亦復有鳴琴度使峩冠者洋洋動其心願言解<lb/>
<pb n="KR4h0067_WYG_207-5b"/>
子褐結綬貫華簮真心有相感千載豈殊今<lb/>
昔在馮當世起家冠倫魁天衢躍羣龍轉見絶足才馳<lb/>
譽塞四海致身近三台凄涼城東宅嵗晚就蒿萊古來<lb/>
用武地編簡委塵埃毎見儒冠喜况逢賢路開祝君如<lb/>
馮公決科亦崔嵬終身可師法正復在軻回<lb/>
任子衆所許一鳴居上頭王高兩縣來選拔皆其尤里<lb/>
行張可貴月書蘇屢優向來丁與虞頗從别駕游嗟我<lb/>
愛羣才不問薪與槱既為得者喜豈忘欲旁求鼓篋五<lb/>
<pb n="KR4h0067_WYG_207-6a"/>
百家安皆儒者流相期作鄒魯過是我何來<lb/>
士有未就駕郡守身勸之君觀漢詔中有此勤懇詞由<lb/>
來賢俊人出處毎委蛇譬彼未嫁女深閨秀容姿施衿<lb/>
有所適婉孌終自持漢俗尚如此前世當可知勉哉䇿<lb/>
名者不但好爵糜君臣有明良行矣方自兹惟當秉高<lb/>
節長副此心期<lb/>
　　酬任察推惠石耳之作<lb/>
班嗣不借書劉棻真好事慙君輟漢簡畀我充口耳胡<lb/>
<pb n="KR4h0067_WYG_207-6b"/>
為有牽聨蒼石乃遭刵平生任公子百犗供釣餌坐令<lb/>
天壤間厭此江海味君今効清癯吾更覺軟美挾書擬<lb/>
從游夢到沙頭上<lb/>
　　望梅亭<hi>南安軍未至庾嶺有亭名望梅兄端翔權軍事時所作</hi>
節物重陽後風烟庾嶺頭休論梅子雨纔度菊花秋翠<lb/>
壁堪横絶幽亭勸小留謀生兄弟拙一一旁南州<lb/>
　　送邕州吳使君<lb/>
題輿纔送日邊程便擁油幢鎮列城地望素高唐五管<lb/>
<pb n="KR4h0067_WYG_207-7a"/>
人才今似漢三明時清市駿非無意嵗宴逢花好寄聲<lb/>
太學英名湖海氣此行持論要平平<lb/>
　　次韻日涉園<lb/>
　　　虚静堂<lb/>
華堂清曠隔喧卑户外春殘綠滿枝好鳥窺簷時下啄<lb/>
有人燕坐獨支頥<lb/>
　　　息齋<lb/>
世間誰號最閒忙强健收身意自涼春去掃花時汲井<lb/>
<pb n="KR4h0067_WYG_207-7b"/>
客來剪韭旋炊粱<lb/>
　　　丹桂軒<lb/>
丹枝近嵗出深宫合向嚴晨伴晚楓珍重幽軒無俗物<lb/>
月中根墢日邊紅<lb/>
　　　茶巖<lb/>
巖下纔經昨夜雷風爐瓦鼎一時來便將槐火煎嵓溜<lb/>
聽作松風萬壑迴<lb/>
　　　木𤓰塢<lb/>
<pb n="KR4h0067_WYG_207-8a"/>
山中果樹畧扶疎炎帝經中未盡書聞道木𤓰紅勝頰<lb/>
露枝雲葉綴華琚<lb/>
　　奉寄交代通守王兄兼簡胡君二首<lb/>
籍甚王文度同儕意自親方舟能送我别駕苦勞人屬<lb/>
縣應如律山田向食新荷花開㡬許老子舊凝神<lb/>
有客纔相識乖離又許時不愁蓬轉逺獨恨蓋傾遲卑<lb/>
薄江南地青㝠嵗晚期宦遊妨意氣直恐負君詩<lb/>
　　題汪氏尊已堂<lb/>
<pb n="KR4h0067_WYG_207-8b"/>
華屋成來有㡬年名因耆舊里中傳未容極口稱臧否<lb/>
正欲虚心到聖賢室有圖書人自好門多車馬地還偏<lb/>
邕州健筆人爭誦姓字從今到日邊<lb/>
　　次韶楚覺先見贈<lb/>
奏事何能補帝聡流年早已付天公舊聞雙劒淪波底<lb/>
忽有三刀入夢中首出詩文為我賀多慚憂樂與人同<lb/>
如君孝友天應報飛鶴那應久在籠<lb/>
　　聞寺簿燕客因以酒蟹送似有詩見及次韻<lb/>
<pb n="KR4h0067_WYG_207-9a"/>
冠蓋追隨寂寞濱絶甘寛我未閒身古來把酒持螯者<lb/>
便作風流一世人<lb/>
此物湖鄉價不論帶糟聊遣薦芳樽夢魂忽去浮清霅<lb/>
喚撥漁船傍馬門<lb/>
　　酧寺簿錄示胡康侯戒明仲治郡遺訓<lb/>
别駕游心到古初時將前輩警公餘異時治行傳青史<lb/>
名姓牽聨倘得書<lb/>
　　奉酬李叔勤知縣覓茉莉花栽長句<lb/>
<pb n="KR4h0067_WYG_207-9b"/>
郫令風流太史家早知茉莉有竒葩生嫌衆色空塵滓<lb/>
遍閱餘香見等差多謝珠璣來坐右好將根墢到天涯<lb/>
蜀江紅紫紛披後初看東南第一花<lb/>
　　次韻酧通判劉兄岳陽樓見懐二首<lb/>
蓄納深無際憑臨勢易高青春關氣象白日散風濤有<lb/>
野張軒樂何人續楚騷古來川浸在閑却漢隂槔<lb/>
魚龍掀舞後𣺌莽記空庭地帶三苗濶山傳二女靈客<lb/>
懐光水月詩筆妙丹青少作揚雄悔唯思草一經<lb/>
<pb n="KR4h0067_WYG_207-10a"/>
　　次韻和子澄春祠先生律詩<lb/>
質明悅洗動輕漪禮殿嵬嵬百世師仗几親瞻古人象<lb/>
陪祠頗雜漢宫儀詩書自可謀元帥俎豆何妨示小兒<lb/>
春服詠歸千古意只今童冠可無詩<lb/>
　　春社禮成借用寺簿釋奠詩韻呈諸同官<lb/>
素餐深覺愧漣漪后稷勾龍實吏師平土至今猶有賴<lb/>
配天在昔蓋多儀操豚底用勤巫祝餉黍行看媚婦兒<lb/>
海内和平頌聲作登歌還有載芟詩<lb/>
<pb n="KR4h0067_WYG_207-10b"/>
　　福州趙侍郎開城西古湖以溉田既成兾得致政<lb/>
　　　丞相福公一臨於是有唱和之篇<lb/>
湖邊飛蓋欲誰同治行人思舊弱翁行樂未饒溱水女<lb/>
詠歸應有舞雩童閩山影浸烟雲動滄海潮連浦淑空<lb/>
欲識元侯疏鑿意君王勤儉正卑宫<lb/>
南方春早凍先融荷臿趨時小異同要使齊民如水利<lb/>
亦如前哲變文風四時境淨登臨美萬頃雲垂灌溉通<lb/>
嗟我一麾江漢上慨然歆嘆似南豐<lb/>
<pb n="KR4h0067_WYG_207-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0067_WYG_207-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集巻二百七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集卷二百七十六</head> <lb/>
    <p>
<pb n="KR4h0067_WYG_276-1a"/>
欽定四庫全書<lb/>
　兩宋名賢小集卷二百七十六<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　石屏續集<hi>四</hi>
　戴復古<lb/>
　　樓上觀山<lb/>
九陌黄塵沒馬頭人來人去幾時休誰家有酒身無事<lb/>
<pb n="KR4h0067_WYG_276-1b"/>
長對青山不下樓<lb/>
　　林下得月以木陰蔽遮為恨<lb/>
夏日思栽千樹林月明恨不掃繁陰眼前物物皆如此<lb/>
世事何能兩遂心<lb/>
　　越上青店候别楊休文<lb/>
千載江湖共此心老來相見怕分襟手搔白髮望君至<lb/>
車馬不來溪水深<lb/>
　　衡陽舟中<lb/>
<pb n="KR4h0067_WYG_276-2a"/>
蕭蕭風雨送行舟小泊垂楊古渡頭不忍緩行江上路<lb/>
落梅片片是詩愁<lb/>
　　村景<lb/>
簫皷迎神賽社筵藤枝揺曳打鞦韆坐中翁嫗鬢如雪<lb/>
也把山花插滿顛<lb/>
　　溪上<lb/>
山腰有路穿脩竹水面無橋涉淺沙夾岸人家盡農圃<lb/>
秋風吹老木棉花<lb/>
<pb n="KR4h0067_WYG_276-2b"/>
　　周子益年八十赴殿<lb/>
七十漁竿八十翁釣絲輕裊荻花風功名未遂英雄老<lb/>
人道磻溪即箇中<lb/>
抛却漁村老釣竿手遮西日上長安青衫著了尋歸路<lb/>
莫過羊裘七里灘<lb/>
　　觀捕黄雀<lb/>
披綿爭啄晚禾秋決起森然網扼喉一飽等閒輸性命<lb/>
知機萬不及沙鷗<lb/>
<pb n="KR4h0067_WYG_276-3a"/>
　　九日<lb/>
醉來風帽半欹斜幾度他鄉對菊花最苦酒徒星散後<lb/>
見人兒女倍思家<lb/>
　　贑州上清道院呈姚雪篷<lb/>
短山不礙逺山青無事燒香讀道經時把一杯非好飲<lb/>
客懐宜醉不宜醒<lb/>
　　無題<lb/>
憶聞春燕語雕梁又聽秋鴻叫斷腸一縷沈煙飛不過<lb/>
<pb n="KR4h0067_WYG_276-3b"/>
兩樓相對立斜陽<lb/>
　　到南昌呈宋原文伯仲<lb/>
一秋無便寄平安新雁聲聲報早寒昨夜檢衣開破篋<lb/>
去年家信把來看<lb/>
　　李敷文酌别席上口占<lb/>
客子明朝早問程尊前今夜若為情使君亦恐傷離别<lb/>
不使佳人唱渭城<lb/>
　　題梅嶺雲封<lb/>
<pb n="KR4h0067_WYG_276-4a"/>
東海邊來南海邊長亭三百路三千飄零到此成何事<lb/>
結得梅花一笑緑<lb/>
　　緑陰亭自唐時有之到今五百年盧肇二三公題<lb/>
　　詩之後吟聲寂寂久矣亭前古木不存緑陰之名<lb/>
　　殆成虚設今詩人李賈友山作尉於此實居此亭<lb/>
　　公事之暇與江山風景相應接境因人勝見於吟<lb/>
　　筆多矣友人石屏戴復古訪之相與周旋於亭上<lb/>
　　題四絶句以記曾來<lb/>
<pb n="KR4h0067_WYG_276-4b"/>
五百年前作此亭亭前古木緑陰清而今古木無存者<lb/>
賴有新亭襲舊名<lb/>
慘慘秋風吹客襟唐人遺迹宋人吟浮雲世事多遭變<lb/>
不獨此亭無緑陰<lb/>
千山横碧一溪清白鳥飛邊落照明吏散庭階一無事<lb/>
緑陰亭上又詩成<lb/>
正是國家多事秋渝川縣尉亦風流吟詩不廢公家事<lb/>
坐使孟郊輸一籌<lb/>
<pb n="KR4h0067_WYG_276-5a"/>
　　既别諸故舊獨黄希聲往曲江禀議未回不及語<lb/>
　　離<lb/>
别盡諸君不見君客愁多似海南雲一聲何處離羣雁<lb/>
那向江村靜處聞<lb/>
老年懐抱晚秋天欲去思君重黯然聞道歸來有消息<lb/>
江頭錯認幾人船<lb/>
　　寶覺僧房<lb/>
溪近泉聲在枕邊月移梅影到窻前水沈煙冷燈花落<lb/>
<pb n="KR4h0067_WYG_276-5b"/>
半夜酒醒人不眠<lb/>
　　題尹惟曉芙蓉翠羽圖<lb/>
何人妙筆起秋風吹破枝頭爛漫紅翠羽飛來又飛去<lb/>
一心祗在蓼花叢<lb/>
　　廬山馬上<lb/>
青松路徑白雲闗有客來尋半日閒十載灞橋驢子上<lb/>
爭如騎馬看廬山<lb/>
　　巾子山翠微閣<lb/>
<pb n="KR4h0067_WYG_276-6a"/>
雙峯直上與天參僧共白雲棲一庵今古詩人吟不盡<lb/>
好山無數滿江南<lb/>
　　贈饒叔虎談易論命多奇中<lb/>
中年多病早衰翁詩不能工枉受窮郊島五行君識否<lb/>
要知我命與渠同<lb/>
　　湖南漕李革夫被召乃丐歸<lb/>
浪説歸朝歸豫章新居萬栁百花旁何如表奏明光殿<lb/>
乞取東湖作醉鄉<lb/>
<pb n="KR4h0067_WYG_276-6b"/>
軒冕難遮兩鬢華官居雖好不如家一心懶上朝天馬<lb/>
要趁東風歸種花<lb/>
　　招山乃詩人劉叔儗故居朱清之得其地清之赴<lb/>
　　南宫中道而返就招山卜築不久亦去世<lb/>
半路袖回攀桂手一生方遂買山心要知此老風流處<lb/>
來向劉郎吟處吟<lb/>
有錢可買滄浪景無術能留夢幻身一段江山寄愁絶<lb/>
百年不見兩詩人<lb/>
<pb n="KR4h0067_WYG_276-7a"/>
　　清明傷感<lb/>
客中今日最傷心憶著家山松樹林白石岡頭聞杜宇<lb/>
對他人墓亦沾襟<lb/>
　　寄劉潜夫<lb/>
八斗文章用有餘數車聲譽滿江湖今年好獻南郊賦<lb/>
幕府文書有暇無<lb/>
　<lb/>
　<lb/>
<pb n="KR4h0067_WYG_276-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩宋名賢小集卷二百七十六<lb/>
</p>
<p>
</p>
  </div>
</body>
</text>
</TEI>
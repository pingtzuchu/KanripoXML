<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩宋名賢小集巻三百七十五</head> <lb/>
    <p>
<pb n="KR4h0067_WYG_375-1a"/>
欽定四庫全書<lb/>
　兩宋名賢小集巻三百七十五<lb/>
　　　　　　　　　　　　宋　陳　思　編<lb/>
　　　　　　　　　　　　元　陳世隆　補<lb/>
　彝齋集<lb/>
　趙孟堅字子固海鹽人宋宗室也寳慶初登進士第<lb/>
　入元隱居不仕兄子昻嘗往候之登堂良久絶不與<lb/>
　見既去急呼童取水洗其坐處其為人孤介如此書<lb/>
<pb n="KR4h0067_WYG_375-1b"/>
　畫亦大有名<lb/>
　　里中康節庵畫墨梅求詩因述本末以示之<lb/>
逃禪祖花光得其韻度之清麗節庵紹逃禪得其蕭散<lb/>
之布置回觀玉面而䑕鬚已見工夫較精緻雙枝倒作<lb/>
鹿角曲生意由來端若爾所傳正綂諒未絶捨此的傳<lb/>
皆偽耳僧花工之工則麤夢良意到工則未女中却有<lb/>
鮑夫人能守師繩不輕墜可憐聞名不識面云有江西<lb/>
陸公濟季衡麤醜惡拙祖弊到雪篷濫觴矣所恨二王<lb/>
<pb n="KR4h0067_WYG_375-2a"/>
無巨法多少東鄰擬西子是中有趣豈不傳要以眼力<lb/>
求其㫖踢鬚正七萼則三㸃眼名椒梢䑕尾枝分三叠<lb/>
墨濃淡花有正背多般蕊夫君固已悟筌蹄重説偈言<lb/>
吾亦贅誰家屏障得君畫更以吾詩跋其底<lb/>
　　康不領此詩又有許梅谷者仍求再賦長律<lb/>
濃冩花枝淡冩梢鱗皴老幹墨微焦筆頭三踢攢成瓣<lb/>
珠暈一圓工㸃椒粧綴蜂鬚擬笑靨穩拖䑕尾施長條<lb/>
盡吹花側風初急猶帶枝頭雪未消松竹襯時明掩映<lb/>
<pb n="KR4h0067_WYG_375-2b"/>
水波浮處見飄颻黄昏時候朦朧月清淺溪山長短橋<lb/>
閙裏相挨如有意靜中背立似無聊筆端的皪明非畫<lb/>
軸上縱横不是描頓覺坐來春盎盎因思行過雨瀟瀟<lb/>
從頭總是湯楊法拚下工夫豈一朝<lb/>
　　王翠巖冩竹求詩<lb/>
古畫畫物無定形隨物賦形皆逼真其次祖述有師繩<lb/>
如印印泥隨前人尚疑屋下重作屋參以新意意乃足<lb/>
晉魏而來幾百年羲獻斷絃誰解續何况髙束李杜編<lb/>
<pb n="KR4h0067_WYG_375-3a"/>
江湖競賣新詩讀願君種取渭川一千畆飽飯逍遥步<lb/>
捫腹風晴烟雨盡入君心胸吐出毫端自森肅<lb/>
　　題水仙<lb/>
自欣分得櫧山色地近錢塘易買花堆案文書雖鞅掌<lb/>
簪瓶金玉且奢華酒邊已愛香風度燭下猶憐舞影斜<lb/>
礬弟梅兄來次第攙春熱閙令君家<lb/>
　　夜泊法忍寺<lb/>
秋泊禪扉夜清吟入興頻風生水鱗甲雲放月精神禪<lb/>
<pb n="KR4h0067_WYG_375-3b"/>
有機鋒祕詩無句法新舊題尋不見吹遍壁間塵<lb/>
　　題墨蘭圖<lb/>
六月衡湘暑氣蒸幽香一噴氷人清曽將移入浙西種<lb/>
一歲纔華一兩莖<lb/>
　<lb/>
　<lb/>
　<lb/>
　兩宋名賢小集巻三百七十五<lb/>
</p>
<p>
</p>
  </div>
</body>
</text>
</TEI>
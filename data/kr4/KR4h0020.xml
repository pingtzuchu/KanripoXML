<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>搜玉小集</head> <lb/>
    <p>
<pb n="KR4h0020_WYG_001-1a"/>
欽定四庫全書<lb/>
　搜玉小集<lb/>
　　　奉和御製白鹿觀<hi>或作鄭愔</hi>　　　　崔　湜<lb/>
御旗探紫籙仙仗闢丹丘捧藥芝童下焚香桂女留鸞<lb/>
歌無嵗月鶴語記春秋臣朔何其幸常陪漢武遊<lb/>
　　　奉和御製平胡　　　　　　　裴　漼<lb/>
𤣥漠聖恩通由來書軌同忽聞窺月滿相聚冦雲中廟<lb/>
略占黄氣神兵出絳宮將軍行逐虜使者亦和戎一舉<lb/>
<pb n="KR4h0020_WYG_001-1b"/>
轒輼滅再麾沙朔空直將威禁暴非用武為雄飲至明<lb/>
軍禮醻勲錫武功干戈還載戢文德在唐風<lb/>
　　　同前　　　　　　　　　　　韓　休<lb/>
南牧正紛紛長河起塞氛玉兵徵選士金鉞拜將軍疉<lb/>
鼓摇邊吹連旌暗朔雲妖星乗夜落害氣入朝分始見<lb/>
幽烽警俄看烈火焚功成奏凱樂戰罷策歸勲盛德陳<lb/>
清廟神謨屬大君叨榮逢偃羽率舞詠時文<lb/>
　　　西征軍行遇風　　　　　　　崔　融<lb/>
<pb n="KR4h0020_WYG_001-2a"/>
北風捲塵沙左右不相識䬃䬃吹萬里昏昏同一色馬<lb/>
煩莫敢進人急未遑食草木春更悲天景晝相匿夙齡<lb/>
慕忠義雅尚存孤直覽史懐浸驕讀詩歎孔棘及兹戎<lb/>
旅地忝從書記職兵氣騰北荒軍聲振西極坐覺威靈<lb/>
逺行看祲氛息愚臣何以報倚馬申微力<lb/>
　　　塞垣行　　　　　　　　　　崔　湜<lb/>
疾風捲溟海萬里揚沙礫仰望不見天昏昏竟朝夕是<lb/>
時軍兩進東拒復西敵蔽山張旗鼓間道潛鋒鏑精騎<lb/>
<pb n="KR4h0020_WYG_001-2b"/>
突曉圍竒兵襲暗壁十月邊塞寒四山沍隂積雨雪雁<lb/>
南飛風塵景西廹昔我事討論未嘗怠經籍一朝棄筆<lb/>
硯十年操矛㦸豈要黄河誓須勒燕然石可嗟牧羊臣<lb/>
海上乆為客<lb/>
　　　大漠行　　　　　　　　　　前　人<lb/>
單于犯薊堧驃騎略蕭邊南山木葉飛下地北海蓬根<lb/>
亂上天科斗連營太原道魚麗合陣武威川三軍遥倚<lb/>
伏萬里相馳逐旌斾悠悠靜瀚源鼙鼓喧喧動盧谷窮<lb/>
<pb n="KR4h0020_WYG_001-3a"/>
徼出幽陵吁嗟倦寢興馬蹄凍溜石胡毳暖生氷雲沙<lb/>
泱漭天光閉河塞隂沈海色凝崆峒異國誰能託蕭索<lb/>
邊心常不樂近見行人畏白龍遥聞公主愁黄鶴陽春<lb/>
半岐路間瑶臺苑玉門關百花芳樹紅將歇二月蘭皋<lb/>
緑未還陣雲不散魚龍水雨雪猶飛鴻雁山山障連綿<lb/>
不可極路逺辛勤夢顔色北堂萱草不寄來東園桃李<lb/>
長相憶漢將紛紜攻戰盈胡冦蕭條幽朔寧韓君拜節<lb/>
偏知逺鄭吉驅旌坐見迎火絶煙沈右西極谷靜山空<lb/>
<pb n="KR4h0020_WYG_001-3b"/>
左北平但使將軍能百戰不須天子築長城<lb/>
　　　將軍行　　　　　　　　　　劉希夷<lb/>
將軍闢轅門耿介當風立諸將欲言事逡廵不敢入劍<lb/>
氣射雲天鼓聲破原隰黄塵塞路起走馬追兵急彎弓<lb/>
從此去飛箭如雨集截圍一百重斬首五千級代馬流<lb/>
血死殘兵抱鞍泣古來養甲兵有事常討襲乘我廟堂<lb/>
運坐使干戈戢獻凱還帝亰軍容何翕習<lb/>
　　　從軍行　　　　　　　　　　賀　朝<lb/>
<pb n="KR4h0020_WYG_001-4a"/>
朔胡乗月㓂邊城軍書揷羽刺中亰天子金壇拜飛將<lb/>
單于玉塞振佳兵騎射先鳴推任俠龍韜决勝佇時英<lb/>
聞有河湟客愔愔理帷帟常山啓霸圖汜水先天策銜<lb/>
珠浴鐵向桑乾釁旗膏鼓指烏丸鳴雞已報闗山曉來<lb/>
雁遥傳沙塞寒直為寸心從苦節隴頭無水長嗚咽邊<lb/>
樹蕭蕭不覺春天山漠漠長飛雪魚麗陣接塞雲平雁<lb/>
翼營通海月明始看晉幙飛鵝入旋聞齊壘啼烏聲自<lb/>
從一戍燕支山春光幾度晉陽關金河未轉青絲騎玉<lb/>
<pb n="KR4h0020_WYG_001-4b"/>
筯應啼紅粉顔鴻歸燕相逐池邊芳草緑已見氛清細<lb/>
柳營莫更春歌落梅曲烽沈竈減靜邉亭海晏山空肅<lb/>
已寧行望鳳亰旋凱㨗重來麟閣畵丹青<lb/>
　　　燕歌行<hi>已見國秀集異同註明</hi>　　　　　屈　同<lb/>
漁陽八月塞草腓征人相對併思歸雲和朔氣連天暗<lb/>
蓬雜驚沙散野飛此時天地隂埃徧瀚海龍城皆血戰<lb/>
兩軍鼓角暗相聞四面旌旗看不見昭君逺嫁已年多<lb/>
南使頻來尚不和漢兵候月秋防塞朔騎乗氷夜渡河<lb/>
<pb n="KR4h0020_WYG_001-5a"/>
河塞東西萬餘里地與亰華不相似燕支山上少光輝<lb/>
黄沙磧裡無流水金戈玉劒十年征紅粉青樓多怨情<lb/>
厭得殊方乆為别秋來但聽𢷬衣聲<lb/>
　　　塞外　　　　　　　　　　　鄭　愔<lb/>
荒壘三秋夕窮郊萬里平海隂凝獨樹日氣下連營戎<lb/>
斾霜疑重邊裘寒更輕將軍猶轉戰都尉不成名折柳<lb/>
悲春曲吹笳斷夜聲明年漢使返須築受降城<lb/>
　　　紫騮　　　　　　　　　　　楊　炯<lb/>
<pb n="KR4h0020_WYG_001-5b"/>
俠客重周遊金鞭控紫騮蛇弓白羽箭鶴轡赤茸鞦發<lb/>
跡來南海長鳴向北州匈奴今未滅畫地取封侯<lb/>
　　　詠寳劒<hi>向誤宋之問</hi>　　　　　　　崔　融<lb/>
寳歛出昆吾龜龍夾彩珠五精初獻術千戸競淪都匣<lb/>
氣衝牛斗山形轉轆轤欲知天下貴持此問風胡<lb/>
　　　王昭君　　　　　　　　　　盧照隣<lb/>
合殿恩中絶交河使漸稀肝腸隨玉輦形影向金微漢<lb/>
宮草應緑邊庭沙正飛願逐三秋雁年年一度歸<lb/>
<pb n="KR4h0020_WYG_001-6a"/>
　　　同前　　　　　　　　　　　東方虬<lb/>
漢道方全盛朝廷足武臣何須薄命妾辛苦事和親<lb/>
　　　同前　　　　　　　　　　　郭元振<lb/>
聞有南河信傳言殺畵師始知君念重更肯惜蛾眉<lb/>
　　　晩度天山有懐亰邑　　　　　駱賔王<lb/>
忽上天山望依然想物華雲疑上苑葉雪似御溝花行<lb/>
歎戎麾逺坐令衣帶賒交河浮絶塞弱水浸流沙旅思<lb/>
徒漂梗歸期未及瓜寧知心斷絶夜夜泣胡笳<lb/>
<pb n="KR4h0020_WYG_001-6b"/>
　　　送公主和戎　　　　　　　　徐彦伯<lb/>
鳳扆憐簫曲鸞帷念掌珍虜庭遥築館漢使逺和親星<lb/>
去銀河夕花移玉樹春聖情淒割愛駐蹕望征塵<lb/>
　　　古意<hi>向誤崔湜</hi>　　　　　　　　　崔　顥<lb/>
十五嫁王昌盈盈出畵堂自矜年正少復倚壻為郎舞<lb/>
愛前溪緑歌憐午夜長門時鬬百草度日不成粧<lb/>
　　　酬杜麟臺春思　　　　　　　崔　湜<lb/>
春還上林苑花滿洛陽城鴛衾夜凝思龍鏡曉含情憶<lb/>
<pb n="KR4h0020_WYG_001-7a"/>
夢殘燈落離魂暗馬驚可憐朝與暮樓上獨盈盈<lb/>
　　　春閨　　　　　　　　　　　徐彦伯<lb/>
戍客戍清波幽閨幽思多暗梁聞語燕夜燭見飛蛾寳<lb/>
匣藏脂粉金屏綴綺羅裁衣巻紋素織錦度鳴梭有使<lb/>
通西極緘書寄北河年光只恐盡征戰莫蹉跎<lb/>
　　　怨情　　　　　　　　　　　劉允濟<lb/>
玉關芳信斷蘭閨錦字新愁來不自抑念切已含嚬虗<lb/>
牖風驚夢空床月厭人歸期倘可促勿度柳園春<lb/>
<pb n="KR4h0020_WYG_001-7b"/>
　　　春怨　　　　　　　　　　　鄭　愔<lb/>
春朝物候妍愁婦鏡臺前風吹數蝶亂露洗百花鮮試<lb/>
出褰羅幌還來著錦筵曲中愁夜夜樓上别年年不及<lb/>
隨蕭史髙飛向紫煙<lb/>
　　　春閨　　　　　　　　　　　沈佺期<lb/>
汗馬三軍去流鶯二月還邊愁行上國春夢度陽關池<lb/>
水琉璃淨園花玳瑁斑嵗華空自擲憂思不勝顏<lb/>
　　　秋閨　　　　　　　　　　　鄭　愔<lb/>
<pb n="KR4h0020_WYG_001-8a"/>
征客向輪臺幽閨寂不開音書秋雁斷機杼夜蛩催虗<lb/>
幌風吹葉閑階露濕苔自憐愁思影共作月徘徊<lb/>
　　　古意　　　　　　　　　　　沈佺期<lb/>
盧家少婦欝金堂海燕雙棲玳瑁梁九月寒砧催木葉<lb/>
十年征戍憶遼陽白狼河北音書斷丹鳳城南秋夜長<lb/>
誰為含愁獨不見更教明月照流黄<lb/>
　　　閨怨<hi>國秀集作孤獨歎</hi>　　　　　　　徐彦伯<lb/>
切切夜閨冷微微孤燭燃玉盤紅淚滴金燼彩光圓暖<lb/>
<pb n="KR4h0020_WYG_001-8b"/>
手縫輕素嚬蛾續斷絃相思咽不語囘向錦屏眠<lb/>
　　　怨辭<hi>向誤張炫或刻張紘</hi>　　　　　　　張　汯<lb/>
去年離别雁初歸今日裁縫螢已飛征客未來音信斷<lb/>
不知何處寄邊衣<lb/>
　　　秋閨　　　　　　　　　　　喬知之<lb/>
南庭結白露北風掃黄葉此時鴻雁來驚鳴催思妾曲<lb/>
房理針線平砧𢷬紋練鴛綺裁已成龍鄉信難見窈窕<lb/>
九重閨寂寞十年啼紗忩白雲宿羅幌月光栖雲月隱<lb/>
<pb n="KR4h0020_WYG_001-9a"/>
微微夜上流黄機玉霜凍珠履金吹薄羅衣漢家已得<lb/>
地君去將何事宛轉結蠶書寂寥無雁使平生荷恩信<lb/>
本為容華進况復落紅顔蟬聲催白鬢<lb/>
　　　擣衣篇　　　　　　　　　　劉希夷<lb/>
秋天瑟瑟夜漫漫夜白風清玉露漙燕山逰子衣裳薄<lb/>
秦地佳人閨閣寒欲向樓中縈楚練還來機上裂齊紈<lb/>
攬紅袖兮愁徙倚盼青砧兮悵盤桓盤桓徙倚夜已乆<lb/>
螢火雙飛入簾牖西北風來吹細腰東南月映浮纎手<lb/>
<pb n="KR4h0020_WYG_001-9b"/>
此時秋月可憐明此時秋風别有情君㸔月下參差影<lb/>
為聽莎間斷續聲絳河轉兮青雲曉飛鳥鳴兮行人少<lb/>
攒眉緝縷思紛紛對影穿針魂悄悄聞道還家未有期<lb/>
誰憐登隴不勝悲夢見形容亦舊日為許裁縫改昔時<lb/>
緘書逺寄交河曲須及明年春草緑莫嫌衣上有斑斑<lb/>
只為思君淚相績<lb/>
　　　題河邊枯柳　　　　　　　　王泠然<lb/>
隋家天子憶揚州厭坐深宮傍海陬穿地鑿山開御路<lb/>
<pb n="KR4h0020_WYG_001-10a"/>
鳴笳疊鼓汎春流流從鞏北河分口直到淮南種官柳<lb/>
功成力盡人旋亡運謝年移樹空有當時綵女侍君王<lb/>
帳殿旌門對柳行青葉交垂連幔色白花飛散染衣香<lb/>
今日摧殘何用道數里曾無一株好驛騎江帆損更多<lb/>
山精野鬼藏應老深秋九月露為霜日夜孤舟入帝鄉<lb/>
河畔時時聞落葉客中無箇不霑裳<lb/>
　　　折柳篇　　　　　　　　　　許景先<lb/>
春色東來渡灞橋青門垂柳百千條垂柳西連建章路<lb/>
<pb n="KR4h0020_WYG_001-10b"/>
漢家禁苑紛無數縈花始徧合歡枝逰絲半罥相思樹<lb/>
秦樓初日照南隅柔條垂緑暎金鋪寳釵新梳<graphic n="KR2052" url="https://raw.githubusercontent.com/kanripo/KR-Gaiji/master/images/KR2052.png" mimeType="image/png"/>鬢髻<lb/>
錦帶交垂連理襦自憐柳塞淹戎幕銀燭長啼愁夢著<lb/>
芳樹朝催玉管新春風夜染羅衣薄城頭楊柳已如絲<lb/>
令年花落去年時折芳逺寄相思曲為惜容華難再持<lb/>
　　　長信宮樹　　　　　　　　　喬知之<lb/>
阿娜當軒樹䒠茸倚蘭殿葉暎九春華香摇五眀扇餘<lb/>
花鳥哢盡新葉蟲書徧零落容自知芬芳君不見<lb/>
<pb n="KR4h0020_WYG_001-11a"/>
　　　同蔡孚五亭詠　　　　　　　徐　晶<lb/>
章奏中亰罷雲容别業歸拂琴鋪野席牽柳挂朝衣翡<lb/>
翠巢書幌鴛鴦立釣磯幽栖可憐處春事滿林扉<lb/>
　　　阮公體　　　　　　　　　　前　人<lb/>
秦王按劒怒發卒戍龍沙雄圖尚未畢海内已紛拏黄<lb/>
塵暗天起白日歛精華唯見長城外僵屍如亂麻<lb/>
　　　贈蘇管記　　　　　　　　　杜審言<lb/>
北地寒應苦南庭戍不歸邊聲亂羌笛朔氣巻戎衣雨<lb/>
<pb n="KR4h0020_WYG_001-11b"/>
雪關山暗風霜草木稀朔兵戰欲盡虜騎獵猶肥雁塞<lb/>
何時入龍城幾度圍據鞍雄劍動摇筆羽書飛輿駕還<lb/>
亰邑朋逰滿帝畿方期乗獻凱歌舞共春暉<lb/>
　　　溫泉莊卧疾寄楊七炯　　　　宋之問<lb/>
移疾臥兹嶺寥寥倦幽獨賴有嵩髙山髙枕長在目兹<lb/>
山棲靈異朝夕翳雲族是日濛雨晴反景入巖谷羃羃<lb/>
澗畔草青青山下木此意方無窮環顧悵林麓伊洛何<lb/>
悠漫川原信重複夏餘鳥獸蕃秋末禾黍熟秉願守樊<lb/>
<pb n="KR4h0020_WYG_001-12a"/>
圃歸閒欣蓺牧惜無載酒人徒把涼潭菊<lb/>
　　　述懐　　　　　　　　　　　魏　徵<lb/>
中原初逐鹿投筆事戎軒縱横計不就慷慨志猶存杖<lb/>
䇿謁天子驅馬出關門請纓繫南越憑軾下東藩欝紆<lb/>
陟髙岫出沒望平原古木吟寒雁空山啼夜猿既傷千<lb/>
里目還驚九死魂豈不憚艱險深懐國士恩季布無二<lb/>
諾侯嬴重一言人生感意氣功名誰復論<lb/>
　　　暮秋言懐<hi>上二首向誤宋之問</hi>　　　　　前　人<lb/>
<pb n="KR4h0020_WYG_001-12b"/>
首夏别亰輔杪秋滯三河沈沈蓬萊閣日乆鄉思多霜<lb/>
翦涼地蕙風捎幽渚荷嵗芳坐淪歇感此式微歌<lb/>
　　　白帝懐古<hi>向誤宋之問</hi>　　　　　　陳子昂<lb/>
日落滄江晩停橈問土風城臨巴子國臺沒漢王宮荒<lb/>
服仍周甸深山尚禹功巖懸青壁斷地險碧流通古木<lb/>
生雲際歸帆出霧中川途去無限客思坐何窮<lb/>
　　　書懐　　　　　　　　　　　劉幽求<lb/>
心為明時盡君門尚不容田園迷徑路歸去路何從<lb/>
<pb n="KR4h0020_WYG_001-13a"/>
　　　桂陽三日述懐　　　　　　　宋之問<lb/>
代業亰華裏逺投魑魅鄉登髙望不極雲海四茫茫伊<lb/>
昔乗休眄常為人所羨兩朝賜顔色二紀陪歡宴昆明<lb/>
宿昔侍龍媒伊闕天泉復幾囘西夏黄河水心劒東周<lb/>
清洛羽觴杯苑中落花掃還合河畔垂楊撥不開千春<lb/>
萬夀多行樂柏梁和歌攀睿作賜金分帛奉恩輝風舉<lb/>
雲摇入紫微晨趨北闕朝天去夜出南宮把燭歸載筆<lb/>
儒林多歳月襆被文昌事吳越越中山海髙且深興來<lb/>
<pb n="KR4h0020_WYG_001-13b"/>
無處不登臨永和九年佐海郡暮春三月醉山隂愚謂<lb/>
嬉逰長似昔不言流寓歘成今始安繁華舊風俗帳飲<lb/>
傾城沸江曲主人管絃清且悲客子肝腸斷還續荔浦<lb/>
蘅臯萬里餘洛陽音信絶能疎故園今日應愁思曲水<lb/>
何能更祓除逐伴誰憐合浦葉思歸豈食桂江魚不求<lb/>
漢使金囊贈願得佳人錦字書<lb/>
　　　九日升髙　　　　　　　　　王　勃<lb/>
九月九日望鄉臺他席他鄉送客盃人今已厭南中苦<lb/>
<pb n="KR4h0020_WYG_001-14a"/>
鴻雁那從北地來<lb/>
　　　觀燈　　　　　　　　　　　蘇味道<lb/>
火樹銀花合星橋鐡鎖開暗塵隨馬去明月逐人來逰<lb/>
妓皆穠李行歌盡落梅金吾不禁夜玉漏莫相催<lb/>
　　　夜逰　　　　　　　　　　　沈佺期<lb/>
今夕重門啓逰春得夜芳月華連晝色燈影雜星光南<lb/>
陌青絲騎東隣紅粉粧管絃遥辨曲羅綺暗聞香人擁<lb/>
行歌路車攒鬭舞場經過猶未已鐘鼓出長楊<lb/>
<pb n="KR4h0020_WYG_001-14b"/>
　　　觀燈　　　　　　　　　　　王　諲<lb/>
暫得金吾夜通㸔火樹春停車傍明月走馬入紅塵妓<lb/>
雜歌偏勝塲移舞更新應須盡記取說向不來人<lb/>
　　　夜光篇　　　　　　　　　　王泠然<lb/>
逰人夜到汝陽間夜色冥濛不解顏誰家暗起寒山燒<lb/>
因此明中得見山山頭山下須臾滿歴險縁深無暫斷<lb/>
焦聲散著羣樹鳴炎氣傍臨一川暖是時西北多海風<lb/>
吹上連天光更雄濁煙熏月黑髙熖爇雲紅初謂鍊丹<lb/>
<pb n="KR4h0020_WYG_001-15a"/>
仙竈裏還疑鑄劒神溪中劃為飛電來照物乍作流星<lb/>
併上空西山無草光已滅東頂熒熒猶未絶沸湯空谷<lb/>
數道水融盖隂崖幾年雪兩亰貧病若為居四壁皆成<lb/>
鑿照餘未得貴遊同秉燭唯將半景借披書<lb/>
　　　催粧　　　　　　　　　　　徐　璧<lb/>
傳聞燭下調紅粉明鏡臺前别作春不須滿面渾粧却<lb/>
留著雙睂待畵人<lb/>
　　　翦綵　　　　　　　　　　　沈佺期<lb/>
<pb n="KR4h0020_WYG_001-15b"/>
宮女憐芳樹栽花競早榮寒依刀尺盡春向綺羅生弱<lb/>
蔕盤絲發香蕤結素成纎枝幸不棄長就玉階傾<lb/>
　　　人日剪綵　　　　　　　　　余延夀<lb/>
閨婦持刀坐自憐裁翦新葉催情綴色花寄手成春帖<lb/>
燕留粧戸黏雞待餉人擎來問夫壻何處不如真<lb/>
　　　三日岐王宅　　　　　　　　張　諤<lb/>
玉女貴妃生嫛婗始發聲金盆浴未了綳子繡初成翡<lb/>
翠雕芳褥真珠帖小纓何時學健歩鬬取落花輕<lb/>
<pb n="KR4h0020_WYG_001-16a"/>
　　　滿月　　　　　　　　　　　前　人<lb/>
社金流茂祉庭玉表竒才竹似因談植蘭疑入夢栽烏<lb/>
將八子去鳳逐九雛來今夜明珠色當隨滿月開<lb/>
　　　太平公主山亭侍宴應制　　　李　嶠<lb/>
黄金瑞牓絳河隈白玉仙輿紫禁來碧樹青岑雲外聳<lb/>
朱樓畵閣水中開龍舟下瞰鮫人室羽節髙臨鳳女臺<lb/>
遽惜歡娛歌吹晩揮戈更却曜靈囘<lb/>
　　　岐王席上詠美人　　　　　　張　諤<lb/>
<pb n="KR4h0020_WYG_001-16b"/>
半額畵雙蛾盈盈燭下歌玉盃寒意少金屋夜情多香<lb/>
豔王分帖裙嬌勑賜羅平陽莫相妬喚出不如他<lb/>
　　　汾隂行　　　　　　　　　　李　嶠<lb/>
君不見昔日西亰全盛時汾隂后土親祭祠齋宮宿寢<lb/>
設儲供撞鐘鳴鼓樹羽旗漢家四葉才且雄賓延萬靈<lb/>
服九戎栢梁賦詩髙宴罷詔書法駕幸河東河東太守<lb/>
親掃除奉迎至尊導鑾輿五營夾道列容衛三河縱觀<lb/>
空里閭囘旌駐蹕降靈場懐椒奠桂邀百祥金鼎發色<lb/>
<pb n="KR4h0020_WYG_001-17a"/>
正焜煌明祗曄曄摛景光埋玉陳牲禮神畢舉麾上帝<lb/>
乘輿出彼汾之曲佳可遊木蘭為楫桂為舟棹歌㣲吟<lb/>
彩鷁浮簫鼓哀鳴白雲秋歡娛宴賜洽羣后家家復除<lb/>
戸牛酒聲明動天樂無有千秋萬嵗南山夀自從天子<lb/>
向南關玉輦金車不復還珠簾翠羽長寂寞鼎湖龍髯<lb/>
何處攀千年人事一朝空四海為家此路窮雄豪意氣<lb/>
今何在壇場宮觀盡蒿蓬道傍古老長歎息世事囘環<lb/>
不可識昔時青樓對歌舞令日黄埃聚荆棘山川滿目<lb/>
<pb n="KR4h0020_WYG_001-17b"/>
淚霑衣富貴榮華能幾時不見即今汾上水唯有年年<lb/>
秋雁飛<lb/>
　　　代白頭吟<hi>或刻宋之問集</hi>　　　　　劉希夷<lb/>
洛陽城東桃李花飛來飛去落誰家洛陽女兒惜顏色<lb/>
行逢落花長歎息今年花落顔色改明年花開復誰在<lb/>
已見松栢摧為薪更聞桑田變成海古人無復洛城東<lb/>
今人還對落花風年年嵗嵗花相似嵗嵗年年人不同<lb/>
寄言全盛紅顏子須憐半死白頭翁此翁白頭眞可憐<lb/>
<pb n="KR4h0020_WYG_001-18a"/>
伊昔紅顔羙少年公子王孫芳樹下清歌妙舞落花前<lb/>
光禄池臺文錦繡將軍樓閣畵神仙一朝臥病無知已<lb/>
三春行樂在誰邊宛轉蛾睂能幾時須臾鶴髮亂如絲<lb/>
但看古來歌舞處唯有黄昏鳥雀悲<lb/>
　　　明河篇　　　　　　　　　　宋之問<lb/>
八月涼風天氣晶萬里無雲河漢明昏見南樓清且淺<lb/>
曉落西山縱復横洛陽城闕天中起長河夜夜千門裏<lb/>
複道連甍共蔽虧畫堂瓊户特相宜雲母帳前初汎濫<lb/>
<pb n="KR4h0020_WYG_001-18b"/>
水精簾外轉逶迤倬彼昭回如練白復出東城接南陌<lb/>
南陌征人去不歸誰家今夜𢷬寒衣鴛鴦機上疎螢度<lb/>
烏鵲橋邊一雁飛雁飛螢度愁難歇坐見天河傾漸沒<lb/>
已能舒巻任浮雲不惜光輝讓流月明河可望不可親<lb/>
願得乘槎一問津更將織女支機石還訪成都賣卜人<lb/>
　　　韋長史挽歌　　　　　　　　崔　融<lb/>
日暮桑榆下寒生松柏中冥冥多苦霧切切有悲風亰<lb/>
兆新阡合扶陽甲第空郭門從此去荆棘漸蒙籠<lb/>
<pb n="KR4h0020_WYG_001-19a"/>
　　　度大庾嶺　　　　　　　　　宋之問<lb/>
度嶺方辭國停軺一望家魂隨南翥鳥淚盡北枝花山<lb/>
雨初含霽江雲欲變霞但令歸有日不敢恨長沙<lb/>
　　　過蠻洞　　　　　　　　　　前　人<lb/>
越嶺千重合蠻溪十里斜竹迷樵子徑萍匝釣人家林<lb/>
暗交楓葉園香覆橘花誰憐荒外孤賞足雲霞<lb/>
　　　登越王臺　　　　　　　　　前　人<lb/>
江上越王臺登高望幾囘南溟天外合北户日邊開地<lb/>
<pb n="KR4h0020_WYG_001-19b"/>
濕煙常起山晴雨半來冬花掃盧橘夏果摘楊梅跡類<lb/>
虞翻枉人非賈誼才歸心不可度白髪重相催<lb/>
　<lb/>
　<lb/>
　<lb/>
　<lb/>
　<lb/>
　搜玉小集<lb/>
</p>
<p>
</p>
  </div>
        </body>
</text>\m</TEI>
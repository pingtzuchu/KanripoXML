<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>楊忠愍集</head>
    <p>
<pb n="KR4e0200_WYG_000-1a"/>
世祖章皇帝御製表忠録序<lb/>
　自古賢臣正士効力王家率授命致身捐生赴義跡其<lb/>
　所遭若無厚幸然而時過論定聲稱振揚及於代逺風<lb/>
　遥流徽彌茂留連曩跡如遘其人是以孟軻有言奮乎<lb/>
　百世之上百世之下聞者莫不興起也夫當其矢心靖<lb/>
　獻奮不顧軀豈逆覩後人美歎靡窮哉獨以浩然之氣<lb/>
　成特立之操内無懼心外無慙徳而已顧竭志盡忠者<lb/>
　人臣之誼善善惡惡者大道之公循省徃哲愛結於中<lb/>
<pb n="KR4e0200_WYG_000-1b"/>
　誠有不能自已者也朕萬幾之暇紬繹載籍每覽忠孝<lb/>
　節義之事未嘗不反覆三致意焉至明史嘉靖年間有<lb/>
　直臣楊繼盛者以諫死於戲賢哉觀其劾仇鸞嚴嵩二<lb/>
　疏凜凜乎烈丈夫矣夫尊爵厚禄握權當軸者何可勝<lb/>
　道然當時則榮沒則已焉甚或遺穢䝉嗤為世昭鑒去<lb/>
　繼盛奚翅霄壤哉使繼盛獲遇明主庸其言顯其身其<lb/>
　所建竪必有卓然可觀者而竟不得志而歾與龍逢比<lb/>
　干先後合轍亦可悲矣朕讀其文傷其意慨然想見其<lb/>
<pb n="KR4e0200_WYG_000-2a"/>
為人故特表而出之以旌忠鯁垂法將來由斯以觀即<lb/>
謂繼盛至今存可也<lb/>
<pb n="KR4e0200_WYG_000-3a"/>
欽定四庫全書　　　　　集部六<lb/>
　楊忠愍集　　　　　　　别集類五<hi>明</hi>
　　提要<lb/>
　　　　<hi>臣</hi>等謹按楊忠愍集三巻明楊繼盛撰繼盛字<lb/>
　　　　仲芳號椒山容城人嘉靖丁未進士官至兵<lb/>
　　　　部武選司員外郎以疏劾嚴嵩為所搆䧟<lb/>
　　　　與張經同棄市後追贈太常寺卿謚忠愍事<lb/>
　　　　迹具明史本傳繼盛本以經濟氣節自許不<lb/>
<pb n="KR4e0200_WYG_000-3b"/>
　　　　屑屑于文字後人重其人品掇拾成編仰䝉<lb/>
　世祖章皇帝御製序文表其忠藎一經褒予曠世猶<lb/>
　　　　生故雖朽蠧陳編彌深寳惜此本乃康熙間<lb/>
　　　　蕭山章鈺所校凡奏疏一巻雜文一巻詩一<lb/>
　　　　巻行狀碑記别為一巻附焉其論馬市劾嚴<lb/>
　　　　嵩二疏史傳限于體裁僅存大略集本乃其<lb/>
　　　　全文披肝瀝膽伉直之氣如生自作年譜一<lb/>
　　　　篇學問人品具見本末尤史傳所不能詳遺<lb/>
<pb n="KR4e0200_WYG_000-4a"/>
　　　　囑一篇作於臨刑前一夕墨迹至今世守倉<lb/>
　　　　卒之際數千言無一字塗乙尤足見其所養<lb/>
　　　　詞雖質樸而忠孝之意油然尤足以感動百<lb/>
　　　　世惟年譜中自記從韓邦竒學樂律夜夢虞<lb/>
　　　　舜一事頗涉怪異然繼盛非妄語者葢覃思<lb/>
　　　　之極緣心搆象世説載衛玠以夢問樂廣廣<lb/>
　　　　云是想管子曰思之思之鬼神通之固亦理<lb/>
　　　　之所有昔呉與弼作日錄自稱夢見孔子人<lb/>
<pb n="KR4e0200_WYG_000-4b"/>
　　　　疑其偽繼盛此語頗與相類明以來無疑之<lb/>
　　　　者此則繫乎其人有不待口舌争者矣乾隆<lb/>
　　　　四十二年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0200_WYG_000-5a"/>
欽定四庫全書　　　　　集部六<lb/>
　楊忠愍集目録　　　　　别集類五<hi>明</hi>
　　巻一<lb/>
　　　奏疏<lb/>
　　巻二<lb/>
　　　序<lb/>
　　　引<lb/>
　　　跋<lb/>
<pb n="KR4e0200_WYG_000-5b"/>
　　　説<lb/>
　　　記<lb/>
　　　書<lb/>
　　　祭文<lb/>
　　巻三<lb/>
　　　詩<lb/>
　　巻四<lb/>
　　　附録<lb/>
<pb n="KR4e0200_WYG_000-6a"/>
　　　碑記<lb/>
<pb n="KR4e0200_WYG_000-7a"/>
楊忠愍集原序<lb/>
少讀王章傳涕泗被面驟出對客不能飾客訝問故曰<lb/>
吾讀王仲卿傳故也既而讀楊椒山自著年譜驚曰此<lb/>
非仲卿乎仲卿學長安獨與妻居疾病無卧被入牛衣<lb/>
中與椒山讀書無卧被同仲卿為諌大夫進左曹訐宦<lb/>
官石顯免其官與椒山為南部員外進北部劾咸寧侯<lb/>
鸞降典史同仲卿起司隸校尉進京兆尹遽劾帝舅大<lb/>
將軍輔政王鳳下廷尉獄既而死與椒山起刑部員外<lb/>
<pb n="KR4e0200_WYG_000-7b"/>
遷兵部武選司遽劾相嵩下詔獄辟死又同然且仲卿<lb/>
之封事以日食椒山之入奏亦以日食仲卿之得罪以<lb/>
指斥張美人故椒山之得罪亦以扳援二王故所不同<lb/>
者兩人之妻皆沮其上書而椒山張夫人乞代夫死仲<lb/>
卿未有也然當仲卿下獄時妻女皆同時收繫女年十<lb/>
二夜起號哭曰平時獄上呼囚數常至九今八而止先<lb/>
死者必君也及旦而仲卿果死妻女徙合浦則是其妻<lb/>
之罹慘較有甚於椒山者予嘗入史館詢椒山傳同館<lb/>
<pb n="KR4e0200_WYG_000-8a"/>
官曰未䦰也曰此一代有數人物當特為起草而俟䦰<lb/>
分乎同館官不答既而微聞同館有進劄子者曰孝宗<lb/>
非令主陽明非道學東林非君子謂夫儒者言事但當<lb/>
以迂全不以激骫東林之爭每始於意氣而終於朋黨<lb/>
此皆嘉隆間戅直諸習有以開之葢暗指椒山言也予<lb/>
曰然則如漢王章者非君子耶曰章不識輕重亢言殺<lb/>
身何有乎君子子不讀胡氏致堂諸史論乎其於兩漢<lb/>
人物率詆之不直一錢是以朱氏傳王荆公為名臣而<lb/>
<pb n="KR4e0200_WYG_000-8b"/>
稱秦㑹之太師為致有骨力何則不輕舉也夫以岳忠<lb/>
武之死而猶譏其横刺其直向前厮殺而無所於變也<lb/>
他可知矣予氣塞而罷然而歸檢舊史見趙宋兩朝當<lb/>
君國之慘死事者不下什伯而宋史忠義傳並無一講<lb/>
學之徒厠身其間然後知薄事功并薄氣節皆宋學之<lb/>
陋而非恒情也今予去史館又十餘年矣康熈戊寅同<lb/>
邑章子梅谿有感於椒山之為人取椒山所傳年譜與<lb/>
其生平詩若文合得四巻將刻以示世而屬予為叙予<lb/>
<pb n="KR4e0200_WYG_000-9a"/>
讀之淚滴滴下一如疇昔讀王章傳時雖不講學不汩<lb/>
其本心而章子以藝林之豪攻經生家年不及賈生獨<lb/>
能奮發忼愾聞椒山之風而興起焉且復輯其遺文惟<lb/>
恐其不傳於後而汲汲示世此非君子所用心乎夫椒<lb/>
山文士其於聖學未知其有當與否然而讀其疏而知<lb/>
君臣焉讀其諭兒文而知父子焉讀張夫人代夫疏而<lb/>
知其夫若婦焉讀王繼津書與弇州王氏所為狀而知<lb/>
朋友之交焉至於兄弟則年譜所記彰彰也近之言學<lb/>
<pb n="KR4e0200_WYG_000-9b"/>
者動輒薄事功而輕氣節至有訐陽明之學以明得意<lb/>
者夫陽明事功固所宜薄然而氣節者君子之梗概也<lb/>
椒山不幸與王章同兩漢儒術久為宋學所不許而陽<lb/>
明又不幸而龍場以前同於椒山道學既難言而兩人<lb/>
氣節又百不如權相之骨力然而猶尚有讀其書感其<lb/>
為人惟恐其不傳於後而汲汲示世如章子者則是人<lb/>
心之未亡而君子之猶可為也世有見斯集而興者乎<lb/>
其亦以予之讀仲卿傳者讀之可矣康熈戊寅秋八月<lb/>
<pb n="KR4e0200_WYG_000-10a"/>
蕭山毛竒齡初晴氏題<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0154_SBCK_012-1a"/>
増廣箋註簡齋詩集卷第十二<lb/>
　　　　　　竹坡　胡　穉仲孺箋<lb/>
　　　次韻何文縝題顔持約畫水墨梅花二<lb/>
　　　首<hi>文縝名㮚仙井監人政和中廷試爲天下第一欽宗朝任右僕射持約名</hi>
<hi>博文靖康初爲中書舎人</hi>
䆫間光影晚來新<hi>光景見八卷蠟梅詩又昌黎酬裴功曹詩是時山水秋光</hi>
<hi>景何鮮新</hi>半幅溪藤萬里春<hi>紙譜剡溪之藤爲紙最妙唐舒元輿云今之錯</hi>
<hi>爲文者皆夭閼剡溪藤之流也</hi>從此不貪江路好賸拚心力喚<lb/>
真真<hi>杜西郊詩江路野梅香搢紳說進士趙顔於畫功処得軟帳圗一婦人甚佳顔欲</hi>
<hi>得如此妻昼工日余神昼也此名真真呼其名百日晝夜不歇即必應應則以百家綵灰酒灌</hi>
<pb n="KR4d0154_SBCK_012-1b"/>
<hi>之遂活顔如其言果下障言笑飲食如常踰年生一子其友曰此妖也余有神劒可斬之是夕</hi>
<hi>真真泣曰妾南嶽地仙也君忽疑妾不可更住携其子却上軟障嘔出前酒畫上添一子</hi>
　　　又<lb/>
奪得斜枝不放歸倚䆫承月㸔熹微<hi>林和靖梅詩屋簷斜</hi>
<hi>入一枝低歸去來辝恨晨光之熹㣲</hi>墨池雪嶺春俱好付與詩人<lb/>
說是非<hi>雲溪友議崔涯張祜斉名每題詩娼肆譽之則車馬継來毀之則杯盤失錯朝</hi>
<hi>李端端云黄昏不語不知行鼻似煙䆫耳似鐺爱把象牙梳挿鬢崑崙山上月𥘉生端端道旁</hi>
<hi>見二子再拜曰端端祗候三郎六郎伏望哀之乃重贈曰覔得黄騮備綉鞍善和坊裏取端端</hi>
<hi>楊州近日渾成美一朶能行白牡丹於是賔客競臻其户或曰李家娘子纔岀墨池便登雪嶺</hi>
<hi>何其一日黒白不</hi>
<pb n="KR4d0154_SBCK_012-2a"/>
　　　又六言<lb/>
未央宫裏紅杏羯鼓三聲打開<hi>見前郊祀詩</hi>大庾嶺<lb/>
頭梅萼管城呼上屏來<hi>李義山對梅雪詩梅花大庾嶺頭發白氏八<graphic n="KR4177" url="https://raw.githubusercontent.com/kanripo/KR-Gaiji/master/images/KR4177.png" mimeType="image/png"/>
                    </hi>
<hi>天庾嶺上梅南枝落北枝開𬋩城見山水賦</hi>
　　　題持約畫軸<hi>即顔持約</hi>
日落川更闊煙生山欲浮舟中有閑地載我得<lb/>
同遊<hi>杜送韋評事詩潜与子同遊</hi>
　　　爲陳介然題持約畫<hi>介然名璘興化人靖康𥘉爲吏部侍</hi>
<hi>左郎官時先生爲介然題持約所畫瀟湘秋晚圗</hi>
層層水落白灘生萬里征鴻小作程日暮微風<lb/>
<pb n="KR4d0154_SBCK_012-2b"/>
過荷葉陂南陂北聽秋聲<hi>李太白宛溪館詩緑竹助秋声</hi>
　　　寄題兖州孫大夫絶塵亭二首<lb/>
<hi>大夫名琪靖康𥘉知博州領兵勤王渡何遇虜而死充之泗水人先生自</hi>
<hi>注伯野之父伯野名傳靖康間知樞密院</hi>
不讀遠逰賦<hi>屈原作遠遊章句自憤爲俗人所困遂叙妙思託配仙人与俱遊戯</hi>
<hi>周歷天地无所不到</hi>放懐兹地冝雲山繞䆫户萬熊争紛<lb/>
披丗故日巳逺風水方逶迤倚杖夜來雨東山<lb/>
煙散遲人間許長史不與此心期<hi>真詰紫微王夫人謂許長</hi>
<hi>史曰玉醴金漿交生神梨方文火棗玄光靈芝我當与山中許道士不以与人間許長史長史</hi>
<hi>名謐字思玄爲晋護軍長史道士即長史第三子名<graphic n="KR1304" url="https://raw.githubusercontent.com/kanripo/KR-Gaiji/master/images/KR1304.png" mimeType="image/png"/>字道翔栁子厚南澗中詩誰爲後来者</hi>
<pb n="KR4d0154_SBCK_012-3a"/>
<hi>當与此心期李義山幽居詩不与夙心期</hi>
　　　又<lb/>
境空納浩蕩日暮生泬寥<hi>東坡遊參寥師詩空故納万境宋玉九辯</hi>
<hi>泬寥兮天髙而氣清</hi>竹聲池邊起欲斷還蕭蕭<hi>見一卷風月堂詩北</hi>
<hi>䆫舊竹短注</hi>文人方微吟萬象各動揺<hi>杜贈盧參謀詩說詩能累</hi>
<hi>夜醉酒或連朝藻翰唯牽率湖山合動揺</hi>林間光景異月出東山椒<lb/>
門前誰剥啄巳逝不須邀<hi>光景見八卷蠟梅詩剥啄見九卷觀我詩</hi>
　　　梅花兩絶句<lb/>
客行滿山雪香處是梅花丁寜明月夜認取影<lb/>
横斜<hi>王文公梅詩遥知不是雪惟有暗香来横紏即和靖詩</hi>
<pb n="KR4d0154_SBCK_012-3b"/>
　　又<lb/>
䁱天青脉脉玉面立疎籬山中爾許樹獨自費<lb/>
人詩<hi>玉靣見二十三卷茶花詩華嚴經入法界品如是壽命經爾許時</hi>
　　　送善相僧超然歸廬山<lb/>
九疊峯前逺法師長安塵染坐禪衣<hi>髙僧傳晋惠遠法師</hi>
<hi>住庐山東林寺負香爐峯李大白詩庐山秀岀南斗傍屏風九疊雲錦帳染塵見四卷墨梅詩</hi>
十年依舊雙瞳碧萬里今持一笑歸<hi>傳灯逹磨称碧眼胡</hi>
<hi>僧</hi>䑕目向來吾自了<hi>唐李揆秉政苗晋卿数薦元載揆輕載地塞謂晋卿</hi>
<hi>曰龍章鳯姿士不見用麞頭䑕目子乃求官邪</hi>龜腸從與丗相違<hi>南史擅珪</hi>
<hi>元徽中王僧虔爲吏部尚書以珪爲征北板行參軍珪訴僧虔求禄不得与僧虔書曰僕一門</hi>
<pb n="KR4d0154_SBCK_012-4a"/>
<hi>雖謝文通乃忝武逹群從姑叔三結帝姻而令子姪餓死遂不荷潤蝉腹亀腸爲日巳乆歸去</hi>
<hi>來辝丗与我而相違</hi>酒酣更欲煩公說黃葉漫山錫杖飛<lb/>
<hi>韋蘇州贈全椒道士詩落葉滿空山何處尋行迹孫㒷公天台山賦應真飛躡空老杜别公安</hi>
<hi>沙門詩徐飛錫杖岀風塵</hi>
　　　休日早起<lb/>
曨曨䆫影來稍稍禽聲集開門知有雨老樹半<lb/>
身濕劇談了無味逺遊非所急<hi>逺遊見前絶塵亭詩</hi>蒲團<lb/>
着身寛<hi>東坡午䆫坐睡詩滿團盤两膝</hi>安取萬户邑<hi>史記滑稽優孟傳奉</hi>
<hi>以万户之邑</hi>開鏡白雲渡捲簾秋光入飽受今日閑<lb/>
明朝復覊縶<hi>公羊傳㐮二十七年衛公子鱄辝献公曰夫身負覊縶執鈇鑕從君</hi>
<pb n="KR4d0154_SBCK_012-4b"/>
<hi>東西南北則是臣僕庶孽之事也</hi>
　　　夏夜<lb/>
幽䆫報夕霽微月在屋橑<hi>老杜夢李白詩落月滿屋梁</hi>手中<lb/>
白羽扇<hi>裴啓語林諸葛武侯持白羽扇指揮三軍</hi>共此夜寥寥六月<lb/>
天正碧三更樹微揺𬗟懐山中景兹夕感路遥<lb/>
長嘯送行雲可望不可招夜闌林光發白露濡<lb/>
青條<hi>柳子厚茅亭記手揮絲桐目送還雲可望不可攀見九卷謝天寕老詩</hi>
　　　棊<lb/>
長日無公事閑圍李逺棊<hi>唐亘宗時令狐綯擬李遠杭州刺史上曰</hi>
<hi>吾聞遠詩云長日惟消一局㯦安能理人</hi>傍觀真一笑<hi>昌黎祭栁子厚文巧匠旁</hi>
<pb n="KR4d0154_SBCK_012-5a"/>
<hi>文</hi>互勝不移時<hi>杜遣興詩漢虜互勝負</hi>幸未逢重覇<hi>北夢瑣言</hi>
<hi>蜀簡州刺史安重覇瀆貨无厭州民有油客者姓鄧能棊其家亦贍重覇召對敵只今立侍毎</hi>
<hi>落一子俾其退立於西北墉下俟我筭路乃始進之終日不下十数子而巳鄧生倦立且飢殆</hi>
<hi>不可堪次日又召或有諷鄧生曰此侯好賂本不爲棊何不獻賂而自求退乃獻中金三鋌獲</hi>
<hi>免</hi>何妨着獻之<hi>晋王獻之年数歲甞觀門生樗蒲曰南風不競門生曰此郎亦</hi>
<hi>𬋩中窺豹時見一斑</hi>晴天散飛雹驚動隔墻兒<hi>山谷慈孝寺餞頎子</hi>
<hi>敦詩飛雹落文楸</hi>
　　　與百順飯于文緯大光出宋漢傑畫秋<lb/>
　　　山<hi>楸百順名延熈官至龍圗閣斈土門下侍郎南仲之子</hi>
焚香消午睡開畫逢秋山皇都馬聲中有此四<lb/>
<pb n="KR4d0154_SBCK_012-5b"/>
士閑離離南國樹閃閃湘水灣悠悠孤鳥去澹<lb/>
澹晨輝還屐上十年蠟<hi>晋阮孚字遥集好屐或有詣阮正見自蠟屐因</hi>
<hi>自漢曰未知一生當着幾两屐神色甚閑暢</hi>未散腰脚頑<hi>東坡岀城詩此行亦</hi>
<hi>何事聊散腰脚頑</hi>不如一詣君坐此巖石間<hi>見第一詩</hi>逺峯<lb/>
如修眉<hi>見九卷迎翠楼詩</hi>近峯如墮鬟<hi>東坡餞正輔詩两山遥對双煙</hi>
<hi>鬟</hi>書生飽作祟<hi>左傳楚昭王有疾卜之曰河爲祟史記田叔賛禇先生曰乆乗</hi>
<hi>冨貴禍積爲祟山谷有湯餅作祟茗椀爲祟之言</hi>眼亂紛斕斑<hi>昌黎雪梅熒煌</hi>
<hi>𥘉乱眼東坡書王晋卿畫詩澗谷紛斕斑</hi>一笑遺丗人聊破千載顔<lb/>
<hi>列子黄帝篇夫子始解顔而笑杜諸將詩將軍目莫破愁顔</hi>詩成即畫記可<lb/>
益不可刪<hi>昌黎有畫記東坡西菩寺詩一笑相逢那易得数詩狂語不須删</hi>
<pb n="KR4d0154_SBCK_012-6a"/>
　　　九日冝春苑午憇幕中聽大光誦朱迪<lb/>
　　　功詩<lb/>
酒酣耳熱不能歌<hi>魏文帝與呉質書昔日遊処毎至觴酌流行絲竹並奏酒</hi>
<hi>酣耳熱仰而賦詩忽然不自知其樂老杜醉歌行酒酣耳熱忘頭白感君意氣无所惜一爲歌</hi>
<hi>行歌主客</hi>柰此一川黃菊何<hi>昌黎石皷詩才薄将柰石皷何</hi>卧聽西<lb/>
風吹好句老夫無限幕生波<hi>東坡送周正孺詩西風吹好句李賀</hi>
<hi>夜坐吟西風羅幕生翠波</hi>
　　　冬至二首<lb/>
少年多意氣老去一分無<hi>史記晏嬰傳意氣揚揚</hi>閉户了<lb/>
冬至日長添數珠<hi>了冬至見卷前清明絶句玉燭寳典冬至日南極景長老</hi>
<pb n="KR4d0154_SBCK_012-6b"/>
<hi>杜冬至詩冬至至後日𥘉長又云刺繡五紋添弱線</hi>北風不貸節鴻鴈天<lb/>
南驅<hi>不貸見卷前十月詩淮南子鴈南翔衡陽避祁寒也</hi>烏帽亦何幸七<lb/>
日守屋廬<hi>烏帽見卷前遊慧林詩東坡讀道藏詩嗟予亦何幸假寕法冬至七日昌</hi>
<hi>黎王君墓銘馬也不可使守廬</hi>石爐深炷火撩亂一榻書只可<lb/>
自怡恱不堪寄張扶<hi>陶弘景荅梁髙祖書山中何所有嶺上多白雲祗能</hi>
<hi>自怡悦不堪特贈君前漢薛宣守左馮翊及日至休吏賊曹掾張扶獨不肯休坐曹治事</hi>
　　　又<lb/>
人生本是客杜叟顧未知<hi>古詩人生天地間忽知逺行客杜冬至詩</hi>
<hi>年年至日長爲客</hi>今年我聞道悲樂两脫遺<hi>荘子天運篇孔子行</hi>
<hi>年五十有一而不聞道昌黎忽忽詩余未知爲生之樂也願脱去而無因未云死生哀樂兩相</hi>
<pb n="KR4d0154_SBCK_012-7a"/>
<hi>棄是非得失付閑人</hi>日色如昨日未覺墉隂遲不須行年<lb/>
記異代㝷吾詩東家窈窕銀融蠟幻梅枝但恐<lb/>
負時節那知有愁時<hi>唐藝文志有刘仁軌行年記二十卷融蠟見一卷蠟梅詩</hi>
　　　西省酴醿架上殘雪可愛戯同王元忠<lb/>
　　　席大光賦詩<hi>元忠名寓九江人靖康元年任尚書右丞</hi>
酴醿花底當年事夜雪模糊照酒䦨北省今朝<lb/>
枝上雪還揩病眼作花㸔<hi>白樂天雪詩平明山雪白模糊</hi>
　　　對酒<lb/>
新詩滿眼不能裁鳥度雲移落酒盃官裏簿書<lb/>
無日了樓頭風雨見秋來<hi>了官事見九卷觀我斎分韻詩</hi>是非<lb/>
<pb n="KR4d0154_SBCK_012-7b"/>
衮衮書生老歳月忽忽燕子回笑撫江南竹根<lb/>
枕一樽呼起鼻中雷<hi>昌黎石鼎䏈句序道士倚墻睡鼻息如雷鳴</hi>
　　　後三日再賦<lb/>
天生癭木不須㘽說與兒童是酒杯<hi>唐書武攸緒王公所</hi>
<hi>遺素漳癭杯塵皆流積不御酒譜松陵唱和有癭木杯詩</hi>落日留霞知我醉<lb/>
長風吹月送詩來一官擾擾身増病萬事悠悠<lb/>
首獨回不柰長安小車得睡郷深處作奔雷<hi>蘇子</hi>
<hi>美醉倒唯有春風知李大白送竇明府詩長風吹月度海來遥勸仙人一盃酒東坡作睡郷記</hi>
<hi>杜朝詩昨夜有奔雷</hi>
　　　将赴陳留寄心老<lb/>
<pb n="KR4d0154_SBCK_012-8a"/>
今日忽不樂圗書從紏紛<hi>東坡送笋芍薬与公擇詩今日怱不樂折</hi>
<hi>尽園中花</hi>不見汝州師但見西來雲<hi>傳灯録逹磨西來昌黎送令縱</hi>
<hi>師序其來也雲疑其去也風休</hi>長安豈無樹憶師堂前柳丗路<lb/>
九折多<hi>漢王陽爲益州刺史行部至卭郲九折阪嘆曰奉先人遺体柰何乗此險</hi>遊<lb/>
子百事醜<hi>傳灯録藥山對栢岩明哲師云跛跛挈挈百醜千拙</hi>三年成一<lb/>
夢夢破說夢中<hi>莊斉物夢之中又占其夢焉斍而後知其夢也且有大斍而後</hi>
<hi>知其大夢也而墨者自以爲斍竊竊然知之</hi>來時西門雨去日東門<lb/>
風書到及師閑爲我點枯筆畫作謫官圗羸驂<lb/>
帶寒日<hi>昌黎和雨聮句深路到羸驂</hi>他時取歸路千里作一<lb/>
程飽喫殘年飯就師聽竹聲<hi>老杜過王倚飲詩但使長年飽喫飯</hi>
<pb n="KR4d0154_SBCK_012-8b"/>
<hi>只願无事長相見</hi>
増廣箋註簡齋詩集卷第十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0154_SBCK_015-1a"/>
増廣箋註簡齋詩集卷第十五<lb/>
　　　　　　竹　坡　胡穉　仲孺箋<lb/>
　　　鄧州西軒書事十首<lb/>
小儒避賊南征日<hi>杜南征詩老病南征日君恩北望心</hi>皇帝行天<lb/>
第一春走到鄧州無脚力桃花朷動雨留人<hi>東坡</hi>
<hi>西湖詩晚雨留人入醉郷</hi>
　　　又<lb/>
千里空携一影來白頭更着亂蝉催書生身世<lb/>
今如此倚遍周家十二槐<hi>曹子建責躬表形影相弔</hi>
　　　又<lb/>
<pb n="KR4d0154_SBCK_015-1b"/>
瓦屋三間寛有餘可憐小陸不同居<hi>見六卷内寄若拙弟</hi>
<hi>詩杜荅鄭十七郎詩把文驚小陸革卦二女以同居</hi>易求蘇子六國印<hi>見三</hi>
<hi>卷書懷詩</hi>難覔河槗一字書<hi>晋書陸機爲大將軍與長沙王議戰列軍自朝</hi>
<hi>歌至于河槗又機常以駿犬黄耳通家書</hi>
　　　又<lb/>
莫嫌啖蔗佳境逺<hi>見九卷觀我齋詩</hi>橄㰖甜苦亦相并<lb/>
<hi>歐文忠公詩又如食橄欖真味乆愈在東坡橄㰖詩待得餘甘囬齒頰巳輪崖宻十分甜山谷</hi>
<hi>橄欖詩想共餘甘有瓜葛苦中真味晚方囬</hi>都將壯節供辛苦准擬<lb/>
殘年看太平<hi>壯節見九卷寒食詩辛苦見十一卷道山詩殘年見十二卷心老詩</hi>
　　　又<lb/>
<pb n="KR4d0154_SBCK_015-2a"/>
皇家卜年過周暦<hi>左傳宣三年成王定鼎于郟鄏卜世三十卜年七百漢諸</hi>
<hi>侯土表周過其暦</hi>變故朱必非天仁<hi>荀子荼辱篇夫起於変故成於修之</hi>
<hi>漢谷永曰三郡奏皆有変故老子天地不仁</hi>東南鬼火成何事終待<lb/>
胡鋒作爭臣<lb/>
　　　入<lb/>
楊劉相傾建中亂<hi>唐劉曼傳始揚炎爲吏部侍郎晏爲尚書盛氣不相下晏</hi>
<hi>治元載罪而炎坐貶及炎執政銜宿怒將爲載執仇遂罷晏使貶忠州刺史炎必欲傳其罪知</hi>
<hi>庾凖與晏素憾乃擢爲荊南節度使準節奏晏與朱此書語言怨望又蒐卒擅取官物脅詔使</hi>
<hi>謀作亂炎證成之建中元年詔中人賜晏死天下以爲冤</hi>不待白首今同歸<lb/>
<hi>潘岳金谷集思石崇詩投分寄石友白首同所歸世說孫秀既恨石崇不與緑珠又憾潘岳昔</hi>
<pb n="KR4d0154_SBCK_015-2b"/>
<hi>遇之不以礼及秀爲中書令乃収石崇同日収岳石先送市亦不相知潘後至石謂潘曰安仁</hi>
<hi>卿亦復耳邪潘曰可謂白首同所歸此疑謂蔡京王黼</hi>只今將相湏廉藺<lb/>
<hi>史記趙廉頗破齊爲上卿以/勇聞藺相如以秦與趙王㑹拜上卿位在頞右頗羞爲之下宣言欲辱</hi>
<hi>相如相如每朝帝稱病不欲與争列巳而岀望見頗引車避匿舎人爲相如羞之請辝去相如</hi>
<hi>曰夫以秦王之威而相如廷叱之辱其羣臣相如雖駑獨畏廉將軍哉顧強秦不敢加兵趙者</hi>
<hi>以吾两人在今两虎共闘勢不俱生吾爲此者先國家之急而後私讎也頗聞之肉祖負荆謝</hi>
<hi>罪遂爲刎頸交</hi>五月荆門未觧圍<hi>大原自宣和七年十二月𥘉𬒳圍至明年</hi>
<hi>九月見靖康要録</hi>
　　　又<lb/>
不湏夜夜看太白<hi>史記天官書太白司兵用兵象大白其髙庳疾遲躁静岀</hi>
<pb n="KR4d0154_SBCK_015-3a"/>
<hi>入順之吉反之㐫光見景則戦勝</hi>天地景氣今如斯<hi>晋天文志景雲喜氣</hi>
<hi>也大平之應殷仲文詩景氣多明逺</hi>始行夷狄相攻䇿可惜中原見事<lb/>
遟<hi>後漢班超使西域攻破䟽勒欲因平諸國上䟽曰今拜亀兹侍子白覇爲囯王以歩騎數</hi>
<hi>百送之與諸國連兵歳月之間亀兹可擒以夷狄攻夷狄計之善者也史記范雎曰穰侯智士</hi>
<hi>也其見事遟此詩疑謂邢倞從趙倫結余覩事詳見靖康要録</hi>
　　　又<lb/>
詔書憂民十六事<hi>靖康𥘉元五月手詔言籴買加耗逃移之類凡十五事詳</hi>
<hi>見要錄</hi>父老祝君一萬年<hi>漢髙祖紀羣臣皆呼萬歳</hi>白髪書生<lb/>
喜無寐<hi>孟子吾聞之喜而不寐</hi>從今不仕可歸田<hi>張平子歸田賦</hi>
　　　又<lb/>
<pb n="KR4d0154_SBCK_015-3b"/>
范公深憂天下日仁祖愛民全盛年遺廟只今<lb/>
香火冷時時風葉一騷然<hi>文正公慶暦間守鄧凡三年歐文忠公作</hi>
<hi>公神道碑云公常自誦曰士當先天下之憂而憂後天下之樂而樂也末云其爲政所至民多</hi>
<hi>立祠書畫像鮑昭蕪城賦當昔全盛之時</hi>
　　　又<lb/>
諸葛經行有夕風千秋天地幾英雄弔古不須<lb/>
多感慨人生半夢半醒中<lb/>
　　　晚歩順陽門外<lb/>
六尺枯藜了此生順陽門外看新晴<hi>晋畢卓曰拍浮酒船</hi>
<hi>中便足了此生矣</hi>樹連翠篠圍春畫水泛青天入古城<lb/>
<pb n="KR4d0154_SBCK_015-4a"/>
<hi>古樂府繡幕圍春風</hi>夣裏偶來那計日<hi>夢裏見九卷用景純韻詩</hi>人間<lb/>
多事更聞兵<hi>絶交書不喜作書而人間多事</hi>只應千載溪槗路<lb/>
欠我媻姍勃窣行<hi>子虚賦媻姗勃窣上金堤顔注媻姍勃窣謂行於叢薄之</hi>
<hi>間也</hi>
　　　縱歩至董氏園亭三首<lb/>
池光修竹裏<hi>昌黎盆池詩池光天影共青青</hi>笻杖季春頭<hi>漢張騫傳</hi>
<hi>在大夏見笻竹杖問之云此客乃賈人市之身毒國</hi>客子愁無柰<hi>杜江邊詩客愁</hi>
<hi>殊未巳昌黎秋雨聮句客子歌無柰</hi>桃花笑不休<hi>李太白古風詩桃花開東園含</hi>
<hi>笑誇白日李冬山即日詩夭桃唯是笑</hi>百年今日勝<hi>勝日見卷前買山藥詩</hi>
萬里此生浮<hi>莊子刻意篇其生若浮</hi>莾莾樽前事題詩記<lb/>
<pb n="KR4d0154_SBCK_015-4b"/>
獨遊<lb/>
　　　　又<lb/>
槐樹層層新緑生客懷依舊不能平<hi>杜不歸詩終身恨不</hi>
<hi>平</hi>自移一榻西牎下要近叢篁聽雨聲<hi>陳後山齋居絶</hi>
<hi>句一枕西牎深閉閤卧聽叢竹雨來時</hi>
　　　　又<lb/>
客子今年駞楬寛鄧州三月始春寒簾鈎掛盡<lb/>
蒲團穩十丈虚庭借雨看<hi>歐文忠詩輕寒漠漠侵駞褐王勃滕王閣</hi>
<hi>詩珠簾暮捲西山雨</hi>
　　　海棠<lb/>
<pb n="KR4d0154_SBCK_015-5a"/>
春雨夜有聲連林杏花落海棠已復動寒食豈<lb/>
寂寞人間有此麗赴我隔年約<hi>樂天芍<graphic n="KR4342" url="https://raw.githubusercontent.com/kanripo/KR-Gaiji/master/images/KR4342.png" mimeType="image/png"/>詩應愁明月落如恨</hi>
<hi>隔年期東坡江月詩幽人赴我約</hi>花葉兩分明春隂耿簾幙東<lb/>
風吹不斷<hi>李太白瀑布詩海風吹不断</hi>日暮臙脂薄<hi>杜曲江對雨詩</hi>
<hi>林花着雨臙脂落</hi>何可無我吟<hi>東坡冨陽詩春山磔磔鳴春禽此間不可無我</hi>
<hi>吟</hi>三呌恨詩惡<hi>三呌見玉延賦國史補柱大保淮南進崔叔清詩德宗謂使者</hi>
<hi>曰此惡詩何用進時謂准勑惡詩</hi>
　　　雨中觀秉仲家月桂<lb/>
月桂花上雨春歸一慿欄東西南北客更得幾<lb/>
回看<hi>檀弓丘也東西南北之人也東坡遊徑山詩此生更得幾囬來</hi>紅衿映肉<lb/>
<pb n="KR4d0154_SBCK_015-5b"/>
色薄暮無乃寒園中如許樹獨覺賦詩難<hi>東坡海棠</hi>
<hi>詩翠䄂卷紗紅映肉杜佳人詩天寒翠䄂薄日暮倚修竹</hi>
　　　香林四首<lb/>
絶愛公家花氣新一林清露百般春是中宴坐<lb/>
應容我只恐微風喚起人<hi>杜即事詩花氣渾如百和香</hi>
　　　又<lb/>
丈人延客非俗物<hi>晋嵇阮在竹林酣飲王戎後往阮曰俗物巳來矣敗人意</hi>
百和香中進一盃<hi>何遜七夕詩月映九微火風吹百和香又見前詩</hi>乞<lb/>
取齊奴錦歩帳與春遮斷曉風來<hi>晋石崇生青州小各齊奴</hi>
<hi>與王愷以奢靡相尚愷作紫綵歩障四十里崇作錦歩障五十里以敵之</hi>
<pb n="KR4d0154_SBCK_015-6a"/>
　　　又<lb/>
誰見䌓香度牖時碧天殘月映花枝固應撩我<lb/>
題新句<hi>見十三卷對酒詩</hi>壓倒韋郎宴寢詩<hi>韋蘇州郡齋燕集詩</hi>
<hi>兵衛森畫㦸宴寢凝清香杜送韋司直詩同病得韋郎摭言揚汝士賦楊嗣復宴詩歸曰我今</hi>
<hi>日壓倒元白</hi>
　　　又<lb/>
簡齋居士不飲酒一入香林更不醒駈使小詩<lb/>
酬曉露絶勝辛苦廣騷經<hi>杜江畔㝷花詩詩酒尚堪駈使在楊雄旁</hi>
<hi>离騷作廣騷</hi>
　　　題簡齋<lb/>
<pb n="KR4d0154_SBCK_015-6b"/>
我牎三尺餘可以閱晦明北省雖巨麗無此風<lb/>
竹聲不着散花女<hi>散花見山水賦</hi>而况使鬼兄<hi>見三卷書懷詩</hi>
世間多岐路<hi>列子大道以多岐亡羊唐溶岐路詩人間多岐路常恐終身行</hi>
居士繩床平<hi>見十三卷題酒務壁詩</hi>未知阮遥集幾屐了<lb/>
平生<hi>見十二卷畫秋山詩</hi>領軍一屋鞋千載笑絶纓<hi>見八卷食</hi>
<hi>虀詩史記滑稽傳停于髠仰天大笑冠纓索絶</hi>槐隂自入户知我喜新<lb/>
晴覔句方未了簡齋真虚名<hi>東坡和子由詩王樹真虚名</hi>
　　　印老索鈍庵詩<hi>鄧州天寧寺</hi>
人言融公懶床上揖賔客我來兩忘揖團團一<lb/>
庵白<hi>懶融見十一卷遊慧林詩柳子厚禅室詩發此結菁茆團團抱虚白</hi>戯談鄧<lb/>
<pb n="KR4d0154_SBCK_015-7a"/>
州禪分食天寜麥竹風亦喜我蕭瑟至日夕出<lb/>
家丈夫事<hi>國史𥙷佳趙公問逕山曰弟子出家得否荅曰出家是大丈夫事非將相</hi>
<hi>所爲</hi>軒裳本兒劇<hi>東坡送小本禪師山林等憂患軒冕亦戯劇</hi>願香驚<lb/>
餘煙<hi>見此卷早起詩</hi>丗故感陳迹<hi>丗故見前卷夜歩詩蘭亭叔俛仰之間巳</hi>
<hi>爲陳迹</hi>固應師未鈍使我不安席<hi>法華經衆生諸根鈍史蘇㤗傳</hi>
<hi>楚王曰寡人卧不安席</hi>時求一滴水爲洗三生石<hi>傳灯録僧問净</hi>
<hi>惠禪師如何是曹源一滴水師云是曹源一滴水僧憫然韶國師於坐側大悟冷齋夜話載賛</hi>
<hi>寜所録僧圎觀將亡謂李源曰吾巳三生爲比丘居湘西岳麓寺有巨石林間甞習禪其上後</hi>
<hi>源至孤山月下見之扣牛角而歌曰三生石上舊精䰟賞月吟風不要論慚愧情人逺相訪此</hi>
<hi>身雖異性長存亦載甘澤謡中與此小異東皮南華寺詩未云借師卓錫泉洗我綺語硯</hi>
<pb n="KR4d0154_SBCK_015-7b"/>
　　　春雨<lb/>
花盡春猶冷覊心只自驚孤鶯啼永晝細雨濕<lb/>
髙城<hi>謝靈運七里瀬詩覊心積秋晨杜歳暮詩寂寞壯心驚又上牛頭寺詩何處鶯啼切</hi>
<hi>又寓居同谷詩竹林爲我啼清晝顧况荅韋應物詩飛雨洒髙城</hi>擾擾成何事<lb/>
悠悠送此生蛛絲閃夕霽隨處有詩情<hi>擾擾見前卷夜</hi>
<hi>歩詩終風詩悠悠我思杜水檻遣心詩深慿送此生</hi>
　　　難老堂周元公家<lb/>
<hi>元翁名壽濂溪先生茂叔之子仕至敝猷閣待制</hi>
城南烏聲和且都我識丈人屋上烏<hi>有女同車詩詢美目</hi>
<hi>都屋上烏見三卷書懷示友詩又老杜贈李四詩丈人屋上烏人好烏亦好</hi>難老堂<lb/>
<pb n="KR4d0154_SBCK_015-8a"/>
中一樽酒不教霜雴上髭鬚<hi>泮水詩永錫難老</hi>樊㑦種<lb/>
梓用莫竭<hi>後漢樊宏甞欲作器物先種梓<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>時人嗤之然積以歳月皆得其用句之</hi>
<hi>笑者咸求假焉後追謚壽張敬侯</hi>丈人向來亦種德<hi>史記貨殖傳一嵗種</hi>
<hi>之以榖十歳樹之以木百歳來之以德東坡爲王復家名亭曰種徳詩云木老德亦熟吾言豈</hi>
<hi>荒唐又寄子姪詩積德已自三丗種</hi>挽回萬事入繩床花竹相看<lb/>
有佳色人生知足一飽多當時恨我弃漁簑題<lb/>
詩素壁虵蚓集<hi>見王延賦</hi>五百年後公摩挲<hi>後漢薊子訓於</hi>
<hi>長安東覇城與一老公其摩挲銅人相謂曰適見鑄此而巳近五百歳矣</hi>
　　　登城樓<lb/>
去年夢陳留今年夢鄧州幾夢即了我一笑城<lb/>
<pb n="KR4d0154_SBCK_015-8b"/>
西樓新晴草木麗落日淡欲收逺川如動揺景<lb/>
氣明田疇<hi>殷仲文南州九井詩景氣多明逺南康記風雨之後景氣明静</hi>百年<lb/>
幾慿欄亦有似我不城隂坐來失白水光不流<lb/>
丈夫貴快意<hi>杜遣興詩丈夫貴壯健快意見前入城詩</hi>少住寛千憂<lb/>
歸嫌簡齋陋局促生白頭<hi>灌夫傳局促効轅下駒</hi>
　　　雨<lb/>
忽忽忘年老悠悠負日長小詩妨學道微雨好<lb/>
燒香簷鵲移時立庭梧滿意凉<hi>白樂大春尽感事詩閑聽鶯語</hi>
<hi>移時立</hi>此身南復北髣髴是它郷<hi>西京賦曽髣髴其若夢</hi>
　　　遊董園<lb/>
<pb n="KR4d0154_SBCK_015-9a"/>
西園可散髪<hi>稽康幽憤詩散髪嵓岫</hi>何必賦遠遊<hi>見十二卷絶塵</hi>
<hi>亭詩</hi>地曠多雄風<hi>風賦此大王之雄風也陳後山晚立詩野曠自多風</hi>葉聲<lb/>
無時休<hi>杜慈恩寺詩烈風于時休</hi>幸有濟勝具枯藜支白頭<lb/>
<hi>丗說許掾好遊山水躰便登陟時云許非徒有勝情實有濟勝之具</hi>平生㑹心處<lb/>
<hi>丗說梁簡文華林園謂左右曰㑹心處不在逺翳然林水便有濠濮間想斍鳥獸禽魚自來親</hi>
<hi>人</hi>未覺身淹留<hi>淹留見此卷西軒寓居詩</hi>散坐青石牀松意<lb/>
淡欲秋<hi>東坡遊栢山詩散坐洪上石唐陳陶杜䳌詩東西青石牀似有幽人蹤</hi>薄<lb/>
雨青衆卉深林耿微流<hi>韋蘇州田家詩微雨衆卉詩</hi>一凉天<lb/>
地德物我俱夷猶<hi>賈島北岳詩有時起霖雨一洒天地德江文通擬古詩物</hi>
<hi>我俱忘懷屈平九歌習不行兮夷猶</hi>東北方用武六月事戈矛<hi>漢張</hi>
<pb n="KR4d0154_SBCK_015-9b"/>
<hi>良傳洛陽非用武之國也</hi>甲裳無乃重腐儒故多憂<hi>荀子非相篇故</hi>
<hi>易曰括囊无咎无譽腐儒之謂也漢黥布傳爲天下安用腐儒哉</hi>珍禽呌髙樹<lb/>
且復寄悠悠<hi>旅熬珍禽竒獸</hi>
　　　夏雨<lb/>
三伏過幾日坐數令人癭<hi>按隂陽書以夏至後第三庚爲𥘉伏第四</hi>
<hi>庚爲中伏立秋後𥘉庚為末伏蓋起於秦德公二年謂金代火而畏火故爲伏杜歸㐮西詩甘</hi>
<hi>霖三伏適巳過三國志賈逵傳注逵與校尉争公事不得理發憤生癭山谷送李德素詩此士</hi>
<hi>落江湖熟思令人癭</hi>片雲忽西行庭樹生光景須臾萬銀<lb/>
竹壯觀發異境<hi>銀竹見十卷秋雨詩</hi>天公終老手一笑破<lb/>
日永<hi>東坡遊蔣山詩老子王摩詰</hi>龍公勿憚煩事了亦俄頃<lb/>
<pb n="KR4d0154_SBCK_015-10a"/>
修竹恬變化依然半䆫影<hi>東坡在頴儔兩張龍公祠詩龍公試手初</hi>
<hi>行雪孟子何許子之不憚煩</hi>
　　　夏夜<lb/>
閑弄玉如意天河白練横時無李供奉誰識謝<lb/>
宣城兩鶴翻明月孤松立快晴南陽半年客此<lb/>
夜滿懷清<hi>謝玄暉至京邑詩金波䴡鳷<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>玉繩低建章李太白有月夜獨酌懷謝眺</hi>
<hi>詩云天上何所有沼迢白五繩斜低建草闕耿耿對金陵漢水舊如練霜江夜清澄長川㵼落</hi>
<hi>月洲渚曉寒凝獨酌扳橋浦古人誰可徴玄暉難再得灑酒氣填膺玄暉望京邑詩餘霞散成</hi>
<hi>綺澄江静如練故李太白金陵城楼詩解道長江静如練令人還憶謝玄暉太白甞供奉輸林</hi>
<hi>謝眺爲宣城太守南史梁簡文帝手執玉如意不相分辨</hi>
<pb n="KR4d0154_SBCK_015-10b"/>
　　　又兩絶<lb/>
虛庭散䇿晚凉生斟酌星河亦喜晴不記墻西<lb/>
有修竹夜風還作雨來聲<lb/>
　　　又<lb/>
待到天公放月時東家喬栢兩虯枝懸知滿地<lb/>
踈隂處不及遥看突兀竒<lb/>
　　　積雨喜霽<lb/>
積雨得一晴開䆫送吾目疊雲帶餘憤<hi>韋蘇州立夏詩</hi>
<hi>疊雲纔吐嶺丘希范侍宴樂遊菀詩雨息雲猶積</hi>遠樹増新緑天公信<lb/>
難料變化雜神速<hi>杜杜鵑詩蒼天変化誰料得唐李靖傳兵機以速爲神</hi>
<pb n="KR4d0154_SBCK_015-11a"/>
<pb n="KR4d0154_SBCK_015-12a"/>
枝梧<hi>一作楚樹昌黎琴操巫咸上天兮識者其誰東坡送劉景文詩白雲在天不可呼杜</hi>
<hi>聽許十誦詩詩陶謝不枝梧</hi>
増廣箋註簡齋詩集卷第十五<lb/>
</p>
<p>
</p>
  </div>
</body>
</text>
</TEI>
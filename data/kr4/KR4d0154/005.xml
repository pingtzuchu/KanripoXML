<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0154_SBCK_005-1a"/>
增廣箋註簡齋詩集卷第五<lb/>
　　　　　　竹坡　胡　稺　仲孺箋<lb/>
　　　十月<lb/>
十月北風催歳闌九衢黃土汚儒冠<hi>老杜狄明府詩早歸来黄</hi>
<hi>上汚人眼易迷</hi>歸鴉落日天機熟<hi>荘子大宗師耆欲深者天機淺</hi>老鴈長<lb/>
雲行路難<hi>古楽府有行路誰</hi>欲詣熱官憂冷語<hi>北斉王晞爲井州司</hi>
<hi>馬昭帝欲用為侍中苦辝謂人曰非不爱熱官但思之爛熟尓外史檮杌孟蜀時潘在迎以財結權</hi>
<hi>要或戒之乃曰非是求援不欲以冷語冰人耳</hi>且求濁酒寄清歡<hi>絶交書濁酒一</hi>
<hi>盃</hi>孤吟坐到三更月枯木無枝不受寒<hi>枯木見三卷北風詩</hi>
　　　題小室<lb/>
<pb n="KR4d0154_SBCK_005-1b"/>
暫脫朝衣不當閑<hi>張籍題韋郎中新亭詩新酒欲開期好客朝衣暫脫見閑身</hi>
澶州夢斷巳多年<hi>先生登政和三年上舎第即為澶州教授</hi>諸公自致<lb/>
青雲上<hi>史范睢傳須賈曰不意君能自致於青雲之上</hi>病客長齋繡佛前<lb/>
<hi>杜八仙歌蘇晉長齋綉佛前</hi>隨意時爲師子卧<hi>阿含經師子夜卧右脇在地累足尾</hi>
<hi>後至明見身不正則慙正則喜</hi>安心懶作野狐禪<hi>安心見一卷風月堂詩趙州云若記</hi>
<hi>一箇元字脚万刼當作野抓精</hi>爐煙忽散無蹤跡屋上寒雲自黯然<lb/>
　　　次韻張迪功春日<lb/>
年年春日寒欺客今日春無一半寒不覺轉頭<lb/>
逢歳換<hi>白楽天自詠萬事轉頭空</hi>便湏揩目待花看<hi>東坡海棠詩忽</hi>
<hi>逢絶艶照衰朽嘆息無言揩病目</hi>争新遊女幡垂鬢<hi>後漢志立春之日皆</hi>
<pb n="KR4d0154_SBCK_005-2a"/>
<hi>立青幡陳徐陵雜曲立春歴日自當新正月春幡底湏故山谷立春詩鄰娃似与春争道酥滴</hi>
<hi>花枝剪綵幡</hi>依舊先生日照盤<hi>唐薛令之為右庻子時宫僚清淡令之為</hi>
<hi>詩曰朝日岀團團照見先生盤盤中何所有首蓿長闌干飯歮匙難進羔稀箸易寛只可謀朝</hi>
<hi>夕何由保歳寒</hi>從此不憂風雪厄<hi>陳後山九日詩風雨和更作三厄</hi>杖<lb/>
藜時可過蘇端<hi>荘子讓王篇原憲杖藜應門過蘇端見卷前連雨詩</hi>
　　　又和歳除感懐用前韻<lb/>
官情吾與歳俱闌<hi>白楽天酧李少府詩官情隨歳閑</hi>只有詩盟<lb/>
偶未寒<hi>左傳哀十二年<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>可㝷也亦可寒也東坡荅仲屯田詩千里詩盟忽重尋</hi>鬢<lb/>
色定從今夜改梅花已判隔年㸔髙門召客車<lb/>
稠疊<hi>髙門漢于定囯事謝靈運過始寕墅詩岩峭嶺稠疊</hi>下里燒香篆屈<lb/>
<pb n="KR4d0154_SBCK_005-2b"/>
盤<hi>宋玉對楚問歌郢中者曰下里巴人李賀沙路曲金窠篆字紅屈盤</hi>我亦三<lb/>
盃聊復尓<hi>李太白獨酌詩三杯通大道晋阮咸曰未能免俗聊復尓耳</hi>夣回<lb/>
鵷鷺出朝端<hi>唐上官儀曰接武䕫龍簉羽鵷鷺王儉禇淵碑蹔遂冲旨改授朝端</hi>
　　　張迪功携詩見過次韻謝之二首<lb/>
黄紙紅旗意未闌<hi>楽天与刘十九同宿詩紅旗破賊非吾事黄紙除書无我</hi>
<hi>名東坡杜介熙熈堂詩黄紙紅旗心巳灰老杜遣悶詩百遍相過意未䦨</hi>青衫俱不救<lb/>
飢寒<hi>樂天春去詩青衫不改去年身</hi>乆荒三徑未得返<hi>歸去来辝三徑</hi>
<hi>就荒</hi>偶有一錢何足㸔<hi>老杜空囊詩囊空恐羞澁留得一錢㸔</hi>世事<lb/>
豈能磨鐡硯<hi>五代史桑維翰𥘉㪯進士主司悪其姓以桑䘮同音人勸從他求仕</hi>
<hi>桑鑄硯以示人曰硯弊則改而它仕卒以進士及苐</hi>詩盟聊可歃銅盤<hi>史記</hi>
<pb n="KR4d0154_SBCK_005-3a"/>
<hi>毛遂㪯銅盤進之楚王曰王當㰱血而定從</hi>不嫌野外時迂蓋政要<lb/>
相從叩两端<hi>杜有客詩不嫌野外无供給叩两端見論語</hi>
　　　又<lb/>
黄鷄白日唱𥘉䦨<hi>白楽天守杭日遺歌者啇玲瓏歌莫為使君不解歌聽唱</hi>
<hi>黄鷄与白日黄雞催䁱丑前鳴白日催人酉後没</hi>便覺杯觴耐薄寒坐<lb/>
上客多真足樂<hi>見一卷和謝文驥詩</hi>床頭易在不湏㸔<hi>丗說</hi>
<hi>王湛兄子済甞詣湛見床頭有周易問曰何用此湛曰体中不佳時脫復看耳</hi>更思深<lb/>
徑挼紅蘂<hi>南唐馮延巳謁金門詞閑引鴛鴦杳徑裏手挼紅杏蘂先生自註是日遊</hi>
<hi>小園張屡㪯此詞</hi>政待移厨洗玉盤<hi>老杜嚴公枉駕詩竹裏行厨洗玉盤</hi>
苦恨重城催興盡歸時落日尚雲端<hi>晉王徽之云㒷尽而返</hi>
<pb n="KR4d0154_SBCK_005-3b"/>
　　　即席重賦且約再遊<hi>二首</hi>
墻頭花定覺風䦨墻外池深酒亦寒馬徤莫愁<lb/>
歸路逺詩成未許俗人㸔<hi>唐李涉葵花詩此花莫遣俗人看</hi>釣<lb/>
魚不用㝷温水<hi>昌黎贈侯喜詩吾黨侯生字叔起呼我持竿釣温水後云温水</hi>
<hi>㣲茫絶又流深如車轍闊容輈蝦墓跳過雀児深此縱有鱼何足求</hi>濯髪真如到<lb/>
洧盤<hi>騷經夕次于窮石兮濯髪乎侑盤王注禹大傳曰洧盤之水止奄兹山宓妃好清㓗</hi>
<hi>暮舎窮石之室朝沐洧盤之水</hi>一笑得君天所借尊前無地着<lb/>
憂端<hi>陳後山詠周昉畫李太白眞詩斗酒百篇天所借老杜得弟消息詩憂端且歳時</hi>
　　　又<lb/>
詩情不與歳情闌春氣猶兼水氣寒恠我問花<lb/>
<pb n="KR4d0154_SBCK_005-4a"/>
終不語<hi>歳情䦨見前詩温庭筠惜春詞百舌問花花不語嚴憚詩尽目問花花不語爲</hi>
<hi>誰零落爲誰開</hi>須公走馬更來㸔<hi>昌黎荷花行走馬来看立不正</hi>共知<lb/>
浮世悲駒隙<hi>見八音歌注</hi>即見平波散芡盤<hi>昌黎獨酌詩曲</hi>
<hi>樹行藤角平池散芡盤</hi>得一老兵雖可飲從今取友要湏<lb/>
端<hi>晉書謝奕甞逼桓温飲温起走遂引温一老兵共飲曰失一老兵得一老兵亦何足怪</hi>
　　　次韻家叔<lb/>
衮衮諸公車馬塵<hi>杜贈鄭虔詩諸公衮衮登䑓省韋蘇州有所思詩往来車</hi>
<hi>馬塵</hi>先生孤唱發陽春<hi>宋玉對楚問客有歌於郢中者曰陽春白雪囯中属</hi>
<hi>而和之者数十人而巳是以曲弥髙而和弥寡</hi>黄花不負秋風意<hi>杜簡崔評</hi>
<hi>事詩浮雲不負青春色</hi>白髪空隨丗事新<hi>李太白寄遠詩白髪一何新東</hi>
<pb n="KR4d0154_SBCK_005-4b"/>
<hi>坡荅李頎詩年来白髪驚秋速長恐青山与出新</hi>閉户讀書真得計<hi>楚囯</hi>
<hi>先賢傳孫敬常閉户讀書莊子徐无鬼篇於魚得計陳後山荅顔生詩問舎求田真得計</hi>
載肴從學豈無人<hi>揚雄家貧時有好事者載酒肴從遊斈羔裘詩豈无它人</hi>
只應又𬒳支郎笑從者依前困在陳<hi>髙僧傳支謙博覧經</hi>
<hi>籍时人語曰支郎眼中黄形軀雖細是智囊</hi>
　　　次韻荅張迪功坐上見貽張將赴南都任<hi>二首</hi>
足錢便可不湏侯<hi>南史周文育詣卜者卜者曰君北下不過作令長南入則</hi>
<hi>爲公侯周曰足錢便可誰望封侯</hi>免對妻児賦百憂<hi>杜百憂集行入門依</hi>
<hi>舊四壁空老妻覩我顔色同癡児未知父子礼呌怒索飯啼門東</hi>一笑相逢亦<lb/>
竒事<hi>唐陳羽送灵一上人詩十年勞遠別一笑喜相逢又上青山去青山千万重王義之</hi>
<pb n="KR4d0154_SBCK_005-5a"/>
<hi>帖欲一游目汶領得果此縁一段竒事也</hi>平生所得是清流<hi>趙景真與嵇茂</hi>
<hi>斉書吾子植根劳苑擢秀清流</hi>談天安用如鄒子掃地還應學<lb/>
趙州<hi>先生自注是日坐上談天說佛史記鄒衍天之辨故斉人頌曰談天衍傳灯録趙州</hi>
<hi>東院従諗師自掃地人問善知識為什麽有塵師曰外来</hi>南北東西底非夢<lb/>
心閑隨處有眞游<hi>莊子天運篇古之至人叚道於仁託宿於義游逍遥之墟</hi>
<hi>食苟簡之田立不貸之圃古者謂是採真之游</hi>
　　　又<lb/>
千首能輕萬户侯<hi>杜牧之寄張祜詩誰人得似張公子千首詩輕万户侯</hi>
誦君佳句解人憂<hi>老杜贈李太白詩李侯有佳句</hi>夣闌塵裏功<lb/>
名晚<hi>杜将曉詩壯惜身名晩陳後山別黄徐州詩白頭未斍功名晚</hi>笑罷尊前<lb/>
<pb n="KR4d0154_SBCK_005-5b"/>
歳月流<hi>孔融書歳月不居時莭如流</hi>世事無窮悲客子梅花<lb/>
欲動憶吾州<hi>梅花𣣔動見三卷北風詩老杜丘春詩忽憶兩京梅發時</hi>明朝<lb/>
又作河梁别<hi>李陵送蘇武使匈奴詩携手上何梁遊子暮何之徘徊溪路側恨恨</hi>
<hi>不能辝</hi>莫負平生馬少游<hi>後漢馬援云吾從弟少㳺常哀吾多大志曰士</hi>
<hi>生一丗但取衣食裁足御欵叚馬乗下澤車使郷里稱善人可矣致求嬴餘但自苦耳當吾在</hi>
<hi>浪泊西里間虜未㓕時下潦上霧毒氣薰蒸卧念少游平生時語何可得也</hi>
　　　送張迪功赴南京掾<hi>二首</hi>
士固難推挽<hi>左㐮公十四年臧孫曰衛君必入夫二子者或推之或挽之欲無入</hi>
<hi>得乎山谷和秦少章詩/土固難得挽時聞有詔除</hi>君其自寵珍<hi>刘公幹贈五官中郎将詩勉哉</hi>
<hi>修令德北面自寵珍</hi>詩成建安子<hi>建安七子即孔融陳琳王粲徐幹阮瑀應瑒刘楨建安乃</hi>
<pb n="KR4d0154_SBCK_005-6a"/>
<hi>漢獻年号</hi>名到斗南人<hi>唐狄仁傑/傳藺仁基曰狄公之賢北斗以南一人而巳</hi>晚<lb/>
歳還爲客<hi>杜寄刘峽州詩遲暮嗟爲客</hi>㣲官只爲身<hi>微官見三卷書</hi>
<hi>懐詩老杜哀蘇源明詩負米晩爲身</hi>向來書盡熟去不愧張廵<hi>昌黎</hi>
<hi>書張廵傳後云有于嵩者少依廵甞讀漢書廵曰何爲又讀此嵩曰未熟廵曰吾於書讀不過三徧</hi>
<hi>終身不忘因誦嵩所讀書嵩驚以爲廵偶熟此卷因乱抽它帙又取架上諸書以試无不尽然</hi>
　　　又<lb/>
岸闊舟仍小林空風更多能堪幾寒暑<hi>見第一詩</hi>又<lb/>
作隔山河<hi>趙景真与嵆茂斉書山川悠隔</hi>㸔客休題鳯<hi>丗說嵇康与吕安友</hi>
<hi>善毎一相思千里命駕後值康不在嵇喜苦延之不入題門作鳯字而去喜不斍</hi>將書莫<lb/>
換鵝<hi>晋王羲之爲山隂道士冩道德經籠鷄而歸李大白送賀監詩山隂道士如相見應寫黄</hi>
<pb n="KR4d0154_SBCK_005-6b"/>
<hi>庭換白鵝</hi>功名大槐國<hi>陳翰異聞集淳于棼宅南有古槐生飲其下醉夢乗車入槐穴</hi>
<hi>見大城朱門題曰大槐安囯王用生爲駙馬作南柯太守後位居台輔生五男二女榮盛莫此乃命</hi>
<hi>生暫歸遂寤斜日未隱餘尊尚淳因尋槐穴洞然容一榻有土壌為城郭臺殿之狀有蟻数斛</hi>終要<lb/>
白鷗波<hi>杜贈韋左丞詩白鷗波浩蕩列子海上有好鷗鳥者旦而之海上従鷗鳥游鷗鳥至数百</hi>
　　　梅花<lb/>
高花王質照窮臈破雪数枝春巳多一時傾倒東<lb/>
風意桃李争春奈晚何<hi>王逸九思委玉質兮泥塗丗說庾公謂孫㒷公曰衛</hi>
<hi>永風韻雖不及卿諸人傾倒処亦不近東坡和少㳺梅詩化工未議蘇羣槁先向寒梅一傾倒山谷</hi>
<hi>寄杜家父詩紅紫争春觸処開又贈李材叟詩紫冠黄鈿網絲窠蝶粉蜂圍柰晚何</hi>
增廣箋註簡齋詩集卷第五<lb/>
</p>
<p>
</p>
  </div>
</body>
</text>
</TEI>
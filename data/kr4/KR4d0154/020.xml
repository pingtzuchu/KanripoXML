<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0154_SBCK_020-1a"/>
増廣箋註簡齋詩集卷第二十<lb/>
　　　　　　竹　坡胡　穉　仲孺箋<lb/>
　　　居夷行<lb/>
遭亂始知承平樂居夷更覺中原好<hi>君子陽陽詩君子遭</hi>
<hi>亂語子欲居九夷</hi>巴陵十月江不平萬里北風吹客倒<lb/>
<hi>見十卷遊玉仙觀詩</hi>洞庭葉稀秋聲歇黄帝樂罷川杲杲<lb/>
<hi>莊天運黄帝張咸池之樂於洞庭</hi>君山偃蹇横歳暮天映湖南<lb/>
白如掃<hi>唐髙適登百丈峯詩漢壘青冥冥胡天白如掃</hi>人丗多違壯士<lb/>
悲<hi>丗相違見十二卷送相僧詩老杜移居公安詩流年壯士悲</hi>干戈未定書<lb/>
生老<hi>老杜苦戦行干戈未定哭壯士</hi>楊州雲氣鬰不動白首頻<lb/>
<pb n="KR4d0154_SBCK_020-1b"/>
回費私禱<hi>古今注黄帝与蚩大戦常有五色雲氣止於帝上漢紀季所居上常有雲</hi>
<hi>氣</hi>后勝誤齊巳莫追<hi>戰國䇿后勝相斉受秦間金勸王建朝秦不修攻戦</hi>
<hi>之俻後斉王入秦處之松柏之間餓而死</hi>范蠡圗越當若爲<hi>史記范蠡事越</hi>
<hi>苦身戮力爲勾踐深謀二十餘年竟滅呉報㑹稽之耻</hi>皇天豈無悔禍意<lb/>
<hi>左傳隱十一年公日天其以礼悔禍于許</hi>君子慎惜經綸時<hi>屯卦君子以經</hi>
<hi>綸</hi>願聞羣公張王室臣也安眠送餘日<hi>左傳宣十八年</hi>
<hi>公孫歸父欲去三桓以張王室</hi>
　　　又登岳陽樓<lb/>
岳陽樓前丹葉飛欄干留我不須歸洞庭鏡靣<lb/>
平千里却要君山相發揮<hi>白樂天登東樓詩水心如鏡面千里無纎</hi>
<pb n="KR4d0154_SBCK_020-2a"/>
<hi>毫東坡荅刘涇詩微風不起鏡面平安得一舟如葉輕刘夣得楊栁枝詞挑李紅白皆誇好須</hi>
<hi>得垂楊相發揮山谷登岳陽楼詩岳陽楼上望君山又云銀岀淮裏看青山</hi>
　　　除夜<lb/>
城中爆竹巳殘更朔吹翻江意未平<hi>神異經山臊畏爆竹</hi>
<hi>東坡和秦少章詩潮打西陵意未平</hi>多事鬢毛隨節換盡情燈火<lb/>
向人明比量舊歳聊堪喜流轉殊方又可驚明<lb/>
日岳陽樓上去島煙湖霧看卷生<hi>西都賦殊方異類</hi>
　　　又<lb/>
萬里江湖憔悴身鼕鼕街鼓不饒人只愁一夜<lb/>
梅花老看到天明付與春<hi>史記屈原至江濵行吟澤畔顔色樵悴形</hi>
<pb n="KR4d0154_SBCK_020-2b"/>
<hi>容枯槁唐馬周傳京師晨暮傳呼以警衆周建白置鼔代之俗日鼙二鼔</hi>
　　　火後問舎至城南有感<lb/>
䰟傷瓦礫舊曽遊尚想奔煙萬馬遒遂替胡兒<lb/>
作正月絶知回禄相巴丘書生性命驚頻試客<lb/>
子茅茨費屢諶唯有君山故窈窕一眉晴緑向<lb/>
人浮<hi>曾遊見十六卷崇山詩左傳昭公十八年鄭子産禳火千玄冥回禄火神桞子厚賀</hi>
<hi>王叅元失火書是祝融回禄之相吾子也昌黎南山詩天宇浮脩眉濃緑畫新就</hi>
　　　晩登燕公樓<hi>唐張說封燕公甞坐累徙岳州今樓在成比</hi>
欄干納清曉拄杖追黄鵠<hi>黄鵠見六卷苔張元方詩</hi>燕公不<lb/>
相待使我立於獨<hi>莊子田子方孔子見老聃便而待之少焉見曰向者先生</hi>
<pb n="KR4d0154_SBCK_020-3a"/>
<hi>似遺物离人而立於獨也老杜觸目詩鵉皇不相待</hi>霧收天落川日動春<lb/>
浮木舉手謝時人㣲風吹野服<hi>㪯手謝時人見十三卷赴陳留</hi>
<hi>詩礼記郊特牲草苙而至尊野服也</hi>
　　　火後借居君子亭書事四絶呈粹翁<lb/>
<hi>粹翁姓王名摭樞宻彦霖名岩叟之子</hi>
天公惡劇逐畨新<hi>惡劇見十七卷扺回谷詩陳后山榴花詩白頭喜遇一番</hi>
<hi>新</hi>頼是今年有主人君子亭中眠白晝燕公楼<lb/>
上眺青春<hi>老杜夔府書懷詩髙枕虚眼晝</hi>
　　　又<lb/>
祝融回禄意佳哉挽我梅花樹下來一夜東風<lb/>
<pb n="KR4d0154_SBCK_020-3b"/>
不知惜月明滿樹十分開<hi>祝融見四卷雨詩回禄見前火後詩</hi>
　　　又<lb/>
斫竹和梢編作籬㣲風如在竹林時無人來訪<lb/>
龐居士晚日踈隂光陸離<hi>傳灯録龐居士名藴字道玄</hi>
　　　又<lb/>
入山從此不湏深君子亭中人不㝷青竹短籬<lb/>
圍晝静梅花兩樹照春隂<lb/>
　　　再賦<lb/>
西園芳氣雨餘新喚起亭中入定人爲報使君<lb/>
多醸酒梅花落盡不関春<hi>江文通雜体詩凉風盪芳氣陸士衡擬古</hi>
<pb n="KR4d0154_SBCK_020-4a"/>
<hi>詩芳氣隨風結</hi>
　　　又<lb/>
楊州雲氣鬱佳哉百慮方横吉語來却看詩書<lb/>
安隱在竹籬隂裏得時開<hi>佳哉吉語並見十四卷次南陽詩易係辝</hi>
<hi>百慮而一致孟子困於心衡於慮而後作楞嚴經是大安隱老杜収何南却看妻子愁何有謾</hi>
<hi>卷詩書喜欲狂</hi>
　　　又<lb/>
危樓只隔一重籬誰見扶笻獨上時如許江山<lb/>
懶搜句燕公應笑我支離<hi>莊人間丗攴離其飛言四攴離析也</hi>
　　　又<lb/>
<pb n="KR4d0154_SBCK_020-4b"/>
欲識道人門徑深水僊多處試來㝷青裳素靣<lb/>
天應惜乞與西園十日隂<hi>東坡喜雪詩瓊瑶欲尽天應措更遣清光</hi>
<hi>續殘月秦少游牽牛花詩仙衣染得天邊碧乞与人間向曉看</hi>
　　　二十一日風甚明日梅花無在者獨紅<lb/>
　　　蕚留枝間甚可愛也<lb/>
昨日梅花猶可攀今朝殘蕚便斕班群仙巳御<lb/>
東風去緫脫絳𬒮留林間<hi>李長吉楽辝翠錦斕班滿層道御風見一卷風月堂詩</hi>
　　　詠水僊花五韻<lb/>
僊人緗色裘縞衣以裼之<hi>礼記玉藻君衣狐白裘錦衣以裼之鄭注</hi>
<hi>裘褻故爲衣覆之使可裼也柦而有夜曰裼緗色見前山藥詩</hi>青幌紛委地獨<lb/>
<pb n="KR4d0154_SBCK_020-5a"/>
立東風時吹香洞庭暖弄影清晝遲寂寂籬落<lb/>
隂亭亭與予期誰知園中客能賦會眞詩<hi>元積鸎鸎</hi>
<hi>傳唐貞元中張生惑中表妹崔鸎鸎因綴春詞託其婢紅娘喻情崔荅詩有皇夕之期後遂奔</hi>
<hi>焉張乃賦㑹眞詩三十韵稹又續賦三十韻見張君房䴡情集</hi>
　　　望燕公樓下李花<lb/>
燕公樓下繁華樹一日遥看一百回羽蓋夣餘<lb/>
當晝立<hi>蜀志先主舎東桑樹童童如小車蓋戯言吾當乗此羽葆蓋車昌黎楸樹詩青</hi>
<hi>幢紫蓋立童童細雨浮湮作綵籠</hi>縞衣風急過墻來<hi>昌黎李花詩長姬香</hi>
<hi>御四羅列縞裙練帨無等差出其東門詩縞衣綦巾</hi>洛陽路不容春到南<lb/>
國花應爲客開今日豈堪簮短髮感時傷舊意<lb/>
<pb n="KR4d0154_SBCK_020-5b"/>
難裁<hi>東坡苔刀景純詩康時懐舊一悲凉</hi>
　　　陪粹翁舉酒於君子亭下海棠方開<lb/>
丗故驅人殊未央聊從地主借繩床<hi>蘇武詩歡楽殊未央</hi>
<hi>地主見十六卷秋思詩䋲床見十三卷題酒務壁詩</hi>春風浩浩吹遊子暮<lb/>
雨霏霏濕海棠<hi>牧之東兵詩便逐春風浩浩声又寄逺詩溪邊殘照雨霏霏</hi>
去國衣冠無態度<hi>去國見十四卷過鄭倉䑓詩論語君子正其衣冠荀子修</hi>
<hi>身篇容皃態度進退趨行由礼則雅</hi>隔簾花葉有輝光<hi>南史夏侯亶好音楽</hi>
<hi>有妓妾無𬒳服姿容毎有客常隔簾奏之東坡岐亭贈王季常詩家有紅頰兒能唱緑頭鴨行</hi>
<hi>當隔簾見花霧輕羃羃阮嗣宗詠懷詩夭夫桃李紅灼灼有輝光</hi>使君禮數能<lb/>
寛否酒味撩人我欲狂<hi>老杜嚴公枉駕詩自識將軍礼数寛撩人見十</hi>
<pb n="KR4d0154_SBCK_020-6a"/>
<pb n="KR4d0154_SBCK_020-7a"/>
<hi>事蓋誤用耳</hi>談經管㓜安<hi>見十七卷寄季申詩</hi>向來甘寂寞不<lb/>
是爲艱難㣲月扶踈樹空園浩蕩寒細題今夕<lb/>
景持與古人看<hi>晋武帝問王戎日夷甫當山誰比戎日未見其此當於古人中求耳</hi>
　　　隂雨<lb/>
隂風三日吹南極二月巴陵寒裂石長林巨木<lb/>
受軒輊洞庭倒流瀟湘黒<hi>東坡梅詩一夜東風吹石裂六月詩如輕</hi>
<hi>如軒老杜送弟詩清海天軒輕倒流見六卷和元方詩</hi>君不見古廬竹扉<lb/>
聲䇿䇿<hi>白楽天秋月詩落葉声䇿策</hi>中有竛竮落南客<hi>昌黎南海</hi>
<hi>神庿碑人士之落南不歸者</hi>曽經破膽向炎官<hi>漢谷永傳臣永所以破膽</hi>
<hi>寒心顔注言惧甚南史王融矯詔立王子良太斈生魏准鼓成之及融誅召准入省舎詰問遂</hi>
<pb n="KR4d0154_SBCK_020-7b"/>
<hi>㩴而死斈体皆青時謂准膽破昌黎青龍寺詩赫赫炎官張火傘</hi>敢不修容待<lb/>
風伯<hi>檀弓子貢入於其廐而修容焉風伯見四卷連雨詩</hi>
　　　雨<lb/>
霏霏三日雨藹藹一園青霧澤含元氣風花過<lb/>
洞庭地偏寒浩蕩春半客竛竮多少人間事天<lb/>
涯醉又醒<hi>老杜寒食詩寒食江村路風花髙下飛李太白送陳郎中歸衡陽詩廽飆</hi>
<hi>吹散五峯雪往往飛花入洞庭陶淵明飲酒詩心逺地自偏老杜新安吏詩瘦男獨竛竮東坡和子由園中草木詩走鞭瘦竛竮</hi>
　　　春寒<lb/>
二月巴陵日日風春寒未了怯園公海棠不惜<lb/>
臙脂色獨立𪷟濛細雨中<hi>先生自住惜居月園遂自號園公按陳留</hi>
<pb n="KR4d0154_SBCK_020-8a"/>
<hi>志㐮邑園庾始居園中故代謂之園公烟脂見十五卷海棠詩</hi>
　　　次韻傳子文絶句<lb/>
風雨門前十日泥荒街相伴只笻枝從今老子<lb/>
都無事落盡園花不賦詩<hi>杜狂歌行長安秋雨十日泥</hi>
　　　周尹潜過門不我顧遂登西樓作詩見<lb/>
　　　寄次韻謝之三首<hi>尹潜名莘錢塘周邠字開祖之孫也甞爲</hi>
<hi>岳州决曹椽苦思爲詩先生與諸公皆欽畏之</hi>
曉䆫飛雪愜幽聽起覔新詩自啓扄不覺髙軒<lb/>
墻外過貪看萬鶴舞中庭<hi>昌黎僧皇甫湜訪李賀賀作髙軒過得之万鶴舞見二卷春春詩</hi>
　　　又<lb/>
<pb n="KR4d0154_SBCK_020-8b"/>
堪笑臞仙也耐寒飛花端合上樓看深知壯觀<lb/>
増詩律洗盡元和到建安<hi>臞仙見山水賦老杜賀沈貟外詩詩律群</hi>
<hi>公問唐元積傳<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>長於詩与白号易名相埒天下傳諷號元和体刘勰云建安体陳思爲之傑刘王次之</hi>
　　　又<lb/>
𫾣門俗子令我病靣有三寸康衢埃風饕雪虐<lb/>
君馳去蓬户那無酒一杯<hi>賈島詩僧𫾣月下門列子仲尼篇堯㣲服</hi>
<hi>遊於康衢尓雅四逹謂之衢五逹謂之康昌黎祭張貟外文歳弊兇寒雪虐風饕史記游俠傳</hi>
<hi>季次源憲終身空室蓬户老杜江楼夜宴詩對月那無酒</hi>
　　　城上晚思<lb/>
獨慿危堞望蒼梧落日君山如畫圗無數栁花<lb/>
<pb n="KR4d0154_SBCK_020-9a"/>
飛滿岸晚風吹過洞庭湖<hi>刘長卿詩危堞空崔嵬</hi>
　　　雨中對酒庭下海棠經雨不謝<lb/>
巴陵二月客添衣草草杯觴恨醉遲燕子不禁<lb/>
連夜雨海棠猶待老夫詩<hi>老杜遣㒷詩誦得老夫詩</hi>天翻地<lb/>
覆傷春色<hi>刘啇胡笳曲天番地覆誰得知</hi>齒豁頭童祝聖時白<lb/>
竹籬前湖海闊茫茫身丗兩堪悲<hi>昌黎進斈解頭童齒豁</hi>
増廣箋註簡齋詩集卷第二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0154_SBCK_014-1a"/>
増廣箋註簡齋詩集卷第十四<lb/>
　　　　　　竹　坡　胡穉仲孺箋<lb/>
　　　秋夜詠月<lb/>
庭樹日日踈<hi>張景陽雜詩宻葉日夜踈唐髙蟾詩君恩秋後葉日日向人踈</hi>稍<lb/>
覺夜月添<hi>昌黎竹逕詩若要添風月應除数百竿</hi>推愁了此叚卷<lb/>
我三間簾<hi>見五卷荅張迪功詩杜對月詩捲簾還照客</hi>黃花墙隂逺<lb/>
白髪露氣嚴<hi>昌黎短檠欹風露氣入秋堂涼</hi>平生六尺影隨我<lb/>
送凉炎<hi>史記晏子傳長不滿六尺又李太白月下獨酌詩影徒隨我身</hi>踏破千<lb/>
憂地<hi>杜水㑹渡詩入舟已千憂</hi>投老乃自嫌<hi>晉王羲之傳懷祖投老可得僕</hi>
<hi>射又劉毅傳頗自嫌事詩白樂天花前嘆幾人得老莫自嫌</hi>尚想采石江宫<lb/>
<pb n="KR4d0154_SBCK_014-1b"/>
錦映霜蟾<hi>李大白甞歩月自采石至金陵着官錦𫀆坐舟中旁若无人</hi>夜半<lb/>
賦詩成起舞魚龍兼辦此詎難事取快端冝廉<lb/>
<hi>太白月下獨的詩我欲影徘徊我舞影零亂晉祖逖中夜聞雞起舞</hi>
　　　入城<lb/>
竹輿聲伊鴉路轉登古原孟冬郊澤曠細水鳴<lb/>
蘆根霧収浮屠立天闊鴻鴈奔平生厭喧閙快<lb/>
意三家村<hi>史記李斯傳快意當前適觀而巳矣傳灯録洪州東山慧帥荅僧問岩主</hi>
<hi>是甚麽人云三家材裏覔什麽</hi>思生長林内<hi>絶交詩此由禽鹿長而見覊則狂顧</hi>
<hi>頓纓赴蹈湯火雖節以金玉饗以嘉肴愈思長林而志在豊草也</hi>故園歸不存<lb/>
<hi>見八卷樂文卿比園詩</hi>欲爲唐衢哭聲出且復吞<hi>國史𥙷唐衢老</hi>
<pb n="KR4d0154_SBCK_014-2a"/>
<hi>而無成善哭音調哀切聞者泣下老杜送舅詩臨風欲慟哭聲出已復吞</hi>
　　　夜歩隄上三首<lb/>
丗故生白髪<hi>絶交書丗故煩其慮</hi>意行無與期<hi>列子管夷吾曰恣意</hi>
<hi>之所欲行劉夢得蛮子歌意行無舊路</hi>平生木上座臨老始相知<lb/>
<hi>木上座見山水賦老杜得家書詩臨老覊孤極又得弟消息詩不知臨老日</hi>月中沙<lb/>
岸永歳暮河流遟留侯廟前柳葉盡空離離百<lb/>
年信難料䞉賦竒絶詩<hi>杜龍門閣詩百年不敢料</hi>
　　　又<lb/>
人間睡聲起幽子方獨歩倚杖看白雲亭亭水<lb/>
中度十月鴈背髙三更河流去物生各擾擾念<lb/>
<pb n="KR4d0154_SBCK_014-2b"/>
此煎百慮聊將憂出心數遍橋西樹<hi>莊子天道篇膠膠擾</hi>
<hi>擾乎老杜羌村詩撫事煎百慮又曝日詩憂丗心力弱</hi>
　　　又<lb/>
旋買青芒鞋<hi>見六卷和元芳用韻詩</hi>去踏沙頭月<hi>東坡送陳傳道</hi>
<hi>詩君行踏殘月</hi>爭教冠蓋地着此影突兀<hi>曹子建詩清夜遊西園冠</hi>
<hi>蓋相追隨山谷餞顧子敦詩祇園冠蓋地東坡和張舜民詩班心突兀見長身</hi>樹寒栖<lb/>
鳥動風轉孤管發月色夜夜佳<hi>見一卷風月堂詩</hi>人生<lb/>
事如髪<hi>都人士詩綢直如髪昌黎送文暢師詩時日多如髪</hi>夢中續清遊<lb/>
<hi>東坡江月詩三更山吐月栖鳥亦驚起起㝷夢中遊清絶正如此</hi>濃露濕銀闕<lb/>
<hi>見十卷中秋无月詩</hi>
<pb n="KR4d0154_SBCK_014-3a"/>
　　　早起<lb/>
竟夜聞落木<hi>月令草木黄落杜昔遊詩竟夜伏石閣</hi>雨歇䆫如新<lb/>
<hi>韋蘇州憶曲木遊讌詩雨歇林光変又憶元二詩雨歇万井春</hi>披衣有忙事簷<lb/>
前看歸雲<hi>杜貽柳少府詩柳侯披衣笑唐韓渥即日詩須信閑人有忙事早来衝雨</hi>
<hi>覔漁師</hi>𥘉陽上林端鴉背明紛紛<hi>王昌齡長信怨玉顔不及寒鴉</hi>
<hi>色猶帶朝陽日影来</hi>我亦迫經課日計在一晨<hi>韓鄂四時纂要正月</hi>
<hi>雜木門俗云一日之計在一晨一年之計在一春</hi>再燒結願香稍洗三<lb/>
生勤<hi>樹萱録有郎官夢謁老僧干松林中前有爐香煙甚微僧曰此是檀越結願香香煙</hi>
<hi>尚存檀越巳三生三榮朱紫矣東坡和陶示周掾詩未𥙷平生勤</hi>羣公持丗故<lb/>
白髪到幽人<hi>雲漢詩羣公先正丗故見前夜歩詩</hi>幸不識竒字門<lb/>
<pb n="KR4d0154_SBCK_014-3b"/>
絶車馬塵誰能共此䆫竹影可與分<hi>漢楊雄傳賛劉棻甞</hi>
<hi>從雄斈作竒字雄家貧嗜酒人希至其門時有好事者載酒殽從遊斈陳平門多長者車轍車</hi>
<hi>馬塵見七卷和叔詩</hi>
　　　晚歩<lb/>
手把古人書閉讀下廣庭<hi>韋蘇州種瓜詩冝讀古人書又善福寺詩</hi>
<hi>廣庭獨閑歩呉都賦廓廣庭之謾謾</hi>荒村無車馬日落雙檜青<hi>村草</hi>
<hi>堂即事詩荒村建子月无車馬見三十四卷西軒詩云云</hi>曠然神慮静<hi>嵇康養生</hi>
<hi>論外物以累心不存神氣以醇泊獨著曠然无憂患寂然无思慮</hi>濁俗非所寜<lb/>
<hi>西都賦實列仙之攸館非吾人之所寜</hi>逍遥出荆扉竚立瞻郊坰<lb/>
<hi>杜甘林詩清曠喜荆扉秦州雜詩不異在郊垌燕燕詩佇立以泣</hi>須臾暮色至<lb/>
<pb n="KR4d0154_SBCK_014-4a"/>
<hi>柳子厚西山記蒼然暮色自逺而至韋蘇州郡中對雨詩沉沉暮色至</hi>野水皆晶<lb/>
熒<hi>昌黎華山女詩堆金疊玉光晶熒</hi>却歩面空林逺意更杳冥<lb/>
停雲甚可愛重疊如沙汀<hi>陶淵明有停雲詩</hi>
　　　同楊運幹黃秀才村西買山藥<lb/>
潦縮田路寛委虵散腰脚<hi>羔羊詩委虵委虵散腰脚見十二卷畫秋</hi>
<hi>山詩</hi>勝日三枝杖<hi>漢郊祀志各以勝日晋衛玠傳遇有勝日親友時請一言山谷</hi>
<hi>送劉士彦詩宫閑得勝日杖屦之林皐</hi>村西買山藥崗巒相吞去<lb/>
逺木互前却<hi>昌黎送文暢師山藥煑可掘蜀都賦岡峦糾紛江賦巨石硉矶以前</hi>
<hi>却</hi>天隂野水明歳暮竹籬薄<hi>東坡觀荷花詩歸來兩溪間雲水夜</hi>
<hi>自明</hi>田翁領客意發筐堆磊落<hi>杜張舎人遺縟叚詩領客珍重意昌</hi>
<pb n="KR4d0154_SBCK_014-4b"/>
<hi>黎永貞行火齊磊落堆金盤</hi>玉質緗色裘用丗乃見縳<hi>晋劉琨勸</hi>
<hi>進表玉質㓜張金聲夙振漢輿服志嫁娶賈人緗縹而巳劉注緗色赤黄也說文緗帛淺黄色</hi>
屠門幾許快夜語㝷幽約<hi>呉質與曹子建書過屠門而大嚼雖不得</hi>
<hi>肉貴目快意</hi>石鼎看雲翻門前北風惡<hi>見玉延賦謂煑山藥也</hi>
　　　同二子觀取魚於竇家池以錢得數斗<lb/>
　　　置騎西野塘中圉圉而逝我軰皆欣然也<lb/>
閉户讀書生白髪<hi>孫敬閉户讀書</hi>閑向村東看魚穴<hi>蜀都</hi>
<hi>賦嘉魚出於丙穴</hi>曽隨樹影數圎波<hi>潘岳河陽縣詩遊魚動圎波李太白</hi>
<hi>觀魚潭詩日暮紫鱗躍圎波處處生</hi>鐵面漁師肝肺別<hi>東坡真興寺閣詩鐵</hi>
<hi>面眼有稜</hi>向來癡腹負此翁只可買放蓮塘中<hi>東坡寄子</hi>
<pb n="KR4d0154_SBCK_014-5a"/>
<pb n="KR4d0154_SBCK_014-6a"/>
<hi>種菜其本化爲白璧杜呈元曹長詩園𬞞抱金玉</hi>一簡了百事狡獪嗤<lb/>
顔歜<hi>見八卷食虀詩</hi>幽鳥行屋山悠然寄吾日<hi>屋山見十一卷夏日詩</hi>
　　　招張仲宗<lb/>
北風日日吹茅屋幽子朝朝只地爐客裏頼詩<lb/>
増意氣老來唯嬾是工夫空庭喬木無時事殘<lb/>
雪踈籬當畫圗亦有張侯能共此焚香相待莫<lb/>
徐驅<hi>白樂天即事重題小閣低䆫深地廬又送崔郎中赴闕詩却要徐驅穩著鞭</hi>
　　　宴坐之地籧篨覆之名曰蓬齋<lb/>
不須杯勺了三冬旋作蓬齋待朔風㑹有打䆫<lb/>
風雪夜地爐孤坐䇿竒功<hi>三冬字見東方朔傳韓屋許虞郎中詩地</hi>
<pb n="KR4d0154_SBCK_014-6b"/>
<hi>爐貰酒成住醉漢陳湯傳多策謀喜竒功左傳桓二年舎爵䇿勲焉礼也杜注書勲勞於策</hi>
　　　寓居劉倉廨中晚歩過鄭倉臺上<lb/>
紗巾竹杖過荒陂滿面東風二月詩丗事紛紛<lb/>
人老易春隂漠漠絮飛遲<hi>東坡看潮詩造物亦知人易老韓偓春隂</hi>
<hi>詩春隂漠漠土脉閏</hi>士衡去國三間屋<hi>見六卷寄若拙詩擅弓去國則哭於</hi>
<hi>墓而后行也</hi>子美登臺七字詩<hi>杜登髙詩万里悲秋常作客百年多病獨</hi>
<hi>登䑓</hi>草遶天西青不盡故園歸計入支頥<hi>杜望嶽詩齊魯</hi>
<hi>青未子莊子漁父篇右手持頥而聽劉夢得荅李侍郎惠藥詩引几支頥對落輝故園那計見</hi>
<hi>八卷樂文卿北園詩</hi>
　　　八関僧房遇雨<lb/>
<pb n="KR4d0154_SBCK_014-7a"/>
脫履坐明䆫偶至晴更適池上風忽來斜雨滿<lb/>
髙壁<hi>漢郊祀志如脫屣耳顔注屣小履也</hi>深松含歳暮幽鳥立晝<lb/>
寂<hi>韋應物遊開元精舎詩緑隂生晝寂</hi>丗故方未䦨焚香破今夕<lb/>
<hi>潘正叔迎駕詩世故方未夷崤凾方險澁</hi>
　　　贈黄家阿莘<lb/>
君家阿莘如白玉<hi>白駒詩其人如玉晉裴揩風神髙邁容儀俊爽時人謂之</hi>
<hi>玉人</hi>呼出燈前語録續<hi>昌黎贈張藉詩有兒雖甚憐教示不免簡君來好呼</hi>
<hi>出踉鏘越門限謝師厚喜妹婿王左丞見過詩倒着衣裳迎户外尽呼兒女拜灯前元微之連</hi>
<hi>昌宫辝色色龜兹聲録續</hi>可憐郎罷窮一生<hi>唐顧况補亡詩囝一章曰囝哀</hi>
<hi>閩也囝别郎罷心摧血下蓋閩呼子爲囝父爲郎罷</hi>只今有汝照茅屋<hi>晋書</hi>
<pb n="KR4d0154_SBCK_014-7b"/>
<hi>時稱見裴叔則如近玉山映照人也</hi>猪生十子豚復豚阿莘明年<lb/>
可當門<hi>朝野僉載俗諺問猪生十子豚復豚虎生一子當谷蹲傳玄豫草行男兒當門</hi>
<hi>户墮地日生神</hi>階庭一笑不外索萬事紛紛何足論<hi>謝安</hi>
<hi>曰子弟亦何與人事正欲使其佳謝玄荅曰譬如芝蘭玉樹欲使其生於庭堦耳</hi>
　　　發商水道中<hi>商水陳州縣名</hi>
商水西門語東風動柳枝年華入危涕<hi>江淹恨賦孤臣</hi>
<hi>危涕</hi>丗事本前期<hi>刘夢得競渡曲詩百勝本自有前期</hi>草草檀公䇿<lb/>
<hi>見三卷書懷詩</hi>茫茫杜老詩山川馬前闊不敢計歸時<lb/>
<hi>杜南池詩干戈浩茫茫又惜别詩九州兵革浩茫茫王文公題杜畫像詩青衫老更斥餓死半</hi>
<hi>九州瘦妻僵前子扑後攘攘盗賊森戈矛吟我當此時不廢朝廷憂</hi>
<pb n="KR4d0154_SBCK_014-8a"/>
　　　次舞陽<lb/>
客子寒亦行正月固多隂馬頭東風起緑色日<lb/>
夜深大道不敢驅山徑費推㝷<hi>老子大道甚夷而民好徑孟</hi>
<hi>山徑之蹊間介然用之而成路</hi>丈夫不逢此何以知嶇<graphic n="KR2975" url="https://raw.githubusercontent.com/kanripo/KR-Gaiji/master/images/KR2975.png" mimeType="image/png"/>
                    <hi>南史宋廬</hi>
<hi>陵王義真爲虜騎所敗軍馬而帰謂參軍叚宏曰丈夫不今此何以知艱難范蔚宗應詔詩隨</hi>
<hi>山上嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>
                    </hi>行投舞陽縣薄暮森衆林古城何年缺䟦<lb/>
馬望日沉<hi>嚴武荅老杜詩䟦馬望君非一度</hi>憂丗力不逮<hi>見此卷夜</hi>
<hi>歩隄上詩</hi>有淚盈衣襟<hi>張孟陽七哀詩淚下霑衣襟</hi>嵳峩西北雲<lb/>
想像折寸心<hi>魏文帝雜詩西北有浮雲亭亭如車蓋李注自喻也六士行前緩聲</hi>
<hi>歌慶雲欎嵳峩謝靈運登孤與詩想像崑山姿江丈通别賦心折骨驚杜冬至詩心折此時无一寸</hi>
<pb n="KR4d0154_SBCK_014-8b"/>
　　　次南陽<hi>即鄧州</hi>
今日東北雲景氣何佳哉<hi>殷仲文南州九井詩景氣多明逺漢光武</hi>
<hi>紀望氣者蘇伯阿爲王莾使至南陽遥望見舂陵郭唶曰氣佳哉欎鬰葱葱然</hi>我馬且<lb/>
勿驅當有吉語來<hi>東坡和陶飲酒詩前山正可数後騎且勿驅漢陳湯傳西</hi>
<hi>域都護爲烏孫所團上問湯湯曰不出五日當有吉語聞</hi>春寒欺客子滿意<lb/>
旗下盃百年耳頻熱萬事首不回<hi>耳熱見十二卷九日冝春</hi>
<hi>苑詩</hi>卧龍今何之有冡今半摧<hi>蜀志諸葛亮傳徐庶曰諸葛孔明卧</hi>
<hi>龍也家于南陽之鄧縣在㐮陽城西二十里号曰隆中後<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>漢中定軍山因近其墓立廟沔陽</hi>
<hi>今先生言南陽有冡未詳</hi>空餘喬木地薄暮鴉徘徊<hi>孟子所謂故國</hi>
<hi>者非謂有喬木之謂也有丗臣之謂也</hi>懷古視落日<hi>老杜遣懷詩氣酣登文臺</hi>
<pb n="KR4d0154_SBCK_014-9a"/>
<hi>懷古視平羌</hi>愧我非長才<hi>絶交詩長才廣度無所不淹</hi>却凭破鞍<lb/>
去風林生七哀<hi>曹子建作七哀詩吕註痛而哀義而哀感而哀怨而哀耳目聞</hi>
<hi>見而哀鼻酸而哀</hi>
　　　西軒寓居<lb/>
牢落西軒客廵簷費獨吟<hi>牢落見七卷連雨詩杜寄弟詩廵詹索共</hi>
<hi>梅花笑</hi>桃花明薄暮燕子閙微隂辛苦元吾事淹<lb/>
留更此心<hi>辛苦見十一卷道山宿直詩莊子譲王篇下隨日非吾事也左傳㐮五年</hi>
<hi>有陳非吾事也九辨蹇淹留而无成</hi>小䆫隨意冩虵蚓起相㝷<hi>見玉</hi>
<hi>延賦</hi>
増廣箋註簡齋詩集卷之十四<lb/>
</p>
<p>
</p>
  </div>
</body>
</text>
</TEI>
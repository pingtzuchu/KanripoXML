<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0154_SBCK_023-1a"/>
増廣箋註簡齋詩集卷第二十三<lb/>
　　　　　　竹　城　胡　稺　仲孺箋<lb/>
　　　巳酉九月自巴丘過湖南别粹翁<lb/>
離合不可常<hi>陸士衡爲顧彦先䁬婦詩离合非有常譬彼絃與筈</hi>去處兩<lb/>
無䇿<hi>東坡和辯才詩去住兩無礙</hi>眇眇孤飛鴈嚴霜欺羽翼<lb/>
使君南道主終歳好看客<hi>北史咸陽工禧爲司州牧辟裴仲規爲主</hi>
<hi>簿仍表行建興郡事孝文自代還洛次郡境裴俻供帳朝露側駕還見咸陽王囗昨得汝主簿</hi>
<hi>爲南道主人六軍豊贍九弟之寄殊副所望好看客見卄一卷送王應仲詩</hi>江湖尊<lb/>
前深日月夢中疾<hi>老杜送馬太卿詩尊前江漢闊後㑹且深期</hi>丗事<lb/>
不相貸秋風撼瓶錫<hi>不相貸見十一卷十月詩</hi>南雲本同征<lb/>
<pb n="KR4d0154_SBCK_023-1b"/>
變化知無極<hi>老杜出塞詩浮雲暮南征宋玉髙唐賦獨有雲氣崪兮直上忽兮改</hi>
<hi>容湏臾之間変化無窮列子周穆王篇千変万化不可窮極</hi>四年孤臣淚萬<lb/>
里遊子色臨別不得言清愁漲胷臆<lb/>
　　　留別康元質教授<lb/>
腐儒身丗巳百憂<hi>腐儒見十五卷董園詩</hi>此去行年豈堪<lb/>
記<hi>見十二卷冬至詩老杜前苦寒詩虎豹哀號又堪記</hi>岳陽樓前一杯酒<lb/>
與子同州復同味<hi>左傳成十三年吕相絶秦書白狄及君同州柳子與崔黯</hi>
<hi>書恨吾與子不同州郡</hi>洞庭秋氣運蒼梧天髙地逺魚龍<lb/>
呼<hi>老杜秋㒷詩魚龍寂寞秋江冷</hi>莫倚仲宣能作賦<hi>見十七卷送大光詩</hi>
不隨文若事征途<hi>見二十一卷送王應仲詩</hi>
<pb n="KR4d0154_SBCK_023-2a"/>
　　　留別天寧永慶乾明金鑾四老<lb/>
我生能幾何<hi>左傳襄三十一年孟孝伯曰人生幾何誰能無偷</hi>兩脚疲<lb/>
丗故<hi>老杜九日詩兩脚但如舊丗說郗太尉日值丗故紛紜遂至台鼎</hi>忽破巴<lb/>
丘夣還㝷邵陽路窮郷得四老足以慰遲暮<hi>老杜</hi>
<hi>羗村詩且用慰遟暮</hi>勝事逺公蓮<hi>廬山記惠逺法師與十八賢同修淨土爲白蓮</hi>
<hi>在老杜不离西閣詩平生耽勝事</hi>深心懶殘芋<hi>見玉延賦顔延年陶徴士誄深</hi>
<hi>心追往李太白别徐生詩深心紫河車</hi>本是羣山雲蹔聚當別去<lb/>
那知天風便不得還相聚<hi>歸去來辝雲無心而岀岫老杜喜雨詩云</hi>
<hi>峥嶸群山雲</hi>凡情我未免臨別吐幽處慎勿過虎溪<lb/>
曉霜侵杖屨<hi>東坡和陶飲酒詩一歡愧凡情廬山記惠逺法師送客以虎溪爲界</hi>
<pb n="KR4d0154_SBCK_023-2b"/>
<hi>一日陶淵明同道士陸修静謁師送之三人共語不斍過虎溪遂大笑</hi>
　　　別岳州<lb/>
朝食三斗葱<hi>唐屈突通擢左武衛將軍莊官勁正有犯法者虽親無所回縱時語</hi>
<hi>曰寕食三斗葱莫逢屈笑通</hi>暮飲三斗醋<hi>見十一卷送上周七詩</hi>寧受<lb/>
此酸辛莫行歳晚路丈夫少壯日忍窮不自恕<lb/>
<hi>昌黎贈崔立之詩枚臯即召窮且怒</hi>乗除冀晚泰<hi>見放魚賦</hi>乃復逢變<lb/>
故<hi>変故見十五卷鄧州西軒詩</hi>經年岳陽樓不見宫南樹<hi>見十</hi>
<hi>七卷重陽詩</hi>辭巢巳萬里兩脚未遑住水落君山髙<lb/>
洞庭秋巳素<hi>梁元帝纂要秋曰素秋風曰素風節曰素節</hi>浮雲易歸<lb/>
岫逺客難回顧<hi>歸去來辝雲无心而岀岫</hi>飄然一瓶錫未知<lb/>
<pb n="KR4d0154_SBCK_023-3a"/>
所掛處<hi>東坡送小本禅師詩林泉有舊約何年掛瓶錫</hi>寂寞短歌行<hi>魏武</hi>
<hi>帝作短歌行云對酒當歌人生幾何</hi>蕭條逺遊賦<hi>見十二卷絶塵亭詩又逺遊章</hi>
<hi>云山䔥條而无獸</hi>學道始恨晚<hi>見九卷荅天寧老詩東坡和陶讀山海經詩斈</hi>
<hi>道雖恨晚</hi>爲儒孰非腐<hi>見十五卷重園詩</hi>乾坤杳茫茫三嘆<lb/>
出門去<hi>老杜成都府詩中原杳茫茫楽記一唱三嘆李太白入京詩仰天大笑出門去</hi>
　　　竒父先至湘隂書來戒由禄唐路而僕<lb/>
　　　以它故由南洋路來夾道皆松如行青<lb/>
　　　羅歩障中先寄竒父<lb/>
雲接湘隂百里松粛粛穆穆湖南風<hi>王他寳禇淵碑肅粛</hi>
<hi>焉穆穆焉袁崧後漢書桓帝時南陽語曰朱寂粛粛如松柏下風應休璉与滿公琰書沙場夷</hi>
<pb n="KR4d0154_SBCK_023-3b"/>
<hi>敞清風粛穆</hi>隨時憂樂非人丗迎我笙簫起道中<hi>老杜</hi>
<hi>水楼詩踈松隔水奏笙簧</hi>竹輿兩靣天明㓕秋令不到林西<lb/>
東未必禄唐能辦此題詩着畫寄興公<hi>東坡云味摩詰</hi>
<hi>之詩詩中有畫晋孫綽字興公其傳賛云彬彬藻思綽冠羣英</hi>
　　　𥘉識茶<lb/>
伊軋籃輿不受催湖南秋色更佳哉青裙玉面<lb/>
𥘉相識九月茶花滿路開<hi>仙傳拾遺漢𥘉小兒曰着青裙入天門公</hi>
<hi>羊傳宣十二年楚莊王謂鄭伯曰是以使寡人得見君之玉而</hi>
　　　以玉刚卯爲向伯共生朝<lb/>
<hi>伯共名子諲文簡公敏中之元孫也任户部侍郎掛冠而去號薌林居士</hi>
<pb n="KR4d0154_SBCK_023-4a"/>
仲冬吉日<hi>詩有吉日篇屈原九歌吉日兮辰良</hi>風穆氣休<hi>烝民詩穆如清</hi>
<hi>風任彦升宣德皇后令休氣四塞</hi>我岀剛卯<hi>玉剛卯佩印也以正月卯日作刻銘</hi>
<hi>于上以辟邪厲詳見王莽傳及後漢輿服志按先生此詩凢十六句句四字皆如剛卯之銘而</hi>
<hi>其意又同蓋效其体也</hi>以壽元侯<hi>魯語元侯作師韋注元侯太囯之君也又天子</hi>
<hi>所以饗元侯注云元侯乃牧怕也</hi>祝融之玉莫此離方元侯佩<lb/>
之如玉之剛攘除厲㐫以迪明王<hi>王莽傳剛夘銘帝令祝融</hi>
<hi>以教䕫龍庶疫剛癉莫我敢當岀師表攘除奸㐫</hi>南門不鍵有室則強<lb/>
<hi>左傳僖三十二年𣏌子告秦曰鄭人使我掌其北門之𬋩若潜師以來囯可得也文十六年麋</hi>
<hi>人將伐楚於是申息之北門不啓南史宋始興王鑑爲益州刺史先是夷人抄掠常閉北門鑑</hi>
<hi>曰古人云善閉无関鍵且在德不在門即令開之夷人慕義南都賦排鍵䧟扄注云鍵拒門者</hi>
<pb n="KR4d0154_SBCK_023-4b"/>
<hi>也書立政乃有室太競孔傳有卿大夫室家太強伯時爲潭帥故云</hi>三肅元侯旣<lb/>
贈旣禱<hi>見八卷觀我齋詩</hi>曷以報我當以<hi>木瓜詩報之以</hi>
<hi>瓊琚四愁詩何以報之英瓊瑶</hi>
　　　別伯共<lb/>
樽酒相逢地江楓欲盡時<hi>昌黎贈鄭兵曹詩樽酒相逄十載前</hi>猶<lb/>
能十日客共出數年詩供丗無筋力<hi>陳後山巨野詩將身</hi>
<hi>供丗事</hi>驚心有別離<hi>别賦心折骨驚老杜春望詩恨別鳥驚心</hi>好爲南<lb/>
極柱深慰旅人悲<hi>列子湯問篇昔女媧断鼇足以立四極其後共工氏与顓</hi>
<hi>頊争爲帝怒而觸不周之山折天柱絶地維故天傾西北地不滿東周屈天問筦維焉係天極</hi>
<hi>焉加八柱何當東南何虧注言天有八山爲柱老杜送長孫侍御赴武威判官詩西極柱亦傾如何正穹昊</hi>
<pb n="KR4d0154_SBCK_023-5a"/>
　　　再別<lb/>
多難還分手<hi>多難見卄卷登岳陽楼詩别賦造分手而衘涕</hi>江邊白髮<lb/>
新<hi>李義山贈鄭處士詩浪跡江湖白髪新</hi>公爲九州督<hi>南史斉和帝宝融爲</hi>
<hi>荆州刺史督九州軍事</hi>我是半途人<hi>中庸君子遵道而行半途而廢</hi>政爾<lb/>
傾全節<hi>晋温嶠傳史臣曰負荷受遺継之全節</hi>終然却要身<hi>白樂天偶</hi>
<hi>吟尊榮冨貴難兼得閑坐思量㝡要身</hi>平生第温嶠<hi>晋温嶠傳王敦構逆嶠率</hi>
<hi>衆与賊戦擊王含敗之追錢鳯於江寧及蘇峻反京師傾覆嶠率義兵直指石頭斬峻降其黨</hi>
未必下張廵<hi>唐張廵傳安禄山反廵起兵討賊至雍丘爲令狐潮所圍大小数百</hi>
<hi>戦潮遂敗走後与許逺守睢陽爲尹子竒所圍大小四百戦食盡城破爲子竒所殺</hi>
　　　別孫信道<lb/>
<pb n="KR4d0154_SBCK_023-5b"/>
萬里鷗仍去<hi>老杜贈韋左丞詩今欲東入海即將西去秦末云白鷗波浩蕩万里</hi>
<hi>誰能馴</hi>千年鶴未歸<hi>見十七卷入鄧書事詩</hi>極知身有幾不<lb/>
奈丗相違<hi>左傳文十七年畏首畏尾身其余幾丗相違見十二卷送相僧詩</hi>歳<lb/>
暮兼葭響天長鴻鴈㣲如君那可別老淚欲霑<lb/>
衣<hi>淚霑衣見十四卷次舞陽詩</hi>
　　　遊道林嶽麓<hi>二刹皆在潭之湘西</hi>
耽耽衡山麓<hi>西京賦大厦耽耽呉都賦玄隂耽耽</hi>翠氣横古今<hi>楊雄</hi>
<hi>甘泉賦颺翠氣之冤延左大冲招隱詩云荒途偀古今</hi>濟勝得短笻<hi>見十五卷</hi>
<hi>董園詩</hi>未怕山行深<hi>老杜沙鏡寺詩神傷山行深</hi>路盤天開闔<lb/>
風動龍噫吟<hi>老子天門開闔老杜灔澦詩時時龍一吟</hi>峯巒慘澹處<lb/>
<pb n="KR4d0154_SBCK_023-6a"/>
<hi>老杜丹青行意匠慘澹經營中</hi>照以布地金<hi>阿含經給孤獨長者側布黄金八十</hi>
<hi>頃買祇陁大子園爲佛建立精舎曰祇洹今呼爲金地</hi>丗尊諸天上燕坐<lb/>
朝千林向來修何行不受安危侵<hi>陳後山城南寓居詩潭潭</hi>
<hi>光明殿稽首西方仙平生修何行歩有黄金蓮</hi>道人輕殊勝<hi>華嚴經如來出現品</hi>
<hi>號佛殊勝境界</hi>來客費幽㝷<hi>戎昱春日詩来客豈知心老杜西村詩幽㝷豈一路</hi>
恍然結願香獨㑹三生心<hi>見十四卷早起詩</hi>山中日易<lb/>
晚坐失羣木隂<hi>老杜向夕詩深山催短景喬木易髙風</hi>勿唾此山<lb/>
地後日重窺臨<hi>老杜丈人山詩自爲青城客不唾青城地</hi>
<pb n="KR4d0154_SBCK_023-6b"/>
</p>
<p>
増廣箋註簡齋詩集卷第二十三<lb/>
</p>
<p>
</p>
  </div>
</body>
</text>
</TEI>
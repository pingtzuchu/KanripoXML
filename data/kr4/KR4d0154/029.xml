<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0154_SBCK_029-1a"/>
増廣箋註簡齋詩集卷第二十九<lb/>
　　　　　　竹　坡　胡　稺　仲孺箋<lb/>
　　　除夜<lb/>
疇昔追歡事如今病不能<hi>杜九日登梓州城詩追歡筋力異</hi>等<lb/>
閑生白髮<hi>見十三卷至陳留詩</hi>耐乆是青燈<hi>耐乆見二卷建除体詩老</hi>
<hi>杜宿鑿石浦詩青燈死分翳</hi>海内春還滿<hi>謝玄暉春晴詩春色滿皇州</hi>江<lb/>
南硯不氷題詩餞殘歳鍾鼓報晨興<lb/>
　　　雨中<lb/>
北客霜侵鬢南州雨送年未聞兵革定從使歳<lb/>
時遷古澤生春靄髙空落暮鳶山川含萬古鬱<lb/>
<pb n="KR4d0154_SBCK_029-1b"/>
鬱在樽前<hi>老杜寄賈嚴二閣老詩甘與歳時遷</hi>
　　　渡江<lb/>
江南非不好楚客自生哀揺檝天平渡迎人樹<lb/>
欲來雨餘呉岫立日照海門開雖異中原險方<lb/>
隅亦壯哉<hi>屈原放江潭宋玉爲作招䰟賦未云䰟兮歸來哀江南北史庾信仕南朝</hi>
<hi>以聘西魏留長安因仕於周雖位望通顯常有郷関之思乃作哀江南賦以致意</hi>
　　　夙興<lb/>
美哉木枕與菅席無耐當興戴朝幘<hi>木枕見七巷和景純</hi>
<hi>詩</hi>巷南巷北聞鍜聲<hi>杜偪仄行我居巷南子巷比</hi>舎後舎前<lb/>
唯月色事國無功端未去竹輿伊鴉猶昨日不<lb/>
<pb n="KR4d0154_SBCK_029-2a"/>
見武林城裏事繁華夢裏生荆棘<hi>東坡和鮮于子駿詩繁華</hi>
<hi>眞一夣阮嗣宗詠懷詩繁華有榮悴堂上生荊棘</hi>成壞由來幾古今乾<lb/>
坤但可着山澤西湖已無金碧麗雨抺晴粧尚<lb/>
娯客<hi>東坡遊臨安功臣寺岡峦蔚回合金碧爛明絢又飲湖上𥘉晴後雨詩水光㶑艶晴</hi>
<hi>方好山色空𪷟雨亦竒欲把西湖比西子淡粧濃抺揔相宜</hi>㑹當休日一訪<lb/>
之摩挲蒼蘚慰崖石<hi>盧仝詩摩挲青莓苔莫嗔驚着汝</hi>只恐冷<lb/>
泉亭下水發明白髮増嘆息<hi>李太白梁甫呤寧羞白髪照緑水老</hi>
<hi>杜月詩能添白髮明風賦發明耳日</hi>
　　　幽䆫<lb/>
貧士工用短壯夫溺於詩<hi>淮南子說山訓物莫措其所修而用其短</hi>
<pb n="KR4d0154_SBCK_029-2b"/>
<hi>晉劉愧傳伯父訥日周弘武巧於用短</hi>破壁爲幽䆫我筆還得持<lb/>
<hi>唐陸贄傳使臣持肇無所忌</hi>髙鳥度遺影風扉語多時<hi>杜雨詩風</hi>
<hi>屝掩不定陳后山和鄭户部詩衝風䆫自語</hi>迨我休睱日與物聊同<lb/>
嬉<hi>伐木詩迨我腵矣歸田賦追漁父以同嬉</hi>古來賢哲人<hi>東坡日日岀東門詩</hi>
<hi>古來賢逹人</hi>畎畒䇿安危<hi>漢劉向免爲庶人後上封事云忠臣雖在畒畒猶不</hi>
<hi>忘君惓惓之義也在聞和氣致祥乖氣致異祥多者其國安異衆者其國危</hi>一行或<lb/>
大謬<hi>絶交書一行作吏此事便廢司馬迁報任安書務一心營聀以求親媚於主上而事</hi>
<hi>乃有大謬不然者</hi>半隱良亦癡<hi>唐書王龜性髙簡常以元福第賔客多更住永</hi>
<hi>逹里林下窮僻造半隱亭以自適</hi>寄言山中友即歳以爲期<hi>氓詩秋以爲期</hi>
　　　題伯時畫温溪心等五馬<hi>元祐𥘉西域貢三馬明年</hi>
<pb n="KR4d0154_SBCK_029-3a"/>
<hi>温溪心有良馬不敢進請於邊吏願以餽太師潞國公詔許之見東坡三馬贊德威堂名</hi>
漠漠河西塵幾重年來畫馬亦難逢題詩記着<lb/>
今朝事同看聮翩五疋龍<hi>杜秋日夔府詠懷詩兵戈塵漠模龍馬見廾四卷江都王馬詩</hi>
　　　休日馬上<lb/>
休日不自休騎馬踏荒徑<hi>張安丗傳休沐未甞出</hi>却扇受<lb/>
景風今朝我無病<hi>尔雅四時和爲通正謂之景風杜上已日詩吹面受和風</hi>
春雲閟晨耀羣緑澹相映山川與朝市一動自<lb/>
一静九衢行萬人誰抱此懷勝不得與之語蕭<lb/>
蕭寄孤詠<lb/>
　　　題畫<lb/>
<pb n="KR4d0154_SBCK_029-3b"/>
分明樓閣是龍門亦有溪流曲抱村萬里家山<lb/>
無路入十年心事有誰論<hi>杜江村詩清江一曲抱村流</hi>
　　　題崇蘭圗二首<hi>趙叔問居三衢治園築舘取楚詞之言名之曰</hi>
<hi>崇蘭甞與先生及程致道從容其中命江參貫道爲之圗及令畫史各繪</hi>
<hi>像其上乃賦詩焉今留叔問子平甫家叔問名子晝常爲礼部待郎致道</hi>
<hi>名俱終於中書舎人徽猷閣</hi>
兩公得我色敷腴藜杖相將入畫圗<hi>見二十二卷九日詩</hi>
我巳夢中都識路秋風舉𬒮不踟蹰<hi>沈休文别范安成詩</hi>
<hi>夢中不識路何以慰相思李善注云繆襲嘉夢賦曰心灼爍其如陽不識道之焉如韓非子六</hi>
<hi>國時張敏髙惠二人爲友毎相思不能得見敏便於夣中往㝷但行至半道即迷不知路遂囬</hi>
<pb n="KR4d0154_SBCK_029-4a"/>
<hi>如此者三静女詩搔首踟蹰</hi>
　　　又<lb/>
奕奕天風吹角巾<hi>天風見第一詩角巾見二十一卷贈傅子文詩</hi>松聲<lb/>
水色一時新山林不牢落照影溪頭共六人<hi>牢落</hi>
<hi>見七卷連雨詩</hi>
　　　秋夜獨酌<lb/>
凉秋佳夕天氛廓河漢之涯秋漠漠月岀未出<lb/>
林彩變幽人露坐方獨酌<hi>東坡病告獨酌詩幽人得佳䕃露坐方獨</hi>
<hi>酌</hi>自歌新詞酒如空天星下飲觥船中忽思李<lb/>
白不可見夜半喬木揺西風<hi>李太前有樽酒行玉壷美酒清若空</hi>
<pb n="KR4d0154_SBCK_029-4b"/>
<hi>又月下獨酌詩天若不愛酒酒星不在天喬木見十四卷次南陽詩中</hi>百年佳月<lb/>
幾今夕<hi>佳月見一卷風月堂詩</hi>憂樂相㝷老來疾瓊瑶滿<lb/>
地我影横添酒賦詩何可失<lb/>
　　　九日示大圓洪智<lb/>
自得休心法悠然不賦詩忽逢重九日無奈菊<lb/>
花枝<hi>傳灯録逹磨辨大乗四行序此是大乗安心法</hi>
　　　劉大資挽詞二首<hi>靖康要録前資政殿學士北壁守禦官劉</hi>
<hi>韐字仲偃建州人靖康二年正月虜欲用爲樞宻不肯受復遣韓政踰之</hi>
<hi>許以家属行韐爲謝覬少湏之是夕自書家信於片𥿄曰金人不以予爲</hi>
<hi>有罪而以余爲可用夫正女不事二夫忠臣不事兩君况主憂臣辱主辱</hi>
<pb n="KR4d0154_SBCK_029-5a"/>
<hi>臣死以順爲正者此妾婦之道也此予所以有死也付指揮使陳灌刘玠</hi>
<hi>使乗間入城歸報諸子因闔户以衣絛自經而死虜酋大怒户之於塗曰</hi>
<hi>是不從大囯之命者乆之事稍変灌等竊其尸瘞之𬞞圃因逃入城中胡</hi>
<hi>馬旣去子子羽同淮等岀城棺歛時幾百日顔色如生觀者異焉卒年六</hi>
<hi>十一實乾道樞宻珙之祖一字潜衮</hi>
天柱欹傾日堂堂墮虜圍<hi>天柱見二十三卷别伯共詩南史梁元帝</hi>
<hi>紀王僧卞勸進表天柱傾而更植</hi>遂聞王蠋死<hi>史記田单傳燕入齊聞昼邑王</hi>
<hi>蠋賢引軍環之欲以爲將蠋因謝燕人曰予不听吾屠畫邑蠋曰忠臣不事二君貞女不更二</hi>
<hi>夫與其生而无義固不如烹遂經其頸於樹枝自奮絶脛而死</hi>不見華元歸<hi>見十</hi>
<hi>九卷王道濟詩</hi>一代名超古千年淚染衣當時如有繼<lb/>
<pb n="KR4d0154_SBCK_029-5b"/>
猶足變危機<hi>趙景真書常恐風波潜駭危機宻發杜傷春詩不成誅執法焉得變危機</hi>
　　　又<lb/>
一死公餘事由來虜亦人使知臨難日猶有不<lb/>
欺臣<hi>公羊傳宣十五年子反曰以區區之宋猶有不欺人之臣可以楚而無乎</hi>河洛<lb/>
傾遺憤英雄艱後塵煌煌中興業公合冠麒麟<lb/>
<hi>漢宣帝甘露三年匈奴呼韓邪单于來朝上以戎狄賔服思股肱之美乃圗畫霍張等十三人於麒麟閣</hi>
　　　與智老天涇夜坐<lb/>
<hi>智老即大圎洪智天涇姓葉名先生之子洪本之甞從其斈云</hi>
殘年不復徙他邦長與兩禪同夜缸坐到更深<lb/>
都寂寂雪花無數落䆫前<hi>别賦冬缸凝兮夜何長靈光殿賦天䆫綺䟽注云髙䆫也</hi>
<pb n="KR4d0154_SBCK_029-6a"/>
　　　觀雪<lb/>
無住菴前境界新瓊樓玉宇緫無塵開門倚杖<lb/>
移時立我是人間冨貴人<hi>酉陽雜爼有人從翟乾祐指觀月見月規</hi>
<hi>半天瓊樓金闕滿焉劉休元擬古詩玉宇來清風東坡水調歌只恐瓊楼玉宇髙處不勝寒陳</hi>
<hi>後山春江秋野圗詩江山冨貴人</hi>
　　　題江參山水横軸畫俞秀才所藏二首<lb/>
<hi>江參字貫道俞秀才名愷字羲仲</hi>
卷中衮衮溪山去筆下明明開闢𥘉<hi>王文考靈光殿賦上</hi>
<hi>紀開闢䆳古之𥘉</hi>不肯一禈爲婦計<hi>丗說范宣㓗行廉約韓豫章遺絹百</hi>
<hi>匹不受淢半及減至一匹終不受韓裂二丈與之日寧可使婦無禈耶范笑而受之</hi>俞郎<lb/>
<pb n="KR4d0154_SBCK_029-6b"/>
作計未全踈<hi>山谷贈李彦深詩斯人用意未全踈</hi>
　　　又<lb/>
萬壑分煙髙復低人家隨處有柴扉此中只欠<lb/>
陳居士千仞崗頭一振衣<hi>見十六卷秋日詩</hi>
　　　小閣晨起<lb/>
𥿄帳不知曉鴉鳴吾當興開䆫靣老松相對寒<lb/>
崚嶒幸無公家責欲懶還不能汲井頮我靣銅<lb/>
盆旋𫾣氷梳頭風入檻紛散霜滿膺四瞻郊澤<lb/>
間蒼煙慘朝凝却望塔㒹日光景舒層層乾坤<lb/>
有竒事變化忽相乗客來無可語語此不見譍<lb/>
<pb n="KR4d0154_SBCK_029-7a"/>
今晨胡床冷愧我無毾㲪<hi>内則其間靣垢燂潘請頮竒事見五卷荅</hi>
<hi>張迪功詩胡床見六卷秋日詩後漢書天笁囯出毾㲪注云毛席也通俗文氍㲣細者謂之毾</hi>
<hi>㲪毾㲪者施大床之前小床之上所以登而上床也</hi>
　　　小閣晩望<lb/>
澤國候易變<hi>周禮掌節澤囯用龍節謝靈運石壁精舎詩昬旦変氣侯</hi>孟冬<lb/>
乃㣲和解襟凭小閣日暮歸雲多蒼蒼散草木<lb/>
莾莾雜山河荒野虫亂鳴長空鳥時過萬象各<lb/>
無待唯人顧紛羅備物以飬巳更用干與戈天<lb/>
風吹我來衣𬒮生㣲波幽懷眇無寄蕭瑟起悲<lb/>
歌<hi>左傳僖三十年周公閱來聘饗有昌歜白黒形塩辝曰囯君文足昭也武可畏也則有俻</hi>
<pb n="KR4d0154_SBCK_029-7b"/>
<hi>物之饗以象其德</hi>
増廣箋註簡齋詩集卷第二十九<lb/>
</p>
<p>
</p>
  </div>
</body>
</text>
</TEI>
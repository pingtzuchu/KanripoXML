<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_012-1a"/>
白氏文集卷第十二<lb/>
　感傷四　謌行曲引　雜言　凡二十<lb/>
　九首<lb/>
　　短歌行<lb/>
曈曈太陽如火色上行千里下一刻出為<lb/>
白晝入為夜圓轉如珠住不得住不得可<lb/>
奈何為君舉酒謌短謌謌聲苦詞亦苦四<lb/>
座少年君聽取今夕未竟明夕催秋風纔<lb/>
往春風迴人無根蔕時不駐朱顏白日相<lb/>
<pb n="KR4c0069_SBCK_012-1b"/>
隳頽勸君且强笑一面勸君復强飲一盃<lb/>
人生不得長歡樂年少須㬰老到來<lb/>
　　生離别<lb/>
食檗不易食梅難檗能苦兮梅能酸未如<lb/>
生别之爲難苦在心兮酸在肝晨雞再鳴<lb/>
殘月没征馬連嘶行人出回看骨肉哭一<lb/>
聲梅酸檗苦甘如蜜河水白黃雲秋行人<lb/>
河邊相對愁天寒路曠何處宿棠梨葉戰<lb/>
風颼颼生離别生離别憂從何來無斷絶<lb/>
<pb n="KR4c0069_SBCK_012-2a"/>
憂極心勞血氣衰未年三十生白髮<lb/>
　　浩歌行<lb/>
天長地久無終畢昨夜今朝又明日鬢髮<lb/>
蒼浪牙齒踈不覺身年四十七前去五十<lb/>
有幾年把鏡照面心茫然既無長繩繫白<lb/>
日又無大藥駐朱顏朱顏日漸不如故青<lb/>
史功名在何處欲留年少待富貴富貴不<lb/>
來年少去去復去兮如長河東流赴海無<lb/>
迴波賢愚貴賤同歸盡北邙塜墓高嵳峩<lb/>
<pb n="KR4c0069_SBCK_012-2b"/>
古來如此非獨我未死有酒且酣歌顏回<lb/>
短命伯夷餓我今所得亦巳多功名富貴<lb/>
須待命命若不來知奈何<lb/>
　　王夫子<lb/>
王夫子送君為一尉東南三千五百里道<lb/>
途雖逺位雖卑月俸猶堪活妻子男兒口<lb/>
讀古人書束帶歛手來從事近將徇禄給<lb/>
一家逺則行道佐時理行道佐時須待命<lb/>
委身下位無為耻命苟未來且求食官無<lb/>
<pb n="KR4c0069_SBCK_012-3a"/>
高卑及逺邇男兒上既未能濟天下下又<lb/>
不至飢寒死吾觀九品至一品其間氣味<lb/>
都相似紫綬朱紱青布衫顔色不同而巳<lb/>
矣王夫子别有一事欲勸君遇酒逢春且<lb/>
歡喜<lb/>
　　江南遇天寶樂叟<lb/>
白頭病叟泣且言禄山未亂入棃園能彈<lb/>
琵琶和法曲多在華清隨至尊是時天下<lb/>
太平久年年十月坐朝元千官起居環珮<lb/>
<pb n="KR4c0069_SBCK_012-3b"/>
合萬國㑹同車馬奔金鈿照耀石甕寺蘭<lb/>
麝薰煑溫湯源貴妃宛轉侍君側體弱不<lb/>
勝珠翠繁冬雪飄颻錦袍煖春風蕩漾霓<lb/>
裳飜歡娱未足燕宼至弓勁馬肥胡語喧<lb/>
豳土人遷避夷狄鼎湖龍去哭軒轅從此<lb/>
漂淪到南土萬人死盡一身存秋風江上<lb/>
浪無限暮雨舟中酒一樽涸魚久失風波<lb/>
勢枯草曾沾雨露恩我自秦來君莫問驪<lb/>
山渭水如荒村新豐樹老籠明月長生殿<lb/>
<pb n="KR4c0069_SBCK_012-4a"/>
闇鏁春昏紅葉紛紛盖欹瓦緑苔重重封<lb/>
壞垣唯有中官作宫使每年寒食一開門<lb/>
　　送張山人歸嵩陽<lb/>
黃昏慘慘天微雪修行坊西鼓聲絶張生<lb/>
馬瘦衣且單夜扣柴門與我别媿君冐寒<lb/>
來别我為君沽酒張燈火酒酣火煖與君<lb/>
言何事入關又岀關答云前年偶下山四<lb/>
十餘月客長安長安古來名利地空手無<lb/>
金行路難朝遊九城陌肥馬輕車欺殺客<lb/>
<pb n="KR4c0069_SBCK_012-4b"/>
暮宿五侯門殘茶冷酒愁殺人春明門門<lb/>
前便是嵩山路幸有雲泉容此身明日辭<lb/>
君且歸去<lb/>
　　醉後走筆酬劉五主簿長句之贈兼<lb/>
　　簡張大賈二十四先輩昆季<lb/>
劉兄文高行孤立十五年前名翕習是時<lb/>
相遇在符離我年二十君三十得意忘年<lb/>
心迹親寓居同縣日知聞衡門寂寞朝尋<lb/>
我古寺蕭條暮訪君朝來暮去多攜手窮<lb/>
<pb n="KR4c0069_SBCK_012-5a"/>
巷貧居何所有秋燈夜寫聮句詩春雪朝<lb/>
傾煖寒酒陴湖緑愛白鷗飛濉水清憐紅<lb/>
鯉肥偶語閑攀芳樹立相扶醉踏落花歸<lb/>
張賈弟兄同里巷乘閑數數來相訪雨天<lb/>
連宿草堂中月夜徐行石橋上我年漸長<lb/>
忽自驚鏡中冉冉髭鬚生心畏後時同勵<lb/>
志身牽前事各求名問我栖栖何所適郷<lb/>
人薦為鹿鳴客二千里别謝交遊三十韻<lb/>
詩慰行役出門可憐唯一身弊裘瘦馬入<lb/>
<pb n="KR4c0069_SBCK_012-5b"/>
咸秦鼕鼕街鼓紅塵闇晩到長安無主人<lb/>
二賈二張與余弟驅車邐迆來相繼操詞<lb/>
握賦為干戈鋒銳森然勝氣多齊入文塲<lb/>
同苦戰五人十載九登科二張得雋名居<lb/>
甲羙退爭雄重告捷棠棣輝榮並桂枝芝<lb/>
蘭芬馥和荆葉唯有沆犀屈未伸握中自<lb/>
謂駭雞珍三年不鳴鳴必大豈獨駭雞當<lb/>
駭人元和運啓千年聖同遇明時余最幸<lb/>
始辭祕閣吏王畿遽列諫垣升禁闈蹇步<lb/>
<pb n="KR4c0069_SBCK_012-6a"/>
何堪鳴珮玉衰容不稱著朝衣閶闔晨開<lb/>
朝百辟冕旒不動香煙碧步登龍尾上虚<lb/>
空立去天顔無咫尺宫花似雪從乘輿禁<lb/>
月如霜坐直廬身賤每驚隨内宴才微常<lb/>
愧草天書晩松寒竹新昌第職居密近門<lb/>
多閉日暮銀臺下直迴故人到門門暫開<lb/>
迴頭下馬一相顧塵土滿衣何處來歛手<lb/>
炎凉叙未畢先說舊山今悔出岐陽旅宦<lb/>
少歡娱江左羈遊費時日贈我一篇行路<lb/>
<pb n="KR4c0069_SBCK_012-6b"/>
吟吟之句句披沙金歲月徒催白髮貌泥<lb/>
塗不屈青雲心誰會茫茫天地意短才獲<lb/>
用長才棄我隨鵷鷺入煙雲謬上丹墀為<lb/>
近臣君同鸞鳳捿荊蕀猶著青袍作選人<lb/>
惆悵知賢不能薦徒為出入蓬萊殿月慙<lb/>
諫紙二百張歲愧俸錢三十萬大底浮榮<lb/>
何足道幾度相逢即身老且傾斗酒慰羈<lb/>
愁重話符離問舊遊北巷鄰居幾家去東<lb/>
林舊院何人住武里村花落復開流溝山<lb/>
<pb n="KR4c0069_SBCK_012-7a"/>
色應如故感此詶君千字詩醉中分手又<lb/>
何之須知通塞尋常事莫歎浮沉先後時<lb/>
慷慨臨岐重相勉殷勤别後加飡飯君不<lb/>
見買臣衣錦還故郷五十身榮未為晩<lb/>
　　和錢貟外答盧貟外早春獨遊曲江<lb/>
　　見寄長句<lb/>
春來有色闇融融先到詩情酒思中柳岸<lb/>
霏微裛塵雨杏園澹蕩開花風聞君獨遊<lb/>
心鬱鬱薄晩新晴騎馬出醉思詩侣有同<lb/>
<pb n="KR4c0069_SBCK_012-7b"/>
年春歎翰林無暇日雲夫首唱寒玉音蔚<lb/>
章繼和春愁吟此時我亦閉門坐一日風<lb/>
光三處心<lb/>
　　東墟晩歇　時退居渭村<lb/>
凉風冷露蕭索天黃蒿紫菊荒凉田遶塜<lb/>
秋花少顔色細蟲小蝶飛飜飜中有騰騰<lb/>
獨行者手拄漁竿不騎馬晚從南澗釣魚<lb/>
廻歇此墟中白楊下褐衣半故白髮新人<lb/>
逢知我是何人誰言渭浦栖遲客曾作甘<lb/>
<pb n="KR4c0069_SBCK_012-8a"/>
泉侍從臣<lb/>
　　客中月<lb/>
客從江南來來時月上弦悠悠行旅中三<lb/>
見清光圓曉隨殘月行夕與新月宿誰謂<lb/>
月無情千里逺相逐朝發渭水橋暮入長<lb/>
安陌不知今夜月又作誰家客<lb/>
　　挽歌詞<lb/>
丹旐何飛揚素驂亦悲鳴晨光照閭巷轜<lb/>
車儼欲行蕭條九月天哀挽出重城借問<lb/>
<pb n="KR4c0069_SBCK_012-8b"/>
送者誰妻子與弟兄蒼蒼上古原峩峩開<lb/>
新塋含酸一慟哭異口同哀聲舊壠轉蕪<lb/>
絶新墳日羅列春風草緑北邙山此地年<lb/>
年生死别<lb/>
　　長相思<lb/>
九月西風興月冷霜華凝思君秋夜長一<lb/>
夜魂九升二月東風來草拆花心開思君<lb/>
春日遲一夜腸九迴妾住洛橋北君住洛<lb/>
橋南十五即相識今年二十三有如女蘿<lb/>
<pb n="KR4c0069_SBCK_012-9a"/>
草生在松之側蔓短枝苦高縈迴上不得<lb/>
人言人有願願至天必成願作遠方獸歩<lb/>
步比肩行願作深山木枝枝連理生<lb/>
　　山鷓鴣<lb/>
山鷓鴣朝朝暮暮啼復啼啼時露白風凄<lb/>
凄黃茅岡頭秋日晩苦竹嶺下寒月低畬<lb/>
田有粟何不啄石楠有枝何不棲迢迢不<lb/>
緩復不急樓上舟中夜闇入夢郷遷客展<lb/>
轉卧抱兒寡婦彷徨立山鷓鴣爾本此郷<lb/>
<pb n="KR4c0069_SBCK_012-9b"/>
鳥生不辭巢不别群何苦聲聲啼到曉啼<lb/>
到曉唯能愁北人南人慣聞如不聞<lb/>
　　放旅鴈　元和十年冬作<lb/>
九江十年冬大雪江水生氷樹枝析百鳥<lb/>
無食東西飛中有旅鴈聲最飢雪中啄草<lb/>
氷上宿翅冷騰空飛動遲江童持網捕將<lb/>
去手攜入市生賣之我本北人今譴謫人<lb/>
鳥雖殊同是客見此客鳥傷客人贖汝放<lb/>
汝飛入雲鴈鴈汝飛向何處第一莫飛西<lb/>
<pb n="KR4c0069_SBCK_012-10a"/>
北去淮西有賊討未平百萬甲兵乆屯聚<lb/>
官軍賊軍相守老食盡兵窮將及汝健兒<lb/>
飢餓射汝喫㧞汝翅翎為箭羽<lb/>
　　送春歸　元和十一年三月一十日<lb/>
　　作<lb/>
送春歸三月盡日日暮時去年杏園花飛<lb/>
御溝緑何處送春曲江曲今年杜䳌花落<lb/>
子規啼送春何處西江西帝城送春猶怏<lb/>
怏天涯送春能不加惆悵莫惆悵送春人<lb/>
<pb n="KR4c0069_SBCK_012-10b"/>
冗貟無替五十年罷應須准擬再送潯陽<lb/>
春五年炎凉凡十變又知此身健不健好<lb/>
去今年江上春明年未死還相見<lb/>
　　山石榴寄元九<lb/>
山石榴一名山躑躅一名杜䳌花杜䳌啼<lb/>
時花撲撲九江三月杜鵑來一聲催得一<lb/>
枝開江城上閑無事山下斸得廳前栽爛<lb/>
熳一攔十八樹根株有數花無數千芳萬<lb/>
葉一時新嫰紫殷紅鮮麴塵淚痕裛損燕<lb/>
<pb n="KR4c0069_SBCK_012-11a"/>
支臉翦刀栽破紅綃巾謫仙初墮愁在世<lb/>
姹女新嫁嬌泥春日射血珠將滴地風飜<lb/>
火熖欲燒人閑折兩枝持在手細看不似<lb/>
人間有花中此物似西施芙蓉芍藥皆嫫<lb/>
母奇芳絶豔别者誰通州遷客元拾遺拾<lb/>
遺初貶江陵去去時正值青春暮商山秦<lb/>
嶺愁殺君山石榴花紅夹路題詩報我何<lb/>
所云苦云色似石榴裙當時藂畔唯思我<lb/>
今日欄前只憶君憶君不見坐銷落日西<lb/>
<pb n="KR4c0069_SBCK_012-11b"/>
風起紅紛紛<lb/>
　　畫竹歌　并引<lb/>
恊律郎蕭恱善畫竹舉時無倫蕭亦甚自<lb/>
祕重有終嵗求其一竿一枝而不得者知<lb/>
予天與好事忽寫一十五竿惠然見投予<lb/>
厚其意高其藝無以答貺作歌以報之凡<lb/>
一百八十六字云<lb/>
植物之中竹難寫古今雖畫無似者蕭郎<lb/>
下筆獨逼眞丹青以來唯一人人畫竹身<lb/>
<pb n="KR4c0069_SBCK_012-12a"/>
肥擁腫蕭畫竹莖瘦節竦人畫竹梢死羸<lb/>
垂蕭畫竹枝活葉動不根而生從意生不<lb/>
笋而成由筆成野塘水邊碕岸側森森兩<lb/>
叢十五莖嬋姢不失筠粉態蕭颯盡得風<lb/>
烟情舉頭忽看不似畫仾耳靜聽疑有聲<lb/>
西叢七莖勁而健省向天竺寺前石上見<lb/>
東叢八莖踈且寒憶曾湘妃廟裏雨中看<lb/>
幽姿遠思少人别與君相顧空長歎蕭郎<lb/>
蕭郎老可惜手戰眼昏頭雪色自言便是<lb/>
<pb n="KR4c0069_SBCK_012-12b"/>
絶筆時從今此竹尤難得<lb/>
　　眞娘墓<lb/>
眞娘墓虎丘道不識眞娘鏡中面唯見眞<lb/>
娘墓頭草霜摧桃李風折蓮眞娘死時猶<lb/>
少年脂膚荑手不牢固世間有物難留連<lb/>
難留連易銷歇塞北花江南雪<lb/>
　　長恨歌傳　前進士陳鴻撰<lb/>
開元中泰階平四海無事玄宗在位嵗久<lb/>
倦于旰食宵衣政無小大始委于右丞相<lb/>
<pb n="KR4c0069_SBCK_012-13a"/>
深居遊宴以聲色自娱先是元獻皇后武<lb/>
淑妃皆有寵相次即世宫中雖良家子千<lb/>
數無可恱目者上心忽忽不樂時每歲十<lb/>
月駕幸華清宫内外命婦熠燿景從浴日<lb/>
餘波賜以湯沐春風靈液澹蕩其間上心<lb/>
油然若有顧遇左右前後粉色如土詔高<lb/>
力士濳搜外宫得弘農楊玄琰女于壽邸<lb/>
既筓矣鬒髮膩理纎穠中度舉止閑冶如<lb/>
漢武帝李夫人别䟽湯泉詔賜藻瑩既出<lb/>
<pb n="KR4c0069_SBCK_012-13b"/>
水體弱力微若不任羅綺光彩煥發轉動<lb/>
照人上甚恱進見之日奏霓裳羽衣曲以<lb/>
導之定情之夕授金釵鈿合以固之又命<lb/>
戴步揺垂金璫明年冊為貴妃半后服用<lb/>
繇是冶其容敏其詞婉孌萬態以中上意<lb/>
上益嬖焉時省風九州泥金五岳驪山雪<lb/>
夜上陽春朝舉上行同室宴專席寢專房<lb/>
雖有三夫人九嬪二十七世婦八十一御<lb/>
妻暨後宫才人樂府妓女使天子無顧眄<lb/>
<pb n="KR4c0069_SBCK_012-14a"/>
意自是六宫無復進幸者非徒殊豔尤態<lb/>
致是盖才智明慧善巧便侫先意希㫖有<lb/>
不可形容者叔父昆弟皆列在清貴爵為<lb/>
通侯姊妹封國夫人富埒王室車服邸第<lb/>
與大長公主侔而恩澤勢力則又過之出<lb/>
入禁門不問京師長吏為之側目故當時<lb/>
謠詠有云生女勿悲酸生男勿喜歡又曰<lb/>
男不封侯女作妃看女却為門上楣其人<lb/>
心羨慕如此天寶末兄國忠盜丞相位愚<lb/>
<pb n="KR4c0069_SBCK_012-14b"/>
弄國柄及安禄山引兵嚮闕以討楊氏為<lb/>
辭潼關不守翠華南幸出咸陽道次馬嵬<lb/>
亭六軍徘徊持㦸不進從官郎吏伏上馬<lb/>
前請誅錯以謝天下國忠奉氂纓盤水死<lb/>
扵道周左右之意未快上問之當時敢言<lb/>
者請以貴妃塞天下怒上知不免而不忍<lb/>
見其死反袂掩面使牽之而去蒼黃展轉<lb/>
竟就絶扵尺組之下既而玄宗狩成都肅<lb/>
宗受禪靈武明年大兇歸元大駕還都尊<lb/>
<pb n="KR4c0069_SBCK_012-15a"/>
玄宗為太上皇就養南宫遷于西内時移<lb/>
事去樂盡悲來每至春之日冬之夜池蓮<lb/>
夏開宫槐秋落梨園弟子玉琯發音聞霓<lb/>
裳羽衣一聲則天顔不怡左右歔欷三載<lb/>
一意其念不衰求之夢魂杳不能得適有<lb/>
道士自蜀來知上皇心念楊妃如是自言<lb/>
有李少君之術玄宗大喜命致其神方士<lb/>
乃竭其術以索之不至又能遊神馭氣出<lb/>
天界没地府以求之不見又旁求四虚上<lb/>
<pb n="KR4c0069_SBCK_012-15b"/>
下東極天海跨蓬壺見最高仙山上多樓<lb/>
闕西廂下有洞户東嚮闔其門署曰玉妃<lb/>
太眞院方士抽簪叩扉有雙童女出應門<lb/>
方士造次未及言而雙鬟復入俄有碧衣<lb/>
侍女又至詰其所從方士因稱唐天子使<lb/>
者且致其命碧衣云玉妃方寢請少待之<lb/>
于時雲海沉沉洞天日晚瓊户重闔悄然<lb/>
無聲方士屏息歛足拱手門下久之而碧<lb/>
衣迎入且曰玉妃出見一人冠金蓮披紫<lb/>
<pb n="KR4c0069_SBCK_012-16a"/>
綃珮紅玉曵鳳舄左右侍者七八人揖方<lb/>
士問皇帝安否次問天寶十四年巳還事<lb/>
言訖㦖黙指碧衣取金釵鈿合各㭊其半<lb/>
授使者曰為謝太上皇謹獻是物尋舊好<lb/>
也方士受辭與信將行色有不足玉妃固<lb/>
徵其意復前跪致詞請當時一事不為他<lb/>
人聞者驗於太上皇不然恐鈿合金釵負<lb/>
新垣平之詐也玉妃茫然退立若有所思<lb/>
徐而言之曰昔天寶十載侍輦避暑驪山<lb/>
<pb n="KR4c0069_SBCK_012-16b"/>
宫秋七月牽牛織女相見之夕秦人風俗<lb/>
是夜張錦繡陳飲食樹瓜華焚香于庭號<lb/>
為乞巧宫掖間尤尚之夜殆半休侍衞於<lb/>
東西廂獨侍上上凭肩而立因仰天感牛<lb/>
女事密相誓心願世世為夫婦言畢執手<lb/>
各嗚咽此獨君王知之耳因自悲曰由此<lb/>
一念又不得居此復墮下界且結後縁或<lb/>
為天或為人决再相見好合如舊因言太<lb/>
上皇不亦乆人間幸惟自安無自苦耳使<lb/>
<pb n="KR4c0069_SBCK_012-17a"/>
者還奏太上皇皇心震悼日日不豫其年<lb/>
夏四月南宫晏駕元和元年冬十二月太<lb/>
原白樂天自校書郎尉于盩厔鴻與琅邪<lb/>
王質夫家于是邑暇日相攜遊仙遊寺話<lb/>
及此事相與感歎質夫舉酒扵樂天前曰<lb/>
夫希代之事非遇出世之才潤色之則與<lb/>
時消没不聞于世樂天深於詩多於情者<lb/>
也試為歌之如何樂天因為長恨歌意者<lb/>
不但感其事亦欲懲尤物窒亂階垂於將<lb/>
<pb n="KR4c0069_SBCK_012-17b"/>
來也歌既成使鴻傳焉世所不聞者予非<lb/>
開元遺民不得知世所知者有玄宗本紀<lb/>
在今但傳長恨歌云爾<lb/>
漢皇重色思傾國御宇多年求不得楊家<lb/>
有女初長成養在深閨人未識天生麗質<lb/>
難自棄一朝選在君王側迴眸一笑百媚<lb/>
生六宫粉黛無顔色春寒賜浴華清池溫<lb/>
泉水滑洗凝脂侍兒扶起嬌無力始是新<lb/>
承恩澤時雲鬢花顔金歩摇芙蓉帳暖度<lb/>
<pb n="KR4c0069_SBCK_012-18a"/>
春宵春宵苦短日高起從此君王不早朝<lb/>
承歡侍宴無閑暇春從春遊夜專夜後宫<lb/>
佳麗三千人三千寵愛在一身金屋粧成<lb/>
嬌侍夜玉樓宴罷醉和春姊妹弟兄皆列<lb/>
土可憐光彩生門户遂令天下父母心不<lb/>
重生男重生女驪宫高處入青雲仙樂風<lb/>
飄處處聞緩歌縵舞凝絲竹盡日君王看<lb/>
不足漁陽<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>鼓動地來驚破霓裳羽衣曲<lb/>
九重城闕烟塵生千乘萬騎西南行翠華<lb/>
<pb n="KR4c0069_SBCK_012-18b"/>
摇摇行復止西岀都門百餘里六軍不發<lb/>
無柰何宛轉娥眉馬前死花鈿委地無人<lb/>
収翠翹金雀玉搔頭君王掩面救不得迴<lb/>
看血淚相和流黄埃㪚漫風蕭索雲棧縈<lb/>
紆登劒閣峨嵋山下少人行旌旗無光日<lb/>
色薄蜀江水碧蜀山青聖主朝朝暮暮情<lb/>
行宫見月傷心色夜雨聞鈴腸斷聲天旋<lb/>
日轉迴龍馭到此躊躇不能去馬嵬坡下<lb/>
泥土中不見玉顔空死處君臣相顧盡霑<lb/>
<pb n="KR4c0069_SBCK_012-19a"/>
衣東望都門信馬歸歸來池苑皆依舊太<lb/>
液芙蓉未央柳芙蓉如面柳如眉對此如<lb/>
何不淚垂春風桃李花開夜秋雨梧桐葉<lb/>
落時西宫南苑多秋草宫葉滿階紅不掃<lb/>
梨園弟子白髮新椒房阿監青娥老夕殿<lb/>
螢飛思悄然孤燈挑盡未成眠遲遲鍾鼓<lb/>
初長夜耿耿星河欲曙天鴛鴦瓦冷霜華<lb/>
重翡翠衾寒誰與共悠悠生死别經年魂<lb/>
魄不曾來入夢臨卭道士鴻都客能以精<lb/>
<pb n="KR4c0069_SBCK_012-19b"/>
誠致魂魄爲感君王展轉思遂敎方士殷<lb/>
勤覓排空馭氣奔如電昇天入地求之遍<lb/>
上窮碧落下黄泉兩處茫茫皆不見忽聞<lb/>
海上有仙山山在虚無縹緲間樓閣玲瓏<lb/>
五雲起其中綽約多仙子中有一人字玉<lb/>
眞雪膚花貌參差是金闕西廂叩玉扃轉<lb/>
敎小玉報雙成聞道漢家天子使九華帳<lb/>
裏夢中驚攬衣推枕起徘徊珠箔銀屏邐<lb/>
迤開雲鬢半垂新睡覺花冠不整下堂來<lb/>
<pb n="KR4c0069_SBCK_012-20a"/>
風吹仙袂飄颻舉猶似霓裳羽衣舞玉容<lb/>
寂寞淚攔干梨花一枝春帶雨含情凝睇<lb/>
謝君王一别音容兩眇茫昭陽殿裏㤙愛<lb/>
絶蓬萊宫中日月長迴頭下望人寰處不<lb/>
見長安見塵霧唯將舊物表深情鈿合金<lb/>
釵寄將去釵留一股合一扇釵擘黄金合<lb/>
分鈿但令心似金鈿堅天上人間㑹相見<lb/>
臨别殷勤重寄詞詞中有誓兩心知七月<lb/>
七日長生殿夜半無人私語時在天願作<lb/>
<pb n="KR4c0069_SBCK_012-20b"/>
比翼鳥在地願爲連理枝天長地乆有時<lb/>
盡此恨緜緜無盡期<lb/>
　　婦人苦<lb/>
蟬鬢加意梳蛾眉用心掃幾度曉粧成君<lb/>
看不言好妾身重同穴君意輕偕老惆悵<lb/>
去年來心知未能道今朝一開口語少意<lb/>
何深願引他時事移君此日心人言夫婦<lb/>
親義合如一身及至死生際何曾苦樂均<lb/>
婦人一䘮夫終身守孤孑有如林中竹忽<lb/>
<pb n="KR4c0069_SBCK_012-21a"/>
𬒳風吹折一折不重生枯死猶抱節男兒<lb/>
若䘮婦能不暫傷情應似門前柳逢春易<lb/>
發榮風吹一枝折還有一枝生為君委曲<lb/>
言願君再三聽須知婦人苦從此莫相輕<lb/>
　　長安道<lb/>
花枝缺處青樓開豔歌一曲酒一盃羙人<lb/>
勸我急行樂自古朱顔不再來君不見外<lb/>
州客長安道一回來一廻老<lb/>
　　濳别離<lb/>
<pb n="KR4c0069_SBCK_012-21b"/>
不得哭濳别離不得語暗相思兩心之外<lb/>
無人知深籠夜鏁獨棲鳥利劒春斷連理<lb/>
枝河水雖濁有清日烏頭雖黑有白時唯<lb/>
有濳離與暗别彼此甘心無後期<lb/>
　　隔浦蓮<lb/>
隔浦愛紅蓮昨日看猶在夜來風吹落只<lb/>
得一迴採花開雖有明年期復愁明年還<lb/>
暫時<lb/>
　　寒食野望吟<lb/>
<pb n="KR4c0069_SBCK_012-22a"/>
丘墟郭門外寒食誰家哭風吹曠野紙錢<lb/>
飛古墓纍纍春草緑棠梨花映白楊樹盡<lb/>
是死生離别處冥寞重泉哭不聞蕭蕭暮<lb/>
雨人歸去<lb/>
　　琵琶引　并序<lb/>
元和十年予左遷九江郡司馬明年秋送<lb/>
客湓浦口聞舟船中夜彈琵琶者聽其音<lb/>
錚錚然有亰都聲問其人本長安倡女甞<lb/>
學琵琶扵穆曹二善才年長色衰委身為<lb/>
<pb n="KR4c0069_SBCK_012-22b"/>
賈人婦遂命酒使快彈數曲曲罷㦖黙自<lb/>
叙少小時歡樂事今漂淪憔悴轉徙於江<lb/>
湖間予出官二年恬然自安感斯人言是<lb/>
夕始覺有遷謫意因為長句歌以贈之凡<lb/>
六百一十二言命曰琵琶行<lb/>
潯陽江頭夜送客楓葉荻花秋索索主人<lb/>
下馬客在船舉酒欲飲無管絃醉不成歡<lb/>
慘將别别時茫茫江浸月忽聞水上琵琶<lb/>
聲主人忘歸客不發尋聲闇問彈者誰琵<lb/>
<pb n="KR4c0069_SBCK_012-23a"/>
琶聲停欲語遲移船相近邀相見添酒廻<lb/>
燈重開宴千呼萬喚始出來猶抱琵琶半<lb/>
遮面轉軸撥絃三兩聲未成曲調先有情<lb/>
絃絃掩抑聲聲思似訴平生不得意仾眉<lb/>
信手續續彈說盡心中無限事輕攏慢撚<lb/>
抹復挑初為霓裳後緑腰大絃嘈嘈如急<lb/>
雨小絃切切如私語嘈嘈切切錯雜彈大<lb/>
珠小珠落玉盤間關鸎語花底滑幽咽泉<lb/>
流氷下灘氷泉冷澀絃凝絶凝絶不通聲<lb/>
<pb n="KR4c0069_SBCK_012-23b"/>
暫歇别有幽愁暗恨生此時無聲勝有聲<lb/>
銀瓶乍破水漿迸鐵騎突出刀槍鳴曲終<lb/>
収撥當心畫四絃一聲如裂帛東船西舫<lb/>
悄無言唯見江心秋月白沉吟放撥挿絃<lb/>
中整頓衣裳起歛容自言本是京城女家<lb/>
在蝦蟇陵下住十三學得琵琶成名屬教<lb/>
坊第一部曲罷曾教善才伏粧成每𬒳秋<lb/>
娘妬五陵年少爭纒頭一曲紅綃不知數<lb/>
鈿頭雲箆擊節碎血色羅裙飜酒汙今年<lb/>
<pb n="KR4c0069_SBCK_012-24a"/>
歡笑復明年秋月春風等閑度弟走從軍<lb/>
阿姨死暮去朝來顔色故門前冷落鞍馬<lb/>
稀老大嫁作商人婦商人重利輕别離前<lb/>
月浮梁買茶去去來江口守空船遶船月<lb/>
明江水寒夜深忽夢少年事夢啼粧淚紅<lb/>
闌干我聞琵琶巳歎息又聞此語重唧唧<lb/>
同是天涯淪落人相逢何必曾相識我從<lb/>
去年辭帝亰謫居卧病潯陽城潯陽小處<lb/>
無音樂終歲不聞絲竹聲住近湓江地低<lb/>
<pb n="KR4c0069_SBCK_012-24b"/>
濕黄蘆苦竹繞宅生其間旦暮聞何物杜<lb/>
䳌啼血猿哀鳴春江花朝秋月夜往往取<lb/>
酒還獨傾豈無山歌與村笛歐啞嘲哳難<lb/>
為聽今夜聞君琵琶語如聽仙樂耳暫明<lb/>
莫辭更坐彈一曲為君飜作琵琶行感我<lb/>
此言良久立却坐促絃絃轉急淒淒不似<lb/>
向前聲滿座重聞皆掩泣就中泣下誰最<lb/>
多江州司馬青衫濕<lb/>
　　簡簡吟<lb/>
<pb n="KR4c0069_SBCK_012-25a"/>
蘇家小女名簡簡芙蓉花腮柳葉眼十一<lb/>
把鏡學點粧十二抽針能繡裳十三行坐<lb/>
事調品不肯迷頭白地藏玲瓏雲髻生菜<lb/>
㨾飄颻風袖薔薇香殊姿異態不可状忽<lb/>
忽轉動如有光二月繁霜殺桃李明年欲<lb/>
嫁今年死丈人阿母勿悲啼此女不是凡<lb/>
夫妻恐是天仙謫人世只合人間十三歲<lb/>
大都好物不堅牢彩雲易㪚琉璃脆<lb/>
　　花非花<lb/>
<pb n="KR4c0069_SBCK_012-25b"/>
花非花霧非霧夜半來天明去來如春夢<lb/>
幾多時去似朝雲無覓處<lb/>
　　醉後狂言酬贈蕭殷二恊律<lb/>
餘杭邑客多羈貧其間甚者蕭與殷天寒<lb/>
身上猶衣葛日高甑中未拂塵江城山寺<lb/>
十一月北風吹砂雪紛紛賔客不見綈袍<lb/>
惠黎庶未霑襦袴恩此時太守自慙愧重<lb/>
衣複衾有餘溫因命染人與針女先製兩<lb/>
裘贈二君呉緜細軟桂布密柔如狐腋白<lb/>
<pb n="KR4c0069_SBCK_012-26a"/>
似雲勞將詩書投贈我如此小惠何足論<lb/>
我有大裘君未見寛廣和煖如陽春此裘<lb/>
非繒亦非纊裁以法度絮似仁刀尺鈍拙<lb/>
製未岀畢亦不獨裹一身若令在郡得五<lb/>
考與君展覆杭州人<lb/>
　　醉歌<lb/>
罷胡琴掩秦瑟玲瓏再拜歌初畢誰道使<lb/>
君不解歌聽唱黃雞與白日黃雞催曉丑<lb/>
時鳴白日催年酉前没腰間紅綬繫未穏<lb/>
<pb n="KR4c0069_SBCK_012-26b"/>
鏡裏朱顔看巳失玲瓏玲瓏柰老何使君<lb/>
歌了汝更歌<lb/>
白氏文集卷第十二<lb/>
</p>
<p>
</p>
  </div>
</body>
</text>
</TEI>
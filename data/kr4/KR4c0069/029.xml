<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_029-1a"/>
白氏文集巻第二十九<lb/>
　書頌議論狀　凡七首<lb/>
　補遺書<lb/>
　箴言　并序<lb/>
　中和節頌　并序<lb/>
　晉謚恭世子議<lb/>
　漢將李陵論<lb/>
　大原白氏家狀二道<lb/>
　　𥙷逸書<lb/>
<pb n="KR4c0069_SBCK_029-1b"/>
湯征諸侯葛伯不祀湯始征之作湯征<lb/>
葛伯荒怠敗禮廢祀湯專征諸侯肇徂征<lb/>
之湯若曰格爾三事之人逮于有衆啓乃<lb/>
心正乃容明聴予言咨先格王有彜訓曰<lb/>
禄無常荷荷于仁福無常享享于敬惠乃<lb/>
道保厥邦覆乃徳殄厥世惟葛伯反易天<lb/>
道怠棄邦本虐于民慢于神惟社稷宗廟<lb/>
罔克尊奉暨山川鬼神亦靡禋祀告曰罔<lb/>
犧牲以供俎羞予畀厥牛羊乃既于盜食<lb/>
<pb n="KR4c0069_SBCK_029-2a"/>
曰罔黍稷以奉粢盛予佑厥稼穡乃困于<lb/>
仇餉今爾衆曰葛罪其如予聞曰為邦者<lb/>
祗奉明神撫綏蒸民二者克備尚克保厥<lb/>
家邦吁廢于祀神震怒肆于虐民離心頃<lb/>
繩契以降暨于百代神怒亟民叛而不顛<lb/>
隮者匪我攸聞小子履以涼徳欽奉天威<lb/>
肇征有葛咨爾有衆克濟厥功其有儆師<lb/>
徒戒車乗敬君事者有明賞其有罔率職<lb/>
罔戮力不龔命者有常刑明賞不僣常刑<lb/>
<pb n="KR4c0069_SBCK_029-2b"/>
無赦嗚呼朕告汝衆君子監于兹欽哉懋<lb/>
哉罸及乃躬不可悔<lb/>
　　箴言　并序<lb/>
貞元十有五年　天子命中書舍人渤海<lb/>
公領禮部貢舉事越明年春居易以進士<lb/>
舉一上登第洎翌日至于旬時伏念固陋<lb/>
懼不克副公之選充王之賓乃自陳戒于<lb/>
徳作箴言<lb/>
曰我聞古君子人疾沒世名不稱恥邦有<lb/>
<pb n="KR4c0069_SBCK_029-3a"/>
道貧且賤今我生休明代二十有六年乃<lb/>
策名名既聞于君乃干禄禄將及于親升<lb/>
聞逮養繄公之徳公之徳之死矢報之報<lb/>
之義靡他惟勵乃志遠乃猷俾徳日修道<lb/>
日就是報于公匪報于公是光于躬匪光<lb/>
于躬是華于邦吁其念哉其勗哉庶俾行<lb/>
中規文中倫學惟時習罔怠棄位惟馴致<lb/>
罔躁求惟一徳五常陶甄于内惟四科六<lb/>
藝斧藻于外若御輿既勒銜䇿乃克駿奔<lb/>
<pb n="KR4c0069_SBCK_029-3b"/>
若治金既砥淬礪乃克利用無曰擢甲科<lb/>
名既立而自廣自滿尚念山九仞虧于一<lb/>
簣無曰登一第位其達而自欺自卑尚念<lb/>
行千里始於足下嗚呼我無監于止水當<lb/>
監于斯文庶克欽厥止慎厥終自頋于箴<lb/>
言無作身之羞公之羞<lb/>
　　中和節頌　并序　此已下文並是<lb/>
　　未及第前作<lb/>
乾清而四時行坤寧而萬物生聖人則之<lb/>
<pb n="KR4c0069_SBCK_029-4a"/>
無為而無不為神唐御宇之九葉皇帝握<lb/>
符之十載夷夏咸寜君臣交欣有詔始以<lb/>
二月上已日為中和節自上下下雷解風<lb/>
動翌日而頒乎四嶽浹辰而達乎八荒於<lb/>
戲中和之時義遠矣哉惟唐之興我神堯<lb/>
子兆人而基皇徳太宗家六合而開帝功<lb/>
玄宗執象而薰仁壽之風代宗垂拱而阜<lb/>
富庶之俗舄奕乎赫赫煌煌八聖重光以<lb/>
至于我皇我皇運玄樞陶淳精治定而化<lb/>
<pb n="KR4c0069_SBCK_029-4b"/>
成嗣皇極於穆清納黔首於升平于時數<lb/>
惟上元嵗惟仲春皇帝穆然居青陽太廟<lb/>
命有司考時令以為安萌牙養㓜小緩刑<lb/>
獄布慶賜蓋百王常行之道未足以啓迪<lb/>
天地之化發揮祖宗之徳乃命初吉肇為<lb/>
中和中者揆三陽之中和者酌仁氣之和<lb/>
其為稱也大矣非至聖疇能建之於是謀<lb/>
始要終循義討源于以九八節七六氣排<lb/>
重陽而拉上已煦元氣于厚壤則幽蟄蘇<lb/>
<pb n="KR4c0069_SBCK_029-5a"/>
而勾萌達噫和風于窮荒則桀驁化而獷<lb/>
俗淳垂萬祀以攄無窮被四表以示大同<lb/>
于時兩儀三辰貞明絪緼千品萬彚熙熙<lb/>
忻忻繇是文武百辟僉拜手稽首而颺言<lb/>
曰大哉睿徳合于玄造又曰昔在唐堯敬<lb/>
授人時垂于典謨降及周文在鎬飲酒列<lb/>
于雅頌斯蓋欽若四序凱樂一方而已未<lb/>
若肇建令節混同天下澤鋪動植慶浹華<lb/>
夷若斯之盛歟蓋聖人之作事必導達交<lb/>
<pb n="KR4c0069_SBCK_029-5b"/>
泰幽賛亭育與元和合其運與真宰同其<lb/>
功丕休哉其至矣夫賤臣居易忝濡文明<lb/>
之化就賓貢之列輒敢美盛徳頌成功獻<lb/>
中和頌一章附于唐雅之末頌曰<lb/>
權輿肧渾玄黄既分煦嫗絪緼肇生蒸民<lb/>
天命聖神是為大人大人淳淳為天下君<lb/>
巍巍我唐穆穆我皇纂承九葉照臨八方<lb/>
四維載張兩曜重光齷齪唐虞趢趗羲皇<lb/>
乗時有作煥乎文章乃建貞元以正乾坤<lb/>
<pb n="KR4c0069_SBCK_029-6a"/>
乃紀吉辰以殷仲春吉辰伊何號為中和<lb/>
和維大和中維大中以暢中氣以播和風<lb/>
萌牙昆蟲昭蘇有融如斡玄和如運神功<lb/>
於戲徳洽道豐萬邦来同微臣作頌垂裕<lb/>
無窮<lb/>
　　晉謚恭世子議<lb/>
晉侯以驪姬之惑殺太子申生或謂申生<lb/>
得殺身成仁之道是以晉人謚為恭世子<lb/>
載在方冊古今以為然居易獨以為不然<lb/>
<pb n="KR4c0069_SBCK_029-6b"/>
也大凡恭之義有三以孝保身子之恭以<lb/>
正承命臣之恭以道守嗣君之恭若棄嗣<lb/>
以非禮不可謂道受命於非義不可謂正<lb/>
殺身以非罪不可謂孝三者率非恭也申<lb/>
生有焉而謚曰恭不知其可若垂末代以<lb/>
為訓戒居易懼後之臣子有失大義守小<lb/>
節者將奔走之將欲商榷敢徵義類在昔<lb/>
虞舜父頑母嚚舜既克諧瞽亦允若申生<lb/>
父之昏姬之惡誠宜率子道以幾諌感君<lb/>
<pb n="KR4c0069_SBCK_029-7a"/>
心以至誠雖申生之孝不侔於舜而獻公<lb/>
之頑亦不逮於瞽盍以蒸蒸之乂俾不格<lb/>
於姦乎故咎之始形則齋栗祗載為虞舜<lb/>
可也若不能及禍之將兆則讓位去國為<lb/>
吳太伯可也若又不能及難之既作則全<lb/>
身遠害為公子重耳可也三失無一得於<lb/>
是乎致身於不義不祗陷父於不徳不慈<lb/>
負罪被名以至於死臣子之道不其惑歟<lb/>
夫以堯之聖書美曰允恭舜之孝書美曰<lb/>
<pb n="KR4c0069_SBCK_029-7b"/>
温恭今以申生之失道亦謂曰恭庸可稱<lb/>
乎周之衰也楚子以霸王之器奄有荆蠻<lb/>
光啓土宇赫赫楚國由之而興諡之為恭<lb/>
猶曰薄徳今申生徇其死不頋其義輕其<lb/>
身不圖其君俾死之後弑三君殺十有五<lb/>
臣實啓禍先大亂晉國則楚之得也如彼<lb/>
申生之失也若此異徳同諡無乃不可乎<lb/>
左氏修魯史受經於仲尼蓋仲尼之志丘<lb/>
明從而明之無善惡無大小莫不微婉而<lb/>
<pb n="KR4c0069_SBCK_029-8a"/>
發揮焉至於申生之死也之諡也畧而無<lb/>
譏何其謬哉何以覈諸且仲尼修春秋明<lb/>
則有凡例幽則有微㫖其有君不君臣不<lb/>
臣父不父子不子者率書名以貶之故書<lb/>
曰晉侯殺其太子申生不言晉人而書晉<lb/>
侯且名太子者蓋明晉侯不道且罪申生<lb/>
陷君父於不義也以微㫖考之則仲尼明<lb/>
貶可知矣以凡例推之則左氏之闕文可<lb/>
知矣嗚呼先王之制謚豈容易哉蓋善惡<lb/>
<pb n="KR4c0069_SBCK_029-8b"/>
始終必褒貶於一字所以彰明往者勸沮<lb/>
來者故君子於其諡無所苟而已矣繇是<lb/>
而言則恭世子之諡不亦誣乎不亦誣乎<lb/>
　　漢將李陵論<lb/>
論曰忠孝智勇四者為臣為子之大寶也<lb/>
故古之君子奉以周旋苟一失之是非人<lb/>
臣人子矣漢李陵䇿名上將出討匈奴竊<lb/>
謂不死於王事非忠生降於戎虜非勇棄<lb/>
前功非智召後禍非孝四者無一可而遂<lb/>
<pb n="KR4c0069_SBCK_029-9a"/>
亡其宗哀哉予覽史記漢書皆無明譏竊<lb/>
甚惑之司馬遷雖以陵獲罪而無譏可乎<lb/>
班孟堅亦從而無譏又可乎按禮云謀人<lb/>
之軍師敗則死之故敗而死者是其所也<lb/>
春秋所以美狼曋者為能獲其死所而陵<lb/>
獲所不死得無譏焉觀其始以步卒深入<lb/>
虜庭而能以寡擊衆以勞破逸再接再㨗<lb/>
功孰大焉及乎兵盡力殫摧鋒敗績不能<lb/>
死戰卒就生降噫墜君命挫國威不可以<lb/>
<pb n="KR4c0069_SBCK_029-9b"/>
言忠屈身於夷狄束手為俘虜不可以言<lb/>
勇喪戰勲於前墜家聲於後不可以言智<lb/>
罪逭於躬禍移於母不可以言孝而引范<lb/>
蠡曹沫為比又何謬歟且會稽之恥蠡非<lb/>
其罪魯國之羞沫必能報所以二子不死<lb/>
也而陵苟免其微軀受制於強虜雖有區<lb/>
區之意亦奚為哉夫吳齊者越魯之敵國<lb/>
匈奴者漢之外臣俾大漢之將為單于之<lb/>
擒是長冦讎辱國家甚矣況二子雖不死<lb/>
<pb n="KR4c0069_SBCK_029-10a"/>
無陵生降之名二子苟生降無陵及親之<lb/>
禍酌其本末事不相侔而陵竊慕之是大<lb/>
失臣子之義也觀陵答子卿之書意者但<lb/>
患漢之不知已而不自内省其始終焉何<lb/>
者與其欲刺心自明刎頸見志曷若効節<lb/>
致命取信於君與其痛母悼妻尤君怨國<lb/>
曷若忘身守死而紓禍於親焉或曰武帝<lb/>
不能明察苟聴流言遽加厚誅豈非負徳<lb/>
答曰設使陵不苟其生能繼以死則必賞<lb/>
<pb n="KR4c0069_SBCK_029-10b"/>
延於世刑不加親戰功足以冠當時壯節<lb/>
足以垂後代忠孝智勇四者立而死且不<lb/>
朽矣何流言之能及哉嗚呼予聞之古人<lb/>
云人各有一死死或重於泰山生或輕於<lb/>
鴻毛若死重於義則視之如泰山也若義<lb/>
重於死則視之如鴻毛也故非其義君子<lb/>
不輕其生得其所君子不愛其死惜哉陵<lb/>
之不死也失君子之道焉故隴西士大夫<lb/>
以李氏為愧不其然乎不其然乎<lb/>
<pb n="KR4c0069_SBCK_029-11a"/>
　　太原白氏家狀二道<lb/>
　　故鞏縣令白府君事狀<lb/>
白氏芈姓楚公族也楚熊居太子建奔鄭<lb/>
建之子勝居于吳楚間號白公因氏焉楚<lb/>
殺白公其子奔秦代為名將乙丙已降是<lb/>
也裔孫曰起有大功於秦封武安君後非<lb/>
其罪賜死杜郵秦人憐之立祠廟于咸陽<lb/>
至今存焉及始皇思武安之功封其子仲<lb/>
于大原子孫因家焉故今為大原人自武<lb/>
<pb n="KR4c0069_SBCK_029-11b"/>
安以下凡二十七代至府君高祖諱建北<lb/>
齊五兵尚書贈司空曾祖諱士通皇朝利<lb/>
州都督祖諱志善朝㪚大夫尚衣奉御父<lb/>
諱温朝請大夫檢校都官郎中公諱鍠字<lb/>
　鍾都官郎中第六子㓜好學善屬文尤<lb/>
工五言詩有集十巻年十七明經及第解<lb/>
褐授鹿邑縣尉洛陽縣主簿酸棗縣今理<lb/>
酸棗有善政本道節度使令狐章知而重<lb/>
之秩滿奏授殿中侍御史内供奉賜緋魚<lb/>
<pb n="KR4c0069_SBCK_029-12a"/>
袋充滑毫節度參謀軍府之要多咨度焉<lb/>
居嵗餘公嘗規章之失章不聴公因留一<lb/>
書移章不辭而去明年選授河南府鞏縣<lb/>
令在任三考自鹿邑至鞏縣皆以清直靜<lb/>
理聞於一時公為人沈厚和易寡言多可<lb/>
至於涉是非閑邪正者辨而守之則確乎<lb/>
其不可拔也大厯八年五月三日遇疾歿<lb/>
于長安春秋六十八以其年權厝於邽縣<lb/>
下邑里夫人河東薛氏夫人之父諱俶河<lb/>
<pb n="KR4c0069_SBCK_029-12b"/>
南縣尉大暦十二年六月十九日歿於新<lb/>
鄭縣私第享年七十以其年權窆厝於新<lb/>
鄭縣臨洧里公有子五人長子諱季庾襄<lb/>
州别駕事具後狀次諱季殷徐州沛縣令<lb/>
次諱季軫許州許昌縣令次諱季寧河南<lb/>
府參軍次諱季平鄉貢進士元和六年十<lb/>
月八日孫居易等始發䕶靈櫬遷葬於下<lb/>
邽縣北義津鄉北原而合祔焉謹狀<lb/>
　　襄州别駕府君事狀<lb/>
<pb n="KR4c0069_SBCK_029-13a"/>
公諱季庾字　鞏縣府君之長子天寶<lb/>
末明經出身解褐授蕭山縣尉厯左武衞<lb/>
兵曹叅軍宋州司戸參軍建中元年授彭<lb/>
城縣令時徐州為東平所管屬本道節度<lb/>
使反反之狀先以勝兵屯埇口絶汴河運<lb/>
路然後謀東闚江淮朝廷憂虞計未有出<lb/>
公與本州刺史李洧潛謀以徐州及埇口<lb/>
城歸國反拒東平東平遣驍將信都崇敬<lb/>
石隠金等率勁卒二萬攻徐州徐州無兵<lb/>
<pb n="KR4c0069_SBCK_029-13b"/>
公收合吏民得千餘人與李洧堅守城池<lb/>
親當矢石晝夜攻拒凡四十二日而諸道<lb/>
救兵方至既而賊徒潰運路通首挫逆謀<lb/>
不敢東頋繇是徐州一郡七邑及埇口等<lb/>
三城到于今訖不隷東平者實李洧與公<lb/>
之力也徳宗嘉之命公自朝散郎超授朝<lb/>
散大夫自彭城令擢拜本州别駕賜緋魚<lb/>
袋仍充徐泗觀察判官故其制云今州將<lb/>
忠謀翻然効順叶其誠美共賛良圖我懸<lb/>
<pb n="KR4c0069_SBCK_029-14a"/>
爵賞候兹而授宜加佐郡之命仍寵殊階<lb/>
之序貞元初朝廷念公前功加檢校大理<lb/>
少卿依前徐州别駕當道團練判官仍知<lb/>
州事故其制云嘗宰彭城挈而歸國舊勲<lb/>
若此新寵蔑如或不延厚於忠臣將何勸<lb/>
於義士宜崇亞列再貳徐方秩滿又除檢<lb/>
校大理少卿兼衢州别駕秩滿本道觀察<lb/>
使皇甫政以公政績聞薦又除檢校大理<lb/>
少卿兼襄州别駕貞元十年五月二十八<lb/>
<pb n="KR4c0069_SBCK_029-14b"/>
日終於襄陽官舍享年六十六其年權窆<lb/>
於襄陽縣東津鄉南原至元和六年十月<lb/>
八日嗣子居易等遷䕶於下邽縣義津鄉<lb/>
北原從鞏縣府君宅兆而合柎焉夫人頴<lb/>
川陳氏陳朝宜都之後祖諱璋利州刺史<lb/>
考諱潤坊州鄜城縣令妣大原白氏夫人<lb/>
無兄姊弟妹八嵗丁鄜城府君之憂居喪<lb/>
致哀王祭盡敬其情禮有過成人者中外<lb/>
姻族咸稱異之十五嵗事舅姑服勤婦道<lb/>
<pb n="KR4c0069_SBCK_029-15a"/>
夙夜九年迨于奉蒸嘗睦娣姒待賓客撫<lb/>
家人又二十三年禮無違者故中外凡為<lb/>
冢婦者皆景慕而儀刑焉又别駕府君即<lb/>
世諸子尚㓜未就師學夫人親執詩書晝<lb/>
夜教導恂恂善誘未嘗以一呵一杖加之<lb/>
十餘年間諸子皆以文學仕進官至清近<lb/>
實夫人慈訓所致也夫人為女孝如是為<lb/>
婦順如是為母慈如是舉三者與百行可<lb/>
知矣建中初以府君彭城之功封頴川縣<lb/>
<pb n="KR4c0069_SBCK_029-15b"/>
君元和六年四月三日歿于長安宣平里<lb/>
第享年五十七其年十月八日從先府君<lb/>
祔于皇姑焉有子四人長曰㓜文前饒州<lb/>
浮梁縣主簿次曰居易前京兆府戸曹參<lb/>
軍翰林學士次曰行簡前祕書省校書郎<lb/>
㓜子金剛奴無禄早世初高祖贈司空有<lb/>
功於北齊詔賜莊宅各一區在同州同城<lb/>
縣至今存焉故自司空而下都官郎中而<lb/>
上皆葬於韓城縣今以卜歸不便遂改卜<lb/>
<pb n="KR4c0069_SBCK_029-16a"/>
鞏縣府君及襄州别駕府君兩塋於下邽<lb/>
縣義津鄉北原其兩塋同兆域而異封樹<lb/>
蓋從時宜且叶吉也謹狀<lb/>
白氏文集卷第二十九<lb/>
<pb n="KR4c0069_SBCK_029-16b"/>
</p>
<p>
</p>
  </div>
</body>
</text>
</TEI>
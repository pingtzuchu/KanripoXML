<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_030-1a"/>
白氏文集巻第三十<lb/>
　試䇿問制誥　凡十六首<lb/>
　制試才識兼茂明於體用策一道<lb/>
　禮部試䇿五道<lb/>
　試進士䇿問五道<lb/>
　翰林試制誥等五道<lb/>
　　才識兼茂明於體用科䇿一道<lb/>
問皇帝若曰朕觀古之王者受命君人兢<lb/>
兢業業承天順地靡不思賢能以濟其理<lb/>
<pb n="KR4c0069_SBCK_030-1b"/>
求讜直以聞其過故禹拜昌言而嘉猷罔<lb/>
伏漢徵極諌而文學稍進匡時濟俗罔不<lb/>
率繇厥後相循有名無實而又設以科條<lb/>
增求茂異捨斥已之至言進無用之虛文<lb/>
指切著明罕稱於代兹朕所以歎息鬱悼<lb/>
思索其真是用發懇惻之誠咨體用之要<lb/>
庶乎言之可行行之不倦上獲其益下輸<lb/>
其情君臣之間確然相與子大夫得不勉<lb/>
思朕言而茂明之我國家光宅四海年將<lb/>
<pb n="KR4c0069_SBCK_030-2a"/>
二百十聖弘化萬邦懷仁三王之禮靡不<lb/>
講六代之樂罔不舉浸澤于下昇中于天<lb/>
周漢以還莫斯為盛自禍階漏壤兵宿中<lb/>
原生人困竭耗其太半農戰非古衣食罕<lb/>
儲念兹疲甿遠乖富庶督耕植之業而人<lb/>
無戀本之心峻摧酤之科而下有重歛之<lb/>
困舉何方而可以復其盛用何道而可以<lb/>
濟其艱既往之失何者宜懲將來之虞何<lb/>
者當戒昔主父懲患於晁錯而用推恩夷<lb/>
<pb n="KR4c0069_SBCK_030-2b"/>
吾致霸於齊桓而行寓令精求古人之意<lb/>
啓迪来哲之懷眷兹洽聞固所詳究又執<lb/>
契之道垂衣不言委之於下則人用其私<lb/>
專之於上則下無其効漢元優㳺於儒學<lb/>
盛業竟衰光武責課於公卿峻政非美二<lb/>
途取捨未獲所從余心浩然益所疑惑子<lb/>
大夫熟究其㫖屬之於篇興自朕躬無悼<lb/>
後害<lb/>
對臣聞漢文帝時賈誼上疏云可為痛哭<lb/>
<pb n="KR4c0069_SBCK_030-3a"/>
者一可為流涕者二可為長太息者三是<lb/>
時漢興四十載萬方大理四海大和而賈<lb/>
誼非不見之所以過言者以為詞不切志<lb/>
不激則不能迴君聴感君心而發憤於至<lb/>
理也是以雖盛時也賈誼過言而無愧雖<lb/>
過言也文帝容之而不非故臣不失忠君<lb/>
不失聖書之史策以為美談然臣觀自兹<lb/>
已來天下之理未曾有髣髴於漢文帝時<lb/>
者激切之言又未有髣髴於賈誼疏者豈<lb/>
<pb n="KR4c0069_SBCK_030-3b"/>
非君之明聖不侔於文帝乎臣之忠讜不<lb/>
逮於賈誼乎不然何衰亂之時愈多而切<lb/>
直之言愈少也今陛下思禹之昌言而拜<lb/>
之念漢之極諌而徵之廢虛文之無用者<lb/>
奬至言之斥已者詢臣以可行之策諭臣<lb/>
以不倦之意懇惻鬱悼發於至誠此真聖<lb/>
王思至理求過言之明㫖也斯則陛下之<lb/>
道已弘於前代臣之才識劣於古人輒欲<lb/>
過言以裨陛下明徳萬分之一也裨之者<lb/>
<pb n="KR4c0069_SBCK_030-4a"/>
非敢謂言之必可行也體用之必可明也<lb/>
且欲使後代知陛下踐祚之後有朴直敢<lb/>
言之臣出焉無俾文帝賈誼專美於漢代<lb/>
然後退而俯伏以待罪戾焉臣誠所甘心<lb/>
也謹以過言昧死上對伏蒙陛下賜臣之<lb/>
策有思興禮樂之道念救疲甿之方辯懲<lb/>
往戒來之宜審推恩寓令之要至矣哉陛<lb/>
下之念及此實萬葉之福也豈唯一代之<lb/>
人受其賜而已哉臣聞疲病之作有因縁<lb/>
<pb n="KR4c0069_SBCK_030-4b"/>
焉救療之方有次第焉臣請為陛下究因<lb/>
縁陳次第而言之臣聞太宗以神武之姿<lb/>
撥天下之亂玄宗以聖文之徳致天下之<lb/>
肥當二宗之時利無不興弊無不革遠無<lb/>
不服近無不和貞觀之功既成而大樂作<lb/>
焉雖六代之盡美無不舉也開元之理既<lb/>
定而盛禮興焉雖三王之明備無不講也<lb/>
理行故上下輯睦樂達故内外和平所以<lb/>
兵偃而萬邦懷仁刑清而兆人自化動植<lb/>
<pb n="KR4c0069_SBCK_030-5a"/>
之類咸煦嫗而自遂焉雖成康文景之理<lb/>
無以出於此矣洎天寶以降政教寢微宼<lb/>
戎荐興兵亦繼起兵以遏寇寇生於兵兵<lb/>
寇相仍迨五十載財征由是而重人力由<lb/>
是而罷下無安心雖日督農桑之課而生<lb/>
業不固上無定費雖日峻管榷之法而嵗<lb/>
計不充日削月朘以至於耗竭其半矣此<lb/>
臣所謂疲病之因縁者也豈不然乎由是<lb/>
觀之蓋人疲由乎税重税重由乎軍興軍<lb/>
<pb n="KR4c0069_SBCK_030-5b"/>
興由乎寇生寇生由乎政缺然則未修政<lb/>
教而望宼戎之銷未銷寇戎而望兵革之<lb/>
息雖太宗不能也未息兵革而求征徭之<lb/>
省未省征徭而求黎庶之安雖玄宗不能<lb/>
也何則事有以必然雖常人足以致勢有<lb/>
所不可雖聖哲不能為伏惟陛下將欲安<lb/>
黎庶先念省征徭將欲省征徭先念息兵<lb/>
革將欲息兵革先念銷寇戎將欲銷寇戎<lb/>
先念修政教何者若政教修則下無詐偽<lb/>
<pb n="KR4c0069_SBCK_030-6a"/>
暴悖之心而冦戎所由銷矣寇戎銷則無<lb/>
興發攻守之役而兵革所由息矣兵革息<lb/>
則國無饋餫飛輓之費而征徭所由省矣<lb/>
征徭省則人無流亡轉徙之憂而黎庶所<lb/>
由安矣臣竊觀今天下之冦雖已盡銷伏<lb/>
願陛下不以易銷而自怠今天下之兵雖<lb/>
未盡散伏願陛下不以難㪚而自疑無自<lb/>
怠之心則政教日肅無自疑之意則誠信<lb/>
日明故政教肅則暴亂革心誠信明則獷<lb/>
<pb n="KR4c0069_SBCK_030-6b"/>
驁歸命革心則天下將萌之宼不遏而自<lb/>
銷歸命則天下已聚之兵不㪚而自息然<lb/>
後重歛可日減疲甿可日安富庶可日滋<lb/>
困竭可日補日安則和悦之氣積日富則<lb/>
㢘讓之風形因其㢘譲而示之以禮則禮<lb/>
易行矣乗其和悦而鼓之以樂則樂易達<lb/>
矣舉斯方而可以復其盛用斯道而可以<lb/>
濟其難懲既往之失莫先於誠不明而政<lb/>
不修戒將来之虞莫先於冦不銷而兵不<lb/>
<pb n="KR4c0069_SBCK_030-7a"/>
息此臣所謂救療之次第者也豈不然乎<lb/>
若齊行寓令之法以霸諸侯漢用推㤙之<lb/>
謀以懲亡國施之今日臣恐非宜何者且<lb/>
今萬方一統四海一家無鄰國可傾非夷<lb/>
吾用權之秋也雖欲寓令將何所寓耶今<lb/>
除國建郡置守罷侯無爵土可疏非主父<lb/>
矯弊之日也雖欲推恩恩將何所推耶但<lb/>
陛下嗣貞觀之功弘開元之理必將光二<lb/>
宗而福萬葉矣何區區齊漢之法而足為<lb/>
<pb n="KR4c0069_SBCK_030-7b"/>
陛下所慕哉精究之端實在於此矣又蒙<lb/>
陛下賜臣之問有執契垂衣之道委下專<lb/>
上之宜敦儒學而業衰責課實而政失者<lb/>
此皆政化之所急今古之所疑陛下幸念<lb/>
之臣有以見天下之理興矣夫執契之道<lb/>
垂衣不言者蓋言已成之化非謀始之課<lb/>
也委之於下者言王者之理庀其司分其<lb/>
務而已非謂政無小大悉委之於下也專<lb/>
之於上者言王者之道秉其樞執其要而<lb/>
<pb n="KR4c0069_SBCK_030-8a"/>
已非謂事無巨細悉專之於上也漢元優<lb/>
㳺於儒學而盛業竟衰者非儒學之過也<lb/>
學之不得其道也光武責課於公卿而峻<lb/>
政非羙者非考課之累也責之不得其要<lb/>
也臣請重為陛下别白而明之夫垂衣不<lb/>
言者豈不謂無為之道乎也臣聞無為而<lb/>
理者其舜也歟舜之理道臣粗知之矣始<lb/>
則懋於修已勞於求賢明察其刑明慎其<lb/>
賞外序百揆内勤萬樞<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>食宵衣念其不<lb/>
<pb n="KR4c0069_SBCK_030-8b"/>
息之道夫如是豈非大有為者乎終則安<lb/>
於恭已逸於得賢明刑至于無刑明賞至<lb/>
于無賞百職不戒而舉萬事不勞而成端<lb/>
拱凝旒立於無過之地夫如是豈非真有<lb/>
為者乎故臣以為無為者非無所為也必<lb/>
先有為而後至於無為也老子曰無為而<lb/>
無不為蓋是謂矣夫委下而用私專上而<lb/>
無効者此由非所宜委而委之也非所宜<lb/>
專而專之也臣請以君臣之道明之臣聞<lb/>
<pb n="KR4c0069_SBCK_030-9a"/>
上下異位君臣殊道盖大者簡者君道也<lb/>
小者繁者臣道也臣道者百職小而衆萬<lb/>
事細而繁誠非人君一聰所能徧察一明<lb/>
所能周覽也故人君之道但擇其人而任<lb/>
之舉其要而執之而已矣昔九臣各掌其<lb/>
事而唐堯乗其功以帝天下十亂各効其<lb/>
能而周武揔其理以王天下三傑各宣其<lb/>
力而漢高兼其用以取天下三君子者不<lb/>
能為一焉但執要任人而已亦猶心之於<lb/>
<pb n="KR4c0069_SBCK_030-9b"/>
四肢九竅百骸也不能為一焉然而寢食<lb/>
起居言語視聴皆以心為主也故臣以為<lb/>
君得君之道雖專之於上而下自有以展<lb/>
其効矣臣得臣之道雖委於下而人亦無<lb/>
以用其私矣由此而言光武督責而政未<lb/>
甚美者非他昧君臣之道於小大繁簡之<lb/>
際也漢元優㳺而業以寖衰者非他昧無<lb/>
為之道於始終勞逸之間也二途得失較<lb/>
然可知陛下但舉中而行則無所惑矣臣<lb/>
<pb n="KR4c0069_SBCK_030-10a"/>
伏以聖䇿首章曰思賢能以濟其理求讜<lb/>
直以聞其過又曰上獲其益下輸其情其<lb/>
末章則又曰興自朕躬無悼後害此誠陛<lb/>
下思酌下言樂聞上失勤勤懇懇慮臣輩<lb/>
有所隠情者也臣敢不再竭狂直以副天<lb/>
心之萬一焉臣聞古先聖王之理也制欲<lb/>
於未萌除害於未兆故靜無敗事動有成<lb/>
功自非聖王則異於是莫不欲逞於始悔<lb/>
追扵終政失於前功補於後利害之効可<lb/>
<pb n="KR4c0069_SBCK_030-10b"/>
畧而言且如軍暴而後戢之兵亂而後遏<lb/>
之善則善矣不若防其微杜其漸使不至<lb/>
於暴亂也官邪而後責之吏姦而後誅之<lb/>
懲則懲矣不若審其才得其人使不至於<lb/>
姦邪也人餒而後食之人凍而後衣之惠<lb/>
則惠矣不若輕其徭薄其稅使不至於凍<lb/>
餒也舉一知十不其然乎今陛下初嗣祖<lb/>
宗新臨蒸庶承多虞之運當鼎盛之年此<lb/>
誠制欲於未萌除害於未兆之時也伏惟<lb/>
<pb n="KR4c0069_SBCK_030-11a"/>
陛下敬惜其時重慎於事既往者且追救<lb/>
於弊後將来者宜早防於事先夫然則保<lb/>
邦恒在於未危恭已常居於無過三五之<lb/>
道夫豈逺哉臣生也得為唐人當陛下臨<lb/>
御之時覩陛下升平之始斯則臣朝聞而<lb/>
夕死足矣而況充才識之貢承體用之問<lb/>
者乎今所以極千慮昧萬死當盛時獻過<lb/>
言者此誠微臣喜朝聞甘夕死之志也不<lb/>
然何輕肆狂瞽不避斧鑕若此之容易焉<lb/>
<pb n="KR4c0069_SBCK_030-11b"/>
<pb n="KR4c0069_SBCK_030-11b"/>
俗齊其政不易其宜由是農商工賈咸遂<lb/>
生業若驅彼齊人强以周索牲盛布帛必<lb/>
由已出無乃物力有限地宜不然而匱神<lb/>
廢<graphic n="KR2884" url="https://raw.githubusercontent.com/kanripo/KR-Gaiji/master/images/KR2884.png" mimeType="image/png"/>誰曰非闕且使日中為市懋遷有無<lb/>
者更何事焉對利用厚生教之本也從宜<lb/>
隨俗政之要也周禮云不畜無牲不田無<lb/>
盛不蠶不帛不績不縗蓋勸厚生之道也<lb/>
論語云因人所利而利之蓋明從宜之義<lb/>
也夫田畜蠶績四者土之所宜者多人之<lb/>
<pb n="KR4c0069_SBCK_030-12a"/>
所務者衆故周禮舉而為條目且使居之<lb/>
者無㳺惰無墮業焉其餘非四者雖不具<lb/>
舉則隨土物生業而勸導之可知矣非謂<lb/>
使物易業土易宜也夫先王酌敎本提政<lb/>
要莫先乎任土辨物簡能易從然後立為<lb/>
大中垂之不朽也若謂其驅天下之人責<lb/>
其所無强其所不能則何異夫求萍於中<lb/>
逵植橘於江北反地利違物性孰甚焉豈<lb/>
直易俗失宜匱神廢禮而已且聖人辨九<lb/>
<pb n="KR4c0069_SBCK_030-12b"/>
土之宜别四人之業使各利其利焉各適<lb/>
其適焉猶懼生生之物不均也故日中為<lb/>
市交易而退所以通貨食遷有無而後各<lb/>
得其所矣由是言之則大易致人之制周<lb/>
官勸人之典論語利人之道三科具舉有<lb/>
條而不紊矣謹對<lb/>
　　第二道<lb/>
問書曰眚災肆赦又曰宥過無大而禮云<lb/>
執禁以齊衆不赦過若然豈為政以徳不<lb/>
<pb n="KR4c0069_SBCK_030-13a"/>
足恥格峻文必罰斯為禮乎詩稱既明且<lb/>
哲以保其身易稱利用安身以崇徳也而<lb/>
語云無求生以害仁有殺身以成仁若然<lb/>
則明哲者不成仁歟殺身非崇徳歟<lb/>
對聖王以刑禮為大憂理亂繫焉君子以<lb/>
仁徳為大寶死生一焉故邦有用禮而大<lb/>
理者有用刑而小康者古人有崇徳而遠<lb/>
害者有蹈仁而守死者其指歸之義可得<lb/>
而知焉在乎聖王乗時君子行道也何者<lb/>
<pb n="KR4c0069_SBCK_030-13b"/>
當其王道融人心質善者衆而不善者鮮<lb/>
一人不善衆人惡之故赦之可也所以表<lb/>
好生惡殺且臻乎仁壽之域矣而肆赦有<lb/>
過之典由兹作焉及夫大道隠至徳衰善<lb/>
者鮮而不善者衆一人不善衆人効之故<lb/>
赦之不可也所以明懲惡勸善且革澆醨<lb/>
之俗矣而執禁不赦之文由兹興焉此聖<lb/>
王所以隨時以立制順變而致理非謂徳<lb/>
政之不若刑罰也然則君子之為君子者<lb/>
<pb n="KR4c0069_SBCK_030-14a"/>
為能先其道後其身守其常則以道善乎<lb/>
身罹其變則不以身害乎道故明哲保身<lb/>
亦道也巢許得之求仁殺身亦道也夷齊<lb/>
得之雖殊時異政同歸於一揆矣何以覈<lb/>
諸觀乎古聖賢之用心也苟守道而死死<lb/>
且不朽是非死也苟失道而生生而不仁<lb/>
是非生也向使夷齊生於唐虞之代安知<lb/>
不明哲保身歟巢許生於殷周之際安知<lb/>
不求仁殺身歟蓋否與泰各繫於時也生<lb/>
<pb n="KR4c0069_SBCK_030-14b"/>
與死同歸於道也由斯而觀則非謂崇徳<lb/>
者不爲成仁殺身者不爲明哲矣嗚呼聖<lb/>
王立教同出而異名君子行道百慮而一<lb/>
致亦猶水火之相戾同根於冥數共濟於<lb/>
人用也亦猶寒暑之相反同本於元氣共<lb/>
濟於嵗功也則用刑措刑之道保身殺身<lb/>
之義昭昭然可知歟謹對<lb/>
　　第三道<lb/>
問聖哲垂訓言微㫖遠至於禮樂之同天<lb/>
<pb n="KR4c0069_SBCK_030-15a"/>
地易簡之在乾坤考以何文徵於何象絶<lb/>
學無憂原伯魯豈其將落仁者不富公子<lb/>
荆曷云苟美朝陽之桐聿来鳳羽泮林之<lb/>
椹克變鴞音勝乃俟乎木雞巧必資於瓦<lb/>
注咸所未悟庶聞其説<lb/>
對古先哲王之立彜訓也雖言微㫖遠而<lb/>
學者苟能研精鉤深優柔而求之則壼奥<lb/>
指趣將焉廋哉然則禮樂之同天地者其<lb/>
文可得而考也豈不以樂作於郊而天神<lb/>
<pb n="KR4c0069_SBCK_030-15b"/>
和焉禮定於社而地祗同焉上下之大同<lb/>
大和由禮樂之馴致也易簡之在乾坤者<lb/>
其象可得而徵也豈不以乾以柔克而運<lb/>
四時不言而善應坤以隂騭而生萬物不<lb/>
爭而善勝柔克不言之謂易陰騭不爭之<lb/>
謂簡簡易之道不其然乎老氏絶學無憂<lb/>
儆其溺於時俗之習也原伯置不學將落<lb/>
戒其廢聖哲之道也孟子不富之説慮藴<lb/>
利而生孽也公子荆苟美之言嘉安人而<lb/>
<pb n="KR4c0069_SBCK_030-16a"/>
豐財也鳯鳴朝陽非梧桐而不棲擇木而<lb/>
集也鴞止泮林食桑椹而好音感物而變<lb/>
也事有躁而失靜而得者故木雞勝焉有<lb/>
貴而失賤而得者故瓦注巧焉雖去聖逾<lb/>
遠而大義斯存是故遠㫖微言可明徵矣<lb/>
謹對<lb/>
　　第四道<lb/>
問天地有常道日月有常度水火草木有<lb/>
常性皆不易之理也至乃鄒衍吹律而寒<lb/>
<pb n="KR4c0069_SBCK_030-16b"/>
谷暖魯陽揮戈而暮景迴吕梁有出入之<lb/>
㳺周原變堇茶之味不測此何故也將以<lb/>
傳信乎抑亦傳疑乎<lb/>
對原夫元氣運而至精分三才立而萬物<lb/>
作惟天地日月暨水火草木度數情性各<lb/>
有其常其隨事應物而遷變者斯人之所<lb/>
感也何哉惟天地萬物父母惟人萬物之<lb/>
靈蓋天地無常心以人心爲心苟能以最<lb/>
靈之心感善應之天地至誠之誠感無私<lb/>
<pb n="KR4c0069_SBCK_030-17a"/>
之日月則必如影隨形響隨聲矣而況於<lb/>
水火草木乎故有吹律於寒谷和氣生焉<lb/>
揮戈於曜靈暮晷迴焉神合於水㳺吕梁<lb/>
而出入不溺化被於草木周原而堇茶變<lb/>
味蓋品彚之生則守其常性也精誠之至<lb/>
則感而常通也靜守常性動隨常通是道<lb/>
可於物而非常於道也夫如是則兩儀之<lb/>
道七曜之度萬物之性可察矣可信矣夫<lb/>
何疑焉謹對<lb/>
<pb n="KR4c0069_SBCK_030-17b"/>
　　第五道<lb/>
問紡績之弊出於女工桑麻不甚加而布<lb/>
泉日已賤蠶織者勞焉公議者知之欲乎<lb/>
價平其術安在又倉廩之實生於農畝人<lb/>
有餘則輕之不足則重之故嵗一不登則<lb/>
種食多竭往年時雨愆候宸慈軫懷遣使<lb/>
振廩分官賤糶故得餒殍載活麥禾載登<lb/>
思我王度金玉至矣竊聞壽昌常平今古<lb/>
稱便國朝典制亦有斯倉開元之二十四<lb/>
<pb n="KR4c0069_SBCK_030-18a"/>
年又於京城大置賤則加價收糴貴則終<lb/>
年出糶所以時無艱食亦無傷農今者若<lb/>
官司上聞追葺舊制以時歛㪚以均貴賤<lb/>
其於美利不亦多乎<lb/>
對人者邦之本也衣食者人之所由生也<lb/>
古者聖人在上而下不凍餒者非家衣而<lb/>
戸食之蓋能為之開衣食之源均財用之<lb/>
節也方今倉廩虛而農夫困布帛賤而女<lb/>
工勞以愚所闚粗知其本何者夫天地之<lb/>
<pb n="KR4c0069_SBCK_030-18b"/>
數無常故嵗一豐必一儉也衣食之生有<lb/>
限故物有盈則有縮也古人知其必然也<lb/>
故敦儉嗇以足衣務儲蓄以足食是以禹<lb/>
有九年之水湯有七年之旱野無青草人<lb/>
無菜色者無他歟蓋勤儉儲積之所致耳<lb/>
故曰前事之不忘後事之元龜也當今將<lb/>
欲開美利利天下以厚生生蒸人返貞觀<lb/>
之升平復開元之富壽莫匪乎實倉廩均<lb/>
豐凶則耿壽昌之常平得其要矣今若升<lb/>
<pb n="KR4c0069_SBCK_030-19a"/>
聞率修舊制上自京邑下及郡縣謹豆區<lb/>
以出納督官吏以監臨嵗豐則貴糴以利<lb/>
農嵗歉則賤糶以䘏下若水旱作沴則資<lb/>
為九年之蓄若兵革或動則餽為三軍之<lb/>
粮可以均天時之豐儉權生物之盈縮修<lb/>
而行之實百代不易之道也虞災救弊利<lb/>
物寜邦莫斯甚焉然則布帛之賤者由錐<lb/>
刀之壅也苟粟麥足用泉貨通流則布帛<lb/>
之價輕重平矣抑居易聞短綆不可以汲<lb/>
<pb n="KR4c0069_SBCK_030-19b"/>
深曲士不可以語道小子狂簡不知所以<lb/>
裁之莫究微言空慙下問謹對<lb/>
　　進士䇿問五道　元和三年爲府試<lb/>
　　官<lb/>
　　第一道<lb/>
問禮記曰事君有犯無隠又曰為人臣者<lb/>
不顯諌然則不顯諌者有隠也無乃失事<lb/>
君之道乎無隠者顯諌也無乃失為臣之<lb/>
節乎語曰不知命無以為君子易曰樂天<lb/>
<pb n="KR4c0069_SBCK_030-20a"/>
知命故不憂又語曰君子憂道不憂貧斯<lb/>
又憂道者非知命乎樂天不憂者非君子<lb/>
乎夫聖人立言皆有倫理雖前後上下若<lb/>
貫珠然今離之則可以旁行合之則不能<lb/>
同貫豈精義有二耶抑學者未達其微㫖<lb/>
耶<lb/>
　　第二道<lb/>
問大時不齊大信不約大白若辱大直若<lb/>
屈此四者先聖之格言後學之彜訓有國<lb/>
<pb n="KR4c0069_SBCK_030-20b"/>
者酌之以行化也立身者踐之以修已也<lb/>
然則雷一發而蟄蟲蘇勾萌達霜一降而<lb/>
天地肅草木衰其爲時也大矣斯豈不齊<lb/>
者乎日月代明而晝夜分刻漏者準之無<lb/>
杪忽之失焉春秋代謝而寒暑節律吕者<lb/>
候之無黍累之差焉其爲信也大矣斯豈<lb/>
不約者乎堯讓天下而許由遁周有天下<lb/>
而伯夷餓其爲白也大矣斯亦不辱者乎<lb/>
桀不道龍逢諌而死紂不道比干諌而死<lb/>
<pb n="KR4c0069_SBCK_030-21a"/>
其為直也大矣斯豈不屈已者乎由是而<lb/>
觀有國者立身者惑之乆矣衆君子試為<lb/>
辨之<lb/>
　　第三道<lb/>
問大凡人之感於事則必動於情發於歎<lb/>
興於詠而後形於歌詩焉故聞蓼蕭之詠<lb/>
則知徳澤被物也聞北風之刺則知威虐<lb/>
及人也聞廣袖高髻之謠則知風俗之奢<lb/>
蕩也古之君人者採之以補察其政經緯<lb/>
<pb n="KR4c0069_SBCK_030-21b"/>
其人焉夫然則人情通而王澤流矣今有<lb/>
司欲請於上遣觀風之使復採詩之官俾<lb/>
無遠邇無美刺日採於下嵗聞于上以副<lb/>
我一人憂萬人之㫖識者以為何如<lb/>
　　第四道<lb/>
問百官職田蓋古之稍食也國朝之制懸<lb/>
在有司兵興已還吏鮮克舉今稽其地籍<lb/>
則田亦具存計以户租則數多散失至使<lb/>
内外官中有品秩等局署同而厚薄相懸<lb/>
<pb n="KR4c0069_SBCK_030-22a"/>
不啻乎十倍斯者積弊之甚也得不思革<lb/>
之乎請陳所宜以救其失<lb/>
　　第五道<lb/>
問穀帛者生於下也泉貨者操於上也必<lb/>
由均節以致厚生今田疇不加闢而菽粟<lb/>
之價日賤桑麻不加植而布帛之估日輕<lb/>
懋力者輕用而愈貧射利者賤收而愈富<lb/>
至使農人益困㳺手益繁矣然豈穀帛歛<lb/>
散之節失其宜乎將泉貨輕重之權不得<lb/>
<pb n="KR4c0069_SBCK_030-22b"/>
其要乎今天子方䇿天下賢良政術之士<lb/>
親訪利病以活元元吾子若待問於王庭<lb/>
其將何辭以對<lb/>
　奉勑試制書詔批答詩等五首　元和<lb/>
　二年十一月四日自集賢院召赴銀臺<lb/>
　侯進旨五日召入翰林奉勑試制詔等<lb/>
　五首翰林院使梁守謙奉宣宜授翰林<lb/>
　學士數月除左拾遺<lb/>
　　奉勑試邊鎮節度使加僕射制<lb/>
<pb n="KR4c0069_SBCK_030-23a"/>
　　　將仕郎守京兆府盩厔縣尉集賢<lb/>
　　　殿校理臣白居易進<lb/>
門下鎮寜三邊左右百揆兼兹重任必授<lb/>
全材某鎮節度使某乙天與忠貞日彰名<lb/>
節徳温以肅氣直而和明畧足以佐時英<lb/>
姿足以遏冦累經事任厯著勲庸中權之<lb/>
令風行外鎮之威山立戎夷懾服漢兵無<lb/>
西擊之勞疆塲底寜胡馬絶南牧之患禁<lb/>
暴而三軍輯睦除害而百姓阜安千里長<lb/>
<pb n="KR4c0069_SBCK_030-23b"/>
城一方内地實嘉乃績爰簡朕心夫竭力<lb/>
輸誠為臣之大節念功懋賞有國之恒規<lb/>
顧兹忠勤宜進爵秩爾有統戎之畧已授<lb/>
旌旄爾有宣賛之猷特加端揆往踐厥職<lb/>
其惟有終可尚書左僕射餘如故主者施<lb/>
行<lb/>
　　與金陵立功將士等勑書<lb/>
勑浙西立功將士等朕自臨寰宇已再逾<lb/>
年以忠恕牧萬人以恩信馭百辟動必思<lb/>
<pb n="KR4c0069_SBCK_030-24a"/>
於䘏隠靜無忘於泣辜庶乎馴致小康寖<lb/>
興大道也李錡因縁屬籍踐厯官常苞藏<lb/>
禍心素懷梟鏡之性彰露凶徳忽發豺狼<lb/>
之聲朕念以宗枝務於容貸諭以迷復卒<lb/>
無悛心而乃保界重江竊弄凶器抵捍朝<lb/>
命驅脅師人背徳欺天亂常干紀蜂蠆之<lb/>
毒流于郡縣犬彘之行肆于閨門惡稔禍<lb/>
盈親離衆叛人神共棄天地不容卿等忠<lb/>
憤闇彰義勇潛發變疾風雨謀先鬼神中<lb/>
<pb n="KR4c0069_SBCK_030-24b"/>
推赤心前蹈白刃率其膂力死命于軍前<lb/>
擒其兇魁生致于闕下廓千里之沴氣濟<lb/>
一方之生人誠感君親義激臣子臨危見<lb/>
不奪之節因事立非常之功予嘉乃誠一<lb/>
念三歎至於圖勞懋賞詢事䇿勲各有等<lb/>
差續當處分故先宣慰宜並悉之冬寒卿<lb/>
等各得平安好遣書指不多及<lb/>
　　與崇文詔<lb/>
勑崇文卿忠㢘立身簡直成性董戎長武<lb/>
<pb n="KR4c0069_SBCK_030-25a"/>
邊候乂安授律西川兇徒蕩滅是以寵崇<lb/>
外閫秩進上公而能省事安人多方撫俗<lb/>
諭朕念功之㫖勉其師徒宣朕䘏隠之心<lb/>
慰彼黎庶威立無暴功成不居累陳表章<lb/>
懇請朝覲雖殿邦之寄重誠欲藉才而望<lb/>
闕之戀深固難奪志且嘉且歎彌感于懷<lb/>
屬時候嚴凝山川脩阻永言跋涉當甚勤<lb/>
勞佇卿來思副朕誠望想宜知悉冬寒卿<lb/>
比平安好遣書指不多及<lb/>
<pb n="KR4c0069_SBCK_030-25b"/>
　　批河中進嘉禾圖表<lb/>
上天降休下土効祉將表豐年之兆故生<lb/>
同穎之祥頋慙寡徳受此嘉瑞披圖省表<lb/>
閲視久之卿發誠自中歸美于上亦宜勉<lb/>
勤匡賛馴致邕熙庶洽升平之風以叶和<lb/>
同之慶所賀知<lb/>
　　大社觀獻捷詩<lb/>
淮海妖氛滅乾坤嘉氣通班師郊社内操<lb/>
袂凱歌中廟筭無遺䇿天兵不戰功小臣<lb/>
<pb n="KR4c0069_SBCK_030-26a"/>
同鳥獸率舞向皇風<lb/>
白氏文集卷第三十<lb/>
</p>
<p>
</p>
  </div>
</body>
</text>
</TEI>
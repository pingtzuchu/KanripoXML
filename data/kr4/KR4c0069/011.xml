<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_011-1a"/>
白氏文集卷第十一<lb/>
　感傷三　古體　五言　凡五十三首<lb/>
　　初入峽有感<lb/>
上有萬仞山下有千丈水蒼蒼兩崖間闊<lb/>
狹容一葦瞿唐呀直㵼灧澦屹中峙未夜<lb/>
黒巖昏無風白浪起大石如刀劒小石如<lb/>
牙齒一歩不可行况千三百里苒蒻竹篾<lb/>
<graphic n="KR1850" url="https://raw.githubusercontent.com/kanripo/KR-Gaiji/master/images/KR1850.png" mimeType="image/png"/>欹危檝師趾一跌無完舟吾生繫於此<lb/>
常聞仗忠信蠻貊可行矣自古漂沉人豈<lb/>
<pb n="KR4c0069_SBCK_011-1b"/>
盡非君子况吾時與命蹇舛不足恃常恐<lb/>
不才身復作無名死<lb/>
　　過昭君村<lb/>
靈珠産無種彩雲出無根亦如彼姝子生<lb/>
此遐陋村至麗物難掩遽選入君門獨羙<lb/>
衆所嫉終棄於塞垣唯此希代色豈無一<lb/>
顧恩事排勢須去不得由至尊白黒旣可<lb/>
變丹青何足論竟埋岱北骨不返巴東魂<lb/>
慘澹晩雲水依俙舊郷園妍姿化已乆但<lb/>
<pb n="KR4c0069_SBCK_011-2a"/>
有村名存村中有遺老指點爲我言不取<lb/>
往者戒恐貽來者冤至今村女面燒灼成<lb/>
瘢痕<lb/>
　　自江州至忠州<lb/>
前在潯陽日已歎賔朋寡忽忽抱憂懷出<lb/>
門無處寫今來轉深僻窮峽巔山下五月<lb/>
斷行舟灧堆正如馬巴人類猿狖矍爍滿<lb/>
山野敢望見交親喜逢似人者<lb/>
　　初到忠州登東樓寄萬州楊八使君<lb/>
<pb n="KR4c0069_SBCK_011-2b"/>
山東邑居窄峽中氣候偏林巒少平地霧<lb/>
雨多隂天隱隱煑鹽火漠漠燒畬烟頼此<lb/>
東樓夕風月時翛然憑軒望所思目斷心<lb/>
悁悁背春有去鴈上水無來船我懷巴東<lb/>
守本是關西賢平生已不淺流落重相怜<lb/>
水梗漂萬里籠禽囚五年新恩同雨露遠<lb/>
郡鄰山川書信雖往復封疆徒接連其如<lb/>
美人面欲見杳無縁<lb/>
　　郡中<lb/>
<pb n="KR4c0069_SBCK_011-3a"/>
郷路音信斷山城日月遲欲知州近遠階<lb/>
前摘荔枝<lb/>
　　西樓夜<lb/>
悄悄復悄悄城隅隱林杪山郭燈火稀峽<lb/>
天星漢少年光東流水生計南枝鳥月没<lb/>
江沉沉西樓殊未曉<lb/>
　　東樓<lb/>
脉脉復脉脉東樓無宿客城暗雲霧多峡<lb/>
深田地窄宵燈尚留熖晨禽初展翮欲知<lb/>
<pb n="KR4c0069_SBCK_011-3b"/>
山高低不見東方白<lb/>
　　寄王質夫<lb/>
憶始識君時愛君世縁薄我亦吏王畿不<lb/>
爲名利著春尋仙遊洞秋上雲居閣樓觀<lb/>
水潺潺龍潭花漠漠吟詩石上坐引酒泉<lb/>
邊酌因話出處心心期老巖壑忽從風雨<lb/>
别遂被簪纓縛君作出山雲我爲入籠鶴<lb/>
籠深鶴殘顇山遠雲飄泊去處雖不同同<lb/>
負平生約今來各何在老去隨所託我守<lb/>
<pb n="KR4c0069_SBCK_011-4a"/>
巴南城君佐征西幕年顏漸衰颯生計仍<lb/>
蕭索方含去國愁且羡從軍樂舊遊疑是<lb/>
夢往事思如昨相憶春又深故山花正落<lb/>
　　南賔郡齋即事寄楊萬州<lb/>
山上巴子城山下巴江水中有窮獨人強<lb/>
名爲刺史時時竊自哂刺史豈如是倉粟<lb/>
餧家人黃絲褁妻子莓苔翳冠帶霧雨霾<lb/>
樓雉衙鼓暮復朝郡齋卧還起廻頭望南<lb/>
浦亦在烟波裏而我復何嗟夫君猶滯此<lb/>
<pb n="KR4c0069_SBCK_011-4b"/>
　　招蕭處士<lb/>
峽内豈無人相逢非所思門前亦有客相<lb/>
對不相知仰望但雲樹俯顧惟妻兒寢食<lb/>
起居外端然無所爲東郊蕭處士聊可與<lb/>
開眉能飮滿盃酒善吟長句詩庭前吏㪚<lb/>
後江畔路乾時請君携竹杖一赴郡齋期<lb/>
　　庭槐<lb/>
南方饒竹樹唯有青槐稀十種七八死縱<lb/>
活亦支離何此郡庭下一樹獨華滋蒙蒙<lb/>
<pb n="KR4c0069_SBCK_011-5a"/>
碧烟葉嫋嫋黃花枝我家渭水上此樹䕃<lb/>
前墀忽向天涯見憶在故園時人生有情<lb/>
感遇物牽所思樹木猶復爾况見舊親知<lb/>
　　送客回晩興<lb/>
城上雲霧開沙頭風浪定參差亂山出澹<lb/>
泞平江浄行客舟已遠居人酒初醒嫋嫋<lb/>
秋竹梢巴蟬聲似磬<lb/>
　　東樓竹<lb/>
蕭灑城東樓遶樓多脩竹森然一萬竿白<lb/>
<pb n="KR4c0069_SBCK_011-5b"/>
粉封青玉捲簾睡初覺欹枕看未足影轉<lb/>
色入樓牀席生浮緑空城絶賔客向夕彌<lb/>
幽獨樓上夜不歸此君留我宿<lb/>
　　九日登巴臺<lb/>
黍香酒初熟菊暖花未開閑聽竹枝曲淺<lb/>
酌茱茰杯去年重陽日漂泊湓城隈今歲<lb/>
重陽日蕭條巴子臺旅鬢尋巳白郷書乆<lb/>
不來臨觴一搔首座客亦徘徊<lb/>
　　東城尋春<lb/>
<pb n="KR4c0069_SBCK_011-6a"/>
老色日上面歡情日去心今旣不如昔後<lb/>
當不如今今猶未甚衰每事力可任花時<lb/>
仍愛出酒後尚能吟但恐如此興亦隨日<lb/>
銷沉東城春欲老勉強一來尋<lb/>
　　江上送客<lb/>
江花巳萎絶江草已銷歇遠客何處歸孤<lb/>
舟今日發杜䳌聲似哭湘竹班如血共是<lb/>
多感人仍爲此中別<lb/>
　　桐花<lb/>
<pb n="KR4c0069_SBCK_011-6b"/>
春令有常候清明桐始發何此巴峽中桐<lb/>
花開十月豈伊物理變信是土宜別地氣<lb/>
反寒暄天時倒生殺草木堅強物所禀固<lb/>
難奪風候一參差榮枯遂乖劣况吾北人<lb/>
情不耐南方熱強羸壽夭間安得依時節<lb/>
　　早祭風伯因懷李十一舎人<lb/>
遠郡雖𥚹陋時祀奉朝經夙興祭風伯天<lb/>
氣曉冥冥導騎與從吏引我出東坰水霧<lb/>
重如雨山火高於星忽憶早朝日與君趨<lb/>
<pb n="KR4c0069_SBCK_011-7a"/>
紫庭歩登龍尾道却望終南青一別身向<lb/>
老所思心未寧至今想在耳玉音尚玲玲<lb/>
　　花下對酒二首<lb/>
藹藹江氣春南賔閏正月梅櫻與桃杏次<lb/>
第城上發紅芳爛簇火素豔紛圍雪香惜<lb/>
委風飄愁牽壓枝折樓中老太守頭上新<lb/>
白髮冷澹痛心情暄和好時節故園音信<lb/>
斷遠郡親賔絶欲問花前樽依然爲誰設<lb/>
　　又一首<lb/>
<pb n="KR4c0069_SBCK_011-7b"/>
引手攀紅櫻紅櫻落似霰仰首看白日白<lb/>
日走如箭年芳與時景頃刻猶衰變况是<lb/>
血肉身安能長強健人心苦迷執慕貴憂<lb/>
貧賤愁色常在眉歡容不上面況吾頭半<lb/>
白把鏡非不見何必花下杯更待他人勸<lb/>
　　不二門<lb/>
兩眼日將闇四支漸衰痩束帶賸昔圍穿<lb/>
衣妨寛䄂流年似江水奔注無昏晝志氣<lb/>
與形骸安能長依舊亦曾登玉陛舉措多<lb/>
<pb n="KR4c0069_SBCK_011-8a"/>
紕繆至今金闕籍名姓獨遺漏亦曾燒大<lb/>
藥消息乖火候至今殘丹砂燒乾不成就<lb/>
行藏事兩失憂惱心交闘化作顦顇翁抛<lb/>
身在荒陋坐看老病逼須得醫王救唯有<lb/>
不二門其間無夭壽<lb/>
　　我身<lb/>
我身何所似似彼孤生蓬秋霜剪根斷浩<lb/>
浩隨長風昔遊秦雍間今落巴蠻中昔爲<lb/>
意氣郎今作寂寥翁外貌雖寂寞中懷頗<lb/>
<pb n="KR4c0069_SBCK_011-8b"/>
冲融賦命有厚薄委心任窮通通當爲大<lb/>
鵬舉翅摩蒼穹窮則爲鷦鷯一枝足自容<lb/>
苟知此道者身窮心不窮<lb/>
　　哭王質夫<lb/>
仙遊寺前別別來十年餘生别猶怏怏死<lb/>
別復何如客從梓潼來道君死不虚驚疑<lb/>
心未信欲哭復踟蹰踟蹰寢門側聲發涕<lb/>
亦俱衣上今日淚篋中前月書憐君古人<lb/>
風重有君子儒篇詠陶謝輩風襟嵇阮徒<lb/>
<pb n="KR4c0069_SBCK_011-9a"/>
出身旣蹇連生世仍須㬰誠知天至高安<lb/>
得不一呼江南有毒蟒江北有妖狐皆享<lb/>
千年壽多於王質夫不知彼何德不識此<lb/>
何辜<lb/>
　　東坡種花二首<lb/>
持錢買花樹城東坡上栽但購有花者不<lb/>
限桃杏梅百果參雜種千枝次第開天時<lb/>
有早晚地力無高低紅者霞豔豔白者雪<lb/>
皚皚遊蜂遂不去好鳥亦棲來前有長流<lb/>
<pb n="KR4c0069_SBCK_011-9b"/>
水下有小平臺時拂臺上石一舉風前盃<lb/>
花枝䕃我頭花蘂落我懷獨酌復獨詠不<lb/>
覺月平階巴俗不愛花竟春無人來唯此<lb/>
醉太守盡日不能廻<lb/>
　　又一首<lb/>
東坡春向暮樹木今何如漠漠花落盡翳<lb/>
翳葉生初每日領僮僕荷鋤仍决渠剗土<lb/>
壅其本引泉溉其枯小樹低數尺大樹長<lb/>
丈餘封植來幾時高下齊扶踈養樹旣如<lb/>
<pb n="KR4c0069_SBCK_011-10a"/>
此養民亦何殊將欲茂枝葉必先救根株<lb/>
云何救根株勸農均賦租云何茂枝葉省<lb/>
事寛刑書移此爲郡政庻幾甿俗蘇<lb/>
　　登城東古臺<lb/>
迢迢東郊上有土青崔嵬不知何代物疑<lb/>
是巴王臺巴歌乆無聲巴宮没黃埃靡靡<lb/>
春草合牛羊縁四隈我來一登眺目極心<lb/>
悠哉始見江山勢峯疊水環迴憑高視聽<lb/>
曠向遠胷襟開唯有故園念時從東北來<lb/>
<pb n="KR4c0069_SBCK_011-10b"/>
　　哭諸故人因寄元八<lb/>
昨日哭寢門今日哭寝門借問所哭誰無<lb/>
非故交親偉卿旣長往質夫亦幽淪屈指<lb/>
數年世收涕自思身彼皆少於我先爲泉<lb/>
下人我今頭半白焉得身乆存好在元郎<lb/>
中相識二十春昔見君生子今聞君抱孫<lb/>
存者盡老大逝者已成塵早晩升平宅開<lb/>
眉一見君<lb/>
　　郡中春宴因贈諸客<lb/>
<pb n="KR4c0069_SBCK_011-11a"/>
僕本儒家子待詔金馬門塵忝親近地孤<lb/>
負聖明恩一旦奉優詔萬里牧遠人可憐<lb/>
島夷師自稱爲使君身騎牂牁馬口食塗<lb/>
江鱗闇淡緋衫故斕斑白髮新是時歲二<lb/>
月玉曆布春分頒條示皇澤命宴及良辰<lb/>
冉冉趨府吏虽虽聚州民有如蟄蟲鳥亦<lb/>
應天地春薫草席鋪座藤枝酒注樽中庭<lb/>
無平地高下隨所陳蠻鼔聲坎坎巴女舞<lb/>
蹲蹲使君居上頭掩口語衆賔勿笑風俗<lb/>
<pb n="KR4c0069_SBCK_011-11b"/>
陋勿欺官府貧蜂巢與蟻穴隨分有君臣<lb/>
　　開元寺東池早春<lb/>
池水暖溫暾水清波澹灧蔟蔟青泥中新<lb/>
蒲葉如劒梅房小白褁柳彩輕黃染順氣<lb/>
草薰薰適情鷗汎汎舊遊成夢寐往事隨<lb/>
陽焱芳物感幽懷一動平生念<lb/>
　　東澗種柳<lb/>
野性愛栽植植柳水中坻乘春持斧斫裁<lb/>
截而樹之長短旣不一高下隨所宜倚岸<lb/>
<pb n="KR4c0069_SBCK_011-12a"/>
埋大幹臨流揷小枝松栢不可待楩柟固<lb/>
難移不如種此樹此樹易榮滋無根亦可<lb/>
活成隂況非遲三年未離郡可以見依依<lb/>
種罷水邊憇仰頭閑自思富貴本非望功<lb/>
名須待時不種東溪柳端坐欲何爲<lb/>
　　卧小齋<lb/>
朝起視事畢晏坐飽食終㪚步長廊下退<lb/>
卧小齋中拙政自多暇幽情誰與同孰云<lb/>
二千石心如田野翁<lb/>
<pb n="KR4c0069_SBCK_011-12b"/>
　　歩東坡<lb/>
朝上東坡歩夕上東坡歩東坡何所愛愛<lb/>
此新成樹種植當歲初滋榮及春暮信意<lb/>
取次栽無行亦無數緑隂斜景轉芳氣微<lb/>
風度新葉鳥下來萎花蝶飛去閑携斑竹<lb/>
杖徐曵黃麻屨欲識往來頻青蕪成白路<lb/>
　　徵秋稅畢題郡南亭<lb/>
高城直下視蠢蠢見巴蠻安可施政敎尚<lb/>
不通語言且喜賦歛畢幸聞閭井安豈伊<lb/>
<pb n="KR4c0069_SBCK_011-13a"/>
循良化頼此豐登年按牘旣簡少池館亦<lb/>
清閑秋雨簷果落夕鐘林鳥還南亭日蕭<lb/>
灑偃卧恣踈頑<lb/>
　　蚊蟇<lb/>
巴徼炎毒早三月蚊蟇生𠯗膚拂不去遶<lb/>
耳薨薨聲斯物頗微細中人初甚輕如有<lb/>
膚受譛乆則瘡痏成痏成無柰何所要防<lb/>
其萌麼蟲何足道濳喻儆人情<lb/>
　　登龍昌上寺望江南山懷錢舎人<lb/>
<pb n="KR4c0069_SBCK_011-13b"/>
騎馬出西郭悠悠欲何之獨上高寺去一<lb/>
與白雲期虚檻晚蕭灑前山碧參差忽似<lb/>
青龍閣同望玉峯時因詠松雪句永懷鸞<lb/>
䳽姿六年不相見况乃隔榮衰<lb/>
　　郊下<lb/>
西日照高樹樹頭子規鳴東風吹野水水<lb/>
畔江蘺生盡日看山立有時尋澗行兀兀<lb/>
長如此何許似專城<lb/>
　　遣懷<lb/>
<pb n="KR4c0069_SBCK_011-14a"/>
樂往必悲生泰來猶否極誰言此數然吾<lb/>
道何終塞嘗求簷尹卜拂龜竟默默亦曾<lb/>
仰問天天但蒼蒼色自兹唯委命名利心<lb/>
雙息近日轉閑安郷國亦休憶迴看世間<lb/>
苦苦在求不得我今無所求庻離憂悲域<lb/>
　　歲晚<lb/>
霜降水返壑風落木歸山冉冉歲將晏物<lb/>
皆復本源何此南遷客五年獨未還命迍<lb/>
分已定日乆心彌安亦嘗心與口静念私<lb/>
<pb n="KR4c0069_SBCK_011-14b"/>
自言去國固非樂歸郷未必歡何須自生<lb/>
苦捨易求其難<lb/>
　　負冬日<lb/>
杲杲冬日出照我屋南隅負暄閉目坐和<lb/>
氣生肌膚初似飮醇醪又如蟄者蘇外融<lb/>
百骸暢中適一念無曠然忘所在心與虛<lb/>
空俱<lb/>
　　委順<lb/>
山城雖荒蕪竹樹有嘉色郡俸誠不多亦<lb/>
<pb n="KR4c0069_SBCK_011-15a"/>
足充衣食外累由心起心寧累自息尚欲<lb/>
忘家郷誰能筭官職宜懷齊遠近委順隨<lb/>
南北歸去誠可憐天涯住亦得<lb/>
　　宿溪翁<lb/>
衆心愛金玉衆口貪酒肉何此溪上翁飮<lb/>
瓢亦自足溪南刈薪草溪北修牆屋歲種<lb/>
一頃田春驅兩黃犢於中甚安適此外無<lb/>
營欲溪畔偶相逢庵中遂同宿辭翁向朝<lb/>
市問我何官祿虚言笑殺翁郎官應列宿<lb/>
<pb n="KR4c0069_SBCK_011-15b"/>
　　重過壽泉憶與楊九別時因題店壁<lb/>
商州南十里有水名壽泉湧出石崖下流<lb/>
經山店前憶昔相送日我去君言還寒波<lb/>
與老淚此地共潺湲一去歷萬里再來經<lb/>
六年形容已變改處所猶依然他日君過<lb/>
此殷勤吟此篇<lb/>
　　西掖早秋直夜書意　自此後中書<lb/>
　　舎人時作<lb/>
凉風起禁掖新月生宮沼夜半秋暗來萬<lb/>
<pb n="KR4c0069_SBCK_011-16a"/>
年枝嫋嫋炎涼遞時節鍾鼓交昏曉遇聖<lb/>
惜年衰報恩愁力小素飡無補益朱綬虚<lb/>
纒繞冠盖栖野雲稻粱養山鳥量力私自<lb/>
省所得巳非少五品不爲賤五十不爲夭<lb/>
若無知足心貪求何日了<lb/>
　　庭松<lb/>
堂下何所有十松當我階亂立無行次高<lb/>
下亦不齊高者三丈長下者十尺低有如<lb/>
野生物不知何人栽接以青瓦屋承之白<lb/>
<pb n="KR4c0069_SBCK_011-16b"/>
沙臺朝昏有風月燥濕無塵泥䟽韻秋摵<lb/>
摵凉陰夏凄凄春深微雨夕滿葉珠漼漼<lb/>
歲暮大雪天壓枝玉皚皚四時各有趣萬<lb/>
木非其儕去年買此宅多爲人所咍一家<lb/>
二十口移轉就松來移來有何得但得煩<lb/>
襟開即此是益友豈必交賢才顧我唯俗<lb/>
士冠帶走塵埃未稱爲松主時時一愧懷<lb/>
　　竹䆫<lb/>
甞愛輞川寺竹䆫東北廊一別十餘載見<lb/>
<pb n="KR4c0069_SBCK_011-17a"/>
竹未曾忘今春二月初卜居在新昌未暇<lb/>
作厩庫且先營一堂開䆫不糊紙種竹不<lb/>
依行意取北簷下䆫與竹相當遶屋聲浙<lb/>
浙逼人色蒼蒼烟通杳藹氣月透玲瓏光<lb/>
是時三伏天天氣熱如湯獨此竹䆫下朝<lb/>
迴解衣裳輕紗一幅巾小簟六尺牀無客<lb/>
盡日静有風終夜凉乃知前古人言事頗<lb/>
諳詳清風北䆫卧可以傲羲皇<lb/>
　　同韓侍郎遊鄭家池吟詩小飮<lb/>
<pb n="KR4c0069_SBCK_011-17b"/>
野艇容三人晩池流浼浼悠然倚棹坐水<lb/>
思如江海宿雨洗沙塵晴風蕩烟靄殘陽<lb/>
上竹樹枝葉生光彩我本偶然來景物如<lb/>
相待白鷗驚不起緑芡行堪採齒髮雖巳<lb/>
衰性靈未云改逢時遇盃酒尚有心情在<lb/>
　　晩歸有感<lb/>
朝弔李家孤暮問崔家疾廻馬獨歸來仾<lb/>
眉心鬱鬱平生所善者多不過六七如何<lb/>
十年間零落三無一劉曾夢中見元向花<lb/>
<pb n="KR4c0069_SBCK_011-18a"/>
前失漸老與誰遊春城好風日<lb/>
　　曲江感秋二首　并序<lb/>
元和二年三年四年予每歲有曲江感秋<lb/>
詩凡三篇編在第七集卷是時予爲左拾<lb/>
遺翰林學士無何貶江州司馬忠州刺史<lb/>
前年遷主客郎中知制誥未周歲授中書<lb/>
舎人今遊曲江又值秋日風物不改人事<lb/>
屢變况予中否後遇昔壯今衰慨然感懷<lb/>
復有此作噫人生多故不知明年秋又何<lb/>
<pb n="KR4c0069_SBCK_011-18b"/>
許也時二年七月十日云耳<lb/>
元和二年秋我年三十七長慶二年秋我<lb/>
年五十一中間十四年六年居譴黜窮通<lb/>
與榮悴委運隨外物遂師廬山遠重弔湘<lb/>
江屈夜聽竹枝愁秋看灧堆没近辭巴郡<lb/>
印又秉綸闈筆晩遇何足言白髮映朱紱<lb/>
銷沈昔意氣改換舊容質獨有曲江秋風<lb/>
烟如往日<lb/>
　　又一首<lb/>
<pb n="KR4c0069_SBCK_011-19a"/>
踈蕪南岸草蕭颯西風樹秋到來幾時蟬<lb/>
聲又無數莎平緑茸合蓮落青房露今日<lb/>
臨望時往年感秋處池中水依舊城上山<lb/>
如故獨我鬢間毛昔黒今垂素榮名與壯<lb/>
齒相避如朝暮時命始欲來年顏已先去<lb/>
當春不歡樂臨老徒驚悞故作詠懷詩題<lb/>
於曲江路<lb/>
　　翫松竹二首<lb/>
龍蛇隱大澤麋鹿遊豐草栖鳳安於梧濳<lb/>
<pb n="KR4c0069_SBCK_011-19b"/>
魚樂於藻吾亦愛吾廬廬中樂吾道前松<lb/>
後脩竹偃卧可終老各附其所安不知他<lb/>
物好<lb/>
坐愛前簷前卧愛北䆫北䆫竹多好風簷<lb/>
松有嘉色幽懷一以合俗念隨縁息在爾<lb/>
雖無情於予即有得乃知性相近不必動<lb/>
與植<lb/>
　　衰病無趣因吟所懷<lb/>
朝飡多不飽夜卧常少睡自覺寢食間都<lb/>
<pb n="KR4c0069_SBCK_011-20a"/>
無少年味平生好詩酒今亦將捨棄酒唯<lb/>
下藥飮無復曾歡醉詩多聽人吟自不題<lb/>
一字病姿引衰相日夜相繼至况當尚少<lb/>
朝彌慙居近侍終當求一郡聚少漁樵費<lb/>
合口便歸山不問人間事<lb/>
　　逍遙詠<lb/>
亦莫戀此身亦莫厭此身此身何足戀萬<lb/>
劫煩惱根此身何足厭一聚虚空塵無戀<lb/>
亦無厭始是逍遥人<lb/>
<pb n="KR4c0069_SBCK_011-20b"/>
</p>
<p>
白氏文集卷第十一<lb/>
<pb n="KR4c0069_SBCK_011-21a"/>
</p>
<p>
</p>
  </div>
</body>
</text>
</TEI>
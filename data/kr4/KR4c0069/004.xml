<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_004-1a"/>
白氏文集卷第四<lb/>
　諷諭四　新樂府　三十首<lb/>
　　驪宫高<lb/>
高高驪山上有宫朱樓紫殿三四重遲遲<lb/>
兮春日玉甃暖兮温泉溢嫋嫋兮秋風山<lb/>
蟬鳴兮宫樹紅翠華不來嵗月久牆有衣<lb/>
兮瓦有松吾君在位已五載何不一幸乎<lb/>
其中西去都門幾多地吾君不遊有深意<lb/>
一人出兮不容易六宫從兮百司備八十<lb/>
<pb n="KR4c0069_SBCK_004-1b"/>
一車千萬騎朝有宴飫暮有賜中人之産<lb/>
數百家未足充君一日費吾君修已人不<lb/>
知不自逸兮不自嬉吾君愛人人不識不<lb/>
傷財兮不傷力驪宫高兮高入雲君之來<lb/>
兮為一身君之不來兮為萬人<lb/>
　　百錬鏡<lb/>
百錬鏡鎔範非常規日辰處所靈且祗江<lb/>
心波上舟中鑄五月五日日午時瓊粉金<lb/>
膏磨瑩已化為一片秋潭水鏡成將獻蓬<lb/>
<pb n="KR4c0069_SBCK_004-2a"/>
萊宫楊州長吏手自封人間臣妾不合照<lb/>
背有九五飛天龍人人呼為天子鏡我有<lb/>
一言聞太宗太宗常以人為鏡鑑古鑑今<lb/>
不鑑容四海安危居掌内百王治亂懸心<lb/>
中乃知天子别有鏡不是楊州百錬銅<lb/>
　　青石<lb/>
青石出自藍田山兼車運載來長安工人<lb/>
磨琢欲何用石不能言我代言不願作人<lb/>
家墓前神道碣墳土未乾名已滅不願作<lb/>
<pb n="KR4c0069_SBCK_004-2b"/>
官家道傍德政碑不鐫實録鐫虚辭願為<lb/>
顔氏叚氏碑雕鏤太尉與太師刻此兩片<lb/>
堅貞質狀彼二人忠烈姿義心若石屹不<lb/>
轉死節名流確不移如觀奮擊朱泚日似<lb/>
見叱呵希烈時各於其上題名諡一置高<lb/>
山一沈水陵谷雖遷碑獨存骨化為塵名<lb/>
不死長使不忠不烈臣觀碑改節慕為人<lb/>
慕為人勸事君<lb/>
　　兩朱閣<lb/>
<pb n="KR4c0069_SBCK_004-3a"/>
兩朱閣南北相對起借問何人家貞元雙<lb/>
帝子帝子吹簫雙得仙五雲飄颻飛上天<lb/>
第宅亭臺不將去化為佛寺在人間粧閤<lb/>
妓樓何寂静栁似舞腰池似鏡花落黄昏<lb/>
悄悄時不聞歌吹聞鍾磬寺門勑牓金字<lb/>
書尼院佛庭寛有餘青苔明月多閑地比<lb/>
屋疲人無處居憶昨平陽宅初置吞併平<lb/>
人幾家地仙去雙雙作梵宫漸恐人間盡<lb/>
為寺<lb/>
<pb n="KR4c0069_SBCK_004-3b"/>
　　西凉伎<lb/>
西凉伎假面胡人假師子刻木為頭絲作<lb/>
尾金鍍眼睛銀帖齒奮迅毛衣擺雙耳如<lb/>
從流沙來萬里紫髯深目兩胡兒皷舞跳<lb/>
梁前致辭應似凉州未陷日安西都䕶進<lb/>
來時須㬰云得新消息安西路絶歸不得<lb/>
泣向師子涕雙垂凉州陷沒知不知師子<lb/>
迴頭向西望哀吼一聲觀者悲貞元邊將<lb/>
愛此曲醉坐笑看看不足享賓犒士宴三<lb/>
<pb n="KR4c0069_SBCK_004-4a"/>
軍師子胡兒長在目有一征夫年七十見<lb/>
弄凉州仾面泣泣罷歛手白將軍主憂臣<lb/>
辱昔所聞自從天寳兵戈起犬戎日夜吞<lb/>
西鄙凉州陷來四十年河隴侵將七千里<lb/>
平時安西萬里疆今日邊防在鳳翔縁邊<lb/>
空屯十萬卒飽食温衣閑過日遺民腸斷<lb/>
在凉州將卒相看無意收天子每思常痛<lb/>
惜將軍欲說合慙羞奈何仍看西凉伎取<lb/>
笑資歡無所愧縱無智力未能收忍取西<lb/>
<pb n="KR4c0069_SBCK_004-4b"/>
凉弄為戲<lb/>
　　八駿圖<lb/>
穆王八駿天馬駒後人愛之寫為圖背如<lb/>
龍兮頸如象骨竦筋高脂肉壯日行萬里<lb/>
速如飛穆王獨乘何所之四荒八極踏欲<lb/>
遍三十二蹄無歇時屬車軸折趂不及黄<lb/>
屋草生棄若遺瑤池西赴王母宴七廟經<lb/>
年不親薦璧臺南與盛姬遊明堂不復朝<lb/>
諸侯白雲黄竹歌聲動一人荒樂萬人愁<lb/>
<pb n="KR4c0069_SBCK_004-5a"/>
周從后稷至文武積德累功世勤苦豈知<lb/>
纔及四代孫心輕王業如灰土由來尤物<lb/>
不在大能蕩君心則為害文帝却之不肯<lb/>
乘千里馬去漢道興穆王得之不為戒八<lb/>
駿駒來周室壊至今此物世稱珍不知房<lb/>
星之精下為恠八駿圗君莫愛<lb/>
　　澗底松<lb/>
有松百尺大十圍生在澗底寒且卑澗深<lb/>
山險人路絶老死不逢工度之天子明堂<lb/>
<pb n="KR4c0069_SBCK_004-5b"/>
欠梁木此求彼有兩不知誰諭蒼蒼造物<lb/>
意但與之材不與地金張世禄原憲貧牛<lb/>
衣寒賤貂蟬貴牛衣高下雖有殊高者未<lb/>
必賢下者未必愚君不見沈沈海底生珊<lb/>
瑚歴歴天上種白榆<lb/>
　　牡丹芳<lb/>
牡丹芳牡丹芳黄金蘂綻紅玉房千片赤<lb/>
英霞爛爛百枝絳艷燈煌煌照地初開錦<lb/>
繡段當風不結蘭麝囊仙人琪樹白無色<lb/>
<pb n="KR4c0069_SBCK_004-6a"/>
王母桃花小不香宿露輕盈汎紫艷朝陽<lb/>
照耀生紅光紅紫二色間深淺向背萬態<lb/>
隨仾昻映葉多情隠羞面卧叢無力含醉<lb/>
粧仾嬌笑容凝掩口疑思怨人如斷腸穠<lb/>
姿貴彩信竒絶雜卉亂花無比方石竹金<lb/>
錢何細碎芙蓉芍藥苦尋常遂使王公與<lb/>
卿士遊花冠盖日相望庳車軟轝貴公主<lb/>
香衫細馬豪家郎衛公宅静閉東院西明<lb/>
寺深開北廊戲蝶雙舞看人久殘鸎一聲<lb/>
<pb n="KR4c0069_SBCK_004-6b"/>
春日長共愁日照芳難住仍張帷幕垂隂<lb/>
涼花開花落二十日一城之人皆若狂三<lb/>
代已還文勝質人心重華不重實重華直<lb/>
至牡丹芳其來有漸非今日元和天子憂<lb/>
農桑卹下動天天降祥去嵗嘉禾生九穂<lb/>
田中寂寞無人至今年瑞麥分兩岐君心<lb/>
獨喜無人知無人知可歎息我願暫求造<lb/>
化力減却牡丹妖艷色少迴卿士愛花心<lb/>
同似吾君憂稼穡<lb/>
<pb n="KR4c0069_SBCK_004-7a"/>
　　紅線毯<lb/>
紅線毯擇蠒繰絲清水煑揀絲練線紅藍<lb/>
染染為紅線紅於藍織作披香殿上毯披<lb/>
香殿廣十丈餘紅線織成可殿鋪綵絲苴<lb/>
茸香拂拂線軟花虛不勝物美人踏上歌<lb/>
舞來羅韈繡鞋隨步没大原毯澁毳縷硬<lb/>
蜀都褥薄錦花冷不如此毯温且柔年年<lb/>
十月來宣州宣城太守加樣織自謂為臣<lb/>
能竭力百夫同擔進宫中線厚絲多巻不<lb/>
<pb n="KR4c0069_SBCK_004-7b"/>
得宣城大守知不知一丈毯千兩絲地不<lb/>
知寒人要暖少奪人衣作地衣<lb/>
　　杜陵叟<lb/>
杜陵叟杜陵居嵗種薄田一頃餘三月無<lb/>
雨旱風起麥苗不秀多黄死九月降霜秋<lb/>
早寒禾穂未熟皆青乾長吏明知不申破<lb/>
急歛暴徴求考課典桑賣地納官租明年<lb/>
衣食將何如剥我身上帛奪我口中粟虐<lb/>
人害物即豺狼何必鉤爪鋸牙食人肉不<lb/>
<pb n="KR4c0069_SBCK_004-8a"/>
知何人奏皇帝帝心惻隠知人弊白麻紙<lb/>
上書德音亰畿盡放今年稅昨日里胥方<lb/>
到門手持勑牒牓鄉村十家租稅八九畢<lb/>
虛受吾君蠲免㤙<lb/>
　　繚綾<lb/>
繚綾繚綾何所似不似羅綃與紈綺應似<lb/>
天台山上月明前四十五尺瀑布泉中有<lb/>
文章又竒絶地鋪白煙花簇雪織者何人<lb/>
衣者誰越溪寒女漢宫姬去年中使宣口<lb/>
<pb n="KR4c0069_SBCK_004-8b"/>
勑天上取㨾人間織織為雲外秋鴈行染<lb/>
作江南春草色廣裁衫袖長製裙金斗熨<lb/>
波刀剪紋異綵竒文相隠映轉側看花花<lb/>
不定昭陽舞人恩正深春衣一對直千金<lb/>
汗沾粉汚不再著曵土踏泥無惜心繚綾<lb/>
織成費功績莫比尋常繒與帛絲細繰多<lb/>
女手疼扎扎千聲不盈尺昭陽殿裏歌舞<lb/>
人若見織時應也惜<lb/>
　　賣炭翁<lb/>
<pb n="KR4c0069_SBCK_004-9a"/>
賣炭翁伐薪燒炭南山中滿面塵灰烟火<lb/>
色兩鬢蒼蒼十指黒賣炭得錢何所營身<lb/>
上衣裳口中食可怜身上衣正單心憂炭<lb/>
賤願天寒夜來城外一尺雪曉駕炭車輾<lb/>
氷轍牛困人飢日巳高市南門外泥中歇<lb/>
翩翩兩騎來是誰黄衣使者白衫兒手把<lb/>
文書口稱勑迴車叱牛率向北一車炭千<lb/>
餘斤官使驅將惜不得半疋紅綃一丈綾<lb/>
繋向牛頭充炭直<lb/>
<pb n="KR4c0069_SBCK_004-9b"/>
　　母别子<lb/>
母别子子别母白日無光哭聲苦關西驃<lb/>
騎大將軍去年破虜新策勲勑賜金錢二<lb/>
百萬洛陽迎得如花人新人迎來舊人棄<lb/>
掌上蓮花眼中剌迎新棄舊未足悲悲在<lb/>
君家留兩兒一始扶行一初坐坐啼行哭<lb/>
牽人衣以汝夫婦新嬿婉使我母子生别<lb/>
離不如林中烏與鵲母不失雛雄伴雌又<lb/>
似園中桃李樹花落隨風子在枝新人新<lb/>
<pb n="KR4c0069_SBCK_004-10a"/>
人聽我語洛陽無限紅樓女但願將軍重<lb/>
立功更有新人勝於汝<lb/>
　　隂山道<lb/>
隂山道隂山道紇邏敦肥水泉好每至戍<lb/>
人送馬時道傍千里無纎草草盡泉枯馬<lb/>
病羸飛龍但印骨與皮五十疋縑易一疋<lb/>
縑去馬來無了日養無所用土非宜每嵗<lb/>
死傷十六七縑絲不足女工苦疎織短截<lb/>
充匹數藕絲蛛網三丈餘迴鶻訴稱無用<lb/>
<pb n="KR4c0069_SBCK_004-10b"/>
處咸安公主號可敦逺為可汗頻奏論元<lb/>
和二年下新勑内出金帛酬馬直仍詔江<lb/>
淮馬價縑從此不令疎短織合羅将軍呼<lb/>
萬嵗捧授金銀與縑綵誰知黠虜啟貪心<lb/>
明年馬多來一倍縑漸好馬漸多隂山虜<lb/>
奈爾何<lb/>
　　時世粧<lb/>
時世粧時世粧出自城中傳四方時世流<lb/>
行無逺近顋不施朱面無粉烏膏注脣脣<lb/>
<pb n="KR4c0069_SBCK_004-11a"/>
似泥雙眉畫作八字仾妍蚩黑白失本態<lb/>
粧成盡似含悲啼圓鬟無鬢堆髻㨾斜紅<lb/>
不暈赭面狀昔聞披髮伊川中辛有見之<lb/>
知有戎元和粧梳君記取髻堆面赭非華<lb/>
風<lb/>
　　李夫人<lb/>
漢武帝初哭李夫人夫人病時不肯别死<lb/>
後留得生前恩君恩不盡念未已甘泉殿<lb/>
裏令寫真丹青畫出竟何益不言不笑愁<lb/>
<pb n="KR4c0069_SBCK_004-11b"/>
殺人又令方士合靈藥玉釡煎鍊金爐焚<lb/>
九華帳中夜悄悄反魂香降夫人魂夫人<lb/>
之魂在何許香烟引到焚香處既來何苦<lb/>
不須㬰縹緲悠楊還滅去去何速兮來何<lb/>
遲是耶非耶兩不知翠蛾髣髴平生貌不<lb/>
似昭陽寢疾時魂之不來君心苦魂之來<lb/>
兮君亦悲背燈隔帳不得語安用暫來還<lb/>
見違傷心不獨漢武帝自古及今皆若斯<lb/>
君不見穆王三日哭重璧臺前傷盛姬又<lb/>
<pb n="KR4c0069_SBCK_004-12a"/>
不見泰陵一掬淚馬嵬路上念楊妃縱令<lb/>
妍姿艷質化為土此恨長在無銷期生亦<lb/>
惑死亦惑尤物惑人忘不得人非木石皆<lb/>
有情不如不遇傾城色<lb/>
　　陵園妾<lb/>
陵園妾顔色如花命如葉命如葉薄將奈<lb/>
何一奉寢宫年月多年月多春愁秋思知<lb/>
何限青絲髮落藂鬢疎紅玉膚銷繋裙縵<lb/>
憶昔宫中被妬猜因讒得罪配陵來老母<lb/>
<pb n="KR4c0069_SBCK_004-12b"/>
啼呼趂車别中宫監送鏁門迴山宫一閉<lb/>
無開日未死此身不令出松門到曉月徘<lb/>
徊柏城盡日風蕭瑟松門栢城幽閉深聞<lb/>
蟬聽鷰感光隂眼看菊蘂重陽淚手把梨<lb/>
花寒食心把花掩淚無人見緑蕪牆遶青<lb/>
苔院四季徒支粧粉錢三朝不識君王面<lb/>
遙想六宫奉至尊宣徽雪夜浴堂春雨露<lb/>
之恩不及者猶聞不啻三千人三千人我<lb/>
同君恩何厚薄願令輪轉直陵園三嵗一<lb/>
<pb n="KR4c0069_SBCK_004-13a"/>
來均苦樂<lb/>
　　鹽商婦<lb/>
鹽商婦多金帛不事田農與蠶績南北東<lb/>
西不失家風水爲鄉船作宅本是楊州小<lb/>
家女嫁得西江大商客緑鬟富去金釵多<lb/>
皓腕肥來銀釧窄前呼蒼頭後叱婢問爾<lb/>
因何得如此壻作鹽商十五年不屬州縣<lb/>
屬天子每年鹽利入官時少入官家多入<lb/>
私官家利薄私家厚鹽鐵尚書逺不知何<lb/>
<pb n="KR4c0069_SBCK_004-13b"/>
況江頭魚米賤紅鱠黄橙香稻飯飽食濃<lb/>
粧倚柂樓兩朶紅顋花欲綻鹽商婦有幸<lb/>
嫁鹽商終朝美飯食終嵗好衣裳好衣美<lb/>
食有來處亦須慙愧桑弘羊桑弘羊死已<lb/>
久不獨漢時今亦有<lb/>
　　杏為梁<lb/>
杏為梁桂為柱何人堂室李開府碧砌紅<lb/>
軒色未乾去年身殁今移主高其牆大其<lb/>
門誰家第宅盧將軍素泥朱板光未滅今<lb/>
<pb n="KR4c0069_SBCK_004-14a"/>
嵗官收别賜人開府之堂將軍宅造未成<lb/>
時頭已白逆旅重居逆旅中心是主人身<lb/>
是客更有愚夫念身後心雖甚長計非久<lb/>
窮奢極麗越規模付子傳孫令保守莫教<lb/>
門外過客聞撫掌迴頭笑殺君君不見馬<lb/>
家宅尚猶存宅門題作奉誠園君不見魏<lb/>
家宅屬他人詔贖賜還五代孫儉存奢失<lb/>
今在目安用高牆圍大屋<lb/>
　　井底引銀瓶<lb/>
<pb n="KR4c0069_SBCK_004-14b"/>
井底引銀瓶銀瓶欲上絲繩絶石上磨玉<lb/>
簮玉簮欲成中央折瓶沈簮折知奈何似<lb/>
妾今朝與君别憶昔在家為女時人言舉<lb/>
動有殊姿嬋娟兩鬢秋蟬翼宛轉雙蛾逺<lb/>
山色笑隨戲伴後園中此時與君未相識<lb/>
妾弄青梅慿短牆君騎白馬傍垂楊牆頭<lb/>
馬上遙相頋一見知君即斷腸知君斷腸<lb/>
共君語君指南山松柏樹感君松栢化為<lb/>
心暗合雙鬟逐君去到君家舍五六年君<lb/>
<pb n="KR4c0069_SBCK_004-15a"/>
家大人頻有言聘則為妻奔是妾不堪主<lb/>
祀奉蘋蘩終知君家不可住其奈出門無<lb/>
去處豈無父母在高堂亦有情親滿故鄉<lb/>
潜來更不通消息今日悲羞歸不得為君<lb/>
一日恩悞妾百年身寄言癡小人家女慎<lb/>
勿將身輕許人<lb/>
　　官牛<lb/>
官牛官牛駕官車滻水岸邊般載沙一石<lb/>
沙幾斤重朝載暮載將何用載向五門官<lb/>
<pb n="KR4c0069_SBCK_004-15b"/>
道西緑槐隂下鋪沙堤昨來新拜右丞相<lb/>
恐怕泥塗汚馬蹄右丞相馬蹄踏沙雖浄<lb/>
潔牛領牽車欲流血右丞相但能濟人治<lb/>
國調隂陽官牛領穿亦無妨<lb/>
　　紫毫筆<lb/>
紫毫筆尖如錐兮利如刀江南石上有老<lb/>
兎喫竹飲泉生紫毫宣城之人采為筆千<lb/>
萬毛中揀一毫毫雖輕功甚重管勒工名<lb/>
充嵗貢君兮臣兮勿輕用勿輕用將何如<lb/>
<pb n="KR4c0069_SBCK_004-16a"/>
願賜東西府御史願頒左右臺起居搦管<lb/>
趨入黄金闕抽毫立在白玉除臣有奸邪<lb/>
正衙奏君有動言直筆書起居郎侍御史<lb/>
爾知紫毫不易致每嵗宣城進筆時紫毫<lb/>
之價如金貴慎勿空將彈失儀慎勿空將<lb/>
録制詞<lb/>
　　隋堤栁<lb/>
隋堤栁嵗久年深盡衰朽風飄飄兮雨蕭<lb/>
蕭三株兩株汴河口老枝病葉愁殺人曽<lb/>
<pb n="KR4c0069_SBCK_004-16b"/>
經大業年中春犬業年中煬天子種栁成<lb/>
行夾流水西自黄河東至淮緑影一千三<lb/>
百里大業末年春暮月栁色如烟絮如雪<lb/>
南幸江都恣佚遊應將此栁繋龍舟紫髯<lb/>
郎將䕶錦䌫青蛾御史直迷樓海内財力<lb/>
此時竭舟中歌笑何日休上荒下困勢不<lb/>
久宗社之危如綴旒煬天子自言福祚長<lb/>
無窮豈知皇子封<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>公龍舟未過彭城閣<lb/>
義旗已入長安宫蕭牆禍生人事變晏駕<lb/>
<pb n="KR4c0069_SBCK_004-17a"/>
不得歸秦中土墳數尺何處葬吳公臺下<lb/>
多悲風二百年來汴河路沙草和煙朝復<lb/>
暮後王何以鍳前王請看隋堤亡國樹<lb/>
　　草茫茫<lb/>
草茫茫土蒼蒼蒼蒼茫茫在何處驪山脚<lb/>
下秦皇墓墓中下涸二重泉當時自以爲<lb/>
深固下流水銀象江海上綴珠光作烏兎<lb/>
别爲天地於其间擬將富貴隨身去一朝<lb/>
盜掘墳陵破龍椁神堂三月火可憐寳玉<lb/>
<pb n="KR4c0069_SBCK_004-17b"/>
歸人间暫借泉中買身禍奢者狼藉儉者<lb/>
安一凶一吉在眼前慿君迴首向南望漢<lb/>
文葬在灞陵原<lb/>
　　古塜狐<lb/>
古塜狐妖且老化為婦人顔色好頭變雲<lb/>
鬟面變粧大尾曳作長紅裳徐徐行傍荒<lb/>
村路日欲暮時人静處或歌或舞或悲啼<lb/>
翠眉不舉花顏低忽然一笑千萬態見者<lb/>
十人八九迷假色迷人猶如是真色迷人<lb/>
<pb n="KR4c0069_SBCK_004-18a"/>
應過此彼眞此假俱迷人人心惡假貴重<lb/>
眞狐假女妖害猶淺一朝一夕迷人眼女<lb/>
為狐媚害即深日長月長溺人心何況褒<lb/>
妲之色善蠱惑能䘮人家覆人國君看為<lb/>
害淺深間豈将假色同眞色<lb/>
　　黒潭龍<lb/>
黒潭水深色如墨傳有神龍人不識潭上<lb/>
架屋官立祀龍不能神人神之豐㐫水旱<lb/>
與疾疫鄉里皆言龍所為家家養豚漉清<lb/>
<pb n="KR4c0069_SBCK_004-18b"/>
酒朝祈暮賽依巫口神之來兮風飄飄紙<lb/>
錢動兮錦傘搖神之去兮風亦静香火滅<lb/>
兮盃盤冷肉堆潭岸石酒潑廟前草不知<lb/>
龍神饗幾多林䑕山狐長醉飽狐何幸豚<lb/>
何辜年年殺豚将餧狐狐假龍神食豚盡<lb/>
九重泉底龍知無<lb/>
　　天可度<lb/>
天可度地可量唯有人心不可防但見丹<lb/>
誠赤如血誰知偽言巧似簧勸君掩鼻君<lb/>
<pb n="KR4c0069_SBCK_004-19a"/>
莫掩使君夫婦為參商勸君掇蜂君莫掇<lb/>
使君父子為豺狼海底魚兮天上鳥高可<lb/>
射兮深可釣唯有人心相對時咫尺之间<lb/>
不能料君不見李義府之輩笑欣欣笑中<lb/>
有刀潜殺人隂陽神變皆可測不測人间<lb/>
笑是瞋<lb/>
　　秦吉了<lb/>
秦吉了出南中彩毛青黒花頸紅耳聰心<lb/>
慧舌端巧鳥語人言無不通昨日長爪鳶<lb/>
<pb n="KR4c0069_SBCK_004-19b"/>
今目大觜烏鳶捎乳燕一窠覆烏啄母雞<lb/>
雙眼枯鷄號墮地燕驚去然後拾卵攫其<lb/>
雛豈無鵰與鶚嗉中食飽不肯搏亦有鸞<lb/>
鶴羣闲立颺高如不闻秦吉了人云爾是<lb/>
能言鳥豈不見鷄燕之冤苦吾闻鳳凰百<lb/>
鳥主爾竟不為鳳凰之前致一言安用噪<lb/>
噪间言語<lb/>
　　鵶九劍<lb/>
歐冶子死千年後精靈闇授張鵶九鵶九<lb/>
<pb n="KR4c0069_SBCK_004-20a"/>
鑄劒吳山中天與日時神借功金鐵騰精<lb/>
火翻焰踊躍求為鏌鎁劒劒成未試十餘<lb/>
年有客持金買一觀誰知閉匣長思用三<lb/>
尺青蛇不肯蟠客有心劒無目容代劒言<lb/>
告鵶九君勿矝我玉可切君勿誇我鍾可<lb/>
刜不如持我決浮雲無令漫漫蔽白日為<lb/>
君使無私之光及萬物蟄虫昭蘇萌草出<lb/>
　　采詩官<lb/>
采詩官采詩聽謌導人言言者無罪聞者<lb/>
<pb n="KR4c0069_SBCK_004-20b"/>
誡下流上通上下㤗周滅秦興至隋氏十<lb/>
代采詩官不置郊廟登歌讃君美樂府艷<lb/>
詞恱君意若求興諭規刺言萬句千章無<lb/>
一字不是章句無規刺漸及朝廷絶諷議<lb/>
諍臣杜口為冗員諫鼓高懸作虛器一人<lb/>
負扆常端默百辟入門兩自媚夕郎所賀<lb/>
皆德音春官每奏唯祥瑞君之堂兮千里<lb/>
逺君之門兮九重閟君耳唯聞堂上言君<lb/>
眼不見門前事貪吏害民無所忌奸臣蔽<lb/>
<pb n="KR4c0069_SBCK_004-21a"/>
君無所畏君不見厲王胡亥之末年羣臣<lb/>
有利君無利君兮君兮願聽此欲開壅蔽<lb/>
逹人情先向歌詩求諷刺<lb/>
白氏文集卷第四<lb/>
<pb n="KR4c0069_SBCK_004-21b"/>
</p>
<p>
</p>
  </div>
</body>
</text>
</TEI>
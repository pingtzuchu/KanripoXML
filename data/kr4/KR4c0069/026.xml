<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_026-1a"/>
白氏文集卷第二十六<lb/>
　記序　凡十二首<lb/>
　江州司馬廳記<lb/>
　草堂記<lb/>
　許昌縣令新廳記<lb/>
　養竹記<lb/>
　記畫<lb/>
　記異<lb/>
　東林寺經藏西廊記<lb/>
<pb n="KR4c0069_SBCK_026-1b"/>
　三遊洞序<lb/>
　遊大林寺序<lb/>
　代書<lb/>
　送候權序<lb/>
　冷泉亭記<lb/>
　　江州司馬廳記<lb/>
自武德已來庻官以便宜制事大攝小重<lb/>
侵輕郡守之職揔於諸侯帥郡佐之職移<lb/>
於部從事故自五大都督府至于上中下<lb/>
<pb n="KR4c0069_SBCK_026-2a"/>
郡司馬之事盡去唯貟與俸在凡内外文<lb/>
武官左遷右移者第居之凡執伎事上與<lb/>
給事於省寺軍府者遥署之凡仕乆資髙<lb/>
耄昏軟弱不任事而時不忍棄者實莅之<lb/>
莅之者進不課其能退不殿其不能才不<lb/>
才一也若有人畜器貯用急於兼濟者居<lb/>
之雖一日不樂若有人養志忘名安於獨<lb/>
善者處之雖終身無悶官不官繫乎時也<lb/>
適不適在乎人也江州左匡廬右江湖土<lb/>
<pb n="KR4c0069_SBCK_026-2b"/>
髙氣清富有佳境剌史守土臣不可遠觀<lb/>
遊群吏執事官不敢自暇佚惟司馬綽綽<lb/>
可以從容扵山水詩酒間由是郡南樓山<lb/>
北樓水湓亭百花亭風篁石巖瀑布廬宮<lb/>
源潭洞東西二林寺泉石松雪司馬盡有<lb/>
之矣苟有志於吏隱者捨此官何求焉案<lb/>
唐典上州司馬秩五品歲廩數百石月俸<lb/>
六七萬宮足以穴身食足以給家州民康<lb/>
非司馬功郡政壞非司馬罪無言責無事<lb/>
<pb n="KR4c0069_SBCK_026-3a"/>
憂噫爲國謀則尸素之尤蠧者爲身謀則<lb/>
祿仕之優隱者予佐是郡行四年矣其心<lb/>
休休如一日二日何哉識時知命而巳又<lb/>
安知後之司馬不有與吾同志者乎因書<lb/>
所得以告來者時元和十三年七月八日<lb/>
記<lb/>
　　草堂記<lb/>
匡廬奇秀甲天下山山北峯曰香鑪峯北<lb/>
寺曰遺愛寺介峯寺間其境勝絶又甲廬<lb/>
<pb n="KR4c0069_SBCK_026-3b"/>
山元和十一年秋大原人白樂天見而愛<lb/>
之若遠行客過故郷戀戀不能去因面峯<lb/>
腋寺作爲草堂明年春草堂成三間兩柱<lb/>
二室四牖廣袤豐殺一稱心力洞北户來<lb/>
隂風防徂暑也敞南甍納陽日虞祁寒也<lb/>
木斵而巳不加丹牆圬而巳不加白磩階<lb/>
用石羃䆫用紙竹簾紵幃率稱是焉堂中<lb/>
設木榻四素屏二漆琴一張儒道佛書各<lb/>
三兩巻樂天既來為主仰觀山俯聽泉傍<lb/>
<pb n="KR4c0069_SBCK_026-4a"/>
睨竹樹雲石自辰及酉應接不暇俄而物<lb/>
誘氣隨外適内和一宿體寧再宿心恬三<lb/>
宿後頽然嗒然不知其然而然自問其故<lb/>
答曰是居也前有平地輪廣十丈中有平<lb/>
臺半平地臺南有方池倍平臺環池多山<lb/>
竹野卉池中生白蓮白魚又南抵石澗夾<lb/>
澗有古松老杉大僅十人圍髙不知幾百<lb/>
尺脩柯戞雲仾枝拂潭如幢竪如盖張如<lb/>
龍蛇走松下多灌叢蘿蔦葉蔓駢織承翳<lb/>
<pb n="KR4c0069_SBCK_026-4b"/>
日月光不到地盛夏風氣如八九月時下<lb/>
鋪白石爲出入道堂北五歩據層崖積石<lb/>
嵌空垤堄雜木異草盖覆其上縁隂蒙蒙<lb/>
朱實離離不識其名四時一色又有飛泉<lb/>
植茗就以烹燀好事者見可以永日堂東<lb/>
有瀑布水懸三尺㵼階隅落石渠昏曉如<lb/>
練色夜中如環珮琴筑聲堂西倚北崖右<lb/>
趾以剖竹架空引崖上泉脉分綫懸自簷<lb/>
注砌纍纍如貫珠霏微如雨露滴瀝飄灑<lb/>
<pb n="KR4c0069_SBCK_026-5a"/>
隨風遠去其四傍耳目杖屨可及者春有<lb/>
錦繡谷花夏有石門澗雲秋有虎谿月冬<lb/>
有鑪峯雪隂晴顯晦昏旦含吐千變萬狀<lb/>
不可殫紀覼縷而言故云甲廬山者噫凡<lb/>
人豐一屋華一簣而起居其間尚不免有<lb/>
驕穏之態今我爲是物主物至知知各以<lb/>
類至又安得不外適内和體寧心恬哉昔<lb/>
永遠宗雷輩十八人同入此山老死不反<lb/>
去我千載我知其心以是哉矧予自思從<lb/>
<pb n="KR4c0069_SBCK_026-5b"/>
㓜迨若白屋若朱門凡所止雖一日二日<lb/>
輒覆簣土爲臺聚拳石爲山環斗水爲池<lb/>
其喜山水病癖如此一旦蹇剥來佐江郡<lb/>
郡守以優容而撫我廬山以靈勝待我是<lb/>
天與我時地與我所卒獲所好又何以求<lb/>
焉尚以冗貟所羈餘累未盡或往或來未<lb/>
遑寧處待予異時弟妹婚嫁畢司馬歲秩<lb/>
滿出處行止得以自遂則必左手引妻子<lb/>
右手抱琴書終老於斯以成就我平生之<lb/>
<pb n="KR4c0069_SBCK_026-6a"/>
志清泉白石實聞此言時三月二十七日<lb/>
始居新堂四月九日與河南元集虚范陽<lb/>
張允中南陽張深之東西二林長老湊朗<lb/>
滿晦堅等凡二十有二人具齋施茶果以<lb/>
樂之因爲草堂記<lb/>
　　許昌縣令新廳壁記<lb/>
民非政不乂政非官不舉官非署不立是<lb/>
三者相爲用故古君子有雖一日必葺其<lb/>
牆屋者以是哉許昌縣居梁鄭陳蔡間要<lb/>
<pb n="KR4c0069_SBCK_026-6b"/>
路由於斯當建中貞元之際大軍聚於斯<lb/>
兵殘其民火焚其邑大田生荆棘官舎爲<lb/>
煨燼乗其弊而爲政作事者其難乎去年<lb/>
春叔父自徐州士曹掾選署厥邑令扵是<lb/>
約巳以清白納人以簡直立事以强毅以<lb/>
清白故官吏不敢侵于民以簡直故獄訟<lb/>
不得留于庭以強毅故軍鎭不能干于縣<lb/>
由是居二年民用康政用暇乃曰儲蓄邦<lb/>
之本命先營囷倉又曰公署吏所寧命次<lb/>
<pb n="KR4c0069_SBCK_026-7a"/>
圖廳事取材於土物取工於子來取時於<lb/>
農隙然後豐約量其力廣狹稱其位儉不<lb/>
至陋壯不至驕庇身無燥濕之憂視事有<lb/>
朝夕之利官由是而立政由是而舉民由<lb/>
是而乂建一物而三事成其孰不韙之哉<lb/>
烏虖吾家世以清簡垂爲貽燕之訓叔父<lb/>
奉而行之不敢失墜小子舉而書之亦無<lb/>
愧辭若其官邑之省置風物之有亡田賦<lb/>
之上下盖存乎圖諜此略而不書今但記<lb/>
<pb n="KR4c0069_SBCK_026-7b"/>
斯廳之時制與叔父作爲之所由也先是<lb/>
邑居不修屋壁無紀前賢姓字湮泯無聞<lb/>
而今而後請居厥位者編其年月名氏自<lb/>
叔父始時貞元十九年冬十月一日記<lb/>
　　養竹記<lb/>
竹似賢何哉竹本固固以樹德君子見其<lb/>
本則思善建不㧞者竹性直直以立身君<lb/>
子見其性則思中立不倚者竹心空空以<lb/>
體道君子見其心則思應用虚受者竹節<lb/>
<pb n="KR4c0069_SBCK_026-8a"/>
貞貞以立志君子見其節則思砥礪名行<lb/>
夷險一致者夫如是故君子人多樹之爲<lb/>
庭實焉貞元十九年春居易以㧞萃選及<lb/>
第授校書郎始於長安求假居處得常樂<lb/>
里故關相國私第之東亭而處之明日履<lb/>
及于亭之東南隅見叢竹於斯枝葉殄瘁<lb/>
無聲無色詢于關氏之老則曰此相國之<lb/>
手植者自相國捐館他人假居繇是筐篚<lb/>
者斬焉篲箒者刈焉刑餘之材長無尋焉<lb/>
<pb n="KR4c0069_SBCK_026-8b"/>
數無百焉又有凡草木雜生其中菶茸薈<lb/>
鬱有無竹之心焉居易惜其甞經長者之<lb/>
手而見賤俗人之目翦棄若是本性猶存<lb/>
乃芟蘙薈除糞壤䟽其間封其下不終日<lb/>
而畢於是日出有清隂風來有清聲依依<lb/>
然欣欣然若有情於感遇也嗟乎竹植物<lb/>
也於人何有哉以其有似於賢而人愛惜<lb/>
之封植之况其眞賢者乎然則竹之於草<lb/>
木猶賢之於衆庻嗚呼竹不能自異惟人<lb/>
<pb n="KR4c0069_SBCK_026-9a"/>
異之賢不能自異惟用賢者異之故作養<lb/>
竹記書于亭之壁以貽其後之居斯者亦<lb/>
欲以聞於今之用賢者云<lb/>
　　記畫<lb/>
張氏子得天之和心之術積爲行發爲藝<lb/>
藝尤者其畫歟畫無常工以似爲工學無<lb/>
常師以眞爲師故其措一意狀一物往往<lb/>
運思中與神㑹髣髴焉若敺和役靈於其<lb/>
間者時予在長安中居甚閑聞甚熟乃請<lb/>
<pb n="KR4c0069_SBCK_026-9b"/>
觀於張張爲予盡出之厥有山水松石雲<lb/>
霓鳥獸曁四夷六畜妓樂華蟲咸在焉凡<lb/>
十餘軸無動植無小大皆曲盡其能莫不<lb/>
向背無遺勢洪纎無遁形迫而視之有似<lb/>
乎水中了然分其影者然後知學在骨髓<lb/>
者自心術得工侔造化者由天和來張但<lb/>
得於心傳於手亦不自知其然而然也至<lb/>
若筆精之英華指趣之律度予非畫之流<lb/>
也不可得而知之今所得者但覺其形眞<lb/>
<pb n="KR4c0069_SBCK_026-10a"/>
而圓神和而全炳然儼然如岀於圖之前<lb/>
而已耳張始年二十餘致功甚近予意其<lb/>
生知之藝與年而長則畫必爲希代寳必<lb/>
爲後學師恐將來者失其傳故以年月名<lb/>
氏紀于圖軸之末云時貞元十九年清河<lb/>
張敦簡畫六月十日大原白居易記<lb/>
　　記異<lb/>
華州下邽縣東南三十餘里曰延年里里<lb/>
西南有故蘭若而無僧居元和八年秋七<lb/>
<pb n="KR4c0069_SBCK_026-10b"/>
月予從祖兄曰皥自華州來訪予途岀於<lb/>
蘭若前及門見婦女十許人服黃緑衣少<lb/>
長雜坐㑹語於佛屋聲聞于門兄熱行方<lb/>
渴將就憇且求飮望其從者蕭士清未至<lb/>
因下馬自縶韁於門柱舉首忽不見意其<lb/>
退藏於䆫闥之間從之不見又意其退藏<lb/>
於屋壁之後從之又不見周視其四旁則<lb/>
堵牆環然無隟缺覆視其族談之所則塵<lb/>
壤四幕然無足迹繇是知其非人悸然大<lb/>
<pb n="KR4c0069_SBCK_026-11a"/>
異之不敢留上馬疾驅來告子子亦異之<lb/>
因訊其所聞兄曰云云甚多不能殫記大<lb/>
抵多云王胤老如此觀其辭意若相與數<lb/>
其過者厥所居予舎八九里因同往訪焉<lb/>
果有王胤者年老即其里人也方徙居於<lb/>
蘭若東百餘歩葺牆屋築塲蓺樹僅畢明<lb/>
日而入旣入不浹辰而胤死不<graphic n="KR1724" url="https://raw.githubusercontent.com/kanripo/KR-Gaiji/master/images/KR1724.png" mimeType="image/png"/>明而妻<lb/>
死不逾時而胤之二子與二婦一孫死餘<lb/>
一子曰明進大恐懼不知所爲意新居不<lb/>
<pb n="KR4c0069_SBCK_026-11b"/>
祥乃撤屋㧞樹夜徙去遂獲全焉嘻推而<lb/>
徴之則衆君子謀於杜以亡曹婦人來焚<lb/>
糜竺之室信不虛矣眀年秋予與兄出遊<lb/>
因復至是視胤之居則井湮竈夷閴然唯<lb/>
環牆在里人無敢居者異乎哉若然者命<lb/>
數耶偶然耶將所徙之居非吉土耶抑王<lb/>
氏有隱慝鬼得謀而誅之耶茫乎不識其<lb/>
由且志於佛室之壁以俟辨惑者九月七<lb/>
日樂天云<lb/>
<pb n="KR4c0069_SBCK_026-12a"/>
　　東林寺經藏西廊記<lb/>
元和初江西觀察使韋君丹於廬山東林<lb/>
寺神運殿左甘露壇右建修多羅藏一所<lb/>
土木丹漆之外飾以多寳相好嚴麗鄰諸<lb/>
鬼功雖兩都四方或未前見一切經典盡<lb/>
在于内盖釋宮之天祿石渠也初藏旣成<lb/>
南東北廊亦具獨西未作而韋君薨迨今<lb/>
十餘年風日所飄燥雪雨所霑濕西南一<lb/>
隅壞有日矣僧坊衆惜之予亦惜之非不<lb/>
<pb n="KR4c0069_SBCK_026-12b"/>
是圖財力不足暨十三年予作景雲律師<lb/>
塔碑成景雲弟子饋絹百匹予以法施淨<lb/>
財義不巳有即日移用作藏西廊因請寺<lb/>
長老演公滿公琳公等經之寺綱維令杲<lb/>
靈逹等成之蓋欲護前功償始願非住於<lb/>
布施相功德心也其集經名數與創藏由<lb/>
縁詳于李肇碑文此但書新作西廊而巳<lb/>
十四年月日忠州剌史<lb/>
　　三遊洞序<lb/>
<pb n="KR4c0069_SBCK_026-13a"/>
平淮西之明年乆予自江州司馬授忠州<lb/>
剌史微之自通州司馬授虢州長史又明<lb/>
年春各祗命之郡與知退偕行三月十日<lb/>
參㑹於夷陵翌日微之反棹送予至下牢<lb/>
戍又翌日將別未忍引舟上下者乆之酒<lb/>
酣聞石間泉聲因捨棹進策歩入缺岸初<lb/>
見石如疊如削其恠者如引臂如垂如幢<lb/>
次見泉如㵼如灑其奇者如懸練如不絶<lb/>
綫遂相與維舟巖下率僕夫芟蕪刈翳梯<lb/>
<pb n="KR4c0069_SBCK_026-13b"/>
危縋滑休而復上者凡四焉仰睇俯察絶<lb/>
無人迹但水石相薄磷磷鑿鑿跳珠濺玉<lb/>
驚動耳目自未訖戍愛不能去俄而峽山<lb/>
昏黒雲破月出光氣含吐互相明滅晶熒<lb/>
玲瓏象生其中雖有敏口不能名狀旣而<lb/>
通夕不寐迨旦將去憐奇惜別且嘆且言<lb/>
知退曰斯境勝絶天地間其有幾乎如之<lb/>
何俯通津緜歲代寂寥委置罕有到者予<lb/>
曰借此喻彼可爲長太息豈獨是哉豈獨<lb/>
<pb n="KR4c0069_SBCK_026-14a"/>
是哉微之曰誠哉是言矧吾人難相逢斯<lb/>
境不易得今兩偶於是得無述乎請各賦<lb/>
古調詩二十韻書于石壁仍命予序而紀<lb/>
之又以吾三人始遊故目爲三遊洞洞在<lb/>
峽州上二十里北峯下兩崖相廞間欲將<lb/>
來好事者知故備書其事<lb/>
　　遊大林寺序<lb/>
余與河南元集虚范陽張允中南陽張深<lb/>
之廣平宋郁安定梁必復范陽張特東林<lb/>
<pb n="KR4c0069_SBCK_026-14b"/>
寺沙門法演智滿士堅利辨道建神照雲<lb/>
臯息慈寂然凡十七人自遺愛草堂歷東<lb/>
西二林抵化城憩峯頂登香鑪峯宿大林<lb/>
寺大林窮遠人迹罕到環寺多清流蒼石<lb/>
短松瘦竹寺中唯板屋木器其僧皆海東<lb/>
人山高地深時節絶晩于時孟夏月如正<lb/>
二月天棃桃始華澗草猶短人物風候與<lb/>
平地聚落不同初到怳然若別造一世界<lb/>
者因口號絶句云人間四月芳菲盡山寺<lb/>
<pb n="KR4c0069_SBCK_026-15a"/>
桃花始盛開長恨春歸無覔處不知轉入<lb/>
此中來旣而周覽屋壁見蕭郎中存魏郎<lb/>
中弘簡李補闕渤三人姓名文句因與集<lb/>
虚輩歎且曰此地實匡廬間第一境由驛<lb/>
路至山門曽無半日程自蕭魏李遊迫今<lb/>
垂二十年寂寥無繼來者嗟乎名利之誘<lb/>
人也如此時元和十二年四月九日樂天<lb/>
序<lb/>
　　代書<lb/>
<pb n="KR4c0069_SBCK_026-15b"/>
廬山自陶謝洎十八賢巳還儒風緜緜相<lb/>
續不絶貞元初有符載楊衡輩隱焉亦出<lb/>
爲文人今其讀書屬文結草廬於巖谷間<lb/>
者猶一二十人即其中秀岀者有彭城人<lb/>
劉軻軻開卷慕孟軻爲人秉筆慕楊雄司<lb/>
馬遷爲文故著翼孟三卷豢龍子十卷雜<lb/>
文百餘篇而聖人之㫖作者之風雖未臻<lb/>
極往往而得予佐潯陽三年軻每著文輒<lb/>
來示予予知軻志不息異日必能跨符楊<lb/>
<pb n="KR4c0069_SBCK_026-16a"/>
而攀陶謝軻一旦盡賫所著書及所爲文<lb/>
訪予告行欲舉進士予方淪落江海不足<lb/>
以發軻事業又羸病無心力不能徧致書<lb/>
扵臺省故人因援紙引筆寫胷中事授軻<lb/>
且曰子到長安持此札爲予謁集賢庾三<lb/>
十二補闕翰林杜十四拾遺金部元八貟<lb/>
外監察牛二侍御祕省蕭正字藍田楊主<lb/>
簿兄弟彼七八君子皆予文友以予愚直<lb/>
常信其言苟于今不我欺則子之道庻幾<lb/>
<pb n="KR4c0069_SBCK_026-16b"/>
光明矣又欲使平生故人知我形體巳悴<lb/>
志氣巳憊獨好善喜才之心未死去矣特<lb/>
此代書三月十三日樂天白<lb/>
　　送候權秀才序<lb/>
貞元十五年秋予始舉進士與候生俱爲<lb/>
宣城守所貢明年春予中春官第旣入仕<lb/>
凡歷四朝才朽命剥蹇躓不暇去年冬蒙<lb/>
不次恩遷尚書郎掌誥西掖然青衫未解<lb/>
白髮巳多矣時子尚爲亰師旅人見除書<lb/>
<pb n="KR4c0069_SBCK_026-17a"/>
走來賀予因從容問其宦名則曰無得矣<lb/>
問其生業則曰無加矣問其僕乗囊輜則<lb/>
曰日消月朘矣問別來幾何時則曰二十<lb/>
有三年矣嗟乎候生當宣城別時才文志<lb/>
氣我爾不相下今予猶小得遇子卒無成<lb/>
由予而言子不爲不遇耳嗟乎候生命實<lb/>
爲之謂之何哉言未竟又有行色且曰欲<lb/>
謁東諸侯恐不我知者多請一言以寵別<lb/>
予方直閣慨然竊書命筆以序之爾<lb/>
<pb n="KR4c0069_SBCK_026-17b"/>
　　冷泉亭記<lb/>
東南山水餘杭郡爲最就郡言靈隱寺爲<lb/>
尤由寺觀冷泉亭爲甲亭在山下水中央<lb/>
寺西南隅髙不倍尋廣不累丈而撮奇得<lb/>
要地搜勝槩物無遁形春之日吾愛其草<lb/>
薰薰木欣欣可以導和納粹暢人血氣夏<lb/>
之夜吾愛其泉渟渟風冷冷可以蠲煩析<lb/>
酲起人心情山樹爲盖巖石爲屏雲從棟<lb/>
生水與階平坐而翫之者可濯足扵牀下<lb/>
<pb n="KR4c0069_SBCK_026-18a"/>
卧而狎之者可垂釣於枕上矧又潺湲㓗<lb/>
澈粹冷柔滑若俗士若道人眼耳之塵心<lb/>
舌之垢不待盥滌見輒除去潛利隂益可<lb/>
勝言哉斯所以最餘杭而甲靈隱也杭自<lb/>
郡城抵四封叢山複湖易爲形勝先是領<lb/>
郡者有相里君造虚白亭有韓僕射臯作<lb/>
候仙亭有裴庻子棠棣作觀風亭有盧給<lb/>
事元補作見山亭及右司郎中河南元藇<lb/>
最後作此亭扵是五亭相望如指之列可<lb/>
<pb n="KR4c0069_SBCK_026-18b"/>
謂佳境殫矣能事畢矣後來者雖有敏心<lb/>
巧目無所加焉故吾繼之述而不作長慶<lb/>
三年八月十三日記<lb/>
白氏文集巻第二十六<lb/>
</p>
<p>
</p>
  </div>
</body>
</text>
</TEI>
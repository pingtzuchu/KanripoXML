<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_037-1a"/>
白氏文集卷第三十七<lb/>
　翰林制詔一　凡三十四道<lb/>
　除裴垍中書侍郎同平章事制<lb/>
　除叚祐檢校吏部尚書兼太子賔客制<lb/>
　除趙昌檢校吏部尚書兼太子賔客制<lb/>
　除鄭絪太子賔客制<lb/>
　加程執恭檢校尚書右僕射制<lb/>
　除王佖檢校户部尚書充靈鹽節度使<lb/>
　　制<lb/>
<pb n="KR4c0069_SBCK_037-1b"/>
　除閻巨源充邠寧節度使制<lb/>
　授呉少陽淮西節度留後制<lb/>
　除程執恭檢校右僕射制<lb/>
　除郎官分牧諸州制<lb/>
　除張弘靖門下侍郎平章事制<lb/>
　授范希朝亰西都統制<lb/>
　贈吉甫先父官并與一子官制<lb/>
　除李綘平章事制<lb/>
　授韓弘許國公寶封制<lb/>
<pb n="KR4c0069_SBCK_037-2a"/>
　除裴度中書舍人制<lb/>
　除蕭俛起居舎人制<lb/>
　除崔群中書舎人制<lb/>
　獨孤郁守本官知制誥制<lb/>
　授沈傅師左拾遣史館修撰制<lb/>
　除許孟容河南尹兼常侍制<lb/>
　除李程郎中制<lb/>
　裴克諒權知華隂縣令制<lb/>
　贈高郢官制<lb/>
<pb n="KR4c0069_SBCK_037-2b"/>
　貶于尹躬洋州剌史制<lb/>
　贈裴垍官制<lb/>
　除軍使邠寧節度使制<lb/>
　除韋貫之平章事制<lb/>
　除拾遣監察等制<lb/>
　除范傳正宣歙觀察使制<lb/>
　邊鎮節度使起復制<lb/>
　除任迪簡校校右僕射制<lb/>
　除常侍制<lb/>
<pb n="KR4c0069_SBCK_037-3a"/>
　除裴武太府卿制<lb/>
　　除裴垍中書侍郎同平章事制<lb/>
門下朕聞后德惟臣良臣惟聖在太宗時<lb/>
實有房杜賛貞觀之業在玄宗時實有姚<lb/>
宋輔開元之化咸克佑我烈祖格于皇天<lb/>
朕祗奉丕圖懋繼前烈思欲貞百度和萬<lb/>
邦建中于人垂拱而理永惟房宋之化寤<lb/>
寐求思至誠感通上帝春祐果頼良弼輔<lb/>
予一人正議大夫行尚書戸部侍郎上柱<lb/>
<pb n="KR4c0069_SBCK_037-3b"/>
國賜紫金魚袋裴垍器得天爵文為國華<lb/>
行有根源詞無枝葉忠敬恭順貰之以誠<lb/>
心方潔貞亷輔之以通識玉立不倚金扣<lb/>
有聲洎内掌綸言宻㕘樞務嚴重有大臣<lb/>
之體溫雅秉君子之文每獻納之時動有<lb/>
直氣當顧訪之際言無隠情逺圖是經大<lb/>
事能斷匡予不逮時乃之功及領他官且<lb/>
司邦賦㑹計務劇出納事殷投利刃而皆<lb/>
虚委棼絲而必理歷試已久全才益彰宜<lb/>
<pb n="KR4c0069_SBCK_037-4a"/>
登中樞以副僉望夫宰輔者下執邦柄上<lb/>
代天工為國蓍龜注人耳目爾尚降乃德<lb/>
以親百姓廣乃志以序九流匡朕心以清<lb/>
化源從人欲以致和氣予欲宣力汝為股<lb/>
肱予欲詢謀汝為心膂予違望于汝弼勿<lb/>
謂不從汝言逆于朕心必求諸道獨立勿<lb/>
懼直躬而行明聽斯言敬踐乃位嗚呼罔<lb/>
俾房宋專羙于前可中書侍郎同中書門<lb/>
下平章事㪚官勲賜如故主者施行<lb/>
<pb n="KR4c0069_SBCK_037-4b"/>
　　除叚祐檢校兵部尚書右神策軍大<lb/>
　　將軍制<lb/>
門下為君之心惟功勞是念有國之典以<lb/>
賞勸為先其有輯睦師徒保綏黎庶盡勤<lb/>
王之節建護塞之勲則宜進以官常委之<lb/>
軍要兼文武之秩參内外之榮斯所以彰<lb/>
念功而明懋賞也四鎮北庭行軍兼涇原<lb/>
等州節度支度營田觀察處置等使光禄<lb/>
大夫檢校工部尚書使持節涇州諸軍事<lb/>
<pb n="KR4c0069_SBCK_037-5a"/>
涇州刺史兼御史大夫上柱國鴈門郡開<lb/>
國公叚祐早膺事任累著公忠名因義聞<lb/>
位以勤致自分戎閫實控塞門眀舉武經<lb/>
大修邊備士卒有勇保障無虞虜不近邊<lb/>
農皆狎野展執珪之勤禮瀝戀闕之深誠<lb/>
方圖爾勞且遂其志夫六官庀職大司馬<lb/>
列于前二廣分師上將軍處其右長夏官<lb/>
以率屬領環衛而拱宸苟非信臣安可兼<lb/>
委嘉乃實効副予虚求將慎重其腹心宜<lb/>
<pb n="KR4c0069_SBCK_037-5b"/>
進登於喉舌敬服休命勉揚令圖可檢校<lb/>
兵部尚書右神策軍歩軍大將軍知軍事<lb/>
㪚官勲封如故主者施行<lb/>
　　除趙昌檢校吏部尚書兼太子賓客<lb/>
　　制<lb/>
門下王者以尚齒尊賢為體以念功任舊<lb/>
為心况文武之才有以兼備則中外之職<lb/>
所宜迭居所以寵舊勲而優耆德者也前<lb/>
荆南節度管内支度營田觀察處置等使<lb/>
<pb n="KR4c0069_SBCK_037-6a"/>
金紫光禄大夫檢校兵部尚書兼江陵尹<lb/>
上柱國天水郡開國公趙昌聚學飾身修<lb/>
誠致用乆膺事任累著勲猷綂護交州威<lb/>
惠之聲克振鎭臨南海撫循之政有經自<lb/>
移部荆門馳心魏闕增修職貢益勵忠勤<lb/>
爰舉寵章用旌茂績夫望優四皓然後能<lb/>
調䕶春闈才冠六卿然後能紀綱㑹府惟<lb/>
爾年德足尚可以周旋其間宜增喉舌之<lb/>
榮以崇羽翼之任服我休命其惟懋哉可<lb/>
<pb n="KR4c0069_SBCK_037-6b"/>
檢校吏部尚書兼太子賓客㪚官勲封如<lb/>
故主者施行<lb/>
　　除鄭絪太子賓客制<lb/>
門下王者重輔弼之任明進退之宜見可<lb/>
即升知否則捨兹朕所以推誠不惑與物<lb/>
無私者也銀青光禄大夫守門下侍郎同<lb/>
中書門下平章事兼弘文館大學士上柱<lb/>
國陽武縣開國侯鄭絪早以令聞入㕘禁<lb/>
署永惟勤績出授台司期爾有終匡予不<lb/>
<pb n="KR4c0069_SBCK_037-7a"/>
逮歳月滋久謀猷<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>㣲罔清浄以慎身毎<lb/>
因循而保位既乖素履且鬱皇猷宜副羣<lb/>
情罷兹樞務朕以其久居内職累事先朝<lb/>
思厚君臣貴令終始俾就優閑之秩用申<lb/>
寛大之恩可太子賓客㪚官勲封如故主<lb/>
者施行<lb/>
　　加程執恭檢校尚書右僕射制<lb/>
門下職參揆務權揔戎麾必惟其人乃授<lb/>
斯柄自非望崇垣翰功著旂常則何以副<lb/>
<pb n="KR4c0069_SBCK_037-7b"/>
儀形之求稱節制之任我有休命爾其敬<lb/>
承銀青光禄大夫檢校兵部尚書使持節<lb/>
滄州諸軍事兼滄州刺史御史大夫横海<lb/>
軍節度支度營田滄景等州管内觀察處<lb/>
置等使上柱國邢國公食邑三千戸程執<lb/>
恭義勇立身忠慤成性聚為事業發為勲<lb/>
猷歷事先朝久專外閫殿邦而山岳比鎮<lb/>
奉國而金石為心動修武經居有循化洎<lb/>
執珪入覲班瑞言旋忠懇内激於心誠恭<lb/>
<pb n="KR4c0069_SBCK_037-8a"/>
順外形扵詞氣爰舉疇庸之典稍增命秩<lb/>
之榮方圖前勞且有後命朕思安封域望<lb/>
在勲賢任既切於腹心位猶輕於喉舌以<lb/>
守土勤王之効雖進官封念來朝述職之<lb/>
忠未加寵數特升右揆俾壯中權勉終永<lb/>
圖無替成績可檢校右僕射餘並如故<lb/>
　　除王佖檢校戸部尚書充靈鹽節度<lb/>
　　使制<lb/>
門下靜邊之要選將為先夫有統馭之才<lb/>
<pb n="KR4c0069_SBCK_037-8b"/>
然後授以節制之任有撫備之略然後鎮<lb/>
以夷夏之衝期乎懷遏寇虞慎固封域今<lb/>
予命爾時謂得人開府儀同三司檢校刑<lb/>
部尚書兼右衛上將軍寜塞郡王食實封<lb/>
二百五十戸王佖忠厚立誠果㫁効用慎<lb/>
始終而行有枝葉踐夷險而道無磷緇早<lb/>
練武經累從軍職頃逢多壘實佐元戎節<lb/>
著臨危功㕘定難位由勞致名以忠聞自<lb/>
列六卿且司七萃星霜屢變金石彌堅宜<lb/>
<pb n="KR4c0069_SBCK_037-9a"/>
申命於北轅俾遏戎於南牧進地官以崇<lb/>
新命極勲秩以褒舊功中簡朕心外諧僉<lb/>
議况五原重鎮諸夏長城修戎政莫先於<lb/>
威聲牧邉民莫尚於惠實師雜昆夷之悍<lb/>
訓必在和地為獯虜之鄰撫宜以信勉率<lb/>
是道往分朕憂嵗時之間期於報政委望<lb/>
斯在爾其聼之可檢校戸部尚書兼靈州<lb/>
大都督府長史御史大夫充朔方靈鹽定<lb/>
逺城節度副大使知節度事管内支度營<lb/>
<pb n="KR4c0069_SBCK_037-9b"/>
田觀察處置押蕃落等使仍賜上柱國㪚<lb/>
官封實封並如故主者施行<lb/>
　　除閻巨源充邠寜節度使制<lb/>
門下華夷要地實為蕃漢鈇鉞重柄必授<lb/>
忠賢况乎椅角諸軍金湯中夏有坐甲護<lb/>
邊之旅任切於拊循有引弓犯塞之虞寄<lb/>
深於備禦内作心腹外張爪牙苟非信臣<lb/>
不在兹選奉天定難功臣開府儀同三司<lb/>
檢校尚書右僕射兼羽林軍統軍御史大<lb/>
<pb n="KR4c0069_SBCK_037-10a"/>
夫上柱國定襄郡王食邑一千三百戸閻<lb/>
巨源備知虜態明練兵符永惟頗牧之能<lb/>
宜授郇邠之寄長南宫而遷左揆壯西郊<lb/>
而委中權既圗前勞且佇來効於戲十聮<lb/>
之帥可以觀政萬夫之長可以樹勲勉弘<lb/>
令猷副我休命可檢校尚書左僕射使持<lb/>
節邠州諸軍事兼邠州刺史御史大夫充<lb/>
邠寜慶等州節度管内支度營田觀察處<lb/>
置等使功臣㪚官勲封並如故主者施行<lb/>
<pb n="KR4c0069_SBCK_037-10b"/>
　　授吳少陽淮西節度留後制<lb/>
門下議事以制擇善而行是適變通庻臻<lb/>
康濟此王者所以弘德而息人也況閫外<lb/>
重寄淮右成師建有德以統藩方擢有才<lb/>
以領留府抑惟令典今舉行之彰義軍馬<lb/>
軍先鋒兵馬使正議大夫檢校右㪚騎常<lb/>
侍使持節申州諸軍事申州刺史兼御史<lb/>
大夫會稽郡王吳少陽忠勞許國貴介承<lb/>
家蓄武略於韜鈐宣吏能於符竹屬元戎<lb/>
<pb n="KR4c0069_SBCK_037-11a"/>
既歿謀帥其難朕將選衆以升試可而用<lb/>
推掌戎務已逾嵗時而能和輯師人勤修<lb/>
土貢布寛簡有恒之政動恱人情守恭順<lb/>
不踰之心靜俟君命有嘉大節可假中權<lb/>
宜進列於貂蟬俾增威於貔武仍加勲秩<lb/>
式茂寵章嗚呼重觀其能我故委之留事<lb/>
載佇其効爾宜勉於後圗敬思是言往率<lb/>
乃職可銀青光禄大夫檢校左㪚騎常侍<lb/>
依前兼御史大夫使持節蔡州諸軍事權<lb/>
<pb n="KR4c0069_SBCK_037-11b"/>
知蔡州刺史充彰義軍節度管内支度營<lb/>
田申光蔡等州觀察處置等使留後仍賜<lb/>
上柱國封如故主者施行<lb/>
　　除程執恭檢校右僕射制<lb/>
門下臣之節極乎忠功君之柄先乎爵賞<lb/>
欲忠者之克懋也故爵有加等欲功者之<lb/>
速勸也故賞不逾時古先哲王實用兹道<lb/>
今我命爾因其舊章横海軍節度支度營<lb/>
田滄景等州觀察處置等使起復冠軍大<lb/>
<pb n="KR4c0069_SBCK_037-12a"/>
將軍左金吾衛大將軍員外置同正員檢<lb/>
校兵部尚書使持節滄州諸軍事兼滄州<lb/>
刺史御史大夫上柱國邢國公程執恭業<lb/>
傳將畧名在勲籍藴天爵以修已忠孝兩<lb/>
全竭臣節而事君夷險一致紀綱我列郡<lb/>
節制我成師動揚休聲靜著茂實自合符<lb/>
徵旅奔命出疆暴露歷於三時供億出於<lb/>
二郡整衆而身作師律伐謀而心為戰鋒<lb/>
服金革而無辭當矢石而有勇雨晦識雞<lb/>
<pb n="KR4c0069_SBCK_037-12b"/>
鳴之信風髙見隼擊之威逺略既申茂勲<lb/>
方集朕以恒陽之衆蠢爾無知敺彼生人<lb/>
致之死地每一念至惻然久之與其傷和<lb/>
而濟功曷若含垢而修德既罷師旅爰圗<lb/>
勤勞効且居多賞宜從重俾自夏官之長<lb/>
特升右揆之崇奬忠勸功於是乎在承我<lb/>
休命爾其欽哉可檢校尚書右僕射餘並<lb/>
如故主者施行<lb/>
　　除郎官分牧諸州制<lb/>
<pb n="KR4c0069_SBCK_037-13a"/>
漢宣帝云與我共理者其惟良二千石乎<lb/>
誠哉是言朕毎三復安得循吏副吾此心<lb/>
今之臺郎一時妙選甞經任歷率有才用<lb/>
雖典曹庀事其務非輕而䘏隱分憂所寄<lb/>
尤重是用並命分牧吾人嵗時之間期於<lb/>
報政戸部郎中某可某州刺史兵部員外<lb/>
郎某可某州刺史朕髙懸爵賞佇期酬効<lb/>
咨爾夙夜其念之哉無俾龔黄專羙前代<lb/>
　　除張弘靖門下侍郎平章事制<lb/>
<pb n="KR4c0069_SBCK_037-13b"/>
夫佐佑天子爕理陰陽平章法度登進賢<lb/>
哲外撫夷狄内安元和使百官修其職一<lb/>
物不失其所此宰相之任也朕思得良弼<lb/>
馴致此道咨予命汝其殆庶乎某官張弘<lb/>
靖惟乃祖乃父代居相位咸有成績書于<lb/>
旂常爾有忠正恭肅文以禮樂日濟其羙<lb/>
振揚家聲一時之人謂之才子亟登清貫<lb/>
益著令聞洎出刺陜部移鎮蒲坂政不苛<lb/>
細甚得人心寮吏將卒皆樂為用清簡之<lb/>
<pb n="KR4c0069_SBCK_037-14a"/>
化聞于亰師由是鄭風緇衣之好漢庭玄<lb/>
成之羙朝望時議翕然與之人謀既同朕<lb/>
志亦定乃用登爾于左輔授爾以大政尚<lb/>
克欽乃嘉命業乃代官竭其股肱服我前<lb/>
訓嗚呼三代為相邦家之光爾其念哉無<lb/>
替乃前人之徽烈<lb/>
　　授范希朝京西都統制<lb/>
閶闔風至太白星高謀帥護邉國之大計<lb/>
某官范希朝忠貞勤儉以為質惠和智勇<lb/>
<pb n="KR4c0069_SBCK_037-14b"/>
以為用一代名將三朝信臣朕以西邉列<lb/>
鎭三四若有揔綂則易成功思得良帥有<lb/>
威名者并護諸將歳一廵邉乗秋順令揚<lb/>
其威武則南牧之馬引弓之人知我有備<lb/>
不戰而去誰可任者無如希朝以爾有朔<lb/>
方之勞有振武之効功在疆塲名聞羗戎<lb/>
惟實與聲皆副是選今拜爾為大將尊爾<lb/>
為司徒節制進退一令諮禀倚望如右可<lb/>
不慎歟可充亰西都綂<lb/>
<pb n="KR4c0069_SBCK_037-15a"/>
　　贈吉甫先父官并與一子官制<lb/>
勑某官李吉甫出入將相迨今七載而能<lb/>
修庶職叙彞倫毗予一人以底于道夙夜<lb/>
不怠厥功茂焉夫忠於君者教本於親寵<lb/>
其身者賞延于嗣於是乎有飾終之命有<lb/>
任子之恩所以感人心而勸臣節也惟兹<lb/>
舊典可舉而行<lb/>
　　除李綘平章事制<lb/>
昔在堯舜聰眀文思尚頼良臣實相以濟<lb/>
<pb n="KR4c0069_SBCK_037-15b"/>
况朕薄德不逮先王是用急疾於求賢置<lb/>
之於左右俾承弼納誨以匡不逮言雖逆<lb/>
耳必求諸道事苟利人咸可其奏兹足以<lb/>
宣股肱之力成天下之務歷選多士爰得<lb/>
良輔乃降厥命其聽之哉某官李絳齊莊<lb/>
嚴重内明外直進退舉措有大臣體自參<lb/>
内職毎備顧問忠讜之操終然不渝及貳<lb/>
地官專領財賦未逾周月亦有成績歷試<lb/>
多可人望攸歸俾登中樞無易綘者於戲<lb/>
<pb n="KR4c0069_SBCK_037-16a"/>
爾有以文學入仕以正直奉上才膺大用<lb/>
職亦屢遷十年之間位至丞相可以報國<lb/>
在乎匪躬欽哉懋哉無忝朕命<lb/>
　　授韓弘許國公實封制<lb/>
梁宋之交水陸合㑹人雜難理軍暴難戢<lb/>
因變肆亂往往有焉唯此一方朕常憂慮<lb/>
今有良帥鎮而撫之政立功成宜舉賞典<lb/>
某官韓弘以長材大略作我藩臣本於忠<lb/>
力輔以政理自分閫寄在浚之郊嚴貞師<lb/>
<pb n="KR4c0069_SBCK_037-16b"/>
律恭守朝憲訓兵積粟明罸信賞軍和食<lb/>
足禮節並行河南晏如于兹一紀是則有<lb/>
大勲於國有大惠於人㑹課義功無出其<lb/>
右夫有過人之効則有加等之命古之王<lb/>
者所以賞一人而天下勸者用此道也可<lb/>
不務乎是用建于上公授之眞食以示殊<lb/>
寵以旌殊績欽我休命子孫其保之<lb/>
　　除裴度中書舎人制<lb/>
司勲郎中知制誥裴度以茂學懿文潤色<lb/>
<pb n="KR4c0069_SBCK_037-17a"/>
訓誥體要典麗甚得其宜施之四方朕命<lb/>
惟允况中立不倚道直氣平介然風規有<lb/>
光近侍臺郎滿嵗班列當遷綸閣之職所<lb/>
宜眞授<lb/>
　　除蕭俛起居舍人制<lb/>
左補闕翰林學士蕭俛頃居諫列職同其<lb/>
憂夙夜孜孜拾遺左右朕嘉乃志選在内<lb/>
庭自參宻近益見忠讜終始不替尤足多<lb/>
之記事之官一時清選俾膺是命以弘勸<lb/>
<pb n="KR4c0069_SBCK_037-17b"/>
<pb n="KR4c0069_SBCK_037-17b"/>
考功員外郎史舘修撰獨孤郁為人沉實<lb/>
敏行寡言粲然文藻秀出扵衆累升諫列<lb/>
再秉史筆洎掌功論率以直聞求之周行<lb/>
不可多得而掖垣近職綸閣重選俯詢時<lb/>
議爾宜居之<lb/>
　　授沈傅師左拾遺史館修撰制<lb/>
亰兆府鄠縣尉沈傅師庶職之重者其史<lb/>
氏歟歷代以來甚難其選非雄文博學輔<lb/>
之以通識者則無以稱命今兹命爾其有<lb/>
<pb n="KR4c0069_SBCK_037-18a"/>
㫖哉昔談之書遷能修之彪之史固能終<lb/>
之惟爾先父嘗譔建中實録文質詳略頗<lb/>
得其中爾宜繼前志率前修無忝爾父之<lb/>
官之職可左拾遺史舘修撰<lb/>
　　除許孟容河南尹兼常侍制<lb/>
昔吳公袁安為河南尹守皆能以㢘平清<lb/>
肅馭吏教人孰能繼之我有良吏某官許<lb/>
孟容才志甚大言論甚高在臺閣間藹然<lb/>
公望甞尹京邑觀其器用臨事能守當官<lb/>
<pb n="KR4c0069_SBCK_037-18b"/>
敢言不吐剛以茹柔不附上以急下政無<lb/>
煩碎甚合衆心及是轉遷頗有遺愛河洛<lb/>
千里都畿在焉凡所選任必歸望實考言<lb/>
詢事非爾而誰不忘舊政可立新績仍以<lb/>
騎省申而寵之<lb/>
　　除李程郎中制<lb/>
隋州刺史李程頃以詞學入參訓命旋以<lb/>
才用出領詔條漢東大郡委之共理勵精<lb/>
為政三年有成中外序遷朝之彞典尚書<lb/>
<pb n="KR4c0069_SBCK_037-19a"/>
郎缺爾宜補之<lb/>
　　裴克諒權知華隂縣令制<lb/>
華隂令卒非選補時調租勉農政不可缺<lb/>
前鎮國軍判官試大理評事裴克諒久佐<lb/>
本府頗有勤績屬邑利病爾必周知宜假<lb/>
銅墨試其才理待有所立方議正名<lb/>
　　贈髙郢官制<lb/>
故尚書右僕射髙郢立身從事皆有本末<lb/>
在亂不汙可以言忠守官不撓可以言直<lb/>
<pb n="KR4c0069_SBCK_037-19b"/>
以道佐主可以言正以年致仕可以言禮<lb/>
有一於此人鮮克舉况備四者不亦君子<lb/>
乎天不憖遺深用軫悼宜加褒贈以旌其<lb/>
風仍俾善人聞而知勸可贈某官<lb/>
　　貶于尹躬洋州刺史制<lb/>
中書舎人于尹躬其弟臯謨贓汙狼藉雖<lb/>
無從坐之法合當失教之責然以典職詔<lb/>
命恭勤五年我即念勞爾宜思過俾居近<lb/>
郡兹謂得中<lb/>
<pb n="KR4c0069_SBCK_037-20a"/>
　　贈裴垍官制<lb/>
故太子賔客裴垍忠正恭慎佐予爲理事<lb/>
君盡禮徇國忘身積憂與勞遘成疾恙以<lb/>
至淪逝念之惻然頃屬多故未申禮典永<lb/>
惟褒飾寜忘于心今則命數之間宜從加<lb/>
等庶使忠扵君者有以勸焉可贈某官<lb/>
　　除軍使邠寜節度使制<lb/>
金方之氣凝爲將星王者法天選命豪傑<lb/>
授之以鉞拜爲将軍以威西戎以䕶中夏<lb/>
<pb n="KR4c0069_SBCK_037-20b"/>
而倚望若是安可非其人哉某官某出忠<lb/>
入孝仗信抱義行有餘力學劒讀書鬱然<lb/>
將材用兼文武自領軍衞為我爪牙夙夜<lb/>
警巡不懈于位材官知訓環列增勲服勤<lb/>
五年兹為成績可以移用使之守疆郇邠<lb/>
大藩控扼胡虜若得良将則無外虞知臣<lb/>
者君非爾不可仍加副相以重是行勉樹<lb/>
勤勞式光寵擢<lb/>
　　除韋貫之平章事制<lb/>
<pb n="KR4c0069_SBCK_037-21a"/>
周宣漢宣繼之體主一得申甫一得魏丙<lb/>
咸克致理號為中興朕嗣位以來永鑒前<lb/>
烈惟是賢俊寤寐求思歷選周行乃獲時<lb/>
彥宜以政柄舉而授之某官韋貫之温重<lb/>
明正國之公器當官必守臨事能㫁簡在<lb/>
朕志迨今累年乃者擢居諫司以觀其直<lb/>
出領符竹以觀其理煩之劇務以觀其用<lb/>
訪之大政以觀其體歷試必中衆望允屬<lb/>
倚之為相僉曰宜哉可中書侍郎同中書<lb/>
<pb n="KR4c0069_SBCK_037-21b"/>
門下平章事夫臣事君以忠后從諫則聖<lb/>
靡不有始鮮克有終理化不成恒由扵此<lb/>
今我與爾永終是圖雖休勿休以臻其極<lb/>
嗚呼二宣之業吾有望焉<lb/>
　　除拾遺監察等制<lb/>
渭南縣尉庾敬休等咸文行清茂士之秀<lb/>
者宜從吏列擢在朝行各隨才用分命以<lb/>
職司諫執憲佇有可稱<lb/>
　　除范傳正宣歙觀察使制<lb/>
<pb n="KR4c0069_SBCK_037-22a"/>
古之諸侯三載考績選其賢者命爲長率<lb/>
所以勸功行而興理化也蘇州刺史范傳<lb/>
正文學政事二羙具焉選自郎署出分符<lb/>
竹江南列郡連領者三所至之部悉心爲<lb/>
理明諭朝旨恭守詔條謹身省事以臨其<lb/>
下政簡而肅意誠而明吏不能欺人是以<lb/>
息而去思之歎來暮之謠往復有政聞扵<lb/>
人聽雖古循吏蔑以加之朕以陵陽奥壤<lb/>
土廣人庶其地有險所寄非輕跡其前効<lb/>
<pb n="KR4c0069_SBCK_037-22b"/>
可當此選况黝歙之遺愛尚在吳興之新<lb/>
政方播升車便道足慰人心固當望風自<lb/>
安計日而理倚注於爾往宜欽哉<lb/>
　　邉鎮節度使起復制<lb/>
執親之䘮三年禮也聖人不得已而奪之<lb/>
金革之事無避權也忠臣不得已而從之<lb/>
某官某握我兵要守在塞門忠勇威惠合<lb/>
以為用師人恱付戎虜畏服迨彼諸部聞<lb/>
其姓名况嵗廣屯田日討軍實載陳逺略<lb/>
<pb n="KR4c0069_SBCK_037-23a"/>
方集大勲自罹家艱遽致公政茹茶衘恤<lb/>
已過旬時而軍旅不可以無帥疆塲不可<lb/>
以無主且慮人慢或生戎心蓋臣節大於<lb/>
孝思王事急扵情禮捨輕從重徇公滅私<lb/>
變而通之正在於此俾加戎秩申護邉封<lb/>
往服舊職無違朕命<lb/>
　　除任廸簡檢校右僕射制<lb/>
書曰德懋懋官功懋懋賞此先王所以匡<lb/>
飾天下也其有忠勞輸于國惠澤及于人<lb/>
<pb n="KR4c0069_SBCK_037-23b"/>
高位厚賞朕無所愛某官任廸簡頃以本<lb/>
鎮元戎來朝俾佐師律實掌留務屬偏禆<lb/>
不軌誘動軍部亂行忤命至于再三而迪<lb/>
簡冒白刃於戎首置赤心於人腹挺身誓<lb/>
衆㒺不率逆羣情既歸因命為帥况閻閭<lb/>
蕩析倉廪匱竭野有餓殍軍無見粮又能<lb/>
推恩信以結衆心率勤儉以勸生業士旅<lb/>
恱附流庸思歸周月之間泰然安堵開置<lb/>
幕府叶和親鄰俾予無憂時乃之力夫為<lb/>
<pb n="KR4c0069_SBCK_037-24a"/>
將守立功如斯不加爵賞何勸來者建官<lb/>
惟百端揆長之自非勲賢不在此選以是<lb/>
加等之命寵乃殊常之績俾增威扵閫外<lb/>
仍就拜於軍中爾其欽哉無替厥命<lb/>
　　除常侍制<lb/>
某官某往以強毅剛直見稱於時擢在佐<lb/>
曹俾之駮議旋以言動小有過差左遷逺<lb/>
藩亦聞有政雖經三黜僅歷二紀而堅直<lb/>
之氣終然不渝人之所難亦足嘉尚宜可<lb/>
<pb n="KR4c0069_SBCK_037-24b"/>
束帯立之于朝正色讜言時有所取俾登<lb/>
西掖仍珥右貂從容前後以備頋問<lb/>
　　除裴武太府卿制<lb/>
聚九州之賦辯百貨之名按其度程謹其<lb/>
出納孰為主者外府上卿務殷秩崇不易<lb/>
其選某官裴武有通敏之識有倚辯之才<lb/>
以兹器用早膺任使小大之務㒺不勵精<lb/>
累有勤績存乎官次而受藏之府國用所<lb/>
資若非使能何以集事俾昇顯列仍委劇<lb/>
<pb n="KR4c0069_SBCK_037-25a"/>
務爾宜率其官屬欽乃職司㑹努藏出入<lb/>
之要修權量平校之法以遵成式無使改<lb/>
易謹而守之斯為稱職<lb/>
白氏文集卷第三十七<lb/>
<pb n="KR4c0069_SBCK_037-25b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_017-1a"/>
白氏文集巻第十七<lb/>
　律詩　五言　七言　自兩韻至五十<lb/>
　韻　凡一百首<lb/>
　　江南謫居十韻<lb/>
自哂沈冥客曽為獻納臣壯心徒許國薄<lb/>
命不如人纔展凌雲翅俄成失水鱗葵枯<lb/>
猶向日蓬斷即辭春澤畔長愁地天邊欲<lb/>
老身蕭條殘活計冷落舊交親草合門無<lb/>
徑煙消甑有塵憂方知酒聖貧始覺錢神<lb/>
<pb n="KR4c0069_SBCK_017-1b"/>
虎尾難容足羊腸易覆輪行藏與通塞一<lb/>
切任陶鈞<lb/>
　　江樓夜吟元九律詩成三十韻<lb/>
昨夜江樓上吟君數十篇詞飄朱檻底韻<lb/>
墜綠江前清楚音諧律精微思入玄收將<lb/>
白雪麗奪盡碧雲妍寸截金為句雙雕玉<lb/>
作聮八風淒間發五彩爛相宣氷扣聲聲<lb/>
冷珠排字字圎文頭交比繡筋骨軟於緜<lb/>
澒湧同波浪錚鏦過管絃醴泉流出地鈞<lb/>
<pb n="KR4c0069_SBCK_017-2a"/>
樂下從天神鬼聞如泣魚龍聽似禪星迴<lb/>
疑聚集月落為留連鴈感無鳴者猿愁亦<lb/>
悄然交流遷客淚停住賈人船闇被歌姬<lb/>
乞潛聞思婦傳斜行題粉壁短巻寫紅牋<lb/>
肉味經時忘頭風當日痊老張知定伏短<lb/>
李愛應顛道屈才方振身閑業始專天敎<lb/>
聲烜爀理合命迍邅顧我文章劣知他氣<lb/>
力全功夫雖共到巧拙尚相懸各有詩千<lb/>
首俱抛海一邊白頭吟處變青眼望中穿<lb/>
<pb n="KR4c0069_SBCK_017-2b"/>
酬答朝妨食披尋夜廢眠老償文債負宿<lb/>
結字因緣每歎陳夫子常嗟李謫仙名髙<lb/>
折人爵思苦减天年不得當時遇空令後<lb/>
代憐相悲今若此湓浦與通川<lb/>
　　潯陽歲晚寄元八郎中庾三十三貟<lb/>
　　外<lb/>
閱水年將暮燒金道未成丹砂不肯死白<lb/>
髮事須生病肺慙盃滿衰顔忌鏡明春深<lb/>
舊鄉夢歲晚故交情一别浮雲㪚雙瞻列<lb/>
<pb n="KR4c0069_SBCK_017-3a"/>
宿榮螭頭階下立龍尾道前行封事頻聞<lb/>
奏除書數見名虛懷事僚友平步取公卿<lb/>
漏盡雞人報朝迴㓜女迎可憐白司馬老<lb/>
大在湓城<lb/>
　　元九以綠絲布白輕褣見寄製成衣<lb/>
　　服以詩報知<lb/>
綠絲文布素輕褣珍重京華手自封貧友<lb/>
逺勞君寄附病妻親為我裁縫袴花白似<lb/>
秋雲薄衫色青於春草濃欲著却休知不<lb/>
<pb n="KR4c0069_SBCK_017-3b"/>
稱折腰無復舊形容<lb/>
　　清明日送韋侍御貶䖍州<lb/>
寂寞清明日蕭條司馬家留餳和冷粥出<lb/>
火煑新茶欲别能無酒相留亦有花南遷<lb/>
更何處此地已天涯<lb/>
　　九江春望<lb/>
淼茫積水非吾土飄泊浮萍自我身身外<lb/>
信緣為活計眼前隨事覓交親鑪烟豈異<lb/>
終南色湓草寧殊渭北春此地何妨便終<lb/>
<pb n="KR4c0069_SBCK_017-4a"/>
老匹如元是九江人<lb/>
　　晚題東林寺雙池<lb/>
向晚雙池好初晴百物新褁枝飜翠羽濺<lb/>
水躍紅鱗萍汎同遊子蓮開當麗人臨流<lb/>
一惆悵還憶曲江春<lb/>
　　贈内子<lb/>
白髮方興歎青娥亦伴愁寒衣補燈下小<lb/>
女戲牀頭闇澹屏帷故凄凉枕席秋貧中<lb/>
有等級猶勝嫁黔婁<lb/>
<pb n="KR4c0069_SBCK_017-4b"/>
　　送客春遊嶺南二十韻<lb/>
已訝遊何遠仍嗟别太頻離容君慼促贈<lb/>
語我殷勤迢遞天南面蒼茫海北漘訶陵<lb/>
國分界交趾郡為鄰蓊鬱三光晦溫暾四<lb/>
氣匀隂晴變寒暑昏曉錯星辰瘴地難為<lb/>
老蠻陬不易馴土民稀白首洞主盡黄巾<lb/>
戰艦猶驚浪戎車未息塵紅旗圍卉服紫<lb/>
綬畏文身麵苦桄榔裛漿酸橄欖新牙檣<lb/>
迎海舶銅皷賽江神不凍貪泉暖無霜毒<lb/>
<pb n="KR4c0069_SBCK_017-5a"/>
草春雲烟蟒蛇氣刀劒鰐魚鱗路足羇棲<lb/>
客官多謫逐臣天黄生颶母雨黑長楓人<lb/>
迴使先傳語征軒早返輪須防盃裏蠱莫<lb/>
愛橐中珍北與南殊俗身將貨孰親嘗聞<lb/>
君子誡憂道不憂貧<lb/>
　　自題<lb/>
功名宿昔人多許寵辱斯須自不知一旦<lb/>
失恩先左降三年隨例未量移馬頭覓角<lb/>
生何日石火敲光住幾時前事是身俱若<lb/>
<pb n="KR4c0069_SBCK_017-5b"/>
此空門不去欲何之<lb/>
　　自悲<lb/>
火宅煎熬地霜松摧折身因知群動内易<lb/>
死不過人<lb/>
　　尋郭道士不遇<lb/>
郡中乞假來相訪洞裏朝元去不逢看院<lb/>
秖留雙白鶴入門唯見一青松藥鑪有火<lb/>
丹應伏雲碓無人水自舂欲問叅同契中<lb/>
事更期何日得從容<lb/>
<pb n="KR4c0069_SBCK_017-6a"/>
　　潯陽春三首　元和十二年作<lb/>
　　春生<lb/>
春生何處闇周遊海角天涯遍始休先遣<lb/>
和風報消息續敎啼鳥說來由展張草色<lb/>
長河畔㸃綴花房小樹頭若到故園應覓<lb/>
我為傳淪落在江州<lb/>
　　春來<lb/>
春來觸動故鄉情忽見風光憶兩亰金谷<lb/>
蹋花香騎入曲江碾草鈿車行誰家渌酒<lb/>
<pb n="KR4c0069_SBCK_017-6b"/>
歡連夜何處紅樓睡失明獨有不眠不醉<lb/>
客經春冷坐古湓城<lb/>
　　春去<lb/>
一從澤畔為遷客兩度江頭送暮春白髮<lb/>
更添今日鬢青衫不改去年身百川未有<lb/>
迴流水一老終無却少人四十六時三月<lb/>
盡送春爭得不殷勤<lb/>
　　夢微之<lb/>
晨起臨風一惆悵通川湓水斷相聞不知<lb/>
<pb n="KR4c0069_SBCK_017-7a"/>
憶我因何事昨夜三迴夢見君<lb/>
　　贈韋鍊師<lb/>
潯陽遷客為居士身似浮雲心似灰上界<lb/>
女仙無嗜慾何因相頋兩徘徊共疑過去<lb/>
人間世曾作誰家夫婦來<lb/>
　　問劉十九<lb/>
綠蟻新醅酒紅泥小火爐晚來天欲雪能<lb/>
飲一盃無<lb/>
　　得行簡書聞欲下峽先以此寄<lb/>
<pb n="KR4c0069_SBCK_017-7b"/>
朝來又得東川信欲取春初發梓州書報<lb/>
九江聞蹔喜路經三峽想還愁瀟湘瘴霧<lb/>
加飡飯灧澦驚波穩泊舟欲寄兩行迎爾<lb/>
淚長江不肯向西流<lb/>
　　南湖早春<lb/>
風迴雲斷雨初晴反照湖邊暖復明亂㸃<lb/>
碎紅山杏發平鋪新綠水蘋生翅仾白鴈<lb/>
飛仍重舌澀黄鸝語未成不道江南春不<lb/>
好年年衰病减心情<lb/>
<pb n="KR4c0069_SBCK_017-8a"/>
　　元十八從事南海欲出廬山臨别舊<lb/>
　　居有戀泉聲之什因以投和兼伸别<lb/>
　　情<lb/>
賢侯辟士禮從容莫戀泉聲問所從雨露<lb/>
初承黄紙詔煙霞欲别紫霄峯傷弓未息<lb/>
新驚鳥得水難留久卧龍我正退藏君變<lb/>
化一盃可易得相逢<lb/>
　　題韋家泉池<lb/>
泉落青山出白雲縈村遶郭幾家分自從<lb/>
<pb n="KR4c0069_SBCK_017-8b"/>
引作池中水深淺方圎一任君<lb/>
　　醉中對紅葉<lb/>
臨風杪秋樹對酒長年人醉貌如霜葉雖<lb/>
紅不是春<lb/>
　　遣懷<lb/>
羲和走馭趂年光不許人間日月長遂使<lb/>
四時都似電爭敎兩鬢不成霜榮銷枯去<lb/>
無非命壯盡衰來亦是常已共身心要約<lb/>
定窮通生死不驚忙<lb/>
<pb n="KR4c0069_SBCK_017-9a"/>
　　點額魚<lb/>
龍門㸃額意何如紅尾青鬐却返初見說<lb/>
在天行雨苦為龍未必勝為魚<lb/>
　　聞龜兒詠詩<lb/>
憐渠已解詠詩章摇膝支頤學二郎莫學<lb/>
二郎吟太苦纔年四十鬢如霜<lb/>
　　對酒<lb/>
未濟卦中休卜命叅同契裏莫勞心無如<lb/>
飲此銷愁物一餉愁消直萬金<lb/>
<pb n="KR4c0069_SBCK_017-9b"/>
　　東牆夜合樹去秋為風雨所摧今年<lb/>
　　花時悵然有感<lb/>
碧荑紅縷今何在風雨飄將去不迴惆悵<lb/>
去年牆下地今春唯有薺花開<lb/>
　　病起<lb/>
病不出門無限時今朝強出與誰期經年<lb/>
不上江樓醉勞動春風颺酒旗<lb/>
　　夢亡友劉太白同遊彰敬寺<lb/>
三千里外卧江州十五年前哭老劉昨夜<lb/>
<pb n="KR4c0069_SBCK_017-10a"/>
夢中彰寺裏死生魂魄蹔同遊<lb/>
　　與果上人歿時題此决别兼簡二林<lb/>
　　僧社<lb/>
本結菩提香火社為嫌煩惱電泡身不須<lb/>
惆悵從師去先請西方作主人<lb/>
　　贈寫眞者<lb/>
子騁丹青日予當醜老時無勞役神思更<lb/>
畫病容儀迢遞麒麟閣圖功未有期區區<lb/>
尺素上焉用寫眞為<lb/>
<pb n="KR4c0069_SBCK_017-10b"/>
　　劉十九同宿<lb/>
紅旗破賊非吾事黄紙除書無我名唯共<lb/>
嵩陽劉處士圍棊賭酒到天明<lb/>
　　十二年冬江西溫暖喜元八寄金石<lb/>
　　凌到因題此詩<lb/>
今冬臘候不嚴凝暖霧溫風氣上騰山脚<lb/>
崦中纔有雪江流慢處亦無氷欲將何藥<lb/>
防春瘴只有元家金石凌<lb/>
　　閑意<lb/>
<pb n="KR4c0069_SBCK_017-11a"/>
不爭榮耀任沈淪日與時踈共道親北省<lb/>
朋僚音信斷東林長老往還頻病停夜食<lb/>
閑如社慵擁朝裘暖似春漸老漸闇閑氣<lb/>
味終身不擬作忙人<lb/>
　　送友人上峽赴東川辟命<lb/>
見說瞿唐峽斜銜灧澦根難於尋鳥路險<lb/>
過上龍門羊角風頭急桃花水色渾山迴<lb/>
若鼇轉舟入似鯨吞岸合愁天斷波跳恐<lb/>
地飜憐君經此去為感主人㤙<lb/>
<pb n="KR4c0069_SBCK_017-11b"/>
　　夜送孟司功<lb/>
潯陽白司馬夜送孟功曹江闇管絃急樓<lb/>
明燈火髙湖波飜似箭霜草殺如刀且莫<lb/>
開征棹隂風正怒號<lb/>
　　衰病<lb/>
老辭遊冶尋花伴病别荒狂舊酒徒更恐<lb/>
五年三歲後些些談笑亦應無<lb/>
　　題詩屏風絶句　并序<lb/>
十二年冬微之猶滯通州予亦未離湓上<lb/>
<pb n="KR4c0069_SBCK_017-12a"/>
相去萬里不見三年鬱鬱相念多以吟咏<lb/>
自解前後辱微之寄示之什殆數百篇雖<lb/>
藏於篋中永以為好不若置之座右如見<lb/>
所思繇是掇律句中短小麗絶者凡一百<lb/>
首題錄合為一屏風舉目會心叅若其人<lb/>
在於前矣前軰作事多出偶然則安知此<lb/>
屏不為好事者所傳異日作九江一故事<lb/>
爾因題絶句聊以奬之<lb/>
相憶采君詩作障自書自勘不辭勞鄣成<lb/>
<pb n="KR4c0069_SBCK_017-12b"/>
定被人爭寫從此南中紙價髙<lb/>
　　答微之<lb/>
君寫我詩盈寺壁我題君句滿屏風與君<lb/>
相遇知何處兩葉浮萍大海中<lb/>
　　偶宴有懷<lb/>
遇興尋文客因歡命酒徒春遊憶親故夜<lb/>
會似亰都詩思閑仍在鄉愁醉蹔無狂來<lb/>
欲起舞慙見白髭鬚<lb/>
　　山中酬江州崔使君見寄<lb/>
<pb n="KR4c0069_SBCK_017-13a"/>
眷眄情無限優容禮有餘三年為郡吏一<lb/>
半許山居酒熟心相待詩來手自書庾樓<lb/>
春好醉明月且迴車<lb/>
　　山枇杷<lb/>
深山老去惜年華况對東谿野枇杷火樹<lb/>
風來飜絳艷瓊枝日出曬紅紗廻看桃李<lb/>
都無色暵得芙蓉不是花爭奈結根深石<lb/>
底無因移得到人家<lb/>
　　聞李尚書拜相因以長句寄賀微之<lb/>
<pb n="KR4c0069_SBCK_017-13b"/>
憐君不久在通川知已新提造化權䕫卨<lb/>
定求才濟世張雷應辯氣衝天那知淪落<lb/>
天涯日正是陶鈞海内年肯向泥中抛折<lb/>
劒不收重鑄作龍泉<lb/>
　　歲暮<lb/>
窮隂急景坐相催壯齒韶顔去不回舊病<lb/>
重因年老發新愁多是夜長來膏明自爇<lb/>
緣多事鴈黙先烹為不才禍福細尋無會<lb/>
處不如且進手中盃<lb/>
<pb n="KR4c0069_SBCK_017-14a"/>
　　雨中赴劉十九二林之期及到寺劉<lb/>
　　已先去因以四韻寄之<lb/>
雲中臺殿泥中路既阻同遊懶却還將謂<lb/>
獨愁猶對雨不知多興已尋山纔應行到<lb/>
千峯裏只校來遲半日間最惜杜䳌花爛<lb/>
熳春風吹盡不同攀<lb/>
　　薔薇正開春酒初熟因招劉十九張<lb/>
　　大夫崔二十四同飲<lb/>
甕頭竹葉經春熟階底薔薇入夏開似火<lb/>
<pb n="KR4c0069_SBCK_017-14b"/>
淺深紅壓架如餳氣味綠粘臺試將詩句<lb/>
相招去儻有風情或可來明日早花應更<lb/>
好心期同醉卯時盃<lb/>
　　李白墓<lb/>
采石江邊李白墳遶田無限草連雲可憐<lb/>
荒隴窮泉骨曽有驚天動地文但是詩人<lb/>
多薄命就中淪落不過君<lb/>
　　對酒<lb/>
漫把叅同契難燒伏火砂有時成白首無<lb/>
<pb n="KR4c0069_SBCK_017-15a"/>
處問黄牙幻世如泡影浮生抵眼花唯將<lb/>
渌醅酒且替紫河車<lb/>
　　戲答諸少年<lb/>
頋我長年頭似雪饒君壯歲氣如雲朱顔<lb/>
今日雖欺我白髮他時不放君<lb/>
　　風雨晚泊<lb/>
苦竹林邊蘆葦叢停舟一望思無窮青苔<lb/>
撲地連春雨白浪掀天盡日風忽忽百年<lb/>
皆欲半茫茫萬事坐成空此生飄蕩何時<lb/>
<pb n="KR4c0069_SBCK_017-15b"/>
定一縷鴻毛天地中<lb/>
　　題崔使君新樓<lb/>
憂人何處可銷憂碧甃紅欄湓水頭從此<lb/>
潯陽風月夜崔公樓替庾公樓<lb/>
　　山中戲問韋侍御<lb/>
我抱棲雲志君懷齊世才常吟反招隠那<lb/>
得入山來<lb/>
　　贈曇禪師<lb/>
五年不入慈恩寺今日尋師始一來欲知<lb/>
<pb n="KR4c0069_SBCK_017-16a"/>
火宅焚燒苦方寸如今化作灰<lb/>
　　寄微之<lb/>
帝城行樂日紛紛天畔窮愁我與君秦女<lb/>
笑歌春不見巴猿啼哭夜常聞何處琵琶<lb/>
絃似語誰家咼墮髻如雲人生多少歡娛<lb/>
事那獨千分無一分<lb/>
　　醉吟二首<lb/>
空王百法學未得姹女丹砂燒即飛事事<lb/>
無成身老也醉鄉不去欲何歸<lb/>
<pb n="KR4c0069_SBCK_017-16b"/>
兩鬢千莖新似雪十分一盞欲如泥酒狂<lb/>
又引詩魔發日午悲吟到日西<lb/>
　　曉寢<lb/>
轉枕重安寢迴頭一欠伸紙䆫明覺曉布<lb/>
被暖知春莫強踈慵性須安老大身雞鳴<lb/>
一覺睡不博早朝人<lb/>
　　答元八郎中楊十二博士<lb/>
身覺浮雲無所著心同止水有何情但知<lb/>
瀟灑踈朝市不要﨑嶇隱性名盡日觀魚<lb/>
<pb n="KR4c0069_SBCK_017-17a"/>
臨澗㘴有時隨鹿上山行誰能抛得人間<lb/>
事來共騰騰過此生<lb/>
　　湖亭與行簡宿<lb/>
潯陽少有風情客招宿湖亭盡却廻水檻<lb/>
虛涼風月好夜深唯共阿怜來<lb/>
　　八月十五日夜湓亭望月<lb/>
昔年八月十五夜曲江池畔杏園邊今年<lb/>
八月十五夜湓浦沙頭水館前西北望鄉<lb/>
何處是東南見月幾迴圎臨風一歎無人<lb/>
<pb n="KR4c0069_SBCK_017-17b"/>
㑹今夜清光似往年<lb/>
　　贈江客<lb/>
江栁影寒新雨地塞鴻聲急欲霜天愁君<lb/>
獨向沙頭宿水遶蘆花月滿船<lb/>
　　殘暑招客<lb/>
雲截山腰斷風驅雨脚迴早隂江上㪚殘<lb/>
熱日中來却取生衣著重拈小簟開誰能<lb/>
洶晩熱閑飲兩三盃<lb/>
　　潯陽秋懐贈許明府<lb/>
<pb n="KR4c0069_SBCK_017-18a"/>
霜紅二林葉風白九江波暝色投煙鳥秋<lb/>
聲帶雨荷馬閑無處出門冷少人過鹵莽<lb/>
還鄉夢依俙望闕歌共思除醉外無計奈<lb/>
愁何試問陶家酒新芻得幾多<lb/>
　　九日醉吟<lb/>
有恨頭還白無情菊自黄一為州司馬三<lb/>
見歲重陽劒匣塵埃滿籠禽日月長身從<lb/>
漁父笑門任雀羅張問疾因留客聽吟偶<lb/>
置觴歎時論倚伏懷舊數存亡奈老應無<lb/>
<pb n="KR4c0069_SBCK_017-18b"/>
計治愁或有方無過學王勣唯以醉為鄉<lb/>
　　問韋山人<lb/>
身名身事兩蹉跎試就先生問若何從此<lb/>
神仙學得否白鬚雖有未為多<lb/>
　　送蕭錬師歩虛詩十首巻後以二絶<lb/>
　　繼之<lb/>
欲上瀛洲臨别時贈君十首步虛詞天仙<lb/>
若愛應相問向道江州司馬詩<lb/>
花紙瑶緘松墨字把將天上共誰開試呈<lb/>
<pb n="KR4c0069_SBCK_017-19a"/>
王母如堪唱發遣雙成更取來<lb/>
　　贈李兵馬使<lb/>
身得貳師餘氣槩家藏都尉舊詩章江南<lb/>
别有樓船將鷰頷虬鬚不姓楊<lb/>
　　題遺愛寺前溪松<lb/>
偃亞長松樹侵臨小石溪靜將流水對髙<lb/>
共逺峯齊翠蓋煙籠密花幢雪壓仾與僧<lb/>
清影坐借鶴穏枝栖筆寫形難似琴偷韻<lb/>
易迷暑天風摵摵晴夜露凄凄獨憩依為<lb/>
<pb n="KR4c0069_SBCK_017-19b"/>
舍閑行繞作蹊棟梁君莫採留著伴幽棲<lb/>
　　廬山草堂夜雨獨宿寄牛二李七庾<lb/>
　　三十二貟外<lb/>
丹霄攜手三君子白髮垂頭一病翁蘭省<lb/>
花時錦帳下廬山雨夜草菴中終身膠漆<lb/>
心應在半路雲泥迹不同唯有無生三昧<lb/>
觀榮枯一照兩成空<lb/>
　　聞楊十二新拜省郎遥以詩賀<lb/>
文昌新入有光輝紫界宫牆白粉闈曉日<lb/>
<pb n="KR4c0069_SBCK_017-20a"/>
雞人傳漏箭春風侍女護朝衣雪飄歌響<lb/>
髙難和鶴拂煙霄老慣飛官職聲名俱入<lb/>
手近來詩客似君稀<lb/>
　　三月三日懷微之<lb/>
良時光景長虛擲壯嵗風情已闇銷忽憶<lb/>
同為校書日每年同醉是今朝<lb/>
　　贈韋八<lb/>
辭君歲久見君初白髮驚嗟兩有餘容鬢<lb/>
别來今至此心情料取合何如曾同曲水<lb/>
<pb n="KR4c0069_SBCK_017-20b"/>
花亭醉亦共華陽竹院居豈料天南相見<lb/>
夜哀猿瘴霧宿匡廬<lb/>
　　春江閑步贈張山人<lb/>
江景又妍和牽愁發浩歌晴砂金屑色春<lb/>
水麴塵波紅蔟交枝杏青含巻葉荷藉莎<lb/>
憐輭暖憩樹愛婆娑書信朝賢斷知音野<lb/>
老多相逢不閑語爭奈日長何<lb/>
　　春聽琵琶兼簡長孫司户<lb/>
四絃不似琵琶聲亂寫眞珠細撼鈴指底<lb/>
<pb n="KR4c0069_SBCK_017-21a"/>
商風悲䬃䬃舌頭胡語苦醒醒如言都尉<lb/>
思京國似訴明妃厭虜庭遷客共居相勸<lb/>
諫春腸易斷不須聽<lb/>
　　吳宫詞<lb/>
一入吳王殿無人覩翠蛾樓髙時見舞宫<lb/>
靜夜聞歌半露胷如雪斜迴臉似波妍蚩<lb/>
各有分誰敢妬恩多<lb/>
　　送侍御量移金州司馬<lb/>
春歡雨露同霑澤冬歎風霜獨滿衣留滯<lb/>
<pb n="KR4c0069_SBCK_017-21b"/>
多時如我少遷移好處似君稀卧龍雲到<lb/>
須先起蟄鷰雷驚尚未飛莫恨東西溝水<lb/>
别滄溟長短擬同歸<lb/>
　　自到潯陽生三女子因詮眞理用遣<lb/>
　　妄懷<lb/>
官途本自安身拙世累由來向老多逺謫<lb/>
四年徒已矣晩生三女擬如何預愁嫁娶<lb/>
眞成患細念因緣盡是魔頼學空王治苦<lb/>
法須抛煩惱入頭陁<lb/>
<pb n="KR4c0069_SBCK_017-22a"/>
　　江西裴常侍以優禮見待又蒙贈詩<lb/>
　　輒敘鄙誠用伸感謝<lb/>
一從簪笏事金貂每借温顔拔折腰長覺<lb/>
身輕離泥滓忽驚手重捧瓊瑶馬因迴顧<lb/>
雖増價桐遇知音已半燋他日秉鈞如見<lb/>
念壯心直氣未全銷<lb/>
　　自江州司馬授忠州刺史仰荷聖澤<lb/>
　　聊書鄙誠<lb/>
炎瘴抛身逺泥塗索脚難網初鱗潑刺籠<lb/>
<pb n="KR4c0069_SBCK_017-22b"/>
久翅摧殘雷電頒時令陽和變歲寒遺簪<lb/>
承舊念剖竹授新官鄉覺前程近心隨外<lb/>
事寛生還應有分西笑問長安<lb/>
　　除忠州寄謝崔相公<lb/>
提拔出泥知力竭吹嘘生翅見情深劒鋒<lb/>
缺折難衝斗桐尾燒焦豈望琴感舊兩行<lb/>
年老淚酬㤙一寸歲寒心忠州好惡何須<lb/>
問鳥得辭籠不擇林<lb/>
　　初除官蒙裴常侍贈鶻衘瑞草緋袍<lb/>
<pb n="KR4c0069_SBCK_017-23a"/>
　　魚袋因謝惠貺兼抒離情<lb/>
新授銅符未著緋因君裝束始光輝惠深<lb/>
范叔緜袍贈榮過蘇秦佩印歸魚綴白金<lb/>
隨步躍鶻衘紅綬遶身飛明朝戀别朱門<lb/>
淚不敢多垂恐汙衣<lb/>
　　洪州逢熊孺登<lb/>
靖安院裏辛荑下醉笑狂吟氣最麤莫問<lb/>
别來多少苦仾頭看取白髭鬚<lb/>
　　初著刺史緋答友人見贈<lb/>
<pb n="KR4c0069_SBCK_017-23b"/>
故人安慰善為辭五十專城道未遲徒使<lb/>
花袍紅似火其如蓬鬢白如絲且貪薄俸<lb/>
君應惜不稱衰容我自知銀印可憐將底<lb/>
用只堪歸舍嚇妻兒<lb/>
　　又答賀客<lb/>
銀章蹔假為專城賀客來多懶起迎似挂<lb/>
緋衫衣架上杇株枯竹有何榮<lb/>
　　别草堂三絶句<lb/>
正聽山鳥向陽眠黄紙除書落枕前為感<lb/>
<pb n="KR4c0069_SBCK_017-24a"/>
君恩湏暫起鑪峯不擬住多年<lb/>
久眠褐被為居士忽挂緋袍作使君身出<lb/>
草堂心不出廬山未要勒移文<lb/>
三間茅舍向山開一帶山泉遶舍迴山色<lb/>
泉聲莫惆悵三年官滿却歸來<lb/>
　　鍾陵餞送<lb/>
翠幕紅筵髙在雲歌鐘一曲萬家聞路人<lb/>
指㸃滕王閣看送忠州白使君<lb/>
　　潯陽宴别　此後忠州路上作<lb/>
<pb n="KR4c0069_SBCK_017-24b"/>
鞍馬軍城外笙歌祖帳間乘潮發湓口帶<lb/>
雪别廬山暮景牽行色春寒㪚醉顔共嗟<lb/>
炎瘴地盡室得生還<lb/>
　　戲贈户部李巡官<lb/>
好去民曹李判官少貪公事且謀歡男兒<lb/>
未死爭能料莫作忠州刺史看<lb/>
　　行次夏口先寄李大夫<lb/>
連山斷處大江流紅斾逶迤鎮上遊幕下<lb/>
翺翔秦御史軍前奔走漢諸侯曽陪劒履<lb/>
<pb n="KR4c0069_SBCK_017-25a"/>
升鸞殿欲謁旌幢入鶴樓假著緋袍君莫<lb/>
笑㤙深始得向忠州<lb/>
　　重贈李大夫<lb/>
早接清斑登玉陛同承别詔直金鑾鳳巢<lb/>
閣上容身穩鶴鏁籠中展翅難流落多年<lb/>
應是命量移逺郡未成官慙君獨不欺顦<lb/>
顇猶作銀臺舊眼看<lb/>
　　對鏡吟<lb/>
閑看明鏡坐清晨多病恣容半老身誰論<lb/>
<pb n="KR4c0069_SBCK_017-25b"/>
情性乖時事自想形骸非貴人三殿失恩<lb/>
宜放棄九宫推命合漂淪如今所得湏甘<lb/>
分腰佩銀龜朱兩輪<lb/>
　　江州赴忠州至江陵已來舟中示舍<lb/>
　　弟五十韻<lb/>
昔作咸秦客常思江海行今來仍盡室此<lb/>
去又專城典午猶為幸分憂固是榮箳篂<lb/>
州乗送艛艓驛舩迎共載皆妻子同遊即<lb/>
弟兄寧辭浪迹逺且貴賞心并雲展帆髙<lb/>
<pb n="KR4c0069_SBCK_017-26a"/>
挂飊馳棹迅征泝流從漢浦循路轉荆衡<lb/>
山逐時移色江隨地改名風光近東早水<lb/>
木向南清夏口煙孤起湘州雨半晴日煎<lb/>
紅浪沸月射白砂明北渚寒留鴈南枝暖<lb/>
待鸎駢朱桃露萼㸃翠栁含萌亥市魚鹽<lb/>
聚神林鼓笛鳴壺漿椒葉氣歌曲竹枝聲<lb/>
繫纜怜沙靜垂綸愛岸平水飡紅粒稻野<lb/>
茹紫花菁甌汎茶如乳臺粘酒似餳膾長<lb/>
抽錦縷藕脆削瓊英容易來千里斯須進<lb/>
<pb n="KR4c0069_SBCK_017-26b"/>
一程未曾勞氣力漸覺有心情卧穏添春<lb/>
睡行遲帶酒醒忽愁牽世網便欲濯塵纓<lb/>
早接文塲戰曾爭翰苑盟棹頭稱俊逸翹<lb/>
足取公卿且昧隨時義徒輸報國誠衆排<lb/>
恩易失偏壓勢先傾虎尾憂危切鴻毛性<lb/>
命輕燭蛾誰救護蠶繭自纒縈斂手辭雙<lb/>
闕廻眸望兩亰長沙抛賈誼漳浦卧劉楨<lb/>
鶗鴂鳴還歇蟾蜍破又盈年光同激箭鄉<lb/>
思極摇旌潦倒親知笑衰羸舊識驚烏頭<lb/>
<pb n="KR4c0069_SBCK_017-27a"/>
因感白魚尾為勞赬劒學將何用丹燒竟<lb/>
不成孤舟萍一葉雙鬢雪千莖老見人情<lb/>
盡閑思物理精如湯探冷熱似博鬭輸贏<lb/>
險路應須避迷塗莫共爭此心知止足何<lb/>
物要經營玉向泥中㓗松經雪後貞無妨<lb/>
隱朝市不必謝寰瀛但在前非悟期無後<lb/>
患嬰多知非景福少語是元亨晦即全身<lb/>
藥明為伐性兵昏昏隨世俗蠢蠢學黎甿<lb/>
鳥以能言　龜緣入夢烹知之一何晚猶<lb/>
<pb n="KR4c0069_SBCK_017-27b"/>
足保餘生<lb/>
　　題岳陽樓<lb/>
岳陽城下水漫漫獨上危樓凭曲欄春岸<lb/>
綠時連夢澤夕波紅處近長安猿攀樹立<lb/>
啼何苦鴈㸃湖飛渡亦難此地唯堪畫圖<lb/>
鄣華堂張與貴人看<lb/>
　　入峽次巴東<lb/>
不知遠郡何時到猶喜全家此去同萬里<lb/>
王程三峽外百年生計一舟中巫山暮足<lb/>
<pb n="KR4c0069_SBCK_017-28a"/>
霑花雨隴水春多逆浪風兩片紅旌數聲<lb/>
鼓使君艛艓上巴東<lb/>
　　十年三月三十日别微之於澧上十<lb/>
　　四年三月十一日夜遇微之於峽中<lb/>
　　停舟夷陵三宿而别言不盡者以詩<lb/>
　　終之因賦七言十七韻以贈且欲寄<lb/>
　　所遇之地與相見之時為他年會話<lb/>
　　張本也<lb/>
澧水店頭春盡日送君上馬謫通川夷陵<lb/>
<pb n="KR4c0069_SBCK_017-28b"/>
峽口明月夜此處逢君是偶然一别五年<lb/>
方見面相攜三宿未廻船坐從日暮唯長<lb/>
歎語到天明竟未眠齒髮蹉跎將五十闗<lb/>
河迢遰過三千生涯共寄滄江上鄉國俱<lb/>
抛白日邊往事渺茫都似夢舊遊零落半<lb/>
歸泉醉悲灑淚春盃裏吟苦支頤曉燭前<lb/>
莫問龍鐘惡官職且聽清脆好文篇别來<lb/>
只是成詩癖老去何曾更酒顛各限王程<lb/>
須去住重開離宴貴留連黄牛渡北移征<lb/>
<pb n="KR4c0069_SBCK_017-29a"/>
棹白狗崖東巻别筵神女臺雲閑繚繞使<lb/>
君灘水急潺湲風凄暝色愁楊栁月弔宵<lb/>
聲哭杜䳌萬丈赤幢潭底日一條白練峽<lb/>
中天君還秦地辭炎徼我向忠州入瘴煙<lb/>
未死會應相見在又知何地復何年<lb/>
　　題峽中石上<lb/>
巫女廟花紅似粉昭君村栁翠於眉誠知<lb/>
老去風情少見此爭無一句詩<lb/>
<pb n="KR4c0069_SBCK_017-29b"/>
</p>
<p>
白氏文集卷第十七<lb/>
<pb n="KR4c0069_SBCK_017-30a"/>
</p>
<p>
</p>
  </div>
</body>
</text>
</TEI>
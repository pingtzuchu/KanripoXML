<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_065-1a"/>
白氏文集卷第六十五<lb/>
　律詩　凡八十二首<lb/>
　　讀老子<lb/>
言者不知知者黙此語吾聞扵老君若道<lb/>
老君是知者縁何自著五千文<lb/>
　　讀莊子<lb/>
莊生齊物同歸一我道同中有不同遂性<lb/>
逍遥雖一致鸞凰終挍勝蛇虫<lb/>
　　讀禪經<lb/>
<pb n="KR4c0069_SBCK_065-1b"/>
須知諸相皆非相若住無餘却有餘言下<lb/>
忘言一時了夢中說夢兩重虚空花豈得<lb/>
兼求果陽熖如何更覓魚攝動是禪禪是<lb/>
動不禪不動即如如<lb/>
　　感興二首<lb/>
吉凶禍福有來由但要深知不要憂只見<lb/>
火光燒潤屋不聞風浪覆虚舟名爲公器<lb/>
無多取利是身灾合少求雖異匏瓜難不<lb/>
食大都食足早宜休<lb/>
<pb n="KR4c0069_SBCK_065-2a"/>
魚能深入寧憂釣鳥解高飛豈觸羅熱處<lb/>
先爭炙手去悔時其奈噬臍何樽前誘得<lb/>
猩猩血幕上偷安鷰鷰窠我有一言君記<lb/>
取世間自取苦人多<lb/>
　　問鶴<lb/>
烏鳶爭食雀爭窠獨立池邊風雪多盡日<lb/>
踏氷翹一足不鳴不動意如何<lb/>
　　代鶴答<lb/>
鷹爪攫雞雞肋折鶻拳蹵鴈鴈頭垂何如<lb/>
<pb n="KR4c0069_SBCK_065-2b"/>
斂翅水邊立飛上雲松棲穏枝<lb/>
　　閑卧有所思二首<lb/>
向夕褰簾卧枕琴微涼入戸起開襟偶因<lb/>
明月清風夜忽想遷臣逐客心何處投荒<lb/>
初恐懼誰人遶澤正悲吟始知洛下分司<lb/>
坐一日安閑直萬金<lb/>
權門要路足身灾㪚地閑居少禍胎今日<lb/>
憐君嶺南去當時笑我洛中來虫全性命<lb/>
縁無毒木盡天年爲不材大抵吉凶多自<lb/>
<pb n="KR4c0069_SBCK_065-3a"/>
致李斯一去二䟽廻<lb/>
　　喜閑<lb/>
蕭灑伊嵩下優遊皇綺間未曾一日悶巳<lb/>
得六年閑魚鳥爲徒侶煙霞是往還伴僧<lb/>
禪閉目迎客笑開顔興發宵遊寺慵時晝<lb/>
掩關夜來風月好悔不宿香山<lb/>
　　詩酒琴人例多薄命予酷好三事雅<lb/>
　　當此科而所得巳多爲幸斯甚偶成<lb/>
　　狂詠聊寫愧懷<lb/>
<pb n="KR4c0069_SBCK_065-3b"/>
愛琴愛酒愛詩客多賤多窮多苦辛中㪚<lb/>
歩兵終不貴孟郊張籍過扵貧一之巳歎<lb/>
關扵命三者何堪併在身只合飄零隨草<lb/>
木誰敎凌勵岀風塵榮名厚祿二千石樂<lb/>
飲閑遊三十春可得無厭時咄咄猶言薄<lb/>
命不如人<lb/>
　　寄明州于駙馬使君三絶句<lb/>
有花有酒有笙歌其奈難逢親故何近海<lb/>
饒風春足雨白鬚太守悶時多<lb/>
<pb n="KR4c0069_SBCK_065-4a"/>
平陽音樂隨都尉留滯三年在浙東呉越<lb/>
聲邪無法用莫敎偷入管絃中<lb/>
何郎小妓歌喉好嚴老呼爲一串珠海味<lb/>
腥鹹損聲氣聽看猶得斷腸無<lb/>
　　閑卧<lb/>
薄食當齋戒㪚班同隱淪佛容爲弟子天<lb/>
許作閑人唯置牀臨水都無物近身清風<lb/>
㪚髮卧兼不要紗巾<lb/>
　　春早秋初因時即事兼寄浙東李侍<lb/>
<pb n="KR4c0069_SBCK_065-4b"/>
　　郎<lb/>
春早秋初晝夜長可憐天氣好年光和風<lb/>
細動簾帷暖清露微凝枕簟涼䆫下曉眠<lb/>
初减𬒳池邊晚坐乍移牀閑從蕙草侵堦<lb/>
緑静任槐花滿地黃理曲管絃聞後院熨<lb/>
衣燈火映深房四時新境何人別遥憶多<lb/>
情李侍郎<lb/>
　　新秋喜涼<lb/>
過得炎蒸月尤宜老病身衣裳朝不潤枕<lb/>
<pb n="KR4c0069_SBCK_065-5a"/>
簟夜相親樓月纎纎早波風嫋嫋新光隂<lb/>
與時節先感是詩人<lb/>
　　初夏閑吟兼呈韋賔客<lb/>
孟夏清和月東都閑㪚官體中無病痛眼<lb/>
下未飢寒世事聞常悶交遊見即歡盃觴<lb/>
留客切妓樂取人觀雪鬢隨身老雲心著<lb/>
處安此中殊有味試說向君看<lb/>
　　哭崔二十四常侍<lb/>
貂冠初別九重門馬鬛新封四尺墳薤露<lb/>
<pb n="KR4c0069_SBCK_065-5b"/>
歌詞非白雪旌銘官爵是浮雲伯倫每置<lb/>
隨身鍤元亮先爲自祭文莫道高風無繼<lb/>
者一千年内有崔君<lb/>
　　奉酬待中夏中雨後遊城南㽵見示<lb/>
　　八韻<lb/>
島樹間林巒雲收雨氣殘四山嵐色重五<lb/>
月水聲寒老鶴兩三隻新篁千萬竿化成<lb/>
天竺寺移得子陵灘心覺閑彌貴身縁健<lb/>
更歡帝將風后待人作謝公看角里年雖<lb/>
<pb n="KR4c0069_SBCK_065-6a"/>
老高陽興未闌佳辰不見召爭免趂盃盤<lb/>
　　送兖州崔大夫駙馬赴鎭<lb/>
戚里誇爲賢駙馬儒家認作好詩人魯侯<lb/>
不得辜風景沂水年年有暮春<lb/>
　　少年問<lb/>
少年恠我問如何何事朝朝醉復歌號作<lb/>
樂天應不錯憂愁時少樂時多<lb/>
　　問少年<lb/>
千首詩堆青玉案十分酒寫白金盂迴頭<lb/>
<pb n="KR4c0069_SBCK_065-6b"/>
却問諸年少作个狂夫得了無<lb/>
　　代琵琶弟子謝女師曹供奉寄新調<lb/>
　　弄譜<lb/>
琵琶師在九重城忽得書來喜且驚一紙<lb/>
展開非舊譜四絃翻岀是新聲蕤賔掩抑<lb/>
嬌多怨㪚水玲瓏峭更清珠顆淚霑金捍<lb/>
撥紅粧弟子不勝情<lb/>
　　代林園戲贈<lb/>
南院今秋遊宴少西坊近日往來頻假如<lb/>
<pb n="KR4c0069_SBCK_065-7a"/>
宰相池亭好作客何如作主人<lb/>
　　戲答林園<lb/>
豈獨西坊來往頻偷閑處處作遊人衡門<lb/>
雖是棲遲地不可終朝鏁老身<lb/>
　　重戲贈<lb/>
集賢池館從他盛履道林亭勿自輕往往<lb/>
歸來嫌窄小年年爲主莫無情<lb/>
　　重戲答<lb/>
小水仾亭自可親大池高館不關身林園<lb/>
<pb n="KR4c0069_SBCK_065-7b"/>
莫妬裴家好憎故憐新豈是人<lb/>
　　早秋登天宮寺閣贈諸客<lb/>
天宮閣上醉蕭辰絲管閑聽酒慢廵爲向<lb/>
涼風清景道今朝屬我兩三人<lb/>
　　曉上天津橋閑望偶逢盧郎中張貟<lb/>
　　外攜酒同傾<lb/>
上陽宮裏曉鍾後天津橋頭殘月前空闊<lb/>
境疑非下界飄颻身似在寥天星河隱映<lb/>
初生日樓閣葱籠半出煙此處相逢傾一<lb/>
<pb n="KR4c0069_SBCK_065-8a"/>
盞始知地上有神仙<lb/>
　　八月十五日夜同諸客翫月<lb/>
月好共傳唯此夜境閑皆道是東都嵩山<lb/>
表裏千重雪洛水高仾兩顆珠清景難逢<lb/>
宜愛惜白頭相勸強歡娱誠知亦有來年<lb/>
會保得晴明強健無<lb/>
　　對晚開夜合花贈皇甫郎中<lb/>
移晚校一月花遲過半年紅開杪秋日翠<lb/>
合欲昏天白露滴不死涼風吹更鮮後時<lb/>
<pb n="KR4c0069_SBCK_065-8b"/>
誰肯頋唯我與君憐<lb/>
　　醉遊平泉<lb/>
狂歌箕踞酒樽前眼不看人面向天洛客<lb/>
最閑唯有我一年四度到平泉<lb/>
　　題贈平泉韋徴君拾遺<lb/>
箕頴千年後唯君得古風位留丹陛上身<lb/>
入白雲中躁静心相背高仾跡不同籠雞<lb/>
與梁鷰不信有冥鴻<lb/>
　　酬皇甫郎中對新菊花見憶<lb/>
<pb n="KR4c0069_SBCK_065-9a"/>
愛菊高人吟逸韻悲秋病客感衰懷黃花<lb/>
助興方攜酒紅葉添愁正滿階居士葷腥<lb/>
今已斷仙郎盃杓爲誰排愧君相憶東籬<lb/>
下擬廢重陽一日齋<lb/>
　　夜宴醉後留獻裴侍中<lb/>
九燭臺前十二姝主人留醉任歡娱翩翻<lb/>
舞䄂雙飛蝶宛轉歌聲一索珠坐乆欲醒<lb/>
還酩酊夜深初㪚又踟蹰南山賔客東山<lb/>
妓此會人間曾有無<lb/>
<pb n="KR4c0069_SBCK_065-9b"/>
　　和韋庻子遠坊赴宴未夜先歸之作<lb/>
　　兼呈裴貟外<lb/>
促席留歡日未曛遠坊歸思巳紛紛無妨<lb/>
按轡行乗月何必逃盃走似雲銀燭忍拋<lb/>
楊柳曲金鞍濳送石榴裙到時常晩歸時<lb/>
早笑樂三分挍一分<lb/>
　　集賢池答侍中問<lb/>
主人晚入皇城宿問客徘徊何所須池月<lb/>
幸閑無用處今宵能借客遊無<lb/>
<pb n="KR4c0069_SBCK_065-10a"/>
　　楊柳枝二十韻<lb/>
小妓攜桃葉新歌蹋柳枝粧成剪燭後醉<lb/>
起拂衫時繡履嬌行緩花筵笑上遲身輕<lb/>
委迴雪羅薄透凝脂笙引簧頻煖箏催柱<lb/>
數移樂童翻怨調才子與妍詞便想人如<lb/>
樹先將髮比絲風條摇兩帶煙葉帖雙眉<lb/>
口動櫻桃破鬟仾翡翠垂枝柔腰嫋娜荑<lb/>
嫰手葳蕤唳鶴晴呼侶哀猿夜呌兒玉𫾣<lb/>
音歷歷珠貫字纍纍䄂爲収聲點釵因赴<lb/>
<pb n="KR4c0069_SBCK_065-10b"/>
節遺重重遍頭別一一拍心知塞北愁攀<lb/>
折江南苦別離黃遮金谷岸緑映杏園池<lb/>
春惜芳華好秋憐顔色衰取來歌裏唱勝<lb/>
向笛中吹曲罷那能立情多不自持纏頭<lb/>
無別物一首斷腸詩<lb/>
　　答皇甫十郎中秋深酒熟見憶<lb/>
烟景冷蒼茫秋深夜夜霜爲思池上酌先<lb/>
覺甕頭香未暇傾巾漉還應染指嘗醍醐<lb/>
慙氣味琥珀讓晶光若許陪歌席須容㪚<lb/>
<pb n="KR4c0069_SBCK_065-11a"/>
道塲月終齋戒畢猶及菊花黃<lb/>
　　老去<lb/>
老去愧妻兒冬來有勸詞煖寒從飮酒衝<lb/>
冷少吟詩戰勝心還壯齋勤體挍羸由來<lb/>
世間法損益合相隨<lb/>
　　送宗實上人遊江南<lb/>
忽辭洛下縁何事擬向江南住幾時每過<lb/>
渡頭傷問法無妨菩薩是船師<lb/>
　　和同州楊侍郎誇柘枝見寄<lb/>
<pb n="KR4c0069_SBCK_065-11b"/>
細吟馮翊使君詩憶作餘杭太守時君有<lb/>
一般輸我事柘枝看挍十年遲<lb/>
　　冬初酒熟<lb/>
霜繁脆庭柳風利剪池荷月色曉彌苦鳥<lb/>
聲寒更多秋懷乆寥落冬計又如何一甕<lb/>
新醅酒萍浮春水波<lb/>
　　又一首<lb/>
酒熟無來客因成獨酌謡人間老黃綺地<lb/>
上㪚松喬忽忽醒還醉悠悠暮復朝殘年<lb/>
<pb n="KR4c0069_SBCK_065-12a"/>
多少在盡付此中銷<lb/>
　　送姚杭州赴任因思舊遊二首<lb/>
與君細話杭州事爲我留心莫等閑閭里<lb/>
固宜勤撫恤樓臺亦要數躋攀笙歌縹緲<lb/>
虚空裏風月依俙夢想間且喜詩人重管<lb/>
領遥飛一盞賀江山<lb/>
渺渺錢唐路幾千想君到後事依然静逢<lb/>
竺寺猨偷橘閑看蘇家女採蓮故妓數人<lb/>
憑問訊新詩兩首倩留傳舎人雖健無多<lb/>
<pb n="KR4c0069_SBCK_065-12b"/>
興老挍當時八九年<lb/>
　　寄李相公<lb/>
漸老只謀歡雖貧不要官唯求造化力試<lb/>
爲駐春看<lb/>
　　冬日平泉路晚歸<lb/>
山路難行日易斜烟村霜樹欲棲鵶夜歸<lb/>
不到應閑事熱飮三盃即是家<lb/>
　　利仁北街作<lb/>
草色斑斑春雨晴利仁坊北面西行踟蹰<lb/>
<pb n="KR4c0069_SBCK_065-13a"/>
立馬縁何事認得張家歌吹聲<lb/>
　　洛陽堰閑行<lb/>
洛陽堰上新晴日長夏門前欲暮春遇酒<lb/>
即沽逢樹歇七年此地作閑人<lb/>
　　過永寧<lb/>
村杏野桃繁似雪行人不醉爲誰開頼逢<lb/>
山縣盧明府引我花前勸一盃<lb/>
　　往年稠桑曾䘮白馬題詩廳壁今來<lb/>
　　尚存又復感懷更題絶句<lb/>
<pb n="KR4c0069_SBCK_065-13b"/>
路傍埋骨蒿草合壁上題詩塵蘚生馬死<lb/>
七年猶悵望自知無乃太多情<lb/>
　　羅敷水<lb/>
野店東頭花落處一條流水號羅敷芳魂<lb/>
艷骨知何在春草茫茫墓亦無<lb/>
　　路逢青州王大夫赴鎭立馬贈別<lb/>
大斾擁金羈書生得者稀何勞問官職豈<lb/>
不見光輝赫赫人爭看翩翩馬欲飛不欺<lb/>
前歲尹駐節語依依<lb/>
<pb n="KR4c0069_SBCK_065-14a"/>
　　和楊同州寒食乾坑會後聞楊工部<lb/>
　　欲到知予與工部有宿酲<lb/>
夜飮歸常晚朝眠起更遲舉頭中酒後引<lb/>
手索茶時拂枕青長䄂欹簪白接䍦宿酲<lb/>
無興味先是肺神知<lb/>
　　和劉汝州酬侍中見寄長句因書集<lb/>
　　賢坊勝事戲而問之<lb/>
洛川汝海封畿接履道集賢來往頻一復<lb/>
時程雖不遠百餘歩地更相親朱門陪宴<lb/>
<pb n="KR4c0069_SBCK_065-14b"/>
多投轄青眼留歡任吐茵聞道郡齋還有<lb/>
酒風前月下對何人<lb/>
　　池上二絶<lb/>
山僧對碁坐局上竹隂清映竹無人見時<lb/>
聞下子聲<lb/>
　　又一首<lb/>
小娃撐小艇偷採白蓮迴不解藏蹤跡浮<lb/>
萍一道開<lb/>
　　白羽扇<lb/>
<pb n="KR4c0069_SBCK_065-15a"/>
素是自然色圓因裁製功颯如松起籟飄<lb/>
似鶴飜空盛夏不銷雪終年無盡風引秋<lb/>
生手裏藏月入懷中麈尾斑非疋蒲葵陋<lb/>
不同何人稱相對清痩白鬚翁<lb/>
　　五月齋戒罷宴徹樂聞韋賔客皇甫<lb/>
　　郎中飮會亦稀又知欲携酒饌出齋<lb/>
　　先以長句呈謝<lb/>
妓房匣鏡滿紅埃酒庫封瓶生緑苔居士<lb/>
爾時縁護戒車公何事亦停盃㪚齋香火<lb/>
<pb n="KR4c0069_SBCK_065-15b"/>
今朝㪚開素盤筵後日開隨意往還君莫<lb/>
恠坐禪僧去飮徒來<lb/>
　　閑園獨賞<lb/>
午後郊園静晴來景物新雨添山氣色風<lb/>
借水精神永日若爲度獨遊何所親仙禽<lb/>
狎君子芳樹倚佳人蟻闘王爭肉蝸移舎<lb/>
逐身蝶雙知伉儷蜂聚見君臣蠢動形雖<lb/>
小逍遥性即均不知鵬與鷃相去幾微塵<lb/>
　　種柳三詠<lb/>
<pb n="KR4c0069_SBCK_065-16a"/>
白頭種松桂早晚見成林不及栽楊柳明<lb/>
年便有隂春風爲催促副取老人心<lb/>
從君種楊柳夾水意如何准擬三年後青<lb/>
絲拂緑波仍敎小樓上對唱柳枝歌<lb/>
更想五年後千千條麴塵路旁深映月樓<lb/>
上闇藏春愁殺閑遊客聞歌不見人<lb/>
　　偶吟<lb/>
好官病免曾三度㪚地歸休巳七年老自<lb/>
退閑非世棄貧蒙強健是天憐韋荊南去<lb/>
<pb n="KR4c0069_SBCK_065-16b"/>
留春服王侍中來乞酒錢便得一年生計<lb/>
足與君羙食復甘眠<lb/>
　　池上即事<lb/>
移牀避日依松竹解帶當風掛薜蘿鈿砌<lb/>
池心緑蘋合粉開花面白蓮多乆隂新霽<lb/>
宜絲管苦熱初涼入綺羅家醖瓶空人客<lb/>
絶今宵爭奈月明何<lb/>
　　南塘暝興<lb/>
水色昏猶白霞光暗漸無風荷揺破扇波<lb/>
<pb n="KR4c0069_SBCK_065-17a"/>
月動連珠蟋蟀啼相應鴛鴦宿不孤小僮<lb/>
頻報夜歸歩尚踟蹰<lb/>
　　小宅<lb/>
小宅里閭接踈籬雞犬通渠分南巷水䆫<lb/>
借北家風庾信園殊小陶濳屋不豐何勞<lb/>
問寛窄寛窄在心中<lb/>
　　諭親友<lb/>
適情處處皆安樂大抵園林勝市朝煩閙<lb/>
榮華猶易過優閑福祿更難銷自憐老大<lb/>
<pb n="KR4c0069_SBCK_065-17b"/>
宜踈㪚却𬒳交親歎寂寥終日相逢不相<lb/>
見兩心相去一何遥<lb/>
　　龍門送別皇甫澤州赴任韋山人南<lb/>
　　遊<lb/>
隼旟歸洛知何日鶴駕還嵩莫過春惆悵<lb/>
香山雲水冷明朝便是獨遊人<lb/>
　　劉蘇州寄釀酒糯米李浙東寄楊柳<lb/>
　　枝舞衫偶因嘗酒試衫輒成長句寄<lb/>
　　謝之<lb/>
<pb n="KR4c0069_SBCK_065-18a"/>
柳枝慢踏試雙䄂桑落初香甞一盃金屑<lb/>
醅濃吳米釀銀泥衫稳越娃裁舞時巳覺<lb/>
愁眉展醉後仍敎笑口開慙愧故人憐寂<lb/>
寞三千里外寄歡來<lb/>
　　詔授同州刺史病不赴任因詠所懷<lb/>
同州慵不去此意復誰知誠愛俸錢厚其<lb/>
如身力衰可憐病判案何似醉吟詩勞逸<lb/>
懸相遠行藏决不疑徒煩人勸課只合自<lb/>
尋思白髮來無限青山去有期野心唯怕<lb/>
<pb n="KR4c0069_SBCK_065-18b"/>
閙家口莫愁飢賣却新昌宅聊充送老資<lb/>
　　寄楊六侍郎<lb/>
西戸最榮君好去左馮雖穏我慵來秋風<lb/>
一筯鱸魚鱠張翰揺頭喚不廻<lb/>
　　韋七自太子賔客再除祕書監以長<lb/>
　　句賀而餞之<lb/>
離筵莫愴且同歡共賀新恩拜舊官屈就<lb/>
商山伴麋鹿好歸芸閣狎鵷鸞落星石上<lb/>
蒼苔古畫鶴廳前白露寒老監姓名應在<lb/>
<pb n="KR4c0069_SBCK_065-19a"/>
壁相思試爲拂塵看<lb/>
　　酒熟憶皇甫十<lb/>
新酒此時熟故人何日來自從金谷別不<lb/>
見玉山頽踈索柳花盌寂寥荷葉盃今冬<lb/>
問氊帳雪裏爲誰開<lb/>
　　九年十一月二十一日感事而作<lb/>
禍福茫茫不可期大都早退似先知當君<lb/>
白首同歸日是我青山獨往時頋索素琴<lb/>
應不暇憶牽黃犬定難追麒麟作脯龍爲<lb/>
<pb n="KR4c0069_SBCK_065-19b"/>
醢何似泥中曵尾龜<lb/>
　　即事重題<lb/>
重裘煖帽寛氈履小閣低䆫深地爐身穏<lb/>
心安眠未起西亰朝士得知無<lb/>
　　將歸渭村先寄舎弟<lb/>
一年年覺此身衰一日日知前事非詠月<lb/>
嘲花先要减登山臨水亦宜稀子平嫁娶<lb/>
貧中畢元亮田園醉裏歸爲報阿連寒食<lb/>
下與吾釀酒掃柴扉<lb/>
<pb n="KR4c0069_SBCK_065-20a"/>
　　看嵩洛有歎<lb/>
今日看嵩洛廻頭歎世間榮華急如水憂<lb/>
患大於山見苦方知樂經忙始愛閑未聞<lb/>
籠裏鳥飛出肯飛還<lb/>
　　詠懷<lb/>
隨縁逐處便安閑不住朝廷不入山心似<lb/>
虚舟浮水上身同宿鳥寄林間尚平婚嫁<lb/>
了無累馮翊符章封却還處分貧家殘活<lb/>
計疋如身後莫相關<lb/>
<pb n="KR4c0069_SBCK_065-20b"/>
　　詠老贈夢得<lb/>
與君俱老也自問老何如眼澁夜先卧頭<lb/>
慵朝未梳有時扶杖出盡日閉門居懶照<lb/>
新磨鏡休看小字書情扵故人重跡共少<lb/>
年踈唯是閑談興相逢尚有餘<lb/>
白氏文集卷第六十五<lb/>
<pb n="KR4c0069_SBCK_065-21a"/>
</p>
<p>
</p>
  </div>
</body>
</text>
</TEI>
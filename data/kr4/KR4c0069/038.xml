<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_038-1a"/>
白氏文集卷第三十八<lb/>
　翰林制詔二　凡四十三道<lb/>
　杜佑致仕制<lb/>
　鄭涵等太常博士制<lb/>
　除韓臯東都留守制<lb/>
　中書舎人韋貫之授禮部侍郎制<lb/>
　薛存誠除御史中丞制<lb/>
　前長安縣令許季同除刑部郎中前萬<lb/>
　　年縣令杜羔除户部郎中制<lb/>
<pb n="KR4c0069_SBCK_038-1b"/>
　京兆少尹辛祕可汝州剌史制<lb/>
　除李遜亰兆尹制<lb/>
　除孔戣等官制<lb/>
　除李建吏部貟外郎制<lb/>
　除劉伯芻<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州剌史制<lb/>
　除周懷義豐州剌史天徳軍使制<lb/>
　除王某魏博節度使制<lb/>
　除某節度留後起復制<lb/>
　除薛平鄭滑節度制<lb/>
<pb n="KR4c0069_SBCK_038-2a"/>
　除盧士玫劉從周等官制<lb/>
　張正一致仕制<lb/>
　張正甫蘇州剌史制<lb/>
　崔淸晉州剌史制<lb/>
　除柳公綽御史中丞制<lb/>
　除田興工部尚書魏博節度制<lb/>
　除鄭餘慶太子少傅制<lb/>
　除裴堪江西觀察使制<lb/>
　贈杜佑太尉制<lb/>
<pb n="KR4c0069_SBCK_038-2b"/>
　除孔戢萬年縣令制<lb/>
　除裴向同州剌史制<lb/>
　除武元衡門下侍郎平章事制<lb/>
　除李夷簡西川節度使制<lb/>
　除袁滋襄陽節度制<lb/>
　歸登右常侍制<lb/>
　李程行軍司馬制<lb/>
　李䎖虞部郎中制<lb/>
　牛僧孺監察御史制<lb/>
<pb n="KR4c0069_SBCK_038-3a"/>
　裴克諒量留制<lb/>
　張聿都水使者制<lb/>
　薛伾鄜坊觀察使制<lb/>
　韓愈比部郎中史館修撰制<lb/>
　李暈安州剌史制<lb/>
　竇易直給事中制<lb/>
　孟簡賜紫金魚袋制<lb/>
　盧元輔杭州剌史制<lb/>
　錢徽司封郎中知制誥制<lb/>
<pb n="KR4c0069_SBCK_038-3b"/>
　獨孤郁司勲郎中知制誥制<lb/>
　　杜佑致仕制<lb/>
勑盡悴事君明哲保身進退始終不失其<lb/>
道自非賢達孰能兼之司徒同平章事杜<lb/>
佑以長才名略為國元臣歷事四朝殆逾<lb/>
三紀出專征鎮為諸侯帥入賛台衮為王<lb/>
室輔嘉猷茂績中外洽聞寵任既崇勤勞<lb/>
亦至頃以年登致仕退請懸車方深倚注<lb/>
乆未得謝勉就牽率迨兹累年今抗䟽披<lb/>
<pb n="KR4c0069_SBCK_038-4a"/>
誠至于數四敦諭頗切陳乞彌堅期扵必<lb/>
遂理不可奪守沖知止佑實有焉賢哉大<lb/>
夫今古同道宜從優異之命式表襃崇之<lb/>
禮尚資耆望俾傅東朝可太子太師致仕<lb/>
如天氣晴和亦任朝謁昔祁奚申叔皆就<lb/>
請老國有大事入議否臧忠臣愛君豈必<lb/>
在位永觀前事期副兹懐<lb/>
　　鄭涵等太常博士制<lb/>
某官鄭涵等並早以文行乆從吏職輩流<lb/>
<pb n="KR4c0069_SBCK_038-4b"/>
之間頗為淹滯况雅有學識進修不已禮<lb/>
官方缺宜當此選凡朝廷禮制或損益有<lb/>
疑中外謚議或褒貶不決爾為博士皆得<lb/>
正之所任非輕各敬乃事並可太常博士<lb/>
　　除韓臯東都留守制<lb/>
國之都府半在東周未遑時巡方委留鎭<lb/>
非位望崇盛加之勤舊者則不足以允僉<lb/>
屬而副重寄也刑部尚書韓臯名徳之後<lb/>
鬱然公才正行通規貫于終始累遷臺府<lb/>
<pb n="KR4c0069_SBCK_038-5a"/>
連鎭藩維入修職業出樹風聲故事遺愛<lb/>
著聞中外况一登朝序殆三十年舊徳耆<lb/>
望無居其右俾乂東夏僉以爲然乃加家<lb/>
卿以示崇寵敬服嘉命永孚于休可檢校<lb/>
吏部尚書東都留守<lb/>
　　中書舎人韋貫之授禮部侍郎制<lb/>
典郊祀之禮獻賢能之書今小宗伯實兼<lb/>
二事非直清明正者不足以處之中書舎<lb/>
人韋貫之沈實賢峻文以禮樂行成於内<lb/>
<pb n="KR4c0069_SBCK_038-5b"/>
移用於官公直之聲滿於臺閣頃以詞藻<lb/>
選登禁掖秉筆書命時稱得人乆積勤勞<lb/>
宜有遷轉可使典禮以和神人可使考文<lb/>
以第俊秀儀曹之選僉議所歸往修乃官<lb/>
無替厥問可禮部侍郎餘如故<lb/>
　　薛存誠除御史中丞制<lb/>
庶官之政得人則舉况乎執憲準繩之司<lb/>
所以提振紀綱端肅内外盖一職修者其<lb/>
斯任之謂歟給事中薛存誠選自郎署列<lb/>
<pb n="KR4c0069_SBCK_038-6a"/>
于左曹居必靜專言皆讜正章䟽駮議多<lb/>
所忠益可以執憲立于朝端况副相方缺<lb/>
臺綱是領紏正百官爾得專之夫直而不<lb/>
絞威而不猛不附上以急下不犯弱以違<lb/>
强卒是而行號為稱職敬服斯命往其懋<lb/>
哉可御史中丞餘如故<lb/>
　　前長安縣令許季同除刑部郎中前<lb/>
　　萬年縣令杜羔除戸部郎中制<lb/>
前長安縣令許季同前萬年縣令杜羔等<lb/>
<pb n="KR4c0069_SBCK_038-6b"/>
頃自郎署分宰京邑而長吏待之小乖常<lb/>
禮雖同辭託故動未得中然逺恥以退道<lb/>
不失正各從免職亦既踰時况文行政能<lb/>
皆推於衆詢諸時議宜有遷授尚書郎缺<lb/>
方選才良憲部人曹俾膺並命季同可刑<lb/>
部郎中羔可戸部郎中<lb/>
　　京兆少尹辛祕可汝州刺史制<lb/>
亰兆少尹辛祕頃守吳興時逢擾亂安人<lb/>
殄冦節効可稱出倅戎車入貳亰輦亦有<lb/>
<pb n="KR4c0069_SBCK_038-7a"/>
政績著于官常今以汝汾軍郡之大方求<lb/>
良吏委之分憂詢事考能爾當其選往即<lb/>
乃土以舒吾人可汝州刺史<lb/>
　　除李遜京兆尹制<lb/>
近嵗亰兆長吏數遷誠不便時抑有其故<lb/>
或鈐鍵不謹吏掾為姦或鉤距太煩人受<lb/>
其弊既非中道皆不得已而罷之宜求恬<lb/>
智寛猛相濟者親諭斯㫖使乆於其職以<lb/>
息吾人浙江東都觀察使御史中丞李遜<lb/>
<pb n="KR4c0069_SBCK_038-7b"/>
十年以來連守四郡或紛擾之際或荒饉<lb/>
之餘威惠所加㒺不和輯賞其殊績擢在<lb/>
大藩自臨㑹稽一如舊政况省科禁以便<lb/>
俗通津梁以息征動遵詔條深副朝㫖江<lb/>
南列鎭良帥則多集課程功爾為稱首而<lb/>
内史之選乆難其人今予所求唯爾可使<lb/>
雖表率州部其委非輕然尹正京師所資<lb/>
尤急宜輟材於浩壤佇觀政於輦轂望爾<lb/>
有成無替厥命可權知京兆尹<lb/>
<pb n="KR4c0069_SBCK_038-8a"/>
　　除孔戣等官制<lb/>
渾金璞玉方圭圓珠雖性異質殊皆國寳<lb/>
也是故能官人者亦辯而用之諫議大夫<lb/>
孔戣靜專貞白不渉聲利執言守事無所<lb/>
依違駕部郎中薛存誠㢘㓗直方飾以詞<lb/>
藻中立不倚介然風規吏部員外郎王涯<lb/>
端明精實加之以敏懿文茂學尤推於時<lb/>
並歷踐朝行恪勤官次諫垣郎署藹其休<lb/>
聲宜加公奬擢在近侍左右禁闥可以同<lb/>
<pb n="KR4c0069_SBCK_038-8b"/>
升必能評奏臺議發揚綸誥臨事有立屬<lb/>
詞可觀各隨所長分命以職祗奉乃事無<lb/>
替厥猷戣存誠並可給事中涯可兵部員<lb/>
外郎知制誥<lb/>
　　除李建吏部員外郎制<lb/>
六官之屬選部郎首之歷代以來諸曹郎<lb/>
之中擇其踐歷乆考第高加以有器局律<lb/>
度者遷焉今之選任亦由是矣兵部員外<lb/>
郎李建文行才理公勤課績可謂具羙宜<lb/>
<pb n="KR4c0069_SBCK_038-9a"/>
居厥官嵗調方殷勉勤爾事可吏部員外<lb/>
郎<lb/>
　　除劉伯芻虢州刺史制<lb/>
給事中劉伯芻以文雅才名給事左闥實<lb/>
掌駮議再逾歳時亦謂恪勤宜從遷轉而<lb/>
虢略近郡黎人未康藉爾良能為予撫字<lb/>
懸賞佇効勉哉是行可授虢州刺史<lb/>
　　除周懐義豐州刺史天德軍使制<lb/>
西受降城尤居邉要西戎北虜介乎其間<lb/>
<pb n="KR4c0069_SBCK_038-9b"/>
委之郡符建以戎號将守之選宜乎得人<lb/>
前汝州刺史周懐義乆列禁衛嘗從征伐<lb/>
又領軍郡率著勤功宜加奬用可屬憂寄<lb/>
况兹要鎭實扼戎吭掎角諸軍扃鐍右地<lb/>
牧人訓旅兼領非輕無替前勞在申後効<lb/>
可豐州刺史天德軍使<lb/>
　　除某官王某魏博節度使制<lb/>
師長之選重難其人况河上列城鄴中雄<lb/>
鎮初䘮良帥思安衆心若親與仁方膺是<lb/>
<pb n="KR4c0069_SBCK_038-10a"/>
命某官王某出忠入孝根乎至性好學樂<lb/>
善出於餘力發自修已施于爲政可以守<lb/>
土可以長人今兩河之間三軍乏帥是用<lb/>
命爾領兹大藩澄清魏風輯理相土爲我<lb/>
垣翰永孚于休往其欽哉無替厥職可魏<lb/>
博等州節度觀察使<lb/>
　　除某節度留後起復制<lb/>
懋勲德者慶鍾于嗣襲忠順者教本于親<lb/>
於是乎有代及之恩有賞延之命所以光<lb/>
<pb n="KR4c0069_SBCK_038-10b"/>
子道而激臣節也兹惟舊典可舉而行某<lb/>
官某惟乃祖父勤勞王家咸有忠功書于<lb/>
甲令降及於爾亦克負荷早承義訓乆倅<lb/>
戎麾自罹憫凶能著誠敬恭俟朝命靖安<lb/>
人心雖在㓜冲足可嘉奬今屬元戎初䘮<lb/>
衆望顒然宜選親賢以爲統帥留府之事<lb/>
俾爾專之加戎秩以奪哀遷冬卿以示寵<lb/>
奉揚新命無忘前修爾宜懋哉懸賞佇効<lb/>
可節度留後檢校工部尚書<lb/>
<pb n="KR4c0069_SBCK_038-11a"/>
　　除薛平鄭滑節度制<lb/>
武牢以東至于白馬形制之地水陸之㑹<lb/>
宜擇文武兼備者以爲守臣右衛將軍薛<lb/>
平自司禁旅爲我爪牙訓整警廵能宣其<lb/>
力甞使于絶國可謂有勞甞牧于大郡亦<lb/>
聞有政况忠厚爲質通明爲用秉吏道之<lb/>
刀尺襲将門之弓裘可以爲三軍之帥可<lb/>
以理千乗之賦俾輟才於北落往節制於<lb/>
東方爾宜式遏四封輯寜百衆明簡稽以<lb/>
<pb n="KR4c0069_SBCK_038-11b"/>
實軍旅信賞罰以勸吏人勉率乃職無忝<lb/>
厥命仍以冬卿副相兼而寵之可檢校工<lb/>
部尚書兼御史大夫<lb/>
　　除盧士玫劉從周等官制<lb/>
君有舉左史得書之政有闕諌官得補之<lb/>
二職者歷朝之清選也前侍御盧士玫甞<lb/>
在西川時爲從事亂危濳伏能㓗其身前<lb/>
監察御史劉從周頃佐宣城奉公守政端<lb/>
士之操終然不渝時所稱論並宜甄奬况<lb/>
<pb n="KR4c0069_SBCK_038-12a"/>
學術詞藻見推於衆並命清貫僉以爲宜<lb/>
記事盡規各佇能効士玫可起居郎從周<lb/>
可右補闕<lb/>
　　張正一致仕制<lb/>
前諫議大夫張正一學行器用爲時所稱<lb/>
擢居諌官冀効忠讜雖年齒未暮而衰疾<lb/>
有加所宜頥養不可牽率俾移優秩以從<lb/>
致政可國子司業致仕<lb/>
　　張正甫蘇州刺史制<lb/>
<pb n="KR4c0069_SBCK_038-12b"/>
浙右列城吳郡爲大地廣人庶舊稱難理<lb/>
多選他部二千石之良者轉而遷焉鄧州<lb/>
刺史張正甫自領南陽僅經三載亷平清<lb/>
簡以臨其人人安政和理行第一宜以大<lb/>
郡推而廣之用旌前勞且佇來効可蘇州<lb/>
刺史<lb/>
　　崔清晉州刺史制<lb/>
左司郎中崔清以才良行敏補尚書郎頗<lb/>
積功勤宜加奬任頃嘗爲郡亦聞有政平<lb/>
<pb n="KR4c0069_SBCK_038-13a"/>
陽舊壤時謂名藩得才與能方可共理安<lb/>
人訓俗佇有成績可晉州刺史<lb/>
　　除柳公綽御史中丞制<lb/>
中憲之設紏謬懲違一引其綱百職具舉<lb/>
非清與直不稱厥官諫議大夫柳公綽忠<lb/>
實有常文以詞學介然端直有古之遺風<lb/>
頃居臺憲累次郎位持平守正人頗稱之<lb/>
擢首諌司器望益重今副相缺位中司專<lb/>
席惟有守者可以執憲惟無私者可以閑<lb/>
<pb n="KR4c0069_SBCK_038-13b"/>
邪詢事審官爾當是選光昭新命振起舊<lb/>
章宜一乃心以揚其職可御史中丞<lb/>
　　除田興工部尚書魏博節度制<lb/>
馭下安人其道不一或序能以次用或因<lb/>
効以㧞才所命雖殊同歸共理某職某官<lb/>
田興時屬本軍初䘮戎帥亂政咸啓群心<lb/>
不寜而興列在偏禆奮其義勇謀成必中<lb/>
事至能㫁智略所及指麾所加一軍獲安<lb/>
百衆恱附連獻章䟽恭俟制命有節有禮<lb/>
<pb n="KR4c0069_SBCK_038-14a"/>
朕用嘉之夫以將材如彼軍情若此元膺<lb/>
不次之舉可責非常之功是用寵之冬卿<lb/>
擢爲大將仍以印綬就拜軍中行乎敬之<lb/>
哉無墯乃力可檢校工部尚書兼御史大<lb/>
夫魏博等州節度觀察等使<lb/>
　　除鄭餘慶太子少傅制<lb/>
東朝三少歷代重選不必備位在乎得人<lb/>
吏部尚書鄭餘慶貞明儉素有古人風發<lb/>
自修身施於爲政出入中外多歴要重咸<lb/>
<pb n="KR4c0069_SBCK_038-14b"/>
有勤績存于官次况動中禮法學綜儒玄<lb/>
是謂羽儀之臣可居師傅之任輔我元子<lb/>
爾其勉歟可太子少傅<lb/>
　　除裴堪江西觀察使制<lb/>
江西七郡列邑數十土沃人庶今之奥區<lb/>
財賦孔殷國用所繋兹爲重寄宜付長才<lb/>
同州刺史裴堪素蓄器幹久經任遇日者<lb/>
資其忠諒入爲諫議大夫藉其良能出爲<lb/>
左馮翊曾未周嵗政立績成區區一郡未<lb/>
<pb n="KR4c0069_SBCK_038-15a"/>
盡其用鍾陵要鎭可以委之夫簡其條章<lb/>
平其賦役徇公率正以臨其人而人不安<lb/>
未之有也祗服厥命往修乃官仍兼中憲<lb/>
以示優寵可江西觀察使兼御史中丞<lb/>
　　贈杜佑太尉制<lb/>
生有爵禄殁有褒贈此王者所以崇哀榮<lb/>
之禮厚君臣之恩况有輔臣所宜加等某<lb/>
官致仕佐以通濟之才公忠之節逢時入<lb/>
用爲國大臣外領藩鎭内㕘台鉉積勤盡<lb/>
<pb n="KR4c0069_SBCK_038-15b"/>
悴迨過三紀左右于位亦既八年天不慭<lb/>
遺奪我元老憫然興歎實軫于懐永言榮<lb/>
褒俾峻禮命上公之秩用賁幽靈嗚呼録<lb/>
舊旌勞于不忘可贈太尉<lb/>
　　除孔戢萬年縣令制<lb/>
京邑令缺多擇尚書郎有才理者補之兵<lb/>
部員外郎孔戢自御史府遷夏官之屬凡<lb/>
所莅職一心奉公在郎署間稱有名實加<lb/>
以文學縁飾吏能俾宰亰劇佇有成効<lb/>
<pb n="KR4c0069_SBCK_038-16a"/>
　　除裴向同州刺史制<lb/>
馮翊之地密邇郊畿分内史之政參京師<lb/>
之化俾善所職其在得人京兆少尹裴向<lb/>
器藴利用學通政事乆試吏治頗著良能<lb/>
累守大郡入亞天府奉上撫下皆有可稱<lb/>
左輔之重爾膺其選況征賦猶重人庶未<lb/>
康實望良才與之共治勉副所舉往修厥<lb/>
官可同州刺史<lb/>
　　除武元衡門下侍郎平章事制<lb/>
<pb n="KR4c0069_SBCK_038-16b"/>
朕嗣守丕業將十年實頼一二輔臣與之<lb/>
共治故外鎮方域則仗以爲將有絳侯厚<lb/>
重之質有邴吉寛大之風自登台司克厭<lb/>
人望頃屬巴蜀軍後人殘權委節旄俾往<lb/>
鎭撫信及夷貊㤙加疲瘵每因利以施惠<lb/>
不易俗而修教政無苟得人用便安惠兹<lb/>
一方時乃之績報政既久屬望益深宜歸<lb/>
左輔以參大政夫坦然公道可以叙衆才<lb/>
曠然虚懐可以應群務弼違救失不以尤<lb/>
<pb n="KR4c0069_SBCK_038-17a"/>
悔爲慮進善懲惡不以親讎自嫌用此輔<lb/>
君足爲名相欽率是道往復乃官可門下<lb/>
侍郎同中書門下平章事<lb/>
　　除李夷簡西川節度使制<lb/>
征鎮之大實惟蜀川西距于戎南漸于海<lb/>
有重江複山之險有長轂堅甲之旅水陸<lb/>
交㑹華夷雜居疇能治之我有良帥山南<lb/>
東道節度使某官李夷簡以正事上以簡<lb/>
臨下仗兹器用累當任遇執憲之難也爾<lb/>
<pb n="KR4c0069_SBCK_038-17b"/>
爲臺丞其職甚舉司計之重也爾調邦賦<lb/>
其効可稱爰資長才出領重鎭自揔符鉞<lb/>
于漢之南專奉詔條削去弊政均榖籍不<lb/>
一之賦罷舟車無名之征近恱遠來歸如<lb/>
流水俗用丕變人迄小康三載考功爾爲<lb/>
稱首進其右秩遷于大藩以均惠乎四方<lb/>
以旌勸乎群吏昔文翁明於教化种暠優<lb/>
於政能巴蜀之間遺羙猶在不替前効可<lb/>
以嗣之佇聞有成用光厥命可檢校吏部<lb/>
<pb n="KR4c0069_SBCK_038-18a"/>
尚書劒南西川節度等使<lb/>
　　除袁滋襄陽節度制<lb/>
漢以二千石之良者入爲公卿周以六宫<lb/>
之賢者出兼侯伯内外之任所命則殊至<lb/>
扵治軍國寵忠賢共致一也户部尚書袁<lb/>
滋奉上甚勤臨下甚簡安人附衆尤是所<lb/>
長頃資其能移鎭東郡略其科禁緩其征<lb/>
徭政不滋彰人用休息在部七載績成課<lb/>
髙璽書徴還益聞遺愛老㓜遮道事鄰古<lb/>
<pb n="KR4c0069_SBCK_038-18b"/>
人朕方勤䘏疲民褒奨循吏累月再命其<lb/>
有㫖哉舉鄭滑之政也故旌武公之羙寵<lb/>
以司徒憂襄漢之人也故仗叔子之才委<lb/>
兹征鎭類能而使其在此乎勉揚厥聲無<lb/>
替前効可某官山南東道節度等使<lb/>
　　歸登右常侍制<lb/>
近侍之列騎省爲貴歷代迄今選任頗重<lb/>
必詢望實而後命之工部侍郎歸登朴中<lb/>
沈厚心無詭詐介圭不飾止水無波澹然<lb/>
<pb n="KR4c0069_SBCK_038-19a"/>
自居以致名稱抱此素行歷踐清貫掌議<lb/>
左掖貳職冬官嵗時滋深體望益茂可以<lb/>
備顧問應對之選列言語侍從之臣冠附<lb/>
貂蟬立之于右訪諸時論僉以爲然可右<lb/>
㪚騎常侍<lb/>
　　李程行軍司馬制<lb/>
隋州刺史李程頃自周行出分憂寄漢南<lb/>
大郡守之五年頗著良能宜當選奨況專<lb/>
習文學通知兵事西南重鎮初委元戎愼<lb/>
<pb n="KR4c0069_SBCK_038-19b"/>
選副車爾當此舉三軍之重俾往貳之仍<lb/>
加憲職以示優寵可御史中丞劒南西川<lb/>
行軍司馬<lb/>
　　李䎖虞部郎中制<lb/>
金州刺史李䎖雅有文藝飾以政事早從<lb/>
吏職久領郡符謹慎亷平頗副所任虞曹<lb/>
郎缺命以序遷敬兹寵名勉守厥位可尚<lb/>
書虞部郎中<lb/>
　　牛僧孺監察御史制<lb/>
<pb n="KR4c0069_SBCK_038-20a"/>
河南縣尉牛僧孺志行修飾詞學優長頃<lb/>
對策于庭其言甚直累從吏職頗謂滯淹<lb/>
訪諸時論宜當朝選俾升憲府以觀其才<lb/>
可監察御史<lb/>
　　裴克諒量留制<lb/>
華州刺史奏華隂令裴克諒在官清白奉<lb/>
法考秩向滿其政如初借留三年用觀成<lb/>
績朕方旌求良吏俾養黎元適副所懐宜<lb/>
可其奏<lb/>
<pb n="KR4c0069_SBCK_038-20b"/>
　　張聿都水使者制<lb/>
前湖州長史張聿頃以藝文擢升朝列甞<lb/>
求禄養出署外官名不爲身志亦可尚䘮<lb/>
期既畢班序當遷俾領水衡以從優秩可<lb/>
都水使者<lb/>
　　薛伾鄜坊觀察使制<lb/>
鄜畤延安抵于中部羗夷種落㪚在其間<lb/>
戎夏雜居易擾難理宜選寛明之使通知<lb/>
邉事者委以符節而紏綏之右金吾將軍<lb/>
<pb n="KR4c0069_SBCK_038-21a"/>
薛伾服勤戎職練達吏道出入中外緜歷<lb/>
嵗年能一乃心以宣其力自加寵遇再執<lb/>
金吾徼巡有嚴夙夜匪懈在公若是何用<lb/>
不臧况爲人沈静内肅外和按俗守封是<lb/>
其所善宜輟務於誰何俾宣風於廉察庶<lb/>
乎勞俫諸部綱紀列城奉詔條以安人㕘<lb/>
戎索以訓旅欽承厥命往復乃官仍踐冬<lb/>
卿式光重寄可檢校工部尚書充鄜坊等<lb/>
州觀察使<lb/>
<pb n="KR4c0069_SBCK_038-21b"/>
　　韓愈比部郎中史館修撰制<lb/>
大學博士韓愈學術精博文力雄健立詞<lb/>
措意有班馬之風求之一時甚不易得加<lb/>
以性方道直介然有守不交勢利自致名<lb/>
望可使執簡列爲史官記事書法必無所<lb/>
苟仍遷郎位用示褒升可依前件<lb/>
　　李暈安州刺史制<lb/>
宿州刺史李暈勲閥之門嗣生才略久㕘<lb/>
戎衛頗著勤勞試守列城觀其爲政屬汴<lb/>
<pb n="KR4c0069_SBCK_038-22a"/>
泗之右創畫州居府署城池委之經始一<lb/>
日必葺三年有成且聞公勤宜有遷轉重<lb/>
分憂寄再佇良能往安吾人無忝厥命可<lb/>
安州刺史<lb/>
　　竇易直給事中制<lb/>
前御史中丞竇易直器質識智厚重開敏<lb/>
文合法要學通政經累踐臺郎擢司邦憲<lb/>
寛猛舉措甚得其中官不易方府無留事<lb/>
前因病免今以才遷俾升瑣闈以備頋問<lb/>
<pb n="KR4c0069_SBCK_038-22b"/>
夫制令奏議官獄典章苟有依違皆得駮<lb/>
正所任不細宜敬乃官可給事中<lb/>
　　孟簡賜紫金魚袋制<lb/>
漢制二千石有政績者就加寵命不即改<lb/>
移蓋欲使吏乆於官人安其化也常州刺<lb/>
史孟簡簡易勤儉以養其人政不至嚴心<lb/>
未甞怠曾未再稔績立風行歳課郡政毗<lb/>
陵爲最方求共理實獲我心宜加命服以<lb/>
示旌寵庶俾群吏聞而勸焉宜賜紫金魚<lb/>
<pb n="KR4c0069_SBCK_038-23a"/>
袋<lb/>
　　盧元輔杭州刺史制<lb/>
河南縣令盧元輔早以學藝列在周行甞<lb/>
守商都頗聞有政再領京縣益見其才江<lb/>
南列郡餘杭爲大征賦猶重疲人未康籍<lb/>
爾登車往分憂瞩勞俫安輯稱朕意焉懸<lb/>
賞旌能以佇報政可杭州刺史<lb/>
　　錢徽司封郎中知制誥制<lb/>
中臺草奏内庭掌文西掖書命皆難其人<lb/>
<pb n="KR4c0069_SBCK_038-23b"/>
也非慎行敏識茂學懿文四者兼之則不<lb/>
在此選祠部郎中翰林學士錢徽藹然儒<lb/>
氣<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>然詞藻縝密若玉端直如弦自參禁<lb/>
司益播其羙貞方敬慎乆而彌彰應對必<lb/>
見於據經奏議多聞於削藁迨今六載其<lb/>
道如初嘉其忠勤宜有遷擢俾轉郎吏仍<lb/>
參綸閣兹乃榮奬爾其敬承可依前件<lb/>
　　獨孤郁司<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>郎中知制誥制<lb/>
考功貟外郎知制誥獨孤郁學識文行時<lb/>
<pb n="KR4c0069_SBCK_038-24a"/>
論所推選自外郎擢居右闥綸言樞命旣<lb/>
重且推委以發揮甚聞稱職而端諒忠謹<lb/>
介然自居爲臣若斯足可嘉奬官滿當歳<lb/>
職亦逾年宜從羙遷以光近侍可司<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>郎<lb/>
中知制誥<lb/>
白氏文集卷第三十八<lb/>
<pb n="KR4c0069_SBCK_038-24b"/>
</p>
<p>
</p>
  </div>
</body>
</text>
</TEI>
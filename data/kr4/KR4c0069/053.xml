<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_053-1a"/>
白氏文集卷第五十三<lb/>
　律詩　凡一百首<lb/>
　　元微之除浙東觀察使喜得杭越鄰<lb/>
　　州先贈長句<lb/>
稽山鏡水歡遊地犀帶金章榮貴身官職<lb/>
比君雖校小封疆與我且為鄰郡樓對翫<lb/>
千峯月江界平分兩岸春杭越風光詩酒<lb/>
主相看更合是何人<lb/>
　　席上答微之<lb/>
<pb n="KR4c0069_SBCK_053-1b"/>
我住浙江西君去浙江東勿言一水隔便<lb/>
與千里同富貴無人勸君酒今宵爲我盡<lb/>
盃中<lb/>
　　答微之上船後留别<lb/>
燭下樽前一分手舟中岸上兩迴頭歸來<lb/>
虚白堂中夢合眼先應到越州<lb/>
　　答微之泊西陵驛見寄<lb/>
烟波盡處一㸃白應是西陵古驛臺知在<lb/>
臺邊望不見暮潮空送渡船迴<lb/>
<pb n="KR4c0069_SBCK_053-2a"/>
　　答微之誇越州州宅<lb/>
賀上人迴得報書大誇州宅似仙居猒看<lb/>
馮翊風沙乆喜見蘭亭烟景初日出旌旗<lb/>
生氣色月明樓閣在空虚知君暗數江南<lb/>
郡除却餘杭盡不如<lb/>
　　微之重誇州居其落句有西州羅刹<lb/>
　　之謔因嘲兹石聊以寄懐<lb/>
君問西州城下事醉中疊紙為君書嵌崆<lb/>
石面標羅刹壓捺潮頭敵子胥神鬼曾鞭<lb/>
<pb n="KR4c0069_SBCK_053-2b"/>
猶不動波濤雖打欲何如誰知太守心相<lb/>
似抵滯堅頑兩有餘<lb/>
　　張十八員外以新詩二十五首見寄<lb/>
　　郡樓月下吟翫通夕因題卷後封寄<lb/>
　　微之<lb/>
秦城南省清秋夜江郡東樓明月時去我<lb/>
三千六百里得君二十五篇詩陽春曲調<lb/>
髙難和淡水交情老始知坐到天明吟未<lb/>
足重封轉寄與微之<lb/>
<pb n="KR4c0069_SBCK_053-3a"/>
　　酬微之<lb/>
滿袠塡箱唱和詩少年為戲老成悲聲聲<lb/>
麗曲𫾣寒玉句句妍辭綴色絲吟翫獨當<lb/>
明月夜傷嗟同是白頭時由來才命相磨<lb/>
折天遣無兒欲怨誰<lb/>
　　餘思未盡加為六韻重寄微之<lb/>
海内聲華併在身篋中文字絶無倫遥知<lb/>
獨對封章草忽憶同為獻納臣走筆往來<lb/>
盈卷軸除官逓互掌絲綸制從長慶辭髙<lb/>
<pb n="KR4c0069_SBCK_053-3b"/>
古詩到元和體變新各有文姬才稚齒俱<lb/>
無通子繼餘塵琴書何必求王粲與女猶<lb/>
勝與外人<lb/>
　　答微之詠懐見寄<lb/>
閤中同直前春事船裏相逢昨日情分袂<lb/>
二年勞夢寐並牀三宿話平生紫微北畔<lb/>
辭宫闕滄海西頭對郡城聚㪚窮通何足<lb/>
道醉來一曲放歌行<lb/>
　　酬微之誇鏡湖<lb/>
<pb n="KR4c0069_SBCK_053-4a"/>
我嗟身老歳方徂君更官髙興轉孤軍門<lb/>
郡閤曾閑否禹穴耶溪得到無酒盞省陪<lb/>
波巻白骰盆思共彩呼盧一泓鏡水誰能<lb/>
羡自有胷中萬頃湖<lb/>
　　雪中即事寄微之<lb/>
連夜江雲黃慘澹平明山雪白糢糊銀河<lb/>
沙漲三千里梅嶺花排一萬株北市風生<lb/>
飄㪚麫東樓日出照凝蘇誰家髙士關門<lb/>
户何處行人失道途舞鶴庭前毛稍定擣<lb/>
<pb n="KR4c0069_SBCK_053-4b"/>
衣碪上練新鋪戲團稚女呵紅手愁坐衰<lb/>
翁對白鬚壓瘴一州除疾苦呈豐萬井盡<lb/>
歡娱潤含玉德懐君子寒助霜威憶丈夫<lb/>
莫道烟波一水隔何妨氣候兩郷殊越中<lb/>
地暖多成雨還有瑶臺瓊樹無<lb/>
　　醉封詩筒寄微之<lb/>
一生休戚與窮通處處相隨事事同未死<lb/>
又鄰滄海郡無兒俱作白頭翁展眉只仰<lb/>
三杯後代面唯馮五字中為向兩川郵吏<lb/>
<pb n="KR4c0069_SBCK_053-5a"/>
道莫辭來去逓詩筒<lb/>
　　除夜寄微之<lb/>
鬢毛不覺白毶毶一事無成百不堪共惜<lb/>
盛時辭闕下同嗟除夜在江南家山泉石<lb/>
尋常憶世路風波子細諳老校於君合先<lb/>
退明年半百又加三<lb/>
　　蘇州李中丞以元日郡齋感懐詩寄<lb/>
　　微之及予輒依來篇七言八韻走筆<lb/>
　　奉答兼呈微之<lb/>
<pb n="KR4c0069_SBCK_053-5b"/>
白首餘杭白太守落拓抛名來已乆一辭<lb/>
渭北故園春再把江南新歳酒杯前笑歌<lb/>
徒勉強鏡裏形容漸衰朽領郡慙當潦倒<lb/>
年鄰州喜得平生友長洲草接松江岸曲<lb/>
水花連鏡湖口老去還能痛飲無春來曾<lb/>
作閑遊否憑鶯傳語報李六倩鴈將書與<lb/>
元九莫嗟一日日催人且貴一年年入手<lb/>
　　早春西湖閑遊悵然興懐憶與微之<lb/>
　　同賞因思在越官重事殷鏡湖之遊<lb/>
<pb n="KR4c0069_SBCK_053-6a"/>
　　或恐未暇偶成十八韻寄微之<lb/>
上馬復呼賔湖邊景氣新管絃三數事騎<lb/>
從十餘人立換登山屐行攜漉酒巾逢花<lb/>
看當妓遇草坐為茵西日籠黃柳東風蕩<lb/>
白蘋小橋裝鴈齒輕浪甃魚鱗畫舫牽徐<lb/>
轉銀船酌慢廵野情遺世累醉態任天眞<lb/>
彼此年將老平生分最親髙天從所願逺<lb/>
地得為鄰雲樹分三驛烟波限一津翻嗟<lb/>
寸步隔却猒尺書頻浙右稱雄鎭山隂委<lb/>
<pb n="KR4c0069_SBCK_053-6b"/>
重臣貴垂長紫綬榮駕大朱輪出動刀槍<lb/>
隊歸生道路塵鴈驚弓易㪚鷗怕鼓難馴<lb/>
百吏瞻相面千夫捧擁身自然閑興少應<lb/>
負鏡湖春<lb/>
　　答微之見寄<lb/>
可憐風景浙東西先數餘杭次㑹稽禹廟<lb/>
未勝天竺寺錢湖不羡若耶溪擺塵野鶴<lb/>
春毛暖拍水沙鷗濕翅低更對雪樓君愛<lb/>
否紅欄碧甃㸃銀泥<lb/>
<pb n="KR4c0069_SBCK_053-7a"/>
　　祭社宵<lb/>
城頭傳鼓角燈下整衣冠夜鏡藏鬚白秋<lb/>
泉潄齒寒欲將閑送老須著病辭官更待<lb/>
年終後支持歸卧看<lb/>
　　閑卧<lb/>
盡日前軒卧神閑境亦空有山當枕上無<lb/>
事到心中簾巻侵床日屏遮入座風望春<lb/>
春未到應在海門東<lb/>
　　新春江次<lb/>
<pb n="KR4c0069_SBCK_053-7b"/>
浦乾潮未應堤濕凍初銷粉片粧梅朶金<lb/>
絲刷柳條鴨頭新緑水鴈齒小紅橋莫恠<lb/>
珂聲碎春來五馬驕<lb/>
　　春題湖上<lb/>
湖上春來似畫圖亂峯圍繞水平鋪松排<lb/>
山面千重翠月㸃波心一顆珠碧毯線頭<lb/>
抽早稻青羅裙帶展新蒲未能抛得杭州<lb/>
去一半勾留是此湖<lb/>
　　早春憶微之<lb/>
<pb n="KR4c0069_SBCK_053-8a"/>
昏昏老與病相和感物思君歎復歌聲早<lb/>
雞先知夜短色濃柳最占春多沙頭雨染<lb/>
班班草水面風驅瑟瑟波可道眼前光景<lb/>
悪其如難見故人何<lb/>
　　失鶴<lb/>
失為庭前雪飛因海上風九霄應得侶三<lb/>
夜不歸籠聲斷碧雲外影沈明月中郡齋<lb/>
從此後誰伴白頭翁<lb/>
　　自感<lb/>
<pb n="KR4c0069_SBCK_053-8b"/>
宴遊寢食漸無味杯酒管絃徒繞身賔客<lb/>
歡娱僮僕飽始知官職為他人<lb/>
　　得湖州崔十八使君書喜與杭越鄰<lb/>
　　郡因成長句代賀兼寄微之<lb/>
三郡何因此結縁貞元科第忝同年故情<lb/>
歡喜開書後舊事思量在眼前越國封疆<lb/>
吞碧海杭城樓閣入青烟呉興卑小君應<lb/>
屈為是蓬萊最後仙<lb/>
　　同諸客攜酒早看櫻桃花<lb/>
<pb n="KR4c0069_SBCK_053-9a"/>
曉報櫻桃發春攜酒客過緑餳粘盞杓紅<lb/>
雪壓枝柯天色晴明少人生事故多停杯<lb/>
替花語不醉擬如何<lb/>
　　柳絮<lb/>
三月盡時頭白日與春老别更依依憑鶯<lb/>
爲向楊花道絆惹春風莫放歸<lb/>
　　早飲湖州酒寄崔使君<lb/>
一榼扶頭酒泓澄㵼玉壷十分蘸甲酌瀲<lb/>
灔滿銀盂捧出光華動甞看氣味殊手中<lb/>
<pb n="KR4c0069_SBCK_053-9b"/>
稀琥珀舌上冷醍醐瓶裏有時盡江邊無<lb/>
處沽不知崔太守更有寄來無<lb/>
　　病中書事<lb/>
三載卧山城閑知節物情鸎多過春語蟬<lb/>
不待秋鳴氣嗽因寒發風痰欲雨生病身<lb/>
無所用唯解卜隂晴<lb/>
　　與微之唱和來去常以竹筒貯詩陳<lb/>
　　恊律羙而成篇因以此答<lb/>
揀得琅玕截作筒緘題章句寫心胷隨風<lb/>
<pb n="KR4c0069_SBCK_053-10a"/>
毎喜飛如鳥渡水常憂化作龍粉節堅如<lb/>
太守信霜筠冷稱大夫容煩君讚詠心知<lb/>
愧魚目驪珠同一封<lb/>
　　醉戲諸妓<lb/>
席上爭飛使君酒歌中多唱舎人詩不知<lb/>
明日休官後逐我東山去是誰<lb/>
　　北院<lb/>
北院人稀到東䆫地最偏竹烟行竈上石<lb/>
壁卧房前性拙身多暇心慵事少縁還如<lb/>
<pb n="KR4c0069_SBCK_053-10b"/>
病居士唯置一牀眠<lb/>
　　酬周恊律<lb/>
五十錢塘守應為送老官濫蒙辭客愛猶<lb/>
作近臣看鑿落愁須飲琵琶悶遣彈白頭<lb/>
雖強醉不似少年歡<lb/>
　　題石山人<lb/>
騰騰兀兀在人間貴賤賢愚盡往還羶膩<lb/>
筵中唯飲酒歌鐘㑹處獨思山存神不許<lb/>
三尸住混俗無妨兩鬢班除却餘杭白太<lb/>
<pb n="KR4c0069_SBCK_053-11a"/>
守何人更解愛君閑<lb/>
　　詩解<lb/>
新篇日日成不是愛聲名舊句時時改無<lb/>
妨恱性情但令長守郡不覔却歸城祇擬<lb/>
江湖上吟哦過一生<lb/>
　　潮<lb/>
早潮纔落晚潮來一月周流六十迴不獨<lb/>
光隂朝復暮杭州老去被潮催<lb/>
　　聞歌妓唱嚴郎中詩因以絶句寄之<lb/>
<pb n="KR4c0069_SBCK_053-11b"/>
已留舊政布中和又付新詞與艷歌但是<lb/>
人家有遺愛就中蘇小感㤙多<lb/>
　　柘枝妓<lb/>
平鋪一合錦筵開連擊三聲畫鼓催紅蠟<lb/>
燭移桃葉起紫羅衫動柘枝來帶垂鈿胯<lb/>
花腰重㡌轉金鈴雪面迴看即曲終留不<lb/>
住雲飄雨送向陽臺<lb/>
　　急樂世辭<lb/>
正抽碧線繡紅羅忽聽黃鸎斂翠蛾秋思<lb/>
<pb n="KR4c0069_SBCK_053-12a"/>
冬愁春悵望大都不稱意時多<lb/>
　　天竺寺送堅上人歸廬山<lb/>
錫杖登髙寺香爐憶舊峯偶來舟不繫忽<lb/>
去鳥無蹤豈要留離偈寧勞動别容與師<lb/>
俱是夢夢裏暫相逢<lb/>
　　除官赴闕偶贈微之<lb/>
去年十月半君來過浙東今年五月盡我<lb/>
發向闕中兩郷黙黙心相别一水盈盈路<lb/>
不通從此津人應省事寂寥無復逓詩筒<lb/>
<pb n="KR4c0069_SBCK_053-12b"/>
　　留題郡齋<lb/>
吟山歌水嘲風月便是三年官滿時春為<lb/>
醉眠多閉閤秋因晴望暫褰帷更無一事<lb/>
移風俗唯化州民解詠詩<lb/>
　　别州民<lb/>
耆老遮歸路壷漿滿别筵甘棠無一樹那<lb/>
得淚澘然稅重多貧戸農飢足旱田唯留<lb/>
一湖水與汝救凶年<lb/>
　　留題天竺靈隱兩寺<lb/>
<pb n="KR4c0069_SBCK_053-13a"/>
在郡六百日入山十二迴宿因月桂落醉<lb/>
為海榴開黃紙除書到青宮詔命催僧徒<lb/>
多悵望賔從亦徘徊寺暗烟埋竹林香雨<lb/>
落梅别橋憐白石辭洞戀青苔漸出松間<lb/>
路猶飛馬上杯誰敎冷泉水送我下山來<lb/>
　　西湖留别<lb/>
征途行色慘風烟祖帳離聲咽管絃翠黛<lb/>
不須留五馬皇㤙秖許住三年緑藤隂下<lb/>
鋪歌席紅藕花中泊妓舩處處迴頭盡堪<lb/>
<pb n="KR4c0069_SBCK_053-13b"/>
戀就中難别是湖邊<lb/>
　　重寄别微之<lb/>
憑仗江波寄一辭不湏惆悵報微之猶勝<lb/>
往歳峽中别灧澦堆邊招手時<lb/>
　　重題别東樓<lb/>
東樓勝事我偏知氣象多隨昏旦移湖巻<lb/>
衣裳白重疊山張屏障緑參差海仙樓塔<lb/>
晴方出江女笙簫夜始吹春雨星攅尋蟹<lb/>
火秋風霞颭弄濤旗宴宜雲髻新梳後曲<lb/>
<pb n="KR4c0069_SBCK_053-14a"/>
愛霓裳未拍時太守三年嘲不盡郡齋空<lb/>
作百篇詩<lb/>
　　别周軍事<lb/>
主人頭白官仍冷去後憐君是底人試謁<lb/>
㑹稽元相去不妨相見却殷勤<lb/>
　　看常州柘枝贈賈使君<lb/>
莫惜新衣舞柘枝也從塵汚汗霑垂料君<lb/>
即却歸朝去不見銀泥衫故時<lb/>
　　汴河路有感<lb/>
<pb n="KR4c0069_SBCK_053-14b"/>
三十年前路孤舟重往還繞身新眷屬舉<lb/>
目舊郷關事去唯留水人非但見山啼襟<lb/>
與愁鬢此日兩成班<lb/>
　　埇橋舊業<lb/>
别業埇城北抛來二十春改移新逕路變<lb/>
換舊村鄰有稅田疇薄無官弟姪貧田園<lb/>
何用問強半屬他人<lb/>
　　茅成驛<lb/>
汴河無景思秋日又淒淒地薄桑麻痩村<lb/>
<pb n="KR4c0069_SBCK_053-15a"/>
貧屋舎低早苖多間草濁水半和泥最是<lb/>
蕭條處茅成驛向西<lb/>
　　河隂夜泊憶微之<lb/>
憶君我正泊行舟望我君應上郡樓萬里<lb/>
月明同此夜黃河東面海西頭<lb/>
　　杭州迴舫<lb/>
自别錢塘山水後不多飲酒懶吟詩欲將<lb/>
此意憑迴棹與報西湖風月知<lb/>
　　途中題山泉<lb/>
<pb n="KR4c0069_SBCK_053-15b"/>
决决涌巖穴濺濺出洞門向東應入海從<lb/>
此不歸源似葉飄辭樹如雲斷别根吾身<lb/>
亦如此何日返郷園<lb/>
　　欲到東洛得楊使君書因以此報<lb/>
向公心切向財踈淮上休官洛下居三郡<lb/>
政能從獨歩十年生計復何如使君灘上<lb/>
乆分手别駕渡頭先得書且喜平安又相<lb/>
見其餘外事盡空虚<lb/>
　　洛下寓居<lb/>
<pb n="KR4c0069_SBCK_053-16a"/>
秋館清涼日書因解悶看夜䆫幽獨處琴<lb/>
不為人彈遊宴慵多廢趨朝老漸難禪僧<lb/>
敎斷酒道士勸休官渭曲㽵猶在錢塘俸<lb/>
尚殘如能便歸去亦不至飢寒<lb/>
　　味道<lb/>
叩齒晨興秋院静焚香宴坐晚䆫深七篇<lb/>
眞誥論仙事一巻壇經說佛心此日盡知<lb/>
前境妄多生曾被外塵侵自嫌習性猶殘<lb/>
處愛詠閑詩好聽琴<lb/>
<pb n="KR4c0069_SBCK_053-16b"/>
　　好聽琴<lb/>
本性好絲桐塵機聞即空一聲來耳裏萬<lb/>
事離心中清暢堪銷疾恬和好養蒙尤宜<lb/>
聽三樂安慰白頭翁<lb/>
　　愛詠詩<lb/>
辭章諷詠成千首心行歸依向一乗坐倚<lb/>
繩牀閑自念前生應是一詩僧<lb/>
　　酬皇甫庻子見寄<lb/>
掌綸不稱君應笑典郡無能我自知别詔<lb/>
<pb n="KR4c0069_SBCK_053-17a"/>
忽驚新命出同寮偶與夙心期春坊瀟灑<lb/>
優閑地秋鬢蒼浪老大時獨占二䟽應未<lb/>
可龍樓見擬覔分司<lb/>
　　卧疾<lb/>
閑官卧疾絶經過居處蕭條近洛河水北<lb/>
水南秋月夜管絃聲少杵聲多<lb/>
　　遠師<lb/>
東宮白庻子南寺遠禪師何處遥相見心<lb/>
無一事時<lb/>
<pb n="KR4c0069_SBCK_053-17b"/>
　　問遠師<lb/>
葷羶停夜食吟詠㪚秋懐笑問東林老詩<lb/>
應不破齋<lb/>
　　小院酒醒<lb/>
酒醒閑獨歩小院夜深涼一領新秋簟三<lb/>
間明月廊未收殘盞杓初換熟衣裳好是<lb/>
幽眠處松隂六尺牀<lb/>
　　贈侯三郎中<lb/>
老愛東都好寄身足泉多竹少埃塵年豊<lb/>
<pb n="KR4c0069_SBCK_053-18a"/>
最喜唯貧客秋冷先知是痩人幸有琴書<lb/>
堪作伴苦無田宅可為鄰洛中縱未長居<lb/>
得且與蘇田遊過春<lb/>
　　求分司東都寄牛相公十韻<lb/>
忽忽心如夢星星鬢似絲縱貧長有酒雖<lb/>
老未抛詩儉薄身都慣踈頑性頗宜飰麄<lb/>
飡亦飽被暖起常遲萬里歸何得三年伴<lb/>
是誰華亭鶴不去天竺石相隨王尹貰將<lb/>
馬田家賣與池開門閑㘴日遶水獨行時<lb/>
<pb n="KR4c0069_SBCK_053-18b"/>
懶慢交遊許衰羸相府知官寮幸無事可<lb/>
惜不分司<lb/>
　　酬楊八<lb/>
君以曠懐宜静境我因蹇步稱閑官閉門<lb/>
足病非髙士勞作雲心鶴眼看<lb/>
　　履道新居二十韻<lb/>
履道坊西角官河曲北頭林園四鄰好風<lb/>
景一家秋門閉深沈樹池通淺沮溝㧞青<lb/>
松直上鋪碧水平流籬菊黃金合䆫筠緑<lb/>
<pb n="KR4c0069_SBCK_053-19a"/>
玉稠疑連紫陽洞似到白蘋洲僧至多同<lb/>
宿賔來輒少留豈無詩引興兼有酒銷憂<lb/>
移榻臨平岸攜茶上小舟果穿聞鳥啄萍<lb/>
破見魚遊地與塵相遠人將境共幽汎潭<lb/>
菱㸃鏡沈浦月生鉤厨曉烟孤起庭寒雨<lb/>
半収老飢初愛粥痩冷早披裘洛下招新<lb/>
隱秦中忘舊遊辭章留鳳閣班藉寄龍樓<lb/>
病愜官曹静閑慙俸禄優琴書中有得衣<lb/>
食外何求濟世才無取謀身智不周應湏<lb/>
<pb n="KR4c0069_SBCK_053-19b"/>
共心語萬事一時休<lb/>
　　九日思杭州舊遊寄周判官及諸客<lb/>
忽憶郡南山頂上昔時同醉是今辰笙歌<lb/>
委曲聲延耳金翠動揺光照身風景不隨<lb/>
宫相去歡娱應逐使君新江山賔客皆如<lb/>
舊唯是當筵換主人<lb/>
　　秋晚<lb/>
煙景澹濛濛池邊微有風覺寒蛩近壁知<lb/>
暝鶴歸籠長貎隨年改衰情與物同夜來<lb/>
<pb n="KR4c0069_SBCK_053-20a"/>
霜厚薄棃葉半仾紅<lb/>
　　分司<lb/>
㪚帙留司殊有味最宜病拙不才身行香<lb/>
拜表為公事碧洛青嵩當主人已出閑遊<lb/>
多到夜却歸慵卧又經旬錢塘五馬留三<lb/>
匹還擬騎遊攪擾春<lb/>
　　河南王尹初到以詩代書先問之<lb/>
别來王閣老三歳似湏㬰鬢上班多少杯<lb/>
前興有無官從分緊慢情莫問榮枯許入<lb/>
<pb n="KR4c0069_SBCK_053-20b"/>
朱門否籃轝一病夫<lb/>
　　池西亭<lb/>
朱欄映晚樹金魄落秋池還似錢塘夜西<lb/>
樓月出時<lb/>
　　臨池閑卧<lb/>
小竹圍庭匝平池與砌連閑多臨水坐老<lb/>
愛向陽眠營役抛身外幽竒送枕前誰家<lb/>
卧牀脚解繫釣魚舩<lb/>
　　吾廬<lb/>
<pb n="KR4c0069_SBCK_053-21a"/>
吾廬不獨貯妻兒自覺年侵身力衰眼下<lb/>
營求容足地心中准擬掛冠時新昌小院<lb/>
松當户履道幽居竹遶池莫道兩都空有<lb/>
宅林泉風月是家資<lb/>
　　題新居寄宣州崔相公<lb/>
門庭有水巷無塵好稱閑官作主人冷似<lb/>
雀羅雖少客寛於蝸舎足容身踈通竹徑<lb/>
將迎月掃掠莎臺欲待春濟世料君歸未<lb/>
得南園北曲謾為鄰<lb/>
<pb n="KR4c0069_SBCK_053-21b"/>
　　憶杭州梅花因叙舊遊寄蕭恊律<lb/>
三年閑悶在餘杭曾為梅花醉幾塲伍相<lb/>
廟邊繁似雪孤山園裏麗如粧蹋隨遊騎<lb/>
心長惜折贈佳人手亦香賞自初開直至<lb/>
落歡因小飲便成狂薛劉相次埋新隴沈<lb/>
謝雙飛出故郷歌伴酒徒零㪚盡唯殘頭<lb/>
白老蕭郎<lb/>
　　病中辱張常侍題集賢院詩因以繼<lb/>
　　和<lb/>
<pb n="KR4c0069_SBCK_053-22a"/>
天祿閣門開甘泉侍從迴圖書皆帝籍寮<lb/>
友盡仙才騎省通中掖龍樓隔上臺猶憐<lb/>
病宮相詩寄洛陽來<lb/>
　　早春晚歸<lb/>
晚歸騎馬過天津沙白橋紅反照新草色<lb/>
連延多隙地皷聲閑緩少忙人還如南國<lb/>
饒溝水不似西京足路塵金谷風光依舊<lb/>
在無人管領石家春<lb/>
　　贈楊使君<lb/>
<pb n="KR4c0069_SBCK_053-22b"/>
曾嗟放逐同巴峽且喜歸還會洛陽時命<lb/>
到來湏作用功名未立莫思量銀銜叱撥<lb/>
欺風雪金屑琵琶費酒漿更待城東桃李<lb/>
發共君沈醉兩三塲<lb/>
　　贈皇甫庻子<lb/>
何因㪚地共徘徊人道君才我不才騎少<lb/>
馬蹄生易蹶用稀印鏁澁難開妻知年老<lb/>
添衣絮婢報天寒撥酒醅更愧小胥諮拜<lb/>
表單衫衝雪夜深來<lb/>
<pb n="KR4c0069_SBCK_053-23a"/>
　　池上竹下作<lb/>
穿籬遶舎碧逶迤十畝閑居半是池食飽<lb/>
䆫閒新睡後脚輕林下獨行時水能性淡<lb/>
為吾友竹解心虚即我師何必悠悠世人<lb/>
上勞心費目覓親知<lb/>
　　閑出覔春戯贈諸郎官<lb/>
年來數出覓風光亦不全閑亦不忙放鞚<lb/>
體安騎穏馬隔袍身暖照晴陽迎春日日<lb/>
添詩思送老時時放酒狂除却髭鬚白一<lb/>
<pb n="KR4c0069_SBCK_053-23b"/>
色其餘未伏少年郎<lb/>
　　别春爐<lb/>
煖閤春初入温爐興稍闌晚風猶冷在夜<lb/>
火且留看獨宿相依乆多情欲别難誰能<lb/>
共天語長遣四時寒<lb/>
　　汎小䑳二首<lb/>
水一塘䑳一隻䑳頭漾漾知風起䑳背蕭<lb/>
蕭聞雨滴醉卧舩中欲醒時忽疑身是江<lb/>
南客<lb/>
<pb n="KR4c0069_SBCK_053-24a"/>
船緩進水平流一莖竹篙剔船尾兩幅青<lb/>
幕幅船頭亞竹亂藤多照岸如從鳯口向<lb/>
湖州<lb/>
　　夢行簡<lb/>
天氣妍和水色鮮閑吟獨歩小橋邊池塘<lb/>
草緑無佳句虚卧春䆫夢阿憐<lb/>
　　題新居呈王尹兼簡府中三掾<lb/>
弊宅湏重蓇貧家乏羨財橋憑川守造樹<lb/>
倩府寮栽朱板新猶濕紅英暖漸開仍期<lb/>
<pb n="KR4c0069_SBCK_053-24b"/>
更攜酒倚檻看花來<lb/>
　　雲和<lb/>
非琴非瑟亦非箏撥柱推絃調未成欲㪚<lb/>
白頭千萬恨秖銷紅袖兩三聲<lb/>
　　春老<lb/>
欲隨年少強遊春自覺風光不屬身歌舞<lb/>
屏風花障上幾時曾畫白頭人<lb/>
　　春雪過皇甫家<lb/>
晚來籃轝雪中迴喜遇君家門正開唯要<lb/>
<pb n="KR4c0069_SBCK_053-25a"/>
主人青眼待琴詩談笑自將來<lb/>
　　崔侍御以孩子三日示其所生詩見<lb/>
　　示因以二絶和之<lb/>
洞房門上掛桑弧香水盆中浴鳳鶵還似<lb/>
初生三二魄常娥滿月即成珠<lb/>
愛惜肯將同寳玉喜歡應勝得王侯弄璋<lb/>
詩句多才思愁殺無兒老鄧攸<lb/>
　　與皇甫庻子同遊城東<lb/>
閑遊何必多徒侶相勸時時舉一杯博望<lb/>
<pb n="KR4c0069_SBCK_053-25b"/>
苑中無職役建春門外足池臺緑油剪葉<lb/>
蒲新長紅蠟粘枝杏欲開白馬朱衣兩宫<lb/>
相可憐天氣出城來<lb/>
　　洛城東花下作<lb/>
記得舊詩章花多數洛陽及逢枝似雪已<lb/>
是鬢成霜向後光隂促從前事意忙無因<lb/>
重年少何計駐時芳欲送愁離面須傾酒<lb/>
入腸白頭無藉在醉倒亦何妨<lb/>
　　晚春寄微之并崔湖州<lb/>
<pb n="KR4c0069_SBCK_053-26a"/>
洛陽陌上少交親履道城邊欲暮春崔在<lb/>
呉興元在越出門騎馬覓何人<lb/>
　　城東閑行因題尉遲司業水閣<lb/>
閑遶洛陽城無人知姓名病乗籃轝出老<lb/>
著茜衫行處處花相引時時酒一傾借君<lb/>
溪閣上醉詠兩三聲<lb/>
　　寄皇甫七<lb/>
盡夏愛吾廬陶潛語不虚花樽飄落酒風<lb/>
案展開書鄰女偷新果家僮漉小魚不知<lb/>
<pb n="KR4c0069_SBCK_053-26b"/>
皇甫七池上興如何<lb/>
　　訪皇甫七<lb/>
上馬行數里逢花傾一杯更無停泊處還<lb/>
是覓君來<lb/>
白氏文集卷第五十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_068-1a"/>
白氏文集卷第六十八<lb/>
　律詩　一百首<lb/>
　　病中詩十五首　并序<lb/>
開城巳未歲余蒲柳之年六十有八冬十<lb/>
月甲寅且始得風痺之疾體癏目眩左足<lb/>
不支盖老病相乗時而至耳余早棲心釋<lb/>
梵浪跡老㽵因疾觀身果有所得何則外<lb/>
形骸而内忘憂患先禪觀而後順毉治旬<lb/>
月以還厥疾少閒杜門高枕澹然安閑吟<lb/>
<pb n="KR4c0069_SBCK_068-1b"/>
諷興來亦不能遏因成十五首題爲病中<lb/>
詩且貽所知兼用自廣昔劉公幹病漳浦<lb/>
謝康樂卧臨川咸有篇章抒詠其志今引<lb/>
而序之者慮不知我者或加誚焉<lb/>
　　初病風<lb/>
六十八衰翁乗衰百疾攻杇株難免蠹空<lb/>
穴易來風肘痺宜生柳頭旋劇轉蓬恬然<lb/>
不動處虛白在胷中<lb/>
　　枕上作<lb/>
<pb n="KR4c0069_SBCK_068-2a"/>
風疾侵凌臨老頭血凝筋滯不調柔甘從<lb/>
此後支離卧頼是從前爛熳遊迴思往事<lb/>
紛如夢轉覺餘生杳若浮浩氣自能充静<lb/>
室驚飊何必蕩虛舟腹空先進松花酒膝<lb/>
冷重裝桂布裘若問樂天憂病否樂天知<lb/>
命了無憂<lb/>
　　答閑上人來問因何風疾<lb/>
一床方丈向陽開勞動文殊問疾來欲界<lb/>
凡夫何足道四禪天始免風灾<lb/>
<pb n="KR4c0069_SBCK_068-2b"/>
　　病中五絶<lb/>
世間生老病相隨此事心中乆自知今日<lb/>
行年將七十猶湏慙愧病來遲<lb/>
方寸成灰鬢作絲假如強健亦何爲家無<lb/>
憂累身無事正時安閑好病時<lb/>
李君墓上松應拱元相池頭竹盡枯多幸<lb/>
樂天今始病不知合要苦治無<lb/>
目昏思寢即安眠足軟妨行便坐禪身作<lb/>
醫王心是藥不勞和扁到門前<lb/>
<pb n="KR4c0069_SBCK_068-3a"/>
交親不要苦相憂亦擬時時強出遊但有<lb/>
心情何用脚陸乗肩輿水乗舟<lb/>
　　送嵩客<lb/>
登山臨水分無期泉石烟霞今屬誰君到<lb/>
嵩陽吟此句與敎三十六峯知<lb/>
　　罷灸<lb/>
病身佛說將何喻變滅須臾豈不聞莫遣<lb/>
浄名知我笑休將火艾灸浮雲<lb/>
　　賣駱馬<lb/>
<pb n="KR4c0069_SBCK_068-3b"/>
五年花下醉騎行臨賣迴頭嘶一聲項籍<lb/>
顧騅猶解歎樂天別駱豈無情<lb/>
　　別柳枝<lb/>
兩枝楊柳小樓中嫋娜多年伴醉翁明日<lb/>
放歸歸去後世間應不要春風<lb/>
　　就煖偶酌戲諸詩酒舊侶<lb/>
仾屏軟褥卧藤牀舁向前軒就日陽一足<lb/>
任他爲外物三盃自要沃中腸頭風若見<lb/>
詩應愈齒折仍誇笑不妨細酌徐吟猶得<lb/>
<pb n="KR4c0069_SBCK_068-4a"/>
在舊遊未必便相忘<lb/>
　　歲暮呈思黯相公皇甫朗之及夢得<lb/>
　　尚書<lb/>
歲暮皤然一老夫十分流輩九分無莫嫌<lb/>
身病人扶侍猶勝無身可遣扶<lb/>
　　自解<lb/>
房傅往世爲禪客王道前生應畫師我亦<lb/>
定中觀宿命多生債負是歌詩不然何故<lb/>
狂吟詠病後多扵未病時<lb/>
<pb n="KR4c0069_SBCK_068-4b"/>
　　歲暮病懷贈夢得<lb/>
十年四海故交親零落唯殘兩病身共遣<lb/>
數奇從是命同敎歩蹇有何因眼隨老減<lb/>
嫌長夜體待陽舒望早春新樂堂前舊池<lb/>
上相過亦不要他人<lb/>
　　雪後過集賢裴令公舊宅有感<lb/>
梁王捐舘後枚叟過門時有淚人還泣無<lb/>
情雪不知臺亭留盡在客賔㪚何之唯有<lb/>
蕭條鴈時來下故池<lb/>
<pb n="KR4c0069_SBCK_068-5a"/>
　　酬夢得貧居詠懷見贈<lb/>
歲隂生計兩蹉跎相頋悠悠醉且歌厨冷<lb/>
難留烏止屋門閑可與雀張羅病添㽵舄<lb/>
今聲苦貧欠韓康藥債多日望揮金賀新<lb/>
命俸錢依舊又如何<lb/>
　　酬夢得見喜疾瘳<lb/>
暖卧摩緜褥寒傾藥酒螺昏昏布裘底病<lb/>
醉睡相和末疾徒云爾餘年有幾何湏知<lb/>
差與否相去校無多<lb/>
<pb n="KR4c0069_SBCK_068-5b"/>
　　夜聞箏中彈瀟湘送神曲感舊<lb/>
縹緲巫山女歸來七八年殷勤湘水曲留<lb/>
在十三絃苦調吟還出深情咽不傳萬重<lb/>
雲水思今夜月明前<lb/>
　　感蘇州舊舫<lb/>
畫梁朽折紅䆫破獨立池邊盡日看守得<lb/>
蘇州船舫爛此身爭合不衰殘<lb/>
　　感舊石上字<lb/>
閑撥船行尋舊池幽情往事復誰知太湖<lb/>
<pb n="KR4c0069_SBCK_068-6a"/>
石上鐫三字十五年前陳結之<lb/>
　　見敏中初到邠寧秋日登城樓詩詩<lb/>
　　中頗多郷思因以寄和<lb/>
想爾到邊頭蕭條正值秋二年貧御史八<lb/>
月古邠州絲管聞雖樂風沙見亦愁望郷<lb/>
心若苦不用數登樓<lb/>
　　齋戒<lb/>
每因齋戒斷葷腥漸覺塵勞染愛輕六賊<lb/>
定知無氣色三尸應恨少恩情酒魔降伏<lb/>
<pb n="KR4c0069_SBCK_068-6b"/>
終湏盡詩債塡還亦欲平從此始堪爲弟<lb/>
子竺乾師是古先生<lb/>
　　戲禮經老僧<lb/>
香火一爐燈一盞白頭夜禮佛名經何年<lb/>
飲著聲門酒直到如今醉未醒<lb/>
　　近見慕巢尚書詩中屢有歎老思退<lb/>
　　之意又扵洛下新置郊居然寵寄方<lb/>
　　深歸心太速因以長句戲而諭之<lb/>
近見詩中歎白鬚遥知閫外憶東都烟霞<lb/>
<pb n="KR4c0069_SBCK_068-7a"/>
偷眼窺來乆富貴粘身擺得無新置林園<lb/>
猶濩落未終婚嫁且踟蹰應湏待到懸車<lb/>
歲然可東歸伴老夫<lb/>
　　對鏡偶吟贈張道士抱元<lb/>
閑來對鏡自思量年自衰殘分所當白髮<lb/>
萬莖何所恠丹砂一粒不曾甞眼昏乆𬒳<lb/>
書科理肺渴多因酒損傷今日逢師雖巳<lb/>
晚枕中治老有何方<lb/>
　　病入新正<lb/>
<pb n="KR4c0069_SBCK_068-7b"/>
枕上驚新歲花前念舊歡是身老所逼非<lb/>
意病相干風月情猶在盃觴興漸闌便休<lb/>
心未伏更試一春看<lb/>
　　卧疾來早晚<lb/>
卧疾來早晚懸懸將十旬婢能尋本草犬<lb/>
不吠醫人酒罋全生醭歌筵半委塵風光<lb/>
還欲好爭向枕前春<lb/>
　　強起迎春戲寄思黯<lb/>
杖策人扶廢病身晴和強起一迎春他時<lb/>
<pb n="KR4c0069_SBCK_068-8a"/>
蹇跛縱行得笑殺平原樓上人<lb/>
　　夢得前所酬篇有錬盡羙少年之句<lb/>
　　因思往事兼詠今懷重以長句答之<lb/>
錬盡少年成白首憶初相識到今朝昔饒<lb/>
春桂長先折今伴寒松最後凋生事縱貧<lb/>
猶可過風情雖老未全銷聲華寵命人皆<lb/>
得若箇如君歷七朝<lb/>
　　病後寒食<lb/>
故紗絳帳舊青氊藥酒醺醺引醉眠斗藪<lb/>
<pb n="KR4c0069_SBCK_068-8b"/>
弊袍春晚後摩挲病脚日陽前行無筋力<lb/>
㝷山水坐少精神聽管絃抛擲風光負寒<lb/>
食曾來未省似今年<lb/>
　　老病相仍以詩自解<lb/>
榮枯憂喜與彭殤都似人間戲一塲虫臂<lb/>
䑕肝猶不恠雞膚鶴髮復何傷昨因風發<lb/>
甘長往今遇陽和又小康還似遠行裝束<lb/>
了遲迴且住亦何妨<lb/>
　　皇甫郎中親家翁赴任綘州宴送出<lb/>
<pb n="KR4c0069_SBCK_068-9a"/>
　　城贈別<lb/>
慕賢入室交先定結援通家好復成新婦<lb/>
不嫌貧活計嬌孫同慰老心情洛橋歌酒<lb/>
今朝㪚綘路風烟幾日行欲識離群相戀<lb/>
意爲君扶病岀都城<lb/>
　　春暖<lb/>
風痺宜和暖春來脚校輕鸎留花下立鶴<lb/>
引水邊行髮少嫌巾重顔衰訝鏡明不論<lb/>
親與故自亦昧平生<lb/>
<pb n="KR4c0069_SBCK_068-9b"/>
　　殘春晚起伴客笑談<lb/>
掩戸下簾朝睡足一聲黃鳥報殘春披衣<lb/>
岸幘日高起兩角青衣扶老身策杖強行<lb/>
過里巷引盃閑酌伴親賔莫言病後妨談<lb/>
笑猶恐多於不病人<lb/>
　　送唐州崔使君侍親赴任<lb/>
連持使節歷專城獨賀崔侯最慶榮烏府<lb/>
一抛霜簡去朱輪四從板輿行發時正許<lb/>
沙鷗送到日方乗竹馬迎唯慮郡齋賔友<lb/>
<pb n="KR4c0069_SBCK_068-10a"/>
少數盃春酒共誰傾<lb/>
　　春晚詠懷贈皇甫朗之<lb/>
艶陽時節又蹉跎遲暮光隂復若何一歲<lb/>
中分春日少百年通計老時多多中更𬒳<lb/>
愁牽引少裏兼遭病折磨頼有銷憂治悶<lb/>
藥君家濃酎我狂歌<lb/>
　　春盡日宴罷感事獨吟<lb/>
五年三月今朝盡客㪚筵空獨掩扉病與<lb/>
樂天相伴住春隨樊子一時歸閑聽鸎語<lb/>
<pb n="KR4c0069_SBCK_068-10b"/>
移時立思逐楊花觸處飛金帶縋腰衫委<lb/>
地年年衰瘦不勝衣<lb/>
　　病中辱崔宣城長句見寄兼有觥綺<lb/>
　　之贈因以四韻揔而酬之<lb/>
劉楨病發經春卧謝眺詩來盡日吟三道<lb/>
舊誇收片玉一章新喜獲雙金信題霞綺<lb/>
緘情重酒試銀觥表分深科第門生滿霄<lb/>
漢歲寒少得似君心<lb/>
　　前有別柳枝絶句夢得繼和云春盡<lb/>
<pb n="KR4c0069_SBCK_068-11a"/>
　　絮飛留不得隨風好去落誰家又復<lb/>
　　戲答<lb/>
柳老春深日又斜任他飛向別人家誰能<lb/>
更學孩童戲㝷逐春風捉柳花<lb/>
　　池上早夏<lb/>
水積春塘晚隂交夏木繁舟船如野渡籬<lb/>
落似江村静拂琴牀席香開酒庫門慵閑<lb/>
無一事時弄小嬌孫<lb/>
　　談氏外孫生三日喜是男偶吟成篇<lb/>
<pb n="KR4c0069_SBCK_068-11b"/>
　　兼戲呈夢得<lb/>
玉牙珠顆卜男兒羅薦蘭湯浴罷時芣苢<lb/>
春來盈女手梧桐老去長孫枝慶傳媒氏<lb/>
鷰先賀喜報談家烏預知明日貧翁具雞<lb/>
黍應湏詶賽引鶵詩<lb/>
　　開成大行皇帝挽歌詞四首<lb/>
御宇恢皇化傳家叶至公華夷臣妾内堯<lb/>
舜弟兄中制度移氓俗文章變國風開成<lb/>
與貞觀實錄事多同<lb/>
<pb n="KR4c0069_SBCK_068-12a"/>
　　又一首<lb/>
晏駕辭雙闕靈儀岀九衢上雲歸碧落下<lb/>
席葬蒼梧蓂晩餘堯曆龜新啓夏圖三朝<lb/>
聮棣蕚從古帝王無<lb/>
　　又一首<lb/>
嚴恭七月禮哀慟萬人心地感騰秋氣天<lb/>
愁結夕隂鼎湖龍漸遠濛汜曰初沉唯有<lb/>
雲韶樂長留治世音<lb/>
　　又一首<lb/>
<pb n="KR4c0069_SBCK_068-12b"/>
化成同軌表清平恩結連枝感聖明帝與<lb/>
九齡雖吉夢山呼萬歲是虛聲月低儀仗<lb/>
辭蘭路風引笳簫入柏城老病龍髯攀不<lb/>
及東周退傅最傷情<lb/>
　　時熱少見客因詠所懷<lb/>
冠櫛心多懶逢迎興漸微况當時熱甚幸<lb/>
遇客來稀濕灑池邊地涼開竹下扉露牀<lb/>
青篾簟風架白蕉衣院静留僧宿樓空放<lb/>
妓歸衰殘強勸宴此事乆知非<lb/>
<pb n="KR4c0069_SBCK_068-13a"/>
　　宣州崔大夫閣老忽以近詩數十首<lb/>
　　見示吟諷之下竊有所喜因成長句<lb/>
　　寄題郡齋<lb/>
謝玄暉殁吟聲寢郡閣寥寥筆硯閑無復<lb/>
新詩題壁上虚敎遠岫列䆫間忽驚歌雪<lb/>
今朝至必恐文星昨夜還再喜宣城章句<lb/>
動飛觴遥賀敬亭山<lb/>
　　足疾<lb/>
足疾無加亦不瘳緜春歷夏復經秋開顔<lb/>
<pb n="KR4c0069_SBCK_068-13b"/>
且酌樽中酒代歩多乗池上舟幸有眼前<lb/>
衣食在兼無身後子孫憂應湏學取陶彭<lb/>
澤但委心形任去留<lb/>
　　晚池汎舟遇景成詠贈呂處士<lb/>
岸淺橋平池面寛飄然輕棹汎澄瀾風宜<lb/>
扇引開懷入樹礙舟行仰卧看別境客稀<lb/>
知不易能詩人少詠應難唯憐呂叟時相<lb/>
伴同把磻溪舊釣竿<lb/>
　　夢微之<lb/>
<pb n="KR4c0069_SBCK_068-14a"/>
夜來携手夢同遊晨起盈巾淚莫收漳浦<lb/>
老身三度病咸陽宿草八迴秋君埋泉下<lb/>
泥銷骨我寄人間雪滿頭阿衞韓郎相次<lb/>
去夜臺茫昧得知不<lb/>
　　感秋詠意<lb/>
炎涼遷次速如飛又脫生衣著熟衣遶壁<lb/>
暗蛩無限思戀巢寒鷰未能歸湏知流輩<lb/>
年年失莫歎衰容日日非舊語相傳聊自<lb/>
慰世間七十老人稀<lb/>
<pb n="KR4c0069_SBCK_068-14b"/>
　　老病幽獨偶吟所懷<lb/>
眼漸昏昏耳漸聾滿頭霜雪半身風巳將<lb/>
心出浮雲外猶寄形扵逆旅中觴詠罷來<lb/>
賔閤閉笙歌㪚後妓房空世縁俗念消除<lb/>
盡別是人間清浄翁<lb/>
　　和楊尚書罷相後夏日遊永安水亭<lb/>
　　兼招本曹楊侍郎同行<lb/>
道行無喜退無憂舒卷如雲得自由良冶<lb/>
動時爲哲匠巨川濟了作虚舟竹亭隂合<lb/>
<pb n="KR4c0069_SBCK_068-15a"/>
偏宜夏水檻風涼不待秋遥愛翩翩雙紫<lb/>
鳳入同官署出同遊<lb/>
　　在家岀家<lb/>
衣食支分婚嫁畢從今家事不相仍夜眠<lb/>
身是投林鳥朝飯心同乞食僧清唳數聲<lb/>
松下鶴寒光一點付間燈中宵入定跏趺<lb/>
坐女喚妻呼多不應<lb/>
　　夜凉<lb/>
露白風清庭戸涼老人先著夾衣裳舞腰<lb/>
<pb n="KR4c0069_SBCK_068-15b"/>
歌䄂抛何處唯對無絃琴一張<lb/>
　　繼之尚書自余病來寄遺非一又蒙<lb/>
　　覽醉吟先生傳題詩以羙之今以此<lb/>
　　篇用伸詶謝<lb/>
衰殘與世日相踈惠好唯君分有餘茶藥<lb/>
贈多因病乆衣裳寄早及寒初交情鄭重<lb/>
金相似詩韻清鏘玉不如醉傳狂言人盡<lb/>
笑獨知我者是尚書<lb/>
　　五年秋病後獨宿香山寺三絶句<lb/>
<pb n="KR4c0069_SBCK_068-16a"/>
經年不到龍門寺今夜何人知我情還向<lb/>
暢師房裏宿新秋月色舊灘聲<lb/>
飮徒歌伴今何在雨㪚雲飛盡不迴從此<lb/>
香山風月夜秖應長是一身來<lb/>
石盆泉畔石樓頭十二年來晝夜遊更過<lb/>
今年年七十假如無病亦宜休<lb/>
　　題香山新經堂招僧<lb/>
烟滿秋堂月滿庭香花漠漠磬泠泠誰能<lb/>
來此㝷眞諦白老新開一藏經<lb/>
<pb n="KR4c0069_SBCK_068-16b"/>
　　偶題鄧翁<lb/>
偶因携酒尋村客聊復廻車訪薜蘿宜值<lb/>
雪寒相慰問不妨春暖更經過翁居山下<lb/>
年空老我得人間事校多一種共翁頭似<lb/>
雪翁無衣食又如何<lb/>
　　早入皇城贈王留守僕射<lb/>
津橋殘月曉沈沈風露淒清禁署深城柳<lb/>
宮槐謾揺落悲愁不到貴人心<lb/>
　　寄題廬山舊草堂兼呈二林寺道侶<lb/>
<pb n="KR4c0069_SBCK_068-17a"/>
三十年前草堂主而今雖在鬢如絲登山<lb/>
尋水應無力不似江州司馬時漸伏酒魔<lb/>
休放醉猶殘口業未抛詩君行過到鑪峯<lb/>
下爲報東林長老知<lb/>
　　改業<lb/>
先生老去飮無興居士病來閑有餘猶覺<lb/>
醉吟多放逸不如禪坐更清虚柘枝紫袖<lb/>
敎丸藥羯鼓蒼頭遣種𬞞却𬒳山僧戲相<lb/>
問一時改業意何如<lb/>
<pb n="KR4c0069_SBCK_068-17b"/>
　　山下留别佛光和尚<lb/>
勞師送我下山行此別何人識此情我巳<lb/>
七旬師九十當知後會在他生<lb/>
　　山中五絶句　遊嵩陽見五物名有<lb/>
　　所感感興不同隨興而吟因成五絶<lb/>
　　嶺上雲<lb/>
嶺上白雲朝未㪚田中青麥旱將枯自生<lb/>
自滅成何事能逐東風作雨無<lb/>
　　石上苔<lb/>
<pb n="KR4c0069_SBCK_068-18a"/>
漠漠班班石上苔幽芳静緑絶纎埃路傍<lb/>
凡草榮遭遇曾得七香車輾來<lb/>
　　林下樗<lb/>
香檀文桂苦鵰鐫生理何曾得自全知有<lb/>
無材老樗否一枝不損盡天年<lb/>
　　澗中魚<lb/>
海水桑田欲變時風濤翻覆沸天池鯨吞<lb/>
蛟闘波成血深澗游魚樂不知<lb/>
　　洞中蝙蝠<lb/>
<pb n="KR4c0069_SBCK_068-18b"/>
千年䑕化白蝙蝠黒洞深藏避網羅遠害<lb/>
全身誠得計一生幽暗又如何<lb/>
　　自戲三絶句　閑卧獨吟無人詶和<lb/>
　　聊假身心相戲往復偶成三章<lb/>
　　心問身<lb/>
心問身云何泰然嚴冬煖𬒳日高眠放君<lb/>
快活知恩否不早朝來十一年<lb/>
　　身報心<lb/>
心是身王身是宮君今居在我宮中是君<lb/>
<pb n="KR4c0069_SBCK_068-19a"/>
家舎君須愛何事論恩自說功<lb/>
　　心重答身<lb/>
因我踈慵休罷早遣君安樂歲時多世間<lb/>
老苦人何限不放君閑奈我何<lb/>
　　會昌元年春五絶句<lb/>
　　病後喜過劉家<lb/>
忽憶前年初病後此生甘分不銜盃誰能<lb/>
料得今春事又向劉家飮酒來<lb/>
　　贈舉之僕射<lb/>
<pb n="KR4c0069_SBCK_068-19b"/>
雞毬餳粥屢開筵談笑謳吟間管絃一月<lb/>
三迴寒食會春光應不負今年<lb/>
　　盧尹賀夢得會中作<lb/>
病聞川守賀筵開起伴尚書飮一盃任意<lb/>
少年長笑我老人自覓老人來<lb/>
　　題朗之槐亭<lb/>
春風可惜無多日家醖唯殘軟半瓶猶望<lb/>
君歸同一醉籃舁早晚入槐亭<lb/>
　　勸夢得酒<lb/>
<pb n="KR4c0069_SBCK_068-20a"/>
誰人功畫麒麟閣何客新投魑魅郷兩處<lb/>
榮枯君莫問殘春更醉兩三塲<lb/>
　　過裴令公宅二絶句<lb/>
風吹楊柳出牆枝憶得同歡共醉時每到<lb/>
集賢坊北過不曾一度不低眉<lb/>
梁王舊館雪濛濛愁殺鄒枚二老翁假使<lb/>
明朝深一尺亦無人到兎園中<lb/>
　　百日假滿少傅官停自喜言懷<lb/>
長告今朝滿十旬從兹蕭灑便終身老嫌<lb/>
<pb n="KR4c0069_SBCK_068-20b"/>
手重抛牙笏病喜頭輕換角巾䟽傅不朝<lb/>
懸組綬尚平無累畢婚姻人言世事何時<lb/>
了我是人間事了人<lb/>
　　旱熱<lb/>
畏景又加旱火雲殊未收籬暄飢有雀池<lb/>
涸渇無鷗岸幘頭仍痛褰裳汗亦流若爲<lb/>
當此日遷客向炎洲<lb/>
　　題崔少尹上林坊新居<lb/>
坊静深居新且幽忽疑縮地到滄洲宅東<lb/>
<pb n="KR4c0069_SBCK_068-21a"/>
籬缺嵩峯出堂後門開洛水流高下三層<lb/>
盤野徑沿洄十里汎漁舟若能爲客烹雞<lb/>
黍願伴田蘇日日遊<lb/>
　　新澗亭<lb/>
煙蘿初合澗新開閑上西亭日幾迴老病<lb/>
歸山應未得且移泉石就身來<lb/>
　　對酒有懷寄李十九郎中<lb/>
往年江外抛桃葉去歲樓中別柳枝寂寞<lb/>
春來一盃酒此情唯有李君知吟君舊句<lb/>
<pb n="KR4c0069_SBCK_068-21b"/>
情難忘風月何時是盡時<lb/>
　　楊六尚書頻寄新詩詩中多有思閑<lb/>
　　相就之志因書鄙意報而諭之<lb/>
君年殊未及懸車未合將閑逐老夫身健<lb/>
正宜金印綬位高方稱白髭鬚若論塵事<lb/>
何由了但問雲心自在無進退是非俱是<lb/>
夢丘中闕下亦何殊<lb/>
　　偶吟自慰兼呈夢得<lb/>
且喜同年滿七旬莫嫌衰病莫嫌貧巳爲<lb/>
<pb n="KR4c0069_SBCK_068-22a"/>
海内有名客又占世間長命人耳裏聲聞<lb/>
新將相眼前失盡故交親尊榮富夀難兼<lb/>
得閑坐思量最要身<lb/>
　　寄潮州繼之<lb/>
相府潮陽俱夢中夢中何者是窮通他時<lb/>
事過方應悟不獨榮空辱亦空<lb/>
　　雪暮偶與夢得同致仕裴賔客王尚<lb/>
　　書飮<lb/>
黃昏慘慘雪霏霏白首相歡醉不歸四箇<lb/>
<pb n="KR4c0069_SBCK_068-22b"/>
老人三百歲人間此會亦應稀<lb/>
　　雪朝乗興欲詣李司徒留守先以五<lb/>
　　韻戲之<lb/>
寒夜生酒思暁雪引詩情熱飮一兩盞冷<lb/>
吟三五聲鋪花憐地凍銷玉畏天晴好拂<lb/>
烏巾出宜披鶴氅行梁園應有興無不召<lb/>
鄒生<lb/>
　　贈思黯<lb/>
爲憐清淺愛潺湲一日三廻到水邊若道<lb/>
<pb n="KR4c0069_SBCK_068-23a"/>
歸仁灘更好主人何故別三年<lb/>
　　聽歌六絶句<lb/>
　　聽都子歌<lb/>
都子新歌有性靈一聲格轉巳堪聽更聽<lb/>
唱到常娥字猶有樊家舊典刑<lb/>
　　樂世<lb/>
管急絃繁拍漸稠緑腰宛轉曲終頭誠知<lb/>
樂世聲聲樂老病人聽未免愁<lb/>
　　水調<lb/>
<pb n="KR4c0069_SBCK_068-23b"/>
五言一遍最殷勤調少情多似有因不會<lb/>
當時翻曲意此聲腸斷爲何人<lb/>
　　想夫憐<lb/>
玉管朱絃莫急催客聽歌送十分盃長愛<lb/>
夫憐第二句請君重唱夕陽開<lb/>
　　何滿子<lb/>
世傳滿子是人名臨就刑時曲始成一曲<lb/>
四詞歌八疊從頭便是斷腸聲<lb/>
　　離別難詞<lb/>
<pb n="KR4c0069_SBCK_068-24a"/>
緑楊陌上送行人馬去車廻一望塵不覺<lb/>
別時紅淚盡歸來無可可霑巾<lb/>
　　閑樂<lb/>
坐安卧穏轝平肩倚杖披衫遶四邊空腹<lb/>
三盃卯後酒曲肱一覺醉中眠更無忙苦<lb/>
吟閑樂恐是人間自在天<lb/>
白氏文集卷第六十八<lb/>
<pb n="KR4c0069_SBCK_068-24b"/>
<pb n="KR4c0069_SBCK_068-24b"/>
</p>
<p>
</p>
  </div>
</body>
</text>
</TEI>
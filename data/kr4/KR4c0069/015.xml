<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_015-1a"/>
白氏文集巻第十五<lb/>
　律詩　五言　七言　自兩韻至一百<lb/>
　韻　凡一百首<lb/>
　　渭村退居寄禮部崔侍郎翰林錢舎<lb/>
　　人詩一百韻<lb/>
聖代元和嵗閑居渭水陽不才甘命舛多<lb/>
幸遇時康朝野分倫序賢愚定否臧重文<lb/>
踈卜式尚少棄馮唐由是推天運從兹樂<lb/>
性塲籠禽放高翥霧豹得深藏世慮休相<lb/>
<pb n="KR4c0069_SBCK_015-1b"/>
擾身謀且自强猶須務衣食未免事農桑<lb/>
薙草通三徑開田占一坊晝扉肩白版夜<lb/>
碓搗黃粱隟地治塲圃閑時糞土疆枳籬<lb/>
編刺夹薤壟擘科秧穡力嫌身病農心願<lb/>
嵗穰朝衣典盃酒佩劒博牛羊困倚栽松<lb/>
鍤飢提採蕨筐引泉來後㵎移竹下前岡<lb/>
生計雖勤苦家資甚渺茫塵埃常滿甑錢<lb/>
帛少盈囊弟病仍扶杖妻愁不出房傳衣<lb/>
念繿褸舉案笑糟糠犬吠村胥鬧蟬鳴織<lb/>
<pb n="KR4c0069_SBCK_015-2a"/>
婦忙納租看縣帖輸粟問軍倉夕歇攀村<lb/>
樹秋行繞野塘雲容隂慘澹月色冷悠揚<lb/>
蕎麥鋪花白棠棃間葉黃早寒風摵摵新<lb/>
霽月蒼蒼園菜迎霜死庭蕪過雨荒簷空<lb/>
愁宿鷰壁闇思啼螿眼為看書損肱因運<lb/>
甓傷病骸渾似木老鬢欲成霜少睡知年<lb/>
長端憂覺夜長舊遊多廢忘往事偶思量<lb/>
忽憶煙霄路常陪劒履行登朝思檢束入<lb/>
閣學趨蹌命偶風雲㑹恩覃雨露霶沾枯<lb/>
<pb n="KR4c0069_SBCK_015-2b"/>
發枝葉磨鈍起鋒鋩崔閤連鑣騖錢兄接<lb/>
翼翔齊竽混韶夏燕石厠琳琅同日升金<lb/>
馬分宵直未央共詞加寵命合表謝恩光<lb/>
厩馬驕初跨天厨味始嘗朝晡頒餅餌寒<lb/>
暑賜衣裳對秉鵝毛筆俱含雞舌香青縑<lb/>
衾薄絮朱裏幕高張晝食恒連案宵眠每<lb/>
並牀差肩承詔㫖連署進封章起草偏同<lb/>
視疑文最共詳滅私容㸃竄窮理辯毫芒<lb/>
便共輸肝膽何曾異肺腸愼微㕘石奮决<lb/>
<pb n="KR4c0069_SBCK_015-3a"/>
密與張湯禁闥青交瑣宫垣紫界墻井欄<lb/>
排菡萏簷瓦鬭鴛鴦樓額題鳷鵲池心浴<lb/>
鳳凰風枝萬年動溫樹四時芳宿露凝金<lb/>
掌晨暉上壁璫砌筠塗緑粉庭果滴紅漿<lb/>
曉從朝興慶春陪宴栢梁傳呼鞭索索拜<lb/>
舞珮鏘鏘仙仗環雙闕神兵闢兩廂火飜<lb/>
紅尾斾水卓白竿槍滉瀁經魚藻深沈近<lb/>
浴堂分庭皆命婦對院即儲皇貴主冠浮<lb/>
動親王轡閙裝金鈿相照耀朱紫間熒煌<lb/>
<pb n="KR4c0069_SBCK_015-3b"/>
毬簇桃花騎歌巡竹葉觴窪銀中貴帶昂<lb/>
黛内人粧賜褉東城下頒酺曲水傍樽罍<lb/>
分聖酒妓樂借仙倡淺酌看紅藥徐吟把<lb/>
緑楊宴迴過御陌行歇入僧房白鹿原東<lb/>
脚青龍寺北廊望春花景暖避暑竹風涼<lb/>
下直閑如社尋芳醉似狂有時還後到無<lb/>
處不相將雞鶴初雖雜蕭蘭久乃彰來燕<lb/>
隗貴重去魯孔恓遑聚㪚期難定飛沈勢<lb/>
不常五年同晝夜一别似參商屈折孤生<lb/>
<pb n="KR4c0069_SBCK_015-4a"/>
竹銷摧百錬鋼途窮任憔悴道在肯慞惶<lb/>
尚念遺簪折仍憐病雀瘡䘏寒分賜帛救<lb/>
餒減餘粮藥物來盈裹書題寄滿箱殷勤<lb/>
翰林主珍重禮闈郎喣沫誠多謝摶扶豈<lb/>
所望提攜勞氣力吹簸不飛揚拙劣才何<lb/>
用龍鍾分自當粧嫫徒費黛磨甋詎成璋<lb/>
習隠將時背干名與道妨外身宗老氏齊<lb/>
物學蒙莊踈放遺千慮愚蒙守一方樂天<lb/>
無怨歎倚命不劻勷憤懣胷須豁交加臂<lb/>
<pb n="KR4c0069_SBCK_015-4b"/>
莫攘珠沉猶是寶金躍未為祥泥尾休搖<lb/>
掉灰心罷激昂漸閑親道友因病事醫王<lb/>
息亂歸禪定存神入坐亡斷癡求慧劒濟<lb/>
苦得慈航不動為吾志無何是我鄉可憐<lb/>
身與世從此兩相忘<lb/>
　　酬盧祕書二十韻<lb/>
謬歷文塲選慙非翰苑才雲霄高蹔致毛<lb/>
羽弱先摧識分忘軒冕知歸返草萊杜陵<lb/>
書積蠧豐獄劒生苔晦厭鳴雞雨春驚震<lb/>
<pb n="KR4c0069_SBCK_015-5a"/>
蟄雷舊恩收墜履新律動寒灰鳳詔容徐<lb/>
起鵷行許重陪衰顏雖拂拭蹇步尚仾徊<lb/>
睡少鐘偏警行遲漏苦催風霜趂朝去泥<lb/>
雪拜陵迴上感君猶念傍慙友或推石頑<lb/>
鐫費力女醜嫁勞媒倐忽青春度奔波白<lb/>
日頽性將時共背病與老俱來聞有蓬壺<lb/>
客知懐𣏌梓材世家標甲地官職滯麟臺<lb/>
筆盡鉛黃㸃詩成錦繡堆嘗思豁雲霧忽<lb/>
喜訪塵埃心為論文合眉因勸善開不勝<lb/>
<pb n="KR4c0069_SBCK_015-5b"/>
珍重意滿袖寫瓊瓌<lb/>
　　題盧祕書夏日新栽竹二十韻<lb/>
湘竹初封植盧生此考槃久持霜節苦新<lb/>
託露根難等度須當砌踈稠要滿欄買憐<lb/>
分薄俸栽稱作閑官葉剪藍羅碎莖抽玉<lb/>
琯端幾聲清淅瀝一簇緑檀欒未夜青嵐<lb/>
入先秋白露團拂肩搖翡翠熨手弄琅玕<lb/>
韻透䆫風起隂鋪砌月殘炎天聞覺冷窄<lb/>
地見疑寛梢動勝搖扇枝仾好挂冠碧籠<lb/>
<pb n="KR4c0069_SBCK_015-6a"/>
煙羃羃珠灑雨珊珊晩籜晴雲展隂芽蟄<lb/>
虺蟠愛從抽馬策惜未截魚竿松韻徒煩<lb/>
聽桃夭不足觀梁慙當室杏臺陋本司蘭<lb/>
撐撥詩人興勾牽酒客歡靜連蘆簟滑凉<lb/>
拂葛衣單豈止消時暑應能保嵗寒莫同<lb/>
凡草木一種夏中看<lb/>
　　渭村酬李二十見寄<lb/>
百里音書何太遲暮秋把得暮春詩柳條<lb/>
緑日君相憶棃葉紅時我始知莫歎學官<lb/>
<pb n="KR4c0069_SBCK_015-6b"/>
貧冷落猶勝村客病支離形容意緒遙看<lb/>
取不似華陽觀裏時<lb/>
　　初授賛善大夫早朝寄李二十助教<lb/>
病身初謁青宫日衰貌新垂白髮年寂寞<lb/>
曹司非熱地蕭條風雪是寒天逺坊早起<lb/>
常侵鼓痩馬行遲苦費鞭一種共君官職<lb/>
冷不如猶得日高眠<lb/>
　　欲與元八卜隣先有是贈<lb/>
平生心迹最相親欲隱墻東不為身明月<lb/>
<pb n="KR4c0069_SBCK_015-7a"/>
好同三徑夜緑楊宜作兩家春每因暫出<lb/>
猶思伴豈得安居不擇隣何獨終身數相<lb/>
見子孫長作隔墻人<lb/>
　　遊城南留元九李二十晚歸<lb/>
老遊春飲莫相違不獨花稀人亦稀更勸<lb/>
殘盃看日影猶應趂得鼓聲歸<lb/>
　　廣宣上人以應制詩見示因以贈之<lb/>
　　詔許上人居安國寺紅樓院以詩供<lb/>
　　奉<lb/>
<pb n="KR4c0069_SBCK_015-7b"/>
道林談論惠休詩一到人天便作師香積<lb/>
筵承紫泥詔昭陽歌唱碧雲詞紅樓許住<lb/>
請銀鑰翠輦陪行蹋玉墀惆悵甘泉曾侍<lb/>
從與君前後不同時<lb/>
　　重過祕書舊房因題長句<lb/>
閣前下馬思徘徊第二房門手自開昔為<lb/>
白面書郎去今作蒼鬚賛善來吏人不識<lb/>
多新補松竹相親是舊栽應有題牆名姓<lb/>
在試將衫袖拂塵埃<lb/>
<pb n="KR4c0069_SBCK_015-8a"/>
　　重到城見元九七絶句<lb/>
容貌一日減一日心情十分無九分每逢<lb/>
陌路猶嗟歎何况今朝是見君<lb/>
　　高相宅<lb/>
青苔故里懐恩地白髮新生抱病身涕淚<lb/>
雖多無哭處永寧門館屬他人<lb/>
　　張十八<lb/>
諌垣幾見遷遺補憲府頻聞轉殿監獨有<lb/>
詠詩張太祝十年不改舊官衘<lb/>
<pb n="KR4c0069_SBCK_015-8b"/>
　　劉家花<lb/>
劉家牆上花還發李士門前草又春處處<lb/>
傷心心始悟多情不及少情人<lb/>
　　裴五<lb/>
莫恠相逢無笑語感今思舊㦸門前張家<lb/>
伯仲偏相似每見清楊一惘然<lb/>
　　仇家酒<lb/>
年年老去歡情少處處春來感事深時到<lb/>
仇家非愛酒醉時心勝醒時心<lb/>
<pb n="KR4c0069_SBCK_015-9a"/>
　　恒寂師<lb/>
舊遊分散人零落如此傷心事幾條㑹逐<lb/>
禪師坐禪去一心滅盡定中消<lb/>
　　靖安北街贈李二十<lb/>
榆莢抛錢柳展眉兩人並馬語行遲還似<lb/>
往年安福寺共君私試却廻時<lb/>
　　重傷小女子<lb/>
學人言語憑牀行嫰似花房<graphic n="KR3575" url="https://raw.githubusercontent.com/kanripo/KR-Gaiji/master/images/KR3575.png" mimeType="image/png"/>似瓊纔知<lb/>
㤙愛迎三嵗未辯東西過一生汝異下殤<lb/>
<pb n="KR4c0069_SBCK_015-9b"/>
應殺禮吾非上聖詎忘情傷心自歎鳩巢<lb/>
拙長墮春雛養不成<lb/>
　　過顏處士墓<lb/>
向墳道徑没荒榛滿室詩書積闇塵厚夜<lb/>
肯教黃壤曉悲風不許白楊春簞瓢顏子<lb/>
生仍促布被黔婁死更貧未㑹悠悠上天<lb/>
意惜將富壽與何人<lb/>
　　題周皓大夫新亭子二十二韻<lb/>
東道常為主南亭别待賔規模何日創景<lb/>
<pb n="KR4c0069_SBCK_015-10a"/>
致一時新廣砌羅紅藥踈䆫䕃緑筠鏁開<lb/>
賔閤曉梯上妓樓春置醴寧三爵加籩過<lb/>
八珍茶香飄紫笋膾縷落紅鱗輝赫車輿<lb/>
鬧珍奇鳥獸馴獼猴看櫪馬鸚鵡喚家人<lb/>
錦額簾高卷銀花盞慢廵勸嘗光禄酒許<lb/>
看洛川神斂翠凝歌黛流香動舞巾裙飜<lb/>
繡鸂鶒梳陷鈿麒麟笛怨音含楚筝嬌語<lb/>
帶秦侍兒催畫燭醉客吐文茵投轄多連<lb/>
夜鳴珂便達晨入朝䊸紫綬待漏擁朱輪<lb/>
<pb n="KR4c0069_SBCK_015-10b"/>
貴介交三事光榮照四鄰甘濃將奉客穏<lb/>
煖不縁身十載歌鐘地三朝節鉞臣愛才<lb/>
心倜儻敦舊禮殷勤門以招賢盛家因好<lb/>
事貧始知豪傑意富貴為交親<lb/>
　　賦得聽邊鴻<lb/>
驚風吹起塞鴻群半拂平沙半入雲為問<lb/>
昭君月下聽何如蘇武雪中聞<lb/>
　　見楊弘貞詩賦因題絶句以自諭<lb/>
賦句詩章妙入神未年三十即無身常嗟<lb/>
<pb n="KR4c0069_SBCK_015-11a"/>
薄命形顦顇若比弘貞是幸人<lb/>
　　病中早春<lb/>
今朝枕上覺頭輕强起堦前試脚行羶膩<lb/>
斷來無氣力風痰惱得少心情暖銷霜瓦<lb/>
津初合寒减氷渠凍不成唯有愁人鬢間<lb/>
雪不隨春盡逐春生<lb/>
　　送人貶信州判官<lb/>
地僻山深古上饒土風貧薄道程遙不唯<lb/>
遷客須恓屑見說居人也寂寥溪畔毒砂<lb/>
<pb n="KR4c0069_SBCK_015-11b"/>
藏水弩城頭枯樹下山魈若於此郡為卑<lb/>
吏刺史廳前又折腰<lb/>
　　曲江醉後贈諸親故<lb/>
郭東丘墓何年客江畔風光幾日春只合<lb/>
殷勤逐盃酒不須踈索向交親中天或有<lb/>
長生藥下界應無不死人除却醉來開口<lb/>
笑世間何事更關身<lb/>
　　和元八侍御升平新居四絶句<lb/>
　　看花屋<lb/>
<pb n="KR4c0069_SBCK_015-12a"/>
忽驚暎樹新開屋却似當簷故種花可惜<lb/>
年年紅似火今春始得屬元家<lb/>
　　累土山<lb/>
堆土漸高山意出終南移入户庭間玉峯<lb/>
藍水應惆悵恐見新山忘舊山<lb/>
　　高亭<lb/>
亭脊太高君莫拆東家留取當西山好看<lb/>
落日斜衘處一片春嵐映半環<lb/>
　　松樹<lb/>
<pb n="KR4c0069_SBCK_015-12b"/>
白金換得青松樹君既先栽我不栽幸有<lb/>
西風易憑仗夜深偷送好聲來<lb/>
　　醉後却寄元九<lb/>
蒲池村裏忩忩别澧水橋邊兀兀迴行到<lb/>
城門殘酒醒萬重離恨一時來<lb/>
　　重寄<lb/>
蕭散弓驚鴈分飛劒化龍悠悠天地内不<lb/>
死㑹相逢<lb/>
　　李十一舎人松園飲小酎酒得元八<lb/>
<pb n="KR4c0069_SBCK_015-13a"/>
　　侍御詩序云在臺中推院有鞠獄之<lb/>
　　苦即事書懐因酬四韻<lb/>
愛酒舎人開小酌能文御史寄新詩亂松<lb/>
園裏醉相憶古栢廳前忙不知早夏我當<lb/>
逃暑日晩衙君是慮囚時唯應清夜無公<lb/>
事新草亭中好一期<lb/>
　　重到華陽觀舊居<lb/>
憶昔初年三十二當時秋思已難堪若為<lb/>
重入華陽院病鬢愁心四十三<lb/>
<pb n="KR4c0069_SBCK_015-13b"/>
　　答勸酒<lb/>
莫恠近來都不飲幾廻因醉却沾巾誰料<lb/>
平生狂酒客如今變作酒悲人<lb/>
　　題王侍御池亭<lb/>
朱門深鏁春池滿岸落薔薇水浸莎畢竟<lb/>
林塘誰是主主人來少客來多<lb/>
　　聽水部呉貟外新詩因贈絶句<lb/>
朱紱仙郎白雪歌和人雖少愛人多明朝<lb/>
與向詩家道水部如今不姓何<lb/>
<pb n="KR4c0069_SBCK_015-14a"/>
　　雨夜憶元九<lb/>
天隂一日便堪愁何況連宵雨不休一種<lb/>
雨中君最苦偏梁閣道向通州<lb/>
　　雨中攜元九詩訪元八侍御<lb/>
微之詩巻憶同開暇日多應不入臺好句<lb/>
無人堪共詠衝泥蹋水就君來<lb/>
　　贈楊祕書巨源<lb/>
早聞一箭取遼城相識雖新有故情清句<lb/>
三朝誰是敵白鬚四海半為兄貧家薙草<lb/>
<pb n="KR4c0069_SBCK_015-14b"/>
時時入痩馬尋花處處行不用更教詩過<lb/>
好折君官職是聲名<lb/>
　　和武相公感韋令公舊池孔雀<lb/>
索寞少顏色池邊無主禽難收帶泥翅易<lb/>
結著人心頂毳落殘碧尾花銷闇金放歸<lb/>
飛不得雲海故巢深<lb/>
　　寄生衣與微之因題封上<lb/>
淺色縠衫輕似霧紡花紗袴薄於雲莫嫌<lb/>
輕薄但知著猶恐通州熱殺君<lb/>
<pb n="KR4c0069_SBCK_015-15a"/>
　　白牡丹<lb/>
白花冷澹無人愛亦占芳名道牡丹應似<lb/>
東宫白賛善被人還喚作朝官<lb/>
　　夢舊<lb/>
别來老大苦修道錬得離心成死灰平生<lb/>
憶念消磨盡昨夜因何入夢來<lb/>
　　戲題盧祕書新移薔薇<lb/>
風動翠條腰嫋娜露垂紅萼淚闌干移他<lb/>
到此須為主不别花人莫使看<lb/>
<pb n="KR4c0069_SBCK_015-15b"/>
　　曲江夜歸聞元八見訪<lb/>
自入臺來見面稀班中遙得揖容輝早知<lb/>
相憶來相訪悔待江頭明月歸<lb/>
　　苦熱題恒寂師禪室<lb/>
人人避暑走如狂獨有禪師不出房可是<lb/>
禪房無熱到但能心靜即身涼<lb/>
　　微之到通州日授館未安見塵壁間<lb/>
　　有數行字讀之即僕舊詩其落句云<lb/>
　　渌水紅蓮一朶開千花百草無顏色<lb/>
<pb n="KR4c0069_SBCK_015-16a"/>
　　然不知題者何人也微之吟歎不足<lb/>
　　因綴一章兼録僕詩本同寄其詩乃<lb/>
　　是十五年前初及第時贈長安妓人<lb/>
　　阿軟絶句𬗟思往事杳若夢中懐舊<lb/>
　　感今因酬長句<lb/>
十五年前似夢遊曾將詩句結風流偶助<lb/>
笑歌嘲阿軟可知傳誦到通州昔教紅袖<lb/>
佳人唱今遣青衫司馬愁惆悵又聞題處<lb/>
所雨淋江館破牆頭<lb/>
<pb n="KR4c0069_SBCK_015-16b"/>
　　得微之到官後書備知通州之事悵<lb/>
　　然有感因成四章<lb/>
來書子細說通州州在山根峽岸頭四面<lb/>
千重火雲合中心一道瘴江流蟲蛇白晝<lb/>
攔官道蚊蟇黃昏撲郡樓何罪遣君居此<lb/>
地天高無處問來由<lb/>
匼匝巓山萬仞餘人家應似甑中居寅年<lb/>
籬下多逢虎亥日沙頭始賣魚衣斑梅雨<lb/>
長須熨米澀畬田不解鉏努力安心過三<lb/>
<pb n="KR4c0069_SBCK_015-17a"/>
考已曾愁殺李尚書<lb/>
人稀地僻醫巫少夏旱秋霖瘴瘧多老去<lb/>
一身須愛惜别來四體得如何侏儒飽笑<lb/>
東方朔薏苡讒憂馬伏波莫遣沉愁結成<lb/>
病時時一唱濯纓歌<lb/>
通州海内恓惶地司馬人間冗長官傷鳥<lb/>
有弦驚不定卧龍無水動應難劒埋獄底<lb/>
誰深掘松偃霜中盡冷看舉目爭能不惆<lb/>
悵高車大馬滿長安<lb/>
<pb n="KR4c0069_SBCK_015-17b"/>
　　病中答招飲者<lb/>
顧我鏡中悲白髮盡君花下醉青春不縁<lb/>
眼痛兼身病可是樽前第二人<lb/>
　　鷰子樓三首　并序<lb/>
徐州故張尚書有愛妓曰眄眄善歌舞雅<lb/>
多風態予為校書郎時遊徐泗間張尚書<lb/>
宴予酒酣出眄眄以佐歡歡甚予因贈詩<lb/>
云醉嬌勝不得風嫋牡丹花一歡而去邇<lb/>
後絶不相聞迨兹僅一紀矣昨日司勲員<lb/>
<pb n="KR4c0069_SBCK_015-18a"/>
外郎張仲素繢之訪予因吟新詩有鷰子<lb/>
樓三首詞甚婉麗詰其由為眄眄作也繢<lb/>
之從事武寧軍累年頗知眄眄始末云尚<lb/>
書既殁歸葬東洛而彭城有張氏舊第第<lb/>
中有小樓名鷰子眄眄念舊愛而不嫁居<lb/>
是樓十餘年幽獨塊然于今尚在予愛繢<lb/>
之新詠感彭城舊遊因同其題作三絶句<lb/>
滿䆫明月滿簾霜被冷燈殘拂卧牀鷰子<lb/>
樓中霜月夜秋來只為一人長<lb/>
<pb n="KR4c0069_SBCK_015-18b"/>
鈿暈羅衫色似煙幾廻欲著即澘然自從<lb/>
不舞霓裳曲疊在空箱十一年<lb/>
今春有客洛陽迴曾到尚書墓上來見說<lb/>
白楊堪作柱爭教紅粉不成灰<lb/>
　　初貶官過望秦嶺　自此後詩江州<lb/>
　　路上作<lb/>
草草辭家憂後事遲遲去國問前途望秦<lb/>
嶺上迴頭立無限秋風吹白鬚<lb/>
　　藍橋驛見元九詩<lb/>
<pb n="KR4c0069_SBCK_015-19a"/>
藍橋春雪君歸日秦嶺秋風我去時每到<lb/>
驛亭先下馬循牆遶柱覓君詩<lb/>
　　韓公堆寄元九<lb/>
韓公堆北澗西頭冷雨涼風拂面秋努力<lb/>
南行少惆悵江州猶似勝通州<lb/>
　　發商州<lb/>
商州館裏停三日待得妻孥相逐行若比<lb/>
李三猶自勝兒啼婦哭不聞聲<lb/>
　　武關南見元九題山石榴花見寄<lb/>
<pb n="KR4c0069_SBCK_015-19b"/>
往來同路不同時前後相思兩不知行過<lb/>
關門三四里榴花不見見君詩<lb/>
　　紅鸚鵡<lb/>
安南逺進紅鸚鵡色似桃花語似人文章<lb/>
辯慧皆如此籠檻何年出得身<lb/>
　　題四皓廟<lb/>
卧逃秦亂起安劉舒巻如雲得自由若有<lb/>
精靈應笑我不成一事謫江州<lb/>
　　罷藥<lb/>
<pb n="KR4c0069_SBCK_015-20a"/>
自學坐禪休服藥從他時復病沈沈此身<lb/>
不要全強健强健多生人我心<lb/>
　　白鷺<lb/>
人生四十未全衰我為愁多白髮垂何故<lb/>
水邊雙白鷺無愁頭上亦垂絲<lb/>
　　襄陽舟夜<lb/>
下馬襄陽郭移舟漢隂驛秋風截江起寒<lb/>
浪連天白本是多愁人復此風波夕<lb/>
　　江夜舟行<lb/>
<pb n="KR4c0069_SBCK_015-20b"/>
烟澹月濛濛舟行夜色中江鋪滿槽水帆<lb/>
展半檣風呌曙嗷嗷鴈啼秋唧唧蟲只應<lb/>
催北客早作白鬚翁<lb/>
　　紅藤杖<lb/>
交親過滻别車馬到江迴唯有紅藤杖相<lb/>
隨萬里來<lb/>
　　江上吟元八絶句<lb/>
大江深處月明時一夜吟君小律詩應有<lb/>
水仙濳出聽飜將唱作步虚詞<lb/>
<pb n="KR4c0069_SBCK_015-21a"/>
　　途中感秋<lb/>
節物行摇落年顏坐變衰樹初黃葉日人<lb/>
欲白頭時鄉國程程逺親朋處處辭唯殘<lb/>
病與老一步不相離<lb/>
　　登郢州白雪樓<lb/>
白雪樓中一望鄉青山簇簇水茫茫朝來<lb/>
渡口逢京使說道烟塵近洛陽<lb/>
　　舟夜贈内<lb/>
三聲猿後垂鄉淚一葉舟中載病身莫凭<lb/>
<pb n="KR4c0069_SBCK_015-21b"/>
水䆫南北望月明月闇揔愁人<lb/>
　　逢舊<lb/>
我梳白髮添新恨君掃青蛾减舊容應被<lb/>
傍人恠惆悵少年離别老相逢<lb/>
　　臼口阻風十日<lb/>
洪濤白浪塞江津處處邅廻事事迍世上<lb/>
方為失途客江頭又作阻風人魚鰕遇雨<lb/>
腥盈鼻蚊蚋和煙癢滿身老大光隂能幾<lb/>
日等閑臼口坐經旬<lb/>
<pb n="KR4c0069_SBCK_015-22a"/>
　　浦中夜泊<lb/>
闇上江隄還獨立水風霜氣夜稜稜迴看<lb/>
深浦停舟處蘆荻花中一㸃燈<lb/>
　　盧侍御與崔評事為予於黃鶴樓致<lb/>
　　宴宴罷同望<lb/>
江邊黃鶴古時樓勞致華筵待我遊楚思<lb/>
淼茫雲水冷商聲清脆管絃秋白花浪濺<lb/>
頭陀寺紅葉林籠鸚鵡洲揔是平生未行<lb/>
處醉來堪賞醒堪愁<lb/>
<pb n="KR4c0069_SBCK_015-22b"/>
　　舟中讀元九詩<lb/>
把君詩巻燈前讀詩盡燈殘天未明眼痛<lb/>
滅燈猶闇坐逆風吹浪打船聲<lb/>
　　舟行阻風寄李十一舎人<lb/>
扁舟厭泊煙波上輕策閑尋浦嶼間虎蹋<lb/>
青泥稠似印風吹白浪大於山且愁江郡<lb/>
何時到敢望京都幾歲還今日料君朝退<lb/>
後迎寒新酎煖開顔<lb/>
　　雨中題衰柳<lb/>
<pb n="KR4c0069_SBCK_015-23a"/>
濕屈青條折寒飄黃葉多不知秋雨意更<lb/>
遣欲如何<lb/>
　　題王處士郊居<lb/>
半依雲渚半依山愛此令人不欲還負郭<lb/>
田園八九頃向陽茅屋兩三間寒松縱老<lb/>
風標在野鶴雖飢飲啄閑一卧江村來早<lb/>
晩著書盈帙鬢毛斑<lb/>
　　嵗晩旅望<lb/>
朝來暮去星霜換隂慘陽舒氣序牽萬物<lb/>
<pb n="KR4c0069_SBCK_015-23b"/>
秋霜能壊色四時冬日最凋年煙波半露<lb/>
新沙地鳥雀群飛欲雪天向晚蒼蒼南北<lb/>
望窮隂旅思兩無邊<lb/>
　　晏坐閑吟<lb/>
昔為亰洛聲華客今作江湖老倒翁意氣<lb/>
銷磨群動裏形骸變化百年中霜侵殘鬢<lb/>
無多黑酒伴衰顔只蹔紅頼學禪門非想<lb/>
定千愁萬念一時空<lb/>
　　題李山人<lb/>
<pb n="KR4c0069_SBCK_015-24a"/>
㕑無煙火室無妻籬落蕭條屋舎仾每日<lb/>
將何療飢渴井華雲粉一刀圭<lb/>
　　讀莊子<lb/>
去國辭家謫異方中心自恠少憂傷為尋<lb/>
莊子知歸處認得無何是本鄉<lb/>
　　江樓偶宴贈同座<lb/>
南浦閑行罷西樓小宴時望湖凭檻久待<lb/>
月放盃遲江果嘗盧橘山歌聽竹枝相逢<lb/>
且同樂何必舊新知<lb/>
<pb n="KR4c0069_SBCK_015-24b"/>
　　放言五首　并序<lb/>
元九在江陵時有放言長句詩五首韻高<lb/>
而體律意古而詞新予每詠之甚覺有味<lb/>
雖前輩深於詩者未有此作唯李頎有云<lb/>
濟水至清河自濁周公大聖接輿狂斯句<lb/>
近之矣予出佐潯陽未届所任舟中多暇<lb/>
江上獨吟因綴五篇以續其意耳<lb/>
朝眞暮偽何人辨古往今來底事無但愛<lb/>
臧生能詐聖可知<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>子解佯愚草螢有耀<lb/>
<pb n="KR4c0069_SBCK_015-25a"/>
終非火荷露雖團豈是珠不取燔柴兼照<lb/>
乘可憐光彩亦何殊<lb/>
世途倚伏都無定塵網牽纒卒未休禍福<lb/>
廻還車轉轂榮枯反覆手藏鉤龜靈未免<lb/>
刳腸患馬失應無折足憂不信君看奕棊<lb/>
者輸贏須待局終頭<lb/>
贈君一法决狐疑不用鑚龜與祝蓍試玉<lb/>
要燒三日滿辨材須待七年期周公恐懼<lb/>
流言後王莽謙恭未篡時向使當初身便<lb/>
<pb n="KR4c0069_SBCK_015-25b"/>
死一生眞偽復誰知<lb/>
誰家第宅成還破何處親賔哭復歌昨日<lb/>
屋頭堪炙手今朝門外好張羅北邙未省<lb/>
留閑地東海何曾有定波莫笑賤貧誇富<lb/>
貴共成枯骨兩如何<lb/>
泰山不要欺毫末顔子無心羨老彭松樹<lb/>
千年終是朽槿花一日自為榮何須戀世<lb/>
常憂死亦莫嫌身漫厭生生去死來都是<lb/>
幻幻人哀樂繫何情<lb/>
<pb n="KR4c0069_SBCK_015-26a"/>
　　歳暮道情　二首<lb/>
壯日苦曾驚歳月長年都不惜光隂為學<lb/>
空門平等法先齊老少死生心<lb/>
半故青衫半白頭雪風吹面上江樓禪功<lb/>
自見無人覺合是愁時亦不愁<lb/>
　　讀李杜詩集因題巻後<lb/>
翰林江左日員外劒南時不得高官職仍<lb/>
逢苦亂離暮年逋客恨浮世謫仙悲吟詠<lb/>
流千古聲名動四夷文塲供秀句樂府待<lb/>
<pb n="KR4c0069_SBCK_015-26b"/>
新辭天意君湏㑹人間要好詩<lb/>
　　强酒<lb/>
若不坐禪銷妄想即湏行醉放狂歌不然<lb/>
秋月春風夜爭那閑思往事何<lb/>
　　獨樹浦雨夜寄李六郎中<lb/>
忽憶兩家同里巷何曾一處不追隨閑遊<lb/>
預筭分朝日静話多同待漏時花下放狂<lb/>
衝黑飲燈前起坐徹明棊可知風雨孤舟<lb/>
夜蘆葦叢中作此詩<lb/>
<pb n="KR4c0069_SBCK_015-27a"/>
　　聽崔七妓人箏<lb/>
花臉雲鬟坐玉樓十三絃裏一時愁憑君<lb/>
向道休彈去白盡江州司馬頭<lb/>
　　望江州<lb/>
江迴望見雙華表知是潯陽西郭門猶去<lb/>
孤舟三四里水煙沙雨欲黃昏<lb/>
　　初到江州<lb/>
潯陽欲到思無窮庾亮樓南湓口東樹木<lb/>
凋踈山雨後人家仾濕水煙中菰蔣餧馬<lb/>
<pb n="KR4c0069_SBCK_015-27b"/>
行無力蘆荻編房卧有風遙見朱輪來出<lb/>
郭相迎勞動使君公<lb/>
　　醉後題李馬二妓<lb/>
行搖雲髻花鈿節應似霓裳趂管絃艷動<lb/>
舞裙渾是火愁凝歌黛欲生煙有風縱道<lb/>
能迴雪無水何由忽吐蓮疑是兩般心未<lb/>
决雨中神女月中仙<lb/>
　　盧侍御小妓乞詩座上留贈<lb/>
鬱金香汗裛歌巾山石榴花染舞裙好似<lb/>
<pb n="KR4c0069_SBCK_015-28a"/>
文君還對酒勝於神女不歸雲夢中那及<lb/>
覺時見宋玉荆王應羨君<lb/>
白氏文集巻第十五<lb/>
<pb n="KR4c0069_SBCK_015-28b"/>
</p>
<p>
</p>
  </div>
</body>
</text>
</TEI>
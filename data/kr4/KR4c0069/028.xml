<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_028-1a"/>
白氏文集卷第二十八<lb/>
　書序　凡十五首<lb/>
　與元九書<lb/>
　答户部崔侍郎書<lb/>
　與濟法師書<lb/>
　與微之書<lb/>
　荔枝圖序<lb/>
　和答元九詩序<lb/>
　新樂府詩序<lb/>
<pb n="KR4c0069_SBCK_028-1b"/>
　効陶濳體詩序<lb/>
　琵琶引序<lb/>
　和夢遊春詩序<lb/>
　鷰子樓詩序<lb/>
　放言詩序<lb/>
　題詩屏序<lb/>
　木蓮花詩序<lb/>
　䇿林序<lb/>
　　與元九書<lb/>
<pb n="KR4c0069_SBCK_028-2a"/>
月日居易白微之足下自足下謫江陵至<lb/>
于今凡枉贈答詩僅百篇每詩來或辱序<lb/>
或辱書冠于卷首皆所以陳古今歌詩之<lb/>
義且自叙爲文因縁與年月之遠近也僕<lb/>
旣受足下詩又諭足下此意常欲承答來<lb/>
㫖粗論歌詩大端并自述爲文之意揔爲<lb/>
一書致足下前累嵗巳來牽故少暇間有<lb/>
容隟或欲爲之又自思所陳亦無岀足下<lb/>
之見臨紙復罷者數回卒不能成就其志<lb/>
<pb n="KR4c0069_SBCK_028-2b"/>
以至于今今俟罪潯陽除盥櫛食寢外無<lb/>
餘事因覽足下去通州日所留新舊文二<lb/>
十六軸開卷得意忽如會面心所畜者便<lb/>
欲快言往往自疑不知相去萬里也旣而<lb/>
憤悱之氣思有所洩遂追就前志勉爲此<lb/>
書足下幸試爲僕留意一省夫文尚矣三<lb/>
才各有文天之文三光首之地之文五材<lb/>
首之人之文六經首之就六經言詩又首<lb/>
之何者聖人感人心而天下和平感人心<lb/>
<pb n="KR4c0069_SBCK_028-3a"/>
者莫先乎情莫始乎言莫切乎聲莫深乎<lb/>
義詩者根情苗言華聲實義上自賢聖下<lb/>
至愚騃微及豚魚幽及鬼神群分而氣同<lb/>
形異而情一未有聲入而不應情交而不<lb/>
感者聖人知其然因其言經之以六義縁<lb/>
其聲緯之以五音音有韻義有類韻恊則<lb/>
言順言順則聲易入類舉則情見情見則<lb/>
感易交扵是乎孕大含深貫微洞密上下<lb/>
通而一氣泰憂樂合而百志熈五帝三皇<lb/>
<pb n="KR4c0069_SBCK_028-3b"/>
所以直道而行垂拱而理者揭此以爲大<lb/>
柄决此以爲大寳也故聞元首明股肱良<lb/>
之歌則知虞道昌矣聞五子洛汭之歌則<lb/>
知夏政荒矣言者無罪聞者作戒言者聞<lb/>
者莫不兩盡其心焉洎周衰秦興採詩官<lb/>
廢上不以詩補察時政下不以歌洩導人<lb/>
情乃至於謟成之風動救失之道缺于時<lb/>
六義始刓矣國風變爲騷辭五言始於蘇<lb/>
李蘇李騷人皆不遇者各繫其志發而爲<lb/>
<pb n="KR4c0069_SBCK_028-4a"/>
文故河梁之句止扵傷別澤畔之吟歸于<lb/>
怨思彷徨抑鬱不可及他耳然去詩未遠<lb/>
梗槩尚存故興離別則引雙鳬一鴈爲喻<lb/>
諷君子小人則引香草惡鳥爲比雖義類<lb/>
不具猶得風人之什二三焉于時六義始<lb/>
缺矣晉宋巳還得者蓋寡以康樂之奥博<lb/>
多溺於山水以淵明之高古偏放於田園<lb/>
江鮑之流又狹於此如梁鴻五噫之例者<lb/>
百無一二焉于時六義寖微矣陵夷矣至<lb/>
<pb n="KR4c0069_SBCK_028-4b"/>
于梁陳間率不過嘲風雪弄花草而巳噫<lb/>
風雪花草之物三百篇中豈捨之乎顧所<lb/>
用何如耳設如北風其涼假風以剌威虐<lb/>
也雨雪霏霏因雪以愍征役也棠棣之華<lb/>
感華以諷兄弟也采采芣苢羙草以樂有<lb/>
子也皆興發扵此而義歸於彼反是者可<lb/>
乎哉然則餘霞㪚成綺澄江浄如練離花<lb/>
先委露別葉乍辭風之什麗則麗矣吾不<lb/>
知其所諷焉故僕所謂嘲風雪弄花草而<lb/>
<pb n="KR4c0069_SBCK_028-5a"/>
巳于時六義盡去矣唐興二百年其間詩<lb/>
人不可勝數所可舉者陳子昂有感遇詩<lb/>
二十首鮑魴有感興詩十五首又詩之豪<lb/>
者世稱李杜李之作才矣竒矣人不逮矣<lb/>
索其風雅比興十無一焉杜詩最多可傳<lb/>
者千餘首至於貫穿今古覼縷格律盡工<lb/>
盡善又過於李然撮其新開安石壕潼關<lb/>
吏蘆子關花門之章朱門酒肉臭路有凍<lb/>
死骨之句亦不過十三四杜尚如此况不<lb/>
<pb n="KR4c0069_SBCK_028-5b"/>
逮杜者乎僕常痛詩道崩壞忽忽憒發或<lb/>
食輟哺夜輟寢不量才力欲扶起之嗟乎<lb/>
事有大謬者又不可一二而言然亦不能<lb/>
不粗陳於左右僕始生六七月時乳母抱<lb/>
弄於書屏下有指無字之字示僕者僕雖<lb/>
口未能言心已默識後有問此二字者雖<lb/>
百十其試而指之不差則僕宿習之縁巳<lb/>
在文字中矣及五六歳便學爲詩九歳諳<lb/>
識聲韻十五六始知有進士苦節讀書二<lb/>
<pb n="KR4c0069_SBCK_028-6a"/>
十巳來晝課賦夜課書間又課詩不遑寢<lb/>
息矣以至于口舌成瘡手肘成胝旣壯而<lb/>
膚革不豐盈未老而齒髮早衰白瞥瞥然<lb/>
如飛蠅垂珠在眸子中也動以萬數蓋以<lb/>
苦學力文所致又自悲矣家貧多故二十<lb/>
七方從郷賦旣第之後雖專於科試亦不<lb/>
廢詩及授校書郎時巳盈三四百首或岀<lb/>
示交友如足下輩見皆謂之工其實未窺<lb/>
作者之域耳自登朝來年齒漸長閱事漸<lb/>
<pb n="KR4c0069_SBCK_028-6b"/>
多每與人言多詢時務每讀書史多求理<lb/>
道始知文章合爲時而著歌詩合爲事而<lb/>
作是時皇帝初即位宰府有正人屢降璽<lb/>
書訪人急病僕當此日擢在翰林身是諌<lb/>
官手請諫紙啓奏之外有可以救濟人病<lb/>
裨補時闕而難於指言者輒詠歌之欲稍<lb/>
稍逓進聞於上上以廣宸聦副憂勤次以<lb/>
酬恩奬塞言責下以復吾平生之志豈圖<lb/>
志未就而悔巳生言未聞而謗巳成矣又<lb/>
<pb n="KR4c0069_SBCK_028-7a"/>
請爲左右終言之凡聞僕賀雨詩而衆口<lb/>
籍籍巳謂非宜矣聞僕哭孔戡詩衆面脉<lb/>
脉盡不恱矣聞秦中吟則權豪貴近者相<lb/>
目而變色矣聞樂遊園寄足下詩則執政<lb/>
柄者扼腕矣聞宿紫閣村詩則握軍要者<lb/>
切齒矣大率如此不可徧舉不相與者號<lb/>
爲沽名號爲詆訐號爲訕謗苟相與者則<lb/>
如牛僧孺之戒焉乃至骨肉妻孥皆以我<lb/>
爲非也其不我非者舉世不過三兩人有<lb/>
<pb n="KR4c0069_SBCK_028-7b"/>
鄧魴者見僕詩而喜無何而魴死有唐衢<lb/>
者見僕詩而泣未幾而衢死其餘則足下<lb/>
足下又十年來困躓若此嗚呼豈六義四<lb/>
始之風天將破壞不可支持耶抑又不知<lb/>
天之意不欲使下人之病苦聞於上耶不<lb/>
然何有志於詩者不利若此之甚也然僕<lb/>
又自思關東一男子耳除讀書屬文外其<lb/>
他懵然無知乃至書畫棊博可以接群居<lb/>
之歡者一無通曉即其愚拙可知矣初應<lb/>
<pb n="KR4c0069_SBCK_028-8a"/>
進士中時朝無緦麻之親逹官無半面之<lb/>
舊策蹇歩於利足之途張空拳於戰文之<lb/>
塲十年之間三登科第名入衆耳迹升清<lb/>
貫出交賢俊入侍冕旒始得名於文章終<lb/>
得罪於文章亦其宜也日者又聞親友間<lb/>
說禮吏部舉選人多以僕私試賦判傳爲<lb/>
凖的其餘詩句亦往往在人口中僕恧然<lb/>
自愧不之信也及再來長安又聞有軍使<lb/>
高霞寓者欲娉倡妓妓大誇曰我誦得白<lb/>
<pb n="KR4c0069_SBCK_028-8b"/>
學士長恨歌豈同他妓哉由是增價又足<lb/>
下書云到通州日見江館柱間有題僕詩<lb/>
者復何人哉又昨過漢南日適遇主人集<lb/>
衆樂娛他賔諸妓見僕來指而相頋曰此<lb/>
是秦中吟長恨歌主耳自長安抵江西三<lb/>
四千里凡郷校佛寺逆旅行舟之中往往<lb/>
有題僕詩者士庻僧徒孀婦處女之口每<lb/>
每有詠僕詩者此誠雕蟲之戲不足爲多<lb/>
然今時俗所重正在此耳雖前賢如淵雲<lb/>
<pb n="KR4c0069_SBCK_028-9a"/>
者前輩如李杜者亦未能忘情於其間哉<lb/>
古人云名者公器不可以多取僕是何者<lb/>
竊時之名巳多旣竊時名又欲竊時之富<lb/>
貴使巳爲造物者肯兼與之乎今之迍窮<lb/>
理固然也況詩人多蹇如陳子昂杜甫各<lb/>
授一拾遺而迍剥至死李白孟浩然輩不<lb/>
及一命窮悴終身近日孟郊六十終試恊<lb/>
律張籍五十未離一太祝彼何人哉彼何<lb/>
人哉况僕之才又不逮彼今雖謫佐遠郡<lb/>
<pb n="KR4c0069_SBCK_028-9b"/>
而官品至第五月俸四五萬寒有衣飢有<lb/>
食給身之外施及家人亦可謂不負白氏<lb/>
之子矣微之微之勿念我哉僕數月來檢<lb/>
討囊袠中得新舊詩各以類分分爲卷首<lb/>
自拾遺來凡所適所感關扵羙剌興比者<lb/>
又自武德訖元和因事立題題爲新樂府<lb/>
者共一百五十首謂之諷諭詩又或退公<lb/>
獨處或移病閑居知足保和吟翫情性者<lb/>
一百首謂之閑適詩又有事物牽於外情<lb/>
<pb n="KR4c0069_SBCK_028-10a"/>
理動於内隨感遇而形於歎詠者一百首<lb/>
謂之感傷詩又有五言七言長句絶句自<lb/>
一百韻至兩韻者四百餘首謂之雜律詩<lb/>
凡爲十五卷約八百首異時相見當盡致<lb/>
於執事微之古人云窮則獨善其身逹則<lb/>
兼濟天下僕雖不肖常師此語大丈夫所<lb/>
守者道所待者時時之來也爲雲龍爲風<lb/>
鵬勃然突然陳力以出時之不來也爲霧<lb/>
豹爲冥鴻寂兮寥兮奉身而退進退岀處<lb/>
<pb n="KR4c0069_SBCK_028-10b"/>
何往而不自得哉故僕志在兼濟行在獨<lb/>
善奉而始終之則爲道言而發明之則爲<lb/>
詩謂之諷諭詩兼濟之志也謂之閑適詩<lb/>
獨善之義也故覽僕詩知僕之道焉其餘<lb/>
雜律詩或誘於一時一物發於一笑一吟<lb/>
率然成章非平生所尚者但以親朋合㪚<lb/>
之際取其釋恨佐懽今銓次之間未能刪<lb/>
去他時有爲我編集斯文者略之可也微<lb/>
之夫貴耳賤目榮古陋今人之大情也僕<lb/>
<pb n="KR4c0069_SBCK_028-11a"/>
不能遠徴古舊如近歳韋蘇州歌行才麗<lb/>
之外頗近興諷其五言詩又高雅閑澹自<lb/>
成一家之體今之秉筆者誰能及之然當<lb/>
蘇州在時人亦未甚愛重必待身後然人<lb/>
貴之今僕之詩人所愛者悉不過雜律詩<lb/>
與長恨歌已下耳時之所重僕之所輕至<lb/>
於諷諭者意激而言質閑適者思澹而詞<lb/>
迃以質合迃宜人之不愛也今所愛者並<lb/>
世而生獨足下耳然千百年後安知復無<lb/>
<pb n="KR4c0069_SBCK_028-11b"/>
如足下者岀而知愛我詩哉故自八九年<lb/>
來與足下小通則以詩相戒小窮則以詩<lb/>
相勉索居則以詩相慰同處則以詩相娯<lb/>
知吾最要率以詩也如今年春遊城南時<lb/>
與足下馬上相戲因各誦新艷小律不雜<lb/>
他篇自皇子陂歸昭國里迭吟逓唱不絶<lb/>
聲者二十里餘樊李在傍無所措口知我<lb/>
者以爲詩仙不知我者以爲詩魔何則勞<lb/>
心靈役聲氣連朝接夕不自知其苦非魔<lb/>
<pb n="KR4c0069_SBCK_028-12a"/>
而何偶同人當羙景或花時宴罷或月夜<lb/>
酒酣一詠一吟不知老之將至雖驂鸞䳽<lb/>
遊蓬瀛者之適無以加扵此焉又非仙而<lb/>
何微之微之此吾所以與足下外形骸脱<lb/>
蹤跡傲軒鼎輕人寰者又以此也當此之<lb/>
時足下興有餘力且與僕悉索還往中詩<lb/>
取其尤長者如張十八古樂府李二十新<lb/>
歌行盧楊二祕書律詩竇七元八絶句博<lb/>
搜精掇編而次之號元白往還詩集衆君<lb/>
<pb n="KR4c0069_SBCK_028-12b"/>
子得擬議於此者莫不踊躍欣喜以爲盛<lb/>
事嗟乎言未終而足下左轉不數月而僕<lb/>
又繼行心期索然何日成就又可爲之歎<lb/>
息矣又僕嘗語足下凡人爲文私於自是<lb/>
不忍於割截或失於繁多其間妍蚩益又<lb/>
自惑必待交友有公鑒無姑息者討論而<lb/>
削奪之然後繁簡當否得其中矣况僕與<lb/>
足下爲文尤患其多巳尚病之況他人乎<lb/>
今且各纂詩筆粗爲卷第待與足下相見<lb/>
<pb n="KR4c0069_SBCK_028-13a"/>
日各出所有終前志焉又不知相遇是何<lb/>
年相見在何地溘然而至則如之何微之<lb/>
微之知我心哉潯陽臘月江風苦寒歲暮<lb/>
鮮歡夜長無睡引筆鋪紙悄然燈前有念<lb/>
則書言無次第勿以繁雜爲倦且以代一<lb/>
夕之話也微之微之知我心哉樂天再拜<lb/>
　　答户部崔侍郎書<lb/>
侍郎院長閤下戸部牒中奉八月十七日<lb/>
書具承康寜喜與抃會并別覩手翰訪叙<lb/>
<pb n="KR4c0069_SBCK_028-13b"/>
綢繆何眷好勤勤若此之不替也幸甚幸<lb/>
甚首垂問以鄙况不足云蓋默默兀兀委<lb/>
順任化而巳次垂問以體氣除舊目疾外<lb/>
雖不甚健亦幸無急病矣次垂問以月俸<lb/>
月俸雖不多然量入以爲用亦不至凍餒<lb/>
矣又垂問以舎弟渠從事東川近得書且<lb/>
知無恙矣終垂問以心地此最要者輒梗<lb/>
槩言之頃與閤下在禁中日每視草之暇<lb/>
匡牀接枕言不及他常以南宗心要互相<lb/>
<pb n="KR4c0069_SBCK_028-14a"/>
誘導別來閑獨隨分增修比於曩時亦似<lb/>
有得得中無得無可寄言來書云粗示可<lb/>
乎斯不可也又知兵部李尚書同在南宮<lb/>
錢蕭二舎人移官閑秩退朝之暇數獲晤<lb/>
言每話舊遊輒蒙見念此盖君子乆要之<lb/>
心不爲榮顇合㪚增减耳而不侫者又何<lb/>
幸焉然自到潯陽忽已周歲外物盡遣中<lb/>
心甚虛雖賦命之間則有厚薄而忘懷之<lb/>
後亦無窮通用此道推頽然自足又或杜<lb/>
<pb n="KR4c0069_SBCK_028-14b"/>
門隱几塊然自居木形灰心動逾旬月當<lb/>
此之際又不知居在何地身是何人雖鵩<lb/>
鳥集扵前枯柳生於肘不能動其心也而<lb/>
况進退榮辱之累耶又思頃者接確論時<lb/>
走嘗有言薦扵執事云心與迹多相戾道<lb/>
與名不兩立苟有志於道者若不幸於外<lb/>
是幸於内猥蒙歎賞猶憶之乎今之身心<lb/>
或近是矣退思此語撫省初心求仁得仁<lb/>
又何不足之有也前月中長兄從宿州來<lb/>
<pb n="KR4c0069_SBCK_028-15a"/>
又孤㓜弟姪六七人皆自遠至日有糲食<lb/>
歲有麤衣飢寒獲同骨肉相保此亦默默<lb/>
委順之外益自安也况廬山在前九江在<lb/>
左岀門是滄浪水舉頭見香鑪峯東西二<lb/>
林時時一往至如瀑水恠石桂風杉月平<lb/>
生所愛者盡在其中此又兀兀任化之外<lb/>
益自適也今日之心誠不待此而後安適<lb/>
况兼之者乎此鄙人所以安又安適又適<lb/>
而不知命之窮老之至也院長公望日重<lb/>
<pb n="KR4c0069_SBCK_028-15b"/>
啓沃非遥仰惟勉樹勲名勿以鄙劣爲念<lb/>
　　與濟法師書<lb/>
月日弟子太原白居易白　濟上人侍左<lb/>
昨者頂謁時不以愚蒙言及佛法或未了<lb/>
者許重討論今經典閒未諭者其義有二<lb/>
欲面問答恐彼此卒卒語言不盡故粗形<lb/>
於文字願詳覽之敬佇報章以開未悟所<lb/>
望所望佛以無上大慧觀一切衆生知其<lb/>
根性大小不等而以方便智說方便法故<lb/>
<pb n="KR4c0069_SBCK_028-16a"/>
爲闡提說十善法爲小乗說四諦法爲中<lb/>
乗說十二因縁法爲大乗說六波羅蜜法<lb/>
皆對病根救以良藥此盖方便敎中不易<lb/>
之典也何以若爲小乗人說大乗法心則<lb/>
狂亂狐疑不信所謂無以大海内扵牛迹<lb/>
也若爲大乗人說小乗法是以穢食置於<lb/>
寳器所謂彼自無創勿傷之也故維摩經<lb/>
揔其義云爲大醫王應病與藥又首楞嚴<lb/>
三昧經云不先思量而說何法隨其所應<lb/>
<pb n="KR4c0069_SBCK_028-16b"/>
而爲說法正是此義耳猶恐說法者不隨<lb/>
人之根性也故又法華經戒云若但讃佛<lb/>
乗衆生没在罪苦不能信是法破法不信<lb/>
故如此非獨慮說者不能救病亦懼聞者<lb/>
不信沒入罪苦也則佛之付囑豈不丁寜<lb/>
也何則法王經云若定根基爲小乗人說<lb/>
小乗法爲闡提人說闡提法是斷佛性是<lb/>
减佛身是說法人當歷百千萬劫墮諸地<lb/>
獄縱佛岀世猶未得岀若生人中缺脣無<lb/>
<pb n="KR4c0069_SBCK_028-17a"/>
舌獲如是報何以故衆生之性即是法性<lb/>
從本已來無有增减云何於中分別病藥<lb/>
又云扵諸法中若說高下即名邪說其口<lb/>
當破其舌當裂何以故一切衆生心垢同<lb/>
一垢心浄同一浄衆生若病應同一病衆<lb/>
生須藥應同一藥若說多法即名顚倒何<lb/>
以故爲妄分別拆善惡法破一切法故隨<lb/>
基說法斷佛道故此又了然不壞之義也<lb/>
又金剛經云是法平等無有高下是名阿<lb/>
<pb n="KR4c0069_SBCK_028-17b"/>
耨多羅三藐三菩提又金剛三昧經云皆<lb/>
以一味道終不以小乗無有諸雜味猶如<lb/>
一雨潤據此後三經則與前三經義甚相<lb/>
戾也其故何哉若云依維摩詰謂富樓那<lb/>
云先當入定觀此人心然後說法又云不<lb/>
觀人根不應說法夫以富樓那之通慧又<lb/>
親奉如來爲大弟子尚未能觀知人心况<lb/>
後五百歲末法中弟子豈盡能觀知人心<lb/>
而後說法乎設使觀知人心若彼發小乗<lb/>
<pb n="KR4c0069_SBCK_028-18a"/>
心而爲說大乗法可乎若未能觀彼心而<lb/>
率巳意說又可乎旣未能觀與默然不說<lb/>
又可乎若云依義又依語則上六經之義<lb/>
互相違反其將孰依乎若云依了義經則<lb/>
三世諸佛一切善法皆從此六經岀孰名<lb/>
爲不了義經乎况諸經中與維摩法華首<lb/>
楞嚴之說同者非一也與法王金剛金剛<lb/>
三昧之說同者亦非一也不可遍舉故扵<lb/>
二義中各舉三經此六經皆上人常所講<lb/>
<pb n="KR4c0069_SBCK_028-18b"/>
讀者今故引以爲問必有甚深之㫖焉今<lb/>
且有人忽問法於上人上人或能觀知其<lb/>
心或未能觀知其心將應病與藥而爲說<lb/>
耶將同一病一藥而爲說耶若應病與藥<lb/>
是有高下是有雜味即反法王等三經之<lb/>
義豈徒反其義又獲如上所說之罪報矣<lb/>
若同一病一藥爲說必當說大乗大乗即<lb/>
佛乗也若讚佛乗且不隨應心且不救病<lb/>
即反維摩等三經之義豈徒反其義又使<lb/>
<pb n="KR4c0069_SBCK_028-19a"/>
衆生沒在罪苦矣六者皆如來說如來是<lb/>
眞語實語不誑語不異語者今隨此則反<lb/>
彼順彼則逆此設有問者上人其將何法<lb/>
以對焉此其未諭者一也又五隂者色受<lb/>
想行識是也十二因縁者無明縁行行縁<lb/>
識識縁名色名色縁六入六入縁觸觸縁<lb/>
受受縁愛愛縁取取縁有有縁生生縁老<lb/>
死病苦憂悲苦惱是也夫五隂十二因縁<lb/>
蓋一法也蓋一義也略言之則爲五詳言<lb/>
<pb n="KR4c0069_SBCK_028-19b"/>
之則爲十二雖名數多少或殊其扵倫次<lb/>
轉遷合同條貫今五隂中則色受想行識<lb/>
相次而十二縁中則行識色入觸受相縁<lb/>
一則色在行前一則色次行後正序之旣<lb/>
不類逆倫之又不同若謂佛次第而言則<lb/>
不應有此雜亂若謂佛偶然而說則不當<lb/>
名爲因縁前後不倫其義安在此其未諭<lb/>
者二也上人耆年大德後學宗師就岀家<lb/>
中又以說法而作佛事必能硏精二義合<lb/>
<pb n="KR4c0069_SBCK_028-20a"/>
而通之仍望指陳著於翰墨蓋欲藏扵篋<lb/>
笥永永不忘也其餘疑義亦續咨問居易<lb/>
稽首<lb/>
　　與微之書<lb/>
四月十日夜樂天白微之微之不見足下<lb/>
面已三年矣不得足下書欲二年矣人生<lb/>
幾何離闊如此况以膠漆之心置於胡<graphic n="KR1724" url="https://raw.githubusercontent.com/kanripo/KR-Gaiji/master/images/KR1724.png" mimeType="image/png"/>
之身進不得相合退不能相忘牽攣乖隔<lb/>
各欲白首微之微之如何如何天實爲之<lb/>
<pb n="KR4c0069_SBCK_028-20b"/>
謂之奈何僕初到潯陽時有熊萬登來得<lb/>
足下前年病甚時一札上報疾狀次叙病<lb/>
心終論平生交分且云危惙之際不暇及<lb/>
他唯收數帙文章封題其上曰他日送逹<lb/>
白二十二郎便請以代書悲哉微之於我<lb/>
也其若是乎又睹所寄聞僕左降詩云殘<lb/>
燈無熖影幢幢此夕聞君謫九江垂死病<lb/>
中驚起坐闇風吹面入寒䆫此句他人尚<lb/>
不可聞况僕心哉至今每吟猶惻惻耳且<lb/>
<pb n="KR4c0069_SBCK_028-21a"/>
置是事略叙近懷僕自到九江巳渉三載<lb/>
形骸且健方寸甚安下至家人幸皆無恙<lb/>
長兄去夏自徐州至又有諸院孤小弟妹<lb/>
六七人提挈同來頃所牽念者今悉置在<lb/>
目前得同寒煖飢飽此一泰也江州風候<lb/>
稍凉地少瘴癘乃至蛇虺蚊蚋雖有甚稀<lb/>
湓魚頗肥江酒極羙其餘食物多類北地<lb/>
僕門内之口雖不少司馬之俸雖不多量<lb/>
入儉用亦可自給身衣口食且免求人此<lb/>
<pb n="KR4c0069_SBCK_028-21b"/>
二泰也僕去年秋始遊廬山到東西二林<lb/>
間香鑪峯下見雲水泉石勝絶第一愛不<lb/>
能捨因置草堂前有喬松十數株脩竹千<lb/>
餘竿青蘿爲牆援白石爲橋道流水周於<lb/>
舎下飛泉落於簷間紅榴白蓮羅生池砌<lb/>
大抵若是不能殫記每一獨往動彌旬日<lb/>
平生所好者盡在其中不唯忘歸可以終<lb/>
老此三泰也計足下乆不得僕書必加憂<lb/>
望今故錄三泰以先奉報其餘事况條寫<lb/>
<pb n="KR4c0069_SBCK_028-22a"/>
如後云云微之微之作此書夜正在草堂<lb/>
中山䆫下信手把筆隨意亂書封題之時<lb/>
不覺欲曙舉頭但見山僧一兩人或坐或<lb/>
睡又聞山猿谷鳥哀鳴啾啾平生故人去<lb/>
我萬里瞥然塵念此際蹔生餘習所牽便<lb/>
成三韻云憶昔封書與君夜金鑾殿後欲<lb/>
明天今夜封書在何處廬山菴裏曉燈前<lb/>
籠鳥檻猿俱未死人間相見是何年微之<lb/>
微之此夕我心君知之乎樂天頓首<lb/>
<pb n="KR4c0069_SBCK_028-22b"/>
　　茘枝圖序<lb/>
茘枝生巴峽間樹形團團如帷蓋葉如桂<lb/>
冬青華如橘春榮實如丹夏熟朶如葡萄<lb/>
核如枇杷殻如紅繒膜如紫綃瓤肉瑩白<lb/>
如氷雪漿液甘酸如醴酪大略如彼其實<lb/>
過之若離本枝一日而色變二日而香變<lb/>
三日而味變四五日外色香味盡去矣元<lb/>
和十五年夏南賔守樂天命工史圖而書<lb/>
之蓋爲不識者與識而不及一二三日者<lb/>
<pb n="KR4c0069_SBCK_028-23a"/>
云<lb/>
　　和答元九詩序<lb/>
　　新樂府詩序<lb/>
　　効陶公體詩序<lb/>
　　琵琶引序<lb/>
　　和夢遊春詩序<lb/>
　　鷰子樓詩序<lb/>
　　放言詩序<lb/>
　　題詩屏序<lb/>
<pb n="KR4c0069_SBCK_028-23b"/>
　　木蓮花詩序<lb/>
　　䇿林序<lb/>
　已上十序各列在本詩篇首此卷内元<lb/>
　不載<lb/>
白氏文集卷第二十八<lb/>
<pb n="KR4c0069_SBCK_028-24a"/>
</p>
<p>
</p>
  </div>
</body>
</text>
</TEI>
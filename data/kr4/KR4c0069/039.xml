<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_039-1a"/>
白氏文集卷第三十九<lb/>
　翰林制詔三　勑書批答祭文賛文附<lb/>
　　凡五十五首<lb/>
　與王承宗詔<lb/>
　答李遜等謝恩令附入屬籍表<lb/>
　祭盧䖍文<lb/>
　批李夷簡賀御撰君臣事跡屏風表<lb/>
　批百寮嚴綬等賀御撰屏風表<lb/>
　答杜兼謝授河南尹表<lb/>
<pb n="KR4c0069_SBCK_039-1b"/>
　與茂昭詔<lb/>
　與師道詔<lb/>
　與於陵詔<lb/>
　答叚祐等賀册皇太子禮畢表<lb/>
　答李詞賀處分王士則等徳音表<lb/>
　與吐蕃宰相鉢闡布勑書<lb/>
　與希朝詔<lb/>
　與師道詔<lb/>
　與劉濟詔<lb/>
<pb n="KR4c0069_SBCK_039-2a"/>
　祭呉少誠文<lb/>
　與季安詔<lb/>
　與希朝詔<lb/>
　與從史詔<lb/>
　與季安詔<lb/>
　與昭義軍將士詔<lb/>
　與承璀詔<lb/>
　與元陽詔<lb/>
　與昭義軍將士勑書<lb/>
<pb n="KR4c0069_SBCK_039-2b"/>
　與師道詔<lb/>
　與師道詔<lb/>
　與茂昭書<lb/>
　與昭義節度親事將士等書<lb/>
　與執恭詔<lb/>
　與恒州節度下將士書<lb/>
　與承宗詔<lb/>
　批宰貢赦王承宗表<lb/>
　與劉濟詔<lb/>
<pb n="KR4c0069_SBCK_039-3a"/>
　代王佖答吐蕃北道節度論賛勃藏書<lb/>
　與吉甫詔<lb/>
　與吐蕃宰相尚綺心兒等書<lb/>
　答王承宗謝洗雪及復官爵表<lb/>
　與鄭絪詔<lb/>
　答高郢請致仕第二表<lb/>
　與劉緫詔<lb/>
　答裴垍讓中書侍郎平章事表<lb/>
　答劉緫謝檢校部尚書范陽節度使表<lb/>
<pb n="KR4c0069_SBCK_039-3b"/>
　與茂昭詔<lb/>
　答任迪簡讓易定節度使表<lb/>
　答裴垍讓宰相第三表<lb/>
　答裴垍謝銀青光禄大夫兵部尚書表<lb/>
　與劉緫詔<lb/>
　與房式詔<lb/>
　與盧恒卿詔<lb/>
　與新羅王金重熈等書<lb/>
　答文武百寮嚴綬等賀御製新譯大乘<lb/>
<pb n="KR4c0069_SBCK_039-4a"/>
　　本生心地觀經序表<lb/>
　答孟簡蕭俛等賀御製新譯太乘本生<lb/>
　　心地觀經序狀<lb/>
　答元應授岳鄂觀察使謝上表<lb/>
　答李鄘授淮南節度使謝上表<lb/>
　畫大羅天尊賛　并序<lb/>
　　　已上五十五首<lb/>
　　與王承宗詔<lb/>
勑王承宗朕臨馭天下及此五年三叛誅<lb/>
<pb n="KR4c0069_SBCK_039-4b"/>
夷四方清泰不以武功自負常推恩信爲<lb/>
先爾父云亡即欲命卿受詔而遠近方鎭<lb/>
内外人情紛然奏陳皆云不可朕以卿累<lb/>
代積勲賢之業一門有忠義之風功著艱<lb/>
危恩連姻戚雖中心是念而衆請難違可<lb/>
否之間乆不能决然亦欲觀卿進退之禮<lb/>
察卿忠孝之心卿自罹㦖凶屬經時月待<lb/>
使臣而動皆得禮奉章䟽而言必由衷請<lb/>
獻官員願輸貢賦而又上陳密欵遠達深<lb/>
<pb n="KR4c0069_SBCK_039-5a"/>
誠㓗身而謀出三軍損巳而讓推二郡斯<lb/>
有以得臣子之大節知君親之大恩卿心<lb/>
既然朕意亦定特加新命仍撫舊封今授<lb/>
卿起復左金吾衛大將軍檢校工部尚書<lb/>
充成徳軍節度使恒州刺史恒冀深趙等<lb/>
州觀察等使兼御史大夫仍賜上柱國并<lb/>
賜告身旌節等往想卿忠孝哀感兼深其<lb/>
徳棣兩州以卿進譲元欲於卿親屬之内<lb/>
選授一人在法雖有推恩相時亦恐非便<lb/>
<pb n="KR4c0069_SBCK_039-5b"/>
今所以除薛昌朝徳棣兩州觀察使昌朝<lb/>
昔嘗事卿先父今又與卿親鄰卿宜具以<lb/>
誠懐令報昌朝知委卿今授命之後足得<lb/>
節制三軍使其不失事宜方見卿之忠藎<lb/>
昨者衆情易惑非卿不能効此誠群議難<lb/>
排非朕不能㫁此意所宜保持大義勉勵<lb/>
遠圗深念斯言永副予望其當軍大将已<lb/>
下各宜特與改轉卿即條錄聞奏其官健<lb/>
等亦宜量加優賞想宜知悉<lb/>
<pb n="KR4c0069_SBCK_039-6a"/>
　　答李遜等謝恩令附入屬籍表<lb/>
卿先父頃逢多難嘗立大功每想忠勞豈<lb/>
忘存殁念先臣之績雖書名於太常推同<lb/>
姓之恩更附籍於宗正俾增榮於一族兼<lb/>
延寵於九原卿等或詩禮承家或弓裘奉<lb/>
業咸鍾新命慶屬本枝省所謝陳深喜誠<lb/>
懇<lb/>
　　祭盧䖍文<lb/>
維元和四年歳次已丑七月日皇帝遣某<lb/>
<pb n="KR4c0069_SBCK_039-6b"/>
官某以清酌庶羞之奠致祭于故祕書監<lb/>
贈兵部尚書盧䖍之靈惟爾質性端和風<lb/>
猷茂逺名因文著位以才升秉大節而事<lb/>
君始終一致陳義方而訓子忠孝兩全甲<lb/>
族推華士林增羙乆在貂蟬之列近遷圗<lb/>
藉之司方延寵光䆳閟幽穸褒奬之命雖<lb/>
已表於哀榮遣奠之恩宜再申於軫悼魂<lb/>
兮不昧鑒此誠懐尚饗<lb/>
　　批李夷簡賀御撰君臣事跡屏風表<lb/>
<pb n="KR4c0069_SBCK_039-7a"/>
朕思求理化親閲典墳至於去邪納諫之<lb/>
規勤政愼兵之誡取而作鑒書以爲屏與<lb/>
其散在圗書心存而景慕不若列之繪素<lb/>
目覩而躬行庶將爲後事之師不獨觀古<lb/>
人之象卿詞彰恭順義見忠規省覽再三<lb/>
深叶朕意所賀知<lb/>
　　批百寮嚴綬等賀御撰屏風表<lb/>
朕烈祖太宗以古爲鏡用輔明聖實臻理<lb/>
平垂作孫謀每懼乎失墜取爲殷鑒遂飾<lb/>
<pb n="KR4c0069_SBCK_039-7b"/>
丹青至若明君直臣前言往事森然在目<lb/>
如見其人論列是非既庶幾爲座隅之誡<lb/>
發揮獻納亦足以開臣下之心况卿等職<lb/>
在儀形政當補察各勤所任共副兹懐所<lb/>
賀知<lb/>
　　答杜兼謝授河南尹表<lb/>
卿文通吏道學達政源凡歷官常輒聞績<lb/>
効觀能以授俾亞理於三川見可而遷宜<lb/>
專臨其一府盡委封幾之政仍兼運漕之<lb/>
<pb n="KR4c0069_SBCK_039-8a"/>
權嵗時之間佇有勤効勉恭爾職重副予<lb/>
懐所謝知<lb/>
　　與茂昭詔<lb/>
勑茂昭盧挾等至省所奏恒州事宜并别<lb/>
論情陳獻者具悉卿望重勲賢寄崇藩鎭<lb/>
謀叅廟筭寵接國姻累上表章繼陳誠欵<lb/>
永言智略已見匡濟之才載念公忠益表<lb/>
感知之志若非勞瘁憂國義勇忘家則丹<lb/>
赤之心不能至此想風興歎至于再三所<lb/>
<pb n="KR4c0069_SBCK_039-8b"/>
縁恒州事宜朕亦思之甚熟但以武俊率<lb/>
身仗順於國有功忠勲所延宜及俊嗣承<lb/>
宗又密陳深欵遠獻忠誠既念舊勞已降<lb/>
成命計其奉詔必合感恩如或乖違續有<lb/>
商議卿宜以睦鄰爲事體國爲心想卿誠<lb/>
懐當悉朕意<lb/>
　　與師道詔<lb/>
勑師道省表具悉卿業重相門位崇戎閫<lb/>
忠輸于國行著于家乆而益彰嘉歎無已<lb/>
<pb n="KR4c0069_SBCK_039-9a"/>
所奏亡兄師古請列于私廟昭穆者此乃<lb/>
心推孝友誠切恭敬覽表見情深足嘉尚<lb/>
但以祠廟所見貴於禮成師古雖則始營<lb/>
至卿方行祔禮即卿爲廟主固合其宜况<lb/>
師古爵位尊崇弘選自合祔廟别立祠宇<lb/>
使其主之奉以蒸嘗亦非乏祀也已令有<lb/>
司重議如此頗謂得中且叶禮經卿宜知<lb/>
悉<lb/>
　　與於陵詔<lb/>
<pb n="KR4c0069_SBCK_039-9b"/>
勑於陵省所賀安南破環王國賊帥李樂<lb/>
山等三萬人者具悉卿蠻夷犯疆方鎮致<lb/>
討兇徒䘮敗荒徼清平卿素藴忠誠又連<lb/>
封壤疾既同於山藪勢益壯於輔車想聞<lb/>
捷書當倍慰惬載省所賀深見乃懐<lb/>
　　答叚祐等賀册皇太子禮畢表<lb/>
朕祗膺綂序恭守典常爰推至公乃命長<lb/>
子使主國鬯用貞邦家冊畢禮成良增感<lb/>
慶卿等各司軍衛同奉表章備見忠誠益<lb/>
<pb n="KR4c0069_SBCK_039-10a"/>
深嘉歎所賀知<lb/>
　　答李詞賀處分王士則等徳音表<lb/>
朕臨馭天下以懲勸爲先有惡必誅無功<lb/>
不念頋承宗之罪誠合討除思武俊之勲<lb/>
宜令嗣襲况墳墓禁其剪伐將校許以歸<lb/>
降庶明用師盖非獲已卿職修卿寺誠奉<lb/>
本枝省兹賀章備見忠盡<lb/>
　　與吐蕃宰相鉢闡布勑書<lb/>
勑吐蕃宰相沙門鉢闡布論與勃藏至省<lb/>
<pb n="KR4c0069_SBCK_039-10b"/>
表及進奉具悉卿器識通明藻行精㓗以<lb/>
爲眞實合性忠信立誠故能輔賛大蕃叶<lb/>
和上國弘清浄之教思安邉陲廣慈悲之<lb/>
心令息兵甲既表卿之遠略亦得國之良<lb/>
圗況朕與彼蕃代爲甥舅兩推誠信共保<lb/>
始終覽卿奏章遠叶朕意披閲嘉歎至于<lb/>
再三所議割還安樂秦原等三州事宜已<lb/>
具前書非不周細及省來表似未指明將<lb/>
期事無後艱必在言有先定令信使往來<lb/>
<pb n="KR4c0069_SBCK_039-11a"/>
無壅疆塲彼此不侵雖未申以㑹盟亦足<lb/>
稱爲和好必欲復修信誓即須重畫封疆<lb/>
雖兩國盟約之言積年未定但三州　割<lb/>
之後剋日可期朕之衷情卿之志願俱在<lb/>
於此豈不勉歟又縁自議三州已來此亦<lb/>
未發專使今者賛普來意欲以再審此言<lb/>
故遣信臣往諭誠意即不假别使更到東<lb/>
軍此使已後應縁盟約之事如其間節目<lb/>
未盡更要商量卿但與鳳翔節度使計㑹<lb/>
<pb n="KR4c0069_SBCK_039-11b"/>
此已處分令其奏聞則道路非遥往來甚<lb/>
易頗爲便近亦冀速成更待要約之言皆<lb/>
已指定封彊之事保無改移即蕃漢俱遣<lb/>
重臣然後各將成命事關乆遠理貴分明<lb/>
想卿通才當稱朕意曩者鄭叔矩路泌因<lb/>
平涼盟㑹没落蕃中比知叔矩巳亡路泌<lb/>
見在念兹存没每用惻然今既約以通和<lb/>
路泌合令歸國叔矩骸骨亦合送還表明<lb/>
信誠兼亦在此其論與㪍藏等尋到鳳翔<lb/>
<pb n="KR4c0069_SBCK_039-12a"/>
舊例未進表函節度不敢聞奏自取停滯<lb/>
非此稽留昨者方進表函旋令召對今便<lb/>
發遣更不遲迴仍令與祠部郎中兼御史<lb/>
中丞徐復及中使劉文㻮等同往其餘事<lb/>
宜已具與賛普書内卿宜審於謀議速副<lb/>
誠懐兼有少信物賜卿具如别錄至宜領<lb/>
也冬寒卿比平安好遣書指不多及<lb/>
　　與希朝詔<lb/>
勑希朝省所奏請自部領當道兵馬一萬<lb/>
<pb n="KR4c0069_SBCK_039-12b"/>
五千人取蔚州路赴行營并奏土門及承<lb/>
天軍各添兵士備禦者具悉卿武毅雄才<lb/>
忠貞大節出爲良將倚作信臣約已徇公<lb/>
忘身許國忿違命不恭之　激勤王自効<lb/>
之心親統銳師率先群帥况又周知要害<lb/>
備設防虞計其威聲已振兇醜有臣如此<lb/>
朕復何憂佇建殊功以副深望所有動靜<lb/>
宜數奏聞想當知悉<lb/>
　　與師道詔<lb/>
<pb n="KR4c0069_SBCK_039-13a"/>
勑師道未何至省所奏當道赴行營兵馬<lb/>
取正月過渡河逐便攻討并奏兵馬出界<lb/>
後請自供一月粮料又奏待收下城邑若<lb/>
有軍粮一月已後續更支計并陳謝慰問<lb/>
者具悉卿文武間生忠貞特立動有所効<lb/>
知無不爲昨獻帛助軍極盈數於萬疋今<lb/>
又賫粮出境減經費於三旬此乃力之所<lb/>
任無不罄竭慮之所及無不經營因時見<lb/>
憂國之心臨事識忠臣之節詔書慰諭未<lb/>
<pb n="KR4c0069_SBCK_039-13b"/>
盡朕懐章䟽謝陳益嘉乃志再三興歎寤<lb/>
寐難忘其所奏聞並依來表想宜知悉<lb/>
　　與劉濟詔<lb/>
勑劉濟李臯至省表及露布十二月十七<lb/>
日劉緄部領當道行營兵馬收下饒陽縣<lb/>
城破賊衆三千人并擒斬將校收獲馬畜<lb/>
器械等兼送賊將朝履清等四人又進所<lb/>
收饒陽縣等者具悉卿盡忠伐叛發漁陽<lb/>
精鋭之師緄仗順臨戎討冀方昏狂之<lb/>
<pb n="KR4c0069_SBCK_039-14a"/>
詔下而父子戮力鼓行而將卒齊心先群<lb/>
帥以啓行首諸軍而告捷連擒逆将併下<lb/>
賊城歸獻罪之俘囚進已收之縣邑可謂<lb/>
忘身徇國盡禮事君疾風知勁草之心大<lb/>
雪見貞松之節况表章之内益歎恭勤而<lb/>
眷想之間如覩風彩計兹兇醜當已震驚<lb/>
破竹之勢可乗覆巢之期非遠佇清大憝<lb/>
重副深懐其饒陽縣卿宜且令鎭守稍加<lb/>
存撫用勸將來宋常春卿所宻奏具委事<lb/>
<pb n="KR4c0069_SBCK_039-14b"/>
情且宜叶和以體朕意故令宣慰想當知<lb/>
悉<lb/>
　　祭吳少誠文<lb/>
維元和五年嵗次庚寅二月辛未朔二日<lb/>
壬申皇帝遣内侍省内府局丞賜緋魚袋<lb/>
孫士政以清酌庶羞之奠致祭于故彰義<lb/>
軍節度使贈司徒吳少誠之靈曰惟爾武<lb/>
毅挺質韜鈐㧞身負勇果之雄材蓄變通<lb/>
之明識自察亷列郡節制成師貞且有威<lb/>
<pb n="KR4c0069_SBCK_039-15a"/>
勤而不擾軍戎輯睦封域底寜從義而致<lb/>
誠仗順而保福既延寵渥方茂輝榮遽此<lb/>
幽淪深用傷悼逝波不捨去日苦多想松<lb/>
檟以軫懐聞鼓<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>而興歎恩加遣奠禮舉<lb/>
襃崇念爾有靈知予此意尚饗<lb/>
　　與季安詔<lb/>
勑季安省所奏當道行營兵馬今月十七<lb/>
日已收棗强縣其賊棄城夜走者具悉卿<lb/>
輸忠報國嫉惡忘家遣無敵之師伐不襲<lb/>
<pb n="KR4c0069_SBCK_039-15b"/>
之冦軍聲逺届先路以風行逆黨潛知棄<lb/>
城而宵遁已收縣邑益振兵威此皆卿訓<lb/>
練所加指麾有素永言明効實屬深懐固<lb/>
可乗勢應機逐便進討以卿忠盡當副朕<lb/>
心<lb/>
　　與希朝詔<lb/>
勑希朝張嘉和至省所奏前月二十六日<lb/>
破逆賊洄湟鎮六千餘人具悉卿親領銳<lb/>
師誓誅逆黨張軍心以吞敵奮士力而指<lb/>
<pb n="KR4c0069_SBCK_039-16a"/>
蹤濳戒偏裨先攻險阻伐謀而事有成筭<lb/>
剋日而動不愆期果敗兇徒遂據要地况<lb/>
殺傷既衆收獲頗多益壯軍威可奪虜氣<lb/>
佇聞掃蕩以慰衷懐<lb/>
　　與從史詔<lb/>
勑從史曹公乂至省所奏今月三日栢郷<lb/>
縣南破賊衆約三萬人并擒斬首級收獲<lb/>
器械及馬等又奏當軍所傷士馬數并量<lb/>
事優䘏事宜具悉卿外揚武略内竭忠謀<lb/>
<pb n="KR4c0069_SBCK_039-16b"/>
率有名之師深入其阻遇無狀之冦大挫<lb/>
其鋒兵刃屢加捷書頻至殺傷數廣績効<lb/>
居多非卿悉力摧兇誓心報國則何能指<lb/>
麾之下動必成功表奏之間事皆審實既<lb/>
光重委益副深懐嘉歎再三不忘寤寐所<lb/>
奏承璀出軍合陣并續發露布事宜具委<lb/>
所陳想當知悉<lb/>
　　與季安詔<lb/>
勑季安許峯至省所奏具悉卿勲親重徳<lb/>
<pb n="KR4c0069_SBCK_039-17a"/>
台輔元臣竭誠信以戴君弘識度而體國<lb/>
謀能極慮言必盡忠周覽表章益増窹歎<lb/>
吳少陽自㕘軍務頗効恭勤豈待奏陳已<lb/>
有處分想宜知悉<lb/>
　　與昭義軍將士詔<lb/>
勑昭義軍節度下將士等卿等當軍將士<lb/>
與諸道不同自經艱難多易将帥而忠順<lb/>
之節未嘗有虧朕毎思之無時暫忘盧從<lb/>
史爲卿主將作朕藩臣權位尊崇恩寵優<lb/>
<pb n="KR4c0069_SBCK_039-17b"/>
厚而乃外示恭順内懐姦邪刻削軍中暴<lb/>
殄境内朕以君臣之道未忍發明爲之含<lb/>
容頗有年月近又苟求起復請討恒州與<lb/>
賊通謀爲國生患自領土馬乆屯行營收<lb/>
當軍賞設之資加本道芻粟之估不爲公<lb/>
用盡入私家此則主將之恩於卿何有臣<lb/>
子之分負朕實深卿等辯邪正之兩端識<lb/>
逆順之大義抱忠勇者恥居其下守名節<lb/>
者憤發於中失三軍之心已聞大去犯衆<lb/>
<pb n="KR4c0069_SBCK_039-18a"/>
人之怒果見不容遠察事宜備知誠欵興<lb/>
言嘉歎至于再三其當軍將士等賞設已<lb/>
有處分上自將校下及士卒各勵爾志再<lb/>
思朕言卿等承前已來常保忠貞之節自<lb/>
今已後永爲心腹之軍宜念始終副兹瞩<lb/>
望故令宣慰宜並悉之夏熱卿等各得平<lb/>
安<lb/>
　　與承璀詔<lb/>
勑承璀卿揔領禁軍控臨戎境見敵每彰<lb/>
<pb n="KR4c0069_SBCK_039-18b"/>
其勇敢因事益表其忠勤言念在懐發於<lb/>
寤歎昭義軍将士等去邪逺惡仗義保忠<lb/>
統其成師宜得良帥孟元陽夙懐武毅累<lb/>
著功庸威名甚彰人望所屬以之爲帥必<lb/>
惬軍情以之討賊必有勲績今授元陽檢<lb/>
校尚書右僕射充昭義軍節度等使未到<lb/>
行營間其昭義軍卿宜切加宣撫務使安<lb/>
寜烏重胤職在偏裨保於忠正宜從奬擢<lb/>
以表殊恩今授烏重胤河陽莭度使兼御<lb/>
<pb n="KR4c0069_SBCK_039-19a"/>
史大夫卿亦宜諭此恩意令知朕心兼恐<lb/>
河陽無人速宜進發想當知悉<lb/>
　　與元陽詔<lb/>
勑元陽澤潞全軍方討恒冀盧從史虧失<lb/>
大莭包藏二心姦迹邪謀日已自露軍情<lb/>
物議俱所不容尋追赴朝今已在道朕以<lb/>
昭義將士忠順成風况在行營乆勤戎事<lb/>
今欲使其戰者奮發居者悅安共成大功<lb/>
必在良帥以卿有澱水之勲効有河陽之<lb/>
<pb n="KR4c0069_SBCK_039-19b"/>
政令思之甚熟無以易卿宜領重藩仍遷<lb/>
崇秩今授卿檢校尚書右僕射充澤潞節<lb/>
度等使并賜旌莭告身等往卿宜速發先<lb/>
到潞府上訖便赴行營慰安軍心宣諭朕<lb/>
意烏重胤徇忠守節宜加奬用今便授重<lb/>
胤河陽節度使兼御史大夫想宜知悉<lb/>
　　與昭義軍將士勑書<lb/>
勑昭義軍節度下將士等卿等乆在行營<lb/>
乍無主將而士旅輯睦軍壘安寜足彰守<lb/>
<pb n="KR4c0069_SBCK_039-20a"/>
正之心尤見盡忠之莭以此歎瞩勞於寢<lb/>
興孟元陽是朕信臣爲國良將威略可以<lb/>
懾兇孽慈和可以牧師人累著忠勤克諧<lb/>
朕命爲其主帥必副群情況卿等同嫉姦<lb/>
邪乆困貪暴宜以仁賢之帥撫卿忠義之<lb/>
軍靖思元陽無出其右今授元陽檢校尚<lb/>
書右僕射充卿等當道莭度使勉同王事<lb/>
以慰朕懐烏重胤特効忠誠深宜奬擢今<lb/>
便授河陽節度使兼御史大夫故令宣慰<lb/>
<pb n="KR4c0069_SBCK_039-20b"/>
並宜知悉<lb/>
　　與師道詔<lb/>
勑師道林英至省所陳奏并進王承宗與<lb/>
卿書者具悉王承宗童騃無知兇嚚有素<lb/>
雖籍祖父之寵曾微分寸之勞但以武俊<lb/>
勲在冊書姻連戚屬朕獨排群議特降殊<lb/>
私未卒父䘮使承祖業即加新命仍撫舊<lb/>
封則朕於承宗恩亦至矣而僞陳誠欵欺<lb/>
誑使臣假託軍情拒違詔命則承宗於朕<lb/>
<pb n="KR4c0069_SBCK_039-21a"/>
罪莫大焉悖禮亂心暴於天下此乃承宗<lb/>
干國家之紀非朕忘武俊之功遂至用師<lb/>
蓋非獲已仍開生路許以自新而梟音不<lb/>
悛鴟張益熾人情共棄國典不容在於朕<lb/>
心安敢輕捨卿既膺注意義感酬恩所獻<lb/>
表章具已詳覽慮深遠計詞切讜言在忠<lb/>
謀而則然於事體而未可誠嘉勤至難允<lb/>
懇懐今諸道将帥親領士馬深入冦境頻<lb/>
奏捷書四面合圍一心旅進窮廹已甚覆<lb/>
<pb n="KR4c0069_SBCK_039-21b"/>
滅非遥况卿同遣師徒已收縣邑冀清氛<lb/>
孽佇見功名勉於令圖副此瞩望<lb/>
　　與師道詔<lb/>
勑師道任文質至省表具悉盧從史頃者<lb/>
請率全師誓清妖孽朕推誠待物許之不<lb/>
疑而背恩於上結怨於下邪謀貳志日以<lb/>
彰聞虧大節而自絶於君積群怒而不容<lb/>
於衆因以邀命幸而脱身屈法申恩已有<lb/>
處分昨者詔㫖已明示卿卿體國爲心事<lb/>
<pb n="KR4c0069_SBCK_039-22a"/>
君盡力固宜有聞必薦有見必陳竭其忠<lb/>
諒之誠濟其獻替之羙省閲章奏嘉歎良<lb/>
多<lb/>
　　與茂昭書<lb/>
勑茂昭王日興至省所奏今月十八日大<lb/>
破賊衆一萬七千人并擒斬收獲訖者具<lb/>
悉卿親率勁兵誓平妖冦竭股肱之力中<lb/>
有竒謀勵父子之軍前無强敵故能深入<lb/>
賊境大破兇徒殺傷既多俘獲亦廣具詳<lb/>
<pb n="KR4c0069_SBCK_039-22b"/>
奏報備見忠勞眷瞩之懐發於窹歎將士<lb/>
等各懷勇烈同忿冦讎激於衆心致此殊<lb/>
効況荷戈於炎暑之際奮身於鋒刃之間<lb/>
永念於兹未甞暫忘故令宣慰宜並悉之<lb/>
　　與昭義節度親事將士等書<lb/>
勑昭義軍節度下親事將士等盧從史受<lb/>
恩至重負國至多衆所不容追令赴闕朕<lb/>
以悞曾任使貴全始終今則止於貶官此<lb/>
蓋曲從寛典卿等抱忠懷義朕所素知頃<lb/>
<pb n="KR4c0069_SBCK_039-23a"/>
以詣營同事從史三軍一體俱是王臣既<lb/>
不相干又能自効朕方優賞以酬功勲何<lb/>
至不安有此疑懼必恐從史已追之後元<lb/>
陽未到之間卿等當營乍無主将或被外<lb/>
人扇誘令衆意憂疑勢使之然事非獲已<lb/>
朕雖在此逺有軍情料卿本心必無此意<lb/>
况元陽勤儉恤下寛厚愛人乆在河陽甚<lb/>
近澤潞元陽臧否卿等合諳以卿忠義之<lb/>
軍故擇仁賢爲帥已有詔示宣諭元陽若<lb/>
<pb n="KR4c0069_SBCK_039-23b"/>
到行營一無所問乃至將士家口亦令優<lb/>
䘏安存卿復何憂必得其所况昭義將士<lb/>
艱難已來保守忠貞未嘗虧失天下稱歎<lb/>
卿亦自知又卿父母妻兒家田墳墓一物<lb/>
已上並在潞州頃刻之間豈忍便棄朕之<lb/>
此語卿宜細思各相勉諭同保忠順計元<lb/>
陽巳合到彼卿等便取元陽指麾想卿等<lb/>
心必副朕意故今宣慰宜並悉知<lb/>
　　與執恭詔<lb/>
<pb n="KR4c0069_SBCK_039-24a"/>
勑執恭王克謹至省所奏今月八日進收<lb/>
乎昌縣巳令鎭守并奏劉濟欲與卿約義<lb/>
事者具悉卿奉辭伐罪仗莭啓行指頋偏<lb/>
裨收復城邑已令鎮備兼務緝綏威惠之<lb/>
方既明弔伐之義斯在永言倚任彌注衷<lb/>
情劉濟將相大臣與卿先父同列欲求契<lb/>
約固合允從豈唯繼好私情亦足叶心王<lb/>
事載省來奏深鑒乃誠至於寝興不忘嘉<lb/>
瞩<lb/>
<pb n="KR4c0069_SBCK_039-24b"/>
　　與恒州節度下將士書<lb/>
勑成德軍節度下將士等朕以王者之道<lb/>
與物無私若違命執迷則罔有容捨若知<lb/>
非改悔則無不含弘不窮無告之人不塞<lb/>
自新之路頃屬姦臣從史謀構異端致使<lb/>
恒陽隔於恩外六郡之地皆廢農桑三軍<lb/>
之人並懼鋒鏑每一念至中心憫然今卿<lb/>
等繼獻表章遠輸誠欵省承宗之勤懇難<lb/>
阻其情思武俊之功勞不能無念況事因<lb/>
<pb n="KR4c0069_SBCK_039-25a"/>
詿誤而理可哀矜今已降制書各從洗雪<lb/>
承宗仍復舊官爵充恒冀深趙徳棣六州<lb/>
觀察使成徳軍節度使將士等官爵實封<lb/>
並宜仍舊待之如初卿等各宜叶力同心<lb/>
知恩感徳共保終始稱朕意焉故令宣慰<lb/>
宜並知悉<lb/>
　　與承宗詔<lb/>
勑承宗頃者盧從史包藏姦詐矯示公忠<lb/>
下誣物情上惑朝聽使卿陷於違命使朕<lb/>
<pb n="KR4c0069_SBCK_039-25b"/>
至於用兵交亂君臣罪有所在今從史已<lb/>
正刑典遠棄驩州構亂者既就屏除誘陷<lb/>
者自宜明白况卿代連姻戚朕豈不思祖<lb/>
有功勞朕豈不念事不得已勢至如斯棄<lb/>
絶巳來常懐憫惻卿今既陳章䟽懇獻衷<lb/>
誠請進官員願修貢賦誓心以納欵歸罪<lb/>
而責躬情可哀憐法存開釋朕託于人上<lb/>
及兹六載體天地含弘之徳厚君臣終始<lb/>
之恩常以人安爲心豈欲物失其所今所<lb/>
<pb n="KR4c0069_SBCK_039-26a"/>
以開獨見之路降非常之恩卿及將士等<lb/>
已具制書並從洗滌卿仍復舊官爵便充<lb/>
恒冀深趙徳棣等州節度觀察等使并賜<lb/>
旌節告身等往爵土仍舊君臣如初想卿<lb/>
中懐當自知感所宜追補前悔勉勉後圗<lb/>
夙夜思之永副朕意想當知悉<lb/>
　　批宰相賀赦王承宗表<lb/>
先臣武俊功不可忘後嗣承宗過而能改<lb/>
朕所以捨其罪悔議以勲親垂宥過之恩<lb/>
<pb n="KR4c0069_SBCK_039-26b"/>
尚宜及爾十代引泣辜之責誠合在予一<lb/>
人與其黷武而取威不若匿瑕而務德卿<lb/>
等重居台輔宻賛謀猷發於衷誠有此稱<lb/>
賀省閲章奏嘉歎乆之<lb/>
　　與劉濟詔<lb/>
勑劉濟省所謝男紹及孫景震等授官并<lb/>
謝賜器仗弓甲刀斧等者具悉卿文武全<lb/>
才将相重任本於忠諒成此勲勞尚徳尊<lb/>
賢位已極於台輔念功懋賞寵宜及於子<lb/>
<pb n="KR4c0069_SBCK_039-27a"/>
孫時論允歸朝章斯舉至於出兹戎器賜<lb/>
我元臣但可以申朕恩私未足以表卿功<lb/>
績載覽來表備見乃誠併此謝陳益嘉勤<lb/>
盡<lb/>
　　代王佖答吐蕃北道莭度論贊勃藏<lb/>
　　書<lb/>
大唐朔方靈鹽豐等州莭度使檢校户部<lb/>
尚書寜塞郡王王佖致書大蕃河西北道<lb/>
節度使論公麾下遠辱來書兼蒙厚貺慰<lb/>
<pb n="KR4c0069_SBCK_039-27b"/>
悚之至難述所懐國家與彼蕃代爲舅甥<lb/>
日洽恩信雖云兩國實若一家遂令彊塲<lb/>
之臣得以書信相問况麾下以公忠之節<lb/>
雄勇之才翊佐大邦經略北道佖近䝉制<lb/>
命守在邉陲慰望之情一二難盡皇帝以<lb/>
賛普頻遣和使懇求通好凡此邉鎭皆奉<lb/>
朝章但令愼守封陲不許輒令侵軼至於<lb/>
事理彼此宜然且如党項乆居漢界曾無<lb/>
征税既感恩德未甞動搖然雖懐此撫循<lb/>
<pb n="KR4c0069_SBCK_039-28a"/>
亦聞闚彼財貨亡命而去獲利而歸但恐<lb/>
彼蕃不知大爲党項所賣其中亦聞誘致<lb/>
事甚分明不能縷陳計已深悉今請去而<lb/>
勿誘來而勿容不失兩境之歡不傷二國<lb/>
之好在此誠爲小事於彼即是遠謀幸履<lb/>
坦途勿遵邪徑今聖上徳柔四海威及萬<lb/>
方雖外國蠻夷尚皆率伏况中華臣妾敢<lb/>
有不恭豈假彼蕃欲相借助誠愧厚意終<lb/>
訝過言承去年出師討逐廻紇其間勝負<lb/>
<pb n="KR4c0069_SBCK_039-28b"/>
此亦備知不勞來書遠相示及所䝉寄贈<lb/>
並已檢到佖爲邉將須守常規馬及胡瓶<lb/>
依命已授其迴紇生口縁比無此例未奉<lb/>
進止不敢便留今却分付來人至彼望垂<lb/>
檢領有少答信具如别數幸恕寡薄也初<lb/>
秋尚熱惟所履珍和謹因譯語官馬屈林<lb/>
恭迴不具佖白<lb/>
　　與吉甫詔<lb/>
勑吉甫韓用政至省所奏陳謝具悉卿忠<lb/>
<pb n="KR4c0069_SBCK_039-29a"/>
貞立身文武爲徳志惟經國謀不忘君才<lb/>
可以雄鎭方隅故委之外閫智可以密參<lb/>
帷幄故任以中樞而能一其衷心再有冲<lb/>
讓雖勞謙彌切每陳丹府之誠而憂寄方<lb/>
深難輟紫垣之務勉諭已伸扵前詔忠勤<lb/>
載露於來章今征討已停方隅稍㤗克清<lb/>
之日雖則不遥難奪之心亦宜且抑重此<lb/>
宣諭當體朕懐是推至公煩有陳謝<lb/>
　　與吐蕃宰相尚綺心兒等書<lb/>
<pb n="KR4c0069_SBCK_039-29b"/>
勑吐蕃宰相尚綺心兒等論思諾悉至省<lb/>
表并進奉具悉卿等才器特茂識略甚明<lb/>
仗義立身資忠事主一上佐賛下康黎元<lb/>
以尋盟納欵爲謀繼好息人爲請是卿上<lb/>
策吐朕中心每覽表章輒用嘉歎朕與彼<lb/>
蕃國代爲舅甥日結恩信自論盟㑹頗歷<lb/>
歳時常欲速成以爲永好雖誠明之内彼<lb/>
此無疑而言約之間往復未盡今故略收<lb/>
來意重示所懐想卿通明當所鑒悉河隴<lb/>
<pb n="KR4c0069_SBCK_039-30a"/>
之地國家舊封論州郡則其數頗多計年<lb/>
歳則没來甚近既通和好悉合歸還今者<lb/>
捨而不言豈是無心愛惜但務早成盟約<lb/>
所以唯言三州則没於彼者甚多歸扵此<lb/>
者至少猶合推於禮讓豈假形扵言詞來<lb/>
表云此三州非創侵襲不可割屬大唐來<lb/>
且此本不屬蕃豈非侵襲所得今是却歸<lb/>
舊管何引割屬爲詞去年與論勃藏來即<lb/>
云覆取進㫖贊普便請爲定今兩般使至<lb/>
<pb n="KR4c0069_SBCK_039-30b"/>
又云此之小務未合首而論之前後既有<lb/>
異同信使徒煩來去雖欲速爲盟㑹其如<lb/>
無所適從静言二三固不在此若論和好<lb/>
即今各無侵軼已同一家若議修盟即須<lb/>
重定封疆先還三郡若三郡未復兩界未<lb/>
分即是未定封疆憑何以爲要約彼若吝<lb/>
惜小事輕易遠圗未能修盟且務通好至<lb/>
於信使一往一來但令踈數得中足表情<lb/>
意不絶彼有要事即令使來此有要事亦<lb/>
<pb n="KR4c0069_SBCK_039-31a"/>
令使往若封境之上小小事意但令邉頭<lb/>
莭度兩處計㑹商量則勞費之間彼此省<lb/>
便前般蕃使論悉吉賛至縁盟約事大須<lb/>
審商量未及發遣後使雖是兩般所論只<lb/>
縁一事故令相待今遣同歸在於日時亦<lb/>
未淹乆所送鄭叔矩及路泌神柩及男女<lb/>
等並已到此良用惻然厚贈遠歸深嘉來<lb/>
意其劉成師元非劉闢子姪本是成都郡<lb/>
人已令送還本貫其餘事目並在贊普書<lb/>
<pb n="KR4c0069_SBCK_039-31b"/>
中卿等宜審參量以副朕意使廻之日可<lb/>
備奏聞今遣兼御史中丞李銛及中使與<lb/>
迴使同往各有少信物具如别數至宜領<lb/>
之秋涼卿等各得平安好遣書指不多及<lb/>
　　答王承宗謝洗雪及復官爵表<lb/>
帝者之道藹然無私唯推赤心以牧黔首<lb/>
故一夫不獲若納之於隍一物歸誠則容<lb/>
之如地况卿家聮懿戚寵自先朝祖立茂<lb/>
功賞延後嗣因人詿誤不染疵瑕滌以恩<lb/>
<pb n="KR4c0069_SBCK_039-32a"/>
波煦之寵澤撫舊封而察廉六郡進新律<lb/>
而統制三軍蕩穢加恩何以過此及覩來<lb/>
表乃見深誠言必由衷事皆知感承家襲<lb/>
慶誓繼力於前修補過酬恩願指期於後<lb/>
効永言爾志甚叶朕懐勉思始終用副眷<lb/>
瞩所謝知<lb/>
　　與鄭絪詔<lb/>
勑鄭絪省所奏邕管黄少卿及子弟等事<lb/>
宜具悉卿望重中朝寄深南服誓敷惠政<lb/>
<pb n="KR4c0069_SBCK_039-32b"/>
佇化遠人言念忠勤不忘監窹山洞夷落<lb/>
易擾難安比來撫之未及其道覽卿所奏<lb/>
頗合其宜嵗時之間當革前弊勉扵招諭<lb/>
以副朕心<lb/>
　　答高郢請致仕第二表<lb/>
卿有忠貞之節立於險中有清重之名鎮<lb/>
于朝右而能始終有道進退有常援禮引<lb/>
年遺榮致政人鮮知止卿獨能行不唯振<lb/>
起古風亦足激揚時俗於卿則礭然難奪<lb/>
<pb n="KR4c0069_SBCK_039-33a"/>
在朕則情豈易忘誠鑒乃懷未允來表<lb/>
　　與劉緫詔<lb/>
勑劉緫卿業繼將門才兼武略累臨軍郡<lb/>
悉著良能襲以弓裘宜知旌鉞仍舉奪情<lb/>
之典以昭延賞之恩令授卿起復雲麾將<lb/>
軍檢校工部尚書充范陽莭度等使并賜<lb/>
旌莭官告往想宜知悉<lb/>
　　答裴垍讓中書侍郎平章事表<lb/>
卿自登台輔每竭忠貞一身秉彞百度惟<lb/>
<pb n="KR4c0069_SBCK_039-33b"/>
序致君盡力乆積股肱之勤憂國勞心微<lb/>
生腠理之疾暫從休告遽獻表章所陳雖<lb/>
是卿心所請殊非朕意宜加調攝速就平<lb/>
和以副虚懐無爲固讓<lb/>
　　答劉緫謝檢校工部尚書范陽節度<lb/>
　　使表<lb/>
卿㓜承義訓長有令聞能遵忠孝之風不<lb/>
墜弓裘之業朕所以命加異等寵冠常倫<lb/>
特授雙旌超登八座豈唯延賞亦在任能<lb/>
<pb n="KR4c0069_SBCK_039-34a"/>
將懋前修勉申後効載省章䟽深鑒誠懷<lb/>
所謝知<lb/>
　　與茂昭詔<lb/>
勑茂昭王日興至省表陳讓檢校太尉者<lb/>
具悉卿文武大僚勲戚重望累展朝宗之<lb/>
禮足表恭敬之心况多戰伐立功彌彰勤<lb/>
盡言念及此每用嘉焉宜加寵榮巳降新<lb/>
命何至謙讓仍辭舊官眷倚之懐並具前<lb/>
詔想宜知悉<lb/>
<pb n="KR4c0069_SBCK_039-34b"/>
　　答任廸簡讓易定莭度使表<lb/>
卿修文立身經武致用每誓心於忠勇常<lb/>
濟事以智謀自副戎車已屬時望及分旌<lb/>
鉞果愜軍情况武義之師輸忠仗順所期<lb/>
慰撫以就輯寜何至揮謙有兹陳讓所進<lb/>
官告今却賜卿宜體朕懐即㫁來表<lb/>
　　答裴垍讓宰相第三表<lb/>
卿疾病已來表䟽相繼雖辭乞之誠頗切<lb/>
而注望之意方深所以來章乆而未報然<lb/>
<pb n="KR4c0069_SBCK_039-35a"/>
念卿勤懇之請至于再三若心不甚安即<lb/>
疾難速愈是用輟樞劇之務加崇重之官<lb/>
稍遂優閑佇期痊復勉從爾志深抑予懐<lb/>
　　答裴垍謝銀青光禄大夫兵部尚書<lb/>
　　表<lb/>
卿自居鈞軸日獻謀猷戴君常竭其股肱<lb/>
憂國每形於顔色及嬰疾病益不遑安未<lb/>
踰四旬以至三讓揮謙秉易退之道堅懇<lb/>
陳難奪之詞遂抑朕心俯從卿請而七命<lb/>
<pb n="KR4c0069_SBCK_039-35b"/>
印綬五兵尚書官秩甚崇事務稍簡就以<lb/>
優養冀乎和平載省表章深見誠意<lb/>
　　與劉緫詔<lb/>
勑劉緫康志安至省所謝陳具悉卿之先<lb/>
父爲朕元臣大節殊功殁而不杇宜加恩<lb/>
禮俾洽哀榮故命宰臣爲之撰錄卿義深<lb/>
報國孝重承家既感顯親之恩願竭戴君<lb/>
之莭遠有奏謝益用嘉之想宜知悉<lb/>
　　與房式詔<lb/>
<pb n="KR4c0069_SBCK_039-36a"/>
勑房式卿以良才尹兹東洛公忠無怠聲<lb/>
績有聞嘉歎之深寜忘寤寐宣城重寄深<lb/>
在得人藉卿政能往就綏撫今授卿宣州<lb/>
刺史兼御史中丞充宣歙等州都團練觀<lb/>
察處置等使并賜告身往宜卿便起赴本<lb/>
道勉修所任以稱朕懷想當知悉<lb/>
　　與盧恒卿詔<lb/>
勑盧恒卿累登朝序皆著公方自領藩條<lb/>
益彰理行恪恭而奉上勤儉以牧人不加<lb/>
<pb n="KR4c0069_SBCK_039-36b"/>
寵榮何勸來者朕以擢管漕運軍國所資<lb/>
其務甚殷所寄尤重以卿有忠勞之前効<lb/>
幹濟之長才常簡朕心宜授此職今除卿<lb/>
尚書刑部侍郎充諸道鹽鐵轉運使并賜<lb/>
告身往宜即赴闕庭想當知悉<lb/>
　　與新羅王金重熈等書<lb/>
勑新羅王金重熈金獻章及僧冲虚等至<lb/>
省表兼進獻及進功徳并陳謝者具悉卿<lb/>
一方貴族累葉雄林仗忠孝以立身資信<lb/>
<pb n="KR4c0069_SBCK_039-37a"/>
義而爲國代承爵命日慕華風師旅叶和<lb/>
邉彊寜㤗况又時修職貢嵗奉表章進獻<lb/>
精珍忠勤並至功徳成就恭敬彌彰載覽<lb/>
謝陳益用嘉歎滄波萬里雖隔於海東丹<lb/>
慊一心毎馳於闕下以兹嘉尚常屬寢興<lb/>
勉弘始終用副朕意今遣金獻章等歸國<lb/>
并有少信物具如别錄卿母及妃并副王<lb/>
宰相已下各有賜物至宜領之冬寒卿比<lb/>
平安好卿母比得和宜官吏僧道将士百<lb/>
<pb n="KR4c0069_SBCK_039-37b"/>
姓等各加存問遣書指不多及<lb/>
　　答文武百寮嚴綬等賀御製新譯大<lb/>
　　乗本生心地觀經序表<lb/>
朕勤求道本廣挹教源以眞如不二之宗<lb/>
助清浄得一之化况斯經典時爲大乗名<lb/>
理精微飜譯成就雖契心則離於文字而<lb/>
得意亦假於筌蹄庶使發揮因爲述序卿<lb/>
等精通外學懇竭忠誠引經贊揚奉表稱<lb/>
賀再三省覽嘉歎乆之<lb/>
<pb n="KR4c0069_SBCK_039-38a"/>
　　答孟簡蕭俛等賀御製新譯大乗本<lb/>
　　生心地觀經序狀<lb/>
大仙經典最上法乘來自西方閟于中禁<lb/>
將期利益必在闡揚遂命僧徒譯其句偈<lb/>
兼詔卿等潤以文言昨因披尋深得眞諦<lb/>
悟本生不滅之義證心地無相之宗方勤<lb/>
護持聊著序引永言述作猶愧聖明卿等<lb/>
賀陳良深嘉尚<lb/>
　　答元應授岳鄂觀察使謝上表<lb/>
<pb n="KR4c0069_SBCK_039-38b"/>
夏口重鎭屬在時賢非明肅不能理其軍<lb/>
非簡儉不能阜其俗以卿有仁厚之質謇<lb/>
直之風累踐班行皆著名節遂輟中憲往<lb/>
臨外藩知已下車深慰人望佇兹報政用<lb/>
副朕懐所謝知<lb/>
　　答李鄘授淮南莭度使謝上表<lb/>
卿抱兼人之才秉徇公之節毎登要職悉<lb/>
著能名若刃發硎投而不滯如玉在佩動<lb/>
必有聲朕以距淮而南人物繁㑹非亷明<lb/>
<pb n="KR4c0069_SBCK_039-39a"/>
何以貞師察俗非簡惠何以通商綏農前<lb/>
勞既彰後効何遠載省來表知已下車勉<lb/>
副虚懐佇觀新政所謝知<lb/>
　　畫大羅天尊贊　并序<lb/>
嵗正月十九日順宗仙駕上昇之月日也<lb/>
皇帝嗣位六載毎及兹晨齋居孝思明發<lb/>
不寐以爲玄祖之教本乎道先帝之神在<lb/>
乎天故畫大羅天尊像者欲以最上勝因<lb/>
而成本功徳也然則知之者不如念之者<lb/>
<pb n="KR4c0069_SBCK_039-39b"/>
念之者不如仰之者是用諦念眞力䖍仰<lb/>
尊儀命設色之工圗其儀形命掌文之臣<lb/>
讚其功徳達孝誠于天上致孝理於域中<lb/>
斯盖弘願發於我皇景福薦於先后稽首<lb/>
奉詔跪稱賛云<lb/>
　維大羅兮天上天　維天尊兮仙上仙<lb/>
　高眞之鑒照下界　孝敬之心達上玄<lb/>
白氏文集卷第三十九<lb/>
<pb n="KR4c0069_SBCK_039-40a"/>
</p>
<p>
</p>
  </div>
</body>
</text>
</TEI>
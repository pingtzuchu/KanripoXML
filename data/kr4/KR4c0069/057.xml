<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_057-1a"/>
白氏文集巻第五十七<lb/>
　律詩　五言　七言　凡九十首<lb/>
　　戊申歳暮詠懐三首<lb/>
窮冬月末兩三日半百年過六七時龍尾<lb/>
趂朝無氣力牛頭叅道有心期榮華外物<lb/>
終須悟老病傍人豈得知猶被妻兒教進<lb/>
退莫求致仕且分司<lb/>
唯生一女才十二秪欠三年未六旬婚嫁<lb/>
累輕何怕老飢寒心慣不憂貧紫泥丹筆<lb/>
<pb n="KR4c0069_SBCK_057-1b"/>
皆經手赤紱金章盡到身更擬踟蹰覔何<lb/>
事不歸嵩洛作閑人<lb/>
七年囚閉作籠禽但願開籠便入林幸得<lb/>
展張今日翅不能辜負昔時心人間禍福<lb/>
愚難料世上風波老不禁萬一差池似前<lb/>
事又應追悔不抽簪<lb/>
　　贈夢得<lb/>
心中萬事不思量坐倚屏風卧向陽漸覺<lb/>
詠詩猶老醜豈宜慿酒更麄狂頭垂白髪<lb/>
<pb n="KR4c0069_SBCK_057-2a"/>
我思退脚蹋青雲君欲忙秪有今春相伴<lb/>
在花前䞉醉兩三塲<lb/>
　　想東遊五十韻　并序<lb/>
大和三年春予病免官後憶遊浙右數郡<lb/>
兼思到越一訪㣲之故兩浙之間一物以<lb/>
上想皆在目吟且成篇不能自休盈五百<lb/>
字亦猶孫興公想天台山而賦之也<lb/>
海内時無事江南歳有秋生民皆樂業地<lb/>
主盡賢侯郊静銷戎馬城髙逼斗牛平河<lb/>
<pb n="KR4c0069_SBCK_057-2b"/>
七百里沃壤二三州坐有湖山趣行無風<lb/>
浪憂食寧妨解纜寢不廢乘流泉石諳天<lb/>
竺烟霞識虎丘餘芳認蘭澤遺詠思蘋洲<lb/>
菡萏紅塗粉菰蒲緑潑油鱗差漁户舍綺<lb/>
錯稻田溝紫洞藏仙窟玄泉貯恠湫精神<lb/>
昂老鶴姿彩媚潛蚪靜閱天工妙閑窺物<lb/>
狀幽投竿出比目擲果下獼猴味苦蓮心<lb/>
小漿甜蔗節稠橘苞從自結藕孔是誰鎪<lb/>
逐日移潮信隨風變棹謳逓夫交烈火候<lb/>
<pb n="KR4c0069_SBCK_057-3a"/>
吏次鳴騶梵塔形疑踊閶門勢欲浮客迎<lb/>
攜酒榼僧待置茶甌小宴閑談笑初筵雅<lb/>
獻酬稍催朱蠟炬徐動碧牙籌圓盞飛蓮<lb/>
子長裾曵石榴柘枝隨畫鼓調笑從香毬<lb/>
幕颺雲飄檻簾褰月露鉤舞繁紅袖凝歌<lb/>
切翠眉愁絃管寧容歇盃盤未許収良辰<lb/>
宜酩酊卒歳好優遊鱠縷鮮仍細蓴絲滑<lb/>
且柔飽飡為日計穏睡是身謀名愧空虗<lb/>
得官知止足休自嫌猶屑屑衆笑大悠悠<lb/>
<pb n="KR4c0069_SBCK_057-3b"/>
物表踈形役人寰足悔尤蛾須逺燈燭兎<lb/>
勿近罝罘幻世春來夢浮生水上漚百憂<lb/>
中莫入一醉外何求未死癡王湛無兒老<lb/>
鄧攸蜀琴安膝上周易在牀頭去去無程<lb/>
客行行不繫舟勞君頻問訊勸我少淹留<lb/>
雲雨多分散闗山苦阻脩一吟江月别七<lb/>
見日星周珠玉傳新什鵷鸞念故儔懸旌<lb/>
心宛轉束楚意綢繆驛舫粧青雀官槽䬴<lb/>
紫騮鏡湖期逺汎禹穴約冥捜預掃題詩<lb/>
<pb n="KR4c0069_SBCK_057-4a"/>
壁先開望海樓飲思親履舄宿憶並衾裯<lb/>
志氣吾衰也風情子在不應須相見後别<lb/>
作一家遊<lb/>
　　病免後喜除賓客<lb/>
卧在漳濵滿十旬起為商皓伴三人從今<lb/>
且莫嫌身病不病何由索得身<lb/>
　　長樂亭留别<lb/>
灞滻風烟函谷路曾經㡬度别長安昔時<lb/>
蹙促為遷客今日從容自去官優詔幸分<lb/>
<pb n="KR4c0069_SBCK_057-4b"/>
四皓袟祖筵慙繼二踈歡塵纓世網重重<lb/>
縛迴顧方知出得難<lb/>
　　陜府王大夫相迎偶贈<lb/>
紫㣲閣老自多情白首園公豈要迎伴我<lb/>
緑槐隂下歇向君紅斾影前行綸巾髪少<lb/>
渾欹仄籃轝肩齊甚穏平但問主人留㡬<lb/>
日分司賔客去無程<lb/>
　　别陜州王司馬<lb/>
笙歌惆悵欲為别風景闌珊初過春爭得<lb/>
<pb n="KR4c0069_SBCK_057-5a"/>
遣君詩不苦黄河岸上白頭人<lb/>
　　將至東都先寄令狐留守<lb/>
黄鳥無聲葉滿枝閑吟想到洛城時惜逢<lb/>
金谷三春盡恨拜銅樓一月遲詩境忽來<lb/>
還自得醉鄉潛去與誰期東都添箇狂賔<lb/>
客先報壺觴風月知<lb/>
　　答崔十八見寄<lb/>
明朝欲見琴樽伴洗拭金盃拂玉徽君乞<lb/>
曹州刺史替我抛刑部侍郎歸倚槽老馬<lb/>
<pb n="KR4c0069_SBCK_057-5b"/>
収蹄立避箭髙鴻盡翅飛豈料洛陽風月<lb/>
夜故人垂老得相依<lb/>
　　贈皇甫賔客<lb/>
輕衣穏馬槐隂路漸近東來漸少塵耳閙<lb/>
久憎聞俗事眼明初喜見閑人昔曽對作<lb/>
承華相今復連為博望賔始信淡交宜久<lb/>
逺與君轉老轉相親<lb/>
　　歸履道宅<lb/>
驛吏引藤轝家僮開竹扉往時多暫住今<lb/>
<pb n="KR4c0069_SBCK_057-6a"/>
日是長歸眼下有衣食耳邉無是非不論<lb/>
貧與富飲水亦應肥<lb/>
　　問江南物<lb/>
歸來未及問生涯先問江南物在耶引手<lb/>
摩挲青石笋迴頭㸃檢白蓮花蘇州訪故<lb/>
龍頭暗王尹橋傾鴈齒斜别有夜深惆悵<lb/>
事月明雙鶴在裴家<lb/>
　　蕭庶子相過<lb/>
半日停車馬何人在白家慇懃蕭庶子愛<lb/>
<pb n="KR4c0069_SBCK_057-6b"/>
酒不嫌茶<lb/>
　　答尉遲少尹問所須<lb/>
乍到頻勞問所須所須非玉亦非珠愛君<lb/>
水閣宜閑詠毎有詩成許去無<lb/>
　　詠閑<lb/>
但有閑銷日都無事繫懐朝眠因客起午<lb/>
飯伴僧齋樹合隂交户池分水夾階就中<lb/>
今夜好風月似江淮<lb/>
　　同崔十八寄元浙東王陜州<lb/>
<pb n="KR4c0069_SBCK_057-7a"/>
未能同隠雲林下且復相招禄仕間隨月<lb/>
有錢勝賣藥終年無事抵歸山鏡湖水逺<lb/>
何由汎棠樹枝髙不易攀惆悵八科殘四<lb/>
在兩人榮閙兩人閑<lb/>
　　答蘇庶子月夜聞家僮奏樂見贈<lb/>
墻西明月水東亭一曲霓裳按小伶不敢<lb/>
邀君無别境絃生管澁未堪聽<lb/>
　　偶吟<lb/>
里巷多通水林園盡不扃松身爲外户池<lb/>
<pb n="KR4c0069_SBCK_057-7b"/>
面是中庭元氏詩三帙陳家酒一瓶醉來<lb/>
狂發詠鄰女映籬聽<lb/>
　　白蓮池汎舟<lb/>
白藕新花照水開紅䆫小舫信風迴誰教<lb/>
一片江南興逐我慇懃萬里來<lb/>
　　詶今狐留守尚書見贈十韻<lb/>
長慶淸風在䕫龍<graphic n="KR1858" url="https://raw.githubusercontent.com/kanripo/KR-Gaiji/master/images/KR1858.png" mimeType="image/png"/>理餘大和膏雨降周<lb/>
邵保釐初嵩少當宫署伊瀍入禁渠曉闗<lb/>
開玉兎夕鑰納銀魚舊眷憐移疾新吟念<lb/>
<pb n="KR4c0069_SBCK_057-8a"/>
索居離聲雙白鶴行色一籃轝罷免無餘<lb/>
俸休閑有弊廬慵於嵇叔夜渇似馬相如<lb/>
酒每蒙酤我詩常許起予洛中歸計定一<lb/>
半爲尚書<lb/>
　　池上即事<lb/>
行尋甃石引新泉坐看修橋補釣船緑竹<lb/>
挂衣涼處歇清風展簟困時眠身閑當貴<lb/>
真天爵官散無憂即地仙林下水邉無猒<lb/>
日便堪終老豈論年<lb/>
<pb n="KR4c0069_SBCK_057-8b"/>
　　酬裴相公見寄二絶<lb/>
習静心方泰勞生事漸稀可憐安穏地捨<lb/>
此欲何歸<lb/>
　　又一首<lb/>
一雙垂翅鶴數首解嘲文摠是迂閑物爭<lb/>
堪伴相君<lb/>
　　答夢得聞蟬見寄<lb/>
開緘思浩然獨詠晚風前人貎非前日蟬<lb/>
聲似去年槐花新雨地栁影欲秋天聽罷<lb/>
<pb n="KR4c0069_SBCK_057-9a"/>
無他計相思又一篇<lb/>
　　得夢得新詩<lb/>
池上今宵風月涼閑敎小樂理霓裳集仙<lb/>
殿裏新詞到便播笙歌作弊章<lb/>
　　令狐尚書許過弊居先贈長句<lb/>
不矜軒冕愛林泉許到池頭一醉眠已遣<lb/>
平治行藥逕兼教掃拂釣魚船應將筆硯<lb/>
隨詩主定有笙歌伴酒仙祗候髙情無别<lb/>
物蒼苔石笋白花蓮<lb/>
<pb n="KR4c0069_SBCK_057-9b"/>
　　自題<lb/>
老宜官冷静貧賴俸優饒熱月無堆案寒<lb/>
天不趂朝傍看應寂寞自覺甚逍遥徒對<lb/>
盈樽酒兼無愁可銷<lb/>
　　答崔十八<lb/>
勞將白叟比黄公今古由來事不同我有<lb/>
商山君未見清泉白石在胷中<lb/>
　　偶詠<lb/>
禦熱蕉衣健扶羸竹杖輕誦經憑檻立散<lb/>
<pb n="KR4c0069_SBCK_057-10a"/>
藥遶廊行暝槿無風落秋蟲欲雨鳴身閑<lb/>
當將息病亦有心情<lb/>
　　答蘇六<lb/>
但喜暑隨三伏去不如秋送二毛來更無<lb/>
别計相寛慰故遣楊闗勸一盃<lb/>
　　秋遊<lb/>
下馬閑行伊水頭涼風清景勝春遊何事<lb/>
古今詩句裏不多説著洛陽秋<lb/>
　　偶作<lb/>
<pb n="KR4c0069_SBCK_057-10b"/>
張翰一盃酒榮期三樂歌聰明傷混沌煩<lb/>
惱汚頭陁簟冷秋生早堦閑日上多近來<lb/>
門更静無雀可張羅<lb/>
　　同崔十八宿龍門兼寄今狐尚書馮<lb/>
　　常侍<lb/>
水碧玉磷磷龍門秋勝春山中一夜月海<lb/>
内兩閑人共是幽棲伴俱非富貴身尚書<lb/>
與常侍不可得相親<lb/>
　　遊平泉贈晦叔<lb/>
<pb n="KR4c0069_SBCK_057-11a"/>
照水容雖老登山力未衰欲眠先命酒暫<lb/>
歇亦吟詩且喜身無縛終慙鬢有絲迴頭<lb/>
語閑伴閑校十年遲<lb/>
　　不出門<lb/>
不出門來又數旬將何銷日與誰親鶴籠<lb/>
開處見君子書巻展時逢古人自静其心<lb/>
延夀命無求於物長精神能行便是真修<lb/>
道何必降魔調伏身<lb/>
　　勸病鶴<lb/>
<pb n="KR4c0069_SBCK_057-11b"/>
右翅低垂左脛傷可憐風貎甚昂藏亦知<lb/>
白日青天好未要髙飛且養瘡<lb/>
　　臨都驛送崔十八<lb/>
勿言臨都五六里扶病出城相送來莫道<lb/>
長安一步地馬頭西去㡬時迴與君後㑹<lb/>
知何處為我今朝盡一盃<lb/>
　　送滕庻子致仕歸婺州<lb/>
春風秋月携歌酒八十年來翫物華巳見<lb/>
曾孫騎竹馬猶聽侍女唱梅花入郷不杖<lb/>
<pb n="KR4c0069_SBCK_057-12a"/>
歸時健岀郭乘軺到處誇兒着繡衣身衣<lb/>
錦東陽門户數滕家<lb/>
　　雨中訪崔十八<lb/>
肩舁仍挈榼莫恠就君來秋雨經三宿無<lb/>
人勸一盃<lb/>
　　拜表早岀贈皇甫賔客<lb/>
一月一廻同拜表莫辭侵早過中橋老於<lb/>
君者應無數猶趂西京十五朝<lb/>
　　對鏡<lb/>
<pb n="KR4c0069_SBCK_057-12b"/>
三分鬢髪二分絲曉鏡秋容相對時去作<lb/>
忙官應太老退爲閑叟未全遲静中得味<lb/>
何須道穏處安身更莫疑若使至今黄綺<lb/>
在聞吾此語亦分司<lb/>
　　勸酒十四首　并序<lb/>
予分袟東都居多暇日閑來輒飲醉後輒<lb/>
吟若無詞章不成謡詠毎發一意則成一<lb/>
篇凡十四篇皆主於酒聊以自勸故以何<lb/>
處難忘酒不如來飲酒命篇<lb/>
<pb n="KR4c0069_SBCK_057-13a"/>
　　何處難忘酒七首<lb/>
何處難忘酒長安喜氣新初登髙第客乍<lb/>
作好官人省壁明張牓朝衣穏稱身此時<lb/>
無一盞爭奈帝城春<lb/>
何處難忘酒天涯話舊情青雲俱未達白<lb/>
髪逓相驚二十年前别三千里外行此時<lb/>
無一盞何以叙平生<lb/>
何處難忘酒朱門羙少年春分花發後寒<lb/>
食月明前小院迴羅綺深房理管絃此時<lb/>
<pb n="KR4c0069_SBCK_057-13b"/>
無一盞爭過艷陽天<lb/>
何處難忘酒霜庭老病翁暗聲啼蟋蟀乾<lb/>
葉落梧桐鬢為愁先白顔因醉暫紅此時<lb/>
無一盞何計奈秋風<lb/>
何處難忘酒軍功第一髙還鄉隨露布半<lb/>
路授旌旄玉柱剥葱手金章爛椹袍此時<lb/>
無一盞何以騁雄豪<lb/>
何處難忘酒青門送别多歛襟収涕淚蔟<lb/>
馬聽笙歌烟樹灞陵岸風塵長樂坡此時<lb/>
<pb n="KR4c0069_SBCK_057-14a"/>
無一盞爭奈去留何<lb/>
何處難忘酒逐臣歸故園赦書逢驛騎賀<lb/>
客出都門半面瘴烟色滿衫鄉淚痕此時<lb/>
無一盞何物可招魂<lb/>
　　不如來飲酒七首<lb/>
莫隠深山去君應到自嫌齒傷朝水冷貎<lb/>
苦夜霜嚴漁去風生浦樵歸雪滿巖不如<lb/>
來飲酒相對醉厭厭<lb/>
莫作農夫去君應見自愁迎春犂痩地趂<lb/>
<pb n="KR4c0069_SBCK_057-14b"/>
晚餧羸牛數被官加税稀逢歳有秋不如<lb/>
來飲酒相伴醉悠悠<lb/>
莫作商人去恓惶君未諳雪霜行塞北風<lb/>
水宿江南藏鏹百千萬沉舟十二三不如<lb/>
來飲酒仰面醉酣酣<lb/>
莫事長征去辛勤難具論何曾畫麟閣秪<lb/>
是老轅門蟣虱衣中物刀槍面上痕不如<lb/>
來飲酒合眼醉昏昏<lb/>
莫學長生去仙方悞殺君那將薤上露擬<lb/>
<pb n="KR4c0069_SBCK_057-15a"/>
待鶴邉雲矻矻皆燒藥纍纍盡作墳不如<lb/>
來飲酒閑坐醉醺醺<lb/>
莫上青雲去青雲足愛憎自賢誇智慧相<lb/>
軋鬬功能魚爛縁吞餌蛾燋為撲燈不如<lb/>
來飲酒任性醉騰騰<lb/>
莫入紅塵去令人心力勞相爭兩蝸角所<lb/>
得一牛毛且滅嗔中火休磨笑裏刀不如<lb/>
來飲酒穏卧醉陶陶<lb/>
　　和令狐相公寄劉郎中兼見示長句<lb/>
<pb n="KR4c0069_SBCK_057-15b"/>
日月天衢仰面看尚淹池鳳滯臺鸞碧幢<lb/>
千里空移鎮赤筆三年未轉官别後縱吟<lb/>
終少興病來雖飲不多歡酒軍詩敵如相<lb/>
遇臨老猶能一據鞍<lb/>
　　即事<lb/>
見月連宵坐聞風盡日眠室香羅藥氣籠<lb/>
煖焙茶烟鶴啄新晴地雞棲薄暮天自看<lb/>
淘酒米倚杖小池前<lb/>
　　期宿客不至<lb/>
<pb n="KR4c0069_SBCK_057-16a"/>
風飄雨灑簾帷故竹映松遮燈火深宿客<lb/>
不來嫌冷落一樽酒對一張琴<lb/>
　　問移竹<lb/>
問君移竹意如何慎勿排行但閒窠多種<lb/>
少栽皆有意大都少校不如多<lb/>
　　重陽石上賦白菊<lb/>
滿園花菊鬱金黄中有孤叢色似霜還似<lb/>
今朝歌酒席白頭翁入少年塲<lb/>
　　偶吟二首<lb/>
<pb n="KR4c0069_SBCK_057-16b"/>
眼下有衣兼有食心中無喜亦無憂匹如<lb/>
身後有何事應向人間無所求静念道經<lb/>
深閉目閑迎禪客小低頭猶殘少許雲泉<lb/>
興一歳龍門數度遊<lb/>
晴教<graphic n="KR3424" url="https://raw.githubusercontent.com/kanripo/KR-Gaiji/master/images/KR3424.png" mimeType="image/png"/>藥泥茶竈閑看科松洗竹林活計<lb/>
縱貧長淨潔池亭雖小頗幽深厨香炊黍<lb/>
調和酒牎暖安絃拂拭琴老去生涯秪如<lb/>
此更無餘事可勞心<lb/>
　　夜題玉泉寺<lb/>
<pb n="KR4c0069_SBCK_057-17a"/>
遇客多言愛山水逢僧盡道猒囂塵玉泉<lb/>
潭畔松間宿要且經年無一人<lb/>
　　何處春先到<lb/>
何處春先到橋東水北亭凍花開未得冷<lb/>
酒酌難醒就日移輕榻遮風展小屏不勞<lb/>
人勸醉鸎語漸丁寧<lb/>
　　勉閑遊<lb/>
天時人事常多故一歳春能㡬度遊不是<lb/>
塵埃便風雨若非疾病即悲憂貧窮心苦<lb/>
<pb n="KR4c0069_SBCK_057-17b"/>
多無興富貴身忙不自由唯有分司官恰<lb/>
好閑遊雖老未能休<lb/>
　　寄兩銀榼與裴侍郎因題兩絶<lb/>
貧無好物堪為信雙榼雖輕意不輕願奉<lb/>
謝公池上酌丹心緑酒一時傾<lb/>
慣和麴蘗堪盛否重用鹽梅試洗看小器<lb/>
不知容幾許襄陽米賤酒升寛<lb/>
　　小橋栁<lb/>
細水涓涓似淚流日西惆悵小橋頭衰楊<lb/>
<pb n="KR4c0069_SBCK_057-18a"/>
葉盡空枝在猶被霜風吹不休<lb/>
　　哭㣲之二首<lb/>
八月涼風吹白幕寢門廊下哭㣲之妻孥<lb/>
朋友來相弔唯道皇天無所知<lb/>
文章卓犖生無敵風骨英靈歿有神哭送<lb/>
咸陽北原上可能隨例作灰塵<lb/>
　　馬上晚吟<lb/>
人少街荒已寂寥風多塵起重蕭條上陽<lb/>
落葉飄宫樹中渡流澌擁渭橋出早冐寒<lb/>
<pb n="KR4c0069_SBCK_057-18b"/>
衣校薄歸遲侵黒酒全消如今不是閑行<lb/>
日日短天隂坊曲遙<lb/>
　　初見劉二十八郎中有感<lb/>
欲話毗陵君反袂欲言夏口我沾衣誰知<lb/>
臨老相逢日悲歎聲多言笑稀<lb/>
　　送劉郎中赴任蘇州<lb/>
仁風膏雨去隨輪勝境歡遊到逐身水驛<lb/>
路穿兒店月花船棹入女湖春宣城獨詠<lb/>
䆫中岫柳惲單題汀上蘋何似姑蘇詩太<lb/>
<pb n="KR4c0069_SBCK_057-19a"/>
守吟詩相繼有三人<lb/>
　　福先寺雪中餞劉蘇州<lb/>
遂君何處展離筵大梵宫　大雪天庾嶺<lb/>
梅花落歌管謝家柳絮撲金田亂從紈袖<lb/>
交加舞醉入籃轝取次眠却笑召鄒兼訪<lb/>
戴只持空酒駕空船<lb/>
　　醉中重留夢得<lb/>
劉郎劉郎莫先起蘇臺蘇臺隔雲水酒盞<lb/>
來從一百分馬頭去便三千里<lb/>
<pb n="KR4c0069_SBCK_057-19b"/>
　　雪夜喜李郎中見訪兼酬所贈<lb/>
可憐今夜鵝毛雪引得髙情鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>人紅蠟<lb/>
燭前明似晝青氊帳裏暖如春十分滿盞<lb/>
黄金液一尺中庭白玉塵對此欲留君便<lb/>
宿詩情酒分合相親<lb/>
　　任老<lb/>
不愁陌上春光盡亦任庭前日影斜面黑<lb/>
眼昏頭雪白老應無可更增加<lb/>
　　勸歡<lb/>
<pb n="KR4c0069_SBCK_057-20a"/>
火急歡娛慎勿遲眼看老病悔難追樽前<lb/>
花下歌筵裏㑹有求來不得時<lb/>
　　答王尚書問履道池舊橋<lb/>
虹梁鴈齒隨年換素板朱欄逐日修但恨<lb/>
尚書能久别莫愁川守不頻遊重移舊柱<lb/>
開中眼亂種新花擁兩頭李郭小船何足<lb/>
問待君乘過濟川舟<lb/>
　　晩歸府<lb/>
晚從履道來歸府街路雖長尹不嫌馬上<lb/>
<pb n="KR4c0069_SBCK_057-20b"/>
涼於牀上坐緑槐風透紫蕉衫<lb/>
　　從龍潭寺至少林寺題贈同遊者<lb/>
山屐田衣六七賢搴芳蹋翠㺯潺湲九龍<lb/>
潭月落杯酒三品松風飄管絃强健且宜<lb/>
遊勝地清涼不覺過炎天始知鶴駕乘雲<lb/>
外别有逍遥地上仙<lb/>
　　夜從法王寺下歸嶽寺<lb/>
雙刹夾虚空緑雲一徑通似從忉利下如<lb/>
過劔門中燈火光初合笙歌曲未終可憐<lb/>
<pb n="KR4c0069_SBCK_057-21a"/>
師子座舁出淨名翁<lb/>
　　宿龍潭寺<lb/>
夜上九潭誰是伴雲隨飛蓋月隨盃明年<lb/>
尚作三川守此地兼將歌舞來<lb/>
　　嵩陽觀夜奏霓裳<lb/>
開元遺曲自淒涼况近秋天調是商愛者<lb/>
誰人唯白尹奏時何處是嵩陽逈臨山月<lb/>
聲彌怨散入松風韻更長子晉少姨聞定<lb/>
恠人間亦便有霓裳<lb/>
<pb n="KR4c0069_SBCK_057-21b"/>
　　過元家履信宅<lb/>
雞犬䘮家分散後林園失主寂寥時落花<lb/>
不語空辭樹流水無情自入池風蕩醼船<lb/>
初破漏雨淋歌閣欲傾欹前庭後院傷心<lb/>
事唯是春風秋月知<lb/>
　　和杜録事題紅葉<lb/>
寒山十月旦霜葉一時新似燒非因火如<lb/>
花不待春連行排絳帳亂落剪紅巾解駐<lb/>
籃轝看風前唯兩人<lb/>
<pb n="KR4c0069_SBCK_057-22a"/>
　　題崔常侍濟上别墅<lb/>
求榮爭寵任紛紛脱棄金貂秪有君散員<lb/>
䟽去未為貴小邑陶休何足云山色好當<lb/>
晴後見泉聲宜向醉中聞主人憶爾爾知<lb/>
否抛却青雲歸白雲<lb/>
　　過温尚書舊莊<lb/>
白石青泉抛濟口碧幢紅斾照河陽村人<lb/>
都不知時事猶自呼為處士莊<lb/>
　　天壇峯下贈杜録事<lb/>
<pb n="KR4c0069_SBCK_057-22b"/>
年顔氣力漸衰殘王屋中峯欲上難頂上<lb/>
將探小有洞喉中須嚥大還丹河車九轉<lb/>
宜精鍊火候三年在好看他日藥成分一<lb/>
粒與君先去掃天壇<lb/>
　　贈僧五首<lb/>
　　鉢塔院如大師<lb/>
百千萬刼菩提種八十三年功徳林若不<lb/>
秉持僧行苦將何報答佛恩深慈悲不瞬<lb/>
諸天眼清淨無塵㡬地心毎歳入闗䝉九<lb/>
<pb n="KR4c0069_SBCK_057-23a"/>
授慇懃一戒重千金<lb/>
　　神照上人<lb/>
心如定水隨形應口似懸河逐病治曾向<lb/>
衆中先禮拜西方去日莫相遺<lb/>
　　自逺禪師<lb/>
自出家來長自在縁身一衲一繩牀令人<lb/>
見即心無事毎一相逢是道塲<lb/>
　　宗實上人<lb/>
榮華恩愛棄成唾戒定真如和作香今古<lb/>
<pb n="KR4c0069_SBCK_057-23b"/>
雖殊同一法瞿曇抛却轉輪王<lb/>
　　清閑上人<lb/>
梓潼眷屬何年别長夀壇塲近日開應是<lb/>
蜀人皆度了法輪移向洛中來<lb/>
　　彈秋思<lb/>
信意閑彈秋思時調清聲直韻踈遲近來<lb/>
漸喜無人聽琴格髙仾心自知<lb/>
　　自詠<lb/>
隨宜飲食聊充腹取次衣裘亦煖身未必<lb/>
<pb n="KR4c0069_SBCK_057-24a"/>
得年非痩薄無妨長福是單貧老龜豈羡<lb/>
犧牲飽蟠木寧爭桃李春隨分自安心自<lb/>
斷是非何用問閑人<lb/>
　　分司初到洛中偶題六韻兼戲呈馮<lb/>
　　尹<lb/>
相府念多病春宫容不才官銜依口得奉<lb/>
禄逐身來白首林園在紅塵車馬迴招呼<lb/>
新客旅掃掠舊池臺小舫宜攜樂新荷好<lb/>
盖盃不知金谷主早晚賀筵開<lb/>
<pb n="KR4c0069_SBCK_057-24b"/>
</p>
<p>
白氏文集巻第五十七<lb/>
</p>
<p>
</p>
  </div>
</body>
</text>
</TEI>
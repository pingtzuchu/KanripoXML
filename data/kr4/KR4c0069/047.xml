<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_047-1a"/>
白氏文集卷第四十七<lb/>
　䇿林三　凡十九首<lb/>
　三十六逹聦明致理化<lb/>
　三十七决壅蔽<lb/>
　三十八君不行臣事<lb/>
　三十九使官吏清廉<lb/>
　四十雀官併俸咸吏職<lb/>
　四十一議百司食利錢<lb/>
　四十二議百官職田<lb/>
<pb n="KR4c0069_SBCK_047-1b"/>
　四十三議兵<lb/>
　四十四銷兵數<lb/>
　四十五復府兵置屯田<lb/>
　四十六選將帥之方<lb/>
　四十七御功臣<lb/>
　四十八禦戎狄<lb/>
　四十九備邊併將置帥<lb/>
　五十議守險<lb/>
　五十一議封建論郡縣<lb/>
<pb n="KR4c0069_SBCK_047-2a"/>
　五十二議井田阡陌<lb/>
　五十三議肉刑<lb/>
　五十四刑禮道<lb/>
　　三十六逹聦明致理化<lb/>
夫欲逹聦明致理化則在乎奉成式不必<lb/>
乎創新規也臣聞堯之所以神而化者聦<lb/>
明文思也舜之所以聖而理者明四目逹<lb/>
四聦也盖古之理化皆由聦明出也自唐<lb/>
虞以降斯道寖衰秦漢以還斯道大䘮上<lb/>
<pb n="KR4c0069_SBCK_047-2b"/>
不以聦接下下不以明奉上聦明之道旣<lb/>
阻於上下則訛僞之俗不得不流於内外<lb/>
也國家承百王巳弊之風振千古未行之<lb/>
法於是始立匭使始加諫貟始命待制官<lb/>
始設登聞鼓故遺補之諫入則朝廷之得<lb/>
失所由知也匭使之職舉則天下之壅蔽<lb/>
所由通也待制之官進則衆臣之謀猷所<lb/>
由展也登聞之鼓鳴則群下之冤濫所由<lb/>
達也此皆我烈祖所剏累聖所奉雖堯舜<lb/>
<pb n="KR4c0069_SBCK_047-3a"/>
之道無以岀焉故貞觀之大和開元之至<lb/>
理率由斯而馴致矣自貞元以來抗䟽而<lb/>
諫者留而不行投書於匭者寢而不報待<lb/>
制之官經時而不見於一問登聞之鼓終<lb/>
歳而不聞於一聲臣恐衆臣之謀猷或未<lb/>
盡展朝廷之得失或未盡知壅蔽者有所<lb/>
未通冤濫者有所未逹今幸當陛下踐祚<lb/>
體元之始施令布和之初則宜申明舊章<lb/>
條舉廢事使列聖之述作不墜陛下之聦<lb/>
<pb n="KR4c0069_SBCK_047-3b"/>
明惟新以初爲常今其時矣時不可失惟<lb/>
陛下措而行之則堯舜之化祖宗之理可<lb/>
得而致矣臣故曰達聦明致理化在乎奉<lb/>
成式不必乎剏新規也<lb/>
　　三十七决壅蔽　在不使人知所欲<lb/>
臣聞國家之患患在臣之壅蔽也壅蔽之<lb/>
生生於君之好欲也盖欲見於此則壅生<lb/>
於彼壅生於彼則亂作其間歷代有之可<lb/>
略言耳昔秦二代好佞趙髙飾謟䛕之言<lb/>
<pb n="KR4c0069_SBCK_047-4a"/>
以壅之周厲好利榮夷公陳聚斂之計以<lb/>
壅之殷辛好音師㳙作靡靡之樂以壅之<lb/>
周幽好色褒人納豔妻以壅之齊桓好味<lb/>
易牙蒸首子以壅之雖所好不同同歸於<lb/>
壅也所壅不同同歸於亂也故曰人君無<lb/>
見其意將爲下餌盖謂此矣然則明王非<lb/>
無欲也非無壅也盖有欲則節之有壅則<lb/>
决之節之又節之以至於無欲也决之又<lb/>
决之以至於無壅也其所然者將在乎静<lb/>
<pb n="KR4c0069_SBCK_047-4b"/>
思其故動防其微故聞甘言則慮趙髙之<lb/>
䛕進於側矣見厚利則慮榮夷公之計陳<lb/>
於前矣聽新聲則慮師㳙之音誘扵耳矣<lb/>
顧豔色則慮褒氏之女惑於目矣嘗異味<lb/>
則慮易牙之子入於口矣夫如是安得不<lb/>
晝夜慮之寤寐思之立則見其參於前行<lb/>
則想其隨扵後自然兢兢業業日愼一日<lb/>
使左不知其所欲右不知其所好雖欲壅<lb/>
蔽其可得乎此明王節欲决壅之要道也<lb/>
<pb n="KR4c0069_SBCK_047-5a"/>
　　三十八君不行臣事　委任宰相<lb/>
臣聞建官施令者君所執也率職知事者<lb/>
臣所奉也臣行君道則政專君行臣道則<lb/>
事亂專與亂其弊一也然則臣道者百職<lb/>
至衆萬事至繁誠非一也方寸所能盡也<lb/>
故王者但操其要擇其人而巳將在乎分<lb/>
務於群司各令督責其課受成於宰相不<lb/>
以勤倦自嬰然後謹殿最而賞罸焉審幽<lb/>
明而黜陟焉則萬樞之要畢矣故失君道<lb/>
<pb n="KR4c0069_SBCK_047-5b"/>
者雖多夕惕若厲之慮而彛倫未必序也<lb/>
行臣事者雖多日昊不食之勤而庶績未<lb/>
必凝也得其要逸而有終非其宜勞而無<lb/>
功故也臣又聞坐而論道三公之任也作<lb/>
而行之卿大夫之職也故陳平不肯知錢<lb/>
穀邴吉不問死傷者此有司之職也非宰<lb/>
相之任也夫以宰相尚不可侵有司之職<lb/>
况人君可侵宰相之任乎可侵百執事之<lb/>
事乎臣又聞宰相之任者上代天工下執<lb/>
<pb n="KR4c0069_SBCK_047-6a"/>
人柄群職由之而理亂庻政由之而弛張<lb/>
君之心膂待宰相而啓沃君之耳目待宰<lb/>
相而聦明設其位不可一日非其人得其<lb/>
人不可一日無其寵疑則勿用用則勿踈<lb/>
然後能訢合其心馴致其道盖先王所以<lb/>
端拱凝旒而天下大理者無他焉委務於<lb/>
有司也仰成扵宰相也<lb/>
　　三十九使官吏清廉　在均其祿厚<lb/>
　　其俸<lb/>
<pb n="KR4c0069_SBCK_047-6b"/>
臣聞爲國者皆患吏之貪而不知去貪之<lb/>
道也皆欲吏之清而不知致清之由也臣<lb/>
以爲去貪致清者在乎厚其祿均其俸而<lb/>
已夫衣食闕扵家雖嚴父慈母不能制其<lb/>
子况君長能檢其臣吏乎凍餒切於身雖<lb/>
巢由夷齊不能固其節况凡人能守其清<lb/>
白乎臣伏見今之官吏所以未盡貞廉者<lb/>
由祿不均而俸不足也不均者由所在課<lb/>
料重輕不齊也不足者由所在官長侵刻<lb/>
<pb n="KR4c0069_SBCK_047-7a"/>
不巳也其甚者則有官秩等而祿殊郡縣<lb/>
同而俸異或削奪以過半或停給而彌年<lb/>
至使衣食不充凍餒並至如此則必冐白<lb/>
刃蹈水火而求私利也况可使撫人字物<lb/>
斷獄均財者乎夫上行則下從身窮則心<lb/>
濫今官長日侵其利而望吏之不日侵於<lb/>
人不可得也盖所謂渴馬守水餓犬護肉<lb/>
則雖日用刑罰不能懲貪而勸清必矣陛<lb/>
下今欲革時之弊去吏之貪則莫先於均<lb/>
<pb n="KR4c0069_SBCK_047-7b"/>
天下課料重輕禁天下官長侵刻使天下<lb/>
之吏溫飽充於内清廉形於外然後示之<lb/>
以恥紏之以刑如此則縱或爲非者百無<lb/>
一二也<lb/>
　　四十省官併俸减使職<lb/>
臣聞古者計人而置官量賦而制祿故官<lb/>
之省置必稽人户之衆寡祿之厚薄必稱<lb/>
賦入之少多俾乎官足以理人人足奉吏<lb/>
吏有常祿財有常征財賦吏貟必叅相得<lb/>
<pb n="KR4c0069_SBCK_047-8a"/>
者也頃以兵戎屢動荒沴荐臻户口流亡<lb/>
財征减耗則宜量其官而省之併其祿而<lb/>
厚之故官省則事簡事簡則人安祿厚則<lb/>
吏清吏清則俗阜而天下所由理也然則<lb/>
知清其吏而不知厚其祿則飾詐而不廉<lb/>
矣知厚其祿而不知省其官則財費而不<lb/>
足矣知省其官而不知選其能則事壅而<lb/>
不理矣此三者迭爲表裏相須而成者也<lb/>
伏惟陛下詳而行之臣又見兵興以來諸<lb/>
<pb n="KR4c0069_SBCK_047-8b"/>
道使府或因權宜而置職一置而不停或<lb/>
因暫勞而加俸一加而無减至使職多於<lb/>
郡縣之吏俸優扵臺省之官積習生常煩<lb/>
費滋甚今若量其職貟審其祿秩使衆寡<lb/>
有常數厚薄得其中故祿得其中則費不<lb/>
廣而下無侵削之患矣職有常數則事不<lb/>
煩而人無勞擾之弊矣此又利害相懸遠<lb/>
者伏惟陛下念而救之<lb/>
　　四十一議百司食利錢<lb/>
<pb n="KR4c0069_SBCK_047-9a"/>
臣伏見百司食利利出扵人日給而經費<lb/>
有常月徴而倍息無巳然則舉之者無非<lb/>
貧戸徴之者率是遠年故私財竭於倍利<lb/>
官課積於逋債至使公食有闕人力不堪<lb/>
弊旣滋深法宜改作且王者惡言求利患<lb/>
在不均况天下之錢一也謂之曰利曷若<lb/>
謂之曰征乎取之於寡曷若取之於衆乎<lb/>
今若日計其費歳㑹其用舉爲定數命曰<lb/>
食征隨兩稅以分徴使萬民而均出㪚之<lb/>
<pb n="KR4c0069_SBCK_047-9b"/>
天下其數幾何故均之於衆則貧戸無倍<lb/>
息之弊矣入之有程則公食無告闕之慮<lb/>
矣公私交便其在兹乎<lb/>
　　四十二議百官職田<lb/>
臣伏以職田者職旣不同田亦異數内外<lb/>
上下各有等差此亦古者公田稍食之制<lb/>
也國家自多事巳來厥制不舉故稽其地<lb/>
籍而田則具存考以户租而數多㪚失至<lb/>
有品秩等官署同廩祿厚薄之相懸近乎<lb/>
<pb n="KR4c0069_SBCK_047-10a"/>
十倍者矣今欲辨内外之職均上下之田<lb/>
不必乎創新規其在乎舉舊典也臣謹按<lb/>
國朝舊典量品而授地計田而出租故地<lb/>
之多少必視其品之髙下租之厚薄必視<lb/>
其田之肥墝如此則沃塉齊而戸租均等<lb/>
列辨而祿食足矣今陛下求其典而典存<lb/>
焉索其田而田在焉誠能申明舉而行之<lb/>
則前弊必自革矣<lb/>
　　四十三議兵　用捨逆順興亡<lb/>
<pb n="KR4c0069_SBCK_047-10b"/>
問傳曰誰能去兵兵之設乆矣又曰先王<lb/>
耀德不觀兵二者古之明訓也然則君天<lb/>
下者廢而不用且渉去兵之非資以定功<lb/>
又乖耀德之羙去就之理何者得中<lb/>
又問兵不妄動師必有名議之者頗辨否<lb/>
臧用之者多迷本末故有一戎而業成王<lb/>
霸一戰而禍及危亡興滅之由何申逆順<lb/>
之要安在<lb/>
臣聞天下雖興好戰必亡天下雖安忘戰<lb/>
<pb n="KR4c0069_SBCK_047-11a"/>
必危不好不忘天下之王也祭公曰先王<lb/>
耀德不觀兵老子曰兵者不祥之器不得<lb/>
巳而用之斯則不好之明訓也傳曰誰能<lb/>
去兵兵之設乆矣又周定天下偃武修文<lb/>
猶立司馬之官六軍之衆以時敎戰斯又<lb/>
不忘之明訓也然則君天下者不可去兵<lb/>
也不可黷武也在乎用之有本末行之有<lb/>
逆順逆順之要大略有三而兵之名隨焉<lb/>
夫興利除害應天順人不爲名尸義然後<lb/>
<pb n="KR4c0069_SBCK_047-11b"/>
動謂之義兵相時觀釁取亂侮亡不爲禍<lb/>
先敵至而應謂之應兵恃力宣驕作威逞<lb/>
欲輕人性命貪人土田謂之貪兵兵貪者<lb/>
亡兵應者強兵義者王王之兵無敵於天<lb/>
下也故有征無戰焉強之兵先弱敵而後<lb/>
戰也故百戰百勝焉亡之兵先自敗而後<lb/>
戰也故勝與不勝同歸於亡焉然歷代君<lb/>
臣惑於本末聞王者之無敵則思耀武是<lb/>
獲一兎而欲守株也見亡者之自敗則弭<lb/>
<pb n="KR4c0069_SBCK_047-12a"/>
兵是因一咽而欲去食也曾不知無敵者<lb/>
根於義自敗者本於貪而欲歸咎扵兵責<lb/>
功於武不其惑歟興廢之由逆順之要昭<lb/>
然可見唯陛下擇之<lb/>
　　四十四銷兵數　省軍費在斷召募<lb/>
　　除虛名<lb/>
臣伏見自古以來軍兵之衆資粮之費未<lb/>
有如今日者時議者皆患兵之衆而不知<lb/>
衆之由皆欲兵之銷而不得銷之術故㪚<lb/>
<pb n="KR4c0069_SBCK_047-12b"/>
之則軍情怨而戎心啓聚之則財用竭而<lb/>
人力疲爲日旣深其弊亦甚臣以爲銷兵<lb/>
省費者在乎斷召募去虚名而巳伏以貞<lb/>
元軍興以來二十餘年陛下念其勞効固<lb/>
不可㪚棄幸以時無戰伐又焉用增加臣<lb/>
竊見當今募新兵占舊額張虚簿破現粮<lb/>
者天下盡是矣斯則致衆之由積費之本<lb/>
也今若去虚名就實數則一日之内十巳<lb/>
减其二三矣若使逃不補死不塡則十年<lb/>
<pb n="KR4c0069_SBCK_047-13a"/>
之間十又銷其三四矣故不㪚棄之則軍<lb/>
情無怨也不增加之則兵數自銷也去虛<lb/>
就實則名不詐而用不費也故臣以爲銷<lb/>
兵之方省費之術或在於此唯陛下詳之<lb/>
　　四十五復府兵置屯田　分兵權存<lb/>
　　戎備助軍食<lb/>
夫欲分兵權存戎備助軍食則在乎復府<lb/>
兵置屯田而巳昔髙祖始受隋禪太宗旣<lb/>
定天下以爲兵不可去農不可廢於是當<lb/>
<pb n="KR4c0069_SBCK_047-13b"/>
要衝以開府因隙地以營田府有常官田<lb/>
有常業俾乎時而講武歳以勸農分上下<lb/>
之畨遞勞逸之序故有虞則起爲戰卒無<lb/>
事則㪚爲農夫不待徴發而封域有備矣<lb/>
不勞饋餉而軍食自充矣此亦古者尉候<lb/>
之制兵賦之義也况今關畿之内鎭壘相<lb/>
望皆仰給於縣官且無用於戰伐若使反<lb/>
兵於舊府興利於廢田張以簿書頒其廩<lb/>
積因其卒也安之以田宅因其將也命之<lb/>
<pb n="KR4c0069_SBCK_047-14a"/>
以府官始復於關中稍置於天下則兵權<lb/>
漸分而屯聚之弊日銷矣戎備漸修而訓<lb/>
習之利日興矣軍食漸給而飛輓之費日<lb/>
省矣一事作而三利立唯陛下裁之<lb/>
　　四十六選將帥之方<lb/>
臣聞君明則將賢將賢則兵勝故有不能<lb/>
理兵之將而無不可勝之兵有不能選將<lb/>
之君而無不可得之將是以君功見於選<lb/>
將將功見於理兵者也然則選將之術在<lb/>
<pb n="KR4c0069_SBCK_047-14b"/>
乎因人之耳而聽之因人之目而視之因<lb/>
人之好惡而取捨之故明王選將帥也訪<lb/>
于衆詢于人若十人愛之必十人之將也<lb/>
百人恱之必百人之將也萬人伏之必萬<lb/>
人之將也臣以爲賢愚之際優劣之間以<lb/>
此而求十得八九矣<lb/>
　　四十七御功臣之術<lb/>
臣聞明王之御功臣也量其功而限之以<lb/>
爵審其罪而紏之以法限之以爵故爵加<lb/>
<pb n="KR4c0069_SBCK_047-15a"/>
而知榮矣紏之以法故法行而知恩矣恩<lb/>
榮並加畏愛相濟下無貳志上無疑心此<lb/>
明王所以念功勞而全君臣之道也若不<lb/>
限之以爵則無猒之心生矣雖極人臣之<lb/>
位而不知榮也若不紏之以法則不忌之<lb/>
心啓矣雖竭人主之寵而不知恩也㤙榮<lb/>
不知畏愛不立而望奉上之心盡念功之<lb/>
道全或難矣故傳曰報者倦矣施者未猒<lb/>
此由爵無限而法不行使之然也唯陛下<lb/>
<pb n="KR4c0069_SBCK_047-15b"/>
察之<lb/>
　　四十八禦戎狄　徴歷代之䇿陳當<lb/>
　　今之宜<lb/>
問戎狄之患乆矣備禦之略多矣故王恢<lb/>
陳征討之謀賈生立表餌之術婁敬興和<lb/>
親之計晁錯建農戰之䇿然則古今異道<lb/>
利害殊宜將欲採之孰爲可者又問今國<lb/>
家北虜欵誠南夷請命所未化者其唯西<lb/>
戎乎討之則疲頓師徒捨之則侵軼邊鄙<lb/>
<pb n="KR4c0069_SBCK_047-16a"/>
許和親則啓貪而厚費約盟誓則飾詐而<lb/>
不誠今欲遏彼虔劉化其桀驁來遠人扵<lb/>
朔漠復舊土於河湟上策遠謀備陳本末<lb/>
臣聞戎狄者一氣所生不可剪而滅也五<lb/>
方異族不可臣而蓄也故爲侵暴之患乆<lb/>
矣而備禦之略亦多矣考其要者大較有<lb/>
四焉若以選將練兵長驅深入之謀自王<lb/>
恢始建以三表誘以五餌之術自賈誼始<lb/>
厚以賂遺結以和親之計自婁敬始徙人<lb/>
<pb n="KR4c0069_SBCK_047-16b"/>
實邊勸農敎戰之䇿自晁錯始然則用王<lb/>
恢之謀則殫財耗力罷竭生人禍結兵連<lb/>
功不償費故漢武悔焉而下哀痛之詔也<lb/>
用賈誼之術則羗胡之耳目心腹雖誘而<lb/>
荒矣而華夏之財力風敎亦隨而弊矣故<lb/>
漢文知其不可而不行也用婁敬之計則<lb/>
啓寵納侮厚費偷安雖侵略之患暫寧而<lb/>
和好之約屢背故漢氏四代爲匈奴所欺<lb/>
也用晁錯之䇿則邊人有安土之患未免<lb/>
<pb n="KR4c0069_SBCK_047-17a"/>
攻戰之勞匈奴無得志之虞亦絶歸心之<lb/>
望故漢武由病之有廣武之役也是以討<lb/>
之以兵不若誘之以餌誘之以餌不若和<lb/>
之以親和之以親不若備之有素斯皆前<lb/>
代巳驗之事可覆而視也以今參古棄短<lb/>
取長亦可擇而用焉然臣終以爲近筭淺<lb/>
圖非帝王乆遠安邊之上策何者臣觀前<lb/>
代若政成國富德盛人安則雖六月有北<lb/>
伐之師不足憂也若政缺國貧德衰人困<lb/>
<pb n="KR4c0069_SBCK_047-17b"/>
則雖一時無南牧之馬不足慶也何則國<lb/>
富則師壯師壯則令嚴人安則心固心固<lb/>
則思理如此乆乆則天子之守不獨在於<lb/>
諸侯將在於四夷矣則暫雖有事何足憂<lb/>
矣若國貧則師弱師弱則不虞人困則心<lb/>
離心離則思亂如此乆乆則天子之憂不<lb/>
獨在於邊陲或在於蕭墻矣則暫雖無事<lb/>
何足慶焉蓋古之王者慶在本而不在末<lb/>
憂在此而不在彼也今國家柔中懷外近<lb/>
<pb n="KR4c0069_SBCK_047-18a"/>
恱遠來北虜嚮風南蠻底貢所未化者其<lb/>
餘幾何伏願陛下畜之如犬羊視之如蜂<lb/>
蠆不以士馬強而才力盛恃之而務戰爭<lb/>
不以亭障静而煙塵銷輕之而去守備但<lb/>
且防其侵軼遏其䖍劉去而勿追來而勿<lb/>
縱而巳然後略四子之小術弘三王之大<lb/>
猷以政成德盛爲圖以人安師壯爲計故<lb/>
德盛而日聞則服服必懷柔師壯而時動<lb/>
則威威必震讋夫然可以不縻財用不煩<lb/>
<pb n="KR4c0069_SBCK_047-18b"/>
師徒不盟誓而外成不和親而内附如此<lb/>
則四海之内五年之間要荒未服之戎必<lb/>
匍匐而來河隴巳侵之地庻從容以歸上<lb/>
策遠謀不出於此矣<lb/>
　　四十九備邊併將置帥<lb/>
臣伏見方今備邊之計未得其宜何則亰<lb/>
西之兵其數頗衆城堡甚備器械甚精以<lb/>
之遏侵掠禁奪攘則可矣若犬戎大至長<lb/>
驅而來臣恐將卒雖多無能抗者今所以<lb/>
<pb n="KR4c0069_SBCK_047-19a"/>
軫陛下慮者豈非此乎其所以然者蓋由<lb/>
鎭壘太多主將太衆故也夫鎭多則兵㪚<lb/>
兵㪚則威不相合而力不相濟矣將衆則<lb/>
心異心異則勝不相讓而敗不相救矣卒<lb/>
然有事誰肯當之今若合之爲五將綂之<lb/>
以一帥將合則勠力帥一則同心仍使均<lb/>
握其兵分守其界明察功罪必待賞罸然<lb/>
後據便宜之地扼要害之衝以逸待勞以<lb/>
寡制衆則雖黠虜無能爲也臣又爲自古<lb/>
<pb n="KR4c0069_SBCK_047-19b"/>
及今有不能守塞之兵而無不可守之塞<lb/>
有不能備戎之將而無不可備之戎故曰<lb/>
十圍之木持千鈞之屋得其宜也五寸之<lb/>
關能制其開闔居其要也伏惟陛下握戎<lb/>
之要操塞之關則西陲之憂可以少息矣<lb/>
　　五十議守險　德與險兼用<lb/>
問易曰王公設險以守其國記曰在德不<lb/>
在險然則用之則乖在德之訓棄之則違<lb/>
守國之誡二義相反其㫖何從<lb/>
<pb n="KR4c0069_SBCK_047-20a"/>
又問以山河爲寳者萬夫不能當也以道<lb/>
德爲藩者四夷爲之守也何則苗恃洞庭<lb/>
負險而亡漢都天府用險而昌又何故也<lb/>
今欲鑒昌亡審用捨復何如哉<lb/>
臣聞易曰王公設險以守其國又秦得百<lb/>
二以吞天下齊得十二而霸諸侯蓋恃險<lb/>
之論興於此矣史記曰在德不在險傳曰<lb/>
九州之險是不一姓蓋棄險之議生於此<lb/>
矣臣以爲險之爲用用捨有時恃旣失之<lb/>
<pb n="KR4c0069_SBCK_047-20b"/>
棄亦未爲得也何者夫險之爲利大矣爲<lb/>
害亦大矣故天地閉否守之則爲利天地<lb/>
交泰用之則爲害盖天地有常險而聖人<lb/>
無常用也然則以道德爲藩以仁義爲屏<lb/>
以忠信爲甲胄以禮法爲干櫓者敎之險<lb/>
政之守也以城池爲固以金革爲備以江<lb/>
河爲襟帶以丘陵爲咽喉者地之險人之<lb/>
守也王者之興也必兼而用之昔漢髙帝<lb/>
除害興利以安天下自謂德不及於周而<lb/>
<pb n="KR4c0069_SBCK_047-21a"/>
賢於秦故去洛之易即秦之險建都創業<lb/>
垂四百年是能兼而用之也桀紂三苖之<lb/>
徒負大河憑太行保洞庭而不修德政坐<lb/>
取覆亡者是專恃其險也莒子恃其僻陋<lb/>
不修城郭浹辰之間䘮其三都者是怠棄<lb/>
其險也由斯而觀之山河之阻溝墉之固<lb/>
可用而不可恃也可誡而不可棄也智以<lb/>
險昌愚以險亡昌亡之間唯陛下能鑒之<lb/>
　　五十一議封建論郡縣<lb/>
<pb n="KR4c0069_SBCK_047-21b"/>
問周制五等其弊也王室衰微秦廢列國<lb/>
其敗也天下崩壞漢封子弟其失也侯王<lb/>
僭亂何則爲制不同同歸於弊也故自古<lb/>
及今議其是非者多矣今若建侯開國恐<lb/>
失隨時之宜如置守專城慮乖稽古之義<lb/>
考其要㫖其誰可從<lb/>
又問封建之制肇自黃唐郡縣之規始於<lb/>
秦漢或沿或革以至國朝今欲子兆人家<lb/>
四海建不拔之業垂無疆之休大鑒興亡<lb/>
<pb n="KR4c0069_SBCK_047-22a"/>
從長而用無論今古擇善而行侯將守而<lb/>
何先郡與國而孰愈具書于䇿當舉行之<lb/>
臣聞封建之廢乆矣是非之論多矣異同<lb/>
之要歸于三科或曰周人制五等封親賢<lb/>
其弊也諸侯擅戰伐陪臣執國命故聞食<lb/>
瓜剖以至於衰滅也而李斯周青之議繇<lb/>
是興焉又曰秦皇廢列國棄子弟其敗也<lb/>
萬民無定主九族爲匹夫故魚爛土崩以<lb/>
至於覆亡也而曹冏士衡之論繇是作焉<lb/>
<pb n="KR4c0069_SBCK_047-22b"/>
又曰漢氏侯功臣王同姓其失也爵號大<lb/>
尊土宇大廣故䲭張瓦解以至於勃亂也<lb/>
而晁錯主父之計繇是行焉然則秦懲周<lb/>
之弊也旣以亡而易衰漢鑒秦之亡也亦<lb/>
矯枉而過正歷代之說無出於此焉以臣<lb/>
所觀竊謂知其一未知其二也何者臣聞<lb/>
王者將欲家四海子兆人垂無疆之休建<lb/>
不㧞之業者在乎操理柄立人防導化源<lb/>
固邦本之業者在乎刑行德立近恱遠安<lb/>
<pb n="KR4c0069_SBCK_047-23a"/>
恩信推於中惠化流於外如此則四夷爲<lb/>
臣妾况海内乎雖置守罷侯亦無害也若<lb/>
法壞政荒親離賢棄王澤竭於上人心叛<lb/>
於下如此則九族爲讎敵况天下乎雖廢<lb/>
郡建邦又何益也故臣以爲周之衰滅者<lb/>
上失其道天猒其德非爲封建之弊也秦<lb/>
之覆亡者君流其毒人離其心非唯郡縣<lb/>
之咎也漢之禍亂者寵而失敎立不選賢<lb/>
非獨強大之故也繇是觀之苟固其本導<lb/>
<pb n="KR4c0069_SBCK_047-23b"/>
其源雖郡與國俱可理而安矣苟踰其防<lb/>
失其柄雖侯與守俱能亂且危矣伏惟陛<lb/>
下慮逺憂近鑒古觀今以敦睦親族爲先<lb/>
不以封王爲急以優勸勞逸爲念不以建<lb/>
侯爲思以尊賢寵德爲心不以開國爲意<lb/>
以安撫黎元爲事不以廢郡爲謀則無疆<lb/>
之休不㧞之業在於此矣況國家之制垂<lb/>
二百年法著一王理經十聖變革之議非<lb/>
臣敢知<lb/>
<pb n="KR4c0069_SBCK_047-24a"/>
　　五十二議井田阡陌　息游惰止兼<lb/>
　　并實版圖<lb/>
問三代之牧人也立井田之制別都鄙之<lb/>
名其爲名制可得而知乎其爲功利可得<lb/>
而聞乎<lb/>
又問自秦壞井田漢修阡陌兼并大啓游<lb/>
惰寔繁雖歷代因循誠恐弊深而害甚如<lb/>
一朝改作或慮失業而擾人旣廢之甚難<lb/>
又復之非便斟酌其道何者得中<lb/>
<pb n="KR4c0069_SBCK_047-24b"/>
臣聞王者之貴生於人焉王者之富生於<lb/>
地焉故不知地之數則生業無從而定財<lb/>
征無從而計軍役無從而平也不知人之<lb/>
數則食力無從而計軍役無從而均也不<lb/>
均不平則地雖廣人雖多徒有貴之名而<lb/>
無富之實是以先王度土田之廣狹畫爲<lb/>
夫井量人戸之衆寡分爲邑居使地利足<lb/>
以食人人力足以闢土邑居足以處衆人<lb/>
力足以安家野無餘田以啓專利邑無餘<lb/>
<pb n="KR4c0069_SBCK_047-25a"/>
室以容游人逃刑避役者往無所之敗業<lb/>
遷居者來無所處於是生業相固食力相<lb/>
濟其岀財征也不待徴書而巳平矣其起<lb/>
軍役也不待料人而已均矣然後天子可<lb/>
以稱萬乗之貴四海之富也洎三代之後<lb/>
厥制崩壞故井田廢則游惰之路啓阡陌<lb/>
作則兼并之門開至使貧苦者無容足立<lb/>
錐之居富強者專籠山絡野之利故自秦<lb/>
漢迄于聖朝因循未遷積習成弊然臣以<lb/>
<pb n="KR4c0069_SBCK_047-25b"/>
爲井田者廢之頗乆復之稍難未可盡行<lb/>
且宜漸制何以言之昔商鞅開秦之利也<lb/>
蕩然廢之故千載之間豪奢者得其計王<lb/>
莽革漢之弊也卒然復之故一時之間農<lb/>
商者失其業斯則不可乆廢不可速成之<lb/>
明驗也故臣請斟酌時宜參詳古制大抵<lb/>
人稀土曠者且修其阡陌户繁郷狹者則<lb/>
復以井田使都鄙漸有名家夫漸有數夫<lb/>
然則井邑兵田之地衆寡相維門閭族黨<lb/>
<pb n="KR4c0069_SBCK_047-26a"/>
之居有亡相保相維則兼并者何所取相<lb/>
保則游惰者何所容如此則庻乎人無浮<lb/>
心地無遺力財産豐足賦役平均市利歸<lb/>
於農生業著於地者矣<lb/>
　　五十三議肉刑　可廢不可用<lb/>
問肉刑者其來尚矣其廢乆矣前賢之論<lb/>
是非紛然今欲棄而不行法或乖扵稽古<lb/>
若舉而復用義恐失於隨時取捨之間何<lb/>
者爲可<lb/>
<pb n="KR4c0069_SBCK_047-26b"/>
臣伏以漢除肉刑迨今千有餘祀其間博<lb/>
聞達識之士議其是非者多矣其欲廢之<lb/>
者則曰刻膚革斷支體人主忍而用之則<lb/>
愷悌惻隱之心乖矣此緹縈所謂雖欲改<lb/>
過自新其道亡繇者也其欲復之者則曰<lb/>
任箠令用鞭刑酷吏倚而行之則專殺濫<lb/>
死之弊作矣此班固所謂以死罔人失本<lb/>
惠者也臣以爲議事者宜徴其實用刑者<lb/>
宜酌其情若以情實言之則可廢而不可<lb/>
<pb n="KR4c0069_SBCK_047-27a"/>
復也何者夫肉刑者盖取劓㧻黥刖之類<lb/>
耳書所謂五虐之刑也昔苗人始滛爲之<lb/>
而天旣降咎及秦人又虐用之而天下亦<lb/>
離心夫如是則豈無濫死者耶漢文帝始<lb/>
除去之刑罸以清我太宗亦因而棄之而<lb/>
人用不犯夫如是則豈有罔人者耶此臣<lb/>
所謂徴其實者也臣又聞聖人之用刑也<lb/>
輕重適時變用捨順人情不必乎反今之<lb/>
宜復古之制也况肉刑廢之乆矣人莫識<lb/>
<pb n="KR4c0069_SBCK_047-27b"/>
焉今一朝卒然用之或絶䈥或折骨或面<lb/>
傷則見者必痛其心聞者必駭其耳又非<lb/>
聖人適時變順人情之意也徴之於實旣<lb/>
如彼酌之扵情又如此可否之驗豈不明<lb/>
哉傳曰君子爲政貴因循而重改作又曰<lb/>
利不百不變法臣以爲復之有害而無利<lb/>
也其可變而攺作乎<lb/>
　　五十四刑禮道　迭相爲用<lb/>
問聖王之致理也以刑紏人惡故人知勸<lb/>
<pb n="KR4c0069_SBCK_047-28a"/>
懼以禮導人情故人知恥格以道率人性<lb/>
故人反淳和三者之用不可廢也意者將<lb/>
偏舉而用耶將並建而用耶從其宜先後<lb/>
有次耶成其功優劣有殊耶然則相今日<lb/>
之所宜酌今日之所急將欲致理三者奚<lb/>
先<lb/>
臣聞人之性情者君之土田也其荒也則<lb/>
薙之以刑其闢也則蒔之以禮其植也則<lb/>
穫之以道故刑行而後禮立禮立而後道<lb/>
<pb n="KR4c0069_SBCK_047-28b"/>
生始則失道而後禮中則失禮而後刑終<lb/>
則修刑以復禮修禮以復道故曰刑者禮<lb/>
之門禮者道之根知其門守其根則王化<lb/>
成矣然則王化之有三者猶天之有兩曜<lb/>
歳之有四時廢一不可也並用亦不可也<lb/>
在乎舉之有次措之有倫而巳何者夫刑<lb/>
者可以禁人之惡不能防人之情禮者可<lb/>
以防人之情不能率人之性道者可以率<lb/>
人之性又不能禁人之惡循環表裏迭相<lb/>
<pb n="KR4c0069_SBCK_047-29a"/>
爲用故王者觀理亂之深淺順刑禮之後<lb/>
先當其懲惡抑滛致人於勸懼莫先於刑<lb/>
剗邪窒慾致人扵恥格莫尚於禮反和復<lb/>
朴致人於敦厚莫大扵道是以衰亂之代<lb/>
則弛禮而張刑平定之時則省刑而弘禮<lb/>
清浄之日則殺禮而任道亦如祁寒之節<lb/>
則踈水而附火徂暑之候則遠火而狎水<lb/>
順歳候者適水火之用逹時變者得刑禮<lb/>
之宜適其用逹其宜則天下之理畢矣王<lb/>
<pb n="KR4c0069_SBCK_047-29b"/>
者之化成矣將欲較其短長原其始終順<lb/>
其變而先後殊備其用而優劣等離而言<lb/>
之則異致合而理之則同功其要者在乎<lb/>
舉有次措有倫適其用達其宜而巳方今<lb/>
華夷有截内外無虞人思休和俗巳平泰<lb/>
是則國家殺刑罸之日崇禮樂之時所以<lb/>
文易化成道易馴致者由得其時也今則<lb/>
時矣伏惟陛下惜而不失焉<lb/>
白氏文集卷第四十七<lb/>
<pb n="KR4c0069_SBCK_047-30a"/>
</p>
<p>
</p>
  </div>
</body>
</text>
</TEI>
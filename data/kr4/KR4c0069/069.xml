<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_069-1a"/>
白氏文集卷第六十九<lb/>
　半格詩　律詩附　凡九十五首<lb/>
　　立秋夕涼風忽至炎暑稍消即事詠<lb/>
　　懷寄汴州節度使李二十尚書<lb/>
嫋嫋簷樹動好風西南來紅釭霏微滅碧<lb/>
幌飄颻開披襟有餘涼拂簟無纎埃但喜<lb/>
煩暑退不惜光隂催河秋稍清淺月午方<lb/>
徘徊或行或坐卧體適心悠哉羙人在浚<lb/>
都旌旗繞樓臺雖非滄溟阻難見如蓬萊<lb/>
<pb n="KR4c0069_SBCK_069-1b"/>
蟬迎節又換鴈送書未迴君位日寵重我<lb/>
年日摧頽無因風月下一舉平生盃<lb/>
　　開成二年夏聞新蟬贈夢得<lb/>
十載與君別常感新蟬鳴今年共君聽同<lb/>
在洛陽城噪處知林静聞時覺景清涼風<lb/>
忽嫋嫋秋思先秋生殘槿花邊立老槐隂<lb/>
下行雖無索居恨還動長年情且喜未聾<lb/>
耳年年聞此聲<lb/>
　　題牛相公歸仁里宅新成小灘<lb/>
<pb n="KR4c0069_SBCK_069-2a"/>
平生見流水見此轉留連况此朱門内君<lb/>
家新引泉伊流决一帶洛石砌千拳與君<lb/>
三伏月滿耳作潺湲深處碧磷磷淺處清<lb/>
濺濺碕岸束嗚咽沙汀㪚淪漣翻浪雪不<lb/>
盡澄波空共鮮兩崖灧澦口一泊瀟湘天<lb/>
曾作天南客漂流六七年何山不倚杖何<lb/>
水不停船巴峽聲心裏松江色眼前今朝<lb/>
小灘上能不思悠然<lb/>
　　春日閑居三首<lb/>
<pb n="KR4c0069_SBCK_069-2b"/>
陶士愛吾廬吾亦愛吾屋屋中有琴書聊<lb/>
以慰幽獨是時三月半花落庭蕪緑舎上<lb/>
晨鳩鳴牎間春睡足睡足起閑坐景晏方<lb/>
櫛沐今日非十齋庖童饋魚肉飢來恣飡<lb/>
歠冷熱隨所欲飽竟快搔把䈥骸無檢束<lb/>
豈徒暢支體兼欲遺耳目便可傲松喬何<lb/>
假盃中渌<lb/>
　　又一首<lb/>
廣池春水平群魚恣游泳新林緑隂成衆<lb/>
<pb n="KR4c0069_SBCK_069-3a"/>
鳥欣相鳴時我亦瀟灑適無累與病魚鳥<lb/>
人則殊同歸於遂性𬗟思山梁雉時哉感<lb/>
孔聖聖人不得所慨然歎時命我今對鱗<lb/>
羽取樂成謡詠得所仍得時吾生一何幸<lb/>
　　又一首<lb/>
勞者不覺歌歌其勞苦事逸者不覺歌歌<lb/>
其逸樂意問我逸如何閑居多興味問我<lb/>
樂如何閑官少憂累又問俸厚薄百千隨<lb/>
月至又問年幾何七十行欠二所得皆過<lb/>
<pb n="KR4c0069_SBCK_069-3b"/>
望省躬良可媿馬閑無羈絆鶴老有祿位<lb/>
設自爲化工優饒只如是安得不歌詠黙<lb/>
黙受天賜<lb/>
　　小閣閑坐<lb/>
閣前竹蕭蕭閣下水潺潺拂簟卷簾坐清<lb/>
風生其間静聞新蟬鳴遠見飛鳥還但有<lb/>
巾掛壁而無客叩關二䟽返故里四老歸<lb/>
舊山吾亦適所願求閑而得閑<lb/>
　　遊平泉宴浥澗宿香山石樓贈座客<lb/>
<pb n="KR4c0069_SBCK_069-4a"/>
逸少集蘭亭季倫宴金谷金谷太繁華蘭<lb/>
亭闕絲竹何如今日會浥澗平泉曲盃酒<lb/>
與管絃貧中隨分足紫鮮林笋嫰紅潤園<lb/>
桃熟採摘助盤筵芳滋盈口腹閑吟暮雲<lb/>
碧醉舞春草緑舞妙艷流風歌清叩寒玉<lb/>
古詩惜晝短勸我令秉燭是夜勿言歸相<lb/>
携石樓宿<lb/>
　　池上幽境<lb/>
裊裊過水橋微微入林路幽境深誰知老<lb/>
<pb n="KR4c0069_SBCK_069-4b"/>
身閑獨去行行何所憂遇物自成趣平滑<lb/>
青盤石仾密緑隂樹石上一素琴樹下雙<lb/>
草屨此是榮先生坐禪三樂處<lb/>
　　夏日閑放<lb/>
時暑不出門亦無賔客至静室深下簾小<lb/>
庭新掃地褰裳復岸幘閑傲得自恣朝景<lb/>
枕簟清乗涼一覺睡午飡何所有魚肉一<lb/>
兩味夏服亦無多蕉紗三五事資身旣給<lb/>
足長物徒煩費若比簞瓢人吾今太富貴<lb/>
<pb n="KR4c0069_SBCK_069-5a"/>
　　和思黯居守獨吟偶醉見示六韻時<lb/>
　　夢得和篇先成頗爲麗絶因添兩韻<lb/>
　　繼而羙之<lb/>
宮漏滴漸闌城烏啼復歇此時若不醉爭<lb/>
奈千門月主人中夜起妓燭前羅列歌袂<lb/>
黙收聲舞鬟仾赴節絃吟玉柱品酒透金<lb/>
盃熱朱顔忽巳酡清奏猶未闋妍詞黯先<lb/>
唱逸韻劉繼發鏗然雙雅音金石相磨戞<lb/>
　　和夢得洛中早春見贈七韻<lb/>
<pb n="KR4c0069_SBCK_069-5b"/>
衆皆賞春色君獨憐春意春意竟如何老<lb/>
夫知此味燭餘減夜漏衾煖添朝睡恬和<lb/>
臺上風虚潤池邊地開遲花養艶語懶鸎<lb/>
含思似訝隔年齋如勸迎春醉何日同宴<lb/>
遊心期二月二<lb/>
　　櫻桃花下有感而作<lb/>
藹藹羙周宅櫻繁春日斜一爲洛下客十<lb/>
見池上花爛熳豈無意爲君占年華風光<lb/>
饒此樹歌舞勝諸家失盡白頭伴長成紅<lb/>
<pb n="KR4c0069_SBCK_069-6a"/>
粉娃停盃兩相顧堪喜且堪嗟<lb/>
　　洗竹<lb/>
布裘寒擁頸氊履溫承足獨立氷池前乆<lb/>
看洗霜竹先除老且病次去纎而曲剪棄<lb/>
猶可憐琅玕卜餘束青青復籊籊頗異凡<lb/>
草木依然若有情廻頭語僮僕小者截魚<lb/>
竿大者編茅屋勿作篲與箕而令糞土辱<lb/>
　　新沐浴<lb/>
形適外無恙心恬内無憂夜來新沐浴肌<lb/>
<pb n="KR4c0069_SBCK_069-6b"/>
髮舒且柔寛裁夾烏帽厚絮長白裘裘溫<lb/>
裹我足帽暖覆我頭先進酒一盂次舉粥<lb/>
一甌半酣半飽時四體春悠悠是月歲隂<lb/>
暮慘冽天地愁白日冷無光黃河凍不流<lb/>
何處征戍行何人羈旅遊窮途絶粮客寒<lb/>
獄無燈囚勞生彼何苦遂性我何優撫心<lb/>
但自愧孰知其所由<lb/>
　　三年除夜<lb/>
晣晣燎火光氳氳臈酒香嗤嗤童稚戲迢<lb/>
<pb n="KR4c0069_SBCK_069-7a"/>
迢歲夜長堂上書帳前長㓜合成行以我<lb/>
年最長次第來稱觴七十期漸近萬縁心<lb/>
巳忘不唯少歡樂兼亦無悲傷素屏畫居<lb/>
士青衣侍孟光夫妻老相對各坐一繩床<lb/>
　　自題小園<lb/>
不闘門館華不闘林園大但闘爲主人一<lb/>
坐十餘載迴看甲乙第列在都城内素垣<lb/>
夾朱門藹藹遥相對主人安在哉富貴去<lb/>
不迴池乃爲魚鑿林乃爲禽栽何如小園<lb/>
<pb n="KR4c0069_SBCK_069-7b"/>
主拄杖閑即來親賔有時會琴酒連夜開<lb/>
以此聊自足不羡大池臺<lb/>
　　病中宴坐<lb/>
有酒病不飮有詩慵不吟頭眩罷垂釣手<lb/>
痺休援琴竟日悄無事所居閑且深外安<lb/>
支離體中養希夷心牎戸納秋景竹木澄<lb/>
夕隂宴坐小池畔清風時動襟<lb/>
　　戒藥<lb/>
促促急景中蠢蠢微塵裏生涯有分限愛<lb/>
<pb n="KR4c0069_SBCK_069-8a"/>
戀無終已早夭羡中年中年羨暮齒暮齒<lb/>
又貪生服食求不死朝吞太陽精夕吸秋<lb/>
石髓徼福反成災藥誤者多矣以之資嗜<lb/>
慾又望延甲子天人隂騭間亦恐無此理<lb/>
域中有眞道所說不如此後身如身存吾<lb/>
聞諸老氏<lb/>
　　贈夢得<lb/>
前日君家飲昨日王家宴今日過我廬三<lb/>
日三會面當歌聊自放對酒交相勸爲我<lb/>
<pb n="KR4c0069_SBCK_069-8b"/>
盡一盃與君發三願一願世清平二願身<lb/>
強健三願臨老頭數與君相見<lb/>
　　逸老<lb/>
白日下駸駸青天高浩浩人生在其中適<lb/>
時即爲好勞我以少壯息我以衰老順之<lb/>
多吉夀違之或㓙夭我初五十八息老雖<lb/>
非早一閑十三年所得亦不少况加祿仕<lb/>
後衣食常溫飽又從風疾來女嫁男婚了<lb/>
胸中一無事浩氣凝襟抱飄若雲信風樂<lb/>
<pb n="KR4c0069_SBCK_069-9a"/>
扵魚在藻桑榆坐已暮鍾漏行將曉皤然<lb/>
七十翁亦足稱夀考筋骸本非實一束芭<lb/>
蕉草眷屬偶相依一夕同棲鳥去何有頋<lb/>
戀住亦無憂惱生死尚復然其餘安足道<lb/>
是故臨老心冥然合玄造<lb/>
　　遇物感興因示子弟<lb/>
聖擇狂夫言俗信老人語我有老狂詞聽<lb/>
之吾語汝吾觀器用中劒銳鋒多傷吾觀<lb/>
形骸内勁骨齒先亡寄言處世者不可苦<lb/>
<pb n="KR4c0069_SBCK_069-9b"/>
剛強龜性愚且善鳩心鈍無惡人賤拾支<lb/>
床鶻欺擒暖脚寄言立身者不得全柔弱<lb/>
彼因罹禍難此未免憂患于何保終吉強<lb/>
弱剛柔間上遵周孔訓旁鑒老莊言不唯<lb/>
鞭其後亦要軛其先<lb/>
　　首夏南池獨酌<lb/>
春盡雜英歇夏初芳草深薰風自南至吹<lb/>
我池上林緑蘋㪚還合赬鯉跳復沉新葉<lb/>
有佳色殘鸎猶好音依然謝家物池酌對<lb/>
<pb n="KR4c0069_SBCK_069-10a"/>
風琴慙無康樂作秉筆思沉吟境勝才思<lb/>
劣詩成不稱心<lb/>
　　官俸初罷親故見憂以詩諭之<lb/>
七年爲少傅品高俸不薄乗軒巳多慙况<lb/>
是一病鶴又及懸車歲䈥力轉衰弱豈以<lb/>
貧是憂尚爲名所縛今春始病免纓組初<lb/>
擺落蜩甲有何知雲心無所著圌中殘舊<lb/>
榖可備歲飢惡園中多新𬞞未至食藜藿<lb/>
不求安師卜不問陳生藥但對丘中琴時<lb/>
<pb n="KR4c0069_SBCK_069-10b"/>
開池上酌信風舟不繫掉尾魚方樂親友<lb/>
不我知而憂我寂寞<lb/>
　　閑居偶吟招鄭庻子皇甫郎中<lb/>
自哂此迃叟少迃老更迃家計一不問園<lb/>
林聊自娱竹閒琴一張池上酒一壷更無<lb/>
俗物到但與秋光俱古石蒼錯落新泉碧<lb/>
縈䊸焉用車馬客即此是吾徒猶有所思<lb/>
人各在城一隅杳然愛不見搔首方踟蹰<lb/>
玄晏風韻遠子眞雲貌孤誠知猒朝市何<lb/>
<pb n="KR4c0069_SBCK_069-11a"/>
必憶江湖能來小澗上一聽潺湲無<lb/>
　　亭西墻下伊渠水中置石激流潺湲<lb/>
　　成韻頗有幽趣以詩記之<lb/>
嵌巉嵩石峭皎㓗伊流清立爲遠峯勢激<lb/>
作寒玉聲夾岸羅密樹面灘開小亭忽疑<lb/>
嚴子瀬流入洛陽城是時群動息風静微<lb/>
月明高枕夜悄悄滿耳秋泠泠終日臨大<lb/>
道何人知此情此情苟自愜亦不要人聽<lb/>
　　閑題家池寄王屋張道士<lb/>
<pb n="KR4c0069_SBCK_069-11b"/>
有石白磷磷有水清潺潺有叟頭似雪婆<lb/>
娑乎其間進不趍要路退不入深山深山<lb/>
太濩落要路多險艱不如家池上樂逸無<lb/>
憂患有食適吾口有酒酡吾顔恍惚遊醉<lb/>
郷希夷造玄關五千言下悟十二年來閑<lb/>
富者我不頋貴者我不攀唯有天壇子時<lb/>
來一往還<lb/>
　　李盧二中丞各創山居俱誇勝絶然<lb/>
　　去城稍遠來往頗勞弊居新泉實在<lb/>
<pb n="KR4c0069_SBCK_069-12a"/>
　　宇下偶題十五韻聊戲二君<lb/>
龍門蒼石壁浥澗碧潭水各在一山隅迢<lb/>
迢幾十里清鏡碧屏風惜哉信爲羙愛而<lb/>
不得見亦與無相似聞君每來去矻矻事<lb/>
行李脂轄復裹粮心力頗勞止未如吾舎<lb/>
下石與泉甚邇鑿鑿復濺濺晝夜流不已<lb/>
洛石千萬拳儭波鋪錦綺海珉一兩片激<lb/>
瀬含宮徴緑宜春濯足浄可朝漱齒遶砌<lb/>
紫鱗遊拂簾白鳥起何言履道叟便是滄<lb/>
<pb n="KR4c0069_SBCK_069-12b"/>
浪子君若趂歸程請君先到此願以潺湲<lb/>
聲洗君塵土耳<lb/>
　　北䆫竹石<lb/>
一片瑟瑟石數竿青青竹向我如有情依<lb/>
然看不足况臨北簷下復近西塘曲筠風<lb/>
㪚餘清苔雨含微緑有妻亦衰病無子方<lb/>
老獨莫掩夜䆫扉共渠相伴宿<lb/>
　　飮後戲示弟子<lb/>
吾爲爾先生爾爲吾弟子孔門有遺訓復<lb/>
<pb n="KR4c0069_SBCK_069-13a"/>
坐吾告爾先生饌酒食弟子服勞止孝敬<lb/>
不在他在兹而已矣欲我少愁憂欲我多<lb/>
歡喜無如醖好酒酒湏多且㫖㫖即賔可<lb/>
留多即罍不耻吾更有一言爾宜聽入耳<lb/>
人老多憂貧人病多憂死我今雖老病所<lb/>
憂不在此憂在半酣時樽空座客起<lb/>
　　閑坐看書貽諸少年<lb/>
雨砌長寒蕪風庭落秋果䆫間有閑叟盡<lb/>
日看書坐書中見往事歷歷知福禍多取<lb/>
<pb n="KR4c0069_SBCK_069-13b"/>
終厚亡疾驅必先墮勸君少干名名爲錮<lb/>
身鏁勸君少求利利是焚身火我心知巳<lb/>
乆吾道無不可所以雀羅門不能寂寞我<lb/>
　　夢上山<lb/>
夜夢健上山獨携藜杖出千巖與萬壑遊<lb/>
覽皆周畢夢中足不病健似少年日旣悟<lb/>
神返初依然舊形質始知形神内形病神<lb/>
無疾形神兩是幻夢寤俱非實晝行雖蹇<lb/>
澁夜歩頗安逸晝夜旣平分其間何得失<lb/>
<pb n="KR4c0069_SBCK_069-14a"/>
　　對酒閑吟贈同老者<lb/>
人生七十稀我年幸過之遠行將路盡春<lb/>
夢欲覺時家事口不問世名心不思老旣<lb/>
不足歎病亦不能治扶侍仰婢僕將養信<lb/>
妻兒飢飽進退食寒暄加減衣聲妓放鄭<lb/>
衞裘馬脫輕肥百事盡除去尚餘酒與詩<lb/>
興來吟一篇吟罷酒一巵不獨適情性兼<lb/>
用扶衰羸雲液洒六腑陽和生四肢於中<lb/>
我自樂此外吾不知寄問同老者捨此將<lb/>
<pb n="KR4c0069_SBCK_069-14b"/>
安歸莫學蓬心叟胸中分是非<lb/>
　　晚起閑行<lb/>
皤然一老子擁裘仍隱几坐穏夜忘眠卧<lb/>
安朝不起起來無可作閉目時叩齒静對<lb/>
銅爐香暖漱銀瓶水午齋何儉㓗餅與𬞞<lb/>
而已西寺講楞伽閑行一隨喜<lb/>
　　香山居士寫眞詩　并序<lb/>
元和五年子爲左拾遺翰林學士奉詔寫<lb/>
眞於集賢殿御書院時年三十七會昌二<lb/>
<pb n="KR4c0069_SBCK_069-15a"/>
年罷太子少傅爲白衣居士又寫眞於香<lb/>
山寺藏經堂時年七十一前後相望殆將<lb/>
三紀觀今照昔慨然自歎者乆之形容非<lb/>
一世事幾變因題六十字以寫所懷<lb/>
昔作少學士圖形入集賢今爲老居士寫<lb/>
貌寄香山鶴毳變玄髮雞膚換朱顔前形<lb/>
與後貌相去三十年勿歎韶華子俄成婆<lb/>
叟仙請看東流水亦變作桑田<lb/>
　　二年三月五日齋畢開素當食偶吟<lb/>
<pb n="KR4c0069_SBCK_069-15b"/>
　　贈妻弘農郡君<lb/>
睡足支體暢晨起開中堂初旭泛簾幕微<lb/>
風拂衣裳二婢扶盥櫛雙童舁簟床庭東<lb/>
有茂樹其下多隂凉前月事齋戒昨日㪚<lb/>
道塲以我乆𬞞素加籩仍異粮魴鱗白如<lb/>
雪蒸炙加桂薑稻飯紅似花調沃新酪漿<lb/>
佐以酺醢味閒之椒薤芳老憐口尚羙病<lb/>
喜鼻聞香嬌騃三四孫索哺遶我傍山妻<lb/>
未舉案饞叟巳先嘗憶同牢卺初家貧共<lb/>
<pb n="KR4c0069_SBCK_069-16a"/>
糟糠今食且如此何必烹猪羊況觀姻族<lb/>
間夫妻半存亡偕老不易得白頭何足傷<lb/>
食罷酒一盃醉飽吟又狂𬗟想梁高士樂<lb/>
道喜文章徒誇五噫作不解贈孟光<lb/>
　　不出門<lb/>
彌月不出門永日無來賔食飽更拂床睡<lb/>
覺一嚬伸輕箑白鳥羽新簟青箭筠方寸<lb/>
方丈室空然兩無塵披衣腰不帶㪚髮頭<lb/>
不巾袒跣北䆫下葛天之遺民一日亦自<lb/>
<pb n="KR4c0069_SBCK_069-16b"/>
足况得以終身不知天壤内目我爲何人<lb/>
　　感舊　并序<lb/>
故李侍郎杓直長慶元年春薨元相公微<lb/>
之大和六年秋薨崔侍郎晦叔大和七年<lb/>
夏薨劉尚書夢得會昌二年秋薨四君子<lb/>
予之執友也二十年間凋零共盡唯予衰<lb/>
病至今獨存因詠悲懷題爲感舊<lb/>
晦叔墳荒草巳陳夢得墓濕上猶新微之<lb/>
損館將一紀杓直歸丘二十春城中雖有<lb/>
<pb n="KR4c0069_SBCK_069-17a"/>
故第宅庭蕪園廢生荊榛篋中亦有舊書<lb/>
札紙穿字蠹成灰塵平生定交取人窄屈<lb/>
指相知唯五人四人先去我在後一枝蒲<lb/>
柳衰殘身豈無晚歲新相識相識面親心<lb/>
不親人生莫羨苦長命命長感舊多悲辛<lb/>
　　送毛仙翁　江州司馬時作<lb/>
仙翁巳得道混迹尋巖泉肌膚氷雪瑩衣<lb/>
服雲霞鮮紺髮絲並緻齠容花共妍方瞳<lb/>
點玄漆高歩凌飛烟幾見桑海變莫知龜<lb/>
<pb n="KR4c0069_SBCK_069-17b"/>
鶴年所憩九清外所遊五岳巔軒昊舊爲<lb/>
侶松喬難比肩每嗟人世人役役如狂顚<lb/>
孰能脫羈鞅盡遭名利牽貌隨歲律換神<lb/>
逐光隂遷惟余負憂譴憔悴湓江壖衰鬢<lb/>
忽霜白愁腸如火煎羇旅坐多感徘徊私<lb/>
自憐睛眺五老峯玉洞多神仙何當憫湮<lb/>
厄授道安虚孱我師惠然來論道窮重玄<lb/>
浩蕩八溟闊志泰心超然形骸旣無束得<lb/>
䘮亦都捐豈識椿菌異那知鵬鷃懸丹華<lb/>
<pb n="KR4c0069_SBCK_069-18a"/>
旣相付促景定當延玄功曷可報感極惟<lb/>
勤拳霓旋不肯駐又歸武夷川語罷倐然<lb/>
別孤鶴昇遥天賦詩叙明德永續歩虚篇<lb/>
　　逹哉樂天行<lb/>
逹哉達哉白樂天分司東都十三年七旬<lb/>
纔滿冠已挂半祿未及車先懸或伴遊客<lb/>
春行樂或隨山僧夜坐禪二年忘却問家<lb/>
事門庭多草厨少烟庖童朝告鹽米盡侍<lb/>
婢暮訴衣裳穿妻孥不恱甥姪悶而我醉<lb/>
<pb n="KR4c0069_SBCK_069-18b"/>
卧方陶然起來與爾畫生計薄産處置有<lb/>
後先先賣南坊十畝園次賣東郭五頃田<lb/>
然後兼賣所居宅髣髴獲緡二三千半與<lb/>
爾充衣食費半與吾供酒肉錢吾今已年<lb/>
七十一眼昏鬚白頭風眩但恐此錢用不<lb/>
盡即先朝露歸夜泉未歸且住亦不惡飢<lb/>
飡樂飮安穏眠死生無可無不可逹哉逹<lb/>
哉白樂天<lb/>
　　春池閑汎　巳下律詩<lb/>
<pb n="KR4c0069_SBCK_069-19a"/>
緑塘新水平紅檻小舟輕解纜隨風去開<lb/>
襟信意行淺憐清演漾深愛緑澄泓白撲<lb/>
柳飛絮紅浮桃落英古文科斗岀新葉剪<lb/>
刀生樹集鸎朋友雲行鴈弟兄飛沉皆適<lb/>
性酣詠自怡情花助銀盃器松添玉軫聲<lb/>
魚跳何事樂鷗起復誰驚莫唱滄浪曲無<lb/>
塵可濯纓<lb/>
　　池上寓興二絶<lb/>
濠梁莊惠謾相爭未必人情知物情獺捕<lb/>
<pb n="KR4c0069_SBCK_069-19b"/>
魚來魚躍出此非魚樂是魚驚<lb/>
水淺魚稀白鷺飢勞心瞪目待魚時外容<lb/>
閑暇中心苦似是而非誰得知<lb/>
　　宴後題府中水堂贈盧尹中丞<lb/>
水齋歲乆漸荒蕪自愧甘棠無一株新酒<lb/>
客來方宴飮舊堂主在重歡娱莫言楊柳<lb/>
枝空老直至櫻桃樹已枯從我到君十一<lb/>
尹相看自置府來無<lb/>
　　和敏中洛下即事<lb/>
<pb n="KR4c0069_SBCK_069-20a"/>
昨日池塘春草生阿連新有好詩成花園<lb/>
到處鸎呼入騘馬遊時客避行水暖魚多<lb/>
似南國人稀塵少勝西亰洛中佳境應無<lb/>
限若欲諳知問老兄<lb/>
　　送敏中新授戸部貟外郎西歸<lb/>
千里歸程三伏天官新身健馬翩翩行衝<lb/>
赤日加飡飯上到青雲穏著鞭長慶老郎<lb/>
唯我在客曹故事望君傳前鴻後鴈行難<lb/>
續相去迢迢二十年<lb/>
<pb n="KR4c0069_SBCK_069-20b"/>
　　南侍御以石相贈助成水聲因以絶<lb/>
　　句謝之<lb/>
泉石磷磷聲似琴閑眠静聽洗塵心莫輕<lb/>
兩片青苔石一夜潺湲直萬金<lb/>
　　閑居自題戲招宿客<lb/>
水畔竹林邊閑居二十年健常攜酒出病<lb/>
即掩門眠解綬收朝珮褰裳岀野船屏除<lb/>
身外物擺落世間縁報曙䆫何早知秋簟<lb/>
最先微風深樹裏斜日小樓前渠口添新<lb/>
<pb n="KR4c0069_SBCK_069-21a"/>
石籬根寫亂泉欲招同宿客誰解愛潺湲<lb/>
　　李留守相公見過池上汎舟舉酒話<lb/>
　　及翰林舊事因成四韻以獻之<lb/>
引棹尋池岸移樽就菊叢何言濟川後相<lb/>
訪釣船中白首故情在青雲往事空同時<lb/>
六學士五相一漁翁<lb/>
　　閏九月九日獨飮<lb/>
黃花叢畔緑樽前猶有些些舊管絃偶遇<lb/>
閏秋重九日東籬獨酌一陶然自從九月<lb/>
<pb n="KR4c0069_SBCK_069-21b"/>
持齋戒不醉重陽十五年<lb/>
　　覽盧子蒙侍御舊詩多與微之唱和<lb/>
　　感今傷昔因贈子蒙題於卷後<lb/>
早聞元九詠君詩恨與盧君相識遲今日<lb/>
逢君開舊卷卷中多道贈微之相看掩淚<lb/>
情難說別有傷心事豈知聞道咸陽墳上<lb/>
樹巳抽三文白楊枝<lb/>
　　寒亭留客<lb/>
今朝閑坐石亭中爐火銷殘樽又空冷落<lb/>
<pb n="KR4c0069_SBCK_069-22a"/>
若爲留客住冰池霜竹雪髯翁<lb/>
　　新小灘<lb/>
石淺沙平流水寒水邊斜揷一漁竿江南<lb/>
客見生郷思道似嚴陵七里灘<lb/>
　　和李中丞與李給事山居雪夜同宿<lb/>
　　小酌<lb/>
憲府觸邪峩豸角璅闈駮正犯龍鱗那知<lb/>
近地齊名客忽作深山同宿人一盞寒燈<lb/>
雲外夜數盃溫酎雪中春林泉莫作多時<lb/>
<pb n="KR4c0069_SBCK_069-22b"/>
計諫獵登封憶舊臣<lb/>
　　履道西門二首<lb/>
履道西門有弊居池塘竹樹遶吾廬豪華<lb/>
肥壯雖無分飽暖安閑即有餘行竈朝香<lb/>
炊早飯小園春暖掇新𬞞夷齊黃綺誇芝<lb/>
蕨比我盤飱恐不如<lb/>
履道西門獨掩扉官休病退客來稀亦知<lb/>
軒冕榮堪戀其柰田園老合歸跛鱉難隨<lb/>
騏驥足傷禽莫趂鳳凰飛世間隱得身人<lb/>
<pb n="KR4c0069_SBCK_069-23a"/>
少今我雖愚亦庻幾<lb/>
　　偶吟<lb/>
人生變改故無窮昔是朝官今野翁乆寄<lb/>
形於朱紫内漸抽身入蕙荷中無情水任<lb/>
方圓器不繫舟隨去住風猶有鱸魚蓴菜<lb/>
興來春或擬往江東<lb/>
　　雪夜小飮贈夢得<lb/>
同爲懶慢園林客共對蕭條雨雪天小酌<lb/>
酒廵銷永夜大開口笑送殘年乆將時背<lb/>
<pb n="KR4c0069_SBCK_069-23b"/>
成遺老多𬒳人呼作㪚仙呼作㪚仙應有<lb/>
以曾看東海變桑田<lb/>
　　歲暮夜長病中燈下聞盧尹夜宴以<lb/>
　　詩戲之且爲來日張本也<lb/>
榮閙興多嫌晝短衰閑睡乆覺明遲當君<lb/>
秉燭銜盃夜是我停燈服藥時枕上愁吟<lb/>
堪發病府中歡笑勝尋醫明朝強出湏謀<lb/>
樂不䛏車公更䛏誰<lb/>
　　病中數會張道士見譏以此答之<lb/>
<pb n="KR4c0069_SBCK_069-24a"/>
亦知數岀妨將息不可端居守寂寥病即<lb/>
藥䆫眠盡日興來酒席坐通宵賢人易狎<lb/>
須勤飮姹女難禁莫謾燒張道士輸白道<lb/>
士一盃沆瀣便逍遥<lb/>
　　卯飮<lb/>
短屏風掩卧牀頭烏帽青氊白㲲裘卯飮<lb/>
一盃眠一覺世間何事不悠悠<lb/>
　　寄題餘杭郡樓兼呈裴使君<lb/>
官歷二十政宦遊三十秋江山與風月最<lb/>
<pb n="KR4c0069_SBCK_069-24b"/>
憶是杭州北郭沙堤尾西湖石岸頭緑觴<lb/>
春送客紅燭夜回舟不敢言遺愛空知念<lb/>
舊遊憑君吟此句題向望濤樓<lb/>
　　楊六尚書留太湖石在洛下借置庭<lb/>
　　中因對舉盃寄贈絶句<lb/>
借君片石意何如置向庭中慰索居每就<lb/>
玉山傾一酌興來如對醉尚書<lb/>
　　喜入新年自詠<lb/>
白鬚如雪五朝臣又入新正第七旬老過<lb/>
<pb n="KR4c0069_SBCK_069-25a"/>
占他藍尾酒病餘收得到頭身銷磨歲月<lb/>
成高位比類時流是幸人大曆年中騎竹<lb/>
馬幾人得見會昌春<lb/>
　　灘聲<lb/>
碧玉斑斑沙歷歷清流决决響泠泠自從<lb/>
造得灘聲後玉管朱絃可要聽<lb/>
　　老題石泉<lb/>
殷勤傍石遶泉行不說何人知我情漸恐<lb/>
耳聾兼眼暗聽泉看石不分明<lb/>
<pb n="KR4c0069_SBCK_069-25b"/>
　　送王卿使君赴任蘇州因思花迎新<lb/>
　　使感舊遊寄題郡中木蘭西院一別<lb/>
一別蘇州十八載時光人事隨年改不論<lb/>
竹馬盡成人亦恐桑田變爲海鶯入故宮<lb/>
含意思花迎新使生光彩爲報江山風月<lb/>
知至今白使君猶在<lb/>
　　出齋日喜皇甫十早訪<lb/>
三旬齋滿欲銜盃平旦𫾣門門未開除却<lb/>
朗之携一榼的應不是別人來<lb/>
<pb n="KR4c0069_SBCK_069-26a"/>
　會昌二年春題池西小樓<lb/>
花邊春水水邊樓一坐經今四十秋望月<lb/>
橋傾三遍換採蓮船破五迴修園林一半<lb/>
成喬木鄰里三分作白頭蘇李冥濛隨燭<lb/>
滅陳樊漂泊逐萍流雖貧眼下無妨樂縱<lb/>
病心中不與愁自笑靈光巋然在春來遊<lb/>
得且湏遊<lb/>
　　酬南洛陽早春見贈<lb/>
物華春意尚遲迴頼有東風晝夜催寒縋<lb/>
<pb n="KR4c0069_SBCK_069-26b"/>
柳腰收未得暖熏花口噤初開欲披雲霧<lb/>
聮襟去先喜瓊琚入䄂來乆病長齋詩老<lb/>
退爭禁年少洛陽才<lb/>
　　對新家醖翫自種花<lb/>
香麴親看造芳叢手自栽迎春報酒熟垂<lb/>
老看花開紅蠟半含蕚緑油新醱醅玲瓏<lb/>
五六樹㶑灧兩三盃恐有狂風起愁無好<lb/>
客來獨酣還獨語待取月明迴<lb/>
　　携酒往朗之㽵居同飮<lb/>
<pb n="KR4c0069_SBCK_069-27a"/>
慵中又少經過處別後都無勸酒人不挈<lb/>
一壷相就醉若爲將老度殘春<lb/>
　　以詩代書酬慕巢尚書見寄<lb/>
書意詩情不偶然苦云夢想在林泉願爲<lb/>
愚谷烟霞侣思結空門香火縁每愧尚書<lb/>
情眷眷自憐居士病緜緜不知待得心期<lb/>
否老校於君六七年<lb/>
　　春盡日<lb/>
芳景銷殘暑氣生感時思事坐含情無人<lb/>
<pb n="KR4c0069_SBCK_069-27b"/>
開口共誰語有酒回頭還自傾醉對數叢<lb/>
紅芍藥渴嘗一盌緑昌明春歸似遣鶯留<lb/>
語好住林園三兩聲<lb/>
　　招山僧<lb/>
能入城中乞食否莫辭塵土汚袈裟欲知<lb/>
住處東城下遶竹泉聲是白家<lb/>
　　夏日與閑禪師林下避暑<lb/>
落景墻西塵土紅伴僧閑坐竹泉東緑蘿<lb/>
潭上不見日白石灘邊長有風熱惱漸知<lb/>
<pb n="KR4c0069_SBCK_069-28a"/>
隨念盡清涼常願與人同每因毒暑悲親<lb/>
故多在炎方瘴海中<lb/>
　　題新澗亭兼詶寄朝中親故見贈<lb/>
何處披襟風快哉一亭臨澗四門開金章<lb/>
紫綬辭腰去白石清泉就眼來自得所宜<lb/>
還獨樂各行其志莫相咍禽魚出得池籠<lb/>
後縱有人呼可更迴<lb/>
　　病中看經贈諸道侶<lb/>
右眼昏花左足風金箆石水用無功不如<lb/>
<pb n="KR4c0069_SBCK_069-28b"/>
廻念三乗樂便得浮生百疾空無子同居<lb/>
草菴下有妻偕老道塲中何煩更請僧爲<lb/>
侣月正新歸伴病翁<lb/>
　　遊豐樂招提佛光三寺<lb/>
竹鞋葵扇白綃巾林野爲家雲是身山寺<lb/>
每遊多寄宿都城暫出即經旬漢容黃綺<lb/>
爲逋客堯放巢由作外臣昨日制書臨郡<lb/>
縣不該愚谷醉郷人<lb/>
　　醉中得上都親友書以予停俸多時<lb/>
<pb n="KR4c0069_SBCK_069-29a"/>
　　憂問貧乏偶乗酒興詠而報之<lb/>
頭白醉昏昏狂歌秋復春一生耽酒客五<lb/>
度棄官人異世陶元亮前生劉伯倫卧將<lb/>
琴作枕行以鍤隨身歲要衣三對年支榖<lb/>
一囷園葵烹佐飯林葉掃添薪没齒甘𬞞<lb/>
食摇頭謝搢紳自能抛爵祿終不惱交親<lb/>
但得盃中渌從生甑上塵煩君問生計憂<lb/>
醒不憂貧<lb/>
　　池畔逐涼<lb/>
<pb n="KR4c0069_SBCK_069-29b"/>
風清泉冷竹脩脩三伏炎天涼似秋黃犬<lb/>
引迎騎馬客青衣扶下釣魚舟衰容自覺<lb/>
宜閑坐蹇歩誰能更遠遊料得此身終老<lb/>
處只應林下與灘頭<lb/>
　　池鶴八絶句<lb/>
　　雞贈鶴<lb/>
一聲警露君能薄五德司晨我用多不會<lb/>
悠悠時俗士重君輕我意如何<lb/>
　　鶴答雞<lb/>
<pb n="KR4c0069_SBCK_069-30a"/>
爾爭伉儷泥中闘吾整羽儀松上棲不可<lb/>
遣他天下眼却輕野鶴重家雞<lb/>
　　烏贈鶴<lb/>
與君白黒太分明縱不相親莫見輕我每<lb/>
夜啼君怨別玉徽琴裏忝同聲<lb/>
　　鶴答烏<lb/>
吾愛棲雲上華表汝多攫肉下田中吾音<lb/>
中羽汝聲角琴曲雖同調不同<lb/>
　　鳶贈鶴<lb/>
<pb n="KR4c0069_SBCK_069-30b"/>
君誇名鶴我名鳶君呌聞天我唳天更有<lb/>
與君相似處飢來一種喙腥羶<lb/>
　　鶴答鳶<lb/>
無妨自是莫相非清濁高仾各有歸鸞䳽<lb/>
群中彩雲裏幾時曾見喘鳶飛<lb/>
　　鵝贈鶴<lb/>
君因風送入青雲我𬒳人驅向鴨群雪頸<lb/>
霜毛紅網掌請看何處不如君<lb/>
　　鶴答鵝<lb/>
<pb n="KR4c0069_SBCK_069-31a"/>
右軍殁後欲何依只合隨雞逐鴨飛未必<lb/>
犧牲及吾輩大都我痩勝君肥<lb/>
　　談氏小外孫王童<lb/>
外翁七十孫三歲笑指琴書欲遣傳自念<lb/>
老夫今耄矣因思稚子更茫然中郎餘慶<lb/>
鍾羊祜子㓜能文似馬遷才與不才爭料<lb/>
得東床空後且嬌憐<lb/>
　　送後集往廬山東林寺兼寄雲臯上<lb/>
　人<lb/>
<pb n="KR4c0069_SBCK_069-31b"/>
後集寄將何處去故山迢遰在匡廬舊僧<lb/>
獨有雲臯在三二年來不得書別後道情<lb/>
添幾許老來䈥力又何如來生縁會應非<lb/>
遠彼此年過七十餘<lb/>
　　客有說<lb/>
近有人從海上回海山深處見樓臺中有<lb/>
仙龕虚一室多傳此待樂天來<lb/>
　　答客說<lb/>
吾學空門非學仙今君比說是虚傳海山<lb/>
<pb n="KR4c0069_SBCK_069-32a"/>
不是吾歸處歸即應歸兠率天<lb/>
　　哭劉尚書夢得二首<lb/>
四海齊名白與劉百年交分兩綢繆同貧<lb/>
同病退閑日一死一生臨老頭盃酒英雄<lb/>
君與操文章微婉我知丘賢豪雖殁精靈<lb/>
在應共微之地下遊<lb/>
今日哭君吾道孤寢門淚滿白髭鬚不知<lb/>
箭折弓何用兼恐脣亡齒亦枯窅窅窮泉<lb/>
埋寳玊駸駸落景掛桑榆夜臺暮齒期非<lb/>
<pb n="KR4c0069_SBCK_069-32b"/>
遠但問前頭相見無<lb/>
白氏文集卷第六十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_005-1a"/>
白氏文集卷第五<lb/>
　閑適一　古調詩　凡五十三首<lb/>
　　常樂里閑居偶題十六韻兼寄劉十<lb/>
　　五公輿王十一起吕二炅吕四頴崔<lb/>
　　玄亮十八元九稹劉三十三敦質張<lb/>
　　十五仲元時為校書郎<lb/>
帝都名利塲雞鳴無安居獨有懶慢者日<lb/>
髙頭未梳工拙性不同進退亦遂殊幸逢<lb/>
太平代天子好文儒小才難大用典校在<lb/>
<pb n="KR4c0069_SBCK_005-1b"/>
祕書三旬兩入省因得養頑疎茅屋四五<lb/>
間一馬二僕夫俸錢萬六千月給亦有餘<lb/>
既無衣食牽亦少人事拘遂使少年心日<lb/>
日常晏如勿言無巳知躁静各有徒蘭臺<lb/>
七八人出處與之俱旬時阻談笑旦夕望<lb/>
軒車誰能讎校間解帶卧吾廬䆫前有竹<lb/>
翫門外有酒沽何以待君子數竿對一壺<lb/>
　　答元八宗簡同遊曲江後明日見贈<lb/>
長安千萬人出門各有營唯我與夫子信<lb/>
<pb n="KR4c0069_SBCK_005-2a"/>
馬悠悠行行到曲江頭反照草樹明南山<lb/>
好顏色病客有心情水禽翻白羽風荷嫋<lb/>
翠莖何必滄浪去即此可濯纓時景不重<lb/>
來賞心難再并坐愁紅塵裏夕鼓鼕鼕聲<lb/>
歸來經一宿世慮稍復生賴聞瑶華唱再<lb/>
得塵襟清<lb/>
　　感時<lb/>
朝見日上天暮見日入地不覺明鏡中忽<lb/>
年三十四勿言身未老冉冉行將至白髪<lb/>
<pb n="KR4c0069_SBCK_005-2b"/>
雖未生朱顔巳先悴人生詎㡬何在世猶<lb/>
如寄雖有七十期十人無一二今我猶未<lb/>
悟往往不適意胡為方寸間不貯浩然氣<lb/>
貧賤非不惡道在何足避富貴非不愛時<lb/>
來當自致所以達人心外物不能累唯當<lb/>
飲美酒終日陶陶醉斯言勝金玉佩服無<lb/>
失墜<lb/>
　　首夏同諸校正遊開元觀因宿翫月<lb/>
我與二三子策名在京師官小無職事閑<lb/>
<pb n="KR4c0069_SBCK_005-3a"/>
於為客時沉沉道觀中心賞期在兹到門<lb/>
車馬迴入院巾杖隨清和四月初樹木正<lb/>
華滋風清新葉影鳥戀殘花枝向夕天又<lb/>
晴東南餘霞披置酒西廊下待月盃行遲<lb/>
須㬰金魄生若與吾徒期光華一照耀樓<lb/>
殿相參差終夜清景前笑歌不知疲長安<lb/>
名利地此興㡬人知<lb/>
　　永崇里觀居<lb/>
季夏中氣候煩暑自此收蕭䬃風雨天蟬<lb/>
<pb n="KR4c0069_SBCK_005-3b"/>
聲暮啾啾永崇里巷静華陽觀院幽軒車<lb/>
不到處滿地槐花秋年光忽冉冉世事本<lb/>
悠悠何必待衰老然後悟浮休真隠豈長<lb/>
逺至道在冥捜身雖世界住心與虛無遊<lb/>
朝飢有𬞞食夜寒有布裘幸免凍與餒此<lb/>
外復何求寡欲雖少病樂天心不憂何以<lb/>
明吾志周易在床頭<lb/>
　　早送舉人入試<lb/>
夙駕送舉人東方猶未明自謂出太早巳<lb/>
<pb n="KR4c0069_SBCK_005-4a"/>
有車馬行騎火髙仾影街鼓參差聲可怜<lb/>
早朝者相看意氣生日出塵埃飛羣動互<lb/>
營營營營各何求無非利與名而我常晏<lb/>
起虛住長安城春深官又滿日有歸山情<lb/>
　　招王質夫　自此後詩爲盩厔尉時<lb/>
　　作<lb/>
濯足雲水客折腰簪笏身誼閑迹相背十<lb/>
里别經旬忽因乘逸興莫惜訪囂塵䆫前<lb/>
故栽竹與君為主人<lb/>
<pb n="KR4c0069_SBCK_005-4b"/>
　　祇役駱口因與王質夫同遊秋山偶<lb/>
　　題三韻<lb/>
石擁百泉合雲破千峰開平生烟霞侣此<lb/>
地重徘徊今日勤王意一半為山來<lb/>
　　見蕭侍御憶舊山草堂詩因以繼和<lb/>
琢玉以為架綴珠以為籠玉架絆野鶴珠<lb/>
籠鏁冥鴻鴻思雲外天鶴憶松上風珠玉<lb/>
信為美鳥不戀其中臺中蕭侍御心與鴻<lb/>
鶴同晩起慵冠豸閑行猒避騘昨見憶山<lb/>
<pb n="KR4c0069_SBCK_005-5a"/>
詩詩思浩無窮歸夢杳何處舊居洛水東<lb/>
秋閑杉桂林春老芝术叢自云别山後離<lb/>
抱常忡忡衣繡非不榮持憲非不雄所樂<lb/>
不在此悵望草堂空<lb/>
　　病假中南亭閑望<lb/>
欹枕不視事兩日門掩闗始知吏役身不<lb/>
病不得閑閑意不在逺小亭方丈間西簷<lb/>
竹梢上坐見太白山遥愧峯上雲對此塵<lb/>
中顏<lb/>
<pb n="KR4c0069_SBCK_005-5b"/>
　　仙遊寺獨宿<lb/>
沙鶴上階立潭月當戸開此中留我宿兩<lb/>
夜不能迴幸與静境遇喜無歸侣催從今<lb/>
獨遊後不擬共人來<lb/>
　　前庭涼夜<lb/>
露簟色似玉風幌影如波坐愁樹葉落中<lb/>
庭明月多<lb/>
　　官舍小亭閑望<lb/>
風竹散清韻烟槐凝綠姿日髙人吏去閑<lb/>
<pb n="KR4c0069_SBCK_005-6a"/>
坐在茅茨葛衣禦時暑蔬飯療朝飢持此<lb/>
聊自足心力少營為亭上獨吟罷眼前無<lb/>
事時數峯太白雪一巻陶濳詩人心各自<lb/>
是我是良在兹迴謝争名客甘從君所嗤<lb/>
　　早秋獨夜<lb/>
井梧凉葉動鄰杵秋聲發獨向簷下眠覺<lb/>
來半床月<lb/>
　　聽彈古淥水<lb/>
聞君古淥水使我心和平欲識慢流意為<lb/>
<pb n="KR4c0069_SBCK_005-6b"/>
聽疎汎聲西䆫竹隂下竟日有餘清<lb/>
　　松齋自題　時爲翰林學士<lb/>
非老亦非少年過三紀餘非賤亦非貴朝<lb/>
登一命初才小分易足心寛體長舒充腸<lb/>
皆美食容膝即安居況此松齋下一琴數<lb/>
帙書書不求甚解琴聊以自娯夜直入君<lb/>
門晩歸卧吾廬形骸委順動方寸付空虛<lb/>
持此將過日自然多晏如昏昏復黙黙非<lb/>
智亦非愚<lb/>
<pb n="KR4c0069_SBCK_005-7a"/>
　　冬夜與錢員外同直禁中<lb/>
夜深草詔罷霜月凄凜凜欲卧煖殘盃燈<lb/>
前相對飲連鋪青縑被對置通中枕髣髴<lb/>
百餘宵與君同此寢<lb/>
　　和錢員外禁中夙興見示<lb/>
䆫白星漢曙䆫暖燈火餘坐巻朱裏幕看<lb/>
封紫泥書窅窅鍾漏盡瞳瞳霞景初樓臺<lb/>
紅照曜松竹青扶踈君愛此時好迴頭時<lb/>
謂余不知上清界曉景復何如<lb/>
<pb n="KR4c0069_SBCK_005-7b"/>
　　夏日獨直寄蕭侍御<lb/>
憲臺文法地翰林清切司鷹猜課野鶴驥<lb/>
徳責山麋課責雖不同同歸非所宜是以<lb/>
方寸内忽忽暗相思夏日獨上直日長何<lb/>
所為澹然無他念虚静是吾師形委有事<lb/>
牽心與無事期中臆一以曠外累都若遺<lb/>
地貴身不覺意閑境來隨但對松與竹如<lb/>
在山中時情性聊自適吟詠偶成詩此意<lb/>
非夫子餘人多不知<lb/>
<pb n="KR4c0069_SBCK_005-8a"/>
　　松聲<lb/>
月好好獨坐雙松在前軒西南微風來濳<lb/>
入枝葉間蕭寥發為聲半夜明月前寒山<lb/>
䬃䬃雨秋琴泠泠絃一聞滌炎暑再聽破<lb/>
昏煩竟夕遂不寐心體俱翛然南陌車馬<lb/>
動西鄰歌吹繁誰知兹簷下滿耳不為喧<lb/>
　　禁中<lb/>
門嚴九重静䆫幽一室閑好是修心處何<lb/>
必在深山<lb/>
<pb n="KR4c0069_SBCK_005-8b"/>
　　贈呉丹<lb/>
巧者力苦勞智者心苦憂愛君無巧智終<lb/>
嵗閑悠悠嘗登御史府亦佐東諸侯手操<lb/>
糺謬簡心運決勝籌宦途似風水君心如<lb/>
虛舟况然而不有進退得自由今來脱豸<lb/>
冠時往侍龍樓官曹稱心静居處隨迹幽<lb/>
冬負南榮日支體甚溫柔夏卧北䆫風枕<lb/>
席如凉秋南山入舍下酒甕在床頭人間<lb/>
有閑地何必隠林丘頋我愚且昧勞生殊<lb/>
<pb n="KR4c0069_SBCK_005-9a"/>
未休一入金門直星霜三四周主恩信難<lb/>
報近地徒久留終當乞閑官退與夫子遊<lb/>
　　初除戸曹喜而言志<lb/>
詔授戸曹掾捧認感君㤙感恩非為已祿<lb/>
養及吾親弟兄俱簪笏新婦儼衣巾羅列<lb/>
髙堂下拜慶正紛紛俸錢四五萬月可奉<lb/>
晨昏廩祿二百石嵗可盈倉囷喧喧車馬<lb/>
來賀客滿我門不以我為貪知我家内貧<lb/>
置酒延賀客客容亦歡欣笑云今日後不<lb/>
<pb n="KR4c0069_SBCK_005-9b"/>
復憂空鐏答云如君言願君少逡巡我有<lb/>
平生志醉後為君陳人生百嵗期七十有<lb/>
㡬人浮榮及虚位皆是身之賓唯有衣與<lb/>
食此事粗闗身苟免飢寒外餘物盡浮雲<lb/>
　　秋居書懐<lb/>
門前少賓客階下多松竹秋景下西牆凉<lb/>
風入東屋有琴慵不弄有書閑不讀盡日<lb/>
方寸中澹然無所欲何須廣居處不用多<lb/>
積蓄丈室可容身斗儲可充腹況無治道<lb/>
<pb n="KR4c0069_SBCK_005-10a"/>
術坐受官家祿不種一株桑不鋤一壠榖<lb/>
終朝飽飯飡卒嵗豊衣食持此知愧心自<lb/>
然易為足<lb/>
　　禁中曉卧因懐王起居<lb/>
遲遲禁漏盡悄悄暝鵶喧夜雨槐花落微<lb/>
凉卧北軒曙燈殘未滅風簾閑自翻毎一<lb/>
得静境思與故人言<lb/>
　　養拙<lb/>
鐵柔不為劒木曲不為轅今我亦如此愚<lb/>
<pb n="KR4c0069_SBCK_005-10b"/>
䝉不及門甘心謝名利滅跡歸丘園坐卧<lb/>
茅茨中但對琴與鐏身去韁鏁累耳辭朝<lb/>
市諠迢遥無所為時窺五千言無憂樂性<lb/>
塲寡欲清心源始知不才者可以深道根<lb/>
　　寄李十一建<lb/>
外事牽我形外物誘我情李君别來久褊<lb/>
恡從中生憶昨訪君時立馬扣柴荆有時<lb/>
君未起稚子喜先迎連步笑出門衣翻冠<lb/>
或傾掃階苔文綠拂榻藤隂清家醞及春<lb/>
<pb n="KR4c0069_SBCK_005-11a"/>
熟園葵乘露烹看山東亭坐待月南原行<lb/>
門静唯鳥語坊逺少鼓聲相對盡日言不<lb/>
及利與名分手來幾時明月三四盈别時<lb/>
殘花落及此新蟬鳴芳嵗忽巳晩離抱悵<lb/>
未平豈不思命駕吏職坐相縈前時君有<lb/>
期訪我來山城心賞久云阻言約無自輕<lb/>
相去幸非逺走馬一日程<lb/>
　　旅次華州贈袁右丞<lb/>
渭水綠溶溶華山青崇崇山水一何麗君<lb/>
<pb n="KR4c0069_SBCK_005-11b"/>
子在其中才與世㑹合物隨誠感通徳星<lb/>
降人福時雨助嵗功化行人無訟囹圄千<lb/>
日空政順氣亦和黍稷三年豐客自帝城<lb/>
來驅馬出闗東愛此一郡人如見太古風<lb/>
方今天子心憂人正忡忡安得天下守盡<lb/>
得如袁公<lb/>
　　醻楊九弘貞長安病中見寄<lb/>
伏枕君寂寂折腰我營營所嗟經時别相<lb/>
去一宿程攜手昨何時昆明春水平離郡<lb/>
<pb n="KR4c0069_SBCK_005-12a"/>
來㡬日太白夏雲生之子未得意貧病客<lb/>
帝城貧堅志士節病長髙人情隠机自恬<lb/>
淡閉門無送迎龍卧心有待鶴痩貌彌清<lb/>
清機發為文投我如振瓊何以慰飢渇捧<lb/>
之吟一聲<lb/>
　　禁中寓直夢遊仙遊寺<lb/>
西軒草詔暇松竹深寂寂月出清風來忽<lb/>
似山中夕因成西南夢夢作遊仙客覺聞<lb/>
宫漏聲猶謂山泉滴<lb/>
<pb n="KR4c0069_SBCK_005-12b"/>
　　贈王山人<lb/>
聞君減寢食日聽神仙説暗待非常人濳<lb/>
求長生訣言長本對短未離生死轍假使<lb/>
得長生才能勝夭折松樹千年朽槿花一<lb/>
日歇畢竟共虛空何須誇嵗月彭生徒自<lb/>
異生死終無别不如學無生無生即無滅<lb/>
　　秋山<lb/>
久病曠心賞今朝一登山山秋雲物冷稱<lb/>
我清羸顏白石卧可枕青蘿行可攀意中<lb/>
<pb n="KR4c0069_SBCK_005-13a"/>
如有得盡日不欲還人生無㡬何如寄天<lb/>
地間心有千載憂身無一日閑何時解塵<lb/>
網此地來掩闗<lb/>
　　贈能七倫<lb/>
澗松髙百尋四時寒森森臨風有清韻向<lb/>
日無曲隂如何時俗人但賞桃李林豈不<lb/>
知堅貞芳馨誘其心能生學為文氣髙功<lb/>
亦深手中一百篇句句披沙金苦節二十<lb/>
年無人振陸沉今我尚貧賤徒為爾知音<lb/>
<pb n="KR4c0069_SBCK_005-13b"/>
　　題揚頴士西亭<lb/>
静得亭上境逺諧塵外蹤憑軒東望好鳥<lb/>
滅山重重竹露泠煩襟杉風清病容矌然<lb/>
冥眞趣道與心相逢即此可遺世何必蓬<lb/>
壺峯<lb/>
　　題贈鄭秘書徵君石溝溪隠居<lb/>
鄭君得自然虛白生心胷吸彼沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>精凝<lb/>
為氷雪容大君貞元初求賢致時邕蒲輪<lb/>
入翠微迎下天台峯赤城别松喬黄閣交<lb/>
<pb n="KR4c0069_SBCK_005-14a"/>
䕫龍俛仰受三命從容辭九重出籠鶴翩<lb/>
翩歸林鳯嗈嗈在火辨良玉經霜識貞松<lb/>
新居寄楚山山碧溪溶溶丹竈燒烟熅黄<lb/>
精花丰茸蕙帳夜瑟淡桂樽春酒濃時人<lb/>
不到處苔石無塵蹤我今何為者趨世身<lb/>
龍鍾不向林壑訪無由朝市逢終當解纓<lb/>
網卜䇿來相從<lb/>
　　及第後歸覲留别諸同年<lb/>
十年常苦學一上謬成名擢第未為貴賀<lb/>
<pb n="KR4c0069_SBCK_005-14b"/>
親方始榮時輩六七人送我出帝城軒車<lb/>
動行色絲管舉離聲得意減别恨半酣輕<lb/>
逺程翩翩馬蹄疾春日歸鄉情<lb/>
　　清夜琴興<lb/>
月出鳥栖盡寂然坐空林是時心境閑可<lb/>
以彈素琴清泠由木性恬淡隨人心心積<lb/>
和平氣木應正始音響餘羣動息曲罷秋<lb/>
夜深正聲感元化天地清沈沈<lb/>
　　效陶濳體詩十六首　并序<lb/>
<pb n="KR4c0069_SBCK_005-15a"/>
余退居渭上杜門不出時屬多雨無以自<lb/>
娯㑹家醞新熟雨中獨飲往往酣醉終日<lb/>
不醒懶放之心彌覺自得故得於此而有<lb/>
以忘於彼者因詠陶淵明詩適與意㑹遂<lb/>
俲其體成十六篇醉中狂言醒輒自哂然<lb/>
知我者亦無隠焉<lb/>
不動者厚地不息者髙天無窮者日月長<lb/>
在者山川松栢與龜鶴其夀皆千年嗟嗟<lb/>
羣物中而人獨不然早出向朝市暮巳歸<lb/>
<pb n="KR4c0069_SBCK_005-15b"/>
下泉形質及夀命危脆若浮烟堯舜與周<lb/>
孔古來稱聖賢借問今何在一去亦不還<lb/>
我無不死藥萬萬隨化遷所未定知者修<lb/>
短遲速間幸及身健日當歌一罇前何必<lb/>
待人勸念此自為歡<lb/>
翳翳踰月隂沈沈連日雨開簾望天色黄<lb/>
雲暗如土行潦毁我墉疾風壊我宇蓬莠<lb/>
生庭院泥塗失塲圃村深絶賓客䆫晦無<lb/>
儔侣盡日不下床跳鼃時入户出門無所<lb/>
<pb n="KR4c0069_SBCK_005-16a"/>
往入室還獨處不以酒自娯塊然與誰語<lb/>
朝飲一盃酒㝠心合元化兀然無所思日<lb/>
髙尚閑卧暮讀一巻書㑹意如嘉話欣然<lb/>
有所遇夜深猶獨坐又得琴上趣按絃有<lb/>
餘暇復多詩中狂下筆不能罷唯兹三四<lb/>
事持用度晝夜所以隂雨中經旬不出舎<lb/>
始悟獨住人心安時亦過<lb/>
東家采桑婦雨來苦愁悲蔟蠶北堂前雨<lb/>
冷不成絲西家荷鋤叟雨來亦怨咨種豆<lb/>
<pb n="KR4c0069_SBCK_005-16b"/>
南山下雨多落為箕而我獨何幸醞酒本<lb/>
無期及此多雨日正遇新熟時開瓶㵼罇<lb/>
中玉液黄金巵持翫巳可恱歡嘗有餘滋<lb/>
一酌發好容再酌開愁眉連延四五酌酣<lb/>
暢入四肢忽然遺物我誰復分是非是時<lb/>
連夕雨酩酊所無知人心苦顚倒反為憂<lb/>
者嗤<lb/>
朝亦獨醉歌暮亦獨醉睡未盡一壺酒巳<lb/>
成三獨醉勿嫌飲太少且喜歡易致一盃<lb/>
<pb n="KR4c0069_SBCK_005-17a"/>
復兩盃多不過三四便得心中適盡忘身<lb/>
外事更復强一盃陶然遺萬累一飲一石<lb/>
者徒以多為貴及其酩酊時與我亦無異<lb/>
笑謝多飲者酒錢徒自費<lb/>
天秋無片雲地静無纎塵團團新晴月林<lb/>
外生白輪憶昨隂霖天連連三四旬頼逢<lb/>
家醖熟不覺過朝昏私言雨霽後可以罷<lb/>
餘罇及對新月色不醉亦愁人床頭殘酒<lb/>
榼欲盡味彌淳携置南簷下舉酌自殷勤<lb/>
<pb n="KR4c0069_SBCK_005-17b"/>
清光入盃杓白露生衣巾乃知隂與晴安<lb/>
可無此君我有樂府詩成來人未聞今宵<lb/>
醉有興狂詠驚四鄰獨賞猶復爾何況有<lb/>
交親<lb/>
中秋三五夜明月在前軒臨觴忽不飲憶<lb/>
我平生歡我有同心人邈邈崔與錢我有<lb/>
忘形友迢迢李與元或飛青雲上或落江<lb/>
湖間與我不相見于今四五年我無縮地<lb/>
術君非馭風仙安得明月下四人來晤言<lb/>
<pb n="KR4c0069_SBCK_005-18a"/>
良夜信難得佳期杳無緣明月又不駐漸<lb/>
下西南天豈無他時㑹惜此清景前<lb/>
家醞飲巳盡村中無酒賖坐愁今夜醒其<lb/>
奈秋懐何有客忽叩門言語一何佳云是<lb/>
南村叟挈榼來相過且喜罇不燥安問少<lb/>
與多重陽雖巳過籬菊有殘花歡來苦晝<lb/>
短不覺夕陽斜老人忽遽起且待新月華<lb/>
客去有餘趣竟夕獨酣歌<lb/>
原生衣百結顏子食一蕇歡然樂其志有<lb/>
<pb n="KR4c0069_SBCK_005-18b"/>
以忘飢寒今我何人哉徳不及先賢衣食<lb/>
幸相屬胡為不自安況兹清渭曲居處安<lb/>
且閑榆栁百餘樹茅茨十數間寒負簷下<lb/>
日熱濯澗底泉日出猶未起日入巳復眠<lb/>
西風滿村巷清凉八月天但有雞犬聲不<lb/>
聞車馬喧時傾一罇酒坐望東南山稚姪<lb/>
初學步牽衣戲我前即此自可樂庶㡬顏<lb/>
與原<lb/>
湛湛罇中酒有功不自伐不伐人不知我<lb/>
<pb n="KR4c0069_SBCK_005-19a"/>
今代其説良將臨大敵前驅千萬卒一簞<lb/>
投河飲赴死心如一壯士磨匕首勇憤氣<lb/>
咆勃一酣忘報讎四體如無骨東海殺孝<lb/>
婦天旱踰年月一酌酬其魂通宵雨不歇<lb/>
咸陽秦獄氣冤痛結為物千嵗不肯㪚一<lb/>
沃亦銷失況兹兒女恨及彼幽憂疾快飲<lb/>
無不消如霜得春力方知麴糵靈萬物無<lb/>
與疋<lb/>
烟雲隔玄甫風波限瀛洲我豈不欲往大<lb/>
<pb n="KR4c0069_SBCK_005-19b"/>
海路阻脩神仙但聞説靈藥不可求長生<lb/>
無得者舉世如蜉蝣逝者不重迴存者難<lb/>
久留踟蹰未死間何苦懐百憂念此忽内<lb/>
熱坐看成白頭舉盃還獨飲顧影自獻酬<lb/>
心與口相約未醉勿言休今朝不盡醉知<lb/>
有明朝不不見郭門外纍纍墳與丘月明<lb/>
愁殺人黄蒿風颼颼死者若有知悔不秉<lb/>
燭遊<lb/>
吾聞潯陽郡昔有陶徵君愛酒不愛名憂<lb/>
<pb n="KR4c0069_SBCK_005-20a"/>
醒不憂貧嘗為彭澤令在官纔八旬愀然<lb/>
忽不樂挂印著公門口吟歸去來頭戴漉<lb/>
酒巾人吏留不得直入故山雲歸來五栁<lb/>
下還以酒養真人間榮與利擺落如泥塵<lb/>
先生去已久紙墨有遺文篇篇勸我飲此<lb/>
外無所云我從老大來竊慕其為人其他<lb/>
不可及且傚醉昏昏<lb/>
楚王疑忠臣江南放屈平晉朝輕髙士林<lb/>
下棄劉伶一人常獨醉一人常獨醒醒者<lb/>
<pb n="KR4c0069_SBCK_005-20b"/>
多苦志醉者多歡情歡情信獨善苦志竟<lb/>
何成兀傲甕間卧憔悴澤畔行彼憂而此<lb/>
樂道理甚分明願君且飲酒勿思身後名<lb/>
有一燕趙士言貌甚竒瓌日日酒家去脱<lb/>
衣典數盃問君何落拓云僕生草萊地寒<lb/>
命且薄徒抱王佐才豈無濟時榮君門乏<lb/>
良媒三獻寢不報遲遲空手迴亦有同門<lb/>
生先升青雲梯貴賤交道絶朱門叩不開<lb/>
及歸種禾黍三嵗旱為災入山燒黄白一<lb/>
<pb n="KR4c0069_SBCK_005-21a"/>
旦化為灰蹉跎五十餘生世苦不諧處處<lb/>
去不得却歸酒中來<lb/>
南巷有貴人髙盖駟馬車我門何所苦四<lb/>
十垂白鬚答云君不知位重多憂虞北里<lb/>
有寒士甕牖繩為樞出扶桑藜杖入卧蝸<lb/>
牛廬散賤無憂患心安體亦舒東鄰有富<lb/>
翁藏貨徧五都東京收粟帛西市鬻金珠<lb/>
朝營暮計筭晝夜不安居西舎有貧者疋<lb/>
婦配疋夫布裙行賃舂短褐坐傭書以此<lb/>
<pb n="KR4c0069_SBCK_005-21b"/>
求口食一飽欣有餘貴賤與貧富髙下雖<lb/>
有殊憂樂與利害彼此不相踰是以達人<lb/>
觀萬化同一途但未知生死勝負兩何如<lb/>
遲疑未知間且以酒為娯<lb/>
濟水澄而㓗河水渾而黄交流列四瀆清<lb/>
濁不相傷太公戰牧野伯夷餓首陽同時<lb/>
號賢聖進退不相妨謂天不愛民胡為生<lb/>
稻粱謂天果愛民胡為生豺狼謂神福善<lb/>
人孔聖竟栖遑謂神禍淫人暴秦終霸王<lb/>
<pb n="KR4c0069_SBCK_005-22a"/>
顏回與黄憲何辜早夭亡蝮蛇與鴆鳥何<lb/>
得夀延長物理不可測神道亦難量舉頭<lb/>
仰問天天色但蒼蒼唯當多種黍日醉手<lb/>
中觴<lb/>
白氏文集卷第五<lb/>
<pb n="KR4c0069_SBCK_005-22b"/>
<pb n="KR4c0069_SBCK_005-22b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_042-1a"/>
白氏文集卷第四十二<lb/>
　奏狀二　凡二十四首<lb/>
　論孫璹張奉國狀<lb/>
　奏所聞狀<lb/>
　奏閿郷等縣禁囚狀<lb/>
　論承璀職名狀<lb/>
　論元稹第三狀<lb/>
　請罷兵第二狀<lb/>
　請罷兵第三狀<lb/>
<pb n="KR4c0069_SBCK_042-1b"/>
　論嚴綬狀<lb/>
　論孟元陽狀<lb/>
　謝官狀<lb/>
　陳情狀<lb/>
　謝官狀<lb/>
　謝恩賜設狀<lb/>
　謝恩賜衣服狀<lb/>
　謝三月三日賜宴狀<lb/>
　謝九月九日賜宴狀<lb/>
<pb n="KR4c0069_SBCK_042-2a"/>
　謝臘日賜口蠟狀<lb/>
　謝中和節賜尺狀<lb/>
　謝賜新火狀<lb/>
　謝恩賜氷狀<lb/>
　謝賜新曆日狀<lb/>
　謝賜茶果等狀<lb/>
　謝賜設及匹帛狀<lb/>
　謝社日賜酒餅狀<lb/>
　　論孫璹張奉國狀<lb/>
<pb n="KR4c0069_SBCK_042-2b"/>
　　孫璹<lb/>
右伏以鳳翔右輔之地控壓隴蜀又近國<lb/>
門最爲重鎮承前巳來多擇有功勲德望<lb/>
者爲之節使昨者孫璹忽除此官臣縁素<lb/>
未諳知不敢輕議可否及制下之後甚不<lb/>
愜人心孫璹雖乆從軍不聞有大功効自<lb/>
居禁衞亦無可稱至於姓名衆未知有縱<lb/>
有才略堪任將帥猶宜且試於小鎮不合<lb/>
便授此重藩豈唯公議之間以爲過當亦<lb/>
<pb n="KR4c0069_SBCK_042-3a"/>
恐同類之内皆生倖心况今聖政日明朝<lb/>
綱日舉每命一官一職人皆側耳聽之則<lb/>
除授之間深宜重慎今孫璹巳受成命未<lb/>
可遽又攺移待到鳳翔觀其可否巳後不<lb/>
可不審伏恐聖聦要知<lb/>
　　張奉國<lb/>
右奉國當徐州用兵之時巳有殊効及李<lb/>
錡作亂之日又立大功忠節赤誠海内推<lb/>
服近來將校少有比倫巳蒙聖恩授金吾<lb/>
<pb n="KR4c0069_SBCK_042-3b"/>
大將軍以示奬勸以臣所見便宜與一方<lb/>
鎮以感動天下忠臣之志以摧懾天下姦<lb/>
臣之心何者奉國之事無人不知方鎮之<lb/>
榮無人不愛若奉國更得節度使天下聞<lb/>
知人皆爲貪寵榮誰不爭効忠順萬一若<lb/>
一方有事一帥負恩則麾下偏禆竸爲奉<lb/>
國亂臣賊子不敢不息一則明勸忠貞二<lb/>
則闇銷禍亂聖人機柄正在於斯今奉國<lb/>
聞巳有年亦宜速用事不可失臣深惜之<lb/>
<pb n="KR4c0069_SBCK_042-4a"/>
然以奉國未曾爲理人官恐未可便授大<lb/>
鎮若近邊次節度有要替處與奉國最爲<lb/>
得宜謹具奏聞謹奏<lb/>
　　奏所聞狀<lb/>
　　向外所聞事宜<lb/>
右伏見六七日來向外傳說皆云有進㫖<lb/>
令宣與諸道進奏院自今巳後應有進奉<lb/>
並不用申報御史臺如有人勘問便仰錄<lb/>
名奏來者内外相傳不無驚恠臣伏料此<lb/>
<pb n="KR4c0069_SBCK_042-4b"/>
事多是虚傳且有此聞不敢不奏伏惟德<lb/>
音除四節外非時進奉一切並停如有違<lb/>
越仰御史臺察訪聞奏今若不許報臺不<lb/>
許勘問即是許進奉而廢德音也伏以陛<lb/>
下憂人思理發自深誠德音中停罷進奉<lb/>
最是大節昨者裴均所進銀器發在德音<lb/>
之前猶慮四方不知將謂容其違越特令<lb/>
送出外庫宣報所司遠近傳呼聞於道路<lb/>
此則不獨人心欣躍感動四方實亦國史<lb/>
<pb n="KR4c0069_SBCK_042-5a"/>
光明垂示百代今未踰數月忽有此消息<lb/>
賀德音之使未絶於道途許進奉之聲巳<lb/>
聞扵内外此衆情所以警愕而不測也臣<lb/>
昨訪聞又無明勑伏料聖意必無此處分<lb/>
但恐宣傳之際或致疑誤遂令内外有此<lb/>
流傳實恐旬月之間㪚報諸道虧損聖政<lb/>
無甚於斯若此果虚即望宣示内外令知<lb/>
聖㫖使息虚聲伏願宸衷速有處分謹具<lb/>
奏謹奏<lb/>
<pb n="KR4c0069_SBCK_042-5b"/>
　　奏閿郷縣禁囚狀<lb/>
　　<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州閿郷湖城等縣禁囚事宜<lb/>
右伏聞前件縣獄中有囚十數人並積年<lb/>
禁繫其妻兒皆乞於道路以供獄粮其中<lb/>
有身禁多年妻巳攺嫁者身死獄中取其<lb/>
男收禁者云是度支轉運下囚禁在縣獄<lb/>
欠負官物無可填陪一禁其身雖死不放<lb/>
前後兩遇恩赦今春又降德音皆云節文<lb/>
不該至今依舊囚禁臣伏以罪㘴之刑無<lb/>
<pb n="KR4c0069_SBCK_042-6a"/>
重於死故煞人者罪止於死坐贓者身死<lb/>
不徴今前件囚等欠負官錢誠合填納然<lb/>
以貧窮孤獨唯各一身債無納期禁無休<lb/>
日至使夫見在而妻嫁父已死而子囚自<lb/>
古罪人未聞此苦行路見者皆爲痛傷况<lb/>
今陛下愛人之心過扵父母豈容在下有<lb/>
此窮人古者一婦懐冤三年大旱一夫結<lb/>
憤五月降霜以類言之臣恐此囚等憂怨<lb/>
之氣必能傷陛下隂陽之和也其囚等人<lb/>
<pb n="KR4c0069_SBCK_042-6b"/>
數及所欠官物并赦文不該事由臣即未<lb/>
知委細伏望與宰相商量兼令本司具事<lb/>
由分析聞奏如或是實禁繫不虚伏乞特<lb/>
降聖慈發使一時放免一則使縲囚獲有<lb/>
生死皆知感恩二則明天聽及卑遠近自<lb/>
無冤滯事闗聖政不敢不言臣兼恐度支<lb/>
鹽鐵使下諸州縣禁囚更有如此者伏望<lb/>
便令續條流具事奏上<lb/>
　　論承璀職名狀<lb/>
<pb n="KR4c0069_SBCK_042-7a"/>
　　承璀充諸軍行營招討處置使<lb/>
右縁承璀職名自昨日來臣與李絳等巳<lb/>
頻論奏又奉宣令依前定者臣實深知不<lb/>
可豈敢順㫖便休伏望聖慈更賜詳察臣<lb/>
伏以國家故事每有征伐專委將帥以責<lb/>
成功近年巳來漸失舊制始加中使命爲<lb/>
都監頃者韓全義討淮西之時以賈良國<lb/>
爲都監近日髙崇文討劉闢之時以劉貞<lb/>
亮爲都監此皆權宜且爲近例然則興王<lb/>
<pb n="KR4c0069_SBCK_042-7b"/>
者之師徴天下之兵自古及今未有令中<lb/>
使專綂領者今神䇿軍既不置行營節度<lb/>
使即承璀便是制將又充討軍招討處置<lb/>
使即承璀便是都監豈有制將都綂而使<lb/>
中使兼之臣恐四方聞之必輕朝庭四夷<lb/>
聞之必笑中國王承宗聞之必增其氣國<lb/>
史記之後嗣何觀陛下忍令後代相傳云<lb/>
以中官爲制將都統自陛下始伏乞聖慮<lb/>
以此思之臣又兼恐劉濟茂昭及希朝從<lb/>
<pb n="KR4c0069_SBCK_042-8a"/>
史乃至諸道將校皆恥受承璀指麾心既<lb/>
不齊功何由立此是資承宗之計而挫諸<lb/>
將之勢也伏乞聖慮又以此思之臣伏以<lb/>
陛下自春宫以來則曾驅使承璀歳月既<lb/>
乆恩澤遂深望陛下念其勤勞貴之可也<lb/>
陛下憐其忠赤富之可也至於軍國權柄<lb/>
動闗於治亂朝庭制度出自於祖宗陛下<lb/>
寧忍徇下之情而自隳法制從人之欲而<lb/>
自損聖明何不思於一時之間而取笑扵<lb/>
<pb n="KR4c0069_SBCK_042-8b"/>
萬代之後今臣忘身命瀝肝膽爲陛下痛<lb/>
言者非不知逆耳非不知危身但以螻蟻<lb/>
之命至輕社稷之計至重伏乞聖慮又以<lb/>
此思之陛下必不得巳事須用之即望攺<lb/>
爲都監且徇舊例雖威權尚重而制度稍<lb/>
存天下聞之不甚驚聽如蒙允許伏望速<lb/>
宣與中書攺爲諸軍都監臣不勝憂迫懇<lb/>
切彷徨之至<lb/>
　　論元稹第三狀<lb/>
<pb n="KR4c0069_SBCK_042-9a"/>
　　監察御史元稹貶江陵府士曹叅軍<lb/>
右伏縁元稹左降事宜李絳崔群等再已<lb/>
奏聞至今未蒙宣報伏恐愚誠未懇聖慮<lb/>
未廻臣更細思事有不可所以塵黷至扵<lb/>
再三臣内察事情外聽衆議元稹左降不<lb/>
可者三何者元稹守官正直人所共知自<lb/>
授御史巳來舉奏不避權勢只如奏李公<lb/>
佐等之事多是朝廷親情人誰無私因以<lb/>
挾恨或假公議將報私嫌遂使誣謗之聲<lb/>
<pb n="KR4c0069_SBCK_042-9b"/>
上聞天聽臣恐元稹左降巳後凡在位者<lb/>
每欲舉事先以元稹爲戒無人肯爲陛下<lb/>
當官執法無人肯爲陛下嫉惡繩愆内外<lb/>
權貴親黨縱横有大過大罪者必相容隱<lb/>
而巳陛下從此無由得知其不可者一也<lb/>
昨者元稹所追勘房式之事心雖奉公事<lb/>
稍過當既從重罰足以懲違況經謝恩旋<lb/>
又左降雖引前事以爲責詞然外議諠諠<lb/>
皆以爲元稹與中使劉士元爭廳自此得<lb/>
<pb n="KR4c0069_SBCK_042-10a"/>
罪至於爭廳事理巳具前狀奏陳況聞劉<lb/>
士元踏破驛門奪將鞍馬仍索弓箭嚇辱<lb/>
朝官承前巳來未有此事今中官有罪未<lb/>
見處置御史無過却先貶官遠近聞知實<lb/>
損聖德臣恐從今巳後中官出使縱暴益<lb/>
甚朝官受辱必不敢言縱有𬒳凌辱敺打<lb/>
者亦以元稹爲戒但吞聲而巳陛下從此<lb/>
無由得聞其不可者二也臣又訪聞元稹<lb/>
自去年巳來舉奏嚴礪在東川日枉法收<lb/>
<pb n="KR4c0069_SBCK_042-10b"/>
没平人資産八十餘家又奏王紹違法給<lb/>
劵令監軍神柩及家口入驛又奏裴玢違<lb/>
勑㫖徴百姓草又奏韓臯使軍將封杖打<lb/>
殺縣令如此之事前後甚多屬朝廷法行<lb/>
悉有懲罰計天下方鎮皆怒元稹守官今<lb/>
貶爲江陵判司即是送與方鎮從此方便<lb/>
報怨朝廷何由得知臣聞德宗時有崔善<lb/>
貞密告李錡必反德宗不信送與李錡李<lb/>
錡大怒遂掘坑縱火燒殺崔善貞未數年<lb/>
<pb n="KR4c0069_SBCK_042-11a"/>
李錡果反至今天下爲之痛心臣恐元稹<lb/>
左降後方鎮有過無人敢言皆欲惜身永<lb/>
以元稹爲戒如此則天下有不軌不法之<lb/>
事陛下無由得知此其不可者三也若無<lb/>
此三不可假如朝廷誤左降一御史盖是<lb/>
小事臣何敢煩黷聖聽至于再三乎誠以<lb/>
所損者微所闗者大以此思慮敢不極言<lb/>
陛下若以臣此言爲忠又未能別有處置<lb/>
必不得巳則伏望且令追制攺與一京司<lb/>
<pb n="KR4c0069_SBCK_042-11b"/>
閑官免令元稹却事方鎮此乃上禆聖政<lb/>
下愜人情伏望細察事情斷在聖意謹具<lb/>
奏聞謹奏<lb/>
　　請罷兵第二狀<lb/>
　　請罷恒州兵事宜<lb/>
右縁討伐恒州事宜前者巳具奏聞此事<lb/>
至大至切臣不合一奏便休伏願聖聦再<lb/>
賜詳省臣伏以河北事體本不合用兵既<lb/>
巳用兵亦希萬一所以人意或望成功今<lb/>
<pb n="KR4c0069_SBCK_042-12a"/>
看事勢保必無望何者陛下本用兵之初<lb/>
第一倚望承璀第二准擬希朝茂昭今承<lb/>
璀自去已來未敢苦戰巳䘮大將先挫軍<lb/>
威至今與從史兩軍入賊界下營未得從<lb/>
史雖經接戰與賊勝負略均況奏報之間<lb/>
又事恐非實遷延進退貴引日時不唯意<lb/>
在逗留兼是力難支敵希朝茂昭數月巳<lb/>
來方入賊界據所奏到賊新市城一鎮便<lb/>
過不得又奏深澤縣今却𬒳賊打破則其<lb/>
<pb n="KR4c0069_SBCK_042-12b"/>
進討之勢想亦可知劉濟親領全軍分圍<lb/>
樂壽又奏賊城堅守卒不易攻師道季安<lb/>
元不可保今看情狀似相計㑹各收一縣<lb/>
便不進軍如此事由陛下具見據其去就<lb/>
豈有成功未審聖心何如更有所望以臣<lb/>
愚見速須罷兵若又遲疑其害有四可爲<lb/>
陛下痛惜者二可爲陛下深憂者二何則<lb/>
若保有成功即不論用度多少既的知不<lb/>
可即不合虚費貲糧悟而後行事亦非晚<lb/>
<pb n="KR4c0069_SBCK_042-13a"/>
今遲挍一日有一日之費更延旬月所費<lb/>
滋多終須罷兵何如早罷臣伏見陛下比<lb/>
來愛人省用發自深心至於聖躬每事節<lb/>
儉今以府庫錢帛百姓脂膏資助河北諸<lb/>
侯轉令富貴強大臣每念此不勝憤歎此<lb/>
所謂陛下痛惜者一也臣伏恐河北諸將<lb/>
見呉少陽巳受制命必引事例輕重同詞<lb/>
請雪承宗若章表繼來即議無不許請而<lb/>
後捨模㨾可知轉令承宗膠固同類如此<lb/>
<pb n="KR4c0069_SBCK_042-13b"/>
則與奪皆由鄰道恩信不出朝廷實恐威<lb/>
權盡歸河北臣每念此實所疚心其爲陛<lb/>
下痛惜者二也今天時巳熱兵氣相蒸至<lb/>
於飢渴疲勞疫疾暴露衣甲暑濕弓箭瘡<lb/>
痍上有赤日前有白刃驅以就戰人何以<lb/>
堪縱不惜身亦難忍苦況神䇿官健又最<lb/>
烏雜以城市之人例皆不慣如此忽思生<lb/>
路或有奔逃一人若逃百人相扇一軍若<lb/>
㪚諸軍必揺事忽至此悔將何及此其爲<lb/>
<pb n="KR4c0069_SBCK_042-14a"/>
陛下深憂者一也臣伏聞廻鶻吐蕃皆有<lb/>
細作中國之事小大盡知今聚天下之兵<lb/>
唯討承宗一賊自冬及夏都未立功則兵<lb/>
力之強弱資費之多少豈宜使西戎北虜<lb/>
一一知之忽見利生心承虚入寇以今之<lb/>
勢力可能救其首尾哉兵連禍生何事不<lb/>
有萬一及此實闗安危臣每思之憂入骨<lb/>
髓此其爲陛下深憂者二也伏惟詳臣此<lb/>
狀察臣此心審賜裁量速有處分如此則<lb/>
<pb n="KR4c0069_SBCK_042-14b"/>
是陛下社稷宗廟之福不獨天下幸甚謹<lb/>
具奏聞<lb/>
　　請罷兵第三狀<lb/>
　　請罷恒州兵馬事宜<lb/>
右臣所請罷兵前後巳頻陳奏今日事勢<lb/>
又更不同比來日月漸深憂惶轉甚若不<lb/>
極慮若不切言是臣懼罪惜身上負陛下<lb/>
伏希聖鑒憐察血誠知臣心如此更詳此<lb/>
狀臣伏以行營近日事體陛下一一具知<lb/>
<pb n="KR4c0069_SBCK_042-15a"/>
師道今收棣州至今竟未奉詔至於表章<lb/>
詞意近者亦甚乖宜季安等心元不可測<lb/>
與賊計㑹各收一空縣而巳相顧拱手便<lb/>
休聞昨者澤潞潰㪚健兒其間有入魏博<lb/>
却投邢州者季安追捉並按軍令昨所與<lb/>
詔都不禀承據此情狀略無形迹但恐今<lb/>
日巳後此輩無不辨爲又比來所望有功<lb/>
只在南北兩道今北道希朝等屯軍向欲<lb/>
半年過新市一鎮未得茂昭又稱兵少特<lb/>
<pb n="KR4c0069_SBCK_042-15b"/>
地方請加兵則南道勢力今亦可見北道<lb/>
承璀竟未立功元陽新到邢州又奏兵數<lb/>
至少請諸軍兵馬議不可抽假使承璀等<lb/>
竭力盡忠終恐不副聖意據此事勢萬無<lb/>
成功陛下猶未罷兵不知更有何所待臣<lb/>
伏恐劉濟近日情似盡忠今忽罷兵慮傷<lb/>
其意以臣所見理固不然劉濟大姦過於<lb/>
群輩外雖似順中不可知有功無功進退<lb/>
獲利初聞罷討或可有詞見雪恒州必私<lb/>
<pb n="KR4c0069_SBCK_042-16a"/>
懐喜何則與承宗本末之勢同也假令劉<lb/>
濟實忠實盡陛下難阻其心猶須計量重<lb/>
輕捨小圗大豈縁劉濟一人惆悵而不顧<lb/>
天下遠圖況今事情又不至此伏望聖意<lb/>
斷之不疑臣昨者以軍乆無功時又漸熱<lb/>
人不堪命慮有奔逃前狀之中巳具陳奏<lb/>
今果聞神策所管徐泗鄭滑兩道兵馬各<lb/>
有言語似少不安臣自聞之不勝憂切一<lb/>
軍若不寧帖必扇諸軍之心自此動揺何<lb/>
<pb n="KR4c0069_SBCK_042-16b"/>
慮不有事忽至於此者則陛下求不罷討<lb/>
得乎一種罷兵何如早罷必待事不得巳<lb/>
然後罷之只使陛下威權轉銷天下模㨾<lb/>
更惡如此事勢皆在目前只合逆防不合<lb/>
追悔今盧從史巳歸罪左降王承宗又乞<lb/>
雪表來元陽方再整本軍劉濟且引兵欲<lb/>
進因此事勢正可罷兵赦既有名罷猶有<lb/>
勢若又此時不罷臣實不測聖心臣伏料<lb/>
陛下去年初銳意用兵之時必謂討承宗<lb/>
<pb n="KR4c0069_SBCK_042-17a"/>
如討劉闢李錡兵合之後坐見誅擒豈料<lb/>
遷延經年如此然則始謀必剋猶不可知<lb/>
後事轉難更何所望至於竭府庫以富河<lb/>
北諸將虚中國以使戎狄生心可爲深憂<lb/>
可爲痛惜巳具前奏不敢再陳況今日巳<lb/>
前所惜者威權財用今日巳後所憂者治<lb/>
亂安危國家有天下二百年陛下承宗社<lb/>
十一葉豈得以小忿而忘國家大計豈得<lb/>
以小恥而忘宗社遠圗伏願聖心以此爲<lb/>
<pb n="KR4c0069_SBCK_042-17b"/>
慮臣前後巳獻三狀不啻千言詞既繁多<lb/>
語亦懇切陛下　臣所見非是所言非<lb/>
忠況又塵黷不休臣即合便得罪若以臣<lb/>
所見爲是所言爲忠則陛下何忍知是不<lb/>
從知忠不納不然則臣合得罪不然則陛<lb/>
下罷兵伏望讀臣此狀一二十遍斷其可<lb/>
否速賜處分臣不勝負憂待罪懇迫兢惶<lb/>
之至謹奏<lb/>
　　論嚴綬狀<lb/>
<pb n="KR4c0069_SBCK_042-18a"/>
　　奉宣令依中書狀撰制除嚴綬江陵<lb/>
　　節度使<lb/>
右臣伏以趙宗儒衆稱清介有恒嚴綬衆<lb/>
稱怯懦無恥二人臧否優劣相懸宗儒自<lb/>
到江陵雖無殊政亦聞清浄境内頗安縱<lb/>
要攺移即合便擇勝宗儒者且嚴綬在太<lb/>
原之事聖聦備聞天下之人以爲談柄陛<lb/>
下罷其節制追赴朝廷至今人情以爲至<lb/>
當今忽再用又替宗儒臣恐制書下後無<lb/>
<pb n="KR4c0069_SBCK_042-18b"/>
不驚歎兼邪人得計正人憂疑大乖群情<lb/>
深損朝政臣前後所奉宣撰制若非甚不<lb/>
可者亦不敢切論今此除授實甚不可伏<lb/>
望聖意更賜裁量其制未敢便撰伏待聖<lb/>
㫖謹奏<lb/>
　　論孟元陽狀<lb/>
　　奉宣令依中書狀撰制除孟元陽右<lb/>
　　羽林軍綂宣仍封趙國公食邑三千<lb/>
　　戸<lb/>
<pb n="KR4c0069_SBCK_042-19a"/>
右臣伏以孟元陽溵水有功河陽有政自<lb/>
到澤潞戎事頗修但以老年事須與替比<lb/>
諸流輩事迹不同今所除官合加優奬昨<lb/>
者范希朝在太原日昏耄不理人情共知<lb/>
及除綂軍衆猶謂屈今元陽事迹不同希<lb/>
朝又除綂軍恐似更屈雖加封爵悉是虚<lb/>
名況元陽功効忠勤天下有數今以無能<lb/>
者一例除攺無所旌別臣恐今日巳後無<lb/>
以勸人以臣所見若攺除金吾大將軍輕<lb/>
<pb n="KR4c0069_SBCK_042-19b"/>
重之間實爲得所只如柳惟晨李簡之輩<lb/>
有何功業合比元陽猶居此官動逾年歲<lb/>
伏望聖慈以此裁量其制未敢依中書狀<lb/>
便撰謹具奏聞伏待聖㫖謹奏<lb/>
　　謝官狀<lb/>
　　新授將仕郎守左拾遺翰林學士臣<lb/>
　　白居易<lb/>
　　新授朝議郎守尚書庫部貟外郎翰<lb/>
　　林學士雲騎尉臣崔群<lb/>
<pb n="KR4c0069_SBCK_042-20a"/>
右臣等伏奉恩制除前件官今日守謙奉<lb/>
宣進㫖特加慰諭并賜告身者聖慈曲𬒳<lb/>
寵命猥加俯以拜恩跪而受賜蹈舞離次<lb/>
驚惶失圖伏以郎吏諫官古今所重位當<lb/>
星象職在箴規皆須聞望清方行實端慤<lb/>
然可以佐彌綸於草昧能正其詞盡獻納<lb/>
於蒭言必直其節苟輕所選實忝厥官臣<lb/>
等學識庸虚才質愚懦自居近職忝冐巳<lb/>
深況超擢榮班慙惶交至初授殊常之寵<lb/>
<pb n="KR4c0069_SBCK_042-20b"/>
聞實若驚再思難報之恩感而欲泣唯當<lb/>
奮勵駑鈍補拾闕遺中誓赤誠上酬玄造<lb/>
俯伏憂愧若無所容無任感恩兢惕之至<lb/>
謹奉狀陳謝以聞謹奏<lb/>
　　奏陳情狀<lb/>
　　翰林學士將仕郎守左拾遺臣白居<lb/>
　　易<lb/>
右今日守謙奉宣聖㫖以臣本官合滿欲<lb/>
議攺轉知臣欲有陳露令臣將狀來者臣<lb/>
<pb n="KR4c0069_SBCK_042-21a"/>
有情事不敢不言伏希聖慈俯察愚懇臣<lb/>
母多病臣家素貧甘㫖或虧無以爲養藥<lb/>
餌或闕空致其憂情迫於中言形於口伏<lb/>
以自拾遺授亰兆府判司往年院中曾有<lb/>
此例資序相類俸祿稍多儻授此官臣實<lb/>
幸甚則及親之祿稍得優豐荷恩之心不<lb/>
勝感激輒敢塵黷無任兢惶謹具奏陳伏<lb/>
待聖㫖<lb/>
　　謝官狀<lb/>
<pb n="KR4c0069_SBCK_042-21b"/>
　　新授京兆府户曹叅軍翰林學士白<lb/>
　　居易<lb/>
右伏奉恩制除臣前件官今日守謙奉宣<lb/>
聖㫖特加慰諭兼賜告身者俯傴拜恩怵<lb/>
惕受命戰越跼迹驚惶失容蹈舞屏營不<lb/>
知所據臣叨居近職巳涉四年自顧庸昧<lb/>
無禆明聖塵忝歳乆憂慙日深況於官禄<lb/>
之間豈敢有所選擇但以位卑俸薄家貧<lb/>
親老養闕甘馨之費病乏藥石之資人子<lb/>
<pb n="KR4c0069_SBCK_042-22a"/>
之心有所不足昨蒙聖念雖許陳情敢望<lb/>
天恩遽從所欲况前件官位望雖小俸料<lb/>
稍優臣今得之勝登貴位此皆皇明俯察<lb/>
玄造曲成念臣爲子之誠賜臣及親之祿<lb/>
臣所以撫心知愧因事吐誠烏鳥私情得<lb/>
盡歡於展養犬馬微力誓効死以酬恩榮<lb/>
幸不止於一身感戴實深於萬品無任荷<lb/>
恩抃躍之至<lb/>
　　謝蒙㤙賜設狀<lb/>
<pb n="KR4c0069_SBCK_042-22b"/>
右今日守謙奉宣聖㫖以臣初入院特賜<lb/>
設者臣生長窮賤才質孱微草野鄙夫風<lb/>
塵走吏豈期聖造選在禁闈煦以天慈賜<lb/>
以御食臣所以凌兢受命俯伏荷恩心魂<lb/>
不寧手足無措況樽開九醖饌列八珍惠<lb/>
過加籩榮優置醴金罍引滿將王澤而共<lb/>
深玉饌屬厭與聖德而俱飽終食且歎捫<lb/>
心自驚戰汗慙惶隕越于下謹奉狀陳謝<lb/>
以聞謹奏<lb/>
<pb n="KR4c0069_SBCK_042-23a"/>
　　謝恩賜衣服狀<lb/>
右今日守謙奉宣聖㫖以臣初入院特賜<lb/>
衣服者臣自入禁司纔經旬月未陳簿効<lb/>
累受殊私况前件衣服等獻自遠方降從<lb/>
御府既鮮華而駭目亦輕煖而便身臣實<lb/>
何人堪此榮賜臣必擬祕藏篋笥傳示子<lb/>
孫何則顧陋質而懐慙貌非稱服撫微軀<lb/>
而荷寵力不勝衣因物感恩無任愧懼謹<lb/>
奉狀<lb/>
<pb n="KR4c0069_SBCK_042-23b"/>
　　三月三日謝㤙賜曲江宴㑹狀<lb/>
右今日伏奉聖恩賜臣等於曲江宴樂并<lb/>
賜茶果者伏以暮春良月上巳嘉辰獲侍<lb/>
宴於内庭又賜歡扵曲水蹈舞跼地歡呼<lb/>
動天况妓樂選扵内坊茶果出於中庫榮<lb/>
降天上寵驚人間臣等謬列近司猥承殊<lb/>
澤捧觴知感終宴懐慙肉食無謀未展㳙<lb/>
埃之効素飡有愧難勝醉飽之恩以此兢<lb/>
惶未知所報謹奉狀陳謝以聞謹奏<lb/>
<pb n="KR4c0069_SBCK_042-24a"/>
　　九月九日謝恩賜宴曲江㑹狀<lb/>
右臣今日伏奉進㫖賜臣等於曲江宴㑹<lb/>
特加宣慰并賜酒脯等者伏以重陽令節<lb/>
大有豐年賜宴扵無事之朝追歡於最勝<lb/>
之地況天厨酒脯御府管絃寵賜忽降於<lb/>
寰中慶幸實生扵望外仍加慰諭曲𬒳輝<lb/>
華臣等各以凡才同叅密職幸偶休明之<lb/>
日多承飫賜之恩樂感形骸歡容動而成<lb/>
舞澤均草木秋色變以爲春徒激丹心豈<lb/>
<pb n="KR4c0069_SBCK_042-24b"/>
報玄澤謹奉狀<lb/>
　　臘日謝恩賜口蠟狀<lb/>
右今日蒙恩賜臣等前件口蠟及紅雪澡<lb/>
豆等仍以時寒特加慰問者伏以時逢臘<lb/>
節候屬祁寒豈意聖慈不忘微賤念嚴凝<lb/>
而加之煦嫗慮皹瘃而潤以脂膏喜氣動<lb/>
中歡容發外挾纊之恩所勉和則體舒不<lb/>
龜之澤既霑感而手舞臣等省躬懐愧因<lb/>
物諭情豈止飲德瑩心唯驚寵賜必擬澡<lb/>
<pb n="KR4c0069_SBCK_042-25a"/>
身勵節以答鴻私感躍之誠倍萬恒品謹<lb/>
具奏聞謹奏<lb/>
　　中和日謝恩賜尺狀<lb/>
右今日奉宣賜臣等紅牙銀寸尺各一者<lb/>
伏以中和届節慶賜申㤙當晝夜平分之<lb/>
時頒度量合同之令况以紅牙爲尺白銀<lb/>
爲寸羙而有度煥以相宣逮下明忖度之<lb/>
心爲上表裁成之德慶澤所及歡心畢同<lb/>
臣等塵忝日深寵錫歲至雖恩光下濟咫<lb/>
<pb n="KR4c0069_SBCK_042-25b"/>
尺之顔不違而尺素内慙分寸之功未効<lb/>
捧受愧畏倍萬恒情謹具奏聞謹奏<lb/>
　　謝清明日賜新火狀<lb/>
右今日髙品官唐國珍就宅宣㫖賜臣新<lb/>
火者伏以節過藏煙時當攺火助和氣以<lb/>
發滯表皇明以燭幽臣顧以賤微荷兹榮<lb/>
耀就賜而照臨第宅聚觀而光動里閭降<lb/>
實自天非因榆柳之燧仰之如日空傾葵<lb/>
藿之心徒奉恩輝豈勝欣戴<lb/>
<pb n="KR4c0069_SBCK_042-26a"/>
　　謝恩賜氷狀<lb/>
右今日奉宣㫖賜臣等氷者伏以頒氷之<lb/>
儀朝廷盛典以其非常之物用表特異之<lb/>
恩況春羔之薦時始因風出當夏蟲之疑<lb/>
日忽自天來煩暑迎消凉飊隨至受此殊<lb/>
賜臣何以堪欣駭慙惶若無所措但飲之<lb/>
慄慄常傾受命之心捧之兢兢永懐履薄<lb/>
之戒以斯惕厲用答皇慈謹奉狀陳謝以<lb/>
聞<lb/>
<pb n="KR4c0069_SBCK_042-26b"/>
　　謝賜新曆日狀<lb/>
右今日蒙恩賜臣等前件新曆日者臣等<lb/>
拜手蹈舞鞠躬捧持開巻授時見履端之<lb/>
有始披文閱處知御曆之無窮慶賀既深<lb/>
感戴無極謹奉狀陳謝<lb/>
　　謝恩賜茶果等狀<lb/>
右今日髙品杜文清宣進㫖以臣等在院<lb/>
修撰制問賜茶果䊍脯等曲蒙聖念特降<lb/>
殊私慰諭未終鍚賚旋及臣等慙深曠職<lb/>
<pb n="KR4c0069_SBCK_042-27a"/>
寵倍驚心述清問以修詞言非盡意仰皇<lb/>
慈而受賜力豈勝恩徒激丹誠詎酬玄造<lb/>
　　謝賜設及匹帛狀<lb/>
右今日髙品劉全節奉宣進㫖以臣等在<lb/>
院覆策畢特加慰問并賜設及匹帛者臣<lb/>
等職在掌文詔令考策雖竭鄙昧猶懼闕<lb/>
遺豈意皇鑒下臨聖慈曲至惠加賜食榮<lb/>
及承匡寵厚縑緗仰難勝於玄貺恩深醉<lb/>
飽退有愧於素飡徒積慙惶何酬慶賜<lb/>
<pb n="KR4c0069_SBCK_042-27b"/>
　　社日謝賜酒餅狀<lb/>
右今日蒙㤙賜臣等酒及蒸餅䬼餅等伏<lb/>
以時唯秋社慶屬年豐頒上尊之酒漿賜<lb/>
太官之餅餌既非舊例特表新恩空荷皇<lb/>
慈豈伸丹慊謹奉狀<lb/>
白氏文集卷第四十二<lb/>
<pb n="KR4c0069_SBCK_042-28a"/>
</p>
<p>
</p>
  </div>
</body>
</text>
</TEI>
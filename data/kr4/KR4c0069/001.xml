<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_001-1a"/>
白氏文集巻第一<lb/>
　諷諭一　古調詩五言　凡六十五首<lb/>
　　賀雨詩<lb/>
皇帝嗣寳曆元和三年冬自冬及春暮不<lb/>
雨旱爞爞上心念下民懼歲成災㓙遂下<lb/>
罪巳詔殷勤告萬邦帝曰予一人繼天承<lb/>
祖宗憂勤不遑寧夙夜心忡忡元年誅劉<lb/>
闢一舉靖巴邛二年戮李錡不戰安江東<lb/>
顧惟眇眇德遽有巍巍功或者天降沴無<lb/>
<pb n="KR4c0069_SBCK_001-1b"/>
乃儆予躬上思答天戒下思致時邕莫如<lb/>
率其身慈和與儉㳟乃命罷進獻乃命賑<lb/>
饑窮宥死降五刑責已寛三農宮女出宣<lb/>
徽廏馬減飛龍庶政靡不舉皆出自宸衷<lb/>
奔騰道路人傴僂田野翁歡呼相告報感<lb/>
泣涕沾胷順人人心悅先天天意從詔下<lb/>
纔七日和氣生沖融凝爲悠悠雲散作習<lb/>
習風晝夜三日雨淒淒復濛濛萬心春熈<lb/>
熈百穀青芃芃人變愁爲喜歲易儉爲豐<lb/>
<pb n="KR4c0069_SBCK_001-2a"/>
乃知王者心憂樂與衆同皇天與后土所<lb/>
感無不通冠珮何鏘鏘將相及王公蹈舞<lb/>
呼萬歳列賀明庭中小臣誠愚陋職忝金<lb/>
鑾宮稽首再三拜一言獻天聰君以明爲<lb/>
聖臣以直爲忠敢賀有其始亦願有其終<lb/>
　　讀張籍古樂府詩<lb/>
張君何爲者業文三十春尤工樂府詩舉<lb/>
代少其倫爲詩意如何六義互鋪陳風雅<lb/>
比興外未嘗著空文讀君學仙詩可諷放<lb/>
<pb n="KR4c0069_SBCK_001-2b"/>
佚君讀君董公詩可誨貪暴臣讀君商女<lb/>
詩可感悍婦仁讀君勤齊詩可勸薄夫淳<lb/>
上可裨教化舒之濟萬民下可理情性巻<lb/>
之善一身始從青衿歳迨此白髪新日夜<lb/>
秉筆吟心苦力亦勤時無采詩官委弃如<lb/>
泥塵恐君百歳後滅沒人不聞願藏中祕<lb/>
書百代不湮淪願播内樂府時得聞至尊<lb/>
言者志之苗行者文之根所以讀君詩亦<lb/>
知君爲人如何欲五十官小身賤貧病眼<lb/>
<pb n="KR4c0069_SBCK_001-3a"/>
街西住無人行到門<lb/>
　　孔戡詩<lb/>
洛陽誰不死戡死聞長安我是知戡者聞<lb/>
之涕泫然戡佐山東軍非義不可干拂衣<lb/>
向西來其道直如絃從事得如此人人以<lb/>
爲難人言明明代合置在朝端或望居諫<lb/>
司有事戡必言或望居憲府有邪戡必彈<lb/>
惜哉兩不諧沒齒爲閑官竟不得一日謇<lb/>
謇立君前形骸隨衆人歛葬北邙山平生<lb/>
<pb n="KR4c0069_SBCK_001-3b"/>
剛腸内直氣歸其間賢者爲生民生死懸<lb/>
在天謂天不愛人胡爲生其賢爲天果愛<lb/>
民胡爲奪其年茫茫元化中誰執如此權<lb/>
　　㐫宅詩<lb/>
長安多大宅列在街西東往往朱門内房<lb/>
廊相對空梟鳴松桂枝狐藏蘭菊叢蒼苔<lb/>
黄葉地日暮多旋風前主爲將相得罪竄<lb/>
巴庸後主爲公卿寢疾歿其中連延四五<lb/>
主殃禍繼相鍾自從十年來不利主人翁<lb/>
<pb n="KR4c0069_SBCK_001-4a"/>
風雨壊簷隙蛇鼠穿牆墉人疑不敢買日<lb/>
毁土木功嗟嗟俗人心甚矣其愚䝉但恐<lb/>
災將至不思禍所從我今題此詩欲悟迷<lb/>
者胸凡爲大官人年祿多髙崇權重持難<lb/>
乆位高勢易窮驕者物之盈老者數之終<lb/>
四者如冦盗日夜來相攻假使居吉土孰<lb/>
能保其躬因小以明大借家可諭邦周秦<lb/>
宅崤函其宅非不同一興八百年一死望<lb/>
夷宮寄語家與國人㓙非宅凶<lb/>
<pb n="KR4c0069_SBCK_001-4b"/>
　　夢仙詩<lb/>
人有夢仙者夢身升上清坐乘一白鶴前<lb/>
引雙紅旌羽衣忽飄飄玉鸞俄錚錚半空<lb/>
直下視人世塵冥冥漸失鄉國處纔分山<lb/>
水形東海一片白列岳五㸃青須臾羣仙<lb/>
來相引朝玉京安期羨門輩列侍如公卿<lb/>
仰謁玉皇帝稽首前致誠帝言汝仙才努<lb/>
力勿自輕却後十五年期汝不死庭再拜<lb/>
受斯言既窹喜且驚祕之不敢泄誓志居<lb/>
<pb n="KR4c0069_SBCK_001-5a"/>
巖扃恩愛捨骨肉飲食斷羶腥朝飡雲母<lb/>
散夜吸沆瀣精空山三十載日望輜軿迎<lb/>
前期過已乆鸞鶴無來聲齒髪日衰白耳<lb/>
目減聰明一朝同物化身與糞壤并神仙<lb/>
信有之俗力非可營苟無金骨相不列丹<lb/>
臺名徒傳辟穀法虛受燒丹經只自取勤<lb/>
苦百年終不成悲哉夢仙人一夢誤一生<lb/>
　　觀刈麥詩　時爲盩厔縣<lb/>
田家少閑月五月人倍忙夜來南風起小<lb/>
<pb n="KR4c0069_SBCK_001-5b"/>
麥覆隴黄婦姑荷簞食童稚攜壷漿相隨<lb/>
餉田去丁壯在南岡足蒸暑土氣背灼炎<lb/>
天光力盡不知熱但惜夏日長復有貧婦<lb/>
人抱子在其傍右手秉遺穗左臂懸弊筐<lb/>
聽其相顧言聞者爲悲傷家田輸稅盡拾<lb/>
此充飢腸今我何功德曽不事農桑吏禄<lb/>
三百石歳晏有餘粮念此私自愧盡日不<lb/>
能忘<lb/>
　　題海圖屏風詩　元和巳丑年作<lb/>
<pb n="KR4c0069_SBCK_001-6a"/>
海水無風時波濤安悠悠鱗介無小大遂<lb/>
性各沉浮突兀海底鼇首冠三神丘鉤網<lb/>
不能制其來非一秋或者不量力謂兹鼇<lb/>
可求屓贔牽不動綸絶沉其鉤一鼇既頓<lb/>
頷諸鼇齊掉頭白濤與黑浪呼吸繞咽喉<lb/>
噴風激飛廉鼓波怒陽侯鯨鯢得其便張<lb/>
口欲吞舟萬里無活鱗百川多倒流遂使<lb/>
江漢水潮宗意亦休蒼然屏風上此畫良<lb/>
有由<lb/>
<pb n="KR4c0069_SBCK_001-6b"/>
　　羸駿詩<lb/>
驊騮失其主羸餓無人牧向風嘶一聲莽<lb/>
蒼黄河曲踏冰水畔立卧雪塜間宿歳暮<lb/>
田野空寒草不滿腹豈無市駿者盡是凡<lb/>
人目相馬失於瘦遂遺千里足村中何擾<lb/>
擾有吏徵蒭粟輸彼軍厩中化作駑駘肉<lb/>
　　廢琴詩<lb/>
絲桐合爲琴中有太古聲古聲淡無味不<lb/>
稱今人情玉徽光彩滅朱絃塵土生廢弃<lb/>
<pb n="KR4c0069_SBCK_001-7a"/>
來巳乆遺音尚泠泠不辭爲君彈縦彈人<lb/>
不聽何物使之然羗笛與秦箏<lb/>
　　李都尉古劒詩<lb/>
古劒寒黯黯鑄來幾千秋白光納日月紫<lb/>
氣排斗牛有客借一觀愛之不敢求湛然<lb/>
玉匣中秋水澄不流至寳有本性精剛無<lb/>
與儔可使寸寸折不能繞指柔願快直士<lb/>
心將斷佞臣頭不願報小怨夜半刺私讎<lb/>
勸君愼所用無作神兵羞<lb/>
<pb n="KR4c0069_SBCK_001-7b"/>
　　雲居寺孤桐詩<lb/>
一株青玉立千葉緑雲委亭亭五丈餘高<lb/>
意猶未已山僧年九十清淨老不死自云<lb/>
手種時一顆青桐子直從萌芽拔高自毫<lb/>
末始四面無附枝中心有通理寄言立身<lb/>
者孤直當如此<lb/>
　　京兆府新栽蓮詩　時爲盩厔尉趨<lb/>
　　府作<lb/>
汚溝貯濁水水上葉田田我來一長歎知<lb/>
<pb n="KR4c0069_SBCK_001-8a"/>
是東溪蓮下有清泥汚馨香無復全上有<lb/>
紅塵撲顔色不得鮮物性猶如此人事亦<lb/>
宜然託根非其所不如遭棄捐昔在溪中<lb/>
日花葉媚清漣今來不得地顦顇府門前<lb/>
　　月夜登閣避暑詩<lb/>
旱乆炎氣甚中人若燔燒清風隱何處草<lb/>
樹不動揺何以避暑氣無如出塵囂行行<lb/>
都門外佛閣正岧嶤清涼近高生煩熱委<lb/>
靜銷開襟當軒坐神泰神飄飄迴看歸路<lb/>
<pb n="KR4c0069_SBCK_001-8b"/>
傍禾黍盡枯焦獨善誠有計將何救旱苗<lb/>
　　初授拾遺詩<lb/>
奉詔登左掖束帶參朝議何言初命卑且<lb/>
脫風塵吏杜甫陳子昻才名括天地當時<lb/>
非不遇尚無過斯位况子蹇薄者寵至不<lb/>
自意驚近白日光慙非青雲器天子方從<lb/>
諫朝廷無忌諱豈不思匪躬適遇時無事<lb/>
受命巳旬月飽食隨班次諫紙忽盈箱對<lb/>
之終自愧<lb/>
<pb n="KR4c0069_SBCK_001-9a"/>
　　贈元稹詩<lb/>
自我從宦遊七年在長安所得唯元君乃<lb/>
知定交難豈無山上苗徑寸無歳寒豈無<lb/>
要津水咫尺有波瀾之子異於是乆處誓<lb/>
不諼無波古井水有節秋竹竿一爲同心<lb/>
友三及芳歳蘭花下鞍馬遊雪中盃酒歡<lb/>
衡門相逢迎不具帶與冠春風日高睡秋<lb/>
月夜深看不爲同登科不爲同署官所合<lb/>
在方寸心源無異端<lb/>
<pb n="KR4c0069_SBCK_001-9b"/>
　　哭劉敦質詩<lb/>
小樹兩株栢新土三尺墳蒼蒼白露草此<lb/>
地哭劉君哭君豈無辭辭云君子人如何<lb/>
天不弔窮悴至終身愚者多貴壽賢者獨<lb/>
賤迍龍亢彼無悔蠖屈此不伸哭罷持此<lb/>
辭吾將詰羲文<lb/>
　　答友問詩<lb/>
大圭廉不割利劒用不缺當其斬馬時良<lb/>
玉不如鐵置鐵在洪爐鐵消易如雪良玉<lb/>
<pb n="KR4c0069_SBCK_001-10a"/>
同其中三日燒不熱君疑才與德詠此知<lb/>
優劣<lb/>
　　雜興三首<lb/>
楚王多内寵傾國選嬪妃又愛從禽樂馳<lb/>
騁每相隨錦韝臂花隼羅袂控金羈遂習<lb/>
宮中女皆如馬上兒色禽合爲荒刑政兩<lb/>
巳衰雲夢春仍獵章華夜不歸東風二月<lb/>
天春鴈正離離美人挾銀鏑一發疊雙飛<lb/>
飛鴻驚斷行歛翅避蛾眉君王顧之笑弓<lb/>
<pb n="KR4c0069_SBCK_001-10b"/>
箭生光輝迴眸語君曰昔聞莊王時有一<lb/>
愚夫人其名曰樊姬不有此遊樂三載斷<lb/>
鮮肥<lb/>
越國政初荒越天旱不巳風日燥水田水<lb/>
涸塵飛起國中新下令官渠禁流水流水<lb/>
不入田壅入王宮裏餘波養魚鳥倒影浮<lb/>
樓雉澹灔九折池縈迴十餘里四月芰荷<lb/>
發越王日遊嬉左右好風來香動芙蓉蘂<lb/>
但愛芙蓉香乂種芙蓉子不念閶門外千<lb/>
<pb n="KR4c0069_SBCK_001-11a"/>
里稻苗死<lb/>
吳王心日侈服翫盡竒瓌身臥翠羽帳手<lb/>
持紅玉盃冠垂明月珠帶束通天犀行動<lb/>
自矜顧數步一徘徊小人知所好懐寳四<lb/>
方來奸邪得藉手從此倖門開古稱國之<lb/>
寳穀米與賢才今看君王眼視之如塵灰<lb/>
伍員諫已死浮屍去不迴姑蘇臺下草麋<lb/>
鹿暗生麑<lb/>
　　宿紫閣山北村詩<lb/>
<pb n="KR4c0069_SBCK_001-11b"/>
晨遊紫閣峯暮宿山下村村老見予喜爲<lb/>
予開一鐏舉盃未及飲暴卒來入門紫衣<lb/>
挾刀斧草草十餘人奪我蓆上酒掣我盤<lb/>
中飡主人退後立歛手反如賓庭中有竒<lb/>
樹種來三十春主人惜不得持斧斷其根<lb/>
口稱采造家身屬神䇿軍主人愼勿語中<lb/>
尉正承恩<lb/>
　　讀漢書詩<lb/>
禾黍與稂莠雨來同日滋桃李與荆棘霜<lb/>
<pb n="KR4c0069_SBCK_001-12a"/>
降同夜萎草木既區别榮枯那等夷茫茫<lb/>
天地意無乃太無私小人與君子用置各<lb/>
有宜奈何西漢末忠邪並信之不然盡信<lb/>
忠早絶邪臣窺不然盡信邪早使忠臣知<lb/>
優游兩不斷盛業日巳衰痛矣蕭京輩終<lb/>
令陷禍機每讀元成紀憤憤令人悲寄言<lb/>
爲國者不得學天時寄言爲臣者可以鑑<lb/>
於斯<lb/>
　　贈樊著作詩<lb/>
<pb n="KR4c0069_SBCK_001-12b"/>
陽城爲諫議以正事其君其手如屈軼舉<lb/>
必指佞臣卒使不仁者不得秉國鈞元稹<lb/>
爲御史以直立其身其心如肺石動必達<lb/>
窮民東川八十家寃憤一言伸劉闢肆亂<lb/>
心殺人正紛紛其㛐曰庾氏棄絶不爲親<lb/>
從使萌逆節隱心潛負恩其佐曰孔戡捨<lb/>
去不爲賓凡此士與女其道天下聞常恐<lb/>
國史上但記鳳與麟賢者不爲名名彰教<lb/>
乃敦每惜若人輩身死名亦淪君爲著作<lb/>
<pb n="KR4c0069_SBCK_001-13a"/>
郎職廢志空存雖有良史才直筆無所申<lb/>
何不自著書實録彼善人編爲一家言以<lb/>
備史闕文<lb/>
　　蜀路石婦詩<lb/>
道傍一石婦無記復無銘傳是此郷女爲<lb/>
婦孝且貞十五嫁邑人十六夫征行夫行<lb/>
一十載婦獨守孤煢其夫有父母老病不<lb/>
安寧其婦執婦道一一如禮經晨昏問起<lb/>
居恭順發心誠藥餌自調節膳羞必甘馨<lb/>
<pb n="KR4c0069_SBCK_001-13b"/>
夫行竟不歸婦德轉光明後人髙其節刻<lb/>
石像婦形儼然整衣巾若立在閨庭似見<lb/>
舅姑禮如聞環珮聲至今爲婦者見此孝<lb/>
心生不比山頭石空有望夫名<lb/>
　　折劒頭詩<lb/>
拾得折劒頭不知折之由一握青蛇尾數<lb/>
寸碧峯頭疑是斬鯨鯢不然刺蛟虬缺落<lb/>
泥土中委棄無人收我有鄙介性好剛不<lb/>
好柔勿輕直折劒猶勝曲全鉤<lb/>
<pb n="KR4c0069_SBCK_001-14a"/>
　　登樂遊園望詩<lb/>
獨上樂遊園四望天日曛東北何靄靄宮<lb/>
闕入烟雲愛此高處立忽如遺垢氛耳目<lb/>
暫清曠懐抱鬱不伸下視十二街綠樹間<lb/>
紅塵車馬徒滿眼不見心所親孔生死洛<lb/>
陽元九謫荆門可憐南北路高盖者何人<lb/>
　　酬元九對新栽竹有懐見寄<lb/>
昔我十年前與君始相識曾將秋竹竿比<lb/>
君孤且直中心一以合外事紛無極共保<lb/>
<pb n="KR4c0069_SBCK_001-14b"/>
秋竹心風霜侵不得始嫌梧桐樹秋至先<lb/>
改色不愛楊柳枝春來軟無力憐君别我<lb/>
後見竹長相憶常欲在眼前故栽庭户側<lb/>
分首今何處君南我在北吟我贈君詩對<lb/>
之心惻惻<lb/>
　　感鶴詩<lb/>
鶴有不羣者飛飛在野田飢不啄腐鼠渴<lb/>
不飲盗泉貞姿自耿介雜鳥何翩翾同遊<lb/>
不同志如此十餘年一興嗜欲念遂爲矰<lb/>
<pb n="KR4c0069_SBCK_001-15a"/>
繳牽委質小池内爭食羣雞前不惟懐稻<lb/>
粱兼亦竸腥羶不唯戀主人兼亦狎烏鳶<lb/>
物心不可知天性有時遷一飽尚如此況<lb/>
乘大夫軒<lb/>
　　春雪<lb/>
元和歳在卯六年春二月月晦寒食天天<lb/>
隂夜飛雪連宵復竟日浩浩殊未歇大似<lb/>
落鵝毛宻如飄玉屑寒銷春茫蒼氣變風<lb/>
凛冽上林草盡沒曲江水復結紅乾杏花<lb/>
<pb n="KR4c0069_SBCK_001-15b"/>
死綠凍楊枝折所憐物性傷非惜年芳絶<lb/>
上天有時令四序平分别寒燠苟反常物<lb/>
生皆夭閼我觀聖人意魯史有其說或記<lb/>
水不冰或書霜不殺上將儆正教下以防<lb/>
災孽兹雪今如何信美非時節<lb/>
　　髙僕射詩<lb/>
富貴人所愛聖人去其泰所以致仕年著<lb/>
在禮經内玄元亦有訓知止則不殆二䟽<lb/>
獨能行遺跡東門外清風乆銷歇迨此尚<lb/>
<pb n="KR4c0069_SBCK_001-16a"/>
千載斯人古亦稀何況今之代遑遑名利<lb/>
客白首千百輩唯有高僕射七十懸車盖<lb/>
我年雖未老歳月亦云邁預恐耄及時貪<lb/>
榮不能退中心私自儆何以爲我戒故作<lb/>
僕射詩書之於大帶<lb/>
　　白牡丹詩　和錢學士作<lb/>
城中看花客旦暮走營營素華人不顧亦<lb/>
占牡丹名閉在深寺中車馬無來聲唯有<lb/>
錢學士盡日遶叢行怜此皓然質無人自<lb/>
<pb n="KR4c0069_SBCK_001-16b"/>
芳馨衆嫌我獨賞移植在中庭留光夜不<lb/>
暝迎光曙先明對之心亦靜虚白相向生<lb/>
唐昌玉蘂花攀翫衆所爭折來比顔色一<lb/>
種如瑶瓊彼因稀見貴此以多爲輕始知<lb/>
無正色愛惡隨人情豈惟花獨爾理與人<lb/>
事并君看入時者紫艶與紅英<lb/>
　　贈内詩<lb/>
生爲同室親死爲同穴塵他人尚相勉而<lb/>
況我與君黔婁固窮士妻賢忘其貧冀缺<lb/>
<pb n="KR4c0069_SBCK_001-17a"/>
一農夫妻敬儼如賓陶潛不營生翟氏自<lb/>
㸑薪梁鴻不肯仕孟光甘布裙君雖不讀<lb/>
書此事耳亦聞至此千載後傳是何如人<lb/>
人生未死間不能忘其身所須者衣食不<lb/>
過飽與温蔬食足充飢何必膏粱珍繒絮<lb/>
足禦寒何必錦繡文君家有貽訓清白遺<lb/>
子孫我亦貞苦士與君新結婚庶保貧與<lb/>
素偕老同欣欣<lb/>
　　寄唐生詩<lb/>
<pb n="KR4c0069_SBCK_001-17b"/>
賈誼哭時事阮籍哭路岐唐生今亦哭異<lb/>
代同其悲唐生者何人五十寒且飢不悲<lb/>
口無食不悲身無衣所悲忠與義悲甚則<lb/>
哭之太尉擊賊日尚書叱盗時大夫死兇<lb/>
冦諫議謫蠻夷每見如此事聲發涕輒隨<lb/>
往往聞其風俗士猶或非怜君頭半白其<lb/>
志竟不衰我亦君之徒鬱鬱何所爲不能<lb/>
發聲哭轉作樂府詩篇篇無空文句句必<lb/>
盡規功高虞人箴痛甚騷人辭非求宮律<lb/>
<pb n="KR4c0069_SBCK_001-18a"/>
高不務文字竒惟歌生民病願得天子知<lb/>
未得天子知甘受時人嗤藥良氣味苦琴<lb/>
淡音聲稀不懼權豪怒亦任親朋譏人竟<lb/>
無奈何呼作狂男兒毎逢羣盗息或遇雲<lb/>
霧披但自高聲歌庶幾天聽卑歌哭雖異<lb/>
名所感則同歸寄君三十章與君爲哭詞<lb/>
　　傷唐衢二首<lb/>
自我心存道外物少能逼常排傷心事不<lb/>
爲長歎息忽聞唐衢死不覺動顔色悲端<lb/>
<pb n="KR4c0069_SBCK_001-18b"/>
從東來觸我心惻惻伊昔未相知偶遊滑<lb/>
臺側同宿李翺家一言如舊識酒酣出送<lb/>
我風雪黄河北日西並馬頭語别至昬黑<lb/>
君歸向東鄭我來遊上國交心不交面從<lb/>
此重相憶憐君儒家子不得詩書力五十<lb/>
著青衫試官無祿食遺文僅千首六義無<lb/>
差忒散在京華間何人爲收得<lb/>
　　二<lb/>
憶昨元和初忝備諫官位是時兵革後生<lb/>
<pb n="KR4c0069_SBCK_001-19a"/>
民正憔悴但傷民病痛不識時忌諱遂作<lb/>
秦中吟一吟悲一事貴人皆恠怒閑人亦<lb/>
非訾天高未及聞荆棘生滿地唯有唐衢<lb/>
見知我平生志一讀興歎嗟再吟垂涕泗<lb/>
因和三十韻手題逺緘寄致吾陳杜間賞<lb/>
愛非常意此人無復見此詩尤可貴今日<lb/>
開篋看蠧魚損文字不知何處葬欲問先<lb/>
歔欷終去哭墳前還君一掬淚<lb/>
　　問友詩<lb/>
<pb n="KR4c0069_SBCK_001-19b"/>
種蘭不種艾蘭生艾亦生根荄相交長莖<lb/>
葉相附榮香莖與臭葉日夜俱長大鋤艾<lb/>
恐傷蘭溉蘭恐滋艾蘭亦未能溉艾亦未<lb/>
能除沈吟意不决問君合何如<lb/>
　　悲哉行<lb/>
悲哉爲儒者力學不知疲讀書眼欲暗秉<lb/>
筆手生胝十上方一第成名常苦遲縱有<lb/>
宦達者兩鬢巳成絲可憐少壯日適在窮<lb/>
賤時丈夫老且病焉用富貴爲沉沉朱門<lb/>
<pb n="KR4c0069_SBCK_001-20a"/>
宅中有乳臭兒狀貎如婦人光眀膏粱肌<lb/>
手不把書巻身不擐戎衣二十襲封爵門<lb/>
承勲戚資春來日日出服御何輕肥朝從<lb/>
薄徒飲暮有倡樓期封錢還酒債堆金選<lb/>
蛾眉聲色狗馬外其餘一無知山苗與澗<lb/>
松地勢隨高卑古來無奈何非君獨傷悲<lb/>
　　紫藤詩<lb/>
藤花紫蒙茸藤葉青扶疎誰謂好顔色而<lb/>
爲害有餘下如蛇屈盤上若繩縈紆可憐<lb/>
<pb n="KR4c0069_SBCK_001-20b"/>
中間樹束縛成枯株柔蔓不自勝嫋嫋挂<lb/>
空虚豈知纒樹木千夫力不如先柔後爲<lb/>
害有似諛佞徒附著君權勢君迷不肯誅<lb/>
又如妖婦人綢繆蠱其夫可憐壊人室夫<lb/>
惑不能除寄言邦與家所愼在其初毫末<lb/>
不早辯滋蔓信難圖願以藤爲誡銘之於<lb/>
座隅<lb/>
　　放鷹詩<lb/>
十月鷹出籠草枯雉兔肥下韝隨指顧百<lb/>
<pb n="KR4c0069_SBCK_001-21a"/>
擲無一遺鷹翅疾如風鷹爪利如錐本爲<lb/>
鳥所設今爲人所資孰能使之然有術甚<lb/>
易知取其向背性制在飢飽時不可使長<lb/>
飽不可使長飢飢則力不足飽則背人飛<lb/>
乗飢縱搏擊未飽須縶維所以爪翅功而<lb/>
人坐收之聖明馭英雄其術亦如斯鄙語<lb/>
不可棄吾聞諸獵師<lb/>
　　慈烏夜啼詩<lb/>
慈烏失其母啞啞吐哀音晝夜不飛去經<lb/>
<pb n="KR4c0069_SBCK_001-21b"/>
年守故林夜夜夜半啼聞者爲沾襟聲中<lb/>
如告訴未盡反哺心百鳥豈無母爾獨哀<lb/>
怨深應是母慈重使爾悲不任昔有吳起<lb/>
者母歿喪不臨嗟哉斯徒輩其心不如禽<lb/>
慈烏復慈烏鳥中之曽參<lb/>
　　鷰詩示劉叟<lb/>
梁上有雙鷰翩翩雄與雌衘泥兩椽間一<lb/>
巢生四兒四兒日夜長索食聲孜孜青蟲<lb/>
不易捕黄口無飽期觜爪雖欲弊心力不<lb/>
<pb n="KR4c0069_SBCK_001-22a"/>
知疲須臾十來往猶恐巢中飢辛勤三十<lb/>
日母瘦雛漸肥喃喃教言語一一刷毛衣<lb/>
一旦羽翼成引上庭樹枝舉翅不迴顧隨<lb/>
風四散飛雌雄空中鳴聲盡呼不歸却入<lb/>
空巢裏啁啾終夜悲鷰鷰爾勿悲爾當返<lb/>
自思思爾爲雛日高飛背母時當時父母<lb/>
念今日爾應知<lb/>
　　采地黄者詩<lb/>
麥死春不雨禾損秋早霜歳晏無口食田<lb/>
<pb n="KR4c0069_SBCK_001-22b"/>
中采地黄采之將何用持以易糇糧凌晨<lb/>
荷鋤去薄暮不盈筐攜來朱門家賣與白<lb/>
面郎與君啖肥馬可使照地光願易馬殘<lb/>
粟救此苦飢腸<lb/>
　　初入太行路詩<lb/>
天冷日不光太行峯蒼莽嘗聞此中險今<lb/>
我方獨往馬蹄凍且滑羊腸不可上若比<lb/>
世路難猶自平於掌<lb/>
　　鄧魴張徹落第詩<lb/>
<pb n="KR4c0069_SBCK_001-23a"/>
古琴無俗韻奏罷無人聽寒松無妖花枝<lb/>
下無人行春風十二街軒騎不暫停奔車<lb/>
看牡丹走馬聽秦箏衆目悅芳艶松獨守<lb/>
其貞衆耳喜鄭衛琴亦不改聲懐哉二夫<lb/>
子念此無自輕<lb/>
　　送王處士詩<lb/>
王門豈無酒侯門豈無肉主人貴且驕待<lb/>
客禮不足望塵而拜者朝夕走碌碌王生<lb/>
獨拂衣遐舉如雲鵠寧歸白雲外飲水卧<lb/>
<pb n="KR4c0069_SBCK_001-23b"/>
空谷不能隨衆人歛手低眉目扣門與我<lb/>
别沽酒留君宿好去采薇人終南山正綠<lb/>
　　村居苦寒詩<lb/>
八年十二月五日雪紛紛竹栢皆凍死况<lb/>
彼無衣民迴觀村閭間十室八九貧北風<lb/>
利如劒布絮不蔽身唯燒蒿棘火愁坐夜<lb/>
待晨乃知大寒歳農者尤苦辛頋我當此<lb/>
日草堂深掩門褐裘覆絁被坐臥有餘温<lb/>
幸免飢凍苦又無壠畝勤念彼深可愧自<lb/>
<pb n="KR4c0069_SBCK_001-24a"/>
問是何人<lb/>
　　納粟詩<lb/>
有吏夜扣門高聲催納粟家人不待曉塲<lb/>
上張燈燭揚簸淨如珠一車三十斛猶憂<lb/>
納不中鞭責及僮僕昔余謬從事内愧才<lb/>
不足連授四命官坐尸十年祿常聞古人<lb/>
語損益周必復今日諒甘心還他太倉穀<lb/>
　　薛中丞詩<lb/>
百人無一直百直無一遇借問遇者誰正<lb/>
<pb n="KR4c0069_SBCK_001-24b"/>
人行得路中丞薛存誠守直心甚固皇明<lb/>
燭如日再使秉王度奸豪與佞巧非不憎<lb/>
且懼直道漸光明邪謀難盖覆每因匪躬<lb/>
節知有匡時具張爲墜網綱倚作頽簷柱<lb/>
悠哉上天意報施紛迴互自古巳冥茫從<lb/>
今尤不諭豈與小人意昏然同好惡不然<lb/>
君子人何反如朝露裴相昨已夭薛君今<lb/>
又去以我惜賢心五年如旦暮况聞善人<lb/>
命長短繫運數今我一涕零豈爲中丞故<lb/>
<pb n="KR4c0069_SBCK_001-25a"/>
　　秋池二首<lb/>
前池秋始半卉物多摧壊欲暮槿先萎未<lb/>
霜荷巳敗黙然有所感可以從兹誡本不<lb/>
種松筠早凋何足恠<lb/>
鑿池貯秋水中有蘋與芰天旱水暗銷塌<lb/>
然委空地有似汎汎者附麗權與貴一旦<lb/>
恩勢移相隨共憔悴<lb/>
　　夏旱詩<lb/>
太隂不離畢太歳仍在午旱日與炎風枯<lb/>
<pb n="KR4c0069_SBCK_001-25b"/>
燋我田畝金石欲銷鑠况兹禾與黍嗷嗷<lb/>
萬族中唯農最辛苦憫然望歳者出門何<lb/>
所覩但見棘與茨羅生徧塲圃惡苗承沴<lb/>
氣欣然得其所感此因問天可能長不雨<lb/>
　　諭友詩<lb/>
昨夜霜一降殺君庭中槐乾葉不待黄索<lb/>
索飛下來怜君感節物晨起步前階臨風<lb/>
踏葉立半日顔色哀西望長安城歌鍾十<lb/>
二街何人不歡樂君獨心悠哉白日頭上<lb/>
<pb n="KR4c0069_SBCK_001-26a"/>
走朱顔鏡中頽平生青雲心銷化成死灰<lb/>
我今贈一言勝飲酒千盃其言雖甚鄙可<lb/>
破悒悒懐朱門有勲賢陋巷有顔回窮通<lb/>
各問命不繫才不才推此自豁豁不必待<lb/>
安排<lb/>
　　丘中有一士　命首句爲題二首<lb/>
丘中有一士不知其姓名面色不憂苦血<lb/>
氣常和平毎選隙地居不踏要路行舉動<lb/>
無尤悔物莫與之爭藜藿不充腸布褐不<lb/>
<pb n="KR4c0069_SBCK_001-26b"/>
蔽形終歳守窮餓而無嗟嘆聲豈是愛貧<lb/>
賤深知時俗情勿矜羅弋巧鸞鶴在冥冥<lb/>
丘中有一士守道嵗月深行披帶索衣坐<lb/>
拍無絃琴不飲濁泉水不息曲木隂所逢<lb/>
苟非義糞土千黄金鄉人化其風薰如蘭<lb/>
在林智愚與強弱不忍相欺侵我欲訪其<lb/>
人將行復沈吟何必見其面但在學其心<lb/>
　　新製布裘詩<lb/>
桂布白似雪吳緜軟於雲布重緜且厚爲<lb/>
<pb n="KR4c0069_SBCK_001-27a"/>
裘有餘温朝擁坐至暮夜覆眠達晨誰知<lb/>
嚴冬月支體暖如春中夕忽有念撫裘起<lb/>
逡巡丈夫貴兼濟豈獨善一身安得萬里<lb/>
裘盖裹周四垠穩暖皆如我天下無寒人<lb/>
　　杏園中棗樹詩<lb/>
人言百果中唯棗凡且鄙皮皴似龜手葉<lb/>
小如鼠耳胡爲不自知生花此園裏豈宜<lb/>
遇攀翫幸免遭傷毁二月曲江頭雜英紅<lb/>
旖旎棗亦在其間如嫫對西子東風不擇<lb/>
<pb n="KR4c0069_SBCK_001-27b"/>
木吹煦長未巳眼看欲合抱得盡生生理<lb/>
寄言遊春客乞君一迴視君愛繞指柔從<lb/>
君怜柳杞君求悅目艶不敢爭桃李君若<lb/>
作大車輪軸材須此<lb/>
　　蝦蟇詩　和張十六<lb/>
嘉魚薦宗廟靈龜貢邦家應龍能致雨潤<lb/>
我百穀牙蠢蠢水族中無用者蝦蟇形穢<lb/>
肌肉腥出沒于泥沙六月七月交時雨正<lb/>
霶沱蝦蟇得其志快樂無以加地既蕃其<lb/>
<pb n="KR4c0069_SBCK_001-28a"/>
生使之族類多天又與其聲得以相諠譁<lb/>
豈唯玉池上汚君清冷波何獨瑶瑟前亂<lb/>
君鹿鳴歌常恐飛上天跳躍隨姮娥往往<lb/>
蝕明月遣君無奈何<lb/>
　　寄隱者<lb/>
賣藥向都城行憇青門樹道逢馳驛者色<lb/>
有非常懼親族走相送欲别不敢住私恠<lb/>
問道旁何人復何故云是右丞相當國握<lb/>
樞務祿厚食萬錢恩深日三顧昨日延英<lb/>
<pb n="KR4c0069_SBCK_001-28b"/>
對今日崖州去由來君臣間寵辱在朝暮<lb/>
青青東郊草中有歸山路歸去臥雲人謀<lb/>
身計非誤<lb/>
　　放魚　自此後詩到江州作<lb/>
曉日提竹籃家童買春蔬青青芹蕨下疊<lb/>
臥雙白魚無聲但呀呀以氣相喣瓀傾籃<lb/>
寫地上㧞剌長尺餘豈唯刀机憂坐見螻<lb/>
蟻圖脫泉雖巳乆得水猶可蘇放之小池<lb/>
中且用救乾枯水小池窄狹動尾觸四隅<lb/>
<pb n="KR4c0069_SBCK_001-29a"/>
一時幸苟活乆逺將何如怜其不得所移<lb/>
放於南湖南湖連西江好去勿踟蹰施恩<lb/>
即望報吾非斯人徒不須泥沙底辛苦覔<lb/>
明珠<lb/>
　　文栢牀<lb/>
陵上有老栢柯葉寒蒼蒼朝爲風烟樹暮<lb/>
爲宴寢床以其多竒文宜升君子堂刮削<lb/>
露節目拂拭生輝光玄班狀狸首素質如<lb/>
截肪雖充悅目翫終乏周身防華彩誠可<lb/>
<pb n="KR4c0069_SBCK_001-29b"/>
愛生理苦巳傷方知自殘者爲有好文章<lb/>
　　潯陽三題　并序<lb/>
廬山多桂樹湓浦多脩竹東林寺有白蓮<lb/>
華皆植物之貞勁秀異者雖宮囿省寺中<lb/>
未必能盡有夫物以多爲賤故南方人不<lb/>
貴重之至有蒸爨其桂剪棄其竹白眼於<lb/>
蓮花者予惜其不生於北土也因賦三題<lb/>
以唁之<lb/>
　　廬山桂<lb/>
<pb n="KR4c0069_SBCK_001-30a"/>
偃蹇月中桂結根依青天天風繞月起吹<lb/>
子下人間飄零委何處乃落匡廬山生爲<lb/>
石上桂葉如剪碧鮮枝幹日長大根發日<lb/>
牢堅不歸天上月空老山中年廬山去咸<lb/>
陽道里三四千無人爲移植得入上林園<lb/>
不及紅花樹長栽温室前<lb/>
　　湓浦竹<lb/>
潯陽十月天天氣仍温燠有霜不殺草有<lb/>
風不落木玄冥氣力薄草木冬猶綠誰肯<lb/>
<pb n="KR4c0069_SBCK_001-30b"/>
湓浦頭迴眼看脩竹其有頋眄者持刀斬<lb/>
且束剖劈青琅玕家家盖牆屋吾聞汾晉<lb/>
間竹少重如玉胡爲取輕賤生此西江曲<lb/>
　　東林寺白蓮<lb/>
東林北塘水湛湛見底清中生白芙蓉菡<lb/>
萏三百莖白日發光彩清飊㪚芳馨洩香<lb/>
銀囊破㵼露玉盤傾我慙塵垢眼見此瓊<lb/>
瑶英乃知紅蓮華虚得清淨名夏萼敷未<lb/>
歇秋房結纔成夜深衆僧寢獨起繞池行<lb/>
<pb n="KR4c0069_SBCK_001-31a"/>
欲收一顆子寄向長安城但恐出山去人<lb/>
間種不生<lb/>
　　大水<lb/>
潯陽郊郭間大水歳一至閭閻半漂蕩城<lb/>
堞多傾墜蒼茫生海色渺漫連空翠風卷<lb/>
白波翻日煎紅浪沸工商徹屋去牛馬登<lb/>
山避况當率稅時頗害農桑事獨有傭舟<lb/>
子鼓枻生意氣不知萬人災自覔錐刀利<lb/>
吾無奈爾何爾非乆得志九月霜降後水<lb/>
<pb n="KR4c0069_SBCK_001-31b"/>
涸爲平地<lb/>
白氏文集卷第一<lb/>
</p>
<p>
</p>
  </div>
</body>
</text>
</TEI>
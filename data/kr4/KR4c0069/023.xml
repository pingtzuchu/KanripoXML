<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_023-1a"/>
白氏文集卷第二十三<lb/>
　哀祭文　凡十四首<lb/>
　哀二良　并序<lb/>
　城北門文　爲濠州刺史作<lb/>
　祭符離六兄文<lb/>
　祭楊夫人文<lb/>
　祭小弟文<lb/>
　祭烏江十五兄文<lb/>
　祭浮梁大兄文<lb/>
<pb n="KR4c0069_SBCK_023-1b"/>
　祭匡山文<lb/>
　祭廬山文<lb/>
　祭李侍郎文<lb/>
　禱仇王神文<lb/>
　祈臯亭神文<lb/>
　龍文<lb/>
　浙江文<lb/>
　　哀二良　并序<lb/>
丞相隴西公出鎭于汴州軍司馬御史大<lb/>
<pb n="KR4c0069_SBCK_023-2a"/>
夫陸長源實左右之二年而軍用寧司空<lb/>
南陽公作藩于徐州軍副使祠部貟外郎<lb/>
鄭通誠實先後之三年而民用康暨十五<lb/>
年春隴西薨浹辰而師亂大夫以直道及<lb/>
禍十六年夏南陽薨翌日而難作貟外以<lb/>
危行遇害惜乎大夫人之望也貟外國之<lb/>
良也咸克㓗于身儉于家勤于邦又申之<lb/>
以言行文學智謀政事故其歷要官參劇<lb/>
務如刀劒發鉶割而無滯如鐘磬在懸動<lb/>
<pb n="KR4c0069_SBCK_023-2b"/>
而有聲識者以爲異時登天子股肱耳目<lb/>
之任必能經德秉哲紹復隴西南陽之事<lb/>
業以藩輔王家嗚呼善人宜將鍾奕葉之<lb/>
慶而不免及身之禍天乎報施之朕何其<lb/>
昧歟昔詩人有黃鳥之章以哀三良不得<lb/>
其死今斯文亦以哀二良其篇云<lb/>
伊大化之無形兮浩浩而茫茫中有禍身<lb/>
兮若機之張梁之亂兮陸受其毒徐之難<lb/>
兮鄭罹其殃惟善人兮邦之紀綱邦之瘁<lb/>
<pb n="KR4c0069_SBCK_023-3a"/>
兮而人先亡謂天之惡下民兮胡爲生此<lb/>
忠良謂天之愛下民兮胡爲生此豺狼我<lb/>
欲階冥冥問蒼蒼蒼蒼之不可問兮俾我<lb/>
心之䀌傷悲夫而今而後吾知夫天難忱<lb/>
而命靡常<lb/>
　　城北門文　爲濠州刺史作<lb/>
具年月日某官某敬以醴幣于外城北門<lb/>
某聞北鄘四門之神有水旱之災於是乎<lb/>
禜之今年春天作滛雨將害于農墊于民<lb/>
<pb n="KR4c0069_SBCK_023-3b"/>
惟城積隂之氣惟北太隂之位是用昭告<lb/>
于城之北門惟門有神裁之某以天子休<lb/>
命殿于是邦大懼天厲之不時俾黎民阻<lb/>
飢敢以正辭告神神若之何不聽敢以至<lb/>
誠感神神若之何不弔尚克隂沴不作時<lb/>
陽咸若百榖用成庻民用寧實惟鄘之神<lb/>
門之靈於戲北鄘北門之神明聽斯言罔<lb/>
俾雨水昏墊以作某之憂神之羞<lb/>
　　祭符離六兄文<lb/>
<pb n="KR4c0069_SBCK_023-4a"/>
維貞元十七年某月某日從祖弟居易等<lb/>
謹祭于符離主簿六兄之靈嗚呼聖忘情<lb/>
愚不及情情所鍾者唯居易與兄豈不以<lb/>
親莫愛於弟兄別莫痛於死生斯親也而<lb/>
有斯別也孰能不哀從中來而失聲去年<lb/>
春居易南遊兄亦東適黔歙之間欣然一<lb/>
覿相頋笑語相勉行役中路遽別情甚感<lb/>
激孰知此別爲生死隔矧兄遇疾于路路<lb/>
無藥石歸全于家家無金帛環堵之室不<lb/>
<pb n="KR4c0069_SBCK_023-4b"/>
容弔客稚齒之子未知哀戚自古孔懐之<lb/>
痛亦莫我之與劇古人有言神福仁天福<lb/>
敬又曰惡有餘殃善有餘慶惟兄道源乎<lb/>
大和德根乎至性以孝友肥其身以仁信<lb/>
羶其行而位不登於再命年不及於知命<lb/>
何報施之我欺俾吾兄之不幸嗚呼巳焉<lb/>
哉旣卜遠日旣宅新阡奉養之中畫爲墓<lb/>
田濉水南岸符離東偏其地則邇其別終<lb/>
天惟弟與家人儼拜哭於車前魂兮有知<lb/>
<pb n="KR4c0069_SBCK_023-5a"/>
鑑斯文歆斯筵知居易之心焭焭然<lb/>
　　祭楊夫人文<lb/>
維元和二年歲次戊子八月辛亥朔十九<lb/>
日已巳將仕郎守左拾遺翰林學士太原<lb/>
白居易謹以清酌庻羞之奠敬祭于陳氏<lb/>
楊夫人之靈惟夫人柔明治性溫惠保身<lb/>
静修言容動中規度洎承訓師氏作嬪良<lb/>
人茂四德而蘭幽有香㓗百行而玉立無<lb/>
玷發爲淑聞著爲芳猷姻族有輝閨闈是<lb/>
<pb n="KR4c0069_SBCK_023-5b"/>
式噫福仁何昧積慶無徴宜享永年遽歸<lb/>
長夜浮生若此永痛如何嗚呼人必有涯<lb/>
人誰不没所甚感者其唯情乎故事劇者<lb/>
情易鍾感深者理難遣夫人雖宜其室竟<lb/>
未辭家蓄和順之誠不得施於娣姒藴孝<lb/>
敬之德不得展於舅姑有志莫伸何恨過<lb/>
此况一嬰沉痼自夏徂秋伏枕七旬姊妹<lb/>
視疾歸櫬千里弟兄主䘮凋桃李之花夫<lb/>
遠不見失乳哺之愛女少未知乃使哀情<lb/>
<pb n="KR4c0069_SBCK_023-6a"/>
倍鐘血屬洛川迢遞秦野蒼茫日慘不光<lb/>
雲愁無色姊妹且病親老尤慈哭別一聲<lb/>
聞者腸斷居易早聆懿範近接嘉姻維私<lb/>
之眷每深有慟之情何巳敬陳薄奠庻鑒<lb/>
悲誠尚饗<lb/>
　　祭小弟文<lb/>
維元和八年歲次癸巳二月某朔二十五<lb/>
日仲兄居易季兄行簡以清酌之奠致祭<lb/>
于亡弟金剛奴嗚呼川水一逝不復再還<lb/>
<pb n="KR4c0069_SBCK_023-6b"/>
手足一斷無因重連惟吾與爾其苦亦然<lb/>
黃墟白日相見無縁每一念至腸熱骨酸<lb/>
如以刀火刺灼心肝况爾之生生也不天<lb/>
苗而不秀九歲夭焉昔權殯爾濉南古原<lb/>
今改葬爾渭北新阡祔先塋之北次就卑<lb/>
位於東偏冀神魂之不孤庻窀穸之永安<lb/>
嗚呼自爾捨我歸于下泉日來月往二十<lb/>
二年吾等罪逆不孝殃罰所延一別爾後<lb/>
再罹凶艱灰心垢面泣血漣漣松檟之下<lb/>
<pb n="KR4c0069_SBCK_023-7a"/>
其生尚殘昔爾孤於地下今我孤於人間<lb/>
與其偷生而孤苦不若就死而團圓欲自<lb/>
决以毀滅又傷孝於歸全進退不可中心<lb/>
煩冤仰天一號痛苦萬端嗚呼爾魂在几<lb/>
爾骨在棺吾親奠酹於爾牀前苟神理之<lb/>
有知豈不聞吾此言尚饗<lb/>
　　祭烏江十五兄文<lb/>
維貞元十七年七月七日從祖弟居易謹<lb/>
以清酌庻羞之奠敬祭于故烏江主簿十<lb/>
<pb n="KR4c0069_SBCK_023-7b"/>
五兄之靈易云積善之家必有餘慶書曰<lb/>
非天夭人人中絶命則冉求斯疾顔回不<lb/>
幸何繆舛之若斯諒聖賢之同病惟兄之<lb/>
生生而不辰孩失其怙㓜䘮所親旁無弟<lb/>
兄藐然一身自強自立以至成人蓋以孤<lb/>
孑靡託孝友彌敦自居易與兄及高九時<lb/>
門雖從祖之昆弟甚同氣之天倫故雖百<lb/>
里信宿之別曷常不惻然而悲辛矧終天<lb/>
之永訣知後期而無因徒撫膺而隕涕諒<lb/>
<pb n="KR4c0069_SBCK_023-8a"/>
沈痛之難伸追思乎早歳離阻各悲零俜<lb/>
中年集會共喜長成同叅選於東都俱署<lb/>
吏於西亰居則共被而寢出則連騎而行<lb/>
友子四人同年成名優遊笑傲怡怡弟兄<lb/>
雖不侔八龍三虎亦自謂當家一時之榮<lb/>
及兄辭滿淮南薄遊江東居易亦以行邁<lb/>
忽逆旅而逢或酒或歌宴衎從容何朝不<lb/>
遊何夕不同常以兄仁信根于心孝悌積<lb/>
于躬謂至行之有答必景福以來從嗚呼<lb/>
<pb n="KR4c0069_SBCK_023-8b"/>
位始及一命祿未遇數鐘年及不得四十<lb/>
而殁扵道途之中鬰壯而不展結幽憤扵<lb/>
無窮况舊業東洛先塋北三千里外身殁<lb/>
陵陽有妹出嫁無男主䘮悠悠孤旐未辨<lb/>
還郷宣城之西荒草道傍旅殯於此行路<lb/>
悲涼秋風蕭蕭白日無光聚今晨之弟姪<lb/>
對前日之盃觴稽首再拜魂兮來享進三<lb/>
奠而退一慟孰不神酸而骨傷哀哉伏惟<lb/>
尚饗<lb/>
<pb n="KR4c0069_SBCK_023-9a"/>
　　祭浮梁大兄文<lb/>
維元和十三年歲次丁酉閏五月巳亥居<lb/>
易等謹以清酌庻羞之奠再拜跪奠大哥<lb/>
于座前伏惟哥孝友慈惠和易謙恭發自<lb/>
修身施於爲政行成門内信及朋僚廉幹<lb/>
露於官方溫重形扵酒德冀資福履保受<lb/>
康寧不謂纔及中年始登下位辭家未踰<lb/>
數月寢疾未及兩旬皇天無知降此凶酷<lb/>
交遊行路尚爲興歎骨肉親愛豈可勝哀<lb/>
<pb n="KR4c0069_SBCK_023-9b"/>
舉聲一號心骨俱碎今屬日時叶吉窀穸<lb/>
有期下邽南原永附松檟居易負憂繫職<lb/>
身不自由伏枕之初旣闕在左右執紼之<lb/>
際又不獲躬親痛恨所鍾倍百常理嗚呼<lb/>
追思曩昔同氣四人泉壤九重剛奴早逝<lb/>
巴蜀萬里行簡未歸焭然一身漂棄在此<lb/>
自哥至止形影相依死灰之心重有生意<lb/>
豈料避弓之日毛羽摧頽垂白之年手足<lb/>
斷落誰無兄弟孰不死生酌痛量悲莫如<lb/>
<pb n="KR4c0069_SBCK_023-10a"/>
今日宅相癡小居易無男撫視之間過於<lb/>
猶子其餘情禮非此能申伏冀兹靈俯鑒<lb/>
悲懇哀纒痛結言不成文嗚呼哀哉伏惟<lb/>
尚饗<lb/>
　　祭匡山文<lb/>
維元和十二年歲次丁酉二月辛酉朔二<lb/>
十一日將仕郎守江州司馬白居易謹以<lb/>
清酌之奠敢昭告于匡山神之靈恭惟神<lb/>
正直聦明扶匡匡廬福利動植居易賦命<lb/>
<pb n="KR4c0069_SBCK_023-10b"/>
蹇連與時參差願於靈山棲此陋質遺愛<lb/>
寺側旣置草堂欲居其中叅禪養素而開<lb/>
構池宇在神域中往來道途由神門外輒<lb/>
用酒脯告䖍于神神其聽之歆此薄奠非<lb/>
敢徼福所期薦誠尚饗<lb/>
　　祭廬山文<lb/>
維元和十二年歲次丁酉二月二十五日<lb/>
乙酉將仕郎守江州司馬白居易以香火<lb/>
酒脯告于廬山遺愛寺四旁上下大小諸<lb/>
<pb n="KR4c0069_SBCK_023-11a"/>
神居易夙聞匡廬天下神秀幸因佐宦得<lb/>
造兹山又聞永遠宗雷同居于是道俗並<lb/>
處古之遺風而遺愛西偏鄭氏舊隱三寺<lb/>
長老招予此居創新堂宇䟽舊泉沼或來<lb/>
或往棲遲其間不唯躭翫水石以樂野性<lb/>
亦欲擺去煩惱漸歸空門儻秩滿以來得<lb/>
以自遂餘生終老願託於斯今葺構旣成<lb/>
遊息方始爰以㓗敬薦兹馨香不敢媚神<lb/>
不敢禳福但使疫厲不作魈魅不逢猛獸<lb/>
<pb n="KR4c0069_SBCK_023-11b"/>
毒蟲各安其所苟人居之静必則神道之<lb/>
光明齋心露誠庻幾有答尚饗<lb/>
　　祭李侍郎文<lb/>
維長慶元年歳次辛丑五月景申朔十日<lb/>
乙巳中㪚大夫守中書舎人翰林學士上<lb/>
柱國賜紫金魚袋元稹朝議郎守尚書主<lb/>
客郎中白居易謹以清酌庻羞之奠敬祭<lb/>
于故刑部侍郎贈工部尚書隴西李公杓<lb/>
直之靈於戲代重名義公能佩服德潤行<lb/>
<pb n="KR4c0069_SBCK_023-12a"/>
羶溫溫郁郁凡嚮善者如螘慕肉時重爵<lb/>
位公負楨幹春秋天官是攝是賛尚書六<lb/>
職公理其半朝重文翰公掌詔令西閣絲<lb/>
言内庭密命公實出入迭操二柄家重隆<lb/>
盛公旣陳許兩掖中臺差肩接武青幢赤<lb/>
茀叔出季處門重婚嗣公娶令族鏘鏘振<lb/>
振和鳴似續男女七人五珠二玉年重壽<lb/>
考公亦云老心雖壯健髮巳華皓五十加<lb/>
八亦不爲夭人重康寧公體豐盈迨乎奄<lb/>
<pb n="KR4c0069_SBCK_023-12b"/>
忽不失和平啓手足夜無呻吟聲古稱五<lb/>
福公有七福凡人得一死猶瞑目矧公兼<lb/>
之豈有不足所不足者不在其身怏怏惻<lb/>
惻其在他人爲門戸惜主爲骨肉惜親爲<lb/>
吾儕惜良友爲朝廷惜賢臣况稹也不才<lb/>
居易無似辱與公游十九年矣昔貞元歲<lb/>
俱初筮仕並命同官蘭臺令史以公明逹<lb/>
以我頑鄙度長㓗能信非倫擬一言吻合<lb/>
不知所以莫逆之交貴從兹始清問登近<lb/>
<pb n="KR4c0069_SBCK_023-13a"/>
遞罹䜛毀江澧通州左遷萬里或合或㪚<lb/>
一伏一倚浩浩世途是非同軌齒牙相乾<lb/>
波瀾四起公獨何人心如止水風雨如晦<lb/>
雞鳴不巳不因紛阻孰辯君子以膠投漆<lb/>
如弧有矢所以綢繆見于生死前年去年<lb/>
次第徴還或先或後俱到長安水流火就<lb/>
松茂栢懽置酒欲飮握手何言初論瘴癘<lb/>
次叙艱難三心六眼同一澘然稹與居易<lb/>
旋登禁掖公領銓衡職勤務劇私室多故<lb/>
<pb n="KR4c0069_SBCK_023-13b"/>
公門少隟歡㑹實稀光隂虚擲不相勸勉<lb/>
急務歡適且曰朱顔巳去白日可惜花寺<lb/>
春朝松園月夕大開口笑滿酌酒喫言約<lb/>
則然心期未獲嗚呼杓直而忍遺我棄我<lb/>
何處捨我何之豈反眞歸莫然而無所爲<lb/>
將精多魂強的然而有所知怳如聞兮倐<lb/>
如覩未甘心於永辭彼有靈兮此有夢胡<lb/>
不一來兮質我疑逝川渺其不迴日月忽<lb/>
乎有時指岐下以歸祔備大葬之威儀禮<lb/>
<pb n="KR4c0069_SBCK_023-14a"/>
有進而無退祖於庭而送之畿旌竿舉兮<lb/>
轜輪動遂不得少留乎京師嗚呼杓直其<lb/>
鑒于兹爵盈不飮豆乾不食如之何勿思<lb/>
公兒號我公馬嘶我如之何勿悲嗚呼杓<lb/>
直巳而巳而哀哉尚饗<lb/>
　　禱仇王神文<lb/>
維長慶二年歲次癸卯八月癸未朔十七<lb/>
日巳亥朝議大夫使持節杭州諸軍事守<lb/>
杭州刺史上柱國白居易謹遣朝議郎行<lb/>
<pb n="KR4c0069_SBCK_023-14b"/>
餘杭縣令常師儒以清酌之奠敬祭于仇<lb/>
王神嘗聞神者所以司土地守山川禽獸<lb/>
福生人也餘杭縣自去年冬逮今秋虎暴<lb/>
者非一神其知之乎人死者非一神其知<lb/>
念乎居易與師儒猥居牧宰慙無政化不<lb/>
能使渡江岀境是用䖍告于神惟神廟居<lb/>
血食非人不立則人神之主也獸神之屬<lb/>
也今縱其屬殘其主於神何利焉於人何<lb/>
辜焉若一昔之後神其有知即能輝靈申<lb/>
<pb n="KR4c0069_SBCK_023-15a"/>
威服猛禁暴是人之福幸亦神之昭明若<lb/>
人告不聞獸害不去是無神也人何望哉<lb/>
嗚呼正直聦明盍鑒於此尚饗<lb/>
　　祈臯亭神文<lb/>
維長慶二年歲次癸卯七月癸丑朔十六<lb/>
日戊辰朝議大夫使持節諸軍事守杭州<lb/>
刺史上桂國白居易以酒乳香果昭告于<lb/>
臯亭廟神去秋愆陽今夏少雨實憂災沴<lb/>
重困杭人居易沗奉詔條愧無政術旣逢<lb/>
<pb n="KR4c0069_SBCK_023-15b"/>
愆序不敢寧居一昨禱伍相神祈城隍祠<lb/>
靈雖應期雨未霑足是用撰日祗事改請<lb/>
于神恭聞明神禀靈扵隂祗資善於釋氏<lb/>
聦明正直㓗靖兹仁無幽不通有感必應<lb/>
今請齋心䖍告神其鑒之若四封之間五<lb/>
日之内雨澤霈足稼穡滋稔敢不增修像<lb/>
設重薦馨香歌舞鼓鐘備物以報如此則<lb/>
不獨人之福亦惟神之光若寂寥自居肹<lb/>
蠁無應長吏虔誠而不答下民顒望而不<lb/>
<pb n="KR4c0069_SBCK_023-16a"/>
知坐觀田農使至枯悴如此則不獨人之<lb/>
困亦惟神之羞惟神裁之敬以俟命尚饗<lb/>
　　祭龍文<lb/>
維長慶三年歲次癸卯八月癸未朔二日<lb/>
甲申朝議大夫使持節杭州諸軍事守杭<lb/>
州刺史上柱國白居易率寮吏薦香火拜<lb/>
告于北方黒龍惟龍其色玄其位坎其神<lb/>
壬癸與水通靈昨者歷禱四方寂然無應<lb/>
今故䖍誠㓗意改命於黒龍龍無水欲何<lb/>
<pb n="KR4c0069_SBCK_023-16b"/>
依神無靈將恐歇澤能救物我實有望於<lb/>
龍物不自神龍豈無求於我若三日之内<lb/>
一雨滂沲是龍之靈亦人之幸禮無不報<lb/>
神其聽之急急如律令<lb/>
　　祭浙江文<lb/>
維長慶四年歲次甲辰三月巳酉朔四日<lb/>
壬子朝議大夫使持節杭州諸軍事守杭<lb/>
州刺史上柱國白居易謹以清酌少牢之<lb/>
奠敢昭告于浙江神滔滔大江南國之紀<lb/>
<pb n="KR4c0069_SBCK_023-17a"/>
安波則爲利幹流則爲害故我上帝命神<lb/>
司之今屬潮濤失常奔激西北無知也如<lb/>
有憑焉侵滛郊鄽壞敗廬舎人墜墊溺籲<lb/>
天無辜居易怟奉璽書興利除害守土守<lb/>
水職與神同是用備物致誠躬自虔禱庻<lb/>
俾水反歸壑谷遷爲陵土不騫崩人無蕩<lb/>
析敢以醴幣羊豕沈奠于江惟神裁之無<lb/>
沗祀典尚饗<lb/>
<pb n="KR4c0069_SBCK_023-17b"/>
</p>
<p>
白氏文集卷第二十三<lb/>
</p>
<p>
</p>
  </div>
</body>
</text>
</TEI>
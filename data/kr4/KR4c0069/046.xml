<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_046-1a"/>
白氏文集卷第四十六<lb/>
　策林二　凡十七首<lb/>
　十九息游惰<lb/>
　二十平百貨之價<lb/>
　二十一人之困窮由君之奢欲<lb/>
　二十二不奪人利<lb/>
　二十三議鹽法之弊<lb/>
　二十四議罷漕運可否<lb/>
　二十五立制度<lb/>
<pb n="KR4c0069_SBCK_046-1b"/>
　二十六養動植之物<lb/>
　二十七請以族類求賢<lb/>
　二十八尊賢<lb/>
　二十九請行賞罰以勸舉賢<lb/>
　三十審官<lb/>
　三十一大官乏人<lb/>
　三十二議庻官遷次遲速<lb/>
　三十三革吏部之弊<lb/>
　三十四牧宰考課<lb/>
<pb n="KR4c0069_SBCK_046-2a"/>
　三十五使百職修皇綱振<lb/>
　　十九息游惰　勸農桑議賦稅復租<lb/>
　　庸罷緡錢用穀帛<lb/>
問一夫不田天下有受其餒者一婦不蠶<lb/>
天下有受其寒者斯則人之性命繫焉國<lb/>
之貧富屬焉方今人多游心地有遺力守<lb/>
本業者浮而不固逐末作者蕩而忘歸夫<lb/>
然豈懲戒游惰之法失其道耶將敦勸農<lb/>
桑之敎不得其本耶<lb/>
<pb n="KR4c0069_SBCK_046-2b"/>
臣伏見今之人捨夲業趨末作者非惡本<lb/>
而愛末蓋去無利而就有利也夫人之蚩<lb/>
蚩趨利者甚矣苟利之所在雖水火蹈焉<lb/>
雖白刃冒焉故農桑苟有利也雖日禁之<lb/>
人亦歸矣而况於勸之乎游惰苟無利也<lb/>
雖日勸之亦不爲矣而况於禁之乎當今<lb/>
游惰者逸而利農桑者勞而傷所以傷者<lb/>
由天下錢刀重而穀帛輕也所以輕者由<lb/>
賦斂失其本也夫賦歛之本者量桑地以<lb/>
<pb n="KR4c0069_SBCK_046-3a"/>
出租計夫家以出庸租庸者穀帛而巳今<lb/>
則穀帛之外又責之以錢錢者桑地不生<lb/>
銅私家不敢鑄業於農者何從得之至乃<lb/>
吏胥追徴官限迫蹙則易其所有以赴公<lb/>
程當豐歳則賤糴半價不足以充緡錢遇<lb/>
㐫年則息利倍稱不足以償逋債豐凶旣<lb/>
若此爲農者何所望焉是以商賈大族乗<lb/>
時射利者日以富豪田壠罷人望歳勤力<lb/>
者日以貧困勞逸旣懸利病相誘則農夫<lb/>
<pb n="KR4c0069_SBCK_046-3b"/>
之心盡思釋耒而倚市織婦之手皆欲投<lb/>
杼而剌文至使田卒汙萊室如懸罄人力<lb/>
罕施而地利多鬱天時虚運而歳功不成<lb/>
臣常反覆思之實由穀帛輕而錢刀重也<lb/>
夫糴甚貴錢甚輕則傷人糴甚賤錢甚重<lb/>
則傷農農傷則生業不專人傷則財用不<lb/>
足故王者平均其貴賤調節其重輕使百<lb/>
貨通流四人交利然後上無乏用而下亦<lb/>
阜安方今天下之錢日以減耗或積於國<lb/>
<pb n="KR4c0069_SBCK_046-4a"/>
府或滯於私家若復日月徴求歳時輸納<lb/>
臣恐穀帛之價轉賤農桑之業轉傷十年<lb/>
巳後其弊或甚扵今日矣非所謂平均調<lb/>
節之道也今若量夫家之桑地計穀帛爲<lb/>
租庸以石斗登降爲差以匹夫多少爲等<lb/>
但書估價並免税錢則任土之利載興易<lb/>
貨之弊自革弊革則務本者致力利興則<lb/>
趨末者迴心游手扵道途市肆者可易業<lb/>
於西成託跡於軍籍釋流者可返躬於東<lb/>
<pb n="KR4c0069_SBCK_046-4b"/>
作欲其浮惰其可得乎加以陛下念稼穡<lb/>
之艱難則薄斂而人足食矣念紡績之勤<lb/>
苦則省用而人豐財矣念異貨之敗度則<lb/>
寡欲而人著誠矣念奇器之蕩心則正德<lb/>
而人歸厚矣其興利除害也如彼又修巳<lb/>
化人也如此是必應之如響答順之如風<lb/>
行斯所謂下令於流水之源繫人於包桑<lb/>
之本者矣欲其浮惰其可得乎<lb/>
　　二十平百貨之價　陳歛㪚之法請<lb/>
<pb n="KR4c0069_SBCK_046-5a"/>
　　禁銷錢爲器<lb/>
問今田疇不加闢而菽粟之估日輕桑麻<lb/>
不加植而布帛之價日賤是以射時利者<lb/>
賤收而日富勤力穡者輕用而日貧夫然<lb/>
豈殖貨歛㪚之節失其宜耶將泉布輕重<lb/>
之權不得其要也<lb/>
臣聞穀帛者生扵農也器用者化於工也<lb/>
財物者通於商也錢刀者操於君也君操<lb/>
其一以節其三三者和均非錢不可也夫<lb/>
<pb n="KR4c0069_SBCK_046-5b"/>
錢刀重則穀帛輕穀帛輕則農桑困故㪚<lb/>
賤以歛之則下無棄穀遺帛矣穀帛貴則<lb/>
財物賤財物賤則工商勞故㪚糓以收之<lb/>
則下無廢財棄物也斂㪚得其節輕重便<lb/>
於時則百貨之價自平四人之利咸遂雖<lb/>
有聖智未有易此而能理者也方今關輔<lb/>
之間仍歳大稔此誠國家㪚錢歛穀防儉<lb/>
備凶之時也時不可失伏惟陛下惜之臣<lb/>
又見今人之弊者由銅利貴於錢　也何<lb/>
<pb n="KR4c0069_SBCK_046-6a"/>
者夫官家採銅鑄錢成一錢破數錢之費<lb/>
也私家銷錢爲器破一錢成數錢之利也<lb/>
鑄者有程銷者無限雖官家之歳鑄豈能<lb/>
勝私家之日銷乎此所以天下之錢日减<lb/>
而日重矣今國家行挾銅之律執鑄器之<lb/>
禁使器無用銅銅無利也則錢不復銷矣<lb/>
此實當今權節重輕之要<lb/>
　　二十一人之困窮由君之奢欲<lb/>
問近古巳來君天下者皆患人之困而不<lb/>
<pb n="KR4c0069_SBCK_046-6b"/>
知困之由皆欲人之安而不得安之術今<lb/>
欲轉勞爲逸用富易貧究困之由矯其失<lb/>
於旣往求安之術致其利於將來審而行<lb/>
之以康天下<lb/>
臣聞近古已來君天下者皆患人之困而<lb/>
不知困之由皆欲人之安而不得安之術<lb/>
臣雖狂瞽然粗知之臣竊觀前代人庻之<lb/>
貧困者由官吏之縱欲也官吏之縱欲者<lb/>
由君上之不能節儉也何則天下之人億<lb/>
<pb n="KR4c0069_SBCK_046-7a"/>
兆也君者一而已矣以億兆人之奉其一<lb/>
君則君之居處雖極土木之功殫金玉之<lb/>
飾君之衣食雖窮海陸之味盡文采之華<lb/>
君之耳目雖慆鄭衛之音猒燕趙之色君<lb/>
之心體雖倦畋漁之樂疲轍跡之遊猶未<lb/>
全擾於人傷扵物何者以至多奉至少故<lb/>
也然則一縱一放而弊及於人者又何哉<lb/>
盖以君之命行於左右左右頒於方鎭方<lb/>
鎭布于州牧州牧逹于縣宰縣宰下於郷<lb/>
<pb n="KR4c0069_SBCK_046-7b"/>
吏郷吏傳於村胥然後至扵人焉自君至<lb/>
人等級若是所求旣衆所費滋多則君取<lb/>
其一而臣巳取其百矣所謂上開一源下<lb/>
生百端者也豈直若此而巳哉盖亦君好<lb/>
則臣爲上行則下効故上苟好奢則天下<lb/>
貪冒之吏將肆心焉上苟好利則天下聚<lb/>
斂之臣將寘力焉雷動風行日引月長上<lb/>
益其侈下成其私其費盡出於人人實何<lb/>
堪其弊此又爲害十倍扵前也夫如是則<lb/>
<pb n="KR4c0069_SBCK_046-8a"/>
君之躁静爲人勞逸之本君之奢儉爲人<lb/>
富貧之源故一節其情而下有以獲其福<lb/>
一肆其欲而下有以罹其殃一岀善言則<lb/>
天下之心同其喜一違善道則天下之心<lb/>
共其憂盖百姓之殃不在乎鬼神百姓之<lb/>
福不在乎天地在乎君之躁静奢儉而巳<lb/>
是以聖王之修身化下也宫室有制服食<lb/>
有度聲色有節畋遊有時不徇已情不窮<lb/>
巳欲不殫人力不耗人財夫然故誠發乎<lb/>
<pb n="KR4c0069_SBCK_046-8b"/>
心德形乎身政加乎人化達乎天下以此<lb/>
禁吏則貪欲之吏不得不廉矣以此牧人<lb/>
則貧困之人不得不安矣困之由安之術<lb/>
以臣所見其在兹乎<lb/>
　　二十二不奪人利　議鹽鐵與榷酤<lb/>
　　誡厚歛及雜税<lb/>
問鹽䥫之謀榷酤之法山海之利關市之<lb/>
征皆可以助佐征徭又慮其侵削黎庻捨<lb/>
之則乏用於軍國取之則奪利於生人取<lb/>
<pb n="KR4c0069_SBCK_046-9a"/>
捨之間孰爲可者<lb/>
臣聞君之所以爲國者人也人之所以爲<lb/>
命者衣食也衣食之所從出者農桑也若<lb/>
不本於農桑而興利者雖聖人不能也苟<lb/>
有能者非利也其害也何者旣不自地出<lb/>
又非從天來必是巧取於人曲成其利利<lb/>
則日引而月長人則日削而月朘至使人<lb/>
心窮王澤竭故臣但見其害不見其利也<lb/>
所以王者不殖貨利不言有無耗羡之財<lb/>
<pb n="KR4c0069_SBCK_046-9b"/>
不入於府庫折毫之計不行於朝廷者慮<lb/>
其利穴開而罪梯搆然則聖人非不好利<lb/>
也利在於利萬人非不好富也富在於富<lb/>
天下節欲扵中人斯利矣省用扵外人斯<lb/>
富矣故唐堯夏禹漢文之代雖薄農桑之<lb/>
税除關市之征棄山海之饒㪚鹽鐵之利<lb/>
亦國足而人富安矣何則欲節而用省也<lb/>
秦皇漢武隋煬之時雖入太半之賦徴逆<lb/>
折之租建榷酤之法出舟車之筭亦國乏<lb/>
<pb n="KR4c0069_SBCK_046-10a"/>
用而人貧弊矣何則欲不節而用不省也<lb/>
蓋所謂山林不能給野火江海不能實漏<lb/>
巵夫利㪚於下則人逸而富利壅於上則<lb/>
人勞而貧故下勞則上無以自安人富則<lb/>
君孰與不足禮記曰人以君爲心君以人<lb/>
爲體詩曰愷悌君子人之父母由此而言<lb/>
未有體勞而心逸者也未有子富而父貧<lb/>
者也臣又聞地之生財多少有限人之食<lb/>
利衆寡有常若盈於上則耗於下利於彼<lb/>
<pb n="KR4c0069_SBCK_046-10b"/>
則害於此而王者四海一家兆人一統國<lb/>
無異政家無異風若奪其利則害生害不<lb/>
加扵人欲何加乎若除其害則利生利不<lb/>
歸於人欲何歸乎故奪之也如皮盡於毛<lb/>
下本或不與存之同也囊漏於貯中利將<lb/>
焉往與奪利害斷可知焉是以善爲國者<lb/>
不求非農桑之産不重非衣食之貨不用<lb/>
計數之吏不蓄聚斂之臣臣聞榷筦之謀<lb/>
則思侵削于下見羡餘之利則念誅求於<lb/>
<pb n="KR4c0069_SBCK_046-11a"/>
人然後德澤流而謌詠作矣故曰利出一<lb/>
孔者王利岀二孔者强利出三孔者弱此<lb/>
明君立國子人者貴本業而賤末利也<lb/>
　　二十三議鹽法之弊　論鹽商之幸<lb/>
臣伏以國家鹽之法乆矣鹽之利厚矣盖<lb/>
法乆則弊起弊起則法隳利厚則姧生姧<lb/>
生則利薄臣以爲隳薄之由由乎院塲太<lb/>
多吏職大衆故也何者今之主者歳考其<lb/>
課利之多少而殿最焉賞罸焉院塲旣多<lb/>
<pb n="KR4c0069_SBCK_046-11b"/>
則各慮其商旅之不來也故羡其鹽而多<lb/>
與焉吏職旣衆則各懼其課利之不優也<lb/>
故慢其貨而苟得焉鹽羡則幸生而無猒<lb/>
之商趨矣貨慢則濫作而無用之物入矣<lb/>
所以鹽愈費而官愈耗貨愈虚而商愈饒<lb/>
法雖行而姧縁課雖存而利失今若减其<lb/>
吏職省其院塲審貨帛之精麤謹鹽量之<lb/>
出入使月有常利歳有常程自然鹽不誘<lb/>
商則出無羨鹽矣吏不爭課則入無濫貨<lb/>
<pb n="KR4c0069_SBCK_046-12a"/>
矣鹽不濫岀貨不濫入則法自張而利復<lb/>
興矣利害之効豈不然乎臣又見自關以<lb/>
東上農大賈易其資產入爲鹽商率皆多<lb/>
藏私財別營裨販少出官利唯求隷名居<lb/>
無征徭行無榷稅身則庇於鹽籍利盡入<lb/>
於私室此乃下有耗於農商上無益於筦<lb/>
榷明矣盖山海之饒鹽銕之利利歸於人<lb/>
政之上也利歸於國政之次也若上旣不<lb/>
歸於人次又不歸於國使幸人姦黨得以<lb/>
<pb n="KR4c0069_SBCK_046-12b"/>
自資此乃政之疵國之蠧也今若剗革弊<lb/>
法沙汰姧商使下無僥倖之人上得折毫<lb/>
之計斯又去弊興利之一端也唯陛下詳<lb/>
之<lb/>
　　二十四議罷漕運可否<lb/>
問秦居上腴利號近蜀然都畿所理征賦<lb/>
不充故歳漕山東穀四百萬斛用給京師<lb/>
其間水旱不時賑貸貧乏今議者罷運穀<lb/>
而收脚價糴户粟而折稅錢但未知利於<lb/>
<pb n="KR4c0069_SBCK_046-13a"/>
彼乎而害扵此乎<lb/>
臣聞議者將欲罷漕運於江淮請和糴於<lb/>
關輔以省其費以便於人臣愚以爲救一<lb/>
時之弊則可也若以爲長乆之法則不知<lb/>
其可也何者方今自淮以南逾年旱歉自<lb/>
洛而西仍歳豐稔彼人困於艱食此穀賤<lb/>
於傷農困則難於發租賤則易於乞糴斯<lb/>
則不便於彼而無害於此矣此臣所謂救<lb/>
一時之弊則可也若舉而爲法循以爲常<lb/>
<pb n="KR4c0069_SBCK_046-13b"/>
臣雖至愚知其不可何者夫都畿者四方<lb/>
所湊也萬人所㑹也六軍所聚也雖利稱<lb/>
近蜀之饒猶未能足其用雖田有上腴之<lb/>
利猶不得充其費况可日削其穀月朘其<lb/>
食乎故國家歳漕東南之粟以給焉時發<lb/>
中都之廩以賑焉所以贍關中之人均天<lb/>
下之食而古今不易之制也然則用捨利<lb/>
害可明徴矣夫賫歛糴之資省漕運之費<lb/>
非無利也盖利小而害大矣故乆而不勝<lb/>
<pb n="KR4c0069_SBCK_046-14a"/>
其害輸江淮之租贍關輔之食非無害也<lb/>
盖害小而利大矣故乆而不勝其利大凡<lb/>
事之大害者不能無小利也事之大利者<lb/>
不能無小害也盖恤小害則大害不去愛<lb/>
小利則大利不成也古之明王所以能興<lb/>
利除害者非他盖棄小而取大耳今若恤<lb/>
汎舟之役忘移穀之用是知小計而不知<lb/>
大㑹矣此臣所謂若以爲長乆之法則不<lb/>
知其可也<lb/>
<pb n="KR4c0069_SBCK_046-14b"/>
　　二十五立制度　節財用均貧富禁<lb/>
　　兼并止盜賊起廉讓<lb/>
問天地之利有限也人之欲無窮也以有<lb/>
限奉無窮則必地財耗於僭奢人力屈於<lb/>
嗜欲故不足者爲姧爲盜有餘者爲驕爲<lb/>
濫今欲使食力相充財欲相稱貴賤别而<lb/>
禮讓作貧富均而廉耻行作爲何方可至<lb/>
扵此<lb/>
臣聞天有時地有利人有欲能以三者與<lb/>
<pb n="KR4c0069_SBCK_046-15a"/>
天下共者仁也聖也仁聖之本在乎制度<lb/>
而巳夫制度者先王所以下均地財中立<lb/>
人極上法天道者也且天之生萬物也長<lb/>
之以風雨成之以寒燠聖人之牧萬人也<lb/>
活之以衣食濟之以器用若風雨滛寒燠<lb/>
甚則反傷乎物之生焉若衣食奢器用費<lb/>
則反傷乎人之生焉故作四時八節所以<lb/>
時寒燠節風雨不使之過差爲沴也聖人<lb/>
制五等十倫所以倫衣食等器用不使之<lb/>
<pb n="KR4c0069_SBCK_046-15b"/>
踰越爲害也此所謂法天而立極者也然<lb/>
則地之生財有常力人之用財有常數若<lb/>
羨於上則耗於下也有餘於此則不足於<lb/>
彼也是以地力人財皆待制度而均也尊<lb/>
卑貴賤皆待制度而別也大凡爵祿之外<lb/>
其田宅棟宇車馬僕御器服飲食之制暨<lb/>
乎賔婚祠葬之度自上而下皆有數焉若<lb/>
不節之以數用之以倫則必地力屈扵僭<lb/>
奢人財消扵嗜欲而貧困凍餒姧邪盜賊<lb/>
<pb n="KR4c0069_SBCK_046-16a"/>
盡生於此矣聖王知其然故天下奢則示<lb/>
之以儉天下儉則示之以禮俾乎貴賤區<lb/>
別貧富適宜上下無羨耗之差財力無消<lb/>
屈之弊而富安溫飽廉耻禮讓盡生於此<lb/>
矣然則制度者出於君而加於臣行於人<lb/>
而化於天下也是以君人者莫不唯欲是<lb/>
防唯度是守守之不固則外物攻之故居<lb/>
處不守其度則峻宇崇臺攻之飲食不守<lb/>
其度則殊滋異味攻之衣服不守其度則<lb/>
<pb n="KR4c0069_SBCK_046-16b"/>
奇文詭製攻之視聽不守其度則姧聲豔<lb/>
色攻之喜怒不守其度則僭賞滛刑攻之<lb/>
翫好不守其度則妨行之貨蕩心之器攻<lb/>
之獻納不守其度則讒謟之言聚斂之計<lb/>
攻之道術不守其度則不死之方無生之<lb/>
法攻之夫然則安得不内固其守甚扵城<lb/>
池焉外防其攻甚於宼戎焉將在乎寢食<lb/>
起居必思其度思而不巳則其下化之詩<lb/>
曰儀刑文王萬邦作孚此之謂矣<lb/>
<pb n="KR4c0069_SBCK_046-17a"/>
　　二十六養動植之物　以豐財用以<lb/>
　　致麟鳳龜龍<lb/>
臣聞天育物有時地生財有限而人之欲<lb/>
無極以有時有限奉無極之欲而法制不<lb/>
生其間則必物暴殄而財乏用矣先王惡<lb/>
其及此故川澤有禁山野有官養之以時<lb/>
取之以道是以豺獺未祭罝網不布於野<lb/>
澤鷹隼未擊矰弋不施於山林昆蟲未蟄<lb/>
不以火田草木未落不加斤斧漁不竭澤<lb/>
<pb n="KR4c0069_SBCK_046-17b"/>
畋不合圍至於麛卵蚳蝝五穀百果不中<lb/>
殺者皆有常禁夫然則禽獸魚鼈不可勝<lb/>
食矣財貨器用不可勝用矣臣又觀之豈<lb/>
直若此而巳哉盖古之聖王使信及豚魚<lb/>
仁及草木鳥獸不狘胎卵可窺麟鳳効靈<lb/>
龜龍爲畜者亦由此塗而致也<lb/>
　　二十七請以族類求賢<lb/>
問自古以來君者無不思求其賢賢者罔<lb/>
不思効其用然兩不相遇其故何哉今欲<lb/>
<pb n="KR4c0069_SBCK_046-18a"/>
求之其術安在<lb/>
臣聞人君者無不思求其賢人臣者無不<lb/>
思効其用然而君求賢而不得臣効用而<lb/>
無由者豈不以貴賤相懸朝野相隔堂遠<lb/>
於千里門深於九重雖臣有慺慺之誠何<lb/>
由上達雖君有孜孜之念無因下知上下<lb/>
茫然兩不相遇如此則豈唯賢者不用矧<lb/>
又用者不賢所以從古巳來亂多而理少<lb/>
者職此之由也臣以爲求賢有術辨賢有<lb/>
<pb n="KR4c0069_SBCK_046-18b"/>
方方術者各審其族類使之推薦而巳近<lb/>
取諸喻其猶線與矢也線因針而入矢待<lb/>
弦而發雖有線矢苟無針弦求自致焉不<lb/>
可得也夫必以族類者盖賢愚有貫善惡<lb/>
有倫若以類求必以類至此亦由水流濕<lb/>
火就燥自然之理也何則夫以德義立身<lb/>
者必交於德義不交於險僻以正直克巳<lb/>
者必用於正直不用於頗邪以貪冒爲意<lb/>
者必比於貪冐不比於貞廉以悖慢肆心<lb/>
<pb n="KR4c0069_SBCK_046-19a"/>
者必狎於悖慢不狎於恭謹何者事相害<lb/>
而不相利性相戾而不相從此乃天地常<lb/>
倫人物常理必然之勢也則賢與不肖以<lb/>
此知之伏惟陛下欲求而致之也則思因<lb/>
針待弦之勢欲辨而別之也則察流濕就<lb/>
燥之徒得其勢必彚征而自來審其徒必<lb/>
群分而自見求人之術辨人之方於是乎<lb/>
在此矣<lb/>
　　二十八尊賢　請厚禮以致大賢也<lb/>
<pb n="KR4c0069_SBCK_046-19b"/>
問國家歳貢俊造日求賢良何則所得者<lb/>
率尋常之才所來者非師友之佐豈時無<lb/>
大賢乎將求之不得其道乎<lb/>
臣聞致理之先先扵行道行道之本本扵<lb/>
得賢得賢之由由乎審<graphic n="KR2884" url="https://raw.githubusercontent.com/kanripo/KR-Gaiji/master/images/KR2884.png" mimeType="image/png"/>若禮之厚薄定<lb/>
扵此則賢之優劣應於彼故黜位而朝西<lb/>
面而事則師之才至矣先之以身下之以<lb/>
色則友之才至矣展皮幣之禮盡揖讓之<lb/>
儀則大臣之才至矣南面而坐使者先焉<lb/>
<pb n="KR4c0069_SBCK_046-20a"/>
則左右之才至矣憑几據杖以令召焉則<lb/>
厮役之才至矣是以得師者帝得友者王<lb/>
得大臣者霸得左右者弱得厮役者亂然<lb/>
則求師而得友求友而得臣者有矣未有<lb/>
求臣而得友求友而得師者也是故圖帝<lb/>
而成王圖王而成霸者有矣未有圖霸而<lb/>
成王圖王而成帝者也夫以夷吾之賢爲<lb/>
不可召之臣桓公所以霸齊也孔明之才<lb/>
爲非屈致之士劉氏所以圖蜀也夫欲霸<lb/>
<pb n="KR4c0069_SBCK_046-20b"/>
一國圖一方猶審其禮行其道焉况開帝<lb/>
王之業垂無疆之休苟無尊賢之風師友<lb/>
之佐則安能弘其理恢其化乎國家有天<lb/>
下二百年政無不施德無不備唯尊賢之<lb/>
禮未與三代同風陛下誠能行之則盡羙<lb/>
盡善之事畢矣<lb/>
　　二十九請行賞罰以勸舉賢<lb/>
問頃者累下詔㫖令舉所知獻其狀莫匪<lb/>
賢能授以官罕聞政績將人不易知耶將<lb/>
<pb n="KR4c0069_SBCK_046-21a"/>
容易其舉耶<lb/>
臣伏見頃者德宗皇帝頒下詔㫖令舉所<lb/>
知自是内外百寮歳有聞薦有司各詳其<lb/>
狀咸命以官語其數誠得多士之名考其<lb/>
才或非盡善之實何則得賢由舉擇愼審<lb/>
慎審由賞罰必行自十年以來未聞有司<lb/>
以得所舉賞一人以失所舉罪一人則内<lb/>
外之薦恐未專精出處之賢或有違濫斯<lb/>
所以令陛下尚有未得賢之歎也伏惟申<lb/>
<pb n="KR4c0069_SBCK_046-21b"/>
命所舉深詔有司量其短長之材授以小<lb/>
大之職然後明察臧否精考殿最得人者<lb/>
行進賢之賞謬舉者坐不當之辜自然上<lb/>
下精詳遠近懲勸謹關梁以相保責轅輪<lb/>
以相求俾夫草靡風行逹于天下天下之<lb/>
耳盡爲陛下聽天下之目盡爲陛下視明<lb/>
其視則舉不失德廣其聽則野無遺賢而<lb/>
後官得其才事得其序如此則陛下但凝<lb/>
神端拱而天下理矣<lb/>
<pb n="KR4c0069_SBCK_046-22a"/>
　　三十審官　量才授職則政成事舉<lb/>
問官旣備而事未舉才旣用而政未成將<lb/>
欲正之其失安在<lb/>
臣聞夫官旣備而事未舉才旣用而政未<lb/>
成者由官與才不相得也且官有大小繁<lb/>
簡之殊才有短長能否之異稱其任則政<lb/>
立枉其能則事乖故先王立庻官而後求<lb/>
人使乎各司其局也辨衆才而後入仕使<lb/>
乎各盡其能也如此則官雖省才雖半可<lb/>
<pb n="KR4c0069_SBCK_046-22b"/>
得而理矣若以短任長以大授小委其不<lb/>
可而望其可強其不能而責其能如此則<lb/>
官雖能才雖倍無益於理矣故曰任小能<lb/>
於大事者猶狸搏虎而刀伐木也展長才<lb/>
於短用者猶驥捕鼠而斧剪毛也所不相<lb/>
及豈不宜哉王者誠能量衆才之短長審<lb/>
庻官之小大俾操鑿枘者無圓方之謬備<lb/>
輪轅者適曲直之宜自然人盡其能職修<lb/>
其要彛倫日序庻績日凝又何患乎事不<lb/>
<pb n="KR4c0069_SBCK_046-23a"/>
舉而政未成哉<lb/>
　　三十一大官乏人　由不慎選小官<lb/>
　　也<lb/>
問國家台衮之材臺省之器胡然近日稍<lb/>
乏其人將欲救之其故安在<lb/>
臣伏見國家公卿將相之具選於丞郎給<lb/>
舎丞郎給舎之材選於御史遺補郎官御<lb/>
史遺補郎官之器選於祕著校正畿赤簿<lb/>
尉雖未盡是十常六七焉然則畿赤之吏<lb/>
<pb n="KR4c0069_SBCK_046-23b"/>
不獨以府縣之用求之祕著之官不獨以<lb/>
校勘之用取之其所責望者乃丞郎之椎<lb/>
輪公卿之濫觴也則選用之際宜得其人<lb/>
臣竊見近日祕著校正或以門地授畿赤<lb/>
簿尉唯以資序求未商較其器能不硏覈<lb/>
其才行至使頃年巳來臺官空不知所取<lb/>
省郎闕不知所求豈直乏賢誠亦廢事且<lb/>
以資序得者僅能叅於簿領以門地進者<lb/>
或未任於鉛黃臣恐台衮之才臺省之具<lb/>
<pb n="KR4c0069_SBCK_046-24a"/>
十年巳後稍乏其人又頃者有司懲趍竸<lb/>
之流塞徼倖之路俾進士非科第者不授<lb/>
校正校正欠資考者不署畿官立而爲艾<lb/>
權以救弊盖以一時之制非可乆之術今<lb/>
者有司難於掄材易於注擬因循勿攺守<lb/>
以爲常至使兩畿之中數縣之外雖資序<lb/>
皆當其任而名實莫得而聞故每臺省缺<lb/>
貟曾莫擬議則守文之弊一至於斯伏願<lb/>
思以後艱革其前失廣丞郎椎輪之夲䟽<lb/>
<pb n="KR4c0069_SBCK_046-24b"/>
公卿濫觴之源如此則良能之材必足用<lb/>
矣要劇之職不乏人矣<lb/>
　　三十二議庻官遷次之遲速<lb/>
問先王建官升降有制遷次有常此經乆<lb/>
之道也或云賞善罰惡者不踰時月又曰<lb/>
爲官吏者可長子孫豈今古之制殊乎不<lb/>
然何遲速之異如此也今欲速遷而勸善<lb/>
恐誘躁求之心將令乆次而望功慮興滯<lb/>
用之歎疾徐之制何以爲中<lb/>
<pb n="KR4c0069_SBCK_046-25a"/>
臣聞孔子曰苟有用我者三年而有成舜<lb/>
典曰三載考績三考黜陟幽明雖聖賢爲<lb/>
政未及三年不能成也雖善惡難知不過<lb/>
九載必自著也由此而論爲官吏者不可<lb/>
速遷也不可乆次也若未三年而遷則政<lb/>
未立績未成且躁求之心生而馴致之化<lb/>
廢矣若過九載而不轉則明不陟幽不黜<lb/>
而勸善之法缺懲惡之典隳矣大凡内外<lb/>
之官其略如此然則最與天子共理者莫<lb/>
<pb n="KR4c0069_SBCK_046-25b"/>
先扵二千石乎臣竊見近來諸州剌史有<lb/>
未兩考而遷者豈爲善成政之速速於聖<lb/>
賢耶將有司考察之不精耶不然何遷之<lb/>
遽也又有踰一紀而不轉者善惡未著莫<lb/>
得而知耶將有司遺忘而不舉耶不然何<lb/>
轉之遲也臣伏見順宗皇帝詔曰凡内外<lb/>
之職四考遞遷斯實革今之弊行古之道<lb/>
也然臣猶以爲吏能有聞者旣以四考遷<lb/>
之政術無取者亦宜四考黜之將欲循其<lb/>
<pb n="KR4c0069_SBCK_046-26a"/>
名辨其實則在陛下奬紏察之吏督考課<lb/>
之官使別其否臧明知白黒仍命曰雖乆<lb/>
次者不得逾扵四載雖速遷者亦待及於<lb/>
三年此先王較能之大方致理之要道也<lb/>
伏惟陛下試垂意而察焉<lb/>
　　三十三革吏部之弊<lb/>
問吏部之弊爲日乆矣今吏多於貟其故<lb/>
何因官不得人其由何在姧僞日起其計<lb/>
何生馳騖日滋其風何自欲使吏與貟而<lb/>
<pb n="KR4c0069_SBCK_046-26b"/>
相得名與實而相符趨竸巧濫之弊銷公<lb/>
平政理之道長妍蚩者不能欺於藻鏡錙<lb/>
銖者不敢詐於銓衡豈無良謀以救其弊<lb/>
臣伏見吏部之弊爲日乆矣時皆共病不<lb/>
知其然臣請備而言之臣聞古者計户以<lb/>
貢士量官而署吏故官不乏吏士不乏官<lb/>
士吏官貟必相叅用今則官倍於古吏倍<lb/>
於官入邑者又倍扵吏也此由每歳假文<lb/>
武而筮仕者衆冒資䕃而出身者多故官<lb/>
<pb n="KR4c0069_SBCK_046-27a"/>
不得人貟不充吏是以爭求日至姧濫日<lb/>
生斯乃爲弊之一端也臣又聞古者州郡<lb/>
之吏牧守選而舉之府寺之寮公卿辟而<lb/>
署之其餘者乃歸有司有司所領旣少則<lb/>
所選必精此前代所以得人也今則内外<lb/>
之官一命巳上歳羨千數悉委吏曹吏曹<lb/>
案資署官猶懼不給則何暇考察名實區<lb/>
別否臧者乎至使近代以來寖而成弊眞<lb/>
僞爭進共徴循資之書賢愚莫分同限停<lb/>
<pb n="KR4c0069_SBCK_046-27b"/>
年之格才能者淹滯而不振巧詐者因縁<lb/>
以成姧此又爲弊之一端也今若使内外<lb/>
師長者各選其人分署其吏則庻乎官得<lb/>
其才矣使諸邑入仕者量省其數或間以<lb/>
年則庻乎士不乏官矣官得其才則公平<lb/>
政理之道所由長也士不乏官則趨竸巧<lb/>
濫之弊所由消也矧又減銓衡之偏重則<lb/>
力不撓而易平矣分藻鏡之獨鑒則照不<lb/>
疲而易明矣與夫千品拆於一面百職斷<lb/>
<pb n="KR4c0069_SBCK_046-28a"/>
於一心功相萬也得失相懸豈不遠矣臣<lb/>
以爲芟煩剗弊莫尚於斯<lb/>
　　三十四牧宰考課　議殿最未精又<lb/>
　　政不由巳<lb/>
問今者勤恤黎元之隱精求牧宰之材亦<lb/>
旣得人使之爲政何以撫字之方尚未副<lb/>
我精求之㫖疲困之俗尚未知我勤恤之<lb/>
心豈才未稱官將人不求理備陳其故以<lb/>
革其非<lb/>
<pb n="KR4c0069_SBCK_046-28b"/>
臣聞王者之設庻官無非共理者也然則<lb/>
庻官之理同歸而牧宰之用爲急盖以邦<lb/>
之賦役由之而後均王之風敎由之而後<lb/>
行人之性命繫焉國之安危屬焉故與夫<lb/>
庻官之寄輕重不可齊致也臣伏見陛下<lb/>
勤恤黎元之心至矣愼擇牧宰之㫖深矣<lb/>
然而黎元之理尚未副陛下勤恤之心牧<lb/>
宰之政尚未稱陛下慎擇之㫖非人不求<lb/>
理非才不稱官以臣所窺粗知其由矣臣<lb/>
<pb n="KR4c0069_SBCK_046-29a"/>
聞賢者爲善不待勸矣何哉性不忍爲惡<lb/>
耳愚者爲不善雖勸而不遷也何哉性不<lb/>
能爲善耳賢愚之間謂之中人中人之心<lb/>
可上可下勸之則遷於善捨之則陷於惡<lb/>
故曰懲勸之廢也推中人而墜扵小人之<lb/>
域懲勸之行也引中人而納諸君子之塗<lb/>
是知勸沮之道不可一日無也况天下牧<lb/>
宰中人者多去惡遷善皆得勸沮伏以方<lb/>
今殿最之法甚備黜陟之令甚明然則就<lb/>
<pb n="KR4c0069_SBCK_046-29b"/>
備之中察之者未甚精也就明之中奉之<lb/>
者未甚行也未甚精則臧否同貫未甚行<lb/>
則善惡齊驅雖有和璞之眞不能識也雖<lb/>
有齊竽之濫何由知之如此則豈獨利滛<lb/>
亦將失善善苟未勸滛或未懲欲望副陛<lb/>
下勤恤之心稱陛下慎擇之㫖或恐難矣<lb/>
臣又請以古事驗之臣聞唐虞之際也敷<lb/>
求俊乂而四兇見用及三考黜陟而四罪<lb/>
乃彰則知雖至明也尚或迷眞僞之徒雖<lb/>
<pb n="KR4c0069_SBCK_046-30a"/>
至聖也不能去考察之法故其法張則變<lb/>
曲爲直如蓬生於麻也其法弛則變香爲<lb/>
臭使蘭化爲艾也且聖人之爲理豈盡得<lb/>
賢而用之乎豈盡知不肖而去之乎將在<lb/>
夫秉其樞操其要剗邪爲正削觚爲圓能<lb/>
使善之必遷不謂善之盡有能使惡之必<lb/>
攺不爲惡之盡無成此功者無他懲勸之<lb/>
所致也則考課之法其可輕乎臣又見當<lb/>
今牧宰之内甚有良能委之理人亦足成<lb/>
<pb n="KR4c0069_SBCK_046-30b"/>
政所未至者又有其由臣聞牧宰古者五<lb/>
等之國也於人有父母之道焉扵吏有君<lb/>
臣之道焉所宜弛張舉措由其心威福賞<lb/>
罰懸於手然後能鎭其俗移其風也今縣<lb/>
宰之權受制扵州牧州牧之政取則於使<lb/>
司迭相拘持不敢專逹雖有政術何由施<lb/>
行况又力役之限賦斂之期以用之費省<lb/>
爲求不以人之貧富爲度以上之緩急爲<lb/>
節不以下之勞逸爲程縣畏于州州畏于<lb/>
<pb n="KR4c0069_SBCK_046-31a"/>
使雖有仁惠何由撫綏此由束舟檝而望<lb/>
濟川絆騏驥而求致遠臣恐龔黃卓魯復<lb/>
生扵今日亦不能爲理矣<lb/>
　　三十五使百職修皇綱振　在乎革<lb/>
　　慎黙之俗<lb/>
夫百職不修萬事不舉皇綱弛而不振頽<lb/>
俗蕩而不還者由君子讜直之道消小人<lb/>
慎黙之道長也<lb/>
臣伏見近代巳來時議者率以拱黙保位<lb/>
<pb n="KR4c0069_SBCK_046-31b"/>
者爲明智以柔順安身者爲賢能以直言<lb/>
危行者爲狂愚以中立守道者爲凝滯故<lb/>
朝寡敢言之士庭鮮執咎之臣自國及家<lb/>
<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>而成俗故父訓其子曰無介直以立仇<lb/>
敵兄敎其弟曰無方正以賈悔尤識者腹<lb/>
非而不言愚者心竸而是効至使天下有<lb/>
目者如瞽也有耳者如聾也有口者如含<lb/>
鋒刃也慎黙之俗一至於斯此正士直臣<lb/>
所以退藏而長太息也豈直若此而巳哉<lb/>
<pb n="KR4c0069_SBCK_046-32a"/>
盖愼黙積扵中則職事廢於外强毅果斷<lb/>
之心屈畏忌因循之性成反謂率職而舉<lb/>
正者不逹於時宜當官而行者不通於事<lb/>
變是以殿最之文雖書而不實黜陟之法<lb/>
雖備而不行欲望善者勸惡者懲百職修<lb/>
萬事舉不可得也然臣以爲歷代之頽俗<lb/>
非國朝不能革也國朝之皇綱非陛下不<lb/>
能振也革振之術臣粗知之何者夫人之<lb/>
蚩蚩唯利是務若利出於慎黙則慎黙之<lb/>
<pb n="KR4c0069_SBCK_046-32b"/>
風大起若利出於讜直則讜直之風大行<lb/>
亦猶冬月之陽夏日之隂不召物自歸之<lb/>
者無他溫涼之利所在故也伏惟陛下以<lb/>
至公統天下以至明御群臣使情僞無所<lb/>
逃言行無所隱有若讜直強毅舉正彈違<lb/>
者引而進之有若愼黙畏忌吐剛茹柔者<lb/>
推而遠之使此有利彼無利安得不去彼<lb/>
取此乎斯所謂俾人日從善遠罪而不自<lb/>
知也如此如此則百職修萬事舉皇綱振<lb/>
<pb n="KR4c0069_SBCK_046-33a"/>
頽俗移太平之風由斯而致矣<lb/>
<pb n="KR4c0069_SBCK_046-33b"/>
</p>
<p>
白氏文集卷第四十六<lb/>
</p>
<p>
</p>
  </div>
</body>
</text>
</TEI>
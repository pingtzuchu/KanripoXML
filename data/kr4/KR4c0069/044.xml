<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_044-1a"/>
白氏文集卷第四十四<lb/>
　奏狀四　表附<hi>凡十七首</hi>
　為宰相賀赦表<lb/>
　爲宰相請上尊號第二表<lb/>
　爲宰相讓官表<lb/>
　爲宰相賀雨表<lb/>
　爲宰相賀殺賊表<lb/>
　賀雲生不見日蝕表<lb/>
　爲崔相陳情表<lb/>
<pb n="KR4c0069_SBCK_044-1b"/>
　忠州剌史謝上表<lb/>
　賀平淄青表<lb/>
　賀上尊號後大赦表<lb/>
　杭州剌史謝上表<lb/>
　爲宰相謝恩賜酒脯餅果等狀<lb/>
　爲宰相謝恩賜吐蕃信物銀器錦綵等<lb/>
　　狀<lb/>
　爲叚相謝恩賜設及酒脯等狀<lb/>
　爲叚相謝借飛龍馬狀<lb/>
<pb n="KR4c0069_SBCK_044-2a"/>
　爲叚相謝手詔及金刀狀<lb/>
　爲宰相謝官表<lb/>
　　爲宰相賀赦表　長慶元年正月就<lb/>
　　南郊撰進<lb/>
臣某等言伏奉今日制書大赦天下者臣<lb/>
與百執事奉揚宣布與億兆衆蹈舞歡呼<lb/>
自天降和率土同慶臣等誠歡誠忭頓首<lb/>
頓首伏惟皇帝陛下出震御極建元發號<lb/>
大明升而六合曉一氣熏而萬物春肆眚<lb/>
<pb n="KR4c0069_SBCK_044-2b"/>
措刑滌瑕蕩穢凡在圓首納扵歡心矧又<lb/>
祗祀天地孝享宗廟蠲減租責䇿徴賢良<lb/>
褒徳及先賞功延嗣敬賔養老念舊睦親<lb/>
生人之積弊盡除有國之頽綱必舉况陛<lb/>
下承二百祀鴻業之重纂十一聖耿光之<lb/>
初始奉嚴禋新開寳曆天下之目專專然<lb/>
觀陛下之動天下之耳顒顒然聽陛下之<lb/>
言斯則陛下出一言不終日必達於朝野<lb/>
舉一事不浹辰必聞於華夷當疲人求安<lb/>
<pb n="KR4c0069_SBCK_044-3a"/>
思理之秋是陛下敬始慎徽之日苟行一<lb/>
善則可以動人聽而式歌舞况具衆羙信<lb/>
足以感人心而致和平康哉可期天下幸<lb/>
甚臣等謬居重位幸屬鴻休慙竊股肱喜<lb/>
深骨髓歡欣悚躍倍萬常情無任鼔舞慶<lb/>
幸之至<lb/>
　　為宰相請上尊號第二表<lb/>
臣某等言今月二十四日臣等巳陳表章<lb/>
請上尊號愚誠雖懇聖鑒未迴蹐地跼天<lb/>
<pb n="KR4c0069_SBCK_044-3b"/>
不勝大願臣等誠惶誠恐頓首頓首臣聞<lb/>
大道者無求於物物尊而不辭至公者非<lb/>
欲其名名生而不讓故與天合徳不辭故<lb/>
率土歸心斯所謂應乎天而順乎人者也<lb/>
伏惟皇帝陛下嗣興一徳綂牧萬方致時<lb/>
俗之和平納生靈於富夀金革已偃銷七<lb/>
十載之厲階玉燭方調啓一千年之聖運<lb/>
天人合應書軌混同而鴻名未加盛典猶<lb/>
缺華夷失望史策無光此誠君上之謙然<lb/>
<pb n="KR4c0069_SBCK_044-4a"/>
亦臣下之罪也今臣所以上稽天意下酌<lb/>
人情再黷皇明重陳丹慊臣謹按書曰思<lb/>
作睿睿作聖又曰乃聖乃神乃武乃文經<lb/>
曰明王以孝治天下凡此五者歷觀列辟<lb/>
雖甚盛徳莫能兼之伏以陛下自即大位<lb/>
及此二年無巾車汗馬之勞而坐平鎭冀<lb/>
無亡弓遺鏃之費而立定幽燕仁和一薫<lb/>
獷驁盡化可不謂睿文乎削平天下震耀<lb/>
八荒北虜求婚以禀命西戎乞盟而納欵<lb/>
<pb n="KR4c0069_SBCK_044-4b"/>
威靈四及奔走來賔可不謂神武乎陛下<lb/>
以萬乗之尊四海之富供養長樂道光化<lb/>
成推而置之可塞天地可不謂孝徳乎故<lb/>
臣等敢冒死稽首上尊號曰睿文神武孝<lb/>
徳伏惟陛下略撝謙之小節弘祖宗之大<lb/>
猷惟十一聖在天豈忘繼其志以億兆人<lb/>
為子寧忍阻其心特迴宸衷俯受徽號在<lb/>
玄功不為主宰於盛德有所形容煥乎大<lb/>
哉垂裕無極此實天下之幸甚非獨臣之<lb/>
<pb n="KR4c0069_SBCK_044-5a"/>
幸也臣等無任誠願懇禱之至<lb/>
　　為宰相讓官表<lb/>
臣某言伏奉今日制書授臣某官同中書<lb/>
門下平章事者寵擢非次憂惶失圖蹐地<lb/>
跼天不知所措臣某誠兢誠惕頓首頓首<lb/>
臣聞上理隂陽下平法度外撫夷狄内親<lb/>
黎元使百官各修其職一物不失其所此<lb/>
宰相之任也臣有何功徳有何才能越次<lb/>
超倫忽承此命下乖人望上紊朝經致寇<lb/>
<pb n="KR4c0069_SBCK_044-5b"/>
速尤無甚於此臣謬因文學忝列班行先<lb/>
朝乏人擢居内職星霜屢改爵秩驟加未<lb/>
逾十年忽登相位名浮於實任過其才豈<lb/>
唯覆餗是憂實累知人之鑒况陛下肇開<lb/>
曆數將致升平輔弼之臣尤宜慎擇臣粗<lb/>
知古今敢言本末樞衡要地初不得人則<lb/>
理化勞心終無成日此所以重陳手䟽再<lb/>
瀝血誠乞迴此官别授能者臣若得請便<lb/>
不負恩情見於辭非敢飾讓皇天白日實<lb/>
<pb n="KR4c0069_SBCK_044-6a"/>
鑒臣心無任懇欵屛營之至謹奉表陳讓<lb/>
以聞<lb/>
　　為宰相賀雨表<lb/>
臣某言臣聞聖明在上刑政叶中則天地<lb/>
氣和風雨時若常聞其語今見其時臣某<lb/>
等誠歡誠躍頓首頓首臣伏以隂陽氣數<lb/>
盈縮相隨去秋多霖今春少雨宿麥猶茂<lb/>
農功未妨陛下念物憂人先時戒事靡神<lb/>
不舉有感必通故雲出于山月離于畢初<lb/>
<pb n="KR4c0069_SBCK_044-6b"/>
灑塵以霡霂漸破塊而霶<graphic n="KR3632" url="https://raw.githubusercontent.com/kanripo/KR-Gaiji/master/images/KR3632.png" mimeType="image/png"/>圃囿田疇無<lb/>
不霑足雨之所致臣知其由自上而來雖<lb/>
因天降從中而得實與心期發於若厲之<lb/>
誠散作如膏之澤凡在率土孰不懽心臣<lb/>
等位忝鈞衡職乖爕理仰隂陽而增懼顧<lb/>
霖雨而懐慙無任兢惕之至<lb/>
　　爲宰相賀殺賊表<lb/>
臣某等言伏承某道逆賊某乙某月某日<lb/>
已被某殺戮訖皇靈震耀兇孽梟夷率土<lb/>
<pb n="KR4c0069_SBCK_044-7a"/>
普天歡呼鼓舞臣等誠喜誠忭頓首頓首<lb/>
臣聞亂臣賊子阻兵干紀者明則有天討<lb/>
幽則有鬼誅遲速之間罔不殱殄伏惟文<lb/>
武孝德皇帝陛下君臨八表子育群生合<lb/>
天覆地載之德順春生秋殺之令宿寇遺<lb/>
孽闇然銷亡四海九州廓然清晏逆賊某<lb/>
乙一介賤隷兩河叛人苞藏禍心竊弄凶<lb/>
器戕害主帥䖍劉善良幕鷰鼎魚偷活頃<lb/>
剋顚木之餘枿痤疽之遺種斧斨欲加而<lb/>
<pb n="KR4c0069_SBCK_044-7b"/>
先折鍼石未攻而自潰不有弔伐孰知徳<lb/>
威不有妖氛孰知神筭則天下之心有以<lb/>
知順存逆亡其猶影響者也臣伏以某乙<lb/>
既已斬首某乙將何保身若不乞降即應<lb/>
生變輔之或在車則相依皮既不存毛將<lb/>
安附况我乗破竹彼繼覆車止戈之期翹<lb/>
足可待無任喜慶忭躍之至<lb/>
　　賀雲生不見日蝕表　為宰相作<lb/>
臣某等言臣聞堯湯之逢水旱隂陽定數<lb/>
<pb n="KR4c0069_SBCK_044-8a"/>
也宋景之感熒惑天人相應也蓋天地大<lb/>
綂不能無災皇王至誠可以銷慝嘗聞此<lb/>
説今偶其時臣等誠欣誠幸頓首頓首伏<lb/>
見司天臺奏今月一日太陽虧者陛下舉<lb/>
舊章下明詔避正殿降常服禮行於巳心<lb/>
禱于天天且不違物寧無應况正陽月朔<lb/>
亭午時中和氣周流密雲布護蒙然暫蔽<lb/>
赫矣復明屏翳朝隮但驚若煙之涌曜靈<lb/>
晝掩不見如月之初所謂誠至於中而感<lb/>
<pb n="KR4c0069_SBCK_044-8b"/>
通於上者也臣等敢不再陳事理重考徴<lb/>
祥三光忌盈必有時蝕萬物莫覩與無災<lb/>
同慶生交感之間喜浹照臨之内雖卿雲<lb/>
五色瑞景再中除沴致祥曾何足比百辟<lb/>
伏賀萬人仰觀事彰大鑒孔明道配日新<lb/>
其徳臣等幸遭昌運謬荷殊私皆乏濟時<lb/>
之才同居待罪之地日月薄蝕自慙燮理<lb/>
無功山川出雲實頼聖明有感感賀忻戴<lb/>
倍萬常情無任忭躍竦踴之至<lb/>
<pb n="KR4c0069_SBCK_044-9a"/>
　　為崔相陳情表<lb/>
臣植言臣有情事乆未敢言今輒陳露伏<lb/>
增戰灼臣亡父某官亡妣某氏是臣本生<lb/>
亡伯某官某贈某官臣今承後建中初徳<lb/>
宗皇帝念臣亡伯位髙無後以猶子之義<lb/>
命臣繼紹仍賜臣名嗣襲雖移孝思則在<lb/>
上荷君命永承繼絶之宗中奪私恩遂阻<lb/>
劬勞之報歳月曠乆情禮莫申自去年已<lb/>
來累有慶澤凡在朝列再蒙追榮或有陳<lb/>
<pb n="KR4c0069_SBCK_044-9b"/>
乞皆許迴授况臣猥當寵擢謬陟台階爵<lb/>
禄之榮實有踰於同輩顯揚之命獨未及<lb/>
於先人飲泣茹悲哀慙兩極臣今請以在<lb/>
身官秩并前後合叙勲封特乞聖慈迴充<lb/>
追贈儻允所請無幸於斯則臣烏鳥之心<lb/>
猶再生而展養犬馬之力誓萬死以酬恩<lb/>
蹐地仰天不勝感咽披陳誠懇煩黷宸嚴<lb/>
無任惶懼激切之至謹奉表陳露以聞<lb/>
　　忠州刺史謝上表<lb/>
<pb n="KR4c0069_SBCK_044-10a"/>
臣某言臣以去年十二月二十日伏奉勑<lb/>
㫖授臣忠州刺史以今月二十八日到本<lb/>
州當日上訖殊恩特奬非次昇遷感戴驚<lb/>
惶隕越無地臣誠喜誠懼頓首頓首臣性<lb/>
本踈愚識惟褊狹早蒙採録擢在翰林僅<lb/>
歷五年每知塵忝竟無一事上答聖明及<lb/>
移秩宫寮卑冗踈賤不能周慎自取悔尤<lb/>
猶蒙聖慈曲賜容貸尚加禄食出佐潯陽<lb/>
一志憂惶四年循省晝夜飲食未嘗敢安<lb/>
<pb n="KR4c0069_SBCK_044-10b"/>
負霜枯葵雖思向日委風黄葉敢望霑春<lb/>
豈意天慈忽加詔命特從佐郡寵授專城<lb/>
喜極魂驚感深泣下方今淮蔡底定兩河<lb/>
又寧臣得爲昇平之人遭遇已極况居符<lb/>
竹之寄榮幸實多誓當負刺慎身履氷厲<lb/>
節下安凋瘵上副憂勤未死之間斯展㣲<lb/>
効跼身地逺仰首天髙蟻螻之誠伏希怜<lb/>
察無任感激懇欵彷徨之至謹遣某官某<lb/>
乙奉表陳謝以聞臣某誠惶誠恐頓首頓<lb/>
<pb n="KR4c0069_SBCK_044-11a"/>
首謹言　元和十四年三月二十八日<lb/>
　　賀平淄青表<lb/>
臣某言伏見二月二十二日制書逆賊李<lb/>
師道已就梟戮者皇靈有截睿筭無遺妖<lb/>
氛廓清遐邇慶幸臣某誠歡誠喜頓首頓<lb/>
首臣聞亂常干紀天殛神誅李師道苞藏<lb/>
禍心暴露逆節罪盈惡稔衆叛親離未勞<lb/>
師徒自取擒戮伏惟睿聖文武皇帝陛下<lb/>
文經天地武定華夷凡是猖狂無不誅剪<lb/>
<pb n="KR4c0069_SBCK_044-11b"/>
兩河清晏四海㑹同昇平之風實自此始<lb/>
臣名叅共理職忝分憂忭舞歡呼倍萬常<lb/>
品守官有限不獲稱慶闕庭無任慶快踊<lb/>
躍之至謹具奏聞謹奏　元和十四年四<lb/>
月九日<lb/>
　　賀上尊號後大赦天下表<lb/>
臣某言伏奉七月十三日制書大赦天下<lb/>
跪捧宣布蹈舞歡呼自天降休率土同慶<lb/>
臣聞玄功盛徳非鴻名不能形容物厲人<lb/>
<pb n="KR4c0069_SBCK_044-12a"/>
疵非皇澤不能滌蕩自非上聖莫能兼之<lb/>
伏惟元和聖文神武法天應道皇帝陛下<lb/>
纂承大業子育群生信及豚魚威殱梟獍<lb/>
削平寰海混一車書億兆一心願崇大號<lb/>
從人欲而俯膺盛禮賜時和而廣洽皇恩<lb/>
蠲減賦租收拔淹滯命黜陟而別能否開<lb/>
諫議而策賢良宿弊必除舊章咸舉帝王<lb/>
能事盡集於今凡在生靈孰不幸甚臣謬<lb/>
當委擢職在頒條忭躍之誠倍萬常品限<lb/>
<pb n="KR4c0069_SBCK_044-12b"/>
以守官不獲稱慶闕庭無任慶忭之至<lb/>
　　杭州刺史謝上表<lb/>
臣某言去七月十四日蒙恩除授杭州刺<lb/>
史屬汴路未通取襄漢路赴任水陸七千<lb/>
餘里晝夜奔馳今月一日到本州當日上<lb/>
任訖上分憂寄内省庸虚仰天戴恩跼地<lb/>
失次臣某臣謬因文學忝厠班行自先朝<lb/>
黜官已來六年放棄逢陛下嗣位之後數<lb/>
月徴還生歸帝京寵在郎署不踰年擢知<lb/>
<pb n="KR4c0069_SBCK_044-13a"/>
制誥未周歳正授舍人出泥登霄從骨生<lb/>
肉唯有一死擬將報恩旋屬方隅不寧朝<lb/>
廷多事當陛下旰食宵衣之日是㣲臣輸<lb/>
肝寫膽之時雖進獻愚衷或期有補而退<lb/>
思事理多不合宜臣猶自知况在天鑒忝<lb/>
非土木如履氷泉合當鼎鑊之誅尚忝藩<lb/>
宣之寄才小官重恩深責輕欲答生成未<lb/>
知死所唯當夙興夕惕焦思苦心恭守詔<lb/>
條勤䘏人庶下蘇凋瘵上副憂勤萬分之<lb/>
<pb n="KR4c0069_SBCK_044-13b"/>
恩莫酬一二仰天舉首望闕馳心葵藿之<lb/>
志徒傾螻蟻之誠難達無任感恩激切之<lb/>
至謹奉表稱謝以聞　長慶二年<lb/>
　　為宰相謝恩賜酒脯餅果等狀<lb/>
右中使某奉宣聖㫖賜臣等前件物等俯<lb/>
僂受賜竦躍荷恩天酒來以分甘御羞降<lb/>
而示惠臣等省躬知感因物言情寵過加<lb/>
籩懼多尸素之責榮同置醴慙無麴糵之<lb/>
功徒瀝丹誠豈酬玄造<lb/>
<pb n="KR4c0069_SBCK_044-14a"/>
　　為宰相謝恩賜吐蕃信物銀器錦綵<lb/>
　　等狀<lb/>
右臣等材愧庸虚職叨輔弼遇天下削平<lb/>
之日當西戎即叙之時遂使殊方致兹逺<lb/>
物此皆率由玄化感慕皇風人臣既絶外<lb/>
交問遺敢言已有今蒙重賜益荷聖慈况<lb/>
來自外夷知徳廣之所及降從中㫖仰恩<lb/>
深而不勝感戴慙惶倍萬常品<lb/>
　　為叚相謝恩賜設及酒脯等狀<lb/>
<pb n="KR4c0069_SBCK_044-14b"/>
伏蒙聖慈特加寵錫珍羞出於内府㫖酒<lb/>
降於上尊捧戴歡榮不知所措臣乆叨台<lb/>
鼎新忝節旄勤勞無展於股肱醉飽有慙<lb/>
於口腹<lb/>
　　為叚相謝借飛龍馬狀<lb/>
伏以出從内厩行及中塗假飛龍之駿駒<lb/>
代跛鼈之蹇步執鞭拜命借馬喻身取其<lb/>
戀主之心以表為臣之節恩深易感情懇<lb/>
難陳<lb/>
<pb n="KR4c0069_SBCK_044-15a"/>
　　爲叚相謝手詔及金刀狀<lb/>
詔賜累加慙惶交集寵來天上感動人間<lb/>
且金藴其堅奉之而永貞王度刀宣其利<lb/>
操之而逺耀天威豈唯佩作身榮實可藏<lb/>
爲家寳况臣望闕漸逺受恩轉多比堅而<lb/>
報國有時効死而殺身無地<lb/>
　　爲宰相謝官表　爲㣲之作<lb/>
臣某言伏奉今月日制書授臣守本官同<lb/>
中書門下平章事者殊常之命非望之恩<lb/>
<pb n="KR4c0069_SBCK_044-15b"/>
出自宸衷加扵凡陋竦駭震越不知所為<lb/>
臣伏惟近例宰相上後合獻表陳謝臣今<lb/>
所獻與衆不同伏惟聖慈特賜留聽臣伏<lb/>
聞玄宗即位之初命姚元崇為宰相元崇<lb/>
欲救時弊獻事十條未得請間不立相位<lb/>
玄宗明聖盡許行之遂致太平實由於此<lb/>
陛下視今日天下何如開元天下㣲臣自<lb/>
知才用亦逺不及元崇若又僶俛安懐因<lb/>
循保位不惟恩德是負實亦軍國可憂臣<lb/>
<pb n="KR4c0069_SBCK_044-16a"/>
欲候坐對時便陳當今切事下救時弊上<lb/>
酬君恩臣之誓心為日乆矣陛下許行則<lb/>
進不許則退進退之分斷之不疑敢於事<lb/>
前先此陳啓况臣才本庸淺遭遇盛明天<lb/>
心自知不因人進擢居禁署訪以密謀恩<lb/>
奬太淺讒謗並至雖内省行事無所愧心<lb/>
然上黷宸聽合當死責豈意憐察曲賜安<lb/>
全螻蟻之生得自兹日今越流輩授以台<lb/>
衡拔於萬死之中致在九霄之上捫心撫<lb/>
<pb n="KR4c0069_SBCK_044-16b"/>
已審分量恩陛下猶不以衆人之心待臣<lb/>
臣豈敢以衆人之心事上皇天白日實鑒<lb/>
臣心得獻前言雖死無恨無任感恩懇欵<lb/>
之至<lb/>
白氏文集卷第四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_049-1a"/>
白氏文集卷第四十九<lb/>
　判　五十道<lb/>
　　得甲去妻後妻犯罪請用子䕃贖罪<lb/>
　　甲怒不許<lb/>
二姓好合義有時絶三年生育恩不可遺<lb/>
鳳雖阻扵和鳴烏豈忘於返哺旋觀怨偶<lb/>
遽抵明刑王吉去妻斷絃未續孔氏岀母<lb/>
踈網將加誠鞠育之可思何患難之不救<lb/>
况不安爾室盡孝猶慰母心薄送我畿贖<lb/>
<pb n="KR4c0069_SBCK_049-1b"/>
白氏文集卷第四十九<lb/>
　判　五十道<lb/>
　　得甲去妻後妻犯罪請用子䕃贖罪<lb/>
　　甲怒不許<lb/>
二姓好合義有時絶三年生育恩不可遺<lb/>
鳳雖阻扵和鳴烏豈忘於返哺旋觀怨偶<lb/>
遽抵明刑王吉去妻斷絃未續孔氏岀母<lb/>
踈網將加誠鞠育之可思何患難之不救<lb/>
况不安爾室盡孝猶慰母心薄送我畿贖<lb/>
<pb n="KR4c0069_SBCK_049-2a"/>
罪寧辭子䕃縱下山之有怒曷陟屺之無<lb/>
情想芣苢之歌且聞樂有其子念葛藟之<lb/>
義豈不忍庇于根難抑其辭請敦不匱<lb/>
　　得辛氏夫遇盜而死遂求殺盜者而<lb/>
　　為之妻或責其失貞行之節不伏<lb/>
親以恩成有讎寜捨嫁則義絶雖報奚為<lb/>
辛氏姑務雪冤靡思違禮勵釋憾之志將<lb/>
殄雚蒲蓄許嫁之心則乖松竹況居䘮未<lb/>
卒改適無文苟失節於未亡雖復仇而何<lb/>
<pb n="KR4c0069_SBCK_049-2b"/>
有夫讎不報未足為非婦道有虧誠宜自<lb/>
恥詩著靡他之誓百代可知禮垂不嫁之<lb/>
文一言以蔽無効尤扵邾婦庻繼羙扵恭<lb/>
姜<lb/>
　　得乙與丁俱應㧞萃乙則趨時以求<lb/>
　　名丁則勤學以待命互有相非未知<lb/>
　　孰是<lb/>
立巳徇名則由進取修身俟命寧在躁求<lb/>
智乎雖不失時仁者豈宜棄夲屬科懸㧞<lb/>
<pb n="KR4c0069_SBCK_049-3a"/>
萃才選出群勤苦修辭乙不能也吹嘘附<lb/>
勢丁亦恥之躁靜既殊性習遂逺各從所<lb/>
好爾由徑而方行難强不能吾捨道而奚<lb/>
適觀得失之路或似由人推通塞之門誠<lb/>
應在命所宜勵志焉用趨時若棄以菲葑<lb/>
失則自求諸已儻中其正鵠得亦不愧於<lb/>
人無尚苟求盍嘉自致<lb/>
　　得丁冐名事發法司准法科罪節度<lb/>
　　使奏丁在官有羙政請免罪真授以<lb/>
<pb n="KR4c0069_SBCK_049-3b"/>
　　勸能者法司以亂法不許<lb/>
宥則利滛誅則傷善失人猶可壊法實難<lb/>
丁僣濫爲心僶俛從事始假名而作偽咎<lb/>
則自貽因勵節而爲官政將可取節使以<lb/>
功惟補過請欲勸能憲司以仁不惠姦議<lb/>
難亂紀制宜經久理貴從長見小善而必<lb/>
求材雖苟得踰大防而不禁弊將若何濟<lb/>
時不在於一夫守法宜遵乎三尺盍懲行<lb/>
詐勿許拜真<lb/>
<pb n="KR4c0069_SBCK_049-4a"/>
　　勸能者法司以亂法不許<lb/>
宥則利滛誅則傷善失人猶可壊法實難<lb/>
丁僣濫爲心僶俛從事始假名而作偽咎<lb/>
則自貽因勵節而爲官政將可取節使以<lb/>
功惟補過請欲勸能憲司以仁不惠姦議<lb/>
難亂紀制宜經久理貴從長見小善而必<lb/>
求材雖苟得踰大防而不禁弊將若何濟<lb/>
時不在於一夫守法宜遵乎三尺盍懲行<lb/>
詐勿許拜真<lb/>
<pb n="KR4c0069_SBCK_049-4b"/>
　　得乙上封請求不用赦大理云廢赦<lb/>
　　何以使人自新乙云數赦則姦生恐<lb/>
　　弊轉甚<lb/>
刑乃天威赦惟王澤于以御下存乎建中<lb/>
上封以宥過利滛倖門宜閉大理以盪邪<lb/>
除舊權道當行皆推濟國之誠未達隨時<lb/>
之義何則政包寛猛法有弛張習以生常<lb/>
則起為姦之弊廢而不用何成作解之恩<lb/>
請思砭石之言兼詠蓼蕭之什數則不可<lb/>
<pb n="KR4c0069_SBCK_049-5a"/>
無之亦難<lb/>
　　得景居䘮年老毁瘠或非其過禮景<lb/>
　　云哀情所鍾<lb/>
孝乃行先則當衘恤子為親後安可危身<lb/>
景䘮則未終老其將至懷蓼莪之慕誠合<lb/>
盡哀迫桑榆之光豈宜致毁所以爰從肉<lb/>
食唯服麻縗況血氣之既衰老夫耄矣縱<lb/>
哀情之罔極吾子忍之苟滅性而不勝則<lb/>
傷生而非孝因殺立節庻畢三年之䘮順<lb/>
<pb n="KR4c0069_SBCK_049-5b"/>
變從宜無及一朝之患既虧念始當愧或<lb/>
非<lb/>
　　得辛奉使遇昆弟之仇不闘而過為<lb/>
　　友人責辭云衘君命<lb/>
居兄之仇避為不悌䘖君之命闘則非忠<lb/>
將滅私而奉公宜棄小而取大辛時惟奉<lb/>
使出乃遇讎斷手之痛不忘誠難共國飲<lb/>
氷之命未復安可害公郎以忠全情由禮<lb/>
抑未失使臣之體何速諍友之規臾駢立<lb/>
<pb n="KR4c0069_SBCK_049-6a"/>
言嘗聞之矣子夏有問而忘諸乎是謂盡<lb/>
忠于何致責<lb/>
　　聞軍帥選將多用文儒士兵部詰其<lb/>
　　無武藝帥云取其謀也<lb/>
忘身死節誠重武夫制敵伐謀則先儒士<lb/>
將籌策而可尚奚騎射之足稱軍帥明以<lb/>
知兵精於選將以為彎弧學劒用無出於<lb/>
一夫悦禮敎詩道可弘於七徳功宜保大<lb/>
理貴從長若王師之有征以謀則可苟戎<lb/>
<pb n="KR4c0069_SBCK_049-6b"/>
略之無取雖藝何為况晉謀中軍選於義<lb/>
府漢求上將舉在儒流豈惟我武惟揚誠<lb/>
亦斯文不墜元戎舉徳未爽能軍兵部執<lb/>
言恐為辱國<lb/>
　　得甲至華嶽廟不禱而過或非其違<lb/>
　　衆甲云禱非禮也<lb/>
嶽則配天自修常事神雖福善安可苟求<lb/>
宜率道以去邪豈從衆而失正甲志惟守<lb/>
義言乃合經以為視以三公實天子之所<lb/>
<pb n="KR4c0069_SBCK_049-7a"/>
饗降其百福寧匹夫之可禳如修蘋藻之<lb/>
誠是用秕稗之禮况人之僣濫徒欲乞靈<lb/>
而神實聦明豈歆滛祀非鬼是為謟也黷<lb/>
神無乃吐之旅於泰山古猶致誚禱于華<lb/>
嶽今豈不非諒正直之難誣雖馨香而勿<lb/>
用將勸來者所宜救歟<lb/>
　　得乙隱居徴辟不起子孫請以所辟<lb/>
　　官用䕃所司不許<lb/>
修身獨善寵則可驚制爵尊賢命其難廢<lb/>
<pb n="KR4c0069_SBCK_049-7b"/>
形雖遺扵軒冕䕃宜及於子孫乙貞以自<lb/>
居辟而不起鶴書莫顧雖忘恤後之心爵<lb/>
命巳行寧闕賞延之典若使死無用䕃生<lb/>
不及榮何成旌善之風且是廢君之命塲<lb/>
苖不食誠自絶於縶維葛藟有隂義難虧<lb/>
於燕翼請優後嗣以奬外臣<lb/>
　　得江南諸州送庸調四月至上都户<lb/>
　　部科其違限訴云冬月運路水淺故<lb/>
　　不及春至<lb/>
<pb n="KR4c0069_SBCK_049-8a"/>
賦納過時必先問罪淹恤有故亦可徴辭<lb/>
月既及於正陽事宜歸於宰旅展如澤國<lb/>
盖納地征歲有入貢之程敢忘慎守川無<lb/>
負舟之力寧免稽遲苟利涉之惟難雖愆<lb/>
期而必宥地官致詰　月其憂江郡執言<lb/>
後時可憑然恐事非靡盬辭或憑虛請驗<lb/>
所届公文而後可遵令典<lb/>
　　得景為縣令教人煑木為酪州司責<lb/>
　　其煩擾辭云以備凶年<lb/>
<pb n="KR4c0069_SBCK_049-8b"/>
事不舉中有災寧救政或擾下雖惠何爲<lb/>
景念在濟時動非率法且煩人而不恤是<lb/>
昧烹鮮何歉歲以爲虞將勤煑酪信作勞<lb/>
於無用豈爲教之有方必也志切救災道<lb/>
敦行古周官荒政自可擇其善者新室弊<lb/>
法焉用尤而効之宜聽責言勿迷知過<lb/>
　　得丁爲郡守行縣見昆弟相訟者乃<lb/>
　　閉閤思過或告其矯辭云欲使以田<lb/>
　　相讓也<lb/>
<pb n="KR4c0069_SBCK_049-9a"/>
化本自家政先為郡禮寧下庻宜寛不悌<lb/>
之刑訓在知非是得長人之道況天倫不<lb/>
睦地訟攸興利方竸於膏腴恩難虧於骨<lb/>
肉教宜引古過貴自新雖聞爭以䦧牆有<lb/>
傷魯衛之政庻使愧而讓畔將同虞芮之<lb/>
風苟無訟之可期則相容而何逺推田以<lb/>
讓爾誠謝於孟光閉閤而思吾何慙於延<lb/>
夀宜嘉靜理勿謂矯誣<lb/>
　　得甲獻弓蹲甲而射不穿一扎有司<lb/>
<pb n="KR4c0069_SBCK_049-9b"/>
　　詰之辭云液角者不得牛戴牛角<lb/>
貫革乖方則宜致詰相角失理亦可徴辭<lb/>
甲奠體以成執簫而獻中規不撓六材雖<lb/>
則合三捨拔有愆七扎不能穿一宜恐傷<lb/>
人之甲不曰堅乎而非戴牛之弓無自入<lb/>
也液信虧扵巧者射遂爽於臧兮周典足<lb/>
徴彼自乖於三色楚君明試此無愧於二<lb/>
臣咎且有歸責之非當<lb/>
　　得乙有同門生䘮親將往弔之其父<lb/>
<pb n="KR4c0069_SBCK_049-10a"/>
　　怒而撻之使遺縑而巳或詰其故云<lb/>
　　交道之難<lb/>
子道貴恭當從理命交遊重義盖恤哀情<lb/>
孝不在於詭隨仁豈忘於惻隱乙父訓乖<lb/>
愛子道昧擇交況求益之初無友不如巳<lb/>
者及居䘮之際凡人猶合救之既罔念於<lb/>
一哀是不遵於久要苟知生而不弔雖贈<lb/>
死以何為舊館遇䘮宣父尚宜出涕同門<lb/>
在戚王丹未可忘情縱申遺帛之誠豈補<lb/>
<pb n="KR4c0069_SBCK_049-10b"/>
贈蒭之義肆一抶之怒父兮既爽義方杜<lb/>
三諫之辭子也亦虧孝道宜哉或詰允矣<lb/>
知言<lb/>
　　得轉運使以汴河水淺運水不通請<lb/>
　　築塞兩河斗門節度使以當軍營田<lb/>
　　悉在河次若斗門築塞無以供軍<lb/>
川以利涉竭則壅税水能潤下塞亦傷農<lb/>
將捨短以從長宜去彼而取此汴河决能<lb/>
降雨流可通財引漕運之千艘實資積水<lb/>
<pb n="KR4c0069_SBCK_049-11a"/>
生稻粱扵一溉亦籍餘波利既相妨用難<lb/>
兼濟節度使以軍儲務足思開竇而有年<lb/>
轉運司以邦賦貴通恐負舟而無力辭雖<lb/>
執竸理可明徴壅四國之征其傷多矣専<lb/>
一方之利所獲幾何贍車雖望於秋成濟<lb/>
國難虧於日用利害斯見與奪可知<lb/>
　　得景為宰秋雩刺史責其非時辭云<lb/>
　　旱甚若不雩恐為災<lb/>
居常授時政則行古恤人救弊道在從宜<lb/>
<pb n="KR4c0069_SBCK_049-11b"/>
旱將害於粢盛雩難拘於秋夏景象雷是<lb/>
職不雨其憂苟旱魃之愆時虐既太甚雖<lb/>
蓐収之戒序雩亦何傷冀有聞扵鸛鳴庻<lb/>
無慮於狼顧馨香以感夕且望於月離稼<lb/>
穡其傷時難遵於龍見雖事乖魯史而義<lb/>
合隨時製錦執言是亦為政褰帷致詰未<lb/>
可與權<lb/>
　　得丁為郡歲㐫奏請賑給百姓制未<lb/>
　　下㪚之夲使科其専命丁云恐人困<lb/>
<pb n="KR4c0069_SBCK_049-12a"/>
臨邦匡乏情本由衷為國救災羙終歸上<lb/>
丁分條出守求瘼居心歲不順成人既憂<lb/>
於二鬴公有滯積户將餼於一鐘是輸濟<lb/>
衆之誠允叶分憂之政然以事雖上請恩<lb/>
未下流稍違主守之文遽見職司之舉使<lb/>
以未有君命何其速歟郡以苟利國家専<lb/>
之可也䘏貧振廪鄧攸雖見免官矯制發<lb/>
倉汲黯不聞獲罪請宥自専之過用旌共<lb/>
理之心<lb/>
<pb n="KR4c0069_SBCK_049-12b"/>
　　得戊兄為辛所殺戊遇卒不殺之或<lb/>
　　責其不悌辭云辛以義殺兄不敢返<lb/>
　　殺<lb/>
捨則崇讎報為傷義當斷友于之愛以遵<lb/>
王者之章戊居兄之仇應執兵而不返辛<lb/>
殺人以義將倳刃而攸難雖魯策垂文不<lb/>
可莫之報也而周官執禁安得苟而行之<lb/>
將令怨是用希實在犯而不校揆子産之<lb/>
誡損怨為忠徴㬰駢之言益仇非智難從<lb/>
<pb n="KR4c0069_SBCK_049-13a"/>
不悌之責請聽有孚之辭<lb/>
　　得甲為將以簞醪投河命衆飲之或<lb/>
　　非其矯節甲云推誠而巳何必在醉<lb/>
將主軍情酒存人欲推誠之義必在於均<lb/>
飽徳之文不専於醉甲寄分外閫令出中<lb/>
權九醖投河義由獨斷一瓢飲水惠在同<lb/>
霑儻師人之多寒恩逾挾纊如戰士之載<lb/>
渴功倍望梅分少以表無頗和衆寧宜及<lb/>
亂豈資滿腹所貴歸心少卿絶甘見稱漢<lb/>
<pb n="KR4c0069_SBCK_049-13b"/>
代子反獨醉實敗楚軍苟臧否之必由何<lb/>
古今之有異非其矯節是不知言<lb/>
　　得乙有罪丁救以免乙不謝或責之<lb/>
　　乙云不爲巳<lb/>
在公而行誠非爲巳懷惠以謝則涉徇私<lb/>
彼既求仁而得仁此宜以直而報直乙惟<lb/>
獲戾丁乃解紛以爲非罪而拘冶長見稱<lb/>
於尼父直言以免叔向寧謝扵祁奚論恩<lb/>
則丘山不勝在道而江湖可忘況情非私<lb/>
<pb n="KR4c0069_SBCK_049-14a"/>
謁可以不愧于人義在公行實以無求於<lb/>
我合嘉遺直勿聴責言<lb/>
　　得景妻有䘮景扵妻側奏樂妻責之<lb/>
　　不伏<lb/>
䘮則有哀見必存敬樂惟飾喜舉合從宜<lb/>
夫婦所貴同心吉㓙固宜異道景室方在<lb/>
疚庭不徹懸鏗鏘無倦於鼓鐘好合有傷<lb/>
於琴瑟既愆夫義是棄人䘮儼麻縗之在<lb/>
躬是吾憂也調絲竹以盈耳於汝安乎如<lb/>
<pb n="KR4c0069_SBCK_049-14b"/>
賓之敬頗乖若往之哀斯凟遂使唱和不<lb/>
應憂喜相干道路見縗猶聞必變隣里有<lb/>
殯亦不爲歌誠無惻隱之心宜受庸奴之<lb/>
責<lb/>
　　得甲年七十餘有一子子請不從政<lb/>
　　所由云人户減耗徭役繁多不可執<lb/>
　　禮而廢事<lb/>
役且有辭信非懋力老而不養豈謂愛親<lb/>
戀若阻於修陔怨必興於陟岵顧惟甲子<lb/>
<pb n="KR4c0069_SBCK_049-15a"/>
及此丁年户減事繁政宜勤於晝夜家貧<lb/>
親老養難闕於晨昏在子道而可矜雖王<lb/>
徭之宜免事聞諸禮情見乎辭天子敦風<lb/>
猶勸養其三老庻人從政亦何假於一夫<lb/>
況當孝理之朝難抑親人之請所由之執<lb/>
愚謂不然<lb/>
　　得景於逆旅食噬腊遇毒而死其黨<lb/>
　　訟之主人云買之有處<lb/>
生不可保死必有因盍知命於䘮予豈尤<lb/>
<pb n="KR4c0069_SBCK_049-15b"/>
人於食我景秋蓬方轉朝薤欲晞旅次貟<lb/>
來將受飱而巳生涯溘盡當終食之間且<lb/>
非祭地之疑自是逢天之戚永言其黨不<lb/>
察所由死且焉知徒云噬腊之毒買而有<lb/>
處請無寘堇之嫌誠虐士之可哀在主人<lb/>
而何咎幸思恕物無妄罪人<lb/>
　　得詔賜百寮資物甲獨以物委地而<lb/>
　　不拜有司劾其不敬云本贓物故不<lb/>
　　敢拜<lb/>
<pb n="KR4c0069_SBCK_049-16a"/>
賜表主恩拜明臣禮苟臨事而不敬雖有<lb/>
辭而勿聽甲列在朝行頒其資物宜荷天<lb/>
而受賜何委地而如遺曾是姦贓誠可惡<lb/>
於清徳今為寵錫諒難拒於鴻私既為善<lb/>
而近名亦失恭而逺禮必也志疾貪冐節<lb/>
勵貞廉自當辭讓有儀豈得棄捐不拜况<lb/>
人不易物鍾離委珠而徒為心苟無瑕伯<lb/>
夷飲泉而何爽宜許有孚之劾用懲不恪<lb/>
之辜<lb/>
<pb n="KR4c0069_SBCK_049-16b"/>
　　得乙為大夫請致仕有司詰其未七<lb/>
　　十乙稱羸病不任事<lb/>
時制未及尚可俟朝疾疹所加固難陳力<lb/>
乙位參食菜志在懸車揆以紀年桑榆之<lb/>
光未暮驗其羸病蒲柳之質先零既稱量<lb/>
力而行所謂奉身以退雖髮未種種告老<lb/>
無乃速歟而既諄諄致政固其宜矣請髙<lb/>
知止無强不能<lb/>
　　得景為縣官判事案成後自覺有失<lb/>
<pb n="KR4c0069_SBCK_049-17a"/>
　　請舉牒追改刺史不許欲科罪景云<lb/>
　　令式有文<lb/>
政尚從寛過宜在宥苟昨非之自悟則夕<lb/>
改而可嘉景乃寀寮參諸簿領當推案務<lb/>
劇詎免毫釐之差屬褰帷政苛不容筆削<lb/>
之改誤而不隱悔亦可追縣無罔上之姦<lb/>
州有刻下之虐先迷後覺判事雖不三思<lb/>
苟有必知牒舉明無二過揆人情而可恕<lb/>
徵國令而有文將欲痛繩恐非直筆<lb/>
<pb n="KR4c0069_SBCK_049-17b"/>
　　得甲替乙為將甲欲到乙嚴兵守備<lb/>
　　不出迎發制書勘合符以法從事御<lb/>
　　史紏其無賔主之禮科罪不伏<lb/>
師律貴貞兵符示信苟未㑹合敢忘戒嚴<lb/>
乙奉中權甲承後命推輪相代言赴及瓜<lb/>
之期衷甲自防猶軫剪茅之慮且信惟守<lb/>
器權在隱情符節既未合同軍衛如何徹<lb/>
警所宜慮逺安可徇私闕於將迎雖乖主<lb/>
禮完其守備是叶軍謀無責建牙恐非直<lb/>
<pb n="KR4c0069_SBCK_049-18a"/>
指<lb/>
　　得鄉老不輸本户租税所司詰之辭<lb/>
　　云年八十餘歲有頒賜請預折輸納<lb/>
　　所由以無例不許<lb/>
丹制既登誠宜加惠歲賦不入何以奉公<lb/>
苟布常而是違雖移用而不可鄉老年參<lb/>
耆耋名繫版圖天賜未頒且有躁求之請<lb/>
地征合納非無苟免之心曾是徇私固難<lb/>
違例況時逢恤老節合勤王尚齒肆筵我<lb/>
<pb n="KR4c0069_SBCK_049-18b"/>
歲敦於善養食毛入賦爾奚忘於樂輸受<lb/>
賜任待於時頒量入難虧扵歲杪不從妄<lb/>
請誠謂職司<lb/>
　　得乙女將嫁於丁既納幣而乙悔丁<lb/>
　　訴之乙云未立婚書<lb/>
女也有行義不可廢父兮無信訟所由生<lb/>
雖必告而是遵豈約言之可爽乙將求佳<lb/>
壻曾不良圖入幣之儀既從五兩御輪之<lb/>
禮未及三周遂違在耳之言欲阻齊眉之<lb/>
<pb n="KR4c0069_SBCK_049-19a"/>
請況卜鳳以求士且靡咎言何奠鴈而從<lb/>
人有乖宿諾婚書未立徒引以為辭娉財<lb/>
巳交亦悔而無及請従玉潤之訴無過桃<lb/>
夭之時<lb/>
　　得景請與丁卜丁云死生付天不付<lb/>
　　君也遂不卜或非之<lb/>
聖人建易雖用稽疑君子樂天固宜知命<lb/>
苟吉凶之罔僣何中否之足詢丁執心不<lb/>
回出言有中爾考前知之兆誠足决疑吾<lb/>
<pb n="KR4c0069_SBCK_049-19b"/>
從昆命之文必先蔽志以為禍福由巳休<lb/>
咎則繫於慎行生死付天脩短乃存乎隂<lb/>
騭當脱身於木鴈寧問命於蓍龜言既中<lb/>
倫理亦窮性況詹尹釋策有問焉知闘廉<lb/>
立言不疑何卜不從握粟是謂忘筌<lb/>
　　得耆老稱甲多智縣司舉以理人或<lb/>
　　云多智賊也未知合用否<lb/>
道雖棄智政且使能苟養之以恬則用之<lb/>
不惑甲稱予智縣舉爾知將老者之審才<lb/>
<pb n="KR4c0069_SBCK_049-20a"/>
得賢斯羙何或人之懵理為賊是虞誠蔽<lb/>
蕩之無聞庻利人之可取然以智殊小大<lb/>
用有否臧識若限於挈缾或當害物道能<lb/>
弘於樂水何爽理人請審兩端萬從一見<lb/>
　　得乙為邊將虜至若涉無人之地監<lb/>
　　軍責其無勇略辭云内無糗糧外無<lb/>
　　掎角<lb/>
封疆貴安伍候尚警苟不固吾圉則速即<lb/>
爾刑乙登以將壇鎮于邊壘誠可戒嚴走<lb/>
<pb n="KR4c0069_SBCK_049-20b"/>
集罔有敵于我師何乃啓納寇戎若無人<lb/>
於吾地是昧安邊之略信貽失律之凶拳<lb/>
勇蔑聞罪戾誰執如或寇强師老食絶城<lb/>
孤期盡敵而還且勤於堅守苟知難而退<lb/>
猶愈於覆亡宜矜掎角之辭難議建牙之<lb/>
罪<lb/>
　　得景進柑子過期壞損所由科之稱<lb/>
　　扵浙江陽子江口各阻風五日<lb/>
進獻失期罪難逃責稽留有説理可原情<lb/>
<pb n="KR4c0069_SBCK_049-21a"/>
景乃行人奉兹錫貢薦及時之果誠宜無<lb/>
失其程阻連日之風安得不愆于素覽所<lb/>
由之詰聽使者之辭既異遑寧難科淹恤<lb/>
限滄波於于役匪我愆期敗朱實於厥苞<lb/>
非予有咎捨之可也誰曰不然<lb/>
　　得丁䘮所知於野張帷而哭隣人詰<lb/>
　　云夫子惡野哭者<lb/>
死䘮有别哭泣從宜情或異於親踈禮則<lb/>
殊於内外丁義勤交道動循容止未忘半<lb/>
<pb n="KR4c0069_SBCK_049-21b"/>
面嘗同傾蓋之歡永念重泉遂展張帷之<lb/>
哭雖聲非有慟而分止所知未乖夫子之<lb/>
言何致鄰人之詰如或肆號咷於路左物<lb/>
或惡之今則具威儀於野中禮無違者允<lb/>
符前志奚恤斯言<lb/>
　　得甲妻於姑前叱狗甲怒而出之訴<lb/>
　　稱非七出甲云不敬<lb/>
細行有虧信乖婦順小過不忍豈謂夫和<lb/>
甲孝務恪恭義輕好合饋豚明順未聞爽<lb/>
<pb n="KR4c0069_SBCK_049-22a"/>
於聽從叱狗愆儀盍勿庸於疾怨雖怡聲<lb/>
而是昧我則有尤若失口而不容人誰無<lb/>
過雖敬君長之母宜還王吉之妻<lb/>
　　得乙為軍昧夜進軍諸將不發欲罪<lb/>
　　之辭云不見月章<lb/>
表旗示信戎政貴明在九章而或乖雖三<lb/>
今而惟反乙是稱戎帥未達軍容奉明罰<lb/>
之辭無聞月捷月濳師之計方事宵征徒<lb/>
欲董以爪牙曾不明其耳目況將經武必<lb/>
<pb n="KR4c0069_SBCK_049-22b"/>
在昭文夜號未申有虞固宜不進月章莫<lb/>
舉毁匵自可當辜訴非失辤責乃當罪<lb/>
　　得景嫁殤鄰人告違禁景不伏<lb/>
生而異族死豈同歸且非合祔之儀爰抵<lb/>
嫁殤之禁景天婚是恤窀穸斯乖以處子<lb/>
之蕣華遷他人之蒿里曾靡卜於鳴鳳各<lb/>
異室家胡為相以青烏欲同宅兆徒念㓜<lb/>
年無偶豈宜大夜有行況生死寧殊男女<lb/>
貴别縱近傾筐之歲且未從人雖有遊岱<lb/>
<pb n="KR4c0069_SBCK_049-23a"/>
之魂焉能事鬼既違國禁是亂人倫謀徴<lb/>
媒氏之文無抑鄰人之告<lb/>
　　得丁陳計請輕過移諸甲兵省司以<lb/>
　　敗法不許丁云宥罪濟時行古之道<lb/>
　　何故不可<lb/>
軍興事亟則務益兵時泰教成固難敗法<lb/>
丁志崇陳計識昧相時當兵戢之朝詎資<lb/>
凶器在刑行之日寧利幸人是廢國章欲<lb/>
崇軍實禍闗黷武弊起惠姦宥罪未若慎<lb/>
<pb n="KR4c0069_SBCK_049-23b"/>
刑濟軍不如經國況王霸道異古今代變<lb/>
小哉管氏之器曾是行權哿矣者司之言<lb/>
孰非經久得失斯在用捨可知<lb/>
　　得甲在獄病久請將妻入侍法曹不<lb/>
　　許訴稱三品巳上㪚官<lb/>
獄雖慎守病則哀矜苟或無瘳如何罔詔<lb/>
甲罪抵刑憲身從幽縶憂能成疾膏盲之<lb/>
上未痊危則思親縲紲之中有請勢窮揺<lb/>
尾念切齊眉卧或十旬既軫彌留之懼官<lb/>
<pb n="KR4c0069_SBCK_049-24a"/>
惟三品宜從侍執之辭敢請法曹式遵令<lb/>
典<lb/>
　　得乙聞牛鳴曰是生三犧皆用之矣<lb/>
　　問之皆信或謂之妖不伏<lb/>
上禀天性旁通物情是謂生知孰云行恠<lb/>
况形雖異類心則同歸四鳥分飛聽音既<lb/>
稱有信三犧皆用聞鳴豈可為妖且叶前<lb/>
言殊非左道爾惟不講我則有辭揆以周<lb/>
官業將同扵夷隸詳夫魯史責不及於葛<lb/>
<pb n="KR4c0069_SBCK_049-24b"/>
盧獸語可徴人言奚恤<lb/>
　　得丁母乙妻俱為命婦每朝參丁母<lb/>
　　云母尊婦卑請在婦上乙妻云夫官<lb/>
　　髙不合在下未知孰是<lb/>
肅恭成徳卑則敬尊著定辯儀賤無加貴<lb/>
眷彼母妻之品視其夫子之官敬將展於<lb/>
君前禮且殊於門内閨閫垂訓長㓜雖合<lb/>
有倫朝廷正名等列豈宜無別婦道雖云<lb/>
守順國章未可易班母則失言妻唯得禮<lb/>
<pb n="KR4c0069_SBCK_049-25a"/>
且子兮位下尚欲宗予而夫也官崇如何<lb/>
卑我請依序守無使名愆<lb/>
　　得景請預駙馬所司紏云景庻子也<lb/>
　　且違格令欲科家長罪不伏<lb/>
冒婚儌倖既抵官刑罔上失忠亦虧臣節<lb/>
在㓜賤而不禁豈尊長之無辜屬下嫁王<lb/>
姬旁求都尉選吹簫之匹雖則未獲貞人<lb/>
預傅粉之郎豈可濫收庻子況姻連天族<lb/>
榮冠人倫嗣既異於承祧禮難當於釐降<lb/>
<pb n="KR4c0069_SBCK_049-25b"/>
掩藏庻㜸唯慮其不諧貪冒寵榮詎思於<lb/>
有罪豈非或益而損曾是欲蓋而彰國章<lb/>
寧捨於面欺家長宜從於首㘴<lb/>
　　得甲夜行所由執之辭云有公事欲<lb/>
　　早趨朝所由以犯禁不聽<lb/>
趨朝有時則當蚤作防姦以法寧縱晨行<lb/>
雖夙夜之自公豈警巡之可犯甲陳力是<lb/>
念相時斯昧方鳴三鼓知行夜之猶嚴未<lb/>
闢九門信將朝而尚早趨進合遵扵辯色<lb/>
<pb n="KR4c0069_SBCK_049-26a"/>
夙興宜伺其啓明既爽時然後行是必動<lb/>
而有悔非　馬為政焉用出以戴星同宣<lb/>
子俟朝胡不坐而假寐宜遵街禁用表司<lb/>
存<lb/>
　　得郡舉乙清髙廉使以為通介無常<lb/>
　　罪舉不當郡稱往通今介時人無常<lb/>
　　乙有常也<lb/>
退藏守道自合銷聲待用濟時則難背俗<lb/>
乙行藏未達通介不常若徳至而無稱固<lb/>
<pb n="KR4c0069_SBCK_049-26b"/>
當滅跡既名彰而見舉誠合隨時徒立身<lb/>
以清髙且於物而凝滯無固無必盍守宣<lb/>
尼之言獨清獨醒信貽漁父之誚兼濟豈<lb/>
資於絶俗全真未爽於同塵宜從不當之<lb/>
科俾慎無常之舉<lb/>
　　得景於私家陳鐘磬鄰人告其僣云<lb/>
　　無故不徹懸<lb/>
器不假人易而生亂樂惟節事過則有刑<lb/>
禮既異於古今法且禁其鐘磬景苟求飾<lb/>
<pb n="KR4c0069_SBCK_049-27a"/>
喜罔念速尤竊筍簴以陳樂由奢失僣金<lb/>
石而奏罪以聲聞雅當犯貴之辜難許徹<lb/>
懸之訴然恐賜同魏絳僣異于奚且彰北<lb/>
闕之恩何爽南鄰之擊是殊國禁無告家<lb/>
藏<lb/>
　　得丁氏有邑號犯罪當贖請同封爵<lb/>
　　之例所司不許辭云邑號不因夫子<lb/>
　　而致<lb/>
邑號旌賢國章議貴如或不能自庇則將<lb/>
<pb n="KR4c0069_SBCK_049-27b"/>
焉用其封丁氏恩降閨門罪罹邦憲寵非<lb/>
他致既因表以勲賢咎雖自貽亦可免於<lb/>
刑戮若不從其寛典則何貴於虚封漢恤<lb/>
緹縈猶聞贖父齊分石窌豈不庇身宜聽<lb/>
輯矣之辭難奪贖兮之請<lb/>
　　得景與乙同賈景多收其利人刺其<lb/>
　　貪辭云知我貧也<lb/>
仁無貪貨義有通財在㓗身而雖乖扵知<lb/>
巳而則可景乙奇羸何業氣類相求竸以<lb/>
<pb n="KR4c0069_SBCK_049-28a"/>
錐刀始聞小人喻利推其貨賄終見君子<lb/>
用心情表深知事符往行如或貧富必類<lb/>
自當興讓立廉今則有無相懸固合損多<lb/>
益寡是為徇義豈曰竭忠受粟益親孔氏<lb/>
用敦吾道分財損巳叔牙嘗謂我貧無畏<lb/>
人言俾彰交態<lb/>
　　得景夜越闗為吏所執辭云有追捕<lb/>
設以闗防辨其出入既慎守而無怠豈偽<lb/>
遊而能過景勤恪居懷夙夜奔命以謂寇<lb/>
<pb n="KR4c0069_SBCK_049-28b"/>
攘事切宜早圖之罔思呵察戒嚴不可踰<lb/>
也雚蒲乃司敗小事襟帶實國家大防仰<lb/>
老氏之文雖知善閉稽周公之制尚曰不<lb/>
征責巳具扵有司理難辭於靡盬盍從致<lb/>
詰無信飾非<lb/>
　　得乙以庻男冐婚丁女事發離之丁<lb/>
　　理饋賀衣物請以所下聘財折之不<lb/>
　　伏<lb/>
婚以匹成嫡庻宜别訟由情察曲直可知<lb/>
<pb n="KR4c0069_SBCK_049-29a"/>
將令人有所懲必在弊之不及相時庻㜸<lb/>
冒乃婚姻情以矯誣始聞好合事斯彰露<lb/>
旋見仳離既生非偶之嫌遂起納徴之訟<lb/>
辭多執竸理有適歸乙則隱欺在法而聘<lb/>
財宜没丁非罔冐原情而饋禮可追是非<lb/>
足明取與斯在<lb/>
<pb n="KR4c0069_SBCK_049-29b"/>
</p>
<p>
白氏文集卷第四十九<lb/>
<pb n="KR4c0069_SBCK_049-30a"/>
</p>
<p>
</p>
  </div>
</body>
</text>
</TEI>
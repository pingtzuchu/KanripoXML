<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_060-1a"/>
白氏文集卷第六十<lb/>
　碑序解祭文記　凡十二首<lb/>
　饒州刺史呉府君神道碑<lb/>
　蘇州石壁經碑<lb/>
　池上篇序<lb/>
　因繼集重序<lb/>
　劉白唱和集解<lb/>
　祭韋司空文<lb/>
　祭郎中弟文<lb/>
<pb n="KR4c0069_SBCK_060-1b"/>
　祭李司徒文<lb/>
　祭元相微之文<lb/>
　長城縣令贈戸部侍郎崔君神道碑銘<lb/>
　泗州開元寺明遠大師塔碑銘　并序<lb/>
　東都聖善寺智和尚茶毗幢記<lb/>
　　故饒州刺史呉府君神道碑銘　并<lb/>
　　序<lb/>
汨市朝溺妻子非逹也囚山林擯血屬亦<lb/>
非逹也若有人與群動處一代間彼爲彼<lb/>
<pb n="KR4c0069_SBCK_060-2a"/>
我爲我不自㓗不自汚不巢許不伊呂水<lb/>
其心雲其身浮沈消息無往而不自得者<lb/>
其逹人乎吾友呉君從事於斯矣君諱丹<lb/>
字眞存太子通事舎人覽之曾孫睦州司<lb/>
馬庻之孫太子宮門郎贈工部尚書詮之<lb/>
長子以進士第入官官歷正字恊律郎大<lb/>
理評事監察殿中侍御史太子舎人水部<lb/>
庫部貟外郎都官駕部郎中諫議大夫大<lb/>
理少卿饒州刺史職歷義成軍節度推官<lb/>
<pb n="KR4c0069_SBCK_060-2b"/>
浙西道節度判官潼關防禦判官鎭州宣<lb/>
慰副使匭函使階至中大夫勲至上柱國<lb/>
讀書數千卷著文數萬言寳曆元年六月<lb/>
某日薨于饒州官次其年十一月某日葬<lb/>
于常州晉陵縣仁和郷北原從遺志也君<lb/>
生四五歲弄泥沙時所作戲輒象道家法<lb/>
事八九歲弄筆硯時所出言輒類詩家篇<lb/>
章不自知其然蓋宿集儒玄之業明矣旣<lb/>
冠喜道書奉眞錄每專氣入静不粒食者<lb/>
<pb n="KR4c0069_SBCK_060-3a"/>
累歲顥氣充而丹田澤飄然有出世心旣<lb/>
壯在家爲長屬有三㓜弟八稚姪嗷嗷慄<lb/>
慄不忍見其飢寒慨然有干祿意乃曰肥<lb/>
遁不可以立訓吾將業儒以馳名名竸不<lb/>
可以恬神吾將體玄以育德凍餧不可以<lb/>
安道吾將強學以徇祿祿位不可以多取<lb/>
吾將知足而守中繇是去江湖來京師求<lb/>
名得名求祿得祿身榮家給之外無長物<lb/>
無越思素琴在左黃庭在右澹乎自處與<lb/>
<pb n="KR4c0069_SBCK_060-3b"/>
天和始終履仕途二十七年享夀命八十<lb/>
二歲無室家累無子孫憂屈伸寵辱委順<lb/>
而巳未嘗一日戚戚其心至于歸全反眞<lb/>
故予所謂逹人之徒歟信矣仲弟湖州長<lb/>
史某以予辱與其兄游旣爲同門生又爲<lb/>
同舎郎周知初終託爲碑紀噫先生之道<lb/>
吾能引古以明之銘曰<lb/>
漢中大夫　東方曼倩　夏侯湛高之<lb/>
作廟貌讃　唐中大夫　眞存先生<lb/>
<pb n="KR4c0069_SBCK_060-4a"/>
　白樂天知之作神道銘　嗚呼二大夫<lb/>
　異代而同塗其皆逹者乎<lb/>
　　蘇州重玄寺法華院石壁經碑文<lb/>
碑在石壁東次石壁在廣德法華院西南<lb/>
偶院在重玄寺西若干歩寺在蘇州城北<lb/>
若干里以華言唐文譯刻釋氏經典自經<lb/>
品衆佛號以降字加金焉夫開示悟入諸<lb/>
佛知見以了義度無邊以圓敎垂無窮莫<lb/>
尊於妙法蓮華經凡六萬九千五百五言<lb/>
<pb n="KR4c0069_SBCK_060-4b"/>
證無生忍造不二門住不可思議解脫莫<lb/>
極扵維摩經凡二萬七千九十二言攝四<lb/>
生九類入無餘涅槃實無得度者莫先於<lb/>
金剛般若波羅蜜經凡五千二百八十七<lb/>
言壞罪集福浄一切惡道莫急於佛頂尊<lb/>
勝陁羅尼經凡三千二十言應念順願願<lb/>
生極樂土莫疾扵阿彌陁經凡一千八百<lb/>
言用正見觀眞相莫出於觀音普賢菩薩<lb/>
法行經凡六千九百九十言詮自性認本<lb/>
<pb n="KR4c0069_SBCK_060-5a"/>
覺莫深扵實相法密經凡三千一百五言<lb/>
空法塵依佛智莫過於般若波羅蜜多心<lb/>
經凡二百五十八言是八種經具十二部<lb/>
合一十一萬六千八百五十七言三乗之<lb/>
要㫖萬佛之祕藏盡矣是石壁積四重高<lb/>
三㝷長十有五常厚尺有咫有石蓮敷覆<lb/>
其上下有石神固護其前後火水不能燒<lb/>
漂風日不能摇消所謂施無上法盡未來<lb/>
際者也唐長慶二年冬作大和三年春成<lb/>
<pb n="KR4c0069_SBCK_060-5b"/>
律德沙門清晃矢厥謀青海繼厥志門弟<lb/>
子南容成之道則終之寺僧契元捨藝而<lb/>
書之郡守居易施詞而讚之讃曰<lb/>
佛涅槃後世界空虚惟是經典與衆生俱<lb/>
設有人書貝葉上藏檀龕中非堅非乆如<lb/>
蠟印空假使人刺血爲墨剥膚爲紙即壞<lb/>
即滅如筆畫水噫畫水不若文石印蠟不<lb/>
若字金其功不杇其義甚深故吾謂石經<lb/>
功德契如來付囑之心<lb/>
<pb n="KR4c0069_SBCK_060-6a"/>
　　池上篇　并序<lb/>
都城風土水木之勝在東南偏東南之勝<lb/>
在履道里里之勝在西北隅西閈北垣第<lb/>
一第即白氏叟樂天退老之地地方十七<lb/>
畝屋室三之一水五之一竹九之一而島<lb/>
樹橋道間之初樂天旣爲主喜且曰雖有<lb/>
臺池無粟不能守也乃作池東粟廩又曰<lb/>
雖有子弟無書不能訓也乃作池北書庫<lb/>
又曰雖有賔朋無琴酒不能娯也乃作池<lb/>
<pb n="KR4c0069_SBCK_060-6b"/>
西琴亭加石樽焉樂天罷杭州刺史時得<lb/>
天竺石一華亭鶴二以歸始作西平橋開<lb/>
環池路罷蘇州刺史時得太湖石白蓮折<lb/>
腰菱青板舫以歸又作中高橋通三島逕<lb/>
罷刑部侍郎時有粟千斛書一車洎臧獲<lb/>
之習筦磬絃歌者指百以歸先是潁川陳<lb/>
孝山與釀法酒味甚佳博陵崔晦叔與琴<lb/>
韻甚清蜀客姜發授秋思聲甚淡弘農楊<lb/>
貞一與青石三方長平滑可以坐卧大和<lb/>
<pb n="KR4c0069_SBCK_060-7a"/>
三年夏樂天始得請爲太子賔客分秩於<lb/>
洛下息躬於池上凡三任所得四人所與<lb/>
洎吾不才身今率爲池中物矣每至池風<lb/>
春池月秋水香蓮開之旦露清鶴唳之夕<lb/>
拂楊石舉陳酒援崔琴彈姜秋思頽然自<lb/>
適不知其他酒酣琴罷又命樂童登中島<lb/>
亭合奏霓裳㪚序聲隨風飄或凝或㪚悠<lb/>
揚於竹烟波月之際者乆之曲未竟而樂<lb/>
天陶然巳醉睡扵石上矣睡起偶詠非詩<lb/>
<pb n="KR4c0069_SBCK_060-7b"/>
非賦阿龜握筆因題石間視其粗成韻章<lb/>
命爲池上篇云爾<lb/>
十畝之宅五畝之園有水一池有竹千竿<lb/>
勿謂土狹勿謂地偏足以容膝足以息肩<lb/>
有堂有亭有橋有船有書有酒有歌有絃<lb/>
有叟在中白鬚飄然識分知足外無求焉<lb/>
如鳥擇木姑務巢安如鼃居坎不知海寛<lb/>
靈鶴恠石紫菱白蓮皆吾所好盡在我前<lb/>
時引一盃或吟一篇妻孥熈熈雞犬閑閑<lb/>
<pb n="KR4c0069_SBCK_060-8a"/>
優哉游哉吾將終老乎其間<lb/>
　　因繼集重序<lb/>
去年微之取予長慶集中詩未對答者五<lb/>
十七首追和之合一百一十四首寄來題<lb/>
爲因繼集卷之一今年復予以近詩五十<lb/>
首寄去微之不踰月依韻盡和合一百首<lb/>
又寄來題爲因繼集卷之二卷末批云更<lb/>
揀好者寄來蓋示餘勇磨礪以須我耳予<lb/>
不敢退舎即日又収拾新作格律詩共五<lb/>
<pb n="KR4c0069_SBCK_060-8b"/>
十首寄去雖不得好且以供命夫文猶戰<lb/>
也一鼓作氣再而衰三而竭微之轉戰迨<lb/>
兹三矣即不知百勝之術多多益辯耶抑<lb/>
又不知鼓衰氣竭自此爲遷延之役耶進<lb/>
退唯命微之微之走與足下和答之多從<lb/>
古未有足下雖少我六七年然俱已白頭<lb/>
矣竟不能捨章句抛筆硯何癖習如此之<lb/>
甚歟而又未忘少年時心每因唱酬或相<lb/>
侮謔忽忽自哂况他人乎因繼集卷且止<lb/>
<pb n="KR4c0069_SBCK_060-9a"/>
於三可也忽恐足下懶發不能成就至三<lb/>
前言戲之者姑爲巾幗之挑耳然此一戰<lb/>
後師亦老矣宜其橐弓匣刃彼此與心休<lb/>
息乎和晨興一章錄在別紙語盡於此亦<lb/>
不修書二年十月十五日樂天重序<lb/>
　　劉白唱和集解<lb/>
彭城劉夢得詩豪者也其鋒森然少敢當<lb/>
者予不量力往往犯之夫合應者聲同交<lb/>
爭者力敵一往一復欲罷不能繇是每製<lb/>
<pb n="KR4c0069_SBCK_060-9b"/>
一篇先相視草視竟則興作興作則文成<lb/>
一二年來日㝷筆硯同和贈答不覺滋多<lb/>
至大和三年春巳前紙墨所存者凡一百<lb/>
三十八首其餘乗興扶醉率然口號者不<lb/>
在此數因命小姪龜兒編錄勒成兩卷仍<lb/>
寫二本一付龜兒一授夢得小兒崙郎各<lb/>
今収藏附兩家集予頃以元微之唱和頗<lb/>
多或在人口常戲微之云僕與足下二十<lb/>
年來爲文友詩敵幸也亦不幸也吟詠情<lb/>
<pb n="KR4c0069_SBCK_060-10a"/>
性播揚名聲其適遺形其樂忘老幸也然<lb/>
江南士女語才子者多云元白以予子之<lb/>
故使僕不得獨歩扵呉越間亦不幸也今<lb/>
垂老復遇夢得得非重不幸耶夢得夢得<lb/>
文之神妙莫先扵詩若妙與神則吾豈敢<lb/>
如夢得雪裏高山頭白早海中仙果子生<lb/>
遲沉舟側畔千帆過病樹前頭萬木春之<lb/>
句之類眞謂神妙在在處處應當有靈物<lb/>
護之豈唯兩家子姪祕藏而巳巳酉歲三<lb/>
<pb n="KR4c0069_SBCK_060-10b"/>
月五日樂天解<lb/>
　　祭中書韋相公文<lb/>
維大和三年歲次巳酉六月巳酉朔三十<lb/>
日戊寅中大夫守太子賔客分司東都上<lb/>
柱國晉陽縣開國男食邑三百戸賜紫金<lb/>
魚袋白居易謹以茶果之奠敬祭于故中<lb/>
書侍郎平章事贈司空韋公德載惟公忠<lb/>
貞大節輔弼嘉謨倚注深恩哀榮盛禮伏<lb/>
見冊贈制中巳詳惟公世禒官業家行士<lb/>
<pb n="KR4c0069_SBCK_060-11a"/>
風茂學清詞冲襟弘度伏見碑誌文中已<lb/>
詳此不重書但申夙願公佩服世敎棲心<lb/>
空門外爲君子儒内修菩薩行常接餘論<lb/>
許追高蹤元和中出守開忠二郡日公先<lb/>
以喻金鑛偈相問往復再三繇是法要心<lb/>
期始相會合長慶初俱爲中書舎人日㝷<lb/>
詣普濟寺宗律師所同受八戒各持十齋<lb/>
繇是香火因縁漸相親近及公居相位走<lb/>
在班行公府私家時一相見佛乗之外言<lb/>
<pb n="KR4c0069_SBCK_060-11b"/>
不及他誓趍菩提交相度脫去年臈月勝<lb/>
業宅中公云必結佛縁無如願力因自開<lb/>
經篋出大方廣佛華嚴經中十願品一通<lb/>
合掌焚香口讀手授云自持護始傳一人<lb/>
曾未經旬公即捐館追思覆視似不偶然<lb/>
今即日於道塲齋心持念一願一禮如公<lb/>
在前以至他生不敢廢墜至若與公同科<lb/>
第聮官寮奉笑言蒙推奬窮通榮悴之感<lb/>
離合存殁之悲盡成虚空何足言歎今兹<lb/>
<pb n="KR4c0069_SBCK_060-12a"/>
薦奠不設葷腥庻幾降臨鑒察精意噫浮<lb/>
生是幻眞諦非空靈鷲山中旣同前會兠<lb/>
率天上豈無後期嗚呼韋君先後間耳伏<lb/>
惟尚饗<lb/>
　　祭弟文<lb/>
維大和二年歳次戊申十二月壬子朔三<lb/>
十日辛已二十二哥居易以清酌庻羞之<lb/>
奠致祭于郎中二十三郎知退之靈日月<lb/>
不居新婦龜兒等舋酷如昨俯及歲暮奄<lb/>
<pb n="KR4c0069_SBCK_060-12b"/>
過大祥禮制云終追號永遠哀纏手足悲<lb/>
裂肝心痛深痛深孤苦孤苦嗚呼自爾去<lb/>
來再周星歲前事後事兩不相知今因奠<lb/>
設之時粗表一一吾去年春授祕書監賜<lb/>
紫今年春除刑部侍郎孤苦零丁又加衰<lb/>
疾殆無生意豈有宦情所以僶俛至今待<lb/>
終龜兒服制今巳請長告或求分司即擬<lb/>
移家盡居洛下亦是夙意今方决行養病<lb/>
撫孤聊以終老合家除蘇蘇外並是通健<lb/>
<pb n="KR4c0069_SBCK_060-13a"/>
龜兒頗有文性吾每自敎詩書三二年間<lb/>
必堪應舉阿羅日漸成長亦勝小時吾竟<lb/>
無兒窮獨而巳茶郎叔母巳下並在鄭滑<lb/>
職事依前蘄蘄卿娘盧八等同寄蘇州免<lb/>
至飢凍遥憐在符離㽵上亦未取歸宅相<lb/>
得彭澤塲官各知平善骨兠石竹香鈿等<lb/>
三人乆經驅使昨大祥齋曰各放從良尋<lb/>
收膳娘新婦看養下邽楊琳㽵今年買了<lb/>
并造堂院巳成往日亦曾商量他時身後<lb/>
<pb n="KR4c0069_SBCK_060-13b"/>
甚要新昌西宅今亦買訖爾前後所著文<lb/>
章吾自檢㝷編次勒成二十卷題爲白郎<lb/>
中集嗚呼詞意書跡無不宛然唯是魂神<lb/>
不知去處每開一卷刀攪肺腸每讀一篇<lb/>
血滴文字擬憑崔二十四舎人譔序他日<lb/>
及吾文集同付龜羅収傳前年巳來合家<lb/>
所造齋供功德皆領得否朔望晨夕嚮奠<lb/>
復嘗來無不諭音容濳殁巳乆乃至夢寐<lb/>
相見全稀豈幽冥道殊莫苦拘礙將情爽<lb/>
<pb n="KR4c0069_SBCK_060-14a"/>
遷㪚杳無覺知不然何一去三年而茫昧<lb/>
若此吾今頭白眼暗䈥力日衰黄壤之期<lb/>
亦應不遠但恐前後乖隔不知得見爾無<lb/>
下邽北村爾瑩之東是吾他日歸全之位<lb/>
神縱不合骨且相依豈戀餘生願畢此志<lb/>
嗚呼奠筵將徹幃帳欲收此生之間豈有<lb/>
見日未死之際應無忘期仰天一號心骨<lb/>
破碎猶冀萬一聞吾此言痛心痛心千萬<lb/>
千萬尚饗<lb/>
<pb n="KR4c0069_SBCK_060-14b"/>
　　祭李司徒文<lb/>
維大和四年歲次戊戌七月癸酉朔十九<lb/>
日辛卯中大夫守太子賔客分司東都上<lb/>
柱國賜紫金魚袋白居易内重表弟朝請<lb/>
大夫守少府監上柱國李翶謹以清酌庻<lb/>
羞之奠敬祭于故相國興元節度贈司徒<lb/>
李公惟公之生樹名致莭忠貞諒直天下<lb/>
所仰惟公之殁遭罹禍亂冤憤痛酷天下<lb/>
所知雖千萬其言終不能盡故兹奠次但<lb/>
<pb n="KR4c0069_SBCK_060-15a"/>
寫私誠居易應進士時以鄙劣之文蒙公<lb/>
稱奬在翰林日以拙直之道蒙公扶持公<lb/>
雖侚公愚則受賜或中或外或合或離契<lb/>
闊綢繆三十餘載至於豆觴之會軒蓋之<lb/>
遊多奉光塵最承歡惠眷遇旣深於常等<lb/>
痛憤實倍於衆情永决奈何長慟而巳翺<lb/>
情兼中外分辱眷知緜以歲時積成交舊<lb/>
敢申薄奠庻鑒微衷嗚呼哀哉伏惟尚饗<lb/>
　　祭微之文<lb/>
<pb n="KR4c0069_SBCK_060-15b"/>
維大和五年歲次巳亥十月乙丑朔十日<lb/>
辛巳中大夫守河南尹上柱國晉陵縣開<lb/>
國男食邑三百戸賜紫金魚袋白居易以<lb/>
清酌庻羞之奠敬祭于故相國鄂岳節度<lb/>
使贈尚書右僕射元相微之惟公家積善<lb/>
慶天鍾粹和生爲國禎出爲人瑞行業志<lb/>
略政術文華四科全才一時獨歩雖歷將<lb/>
相未盡謩猷故風聲但樹扵蕃方功利不<lb/>
周扵夷夏噫此蒼生之不大遇也在公豈<lb/>
<pb n="KR4c0069_SBCK_060-16a"/>
有所不足耶詩云淑人君子胡不萬年又<lb/>
云如可贖兮人百其身此古人哀惜賢良<lb/>
之懇辭也若情理憤痛過於斯者則號呼<lb/>
壹鬱之不暇又安可勝言哉嗚呼微之貞<lb/>
元季年始定交分行止通塞靡所不同金<lb/>
石膠漆未足爲喻死生契闊者三十載歌<lb/>
詩唱和者九百章播於人間今不復叙至<lb/>
於爵祿患難之際窹寐憂思之間誓心同<lb/>
歸交感悲一布在文翰今不重云唯近者<lb/>
<pb n="KR4c0069_SBCK_060-16b"/>
公拜左丞自越過洛醉別悲吒投我二詩<lb/>
云君應恠我留連乆我欲與君辭別難白<lb/>
頭徒侶漸稀少明日恐君無此歡又曰自<lb/>
識君來三度別這廻白盡老髭鬚戀君不<lb/>
去君須會知得後迴相見無吟罷涕零執<lb/>
手而去私揣其故中心惕然及公捐館於<lb/>
鄂悲訃忽至一慟之後萬感交懷覆視前<lb/>
篇詞意若此得非魄兆先知之乎無以繼<lb/>
寄悲情作哀詞二首今載於是以附奠文<lb/>
<pb n="KR4c0069_SBCK_060-17a"/>
其一云八月涼風吹白幕寢門廊下哭微<lb/>
之妻孥親友來相弔唯道皇天無所知其<lb/>
二云文章卓犖生無敵風骨精靈殁有神<lb/>
哭送咸陽北原上可能隨例作埃塵嗚呼<lb/>
微之始以詩交終以詩訣絃筆兩絶其今<lb/>
日乎嗚呼微之三界之間孰不生死四海<lb/>
之内誰無交朋然以我爾之身爲終天之<lb/>
別旣往者巳矣未死者如何嗚呼微之六<lb/>
十衰翁灰心血淚引酒再奠撫棺一呼佛<lb/>
<pb n="KR4c0069_SBCK_060-17b"/>
經云凡有業結無非因集與公縁會豈是<lb/>
偶然多生巳來幾離幾合旣有今別寜無<lb/>
後期公雖不歸我應繼往安有形去而影<lb/>
在皮亡而毛存者乎嗚呼微之言盡於此<lb/>
尚饗<lb/>
　　唐故湖州長城縣令贈戸部侍郎博<lb/>
　　陵崔府君神道碑銘　并序<lb/>
公諱孚字某古太嶽胤也今博陵人也唐<lb/>
虞之際因生爲姜姓曁周封齊分類曰崔<lb/>
<pb n="KR4c0069_SBCK_060-18a"/>
氏長源遠派大族清門珪組賢俊凖繩濟<lb/>
羙斯崔氏所以緜千祀而甲百族也隋㪚<lb/>
騎常侍諱洽公六代祖也唐冀州武強令<lb/>
諱紹曾祖也監察御史諱預王父也常州<lb/>
江隂令育皇考也公㓜以門䕃子補太廟<lb/>
齋郎初調授汝州葉縣尉再調改宋州單<lb/>
父尉時天寳末盜起燕荆毒流梁宋屠城<lb/>
殺吏如火燎原單父之民將墜塗炭公感<lb/>
激奮發仗順興兵挫敗賊徒保全郷縣拳<lb/>
<pb n="KR4c0069_SBCK_060-18b"/>
勇之旅歸之如雲方欲糺合貔虎敺誅蛇<lb/>
豕京觀群盜金湯一方本道節度使奇之<lb/>
將議上聞會有同事者爭公隂相傾奪公<lb/>
超然脫屣遂以族行東游江淮安時俟命<lb/>
屬呉王出閤領鎭求才撫人常聞公名試<lb/>
以吏事遂表請爲宋城尉事舉移假漣水<lb/>
令賞緋魚袋縣政修轉常州錄事參軍糺<lb/>
察課成浙東採訪使聞之奏授越州餘姚<lb/>
令吏畏人恱歲未滿浙西採訪使知之奏<lb/>
<pb n="KR4c0069_SBCK_060-19a"/>
改湖州長城令長城之理又加於前二邑<lb/>
焉政成秩滿解印罷去優游自得獨善其<lb/>
身興元元年疾殁於宋大和五年遷葬於<lb/>
洛享年若干詔贈尚書戸部侍郎夫人隴<lb/>
西李氏追封岐國夫人皆從子貴也公爲<lb/>
人儀表魁梧氣槩倜儻負不羇之才慕非<lb/>
常之功始發軔於單父志立而功不就終<lb/>
稅駕於長城道行而位不逹善慶所積實<lb/>
生司空司空諱弘禮公之㓜子也以學發<lb/>
<pb n="KR4c0069_SBCK_060-19b"/>
身以文飾吏以幹蠱克家以忠壯許國典<lb/>
十郡領二鎭再釐東土追命上公雖天與<lb/>
之才國與之位亦由公義方之訓輔而成<lb/>
焉大丈夫貯蓄材術樹置功利鎡基富貴<lb/>
焯燿家邦不當其身而得扵後父析子荷<lb/>
相去幾何嗚呼崔公何不足之有按國典<lb/>
官五品巳上墓廟得立碑又按䘮葬令凡<lb/>
諸贈官得同正官之制其孫彦防彦佐等<lb/>
奉父命述祖德掲石于墓勒銘于碑銘曰<lb/>
<pb n="KR4c0069_SBCK_060-20a"/>
　天無全功　賢無全福　旣享天爵<lb/>
　難兼世祿　矯矯崔公　道積厥躬<lb/>
　大志長略　卷于懷中　黃綬遏宼<lb/>
　思奮奇功　銅印字人　躬行古風<lb/>
　才高位下　歩闊塗窮　竟戢羽翮<lb/>
　不展心胸　天道有知　善積慶鍾<lb/>
　昭哉報施　其在司空<lb/>
　　大唐泗州開元寺臨壇律德徐泗濠<lb/>
　　三州僧正明遠大師塔碑銘　并序<lb/>
<pb n="KR4c0069_SBCK_060-20b"/>
娑婆世界中有釋迦如來出爲上首如來<lb/>
滅後像法中或羅漢僧或菩薩僧在在處<lb/>
處出爲上首佛道未䘮間生其人故泗州<lb/>
開元寺臨壇律德大師實一方上首也大<lb/>
師譙郡鄼人世姓暴氏僧號明遠七歲依<lb/>
本郡霈禪師出家十九從泗州靈穆律師<lb/>
受具戒五夏通四分律俱舎論乃升講座<lb/>
乃登戒壇元和元年衆請充當寺上座明<lb/>
年官補爲本州僧正統十二部開元寺北<lb/>
<pb n="KR4c0069_SBCK_060-21a"/>
地二百歩作講堂七間僧院六所淮泗間<lb/>
地卑多雨潦歲有水害師與郡守蘇遇等<lb/>
謀於沙湖西隙地創避水僧坊建門廊廳<lb/>
堂厨厩二百間植松杉楠檉檜一萬本由<lb/>
是僧與民無墊溺患旋屬災焚本寺寺殱<lb/>
像滅僧潰者數年師與徐州節度使王侍<lb/>
中有縁遂合願叶力再造寺宇乃請師爲<lb/>
三郡僧正奏乞連置戒壇因其施利廓其<lb/>
規度侍中又以家財萬計助而成之自殿<lb/>
<pb n="KR4c0069_SBCK_060-21b"/>
<pb n="KR4c0069_SBCK_060-21b"/>
像敎者乎故如來所謂我滅後我法傳授<lb/>
於弟子囑於大臣斯言信矣師以大和八<lb/>
年十二月十九日齋時終於本寺本院是<lb/>
月二十九日道俗衆萬輩恭敬悲泣備涅<lb/>
槃威儀遷全身歸于湖西塼塔遵本敎而<lb/>
奉先志也報年七十僧臈五十有一始出<lb/>
家訖于遷化志業行願道力化縁引而伸<lb/>
之隨日廣大前後臨戒壇者八登律座者<lb/>
十有五僧尼得度者三萬衆江淮行化者<lb/>
<pb n="KR4c0069_SBCK_060-22a"/>
四十年或疑是人如來所使羅漢菩薩吾<lb/>
焉知之初大師以功德爲心旣成而化侍<lb/>
中以譔錄見託未就而薨今按弟子僧僧<lb/>
亮元素行狀序而銘之嗚呼所以滿大師<lb/>
之願終侍中之志也銘曰<lb/>
　平地踊塔　多寳示現　險路化城<lb/>
　導師方便　繄我大師　亦有大願<lb/>
　像法是弘　塔廟是建　佛人交接<lb/>
　兩得相見　法有毗尼　衆有僧尼<lb/>
<pb n="KR4c0069_SBCK_060-22b"/>
　承敎於佛　得度扵師　宣傳戒藏<lb/>
　振起律儀　四十餘載　勤而行之<lb/>
　福德如空　不可思議　縁合而來<lb/>
　功成而去　如性不動　色身無住<lb/>
　示有遷化　非實滅度　表塔勒銘<lb/>
　門人戀慕<lb/>
　　東都十律大德長聖善寺鉢塔院主<lb/>
　　智如和尚茶毗幢記<lb/>
浮圖敎有茶毗威儀事具涅槃經陁羅尼<lb/>
<pb n="KR4c0069_SBCK_060-23a"/>
門有佛頂呪功德事具尊勝經經文甚詳<lb/>
此記不載今但載大師僧行佛事興建幢<lb/>
義趣而巳大師姓吉號智如綘郡正平人<lb/>
自孩及童不飲酒不茹葷不食肉不兒戲<lb/>
年十二授經扵僧皎二十二受具戒於僧<lb/>
晤學四分律於曇睿律師通楞伽思益心<lb/>
要於法凝大師貞元中寺舉省選累補昭<lb/>
成敬愛等五寺開法臨壇大德繇是行<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>
高名<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>重僧尼輩請以聖善寺勑置法寳<lb/>
<pb n="KR4c0069_SBCK_060-23b"/>
嚴持院處之居十年而法供無虛日律講<lb/>
無虚月使疑者信墯者勤增上慢者退僧<lb/>
風驟變佛事勃興實我師傳授誘誨之力<lb/>
也大和八年十二月二十三日終於本院<lb/>
報年八十六僧夏六十五明年正月十五<lb/>
日合都城道俗萬數具涅槃儀移窆於龍<lb/>
門祖師塔院又明年某月某日用闍維法<lb/>
遷祔於奉先寺祖師塔西而建幢焉噫大<lb/>
師自出家至即世前後講毗尼三十㑹度<lb/>
<pb n="KR4c0069_SBCK_060-24a"/>
苾蒭百千人秉律登壇施法行化者五十<lb/>
五載而身相長大面相端嚴心不放逸口<lb/>
無戲論四部瞻仰敬而畏之矧又以直心<lb/>
坐道塲以密行傳法藏爲東王城十大德<lb/>
首爲南贍部八關戒師名冠萬僧利及百<lb/>
衆所謂提智慧劒破煩惱賊撾無畏鼓降<lb/>
内外魔凜乎佛庭之直臣鬱乎僧壇之大<lb/>
將者也初師之將遷化也無病無惱晏坐<lb/>
齋心領一童詣諸寺遇像致敬逢僧與遊<lb/>
<pb n="KR4c0069_SBCK_060-24b"/>
口雖不言心若黙別後數日而化識者異<lb/>
之及臨盡滅也告弟子言我殁後當依本<lb/>
院先師遺法勿塔勿墳唯造佛頂尊勝陁<lb/>
羅尼一幢寘吾茶毗之所吾形之化吾願<lb/>
常在願依幢之塵之影利益一切衆生吾<lb/>
願足矣今院主上首弟子振公泊傳法受<lb/>
遺侍者弟子某等若干人合力建幢以畢<lb/>
師志振輩以居易辱爲是院門徒者有年<lb/>
矣又十年以還蒙師授八闗齋戒見託爲<lb/>
<pb n="KR4c0069_SBCK_060-25a"/>
記附于眞言蓋欲以奉本敎而滿先願尋<lb/>
往因而集來果也欲重此義以一偈賛之<lb/>
偈云<lb/>
　幢功德甚大　師行願甚深<lb/>
　孰見如是幢　不發菩提心<lb/>
白氏文集卷第六十<lb/>
</p>
<p>
</p>
  </div>
</body>
</text>
</TEI>
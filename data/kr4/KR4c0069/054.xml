<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_054-1a"/>
白氏文集巻第五十四<lb/>
　律詩　凡一百首<lb/>
　　除蘇州刺史别洛城東花<lb/>
亂雪千花落新絲兩鬢生老除呉郡守春<lb/>
别洛陽城江上今重去城東更一行别花<lb/>
何用伴勸酒有殘鶯<lb/>
　　奉和汴州令狐令公二十二韻<lb/>
客有東征者夷門一落帆二年方得到五<lb/>
日未為淹在浚旌重蓇逰梁館更添心因<lb/>
<pb n="KR4c0069_SBCK_054-1b"/>
好善樂貌為禮賢謙俗阜知敦勸民安見<lb/>
察廉仁風扇道路隂雨膏閭閻文律操將<lb/>
柄兵機釣得鈐碧幢油葉葉紅斾火襜襜<lb/>
景象春加麗威容曉助嚴槍森赤豹尾纛<lb/>
吒黒龍髯門静塵初斂城昏日半衘選幽<lb/>
開後院占勝坐前簷平展絲頭毯髙褰錦<lb/>
額廉雷搥柘枝鼓雪擺胡騰衫髪滑歌釵<lb/>
墜粧光舞汗霑迴燈花蔟蔟過酒玉纎纎<lb/>
饌盛盤心殢醅濃盞底粘陸珍熊掌爛海<lb/>
<pb n="KR4c0069_SBCK_054-2a"/>
味蟹螯鹹福履千夫祝形儀四座瞻羊公<lb/>
長在峴傅說莫歸巖眷愛人人遍風情事<lb/>
事兼猶嫌客不醉同賦夜猒猒<lb/>
　　船夜援琴<lb/>
鳥棲魚不動月照夜江深身外都無事舟<lb/>
中秪有琴七絃為益友兩耳是知音心静<lb/>
即聲淡其間無古今<lb/>
　　答劉和州<lb/>
換印雖頻命未通歷陽湖上又秋風不敎<lb/>
<pb n="KR4c0069_SBCK_054-2b"/>
才展休明代爲罸詩爭造化功我亦思歸<lb/>
田舎下君應猒卧郡齋中好相収拾爲閑<lb/>
伴年齒官班約略同<lb/>
　　渡淮<lb/>
淮水東南闊無風渡亦難孤煙生乍直遠<lb/>
樹望多圓春浪棹聲急夕陽帆影殘清流<lb/>
宜映月今夜重吟看<lb/>
　　赴蘇州至常州答賈舎人<lb/>
杭城隔歳轉蘇臺還擁前時五馬迴猒見<lb/>
<pb n="KR4c0069_SBCK_054-3a"/>
簿書先眼合喜逢杯酒暫眉開未酬恩寵<lb/>
年空去欲立功名命不來一别承明三領<lb/>
郡甘從人道是麄才<lb/>
　　去歳罷杭州今春領呉郡慙無善政<lb/>
　　聊寫鄙懐兼寄三相公<lb/>
為問三丞相如何秉國鈞那將最劇郡付<lb/>
與苦慵人豈有吟詩客堪為持節臣不才<lb/>
空飽煖無惠及飢貧昨卧南城月今行北<lb/>
境春鉛刀磨欲盡銀印換何頻杭老遮車<lb/>
<pb n="KR4c0069_SBCK_054-3b"/>
轍呉童掃路塵虚迎復虚送慙見兩州民<lb/>
　　宣武令狐相公以詩寄贈傳播呉中<lb/>
　　聊用短章用伸酬謝<lb/>
新詩傳詠忽紛紛楚老呉娃耳徧聞盡解<lb/>
呼為好才子不知官是上將軍辭人命薄<lb/>
多無位戰將功高少有文謝眺篇章韓信<lb/>
銊一生雙得不如君<lb/>
　　自詠<lb/>
形容瘦薄詩情苦豈是人間有相人只合<lb/>
<pb n="KR4c0069_SBCK_054-4a"/>
一生眠白屋何因三度擁朱輪金章未佩<lb/>
雖非貴銀榼常攜亦不貧唯是無兒頭早<lb/>
白被天磨折恰平均<lb/>
　　吟前篇因寄微之<lb/>
君顔貴茂不清羸君句雄華不苦悲何事<lb/>
遣君還似我髭鬚早白亦無兒<lb/>
　　紫薇花<lb/>
紫薇花對紫薇翁名目雖同貌不同獨占<lb/>
芳菲當夏景不將顔色託春風潯陽官舎<lb/>
<pb n="KR4c0069_SBCK_054-4b"/>
雙髙樹興善僧庭一大叢何似蘇州安置<lb/>
處花堂欄下月明中<lb/>
　　自到郡齋僅經旬日方專公務未及<lb/>
　　宴遊偷閑走筆題二十四韻兼寄常<lb/>
　　州賈舎人湖州崔郎中仍呈呉中諸<lb/>
　　客<lb/>
渭北離郷客江南守土臣渉途初改月入<lb/>
境已經旬甲郡摽天下環封極海濵版圖<lb/>
十萬戸兵籍五千人自顧才能少何堪寵<lb/>
<pb n="KR4c0069_SBCK_054-5a"/>
命頻冒榮慙印綬虚奬負絲綸候病湏通<lb/>
脉防流要塞津救煩無若静補拙莫如勤<lb/>
削使科條簡攤令賦役均以兹爲報効安<lb/>
敢不躬親襦袴提於手韋弦佩在紳敢辭<lb/>
稱俗吏且願活疲民常未徴黃霸湖猶借<lb/>
宼恂愧無鐺脚政徒忝犬牙鄰制詔誇黃<lb/>
絹詩篇占白蘋銅符抛不得瓊樹見無因<lb/>
警寐鐘傳夜催衙鼓報晨唯知對胥吏未<lb/>
暇接親賔色變雲迎夏聲殘鳥過春麥風<lb/>
<pb n="KR4c0069_SBCK_054-5b"/>
非逐扇梅雨異隨輪武寺山如故王樓月<lb/>
自新池塘閑長草絲竹廢生塵暑遣燒神<lb/>
酎晴敎㬠舞茵待還公事了亦擬樂吾身<lb/>
　　題籠鶴<lb/>
經旬不飲酒踰月未聞歌豈是風情少其<lb/>
如塵事多虎丘慙客問娃館妬人過莫笑<lb/>
籠中鶴相看去幾何<lb/>
　　答客問杭州<lb/>
為我踟蹰停酒盞與君約略說杭州山名<lb/>
<pb n="KR4c0069_SBCK_054-6a"/>
天竺堆青黛湖號錢塘寫緑油大屋簷多<lb/>
裝鴈齒小航船亦畫龍頭所嗟水路無三<lb/>
百官繫何因得再遊<lb/>
　　登閶門閑望<lb/>
閶門四望鬱蒼蒼始覺州雄土俗強十萬<lb/>
夫家供課税五千子弟守封疆闔閭城碧<lb/>
鋪秋草烏鵲橋紅帶夕陽處處樓前飄管<lb/>
吹家家門外泊舟航雲埋虎寺山藏色月<lb/>
耀娃宮水放光曾賞錢塘嫌茂苑今來未<lb/>
<pb n="KR4c0069_SBCK_054-6b"/>
敢若誇張<lb/>
　　代諸妓贈送周判官<lb/>
妓筵今夜别姑蘇客棹明朝向鏡湖莫汎<lb/>
扁舟尋范蠡且隨五馬覓羅敷蘭亭月破<lb/>
能迴否娃館秋凉却到無好與使君為老<lb/>
伴歸來休染白髭鬚<lb/>
　　秋寄微之十二韻<lb/>
娃館松江北稽成浙水東屈君為長吏伴<lb/>
我作衰翁旌斾知非遠烟雲望不通忙多<lb/>
<pb n="KR4c0069_SBCK_054-7a"/>
對酒榼興少閱詩筒淡白秋來日踈涼雨<lb/>
後風餘霞數片綺新月一張弓影滿衰桐<lb/>
樹香凋晚蕙叢飢啼春榖鳥寒怨絡絲蟲<lb/>
覽鏡頭雖白聽歌耳未聾老愁從自遣醉<lb/>
笑與誰同清旦方堆案黄昏始退公可憐<lb/>
朝暮景銷在兩衙中<lb/>
　　池上早秋<lb/>
荷芰緑參差新秋水滿池早涼生北檻殘<lb/>
照下東籬露飽蟬聲懶風乾柳意衰過潘<lb/>
<pb n="KR4c0069_SBCK_054-7b"/>
二十歳何必更愁悲<lb/>
　　郡西亭偶詠<lb/>
常愛西亭面北林公私塵事不能侵共閑<lb/>
作伴無如鶴與老相隨秪有琴莫遣是非<lb/>
分作界須敎吏隱合爲心可憐此道人皆<lb/>
見但要修行功用深<lb/>
　　故衫<lb/>
闇淡緋衫稱老身半披半曵出朱門袖中<lb/>
呉郡新詩本襟上杭州舊酒痕殘色過梅<lb/>
<pb n="KR4c0069_SBCK_054-8a"/>
看向盡故香因洗嗅猶存曾經爛熳三年<lb/>
著欲棄空箱似少恩<lb/>
　　郡中夜聽李山人彈三樂<lb/>
風琴秋拂匣月户夜開關榮啟先生樂姑<lb/>
蘇太守閑傳聲千古後得意一時間却恠<lb/>
鍾期耳唯聽水與山<lb/>
　　東城桂三首　并序<lb/>
蘇之東城古呉都城也今為之樵牧塲有<lb/>
桂一株生乎城下惜其不得地因賦三絶<lb/>
<pb n="KR4c0069_SBCK_054-8b"/>
句以唁之<lb/>
子墮夲從天竺寺盤根今在闔閭城當時<lb/>
應逐南風落落向人間取次生<lb/>
霜雪壓多雖不死荊榛長疾欲相埋長憂<lb/>
落在樵人手賣作蘇州一束柴<lb/>
遥知天上桂華孤試問常娥更要無月宫<lb/>
幸有閑田地何不中央種兩株<lb/>
　　聞行簡恩賜章服喜成長句寄之<lb/>
吾年五十加朝㪚爾亦今年賜服章齒髪<lb/>
<pb n="KR4c0069_SBCK_054-9a"/>
恰同知命歳官衘俱是客曹郎榮傳錦帳<lb/>
花聮蕚彩動綾袍鴈趂行大抵著緋宜老<lb/>
大莫嫌秋鬢數莖霜<lb/>
　　喚笙歌<lb/>
露墜萎花槿風吹敗葉荷老心歡樂少秋<lb/>
眼感傷多芳歳今如此衰翁可奈何猶應<lb/>
不如醉試遣喚笙歌<lb/>
　　對酒吟<lb/>
一抛學士筆三佩使君符未換銀青綬唯<lb/>
<pb n="KR4c0069_SBCK_054-9b"/>
添雪白鬚公門衙退掩妓席客來鋪履舄<lb/>
從相近謳吟任所須金銜嘶五馬鈿帶舞<lb/>
雙姝不得當年有猶勝到老無合聲歌漢<lb/>
月齊手拍呉歈今夜還先醉應煩紅袖扶<lb/>
　　偶飲<lb/>
三盞醺醺四體融妓亭簷下夕陽中千聲<lb/>
方響𫾣相續一曲雲和戞未終今日心情<lb/>
如往日秋風氣味似春風唯憎小吏樽前<lb/>
報道去衙時水五筒<lb/>
<pb n="KR4c0069_SBCK_054-10a"/>
　　早發赴洞庭舟中作<lb/>
閶門曙色欲蒼蒼星月髙仾宿水光棹舉<lb/>
影揺燈燭動舟移聲拽管絃長漸看海樹<lb/>
紅生日遥見包山白帶霜出郭已行十五<lb/>
里唯銷一曲慢霓裳<lb/>
　　宿湖中<lb/>
水天向晚碧沈沈樹影霞光重疊深浸月<lb/>
冷波千頃練苞霜新橘萬株金幸無案牘<lb/>
何妨醉縱有笙歌不廢吟十隻畫船何處<lb/>
<pb n="KR4c0069_SBCK_054-10b"/>
宿洞庭山脚太湖心<lb/>
　　揀貢橘書情<lb/>
洞庭貢橘揀宜精太守勤王請自行珠顆<lb/>
形容隨日長瓊漿氣味得霜成登山敢惜<lb/>
駑駘力望闕難伸螻蟻情踈賤無由親跪<lb/>
獻願憑朱實表丹誠<lb/>
　　夜泛陽塢入明月灣即事寄崔湖州<lb/>
湖山處處好淹留最愛東灣北塢頭掩映<lb/>
橘林千點火泓澄潭水一盆油龍頭畫舸<lb/>
<pb n="KR4c0069_SBCK_054-11a"/>
銜明月鵲脚紅旗蘸碧流爲報茶山崔太<lb/>
守與君各是一家遊<lb/>
　　泛太湖書事寄微之<lb/>
烟渚雲帆處處通飄然舟似入虚空玉盃<lb/>
淺酌廵初匝金管徐吹曲未終黃夾纈林<lb/>
寒有葉碧琉璃水浄無風避旗飛鷺翩翻<lb/>
白驚鼓跳魚㧞刺紅澗雪壓多松偃蹇巖<lb/>
泉滴乆石玲瓏書爲故事留湖上吟作新<lb/>
詩寄浙東軍府威容從道盛江山氣色定<lb/>
<pb n="KR4c0069_SBCK_054-11b"/>
知同報君一事君應羡五宿澄波皓月中<lb/>
　　題新館<lb/>
曾為白社羇逰子今作朱門醉飽身十萬<lb/>
户州尤覺貴二千石祿敢言貧重裘每念<lb/>
單衣士兼味常思旅食人新館寒來多少<lb/>
客欲迴歌酒煖風塵<lb/>
　　西樓喜雪命宴<lb/>
宿雲黃慘澹曉雪白飄颻㪚麵遮槐市堆<lb/>
花壓柳橋四郊鋪縞素萬室甃瓊瑶銀榼<lb/>
<pb n="KR4c0069_SBCK_054-12a"/>
攜桑落金爐上麗樵光迎舞妓動寒近醉<lb/>
人銷歌樂雖盈耳慙無五袴謡<lb/>
　　新栽梅<lb/>
池邊新種七株梅欲到花時點檢來莫怕<lb/>
長洲桃李妬今年好爲使君開<lb/>
　　酬劉和州戲贈<lb/>
錢塘山水接蘇臺兩地褰帷愧不才政事<lb/>
素無爭學得風情舊有且將來雙蛾解珮<lb/>
啼相送五馬鳴珂笑却廻不似劉郎無景<lb/>
<pb n="KR4c0069_SBCK_054-12b"/>
行長抛春恨在天台<lb/>
　　戲和賈常州醉中二絶句<lb/>
聞道毗陵詩酒興近來積漸學姑蘇罨頭<lb/>
新令從偷去刮骨清吟得似無<lb/>
越調管吹留客曲呉吟詩送煖寒盃娃宫<lb/>
無限風流事好遣孫心暫學來<lb/>
　　歳暮寄微之三首<lb/>
微之乆别能無歎知退書稀豈免愁甲子<lb/>
百年過半後光隂一歳欲終頭池冰曉合<lb/>
<pb n="KR4c0069_SBCK_054-13a"/>
膠船底樓雪晴銷露瓦溝自覺歡情隨日<lb/>
减蘇州心不及杭州<lb/>
白頭歳暮苦相思除却悲吟無可爲枕上<lb/>
從妨一夜睡燈前讀盡十年詩龍鍾校正<lb/>
騎驢日顦顇通江司馬時若並如今是全<lb/>
活紆朱拖紫且開眉<lb/>
榮進雖頻退亦頻與君才命不調勻若不<lb/>
九重中掌事即湏千里外抛身紫垣南北<lb/>
廳曾對滄海東西郡又鄰唯欠結廬嵩洛<lb/>
<pb n="KR4c0069_SBCK_054-13b"/>
下一時歸去作閑人<lb/>
　　歳日家宴戲示弟姪等兼呈張侍御<lb/>
　　二十八丈殷判官二十三兄<lb/>
弟妹妻孥小姪甥嬌癡弄我助歡情歳盞<lb/>
後推藍尾酒春盤先勸膠牙餳形骸老倒<lb/>
雖堪歎骨肉團圓亦可榮猶有誇張少年<lb/>
處笑呼張丈喚殷兄<lb/>
　　正月三日閑行<lb/>
黄鸝巷口鸎欲語烏鵲河頭氷欲銷緑浪<lb/>
<pb n="KR4c0069_SBCK_054-14a"/>
東西南北水紅欄三百九十橋鴛鴦蕩漾<lb/>
雙雙翅楊柳交加萬萬條借問春風來早<lb/>
晚秖從今日到明朝<lb/>
　　夜歸<lb/>
逐勝移朝宴留歡放晚衙賔寮多謝客騎<lb/>
從半呉娃到處銷春景歸時及月華城隂<lb/>
一道直燭熖兩行斜東吹先催柳南霜不<lb/>
殺花臯橋夜沽酒燈火是誰家<lb/>
　　自歎<lb/>
<pb n="KR4c0069_SBCK_054-14b"/>
豈獨年相迫兼為病所侵春來痰氣動老<lb/>
去嗽聲深眼暗猶操筆頭班未挂簪因循<lb/>
過日月眞是俗人心<lb/>
　　郡中閑獨寄微之及崔湖州<lb/>
少年賔旅非吾輩晚歳簪纓束我身酒㪚<lb/>
更無同宿客詩成長作獨吟人蘋洲㑹面<lb/>
知何日鏡水離心又一春兩處也應相憶<lb/>
在官髙年長少情親<lb/>
　　小舫<lb/>
<pb n="KR4c0069_SBCK_054-15a"/>
小舫一艘新造了輕裝梁柱麗安蓬深坊<lb/>
静岸遊應遍淺水仾橋去盡通黃柳影籠<lb/>
隨棹月白蘋香起打頭風慢牽欲傍櫻桃<lb/>
泊借問誰家花最紅<lb/>
　　馬墜強出贈同座<lb/>
足傷遭馬墜腰重倩人擡秖合䆫間卧何<lb/>
因花下來坐依桃葉妓行呷地黃盃強出<lb/>
非他意東風落盡梅<lb/>
　　夜聞賈常州崔湖州茶山境㑹想羡<lb/>
<pb n="KR4c0069_SBCK_054-15b"/>
　　歡宴因寄此詩<lb/>
遥聞境㑹茶山夜珠翠歌鍾俱遶身盤下<lb/>
中分兩州界燈前合作一家春青娥逓舞<lb/>
應爭妙紫笋齊嘗各闘新自歎花時北䆫<lb/>
下蒲黃酒對病眠人<lb/>
　　酬微之開拆新樓初畢相報未聮見<lb/>
　　戲之作<lb/>
海山鬱鬱石稜稜新豁高居正好登南臨<lb/>
贍郡三千界東對蓬宮十二層報我樓成<lb/>
<pb n="KR4c0069_SBCK_054-16a"/>
秋望月把君詩讀夜廻燈無妨却有他心<lb/>
眼粧㸃亭臺即不能<lb/>
　　病中多雨逢寒食<lb/>
水國多隂常懶出老夫饒病愛閑眠三旬<lb/>
卧度鸎花月一半春銷風雨天薄暮何人<lb/>
吹觱篥新晴幾處縛鞦韆綵繩芳樹長如<lb/>
舊唯是年年換少年<lb/>
　　清明夜<lb/>
好風朧月清明夜碧砌紅軒刺史家獨遶<lb/>
<pb n="KR4c0069_SBCK_054-16b"/>
迴廊行復歇遥聽絃管暗看花<lb/>
　　蘇州柳<lb/>
金谷園中黃嫋娜曲江亭畔碧毶娑老來<lb/>
處處遊行徧不似蘇州柳最多絮撲白頭<lb/>
條拂面使君無計奈春何<lb/>
　　三月二十八日贈周判官<lb/>
一春惆悵殘三日醉問周郎憶得無柳絮<lb/>
送人鶯勸酒去年今日别東都<lb/>
　　偶作<lb/>
<pb n="KR4c0069_SBCK_054-17a"/>
紅杏初生葉青梅已綴枝闌珊花落後寂<lb/>
寞酒醒時坐悶低眉乆行慵舉足遲少年<lb/>
君莫恠頭白自應知<lb/>
　　重答劉和州<lb/>
分無佳麗敵西施敢有文章替左司隨分<lb/>
笙歌聊自樂等閑篇詠𬒳人知花邊妓引<lb/>
尋香徑月下僧留宿劒池可惜當時好風<lb/>
景呉王應不解吟詩<lb/>
　　奉送三兄<lb/>
<pb n="KR4c0069_SBCK_054-17b"/>
少年曾管二千兵晝聽笙歌夜斫營自反<lb/>
丘園頭盡白毎逢旗鼓眼猶明杭州暮醉<lb/>
連牀卧呉郡春遊並馬行自愧阿連官職<lb/>
慢秖敎兄作使君兄<lb/>
　　城上夜宴<lb/>
留春不住登城望惜夜相將秉燭遊風月<lb/>
萬家河兩岸笙歌一曲郡西樓詩聽越客<lb/>
吟何苦酒𬒳呉娃勸不休從道主人都是<lb/>
夢夢中歡笑亦勝愁<lb/>
<pb n="KR4c0069_SBCK_054-18a"/>
　　重題小舫贈周從事兼戲微之<lb/>
細蓬青篾織魚鱗小眼紅䆫儭麴塵闊狹<lb/>
纔容從事座高仾恰稱使君身舞筵湏揀<lb/>
腰輕女仙棹難勝骨重人不似鏡湖廉使<lb/>
出髙檣大艑閙驚春<lb/>
　　呉櫻桃<lb/>
含桃最說出東呉香色鮮穠氣味殊洽恰<lb/>
舉頭千萬顆婆娑拂面兩三株鳥偷飛處<lb/>
衘將火人摘爭時蹋破珠可惜風吹兼雨<lb/>
<pb n="KR4c0069_SBCK_054-18b"/>
打明朝後日即應無<lb/>
　　春盡勸客酒<lb/>
林下春將盡池邊日半斜櫻桃落砌顆夜<lb/>
合隔簾花甞酒留閑客行茶使小娃殘盃<lb/>
勸不飲留醉向誰家<lb/>
　　仲夏齋居偶題八韻寄微之及崔湖<lb/>
　　州<lb/>
腥血與葷𬞞停來一月餘肌膚雖痩損方<lb/>
寸任清虚體道通宵坐頭慵隔日梳眼前<lb/>
<pb n="KR4c0069_SBCK_054-19a"/>
無俗物身外即僧居水榭風來逺松廊雨<lb/>
過初褰簾放巢鷰投食施池魚乆别閑遊<lb/>
伴頻勞問疾書不知湖與越吏隱興何如<lb/>
　　官宅<lb/>
紅紫共紛紛祗承老使君移舟木蘭棹行<lb/>
酒石榴裙水色䆫䆫見花香院院聞戀他<lb/>
官舎住雙鬢白如雲<lb/>
　　六月三日夜聞蟬<lb/>
荷香清露墜柳動好風生微月初三夜新<lb/>
<pb n="KR4c0069_SBCK_054-19b"/>
蟬第一聲乍聞愁北客静聽憶東亰我有<lb/>
竹林宅别來蟬再鳴不知池上月誰撥小<lb/>
船行<lb/>
　　蓮石<lb/>
青石一兩片白蓮三四枝寄將東洛去心<lb/>
與物相隨石倚風前樹蓮栽月下池遥知<lb/>
安置處預想發榮時領郡來何逺還郷去<lb/>
已遲莫言千里别歳晚有心期<lb/>
　　眼病二首<lb/>
<pb n="KR4c0069_SBCK_054-20a"/>
㪚亂空中千片雪蒙籠物上一重紗縱逢<lb/>
晴景如看霧不是春天亦見花僧說客塵<lb/>
來眼界醫言風眩在肝家兩頭治療何曾<lb/>
差藥力微茫佛力賖<lb/>
　　又一首<lb/>
眼臓損傷來已乆病根牢固去應難醫師<lb/>
盡勸先停酒道侶多敎早罷官案上謾鋪<lb/>
龍樹論合中虚貯決明丸人間方藥應無<lb/>
益爭得金箆試刮看<lb/>
<pb n="KR4c0069_SBCK_054-20b"/>
　　題東武丘寺六韻<lb/>
香刹看非逺祗園入始深龍蟠松矯矯玉<lb/>
立竹森森恠石千僧坐靈池一劒沉海當<lb/>
亭兩面山在寺中心酒熟憑花勸詩成倩<lb/>
鳥吟寄言軒冕客此地好抽簪<lb/>
　　夜遊西武丘寺八韻<lb/>
不猒西丘寺閑來即一過舟船轉雲島樓<lb/>
閣出烟蘿路入青松影門臨白月波魚跳<lb/>
驚秉燭猿戲恠鳴珂揺曵雙紅斾娉婷十<lb/>
<pb n="KR4c0069_SBCK_054-21a"/>
翠娥香花助羅綺鍾𣑽避笙歌領郡時將<lb/>
乆遊山數幾何一年十二度非少亦非多<lb/>
　　詠懐<lb/>
蘇杭自昔稱名郡牧守當今最好官兩地<lb/>
江山蹋得遍五年風月詠將殘幾時酒盞<lb/>
曽抛却何處花枝不把看白髪滿頭歸得<lb/>
也詩情酒興漸闌珊<lb/>
　　重詠<lb/>
日覺雙眸暗年驚兩鬢蒼病應無處避老<lb/>
<pb n="KR4c0069_SBCK_054-21b"/>
更不宜忙徇俗心情少休官道理長今秋<lb/>
歸去定何必重思量<lb/>
　　百日假滿<lb/>
心中乆有歸田計身上都無濟世才長告<lb/>
初從百日滿故郷元約一年迴馬辭轅下<lb/>
頭高舉鶴出籠中翅大開但拂衣行莫迴<lb/>
顧的無官職趂人來<lb/>
　　九日寄微之<lb/>
眼暗頭風事事妨遶籬新菊為誰黃閑遊<lb/>
<pb n="KR4c0069_SBCK_054-22a"/>
日乆心慵倦痛飲年深肺損傷呉郡兩迴<lb/>
逢九月越州四度見重陽怕飛盃酒多分<lb/>
數猒聽笙歌舊曲章蟋蟀聲寒初過雨茱<lb/>
茰色淺未經霜去秋共數登高㑹又𬒳今<lb/>
年減一塲<lb/>
　　題報㤙寺<lb/>
好是清涼地都無繫絆身晚晴宜野寺秋<lb/>
景屬閑人浄石堪敷坐寒泉可濯巾自慙<lb/>
容鬢上猶帶郡庭塵<lb/>
<pb n="KR4c0069_SBCK_054-22b"/>
　　晚起<lb/>
卧聽鼕鼕衙鼓聲起遲睡足長心情華簪<lb/>
脫後頭雖白堆案抛來眼校明閑上籃轝<lb/>
乗興出醉迴花舫信風行明朝更濯塵纓<lb/>
去聞道松江水最清<lb/>
　　自思益寺次楞伽寺作<lb/>
朝從思益峯遊後時到楞伽寺歇時照水<lb/>
姿容雖已老上山䈥力未全衰行逢禪客<lb/>
多相問坐倚漁舟一自思猶去懸車十五<lb/>
<pb n="KR4c0069_SBCK_054-23a"/>
載休官非早亦非遲<lb/>
　　松江亭攜樂觀漁宴宿<lb/>
震澤平蕪岸松江落葉波在官常夢想為<lb/>
客始經過水面排罾網船頭蔟綺羅朝盤<lb/>
鱠紅鯉夜燭舞青娥鴈斷知風急潮平見<lb/>
月多繁絲與促管不解和漁歌<lb/>
　　宿靈巖寺上院<lb/>
高髙白月上青林客去僧歸獨夜深葷血<lb/>
屏除唯對酒歌鐘放㪚秪留琴更無俗物<lb/>
<pb n="KR4c0069_SBCK_054-23b"/>
當人眼但有泉聲洗我心最愛曉亭東望<lb/>
好太湖烟水緑沉沉<lb/>
　　酬别周從事二首<lb/>
腰痛拜迎人客倦眼昏勾押簿書難辭官<lb/>
歸去縁衰病莫作陶潛范蠡看<lb/>
洛下田園乆抛擲呉中歌酒莫留連嵩陽<lb/>
雲樹伊川月已校歸遲四五年<lb/>
　　武丘寺路<lb/>
自開山寺路水陸往來頻銀勒牽驕馬花<lb/>
<pb n="KR4c0069_SBCK_054-24a"/>
船載麗人芰荷生欲遍桃李種仍新好住<lb/>
湖堤上長留一道春<lb/>
　　齊雲樓晚望偶題十韻兼呈馮侍御<lb/>
　　周殷二恊律<lb/>
潦倒宦情盡蕭條芳歳闌欲辭南國去重<lb/>
上北城看複疊江山壯平鋪井邑寛人稠<lb/>
過楊府坊閙半長安挿霧峯頭没穿霞日<lb/>
脚殘水光紅漾漾樹色緑漫漫約略留遺<lb/>
愛殷勤念舊歡病抛官職易老别友朋難<lb/>
<pb n="KR4c0069_SBCK_054-24b"/>
九月全無熱西風亦未寒齊雲樓北面半<lb/>
日凭欄杆<lb/>
　　呉宫詞<lb/>
澹紅花帔淺檀蛾睡臉初開似剪波坐對<lb/>
珠籠閑理曲琵琶鸚鵡語相和<lb/>
　　河亭晴望<lb/>
風轉雲頭斂烟銷水面開晴虹橋影出秋<lb/>
鴈櫓聲來郡静官初罷郷遥信未廻明朝<lb/>
是重九誰勸菊花盃<lb/>
<pb n="KR4c0069_SBCK_054-25a"/>
　　留别微之<lb/>
干時乆與本心違悟道深知前事非猶痛<lb/>
勞形辭郡印那將趂伴著朝衣五千言裏<lb/>
敎知足三百篇中勸式微少室雲邊伊水<lb/>
畔比君校老合先歸<lb/>
　　自喜<lb/>
自喜天敎我少縁家徒行計兩翩翩身兼<lb/>
妻子都三口鶴與琴書共一船僮僕减來<lb/>
無冗食資粮筭外有餘錢攜將貯作丘中<lb/>
<pb n="KR4c0069_SBCK_054-25b"/>
費猶免飢寒得數年<lb/>
　　武丘寺路宴留别諸妓<lb/>
銀泥裙映錦障泥畫舸停橈馬蔟蹄清管<lb/>
曲終鸚鵡語紅旗影動䮂䮧嘶漸銷醉色<lb/>
朱顔淺欲語離情翠黛低莫忘使君吟詠<lb/>
處女墳湖北虎丘西<lb/>
　　江上對酒二首<lb/>
酒助踈頑性琴資緩慢情有慵將送老無<lb/>
智可勞生忽忽忘機坐倀倀任運行家郷<lb/>
<pb n="KR4c0069_SBCK_054-26a"/>
安處是那獨在神亰<lb/>
　　又一首<lb/>
乆貯滄浪意初辭桎梏身昏昏常帶酒黙<lb/>
黙不應人坐穏便箕踞眠多愛欠伸客來<lb/>
存禮數始著白綸巾<lb/>
　　望亭驛酬别周判官<lb/>
何事出長洲連宵飲不休醒應難作别歡<lb/>
漸少於愁燈火穿村市笙歌上驛樓何言<lb/>
五十里已不屬蘇州<lb/>
<pb n="KR4c0069_SBCK_054-26b"/>
　　見小姪龜兒詠燈詩并臘娘製衣因<lb/>
　　寄行簡<lb/>
已知臘子能裁服復報龜兒解詠燈巧婦<lb/>
才人常薄命莫敎男女苦多能<lb/>
　　酒筵上答張居士<lb/>
但要前塵減無妨外相同雖過酒肆上不<lb/>
離道塲中絃管聲非實花鈿色是空何人<lb/>
知此義唯有浄名翁<lb/>
　　鸚鵡<lb/>
<pb n="KR4c0069_SBCK_054-27a"/>
隴西鸚鵡到江東養得經年觜漸紅常恐<lb/>
思歸先剪翅毎因餧食暫開籠人憐巧語<lb/>
情雖重鳥憶高飛意不同應似朱門歌舞<lb/>
妓深藏牢閉後房中<lb/>
　　聽琵琶妓彈略略<lb/>
腕軟撥頭輕新敎略略成四絃千遍語一<lb/>
曲萬重情法向師邊得能從意上生莫欺<lb/>
江外手别是一家聲<lb/>
　　寫新詩寄微之偶題卷後<lb/>
<pb n="KR4c0069_SBCK_054-27b"/>
寫了吟看滿巻愁淺紅牋紙小銀鉤未容<lb/>
寄與微之去已𬒳人傳到越州<lb/>
　　寳曆二年八月三十日夜夢後作<lb/>
塵纓忽解誠堪喜世網重來未可知莫忘<lb/>
全呉館中夢嶺南泥雨歩行時<lb/>
　　與夢得同登棲靈塔<lb/>
半月悠悠在廣陵何樓何塔不同登共憐<lb/>
䈥力猶堪在上到棲靈第九層<lb/>
　　夢蘇州水閣寄馮侍御<lb/>
<pb n="KR4c0069_SBCK_054-28a"/>
楊州驛裏夢蘇州夢到花橋水閣頭覺後<lb/>
不知馮侍御此中昨夜共誰遊<lb/>
　　喜罷郡<lb/>
五年兩郡亦堪嗟偷出遊山走看花自此<lb/>
光隂為已有從前日月屬官家樽前免𬒳<lb/>
催迎使枕上休聞報坐衙睡到午時歡到<lb/>
夜迴看官職是泥沙<lb/>
　　答次休上人<lb/>
姓白使君無麗句名休座主有新文禪心<lb/>
<pb n="KR4c0069_SBCK_054-28b"/>
不合生分别莫愛餘霞嫌碧雲<lb/>
白氏文集巻第五十四<lb/>
</p>
<p>
</p>
  </div>
</body>
</text>
</TEI>
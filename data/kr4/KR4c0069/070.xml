<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_070-1a"/>
白氏文集卷第七十<lb/>
　碑記銘吟偈　凡九首<lb/>
　趙郡李公家廟碑銘<lb/>
　白蘋洲五亭記<lb/>
　畫西方幀記<lb/>
　畫彌勒上生幀記<lb/>
　香山寺新修經藏堂記<lb/>
　香山寺白氏洛中集記<lb/>
　奉國寺神照師塔銘<lb/>
<pb n="KR4c0069_SBCK_070-1b"/>
　不能忘情吟<lb/>
　六讃偈<lb/>
　　淮南節度使檢校尚書右僕射趙郡<lb/>
　　李公家廟碑銘　并序<lb/>
王建侯侯建廟廟有器器有銘所以論譔<lb/>
先德明著後代或書于鼎或文于碑古今<lb/>
之通制也維開成某年某月某日宣武軍<lb/>
節度使檢校尚書右僕射汴洲刺史上柱<lb/>
國賜紫金魚袋趙郡李公齋沐祗慄拜章<lb/>
<pb n="KR4c0069_SBCK_070-2a"/>
上言請立先廟以奉常祀於是得請于天<lb/>
子承式于有司是歲某月某日經始于東<lb/>
都明年某月某日有事于新廟外盡其物<lb/>
内盡其志三獻百順神格禮成其友居易<lb/>
以李氏宗祖世家名爵與僕射志行官業<lb/>
書于麗牲之碑謹按家略九代祖善權後<lb/>
魏譙郡守八代祖延觀徐梁二州刺史七<lb/>
代祖續某郡太守六代祖顯逹隨頴州刺<lb/>
史五代祖遷皇朝某某二州別駕贈德州<lb/>
<pb n="KR4c0069_SBCK_070-2b"/>
刺史高祖孝卿右㪚騎常侍贈鄧州刺史<lb/>
曾祖府君諱敬玄緫章儀鳳間歷吏部尚<lb/>
書同中書門下三品中書令弘文館大學<lb/>
士監修國史封趙國公謚曰文憲才智職<lb/>
業載在國史今祭于第一室以妣蒯國夫<lb/>
人范陽盧氏配焉王父府君諱守一屬世<lb/>
難家故不求聞達避榮樂道與時浮沉終<lb/>
成都府郫縣令祭于第二室以妣榮陽夫<lb/>
人鄭氏配焉先考府君諱晤歷金壇烏程<lb/>
<pb n="KR4c0069_SBCK_070-3a"/>
晉陵三縣令府君爲人篤於家行飾以吏<lb/>
事動有常度居無惰容所莅之所有善政<lb/>
辭滿之日多遺愛不登貴仕其命矣夫今<lb/>
祭于第三室以先妣上谷夫人范陽盧氏<lb/>
配焉府君累贈至尚書右僕射夫人累贈<lb/>
至上谷郡大夫人前後凡三追命六告第<lb/>
渥澤疊洽自葉流根從子貴也郫縣泉晉<lb/>
陵府君咸善積于躬道屈於位儲祉流慶<lb/>
而僕射生焉僕射名紳字公垂六歲丁晉<lb/>
<pb n="KR4c0069_SBCK_070-3b"/>
陵府君憂孺慕號踴如成人禮九歲終制<lb/>
孝養上谷大夫人年雖㓜承順無違家雖<lb/>
貧甘㫖無闕侍親之疾冠帶不解者三載<lb/>
餘可知也執親之䘮水漿不入口者五日<lb/>
餘可知也先是祖妣考妣洎叔父兄妹之<lb/>
嬪咸未歸祔各處一方公在斬纕中親護<lb/>
九䘮匍匐萬里及期䘮事禮無闕違至諴<lb/>
感神有靈烏瑞芝之應事動郷里名聞公<lb/>
卿言孝友者以爲表率憲宗嗣統三年李<lb/>
<pb n="KR4c0069_SBCK_070-4a"/>
錡盜據京口公寓居無錫會擢第東歸錡<lb/>
聞公名署軄引用初詢以謀畫結舌不對<lb/>
次強以章檄絶筆不書誘之以厚利不從<lb/>
迫之以淫刑不動將戮辱者數四就幽囚<lb/>
者七旬誠貫神明有死無二言名節者以<lb/>
爲凖程朝庭嘉之拜右拾遺歲餘穆宗知<lb/>
公忠孝文行召入翰林特授司封貟外郎<lb/>
知制誥遷中書舎人承顔造膝知無不言<lb/>
獻替啓沃如石投水俄拜御史中丞戸部<lb/>
<pb n="KR4c0069_SBCK_070-4b"/>
侍郎旣而望屬台衡朝當晏駕時移世變<lb/>
遂岀掾高要佐潯陽旋爲滁夀二州刺史<lb/>
大凡公之爲政也應用無方所居必化卧<lb/>
理二郡以去害爲先故有盜奔獸依之感<lb/>
廉察浙右以分憂爲切故有䘏鄰活殍之<lb/>
惠尹正河洛以革弊爲急故有摘姧抉蠹<lb/>
之威文宗知公全才知汴難理乃授鈇鉞<lb/>
俾鎭綏之初宣武師人驕強狠悍狃亂徼<lb/>
利積習生常公旣下車盡知情僞刑賞信<lb/>
<pb n="KR4c0069_SBCK_070-5a"/>
惠合以爲用一年而下懲勸二年而下服<lb/>
畏三年而下耻格肅然丕變薰然大和撫<lb/>
之五年人俗歸厚至於捍大患禦大災却<lb/>
飛蝗遏暴水致歲於豐稔免人於墊溺噫<lb/>
微公之力汴之民其爲殣乎其爲魚乎殊<lb/>
績尤課不可具舉天下征鎭淮海爲大非<lb/>
公作帥不可以長東諸侯制加銀青光祿<lb/>
大夫楊州長史淮南諸道節度觀察等使<lb/>
餘如故詔下之日岀次于外軍門不擊柝<lb/>
<pb n="KR4c0069_SBCK_070-5b"/>
里巷無吠犬從容五日按節而東百姓三<lb/>
軍挈壷漿捧簞醪遮道攀餞者動以萬輩<lb/>
皆嗚咽流涕如嬰兒之別慈母焉噫若非<lb/>
襦袴之惠及其㓜雞豚之養及其老又推<lb/>
赤心置人腹中者則安能化暴戾之俗一<lb/>
至扵此乎西人泣送東人歌迎梁楚千里<lb/>
風交化移膏雨景星所至蒙福于時開成<lb/>
會昌之際上方致理公未登庸顒顒蒼生<lb/>
環望而已盛矣哉大丈夫生扵世也以忠<lb/>
<pb n="KR4c0069_SBCK_070-6a"/>
貞奉于君以義利惠乎人以黻冕貴乎身<lb/>
以宗廟顯乎親以孝敬交乎神宜其荷百<lb/>
祿輔一徳爲有唐之宗臣者歟君子謂李<lb/>
氏之廟也休哉公之祭也順哉然曰有孫<lb/>
如此有子如此可謂孝也故其碑銘云<lb/>
祭祀從貴爵土有袟諸侯之廟一宮三室<lb/>
皇皇西室皇祖中書孝孫追遠昭穆有初<lb/>
顯顯中室王父郫令順孫祗享盡慤盡敬<lb/>
肅肅東室先考晉陵嗣子奉薦孝思蒸蒸<lb/>
<pb n="KR4c0069_SBCK_070-6b"/>
嗣子其誰僕射公垂公垂翼翼齊嚴諒直<lb/>
爲子爲臣有典有則載膺休命載踐右職<lb/>
以孝肥家以忠肥國乃授候伯纛鉞旂㦸<lb/>
乃饗祖禰牲牢黍稷家聲振耀國典褒飾<lb/>
六命徽章三世血食光大遺訓顯楊先德<lb/>
子孫承之垂𥙿無極<lb/>
　　白蘋洲五亭記<lb/>
湖州城東南二百歩<graphic n="KR1328" url="https://raw.githubusercontent.com/kanripo/KR-Gaiji/master/images/KR1328.png" mimeType="image/png"/>霅溪連汀洲洲一<lb/>
名白蘋梁呉興守柳惲扵此賦詩云汀洲<lb/>
<pb n="KR4c0069_SBCK_070-7a"/>
採白蘋因以名爲也前不知幾十萬年後<lb/>
又數百載有名無亭鞠爲荒澤至大曆十<lb/>
一年顔魯公眞卿爲刺史始剪榛導流作<lb/>
八角亭以游息焉旋屬災潦荐至沼堙臺<lb/>
圯後又數十載委無隙地至開成三年弘<lb/>
農楊君爲刺史乃䟽四渠濬二池樹三園<lb/>
五亭卉木荷竹舟橋廊室洎遊宴息宿之<lb/>
具靡不備焉觀其架大溪跨長汀者謂之<lb/>
白蘋亭介二園閱百卉者謂之集芳亭面<lb/>
<pb n="KR4c0069_SBCK_070-7b"/>
廣池目列岫者謂之山光亭翫晨曦者謂<lb/>
之朝霞亭狎清漣者謂之碧波亭五亭間<lb/>
開萬象迭入嚮背俯仰勝無遁形每至汀<lb/>
風春溪月秋花繁鳥啼之旦蓮開水香之<lb/>
夕賔友集歌吹作舟棹徐動觴詠半酣飄<lb/>
然怳然遊者相頋咸曰此不知方外也人<lb/>
間也又不知蓬瀛崑閬復何如哉時予守<lb/>
官在洛楊君緘書賷圖請予爲記予按圖<lb/>
握筆心存目想覼縷梗槩十不得其二三<lb/>
<pb n="KR4c0069_SBCK_070-8a"/>
大凡地有勝境得人而後發人有心匠得<lb/>
物而後開境心相遇固有時耶蓋是境也<lb/>
實柳守濫觴之顔公椎輪之楊君繢素之<lb/>
三賢始終能事畢矣楊君前牧舒舒人治<lb/>
今牧湖湖人康康之由革弊興利若改茶<lb/>
法變稅書之類是也利興故府有羨財政<lb/>
成故居多暇日是以餘力濟高情成勝槩<lb/>
三者旋相爲用豈偶然哉昔謝柳爲郡樂<lb/>
山水多高情不聞善政龔黄爲郡憂黎庻<lb/>
<pb n="KR4c0069_SBCK_070-8b"/>
有善政不聞勝槩兼而有者其吾友楊君<lb/>
乎君名漢公字用又恐年祀乆遠來者不<lb/>
知故名而字之時開成四年十月十五日<lb/>
記<lb/>
　　畫西方幀記　開成五年三月十五<lb/>
　　日<lb/>
我本師釋迦如來說言從是西方過十萬<lb/>
億佛土有世界號極樂以無八苦四惡道<lb/>
故也其國號浄土以無三毒五濁業故也<lb/>
<pb n="KR4c0069_SBCK_070-9a"/>
其佛號阿彌陁以夀無量願無量功德相<lb/>
好光明無量故也諦觀此娑婆世界微塵<lb/>
衆生無賢愚無貴賤無㓜艾有起心歸佛<lb/>
者舉手合掌必先嚮西方怖厄苦惱者開<lb/>
口發聲必先念阿彌陁佛又範金合土刻<lb/>
石織文乃至印水聚沙童子戲者莫不率<lb/>
以阿彌陁佛爲上首不知其然而然由是<lb/>
而觀是彼如來有大誓願於此衆生此衆<lb/>
生有大因縁扵彼國土明矣不然者東南<lb/>
<pb n="KR4c0069_SBCK_070-9b"/>
北方過去見在未來佛多矣何獨如是哉<lb/>
何獨如是哉唐中大夫太子少傅上柱國<lb/>
馮翊縣開國候賜紫金魚袋白居易當衰<lb/>
暮之歲中風痺之疾乃捨俸錢三萬命工<lb/>
人杜宗敬按阿彌陁無量壽二經畫西方<lb/>
世界一部高九尺廣丈有三尺彌陁尊佛<lb/>
坐中央觀音勢至二大士侍左右天人瞻<lb/>
仰眷屬圍繞樓臺妓樂水樹花鳥七寳嚴<lb/>
飾五彩彰施爛爛煌煌功德成就弟子居<lb/>
<pb n="KR4c0069_SBCK_070-10a"/>
易焚香稽首跪扵佛前起慈悲心發弘誓<lb/>
願願此功德迴施一切衆生一切衆生有<lb/>
如我老者如我病者願皆離苦得樂斷惡<lb/>
修善不越南部便覩西方白毫大光應念<lb/>
來感青蓮上品隨願往生從見在身盡未<lb/>
來際常得親近而供養也欲重宣此願而<lb/>
偈讚云<lb/>
　極樂世界清浄土　無諸惡道及衆苦<lb/>
　願如老身病苦者　同生無量壽佛所<lb/>
<pb n="KR4c0069_SBCK_070-10b"/>
　　畫彌勒上生幀記<lb/>
南贍部洲大唐國東都香山寺居士太原<lb/>
人白樂天年老病風因身有苦遍念一切<lb/>
惡趣衆生願同我身離苦得樂由是命繪<lb/>
事桉經文仰兠率天宮想彌勒内衆以丹<lb/>
素金碧形容之以香火花果供養之一禮<lb/>
一賛所生功德若我老病苦者皆得如本<lb/>
願焉願本云何先是樂天歸三寳持十齋<lb/>
受八戒者有年歳矣常日日焚香佛前稽<lb/>
<pb n="KR4c0069_SBCK_070-11a"/>
首發願願當當來世與一切衆生同彌勒<lb/>
上生隨慈氏下降生生劫劫與慈氏俱永<lb/>
離生死流終成無上道今因老病重此證<lb/>
明所以表不忘初心而必果本願也慈氏<lb/>
在上實聞斯言言訖作禮自爲此記時開<lb/>
成五年三月日記<lb/>
　　香山寺新修經藏堂記<lb/>
先是樂天發願修香山寺旣就迨今七八<lb/>
年寺有佛像有僧徒而無經典寂寥精舎<lb/>
<pb n="KR4c0069_SBCK_070-11b"/>
不聞法音三寳闕一我願未滿乃扵諸寺<lb/>
藏外雜㪚經中得遺編墜軸者數百卷袟<lb/>
以開元經錄桉而校之於是絶者續之亡<lb/>
者補之稽諸藏目名數乃足合是新舊大<lb/>
小乗經律論集凡五千二百七十卷乃作<lb/>
六藏分而護焉寺西北隅有隙屋三間土<lb/>
木將壞乃增修改飾爲經藏堂堂東西間<lb/>
闢四牎置六藏藏二門啓閉有時岀納有<lb/>
籍堂中間置高廣佛坐一座上列金色像<lb/>
<pb n="KR4c0069_SBCK_070-12a"/>
五百像後設西方極樂世界圖一菩薩影<lb/>
二環座懸文幡二十有四榻席巾几洎供<lb/>
養之器咸具焉合爲道塲簡儉嚴浄開成<lb/>
五年九月二十五日堂成藏成道塲成以<lb/>
香火釁之以飮食樂之以管磬歌舞供養<lb/>
之與閑振源濟釗操洲暢八長老及比丘<lb/>
衆百二十人圍繞讚歎之又别募清浄七<lb/>
人日日拱齋粥給香燭十二部經次第諷<lb/>
讀俾夫經梵之音晝夜相續洋洋乎盈耳<lb/>
<pb n="KR4c0069_SBCK_070-12b"/>
哉忻忻乎滿願哉爾時道塲主佛弟子香<lb/>
山居士樂天欲使浮圖之徒游者歸依居<lb/>
者護持故刻石以記之<lb/>
　　香山寺白氏洛中集記<lb/>
白氏洛中集者樂天在洛所著書也大和<lb/>
三年春樂天始以太子賔客分司東都及<lb/>
兹十有二年矣其間賦格律詩凡八百首<lb/>
合爲十卷今納于龍門香山寺經藏堂夫<lb/>
以狂簡斐然之文而歸依支提法寳藏者<lb/>
<pb n="KR4c0069_SBCK_070-13a"/>
於意云何我有本願願以今生世俗文字<lb/>
之業狂言綺語之過轉爲將來世世讃佛<lb/>
乗之因轉法輪之縁也十方三世諸佛應<lb/>
知噫經堂未滅記石未泯之閒乗此願力<lb/>
安知我他生不復游是寺復覩斯文得宿<lb/>
命通省今日事如智大師記靈山扵前會<lb/>
羊叔子識金鐶於後身者歟扵戲垂老之<lb/>
年絶筆於此有知我者亦無隱焉大唐開<lb/>
成五年十一月二日中大夫守太子少傅<lb/>
<pb n="KR4c0069_SBCK_070-13b"/>
馮翊縣開國侯上柱國賜紫金魚袋白居<lb/>
易樂天記<lb/>
　　唐東都奉國寺禪德大師照公塔銘<lb/>
　　并序<lb/>
大師號神照姓張氏蜀州青城人也始出<lb/>
家於智凝法師受具戒扵惠蕚律師學心<lb/>
法扵惟忠禪師忠一名南印即第六祖之<lb/>
法曾孫也大師祖逹摩宗神會而父事印<lb/>
其敎之大㫖以如然不動爲體以妙然不<lb/>
<pb n="KR4c0069_SBCK_070-14a"/>
空爲用示眞寂而不說斷滅破計著而不<lb/>
壞假名師旣得之掲以行化出蜀入洛與<lb/>
洛人有縁月開六壇僅三十載隨根說法<lb/>
言下多悟由是裂疑網㧞惑箭漸離我人<lb/>
相者日日有焉起正信見本覺頓發菩提<lb/>
心者時時有焉其餘退惡進善隨分而增<lb/>
上者不可勝紀夫如是可不謂煩惱病中<lb/>
師爲醫王乎生死海中師爲船師乎嗚呼<lb/>
病未盡而醫去海方渉而船失粤以開成<lb/>
<pb n="KR4c0069_SBCK_070-14b"/>
三年冬十二月示滅扵奉國寺禪院以是<lb/>
月遷葬於龍門山報年六十三僧夏四十<lb/>
四明年傳敎主院上首弟子沙門清閑糺<lb/>
門徒合財施與服勤弟子志行等營度襄<lb/>
事卜兆扵寳應寺荷澤祖師塔東若干歩<lb/>
窆而塔焉示不忘其本也其諸升堂入室<lb/>
得心要口訣者有宗實在襄復儼在洛道<lb/>
益在鎭知遠在徐建在晉道光在潤道威<lb/>
在潞雲眞在慈雲表在汴歸忍在越會幽<lb/>
<pb n="KR4c0069_SBCK_070-15a"/>
齊經在蔡智全景玄紹明在秦各扵一方<lb/>
分作佛事咸鼓鍾鳴吼龍象蹴蹋斯皆吾<lb/>
師之敎力也不其盛歟衆以余忝聞法門<lb/>
人結菩提之縁甚熟請於塔石序而銘曰<lb/>
　伊之北西　洛之南東　法祖法孫<lb/>
　歸全扵中　舊塔會公　新塔照公<lb/>
　亦如世禮　祔于本宗<lb/>
　　不能忘情吟　并序<lb/>
樂天旣老又病風乃錄家事會經費去長<lb/>
<pb n="KR4c0069_SBCK_070-15b"/>
物妓有樊素者年二十餘綽綽有歌舞態<lb/>
善唱楊柳人多以曲名名之由是名聞洛<lb/>
下籍在經費中將放之馬有駱者駔壯駿<lb/>
穏乗之亦有年籍在長物中將鬻之圉人<lb/>
牽馬出門馬驤首反頋一鳴聲音間似知<lb/>
去而旋戀者素聞馬嘶慘然立且拜婉孌<lb/>
有辭辭畢涕下予聞素言亦愍黙不能對<lb/>
且命迴勒反袂飮素酒自飮一盃快吟數<lb/>
十聲聲成文文無定句句隨吟之短長也<lb/>
<pb n="KR4c0069_SBCK_070-16a"/>
凡二百三十五言噫予非聖逹不能忘情<lb/>
又不至於不及情者事來攪情情動不可<lb/>
柅因自哂題其篇曰不能忘情吟吟曰<lb/>
鬻駱馬兮放楊柳枝掩翠黛兮頓金羈馬<lb/>
不能言兮長鳴而却頋楊柳枝再拜長跪<lb/>
而致辭辭曰主乗此駱五年凡千有八百<lb/>
日衘橜之下不驚不逸素事主十年凡三<lb/>
千有六百日巾櫛之間無違無失今素貌<lb/>
雖陋未至衰摧駱力猶壯又無虺隤即駱<lb/>
<pb n="KR4c0069_SBCK_070-16b"/>
凡二百三十五言噫予非聖逹不能忘情<lb/>
又不至於不及情者事來攪情情動不可<lb/>
柅因自哂題其篇曰不能忘情吟吟曰<lb/>
鬻駱馬兮放楊柳枝掩翠黛兮頓金羈馬<lb/>
不能言兮長鳴而却頋楊柳枝再拜長跪<lb/>
而致辭辭曰主乗此駱五年凡千有八百<lb/>
日衘橜之下不驚不逸素事主十年凡三<lb/>
千有六百日巾櫛之間無違無失今素貌<lb/>
雖陋未至衰摧駱力猶壯又無虺隤即駱<lb/>
<pb n="KR4c0069_SBCK_070-17a"/>
之力尚可以代主一歩素之歌亦可以送<lb/>
主一盃一旦雙去有去無迴故素將去其<lb/>
辭也苦駱將去其鳴也哀此人之情也馬<lb/>
之情也豈主君獨無情哉予俯而歎仰而<lb/>
咍且曰駱駱爾勿嘶素素爾勿啼駱反厩<lb/>
素反閨吾疾雖作年雖頽幸未及項籍之<lb/>
將死亦何必一日之内棄騅兮而別虞兮<lb/>
乃目素兮素兮爲我歌楊柳枝我姑酌彼<lb/>
金罍我與爾歸醉郷去來<lb/>
<pb n="KR4c0069_SBCK_070-17b"/>
　　六讚偈　并序<lb/>
樂天常有願願以今生世俗文筆之因翻<lb/>
爲來世讃佛乗轉法輪之縁也今年登七<lb/>
十老矣病矣與來世相去甚邇故作六偈<lb/>
跪唱扵佛法僧前欲以起因發縁爲來世<lb/>
張本也<lb/>
　　讚佛偈<lb/>
十方世界天上天下我今盡知無如佛者<lb/>
堂堂巍巍爲天人師故我禮足讚歎歸依<lb/>
<pb n="KR4c0069_SBCK_070-18a"/>
　　讚法偈<lb/>
過見當來千萬億佛皆因法成法從經出<lb/>
是大法輪是大寳藏故我合掌至心迴向<lb/>
　　讚僧偈<lb/>
縁覺聲聞諸大沙門漏盡果滿衆中之尊<lb/>
假和合力求無上道故我稽首和南僧寳<lb/>
　　衆生偈<lb/>
毛道凡夫火宅衆生胎卵濕化一切有情<lb/>
善根苟種佛果終成我不輕汝汝無自輕<lb/>
<pb n="KR4c0069_SBCK_070-18b"/>
　　懺悔偈<lb/>
無始劫來所造諸罪若輕若重無大無小<lb/>
我求其相中間内外了不可得是名懺悔<lb/>
　　發願偈<lb/>
煩惱願去涅槃願住十地願登四生願度<lb/>
佛出世時願我得親最先勸請請轉法輪<lb/>
佛滅度時願我得值最後供養受菩提記<lb/>
<pb n="KR4c0069_SBCK_070-19a"/>
</p>
<p>
白氏文集卷第七十<lb/>
</p>
<p>
</p>
  </div>
</body>
</text>
</TEI>
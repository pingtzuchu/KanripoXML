<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_071-1a"/>
白氏文集卷第七十一<lb/>
　　　　刑部尚書致仕太原　居易<lb/>
　律詩　五言　七言　凡一百首<lb/>
　　昨日復今辰<lb/>
昨日復今辰悠悠七十春所經多故處却<lb/>
想似前身㪚秩優游老閑居浄潔貧螺杯<lb/>
中有物鶴氅上無塵解珮收朝帶抽簪換<lb/>
野巾風儀與名號別是一生人<lb/>
　　病瘡<lb/>
<pb n="KR4c0069_SBCK_071-1b"/>
門有醫來往庭無客送迎病銷談笑興老<lb/>
足歎嗟聲鶴伴臨池立人扶下砌行脚瘡<lb/>
春斷酒那得有心情<lb/>
　　游趙村杏花<lb/>
游村紅杏每年開十五年來看幾迴七十<lb/>
三人難再到今春來是別花來<lb/>
　　刑部尚書致仕<lb/>
十五年來洛下居道縁俗累兩何如迷路<lb/>
心廻因向佛宦途事了是懸車全家遁世<lb/>
<pb n="KR4c0069_SBCK_071-2a"/>
曾無悶半俸資身亦有餘唯是名衘人不<lb/>
會毗耶長者白尚書<lb/>
　　初致仕後戲詶留守牛相公　并呈<lb/>
　　分司諸寮友<lb/>
南北東西無所羈挂冠自在勝分司探花<lb/>
甞酒多先到拜表行香盡不知炮笋烹魚<lb/>
飽飱後擁袍枕臂醉眠時報君一語君應<lb/>
笑兼亦無心羨保釐<lb/>
　　問諸親友<lb/>
<pb n="KR4c0069_SBCK_071-2b"/>
七十人難到過三更較稀占花租野寺嗜<lb/>
酒典朝衣趂醉春多出貪歡夜未歸不知<lb/>
親故口道我是耶非<lb/>
　　戲問牛司徒<lb/>
斗藪塵纓將白鬚半酣扶起問司徒不知<lb/>
詔許懸車後醉舞狂歌有例無<lb/>
　　不與老爲期<lb/>
不與老爲期因何兩鬢絲纔應免夭促便<lb/>
已及衰羸昨夜夢何在明朝身不知百憂<lb/>
<pb n="KR4c0069_SBCK_071-3a"/>
非我所三樂是吾師閉目常閑坐仾頭每<lb/>
静思存神機慮息養氣語言遲行亦携詩<lb/>
篋眠多枕酒巵自慙無一事少有不安時<lb/>
　　開龍門八節石灘詩二首　并序<lb/>
東都龍門潭之南有八節灘九峭石船筏<lb/>
過此例反破傷舟人檝師推挽束縛大寒<lb/>
之月躶跣水中飢凍有聲聞於終夜予嘗<lb/>
有願力及則救之會昌四年有悲智僧道<lb/>
遇適同發心經營開鑿貧者出力仁者施<lb/>
<pb n="KR4c0069_SBCK_071-3b"/>
財於戲從古有礙之險未來無窮之苦忽<lb/>
乎一旦盡除去之兹吾所用適願快心㧞<lb/>
苦施樂者耳豈獨以功德福報爲意哉因<lb/>
作二詩刻題石上以其地屬寺事因僧故<lb/>
多引僧言見志<lb/>
鐡鑿金鎚殷若雷八灘九石劒稜摧竹篙<lb/>
桂檝飛如箭百筏千艘魚貫來振錫導師<lb/>
憑衆力揮金退傅施家財他時相逐西方<lb/>
去莫慮塵沙路不開<lb/>
<pb n="KR4c0069_SBCK_071-4a"/>
七十三翁旦暮身誓開險路作通津夜舟<lb/>
過此無傾覆朝脛從今免苦辛十里叱灘<lb/>
變河漢八寒隂獄化陽春我身雖殁心長<lb/>
在闇施慈悲與後人<lb/>
　　閑坐<lb/>
婆娑放雞犬嬉戲任兒童獨坐槐隂下開<lb/>
襟向晚風漚麻池水裏㬠棗日陽中人物<lb/>
何相稱居然田舎翁<lb/>
　　詶寄牛相公同宿話舊勸酒見贈<lb/>
<pb n="KR4c0069_SBCK_071-4b"/>
每來故事堂中宿共憶華陽觀裏時日暮<lb/>
獨歸愁未盡泥深同出借驢騎交遊今日<lb/>
唯殘我富貴當年更有誰彼此相看頭雪<lb/>
白一盃可合重推辭<lb/>
　　道塲獨坐<lb/>
整頓衣巾拂浄牀一瓶秋水一鑪香不論<lb/>
煩惱先須去直到菩提亦擬忘朝謁乆停<lb/>
收劒珮宴遊漸罷廢壷觴世間無用殘年<lb/>
處秖合逍遥坐道塲<lb/>
<pb n="KR4c0069_SBCK_071-5a"/>
　　偶作寄朗之<lb/>
歷想爲官日無如刺史時歡娱接賔客飽<lb/>
暖及妻兒自到東都後安閑更得宜分司<lb/>
勝刺史致仕勝分司何況園林下欣然得<lb/>
朗之仰名同舊識爲樂即新知有雪先相<lb/>
訪無花不作期闘醲乾釀酒誇妙細吟詩<lb/>
里巷千來往都門五别離岐分兩回首書<lb/>
到一開眉葉落槐亭院冰生竹閣池雀羅<lb/>
誰問訊鶴氅罷追隨身與心俱病容將力<lb/>
<pb n="KR4c0069_SBCK_071-5b"/>
共衰老來多健忘唯不忘相思<lb/>
　　狂吟七言十四韻<lb/>
亦知世是休明世自想身非富貴身但恐<lb/>
人間爲長物不如林下作遺民遊依二室<lb/>
成三友住近雙林當四鄰性海澄渟平少<lb/>
浪心田洒掃浄無塵香山閑宿一千夜梓<lb/>
澤連遊十六春是客相逢皆故舊無僧每<lb/>
見不殷勤藥停有喜閑銷疾金盡無憂醉<lb/>
忘貧補綻衣裳愧妻女支持酒肉頼交親<lb/>
<pb n="KR4c0069_SBCK_071-6a"/>
俸隨日計錢盈貫祿逐年支粟滿囷洛堰<lb/>
魚鮮供取足游村果熟饋　新詩章人與<lb/>
傳千首夀命天敎過七旬點檢一生徼倖<lb/>
事東都除我更無人<lb/>
　　喜裴濤使君携詩見訪醉中戲贈<lb/>
忽聞扣戸醉吟聲不覺停杯倒屣迎共放<lb/>
詩狂同酒癖與君別是一親情<lb/>
　　得潮州楊相公繼之書并詩以此寄<lb/>
　　之<lb/>
<pb n="KR4c0069_SBCK_071-6b"/>
詩情書意兩殷勤來自天南瘴海濵初覩<lb/>
銀鉤還啓齒細吟瓊什欲沾巾鳳池隔絶<lb/>
三千里蝸舎沉冥十五春唯有新昌故園<lb/>
月至今分照兩郷人<lb/>
　　宿府池西亭<lb/>
池上平橋橋下亭夜深睡覺上橋行白頭<lb/>
老尹重來宿十五年前舊月明<lb/>
　　閑眠<lb/>
暖牀斜卧日曛腰一覺閑眠百病銷盡日<lb/>
<pb n="KR4c0069_SBCK_071-7a"/>
一飱茶兩椀更無所要到明朝<lb/>
　　永豐坊西南角園中有垂柳一株柔<lb/>
　　條極茂白尚書曾賦詩傳入樂府遍<lb/>
　　流亰都近有詔㫖取兩枝植於禁苑<lb/>
　　乃知一頋增十倍之價非虚言也因<lb/>
　　此偶成絶句非敢繼和前篇<lb/>
　　白尚書篇云<lb/>
一樹春風千萬枝嫰如金色軟扵絲永豐<lb/>
西角荒園裏盡日無人屬阿誰<lb/>
<pb n="KR4c0069_SBCK_071-7b"/>
　　河南尹盧貞和<lb/>
一樹依依在永豐兩枝飛去杳無蹤玉皇<lb/>
曾採人間曲應逐歌聲入九重<lb/>
　　刑部尚書致仕白居易和<lb/>
一樹衰殘委泥土雙枝榮耀植天庭定知<lb/>
玄象今春後柳宿光中添兩星<lb/>
　　齋居春夕感事遣懷<lb/>
齋戒坐三旬笙歌發四鄰月明停酒夜眼<lb/>
闇看花人頼學空爲觀深知念是塵猶思<lb/>
<pb n="KR4c0069_SBCK_071-8a"/>
閑語笑未忘舊交親乆作龍門主多爲兎<lb/>
苑賔水嬉歌盡日雪宴燭通晨事事皆過<lb/>
分時時自問身風光抛得也七十四年春<lb/>
　　每見呂南一郎中新文輒竊有所歎<lb/>
　　惜因成長句以詠所懷<lb/>
雙金百錬少人知縱我知君徒爾爲望梅<lb/>
閣老無妨渇畫餅尚書不救飢白日迴頭<lb/>
看又晚青雲舉足躡何遲壯年可惜虚銷<lb/>
擲遣把閑杯吟詠詩<lb/>
<pb n="KR4c0069_SBCK_071-8b"/>
　　胡吉鄭劉盧張等六賢皆多年壽予<lb/>
　　亦次焉偶於弊居合成尚齒之會七<lb/>
　　老相頋旣醉甚歡静而思之此會稀<lb/>
　　有因成七言六韻以紀之傳好事者<lb/>
七人五百七十歲拖紫紆朱垂白鬚手裏<lb/>
無金莫嗟歎樽中有酒且歡娱詩吟兩句<lb/>
神還王酒飮三杯氣尚麄嵬峩狂歌敎婢<lb/>
拍婆娑醉舞遣孫扶天年高過二䟽傳人<lb/>
數多於四皓圖除却三山五天竺人間此<lb/>
<pb n="KR4c0069_SBCK_071-9a"/>
會更應無<lb/>
　前懷州司馬安定胡杲年八十九<lb/>
　䘙尉卿致仕馮翊吉皎年八十六<lb/>
　前右龍武軍長史滎陽鄭據年八十四<lb/>
　前慈州刺史廣平劉眞年八十二<lb/>
　前侍御史内供奉官范陽盧貞年八十<lb/>
　二<lb/>
　前永州刺史清河張渾年七十四<lb/>
　刑部尚書致仕太原白居易年七十四<lb/>
<pb n="KR4c0069_SBCK_071-9b"/>
　　　已上七人合五百七十歲會昌五<lb/>
　　　年三月二十一日於白家履道宅<lb/>
　　　同宴宴罷賦詩時祕書監狄兼謩<lb/>
　　　河南尹盧貞以年未七十雖與會<lb/>
　　　而不及列<lb/>
　　歡喜二偈曰<lb/>
得老加年誠可喜當春對酒亦宜歡心中<lb/>
別有歡喜事開得龍門八節灘<lb/>
眼暗頭旋耳重聽唯餘心口尚醒醒今朝<lb/>
<pb n="KR4c0069_SBCK_071-10a"/>
歡喜縁何事禮徹佛名百部經<lb/>
　　閑居貧活<lb/>
冠盖閑居少簞瓢陋巷深稱家開戸牖量<lb/>
力置園林儉薄身都慣營爲力不任飢烹<lb/>
一斤肉暖卧兩重衾樽有陶濳酒囊無陸<lb/>
賈金莫嫌貧活計更富即勞心<lb/>
　　贈諸少年<lb/>
少年莫笑我蹉跎聽我狂翁一曲歌入手<lb/>
榮名取雖少關心穏事得還多老慙退馬<lb/>
<pb n="KR4c0069_SBCK_071-10b"/>
霑芻秣高喜歸鴻脫弋羅官給俸錢天與<lb/>
夀些些貧病柰吾何<lb/>
　　感所見<lb/>
巧者焦勞智者愁愚翁何喜復何憂莫嫌<lb/>
山木無人用大勝籠禽不自由網外老雞<lb/>
因斷尾盤中鮮鱠爲吞鉤誰人會我心中<lb/>
事冷笑時時一掉頭<lb/>
　　寄黔州馬常侍<lb/>
閑看雙節信爲貴樂飮一杯誰與同可惜<lb/>
<pb n="KR4c0069_SBCK_071-11a"/>
風情與心力五年抛擲在黔中<lb/>
　　和李相公留守題漕上新橋六韻<lb/>
選石鋪新路安橋壓古堤似從銀漢下落<lb/>
傍玉川西影定欄干倒標高華表齊烟開<lb/>
虹半見月冷鶴雙栖材映䕫龍小功嫌元<lb/>
凱仾從容濟世後餘力及黔黎<lb/>
　　閑居<lb/>
風雨蕭條秋少客門庭冷静晝多關金羈<lb/>
駱馬近貰却羅袖柳枝尋放還書卷略尋<lb/>
<pb n="KR4c0069_SBCK_071-11b"/>
聊取睡酒杯淺把粗開顔眼昏入夜休看<lb/>
月脚重經春不上山心静無妨喧處寂機<lb/>
忘兼覺夢中閑是非愛惡銷停盡唯寄空<lb/>
身在世間<lb/>
　　新秋夜雨<lb/>
蟋蟀暮啾啾光隂不少留松簷半夜雨風<lb/>
幌滿牀秋曙早燈猶在凉初簟未收新晴<lb/>
好天氣誰伴老人遊<lb/>
　　春眠<lb/>
<pb n="KR4c0069_SBCK_071-12a"/>
枕仾被暖身安穏日照房門帳未開還有<lb/>
少年春氣味時時蹔到睡中來<lb/>
　　喜老自嘲<lb/>
面黒頭雪白自嫌還自憐毛龜蓍下老蝙<lb/>
蝠䑕中仙名籍同逋客衣裝類古賢裘輕<lb/>
披白㲲靴暖蹋烏氊周易休開卦陶琴不<lb/>
上絃任從人棄擲自與我周旋䥫馬因疲<lb/>
退鉛刀以鈍全行開第八秩可謂盡天年<lb/>
　　能無愧<lb/>
<pb n="KR4c0069_SBCK_071-12b"/>
十兩新緜褐披行暖似春一團香絮枕倚<lb/>
坐穩於人婢僕遣他嘗藥草兒孫與我拂<lb/>
衣巾迴看左右能無愧養活枯殘廢退身<lb/>
　　河陽石尚書破迴鶻迎貴主過上黨<lb/>
　　射鷺鸞繪畫爲圖猥蒙見示稱歎不<lb/>
　　足以詩羙之<lb/>
塞北虜郊隨手破山東賊壘掉鞭收烏孫<lb/>
公主歸本地白馬將軍入潞州劒㧞青鱗<lb/>
蛇尾活弦抨赤羽火星流須知鳥目猶難<lb/>
<pb n="KR4c0069_SBCK_071-13a"/>
漏縱有天狼豈足憂畫角三聲刁斗曉清<lb/>
商一部管絃秋他時麟閣圖勲業更合何<lb/>
人居上頭<lb/>
　　自詠老身示諸家屬<lb/>
夀及七十五俸霑五十千夫妻皆老日甥<lb/>
姪聚居年粥羙甞新米袍溫換故緜家居<lb/>
雖濩落眷屬幸團圓置榻素屏下移爐青<lb/>
帳前書聽孫子讀湯看侍兒煎走筆還詩<lb/>
債抽衣當藥錢支分閑事了把背向陽眠<lb/>
<pb n="KR4c0069_SBCK_071-13b"/>
　　自問此心呈諸老伴<lb/>
朝問此心何所思暮問此心何所爲不入<lb/>
公門慵歛手不看人面免仾眉居士室間<lb/>
眠得所少年塲上飮非宜閑談亹亹留諸<lb/>
老羙醖徐徐進一巵心未曾求過分事身<lb/>
常少有不安時此心除自謀身外更問其<lb/>
餘盡不知<lb/>
　　六年立春日人日作<lb/>
二日立春人七日盤𬞞餅餌逐時新年方<lb/>
<pb n="KR4c0069_SBCK_071-14a"/>
吉鄭猶爲少家比劉韓未是貧郷園節歲<lb/>
應堪重親故歡遊莫厭頻試作循潮封眼<lb/>
想何由得見洛陽春<lb/>
　　齋居偶作<lb/>
童子裝爐火行添一炷香老翁持麈尾坐<lb/>
拂半張牀卷縵看天色移齋近日陽甘鮮<lb/>
新餅果穏暖舊衣裳止足安生理優閑樂<lb/>
性塲是非一以遣動静百無妨豈有物相<lb/>
累兼無情可忘不須憂老病心是自醫王<lb/>
<pb n="KR4c0069_SBCK_071-14b"/>
　　詠身<lb/>
自中風來三歷閏從懸車後幾逢春周南<lb/>
留滯稱遺老漢上羸殘號半人薄有文章<lb/>
傳子弟斷無書札答交親餘年自問將何<lb/>
用恐是人間賸長身<lb/>
　　予與山南王僕射淮南李僕射事歷<lb/>
　　五朝踰三紀海内年輩今唯三人榮<lb/>
　　路雖殊交情不替聊題長句寄舉之<lb/>
　　公垂二相公<lb/>
<pb n="KR4c0069_SBCK_071-15a"/>
故交海内只三人二坐巖廊一卧雲老愛<lb/>
詩書還似我榮兼將相不如君百年膠漆<lb/>
初心在萬里烟霄中路分阿閣鸞凰野田<lb/>
鶴何人信道舊同群<lb/>
　　讀道德經<lb/>
玄元皇帝著遺文烏角先生仰後塵金玉<lb/>
滿堂非巳物子孫委蛻是他人世間盡不<lb/>
關吾事天下無親於我身只有一身宜愛<lb/>
護少敎氷炭逼心神<lb/>
<pb n="KR4c0069_SBCK_071-15b"/>
　　禽蟲十二章<lb/>
莊列寓言風騷比興多假蟲鳥以爲筌蹄<lb/>
故詩義始於關雎鵲巢道說先乎鯤鵬蜩<lb/>
鷃之類是也予閑居乗興偶作一十二章<lb/>
頗類志恠放言每章可致一哂一哂之外<lb/>
亦有以自警其衰耄封執之惑焉頃如此<lb/>
作多與故人微之夢得共之微之夢得甞<lb/>
云此乃九奏中新聲八珍中異味也有㫖<lb/>
哉有㫖哉今到獨吟想二君在目能無恨<lb/>
<pb n="KR4c0069_SBCK_071-16a"/>
恨乎<lb/>
　　第一<lb/>
鷰違戊巳鵲避歲兹事因何羽族知疑有<lb/>
鳳王頒鳥曆一時一日不參差<lb/>
　　第二<lb/>
水中科斗長成蛙林下桑蟲老作蛾蛙跳<lb/>
蛾舞仰頭笑焉用鯤鵬鱗羽多<lb/>
　　第三<lb/>
江魚群從稱妻妾塞鴈聮行號弟兄但恐<lb/>
<pb n="KR4c0069_SBCK_071-16b"/>
世間眞眷屬親踈亦是強爲名<lb/>
　　第四<lb/>
𧖟老繭成不庇身蜂飢蜜熟屬他人須知<lb/>
年老憂家者恐是二蟲虚苦辛<lb/>
　　第五<lb/>
阿閣鵷鸞田舎烏妍蚩貴賤兩懸殊如何<lb/>
閉向深籠裏一種摧頽觸四隅<lb/>
　　第六<lb/>
獸中刀槍多怒吼鳥遭羅弋盡哀鳴羔羊<lb/>
<pb n="KR4c0069_SBCK_071-17a"/>
口在縁何事闇死屠門無一聲<lb/>
　　第七<lb/>
蟭螟殺敵蚊巢上蠻觸交爭蝸角中應似<lb/>
諸天觀下界一微塵内鬬英雄<lb/>
　　第八<lb/>
蠨蛸網上罥蜉蝣反覆相持死始休何異<lb/>
浮生臨老日一彈指頃報恩讎<lb/>
　　第九<lb/>
蟻王化飯爲臣妾蠃母偷蟲作子孫彼此<lb/>
<pb n="KR4c0069_SBCK_071-17b"/>
假名非本物其間何怨復何恩<lb/>
　　第十<lb/>
豆苗鹿嚼解烏毒艾葉雀衘奪鷰巢鳥獸<lb/>
不曾看本草諳知藥性是誰敎<lb/>
　　第十一<lb/>
一䑕得仙生羽翼衆䑕相看有羨色豈知<lb/>
飛上未半空已作烏鳶口中食<lb/>
　　第十二<lb/>
鵝乳養鶵遺在水魚心想子變成鱗細微<lb/>
<pb n="KR4c0069_SBCK_071-18a"/>
幽隱何窮事知者唯應是聖人<lb/>
　　白氏集後記<lb/>
白氏前著長慶集五十卷元微之爲序後<lb/>
集二十卷自爲序今又續後集五卷自爲<lb/>
記前後七十五卷詩筆大小凡三千八百<lb/>
四十首集有五本一本在廬山東林寺經<lb/>
藏院一本在蘇州禪林寺經藏内一本在<lb/>
東都勝善寺益塔院律庫樓一本付姪龜<lb/>
郎一本付外孫談閣童各藏於家傳於後<lb/>
<pb n="KR4c0069_SBCK_071-18b"/>
其日本新羅諸國及兩亰人家傳寫者不<lb/>
在此記又有元白唱和因繼集共十七卷<lb/>
劉白唱和集五卷洛下遊賞宴集十卷其<lb/>
文盡在大集内錄出別行扵時若集内無<lb/>
而假名流傳者皆謬爲耳會昌五年夏五<lb/>
月一日樂天重記<lb/>
白氏文集卷第七十一<lb/>
</p>
<p>
</p>
  </div>
</body>
</text>
</TEI>
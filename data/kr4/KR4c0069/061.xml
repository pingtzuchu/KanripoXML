<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_061-1a"/>
白氏文集卷第六十一<lb/>
　銘誌賛序祭文記辭傳　凡十八首<lb/>
　酒功賛　并序<lb/>
　唐故武昌軍節度使元公墓誌銘　并<lb/>
　　序<lb/>
　唐故<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州刺史崔公墓誌銘<lb/>
　唐故漂水縣令白府君墓誌銘　并序<lb/>
　序洛詩<lb/>
　畫彌勒上生幀賛　并序<lb/>
<pb n="KR4c0069_SBCK_061-1b"/>
　繡西方幀賛　并序<lb/>
　祭崔相公文<lb/>
　祭崔常侍文<lb/>
　磐石銘<lb/>
　東林寺白氏文集記<lb/>
　聖善寺白氏文集記<lb/>
　唐故太子少保皇甫公墓誌銘<lb/>
　唐故祕書監贈禮部尚書張公墓誌銘<lb/>
　齒落辭<lb/>
<pb n="KR4c0069_SBCK_061-2a"/>
　醉吟先生傳<lb/>
　蘇州南禪院千佛堂轉輪經藏石記<lb/>
　蘇州南禪院白氏文集記<lb/>
　　酒功賛　并序<lb/>
晉建威將軍劉伯倫嗜酒有酒德頌傳於<lb/>
世唐太子賔客白樂天亦嗜酒作酒功賛<lb/>
以繼之其詞云麥麴之英米泉之精合作<lb/>
爲酒孕和産靈孕和者何濁醪一樽霜天<lb/>
雪夜變寒爲溫産靈者何清醑一酌離人<lb/>
<pb n="KR4c0069_SBCK_061-2b"/>
遷客轉憂爲樂納諸喉舌之内淳淳泄泄<lb/>
醍醐沆瀣淚諸心胷之中熈熈融融膏澤<lb/>
和風百慮齊息時乃之德萬縁皆空時乃<lb/>
之功吾常終日不食終夜不寢以思無益<lb/>
不如且飮<lb/>
　　唐故武昌軍節度處置等使正議大<lb/>
　　夫檢校戸部尚書鄂州刺史兼御史<lb/>
　　大夫賜紫金魚袋贈尚書右僕射河<lb/>
　　南元公墓誌銘　并序<lb/>
<pb n="KR4c0069_SBCK_061-3a"/>
公諱稹字微之河南人六代祖巖隋兵部<lb/>
尚書封昌平公五代祖弘隋北平太守高<lb/>
祖義端魏州刺史曾祖延景岐州參軍祖<lb/>
諱悱南頓縣丞贈兵部貟外郎考諱寛北<lb/>
部郎中舒王府長史贈尚書右僕射妣滎<lb/>
陽鄭氏追封陳留郡太夫人公即僕射府<lb/>
君第四子後魏昭成皇帝十五代孫也公<lb/>
受天地粹靈生而岐然孩而嶷然九歲能<lb/>
屬文十五明經及第二十四調判入四等<lb/>
<pb n="KR4c0069_SBCK_061-3b"/>
公諱稹字微之河南人六代祖巖隋兵部<lb/>
尚書封昌平公五代祖弘隋北平太守高<lb/>
祖義端魏州刺史曾祖延景岐州參軍祖<lb/>
諱悱南頓縣丞贈兵部貟外郎考諱寛北<lb/>
部郎中舒王府長史贈尚書右僕射妣滎<lb/>
陽鄭氏追封陳留郡太夫人公即僕射府<lb/>
君第四子後魏昭成皇帝十五代孫也公<lb/>
受天地粹靈生而岐然孩而嶷然九歲能<lb/>
屬文十五明經及第二十四調判入四等<lb/>
<pb n="KR4c0069_SBCK_061-4a"/>
署祕省校書二十八應制策入三等拜左<lb/>
拾遺即日獻敎本書數月間上封事六七<lb/>
憲宗召對言及時政執政者疑忌出公爲<lb/>
河南尉丁陳留太夫人憂哀毀過禮杖不<lb/>
能起服除之明年授監察御史使于蜀按<lb/>
任敬仲獄得獄情又劾奏東川帥違詔條<lb/>
過籍稅又奏平塗山甫等八十八家冤事<lb/>
名動三川三川人慕之其後多以公姓字<lb/>
名其子朝庭病東諸侯不奉法東御史府<lb/>
<pb n="KR4c0069_SBCK_061-4b"/>
不治事命公分臺而董之時有河南尉離<lb/>
局從軍職尹不能止監察使死其柩乗傳<lb/>
入郵郵吏不敢詰内園司械繫人踰年臺<lb/>
府不得知飛龍使匿趙氏亡命奴爲養子<lb/>
主不敢言浙右帥封杖杖安吉令至死子<lb/>
不敢愬凡此者數十事或奏或劾或移歳<lb/>
餘皆舉正之内外權寵臣無奈何咸不快<lb/>
意㑹河南尹有不如法事公引故事奏而<lb/>
攝之甚急先是不快者乗其便相噪嗾坐<lb/>
<pb n="KR4c0069_SBCK_061-5a"/>
公專逹作威黜爲江陵士曹掾居四年徙<lb/>
通州司馬又四年移<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州長史長慶初穆<lb/>
宗嗣位舊聞公名以膳部貟外郎徴用旣<lb/>
至轉祠部郎中賜緋魚袋知制誥制誥王<lb/>
言也近代相沿多失於巧俗自公下筆俗<lb/>
一變至於雅三變至扵典謨時謂得人上<lb/>
嘉之數召與語知其有輔弼才擢授中書<lb/>
舎人賜紫金魚袋翰林學士承㫖尋拜工<lb/>
部侍郎旋守本官同中書門下平章事公<lb/>
<pb n="KR4c0069_SBCK_061-5b"/>
旣得位方將行巳志答君知無何有憸人<lb/>
以飛語搆同位詔下按驗無狀上知其誣<lb/>
全大體與同位兩罷之出爲同州刺史始<lb/>
至急吏緩民省事節用歲収羨財千萬以<lb/>
補亡戸逋租其餘因弊制事贍上利下者<lb/>
甚多二年改御史大夫浙東觀察使將去<lb/>
同同之耆㓜鰥獨泣戀如別慈父母遮道<lb/>
不可遏送詔使導呵揮鞭有見血者路闢<lb/>
而後得行先是明州歲進海物其淡蚶非<lb/>
<pb n="KR4c0069_SBCK_061-6a"/>
禮之味尤速壞課其程日馳數百里公至<lb/>
越未下車趍奏罷自越抵京師卸夫獲息<lb/>
肩者萬計道路歌舞之明年辯沃瘠察貧<lb/>
富均勞逸以定稅籍越人便之無流庸無<lb/>
逋賦又明年命吏課七郡人冬築陂塘春<lb/>
貯水雨夏漑旱苗農人頼之無㓙年無餓<lb/>
殍在越八載政成課高上知之就加禮部<lb/>
尚書降璽書慰諭以示旌寵又以尚書左<lb/>
丞徴還旋改戸部尚書鄂岳節度使在鄂<lb/>
<pb n="KR4c0069_SBCK_061-6b"/>
三載其政如越大和五年七月二十二日<lb/>
遇暴疾一日薨于位春秋五十三上聞之<lb/>
軫悼不視朝贈尚書左僕射加賻贈焉前<lb/>
夫人京兆韋氏懿淑有聞無祿早世生一<lb/>
女曰保子適校書郎韋絢今夫人河東裴<lb/>
氏賢明知禮有輔佐君子之勞封河東郡<lb/>
君生三女曰小迎未筓道衞道扶齠齓一<lb/>
子曰道護三歲仲兄司農少卿積姪御史<lb/>
臺主簿某等銜哀䘮事裴夫人韋氏長女<lb/>
<pb n="KR4c0069_SBCK_061-7a"/>
臮諸孤等號護廧翣以六年七月十二日<lb/>
祔葬於咸陽縣奉賢郷洪瀆原從先宅兆<lb/>
也公著文一百卷題爲元氏長慶集又集<lb/>
古今刑政之書三百卷號類集並行於代<lb/>
公凡爲文無不臻極尤工詩在翰林時穆<lb/>
宗前後索詩數百篇命左右諷詠宮中呼<lb/>
爲元才子自六宮兩都八方至南蠻東夷<lb/>
國皆寫傳之每一章一句岀無脛而疾走<lb/>
於珠玉又觀其述作編纂之㫖豈止於文<lb/>
<pb n="KR4c0069_SBCK_061-7b"/>
章刀筆哉實有心在於安人活國致君堯<lb/>
舜致身伊臯耳抑天不與耶將人不幸耶<lb/>
予甞悲公始以直躬律人勤而行之則坎<lb/>
壈而不偶謫瘴郷凡十年髮班白而歸來<lb/>
次以權道濟世變而通之又齟齬而不安<lb/>
居相位僅三月席不煖而罷去通介進退<lb/>
卒不獲心是以法理之用止於舉一職不<lb/>
布於庻官仁義之澤止於惠一方不周於<lb/>
四海故公之心不足也逢時與不逢時同<lb/>
<pb n="KR4c0069_SBCK_061-8a"/>
得位與不得位同富貴與浮雲同何者時<lb/>
行而道未行身遇而心不遇也執友居易<lb/>
獨知其心以泣濡翰書銘于墓曰<lb/>
嗚呼微之年過知命不謂之夭位兼將相<lb/>
不謂之少然未康吾民未盡吾道在公之<lb/>
心則爲不了嗟乎哉道廣而俗隘時矣夫<lb/>
心長而運短命巳矣夫嗚呼微之巳矣夫<lb/>
　　唐故<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州刺史贈禮部尚書崔公墓<lb/>
　　誌銘　并序<lb/>
<pb n="KR4c0069_SBCK_061-8b"/>
唐有通四科逹三敎者曰惟崔公公諱玄<lb/>
亮字晦叔其先出於炎帝至裔孫穆伯受<lb/>
封于崔因而命氏漢初始分爲清河博陵<lb/>
二祖故其後稱博陵人曾祖恱洛州司戸<lb/>
參軍贈太子少保祖光迪贈賛善大夫考<lb/>
抗揚州司馬兼通事舎人贈太子少師妣<lb/>
太原王氏贈晉陽郡太夫人公即少師季<lb/>
子解褐補祕書省校書郎宣越二府奏授<lb/>
恊律郎大理評事朝庭知其才徴授監察<lb/>
<pb n="KR4c0069_SBCK_061-9a"/>
轉殿中歷侍御史膳部駕部貟外郎洛陽<lb/>
令密州刺史公旣至密密民之凍餒者賑<lb/>
䘏之疾疫者救療之胔骼未殯者命葬藏<lb/>
之男女過時者趍嫁娶之三月而政立二<lb/>
年而化行密人恱之發於謡詠換歙州刺<lb/>
史其政如密先是歙民畜馬牛而生駒犢<lb/>
者官書其數吏縁爲姧公旣下車盡焚其<lb/>
籍孳息貨易一無所問先是歙民居山險<lb/>
而輸稅米者擔負䟦渉勤苦不支公許其<lb/>
<pb n="KR4c0069_SBCK_061-9b"/>
計斛納緡賤入貴出官且獲利人皆忘勞<lb/>
農人便之歸如流水朝庭聞其政徴拜刑<lb/>
部郎中謝病不就俄改湖州刺史政如密<lb/>
歙加之以聚羨財而代逋租則人不困謹<lb/>
茶法以防黠吏則人不苦修堤塘以備旱<lb/>
歲則人不饑罷氓頼之如依父母入爲祕<lb/>
書少監改曹州刺史兼御史中丞謝病不<lb/>
就拜太常少卿遷諫議大夫屢上封章言<lb/>
行職舉上召對加金紫以奬之假貂蟬以<lb/>
<pb n="KR4c0069_SBCK_061-10a"/>
寵之未幾朝有大獄人心惴駭勢連中外<lb/>
衆以爲冤百辟在庭無敢言者公獨進及<lb/>
霤危言觸鱗天威赫然連叱不去遂置笏<lb/>
伏陛極言是非血淚盈襟詞竟不屈上意<lb/>
稍悟容而聽之卒使罪疑唯輕實公之力<lb/>
旣而眞拜用旌忠臣繇是正氣直聲震耀<lb/>
朝右搢紳者賀皆曰國有人焉國有人焉<lb/>
公以爲名不可多取退不必待年决就長<lb/>
告徑遵歸路朝庭不得巳在途拜太子賔<lb/>
<pb n="KR4c0069_SBCK_061-10b"/>
客分司東都公濟源有田洛下有宅勸誨<lb/>
子弟招邀賔朋以山水琴酒自娯有終焉<lb/>
之志無何又除<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州刺史蓋執政者惜其<lb/>
去將欲馴致而復用之大和七年七月十<lb/>
一日遇疾薨于<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州廨舎天子廢朝一日<lb/>
贈禮部尚書周行士林聞者相弔宗族交<lb/>
友靡不岀涕遺直遺愛公兼有焉烏呼公<lb/>
之將終也遺誡諸子爲其書大略云吾年<lb/>
六十六不爲無壽官至三品不爲不逹死<lb/>
<pb n="KR4c0069_SBCK_061-11a"/>
生定分何足過哀自天寳巳還山東士人<lb/>
皆改葬兩京利於便近唯吾一族至今不<lb/>
遷我殁宜歸全于滏陽先塋正首丘之義<lb/>
也送終之事務從儉薄保家之道無忘孝<lb/>
悌吾玉磬琴留別樂天請爲墓誌云爾<lb/>
夫人范陽盧氏先公而殁有子九人長曰<lb/>
煴通事舎人次曰芻言罕言舉進士次曰<lb/>
緩中牟尉其下皆㓜稚煴等哀毀孝敬號<lb/>
護轜翣以九年四月二十八日用大葬之<lb/>
<pb n="KR4c0069_SBCK_061-11b"/>
禮歸窆于礠州昭義縣礠邑郷北原遷盧<lb/>
夫人而合祔焉遵理命也公之丁少師憂<lb/>
也退居高郵其地卑濕泣血卧苫者三載<lb/>
因病痺其兩股焉逮于終身竟不能趍拜<lb/>
從祖弟仁亮竄謫巴南殁而後歸公先命<lb/>
長男煴護䘮歸葬後命㓜子聽繼絶承祧<lb/>
自宗族及朋執閒有死無所歸孤無所依<lb/>
者公或祭之葬之或衣之食之或婚之嫁<lb/>
之侯齊二家之類是也故閨門稱其孝群<lb/>
<pb n="KR4c0069_SBCK_061-12a"/>
從仰其仁交遊服其義可不謂德行乎公<lb/>
㓜嗜學長善屬文以辭賦舉進士登甲科<lb/>
以書判調天官入上等前後文集凡若干<lb/>
卷尤工五言七言詩警策之篇多在人口<lb/>
其餘製述作者許之可不謂文學乎公之<lb/>
典密歙湖也理化如彼可不謂政事乎居<lb/>
大諫騎省也忠讜如此可不謂言語乎公<lb/>
夙慕黃老之術齋心受籙伏氣錬形暑不<lb/>
流汗冬不挾纊膚體顔色冰清玉溫未識<lb/>
<pb n="KR4c0069_SBCK_061-12b"/>
者望之如神仙中人也在湖三歲歲修三<lb/>
元道齋輒有彩雲靈鶴迴翔壇上乆之而<lb/>
去前後致齋七八而鶴來儀者凡三百六<lb/>
十其内修外感也如此可不謂通於大道<lb/>
乎公之晩年又師六祖以無相爲心地以<lb/>
不二爲法門每遇僧徒輒論眞諦雖耆年<lb/>
宿德皆心伏之及易簀之夕大怖將至如<lb/>
入三昧恬然自安仍於遺䟽之末手筆題<lb/>
云蹔榮蹔悴𫾣石火即空即色眼生花許<lb/>
<pb n="KR4c0069_SBCK_061-13a"/>
時爲客今歸去大曆元年是我家其解空<lb/>
得證也又如此可不謂逹於佛性乎揔而<lb/>
言之故曰通四科逹三敎者也居易不侫<lb/>
辱與公游者三十餘年年老分深定爲執<lb/>
友况奉遺札託爲斯文且慙鄙陋不敢辭<lb/>
讓銘曰<lb/>
滏水之陽鼓山之下吉日吉土載封載樹<lb/>
烏虖博陵崔君之墓<lb/>
　　唐故漂水縣令太原白府君墓誌銘<lb/>
<pb n="KR4c0069_SBCK_061-13b"/>
　　并序<lb/>
公諱季康字某太原人秦武安君起之裔<lb/>
胄北齊五兵尚書建之五代孫也曾祖諱<lb/>
士通皇朝利州都督祖諱志善尚毉奉御<lb/>
王父諱鏻楊州錄事參軍公即錄事府君<lb/>
次子歷華州下邽尉懷州河内丞徐州彭<lb/>
城令江州潯陽令宿州虹縣令宣州漂水<lb/>
令殁于官舎明年某月某日歸葬于華州<lb/>
下邽縣某郷某原亨年若干烏虖公爲人<lb/>
<pb n="KR4c0069_SBCK_061-14a"/>
溫恭信厚爲官貞白嚴重友于兄弟慈于<lb/>
子姪郷黨推其行交遊讓其才自尉下邽<lb/>
至宰漂水皆以㓗廉通濟見知於郡守流<lb/>
譽於朋寮才不偶時道屈於位而徒勞於<lb/>
州縣竟不致於青雲命矣夫哀哉公前夫<lb/>
人河東薛氏先公若干年而殁生二子一<lb/>
女女號鑒虚未筓岀家長子某杭州於濳<lb/>
尉次子某睦州遂安尉後夫人高陽敬氏<lb/>
父諱某某官生一子二女女皆早夭子曰<lb/>
<pb n="KR4c0069_SBCK_061-14b"/>
敏中進士出身前試大理評事歷河東鄭<lb/>
滑邠寧三府掌記夫人在室以孝敬奉親<lb/>
爲淑女旣嫁以柔和從夫爲順婦及主家<lb/>
以慈正訓子爲賢母故敏中遵其敎飭其<lb/>
身升名甲科歷聘公府以文行稱於衆以<lb/>
祿養榮於親雖自有兼材然亦由夫人誨<lb/>
導之所致也夫人以大和七年正月某日<lb/>
寢疾終于下邽別墅享年若干明年某月<lb/>
某日啓漂水府君薛夫人宅兆而合祔焉<lb/>
<pb n="KR4c0069_SBCK_061-15a"/>
禮也時諸子盡殁獨敏中號泣䘮事託從<lb/>
祖兄居易誌于墓石銘曰<lb/>
繄我叔父漂水府君治本扵家事施政扵<lb/>
縣民繄我叔母高陽夫人德修於室家慶<lb/>
積於閨門訓著趍庭善彰卜鄰故其嗣子<lb/>
休有令聞<lb/>
　　序洛詩<lb/>
序洛詩樂天自叙在洛之樂詩也予歷覽<lb/>
古今謌詩自風騷之後蘇李以還次及鮑<lb/>
<pb n="KR4c0069_SBCK_061-15b"/>
謝徒迄于李杜輩其間詞人聞知者累百<lb/>
詩章流傳者鉅萬觀其所自多因䜛冤譴<lb/>
逐征戍行旅凍餒病老存殁別離情發於<lb/>
中文形於外故憤憂怨傷之作通計今古<lb/>
什八九焉世所謂文士多數奇詩人尤命<lb/>
薄於斯見矣又有巳知理安之世少離亂<lb/>
之時多亦明矣予不侫喜文嗜詩自㓜及<lb/>
老著詩數千首以其多矣故章句在人口<lb/>
姓字落詩流雖才不逮古人所然作不啻<lb/>
<pb n="KR4c0069_SBCK_061-16a"/>
數千首以其多矣作一數奇命薄之士亦<lb/>
有餘矣今壽過耳順幸無病苦官至三品<lb/>
免罹飢寒此一樂也大和二年詔授刑部<lb/>
侍郎明年病免歸洛旋授太子賔客分司<lb/>
東都居二年就領河南尹事又三年病免<lb/>
歸履道里第再授賔客分司自三年春至<lb/>
八年夏在洛凡五周歲作詩四百三十二<lb/>
首除䘮朋哭子十數篇外其他皆寄懷於<lb/>
酒或取意於琴閑適有餘酣樂不暇苦詞<lb/>
<pb n="KR4c0069_SBCK_061-16b"/>
無一字憂歎無一聲豈牽強所能致耶盖<lb/>
發中而形外耳斯樂也實本之扵省分知<lb/>
足濟之以家給身閑文之以觴詠絃歌飾<lb/>
之以山水風月此而不適何往而適哉兹<lb/>
又以重吾樂也予嘗云治世之音安以樂<lb/>
閑居之詩泰以適苟非理世安得閑居故<lb/>
集洛詩别爲序引不獨記東都履道里有<lb/>
閑居泰適之叟亦欲知皇唐大和歲有理<lb/>
世安樂之音集而序之以俟夫採詩者甲<lb/>
<pb n="KR4c0069_SBCK_061-17a"/>
寅歲七月十日云爾<lb/>
　　畫彌勒上生幀讚　并序<lb/>
南贍部洲大唐國東都城長壽寺大苾蒭<lb/>
道嵩存一惠恭等六十人與優婆塞士良<lb/>
惟儉等八十人以大和八年夏受八戒修<lb/>
十善設法供捨浄財畫兠率陁天宮彌勒<lb/>
上生内外衆一鋪眷屬圍繞相好莊嚴於<lb/>
是嵩等曲躬合掌焚香作禮發大誓願願<lb/>
生内宮劫劫生生親近供養按本經云可<lb/>
<pb n="KR4c0069_SBCK_061-17b"/>
以除九十億劫生死之罪也有彌勒弟子<lb/>
白樂天同是願遇是縁爾時稽首當來下<lb/>
生慈氏世尊足下致敬無量而說讃曰<lb/>
百四十心合爲一誠百四十口發同一聲<lb/>
仰慈氏形稱慈氏名願我來世一時上生<lb/>
　　繡西方幀讚　并序<lb/>
西方阿彌陁佛與閻浮提有願此土衆生<lb/>
與彼佛有縁故受一切苦者先念我名祈<lb/>
一切福者多圖我像至扵應誠來感隨願<lb/>
<pb n="KR4c0069_SBCK_061-18a"/>
往生神速變通與三世十方諸佛不侔也<lb/>
噫佛無若干而願與縁有若干也有女弟<lb/>
乎弘農郡君姓楊號蓮花性發弘願捨浄<lb/>
財繡西方阿彌陁佛像及本國土眷屬一<lb/>
部奉爲故李氏長姊楊夫人滅宿殃追冥<lb/>
祐也夫範銅設繪不若刺繡文之精勤也<lb/>
想形念號不若覩相好之親近也即造之<lb/>
者誠不得不著感不得不通受之者罪不<lb/>
得不滅福不得不集爾時蓮花性焚香合<lb/>
<pb n="KR4c0069_SBCK_061-18b"/>
掌跪唱賛云<lb/>
　金方刹　金色身　資聖力　福幽魂<lb/>
　造者誰　弘農君　受者誰　楊夫人<lb/>
　　祭崔相公文<lb/>
維大和六年歲次壬子十月庚申朔二十<lb/>
四日癸末中大夫守河南尹上柱國晉陽<lb/>
縣開國男食邑三百戸賜紫金魚袋白居<lb/>
易謹以清酌庻羞之奠敬祭于故相國吏<lb/>
部尚書贈司空崔公敦詩惟公德望事業<lb/>
<pb n="KR4c0069_SBCK_061-19a"/>
識度操履爲時而生作國之紀巖廟匡輔<lb/>
藩部政治父母黎元股肱天子斯皆談在<lb/>
人口播扵人耳今所叙者眷知而巳於戲<lb/>
自古及今實重知音故詩羙伐木易稱斷<lb/>
金始愚與公同入翰林因官識面因事知<lb/>
心獻納合章對揚聮襟以忠相勉以義相<lb/>
箴朝案同食夜床並衾綢繆五年情與時<lb/>
深及公登庸累分閫鎭愚亦去國出領符<lb/>
印徐宣遠部忠杭遐郡鴈去寄書潮來傳<lb/>
<pb n="KR4c0069_SBCK_061-19b"/>
信無由會合祗望音問未卜後期但敦前<lb/>
分余大和之初連徴歸朝公分夏司愚貳<lb/>
秋曹玉德彌溫松心不凋南宮多暇屢接<lb/>
遊遨竹寺雪夜杏園花朝杜曲春晚潘亭<lb/>
月高前對青山後攜濁醪微之夢得慕巢<lb/>
師臯或徴雅言酣詠陶陶或命俗樂絲管<lb/>
嘈嘈藉草䕃松枕麴餔糟曾未周歲索然<lb/>
分鑣公又授鉞南撫荆蠻報政入覲復揔<lb/>
天官愚因謝病東歸澗瀍方從四皓旋守<lb/>
<pb n="KR4c0069_SBCK_061-20a"/>
三川時蒙問訊日奉周旋豈無要約良有<lb/>
由縁洛城東隅履道西偏脩篁迴合流水<lb/>
潺湲與公居第門巷相連與公齒髮甲子<lb/>
同年兩心相期三逕之間優游攜手而終<lb/>
老焉嗚呼易失者時難忱者天旣奪我志<lb/>
又殱我賢丘園未歸館舎先捐百身莫贖<lb/>
一夢不還鬱鬱佳城茫茫九原凄凉簫鼓<lb/>
慘澹風烟祖奠遲遲泣涕漣漣平生親友<lb/>
羅拜柩前賢人巳矣天地蒼然嗚呼哀哉<lb/>
<pb n="KR4c0069_SBCK_061-20b"/>
敦詩尚饗<lb/>
　　祭崔常侍文<lb/>
維大和九年歲次乙卯二月丙午朔七日<lb/>
壬子中大夫守太子賔客分司東都上柱<lb/>
國賜紫金魚袋白居易謹以清酌庻羞之<lb/>
奠敬祭于故祕書監贈禮部尚書崔公惟<lb/>
公之世祿家行文華政事播扵時論此不<lb/>
復云今但叙舊好寫衷誠而巳嗚呼居易<lb/>
弟兄與公伯仲前後科第同登者四五辱<lb/>
<pb n="KR4c0069_SBCK_061-21a"/>
爲僚友三十餘年又膳部房與公同聲塵<lb/>
之遊定膠漆之分兩家不幸十年巳來哀<lb/>
舋所鍾零落殆盡我老君病唯餘二人天<lb/>
不慗遺公又即世不登大位不享永年夙<lb/>
志莫伸幽憤何極居易方屬疾恙不遂執<lb/>
紼遣姪阿龜往展情禮此如不祭永痛奈<lb/>
何嗚呼重易平生知我寢門一慟可得而<lb/>
聞乎嗚呼重易平生嗜酒奠筵一酌可得<lb/>
而歆乎嗚呼哀哉伏惟尚饗<lb/>
<pb n="KR4c0069_SBCK_061-21b"/>
　　磐石銘　并序<lb/>
大和九年夏有山客贈余磐石轉寘於履<lb/>
道里第時屬炎暑坐卧其上愛而銘之云<lb/>
爾<lb/>
客從山來遺我磐石圓平膩滑廣袤六尺<lb/>
質凝雲白文拆煙碧莓苔有班麋鹿其跡<lb/>
置之竹下風掃露滴坐待禪僧眠留醉客<lb/>
清冷可愛支體甚適便是白家夏天牀席<lb/>
　　東林寺白氏文集記<lb/>
<pb n="KR4c0069_SBCK_061-22a"/>
昔余爲江州司馬時常與廬山長老於東<lb/>
林寺經藏中披閱遠大師與諸文士唱和<lb/>
集卷時諸長老請余文集亦置經藏唯然<lb/>
心許他日致之迨兹餘二十年矣今余前<lb/>
後所著文大小合二千九百六十四首勒<lb/>
成六十卷編次旣畢納于藏中且欲與二<lb/>
林結他生之縁復曩歲之志也故自忘其<lb/>
鄙拙焉仍請本寺長老及主藏僧依遠公<lb/>
文集例不借外客不岀寺門幸甚大和九<lb/>
<pb n="KR4c0069_SBCK_061-22b"/>
年夏太子賔客晉陽縣開國男太原白居<lb/>
易樂天記<lb/>
　　聖善寺白氏文集記<lb/>
中大夫守太子少傅馮翊縣開國侯上柱<lb/>
國賜紫金魚袋太原白居易字樂天與東<lb/>
都聖善寺鉢塔院故長老如滿太師有齋<lb/>
戒之因與今長老振大士爲香火之社樂<lb/>
天曰吾老矣將㝷前好且結後縁故以斯<lb/>
文寘于是院其集七袠六十五卷凡三千<lb/>
<pb n="KR4c0069_SBCK_061-23a"/>
二百五十五首題爲白氏文集納扵律䟽<lb/>
庫樓仍請不出院門不借官客有好事者<lb/>
任就觀之開成元年閏五月十二日樂天<lb/>
記<lb/>
　看題文集石記因成四韻以羙之<lb/>
　　中㪚大夫守河南尹賜紫金魚袋李<lb/>
　　紳<lb/>
寄玉蓮花藏緘珠貝葉扃院閑容客讀講<lb/>
倦許僧聽部列雕金牓題存刻石銘永添<lb/>
<pb n="KR4c0069_SBCK_061-23b"/>
鴻寳集莫雜小乗經<lb/>
　　唐銀青光祿大夫太子小保安定皇<lb/>
　　甫公墓誌銘　并序<lb/>
公姓皇甫諱鏞字龢卿始封祖微子也周<lb/>
克殷封于宋九代至戴公戴公之子曰皇<lb/>
父因字命族爲皇父氏至秦徙茂陵改父<lb/>
爲甫及漢遷安定朝那其後爲朝那人五<lb/>
代祖珍義資建二州刺史曾祖文房高陵<lb/>
令祖鄰幾贈汝州刺史考愉累贈尚書左<lb/>
<pb n="KR4c0069_SBCK_061-24a"/>
僕射太子太保妣洛陽賈氏贈姑臧郡太<lb/>
夫人公由進士岀身補夏陽主簿試左武<lb/>
衞兵曹充宣歙觀察推官轉大理評事詔<lb/>
徴授監察御史改祕書郎殿中侍御史内<lb/>
供奉始賜朱紱銀印充鳳翔節度判官營<lb/>
田副使旋又徴還直拜殿内改比部貟外<lb/>
郎河南令都官郎中河南少尹歷太子右<lb/>
庻子並分司東都俄又徴拜國子祭酒未<lb/>
幾謝疾改太子賔客轉祕書監分司又就<lb/>
<pb n="KR4c0069_SBCK_061-24b"/>
拜檢校左㪚騎常侍兼太子賔客轉祕書<lb/>
監分司始加命服正三品又遷太子少保<lb/>
分司封安定縣開國男食邑三百戸始立<lb/>
家廟享三世公先娶博陵崔氏後娶范陽<lb/>
盧氏二夫人皆有淑德先公而殁有二子<lb/>
曰璥曰珧一女適太原王諲以開成元年<lb/>
七月十日寢疾薨于東都宣敎里第享年<lb/>
七十七皇帝廢朝一日是歲十月三日用<lb/>
大葬之禮歸全于河隂縣廣武原從太保<lb/>
<pb n="KR4c0069_SBCK_061-25a"/>
府君先塋以盧夫人合祔焉公自將仕郎<lb/>
累階至銀青光祿大夫自武騎尉累勲至<lb/>
上柱國自布衣而佩服金紫自旅食而廟<lb/>
饗祖考封爵𬒳乎身襃贈及乎先官品䕃<lb/>
乎後大其門肥其家儒者之榮無闕焉皆<lb/>
求已稽古之力自致耳公爲人器宇甚弘<lb/>
衣冠甚偉寡言正色人望而敬之至扵燕<lb/>
游觴詠之間則其貌溫然如春其心油然<lb/>
如雲也初元和中公始因郎官分司東洛<lb/>
<pb n="KR4c0069_SBCK_061-25b"/>
由是得伊嵩趣愜吏隱心故前後歷官八<lb/>
九凡二十有五年優游洛中無哂笑意忘<lb/>
䘮窮逹與道始終澹然不動其心以至于<lb/>
考終命聞者慕之謂爲逹人當憲宗朝公<lb/>
之仲居相位操利權也從而附離者有之<lb/>
公獨超然雖貴介之勢不能及及仲之失<lb/>
寵得罪也從而縁坐者有之公獨皦然雖<lb/>
骨肉之親不能累識者心伏號爲偉人公<lb/>
好學善屬文尤工五言七言詩有集十八<lb/>
<pb n="KR4c0069_SBCK_061-26a"/>
卷又著性言十四篇居易辱與公遊迨二<lb/>
紀矣自左右庻子歷賔客訖于少保傅皆<lb/>
同官東朝分務東周在寮友間知聞最熟<lb/>
故得以實錄誌而銘曰<lb/>
賢哉少保令問令儀金璧其操鸞凰其姿<lb/>
德如斯壽如斯位如斯嗚呼人爵天爵實<lb/>
兼有之廣武之原大河之湄龜告筮從吉<lb/>
土良時封于兹樹于兹嗚呼少保之墓百<lb/>
代可知<lb/>
<pb n="KR4c0069_SBCK_061-26b"/>
　　唐故銀青光祿大夫祕書監曲江縣<lb/>
　　開國伯贈禮部尚書范陽張公墓誌<lb/>
　　銘　并序<lb/>
公諱仲方字靖之其先范陽人晉司空茂<lb/>
先之後永嘉南遷始徙居于韶之曲江縣<lb/>
後嗣因家焉唐朝贈太常卿諱弘愈公之<lb/>
曾祖也嶺南節度使廣州刺史殿中監諱<lb/>
九臯公之王父也贈尚書右僕射諱抗公<lb/>
之皇考也贈潁川郡大夫人陳氏公之皇<lb/>
<pb n="KR4c0069_SBCK_061-27a"/>
妣也都昌令仲端以下四人公之兄也監<lb/>
察御史仲孚以下二人公之弟也博陵郡<lb/>
夫人崔氏公之夫人也右清道率府曹胄<lb/>
景宣進士茂玄明經智周公之子也監察<lb/>
御史裏行楊澥校書郎陸賔虞公之壻也<lb/>
公即僕射府君第五子貞元中進士舉及<lb/>
第博學選登科初補集賢殿校書郎丁内<lb/>
憂䘮除復補正字選授咸陽尉鄜坊節度<lb/>
使辟爲判官奏授監察御史裏行俄而眞<lb/>
<pb n="KR4c0069_SBCK_061-27b"/>
拜歷殿中轉侍御史倉部貟外郎金州刺<lb/>
史　度支郎中駮宰相事議出爲遂州司<lb/>
馬移復州司馬俄遷刺史改曹州刺史河<lb/>
南少尹鄭州刺史入爲諫議大夫福建觀<lb/>
察使兼御史中丞徴還爲太子賔客再爲<lb/>
左㪚騎常侍京兆尹華州刺史兼御史大<lb/>
夫祕書監勲至上柱國階至銀青光祿大<lb/>
夫封至曲江縣開國伯食邑七百戸開成<lb/>
二年四月某日薨于上都新昌里第詔贈<lb/>
<pb n="KR4c0069_SBCK_061-28a"/>
禮部尚書以其年八月某日歸葬于河南<lb/>
府某縣某郷某原祔僕射府君之封域焉<lb/>
公㓜好學長善屬文俯取科第如拾地芥<lb/>
著文集三十卷藏扵家纂制詔一百卷行<lb/>
於代尤工五言章句詩家流稱之嘗譔先<lb/>
僕射府君神道碑及丞相文獻始興公廟<lb/>
碑由文得禮秉筆者許之文獻始興公九<lb/>
齡即公之伯祖開元中以儒學詩賦獨歩<lb/>
一時及輔弼明皇帝號爲賢相餘慶濟羙<lb/>
<pb n="KR4c0069_SBCK_061-28b"/>
宜在扵公公沿其業襲其文而不嗣其位<lb/>
惜哉矧公爲人溫良冲淡恬然有君子德<lb/>
立朝清直貞諒肅然有正人風在官寛重<lb/>
易簡綽然有長吏體爲子弟孝敬爲伯父<lb/>
慈和與朋友信寵辱不驚其心喜愠不形<lb/>
扵色入仕四十載歷官二十五享年七十<lb/>
二才如是祿如是壽如是宜哉居易與公<lb/>
少同官老同游交心慕德乆而彌篤故景<lb/>
宣等以論譔先德見託爲文式序且銘勒<lb/>
<pb n="KR4c0069_SBCK_061-29a"/>
于墓石銘曰<lb/>
在唐張氏世爲儒宗文獻旣没鬱生我公<lb/>
我公渢渢學奥詞雄縁情體物有文獻風<lb/>
慶襲于家道積厥躬駿足逸翮天驥冥鴻<lb/>
始自筮仕迄于逹官六刺藩部再珥貂蟬<lb/>
大諫選重尹京才難賔于望苑寵在蓬山<lb/>
凡所踐歷皆有可觀終然允臧巳矣歸全<lb/>
嗚呼洛郊北阡邙阜西原佳城一閉陵谷<lb/>
推遷所不泯者令名藹然<lb/>
<pb n="KR4c0069_SBCK_061-29b"/>
　　齒落辭　并序<lb/>
開成二年予春秋六十六瘠黒衰白老狀<lb/>
具矣而雙齒又墯慨然感歎者乆之因爲<lb/>
齒落辭以自廣其辭曰<lb/>
嗟嗟乎雙齒自吾有之爾俾爾嚼肉咀𬞞<lb/>
衘盃漱水豐吾膚革滋吾血髓從㓜逮老<lb/>
勤亦至矣幸有輔車非無斷㗁胡然捨我<lb/>
一旦雙落齒雖無情吾豈無情老與齒別<lb/>
齒隨涕零我老日來爾去不迴嗟嗟乎雙<lb/>
<pb n="KR4c0069_SBCK_061-30a"/>
齒孰謂而來哉孰謂而去哉齒不能言請<lb/>
以意宣爲君口中之物忽乎六十餘年昔<lb/>
君之壯也血剛齒堅今君之老矣血衰齒<lb/>
寒輔車斷㗁日削月朘上參差而下[危*瓦][危*臬]<lb/>
曾何足以少安嘻君其聽哉女長辭姥臣<lb/>
老辭主髮衰辭頭葉枯辭樹物無細大功<lb/>
成者去君何嗟嗟獨不聞諸道經我身非<lb/>
我有也盖天地之委形君何嗟嗟又不聞<lb/>
諸佛說是身如浮雲湏臾變滅由是而言<lb/>
<pb n="KR4c0069_SBCK_061-30b"/>
君何有焉所宜委百骸而順萬化胡爲乎<lb/>
嗟嗟於一牙一齒之間吾應曰吾過矣爾<lb/>
之言然<lb/>
　　醉吟先生傳<lb/>
醉吟先生者忘其姓字郷里官爵忽忽不<lb/>
知吾爲誰也宦遊三十載將老退居洛下<lb/>
所居有池五六畝竹數千竿喬木數十株<lb/>
臺榭舟橋具體而微先生安焉家雖貧不<lb/>
至寒餒年雖老未及耄性嗜酒耽琴淫詩<lb/>
<pb n="KR4c0069_SBCK_061-31a"/>
凡酒徒琴侶詩客多與之游游之外棲心<lb/>
釋氏通學小中大乗法與嵩山僧如滿爲<lb/>
空門友平泉客韋楚爲山水友彭城劉夢<lb/>
得爲詩友安定皇甫朗之爲酒友每一相<lb/>
見欣然忘歸洛城内外六七十里間凡觀<lb/>
寺丘墅有泉石花竹者靡不游人家有羙<lb/>
酒鳴琴者靡不過有圖書歌舞者靡不觀<lb/>
自居守洛川臮布衣家以宴遊召者亦時<lb/>
時往每良辰羙景或雪朝月夕好事者相<lb/>
<pb n="KR4c0069_SBCK_061-31b"/>
過必爲之先拂酒罍次開篋詩酒旣酣乃<lb/>
自援琴操宮聲弄秋思一遍若興發命家<lb/>
僮調法部絲竹合奏霓裳羽衣一曲若歡<lb/>
甚又命小妓歌楊柳枝新詞十數章放情<lb/>
自娯酩酊而後巳往往乗興屨及鄰杖於<lb/>
郷騎遊都邑肩舁適野舁中置一琴一枕<lb/>
陶謝詩數卷舁竿左右懸雙酒壷尋水望<lb/>
山率情便去抱琴引酌興盡而返如此者<lb/>
凡十年其間日賦詩約千餘首日釀酒約<lb/>
<pb n="KR4c0069_SBCK_061-32a"/>
數百斛而十年前後賦釀者不與焉妻孥<lb/>
弟姪慮其過也或譏之不應至于再三乃<lb/>
曰凡人之性鮮得中必有所偏好吾非中<lb/>
者也設不幸吾好利而貨殖焉以至于多<lb/>
藏潤屋賈禍危身奈吾何設不幸吾好博<lb/>
奕一擲數萬傾財破産以至于妻子凍餓<lb/>
奈吾何設不幸吾好藥損衣削食錬鉛燒<lb/>
汞以至于無所成有所誤奈吾何今吾幸<lb/>
不好彼而自適扵盃觴諷詠之間放則放<lb/>
<pb n="KR4c0069_SBCK_061-32b"/>
矣庸何傷乎不猶愈扵好彼三者乎此劉<lb/>
伯倫所以聞婦言而不聽王無功所以遊<lb/>
醉郷而不還也遂率子弟入酒房環釀甕<lb/>
箕踞仰面長吁太息曰吾生天地間才與<lb/>
行不逮於古人遠矣而富於黔婁壽於顔<lb/>
回飽於伯夷樂於榮啓期健於衞叔寳幸<lb/>
甚幸甚餘何求哉若捨吾所好何以送老<lb/>
因自吟詠懷詩云抱琴榮啓樂縱酒劉伶<lb/>
逹放眼看青山任頭生白髮不知天地内<lb/>
<pb n="KR4c0069_SBCK_061-33a"/>
更得幾年活從此到終身盡爲閑日月吟<lb/>
罷自哂掲甕撥醅又引數盃兀然而醉旣<lb/>
而醉復醒醒復吟吟復飮飮復醉醉吟相<lb/>
仍若循環然繇是得以夢身世雲富貴幕<lb/>
席天地瞬息百年陶陶然昏昏然不知老<lb/>
之將至古所謂得全扵酒者故自號爲醉<lb/>
吟先生于時開成三年先生之齒六十有<lb/>
七鬚盡白髮半秃齒雙缺而觴詠之興猶<lb/>
未衰頋謂妻子云今之前吾適矣今之後<lb/>
<pb n="KR4c0069_SBCK_061-33b"/>
吾不自知其興何如<lb/>
　　蘇州南禪院千佛堂轉輪經藏石記<lb/>
千佛堂轉輪經藏者先是郡太守居易發<lb/>
心蜀沙門清閑矢謨吳僧常敬弘正神益<lb/>
等僝功檀主鄧子成梁華等施財院僧法<lb/>
弘惠滿契元惠雅等藏事大和二年秋作<lb/>
開成元年春成堂之費計緡萬藏與經之<lb/>
費計緡三千六百堂之中上蓋下藏蓋之<lb/>
間輪九層佛千龕彩繪金碧以爲飾環蓋<lb/>
<pb n="KR4c0069_SBCK_061-34a"/>
懸鏡六十有二藏八面面二門丹漆銅鍇<lb/>
以爲固環藏敷座六十有四藏之内轉以<lb/>
輪止以柅經函二百五十有六經卷五千<lb/>
五十有八藏成經具之明年蘇之緇白徒<lb/>
聚謀曰今功德如是誰其尸之宜請有福<lb/>
智僧越之妙喜寺長老元遂禪師爲之主<lb/>
宜請初發心人前本部守白少傅爲之記<lb/>
僉曰然師旣來敎行如流僧至如歸供施<lb/>
逹嚫隨日而集堂有羨食路無飢僧游者<lb/>
<pb n="KR4c0069_SBCK_061-34b"/>
學者得以安給惠利饒益不可思量旣而<lb/>
遂隨縁西去衆又請本郡乾元寺僧禪大<lb/>
德暉大師嗣之暉旣至誦十二部經經聲<lb/>
洋洋充滿虚空上下近遠有情識者法音<lb/>
所及無不蒙福法力所攝鮮不歸心佻然<lb/>
巽風一變至道所得功德不自覺知繇是<lb/>
而言是堂是藏是經之用信有以表旌覺<lb/>
路也脂轄法輪也示火宅長者子之便門<lb/>
也開毛道凡夫生之大竇也亶其然乎又<lb/>
<pb n="KR4c0069_SBCK_061-35a"/>
明年院之僧徒三詣洛都請予爲記夫記<lb/>
者不唯紀年月述作爲亦在乎辨興廢示<lb/>
勸誡也我釋迦如來有言一切佛及一切<lb/>
法皆從經岀然則法依扵經經依於藏藏<lb/>
依於堂若堂壞則藏廢藏廢則經墜經墜<lb/>
則法隱法隱則無上之道幾乎息矣嗚呼<lb/>
凡我國土宰官支提上首曁摩摩帝輩得<lb/>
不䖍奉而護念之乎得不保持而增修之<lb/>
乎經有缺必補藏有隙必葺堂有壞必支<lb/>
<pb n="KR4c0069_SBCK_061-35b"/>
若然者眞佛弟子得福無量反是者非佛<lb/>
弟子得罪如律開成二年二月一日記<lb/>
　　蘇州南禪院白氏文集記<lb/>
唐馮翊縣開國侯太原白居易字樂天有<lb/>
文集七袠合六十七卷凡三千四百八十<lb/>
七首其間根源五常枝派六義恢王教而<lb/>
弘佛道者多則多矣然寓興放言縁情綺<lb/>
語者亦往往有之樂天佛弟子也備聞聖<lb/>
敎深信因果懼結來業悟知前非故其集<lb/>
<pb n="KR4c0069_SBCK_061-36a"/>
家藏之外別錄三本一本寘于東都聖善<lb/>
寺鉢塔院律庫中一本寘于廬山東林寺<lb/>
經藏中一本寘于蘇州南禪院千佛堂内<lb/>
夫惟悉索弊文歸依三藏者其意云何且<lb/>
有本願願以今生世俗文字放言綺語之<lb/>
因轉爲將來世世讃佛乗轉法輪之縁也<lb/>
三寳在上實聞斯言開成四年二月二日<lb/>
樂天記<lb/>
白氏文集卷第六十一<lb/>
<pb n="KR4c0069_SBCK_061-36b"/>
</p>
<p>
</p>
  </div>
</body>
</text>
</TEI>
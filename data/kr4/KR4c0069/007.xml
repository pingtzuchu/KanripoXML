<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_007-1a"/>
白氏文集卷第七<lb/>
　閑適三　古調　五言　五十八首<lb/>
　　題潯陽樓　自此後詩江州司馬時<lb/>
　　作<lb/>
常愛陶彭澤文思何髙玄又恠韋江州詩<lb/>
情亦清閑今朝登此樓有以知其然大江<lb/>
寒見底匡山青倚天深夜湓浦月平旦鑪<lb/>
峯烟清輝與靈氣日夕供文篇我無二人<lb/>
才孰為來其間因髙偶成句俯仰愧江山<lb/>
<pb n="KR4c0069_SBCK_007-1b"/>
　　訪陶公舊宅　并序<lb/>
予夙慕陶淵明為人往嵗渭川閑居嘗有<lb/>
傚陶體詩十六首今遊廬山經柴桑過栗<lb/>
里思其人訪其宅不能黙黙又題此詩云<lb/>
垢塵不汚玉靈鳯不啄羶嗚呼陶靖節生<lb/>
彼晉宋間心實有所守口終不能言永惟<lb/>
孤竹子拂衣首陽山夷齊各一身窮餓未<lb/>
為難先生有五男與之同飢寒腸中食不<lb/>
充身上衣不完連徵竟不起斯可謂真賢<lb/>
<pb n="KR4c0069_SBCK_007-2a"/>
我生君之後相去五百年毎讀五栁傳目<lb/>
想心拳拳昔常詠遺風著為十六篇今來<lb/>
訪故宅森若君在前不慕樽有酒不慕琴<lb/>
無絃慕君遺榮利老死此丘園柴桑古村<lb/>
落栗里舊山川不見籬下菊但餘墟中烟<lb/>
子孫雖無聞族氏猶未遷毎逢姓陶人使<lb/>
我心依然<lb/>
　　北亭<lb/>
廬宫山下州湓浦沙邊宅宅北倚髙岡迢<lb/>
<pb n="KR4c0069_SBCK_007-2b"/>
迢數千尺上有青青竹竹間多白石茅亭<lb/>
居上頭豁達門四闢前楹卷簾箔北牖施<lb/>
床席江風萬里來吹我涼浙浙日髙公府<lb/>
歸巾笏隨手擲脱衣恣搔首坐卧任所適<lb/>
時傾一盃酒曠望湖天夕口詠獨酌謠目<lb/>
送歸飛翮慙無出塵操未免折腰役偶獲<lb/>
此閑居謬似高人跡<lb/>
　　遊湓水<lb/>
四月未全熱麥涼江氣秋湖山處處好最<lb/>
<pb n="KR4c0069_SBCK_007-3a"/>
愛湓水頭湓水從東來一派入江流可怜<lb/>
似縈帶中有隨風舟命酒一臨汎捨鞍揚<lb/>
棹謳放逥岸傍馬去逐波間鷗烟浪始渺<lb/>
渺風襟亦悠悠初疑上河漢中若尋瀛洲<lb/>
汀樹綠拂池沙草芳未休青蘿與紫葛枝<lb/>
蔓垂相樛繋纜步平岸廻頭望江州城雉<lb/>
映水見隠隠如蜃樓日入意未盡將歸復<lb/>
少留到官行半嵗今日方一遊此地來何<lb/>
暮可以寫吾憂<lb/>
<pb n="KR4c0069_SBCK_007-3b"/>
　　答故人<lb/>
故人對酒歎歎我在天涯見我昔榮遇念<lb/>
我今蹉跎問我為司馬官意復如何答云<lb/>
且勿歎聽我為君歌我本蓬蓽人鄙賤劇<lb/>
泥沙讀書未百巻信口嘲風花自從筮仕<lb/>
來六命三登科頋慙虚劣姿所得亦巳多<lb/>
㪚員足庇身薄俸可資家省分輒自愧豈<lb/>
為不遇耶煩君對盃酒為我一咨嗟<lb/>
　　官舍内新鑿小池<lb/>
<pb n="KR4c0069_SBCK_007-4a"/>
簾下開小池盈盈水方積中㡳鋪白沙四<lb/>
隅甃青石勿言不深廣但取幽人適泛灔<lb/>
微雨朝泓澄明月夕豈無大江水波浪連<lb/>
天白未如床席前方丈深盈尺清淺可狎<lb/>
弄昏煩聊漱滌最愛曉暝時一片秋天碧<lb/>
　　宿簡寂觀<lb/>
巖白雲尚屯林紅葉初隕秋光引閑步不<lb/>
知身逺近夕投靈洞宿卧覺塵機泯名利<lb/>
心既忘市朝夢亦盡暫來尚如此况乃終<lb/>
<pb n="KR4c0069_SBCK_007-4b"/>
身隠何以療夜飢一匙雲母粉<lb/>
　　讀謝靈運詩<lb/>
吾聞達士道窮通順冥數通乃朝廷來窮<lb/>
則江湖去謝公才廓落與世不相遇壯志<lb/>
鬱不用須有所洩處洩為山水詩逸韻諧<lb/>
竒趣大必籠天海細不遺草樹豈唯翫景<lb/>
物亦欲攄心素往往即事中未能忘興諭<lb/>
因知康樂作不獨在章句<lb/>
　　北亭獨宿<lb/>
<pb n="KR4c0069_SBCK_007-5a"/>
悄悄壁下床紗籠耿殘燭夜半獨眠覺疑<lb/>
在僧房宿<lb/>
　　約心<lb/>
黑鬢絲雪侵青袍塵土涴兀兀復騰騰江<lb/>
城一爲佐朝就髙齋上薰然負暄卧晩下<lb/>
小池前澹然臨水坐巳約終身心長如今<lb/>
日過<lb/>
　　晩望<lb/>
江城寒角動沙洲夕鳥還獨坐髙亭上西<lb/>
<pb n="KR4c0069_SBCK_007-5b"/>
南望逺山<lb/>
　　早春<lb/>
雪消氷又釋景和風復暄滿庭田地濕薺<lb/>
葉生牆根官舍悄無事日西斜掩門不開<lb/>
莊老卷欲與何人言<lb/>
　　春寢<lb/>
何處春暄來微和生血氣氣薰肌骨暢東<lb/>
䆫一昏睡是時正月晦假日無公事爛熳<lb/>
不能休自午將及未緬思少健日甘寢常<lb/>
<pb n="KR4c0069_SBCK_007-6a"/>
自恣一從衰疾來枕上無此味<lb/>
　　睡起晏坐<lb/>
後亭晝眠足起坐春景暮新覺眼猶昏無<lb/>
思心正住淡寂歸一性虛閑遺萬慮了然<lb/>
此時心無物可譬喻本是無有鄉亦名不<lb/>
用處行禪與坐忘同歸無異路<lb/>
　　詠懐<lb/>
盡日松下坐有時池畔行行立與坐卧中<lb/>
懐澹無營不覺流年過亦任白髪生不為<lb/>
<pb n="KR4c0069_SBCK_007-6b"/>
世所薄安得遂閑情<lb/>
　　春遊西林寺<lb/>
下馬西林寺翛然進輕策朝為公府吏暮<lb/>
作靈山客二月匡廬北氷雪始消釋陽藂<lb/>
抽茗牙隂竇洩泉脉熈熈風土暖藹藹雲<lb/>
嵐積㪚作萬壑春凝為一氣碧身閑易澹<lb/>
泊官㪚無牽迫緬彼十八人古今同此適<lb/>
是年淮冦起處處興兵革智士勞思謀戎<lb/>
臣苦征役獨有不才者山中弄泉石<lb/>
<pb n="KR4c0069_SBCK_007-7a"/>
　　出山吟<lb/>
朝詠遊仙詩暮歌采薇曲卧雲坐白石山<lb/>
中十五宿行隨出洞水廻别縁巖竹早晩<lb/>
重來遊心期瑶草綠<lb/>
　　嵗暮<lb/>
巳任時命去亦從嵗月除中心一調伏外<lb/>
累盡空虚名宦意已矣林泉計何如擬近<lb/>
東林寺溪邊結一廬<lb/>
　　聞早鸎<lb/>
<pb n="KR4c0069_SBCK_007-7b"/>
日出眠未起屋頭聞早鸎忽如上林曉萬<lb/>
年枝上鳴憶為近臣時秉筆直承明春深<lb/>
視草暇旦暮聞此聲今聞在何處寂寞潯<lb/>
陽城鳥聲信如一分别在人情不作天涯<lb/>
意豈殊禁中聽<lb/>
　　栽杉<lb/>
勁葉森利劒孤莖挺端摽纔髙四五尺勢<lb/>
若干青霄移栽東䆫前愛爾寒不凋病夫<lb/>
卧相對日夕閑蕭蕭昨為山中樹今為簷<lb/>
<pb n="KR4c0069_SBCK_007-8a"/>
下條雖然遇賞翫無乃近塵囂猶勝澗谷<lb/>
底埋没隨衆樵不見鬱鬱松委質山上苖<lb/>
　　過李生<lb/>
蘋小蒲葉短南湖春水生子近湖邊住静<lb/>
境稱髙情我爲郡司馬㪚拙無所營使君<lb/>
知性野衙退任閑行行携小榼去逢花輒<lb/>
獨傾半酣到子舍下馬扣柴荆何以引我<lb/>
步繞籬竹萬莖何以醒我酒呉音吟一聲<lb/>
須㬰進野飯飯稻茹芹英白甌青竹筯儉<lb/>
<pb n="KR4c0069_SBCK_007-8b"/>
㓗無羶腥欲去復徘徊夕鵶已飛鳴何當<lb/>
重遊此待君湖水平<lb/>
　　詠意<lb/>
常聞南華經巧勞智憂愁不如無能者飽<lb/>
食但遨遊平生愛慕道今日近此流自來<lb/>
潯陽郡四序忽已周不分物黒白但與時<lb/>
沉浮朝飡夕安寢用是為身謀此外即閑<lb/>
放時尋山水幽春遊慧逺寺秋上庾公樓<lb/>
或吟詩一章或飲茶一甌身心一無繋浩<lb/>
<pb n="KR4c0069_SBCK_007-9a"/>
浩如虚舟富貴亦有苦苦在心危憂貧賤<lb/>
亦有樂樂在身自由<lb/>
　　食笋<lb/>
此州乃竹鄉春笋滿山谷山夫折盈抱抱<lb/>
來早市鬻物以多為賤雙錢易一束置之<lb/>
炊甑中與飯同時熟紫籜坼故錦素肌擘<lb/>
新玉毎日遂加飡經時不思肉久為京洛<lb/>
客此味常不足且食勿踟蹰南風吹作竹<lb/>
　　遊石門澗<lb/>
<pb n="KR4c0069_SBCK_007-9b"/>
石門無舊徑披榛訪遺跡時逢山水秋清<lb/>
輝如古昔常聞慧逺輩題詩此巖壁雲覆<lb/>
莓苔封蒼然無處覔蕭踈野生竹崩剝多<lb/>
年石自從東晉後無復人遊歷獨有秋澗<lb/>
聲潺湲空旦夕<lb/>
　　招東鄰<lb/>
小榼二升酒新簟六尺床能來夜話否池<lb/>
畔欲秋涼<lb/>
　　題元十八溪亭<lb/>
<pb n="KR4c0069_SBCK_007-10a"/>
恠君不喜仕又不遊州里今日到幽居了<lb/>
然知所以宿君石溪亭潺湲聲滿耳飲君<lb/>
螺盃酒醉卧不能起見君五老峯益悔居<lb/>
城市愛君三男兒始歎身無子余方鑪峯<lb/>
下結室爲居士山北與山東往來從此始<lb/>
　　香鑪峯下新置草堂即事詠懐題於<lb/>
　　石上<lb/>
香鑪峯北面遺愛寺西偏白石何鑿鑿清<lb/>
流亦潺潺有松數十株有竹千餘竿松張<lb/>
<pb n="KR4c0069_SBCK_007-10b"/>
翠<graphic n="KR1259" url="https://raw.githubusercontent.com/kanripo/KR-Gaiji/master/images/KR1259.png" mimeType="image/png"/>盖竹倚青琅玕其下無人居惜哉多<lb/>
嵗年有時聚猨鳥終日空風烟時有沉㝠<lb/>
子姓白字樂天平生無所好見此心依然<lb/>
如獲終老地忽乎不知還架巖結茅宇斸<lb/>
壑開茶園何以洗我耳屋頭落飛泉何以<lb/>
浄我眼砌下生白蓮左手携一壺右手挈<lb/>
五絃傲然意自足箕踞於其間興酣仰天<lb/>
歌歌中聊寄言言我本野夫誤為世網牽<lb/>
時來昔捧日老去今歸山倦鳥得茂樹涸<lb/>
<pb n="KR4c0069_SBCK_007-11a"/>
魚反清源捨此欲焉往人間多險艱<lb/>
　　草堂前新開一池養魚種荷日有幽<lb/>
　　趣<lb/>
淙淙氷峽水浩浩萬頃陂未如新塘上微<lb/>
風動漣漪小萍加泛泛初蒲正離離紅鯉<lb/>
二三寸白蓮八九枝遶水欲成徑護堤方<lb/>
插籬已被山中客呼作白家池<lb/>
　　白雲期<lb/>
三十氣太壯胷中多是非六十身太老四<lb/>
<pb n="KR4c0069_SBCK_007-11b"/>
體不支持四十至五十正是退閑時年長<lb/>
識命分心慵少營為見酒興猶在登山力<lb/>
未衰吾年幸當此且與白雲期<lb/>
　　登香爐峯頂<lb/>
迢迢香鑪峯心存耳目想終年牽物役今<lb/>
日方一往攀蘿蹋危石手足勞俯仰同遊<lb/>
三四人兩人不敢上上到峯之頂目眩神<lb/>
怳怳髙低有萬尋闊狹無數丈不窮視聽<lb/>
界焉識宇宙廣江水細如繩湓城小於掌<lb/>
<pb n="KR4c0069_SBCK_007-12a"/>
紛吾何屑屑未能脱塵鞅歸去思自嗟低<lb/>
頭入蟻壤<lb/>
　　答崔侍郎錢舍人書問因繼以詩<lb/>
旦暮兩蔬食日中一閑眠便是了一日如<lb/>
此已三年心不擇時適足不揀地安窮通<lb/>
與逺近一貫無兩端常見今之人其心或<lb/>
不然在勞則念息處静巳思喧如是用身<lb/>
心無乃自傷殘坐輸憂惱便况得形神全<lb/>
吾有二道友譪譪崔與錢同飛青雲路獨<lb/>
<pb n="KR4c0069_SBCK_007-12b"/>
墮黄泥泉嵗暮物萬變故情何不遷應為<lb/>
平生心與我同一源帝鄉逺於日美人髙<lb/>
在天誰謂萬里别常若在目前泥泉樂者<lb/>
魚雲路遊者鸞勿言雲泥異同在逍遥間<lb/>
因君問心地書後偶成篇慎勿説向人人<lb/>
多笑此言<lb/>
　　烹葵<lb/>
昨卧不夕食今起乃朝飢貧厨何所有炊<lb/>
稻烹秋葵紅粒香復軟綠英滑且肥飢來<lb/>
<pb n="KR4c0069_SBCK_007-13a"/>
止於飽飽後復何思思憶榮遇日迨今窮<lb/>
退時今亦不凍餒昔亦無餘資口既不減<lb/>
食身又不減衣撫心私自問何者是榮衰<lb/>
勿學常人意其間分是非<lb/>
　　小池二首<lb/>
晝倦前齋熱晩愛小池清映林餘景没近<lb/>
水微涼生坐把蒲葵扇閑吟三兩聲<lb/>
有意不在大湛湛方丈餘荷側瀉清露萍<lb/>
開見游魚毎一臨此坐憶歸青溪居<lb/>
<pb n="KR4c0069_SBCK_007-13b"/>
　　閉闗<lb/>
我心忘世久世亦不我干遂成一無事因<lb/>
得常掩闗掩闗來㡬時髣髴二三年著書<lb/>
巳盈帙生子欲能言始悟身向老復悲世<lb/>
多艱迴顧趨時者役役塵壤間嵗暮竟何<lb/>
得不如且安閑<lb/>
　　弄龜羅<lb/>
有姪始六嵗字之為阿龜有女生三年其<lb/>
名曰羅兒一始學笑語一能誦歌詩朝戲<lb/>
<pb n="KR4c0069_SBCK_007-14a"/>
抱我足夜眠枕我衣汝生何其晩我年行<lb/>
已衰物情少可念人意老多慈酒美竟湏<lb/>
壊月圓終有虧亦如恩愛緣乃是憂惱資<lb/>
舉世同此累吾安能去之<lb/>
　　截樹<lb/>
種樹當前軒樹髙柯葉繁惜哉逺山色隠<lb/>
此蒙籠間一朝持斧斤手自截其端萬葉<lb/>
落頭上千峯來面前忽似決雲霧豁達覩<lb/>
青天又如所念人久别一欵顏始有清風<lb/>
<pb n="KR4c0069_SBCK_007-14b"/>
至稍見飛鳥還開懐東南望目逺心遼然<lb/>
人各有偏好物莫能兩全豈不愛柔條不<lb/>
如見青山<lb/>
　　望江樓上作<lb/>
江畔百尺樓樓前千里道憑高望平逺亦<lb/>
足舒懐抱驛路使憧憧闗防兵草草及兹<lb/>
多事日尤覺閑人好我年過不惑休退誠<lb/>
非早從此拂塵衣歸山未為老<lb/>
　　題座隅<lb/>
<pb n="KR4c0069_SBCK_007-15a"/>
手不任執殳肩不能荷鋤量力揆所用曾<lb/>
不敵一夫幸因筆硯功得升仕進途歷官<lb/>
凡五六祿俸及妻奴左右有兼僕出入有<lb/>
單車自奉雖不厚亦不至飢劬若有人及<lb/>
此傍觀為何如雖賢亦為幸况我鄙且愚<lb/>
伯夷古賢人魯山亦其徒時哉無奈何俱<lb/>
化為餓殍念彼益自愧不敢忘斯湏平生<lb/>
榮利心破滅無遺餘猶恐塵妄起題此於<lb/>
座隅<lb/>
<pb n="KR4c0069_SBCK_007-15b"/>
　　昔與微之在朝日同蓄休退之心迨<lb/>
　　今十年淪落老大追尋前約且結後<lb/>
　　期<lb/>
往子為御史伊余忝拾遺皆逢盛明代俱<lb/>
登清近司予繋玉為珮子曳繡為衣從容<lb/>
香烟下同侍白玉墀朝見寵者辱暮見安<lb/>
者危紛紛無退者相顧令人悲宦情君早<lb/>
厭世事我深知常於榮顯日已約林泉期<lb/>
况今各流落身病齒髪衰不作卧雲計攜<lb/>
<pb n="KR4c0069_SBCK_007-16a"/>
手欲何之待君女嫁後及我官滿時稍無<lb/>
骨肉累粗有漁樵資嵗晩青山路白首期<lb/>
同歸<lb/>
　　埀釣<lb/>
臨水一長嘯忽思十年初三登甲乙第一<lb/>
入承眀廬浮生多變化外事有盈虛今來<lb/>
伴江叟沙頭坐釣魚<lb/>
　　晩鷰<lb/>
百鳥乳雛畢秋鷰獨蹉跎去社日已近㗸<lb/>
<pb n="KR4c0069_SBCK_007-16b"/>
泥意如何不悟時節晩徒施功用多人間<lb/>
事亦爾不獨鷰營窠<lb/>
　　贖雞<lb/>
清晨臨江望水禽正諠繁鳬鴈與鷗鷺游<lb/>
颺戲朝暾適有鬻雞者挈之來逺村飛鳴<lb/>
彼何樂窘束此何冤喔喔十四鶵罩縛同<lb/>
一樊足傷金距蹜頭搶花冠飜經宿廢飲<lb/>
啄日髙詣屠門遲逥未死間飢渇欲相吞<lb/>
常慕古人道仁信及魚豚見兹生惻隠贖<lb/>
<pb n="KR4c0069_SBCK_007-17a"/>
放雙林園開籠解索時雞雞聽我言購爾<lb/>
鏹三百小恵何足論莫學衘環雀﨑嶇謾<lb/>
報恩<lb/>
　　秋日懐杓直<lb/>
晩來天色好獨出江邊步憶與李舍人曲<lb/>
江相近住常云遇清景必約同幽趣若不<lb/>
訪我來還須覔君去開眉笑相見把手期<lb/>
何處西寺老胡僧南園亂松樹携持小酒<lb/>
榼吟詠新詩句同出復同歸從朝直至暮<lb/>
<pb n="KR4c0069_SBCK_007-17b"/>
風雨忽消㪚江山眇迴互潯陽與涔陽相<lb/>
望空雲霧心期自乖曠時景還如故今日<lb/>
郡齋中秋光誰共度<lb/>
　　食後<lb/>
食罷一覺睡起來兩甌茶舉頭看日影已<lb/>
復西南斜樂人惜日促憂人厭年賖無憂<lb/>
無樂者長短任生涯<lb/>
　　齊物二首<lb/>
青松髙百丈綠蕙仾數寸同生大塊間長<lb/>
<pb n="KR4c0069_SBCK_007-18a"/>
短各有分長者不可退短者不可進若用<lb/>
此理推窮通兩無悶<lb/>
椿夀八千春槿花不經宿中間復何有冉<lb/>
冉孤生竹竹身三年老竹色四時綠雖謝<lb/>
椿有餘猶勝槿不足<lb/>
　　山下宿<lb/>
獨到山下宿静向月中行何處水邊碓夜<lb/>
舂雲毋聲<lb/>
　　題舊寫真圖<lb/>
<pb n="KR4c0069_SBCK_007-18b"/>
我昔三十六寫貌在丹青我今四十六衰<lb/>
顇卧江城豈比十年老曾與衆苦并一照<lb/>
舊圖畫無復昔儀形形影黙相顧如弟對<lb/>
老兄况使他人見能不昧平生羲和鞭日<lb/>
走不為我少停形骸屬日月老去何足驚<lb/>
所恨凌烟閣不得畫功名<lb/>
　　閑居<lb/>
肺病不飲酒眼昏不讀書端然無所作身<lb/>
意閑有餘雞栖籬落晩雪映林木踈幽獨<lb/>
<pb n="KR4c0069_SBCK_007-19a"/>
已云極何必山中居<lb/>
　　對酒示行簡<lb/>
今旦一樽酒歡暢何怡怡此樂從中來他<lb/>
人安得知兄弟唯二人逺别恒苦悲今春<lb/>
自巴峡萬里平安歸復有雙㓜妹笄年未<lb/>
結褵昨日嫁娶畢良人皆可依憂念兩消<lb/>
釋如刀㫁羈縻身輕心無繋忽欲凌空飛<lb/>
人生苟有累食肉常如飢我心既無苦飲<lb/>
水亦可肥行簡勸爾酒停盃聽我辭不歎<lb/>
<pb n="KR4c0069_SBCK_007-19b"/>
鄉國逺不嫌官祿微但願我與爾終老不<lb/>
相離<lb/>
　　詠懐<lb/>
冉求與顏淵卞和與馬遷或罹天六極或<lb/>
被人刑殘顧我信為幸百骸且完全五十<lb/>
不為夭吾今欠數年知分心自足委順身<lb/>
常安故雖窮退日而無戚戚顏昔有榮先<lb/>
生從事於其間今我不量力舉心欲攀援<lb/>
窮通不由已歡戚不由天命即無奈何心<lb/>
<pb n="KR4c0069_SBCK_007-20a"/>
可使泰然且務由已者省躬諒非難勿問<lb/>
由天者天髙難與言<lb/>
　　夜琴<lb/>
蜀桐木性實楚絲音韻清調慢彈且緩夜<lb/>
深十數聲入耳淡無味愜心潛有情自弄<lb/>
還自罷亦不要人聽<lb/>
　　山中獨吟<lb/>
人各有一癖我癖在章句萬緣皆已銷此<lb/>
病獨未去毎逢美風景或對好親故髙聲<lb/>
<pb n="KR4c0069_SBCK_007-20b"/>
詠一篇怳若與神遇自為江上客半在山<lb/>
中住有時新詩成獨上東巖路身倚白石<lb/>
崖手攀青桂樹狂吟驚林壑猨鳥皆窺覻<lb/>
恐為世所嗤故就無人處<lb/>
　　達理二首<lb/>
何物壯不老何時窮不通如彼音與律宛<lb/>
轉旋為宫我命獨何薄多悴而少豐當壯<lb/>
已先衰暫泰還長窮我無奈命何委順以<lb/>
待終命無奈我何方寸如虚空瞢然與化<lb/>
<pb n="KR4c0069_SBCK_007-21a"/>
俱混然與俗同誰能坐自若齟齬扵其中<lb/>
舒姑化為泉牛哀病作虎或栁生肘間或<lb/>
男變為女鳥獸及水木本不與民伍胡然<lb/>
生變遷不待死歸土百骸是已物尚不能<lb/>
為主況彼時命間倚伏何足數時來不可<lb/>
遏命去焉能取唯當養浩然吾聞達人語<lb/>
　　湖亭晩望殘水<lb/>
湖上秋泬寥湖邊晩蕭瑟登亭望湖水水<lb/>
縮湖底出清渟得早霜明滅浮殘日流注<lb/>
<pb n="KR4c0069_SBCK_007-21b"/>
隨地勢窪坳無定質泓澄白龍卧宛轉青<lb/>
蛇屈破鏡折劒頭光茫又非一久為山水<lb/>
客見盡幽奇物及來湖亭望此狀難談悉<lb/>
乃知天地間勝事殊未畢<lb/>
　　郭虚舟相訪<lb/>
朝暖就南軒暮寒歸後屋晩酒一兩杯夜<lb/>
棊三數局寒灰埋暗火曉焰凝殘燭不嫌<lb/>
貧冷人時來同一宿<lb/>
白氏文集巻第七<lb/>
</p>
<p>
</p>
  </div>
</body>
</text>
</TEI>
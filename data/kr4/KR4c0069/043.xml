<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_043-1a"/>
白氏文集卷第四十三<lb/>
　奏狀三　凡七首<lb/>
　論重考科目人狀<lb/>
　舉人自代狀<lb/>
　論重考試進士事宜狀<lb/>
　讓絹狀<lb/>
　論左降獨孤朗等狀<lb/>
　論行營狀<lb/>
　論姚文秀打殺妻狀<lb/>
<pb n="KR4c0069_SBCK_043-1b"/>
　　論重考科目人狀<lb/>
　今年吏部應送科目及平判人所試文<lb/>
　書等<lb/>
右臣等奉中書門下牒稱奉進㫖令臣等<lb/>
重考定聞奏者臣等竊有所見不敢不奏<lb/>
伏以今年吏部科第不置考官唯遣尚書<lb/>
侍郎二人考試吏部事至繁劇考送固難<lb/>
精詳所送文書未免瑕病臣等若苦考覆<lb/>
退者必多韓臯累朝舊臣伏料陛下不能<lb/>
<pb n="KR4c0069_SBCK_043-2a"/>
以小事致責臣等又以朝廷所設科目雖<lb/>
限文字其間收採兼取人材今吏部秖送<lb/>
十人數且非廣其中更黜落亦恐事體不<lb/>
弘以臣所見兼請不考已得者不妨徼倖<lb/>
不得者所勝無多貴收人材務存大體伏<lb/>
乞以臣等此狀宣付宰臣重賜裁量伏聽<lb/>
進㫖<lb/>
　元和十五年十二月十三日重考定科<lb/>
　目官將仕郎守尚書司門員外郎臣白<lb/>
<pb n="KR4c0069_SBCK_043-2b"/>
　居易等狀奏<lb/>
　重考定科目官將仕郎守尚書祠部員<lb/>
　外郎上䕶軍臣李虞仲<lb/>
　　舉人自代狀<lb/>
　中書省朝議郎權知尚書兵部郎中騎<lb/>
　都尉楊嗣復<lb/>
右臣伏准建中元年正月五日勑文武常<lb/>
參官上後三日舉一人自代者伏以前件<lb/>
官有辯政之學有體要之文文可以掌王<lb/>
<pb n="KR4c0069_SBCK_043-3a"/>
言學可以待顧問名實相副輩流所推選<lb/>
備侍臣參知制命酌其宜稱誠合在先臣<lb/>
既諳詳輒舉自代謹具聞薦伏聽勑㫖<lb/>
　長慶元年正月四日新授朝議郎守尚<lb/>
　書主客郎中知制誥臣白居易狀奏<lb/>
　　論考試進士事宜狀<lb/>
右臣等伏料自欲重試進士已來論奏者<lb/>
甚衆伏計煩黷聖聽之外必以為或親或<lb/>
故同為黨庇臣今非不知此但以避嫌事<lb/>
<pb n="KR4c0069_SBCK_043-3b"/>
小隱情責深所以冐犯天威不敢不奏伏<lb/>
希聖鑒試詳臣言伏以陛下慮今年及第<lb/>
進士之中子弟得者僥倖平人落者受屈<lb/>
故令重試重考此乃至公至平凡是平人<lb/>
孰不慶幸况臣等才識淺劣謬蒙選充考<lb/>
官自受命已來夙夜惶懼實憂愚昧不副<lb/>
天心敢不盡力竭誠苦考得失其間瑕病<lb/>
纎毫不容猶期再三知臣懇盡然臣等別<lb/>
有愚見上禆聖聦反覆思量輒敢密奏伏<lb/>
<pb n="KR4c0069_SBCK_043-4a"/>
准禮部試進士例許用書策兼得通宵得<lb/>
通宵則思慮必周用書䇿則文字不錯昨<lb/>
重試之日書策不容一字大燭秖許兩條<lb/>
迫促驚忙幸皆成就若比禮部所試事校<lb/>
不同雖詩賦之間皆有瑕病在與奪之際<lb/>
或可矜量儻陛下垂仁察之心降特逹之<lb/>
命明示瑕病以表無私時全身名以存大<lb/>
體如此則進士等知非而愧耻其父兄等<lb/>
感激而戴恩至於有司敢不懲革臣等皆<lb/>
<pb n="KR4c0069_SBCK_043-4b"/>
蒙寵擢又忝職司實願禆補聖明敢不罄<lb/>
竭肝膽謹具奏聞伏待聖裁謹奏<lb/>
　長慶元年四月十日重考試進士官朝<lb/>
　議郎守尚書主客郎中知制誥臣白居<lb/>
　易等奏<lb/>
　重考試進士官朝散大夫守中書舍人<lb/>
　上輕車都尉臣王起<lb/>
　　讓絹狀　長慶元年八月十三日進<lb/>
　恩賜田布與臣人事絹五百匹<lb/>
<pb n="KR4c0069_SBCK_043-5a"/>
右田布以臣宣諭進㫖敬命荷恩遂與臣<lb/>
前件絹臣不敢受尋以奏陳昨日中使第<lb/>
五文岑就宅奉宣令臣受取者臣巳當時<lb/>
進狀陳謝訖感戴聖恩昨日不敢不謝酌<lb/>
量事理今日不敢不言臣家素貧非不要<lb/>
物但以昨者陛下遣臣宣諭田布不同常<lb/>
例田布今日之事不同諸家何者未報父<lb/>
讎未雪國耻凡人有物猶合助之况取其<lb/>
財有所不忍又昨除田布魏博節度制中<lb/>
<pb n="KR4c0069_SBCK_043-5b"/>
誡云一飯之飽必均於士卒一毫之費必<lb/>
用於戈矛今以五百匹絹與臣臣若便受<lb/>
則是有違制命不副天心臣又以凡節將<lb/>
之臣發軍討叛大費雖資於公給小用亦<lb/>
籍其家財今陛下方欲使田布誓心報讎<lb/>
捐軀殺賊伏料宣諭慰問使者道路相望<lb/>
若奉使之人悉須得物臣恐鎮州賊徒未<lb/>
殄田布財產已空欲救將來乞從臣始此<lb/>
則求田布物者必息而田布感聖渥倍深<lb/>
<pb n="KR4c0069_SBCK_043-6a"/>
責其成功必有可望臣食國家厚禄居陛<lb/>
下清官每月俸錢尚慙尸素無名之貨豈<lb/>
合苟求伏願天鑒照臨知臣不是飾讓臣<lb/>
又非不知如此小事不合塵黷尊嚴心實<lb/>
不安不敢不奏其前件絹臣尋已却還田<lb/>
布伏乞聖慈許臣不取仍望宣示田布令<lb/>
知聖恩謹録奏聞伏待進㫖<lb/>
　　論左降獨孤朗等狀　長慶元年十<lb/>
　　二月十一日奏<lb/>
<pb n="KR4c0069_SBCK_043-6b"/>
　都官員外郎史館修撰獨孤朗可富州<lb/>
　刺史起居舍人温造可朗州刺史司勲<lb/>
　員外郎李肇可灃州刺史刑部員外郎<lb/>
　王鎰可郢州刺史<lb/>
右今日宰相送詞頭左降前件官如前令<lb/>
臣撰詞者臣伏以李景儉因飲酒醉詆忤<lb/>
宰相既從逺貶已是深文其同飲四人又<lb/>
一例左降臣有所見不敢不陳伏以兩省<lb/>
史館皆是近署聚飲致醉理亦非宜然皆<lb/>
<pb n="KR4c0069_SBCK_043-7a"/>
貶官即恐太重况獨孤朗與李景儉等皆<lb/>
是僚友旦夕往來一飯一飲盖是常事景<lb/>
儉飲散之後忽然醉發自猶不覺何况他<lb/>
人以此矜量情亦可恕臣又見貞元之末<lb/>
時政嚴急人家不敢歡宴朝士不敢過從<lb/>
衆心無憀以為不可自陛下臨御及此二<lb/>
年聖慈寛和天下欣戴臣恐此詔或下衆<lb/>
情不免驚憂兼恐朝廷官寮從此不敢聚<lb/>
㑹四方諸逺不知事由奔走流傳事體非<lb/>
<pb n="KR4c0069_SBCK_043-7b"/>
便伏惟宸鑒更賜裁量免至貶官各令罰<lb/>
俸感恩知失亦足戒懲臣不揆惷愚輒敢<lb/>
塵黷豈不懼罪豈不惜身但緣進不因人<lb/>
出於聖念自忠州刺史累遷中書舍人已<lb/>
涉二年一無禆補夙夜慙惕實不自安前<lb/>
後制勑之間若非甚不可者恐煩聖聽多<lb/>
不備論今者所見若又不奏是圗省事有<lb/>
負皇恩伏希天慈以此詳察知臣所奏不<lb/>
是偶然其獨孤朗等四人出官詞頭臣已<lb/>
<pb n="KR4c0069_SBCK_043-8a"/>
封訖未敢撰進伏待聖㫖<lb/>
　　論行營狀　應緣鎭州行營利害事<lb/>
　　宜謹具如後<lb/>
　一請專委李光顔東面討逐委裴度四<lb/>
　面臨境招諭事<lb/>
右臣等伏見自幽鎭有事已來詔大原魏<lb/>
博澤潞易定滄州等五道節度各領全軍<lb/>
又徴諸道兵馬計七八十萬四面圍繞已<lb/>
逾半年王師無功賊勢猶盛弓髙已失深<lb/>
<pb n="KR4c0069_SBCK_043-8b"/>
州甚危者豈不以兵數太多反難為用節<lb/>
將太衆則心不齊莫肯率先遞相顧望又<lb/>
以朝廷賞罰近日不行未立功者或先封<lb/>
官已敗衂者不聞得罪既無懲勸以至遷<lb/>
延若不改張必無所望今李光顔既除陳<lb/>
許節度盡領本軍伏請抽諸道勁兵通前<lb/>
約與三四萬人從東速進開弓髙粮路合<lb/>
下博諸軍解深邢重圍與元翼合勢令裴<lb/>
度領大原全軍兼招討舊職四面壓境觀<lb/>
<pb n="KR4c0069_SBCK_043-9a"/>
釁而動若乗虚得便即令同力剪除若戰<lb/>
勝賊窮亦許受降納欵如此則鎭州夾攻<lb/>
以分其力招諭以動其心未及誅夷自生<lb/>
變改况光顔乆諳戰陣素有威名裴度為<lb/>
人忠勇果決加以明懸賞罰使其憂責在<lb/>
身事勢驅之自須死戰若比向前摸㨾用<lb/>
命百倍相懸破賊責功無出於此况大原<lb/>
興王之地天下勁兵今既得人足當一面<lb/>
以此計度無如二人<lb/>
<pb n="KR4c0069_SBCK_043-9b"/>
　一請抽揀魏博澤潞易定滄州四道兵<lb/>
　馬分付光顔事<lb/>
右伏請詔光顔於前件四道揀選馬步精<lb/>
鋭者每軍各取三四千人並令光顔専綂<lb/>
一則籍其兵力討襲鎭州二乃每軍抽人<lb/>
不為不用其餘放去理亦無妨况今守疆<lb/>
亦足展効或聞澤潞魏博兵馬同討淮西<lb/>
之時素諳光顔勤恤將士必樂為用可望<lb/>
成功今光顔得到下博後即陳許先有八<lb/>
<pb n="KR4c0069_SBCK_043-10a"/>
千人昨又發三千人光顔又領鳳翔馬軍<lb/>
一千三百人加以徐泗鄭滑河陽等軍悉<lb/>
皆勁鋭堪用况兼魏博等四道所抽兵馬<lb/>
約有三四萬人盡付光顔足以成事其襄<lb/>
陽陜府東都汝州等道兵馬仍委光顔揀<lb/>
擇可否若不堪用不如放還豈唯虛費資<lb/>
糧兼恐撓敗軍陣今既秖留東西二帥請<lb/>
各置都監一人諸道兵馬監軍伏請一時<lb/>
停罷如此則衆齊令一必有成功<lb/>
<pb n="KR4c0069_SBCK_043-10b"/>
　一請勤魏博等四道兵馬却守本界事<lb/>
右伏以朝廷本用田布之意以弘正遇害<lb/>
令報父讎望其感激衆心先立功効今領<lb/>
全師出界供給度支數月已來都不進計<lb/>
非田布固欲如此抑有其由或聞魏博一<lb/>
軍累經優賞兵驕將富莫肯為用况其軍<lb/>
一月之費計實錢貳拾漆捌萬貫今天下<lb/>
百計求取不足充其數月衣粮若且依前<lb/>
將何供給則不如使退守本境自供給衣<lb/>
<pb n="KR4c0069_SBCK_043-11a"/>
粮省費之間利害明矣其澤潞易定等雖<lb/>
經接戰勝負略均且昭義全軍收臨城一<lb/>
縣不得則其兵力亦可知矣滄州新經敗<lb/>
挫叔良又乏將謀勢不支任必無可望今<lb/>
請魏博等四道各歸本界嚴守封疆如此<lb/>
則不獨减無用之兵亦可以省有限之費<lb/>
就中魏博尤要退軍虚費貲粮最可痛惜<lb/>
　一請省行營粮料事<lb/>
右伏以行營最切者豈不以國用將竭軍<lb/>
<pb n="KR4c0069_SBCK_043-11b"/>
費不充更至春夏已來實恐計無所出今<lb/>
若兩道共留六萬其餘退食本道衣粮即<lb/>
每月所費僅减其半一月之用可給兩月<lb/>
唯供六萬所費無多既易支持自然豐足<lb/>
責其死戰敢不盡心臣以為當今至切無<lb/>
過於此<lb/>
　一請因朱克融授節後速討王庭湊事<lb/>
右克融庭湊同惡相濟物情事理斷在不<lb/>
疑今朝廷特赦克融新授節鉞縱終助援<lb/>
<pb n="KR4c0069_SBCK_043-12a"/>
必恐遲疑當逗留克融之時是經營庭湊<lb/>
之日遲則心固乆則計成三數月間須有<lb/>
次第廷引入夏轉難用兵今正是時時不<lb/>
可失以臣等所見謹具如前伏以行營今<lb/>
日事宜眞可謂急危極矣其間變改故逺<lb/>
不可知但恐如今　已遲晚若猶可及無<lb/>
出於斯何者苟兵數不抽軍費不减食既<lb/>
不足衆何以安不安之中何事不有伏料<lb/>
陛下覽臣此狀必有二疑一者以臣等悉<lb/>
<pb n="KR4c0069_SBCK_043-12b"/>
是儒生不諳兵事縱知誠懇的未信行臣<lb/>
亦以此自疑乆未敢奏今既事切不敢不<lb/>
言若攻戰機宜非臣所習而軍國利害雖<lb/>
愚亦知况察群情兼聽衆議與臣此奏所<lb/>
見多同伏望不以臣等儒生輕而不用也<lb/>
二者伏恐行營事勢奏報不眞皆云賊徒<lb/>
計日合破又陛下以制置既乆難於改移<lb/>
前事若得其宜即合旋有成績至今既無<lb/>
次第安得不務改圖古人云收之桑榆事<lb/>
<pb n="KR4c0069_SBCK_043-13a"/>
猶未晚若因循且過即救療轉難臣又切<lb/>
有過憂敢不盡吐肝肺實恐軍用不濟更<lb/>
須百計誅求日引月加以至困極今天下<lb/>
諸色錢内每貫巳抽减三百茶鹽估價有<lb/>
司並已增加水陸闗津四方多請率税不<lb/>
許即用度交闕盡許則人心無憀自古安<lb/>
危皆繫於此伏乞聖慮察而念之不以重<lb/>
改移忽於大計也臣等又憂深州久圍救<lb/>
兵不至弓髙新陷粮道未通下博諸軍致<lb/>
<pb n="KR4c0069_SBCK_043-13b"/>
於窮地光顔兵少欲入無由外即救援不<lb/>
來内即餱粮罄竭各求生路難向死門無<lb/>
可柰何忽然奔散即聖心雖悔其可及乎<lb/>
其鑒不遥在貞元中韓全義五樓之敗是<lb/>
也伏望陛下詳臣此狀思臣此言若以為<lb/>
然速賜裁斷臣等受恩日乆憂國情深志<lb/>
在懇切言無方便伏望聖鑒俯察愚衷無<lb/>
任感激悃欵之至謹同詣延英門進狀以<lb/>
聞伏聽勑㫖謹奏<lb/>
<pb n="KR4c0069_SBCK_043-14a"/>
　長慶二年正月五日朝散大夫守中書<lb/>
　舍人上柱國臣白居易狀奏<lb/>
　　論姚文秀打殺妻狀　長慶二年五<lb/>
　　月十日奏<lb/>
據刑部及大理寺所斷准律非因鬬爭無<lb/>
事而殺者名為故殺今姚文秀有事而殺<lb/>
者則非故殺據大理司直崔元式所執准<lb/>
律相爭為鬬相擊為敺交鬭致死始名鬬<lb/>
殺今阿王被打狼籍以致於死姚文秀檢<lb/>
<pb n="KR4c0069_SBCK_043-14b"/>
驗身上一無損傷則不得名為相擊阿王<lb/>
當夜已死又何以名為相爭既非鬭爭又<lb/>
蓄怨怒即是故殺者右按律䟽云不因爭<lb/>
鬭無事而殺名為故殺此言事者謂爭鬭<lb/>
之事非該他事今大理刑部所執以姚文<lb/>
秀怒妻有過即不是無事既是有事因而<lb/>
敺死則非故殺者此則唯用無事兩字不<lb/>
引爭鬭上文如此是使天下之人皆得因<lb/>
事殺人殺人了即曰我有事而殺非故殺<lb/>
<pb n="KR4c0069_SBCK_043-15a"/>
也如此可乎且天下之人豈有無事而殺<lb/>
人者足明事謂爭鬬之事非他事也又凡<lb/>
言鬬敺死者謂事素非憎嫌偶相爭鬬一<lb/>
敺一擊不意而死如此則非故殺以其本<lb/>
原無殺心今姚文秀怒妻頗深挾恨既久<lb/>
敺打狼籍當夜便死察其情狀不是偶然<lb/>
此非故殺孰為故殺若以先因爭罵不是<lb/>
故殺即如有謀殺人者先引相罵便是交<lb/>
爭一爭之後以物毆殺了即曰我因事而<lb/>
<pb n="KR4c0069_SBCK_043-15b"/>
殺非故殺也又如此可乎設使因爭理猶<lb/>
不可况阿王巳死無以辨明姚文秀自云<lb/>
相爭有何憑據又大理寺所引劉士信及<lb/>
駱全儒等毆殺人事承前寺斷不為故殺<lb/>
恐與姚文秀事其間情狀不同假如略同<lb/>
何妨誤斷便將作例未足為憑伏以獄貴<lb/>
察情法須可乆若崔元式所議不用大理<lb/>
寺所執得行實恐被毆死者自此長寃故<lb/>
殺人者從今得計謹同參酌件録如前奉<lb/>
<pb n="KR4c0069_SBCK_043-16a"/>
勑姚文秀殺妻罪在十惡若從宥免是長<lb/>
兇愚其律縱有互文在理終須果斷宜依<lb/>
白居易狀委所在决重杖一頓處死<lb/>
<pb n="KR4c0069_SBCK_043-16b"/>
</p>
<p>
白氏文集卷第四十三<lb/>
</p>
<p>
</p>
  </div>
</body>
</text>
</TEI>
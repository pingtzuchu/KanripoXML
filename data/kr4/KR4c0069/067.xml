<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_067-1a"/>
白氏文集卷第六十七<lb/>
　律詩　凡七十五首<lb/>
　　司徒令公分守東洛移鎭北都一心<lb/>
　　勤王三月成政形容盛德實在歌詩<lb/>
　　况辱知音敢不先唱輒奉五言四十<lb/>
　　韻寄獻以抒下情<lb/>
天上中台正人間一品高休明值堯舜勲<lb/>
業過蕭曹始擅文三捷終兼武六韜動人<lb/>
名赫赫憂國意忉忉盪蔡擒封豕平齊斬<lb/>
<pb n="KR4c0069_SBCK_067-1b"/>
臣鼇兩河収土宇四海定波濤寵重移宮<lb/>
籥㤙新換閫旄保釐東宅静守護北門牢<lb/>
晉國封疆闊并州士馬豪胡兵驚赤幟邊<lb/>
鴈避烏號令下流如水仁霑澤似膏路喧<lb/>
歌五袴軍醉感單醪將校森貔虎賔僚儼<lb/>
隽髦客無煩夜柝吏不犯秋毫神在駑駘<lb/>
助魂亡獫狁逃德星銷彗孛霖雨洗腥臊<lb/>
𤇺戍高臨代關河遠控洮汾雲晴漠漠朔<lb/>
吹冷颾颾豹尾交衙㦸蚪鬚捧佩刀通天<lb/>
<pb n="KR4c0069_SBCK_067-2a"/>
白犀帶照地紫麟袍羗管吹楊柳燕姬酌<lb/>
蒲萄銀含鑿落盞金屑琵琶槽遥想從軍<lb/>
樂應忘報國勞紫微留北闕緑野寄東臯<lb/>
忽憶前時會多慙下客叨清宵陪讌話羙<lb/>
景從遊遨花月還同賞琴詩雅自操朱絃<lb/>
拂宮徴洪筆振風騷近竹開方丈依林架<lb/>
桔槹春池八九曲畫舫兩三舠逕滑苔粘<lb/>
屐潭深水没篙緑絲縈岸柳紅粉映樓桃<lb/>
爲穆先陳醴招劉共籍糟舞鬟金翡翠歌<lb/>
<pb n="KR4c0069_SBCK_067-2b"/>
頸玉蠐螬盛德終難遇明時豈易遭公雖<lb/>
慕張范帝未捨伊臯眷戀心方結踟蹰首<lb/>
巳搔鸞鳳上寥廓鷰雀住蓬蒿欲獻文狂<lb/>
蕳徒煩思鬱陶可憐四百字輕重抵鴻毛<lb/>
　　和東川楊慕巢尚書府中獨坐感戚<lb/>
　　在懷見寄十四韻<lb/>
我是知君者君今意若何窮通時不定苦<lb/>
樂事相和東蜀歡殊渥西江歎逝波只縁<lb/>
榮貴極翻使感傷多行斷風驚鴈年侵日<lb/>
<pb n="KR4c0069_SBCK_067-3a"/>
下坡片心休慘戚雙鬢巳蹉跎紫綬黃金<lb/>
印青幢白玉珂老將榮補帖愁用道銷磨<lb/>
外府饒盃酒中堂有綺羅應須引滿飲何<lb/>
不放狂歌緜水通巴峡香山對洛河將軍<lb/>
馳銕馬少傅歩銅駞深契憐松竹高情憶<lb/>
薛蘿懸車年甚遠未敢放相過<lb/>
　　分司洛中多暇數與諸客宴遊醉後<lb/>
　　狂吟偶成十韻因招夢得賔客兼呈<lb/>
　　思黯奇章公<lb/>
<pb n="KR4c0069_SBCK_067-3b"/>
性與時相遠身將世兩忘寄名朝士籍寓<lb/>
興少年塲老豈無談笑貧猶有酒漿隨時<lb/>
求伴侶逐日用風光數數遊何爽些些病<lb/>
未妨天敎榮啓樂人恕接輿狂改業爲逋<lb/>
客移家住醉郷不論招夢得兼擬誘奇章<lb/>
要路風波險權門市井忙世間無可戀不<lb/>
是不思量<lb/>
　　小歲日喜談氏外孫女孩滿月<lb/>
今旦夫妻喜他人豈得知自嗟生女晚敢<lb/>
<pb n="KR4c0069_SBCK_067-4a"/>
訝見孫遲物以稀爲貴情因老更慈新年<lb/>
逢吉日滿月乞名時桂燎熏花果蘭湯洗<lb/>
玉肌懷中有可抱何必是男兒<lb/>
　　閑吟贈皇甫郎中親家翁<lb/>
誰能嗟歎光隂暮豈復憂愁活計貧忽忽<lb/>
不知頭上事時時猶憶眼中人早爲良友<lb/>
非交勢晚接嘉姻不失親最喜兩家婚嫁<lb/>
畢一時抽得尚平身<lb/>
　　夢得卧病攜酒相尋先以此寄<lb/>
<pb n="KR4c0069_SBCK_067-4b"/>
病來知少客誰可以爲娱日晏開門未秋<lb/>
寒有酒無自宜相慰問何必待招呼小疾<lb/>
無妨飮還須挈一壷<lb/>
　　詶思黯戲贈<lb/>
鍾乳三千兩金釵十二行妬他心似火欺<lb/>
我鬢如霜慰老資歌笑銷愁仰酒漿眼看<lb/>
狂不得狂得且湏狂<lb/>
　　又戲答絶句<lb/>
狂夫與我世相忘故態些些亦不妨縱酒<lb/>
<pb n="KR4c0069_SBCK_067-5a"/>
放歌聊自樂接輿爭解敎人狂<lb/>
　　令狐相公與夢得交情素深眷予分<lb/>
　　亦不淺一聞薨逝相頋泫然旋有使<lb/>
　　來得前月未殁之前數日書及詩寄<lb/>
　　贈夢得哀吟悲歎寄情於詩詩成示<lb/>
　　予感而繼和<lb/>
緘題重疊語殷勤存殁交親自此分前月<lb/>
使來猶理命今朝詩到是遺文銀鉤見晚<lb/>
書無報玉樹埋深哭不聞最感一行絶筆<lb/>
<pb n="KR4c0069_SBCK_067-5b"/>
字尚言千萬樂天君<lb/>
　　洛下雪中頻與劉李二賔客宴集因<lb/>
　　寄汴州李尚書<lb/>
水南水北雪紛紛雪裏歡遊莫猒頻日日<lb/>
暗來唯老病年年少去是交親碧氊帳暖<lb/>
梅花濕紅燎爐香竹葉春今日鄒枚俱在<lb/>
洛梁園置酒召何人<lb/>
　　看夢得題答李侍郎詩詩中有文星<lb/>
　　之句因戲和之<lb/>
<pb n="KR4c0069_SBCK_067-6a"/>
看題錦繡報瓊瓌俱是人天第一才好遣<lb/>
文星守躔次亦湏防有客星來<lb/>
　　閑適<lb/>
祿俸優饒官不卑就中閑適是分司風光<lb/>
暖助遊行處雨雪寒供飮宴時肥馬輕裘<lb/>
還粗有麄歌薄酒亦相隨微躬所要今皆<lb/>
得只是蹉跎得校遲<lb/>
　　戲答思黯<lb/>
何時得見十三絃待取無雲有月天願得<lb/>
<pb n="KR4c0069_SBCK_067-6b"/>
金波明似鏡鏡中照岀月中仙<lb/>
　　詶裴令公贈馬相戲<lb/>
安石風流無奈何欲將赤驥換青娥不辭<lb/>
便送東山去臨老何人與唱歌<lb/>
　　新歲贈夢得<lb/>
暮齒忽將及同心私自憐漸衰宜減食巳<lb/>
喜更加年紫綬行聮袂籃轝出比肩與君<lb/>
同甲子歲酒合誰先<lb/>
　　早春持齋答皇甫十見贈<lb/>
<pb n="KR4c0069_SBCK_067-7a"/>
正月晴和風景新紛紛已有醉遊人帝城<lb/>
花笑長齋客二十年來負早春<lb/>
　　戲贈夢得兼呈思黯<lb/>
雙鬢莫欺今老矣一盃莫笑便陶然陳郎<lb/>
中處爲高戸裴使君前作少年顧我獨狂<lb/>
多自哂與君同病最相憐月終齋滿誰開<lb/>
素湏䛏奇章置一筵<lb/>
　　早春憶遊思黯南㽵因寄長句<lb/>
南㽵勝處心常憶借問軒車早晚遊羙景<lb/>
<pb n="KR4c0069_SBCK_067-7b"/>
難忘竹廊下好風爭柰柳橋頭氷消見水<lb/>
多於地雪霽看山盡入樓若待春深始同<lb/>
賞鶯殘花落却堪愁<lb/>
　　詶皇甫十早春對雪見贈<lb/>
漠漠復雰雰東風㪚玉塵明催竹䆫曉寒<lb/>
退柳園春緑醑香堪憶紅爐暖可親忍心<lb/>
三兩日莫作破齋人<lb/>
　　奉和思黯自題南㽵見示兼呈夢得<lb/>
謝家别墅最新奇山展屏風花夹籬曉月<lb/>
<pb n="KR4c0069_SBCK_067-8a"/>
漸沈橋脚底晨光初照屋梁時臺頭有酒<lb/>
鸎呼客水面無塵風洗池除却吟詩兩閑<lb/>
客此中情状更誰知<lb/>
　　送蘄春李十九使君赴郡<lb/>
可憐官職好文詞五十專城未是遲曉日<lb/>
鏡前無白髮春風門外有紅旗郡中何處<lb/>
堪携酒席上誰人解和詩唯共交親開口<lb/>
笑知君不及洛陽時<lb/>
　　自題酒庫<lb/>
<pb n="KR4c0069_SBCK_067-8b"/>
野鶴一辭籠虚舟長任風送愁還閙處移<lb/>
老入閑中身更求何事天將富此翁此翁<lb/>
何處富酒庫不曾空<lb/>
　　寒食日寄楊東川<lb/>
不知楊六逢寒食作底歡娱過此辰兠率<lb/>
寺高宜望月嘉陵江近好遊春蠻旗似火<lb/>
行隨馬蜀妓如花坐遶身不使黔婁夫婦<lb/>
看誇張富貴向何人<lb/>
　　醉後聽唱桂華曲<lb/>
<pb n="KR4c0069_SBCK_067-9a"/>
桂華詞意苦丁寧唱到常娥醉便醒此是<lb/>
世間腸斷曲莫敎不得意人聽<lb/>
　　詶夢得以子五月長齋延僧徒絶賔<lb/>
　　友見戲十韻<lb/>
賔客懶逢迎翛然池館清簷閑空鷰語林<lb/>
静未蟬鳴葷血還休食盃觴亦罷傾三春<lb/>
多放逸五月暫修行香印朝烟細紗燈夕<lb/>
熖明交遊諸長老師事古先生禪後心彌<lb/>
寂齋來體更輕不唯忘肉味兼擬減風情<lb/>
<pb n="KR4c0069_SBCK_067-9b"/>
蒙以聲聞待難將戲論爭虚空若有佛靈<lb/>
運恐先成<lb/>
　　奉和裴令公三月上巳日遊大原龍<lb/>
　　泉憶去歲禊洛見示之作<lb/>
去歲暮春上巳共泛洛水中流今歲暮春<lb/>
上巳獨立香山下頭風光閑寂寂㫌斾遠<lb/>
悠悠丞相府歸晉國太行山礙并州鵬背<lb/>
負天龜曵尾雲泥不可得同遊<lb/>
　　又和令公新開龍泉晉水二池<lb/>
<pb n="KR4c0069_SBCK_067-10a"/>
舊有潢汚泊今爲白水塘笙歌聞四面樓<lb/>
閣在中央春變烟波色晴添樹木光龍泉<lb/>
信爲羙莫忘午橋㽵<lb/>
　　早夏曉興贈夢得<lb/>
䆫明簾薄透朝光卧整巾簪起下牀背壁<lb/>
燈殘經宿熖開箱衣帶隔年香無情亦任<lb/>
他春去不醉爭銷得日長一部清商一壷<lb/>
酒與君明日暖新堂<lb/>
　　春日題乾元寺上方最高峯亭<lb/>
<pb n="KR4c0069_SBCK_067-10b"/>
危亭絶頂四無鄰見盡三千世界春但覺<lb/>
虚空無障礙不知高下幾由旬迴看官路<lb/>
三條線却望都城一片塵賔客暫遊無半<lb/>
日王侯不到便終身始知天造空閑境不<lb/>
爲奔忙富貴人<lb/>
　　奉和思黯相公以李蘇州所寄太湖<lb/>
　　石奇状絶倫因題二十韻見示兼呈<lb/>
　　夢得<lb/>
錯落復崔嵬蒼然玉一堆峯騈仙掌岀罅<lb/>
<pb n="KR4c0069_SBCK_067-11a"/>
坼劒門開峭頂高危矣盤根下壯哉精神<lb/>
欺竹樹氣色壓亭臺隱起磷磷状凝成瑟<lb/>
瑟肧廉稜露鋒刃清越扣瓊瑰岌嶪形將<lb/>
動巍峩勢欲摧奇應濳鬼恠靈合蓄雲雷<lb/>
黛潤霑新雨班明點古苔未曾棲鳥雀不<lb/>
肯染塵埃尖削琅玕笋窪剜馬瑙罍海神<lb/>
移碣石畫障蔟天台在世爲尤物如人負<lb/>
逸才渡江一葦載入洛五丁推出處雖無<lb/>
意升沉亦有媒㧞從水府底置向相庭隈<lb/>
<pb n="KR4c0069_SBCK_067-11b"/>
對稱吟詩句看宜把酒盃終隨金礪用不<lb/>
學玉山頽䟽傅心偏愛園公眼屢迴共嗟<lb/>
無此分虚管太湖來<lb/>
　　奉和思黯相公雨後林園四韻見示<lb/>
新晴夏景好復此池邊地烟樹緑含滋水<lb/>
風清有味便成林下隱都望門前事騎吏<lb/>
引歸軒始知身富貴<lb/>
　　晚夏閑居絶無賔客欲尋夢得先寄<lb/>
　　此詩<lb/>
<pb n="KR4c0069_SBCK_067-12a"/>
魚笋朝飱飽蕉紗暑服輕欲爲牎下寢先<lb/>
傍水邊行晴引鶴雙舞秋生蟬一聲無人<lb/>
解相訪有酒共誰傾老更諳時事閑多見<lb/>
物情只應劉與白二叟自相迎<lb/>
　　寄李蘄州<lb/>
下車書奏龔黃課動筆詩傳鮑謝風江郡<lb/>
謳謡誇杜母洛城歡會憶車公笛愁春盡<lb/>
梅花裏簟冷秋生薤葉中不道蘄州歌酒<lb/>
少使君難稱與誰同<lb/>
<pb n="KR4c0069_SBCK_067-12b"/>
　　憶江南詞三首<lb/>
江南好風景舊曾諳日出江花紅勝火春<lb/>
來江水緑如藍能不憶江南<lb/>
江南憶最憶是杭州山寺月中㝷桂子郡<lb/>
亭枕上看潮頭何日更重遊<lb/>
江南憶其次憶呉宮呉酒一盃春竹葉呉<lb/>
娃雙舞醉芙蓉早晚復相逢<lb/>
　　詶思黯相公晚夏雨後感秋見贈<lb/>
暮去朝來無歇期炎涼暗向雨中移夜長<lb/>
<pb n="KR4c0069_SBCK_067-13a"/>
秪合愁人覺秋冷先應瘦客知兩幅彩牋<lb/>
揮逸翰一聲寒玉振清辭無憂無病身榮<lb/>
貴何故沈吟亦感時<lb/>
　　乆雨閑悶對酒偶吟<lb/>
淒淒苦雨暗銅駞嫋嫋涼風起漕河自夏<lb/>
及秋晴日少從朝至暮悶時多鷺臨池立<lb/>
窺魚笱隼傍林飛拂雀羅頼有盃中神聖<lb/>
物百憂無柰十分何<lb/>
　　雨後秋涼<lb/>
<pb n="KR4c0069_SBCK_067-13b"/>
夜來秋雨後秋氣颯然新團扇先辭手生<lb/>
衣不著身更添砧引思難與簟相親此境<lb/>
誰偏覺貧閑老瘦人<lb/>
　　詶夢得早秋夜對月見寄<lb/>
吾衰寡情趣君病懶經過其柰西樓上新<lb/>
秋明月何庭蕪凝白露池色澹金波况是<lb/>
初長夜東城砧杵多<lb/>
　　題謝公東山障子<lb/>
賢愚共在浮生内貴賤同趍群動間多見<lb/>
<pb n="KR4c0069_SBCK_067-14a"/>
忙時已衰病少聞健日肯休閑鷹飢受縛<lb/>
從難退鶴老乗軒亦不還唯有風流謝安<lb/>
石拂衣攜妓入東山<lb/>
　　謝楊東川寄衣服<lb/>
年年衰老交遊少處處蕭條書信稀唯有<lb/>
巢兄不相忘春茶未斷寄秋衣<lb/>
　　詠懷寄皇甫朗之<lb/>
老大多情足往還招僧待客夜開關學調<lb/>
氣後衰中健不用心來閙處閑養病未能<lb/>
<pb n="KR4c0069_SBCK_067-14b"/>
辭薄俸忘名何必入深山與君别有相知<lb/>
分同置身於木鴈間<lb/>
　　東城晚歸<lb/>
一條卭杖懸龜榼雙角呉童控馬銜晚入<lb/>
東城誰識我短靴低帽白蕉衫<lb/>
　　與夢得沽酒閑飮且約後期<lb/>
少時猶不憂生計老後誰能惜酒錢共把<lb/>
十千沽一斗相看七十欠三年閑徴稚子<lb/>
窮經史醉聽清吟勝管絃更待菊黃家醖<lb/>
<pb n="KR4c0069_SBCK_067-15a"/>
熟共君一醉一陶然<lb/>
　　與牛家妓樂雨夜合宴<lb/>
玉管清絃聲旖旎翠釵紅䄂坐參差兩家<lb/>
合奏洞房夜八月連隂秋雨時歌臉有情<lb/>
凝睇乆舞腰無力轉裙遲人間歡樂無過<lb/>
此上界西方即不知<lb/>
　　和楊六尚書喜兩弟漢公轉呉興魯<lb/>
　　士賜章服命賔開宴用慶㤙榮賦長<lb/>
　　句見示<lb/>
<pb n="KR4c0069_SBCK_067-15b"/>
華筵賀客日紛紛劒外歡娱洛下聞朱紱<lb/>
寵光新照地彤䄡喜氣遠凌雲榮聮花萼<lb/>
詩難和樂助塤箎酒易醺感羨料應知我<lb/>
意今生此事不如君<lb/>
　　自詠<lb/>
鬚白面微紅醺醺半醉中百年隨手過萬<lb/>
事轉頭空卧疾瘦居士行歌狂老翁仍聞<lb/>
好事者將我畫屏風<lb/>
　　夢得相過援琴命酒因彈秋思偶詠<lb/>
<pb n="KR4c0069_SBCK_067-16a"/>
　　所懷兼寄繼之待價二相府<lb/>
閑居静侶偶相招小飲初酣琴欲調我正<lb/>
風前弄秋思君應天上聽雲韶時和始見<lb/>
陶鈞力物遂方知盛聖朝雙鳳栖梧魚在<lb/>
藻飛沉隨分各逍遥<lb/>
　　九月八日詶皇甫十見贈<lb/>
君方對酒綴詩章我正持齋坐道塲處處<lb/>
追遊雖不去時時吟詠亦無妨霜蓬舊鬢<lb/>
三分白露菊新花一半黃惆悵東籬不同<lb/>
<pb n="KR4c0069_SBCK_067-16b"/>
醉陶家明日是重陽<lb/>
　　慕巢尚書書云室人欲爲買置一歌<lb/>
　　者非所安也以詩相報因而和之<lb/>
東川巳過二三春南國須求一兩人富貴<lb/>
大都多老大歡娱太半爲親賔如愁翠黛<lb/>
應堪重買笑黃金莫訴貧他日相逢一盃<lb/>
酒樽前還要落梁塵<lb/>
　　杪秋獨夜<lb/>
無限少年非我伴可憐清夜與誰同歡娱<lb/>
<pb n="KR4c0069_SBCK_067-17a"/>
牢落中心少親故凋零四面空紅葉樹飄<lb/>
風起後白鬚人立月明中前頭更有蕭條<lb/>
物老菊衰蘭三兩叢<lb/>
　　憑李睦州訪徐凝山人<lb/>
郡守輕詩客郷人薄釣翁解憐徐處士唯<lb/>
有李郎中<lb/>
　　蘇州故吏<lb/>
江南故吏別來乆今日池邊識我無不獨<lb/>
使君頭似雪華亭鶴死白蓮枯<lb/>
<pb n="KR4c0069_SBCK_067-17b"/>
　　得楊湖州書頗誇撫民接賔縱酒題<lb/>
　　詩因以絶句戲之<lb/>
豈獨愛民兼愛客不唯能飲又能文白蘋<lb/>
洲上春傳語柳使君輸楊使君<lb/>
　　天宮閣秋晴晩望<lb/>
洛城秋霽後梵閣暮登時此日風烟好今<lb/>
秋節候遲霞光紅泛灔樹影碧參差莫慮<lb/>
言歸晚牛家有宿期<lb/>
　　酬夢得暮秋晴夜對月相憶<lb/>
<pb n="KR4c0069_SBCK_067-18a"/>
霽月光如練盈庭復滿池秋深無熱後夜<lb/>
淺未寒時露葉團荒菊風枝落病梨相思<lb/>
懶相訪應是各年衰<lb/>
　　同夢得和思黯見贈來詩中先叙三<lb/>
　　人同讌之歡次有歎鬢髮漸衰嫌孫<lb/>
　　子催老之意因繼妍唱何兼吟鄙懷<lb/>
醉伴騰騰白與劉何朝何夕不同遊留連<lb/>
燈下明猶飮斷送樽前倒即休催老莫嫌<lb/>
孫稚長加年湏喜鬢毛秋敎他伯道爭存<lb/>
<pb n="KR4c0069_SBCK_067-18b"/>
活無子無孫亦白頭<lb/>
　　聽歌<lb/>
管妙絃清歌入雲老人合眼醉醺醺誠知<lb/>
不及當年聽猶覺聞時勝不聞<lb/>
　　三年冬隨事鋪設小堂寢處稍似穏<lb/>
　　暖因念衰病偶吟所懷<lb/>
小宅非全陋中堂不甚卑聊堪會親族足<lb/>
以貯妻兒煖帳迎冬設煴爐向夜施裘新<lb/>
青兎褐褥軟白猿皮似鹿眠深草如雞宿<lb/>
<pb n="KR4c0069_SBCK_067-19a"/>
穏枝逐身安枕席隨事有屏帷病致衰殘<lb/>
早貧營活計遲由來蠶老後方是蠒成時<lb/>
　　初冬即事呈夢得<lb/>
青氊帳煖喜微雪紅地爐深宜早寒走筆<lb/>
小詩能和否潑醅新酒試甞看僧來乞食<lb/>
因留宿客到開樽便共歡臨老交親零落<lb/>
盡希君恕我取人寛<lb/>
　　自罷河南巳換七尹每一入府悵然<lb/>
　　舊遊因宿内廳偶題西壁兼呈韋尹<lb/>
<pb n="KR4c0069_SBCK_067-19b"/>
　　常侍并贈張處士韋山人<lb/>
蘿襟蕙帶竹皮巾雖到塵中不染塵每見<lb/>
俗人多慘澹唯逢羙酒即殷勤浮雲心事<lb/>
誰能會老鶴風標不可親世說三生如不<lb/>
謬共疑巢許是前身<lb/>
　　天寒晚起引酌詠懷寄許州王尚書<lb/>
　　汝州李常侍<lb/>
葉覆氷池雪滿山日高慵起未開闗寒來<lb/>
更亦無過醉老後何由可得閑四海故交<lb/>
<pb n="KR4c0069_SBCK_067-20a"/>
唯許汝十年貧健是樊蠻相思莫忘櫻桃<lb/>
會一放狂歌一破顔<lb/>
　　四年春<lb/>
柳梢黃嫰草芽新又入開成第四春近日<lb/>
放慵多不出少年嫌老可相親分司吉傅<lb/>
頻過舎致仕崔卿擬卜鄰時輩推遷年事<lb/>
到往還多是白頭人<lb/>
　　白髮<lb/>
白髮生來三十年而今鬚鬢盡皤然歌吟<lb/>
<pb n="KR4c0069_SBCK_067-20b"/>
終日如狂叟衰疾多時似瘦仙八戒夜持<lb/>
香火印三元朝念蘃珠篇其餘便𬒳春收<lb/>
拾不作閑遊即醉眠<lb/>
　　追歡偶作<lb/>
追歡逐樂少閑時補帖平生得事遲何處<lb/>
花開曾後看誰家酒熟不先知石樓月下<lb/>
吹蘆管金谷風前舞柳枝十聽春啼變鸎<lb/>
舌三嫌老醜換蛾眉樂天一過難知分猶<lb/>
自咨嗟兩鬢絲<lb/>
<pb n="KR4c0069_SBCK_067-21a"/>
　　公垂尚書以白馬見寄光㓗穏善以<lb/>
　　詩謝之<lb/>
翩翩白馬稱金羈領綴銀花尾曵絲毛色<lb/>
鮮明人盡愛性靈馴善主偏知免將妾換<lb/>
慙來處試使奴牽欲上時不蹶不驚行歩<lb/>
穏最宜山簡醉中騎<lb/>
　　西樓獨立<lb/>
身著白衣頭似雪時時醉立小樓中路人<lb/>
迴顧應相恠十一年來見此翁<lb/>
<pb n="KR4c0069_SBCK_067-21b"/>
　　書事詠懷<lb/>
官俸將生計雖貧豈敢嫌金多輸陸賈酒<lb/>
足勝陶濳床暖僧敷坐樓晴妓卷簾日遭<lb/>
齋破用春頼閏加添老向歡彌切狂於飮<lb/>
不廉十年閑未足亦恐渉無猒<lb/>
　　酬夢得比萱草見贈<lb/>
杜康能㪚悶萱草解忘憂借問萱逢杜何<lb/>
如白見劉老衰勝少夭閑樂笑忙愁試問<lb/>
同年内何人得白頭<lb/>
<pb n="KR4c0069_SBCK_067-22a"/>
　　問皇甫十<lb/>
苦樂心由我窮通命任他坐傾張翰酒行<lb/>
唱接輿歌榮盛傍看好優閑自適多知君<lb/>
能斷事勝負兩如何<lb/>
　　早春獨登天宮閣<lb/>
天宮日暖閣門開獨上迎春飮一盃無限<lb/>
遊人遥恠我縁何最老最先來<lb/>
　　送蘇州李使君赴郡二絶句<lb/>
憶抛印綬辭吳郡衰病當時巳有餘今日<lb/>
<pb n="KR4c0069_SBCK_067-22b"/>
賀君兼自喜八迴看換舊銅魚<lb/>
館娃宮深春日長烏鵲橋高秋夜涼風月<lb/>
不知人世變奉君直似奉呉王<lb/>
　　長洲曲新詞<lb/>
茂苑綺羅佳麗地女湖桃李艶陽時心奴<lb/>
巳死胡容老後輩風流是阿誰<lb/>
白氏文集卷第六十七<lb/>
</p>
<p>
</p>
  </div>
</body>
</text>
</TEI>
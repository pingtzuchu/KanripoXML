<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_020-1a"/>
白氏文集卷第二十<lb/>
　律詩　五言　七言　凡一百首<lb/>
　　初罷中書舍人<lb/>
自慙拙宦叨清貴還有癡心怕素飡或望<lb/>
君臣相獻替可圖妻子免飢寒性踈豈合<lb/>
承恩乆命薄元知濟事難分寸寵光酬未<lb/>
得不休更擬覓何官<lb/>
　　宿陽城驛對月　自此後詩赴杭州<lb/>
　　路中作<lb/>
<pb n="KR4c0069_SBCK_020-1b"/>
親故尋迴駕妻孥未出關鳳皇池上月送<lb/>
我過商山<lb/>
　　商山路有感　并序<lb/>
前年夏予自忠州刺史除書歸闕時刑部<lb/>
李十一侍郎户部崔二十貟外亦自灃果<lb/>
二郡守徴還相次入關皆同此路今年予<lb/>
自中書舍人授杭州刺史又由此途出二<lb/>
君已逝予獨南行追歎興懷慨然成詠後<lb/>
來有與予杓直虞平游者見此短什能無<lb/>
<pb n="KR4c0069_SBCK_020-2a"/>
惻惻乎儻未忘情請爲繼和長慶二年七<lb/>
月三十日題於内郷縣南亭云爾<lb/>
憶昨徴還日三人歸路同此生都是夢前<lb/>
事旋成空杓直泉埋玉虞平燭過風唯殘<lb/>
樂天在頭白向江東<lb/>
　　重感<lb/>
停驂歇路隅重感一長吁擾擾生還死紛<lb/>
紛榮又枯困支青竹杖閑捋白髭鬚莫歎<lb/>
身衰老交遊半已無<lb/>
<pb n="KR4c0069_SBCK_020-2b"/>
　　逢張十八貟外籍<lb/>
旅思正茫茫相逢此道傍晚嵐林葉闇秋<lb/>
露草花香白髮江城守青衫水部郎客亭<lb/>
同宿處忽似夜歸郷<lb/>
　　赴杭州重宿棣華驛見楊八舊詩<lb/>
往恨今愁應不殊題詩粱下又踟蹰羡君<lb/>
猶夢見兄弟我到天明睡亦無<lb/>
　　寓言題僧<lb/>
劫風火起燒荒宅苦海波生蕩破船力小<lb/>
<pb n="KR4c0069_SBCK_020-3a"/>
無因救焚溺清凉山下且安禪<lb/>
　　内郷村路作<lb/>
日下風高野路凉緩驅疲馬闇思郷渭村<lb/>
秋物應如此棗赤梨紅榖穗黄<lb/>
　　路上寄銀匙與阿龜<lb/>
謫宦心都慣辭郷去不難縁留龜子住涕<lb/>
淚一䦨干小子須嬌養鄒婆爲好看銀匙<lb/>
封寄汝憶我即加飡<lb/>
　　山泉煎茶有懷<lb/>
<pb n="KR4c0069_SBCK_020-3b"/>
坐酌泠泠水看煎瑟瑟塵無由持一盌寄<lb/>
與愛茶人<lb/>
　　郢州贈別王八使君<lb/>
昔是詩狂客今爲酒病夫強吟翻悵望縱<lb/>
醉不歡娱鬢髮三分白交親一半無郢城<lb/>
君莫厭猶校近亰都<lb/>
　　吉祥寺見錢侍郎題名<lb/>
雲雨三年别風波萬里行秋心正蕭索况<lb/>
見故人名<lb/>
<pb n="KR4c0069_SBCK_020-4a"/>
　　重到江州感舊遊題郡樓十一韻<lb/>
掌綸知是沗剖竹信爲榮才薄官仍重恩<lb/>
深責尚輕昔徴從典午今出自承明鳳詔<lb/>
休揮翰漁歌欲濯纓還乘小艛艓却到古<lb/>
湓城醉客臨江待禪僧出郭迎青山滿眼<lb/>
在白髮半頭生又校三年老何曽一事成<lb/>
重過蕭寺宿再上庾樓行雲水新秋思閭<lb/>
閻舊日情郡民猶認得司馬詠詩聲<lb/>
　　贈江州李十使君貟外十四韻<lb/>
<pb n="KR4c0069_SBCK_020-4b"/>
我本江湖上悠悠任運身朝隨賣藥客暮<lb/>
伴釣魚人迹爲燒丹隠家縁嗜酒貧經過<lb/>
剡谿雪尋覓武陵春豈有踈狂性堪爲侍<lb/>
從臣仰頭驚鳳闕下口觸龍鱗劒珮辭天<lb/>
上風波向海濵非賢虚偶聖無屈敢求伸<lb/>
昔去曽同日今來即後塵中年俱白鬢左<lb/>
宦各朱輪長短才雖異榮枯事略均殷勤<lb/>
李貟外不合不相親<lb/>
　　題別遺愛草堂兼呈李十使君<lb/>
<pb n="KR4c0069_SBCK_020-5a"/>
曽住鑪峯下書堂對藥臺斬新蘿徑合依<lb/>
舊竹䆫開砌水親開决池荷手自栽五年<lb/>
方蹔至一宿又湏廻縱未長歸得猶勝不<lb/>
到來君家白鹿洞聞道亦生苔<lb/>
　　重題<lb/>
泉石尚依依林踈僧亦稀何年辭水閣今<lb/>
夜宿雲扉謾獻長楊賦虚抛薜荔衣不能<lb/>
成一事嬴得白頭歸<lb/>
　　夜泊旅望<lb/>
<pb n="KR4c0069_SBCK_020-5b"/>
少睡多愁客中宵起望郷沙明連浦月帆<lb/>
白滿船霜近海江彌闊迎秋夜更長煙波<lb/>
三十宿猶未到錢塘<lb/>
　　九江北岸遇風雨<lb/>
黄梅縣邊黄梅雨白頭浪裏白頭翁九江<lb/>
闊處不見岸五月盡時多惡風人間穏路<lb/>
應無限何事抛身在此中<lb/>
　　舟中晚起<lb/>
日髙猶掩水䆫眠枕簟清涼八月天泊處<lb/>
<pb n="KR4c0069_SBCK_020-6a"/>
或依沽酒店宿時多伴釣魚船退身江海<lb/>
應無用憂國朝廷自有賢且向錢塘湖上<lb/>
去冷吟閑醉二三年<lb/>
　　秋寒<lb/>
雪鬢年顔老霜庭景氣秋病看妻檢藥寒<lb/>
遣婢梳頭身外名何有人間事且休澹然<lb/>
方寸内唯擬學虛舟<lb/>
　　初到郡齋寄錢湖州李蘇州<lb/>
俱來滄海郡半作白頭翁謾道風煙接何<lb/>
<pb n="KR4c0069_SBCK_020-6b"/>
曽笑語同吏稀秋稅畢客㪚晚庭空霽後<lb/>
當樓月潮來滿座風霅溪殊冷僻茂苑太<lb/>
繁雄唯此錢塘郡閑忙恰得中<lb/>
　　對酒自勉<lb/>
五十江城守停杯一自思頭仍未盡白官<lb/>
亦不全卑榮寵尋過分歡娱已校遲肺傷<lb/>
雖怕酒心健尚誇詩夜舞吳娘袖春歌蠻<lb/>
子詞猶堪三五歲相伴醉花時<lb/>
　　郡樓夜宴留客<lb/>
<pb n="KR4c0069_SBCK_020-7a"/>
北客勞相訪東樓爲一開褰簾待月出把<lb/>
火看潮來艷聽竹枝曲香傳蓮子盃寒天<lb/>
殊未曉歸騎且遲廻<lb/>
　　醉題候仙亭<lb/>
蹇步垂朱綬華纓暎白鬚何因駐衰老只<lb/>
有且歡娱酒興還應在詩情可便無登山<lb/>
與臨水猶未要人扶<lb/>
　　東院<lb/>
松下軒廊竹下房暖簷晴日滿繩牀浄名<lb/>
<pb n="KR4c0069_SBCK_020-7b"/>
居士經三卷榮啓先生琴一張老去齒衰<lb/>
嫌橘醋病來肺渴覺茶香有時閑酌無人<lb/>
伴獨自騰騰入醉郷<lb/>
　　虚白堂<lb/>
虚白堂前衙退後更無一事到中心移牀<lb/>
就日簷間卧卧詠閑詩側枕琴<lb/>
　　閑夜詠懷因招周協律劉薛二秀才<lb/>
世名檢束爲朝士心性踈慵是野夫髙置<lb/>
寒燈如客店深藏夜火似僧爐香濃酒熟<lb/>
<pb n="KR4c0069_SBCK_020-8a"/>
能嘗否冷澹詩成肯和無若厭雅吟須徹<lb/>
飲妓筵勉力爲君鋪<lb/>
　　晩興<lb/>
極浦收殘雨高城駐落暉山明虹半出松<lb/>
闇鶴雙歸將吏隨衙㪚文書入務稀閑吟<lb/>
倚新竹筠粉汙朱衣<lb/>
　　衰病<lb/>
老與病相仍華簪髮不勝行多朝㪚藥睡<lb/>
少夜停燈祿食分供鶴朝衣减施僧性多<lb/>
<pb n="KR4c0069_SBCK_020-8b"/>
移不得郡政謾如繩<lb/>
　　病中對病鶴<lb/>
同病病夫憐病鶴精神不損翅翎傷未堪<lb/>
再舉摩霄漢只合相隨覓稻粱但作悲吟<lb/>
和嘹唳難將俗貌對昂藏唯應一事宜爲<lb/>
伴我髮君毛俱似霜<lb/>
　　夜歸<lb/>
半醉閑行湖岸東馬鞭敲鐙轡瓏璁萬株<lb/>
松樹青山上十里沙隄明月中樓角漸移<lb/>
<pb n="KR4c0069_SBCK_020-9a"/>
當路影潮頭欲過滿江風歸來未放笙歌<lb/>
散畫㦸門開蠟燭紅<lb/>
　　臘後歲前遇景詠意<lb/>
海梅半白柳微黄凍水初融日欲長度臘<lb/>
都無苦霜霰迎春先有好風光郡中起晚<lb/>
聽衙鼓城上行慵倚女牆公事漸閑身且<lb/>
健使君殊未厭餘杭<lb/>
　　白髮<lb/>
雲髮隨梳落霜毛繞鬢垂加添老氣味改<lb/>
<pb n="KR4c0069_SBCK_020-9b"/>
變舊容儀不肯長如漆無過揔作絲最憎<lb/>
明鏡裏黑白半頭時<lb/>
　　錢湖州以箬下酒李蘇州以五酘酒<lb/>
　　相次寄到無因同飲聊詠所懷<lb/>
勞將箬下忘憂物寄與江城愛酒翁鐺脚<lb/>
三州何處會甕頭一盞幾時同傾如竹葉<lb/>
盈樽緑飲作桃花上面紅莫恠殷勤醉相<lb/>
憶曽陪西省與南宫<lb/>
　　花樓望雪命宴賦詩<lb/>
<pb n="KR4c0069_SBCK_020-10a"/>
連天際海白皚皚好上高樓望一廻何處<lb/>
更能分道路此時兼不認池臺萬重雲樹<lb/>
山頭翠百尺花樓江畔開素壁聮題分韻<lb/>
句紅爐巡飲暖寒盃氷鋪湖水銀爲面風<lb/>
卷汀沙玉作堆絆惹舞人春艷曵勾留醉<lb/>
客夜徘徊偷將虛白堂前鶴失却樟亭驛<lb/>
後梅別有故情偏憶得曽經窮苦照書來<lb/>
　　晩歲<lb/>
壯歲忽已去浮榮何足論身爲百口長官<lb/>
<pb n="KR4c0069_SBCK_020-10b"/>
是一州尊不覺白雙鬢徒言朱兩轓病難<lb/>
施郡政老未答君恩歲暮別兄弟年衰無<lb/>
子孫惹愁諳世網治苦頼空門擥帶知腰<lb/>
痩看燈覺眼昏不縁衣食繫尋合返丘園<lb/>
　　宿竹閣<lb/>
晚坐松簷下宵眠竹閣間清虚當服藥幽<lb/>
獨抵歸山巧未能勝拙忙應不及閑無勞<lb/>
別修道即此是玄關<lb/>
　　暮枉衢州張使君書并詩因以長句<lb/>
<pb n="KR4c0069_SBCK_020-11a"/>
　　報之<lb/>
兩州彼此意如何官職蹉跎歲欲除浮石<lb/>
潭邊停五馬望濤樓上得雙魚萬言舊手<lb/>
才難敵五字新題思有餘貧薄詩家無好<lb/>
物反投桃李報瓊琚<lb/>
　　和薛秀才尋梅花同飲見贈<lb/>
忽驚林下發寒梅便試花前飲冷盃白馬<lb/>
走迎詩客去紅筵鋪待舞人來歌聲怨處<lb/>
微微落酒氣熏時旋旋開若到歲寒無雨<lb/>
<pb n="KR4c0069_SBCK_020-11b"/>
雪猶應醉得兩三迴<lb/>
　　與諸客空腹飲<lb/>
隔宿書招客平明飲暖寒麴神寅日合酒<lb/>
聖卯時歡促膝纔飛白酡顔已渥丹碧籌<lb/>
攅采椀紅袖拂骰盤醉後歌尤異狂來舞<lb/>
可難抛盃語同坐莫作老人看<lb/>
　　小歲日對酒吟錢湖州所寄詩<lb/>
獨酌無多興閑吟有所思一盃新歲酒兩<lb/>
句故人詩楊柳初黄日髭鬚半白時蹉跎<lb/>
<pb n="KR4c0069_SBCK_020-12a"/>
春氣味彼此老心知<lb/>
　　錢塘湖春行<lb/>
孤山寺北古亭西水面初平雲脚仾幾處<lb/>
早鸎爭暖樹誰家新鷰啄春泥亂花漸欲<lb/>
迷人眼淺草纔能没馬蹄最愛湖東行不<lb/>
足緑楊隂裏白沙堤<lb/>
　　題靈隠寺紅辛夷花戲酬光上人<lb/>
紫粉筆含尖火𦦨紅烟脂染小蓮花芳情<lb/>
香思知多少惱得山僧悔出家<lb/>
<pb n="KR4c0069_SBCK_020-12b"/>
　　重向火<lb/>
火銷灰復死踈棄已經旬豈是人情薄其<lb/>
如天氣春風寒忽再起手冷重相親却就<lb/>
紅爐坐心如逢故人<lb/>
　　候仙亭同諸客醉作<lb/>
謝安山下空攜妓柳惲洲邊只賦詩爭及<lb/>
湖亭今日會嘲花詠水贈蛾眉<lb/>
　　城上<lb/>
城上鼕鼕鼓朝衙復晚衙爲君慵不出落<lb/>
<pb n="KR4c0069_SBCK_020-13a"/>
盡遶城花<lb/>
　　早行林下<lb/>
披衣未冠櫛晨起入前林宿露殘花氣朝<lb/>
光新葉隂傍松人迹少隔竹鳥聲深閑倚<lb/>
小橋立傾頭時一吟<lb/>
　　送李校書趂寒食歸義興山居<lb/>
大見騰騰詩酒客不憂生計似君稀到舍<lb/>
將何作寒食滿船唯載樹栽歸<lb/>
　　題孤山寺山石榴花示諸僧衆<lb/>
<pb n="KR4c0069_SBCK_020-13b"/>
山榴花似結紅巾容艷新妍占斷春色相<lb/>
故關行道地香塵擬觸坐禪人瞿曇弟子<lb/>
君知否恐是天魔女化身<lb/>
　　獨行<lb/>
闇誦黄庭經在口閑攜青竹杖隨身晩花<lb/>
新筍堪爲伴獨入林行不要人<lb/>
　　二月五日花下作<lb/>
二月五日花如雪五十二人頭似霜聞有<lb/>
酒時須笑樂不關身事莫思量羲和趂日<lb/>
<pb n="KR4c0069_SBCK_020-14a"/>
沈西海鬼伯驅人葬北邙只有且來花下<lb/>
醉從人笑道老顚狂<lb/>
　　戲題木蘭花<lb/>
紫房日照煙脂坼素艷風吹膩粉開恠得<lb/>
獨饒脂粉態木蘭曽作女郎來<lb/>
　　清明日觀妓舞聽客詩<lb/>
看舞顔如玉聽詩韻似金綺羅從許笑絃<lb/>
管不妨吟可惜春風老無嫌酒盞深辭花<lb/>
送寒食併在此時心<lb/>
<pb n="KR4c0069_SBCK_020-14b"/>
　　西湖晚歸廻望孤山寺贈諸客<lb/>
柳湖松島蓮花寺晚動歸橈出道塲盧橘<lb/>
子仾山雨重栟櫚葉戰水風涼煙波澹蕩<lb/>
摇空碧樓殿參差倚夕陽到岸請君迴首<lb/>
望蓬萊宫在海中央<lb/>
　　湖中自照<lb/>
重重照影看容鬢不見朱顔見白絲失却<lb/>
少年無覓處沉他湖水欲何爲<lb/>
　　贈蘇鍊師<lb/>
<pb n="KR4c0069_SBCK_020-15a"/>
兩鬢蒼然心浩然松䆫深處藥爐前攜將<lb/>
道士通宵語忘却花光盡日眠明鏡懶開<lb/>
長在匣素琴欲弄半無絃猶嫌莊子多詞<lb/>
句只讀逍遥六七篇<lb/>
　　杭州春望<lb/>
望海樓明照曙霞護江隄白蹋晴沙濤聲<lb/>
夜入伍貟廟柳色春藏蘇小家紅袖織綾<lb/>
誇杮蔕青旗沽酒趂梨花誰開湖寺西南<lb/>
路草緑裙腰一道斜<lb/>
<pb n="KR4c0069_SBCK_020-15b"/>
　　飲㪚夜歸贈諸客<lb/>
鞍馬夜紛紛香街起闇塵迴鞭招飲妓分<lb/>
火送歸人風月應堪惜杯觴莫厭頻明朝<lb/>
三月盡不忍送殘春<lb/>
　　湖亭晚歸<lb/>
盡日湖亭卧心閑事亦稀起因殘醉醒坐<lb/>
待晚涼歸松雨飄藤帽江風透葛衣柳隄<lb/>
行不厭沙軟絮霏霏<lb/>
　　東樓南望八韻<lb/>
<pb n="KR4c0069_SBCK_020-16a"/>
不厭東南望江樓對海門風濤生有信天<lb/>
水合無痕鷁帶雲帆動鷗和雪浪飜魚鹽<lb/>
聚爲市煙火起成村日脚金波碎峯頭鈿<lb/>
點繁送秋千里鴈報暝一聲猿已豁煩襟<lb/>
悶仍開病眼昏郡中登眺處無勝此東軒<lb/>
　　醉中詶殷恊律<lb/>
泗水城邊一分㪚浙江樓上重遊陪揮鞭<lb/>
二十年前別命駕三千里外來醉袖放狂<lb/>
相向舞愁眉和笑一時開留君夜住非無<lb/>
<pb n="KR4c0069_SBCK_020-16b"/>
分且盡青娥紅燭臺<lb/>
　　孤山寺遇雨<lb/>
拂波雲色重灑葉雨聲繁水鷺雙飛起風<lb/>
荷一向飜空濛連北岸蕭䬃入東軒或擬<lb/>
湖中宿留船在寺門<lb/>
　　樟亭雙櫻樹<lb/>
南館西軒兩樹櫻春條長足夏隂成素華<lb/>
朱實今雖盡碧葉風來別有情<lb/>
　　湖上夜飲<lb/>
<pb n="KR4c0069_SBCK_020-17a"/>
郭外迎人月湖邊醒酒風誰留使君飲紅<lb/>
燭在舟中<lb/>
　　贈沙鷗<lb/>
老逼敎垂白官科遣著緋形骸雖有累方<lb/>
寸却無機遇酒多先醉逢山愛晚歸沙鷗<lb/>
不知我猶避隼旟飛<lb/>
　　餘杭形勝<lb/>
餘杭形勝四方無州傍青山縣枕湖遶郭<lb/>
荷花三十里拂城松樹一千株夢兒亭古<lb/>
<pb n="KR4c0069_SBCK_020-17b"/>
傳名謝敎妓樓新道姓蘇獨有使君年太<lb/>
老風光不稱白髭鬚<lb/>
　　江樓夕望招客<lb/>
海天東望夕茫茫山勢川形闊復長燈火<lb/>
萬家城四畔星河一道水中央風吹古木<lb/>
晴天雨月照平沙夏夜霜能就江樓銷暑<lb/>
否比君茅舍校青涼<lb/>
　　新秋病起<lb/>
一葉落梧桐年光半又空秋多上階日涼<lb/>
<pb n="KR4c0069_SBCK_020-18a"/>
足入懷風病痩形如鶴愁燋鬢似蓬損心<lb/>
詩思裏伐性酒狂中華蓋何曽惜金丹不<lb/>
致功猶須自慙愧得作白頭翁<lb/>
　　木芙蓉花下招客飲<lb/>
晚涼思飲兩三杯召得江頭酒客來莫怕<lb/>
秋無伴醉物水蓮花盡木蓮開<lb/>
　　悲歌<lb/>
白頭新洗鏡新磨老逼身來不柰何耳裏<lb/>
頻聞故人死眼前唯覺少年多塞鴻遇暖<lb/>
<pb n="KR4c0069_SBCK_020-18b"/>
猶迴翅江水因潮亦反波獨有衰顔留不<lb/>
得醉來無計但悲歌<lb/>
　　江樓晚眺景物鮮奇吟翫成篇寄水<lb/>
　　部張貟外<lb/>
澹烟踈雨間斜陽江色鮮明海氣涼蜃散<lb/>
雲收破樓閣虹殘水照斷橋梁風飜白浪<lb/>
花千片鴈點青天字一行好著丹青圖寫<lb/>
取題詩寄與水曹郎<lb/>
　　夜招周恊律兼答所贈<lb/>
<pb n="KR4c0069_SBCK_020-19a"/>
滿眼雖多客開眉復向誰少年非我伴秋<lb/>
夜與君期落拓俱耽酒殷勤共愛詩相憐<lb/>
別有意彼此老無兒<lb/>
　　重酬周判官<lb/>
秋愛冷吟春愛醉詩家眷屬酒家仙若敎<lb/>
早被浮名繫可得閑遊三十年<lb/>
　　飲後夜醒<lb/>
黄昏飲㪚歸來卧夜半人扶強起行枕上<lb/>
酒容和睡醒樓前海月伴潮生將歸梁鷰<lb/>
<pb n="KR4c0069_SBCK_020-19b"/>
還重宿欲滅䆫燈復却明直至曉來猶妄<lb/>
想耳中如有管絃聲<lb/>
　　代賣薪女贈諸妓<lb/>
亂蓬爲鬢布爲巾曉踏寒山自負薪一種<lb/>
錢塘江畔女着紅騎馬是何人<lb/>
　　奉和李大夫題新詩二首各六韻<lb/>
　　因嚴亭<lb/>
箕潁人窮獨蓬壺路阻難何如兼吏隠復<lb/>
得事躋攀巖樹羅階下江雲貯棟間似移<lb/>
<pb n="KR4c0069_SBCK_020-20a"/>
天目石疑入武丘山清景徒堪賞皇㤙肯<lb/>
放閑遥知興未足即被詔徴還<lb/>
　　忘筌亭<lb/>
翠巘公門對朱軒野逕連只開新户牖不<lb/>
改舊風烟空室閑生白高情澹入玄酒容<lb/>
同座勸詩借屬城傳自笑滄江畔遥思綘<lb/>
帳臺庭前隨事有爭敢比忘筌<lb/>
　　予以長慶二年冬十月到杭州明年<lb/>
　　秋九月始與范陽盧賈汝南周元範<lb/>
<pb n="KR4c0069_SBCK_020-20b"/>
　　蘭陵蕭恱清河崔求東萊劉方輿同<lb/>
　　遊恩德寺之泉洞竹石籍甚乆矣及<lb/>
　　兹目擊果愜心期因自嗟云到郡周<lb/>
　　歲方來入寺半日復去俯視朱綬仰<lb/>
　　睇白雲有愧於心遂留絶句<lb/>
雲水埋藏恩德洞簪裾束縛使君身蹔來<lb/>
不宿歸州去應被山呼作俗人<lb/>
　　早冬<lb/>
十月江南天氣好可憐冬景似春華霜輕<lb/>
<pb n="KR4c0069_SBCK_020-21a"/>
未殺萋萋草日暖初乾漠漠沙老柘葉黄<lb/>
如嫰樹寒櫻枝白是狂花此時却羨閑人<lb/>
醉五馬無由入酒家<lb/>
　　歲假内命酒贈周判官蕭恊律<lb/>
共知欲老流年急且喜新正假日頻聞健<lb/>
此時相勸醉偷閑何處共尋春脚隨周叟<lb/>
行猶疾頭比蕭翁白未匀歲酒先拈辭不<lb/>
得被君推作少年人<lb/>
　　與諸客攜酒尋去年梅花有感<lb/>
<pb n="KR4c0069_SBCK_020-21b"/>
馬上同攜今日盃湖邊共覓去春梅年年<lb/>
只是人空老處處何曽花不開詩思又牽<lb/>
吟咏發酒酣閑喚管絃來樽前百事皆依<lb/>
舊㸃檢唯無薛秀才<lb/>
　　醉送李恊律赴湖南辟命因寄沈八<lb/>
　　中丞<lb/>
富陽山底樟亭畔立馬停舟飛酒盂曽共<lb/>
中丞情繾綣暫留恊律語踟蹰紫微星北<lb/>
承恩去青草湖南稱意無不羡君官羡君<lb/>
<pb n="KR4c0069_SBCK_020-22a"/>
幕幕中收得阮元瑜<lb/>
　　内道塲永讙上人就郡見訪善說維<lb/>
　　摩經臨別請詩因以此贈<lb/>
五夏登壇内殿師水爲心地玉爲儀正傳<lb/>
金粟如來偈何用錢塘太守詩苦海出來<lb/>
應有路靈山別後可無期他生莫忘今朝<lb/>
㑹虚白亭中法樂時<lb/>
　　見李蘇州示男阿武詩自感成詠<lb/>
遥羨青雲裏祥鸞正引鶵自憐滄海畔老<lb/>
<pb n="KR4c0069_SBCK_020-22b"/>
蚌不生珠<lb/>
　　正月十五日夜月<lb/>
歲熟人心樂朝遊復夜遊春風來海上明<lb/>
月在江頭燈火家家市笙歌處處樓無妨<lb/>
思帝里不合厭杭州<lb/>
　　題川北路傍老柳樹<lb/>
皮枯縁受風霜久條短爲經攀折頻但見<lb/>
半衰當此路不知初種是何人雪花零碎<lb/>
逐年減烟葉稀踈隨分新莫道老株芳意<lb/>
<pb n="KR4c0069_SBCK_020-23a"/>
少逢春猶勝不逢春<lb/>
　　題清頭陁<lb/>
頭陁獨宿寺西峯百尺禪菴半夜鐘烟月<lb/>
蒼蒼風瑟瑟更無雜樹對山松<lb/>
　　自歎二首<lb/>
形羸自覺朝飡减睡少偏知夜漏長實事<lb/>
漸消虚事在銀魚金帶遶腰光<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>
二毛曉落梳頭懶兩眼春昏點藥頻唯有<lb/>
閑行猶得在心情未到不如人<lb/>
<pb n="KR4c0069_SBCK_020-23b"/>
　　湖上醉中代諸妓寄嚴郎中<lb/>
笙歌杯酒正歡娱忽憶仙郎望帝都借問<lb/>
連宵直南省何如盡日醉西湖蛾眉別乆<lb/>
心知否雞舌含多口厭無還有些些惆悵<lb/>
事春來山路見蘼蕪<lb/>
　　自詠<lb/>
悶發每吟詩引興興來兼著酒開顔欲逢<lb/>
假日先招客正對衙時亦望山勾檢簿書<lb/>
多鹵莽隄防官吏少機闗誰能頭白勞心<lb/>
<pb n="KR4c0069_SBCK_020-24a"/>
力人道無才也是閑<lb/>
　　晚興<lb/>
草淺馬翩翩新晴薄暮天柳條春拂面衫<lb/>
袖醉垂鞭立語花隄上行吟水寺前等閑<lb/>
消一日不覺過三年<lb/>
　　早興<lb/>
晨光出照屋梁明初打開門鼓一聲犬上<lb/>
階眠知地濕鳥臨䆫語報天晴半銷宿酒<lb/>
頭仍重新脫冬衣體乍輕睡覺心空思想<lb/>
<pb n="KR4c0069_SBCK_020-24b"/>
盡近來郷夢不多成<lb/>
　　竹樓宿<lb/>
小書樓下千竿竹深火爐前一盞燈此處<lb/>
與誰相伴宿燒丹道士坐禪僧<lb/>
　　湖上招客送春汎舟<lb/>
欲送殘春招酒伴客中誰最有風情兩瓶<lb/>
箬下新求得一曲霓裳初敎成排比管絃<lb/>
行翠袖指麾船舫點紅旌慢牽好向湖心<lb/>
去恰似菱花鏡上行<lb/>
<pb n="KR4c0069_SBCK_020-25a"/>
　　戲醉客<lb/>
莫言魯國書生懦莫把杭州刺史欺醉客<lb/>
請君開眼望緑楊風下有紅旗<lb/>
　　紫陽花<lb/>
何年植向仙壇上早晚移栽到梵家雖在<lb/>
人間人不識與君名作紫陽花<lb/>
　　李德𥙿相公貶崖州三首<lb/>
樂天嘗任蘇州日要勒須敎用禮儀從此<lb/>
結成千萬恨今朝杲中白家詩<lb/>
<pb n="KR4c0069_SBCK_020-25b"/>
昨夜新生黄雀兒飛來直上紫藤枝擺頭<lb/>
撼腦花園裏將爲春光揔屬伊<lb/>
閑園不解栽桃李滿地唯聞種蒺藜萬里<lb/>
崖州君自去臨行惆悵欲怨誰<lb/>
白氏文集卷第二十<lb/>
<pb n="KR4c0069_SBCK_020-26a"/>
</p>
<p>
</p>
  </div>
</body>
</text>
</TEI>
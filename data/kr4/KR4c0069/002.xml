<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_002-1a"/>
白氏文集巻第二<lb/>
　諷諭二　古調詩五言　凡五十八首<lb/>
　　續古詩十首<lb/>
戚戚復戚戚送君逺行役行役非中原海<lb/>
外黄沙磧伶俜獨居妾迢遞長征客君望<lb/>
功名歸妾憂生死隔誰家無夫婦何人不<lb/>
離柝所恨薄命身嫁遲别日迫妾身有存<lb/>
殁妾心無改易生作閨中婦死作山頭石<lb/>
掩淚别鄉里飄颻將逺行茫茫綠野中春<lb/>
<pb n="KR4c0069_SBCK_002-1b"/>
盡孤客情驅馬上丘壠高低路不平風吹<lb/>
棠犁花啼鳥時一聲古墓何代人不知姓<lb/>
與名化作路傍土年年春草生感彼忽自<lb/>
悟今我何營營<lb/>
朝采山上薇暮采山上薇歳晏薇亦盡飢<lb/>
來何所爲坐飲白石水手把青松枝擊節<lb/>
獨長謌其聲清且悲櫪馬非不肥所苦長<lb/>
縶維豢豕非不飽所憂竟爲犧行行歌此<lb/>
曲以慰常苦飢<lb/>
<pb n="KR4c0069_SBCK_002-2a"/>
雨露長纎草山苗高入雲風雪折勁木澗<lb/>
松摧爲薪風摧此何意雨長彼何因百丈<lb/>
澗底死寸莖山上春可憐苦節士感此涕<lb/>
盈巾<lb/>
窈窕雙鬟女容德俱如玉晝居不踰閾夜<lb/>
行常秉燭氣如含露蘭心如貫霜竹宜當<lb/>
備嬪御胡爲守幽獨無媒不得選年忽過<lb/>
三六嵗暮望漢宮誰在黄金屋邯鄲進倡<lb/>
女能唱黄花曲一曲稱君心恩榮連九族<lb/>
<pb n="KR4c0069_SBCK_002-2b"/>
栖栖逺方士讀書三十年業成無知已徒<lb/>
歩來入關長安多王侯英俊竸攀援幸隨<lb/>
衆賓末得厠門館間東閤有㫖酒中堂有<lb/>
管絃何爲向隅客對此不開顔富貴無是<lb/>
非主人終日歡貧賤多悔尤客子中夜嘆<lb/>
歸去復歸去故鄉貧亦安<lb/>
凉風飄嘉樹日夜減芳華下有感秋婦攀<lb/>
條苦悲嗟我本幽閑女結髪事豪家豪家<lb/>
多婢僕門内頗驕奢良人近封侯出入鳴<lb/>
<pb n="KR4c0069_SBCK_002-3a"/>
玉珂自從富貴來恩薄讒言多冡婦獨守<lb/>
禮羣妾互竒袤但信言有玷不察心無瑕<lb/>
容光未銷歇歡愛忽蹉跎何意掌上玉化<lb/>
爲眼中砂盈盈一尺水浩浩千丈河勿言<lb/>
小大異隨分有風波閨房猶復爾邦國當<lb/>
如何<lb/>
心亦無所迫身亦無所拘何爲腸中氣鬱<lb/>
鬱不得舒不舒良有以同心乆離居五年<lb/>
不見面三年不得書念此令人老抱膝坐<lb/>
<pb n="KR4c0069_SBCK_002-3b"/>
長吁豈無盈鐏酒非君誰與娛<lb/>
攬衣出門行遊觀遶林渠澹澹春水暖東<lb/>
風生綠蒲上有和鳴鴈下有掉尾魚飛沉<lb/>
一何樂鱗羽各有徒而我方獨處不與之<lb/>
子俱頋彼自傷已禽魚之不如出遊欲遣<lb/>
憂孰知憂有餘<lb/>
春旦日初出瞳瞳耀晨輝草木照未逺浮<lb/>
雲已蔽之天地黯以晦當午如昏時雖有<lb/>
東南風力微不能吹中園何所有滿地青<lb/>
<pb n="KR4c0069_SBCK_002-4a"/>
青葵陽光委雲上傾心欲何依<lb/>
　　秦中吟十首　并序<lb/>
貞元元和之際予在長安聞見之間有足<lb/>
悲者因直歌其事命爲秦中吟<lb/>
　　議婚<lb/>
天下無正聲悅耳即爲娛人間無正色悅<lb/>
目即爲姝顔色非相逺貧富則有殊貧爲<lb/>
時所棄富爲時所趨紅樓富家女金縷繡<lb/>
羅襦見人不歛手嬌癡二八初母兄未開<lb/>
<pb n="KR4c0069_SBCK_002-4b"/>
口已嫁不須㬰綠䆫貧家女寂寞二十餘<lb/>
荆釵不直錢衣上無真珠幾迴人欲聘臨<lb/>
日又踟蹰主人㑹良媒置酒滿玉壺四座<lb/>
且勿飲聽我歌兩途富家女易嫁嫁早輕<lb/>
其夫貧家女難嫁嫁晩孝於姑聞君欲娶<lb/>
婦娶婦意何如<lb/>
　　重賦<lb/>
厚地植桑麻所要濟生民生民理布帛所<lb/>
求活一身身外充征賦上以奉君親國家<lb/>
<pb n="KR4c0069_SBCK_002-5a"/>
定兩稅本意在憂人厥初防其淫明勑内<lb/>
外臣稅外加一物皆以枉法論奈何歳月<lb/>
久貪吏得因循浚我以求寵歛索無冬春<lb/>
織絹未成疋繅絲未盈斤里胥迫我納不<lb/>
許暫逡巡歲暮天地閉隂風生破村夜深<lb/>
烟火盡霰雪白紛紛㓜者形不蔽老者體<lb/>
無温悲端與寒氣併入鼻中辛昨日輸殘<lb/>
稅因窺官庫門繒帛如山積絲絮似雲屯<lb/>
號爲羨餘物隨月獻至尊奪我身上煖買<lb/>
<pb n="KR4c0069_SBCK_002-5b"/>
爾眼前恩進入瓊林庫歳乆化爲塵<lb/>
　　傷宅<lb/>
誰家起甲第朱門大道邊豐屋中櫛比高<lb/>
墻外迴環累累六七堂棟宇相連延一堂<lb/>
費百萬鬱鬱起青烟洞房温且清寒暑不<lb/>
能忓高堂虚且逈坐臥見南山繞廊紫藤<lb/>
架夾砌紅藥欄攀枝摘櫻桃帯花移牡丹<lb/>
主人此中坐十載爲大官厨有臭敗肉庫<lb/>
有貫朽錢誰能將我語問爾骨肉間豈無<lb/>
<pb n="KR4c0069_SBCK_002-6a"/>
窮賤者忍不救飢寒如何奉一身直欲保<lb/>
千年不見馬家宅今作奉誠園<lb/>
　　傷友<lb/>
陋巷孤寒士出門苦恓恓雖云志氣在豈<lb/>
免顔色低平生同門友通籍在金閨曩者<lb/>
膠漆契邇來雲雨睽正逢下朝歸軒騎五<lb/>
門西是時天乆隂三日雨淒淒蹇驢避路<lb/>
立肥馬當風嘶迴頭忘相識占道上沙堤<lb/>
昔年洛陽杜貧賤相提携今日長安道對<lb/>
<pb n="KR4c0069_SBCK_002-6b"/>
面隔雲泥近日多如此非君獨慘悽死生<lb/>
不變者唯聞任與黎<lb/>
　　不致仕<lb/>
七十而致仕禮法有明文何乃貪榮者斯<lb/>
言如不聞可怜八九十齒墮雙眸昏朝露<lb/>
貪名利夕陽憂子孫挂冠頋翠緌懸車惜<lb/>
朱輪金章腰不勝傴僂入君門誰不愛富<lb/>
貴誰不戀君恩年高須請老名遂合退身<lb/>
少時共嗤誚晩歳多因循賢哉漢二䟽彼<lb/>
<pb n="KR4c0069_SBCK_002-7a"/>
獨是何人寂寞東門路無人繼去塵<lb/>
　　立碑<lb/>
勲德既下衰文章亦陵夷但見山中石立<lb/>
作路傍碑銘勲悉太公叙德皆仲尼復以<lb/>
多爲貴千言直萬貲爲文彼何人想見筆<lb/>
下時但欲愚者悅不思賢者嗤豈獨賢者<lb/>
嗤仍傳後代疑古石蒼苔字安知是愧詞<lb/>
我聞望江縣麴令撫惸婺在官有仁政名<lb/>
不聞京師身殁欲歸葬百姓遮路岐攀轅<lb/>
<pb n="KR4c0069_SBCK_002-7b"/>
不得歸留葬此江湄至今道其名男女涕<lb/>
皆垂無人立碑碣唯有邑人知<lb/>
　　輕肥<lb/>
意氣驕滿路鞍馬光照塵借問何爲者人<lb/>
稱是内臣朱紱皆大夫紫綬或將軍誇赴<lb/>
軍中宴走馬去如雲鐏罍溢九醖水陸羅<lb/>
八珍果擘洞庭橘膾切天池鱗食飽心自<lb/>
若酒酣氣益振是歳江南旱衢州人食人<lb/>
　　五絃<lb/>
<pb n="KR4c0069_SBCK_002-8a"/>
清歌且罷唱紅袂亦停舞趙叟抱五絃宛<lb/>
轉當胷撫大聲粗若散䬃䬃風和雨小聲<lb/>
細欲絶切切鬼神語又如鵲報喜轉作猨<lb/>
啼苦十指無定音顚倒宮徵羽坐客聞此<lb/>
聲形神若無主行客聞此聲駐足不能舉<lb/>
嗟嗟俗人耳好今不好古所以綠䆫琴日<lb/>
日生塵土<lb/>
　　歌舞<lb/>
秦中歳云暮大雪滿皇州雪中退朝者朱<lb/>
<pb n="KR4c0069_SBCK_002-8b"/>
紫盡公侯貴有風雪興富無飢寒憂所營<lb/>
唯第宅所務在追遊朱輪車馬客紅燭歌<lb/>
舞樓歡酣促密坐醉暖脫重裘秋官爲主<lb/>
人庭尉居上頭日中一爲樂夜半不能休<lb/>
豈知閿鄉獄中有凍死囚<lb/>
　　買花<lb/>
帝城春欲暮喧喧車馬度共道牡丹時相<lb/>
隨買花去貴賤無常價酬直看花數灼灼<lb/>
百朶紅戔戔五束素上張幄幕庇傍織巴<lb/>
<pb n="KR4c0069_SBCK_002-9a"/>
籬護水洒復泥封移來色如故家家習爲<lb/>
俗人人迷不悟有一田舍翁偶來買花處<lb/>
仾頭獨長歎此歎無人諭一藂深色花十<lb/>
户中人賦<lb/>
　　贈友詩五首　并序<lb/>
吾友有王佐之才者以致君濟人爲巳任<lb/>
識者深許之因贈是詩以廣其志云<lb/>
一年十二月每月有常令君出臣奉行謂<lb/>
之握金鏡由兹六氣順以遂萬物性時令<lb/>
<pb n="KR4c0069_SBCK_002-9b"/>
一反常生靈受其病周漢德下衰王風始<lb/>
不竸又從斬晁錯諸侯益强盛百里不同<lb/>
禁四時自爲政盛夏興土功方春勦人命<lb/>
誰能救其失待君佐邦柄峩峩象魏門懸<lb/>
法彛倫正<lb/>
銀生楚山曲金生鄱溪濱南人棄農業求<lb/>
之多苦辛披砂復鑿石矻矻無冬春手足<lb/>
盡皴胝愛利不愛身畬田既慵斫稻田亦<lb/>
懶耘相攜作游手皆道求金銀畢竟金與<lb/>
<pb n="KR4c0069_SBCK_002-10a"/>
銀何殊泥與塵且非衣食物不濟飢寒人<lb/>
棄本以趨末日富而嵗貧所以先聖王棄<lb/>
藏不爲珍誰能反古風待君秉國鈞捐金<lb/>
復抵璧勿使勞生民<lb/>
私家無錢鑪平地無銅山胡爲秋夏稅歳<lb/>
歲輸銅錢錢力日巳重農力日已殫賤粜<lb/>
粟與麥賤貿絲與緜歳暮衣食盡焉得無<lb/>
飢寒吾聞國之初有制垂不刋傭必筭丁<lb/>
口租必計桑田不求土所無不强人所難<lb/>
<pb n="KR4c0069_SBCK_002-10b"/>
量入以爲出上足下亦安兵興一變法兵<lb/>
息遂不還使我農桑人顦顇畎畝間誰能<lb/>
革此弊待君秉利權復彼租傭法令如貞<lb/>
觀年<lb/>
京師四方則王化之本根長吏乆於政然<lb/>
後風教敦如何尹京者遷次不逡巡請君<lb/>
屈指數十年十五人科條日相矯吏力亦<lb/>
以勤寛猛政不一民心安得淳九州雍爲<lb/>
首羣牧之所遵天下率如此何以安吾民<lb/>
<pb n="KR4c0069_SBCK_002-11a"/>
誰能變此法待君贊彌綸愼擇循良吏令<lb/>
其長子孫<lb/>
三十男有室二十女有歸近代多離亂婚<lb/>
姻多過期嫁娶既不早生育常苦遲兒女<lb/>
未成人父母已衰羸凡人貴逹日多在長<lb/>
大時欲報親不待孝心無所施哀哉三牲<lb/>
養少得及庭闈惜哉萬鍾粟多用飽妻兒<lb/>
誰能正婚禮待君張國維庶使孝子心皆<lb/>
無風樹悲<lb/>
<pb n="KR4c0069_SBCK_002-11b"/>
　　寓意詩五首<lb/>
豫樟生深山七年而後知挺高二百尺本<lb/>
末皆十圍天子建明堂此材獨中規匠人<lb/>
執斤墨采度將有期孟冬草木枯烈火燎<lb/>
山陂疾風吹猛焰從根燒到枝養材三十<lb/>
年方成棟梁姿一朝爲灰燼柯葉無孑遺<lb/>
地雖生爾材天不與爾時不如糞土英猶<lb/>
有人掇之巳矣勿重陳重陳令人悲不悲<lb/>
焚燒苦但悲采用遲<lb/>
<pb n="KR4c0069_SBCK_002-12a"/>
赫赫京内史炎炎中書郎昨傳徵拜日恩<lb/>
賜頗殊常貂冠水蒼玉紫綬黄金章佩服<lb/>
身未暖巳聞竄遐荒親戚不得别吞聲泣<lb/>
路傍賓客亦巳散門前雀羅張富貴來不<lb/>
乆倐如瓦溝霜權勢去尤速瞥若石火光<lb/>
不如守貧賤貧賤可乆長傳語宦遊子且<lb/>
來歸故鄉<lb/>
促織不成章提壺但聞聲嗟哉蟲與鳥無<lb/>
實有虚名與君定交日乆要如弟兄何以<lb/>
<pb n="KR4c0069_SBCK_002-12b"/>
示誠信白水指爲盟雲雨一爲别飛沉兩<lb/>
難并君爲得風鵬我爲失水鯨音信日巳<lb/>
踈恩分日巳輕窮通尚如此何况死與生<lb/>
乃知擇交難須有知人眀莫將山上松結<lb/>
託水上萍<lb/>
翩翩兩玄鳥本是同巢鷰分飛來幾時秋<lb/>
夏炎凉變一宿蓬蓽廬一栖明光殿偶因<lb/>
衘泥處復得重相見彼矜杏梁貴此嗟茅<lb/>
棟賤眼看秋杜至兩處俱難戀所託各暫<lb/>
<pb n="KR4c0069_SBCK_002-13a"/>
時胡爲相歎羨<lb/>
婆娑園中樹根株大合圍蠢爾樹間蟲形<lb/>
質一何微誰謂蟲至微蠱蠧無巳期孰謂<lb/>
樹至大花葉有衰時花衰夏未實葉病秋<lb/>
先萎樹心半爲土觀者安得知借問蟲何<lb/>
在在身不在枝借問蟲何食食心不食皮<lb/>
豈無啄木鳥觜長將何爲<lb/>
　　讀史詩五首<lb/>
楚懐放靈均國政亦荒滛彷徨未忍决遶<lb/>
<pb n="KR4c0069_SBCK_002-13b"/>
澤行悲吟漢文疑賈生謫置湘之隂是時<lb/>
刑方措此去難爲心士生一代間誰不有<lb/>
浮沈良時真可惜亂世何足欽乃知汨羅<lb/>
恨未抵長沙深<lb/>
禍患如棼絲其來無端緒馬遷下蠶室嵇<lb/>
康就囹圄抱寃志氣屈忍耻形神沮當彼<lb/>
戮辱時奮飛無翅羽商山有黄綺潁川有<lb/>
巢許何不從之遊超然離網罟山林少羈<lb/>
鞅世路多艱阻寄謝伐檀人愼勿嗟窮處<lb/>
<pb n="KR4c0069_SBCK_002-14a"/>
漢日大將軍少爲乞食子秦時故列侯老<lb/>
作鋤瓜士春華何暐曄園中發桃李秋風<lb/>
忽蕭條堂上生荆枳深谷變爲岸桑田成<lb/>
海水勢去未須悲時來何足喜寄言榮枯<lb/>
者反覆殊未巳<lb/>
含沙射人影雖病人不知巧言搆人罪至<lb/>
死人不疑掇蜂殺愛子掩鼻戮寵姬弘恭<lb/>
陷蕭望趙高謀李斯隂德既必報隂禍豈<lb/>
虛施人事雖可罔天道終難欺明則有刑<lb/>
<pb n="KR4c0069_SBCK_002-14b"/>
辟幽則有神祗苟免勿私喜鬼得而誅之<lb/>
季子憔悴時婦見不下機買臣負薪日妻<lb/>
亦棄如遺一朝黄金多佩印衣錦歸去妻<lb/>
不敢視婦嫂强依依富貴家人重貧賤妻<lb/>
子欺奈何貧富間可移親愛志遂使中人<lb/>
心汲汲求富貴又令下人力各竸錐刀利<lb/>
隨分歸舍來一取妻孥意<lb/>
　　和答詩十首　并序<lb/>
五年春微之從東臺來不數日又左轉爲<lb/>
<pb n="KR4c0069_SBCK_002-15a"/>
江陵士曹掾詔下日㑹予下内直歸而微<lb/>
之已即路邂逅相遇於街衢中自永壽寺<lb/>
南抵新昌里北得馬上語别語不過相勉<lb/>
保方寸外形骸而巳因不暇及他是夕足<lb/>
下次于山北寺僕職役不得去命季弟送<lb/>
行且奉新詩一軸致於執事凡二十章率<lb/>
有興比滛文艷韻無一字焉意者欲足下<lb/>
在途諷讀且以遣日時銷憂懣又有以張<lb/>
直氣而扶壯心也及足下到江陵寄在路<lb/>
<pb n="KR4c0069_SBCK_002-15b"/>
所爲詩十七章凡五六千言言有爲章有<lb/>
㫖迨于宮律體裁皆得作者風發緘開巻<lb/>
且喜且恠僕思牛僧孺戒不能示他人唯<lb/>
與杓直拒非及樊宗師輩三四人時一吟<lb/>
讀心甚貴重然竊思之豈僕所奉者二十<lb/>
章遽能開足下聰明使之然耶抑又不知<lb/>
足下是行也天將屈足下之道激足下之<lb/>
心使感時發憤而臻於此耶若兩不然者<lb/>
何立意措辭與足下前時詩如此之相逺<lb/>
<pb n="KR4c0069_SBCK_002-16a"/>
也僕既羨足下詩又憐足下心盡欲引狂<lb/>
簡而和之屬直宿拘牽居無暇日故不即<lb/>
時如意旬月來多乞病假假中稍閑且摘<lb/>
巻中尤者繼成十章亦不下三千言其間<lb/>
所見同者固不能自異異者亦不能强同<lb/>
同者謂之和異者謂之答并别錄和夢遊<lb/>
春詩一章各附于本篇之末餘未和者亦<lb/>
續致之頃者在科試間常與足下同筆硯<lb/>
毎下筆時輒相顧語患其意太切而理太<lb/>
<pb n="KR4c0069_SBCK_002-16b"/>
周故理太周則辭繁意太切則言激然與<lb/>
足下爲文所長在於此所病亦在於此足<lb/>
下來序果有詞犯文繁之說今僕所和者<lb/>
猶前病也待與足下相見日各引所作稍<lb/>
刪其煩而晦其義焉餘具書白<lb/>
　　和思歸樂詩<lb/>
山中獨栖鳥夜半聲嚶嚶似道思歸樂行<lb/>
人掩泣聽皆疑此山路遷客多南征憂憤<lb/>
氣不散結化爲精靈我謂此山鳥本不因<lb/>
<pb n="KR4c0069_SBCK_002-17a"/>
人生人心自懐土想作思歸鳴孟嘗平居<lb/>
時娛耳琴泠泠雍門一言感未奏淚沾纓<lb/>
魏武銅雀妓日與歡樂并一旦西陵望欲<lb/>
歌先涕零峽猿亦無意隴水復何情爲入<lb/>
愁人耳皆爲腸斷聲請看元侍御亦宿此<lb/>
郵亭因聽思歸鳥神氣獨安寧問君何以<lb/>
然道勝心自平雖爲南遷客如在長安城<lb/>
云得此道來何慮復何營窮達有前定憂<lb/>
喜無交爭所以事君日持憲立天庭雖有<lb/>
<pb n="KR4c0069_SBCK_002-17b"/>
迴天力撓之終不傾况始三十餘年少有<lb/>
直名心中志氣大眼前爵祿輕君恩若雨<lb/>
露君威若雷霆退不苟免難進不曲求榮<lb/>
在火辨玉性經霜識松貞展禽任三黜靈<lb/>
均長獨醒獲戾自東洛貶官向南荆再拜<lb/>
辭闕下長揖别公卿荆州又非逺驛路半<lb/>
月程漢水照天碧楚山挿雲青江陵橘似<lb/>
珠宜城酒如餳誰謂譴謫去未妨遊賞行<lb/>
人生百歳内天地暫寓形太倉一稊米大<lb/>
<pb n="KR4c0069_SBCK_002-18a"/>
海一浮萍身委逍遥篇心付頭陁經尚達<lb/>
生死觀寧爲寵辱驚中懐苟有主外物安<lb/>
能縈任意思歸樂聲聲啼到明<lb/>
　　和陽城驛詩<lb/>
商山陽城驛中有<graphic n="KR2897" url="https://raw.githubusercontent.com/kanripo/KR-Gaiji/master/images/KR2897.png" mimeType="image/png"/>者誰云是元監察江<lb/>
陵謫去時忽見此驛名良乆涕欲垂何故<lb/>
陽道州名姓同於斯憐君一寸心寵辱誓<lb/>
不移疾惡若巷伯好賢如緇衣沉吟不能<lb/>
去意者欲改爲改爲避賢驛大署於門楣<lb/>
<pb n="KR4c0069_SBCK_002-18b"/>
荆人愛羊祜户曹改爲辭一字不忍道况<lb/>
兼姓呼之因題八百言言直文甚竒詩成<lb/>
寄與我鏘若金和絲上言陽公行友悌無<lb/>
等夷骨肉同衾裯至死不相離次言陽公<lb/>
迹夏邑始棲遲鄉人化其風少長皆孝慈<lb/>
次言陽公道終日對酒巵兄弟笑相顧醉<lb/>
貌紅怡怡次言陽公節謇謇居諫司誓心<lb/>
除國蠧决死犯天威終言陽公命左遷天<lb/>
一涯道州炎瘴地身不得生歸一一皆實<lb/>
<pb n="KR4c0069_SBCK_002-19a"/>
錄事事無孑遺凡是爲善者聞之惻然悲<lb/>
道州既巳矣往者不可追何世無其人來<lb/>
者亦可思願以君子文告彼大樂師附於<lb/>
雅歌末奏之白玉墀天子聞此章教化如<lb/>
法施直諫從如流佞臣惡如疵宰相聞此<lb/>
章政柄端正持進賢不知倦去邪勿復疑<lb/>
憲臣聞此章不敢懐依違諫官聞此章不<lb/>
忍縱詭隨然後告史氏舊史有前規若作<lb/>
陽公傳欲令後世知不勞叙世家不用費<lb/>
<pb n="KR4c0069_SBCK_002-19b"/>
文辭但於國史上全錄元稹詩<lb/>
　　答桐花詩<lb/>
山木多蓊鬱兹桐獨亭亭葉重碧雲片花<lb/>
簇紫霞英是時三月天春暖山雨晴夜色<lb/>
向月淺暗香隨風輕行者多商賈居者悉<lb/>
黎氓無人解賞愛有客獨屏營手攀花枝<lb/>
立足踏花影行生怜不得所死欲揚其聲<lb/>
截爲天子琴刻作古人形云待我成器薦<lb/>
之於穆清誠是君子心恐非草木情胡爲<lb/>
<pb n="KR4c0069_SBCK_002-20a"/>
愛其華而反傷其生老龜被刳腸不如無<lb/>
神靈雄雞自斷尾不願為犧牲况此好顔<lb/>
色花紫葉青青宜遂天地性忍加刀斧刑<lb/>
我思五丁力拔入九重城當君正殿栽花<lb/>
葉生光晶上對月中桂下覆階前蓂汎拂<lb/>
香爐烟隱暎斧藻屏為君布緑隂當暑䕃<lb/>
軒楹沈沈緑滿地桃李不敢争爲君發清<lb/>
韻風來如叩瓊泠泠聲滿耳鄭衛不足聽<lb/>
受君封植力不獨吐芬馨助君行春今開<lb/>
<pb n="KR4c0069_SBCK_002-20b"/>
花應清明受君雨露恩不獨含芳榮戒君<lb/>
無戲言剪葉封弟兄受君歲月功不獨資<lb/>
生成爲君長髙枝鳳凰上頭鳴一鳴君萬<lb/>
歲夀如山不傾再鳴萬人泰泰階爲之平<lb/>
如何有此用幽滯在巖坰歲月不爾駐孤<lb/>
芳坐凋零請向桐枝上爲余題姓名待余<lb/>
有勢力移爾獻丹庭<lb/>
　　和大觜烏詩<lb/>
烏者種有二名同性不同觜小者慈孝觜<lb/>
<pb n="KR4c0069_SBCK_002-21a"/>
大者貪庸觜大命又長生來十餘冬物老<lb/>
顔色變頭毛白茸茸飛來庭樹上初但驚<lb/>
兒童老巫生姦計與烏意潜通云是非凡<lb/>
鳥遥見起敬恭千歳乃一出喜賀主人翁<lb/>
祥瑞來白日神靈占知風隂作北斗使能<lb/>
爲人吉凶此鳥所止家家産日夜豐上以<lb/>
致壽考下可宜田農主人富家子身老心<lb/>
童蒙隨巫拜復祝婦姑亦相從殺雞薦其<lb/>
肉敬若㮒六宗烏喜張大觜飛接在虚空<lb/>
<pb n="KR4c0069_SBCK_002-21b"/>
烏既飽膻腥巫亦饗甘濃烏巫互相利不<lb/>
復兩西東日日營巢窟稍稍近房櫳雖生<lb/>
八九子誰辨其雌雄羣雛又成成衆觜騁<lb/>
殘兇探巢吞鷰卵入蔟啄蠶虫豈無乘秋<lb/>
隼羈絆委高墉但食烏殘肉無施搏擊功<lb/>
亦有能言鸚翅碧觜距紅暫曾說烏罪囚<lb/>
閉在深籠青青䆫前柳鬱鬱井上桐貪烏<lb/>
占栖息慈烏獨不容慈烏爾奚爲來往何<lb/>
憧憧曉去先晨鼓暮歸後昏鍾辛苦塵土<lb/>
<pb n="KR4c0069_SBCK_002-22a"/>
間飛啄禾黍藂得食將哺母飢腸不自充<lb/>
主人憎慈烏命子削彈弓絃續㑹稽竹丸<lb/>
鑄荆山銅慈烏求母食飛下爾庭中數粒<lb/>
未入口一丸巳中胸仰天號一聲似欲訴<lb/>
蒼穹反哺日未足非是惜微躬誰能持此<lb/>
寃一爲問化工胡然大觜烏竟得天年終<lb/>
　　答四皓廟詩<lb/>
天下有道見無道巻懐之此乃聖人語吾<lb/>
聞諸仲尼矯矯四先生同稟希世資隨時<lb/>
<pb n="KR4c0069_SBCK_002-22b"/>
有顯晦秉道無磷緇秦皇肆暴虐二世遘<lb/>
亂離先生相隨去商嶺采紫芝君看秦獄<lb/>
中戮辱者李斯劉項爭天下謀臣竸恱隨<lb/>
先生如鸞鶴出入冥冥飛君看齊鼎中燋<lb/>
爛者酈其子房得沛公自謂相遇遲八難<lb/>
掉舌樞三畧役心機辛苦十數年晝夜形<lb/>
神疲竟雜霸者道徒稱帝者師子房爾則<lb/>
能此非吾所宜漢高之季年嬖寵鍾所私<lb/>
家嫡欲廢奪骨肉相憂疑豈無子房口口<lb/>
<pb n="KR4c0069_SBCK_002-23a"/>
舌無所施亦有陳平心心計將何爲皤皤<lb/>
四先生高冠危映眉從容下南山頋眄入<lb/>
東闈前瞻惠太子左右生羽儀却顧戚夫<lb/>
人楚舞無光輝心不畫一計口不吐一詞<lb/>
暗定天下本遂安劉氏危子房吾則能此<lb/>
非爾所知先生道既光太子禮甚卑安車<lb/>
留不住功成棄如遺如彼旱天雲一雨百<lb/>
穀滋澤則在天下雲復歸希夷勿高巢與<lb/>
由勿尚呂與伊巢由往不返伊呂去不歸<lb/>
<pb n="KR4c0069_SBCK_002-23b"/>
豈如四先生出處兩逶迤何必長隱逸何<lb/>
必長濟時由來聖人道無朕不可窺巻之<lb/>
不盈握舒之亘八陲先生道甚明夫子猶<lb/>
或非願子辨其惑爲予吟此詩<lb/>
　　和雉媒詩<lb/>
吟君雉媒什一哂復一歎和之一何晩今<lb/>
日乃成篇豈唯鳥有之抑亦人復然張陳<lb/>
刎頸交竟以勢不完至今不平氣塞絶流<lb/>
水源趙衰骨肉親亦以利相殘至今不善<lb/>
<pb n="KR4c0069_SBCK_002-24a"/>
名高於磨筓山况此籠中雉志在飲啄間<lb/>
稻粱暫入口性巳隨人遷身苦亦自忘同<lb/>
族何足言但恨爲媒拙不足以自全勸君<lb/>
今日後養鳥養青鸞青鸞一失侶至死守<lb/>
孤單勸君今日後結客結任安主人賓客<lb/>
去獨住在門闌<lb/>
　　和松樹詩<lb/>
亭亭山上松一一生朝陽森聳上參天柯<lb/>
條百尺長漠漠塵中槐兩兩夾康莊婆娑<lb/>
<pb n="KR4c0069_SBCK_002-24b"/>
仾覆地枝幹亦尋常八月白露降槐葉次<lb/>
第黄歳暮滿山雪松色鬱青蒼彼如君子<lb/>
心秉操貫氷霜此如小人面變態隨炎凉<lb/>
共知松勝槐誠欲栽道傍糞土種瑶草瑶<lb/>
草終不芳尚可以斧斤伐之爲棟梁殺身<lb/>
獲其所爲君搆明堂不然終天年老死在<lb/>
南岡不願亞枝葉低隨槐樹行<lb/>
　　答箭鏃詩<lb/>
矢人職司憂爲箭恐不精精在利其鏃錯<lb/>
<pb n="KR4c0069_SBCK_002-25a"/>
磨鋒鏑成挿以青竹簳羽之赤鴈翎勿言<lb/>
分寸䥫爲用乃長兵聞有狗盜者晝伏夜<lb/>
濳行摩弓拭箭鏃夜射不待明一盗既流<lb/>
血百犬同吠聲狺狺嘷不已主人爲之驚<lb/>
盗心憎主人主人不知情反責鏃太利矢<lb/>
人獲罪名寄言控弦者願君少留聽何不<lb/>
向西射西天有狼星何不向東射東海有<lb/>
長鯨不然學仁貴三矢平虜庭不然學仲<lb/>
連一發下遼城胡爲射小盗此用無乃輕<lb/>
<pb n="KR4c0069_SBCK_002-25b"/>
徒沾一㸃血虚汙箭頭腥<lb/>
　　和古社詩<lb/>
廢村多年樹生在古社隈爲作妖狐窟心<lb/>
空身未摧妖狐變美女社樹成樓臺黄昏<lb/>
行人過見者心徘徊飢鵰竟不捉老犬反<lb/>
爲媒歳媚少年客十去九不迴昨夜雲雨<lb/>
合烈風驅迅雷風拔樹根出雷劈社壇開<lb/>
飛電化爲火妖狐燒作灰天明至其所清<lb/>
曠無氛埃舊地葺村落新田闢荒萊始知<lb/>
<pb n="KR4c0069_SBCK_002-26a"/>
天降火不必常爲災勿謂神黙黙勿謂天<lb/>
恢恢勿喜犬不捕勿誇鵰不猜寄言狐媚<lb/>
者天火有時來<lb/>
　　和分水嶺詩<lb/>
高嶺峻稜稜細泉流亹亹勢分合不得東<lb/>
西隨所委悠悠草蔓底濺濺石罅裏分流<lb/>
來幾年晝夜兩如此朝宗逺不及去海三<lb/>
千里浸潤小無功山苗長旱死縈紆用無<lb/>
所奔迫流不已唯作嗚咽聲夜入行人耳<lb/>
<pb n="KR4c0069_SBCK_002-26b"/>
有源殊不竭無坎終難至同出而異流君<lb/>
看何所似有似骨肉親派别從兹始又似<lb/>
勢利交波瀾相背起所以贈君詩將君何<lb/>
所比不比山上泉比君井中水<lb/>
　　有木詩八首　并序<lb/>
余讀漢書列傳見佞順媕娿圖身忘國如<lb/>
張禹輩者見惑上蠱下交亂君親如江充<lb/>
輩者見暴佷跋扈壅君樹黨如梁冀輩者<lb/>
見色仁行違先徳後賊如王莾輩者又見<lb/>
<pb n="KR4c0069_SBCK_002-27a"/>
外狀恢弘中無實用者又見附麗權勢隨<lb/>
之覆亡者其初皆有動人之才足以惑衆<lb/>
媚主莫不合於始而敗於終也因引風人<lb/>
騷人之興賦有木八章不獨諷前人欲儆<lb/>
後代爾<lb/>
有木名弱栁結根近清池風烟借顔色雨<lb/>
露助華滋峩峩白雪花嫋嫋青絲枝漸密<lb/>
陰自庇轉高梢四垂截枝扶為杖軟弱不<lb/>
自持折條用樊圃柔脆非其宜為樹信可<lb/>
<pb n="KR4c0069_SBCK_002-27b"/>
翫論材何所施可惜金堤地栽之徒爾為<lb/>
有木名櫻桃得地早滋茂葉密獨承日花<lb/>
繁偏受露迎風暗揺動引鳥潛來去鳥啄<lb/>
子難成風來枝莫住低軟易攀翫佳人屢<lb/>
㢠顧色求桃李饒心向松筠妬好是映牆<lb/>
花本非當軒樹所以姓蕭人曾為代櫻賦<lb/>
有木秋不凋青青在江北謂為洞庭橘羙<lb/>
人自移植上受頋眄恩下勤澆溉力實成<lb/>
乃是枳臭苦不堪食物有似是者眞偽何<lb/>
<pb n="KR4c0069_SBCK_002-28a"/>
由識美人黙無言對之長歎息中含害物<lb/>
意外矯凌霜色仍向枝葉間濳生刺如棘<lb/>
有木名杜棃陰森覆丘壑心蠧已空朽根<lb/>
深尚盤薄狐媚言語巧妖鳥聲音惡慿此<lb/>
為巢穴往來互棲託四傍五六本葉枝相<lb/>
交錯借問因何生秋風吹子落為長社壇<lb/>
下無人敢芟斫幾度野火來風廻燒不着<lb/>
有木香苒苒山頭生一蕟主人不知名移<lb/>
種近軒闥愛其有芳味因以調麴糵前後<lb/>
<pb n="KR4c0069_SBCK_002-28b"/>
曾飲者十人無一活豈徒悔封植兼亦誤<lb/>
采掇試問識藥人始知名野葛年深已滋<lb/>
蔓刀斧不可伐何時猛風來爲我連根㧞<lb/>
有木名水檉遠望青童童根株非勁挺柯<lb/>
葉多䝉籠彩翠色如栢鱗皴皮似松爲同<lb/>
松栢類得列嘉樹中枝弱不勝雪勢高常<lb/>
懼風雪壓仾還舉風吹西覆東柔芳甚楊<lb/>
栁早落先梧桐唯有一堪賞中心無蠧蟲<lb/>
有木名凌霄擢秀非孤摽偶依一株樹遂<lb/>
<pb n="KR4c0069_SBCK_002-29a"/>
抽百尺條託根附樹身開花寄樹梢自謂<lb/>
得其勢無因有動揺一旦樹摧倒獨立暫<lb/>
飄颻疾風從東起吹折不終朝朝為拂雲<lb/>
花暮為委地樵寄言立身者勿學柔弱苗<lb/>
有木名丹桂四時香馥馥花團夜雪明葉<lb/>
剪春雲緑風影清似水霜枝冷如玉獨占<lb/>
小山幽不容凡鳥宿匠人愛芳直裁截為<lb/>
厦屋幹細力未成用之君自速重任雖大<lb/>
過直心終不曲縱非梁棟材猶勝尋常木<lb/>
<pb n="KR4c0069_SBCK_002-29b"/>
　　歎魯二首<lb/>
季桓心豈忠其富過周公陽貨道豈正其<lb/>
權執國命由來富與權不繫才與賢所託<lb/>
得其地雖愚亦獲安彘肥因糞壤䑕穩依<lb/>
社壇蟲獸尚如此豈謂無因縁<lb/>
展禽胡為者直道竟三黜顔子何如人屢<lb/>
空聊過日皆懷王佐道不踐陪臣秩自古<lb/>
無奈何命為時所屈有如草木分天各與<lb/>
其一荔枝非名花牡丹無甘實<lb/>
<pb n="KR4c0069_SBCK_002-30a"/>
　　反鮑明遠白頭吟<lb/>
炎炎者烈火營營者小蠅火不熱貞玉蠅<lb/>
不㸃清氷此苟無所受彼莫能相仍乃知<lb/>
物性中各有能不能古稱怨報死則人有<lb/>
所懲懲淫或應可在道未為弘譬如蜩鷃<lb/>
徒啾啾啅龍鵬宜當委之去寥廓高飛騰<lb/>
豈能泥塵下區區酬怨憎胡為坐自苦吞<lb/>
悲仍撫膺<lb/>
　　青塚<lb/>
<pb n="KR4c0069_SBCK_002-30b"/>
上有飢鴈號下有枯蓬走茫茫邊雪裏一<lb/>
掬沙培塿傳是昭君墓埋閉蛾眉乆凝脂<lb/>
化為泥鉛黛復何有唯有隂怨氣時生墳<lb/>
左右鬰鬱如苦霧不隨骨銷朽婦人無他<lb/>
才榮枯繫妍否何乃明妃命獨懸畫工手<lb/>
丹青一詿誤白黒相紛糺遂使君眼中西<lb/>
施作嫫母同儕傾寵幸異類為配偶禍福<lb/>
安可知美顔不如醜何言一時事可戒千<lb/>
年後特報後來姝不須倚眉首無辭挿荆<lb/>
<pb n="KR4c0069_SBCK_002-31a"/>
釵嫁作貧家婦不見青塚上行人為澆酒<lb/>
　　雜感<lb/>
君子防悔尤賢人戒行藏嫌疑遠瓜李言<lb/>
動慎毫芒立教固如此撫事有非常為君<lb/>
持所感仰面問蒼蒼犬齧桃樹根李樹反<lb/>
見傷老龜烹不爛延禍及枯桑城門自焚<lb/>
爇池魚罹其殃陽貨肆兇暴仲尼畏於匡<lb/>
魯酒薄如水邯鄲開戰塲伯禽鞭見血過<lb/>
失由成王都尉身降虜宫刑加子長吕安<lb/>
<pb n="KR4c0069_SBCK_002-31b"/>
兄不道都市殺嵇康斯人死已乆其事甚<lb/>
昭彰是非不由已禍患安可防使我千載<lb/>
後涕泗滿衣裳<lb/>
白氏文集卷第二<lb/>
<pb n="KR4c0069_SBCK_002-32a"/>
</p>
<p>
</p>
  </div>
</body>
</text>
</TEI>
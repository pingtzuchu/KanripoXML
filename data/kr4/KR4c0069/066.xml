<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_066-1a"/>
白氏文集卷第六十六<lb/>
　律詩　凡一百首<lb/>
　　從同州刺史改授太子少傅分司<lb/>
承華東署三分務履道西池七過春歌酒<lb/>
優遊聊卒歲園林蕭灑可終身留侯爵秩<lb/>
誠虚貴䟽受生涯未苦貧月俸百千官二<lb/>
品朝廷雇我作閑人<lb/>
　　奉和裴令公新成午橋㽵緑野堂即<lb/>
　　事<lb/>
<pb n="KR4c0069_SBCK_066-1b"/>
舊逕開桃李新池鑿鳳凰只添丞相閤不<lb/>
改午橋㽵遠處塵埃少閑中日月長青山<lb/>
爲外屏緑野是前堂引水多隨勢栽松不<lb/>
趂行年華翫風景春事看農桑花妬謝家<lb/>
妓蘭偷荀令香遊絲飄酒席瀑布濺琴床<lb/>
巢許終身隱蕭曹到老忙千年落公便進<lb/>
退處中央<lb/>
　　自題小草亭<lb/>
新結一茅茨規模儉且卑土階全壘塊山<lb/>
<pb n="KR4c0069_SBCK_066-2a"/>
木半留皮隂合連藤架藂香近菊籬壁宜<lb/>
藜杖倚門稱荻簾垂䆫裏風清夜簷間月<lb/>
好時留連嘗酒客句引坐禪師伴宿雙棲<lb/>
鶴扶行一侍兒緑醅量盞飮紅稻約升炊<lb/>
齷齪豪家笑酸寒富屋欺陶廬閑自愛顔<lb/>
巷陋誰知螻蟻謀深穴鷦鷯占小枝各隨<lb/>
其分足焉用有餘爲<lb/>
　　自詠<lb/>
細故隨縁盡形衰具體微闘閑僧尚閙較<lb/>
<pb n="KR4c0069_SBCK_066-2b"/>
瘦鶴猶肥老遣寛裁襪寒敎厚絮衣馬從<lb/>
衘草𩥇雞任喙籠飛只要天和在無令物<lb/>
性違自餘君莫問何是復何非<lb/>
　　新亭病後獨坐招李侍郎公垂<lb/>
新亭未有客竟日獨何爲趂暖泥茶竈防<lb/>
寒夾竹籬頭風初定後眼暗欲明時淺把<lb/>
三分酒閑題數句詩應須置兩榻一榻待<lb/>
公垂<lb/>
　　閑卧寄劉同州<lb/>
<pb n="KR4c0069_SBCK_066-3a"/>
軟褥短屏風昏昏醉卧翁鼻香茶熟後腰<lb/>
暖日陽中伴老琴長在迎春酒不空可憐<lb/>
閑氣味唯欠與君同<lb/>
　　殘酌晚飡<lb/>
閑傾殘酒後煖擁小爐時舞看新翻曲歌<lb/>
聽自作詞魚香肥潑火飯細滑流匙除却<lb/>
慵饞外其餘盡不知<lb/>
　　喜見劉同州夢得<lb/>
紫綬白髭鬚同年二老夫論心共牢落見<lb/>
<pb n="KR4c0069_SBCK_066-3b"/>
面且歡娱酒好携來否詩多記得無應須<lb/>
爲春草五馬少踟蹰<lb/>
　　裴令公席上贈別夢得<lb/>
年老官高多別離轉難相見轉難思雪銷<lb/>
酒盡梁王起便是鄒枚分㪚時<lb/>
　　尋春題諸家園林<lb/>
聞健朝朝出乗春處處尋天供閑日月人<lb/>
借好園林漸以狂爲態都無悶到心平生<lb/>
身得所未省似而今<lb/>
<pb n="KR4c0069_SBCK_066-4a"/>
　　又題一絶<lb/>
貌隨年老欲何如興遇春牽尚有餘遥見<lb/>
人家花便入不論貴賤與親踈<lb/>
　　家園三絶<lb/>
滄浪峽水子陵灘路遠江深欲去難何似<lb/>
家池通小院卧房階下挿魚竿<lb/>
籬下先生時得醉甕間吏部暫偷眠何如<lb/>
家醖雙魚榼雪夜花時長在前<lb/>
鴛鴦怕捉竟難親鸚鵡雖籠不著人何似<lb/>
<pb n="KR4c0069_SBCK_066-4b"/>
家禽雙白鶴閑行一歩亦隨身<lb/>
　　老來生計<lb/>
老來生計君看取白日遊行夜醉吟陶令<lb/>
有田唯種秫鄧家無子不幽金人間榮耀<lb/>
因縁淺林下幽閑氣味深煩慮漸銷虚白<lb/>
長一年心勝一年心<lb/>
　　早春題少室東巖<lb/>
三十六峯晴雪銷嵐翠生月留三夜宿春<lb/>
引四山行遠草初含色寒禽未變聲東巖<lb/>
<pb n="KR4c0069_SBCK_066-5a"/>
最高石唯有我題名<lb/>
　　早春即事<lb/>
眼重朝眠足頭輕宿酒醒陽光滿前戸雪<lb/>
水半中庭物變隨天氣春生逐地形北簷<lb/>
梅晚白東岸柳先青葱壠抽羊角松巢墮<lb/>
鶴翎老來詩更拙吟罷少人聽<lb/>
　　歎春風兼贈李二十侍郎二絶<lb/>
樹根雪盡催花發池岸氷銷放草生唯有<lb/>
鬚霜依舊白春風扵我獨無情<lb/>
<pb n="KR4c0069_SBCK_066-5b"/>
道塲齋戒今初畢酒伴歡娱乆不同不把<lb/>
一盃來勸我無情亦得似春風<lb/>
　　春來頻與李二賔客郭外同遊因贈<lb/>
　　長句<lb/>
風光引歩酒開顔送老銷春嵩洛間朝踏<lb/>
落花相伴出暮隨飛鳥一時還我爲病叟<lb/>
誠宜退君是才臣豈合閑可惜濟時心力<lb/>
在放敎臨水復登山<lb/>
　　二月二日<lb/>
<pb n="KR4c0069_SBCK_066-6a"/>
二月二日新雨晴草芽菜甲一時生輕衫<lb/>
細馬春年少十字津頭一字行<lb/>
　　春和令公緑野堂種花<lb/>
緑野堂開占物華路人指道令公家令公<lb/>
桃李滿天下何用堂前更種花<lb/>
　　清明日登老君閣望洛城贈韓道士<lb/>
風光烟火清明日歌哭悲懽城市間何事<lb/>
不隨東洛水誰家又葬北邙山中橋車馬<lb/>
長無已下渡舟航亦不閑塜墓纍纍人擾<lb/>
<pb n="KR4c0069_SBCK_066-6b"/>
擾遼東悵望鶴飛還<lb/>
　　三月三日<lb/>
畫堂三月初三日絮撲紗䆫鷰拂簷蓮子<lb/>
數盃嘗冷酒柘枝一曲試春衫堦臨池面<lb/>
勝看鏡戸映花藂當下簾指點樓南翫新<lb/>
月玉鉤素手兩纎纎<lb/>
　　雨中聽琴者彈別鶴操<lb/>
雙鶴分離一何苦連隂雨夜不堪聞莫敎<lb/>
遷客孀妻聽嗟歎悲啼詆殺君<lb/>
<pb n="KR4c0069_SBCK_066-7a"/>
　　酬鄭二司錄與李六郎中寒食日相<lb/>
　　遇同宴見贈<lb/>
偶因令節會嘉賔况是平生心所親迎接<lb/>
須矜䟽傅老祗供莫笑阮家貧盃盤狼藉<lb/>
宜親夜風景闌珊欲過春相對喜歡還悵<lb/>
望同年只有此三人<lb/>
　　喜與楊六侍御同宿<lb/>
岸幘静當明月夜匡牀閑卧落花朝二三<lb/>
月裏饒春睡七八年來不早朝濁水清塵<lb/>
<pb n="KR4c0069_SBCK_066-7b"/>
難會合高鵬仾鷃各逍遥眼看又上青雲<lb/>
去更卜同衾一兩宵<lb/>
　　殘春詠懷贈楊慕巢侍郎<lb/>
位逾三品日年過六旬時不道官班下其<lb/>
如筋力衰猶憐好風景轉重舊親知少壯<lb/>
難重得歡娱且強爲興來池上酌醉岀袖<lb/>
中詩静話開襟乆閑吟放盞遲落花無限<lb/>
雪殘鬢幾多絲莫說傷心事春風酒易悲<lb/>
　　閑居春盡<lb/>
<pb n="KR4c0069_SBCK_066-8a"/>
閑泊池舟静掩扉老身慵出客來稀愁因<lb/>
暮雨留敎住春𬒳殘鸎喚遣歸掲甕偷嘗<lb/>
新熟酒開箱試著舊生衣冬裘夏葛相催<lb/>
促垂老光隂速似飛<lb/>
　　春盡日天津橋醉吟偶呈李尹侍郎<lb/>
宿雨洗天津無泥未有塵初晴迎早夏落<lb/>
照送殘春興發詩隨口狂來酒寄身水邊<lb/>
行嵬峩橋上立逡廵踈傅心情老呉公政<lb/>
化新三川徒有主風景屬閑人<lb/>
<pb n="KR4c0069_SBCK_066-8b"/>
　　池上逐凉二首<lb/>
青苔池上銷殘暑緑樹隂前逐晚凉輕屐<lb/>
單衣薄紗帽淺池平岸<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>藤床簪纓恠我<lb/>
情何薄泉石諳君味甚長徧問交親爲老<lb/>
計多言宜静不宜忙<lb/>
䆫間睡足休高枕水畔閑來上小船棹遣<lb/>
秃頭奴子撥茶敎纎手侍兒煎門前便是<lb/>
紅塵地林外無非赤日天誰信好風清簟<lb/>
上更無一事但翛然<lb/>
<pb n="KR4c0069_SBCK_066-9a"/>
　　香山避暑二絶<lb/>
六月灘聲如猛雨香山樓北暢師房夜深<lb/>
起凭欄干立滿耳潺湲滿面凉<lb/>
紗巾草履竹踈衣晚下香山蹋翠微一路<lb/>
凉風十八里卧乗籃轝睡中歸<lb/>
　　老夫<lb/>
七八年來遊洛都三分遊伴二分無風前<lb/>
月下花園裏處處唯殘个老夫世事勞心<lb/>
非富貴人生實事是歡娱誰能逐我來閑<lb/>
<pb n="KR4c0069_SBCK_066-9b"/>
坐時共酣歌傾一壷<lb/>
　　香山下卜居<lb/>
老須爲老計老計在抽簪山下初投足人<lb/>
間乆息心亂藤遮石壁絶澗護雲林若要<lb/>
深藏處無如此處深<lb/>
　　無長物<lb/>
莫訝家居窄無嫌活計貧只縁無長物始<lb/>
得作閑人青竹單床簟烏紗獨幅巾其餘<lb/>
皆稱是亦足奉吾身<lb/>
<pb n="KR4c0069_SBCK_066-10a"/>
　　宿香山寺酬廣陵牛相公見寄<lb/>
手札八行詩一篇無由相見但依然君匡<lb/>
聖主方行道我事空王正坐禪支許徒思<lb/>
遊白月䕫龍未放下青天應須且爲蒼生<lb/>
住猶去懸車十四年<lb/>
　　以詩代書寄戸部楊侍郎勸買東鄰<lb/>
　　王家宅<lb/>
勸君買取東鄰宅與我衡門相並開雲映<lb/>
嵩峯當戸牖月和伊水入池臺林園亦要<lb/>
<pb n="KR4c0069_SBCK_066-10b"/>
聞閑置筋力應須及健迴莫學因循白賔<lb/>
客欲年六十始歸來<lb/>
　　贈談君<lb/>
上客清談何亹亹幽人閑思自寥寥請君<lb/>
休說長安事膝上風清琴正調<lb/>
　　初入香山院對月　大和六年秋作<lb/>
老住香山初到夜秋逢白月正圓時從今<lb/>
便是家山月試問清光知不知<lb/>
　　題龍門堰西澗<lb/>
<pb n="KR4c0069_SBCK_066-11a"/>
東岸菊叢西岸柳柳隂烟合菊花開一條<lb/>
秋水瑠璃色闊狹纔容小舫迴除却悠悠<lb/>
白少傅何人解入此中來<lb/>
　　秋霖中奉裴令公見招早出赴會馬<lb/>
　　上先寄六韻<lb/>
雨暗三秋日泥深一尺時老人平旦出自<lb/>
問欲何之不是尋醫藥非干送別離素書<lb/>
傳好語綘帳赴佳期續借桃花馬催迎楊<lb/>
柳姬只愁張錄事罸我恠來遲<lb/>
<pb n="KR4c0069_SBCK_066-11b"/>
　　嘗酒聽歌招客<lb/>
一甕香醪新挿蒭雙鬟小妓薄能謳管絃<lb/>
漸好新敎得羅綺雖貧免外求世上貪忙<lb/>
不覺苦人間除醉即須愁不知此事君知<lb/>
否君若知時從我遊<lb/>
　　八月三日夜作<lb/>
露白月微明天凉景物清草頭珠顆冷樓<lb/>
角玉鉤生氣爽衣裳健風踈砧杵鳴夜衾<lb/>
香有思秋簟冷無情夢短眠頻覺宵長起<lb/>
<pb n="KR4c0069_SBCK_066-12a"/>
暫行燭凝臨曉影蟲怨欲寒聲槿老花先<lb/>
盡蓮凋子始成四時無了曰何用歎衰榮<lb/>
　　病中贈南鄰覓酒<lb/>
頭痛牙疼三日卧妻看煎藥婢來扶今朝<lb/>
似挍擡頭語先問南鄰有酒無<lb/>
　　曉眠後寄楊戸部<lb/>
軟綾腰褥薄緜被涼冷秋天穏暖身一覺<lb/>
暁眠殊有味無因寄與早朝人<lb/>
　　秋雨夜眠<lb/>
<pb n="KR4c0069_SBCK_066-12b"/>
涼冷三秋夜安閑一老翁卧遲燈滅後睡<lb/>
羙雨聲中灰宿溫瓶火香添暖被籠曉晴<lb/>
寒未起霜葉滿階紅<lb/>
　　喜夢得自馮翊歸洛兼呈令公<lb/>
上客新從左輔迴高陽興助洛陽才巳將<lb/>
四海聲名去又占三春風景來甲子等頭<lb/>
憐共老文章敵手莫相猜鄒枚未用爭詩<lb/>
酒且飮梁王賀喜盃<lb/>
　　齋戒滿夜戲招夢得<lb/>
<pb n="KR4c0069_SBCK_066-13a"/>
紗籠燈下道塲前白日持齋夜坐禪無復<lb/>
更思身外事未能全盡世間縁明朝又擬<lb/>
親盃酒今夕先聞理管絃方丈若能來問<lb/>
疾不妨兼有㪚花天<lb/>
　　和令公問劉賔客歸來稱意無之作<lb/>
水南秋一半風景未蕭條皂蓋迴沙苑藍<lb/>
轝上洛橋閑甞黃菊酒醉唱紫芝謡稱意<lb/>
那勞問請錢不早朝<lb/>
　　酬夢得窮秋夜坐即事見寄<lb/>
<pb n="KR4c0069_SBCK_066-13b"/>
熖細燈將盡聲遥漏正長老人秋向火小<lb/>
女夜縫裳菊悴籬經雨萍銷水得霜今冬<lb/>
暖寒酒先擬共君嘗<lb/>
　　偶於維陽牛相公處覓得筝箏未到<lb/>
　　先寄詩來走筆戲答<lb/>
楚匠饒巧思秦箏多好音如能惠一面何<lb/>
啻直雙金玉柱調須品朱絃染要深會敎<lb/>
魔女弄不動是禪心<lb/>
　　答夢得秋庭獨坐見贈<lb/>
<pb n="KR4c0069_SBCK_066-14a"/>
林梢隱映夕陽殘庭際蕭踈夜氣寒霜草<lb/>
欲枯虫思急風枝未定鳥棲難容衰見鏡<lb/>
同惆悵身健逢盃且喜歡應是天敎相煖<lb/>
熱一時垂老與閑官<lb/>
　　長齋月滿攜酒先與夢得對酌醉中<lb/>
　　同赴令公之宴戲贈夢得<lb/>
齋宮前日滿三旬酒榼今朝一拂塵乗興<lb/>
還同訪戴客解醒仍對姓劉人病心湯沃<lb/>
寒灰活老面花生朽木春若怕平原恠先<lb/>
<pb n="KR4c0069_SBCK_066-14b"/>
醉知君未慣吐車茵<lb/>
　　奉酬淮南牛相公思黯見寄二十四<lb/>
　　韻<lb/>
白老忘機客牛公濟世賢鷗棲心戀水鵬<lb/>
舉翅摩天累就優閑秩連操造化權貧司<lb/>
甚蕭灑榮路自喧闐望苑三千日台階十<lb/>
五年是人皆企望何物不陶甄籃轝遊嵩<lb/>
嶺油幢鎭海壖竹篙撑釣艇金甲擁樓船<lb/>
雪夜尋僧舎春朝列妓筵長齋儼香火密<lb/>
<pb n="KR4c0069_SBCK_066-15a"/>
宴簇花鈿自覺閑勝閙遥知醉笑禪是非<lb/>
分未定會合杳無縁我正思楊府君應望<lb/>
洛川西來風嫋嫋南去鴈連連日落龍門<lb/>
外潮生瓜歩前秋同一時盡月共兩郷圓<lb/>
舊眷交歡在新文氣調全慙無白雪曲難<lb/>
答碧雲篇金谷詩誰賞蕪城賦衆傳珠應<lb/>
哂魚目鉛未伏龍泉遠計驚魔物深情寄<lb/>
酒錢霜紈一百疋玉柱十三絃楚醴來樽<lb/>
裏秦聲送耳邊何時紅燭下相對一陶然<lb/>
<pb n="KR4c0069_SBCK_066-15b"/>
　　吳必監每有羙酒獨酌獨醉但蒙詩<lb/>
　　報不以飮招輒此戲酬兼呈夢得<lb/>
逢山仙客下烟霄對酒唯吟獨酌謡不怕<lb/>
道狂揮玉爵亦曾乗興換金貂君稱名士<lb/>
誇能飮我是愚夫肯見招頼有伯倫爲醉<lb/>
伴何愁不解傲松喬<lb/>
　　酬夢得霜夜對月見懷<lb/>
淒清冬夜景揺落長年情月帶新霜色碪<lb/>
和遠鴈聲暖憐爐火近寒覺裌衣輕枕上<lb/>
<pb n="KR4c0069_SBCK_066-16a"/>
酬佳句詩成夢不成<lb/>
　　初冬月夜得皇甫澤州手札并詩數<lb/>
　　篇因遣報書偶題長句<lb/>
清泠玉韻兩三章落泊銀鉤七八行心逐<lb/>
報書懸鴈足夢尋來路遶羊腸水南地空<lb/>
多明月山北天寒足早霜最恨潑醅新熟<lb/>
酒迎冬不得共君嘗<lb/>
　　雪中酒熟欲攜訪呉監先寄此詩<lb/>
新雪對新酒憶同傾一盃自然須訪戴不<lb/>
<pb n="KR4c0069_SBCK_066-16b"/>
必待延枚陳榻無辭解袁門莫懶開笙歌<lb/>
與談笑隨事自將來<lb/>
　　酬令公雪中見贈訝不與夢得同相<lb/>
　　訪<lb/>
雪似鵝毛飛㪚亂人𬒳鶴氅立徘徊鄒生<lb/>
枚叟非無興唯待梁王召即來<lb/>
　　題酒甕呈夢得<lb/>
若無清酒兩三甕爭向白鬚千萬莖麴糵<lb/>
銷愁眞得力光隂催老苦無情凌烟閣上<lb/>
<pb n="KR4c0069_SBCK_066-17a"/>
功無分伏火爐中藥未成更擬共君何處<lb/>
去且來同作醉先生<lb/>
　　迃叟<lb/>
一辤魏闕就商賔㪚地閑居八九春初時<lb/>
𬒳目爲迃叟近日蒙呼作隱人冷暖俗情<lb/>
諳世路是非閑論任交親應湏繩墨機關<lb/>
外安置踈愚鈍滯身<lb/>
　　洛下閑居寄山南令狐相公<lb/>
已收身向園林下猶寄名扵祿仕間不鍜<lb/>
<pb n="KR4c0069_SBCK_066-17b"/>
嵇康彌懶静無金䟽傅更貧閑支分門内<lb/>
餘生計謝絶朝中舊往還唯是相君未忘<lb/>
得時思漢水夢巴山<lb/>
　　惜春贈李尹<lb/>
春色有時盡公門終日忙兩衙但不闕一<lb/>
醉亦何妨芳樹花團雪衰翁鬢撲霜知君<lb/>
倚年少未苦惜風光<lb/>
　　對酒勸令公開春遊宴<lb/>
時泰歲豐無事日功成名遂自由身前頭<lb/>
<pb n="KR4c0069_SBCK_066-18a"/>
更有忘憂日向上應無快活人自去年來<lb/>
多事故從今日去少交親宜須數數謀歡<lb/>
會好作開成第二春<lb/>
　　與夢得偶同到敦詩宅感而題壁<lb/>
山東纔副蒼生願川上俄驚逝水波履道<lb/>
淒涼新第宅宣城零落舊笙歌園荒唯有<lb/>
薪堪採門冷兼無雀可羅今日相隨偶同<lb/>
到傷心不是故經過<lb/>
　　楊六尚書新授東川節度使代妻戲<lb/>
<pb n="KR4c0069_SBCK_066-18b"/>
　　賀兄㛐二絶<lb/>
劉綱與婦共升仙弄玉隨夫亦上天何似<lb/>
沙哥領崔㛐碧油幢引向東川<lb/>
金花銀椀饒君用罨畫羅衣盡嫂裁覓得<lb/>
黔婁爲妹壻可能空寄蜀茶來<lb/>
　　閑遊即事<lb/>
郊野遊行熟村園次第過驀山尋浥澗踏<lb/>
水渡伊河寒食青青草春風瑟瑟波逢人<lb/>
共盃酒隨馬有笙歌勝事經非少芳辰過<lb/>
<pb n="KR4c0069_SBCK_066-19a"/>
亦多還須自知分不老擬如何<lb/>
　　六十六<lb/>
七十欠四歲此生那足論每因悲物故還<lb/>
且喜身存安得頭長黒爭敎眼不昏交遊<lb/>
成拱木婢僕見曾孫痩覺腰金重衰憐鬢<lb/>
雪繁將何理老病應付與空門<lb/>
　　池上早春即事招夢得<lb/>
老更驚年改閑先覺日長晴薰榆莢黒春<lb/>
染柳梢黃雪破山呈色氷融水放光仾平<lb/>
<pb n="KR4c0069_SBCK_066-19b"/>
穏船舫輕暖好衣裳白角三升榼紅茵六<lb/>
尺牀偶遊難得伴獨醉不成狂我有中心<lb/>
樂君無外事忙經過莫慵懶相去兩三坊<lb/>
　　因夢得題公垂所寄蠟燭因寄公垂<lb/>
照梁初日光相似岀水新蓮艷不如却寄<lb/>
兩條君領取明年雙引入中書<lb/>
　　令公南㽵花柳正盛欲偷一賞先寄<lb/>
　　二篇<lb/>
最憶樓花千萬朶偏憐堤柳兩三株擬提<lb/>
<pb n="KR4c0069_SBCK_066-20a"/>
社酒攜村妓擅入朱門莫恠無<lb/>
可惜亭臺閑度日欲偷風景暫遊春只愁<lb/>
花裏鸎饒舌飛入宮城報主人<lb/>
　　春夜宴席上戲贈裴淄州<lb/>
九十不衰眞地仙六旬猶健亦天憐今年<lb/>
相遇鸎花月此夜同歡歌酒筵四座齊聲<lb/>
和絲竹兩家隨分闘金鈿留君到暁無他<lb/>
意圖向君前作少年<lb/>
　　贈夢得<lb/>
<pb n="KR4c0069_SBCK_066-20b"/>
年顔老少與君同眼未全昏耳未聾放醉<lb/>
卧爲春日伴趂歡行入少年叢尋花借馬<lb/>
煩川守弄水偷船惱令公聞道洛城人盡<lb/>
恠呼爲劉白二狂翁<lb/>
　　晚春欲攜酒尋沈四著作先以六韻<lb/>
　　寄之<lb/>
病容衰慘澹芳景晚蹉跎無計留春得爭<lb/>
能奈老何篇章慵報答杯讌喜經過顧我<lb/>
酒狂乆負君詩債多敢辭攜緑蟻只願見<lb/>
<pb n="KR4c0069_SBCK_066-21a"/>
青娥最憶陽關唱眞珠一串歌<lb/>
　　開成二年三月三日河南尹李待價<lb/>
　　以人和歲稔將禊扵洛濵前一日啓<lb/>
　　留守裴令公公明日召太子少傅白<lb/>
　　居易太子賔客蕭籍李仍叔劉禹錫<lb/>
　　前中書舎人鄭居中國子司業裴惲<lb/>
　　河南少尹李道樞倉部郎中崔晉司<lb/>
　　封貟外郎張可績駕部貟外郎盧言<lb/>
　　虞部貟外郎苗愔和州刺史裴儔淄<lb/>
<pb n="KR4c0069_SBCK_066-21b"/>
　　州刺史裴洽檢校禮部貟外郎楊魯<lb/>
　　士四門博士談弘謩等一十五人合<lb/>
　　宴于舟中由斗亭歷魏堤抵津橋登<lb/>
　　臨泝沿自晨及暮簪組交映歌笑間<lb/>
　　發前水嬉而後妓樂左筆硯而右壷<lb/>
　　觴望之若仙觀者如堵盡風光之賔<lb/>
　　極遊泛之娱羙景良辰賞心樂事盡<lb/>
　　得於今日矣若不記錄謂洛無人晉<lb/>
　　公首賦一章鏗然玉振頋謂四座繼<lb/>
<pb n="KR4c0069_SBCK_066-22a"/>
　　而和之居易舉酒抽毫奉十二韻以<lb/>
　　獻<lb/>
三月草萋萋黄鸎歇又啼柳橋晴有絮沙<lb/>
路潤無泥禊事修初畢遊人到欲齊金鈿<lb/>
耀桃李絲管駭鳬鷖轉岸迴船尾臨流蔟<lb/>
馬蹄閙於楊子渡踏破魏王堤妓接謝公<lb/>
宴詩陪荀令題舟同李膺汎醴爲穆生携<lb/>
水引春心蕩花牽醉眼迷塵街從鼓動烟<lb/>
樹任鴉棲舞急紅腰凝歌遲翠黛仾夜歸<lb/>
<pb n="KR4c0069_SBCK_066-22b"/>
何用燭新月鳳樓西<lb/>
　　同夢得寄賀東西川二楊尚書<lb/>
龍節對持眞可愛鴈行相接更堪誇兩川<lb/>
風景同三月千里江山屬一家魯衞定知<lb/>
聮氣色潘揚亦覺有光華應憐洛下分司<lb/>
伴冷宴閑遊老看花<lb/>
　　喜小樓西新柳抽條<lb/>
一行弱柳前年種數尺柔條今日新漸欲<lb/>
拂他騎馬客末多遮得上樓人須敎碧玉<lb/>
<pb n="KR4c0069_SBCK_066-23a"/>
羞眉黛莫與紅桃作麴塵爲報金堤千萬<lb/>
樹饒伊未敢苦爭春<lb/>
　　晚春酒醒尋夢得<lb/>
料合同惆悵花殘酒亦殘醉心忘老易醒<lb/>
眼別春難獨岀雖慵懶相逢定喜懽還携<lb/>
小蠻去誠覔老劉看<lb/>
　　感事<lb/>
眼氣崔常侍燒丹鄭舎人常期生羽翼那<lb/>
忽化灰塵每遇淒涼事還思潦倒身唯知<lb/>
<pb n="KR4c0069_SBCK_066-23b"/>
趂盃酒不解錬金銀睡適三尸性慵安五<lb/>
藏神無憂亦無喜六十六年春<lb/>
　　和裴令公南㽵一絶<lb/>
陶廬僻陋那堪比謝墅幽微不足攀何似<lb/>
嵩峯三十六長隨申甫作家山<lb/>
　　宅西有流水墻下構小樓臨翫之時<lb/>
　　頗有幽趣因命歌酒聊以自娱獨醉<lb/>
　　獨吟偶題五絶<lb/>
伊水分來不自由無人解愛爲誰流家家<lb/>
<pb n="KR4c0069_SBCK_066-24a"/>
抛向墻根底唯我栽蓮起小樓<lb/>
水色波文何所似麴塵羅帶一條斜莫言<lb/>
羅帶春無主自置樓來屬白家<lb/>
日灧水光揺素壁風飄樹影拂朱欄皆言<lb/>
此處宜絃管試奏霓裳一曲看<lb/>
霓裳奏罷唱梁州紅袖斜翻翠黛愁應是<lb/>
遥聞勝近聽行人欲過盡廻頭<lb/>
獨醉還須得歌舞自娱何必要親賔當時<lb/>
一部清商樂亦不長將樂外人<lb/>
<pb n="KR4c0069_SBCK_066-24b"/>
　　偶作<lb/>
藍舁出即忘歸舎柴戸昏猶未掩關聞客<lb/>
病時慙體健見人忙處覺身閑清涼秋寺<lb/>
行香去和煖春城拜表還木鴈一篇須記<lb/>
取致身才與不才間<lb/>
　　同夢得詶牛相公初到洛中小飮見<lb/>
　　贈<lb/>
淮南揮手抛紅斾洛下迴頭向白雲政事<lb/>
堂中老丞相制科塲裏舊將軍宮城烟月<lb/>
<pb n="KR4c0069_SBCK_066-25a"/>
饒全占關塞風光請中分詩酒放狂猶得<lb/>
在莫欺白叟與劉君<lb/>
　　幽居早秋閑詠<lb/>
岸僻嚻塵外清涼水木間卧風秋拂簟歩<lb/>
月夜開闗且得身安泰從他世險艱但休<lb/>
爭要路不必入深山軒鶴留何用泉魚放<lb/>
不還誰人知此味臨老十年間<lb/>
　　和令狐僕射小飮聽阮咸<lb/>
掩抑復淒清非琴不是箏還彈樂府曲别<lb/>
<pb n="KR4c0069_SBCK_066-25b"/>
占阮家名古調何人識初聞滿座驚落盤<lb/>
珠歷歷摇珮玉琤琤似勸盃中物如含林<lb/>
下情時移音律改豈是昔時聲<lb/>
　　燒藥不成命酒獨醉<lb/>
白髮逢秋短丹砂見火空不能留姹女爭<lb/>
免作衰翁頼有盃中緑能爲面上紅少年<lb/>
心不遠只在半酣中<lb/>
　　送盧郎中赴河東裴令公幕<lb/>
別時暮雨洛橋岸到日涼風汾水波荀令<lb/>
<pb n="KR4c0069_SBCK_066-26a"/>
見君應問我爲言秋草閉門多<lb/>
　　送李滁州<lb/>
君於覺路深留意我亦禪門薄致功未悟<lb/>
病時須去病巳知空後莫依空白衣卧疾<lb/>
嵩山下皂盖行春楚水東誰道三年千里<lb/>
別兩心同在道塲中<lb/>
　　長齋月滿寄思黯<lb/>
一日不見如三月一月相思如七年似隔<lb/>
山河千里地仍當風雨九秋天明朝齋滿<lb/>
<pb n="KR4c0069_SBCK_066-26b"/>
相尋去挈榼抱衾同醉眠<lb/>
　　冬夜對酒寄皇甫十<lb/>
霜殺中庭草氷生後院池有風空動樹無<lb/>
葉可辭枝十月苦長夜百年強半時新開<lb/>
一瓶酒那得不相思<lb/>
　　歲除夜對酒<lb/>
哀翁歲除夜對酒思悠然草白經霜地雲<lb/>
黃欲雪天醉依香枕坐慵傍暖爐眠洛下<lb/>
閑來乆明朝是十年　白集六十六<lb/>
</p>
<p>
</p>
  </div>
</body>
</text>
</TEI>
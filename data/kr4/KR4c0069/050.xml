<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_050-1a"/>
白氏文集卷第五十<lb/>
　判　五十道<lb/>
　　得丁上言豪富人畜奴婢過制請據<lb/>
　　品秩爲限約或責其越職論事不伏<lb/>
品秩異倫臧獲有數苟踰等列是紊典常<lb/>
丁志在作程惡夫過制爰陳誠於白奏俾<lb/>
知禁於素封將使豪富之徒資雖積於鉅<lb/>
萬僮僕之限數無踰於指千抑滛義叶扵<lb/>
隨時革弊道符扵漢日責其論事無乃失<lb/>
<pb n="KR4c0069_SBCK_050-1b"/>
辭若守職以越思則爲出位將盡忠於陳<lb/>
計難伏嘉言楚旣失之鄭有辭矣<lb/>
　　得甲爲邠州刺史正月令人修耒耜<lb/>
　　廉使責其失農候訴云土地寒<lb/>
敎有權節業無易宜地苟異於寒溫農則<lb/>
殊於早晚甲分憂率職從俗勉人天時有<lb/>
常農宜先定地氣不類寒則晚成雖愆揉<lb/>
木之時未建把草之候正惟廉使何昧遺<lb/>
風縱稼器之巳修先成焉用苟土膏之不<lb/>
<pb n="KR4c0069_SBCK_050-2a"/>
起欲速何爲誠宜嘉乃辨方豈可詰其行<lb/>
古循諸周禮修耒雖在於季冬訓此豳人<lb/>
于耜未乖於正月責則迃也訴之宜哉<lb/>
　　得乙掌宿息井樹賔至不誅相翔者<lb/>
　　御史紏之辭云罪在守塗之人<lb/>
姦或不誅吏將焉用苟欲科其官失必先<lb/>
辨以司存乙慎守無聞庀徒有怠嘉賔戾<lb/>
止誠宜慮以相翔暴客聿來固合擒而勿<lb/>
佚旣隳官禁是縱公行且戒事之前不申<lb/>
<pb n="KR4c0069_SBCK_050-2b"/>
嚴於聚<graphic n="KR1909" url="https://raw.githubusercontent.com/kanripo/KR-Gaiji/master/images/KR1909.png" mimeType="image/png"/>慢官之後欲移過於守塗誠乖<lb/>
率屬之方宜甘責帥之罰然以官雖聮事<lb/>
等列或殊罪不同科重輕宜別比夫所屬<lb/>
請以異論<lb/>
　　得景爲私客擅入館驛欲科罪辭云<lb/>
　　雖入未供<lb/>
傳舎是崇使車攸處將供行李必辨公私<lb/>
何彼客遊欲從公食豈無逆旅宜受饋於<lb/>
盤飱旣匪使臣何苟求於館糓信饕餮而<lb/>
<pb n="KR4c0069_SBCK_050-3a"/>
是啓寜僭濫之可容同周官之廬入宜銜<lb/>
命非鄭氏之驛置豈延賔法旣自干咎將<lb/>
誰任然則不應入而妄入刑固難逃而巳<lb/>
供與未供罪宜有別請從減降庻叶科條<lb/>
　　得洛水暴漲吹破中橋往來不通人<lb/>
　　訴其弊河南府云雨水猶漲未可修<lb/>
　　橋縱苟施功水來還破請待水定人<lb/>
　　又有辭<lb/>
大水爲災中橋其壞車徒未濟誠有阻於<lb/>
<pb n="KR4c0069_SBCK_050-3b"/>
往來修造從宜亦相時之可否顧兹浩浩<lb/>
阻彼憧憧人訴川梁不通壅而爲弊府慮<lb/>
水沴荐至毀必重勞苟後患之不圖則前<lb/>
功之盡棄將思濟衆固合俟時徴啓塞之<lb/>
文雖必葺於一日防懷襄之害未可應乎<lb/>
七星無取人辭請依府見<lb/>
　　得景爲將敵人遺之藥景受而飮之<lb/>
　　或責失人臣之節不伏<lb/>
軍尚隱情臣宜守道况幄中之權要當絶<lb/>
<pb n="KR4c0069_SBCK_050-4a"/>
外交之嫌景命受建牙遇敵飲藥直雖可<lb/>
舉忠則不知且事君在公訓旅貴信失人<lb/>
臣之節爾豈自明惑士卒之心吾將安仰<lb/>
况兵惟尚詐人不易知同饋醪而無他推<lb/>
誠猶可苟毒流而不察雖悔寧追無謀旣<lb/>
昧三思不伏恐渉貳過勿疑以飮徒徇陸<lb/>
抗之名未逹而嘗且墜宣尼之訓是違師<lb/>
律難償鄰言<lb/>
　　得丁將在別屯士卒有犯每專殺戮<lb/>
<pb n="KR4c0069_SBCK_050-4b"/>
　　御史舉劾訴稱曾受棨㦸之賜<lb/>
將非處右莫敢示威軍或別屯則宜專命<lb/>
丁位雖佐理分以戎行執專征之權錫弓<lb/>
於周典操司殺之柄受棨於漢儀旣有令<lb/>
而必行信無瑕而可戮實握兵之能政奚<lb/>
執簡之舉違如或禀命於連營畏予不敢<lb/>
今則分部而賜㦸無我有違宜崇魏綘之<lb/>
威勿議秦彭之罪<lb/>
　　得甲告老請立長爲嗣長辭云不能<lb/>
<pb n="KR4c0069_SBCK_050-5a"/>
　　請讓其弟或詰之云弟好仁<lb/>
讓賢雖仁廢長非順徒聞建善則理其如<lb/>
亂嗣不祥甲告老於朝立子爲後雖急難<lb/>
自舉必有可觀者焉而長㓜以倫無所苟<lb/>
而巳矣况欲正其爵位豈宜越以鴈行于<lb/>
弟克恭厥兄徒好仁之請知子莫若於父<lb/>
蓋從立長之言無忌雖欲傳家季扎終當<lb/>
棄室諒可致詰罔聽不能<lb/>
　　得乙出妻妻訴云無失婦道乙云父<lb/>
<pb n="KR4c0069_SBCK_050-5b"/>
　　母不恱則出何必有過<lb/>
孝養父母有命必從禮事舅姑不恱則出<lb/>
乙親存爲子年壯有妻兆啓和鳴授室之<lb/>
儀雖備德非柔淑宜家之道則乖若無爽<lb/>
扵聽從曷見尤於譴怒信傷婉娩理合仳<lb/>
離且聞莫慰母心則宜去矣何必有虧婦<lb/>
道然後棄之未息游詞請稽往事姜詩出<lb/>
婦蓋爲小瑕鮑永去妻亦非大過明徴斯<lb/>
在薄訴何爲<lb/>
<pb n="KR4c0069_SBCK_050-6a"/>
　　得景有姊之䘮合除而不除或非之<lb/>
　　稱吾寡兄弟不忍除也<lb/>
䘮雖寧戚禮且節哀俾不足與有餘必跋<lb/>
及而俯就景愛深血屬禮過時制興鮮兄<lb/>
之歎情旣鍾於孔懷及居姊之䘮服將除<lb/>
而不忍雖志崇敦睦而事越典彞况儀貴<lb/>
適中哀不在外宜抑情而順變多奚以爲<lb/>
苟在禮而或踰過猶不及請遵仲尼之訓<lb/>
無執季路之辭<lb/>
<pb n="KR4c0069_SBCK_050-6b"/>
　　得丁陷賊庭守道不仕賊帥逼之辭<lb/>
　　云堯舜在上下有巢許遂免所司欲<lb/>
　　旌其節大理執不許<lb/>
臣節貴忠國經懋賞冥遵善道難廢彛章<lb/>
丁陷在賊庭強其祿仕敦在三之義因時<lb/>
難而名聞守無二之忠經歲寒而節見逼<lb/>
夷齊以周粟引巢許於唐臣身以道存情<lb/>
非利動所當厚奬何乃深疑且人無不臣<lb/>
之心所謂順也邦有惟重之典其可廢乎<lb/>
<pb n="KR4c0069_SBCK_050-7a"/>
從亂則必論辜守道豈無旌善野哉大理<lb/>
信乃執迷展矣所司誠爲勸沮<lb/>
　　得景爲大夫有䘮丁爲士而特弔或<lb/>
　　責之不伏<lb/>
官有常尊禮無不敬位若殊於等列弔則<lb/>
異其節文景爲大夫丁乃元士居䘮而哭<lb/>
合遵朝夕之期特弔以行奚越尊卑之序<lb/>
旣乖前典乃速斯言且禮貴明徴位宜慎<lb/>
守俟非其事信干食菜之榮儀失其宜徒<lb/>
<pb n="KR4c0069_SBCK_050-7b"/>
展贈蒭之意是曰無上將何以觀<lb/>
　　得吏部選人入試請繼燭以盡精思<lb/>
　　有司許之及考其書判善惡與不繼<lb/>
　　燭同有司欲不許未知可否<lb/>
旁求俊造迨將筮仕歷試文辭俾從卜夜<lb/>
苟狂簡而無取宜確執而勿聽萃彼群才<lb/>
登于會府惟賢是急慮失寳於握珠有命<lb/>
則從許借光於秉燭及乎考覈罕有菁英<lb/>
屬辭旣謝扵揀金待問徒煩於繼火將期<lb/>
<pb n="KR4c0069_SBCK_050-8a"/>
百錬之後思苦彌精何意一塲之中心勞<lb/>
逾拙曷如早巳焉用晚成敢告有司勿從<lb/>
所請<lb/>
　　得乙貴逹有故人至坐於堂下進以<lb/>
　　僕妾之食或誚之乙曰恐以小利而<lb/>
　　忘大名故辱而激之也<lb/>
貴賤苟合曾是汎交窮逹相致乃爲執友<lb/>
乙旣登貴仕爰有故人以爲念舊追歡知<lb/>
巳之心未至行權勵節成人之羙則多不<lb/>
<pb n="KR4c0069_SBCK_050-8b"/>
登夫子之堂乃進僕人之食苟推誠而相<lb/>
激雖屈辱以何傷安實敗名重耳竟慙於<lb/>
子犯感而成事張儀終謝於蘇君是勉後<lb/>
圖且符往行如或識纔半面契未同心雖<lb/>
發憤以逹人必取怨於謗巳以斯致誚亦<lb/>
謂合宜<lb/>
　　得景領縣府無蓄廩無儲管郡詰其<lb/>
　　慢職景云王者富人藏於天下故也<lb/>
賦斂異宜君臣殊政藏諸百姓在王者而<lb/>
<pb n="KR4c0069_SBCK_050-9a"/>
則然虚我千倉扵職司而不可景匱兹國<lb/>
用豐彼家財人不誅求誠爲寛政府無儲<lb/>
蓄寧匪慢官况今征稅有常公私兼濟苟<lb/>
能取之以道則下自樂輸何必藏之於人<lb/>
使上將乏用旣爽奉公之節宜甘掠羙之<lb/>
科罔縱縣辭請依郡詰<lb/>
　　得丁食扵䘮者之側而飽或責之辭<lb/>
　　云主人食我以禮故飽<lb/>
飮食以陳庻無求飽齋衰可恤仁豈忘情<lb/>
<pb n="KR4c0069_SBCK_050-9b"/>
丁靡念人䘮始求主禮遇加籩之膳誠可<lb/>
療飢對泣血之哀亦宜忘味旣念吉蠲之<lb/>
饎是忘惻隱之心况舂於其鄰相猶違禮<lb/>
而食於其側飽亦非仁徒嘉施氏之儀且<lb/>
昧宣尼之敎勿思變色當顧戚容<lb/>
　　得甲爲獄吏囚走限内他人獲之甲<lb/>
　　請免罪<lb/>
圜土不嚴罪人其遁亡而由巳誠曰慢官<lb/>
獲則因人其何補過相維彼甲所謂攸司<lb/>
<pb n="KR4c0069_SBCK_050-10a"/>
不念恪居儆于姜里族聞失守逸乃楚囚<lb/>
雖非故縱所因曾是慢常而致徒稱勿佚<lb/>
未可塞違得於他人自是踈網無漏失其<lb/>
所職豈可出匣不科無貪假手之功固合<lb/>
甘心於罰<lb/>
　　得乙川游所由禁之云有故要渡<lb/>
示衆知防必修水禁救人鮮死無縱川游<lb/>
乙行險不思憑河無悔慕呂梁之術習於<lb/>
浮水違周官之令忘彼危身將不弔而是<lb/>
<pb n="KR4c0069_SBCK_050-10b"/>
虞雖有故而宜禁忘子産喻政爾則狎而<lb/>
翫之引仲尼格言吾恐蹈而死者旣殊利<lb/>
渉當戒善游未可加刑且宜知懼<lb/>
　　得景爲將每軍休止不絶營部監軍<lb/>
　　使劾其無備辭云有警軍陣必成何<lb/>
　　必勞苦<lb/>
將苟有謀勞而後逸師不用律臧亦爲凶<lb/>
况未靖方隅尚勤征伐即戎推轂旣崇四<lb/>
七之名臨敵屯營何乖什伍之列是使人<lb/>
<pb n="KR4c0069_SBCK_050-11a"/>
慢孰謂戎昭簿威雖欲恤勞徹警恐爲懈<lb/>
怠且有嚴有翼猶奪先人之心不備不虞<lb/>
寧救長蛇之尾必也權能制勝謀必出奇<lb/>
亦待臨事有成然後斯言可信監軍之劾<lb/>
舉未失中彼景之辭試可乃巳<lb/>
　　得丁乗車有醉吐車茵者丁不科而<lb/>
　　吏請罪之丁不許<lb/>
克寛克仁所謂易事不知不愠是曰難能<lb/>
况乎醉起甕間嘔盈車上小人沉湎自貽<lb/>
<pb n="KR4c0069_SBCK_050-11b"/>
誚於彼昏君子含弘乃忘情於斯怒宥過<lb/>
所宜無大知非庻使有慙未乖觀過之仁<lb/>
雅叶諦思之義且恕當及物察貴用情絶<lb/>
纓繼滛醉而猶捨吐茵及亂誤豈不容無<lb/>
從下吏之規庻叶前賢之羙<lb/>
　　得甲牛觝乙馬死請償馬價甲云在<lb/>
　　放牧處相觝請陪半價乙不伏<lb/>
馬牛于牧蹄角難防苟死傷之可徴在故<lb/>
誤而宜別况日中出入郊外寢訛旣谷量<lb/>
<pb n="KR4c0069_SBCK_050-12a"/>
以齊驅或風逸之相及爾牛孔阜奮騂角<lb/>
而莫當我馬用傷蜿駿足而致斃情非故<lb/>
縱理合誤論在皂棧以來思罰宜惟重就<lb/>
桃林而招損償則從輕將息訟端請徴律<lb/>
典當陪半價勿聽過求<lb/>
　　得景娶妻三年無子舅姑將出之訴<lb/>
　　云歸無所從<lb/>
承家不嗣禮許仳離去室無歸義難棄皆<lb/>
景將崇繼代是用娶妻百兩有行旣啓飛<lb/>
<pb n="KR4c0069_SBCK_050-12b"/>
鳳之兆三年無子遂操別鶴之音將去舅<lb/>
姑終鮮親族雖配無生育誠合比於斷絃<lb/>
而歸靡適從庻可同於束藴固難効於牧<lb/>
子宜自哀於鄧攸無抑有辭請從不去<lb/>
　　得丁䘮親賣宅以奉葬或責其無廟<lb/>
　　云貧無以爲禮<lb/>
愼終之道必信必誠死葬之儀有豐有省<lb/>
諒欲厚扵卜宅亦難輕於慮居丁昊天降<lb/>
凶遠日叶吉思葬具之豐備欲祔九原顧<lb/>
<pb n="KR4c0069_SBCK_050-13a"/>
家徒之屢空將鬻三畝愛雖深於送死義<lb/>
且渉於傷生念顔氏之貧豈宜厚葬覽子<lb/>
游之問固合稱家禮所貴扵從宜孝不在<lb/>
扵益侈蓋伸破産之禁以避無廟之嫌<lb/>
　　得甲之周親執工伎之業吏曹以甲<lb/>
　　不合仕甲云今見修改吏曹又云雖<lb/>
　　改仍限三年後聽仕未知合否<lb/>
業有四人職無二事如或居肆則不及仕<lb/>
門甲爰有周親是稱工者方耻役以事上<lb/>
<pb n="KR4c0069_SBCK_050-13b"/>
且思祿在其中有慕九流雖欲自遷其業<lb/>
未經三載安可同升諸公難違甲令之文<lb/>
宜守吏曹之限如或材高㧞俗行茂出群<lb/>
豈唯限以常科自可登乎大用以斯而議<lb/>
誰曰不然<lb/>
　　得乙請用父䕃所司以贈官降正官<lb/>
　　䕃一等乙云父死王事合與正官同<lb/>
官分正贈䕃別品階如酬死繼之勲則厚<lb/>
賞延之寵追思乙父勵乃臣節捐軀致命<lb/>
<pb n="KR4c0069_SBCK_050-14a"/>
尚克底定爾功繼代勸能豈忘勤恤我後<lb/>
椒聊旣稱有實桃李未可無隂忠且忘身<lb/>
優宜及嗣如或病捐館舎贈官當合降階<lb/>
今則死衞國家叙䕃所宜同正庻旌義烈<lb/>
用叶條章<lb/>
　　得景爲錄事叅軍刺史有違法事景<lb/>
　　封狀奏聞或責其失事長之道景云<lb/>
　　不敢不忠扵國<lb/>
守位居常小宜事大持法舉正卑可紏尊<lb/>
<pb n="KR4c0069_SBCK_050-14b"/>
景名署外臺身由中立直而自守郡缷之<lb/>
政必行明不相蒙州將之邪無隱且六條<lb/>
枉撓百事滋昏苟不提綱是爲漏網雖舉<lb/>
違犯上虧敬長之小心而陳奏盡忠得事<lb/>
君之大節旣非下訕難抑上聞<lb/>
　　得丁私發制書法司斷依漏洩坐丁<lb/>
　　訴云非密事請當本罪<lb/>
君命是專刑其無小王言非密罪則從輕<lb/>
丁乃攸司屬當行下不慎厥德擅發如綸<lb/>
<pb n="KR4c0069_SBCK_050-15a"/>
之言自災于身難求踈網之漏然則法通<lb/>
加減罪有重輕必也志在私行唯當專逹<lb/>
之責如或事關樞密則科漏洩之辜請驗<lb/>
跡於紫泥方定刑於丹筆<lb/>
　　得甲爲所由稽緩制書法直斷合徒<lb/>
　　一年訴云違未經十日<lb/>
王命急宣行無停晷制書稽緩罪有常刑<lb/>
將欲正其科繩必先揆以時日甲懈位敗<lb/>
度慢令速尤蓄怠棄之心旣虧臣節壅駿<lb/>
<pb n="KR4c0069_SBCK_050-15b"/>
奔之命自抵國章然則審時勾稽考程定<lb/>
罪法直以役當朞月所由以違未浹辰將<lb/>
計年以斷徒恐乖閱實請據日而加等庻<lb/>
叶决平是曰由文俾乎息訟<lb/>
　　得乙盜買印用法直斷以僞造論訴<lb/>
　　云所由盜賣因買用之請减等<lb/>
賄以公行印惟盜用罪之大者法可逃乎<lb/>
伊人無良同惡相濟所由旣敗官爲墨予<lb/>
取予求彼乙乃竊器成姦不畏不入濳謀<lb/>
<pb n="KR4c0069_SBCK_050-16a"/>
斯露竊弄難容猶執薄言將求末减用因<lb/>
扵買比自作而雖殊情本扵姧與僞造而<lb/>
何異以兹降等誠恐利滛<lb/>
　　得有聖水出飮者日千數或謂僞言<lb/>
　　不能愈疾且恐爭鬬請禁塞之百姓<lb/>
　　云病者所資請從人欲<lb/>
執禁之要在乎去邪爲政之先必也無訟<lb/>
毖彼泉水流于道周飲瓢之人孔多蔑聞<lb/>
病間濫觴之源不足必起爭端訟所由生<lb/>
<pb n="KR4c0069_SBCK_050-16b"/>
欲不可縱上善未能利物左道足以惑人<lb/>
且稽以祥符徴之時事地不藏寳當今自<lb/>
出醴泉天之愛人從古未聞聖水無聽虚<lb/>
誕之說請塞訛僞之源<lb/>
　　得景有志行隱而不仕爲郡守所辟<lb/>
　　稱是巫家不當選吏功曹按其詭詐<lb/>
　　景不伏<lb/>
鳴鶴處隂聲聞于外玄豹隱霧樂在其中<lb/>
此將適於退藏彼何強之維縶景業敦道<lb/>
<pb n="KR4c0069_SBCK_050-17a"/>
行志薄宦情太守以舉爾所知將申蒲帛<lb/>
之聘夫子以從吾所好不顧弓旌之招懼<lb/>
俗吏之徒勞引巫家以自穢冀其言遜獲<lb/>
免翻以行詐論辜况商洛拂衣漢且求之<lb/>
不得潁川洗耳堯亦存而勿論天子尚不<lb/>
違情功曹如何按罪<lb/>
　　得丁爲刺史見冬渉者哀之下車以<lb/>
　　濟之觀察使責其不順時修橋以徼<lb/>
　　小惠丁云恤下<lb/>
<pb n="KR4c0069_SBCK_050-17b"/>
津梁不修何以爲政車服有命安可假人<lb/>
丁職是崇班體非威重輕漢臣之寵失位<lb/>
於高車徇鄭相之名濟人於大水志雖恤<lb/>
下道昧叶中與其熊軾渉川小惠未遍曷<lb/>
若虹橋通路大道甚夷啓塞旣闕於日修<lb/>
掲厲徒哀其冬渉事關失政情近沽名宜<lb/>
科十月不成庻辨二天無政<lb/>
　　得甲告其子行盜或誚其父子不相<lb/>
　　隱甲云大義滅親<lb/>
<pb n="KR4c0069_SBCK_050-18a"/>
法許原親慈通隱惡俾恩流于下亦直在<lb/>
其中甲沗齒人倫忍傷大性義方失敎曾<lb/>
莫愧於父頑攘竊成姦尚不爲其子隱道<lb/>
旣虧扵庭訓禮遂闕扵家肥且情比樂羊<lb/>
可謂不慈傷敎况罪非石厚徒云大義滅<lb/>
親是不及情所宜致誚<lb/>
　　得州府貢士或市井之子孫爲省司<lb/>
　　所詰申稱群萃之秀出者不合限以<lb/>
　　常科<lb/>
<pb n="KR4c0069_SBCK_050-18b"/>
惟賢是求何賤之有况士之秀者而人其<lb/>
捨諸惟彼郡貢或稱市藉非我族類則嫌<lb/>
雜以蕭蘭舉爾所知安得棄其翹楚誠其<lb/>
惡扵裨敗諒難捨其茂異揀金扵砂礫豈<lb/>
爲類賤而不收度木於澗松寧以地卑而<lb/>
見棄但恐所舉失德不可以賤廢人况乎<lb/>
識度冠時出自牛毉之後心計成務擢於<lb/>
賈豎之中在往事而足徴何常科而是限<lb/>
州申有據省詰非宜<lb/>
<pb n="KR4c0069_SBCK_050-19a"/>
　　得乙充選人識官巽人代試法司斷<lb/>
　　乙與代試者同罪訴云實不知情<lb/>
官擇賢良選稽名實苟作僞而心拙必代<lb/>
斵而手傷乙情非容姦行乖周慎將如吾<lb/>
面遂充識以不疑未見子心果代試而有<lb/>
悔旣彰聞而貽戚乃連坐以論辜察情諒<lb/>
不同謀結罪誠應異罰法無攸赦選者當<lb/>
准格論人不易知識官所宜情恕削奪恐<lb/>
爲過當貶降庻叶决平<lb/>
<pb n="KR4c0069_SBCK_050-19b"/>
　　得甲與乙爵位同甲以齒長請居乙<lb/>
　　上乙以皇宗不伏在甲下有司不能<lb/>
　　斷<lb/>
庠序辯儀則先長長朝庭列位必尚親親<lb/>
惟彼周行是名同位德非心竸禮失肩隨<lb/>
甲以桑榆年高何以卑我乙以葛藟族貴<lb/>
奚獨後予各興爭長之辭遂昧常尊之位<lb/>
然禮經尚齒且王室貴親晉鄭同儕信高<lb/>
卑之或等滕薛異姓諒先後之可知難遵<lb/>
<pb n="KR4c0069_SBCK_050-20a"/>
少長之倫宜守親踈之序<lb/>
　　得選舉司取有名之士或云不息馳<lb/>
　　騖恐難責實<lb/>
聲雖非實善豈無名不可苟求亦難盡棄<lb/>
屬時當仄席任重掄材思得士於聲華懼<lb/>
誘人於奔竸若馳騖而方取慮非歲貢之<lb/>
賢如寂寥而後求恐失日彰之善將期摭<lb/>
實必在硏精但取捨不私是開乎公道則<lb/>
吹嘘無益自閉其倖門名勿論於有無鑒<lb/>
<pb n="KR4c0069_SBCK_050-20b"/>
自精於舉措<lb/>
　　得太學博士敎胄子毀方瓦合司業<lb/>
　　以非訓導之本不許<lb/>
敎惟馴致道在曲成將遜志以樂群在毀<lb/>
方而和衆况化人由學成性因師雖和光<lb/>
以同塵德終不雜苟圓鑿以方枘物豈相<lb/>
容道且尚於無隅義莫先於不<graphic n="KR1304" url="https://raw.githubusercontent.com/kanripo/KR-Gaiji/master/images/KR1304.png" mimeType="image/png"/>司業以<lb/>
訓導貴別或慮雷同學官以容衆由寛何<lb/>
傷瓦合敎之未墜蓋宣尼之言然文且有<lb/>
<pb n="KR4c0069_SBCK_050-21a"/>
徴則戴氏之典在將勸學者所宜韙之<lb/>
　　得甲居家𬒳妻敺笞之鄰人告其違<lb/>
　　法縣斷徒三年妻訴云非夫告不伏<lb/>
禮貴妻柔則宜禁暴罪非夫告未可麗刑<lb/>
何彼無良扵斯有怒三從罔敬待以庸奴<lb/>
之心一扶所加辱扵女子之手作威信傷<lb/>
扵婦道不告未爽扵夫和招訟於鄰誠愧<lb/>
聲聞于外斷徒不伏未乖直在其中雖昧<lb/>
家肥難從縣見<lb/>
<pb n="KR4c0069_SBCK_050-21b"/>
　　得乙居家理廉使舉請授官吏部以<lb/>
　　無出身不許使執云行成於内可移<lb/>
　　於官<lb/>
調選正名誠宜守序敷求懋德安可拘文<lb/>
乙積行於中闇彰于外廉使以道敦知巳<lb/>
欲致我於青雲天宮以限在出身將棄予<lb/>
於白屋事雖異見理可明徴掄瑣瑣之材<lb/>
則循舊格刈翹翹之楚寧守常科幸當仄<lb/>
席之求無惑刻舟之執况自家刑國移孝<lb/>
<pb n="KR4c0069_SBCK_050-22a"/>
入忠旣聞道不虚行足見舉非失德所宜<lb/>
堅决無至深疑<lb/>
　　得景定婚訖未成而女家改嫁不還<lb/>
　　財景訴之女家云無故三年不成<lb/>
義敦好合禮重親迎苟定婚而不成雖改<lb/>
嫁而無罪景謀將著代禮及問名二姓有<lb/>
行已卜和鳴之兆三年無故竟愆嬿婉之<lb/>
期桃李恐失於當年榛栗遂移於他族旣<lb/>
聞改適乃訴納徴揆情而嘉禮自虧在法<lb/>
<pb n="KR4c0069_SBCK_050-22b"/>
而娉財不返女兮不爽未乖九十之儀夫<lb/>
也無良可謂二三其德去禮逾遠責人斯<lb/>
難<lb/>
　　得丁爲大夫與管庫士爲友或非之<lb/>
　　云非交利也<lb/>
見賢不稱且虧事上之節非義苟合則渉<lb/>
黷下之嫌丁貴乃立家友其管庫不思進<lb/>
善徒務降尊若接而或非自貽交利之責<lb/>
儻知而不舉則速蔽賢之尤旣未覈於是<lb/>
<pb n="KR4c0069_SBCK_050-23a"/>
非姑欲紊乎貴賤况公叔薦士家臣尚見<lb/>
同升雖文子好能管庫不聞爲友信乖慎<lb/>
守宜及或非<lb/>
　　得四軍帥令禁兵於禁街中種田御<lb/>
　　史劾以無勑文辭云因循歲乆且有<lb/>
　　利於軍<lb/>
爲國勸農田疇有制示人知禁衢路攸先<lb/>
瞻彼三農藝斯五稼且町疃是務豈是瞻<lb/>
軍雖轍迹不加未爲曠土輦轂必資於平<lb/>
<pb n="KR4c0069_SBCK_050-23b"/>
易康莊難縱以荒蕪務有畔之農秋成而<lb/>
利亦蓋寡侵如砥之道歲乆而弊則滋多<lb/>
請論環衞之非式表䥫冠之劾<lb/>
　　得甲爲郡守部下漁色御史將責之<lb/>
　　辭云未授官已前納采<lb/>
諸侯不下用戒滛風君子好求未乖婚義<lb/>
甲旣榮爲郡且念宜家禮未及於結褵責<lb/>
巳加於執憲求娶扵本部之内雖處嫌疑<lb/>
定婚於授官之前未爲縱欲况禮先納采<lb/>
<pb n="KR4c0069_SBCK_050-24a"/>
足明嬿婉之求聘則爲妻殊非強暴之政<lb/>
宜聽隼旟之訴難科漁色之辜<lb/>
　　得乙爲三品見本州刺史不拜或非<lb/>
　　之稱品同<lb/>
桑梓攸重必在恪恭官品斯同則宜抗禮<lb/>
乙班榮是踐威重可觀况衣錦還鄉巳崇<lb/>
三品之秩雖剖符臨郡應無再拜之儀豈<lb/>
以州里版圖而紊邦家典制如或商周不<lb/>
敵敢不盡禮事君今且晉鄭同儕安得降<lb/>
<pb n="KR4c0069_SBCK_050-24b"/>
階卑我旣不愆素何恤或非<lb/>
　　得景爲獸人冬不獻狼責之訴云秦<lb/>
　　地無狼<lb/>
鮮或不給旣曠乃官辭且無徴是重而罪<lb/>
景獸人斯掌禽獻罔供當路可求曾不思<lb/>
於㚄尾充庖爲用遂有闕於去腸旣愆冬<lb/>
獻之期難償西鄰之責載詳地産重抵國<lb/>
章薦必以時吾能言於周有生靡常所子<lb/>
勿謂其秦無縱口給之不慙在面欺而無<lb/>
<pb n="KR4c0069_SBCK_050-25a"/>
捨<lb/>
　　得景負丁財物丁不告官強取財物<lb/>
　　過本數縣司以數外贓論之不伏<lb/>
人縱於貪動而生悔物非其道取則有贓<lb/>
丁放利欲羸景逋債未償懷不忌而強取<lb/>
姑務豐財逞無猒之過求豈非黷貨情難<lb/>
容於強暴法必禁以奪攘以交易而求多<lb/>
尚宜准盜在倍稱而過數孰謂非贓若以<lb/>
律論當從縣斷<lb/>
<pb n="KR4c0069_SBCK_050-25b"/>
　　得乙請襲爵所司以乙除䘮十年而<lb/>
　　後申請引格不許乙云有故不伏<lb/>
爵命未墜嗣襲有期在紀律而或愆當職<lb/>
司而宜舉乙舊德將繼新命未加所宜纂<lb/>
彼前修相承以一子何乃廢其後嗣自棄<lb/>
於十年歲月旣已滋深公侯固難必復然<lb/>
以法通議事理貴察情如致身於宴安則<lb/>
宜奪爵若居家而有故尚可策名須待畢<lb/>
辭方期析理<lb/>
<pb n="KR4c0069_SBCK_050-26a"/>
　　得丁爲士葬其父用大夫禮或責其<lb/>
　　僭辭云從死者<lb/>
禮惟辨貴孝不貶親是謂奉先孰云僭上<lb/>
丁慶加一命憂及三年凶降昊天且結茹<lb/>
荼之痛吉從遠日方追食菜之榮旣貴賤<lb/>
之殊宜亦父子之異道同曾元易簀正位<lb/>
於大夫殊晏嬰遣車見非於君子未爽慎<lb/>
終之義允符從死之文辭則有徴責之非<lb/>
當<lb/>
<pb n="KR4c0069_SBCK_050-26b"/>
　　得甲將死命其子以嬖妾爲殉其子<lb/>
　　稼之或非其違父之命子云不敢陷<lb/>
　　父於惡<lb/>
觀行慰心則禀父命辨惑執禮宜全子道<lb/>
甲立身失正没齒歸亂命子以邪生不戒<lb/>
之在色愛妾爲殉死而有害於人違則棄<lb/>
言順爲陷惡三年之道雖奉先而無改一<lb/>
言以失難致親扵不義誠宜嫁是豈可順<lb/>
非况孝在慎終有同魏顆理命事殊改正<lb/>
<pb n="KR4c0069_SBCK_050-27a"/>
未傷莊子難能宜忘在耳之言庻見因心<lb/>
之孝<lb/>
白氏文集卷第五十<lb/>
<pb n="KR4c0069_SBCK_050-27b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_035-1a"/>
白氏文集卷第三十五<lb/>
　中書制誥五　新體　凡五十道<lb/>
　亰兆尹盧士政除檢校左㪚騎常侍兼<lb/>
　　中丞瀛漠二州觀察等使制<lb/>
　武寧軍軍將郭暈等五十八人加大夫<lb/>
　　賔客詹事太常卿殿中監制<lb/>
　贈僕射蘇兆男三人妻兄一人並被蔡<lb/>
　　州誅戮各贈太子賛善大夫等制<lb/>
　王士則除右羽林大將軍制<lb/>
<pb n="KR4c0069_SBCK_035-1b"/>
　前穀熟縣令李季立授奉天丞兼監察<lb/>
　　御史充廻鶻使判官制<lb/>
　李懷金等各授官制<lb/>
　王日簡可朝㪚大夫徳州剌史制<lb/>
　薛元賞可華原縣令制<lb/>
　王承林可安州剌史制<lb/>
　嚴綬可太子少傅制<lb/>
　源寂可安王府長史制<lb/>
　鄭枋可河中府河西主簿制<lb/>
<pb n="KR4c0069_SBCK_035-2a"/>
　喬弁可巴州剌史制<lb/>
　薛戎贈左㪚騎常侍制<lb/>
　辛弁文可淄州長山縣令制<lb/>
　知汴州院官侍御史盧濛可檢校倉部<lb/>
　　貟外郎陜府院官盧台可兼侍御史<lb/>
　　鄭滑院官李克恭可試大理評事獨<lb/>
　　孤操可䘙佐並依前知院事同制<lb/>
　王智興可檢校右㪚騎常侍兼御史大<lb/>
　　夫充武寜軍節度副使領本道兵馬<lb/>
<pb n="KR4c0069_SBCK_035-2b"/>
　　赴行營制<lb/>
　田群可起復守左金吾衛將軍貟外置<lb/>
　　兼澶州剌史制<lb/>
　楊於陵母亡祖母崔氏等贈郡夫人制<lb/>
　邵同貶連州司馬制<lb/>
　鄭公逵可陜府司馬制<lb/>
　劉泰倫可起復謁者監制<lb/>
　王師閔可檢校水部貟外郎徐泗濠等<lb/>
　　州觀察判官制<lb/>
<pb n="KR4c0069_SBCK_035-3a"/>
　薛從可右淸道率府倉曹制<lb/>
　義武軍行營兵馬使高從政等五人河<lb/>
　　東節度行營兵馬使傅義等二十四<lb/>
　　人並破賊可御史大夫中丞侍御史<lb/>
　　制<lb/>
　故奉天定難功臣試殿中監陳日榮等<lb/>
　　一十二人可贈商鄧唐隋等州剌史<lb/>
　　制<lb/>
　叚斌宗惟明等除檢校大理太僕卿制<lb/>
<pb n="KR4c0069_SBCK_035-3b"/>
　户部尚書楊於陵祖故奉先縣主簿楊<lb/>
　　冠俗可贈吏部郎中於陵奏請廻贈<lb/>
　　制<lb/>
　故光禄卿致仕李恕贈右㪚騎常侍制<lb/>
　劉悟妻馮氏可封長樂郡夫人制<lb/>
　夏州軍將二人授待御史制<lb/>
　日試詩百首田夷吾曹璠等授魏州兖<lb/>
　　州縣尉制<lb/>
　衛佐崔蕃授樓煩監牧使判官校書郎<lb/>
<pb n="KR4c0069_SBCK_035-4a"/>
　　李景讓授東畿防禦廵官制<lb/>
　李愬李愿薛平王濳馬揔孔戢崔能李<lb/>
　　翺李文恱咸賜爵一級并迴授男同<lb/>
　　制<lb/>
　故工部尚書致仕杜羔贈右僕射制<lb/>
　幽州兵馬使劉悚除左驍衛將軍制<lb/>
　前幽州押衙瀛州剌史劉令璆除工部<lb/>
　　尚書致仕制<lb/>
　盧衆等除御史評事制<lb/>
<pb n="KR4c0069_SBCK_035-4b"/>
　張偉等一百九十人除常侍中丞賔客<lb/>
　　詹事等制<lb/>
　梁璲等六人除范陽管内州判司縣尉<lb/>
　　制<lb/>
　渤海王子加官制<lb/>
　石士儉授龍州剌史制<lb/>
　韓萇授尚輦奉御制<lb/>
　孟存授成都府少尹制<lb/>
　杜元頴等賜勲制<lb/>
<pb n="KR4c0069_SBCK_035-5a"/>
　商州壽州將士等賜勲制<lb/>
　内侍楊志和等授朝㪚大夫制<lb/>
　内侍常趙弘亮加勲制<lb/>
　烏行初授衛佐制<lb/>
　烏重胤妻張氏封鄧國夫人制<lb/>
　　亰兆尹盧士玫除檢校左㪚騎常侍<lb/>
　　兼中丞瀛漠二州觀察等使制<lb/>
勑夫疆理天下壤制四方乗時省置何常<lb/>
之有故方隅未寜務先經畧則專委方伯<lb/>
<pb n="KR4c0069_SBCK_035-5b"/>
以揔綂之及兵革甫定思弘風化則並命<lb/>
連帥以分理之朕常以幽薊一方環封千<lb/>
里延袤廣莫專制實難屬元改轅新帥進<lb/>
律因而制置以叶便宜蓋王者弛張變通<lb/>
之要也亰兆尹盧士玫為人端和為政寛<lb/>
簡自尹京輦人甚便安今司徒總籍甚爾<lb/>
名叶從人望河間列郡乞委士玫因而可<lb/>
之必易為理況新造之府經始之政勞俫<lb/>
安輯是爾所能俾珥左貂兼執中憲寵任<lb/>
<pb n="KR4c0069_SBCK_035-6a"/>
不細勉哉是行可依前件<lb/>
　　武寜軍軍將郭暈等五十八人加大<lb/>
　　夫賓客詹事太常卿殿中監制<lb/>
勑某官某頃以齊冦發狂王師致討武寜<lb/>
裨將五十八人雖有元戎指蹤制勝實由<lb/>
衆校同心許國合力成功宜以憲秩儲寮<lb/>
寺卿府監舉申賞典用益勲庸可依前件<lb/>
　　贈僕射蘇兆男三人妻兄一人並被<lb/>
　　蔡州誅戮各贈太子贊善大夫等制<lb/>
<pb n="KR4c0069_SBCK_035-6b"/>
勑故某官男某等淮㓂之起爾陷其中能<lb/>
守父訓不失臣節竟遇蠭蠆並為鯨鯢葵<lb/>
將死而心傾劒雖埋而氣在毒延禦侮禍<lb/>
及維私將賁幽魂宜追寵命俾贈青宫之<lb/>
秩用伸赤族之寃可依前件<lb/>
　　王士則除右羽林大將軍制<lb/>
勑羽林所設上法星文軍衞之中號為雄<lb/>
重稱兹選任不易其人左驍衞將軍王士<lb/>
則勲戚之家義方之子發身學劒餘力知<lb/>
<pb n="KR4c0069_SBCK_035-7a"/>
書早踐班榮累叅環列職近而身彌檢慎<lb/>
任久而心益恭勤卑以自居勞而不伐況<lb/>
一備禁衞四為偏將滯扵久次宜有超升<lb/>
俾領上軍仍遷右廣綂良家之騎士訓期<lb/>
門之材官寵任不輕無墮於事可右羽林<lb/>
軍大將軍<lb/>
　　前穀熟縣令李季立授奉天丞兼監<lb/>
　　察御史充迴鶻使判官制<lb/>
勑某官李季立蕃國通聘使臣告行上請<lb/>
<pb n="KR4c0069_SBCK_035-7b"/>
屬寮同役王命以爾常為令長頗有幹能<lb/>
加之恪恭可備選擇假威憲職兼命邑丞<lb/>
足示優榮勉勤任使可依前件<lb/>
　　李懷金等各授官制<lb/>
勑博野鎮都虞候殿中監李懷金等戮力<lb/>
戎行叶謀王事既展扞城之効彌彰奉國<lb/>
之心不加寵榮何勸忠勇敬授爵命勉思<lb/>
令圖可依前件<lb/>
　　王日簡可朝㪚大夫徳州刺史制<lb/>
<pb n="KR4c0069_SBCK_035-8a"/>
勑前代州刺史代北軍使王日簡吾聞任<lb/>
有才則事集奬有勞則功勸以日簡嘗為<lb/>
代守軍睦人安旌効所能可居要地是用<lb/>
超登階級遷領郡符勵精壹意其聴吾言<lb/>
夫主憂則臣勞時危則節見今㓂戎暴起<lb/>
封域未寜是忠臣奮竒謀烈士展殊効之<lb/>
日也朝立功而夕受賞汝其念之哉可徳<lb/>
州刺史<lb/>
　　薛元賞可華原縣令制<lb/>
<pb n="KR4c0069_SBCK_035-8b"/>
勑前大理丞薛元賞甸服之制也樹以尹<lb/>
正承以令長上下有綂而理化行焉以元<lb/>
賞前為廷尉丞察獄評刑頗聞敬慎寺卿<lb/>
奏課邑宰缺員故移欽恤之心使布惠和<lb/>
之化上承爾長下字吾人無或越思而垂<lb/>
統理可華原縣令<lb/>
　　王承林可安州刺史制<lb/>
勑安陸古鄖國矣介荆漢之間承軍旅之<lb/>
後宜得謹良長吏以養理之也前相州刺<lb/>
<pb n="KR4c0069_SBCK_035-9a"/>
史王承林比刺安陽勤修其職録勞奬善<lb/>
故申命焉况爾生勲伐之家早階寵禄宜<lb/>
自修立以光大其門爾當思勤儉以檢身<lb/>
務㢘平以臨下率吏用禮勸人歸農勿慎<lb/>
勿佻一遵吾之約束可安州刺史<lb/>
　　嚴綬可太子少傅制<lb/>
勑東朝保傅歷代尊崇漢擇名儒任先䟽<lb/>
廣晉求耆徳選在山濤實資六傅之賢用<lb/>
弘三善之道檢校司徒兼太子少保嚴綬<lb/>
<pb n="KR4c0069_SBCK_035-9b"/>
文雅成器恭謙致用出領重鎮以帥諸侯<lb/>
入為具寮以長卿士歷踐中外備嘗艱虞<lb/>
殆三十年勤亦至矣况理心以體道知命<lb/>
而安時是謂教誨之人可領調䕶之任由<lb/>
保遷傅爾其敬之可太子少傅<lb/>
　　源寂可安王府長史制<lb/>
勑義成軍節度判官檢校兵部員外源寂<lb/>
早膺慰薦累展才能謀畫有終恭勤無怠<lb/>
守臣推善列狀升聞可使束帶立朝庭曵<lb/>
<pb n="KR4c0069_SBCK_035-10a"/>
裾遊藩邸俾從賓佐入補王宮<lb/>
　　鄭枋可河中府河西主簿制<lb/>
勑鄭滑觀察推官試太子通事舍人鄭枋<lb/>
名列士林職叅軍府修身無闕從事有勞<lb/>
既展効於即戎宜試能而補吏俾之紏邑<lb/>
庶有可觀可依前件<lb/>
　　喬弁可巴州刺史制<lb/>
勑權知巴州刺史喬弁前假竹符俾臨巴<lb/>
郡一意為理三年有成州人借留㢘使置<lb/>
<pb n="KR4c0069_SBCK_035-10b"/>
奏既因會課宜及陟明九仞之功無虧一<lb/>
簣無忸真授而怠初心可巴州刺史<lb/>
　　薛戎贈左㪚騎常侍制<lb/>
勑夫有名扵時有勞扵國盡忠以事上遺<lb/>
愛而及下則必生享寵禄歿加褒崇所以<lb/>
旌善人而勸来者故浙東觀察使越州都<lb/>
督兼御史中丞薛戎挺英於冠族擢秀於<lb/>
士林凡踐官榮皆著聲績及授符節委之<lb/>
察㢘自江而東政成人又老而將智病且<lb/>
<pb n="KR4c0069_SBCK_035-11a"/>
知終方覲闕庭而捐館舍是用廢朝軫念<lb/>
加賻申恩俾増九原之光追備八貂之列<lb/>
可依前件<lb/>
　　辛弁文可淄州長山縣令制<lb/>
勑趙州臨城縣令辛弁文既有英材又知<lb/>
臣節遁逃㓂難奔走道途言念忠勞宜加<lb/>
恩奬俾換銅墨移宰長山可依前件<lb/>
　　知汴州院官侍御史盧濛可檢校倉<lb/>
　　部員外郎陜府院官盧台可兼侍御<lb/>
<pb n="KR4c0069_SBCK_035-11b"/>
　　史鄭滑院官李克恭可試大理評事<lb/>
　　獨孤操可衞佐並依前知院事同制<lb/>
勑鹽鐵官漕運職小大遠邇羅布於四方<lb/>
自丞相播兼領以來而撮大綱覆群吏職<lb/>
以能進能秩由課遷法無僭差人有懲勸<lb/>
今台濛克恭操等咸當是舉分命以官勉<lb/>
副已知無忝成命可依前件<lb/>
　　王智興可檢校右㪚騎常侍兼御史<lb/>
　　大夫充武寜軍節度副使領本道兵<lb/>
<pb n="KR4c0069_SBCK_035-12a"/>
　　馬赴行營制<lb/>
勑沂州刺史御史大夫王智興李愿李愬<lb/>
之鎮武寜地汝為裨將勵節忘身濟成大<lb/>
功汝實有力奬其誠効擢授郡符海沂之<lb/>
間又著聲績宜加新命以寵舊勞仍提鋭<lb/>
師往副戎律夫將之撫衆如子弟則衆之<lb/>
視將如父兄苟推赤心而無疑必蹈白刃<lb/>
而不悔勉親士卒佇翦㓂戎可依前件<lb/>
　　田羣可起復守左金吾衞將軍員外<lb/>
<pb n="KR4c0069_SBCK_035-12b"/>
　　置兼澶州刺史制<lb/>
勑前左武衞將軍田羣忠謹立身韜鈴嗣<lb/>
業自叅戎衞尤見恭勤而燕薊之間澶為<lb/>
要郡公侯之後羣有令名俾分符竹之榮<lb/>
佇濟弓裘之羙宜奪情禮起而用之<lb/>
　　楊於陵母亡祖母崔氏等贈郡夫人<lb/>
　　制<lb/>
勑大孝存乎始終殊恩被扵幽顯追榮之<lb/>
命安可廢耶戸部尚書楊扵陵亡祖母崔<lb/>
<pb n="KR4c0069_SBCK_035-13a"/>
氏等風範有初光塵未昧發揮婦道標表<lb/>
母儀施及孝孫陟于高位夫藴徳者垂裕<lb/>
于後揚名者光昭其先俾彰積慶扵中故<lb/>
許推恩而上各從寵贈用顯貽謀可依前<lb/>
件<lb/>
　　邵同貶連州司馬制<lb/>
勑朝議大夫守衞州刺史兼御史中丞邵<lb/>
同寵在專城職當守土不承制命擅赴闕<lb/>
庭違越詔條叛離官次將懲慢易宜舉憲<lb/>
<pb n="KR4c0069_SBCK_035-13b"/>
章可連州司馬仍馳驛發遣<lb/>
　　鄭公逵可陜府司馬制<lb/>
勑朝議郎守原王府長史上柱國賜緋魚<lb/>
袋鄭公逵衆推士行時許吏才自列班榮<lb/>
尤彰恭恪夙夜匪懈春秋已高宜罷曵裾<lb/>
之勤往賛坐棠之理是為優秩用答令名<lb/>
可守陜州大都督府右司馬㪚官勲賜如<lb/>
故<lb/>
　　劉泰倫可起復謁者監制<lb/>
<pb n="KR4c0069_SBCK_035-14a"/>
勑朝議郎前行内侍省内謁者監上柱國<lb/>
賜紫金魚袋劉泰倫古者有中涓謁者皆<lb/>
侍奉親近之臣也今之寵秩亦由舊焉況<lb/>
泰倫有行藝可以飾身才幹可以掌務監<lb/>
臨内署朝請中闈謹密端和甚宜厥職久<lb/>
於其事無之實難宜加進秩之恩仍舉奪<lb/>
情之典勉承奬任勿替初終可起復朝議<lb/>
大夫行内侍省内謁者監<lb/>
　　王師閔可檢校水部員外郎徐泗濠<lb/>
<pb n="KR4c0069_SBCK_035-14b"/>
　　等州觀察判官制<lb/>
勑前徐泗濠等州觀察支使朝議郎殿中<lb/>
侍御史内供奉上騎都尉賜緋魚袋王師<lb/>
閔朕以師律授智興智興以軍書辟師閔<lb/>
才既為知已用官不俟滿嵗遷所以使能<lb/>
而責理也然則賛㢘察安戎旅既命之後<lb/>
吾有望於爾焉勉副所從佇展來効可檢<lb/>
校尚書水部員外郎兼殿中侍御史充徐<lb/>
泗濠等州觀察判官勲賜如故<lb/>
<pb n="KR4c0069_SBCK_035-15a"/>
　　薛從可右清道率府倉曹制<lb/>
勑三品子薛從惟汝父平守吾藩鎮能以<lb/>
忠力殄冦安人疇庸既以啓封延賞亦宜<lb/>
及嗣勉承義訓無忝寵章可朝㪚郎行右<lb/>
清道率府倉曹叅軍<lb/>
　　義武軍行營兵馬使高從政等五人<lb/>
　　河東節度行營兵馬使傅義等二十<lb/>
　　四人並破賊可御史大夫中丞侍御<lb/>
　　史制<lb/>
<pb n="KR4c0069_SBCK_035-15b"/>
勑古者賞不逾時所以勸勲庸也爵有加<lb/>
等所以激忠勇也而某官高從政等以義<lb/>
武之師綂晉陽之甲前蹈白刃中推赤心<lb/>
大摧賊徒連告戎捷超榮速賞爾實當之<lb/>
故視軍功遞遷憲秩破竹之勢其思有終<lb/>
可依前件<lb/>
　　故奉天定難功臣試殿中監陳日榮<lb/>
　　等一十二人可贈商鄧唐隋等州刺<lb/>
　　史制<lb/>
<pb n="KR4c0069_SBCK_035-16a"/>
勑春秋崇褒善之義國家厚追榮之寵其<lb/>
身歿而名不殞時去而恩未及者大司馬<lb/>
得稽勲籍舉而行之故某官某等凡十二<lb/>
人按狀徵書宜加寵命飾終之典其可廢<lb/>
乎可依前件<lb/>
　　叚斌宗惟明等除檢校大理太僕卿<lb/>
　　制<lb/>
勑義武軍節度都押衙兼侍御史叚斌衙<lb/>
前虞候撿校太子賓客宗惟明等㓂虞未<lb/>
<pb n="KR4c0069_SBCK_035-16b"/>
平將校方用宜以爵賞勸其忠勞而斌奔<lb/>
命獻俘惟明奉章告捷各勤乃事咸造于<lb/>
庭並加寵榮以示優奬斌可試太僕卿依<lb/>
前兼侍御史惟明可檢校大理卿餘各如<lb/>
故<lb/>
　　戸部尚書楊於陵祖故奉先縣主簿<lb/>
　　楊冠俗可贈吏部郎中於陵奏請迴<lb/>
　　贈制<lb/>
勑故某官楊冠俗貽厥孫謀垂裕後世揚<lb/>
<pb n="KR4c0069_SBCK_035-17a"/>
其祖羙不忘先也以冠俗之棲遲下位道<lb/>
屈扵時以於陵之光大其門慶鍾于後生<lb/>
不逮事歿有追榮宜加義率之心用舉飾<lb/>
終之典可贈吏部郎中<lb/>
　　故光禄卿致仕李恕贈右㪚騎常侍<lb/>
　　制<lb/>
勑故某官某國老之子藩臣之兄嘗列棘<lb/>
以承家竟懸車而捐館生加爵寵殁及襃<lb/>
榮兹惟舊章用慰幽穸<lb/>
<pb n="KR4c0069_SBCK_035-17b"/>
　　劉悟妻馮氏可封長樂郡夫人制<lb/>
勑古者有䇿名命婦賜號夫人盖積善於<lb/>
閨門而受封扵國邑也澤潞節度使劉悟<lb/>
妻馮氏傳芳茂族作合良臣成此忠貞之<lb/>
功因於輔佐之力禮從夫貴慶叶家肥俾<lb/>
開大郡之封以正小君之命可封長樂郡<lb/>
夫人<lb/>
　　夏州軍將二人授侍御史制<lb/>
勑某官某等早稱武藝久隷軍麾稟命元<lb/>
<pb n="KR4c0069_SBCK_035-18a"/>
戎服勤王事或千里移鎮從為紀綱或十<lb/>
乗啓行倚為肘腋緜歷年月積成勤勞不<lb/>
加寵榮何勸忠効並命憲職宜敬承之並<lb/>
可兼侍御史餘如故<lb/>
　　日試詩百首田夷吾曹璠等授魏州<lb/>
　　兖州縣尉制<lb/>
勑乃者魏兖二師以田夷吾曹璠善屬文<lb/>
貢置闕下有司奏報明試以詩五言百篇<lb/>
終日而畢藻思甚敏文理多通賢候薦延<lb/>
<pb n="KR4c0069_SBCK_035-18b"/>
宜有升奬因其所貢郡縣各命以官而倚<lb/>
馬貟外衣錦歸去以文得禄亦足為榮可<lb/>
依前件<lb/>
　　衞佐崔蕃授樓煩監牧使判官校書<lb/>
　　郎李景讓授東畿防禦巡官制<lb/>
勑某官崔蕃等咸因文行自致班序或佐<lb/>
衞蘭錡或典校蓬山各從所知將展其用<lb/>
夫司牧坰野備禦都畿所以班馬政而遏<lb/>
冦虞也兹皆重務爾勉賛之可依前件<lb/>
<pb n="KR4c0069_SBCK_035-19a"/>
　　李愬李愿薛平王潛馬揔孔戢崔能<lb/>
　　李翺李文恱咸賜爵一級并迴授男<lb/>
　　同制<lb/>
勑封爵之設在乎賞勸有以襃徳有以序<lb/>
勤聳善興功實由兹道而某官李愬等或<lb/>
望崇台鼎或委重旌旄爰及藩條共分憂<lb/>
寄有勞於事無怠于心宜䟽爵以啓封許<lb/>
推恩而及嗣祗受厥命永孚于休可依前<lb/>
件<lb/>
<pb n="KR4c0069_SBCK_035-19b"/>
　　故工部尚書致仕杜羔贈右僕射制<lb/>
勑故某官杜羔生扵士族發為公器敦厚<lb/>
孝友本乎天性文學政事出於餘力自立<lb/>
朝右藹然素風司諫平刑駮議㢘問凡所<lb/>
踐歷不懈于位以年致政以疾就第出處<lb/>
進退皆叶時中遽此淪謝惻惻興念夫生<lb/>
有榮禄歿有寵贈所以極君道厚時風亦<lb/>
望人有始卒之義也宜追端揆以申褒飾<lb/>
猶有精爽知吾不忘可贈尚書右僕射<lb/>
<pb n="KR4c0069_SBCK_035-20a"/>
　　幽州兵馬使劉悚除左驍衞將軍制<lb/>
勑某官劉悚夙負氣槩早習騎射才推燕<lb/>
趙之士學究孫吳之書加以忠厚可當任<lb/>
用況有令弟為吾信臣節著艱貞情鍾友<lb/>
愛夫寵寄於外莫重於藩垣委任於中莫<lb/>
親於禁衞加此一職寵示二人豈不為榮<lb/>
季出叔處可左驍衞將軍<lb/>
　　前幽州押衙瀛州刺史劉令璆除工<lb/>
　　部尚書致仕制<lb/>
<pb n="KR4c0069_SBCK_035-20b"/>
勑某官劉令璆勲伐之家弓裘之嗣嘗修<lb/>
戎職亦領郡符迨此遲暮知有止足夫壯<lb/>
而奮發以忠事國老而知退以道安身人<lb/>
所難能理宜嘉尚俾超崇秩以寵高年可<lb/>
工部尚書致仕<lb/>
　　盧衆等除御史評事制<lb/>
勑幽州節度判官盧衆等幽薊重鎮盧龍<lb/>
舊軍是吾北門委在上將實資寮佐以濟<lb/>
謀猷爾等或叅務戎旃或專司奏記俱因<lb/>
<pb n="KR4c0069_SBCK_035-21a"/>
事任各展才能而御史府官庭尉寺吏用<lb/>
申褒奬以勸忠勤勉奉元戎佇成嘉績<lb/>
　　張偉等一百九十人除常侍中丞賓<lb/>
　　客詹事等制<lb/>
勑盧龍軍押衙兵馬使什將隨軍某等夫<lb/>
爵賞行於上則忠勞勸扵下有國之典其<lb/>
可廢乎吾思薊師自將及吏合聚衆力鎮<lb/>
寜一方緜以嵗年積成勤効今以朝右貴<lb/>
秩宮坊清班舉為寵章用申酬奬<lb/>
<pb n="KR4c0069_SBCK_035-21b"/>
　　梁璲等六人除范陽管内州判司縣<lb/>
　　尉制<lb/>
勑盧龍軍節度要藉梁璲等咸以幹能早<lb/>
膺任使各叅軍要同濟戎功言念恭勤宜<lb/>
加優奬郡掾邑佐分而命之仍兼舊職勉<lb/>
申來効可依前件<lb/>
　　渤海王子加官制<lb/>
勑渤海王子舉國内屬遣子來朝祗命奉<lb/>
章禮無違者夫入修職貢出錫爵秩兹惟<lb/>
<pb n="KR4c0069_SBCK_035-22a"/>
舊典舉而行之<lb/>
　　石士儉授龍州刺史制<lb/>
勑石士儉東川帥涯上言士儉久習武藝<lb/>
兼通吏事可使為郡責成其功吾聞江油<lb/>
巴夷雜處勿以遐陋而忘緝綏奉法愛人<lb/>
無負知已可龍州刺史<lb/>
　　韓萇授尚輦奉御制<lb/>
勑韓萇局分六尚職奉七輦兹惟優秩列<lb/>
在通班以爾立身頗恭守事甚謹宜有所<lb/>
<pb n="KR4c0069_SBCK_035-22b"/>
奬可升於朝可尚輦奉御<lb/>
　　孟存授成都府少尹制<lb/>
勑孟存嘗參劇務亦牧疲人咸有能名得<lb/>
於主師三蜀征鎮屯于成都雖有忠賢委<lb/>
為尹正至於賛修庶務通統諸曹承而貳<lb/>
之實資亞理勉勤厥職無累所知可成都<lb/>
府少尹<lb/>
　　杜元穎等賜勲制<lb/>
勑中書舍人杜元穎等有位於朝有勞扵<lb/>
<pb n="KR4c0069_SBCK_035-23a"/>
事不加慶賜何勸恪勤宜各策名列于勲<lb/>
籍可依前件<lb/>
　　商州壽州將士等賜勲制<lb/>
勑某官某等大勲者所以馭貴叙勞亢身<lb/>
庇族非因大慶不降殊恩爾皆委質從軍<lb/>
服勤事國宜按勲籍分而賜之可依前件<lb/>
　　内侍楊志和等授朝㪚大夫制<lb/>
勑楊志和等咸分要職列在内司慎靜檢<lb/>
身恭勤守事宜以章綬命為大夫佩服寵<lb/>
<pb n="KR4c0069_SBCK_035-23b"/>
光爾無失墜可依前件<lb/>
　　内侍常趙弘亮加勲制<lb/>
勑内侍常趙弘亮等列名禁籍祗命宫闈<lb/>
多歷嵗時積成勞効宜加勲賞以洽恩榮<lb/>
可依前件<lb/>
　　烏行初授衞佐制<lb/>
勑烏行初重胤之子早稟義方詩禮弓裘<lb/>
式聞不墜賞延之典本勸忠勲環衞之官<lb/>
兼資慎擇非唯父任亦以才升可左衞曹<lb/>
<pb n="KR4c0069_SBCK_035-24a"/>
叅軍<lb/>
　　烏重胤妻張氏封鄧國夫人制<lb/>
勑古者夫為大夫則妻為命婦况在小君<lb/>
之位未加大國之封豈有唯廢徽章抑亦<lb/>
無勸忠力也某官某妻某氏以鳲鳩之徳<lb/>
作合邦君輔成勲猷馴致爵位雖從夫貴<lb/>
未授國封今以南陽本邦善地錫為湯沐<lb/>
加號夫人兹乃殊榮足光閨閫可封鄧國<lb/>
夫人<lb/>
<pb n="KR4c0069_SBCK_035-24b"/>
</p>
<p>
白氏文集卷第三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_059-1a"/>
白氏文集卷第五十九<lb/>
　碑誌序記表讃論衡書　凡十三首<lb/>
　故京兆元少尹文集序<lb/>
　海州刺史裴君夫人李氏墓誌銘　并<lb/>
　序<lb/>
　如信大師功德幢記<lb/>
　華嚴經社石記<lb/>
　吳郡詩石記<lb/>
　呉興靈鶴讚<lb/>
<pb n="KR4c0069_SBCK_059-1b"/>
　錢塘湖石記<lb/>
　蘇州刺史謝上表<lb/>
　三敎論衡<lb/>
　沃州山禪院記<lb/>
　修香山寺記<lb/>
　薦李晏韋楚状<lb/>
　與劉蘇州書<lb/>
　　故京兆元少尹文集序<lb/>
天地間有粹靈氣焉萬類皆得之而人居<lb/>
<pb n="KR4c0069_SBCK_059-2a"/>
多就人中文人得之又居多蓋是氣凝爲<lb/>
性發爲志㪚爲文粹勝靈者其文冲以恬<lb/>
靈勝粹者其文宣以秀粹靈均者其文蔚<lb/>
溫雅淵䟽郎麗則檢不扼逹不放占常而<lb/>
不鄙新奇而不恠吾友居敬之文其殆庻<lb/>
幾乎居敬姓元名宗簡河南人自舉進士<lb/>
歷御史府尚書郎訖京亞尹凡二十年著<lb/>
格詩一百八十五律詩五百九賦述名記<lb/>
書碣讃序七十五揔七百六十九章合三<lb/>
<pb n="KR4c0069_SBCK_059-2b"/>
十卷長慶三年冬疾彌留將啓手無他語<lb/>
語其子途云吾平生酷嗜詩白樂天知我<lb/>
者我殁其遺文得樂天爲之序無恨矣旣<lb/>
而途奉理命號而告予無幾何會予自中<lb/>
書舎人出牧杭州歲餘改右庻子移疾東<lb/>
洛明年復刺蘇州四年間三換官往復奔<lb/>
命不啻萬里席不遑煖矧筆硯乎故所託<lb/>
文乆未果就及刺蘇州又劇郡治數月政<lb/>
方暇因發閱篋袠睹居敬所著文其間與<lb/>
<pb n="KR4c0069_SBCK_059-3a"/>
予唱和者數十首燭下諷讀㦧惻乆之怳<lb/>
然疑居敬在傍不知其一生一死也遂援<lb/>
筆草序序成復視涕與翰俱悲　吟曰黄<lb/>
壤詎知我白頭徒念君唯將老年淚一灑<lb/>
故人文重曰遺文三十軸軸軸金玉聲龍<lb/>
門原上土埋骨不埋名嗚呼居敬若職業<lb/>
之恭慎居處之莊㓗操行之貞端襟靈之<lb/>
曠淡骨肉之敦愛丘園之安樂山水風月<lb/>
之趣琴酒嘯詠之態與人乆要遇物多情<lb/>
<pb n="KR4c0069_SBCK_059-3b"/>
皆布在章句中開卷而盡可知也故不序<lb/>
時寳曆元年冬十二月乙酉夕在呉郡西<lb/>
園北齋東牖下作序<lb/>
　　海州刺史裴君夫人李氏墓誌銘<lb/>
　　并序<lb/>
夫人賛皇縣君李氏趙郡高邑人也六代<lb/>
祖素立安南都護五代祖休烈趙州刺史<lb/>
高祖諱畬至遠天官侍郎曾祖畬國子司<lb/>
業祖諱承工部尚書湖南觀察使考諱藩<lb/>
<pb n="KR4c0069_SBCK_059-4a"/>
門下侍郎同平章事贈戸部尚書夫人諱<lb/>
娥相國長女也適河東裴君克諒今爲海<lb/>
州刺史一子曰鐬左衞騎兵曹參軍一女<lb/>
適隴西李遂遂爲夀州錄事參軍由此而<lb/>
上得於國史家諜云夫人爲相門女邦君<lb/>
妻不以華貴驕人能用恭儉克巳撫下若<lb/>
子敬夫如賔衣食之餘傍給五服親族之<lb/>
飢寒者又有餘㪚霑先代僕使之老病者<lb/>
又有餘分施佛寺僧徒之不足者澣衣菲<lb/>
<pb n="KR4c0069_SBCK_059-4b"/>
食服勤禮法禮法之外諷釋典持眞言棲<lb/>
心空門等觀生死故治家之日欣然自適<lb/>
捐館之夕恬然如歸寳曆三年三月一日<lb/>
疾終于海州官第其歳十一月十四日歸<lb/>
祔于某所先塋享年五十有四夫人之從<lb/>
裴君也歷官九任凡三十一年族睦家肥<lb/>
輔佐之力也由此而上得於裴君狀云夫<lb/>
源遠者流長根深者枝茂噫夫人李氏之<lb/>
世祿世德有所從來矧相國端方廉雅孝<lb/>
<pb n="KR4c0069_SBCK_059-5a"/>
友忠肅自從事彭城登庸宰府不以夷險<lb/>
而遷其道宜乎居極位享名賢也夫人敬<lb/>
恭勤儉柔順慈惠自女於室婦於家不以<lb/>
初終而怠其行宜乎啓封邑光德門也裴<lb/>
君修文逹政㓗巳愛人自佐邑從軍連牧<lb/>
二郡不以寒暑而易其心宜乎荷百祿號<lb/>
良二千石也嗚呼非此父不生此女非是<lb/>
夫不稱是妻斯所謂類以相從合而具羙<lb/>
者也論譔表誌其可闕乎銘曰<lb/>
<pb n="KR4c0069_SBCK_059-5b"/>
　高邑之祥　降於李氏　相門之慶<lb/>
　鍾于女子　女子有行　歸我裴君<lb/>
　君亦良士　宜賢夫人　夫人雖殁<lb/>
　風躅具存　勒名泉戸　作範閨門<lb/>
　　如信大師功德幢記<lb/>
有唐東都臨壇開法大師長慶四年二月<lb/>
十三日終于聖善寺花嚴院春秋七十有<lb/>
五夏臈五十二是月二十二日移窆于龍<lb/>
門山之南岡寳曆元年某月某日遷葬于<lb/>
<pb n="KR4c0069_SBCK_059-6a"/>
奉先寺祔其先師塔廟穴之上不封不樹<lb/>
不廟不碑不勞人不傷財唯立佛頂尊勝<lb/>
陁羅尼一幢幢高若干尺圜若干尺六隅<lb/>
七層上覆下承佛儀在上經呪在中記讚<lb/>
在下皆師所囑果門人奉遺志也師姓康<lb/>
號如信襄城人始成童授蓮花經於釋巖<lb/>
旣具戒學四分律於釋晤後傳六祖心要<lb/>
於本院先師浄名楞伽俱舎百法經根論<lb/>
枝罔不通焉繇是禪與律交修定與慧相<lb/>
<pb n="KR4c0069_SBCK_059-6b"/>
養蓄爲道粹掲爲僧豪自建中訖長慶凡<lb/>
九遷大寺居十補大德位蒞法會主僧盟<lb/>
者二十二年勤宣佛命卒復祖業若貴賤<lb/>
若賢愚若小中大乗人游我門繞我座禮<lb/>
我足如羽附鳳如水會海於戲非夫動爲<lb/>
儀言爲法心爲道塲者則安能使化縁法<lb/>
衆恱隨欣戴一至扵是耶同學大德繼居<lb/>
本院者曰智如弟子上首者曰嚴隱曁歸<lb/>
靖藏周常賁懷嵩圓恕圓昭貞操等若干<lb/>
<pb n="KR4c0069_SBCK_059-7a"/>
人聚謀幢事琢刻旣成將師理命請蘇州<lb/>
刺史白居易爲記記旣訖因書二四句偈<lb/>
以讃云<lb/>
　師之度世　以定以慧　爲醫藥師<lb/>
　救療一切　師之闍維　不塔不祠<lb/>
　作功德幢　與衆共之<lb/>
　　華嚴經社石記<lb/>
有杭州龍興寺僧南操當長慶二年請靈<lb/>
隱寺僧道峯講大方廣佛華嚴經至華藏<lb/>
<pb n="KR4c0069_SBCK_059-7b"/>
世界品聞廣博嚴浄事操歡喜發願願於<lb/>
白黑衆中勸十萬人人轉華嚴經一部十<lb/>
萬人又勸千人人諷華嚴經一卷毎歲四<lb/>
季月其衆大聚會於是攝之以社齊之以<lb/>
齋自二年夏至今年秋凡十有四齋每齋<lb/>
操捧香跪啓於佛曰願我來世生華藏世<lb/>
界大香水海上寳蓮金輪中毗盧遮那如<lb/>
來前與十萬人俱斯足矣又於衆中募財<lb/>
置良田十頃歲取其利永給齋用予前牧<lb/>
<pb n="KR4c0069_SBCK_059-8a"/>
杭州時聞操發是願今牧蘇州時見操成<lb/>
是功操自杭詣蘇凡三請於予曰操八十<lb/>
一矣朝夕迨盡恐社與齋來者不能繼其<lb/>
志乞爲記誡俾無發墜予即十萬人中一<lb/>
人也宜乎志而賛之噫吾聞一毛之施一<lb/>
飯之供終不壞滅况田千畝齋四時用不<lb/>
竭之征備無窮之供乎噫吾聞一願之力<lb/>
一偈之功終不壞滅况十二部經常出於<lb/>
千人口乎况十萬部經常入扵百千人耳<lb/>
<pb n="KR4c0069_SBCK_059-8b"/>
乎吾知操徒必果是願若經之句義若經<lb/>
之功神則存乎本傳若社人之姓名若財<lb/>
施之名數則列于別碑斯石之文但叙見<lb/>
願集來縁而巳寳曆二年九月二十五日<lb/>
前蘇州刺史白居易記<lb/>
　　呉郡詩石記<lb/>
貞元初韋應物爲蘇州牧房孺復爲杭州<lb/>
牧皆豪人也韋嗜詩房嗜酒每與賔友一<lb/>
醉一詠其風流雅韻多播於呉中或目韋<lb/>
<pb n="KR4c0069_SBCK_059-9a"/>
房爲詩酒仙時予始年十四五旅二郡以<lb/>
㓜賤不得與遊宴尤覺其才調高而郡守<lb/>
尊以當時心言異日蘇杭苟獲一郡足矣<lb/>
及今自中書舎人間領二州去年脫杭印<lb/>
今年佩蘇印旣醉於彼又吟於此酣歌狂<lb/>
什亦往往在人口中則蘇杭之風景韋房<lb/>
之詩酒兼有之矣豈始願及此哉然二郡<lb/>
之物狀人情與曩時不異前後相去三十<lb/>
七年江山是而齒髮非又可嗟矣韋在此<lb/>
<pb n="KR4c0069_SBCK_059-9b"/>
州歌詩甚多有郡宴詩云兵衞森畫㦸燕<lb/>
寢凝清香最爲警策今刻此篇于石傳貽<lb/>
將來因以予旬宴一章亦附于後雖雅俗<lb/>
不類各詠一時之志偶書石背且償其初<lb/>
心焉寳曆元年七月二十日蘇州刺史白<lb/>
居易題<lb/>
　　吳興靈鶴賛<lb/>
　有鳥有鳥　從西北來　丹腦火綴<lb/>
　白翎雪開　遼水一去　緱山不迴<lb/>
<pb n="KR4c0069_SBCK_059-10a"/>
　噫呉興郡　孰爲來哉　寳曆之初<lb/>
　三元四齋　天無微飊　地無纎埃<lb/>
　當白晝下　與紫雲偕　三百六十<lb/>
　拂壇徘徊　上昭玄貺　下屬仙才<lb/>
　誰其尸之　太守姓崔<lb/>
　　錢唐湖石記<lb/>
錢唐湖事刺史要知者四條具列如左<lb/>
錢唐湖一名上湖周廻三十里北有石函<lb/>
南有筧凡放水溉田每减一寸可溉十五<lb/>
<pb n="KR4c0069_SBCK_059-10b"/>
餘頃每一復時可漑五十餘頃先須別選<lb/>
公勤軍吏二人一人立於田次一人立於<lb/>
湖次與本所由佃戸據頃畝定日時量尺<lb/>
寸節限而放之若歲旱百姓請水須令經<lb/>
州陳狀刺史自便押帖所由即日與水若<lb/>
待狀入司符下縣縣帖郷郷差所由動經<lb/>
旬日雖得水而旱田苗無所及也大抵此<lb/>
州春多雨夏秋多旱若隄防如法蓄洩及<lb/>
時即瀕湖千餘頃田無㓙年矣自錢唐至<lb/>
<pb n="KR4c0069_SBCK_059-11a"/>
鹽官界應溉夾官河田湏放湖入河從河<lb/>
入田准鹽䥫使舊法又須先量河水淺深<lb/>
待漑田畢却還本水尺寸往往旱甚即湖<lb/>
水不充今年修築湖堤高加數尺水亦隨<lb/>
加即不啻足矣脫或不足即更决臨平湖<lb/>
添注官河又有餘矣俗云决放湖水不利<lb/>
錢唐縣官縣官多假他詞以惑刺史或云<lb/>
魚龍無所託或云茭菱失其利且魚龍與<lb/>
生民之命孰急茭菱與稻粱之利孰多斷<lb/>
<pb n="KR4c0069_SBCK_059-11b"/>
可知矣又云放湖即郭内六井無水亦妄<lb/>
也且湖底高井管仾湖中又有泉數十眼<lb/>
湖耗則泉湧雖盡竭湖水而泉用有餘况<lb/>
前後放湖終不至竭而云井無水謬矣其<lb/>
郭中六井李泌相公典郡日所作甚利於<lb/>
人與湖相通中有隂竇往往堙塞亦宜數<lb/>
察而通理之則雖大旱而井水常足湖中<lb/>
有無稅田約十數頃湖淺則田出湖深則<lb/>
田没田戸多與所由計會盜洩湖水以利<lb/>
<pb n="KR4c0069_SBCK_059-12a"/>
私田其石函南筧并諸小筧闥非澆田時<lb/>
並須封閉築塞數令廵檢小有漏泄罪責<lb/>
所由即無盜洩之弊矣又若霖雨三日巳<lb/>
上即往往堤决須所由廵守預爲之防其<lb/>
筧之南舊有缺岸若水暴漲即於缺岸洩<lb/>
之又不减兼於石函南筧洩之防隄潰也<lb/>
予在郡三年仍歲逢旱湖之利害盡究其<lb/>
由恐來者要知故書於石欲讀者易曉故<lb/>
不文其言長慶四年三月十日杭州刺史<lb/>
<pb n="KR4c0069_SBCK_059-12b"/>
白居易記<lb/>
　　蘇州刺史謝上表<lb/>
臣居易言伏奉去年三月四日恩制授臣<lb/>
使持節蘇州諸軍事守蘇州刺史臣以其<lb/>
月二十九日發東都今月五日到州當日<lb/>
上訖時當明盛寵在藩條祗命荷恩以感<lb/>
以懼臣某誠歡誠幸頓首頓首伏惟皇帝<lb/>
陛下嗣膺曆數重造寰區將致升平在先<lb/>
政化詢求牧守勤恤黎元實陛下慎選惟<lb/>
<pb n="KR4c0069_SBCK_059-13a"/>
良之秋責成共理之日也臣以微陋早忝<lb/>
班行前自中書舎人出爲杭州刺史幸免<lb/>
敗闕實無政能巳蒙寵榮入改宮相今奉<lb/>
恩寄又分郡符奬飾具載於詔中慶幸實<lb/>
生於望外况當今國用多岀江南江南諸<lb/>
州蘇最爲大兵數不少稅額至多土雖沃<lb/>
而尚勞人徒庻而未富宜擇循良之吏委<lb/>
以撫綏豈臣瑣劣之才合當任使然旣奉<lb/>
成命敢不誓心必擬夕惕夙興焦心若節<lb/>
<pb n="KR4c0069_SBCK_059-13b"/>
唯詔條是守唯人瘼是求諭陛下憂勤之<lb/>
心布陛下慈和之澤則亭育之下疲人自<lb/>
當感恩而歲時之間微臣或希報政塵瀆<lb/>
皇鑒吐露赤誠寵至空驚㤙深未答無任<lb/>
慙惶懇激之至謹差軍事㪚將某乙奉表<lb/>
陳謝以聞臣某誠惶誠恐頓首頓首謹言<lb/>
　　三敎論衡<lb/>
大和元年十月皇帝降誕日奉勑召入麟<lb/>
德殿内道塲對御三敎談論略錄大端不<lb/>
<pb n="KR4c0069_SBCK_059-14a"/>
可具載<lb/>
　　第一座<lb/>
　　序<lb/>
中大夫守祕書監上柱國賜紫金魚袋臣<lb/>
白居易言談論之先多陳三敎讚揚演說<lb/>
以啓談端伏料聖心飽知此義伏計聖聽<lb/>
飫聞此談臣故略而不言唯序慶誕賛休<lb/>
明而巳聖唐御區宇二百年皇帝承祖宗<lb/>
十四葉大和初歲良月上旬天人合應之<lb/>
<pb n="KR4c0069_SBCK_059-14b"/>
期元聖慶誕之日雖古者有祥虹流月瑞<lb/>
電繞樞彼皆瑣微不足引諭伏惟皇帝陛<lb/>
下臣妾四夷父母萬姓恭勤以修巳慈儉<lb/>
以養人戎夏乂安朝野無事特降明詔式<lb/>
會嘉辰開逹四聦闡揚三敎儒臣居易學<lb/>
淺才微謬列禁筵猥登講座天顔咫尺隕<lb/>
越于前竊以釋門義林法師明大小乗通<lb/>
内外學靈山嶺岫苦海津梁於大衆中能<lb/>
師子吼所謂彼上人者難爲酬對然臣稽<lb/>
<pb n="KR4c0069_SBCK_059-15a"/>
先王典籍假陛下威靈發問旣來敢不響<lb/>
答<lb/>
　　僧問<lb/>
義林法師所問毛詩稱六義論語列四科<lb/>
何者爲四科何者爲六義其名與數請爲<lb/>
備陳者<lb/>
　　對<lb/>
孔門之徒三千其賢者列爲四科毛詩之<lb/>
篇三百其要者分爲六義六義者一曰風<lb/>
<pb n="KR4c0069_SBCK_059-15b"/>
二曰賦三曰比四曰興五曰雅六曰頌此<lb/>
六義之數也四科者一曰德行二曰言語<lb/>
三曰政事四曰文學此四科之目也在四<lb/>
科内列十哲名德行科則有顔淵閔子騫<lb/>
冉伯牛仲弓言語科則有宰我子貢政事<lb/>
科則有冉有季路文學科則有子游子夏<lb/>
此十哲之名也四科六義之名數今巳區<lb/>
別四科六義之㫖意今合辨明請以法師<lb/>
本敎佛法中比方即言下暁然可見何者<lb/>
<pb n="KR4c0069_SBCK_059-16a"/>
即如毛詩有六義亦猶佛法經有十二部<lb/>
盖爲經之義例有十二部分也佛經千萬<lb/>
卷其義例不出十二部中毛詩三百篇其<lb/>
㫖要亦不出六義内故以六義可比十二<lb/>
部經又如孔門之有四科亦猶釋門之有<lb/>
六度六度者六波羅密六波羅密者即檀<lb/>
波羅蜜尸波羅蜜羼提波羅蜜毗梨耶波<lb/>
羅密禪定波羅密般若波羅密以唐言譯<lb/>
之即布施持戒忍辱精進禪定智慧是也<lb/>
<pb n="KR4c0069_SBCK_059-16b"/>
故以四科可比六度又如仲尼之有十哲<lb/>
名數巳具於前亦猶如來之有十大弟子<lb/>
即迦葉阿難須菩提舎利弗迦旃延目乾<lb/>
連阿那律優波離羅睺羅是也故以十哲<lb/>
可比十大弟子夫儒門釋敎雖名數則有<lb/>
異同約義立宗彼此亦無差别所謂同出<lb/>
而異名殊途而同歸者也所對若此以爲<lb/>
何如更有所疑即請重難<lb/>
　　送沈倉曹赴江西<lb/>
<pb n="KR4c0069_SBCK_059-17a"/>
落日驅單騎涼風換袷衣遠魚傳信至秋<lb/>
鴈趂行飛洛下閑居在城東醉伴稀莫辭<lb/>
船舫重多覓酒錢歸<lb/>
　　難<lb/>
法師所難十哲四科先摽德行然則曾參<lb/>
至孝孝者百行之先何故曾參獨不列於<lb/>
四科者<lb/>
　　對<lb/>
曾參不列四科者非爲德行才業不及諸<lb/>
<pb n="KR4c0069_SBCK_059-17b"/>
人也蓋繫於一時之事耳請爲始終言之<lb/>
昔者仲尼有聖人之德無聖人之位棲棲<lb/>
應聘七十餘國與時竟不偶知道終不行<lb/>
感鳳泣麟慨然有吾已矣夫之歎然後自<lb/>
衞反魯刪詩書定禮樂修春秋立百王之<lb/>
法爲萬代之敎其次則叙十哲倫四科以<lb/>
垂示將來當此之時顔閔游夏之徒適在<lb/>
左右前後目擊指顧列入四科亦一時也<lb/>
孝經云仲尼居曾子侍此言仲尼閑居之<lb/>
<pb n="KR4c0069_SBCK_059-18a"/>
時曾參則多侍從曾參至孝不忍一日離<lb/>
其親及仲尼旅遊歷聘自衞反魯之時曾<lb/>
參或歸養於家不從門人之列倫擬之際<lb/>
偶獨見遺由此明之非曾參德行才業不<lb/>
及諸門人也所以不列四科者盖一時之<lb/>
闕耳因一時之闕爲萬代之疑從此辨之<lb/>
可無疑矣<lb/>
　　問僧<lb/>
儒書奥義旣巳討論釋典微言亦宜發問<lb/>
<pb n="KR4c0069_SBCK_059-18b"/>
　　問<lb/>
維摩經不可思議品中云芥子納須彌須<lb/>
彌至大至高芥子至微至小豈可芥子之<lb/>
内入得須彌山乎假如入時云何得見假<lb/>
如却出云何得知其義難明請言要㫖<lb/>
　　難<lb/>
法師所云芥子納須彌是諸佛菩薩解脫<lb/>
神通之力所致也敢問諸佛菩薩以何因<lb/>
縁證此解脫修何智力得此神通必有所<lb/>
<pb n="KR4c0069_SBCK_059-19a"/>
因願聞其說<lb/>
　　問道士<lb/>
儒典佛經討論旣畢請迴餘論移問道門<lb/>
臣居易言我大和皇帝祖玄元之敎挹清<lb/>
浄之風儒素緇黃鼎足列座若不講論玄<lb/>
義將何啓迪皇情道門楊弘元法師道心<lb/>
精微眞學奥祕爲仙列上首與儒爭衡居<lb/>
易竊覽道經粗知玄理欲有所問冀垂發<lb/>
蒙<lb/>
<pb n="KR4c0069_SBCK_059-19b"/>
　　問<lb/>
黃庭經中有養氣存神長生乆視之道嘗<lb/>
聞此語未究其由其義如何請陳大略<lb/>
　　難<lb/>
法師所答養氣存神長生乆視之大略則<lb/>
聞命矣敢問黃者何義庭者何物氣養何<lb/>
氣神存何神誰爲此經誰得此道將明事<lb/>
驗幸爲指陳<lb/>
　　道士問<lb/>
<pb n="KR4c0069_SBCK_059-20a"/>
法師所問孝經云敬一人則千萬人恱其<lb/>
義如何者<lb/>
　　對<lb/>
謹按孝經廣要道章云敬者禮之本也敬<lb/>
其君則臣恱敬一人則千萬人恱所敬者<lb/>
寡而恱者衆此之謂要道也夫敬者謂忠<lb/>
敬盡禮之義也恱者謂恱懌歡心之義也<lb/>
要道者謂施少報多簡要之義也如此之<lb/>
義明白各見於經文其間別有所疑即請<lb/>
<pb n="KR4c0069_SBCK_059-20b"/>
更難<lb/>
　　難<lb/>
法師所難云凡敬一人則合一人恱敬二<lb/>
人則合二人恱何故敬一人而千萬人恱<lb/>
又問所恱者何義所敬者何人者<lb/>
　　對<lb/>
孝經所云一人者謂帝王也王者無二故<lb/>
曰一人非謂臣下衆庻中之一人也若臣<lb/>
下敬一人則一人恱敬二人則二人恱若<lb/>
<pb n="KR4c0069_SBCK_059-21a"/>
敬君上雖一人即千萬人恱何以明之設<lb/>
如有人盡忠於國盡敬於君天下見之何<lb/>
人不恱豈止千萬人乎設如有人不忠於<lb/>
國不敬於君天下見之何人不怒亦豈止<lb/>
千萬人乎然敬即禮也禮即敬也故傳云<lb/>
見有禮於其君者事之如孝子之養父母<lb/>
也如此則豈獨空恱乎亦將事而養之也<lb/>
見無禮扵其君者誅之如鷹鸇之逐鳥雀<lb/>
也如此則豈獨空不恱乎亦將逐而誅之<lb/>
<pb n="KR4c0069_SBCK_059-21b"/>
也由此而言則敬不敬之義恱不恱之理<lb/>
了然可見復何疑哉<lb/>
　　退<lb/>
臣伏准三殿談論承前舊例朝臣因對敡<lb/>
之次多自叙才能及平生志業臣素無志<lb/>
業又乏才能恐煩聖聦不敢自叙謹退<lb/>
　　沃洲山禪院記<lb/>
沃洲山在剡縣南三十里禪院在沃洲山<lb/>
之陽天姥岑之隂南對天台而華頂赤城<lb/>
<pb n="KR4c0069_SBCK_059-22a"/>
列焉北對四明而金庭石鼓介焉西北有<lb/>
支遁嶺而養馬坡放鶴峯次焉東南有石<lb/>
橋溪溪出天台石橋因名焉其餘卑巖小<lb/>
泉如子孫之從父祖者不可勝數東南山<lb/>
水越爲首剡爲面沃洲天姥爲眉目夫有<lb/>
非常之境然後有非常之人棲焉晉宋以<lb/>
來因山洞開厥初有羅漢僧西天竺人白<lb/>
道猷居焉次有高僧竺法濳支遁林居焉<lb/>
次又有乾興淵支遁開威藴崇實光識斐<lb/>
<pb n="KR4c0069_SBCK_059-22b"/>
藏濟度逞印凡十八僧居焉高士名人有<lb/>
戴逵王洽劉恢許玄度殷融郄超孫綽桓<lb/>
彦表王敬仁何次道王文度謝長霞袁彦<lb/>
伯王蒙衞玠謝萬石蔡叔子王羲之凡十<lb/>
八人或遊焉或止焉故道猷詩云連峯數<lb/>
千里脩林帶平津茅茨隱不見雞鳴知有<lb/>
人謝靈運詩云暝投剡中宿明登天姥岑<lb/>
高高入雲霓還期安可尋盖人與山相得<lb/>
於一時也自齊至唐兹山<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>荒靈境寂寥<lb/>
<pb n="KR4c0069_SBCK_059-23a"/>
罕有人遊故詞人朱放詩云月在沃洲山<lb/>
上人歸剡縣江邊劉長卿詩云何人住沃<lb/>
洲此皆愛而不到者也太和二年春有頭<lb/>
陁僧白寂然來遊兹山見道猷支竺遺跡<lb/>
泉石盡在依依然如歸故郷戀不能去時<lb/>
浙東廉使元相國聞之始爲卜築次廉使<lb/>
陸中丞知之助其繕貌三年而禪院成五<lb/>
年而佛事立正殿若干間齋堂若干間僧<lb/>
舎若干間夏臈之僧歲不下八九十安居<lb/>
<pb n="KR4c0069_SBCK_059-23b"/>
遊觀之外日與寂然討論心要振起禪風<lb/>
白黒之徒附而化者甚衆嗟乎支竺殁而<lb/>
佛聲寢靈山廢而法不作後數百歲而寂<lb/>
然繼之豈非時有待而化有縁耶六年夏<lb/>
寂然遣門徒僧常贄自剡抵洛持書與圖<lb/>
詣從叔樂天乞爲禪院記云<lb/>
昔道猷肇開兹山後寂然嗣興兹山今日<lb/>
樂天又垂文兹山異乎哉沃洲山與白氏<lb/>
其世有縁乎<lb/>
<pb n="KR4c0069_SBCK_059-24a"/>
　　修香山寺記<lb/>
洛都四郊山水之勝龍門首焉龍門十寺<lb/>
觀遊之勝香山首焉香山之壞乆矣樓亭<lb/>
騫崩佛僧暴露士君子惜之予亦惜之佛<lb/>
弟子耻之予亦恥之頃予爲庻子賔客分<lb/>
司東都時性好閑遊靈跡勝槩靡不周覽<lb/>
每至兹寺慨然有葺貌之願焉迨今七八<lb/>
年幸爲山水主是償初心復始願之秋也<lb/>
似有縁會果成就之噫予早與故元相國<lb/>
<pb n="KR4c0069_SBCK_059-24b"/>
微之定交扵生死之間冥心於因果之際<lb/>
去年秋微之將薨以墓誌文見託旣而元<lb/>
氏之老狀其臧獲輿馬綾帛洎銀鞍玉帶<lb/>
之物價當六七十萬爲謝文之贄來致於<lb/>
予予念平生分文不當辭贄不當納自秦<lb/>
抵洛往返再三訖不得巳迴施兹寺因請<lb/>
悲智僧清閑主張之命謹幹將士復掌治<lb/>
之始自寺前亭一所登寺橋一所連橋廊<lb/>
七間次至石樓一所連樓一所連廊六間<lb/>
<pb n="KR4c0069_SBCK_059-25a"/>
次東佛龕大屋十一間次南賔院堂一所<lb/>
大小屋共七間凡支壞補缺壘隤覆漏朽<lb/>
槾之功必精赭堊之飾必良雖一日必葺<lb/>
越三月而就譬如長者壞宅鬱爲導師化<lb/>
城於是龕像無燥濕陊泐之危寺僧有經<lb/>
行宴坐之安游者得息肩觀者得寓目關<lb/>
塞之氣色龍潭之景象香山之泉石石樓<lb/>
之風月與往來者耳目一時而新士君子<lb/>
佛弟子豁然如釋憾刷恥之爲者清閑上<lb/>
<pb n="KR4c0069_SBCK_059-25b"/>
人與予及微之皆夙舊也交情願力盡得<lb/>
知之感往念來歡且賛曰凡此利益皆名<lb/>
功德而是功德應歸微之必有以滅宿殃<lb/>
薦冥福也予應曰嗚呼乗此功德安知他<lb/>
劫不與微之結後縁於兹土乎因此行願<lb/>
安知他生不與微之復同遊扵兹寺乎言<lb/>
及於斯漣而涕下唐大和六年八月一日<lb/>
河南尹太原白居易記<lb/>
　　薦李晏韋楚狀<lb/>
<pb n="KR4c0069_SBCK_059-26a"/>
河南府<lb/>
　　朝議大夫前使持節海州諸軍事守<lb/>
　　海州刺史上柱國李晏<lb/>
右前件官比任海州刺史𬒳本道節度使<lb/>
配諸州稅麥一例加佑徴錢晏頻申奏恐<lb/>
損百姓本使稱用軍事切不得巳而從之<lb/>
及𬒳人論朝庭勘覆責不聞奏除替削階<lb/>
在法誠合舉行於晏即爲獨屈况晏累爲<lb/>
宰牧皆著良能清白公勤頗聞於衆自經<lb/>
<pb n="KR4c0069_SBCK_059-26b"/>
停罷巳渉三年退居洛陽窮餓至甚身典<lb/>
三郡家無一金據此清廉别堪優奬又建<lb/>
中初李正已與納連友汴河阻絶轉輸不<lb/>
通晏先父洧即正巳堂弟爲徐州刺史當<lb/>
叛亂之時洧以一郡七城歸國効順棄一<lb/>
家百口任賊誅夷開運路之咽喉斷兇渠<lb/>
之右臂遂使逆謀大挫妖宼竟消從此徐<lb/>
州埇橋至今永爲内地如洧之子實可念<lb/>
之臣以洧之忠功不可忘晏之吏材不可<lb/>
<pb n="KR4c0069_SBCK_059-27a"/>
棄伏希聖念量授一官庻使廉吏忠臣聞<lb/>
之有所激勸<lb/>
　　伊闕山平泉處士韋楚<lb/>
右件人隱居樂道獨行善身歛跡市朝息<lb/>
機名利况家傳簪組兄在班行而楚獨棲<lb/>
山卧雲錬氣絶粒滋味不接於口塵埃不<lb/>
染其心二十餘年不改其樂志齊箕頴節<lb/>
類顔原搢紳之間多所稱歎臣爲尹正合<lb/>
具薦論雖飛鴻入冥自忘飮啄而白駒在<lb/>
<pb n="KR4c0069_SBCK_059-27b"/>
谷亦貴縶維儻蒙寘彼周行縻之好爵降<lb/>
羔鴈之禮命助鵷鷺之羽儀足以厚貞退<lb/>
之風遏躁進之俗兹亦盛事有禆聖朝<lb/>
以前件如前臣伏以念功振滯前王之令<lb/>
猷貢士推能長吏之本職其李晏韋楚並<lb/>
居府界不踐公門臣實諳知輒敢論薦有<lb/>
渉塵黷無任兢惶謹具奏聞伏聽勑㫖<lb/>
　大和六年六月二十六日河南尹臣白<lb/>
　居易狀奏<lb/>
<pb n="KR4c0069_SBCK_059-28a"/>
　　與劉蘇州書<lb/>
夢得閤下前者枉手札數幅兼惠答憶春<lb/>
草報白君巳下五六章發函披文而後喜<lb/>
可知也又覆視書中有攘臂痛拳之戲笑<lb/>
與抃會甚樂甚樂誰復知之因有所云續<lb/>
前言之戲耳試爲留聽僕與閤下在長安<lb/>
時合所著詩數百首題爲劉白唱和集卷<lb/>
上下去年冬夢得由禮部郎中集賢學士<lb/>
遷蘇州刺史氷雪塞路自秦徂呉僕方守<lb/>
<pb n="KR4c0069_SBCK_059-28b"/>
三川得爲東道主閤下爲僕稅駕十五日<lb/>
朝觴夕詠頗極平生之歡各賦數篇視草<lb/>
而別歲月易得行復周星一往一來忽又<lb/>
盈篋誠知老醜冗長爲少年者所嗤然呉<lb/>
苑洛城相去二三千里捨此何以啓齒而<lb/>
解頥哉嗟乎微之先我去矣詩敵之勍者<lb/>
非夢得而誰前後相答彼此非一彼雖無<lb/>
虚可擊此亦非利不行但止交綏未嘗失<lb/>
律然得㑺之句警策之篇多因彼唱此和<lb/>
<pb n="KR4c0069_SBCK_059-29a"/>
中得之他人未嘗能發也所以輒自愛重<lb/>
今復編而次焉以附前集合前三卷題此<lb/>
卷爲下遷前下爲中命曰劉白呉洛寄和<lb/>
集自大和六年冬送夢得之任之作始居<lb/>
易頓首<lb/>
<pb n="KR4c0069_SBCK_059-29b"/>
</p>
<p>
白氏文集卷第五十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_025-1a"/>
白氏文集卷第二十五<lb/>
　墓誌銘　凡七首<lb/>
　故賢妃京兆韋氏墓誌銘　并序<lb/>
　故㑹王墓誌銘　并序<lb/>
　故滁州剌史贈刑部尚書滎陽鄭公墓<lb/>
　　誌銘　并序<lb/>
　河南元府君夫人滎陽鄭氏墓誌銘<lb/>
　　并序<lb/>
　維陽掾大原王府君墓誌銘　并序<lb/>
<pb n="KR4c0069_SBCK_025-1b"/>
　鄜城縣尉陳府君夫人大原白氏墓誌<lb/>
　　銘　并序<lb/>
　大原白氏之殤墓誌銘　并序<lb/>
　　大唐故賢妃亰兆韋氏墓誌銘　并<lb/>
　　序<lb/>
德宗聖文神武皇帝元妃韋氏諱某字某<lb/>
京兆人也曾祖某某官祖某某官父某某<lb/>
官妃即某官府君第某女也母曰永穆公<lb/>
主元和四年四月某日妃薨于某所以其<lb/>
<pb n="KR4c0069_SBCK_025-2a"/>
年四月某日詔葬于萬年縣上好里洪平<lb/>
原上悼焉哀榮之禮有以加焉嗚呼惟韋<lb/>
氏代德官業族系婚戚有國史家諜存焉<lb/>
今奉詔但書地及時與妃之所以由賢之<lb/>
義而巳貞元中沙鹿上仙長秋虛位凡六<lb/>
十九御之政多明於妃妃先以采蘩之誠<lb/>
奉于上故能霜露之感薦于九廟次以樛<lb/>
木之德逮于下故能分雲雨之澤洽于六<lb/>
宮其餘坐論婦道行賛内理服用必中度<lb/>
<pb n="KR4c0069_SBCK_025-2b"/>
組紃有常訓言動必中節故環珮有常聲<lb/>
七十二年禮無違者冊命曰賢不亦宜哉<lb/>
貞元中號奉宮車誓留園寢麻衣告朔蓬<lb/>
首致哀執匪懈之心視奠於靈坐修無上<lb/>
之道薦福于崇陵殆兹殁身不衰其志故<lb/>
葬之日掌文之臣白居易得以無媿之詞<lb/>
誌于墓而銘曰<lb/>
京兆阡兮洪平原兮歲巳丑兮日丁酉兮<lb/>
惟土田兮與時日龜兮蓍兮偕言吉峩峩<lb/>
<pb n="KR4c0069_SBCK_025-3a"/>
新墳兮葬者誰德宗皇帝韋賢妃<lb/>
　　唐故㑹王墓誌銘　并序<lb/>
唐元和五年冬十一月四日㑹王寢疾薨<lb/>
于内邸大小斂之日上皆不舉樂不坐朝<lb/>
恩也<graphic n="KR1724" url="https://raw.githubusercontent.com/kanripo/KR-Gaiji/master/images/KR1724.png" mimeType="image/png"/>十二月十八日詔亰兆尹播監視<lb/>
葬事窆于萬年縣崇道郷西趙原禮也是<lb/>
日又詔翰林學士白居易爲之銘誌故事<lb/>
也王諱纁字某德宗之孫順宗之子陛下<lb/>
之弟㓜有令德早承寵章未冠而王受封<lb/>
<pb n="KR4c0069_SBCK_025-3b"/>
曰㑹夫以祖功宗德之慶父天兄日之貴<lb/>
胙土列藩之寵好德樂善之賢宜乎壽考<lb/>
福延爲王室輔嗚呼降年不永二十一而<lb/>
終哀哉皇帝厚惇睦之恩深友悌之愛故<lb/>
王之薨也軫悼之念有加於常情王之葬<lb/>
也遣奠之儀有加於常數哀榮兼備斯其<lb/>
謂乎銘曰<lb/>
歲在寅月窮紀萬年縣崇道里㑹王薨葬<lb/>
於此<lb/>
<pb n="KR4c0069_SBCK_025-4a"/>
　　故滁州剌史贈刑部尚書滎陽鄭公<lb/>
　　墓誌銘　并序<lb/>
周宣王封母弟桓公于鄭厥後因封命氏<lb/>
爲滎陽人鄭自桓公而下平簡公而上世<lb/>
家婚嗣咸詳于史諜故不書公諱某字某<lb/>
五代祖諱某北齊尚書令是爲平簡公曾<lb/>
祖諱某下邽郡太守王父諱某衛州剌史<lb/>
皇考諱某祕書郎贈鄭州剌史公即祕書<lb/>
第三子好學攻詞賦進士中第判入髙等<lb/>
<pb n="KR4c0069_SBCK_025-4b"/>
始授郾城尉無何本郡守移他郷州民有<lb/>
暴悖者相率遮道麾訶不去公忿其犯上<lb/>
立斃六七人採訪使奇之奏署支使攺浚<lb/>
儀主簿轉大理評事兼佐漕務彭果領五<lb/>
府奏公爲節度判官㑹果坐贓連累僚佐<lb/>
貶光化尉移向城尉歷北海時祿山始亂<lb/>
傳檄郡邑邑民孫俊鄧犀伽敺市人劫廪<lb/>
藏以應公時巳去秩因奮呼率寮吏子弟<lb/>
急擊之殺俊伽羅盡殱其黨繇是一邑用<lb/>
<pb n="KR4c0069_SBCK_025-5a"/>
寧朝庭羙之擢授登州司馬尋轉長史累<lb/>
加朝㪚大夫入爲太子左賛善大夫尚書<lb/>
屯田貟外郎太子中允出攝淄州剌史俄<lb/>
換萊州連有善最詔授檢校司勲郎中兼<lb/>
侍御史充青萊登海密五州租庸使太尉<lb/>
李公光弼鎮徐州剌史充海密沂三州招<lb/>
討使加正議大夫賜紫金魚袋公威惠舊<lb/>
著比至部而蒼山賊帥李浩與其徒五千<lb/>
來降繇是三郡底定復入爲衛尉少卿相<lb/>
<pb n="KR4c0069_SBCK_025-5b"/>
國王公縉繞河南奏公爲副元帥判官未<lb/>
幾除祕書少監兼滁州剌史本州團練使<lb/>
居八載政績大成大曆十二年二月十五<lb/>
日薨于楊州權窆于某所享年七十有八<lb/>
公凡七佐軍四領郡祿俸不積滯衣食無<lb/>
常主常歎曰以飽暖活孀㓜以清白貽子<lb/>
孫是吾心也逮啓手足卒如其志先是太<lb/>
夫人常寢疾公衣不解髮不櫛者彌年侍<lb/>
疾執䘮憂毀過禮公尤善五言詩與王昌<lb/>
<pb n="KR4c0069_SBCK_025-6a"/>
齡王之煥崔國輔輩聮唱迭和名動一時<lb/>
逮今著樂詞播人口非一晩賦思舊遊詩<lb/>
百篇亦傳於代前夫人清河崔氏贈清河<lb/>
郡太君後夫人博陵崔氏贈博陵郡君生<lb/>
子七人女七人長子雲逵有才名官至刑<lb/>
部侍郎亰兆尹公由亰兆累贈至㪚騎常<lb/>
侍刑部尚書次子微終潤州司馬次子公<lb/>
逵有至行初公年髙就飬不仕及居憂廬<lb/>
墓泣血三年淮南節度使本道黜陟使泉<lb/>
<pb n="KR4c0069_SBCK_025-6b"/>
朝賢袁髙髙參等累以孝悌稱薦嚮名敎<lb/>
者慕之今爲侍御史上柱國滄景節度參<lb/>
諆次子方逵衡州司士參軍次子震當陽<lb/>
丞次子文弼幽州參軍次子安逵率府倉<lb/>
曹㕘軍公自捐館舎殆逾三紀家國多故<lb/>
未克反葬至元和年月日始遷兆于鄭州<lb/>
新鄭縣某原祔先祕書塋二夫人從焉時<lb/>
京兆巳即世諸弟在下位獨侍御史銜恤<lb/>
襄事孝備始終見託追譔銘于墓石銘曰<lb/>
<pb n="KR4c0069_SBCK_025-7a"/>
世祿德門斯之謂可乆懿文茂績斯之謂<lb/>
不朽二千石之祿七十八之年斯之謂貴<lb/>
壽内史之顯揚柱史之孝行斯之謂有後<lb/>
嗚呼鄭公榮如是哀如是又何不足之有<lb/>
　　唐河南元府君夫人滎陽鄭氏墓誌<lb/>
　　銘　并序<lb/>
有唐元和元年九月十六日故中㪚大夫<lb/>
尚書比部郎中舒王府長史河南元府君<lb/>
諱寛夫人滎陽縣太君鄭氏年六十寢疾<lb/>
<pb n="KR4c0069_SBCK_025-7b"/>
殁于萬年縣靖安里私第<graphic n="KR1724" url="https://raw.githubusercontent.com/kanripo/KR-Gaiji/master/images/KR1724.png" mimeType="image/png"/>明年二月十<lb/>
五日權祔于咸陽縣奉賢郷洪瀆原從先<lb/>
姑之塋也夫人曾祖諱遠思官至鄭州剌<lb/>
史贈太常卿王父諱　朝㪚大夫易州司<lb/>
馬父諱濟睦州剌史夫人睦州次女也其<lb/>
出范陽盧氏外祖諱平子亰兆府涇陽縣<lb/>
令夫人有四子二女長曰泝蔡州汝陽尉<lb/>
次曰拒京兆府萬年縣尉次曰積同州韋<lb/>
城尉次曰稹河南縣尉長女適呉郡陸翰<lb/>
<pb n="KR4c0069_SBCK_025-8a"/>
翰爲監察御史次爲比丘尼名眞一二女<lb/>
不幸皆先夫人殁府君之爲比部也夫人<lb/>
始封滎陽縣君從夫貴也稹之爲拾遺也<lb/>
夫人進封滎陽縣太君從子貴也天下有<lb/>
五甲姓滎陽鄭氏居其一鄭之勲德官爵<lb/>
有國史在鄭之源流婚媾有家牒在比部<lb/>
府君世祿官政文行有故京兆尹鄭雲逵<lb/>
之誌在今所叙者但書夫人之事而巳初<lb/>
夫人爲女時事父母以孝聞友兄姊睦弟<lb/>
<pb n="KR4c0069_SBCK_025-8b"/>
妺以悌聞發自知不自訓其淑性有如此<lb/>
者夫人爲婦時元氏世食貧然以豐㓗家<lb/>
祀傳爲燕之訓夫人每及時祭則終夜不<lb/>
寢煎和滌濯必躬親之雖隆暑冱寒之時<lb/>
而服勤親饋面無怠色其誠敬有如此者<lb/>
元鄭皆大族合而姻表滋多凡中外吉凶<lb/>
之禮有疑議者皆質於夫人夫人從而酌<lb/>
之靡不中禮其明逹有如此者夫人爲母<lb/>
時府君旣没積與稹方齠齓家貧無師以<lb/>
<pb n="KR4c0069_SBCK_025-9a"/>
受業夫人親執書誨而不倦四五年間二<lb/>
子皆以通經入仕稹旣第判入等授祕書<lb/>
省校書郎屬今天子始踐祚策三科以㧞<lb/>
天下賢俊中第者凡十八人稹冠其首焉<lb/>
由校書郎拜左拾遺不數月讜言直聲動<lb/>
于朝廷以是出爲河南尉長女旣適陸氏<lb/>
陸氏有舅姑多姻族於是以順奉上以惠<lb/>
逮下二紀而殁婦道不衰内外六姻仰爲<lb/>
儀範非夫人恂恂孜孜善誘所至則曷能<lb/>
<pb n="KR4c0069_SBCK_025-9b"/>
使子逹於邦女宜其家哉其敎誨有如此<lb/>
者旣而諸子雖迭仕祿稍甚薄每至月給<lb/>
食時給衣皆始自孤弱者次及踈賤者由<lb/>
是衣無常主㕑無異膳親者恱踈者來故<lb/>
傭保乳母之類有凍餒垂白不忍去元氏<lb/>
之門者而况臧獲輩乎其仁愛有如此者<lb/>
自夫人母其家殆二十五年專用訓誡除<lb/>
去鞭扑常以正顔色訓諸女婦諸女婦其<lb/>
心戰兢如履于氷常以正辭氣誡諸子孫<lb/>
<pb n="KR4c0069_SBCK_025-10a"/>
其心愧恥若撻于市諸子孫由是納下扵<lb/>
少過致家於大和婢僕終歲不聞忿爭童<lb/>
孺成人不識檟楚閨門之内熈熈然如太<lb/>
古時人也其慈訓有如此者噫昔漆室緹<lb/>
縈之徒烈女也及爲婦則無聞伯宗梁鴻<lb/>
之妻哲婦也及爲母則無聞文伯孟氏之<lb/>
親賢母也爲女爲婦時亦無聞今夫人女<lb/>
羙如此婦德又如此母儀又如此三者具<lb/>
羙可謂冠古今矣嗚呼惟夫人道移於他<lb/>
<pb n="KR4c0069_SBCK_025-10b"/>
則何用而不臧乎若引而伸之可以肥一<lb/>
國焉則關睢鵲巢之化斯不遠矣若推而<lb/>
廣之可以肥天下焉則姜嫄文母之風斯<lb/>
不遠矣豈止於訓四子以聖善化一家於<lb/>
厚者哉居易不佞辱與夫人㓜子稹爲執<lb/>
友故聆夫人羙最熟稹泣血孺慕哀動他<lb/>
人託爲譔述書于墓石斯古孝子顯父母<lb/>
之志也嗚呼斯文之作豈直若是而巳哉<lb/>
亦欲百代之下聞夫人之風過夫人之墓<lb/>
<pb n="KR4c0069_SBCK_025-11a"/>
者使悍妻和嚚母慈不遜之女順云爾銘<lb/>
曰<lb/>
元和歲丁亥春咸陽道渭水濵云誰之墓<lb/>
鄭夫人<lb/>
　　唐楊州倉曹叅軍王府君誌銘　并<lb/>
　　序<lb/>
公諱某字士寛其先岀自周靈王太子晉<lb/>
凡二十一代而生翦翦爲將畢夫二世而<lb/>
生珣珣居大原故今爲大原人又十九代<lb/>
<pb n="KR4c0069_SBCK_025-11b"/>
而生瓊瓊爲後魏僕射諡孝簡公又二代<lb/>
而生曾祖諱滿官爲河南府王屋縣令王<lb/>
父諱大璡爲嘉州司馬諱昇爲亰兆府咸<lb/>
陽令河南府伊闕令有文行學術應制舉<lb/>
對沈謀祕略策登科詩入正聲集公即伊<lb/>
闕第三子好學善屬文天寳中應明經舉<lb/>
及第選授婺州義烏尉以清幹稱剌史韋<lb/>
之晉知之署夲州防禦判官無何租庸轉<lb/>
運使元載又知之假本州司倉專掌運務<lb/>
<pb n="KR4c0069_SBCK_025-12a"/>
歲終課績居多遂奏聞眞授永泰中勑遷<lb/>
<graphic n="KR1724" url="https://raw.githubusercontent.com/kanripo/KR-Gaiji/master/images/KR1724.png" mimeType="image/png"/>府户曹屬邑有不理者公假領之所至<lb/>
必理大曆中本道觀察使薛兼訓以公清<lb/>
白尤異表奏之有詔權知餘姚縣令時海<lb/>
宼初殄邑焚田荒公乃營邑室創器用復<lb/>
流庸闢菑畬凡江南列邑之政公冠其首<lb/>
其制邑闢田增户之績則㑹稽之諜地官<lb/>
之籍載焉建中初選授楊州倉曹參軍至<lb/>
四年七月二十六日疾殁于江陽縣之私<lb/>
<pb n="KR4c0069_SBCK_025-12b"/>
第春秋六十二夫人清河崔氏鳳閣舎人<lb/>
融之姪孫鄭州司法昻之女婦順母訓中<lb/>
外師之貞元二十年十一月十三日疾終<lb/>
于三原縣之官舎享年六十二有子曰播<lb/>
曰炎曰起咸以進士舉及第播應制舉對<lb/>
直言極諌䇿授集賢殿校書郎累遷監察<lb/>
殿中侍御史三原令炎旣第未仕起應博<lb/>
學宏詞科選授集賢殿校書郎昆弟三人<lb/>
不十年而五登甲科時論者榮之一女適<lb/>
<pb n="KR4c0069_SBCK_025-13a"/>
范陽盧仲通播等號護靈輿以永貞元年<lb/>
十月二十五日遷祔于京兆府富平縣淳<lb/>
化郷之某原從吉兆也嗚呼夫懋言行蓄<lb/>
事業俾道積于躬者在人也踐大官賛元<lb/>
化俾功加于民者由命也有其人無其命<lb/>
雖聖與賢無可柰何維公受天地之和積<lb/>
爲行發爲文宣爲用故在家以孝友聞行<lb/>
巳以清廉聞莅事以幹蠱聞如金玉在佩<lb/>
動而有聲其大者又常以經德秉哲致君<lb/>
<pb n="KR4c0069_SBCK_025-13b"/>
濟人爲巳任有識者深知之宜乎作王者<lb/>
心膂耳目之官以經緯其邦家而才爲時<lb/>
生道爲命屈名雖聞於天子位不過於陪<lb/>
臣鬰鬰然殁而不展其用者命矣夫古人<lb/>
云有明德大智者若不當世其後必有餘<lb/>
慶今其將在後嗣乎不然者何乃德行政<lb/>
事文學之具羙叢乎公之三子乎天其或<lb/>
者殆將肥王氏之家大王氏之門以甚明<lb/>
報施之道者也某不佞頃對策於王庭也<lb/>
<pb n="KR4c0069_SBCK_025-14a"/>
與炎同升諸科焉祗命於憲府也與播聮<lb/>
執其簡焉及爲考文之官也又起在選中<lb/>
焉辱與公之二三子游而聆公之遺風甚<lb/>
熟故作斯文無隱情無愧辭焉銘曰<lb/>
淮山道光淮水靈長繩繩子孫代有賢良<lb/>
將軍輔秦武功抑揚孝簡翊魏天德闇彰<lb/>
降及於公實生于唐大智全才應用無方<lb/>
作掾于郡三語有章承乏於邑一同載康<lb/>
展矣之人何用不臧宜登大位俾紹前芳<lb/>
<pb n="KR4c0069_SBCK_025-14b"/>
嗚呼白錬之金不鑄干將十圍之材不作<lb/>
棟梁公亦如之與世不當道不虚行後嗣<lb/>
其昌<lb/>
　　唐故坊州鄜城縣尉陳府君夫人白<lb/>
　　氏誌銘　并序<lb/>
夫人大原白氏其岀昌黎韓氏其適潁川<lb/>
陳氏享年七十唐和州都督諱士通之曾<lb/>
孫尚衣奉御諱志善之玄孫都官郎中諱<lb/>
溫之孫延安令諱鍠之弟某女韓城令諱<lb/>
<pb n="KR4c0069_SBCK_025-15a"/>
欽之外孫故鄜城尉諱潤之夫人故頴川<lb/>
縣君之母故大理少卿襄州別駕白諱季<lb/>
庾之姑前京兆府户曹參軍翰林學士白<lb/>
居易前祕書省校書郎行簡之外祖母也<lb/>
惟夫人在家以和順奉父母故延安府君<lb/>
視之如子旣筓以柔正從人鄜城府君敬<lb/>
之如賔洎延安終夫人哀毀過禮爲孝女<lb/>
洎鄜城殁夫人撫訓㓜女爲節婦及居易<lb/>
行簡生夫人鞠養成人爲慈祖母迨乎㓗<lb/>
<pb n="KR4c0069_SBCK_025-15b"/>
蒸嘗敬賔客睦娣姒工刀尺善琴書皆出<lb/>
於餘力焉貞元十六年夏四月一日疾殁<lb/>
于徐州古豐縣官舎其年冬十一月權窆<lb/>
于符離縣之南偏至元和八年春二月二<lb/>
十五日攺卜宅兆于華州下邽縣義津郷<lb/>
北原即潁川縣君新塋之西坎從存殁之<lb/>
志居易等號慕慈德敬譔銘誌泣血秉筆<lb/>
言不成文銘曰<lb/>
恭惟夫人女孝而純婦節而溫母慈而勤<lb/>
<pb n="KR4c0069_SBCK_025-16a"/>
嗚呼謹揚三德銘于墓門恭惟夫人實生<lb/>
我親實撫我身欲養不待仰號蒼旻嗚呼<lb/>
豈寸魚之心能報東海之恩<lb/>
　　唐太原白氏之殤墓銘　并序<lb/>
白氏下殤曰㓜羙小字金剛奴其先大原<lb/>
人髙祖諱志善尚衣奉御曾祖諱溫都官<lb/>
郎中王父諱鍠河南府鞏縣令先府君諱<lb/>
季庾大理少卿山東別駕先大夫人潁川<lb/>
陳氏封頴川縣君㓜羙即第四子也旣生<lb/>
<pb n="KR4c0069_SBCK_025-16b"/>
而惠旣孩而敏七歳能誦詩賦八歳能讀<lb/>
書鼓琴九歳不幸遇疾夭徐州符離縣私<lb/>
第貞元八年九月權窆于縣南原元和九<lb/>
年春二月二十五日攺葬于華州下邽縣<lb/>
義津郷北岡祔于先府君宅兆之東三十<lb/>
歩其兄居易行簡藐然巳孤扶哀臨穴斷<lb/>
手足之痛其心如初且號其銘誌于墓曰<lb/>
嗚呼剛奴痛矣哉念爾九歳逝不迴埋魂<lb/>
閟骨長夜臺二十年後復一開昔葬符離<lb/>
<pb n="KR4c0069_SBCK_025-17a"/>
今下邽魂兮魂兮隨骨來<lb/>
白氏文集卷第二十五<lb/>
<pb n="KR4c0069_SBCK_025-17b"/>
</p>
<p>
</p>
  </div>
</body>
</text>
</TEI>
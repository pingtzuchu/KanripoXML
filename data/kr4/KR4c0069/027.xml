<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_027-1a"/>
白氏文集卷第二十七<lb/>
　書　凡三首<lb/>
　與楊虞卿書一首<lb/>
　與陳給事書一首<lb/>
　爲人上宰相書一首<lb/>
　　與楊虞卿書<lb/>
師臯足下自僕再來京師足下守官鄠縣<lb/>
吏職拘絆相見甚稀凡半年餘與足下開<lb/>
口而笑者不過三四及僕左降詔下明日<lb/>
<pb n="KR4c0069_SBCK_027-1b"/>
而東足下從城西來抵昭國坊巳不及矣<lb/>
走馬至滻水才及一執手憫然而訣言不<lb/>
及他邇來雖手札一二往來亦不過問道<lb/>
途報健否而巳鬱結之志曠然未舒思欲<lb/>
一陳左右者乆矣去年六月盜殺右丞相<lb/>
於通衢中迸血髓<graphic n="KR2285" url="https://raw.githubusercontent.com/kanripo/KR-Gaiji/master/images/KR2285.png" mimeType="image/png"/>髮肉所不忍道合朝<lb/>
震慄不知所云僕以爲書籍以來未有此<lb/>
事國辱臣死此其時耶苟有所見雖畎畝<lb/>
皂隷之臣不當黙黙况在班列而能勝其<lb/>
<pb n="KR4c0069_SBCK_027-2a"/>
痛憤耶故武相之氣平明絶僕之書奏日<lb/>
午入兩日之内滿城知之其不與者或誣<lb/>
以僞言或搆以非語且浩浩者不酌時事<lb/>
大小與僕言當否皆曰丞郎給舎諫官御<lb/>
史尚未論請而賛善大夫何反憂國之甚<lb/>
也僕聞此語退而思之賛善大夫誠賤冗<lb/>
耳朝廷有非常事即日獨進封章謂之忠<lb/>
謂之憤亦無媿矣謂之妄謂之狂又敢逃<lb/>
乎且以此獲辜顧何如耳况又不以此爲<lb/>
<pb n="KR4c0069_SBCK_027-2b"/>
罪名乎此足下與崔李元庾輩十餘人爲<lb/>
我悒悒鬱鬱長太息者也然僕始得罪於<lb/>
人也竊自知矣當其在近職時自惟賤陋<lb/>
非次寵擢夙夜腆愧思有以稱之性又愚<lb/>
昧不識時之忌諱凡直奏密啓外有合方<lb/>
便聞於上者稍以歌詩導之意者欲其易<lb/>
入而深誡也不我同者得以爲計媒㜸之<lb/>
辭一發又安可君臣之道間自明白其心<lb/>
乎加以握兵於外者以僕㓗慎不受賂而<lb/>
<pb n="KR4c0069_SBCK_027-3a"/>
憎秉權於内者以僕介獨不附已而忌其<lb/>
餘附離之者惡僕獨異又信狺狺吠聲唯<lb/>
恐中傷之不獲以此得罪可不悲乎然而<lb/>
寮友益相重交游益相信信於近而不信<lb/>
於遠亦何恨哉近者少遠者多多者勝少<lb/>
者不勝又其宜矣師臯僕之是言不發扵<lb/>
他人獨發於師臯師臯知我者豈有愧扵<lb/>
其間哉苟有愧於師臯固是言不發矣且<lb/>
與師臯始於宣城相識迨于今十七八年<lb/>
<pb n="KR4c0069_SBCK_027-3b"/>
可謂故矣又僕之妻即足下從父妹可謂<lb/>
親矣親如是故如是人之情又何加焉然<lb/>
僕與足下相知則不在此何者夫士大夫<lb/>
家閨門之内朋友不能知也閨門之外姻<lb/>
族不能知也必待友且姻者然後周知之<lb/>
足下視僕莅官事擇交友接賔客何如哉<lb/>
又視僕撫骨肉待妻子馭僮僕又何如哉<lb/>
小者近者尚不敢不盡其心况大者遠者<lb/>
也所謂斯言無愧而後發矣亦猶僕之知<lb/>
<pb n="KR4c0069_SBCK_027-4a"/>
師臯也師臯孝敬友愛之外可略而言足<lb/>
下未應舉時嘗充賢良直言之賦其所對<lb/>
問志磊磊而詞諤諤雖不得第僕始愛之<lb/>
及與獨孤補闕書讓不論事與盧侍郎書<lb/>
請不就職與髙相書諷成致仕之志志益<lb/>
大而言益遠而僕愛重之心繇是加焉近<lb/>
者足下與李弘慶友善弘慶客長安中貧<lb/>
甚而病亟足下爲逆致其母安慰其心自<lb/>
捐衣食以續其醫藥甘㫖之費有年歲矣<lb/>
<pb n="KR4c0069_SBCK_027-4b"/>
又足下與崔行儉游行儉非罪下獄足下<lb/>
意其不幸及於流竄勑下之日躬俟扵御<lb/>
史府門而行李之具養活之物崔生頋其<lb/>
旁一無闕者其餘奉寡姊親護其夫䘮撫<lb/>
孤甥誓畢其婚嫁取貴人子爲婦而禮法<lb/>
行於家由甲乙科入官而吏聲聞於邑凡<lb/>
此者皆可以激揚頽俗表正士林斯僕所<lb/>
以嚮慕勤勤豈敢以骨肉之姻形骸之舊<lb/>
爲意哉然足下之羙如此而僕側聞虽虽<lb/>
<pb n="KR4c0069_SBCK_027-5a"/>
之徒不恱足下者巳不少矣但恐道日長<lb/>
而毀日至位益顯而謗益多此伯寮所以<lb/>
愬仲由季孫所以毀夫子者也昔衛玠有<lb/>
云人之不逮可以情恕非意之加可以理<lb/>
遣故至終身無喜愠色僕雖不敏常佩此<lb/>
言師臯人生未死間千變萬化若不情恕<lb/>
於外理遣於中欲何爲哉欲何爲哉僕之<lb/>
是行也知之乆矣自度命數亦其宜然凡<lb/>
人情通逹則謂由人窮塞而後信命僕則<lb/>
<pb n="KR4c0069_SBCK_027-5b"/>
不然十年前以固陋之姿瑣劣之藝與敏<lb/>
手利足者齊驅豈合有所獲哉然而求名<lb/>
而得名求祿而得祿人皆以爲能僕獨以<lb/>
爲命命通則事偶事偶則幸來幸之來尚<lb/>
歸之扵命不幸之來也捨命復何歸哉所<lb/>
以上不怨天下不尤人者寔如此也又常<lb/>
照鏡或觀寫眞自相形骨非貴富者必矣<lb/>
以此自决益不復疑故寵辱之來不至驚<lb/>
恠亦足下素所知也今且安時順命用遣<lb/>
<pb n="KR4c0069_SBCK_027-6a"/>
歲月或免罷之後得以自由浩然江湖從<lb/>
此長往死則葬魚鼈之腹生則同鳥獸之<lb/>
群必不能與掊聲攫利者榷量其分寸矣<lb/>
足下輩無復見僕之光塵於人寰間也多<lb/>
謝故人勉樹令德粗寫鄙志兼以爲別居<lb/>
易頓首<lb/>
　　與陳給事書<lb/>
正月日郷貢進士白居易謹遣家僮奉書<lb/>
獻於給事閤下伏以給事門屏間請謁者<lb/>
<pb n="KR4c0069_SBCK_027-6b"/>
如林獻書者如雲多則多矣然聽其辭一<lb/>
辭也觀其意一意也何者率不過有望於<lb/>
吹嘘翦拂耳居易則不然今所以不請謁<lb/>
而奉書者但欲貢所誠質所疑而已非如<lb/>
衆士有求於吹嘘翦拂也給事得不獨爲<lb/>
之少留意乎大凡自號爲進士者無賢不<lb/>
肖皆欲求一第成一名非居易之獨慕耳<lb/>
旣慕之所以切不自察嘗勤苦學文迨今<lb/>
十年始獲一貢每見進士之中有一舉而<lb/>
<pb n="KR4c0069_SBCK_027-7a"/>
中第者則欲勉狂簡而進焉又見有十舉<lb/>
而不第者則欲引駑鈍而退焉進退之宜<lb/>
固昭昭矣而遇者自惑於趣舎何哉夫藴<lb/>
竒挺之才亦不自保其必勝而一上得第<lb/>
者非他也是主司之明也抱瑣細之才亦<lb/>
不自知其妄動而十上下第者亦非他也<lb/>
是主司之明也豈非知人易而自知難耶<lb/>
伏以給事天下文宗當代精鑑故不揆淺<lb/>
陋敢布腹心居易鄙人也上無朝廷附離<lb/>
<pb n="KR4c0069_SBCK_027-7b"/>
之援次無郷曲吹煦之譽然則孰爲而來<lb/>
哉盖所仗者文章耳所望者主司至公耳<lb/>
今禮部髙侍郎爲主司則至公矣而居易<lb/>
之文章可進也可退也切不自知之欲以<lb/>
進退之疑取决於給事給事其能捨之乎<lb/>
居易聞神蓍靈龜者無常心苟叩之者不<lb/>
以誠則巳若以誠叩之必以信告之無貴<lb/>
賤無大小而不之應也今給事鑒如水鏡<lb/>
言爲蓍龜邦家大事咸取决扵給事豈獨<lb/>
<pb n="KR4c0069_SBCK_027-8a"/>
遺其微小乎謹獻雜文二十首詩一百首<lb/>
伏願俯察悃誠不遺賤小退公之暇賜精<lb/>
鑒之一加焉可與進也乞諸一言小子則<lb/>
磨鉛策蹇騁力於進取矣不可進也亦乞<lb/>
諸一言小子則息機斂迹甘心於退藏矣<lb/>
進退之心交爭於胷中者有日矣幸一言<lb/>
以蔽之旬日之間敢佇報命塵穢聽覽若<lb/>
奪氣禠魄之爲者不宣居易謹再拜<lb/>
　　爲人上宰相書一首<lb/>
<pb n="KR4c0069_SBCK_027-8b"/>
二月十九日某官某乙謹拜手奉書獻於<lb/>
相公執事書曰古人云以水投石至難也<lb/>
某以爲未甚難也以卑干尊以賤合貴斯<lb/>
爲難矣何者夫尊貴人之心堅也強也不<lb/>
轉也甚於石焉卑賤人之心柔也弱也自<lb/>
下也甚於水焉則其合之難也豈不甚於<lb/>
水投石哉然則自古及今往往有合者又<lb/>
何哉此盖以心遇心以道濟道故也苟心<lb/>
相見道相通則水反爲石石反爲水則其<lb/>
<pb n="KR4c0069_SBCK_027-9a"/>
合之易也又甚乎以石投水焉何者石之<lb/>
投水也猶觸之有聲受之有波心道之相<lb/>
得也則貴者不知其貴也賤者不知其賤<lb/>
也當其冥同訢合之際但脗然已而矣其<lb/>
合之易也豈不甚於石投水哉噫厥道廢<lb/>
墜不行於代乆矣故貴者自貴耳賤者自<lb/>
賤耳雖同心同道不求相合也今某之心<lb/>
與相公之心愚智不侔也今某之道與相<lb/>
公之道小大不倫也矧又尊卑貴賤之勢<lb/>
<pb n="KR4c0069_SBCK_027-9b"/>
相懸如石焉如水焉而欲強至難爲至易<lb/>
無乃不可乎然則知其不可而爲之者抑<lb/>
有由伏以相公方今佐裁成之道當具瞻<lb/>
之初竊希變天下水石之心自相公始也<lb/>
通天下貴賤之道自某始也不然者夫豈<lb/>
不自知其狂進妄動哉伏望少留聽而畢<lb/>
辭焉幸甚幸甚某伏觀先皇帝之知遇相<lb/>
公也雖古君臣道合者無以加也然竟不<lb/>
與大位不授大權不盡行相公之道者何<lb/>
<pb n="KR4c0069_SBCK_027-10a"/>
哉識者以爲先皇父子孝慈之間亦古未<lb/>
有也盖先皇所以輟巳知人之明用賢之<lb/>
功致理之德以留賜今上也亦猶太宗黜<lb/>
李勣而使髙宗寵用之也今上在諒隂而<lb/>
特用也相公自郎官而特拜也推此二者<lb/>
有以見識者之言信矣斯則先皇知遇之<lb/>
恩貽燕之念今上速用之㫖倚頼之誠相<lb/>
公寵擢之榮託寄之重自國朝巳來三者<lb/>
兼之甚鮮矣故某竊惟相公自拜命已來<lb/>
<pb n="KR4c0069_SBCK_027-10b"/>
八九日得食不暇飽寢不暇安行則<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然<lb/>
居則惕然思所以答先皇之知副今上之<lb/>
用允天下之望哉某竊以爲必然矣况今<lb/>
主上肇撫蒼生初嗣洪業雖物不改舊而<lb/>
令宜布新是以百辟傾心慺慺然以待主<lb/>
上之政也萬姓注目專專然以望主上之<lb/>
令也四夷側耳顒顒然以聽主上之風也<lb/>
豈直若此而巳哉盖待其政者勤墮邪正<lb/>
繫其中焉望其令者憂喜親踈生其中焉<lb/>
<pb n="KR4c0069_SBCK_027-11a"/>
聽其風者畏侮動静岀其中焉而將來理<lb/>
亂之根安危之源盡在於三者之中矣如<lb/>
此則相公得不匡輔其政緝熈其令宣和<lb/>
其風乎然則匡輔緝熈宣和之道某雖不<lb/>
敏嘗聞於師焉曰天子之耳待宰相之耳<lb/>
而後聦也天子之目待宰相之目而後明<lb/>
也天子之心識待宰相之心識而後聖神<lb/>
也宰相之耳待天下之耳而後聦也宰相<lb/>
之目待天下之目而後明也宰相之心識<lb/>
<pb n="KR4c0069_SBCK_027-11b"/>
待天下之心識而後啓發聖神也然則下<lb/>
取天下耳目心識上以爲天子聦明神聖<lb/>
者此宰相之本職也而爲匡輔緝熈宣和<lb/>
之道也若宰相唯以兩耳聽之兩目視之<lb/>
一心思之則朝廷得失豈盡知見乎必不<lb/>
盡也而况於天下之得失乎宰相之耳目<lb/>
得聦明乎必未也而况於上以爲天子聦<lb/>
明聖神乎然則天下聦明心識取之豈無<lb/>
其道耶必有也在乎知與不知行與不行<lb/>
<pb n="KR4c0069_SBCK_027-12a"/>
耳噫自開元已來斯道<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>衰鮮能行者自<lb/>
貞元已來斯道寖微鮮能知者豈唯不知<lb/>
乎不行乎又將背古道而馳者也何者古<lb/>
者宰相以危言危行扶危持顚爲心今則<lb/>
敏行遜言全身遠害而巳矣古者宰相取<lb/>
天下耳目心識爲用今則專任其兩耳兩<lb/>
目一心而巳矣古者宰相以接士爲務今<lb/>
則不接賔客而巳矣古者宰相以開閤爲<lb/>
名今則鏁其門第而巳矣致使天下之聦<lb/>
<pb n="KR4c0069_SBCK_027-12b"/>
明盡委棄於草木中焉天下之心識盡沉<lb/>
没於泥土間焉則天下聦明心識萬分之<lb/>
中宰相何嘗取得其一分哉是故寵益崇<lb/>
而謗益厚歲彌乆而愧彌深至乃上負主<lb/>
恩下斂人怨行止寢食自有慙色者夫豈<lb/>
非不得天下聦明心識之所致耶然則爲<lb/>
宰相者得不思易其轍乎是以聦明損於<lb/>
上則正直銷於下畏忌慎黙之道長公議<lb/>
忠讜之路塞朝無敢言之士庭無執咎之<lb/>
<pb n="KR4c0069_SBCK_027-13a"/>
臣自國及家<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>以成弊故父訓其子曰無<lb/>
介直以立仇敵兄敎其弟曰無方正以賈<lb/>
悔尤先逹者用以養身後進者資而取仕<lb/>
日引月長熾然成風識者腹非而不言愚<lb/>
者心竸而是效至使天下有目者如瞽也<lb/>
有耳者如聾也有口者含鋒刄也如此則<lb/>
上之得失下之利病雖欲匡救何由知之<lb/>
嗟乎自古以來斯道之弊恐未甚於今日<lb/>
也然則爲宰相者得不思變其風乎是以<lb/>
<pb n="KR4c0069_SBCK_027-13b"/>
慎忌積扵中則政事廢於表因循苟且之<lb/>
心作強毅乆大之性虧反謂率職而舉者<lb/>
不逹於時宜當官而行者不通於事變故<lb/>
殿最之書雖申而不實黜陟之法雖備而<lb/>
不行欲望惡者懲善者勸或恐難矣古之<lb/>
善爲宰相者豈盡得而用之乎豈盡知不<lb/>
肖而去之乎盖在於秉鈞軸之樞握刀尺<lb/>
之要剗邪爲正削觚爲圓能使善之必遷<lb/>
不謂善之盡有能使惡之必攺不謂惡之<lb/>
<pb n="KR4c0069_SBCK_027-14a"/>
盡無成此功者無他懲勸之所致耳然則<lb/>
爲宰相者得不思提其綱使群目自皆張<lb/>
乎是以懲勸息於此則賢能乏於彼故岳<lb/>
鎭闕而不知所取臺省空而不知所求今<lb/>
則尚書六司之官曁于百執事者大凡要<lb/>
劇者多虚其位閑㪚者咸備其官或曰所<lb/>
以難其人重其祿也嗟乎徒知難其人而<lb/>
闕之不知邦政日歸於下吏也徒知重其<lb/>
祿而愛之不知稍食日費於冗貟也損益<lb/>
<pb n="KR4c0069_SBCK_027-14b"/>
利害豈不明哉古之善爲宰相者虚其懐<lb/>
直其氣苟有舉一賢者必從而索之苟有<lb/>
遷一善者必隨而用之然後明察否臧精<lb/>
考眞僞得人者行進賢之賞謬舉者坐不<lb/>
當之辜自然審輪轅以相求謹關梁以相<lb/>
保故才無乏用國無廢官豈可疑所舉之<lb/>
未精而反失其善重所任之不苟而反廢<lb/>
其官與其廢官寧其虚授與其失善寧其<lb/>
謬升但在乎明覈是非必行賞罰則謬升<lb/>
<pb n="KR4c0069_SBCK_027-15a"/>
虚授當自辨焉然則爲宰相者得不思振<lb/>
其領使衆毛皆舉乎是以庻政闕於内則<lb/>
庻事斁於外至使天下之户口日耗天下<lb/>
之士馬日滋游手於道途市井者不知歸<lb/>
託足扵軍籍釋流者不知反計數之吏日<lb/>
進取斂之法日興田疇不闢而麥禾之賦<lb/>
日增桑麻不加而布帛之價日賤吏部則<lb/>
士人多而官貟少姦濫日生諸使則課利<lb/>
少而羡餘多侵削日甚舉一知十可勝言<lb/>
<pb n="KR4c0069_SBCK_027-15b"/>
哉况今方域未甚安邊陲未甚静水旱之<lb/>
災不戒兵戎之動無期然則爲宰相者得<lb/>
不圖將來之安補旣往之敗乎若相公用<lb/>
天下之目觀而救之夫豈無最遠之見乎<lb/>
用天下之心圖而濟之夫豈無最長之策<lb/>
乎策之最長者見之最遠者在相公鑒而<lb/>
取之誠而行之而巳取之也行之也今其<lb/>
時乎爲時之用大矣哉古者聖賢有其才<lb/>
無其位不能行其道也有其才有其位無<lb/>
<pb n="KR4c0069_SBCK_027-16a"/>
其時亦不能行其道也必待有其才有其<lb/>
位有其時然後能行其道焉某竊見相公<lb/>
曩時制策對中論風化澆淳之源明天人<lb/>
交感之道陳兵災救療之術可謂有其才<lb/>
矣又伏見今月十一日制詞云其代予言<lb/>
允屬良弼必能形四方之風成天下之務<lb/>
可謂有其時矣今相公有其才有其位有<lb/>
其時則行道由巳而由道乎哉某又聞一<lb/>
往而不可追者時也故聖賢甚惜焉方今<lb/>
<pb n="KR4c0069_SBCK_027-16b"/>
拭天下之目以觀主上之作爲也側天下<lb/>
之耳以聽相公之舉措也如此則相公出<lb/>
一言不終日而必聞於朝野主上發一令<lb/>
不浹辰而必逹扵華夷盖主上輯百辟和<lb/>
萬姓服四夷之時在於此時矣相公充人<lb/>
望代天工報國之恩正在於今日矣或者<lb/>
曰君臣之道至大也可以漸合不可以速<lb/>
合也天下之化至大也可以漸行不可以<lb/>
速行也賢人之事業至大也行之可以枉<lb/>
<pb n="KR4c0069_SBCK_027-17a"/>
尺而直尋也某以爲殆不然矣夫時之變<lb/>
事之宜其間不容息也先之太過後之則<lb/>
不及故時未至聖賢不進而求時旣來聖<lb/>
賢不退而讓盖得之則不啻乎事半而功<lb/>
倍也失之則不啻乎事倍而功半也嗟乎<lb/>
或者徒知漸合其道而不知啓沃之時失<lb/>
於漸中矣徒知漸行其化而不知爕理之<lb/>
時失於漸中矣徒知枉尺而直尋而不知<lb/>
易失於時則難生於漸中雖枉㝷不能直<lb/>
<pb n="KR4c0069_SBCK_027-17b"/>
尺矣近者宰相道不行化不成事業不光<lb/>
明率由乎有志於漸矣請以前事明之某<lb/>
嘗聞太宗顧謂群臣曰善人爲邦百年然<lb/>
後能勝殘去殺當今大亂之後將求致理<lb/>
寧可造次而望乎魏文貞曰不然夫亂後<lb/>
易理猶飢人易食也若聖哲施化人應如<lb/>
響期月而可信不爲難三年成功猶謂其<lb/>
晚太宗深納其言時封德彞輩共非之曰<lb/>
不可三代以後人漸澆訛皆欲理而不能<lb/>
<pb n="KR4c0069_SBCK_027-18a"/>
豈能理而不欲魏徴書生不識時務信其<lb/>
虚說必亂國家於是太宗卒從文貞之言<lb/>
力行不倦三數年間天下大安戎狄内附<lb/>
太宗曰惜哉不得使封德彛見之斯則得<lb/>
其時行其道不取扵漸之明効也况今日<lb/>
之天下豈弊扵武德之天下乎相公之事<lb/>
業豈後於文貞之事業乎在於疾行而巳<lb/>
矣所以主上踐祚未及十日而寵命加於<lb/>
相公者惜國家之時也相公受命未及十<lb/>
<pb n="KR4c0069_SBCK_027-18b"/>
日而某獻於執事者惜相公之時也夫欲<lb/>
行大道樹大功貴其速也蓋明年不如今<lb/>
年明日不如今日矣故孔子曰日月逝矣<lb/>
歲不我與此言時之難得而易失也伏惟<lb/>
相公惜其時之易也而不失焉慮其漸之<lb/>
難也而不取焉抑又聞濟時者道也行道<lb/>
者權也扶權者寵也故得其位不可一日<lb/>
無其權得其權不可一日無其寵然則取<lb/>
權有術也求寵有方也盖竭其力以舉職<lb/>
<pb n="KR4c0069_SBCK_027-19a"/>
而權必自歸忘其身以徇公而寵必自至<lb/>
權歸寵至然後能行其道焉伏惟相公詳<lb/>
之而不忽也抑又聞不棄死馬之骨者然<lb/>
後良驥可得也不棄狂夫之言者然後嘉<lb/>
謨可聞也苟某管見之中有可取者俯而<lb/>
取之苟蒭言之中有可採者俛而採之則<lb/>
知之者必日至如某之見猶且不棄况愈<lb/>
於某之徒歟則天下精通逹識之士得不<lb/>
比肩而至乎聞之者必曰如某之言猶且<lb/>
<pb n="KR4c0069_SBCK_027-19b"/>
不棄况愈於某之徒歟則天下謇諤敢言<lb/>
之士得不繼踵而來乎伏惟相公試垂意<lb/>
焉則天下之士幸甚某遊長安僅十年矣<lb/>
足不踐相公之門目不識相公之面名不<lb/>
聞相公之耳相公視某何爲者哉豈非介<lb/>
者耶狷者耶今一旦卒然以數千言塵黷<lb/>
執事者又何爲哉實不自揆欲以區區之<lb/>
聞見禆相公聦明萬分之一分也又欲以<lb/>
濟天下顦顇之人死命萬分之一分也相<lb/>
<pb n="KR4c0069_SBCK_027-20a"/>
公以爲如何<lb/>
<pb n="KR4c0069_SBCK_027-20b"/>
</p>
<p>
白氏文集巻第二十七<lb/>
</p>
<p>
</p>
  </div>
</body>
</text>
</TEI>
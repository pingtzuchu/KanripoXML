<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_064-1a"/>
白氏文集卷第六十四<lb/>
　律詩　凡一百首<lb/>
　　六年冬暮贈崔常侍晦叔　時爲河<lb/>
　　南尹<lb/>
鬢毛霜一色光景水爭流易過唯冬日難<lb/>
銷是老愁香開緑蟻酒煖擁褐綾裘巳共<lb/>
崔君約樽前倒即休<lb/>
　　戲招諸客<lb/>
黃醅緑醑迎冬熟絳帳紅爐逐夜開誰道<lb/>
<pb n="KR4c0069_SBCK_064-1b"/>
洛中多逸客不將書喚不曾來<lb/>
　　十二月二十三日作兼呈晦叔<lb/>
案頭曆日雖未盡向後唯殘六七行牀下<lb/>
酒瓶雖不滿猶應醉得兩三塲病身不許<lb/>
依年老拙宦虚敎逐日忙聞健偷閑且勤<lb/>
飲一盃之外莫思量<lb/>
　　七年元日對酒五首<lb/>
慶弔經過懶逢迎拜跪遲不因時節日豈<lb/>
覺此時衰<lb/>
<pb n="KR4c0069_SBCK_064-2a"/>
　　又一首<lb/>
衆老憂添歳余衰喜入春年開第七袟屈<lb/>
指幾多人<lb/>
　　又一首<lb/>
三盃藍尾酒一楪膠牙餳除却崔常侍無<lb/>
人共我爭<lb/>
　　又一首<lb/>
今朝吳與洛相憶一欣然夢得君知否俱<lb/>
過本命年<lb/>
<pb n="KR4c0069_SBCK_064-2b"/>
　　又一首<lb/>
同歲崔何在同年杜又無應無藏避處只<lb/>
有且歡娱<lb/>
　　七年春題府廳<lb/>
潦倒守三川因循渉四年推誠廢鉤距示<lb/>
耻用蒲鞭以此稱公事將何銷俸錢雖非<lb/>
好官職歳乆亦妨賢<lb/>
　　早春醉吟寄太原令狐相公蘇州劉<lb/>
　　郎中<lb/>
<pb n="KR4c0069_SBCK_064-3a"/>
雪夜閑遊多秉燭花時蹔出亦提壷別來<lb/>
少遇新詩敵老去難逢舊飮徒大振威名<lb/>
降北虜勤行惠化活東吳不知歌酒騰騰<lb/>
興得似河南醉尹無<lb/>
　　洛下送牛相公出鎭淮南<lb/>
北闕至東亰風光十六程坐移丞相閤春<lb/>
入廣陵城紅斾擁雙節白鬚無一莖萬人<lb/>
開路看百吏立班迎閫外君彌重樽前我<lb/>
亦榮何須身自得將相是門生<lb/>
<pb n="KR4c0069_SBCK_064-3b"/>
　　箏<lb/>
雲髻飄蕭緑花顔旖旎紅雙眸剪秋水十<lb/>
指剥春葱楚艷爲門閥秦聲是女工甲鳴<lb/>
銀玓瓅柱觸玉玲瓏猨苦啼嫌月鶯嬌語<lb/>
詆風移愁來手底送恨入絃中趙瑟清相<lb/>
似胡琴閙不同慢彈迴斷鴈急奏轉飛蓬<lb/>
霜珮鏘還委氷泉咽復通珠聮千拍碎刀<lb/>
截一聲終倚麗精神定矜能意態融歇時<lb/>
情不斷休去思無窮燈下青春夜樽前白<lb/>
<pb n="KR4c0069_SBCK_064-4a"/>
首翁且聽應得在老耳未多聾<lb/>
　　洛中春遊呈諸親友<lb/>
莫歎年將暮湏憐歲又新府中三遇臘洛<lb/>
下五逢春春樹花珠顆春塘水麴塵春娃<lb/>
無氣力春馬有精神並轡鞭徐動連盤酒<lb/>
慢廵經過舊鄰里追逐好交親笑語銷閑<lb/>
日酣歌送老身一生歡樂事亦不少於人<lb/>
　　酬舒三貟外見贈長句<lb/>
自請假來多少日五旬光景似湏㬰巳判<lb/>
<pb n="KR4c0069_SBCK_064-4b"/>
到老爲狂客不分當春作病夫楊柳花飄<lb/>
新白雪櫻桃子綴小紅珠頭風不敢多多<lb/>
飮能酌三分相勸無<lb/>
　　將歸一絶<lb/>
欲去公門返野扉預思泉竹巳依依更憐<lb/>
家醖迎春熟一瓮醍醐待我歸<lb/>
　　罷府歸舊居　自此後重授賔客歸<lb/>
　　履道宅作<lb/>
陋巷乗籃入朱門挂印迴腰間抛組綬纓<lb/>
<pb n="KR4c0069_SBCK_064-5a"/>
上拂塵埃屈曲閑池沼無非手自開青蒼<lb/>
好竹樹亦是眼看栽石片擡琴匣松枝閣<lb/>
酒盃此生終老處昨日却歸來<lb/>
　　睡覺偶吟<lb/>
官初罷後歸來夜天欲明前睡覺時起坐<lb/>
思量更無事身心安樂復誰知<lb/>
　　問支琴石<lb/>
疑因星隕空中落歎𬒳泥埋澗底沉天上<lb/>
定應勝地上支機未必及支琴提攜拂拭<lb/>
<pb n="KR4c0069_SBCK_064-5b"/>
知㤙否雖不能言合有心<lb/>
　　自喜<lb/>
身慵難勉強性拙易遲廻布𬒳辰時起柴<lb/>
門午後開忙驅能者去閑逐鈍人來自喜<lb/>
誰能會無才勝有才<lb/>
　　裴常侍以題薔薇架十八韻見示因<lb/>
　　廣爲三十韻以和之<lb/>
託質依高架攅華對小堂晚開春去後獨<lb/>
秀院中央霽景朱明早芳時白晝長穠因<lb/>
<pb n="KR4c0069_SBCK_064-6a"/>
天與色麗共日爭光剪碧排千萼硏朱染<lb/>
萬房烟條塗石緑粉蘂撲雌黃根動彤雲<lb/>
湧枝揺赤羽翔九　燈炫轉七寳帳熒煌<lb/>
淑氣熏行徑清隂接歩廊照梁迷藻梲耀<lb/>
壁變雕牆爛若藂燃火殷於葉得霜燕脂<lb/>
含笑臉蘇合裛衣香洽恰濡晨露玲瓏漏<lb/>
夕陽合羅排勘襭醉暈淺深粧乍見疑迴<lb/>
面遥看誤斷腸風朝舞飛鷰雨夜泣蕭娘<lb/>
桃李慙無語芝蘭讓不芳山榴何細碎石<lb/>
<pb n="KR4c0069_SBCK_064-6b"/>
竹苦尋常蕙慘隈欄避蓮羞映浦藏怯敎<lb/>
蕉葉戰妬得柳花狂豈可輕嘲詠應須痛<lb/>
比方畫屏風自展繡傘蓋誰張翠錦挑成<lb/>
字丹砂印著行猩猩凝血點瑟瑟蹙金匡<lb/>
㪚亂萎紅片尖纎嫰紫芒觸僧飄毳褐留<lb/>
妓冒羅裳寡和陽春曲多情騎省郎縁誇<lb/>
羙顔色引出好文章東頋辭仁里西歸入<lb/>
帝郷假如君愛殺留著莫移將<lb/>
　　感舊詩卷<lb/>
<pb n="KR4c0069_SBCK_064-7a"/>
夜深吟罷一長吁老淚燈前濕白鬚二十<lb/>
年前舊詩卷十人酬和九人無<lb/>
　　酬李二十侍郎<lb/>
笋老蘭長花漸稀衰翁相對惜芳菲殘鸎<lb/>
著雨慵休囀落絮無風凝不飛行掇木芽<lb/>
供野食坐牽蘿蔓挂朝衣十年分手今同<lb/>
醉醉未如泥莫道歸<lb/>
　　和夢得<lb/>
綸閣沉沉無寵命蘇臺籍籍有能聲豈唯<lb/>
<pb n="KR4c0069_SBCK_064-7b"/>
不得清文力但恐空傳冗吏名郎署廻翔<lb/>
何水部江湖留滯謝宣城所嗟非獨君如<lb/>
此自古才難共命爭<lb/>
　　贈草堂宗密上人<lb/>
吾師道與佛相應念念無爲法法能口藏<lb/>
宣傳十二部心臺照耀百千燈盡離文字<lb/>
非中道長住虚空是小乗少有人知菩薩<lb/>
行世間只是重高僧<lb/>
　　喜照密閑實四上人見過<lb/>
<pb n="KR4c0069_SBCK_064-8a"/>
紫衫朝士白髯翁與俗乖踈與道通官秩<lb/>
三迴分洛下交遊一半在僧中臭帤世界<lb/>
終須出香火因縁乆願同齋後將何充供<lb/>
養西軒泉石北䆫風<lb/>
　　贈皇甫六張十五李二十三賔客<lb/>
昨日三川新罷守今年四皓盡分司幸陪<lb/>
㪚秩同居日好是登山臨水時家未若貧<lb/>
常醖酒身雖衰病尚吟詩龍門泉石香山<lb/>
月早晚同遊報一期<lb/>
<pb n="KR4c0069_SBCK_064-8b"/>
　　微之敦詩晦叔相次長逝巋然自傷<lb/>
　　因成二絶<lb/>
併失鵷鸞侶空留麋鹿身只應嵩洛下長<lb/>
作獨遊人<lb/>
　　又一首<lb/>
長夜君先去殘年我幾何秋風滿衫淚泉<lb/>
下故人多<lb/>
　　池上閑詠<lb/>
青莎臺上起書樓緑藻潭中繫釣舟日晚<lb/>
<pb n="KR4c0069_SBCK_064-9a"/>
愛行深竹裏月明多上小橋頭蹔甞新酒<lb/>
還成醉亦出中門便當遊一部清商聊送<lb/>
老白鬚蕭颯管絃秋<lb/>
　　凉風歎<lb/>
昨夜凉風又䬃然螢飄葉墜卧床前逢秋<lb/>
莫歎須知分巳過潘安三十年<lb/>
　　和高僕射罷節度讓尚書授少保分<lb/>
　　司喜遂山水之作<lb/>
蹔辭八座罷雙旌便作登山臨水行能以<lb/>
<pb n="KR4c0069_SBCK_064-9b"/>
忠貞酬重任不將富貴礙高情朱門出去<lb/>
簪纓從綘帳歸來歌吹迎鞍轡閙裝光滿<lb/>
馬何人信道是書生<lb/>
　　送考功崔郎中赴闕<lb/>
稱意新官又少年秋凉身健好朝天青雲<lb/>
上了無多路却要徐驅穏著鞭<lb/>
　　重修香山寺畢題二十二韻以紀之<lb/>
闕塞龍門口祇園鷲嶺頭曾隨減劫壞今<lb/>
遇勝縁修再瑩新金刹重裝舊石樓病僧<lb/>
<pb n="KR4c0069_SBCK_064-10a"/>
皆引起忙客亦淹留四望窮沙界孤標岀<lb/>
贍洲地圖鋪雒邑天柱倚崧丘兩面蒼蒼<lb/>
岸中心瑟瑟流波翻八灘雪堰護一潭油<lb/>
臺殿朝彌麗房廊夜更幽千花高下塔一<lb/>
葉往來舟岫合雲初吐林開霧半収静聞<lb/>
樵子語遠聽棹郎謳官㪚殊無事身閑甚<lb/>
自由吟來攜筆硯宿去抱衾裯霽月當軒<lb/>
白凉風滿簟秋烟香封藥竈泉冷洗茶甌<lb/>
南祖心應學西方社可投先宜知止足次<lb/>
<pb n="KR4c0069_SBCK_064-10b"/>
要悟浮休覺路隨方樂迷塗到老愁須除<lb/>
愛名障莫作戀家囚便合窮年住何言竟<lb/>
日遊可憐終老地此是我莵裘<lb/>
　　送楊八給事赴常州<lb/>
無嗟別青瑣且喜擁朱輪五十得三品百<lb/>
千無一人須勤念黎庻莫苦憶交親此外<lb/>
無過醉毗陵何限春<lb/>
　　聞歌者唱微之詩<lb/>
新詩絶筆聲名歇舊卷生塵篋笥深時向<lb/>
<pb n="KR4c0069_SBCK_064-11a"/>
歌中聞一句未容傾耳巳傷心<lb/>
　　醉送李二十常侍赴鎭浙東<lb/>
靖安客舎花枝下共脫青衫典濁醪今日<lb/>
洛橋還醉別金盃翻汙麒麟袍喧闐夙駕<lb/>
君脂轄酩酊離筵我藉糟好去商山紫芝<lb/>
伴珊瑚鞭動馬頭高<lb/>
　　醉別程秀才<lb/>
五度龍門點額迴却縁多藝復多才貧泥<lb/>
客路粘難出愁鎻郷心掣不開何必更遊<lb/>
<pb n="KR4c0069_SBCK_064-11b"/>
亰國去不如且入醉鄉來呉絃楚調瀟湘<lb/>
弄爲我殷勤送一盃<lb/>
　　自詠<lb/>
白衣居士紫芝仙半醉行歌半坐禪今日<lb/>
維摩兼飲酒當時綺季不請錢等閑池上<lb/>
留賔客隨事燈前有管絃但問此身銷得<lb/>
否分司氣味不論年<lb/>
　　把酒思閑事二首<lb/>
把酒思閑事春愁誰最深乞錢羈客面落<lb/>
<pb n="KR4c0069_SBCK_064-12a"/>
第舉人心月下仾眉立燈前抱膝吟憑君<lb/>
勸一醉勝與萬黃金<lb/>
　　又一首<lb/>
把酒思閑事春嬌何處多試鞍新白馬弄<lb/>
鏡小青娥掌上初敎舞花前欲按歌憑君<lb/>
勸一醉勸了問如何<lb/>
　　衰荷<lb/>
白露凋花花不殘凉風吹葉葉初乾無人<lb/>
解愛蕭條境更遶衰叢一匝看<lb/>
<pb n="KR4c0069_SBCK_064-12b"/>
　　池上送考功崔郎中兼別房竇二妓<lb/>
文昌列宿徴還日洛浦行雲放㪚時鵷鷺<lb/>
上天花逐水無因再會白家池<lb/>
　　自問<lb/>
依仁臺廢悲風晚履信池荒宿草春自問<lb/>
老身騎馬出洛陽城裏覓何人<lb/>
　　送陳許高僕射赴鎭<lb/>
敦詩閱禮中軍帥重士輕財大丈夫常與<lb/>
師徒同苦樂不敎親故隔榮枯花鈿坐遶<lb/>
<pb n="KR4c0069_SBCK_064-13a"/>
黄金印絲管行隨白玉壷商皓老狂唯愛<lb/>
醉時時能寄酒錢無<lb/>
　　青氊帳二十韻<lb/>
合聚千羊毳施張百子弮骨盤邊柳健色<lb/>
染塞藍鮮北製因戎剙南移逐虜遷汰風<lb/>
吹不動禦雨濕彌堅有頂中央聳無隅四<lb/>
嚮圓旁通門豁爾内密氣溫然遠別關山<lb/>
外初安庭戸前影孤明月夜價重苦寒年<lb/>
軟煖圍氊毯鎗摐束管絃最宜霜後地偏<lb/>
<pb n="KR4c0069_SBCK_064-13b"/>
稱雪中天側置低歌座平鋪小舞筵閑多<lb/>
掲簾入醉便擁袍眠䥫檠移燈背銀囊帶<lb/>
火懸深藏暁蘭熖暗貯宿香烟獸炭休親<lb/>
近狐裘可棄捐硯溫融凍墨瓶煖變春泉<lb/>
蕙帳徒招隱茅菴浪坐禪貧僧應歎羨寒<lb/>
士定留連賔客於中接兒孫向後傳王家<lb/>
誇舊物未及此青氈<lb/>
　　答夢得秋日書懷見寄<lb/>
幸免非常病甘當本分衰眼昏燈最覺腰<lb/>
<pb n="KR4c0069_SBCK_064-14a"/>
瘦帶先知樹葉霜紅日髭鬚雪白時悲愁<lb/>
縁欲老老過却無悲<lb/>
　　同諸客題于家公主舊宅<lb/>
平陽舊宅少人遊應是遊人到即愁春榖<lb/>
鳥啼桃李院絡絲蟲怨鳳凰樓臺傾滑石<lb/>
猶殘砌簾斷眞珠不滿鉤聞道至今蕭史<lb/>
在髭鬚雪白向明州<lb/>
　　答夢得八月十五日夜翫月見寄<lb/>
南國碧雲客東亰白首翁松江初有月伊<lb/>
<pb n="KR4c0069_SBCK_064-14b"/>
水正無風遠思兩郷斷清光千里同不知<lb/>
娃館上何似石樓中<lb/>
　　初冬早起寄夢得<lb/>
超戴烏紗帽行披白布裘爐溫先煖酒手<lb/>
冷未梳頭早景烟霜白初寒鳥雀愁詩成<lb/>
遣誰和還是寄蘇州<lb/>
　　秋夜聽高調凉州<lb/>
樓上金風聲漸緊月中銀字韻初調促張<lb/>
絃柱吹高管一曲凉州入泬寥<lb/>
<pb n="KR4c0069_SBCK_064-15a"/>
　　香山寺二絶<lb/>
空門寂静老夫閑伴鳥隨雲往復還家醖<lb/>
滿瓶書滿架半移生計入香山<lb/>
愛風巖上攀松蓋戀月潭邊坐石稜且共<lb/>
雲泉結縁境他生當作此山僧<lb/>
　　送舒著作重授省郎赴闕<lb/>
三歲相依在雒都遊花宴月飽歡娱惜別<lb/>
笙歌多怨咽願留軒蓋少踟蹰劒磨光彩<lb/>
依前出鵬舉風雲逐後驅從此求閑應不<lb/>
<pb n="KR4c0069_SBCK_064-15b"/>
得更能重醉白家無<lb/>
　　同諸客嘲雪中馬上妓<lb/>
珊瑚鞭嚲馬踟蹰引手低蛾索一盂腰爲<lb/>
逆風成弱柳面因衝冷作凝酥銀箆穩篸<lb/>
烏羅帽花䄡宜乗叱撥駒雪裏君看何所<lb/>
似王昭君妹寫眞圖<lb/>
　　喜劉蘇州恩賜金紫遥想賀宴以詩<lb/>
　　慶之<lb/>
海内姑蘇太守賢㤙加章綬豈徒然賀賔<lb/>
<pb n="KR4c0069_SBCK_064-16a"/>
喜色欺盃酒醉妓歡聲遏管絃魚佩葺鱗<lb/>
光照地鶻衘瑞帶勢冲天莫嫌鬚上些些<lb/>
白金紫由來稱長年<lb/>
　　藍田劉明府攜酎相過與皇甫郎中<lb/>
　　卯時同飲醉後贈之<lb/>
臈月九日煖寒客卯時十分空腹盃玄晏<lb/>
舞狂烏帽落藍田醉倒玉山頽貌偷花色<lb/>
老蹔去歌踏柳枝春暗來不爲劉家賢聖<lb/>
物愁翁笑口太難開<lb/>
<pb n="KR4c0069_SBCK_064-16b"/>
　　劉蘇州以華亭一鶴遠寄以詩謝之<lb/>
老鶴風姿異衰翁詩思深素毛如我鬢丹<lb/>
頂似君心松際雪相映雞群塵不侵殷勤<lb/>
遠來意一隻重千金<lb/>
　　早春憶蘇州寄夢得<lb/>
吳苑四時風景好就中偏好是春天霞光<lb/>
照後殷扵火水色晴來嫰似煙士女笙歌<lb/>
宜月下使君金紫稱花前試知歡樂堪留<lb/>
戀其奈離郷巳四年<lb/>
<pb n="KR4c0069_SBCK_064-17a"/>
　　嘗新酒憶晦叔二首<lb/>
樽裏看無色盃中動有光自君抛我去此<lb/>
物共誰嘗<lb/>
　　又一首<lb/>
世上強欺弱人間醉勝醒自君抛我去此<lb/>
語更誰聽<lb/>
　　負春<lb/>
病來道士敎調氣老去山僧勸坐禪辜負<lb/>
春風楊柳曲去年斷酒到今年<lb/>
<pb n="KR4c0069_SBCK_064-17b"/>
　　池上閑吟二首<lb/>
高卧閑行自在身池邊六見柳條新幸逢<lb/>
堯舜無爲日得作羲皇向上人四皓再除<lb/>
猶且倢三川罷守未全貧莫愁客到無供<lb/>
給家醖香濃野菜春<lb/>
非荘非宅非蘭若竹樹池亭十畝餘非道<lb/>
非僧非俗吏褐裘烏帽閉門居夢遊信意<lb/>
寧殊蝶心樂身閑便是魚雖未定知生與<lb/>
死其間勝負兩何如<lb/>
<pb n="KR4c0069_SBCK_064-18a"/>
　　早春招張賔客<lb/>
乆雨初晴天氣新風煙草樹盡欣欣雖當<lb/>
冷落衰殘日還有陽和暖活身池色溶溶<lb/>
藍染水花光熖熖火燒春商山老伴相収<lb/>
拾不用隨他年少人<lb/>
　　營閑事<lb/>
自笑營閑事從朝到日斜澆畦引泉脉掃<lb/>
徑避蘭芽暖變牆衣色晴催木筆花桃根<lb/>
知酒渇晚送一甌茶<lb/>
<pb n="KR4c0069_SBCK_064-18b"/>
　　感春<lb/>
老思不禁春風光照眼新花房紅鳥觜池<lb/>
浪碧魚鱗倚棹誰爲伴持盃自問身心情<lb/>
多少在六十二三人<lb/>
　　春池上戲贈李郎中<lb/>
滿池春水何人愛唯我迴看指似君直似<lb/>
挼藍新汁色與君南宅染羅裙<lb/>
　　翫半開花贈皇甫郎中　八年寒食<lb/>
　　日池東小樓上作<lb/>
<pb n="KR4c0069_SBCK_064-19a"/>
勿訝春來晚無嫌花發遲人憐全盛日我<lb/>
愛半開時紫蠟黏爲蔕紅蘇點作蕤成都<lb/>
新夾纈梁漢碎烟脂樹杪眞珠顆牆頭少<lb/>
女兒淺深粧駮落高下火參差蝶戲爭香<lb/>
朶鸎啼選穏枝好敎郎作伴合共酒相隨<lb/>
醉翫無勝此狂嘲更讓誰猶殘少年興未<lb/>
似老人詩西日憑輕照東風莫殺吹明朝<lb/>
應爛熳後夜更離披林下遥相憶樽前暗<lb/>
有期衘盃嚼蘃思唯我與君知<lb/>
<pb n="KR4c0069_SBCK_064-19b"/>
　　池邊<lb/>
柳老香絲宛荷新鈿扇圓殘春深樹裏斜<lb/>
日小樓前醉遣收盃杓閑聽理管絃池邊<lb/>
更無事看補採蓮船<lb/>
　　家釀新熟每嘗輒醉妻姪等勸令小<lb/>
　　飮因成長句以諭之<lb/>
君應恠我朝朝飮不說向君君不知身上<lb/>
幸無疼痛處甕頭正是撇嘗時劉妻勸諫<lb/>
夫休醉王姪分踈叔不癡六十三翁頭雪<lb/>
<pb n="KR4c0069_SBCK_064-20a"/>
白假如醒得欲何爲<lb/>
　　送常秀才下第東歸<lb/>
東歸多旅恨西上少知音寒食看花眼春<lb/>
風落第心百憂當二月一醉直千金到處<lb/>
公卿席無辭酒盞深<lb/>
　　且遊<lb/>
手裏一盃滿心中百事休春應唯仰醉老<lb/>
更不禁愁弄水迴船尾尋花信馬頭眼看<lb/>
䈥力減遊得且須遊<lb/>
<pb n="KR4c0069_SBCK_064-20b"/>
　　題王家㽵臨水柳亭<lb/>
弱柳縁堤種虛亭壓水開條疑逐風去波<lb/>
欲上階來翠羽偷魚入紅腰學舞迴春愁<lb/>
正無緒爭不盡殘盃<lb/>
　　題令狐家木蘭花<lb/>
膩如玉指塗朱粉光似金刀剪紫霞從此<lb/>
時時春夢裏應添一樹女郎花<lb/>
　　拜表廻閑遊<lb/>
玉佩金章紫花綬紵衫藤帶白綸巾晨興<lb/>
<pb n="KR4c0069_SBCK_064-21a"/>
拜表稱朝士晚出遊山作野人逹磨傳心<lb/>
今息念玄元留語遣同塵八關浄戒齋銷<lb/>
日一曲狂歌醉送春酒肆法堂方丈室其<lb/>
間豈是兩般身<lb/>
　　西街渠中種蓮疊石頗有幽致偶題<lb/>
　　小樓<lb/>
朱檻仾牆上清流小閣前雇人栽菡蓞買<lb/>
石造潺湲影落江心月聲移谷口泉閑看<lb/>
卷簾坐醉聽掩䆫眠路笑淘官水家愁費<lb/>
<pb n="KR4c0069_SBCK_064-21b"/>
料錢是非君莫問一對一翛然<lb/>
　　晚春閑居楊工部寄詩楊常州寄茶<lb/>
　　同到因以長句答之<lb/>
宿醒寂寞眠初起春意闌珊日又斜勸我<lb/>
加飡因早笋恨人休醉是殘花悶吟工部<lb/>
新來句渴飲毗陵遠到茶兄弟東西官職<lb/>
冷門前車馬向誰家<lb/>
　　玉泉寺南三里澗下多深紅躑躅繁<lb/>
　　艷殊常感惜題詩以示遊者<lb/>
<pb n="KR4c0069_SBCK_064-22a"/>
玉泉南澗花奇恠不似花藂似火堆今日<lb/>
多情唯我到每年無故爲誰開寜辭辛苦<lb/>
行三里更與留連飮兩盃猶有一般辜負<lb/>
事不將歌舞管絃來<lb/>
　　早服雲母㪚<lb/>
曉服雲英漱井華寥然身若在烟霞藥銷<lb/>
日晏三匙飯酒渴春深一椀茶每夜坐禪<lb/>
觀水月有時行醉翫風花浄名事理人難<lb/>
解身不出家心出家<lb/>
<pb n="KR4c0069_SBCK_064-22b"/>
　　三月晦日日晚聞鳥聲<lb/>
晚來林鳥語殷勤似惜風光說向人遣脫<lb/>
破袍勞報暖催沽羙酒敢辭貧聲聲勸醉<lb/>
應須醉一歲唯殘半日春<lb/>
　　早夏遊平原迴<lb/>
夏早日初長南風草木香肩轝頗平穩澗<lb/>
路甚清涼紫蕨行看採青梅旋摘嘗療飢<lb/>
兼解渴一盞冷雲漿<lb/>
　　宿天竺寺迴<lb/>
<pb n="KR4c0069_SBCK_064-23a"/>
野寺經三宿都城復一還家仍念婚嫁身<lb/>
尚繫官班蕭洒秋臨水沉吟晚下山長閑<lb/>
猶未得逐日且偷閑<lb/>
　　侍中晉公欲到東洛先蒙書問期宿<lb/>
　　龍門思往感今輒獻長句<lb/>
昔蒙興化池頭送今許龍門潭上期聚㪚<lb/>
但慙長見念榮枯安敢道相思功成名遂<lb/>
來雖乆雲卧山遊去未遲聞說風情䈥力<lb/>
在只如初破蔡州時<lb/>
<pb n="KR4c0069_SBCK_064-23b"/>
　　奉和晉公侍中蒙除留守行及洛師<lb/>
　　感恱發中斐然成詠<lb/>
鸞鳳翶翔在寥廓貂蟬蕭洒出埃塵致成<lb/>
堯舜升平代收得䕫龍強健身抛擲功名<lb/>
還史冊分張歡樂與交親商山老皓雖休<lb/>
去終是留侯門下人<lb/>
　　送劉吾司馬赴任硤州兼寄崔使君<lb/>
位下才高多怨天劉兄道勝獨恬然貧於<lb/>
楊子兩三倍老過榮公六七年筆硯莫抛<lb/>
<pb n="KR4c0069_SBCK_064-24a"/>
留壓案簟瓢從陋也銷錢郡丞自合當優<lb/>
禮何况夷陵太守賢<lb/>
　　菩提寺上方晚眺<lb/>
樓閣高仾樹淺深山光水色暝沈沈嵩煙<lb/>
半卷青綃幕伊浪平鋪緑綺衾飛鳥滅時<lb/>
宜極目遠風來處好開襟誰知不離簪纓<lb/>
内長得逍遥自在心<lb/>
　　楊柳枝詞八首<lb/>
六么水調家家唱白雪梅花處處吹古歌<lb/>
<pb n="KR4c0069_SBCK_064-24b"/>
舊曲君休聽聽取新翻楊柳枝<lb/>
陶令門前四五樹亞夫營裏百千條何似<lb/>
東都正二月黃金枝映洛陽橋<lb/>
依依嫋嫋復青青勾引清風無恨情白雪<lb/>
花繁空撲地緑絲條弱不勝鸎<lb/>
紅板江橋清酒旗館娃宮暖日斜時可怜<lb/>
雨歇東風定萬樹千條各自垂<lb/>
蘇州楊柳任君誇更有錢塘勝館娃若解<lb/>
多情尋小小緑楊深處是蘇家<lb/>
<pb n="KR4c0069_SBCK_064-25a"/>
蘇家小女舊知名楊柳風前別有情剥條<lb/>
盤作銀環㨾卷葉吹爲玉笛聲<lb/>
葉含濃露如啼眼枝嫋輕風似舞腰小樹<lb/>
不禁攀折苦乞君留取兩三條<lb/>
人言柳葉似愁眉更有愁腸似柳絲柳絲<lb/>
挽斷腸牽斷彼此應無續得期<lb/>
　　浪淘沙詞六首<lb/>
一泊沙來一泊去一重浪滅一重生相攪<lb/>
相洶無歇日會敎山海一時平<lb/>
<pb n="KR4c0069_SBCK_064-25b"/>
白浪茫茫與海連平沙浩浩四無邊暮去<lb/>
朝來洶不住遂令東海變桑田<lb/>
青草湖中萬里程黃梅雨裏一人行愁見<lb/>
灘頭夜泊處風翻暗浪打船聲<lb/>
借問江湖與海水何似君情與妾心相恨<lb/>
不如潮有信相思始覺海非深<lb/>
海底飛塵終有日山頭化石豈無時誰道<lb/>
小郎拋小婦船頭一去没廻期<lb/>
隨波逐浪到天涯遷客生還有幾家却到<lb/>
<pb n="KR4c0069_SBCK_064-26a"/>
帝郷重富貴請君莫忘浪淘沙<lb/>
白氏文集卷第六十四<lb/>
<pb n="KR4c0069_SBCK_064-26b"/>
</p>
<p>
</p>
  </div>
</body>
</text>
</TEI>
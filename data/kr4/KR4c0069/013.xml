<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_013-1a"/>
白氏文集卷第十三<lb/>
　律詩　五言　七言　自兩韻至一百<lb/>
　韻　凡九十九首<lb/>
　　代書詩一百韻寄微之<lb/>
憶在貞元歲初登典校司身名同日授心<lb/>
事一言知肺腑都無隔形骸兩不羈踈狂<lb/>
屬年少閑㪚為官卑分定金蘭契言通藥<lb/>
石規交賢方汲汲友直每偲偲有月多同<lb/>
賞無盃不共持秋風拂琴匣夜雪卷書帷<lb/>
<pb n="KR4c0069_SBCK_013-1b"/>
高上慈恩塔幽尋皇子陂唐昌玉蘂㑹崇<lb/>
敬牡丹期笑勸遷辛酒閑吟短李詩儒風<lb/>
愛敦質佛理尚玄師度日曾無悶通宵靡<lb/>
不為雙聲聮律句八面對宫棊往往遊三<lb/>
省騰騰出九逵寒銷直城路春到曲江池<lb/>
樹暖枝條弱山晴彩翠奇峯攅石緑點柳<lb/>
宛麴塵絲岸草烟鋪地園花雪壓枝早光<lb/>
紅照耀新溜碧逶迆幄幕侵堤布盤筵占<lb/>
地施徵伶皆絶藝選妓悉名姬鉛黛凝春<lb/>
<pb n="KR4c0069_SBCK_013-2a"/>
態金鈿耀水嬉風流誇墜髻時世鬭啼眉<lb/>
密坐隨歡促華樽逐勝移香飄歌袂動翠<lb/>
落舞釵遺籌挿紅螺椀觥飛白玉巵打嫌<lb/>
調笑易飲訝卷波遲殘席諠譁㪚歸鞍酩<lb/>
酊騎酡顔烏帽側醉袖玉鞭垂紫陌傳鐘<lb/>
鼓紅塵塞路岐幾時曾蹔别何處不相隨<lb/>
荏苒星霜換廻環節候推兩衙多請假三<lb/>
考欲成資運偶千年聖天成萬物宜皆當<lb/>
少壯日同惜盛明時光景嗟虚擲雲霄竊<lb/>
<pb n="KR4c0069_SBCK_013-2b"/>
闇闚攻文朝矻矻講學夜孜孜策目穿如<lb/>
札毫鋒銳若錐繁張獲鳥網堅守釣魚坻<lb/>
並受䕫龍薦齊陳晁董詞萬言經濟略三<lb/>
道太平基中第爭無敵專塲戰不疲輔車<lb/>
排勝陣掎角搴降旗雙闕紛容衞千僚儼<lb/>
等夷恩隨紫泥降名向白麻披既在高科<lb/>
選還從好爵縻東垣君諫諍西邑我驅馳<lb/>
再喜登烏府多慙侍赤墀官班分内外遊<lb/>
處遂參差每列鵷鸞序偏瞻獬豸姿簡威<lb/>
<pb n="KR4c0069_SBCK_013-3a"/>
霜凜冽衣彩繡葳蕤正色摧強禦剛腸嫉<lb/>
喔咿常憎持禄位不擬保妻兒養勇期除<lb/>
惡輸忠在滅私下韝驚鷰雀當道懾狐狸<lb/>
南國人無怨東臺吏不欺理寃多定國切<lb/>
諫甚辛毗造次行於是平生志在兹道將<lb/>
心共直言與行兼危水闇波飜覆山藏路<lb/>
險巇未為明主識巳𬒳倖臣疑木秀遭風<lb/>
折蘭芳遇霰萎千鈞勢易壓一柱力難支<lb/>
騰口因成痏吹毛遂得疵憂來吟貝錦謫<lb/>
<pb n="KR4c0069_SBCK_013-3b"/>
去詠江蘺邂逅塵中遇殷勤馬上辭賈生<lb/>
離魏闕王粲向荆夷水過清源寺山經綺<lb/>
季祠心搖漢臯珮淚墮峴亭碑驛路縁雲<lb/>
際城樓枕水湄思郷多繞澤望闕獨登陴<lb/>
林晚青蕭索江平緑渺瀰野秋鳴蟋蟀沙<lb/>
冷聚鸕鶿官舎黃茅屋人家苦竹籬白醪<lb/>
充夜酌紅粟備晨炊寡鶴摧風翮鰥魚失<lb/>
水鬐闇雛啼且渴涼葉墜相思一點寒燈<lb/>
滅三聲曉角吹藍衫經雨故騘馬卧霜羸<lb/>
<pb n="KR4c0069_SBCK_013-4a"/>
念涸誰濡沐嫌醒自歠醨耳垂無伯樂舌<lb/>
在有張儀負氣衝星劒傾心向日葵金言<lb/>
自銷鑠玉性肯磷緇伸屈須看蠖窮通莫<lb/>
問龜定知身是患當用道為醫想子今如<lb/>
彼嗟予獨在斯無聊當歲杪有夢到天涯<lb/>
坐阻連襟帶行乖接履綦潤銷衣上霧香<lb/>
㪚室中芝念遠縁遷貶驚時為别離素書<lb/>
三往復明月七盈虧舊里非難到餘歡不<lb/>
可追樹依興善老草傍靜安衰前事思如<lb/>
<pb n="KR4c0069_SBCK_013-4b"/>
昨中懐寫向誰北村尋古栢南宅訪辛夷<lb/>
此日空搔首何人共解頥病多知夜永年<lb/>
長覺秋悲不飲長如醉加飡亦似飢狂吟<lb/>
一千字因使寄微之<lb/>
　　和鄭元及第後秋歸洛下閑居<lb/>
勤苦成名後優遊得意間玉憐同匠琢桂<lb/>
恨隔年攀山靜豹難隠谷幽鸎蹔還微吟<lb/>
詩引步淺酌酒開顏門逈暮臨水䆫深朝<lb/>
對山雲衢日相待莫悞許身閑<lb/>
<pb n="KR4c0069_SBCK_013-5a"/>
　　與諸同年賀座主侍郎新拜太常同<lb/>
　　宴肅尚書亭子<lb/>
寵新卿典禮㑹盛客徵文不失遷鸎侣因<lb/>
成賀鷰群池臺晴間雪冠蓋暮和雲共仰<lb/>
曾攀處年深桂尚薰<lb/>
　　東都冬日㑹諸同年宴鄭家林亭<lb/>
盛時陪上第假日㑹群賢桂折應同樹鸎<lb/>
遷各異年賔階紛組珮妓席儼花鈿促膝<lb/>
齊貧賤差肩次後先助歌林下水銷酒雪<lb/>
<pb n="KR4c0069_SBCK_013-5b"/>
中天他日昇沉者無忘共此筵<lb/>
　　叙徳書情四十韻上宣歙崔中丞<lb/>
元聖生乘運忠賢出應期還將稽古力助<lb/>
立太平基土控呉兼越州連歙與池山河<lb/>
地襟帶軍鎭國藩維廉察安江甸澄清肅<lb/>
海夷股肱分外守耳目付中司楚老歌來<lb/>
暮秦人詠去思望如時雨至福似歲星移<lb/>
政靜民無訟刑行吏不欺撝謙驚主寵隂<lb/>
德畏人知白玉慙溫色朱繩讓直辭行為<lb/>
<pb n="KR4c0069_SBCK_013-6a"/>
時領袖言作世蓍龜盛幕招賢士連營訓<lb/>
銳師光華下鵷鷺氣色動熊羆出入麾幢<lb/>
引登臨劒㦸隨好風迎解榻羙景待搴帷<lb/>
晴野霞飛綺春郊柳宛絲城烏驚畫角江<lb/>
鴈避紅旗藉草朱輪駐攀花紫綬垂山宜<lb/>
謝公屐洲稱柳家詩酒氣和芳杜絃聲亂<lb/>
子規分毬齊馬首列舞匝蛾眉醉惜年光<lb/>
晚歡憐日影遲迴塘排玉棹歸路擁金羈<lb/>
自顧龍鍾者甞蒙噢咻之仰山塵不讓涉<lb/>
<pb n="KR4c0069_SBCK_013-6b"/>
海水難為身忝郷人薦名因國士推提攜<lb/>
增善價拂拭長妍姿射策端心術遷喬整<lb/>
羽儀幸穿楊逺葉謬折桂高枝佩徳濳書<lb/>
帶銘仁闇勒肌飭躬趨館舎拜手挹階墀<lb/>
霄漢程雖在風塵迹尚卑弊衣羞布素敗<lb/>
屋厭茅茨養乏晨昏膳居無伏臘資盛時<lb/>
貧可耻壯歲病堪嗤擢第名方立躭書力<lb/>
未疲磨鉛重剸割䇿蹇再奔馳相馬須憐<lb/>
痩呼鷹正及飢扶搖重借便㑹有答恩時<lb/>
<pb n="KR4c0069_SBCK_013-7a"/>
　　和渭北劉大夫借便秋遮虜寄朝中<lb/>
　　親友<lb/>
巨鎭爲邦屏全材作國楨韜鈐漢上將文<lb/>
墨魯諸生豹虎關西卒金湯渭北城寵深<lb/>
初受棨威重正揚兵陣占山河布軍諳水<lb/>
草行夏苗侵虎落宵遁失蕃營雲隊櫕戈<lb/>
㦸風行卷斾旌候空𤇺火滅氣勝鼓<graphic n="KR2351" url="https://raw.githubusercontent.com/kanripo/KR-Gaiji/master/images/KR2351.png" mimeType="image/png"/>鳴<lb/>
胡馬辭南牧周師罷北征迴頭問天下何<lb/>
處有攙槍<lb/>
<pb n="KR4c0069_SBCK_013-7b"/>
　　題故曹王宅<lb/>
甲第何年置朱門此地開山當賔閤出溪<lb/>
繞妓堂廻覆井桐新長䕃䆫竹舊栽地荒<lb/>
紅菡萏砌老緑莓苔捐館梁王去思人楚<lb/>
客來西園飛盖處依舊月徘徊<lb/>
　　自江陵之徐州路上寄兄弟<lb/>
岐路南將北離憂弟與兄關河千里别風<lb/>
雪一身行夕宿勞郷夢晨裝慘旅情家貧<lb/>
憂後事日短念前程煙鴈飜寒渚霜烏聚<lb/>
<pb n="KR4c0069_SBCK_013-8a"/>
古城誰怜陟岡者西楚望南荆<lb/>
　　酬哥舒大見贈<lb/>
去歲歡遊何處去曲江西岸杏園東花下<lb/>
忘歸因羙景樽前勸酒是春風各從微宦<lb/>
風塵裏共度流年離别中今日相逢愁又<lb/>
喜八人分㪚兩人同<lb/>
　　和談校書秋夜感懷呈朝中親友<lb/>
遙夜凉風楚客悲清砧繁漏月高時秋霜<lb/>
似鬢年空長春草如袍位尚卑詞賦擅名<lb/>
<pb n="KR4c0069_SBCK_013-8b"/>
來巳乆煙霄得路去何遲漢庭卿相皆知<lb/>
巳不薦楊雄欲薦誰<lb/>
　　感秋寄逺<lb/>
惆悵時節晩兩情千里同離憂不㪚處庭<lb/>
樹正秋風鷰影動歸翼蕙香銷故叢佳期<lb/>
與芳歲牢落兩成空<lb/>
　　春題華陽觀<lb/>
帝子吹簫逐鳳皇空留仙洞號華陽落花<lb/>
何處堪惆悵頭白宫人掃影堂<lb/>
<pb n="KR4c0069_SBCK_013-9a"/>
　　秋雨中贈元九<lb/>
不堪紅葉青苔地又是凉風暮雨天莫恠<lb/>
獨吟秋思苦比君校近二毛年<lb/>
　　城東閑遊<lb/>
寵辱憂歡不到情任他朝市自營營獨尋<lb/>
秋景城東去白鹿原頭信馬行<lb/>
　　答韋八<lb/>
麗句勞相贈佳期恨有違早知留酒待悔<lb/>
不趂花歸春盡緑醅老雨多紅蕚稀今朝<lb/>
<pb n="KR4c0069_SBCK_013-9b"/>
如一醉猶得及芳菲<lb/>
　　華陽觀桃花時招李六拾遺飲<lb/>
華陽觀裏仙桃發把酒看花心自知爭忍<lb/>
開時不同醉明朝後日即空枝<lb/>
　　和友人洛中春感<lb/>
莫悲金谷園中月莫歎天津橋上春若學<lb/>
多情尋往事人間何處不傷人<lb/>
　　送張南簡入蜀<lb/>
昨日詔書下求賢訪陸沈無論能與否皆<lb/>
<pb n="KR4c0069_SBCK_013-10a"/>
起徇名心君獨南遊去雲山蜀路深<lb/>
　　寄陸補闕<lb/>
忽憶前年科第後此時雞鶴蹔同群秋風<lb/>
惆悵須吹㪚雞在中庭鶴在雲<lb/>
　　華陽觀中八月十五日夜招友翫月<lb/>
人道秋中明月好欲邀同賞意如何華陽<lb/>
洞裏秋壇上今夜清光此處多<lb/>
　　曲江憶元九<lb/>
春來無伴閑遊少行樂三分减二分何况<lb/>
<pb n="KR4c0069_SBCK_013-10b"/>
今朝杏園裏閑人逢盡不逢君<lb/>
　　過劉三十二故宅<lb/>
不見劉君來近逺門前兩度滿枝花朝來<lb/>
惆悵宣平過柳巷當頭第一家<lb/>
　　下邽莊南桃花<lb/>
村南無限桃花發唯我多情獨自來日暮<lb/>
風吹紅滿地無人解惜為誰開<lb/>
　　三月三十日題慈恩寺<lb/>
慈恩春色今朝盡盡日徘徊倚寺門惆悵<lb/>
<pb n="KR4c0069_SBCK_013-11a"/>
春歸留不得紫藤花下漸黃昏<lb/>
　　看渾家牡丹花戲贈李二十<lb/>
香勝燒蘭紅勝霞城中最數令公家人人<lb/>
㪚後君須看歸到江南無此花<lb/>
　　春中與盧四周諒華陽觀同居<lb/>
性情懶慢好相親門巷蕭條稱作鄰背燭<lb/>
共憐深夜月踏花同惜少年春杏壇住僻<lb/>
雖宜病芸閣官微不救貧文行如君尚憔<lb/>
悴不知霄漢待何人<lb/>
<pb n="KR4c0069_SBCK_013-11b"/>
　　自城東至以詩代書戲招李六拾遺<lb/>
青門走馬趂心期惆悵歸來巳校遲應過<lb/>
唐昌玉蘂後猶當崇敬牡丹時蹔遊還憶<lb/>
崔先輩欲醉先邀李拾遺尚殘半月芸香<lb/>
俸不作歸粮作酒資<lb/>
　　盩厔縣北樓望山　自此後詩爲畿<lb/>
　　尉時作<lb/>
一為趨走吏塵上不開顏辜負平生眼今<lb/>
朝始見山<lb/>
<pb n="KR4c0069_SBCK_013-12a"/>
　　縣西郊秋寄贈馬造<lb/>
紫閣峯西清渭東野煙深處夕陽中風荷<lb/>
老葉蕭條緑水蓼殘花寂寞紅我厭宦遊<lb/>
君失意可怜秋思兩心同<lb/>
　　别韋蘇<lb/>
百年愁裏過萬感醉中來惆悵城西别愁<lb/>
眉兩不開<lb/>
　　戲題新栽薔薇<lb/>
移根易地莫憔悴野外庭前一種春少府<lb/>
<pb n="KR4c0069_SBCK_013-12b"/>
無妻春寂寞花開將爾當夫人<lb/>
　　酬王十八李大見招遊山<lb/>
自憐幽㑹心期阻復愧嘉招書信頻王事<lb/>
牽身去不得滿山松雪屬他人<lb/>
　　縣南花下醉中留劉五<lb/>
百歲幾迴同酩酊一年今日最芳菲願將<lb/>
花贈天台女留取劉郎到夜歸<lb/>
　　宿楊家<lb/>
楊氏弟兄俱醉卧披衣獨起下高齋夜深<lb/>
<pb n="KR4c0069_SBCK_013-13a"/>
不語中庭立月照藤花影上階<lb/>
　　醉中留别楊六兄弟<lb/>
春初攜手春深㪚無日花間不醉狂别後<lb/>
何人堪共醉猶殘十日好風光<lb/>
　　醉中歸盩厔<lb/>
金光門外昆明路半醉騰騰信馬廻數日<lb/>
非關王事繫牡丹花盡始歸來<lb/>
　　遊雲居寺贈穆三十六地主<lb/>
亂峯深處雲居路共踏花行獨惜春勝地<lb/>
<pb n="KR4c0069_SBCK_013-13b"/>
本來無定主大都山屬愛山人<lb/>
　　和王十八薔薇澗花時有懐蕭侍御<lb/>
　　兼見贈<lb/>
霄漢風塵俱是繫薔薇花委故山深憐君<lb/>
獨向澗中立一把紅芳三處心<lb/>
　　再因公事到駱口驛<lb/>
今年到時夏雲白去年來時秋樹紅兩度<lb/>
見山心有愧皆因王事到山中<lb/>
　　期李二十文略王十八質夫不至獨<lb/>
<pb n="KR4c0069_SBCK_013-14a"/>
　　宿仙遊寺<lb/>
文略也從牽吏役質夫何故戀囂塵始知<lb/>
解愛山中宿千萬人中無一人<lb/>
　　酬趙秀才贈新登科諸先輩<lb/>
莫羨蓬萊鸞鶴侣道成羽翼自生身君看<lb/>
名在丹臺者盡是人間脩道人<lb/>
　　過天門街<lb/>
雪盡終南又欲春遙憐翠色對紅塵千車<lb/>
萬馬九衢上廻首看山無一人<lb/>
<pb n="KR4c0069_SBCK_013-14b"/>
　　惜玉蘂花有懷集賢王校書起<lb/>
芳意將䦨風又吹白雲離葉雪辭枝集賢<lb/>
讎校無閑日落盡瑤花君不知<lb/>
　　春送盧秀才下第遊太原謁嚴尚書<lb/>
未將時㑹合且與俗浮沉鴻養青冥翮蛟<lb/>
濳雲雨心煙郊春别逺風磧暮程深墨客<lb/>
投何處并州舊翰林<lb/>
　　長安送柳大東歸<lb/>
白杜羈遊伴青門逺别離浮名相引住歸<lb/>
<pb n="KR4c0069_SBCK_013-15a"/>
路不同歸<lb/>
　　送文暢上人東遊<lb/>
得道即無著隨縁西復東貌依年臘老心<lb/>
到夜禪空山宿馴溪虎江行濾水蟲悠悠<lb/>
塵客思春滿碧雲中<lb/>
　　社日關路作<lb/>
晚景函關路凉風社日天青巖新有鷰紅<lb/>
樹欲無蟬愁立驛樓上厭行官堠前蕭條<lb/>
秋興苦漸近二毛年<lb/>
<pb n="KR4c0069_SBCK_013-15b"/>
　　重到毓村宅有感<lb/>
欲入中門淚滿巾庭花無主兩廻春軒䆫<lb/>
簾幕皆依舊只是堂前欠一人<lb/>
　　亂後過流溝寺<lb/>
九月徐州新戰後悲風殺氣滿山河唯有<lb/>
流溝山下寺門前依舊白雲多<lb/>
　　歎髮落<lb/>
多病多愁心自知行年未老髮先衰隨梳<lb/>
落去何須惜不落終須變作絲<lb/>
<pb n="KR4c0069_SBCK_013-16a"/>
　　留别呉七正字<lb/>
成名共記甲科上署吏同登芸閣間唯是<lb/>
塵心殊道性秋蓬常轉水長閑<lb/>
　　除夜宿洺州<lb/>
家寄關西住身為河北遊蕭條歲除夜旅<lb/>
泊在洺州<lb/>
　　邯鄲至除夜思家<lb/>
邯鄲驛裏逢冬至抱膝燈前影對身想得<lb/>
家中夜深坐還應說著逺行人<lb/>
<pb n="KR4c0069_SBCK_013-16b"/>
　　冬至夜懐湘靈<lb/>
豔質無由見寒衾不可親何堪最長夜俱<lb/>
作獨眠人<lb/>
　　感故張僕射諸妓<lb/>
黃金不惜買蛾眉揀得如花三四枝歌舞<lb/>
教成心力盡一朝身去不相隨<lb/>
　　遊仙遊山<lb/>
闇將心地出人間五六年來人恠閑自嫌<lb/>
戀著未全盡猶愛雲泉多在山<lb/>
<pb n="KR4c0069_SBCK_013-17a"/>
　　見尹公亮新詩偶贈絶句<lb/>
袖裏新詩十首餘吟看句句是瓊琚如何<lb/>
持此將干謁不及公卿一字書<lb/>
　　長安閑居<lb/>
風竹松煙晝掩關意中長似在深山無人<lb/>
不恠長安住何獨朝朝暮暮閑<lb/>
　　早春獨遊曲江<lb/>
㪚職無羈束羸驂少送迎朝從直城出春<lb/>
傍曲江行風起池東暖雲開山北晴氷銷<lb/>
<pb n="KR4c0069_SBCK_013-17b"/>
泉脉動雪盡草牙生露杏紅初坼煙楊緑<lb/>
未成影遲新度鴈聲澀欲啼鸎閑地心俱<lb/>
静韶光眼共明酒狂憐性逸藥効喜身輕<lb/>
慵慢踈人事幽棲遂野情迴看芸閣笑不<lb/>
似有浮名<lb/>
　　祕書省中憶舊山<lb/>
厭從薄宦校青簡悔别故山思白雲猶喜<lb/>
蘭臺非傲吏歸時應免動移文<lb/>
　　凉夜有懐　自此後詩並未應舉時<lb/>
<pb n="KR4c0069_SBCK_013-18a"/>
　　作<lb/>
清風吹枕席白露濕衣裳好是相親夜漏<lb/>
遲天氣凉<lb/>
　　送武士曹歸蜀<lb/>
花落鳥嚶嚶南歸稱野情月宜秦嶺宿春<lb/>
好蜀江行郷路通雲棧郊扉近錦城烏臺<lb/>
陟岡送人羨别時榮<lb/>
　　江南送北客因憑寄徐州兄弟書<lb/>
故園望斷欲何如楚水呉山萬里餘今日<lb/>
<pb n="KR4c0069_SBCK_013-18b"/>
因君訪兄弟數行郷淚一封書<lb/>
　　賦得古原草送别<lb/>
離離原上草一歲一枯榮野火燒不盡春<lb/>
風吹又生逺芳侵古道晴翠接荒城又送<lb/>
王孫去萋萋滿别情<lb/>
　　夜哭李夷道<lb/>
逝者絶影響空庭朝復昏家人哀臨畢夜<lb/>
鏁壽堂門無妻無子何人葬空見銘旌向<lb/>
月飜<lb/>
<pb n="KR4c0069_SBCK_013-19a"/>
　　病中作<lb/>
久為勞生事不學攝生道少年巳多病此<lb/>
身豈堪老<lb/>
　　秋江晩泊<lb/>
扁舟泊雲島倚棹念郷國四望不見人煙<lb/>
江澹秋色客心貧易動日入愁未息<lb/>
　　旅次景空寺宿幽上人院<lb/>
不與人境接寺門開向山暮鐘鳴鳥聚秋<lb/>
雨病僧閑月隠雲樹外螢飛廊宇間幸投<lb/>
<pb n="KR4c0069_SBCK_013-19b"/>
花界宿暫得靜心顏<lb/>
　　長安正月十五日<lb/>
諠諠車騎帝王州羈病無心逐勝遊明月<lb/>
春風三五夜萬人行樂一人愁<lb/>
　　過高將軍墓<lb/>
原上新墳委一身城中舊宅有何人妓堂<lb/>
賔閤無歸日野草山花又欲春門客空將<lb/>
感恩淚白楊風裏一霑巾<lb/>
　　寒食卧病<lb/>
<pb n="KR4c0069_SBCK_013-20a"/>
病逢佳節長歎息春雨濛濛榆柳色羸坐<lb/>
全非舊日容扶行半是他人力諠諠里巷<lb/>
踏青歸笑閉柴門度寒食<lb/>
　　宿桐廬館同崔存度醉後作<lb/>
江海漂漂共旅遊一樽相勸㪚窮愁夜深<lb/>
醒後愁還在雨滴梧桐山館秋<lb/>
　　江樓望歸<lb/>
滿眼雲水色月明樓上人旅愁春入越郷<lb/>
夢夜歸秦道路通荒服田園隔虜塵悠悠<lb/>
<pb n="KR4c0069_SBCK_013-20b"/>
滄海畔十載避黃巾<lb/>
　　除夜寄弟妹<lb/>
感時思弟妹不寐百憂生萬里經年别孤<lb/>
燈此夜情病容非舊日歸思逼新正早晩<lb/>
重歡㑹羈離各長成<lb/>
　　寒食月夜<lb/>
風香露重梨花濕草舎無燈愁未入南鄰<lb/>
北里歌吹時獨倚柴門月中立<lb/>
　　感芍藥花寄正一上人<lb/>
<pb n="KR4c0069_SBCK_013-21a"/>
今日階前紅芍藥幾花欲老幾花新開時<lb/>
不解比色相落後始知如幻身空門此去<lb/>
幾多地欲把殘花問上人<lb/>
　　晚秋閑居<lb/>
地僻門深少送迎披衣閑坐養幽情秋庭<lb/>
不掃攜藤杖閑踏梧桐黃葉行<lb/>
　　秋暮郊居書懐<lb/>
郊居人事少晝卧對林巒窮巷厭多雨貧<lb/>
家愁早寒葛衣秋未換書卷病仍看若問<lb/>
<pb n="KR4c0069_SBCK_013-21b"/>
生涯計前溪一釣竿<lb/>
　　為薛台悼亡<lb/>
半死梧桐老病身重泉一念一傷神手攜<lb/>
雉子夜歸院月冷房空不見人<lb/>
　　途中寒食<lb/>
路傍寒食行人絶獨占春愁在路傍馬上<lb/>
垂鞭愁不語風吹百草野田香<lb/>
　　題流溝寺古松<lb/>
烟葉葱龍蒼麈尾霜皮駁落紫龍鱗欲知<lb/>
<pb n="KR4c0069_SBCK_013-22a"/>
松老看塵壁死却題詩幾許人<lb/>
　　感月悲逝者<lb/>
存亡感月一澘然月色今宵似往年何處<lb/>
曾經同望月櫻桃樹下後堂前<lb/>
　　代鄰叟言懐<lb/>
人生何事心無定宿昔如今意不同宿昔<lb/>
愁身不得老如今恨作白頭翁<lb/>
　　自河南經亂闗内阻飢兄弟離㪚各<lb/>
　　在一處因望月有感聊書所懷寄上<lb/>
<pb n="KR4c0069_SBCK_013-22b"/>
　　浮梁大兄於濳七兄烏江十五兄兼<lb/>
　　示符離及下邽弟妹<lb/>
時難年飢世業空弟兄羈旅各西東田園<lb/>
寥落干戈後骨肉流離道路中弔影分為<lb/>
千里鴈辭根㪚作九秋蓬共看明月應垂<lb/>
淚一夜郷心五處同<lb/>
　　長安早春旅懷<lb/>
軒車歌吹諠都邑中有一人向隅立夜深<lb/>
明月卷簾愁日暮青山望郷泣風吹新緑<lb/>
<pb n="KR4c0069_SBCK_013-23a"/>
草牙拆雨灑輕黃柳條濕此生知負少年<lb/>
春不展愁眉欲三十<lb/>
　　寒閨夜<lb/>
夜半衾裯冷孤眠懶未能籠香銷盡火巾<lb/>
淚滴成氷為惜影相伴通宵不滅燈<lb/>
　　寄湘靈<lb/>
淚眼零寒凍不流每經高處即迴頭遙知<lb/>
别後西樓上應凭欄杆獨自愁<lb/>
　　冬至宿楊梅館<lb/>
<pb n="KR4c0069_SBCK_013-23b"/>
十一月中長至夜三千里外逺行人若為<lb/>
獨宿楊梅館冷枕單牀一病身<lb/>
　　臨江送夏瞻<lb/>
悲君老别我霑巾七十無家萬里身愁見<lb/>
舟行風又起白頭浪裏白頭人<lb/>
　　冬夜示敏巢<lb/>
爐火欲銷燈欲盡夜長相對百憂生他時<lb/>
諸處重相見莫忘今宵燈下情<lb/>
　　客中守歲<lb/>
<pb n="KR4c0069_SBCK_013-24a"/>
守歲樽無酒思郷淚滿巾始知為客苦不<lb/>
及在家貧畏老偏驚節防愁預惡春故園<lb/>
今夜裏應念未歸人<lb/>
　　問淮水<lb/>
自嗟名利客擾擾在人間何事長淮水東<lb/>
流亦不閑<lb/>
　　宿樟亭驛<lb/>
夜半樟亭驛愁人起望鄉月明何所見潮<lb/>
水白茫茫<lb/>
<pb n="KR4c0069_SBCK_013-24b"/>
　　及第後憶舊山<lb/>
偶獻子虚登上第却吟招隠憶中林春蘿<lb/>
秋桂莫惆悵縱有浮名不繫心<lb/>
　　題李次雲䆫竹<lb/>
不用栽為鳴鳯管不須截作釣魚竿千花<lb/>
百草凋零後留向紛紛雪裏看<lb/>
　　花下自勸酒<lb/>
酒盞酌來湏滿滿花枝看即落紛紛莫言<lb/>
三十是年少百歳三分巳一分<lb/>
<pb n="KR4c0069_SBCK_013-25a"/>
　　題李十一東亭<lb/>
相思夕上松臺立蛩思蟬聲滿耳秋惆悵<lb/>
東亭風月好主人今夜在鄜州<lb/>
　　春村<lb/>
二月村園暖桑間戴勝飛農夫舂舊榖蠶<lb/>
妾禱新衣牛馬因風遠雞豚過社稀黃昏<lb/>
林下路鼓笛賽神歸<lb/>
　　題施山人野居<lb/>
得道應無著謀生亦不妨春泥秧稻暖夜<lb/>
<pb n="KR4c0069_SBCK_013-25b"/>
火焙茶香水巷風塵少松齋日月長高閑<lb/>
眞是貴何處覓侯王<lb/>
白氏文集卷第十三<lb/>
</p>
<p>
</p>
  </div>
</body>
</text>
</TEI>
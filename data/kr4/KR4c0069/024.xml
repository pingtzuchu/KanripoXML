<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_024-1a"/>
白氏文集卷第二十四<lb/>
　碑碣　凡六首<lb/>
　有唐善人墓碑<lb/>
　唐故和州刺史呉郡張公神道碑銘并<lb/>
　　序<lb/>
　唐故工部侍郎呉郡張公神道碑銘并<lb/>
　　序<lb/>
　傳法堂碑<lb/>
　唐故景雲寺律大德石塔碑銘并序<lb/>
<pb n="KR4c0069_SBCK_024-1b"/>
　唐興果寺律大德湊公塔碣銘有序<lb/>
　　有唐善人墓碑<lb/>
唐有善人曰李公公名建字杓直隴西人<lb/>
魏將軍申公發公十五代祖也周柱國陽<lb/>
平公遠六代祖也綏州刺史明高祖也太<lb/>
子中允進德曾祖也緜州昌明令珍王大<lb/>
父也雅州別駕贈禮部尚書震考也贈博<lb/>
陵郡太君崔氏妣也陳許節度禮部尚書<lb/>
遜兄也渭源縣君房氏妻也容管招討使<lb/>
<pb n="KR4c0069_SBCK_024-2a"/>
濟外舅也長慶元年二月二十三日夜無<lb/>
疾即世于長安修行里第是歲五月二十<lb/>
五日歸祔于鳳翔某縣某郷某原之先塋<lb/>
春秋五十八有二女五男曰訥朴恪慤碩<lb/>
公官歷校書郎左拾遺詹府司直殿中侍<lb/>
御史比部兵部吏部貟外郎兵部吏部郎<lb/>
中亰兆少尹澧州刺史太常少卿禮部刑<lb/>
部侍郎工部尚書職歷容州招討判官翰<lb/>
林學士鄜州防禦副使轉運判官知制誥<lb/>
<pb n="KR4c0069_SBCK_024-2b"/>
吏部選事階中大夫勲上柱國爵隴西縣<lb/>
開國男有史官起居郎渤海高釴作行狀<lb/>
翰林學士中書舎人河南元稹作墓誌有<lb/>
尚書主客郎中知制誥太原白居易作墓<lb/>
碑大署其碑曰善人墓善人者何公㓜孤<lb/>
孝養太君太君老疾常曰㹻子勸吾食吾<lb/>
輒飽勸吾藥吾意其疾瘳㹻子公小字也<lb/>
及長居荊州石首縣其居數百家凡爭鬪<lb/>
稍稍就公决公隨而評之寖及郷人不詣<lb/>
<pb n="KR4c0069_SBCK_024-3a"/>
府縣皆相率曰請問李君公養有餘力讀<lb/>
書屬文業成與兄遜起應進士俱中第爲<lb/>
校書時以文行聞故德宗皇帝擢居翰林<lb/>
翰林時以視草不詭隨退官詹府詹府時<lb/>
以貞恡自處不出戸輒逾月鄜師慴恐高<lb/>
之<graphic n="KR3914" url="https://raw.githubusercontent.com/kanripo/KR-Gaiji/master/images/KR3914.png" mimeType="image/png"/>請爲副在鄜時有非類者至以病去<lb/>
爲御史時上任有遏其行事者作謬官詩<lb/>
以諷爲吏部郎中調文學科曁利課高者<lb/>
得無停年又省成勞急成狀限繇是吏輩<lb/>
<pb n="KR4c0069_SBCK_024-3b"/>
無縁爲姦訖今選部用其法知制誥時筆<lb/>
削間有以自是不屈者因請告改少尹少<lb/>
尹時與大議歲减府稅錢十三萬在澧時<lb/>
不鞭人不名吏居歲餘人人自化在禮部<lb/>
時由文取生不聽譽不信毀公爲人質良<lb/>
寛大體與用綽然有餘𥙿爲政廣乎易簡<lb/>
不求赫赫名與人交外淡中堅接士多可<lb/>
而有別稱賢薦能未常倦好議論而無口<lb/>
過遠邪䛕而不忤物其居家菲衣食厚賔<lb/>
<pb n="KR4c0069_SBCK_024-4a"/>
客敬兄㛐禮妻子愛甥姪初先太君好善<lb/>
佛書不食肉公不忍違其志亦終身𬞞食<lb/>
自八九歲時始諷畢盡得其義善理王氏<lb/>
易左氏春秋前後著文凡一百五十二首<lb/>
皆詣理撮要詞無枝葉其卓然者有詹府<lb/>
司直比部貟外郎廳記請雙曰坐䟽與梁<lb/>
蕭書上宰相論選事狀秉筆者許之薨之<lb/>
日不識者惜識者歎交游出涕執友慟夫<lb/>
如是其善人乎傳曰善人國之紀也語曰<lb/>
<pb n="KR4c0069_SBCK_024-4b"/>
善人吾不得而見之矣噫善人之稱難乎<lb/>
哉獨加於公無愧焉銘曰古者墓有表表<lb/>
有云顯其行省其文故季札死仲尼表其<lb/>
墓曰君子今吾䘮李君署其碑曰善人嗚<lb/>
呼李君有知乎無知乎君之名與此石俱<lb/>
　　唐故通議大夫和州刺史呉郡張公<lb/>
　　神道碑銘　并序<lb/>
張之爲著姓尚矣自漢太傅良侍中肱晉<lb/>
司空華丞相嘉以降勲賢軒冕歷代不乏<lb/>
<pb n="KR4c0069_SBCK_024-5a"/>
肱避地渡江始居于呉故其子孫稱呉郡<lb/>
人嘉以孝悌聞于郡故其所居號孝張里<lb/>
嘉之曾孫𥙿在宋爲司徒即公五代祖也<lb/>
司徒之孫儔在隋爲呉郡都督即公曾王<lb/>
父也台州臨海令諱鵾即公王父也袁州<lb/>
司馬諱孝績即公皇考也或以人物著或<lb/>
以閽閥稱迄今爲江南右族諱無擇字無<lb/>
擇未冠丁袁州府君憂廬于墓畫號而夜<lb/>
泣者三年矣有靈芝醴泉出焉旣冠好學<lb/>
<pb n="KR4c0069_SBCK_024-5b"/>
能屬文從郷賦登經第應制舉中精通經<lb/>
史科補弘文館校書郎調左金吾錄事換<lb/>
杭州錄事叅軍在杭州前後詰僞制補吏<lb/>
者三十八人駮假年侍老者二十人舉而<lb/>
正之人伏其明會劉幽求來爲刺史舉課<lb/>
聞詔授綘州錄事叅軍綘之郡有主壻者<lb/>
怙寵侮法豪奪人利公數其罪露章奏之<lb/>
章下丞相姚元崇奇之致書褒羙尋改太<lb/>
原府功曹參軍給事中張昶爲江淮安撫<lb/>
<pb n="KR4c0069_SBCK_024-6a"/>
使表公正直奏置部從事吏部尚書陸象<lb/>
先爲河東按察使狀公清白奏授懷州獲<lb/>
嘉以不茹柔得人心以不吐剛得罪繇是<lb/>
左遷鄂州司馬移深州司馬轉<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州長史<lb/>
時上方思理詔求二千石之良者時宰以<lb/>
公塞詔擢拜和州刺史公在郡奉詔條䘏<lb/>
人隱而巳不知其他無河水潦害農公請<lb/>
蠲榖籍之損者什七八時李知柔爲本道<lb/>
採訪使素不快公之聞直密䟽誣奏以附<lb/>
<pb n="KR4c0069_SBCK_024-6b"/>
下爲名遂貶蘇州別駕老㓜攀泣而遮道<lb/>
者數百人信宿方得去移曹州別駕歲餘<lb/>
謝病歸老于家天寳十三載正月二十一<lb/>
日終于東都利仁里私第其年二月十二<lb/>
日葬于河南府伊闕縣中李原享年八十<lb/>
三噫公生天地間八十有三年可謂壽矣<lb/>
其間當明皇帝馭天下四十有五年可謂<lb/>
時矣有其才得其壽逢其時然職不過陪<lb/>
臣秩僅至郡守凡所貯蓄鬱而不舒嗚呼<lb/>
<pb n="KR4c0069_SBCK_024-7a"/>
其命也夫公之文學常爲賀知章賈彦璿<lb/>
許之公之諒直常爲李邕張庭珪稱之公<lb/>
之政事又爲劉姚張陸推之夫以八君子<lb/>
之力援之而不足以一知柔之力排之而<lb/>
有餘厄窮不振以至没齒嗚呼其命也夫<lb/>
古人云道不虚行又云其後必有逹者故<lb/>
公之子大理評事諴以節行聞于時公之<lb/>
孫戸部侍郎平叔以才位光于國報施之<lb/>
道信信昭矣不在其身則在子孫相去幾<lb/>
<pb n="KR4c0069_SBCK_024-7b"/>
何哉長慶二年某年月某日平叔奉祖德<lb/>
碣之居易據家狀序而銘之其詞曰<lb/>
有木有木碩大而長破爲桶杙不作棟梁<lb/>
有驥有驥規行矩歩辱在短轅不可大輅<lb/>
嗚呼噫嘻公亦如之將時不遇我而我不<lb/>
遇時勿謂巳矣天錫多祉旣賢其子以濟<lb/>
其羙又才其孫以大其門苟無先德孰啓<lb/>
後昆<lb/>
　　唐贈尚書工部侍郎呉郡張公神道<lb/>
<pb n="KR4c0069_SBCK_024-8a"/>
　　碑銘　并序<lb/>
有唐嶺南觀察推官試大理評事呉郡張<lb/>
公大曆三年十一月八日終于伊川別墅<lb/>
五年八月七日葬于伊闕縣中李原春秋<lb/>
五十五元和十三年詔贈主客貟外郎明<lb/>
年贈太常少卿又明年贈尚書工部侍郎<lb/>
夫人呉郡陸氏貞元二年某月某日終于<lb/>
某所春秋六十六追封嘉興縣太君又封<lb/>
呉郡太夫人嗣子通議大夫守尚書戸部<lb/>
<pb n="KR4c0069_SBCK_024-8b"/>
侍郎判度支上柱國賜紫金魚袋平叔以<lb/>
長慶二年某月某日立神道碑太原白居<lb/>
易文其碑云公諱諴字老萊呉郡人父諱<lb/>
無擇和州刺史祖諱孝績袁州司馬由高<lb/>
曾而上世德世祿載在和州府君碑内此<lb/>
不書公年十八以通經中第及調判入高<lb/>
等授蘇州長洲尉秩滿丁先府君憂旣禫<lb/>
又丁先太夫人憂泣血六年哀毀過制以<lb/>
方寸再亂殆無宦情旣除䘮退居不調者<lb/>
<pb n="KR4c0069_SBCK_024-9a"/>
累年而親友以大義敦責不得巳而復起<lb/>
選授左武衞騎曹叅軍分司東都屬安祿<lb/>
山陷覆洛京以僞職滛刑䝱劫士庻公與<lb/>
同官范陽盧巽濳遁于陸渾山食木實飮<lb/>
泉水者二年訖不爲逆命所汙及肅宗嗣<lb/>
位詔河南尹薛伯連搜訪不仕賊庭隱藏<lb/>
山谷者伯連得六人以應詔而公與巽在<lb/>
焉繇是名節聞于朝野君子以爲知道優<lb/>
詔褒羙時授密縣主簿未周歲遷宋州碭<lb/>
<pb n="KR4c0069_SBCK_024-9b"/>
山縣令時睢陽當大兵後野無草里無人<lb/>
公撫之一年襁負至二年汙萊闢三年衣<lb/>
食足及解印去縣民相率泣而餞之君子<lb/>
以爲知政嶺南節度觀察使李勉偉人也<lb/>
旣高公陸渾之節又羙公碭山之政欲以<lb/>
名職禮命起而大之遂奏授試大理評事<lb/>
充觀察推官及除書簡牒到門即公捐館<lb/>
舎之明日也才如是命如是嗚呼哀哉公<lb/>
常自負其才不後扵人自疑其命不偶於<lb/>
<pb n="KR4c0069_SBCK_024-10a"/>
世及將去碭山而反伊川也頓駕搦管沈<lb/>
歎乆之因賦詠懷詩云論成方辯命賦罷<lb/>
即歸田竟如是言終于衡茅之下君子以<lb/>
爲知命公有三子曰平仲平叔平季夫人<lb/>
陸氏即國子司業集賢殿學士善經之女<lb/>
賢明有法度初公旣殁諸子尚㓜夫人勤<lb/>
求衣食親執詩書諷而導之咸爲令子又<lb/>
常以公遺志擇其子而付之故平叔卒能<lb/>
振才業致名位追爵命碣碑表繼父志揚<lb/>
<pb n="KR4c0069_SBCK_024-10b"/>
祖德此誠孝子順孫之道也亦由夫人慈<lb/>
善敎誘之德浸浸而成就之不其然乎居<lb/>
易常辱與戸部游而知其家事治見託譔<lb/>
述庻傳信焉銘曰<lb/>
猗嗟碭山以文行保家聲以義節振時名<lb/>
以惠政撫縣民而職不登諸侯卿秩不及<lb/>
廷尉評悲哉猗嗟碭山前有和州名德如<lb/>
彼後有戸部才位若此才子之父名父之<lb/>
子賢者兼之可謂具羙休哉<lb/>
<pb n="KR4c0069_SBCK_024-11a"/>
　　傳法堂碑<lb/>
王城离域有佛寺號興善寺之次也有僧<lb/>
舎名傳法堂先是大徹禪師宴居于是寺<lb/>
說法于是堂因名曰焉有問師之名迹曰<lb/>
號惟寛姓祝氏衢州信安人祖曰安父曰<lb/>
皎生十三歳出家二十四具戒僧臘三十<lb/>
九報年六十三終興善寺葬灞陵西原詔<lb/>
謚曰大徹禪師元和正直之塔云師有之<lb/>
傳授曰釋迦如來欲涅槃時以正法密印<lb/>
<pb n="KR4c0069_SBCK_024-11b"/>
付摩訶迦葉傳至馬鳴又十二葉傳至師<lb/>
子比丘及二十四葉傳至佛䭾先那先那<lb/>
傳圓覺逹摩逹摩傳大弘可可傳鏡智璨<lb/>
璨傳大醫信信傳圓滿忍忍傳天鑒能是<lb/>
爲六祖能傳南岳讓讓傳洪州道一一謚<lb/>
曰大寂寂即師之師貫而次之其傳授可<lb/>
知矣有問師之道屬曰自四祖以降雖嗣<lb/>
正法有家嫡而支派者猶大宗小宗焉以<lb/>
世族譬之即師與西堂藏甘泉賢勒潭海<lb/>
<pb n="KR4c0069_SBCK_024-12a"/>
百嚴暉俱父事大寂若兄弟然章敬澄若<lb/>
父父兄弟遥山欽若從祖兄弟鶺林素華<lb/>
嚴寂若伯叔然當山忠東京會若伯叔祖<lb/>
嵩山秀牛頭融若曾伯叔祖推而序之其<lb/>
道屬可知矣有問師之化縁曰師爲童男<lb/>
時見殺生者䀌然不忍食退而發岀家心<lb/>
遂求落髮於僧曇受尸羅於僧崇學毗尼<lb/>
於僧如證大乗法於天台止觀成最上乗<lb/>
道扵大寂道一貞元六年始行於閩越間<lb/>
<pb n="KR4c0069_SBCK_024-12b"/>
歲餘而迴心改服者百數七年馴猛虎於<lb/>
會稽作滕家道塲八日與山神受八戒於<lb/>
鄱陽作廻鬱道塲十三年盛非人於少林<lb/>
寺二十一年作有爲功德於衞國寺明年<lb/>
施無爲功德於天宮寺元和四年憲宗章<lb/>
武皇帝召見於安國寺五年問法於麟德<lb/>
殿其年復靈泉於不空三藏也十二年二<lb/>
月晦大說法於是堂說訖說化其化縁云<lb/>
爾有問師之心要曰師行禪演法垂三十<lb/>
<pb n="KR4c0069_SBCK_024-13a"/>
年度白黒衆殆百千萬億應病授藥安可<lb/>
以一說盡其心要乎然居易爲賛善大夫<lb/>
時常四詣師四問道第一問云旣曰禪師<lb/>
何故說法師曰無上菩提者𬒳於身爲律<lb/>
說於口爲法行於心爲禪應用有三其實<lb/>
一也如江湖河漢在立名名雖不一水性<lb/>
無二律即是法法不離禪云何扵中妄起<lb/>
分別第二問云旣無分別何以修心師曰<lb/>
本無損傷云何要修理無論垢與浄一切<lb/>
<pb n="KR4c0069_SBCK_024-13b"/>
勿起念第三問云垢即不可念浄無念可<lb/>
乎師曰如人眼睛上一物不可住金屑雖<lb/>
珍在眼亦爲病第四問云無修無念亦何<lb/>
異於凡夫耶師曰凡夫無明二乗執著離<lb/>
此二病是名眞修眞修者不得勤不得忘<lb/>
勤即近執著忘即落無明其心要云爾師<lb/>
之徒殆千餘逹者三十九人其入室受道<lb/>
者有義崇有圓鏡以先師常辱與予言知<lb/>
予嘗醍醐嗅薝蔔者有日矣師旣殁後予<lb/>
<pb n="KR4c0069_SBCK_024-14a"/>
出守南賔郡遠託譔述迨今而成嗚呼斯<lb/>
文豈直起師敎慰門弟子心哉抑且志音<lb/>
受然燈記記靈山會於將來世故其文不<lb/>
避繁銘曰<lb/>
佛以一印付迦葉　至師五十有九葉<lb/>
故名師堂爲傳法<lb/>
　　唐撫州景雲寺故律大德上弘和尚<lb/>
　　石塔碑銘　并序<lb/>
元和十一年春廬由東林寺僧道深懷縱<lb/>
<pb n="KR4c0069_SBCK_024-14b"/>
如建冲契宗一至柔以言語智則智明雲<lb/>
臯太易等凡二十輩與白黒衆千餘人俱<lb/>
實持故景雲大德弘公行狀一通執錢十<lb/>
萬來詣潯陽府請司馬白居易作先師碑<lb/>
會有故不果十二年夏作石墳成復來請<lb/>
會有病不果十三年夏作石塔成又來請<lb/>
始從之旣而僧反山衆反聚落錢反寺府<lb/>
翌日而文就明年而碑立其詞云爾<lb/>
我聞竺乾古先生出世法法要有三曰戒<lb/>
<pb n="KR4c0069_SBCK_024-15a"/>
定惠戒生定定生惠惠生八萬四千法門<lb/>
是三者迭爲用若次第言則定爲惠因戒<lb/>
爲定根定根植則苗茂因樹則果滿無因<lb/>
求滿猶夢果也無根求茂猶揠苗也雖佛<lb/>
以一切種智攝三界必先用戒菩薩以六<lb/>
波羅蜜化四生不能捨律律之用可思量<lb/>
不可思量如來十弟子中稱優波離善持<lb/>
律波離滅有南山大師得之南山滅有景<lb/>
雲大師得之師諱上弘姓饒氏曾祖君雅<lb/>
<pb n="KR4c0069_SBCK_024-15b"/>
祖公怳父知恭臨川南城人童而有知故<lb/>
生十五歲發出家心始從舅氏剃落壯而<lb/>
有立故生十五歲立菩提願從南岳大圓<lb/>
大師具戒樂其所由故大曆中不去父母<lb/>
之邦請隷于本州景雲寺修道應無所住<lb/>
故貞元初離我我所從君洪州龍興寺說<lb/>
法親近善知識故與匡山法眞天台靈𥙿<lb/>
荆門法裔暨興果神湊建昌惠進五長老<lb/>
交遊佛法屬王臣故與姜相國公輔太師<lb/>
<pb n="KR4c0069_SBCK_024-16a"/>
顔眞卿曁本道廉使楊君憑韋君丹四君<lb/>
子友善提振禁戒故講四分律而從善遠<lb/>
罪者無央數隨順化縁故坐甘露壇而誓<lb/>
衆生盟者二十年荷擔大事故前後登方<lb/>
等施尸羅者十有八會救㧞群生故娑婆<lb/>
男女曰我得度者萬五千七十二人示生<lb/>
無常故元和十年十月巳亥遷化于東林<lb/>
精舎示滅有所故是月丙寅歸于南岡石<lb/>
墳住三十七年七歲安居六十五夏自生<lb/>
<pb n="KR4c0069_SBCK_024-16b"/>
至滅隨迹示敎行止語嘿無非佛事夫施<lb/>
於人也博則反諸巳也厚故門人郷人輒<lb/>
如不及繇是藝松成林琢石爲塔塔有碑<lb/>
碑有銘曰<lb/>
　佛滅度後　薝蔔香衰　醍醐味醨<lb/>
　誰反是香　誰復是味　景雲大師<lb/>
　景雲之生　一匡苾蒭　中興毗尼<lb/>
　景雲之滅　衆將安仰　法將疇依<lb/>
　昔景雲來　道行者隨　踐迹者歸<lb/>
<pb n="KR4c0069_SBCK_024-17a"/>
　今景雲去　升堂者思　入室者悲<lb/>
　鑪峯之西　虎谿之南　石塔巍巍<lb/>
　有記事者　以實眞辭　書于塔碑<lb/>
　　唐江州興果寺律大德湊公塔碣銘<lb/>
　　并序<lb/>
如來滅後後五百歲有持戒見性者曰興<lb/>
果律師師姓成號神湊京兆藍田人旣出<lb/>
家具戒於南岳希操大師叅禪於鍾陵大<lb/>
寂大師志在首楞嚴經行在四分毗尼藏<lb/>
<pb n="KR4c0069_SBCK_024-17b"/>
其他典論以有餘力通大曆八年制縣經<lb/>
論律三科策試天下僧師中等得度詔配<lb/>
江州興果寺後從僧望移隷東林寺即鴈<lb/>
門遠大師舊道塲有甘露壇白蓮池在焉<lb/>
師旣居是寺興佛事元和十二年九月七<lb/>
日遘疾二十六日及其十月十九日遷全<lb/>
身于寺道北祔鴈門墳左春秋七十四夏<lb/>
臘五十一日至乎哉師本行也以精進心<lb/>
脂不退輪以勇健力檛無畏鼓故登壇進<lb/>
<pb n="KR4c0069_SBCK_024-18a"/>
律鬱爲法將者垂三十年領羯磨會十三<lb/>
化大衆萬數儀範所攝惠用所誘貴高憎<lb/>
慢罔不降伏其威重如是自興果訖東林<lb/>
一盂齋一榻居衣麻寢菅如坐七寳繇是<lb/>
名聞檀施來無虚月盡歸寺藏與大衆共<lb/>
之迨啓手足日前無長物其簡儉如是師<lb/>
心行禪身持律起居動息皆有常莭雖沍<lb/>
寒隆暑風雨黒夜捧一鑪秉一燭行道禮<lb/>
佛者四十五年凡十二時未嘗闕一其精<lb/>
<pb n="KR4c0069_SBCK_024-18b"/>
勤如是師旣疾亟四大將壞無戀著念無<lb/>
厭離想郡太守門弟子進醫饋藥者數回<lb/>
師頷之云報身非病焉用是爲言訖趺坐<lb/>
恬然就化其了悟如是門人道建利辯元<lb/>
審元揔等封墳建塔思有以識之以先師<lb/>
常辱與予游託爲銘碣初予與師相遇如<lb/>
他生舊識一見訢合不知其然及遷化時<lb/>
予又題一四句詩爲别盖欲會前心集後<lb/>
縁也不能改作因取爲銘曰<lb/>
<pb n="KR4c0069_SBCK_024-19a"/>
<pb n="KR4c0069_SBCK_024-20a"/>
<pb n="KR4c0069_SBCK_024-21a"/>
</p>
<p>
</p>
  </div>
</body>
</text>
</TEI>
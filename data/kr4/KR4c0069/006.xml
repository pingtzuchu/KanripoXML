<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0069_SBCK_006-1a"/>
白氏文集卷第六<lb/>
　閑適二　古調詩　五言　自兩韻至<lb/>
　一百三十韻　凡四十八首<lb/>
　　自題寫眞　時爲翰林學士<lb/>
我貌不自識李放寫我真静觀神與骨合<lb/>
是山中人蒲栁質易朽麋鹿心難馴何事<lb/>
赤墀上五年為侍臣况多剛狷性難與世<lb/>
同塵不惟非貴相但恐生禍因宜當早罷<lb/>
去收取雲泉身<lb/>
<pb n="KR4c0069_SBCK_006-1b"/>
　　遣懐　自此後詩在渭村作<lb/>
寓心身體中寓性方寸内此身是外物何<lb/>
足苦憂愛况有假飾者華簪及髙盖此又<lb/>
踈扵身復在外物外操之多惴慄失之又<lb/>
悲悔乃知名與器得喪俱爲害頽然環堵<lb/>
客蘿蕙爲巾帶自得此道來身窮心甚泰<lb/>
　　渭上偶釣<lb/>
渭水如鏡色中有鯉與魴偶持一竿竹懸<lb/>
釣在其傍微風吹釣絲嫋嫋十尺長誰知<lb/>
<pb n="KR4c0069_SBCK_006-2a"/>
對魚坐心在無何鄉昔有白頭人亦釣此<lb/>
渭陽釣人不釣魚七十得文王况我垂釣<lb/>
意人魚又兼亡無機兩不得但弄秋水光<lb/>
興盡釣亦罷歸來飲我觴<lb/>
　　隠几<lb/>
身適忘四支心適忘是非既適又忘適不<lb/>
知吾是誰百體如槁木兀然無所知方寸<lb/>
如死灰寂然無所思今日復明日身心忽<lb/>
兩遺行年三十九嵗暮日斜時四十心不<lb/>
<pb n="KR4c0069_SBCK_006-2b"/>
動吾今其庶㡬<lb/>
　　春眠<lb/>
新浴肢體暢獨寢神魄安况因夜深坐遂<lb/>
成日髙眠春被薄亦暖朝䆫深更閑却忘<lb/>
人閒事似得枕上仙至適無夢想大和難<lb/>
名言全勝彭澤醉欲敵曹溪禪何物呼我<lb/>
覺伯勞聲闗闗起來妻子笑生計春茫然<lb/>
　　閑居<lb/>
空腹一盞粥飢食有餘味南簷半床日暖<lb/>
<pb n="KR4c0069_SBCK_006-3a"/>
卧因成睡緜袍擁兩膝竹几支雙臂從旦<lb/>
直至昏身心一無事心足即為富身閑乃<lb/>
當貴富貴在此中何必居髙位君看裴相<lb/>
國金紫光照地心苦頭盡白纔年四十四<lb/>
乃知髙盖車乘者多憂畏<lb/>
　　夏日<lb/>
東䆫晚無熱北户涼有風盡日坐復卧不<lb/>
離一室中中心本無繫亦與出門同<lb/>
　　適意二首<lb/>
<pb n="KR4c0069_SBCK_006-3b"/>
十年為旅客常有飢寒愁三年作諫官復<lb/>
多尸素羞有酒不暇飲有山不得遊豈無<lb/>
平生志拘牽不自由一朝歸渭上泛如不<lb/>
繫舟置心世事外無喜亦無憂終日一蔬<lb/>
食終年一布裘寒來彌懶放數日一梳頭<lb/>
朝睡足始起夜酌醉即休人心不過適適<lb/>
外復何求<lb/>
早嵗從旅遊頗諳時俗意中年忝班列備<lb/>
見朝廷事作客誠巳難為臣尤不易况予<lb/>
<pb n="KR4c0069_SBCK_006-4a"/>
方且介舉動多忤累直道速我尤詭遇非<lb/>
吾志胷中十年内消盡浩然氣自從返田<lb/>
畝頓覺無憂愧蟠木用難施浮雲心易遂<lb/>
悠悠身與世從此兩相棄<lb/>
　　首夏病間<lb/>
我生來㡬時萬有四千日自省於其間非<lb/>
憂即有疾老去慮漸息年來病初愈忽喜<lb/>
身與心泰然兩無苦况茲孟夏月清和好<lb/>
時節微風吹裌衣不寒復不熱移榻樹隂<lb/>
<pb n="KR4c0069_SBCK_006-4b"/>
下竟日何所為或飲一甌茗或吟兩句詩<lb/>
内無憂患迫外無職役羈此日不自適何<lb/>
時是適時<lb/>
　　晩春沽酒<lb/>
百花落如雪兩鬢垂作絲春去有來日我<lb/>
老無少時人生待富貴為樂常苦遲不如<lb/>
貧賤日隨分開愁眉賣我所乘馬典我舊<lb/>
朝衣盡將沽酒飲酩酊步行歸名姓日隠<lb/>
晦形骸日變衰醉卧黄公肆人知我是誰<lb/>
<pb n="KR4c0069_SBCK_006-5a"/>
　　蘭若寓居<lb/>
名宦老慵求退身安草野家園病懶歸寄<lb/>
居在蘭若薜衣換簪組藜杖代車馬行止<lb/>
輒自由甚覺身蕭灑晨遊南塢上夜息東<lb/>
菴下人間千萬事無有闗心者<lb/>
　　麴生訪宿<lb/>
西齋寂已暮叩門聲樀樀知是君宿來自<lb/>
拂塵埃席村家何所有茶果迎來客貧静<lb/>
似僧居竹林依四壁厨燈斜影出簷雨餘<lb/>
<pb n="KR4c0069_SBCK_006-5b"/>
聲滴不是愛閑人肯來同此夕<lb/>
　　聞庾七左降因詠所懐<lb/>
我病卧渭北君老謫巴東相悲一長歎薄<lb/>
命與君同既歎還自哂哂歎兩未終後心<lb/>
誚前意所見何迷蒙人生大塊間如鴻毛<lb/>
在風或飄青雲上或落泥塗中衮服相天<lb/>
下儻來非我通布衣委草莽偶去非吾窮<lb/>
外物不可必中懐須自空無令怏怏氣留<lb/>
滯在心胷<lb/>
<pb n="KR4c0069_SBCK_006-6a"/>
　　答卜者<lb/>
病眼昏似夜衰鬢䬃如秋除却須衣食平<lb/>
生百事休知君善易者問我決疑不不卜<lb/>
非他故人間無所求<lb/>
　　歸田三首<lb/>
人生何所欲所欲唯兩端中人愛富貴髙<lb/>
士慕神仙神仙須有籍富貴亦在天莫戀<lb/>
長安道莫尋方丈山西亰塵浩浩東海浪<lb/>
漫漫金門不可入琪樹何由攀不如歸山<lb/>
<pb n="KR4c0069_SBCK_006-6b"/>
下如法種春田<lb/>
種田計已决决意復何如賣馬買犢使徒<lb/>
步歸田廬迎春治耒耜候雨闢菑畬策杖<lb/>
田頭立躬親課僕夫吾聞老農言為稼慎<lb/>
在初所施不鹵莽所報必有餘上求奉王<lb/>
税下望備家儲安得放慵墮拱手而曵裾<lb/>
學農未為鄙親友勿笑余更待明年後自<lb/>
擬執犂鋤<lb/>
三十為近臣腰間鳴佩玉四十為野夫田<lb/>
<pb n="KR4c0069_SBCK_006-7a"/>
中學鋤榖何言十年内變化如此速此理<lb/>
固是常窮通相倚伏為魚有深水為鳥有<lb/>
髙木何必守一方窘然自牽束化吾足為<lb/>
馬吾因以行陸化吾手為彈吾因以求肉<lb/>
形骸為異物委順心猶足幸得且歸農安<lb/>
知不為福况吾行欲老瞥若風前燭孰能<lb/>
俄頃間將心繫榮辱<lb/>
　　秋遊原上<lb/>
七月行已半早涼天氣清清晨起巾櫛徐<lb/>
<pb n="KR4c0069_SBCK_006-7b"/>
步出柴荆露杖笻竹泠風襟越蕉輕閑携<lb/>
弟姪輩同上秋原行新棗未全赤晩瓜有<lb/>
餘馨依依田家叟設此相逢迎自我到此<lb/>
村往來白髮生村中相識久老幼皆有情<lb/>
留連向暮歸樹樹風蟬聲是時新雨足禾<lb/>
黍夾道青見此令人飽何必待西成<lb/>
　　九日登西原宴望<lb/>
病愛枕席涼日髙眠未輟弟兄呼我起今<lb/>
日重陽節起登西原望懐抱同一豁移座<lb/>
<pb n="KR4c0069_SBCK_006-8a"/>
就菊叢餻酒前羅列雖無絲與管歌笑隨<lb/>
情發白日未及傾顏酡耳已熱酒酣四向<lb/>
望六合何空闊天地自久長斯人幾時活<lb/>
請看原下村村人死不歇一村四十家哭<lb/>
塟無虚月指此各相勉良辰且歡悦<lb/>
　　寄同病者<lb/>
三十生二毛早衰為沈痾四十官七品拙<lb/>
宦非由他年顏日枯槁時命日蹉跎豈獨<lb/>
我如此聖賢無柰何迴觀親舊中舉目尤<lb/>
<pb n="KR4c0069_SBCK_006-8b"/>
可嗟或有終老者沉賤如泥沙或有始壯<lb/>
者飄忽如風花窮餓與夭促不如我者多<lb/>
以此反自慰常得心平和寄言同病者迴<lb/>
歎且為歌<lb/>
　　遊藍田山卜居<lb/>
脱置腰下組擺落心中塵行歌望山去意<lb/>
似歸鄉人朝蹋玉峯下暮尋藍水濱擬求<lb/>
幽僻地安置踈慵身本性便山寺應須旁<lb/>
悟眞<lb/>
<pb n="KR4c0069_SBCK_006-9a"/>
　　村雪夜坐<lb/>
南䆫背燈坐風霰暗紛紛寂寞深村夜殘<lb/>
鴈雪中聞<lb/>
　　東園翫菊<lb/>
少年昨已去芳嵗今又闌如何寂寞意復<lb/>
此荒涼園園中獨立久日淡風露寒秋蔬<lb/>
盡蕪没好樹亦凋殘唯有數叢菊新開籬<lb/>
落間携觴聊就酌為爾一留連憶我少小<lb/>
日易為興所牽見酒無時節未飲已欣然<lb/>
<pb n="KR4c0069_SBCK_006-9b"/>
近從年長來漸覺取樂難常恐更衰老强<lb/>
飲亦無歡顧謂爾菊花後時何獨鮮誠知<lb/>
不為我借爾暫開顏<lb/>
　　觀稼<lb/>
世役不我牽身心常自若晩出看田畝閑<lb/>
行旁村落纍纍繞塲稼嘖嘖羣飛雀年豐<lb/>
豈獨人禽鳥聲亦樂田翁逢我喜黙起具<lb/>
樽杓歛手笑相延社酒有殘酌愧茲勤且<lb/>
敬藜杖為淹泊言動任天真未覺農人惡<lb/>
<pb n="KR4c0069_SBCK_006-10a"/>
停盃問生事夫種妻兒穫筋力苦疲勞衣<lb/>
食長單薄自慙祿仕者曽不營農作飽食<lb/>
無所勞何殊衞人鶴<lb/>
　　聞哭者<lb/>
昨日南鄰哭哭聲一何苦云是妻哭夫夫<lb/>
年二十五今朝北里哭哭聲又何切云是<lb/>
母哭兒兒年十七八四鄰尚如此天下多<lb/>
夭折乃知浮世人少得垂白髮余今過四<lb/>
十念彼聊自悦從此明鏡中不嫌頭似雪<lb/>
<pb n="KR4c0069_SBCK_006-10b"/>
　　新構亭臺示諸弟姪<lb/>
平臺高數尺臺上結茅茨東西䟽二牖南<lb/>
北開兩扉蘆簾前後卷竹簟當中施清泠<lb/>
白石枕踈涼黄葛衣開衿向風坐夏日如<lb/>
秋時嘯傲頗有趣窺臨不知疲東䆫對華<lb/>
山三峯碧參差南簷當渭水卧見雲帆飛<lb/>
仰摘枝上果俯折畦中葵足以充飢渇何<lb/>
必慕甘肥况有好群從旦夕相追隨<lb/>
　　自吟拙什因有所懐<lb/>
<pb n="KR4c0069_SBCK_006-11a"/>
懶病每多暇暇來何所為未能抛筆硯時<lb/>
作一篇詩詩成淡無味多被衆人嗤上恠<lb/>
落聲韻下嫌拙言詞時時自吟詠吟罷有<lb/>
所思蘇州及彭澤與我不同時此外復誰<lb/>
愛唯有元微之趂向江陵府三年作判司<lb/>
相去二千里詩成逺不知<lb/>
　　東陂秋意寄元八<lb/>
寥落野陂畔獨行思有餘秋荷病葉上白<lb/>
露大如珠忽憶同賞地曲江南北隅秋池<lb/>
<pb n="KR4c0069_SBCK_006-11b"/>
少遊客唯我與君俱啼蛩隠紅蓼痩馬蹋<lb/>
青蕪當時與今日俱是暮秋初節物苦相<lb/>
似時景亦無餘唯有人分㪚經年不得書<lb/>
　　閑居<lb/>
深閉竹間扉静掃松下地獨嘯晩風前何<lb/>
人知此意看山盡日坐枕帙移時睡誰能<lb/>
從我遊使君心無事<lb/>
　　詠拙<lb/>
所禀有巧拙不可改者性所賦有厚薄不<lb/>
<pb n="KR4c0069_SBCK_006-12a"/>
可移者命我性拙且惷我命薄且屯問我<lb/>
何以知所知良有因亦曾舉兩足學人踏<lb/>
紅塵從茲知性拙不解轉如輪亦曾奮六<lb/>
翮高飛到青雲從茲知命薄摧落不逡巡<lb/>
慕貴而猒賤樂富而惡貧同出天地間我<lb/>
豈異於人性命苟如此反則成苦辛以此<lb/>
自安分雖窮毎欣欣葺茅為我廬編蓬為<lb/>
我門縫布作袍被種榖充盤飡静讀古人<lb/>
書閑釣清渭濱優哉復遊哉聊以終吾身<lb/>
<pb n="KR4c0069_SBCK_006-12b"/>
　　詠慵<lb/>
有官慵不選有田慵不農屋穿慵不蓇衣<lb/>
裂慵不縫有酒慵不酌無異樽長空有琴<lb/>
慵不彈亦與無絃同家人告飯盡欲炊慵<lb/>
不舂親朋寄書至欲讀慵開封常聞嵇叔<lb/>
夜一生在慵中彈琴復鍛䥫比我未為慵<lb/>
　　冬夜<lb/>
家貧親愛㪚身病交遊罷眼前無一人獨<lb/>
掩村齋卧冷落燈火暗離披簾幕破策策<lb/>
<pb n="KR4c0069_SBCK_006-13a"/>
䆫戸前又聞新雪下長年漸省睡夜半起<lb/>
端坐不學坐忘心寂寞安可過兀然身寄<lb/>
世浩然心委化如此來四年一千三百夜<lb/>
　　村中留李三宿<lb/>
平生早遊宦不道無親故如我與君心相<lb/>
知應有數春明門前别金氏陂中遇村酒<lb/>
兩三盃相留寒日暮勿嫌村酒薄聊酌論<lb/>
心素請君少踟蹰繫馬門前樹明年身若<lb/>
健便擬江湖去他日縱相思知君無覔處<lb/>
<pb n="KR4c0069_SBCK_006-13b"/>
後㑹既茫茫今宵君且住<lb/>
　　友人夜訪<lb/>
簷間清風簟松下明月盃幽意正如此况<lb/>
乃故人來<lb/>
　　遊悟眞寺詩　一百三十韻<lb/>
元和九年秋八月月上弦我遊悟眞寺寺<lb/>
在王順山去山四五里先聞水潺湲自茲<lb/>
捨車馬始渉藍溪灣手拄青竹杖足蹋白<lb/>
石灘漸恠耳目曠不聞人世諠山下望山<lb/>
<pb n="KR4c0069_SBCK_006-14a"/>
上初疑不可攀誰知中有路盤折通巖巔<lb/>
一息幡竿下再休石龕邊龕間長丈餘門<lb/>
戸無扃闗俯窺不見人石髮垂若鬟驚出<lb/>
白蝙蝠雙飛如雪翻迴首寺門望青崖夾<lb/>
朱軒如擘山腹開置寺扵其間入門無平<lb/>
地地窄虛空寛房廊與臺殿高下隨峯巒<lb/>
巖㠋無撮土樹木多痩堅根株抱石長屈<lb/>
曲蟲蛇蟠松桂亂無行四時鬱芊芊枝梢<lb/>
嫋青吹韻若風中絃日月光不透綠隂相<lb/>
<pb n="KR4c0069_SBCK_006-14b"/>
交延幽鳥時一聲聞之似寒蟬首憩賓位<lb/>
亭就坐未及安須㬰開北戸萬里明豁然<lb/>
拂簷虹霏微遶棟雲廻旋赤日間白雨隂<lb/>
晴同一川野綠簇草樹眼界吞秦原渭水<lb/>
細不見漢陵小於拳却頋來時路縈紆映<lb/>
朱欄歷歷上山人一一遥可觀前對多寶<lb/>
塔風鐸鳴四端欒櫨與户牖恰恰金碧繁<lb/>
云昔伽葉佛此地坐涅槃至今鐵鉢在當<lb/>
㡳手跡穿西開玉像殿白佛森比肩抖擻<lb/>
<pb n="KR4c0069_SBCK_006-15a"/>
塵埃衣禮拜氷雪顏疊霜為袈裟貫雹為<lb/>
華鬘逼觀疑鬼功其跡非雕鐫次登觀音<lb/>
堂未到聞栴檀上階脱雙履歛足升浄筵<lb/>
六楹挑玉鏡四座敷金鈿黑夜自光明不<lb/>
待燈燭然衆寶互仾昻碧珮珊瑚蟠風來<lb/>
似天樂相觸聲珊珊白珠垂露凝赤珠滴<lb/>
血殷㸃綴佛髻上合為七寶冠雙瓶白瑠<lb/>
璃色若秋水寒隔瓶見舍利圓轉如金丹<lb/>
玉笛何代物天人施祇園吹如秋鶴聲可<lb/>
<pb n="KR4c0069_SBCK_006-15b"/>
以降靈仙是時秋方中三五月正圓寳堂<lb/>
豁三門金魄當其前月與寶相射晶光争<lb/>
鮮妍照人心骨泠竟夕不欲眠曉尋南塔<lb/>
路亂竹低嬋娟林幽不逢人寒蝶飛翾翾<lb/>
山果不識名離離夾道蕃足以療飢乏摘<lb/>
嘗味甘酸道南藍谷神紫傘白紙錢若嵗<lb/>
有水旱詔使修蘋蘩以地清浄故獻典無<lb/>
葷膻危石疊四五<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>嵬欹且刓造物者何<lb/>
意堆在巖東偏泠滑無人迹苔㸃如花牋<lb/>
<pb n="KR4c0069_SBCK_006-16a"/>
我來登上頭下臨不測淵目眩手足掉不<lb/>
敢低頭看風從石下生薄人而上搏衣服<lb/>
似羽翮開張欲飛騫<graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>
                    <graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>三面峯峯尖刀<lb/>
劔攅往往白雲過決開露青天西北日落<lb/>
時夕暉紅團團千里翠屏外走下丹砂丸<lb/>
東南月上時夜氣青漫漫百丈碧潭㡳寫<lb/>
出黄金盤藍水色似藍日夜長潺潺周逥<lb/>
繞山轉下視如青環或鋪為慢流或激為<lb/>
奔湍泓澄最深處浮出蛟龍涎側身入其<lb/>
<pb n="KR4c0069_SBCK_006-16b"/>
中懸磴尤險難捫蘿踏樛木下逐飲澗猨<lb/>
雪迸起白鷺錦跳驚紅鱣歇定方盥漱濯<lb/>
去支體煩淺深皆洞澈可照腦與肝但愛<lb/>
清見㡳欲尋不知源東崖饒恠石積甃蒼<lb/>
琅玕溫潤發於外其間韞璵璠卞和死已<lb/>
久良玉多棄捐或時洩光彩夜與星月連<lb/>
中頂最髙峯柱天青玉竿<graphic n="KR2794" url="https://raw.githubusercontent.com/kanripo/KR-Gaiji/master/images/KR2794.png" mimeType="image/png"/>
                    <graphic n="KR2332" url="https://raw.githubusercontent.com/kanripo/KR-Gaiji/master/images/KR2332.png" mimeType="image/png"/>上不得豈<lb/>
我能攀援上有白蓮池素葩覆清瀾聞名<lb/>
不可到處所非人寰又有一片石大如方<lb/>
<pb n="KR4c0069_SBCK_006-17a"/>
尺甎插在半壁上其下萬仭懸云有過去<lb/>
師坐得無生禪號為定心石長老世所傳<lb/>
却上謁仙祠蔓草生緜緜昔聞王氏子羽<lb/>
化升上玄其西<graphic n="KR3424" url="https://raw.githubusercontent.com/kanripo/KR-Gaiji/master/images/KR3424.png" mimeType="image/png"/>藥臺猶對芝术田時復<lb/>
明月夜上聞黄鶴言迴尋畫龍堂二叟鬢<lb/>
髪班想見聽法時歡喜禮印壇復歸泉窟<lb/>
下化作龍蜿蜒階前石孔在欲雨生白烟<lb/>
往有寫經僧身静心精專感彼雲外鴿羣<lb/>
飛千翩翩來添硯中水去吸巖底泉一日<lb/>
<pb n="KR4c0069_SBCK_006-17b"/>
三往復時節長不愆經成號聖僧弟子名<lb/>
揚難誦此蓮花偈數滿百億千身壊口不<lb/>
壊舌根如紅蓮顱骨今不見石函尚存焉<lb/>
粉壁有呉畫筆彩依舊鮮素屏有楷書墨<lb/>
色如新乾靈境與異跡周覽無不殫一遊<lb/>
五晝夜欲返仍盤桓我本山中人誤為時<lb/>
網牽牽率使讀書推挽令効官既登文字<lb/>
科又忝諫諍員拙直不合時無益同素飡<lb/>
以此自慙惕戚戚常寡歡無成心力盡未<lb/>
<pb n="KR4c0069_SBCK_006-18a"/>
老形骸殘今來脱簮組始覺離憂患及為<lb/>
山水遊彌得縱踈頑野麋㫁羈絆行走無<lb/>
拘攣池魚放入海一往何時還身著居士<lb/>
衣手把南華篇終來此山住永謝區中緣<lb/>
我今四十餘從此終身閑若以七十期猶<lb/>
得三十年<lb/>
　　酬張十八訪宿見贈　自此後詩爲<lb/>
　　賛善大夫時所作<lb/>
昔我為近臣君常稀到門今我官職冷唯<lb/>
<pb n="KR4c0069_SBCK_006-18b"/>
君來往頻我受狷介性立為頑拙身平生<lb/>
雖寡合合即無緇磷况君秉髙義富貴視<lb/>
如雲五侯三相家眼冷不見君問其所與<lb/>
游獨言韓舎人其次即及我我愧非其倫<lb/>
胡為謬相愛嵗晩逾勤勤落然頽簷下一<lb/>
話夜達晨床單食味薄亦不嫌我貧日高<lb/>
上馬去相頋猶逡巡長安乆無雨日赤風<lb/>
昏昏怜君將病眼為我犯埃塵逺從延康<lb/>
里來訪曲江濱所重君子道不獨愧相親<lb/>
<pb n="KR4c0069_SBCK_006-19a"/>
　　朝歸書寄元八<lb/>
進入閤前拜退就廊下飡歸來昭國里人<lb/>
卧馬歇鞍却睡至日午起坐心浩然况當<lb/>
好時節雨後清和天柿樹綠隂合王家庭<lb/>
院寛瓶中鄠縣酒牆上終南山獨眠仍獨<lb/>
坐開衿當風前禪僧與詩客次第來相看<lb/>
要語連夜語須眠終日眠除非奉朝謁此<lb/>
外無别牽年長身且健官貧心甚安幸無<lb/>
急病痛不至苦饑寒自此聊以適外緣不<lb/>
<pb n="KR4c0069_SBCK_006-19b"/>
能干唯應静者信難為動者言臺中元待<lb/>
御早晩作郎官未作郎官際無人相伴閑<lb/>
　　酬呉七見寄<lb/>
曲江有病客尋常多掩闗又聞馬死來不<lb/>
出身更閑聞有送書者自起出門看素緘<lb/>
署丹字中有瓊瑤篇口吟耳自聽當暑忽<lb/>
翛然似漱寒玉氷如聞商風絃首章歎時<lb/>
節末句思笑言懶慢不相訪隔街如隔山<lb/>
常聞陶潛語心逺地自偏君住安邑里左<lb/>
<pb n="KR4c0069_SBCK_006-20a"/>
右車徒喧竹藥閉深院琴罇開小軒誰知<lb/>
市南地轉作壺中天君本上清人名在石<lb/>
堂間不知有何過謫作人間仙常恐嵗月<lb/>
滿飄然歸紫烟莫忘蜉蝣内進士有同年<lb/>
　　昭國閑居<lb/>
貧閑日髙起門巷晝寂寂時暑放朝叅天<lb/>
隂少人客槐花滿田地僅絶人行跡獨在<lb/>
一床眠清涼風雨夕勿嫌坊曲逺近即多<lb/>
牽役勿嫌祿俸薄厚即多憂責平生尚恬<lb/>
<pb n="KR4c0069_SBCK_006-20b"/>
曠老大宜安適何以養吾真官閑居處僻<lb/>
　　喜陳兄至<lb/>
黄鳥啼欲歇青梅結半成坐怜春物盡起<lb/>
入東園行攜觴懶獨酌忽聞叩門聲閑人<lb/>
猶喜至何况是陳兄從容盡日語稠疊長<lb/>
年情勿輕一盞酒可以話平生<lb/>
　　贈杓直<lb/>
世路重祿位恓恓者孔宣人情愛年夀夭<lb/>
死者顏淵二人如何人不奈命與天我今<lb/>
<pb n="KR4c0069_SBCK_006-21a"/>
信多幸撫已愧前賢巳年四十四又為五<lb/>
品官况茲知足外别有所安焉早年以身<lb/>
代直赴逍遥篇近嵗將心地迴向南宗禪<lb/>
外順世間法内脱區中緣進不猒朝市退<lb/>
不戀人寰自吾得此心投足無不安體非<lb/>
道引適意無江湖閑有興或飲酒無事多<lb/>
掩闗寂静夜深坐安穏日髙眠秋不苦長<lb/>
夜春不惜流年委形老小外忘懐生死間<lb/>
昨日共君語與余心膂然此道不可道因<lb/>
<pb n="KR4c0069_SBCK_006-21b"/>
君聊强言<lb/>
　　寄張十八<lb/>
飢止一簞食渇止一壺漿出入止一馬寢<lb/>
興止一牀此外無長物於我有若亡胡然<lb/>
不知足名利心遑遑念茲彌懶放積習遂<lb/>
為常經旬不出門竟日不下堂同病者張<lb/>
生貧僻住延康慵中毎相憶此意未能忘<lb/>
迢迢青槐街相去八九坊秋來未相見應<lb/>
有新詩章早晩來同宿天氣轉清涼<lb/>
<pb n="KR4c0069_SBCK_006-22a"/>
　　題玉泉寺<lb/>
湛湛玉泉色悠悠浮雲身閑心對定水清<lb/>
浄兩無塵手把青笻杖頭戴白綸巾興盡<lb/>
下山去知我是誰人<lb/>
　　朝回遊城南<lb/>
朝退馬未困秋初日猶長迴轡城南去郊<lb/>
野正清涼水竹夾小徑縈迴繞川岡仰看<lb/>
晩山色俯弄秋泉光青松繫我馬白石為<lb/>
我牀常時簮組累此日和身忘旦隨鵷鷺<lb/>
<pb n="KR4c0069_SBCK_006-22b"/>
末暮遊鷗鶴傍機心一以盡兩處不亂行<lb/>
誰辨心與跡非行亦非藏<lb/>
　　舟行<lb/>
帆影日漸髙閑眠猶未起起問鼓枻人已<lb/>
行三十里船頭有行竈炊稻烹紅鯉飽食<lb/>
起婆娑盥漱秋江水平生滄浪意一旦來<lb/>
遊此何况不失家舟中載妻子<lb/>
　　湓浦早冬<lb/>
潯陽孟冬月草木未全衰秖抵長安陌涼<lb/>
<pb n="KR4c0069_SBCK_006-23a"/>
風八月時日西湓水曲獨行吟舊詩蓼花<lb/>
始零落蒲葉稍離披但作城中想何異曲<lb/>
江池<lb/>
　　江州雪<lb/>
新雪滿前山初晴好天氣日西騎馬出忽<lb/>
有京都意城栁方綴花簷氷才結穂須㬰<lb/>
風日暖處處皆飄墜行吟賞未足坐歎消<lb/>
何易猶勝嶺南看雰雰不到地<lb/>
<pb n="KR4c0069_SBCK_006-23b"/>
</p>
<p>
白氏文集卷第六<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>淮陽集</head> <lb/>
    <p>
<pb n="KR4d0423_WYG_001-1a"/>
欽定四庫全書<lb/>
　淮陽集<lb/>
　　　　　　　　　　　　元　張宏範　撰<lb/>
　五言律<lb/>
　　泛舟繼韻<lb/>
風軟扁舟穩行依綠柳隄孤尊秋露滑短棹晩烟迷夜<lb/>
靜月初上江空天更低飄飄信流去誤過子猷溪<lb/>
　　雨霽登樓<lb/>
<pb n="KR4d0423_WYG_001-1b"/>
樓外雨初霽乾坤望眼明岸髙秋漲滿簾捲暮霞生燕<lb/>
入泥香潤龍歸海氣清闌干殘照底一片古今情<lb/>
　　月夜獨酌<lb/>
白酒誰同飲青尊秪自開山風吹雨去海月上天來雅<lb/>
興髙千古狂歌復一杯何當呼李白同醉鳳凰臺<lb/>
　　柳塘避暑<lb/>
避暑溪塘上悠然世慮踈挂冠疑過鳥濯足礙行魚雨<lb/>
過波紋細風來樹影虛消磨長日事棋罷數行書<lb/>
<pb n="KR4d0423_WYG_001-2a"/>
　　蓮湖泛舟<lb/>
載酒扁舟穩平湖綺繡鄉半竿殘月暮十里晩風香桂<lb/>
楫分雲錦荷杯吸露漿浩歌明月底驚起宿鴛鴦<lb/>
　　携妓泛舟遇雨<lb/>
醉漾扁舟去歡生儘棹遲舞囬風過處歌罷雨來時鳳<lb/>
斚傳瓊液鸞刀膾玉絲池塘烟樹外一一畫中詩<lb/>
　　夏日道中<lb/>
六月長安道功名兩字催雲頭烘赤日馬首渗黄埃汗<lb/>
<pb n="KR4d0423_WYG_001-2b"/>
額揮淫雨饑腸轉殷雷輸他河朔客氷酒瀉荷杯<lb/>
　　逺烟<lb/>
慘澹㣲風外氤氲老樹頭乍驚香霧薄遥認斷雲浮日<lb/>
落山腰暮雨晴天際秋清明藏不得一片晉家羞<lb/>
　　宿<lb/>
馬疲盤道峻投宿入招提雨急山溪漲雲迷嶺樹低凉<lb/>
風來殿角赤日下天西偃腹虛簾外林空鳥恣啼<lb/>
　　枕上<lb/>
<pb n="KR4d0423_WYG_001-3a"/>
客懐苦長夜欹枕冷掀髯半壁荒燈暗窮途老淚淹驚<lb/>
烏疑月樹竊䑕怯風簾百慮秋中集無由到黑甜<lb/>
　五言絶句<lb/>
　　醉中遣興<hi>六首</hi>
把酒莫辭頻呼童更疾温清明三月節庭院又黄昏<lb/>
把酒莫辭霎休教尊酒空光陰不復得流水只流東<lb/>
酒興唯詩賴詩懐實酒因髙吟到佳處滿酌岸清巾<lb/>
滿酌莫宜側髙歌不論聲醉時狂起舞何必待鷄鳴<lb/>
<pb n="KR4d0423_WYG_001-3b"/>
酒盡興不盡心竒詩亦竒更沽一斗酒須到百篇詩<lb/>
飲酒莫妨事吟詩休費心酒從閒裏飲詩向興來吟<lb/>
　　缾中桃竹<lb/>
竹同君子操花勝麗人糚洞裏神仙客誰教嫁阮郎<lb/>
　　花影<lb/>
明月招春魄移痕上小牕暗香浮枕簟乘興滅銀釭<lb/>
　　寄劉仲澤<lb/>
已負中秋約休愆九日期東籬把菊坐共賦南山詩<lb/>
<pb n="KR4d0423_WYG_001-4a"/>
　　述懷<lb/>
太古一輪月浮雲㡬度漫隂晴從萬態桂影自髙寒<lb/>
　七言律詩<lb/>
　　述懷<lb/>
巳著戎衣十載過江南未了鬢先皤前生應欠路途債<lb/>
今世故教離别多功業千年須好在榮華一笑待如何<lb/>
幾時得遂歸歟志髙詠淵明歲暮歌<lb/>
　　赴大名路任<lb/>
<pb n="KR4d0423_WYG_001-4b"/>
詔引春風下帝庭恩教遷鎮大名城天寒日短催行色<lb/>
霧重霜濃接去程鵬翼垂天今日志馬頭灑淚故鄉情<lb/>
深承父老殷勤送何日兒童竹馬迎<lb/>
　　晩凉樓飲<lb/>
携壺信步曳長笻來趁樓頭滿面風龍駕金烏啼海北<lb/>
鯨吹璧月上天東愁空濁酒襟懐豁氣入新詩句法雄<lb/>
此意誰人能㑹得古今好个謫仙翁<lb/>
　　初夏<lb/>
<pb n="KR4d0423_WYG_001-5a"/>
醉忩睡足碧紗凉簾巻薰風燕子忙滿地落花驚晩吹<lb/>
一溪流水帶斜陽等閒歲月過難再牢落功名拙自傷<lb/>
青鏡秪愁霜髩改光隂空老郭汾陽<lb/>
　　新蟬<lb/>
齊宫怨女夢初驚猶對薰風訴别情一自返魂遺舊殻<lb/>
便將秋恨入新聲斷橋髙柳天將暮落日空山雨乍晴<lb/>
鐵石肝腸人聽得也應白髮為君生<lb/>
　　雛燕<lb/>
<pb n="KR4d0423_WYG_001-5b"/>
羽為香潤態含癡睡足雲兜力尚㣲喚母但能啾唧語<lb/>
戀巢猶倦往來飛薰風庭院簾初捲落日池臺人乍歸<lb/>
白鳳赤龍渾異事爭如隨分著烏衣<lb/>
　　和鄭雲表初夏<lb/>
一年好處艶陽天風絮苔紅意慘然寂寂妍春空造化<lb/>
炎炎畏日乍威權香盈脾蜜蜂衙歇泥足梁巢燕寢便<lb/>
旋坼酒香澆鬱氣園林青杏落詩箋<lb/>
　　射柳<lb/>
<pb n="KR4d0423_WYG_001-6a"/>
年少將軍耀武威人如輕燕馬如飛黄金箭落星三㸃<lb/>
白玉弓開月一圍簫鼓聲中驚霹靂綺羅筵上動光輝<lb/>
囬頭笑煞無功子羞對薫風脱錦衣<lb/>
　　打毬<lb/>
錦繡衣分上下朋畫門雙柱聳亭亭半空綵仗翻殘月<lb/>
一㸃緋毬迸落星翠栁小㕔喧鼓吹玉鞭驕馬蹙雷霆<lb/>
少年得意風流事可勝書生對夜螢<lb/>
　　假山<lb/>
<pb n="KR4d0423_WYG_001-6b"/>
性癖佳山未得親旋移逺石象天真峰巒草樹安排好<lb/>
巖壑風烟領略新路轉栁遮青隠約雨餘苔漬碧嶙峋<lb/>
儘教做盡千竒怪時下忩前愛主人<lb/>
　　述懐<lb/>
春風滿鬢緑鬅鬆落落胸懐氣吐虹節操自知堅雪竹<lb/>
行藏未必屬秋蓬歌中牛角兩行淚舞徹鷄聲一劍雄<lb/>
肯似少年場上客笙簫日醉軟香中<lb/>
　　過雙墖<lb/>
<pb n="KR4d0423_WYG_001-7a"/>
千丈黄塵倦客途林梢遥認兩浮圖數家荒店留行李<lb/>
一帶遥山入酒壺勲業壯年勞夢寐等閒老境寄江湖<lb/>
前途黯黯深滄海惆悵西樓日向晡<lb/>
　　宿龍門<lb/>
落日蒼崕列翠屏翠屏圍宿暮雲横溪聲清入詩人耳<lb/>
山勢斜盤客子程青草路凉羸馬飽碧林月冷倦烏驚<lb/>
明朝飛過龍門去直挽春風下赤城<lb/>
　　遇雨未發<lb/>
<pb n="KR4d0423_WYG_001-7b"/>
寒侵詩夢曉初囬風雨長松撼半崕絶岫黑雲籠古殿<lb/>
虛檐玉柱碎空堦紗忩正熟佳人睡石磴應傷客子懐<lb/>
鞍馬待晴行未得木魚聲裏過晨齋<lb/>
　　述懐<hi>三首</hi>
飄零孤影寄天涯夢斷春風二鼓撾悶上心來須賴酒<lb/>
愁驅睡去勝如茶龍潛北海收雷迹豹隠南山養霧花<lb/>
天産我材應有意不成空使二毛華<lb/>
梅時又過牡丹期晝掩重門坐似癡為擘愁眉須賴酒<lb/>
<pb n="KR4d0423_WYG_001-8a"/>
欲言雅志豈無詩浮雲暖日隂晴裏殘夢春風富貴時<lb/>
一片肝腸堅玉石肯隨風絮入狂吹<lb/>
思量閒裏百優㳺只得尋常兩事憂中酒未醒過似病<lb/>
搜詩不得勝如愁便教酒病慿詩解縱有詩愁着酒酧<lb/>
此外誰無名利念紅塵千丈儘悠悠<lb/>
　　襄陽答王仲思<lb/>
晝夜干戈備不虞等閒詩酒興全踈承君西屬三詞至<lb/>
愧我東囬一字無麾下雄兵山有虎目中窮寇釜奔魚<lb/>
<pb n="KR4d0423_WYG_001-8b"/>
秋風咫尺襄樊了好約扁舟泛五湖<lb/>
　　初夏<lb/>
好在薰風入舜絃楊花飛去了三眠迎眸新綠初長日<lb/>
囬首殘紅又隔年香滿蜜脾蜂翅懶泥乾畫棟燕巢全<lb/>
多情無奈春歸去賴是園林煮酒天<lb/>
　　梅雨<lb/>
犀浦光風四月新一天細雨弄寒温絲絲檐外難成滴<lb/>
湛湛江心不見痕煮酒園林妨飲興暮雲樓閣入吟魂<lb/>
<pb n="KR4d0423_WYG_001-9a"/>
儘教燕子銜春去半濕紗忩睡正昏<lb/>
　　春隂<lb/>
輕雲薄薄鎻峰巒㣲暗書忩覺嫩寒寂寞梨花渾欲濕<lb/>
顛狂栁絮尚猶乾爭泥燕子情應喜抱蘂遊蜂意欲闌<lb/>
説與宻雲休吝雨一犁早足老農歡<lb/>
　　風栁<lb/>
澹澹池塘近楚宫綠腰裊娜學盤中亂摇荒草飛輕白<lb/>
細搭朱䦨拂落紅枝上嬌鶯啼恰恰樹邉舞蝶意悤悤<lb/>
<pb n="KR4d0423_WYG_001-9b"/>
東君應着吹噓力要把春愁一埽空<lb/>
　　題保定抱陽山寺<lb/>
山僧掣脱利名韁特去幽巖搆一堂兀坐忘機禪榻靜<lb/>
髙吟縱意竹忩凉奔馳世外心千里參透人間夢一場<lb/>
終日杜門稀萬事此中滋味少人嘗<lb/>
　　題池州九華山<hi>二首</hi>
萍浦波平兩岸風羣山爭妬九華雄城頭秋日掀髯裏<lb/>
檻外詩成極目中霞日晩時山更翠江鷗潛處蓼偏紅<lb/>
<pb n="KR4d0423_WYG_001-10a"/>
樓間多少前賢句惆悵烟嵐自古同<lb/>
客逢佳節若為酬地主相邀上北樓滿目竒觀風日晩<lb/>
一襟清興不勝秋笑傾琥珀歡無極醉指芙蓉看未休<lb/>
莫怪羣山竟遮映數峰髙處愈風流<lb/>
　　南征<hi>二首</hi>
百戰歸來氣未鬆紫泥又起作元戎樓船萬艓三山外<lb/>
塞馬千羣百粤中舉目山川渾各異傷心風景不相同<lb/>
明年事了朝天去銅柱東邉第一功<lb/>
<pb n="KR4d0423_WYG_001-10b"/>
離多㑹少古皆然惟我平生苦太偏已是十年驅戰馬<lb/>
又還萬里駕征船相思囬首南天角獨許傾心北闕邉<lb/>
寄語古人知道否戮鯨沈海在來年<lb/>
　　送張孝先<lb/>
乘驛歸來氣未停江頭還又送君行少年鞍馬崢嶸路<lb/>
暮歲笙歌富貴程半紙荒詩千里贐一杯别酒十分情<lb/>
故鄉為向諸公道功業悠悠白髪生<lb/>
　　讀韓信傳<lb/>
<pb n="KR4d0423_WYG_001-11a"/>
一怒燕齊楚趙收將軍今古果誰儔後來肯為陳豨計<lb/>
先日何辭蒯徹謀自是多年慚噲等何能輕舉學留侯<lb/>
可憐一片肝腸鐵却使終遺萬古羞<lb/>
　　共賦行田<lb/>
不屑人間事業忙日迷歌舞少年場樓臺夜月延佳客<lb/>
花竹春風擁謝娘笑倩釵金挑燭影醉嫌杯玉擘橙香<lb/>
誰知原上農家子鞭裊殘星曉露凉<lb/>
　　春雪<lb/>
<pb n="KR4d0423_WYG_001-11b"/>
餘寒料峭黄昏暮驚見東風吹栁絮杜陵野老獨歸來<lb/>
却入灞陵橋上路黄鶯愁立花深處恨濕金衣寒兩羽<lb/>
園林渾似晩春時一片瓊花飛玉樹<lb/>
　　寄樞宻院郭良弼<lb/>
三百年基數戰休君臣束手願歸囚上天有命聖皇福<lb/>
下國無謀賢相籌笑我青蠅隨驥尾看人滄海據鼇頭<lb/>
此行幸見太平了收拾琴書覔舊遊<lb/>
　七言絶句<lb/>
<pb n="KR4d0423_WYG_001-12a"/>
　　槐井<lb/>
翠浮石甃雨苔青影落寒泉墮月明酒醒渴懐無處着<lb/>
綠陰風送轆轤聲<lb/>
　　即席贈别<lb/>
離筵不必奏笙簧説劍論詩醉一場别後有期期不定<lb/>
水萍風絮雨茫茫<lb/>
　　遊春<lb/>
閒逐東風信馬啼一鞭詩思曲江隄行行貪詠梨花雪<lb/>
<pb n="KR4d0423_WYG_001-12b"/>
却被桃花約帽低<lb/>
　　讀李廣傳<lb/>
弧矢威盈塞北屯漢家飛將氣如神伹教千古英名在<lb/>
不得封侯也快人<lb/>
　　老子送西遊圖<lb/>
𤣥教淵源自廣成五千文字總忘情先生本是無為者<lb/>
何苦青牛萬里行<lb/>
　　醉中<hi>二首</hi>
<pb n="KR4d0423_WYG_001-13a"/>
玉液流春暢白鷗醉時不覺有離愁軒昂兩袖乾坤窄<lb/>
疑是隂陽之外遊<lb/>
金杯㶑灔漲蒲萄玉頰潮紅意氣豪一撮乾坤是何物<lb/>
古今只解戲兒曹<lb/>
　　墨竹<lb/>
麝墨雲香小木叢淡烟横月翠玲瓏小屏春鎻綠忩夢<lb/>
也勝江湖烟雨中<lb/>
　　射虎<lb/>
<pb n="KR4d0423_WYG_001-13b"/>
黑風髙騎巻空山怒吼巖林出錦斑得意將軍飛鐵鏃<lb/>
忽驚一㸃草梢殷<lb/>
　　出獵<lb/>
臂鷹攜犬袴腰弓四野長圍馬疾風恨煞棘林狐兔走<lb/>
肯教容易出圍中<lb/>
　　新燕<lb/>
海棠開後月黄昏王謝樓臺寂寂春栁外東風花外雨<lb/>
香泥髙壘畫堂深<lb/>
<pb n="KR4d0423_WYG_001-14a"/>
　　燕語<lb/>
入户穿簾語畫梁㡬驚春睡惱人膓爭如慿此呢喃舌<lb/>
説與東君莫去忙<lb/>
　　青杏<lb/>
落盡殘紅緑滿枝青青如豆釀酸時佳人摘得新嘗怯<lb/>
一㸃春愁鎻畫眉<lb/>
　　栁絮<lb/>
東風殢煞栁梢頭吹去香綿得自由不到池塘成翠靨<lb/>
<pb n="KR4d0423_WYG_001-14b"/>
顛狂飛入酒家樓<lb/>
　　柳綿<lb/>
暗織千絲了不忙不須蠶繭不須桑請君試看春風外<lb/>
楊柳枝頭噴雪香<lb/>
　　詩魂<lb/>
渺𣺌幽懐與月髙花前醉裏興增豪也曾天外搜佳句<lb/>
又逐東風到酒槽<lb/>
　　聞角<lb/>
<pb n="KR4d0423_WYG_001-15a"/>
戍樓一曲老龍嘶霜滿秋空月影西客裏夢囬聴不得<lb/>
殘燈明滅伴人啼<lb/>
　　寒食後<lb/>
家家鑽火露新烟花褪殘紅柳吐綿底是遊人膓斷處<lb/>
杏桃影裏拆鞦韆<lb/>
　　自遣<lb/>
獨對西風酒一尊可憐庭院正黄昏何當釣出滄浪月<lb/>
豁我詩魂伴醉魂<lb/>
<pb n="KR4d0423_WYG_001-15b"/>
　　碧桃花<lb/>
應是𤣥都觀裏仙為嫌白淡厭紅蔫故栽一種新顔色<lb/>
疑是飛仙墜翠鈿<lb/>
　　燭淚<lb/>
惜别終宵話不休煌煌燈燭照離愁蠟花本是無情物<lb/>
特向人前也淚流<lb/>
　　未開牡丹<lb/>
包藏國色與天香儘使游蜂自在狂直待百花零落後<lb/>
<pb n="KR4d0423_WYG_001-16a"/>
旋誇魏紫共姚黄<lb/>
　　紅梨花<lb/>
嫣然帶雨濕胭脂却似去年霜葉時説與謫仙渾不識<lb/>
向人誰詠雪香詩<lb/>
　　梅雨<lb/>
輕雲薄薄暗江干幾陣紗忩送嫩寒濃醉呼童新摘得<lb/>
未黄梅子已㣲酸<lb/>
　　送春<lb/>
<pb n="KR4d0423_WYG_001-16b"/>
東君囬馭欲何之把酒江頭話别離流水泛紅留不住<lb/>
儘教沈醉不須思<lb/>
　　垂絲海棠<lb/>
環兒宴罷沈香下困竒東風綠樹陰可是醉頭扶不起<lb/>
低垂芳臉謾沈吟<lb/>
　　拆鞦韆<lb/>
畫柱青苔卧寂寥綵繩無計戀春嬌可憐明月梨花院<lb/>
閒煞春風第一宵<lb/>
<pb n="KR4d0423_WYG_001-17a"/>
　　花落<lb/>
流水無情來洞口狂風何意戀枝頭惜花人在東風外<lb/>
更比鶯兒燕子愁<lb/>
　　紅葉<lb/>
怪來清曉霜如雪一夜千林染猩血豪氣如虹酒似川<lb/>
直教醉臉紅如葉<lb/>
　　晩歸<lb/>
笑談尊俎興何窮鯨吸琉璃琥珀濃沈醉㦸門歸去晩<lb/>
<pb n="KR4d0423_WYG_001-17b"/>
月明街靜一聲鐘<lb/>
　　壓沙懐古<hi>二首</hi>
秦宫漢苑為功名梵寺何由也廢興試問雪香庭上月<lb/>
向人脉脉不能譍<lb/>
桃花慣聽𤣥都觀萬樹梨花是壓沙一夕春風俱埽地<lb/>
雪香庭下盡桑麻<lb/>
　　春寒<lb/>
去歲清明花簇檐今年寒食尚凝嚴往來忙煞蜂兒翅<lb/>
<pb n="KR4d0423_WYG_001-18a"/>
偷採崕花釀蜜甜<lb/>
　　晩凉<lb/>
綠陰庭院半昏黄月窟風來桂子香好挈一壺呼李白<lb/>
扁舟歸去醉滄浪<lb/>
　　榴花<lb/>
猩血誰教染絳囊緑雲堆裏潤生香遊蜂錯認枝頭火<lb/>
忙駕薫風過短牆<lb/>
　　效吕洞賔步虛詞<hi>三首</hi>
<pb n="KR4d0423_WYG_001-18b"/>
紫微朝罷下天關穏跨青鸞落世間兩袖春風何處去<lb/>
洞庭東畔有三山<lb/>
踏遍塵寰天外天興亡萬刼入幽𤣥儘教鷄曉鐘催夜<lb/>
一㸃虛名日月先<lb/>
俯視王侯一介輕愚聾人世可憐生隂陽縱有難拘束<lb/>
惟恨人間落姓名<lb/>
　　晩蟬<lb/>
三生齊女舊精魂哭斷殘陽雨後村千古閨愁無處著<lb/>
<pb n="KR4d0423_WYG_001-19a"/>
斷腸聲裏又黄昏<lb/>
　　落霞<lb/>
夕陽紅影襯雲衣一段龍文錦不機詩在滕王高閣下<lb/>
半天孤鶩與齊飛<lb/>
　　驟雨<hi>二首</hi>
滄海龍飛霹靂驚雲間電影萬蛇明六丁怒挽天河水<lb/>
特為人間洗甲兵<lb/>
風擁黄雲龍駕海雷驅紫電雨翻盆長虹千丈忽截斷<lb/>
<pb n="KR4d0423_WYG_001-19b"/>
一片風波起市門<lb/>
　　雪谷早行圖<hi>二首</hi>
短衣匹馬五更寒老雪荒山去路難為問此行成底事<lb/>
要携春色下長安<lb/>
馬駞殘夢過前溪雲鎻空山雪四垂勲業本從辛苦得<lb/>
可憐歌酒富家兒<lb/>
　　問梅<lb/>
東風桃李競春光何苦前村雪裏芳孤潔不教塵眼涴<lb/>
<pb n="KR4d0423_WYG_001-20a"/>
野橋斜月自昏黄<lb/>
　　憶梅<lb/>
記得年時雪後村月明詩酒共黄昏自從别後無消息<lb/>
一片相思入夢魂<lb/>
　　春信<lb/>
庾嶺梅花噴雪香灞橋烟栁弄鵝黄故鄉望斷無消息<lb/>
獨倚東風雁數行<lb/>
　　讀書燈<lb/>
<pb n="KR4d0423_WYG_001-20b"/>
半忩寒雨夜深深燒斷蘭膏一寸金莫笑十年塵壁上<lb/>
也曽明破聖賢心<lb/>
　　跋張伯寧義士圖<lb/>
刺襄豫讓不日死立武程嬰冠青史燕山義士張伯寧<lb/>
千古英名高二子<lb/>
　　述懐<lb/>
氣吐長虹志未攄劍華生澁土模糊收藏好在甘無用<lb/>
夜半荒鷄待一呼<lb/>
<pb n="KR4d0423_WYG_001-21a"/>
　　泛舟<lb/>
半岸澄波雨後平一篙軟綠信流行滿船明月雙瓶酒<lb/>
歌入荷花深處横<lb/>
　　水鷗<lb/>
萬里長江兩白鷗溶溶洩洩恣沈浮一般都在春風裏<lb/>
反不如他得自由<lb/>
　　落花<lb/>
莫為春歸怨子規百花開盡是飛時算來只是東君罪<lb/>
<pb n="KR4d0423_WYG_001-21b"/>
不合當時着力吹<lb/>
　　題採蓮圖<lb/>
小娃採得白蓮還此個工夫有底難多少桑間辛苦婦<lb/>
誰人移向畫圖看<lb/>
　　投宿<lb/>
荒村投宿馬悤悤暫歇離鞍古院中酒盡一杯春日暮<lb/>
吟鞭輕裊興無窮<lb/>
　　題曹娥廟<lb/>
<pb n="KR4d0423_WYG_001-22a"/>
一夕為親猶盡孝若為男子事君何江淮多少英雄将<lb/>
厚禄肥家學倒戈<lb/>
　　霜月早行<lb/>
霜滿溪橋月滿山哦詩驢背怯清寒那知年少青樓客<lb/>
醉擁芙蓉夢木蘭<lb/>
　　壓沙懐古<lb/>
巳聞春日雪生香更着秋來葉醉霜到此春秋無一物<lb/>
不堪回首弔興亡<lb/>
<pb n="KR4d0423_WYG_001-22b"/>
　　過江<lb/>
磨劍劍石石痕裂飲馬長江江水竭我軍百萬戰袍紅<lb/>
盡是江南兒女血<lb/>
　　春月<lb/>
分破黄昏綠栁烟娟娟落影卧鞦韆休誇八月中秋夜<lb/>
桃杏香中更苦憐<lb/>
　　栁眉<hi>二首</hi>
似歛還舒嫩覺羞隋隄如為古今憂翠尖管取傳春意<lb/>
<pb n="KR4d0423_WYG_001-23a"/>
莫向長亭管别愁<lb/>
睡起紗忩對曉奩暫時初識逺山尖多情笑煞張京兆<lb/>
應恐香螺涴玉纎<lb/>
　　海棠<lb/>
風巻晴霞空樹頭東皇西去太真愁可憐零落胭脂色<lb/>
綠葉爭如枝上稠<lb/>
　　白蓮<lb/>
灑淚湘妃不喜粧和烟迷月漲秋塘翠盤影裏呈妍白<lb/>
<pb n="KR4d0423_WYG_001-23b"/>
恨煞詩人玉有香<lb/>
　　佳人晝寢圖<lb/>
午枕風㣲霧縠凉日長睡損玉霓裳此生幸免春蠶苦<lb/>
何事無心到繡牀<lb/>
　　守一巻頭<lb/>
世事翻騰儘萬般一心長擬泰山安酒壺書巻林泉意<lb/>
更要詩人仔細看<lb/>
　淮陽集<lb/>
</p>
<p>
</p>
  </div>
<div> <lb/>
    <p>
<pb n="KR4d0423_WYG_002-1a"/>
淮陽集詩餘<lb/>
　樂府<lb/>
　　木蘭花慢<hi>題亳州武津闗</hi>
憶譙都風物飛一夢過千年羨百里溪程兩行隄栁數<lb/>
萬人烟傷心舊家遺迹謾斜陽栁水接長天冷落故祠<lb/>
香火白雲涙眼澘然　行蔵好向故人傳椽筆舞蠻箋<lb/>
總糾糾貔貅秋風江上髙卧南邊功名笑談尊俎問錦<lb/>
江何必上樓船他日武津闗下春風驕馬金鞭<lb/>
<pb n="KR4d0423_WYG_002-1b"/>
　　又<hi>征南三首</hi>
混魚龍人海快一夕起鵾鵬駕萬里長風髙掀北海直<lb/>
入南溟生平許身報國等人間生死一毫輕落日旌旗<lb/>
萬馬秋風鼓角連營　炎方灰冷已如氷餘燼淡孤星<lb/>
愛銅柱新功玉闗奇節特請髙纓胸中泠然氷雪任蠻<lb/>
烟瘴霧不須驚整頓乾坤事了歸來虎拜龍庭<lb/>
　　又<lb/>
功名歸墮甑便拂袖不須驚且書劍蹉跎林泉笑傲詩<lb/>
<pb n="KR4d0423_WYG_002-2a"/>
酒飄零人間事良可笑似長空雲影弄隂晴莫泣窮途<lb/>
老淚休憐兒女新亭　浩歌一曲飯牛聲天際暮烟冥<lb/>
正百二河山一時冠帶老却昇平英雄亦應無用擬風<lb/>
塵萬里奮鵬程誰憶青春富貴為憐四海蒼生<lb/>
　　又<lb/>
乾坤秋更老聴鼔角壯邊聲縱馬蹙重山舟横滄海戮<lb/>
虎誅鯨笑入蠻烟瘴霧看旌麾一舉要澄清仰報九重<lb/>
聖徳俯憐四海蒼生　一尊别後短長亭寒日促行程<lb/>
<pb n="KR4d0423_WYG_002-2b"/>
甚翠袖停杯紅裙住舞有雨君聴鵬翼豈徒髙舉巻天<lb/>
南地北日昇平記取歸來時候海棠風裏相迎<lb/>
　　滿江紅<hi>襄陽寄順天友人</hi>
奔驛南來擁貔貅且趨江右良自愧劣才微渺聖恩洪<lb/>
厚萬里長江今我有百年堅壁非他守看虎牙飛上萬<lb/>
山頭誅羣醜　風雨夢鄉闗友南北事君知否寄一緘<lb/>
梅信小春時候夜靜㦸門嚴鼔角月明蓮幕閒詩酒怕<lb/>
故人相憶問歸期平蠻後<lb/>
<pb n="KR4d0423_WYG_002-3a"/>
　　臨江山<lb/>
千古武陵溪上路桃花流水潺潺可憐仙侣剰濃歡黄<lb/>
鸝驚夢破青鳥喚春還　回首舊遊渾不見蒼烟一片<lb/>
荒山玉人何處倚闌干紫簫明月底翠袖暮雲寒<lb/>
　　又<lb/>
愛煞林泉風物好羨他歸去來兮世緣相挽又還思功<lb/>
名當壯嵗疎嬾記當時　肝膽自知塵輩異鳯池麟閣<lb/>
須期風雲滿目任時宜東山髙卧處絲竹醉呉姬<lb/>
<pb n="KR4d0423_WYG_002-3b"/>
　　㸃綘唇<hi>詠海棠</hi>
醉臉匀紅向人無語誇顔色一枝春雪猶染嵬坡血<lb/>
庭院黄昏燕子來時節芳心折露垂香頰羞對開元月<lb/>
　　又<lb/>
庭院黄昏子規啼破開元夢晩風吹動似舞霓裳弄<lb/>
有色無香好著詩人諷和誰共月廊烟重燒徹蘭膏鳯<lb/>
　　又<lb/>
星斗文章詞源落落傾胸臆十年南北幾度空相憶<lb/>
<pb n="KR4d0423_WYG_002-4a"/>
把酒留君後㑹知何夕愁如織一鞭行色春雪梅花驛<lb/>
　　又<lb/>
春日前村一枝香徹江頭路月明風度清煞西湖句<lb/>
昨夜幽歡夢裏誰呼去愁如許覺來無語青鳥啼芳樹<lb/>
　　又<lb/>
獨上髙樓恨隨長草連天去亂山無數隔斷巫陽路<lb/>
信斷梅花惆悵人何處愁無語野鴉烟樹一㸃斜陽暮<lb/>
　　南鄉子<lb/>
<pb n="KR4d0423_WYG_002-4b"/>
深院日初長萬巻詩書一炷香竹掩茅齋人不到清凉<lb/>
茶罷西軒讀老莊　世事莫論量今古都輸夢一場笑<lb/>
煞利名途上客乾忙千丈紅塵兩髩霜<lb/>
　　又<hi>送劉仲澤夀</hi>
天地萃英靈秀出人龍問世生不只文章為第一崢嶸<lb/>
氣吐虹霓萬丈横　白褐黒頭卿埋滅黄塵氣未平昨<lb/>
夜長庚髙似月分明光照乾坤徹五更<lb/>
　　又<hi>贈歌妓</hi>
<pb n="KR4d0423_WYG_002-5a"/>
淺淡漢宫糚扇底春風玉有香特地向人歌一曲非常<lb/>
縱使無情也斷腸　寶髻繡霓裳雲雨巫山窈窕娘好<lb/>
著千金携得去何妨絲竹東山醉玉觴<lb/>
　　又<hi>送友人劉仲澤北歸</hi>
烟草入重城馬首闗山接去程幾度留君留不住傷情<lb/>
一片秋蟬雨後聲　無語淚縱横别酒和愁且强傾後<lb/>
㑹有期須記取叮嚀莫負中秋夜月明<lb/>
　　又<hi>寄劉仲澤</hi>
<pb n="KR4d0423_WYG_002-5b"/>
音信怪來稀世態時情固自宜莫比紅塵兒女輩須知<lb/>
義士交情死不移　應是占花期簫鼓東城醉玉姬誰<lb/>
念書生寒屋底傷悲忍涙窻前聴子規<lb/>
　　太常引<lb/>
晚凉庭院鎖黄昏鼓角靜譙門酒興戀詩魂清遶斷梅<lb/>
梢月㾗　胸中豪氣壺中春色醉眼小乾坤今古不須<lb/>
論且更盡花前幾尊<lb/>
　　浣溪沙<lb/>
<pb n="KR4d0423_WYG_002-6a"/>
山掩人家水繞坡野狼巖鳥太平歌黄雞白酒興偏多<lb/>
　幸自琴書消日月儘教名利走風波釣臺麟閣竟如<lb/>
何<lb/>
　　其二<lb/>
一片西山畫不成無人來此結茅亭野猿山鳥樂昇平<lb/>
　名利著人濃似酒肝腸熟醉不能醒黄塵奔走過浮<lb/>
生<lb/>
　　其三<lb/>
<pb n="KR4d0423_WYG_002-6b"/>
新卜西山崦下莊疎籬編竹草苫堂門前流水栁成行<lb/>
　滿目烟嵐詩酒地十年鞍馬是非場虚名半紙幾多<lb/>
忙<lb/>
　　青玉案<hi>寄劉仲澤</hi>
西風天際征鴻去問曽過燕山路葉落虚亭空緑樹一<lb/>
川秋意滿懷愁緒樓外蕭蕭雨　天涯望斷行雲暮好<lb/>
著蠻箋寄情句底是相思斷腸處吟風賦月論文説劍<lb/>
無個知音侣<lb/>
<pb n="KR4d0423_WYG_002-7a"/>
　　清平樂<hi>四首</hi>
闗河南北有雁無消息落日樓頭人正憶啼烏一聲山<lb/>
碧　鶯鶯燕燕争春紅塵馬足車輪惟有新豐豪客東<lb/>
風老淚霑巾<lb/>
髙眠忩北偃卧喧雷息依約闗山歸路憶夢繞池塘春<lb/>
碧　功名負我青春悤悤日月奔輪且把琴書歸去山<lb/>
林道髪儒巾<lb/>
天南地北何日兵塵息四海昇平歸老憶鳯逺岐山空<lb/>
<pb n="KR4d0423_WYG_002-7b"/>
碧　衣冠滚滚爭春誰能卧轍攀輪一劍風雲未遂幾<lb/>
回怒髪衝巾<lb/>
窮冬冷落客思添蕭索濁酒沽來須强酌要把閒愁推<lb/>
却　時間榮辱何驚胸中氣象休更且匣風雲長劍天<lb/>
容兩髩青青<lb/>
　　青春來<lb/>
金裝寶劍蔵龍口玉帶紅絨挂虎頭旌旗影裏驟驊騮<lb/>
得志秋喧滿鳯凰樓<lb/>
<pb n="KR4d0423_WYG_002-8a"/>
　　殿前歡<hi>襄陽戰</hi>
鬼門闗朝中宰相五更寒錦衣繡襖兵十萬拔劍揺環<lb/>
定輸嬴此陣間無辭憚捨性命爭功汗將軍戰敵宰相<lb/>
清閒<lb/>
　　鷓鴣天<hi>圍襄陽</hi>
鐵甲珊珊渡漢江南蠻猶自不歸降東西勢列千層厚<lb/>
南北軍屯百萬長　弓扣月劍磨霜征鞍遥日下襄陽<lb/>
玉門今日功勞了好去臨江醉一場<lb/>
<pb n="KR4d0423_WYG_002-8b"/>
　　天凈紗<hi>梅梢月</hi>
黄昏低映梅枝照人兩處相思那的是愁腸斷時彎彎<lb/>
何似渾如弓樣眉兒<lb/>
　　又<lb/>
西風落葉長安夕陽老雁闗山今古别離最難故人何<lb/>
處玉簫明月空閒<lb/>
　<lb/>
　淮陽集詩餘<lb/>
</p>
<p>
</p>
  </div>
<div> <lb/>
    <p>
<pb n="KR4d0423_WYG_003-1a"/>
淮陽集後序<lb/>
勝國淮陽張獻武王初以中州著姓臣事蒙古為之奔<lb/>
走効力逼宋海隅遂滅其國功業雖盛君子弗取獨其<lb/>
詩集之僅存者嘗取讀之據鞍撗槊意氣豪放由軍中<lb/>
雅歌而下少見其比况時方馳逐金戈銕馬間自非有<lb/>
志於投戈講藝息馬論道奚暇及此是則為可取焉者<lb/>
也詩集首題淮陽張獻武王元人盖侈其爵諡云爾乃<lb/>
今僭易之曰張淮陽詩集若唐之韋蘇州以詩鳴宋之<lb/>
<pb n="KR4d0423_WYG_003-1b"/>
秦淮海以樂府鳴之類是已樂府仍附於其後顧舊本<lb/>
觸首随落且傳之者復甚鈔於是拾遺補闕重加校正<lb/>
命工翻刻庶備元詩之一家張諱宏範字仲疇中州河<lb/>
内人履歴之詳具載元史本傳云時正徳辛未嵗孟冬<lb/>
之吉知公安縣事宿人周鉞書<lb/>
</p>
<p>
</p>
  </div></body>
</text>\m</TEI>
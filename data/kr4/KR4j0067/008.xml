<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4j0067_SBCK_008-1a"/>
萬事休無何有問從前那箇騎鶴楊州<lb/>
　　沁園春<hi>題西宗雲山樓</hi>
爽氣西来玉削羣峰千杉萬松望踈林清曠晴烟𬗋<lb/>
翠雪邊廻棹栁外聞鐘夜月瓊田夕陽金界倒影樓<lb/>
臺表裏空橋隂曲是舊来忠定手種芙蓉○仙翁心<lb/>
事誰同付魚鳥相忘一笑中向月梅香底招邀和靖<lb/>
雲山髙處問訊梁公物象捜竒風流懷古消淂文章<lb/>
萬丈虹沈吟乆想依依春樹人在江東<lb/>
　　花心動<hi>臨安新亭</hi>
鳩雨催晴遍園林一番緑嬌紅媚栁外金衣花厎香<lb/>
<pb n="KR4j0067_SBCK_008-1b"/>
鬚消淂艶陽天氣障泥歩錦㝷芳路稱來往縱横珠<lb/>
翠笑携手旗亭問酒更酬春思○還記東山樂事向<lb/>
歌雪香中伴春沈醉粉䄂殢人彩筆題詩陶寫老來<lb/>
風味夜深銀燭明如晝待㱕去看承花睡夢雲散屏<lb/>
山半熏沈水<lb/>
　　漢宫春<hi>鄭賀守席上懐舊</hi>
日軟風柔望煖紅連島晴緑平州㝷芳拾蘂勝伴陌<lb/>
上鮮妍玉騘㱕路記青門曾墮吟鞭人去後庭花弄<lb/>
影一簾香月姢姢○追念舊遊何在歎佳期虚度錦<lb/>
瑟華年博山夜來烬冷誰換沈烟屏幃半掩柰夢雲<lb/>
<pb n="KR4j0067_SBCK_008-2a"/>
不到愁邊春易老相思無據閑情分付魚牋<lb/>
　　水龍吟<hi>丙子立春懷内</hi>
三山臈雪才消夜來誰轉囘寅斗試燈簾幕送寒幡<lb/>
勝暗香携手少日歡娯舊遊零落異鄉歌酒到而今<lb/>
生怕春來大早空嬴淂兩眉皺○春到蘭湖少住肯<lb/>
殷勤訪梅㝷栁相思人逺帶圍寛减粉㾗消痩雙燕<lb/>
無慿尺書難表甚時囘首想畫欄倚遍東風閑負却<lb/>
桃花呪<lb/>
　　水龍吟<hi>庚寅寄逺</hi>
老來慣與春相識長記傷春如故去年今日舊愁新<lb/>
<pb n="KR4j0067_SBCK_008-2b"/>
恨送將風絮粉淚羞紅黛眉顰翠推愁不去任瑣窓<lb/>
深閉屏山半掩還别有愁來路○囘首画橋烟水念<lb/>
故人匆匆何處客情懷逺雲迷北樹草連南浦離合<lb/>
悲歡去留遟速問春無語笑劉郎不道無桃可種苦<lb/>
留春住<lb/>
　　水龍吟<hi>丙戍清明和章質夫韻</hi>
弄晴臺館収煙候時有燕泥香墜宿酲未解單衣初<lb/>
試騰騰春思前度桃花去年人面重門深閉記彩鸞<lb/>
别後青騘㱕去長亭路芳塵起○十二屏山遍倚任<lb/>
蒼苔點紅如綴黄昏人静煖香吹月一簾花碎芳意<lb/>
<pb n="KR4j0067_SBCK_008-3a"/>
婆娑緑隂風雨画橋煙水笑多情司馬留春無計濕<lb/>
青衫淚<lb/>
　　慶春澤<hi>丙子元夕</hi>
燈火烘春樓臺浸月良宵一刻千金錦歩承蓮彩雲<lb/>
簇仗難㝷蓬壺影動星毬轉映兩行寶珥瑶簮恣嬉<lb/>
遊玉漏聲催未歇芳心○笙歌十里誇張地記年時<lb/>
行樂憔悴而今客裏情懐伴人閑笑閑吟小桃未静<lb/>
劉郎老把相思細寫瑶琴怕㱕來紅𬗋欺風三徑成<lb/>
隂<lb/>
　　蝶恋花<hi>丁丑七夕</hi>
<pb n="KR4j0067_SBCK_008-3b"/>
誰送凉蟾消夜暑河漢迢迢牛女何曾渡乞淂巧來<lb/>
無用處世間枉費閑針縷○人在江南煙水路頭白<lb/>
鴛鴦不道分飛苦信逺翻嗔烏鵲誤屏山暗鎻巫陽<lb/>
雨<lb/>
　　小重山<hi>吊方檢詳</hi>
思君夢裏說邯郸未成歡已炊殘㫁送春㱕風雨霎<lb/>
時閒空有生前醫國手醫不到子孫寒○欲登詩境<lb/>
弔方干倩誰看北邙山落落晨星不見暮雲還莫在<lb/>
人間㝷食客㝷見後匹如閑<lb/>
　　栁梢青<hi>七夕</hi>
<pb n="KR4j0067_SBCK_008-4a"/>
乾鵲収聲濕螢度影庭院秋香歩月移隂梳雲約翠<lb/>
人在囘廊○醺醺宿酒殘粧待付與温柔醉郷卻扇<lb/>
藏嬌牽衣索笑今夜差凉<lb/>
　　栁梢青<hi>戯簡髙菊磵</hi>
瞥眼光隂章臺舊路楊栁春深尚憶風流殢人倚玉<lb/>
替客揮金○髙陽醉後分襟想妬雨嗔雲到今消息<lb/>
真時笑啼難處方表人心<lb/>
　　臨江仙<hi>代閨怨</hi>
蕩𬗋飄紅芳信㫁都無人問穠纎吟鞭倚醉問凉蟾<lb/>
香消金縷篆塵壓寶粧奩○夢峽朝雲飛不到一春<lb/>
<pb n="KR4j0067_SBCK_008-4b"/>
離緒厭厭却疑㱕燕礙重簾心期花底誤眉恨栁邊<lb/>
添<lb/>
　　浣溪沙<hi>丁亥餞元宵</hi>
簾幕収燈㫁續紅歌臺人散彩雲空夜寒㱕路噤魚<lb/>
龍○宿醉未消花市月芳心已逐栁塘風丁寍鸎燕<lb/>
莫匆匆<lb/>
　　清平樂<hi>趙園避暑</hi>
栁隂庭院簾約風前燕着雨荷花紅半歛消淂盈盈<lb/>
緑扇○竹光野色生寒玉纎雪藕氷盤長記酒醒人<lb/>
静暗香吹月闌干<lb/>
<pb n="KR4j0067_SBCK_008-5a"/>
　　賀新郎<hi>題王守西湖書院</hi>
雲淡天垂野望晴郊踈煙半捲㫁虹低跨老樹連隂<lb/>
藏逺景十里湖光照夜看不盡眞山圖画春滿軒窓<lb/>
無着處更銀蟾冷浸鴛鴦瓦人共境轉幽雅○文章<lb/>
太守㱕來也似當年和靖風流小孤山下問訊佩蘭<lb/>
餐菊友曾約梅兄入社待付與竹臞陶寫塵外閑㝷<lb/>
行樂地任傍人歌舞喧臺榭詩世界有王謝<lb/>
　　江神子<hi>三月晦日西湖餞春</hi>
送春曾到百花洲夕陽収暮雲留想伴花神騎鶴上<lb/>
楊州囘首湖山情味淡重把酒更登樓○相思南浦<lb/>
<pb n="KR4j0067_SBCK_008-5b"/>
古津頭未拏舟已驚鷗栁外㱕鴉點點是離愁空倚<lb/>
陽關三疊曲歌不盡水東流<lb/>
　　念奴嬌<hi>茉莉</hi>
調氷弄雪想花神清夢徘徊南土一夏天香収不起<lb/>
付與蘂仙無語秀入精神凉生肌骨銷盡人間暑稼<lb/>
軒愁絶惜花還勝兒女○長記歌酒闌珊開時向晚<lb/>
笑浥金莖露月浸闌干天似水誰伴秋娘窓戸困殢<lb/>
雲鬟醉欹風帽緫是牽情處返䰟何在玉川風味如<lb/>
許<lb/>
　　阮郎㱕<lb/>
<pb n="KR4j0067_SBCK_008-6a"/>
寒隂漠漠夜來霜階庭風葉黄㱕鴉數點帶斜陽誰<lb/>
家砧杵忙○燈弄幌月侵廊熏籠添寶香小屏低枕<lb/>
怯更長和雲入醉郷<lb/>
　　阮郎㱕<hi>丹桂</hi>
金莖浥露未成霜西風只舊凉蘂仙何事換霞粧惱<lb/>
人秋思長○香世界錦文章花神不覆藏小山騷客<lb/>
政清狂同花入醉郷<lb/>
　　玉樓春<hi>東山探梅</hi>
泠泠水向橋東去漠漠雲㱕溪上住踈風淡月有來<lb/>
時流水行雲無覔處○佳人獨立相思苦薄袖欺寒<lb/>
<pb n="KR4j0067_SBCK_008-6b"/>
<pb n="KR4j0067_SBCK_008-6b"/>
<pb n="KR4j0067_SBCK_008-6b"/>
　　沁園春<hi>自述</hi>
一曲狂歌有百餘言說盡平生費十年灯火讀書讀<lb/>
史四方奔走求利求名蹭蹬㱕來閉門獨坐嬴淂窮<lb/>
吟詩句清夫詩者皆吾儂平日愁嘆之聲○空餘豪<lb/>
氣峥嶸安淂良田二頃耕向臨卭滌器可憐司馬成<lb/>
都賣卜誰識君平分則宜然吾何敢怨螻蟻逍遥戴<lb/>
粒行開懷抱有青梅薦酒緑樹啼鶯<lb/>
　　賀新郎<hi>豊真州建江淮偉觀楼</hi>
百尺連雲起試登臨江山人物一時俱偉旁挹金陵<lb/>
龍虎勢京峴諸峰對峙隱隱接楊州歌吹雪浪舞從<lb/>
<pb n="KR4j0067_SBCK_008-7a"/>
三峽下乍逢迎海若談秋水形勝地有如此○使君<lb/>
一世經綸志把風斤月斧來此等閑遊戯見説樓成<lb/>
無多日大乎一何容易笑天下紛紛血指醖釀春風<lb/>
與和氣舉長江變作香醪美人共樂醉桃李<lb/>
　　賀新郎<hi>寄豊宅之</hi>
憶把金罍酒歎别來光隂荏苒江湖宿留世事不堪<lb/>
頻著眼嬴淂兩眉長皺但東望故人翹首木落山空<lb/>
天逺大送飛鴻北去傷懷乆天下事公知否○錢塘<lb/>
風月西湖栁渡江來百年機會從前未有喚起東山<lb/>
丘壑夢莫惜風霜老手要整頓封疆如舊早晚樞庭<lb/>
<pb n="KR4j0067_SBCK_008-7b"/>
開幕府是英雄盡爲公奔走看金印大如斗<lb/>
　　賀新郎<hi>兄弟争塗田而訟歌此詞主和議</hi>
蝸角争多少是英雄割據乾坤到頭休了一片泥塗<lb/>
荒草地盡是魚龍故道新堤上風濤難保滄海桑田<lb/>
何時變怕桑田未變人先老休爲此生煩惱○訟庭<lb/>
不許頻頻到這官坊翻來覆去有何分暁無諍人中<lb/>
爲第一長訟元非吉兆但有恨平章不早樽酒喚囘<lb/>
和氣在看從來兄弟依然好把前事付一笑<lb/>
　　木蘭花慢<lb/>
鶯啼啼不盡慿燕語語難通這一點芳心十年不㫁<lb/>
<pb n="KR4j0067_SBCK_008-8a"/>
惱亂東風重來故人何處但依前流水小橋東記淂<lb/>
同題粉壁而今壁破無蹤○蘭臯空漲緑溶溶流恨<lb/>
落花紅念着破春衫當時送别灯下裁縫相思謾令<lb/>
自苦嘆雲煙過眼揔成空落日楚天無際凭欄目送<lb/>
㱕鴻<lb/>
　　水調歌頭<hi>題李季允侍郎鄂州吞雲樓</hi>
輪奐半天上勝槩壓南樓籌邊獨坐豈𣣔登覽快雙<lb/>
眸浪說胸吞雲夢直把氣吞殘虜西北望神州百載<lb/>
好機會人事恨悠悠○騎黄鶴賦鸚鵡謾風流岳王<lb/>
祠畔楊栁煙鎻古今愁整頓乾坤手段指授英雄方<lb/>
<pb n="KR4j0067_SBCK_008-8b"/>
略雅志若爲酬杯酒不在手雙鬢恐驚秋<lb/>
　　滿庭芳<hi>楚州上已萬栁池應監丞飲客</hi>
三月春光羣賢勝踐山隂何似山陽鵝池墨妙曲水<lb/>
記流觴自許風流丘壑何人共擊楫長江新亭上山<lb/>
河有異舉目恨堂堂○使君經世志十年邊上兩鬢<lb/>
風霜問池邊楊栁因甚凄凉萬樹重新種了株株在<lb/>
桃李花傍仍須待賸栽蘭芷爲國洗河湟<lb/>
　　滿庭芳<hi>元夕上邵武王守子文</hi>
草木生春樓臺不夜團團月上雲霄太平官府民物<lb/>
共逍遥指點江梅一笑㡬番負雨秀風嬌今年好花<lb/>
<pb n="KR4j0067_SBCK_008-9a"/>
<pb n="KR4j0067_SBCK_008-10a"/>
　　賀新郎<hi>彭傅師於吳江三髙堂之前作釣雪亭</hi>
<hi>盖擅漁人之窟宅以供詩境也趙子野約余賦之</hi>
挽住風前栁問鴟夷當日扁舟近曾來否月落潮生<lb/>
無限事零亂茶煙未乆謾留淂蓴鱸依舊可是功名<lb/>
從來誤撫荒祠誰繼風流後今古恨一搔首○江涵<lb/>
鴈影梅花瘦四無塵雪飛風起夜窓如晝萬里乾坤<lb/>
清絶處付與漁翁釣叟又恰是題詩時候猛拍闌干<lb/>
呼鷗鷺道他年我亦埀綸手飛過我共樽酒<lb/>
　　賀新郎<hi>姑蘇臺觀雪</hi>
十頃涵空碧画圖中峥嶸幻玉亂零吹璧倚遍危欄<lb/>
<pb n="KR4j0067_SBCK_008-10b"/>
吟不盡把酒風前岸幘記當日西湖爲客誰剪吳松<lb/>
江上水笑乾坤竒事成兒劇還照我夜窓白○崇臺<lb/>
目㫁清無極引枝笻瓊瑶歩軟印登臨屐娃館娉婷<lb/>
知何在淚粉愁濃恨積故化作飛花狼籍舊事悠悠<lb/>
渾莫問有玉蟾醉裏曾相識聊伴我夜吹笛<lb/>
　　宴清都<hi>初春</hi>
春訊飛瓊管風日薄度墻啼鳥聲亂江城次第笙歌<lb/>
翠合綺羅香煖溶溶澗緑氷泮醉夢裏年華暗換料<lb/>
黛眉重鎻隋堤芳心還動梁苑○新來鴈闊雲音鵉<lb/>
分鑑影無計重見啼春細雨籠愁澹月恁時庭院離<lb/>
<pb n="KR4j0067_SBCK_008-11a"/>
腸未語先㫁筭猶有凭髙望眼更那堪芳草連天飛<lb/>
梅弄晚<lb/>
　　魚遊春水<hi>離愁</hi>
離愁禁不去好夢别來無覔處風翻征袂觸目年芳<lb/>
如許軟紅塵裏鳴鞭鐙拾翠叢中勾伴侶都負歳時<lb/>
暗関情緒○昨夜山隂杜宇似把㱕期驚倦旅遥知<lb/>
樓倚東風凝顰暗數寶香拂拂遺鴛錦心事悠悠㝷<lb/>
燕語芳草暮寒亂花㣲雨<lb/>
　　倦㝷芳<hi>春思</hi>
香泥壘燕宻葉巢鶯春暗寒淺花徑風柔着地舞䄄<lb/>
<pb n="KR4j0067_SBCK_008-11b"/>
紅軟闘草煙欺羅袂薄秋千影落春遊倦醉㱕來記<lb/>
寶帳歌慵錦屏香煖○别來悵光隂容易還又荼䕷<lb/>
牡丹開徧妬恨踈狂那更栁花迎面鴻羽難慿芳信<lb/>
短長安猶近㱕期逺倚危樓但鎭日綉簾髙捲<lb/>
　　西江月<hi>中春</hi>
燕掠晴絲裊裊魚吹水葉𥻘𥻘禁街㣲雨洒芳塵寒<lb/>
食清明相近○謾着宫羅試煖閑呼社酒酬春晚風<lb/>
簾幕悄無人二十四番花訊<lb/>
　　清平樂<hi>春恨</hi>
栁邊深院燕語明如剪消息無憑聽又懶隔㫁画屏<lb/>
<pb n="KR4j0067_SBCK_008-12a"/>
雙扇○寶杯金縷紅牙醉䰟㡬度兒家何處一春游<lb/>
蕩夢中猶恨楊花<lb/>
　　烏夜啼<hi>離恨</hi>
栁色津頭泫緑桃花渡口啼紅一春又負西湖醉離<lb/>
恨雨聲中○客袂迢迢西塞餘寒剪剪東風誰家拂<lb/>
水飛來燕惆悵小樓空<lb/>
　　烏夜啼<hi>西湖</hi>
漾暖紋波颭颭吹晴絲雨𪷟濛輕衫短㡌西湖路花<lb/>
氣撲春騘○闘草褰衣濕翠秋千瞥眼飛紅日長不<lb/>
放春醪困立盡海棠風<lb/>
<pb n="KR4j0067_SBCK_008-12b"/>
　　烏夜啼<hi>秋别</hi>
段段寒沙淺水蕭蕭暮雨孤篷香羅不共征衫逺砧<lb/>
杵客愁中○别恨慵看楊栁㱕期暗數芙蓉碧梧聲<lb/>
到紗窓曉昨夜㡬秋風<lb/>
　　謁金門<hi>惜别</hi>
蘭棹舉相趂落紅飛去一隙輕簾凝睇處栁絲牽不<lb/>
住○昨日翠蛾金縷今夜碧波煙渚好夢無慿窓又<lb/>
雨天涯知㡬許<lb/>
　　謁金門<hi>春思</hi>
閑院宇獨自行來行去花片無聲簾外雨峭寒生碧<lb/>
<pb n="KR4j0067_SBCK_008-13a"/>
樹○做弄清明時序料理春酲情緒憶淂㱕時停棹<lb/>
處画橋看落絮<lb/>
　　水龍吟<hi>茶䕷</hi>
蕩紅流水無聲暮煙細草粘天逺低囘倦蝶往來忙<lb/>
燕芳期頓懶緑霧迷墻翠虬騰架雪明香煖笑依依<lb/>
𣣔挽春風教住還疑是相逢晚○不似梅粧瘦减占<lb/>
人閒丰神蕭散攀條弄蘂天涯猶記曲䦨小院老去<lb/>
情懷酒邊風味有時重見對枕幃空想東窓舊夢帶<lb/>
將離恨<lb/>
　　水龍吟<hi>淮西重午</hi>
<pb n="KR4j0067_SBCK_008-13b"/>
會昌湖上扁舟㡬年不醉西山路流光又是宫衣初<lb/>
試安榴半吐千里江山滿川煙草薰風淮楚念離騷<lb/>
恨逺獨醒人去闌干外誰懷古○亦有魚龍戯舞豔<lb/>
晴川綺羅歌鼓郷情節意樽前同是天涯羇旅漲緑<lb/>
池塘翠隂庭院㱕期無據問明年此夜一眉新月照<lb/>
人何處<lb/>
　　洞仙歌<hi>茉莉</hi>
玉肌翠袖較似酴醾痩㡬度熏醒夜窓酒問炎州何<lb/>
事得許清凉塵不到一段氷壺剪就○晚來庭戸悄<lb/>
暗數流光細拾芳英黯囘首念日暮江東偏爲䰟銷<lb/>
<pb n="KR4j0067_SBCK_008-14a"/>
人易老幽韻清標似舊政簟紋如水帳如煙更柰向<lb/>
月明露濃時候<lb/>
　　鷓鴣天<hi>春懷</hi>
纎指輕拈小砑紅自調宫羽按歌童寒餘芍藥欄邊<lb/>
雨香落荼䕷架厎風○閑意態小房櫳丁寍須滿玉<lb/>
西東一春醉得鶯花老不似年時怨玉容<lb/>
　　鷓鴣天<hi>春暮</hi>
庭緑初圎結䕃濃香溝収拾樹梢紅池塘少歇鳴蛙<lb/>
雨簾幕輕廻舞燕風○春又老笑誰同澹烟斜日小<lb/>
樓東相思一曲臨風笛吹過雲山第㡬重<lb/>
<pb n="KR4j0067_SBCK_008-14b"/>
　　摸魚兒<hi>九日登姑蘇臺</hi>
恠西風曉來欹㡌年華還是重九天機衮衮山新瘦<lb/>
客子情懷誰剖㣲雨後更鴈帶邊寒裊裊欺羅袖慵<lb/>
荷倦栁誚不似黄花田田照眼風味侭如舊○登臨<lb/>
地寂寞崇臺最乆闌干㡬度搔首翻雲覆雨無窮事<lb/>
流水斜陽知否吟未就但衰草寒煙商略愁時候閑<lb/>
愁浪有緫輸與淵明東籬醉舞身世付杯酒<lb/>
　　夜飛鵲慢<hi>别意</hi>
驕嘶破清曉分恨臨期花下恁月明知餘光是處散<lb/>
離思最憐香靄霏霏牽衣揾彈淚問凄風愁露剗地<lb/>
<pb n="KR4j0067_SBCK_008-15a"/>
東西留鞭換佩怕匆匆已是遟遟○凉怯㡬畨羅𬒮<lb/>
還燕别文梁螢點書幃一自秋娘迢遞黄金對酒争<lb/>
忍輕揮新來院落鴈難㝷簾幕長埀怕彫梧𫾣徑驚<lb/>
囘奮夢應也顰眉<lb/>
　　漁家傲<hi>壽白石</hi>
白石山中風景異先生日日懷㱕計何事黄岡飛雪<lb/>
地偏着意画堂却爲東坡起○人說前身坡老是文<lb/>
章氣節渾相似只待鼎彛勲業遂梅花外㱕來長向<lb/>
山中醉<lb/>
　　木蘭花慢<hi>别西河兩詩僧</hi>
<pb n="KR4j0067_SBCK_008-15b"/>
嫰寒催客棹載酒去載詩㱕政紅葉漫山清泉漱石<lb/>
多少心期三生溪橋話别悵薜蘿猶惹翠雲衣不似<lb/>
今畨醉夢帝城㡬度斜暉○鴻飛煙水㳽㳽囘首處<lb/>
只君知念吳江鷺憶孤山鶴怨依舊東西髙峰夢醒<lb/>
雲起是痩吟窓底憶君時何日還㝷後約爲余先寄<lb/>
梅枝<lb/>
　　沁園春<hi>雙溪狎鷗</hi>
㡬葉凋楓半篙寒日傍橋繫船愛洞門深鎻人間福<lb/>
地雙溪分占天上星躔破㡌欹寒短鞭𫾣月此地經<lb/>
行知㡬年空嬴淂似沈郎銷痩還欠詩篇○沙鷗伴<lb/>
<pb n="KR4j0067_SBCK_008-16a"/>
我愁眠向水驛風亭紅蓼邊有村醪可飲且須同醉<lb/>
溪魚堪鱠切莫論錢笠澤波頭埀虹亭上橙蟹肥時<lb/>
霜滿天相隨否算江南江北惟有君閑<lb/>
　　菩薩蛮<hi>春思</hi>
翠樓十二闌干曲雨㾗新染蒲萄緑時節又黄昏東<lb/>
風深閉門○玉簫吹未徹窓影梅花月無語只低眉<lb/>
閑拈雙荔枝<lb/>
　　滿江紅<hi>齊雲月酌</hi>
樓倚晴空炎雲浄晚來風力滄海外等閑吹上滿輪<lb/>
寒璧河漢低埀天𣣔近乾坤浩蕩秋無極凭欄干衣<lb/>
<pb n="KR4j0067_SBCK_008-16b"/>
<pb n="KR4j0067_SBCK_008-16b"/>
諸將捷席捲黄河兩岸問誰在玉皇香案師保萬民<lb/>
功業别向西京原廟行圭瓉定郟鄏卜瀍澗<lb/>
中興以來絶妙詞選卷之八<lb/>
<pb n="KR4j0067_SBCK_008-17a"/>
</p>
<p>
</p>
  </div>
</body>
</text>
</TEI>
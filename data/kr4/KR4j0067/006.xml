<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4j0067_SBCK_006-1a"/>
園林主<lb/>
　　水龍吟<hi>海棠</hi>
東君直是多情好花一夜都開盡杏梢零落藥欄遟<lb/>
暮不敎寍静風度秋千日移簾幕翠紅交映正太真<lb/>
浴罷西施濃抹都沈醉嬌相稱○磨遍緑窓銅鏡挽<lb/>
春衫不堪比並暮雲空谷佳人何處碧苔侵逕睡裏<lb/>
相看酒邊凝想許多凮韻問因何却欠一些香味惹<lb/>
傍人恨<lb/>
　　臨江仙<hi>上元</hi>
人意舒閑春事到徐徐弄日㣲雲翠鬟飛繞閙蛾羣<lb/>
<pb n="KR4j0067_SBCK_006-1b"/>
烟横沽酒市風轉落梅村○歳事一新人半舊相逢<lb/>
際晚醺醺花間亭舘栁間門尅除風雨外排日醉紅<lb/>
裙<lb/>
　　月華清<hi>憶别</hi>
瑟瑟秋聲蕭蕭天籟滿庭揺落空翠數遍丹楓不見<lb/>
葉間題字人何處千里婵姢愁不断一江流水遥睇<lb/>
見征鴻㡬點碧天無際○悵望月中仙桂問竊藥佳<lb/>
人誰與同歳把鏡當空照盡别離情意心裏恨莫結<lb/>
丁香琴上曲休彈秋思怕裏又悲來老却蘭臺公子<lb/>
　　賀聖朝<hi>春遊</hi>
<pb n="KR4j0067_SBCK_006-2a"/>
遊人拾翠不知逺𬒳子規呼轉紅樓倒影背斜陽墜<lb/>
㡬聲絃管○荼䕷香透海棠紅淺恰平分春半花前<lb/>
一笑不湏慳待花飛休怨<lb/>
　　魚遊春水<hi>怨别</hi>
池塘生春草數盡㱕鴻人未到天涯目断青鳥尚賖<lb/>
音耗曉月頻窺白玉堂暮雨還濕青門道巢燕引雛<lb/>
乳鶯空老○庭際香紅倦掃乾鵲休來枝上噪前囬<lb/>
準擬同它翻成病了欲題紅葉慿誰寄獨抱孤桐無<lb/>
心挑眉間翠攅鬢邊霜早<lb/>
　　海棠春<hi>春景</hi>
<pb n="KR4j0067_SBCK_006-2b"/>
栁腰暗怯花風弱紅映秋千院落㱕逐燕兒飛斜撼<lb/>
真珠箔○滿林翠葉胭脂蕚不忍頻頻覷着護取一<lb/>
庭春莫弹花間鵲<lb/>
　　鷓鴣天<hi>閨思</hi>
睡鴨裵囬烟縷長日髙春困不成粧歩欹草色金蓮<lb/>
潤撚断花鬢玉笋香○輕洛浦笑巫陽錦紋親織寄<lb/>
檀郎兒家閉戸藏春色戯蝶遊蜂不敢狂<hi>末二句有</hi>
<hi>㴱意</hi>
　　㱕朝<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>
                    <hi>春遊</hi>
聽得提壺沽美酒人道杏花深處有杏花狼藉鳥啼<lb/>
<pb n="KR4j0067_SBCK_006-3a"/>
風十分春色今無九麝煤銷永晝青烟飛上庭前栁<lb/>
画堂深不寒不煖正是好時候○團團宝月慿纎手<lb/>
暫借歌喉招舞䄂真珠滴破小槽紅香肌縮盡纎羅<lb/>
瘦投分湏白首黄金散與親和舊且銜盃壯心未落<lb/>
風月長相守<lb/>
　　孤鵉<hi>早春</hi>
沙堤香軟正宿雨初収落梅飄滿可柰東風暗逐馬<lb/>
蹄輕捲湖波又還漲緑粉墻隂日融烟煖驀地刺桐<lb/>
枝上有一聲春喚○任酒帘飛動画樓晚便指數燒<lb/>
灯時節非逺陌上呌聲好是賣花行院玉梅對粧雪<lb/>
<pb n="KR4j0067_SBCK_006-3b"/>
<pb n="KR4j0067_SBCK_006-3b"/>
衰草愁烟亂鴉送日風沙囬旋平野拂雪金鞭欺寒<lb/>
茸㡌還記章臺走馬誰念漂零乆謾嬴得幽懐難寫<lb/>
故人清沔相逢小窓閑共情話○長恨離多會少重<lb/>
訪問竹西珠淚盈把鴈磧沙平漁汀人散老去不堪<lb/>
遊冶無柰苕溪月又喚我扁舟東下甚日㱕來梅花<lb/>
亂零春夜<lb/>
　　一蕚紅<hi>人日長沙登定王臺</hi>
古城隂有官梅㡬許紅蕚未宜簮池面氷膠墻腰雪<lb/>
老雲意還又沉沉翠藤共閑穿徑竹漸笑語驚起卧<lb/>
沙禽野老林泉故王臺榭呼喚登臨○南去北來何<lb/>
<pb n="KR4j0067_SBCK_006-4a"/>
事蕩湘雲楚水目極傷心朱戸黏雞金盤簇燕空嘆<lb/>
時序侵㝷記曾共西樓雅集想埀栁還裊萬絲金待<lb/>
得㱕鞍到時只怕春深<lb/>
　　楊州慢<hi>中吕宫淳熈丙申至日余過維楊夜</hi>
<hi>雪初霽薺夌弥望入其城則四頋䔥條寒水</hi>
<hi>自碧暮色漸起戍角悲吟予懐愴然感慨今</hi>
<hi>昔因自度此曲千岩老人以為有黍離之悲</hi>
<hi>也〇此後凡載宫調者並是自製曲</hi>
惟左名都竹西佳處解鞍少駐初程過春風十里盡<lb/>
薺麥青青自胡馬窺江去後廢池喬木猶厭言兵漸<lb/>
<pb n="KR4j0067_SBCK_006-4b"/>
黄昏清角吹寒都在空城○杜郎俊賞算如今重到<lb/>
湏驚縦荳䓻詞工青樓夢好難賦深情二十四橋仍<lb/>
在波心蕩冷月無聲念橋邊紅藥年年知爲誰生<lb/>
　　驀山溪<hi>題錢氏溪月</hi>
與鷗爲客緑野留吟屐兩行栁埀隂是當年仙翁手<lb/>
植一亭寂寞烟外帶愁横荷苒苒展凉雲横卧虹千<lb/>
尺○才因老盡秀句君休覔萬緑正迷人更愁入山<lb/>
陽夜笛百年心事惟有玉欄知吟未了放舡囬月下<lb/>
空相憶<lb/>
　　點絳唇<hi>丁未冬遇吴松</hi>
<pb n="KR4j0067_SBCK_006-5a"/>
燕鴈無心太湖西畔隨雲去數峯清苦商畧黄昏雨<lb/>
○第四橋邊擬共天隨住今何許凭闌懷古殘栁參<lb/>
差舞<lb/>
　　暗香<hi>仙吕宫辛亥之冬予載雪詣石湖止既</hi>
<hi>月授簡索句且徴新聲作此兩曲石湖把玩</hi>
<hi>不已使工妓隷習之音節諧婉乃命之曰暗</hi>
<hi>香踈影</hi>
舊時月色算㡬畨照我梅邊吹笛喚起玉人不管清<lb/>
寒與攀摘何遜而今漸老都忘却春風詞筆但怪得<lb/>
竹外踈花香冷入瑶席○江國正寂寂嘆寄與路遥<lb/>
<pb n="KR4j0067_SBCK_006-5b"/>
夜雪初積翠尊易泣紅蕚無言耿相憶長記曾携手<lb/>
處千樹壓西湖寒碧又片片吹盡也㡬時見得<lb/>
　　踈影<hi>仙吕宫</hi>
苔枝綴玉有翠禽小小枝上同宿客裏相逢籬角黄<lb/>
昏無言自倚脩竹昭君不慣胡沙逺但暗憶江南江<lb/>
北想珮環月夜㱕來化作此花幽獨○猶記深宫舊<lb/>
事那人正睡裏飛近蛾緑莫佀春風不管盈盈早與<lb/>
安排金屋還敎一片隨波去又却怨玉龍哀曲等恁<lb/>
時重覔幽香已入小窓横幅<lb/>
　　長亭怨慢<hi>中吕宫桓大司馬云昔年種栁依依</hi>
<pb n="KR4j0067_SBCK_006-6a"/>
<hi>漢南今看揺落悽愴江潭樹猶如此人何以</hi>
<hi>堪此語予㴱爱之</hi>
漸吹盡枝頭香絮是處人家緑深門戸逺浦縈囬暮<lb/>
帆零亂向何許閱人多矣誰得佀長亭樹樹若有情<lb/>
時不會得青青如此日暮○望髙城不見只見亂山<lb/>
無數韋郎去也怎忘得玉環分付第一是早早㱕來<lb/>
怕紅蕚無人爲主算只有并刀難剪離愁千縷<lb/>
　　齊天樂<hi>蟋蟀中都呼為促織</hi>
庾郎先自吟愁賦凄凄更聞私語露濕銅鋪苔侵石<lb/>
井都是曾聽伊處哀音似訴正思婦無眠起㝷機杼<lb/>
<pb n="KR4j0067_SBCK_006-6b"/>
曲曲屏山夜凉獨自甚情緒○西窓又吹暗雨爲誰<lb/>
頻断續相和砧杵候館吟秋離宫吊月别有傷心無<lb/>
數豳詩謾與笑籬落呼灯世間兒女寫入琴絲一聲<lb/>
聲更苦<hi>宣政間有士大夫製蟋蟀吟</hi>
　　小重山令<hi>潭州紅梅</hi>
人繞湘臯月墜時斜横花樹小浸愁漪一春幽事有<lb/>
誰知東風冷香逺茜裙㱕○鷗去昔遊非遥憐花可<lb/>
可夢依依九疑雲杳断䰟啼相思血都沁緑筠枝<lb/>
　　鷓鴣天<hi>元夕不出</hi>
憶昨天街預賞時栁慳梅小未敎知而今正是歡遊<lb/>
<pb n="KR4j0067_SBCK_006-7a"/>
夕却怕春寒自掩扉○簾寂寂月低低舊情唯有絳<lb/>
都詞芙蓉影暗三更後卧聽鄰娃笑語㱕<lb/>
　　鷓鴣天<hi>苕溪記所見</hi>
京洛風流絶代人因何風絮落溪津籠鞋淺出鴉頭<lb/>
韈知是凌波縹緲身○紅乍笑緑長嚬與誰同度可<lb/>
憐春鴛鴦獨宿何曾慣化作西樓一縷雲<lb/>
　　鷓鴣天<hi>十六夜出</hi>
輦路珠簾兩行埀千枝銀燭舞僛僛東風歴歴紅樓<lb/>
下誰識三生杜牧之○歡正好夜何其明朝春過小<lb/>
桃枝鼓聲漸逺遊人散惆悵㱕來有月知<lb/>
<pb n="KR4j0067_SBCK_006-7b"/>
　　憶王孫<hi>番陽彭氏小樓</hi>
冷紅葉葉下塘秋長與行雲共一舟零落江南不自<lb/>
由兩綢繆料得吟鵉夜夜愁<lb/>
　　湘月<hi>双調即念奴嬌之鬲指聲也</hi>
五湖舊約問經年底事長負清景暝入西山漸喚我<lb/>
一葉夷猶乘興倦網都收㱕禽時度月上汀洲冷中<lb/>
流容與画橈不點淸鏡○誰解喚起湘靈煙鬟霧鬢<lb/>
理哀絃鴻陣玉麈談玄歎坐客多少風流名勝暗栁<lb/>
蕭蕭飛星苒苒夜乆知秋信魲魚應好舊家樂事誰<lb/>
省<lb/>
<pb n="KR4j0067_SBCK_006-8a"/>
　　念奴嬌<hi>吳㒷荷花</hi>
閙紅一舸記來時長與鴛鴦爲侣三十六陂人未到<lb/>
水佩風裳無數翠葉吹凉玉容銷酒更洒菰蒲雨嫣<lb/>
然摇動冷香飛上詩句○日暮青盖亭亭情人不見<lb/>
争忍凌波去只恐舞衣寒易落愁入西風南浦髙栁<lb/>
埀隂老魚吹浪留我花間住田田多少㡬囬沙際㱕<lb/>
路<lb/>
　　惜紅衣<hi>呉㒷荷花無射宫</hi>
簟枕邀凉琴書換日睡餘無力細洒氷泉并刀破甘<lb/>
碧墻頭喚酒誰問訊城南詩客岑寂髙樹晚蝉說西<lb/>
<pb n="KR4j0067_SBCK_006-8b"/>
風消息○虹梁水陌魚浪吹香紅衣半狼藉維舟試<lb/>
望故國渺天北可惜栁邊沙外不共美人遊歷問甚<lb/>
時同賦三十六陂秋色<lb/>
　　琵琶仙<hi>呉㒷感遇</hi>
雙槳來時有人佀舊曲桃根桃葉歌扇輕約飛花蛾<lb/>
眉正竒絶春漸逺汀洲自緑更添了㡬聲啼鴂十里<lb/>
楊州三生杜牧前事休說○又還是宫燭分煙奈愁<lb/>
裏匆匆換時節都把一襟芳思與空階榆莢千萬縷<lb/>
藏鴉細栁爲玉尊起舞囬雪想見西出陽関故人初<lb/>
别<lb/>
<pb n="KR4j0067_SBCK_006-9a"/>
　　秋宵吟<hi>越調</hi>
古簾空墜月皎坐乆西窓人悄蛩吟苦漸漏永丁丁<lb/>
箭壺催曉引凉颸動翠葆露脚斜飛雲表因嗟念佀<lb/>
去國情懐暮晚煙草○帶眼銷磨爲近日愁多頓老<lb/>
衛娘何在宋玉㱕來兩地暗縈繞揺落江楓早嫰約<lb/>
無慿幽夢又杳但盈盈泪洒單衣今夕何夕恨未了<lb/>
　　少年遊<hi>戯張斗甫</hi>
雙螺未合雙蛾先歛家在碧雲西别母情懷隨郎滋<lb/>
味桃葉渡江時○扁舟載了匆匆去今夜泊前溪楊<lb/>
栁津頭梨花墻外心事兩人知<lb/>
<pb n="KR4j0067_SBCK_006-9b"/>
　　鬲溪梅令<hi>仙吕調無錫㱕寓意</hi>
好花不與殢香人浪𥻘𥻘又恐春風㱕去緑成隂玉<lb/>
鈿何處㝷○木蘭雙槳夢中雲小横陳謾向孤山山<lb/>
下覔盈盈翠禽啼一春<lb/>
　　淒凉犯<hi>仙吕調犯商調合肥秋夕</hi>
緑楊巷陌西風起邊城一片離索馬嘶漸逺人㱕甚<lb/>
處戍樓吹角情懷正惡更衰草寒煙淡薄佀當時將<lb/>
軍部曲迤邐度沙漠○追念西湖上小舫携歌晚花<lb/>
行樂舊遊在否想如今翠凋紅落謾寫羊裙等新鴈<lb/>
來時繫着怕匆匆不肯寄與悞後約<lb/>
<pb n="KR4j0067_SBCK_006-10a"/>
　　翠樓吟<hi>双調武昌安逺楼成</hi>
月冷龍沙塵清虎落今年漢酺初賜新翻胡部曲聽<lb/>
氊幕元戎歌吹層樓髙峙看檻曲縈紅簷牙飛翠人<lb/>
姝䴡粉香吹下夜寒風細○此地宜有詞仙擁素雲<lb/>
黄鶴與君遊戯玉梯凝望乆歎芳草萋萋千里天涯<lb/>
情味仗酒祓淸愁花嬌英氣西山外晚來還捲一簾<lb/>
秋霽<lb/>
　　清波引<hi>梅</hi>
冷雲迷浦倩誰喚玉妃起舞歳華如許野梅弄眉嫵<lb/>
屐齒印蒼蘚漸爲㝷花來去自隨秋鴈南來望江國<lb/>
<pb n="KR4j0067_SBCK_006-10b"/>
渺何處○新詩謾與好風景長是暗度故人知否抱<lb/>
幽恨難語何時共漁艇莫負滄浪煙雨况有清夜啼<lb/>
猿怨人良苦<lb/>
　　法曲獻仙音<hi>張彦功官舍</hi>
虚閣籠寒小簾通月暮色偏憐髙處樹隔離宫水平<lb/>
馳道湖山盡入尊爼柰楚客淹留乆砧聲帶愁去屡<lb/>
囬頋○過秋風未成㱕計誰念我重見冷楓紅舞喚<lb/>
起淡粧人問逋仙今在何許象筆鵉牋甚而今不道<lb/>
秀句怕平生幽恨化作沙邊煙雨<lb/>
　　玲瓏四犯<hi>越中歳暮聞簫鼓感懷</hi>
<pb n="KR4j0067_SBCK_006-11a"/>
疊鼓夜寒埀灯春淺匆匆時事如許倦遊歡意少俛<lb/>
仰悲今古江淹又吟恨賦記當時送君南浦萬里乾<lb/>
坤百年身世惟有此情苦○楊州栁埀官路有輕盈<lb/>
喚馬端正窺戸酒醒明月下夢逐潮聲去文章信美<lb/>
知何用謾嬴淂天涯羈旅敎說與春來要㝷花伴侣<lb/>
　　淡黄栁<hi>正平調近客合肥</hi>
空城曉角吹入埀楊陌馬上單衣寒惻惻看盡鵝黄<lb/>
嫰緑都是江南舊相識正岑寂○明朝又寒食強携<lb/>
酒小橋宅怕梨花落盡成秋色燕燕飛來問春何在<lb/>
唯有池塘自碧<lb/>
<pb n="KR4j0067_SBCK_006-11b"/>
　　側犯<hi>詠芍藥</hi>
恨春易去甚春却向揚州住㣲雨正繭栗梢頭弄詩<lb/>
句紅橋二十四揔是行雲處無語漸半脫宫衣笑相<lb/>
頋○金壺細葉千朶圍歌舞誰念我鬢成絲來此共<lb/>
尊爼後日西園緑隂無數寂寞劉郎自修花譜<lb/>
　　眉嫵<hi>亦名百宜嬌戯張仲遠</hi>
看垂楊連苑杜若吹沙愁損未㱕眼信馬青樓去重<lb/>
簾下娉婷人妙飛燕翠尊共欵聽艶歌郎意先感便<lb/>
携手月地雲堦裏愛良夜㣲煖○無限風流踈散有<lb/>
暗藏弓履偷寄香翰明日聞津鼓湘江上催人還解<lb/>
<pb n="KR4j0067_SBCK_006-12a"/>
春䌫亂紅萬點悵断䰟煙水遥逺又争佀相携乘一<lb/>
舸鎮長見<lb/>
　　石湖仙<hi>越調壽石湖居士</hi>
松江煙浦是千古三髙遊衍佳處須信石湖仙佀䲭<lb/>
夷翩然引去浮雲安在我自愛緑香紅舞容與看世<lb/>
間㡬度今古○盧溝舊曾駐馬爲黄花閑吟秀句見<lb/>
說胡兒也學綸巾欹雨玉友金蕉玉人金縷緩移筝<lb/>
柱聞好語明年定在槐府<lb/>
　　解連環<lb/>
玉鞍重倚却沉吟未上又縈離思爲大喬能撥春風<lb/>
<pb n="KR4j0067_SBCK_006-12b"/>
小喬妙移筝鴈啼秋水栁怯雲鬆更何必十分梳洗<lb/>
道郎携羽扇那日隔簾半面曾記○西窓夜凉雨霽<lb/>
歎幽歡未足何事輕弃問後約空指薔薇算如此溪<lb/>
山甚時重至水驛灯昏又見在曲屏近<hi>平聲</hi>厎念惟<lb/>
有夜來皓月照伊自睡<lb/>
　　玉梅令<hi>髙平調石湖畏寒不出作此戯之</hi>
踈踈雪片散入溪南苑春寒鎻舊家亭館有玉梅㡬<lb/>
樹背立怨東風髙花未吐暗香已逺○公來領客梅<lb/>
花能勸花長好願公更健便揉春爲酒剪雪作新詩<lb/>
拚一日繞花千轉<lb/>
<pb n="KR4j0067_SBCK_006-13a"/>
　　踏莎行<hi>金陵感夢</hi>
燕燕輕盈鶯鶯嬌軟分明又向華胥見夜長爭淂薄<lb/>
情知春初早被相思染○别後書詞别時針線離䰟<lb/>
暗逐郎行逺淮南皓月冷千山冥冥㱕去無人管<lb/>
　　八㱕<hi>湘中送胡徳華</hi>
芳蓮墜粉踈桐吹緑庭院暗雨乍歇無端抱影銷䰟<lb/>
處還見篠墻螢暗蘚階蛩切送客重㝷西去路問水<lb/>
面琵琶誰撥最可惜一片江山揔付與啼鴂○長恨<lb/>
相從未欵而今何事又對西風離别渚寒烟淡棹移<lb/>
人逺縹緲行丹如葉想文君望乆倚竹愁生歩羅韈<lb/>
<pb n="KR4j0067_SBCK_006-13b"/>
<pb n="KR4j0067_SBCK_006-13b"/>
愁凝閑蕙帳猿鶴悲吟信沈沈故園㱕計休更侵㝷<lb/>
　　喜遷鶯<hi>秋懷</hi>
凉雲㱕去再約着晚來西樓風雨水静簾隂鷗閑菰<lb/>
影秋到露汀煙浦試省喚囬幽恨盡是愁邊新句倦<lb/>
登眺動悲凉還在殘蝉吟處○凄楚空見說香鎻霧<lb/>
扄心似秋蓮苦宝瑟弹氷玉臺窺月淺黛可憐偷聚<lb/>
㡬時翠溝題葉無復綉簾吹絮鬢華晚念庾郎情在<lb/>
風流誰與<lb/>
　　玉樓春<hi>春思</hi>
多時不踏章臺路依舊東風芳草渡鶯聲喚起水邊<lb/>
<pb n="KR4j0067_SBCK_006-14a"/>
情日影灸開花上霧○謝娘不信佳期誤認淂馬嘶<lb/>
迎綉戸今宵翠𬒳不春寒只恐香穠春又去<lb/>
　　玉樓春<hi>憶舊</hi>
春煙澹澹生春水曾記芳洲蘭棹艤岸花香到舞衣<lb/>
邊汀草色分歌扇底○棹沈雲去情千里愁壓雙鴛<lb/>
飛不起十年春事十年心怕說濺裙當日事<lb/>
　　菩薩蛮<hi>蘇堤芙蓉</hi>
紅雲半壓秋波急艶粧泣露嬌啼色佳夢入仙城風<lb/>
流石曼卿○宫𫀆呼醉醒休捲西風錦明日粉香殘<lb/>
六橋煙水寒<lb/>
<pb n="KR4j0067_SBCK_006-14b"/>
　　菩薩蛮<hi>水晶膾</hi>
玉鱗熬出香凝軟并刀断處氷絲顫紅縷間堆盤輕<lb/>
明相映寒○纎柔分勸處膩滑難停筯一洗醉䰟清<lb/>
真成醒酒氷<lb/>
　　菩薩蛮<hi>春思</hi>
春風吹緑湖邊草春光依舊湖邊道玉勒錦障泥少<lb/>
年游冶時○煙明花似綉且醉旗亭酒斜日照花西<lb/>
㱕鴉花外啼<lb/>
　　杏花天<hi>春愁</hi>
霽煙消處寒猶嫰乍門巷愔愔晝永池塘夢草䰟初<lb/>
<pb n="KR4j0067_SBCK_006-15a"/>
醒秀句吟春未穩○仙源阻春風痩損又燕子來無<lb/>
芳信小桃也自知人恨滿面羞紅難問<lb/>
　　祝英臺近<hi>閨思</hi>
一牎閑孤烬冷獨自箇春睡綉𬒳熏香不似舊風味<lb/>
静聽滴滴簷聲驚愁攪夢更不管庾郎心醉○念芳<lb/>
意一併十日春寒梅花㬠憔悴懶做新詞春在可憐<lb/>
裏㡬時挑菜踏青雲沈雨断盡分付楚天之外<lb/>
　　生查子<hi>梅</hi>
香驚楚驛寒瘦倚湘筠暮一笛巳黄昏片月尤淸楚<lb/>
○沉沉氷玉䰟漠漠煙雲浦酸涙不成弹又向春心<lb/>
<pb n="KR4j0067_SBCK_006-15b"/>
聚<lb/>
　　永遇樂<hi>次韻吊青楼</hi>
淺暈脩蛾脆㾗紅粉猶記窺戸香断奩空塵生砌冷<lb/>
誰喚青鵉舞春風花信秋宵月約歴歴此心曾許銜<lb/>
芳恨千年怨結玉骨未應成土○木蘭艇子莫愁何<lb/>
在謾繫寒江烟樹事逐雲沈情隨佩冷短夢分今古<lb/>
一杯遥夜孤光難曉多少碎人腸處空凄黯西風細<lb/>
雨盡吹淚去<lb/>
　　御街行<hi>賦轎</hi>
藤筠巧織花紋細稱穏歩如流水踏青陌上雨初晴<lb/>
<pb n="KR4j0067_SBCK_006-16a"/>
嫌怕濕文鴛雙履要人送上逢花湏住才過處香風<lb/>
起○裙兒挂在簾兒厎更不把牎兒閉紅紅白白簇<lb/>
花枝恰稱淂㝷春芳意㱕來時晚紗籠引道扶下人<lb/>
微醉<lb/>
　　霜天曉角<hi>春情</hi>
春雲粉色春水和雲濕試間西湖楊栁東風外㡬絲<lb/>
碧○望極連翠陌蘭橈雙槳急欲訪莫愁何處旗亭<lb/>
在画橋側<lb/>
　　卜算子<hi>春晚</hi>
屈指數春來弹指驚春去簷外蛛絲網落花也要留<lb/>
<pb n="KR4j0067_SBCK_006-16b"/>
春住○㡬日喜春晴㡬夜愁春雨十二彫牎六曲屏<lb/>
題遍傷春句<lb/>
　　踏莎行<hi>九日西山</hi>
水减堤㾗秋生屐齒瘦笻喚起登髙意翠㣲烟冷夢<lb/>
凄凉黄花香晚人憔悴○懷古風流悲秋情味𬗋茰<lb/>
勸入旗亭醉玉人相見說新愁可憐又濕西風淚<lb/>
　　風入松<hi>春晴</hi>
捲簾日日恨春隂寒食新晴馬蹄只向南山去長橋<lb/>
愛花栁多情紅外風嬌日暖翠邊水秀山明○杜郎<lb/>
歌酒過平生到處蓬瀛醉䰟不入重城晚穠歡寄桃<lb/>
<pb n="KR4j0067_SBCK_006-17a"/>
葉桃根綉𬒳嫰寒清曉鶯聲喚醒春醒<lb/>
　　風入松<hi>聞鄰女吹笛</hi>
粉嬌曾隔翠簾看横玉聲寒夜深不管柔荑冷櫻朱<lb/>
度香噴雲鬟霜月摇摇吹落梅花蔌蔌驚殘○蕭郎<lb/>
且放鳯簫閑何處驂鵉静聽三弄霓裳罷䰟飛断愁<lb/>
裏関山三十六宫天近念奴却在人間<lb/>
　　思佳客<hi>秋扇</hi>
入手西風意已秋不湏玉斧爲重修撲螢凉夜沉沉<lb/>
月障面清歌澹澹秋○休弃置且遟留可憐又向篋<lb/>
中収莫敎暗損乘鵉女漢殿凄凉萬古愁<lb/>
<pb n="KR4j0067_SBCK_006-17b"/>
　　聲聲慢<hi>元夕</hi>
壺天不夜宝炬生香光風蕩揺金碧月灔氷㾗花外<lb/>
峭寒無力歌傳翠簾盡捲誤驚囬瑶臺仙跡禁漏促<lb/>
拚千金一刻未酬佳夕○捲地香塵不断最淂意輸<lb/>
它王陵狂客楚栁吳梅無限眼邊春色鮫綃暗中寄<lb/>
與待重㝷行雲消息乍醉醒怕南樓吹断曉笛<lb/>
　　解連環<hi>春水</hi>
浪揺新緑浸芳洲翠渚雨㾗初足蕩霽色流入横塘<lb/>
看風外漪漪皺紋如縠藻荇縈廻似留恋鴛飛鷗浴<lb/>
愛嬌雲蘸色媚日挼藍逺迷心目○仙源漾舟岸曲<lb/>
<pb n="KR4j0067_SBCK_006-18a"/>
照芳容㡬樹香浮紅玉記那囬西洛橋邊濺裙翠傳<lb/>
情玉纎輕掬三十六陂錦鱗渺芳音難續隔埀楊故<lb/>
人望断浸愁千斛<lb/>
中興以來絶妙詞選卷之六<lb/>
<pb n="KR4j0067_SBCK_006-18b"/>
</p>
<p>
</p>
  </div>
</body>
</text>
</TEI>
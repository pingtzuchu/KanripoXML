<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4j0044_WYG_000-1a"/>
欽定四庫全書　　　　集部十<lb/>
　提要<lb/>
　　知稼翁詞　　　　　詞曲類一<hi>詞集之屬</hi>
　　　　<hi>臣</hi>等謹案知稼翁詞一巻宋黄公度撰公度<lb/>
　　　　有知稼翁集别著録所作詞一巻巳見集中<lb/>
　　　　此則毛晉所刋别行本也詞僅十調共十三<lb/>
　　　　闋據巻末其子沃跋語乃收拾未得其半録<lb/>
　　　　而蔵之以傳後裔者每詞之下系以本事並<lb/>
<pb n="KR4j0044_WYG_000-1b"/>
　　　　詳及同時倡酬詩文公度之生平本末可以<lb/>
　　　　見其大概較他家詞集特為詳贍至汪藻㸃<lb/>
　　　　綘唇詞亂鴉啼後歸思濃如酒句呉曽能改<lb/>
　　　　齋漫録改竄作曉雅啼後歸夢濃如酒兼憑<lb/>
　　　　虛撰一事實殊乖本義沃因其父有和詞遂<lb/>
　　　　明辨其譌自屬確鑿可據乃朱彛尊選詞綜<lb/>
　　　　猶信呉曽曲説改藻原詞且坐草堂以擅改<lb/>
　　　　之罪不知草堂惟以歸思作歸興其餘實未<lb/>
<pb n="KR4j0044_WYG_000-2a"/>
　　　　嘗改彛尊殆偶誤記歟<lb/>
　　蒲江詞　　　　　　詞曲類一<hi>詞集之屬</hi>
　　　　<hi>臣</hi>等謹案蒲江詞一巻宋盧祖臯撰祖臯字<lb/>
　　　　申之又字次䕫號蒲江永嘉人登慶元五年<lb/>
　　　　進士嘉定中為軍器少監權直學士院祖臯<lb/>
　　　　為樓鑰之甥學有淵源嘗與永嘉四靈以詩<lb/>
　　　　相倡和然詩集不傳惟貴耳集載其玉堂有<lb/>
　　　　感松江别友二絶句梅磵詩話載其廟山道<lb/>
<pb n="KR4j0044_WYG_000-2b"/>
　　　　中一絶句全芳備祖載其荼䕷一絶句僧北<lb/>
　　　　磵集附載其讀書種橘二絶句東甌詩集載<lb/>
　　　　其雨後得月小飲懷趙天樂五言一律而已<lb/>
　　　　其詞集則陳振孫書録解題著録一巻其篇<lb/>
　　　　帙多寡巳不可考此本為明毛晉所刻凡二<lb/>
　　　　十五闋今以黄昇花菴詞選相較則前二十<lb/>
　　　　四闋悉選之所録惟最後好事近一闋為晉<lb/>
　　　　所増入疑原集亦佚晉特抄撮黄昇所録以<lb/>
<pb n="KR4j0044_WYG_000-3a"/>
　　　　備一家耳其中字句與詞選頗有異同如開<lb/>
　　　　巻賀新郎荒詞誰繼風流後句詞選作荒祠<lb/>
　　　　水龍吟帶酒離恨句帶酒詞選作帶將烏夜<lb/>
　　　　啼第三首後闋昨日已秋風句昨日詞選作<lb/>
　　　　昨夜並應以詞選為長晉蓋未及詳校惟賀<lb/>
　　　　新郎序首彭傳師字晉注詞選作傳帥然今<lb/>
　　　　詞選實作傳師則不知晉所據者何本矣至<lb/>
　　　　鷓鴣天後闋丁寧須滿玉西東句據文應作<lb/>
<pb n="KR4j0044_WYG_000-3b"/>
　　　　玉東西而此詞實用東韻則由祖臯偶然誤<lb/>
　　　　用如黄庭堅之押秦西巴為巴西非校者之<lb/>
　　　　誤也乾隆四十五年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
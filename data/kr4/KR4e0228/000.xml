<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>仰節堂集十四巻</head>
    <p>
<pb n="KR4e0228_WYG_000-1a"/>
欽定四庫全書　　　　集部六<lb/>
　仰節堂集十四巻　　　别集類五<hi>明</hi>
　　提要<lb/>
　　　　臣等謹案仰節堂集十四巻明曹于汴撰凡<lb/>
　　　　文十一巻詩三巻前有髙攀龍馮從吾序于<lb/>
　　　　汴嘗從二人講學故也攀龍序謂其文足以<lb/>
　　　　定羣囂明學術詩足以暢天機流性藴從吾<lb/>
　　　　序謂其非沾沾以文章名家而撡觚自豪之<lb/>
<pb n="KR4e0228_WYG_000-1b"/>
　　　　士無不退避三舍于汴亦嘗為從吾作理學<lb/>
　　　　文鵠序曰闗中少墟馮先生輯諸大家舉子<lb/>
　　　　藝百數十首以式多士命曰理學文鵠不命<lb/>
　　　　以舉業而命曰理學何也見理學舉業之非<lb/>
　　　　二也云云故于汴之詩文亦在理學舉業之<lb/>
　　　　間或似語録或似八比盖平生制行髙潔立<lb/>
　　　　朝風節凜然震耀一世逺者大者志固有在<lb/>
　　　　原不以筆札見長從吾序所謂非沾沾以文<lb/>
<pb n="KR4e0228_WYG_000-2a"/>
　　　　章名家者為得其實觀是集者謂之文以人<lb/>
　　　　重可矣集初刻于首善書院甲申板燬于兵<lb/>
　　　　康熙癸卯其外孫景望蘧購得殘本其門人<lb/>
　　　　吕崇烈鳩鄉人醵金重刋即此本也乾隆四<lb/>
　　　　十六年七月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費墀<lb/>
<pb n="KR4e0228_WYG_000-3a"/>
仰節堂集原序<lb/>
夫學性而已矣夫性善而已矣何以證性善也今人欽<lb/>
欽焉目明耳聰手恭足重心空空而無適於斯時也徹<lb/>
内外非天乎天非性乎性非善乎以其為人之本色無<lb/>
纎毫欠缺無纎毫汙染而謂之善也循是而動不違其<lb/>
則之謂道故學莫難於見其本色見本色斯見性矣程<lb/>
子以學者須先識仁而謂不須防檢不須窮索夫學豈<lb/>
可廢防檢窮索欲人識防檢窮索之非本色辨其非本<lb/>
<pb n="KR4e0228_WYG_000-3b"/>
色者則知其本色知其本色則防檢窮索皆本色也吾<lb/>
見曹真予先生於長安中終日欽欽目明耳聰手恭足<lb/>
重叩其中空空而無適也可以證性矣夫性空言之則<lb/>
無朕也實證則有象也先生非其象乎故先生居鄉孚<lb/>
鄉立朝孚朝告君者足以定羣囂明國是告友者足以<lb/>
明學術闡道奥見於咏歌者足以暢天機流性藴所謂<lb/>
循是而動不違其則之道也此之謂性此之謂善知先<lb/>
生者知斯集知斯集者知先生根本枝葉無二物也時<lb/>
<pb n="KR4e0228_WYG_000-4a"/>
天啓四年六月二十六日錫山友弟髙攀龍頓首拜撰<lb/>
昔明道先生作字甚敬曰非是要字好即此是學余以<lb/>
為作文亦然非是要文好即此是學若作文甚敬行必<lb/>
顧言吾得之真予曹先生云先生全集梓成余讀之喜<lb/>
甚鄒魯嫡傳濂洛正脈其在斯乎言言有理言言不苟<lb/>
而又言言有作意它不具論即如題南臯先生教言數<lb/>
語雜之秦漢古文辭中亦不多得寸山起霧勺水興波<lb/>
賞心哉觀止矣蔑以加矣先生以千古絶學自任固非<lb/>
<pb n="KR4e0228_WYG_000-4b"/>
沾沾以文章家名者而作文又甚敬乃爾即世所稱操<lb/>
觚自豪之士寧不避三舍退哉先生雖諄諄講學而非<lb/>
其人不輕發一語即得其人亦不輕發一語易云擬之<lb/>
而後言議之而後動擬議以成其變化先生以之故其<lb/>
著作雖間有應酬而譽必有試獨為余文似又輕譽余<lb/>
竊愧之而或謂善信如樂正子孟子進之以美大聖神<lb/>
夫美大聖神而可易言乎哉其期望不得不如此子惟<lb/>
勉之可耳焉用愧猶記前嵗少宰缺廟堂誤起余而借<lb/>
<pb n="KR4e0228_WYG_000-5a"/>
重先生陪先生特膺簡在余方為銓衡得人喜而先生<lb/>
再三力辭竟不税冕行夫銓衡重任也少宰美秩也他<lb/>
人争之若騖而先生棄之若凂此其髙風峻節即古之<lb/>
人寧數數見哉先生之學以躬行二字為宗而辭少宰<lb/>
一節尤為躬行之大者讀先生集當因言而求於言之<lb/>
外不然而徒豔羨其文辭浮慕其理致出口入耳忘厥<lb/>
躬行即先生所謂没齒務學終屬半塗終日亹亹猶漫<lb/>
道者也豈惟負先生亦且自負或曰薛文清公與先生<lb/>
<pb n="KR4e0228_WYG_000-5b"/>
皆晉産也文清終身學問只是一敬字先生學問淵源<lb/>
葢有所自余曰然青出於藍而青於藍氷出於水而寒<lb/>
於水自古記之矣天啓乙丑七月既望關中馮從吾撰<lb/>
<pb n="KR4e0228_WYG_000-6a"/>
重刻仰節堂文集序<lb/>
余師真予曹先生仰節堂文集行世已久余曽得一部<lb/>
朝夕諷誦不能釋手且當時家藏户珍者不鮮甲申之<lb/>
後十失八九己丑兵燹運城極厄無論片墨不存並其<lb/>
原板不可問矣奈何一日先生之外孫景君字望蘧者<lb/>
忽遇此集於安邑市上蓋幾與敗絮殘楮相為没滅耳<lb/>
景君急購之若驚若喜見余而道其繇來余乃仰天謝<lb/>
曰先生之靈不泯天地鬼神為之呵䕶也歟於是聚而<lb/>
<pb n="KR4e0228_WYG_000-6b"/>
謀諸𢎞運書院之友諸友曰碩果之存危哉相與鳩金<lb/>
而為重刻以圖不朽刻成諸友屬余序余曰比鄰夏有<lb/>
司馬温公集河津有薛文清公集合仰節堂集可謂三<lb/>
大文章矣自此汾洓重清條霍更翠其關風化人心詎<lb/>
淺微哉然而重刻之友亦與咸休太史公謂蒼蠅附驥<lb/>
而行千里余於斯亦云門人呂崇烈頓首題於𢎞運書<lb/>
院中時康熈二年歲在癸卯六月吉<lb/>
</p>
<p>
</p>
  </div>
</body>
</text>
</TEI>
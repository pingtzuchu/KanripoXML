<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>張燕公集巻一</head> <lb/>
    <p>
<pb n="KR4c0009_WYG_001-1a"/>
欽定四庫全書<lb/>
　張燕公集巻一<lb/>
　　　　　　　　　　　　　唐　張説　撰<lb/>
　　賦　詩<lb/>
　　<hi>附</hi>喜雨賦　　　　　　　　　明皇御製<lb/>
仰重華之齊政步文命而彝倫何天道之云逺亦眀徴<lb/>
而在人迄中夏而自春遘愆陽而為亢雲重結而復解<lb/>
雨纔滴而還障山祠植珪而不答田畯倚耒而怊<hi>音超</hi>悵<lb/>
<pb n="KR4c0009_WYG_001-1b"/>
京兆來奏音官撰曲將土龍而矯首請神巫而頓足彼<lb/>
有憑而可舉予何抑而未許恐嵗㓙之及人寧天譴於<lb/>
我身爾乃㓗齋壇墠五精是祠暴立炎赫三日為期上<lb/>
帝臨我忠誠不欺重泉蒸潤觸石吐滋平雲黯而鋪羃<lb/>
宻雨森其散絲無雷無電不震不眩匪疾匪徐乍合乍<lb/>
疎汎草泊樹垂珠滴露過闕入樓含烟雜霧或噴薄而<lb/>
攅集或淋漓而灌注亂積水之圓文拂㣲風之斜度寰<lb/>
海浹而康樂畎畝欣而相顧絲管合兮夜將曉芙蓉開<lb/>
<pb n="KR4c0009_WYG_001-2a"/>
兮日未暮原夫雨之為徳也無小大之異情無髙卑之<lb/>
不平無華朽之偏潤無薫臭之隔榮喜夫雨之今應也<lb/>
赴一言而不捨經累晨而廣㵼納清隂之浮凉混和氣<lb/>
而飄灑感作霖於殷命諷其滂於周雅家尚知乎禮節<lb/>
國有望於豐霸小陽臺之神人却大宛之走馬體雲行<lb/>
而雨施吾何事乎天下<lb/>
　　　喜雨賦應制<lb/>
叟臣啓先王之册府校絶瑞於祥經樂雲雨之平施齊<lb/>
<pb n="KR4c0009_WYG_001-2b"/>
品物之流形帝皇益重而為寳麟鳯自輕而讓靈况愆<lb/>
時而渇望欲意達而神聽是月也朱眀漸半紫油未吐<lb/>
恐降災兮此下人罄䖍祈兮我仁主退象龍之禮禱斥<lb/>
持鷺之貌舞屏翳慙其廢職祝融悔其遷怒天泱漭而<lb/>
出雲地霶<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>而下雨速一言而感應尅三日而周溥氣<lb/>
蓊靄以黭<hi>烏感</hi>黮<hi>音淡</hi>聲䬃灑以蕭條璀如銀漢之屑落璨<lb/>
似珠泉之噴澆街鄽漫其潢潦臯壤萋其緑苗舒四溟<lb/>
之清潤巻六合之煩囂咸澡骨於神液共歡心於聖朝<lb/>
<pb n="KR4c0009_WYG_001-3a"/>
借如五月有梅雨之名三春有榖雨之氣越人出泥牛<lb/>
待沃胡士以賣龍求費出員嶠以石香入成都之酒味<lb/>
彼偏方與小節非大人之所貴復有送山祗於鬱島迎<lb/>
海若於葛川疾雷碎其山裂走電燁其海燃天子作愁<lb/>
霖之賦詞人綴苦雨之篇墻屋壞於倒井黍稷流於下<lb/>
田乃㓙浸之不令曷休徴之有焉請言瑞雨之可喜也<lb/>
協氣交泰嘉生是頼湛覃而不溺衍溢而不害東漸出<lb/>
日之表西被無雷之外南窮火鼠之譯北盡燭龍之㑹<lb/>
<pb n="KR4c0009_WYG_001-3b"/>
天文則雲漢昭回王澤則江河滂沛雖欲覃天而窺管<lb/>
孰知堯徳之為大<lb/>
　　　進白烏賦<hi>并批答</hi>
咨大鈞之播氣在品物而流形有莫黒之凡族亦變白<lb/>
而效靈感上仁於孝道合中瑞於祥經若夫事出神妙<lb/>
理包舒巻貺集王屋飛隨帝輦捧日髙翥迎風細轉識<lb/>
句句於召呼毎啞啞於啄吮以其雪羽霜毛氷精玉狀<lb/>
拔竒緑林之下賞異紫臺之上瞰鳷鵲之紗牎抱鳳凰<lb/>
<pb n="KR4c0009_WYG_001-4a"/>
之衣桁恐同類之見嫉畏不才之速謗願悉命於渥恩<lb/>
豈顧私於閒放維聖君之靈囿物何逺而不臻有能言<lb/>
而可重或善舞而取珍羞陋軀而入獻與寳羽而為隣<lb/>
探朝噪之聲樂眷夜啼之曲新無芒距以耀武不鈎觜<lb/>
以懷仁謝先容而特達却假飾以全真鑒深心於反哺<lb/>
移報徳於君親<lb/>
　　　墨詔批答<lb/>
得所進白烏符彩明媚助日揚輝白羽翩翻凌霜比色<lb/>
<pb n="KR4c0009_WYG_001-4b"/>
況乎反哺斯重能仁是高對之有懽情不能已又覽所<lb/>
進放言體物詞藻瀏亮尋繹研味把翫無厭所謂文苑<lb/>
菁華詞場警策也今賞卿金五挺銀十挺<lb/>
　　　虚室賦<lb/>
明月窓前古樹簷邊無北堂之樽酒絶南隣之管絃理<lb/>
涉虚趣心階靜縁室惟生白文則思𤣥厭百慮之勞止<lb/>
歸一途之兀然嗟乎巧智首亂禮樂増矯名起異端利<lb/>
成貪兆役二見之交戰驅五神而雜擾形何費而不衰<lb/>
<pb n="KR4c0009_WYG_001-5a"/>
性何煩而不夭每竭源而追末必亡多而獲少玉帳瓊<lb/>
宫圖侈務豐朱門金穴恃滿矜隆榮與辱而俱盛事隨<lb/>
憂而不窮陷營為之桎梏留健羨之樊籠心元是幻法<lb/>
本皆空莫不因無證實假異生同魚何知而樂水蛇何<lb/>
意而憐風大哉黙識守此𤣥通顧瞻天下還如夢中<lb/>
　　<hi>附</hi>宴居賦<hi>并序</hi>　　　　　　　　魏仁歸<lb/>
張校書作虛室賦以示予文㫖清峻𤣥義深逺予味之<lb/>
有感聊為宴居賦以和之其詞曰<lb/>
<pb n="KR4c0009_WYG_001-5b"/>
氣序忽諸日月其除夏盡炎歇秋至凉初地僻而人物<lb/>
自少庭閒乃室宇成虚寂爾無晤蕭然宴居覽聖賢於<lb/>
上古窺得失於前書或智而不足或愚而有餘諒千變<lb/>
而萬化嗟難得而備疏若夫名因行立宦由才致官要<lb/>
則謗議斯起譽高必讒毁俱至所以君子逃名達人避<lb/>
位養性以安其體摛文以見其志且貴不如賤善亦同<lb/>
惡貴則但益憂勞善乃未離貪著徒憐顛覆之禍虚纏<lb/>
愛慾之縛前事既忘後車安託儻來未足有慰或去可<lb/>
<pb n="KR4c0009_WYG_001-6a"/>
以無作固當絶去可否齊其適莫聞寵詎警其心居陋<lb/>
寧改其樂蓋老氏稱徳所貴先慈孔門之道一以貫之<lb/>
於常則允出兹在兹屈伸委運行用隨時既無去無取<lb/>
亦何慮何思<lb/>
　　　江山愁心賦寄趙子<hi>岳州作</hi>
江上之峻山兮鬱﨑嶬<hi>音議</hi>而不極雲為峯兮煙為色歘<lb/>
變態兮心不識江上之深林兮杳冥䝉而不已鳥為花<lb/>
兮猿為子紛盪瀁兮言莫擬夏雲隂兮若山秋水平兮<lb/>
<pb n="KR4c0009_WYG_001-6b"/>
若天冬沙飛兮淅淅春草靡兮芉芊感四節之黙運知<lb/>
造化之潜遷伴衆鳥兮寒渚望孤帆兮日邊雖欲貫愁<lb/>
膓於巧筆紡離夢於哀絃是心也非模放之所逮將有<lb/>
言兮是然將無言兮是然<lb/>
　　　畏途賦<lb/>
青泥路白馬闗雲足躡霞手攀忠臣往兮孝子還陟羊<lb/>
腸臨鳥道搏絶岸援蔓草懸梁婻娜以樹接虚閣穹崇<lb/>
而煙抱風雨櫛汩兮崩泉而險湍圖畫詭屈兮紅峯而<lb/>
<pb n="KR4c0009_WYG_001-7a"/>
碧巒林黝黝而人靜山嵾嵾而地寒客有夢兮在城闕<lb/>
背芳萱兮心不歇憫秋草之墜露弔窮崖之飛月聞哀<lb/>
猿之一鳴憂人宿昔兮生白髮<lb/>
　　　長安應制詩五首<lb/>
　　　　侍宴三思山第<hi>得風字</hi>
梁王池館好曉日鳳樓通竹町<hi>音挺</hi>羅千衛蘭筵降兩宫<lb/>
清歌芳樹下妙舞落花中臣學筵中聽還如大國風<lb/>
　　　　侍宴蘘荷亭<lb/>
<pb n="KR4c0009_WYG_001-7b"/>
廻鑾青岳觀帳殿紫煙峯仙路迎三島雲衢駐六龍園<lb/>
林看花塔壇墠識餘封山外聞簫管還如天上逢<lb/>
　　　　侍宴臨渭亭<lb/>
青郊上已豔陽年紫禁皇遊祓渭川幸得歡娯承湛露<lb/>
心同草樹樂春天<lb/>
　　　　侍宴滻水<hi>得濃字</hi>
千行發御栁一葉下仙笻青浦宸遊至朱城佳氣濃雲<lb/>
霞交暮色草樹喜春容藹藹天旗轉清笳入九重<lb/>
<pb n="KR4c0009_WYG_001-8a"/>
　　　　桃花園馬上<lb/>
林間艶色驕天馬苑裏穠粧伴麗人願逐南風飛帝席<lb/>
年年含笑舞青春<lb/>
　　　景龍應制<hi>睿宗</hi>侍宴隆慶池<lb/>
靈池月滿直城隈黻帳天臨御路開東沼初陽疑吐出<lb/>
南山曉翠若浮來魚龍百戲分容與鳬鷁雙舟較泝洄<lb/>
願似金堤青草馥長承瑶水白雲盃<lb/>
　　　奉和春日幸望春宫<lb/>
<pb n="KR4c0009_WYG_001-8b"/>
别館芳菲上苑東飛花澹蕩御筵紅城臨渭水天河静<lb/>
闕對南山雨露通繞殿流鸎凡幾樹當蹊亂蝶許多叢<lb/>
春園既醉心和樂共識皇恩造化同<lb/>
　　　奉和登驪山矚眺<lb/>
寒山上半空川眺盡園中是日巡遊處晴光逺近同波<lb/>
明分渭水樹暗辨新豐嵓壑清音暮天歌起大風<lb/>
　　　奉和聖製幸白鹿觀應制<lb/>
洞府寒山曲天遊日旰廻披雲㸔石鏡拂雪上金臺竹<lb/>
<pb n="KR4c0009_WYG_001-9a"/>
徑龍驂下松庭鶴轡来雙童還獻藥五色耀仙材<lb/>
　　　扈從幸韋嗣立山莊應制<hi>二首</hi>
寒灰飛玉琯湯井駐金輿旣得方眀相還㝷大隗居懸<lb/>
泉珠貫下列帳錦屏舒騎逺林逾密笳繁谷自虚門旗<lb/>
槧複磴殿幕裏通渠舞鳯隨公主雕龍起婕妤地幽天<lb/>
賞洽酒樂御筵初菲才叨侍從連藻愧應徐<lb/>
西京上相出扶陽東郊别業好池塘自非仁智符天賞<lb/>
安能日月共廻光<lb/>
<pb n="KR4c0009_WYG_001-9b"/>
　　　奉和送金城公主應制<lb/>
青海和親日潢星出降時戎王子壻寵漢國舅家慈春<lb/>
野開離讌雲天起别詞空彈馬上曲詎减鳯樓悲<lb/>
　　　先天應制奉和同皇太子過慈恩寺<hi>二首</hi>
翼翼宸恩永煌煌福地開離光昇寳殿震氣繞香臺上<lb/>
界旛花合中天日月来願君無量夀仙藻屢徘徊<lb/>
朗朗神居峻軒軒瑞像威聖君成願果太子拂天衣至<lb/>
樂三靈㑹深仁四皓歸還聞渦水曲更繞白雲飛<lb/>
<pb n="KR4c0009_WYG_001-10a"/>
　　　先天應令<lb/>
三陽麗景早芳辰四序嘉園物候新梅花百般忘障路<lb/>
垂栁千條暗廻津鳥驚真為飛風葉魚躍都由怯岸人<lb/>
唯願聖主南山夀何愁不賞萬年春<lb/>
　　　奉和春日出苑<lb/>
禁林艶裔發青陽春望逍遥出畫堂雨洗亭臯千畝緑<lb/>
風吹梅李一園香鶴飛不去隨青管魚躍翻来入綵航<lb/>
睿賞歡承天保定遒文更覩日重光<lb/>
<pb n="KR4c0009_WYG_001-10b"/>
　　　墨令答讃<hi>四言</hi>
入相論道資孝為忠朗如明鏡穆若清風既調飢鶴又<lb/>
擅雕龍有則有典是為文雄<lb/>
　<lb/>
　<lb/>
　<lb/>
　<lb/>
　張燕公集巻一<lb/>
</p>
<p>
</p>
  </div>
<div>
<head>張燕公集巻二</head> <lb/>
    <p>
<pb n="KR4c0009_WYG_002-1a"/>
欽定四庫全書<lb/>
　張燕公集巻二<lb/>
　　　　　　　　　　　　　唐　張說　撰<lb/>
　　雜詩<lb/>
　　<hi>附</hi>喜雪　　　　　　　　　　明皇御製<lb/>
日觀卜先征將廵順物情風行未備禮雲宻遽飄霙委<lb/>
樹寒花發縈空落絮輕朝如玉已㑹庭似月猶明既覩<lb/>
膚先合還欣尺有盈登封何以報因此謝功成<lb/>
<pb n="KR4c0009_WYG_002-1b"/>
　　　奉和喜雪應制<lb/>
聖徳與天同封巒欲報功詔書期日下靈感應時通觸<lb/>
石雲呈瑞含花雪告豐積如沙照月散似麺從風舞集<lb/>
仙臺上歌流帝樂中遥知百神喜灑路待行宫<lb/>
　　　同劉晃喜雨<lb/>
節變寒初盡時和氣已春繁雲先合寸膏雨自依旬颯<lb/>
颯飛平野霏霏静暗塵懸知花葉意朝夕望中新<lb/>
　　　應制和同劉晃喜雨<lb/>
<pb n="KR4c0009_WYG_002-2a"/>
青氣和春雨知從岱嶽來行雲避師出洒雨待車迴厭<lb/>
浥塵清道空濛栁映臺最宜三五夜晴月九重開<lb/>
　　<hi>附</hi>遊興慶宫作<hi>并序</hi>　　　　明皇御製<lb/>
暇日與兄弟同遊興慶宫登勤政務本及華萼相輝之<lb/>
樓所以觀風俗而勸人崇友于而敦睦詩以言志歌以<lb/>
永言情發於衷率題此什<lb/>
代邸青門石離宫紫陌垂庭如過沛日水若渡江時綺<lb/>
觀連雞岫朱樓接雁池從來敦棣萼今此茂荆枚萬葉<lb/>
<pb n="KR4c0009_WYG_002-2b"/>
傳餘慶千年志不移凭軒聊屬目輕輦共追隨務本方<lb/>
崇訓相輝保羽儀時康俗易漸徳薄政難施鼓吹迎飛<lb/>
葢絃歌送羽巵所希覃率土孝弟一同規<lb/>
　　　奉和暇日遊興慶宫作應制<lb/>
漢武横汾日周王宴鎬年何如造區夏復此睦親賢巢<lb/>
鳳新成閣飛龍舊躍泉棣華歌尚在桐葉戲仍傳禁籞<lb/>
氛埃隔平臺景物連聖慈良有裕王道固無偏問俗兆<lb/>
人阜觀風五教宣獻圖開益地張樂奏鈞天侍酌衢樽<lb/>
<pb n="KR4c0009_WYG_002-3a"/>
滿詢芻諫鼓懸詠言形友愛萬國共周旋<lb/>
　　<hi>附</hi>觀拔河俗傳此戲必致年豐故命北軍以求嵗<lb/>
　　　　稔　　　　　　　　　　明皇御製<lb/>
壯徒恒賈勇拔拒抵長河欲練英雄志須眀勝負多譟<lb/>
齊山岌嶪氣作水騰波預期年嵗稔先此樂時和<lb/>
　　　奉和觀拔河應制<lb/>
今嵗好拖鈎横街敞御樓長繩繫日住貫索挽河流鬭<lb/>
力頻催鼓争都更上籌春来百種戲天意在宜秋<lb/>
<pb n="KR4c0009_WYG_002-3b"/>
　　　奉和寒食作應制<lb/>
寒食春過半花濃鳥復嬌從来禁火日㑹接清眀朝鬭<lb/>
敵雞殊勝争毬馬絶調晴空數雲㸃香樹百風揺改木<lb/>
迎新燧封田表舊燒皇情愛嘉節傳曲與簫韶<lb/>
　　<hi>附</hi>過大哥宅探得歌字韻　　　明皇御製<lb/>
魯衛情先重親賢愛轉多冕旈豐暇日乘景暫經過戚<lb/>
里申髙宴平臺奏雅歌復㝷為善樂方驗保山河<lb/>
　　　奉和過寧王宅應制<lb/>
<pb n="KR4c0009_WYG_002-4a"/>
進酒㤀憂觀簫韶喜降臨帝堯敦族禮王季友兄心竹<lb/>
苑龍鳴笛梧宫鳯繞林大風將小雅一字盡千金<lb/>
　　<hi>附</hi>同玉真公主過大哥山池　　明皇御製<lb/>
澄渾皎鏡石崖嵬萬壑千巖暗緑苔林亭自有幽真趣<lb/>
況復秋深爽氣來<lb/>
地有招賢處人傳樂善名鶩池臨九達龍岫對重城桂<lb/>
月先秋冷蘋風向晚清鳳樓遥可見髣髴玉簫聲<lb/>
　　　石橋銘<lb/>
<pb n="KR4c0009_WYG_002-4b"/>
梁園勝躅碣館佳遊苔深山暗山斜路幽橋非七夕節<lb/>
是三秋爰停弄杼共此淹留<lb/>
　　　奉和同玉真公主遊大哥山池題石壁<hi>二首</hi>
池如明鏡月華開山學香爐雲氣來神藻飛為鶺鴒賦<lb/>
仙聲颺出鳯凰臺<lb/>
緑竹初成苑丹砂欲化金乘龍與驂鳯歌吹滿山林爽<lb/>
氣凝情迥寒光映浦深㤀憂題此觀為樂賞同心<lb/>
　　　石橋銘<lb/>
<pb n="KR4c0009_WYG_002-5a"/>
玉梁架迥碧沼涵空石邊海上鏁鍛河中横漢飛鵲規<lb/>
天拖虹仙聖来徃風雲路通<lb/>
　　<hi>附</hi>賜諸州刺史以題座石　　　明皇御製<lb/>
眷言思共理鑑寢想惟良猗歟此推擇聲緒著周行賢<lb/>
能既俟進黎獻實佇康視人當如子愛人亦如傷講學<lb/>
試誦論阡陌勤耕桑虚譽不可飾清知不可㤀求名迹<lb/>
易見安真徳自彰獄訟必以情教民貴有常恤惸且存<lb/>
老撫弱復綏强朂哉各祗命知予眷萬方<lb/>
<pb n="KR4c0009_WYG_002-5b"/>
　　　奉和聖製賜諸州刺史應制<lb/>
文明遍禹蹟鰥寡達堯心正在親人守能令王澤深朝<lb/>
廷多秀士鎔鍊比精金犀節仝分命熊軒各外臨聖主<lb/>
賦新詩穆若聴薫琴先言教為本次言則是欽三時農<lb/>
不奪午夜犬無侵願使天宇内品物遂浮沉寄情羣飛<lb/>
鶴千里一揚音共躡華胥夢龔黄安足尋<lb/>
　　<hi>附</hi>賜崔日知徃潞州　　　　　明皇御製<lb/>
潞國開新府壺闗寵舊臨妙旌循吏徳特恱庻民心禮<lb/>
<pb n="KR4c0009_WYG_002-6a"/>
樂中朝貴仁明列郡欽揚風非贈扇易俗是張琴蕃鎮<lb/>
謳謡洽行宫雨露深㑹書丞相䇿先賜潁川金<lb/>
　　　奉和賜崔日知應制<lb/>
聖情留曩鎮佳氣翊興王増㦸雄都府髙車轉太常川<lb/>
横八練濶山帶五龍長連帥初恩命天人舊紀綱餞塗<lb/>
飛御藻闔境自生光明主徴循吏何年下鳳凰<lb/>
　　<hi>附</hi>餞王晙巡邊　　　　　　　明皇御製<lb/>
振武威荒服揚文肅逺墟金壇申將禮玉節授軍符冠<lb/>
<pb n="KR4c0009_WYG_002-6b"/>
胄三方外銜刀萬里餘昔時吳㑹盡今日虜廷虛分閫<lb/>
仍推轂援桴且訓車風揚旌斾逺雨洗甲兵初坐見台<lb/>
堦謐行聞祓祲除檄来雖插羽箭去亦飛書舟楫功斯<lb/>
著鹽梅望匪疎不應陳七徳欲使化先敷<lb/>
　　　奉和送王晙巡邊應制<lb/>
六月歌周雅三邊諗夏卿欲施攻戰法先作簡稽行禮<lb/>
樂知謀帥春秋識用兵一勞堪定國萬里即長城䇿有<lb/>
和戎利威傳破虜名軍前雨灑道樓上月臨營别藻瑶<lb/>
<pb n="KR4c0009_WYG_002-7a"/>
華降同衣錦襮榮闗山由義近戈甲為恩輕絲竹路旁<lb/>
散風雲馬上生朝廷謂吉甫邦國望君平<lb/>
　　　奉和聖製送宇文融安輯户口應制<lb/>
至徳臨天下勞情遍九圍念兹人去本蓬轉將何依外<lb/>
避征戍數内傷親黨稀嗟不逢明盛胡能照隠㣲柏臺<lb/>
簡行李蘭殿賜朝衣别曲動秋風恩令生春輝使出四<lb/>
海安詔下萬心歸怍無夔龍佐徒歌鴻雁飛<lb/>
　　<hi>附</hi>春中興慶宫酺宴　　　　　明皇御製<lb/>
<pb n="KR4c0009_WYG_002-7b"/>
夫抱器懐才含仁藴徳可以坐而論道者我於是乎闢<lb/>
重門以納之作捍四方折衝萬里可以運籌帷幄者我<lb/>
於是乎懸重禄以待之是故外無金革之虞朝有縉紳<lb/>
之盛所以巖廊多暇垂拱無為不言而海外知歸不教<lb/>
而寰中自肅元亨之道其在兹乎况乎天地交而萬物<lb/>
通隂陽和而四時序所寳者粟所貴者賢故以宵旰為<lb/>
憂黎民在念盡力溝洫不知宫室之已卑致敬鬼神不<lb/>
知飲食之斯薄徃以仲冬建子南至初陽爰詔司存式<lb/>
<pb n="KR4c0009_WYG_002-8a"/>
陳郊祀挹夷夏之誠請答神人之厚睠煙歸太一禮備<lb/>
上𤣥足以伸昭報之情足以極嚴禋之道然心融萬類歸<lb/>
雷雨之光春慶洽百寮象雲天而高宴歲二月地三秦<lb/>
水汎汎而龍池滿日遲遲而鳯樓曙青門左右軒庭映<lb/>
梅栁之春紫陌東西帟幕動煙霞之色撞鐘伐鼓雲起<lb/>
雲飛歌一聲而酒一盃舞一曲而人一醉詩以言志思<lb/>
吟湛露之篇樂以㤀憂慙運臨汾之筆<lb/>
九達長安道三陽别館春還將聽朝暇迴作豫遊辰不<lb/>
<pb n="KR4c0009_WYG_002-8b"/>
戰要荒服無刑禮樂新合酺卑土宇歡宴接羣臣玉斚<lb/>
飛千日瓊筵薦八珍舞衣雲曳影歌扇月開輪伐鼔魚<lb/>
龍雜撞鐘角觝陳曲終酣興晚須有醉歸人<lb/>
　　　奉和春中興慶宫酺宴應制<lb/>
千齡逢啟聖萬域共來威慶接郊禋後酺承農事稀御<lb/>
樓横廣路天樂下重闈鸞鳯調歌曲虹霓動舞衣合聲<lb/>
雲上聚連步月中歸物覩恩無外神和道入微鎬京陪<lb/>
樂飲柏殿奉文飛徒竭秋螢影何資春日暉<lb/>
<pb n="KR4c0009_WYG_002-9a"/>
　　<hi>附</hi>春晩宴兩相及禮官麗正學士<hi>并序</hi>明皇御製<lb/>
朕以薄德祇膺厯數正天柱之將傾紉地維之已絶故<lb/>
得承奉宗廟垂拱巖廊居海内之尊處域中之大然後<lb/>
祖述堯典憲章禹蹟敦睦九族㑹同四海猶恐蒸黎未<lb/>
乂徭戍未安禮樂之政虧師儒之道喪乃命使者衣繡<lb/>
服行郡縣因人所利擇其可勞而勞所以使億兆也乃<lb/>
命將士擐介胄冒矢石審山川之向背應歲月之孤虚<lb/>
所以靜邊陲也乃命禮官考制度稽典則序文昭武穆<lb/>
<pb n="KR4c0009_WYG_002-9b"/>
享天地神祇所以申嚴潔也乃命學者繕落簡緝遺編<lb/>
纂魯壁之文章綴秦坑之煨燼所以修文教也故能使<lb/>
流寓返枌榆之業戎狄稱藩屏之臣神祇歆其禋祀庠<lb/>
序闡其經術既家六合時巡兩京函秦則委輸斯逺鼎<lb/>
邑則朝宗所利封畿四塞從來測景之都城闕千門自<lb/>
昔交風之地隂陽代謝日月相推可使春色虚捐韶華<lb/>
坐歇乃置㫖酒命英賢有文苑之高才有掖垣之良佐<lb/>
舉盃稱慶何樂如之同吟湛露之篇宜振凌雲之藻於<lb/>
<pb n="KR4c0009_WYG_002-10a"/>
時嵗次乙丑開元十三年三月二十七日<lb/>
　　　探得風字<lb/>
乾道運無窮恒將人代工隂陽厯調象禮樂報𤣥穹介<lb/>
胄清荒外衣冠佐域中言談延國輔詞賦引文雄野霽<lb/>
伊川緑郊明鞏樹紅冕旒多暇景詩酒㑹春風<lb/>
　　　侍宴探得開字<lb/>
聖政惟稽古賔門引上才坊因搆書立殿為集賢開髦<lb/>
彦星辰下仙章日月迴字如龍負出韻是鳳銜来庭栁<lb/>
<pb n="KR4c0009_WYG_002-10b"/>
餘春駐宫鸚早夏催喜承芒閣宴幸捧柏梁杯<lb/>
　　<hi>附</hi>夏首花萼樓觀羣臣寧王山亭宴廻樓下申之<lb/>
　　　　以賞樂賦詩　　　　　明皇御製<lb/>
萬物莫不氣兆乎上而形視乎下鐵石異品雲蒸並濕<lb/>
草木無心春来咸喜故聖人𢎞道先王法天酒星主獻<lb/>
酬之義需卦陳飲食之象近命羣臣欣時樂宴盡九春<lb/>
之麗景匝三旬之暇日暢飲桂山掉歌沁水醉以養徳<lb/>
味以平心本將道達陽和助成長育亦朝廷多慶軍國<lb/>
<pb n="KR4c0009_WYG_002-11a"/>
餘閒者也前月之晦細風飄雨繁絃中止列席争醉佳<lb/>
辰易失絶興難追良可惋也今年帶閏節候全晩暑氣<lb/>
猶清芳草未歇申布雅意復叙初筵披樂善之邸坐㤀<lb/>
憂之觀東郊跬步南山在目足以締夏首之新賞補春<lb/>
飲之墜歡朕登覽上宫俯臨長陌暢衆心之怡虞懽歸<lb/>
騎之逶迤鼓之以琴瑟宥之以筐篚衢樽意洽場藿思<lb/>
苗賦我有嘉魚之詩奏君臣相恱之樂踟蹰西日吟玩<lb/>
南風不知衷情發於翰墨也<lb/>
<pb n="KR4c0009_WYG_002-11b"/>
今年通閏月入夏展春輝樓上風花晩城隅宴賞歸九<lb/>
歌揚政要六舞散朝衣天喜時相合人知事不違禮中<lb/>
推意厚樂處感心㣲别賞陽臺樂前旬暮雨飛<lb/>
　　　奉和花萼樓下宴<lb/>
萬心翹樂宴三舎緩昌時山接夏雲險臺留春日遲節<lb/>
移芳未歇興隔賞仍追醉後傳嘉惠樓前舞聖慈皇恩<lb/>
與時合天意若人期故發前旬雨新垂湛露詩<lb/>
　　<hi>附</hi>端午三殿宴羣臣<hi>并序</hi>　　　明皇御製<lb/>
<pb n="KR4c0009_WYG_002-12a"/>
律中蕤賔獻疇之象著火在盛徳文明之義燀故以式<lb/>
宴陳詩上和下暢者也朕宵衣旰食緝聲教於萬方卜<lb/>
戰行師總兵鈐於四海勤貪日給憂㤀心勞聞蟬聲而<lb/>
悟物變見槿花而驚候改所賴濟濟朝廷視成鵷鷺桓<lb/>
桓邊塞貴辨熊羆喜麥秋之有登玩梅夏之無事時雨<lb/>
近霽西郊靃靡而一色炎雲作峯南山嵯峨而異勢正<lb/>
當召儒雅宴髙明廣殿肅而清隂生列樹深而長風至<lb/>
厨人嘗散熱之饌酒正行逃暑之飲庖捐惡鳥俎獻肥<lb/>
<pb n="KR4c0009_WYG_002-12b"/>
龜新筒裹練香蘆角黍恭儉之儀有序慈惠之意溥洽<lb/>
諷味堯老致息心於真妙抑揚㳺夏滌煩想於詩書超<lb/>
然𤣥覽自足為樂何止柏枕桃門驗方術於經紀綵花<lb/>
命縷觀問遺於風俗感婆娑於孝女憫枯槁之忠臣而<lb/>
已哉歎節氣之循環美君臣之相樂凡百在㑹咸可賦<lb/>
詩五言紀其日端七韻成其大數豈獨漢武之殿盛朝<lb/>
士之連章魏文之臺壯辭人之並作云爾<lb/>
五月符天數五音調夏鈞舊来傳五日無事不稱神穴<lb/>
<pb n="KR4c0009_WYG_002-13a"/>
枕通靈氣長絲命績人五時花競巧九子糉爭新方殿<lb/>
臨華節圓宫宴雅臣進對一言重遵文六義陳股肱良<lb/>
足詠風化可還淳<lb/>
　　　端午三殿侍宴應制<hi>探得魚字</hi>
小暑夏絃應微隂商管初願齊長命縷來續大恩餘三<lb/>
殿褰珠箔羣官上玉除助陽嘗麥彘順節進龜魚甘露<lb/>
垂天酒芝花捧御書合丹同蝘蜓灰骨共蟾蜍今日傷<lb/>
蛇意銜珠遂闕如<lb/>
<pb n="KR4c0009_WYG_002-13b"/>
　　<hi>附</hi>千秋節宴<hi>并序</hi>　　　　　　明皇御製<lb/>
令節肇開情兼愛慶率題八韻以示羣臣<lb/>
蘭殿千秋節稱君萬壽觴風傳率土慶日表繼天祥玉<lb/>
宇開花萼金懸動㑹昌衣冠白鷺下帟幕翠雲長獻遺<lb/>
成新俗朝儀入舊章月銜花綬鏡露綴綵絲囊處處祠<lb/>
田祖年年宴杖鄉深思一徳事小獲萬人康<lb/>
　　　和千秋節應制<lb/>
五德生王者千齡啟聖人赤光來照夜黄雲上覆晨海<lb/>
<pb n="KR4c0009_WYG_002-14a"/>
縣銜恩久朝章獻夀新髙居帝座出夾道衆官陳槊杖<lb/>
洗清景磬管凝秋旻珠囊含瑞露金鏡抱仙輪何嵗無<lb/>
鄉飲何田不報神薫歌與名節傳代幸羣臣<lb/>
　　<hi>附</hi>千秋節賜羣臣鏡　　　　　明皇御製<lb/>
鑄得千秋鏡光生百鍊金分將賜羣后遇象見清心臺<lb/>
上氷華澈忩中月影臨更銜長夀帶留意感人深<lb/>
　　　奉和賜王公千秋鏡應制<lb/>
寳鏡頒神節凝規寫聖情千秋題作字長綬帶為名月<lb/>
<pb n="KR4c0009_WYG_002-14b"/>
向天邊下花從日裏生不承懸象意誰辨照心眀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張燕公集巻二<lb/>
</p>
<p>
</p>
  </div>
<div>
<head>張燕公集巻三</head> <lb/>
    <p>
<pb n="KR4c0009_WYG_003-1a"/>
欽定四庫全書<lb/>
　張燕公集巻三<lb/>
　　　　　　　　　　　　　唐　張說　撰<lb/>
　　雜詩<lb/>
　　<hi>附</hi>早登太行山中言志　　　　明皇御製<lb/>
清蹕渡河陽凝笳上太行火龍明鳥道銕騎遶羊腸白<lb/>
露霾隂壑丹霞助曉光澗泉含宿凍山草帶餘霜野老<lb/>
茅為室樵人薜作裳宣風問耆艾敦俗勸耕桑凉徳慙<lb/>
<pb n="KR4c0009_WYG_003-1b"/>
先哲徽猷慕昔皇不因今展禮何必冒垂堂<lb/>
　　　奉和太行山中言志應制<lb/>
六龍鳴玉鑾九折步雲端河脊南浮近山經北上難羽<lb/>
儀映松雪戈甲帶春寒百谷晨笳動千嵓曉仗攅皇心<lb/>
感韶節敷藻念人安既立省方館復建禮神壇扈蹕参<lb/>
天老承榮忝夏官長勤百年意思見一勝殘<lb/>
　　<hi>附</hi>爰因巡省途次舊居　　　　明皇御製<lb/>
朕昔在初九佐貳此州未遇扶搖之力空俟海沂之詠<lb/>
<pb n="KR4c0009_WYG_003-2a"/>
洎大横入兆出處斯易一揮寳劍遽履瑶圖承厯數而<lb/>
順謳謡着天衣而御區夏嗟乎向時沉黙駕駟馬而朝<lb/>
京師今日逍遥乗六龍而問風俗爰因巡省途次舊居<lb/>
山川宛然人事無間忽其鼎革周遊館宇觸目依然雖<lb/>
迹異漢皇而地如豐邑擊筑慷慨酌桂留連空想大風<lb/>
題兹短什<lb/>
三千初繫浪九萬欲摶空天地猶驚否隂陽始遇䝉存<lb/>
身斯歴試佐貳佇昭融多謝時康理良慚寳劍功長懐<lb/>
<pb n="KR4c0009_WYG_003-2b"/>
問鼎氣夙負拔山雄不學劉琨舞先歌漢祖風英髦既<lb/>
包括豪傑自牢籠人事一朝異謳謡四海同如何昔朱<lb/>
邸今此作離宫雁沼澄瀾翠猿巖落沼紅小山餘桂馥<lb/>
長坂舊蘭叢即是淹留處乘歡樂未窮<lb/>
　　　奉和爰因巡省途次舊居應制<lb/>
葱鬱興王郡殷憂啟聖圖周成㑹西土漢武幸南都歳<lb/>
卜鑾輿邁農祠鴈政敷武威稜外域文教靡中區警蹕<lb/>
干戈捧朝宗玉帛趨舊藩人事革新化國雄殊壁有真<lb/>
<pb n="KR4c0009_WYG_003-3a"/>
龍畫庭餘鳴鳳梧藂觴祝堯壽合鼎獻湯厨陽樂寒初<lb/>
變春恩蟄更蘇三耆頒命服五稔復田輸君賦大風起<lb/>
人歌湛露濡從臣觀玉葉方願紀靈符<lb/>
　　<hi>附</hi>過晉陽宫　　　　　　　　明皇御製<lb/>
緬想封唐處實惟建國初俯察伊晉野仰觀乃參墟井<lb/>
邑龍躍斯城池鳯翔餘林塘猶沛澤臺榭宛舊居運革<lb/>
祚中否時遷命兹符顧循承丕構怵惕多憂虞尚恐威<lb/>
不逮復慮化未孚豈徒勞轍跡所期訓戎車習俗問黎<lb/>
<pb n="KR4c0009_WYG_003-3b"/>
人親巡慰里閭永言念成功頌徳臨康衢長懷經綸日<lb/>
歎息履庭隅艱難安可㤀欲去良踟蹰<lb/>
　　　奉和聖製過晉陽宫應制<lb/>
太原俗尚武高皇初奮庸星軒三晉躔樂土二堯封北<lb/>
風遂舉鵬西河亦上龍至徳起王業繼明賴人雍六葉<lb/>
啟昌期再興廣聖蹤傳呼大駕來文物如雲從連營火<lb/>
百里縱觀人千重翠華渡汾水白日臨崒峯枌榆恩賞<lb/>
洽桑梓舊情恭徃運感不追清時惜難逢詩發尊祖心<lb/>
<pb n="KR4c0009_WYG_003-4a"/>
頌刋盛徳容願君及春事迴輿綏萬邦<lb/>
　　<hi>附</hi>早渡蒲闗　　　　　　　　　明皇御製<lb/>
鐘鼓嚴更曙山河野望通鳴鑾下蒲坂飛斾入秦中地<lb/>
險闗逾壯天平嶺尚雄春来津樹緑月落戍樓空馬色<lb/>
分朝景雞聲逐曉風所希常道泰非復俟繻同<lb/>
　　　應制奉和<lb/>
蒲阪横臨晉華芝曉望秦闗城雄地險橋路扼天津樓<lb/>
映行宫日隄含宫樹春黄雲隨寳鼎紫氣逐真人東詠<lb/>
<pb n="KR4c0009_WYG_003-4b"/>
唐虞跡西觀周漢塵山河非國寳明主愛忠臣<lb/>
　　<hi>附</hi>初入秦川路逢寒食　　　　　明皇御製<lb/>
洛川芳樹映天津霸岸垂楊窣地新直為經過行處樂<lb/>
不知虛度兩京春去年有閏今年早曙色和風著花草<lb/>
可憐寒食與清眀光輝併在長安道自從闗路入秦川<lb/>
争到何人不戲鞭公子途中方蹴踘佳人馬上發鞦韆<lb/>
渭水長橋今欲渡忩忩漸見新豐樹逺㸔驪岫入雲霄<lb/>
預想湯池起煙霧煙霧氛氲水殿開暫拂香泉歸去来今<lb/>
<pb n="KR4c0009_WYG_003-5a"/>
歳清明行已晩明年寒食更相陪<lb/>
　　　應制奉和<lb/>
上陽栁色喚春歸臨渭桃花拂水飛總為朝廷巡幸去<lb/>
頻教京洛少光輝昨從分陜山南口馳道依依漸花栁<lb/>
入闗正投寒食前還京遂落清明後路上天心重豫遊<lb/>
御前恩賜特風流便幕那能鏤雞子行宫善巧帖毛裘<lb/>
渭橋南渡花如撲麥隴青青斷人目漢家行樹直新豐<lb/>
秦地驪山抱温谷春池春溜水初平預歡浴日照京城<lb/>
<pb n="KR4c0009_WYG_003-5b"/>
今歳隨宜過寒食明年陪宴作清明<lb/>
　　<hi>附</hi>途中經華嶽　　　　　　　明皇御製<lb/>
飭駕去京邑鳴鑾指洛川脩途經太華迴蹕暫周旋翠<lb/>
崿留斜影懸崖冒夕烟四方皆石壁五位配金天髣髴<lb/>
㸔髙掌依希聴子先終當銘歳月從此記靈仙<lb/>
　　　應制奉和<lb/>
西嶽鎮皇京中峯入太清玉鑾重嶺應緹騎薄雲迎霽<lb/>
日懸髙掌寒空類削成軒逰㑹神處漢幸望仙情舊廟<lb/>
<pb n="KR4c0009_WYG_003-6a"/>
青林古新碑緑字生羣臣願封岱還駕勒鴻名<lb/>
　　<hi>附</hi>潼闗口號　　　　　　　　明皇御製<lb/>
河曲迴千里闗門限二京所嗟非恃徳設險致天平<lb/>
　　　應制奉和<lb/>
天徳平無外闗門東復西不將千里隔何用一丸泥<lb/>
　　<hi>附</hi>過王濬墓　　　　　　　　明皇御製<lb/>
吳國分牛斗晉室命龍驤受任敵已滅䇿勲名不彰居<lb/>
美未盡善矜功徒自傷長㦸今何在孤墳此路旁不覩<lb/>
<pb n="KR4c0009_WYG_003-6b"/>
松柏茂空餘荆棘場歎嗟懸劍隴誰識夢刀祥<lb/>
　　　應制奉和<lb/>
牛斗三分國龍驤一統年智髙寧受制風急肯迴船有<lb/>
䇿擒吳嚭無言讓范宣援孤因勢屈功重為䜛偏舊跡<lb/>
灰塵散枯墳故老傳百代逢明主何辭死道邊<lb/>
　　<hi>附</hi>經河上公廟　　　　　　　明皇御製<lb/>
昔聞有耆叟河上獨遺榮迹與囂塵隔心將道徳并詎<lb/>
以天地累寧將寵辱驚矯然翔寥廓如何屈堅貞𤣥𤣥<lb/>
<pb n="KR4c0009_WYG_003-7a"/>
妙門啟蕭蕭祠宇清冥寞無先後那能記姓名<lb/>
　　　應制奉和<lb/>
河上無名老知非漢代人先探道徳要留待聖明辰𤣥<lb/>
妙為天下清虚用谷神化將和氣一用與太初隣靈廟<lb/>
觀遺像仙歌入至真皇心齊萬物何處不同塵<lb/>
　　<hi>附</hi>途次陜州　　　　　　　　明皇御製<lb/>
境出三秦外途分二陜中山川入虞虢風俗限西東樹<lb/>
古棠隂在耕餘讓畔空鳴笳從此去行見洛陽宫<lb/>
<pb n="KR4c0009_WYG_003-7b"/>
　　　應制奉和<lb/>
周邵嘗分陜詩書空復傳何如萬乗睠追賞二南篇郡<lb/>
帶洪河側宫臨大道邊洛城將日近佳氣滿山川<lb/>
　　<hi>附</hi>行次成臯途經先聖擒建徳之所緬懐功業感<lb/>
　　　　而賦詩　　　　　　　　明皇御製<lb/>
有隋政昏虐羣雄已交争先聖按劍起叱咤生風雲飲<lb/>
馬河洛竭作氣嵩華驚克敵睿圖就擒俘帝道亨顧慙<lb/>
嗣寳厯恭承天下平幸過剪鯨地咸慕神且英<lb/>
<pb n="KR4c0009_WYG_003-8a"/>
　　　應制奉和<lb/>
夏氏階隋亂自言河朔雄王師進榖水兵氣臨山東前<lb/>
掃成臯陣却下洛陽宫義合帝圖起威加天宇同軒臺<lb/>
百年外虞典一巡中戰罷思王業倚馬賦神功<lb/>
　　<hi>附</hi>經鄒魯祭孔子而歎之　　明皇御製<lb/>
夫子何為者栖栖一代中地猶鄒氏邑宅即魯王宫歎<lb/>
鳯嗟身否傷麟怨道窮今朝兩楹奠當與夢時同<lb/>
　　　應制奉和<lb/>
<pb n="KR4c0009_WYG_003-8b"/>
孔聖家鄒魯儒風藹典墳龍驂迴舊宅鳯徳詠餘芬入<lb/>
室神如在升堂樂似聞懸知一王法今日待明君<lb/>
　　<hi>附</hi>野次喜雪　　　　　　　明皇御製<lb/>
拂曉闢行宫寒臯野望通繁雲低逺岫飛雪舞長空賦<lb/>
象恒依物縈迴屢逐風為知勤恤意先此示年豐<lb/>
　　　應制奉和<lb/>
寒更玉漏催曉色御前開泱<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>雲隂積氤氲風雪迴山<lb/>
如銀作瓮宫見璧成臺欲騐豐年象飄颻仙藻来<lb/>
<pb n="KR4c0009_WYG_003-9a"/>
　　　温湯對雪<lb/>
北風吹同雲同雲飛白雪白雪乍迴散同雲何慘裂未<lb/>
見温泉水寧知火井滅表瑞良在兹庻希可怡恱<lb/>
　　　應制奉和<lb/>
瑞雪帶寒風寒風入隂琯隂琯方凝閉寒風復凄斷宫<lb/>
似瑶林布庭如月華滿正歎挾纊詞非近温湯暖<lb/>
　　<hi>附</hi>惟此温泉是稱愈疾豈予獨受其福思與兆人<lb/>
　　　共之乗暇巡遊乃言其志<lb/>
<pb n="KR4c0009_WYG_003-9b"/>
桂殿與山連蘭湯湧自然隂崖含秀色温谷吐潺湲績<lb/>
為蠲邪著功因養正宣願言將億兆同此共昌延<lb/>
　　　應制奉和<lb/>
温泉媚新豐驪山横半空湯池薫水殿翠木暖烟宫起<lb/>
疾逾仙藥無私合聖功始知堯舜徳心與萬人同<lb/>
　　<hi>附</hi>校獵逢大雪題八韻以示羣官　明皇御製<lb/>
弧矢威天下旌旗遊近縣一面施鳥羅三驅教人戰暮<lb/>
雲成積雪曉色開行殿皓然原隰同不覺林野變北風<lb/>
<pb n="KR4c0009_WYG_003-10a"/>
勇士馬東日華組練觸地銀麞出連山縞鹿見月兎落<lb/>
髙繒星狼下飛箭既欣盈尺兆復憶磻溪便<lb/>
　　　奉和聖製義成校獵喜雪應制<lb/>
文教資武功郊畋閲邦政不知仁育乆徒看禽獸盛夜<lb/>
霰氛埃滅朝日山川静綽仗飛走繁抨絃筋角勁帝射<lb/>
參神道龍馳合人性五豝連一發百中皆先命勇爵均<lb/>
萬夫雄圖羅七聖星為吉符老雪作豐年慶喜聴行獵<lb/>
詩威神入軍令<lb/>
<pb n="KR4c0009_WYG_003-10b"/>
　　<hi>附</hi>幸鳯泉湯　　　　　　　　明皇御製<lb/>
西狩觀風俗南山歴漢宫薦鮮知路近省殿覺年豐隂<lb/>
谷含神㸑湯泉養聖功益齡仙井合愈疾醴源通不重<lb/>
鳴岐鳯誰矜陳寳雄願將無限澤霑沐衆心同<lb/>
　　　應制奉和<lb/>
周狩因岐禮秦都辨雍名獻禽天子孝存老聖皇情温<lb/>
潤宜冬幸遊畋樂歳成湯雲出水殿暖氣入山營坎意<lb/>
無私結乾心稱物平帝歌流樂府溪谷也増榮<lb/>
<pb n="KR4c0009_WYG_003-11a"/>
　　　扈從温泉宫獻詩<lb/>
温泉啟蟄地氛氲渭浦歸鴻日數羣騎仗聮聮環北極<lb/>
鳴笳步步引南薫松間彩殿籠佳氣山上朱旗繞瑞雲<lb/>
不知逺夢華胥國何如親奉帝堯君<lb/>
　　　宿直温泉宫羽林獻詩<lb/>
冬狩美秦正新豐樂漢行星陳𤣥武閣月對羽林營寒<lb/>
木羅霜仗空山嚮夜更恩深靈液暖節效古松貞文武<lb/>
皆王事輸心不為名<lb/>
<pb n="KR4c0009_WYG_003-11b"/>
　　　羽林恩召觀御書王太尉碑<lb/>
隴首名公石来承聖札歸魚龍生意態鈎劍動鋩輝字<lb/>
得神明保詞慙少女徽誰家羽林將文逐鳯書飛<lb/>
　　　𤣥武門侍射<hi>并序</hi>
開元之初季冬其望天子始御北闕朝羽林軍禮脩事<lb/>
厥後二日乃命紫㣲黄門九卿六事與熊羆之將𤓰牙<lb/>
之臣合宴焉侑以純錦頒以珍器爾其射堋新成布侯<lb/>
既設槊仗林立帷軒霧布衆官半醉皇情載恱巻珠箔<lb/>
<pb n="KR4c0009_WYG_003-12a"/>
臨玉除唐弓在手夏箭斯發應弦命中屬羽連飛弧矢<lb/>
以来未之有也若夫天地合道星辰獻儀端視和容内<lb/>
正外直自近而制逺耀威而觀徳思無不通神無不極<lb/>
用是射也其惟聖人乎於時繁雲覆城大雪飛苑天人<lb/>
同澤上下交懽退食懐恩賦詩頌義凡若干篇<lb/>
射觀通𤣥闕兵欄闢御筵雕弧月半上畫的暈重圓羿<lb/>
后神幽賛靈王法暗傳貫心精四反飲羽妙三聮雪鶴<lb/>
来銜箭星麟下集弦一逢軍宴洽萬慶武功宣<lb/>
<pb n="KR4c0009_WYG_003-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張燕公集巻三<lb/>
</p>
<p>
</p>
  </div>
<div>
<head>張燕公集巻四</head> <lb/>
    <p>
<pb n="KR4c0009_WYG_004-1a"/>
欽定四庫全書<lb/>
　張燕公集巻四<lb/>
　　　　　　　　　　　　　唐　張說　撰<lb/>
　　雜詩<lb/>
　　　扈從南岀雀鼠谷<lb/>
豫動三靈贊時巡四海威硤闗凌曙出平路半春歸霍<lb/>
鎮迎雲罕汾河送羽旂山南栁半密谷北草全稀遲日<lb/>
宜華蓋和風入夾衣上林千里近應見百花飛<lb/>
<pb n="KR4c0009_WYG_004-1b"/>
　　<hi>附</hi>答張說南出雀鼠谷　　　　明皇御製<lb/>
雷出膺乾象風行順國人川途猶在晉車馬漸歸秦背<lb/>
陜闗山險横汾鼓吹頻草依陽谷變花待北巖春聞有<lb/>
鵷鸞客清詞雅調新求音思欲報心迹竟難陳<lb/>
　　<hi>附</hi>奉和聖製答張說南出雀鼠谷　宋　璟<lb/>
秦地雄西夏并州近北胡禹行山啓路王在邑為都忽<lb/>
視寒暄隔深思險易殊四時宗伯叙六義宰臣鋪徴作<lb/>
宫常應星環日毎紆盛哉逢合道良以致亨衢<lb/>
<pb n="KR4c0009_WYG_004-2a"/>
　　<hi>附</hi>奉和聖製答張說南出雀鼠谷　蘇　頲<lb/>
雨施廵方罷雲從訓俗迴密途汾水衛清蹕晉郊陪寒<lb/>
著山邊靜春當日下來御祠𤣥鳥應仙仗緑楊開作頌<lb/>
音傳雅觀文色動台更知西向樂宸藻協鹽梅<lb/>
　　<hi>附</hi>奉和聖製答張說南出雀鼠谷　王　丘<lb/>
襟帶三秦接旂常萬乗過陽源淑氣早隂谷沍寒多花<lb/>
縟前茅仗霜嚴後殿戈戍雲開晉嶺江鴈入汾河北土<lb/>
分堯俗南風動舜歌一聞天樂唱恭逐萬人和<lb/>
<pb n="KR4c0009_WYG_004-2b"/>
　　<hi>附</hi>奉和聖製答張說南出雀鼠谷　袁　暉<lb/>
魏國山河險周王警蹕迴九旗雲際出萬騎谷中來石<lb/>
岸行將盡煙郊望忽開賞矜垂栁發春畏落花催興逸<lb/>
横汾體恩褒作頌才小臣瞻日月延首詠康哉<lb/>
　　<hi>附</hi>奉和聖製答張說南岀雀鼠谷　崔　翹<lb/>
硤路繞河汾晴光掃曙氛笳吟中嶺樹仗入半峯雲頓<lb/>
覺山原盡平看邑里分早行芳草末晩想好風薫嘉頌<lb/>
推英宰春遊扈聖君共欣承睿渥日月照天文<lb/>
<pb n="KR4c0009_WYG_004-3a"/>
　　<hi>附</hi>奉和聖製答張說南岀雀鼠谷　張九齡<lb/>
設險諸侯地承平聖主巡東君朝二月南斾擁三辰寒<lb/>
岀重闗盡年隨行漏新瑞雲藂捧日芳樹曲迎春舞詠<lb/>
先馳道恩華及從臣汾川花鳥意併奉屬車塵<lb/>
　　<hi>附</hi>奉和聖製答張說南岀雀鼠谷　王光庭<lb/>
省俗恩時遍巡方路稍迴寒隨汾谷盡春逐晉郊來雲<lb/>
騎傳行漏塵旄引從臺恵風初應律和氣正調梅雅頌<lb/>
通晨禁天文接曙台霸城桃李色應待日華開<lb/>
<pb n="KR4c0009_WYG_004-3b"/>
　　<hi>附</hi>奉和聖製答張說南出雀鼠谷　席　豫<lb/>
鳴鑾初幸代旋葢欲横汾山盡千旗直郊平五校分前<lb/>
林已暄景後壑尚寒氛風送簫韶曲花鋪黼黻文鹽梅<lb/>
推上宰禮樂統中軍獻賦紆天札飄飄飛白雲<lb/>
　　<hi>附</hi>奉和聖製答張說南出雀鼠谷　梁昇卿<lb/>
何忽重闗道千年遇聖皇幽林承恵澤閒客見清光日<lb/>
御光途逺山靈獻壽長寒雲入晉薄春樹隔汾香國佐<lb/>
同時雨天文屬歲陽從來漢家盛未若此巡方<lb/>
<pb n="KR4c0009_WYG_004-4a"/>
　　<hi>附</hi>奉和聖製荅張説南出雀鼠谷　趙冬曦<lb/>
軒轅應順動方牧正趨陪道合殷為礪時行楚有材省<lb/>
方西禮設振旅北方廻地理分中壤天文照上台寒依<lb/>
汾谷去春入晉郊来竊比康衢者長歌仰大哉<lb/>
　　<hi>附</hi>送張説廵邊　　　　　　　明皇御製<lb/>
端拱復垂裳長懐御逺方股肱申教義戈劍静要荒命<lb/>
將綏邊服雄圖出廟堂三台入武帳八座起文昌寳胄<lb/>
匡韓主華宗輔漢王茂先慙博物平子謝文章盡節恢<lb/>
<pb n="KR4c0009_WYG_004-4b"/>
時佐輸誠禦寇場三軍臨朔野駟馬即戎行鼔吹威夷<lb/>
狄旌旗溢洛陽雲臺先著美今日更貽方<lb/>
　　<hi>附</hi>餞張尚書赴朔方奉勅撰序　　賈　曽<lb/>
王者大司馬制軍詰禁封國正朔惠綏蠻貊刑齊猾夏<lb/>
其儀尚矣天子道穆三象功清六合截海畏威窮荒揆<lb/>
教將以静流服度藩畿削平凌暴昭蘇寡弱乃命元宰<lb/>
兵部尚書燕公專節朔方授律羣帥涉河之外距闗之<lb/>
西公皆統之重分閫也公智以闡物精以造㣲文為一<lb/>
<pb n="KR4c0009_WYG_004-5a"/>
變之英武有萬人之敵歴登庻尹王猷載寧三宅台衡<lb/>
帝采惟亮雖坐堂足以制勝而勤國㤀其定居閹茂次<lb/>
年仲臯貞閏拜手東洛馳詔北闕備官而行成旅以從<lb/>
是日也景風斯至星火殷霄伯趙鳴而戒隂爽鳩習而<lb/>
揚武禮可以升髙逺望詩可以出宿餞行有詔具寮爰<lb/>
開祖宴且申後命寵以繁錫天章賦别御札題牋副衣<lb/>
勉挾纊之誠兼壺喻投醪之㫖筐篚以將其貺筆硯以<lb/>
表其文前載忝書今䇿斯覩侍中安陽公以仁體國中<lb/>
<pb n="KR4c0009_WYG_004-5b"/>
書令河東公以徳熈朝燮贊功成訏謀景暇恭采薇之<lb/>
恩典悵伐木之朋思詢彼甸師卜兹郊候鼎門右轉岐<lb/>
路旁分當闕塞之斷山接華林之髙樹幕人宿設重帟<lb/>
雲平太官饔舉百羞霞錯四夏六𦙍之變朱羽皇羽之<lb/>
容雷殷川原電烻林薄朝傾多士巷無居人接盖隂衢<lb/>
揚袂風野羽觴遽進列坐酣而不譁清鐃間發將士激<lb/>
而逾厲視日知其吉氣吹律驗其商聲則已景列穹都<lb/>
風騰漠野西域輕郅支之使東胡息冒頓之虞顧夫南<lb/>
<pb n="KR4c0009_WYG_004-6a"/>
仲于征吉甫薄伐不其逺也若木還照前茅啟行聴闐<lb/>
闐之去鼓目悠悠之轉斾歌事者毎懐靡及念離者跂<lb/>
予望之誠志在心發言同唱天子有命式叙清風請編出<lb/>
車之什以繼丞人之雅<lb/>
　　　將赴朔方軍應制<lb/>
禮樂逢明主韜鈐用老臣恭慿神武䇿逺御鬼方人供<lb/>
帳榮恩餞山川喜詔廵天文日月麗朝賦管絃新幼志<lb/>
傳三略衰材謝六鈞膽由忠作伴心故道為隣漢保河<lb/>
<pb n="KR4c0009_WYG_004-6b"/>
南地胡清塞北塵連年大軍後不日小康辰劍舞輕離<lb/>
别歌酣㤀苦辛從来思博望許國不謀身<lb/>
　　<hi>附</hi>奉和聖製送張尚書巡邊　　　源乾曜<lb/>
匈奴邇河朔漢地復戎旅君子擇英才朝端出監撫流<lb/>
星下閶闔寳鉞專公輔禮物生光輝宸意備恩詡有征<lb/>
示矛㦸制勝惟罇俎彼美何壯哉桓桓擅斯舉聲華振<lb/>
臺閤功徳標文武奉國知命輕㤀家以身許安人在勤<lb/>
恤保大殫襟腑此外無異言同情報明主<lb/>
<pb n="KR4c0009_WYG_004-7a"/>
　　<hi>附</hi>奉和聖製送張尚書廵邊　　　張嘉貞<lb/>
天錫我宗盟元戎付夏卿多才思將相必勇獨横行經<lb/>
緯稱人傑文章作代英山川㸔是陣草木想為兵不待<lb/>
河氷合猶防漢月明有謀當繫醜無戰且綏氓閫外專<lb/>
三略雲中冀一平感恩共心盡悵别屢魂驚直視前旌<lb/>
掣遥聞後騎鳴還期方定日復此出郊迎<lb/>
　　<hi>附</hi>奉和聖製送張尚書廵邊　　　宋　璟<lb/>
帝道薄存兵王師尚有征是開司馬法爰命總戎行畫<lb/>
<pb n="KR4c0009_WYG_004-7b"/>
閫崇威信分麾盛寵榮聚觀方結轍出祖遂傾城聖酒<lb/>
山河潤天詞象緯明徳風邊地偃勝氣朔雲平宰國推<lb/>
良器為軍挹壯聲至和常得體不戰即亡精以智泉寧<lb/>
竭其徐海自清遲還廟堂坐贈别故人情<lb/>
　　<hi>附</hi>奉和聖製送張尚書廵邊　　　盧從愿<lb/>
上將發文昌中軍静朔方占星引旌節擇日拜壇場禮<lb/>
樂臨軒送威聲出塞揚安邊俟帳幄制勝在巖廊作鼓<lb/>
將軍氣投醪將士觴戒途遵六月離贈動三光槐路清<lb/>
<pb n="KR4c0009_WYG_004-8a"/>
楳暑蘅臯赴麥凉時文仰雄伯耀武震遐荒衽席知無<lb/>
戰兵戎示不㤀佇聞歌杕杜凱入繫名王<lb/>
　　<hi>附</hi>奉和聖製送張尚書廵邊　　　許景光<lb/>
文武承邦式風雲感國禎王師親賦政廟略乆論兵漢<lb/>
主知三傑周官統六卿四方分閫受千里坐謀成介胄<lb/>
辭前殿壺觴宿在營賞延頒賜重宸贈出車榮龍武三<lb/>
軍氣魚鈐五校名郊雲駐旌羽邊吹引金鉦振旅方稱<lb/>
徳安人更克貞佇觀銘石罷同聴凱歌聲<lb/>
<pb n="KR4c0009_WYG_004-8b"/>
　　<hi>附</hi>奉和聖製送張尚書廵邊　　　韓　休<lb/>
一徳光台象三軍掌夏卿来威申廟畧出總協師貞受<lb/>
鉞辭金殿凭軒去鼎城曉光揺組甲晩吹繞雲旌左律<lb/>
方先凱中鼙即訓兵定功彰武事陳頌紀天聲祖宴初<lb/>
留賞宸章更寵行車徒零雨送林野夕隂生路極河流<lb/>
逺川長朔氣平南轅遲返斾歸奏謁承明<lb/>
　　<hi>附</hi>奉和聖製送張尚書廵邊　　　徐知仁<lb/>
聖徳膺三統皇威被八埏大明均照物小醜未寧邊國<lb/>
<pb n="KR4c0009_WYG_004-9a"/>
相台衡重元戎廟畧宣紫泥方受命黄石乃推賢問罪<lb/>
隂山下安人屬國前度闗行照月乗帳坐銷煙北闕紆<lb/>
宸藻南橋列祖筵耀威當夏日殺氣指秋天鼙鼓黿鼉<lb/>
振旌旗鳥獸懸由来詞翰首今見勒燕然<lb/>
　　<hi>附</hi>奉和聖製送張尚書巡邊　　崔禹錫<lb/>
供帳何煌煌公其撫朔方羣寮銜餞酌明主降離章闗<lb/>
塞重門下郊圻禁苑旁練兵宜雨洗卧鼓候風凉炎景<lb/>
寧云憚神謀肅所將旌揺天月迥騎入塞雲長赫赫皇<lb/>
<pb n="KR4c0009_WYG_004-9b"/>
威震油油聖澤滂非惟按車甲兼以正封疆叱咤隂山<lb/>
道澄清潮海陽虜垣行决勝台座佇為光<lb/>
　　<hi>附</hi>奉和聖製送張尚書巡邊　　　王　翰<lb/>
紫盭尚書印朱軿丞相車登朝身許國出閫將辭家不<lb/>
憚炎蒸苦親甞走集賒選徒軍有令誓卒爾無譁帝樂<lb/>
風初起王城日半斜寵行流聖作寅餞照台華騎歴河<lb/>
南樹旌揺天北沙榮懐應盡服嚴殺已先加業峻靈祗<lb/>
保功成道路嗟寧知鑿空使逺致石榴花<lb/>
<pb n="KR4c0009_WYG_004-10a"/>
　　<hi>附</hi>奉和聖製送張尚書巡邊　　　蘇　晉<lb/>
方漢比周年興王令在宣亟聞降虜拜復覩出師篇圻<lb/>
父萬邦式英猷三略傳算車申夏政茇舍啟戎田嚴問<lb/>
盟胡苑軍容濟洛川皇情悵闗旆詔餞列郊筵路接禁<lb/>
園草地分御井蓮離聲軫去角居念斷歸蟬三㨗豈云<lb/>
永七擒良信然具寮有誠寄望凱秋風前<lb/>
　　<hi>附</hi>奉和聖製送張尚書巡邊　　　王光庭<lb/>
賢相徳符充朝推文武雄海波先若鏡闗草預從風鉞<lb/>
<pb n="KR4c0009_WYG_004-10b"/>
助將軍勇威成天子功瓊章九霄發錫宴五衢通玉輾<lb/>
龍盤帶金裝鳯頸驄虎貔紛儗儗河洛震熊熊戈劍千<lb/>
霜白旌旟萬火紅示刑夷夏變流惠鬼神同寇息軍容<lb/>
偃塵銷朔野空用師敷禮樂非是為獯戎<lb/>
　　<hi>附</hi>奉和聖製送張尚書巡邊　　　袁　暉<lb/>
出師宣九命分閫用三台始應幕中畫言從天下來丹<lb/>
青不獨任韜略遂雙該坐見威稜洽彌章事業恢旌旗<lb/>
曉霜送鼙鼔朔風催虜氣銷殘月邊聲送落梅羽書雄<lb/>
<pb n="KR4c0009_WYG_004-11a"/>
北地龍漢寢南垓寵戰黄金盡輸誠白日迴離章宸翰<lb/>
發祖宴國門開欲識恩華盛平生文武材<lb/>
　　<hi>附</hi>奉和聖製送張尚書巡邊　　　席　豫<lb/>
聖帝重兵權分麾屬大賢中軍仍執政丞相復巡邊翕<lb/>
習戎裝動張皇廟略宣朝榮承睿札野餞轉行旃亭障<lb/>
東縁海沙場北際天春冬見嚴雪朝夕候烽烟已勒燕<lb/>
山頌猶開遣戍篇五營將月合八陣與雲連經略圖方<lb/>
逺懷柔道更全歸來畫麟閣藹藹武功傳<lb/>
<pb n="KR4c0009_WYG_004-11b"/>
　　<hi>附</hi>奉和聖製送張尚書巡邊　　　張九齡<lb/>
宗臣事有征廟算在休兵天與三台座人當萬里城朔<lb/>
南方偃革河右誓揚旌寵錫從仙禁光華出漢京山川<lb/>
勤逺畧原隰軫皇情為動薫琴唱仍題寳劍銘威風六<lb/>
郡勇計日五戎平山甫歸應疾留侯功復成歌鐘旋可<lb/>
望枕席豈難行四牡何時入吾君憶履聲<lb/>
　　<hi>附</hi>奉和聖製送張尚書巡邊　　　徐　堅<lb/>
至徳撫遐荒神兵赴朔方帝思元帥重爰擇股肱良累<lb/>
<pb n="KR4c0009_WYG_004-12a"/>
相承開地深籌協子房寄崇専斧鉞禮備設壇場鼙鼓<lb/>
喧雷電戈殳凜雪霜四騏將戒道十乘啟先行聖錫加<lb/>
恒數天文曜寵光出郊開帳飲寅餞盛離章雨濯梅林<lb/>
潤風秋麥野涼燕山應勒頌麟閣佇名揚<lb/>
　　<hi>附</hi>奉和聖製送張尚書巡邊　　　崔日用<lb/>
軒相推風后周官重夏卿廟謀能允迪韜略又縱横吉<lb/>
日四黄馬宣王六月兵擬清鷄鹿塞先指朔方城列將<lb/>
懷威撫匈奴畏盛名去當推轂送來佇出郊迎絶漠蓬<lb/>
<pb n="KR4c0009_WYG_004-12b"/>
將斷華筵槿正榮壯心看舞劍别緒應懸旌睿錫承優<lb/>
㫖乾文復寵行暫勞期永逸赫矣振天聲<lb/>
　　<hi>附</hi>奉和聖製送張尚書巡邊　　賀知章<lb/>
荒憬盡懷忠梯航已自通九攻雖不戰五月尚持戎遣<lb/>
戍徵周牒恢邊重漢功撰車命元宰授律取文雄胄出<lb/>
天弧上謀成帝幄中詔旂分夏物専錫謝唐弓帳宿伊<lb/>
生右鉦吹晉苑東饔人藉蕡實樂正理絲桐岐陌涵餘<lb/>
雨離川照曉虹恭聞詠方叔千載舞皇風<lb/>
<pb n="KR4c0009_WYG_004-13a"/>
　　<hi>附</hi>送張說集賢上學士　　　　明皇御製<lb/>
廣學開書殿崇儒引席珍集賢招衮職論道命台臣禮<lb/>
樂沿今古文章革舊新獻酬罇俎列賔主位班陳節變<lb/>
雲初夏時移氣尚春所希光史䇿千載仰兹晨<lb/>
　　<hi>附</hi>集賢殿書院奉勅送學士張説上賜讌序<lb/>
　　　　　　　　　　　　　　　　張九齡<lb/>
集賢殿者本集仙殿也上不以惟睿作聖而猶垂意好<lb/>
學用相必本於經術圖王亦始於師臣及乎鴻生碩儒<lb/>
<pb n="KR4c0009_WYG_004-13b"/>
博聞多識之士自開元肇建以迄於今大用徵集煥乎<lb/>
廣内而聴政餘暇式讌在兹忠臣嘉賔得盡心之所聰<lb/>
明文思有光被之徳故下以道親上亦懽甚即於御座<lb/>
爰發徳音以為候彼神人事雖千載傳於方士言固不<lb/>
經遂改仙為賢去華務實且有後命增其學術是以集<lb/>
賢之庭更為論思之室矣中書令燕國公外弼庶績以<lb/>
奉沃心之謀内講六經以成潤色之業故得出入華殿<lb/>
師長翰林惟帝用臧固天所賴拜命之日荷寵有加降<lb/>
<pb n="KR4c0009_WYG_004-14a"/>
聖酒之罍下御厨之膳食以樂侑人思徳飽時則有侍<lb/>
中安陽公等承恩預焉學士右散騎常侍東海公等攝<lb/>
職在焉或禹稷大賢泉雲諸彦文王多士周室以寧武<lb/>
帝得人漢家為盛而髙視前古獨不在於今乎咸可賦<lb/>
詩以光鴻烈<lb/>
　　　賦得輝字<lb/>
侍帝金華講千齡道固稀任將賢士設書共學徒歸首<lb/>
命深燕隗通經淺漢韋列筵榮賜食送客愧儒衣賀燕<lb/>
<pb n="KR4c0009_WYG_004-14b"/>
窺簷下遷鶯入殿飛欲知朝野慶文教日光輝<lb/>
　　<hi>附</hi>賦得迎字　　　　　　　　源乾曜<lb/>
盛業光書府㣲人盡國英絲綸賢相稱羣俊學為名寵<lb/>
命垂天錫崇恩發睿情薫風清禁籞文殿述皇明日霽<lb/>
庭隂出池新水氣清歡娯此無限詩酒自相迎<lb/>
　　<hi>附</hi>賦得昇字　　　　　　　　裴　崔<lb/>
問道圖書盛尊儒禮教興石渠因學廣金殿為賢昇日<lb/>
月恩光照泉雲寵命膺謨猷言可範舟楫事斯憑宴喜<lb/>
<pb n="KR4c0009_WYG_004-15a"/>
明朝洽光輝湛露凝大哉堯作主天下頌歌稱<lb/>
　　<hi>附</hi>賦得兹字　　　　　　　　蘇　頲<lb/>
肅肅金殿裏招賢固在兹鏘鏘石渠内庠序亦同時宴<lb/>
錫歡談道文成貴説詩用儒今作相敦學舊為師下濟<lb/>
天光近中孚帝渥滋國朝良史載能事日論思<lb/>
　　<hi>附</hi>賦得西字　　　　　　　　韋　杭<lb/>
廣殿臨璧沼多士侍金閨英宰文儒協明君日月齊集<lb/>
賢光首拜改殿發新題早夏初移律餘花向拂溪壺觴<lb/>
<pb n="KR4c0009_WYG_004-15b"/>
接雲上經術引闗西聖徳鴻名逺將陪玉檢泥<lb/>
　　<hi>附</hi>賦得迴字　　　　　　　　程行諶<lb/>
聖主崇文化鏘鏘得盛才相因歸夢立殿以集賢開象<lb/>
繫㣲言闡詩書至道該堯罇承帝澤禹膳自天来禮洽<lb/>
歡逾長風恬暑更迴國朝將舜頌同是一康哉<lb/>
　　<hi>附</hi>賦得催字　　　　　　　　李　暠<lb/>
偃武堯風接崇文漢道恢集賢更内殿清選自中台佐<lb/>
命留侯業詞華博物才天厨千品降夏日百壺催鵷鷺<lb/>
<pb n="KR4c0009_WYG_004-16a"/>
方成列神仙喜暫陪復欣同拜首叨此頌良哉<lb/>
　　<hi>附</hi>賦得登字　　　　　　　　蕭　嵩<lb/>
帝曰簡才能旌賢在股肱文章體一變禮樂道逾𢎞芸<lb/>
閣英華入賔門鵷鷺登恩延過所望聖澤實超恒夏葉<lb/>
開紅蕋餘花發紫藤㣲臣亦何幸叨此預文明<lb/>
　　<hi>附</hi>賦得私字　　　　　　　　李元紘<lb/>
碩儒延鳯詔金馬被鴻私饌玉還丹禁牋花降紫墀銜<lb/>
恩傾㫖酒鼔舞詠康時暫搆羣書緝逾昭盛業丕接筵<lb/>
<pb n="KR4c0009_WYG_004-16b"/>
欣有命搦管愧無詞自驚一何幸太陽還及葵<lb/>
　　<hi>附</hi>賦得謨字　　　　　　　　賀知章<lb/>
西學垂𤣥覽東堂發聖謨天光燭武殿時宰集鴻都枯<lb/>
朽霑皇澤翾飛舞帝梧跡同㳺汗漫榮是拔泥塗三歎<lb/>
承湯鼎千歡接舜壺㣲軀可不答空欲詠依蒲<lb/>
　　<hi>附</hi>賦得今字　　　　　　　　陸　堅<lb/>
聖主崇文教層霄降徳音尊賢澤既厚式宴寵逾深復<lb/>
有䕫龍相良哉簡帝心得人惟邁昔多士諒推今書殿<lb/>
<pb n="KR4c0009_WYG_004-17a"/>
榮光滿儒門喜氣臨顧惟成濫吹徒此接衣簮<lb/>
　　<hi>附</hi>賦得賓字　　　　　　　　劉　昇<lb/>
圖書應眀主䇿府宴嘉賔合耀臨東壁乾光自北辰網<lb/>
羅窮象繫述作究天人聖酒千鍾洽仙厨百味陳成山<lb/>
徒可仰涉海詎知津幸逢文教盛還覩頌聲新<lb/>
　　<hi>附</hi>賦得筵字　　　　　　　　王　翰<lb/>
東堂起集賢得見衆神仙首命台階老將崇御府員送<lb/>
人鏘玉佩中使拂瓊筵和樂薫風解湛恩時雨連長材<lb/>
<pb n="KR4c0009_WYG_004-17b"/>
成磊落短翮强翩翾徒仰蓬莱地何階不讓縁<lb/>
　　<hi>附</hi>賦得蓮字　　　　　　　　　趙冬曦<lb/>
淺術方觀海恩深忽見天學開丹殿籍名與石渠賢良<lb/>
輔膺休命㣲生謬採甄春餘仍哢鳥夏近未舒蓮牋札<lb/>
来宸禁衣冠集詔筵史臣知醉徳欲記升中年<lb/>
　　<hi>附</hi>賦得華字　　　　　　　　　韋　述<lb/>
脩文中禁啓改字令名加台座徴人傑書坊應國華賦<lb/>
詩開廣宴賜酒酌流霞雲散明金闕池開照玉沙掖垣<lb/>
<pb n="KR4c0009_WYG_004-18a"/>
留宿鳥温樹落餘花謬此天光及銜恩醉日斜<lb/>
　　<hi>附</hi>左丞相説右丞相璟太子少傅乾曜同日上官<lb/>
　　　命宴東堂賜詩　　　　　　明皇御製<lb/>
赤帝收三傑黄軒舉二臣由来丞相重分掌國之鈞我<lb/>
有握中璧雙飛席上珍子房推要道仲子訝風神復綴<lb/>
台衡老將為調䕶人鵷鸞同拜日車騎擁行塵樂聚南<lb/>
宫宴觴連北斗醇俾予成百揆垂拱問彞倫<lb/>
　　<hi>附</hi>丞相少傅拜職天子作三傑之詩以命宴序<lb/>
<pb n="KR4c0009_WYG_004-18b"/>
　　　　　　　　　　　　　　　　蘇　晉<lb/>
惟聖寳賢以齊皇極有若左丞相燕國公右丞相廣平<lb/>
公太子少傅安陽侯皆正人碩徳皇國元老道著廊廟<lb/>
績宣華戎由是懋其成功錫以元吉咨日於朔擇時於<lb/>
秋俾對命王庭受職公府見羣屬揖庶寮禮官辨章掌<lb/>
舎陳次工備侑饔獻烝大卿拜下以成儀三事自天而<lb/>
来賀秩秩賔序暉暉旅酬玉緯垂文南風和雅頌之變<lb/>
金漿降醴雲天光飫酌之宜宰徳貴和盡莊敬具瞻之<lb/>
<pb n="KR4c0009_WYG_004-19a"/>
範羣才尚洽預周旋宴語之歡方將一心天工勠力帝<lb/>
載寢黑山之柝包清海之戈雲雨賢才水火菽粟日詠<lb/>
魚藻歳陳由庚頤殷趙之年留魯陽之景爰命在宴乃<lb/>
賡載歌<lb/>
　　　奉和御製<lb/>
大塊鎔羣品經生偶聖時猥承三事命虚忝百僚師右<lb/>
揆謀華碩前星傳重資連騫求舊禮濫㸃樂賢詩賜釡<lb/>
同榮拜摐金宴宰司菊花吹御酒蘭葉捧天詞寳厯休<lb/>
<pb n="KR4c0009_WYG_004-19b"/>
明盛頽年晷漏衰少留青史筆未敢赤松期<lb/>
　　<hi>附</hi>同前　　　　　　　　　　宋　璟<lb/>
丞相邦之重非賢諒不居老臣庸且憊何徳以當諸厚<lb/>
秩先為忝崇班復此除太常陳禮樂中掖降簮裾聖酒<lb/>
山河潤仙文象緯舒冒恩懐寵禄陳力省空虚郭隗慚<lb/>
無駿馮諼愧有魚不知周勃者榮幸定何如<lb/>
　　<hi>附</hi>同前　　　　　　　　　　　源乾曜<lb/>
睿作超於古湛恩育萬人逓遷俱荷澤同拜忽為隣道<lb/>
<pb n="KR4c0009_WYG_004-20a"/>
合音徽暢芳馳景命新鼓鐘崇享禮鵷鷺集朝倫竊位<lb/>
思官謗彫容謝木春慙多無以叙拙備實難陳進級懐<lb/>
三少承光盡百身自當歸第日何幸列宫臣<lb/>
　　<hi>附</hi>同前　　　　　　　　　　蕭　嵩<lb/>
審官思共理多士屬惟唐歴選台庭舊来熈帝業昌入<lb/>
朝師百辟論道協三光垂拱資元老親賢輔少陽登榮<lb/>
崇禮送寵徳耀宸章卿酒飛觴洽仙闈雅樂張荷恩思<lb/>
有報陳力愧無良願罄忠公節同心奉我皇<lb/>
<pb n="KR4c0009_WYG_004-20b"/>
　　<hi>附</hi>同前　　　　　　　　　　裴光庭<lb/>
樂賢聞徃誥褒徳偶兹辰端揆升元老師謀擇累仁紫<lb/>
庭崇讓畢粉署禮容陳既荷恩榮舊俱承寵命新天文<lb/>
懸瑞色聖酒汎華茵雜遝陳簫鼓歡娯洽縉紳掖垣招<lb/>
近侍虚薄厠清塵共保堅貞節常期雨露均<lb/>
　　<hi>附</hi>同前　　　　　　　　　　宇文融<lb/>
申甫生周日宣慈舉舜年何如偶昌運比徳邁前賢寵<lb/>
䕶元良宻榮瞻端揆遷職優三仕老立極百僚先北極<lb/>
<pb n="KR4c0009_WYG_004-21a"/>
迴宸渥南宫飭宴筵飛文瑤札降賜酒玉杯傳謬列台<lb/>
衡重俱承雨露偏誓將同竭力相與效塵㳙<lb/>
　　　奉蕭令嵩酒并詩<lb/>
樂奏天恩滿盃來秋興髙更䝉蕭相國對席飲醇醪<lb/>
　　　奉宇文黄門酒<lb/>
聖徳垂甘露天章下大風又乘黄閣賞願作黒頭公<lb/>
　　　奉裴中書酒<lb/>
西掖恩華降南宫命席闌詎知鷄樹後更接鳳池歡<lb/>
<pb n="KR4c0009_WYG_004-21b"/>
　　<hi>附</hi>同二相以下羣官宴樂遊園　明皇御製<lb/>
撰日巖廊暇需雲宴樂初萬方朝玉帛千品㑹簮裾地<lb/>
入南山近城分北斗餘林塘垂栁宻原隰野花疎帟幕<lb/>
㸔逾暗歌鐘聽自虚興闌歸騎轉還奏弼違書<lb/>
　　　恩賜樂遊園宴<lb/>
漢苑佳遊地軒庭近侍臣共持榮幸日来賞艶陽春饌<lb/>
玉頒王篚摐金下帝鈞池臺草色徧宫觀栁條新花綬<lb/>
光連榻朱顔暢飲醇聖朝多樂事天意毎隨人<lb/>
<pb n="KR4c0009_WYG_004-22a"/>
　　<hi>附</hi>同前　　　　　　　　　　宋　璟<lb/>
侍飲終酺食承恩續勝逰戴天惟慶幸選地即殊尤北<lb/>
向祗雙闕南臨賞一丘曲江新溜煖上苑雜花稠亹亹<lb/>
韶絃屢戔戔賁帛周醉歸填畛陌榮耀接軒裘<lb/>
　　<hi>附</hi>同前　　　　　　　　　　崔　沔<lb/>
五日酺初畢千年樂未央復承天所賜終宴國之陽地<lb/>
勝春逾好恩深樂更張落花飛廣座垂栁拂行觴庻尹<lb/>
陪三吏諸侯具萬方酒酣同抃躍歌舞詠時康<lb/>
<pb n="KR4c0009_WYG_004-22b"/>
　　<hi>附</hi>同前　　　　　　　　　　張九齡<lb/>
實筐延后命供帳序羣公形勝宜春接儀文建禮同晞<lb/>
陽人以露解愠物從風朝慶千齡始年華二月中輝光<lb/>
遍草木和氣發絲桐歳歳為無事徒知樂九功<lb/>
　　<hi>附</hi>同前　　　　　　　　　　胡　皓<lb/>
五酺終宴集三錫又歡娯仙阜崇髙異神州眺覽殊南<lb/>
山臨皓雪北闕對明珠宰座鵷鴻滿昌庭駟馬趨綺羅<lb/>
含草樹絲竹吐郊衢銜杯不能罷歌舞恣唐虞<lb/>
<pb n="KR4c0009_WYG_004-23a"/>
　　<hi>附</hi>同前　　　　　　　　　　　王　翰<lb/>
未極人心暢何如帝道明仍嫌酺宴促復寵樂遊行陸<lb/>
海披珍藏天河闓斗城四闗清藹合數處白雲生飪餗<lb/>
調元氣歌鐘溢雅聲空慙堯舜力至徳睿難名<lb/>
　　<hi>附</hi>同前　　　　　　　　　　　崔　尚<lb/>
春日照長安皇恩寵庶官合錢承罷飲宴帛賜追歡供<lb/>
帳憑高列城池入迥寛花催相國飲鳥和樂人彈北闕<lb/>
雲中見南山樹杪看樂遊宜締賞舞詠惜將䦨<lb/>
<pb n="KR4c0009_WYG_004-23b"/>
　　<hi>附</hi>同前　　　　　　　　　　趙冬曦<lb/>
爽塏三秦地芳華二月初酺承奠璧罷宴是合錢餘栁<lb/>
翠垂堪結桃紅巻欲舒從容㑹鵷鷺延曼戲龍魚喜氣<lb/>
通空物歡聲來里閭聖恩將厚意請述記言書<lb/>
　<lb/>
　<lb/>
　<lb/>
　張燕公集巻四<lb/>
</p>
<p>
</p>
  </div>
<div>
<head>張燕公集巻五</head> <lb/>
    <p>
<pb n="KR4c0009_WYG_005-1a"/>
欽定四庫全書<lb/>
　張燕公集巻五<lb/>
　　　　　　　　　　　　　唐　張說　撰<lb/>
　　雜詩<lb/>
　　　東都酺宴詩五首<hi>并序</hi>
先天元祀孟冬十月東都留守韋公夤奉聖朝述宣嘉<lb/>
㫖乃合洛京之五省招河尹之二縣將吏咸集佩章有<lb/>
序鏘鏘濟濟侃侃誾誾供帳於興教之門式酺宴也原<lb/>
<pb n="KR4c0009_WYG_005-1b"/>
夫樂生於心非因結風之奏和達於氣無待陽春之節<lb/>
蓋澤之所及也深則情之所感者逺國家天地一統君<lb/>
臣百年朝榮舊徳之序野賴先疇之業𤣥化漸漬洪恩<lb/>
既乆太上功徳不宰夏后命子之初皇帝孝理無為漢祖<lb/>
事親之日生堯舜於天屬見文武於同時前古未逢斯<lb/>
人何幸是日六樂振作萬舞苒弱鳥獸徘徊士女踊躍<lb/>
則知衆庶觀聽之所樂也㫖酒絡驛大庖燔炙芳溢風<lb/>
煙醉流阡陌又知衣冠之所適也由近而視逺萬國之<lb/>
<pb n="KR4c0009_WYG_005-2a"/>
慶皆然自明而察幽三靈之欣可接若夫吟詠徳澤播<lb/>
越人聲斯固雅頌之餘波政教之遺美凡我詞客安敢<lb/>
闕如賦詩展事垂列於後<lb/>
　　　其一<lb/>
堯舜傳天下同心致太平吾君内舉聖逺合至公情錫<lb/>
命承丕業崇親享大名二天資廣運兩曜益齊明道暢<lb/>
昆蟲樂恩深朽蠧榮皇輿乆西幸留鎮在東京合宴千<lb/>
官入分曹百戲呈樂來嫌景遽酒着訝寒輕喜氣連雲<lb/>
<pb n="KR4c0009_WYG_005-2b"/>
閣歡呼動洛城人間知㡬代今日見河清<lb/>
　　　其二<lb/>
重華昇寳厯軒帝眇閒居政成天子孝俗返上皇初㤀<lb/>
味因觀樂歡心寄合酺自憐疲馬意戀戀主恩餘<lb/>
　　　其三<lb/>
朱城塵曀滅翠幕景情開震震靈鼉起翔翔舞鳯來彫<lb/>
盤裝草樹綺乘結樓臺共喜光華日酣歌捧玉盃<lb/>
　　　其四<lb/>
<pb n="KR4c0009_WYG_005-3a"/>
曉月調金鼔朝暾對玉盤爭馳羣鳥散鬭伎百花團遇<lb/>
聖人知幸承恩物自歡洛橋將舉燭醉舞拂歸鞍<lb/>
　　　其五<lb/>
愷宴惟今席餘歡殊未窮入雲歌嫋嫋向日妓叢叢駛<lb/>
管催酣興留闗待曲終長安若為樂應與萬方同<lb/>
　　　晦日詔宴永穆公主亭子<hi>賦得流字</hi>
堂邑山林美朝恩晦日遊園亭含淑氣竹樹繞春流舞<lb/>
席千花騎歌船五綵樓羣歡與王澤歲歲滿皇州<lb/>
<pb n="KR4c0009_WYG_005-3b"/>
　　　三月三日詔宴定昆池官莊<hi>賦得筵字</hi>
鳯皇樓下帶天泉鸚鵡洲中雜管絃舊識平陽佳麗地<lb/>
今逢上已盛明年舟將水動千尋日幕共林横兩岸煙<lb/>
不降玉人觀禊飲誰憐醉舞拂賔筵<lb/>
　　　舟中和蕭令潭字<lb/>
暮春三月日重三春水桃花滿禊潭廣樂逶迤天上下<lb/>
仙舟揺衍鏡中酣<lb/>
　　　清明日詔宴寧王山池<hi>賦得飛字</hi>
<pb n="KR4c0009_WYG_005-4a"/>
今日清明宴佳境惜芳菲揺揚花雜下嬌囀鸎亂飛渌<lb/>
渚傳歌榜虹橋度舞旂和風偏應律細雨不霑衣承恩<lb/>
如改火春去春來歸<lb/>
　　　三月二十日詔宴樂遊園<hi>賦得風字</hi>
樂遊形勝地表裏望郊宫北闕連天頂南山對掌中皇<lb/>
恩貸芳月旬宴美成功魚戲芙蓉水鶯啼楊栁風春光<lb/>
看欲暮天澤戀無窮長袖招斜日留花待曲終<lb/>
　　　四月十三日詔宴寧王亭子<hi>得好字</hi>
<pb n="KR4c0009_WYG_005-4b"/>
何許承恩宴山亭風日好緑嫩鳴鶴洲隂穠鬬雞道果<lb/>
思夏來茂花嫌春去早行樂無限時皇情及芳草<lb/>
　　　藥園宴武輅沙將軍<hi>得洛字</hi>
東第乘餘興南園宴清洛文學引鄒枚歌鍾陳衛霍風<lb/>
高大夫樹露下將軍藥待聞出塞還丹青上麟閣<lb/>
　　　鳯樓尋勝地<lb/>
西掖持醇酒東山就白雲開軒緑池映命席紫蘭芬舞<lb/>
度花為伴鸎來管作羣太平多樂事春物共氛氲<lb/>
<pb n="KR4c0009_WYG_005-5a"/>
　　　皇帝降誕日集賢殿賜宴<lb/>
仲秋金帝起五日土行昭瑞表壬寅露光傳甲子宵隂<lb/>
風吹大澤夢日照昌朝不獨華封老千年喜祝堯<lb/>
　　　恩制賜食於麗正殿書院<hi>得林字</hi>
東壁圖書府西園翰墨林誦詩聞國政講易見天心位<lb/>
竊和羮重恩叨醉酒深緩歌春興曲情竭為知音<lb/>
　　　洛橋北亭詔餞諸刺史<lb/>
離亭拂御溝曲岸舞船樓詔餞朝廷牧符分海縣憂股<lb/>
<pb n="KR4c0009_WYG_005-5b"/>
肱還入郡父母更臨州扇逐仁風轉車隨零雨流恩光<lb/>
水上溢榮色栁間浮預待羣方最三公不逺求<lb/>
　　　修書院學士奉勑宴梁王宅<hi>賦得樹字</hi>
虎殿成鴻業猿巖題鳳賦既荷大君恩還䝉小山遇秋<lb/>
吹凝絃管凉雲生竹樹共惜朱邸歡無辭洛城暮<lb/>
　　　夕宴房主簿舎<hi>并序</hi>
旅聽清管崇扃宴鑰巖雲暗山㣲月白夜悄羣動之俱<lb/>
息感孤鴻之逺音有美房公霞海其量友我以絲竹好<lb/>
<pb n="KR4c0009_WYG_005-6a"/>
我以罇俎紓藴結之雅懷豁悠曠之陳意滿堂既醉同<lb/>
賦是詩<lb/>
歳晏闗雍空風急河渭氷薄逰羇物役㣲尚愜逺憑旅<lb/>
館月宿永閉扃雲思興伊人美脩夜朋酒惠来稱交談<lb/>
既清雅琴吹亦淒凝不逢君蹇涸幽意長鬱蒸<lb/>
　　　岳州宴姚紹之<hi>并序</hi>
姚司馬徃在柏臺毎欽骨鯁及兹荒服偶得官聮復有<lb/>
令弟美𦙍芬芳襲予山寺外廬幽深形勝童冠是集歡<lb/>
<pb n="KR4c0009_WYG_005-6b"/>
言賦詩<lb/>
杞梓滯江濵光華向日新難兄金作友媚子玉為人山<lb/>
水含秋興池亭借善鄰簷松風送静院竹鳥来馴翠斚<lb/>
吹黄菊琱盤鱠紫鱗緩歌將醉舞為拂繡衣塵<lb/>
　　　幽州夜飲<lb/>
凉風吹夜雨蕭瑟動寒林正有髙堂宴能㤀遲暮心軍<lb/>
中宜劍舞塞上重笳音不作邊城將誰知恩遇深<lb/>
　　　温泉馮劉二監客舎觀妓<lb/>
<pb n="KR4c0009_WYG_005-7a"/>
温谷寒林薄羣逰樂事多佳人蹀騣馬乗月夜相過秀<lb/>
色燃紅黛嬌春發綺羅鏡前鸞對舞琴裏鳯傳歌妬寵<lb/>
傾新意銜恩奈老何為君留上客歡笑斂雙蛾<lb/>
　　　行從方秀川與劉評事文同宿<lb/>
方秀美盤逰頻年降天罕水共伊川接山將闕門斷捧<lb/>
日照恩華攀雲引疲散野宿霜入帳孤衾寒不暖静聞<lb/>
宫漏疎卧視庭月滿開罏命温酎中夜發清管風送闗<lb/>
山長氣遒星歳短寓言情思惬適興真意坦寰中病羈<lb/>
<pb n="KR4c0009_WYG_005-7b"/>
掛方外嫌縱誕願君樂盛時無嗟帶纕緩<lb/>
　　　崔禮部園亭<lb/>
窈窕留清館虛徐步晩隂水連伊闕近樹接夏陽深栁<lb/>
蔓憐垂拂藤苗愛上尋訝君軒盖侣非復俗人心<lb/>
　　　城南亭作<lb/>
珂馬朝歸連萬石矟門洞啟親迎客北堂珍重琥珀酒<lb/>
庭前列肆茱萸席長袖遲迴意緒多清商婉轉目騰波<lb/>
舊傳比翼侯家舞新岀將雛主第歌漢家絳灌餘兵氣<lb/>
<pb n="KR4c0009_WYG_005-8a"/>
晉代浮虚安足貴正逢天下金鏡清偏如日飲醇醪意<lb/>
誰復遨遊不復歸閒庭莫畏不芳菲㑹待城南春色至<lb/>
競將花柳拂羅衣<lb/>
　　　對酒行巴陵作<lb/>
留侯封萬户園令夀千金本為成王業初由賦上林繁<lb/>
榮安足恃霜露逓相尋鳥哭楚山外猿啼湘水隂夢中<lb/>
城闕近天畔海雲深空對忘憂酒離憂不去心<lb/>
　　　清夜酌<lb/>
<pb n="KR4c0009_WYG_005-8b"/>
秋隂士多感雨息夜無塵清罇宜明月復有平生人<lb/>
　　　醉中作<lb/>
醉後樂無極彌勝未醉時動容皆是舞出語總成詩<lb/>
　<lb/>
　<lb/>
　<lb/>
　<lb/>
　張燕公集巻五<lb/>
</p>
<p>
</p>
  </div>
<div>
<head>張燕公集巻六</head> <lb/>
    <p>
<pb n="KR4c0009_WYG_006-1a"/>
欽定四庫全書<lb/>
　張燕公集巻六<lb/>
　　　　　　　　　　　　　唐　張說　撰<lb/>
　　雜詩<lb/>
　　　送趙二尚書彦昭北伐<lb/>
虜地河氷合邊城備此時兵連紫闗路將舉白雲司<lb/>
提劒榮中賞銜珠盛出師日華光組練風色焰旌旗投<lb/>
筆樽前起横戈馬上辭梅花吹别引楊栁賦新詩<lb/>
<pb n="KR4c0009_WYG_006-1b"/>
　　　送郭大夫元振再使吐蕃<lb/>
犬戎廢東獻漢使馳西極長䇿問酋渠猜阻自夷殛容<lb/>
髮徂邊嵗旌裘敝海色五年一見家妻子不相識武庫<lb/>
兵猶動金方事未息逺圖待才智苦節輸筋力脫刀贈<lb/>
分手書帶加餐食知君萬里侯立功在異域<lb/>
　　　送鄭大夫惟忠從公主入蕃<lb/>
鳳吹遙將斷龍旗送欲還傾都邀節使傳酌緩離顔春<lb/>
磧沙連樹秋城月對闗和戎應賞魏定逺莫辭班<lb/>
<pb n="KR4c0009_WYG_006-2a"/>
　　　送李侍郎迥秀薛長史季昶同賦水字<lb/>
漢郡接胡庭幽并對烽壘旌旗按部曲文武惟卿士薛<lb/>
公善籌畫李相威邊鄙中冀分兩河長安各萬里籍馬<lb/>
黄花塞蒐兵白狼水勝敵在安人為君汗青史<lb/>
　　　送趙頥真郎中赴安西<lb/>
絶鎮功難立懸軍命匪輕復承遷相後珍重任賢情將<lb/>
起神仙地才稱禮樂英長心堪繫虜短語足論兵日授<lb/>
休門法星教置陳名龍泉恩已署鷰頷相終成月窟窮<lb/>
<pb n="KR4c0009_WYG_006-2b"/>
天逺河源入塞清老夫操别翰承㫖頌升平<lb/>
　　　送崔二長史日知赴潞州<lb/>
東山懐卧理南省悵悲翁共見前途促何知後㑹同莫<lb/>
輕一筵晏明日半成空况爾離庭闕思歸迷夢中<lb/>
　　　同賀八送兖公赴荆州<lb/>
疇昔同聲友鶱飛出鳳池風雲一蕩薄日月屢參差此<lb/>
别黄葉下前期安可知唯憐楚南樹不為歳寒移<lb/>
　　　送髙唐州<lb/>
<pb n="KR4c0009_WYG_006-3a"/>
常時好閒獨朋舊少相過及爾宣風去方嗟别日多淮<lb/>
流春婉晩江海路蹉跎百歳屢分散歡言復幾何<lb/>
　　　送蘇合宫頲<lb/>
都邑羣方首商泉舊俗訛變風須愷悌成化佇絃歌疇<lb/>
昔珪璋友雍容文雅多振纓逰省闥鏘玉宰京河别曲<lb/>
鸞初下行軒雉尚過百壺非餞意流詠在人和<lb/>
　　　送王晙自羽林赴永昌令<lb/>
將星移北洛神雨避東京為負剛腸譽還追强項名白<lb/>
<pb n="KR4c0009_WYG_006-3b"/>
雲向伊闕黄葉散昆明多謝絃歌宰稀聞桴鼓聲<lb/>
　　　同王僕射山亭餞岑廣武羲得言字<lb/>
聞道長岑令奮翼宰旅門長安東陌上送客滿朱軒琴<lb/>
爵留佳境山池借好園兹逰恨不見别後綴離言<lb/>
　　　送喬安邑備<lb/>
書閣移年歳文朋難復辭歡言冬雪滿恨別夏雲滋外<lb/>
尹方為政髙明自不欺老人驂馭徃童子狎雛嬉日茂<lb/>
西河俗寂寥東觀期遥懐秀才令京洛見新詩<lb/>
<pb n="KR4c0009_WYG_006-4a"/>
　　　送任御史江南發粮以賑河北百姓<lb/>
河朔人無歳荆南義廩開將興泛舟役必借濟川才花<lb/>
月臨江浦春雲立楚臺調饑坐相望繡服幾時廻<lb/>
　　　送王尚一嚴嶷二侍御赴司馬都督軍<lb/>
漢掖通沙塞邊兵䕶草腓將行司馬令助以鐵冠威白<lb/>
露鷹初下黄塵騎欲飛明年春酒熟留酌二星歸<lb/>
　　　送李問政河北簡兵<lb/>
斗酒貽朋愛踟蹰出御溝依然四牡別更想八龍逰宻<lb/>
<pb n="KR4c0009_WYG_006-4b"/>
親仕燕冀連年邇寇讎因君閲河朔垂淚語幽州<lb/>
　　　送薛植入京<lb/>
青組言從史鴻都忽見求款言人向老飲别歳方秋髣<lb/>
髴長安陌平生是舊逰何時復相遇宛在水中流<lb/>
　　　送宋休逺之蜀任<lb/>
求友殊損益行道異窮申綴我平生氣吐贈薄逰人結<lb/>
恩事明主忍愛逺辭親佳麗成都俗膏腴蜀水濵如何<lb/>
從宦子堅白共緇磷日月千齡旦河山萬族春懐鉛書<lb/>
<pb n="KR4c0009_WYG_006-5a"/>
瑞府横草事邊塵不及安人吏能令王化淳<lb/>
　　　送梁知微渡海東<lb/>
今日此相送明年此相待天上客星廻知君渡東海<lb/>
　　　别平一師<lb/>
王子不事俗髙駕眇難追茅土非屑盼傾城無樂資晏<lb/>
坐深林中三世同一時皎皎獨徃心不為塵網欺朅来<lb/>
已復去今去何來思迴首謝同行勤㑹安清期<lb/>
　　　送武員外郎中春赴秀師嵩山塔下舎利<lb/>
<pb n="KR4c0009_WYG_006-5b"/>
懐玉泉戀仁者寂滅真心不可見空留影塔巖嵩下寳<lb/>
玉四海轉千輪金壜百粒送分身山中二月娑羅㑹虚<lb/>
唄遥遙愁思人我念過去㣲塵刼與子禪門同正法雖<lb/>
在神仙蘭省間常持清浄蓮花葉來亦好去亦好了觀<lb/>
車行馬不移當見菩提離煩惱<lb/>
　　　送尹補闕元凱琴歌<hi>公善琴</hi>
鳳哉鳳哉啄琅玕飲瑶池栖崑崙之山哉中國有聖人<lb/>
感氣飛來飛来自歌自舞先王册府騏驎之臺羈雌衆<lb/>
<pb n="KR4c0009_WYG_006-6a"/>
雛故山曲其鳴喈喈其鳴喈喈欲徃銜之欲去來去别<lb/>
鸞鳳心徘徊明年阿閣梧桐花葉開羣飛鳯歸來羣飛<lb/>
鳯歸來<lb/>
　　　送王光庭<lb/>
同居洛陽陌經日嬾相求及爾江湖去言别悵悠悠楚<lb/>
雲𦕈羈翼海月倦行舟愛而不可見徒嗟芳歲流<lb/>
　　　新都南亭送郭大元振盧崇道<lb/>
行徑女蘿溪蓮洲文石隄靜深人俗斷尋玩徃還迷碧<lb/>
<pb n="KR4c0009_WYG_006-6b"/>
潭秀初月素林驚夕栖褰幌納蟾影理琴聴猿啼佳辰<lb/>
改宿昔勝寄坐睽攜長懐賞心愛如玉復如珪<lb/>
　　　相州前池别許鄭二判官景先神力<lb/>
數步圓塘水雙鴻戢羽儀一飛喬木上一返故林垂澹<lb/>
泊含秋景虚明抱夜規無因留絶翰雲海意差池<lb/>
　　　岳州宴别潭州王熊<lb/>
絲管清旦哀一曲傾一盃氣將然諾重心向友朋開古<lb/>
木無生意寒雲若死灰贈君芳杜草為植建章臺<lb/>
<pb n="KR4c0009_WYG_006-7a"/>
縉雲連省閣溝水遽西東然諾心猶在容華歳不同孤<lb/>
城臨楚塞逺樹入秦宫誰念三千里江潭一老翁<lb/>
　　<hi>附</hi>奉荅張岳州　　　　　　　　王　熊<lb/>
長沙辭舊國洞庭逢故人薫蘭敦乆要披霧轉相親歳<lb/>
月方嗟老江山不惜春忽聞黄鶴曲更作白頭新<lb/>
平生共風月倐忽間山川不期交淡水暫得款㤀年興<lb/>
逸方罷釣㠶開欲解船離心若危斾朝夕為君懸<lb/>
　　<hi>附</hi>余昔忝省閣與岳州張使君潭州都督同官聮<lb/>
<pb n="KR4c0009_WYG_006-7b"/>
　　　事後承朝譴各自東西張公與王都督别詩二<lb/>
　　　首情頗殷切余覽以耿歎因遥申和云<lb/>
　　　　　　　　　　　　　　　　韋嗣立<lb/>
茂先王佐才作牧楚江隈登樓正欲賦復過仲宣来黄<lb/>
鵠飛將逺雕龍文為開寧知昔聮事聴曲有餘哀<lb/>
昔時陪二賢纓冕㑹神仙一去馳江海相連共播遷無<lb/>
因千里駕忽覩四愁篇覽諷歡何巳歡從徒愴然<lb/>
　　　岳州别王十一趙公入朝<lb/>
<pb n="KR4c0009_WYG_006-8a"/>
昔濫貂蟬長同承雨露霏今參魚鼈守望美洞庭歸浦<lb/>
樹懸秋影江雲燒落輝離魂似征斾恒徃帝鄉飛<lb/>
　　<hi>附</hi>奉别燕公　　　　　　　　　王　琚<lb/>
五載朝天子三湘逢舊寮扁舟方輟棹清論遂終朝逺<lb/>
樹烟間没長江地際遥帝城馳夢想歸帆滿風飇<lb/>
　　　岳州别梁六入朝<lb/>
逺莅長沙渚欣逢賈誼才江山疲應接風日復晴開江<lb/>
樹雲間斷湘山水上來近洲朝鷺集古戍夜猿哀岸杼<lb/>
<pb n="KR4c0009_WYG_006-8b"/>
含蒼捄河蒲秀紫臺月餘偏地賞心盡故人盃自我違<lb/>
京洛嗟君此泝洄容華因别老交舊與年頽夢見長安<lb/>
陌朝宗實盛哉<lb/>
　　<hi>附</hi>奉别燕公　　　　　　　　　梁知微<lb/>
華容佳山水之子厭承明符竹迂小郡江湖被澤聲三<lb/>
年計吏入路指巴丘城鳬舟纔結纜騶駕已相迎别離<lb/>
他鄉酒委曲故人情孤嶼早烟泊長波晩氣清辛勤方<lb/>
逺騖勝賞屢難并迴瞻洞庭浦日暮愁雲生<lb/>
<pb n="KR4c0009_WYG_006-9a"/>
　　　送梁六自洞庭山作<lb/>
巴陵一望洞庭秋日見孤峰水上浮聞道神仙不可接<lb/>
心隨湖水共悠悠<lb/>
　　　廣州蕭都督入朝適岳州宴餞<hi>得冬字韻</hi>
孤城抱大江節使徃朝宗果是臺中舊依然水上逢京<lb/>
華遥比日疲老颯如冬竊羨能言鳥銜恩向九重<lb/>
婚禮知無賀承家歎有輝親迎驥子躍吉兆鳯雛飛温<lb/>
席開華扇梁門換褧衣遥思桃李日應賦采蘋歸<lb/>
<pb n="KR4c0009_WYG_006-9b"/>
　　　嶺南送使<hi>三首</hi>
秋雁逢春返流人何日歸將予去國淚灑子入鄉衣饑<lb/>
狖啼相聚愁猿喘更飛南中不可問書此是京畿<lb/>
獄中生白髪嶺外罷紅顔古来相送處凡得㡬人還<lb/>
萬里投荒裔来時不見親一朝成白首㸔取報家人<lb/>
　　　南中别王陵成崇<lb/>
握手與君别岐路贈一言曹卿禮公子楚媪饋王孫倏<lb/>
爾生六翮翻飛戾九門常懐客鳥意㑹荅主人恩<lb/>
<pb n="KR4c0009_WYG_006-10a"/>
　　　石門别楊六欽望<lb/>
燕人同竄越萬里自相哀影響無期㑹江山此地來暮<lb/>
年傷汎梗累日慰寒灰潮水東南落浮雲西北迴俱看<lb/>
石門逺倚棹兩悲哉<lb/>
　　　端州别高六戩<lb/>
異壤同羈竄途中喜共過愁來時舉酒勞罷或長歌南<lb/>
海風潮壯西江瘴癘多於焉復分手此别傷如何<lb/>
　　　南中别蔣五向青州<lb/>
<pb n="KR4c0009_WYG_006-10b"/>
老親依北海賤子棄南荒有淚皆成血無聲不斷腸此<lb/>
中逢故友彼地送還鄉願為楓林葉隨君渡洛陽<lb/>
　　　南中别陳七李十<lb/>
二年共遊處一旦各西東請君聊駐馬看我轉征蓬畫<lb/>
鷁愁南海離駒思北風何時侶春鴈雙入上林中<lb/>
　　　南中送使<hi>二首</hi>
傳聞合浦葉曽向洛陽飛何日南風至還隨北使歸紅<lb/>
顔渡嶺歇白首對秋衰高歌何由見層堂不可違誰憐<lb/>
<pb n="KR4c0009_WYG_006-11a"/>
炎海曲淚盡血霑衣<lb/>
待罪居重譯窮愁暮雨秋山臨鬼門路城繞瘴江流人<lb/>
事今如此生涯尚可求逢君入鄉縣傳我念京周别恨<lb/>
歸途逺離言暮景遒夷歌翻下淚蘆酒未消愁聞有胡<lb/>
兵急深懐漢國羞和親先是詐欵塞果為讎釋繫應分<lb/>
爵蠲徒幾復侯亷頗誠未老孫叔且無謀若道馮唐事<lb/>
皇恩尚可收<lb/>
　<lb/>
<pb n="KR4c0009_WYG_006-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張燕公集巻六<lb/>
</p>
<p>
</p>
  </div>
<div>
<head>張燕公集卷七</head> <lb/>
    <p>
<pb n="KR4c0009_WYG_007-1a"/>
欽定四庫全書<lb/>
　張燕公集卷七<lb/>
　　　　　　　　　　　　　唐　張說　撰<lb/>
　　雜詩<lb/>
　　贈崔公<lb/>
我聞西漢日四老南山幽長歌紫芝秀高卧白雲浮朝<lb/>
野光應絶榛蕪年貌秋一朝驅駟馬連轡入龍樓昔避<lb/>
髙皇去今從太子逰行蔵唯聖節福禍在人謀卒能匡<lb/>
<pb n="KR4c0009_WYG_007-1b"/>
惠帝豈不賴留侯事隨年代逺名與圖籍留平生飲淳<lb/>
徳慷慨景前修蚌蛤伺隂兎蛟龍望斗牛無嗟異飛伏<lb/>
同氣幸相求<lb/>
　　　留贈張御史張判官<lb/>
旅竄南方逺傳聞北使来舊庭知玉樹合浦識珠胎白<lb/>
髮因愁改丹誠託夢迴皇恩若再造為憶不然灰<lb/>
　　　贈髙六戩<lb/>
北極辭眀代南溟宅放臣丹誠由義盡白髮帶愁新鳥<lb/>
<pb n="KR4c0009_WYG_007-2a"/>
墮炎洲氣花飛洛水春平生歌舞席誰憶不歸人<lb/>
　　　贈廣平公宋大<lb/>
亞相本時英歸来復國禎朝推長孺直野慕隠之清傳<lb/>
節還閩障皇恩入漢京寧思江上老歳宴蹇無成<lb/>
　　　贈趙公<lb/>
湘東股肱守心與帝鄉期舟楫中途蹇風波復来思嘉<lb/>
我常聮翼金貂侍玉墀跡參前馬聖名綴鬻熊師寒暑<lb/>
一何速山川逺間之寧知洞庭上獨得平生時精義㣲<lb/>
<pb n="KR4c0009_WYG_007-2b"/>
絶簡從權討妙棊林壑為予請紛藹發華滋流賞忽已<lb/>
散驚㠶杳難追送君在南浦侘傺投此詞<lb/>
　　<hi>附</hi>奉答燕公　　　　　　　　　王　琚<lb/>
誰道零陵守東過此地遊友寮同省閣昆弟接荆州我<lb/>
逐江潭雁君隨海上鷗屢傷神氣阻乆别鬢毛秋疑嶺<lb/>
春應遍陽臺雨欲收主人情未盡髙駕少淹留<lb/>
語别意凄凄零陵湘水西佳人金谷返愛子洞庭迷舊<lb/>
館逢花發他山值鳥啼江天千里望惟見緑蘋齊<lb/>
<pb n="KR4c0009_WYG_007-3a"/>
　　　贈趙侍御<lb/>
禄放跡異端偏荒事同蹇茍㤀風波累俱㑹雲壑踐險<lb/>
式壓西湖橋廬對南峴夜樓江月入朝幌山雲巻山勢<lb/>
逺濤連江途斜漢轉坐嘯予多暇行吟子獨善並轡躧<lb/>
郊郭方舟玩逰演虚聲萬籟分水色千里辨不知岸隂<lb/>
謝再見春露泫緑壤發欣顔華年助蟲篆上世時難接<lb/>
古人情可選泊渚煩為媒多才怨成褊長沙鵩作賦任<lb/>
道可知淺請從三已心榮辱兩都遣<lb/>
<pb n="KR4c0009_WYG_007-3b"/>
　　　伯奴邊見歸田賦因投趙侍御<lb/>
爾家歎窮鳥吾族賦歸田莫道榮枯異同嗟世網牽黄<lb/>
陵浮汩渚青草㑹湘川去國逾三歳兹山老二年寒鴞<lb/>
鳴舎下昏虎卧籬前客淚堪斑竹離憂欲贈荃放言乆<lb/>
無次觴興感成篇<lb/>
　　<hi>附</hi>奉酬見歸田賦垂贈之作　　　趙冬曦<lb/>
窮鳥嬰籠綴孤飛任播遷鷦鷯王佐用復此挫冲天楚<lb/>
雲何掩鬱湘水亦迴邅懐哉愧木鴈忽爾枉蘭荃愈疾<lb/>
<pb n="KR4c0009_WYG_007-4a"/>
同枚叔銷憂比仲宣歸途書可畏弱操石猶堅覆載雖<lb/>
云廣涔陽直塊然<lb/>
　　　翻著葛巾呈趙尹<hi>岳州作</hi>
昔日接䍦倒今我葛巾翻宿酒何時醒形骸不復存忽<lb/>
聞有嘉客躧步出閒門桃花春徑滿誤識武陵源<lb/>
　　<hi>附</hi>同前　　　　　　　　　　　趙冬曦<lb/>
美酒值芳春醒餘氣益真降歡時倒屣乗興偶翻巾徐<lb/>
榻思方建莊車理自均傲然歌一曲一醉濯纓人<lb/>
<pb n="KR4c0009_WYG_007-4b"/>
　　　偶逰龍門北溪忽懐驪山别業呈諸留守<lb/>
幽谷杜陵邊風煙别㡬年偶来伊水曲磎嶂各依然傍<lb/>
浦憐芳樹尋崖愛緑泉嶺雲隨馬足山鳥向人前地合<lb/>
心俱静言因理自𤣥短才叨重寄尸禄媿妨賢毎揖挂<lb/>
冠侣思從初服旋稻粱仍欲報歳月坐空捐助岳無纎<lb/>
芥輸溟謝未涓還悟北轅失方兹南澗田<lb/>
　　　奉酧龍門北溪作<lb/>
石澗泉虚落松崖路屈廻聞君北溪下想像南山隈近<lb/>
<pb n="KR4c0009_WYG_007-5a"/>
念鼎門别遥思雲障陪不同竒覯徃空覩斯文来歳後<lb/>
寒初變春芳前未開黄蕤裊㟁栁紫萼拆春梅盡室兹<lb/>
逰玩盈門㡬樂哉嗟逰洛陽陌夢詣建章臺野失巢由<lb/>
性朝非元凱才布懐欽逺迹幽意日塵埃<lb/>
　　<hi>附</hi>同前　　　　　　　　　　　崔泰之<lb/>
闗塞臨伊水驪山枕灞川俱臨隠路側同在帝城邊謝<lb/>
公兼出處攜妓玩林泉鳴雛噴梅雪飛盖曳松烟聞琹<lb/>
幽谷裏㸔傳古巖前落月低幃帳歸雲繞管絃叨榮慚<lb/>
<pb n="KR4c0009_WYG_007-5b"/>
北闕㣲尚愛東田寂寞灰心盡蕭條塵事捐朝思登絶<lb/>
㟻夜夢弄潺湲宿懐南澗意况覩北巖篇<lb/>
　　<hi>附</hi>同前　　　　　　　　　　　崔日知<lb/>
夙齡秉㣲尚中年忽有隣以兹山水癖遂得狎通人迨<lb/>
我南京道聞君北業新巖前窺石鏡河畔踏芳茵既憐<lb/>
伊浦渌復憶灞池春連詞謝家子同歡冀野賔聚閒魚<lb/>
共樂情洽鳥来馴誰念昔逰者祇命獨留秦蕭條潁陽<lb/>
戀冲漠漢隂真無由陪勝躅空此玩書筠<lb/>
<pb n="KR4c0009_WYG_007-6a"/>
　　<hi>附</hi>同前　　　　　　　　　　魏奉古<lb/>
有美朝為貴幽尋地自偏踐臨伊水汭想望灞池邊是<lb/>
遇皆新賞兹逰若舊年藤蘿隠路接楊栁御溝聮道愜<lb/>
神情王機㤀俗理捐遂初誠巳重兼濟實為賢跡是東<lb/>
山戀心唯北闕懸願慙經拾紫多謝賦思𤣥未躧中林<lb/>
步空乗上藻傳陽春和已寡扣寂竟徒然<lb/>
　　<hi>附</hi>僕自湯還都經龍門北溪莊宿張左丞崔禮部<lb/>
　　　崔光禄並枉垂光顧數公宿敦道義雅尚林壑<lb/>
<pb n="KR4c0009_WYG_007-6b"/>
　　　謂急於幽尋故此命駕遂不知别有勝賞偶然<lb/>
　　　相過寒暄未周神意已徃雲霞之致蔑而不存<lb/>
　　　逸轡放驅清塵徒企耿歎不已而贈是詩<lb/>
　　　　　　　　　　　　　　　　韋嗣立<lb/>
棲閒有愚谷好事枉前軒樹接前驅擁巖傳後騎喧褰<lb/>
簾出野院植杖候柴門既拂林下席仍攜池上罇深期<lb/>
契幽賞實謂展歡言末眷誠未易佳時逰更敦俄㸔嘯<lb/>
儔侣各已共飛鶱近睇盡朝目長懐通夜魂空聞岸竹<lb/>
<pb n="KR4c0009_WYG_007-7a"/>
動徒見浦花繁多愧春鶯曲相承意獨存<lb/>
　　　酧韋祭酒自湯還都經龍門北溪見贈<lb/>
聞君湯井至瀟洒憩郊林拂曙攜清賞披雲覯緑岑歡<lb/>
言逰覽意款曲望歸心是日期嘉客同山忽異尋桃源<lb/>
花路轉楊栁間門深汎舟伊水漲繫馬香樹隂繁絃弄<lb/>
水族嬌吹狎沙禽春滿汀色媚景斜嵐氣侵懐仁殊未<lb/>
逺重徳匪轉臨来藻敷幽思連詞報所欽<lb/>
　　　冬日述懐奉呈韋祭酒張左丞蘭臺名賢崔日知<lb/>
<pb n="KR4c0009_WYG_007-7b"/>
弱齡好經籍披巻即怡然覃精四十載馳騁數千言孔<lb/>
壁採遺篆周韋考絶編逺公論劍術孫子叙兵篇魯史<lb/>
君臣道姬書日月懸從師改炎燠負笈遍山川上異西<lb/>
河夏中非北海𤣥光榮拾青紫名價接通賢既重萬鍾<lb/>
樂寧思三頃田長㦸同分虎髙冠亞附蟬晩懐重虚曠<lb/>
養志息雕鐫登髙慙思拙匠物謝情奸不慕張平子寧<lb/>
希王仲宣誰為登龍日翻成刻鶴年循循勞善誘軋軋<lb/>
思㣲牽琢磨才既竭鑚仰徳彌堅朽木誠為諭捫心徒<lb/>
<pb n="KR4c0009_WYG_007-8a"/>
自憐終期吞鳥夢振翼上雲煙賦成先擲地詞高直掞<lb/>
天更執摳衣禮仍開函丈筵露披槐市藹水靜璧池圓<lb/>
願逐從風葉飛舞翰林前<lb/>
　　　酬崔光禄冬日述懷贈答<hi>并序</hi>
太極殿衆君子分司洛城自春涉秋日有遊討既而韋<lb/>
公出守兹樂便廢頃因公讌方接詠言崔光禄述志論<lb/>
文首貽雅唱諸公嘉徳敘事咸有報章若夫盛時榮位<lb/>
華景勝㑹此四者古難一遇而我輩比實兼之至於精<lb/>
<pb n="KR4c0009_WYG_007-8b"/>
言探道妙識發義戲謔而逢規戒指諷而見師表益過<lb/>
三友豈易得乎謂膏澤旁潤芝蘭乆襲韋公近之矣以<lb/>
文㑹友以友輔仁崔公近之矣其餘尋聲響答望形影<lb/>
赴故亦峻碧池之漣漪增瑤林之沃若是用綴集勒成<lb/>
一巻永存几閣之玩無㤀歡好之時焉<lb/>
徐陳嘗並作枚馬亦同時各負當朝譽俱承明主私夫<lb/>
君邁前侣觀國騁竒姿山似鳴威鳳泉如出寳龜才雄<lb/>
子雲筆學廣仲舒帷紫綬拂三寺朱門臨九逵昔我含<lb/>
<pb n="KR4c0009_WYG_007-9a"/>
香日連爾縉雲司朝攜蘭省步夕退竹林期中路一分<lb/>
手數載來何遲求友還相得羣英復在兹留臺少人務<lb/>
方駕遞尋追涉玩懷同賞霑芳憶共持迎賔南澗飲載<lb/>
妓東城嬉春郊緑畆秀秋澗白雲滋名畫披人物良書<lb/>
討滯疑興來光不惜歡徃跡如遺歲晏罷行樂層城間<lb/>
所思夜魂燈處厭朝髪鏡前衰忽枉崔駰什兼流韋孟<lb/>
詞曲高彌寡和主善代為師齊戒觀華玉留連歎色絲<lb/>
終慙起予者何足與言詩<lb/>
<pb n="KR4c0009_WYG_007-9b"/>
　　<hi>附</hi>酬光禄冬日述懷<hi>并序</hi>　　　韋嗣立<lb/>
光禄崔卿公曠懷通識濟時良具負材器耽圖籍愛林<lb/>
泉不遺琴詠門多長者善與人交僕忝臺閣早經聮事<lb/>
雖幸揖風彩而不接殷勤崔公以雅道自居未嘗至偃<lb/>
之室及僕積抱羸疾屢祈放退朝廷恩假職以優閒多<lb/>
取急歸林服餌為事門堪羅雀庭見狎鷗崔公則多存<lb/>
訪不避風雨方知向時跡也今晨情也蘭菊春秋自芳<lb/>
竹柏歲寒無變僕敬之重之故不能㤀也嘗談及詞翰<lb/>
<pb n="KR4c0009_WYG_007-10a"/>
頗申掎摭忽枉贈章因以投報云爾<lb/>
亭伯負髙名羽儀稱上京魏珠能燭乗秦璧許連城六<lb/>
月飛將逺三冬學巳精洛陽推賈誼江夏貴黄瓊推演<lb/>
中都術旋添河尹聲累遷登御府移拜踐名卿庭聚歌<lb/>
鐘麗門羅棨㦸榮鸚盃飛廣席獸火列前楹散誕林園<lb/>
意殷勤敬愛情無容抱衰疾良宴再招迎契得心逾重<lb/>
言㤀道益真相朂忠義節共談詞賦英雕蟲曽靡棄白<lb/>
鳯已先鳴光接神愈駭音来咏不成短歌甘自惡鴻藻<lb/>
<pb n="KR4c0009_WYG_007-10b"/>
跡難清東里方希潤西河敢竊明厚誣空見迫䘮德豈<lb/>
無誠端守宫闈地寒煙朝暮平顧才無術淺懐器識憂<lb/>
盈月下對盈闕風前聞夜更昌年雖共偶歡㑹此難并<lb/>
為憐漳浦曲沉痼有劉禎<lb/>
　　<hi>附</hi>同光禄弟冬日述懷韋祭酒張左丞二公並廊<lb/>
　　　廟偉才朝廷舊相咸光首和殊為佳作輒繼陽<lb/>
　　　春深増愧悚　　　　　　　　崔泰之<lb/>
吾族白眉良才華動洛陽觀光初入仕應宿始為郎飛<lb/>
<pb n="KR4c0009_WYG_007-11a"/>
螢玩書籍白鳯吐文章海卿逾徃雅河尹冠前張擇才<lb/>
綏<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>郢殊化被江湘髙樓臨廣陌甲第敞通莊别館邙<lb/>
山下疏亭洛水旁昌年豐賞陌暇日悦林塘衣冠皆秀<lb/>
彦羅綺盡名倡隔岸聞歌度臨池見舞行門庭寒變色<lb/>
棨㦸自生光窮隂方靉靆殺氣正蒼茫感時興盛作晩<lb/>
歳共多傷積德韋丞相通神張子房束草編簪紱逸韻<lb/>
合宫商功名留守省濫迹在文昌家園遥可見臺寺近<lb/>
相望無庸乗侍謁有暇共翺翔棣華依雁序竹葉拂鸞<lb/>
<pb n="KR4c0009_WYG_007-11b"/>
觴水坐憐秋月山行弄晩芳恩榮慙服冕友愛朂垂堂<lb/>
無由報天德相顧詠時康<lb/>
　　<hi>附</hi>桐竹　　　　　　　　　　李伯魚<lb/>
北竹青桐北南家緑竹南竹林君早愛桐樹我初貪鳯<lb/>
棲桐不媿鳯食竹何慙棲食更如此餘非鳯所堪<lb/>
　　　荅李伯魚桐竹<lb/>
結廬桐竹下室邇人相深接垣分竹逕隔户共桐隂落<lb/>
花朝滿岸明月夜披林竹有龍鳴管桐留鳯舞琴竒聲<lb/>
<pb n="KR4c0009_WYG_007-12a"/>
與髙節非君誰賞心<lb/>
　　　和魏僕射還鄉<lb/>
富貴還鄉國光輝滿舊林秋風樹不静君子歎何深故<lb/>
老空懸劍鄰交自散金衆芳搖落盡獨有嵗寒心<lb/>
　　　和張監觀赦<lb/>
日御臨雙闕天街儼百神雷舒作解氣嵗復建寅春喜<lb/>
候開星驛歡聲發市人金環能作賦来入管絃新<lb/>
　　　和張監逰終南<lb/>
<pb n="KR4c0009_WYG_007-12b"/>
宿懐終南意及此語雲峯夜聞竹澗静曉望林嶺重春<lb/>
煙生古石時鳥戲幽松豈無山中賞但畏心莫從<lb/>
　　　和朱使欣道峽似巫山之作<lb/>
江如曉天静石似暮雲張征帆一流覽宛若巫山陽楚<lb/>
客思歸路秦人謫異鄉猿鳴孤月夜再使淚霑裳<lb/>
　　　和朱使欣<hi>二首</hi>
南土多為寇西江盡畏途山行阻篁竹水宿礙萑蒲<lb/>
使越才應有征蠻力豈無空傳人贈劍不見虎銜珠<lb/>
<pb n="KR4c0009_WYG_007-13a"/>
江勢連山逺天涯此夜愁霜空極天静寒月帶江流思<lb/>
起南征棹文髙北望樓自憐如墜葉汎汎侣仙舟<lb/>
　　　同趙侍御巴陵早春作<lb/>
江上春来早可觀巧將春物妬餘寒水苔共繞畱烏石<lb/>
花鳥争開鬭鴨欄佩勝芳辰日漸暖然燈美夜月初圓<lb/>
意隨北雁雲飛去不待南州蕙草殘<lb/>
　　<hi>附</hi>乾湖作<hi>并序</hi>　　　　　　　趙冬曦<lb/>
巴丘南㴩湖者盖沅湘澧汩之餘波焉兹水也淪匯洞<lb/>
<pb n="KR4c0009_WYG_007-13b"/>
庭澹澹千里夏潦奔注則沃為此湖冬霜既零則涸若<lb/>
平野按爾雅雲水返入為㴩斯名之作有由焉爾而此<lb/>
鄉炎暑十月草生彌望青青相與逰籍豈盈虚之可歎<lb/>
亦風景之多傷感物增懐因書其事<lb/>
三湖返入兩山間畜作㴩湖灣復灣暑雨奔流潭正滿<lb/>
㣲霜及潦水初還水還波巻溪潭涸緑草芊芊㟁嶄岝<lb/>
適来揮棹共洄旋已復揚鞭恣行樂道旁耆老步躚躚<lb/>
楚言兹事不知年試就湖邊披草徑莫疑東海變桑田<lb/>
<pb n="KR4c0009_WYG_007-14a"/>
君訝今時盡陵陸我㸔明歳更淪連来今自昔無終始<lb/>
人事迴環恒若是應思闕下聲華日誰謂江潭旅逰子<lb/>
初真正喜固當然徃蹇来譽宜可俟盈虚用舎輪與旋<lb/>
勿學靈均逺問天<lb/>
　　　同趙侍御乾湖作<lb/>
江南湖水咽山川春江溢入共湖連氣色紛淪横罩海<lb/>
波濤鼓怒上漫天鱗宗殻族嬉為府弋叟罛師利焉聚<lb/>
攲㠶側拖㺯風口赴險臨深遶灣浦一灣一浦悵邅迴<lb/>
<pb n="KR4c0009_WYG_007-14b"/>
千曲千溠怳迷哉乍見靈妃含笑徃復聞逰女怨歌来<lb/>
暑来寒徃運洄洑潭生水落移陵谷雲間墜翮散泥沙<lb/>
波上浮查棲樹木昨暮飛霜下北津今朝行鴈度南濵<lb/>
處處溝洚清源竭年年舊葦白頭新天地盈虚尚難保<lb/>
人間倚伏何須道秋月皛皛汎澄瀾冬景青青步纎草<lb/>
念君宿昔觀物變安得踟蹰不衰老<lb/>
　　　同趙侍御望歸舟<lb/>
山亭迥迥面長川江樹重重極逺煙形影相追髙翥鳥<lb/>
<pb n="KR4c0009_WYG_007-15a"/>
心腸併斷北飛船<lb/>
　　　遥同蔡起居偃松篇<lb/>
清都衆木總榮芬傳道孤松最出羣名接天庭長景色<lb/>
氣連宫闕借氛氲懸池的的停華露偃盖重重拂瑞雲<lb/>
不借流膏助仙鼎願將楨榦捧明君莫比冥靈楚南樹<lb/>
朽老江邊代不聞<lb/>
　　　同劉給事城南宴集<lb/>
水竹幽閒地簮纓近侍臣雍容乗暇日瀟洒出囂塵樹<lb/>
<pb n="KR4c0009_WYG_007-15b"/>
定思朋鳥池深入養鱗管絃髙逐吹歌舞妙含春老子<lb/>
叨專席懽逰隔縉紳此中情不淺遥寄賞心人<lb/>
　　　出湖寄趙冬曦二首<lb/>
西泛平湖盡參差入斷山東瞻岳陽郡汗漫太虚間窘<lb/>
步同行樂遒文互屢㸔山戍上雲桂江亭臨水關<lb/>
川途倐忽間風景依如昨湘浦未賜環荆門猶主諾何<lb/>
時與美人載酒逰宛洛<lb/>
　　　寄姚司馬<lb/>
<pb n="KR4c0009_WYG_007-16a"/>
共君春種𤓰本期清夏暑𤓰成人已去失望將誰語裛<lb/>
露摘香園感味懐心許偶逢西風便因之寄鄂渚<lb/>
　　　寄許八<lb/>
萬類春皆樂徂顔獨不怡年来人更老花發意先衰乳<lb/>
鵲穿壇畫巢蜂觸網絲平生美容色宿昔影中疑逺道<lb/>
何由夢同心在者誰西風欲誰語憫黙遂無詞<lb/>
　　　代書荅姜七崔九<lb/>
婀娜金闕樹離披野田草雖殊兩地榮幸共三春好花<lb/>
<pb n="KR4c0009_WYG_007-16b"/>
殊鳥飛處葉鏤蟲行道真心獨感人惆悵令人老<lb/>
　　　代書寄吉十一<lb/>
一鴈雪上飛值我衡陽道口銜離别字逺寄當歸草目<lb/>
想春来遲心驚寒去早憶鄉乗羽翮慕侣盈懐抱零落<lb/>
荅故人將隨江樹老<lb/>
　　　代書寄薛四<lb/>
孤鴈東飛来寄我紋與素紋足經三象素當綜羣務逺<lb/>
見故人心一言重千金荅之綵毛翰繼以瑶華音歳寒<lb/>
<pb n="KR4c0009_WYG_007-17a"/>
衆木改松柏心常在<lb/>
　　　寄天台司馬道士<lb/>
世上求真客天台去不還傳聞有仙要夢寐在兹山朱<lb/>
闕青霞㫁瑤堂紫月閒何時枉飛鶴笙吹接人間<lb/>
　　　寄劉道士舄<lb/>
真人降紫氣邀我丹田宫逺寄雙飛舄舄飛不礙空<lb/>
　　　書香能和尚塔<lb/>
大師捐世去空餘法力在逺寄無礙香心隨到南海<lb/>
<pb n="KR4c0009_WYG_007-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張燕公集巻七<lb/>
</p>
<p>
</p>
  </div>
<div>
<head>張燕公集巻八</head> <lb/>
    <p>
<pb n="KR4c0009_WYG_008-1a"/>
欽定四庫全書<lb/>
　張燕公集巻八<lb/>
　　　　　　　　　　　　　唐　張説　撰<lb/>
　　律詩<lb/>
　　　被使在蜀<lb/>
即今三伏盡尚自在臨邛歸途千里外秋月定相逢<lb/>
　　　正朝摘梅<lb/>
蜀地寒猶暖正朝發早梅偏驚萬里客已復一年來<lb/>
<pb n="KR4c0009_WYG_008-1b"/>
　　　蜀道後期<lb/>
客心爭日月来徃預期程秋風不相待先至洛陽城<lb/>
　　　過蜀道山<lb/>
我行春三月山中百花開披林入峭壁攀蹬陟崔嵬白<lb/>
雲半峯起清江出峽來誰知髙深意緬懐心幽哉<lb/>
　　　再使蜀道<lb/>
眇眇葭萌道蒼蒼褒斜谷煙壑争晦深雲山共重復古<lb/>
来風塵子同眩望鄉目芸閣有儒生軺車倦馳逐青春<lb/>
<pb n="KR4c0009_WYG_008-2a"/>
客岷嶺白露揺江服嵗月正羈孤山川長返覆魚遊戀<lb/>
深水鳥遊戀喬木如何别親愛坐去文章國蟋蟀鳴户<lb/>
庭蠨蛸網琹筑<lb/>
　　　深渡驛<lb/>
旅宿青山夜荒庭白露秋洞房懸月影髙枕聴江流猿<lb/>
響寒巖樹螢飛古驛樓他鄉對揺落併覺起離憂<lb/>
　　　古泉驛<hi>於陵仲子宅也</hi>
昔聞陵仲子守義辭三公身賃妻織屨樂亦在其中豈<lb/>
<pb n="KR4c0009_WYG_008-2b"/>
無窮賤苦羞與傾巧同長白臨河上於陵濟入東我今<lb/>
行至此感歎石泉空<lb/>
　　　下江南向夔州<lb/>
天明江霧歇洲浦棹歌来綠水逶迤去青山相向開城<lb/>
臨蜀帝祀雲接楚王臺舊知巫山上遊子共徘徊<lb/>
　　　江路憶郡<lb/>
霧斂江早明星翻漢將沒卧聞峽猿響起視榜人發倚<lb/>
棹攀岸條憑舩弄波月水宿厭洲渚晨光屢揮忽林澤<lb/>
<pb n="KR4c0009_WYG_008-3a"/>
来不窮煙波去無歇結思笙竽里遥情逰俠窟年貎不<lb/>
暫留歡愉及𤣥髮雲㳙戀山海禽鳥懐燕越自非行役<lb/>
人安知慕城闕<lb/>
　　　廣州江中作<lb/>
去國嵗方晏愁心轉不堪離人與江水終日向西南<lb/>
　　　江中誦經<lb/>
實相歸懸解虛心暗在通澄江明月内應是色成空<lb/>
　　　江中遇黄領子劉隆<lb/>
<pb n="KR4c0009_WYG_008-3b"/>
危石江中起孤雲嶺上還相逢皆得意何處是鄉關<lb/>
　　　却歸在道中作<lb/>
陳焦心息盡死意不期生何幸光華旦流人歸上京愁<lb/>
将網共解眼與代俱明復是三階正還逢四海平誰能<lb/>
定禮樂為國著功成<lb/>
　　　還至端州驛前與髙六别處<lb/>
舊館分江口悽然望落暉相逢傳旅舍臨别換征衣昔<lb/>
寄山川是今傷人代非徃来皆此路生死不同歸<lb/>
<pb n="KR4c0009_WYG_008-4a"/>
　　　喜渡嶺<lb/>
東漢興唐厯南河復禹謨寧知瘴癘地生入帝皇州雷<lb/>
雨蘇蟲蟄春陽放鳥鳩洄㳂炎海畔登降閩山陬嶺路<lb/>
分中夏川源得上流見花便獨笑㸔草即忘憂自始居<lb/>
重譯天星已再周鄉關絶歸望親戚不相求棄杖枯還<lb/>
植窮鱗涸更浮道消黄鶴去運啓白駒留江妾晨炊黍<lb/>
津童夜濯舟盛明良可遇莫後洛城逰<lb/>
　　　過漢南城歎古墳<lb/>
<pb n="KR4c0009_WYG_008-4b"/>
舊國多陵墓荒凉無嵗年洶湧蔽平岡汩若波濤連上<lb/>
世千金子濳卧九重泉松栢剪無餘碑記滅罔傳葬扵<lb/>
不毛地咸謂楚先賢事盡情可識使人心悵然<lb/>
　　　至尉氏<lb/>
夕次阮公臺嘯歌臨爽塏髙名安足賴故物今皆改吾<lb/>
兄昔茲邑遺愛稱良宰桑中雉未飛屋上烏猶在途逢<lb/>
舊甿吏城有仝寮寀逺見咸相迎拂館来欣待慈恵留<lb/>
千室友于存四海始知魯衛間優劣相懸倍<lb/>
<pb n="KR4c0009_WYG_008-5a"/>
　　　襄州景空寺顯融上人蘭若<lb/>
髙名出漢隂禪閣跨香岑衆山皆圎繞長川復廻臨雲<lb/>
峯曉空變風木夜虛吟碧甃龍池滿蒼松虎徑深舊知青<lb/>
巖憶偏入杳㝠心何由侶飛錫従此脱朝簪<lb/>
　　　四月一日過江赴荆州<lb/>
春色沅湘盡三年客始廻夏雲隨北帆仝日過江来水<lb/>
漫荆門出山平郢路開比肩羊叔子千載豈多才<lb/>
　　　襄陽路逢寒食<lb/>
<pb n="KR4c0009_WYG_008-5b"/>
去年寒食洞庭波今年寒食襄陽路不辭着處尋山水<lb/>
祗畏還家落春暮<lb/>
　　　巡邉在河北作二首<lb/>
去年六月西河西今年六月北河北沙場磧路何為爾<lb/>
重氣輕生知許國人生在世能㡬時壮年征戰髪如絲<lb/>
㑹待安邉報明主作頌封山也未遲<lb/>
撫劍空餘勇彎弧遂無力老去事如何據鞍長歎息故<lb/>
交索将盡後進稀相識獨憐未死心尚有寒松直<lb/>
<pb n="KR4c0009_WYG_008-6a"/>
　　　入海二首<lb/>
乗桴入南海海曠不可臨茫茫失方面混沌如凝隂雲<lb/>
山相去沒天地互浮沉萬里無涯際云何其廣深潮波<lb/>
自盈縮安得㑹虛心<lb/>
海上三神山逍遥集衆仙靈心豈不同變化無常全龍<lb/>
伯殊人類一釣兩鰲懸金臺此淪沒玉真時播遷問子<lb/>
勞何事江上泣經年隰中生紅草所美非美然<lb/>
　　　清逺江峽山寺<lb/>
<pb n="KR4c0009_WYG_008-6b"/>
流落經荒外逍遥此梵宫雲峯吐月白石壁淡煙紅寳<lb/>
塔靈僊湧懸龕造化功天香涵竹氣虛㖵引松風簷牖<lb/>
飛花入房廊激水通猿鳴知山静魚戲辨江空靜黙将<lb/>
何貴所貴心境同<lb/>
　　　相州冬日早衙<lb/>
城外宵鐘歇閨中曙火殘朝光曜庭雪宿凍聚池寒正<lb/>
色臨㕔事疑詞定筆端除苛囹圄息伐枳吏人寛河内<lb/>
功猶淺淮陽疾未安鏡中星髮變頓使世情䦨<lb/>
<pb n="KR4c0009_WYG_008-7a"/>
　　　相州北亭<lb/>
曉霧南亭少風烟北院多山花迷徑路池水拂藤蘿萍<lb/>
散魚時舞林幽鳥乍歌悠然白雲意乗興抱琴過<lb/>
　　　相州山池作<lb/>
嘗懐謝公詠山水陶嘉月及此年華衰徒㸔衆花發觀<lb/>
魚樂何在聽鳥情都歇星漢流不停蓬莱去難越鄴中<lb/>
秋麥秀淇上春雲沒日見塵物空如何静心闕<lb/>
　　　岳州作二首<lb/>
<pb n="KR4c0009_WYG_008-7b"/>
水國生秋草離居再及𤓰山川臨洞穴風日望長沙物<lb/>
土南州異關河北信賖日昏聞鵂鳥地熱見脩蛇逺人<lb/>
夢歸路瘦馬嘶去家正有江潭月徘徊戀九華<lb/>
夜夢雲闕間從容簪履列朝逰洞庭上緬望京華絶潦<lb/>
收江未清火退山更熱重欷視欲醉懵滿氣如噎器留<lb/>
魚鱉腥衣㸃蚊䖟血髪白思益壮心𤣥用彌拙冠劍日<lb/>
苔蘚琴書坐廢撤唯有報恩字刻意長不滅<lb/>
　　　岳州行郡竹籬<lb/>
<pb n="KR4c0009_WYG_008-8a"/>
山郡不溝郭荒居無翳壅愛人忠主利善守閉為勇茍<lb/>
非小勤瘁安得期逸寵板築恐土疎襄城嫌役重藩栅<lb/>
聊可固筠篁近易奉差池截浦沙繚遶緣隈隴矗似長<lb/>
雲亘森如髙㦸聳預絶豺狼憂知免牛羊恐閭里寛矯<lb/>
步捧藂咨踏踵始果逰處心終日成閒拱<lb/>
　　<hi>附</hi>陪燕公行郡竹籬　　　　　　趙冬曦<lb/>
良臣乃國禎麾守去承明外户人無閉浮江獸已行隨<lb/>
来晉盗逸民化蜀風清郛郭従彞典州閭荷徳聲小人<lb/>
<pb n="KR4c0009_WYG_008-8b"/>
被天渥流宅巴丘城所賴中和正優逰鑿與耕<lb/>
　　　荆州亭入朝<lb/>
巫山雲雨峽湘水洞庭波九辨人猶擯三秋鴈始過旃<lb/>
裘吴地盡髫薦楚言多不果朝宗願其如江漢何<lb/>
　　　岳州城西<lb/>
水國何遼曠風波遂極天西江三汜合南浦二湖連危<lb/>
堞臨清境煩憂暫豁然九圍觀掌内萬象閲眸前日去<lb/>
長沙渚山横雲夢田汀葭變秋色津樹入寒煙濳穴探<lb/>
<pb n="KR4c0009_WYG_008-9a"/>
靈詭浮生揖聖仙至人今不見迹滅事空傳<lb/>
　　　岳州山城<lb/>
山城豐日暇閉戸見天心東曠迎朝色西樓引夕隂書<lb/>
觀千載近學静二毛深忽有南風至吹君堂上琴<lb/>
　　　奉和山城<lb/>
郡館臨清掌閒扃坐白雲訟虛堂户曙觀静竹簷曛懸<lb/>
榻迎賔下趨庭學禮聞風傳琴上意遥向日華紛<lb/>
　　　岳州晩景<lb/>
<pb n="KR4c0009_WYG_008-9b"/>
晩景寒鴉集秋聲海鴈歸水光浮日去霞彩映江飛洲<lb/>
白蘆花吐園紅柿葉稀長沙卑濕地九月未成衣<lb/>
　　　逰洞庭湖湘二首<lb/>
平湖曉望分仙矯氣氛氲鼓枻乗清渚尋峯弄白雲江<lb/>
寒天一色日静水重文樹坐參猿嘯沙行入鷺羣縁源<lb/>
班篠宻罥徑綠蘿紛洞穴傳虛應楓林覺自薫雙童有<lb/>
靈藥願取獻明君<lb/>
緬邈洞庭岫葱蒙水霧色宛在太湖中可望不可即剖<lb/>
<pb n="KR4c0009_WYG_008-10a"/>
竹守窮渚開門對竒域城池自縶籠纓綬為徽纆靡日<lb/>
不思徃經時始願克飛棹越溟波維舟恣攀涉䆗窱入<lb/>
雲步崎嶇倚松息巖壇有鶴過壁字無人識滴石香浮<lb/>
溜垂崖靈草植玩幽䡖霧阻討異忘曛逼寒沙際水平<lb/>
霜樹籠煙直空宫聞莫覩地道窺難測此處學金丹何<lb/>
人生羽翼誰傳九光要㡬拜三仙職紫氣徒想像清潭<lb/>
長眇黙霓裳若有来覯我雲峯側<lb/>
　　<hi>附</hi>秋夜逰㴩湖二首<hi>并序</hi>　　　　尹<graphic n="KR1026" url="https://raw.githubusercontent.com/kanripo/KR-Gaiji/master/images/KR1026.png" mimeType="image/png"/>
<pb n="KR4c0009_WYG_008-10b"/>
　燕公以盖司馬初到趙侍御客焉聿理方舟嬉逰㴩<lb/>
　壑覽山川之異探泉石之竒騁望崇朝留樽待月一<lb/>
　時之樂豈不盛歟賦詩者列之如左河間尹<graphic n="KR1026" url="https://raw.githubusercontent.com/kanripo/KR-Gaiji/master/images/KR1026.png" mimeType="image/png"/>詞也<lb/>
熊軾巴陵地鷁舟湘水潯江山與勢逺泉石自幽深杳<lb/>
藹入䒶壑㝠茫見道心超然無俗事情宴有空林<lb/>
江上饒竒山巑羅雲水間風秋樹色雜苔古色文斑巴<lb/>
俗将千溠㴩湖凡㡬灣嬉逰竟不盡乗月泛舟還<lb/>
　　　前題二首<lb/>
<pb n="KR4c0009_WYG_008-11a"/>
㴩湖佳可逰既近復能幽林裏棲精舍山間轉去舟鴈<lb/>
飛江月冷猿嘯野風秋不是迷鄉路尋竒處處留<lb/>
坐嘯人事閒佳逰野情發山門送落照湖口望升月林<lb/>
尋猿狖居水戲黿鼉穴朔風吹北鴈芳草亦云歇<lb/>
　　　前題二首<lb/>
政理常多暇方舟此泝洄吹笙虚洞答舉檝便風摧山<lb/>
暗雲猶辨潭幽月稍来清溪無數曲未盡莫先廻<lb/>
煙靄夕㣲蒙幽灣尚未窮艤舟待初月褰幌招逺風鶴<lb/>
<pb n="KR4c0009_WYG_008-11b"/>
聲聒幽浦人火明暗叢東山雲壑意不謂爾来同<lb/>
　　　前題二首<lb/>
逺水沉西日寒沙飛夜鷗平湖乗月滿飛棹接星流黄<lb/>
葉鳴棲吹蒼葭掃暗洲願移滄浦賞歸待潁川逰<lb/>
灣潭幽意深杳靄湧泉岑石痕秋水落嵐聚夕陽沉澄<lb/>
澈天為底淵𤣥月作心青溪非大隠歸弃白雲潯<lb/>
　　　逰㴩湖上寺<lb/>
湖上竒峯積山中芳樹春何知絶世境来遇賞人心清<lb/>
<pb n="KR4c0009_WYG_008-12a"/>
舊巖泉樂呦嚶鳥獸馴静言觀聽裏萬法自成輪<lb/>
　　<hi>附</hi>前題　　　　　　　　　　　王琚<lb/>
春山臨逺壑水木自幽清夙志懐㣲尚兹焉一放情雲<lb/>
間聽弄鳥煙上摘初英地側方無悶逾知道思精<lb/>
　　<hi>附</hi>前題　　　　　　　　　　　趙冬曦<lb/>
江外多山水招要步馬来琴将天籟合酒共鳥歌催巖<lb/>
坐攀紅藥溪行愛綠苔所懐非此地逰望亦徘徊<lb/>
　　<hi>附</hi>汎洞庭　　　　　　　　　　尹<graphic n="KR1026" url="https://raw.githubusercontent.com/kanripo/KR-Gaiji/master/images/KR1026.png" mimeType="image/png"/>
<pb n="KR4c0009_WYG_008-12b"/>
風光淅瀝草中飄日采熒熒水上揺幸奉瀟湘雲壑意<lb/>
山傍容與動仙橈<lb/>
　　　前題<lb/>
平湖一望上連天秋景千尋下洞泉忽驚水上光華滿<lb/>
疑是乗舟到日邉<lb/>
　　　㴩湖山寺二首<lb/>
空山寂歴道心生虛谷迢遥野鳥聲禪室従来塵外賞<lb/>
香臺豈是世中情雲間東嶺千重出樹裏南湖一片明<lb/>
<pb n="KR4c0009_WYG_008-13a"/>
若使巢由同此意不將蘿薜易簮纓<lb/>
楚老逰山寺提㩦觀畫壁揚袂指辟支睩眄相鬭䦧險<lb/>
哉透撞兒百金賭一擲成敗身自受傍人那歎惜<lb/>
　　　早霽南樓<lb/>
山水佳新霽南樓翫初旭夜来枝半紅雨後洲全綠四<lb/>
運相終始萬形紛代續適臨青草湖再變黄鸎曲地穴<lb/>
穿東武江流下西蜀歌聞枉渚邅舞見長沙促心陋<hi>闕</hi>
　　神和生自足白髪悲上春知常謝先欲<lb/>
<pb n="KR4c0009_WYG_008-13b"/>
　　　奉和早霽南樓<lb/>
閒曙躋南樓凭軒四遐矚物華蕩暄氣春景媚晴旭川<lb/>
霽湘山孤林芳楚郊縟列巖重疉翠逺㟁逶迤綠風帆<lb/>
摩天垠艇人散灣曲鴻𡨕鶴舞送猿叫鶯聲續羣動皆<lb/>
熈熈噫予獨羈束常欽才子義問鵂傷踡跼雅向騷人<lb/>
文懐沙何迫促未知二賢意去矣従前欲<lb/>
　　　奉陪登南樓<lb/>
君子每垂眷江山共流眄逺水林外明近巖霧中見終<lb/>
<pb n="KR4c0009_WYG_008-14a"/>
日西北望何處是京縣屢登春臺髙徒使淚如霰<lb/>
　　　前題<lb/>
危樓寫洞湖積水照城隅命駕邀漁父通家引鳳雛山<lb/>
晴紅蕋匝洲曉綠苗鋪舉目思鄉縣春光定不殊<lb/>
　　<hi>附</hi>前題　　　　　　　　　　　趙冬曦<lb/>
寛慰何以歡隂氣亦登望孤島䡖霧裏行舟白波上目<lb/>
縈西北雲心醉東南象昔日青溪子胡然此無状<lb/>
　　　前題<lb/>
<pb n="KR4c0009_WYG_008-14b"/>
客来巳兩春更瞻韶光早花鳥翫環合江山復駢抱樓<lb/>
形寫北潭堞勢凌青島白雲謝歸鴈馳懐洛陽道<lb/>
　　　别㴩湖<lb/>
念别㴩湖去浮舟更一臨千峯出浪險萬木抱煙深南<lb/>
郡延恩渥東山戀宿心露花香欲醉時鳥轉餘音涉趣<lb/>
皆留賞無竒不遍尋莫言山水間幽意在鳴琴<lb/>
　　<hi>附</hi>奉和别㴩湖　　　　　　　趙冬曦<lb/>
南湖美泉石君子翫幽竒灣澳陪臨泛巖峿共踐窺秋<lb/>
<pb n="KR4c0009_WYG_008-15a"/>
風頳桂竦春景綠楊垂郢路委分竹湘濵擁去麾枉帆<lb/>
懐勝賞留景惜差池水木且不棄情逰良可知<lb/>
　　　巴丘春作<lb/>
日出洞庭水春山掛斷霞江涔相映發卉木共紛華湘<lb/>
戍南浮闊荆關北望賖湖隂窺魍魎丘勢辨巴蛇島戸<lb/>
巢為館漁人艇作家自憐心問景三嵗客長沙<lb/>
　　　石門墨山二山相連有禪堂觀天下絶境<lb/>
囷輪江上山近在華容縣常涉巴丘首天晴遥可見佳<lb/>
<pb n="KR4c0009_WYG_008-15b"/>
逰屢前諾芳月愆幽眷及此符守移歡言臨道便既㩦<lb/>
賞心客復有送行掾竹徑入隂窅松崖上空蒨草共林<lb/>
一色雲與峯萬變探窺石門斷緣越沙澗轉兩山勢争<lb/>
雄峯巘相顧盼藥妙靈仙寳境華巖壑選清都西淵絶<lb/>
金地東敞宴池果接圍畦風煙邇臺殿髙尋去石頂曠<lb/>
覽天宇遍千山紛滿目百川壑對面騎来雲氣迎人去<lb/>
鳥聲戀長揖桃源士舉世同企美<lb/>
　　　逰龍山静勝寺<lb/>
<pb n="KR4c0009_WYG_008-16a"/>
每上襄陽樓遥望龍山樹鬰苐吐岡嶺微䝉在煙霧下<lb/>
車嵗已成飭馬問餘步霜苦裛野草愛日陽江煦雲對<lb/>
石上塔風吹松下路禪室宴三空人祠同六趣兒童共<lb/>
嬉謔猿鳥相驚顧南識桓公臺北辭先賢墓世上人何<lb/>
在時聞心不住唯傳無盡燈可使有情悟<lb/>
　　　一柱觀<lb/>
舊説江陵觀初疑神化来空中結雲閣綺靡隨風廻柰<lb/>
何任一柱斯焉容衆材竒功非長世今餘草露臺<lb/>
<pb n="KR4c0009_WYG_008-16b"/>
　　　登九里臺<hi>是楚樊姬墓</hi>
楚國所以霸楚姬有力焉不懐沈尹禄誰諳叔敖賢萬<lb/>
化茫無在孤墳獨巋然北分陽臺陌南識郢城阡漠漠<lb/>
渚宫樹蒼蒼雲夢田登髙形勝出訪古令名傳自我来<lb/>
符守因君樹蕙荃詩書将變俗締纊忽彌天志闡三折<lb/>
后愁此二毛前佇立帝京路遥心寄此篇<lb/>
　　　懐王墓<lb/>
咿嚘不可信似此敗懐王客死嶢關路返葬岐江陽啼<lb/>
<pb n="KR4c0009_WYG_008-17a"/>
狖抱山月饑狐獵野霜一聞懐沙事千載盡悲凉<lb/>
　　　庾信宅信<lb/>
蘭成追宋玉舊宅偶詞人筆湧江山氣文驕雲雨神包<lb/>
胥非救楚隨㑹返留秦獨有東陽守来嗟古樹春<lb/>
　<lb/>
　<lb/>
　<lb/>
　<lb/>
<pb n="KR4c0009_WYG_008-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張燕公集巻八<lb/>
</p>
<p>
</p>
  </div>
<div>
<head>張燕公集巻九</head> <lb/>
    <p>
<pb n="KR4c0009_WYG_009-1a"/>
欽定四庫全書<lb/>
　張燕公集巻九<lb/>
　　　　　　　　　　　　　唐　張説　撰<lb/>
　　雜詩<lb/>
　　　欽州守嵗<lb/>
故嵗今宵盡新年明旦来愁心隨斗柄東北望春迴<lb/>
　　　岳州守嵗<lb/>
除夜清罇滿寒庭燎火多舞衣連臂拂醉坐合歡歌<lb/>
<pb n="KR4c0009_WYG_009-1b"/>
至樂都忘我㝠心自委和今年只如此来嵗知如何<lb/>
夜風吹醉舞庭户對酣歌愁逐前年少歡迎今嵗多<lb/>
桃枝堪辟惡竹爆好驚眠歌罷留今夜猶言惜舊年<lb/>
　　　幽州新嵗作<lb/>
去嵗荆南梅似雪今春薊北雪如梅共知人事何常定<lb/>
且喜年華徃復来邊鎮戍歌連夜動京城燎火徹明開<lb/>
遥遥西向長安日願上南山夀一盃<lb/>
　　　元朝<lb/>
<pb n="KR4c0009_WYG_009-2a"/>
元日今嵗樂不謝徃年春智向来心道誰為作夜人<lb/>
　　　耗磨日飲<lb/>
耗磨傳兹日縱横道未宜但令不忘醉翻是樂無為<lb/>
　　　前題<lb/>
上月今朝减流傳耗磨辰還将不事事同醉俗中人<lb/>
　　<hi>附</hi>前題　　　　　　　　　　　趙冬曦<lb/>
春来半月度俗忌一朝閒不酌他鄉酒無堪對楚山<lb/>
　　　晦日<lb/>
<pb n="KR4c0009_WYG_009-2b"/>
晦日嫌春淺江浦看湔衣道傍花欲合枝上鳥猶稀共<lb/>
憶浮橋晩無人不醉歸寄書題此日鴈過洛陽飛<lb/>
　　　湘州九日城北亭子<lb/>
西楚茱萸節南淮戲馬臺寧知洹水上復有菊花杯亭<lb/>
帳慿髙出親朋自逺来短歌将急景同使興情催<lb/>
　　<hi>附</hi>九日陪登髙　　　　　　　　隂行先<lb/>
重陽初啟節無射正飛灰寂寞風蟬至連翩雙鴈来山<lb/>
棠紅葉下岸菊紫花開今日桓公坐多愧孟嘉才<lb/>
<pb n="KR4c0009_WYG_009-3a"/>
　　　岳州九日宴道觀西閣<lb/>
揺落長年歎蹉跎逺宦心北風嘶代馬南浦宿陽禽佳<lb/>
此黄花酌懽餘白首吟凉雲霾楚望濛雨蔽荆岑登眺<lb/>
思清景誰将眷濁隂釣歌出江霧樵唱入山林魚以嘉<lb/>
名採木為美材侵留為洞庭觀望古意何深大道由中<lb/>
悟逍遥匪外尋叅佐多君子詞華妙賞音<lb/>
　　　九日進茱萸山詩<lb/>
家居洛陽下舉目見嵩山刻作茱萸節情生造化間<lb/>
<pb n="KR4c0009_WYG_009-3b"/>
黄花宜泛酒青岳好登髙稽首明庭内心為天下勞<lb/>
菊酒㩦山客萸嚢繫牧童路疑隨大塊心似問鴻蒙<lb/>
九日重陽數三秋萬寳成時来謁軒后罷去坐蓬瀛<lb/>
晩節歡重九髙山上五千醉中知遇聖夢裏見尋仙<lb/>
　　　春雨早雷<lb/>
東北春風至飄颻帶雨来拂黄先變栁㸃素早驚梅樹<lb/>
藹懸書閣煙含作賦臺河魚未上凍地蟄已聞雷美人<lb/>
宵夢著金屏曙不開無緣一啓齒空酌萬年杯<lb/>
<pb n="KR4c0009_WYG_009-4a"/>
　　　聞雨二首<lb/>
窮冬萬化匝永夜百憂攢危戍臨江火空齋入雨寒斷<lb/>
猿知屢别嘶鴈覺虚彈心對爐灰死顔隨庭樹殘舊恩<lb/>
懐未報傾膽鏡中㸔<lb/>
多雨絶塵事寥寥入太𤣥城隂疎復合簷滴斷還連念<lb/>
我勞造化従來五十年悞将心徇物近得還自然閒居<lb/>
草木侍虚室鬼神憐有時進美酒有時泛清絃聲真不<lb/>
世識心醉豈言詮<lb/>
<pb n="KR4c0009_WYG_009-4b"/>
　　　夜坐<lb/>
懐蔵四璧時未有五都價百金誰見許斗酒難為貰落<lb/>
花生芳春孤月皎清夜復逢利交客題戸遥相謝<lb/>
　　　岳州夜坐<lb/>
炎洲苦三伏永日卧孤城賴此閒庭夜蕭條夜月明獨<lb/>
歌還太息幽感見餘聲江邉鶴時叫山深猿屢鳴息心<lb/>
觀有欲棄知返無名五十知天命吾其逹此生<lb/>
　　　山夜聽鐘<lb/>
<pb n="KR4c0009_WYG_009-5a"/>
夜卧聞夜鐘夜静山更響霜風吹寒月䆗窱虛中上前<lb/>
聲既舂容後聲復晃盪聽之如可見尋之定無像信知<lb/>
本際空徒掛生滅想<lb/>
　　　冬日見牧牛人擔青草歸<lb/>
塞上棉應折江南草可結欲持梅嶺花逺競榆關雪日<lb/>
月無私照山川何頓别茍齊兩地心天問將何設<lb/>
　　　岳州觀競渡<lb/>
畫作飛鳬艇雙雙競拂流炫装山色變急棹水華浮土<lb/>
<pb n="KR4c0009_WYG_009-5b"/>
尚三閭俗江傳二女逰齊歌迎孟姥獨舞送陽侯鼓發<lb/>
南湖溠標争西驛樓並驅恒詫速非畏日光遒<lb/>
　　　㸔黄葉<lb/>
白首㸔黄葉徂顔復㡬何空慚棠樹下不見政成歌<lb/>
　　　戲草樹<lb/>
忽驚石榴樹逺出渡江来戲問芭蕉葉何愁心不開㣲<lb/>
霜拂宫桂凄吹掃庭槐榮盛更如此慚君獨見哀<lb/>
　　　詠瓢<lb/>
<pb n="KR4c0009_WYG_009-6a"/>
美酒酌懸瓢真淳好相映蝸房巻堕首鶴頸抽長柄雅<lb/>
色素而黄虛心輕且勁豈無雕刻者貴此成天性<lb/>
　　　詠鏡<lb/>
寳鏡如明月出自秦宫様隠起雙盤龍銜珠儼相向常<lb/>
恐君不察匣中委清量積翳掩花光虚心蔽塵状儻蒙<lb/>
羅袖拂光生玉臺上<lb/>
　　　詠塵<lb/>
仙浦生羅襪神京染素衣裨山期益峻照日幸増輝夕<lb/>
<pb n="KR4c0009_WYG_009-6b"/>
伴龍媒合朝随鳳輦歸獨憐范甑下思遶畫梁飛<lb/>
　　　道家奉勑撰四首<lb/>
金壇啟曙闈真氣肅微㣲落月銜仙寳初霞拂羽衣香<lb/>
随龍節下雲逐鳳簫飛暫徃蓬莱戲千年始一歸<lb/>
窈窕流精觀深沉紫翠庭金奩調上藥寳案讀仙經作<lb/>
賦㸔神雨乗查辨客星祗應辨人俗輕舉託雲軿<lb/>
金爐承道訣玉牒啟𤣥機雲逐笙歌度星随宫殿飛乗<lb/>
風嬉浩蕩窺月弄光輝惟有三山鶴應同千載歸<lb/>
<pb n="KR4c0009_WYG_009-7a"/>
道記開中籙真官表上清焚香三鳥至鍊藥九仙成天<lb/>
上靈書下空中妙妓迎迎来出煙霧𣺌𣺌戲蓬瀛<lb/>
　　　雜詩四首<lb/>
抱薫心恒焦舉斾心恒揺天長地自乆歡樂能㡬朝君<lb/>
㸔西陵樹歌舞為誰嬌<lb/>
山間苦積雨水落悲時遽賞心凡㡬人良辰在何處觸<lb/>
石滿堂侈洒我終夕慮客鳥懐主人銜花未能去<lb/>
剖珠貴分明琢玉思堅貞要君意如此終始莫相輕問<lb/>
<pb n="KR4c0009_WYG_009-7b"/>
子青霞意何事留朱軒自言心逺俗未始迹辭暄過䝉<lb/>
良時幸側息吏途煩簮纓非宿好文史弃前言夕卧北<lb/>
忩下夢歸南山園白雲慙幽谷清風媿泉源十年兹賞<lb/>
廢佳期今復存掛冠謝朝侣星駕别君門<lb/>
黙念羣疑起𤣥通百慮清初心滅陽艷復見湛虛明悟<lb/>
滅心非盡求虛見後生應将無住法修到不成名<lb/>
　　　蜀路二首<lb/>
雲埃夜澄郭山日曉晴鮮葉落滄江岸鴻飛白露天磷<lb/>
<pb n="KR4c0009_WYG_009-8a"/>
磷含水石羃羃覆林煙客心乆無緒秋風殊未然<lb/>
徭蜀時未改别家鄉念盈憶昨出門日春風發鮮榮及兹<lb/>
旋轅地秋風滿路生昏曉思魏闕夢寐還秦京秦京開朱<lb/>
第魏闕垂紫纓幽獨𤣥虚閣不聞人馬聲藝業為君重<lb/>
名位為君輕玉琴知調苦寳鏡照膽清鷹饑常啄腥鳳<lb/>
饑亦待瓊扵君自有屬物外豈能輕<lb/>
　　　惠文太子挽歌詞二首<lb/>
碣館英靈在瑶山美諡尊剪珪悲曩戲攻玉愴新恩宫<lb/>
<pb n="KR4c0009_WYG_009-8b"/>
仗専馳道朝儀送國門千秋穀門外明月照西園<lb/>
梁國深文雅淮王愛道仙帝歡同宴日神奪上賔年旒<lb/>
旐飛行樹帷宫宿野煙指言君愛弟揮淚滿山川<lb/>
　　　韋譙公挽歌二首<lb/>
五瑞分王國雙珠映后家文飛書上鳳武結笥中蛇出<lb/>
預榮前馬廻鸞喪後車衮衣将錫命泉路有光華<lb/>
國騁雙騏驥庭儀兩鳳凰将星連相位玉樹伴金鄉歌<lb/>
舞侯家艷軒裘戚里光安知杜陵下碑版已相望<lb/>
<pb n="KR4c0009_WYG_009-9a"/>
　　　右丞相挽歌詞二首<lb/>
王宰丹青化春卿禮樂才緇衣傳舊職華衮贈新哀路<lb/>
泣羣官送山嘶駟馬廻佳辰無白日賔閣有青苔<lb/>
閭歌出野田冠帶寝窮泉萬事皆身外平生尚目前西<lb/>
垣紫泥綍東岳白雲篇自惜同聲處從今遂絶絃<lb/>
　　　崔尚書挽詞<lb/>
相宅龍坤寳承家占海封庭中男執鴈門外女乗龍鳴<lb/>
玉逰三省摐金侍九重一朝賔客散留劍在青松<lb/>
<pb n="KR4c0009_WYG_009-9b"/>
　　　右常侍集賢院學士徐公挽歌二首<lb/>
才美臨淄北名髙淮海東羽儀二省遍漁獵五車同玉<lb/>
殿孤新牓珠英落舊叢徒懸一寳劍何處訪徐公<lb/>
歎息書林友才華天下選並賦三陽宫集詩集賢殿具<lb/>
物衣如在咄嗟長不見既哀薤露詞豈忘平生眷<lb/>
　　　崔司業挽歌二首<lb/>
海岱英靈氣膠庠禮樂資風流滿天下人物擅京師疾<lb/>
起揚雄賦魂逰謝客詩從今好文主遺恨不同時<lb/>
<pb n="KR4c0009_WYG_009-10a"/>
象設存華館威儀下墓田鳳池傷舊草麟史泣遺編帷<lb/>
盖墟煙沒千旌隴日懸古來埋玉樹流恨滿山川<lb/>
　　　李工部挽歌三首<lb/>
錦帳為郎日金門待詔時楊宫先上賦栢殿㡬聯詩瞬<lb/>
息琴歌斷凄凉簫挽悲那堪灞陵岸廻首望京師<lb/>
宅兆西陵上平生雅志従城臨丹闕近山望白雲重㑹<lb/>
葬知元伯㸔碑識蔡邕無由接神理揮涕望青松<lb/>
常時好賔客永日對絃歌是夕歸泉下傷心無奈何墓<lb/>
<pb n="KR4c0009_WYG_009-10b"/>
庭人已散祭處鳥来過碑石生苔蘚榮名豈復多<lb/>
　　　贈工部尚書馮公挽詩三首<lb/>
忠鯁難為事平生盡畏途如絃心自直秀木勢恒孤詔<lb/>
葬南陵道神遷北斗樞貴門傳萬石餘慶在雙珠<lb/>
爵位題龍旐威儀出鳳城路傍人泣送門外馬嘶迎萬<lb/>
事非吾有千悲是世情昔焉稱夏日今也諡冬卿<lb/>
窅然長夜臺舉世可哀哉泉戸一朝閉松風四面来石<lb/>
碑填駁蘚珠服聚塵埃誰言遼東鶴千年徃復廻<lb/>
<pb n="KR4c0009_WYG_009-11a"/>
　　　徐髙御挽歌<lb/>
蒲宻遥千載鳴琴始一追公卿傳世範仁義續靈基不<lb/>
待南逰禄何先北帝期玉棺従此閉金鼎代相欺<lb/>
　　　節義太子楊妃挽歌二首<lb/>
西華三公族東闈五可才玉環初受慶金玦反逢災桂<lb/>
殿花空落桐園月自回朝堂将暮雨長繞望思臺<lb/>
昔日三朝路逶迤四望車綉腰長命綺隠髻連支花今<lb/>
春戾園樹索然無嵗華共傷千載後唯號一王家<lb/>
<pb n="KR4c0009_WYG_009-11b"/>
　　　河上公<lb/>
尊師厭塵去精魄知何明形氣不復生弟子空傷情濟<lb/>
北神如在淮南藥未成共期終莫遂寥落兩無名<lb/>
　　　傷妓人董氏四首<lb/>
董氏嬌饒性多為窈窕名人隨秋月落韻入𢷬衣聲<lb/>
粉蕋粘粧簏金花喝翠條夜臺無戲伴魂影向誰嬌<lb/>
舊亭紅粉閣宿處白雲闗春日雙飛去秋風獨不還<lb/>
舞席沾殘粉歌梁委舊塵獨傷忩裏月不見帳中人<lb/>
<pb n="KR4c0009_WYG_009-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0009_WYG_009-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張燕公集巻九<lb/>
</p>
<p>
</p>
  </div>
<div>
<head>張燕公集巻十</head> <lb/>
    <p>
<pb n="KR4c0009_WYG_010-1a"/>
欽定四庫全書<lb/>
　張燕公集巻十<lb/>
　　　　　　　　　　　　　唐　張説　撰<lb/>
　　詩<lb/>
　　　鄴都引一首<lb/>
君不見魏武草創争天禄羣雄睚眦相馳逐晝攜壯士<lb/>
破堅陣夜接詞人賦華屋都邑繚繞西山陽桑榆漫漫<lb/>
漳河曲城郭為墟人改代但見西園明月在鄴傍髙塚<lb/>
<pb n="KR4c0009_WYG_010-1b"/>
多貴臣蛾眉<graphic n="KR1863" url="https://raw.githubusercontent.com/kanripo/KR-Gaiji/master/images/KR1863.png" mimeType="image/png"/>睩共灰塵試上銅臺歌舞處唯有秋風<lb/>
愁殺人<lb/>
　　　五君詠五首<hi>達志美類刺異感義哀事顔氏之心也擬焉</hi>
齊公生人表向天聞鶴唳清論早揣摩𤣥心晩超詣入<lb/>
相廊廟静出軍沙漠霽見深吕禄憂舉後陳平計甘心<lb/>
除君惡足以報先帝<lb/>
許公信國楨克美具瞻情百事資朝問三章廣世程處<lb/>
髙心不有臨節自為名朱户傳新㦸青松拱舊塋凄凉<lb/>
<pb n="KR4c0009_WYG_010-2a"/>
丞相府餘慶在𤣥成<lb/>
李公實神敏才華乃天授睦親何用心處貴不忘舊故<lb/>
事遵臺閣新詩貫宇宙在人忠所奉惡我誠将宥南浦<lb/>
去莫歸嗟嗟蔑孫秀<lb/>
代公舉鵬翼懸飛磨海霧志康天地屯適與雲雷遇興<lb/>
喪一言决安危萬心注大勲書王府窄命淪江路勢傾<lb/>
北夏門哀靡東平樹<lb/>
耿公山岳靈才傑心亦妙鷙鳥峻標立哀玉扣清調協<lb/>
<pb n="KR4c0009_WYG_010-2b"/>
贊休明啟思華日月照何意瑶臺雲風吹落江徼湘流<lb/>
下潯陽洒淚一投弔<lb/>
　　　離㑹曲<lb/>
何處送客洛橋頭洛水汎汎中行舟可憐河樹葉萎蕤<lb/>
關闗河鳥聲相思街鼔喧喧日云夕去棹歸軒兩相迫<lb/>
何人送客故人情故人今夜何處客<lb/>
　　　安樂郡主花燭行<lb/>
青宫朱邸翊皇闈玉葉瓊蕤發紫微姬姜本来舅甥國<lb/>
<pb n="KR4c0009_WYG_010-3a"/>
卜筮俱道鳳凰飛星昴殷冬獻吉日夭桃穠李遥相匹<lb/>
鸞軛風傳王子来龍樓月伴天孫出平臺火樹連上陽<lb/>
紫炬紅輪十二行丹鑪飛鐵馳炎焰炎霞爍電吐明光<lb/>
綠<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>紺幰紛如霧節鼔清笳前啟路城隅靡靡稍東還<lb/>
橋上鱗鱗轉南渡五方觀者聚中京四合塵煙漲洛城<lb/>
商女香車珠結網天人寳馬玉繁纓百壺渌酒千斤肉<lb/>
大道連延障錦軸先祝聖年夀萬年復禱宜家承百禄<lb/>
珊瑚刻盤青玉罇因之假道入梁園梁園山竹凝雲漢<lb/>
<pb n="KR4c0009_WYG_010-3b"/>
仰望髙樓在天半翠幕蘭堂蘇合薫珠簾掛户水波紋<lb/>
别起芙蓉織成帳金縷鴛鴦兩相向罽茵飾地承琱履<lb/>
花燭分階移錦帳織女西垂隠燭臺雙童連縷合歡盃<lb/>
藹藹綺庭嬪從列峩峩紅粉扇中開黄金兩印雙花綬<lb/>
富貴婚姻古無有青歌棠棣美王姬流化邦人正夫婦<lb/>
　　　時樂鳥篇<hi>并序</hi>
　伏見天恩以靈異鸚鵡及熊延京所述篇出示朝列<lb/>
　臣按南海異物志有時樂鳥鳴云太平天下有道則<lb/>
<pb n="KR4c0009_WYG_010-4a"/>
　見驗其圖丹首紅臆朱冠綠翼鶯領文背糅以五色<lb/>
　今此鳥本南海貢来與鸚鵡状同而毛尾全異其心<lb/>
　聰性辨䕶主報恩固非凡禽寳瑞經所謂時樂鳥延<lb/>
　京雖叙其事未正其名望編國史以彰聖瑞臣竊同<lb/>
　延京獻詩一首<lb/>
舊傳南海出靈禽時樂名聞不可尋形貎乍同鸚鵡類<lb/>
精神别稟鳳凰心千年待聖方輕舉萬里呈才無伴侣<lb/>
紅茸糅綉好毛衣清吟嘔啞好言語内人試取御衣牽<lb/>
<pb n="KR4c0009_WYG_010-4b"/>
啄手瞋聲不許前心願陽烏恒保日志嫌隂鶴欲凌天<lb/>
天情玩訝良無已察圖果見祥經裏本持符瑞感明王<lb/>
還用文章比君子自憐弱羽詎堪珍喜共華篇来示人<lb/>
一見嚶嚶報恩鳥多慙碌碌具官臣<lb/>
　　開元樂章十九首奉勑撰<lb/>
　　　迎神永和之樂三章<lb/>
肅九室諧八音歌皇慕動神心禮宿設樂妙尋聲明備<lb/>
祼奠臨　律迓氣音入𤣥依玉几御黼筵聆愾息僾周<lb/>
<pb n="KR4c0009_WYG_010-5a"/>
旋九韶遍百福傳　信工祝永頌聲来祖考聽和平相<lb/>
百辟貢九瀛神休安帝孝成<lb/>
　　　皇帝行太和之樂一章<lb/>
時文聖后清廟肅雍致誠勤薦在貎思恭玉節肆夏金<lb/>
鏘五鐘繩繩雲步穆穆天容<lb/>
　　　酌瓚登歌肅和之章<lb/>
天子孝享工歌溥将躬祼鬰鬯乃爇膋薌臭以逹隂聲<lb/>
以求陽奉時蒸嘗永代不忘<lb/>
<pb n="KR4c0009_WYG_010-5b"/>
　　　迎俎雍和之樂二章<hi>每章八句</hi>
在滌嘉豢麗碑敬牲角握之牡色純之騂火傳陽燧水<lb/>
溉隂精太公胖俎傅說和羮　齋戒豐潔俎豆有馨亦<lb/>
有和羮既戒既平鼓鐘管磬肅唱和鳴皇皇后祖来我<lb/>
思成<lb/>
　　　酌獻用文舞一章<lb/>
聖謨九徳真言五千慶集昌胄符開帝先髙文仗鉞克<lb/>
配彼天三宗握鏡六合煥然帝其承祀率禮罔愆圖書<lb/>
<pb n="KR4c0009_WYG_010-6a"/>
霧出日月清懸舞形徳類詠念功傳黄龍蜿蜒綵雲蹁<lb/>
蹮五行氣順八佾風宣介此百福於皇萬年<lb/>
　　　宣皇帝室光大之舞一章<lb/>
肅肅藝祖滔滔濬源有雄玉劍作鎮金門𤣥王餘緒后<lb/>
稷謀孫肇禋九廟四海来尊<lb/>
　　　光皇帝室長發之舞一章<lb/>
具禮崇徳備樂承風魏推幢主周贈司空不行而至無<lb/>
成有終神興王業天歸帝功<lb/>
<pb n="KR4c0009_WYG_010-6b"/>
　　　景皇帝室大政之舞一章<lb/>
於赫元命權輿帝天天齊八柱地半三分宗廟觀徳笙<lb/>
鏞樂勲封唐之兆成天下君<lb/>
　　　元皇帝室大成之舞一章<lb/>
帝舞季厯襲聖生昌后歌有蟜胎炎孕皇天地合徳日<lb/>
月齊光肅雍孝享祚我萬方<lb/>
　　　髙祖神堯皇帝室大明之舞一章<lb/>
赤精亂徳四海困窮黄旗舉義三靈㑹同早望春雨雲<lb/>
<pb n="KR4c0009_WYG_010-7a"/>
披大風溥天来祭髙祖之功<lb/>
　　　太宗文武聖皇帝室崇徳之舞一章<lb/>
皇合一徳朝宗百神削平天下大拯生民上帝配食單<lb/>
于入臣戎歌陣舞曄曄震震<lb/>
　　　髙宗天皇大帝室鈞天之舞一章<lb/>
髙皇邁道端拱無為化懐獯鬻兵戢句驪禮尊封禪樂<lb/>
盛来儀合位媧后同稱伏羲<lb/>
　　　中宗孝和皇帝室大和之舞一章<lb/>
<pb n="KR4c0009_WYG_010-7b"/>
退居江水鬱起丹陵禮物還舊朝章中興龍圖反及駿<lb/>
命恭膺鳴球香瓚大糦是承<lb/>
　　　睿宗大聖真皇帝室景雲之舞一章<lb/>
景雲霏爛告我帝符噫帝冲徳與天為徒笙鏞遥逺俎<lb/>
豆虚無春秋孝獻因復此都<lb/>
　　　皇帝受福酒胙福和之舞一章<lb/>
備禮用樂崇親致尊誠通慈降敬徹愛存獻懐稱夀啐<lb/>
感承恩皇帝孝徳子孫千億大包天域長亘不極<lb/>
<pb n="KR4c0009_WYG_010-8a"/>
　　　送文舞迎武舞一章<lb/>
六鐘翕協六變成八佾徜徉八風生樂九韶兮神人感<lb/>
美七徳兮天地清<lb/>
　　　亞終獻武舞凱安之樂四章<lb/>
瑟彼瑶爵亞維上公室如屏氣門不容躬禮殷其本樂<lb/>
執其中聖皇所慕天地幽通　禮匝三獻樂變九成降<lb/>
修軒陛仰欷皇情福與神合徳因孝明百年神畏四海<lb/>
風行　總總干戚填填鼓鐘奮揚増氣坐作為容離若<lb/>
<pb n="KR4c0009_WYG_010-8b"/>
鷙鳥合如戰龍萬方觀徳肅肅雍雍　烈祖順三靈文<lb/>
宗威四海黄鉞誅羣盗朱旗掃多罪戢兵天下安約法<lb/>
人心改大哉干羽意長見風雨在<lb/>
　　　徹豆豋歌一章<lb/>
止笙磬徹豆籩廓無響窅無文主在室神在天情餘慕<lb/>
禮罔愆嘉黍稷屢豐年<lb/>
　　　送神一章<lb/>
眇嘉樂援靈爽感若来思如徃休氣息迴風上返寂寞<lb/>
<pb n="KR4c0009_WYG_010-9a"/>
還惚恍懐虛駕結空想<lb/>
　　　贈崔二安平公樂世詞一首<lb/>
十五紅粧侍綺樓朝承握槊夜藏鈎君臣一意金門寵<lb/>
兄弟雙飛玉殿逰寜知宿昔恩華樂變作瀟湘離别愁<lb/>
地濕莓苔生舞袖江聲怨嘆入箜篌自憐京北雙眉嫵<lb/>
㑹待南来五馬留<lb/>
　　　十五日夜御前口號踏歌詞二首<lb/>
花萼樓前雨露新長安城裏太平人龍銜火樹千燈艷<lb/>
<pb n="KR4c0009_WYG_010-9b"/>
雞上蓮花萬嵗春<lb/>
帝宫三五戲春臺行雨流風莫妬来西域燈輪千影合<lb/>
東華金闕萬重開<lb/>
　　　蘇摩遮五首<hi>為竇家作</hi>
摩遮本出海西湖琉璃百服紫髯鬚聞道皇恩遍宇宙<lb/>
来将歌舞助歡娛<hi>億嵗樂</hi>
繡装帕額寳花冠夷歌騎舞借人㸔自能激水成隂氣<lb/>
不慮今年寒不寒<hi>億嵗樂</hi>
<pb n="KR4c0009_WYG_010-10a"/>
臘月凝隂積帝臺齊歌急鼓送寒来油囊取得天河水<lb/>
将添上夀萬年杯<hi>億嵗樂</hi>
寒氣宜人最可憐故将寒水散庭前惟願聖君無限夀<lb/>
長取新年續舊年<hi>億嵗樂</hi>
昭成皇后之家親榮樂諸人不比人徃日霜前花委地<lb/>
今年雪後樹逢春<hi>億嵗樂</hi>
　　　破陣樂詞二首<hi>六言</hi>
漢兵出頓金徽照日明光鐵衣百里火燔焰焰千行雲<lb/>
<pb n="KR4c0009_WYG_010-10b"/>
騎騑騑<graphic n="KR1370" url="https://raw.githubusercontent.com/kanripo/KR-Gaiji/master/images/KR1370.png" mimeType="image/png"/>踏遼河自竭鼔噪燕山可飛正屬西方朝駕<lb/>
端知萬舞皇威<lb/>
少年膽氣凌雲共許驍雄出羣疋馬城南挑戰單刀薊<lb/>
北従軍一鼔鮮卑送欵五餌單于解紛誓欲成名報國<lb/>
羞将開口論勲<lb/>
　　　舞馬詞六首<hi>六言</hi>
萬玉朝宗鳳扆千金率舞龍媒眄鼔凝驕躞蹀聽歌弄<lb/>
影徘徊<hi>聖代昇平樂</hi>
<pb n="KR4c0009_WYG_010-11a"/>
天鹿遥徴衞叔日龍上借羲和将共兩驂爭舞来隨八<lb/>
駿齊歌<hi>聖代昇平樂</hi>
綵旄八佾成行時龍五色因方屈膝御杯赴節傾心獻<lb/>
夀無疆<hi>四海和平樂</hi>
帝皂龍駒沛艾星蘭驥子權奇騰倚驤洋應節繁驕接<lb/>
跡不移<hi>四海和平樂</hi>
二聖光天合徳羣靈率土可封繫石驂驔紫鷰摐金願<lb/>
步蒼龍<hi>四海和平樂</hi>
<pb n="KR4c0009_WYG_010-11b"/>
聖君出震應籙神馬浮河獻圖足踏天庭鼔舞心将帝<lb/>
樂踟蹰<hi>四海和平樂</hi>
　　　舞馬千秋萬嵗樂府詞三首<lb/>
金天誕聖千秋節玉醴還分萬夀觴試聽紫騮歌樂府<lb/>
何如騄驥舞華岡連騫勢出魚龍變躞蹀驕生鳥獸行<lb/>
嵗嵗相傳指樹日翩翩来伴慶雲翔<lb/>
聖皇至徳與天齊天馬来儀自海西腕足徐行拜兩膝<lb/>
繁驕不進踏千蹄䯱髵奮鬛時蹲踏鼓怒驤身忽上躋<lb/>
<pb n="KR4c0009_WYG_010-12a"/>
更有御杯終宴曲垂頭驒尾醉如泥<lb/>
逺聴明君愛逸才玉鞭金翅引龍媒不應兹白人間有<lb/>
定是飛黄天上来影弄日華相照耀噴含雲色且徘徊<lb/>
莫言闕下桃花舞别有河中蘭葉開<lb/>
　<lb/>
　<lb/>
　<lb/>
　<lb/>
<pb n="KR4c0009_WYG_010-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張燕公集巻十<lb/>
</p>
<p>
</p>
  </div>
<div>
<head>張燕公集巻十一</head> <lb/>
    <p>
<pb n="KR4c0009_WYG_011-1a"/>
欽定四庫全書<lb/>
　張燕公集巻十一<lb/>
　　　　　　　　　　　　　唐　張説　撰<lb/>
　　頌<lb/>
　　　聖徳頌<lb/>
太古厥初遺文闕矣書祖二典聿陳五教唐虞之訓歴<lb/>
代宗焉孰同理而不休奚同亂而克韙皇唐之典也道<lb/>
積四聖時将百年澤浸生人自根流葉孝和晏駕嗣子<lb/>
<pb n="KR4c0009_WYG_011-1b"/>
幼冲凶臣嬖女蹙弱王室人甚崩角之危朝深綴旒之<lb/>
歎賴天奨忠勇大戮鯨鯢尊文廟而安神清帝宫而待<lb/>
聖少主奉天命以至禪皇上拒天命以固違羣公卿士<lb/>
胥進曰陛下孝弟之至厯數在躬處儲闈有讓元子之<lb/>
徳居藩邸有辭太弟之髙六合欣戴三靈允協為天下<lb/>
君其誰與讓皇帝義不得已曰吁所憂之長也乃被帝<lb/>
服陟元后延羣臣見兆人是日也景雲至兹嵗也戎狄<lb/>
来其尤祥極瑞雜沓異類盖翫狎而不記矣上方謹庶<lb/>
<pb n="KR4c0009_WYG_011-2a"/>
務覽衆則履乾乾懐翼翼逰道徳之靈圃従鸞鷺之珍<lb/>
羣視天下之所不見聽天下之所不聞帝典皇綱於斯<lb/>
備矣宜定效報之禮革封禪之則答神貺揚𤣥徳不然<lb/>
者則二宗無類帝之壇五岳無省方之館矣若夫湯頌<lb/>
傳扵考父文什著扵周公臣下之志不可闕也敢作頌<lb/>
曰<lb/>
天祚聖唐啓我明主大哉皇帝與天同矩天乎盖之地<lb/>
乎載之陽和化育懐生賴之孝乎惟孝告成乎天靈壇<lb/>
<pb n="KR4c0009_WYG_011-2b"/>
神岳思皇嘏焉皇哉皇哉胡可舍旃大君受命景雲来<lb/>
翔流天汎日爛漫成章稽諸瑞典昔祚軒皇而今表聖<lb/>
土徳以昌西戎逺國畏君之靈古稱即叙今乃来庭帝<lb/>
女是降其従如星天人偃革以迄太寧北胡狙獷狃扵<lb/>
征伐帝初歴試䕶彼窮髪懐哉好音稽顙天闕遐哉大<lb/>
同天子之功<lb/>
　　　上黨舊宫述聖頌<lb/>
維開元十有一祀正月皇帝展儀于河東挾右太行留<lb/>
<pb n="KR4c0009_WYG_011-3a"/>
宴上黨整兵耀武入于太原設都建頌以崇王業南轅<lb/>
汾脽祈穀后土天清日潤神歆如答三月庚午飲至長<lb/>
安六軍解嚴四方和㑹邇觀法象遐詠徳澤大虞巡之<lb/>
典修美漢祠之禮舉人心翕而一變神物效而無方於<lb/>
是邠王臣守禮寜王臣憲申王臣範薛王臣業獻書扵<lb/>
内開府儀同三司臣憬尚書臣晙臣象先臣頲御史大<lb/>
夫臣漼抗疏扵外僉曰陛下受天厯數稽聖典謀道貫<lb/>
三靈仁育萬類掃隂沴而覩日開闢之功也尊文考而<lb/>
<pb n="KR4c0009_WYG_011-3b"/>
御天帝王之孝也天以陛下為子人奉陛下為君萬殊<lb/>
之福祈應畢臻三代之風頌聲咸作今潞人懐代邸誅<lb/>
泗亭採聖瑞建𤣥石将表潛龍之館勒啟聖之圖勤亦<lb/>
至矣陛下推而不報其何以下塞衆望上對神休哉臣<lb/>
聞天之所啟人之欣戴必慿睿聖𤣥懿之徳元命真符<lb/>
之紀功業見乎變徳施加乎時徳厚者施溥功𤣥者應<lb/>
速或階晦以彰或由難而昌盖生其徳之謂天授其時<lb/>
之謂命天有成命其可沒乎陛下昔居是州也紫雲在<lb/>
<pb n="KR4c0009_WYG_011-4a"/>
天神光照室白鹿来擾黄龍上昇隴出仙洞而神魚躍<lb/>
山開禪穴而靈鐘韻謡言合䜟巨迹引途嘉李傍連神<lb/>
蓍自起當此時也金石預變獄頌先歸政殷六府人重<lb/>
五教陶無窳器漁有讓泉神而化之人不知力昔龍負<lb/>
圖而大舜登狼銜鉤而后殷昌元珪錫扵夏禹赤伏歸<lb/>
扵漢光猶言先運吐符希代稱寳未有窮祥極瑞俶儻<lb/>
瓌異如今之至者矣若𤣥貺集而不彰則神心不悅鴻<lb/>
業成而不贊則祝告無聞是掩天休而盖聖徳也臣子<lb/>
<pb n="KR4c0009_WYG_011-4b"/>
之罪将何解焉願聽潞人以揚丕烈帝曰徃者中宗違<lb/>
代國步微艱天祚我唐大命集于睿宗大聖真皇帝朕<lb/>
畏天将命不敢怠遑其乾符坤珍皆先聖之餘福朕何<lb/>
力之有焉然重違昆弟公卿之請抑以敬從無為虛美<lb/>
重朕不徳也羣臣逰聖蕩莫能名約乎舊史敢頌成績<lb/>
曰<lb/>
帝徳廣運乃聖乃神天祚聖兮唐雖舊邦其命惟新再<lb/>
受命兮帝初正人降居上黨天下徃兮黄龍晝見攀天<lb/>
<pb n="KR4c0009_WYG_011-5a"/>
而上九五象兮帝適于野紫雲之下求必在兮帝寝于<lb/>
堂變龍有光觀者駭兮天跡星謡木連蓍立總神異兮<lb/>
靈鍾化穴縞鹿赤魚可詭異兮上天無聲託類附形覺<lb/>
悟人兮聖皇齋栗在得戒失照事神兮皤皤潞老樂我<lb/>
王道愛舊宫兮赫赫頌功與天比崇攄無窮兮<lb/>
　　　答制<lb/>
徃者中宗違代國步微艱天祚我唐大命集于睿宗大<lb/>
聖真皇帝朕以寡昧嗣守丕業䖍奉遺訓不敢怠荒至<lb/>
<pb n="KR4c0009_WYG_011-5b"/>
天地休徴人神靈貺皆先帝聖徳之餘慶朕何力之有<lb/>
焉至若登太行留上黨頌功業建都畿休兵太原為農<lb/>
脽上並國之典禮朕奉而行之何足稱者而羣臣固請<lb/>
紀頌衆心難違卿藻思菁華揚過其實自視虛缺為媿<lb/>
尤多<lb/>
　　皇帝在潞州祥瑞頌十九首奉勑撰<lb/>
　　　日抱戴<lb/>
皇帝初臨潞州景龍元年四月二十有七日其日日抱<lb/>
<pb n="KR4c0009_WYG_011-6a"/>
戴頌曰<lb/>
日告帝符王起乗土重光五色四方之主或抱或戴氣<lb/>
華暉嫵大明經天豈忘忠輔<lb/>
　　　月重輪<lb/>
皇帝臨潞州景龍元年七月十有四日夜月重輪頌曰<lb/>
維帝潛徳受天眷命月之重輪示我金鏡璧彩内澈環<lb/>
規外映君心用明神道協慶<lb/>
　　　赤龍<lb/>
<pb n="KR4c0009_WYG_011-6b"/>
皇帝臨潞州景龍二年四月二十五日㕔事據按假寐<lb/>
百姓白鶴觀道士宋大辨等三十餘人同見赤龍在案<lb/>
頌曰<lb/>
聖寐無體神融氣渙蜿然赤龍垂首據案昔有王媪預<lb/>
覩興漢今此潞人亦兆靈觀<lb/>
　　　逐鹿<lb/>
皇帝景龍二年二月二十有八日巡屬縣至潞河有鹿<lb/>
奔走渡河水深三丈帝馳鞭逐鹿水不及馬韉應時獲<lb/>
<pb n="KR4c0009_WYG_011-7a"/>
鹿司戸叅軍崔弼隨帝而涉纔入數步馬溺焉頌曰<lb/>
王者之畋必有天佐逐鹿深水乗躍而過不失其馳舍<lb/>
矢如破後騎沒溺乃驗靈跡<lb/>
　　　嘉禾<lb/>
皇帝臨潞州景龍二年八月二十有五日長子縣界内<lb/>
有嘉禾合穂頌曰<lb/>
靈氣滋液嘉禾族生或分九穂有合雙莖昔效唐叔歸<lb/>
功太平今於歴試抽此徳萌<lb/>
<pb n="KR4c0009_WYG_011-7b"/>
　　　黄龍<lb/>
皇帝臨潞州景龍二年九月五日黄龍見于州城東五<lb/>
里伏牛山南岡遲留乆之觀者如堵頌曰<lb/>
黄龍二精五方之長在田而見文明厥象軒圖瑞来夏<lb/>
匱妖徃惟徳可應恃神難誷<lb/>
　　　羊頭山北童謡<lb/>
皇帝臨潞州景龍二年九月已後嘗有童謡云羊頭山<lb/>
北作朝堂其州南六十里有羊頭山頌曰<lb/>
<pb n="KR4c0009_WYG_011-8a"/>
熒惑降精是為天使㑹合齠齔謳謡街市通賢妙識採<lb/>
斷来事山北朝堂此明天位<lb/>
　　　仙洞<lb/>
皇帝臨潞州襄垣縣北有仙洞忽然自開十數里仙乳<lb/>
靈液凝膏注玉頌曰<lb/>
慿乗山穴應吴建號襄垣洞開神亦我報玉膏滴瀝石<lb/>
巷幽奥天将祐之隂靈啟道<lb/>
　　　大王山壘<lb/>
<pb n="KR4c0009_WYG_011-8b"/>
上黨記禹治水而登此山因名焉魏書云望氣者言其<lb/>
山有天子氣故太武壘石為三欲以厭之頌曰<lb/>
昔望兹山當出天子太武心忌壓以軍壘地氣雖廢河<lb/>
清有俟三百餘年聖人方起<lb/>
　　　疑山鑿斷<lb/>
上黨記後魏太和末孝文帝自代幸洛見此山有伏龍<lb/>
疑而不進遂斷山東麓以厭之其斷處猶存因名疑山<lb/>
頌曰<lb/>
<pb n="KR4c0009_WYG_011-9a"/>
王命必有厭勝多無不徴縁錯虚役丹徒舊山伏氣今<lb/>
聖靈符魏雖穿鑿能違天乎<lb/>
　　　赤鯉<lb/>
皇帝景龍三年三月巡屬縣至襄垣南漳水上有赤鯉<lb/>
魚騰躍頌曰<lb/>
龍或魚服鯉同國姓躍泉将飛告我天命鱗昭武徳翼<lb/>
贊興慶昔去隨仙今我迓聖<lb/>
　　　黄龍再見<lb/>
<pb n="KR4c0009_WYG_011-9b"/>
皇帝臨潞州景龍三年六月十五日黄龍再見于伏牛<lb/>
山頌曰<lb/>
蜿蜿黄龍既見将躍氣動雲繞精流電爍文明剛健嫵<lb/>
媚纎弱萬物覩焉聖人其作<lb/>
　　　紫雲<lb/>
皇帝臨潞州景龍三年九月九日與羣官壺口山界坐<lb/>
其時東北有紫雲翩翩而来光彩照日明日上黨縣丞<lb/>
王敬賔等白刺史劉懐一并啟皇帝請上状奉教不許<lb/>
<pb n="KR4c0009_WYG_011-10a"/>
頌曰<lb/>
天臨壺口露座山眉紫雲来覆如盖如帷畢景不滅含<lb/>
風自持一人有慶兆民賴之<lb/>
　　　李樹<lb/>
皇帝臨潞州延唐寺有李樹連理皇帝親自驗見之御<lb/>
書額焉頌曰<lb/>
李興帝族寺牓延唐異枝同榦雙名合祥花轉瑶萼子<lb/>
綴珠光本支百代永永蕃昌<lb/>
<pb n="KR4c0009_WYG_011-10b"/>
　　　神蓍<lb/>
皇帝臨潞州景龍三年九月十有五日召百姓韓擬禮<lb/>
蓍筮卦未成而一蓍翹立擬禮曰此天人之瑞洎帝踐<lb/>
阼授擬禮逰撃将軍長上折衝頌曰<lb/>
纎纎靈蓍下有伏龜天生神物以决狐疑一蓍特起自<lb/>
天立之無卦之卦告帝之期<lb/>
　　　金橋<lb/>
金橋在潞南二里常有童謡云聖人執節度金橋皇帝<lb/>
<pb n="KR4c0009_WYG_011-11a"/>
景龍三年十月二十有五日由此橋朝京師頌曰<lb/>
出郡二里横路金橋聖人南度駟馬西朝運及誅吕時<lb/>
當換堯却尋後事一合童謡<lb/>
　　　紫氣<lb/>
皇帝臨潞州景龍三年十月二十有五日還京後州内<lb/>
所居寝堂有紫氣七日不散<lb/>
王徃京國傾城戀惋紫氣浮宫七日不散斐亹牕户輪<lb/>
囷臺觀都人係心瞻仰雲漢<lb/>
<pb n="KR4c0009_WYG_011-11b"/>
　　　大人跡<lb/>
皇帝從臨潞州還京後其宅内及州街並有大人跡長<lb/>
二尺五寸自東而西布武相繼頌曰<lb/>
百神從王一舉西適衆觀空廨聮步雲跡躡似郊媒痕<lb/>
同雷澤曠古竒事存乎帝籍<lb/>
　　　神人傳慶<lb/>
皇帝唐隆元年六月二十日夜除妖孽後其明日州佐<lb/>
吏索崇嗣於州南門外聞空中有人云臨淄王誅韋氏<lb/>
<pb n="KR4c0009_WYG_011-12a"/>
相王得天下其崇嗣告長史裴思裴思以妖惑罪之禁<lb/>
錮累日逢其月二十一日赦到獲免案牘猶存<lb/>
天帝下席承韋干命王赫斯興撥亂反正撃凶尊主一<lb/>
麾大定神人相歡肸響傳慶<lb/>
　　　開元正厯握乾符頌<lb/>
客有嘲臣曰聖主正新厯握乾符百寮賡歌以美時六<lb/>
合鼔舞以頌徳先生獨宴黙書閣舍翰詞林奚其為㒗<lb/>
儗也臣應之曰斗水不能評巨壑之量隙光未足議大<lb/>
<pb n="KR4c0009_WYG_011-12b"/>
明之體何者見褊而守隘也握乾符者不謂執天命與<lb/>
執天命者非夫廣徳休厯交相表裏况命者夫子之罕<lb/>
言也焉可偏贊而總握符之盛哉如作者略大本舉小<lb/>
節不亦仲尼之門所聽瑩也是以洞思乾慮乆難其述<lb/>
客無異焉客曰請終餘論粤若我大唐慶始白雲道昇<lb/>
紫氣屬漢東失馭淮南不返髙祖舉晉陽之甲戡定闗<lb/>
西太宗因傒后之師削平天下髙宗收圖海外檢玉封<lb/>
中九域黎人重代飲澤雖鳴鸑改號神龍中興周鼎歸<lb/>
<pb n="KR4c0009_WYG_011-13a"/>
唐𤣥圭祀夏中宗違代嬖㜸窺國於是乎聖上起藩邸<lb/>
入鈎陳一麾水心羣凶泥首崇復大聖越踐少陽受禪<lb/>
當宁而光大前烈垂統拜璧而慎寧後嗣四海有覆盂<lb/>
之安百代無委裘之隙是之謂聖人握符之大寳也四<lb/>
星入輔五将出禦倚禮樂為國計仗仁義為軍勢英賢<lb/>
集殿而文教成干戚舞階而武功振敬讓光于九族孝<lb/>
慈行扵萬宇磧嶂西南渤瀚東北織皮火毳暍炎山汚<lb/>
熱海向風来王黒貂駮駿浮天溟絶氷漠連嵗獻欵鳥<lb/>
<pb n="KR4c0009_WYG_011-13b"/>
獸無猜人之意草木無不逹之氣升中于天比天同貴<lb/>
是之謂聖人握符之大政也歴試上黨黄龍飛天入清<lb/>
中禁白虹指日瘞汾脽寳鼎見柴岱宗卿雲蔚非應事而<lb/>
呈瑞者雖多狎而不紀矣是之謂聖人握符之大祥也<lb/>
以數推氣以氣定朔以星殷時以閏成嵗考星閏而革<lb/>
疏度置嵗差而辨誤日立大衍之紀参大渾之晷合鍾<lb/>
律之聲極鬼神之情是之謂聖人握符之大厯也若夫<lb/>
仁聖根扵内菁華發於外祥兆秘扵前謡䜟灼於後自<lb/>
<pb n="KR4c0009_WYG_011-14a"/>
然之理也彼洛下閎者漢太初時一巧厯耳云後八百<lb/>
嵗當差一日有聖人正之斯人也抑将露才揚術預證<lb/>
来聖有耆舊之傳記無史䇿之明文然至隋之開皇及<lb/>
麟徳聖厯三家創法一引為徴約之年代則鄰近稽之<lb/>
圖籙則曖昧未有如新厯之昭昭者矣在昔唐虞之際<lb/>
以斗精受命者七人得四均間氣而生者又二十八人<lb/>
所謂三十五際者也禹以金徳王故夏后之有天下也<lb/>
生數四百年契以水徳王故殷人之有天下也成數六<lb/>
<pb n="KR4c0009_WYG_011-14b"/>
百年稷以木徳王故周人之有天下也成數八百年伯<lb/>
益之命中天而堯族以火徳乗之故漢室之有天下也<lb/>
生數再及二百年其間距王而興不能復大禹九州之<lb/>
跡及勝殘百年之命者皆五神之餘氣也咎繇降徳皇<lb/>
唐復興土精應王厚徳載物生數五百成數千年命厯<lb/>
有歸此其大較脩徳増祚與天無窮轉筭之徒莫能究<lb/>
也緯以入元三百四嵗為徳運七百六十嵗為代軌千<lb/>
五百二十嵗為天地出符四千五百六十嵗為七精返<lb/>
<pb n="KR4c0009_WYG_011-15a"/>
初天人相應合若符節自堯典命羲和修重黎之舊理<lb/>
顓頊之厯上元甲子千五百餘嵗得孔聖而春秋之厯<lb/>
序暨開元十二年甲子凡三千四十嵗遇聖上而大衍<lb/>
之厯興是時也土徳入生數之元天命當出符之㑹信<lb/>
矣伏惟聖上聰明文思道徳之具也豁逹大度皇帝之<lb/>
體也藝總六經漢光之學也文通三變魏祖之才也緣<lb/>
情定制五禮之本也洞音度曲六樂之宗也神於弧矢<lb/>
黄軒之威也聖於翰墨蒼頡之妙也兄弟善友王季之<lb/>
<pb n="KR4c0009_WYG_011-15b"/>
之心也子孫衆多周文之福也大寳以定天位大政以<lb/>
布廣徳大祥以合靈符大厯以啟成命徳位兼才臨照<lb/>
如此符命介福粲章如彼所謂廣徳休厯交相表裏之<lb/>
效也善厯者必推来運以自神興王者不俟徃言以表<lb/>
聖設徴夫洛下閎之語也其不有容成之事乎且如恃<lb/>
有命比於日孰是夏王之福也賴卜年衰其徳豈謂周<lb/>
公之訓也故曰王者執天命在扵俟天符致天符在扵<lb/>
順天徳布天徳在扵保天位四者備矣然後陳其盛徳<lb/>
<pb n="KR4c0009_WYG_011-16a"/>
告扵神明捨此道也胡可語正天厯握乾符哉諛臣懵<lb/>
學謝生𤣥造樂虞典之歌舜羡周詩之美文敢不敦信<lb/>
辭薦清樂厭上客之誚託衆篇之後云爾<lb/>
維皇六葉於赫啓聖步玉斗握金鏡地維續天柱正山<lb/>
川授方雷雨施令清廟九祐堯門百慶郊稷尊祖擇昌<lb/>
定命徳自我流藝従我修龜易八卦龍書九疇文含玉<lb/>
律字吐金鈎鳴絲鶴舞調箭猿愁集賢牓殿花萼名樓<lb/>
神用外表事行先兆萬目朝徹千心暗曉卿雲爛漫黄<lb/>
<pb n="KR4c0009_WYG_011-16b"/>
龍窈窕逰姑射神人窅登太山天下小飛祥定瑞均靈<lb/>
踳類鞮譯窮天琛維盡地爍此金㦸鑄為農器匪直也<lb/>
然探𤣥索秘軸止輪運辰居星轉得一神凝吹萬情辨<lb/>
發斂濳合晦明幽闡階蓂朝開宫槐夜巻正我長厯同<lb/>
符大衍天地清焉日月貞焉四時行焉萬物生焉窮神<lb/>
知化美功成焉金版玉牒逺頌聲焉<lb/>
　　　起義堂頌<lb/>
堯以天下禪舜舜以天下禪禹禹将宅百揆總萬國一<lb/>
<pb n="KR4c0009_WYG_011-17a"/>
讓扵稷卨再讓于臯繇稷卨先舉彼商與周以之更盛<lb/>
臯繇後天我國家于兹受命非舜以考天而疇咨審靈<lb/>
命之隂隲非禹以享天而徳讓知厯數之有歸及乎𤣥<lb/>
元間出光大前慶垂道徳而統運依清虛而立法天祚<lb/>
我李厥惟舊哉并州起義堂者皇天造帝之初髙祖誓<lb/>
衆之地也隋氏失御國亂無家小道自賢大才胥忌惟<lb/>
宫室陂池之好惟沈湎暴慢是保上帝不歆黎人咸戚<lb/>
六軍踰海而東敗萬乗過江而南覆豺狼入邑猰㺄爭<lb/>
<pb n="KR4c0009_WYG_011-17b"/>
人黔首囂然方将無訴我髙祖感之乃龍躍晉水鳳翔<lb/>
太原百神前驅萬姓来奔開咸陽入天門用湯武之兵<lb/>
靜新室之亂遵唐虞之典承太王之基率百官受終于<lb/>
文祖輯五玉班瑞于諸侯類圓禋方之禮備封功爵徳<lb/>
之議允約法惟簡代虐以寛子恵困窮懐柔蠻貊金石<lb/>
一變日月重華近古以来未有革命易姓若此之盛者<lb/>
也非天私我有唐惟天祐于積徳非唐求于人庶惟人<lb/>
懐于累仁當此之時太宗内啟聖謀外行専斷躬擐甲<lb/>
<pb n="KR4c0009_WYG_011-18a"/>
胄跋履山川駕英雄而為奥主一區域而定大業周詩<lb/>
曰昊天有成命二后受之信今之謂也若夫修徳以降<lb/>
命奉命以造邦源濬者流長根深者葉茂天人報應豈<lb/>
相逺哉觀周之興始于后稷公劉承以大王王季皆勤<lb/>
儉忠厚克廣前烈至于文王成之武王啓之康王安之<lb/>
故卜世三十卜年八百天所命也我唐之興也始于臯<lb/>
繇𤣥元承以景皇元帝皆立言邁徳垂裕後昆至于髙<lb/>
祖受之太宗有之髙宗守之中宗復舊業睿宗新景命<lb/>
<pb n="KR4c0009_WYG_011-18b"/>
比之周室我何謝焉且如陳徳明刑庶其躬稼之績𤣥<lb/>
宗道要小其避狄之仁化流率土狹其江漢之域義寜<lb/>
大朝羞其牧野之戰故武徳中太行出大聲曰唐興理<lb/>
萬年盖天之所命年代未可涯也仲尼曰惟天為大惟<lb/>
堯則之又曰韶盡美矣又盡善也非至徳其孰能如此<lb/>
其大者乎於戲先后捨元子而立予主鬯煩大位而付<lb/>
予天下自髙祖創業百有六戰欽承丕緒十有四載東<lb/>
西南北無思不服山川鬼神亦莫不寕實惟藝祖儲福<lb/>
<pb n="KR4c0009_WYG_011-19a"/>
之所致豈予幼孫菲徳之能及方将運心于𤣥妙之境<lb/>
勵志于造化之爐發令為祥符施恵為霖雨任賢為兩<lb/>
曜仗能為四時俾天之下有形者遂全懐生者自足樹<lb/>
鋪野繭田種嘉榖斵雕為樸捐珠棄玉追大庭而齊風<lb/>
夢華胥而同俗非曰能爾願慿宗祏而效焉癸亥之嵗<lb/>
獻春正月濟河横汾省方展義存問黎老緬慕本邦城<lb/>
郭巋然桑梓如舊覽風物之憂思尋王業之艱難惟髙<lb/>
祖若天地之開闢化成萬類惟太宗若日月之照臨光<lb/>
<pb n="KR4c0009_WYG_011-19b"/>
于四表舉晉陽之甲除君側之盗由唐侯之封升天子<lb/>
之號肇基發迹實在于兹仙駕無所或顧懐于舊土靈<lb/>
魄無方倘来歸于北堂郡縣之所宜嚴奉前人有言曰<lb/>
禮不忘本樂保其徳如姬詠周原而劉歌沛邑思我烈<lb/>
祖如聞歎息之音嗟爾後人無忘成功之頌頌曰<lb/>
皇矣上帝臨下有赫降監四方求人之瘼吁彼隋煬其<lb/>
政不獲眷我髙祖此惟其宅天輔臯陶明刑弼教道尊<lb/>
老氏同𤣥體妙仁表四乳明燭獨照隨父託心史良辨<lb/>
<pb n="KR4c0009_WYG_011-20a"/>
貎髙祖誕靈神光夜耀天妹作合日兄夢紹祚生文帝<lb/>
膺運㑹昌首唱髙祖鶱飛晉陽萬夫一心元戎啟行火<lb/>
旗炎炎雲烏洋洋五星迓帝萬國謳唐天網恢疎王師<lb/>
節制威惟連戮老生摧斃山祗引軍河龍渡帝渭倉散<lb/>
積離宫弛閉闗輔来蘇逺方咸恵長安宫室上法太㣲<lb/>
隋遷寳鼎唐在璿璣仗入雙闕詔出九圍三靈協載百<lb/>
禄同歸帝謂太宗表正封略濤蕩飈掃霆馳電爍劔不<lb/>
摧鋒弩無再彍西平汧隴東取河洛杲宻徳充頭懸面<lb/>
<pb n="KR4c0009_WYG_011-20b"/>
縛北走獯鬻南逹蠻荆遼碣作乂梁岐底平風動神行<lb/>
海隅蒼生莫不来庭於昭義堂誓衆資始天命所起于<lb/>
胥頌美維予小子夙夜敬止於戲皇王緒思不忘<lb/>
　　　大唐祀封禪頌<lb/>
皇唐六葉開元神武皇帝再受命致太平乃封岱宗禪<lb/>
社首鑿石紀號天文煥發儒臣志美立碣祠壇曰厥初<lb/>
生人俶有君臣其道茫昧其風朴畧因時而欻起與運<lb/>
而紛落泯泯沒沒無聞焉爾後代聖人取法象立名位<lb/>
<pb n="KR4c0009_WYG_011-21a"/>
衣裳以等之甲兵以怛之於是禮樂出而書記存焉反<lb/>
其源致敬乎天地報其本致美乎鬼神則封禪者帝王<lb/>
受天命告成功之為也閲曩聖之奥訓攷列辟之通術<lb/>
疇若天而不成曷背道而靡失由此推之封禪之義有<lb/>
三帝王之略有七七者何傳不云道徳仁義禮智信乎<lb/>
順之稱聖哲逆之號狂悖三者一位當五行圖籙之序<lb/>
二時㑹四海昇平之運三徳具欽明文思之美是謂與<lb/>
天合符名不死矣有一不足而云封禪人且未許其如<lb/>
<pb n="KR4c0009_WYG_011-21b"/>
天何言舊史者君莫道於陶唐虞舜臣莫徳於臯陶稷<lb/>
卨三臣降徳皆有天下仲尼叙帝王之書繫魯秦之誓<lb/>
明魯祀周公用王禮秦承伯益接周統孔聖㣲㫖不其<lb/>
效歟然秦定天下之功髙享天禄之日淺天而未忘庭<lb/>
堅之徳也故大命復集于皇家天之贊唐不惟舊矣其<lb/>
興之也𤣥靈啟廸黄祗顧懐應歸運以義舉撫来蘇以<lb/>
利見濩也無放夏之慙武也無伐殷之戰髙祖創業四<lb/>
宗重光徳有格天漏泉蒸雲濡露菌蠢滋育氤氲涵煦<lb/>
<pb n="KR4c0009_WYG_011-22a"/>
若天地之覆載日月之照臨溥有形而歸景罄無外而<lb/>
宅心百有八年于兹矣皇帝攘内難而啓新命戴睿宗<lb/>
而纘舊服宇宙更闢朝廷始位盖羲軒氏之造皇圖也<lb/>
九族敦序百姓昭明萬邦咸和黎人於變立土圭以步<lb/>
厯革銅渾以正天盖唐虞氏之張帝道也天地四時六<lb/>
官著禮井田三壤五圻成賦廣九廟以尊祖定六律以<lb/>
和神盖三代之設王制也武緯之文經之聖謩之神化<lb/>
之然猶戰戰兢兢日慎一日納規誨以進徳遂忠良以<lb/>
<pb n="KR4c0009_WYG_011-22b"/>
代工講習乎無為之書討論乎集賢之殿寵勇爵貴經<lb/>
門翼乎鵷鸞之列在庭毅乎貔豹之師居鄙人和傍感<lb/>
神寳沓至乾符坤珍千品萬類超圖溢諜未始聞記我<lb/>
后以人瑞為心初不以物瑞為異王公卿士儼然進曰<lb/>
休哉陛下孝至于天政合乎道前年祈后土人獲大穰<lb/>
間嵗祀圜丘日不奄朔祥感以祈聖因事以觀天天人<lb/>
交合其則不逺意者喬丘拭路望華翠之来上帝儲恩<lb/>
俟蒼璧之禮乆矣焉可専讓而廢舊勛羣臣固言勤帝<lb/>
<pb n="KR4c0009_WYG_011-23a"/>
知罪至于再至于三帝乃揖之曰欽崇天道俯率嘉話<lb/>
恐徳不稱敢憚于勤其撰巡狩之儀求封禪之故既而<lb/>
禮官不戒而備軍政不謀而輯天老練日雨師洒道六<lb/>
甲按隊八陣警蹕孟冬仲旬乗興乃出千旗雲引萬㦸<lb/>
林行霍濩燐爛飛焰揚精原野為之震動草木為之風<lb/>
生歴郡縣省謡俗問百年舉百祀興墜典葺闕政攸徂<lb/>
之人室家相慶萬方縦觀千里如堵城邑連歡丘陵聚<lb/>
舞其中垂白之老樂過以泣不圖蒿里之魂復見乾封<lb/>
<pb n="KR4c0009_WYG_011-23b"/>
之事堯雲徃舜日還神華靈鬱爛漫乎穹壤之間是月<lb/>
来至于岱祗祓齋宫滌濯静室凝神𤣥覽将欵太一議<lb/>
夫太山者聖帝受天官之宫天孫總神靈之府自昔立<lb/>
國莫知萬數克升中而建號惟七十而有五我髙宗六<lb/>
之而今七矣非夫尊位盛時明徳曠代遼闊難併之甚<lb/>
哉先時将臻夫大封也累封疆於髙岡築泰壇於陽趾<lb/>
夫其天壇三襲辰陛十二咸秩衆靈列座有次崇牙樹<lb/>
羽管磬鏞鼔宫懸扵重㙺之内干戚釵殳鈎㦸戣戵周<lb/>
<pb n="KR4c0009_WYG_011-24a"/>
位扵四門之外伐國重器傳代絶瑞旅之於中庭玉輦<lb/>
金轂翠冐黄屋夹之於端路庶官百僚羌夷蠻貊褒成<lb/>
之後讓王之客序立於禮神之場髦頭弩牙鐵馬金鏃<lb/>
介胄如雪旗幟如火逺匝於清禁之野於是乎以天正<lb/>
上元法駕徐進屯千乗於平路留羣臣於谷口皇帝御<lb/>
六龍陟萬仭獨與一二元老執事之人出天門臨日觀<lb/>
次沆瀣宿巉岩赤霄可接白雲在下庚寅祀髙祖於上<lb/>
封以配上帝衆官扵下位以享衆神皇帝冕裘登壇奠<lb/>
<pb n="KR4c0009_WYG_011-24b"/>
獻俯僂叶金奏佾羽舞撞黄鍾歌大吕開閶闔與天語<lb/>
清将信公奉斗布度懋建皇極勤恤蒼生招嘏乎未兆<lb/>
禳災乎未萌上下傳節而禮成樂遍福夀同歸而帝賜<lb/>
神䇿乃檢玉牒於中頂揚柴燎於髙天庶忠誠之上逹<lb/>
若慿焰而駕烟日轡方旋神心餘眷五色雲起拂馬以<lb/>
隨人萬嵗山呼従天而至地越翌日尊睿宗侑地祗而<lb/>
禮社首遂張大樂覲東后國風惟舊無黜幽削爵之誅<lb/>
王澤惟新有眚災大賚之慶不浃日至化洽於人心不<lb/>
<pb n="KR4c0009_WYG_011-25a"/>
崇朝景福遍扵天下然後藏金匱於祏室廻玉鸞於上<lb/>
都煌煌乎真聖朝之能事而髙代之盛節者也于斯之<lb/>
時華戎殊俗異音同嘆曰兵合多雨山峻多雲豈有大<lb/>
舉百萬之師剋期千里之外及行事之日則天無㸃翳<lb/>
地無纎塵嚴冬變為韶景寒谷鬱為和氣非至徳其孰<lb/>
能動天如此其順者乎昔人云自西自東自南自北無<lb/>
思不服今信知聖人作而萬物覩其心服之之謂矣或<lb/>
曰祭泰折主先后非禮歟曰是禮也非宜也王者父事<lb/>
<pb n="KR4c0009_WYG_011-25b"/>
天母事地侑神崇孝無嫌可也且夫柴瘞外事帝王主<lb/>
之烝嘗内事后妃助之是開元正人倫革弊禮起百王<lb/>
之法也故令千載睹末光聆絶韻咀甘實潄芳潤爍𤣥<lb/>
妙之至精流不已之淑聲臣悅作頌告于神明四皇墳<lb/>
而六帝典雖吉甫亦莫能名徒採彼輿人之詩曰大矣<lb/>
哉惟天為大惟皇則之率我萬國受天之祺子孫百代<lb/>
人神共保綏之云爾而已矣<lb/>
　　　大唐開元十三年隴右監牧頌徳碑奉勑撰<lb/>
<pb n="KR4c0009_WYG_011-26a"/>
周禮校人掌王馬之政天子十二閑馬六種閑為一廏<lb/>
馬二百一十六應乾之䇿也六廏成校五良一駑是之<lb/>
謂小備校有左右閑成十二合月之道也駑馬三良馬<lb/>
之數凡三千四百五十六是謂之大備秦并一海内六<lb/>
萬騎之國馬盡歸之帝家則周制陋矣漢孝武富文景<lb/>
儉扃乏積雄衞霍張皇之勢勒兵塞上廏馬有四十萬<lb/>
匹及東漢魏晉國馬陵夷不可復逮武帝時矣後魏胡<lb/>
馬入洛蹴蹋千里軍陣之容雖壯和鸞之儀亦闕大唐<lb/>
<pb n="KR4c0009_WYG_011-26b"/>
接周隋亂離之後承天下征戰之弊鳩括殘燼僅得牝<lb/>
牡三千従赤岸澤徙之隴右始命太僕張萬嵗葺其政<lb/>
焉而奕世載徳纂修其緒肇自貞觀成于麟徳四十年<lb/>
間馬至七十萬匹置八使以董之設四十八監以掌之<lb/>
跨隴西金城平凉天水四郡之地幅員千里猶為隘狭<lb/>
更㭊八監布扵河曲豐曠之野乃能容之于斯之時天<lb/>
下以一縑易一馬秦漢之盛未始聞也張氏中廢馬官<lb/>
亂職或戎狄外攻或師圉内寇垂拱之後二十餘年潛<lb/>
<pb n="KR4c0009_WYG_011-27a"/>
耗太半所存盖寡開元神武皇帝登大寳受靈符水瑞<lb/>
感而河龍出星精應而天駟下二年春帝乃簡心腑善<lb/>
畜之将福祐宜生之長俾領内外閑廏使焉即開府霍<lb/>
公其人也公名毛仲姓王氏開元佐命之元勲東國亡<lb/>
王之後裔四伯輔禹與治水之謨四七興漢在經星之<lb/>
列清明虚受察含氷鑑籌謀先覺慮出蓍龜竭無私之<lb/>
忠而善歸天造輸不懈之力而元同日用故騰躍風雲<lb/>
攀附日月䇿功第一承恩莫二庭羅魏絳之鐘鼓第賞<lb/>
<pb n="KR4c0009_WYG_011-27b"/>
京邑之山林文馬蕃錫扵晉侯御衣亟分扵韓信庶姜<lb/>
如玉則降榮彤管衆子垂髫則抱拜朱第聖人之見也<lb/>
必逌爾為之四顧而滿志聖人之不見也乃恤然若無<lb/>
與樂其天下仲尼所謂是必才全而徳不形者也夫處<lb/>
其身則立無跂正也視無還端也聴無聳誠也言無逺<lb/>
慎也國有憂未嘗不戚國有慶未嘗不怡其御下則明<lb/>
利害之鄉阜財求之務使之趨善而避惡懐徳而畏威<lb/>
身不離扵闕庭令逺行扵垌牧亦有不學而暗合扵古<lb/>
<pb n="KR4c0009_WYG_011-28a"/>
未更而懸辨其事然其従政必問於遺訓而資扵故實<lb/>
者也若夫春祭馬祖夏祭先牧秋祭馬社冬祭馬步敬<lb/>
其本也日中而入焚原燎牧除蓐舋廏時其事也潔泉<lb/>
美薦庌凉棧濕翹足而陸交頸相靡宣其性也攻駒教<lb/>
駣講馭臧僕刻之剔之覊之䇿之就其才也不反其性<lb/>
故親人樂藝節樂如舞之心自生不窮其才故闉扼鷙<lb/>
曼竊轡詭銜之態不作爾乃舉其神異則望騊騟騕裊<lb/>
乗黄兹白来儀外廏呈伎内櫪朝刷閬風夕洗天泉聖<lb/>
<pb n="KR4c0009_WYG_011-28b"/>
皇一馭長夀萬年别其種類則有妍蹄繁鬛小領逺志<lb/>
曰龍曰騋曰戎曰驥差其毛物則有蒼白驪黄騂紫驈<lb/>
皇騅駓驒駱駰騢駵駱騮駮驓駩騧騏騽騝豪骭馵足<lb/>
狼尾魚目宗廟齊豪戎事齊力田獵齊足罔不畢有元<lb/>
年牧馬二十四萬匹十三年乃四十三萬匹初有牛三<lb/>
萬五千頭是年亦五萬頭初有羊十一萬二千口是年<lb/>
亦二十八萬六千口皇帝東巡狩封岱嶽輦輅既陳羽<lb/>
衛咸備大駕百里烟塵一色其外又有閑人萬夫散馬<lb/>
<pb n="KR4c0009_WYG_011-29a"/>
千隊骨必殊貎毛不雜羣行如動地止若雲屯百蠻震<lb/>
聳四方抃躍威懐紜紛壮觀揮霍廻衡飲至朝廷宴樂<lb/>
上顧謂太僕少卿兼秦州都督監牧都副使張景順曰<lb/>
吾馬㡬何其蕃育卿之力也對曰帝之福也仲之令也<lb/>
臣何力之有因具上其状帝用嘉焉霍公口無伐辭貎<lb/>
無徳色朝髦庠齒歆以多之於是明威将軍行右衛郎<lb/>
将南使梁守忠忠武将軍行左羽林中郎西使馮嘉泰<lb/>
右千年長史北使張知古左驍衛中郎将兼鹽州刺史<lb/>
<pb n="KR4c0009_WYG_011-29b"/>
鹽州監牧使張景遵隴州别駕循武縣男東宫監牧韋<lb/>
衡都使判官果毅齊琛總監韋績及五使長户三萬一<lb/>
千人僉曰自開府庇我十三年矣畜有娩息人無乏匱<lb/>
克厭帝心莫匪嘉績且如停西南兩使六頓人夫藁穀<lb/>
計八十萬工圍石以息人約費其政一也納長户隠田<lb/>
稅三萬五千石以儉私肥公其政二也减太僕長支乳<lb/>
酪馬錢九千三百貫以窒隙止散其政三也供軍筋膠<lb/>
十萬七千斤以收絹繕工其政四也蒔茼麥苜蓿一千<lb/>
<pb n="KR4c0009_WYG_011-30a"/>
九百頃以茭蓄御冬其政五也使監官料舊給庫物新<lb/>
奏置本收分其利不喪正錢二萬五千貫以實府宜官<lb/>
其政六也賈死畜貯絹八萬徃嚴道市僰僮千口以出<lb/>
滯足人其政七也五侯長户數盈三萬墾田給食糧不<lb/>
外資以勸農却輓其政八也敢問羣牧之事孰能加扵<lb/>
此乎然則稱伐計功前典所貴上以美聖主擇才之得<lb/>
人下以贊忠臣受任之盡節末以道官屬承風之成事<lb/>
竟以示後代昭前之令聞是四烈者不可廢也既而大<lb/>
<pb n="KR4c0009_WYG_011-30b"/>
君有命舊史書功吟咏瓌竒篆刻金石秦汧𣺌𣺌尚想<lb/>
非子之風魯野區區猶傳史克之頌試従此而觀彼夫<lb/>
何足以言哉頌曰<lb/>
皇天考牧兮聖之君四十三萬兮馬為羣塹汧渭兮垣<lb/>
隴坂飛黄皁兮昆蹄苑山崆峒兮水嗚咽泉噴玉兮草<lb/>
汗血聚如花兮散如雲性既馴兮才亦絶維國家之大<lb/>
事駕時龍兮祭天地和鑾發矣文物備維皇帝之七徳<lb/>
總戎馬兮威萬國彩髦翻兮金介胄有霍公之掌政擇<lb/>
<pb n="KR4c0009_WYG_011-31a"/>
張氏之舊令天王駕兮仗黄麾太僕驂兮展輅儀舞月<lb/>
駟兮蹀雲螭神倜儻兮態權竒騏驥溢野兮牛羊日多<lb/>
子孫榮位兮思寵如何頌皇靈兮篆石鼓萬斯年兮羣<lb/>
王府<lb/>
　　　廣州都督嶺南按察五府經略使宋公遺愛碑<lb/>
　　　　頌<lb/>
維唐御天下九十有八載蒼生賁乎海隅𤣥澤漫乎荒<lb/>
外天子念窮鄉之僻陋徼道之修阻吏或不率不馴人<lb/>
<pb n="KR4c0009_WYG_011-31b"/>
或不康不若乃命舊相廣平公宋璟鎮兹裔壤式是南<lb/>
州篤五管之政教總三軍之旗鼓幅員萬里馴致九譯<lb/>
詔書下日靡然順風曷由臻斯威名之先路也公曩時<lb/>
執白簡登瑣闥推誠蹇諤不私形骸忤英主之龍鱗蹹<lb/>
奸臣之虎尾挫二張之鋭則聲怛寰域折三思之角則<lb/>
氣盖風雷由是極有四星維帝之輔地有五岳維天之<lb/>
柱其入宰也君之股肱其出守也人之父母至於此邦<lb/>
之長人也飲食有節衣服有常清心而庶務簡正色而<lb/>
<pb n="KR4c0009_WYG_011-32a"/>
羣下一瑟兮僴兮赫兮喧兮固以不怒而威不言而信<lb/>
雖有文身鑿齒被髪儋耳衣卉麵木巢山館水種落異<lb/>
俗而化齊言語不通而心喻矣其率人板築教人陶瓦<lb/>
室皆塗塈晝逰則華風可觀家撤茅茨夜作則災火不<lb/>
發棟宇之利也自今始祖國之舶車海琛雲萃物無二<lb/>
價路有遺金殊裔胥易其廻途逺人咸内我邉郡交易<lb/>
之坦也有如此故能言之士舉為美談盖㣲子去殷以<lb/>
後王者襄公伐楚将得諸侯尚書東漢之雅望黄門北<lb/>
<pb n="KR4c0009_WYG_011-32b"/>
齊之令徳宋氏世名公其濟美詩所謂無念爾祖聿修<lb/>
厥徳廣平有焉若夫徃者屈也来者伸也徃来相召而<lb/>
哀樂繼之鴻飛遵渚於汝信處龍章衮衣以我公歸鬱<lb/>
陶乎人思嗟嘆之不足廣府司馬譚瓌畨禺耆老某乙<lb/>
等相與刻石傳徽斯文予春秋之徒也豈将茍其辭哉<lb/>
雅敬宋公王臣之重次嘉譚子贊徳之義遥感耆舊去<lb/>
思之勤越裳變風知周公之才之美吉甫作頌見申伯<lb/>
于藩于宣觀政将来惡可廢也頌曰<lb/>
<pb n="KR4c0009_WYG_011-33a"/>
降王宰兮逺國靈歌北户兮舞南溟酌七徳兮考六經<lb/>
政畫一兮言不再草木育兮魚鼈寕變蓬屋兮改籬墻<lb/>
魚鱗瓦兮鳥翼堂洞日華兮皎夜光火莫炖兮風莫颺<lb/>
事有近兮惠無疆崑崙寳兮西海財㡬萬里兮嵗一来<lb/>
舟如島兮貨為臺市無欺兮路無盗旅忘家兮扃夜開<lb/>
越井岡兮石門道金鼓愁兮旌斾好来何暮兮去何早<lb/>
犦牛牲兮菌雞卜神降福兮公夀考<lb/>
　　　龍門西龕蘇合宫等身觀世音菩薩像頌<lb/>
<pb n="KR4c0009_WYG_011-33b"/>
我聞上古有聖人心入羣有身包大空普觀察一切音<lb/>
聲其名曰觀音菩薩日月有盡光明無際天地有終神<lb/>
通不滅禮其形像随願而成功稱其名號應時而穫果<lb/>
龍門西龕等身像者此都人士思賢令蘇君之所造也<lb/>
天下之大都有五而河洛總其中皇居之赤縣有二而<lb/>
合宫是其一四隩輻凑萬商厖謬政頗財黠刑放寵祐<lb/>
所由然舊矣故强毅臨之則攫斂猋擾虤虐不辜以抶<lb/>
撲睚眄是稱辨吏寛厚處之則乾沒滛詭相詐莫禦以<lb/>
<pb n="KR4c0009_WYG_011-34a"/>
息偃簡怠謂之風流其傷弊一也武功蘇君名頲字廷<lb/>
碩隋右僕射邳國公之𤣥孫今吏部尚書懐逺公之元<lb/>
子相門華列儒庭善訓雍容文雅當代知名通才博藝<lb/>
扵何不可御史天憲也抗執簡之雄郎官星象也髙握<lb/>
蘭之選帝車西幸皇眷東遥四方之極一臺歸妙蘇君<lb/>
於是乎始為政扵京邑籍田户以衍賦徹考資畜以程<lb/>
力任董逋逃以業浮廋詰姦慝以豫㷀嫠制事典以示<lb/>
好惡敦術學以興禮義省法罪獄吏無作威煦郵馹圉<lb/>
<pb n="KR4c0009_WYG_011-34b"/>
人不敢産加以躬親足以勵勤謀始足以作則端荘足<lb/>
以易暴清儉足以息貪夫如是簡徃而事行正身而人<lb/>
慕輕薄束修而歸厚流亡襁負而来復曾未朞月遷給<lb/>
事中既而人吏父老聚而謀曰咨休哉明府之惠人也<lb/>
春風暢之時雨霂之心乎愛矣何以祝之朝廷豈不念<lb/>
下民之鬱陶乎奚其為奪我君而不省留也詩曰愷悌<lb/>
君子神所愛矣庶㡬乎三珍依慿百祥臻降云爾乃購<lb/>
竒匠俽霛峯追琢鏡光鑱鑿電涎倚髙壁臨懸闗蹈石<lb/>
<pb n="KR4c0009_WYG_011-35a"/>
菂戴珉鬘縹緲雲聳嬋娟玉立模宰官之形儀現輪王<lb/>
之相好諦視瞻仰将筦爾而㣲笑攝心傾聽疑僁然而<lb/>
有聲其左右則福地園林香城基址前佛後佛大身小<lb/>
身亘岑嶺而相望遍虚瑩而無數此身不動觀大地之<lb/>
衆生彼佛無来見河沙之世界爾其北對宫觀南馳荆<lb/>
越闕路豁開而中斷伊水逶迤而長注修途交㑹車馬<lb/>
川流帝城風俗是焉逰覽如鎮南之峴山似闗西之灞<lb/>
岸暮春桃李上已清明汎法地之渌波慿静域之丹檻<lb/>
<pb n="KR4c0009_WYG_011-35b"/>
揚袂隂景躧步震山花散四天香開八國以不居之嵗<lb/>
月閲無窮之人代知妙容之常在覩永刼之因緣盛徳<lb/>
相傳與此山而終始不其偉歟昔孔子化中都以攝魯<lb/>
相卓茂理于宻以致漢台夫樹善有基建功無小蘇君<lb/>
春秋鼎盛徳業日新方欲驤首天池整翮雲漢致大君<lb/>
扵堯舜紹層構扵韋平是宰也故以五輅之推輪九域<lb/>
之覆簣巳重宣此義而説偈曰大哉𤣥聖心如明鏡深<lb/>
入禪定龍飛清淨觀我物性靈相珍飾精窮妙極千嵓<lb/>
<pb n="KR4c0009_WYG_011-36a"/>
之側因空見色登我願力不競不絿不剛不柔敷政優<lb/>
優百禄是遒侑我蘇侯<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0009_WYG_011-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張燕公集巻十一<lb/>
</p>
<p>
</p>
  </div>
<div>
<head>張燕公集巻十二</head> <lb/>
    <p>
<pb n="KR4c0009_WYG_012-1a"/>
欽定四庫全書<lb/>
　張燕公集巻十二<lb/>
　　　　　　　　　　　　　唐　張説　撰<lb/>
　　贊　銘　箴　記<lb/>
　　　蒲津橋贊<lb/>
易曰利渉大川濟乎難也詩曰造舟為梁通乎險也域<lb/>
中有四瀆黄河是其長河上有三橋蒲津是其一隔秦<lb/>
稱塞臨晉名闗闗西之要衝河東之輻凑必由是也其<lb/>
<pb n="KR4c0009_WYG_012-1b"/>
舊制横絙百丈連艦十艘辮修笮以維之繫圍木以距<lb/>
之亦云固矣然每冬氷未合春沍初解流澌峥嶸塞川<lb/>
而下如礎如臼如堆如阜或摐或掍或磨或切綆斷航<lb/>
破無嵗不有雖殘渭南之竹仆隴坻之松敗輒更之罄<lb/>
不供費津吏成罪縣徒告勞以為常矣開元十有二載<lb/>
皇帝聞之曰嘻我其慮哉乃思索其極敷祐于下通其<lb/>
變使人不倦相其宜授彼有司俾鐡代竹取堅易脆圖<lb/>
其始而可久紓其終而就逸受無疆惟休亦無疆惟恤<lb/>
<pb n="KR4c0009_WYG_012-2a"/>
扵是大匠蕆事百工獻藝賦晉國之一鼓法周官之六<lb/>
齊飛㢘煽炭祝融理爐是鍊是烹亦錯亦鍛結而為連<lb/>
鏁鎔而為伏牛偶立扵兩岸襟束於中潬鏁以持航牛<lb/>
以鷙纜亦将厭水物奠浮梁又疏其舟間畫其鷁首必<lb/>
使奔凘不突積凌不隘新法既成永代作則原夫天意<lb/>
有四㫖焉濟人仁也利物義也順事禮也圖逺智也仁<lb/>
以平心義以和氣禮以成政智以節財心平則應諧百<lb/>
神矣氣和則感生萬物矣政成則乂文之經矣財節則<lb/>
<pb n="KR4c0009_WYG_012-2b"/>
豐武之徳矣故天将儲其禎地将阜其用人将盈其力<lb/>
聖皇之道乾乾翼翼觀藝而無窮詠功而無極<lb/>
　　　皇帝馬上射贊<lb/>
　　　　第一<lb/>
甘泉頓射飛野雞一隻走狐二走兎十四不隔箭連中<lb/>
五隻<lb/>
一面昭仁三驅示武走則發射伏則不取<lb/>
　　　　第二<lb/>
<pb n="KR4c0009_WYG_012-3a"/>
中鷹前兎<lb/>
寒兎滅沒疾鷹逞巧鳴鏑洞飛失雋亡狡<lb/>
　　　　第三<lb/>
福陽頓同日中狗前兎<lb/>
狡兎雋犬力奔勢迫持圓駷飛捨拔先獲<lb/>
望賢頓停日射髙飛鴈一隻走麞二走兎三十六不隔<lb/>
箭連中五隻<lb/>
獸殪山豪烏落雲雋貫三疊兩血不瀐刃<lb/>
<pb n="KR4c0009_WYG_012-3b"/>
望賢頓中獯狐<lb/>
夜鳴之鳥是謂獯狐除人之惡應箭而鋪<lb/>
望賢頓隔馬射中麞<lb/>
趯趯牙麞寒草同色隔馬百步一縦而側<lb/>
　　　　第四<lb/>
仙㳺頓中麞一走狐三走兎十八不隔箭連中八隻<lb/>
天子省斂薄狩岐陽躬射五十以奉烝嘗<lb/>
　　　　第五<lb/>
<pb n="KR4c0009_WYG_012-4a"/>
文山頓射麞不隔箭連中二走狐一走兎二十一隻<lb/>
我将獻鮮従禽扵野一日百中以威天下<lb/>
武停頓向後射走兎其中射兎十九隻不隔箭連中十<lb/>
一隻走狐三走麞一<lb/>
霜兎斗廻雲龍矯過天旋月滿捨矢如破<lb/>
仙林頓分駿射野狐中<lb/>
有芃者狐起帝之右分騣逺發應踣于手<lb/>
鷂子搦䲭不著飛過在後箭射應弦而落<lb/>
<pb n="KR4c0009_WYG_012-4b"/>
驚鳶上飛鷙集横搏矯箭争中紛然旋落<lb/>
一箭中兩鹿横貫走五十餘步方倒<lb/>
雙鹿並出一箭横連上思陵寢以獻時鮮<lb/>
是日還宫苑内用大箭射走四十口分賜諸王郡王及<lb/>
従人等<lb/>
帝入靈囿數百麀鹿射其四十頒諸羣后<lb/>
　　　孔子堂社預贊<lb/>
猗歟杜侯發揮孔聖春秋既立王道以正列國行事君<lb/>
<pb n="KR4c0009_WYG_012-5a"/>
子莫之他人有心予忖度之推凡是例定罪原詞開我<lb/>
後學従祀先師<lb/>
　　　金紫光禄大夫太常卿上柱國中山郡公崔日<lb/>
　　　　知寫真圖贊<lb/>
廓哉中山霛宇廟徹逸韻豪爽逹音妙絶孝盡思成忠<lb/>
全見節優㳺宫侣蕭條禪悅白髪傳貎青松拂雪要之<lb/>
嵗寒是望邦傑<lb/>
　　　慮舍郍像贊<hi>并序</hi>
<pb n="KR4c0009_WYG_012-5b"/>
詩云哀哀父母生我劬勞欲報之徳昊天罔極是傷不<lb/>
可止也戀而懐無所及之感其有飾聖以資親修法以<lb/>
展慕豈非孝子持明之心哉武擔山静亂寺盧舍郍丈<lb/>
六鐵像者沙門履徹為先妣用無價黄金之装也徹師<lb/>
俗姓劉氏青城真人知古之弟道門釋種守律䕶戒了<lb/>
如来廣大之心逹如来加持之力見虚空界劃縵茶壇<lb/>
知定慧手結金剛印過去不悟因後行而追福當来未<lb/>
聞指前縁而證道覩佛相者成一切智承佛光者壊無<lb/>
<pb n="KR4c0009_WYG_012-6a"/>
始業張說聞其事而懌之乃合掌西南遥禮偈曰<lb/>
大雄盧舎那妙法甚深秘神變加持力普昇不動位孝<lb/>
哉彼沙門愛母而錫類法財装妙色空色不相異慧日<lb/>
破金山慈光觸寳地善来金剛手一一見佛事<lb/>
　　　般若心經序<lb/>
萬行起心心人之主三乗歸一一法之宗知心無所得是<lb/>
真得見一無不通是𤣥通如来説五藴皆空人本空也<lb/>
如来説諸法空相法亦空也知法照空見空舎法二者<lb/>
<pb n="KR4c0009_WYG_012-6b"/>
知見復非空耶是故定與慧俱空中法立入此門者為<lb/>
明門行此路者為超路非夫行深波若者其孰能證於<lb/>
此乎秘書少監駙馬都尉滎陽鄭萬鈞深藝之士也學<lb/>
有傳癖書成草聖迺揮洒手翰鐫刻心經樹聖善之寳<lb/>
坊啟未来之華葉佛以無依相而設法本不生我以無<lb/>
得心而傳今則無滅道濟文字意齊天壤國老張說聞<lb/>
而嘉焉讚揚佛事題之樂石<lb/>
　　　藍田法池寺二法堂贊<hi>并序</hi>
<pb n="KR4c0009_WYG_012-7a"/>
法池西三歸院二法堂兹寺長老初上禪師所造也禪<lb/>
師本姓彭名至知至性篤孝執親之喪七日不食微言<lb/>
宻行志道探𤣥究易老荘太一之㫖善正書與鍾王同<lb/>
格其精至㸃畫宛秀毫縷必見如折槁荷磨文石筋理<lb/>
灑颯固非人力所致也中朝名士山藪髙尚法流開勝<lb/>
逺近慕焉及晩年専意扵禪誦平生藝業脱若遺塵矣<lb/>
常歎曰帝王父母許我出家雨露生成恩猶一揆依如<lb/>
来教創是功徳萬一乎獻福二宫潛祐七祖将與一切<lb/>
<pb n="KR4c0009_WYG_012-7b"/>
咸登道場扵是三歸堂以長安元年辛丑子月望日癸<lb/>
未立善法堂以開元元年癸丑丑月望日戊辰建禪師<lb/>
母弟仁琬弟子沙門啟疑及沙彌令哲左右斯業實有<lb/>
力焉<lb/>
　　　三歸堂贊<lb/>
敬告諸佛子一心清净觀欲求正真道當従信根入是<lb/>
佛虚空相是法㣲妙光定慧不相離是僧和合義人空<lb/>
法亦空二空亦復空住心三寳空是名三歸處<lb/>
<pb n="KR4c0009_WYG_012-8a"/>
　　　善法堂贊<lb/>
至哉初上人建立善法堂彩翠三世佛荘嚴清净眼能<lb/>
運無礙心普入扵一切見若不染色知若不取色是名<lb/>
真實見亦名解脱知佛觀離生滅諸法等如是<lb/>
　　　益州太清觀精思院天尊贊<hi>并序</hi>
蜀山劉尊師上清品人也兄學儒弟奉佛迺畫三聖同<lb/>
在此堂煥乎有意哉逹觀之一致也張說聞其風而樂<lb/>
之作天尊贊<lb/>
<pb n="KR4c0009_WYG_012-8b"/>
正氣生神結氣為實上清尊帝中黄首出華彩衣裳虚<lb/>
無宫室紫氣乗斗赤鑪欽日十天従化萬靈受律蓮花<lb/>
釋門麟角儒術法其不二心同得一道心惟微守而勿<lb/>
失<lb/>
　　　并州勑造座右銘<lb/>
安萬國禮百神放鄭聲逺佞人<lb/>
　　　進筆硯架銘<lb/>
筆硯之間聖心必察青蠅導赦震言漏洩<lb/>
<pb n="KR4c0009_WYG_012-9a"/>
　　　煖硯銘<lb/>
筆鋒曉凍墨池夜結香炭潛然推寒致熱<lb/>
　　　素盤盂銘<hi>并序</hi>
國子祭酒韋公好逰山水器珍雅素因適湯泉見楩梓<lb/>
枌榆良材滿谷乃命山工作為盤盂盎甖樽觶呈其文<lb/>
理素而不飾還都分遺好事者說受賴盤盂二事以銘<lb/>
之云爾<lb/>
幽山之水無心世路器為盤盂制以法度匪丹匪漆惟<lb/>
<pb n="KR4c0009_WYG_012-9b"/>
真惟素理真防毁節全思固多用必傷處盈招惡嗟嗟<lb/>
君子鑒微在悟實是天然貽我朋故<lb/>
　　　温泉箴<lb/>
東山少連曰𤣥㝠氏之子曰壬夫安祝融氏之女曰丁<lb/>
芊俱學水仙是為温泉之神焉帝命之救萬靈盪滯結<lb/>
腑臓逹膚腠泄下人多賴之上帝是崇乃飛亷氏之佚<lb/>
女妒之常欲大慁其功故入温泉必齋以洒心戒以防<lb/>
患恕以利物含生之疾我願除妖二神嘉之吹湯激邪<lb/>
<pb n="KR4c0009_WYG_012-10a"/>
珠連漚累潏汩揚華此其效也若入温泉僻心穢行惡<lb/>
言滛形居食失節動出躁輕二神醜之不匡人命飛亷<lb/>
佚女以裾蔽人是生疰芒風瘍眩齵之病夫有意之醫<lb/>
照合神理無恒之醫身為慾使莫之益傷之者至矣是<lb/>
以君子慎其㣲也<lb/>
　　　贈别楊盈川炯箴<lb/>
杳杳深谷森森喬木天與之才或鮮其禄君服六藝道<lb/>
徳為尊君居百里風化之源才勿驕恡政勿煩苛明神<lb/>
<pb n="KR4c0009_WYG_012-10b"/>
是福而小人無寃畏其不畏存其不存作誥兹酒成敗<lb/>
之根勒銘其口禍福之門雖有韶夏勿棄撃轅豈無車<lb/>
馬敢贈一言<lb/>
　　　獄箴<lb/>
官有决曹掌兹法獄匪惟議罪亦以防欲所貴仁恕非<lb/>
矜窘束吏茍吹毛人安措足古之為主是戒是勗茫茫<lb/>
率土蠢蠢羣生賢愚中雜真偽相傾若魚之駭如鳥之<lb/>
驚不能無犯宜持以平或大或小時重時輕無以快志<lb/>
<pb n="KR4c0009_WYG_012-11a"/>
期乎得情孰曰非重國之政令孰曰非輕人之性命虐<lb/>
則招咎寛則納慶宜慎宜恤可畏可敬為獄則固為牢<lb/>
則幽晨嚴管鑰夜宻更籌寂寂圓土纍纍繫囚求食揺<lb/>
尾見吏垂頭自昔立名此為非所逼隘狹室攲傾漏宇<lb/>
冬有祈寒夏多隆暑焉可失入焉可妄處勿謂無妨勿<lb/>
謂無傷匹婦含怨三年亢陽匹夫結憤六月飛霜可以<lb/>
安危可以興亡敢告司憲無輕國章<lb/>
　　　東山記<lb/>
<pb n="KR4c0009_WYG_012-11b"/>
兵部尚書同中書門下三品修文館大學亡韋公體含<lb/>
真静思協幽曠雖翊亮廊廟而緬懐林藪東山之曲有<lb/>
别業焉嵐氣入野榛烟出俗石潭竹岸松齋藥畹虹泉<lb/>
電射雲木虚吟惚恍疑夢間闗忘術兹所謂丘壑䕫龍<lb/>
衣冠巢許幸温泉之嵗也皇上聞而賞之迺命掌舎設<lb/>
帟金吾劃次太官載酒奉常抱樂停輿輦扵青靄佇翬<lb/>
褕於紫雲百神朝于谷口千官飲乎池上緹騎環山朱<lb/>
斾焰野縦觀空巷途歌傳壑是日即席拜公逍遥公名<lb/>
<pb n="KR4c0009_WYG_012-12a"/>
其居曰清虛原幽棲谷景移樂極天子賦詩王后帝女<lb/>
宫嬪邦媛歌焉和焉以寵徳也加以中宫敦序謂我諸<lb/>
兄引内子扵重幄見兒童於行殿家人之禮優棠棣之<lb/>
詩作於是實其筐筥下以昭忠信之獻賁其束帛上以<lb/>
示慈恵之恩朝野歡并君臣義洽夫飛翠華藶茨道至<lb/>
道之主也紆紫綬期赤松素履之輔也千載一時難乎<lb/>
此遇故兩曜合舍衆星聚徳雅道光華髙風允塞寒谷<lb/>
煦景窮崖潤色猗歟盛事振古未有篆之𤣥石貽代厥<lb/>
<pb n="KR4c0009_WYG_012-12b"/>
後<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張燕公集巻十二<lb/>
</p>
<p>
</p>
  </div>
<div>
<head>張燕公集巻十三</head> <lb/>
    <p>
<pb n="KR4c0009_WYG_013-1a"/>
欽定四庫全書<lb/>
　張燕公集巻十三<lb/>
　　　　　　　　　　　　唐　張說　撰<lb/>
　　表<lb/>
　　　請封太山表并批答<lb/>
臣說等言臣聞聖人者與天地合德故珍符休命不可<lb/>
得而辭鴻名盛典不可得而讓陛下功格上天澤流厚<lb/>
載三五之盛莫能比崇登封告成理協幽贊故符瑞必<lb/>
<pb n="KR4c0009_WYG_013-1b"/>
臻天意也書軌大同人事也菽粟屢登和平也刑罰不<lb/>
用至理也今陛下稽天意以固辭違人事以久讓是和<lb/>
平而不崇昭報至理而闕薦祖宗億兆之情猶知不可<lb/>
况上帝臨照祖宗顧諟其可止乎願納王公卿士列岳<lb/>
搢紳之衆望迺命有司速定大典臣不勝懇禱敢昧死<lb/>
再拜<lb/>
朕以眇身欽承丕業十餘載矣夙夜兢惕常以至道未<lb/>
暢元元未安上累先聖之心下受萬方之責何敢議封<lb/>
<pb n="KR4c0009_WYG_013-2a"/>
禪躡岱宗乎今羣官所奏靈符嵗稔戎狄向風盖上天<lb/>
降休宗廟垂福豈朕薄徳冒以當仁然天休不敢不答<lb/>
廟祜不敢不報王公衆望不可固違將以䝉福謝誠非<lb/>
以成功類帝輒用忘忌祇遂羣心<lb/>
　　　請八月五日為千秋節表并勅㫖<lb/>
左丞相臣說右丞相臣璟等言臣聞聖人出則日月記<lb/>
其初王澤深則風俗傳其後故少昊著流虹之感商湯<lb/>
本𤣥烏之命孟夏有佛生之供仲春脩道祖之籙追始<lb/>
<pb n="KR4c0009_WYG_013-2b"/>
尋源其義一也伏惟開元神武皇帝陛下二氣含神九<lb/>
龍浴聖清明總於玉靈爽朗冠於金天月惟仲秋日在<lb/>
端五恒星不見之夜祥光照室之朝羣臣相賀誕聖之<lb/>
辰也焉可不以為嘉節乎比夫曲水禊亭重陽射圃五<lb/>
日綵筵七夕粉筵豈同年而語也臣不勝大願以八月<lb/>
五日為千秋節著之甲令布於四方羣臣以是日獻甘<lb/>
露醇酎上萬嵗夀酒王公戚里進金鏡綬帶士庶以結<lb/>
絲承露囊更相遺問村社作夀酒宴樂名賽白帝報田<lb/>
<pb n="KR4c0009_WYG_013-3a"/>
神上明𤣥天光啟大聖下彰皇化垂裕無窮異域占風<lb/>
同見美俗<lb/>
勑㫖凡是節日或以天氣推移或因人事表記八月五<lb/>
日是朕生辰感先聖之慶靈荷皇天之眷命卿等請為<lb/>
令節上獻嘉名勝地良遊清秋髙興百榖豐熟萬寶巳<lb/>
成自我作古舉無越禮朝野同歡足為美事依卿来請<lb/>
宜付所司<lb/>
　　　請置屯田表<lb/>
<pb n="KR4c0009_WYG_013-3b"/>
臣說言臣聞求人安者莫過於足食求國富者莫先於<lb/>
疾耕臣再任河北備知川澤竊見漳水可以灌巨野淇<lb/>
水可以溉湯隂若開屯田不減萬頃化萑葦為秔稻變<lb/>
斥鹵為膏腴用力非多為利甚博諺云歲在申酉乞漿<lb/>
得酒来歲甫爾春事方興願陛下不失天時急趨地利<lb/>
上可以豐國下可以廪邉河漕通流易於轉運此百代<lb/>
之利也當今國儲未贍邉軍未息勸人農業願留聖意<lb/>
亦嘗賜前堦之食承後騎之顧竟唯唯而無一言者豈<lb/>
<pb n="KR4c0009_WYG_013-4a"/>
敢隠情於聖主也正以職在伏衛憂於部伍馬上非公<lb/>
議之所囿遊非朝廷之事今昧死上愚見乞大臣籌謀<lb/>
速下河北支度及溝渠使檢料施功不後農節謹附賀<lb/>
正使随軍前曹州考城縣尉同希再奉表以聞謹言<lb/>
　　　禮儀使賀五陵祥瑞表并答制<lb/>
右臣等伏以陛下孝通天地親朝五陵拜橋陵則紫氣<lb/>
見獲白兎甘露降白鴿天光清和日色明朗拜定陵則<lb/>
有景雲見甘露降拜獻陵則甘露被樹祥雲抱日拜昭<lb/>
<pb n="KR4c0009_WYG_013-4b"/>
陵則先聖見神遊薦享之際陛下親聞刻息初進服用<lb/>
樂器自然發聲又素像回面甘露降滋從祀先臣歴聞<lb/>
蹈舞拜乾陵則有靈草生甘露降日抱戴之瑞此皆陛<lb/>
下䖍誠上感神靈福降四海同懽萬方忭躍臣等幸<lb/>
陪大禮親覩禎祥無任大慶之至謹奉表陳賀以聞臣<lb/>
說謹言<lb/>
朝拜園陵罄申精到深懼虛昧未感靈心今嘉瑞来臻<lb/>
神無譴怒欽承祥祉慶兢兼懐儒林史官當賁朝典<lb/>
<pb n="KR4c0009_WYG_013-5a"/>
　　　集賢院賀太陽不虧表并答制<lb/>
太史奏太陽不虧聖徳上感變災為瑞陽光増輝隂慝<lb/>
不作休徴之美莫盛於斯臣等無任欣忭之至謹進狀<lb/>
陳賀以聞謹進<lb/>
彼日而蝕詩人所醜應虧不變轉異為臧未知天意降<lb/>
休將或疇人未洽媿無一言之善而同三舎之慶循省<lb/>
来章用增勵惕<lb/>
　　　賀大衍厯表<lb/>
<pb n="KR4c0009_WYG_013-5b"/>
臣説白伏以開元大衍厯天㫖裁其紀綱日官考其精<lb/>
要履端更始敬授維新加以辨五行之序推七精之數<lb/>
明徴聖期實光上徳臣又見梁天監中陶𢎞景著玉匱<lb/>
記云盛徳木子以肇来運頃者僧一行璿衡厯得皇家<lb/>
天命成數千年古今祥兆若合符契厯數既在於聖躬<lb/>
卜年又表於長厯莫大之慶獨冠前王臣忝跡儒林預<lb/>
聞昌運無任忭躍之至謹奉表陳賀以聞<lb/>
　　　賀示厯書表<hi>𤣥宗</hi>
<pb n="KR4c0009_WYG_013-6a"/>
臣某等言内侍尹鳳祥至奉宣聖㫖内出新撰厯書二<lb/>
十五巻以示臣等竊窺深奥仰觀英華渉海登山罔知<lb/>
攸際臣聞唐堯光宅順昊天而定四時虞舜登庸在璿<lb/>
衡而齊七政伏惟開元聖神皇帝陛下至德廣運文明<lb/>
睿哲道冠生知與神合契備徃聖之能事紹昔王之闕<lb/>
典發揮易象以應乗乾之時考正厯書更表履端之始<lb/>
上包二帝下括三王徴晷運之盈虚究推歩之疎宻備<lb/>
稽氣象載纒坎離<hi>一作載覆纒離</hi>三辰順軌而更明五緯合度<lb/>
<pb n="KR4c0009_WYG_013-6b"/>
而増煥是使天地貞觀神人允諧唐虞舊章於斯重覩<lb/>
臣等幸陪書府得預朝門抃躍之情實萬恒品奉表陳<lb/>
賀以聞<lb/>
　　　賀祈雨感應表<hi>𤣥宗</hi>
臣某言臣聞水旱常數堯湯固有聖賢之理恭潔為難<lb/>
自冬踰春積陽成亢陛下以時災繫政人患由君退巫<lb/>
女之雩却應龍之請陛下躬自暴露炎景瞻仰雲漢推<lb/>
心引譴為人受咎誠既發而動天言尅期而降雨今已<lb/>
<pb n="KR4c0009_WYG_013-7a"/>
霖霪三日澤漏重泉草樹含欣郊原變色加以雲平雨<lb/>
細氣潤風和豈惟優渥王畿必将周遍天下羣心舒釋<lb/>
聖情開暢無任萬姓歡說之至謹奉表陳賀以聞<lb/>
　　　讓兵部尚書平章事表<lb/>
臣說言伏奉九月十九日制書到并州授臣兵部尚書<lb/>
同中書門下三品王人在門驛騎臨<hi>集作首</hi>路奉恩循分<lb/>
以慙以惕臣説<hi>中謝</hi>臣早以書生射策載筆聖朝晚以<lb/>
軍誌典兵秉<hi>集作擁</hi>旄乗塞禄非授進<hi>集作授等</hi>寵是宸衷久<lb/>
<pb n="KR4c0009_WYG_013-7b"/>
侍玉堦四掌綸誥一心好直三黜其宜今復用之猶夫<lb/>
人也何足以舉明邦政光緝帝猷更策疲驂来乗法駕<lb/>
又臣巳受命司籍專意簡書所希散冗因間就業忽叨<lb/>
劇職責大憂深人心有限事難兩濟國史無成臣執其<lb/>
罪上思薦賢以自代下願守分以全節竊見開府宋璟<lb/>
清介獨立倚法不回詹事陸象先清明向道臨事能斷<lb/>
其髙明有素歴朝之所伏委其積行無疵衆人之所體<lb/>
信揆停徃任未盡宿誠乞迴此恩以納来效必能補舊<lb/>
<pb n="KR4c0009_WYG_013-8a"/>
政之缺漏廣前途之軌轍雖深心用力臣頗與二子齊<lb/>
驅然挍徳考年彼皆有一日之長天下者累聖之公器<lb/>
宰相者萬方之具瞻臣所以廷讓彰言不陳宻啟伏願<lb/>
聖恩聽輿論<hi>二字論表集本並作與</hi>而舉俾諧僉矚儻期任得人<lb/>
實海内幸甚無任力㣲任重惶懼之至謹奉表陳讓<lb/>
　　　讓封燕國公表<lb/>
臣某言伏奉今月七日制書封臣燕國公食封三百户<lb/>
寵靈猥及中心如惔臣某<hi>中謝</hi>聞至道之時重法守義<lb/>
<pb n="KR4c0009_WYG_013-8b"/>
上無無功之賞下無無德之禄故授受禮全而踰越不<lb/>
起伏惟陛下光撫㝢内大寧天域百度惟新萬靈翹注<lb/>
建侯疏壤允荅元功臣亦何人首膺是命<hi>一作首黷嘉命</hi>自古<lb/>
有傳道而爵說經而封盖以訓䝉成聖資師通學臣之<lb/>
侍講有異前聞何者大明朝昇螢爝無助時雨夕濡浸<lb/>
灌焉施幸得依附光景游泳渥澤豈敢虚承啟發之恩<lb/>
謬荷将就之報且如人臣之義二則為罪一心不回愚<lb/>
智之分譬如犬馬有不背之性草木有不凋之理知何<lb/>
<pb n="KR4c0009_WYG_013-9a"/>
徳於天壤而欲䝉造化之偏施哉臣之無功正與此類<lb/>
叨恩過量終懼且慙乞廻聖慈以容介節無任惶悚之<lb/>
至謹詣朝堂奉表陳讓以聞<lb/>
　　　讓中書侍郎表<lb/>
臣說言伏奉制書除臣中書侍郎寵命俯臨驚魂自失<lb/>
臣說<hi>中謝</hi>臣聞雲搆鬱起非<hi>類表作豈</hi>枳棘之任天波暴集寧<lb/>
溝澮所容臣識無通方文不經國南宫華省已忝前行<lb/>
西垣内閣<hi>集作閤</hi>将陪近侍心慙官謗跡愧時流何以承<lb/>
<pb n="KR4c0009_WYG_013-9b"/>
掌王言贊决機務當今二儀再造百度皆新太平之基<lb/>
惟賢是與混成庶政責在中書豈以長才敢膺首<hi>類表作榮</hi>
選乞寢恩命改擇時髦惟慎庶官以諧僉議無任悃欵<lb/>
之至謹詣朝堂奉表陳讓以聞臣所讓人别狀封進<lb/>
　　　讓右丞相表二首<lb/>
臣說言伏奉制書除臣右丞相兼中書令臣學慙稽古<lb/>
早侍春官階縁舊恩忝竊樞近雖思致君堯舜而才謝<lb/>
伊臯今屬升中大封方求俊乂猥<hi>集作俾</hi>升端右實媿朝<lb/>
<pb n="KR4c0009_WYG_013-10a"/>
行乞停新恩獲守舊職辭訥情懇希垂察諒無任屏營<lb/>
之至謹奉表陳讓以聞<lb/>
　　　二<lb/>
臣說言伏奉今月十日制書除臣尚書右丞相恩命自<lb/>
天戰跼無地臣說<hi>中謝</hi>臣少長儒門墾鑿墳史才非髙格<lb/>
官不因人徒以命偶龍興位階鴻漸五入西掖七踐南<lb/>
宫中間拙延謫放直招玷缺傷矢之禽聞弦虚墜賜環<lb/>
之客聽歌先泣此則魂<hi>一作魄</hi>為危感氣由懼奪安可重<lb/>
<pb n="KR4c0009_WYG_013-10b"/>
収廢器再辱端揆何以師長禮闈正持憲府當今典章<lb/>
革故風教鼎新野無四隠朝有三傑具瞻之地願擇時<lb/>
髦臣幸沐遺簮墮履之恩好生飬志之徳朝遊簡牘暮<lb/>
對圖書受賜無涯循榮過分豈更干處士之横議招匈<lb/>
奴之遥哂艾<hi>英華作文非</hi>骨自瘡負乗致寇雖則愚情懐戀<lb/>
靦冒求寵亦望聖慈限約令<hi>集作生非</hi>度餘年願停今授長<lb/>
守舊史罄陳肝胆非敢飾讓謹詣朝堂奉表自乞臣說<lb/>
誠惶誠恐頓首頓首死罪死罪謹言<lb/>
<pb n="KR4c0009_WYG_013-11a"/>
　　　讓中書令表<lb/>
臣說言伏奉今月十一日制授臣中書令恩渥自天震<lb/>
越無地臣某<hi>中謝</hi>伏惟陛下至孝安親大功定國六合翹<lb/>
首庶政惟新雍熙之化望在兹日中書理本臣叨首名<lb/>
将何以翊贊聖君光澤天下自臣攝官禁掖已渉七旬<lb/>
不知賢才以舉是不仁也不辯不肖以退是無勇也何<lb/>
足以備乎宰臣胡顔冒恩復受真拜臣之愚執正在於<lb/>
此不敢繁詞以塵聖聽乞迴榮授改擇時髦無任懇欵<lb/>
<pb n="KR4c0009_WYG_013-11b"/>
之至謹詣朝堂奉表陳讓以聞臣所讓人别狀封進<lb/>
　　　讓平章事表<lb/>
臣說言臣伏奉宣㫖制書以臣同中書門下平章事承<lb/>
命戰汗拜舞失容臣說誠惶誠恐頓首頓首死罪死罪<lb/>
臣本書生器識凢近仕不望於通貴禄只宜於代耕䝉<lb/>
時寵榮越踐臺閣局心守職竊所庶幾長筭經邦則無<lb/>
逮及伏以廟堂寄切軍國務殷循涯審分非臣攸䖏為<lb/>
國者為官擇人為臣者陳力就列若志小謀大力微任<lb/>
<pb n="KR4c0009_WYG_013-12a"/>
重豈攸顧惜賤軀實恐上塵王政是以披露肝胆不暇<lb/>
飾詞乞停此授俯遂誠情無任怖懼慙惶之至謹詣朝<lb/>
堂奉表陳讓<hi>集作請</hi>以聞臣某云云<lb/>
　　　讓起復除黄門侍郎表<lb/>
草土臣說言臣私門㐫咎䘮紀未終不自毁滅茍存聖<lb/>
代忽降制書復臣工部侍郎尋奉後命授臣黄門侍郎<lb/>
震駭<hi>集作驚</hi>失圖哀怖殞絶臣說誠惶誠恐頓首頓首死<lb/>
罪死罪臣弱年早孤母氏訓立得紹基搆忝列簮裾從<lb/>
<pb n="KR4c0009_WYG_013-12b"/>
官歴年晨昏多闕播遷逺裔離别又苦顧復無答報飬<lb/>
何追心所摧感語不能喻甫至冬中禮及祥禫今巳春<lb/>
暮瞻言幾何是臣事朝廷日長戀几筵日短乞寢嚴命<lb/>
許逹私情訴衷祈天所望矜遂無任荒迫之至謹詣朝<lb/>
堂路左奉表乞哀以聞謹言<lb/>
　　　第二表<lb/>
草土臣說言臣在疚承榮布哀陳欵精誠無感天睠未<lb/>
迴假喘殘生悲懼轉集臣說誠惶誠恐頓首頓首死罪<lb/>
<pb n="KR4c0009_WYG_013-13a"/>
死罪臣聞苦者不覺聲哀窮者貴其言逹情有至切辭<lb/>
無敢隠臣為少子慈愛所鍾每一離别輒加憂悶况臣<lb/>
生年多故違隔私庭終堂之日身限公事存既數違左<lb/>
右没復不畢几筵痛心自傷特殊人類臣今望延数月<lb/>
企及再期乞恩無多報國非晚冒死重請冀䝉哀遂無<lb/>
任懇迫之至謹詣朝堂路左奉表陳乞以聞<lb/>
　　　第三表<lb/>
草土臣說言臣荒喘窮情再黷旒扆<hi>一作宸聰</hi>懇誠不到未<lb/>
<pb n="KR4c0009_WYG_013-13b"/>
感天心誓将冒死祈恩分外<hi>中謝</hi>臣本書生門非代禄數<lb/>
葉單緒族無親房臣父遭憂曾祖未𦵏臣有兩兄一妹<lb/>
甥姪九人又有中表相依尚成百口吉㓙衣食待臣以<lb/>
辦臣今拜職<hi>一作職忝</hi>黄閣侍奉丹墀厚禄清班一朝改官<lb/>
舉宗榮頼為幸過甚人情所欲豈合稽恩正以㷀㷀苦<lb/>
心有所未盡臣亡母在日朝夕誡臣以獨立無徒好直<lb/>
多忤知子者母果騐所<hi>一作此</hi>言徃罹大獄竄命炎海晨<lb/>
出晚歸貽慮非一况渉危難傷心幾途追計生平倍増<lb/>
<pb n="KR4c0009_WYG_013-14a"/>
摧慕侍飬日少違離日多即<hi>一作則</hi>臣母憂臣以終身臣<lb/>
其忍服縗以從事情既不同常例望在特降殊恩<hi>一作私</hi>
臣先患風緩近加虛痺陛下倘從臣數月容過再朞非<lb/>
但寛其哀疚固亦全其生理亡身報國庶竭後圖木植<lb/>
<hi>一作直</hi>有性枉之則折人願在心違之則苦雖强<hi>一作欲</hi>為<lb/>
用将何以堪銜泣仰天冀䝉哀允無任懇迫之至謹詣<lb/>
朝堂路左奉表陳乞以聞<lb/>
　　　謝觀唐昌公主花燭表<hi>𤣥宗</hi>
<pb n="KR4c0009_WYG_013-14b"/>
臣說言内侍尹鳳祥宣勅賜臣觀唐昌公主花燭伏以<lb/>
天人下嫁王宰送行茍非榮<hi>集作殊</hi>寵何階瞻望臣免歸<lb/>
餘叟忽承朝請之恩廢駕羸<hi>集作疲</hi>驂復覩肅雍之化鴻<lb/>
私所被枯瘁生光無任歡荷之至謹奉表陳謝以聞<lb/>
　<lb/>
　<lb/>
　<lb/>
　張燕公集巻十三<lb/>
</p>
<p>
</p>
  </div>
<div>
<head>張燕公集巻十四</head> <lb/>
    <p>
<pb n="KR4c0009_WYG_014-1a"/>
欽定四庫全書<lb/>
　張燕公集巻十四<lb/>
　　　　　　　　　　　　唐　張說　撰<lb/>
　　表<lb/>
　　　諫内宴至夜表<lb/>
臣聞上天示下災祥将以誘導人主先王仰觀休咎亦<lb/>
以順脩政教易曰天垂象聖人則之言天人之際感通<lb/>
必矣臣伏見去年十月十七日月滿猶望應虧不虧今<lb/>
<pb n="KR4c0009_WYG_014-1b"/>
月十七日亦未少虧<hi>集作月亦未虧</hi>此易常之異也夫月者至<lb/>
隂之氣臣下之象當助天作明順期<hi>一作時</hi>盈缺若<hi>一作今</hi>
過盛逾時盈縮乖度得非臣下之咎而上天之誡耶<hi>一作</hi>
<hi>也</hi>伏願陛下深察熟思而預防臣又見近日内宴夜深<lb/>
方罷小臣無識抑所未安王在在鎬<hi>一作周王在鎬</hi>凱<hi>一作愷</hi>樂<lb/>
飲酒此誠大樂<hi>一作雅</hi>之美也臣卜其晝未卜其夜此盖<lb/>
春秋之義也伏願陛下宴樂之餘<hi>一作終</hi>不及於夜臣職<lb/>
忝補闕昧死陳愚謹言<lb/>
<pb n="KR4c0009_WYG_014-2a"/>
　　　進鬥羊表<hi>𤣥宗</hi>
臣某言臣聞勇士冠鷄武夫戴鶡推情舉類獲此鬥羊<lb/>
逺生越雋蓄情剛决敵不避强戰不顧死雖為微物志<lb/>
不可挫伏惟陛下選良家于六郡求猛士於四方鳥無<lb/>
遁村獸不藏技如䝉效竒靈囿角力天場却鼔怒以作<lb/>
氣前躑躅以奮撃趹<hi>古穴切疾也</hi>若奔雲之交觸碎如轉石<lb/>
之相叩裂骨賭勝濺血爭雄敢毅見而衝冠鷙很聞而<lb/>
擊節冀将少助明主市駿骨揖怒蛙之意也若使羊能<lb/>
<pb n="KR4c0009_WYG_014-2b"/>
言必将曰若鬥不解立有死者所賴至仁無殘量力取<lb/>
勸焉臣縁損足未堪履地謹遣男駙馬都尉垍謹詣金<lb/>
闕<hi>舊唐書作明</hi>門陳進輕冒宸嚴伏深戰越<lb/>
　　　進佛像表<lb/>
臣某言去年行塞至朔州忍辱尼寺見有髙祖太宗造<lb/>
金像銀趺刻題尊號<hi>集作諱</hi>彼州士女屢覩佛光臣懇思<lb/>
聖心如在咫尺伏以皇帝事業逺存荒塞拯溺救焚身<lb/>
勤慮苦歸誠佛寶何神不據信知功遍區域澤周生人<lb/>
<pb n="KR4c0009_WYG_014-3a"/>
心慿神<hi>集作聖</hi>靈躬履危險故皇天眷命奄有邦家後嗣<lb/>
聖人欽承大寶當思積德而興帝國系本艱難而成事<lb/>
業<hi>二句集所當思由積德而興帝系本艱難而成王業</hi>先聖一心奉佛者盖為百<lb/>
姓求福也陛下為繼文之主實創業之功再廓氛祲重<lb/>
安廟社垂統萬億同符祖宗夫惟興王必藉佐命咸有<lb/>
一徳克享天心書曰非天私我有商惟天佑於一德非<lb/>
商求於下民惟民歸於一德功臣同德可不念哉物有<lb/>
小而感深事有㣲而效<hi>集作傳</hi>逺臣謹将金像隨表奉進<lb/>
<pb n="KR4c0009_WYG_014-3b"/>
謹言<lb/>
　　　進渾儀表<lb/>
臣某言臣聞迎日授時莫先於厯象先天成務必歸於<lb/>
制作伏惟開元神武皇帝陛下建中立極緯武經文至<lb/>
徳難名神功不測於是定厯成嵗立象考天紹唐堯欽<lb/>
若之尊<hi>集作典一作文</hi>繼虞舜在璿之義上皇能事於斯備矣<lb/>
臣書院先奉勅造游儀以測七曜盈縮去年六月造畢<lb/>
進奏又承<hi>集作奉</hi>恩㫖更立渾儀臣等準勅令左衛率府<lb/>
<pb n="KR4c0009_WYG_014-4a"/>
長史梁令瓚檢校創造於是博考傳記舊有張衡陸績<lb/>
王蕃錢樂之等並造斯器雖渾體有象而不能運行事<lb/>
非經久旋即<hi>一作亦</hi>毁廢臣今按據典故鑄銅為儀圓以<lb/>
像天使得俯察上具列宿赤道周天度數注水激輪令<lb/>
其自轉<hi>集作運</hi>一日一夜天轉一周又别立二周於絡在<lb/>
天外綴以日月令得運行每天轉一匝日行一度月行<lb/>
十三度十九分度之七凡二十九轉有餘而日月㑹三<lb/>
百六十五轉而行匝仍置水<hi>一作冰</hi>櫃以為地平令儀半<lb/>
<pb n="KR4c0009_WYG_014-4b"/>
在地上半在地下晦明朔望不差毫髪又立二木人於<lb/>
地平之上前置鐘鼓以候辰刻每一刻則自然撃鼓每<lb/>
一辰則自然撞鐘皆於櫃中各施輪軸鈎鍵相錯關鎖<lb/>
相持轉運雖同而遲速各異周而復始循環不息隂陽<lb/>
不能逃其數分至<hi>集作度分</hi>不能隠其時究天地之回斡<hi>集作</hi>
<hi>斡運</hi>極乾坤之變化斯皆上禀聖謨<hi>集作模</hi>旁獲神助臣等<lb/>
愚思非所能及録付史館宣示百寮使知告成之功迥<lb/>
越前古無任勤懇之極謹隨表奉進以聞臣某誠惶誠<lb/>
<pb n="KR4c0009_WYG_014-5a"/>
懼<lb/>
　　　幽州論戎事表<lb/>
臣某言伏以先帝以臣踐履忠孝使臣啟發聖明故得<lb/>
侍讀春闈夙承天眷洎於中歲兼掌樞宻内當沸騰之<lb/>
口外禦傾奪之勢陛下監撫既安自天所佑然臣叶賛<lb/>
之意明神啟之開元之始首典鈞軸智小任大福過災<lb/>
生出守三州違離六載曲直非巳升降由人惟君知臣<lb/>
事不待說今既牧邊鎮委重戎麾竊以兩蕃共和能識<lb/>
<pb n="KR4c0009_WYG_014-5b"/>
同異九姓逺聞撫納欲恃賊帥無侵擾之慮保兩蕃受<lb/>
徵發之期臣愚料之恐未然矣何者賊帥親<hi>一作新</hi>立必<lb/>
逞兵所加必収九姓若去兩蕃摇失九姓雖屬并州節<lb/>
度然其出州宻邇脫有風塵何所不至臣熟聞幽州兵<lb/>
馬寡弱卒欲排比未可即用城中倉糧全無貯積事未<lb/>
逼迫臣實憂之伏乞聖慈深以垂意博詢舊将預為籌<lb/>
畫事若早圖必無後悔且孤臣總衆易起猜嫌寛大失<lb/>
濟事之宜嚴整招怨黷之謗逺辭天聽臨事回惶如有<lb/>
<pb n="KR4c0009_WYG_014-6a"/>
論告臣身奏劾軍事者乞追臣靣問對定寘辭則日月<lb/>
無可蔽之期幽逺有自通之望伏乞留書在内時加矜<lb/>
察<lb/>
　　　并州論邊事表<hi>𤣥宗</hi>
臣某言臣說頓首死罪死罪言臣聞小忿延起大患小<lb/>
罪不寛迫成大禍契丹奚背恩誠負天地不容之責然<lb/>
原其状本是夷狄君臣不和自相誅戮耳伏<hi>集作所</hi>望聖<lb/>
慈且使其族類在朝者將勅書再三告讓因其所欲立<lb/>
<pb n="KR4c0009_WYG_014-6b"/>
酋長而便定之或可不戰而定也必告之不訓則大發<lb/>
兵馬東召靺羯西舉九姓来春未青數道齊入突于之<lb/>
首可拾而取未為晚也天恩若不忍以中國勞事蠻夷<lb/>
則嚴兵備塞棄兩蕃如糞土耳又許欽淡<hi>集作浃</hi>擁二萬<lb/>
餘兵<hi>集作衆</hi>據五<hi>缺</hi>之城有糧即守不可拔無糧即鼓而<lb/>
行何所慮也今遣史獻非時逺抄兵囬甚難<hi>八字作非時逺抄近</hi>
<hi>掠其實甚難</hi>萬一未捷賊氣轉壮臣愚不曉<hi>集作下臣愚昧</hi>不敢隠<lb/>
情伏望聖恩再加裁度臣說誠惶誠恐頓首頓首<lb/>
<pb n="KR4c0009_WYG_014-7a"/>
　　　百官請不從靈駕表<lb/>
臣某等言伏以靈駕首途聖思攀從國計非便羣情不<lb/>
安冒昧上祈未䝉哀允跪拜還㫖載深惶惕臣某等誠<lb/>
惶誠恐頓首頓首死罪臣聞古者天子上法天心下極<lb/>
私情不違衆欲以順人理國為孝以克巳制心為禮是<lb/>
故凡聖異禮公私殊制私心獨展凡人之孝萬姓感善<lb/>
聖人之孝也陛下行堯舜之事以萬姓為心奈何守曽<lb/>
閔之節懐獨展之願臣等囂囂竊所未曉且永淳以後<lb/>
<pb n="KR4c0009_WYG_014-7b"/>
關輔流散近適旋定人猶未足今山陵起築役徒總萃<lb/>
彌春渉夏為費𢎞多若陛下此行羣司畢從於人取給<lb/>
臣實難之水旱小愆農慮非淺東都則水漕淮海易資<lb/>
鹽穀之蕃陸走幽并近壓戎夷之便朝命新復人望在<lb/>
安宜應静鎮未可移動陛下若俯順羣願留撫都人則<lb/>
其安若此如不勝私情攀奉靈駕則其慮如彼况扈從<lb/>
兵馬既不預集行宫廩蓄又未先備發期甫爾支計闕<lb/>
然倉卒敦迫必不堪辦若待陵寢既安霜露終感三農<lb/>
<pb n="KR4c0009_WYG_014-8a"/>
歲稔萬乗時巡奉園廟以展䖍瞻日月以何逺今固将<lb/>
抒私戀棄羣言忘人力瞢國用此實非陛下安集新業<lb/>
之圖亦恐非先后憐憫遺人之意且朝廷故事典章猶<lb/>
在獻陵追逺太宗不至於三原昭陵上遷髙宗不至於<lb/>
九嵕豈先帝私懐不甚故羣臣公議之所奪也伏願仰<lb/>
遵舊訓顧定新基屈至性而順羣心抑小節而成大孝<lb/>
使軍國長算咸洛皆安邦甸窮人賦斂少减萬姓翹望<lb/>
實深至願百寮結誠期於死請無任悲迫之至謹詣朝<lb/>
<pb n="KR4c0009_WYG_014-8b"/>
堂奉表固請以聞<lb/>
　　　為留守奏慶山醴泉<lb/>
臣聞至徳洞㣲天鍳不逺休徴祕景時和則見是知綿<lb/>
代曠厯慶諜祥經帝王有必感之符神霛無虚應之瑞<lb/>
伏惟天冊金輪聖神皇帝陛下金鏡御天璿衡考政欽<lb/>
若元象𢎞濟蒼氓茂功将大造混成純化與陽和俱扇<lb/>
朝百神之樂職宅萬國之歡心嘉氣内充滛雨外息豈<lb/>
止摇風紀月之草列蒔於階厨儀蕭銜籙之禽相鳴於<lb/>
<pb n="KR4c0009_WYG_014-9a"/>
户閣而巳固有發禎厚載抽貺泉源表𤣥徳之潛通顯<lb/>
黄祇之昭報臣於六月二十日得所部萬年縣令鄭固<lb/>
忠状稱云六月十四日縣界霸陵鄉有慶山見醴泉出<lb/>
謹差户曹叅軍孫履直對山中百姓檢問得状其山平<lb/>
地湧拔周回數里列置三峯齊髙百仭山見之日天晴<lb/>
無雲異風雲之遷徙非崖岸之騫震剡爾隆崇巍然蓊<lb/>
鬱阡陌如舊草樹不移騐蓋地之祥圖知太乙之靈化<lb/>
山南又有醴泉三道注三池分流接潤連山對浦各深<lb/>
<pb n="KR4c0009_WYG_014-9b"/>
丈餘廣數百歩味色甘潔特異常泉比仙漿於軒后均<lb/>
愈疾於漢代臣謹按孫氏瑞應圖曰慶山者徳茂則生<lb/>
臣又按白虎通曰醴泉者義泉也可以飬老嘗出於京<lb/>
師禮斗威儀曰人君乗土而王其政太平則醴泉湧潛<lb/>
巴曰君臣和徳道度協中則醴泉出臣竊以五行推之<lb/>
六月土王神在未母之象也土為宫君之義也水為智<lb/>
土為仁伏於土臣之道也水相於金子之佐也今土以<lb/>
月王而髙水從土制而静天意若曰母王君尊良臣善<lb/>
<pb n="KR4c0009_WYG_014-10a"/>
相仁化致理徳茂時平之應也臣又以山為國鎮水實<lb/>
利人縣有萬年之名山得三仙之類此盖金輿景福寶<lb/>
祚昌圖邦固不移之基君永無疆之夀自永昌之後迄<lb/>
於兹辰地寶屢昇神仙再聳未若連巖結慶並泌疏甘<lb/>
羣瑞同區二美齊舉髙視古今曽無擬議信可以紀元<lb/>
立號薦廟登郊彰賁徳齡愉衍萬宇臣辱司京尹忝寄<lb/>
留臺牧西夏之疲人荷東蕃之餘寵游泳鴻沛神禧嘉<lb/>
祉物感有歸先啟兹部喜覩殊觀實百恒流踴躍一隅<lb/>
<pb n="KR4c0009_WYG_014-10b"/>
馳誠雙闕伏請宣付史館頒示朝廷無任鳬藻之至<lb/>
　　　為留守作瑞禾杏表<lb/>
臣聞天㣲地杳惟聖能通物寶霛喜在德斯感伏惟天<lb/>
榮金輪聖神皇帝陛下覆翼萬方植生羣類化行至道<lb/>
風流太和白耀青光目日月之瑞赤文𤣥甲手河洛之<lb/>
符既慶溢於山泉又嘉賁於草木臣今月三日得所部<lb/>
萬年縣令鄭固忠状言縣界内霸陵鄉新出慶山南之<lb/>
醴泉北岸有瑞杏三樹再葉重花嘉禾三本同莖合穗<lb/>
<pb n="KR4c0009_WYG_014-11a"/>
臣謹差司兵叅軍鄭味𤣥檢覆皆實臣謹按孫柔之瑞<lb/>
應圖曰嘉禾者五榖之長也王者徳茂則生昔炎帝教<lb/>
洽人心而嘉禾秀周公理合天道而嘉禾豐臣又以事<lb/>
可理推物有類騐蜀桑異葉李定知其有祥漢木竒枝<lb/>
終軍以為無外今植物揺落而瑞杏繁滋所謂仁育之<lb/>
風行於肅殺之序此盖聖道隆渥靈祚𢎞多朱萼素花<lb/>
彰孝理於詩傳一莖九頴合徳耀於祥經曠代殊珍崇<lb/>
朝累集方俟山流石髓杏茂仙林醴挹軒漿禾登堯膳<lb/>
<pb n="KR4c0009_WYG_014-11b"/>
受天介福錫帝長齡覲王母於崑臺朝神人於谷口今<lb/>
緑苖尚<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>黄粒未成當須晚秋不獲早獻臣忝尹兹部<lb/>
頻矚洪休抃躍之誠倍萬常品<lb/>
　　　為留守作賀崛山<lb/>
臣聞山川變見如来有得道之祥國士逺移至人任不<lb/>
思之力伏惟皇帝陛下𢎞惠福深勤人願滿蓮花授記<lb/>
應上聖之降生貝葉開圖握大雄之寳命司户叅軍孫<lb/>
履直伏承臣奏所部萬年縣新出慶山醴泉乃有天竺<lb/>
<pb n="KR4c0009_WYG_014-12a"/>
真僧於春首獻状若以梵音所記此是祇闍山恒河沙<lb/>
法佛必經林下虚空衆聖堂處巖間隠見外方湧秀中<lb/>
土岑泉可識體類宛然感應十號之尊示見千輪之主<lb/>
此實天威無礙地寶有歸化焜燿於裁成理窈冥於言<lb/>
說但瞻三山丹璧奄靈鷲而飛来三泉渌池逐神龍而<lb/>
吐沃峯髙八百協周室之隆基地得萬年祁皇靈之資<lb/>
始儒書分載望偈希聞加以堅固開林吉祥被草重花<lb/>
瑞杏藻岫紅源九頴嘉禾葱巒岱壑原臨白鹿識鹿苑<lb/>
<pb n="KR4c0009_WYG_014-12b"/>
之仙遊路邇朱城悟王城之鍾聽方俟迴輿雪嶺厭香<lb/>
積於羣臣沉璧天池䕃靈枝於下國吹法螺而朝玉帛<lb/>
乗瑞象而㑹天人溢宇流觀殊隣浃慶臣守符京郡奉<lb/>
神嶽於郊畿係葉皇柯仰慈雲於油露喜抃之極倍百<lb/>
恒誠<lb/>
　　　為留守奏羊乳麞表<lb/>
臣聞應感無方每先時以見象神鑑不昧必慿物以示<lb/>
人有德著而休歸或祥来而事應伏惟皇帝陛下端冕<lb/>
<pb n="KR4c0009_WYG_014-13a"/>
馭天舞干柔逺南越瑞貢乆通澤而歸仁西域竒山近<lb/>
隨方而應聖臣今日得所部萬年縣令鄭固忠状送新<lb/>
出慶山下羖牝羊乳麞麑一頭狎擾因依動息隨戀如<lb/>
從所産若素同羣理有可嘉事無前例竊以異類相育<lb/>
外方慕化之徴野畜自馴荒服来王之兆必有逺夷解<lb/>
辮歡心百獸之庭獷俗懐音稽顙三乗之㑹臣言可騐<lb/>
翹足是期昔馬或生羊易占得人安之體犬時飬彘天<lb/>
鏡顯代康之文援此比蹤實為同貫况復晨飲醴泉夕<lb/>
<pb n="KR4c0009_WYG_014-13b"/>
下霛山翳仙杏之竒花拾嘉禾之餘穗羊禎甚玉麞慶<lb/>
如銀晦朔未移祥符累集福應之盛前古未聞臣忝尹<lb/>
京都屢薦嘉瑞忭躍之至兼倍恒流謹差某官奉表隨<lb/>
進<lb/>
　　　為留守奏嘉禾<lb/>
臣某言臣聞天聽自人神和在德代非乏瑞罕遇交泰<lb/>
之期福不虛徵必自休明之主伏惟皇帝陛下仁覆萬<lb/>
靈孝理四海功罔髙於尊祖道莫大於配天嚴備郊禋<lb/>
<pb n="KR4c0009_WYG_014-14a"/>
崇肅宗祀秩百王之禮兼六代之樂化溢膠庠訓優更<lb/>
老政每光於帝籍役不奪於農時嘉氣横浮祥風紛洒<lb/>
騰文煒色九光連合於貞明逸輦殊輪百寶駢滋於動<lb/>
植臣今月日奉進止告望鳳臺山泉之瑞其日於東山<lb/>
栢城内得嘉禾一本臣初見衆苖亘隴香穎垂秋嘉翫<lb/>
繁滋欲觀稃粒左右無識折以呈臣異其緑葉緩舒葱<lb/>
芒璧秀熟視竒状乃知嘉祥下則異畝合莖上又同延<lb/>
雙穗昔雍煕之代理政之君雖導出應時而生不擇地<lb/>
<pb n="KR4c0009_WYG_014-14b"/>
未有託根神域彰孝徳之能深吐秀夀宫助粢盛之豐<lb/>
潔此盖睿誠通感天祐降祥中古以来未覩斯美臣籍<lb/>
慶宗枝久沐星潢之潤躬持瑞穎預奉天保之符忭悅<lb/>
之誠倍兼恒品<lb/>
　　　為請邉道大總管建安王奏失利<lb/>
臣某言今日某徃峽石山稱前軍王孝傑等以某日失<lb/>
利於峽石山忽聞殞絶心摧魄死上孤天威下慙士卒<lb/>
死罪死罪頓首頓首臣以駑怯謬職戎麾銜戴恩榮統<lb/>
<pb n="KR4c0009_WYG_014-15a"/>
率将士驅關隴之馬引淮海之餉旗幕亘於邉城弓甲<lb/>
傾於内府不堪任使撓失節度羣帥無决勝之功偏師<lb/>
有挫衂之咎長犬羊之孔熾縱梟獍之未滅憤結靈祗<lb/>
怨毒骨髓臣實其罪罪非他人忍耻茍全逺愧胡顔之<lb/>
責引慝遄死内負猶鬭之心踧踖無顔進退靡䖏臣既<lb/>
不建師律有干常憲合即嚴科以塞重責然以見在兵<lb/>
馬交要部絶未敢束手軍事委置旌節稽緩刑書伏深<lb/>
兢戰特迄更召嚴猛代臣統帥請歸罪司冦以正國刑<lb/>
<pb n="KR4c0009_WYG_014-15b"/>
囚伏邉陲唯待斧鉞<lb/>
　　　為建安王謝賜衣及藥<lb/>
臣某言伏奉月日恩賜臣衣及藥渥流璿極彩溢旌門<lb/>
拜捧戴舞載欣載越臣受律虧方扞城無寄偏師不振<lb/>
逋寇仍滋進慙計日之剋退任踰時之咎誠合歸罪司<lb/>
寇以厭深責豈圖天寵猥臨宸慈寛假當從禠服轉承<lb/>
且吉之衣宜肆典刑翻加有喜之藥毁車夷馬復振鸞<lb/>
和窮炭枯莖重敷榮觸影雖邉塞心馳闕城㣲命易投<lb/>
<pb n="KR4c0009_WYG_014-16a"/>
生成難謝無任感戴<lb/>
　　　為建安王讓羽林衛大將軍兼撿校司賔卿<lb/>
臣某言伏承月日勅書除臣右羽林衛大将軍兼檢校<lb/>
司賔卿朝榮對及恩露洪垂罄仰驚抃環揆慙失臣某<lb/>
頓首頓首臣席慶皇枝辱司天衛素官成責久盈人口<lb/>
頃屬山戎自擅王師震加謬當推轂之禮竟空汗馬之<lb/>
績實頼睿謨幽賛靈兵潛討滅犬羊於遼海巻旌麾於<lb/>
燕薊臣得歸功北闕待罪東藩沐泳休貺生死榮幸安<lb/>
<pb n="KR4c0009_WYG_014-16b"/>
敢賣要塞而告勞貪天功以為巳又况羽林清禁上則<lb/>
星辰主客命卿下法河海盖文武具美方議望僉歸豈<lb/>
臣弊劣所堪尸忝伏乞特迴睠鍳更擇能賢俾朝興薪<lb/>
槱之歌臣免伐檀之刺非敢飾讓實披誠請無任悚戴<lb/>
之至謹詣朝堂奉表陳讓以聞<lb/>
　　　為薛稷讓官表<lb/>
臣稷言伏奉制書除臣工部尚書寵靈俯逮營魄震飛<lb/>
揣分何加戴恩無力臣某<hi>中謝</hi>臣才乏濟川功㣲橫草<lb/>
<pb n="KR4c0009_WYG_014-17a"/>
故以業承薪搆澤潤葭莩效雕蟲之薄技䝉金蟪之榮<lb/>
飾徒叅進對愧無好詞頃以冗職東垣慙諧清曠今若<lb/>
統司南省将招素飡五翟之正典事斯重六官之長求<lb/>
人未易以臣叨授實謂非宜願寢前恩致命他士無任<lb/>
悚懼之至謹詣朝堂奉表陳讓以聞臣所讓人别状封<lb/>
進<lb/>
　　　為郭振讓官<lb/>
臣某言臣本書生幸事先帝歴踐清職遂叅機宻宗武<lb/>
<pb n="KR4c0009_WYG_014-17b"/>
樹黨忿疾正人猜忌眉睫搆結瘡痏臣與一二貞士指<lb/>
天誓心枝梧羣邪扞城王室曉入宫省暮不望歸艱危<lb/>
備常幾不免禍日覬一日以逢開泰臣之宿圖今已足<lb/>
矣陛下寶位既復元良又定㓙讎咸剪百度惟新正宜<lb/>
博採屠釣大變風俗豈臣㣲才空忝重任外不厭於衆<lb/>
望内實猥於多言但父年老先嬰風疾五月已来不離<lb/>
枕席臣方寸巳亂短效無施夙夜在公扶侍有闕乞免<lb/>
官秩歸侍私庭罄心仰恩期於孝治無任懇迫之至<lb/>
<pb n="KR4c0009_WYG_014-18a"/>
　　　為僧普潤辭公封<lb/>
僧普潤言伏奉甲寅制書以普潤加榮沐秩授邑封公<lb/>
聖恩無涯将變枯朽佛法有教誠願住持普潤自剃落<lb/>
壊衣五十餘載心不見是口不言俗因誡證業慿禪悟<lb/>
理幸逢皇祚特起大運有歸皇太子逼畏㓙讎永懐興<lb/>
復憂虞之際始䝉顧問貧道起廣救之悲决必勝之䇿<lb/>
奉符命之㫖賛無畏之心今得衆生乂安羣魔消伏在<lb/>
於法侶所願為多視身本無何功受禄天位有徳陛下<lb/>
<pb n="KR4c0009_WYG_014-18b"/>
享之天討有罪太子行之豈貪天之功以為巳力責佛<lb/>
之法而求身利必若冒榮背律返俗違真亦恐乖陛下<lb/>
崇信之誠失如来付囑之義凡所稱述諸佛證明伏惟<lb/>
聖慈亦垂開領乞停恩授以幸法門無任護戒傳道之<lb/>
至願<lb/>
　<lb/>
　<lb/>
　張燕公集巻十四<lb/>
</p>
<p>
</p>
  </div>
<div>
<head>張燕公集巻十五</head> <lb/>
    <p>
<pb n="KR4c0009_WYG_015-1a"/>
欽定四庫全書<lb/>
　張燕公集巻十五<lb/>
　　　　　　　　　　　　唐　張說　撰<lb/>
　　疏　状　對䇿　批答<lb/>
　　　諫逭暑三陽宫<lb/>
陛下屯萬乗幸離宫暑退涼歸未降還㫖愚臣固陋恐<lb/>
非良䇿請為陛下陳其不可三陽宫去<hi>一作距</hi>洛城一百<lb/>
六十里有伊水之隔崿坂之峻過夏陟秋水潦方積道<lb/>
<pb n="KR4c0009_WYG_015-1b"/>
壞山險不通轉運河廣無梁咫尺千里扈從兵馬日費<lb/>
支給<hi>一作饟</hi>連雨彌旬即難周濟陛下太倉武庫並在都<lb/>
邑紅粟利噐蘊若山丘奈何去宗廟之上都安山谷之<lb/>
僻䖏是猶倒持劍㦸示人鐏柄臣竊為陛下不取夫禍<lb/>
變之生在人所忽故曰安樂必誡無行所悔此不可止<lb/>
之理一也宫城褊小萬方輻凑填城溢郭併鍤無所排<lb/>
斥居人蓬宿草次風雨暴至不知庇託孤惸老病流轉<lb/>
衢巷陛下作人父母将若之何此不可止之理二也池<lb/>
<pb n="KR4c0009_WYG_015-2a"/>
亭竒巧誘掖上心削巒起觀竭<hi>一作堨</hi>流漲海俯貫地脉<lb/>
仰出雲路易山川之氣奪農桑之土延木石運斧斤山<lb/>
谷連聲春夏不輟勸陛下作此者豈正人耶詩云人亦<lb/>
勞止汔可小康此不可止之理三也御苑東西二十里<lb/>
所出入来徃雜人甚多外無墻垣局<hi>一作扃</hi>禁内有榛藂<lb/>
谿谷猛獸<hi>一作毅</hi>所伏暴慝是<hi>一作所</hi>慿陛下徃徃輕行警<lb/>
蹕不肅歴䝉宻乗嶮巇卒然有逸獸狂夫驚犯左右豈<lb/>
不殆哉雖萬全無疑然人主之動不宜易也易曰思患<lb/>
<pb n="KR4c0009_WYG_015-2b"/>
預防願陛下為萬姓持重此不可止之理四也今國家<lb/>
北有胡寇覷邉南有夷獠騷徼關西小旱耕稼是憂安<lb/>
東近平輸<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>方始臣願陛下及時旋軫深居上京息人<lb/>
以展農修德以来逺罷不急之役省無用之費澄心澹<lb/>
懐惟億萬年蒼蒼羣生莫不幸甚臣自度芻議十不一<lb/>
從何者沮盤遊之娯間林沚之玩規逺圖而替近適要<lb/>
後利而棄前歡未沃明主之心已戾<hi>一作捩</hi>貴臣之意然<lb/>
臣血誠宻奏而不愛死者不願負陛下言責之職耳輕<lb/>
<pb n="KR4c0009_WYG_015-3a"/>
觸天威伏地待罪<lb/>
　　　諫潑寒戲疏<lb/>
臣聞韓宣適魯見周禮而嘆孔子㑹齊數倡優之罪列<lb/>
國如此况天朝乎今外蕃請和選使<hi>一作使者</hi>朝謁<hi>一作入謁</hi>所<lb/>
望接以禮樂示以兵威雖曰戎夷不可輕易<hi>一作也</hi>焉知<lb/>
無駒支之辯由余之言哉且潑寒胡未聞典故祼體䠊<lb/>
<hi>一作跳</hi>足盛徳何觀揮水投泥失容斯盛法殊魯孔䙝比<lb/>
齊優恐非干羽柔逺之義樽俎折衝之禮<hi>一作道</hi>
<pb n="KR4c0009_WYG_015-3b"/>
　　　論神兵軍大總管功状<lb/>
右被牒奉勅責通大總管功状者自契丹背恩營州失<lb/>
守前軍䘮律榆關不開幽平鳥棲於重塹戎羯虎食於<lb/>
四野燕南諸城十僅存一河朔之地人挟兩端由是豺<lb/>
狼入於牢穽蜂蠆出於懐袖王受服不宿孤劔先驅寇<lb/>
讎日深甲兵未繼于時鳩合歩騎不滿三千彼衆我寡<lb/>
兵怯虜熾且保關守塞力猶不禦况土人弄兵轉相攻<lb/>
拔外召夷狄内據險隘冀州既陷勢将不已當决水之<lb/>
<pb n="KR4c0009_WYG_015-4a"/>
衝承烈火之焰逆風撲燎摧岸塞河韓白見之知其難<lb/>
矣王權以料敵静而鎮下宣國恩以撫寧曉愚俗以逆<lb/>
順督将吏以忠義示士伍以嚴肅深籌祕于六竒潜檄<lb/>
通于千里滄瀛貝博響援増氣幽易恒定聲威有立而<lb/>
又分兵井陘杜其西望引軍河漕阻此出流張虛旗於<lb/>
趙城設竒兵於襄國亦猶吳夫人潜軍於巢縣而見舟<lb/>
豫章漢将捷逕於武關而聲出崤澠盖廣援以安衆多<lb/>
方以悞敵故能舉無遺策兵不踰時滌昂宿於妖氛拔<lb/>
<pb n="KR4c0009_WYG_015-4b"/>
冀方於塗炭俾皇靈溥暢黔首昭蘇朝廷釋東顧之憂<lb/>
漳滏息南侵之患然後歸剽掠返流亡業窮乏賑夷傷<lb/>
僵暴皆掩死喪復怨賞不失勞亦無濫受罰不漏罪亦<lb/>
無寃人則王有大勲於是役也而又誠以奉上義以利<lb/>
人至忠之状有三為善之跡有五所謂忠者一曰思致<lb/>
命也初戎寇方殷王乗馹救衆纔數騎捍敵羣醜山東<lb/>
父老如恃山河既而王躬擐甲胄吐誠師旅誓在盡敵<lb/>
以報前讎故得感激来戰决命争勝二曰能果斷也凶<lb/>
<pb n="KR4c0009_WYG_015-5a"/>
黨狂狡飛轉妖書吠堯謗舜間誘愚惑事斯蔓結摇我<lb/>
人心王隂察州閭揜求魁蠧獲應賊書人耿羅漢等一<lb/>
十三人焚書伏罪衆而後定故得破謀殺諜悖計無施<lb/>
三曰誠感神也王地維近屬躬當大任所過山川鬼神<lb/>
之地罔不精意懇禱以請之天子聖明皇天輔德實降<lb/>
靈助以濟神兵幽感明祈多獲孚祐故得行師之處勝<lb/>
風送旗合戰之時興雲翊陣金鼓所向氷消革靡所謂<lb/>
善者一曰均下也飲食勞逸與将士必同二曰絜巳也<lb/>
<pb n="KR4c0009_WYG_015-5b"/>
徧賞有功王秋毫無受三曰詢善也國之彞典成誦在<lb/>
心閱實定名必諮羣議四曰嫉惡也每戮一人親數其<lb/>
罪必深加咎責使愧耻於地五曰不伐也賊平之日将<lb/>
吏賀功王稱美天威推勞士衆兢兢然若不已有也惟<lb/>
聖人神武制命預授兵符惟大總管忠善龔行克成廟<lb/>
筭今者顯號年記騰輝國籍方謂垂範雲臺勒休彞器<lb/>
而枤杜遣宴甫率於舊章茅土増封殊末於宗正此壮<lb/>
夫義士所以竊議而長嘆者也雖樹下不言用歸功於<lb/>
<pb n="KR4c0009_WYG_015-6a"/>
明主然策勲有典何勸善於戎臣敢憑下問是用大陳<lb/>
其所正復州縣招撫歸降補署官僚存集流迸擒殺凶<lb/>
醜収獲軍實與吏士共功者具如别状<lb/>
　　　賀彩雲見状<lb/>
右伏奉恩㫖今日屬下元賜臣等侍從升降聖闕禮謁<lb/>
大聖尊容行香之際日西南有彩雲見者伏以大道無<lb/>
形至誠斯應上𤣥降福感而遂通歩輦渉於齋宫䖍脩<lb/>
香火彩雲生於曉日遽發祥光是知聖徳與天心合符<lb/>
<pb n="KR4c0009_WYG_015-6b"/>
萬靈與羣仙叶賛臣叨陪侍從如昇汗漫之遊承恩禮<lb/>
謁更覩氤氲之瑞榮幸之極千載一時無任欣慶之至<lb/>
　　　賀破吐蕃状<lb/>
右臣等伏以涼州遥禀神筭大振天威吐蕃小醜應時<lb/>
摧敗元惡渠魁乗勢傳戮隻輪疋馬坐見無遺雖虞舜<lb/>
之格有苖黄軒之征涿鹿未有廓清氛祲如今日之盛<lb/>
者臣等無任慶快之至<lb/>
　　　謝賜撰鄭國夫人碑羅絹狀<lb/>
<pb n="KR4c0009_WYG_015-7a"/>
右内侍尹鳳翔宣口勅得所進鬭羊表及鄭國夫人碑<lb/>
今賜卿綵羅二十疋絹一千疋鬬羊薄伎恩感戰士之<lb/>
心雕蟲陋詞媿稱賢母之徳效輕賞重戴厚慙深臣子<lb/>
之情豈望天報<lb/>
　　　集賢院謝示道經状<lb/>
右臣伏見聖札金字八分冩道經兩巻以為惠文太子<lb/>
三七追福天毫發彩宸翰騰輝色麗風雲光逾日月伏<lb/>
惟陛下孝悌之至通於神明俯念天倫用資幽賛當兹<lb/>
<pb n="KR4c0009_WYG_015-7b"/>
炎暑服此勤勞事絶古今感深名教臣忝司舊職載考<lb/>
前王未有親親之至楷𨽻之美如此之備也足以作則<lb/>
貽範垂之無窮伏望宣付史館以光典䇿無任誠懇慙<lb/>
惶之至<lb/>
　　　謝賜御書大通禪師碑額<lb/>
右内侍尹鳳翔宣示御書大通禪師碑額六字畫起平<lb/>
雲㸃蹲芒玉戈矛攅倚鸞鶴交飛神功發於至想睿思<lb/>
成於𤣥徳實謂天龍捧持虛空稱賛逝者如在薦福知<lb/>
<pb n="KR4c0009_WYG_015-8a"/>
歸臣栖志禪門撰碑靈塔幸遇至情崇道御書假貸刻<lb/>
星辰於嘉石爛日月於封丘感極悲生恩深無荅臣無<lb/>
任望外殊澤之至<lb/>
　　詞標文苑科策<hi>永昌元年</hi>
　　　第一道<lb/>
問朕聞立極開基之主經文緯武之君莫不象法<hi>集作法象</hi>
殊流汚隆異制至於安人導俗咸即運以垂芳緝化宣<lb/>
風各因時而播美是以道孚繩木爰膺九翼之年圖秘<lb/>
<pb n="KR4c0009_WYG_015-8b"/>
龜龍用啟六爻之代窮桑御厯押<hi>集作狎</hi>威鳳以分<hi>集作踐</hi>
司軒后<hi>集作丘</hi>列位因景雲而命職徴汾陽之跡則十政<lb/>
方凝俯河濵之化則四門攸闢祥披玉斗理九土以興<lb/>
功祚徙金精調五聲而作教周崇六禮仁義之道為<lb/>
先漢設三章王伯之圖斯雜皆所以牢籠八際櫽括三<lb/>
靈齊四大以居尊叶五神而稱正且隨時之義既不相<lb/>
沿師古之言又聞前誥朕欽承先聖顧<hi>集作對</hi>越上𤣥當<lb/>
宁興懐真切推溝之慮凝旒結想方深馭朽之情思所<lb/>
<pb n="KR4c0009_WYG_015-9a"/>
以式展鴻猷勉康庶績而撫兹薄徳昧此永圖爾等積<lb/>
學多聞含章獨秀未顯疇庸之徳宜申待扣之音適時<lb/>
之務何先經國之圖何取<hi>集作最</hi>帝皇之道奚是王霸之<lb/>
道奚非佇聽良謨朕将親覧<lb/>
　　　對<lb/>
對臣聞舜命昌言漢徴極諫嘗覧千古賢哉二君今陛<lb/>
下發徳音下明制<hi>集作詔</hi>選空岩穴訪匝輿臺大哉邈乎<lb/>
過之逺矣臣以草莽<hi>集作茅</hi>之賤謬當<hi>集作忝</hi>車乗之招誠<lb/>
<pb n="KR4c0009_WYG_015-9b"/>
不足以庶幾王庭充塞大問<hi>集作允塞天闕非</hi>伏讀聖㫖乃知<lb/>
天情之所在<hi>集作存</hi>焉臣聞昔者鳥跡代繩龜<hi>集作龍</hi>文演<lb/>
卦水土遷王時更萬祀金木互興人非一姓<hi>集作代非</hi>暨乎<lb/>
三皇五帝氏徃夏商<hi>集作殷</hi>周漢氏作或導人以禮樂或<lb/>
驅俗以政刑或革<hi>集作救</hi>弊以忠敬或沿風以文武非師<lb/>
古之誥有殊盖隨時之義且異<hi>集作異也</hi>伏惟聖母神皇陛<lb/>
下誕受鴻基光膺駿命若曰<hi>集作粤若</hi>立極格天之業論道<lb/>
布政之典任賢克暴之功出洛非雲之瑞此並藏緯玉<lb/>
<pb n="KR4c0009_WYG_015-10a"/>
冊勒休金版鬱于前古揚光於後葉者矣至于<hi>集作若</hi>創<lb/>
業垂統之則宏猷永圖之義<hi>集作美</hi>重光三聖載<hi>集作再</hi>清<lb/>
六合可不謂然乎猶或惕慮推溝勞謙馭朽謝文明於<lb/>
薄徳想疇庸於清問<hi>集作下問</hi>此陛下之至讓也愚臣何足<lb/>
以知之策曰適時之務何先經國之圖何取<hi>集作對</hi>臣聞<lb/>
古者因人以立法乗時以立教以義制事以禮制心夫<lb/>
人者理得則氣和業安則心固崇讓則不競知耻則逺<lb/>
刑若强人之所不能雖令不<hi>集作莫</hi>勸禁人之所必犯雖<lb/>
<pb n="KR4c0009_WYG_015-10b"/>
罰且違故曰政不欲煩煩則數數則政無定<hi>集作煩則數改數改</hi>
<hi>無定</hi>人懐茍免之心網不欲宻宻則巧巧則文多傷<hi>集作宻則</hi>
<hi>深文深文多傷</hi>下有非辜之懼竊見今之俗吏或匪正人以刻<lb/>
為明以苛為察以剥下為利以附上為誠綜覈之詞<hi>集作</hi>
<hi>司</hi>考課專於刀筆撫字之宰職務具於<hi>集作為</hi>簿書陛下<lb/>
日昃雖勤守宰風化多闕臣以為将行美政必先擇人<lb/>
失政謂之虐人失人謂之傷政捨人為政雖勤何為伏<lb/>
願陛下進經術之士退掊克<hi>集作刻</hi>之吏崇簡易之化流<lb/>
<pb n="KR4c0009_WYG_015-11a"/>
愷悌之風畫一成歌此適時之務也慎賢而用此經國<lb/>
之圖也茍能英才不棄大化方隆而猶曰朝謝垂衣野<lb/>
非擊壤則文武之道尚何言哉堯舜之君徒虚語耳策<lb/>
曰帝皇之道奚是王霸之理奚非者布在方冊臣聞之<lb/>
矣聖<hi>集作皇</hi>人御厯上淳而下信帝者應<hi>集作膺</hi>期君明而<lb/>
臣哲周用王道教化一而人從漢雜霸道<hi>集作功</hi>刑政嚴<lb/>
而俗偽故親譽優於畏侮文章劣於成康謹對<lb/>
　　　第二道<lb/>
<pb n="KR4c0009_WYG_015-11b"/>
問朕聞禮崇三典方宏慎罰之規書著五刑不以深文<lb/>
為義朕母臨赤縣子育黔黎夏日貶憂懼青牛之結氣<lb/>
秋荼軫念慮丹筆之成寃然人尚掛於湯羅情倍深於禹<lb/>
泣頃者荆郊起祲淮甸興<hi>集作服挺</hi>祅朕惟罪彼元凶餘黨<lb/>
並從寛宥今敬真<hi>徐敬業弟</hi>之輩猶藴狼心不荷再生之恩<lb/>
重搆三蕃之逆還嬰巨釁便犯嚴科豈止殺之方乖於<lb/>
折衷将小慈之澤爽彼大猷子大夫等學富三冬才髙<lb/>
十室刑政之要實所明閑傾此虚襟佇聞良說<lb/>
<pb n="KR4c0009_WYG_015-12a"/>
　　　對<lb/>
對臣聞刑以助教徳以閑邪先王慎於好生大易誡於<lb/>
緩死今陛下母<hi>集作父非</hi>臨黔首子育蒼生孚佑下人克配<lb/>
上帝然有東南小侵荆蠻逺郊雖聖德泣辜尚用防風<lb/>
之戮天心罪已仍勞淮甸之師<hi>集作征</hi>其有詿誤閭閻脅<lb/>
從井邑陛下愍孤霜於海甸恤困窮於江漢捨從寛宥<lb/>
此陛下之恩也而蕞爾餘孽蠢兹頑兇思弄兵於漢地<lb/>
之下将搆釁<hi>集作難</hi>于戎狄之域罪盈稔貫禍得萌芽此<lb/>
<pb n="KR4c0009_WYG_015-12b"/>
又陛下之明也今陛下乃賜臣策曰豈止殺之方乖於<lb/>
折衷将小慈之澤爽彼大猷臣實見折衷大猷之規不<lb/>
知小乖㣲爽之義也策曰刑政之要實所明閑臣聞政<lb/>
同<hi>集作猶</hi>水火刑譬隂陽頃者三監亂常有司既糾之以<lb/>
猛于今四罪咸服陛下宜濟之以寛明肆赦之渥恩安<lb/>
萬人之反側布深仁于羅鳥収至察于泉魚豈不大哉<lb/>
天下幸甚且夫人者甿也暗而不可罔庶者衆也愚而<lb/>
不可欺是以<hi>集作故</hi>刑在必澄不在必慘政在必信不在<lb/>
<pb n="KR4c0009_WYG_015-13a"/>
必苛故明王之理天下也刑一則人畏而不干政簡則<lb/>
俗齊而不偽于是禍亂不作災害不生君安于上臣<hi>一作</hi>
<hi>人</hi>悦於下百姓日用<hi>集作/而字</hi>不知其然四海之内風行<hi>六字</hi>
<hi>集作四海風動</hi>惟帝之則道暢鍾石聲流舞詠其行已也非他<lb/>
所理者以此刑政之要庶幾一隅謹對<lb/>
　　　第三道<lb/>
問朕聞仰觀乾象房心為布政之宫俯察坤元河洛建<lb/>
<hi>前篇作惟</hi>受圖之所是以上稽珠緯得風雨之和下表圭躔<lb/>
<pb n="KR4c0009_WYG_015-13b"/>
<hi>集作㕓</hi>均逺近之節定都考室斯焉是崇顧以庸虚謬膺<lb/>
大寶乾乾夕惕每軫納隍之懐栗栗<hi>集作懍懍</hi>宵興恒勞馭<lb/>
朽之念而昊穹眷命靈貺屢彰雲構既隆天城斯畢是<lb/>
用内省多愧上答愈<hi>集作逾</hi>勤将欲殷荐有常嚴配不墜<lb/>
光啟惟新之躅申明祀典之方順四時以布和風考五<lb/>
物以作<hi>集作而行</hi>正氣盛禮之要猶慮未宏爾等並積學基<lb/>
身含章表質或逺從賔荐<hi>集作貢</hi>聲滿于州閭或遐應搜<lb/>
揚譽光於朝選探皇王之奥㫖援<hi>一作拔</hi>周漢之前蹤藴<lb/>
<pb n="KR4c0009_WYG_015-14a"/>
<hi>集作蕰</hi>彼胷襟咸應備曉未知何代之政叅酌<hi>集作詳</hi>適中<lb/>
何禮之規施用為切<hi>前篇作當</hi>務從必簡之道式<hi>前篇作庶</hi>崇可<lb/>
久之基陳彼<hi>集作試陳</hi>嘉謀爾其揚㩁思擢太常之第副朕<lb/>
求賢之懐<hi>集作意</hi>
　　　對<lb/>
對伏惟陛下則天法地畏命重人據河洛之規模總風<lb/>
雨之交㑹軒后魚圖之水建邦設都周公龜墨之地考<lb/>
堂作室靈祇降福嘉祥荐祉制同神造力以子来時<hi>集作</hi>
<pb n="KR4c0009_WYG_015-14b"/>
<hi>将</hi>以殷薦上帝至法也嚴配先王至孝也加以八風攸<lb/>
序四時克諧無得而稱能事畢矣猶復執勞謙之不已<lb/>
懼盛禮之未宏訪末學之臣詢稽古之政斯事體大臣<lb/>
何足言然而敢不欽承以竭㳙滴耶策曰何代之政叅<lb/>
詳適中何禮之規施用為切臣謹錯綜三五明徴典墳<lb/>
<hi>集作謨</hi>竊以緯武經文布方策而非逺英風顯號流頌聲<lb/>
而可襲未有反義背徳而至昇平之政棄古<hi>集作禮</hi>違經<lb/>
以克永終之禄莫不發號施令<hi>集作德惠</hi>法乾坤而<hi>集作之</hi>動<lb/>
<pb n="KR4c0009_WYG_015-15a"/>
静執契懸衡順金木之刑徳<hi>集作政</hi>是故青陽𤣥室遵孟<lb/>
仲而觀風白輅朱旗乗離兊而布政養老用上庠之禮<lb/>
教胄取大學之義環水著辟雍之名嚮陽表明堂之位<lb/>
盖所以享羣瑞朝諸侯班正<hi>集作朝</hi>朔調景緯成簡易之<lb/>
業<hi>集作基</hi>崇久大之基<hi>集作業</hi>也皇王奥㫖庶此詳探周漢<lb/>
前蹤難於守<hi>集作專</hi>用臣才智駑劣草莽鯫生至如軍國<lb/>
務廣政刑理急但至敬無文信言不美陛下欲聽其説<lb/>
必觀於事将逆<hi>集作違</hi>其謀先求諸道危言抵禁破膽寒<lb/>
<pb n="KR4c0009_WYG_015-15b"/>
心伏惟聖主稽<hi>集作稍</hi>留天聽謹對<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張燕公集巻十五<lb/>
</p>
<p>
</p>
  </div>
<div>
<head>張燕公集巻十六</head> <lb/>
    <p>
<pb n="KR4c0009_WYG_016-1a"/>
欽定四庫全書<lb/>
　張燕公集巻十六<lb/>
　　　　　　　　　　　　　唐　張説　撰<lb/>
　　序<lb/>
　　　大衍厯序<lb/>
特進集賢院學士修國史上柱國燕國公臣説言厯者<lb/>
先王以明時授人敬天育物者也辰極恒居斗運不息<lb/>
晦朔相推而變月寒暑徃来而成嵗日月右進周天之<lb/>
<pb n="KR4c0009_WYG_016-1b"/>
度啟星辰左旋正時之氣合積餘分而致閏配甲子而<lb/>
設蔀鳳鳥為司疇人受職分分而加之者百鈞必過毫<lb/>
毫而減之者千里必差何則古法存而其人異也不見<lb/>
大聖孰能起之伏惟開元神武皇帝陛下欽崇天道眘<lb/>
徽月令受命再新改制創厯十有三祀詔沙門一行上<lb/>
本軒頊夏殷周魯五王一侯之遺式下集太初至於麟<lb/>
徳二十三家之衆義比其異同課其疎宻或前疑而後<lb/>
定或始㑹而終乖振古未探之象必發揮於神筭大鈞<lb/>
<pb n="KR4c0009_WYG_016-2a"/>
不測之氣盡覼縷於天聰迺更審晷度之短長覆星間<lb/>
之廣狭繩九道之朓肭糾五精之進退參大衍天地之<lb/>
數綜八卦六爻之序一轍于文王也覈春秋交蝕之辰<lb/>
研九疇五紀之奥同文于孔子也杼軸萬象優柔四載<lb/>
奏朝竟一書夕落臣説奉詔金門成書冊府先有理厯<lb/>
陳景善筭起昇首尾叅元之言接承轉籌之意因而緝<lb/>
含編次勒成一部名曰開元大衍厯經七章一巻長執<lb/>
厯一巻古今厯書二十四巻略例奏章一巻凡五十二<lb/>
<pb n="KR4c0009_WYG_016-2b"/>
巻所以貫三才周萬物窮數術先鬼神稱著曰者即聖<lb/>
人顧訪之㫖標謹按者是厯家進對之詞非軒后至聖<lb/>
不啟履端之業非容成詣極不就歸餘之徑據其圖也<lb/>
七政之天心不逺守其術也千歲之日月可知盖中黃<lb/>
之寶符太紫之神器者也謹以十六年五月端午赤光<lb/>
照室之夜皇雄成紀之辰當一元之出符獻萬夀之新<lb/>
厯伏望藏之書殿録於紀言掌之太史頒于日厯制曰<lb/>
可<lb/>
<pb n="KR4c0009_WYG_016-3a"/>
　　　唐昭容上官氏文集序<lb/>
臣聞七聲無主律吕綜其和五綵無章黼黻交其麗是<lb/>
知氣有壹鬱非巧辭莫之通形有萬變非工文莫之冩<lb/>
先王以是經天地究人神開寂寞鑑幽昧文之辭義大<lb/>
矣哉上官昭容者故中書侍郎儀之孫也明淑挺生才<lb/>
華絶代敏識聰聽探㣲鏡理開巻海納宛若前聞摇筆<lb/>
雲飛咸同宿構初沛國夫人之方娠也夢巨人俾之大<lb/>
秤曰以是秤量天下及昭容既生彌月夫人弄之曰秤<lb/>
<pb n="KR4c0009_WYG_016-3b"/>
量天下豈在子手孩遂啞啞應之曰是生而能言葢為<lb/>
靈也越在襁褓入於掖廷天實啟之故毁家而資國運<lb/>
将興也故成徳而受任自則天久視之後中宗景隆之<lb/>
際十數年間六合清謐内峻圖書之府外闢脩文之館<lb/>
搜英獵俊野無遺才右職以精學為先大臣以無文為<lb/>
耻每務遊宫觀行幸河山白雲起而帝歌翠華飛而臣<lb/>
賦雅頌之盛與三代同風豈惟聖后之好文亦云奥主<lb/>
之協賛者也古者有女史記功書過復有女尚書决事<lb/>
<pb n="KR4c0009_WYG_016-4a"/>
宫閤昭容兩朝專美一日萬幾顧問不遺應接如響雖<lb/>
漢稱班媛晉譽左嬪文章之道不殊輔佐之功則異迹<lb/>
秘九天之上身没重泉之下嘉猷令範代罕得聞庶幾<lb/>
後學嗚呼何仰然則大君據四海之圖懸百靈之命喜<lb/>
則九圍挾纊怒則千里流血静則黔黎乂安動則蒼甿<lb/>
罷敝入耳之語諒其難乎貴而勢大者疑賤而禮絶者<lb/>
隔近而言輕者忽逺而意忠者忤惟窈窕柔曼誘掖善<lb/>
心忘味九徳之衢傾情六藝之圃故登崑巡海之意<lb/>
<pb n="KR4c0009_WYG_016-4b"/>
寢翦胡刈越之威息璿臺珍服之態消從禽嗜酒之端<lb/>
廢獨使温柔之教漸於生人風雅之聲流于来葉非夫<lb/>
𤣥黄毓粹貞明助思衆妙扶識羣靈挾志誕異人之寶<lb/>
授興王之瑞其孰能臻斯懿乎鎮國太平公主道髙帝<lb/>
妹才重天人昔嘗共遊東辟同宴北渚倐来忽徃物在<lb/>
人亡憫雕琯之殘言悲素扇之空箧上聞天子求椒掖<lb/>
之故事有命史臣叙蘭臺之新集凡若干巻列之如左<lb/>
　　　孔補闕集序<lb/>
<pb n="KR4c0009_WYG_016-5a"/>
唐㑹稽孔季詡<hi>集作詡</hi>字季和識真之士也弱冠制舉授<lb/>
校書郎轉國子主簿年三十一卒于左補闕祖紹安中<lb/>
書舎人考楨絳州刺史季和清規素業有奕代之訓依<lb/>
仁游藝其聖者之後永昌之始接跡<hi>集作踐</hi>書坊有廣漢<lb/>
陳子昂鉅鹿魏知古髙陽許望信都杜澄昌樂谷倚廣<lb/>
陵馬懐素東莱王無兢河南元希聲臨淄李伯魚譙國<lb/>
桓彦範僉謂季和神清韻逺析理探㣲衛叔寶之比也<lb/>
嗚呼人斯云亡世閲多故十年之外零落将盡而後来<lb/>
<pb n="KR4c0009_WYG_016-5b"/>
<hi>集作死</hi>者皆首華金歩鳴玉負璽丹地揮翰紫宸何嘗不<lb/>
拜職之日歎在劉王喬臨壇之時恨無謝益夀者矣頃<lb/>
見許州之子風裁可觀潘子之門有尼夏侯之學傳逹<lb/>
集作者五巻以示予稱從弟四人皆良噐愴相如之遺<lb/>
草幸公業之不亡自<hi>集作因</hi>叙曩意存之篇首云爾<lb/>
　　　洛州張司馬集序<lb/>
夫言者志之所之文者物之相雜然則心不可藴故發<lb/>
揮以形容辭不可陋故錯綜以潤色萬象<hi>集作萬物</hi>鼓舞入<lb/>
<pb n="KR4c0009_WYG_016-6a"/>
有名之地五音繁雜<hi>集作㑹</hi>出無聲之境非窮神體妙其<lb/>
孰能與乎洛州司馬張公名希元中山人也族髙辰象<lb/>
氣壮河山神作銅鈎天開金印孝友内植禮樂外滋勵<lb/>
行閨庭鄉人謂之曽子飛名都邑諸儒號曰聖童下帷<lb/>
覃思穿牀<hi>集作墻</hi>嗜古蓬山芸觀之書羣玉懸金之記魯<lb/>
宫藏篆汲冢遺編無不日覧萬言暗識三箧博學吞九<lb/>
流之要䖏盈若虚雄辯敵四海之風退藏于宻漢王問<lb/>
策知帝者之師楚子聞名實諸侯之選故得雄飛白簡<lb/>
<pb n="KR4c0009_WYG_016-6b"/>
鷹揚丹筆巻襜帷於天郡設鈎距於皇州<hi>集作都</hi>若乃抗<lb/>
埋輪之章執驚馬之議旌賢有通徳之教疾惡存署背<lb/>
之文繼軌前途遇物成興理關刑政咸歸故事之臺義<lb/>
渉箴規盡入名臣之奏加以許與氣類交遊豪傑仕遘<lb/>
夷險身更否泰昔嘗攝戎幽易謫居邛嶲亭臯漫漫興<lb/>
去國之悲旗鼓洶洶助從軍之樂時復江鸎遷樹<hi>集作谷</hi>
隴鷹出雲夢上京之臺沼想故山之風月發言而宫商<lb/>
應摇筆而綺繡飛逸勢標起<hi>集作孤標</hi>寄<hi>集作竒</hi>情新拔靈仙<lb/>
<pb n="KR4c0009_WYG_016-7a"/>
變化星漢昭回感激精㣲混韶武於金奏天然壮麗綷<lb/>
雲霞於玉樓當代名流翕然崇<hi>集作宗</hi>尚自大夫之頌成<lb/>
室太史之賦金都魏則十龍儒雅晉則三陽<hi>張載字孟陽弟協字</hi>
<hi>景陽亢字季陽並有才藻藻綴英華誤作揚</hi>藻綴朝分南北運迄周隋文人<lb/>
才子重世間出豈止周流<hi>集作柟橊</hi>體物陳琳得以示人鷦<lb/>
鷯寄辭阮籍稱其王佐故以開國籍鱗次乎史傳之首<lb/>
入文場羽儀乎天下之半公増繁榮華桂林之一枝彌<lb/>
廣源流<hi>集作派非</hi>荆江之九派宗門多士斯為盛與且如承家<lb/>
<pb n="KR4c0009_WYG_016-7b"/>
舊徳之基賔王厯官之序玉琯銅渾之數黄公𤣥女之<lb/>
符<hi>英華作冠</hi>落猿殪兕<hi>英華作犬非</hi>之巧飲鵲迴鸞之妙詳諸列<lb/>
傳可略言焉某室邇蘭芬族聨棣萼荷千里之嘉奨接<lb/>
四友之良遊謹撰令引式題前集七子賦詩期取類於<lb/>
鄭志一家垂範庶齊衡于孔藂来日新文<hi>集作侯</hi>請諸君<lb/>
子起儀鳳之後景龍以<hi>集作之</hi>前凡若干巻列之如目<lb/>
　　　季春下旬詔宴薛王山池序<lb/>
有生之性萬殊無方之盛一節陽和而動植暢春滿而<lb/>
<pb n="KR4c0009_WYG_016-8a"/>
臯壤悅后皇所以發時令布新慶二南邁周召之風百<lb/>
辟留金石之詠者也碧流日暖南山雪殘首獻之浹辰<lb/>
暮春之提日帝京形勝借上林而入遊戚里池臺就脩<lb/>
竹而開宴泉賙御府味給天池仙倡宥樂中貴督酒太<lb/>
平佳事前史未書大矣哉一徳日新九功惟叙運璿樞<lb/>
而均四氣握金鏡而静萬方堯舜湯文不違顔于咫尺<lb/>
䕫龍伊吕共接手於朝廷不可見而見焉不可聞而聞<lb/>
焉豈深思勝殘去殺累百年之至仁推厯按圖啟千齡<lb/>
<pb n="KR4c0009_WYG_016-8b"/>
之昌運河清難得人代幾何撃壤之歡良有以也此則<lb/>
青門上路朱邸平臺城煙屢起而泊山野風時来而過<lb/>
水春将恨别愛落花之洒途夏如欣㑹玩峯雲之映沼<lb/>
爾其列筵授几分曹設幕艇送江鳬船迎海鶴魚龍丸<lb/>
劔曼延揮霍鸞鳳簫鼓朋鳴輩作申錫開於百甕慈心<lb/>
出於三爵炮炙熏林塘醪醴厭丘壑抃急管於無筭醉<lb/>
湛恩以取樂羣公賦詩俾僕題序長卿消渇覺含毫之<lb/>
轉遲子雲壯夫見雕蟲之都廢敢憚鄙詞之納澁恐貽<lb/>
<pb n="KR4c0009_WYG_016-9a"/>
盛集之蕪穢云爾<lb/>
　　　先天酺宴序<lb/>
先天初<hi>集作元</hi>祀孟冬十月東都留守韋公寅奉聖朝述<lb/>
宴<hi>集作宣</hi>嘉㫖乃合洛京之五省招河尹之二縣将吏咸<lb/>
集佩璋<hi>集作章</hi>有序鏘鏘濟濟偘偘誾誾供張於興教之<lb/>
門式酺宴也原夫樂生于心非因結風之奏和逹于氣<lb/>
無待陽春之節盖澤之所及者<hi>集作也</hi>深則情之所感者<lb/>
逺國家天地一統君臣百年朝榮舊徳之緒野服先疇<lb/>
<pb n="KR4c0009_WYG_016-9b"/>
之業元化漸漬洪恩既久太上功成<hi>集作徳</hi>不宰夏后命<lb/>
子之初皇帝孝理無為漢祖事親之日先堯舜之天屬<lb/>
見文武之同時前古未聞斯人何幸是日六樂振作萬<lb/>
舞苒弱<hi>英華作攸同非</hi>鳥獸徘徊士女踴躍則知衆庶觀聽之<lb/>
所樂也㫖酒絡繹大庖燔炙芳溢風煙醉流阡陌則<hi>集作</hi>
<hi>又</hi>知衣冠酣暢之所適也由近而視逺萬國之慶皆然<lb/>
自明而察幽三靈之歡<hi>一作欣</hi>可接若夫吟咏徳澤播越<lb/>
仁聲斯固雅頌之餘風<hi>集作波</hi>政教之遺美顧我詞客安可<lb/>
<pb n="KR4c0009_WYG_016-10a"/>
<hi>集作敢</hi>闕如賦詩展事垂列于後<lb/>
　　　南省就竇尚書山池<hi>集作亭</hi>尋花栁宴序<lb/>
尋花栁者上賜羣臣之宴也大哉春氣同夫聖心無物<lb/>
不榮有情咸說<hi>集作逹</hi>况乃五教敷洽萬邦懐和尉候驚<lb/>
而莫犯刑法存而不用歴觀近古此遇良難諸公入金<lb/>
門侍瑶殿窈窕雲閣葳㽔華館<hi>集作紱</hi>不亦泰乎然王事<lb/>
靡盬夙夜在公接良㑹於愷懌<hi>集作澤</hi>散煩襟於清曠不<lb/>
亦優<hi>集作佳</hi>乎爾其嘉賔逺集勝賞斯備召絲竹於伶官<lb/>
<pb n="KR4c0009_WYG_016-10b"/>
借池亭於貴里雕俎在席金覊駐<hi>集作臨</hi>門逺山片雲隔<lb/>
層城而助興繁鸎芳樹遶髙臺而共樂㫖酒未缺方塘<lb/>
半隂盍陳既醉之詩以永太平之日<lb/>
　　　鄴公園池餞韋侍郎神都留守序<lb/>
夫良才出乎休運大任歸于令德四海既安乃注意於<lb/>
賢相兩都分正實具瞻於師尹鸞臺侍郎兼左庶子韋<lb/>
公國之楨幹人之表儀矜嚴有叔子之容持重得楊公<lb/>
之望門<hi>集作閨</hi>通禁省當朝稱累代之名管綜諸闈帖職<lb/>
<pb n="KR4c0009_WYG_016-11a"/>
盡一時之美頃以五星東聚八月西巡武王既入于鎬<lb/>
京君臣當徃於洛邑者<hi>集無者字</hi>中日晷之盈縮均天宇之<lb/>
㑹同清廟明堂政理之本也敖倉武庫兵食之原也機<lb/>
務所總半天下之軍國聽頌日繁連降隅之郡縣因有<lb/>
宻而處逺事有疎而授親腹心遐寄惟賢是屬歲臨單<lb/>
閼月在長贏同蕭何之居守當隂識之留鎮北闕拜辭<lb/>
西堂宴餞大君垂藻承月露之光榮元良賜服被星海<lb/>
之耀潤執事以同列之好載壺酒而送行鄴公以彌甥<lb/>
<pb n="KR4c0009_WYG_016-11b"/>
之禮掃郊園<hi>集有而字</hi>留别此地有離州别嶼竹館荷亭曲<lb/>
沼環合而連注叢山相望而間起幽隠長寂蕭條逺風<lb/>
通終南之雲氣下昆明之水鳥爾其駐馬青林肆筵碧<lb/>
岸清管四發坐客増悲髙臺一望游人忘返韋公方祇<lb/>
率嘉命保釐成周樹之風聲流我王澤然而臨觴不樂<lb/>
首路遲遲瑣闈夕拜戀未央之宫闕錦服晝遊懐杜林<lb/>
之桑梓層城日下髙盖雲飛天子賦詩已載寵行之史<lb/>
羣公盛集須傳出宿之文凡若干首合成一巻陸生何<lb/>
<pb n="KR4c0009_WYG_016-12a"/>
幸暫游朝宰之間商也悲然輕述國風之序云爾<lb/>
　　　送工部尚書弟赴定州詩序<lb/>
宵旰天子送冬卿之詩也河朔愆歲恒陽俟<hi>英華作候非</hi>牧<lb/>
借威六官導俗千里俾乎列城遷仰上之化隣境䝉波<lb/>
及之澤不然者豈爾郡而勞大賢哉尚書河東侯朝廷<lb/>
之舊宰也操法度于掌握運陶鈞於方寸是将敷皇惠<lb/>
寒谷挟纊而知暄暢君恩疲人飲徳而自飽蘇其槁瘁<lb/>
樂我陽和元宗殿國亦望於此于時春帯餘寒野銜殘<lb/>
<pb n="KR4c0009_WYG_016-12b"/>
雪太官重味御酒百壺供帳臨岐假絲竹以留宴傾城<lb/>
出餞㑹文章以寵行三台厚常寮之意八座深聨事之<lb/>
矚既而離人遽起班馬争嘶尋太行之逺山想邯鄲之<lb/>
長陌雖仰瞻鴻雁来徃易於前期而相對桑榆遲暮難<lb/>
于逺别送歸之地歡恨<hi>集作悵</hi>如何應制華篇凡若干首<lb/>
騫翔鸞鳳欲挂千金之木糾合虬<hi>集作蛟</hi>龍附藏羣玉之<lb/>
府置之懐袖以慰遐心云爾<lb/>
　　　送毛明府詩序<lb/>
<pb n="KR4c0009_WYG_016-13a"/>
昔之謂良宰者講道議行訓俗式人出自郎官遷金郡<lb/>
守不以才限流品位遷寵賄<hi>集作賂</hi>聖厯之際任賢稽古<lb/>
毛明府執徳不回發言無擇雍容文雅罷曲池<hi>集作江</hi>之<lb/>
曳𥚑樽酒絃歌即平鄉之製錦甲朝辭洛宴别嘉賔孟<lb/>
夏渉河路踐芳草眷彼燕趙頃罹戎羯金革毒三北之<lb/>
師杼軸醜二東之賦毛公将勝苛居簡止濁除濫<hi>集作徐清</hi>
不下堂而為理有入境而先歎朋知坐間弦望何時益<lb/>
賦金谷之詩逺送邯鄲之陌愛而不見同夫樹萱<lb/>
<pb n="KR4c0009_WYG_016-13b"/>
　　　㑹諸友詩序<lb/>
谷子者昔與說聨務蓬山出入三載事志相得情深友<lb/>
于尋屬吾人秩<hi>集作秋</hi>遷迫吏畿劇愛而不見春也再<hi>集作</hi>
載華今説復謝書坊補他職窮猿之意不<hi>集作無</hi>擇儒林<lb/>
喜且把袂舊筵解帯餘日卧玩文墨笑談平生茲歡豈<lb/>
多後靣方永沈沈春雨人亦淹流<lb/>
　<lb/>
　張燕公集巻十六<lb/>
</p>
<p>
</p>
  </div>
<div>
<head>張燕公集巻十七</head> <lb/>
    <p>
<pb n="KR4c0009_WYG_017-1a"/>
欽定四庫全書<lb/>
　張燕公集巻十七<lb/>
　　　　　　　　　　　　唐　張説　撰<lb/>
　　啟　書　露布<lb/>
　　　上東宫請講學<lb/>
臣某等啟臣聞安國家定社稷者武功也經天地緯禮<lb/>
俗者文教也社稷定矣固寧輯于人和禮俗興焉在刋<lb/>
正于儒範順考古道率由舊章故周文王之為太子也<lb/>
<pb n="KR4c0009_WYG_017-1b"/>
崇禮不倦魏文帝之在青宫也好古無怠博覧史籍激<lb/>
揚令聞取髙前代垂名不朽伏惟皇太子殿下英睿天<lb/>
縱聖敬日躋神筭宻發雄威立斷廓清氛祲用寧國家<lb/>
兆人由是歸法六合所以推功主鬯青宫固本也分務<lb/>
紫極觀政也副羣生之望作累聖之儲殿下之於天下<lb/>
可謂不輕矣監國理人可謂至重矣莫不拭目而視清<lb/>
耳而聽冀聞異政以裨聖道臣愚伏願崇太學簡明師<lb/>
重道尊儒以養天下之士今禮經殘缺學校陵遲歴代<lb/>
<pb n="KR4c0009_WYG_017-2a"/>
經史率多紕繆實殿下闡揚之日刋定之秋伏願博採<lb/>
文士旌求碩學表正九經刋考三史則聖賢遺範粲然<lb/>
可觀况殿下至性神聰留情國體幸以問安之暇應務<lb/>
之餘引進文儒詳觀文典商畧前載討論得失降温言<lb/>
開讜議則政途理體日以増益繼業承祧永垂德美臣<lb/>
等行業素輕藝能寡薄顧慙端士叨侍宫闈日夜祇懼<lb/>
無以匡輔區區㣲誠願效塵露輕進芻鄙庶垂採擇臨<lb/>
啟如失伏用兢惶謹啟<lb/>
<pb n="KR4c0009_WYG_017-2b"/>
　　　與執政書<lb/>
說拙于慎身徃年遷流嶺外亡親愁懼痼疾増加比䝉<lb/>
生還曾未數歲家口在洛身徒入京及丁凶苦不獲侍<lb/>
側比于他人情實不等在禮君親同貫事君無負事親<lb/>
有負不能殺身以自咎責乞過祥禫報國非遲三度表<lb/>
請不䝉矜遂當是文墨不盡<hi>一作宣</hi>苦心投之執事乞為<lb/>
一言聞逹不敢守禮抗請直是私情乞<hi>一作先</hi>恩若以此<lb/>
情可矜猶冀聖人萬一哀憫若将遣越甘心待罪謹状<lb/>
<pb n="KR4c0009_WYG_017-3a"/>
　　　與鄭駙馬書<lb/>
晚尋莊周書以天地為國道德為身老室之户牖孔門<lb/>
之棖闑足可反覆孝慈胎育仁義而晉朝賢士乃祖尚<lb/>
浮虚弛廢禮樂其所遺失将詣真宗不愈逺也老稱歸<lb/>
根曰静復命知常復命近于無有知常其有知見邪斯<lb/>
故反照耳非云窮神知化德之盛者神不可窮而窮之<lb/>
是神合於我化不可知而知之是化為我用唯此二義<lb/>
繄莊生亦未始盡言焉非滎陽之深於道者孰為輕導<lb/>
<pb n="KR4c0009_WYG_017-3b"/>
兹意也<lb/>
　　　為河南郡王武懿宗<hi>集作為神兵道</hi>平冀州賊契丹等<lb/>
　　　　露布<hi>按新唐書神功元年武懿宗為神兵大總管討契丹一本作建安郡王武攸宜</hi>
　　　　<hi>作</hi>
大總管右金吾衛大将軍兼檢校洛州長史河内郡王<lb/>
臣某前軍總管行左衛翊府中郎将上柱國定陽郡開<lb/>
國公臣楊元基行軍長史朝奉大夫守給事中䕶軍臣<lb/>
唐奉一行軍司馬通議大夫行天官郎中臣鄭果等言<lb/>
<pb n="KR4c0009_WYG_017-4a"/>
臣聞氛祲薄霄戎狄謀夏則武庫兵動中國有弧矢之<lb/>
威文昌将飛邉城用金革之事葢以式遏姦暴大庇黎<lb/>
人震蠻蕩夷明罰耀武者也伏惟天筞金輪聖神皇帝<lb/>
陛下仁覆有截化被無外皇圖未臣之黨先帝<hi>集作帝載</hi>不<lb/>
庭之俗罔不依被聲教浸潤邕<hi>集作雍</hi>熙望雲向風宻邇<lb/>
遐裔而契丹兇醜奴𨽻餘<hi>集作根</hi>苗非冒<hi>集作/<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>頓之雄族<lb/>
異單于之貴種徒以錯居逺郡漸化平時田牧混于四<lb/>
甿貿遷通于三市<hi>集作賈</hi>戍人<hi>集作戰士</hi>解甲邉馬垂轡禽獸<lb/>
<pb n="KR4c0009_WYG_017-4b"/>
飽而忘恩蜂蠆養而恣<hi>集作成</hi>毒敢孤亭育自絶生成乃<lb/>
狼心干紀䲭張竊發虐我邉吏覆我鎮軍大棘殘於夷<lb/>
落孤竹藏于荒虚<hi>集作㣲</hi>陛下震赫斯之怒援决勝之符<lb/>
天地合謀鬼神助順六狄舉國百蠻整衆運攙搶而掃<lb/>
除從裂<hi>集作列</hi>缺而焚蕩臣飲氷受斧指日揚麾雖謝河<lb/>
間之樂竊慕任城之勇誓将首冒鋒刄躬先士卒上假<lb/>
神兵之威下定鬼方之罪㐫醜狂悖素無大志因乗便<lb/>
利扇動姦回<hi>集作邪</hi>去歲嘗師疑一軍之盡化今春輕敵<lb/>
<pb n="KR4c0009_WYG_017-5a"/>
見三帥之不歸蟻聚空繁豺牙益厲結三戎以四<hi>集作西</hi>
寇連島夷而深入臣乃廣開形勢大振軍聲<hi>集作聲威</hi>移告<lb/>
郡邑金湯固守傳檄諸軍掎角相應清邉道大總管建<lb/>
安郡王攸宜杖鉞薊門作鎮幽<hi>集作燕</hi>國當要害之地挫<lb/>
虎狼之羣髙壘深溝卧舊營而不動山虵雲鳥陣死地<lb/>
而無疑總管沙叱忠義王伯禮安道買等兵臨易水使<lb/>
接桑河犀渠衝将士之冠雕騎落将軍之戰四面當敵<lb/>
九拒乗城御史大夫婁師徳總管髙再牟薛師行扞敵<lb/>
<pb n="KR4c0009_WYG_017-5b"/>
中山折衝外侮訓厲鷹揚之士輯穆震驚之師其餘部<lb/>
散校分離綱别緒兵車星布巡太行而綴碣石介馬雲<lb/>
羅挟衡漳而連海浦山川積雨盡消胡騎之塵草木長<lb/>
風咸有王師之氣清邉士馬稍南驅而擁蹙神兵甲卒<lb/>
漸北逐以威臨但合圍而持重未輕挑而即戰重以藩<lb/>
臣黙啜統率氈裘控弦逾于萬騎帯甲彌于千里長驅<lb/>
松漠掩集栁城巢穴是空胎卵皆覆于時賊衆兵馬屯<lb/>
逼幽州聞其塞外之敗懼有舟中之敵勢力外窘心腹<lb/>
<pb n="KR4c0009_WYG_017-6a"/>
内乖建安郡王攸宜蓄水淵停乗機電發援桴作氣則<lb/>
山岳動摇書箭一飛則酋渠相滅兵纔接刄元兇授首<lb/>
舂喉蔽野京觀起於中州積甲成山組練収于外府雖<lb/>
本根斯拔已蕩滌于一隅而餘蔓所滋尚聨延于數刻<lb/>
師何阿小等頑兇暴極奢侈為資授其署置肆行驅掠<lb/>
幽陵之下不知首惡之已擒兩河之間仍謂遊魂之可<lb/>
恃士女遭其逼脇軍城被其屠陷以殺戮為事户積䖍<lb/>
劉之悲以刼奪為心家盈剥割之痛鹿城縣令李懐璧<lb/>
<pb n="KR4c0009_WYG_017-6b"/>
衣冠貴胄令長崇班背我朝恩歸城狄寇潜脩甲杖輸<lb/>
以利噐之資見委兵權當其上将之任蠢兹狂亂暫同<lb/>
燎火言事剪除方申沃雪臣乃盛兵邢趙塞井陘之隘<lb/>
命虎賁之将遏其衝突之鋒長史唐奉一馳使洛魏據<lb/>
阿曹之津縱羽林挫其侵軼之勢臣又遣将軍總管忠<lb/>
武将軍行左衛翊府中郎将上柱國定陽郡開國公楊<lb/>
元基押飛騎營中郎将李鐸子總管雲麾将軍行玉鈐<lb/>
衛翊府中郎将康國公阿史那毗伽子總管冠軍大将<lb/>
<pb n="KR4c0009_WYG_017-7a"/>
軍行左玉鈐衛翊府中郎将宋拔延子總管冠軍大将<lb/>
軍行左金吾衛翊府郎将迴鶻果别勅行人雲康戡誕<lb/>
子總管定逺将軍左威衛長李當義壮武将軍何義本<lb/>
子總管忠武将軍何利深子總管忠武将軍俱羅廬淮<lb/>
宣威将軍行左玉鈐衛翊府郎将蘇達俟斤度施子總<lb/>
管定王府典軍成善威子總管押飛騎定逺将軍平原<lb/>
府左果毅長上穆仙童子總管劉尚珪子總管渭川府<lb/>
左果毅鹿思讓押飛騎左玉鈐衛隊正長上賈楚珪左<lb/>
<pb n="KR4c0009_WYG_017-7b"/>
鷹揚衛長上花匡鼎押飛騎李言忠押飛騎沮忠楊鎮<lb/>
副張元敬押飛騎康景休押飛騎左監門衛司戈竇九<lb/>
臯别奏右武衛長上楊仁爽左武衛威長上楊裔原州<lb/>
崇岡鎮副康戌子右監門衛長上傅阿毛左監門衛長<lb/>
史殷承範右衛長上王仁奨右衛執㦸嚴𢎞琰右金吾<lb/>
衛羅元讓潭州花石戍王蘇元暉前右武威衛長鄭嘉<lb/>
祥左衛司戈鄭彦凑媯州威寧戍主崔思暕押歩兵子<lb/>
總管左玉鈐衛長上張中儼别奏首領蘇農婆羅三品<lb/>
<pb n="KR4c0009_WYG_017-8a"/>
子首領宋義本别奏游擊将軍左玉鈐衛宿衛哥咄施<lb/>
注比别奏鄭思疾左衛潞州府果毅員外置同正阿史<lb/>
皎子總管王城府檢校果毅任𢎞誓别奏檢校虞候任<lb/>
處寂别奏裴光嗣等徇其東北又遣子總管游撃将軍<lb/>
玉鈐左司階伏羌縣開國男李宏顔子總管邢州司戸<lb/>
叅軍飛鳥縣開國男常元楷子總管原州廣牧領将軍<lb/>
元寂子總管右武衛員外置同正武元禮子總管前潞<lb/>
州㕘軍武其别勅行人張景扶州刺史舊鎮副崔敬一<lb/>
<pb n="KR4c0009_WYG_017-8b"/>
右武衛中郎将阿史德奉職右鷹威衛将軍業恤啜刺<lb/>
侯斤右豹衛柔逺府長史上果毅吐火羅决斯右金吾<lb/>
衛果毅執失守直右鷹揚郎将員外置同正阿所那左<lb/>
玉鈐衛長上借緋金元濟東天竺國王子僧伽杖摩右<lb/>
鷹揚衛郎将僕固郡骨支左金吾衛郎将阿康地具右<lb/>
武衛威郎将東河察使左豹韜衛髙城府長上果毅阿<lb/>
史徳伏麾支右玉鈐衛郎将路驢駒左金吾衛長上阿<lb/>
史徳伏麾支右玉鈐衛郎将路欲谷游擊将軍葛羅枝<lb/>
<pb n="KR4c0009_WYG_017-9a"/>
延游撃将軍契苾木昆折衝都尉車鼻施俟斤䖍州猶<lb/>
徳軍鉞副白善德晉州仁夀府果毅侯義威子總管左<lb/>
武威衛侯神城府果毅杜元隠押後隊長上張德峻天<lb/>
官常選王暠常彦律押千騎三交戍董元景河州安喬<lb/>
戍主王才龕别奏康元寂押千騎隊楊待封前冀州堂<lb/>
陽縣丞温待禮别勅行人白君𧦬等略其西南或折衝<lb/>
其前或乗躡其後整貔貅之佐奮猛毅之倫長㦸林迴<lb/>
髙旗雲繞賊黨晷窮漏急命窄途殫執無全支心投必<lb/>
<pb n="KR4c0009_WYG_017-9b"/>
死之計以今月一日何阿小等帥不悛之旅擁脇從之<lb/>
衆結聚數萬抗拒官軍自寅及午前後九陣元基等並<lb/>
鋒鏑争先戈鋋逓躍抗足而<graphic n="KR1868" url="https://raw.githubusercontent.com/kanripo/KR-Gaiji/master/images/KR1868.png" mimeType="image/png"/>鮮卑之血塗地攘臂而<lb/>
扔烏丸之首積野摧同冰陷裂若山焚窮其孑遺無復<lb/>
噍類斬獲逆賊冀州三品大總管何阿小逆賊河北道<lb/>
招慰大使冀州刺史馬行感逆賊冀州道副大總管楊<lb/>
奉節逆賊冀州長史王宏𦙍逆賊總管劉伏念逆賊十<lb/>
二衛大将軍見任鹿城縣令李懐璧逆賊信都縣令楊<lb/>
<pb n="KR4c0009_WYG_017-10a"/>
志寂總管胡六郎逆賊總管王知先逆賊帥馬明誓逆<lb/>
賊三品總管姬目等魁首巨蠧三百餘人所有戎羯慿<lb/>
陵殘毁之處臣皆宣布制㫖撫集其人咸懐聖恩俱得<lb/>
復業羣兇既定冀方砥平二載逋誅一朝泯滅數州愁<lb/>
毒俄然清弭舞溢河冀歌逹塞垣截風浪以息滄冥廓<lb/>
氛埃而覩白日卻縠何力敢推羣帥之勞叔向有言實<lb/>
在明君之徳臣慿藉睿略忝當戎政神機宻運不待横<lb/>
草之功天贊冥符恭承破竹之勢伏惟廟勝速奉朝歡<lb/>
<pb n="KR4c0009_WYG_017-10b"/>
忭躍之情倍萬恒品不勝慶快之至謹追傔人天官常<lb/>
選李佑别奉左衛長上校尉張徳俊奉露布以聞其軍<lb/>
資噐械别簿條上謹言<lb/>
　<lb/>
　<lb/>
　<lb/>
　<lb/>
　張燕公集巻十七<lb/>
</p>
<p>
</p>
  </div>
<div>
<head>張燕公集巻十八</head> <lb/>
    <p>
<pb n="KR4c0009_WYG_018-1a"/>
欽定四庫全書<lb/>
　張燕公集巻十八<lb/>
　　　　　　　　　　　　唐　張説　撰<lb/>
　　碑文<lb/>
　　　后土神祠碑銘<lb/>
古之王者皆受天命禮樂有權神祇是主郊兆所設雖<lb/>
定於厥居精靈所感則通乎變化大匠歸正旁行不流<lb/>
惟創制者為能之亦安在守文而已睢上祠者本魏地<lb/>
<pb n="KR4c0009_WYG_018-1b"/>
鄈丘之舊而漢家后土之宫汾水合河梁山對麓地形<lb/>
堆阜天然詭異隆崛岉而特起忽盤紆而斗絶景象相<lb/>
傳肸蠁如在有物不可以終否有典不可以遂廢故推<lb/>
而行之歲在癸亥始有事於兹焉在昔后王時邁省方<lb/>
柴燎告至幽隠胥洎大舜則五載一巡武帝則三歲一<lb/>
祭今時代丕變神人禮煩朕就為損益折以法度一紀<lb/>
再駕亦無闕焉二十年冬勒兵逾萬騎旌旗亘千里校<lb/>
獵上黨至于太原赫威戎于朔陲沛展義于南夏肆覲<lb/>
<pb n="KR4c0009_WYG_018-2a"/>
羣后道有以大備懐柔百神文無咸秩先是有司宿設<lb/>
恪敬乃事巳未師頓於齋宫庚申親祀于后祇聖考在<lb/>
天侑而作主何禮不舉靡神不徧徃者漢氏之祠也牲<lb/>
以飬牛五歲絸栗無所責其誠籍以采席六重藳秸不<lb/>
得尚其質事與古反義不經見朕因其地而不因其儀<lb/>
取其得而不取其失凡牲幣法物之事歌舞接神之類<lb/>
咨故實于方澤不遂過于元鼎此皆公卿大夫鴻生鉅<lb/>
儒獻其方聞匡於不逮朕何有也且王者事天明事地<lb/>
<pb n="KR4c0009_WYG_018-2b"/>
察示其本教以孝奈何郊丘之禮猶獨以祈榖為名者<lb/>
耶於戲享于至誠錫以繁祉黄雲葢於神鼎絳光燭于<lb/>
靈臺自昔已然乃今復見斯固隂精有所寓寶氣為不<lb/>
誣雖寂寥而不動亦動之而斯應顧朕之不徳靈感何<lb/>
從頼累聖儲祉福流所致乃眚災肆赦與物更始大賚<lb/>
天下有慶兆人山川鬼神鳥獸魚鼈莫不允若莫不咸<lb/>
寧此所以仰覆載報生殖資元元盡翼翼豈與夫封禪<lb/>
有牒専在求仙祕祝有辭宻于移過而巳銘曰<lb/>
<pb n="KR4c0009_WYG_018-3a"/>
至哉坤元萬物資生王者母事徳合天明父有大報用<lb/>
協永貞茫茫九土思索其精因天事天因地事地彼汾<lb/>
之曲髙睢傑異景象遺光壇場舊位寂寥千祀精靈長<lb/>
閟誣神不祥復古維祺文所無者秩而祭之矧曰后土<lb/>
昔載明祀何必因隂乃為我師意多漢武跡在横汾風<lb/>
流可接簫鼓如聞夀宫創制神鼎勒勲古徃今来豈無<lb/>
斯文<lb/>
　　　西嶽太華山碑銘<lb/>
<pb n="KR4c0009_WYG_018-3b"/>
天有四序星辰辨其分地有五方山岳鎮其域隂陽交<lb/>
暢則品物形矣精氣相射則神祇著矣西嶽太華山者<lb/>
當少隂用事萬物生華故曰華山踞中土西偏當七宫<lb/>
正位是稱西嶽披圖以察削成而四方信焉立表以算<lb/>
其髙五千仭明焉石璧磔堅而雄竦衆山奔走而傾附<lb/>
其氣肅其勢威其行配金其辰直酉前對華陽之國後<lb/>
壓華隂之郡左抱桃林之塞右産藍田之玉諒少皥之<lb/>
下都即蓐収之别館也軒帝遊焉以㑹衆神虞舜樂焉<lb/>
<pb n="KR4c0009_WYG_018-4a"/>
以覲羣后爰自夏氏以迄于隋室朝廷五姓載歴三千<lb/>
祀典相因舊章未改壇場廟宇何代不修一禱三祠無<lb/>
歲而缺所以報生殖事神靈不有怠也故亦祥休明災<lb/>
淫慝未嘗爽也皇天眷佑馨我烈祖奄有萬方逮乎六<lb/>
葉郊天地望山川精氣畢逹墜典成甄亦命州将四時<lb/>
告䖍加視王秩進號金天若是何者抑有由焉予小子<lb/>
之生也歲景戌月仲秋膺少昊之盛徳協太華之本命<lb/>
故常寤寐靈嶽肸蠁神交玉帛未陳幽賛必先意而啟<lb/>
<pb n="KR4c0009_WYG_018-4b"/>
椒醑雖薄景福果應期而集𤣥感昭賽可三而道邪記<lb/>
云下有方士真人金鼎石室上有明星玉女仙草瑶池<lb/>
茅龍一去毛女千祀前代帝王多所僥覬朕學犧文之<lb/>
道故非斯人之徒憂在至道之不宏不憂富貴之無永<lb/>
患在蒼生之不理不患年夀之若流以功施四海為長<lb/>
生以業傳百代為不死焉羨置集靈之宫虛望非福立<lb/>
存仙之殿勞思輕學者哉於戲維予思其維嶽降神生<lb/>
此多士無俾申甫專美于嵩語酌古訓心通神境善而<lb/>
<pb n="KR4c0009_WYG_018-5a"/>
不答誠而不應未之有也嶽其念哉十有一載孟冬之<lb/>
月歩自京邑幸於洛師停鑾廟下清眺仙掌雲拂石牀<lb/>
霓裳可接風過松嶺仙駕如聞久勤報徳之願未暇封<lb/>
崇之禮遲迴刻石梗概銘山萬姓瞻予言可復也銘曰<lb/>
巉巉太華柱天直上青崖白谷仰見靈掌雄峯峻削菡<lb/>
萏森爽是曰靈爽衆山之長白帝西下黄河北来隂陽<lb/>
孕育精氣徘徊偶聖呈瑞逢昏降災玉池神挹石室仙<lb/>
開海絶瀛洲天遥𤣥圃偉哉此鎮崢嶸中土鬼神乍遊<lb/>
<pb n="KR4c0009_WYG_018-5b"/>
風雲忽聚髙標爀日半壁飛雨自古王者巡方必至龍<lb/>
駕帝服封天禪地南面㑹神西后在位待予治國安人<lb/>
然後徐思其事<lb/>
　　　唐陳州龍興寺碑<lb/>
觀夫廣大無相者虚空也四輪倚之而住精㣲無體者<lb/>
佛性也萬法因之以生聖人有以見三界成壊皆有為<lb/>
殻故剖之以戒觜聖人有以見六趣輪迴是無明網故<lb/>
决之以定力爍寶光之慧炬而沛善利之慈舟返迷路<lb/>
<pb n="KR4c0009_WYG_018-6a"/>
率於中道倚横流登於彼岸以言乎真實之要總攝一<lb/>
乗以言乎天地之間曲成萬物大矣哉道心包舉等太<lb/>
虚而無際法教流通彌曠刼而常在則有乗如来方便<lb/>
出應化門用大士因縁處帝王位俾庶類咸若謂之光<lb/>
宅天下令衆生修善名為莊嚴佛國寵興寺者皇帝即<lb/>
位之歲溥天之所置也唐祚中㣲周德更盛歴載十六<lb/>
姦臣擅命伯明氏有盜國之心一闡提有害聖之迹皇<lb/>
上操北斗起東朝排閶闔運扶摇張目而叱之殷乎若<lb/>
<pb n="KR4c0009_WYG_018-6b"/>
震雷發地歘虩翕響以克彼二㓙赫然若太陽昇天晞<lb/>
照仰象以復我萬邦返元后傳國之璽受光武登壇之<lb/>
玉尊祖繼宗郊天祀地之禮既洎修舊布新改物班瑞<lb/>
之典又備乃考出世之法鼓大雄之事入無功用之品<lb/>
住不思議之力一光所燭庶兆為之清涼一音所宣大<lb/>
千為之振動雲蒸風靡不崇朝而壞衣涌塔徧天下矣<lb/>
陳州者上古太皥之墟近代淮陽之地置守則列為郡<lb/>
封王則建為國本其風俗豪侈靡麗舊矣翿東門之下<lb/>
<pb n="KR4c0009_WYG_018-7a"/>
接袂成帷觴宛丘之上炫服成市信豫章之郊一都㑹<lb/>
也刺史南陽韓府君名琦其為邦也勝殘去殺聖主之<lb/>
得賢臣别駕彭城郡王名隆業其從政也能肅而恭髙<lb/>
陽之有才子長史南陽張齊賢儒林之選也司馬河南<lb/>
雲盈公族之良也士曹從事八人録事叅軍于璆為稱<lb/>
首六屬官人二十五人宛丘縣令崔修巳為稱首或以<lb/>
藝榮或以門進髙車一轍美利同人禮舉刑清於是乎在<lb/>
因邦甸積稔之蓄偶日月再旦之初欽若王言建立靈<lb/>
<pb n="KR4c0009_WYG_018-7b"/>
寺上畧其趾下務其終百工不勸而亟庶役不徴而㑹<lb/>
經始如雲成之不日夫其帯四郭五衢之陌踞重墉闤<lb/>
闠之端福地砥平長垣雲矗髙門有閌大厦斯飛連廓<lb/>
曲閣交軒對霤木磨而不雕土塗而不飾壯無僭侈以<lb/>
約費為功儉無偪陋以浄居為寶法王宫殿近寶花之<lb/>
域菩薩伽藍住金燈之地亦猶是也上座處𤣥寺主真<lb/>
度維郍守慎等戒珠如月獨㓗麒麟之行法寶如山普<lb/>
聞獅子之吼克諧善衆底定神居甘露飽而盈滿天香<lb/>
<pb n="KR4c0009_WYG_018-8a"/>
醉而圍繞于時陳項之老褒衣而博帯皤皤然相造而<lb/>
諏曰久矣吾黨之惑也倥侗顓䝉情嗜横放恚愛我業<lb/>
聰明不開日有忘其生生月無覺其滅滅一息之漏可<lb/>
勝言哉而今舉足至於道場申臂及於浄土晝則目禪<lb/>
誦之事夜則耳鍾梵之音何悮是生晚臻斯樂豈不思<lb/>
天子至仁乎惻下人之昏墊遹上聖之昭軌假有相之<lb/>
途詣無生之理灑冥澤於巳滅蒂𤣥根於未始百靈之<lb/>
所依歸萬宇之所欣喜非獨陳而已矣盖神闢天聖開<lb/>
<pb n="KR4c0009_WYG_018-8b"/>
地世之祖也纂帝寶基皇統孝之主也殄僪狂破魔蘖<lb/>
威無外也廣正典紹度門徳無大也通幽洞明兼麤該<lb/>
精滂洋而行混濩厥成一収功而四善舉一推心而羣<lb/>
願立咨如是則龍興之化曷有量哉夫業可大而蕪没<lb/>
焉不貽於後事可尊而苞蘊焉不述於世臣子之罪也<lb/>
敢請圖之然言語之不到者心識心識之不到者真如<lb/>
二乗聞之而不見十地見之而未了而我云何能知能<lb/>
說竊比六時之鳥七寶之樹是出乎和雅音聲是讃乎<lb/>
<pb n="KR4c0009_WYG_018-9a"/>
㣲妙功徳記其在處長者之金園銘其事因育王之石<lb/>
柱其詞曰<lb/>
聖皇在上於昭于天唐雖舊邦其命維新龍興返政滅<lb/>
三暴臣少康非儗於舜為隣皇王烝哉<hi>其一</hi>於廓𤣥教生<lb/>
人户牖神化洒心小大稽首掌擎萬域潜移仁夀三代<lb/>
之前盖未曽有最上乗哉<hi>其二</hi>泱泱陳服韓侯道之奕奕<lb/>
寳坊邦人造之天龍䕶持賢聖熙熙受福維祺帝心則<lb/>
怡正理興哉<hi>其三</hi>
<pb n="KR4c0009_WYG_018-9b"/>
　　　唐玉泉寺大通禪師碑<lb/>
撰夫總四大者成乎身矣立萬始者主乎心矣身是虛<lb/>
哉即身見空始同妙用心非實也觀心若幻乃等真如<lb/>
名數入焉妙言乖言說出焉真宗隠故如来有意傳要<lb/>
道力持至徳萬刼而遥付法印一念而頓授佛身誰其<lb/>
𢎞之實大通禪師其人也禪師尊稱大通諱神秀本姓<lb/>
李陳留尉氏人也心洞九漏懸解先覺身長八尺秀眉<lb/>
大耳應王伯之象合聖賢之度少為諸生遊問江表老<lb/>
<pb n="KR4c0009_WYG_018-10a"/>
莊𤣥㫖書易大義三乗經綸四分律儀説通訓詁音叅<lb/>
吳晉爛乎如襲孔翠玲然如振金玉既而獨鍳潜發多<lb/>
聞旁施逮知天命之年自拔人間之世企聞蘄州有忍<lb/>
禪師禪門之法𦙍也自菩提逹磨天竺東来以法傳惠<lb/>
可惠可傳孫璨僧璨傳道信道信傳𢎞忍繼明重跡相<lb/>
承五光乃不逺遐阻飜飛謁詣虚受與沃心懸㑹髙悟<lb/>
與真乗同轍繣指忘識湛見本心住寂滅境行無是處<lb/>
有師而成即燃燈佛所無依而説是空王法門服勤六<lb/>
<pb n="KR4c0009_WYG_018-10b"/>
年不捨晝夜大師嘆曰東山之法盡在秀矣命之洗足<lb/>
引之並坐於是涕辭而去退藏于宻儀鳳中始𨽻玉泉<lb/>
名在僧録寺東七里地坦山雄目之曰此正楞伽孤峯<lb/>
度門蘭若䕃松藉草吾将老焉雲從龍風從虎大道出<lb/>
賢人覩岐陽之地就去成都華隂之山學来如市未云<lb/>
多也後進得以拂三有超四禪昇堂七十味道三千不<lb/>
是過也爾其開法大略則惠念以息想極力以攝心其<lb/>
入也品均凡聖其到也行無前後趣定之前萬縁盡閉<lb/>
<pb n="KR4c0009_WYG_018-11a"/>
發慧之後一切皆如特奉楞伽遞為心要過此以徃未<lb/>
之或知久視年中禪師春秋髙矣詔請而来趺坐覲君<lb/>
肩輿上殿屈萬乗而稽首洒九重而宴居傳聖道者不<lb/>
北面有盛徳者無臣禮遂推為兩京法主三帝國師仰<lb/>
佛日之再中慶優曇之一現混處都邑婉其秘㫖每帝<lb/>
王分座后妃臨席鵷鷺四匝龍象三繞時熾炭待礦故<lb/>
對黙而心降時診飢投味故告約而義領一雨溥霑於<lb/>
衆縁萬籟各吹于本分非夫安住無畏應變無方者孰<lb/>
<pb n="KR4c0009_WYG_018-11b"/>
能至爾乎聖敬日崇朝恩代積當陽初㑹之所置寺曰<lb/>
度門尉氏先人之宅置寺曰報恩軾閭名鄉表徳非擬<lb/>
局厭諠輦長懐虛壑累乞還山既聽中駐久矣衰憊無<lb/>
他患苦魄散神全形遺力謝神龍二年二月二十八日<lb/>
夜中顧命趺坐泊如化滅禪師武徳八年乙酉受具於<lb/>
天宫至是年丙午復終於此寺盖僧臘八十矣生於隋<lb/>
末百有餘歲未嘗自言故人莫審其數也三界火心四<lb/>
部冰背榱崩梁壊雷動雨泣凡諸寶身生是金口故其<lb/>
<pb n="KR4c0009_WYG_018-12a"/>
喪也如執親焉詔使弔哀侯王歸賵三月二日冊諡大<lb/>
通展飾終之義禮也時厥五日假安闕塞緩及𦵏之期<lb/>
懷也宸駕臨訣至午橋王公悲送至伊水羽儀陳設至<lb/>
山龕仲秋暨望還詔乃下帝諾先許冥遂宿心太常卿<lb/>
鼓吹導引城門郎䕶監喪𦵏是日天子出龍門泫金櫬<lb/>
登髙停蹕目盡逥輿自伊及江扶道哀候幡花百輦香<lb/>
雲千里維十月哉生魄明即舊居後岡安神啟塔國錢<lb/>
嚴飾賜逾百萬巨鐘是先帝所鑄羣經是後王所錫金<lb/>
<pb n="KR4c0009_WYG_018-12b"/>
榜御題華旛内造塔事尊重逺稱標絶初禪師形解東<lb/>
洛相見南金白霧積晦於禪山素蓮寄生於坐樹則雙<lb/>
林變色泗水逆流至人違代同符異感百日卒哭也在<lb/>
龍花寺設大㑹八千人度二七人二祥練縞也咸就西<lb/>
明道場數如前㑹萬迴苦薩乞施後宫寶衣盈箱珍價<lb/>
敵國親舉寵費侑供巡香其廣福博因存没如此日月<lb/>
逾邁榮落相推於戲法子永戀宗極痛慈舟之遽失恨<lb/>
湧塔之遲開石城之嘆也不孤廬山之碑焉可作竊比<lb/>
<pb n="KR4c0009_WYG_018-13a"/>
子貢之論夫子也生於天地不知天地之髙厚飲於江<lb/>
海不知江海之廣深强名無迹以慰其心銘曰<lb/>
額珠内應匪指莫效心鏡外塵匪磨莫照海藏安静風<lb/>
識牽樂不入度門孰探法要倬哉禪伯獨立天下功収<lb/>
宻詣解却名假詣無所得觧亦都捨月影空如現於悟<lb/>
者無量善衆為父為師露清熱惱光射昏疑冀将住世<lb/>
萬夀無期奈何過隙一朝去之嗟我門人憂心斷續進<lb/>
憶瞻仰退思付囑盡不離定空非滅覺念兹在兹敢告<lb/>
<pb n="KR4c0009_WYG_018-13b"/>
無學<lb/>
　　　𤣥識闍廬墓碑<lb/>
夫孝者法象乎天地感通乎鬼神故愛敬之中又有真<lb/>
報哀戚之外更追冥福𤣥識禪師其人也厥姓桑氏其<lb/>
先長樂人漢尚書洪之後曽祖梁州刺史諱千秋祖貴<lb/>
鄉令韓信考文林郎名爽自前代無違徳基於累仁是<lb/>
生逹者禪師智周萬物而理證本無願度四生而見滅<lb/>
諸有以為空不離色體念子之慈業不忘縁起思親之<lb/>
<pb n="KR4c0009_WYG_018-14a"/>
孝乃於萬山北陌滎陽東原𦵏先考文林府君先妣王<lb/>
氏負土成墳結廬其域置義井取施無求報鑄洪鐘取<lb/>
聞而悟道修古寺造尊容取覩相生信若夫信生攝攝<lb/>
生静静生定定生慧於生滅處得常住心於虛空中立<lb/>
一切法其定慧之門乎禪師昔宴坐介山羣虎自擾今<lb/>
經行宰樹四衆依徳至人凝寂雖罕見全象識者餘論<lb/>
亦時存一隅篆美豐石寄詞短偈云爾<lb/>
邈矣上徳行宻道髙哀哀父母生我劬勞禪心䕶念神<lb/>
<pb n="KR4c0009_WYG_018-14b"/>
足遊遨苦河雖廣曽不容舠甘井既渫利物無竭不増<lb/>
不減不流不滯仁静而鍳智動而悦華鍾既鏗雄雄法<lb/>
聲如来如去如滅如生不有奚得不為胡成寳地嚴飾<lb/>
金山晃耀善惡無門惟人所召境因心起理慿思照懿<lb/>
哉一心混成衆妙<lb/>
　　　贈陳州刺史義陽王碑<lb/>
昔髙祖之起唐侯革隋命太宗之威四海正萬邦作藩<lb/>
帝家用建王國二十一族堯之昭也十有一宗文之穆<lb/>
<pb n="KR4c0009_WYG_018-15a"/>
也王諱琮字某文帝之孫紀王之子龍種異氣鳳毛秀<lb/>
色仁義天啟徳威日就學無不究故齊王之𦙍以爵推<lb/>
恩周公之子以才分政總角封義陽王弱冠邦歸州刺<lb/>
史又守檀州又撫沂州若敖之舊荆人是懲單于之衝<lb/>
胡馬自逺淮沂其乂拜國不空遭王運中微投於南海<lb/>
書稱大法憫失土之諸侯禮不逃誅義無辜之王子某<lb/>
年月日遘六道酷吏薨於桂林之野春秋五十神龍之<lb/>
初興廢繼絶追贈陳州刺史王生不得志没受遺榮信<lb/>
<pb n="KR4c0009_WYG_018-15b"/>
乎才之短長不如命之豐約徳之輕重不如藝之厚薄<lb/>
有美季子豫州刺史行休髫髪覊孤託身炎厲藐是餘<lb/>
慶巋然獨存泣血上請迎喪逺裔開元四年二月至桂<lb/>
林王同氣三人徃偕遇禍殯殮無主封樹缺如歲月茫<lb/>
茫盡為野草問隣毋而失處訪樵童而莫識議者以為<lb/>
不可復得宜招魂而𦵏行休拊心蒼昊誓不徒還乃掃<lb/>
亭館設地席絜齋懇惻覬乎幽報遂慿夜髣像曲示其<lb/>
端夢魯王乗舟舟分為兩既而適野見東洲中斷因忽<lb/>
<pb n="KR4c0009_WYG_018-16a"/>
悟焉隂隠微明率此類也又靈堂鏁莖一夕自屈管上<lb/>
有三指凹迹一竒二並其旁䥫生文理布列成卦衆駭<lb/>
其異使善易者張法蓍之曰屈者於文為尸出指者於<lb/>
義為指蹤一竒二並三殯近闊若引渦山揆之可以察<lb/>
先王之心矣考夢協吉定處尅辰以其月二十八日於<lb/>
桂城東洲發見神柩舉體咸備而一節闕焉行休甚痛<lb/>
惋若自毁裂其夜又夢王告在南洛州厥明直舊殯而<lb/>
南十有九歩沙洲痕下掘而得之安合如故他日北郭<lb/>
<pb n="KR4c0009_WYG_018-16b"/>
之外収併二叔父焉於是乎驗蓍夢之有徵也孑孑三<lb/>
旐連舳歸飛遥遥百越經途瞻嗼零桂人以為美談夫<lb/>
至孝潛通精魄昭應果虛無之見推歩而有必窈冥之<lb/>
體尋求而致雖前誌所詳未有幽感反覆若斯之昕矣<lb/>
以某年月日陪𦵏於昭陵栢城妃汝南周氏祔焉禮也<lb/>
妃考曰駙馬都尉梁郡襄公妣曰臨川大長公主宗周<lb/>
𤣥胄大公自出左右圖史循環法度邦有好逑室先偕<lb/>
老以王之故薨於掖宫初永昌之難王下河南獄妃録<lb/>
<pb n="KR4c0009_WYG_018-17a"/>
司農寺唯有芳氏屝屨布衣徃来供饋徒行顇色傷動<lb/>
人倫中外咨嗟目為勤孝王二子配在嶲州及六道使<lb/>
之用刑也長曰行逺以冠就戮次曰行芳以童當捨芳<lb/>
啼號抱逺乞代兄命既不見聽固求同盡西南傷之稱<lb/>
為死悌君子謂勤孝者仁之厚也死悌者友之難也感<lb/>
神者誠之至也此三者有以見義陽之義方賢妃之内<lb/>
訓繼體之崇徳夫如是淳美上歸夫本朝盛烈延耀乎<lb/>
邦族安可闕而不飾碑版無文而巳哉銘曰<lb/>
<pb n="KR4c0009_WYG_018-17b"/>
髙丘白雲維堯大理函谷紫氣維周柱史百代福流千<lb/>
齡運起冨有海内貴為天子聖帝才子於穆紀王賢王<lb/>
祚𦙍倬哉義陽慎徽九徳九徳有常允釐三郡三郡以<lb/>
康明夷于飛丹崖之下梁木其壞桂林之野不識阡陌<lb/>
無存松檟于以求之人無知者哀哀孝子眷眷靈夢語<lb/>
妙常閤文微甄仲南洛占從東州億中舊穸移編新棺<lb/>
改贈既克返𦵏以祚山陵卜云其吉神心允慿人非地<lb/>
是迹謝名稱青青松栢不顯不承<lb/>
<pb n="KR4c0009_WYG_018-18a"/>
　　　題贈太尉益州大都督王公神道碑<lb/>
維天命帝子萬邦維坤配地母萬物以親九族后父之<lb/>
屬尊以叙百官開府之班最執謙徳而光重地者則祈<lb/>
國公其人也公諱仁皎字鳴鶴太原祁人王子上賔天<lb/>
啟靈仙之族司徒衛漢大忠義之門盛徳之後仁賢繼<lb/>
出曽祖景孝隋屯田侍郎祖詮歙縣男贈汾州刺史考<lb/>
文洎贈右僕射纉戎前烈啟迪後人公之生也膺汾霍<lb/>
之禎體敦龎之度禮樂狃於代襲忠孝萌于自然克寛<lb/>
<pb n="KR4c0009_WYG_018-18b"/>
克恭不激不慠鍳窮未兆而飬之以䝉智周無際而處<lb/>
之以黙故質勝於文行過於譽其隠徳也三年不鳴其<lb/>
㑹時也一日千里初以翊衛調同州叅軍換晉州司兵<lb/>
應将帥舉授甘泉府果毅遷左衛中郎将上昇春宫后<lb/>
正妃壼擢将作大匠事時工練八材孔修轉太僕正卿<lb/>
騶訓車攻六飛如舞先天内禪引伸外戚懐柔畏滿厭<lb/>
劇思閒公既深辭以職事上亦優之以散秩加特進禮<lb/>
異羣公拜開府儀同三司䇿上柱國封祁國公邑户三<lb/>
<pb n="KR4c0009_WYG_018-19a"/>
千實户三百公於是寓情宴喜簡跡朝行入告嘉猷宻<lb/>
而人莫窺也隂薦多士晦而人莫知也不自異於當路<lb/>
毎同塵於衆流常語所親曰明明天子擇賢共理瑣瑣<lb/>
姻婭則無膴仕不識不知樂我而巳善矣夫人臣位極<lb/>
遇莫大焉王曰外舅厚莫重焉而能明道莫昧進道若<lb/>
退事不事而懸解為不為而理㑹一以無目牛之全一<lb/>
以無亢龍之悔所謂言合古行中權歟後之人慎終始<lb/>
而保福禄者固将沿通波而蹈髙軌也享年六十有九<lb/>
<pb n="KR4c0009_WYG_018-19b"/>
開元七年四月戊寅薨於京師皇上悼焉設次大臨輟<lb/>
朝累日榮之以華衮寵之以飾終追贈太尉益州大都<lb/>
督賜東園秘器唅襚贈錫率加常禮乃命尚書彭城劉<lb/>
知柔攝大鴻臚俾之監護京兆少尹崔琬介焉申命詹<lb/>
事南安侯龎承宗持節弔祭左庶子自知慎倅焉公卿<lb/>
命士更弔迭唁溢巷填街為之縞素粤以十月初吉𦵏<lb/>
昭宣公羣官執綍祖奠國門如前㑹夫天作聖合必起<lb/>
大邦故軒妃美于西陵周婦表於東海公藩衍之慶祚<lb/>
<pb n="KR4c0009_WYG_018-20a"/>
𦙍二十或哲或謀或肅或乂永錫之類也如是元女祥<lb/>
發望雲業叅練石内被螽斯之徳外偃關睢之化門風<lb/>
之至也如彼長子惟力戴君畢心禦侮奉雷雲之㑹懸<lb/>
日月之初庭訓之致也如此髙陽有才子八族我盈其<lb/>
二武王有理臣十人家出其兩稽諸舊史罕或前聞若<lb/>
乃積三盛事而重之以純徳篆於金石垂於億萬宜哉<lb/>
其文字光華撰録㫖要則皇帝所為也詞臣奉詔作之<lb/>
其銘曰<lb/>
<pb n="KR4c0009_WYG_018-20b"/>
於穆祁公誕靈信厚有倬其慶天之外舅髙以卑牧盈<lb/>
将沖守忠焉孝乎没而不朽人之忠孝其徳不回天俾<lb/>
純嘏大福時来貴踰九列榮並三台祚之𤣥社帝曰欽<lb/>
哉祁公之徳柔嘉維則令儀令色小心翼翼如何昊天<lb/>
喪此邦式休問其永豐石是刻我思肥泉孝心罔極<lb/>
　　　贈太尉裴公神道碑<lb/>
星辰懸象所以殷時布氣然而行不言之道者天也文<lb/>
武用才所以勤官定國然而致無為之理者帝也當髙<lb/>
<pb n="KR4c0009_WYG_018-21a"/>
宗之休運任名世之良臣清九流而闢四海代天工而<lb/>
張帝德歴選前哲豈多乎哉公諱行儉字守約河東聞<lb/>
喜人也其先出乎嬴姓伯翳之後也秦則裴侯始封漢<lb/>
則侍中受職魏晉之代鬱為盛門八裴方於八王聲振<lb/>
海内三子尊為三祖望髙士族自冀州刺史徽至公十<lb/>
二代中軍将軍雙虎至公六葉代無違徳不隕厥問者<lb/>
已太王父伯鳳周驃騎大将軍光汾二州刺史琅琊郡<lb/>
開國公大父定髙大将軍馮翊郡守襲琅琊郡公諸侯<lb/>
<pb n="KR4c0009_WYG_018-21b"/>
受封山河傳國天子共理循良克家考仁基隋左光禄<lb/>
大夫以隂圖王充仗義舊主遭時不利玉折名揚聖唐<lb/>
龍興旌㳤勵節贈原州都督命諡曰忠盖春秋之褒也<lb/>
公清明本乎世徳正性出乎胎教氣潤河靈貌雄岳立<lb/>
仁孝之道天生而知将相之氣與年俱長以髙䕃為𢎞<lb/>
文生絶事篤學累年不舉房僕射異而問焉對曰隋室<lb/>
喪亂家乏典籍館有良書探討未遍故少留耳梁公驚<lb/>
曰驥子志氣凌雲當一日千里其早為通人之目也如<lb/>
<pb n="KR4c0009_WYG_018-22a"/>
是明經補左屯衛倉曹詔舉轉雍州司士遷金部户部<lb/>
二貟外歴都官郎中長安令明慶中與長孫太尉褚河<lb/>
南論及中宫廢立國家憂患有公伯寮讃行於季氏出<lb/>
為西州史又改金山副都䕶又拜安西大都䕶西域從<lb/>
政七年間窮荒舉落重譯向化我之獨賢邉之多幸乾<lb/>
封歲徴為同文少卿尋除司列少常伯官復舊號為吏<lb/>
部侍郎加銀青光禄大夫自居銓管大設綱綜辨職量<lb/>
才審官序爵法著新格言成故事上元中長星出天秃<lb/>
<pb n="KR4c0009_WYG_018-22b"/>
髮入塞詔公為洮州道左軍總管又為秦州鎮撫右軍<lb/>
總管並受元帥周王節度雖祭公有諫耀武之士不行<lb/>
而方叔帥師来威之道備矣儀鳳二年十姓可汗匐延<lb/>
都支李遮匐潜搆犬戎俶擾西域朝廷慿怒将行天討<lb/>
公進議曰敬𤣥敗績於茅戎審禮免胄而入狄豈可絶<lb/>
域更勩王命今波斯王亡侍子在此若命史冊立即路<lb/>
由二蕃便宜取之是成禽也髙祖善其計詔公以名冊<lb/>
送波斯兼安撫大使公徃蒞遺愛洽於人心是行也百<lb/>
<pb n="KR4c0009_WYG_018-23a"/>
城故老望塵而雅拜四鎮酋渠連營而諮酒一言召募<lb/>
萬騎雲集公乃解嚴以反諜託獵以訓旅誤之多方聞<lb/>
其無備裹糧十日執都支於帳前破竹一呼鉗遮匐於<lb/>
麾下華戎相慶立碑碎葉盖美克雋不殺而用謀安人<lb/>
以徳而去害廓氛祲於地表燀皇靈於天外充國有屯<lb/>
田之頌竇憲有燕山之銘詢兹逺略彼何㣲也遷禮部<lb/>
尚書加上柱國又特恩降命兼右衛大将軍夷典秩宗<lb/>
神必據我文昌有将天道存焉調露中單于可汗伏念<lb/>
<pb n="KR4c0009_WYG_018-23b"/>
外叛大鴻臚蕭嗣業喪律詔公為定襄道大總管軍至<lb/>
朔州斥候相接匈奴故態狃刼糧以餧師神将出竒張<lb/>
虛勢以陷敵乃偽轉運伏其壮士示羸師以行援隠精<lb/>
騎以躡迹寇果大下援兵驕虜益驁自為得色驅此車<lb/>
牛憩彼井泉於是箱中兵起千弩齊發要路騎飛一息<lb/>
而至羣胡顛沛殺傷滿野從兹饋運路無驚者觀夫大<lb/>
漠無晲穹廬靡所追之逃遁捨之慿陵費日老師兵家<lb/>
所病公潜使緩頬均其利心深圖既入狼意亦改及委<lb/>
<pb n="KR4c0009_WYG_018-24a"/>
罪衙官隂送降状公宻上其事人莫知之及如其期舉<lb/>
國歸附煙塵大起師徒惶惑公徐使令軍曰此是伏念<lb/>
執温傳来降非他寇也俄而銜壁轅門釋縛納欵帝嘉<lb/>
厥勲命尚書崔知悌乗驛勞軍備禮獻凱䇿勲定日程<lb/>
務挺張䖍勗者行軍之偏将也訴言子營逼逐方降大<lb/>
軍又屬秉鈞忌才下上其手公曰雖不逮羣師之讓力<lb/>
猶恥二王之競功今而殺降後無来者乃封公聞喜縣<lb/>
開國公而伏念温傳皆戮都市是年也伏念弟元珍擁<lb/>
<pb n="KR4c0009_WYG_018-24b"/>
其餘種復叛則天稱制追正宿枉贈伏念太僕卿程張<lb/>
諸家别故夷族君子以為神理之不可誣也永淳元年<lb/>
詔公為金牙道大總管未行遘疾四月二十八日薨於<lb/>
京師延夀里春秋六十有四長子貞隠早卒嫡孫𤣥叅<lb/>
嗣封藐視諸孤哀哀童幼髙宗悼焉贈幽州都督賜㓙<lb/>
儀還鄉䘮𦵏官供禮部郎中監護窀穸之數率禮有加<lb/>
别出留守委皇太子擇六品京官一人檢校家事五六<lb/>
年間待兒孫稍成長日停寵極哀榮禮之厚者澤及存<lb/>
<pb n="KR4c0009_WYG_018-25a"/>
没義莫重焉太常議諡博古多能文武表式曰憲其十<lb/>
月𦵏我憲公於聞喜之東良原禮也神龍中興朝思舊<lb/>
德贈公揚州大都督開元孝享宰嗣延恩贈公太尉生<lb/>
不登乎台階殁追位乎霛宰序四時於下地調三光於<lb/>
上天聖人神教意在兹乎公志堅慮精神勇識澈藝必<lb/>
討本學皆覩奥又善測候雲物推歩氣象鬼無遯謀靈<lb/>
不藏用著文集二十巻造草字數千文皆寶傳人間以<lb/>
為世法又撰選譜十巻又為軍營行陣部衆料敵等三<lb/>
<pb n="KR4c0009_WYG_018-25b"/>
十六訣大聖天后令秘書監武承嗣就家収進以為秘<lb/>
術豈比馬卿浮華唯留封禪之草劉安虛誕空傳鴻寶<lb/>
之書而已哉加以汲引沉淪推奨氣類虛懐而襟帯不<lb/>
設𢎞亮而藏府洞開故虎旅雲從詞林響應若毛羽之<lb/>
崇麟鳳衆川之長江河也在選曹見駱賔王盧照隣王<lb/>
勃楊炯評曰炯雖有才名不過令長其餘華而不實鮮<lb/>
克全終見蘇味道王劇嘆曰十數年外當居衡石後各<lb/>
果如其言在軍麾擇帳下之士則有張知運薛訥閻敬<lb/>
<pb n="KR4c0009_WYG_018-26a"/>
客甘元暕裴恩諒王智方吕休景劉𤣥意引偏裨之将<lb/>
則有程務挺張勗王方翼崔智𧦬党金毗郭侍封等凢<lb/>
所進拔盡為名将此則有道之人倫武侯之賞鑑也公<lb/>
之送波斯也入莫賀延磧中遇風沙大起天地暝晦引<lb/>
導皆迷公因命息徒至誠䖍禱徇於衆曰井泉不逺須<lb/>
臾風至氛開有香泉豐草宛在營側後来之人莫知其<lb/>
處此乃耿恭之拜井商人之化城也公在禮闈勑賜善<lb/>
馬及寶鞍令史奔馳馬倒鞍破懼而逃罪公使召之曰<lb/>
<pb n="KR4c0009_WYG_018-26b"/>
知汝誤耳又平郡支遮匐大獲珍異酋長将吏請遍觀<lb/>
焉有馬腦大盤希代寶也隨軍王休烈捧盤跌倒應時<lb/>
而碎叩頭流血惶怖請死公笑曰事有不意何至重玉<lb/>
而害人乎此又文饒之含容邴吉之仁恕也公西擒都<lb/>
支北降伏念前後錫馬五百疋僮二百人金銀器物三<lb/>
千品錦罽織皮六百段公受置庭中旬日散盡此又趙<lb/>
奢之待士田文之市義也若夫知人以為本感通以為<lb/>
行善貸以為常散積以為樂古之友道者嘗從事於斯<lb/>
<pb n="KR4c0009_WYG_018-27a"/>
矣公元夫人河南陸氏兵部侍郎爽之女也陸氏卒繼<lb/>
室以華陽夫人庫狄氏有任姒之徳班左之才聖后臨<lb/>
朝召入宫闥拜為御正中宗踐祚歸飬私門歲時致禮<lb/>
媧后補天進叅十亂少康嗣夏退協三從晉朝公卿列<lb/>
拜虞譚之母周官音注近出韋逞之家皇上臨極旁求<lb/>
隂政再降綸音将留内輔夫人深戒榮滿逺悟真筌固<lb/>
辭羸政超謝塵俗每讀信行禪師集録永期遵奉開元<lb/>
五年二月四日歸真京邑其年八月遷窆於終南山䲭<lb/>
<pb n="KR4c0009_WYG_018-27b"/>
鳴堆信行禪師靈塔之後古不合𦵏魂無不之成遺志<lb/>
也長子叅𤣥官至涇鄧二州刺史聿脩厥徳人亡道存<lb/>
次子延休汾州汾水令世載文雄家乗草聖次子慶逺<lb/>
協律郎深逹禮樂克和神人咸負長才同淪短運季子<lb/>
光庭侍中兼吏部尚書輔政邕煕致君堯舜孝理發乎<lb/>
陵廟仁澤遍乎松檟是故妻以夫榮母以子貴尚書先<lb/>
贈方伯申命上公夫人舊封華陽増號晉國詩云文武<lb/>
吉甫萬邦為憲上公有焉又曰彼美孟姜徳音不忘小<lb/>
<pb n="KR4c0009_WYG_018-28a"/>
君有焉孝經云立身行道以顯父母侍中有焉合三徳<lb/>
而為家横百世而濟美信可以言時稱代鏤石刋金者<lb/>
歟神道前銘薛令所撰且有後命俾余係述馬遷世家<lb/>
益孟堅之一傳劉寛表墓並伯喈之兩碑報徳教忠俱<lb/>
傳不朽銘曰<lb/>
天生亞聖祚此王國文綜九流武叅七徳柔逺服叛窮<lb/>
西盡北赫我皇靈去其蟊賊仁則不逺智何不周如山<lb/>
之峻如川之流術與神合藝将道遊書来懸帳賦出登<lb/>
<pb n="KR4c0009_WYG_018-28b"/>
樓司馬軍陣官人綱紀帝嘉常伯國于聞喜室有令妻<lb/>
家成克子社金傳世桓珪守祀神為上台永介邦祉<lb/>
　　　故開府儀同三司上柱國贈揚州刺史大都督<lb/>
　　　　梁國公姚文貞公碑奉勅撰<lb/>
叙曰八柱承天髙明之位定四時成歲亭育之功存畫<lb/>
為九州禹也堯享鴻名播時百榖棄也舜稱至徳由此<lb/>
言之知人則哲非賢罔乂致君堯舜何代無人有唐元<lb/>
宰曰梁文貞公者位為帝之四輔才為國之六翮言為<lb/>
<pb n="KR4c0009_WYG_018-29a"/>
代之軌物行為人之師表盖維岳降神應時間出者也<lb/>
公諱崇字元之姚姓有虞之後逺自吳興近徙于陕今<lb/>
家洛陽焉烈考長沙文獻公樹勲王室建旟嶲府公紈<lb/>
綺而孤克廣前業激昂成學榮問日流武庫則矛㦸森<lb/>
然文房則禮樂盡在弱冠補孝敬挽郎又制舉髙第歴<lb/>
佐濮鄭並有聲華入為司刑承天授之際獄吏峻宻公<lb/>
持法無頗全活者衆進夏官員外郎郎中侍郎朝廷曰<lb/>
能遂掌軍國遷鳳閣侍郎監脩國史兼相王府長史始<lb/>
<pb n="KR4c0009_WYG_018-29b"/>
則天人讓王承置醴之顧終以飛龍利見延驂乗之恩<lb/>
自時厥後恒當大任凡三處兵部尚書三入中書令一<lb/>
為禮部尚書左庶子又肅政大夫總靈武軍兵馬又司<lb/>
農卿知隴右監牧司出典亳宋常越許申徐潞揚同十<lb/>
郡景雲初以蕃邸舊寮封梁國公食賦百室公性仁恕<lb/>
行簡易虛懐汎愛而涇渭不離真率徑盡而應變無窮<lb/>
常推是心以御於物故所蒞必甿庶風偃驁佷化從言<lb/>
不勵而教成政不威而事理去思覩頌来暮聞歌既登<lb/>
<pb n="KR4c0009_WYG_018-30a"/>
邦政卒乗輯睦及在宗伯神人允諧今之中書是為理<lb/>
本謀事兼於百揆論道總於三台公執國之鈞金玉王<lb/>
度大渾順序休徴来臻懋徳格天名遂身遜拜開府儀<lb/>
同三司崇其秩逸其志也初太夫人在堂公受任西掖<lb/>
頗限扃禁求侍晨昏優詔既許尋令還職公固請以泣<lb/>
制曰家有令弟足慰母心國有棟臣安可暫闕其後剖<lb/>
符江表敦諭起復衰麻外墨欒棘内毁變禮中權通識<lb/>
所貴神龍之首與聞興復疇其井賦累讓而停夫以革<lb/>
<pb n="KR4c0009_WYG_018-30b"/>
故鼎新大来小徃得喪而不形於色進退而不失其正<lb/>
者鮮矣君子曰忠不忘親仁也哀不違事義也讓功辭<lb/>
邑禮也濟代全名智也仁以長人義以和下禮以安上<lb/>
智以周身宜其光輔四帝軒冕三紀池䑓琴筑優游暮<lb/>
齒傳爵土於祚𦙍保禄位於終始矣享年七十有一開<lb/>
元九年九月寢疾薨東都之慈惠里皇上悼焉國人慕<lb/>
焉撫牀輟舂曽未云比制贈揚州大都督諡曰文貞禮<lb/>
也十年二月𦵏於萬安山之南原在疾也王人賜膳御<lb/>
<pb n="KR4c0009_WYG_018-31a"/>
藥視醫于薨也中使弔臨羽儀哀送君臣之義厚莫重<lb/>
焉子弁奕思綴遺美以寘㒺極有詔掌文之官叙事盛<lb/>
徳之老銘功将以寵宗臣揚英烈帝乃洒恩仙翰鏤澤<lb/>
豐珉日月照臨於佳城烟雲變態於神道寶其文字别<lb/>
為羣玉之山禁其樵蘇即表三司之墓銘曰<lb/>
源深自虞𣲖别從吴避地魯陕居家洛都神明逺契岳<lb/>
瀆冥符翊聖斯偶生賢不孤仁将勇濟孝與忠俱學仭<lb/>
攅植文鋒迅驅纔安卑位即騁長途唯實唯有若虛若<lb/>
<pb n="KR4c0009_WYG_018-31b"/>
無再三軍國一二訏謨戎柄尤重王綸最樞兼司任切<lb/>
久政榮如黼藻彌煥丹青靡渝以寛容物以鍳分區外<lb/>
或形放中恒禮拘箴雖誡口静亦㤀軀但覩渾璞誰詳<lb/>
瑾瑜伊咎尺寸管樂錙銖名正身遂言誠願孚方辭漢<lb/>
禄更辱齊組既積而散窮懽盡娱川歸東極日去西晡<lb/>
上惻旅扆旁悲路衢藍田美玉荔浦明珠載廣休慶爰<lb/>
彌典謨豐碑乃立盛業其鋪帝念頻軫仙毫特紓鐫金<lb/>
刻石鳳篆龍圖七耀光動三泉澤濡銓能叙事理鬱詞<lb/>
<pb n="KR4c0009_WYG_018-32a"/>
敷求舊銘實慙殫恧蕪緬思雲霧尚想江湖有道之德<lb/>
其何以踰延陵之墓空此嗚呼存沒終始遐哉邈乎<lb/>
　　　太子少傅蘇公神道碑<lb/>
維唐景雲元年嵗在庚戌十一月巳已太子少傅許國<lb/>
蘇公薨於崇仁里之私第春秋七十有二嗚呼哀哉<hi>一無</hi>
<hi>此二字</hi>粤明年三月已酉朔𦵏我公於武功之先塋禮也<lb/>
公諱環字昌容京兆武功人也其先出自帝髙陽厥𦙍<lb/>
曰黎實勤火正逮昆吾之子始封於蘇以國受氏公其<lb/>
<pb n="KR4c0009_WYG_018-32b"/>
後也暨漢平陵侯子侍中嘉魏侍中則晉尚書遯聨華<lb/>
國圖代載明徳公髙祖周度支尚書封國公諱綽立言<lb/>
成務垂法後王曽祖隋尚書僕射開府儀同三司雍州<lb/>
牧諱威嘉謩成績懿于當代大父隋尚書職方郎中鴻<lb/>
臚卿諱夔理綜羣品識覃衆妙烈考秘書丞沁台二州<lb/>
刺史追贈岐州刺史諱某遊藝聚學素風不隕<hi>一作潰</hi>公<lb/>
系上聖之遐緒鍾盛徳之衆茂資元和以體仁穆清明<lb/>
以成美初孩而孤禀絳郡夫人之慈訓幼而岐嶷聰敏<lb/>
<pb n="KR4c0009_WYG_018-33a"/>
冠常始讀山棲志一覧便誦及長博通經史尤善屬詞<lb/>
年十八進士髙第補寜州叅軍轉恒州司法丁絳郡夫<lb/>
人憂自中出渉寒從至京兆哭不絶聲性以禮全形以<lb/>
哀瘠左庶子張大安以孝悌上聞服闋拜恭陵丞轉相<lb/>
王府録事王改封豫官亦隨府上帝即拜朝散大夫尚<lb/>
書水部員外郎未幾兼侍御史淮南亷按俄轉夏官員<lb/>
外郎兼官尹丞歴水部祠部郎中兼判司理事以親聨<lb/>
出為朗州刺史轉歙州刺史武興令檢校冀州刺史累<lb/>
<pb n="KR4c0009_WYG_018-33b"/>
遷汾鼎同汴揚陜以累最入為尚書又拜右丞加銀青<lb/>
光禄大夫遷尚書左丞户部尚書又拜侍中京師留守<lb/>
兼理寃滯車駕還京持節河北安撫加金紫光禄大夫<lb/>
轉吏部尚書東都留守尋追還守本職尋拜尚書右僕<lb/>
射同中書門下三品封許國公修國史今上踐祚拜尚<lb/>
書左僕射屢抗疏乞骸優答不許拜太子少傅公長子<lb/>
頲歴給事中中書舎人嘗與公聨侍紫墀接機黃閣前<lb/>
後之拜近古未有公體道貞固立志簡直多識前言遍<lb/>
<pb n="KR4c0009_WYG_018-34a"/>
詳舊事自周隋損益家牒可紀公則紹之罔不畢綜故<lb/>
閨門之内孝悌成則朋友之間忠信克舉其在叅佐也<lb/>
婉欒柔嘉醜夷不争其事藩邸也從容諷議賔寮是仰<lb/>
四為郎而彌綸之功布于省閣九為牧而循良之績著<lb/>
於州郡周旋二轄焞燿文昌迴翔兩宫耀爍巖廟版圖<lb/>
國之信而五教在寛冢宰人之紀而九流式叙左右端<lb/>
揆盡訏謨之略東西掖闈備忠讜之美德逾盛而心益<lb/>
下位彌大而行益恭用能髙而不危長守富貴考父三<lb/>
<pb n="KR4c0009_WYG_018-34b"/>
命謙光數朝平仲一心中孚累聖非至徳淑慎疇至此<lb/>
哉夫其仁恕篤宻清㢘簡惠躬儉約以自持蹈名教以<lb/>
檢物禄以周給不積于家財以睦親必均于衆故義廣<lb/>
而私謁之徒阻名揚而兼濟之道宣兹亦叔敖之賢國<lb/>
僑之懿也幾深通志精晤黙識然文以遮跡<hi>一作實</hi>靡徇<lb/>
其華學以辨微固伸於巳故始終機揆舉無遺䇿斯又<lb/>
子房之智孔明之能也造膝沃心務存匡救引過稱善<lb/>
不近於名故聲聞於天而口無擇績宣於事而心罔專<lb/>
<pb n="KR4c0009_WYG_018-35a"/>
盖叔子之仁孔子之慎也兼斯衆善以享明徳方将三<lb/>
階載理兩宫更曜天命不佑奄忽遷殂朝喪其楨人隕<lb/>
所戴天子悼焉臨遣大府卿李從逺䇿書弔祭輟朝三<lb/>
日有司備禮發哀追贈司空荆州大都督賻絹八百段<lb/>
米粟八百石凶事𦵏事並官給賜東園秘噐大鴻臚卿<lb/>
監䕶官為立碑皇太子别次發哀遣洗馬弔祭賻物二<lb/>
百段羲和擇日太常考行朱旗載路班劔啟行哀榮之<lb/>
禮備矣諸侯之孝終矣公家代尚儉載在縑竹是<hi>疑作其</hi>
<pb n="KR4c0009_WYG_018-35b"/>
生也門無主賔堂無雜客其終也塋無封樹隧無碑表<lb/>
大漸之始遺令遵行頲等泣血受命罔有踰越雖逼朝<lb/>
㫖不旌墳壙建碑於塋北一十五里故文藝之行經緯<lb/>
之迹雖備於國章布在人口懼違先訓皆略而不書中<lb/>
書侍郎同中書門下平章事范陽張公雅俗之鎮具曕<lb/>
令徳文章之雄談者為楷偉公道徳之首徽猷可行刋<lb/>
石紀頌穆如清風頌曰<hi>一作其詞曰</hi>
斤斤蘇公正體<hi>張集作體正</hi>含道禀靈淳粹為唐元老忠以<lb/>
<pb n="KR4c0009_WYG_018-36a"/>
衛主孝以立身文以經國惠以安人司牧九郡九郡爰<lb/>
静平章百工百工爰整千載典憲三朝綱領上纂先人<lb/>
五代相國下垂餘慶七子令徳帝謂庭碩伊公是似<hi>一作</hi>
<hi>以非</hi>接侍玉墀序拜金戺聨華叠潤佐我天子於戲彼蒼<lb/>
國幹之亡地頽五嶽天折三光備禮詔𦵏羣官㑹喪掌<lb/>
史司徳刋銘路傍<lb/>
　<lb/>
　<lb/>
<pb n="KR4c0009_WYG_018-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張燕公集巻十八<lb/>
</p>
<p>
</p>
  </div>
<div>
<head>張燕公集巻十九</head> <lb/>
    <p>
<pb n="KR4c0009_WYG_019-1a"/>
欽定四庫全書<lb/>
　張燕公集巻十九<lb/>
　　　　　　　　　　　　唐　張說　撰<lb/>
　　碑文<lb/>
　　　唐故夏州都督太原王公神道碑<lb/>
良玉禮神用之西序之噐捨之南山之璞冏然不有其<lb/>
珍也君子安命進之扞城之雄退之去國之老隤然不<lb/>
失其正也語夫仗運以行道屬辭以比徳亦何代無其<lb/>
<pb n="KR4c0009_WYG_019-1b"/>
人哉公諱方翼字仲翔太原祁人王周之後也王子以<lb/>
敗狄受姓徴君以遯世為名司徒之濟艱難義形漢室<lb/>
太尉之圖舉甲心盡魏朝聞蒋濟所言則知尚書志力<lb/>
兄弟繼美覧周書所載則見潁川忠烈子姪皆封臣節<lb/>
奮揚於百代家聲藉甚於四海大王父司徒定公秉隋<lb/>
氏之宗也王父駙馬開府文公裕先朝之懿也考特進<lb/>
慎公仁表王室之甥也公門總四岳之靈帝子分五潢<lb/>
之氣是生時傑鬱為人紀公雄姿沈毅凜難犯之色虛<lb/>
<pb n="KR4c0009_WYG_019-2a"/>
懐信厚坦招納之量識略精當逹應變之權神守宻静<lb/>
堅不奪之節孝友内兆於免懐忠敬外灼於既冠加以<lb/>
思叅造化誠合鬼神文其詩書武其韜畧推此才也以<lb/>
從政焉求無匱矣夙遭家難哀過柴瘁京師號曰孝童<lb/>
王母同安長公主引貴遊之誡示作苦之端今太夫人徙<lb/>
居郿墅儲無斗粟庇無尺椽公躬率傭保肆勤給飬墾<lb/>
山出田燎松鬻墨一年而良疇千畝二年而厦屋百間<lb/>
三年則日舉夀觴厭珍膳矣處約能久不亦仁乎在困<lb/>
<pb n="KR4c0009_WYG_019-2b"/>
能亨不亦智乎永徽初始宰安定誅豪暴以育人察姦<lb/>
寃以神鬼異政三舉清風一變除澣海都䕶府司馬以<lb/>
母疾辭職為姜恪乗便遂徙朔州尚徳府果毅歲餘王<lb/>
本立上書理國公之惇老不宜擯抑有詔徴還而親不<lb/>
待心與哀絶氣屬禮存詔御醫孟黙朝夕診視免喪逾<lb/>
年僅堪履立樂成公東討新羅薦為将帥上詔公持節<lb/>
鷄林道中總管軍停不行授沙州刺史未至改拜肅州<lb/>
以為慢防啟冦非重閉也乃大築雉牒嚴備櫓械人知<lb/>
<pb n="KR4c0009_WYG_019-3a"/>
有恃戎亦来威儀鳳歲河西盡蝗獨不入境隣郡湊稔<lb/>
提絜如雲公傾私泉以資乏引激水以立磑舉火百竈<lb/>
日餔千人遂有芝草藂生豐年屢降人之詠徳刋石存<lb/>
焉裴吏部立名波斯實取遮匐偉公為波斯軍副使兼<lb/>
安西都䕶以都䕶杜懐寶為庭州刺史大城碎葉街郭<lb/>
迴互夷夏縱觀莫究端倪三十六蕃承風謁賀自洎汗<lb/>
海東肅如也無何詔公為庭州刺史以波斯使領金山<lb/>
都䕶前使杜寶懐更統安西鎮守碎葉朝廷始以鎮不<lb/>
<pb n="KR4c0009_WYG_019-3b"/>
寧蕃故授公代寶又以求不失鎮復命寶代公夫然有<lb/>
以見諸蕃之心揺矣於是車薄啜首唱冦兵羣蕃響應<lb/>
蝟毛而豎公在磧西捷無虛歳蹙車薄於弓月陷咽麵<lb/>
於熱海勦叛徒三千於麾下走烏鶻十萬於域外皆以<lb/>
少覆衆以誠動天葛水暴漲祭徹而三軍涉渡葉河無舟<lb/>
兵叩而七月冰合由是士卒益勇戎狄益懼璽書下問<lb/>
皇靈逺爍遷夏州都督徴詣奉天官熱海之役流矢貫<lb/>
臂陣血染袖事等殷輪帝顧而問之視瘡欷歔曰為國<lb/>
<pb n="KR4c0009_WYG_019-4a"/>
致身乃吾親也妖賊白䥫余據城平以反奉詔與程務<lb/>
挺討擒之善公有發石壞城之計反風焚柵之感封太<lb/>
原郡公元珍冦邊受命討擊公以無甲乃發思造六片<lb/>
木棑桍開鈕解合畫為虎文北至開光與虜合戰若驅<lb/>
猛獸䝉臯比莫之敵也胡馬奔駭獲其二啜桑乾舎利<lb/>
兩部来降初公善書與魏叔琬相軰公射與趙持滿齊<lb/>
名帝每矚之賜比鳴輦賞深懸帳嘗獨行入夜有怪人<lb/>
長丈直来趣逼射而仆焉乃朽木也太宗壮之授右千<lb/>
<pb n="KR4c0009_WYG_019-4b"/>
牛及持滿伏法暴骸公哀而収𦵏為執金吾奏劾髙宗<lb/>
義之釋而不罪履道坦坦多如此類適将任帝夔龍為<lb/>
國方虎天下膏潤羣生雲雨惜哉不辰悄焉遘侮嗣聖<lb/>
之際太后臨朝有㓙人誣奏公廢后從兄長懐怏怏司<lb/>
刑御史侮文矯制不名苛法遷於崖州路至衡州寢疾<lb/>
捐館春秋六十有三垂拱三年閏正月十九日𦵏於咸<lb/>
陽原君子曰斯才也斯望也難乎免於斯之代也周公<lb/>
聖而謗屈平賢而放賈誼才而謫李廣勞而喪彼天命<lb/>
<pb n="KR4c0009_WYG_019-5a"/>
之糺紛此人情之惆悵神龍中興以陷酷吏例復官爵<lb/>
孝為人極忠為令徳神之聽之始枉終直信矣有子故<lb/>
光禄少卿璵今秘書監珣皆篤行純孝慎終思逺說少<lb/>
也䝉㑹友昇堂今老矣豈能文旌墓遷司漢籍感激論<lb/>
都尉之書邕叙彪情追美樹楊公之碣銘曰<lb/>
上徳惟公氣秀才傑孝𢎞世美忠廣前烈日月心照江<lb/>
河思决難地必通暗機先徹卓犖文藝峥嶸武節歎由<lb/>
宰邑借恂臨郡海女避途山虵可問師律三總軍聲六<lb/>
<pb n="KR4c0009_WYG_019-5b"/>
振鋭氣入營長雲出陣肅將國威烜赫天外玉弩方擎<lb/>
雲旗巻斾天道茫茫自古多傷功存西域身棄南荒易<lb/>
簀中路懸棺反藏寳刀生衣玉玦無光後有才子先賢<lb/>
不忘<lb/>
　　　河西節度副大使鄯州都督安公碑銘<lb/>
公諱忠敬字某武威人也軒轅帝孫降居弱水安息王<lb/>
子以國為姓世髙之違漢紀自河南而適遼東髙陽之<lb/>
受魏封由隂山而宅涼上髙陽王同生尚書左僕射河<lb/>
<pb n="KR4c0009_WYG_019-6a"/>
間公原晤真河間生建節将軍西平公纈從正西平生<lb/>
龍驤将軍黄門侍郎廣宗侯薛晤㣲累葉勲華載於魏<lb/>
史髙祖何藏噐廣宗之子也周開府儀同三司寧逺将<lb/>
軍肅州刺史張掖郡公曽祖羅方大隋開府儀同三司<lb/>
皇朝贈石州刺史貴鄉公祖興貴右武侯大将軍凉州<lb/>
刺史徙封榮凉歸三國公考文生不仕凉公皇運經綸<lb/>
首平李軌大舉河隍之地逺通城郭之國寵錫蕃庶冠<lb/>
絶等夷水出渥洼之文神馬者二千乗山得崆峒之武<lb/>
<pb n="KR4c0009_WYG_019-6b"/>
朱輪者四十人公育榮盛之門鬱豪爽之氣孝友天至<lb/>
清華玉立㓜聚童兒必為軍陣之戲長交英俊唯談韜<lb/>
略之書始以良家子僕射韋公待價引於帳下安息軍<lb/>
建竒績解褐授游擊将軍臨洮府右果毅復以善部統<lb/>
御史大夫唐公休璟處之前鋒洪源谷立異效遷右威<lb/>
衛翊府右郎将兼新泉軍使進本衛中郎将赤水軍副<lb/>
使兼赤水新泉兩軍監牧使改㑹州刺史營田使換松<lb/>
州都督防禦使遷左司禦率兼河西節度副大使臨洮<lb/>
<pb n="KR4c0009_WYG_019-7a"/>
軍使轉鄯州都督使如故其在軍州傾心下士視人如<lb/>
子無約而親附不言而條理其在農牧大田多稼如茨<lb/>
如梁思馬斯才有驈有皇輸力四朝歴官三紀名叅禁<lb/>
衛身任疆場以静總繁以逸待冦我無亡鏃之費敵有<lb/>
不戰之屈兹所謂一方之干城者也享年六十有六開<lb/>
元十四年十一月二十八日寢疾終位知與不知莫不<lb/>
隕涕十五年某月𦵏於烏城之南志公鄉祔先塋也公<lb/>
寛以御衆卑以自牧直而無訐亷而無劌朋友不聞臧<lb/>
<pb n="KR4c0009_WYG_019-7b"/>
否之言家人不見喜愠之色加以心浄三業躬勤八戒<lb/>
推是而行何徃不濟初甘州有舎利沙禪師道場之四<lb/>
果也嘗云檀越徳充於内神䕶於外雖冒鋒鏑永無害<lb/>
也及百戰之後啟手歸全西州士人聞之激厲有子仲<lb/>
璋季璋如璋全璋重璋庭襲芝蘭喪過欒棘敬奉窀穸<lb/>
備禮儀於文武撰述家風刻功名於金石詞曰<lb/>
玉關氣爽金波秋澈凉野蕭條寒山積雪授虛産義精<lb/>
勁才傑孝固純深忠惟剛烈負羽從軍奮飛青雲麾幢<lb/>
<pb n="KR4c0009_WYG_019-8a"/>
按部惠流時雨總軍挾郡入文出武三十年間式遏戎<lb/>
虜壃場務静非公莫鎮金鼓氣雄非公莫震神山與鋏<lb/>
龍池取駿霹靂陷營衝風入陣勇将知時仁兵善持反<lb/>
耕罷戰王者之師牧馬如雲屯庾如坻西軍方壮東首<lb/>
長辭振古同嗟没而不死所謂明徳永傳神理鍾鼎題<lb/>
門珠玉名子信言豐石令問不已<lb/>
　　　河州刺史冉府君神道碑<lb/>
昔者堯舜既没文武将墜天縱孔聖誕敷皇極於是乎<lb/>
<pb n="KR4c0009_WYG_019-8b"/>
恢六藝而正王道舉十哲而闡㣲言雍也為徳行之目<lb/>
求也為政事之首吾見乎龍翰鳳雛百世而共貫虎符<lb/>
犀節重世而増華明徳之後知其必大公諱寔字茂實<lb/>
其先魯國鄒人也古天子有相氏宅于相土實曰冉姓<lb/>
盖氏族之興舊矣不常厥所今為河南人焉五代祖睢<lb/>
陽公諱道周尚齊南康公主位平南将軍散騎常侍荆<lb/>
州刺史信州都督髙祖軫仕梁太子左内率荆州刺史<lb/>
齊梁之間荆巫重鎮世善其職江漢宜之大曽父義城<lb/>
<pb n="KR4c0009_WYG_019-9a"/>
公黎在梁雲麾将軍湖州刺史入周拜驃騎開府儀同<lb/>
至隋開皇中為旭州刺史大父黃國莊公諱安昌隋啟<lb/>
平城祚之糓壁唐分蜀國瑞以桓珪其後改封於黄授<lb/>
信州刺史歴潭州總管贈夔州都督烈考天水郡果公<lb/>
諱仁才秩金紫光禄大夫婚皇室漢南縣主經浦澧袁<lb/>
江陵永凢六州刺史偉矣哉承嘉善慶厯代名臣流風<lb/>
載於史官勲業藏於王府公果公季子天王自出内禀<lb/>
胎教混成之姿外被門風式瞻之訓從容合度造次皆<lb/>
<pb n="KR4c0009_WYG_019-9b"/>
法生而知之孝悌也學而知之禮樂也徳義如山文章<lb/>
如泉搢紳之士仰焉宗焉弱冠文學生進士擢第遭家<lb/>
不造府君捐館五日絶漿三年泣血雖麻葛就禮而欒<lb/>
棘加人服闋調并州大都督府叅軍事丁太夫人憂過<lb/>
哀終喪有如前制應八科舉䇿問髙第授綿州司戸叅<lb/>
軍轉揚州都督倉曹叅軍又舉四科敷言簡帝除益州<lb/>
導江縣令鴻漸二鎮翰飛三蜀府中之孫子荆郡内之<lb/>
岑公孝用能據淮距海我庾如坻岷山導江入境先歎<lb/>
<pb n="KR4c0009_WYG_019-10a"/>
加朝散大夫除鄜州長史仍加關内道支度使去青城之<lb/>
洞府来白帝之鄜州命服有輝使車何重除婺州司馬<lb/>
入謝于武城殿主上以邉庭有事喜問陳湯宣室清言<lb/>
思逢賈誼公召對醖藉謀慮深長眷甚前席恩加後命<lb/>
因改恒州長史于時四鎮未復二蕃猶梗屯田遶塞戎<lb/>
馬生郊代郡藏符臨冀北而誠重漢家張掖比西河而<lb/>
還輕乃徙拜凉州都督府長史仍知赤水軍兵馬河西<lb/>
諸軍支度使地壮伏龍城雄飛鳥位居刺史總管三邊公<lb/>
<pb n="KR4c0009_WYG_019-10b"/>
乃利溝洫懋藨蓘庤茭藁積糗糧均轉輸程力役寛御<lb/>
悦使授方任能人胥忘其久勞兵不逺其長道雖金方<lb/>
氣映雨雪不交之地磧路沙霾草木不植之所莫不盡<lb/>
滯穗於坰牧厭甘𤓰於戌時朝庭頼之遷使持節河州<lb/>
刺史仍營田使崆峒連五郡之壤磧石控九河之源公<lb/>
夙奉皇華政聞行路髙車未至闔境相歡既見君子温<lb/>
其如玉率性仁愛由衷易簡推是心也物感斯應覩恭<lb/>
肅而無競見禮義而興行不言而庶事熙非教而羣下<lb/>
<pb n="KR4c0009_WYG_019-11a"/>
順故得大田多稼人和嵗豐餉軍廪師處勤餘裕計偕<lb/>
入朝侍宴於長夀殿上謂公曰河州軍鎮要衝屯田最<lb/>
多卿以足食為心朕無西顧之憂侑以彩弊錫以文衮<lb/>
及公還州也璽書勞勉王人相繼國家徑流沙梁弱水<lb/>
収西域䕶南庭連百萬之兵以濟事於外不一日而乏<lb/>
者則公之力也無駭入極可謂費庈父勝之杜預平吴<lb/>
盖知羊叔子功爾宜登元老作貳天朝止於邉服實孤<lb/>
人望享年七十有一證聖元年一月十日寢疾終于<lb/>
<pb n="KR4c0009_WYG_019-11b"/>
官舎天子悼焉凶費喪歸悉命官給是日河湟耆老山<lb/>
谷羌夷反首剺面號奔州邑雖國亡子産吏哭蔡遵豈<lb/>
云過也愷悌之化人之父母及其殁也衮亦如之信矣<lb/>
太夫人金城郡君隴西李氏江夏王道宗之女也宜此<lb/>
象服爛其盈門嗣先姑之徽音立庶姬之範則蕣葉則<lb/>
落藁瘞城隅以證聖二年正月合𦵏於河南定鼎原禮<lb/>
也天使馬悲啟滕公之室人看鶴舞閉王母之墳松栢<lb/>
接於邙山丘陵對於伊闕石鄜将鬬華表何年有子曰<lb/>
<pb n="KR4c0009_WYG_019-12a"/>
祖雍景龍初擢給事中兼侍御史内供奉追惟皇考孝<lb/>
於奉親忠於事君恭于立身惠于臨人總是四行旁通<lb/>
具美貽厥孫謀以燕翼子故老之口既絶竹帛之文又<lb/>
滅揚名兮奈何刋石兮来裔其詞曰<lb/>
倬哉冉氏世有仲弓䥫冠繡服給事於中克昭遺懿樹<lb/>
之家風於皇嚴皇髙明有融徳罔不尊藝何不渉嗣武<lb/>
先正思文載協建旟千里逮君六葉龜顧印房虵盤綬<lb/>
箧官以勤積業因時峻宰號神明掾稱親信驥足既展<lb/>
<pb n="KR4c0009_WYG_019-12b"/>
熊軒亦軔邦國海康京師河潤出車西域我君謀之屯<lb/>
田比假我君獲之六軍有饋其誰度之一人無憂其誰<lb/>
樂之猛獸避徳均遷所莅靈鳥所依霸昇執事以今視<lb/>
古名齊績類天不憖遺山頽此位隴首迴望秦川斷腸<lb/>
吏人攀綍哀鴈隨喪虛靈異野行臨惟堂廟立邉郡魂<lb/>
歸故鄉王姬祔𦵏禮之終也水合蛟龍墳同石馬地積<lb/>
霜露烟攅松檟千載九原髙碑淚下<lb/>
　　　贈華州刺史楊君碑<lb/>
<pb n="KR4c0009_WYG_019-13a"/>
公諱至誠字某𢎞農華隂人也厥初生人為姬伯之祖<lb/>
同邑命氏有楊侯之𦙍其後東陵奮而開國西漢盛而<lb/>
移關門廬隠隠亘連桃塞之上碑闕嵓嵓蔽滿華山之<lb/>
下明徳之後士有人焉大王父隋直閤将軍岷蔚撫亳<lb/>
道五州刺史邢國公諱貴大父故右衛副率慈汾二州<lb/>
刺史静公諱譽考故常州刺史工部侍郎鴻臚卿金紫<lb/>
光禄大夫散騎常侍太子少師贈儀同三司上柱國鄭<lb/>
國懿公諱崇敬若夫家聲代業累徳積仁故以克隆前<lb/>
<pb n="KR4c0009_WYG_019-13b"/>
統光啟来葉矣公禀純嘏之粹靈漸軌物之名教端操<lb/>
以正已崇讓以與人勵精以探道善問以毓徳學無不<lb/>
逹藝無不周成童有傾矚之望既冠為宗匠之表年十<lb/>
三調太常挽郎尋補路王典籖大夫門子執紼橋山王<lb/>
國詞人曳裾㫿苑皆一時之選也明慶中詔郡國舉賢<lb/>
良公對策天朝無能出其右者遷太子通事舎人再舉<lb/>
髙第徙國子監丞坊監清流才地兼擇東朝束帯銀榜<lb/>
增華西序彯纓環林益潤髙宗接千歲之統嗣百王之<lb/>
<pb n="KR4c0009_WYG_019-14a"/>
業封岱岳禪云亭稽于舊章俟兹通博乃除公禮部貟<lb/>
外郎祀事克明大典攸序建邦分職得人者昌吏曹居<lb/>
六官之首求郎盡一臺之妙又轉公吏部貟外郎準的<lb/>
文昌羽儀丹地丁太夫人憂去職公至行純篤幾於滅<lb/>
性雖杖絰外除而柴瘠加等門人記其喪禮天子憂其<lb/>
死孝服畢授豳州三水令曳尚方之舄鳴單父之琴志<lb/>
道不務其大才勤政無陋其小邑美聲流於豳籥惠化<lb/>
匝於周原又應文擅詞場舉策試天下第一敷陳聖謨<lb/>
<pb n="KR4c0009_WYG_019-14b"/>
啟沃明主究天人之際建皇道之極如有用我者其為<lb/>
東周乎朝廷納賈生之言排汲直於外拜公隴州司馬<lb/>
未及赴官遘疾卒於長安第春秋若干王祥未施於邦<lb/>
政陳寔近終於邑長位不充徳其如命何神龍初中宗<lb/>
克復丕業格于文祖乃睠從臣緬懐先正以公二子在<lb/>
章綬之列追贈公使持節太州諸君事太州刺史非夫<lb/>
立言不朽隂徳陽報安有藐諸孤而隆家既沒世而榮<lb/>
號哉夫人天水趙氏殿中監武權公某之女也受訓公<lb/>
<pb n="KR4c0009_WYG_019-15a"/>
宫作合君子言容賁於國史徳行循於法度六姻之内<lb/>
宗焉始有輔佐之力卒延門户之寄初公之捐館也九<lb/>
子呱呱哀衰喪位頼夫人實顧實復日就月将徙宅依<lb/>
仁䦱門成訓三十年内八子登朝廷交虎綬之華門接<lb/>
魚軒之軫某年月日封梁國太夫人景龍二年五月七<lb/>
日終於長安之延夀里間者遭家遷播几筵靡托而今<lb/>
䝉國昭洗情禮獲申以先天元年十月二十五日合𦵏<lb/>
於少陵原禮也第二第三子夫人在堂而沒長子第八<lb/>
<pb n="KR4c0009_WYG_019-15b"/>
子在殯而亡今並列於塋兆用嘉魂魄長子故兵部郎<lb/>
中徵中子前武衛将軍泚永懐徽烈思勒銘頌郎中昔<lb/>
嘗緒言意感延州之許将軍今復哀託情深舊館之悲<lb/>
髙迹難名短詞莫逮採諸故老恭存梗概其詞曰<lb/>
昂昂楊君秉心泉懿大河靈岳含光毓粹學妙研精文<lb/>
遒逸思行為時範言為故事存藴令徳沒揚虛位善慶<lb/>
克家哀榮乃備嗣姑稱姒敬妻曰冀復有母儀千載一<lb/>
致貞墳土隴同封此地芳烈攸哉金生碑字<lb/>
<pb n="KR4c0009_WYG_019-16a"/>
　　　贈廣州大都督馮府君神道碑<lb/>
夫積徳垂裕之謂仁追逺揚名之謂孝仁則愛鍾厥後<lb/>
孝則榮及其親嘗三復於斯言今於馮君而見之矣府<lb/>
君諱君衝其先長樂人也釋趙歸秦本家上黨分燕徙<lb/>
越又據髙良自逺祖榮懐化侯業以至於大父贈荆州<lb/>
都督益先考髙州使君智戣咸以勲績建旟本郡甲兵<lb/>
雄於一方政化沓於千里君藴含𢎞光大之徳守冲黙<lb/>
安貞之志秉難進易退之操詣希聲若納之道為而不<lb/>
<pb n="KR4c0009_WYG_019-16b"/>
有故物譽難得而稱静以居常故世榮無由而及以聖<lb/>
厯之歲終於本城子幼家艱喪禮蓋闕夫人麥氏備母<lb/>
師之六行履先始之四徳處順思柔以成婦道及衛亡<lb/>
共伯而魯重敬姜誓以汎舟之詩遵其䦱門之禮季子<lb/>
今冠軍大将軍右監門衛大将軍上柱國渤海郡開國<lb/>
公力士始自齠齔来儀上京既違徙宅之歡爰從倍年<lb/>
之訓感三州之深義易百代之因生捨馮亭之本枝從<lb/>
髙傒之令族千秋仕漢遂去田宗隨㑹在秦别為劉氏<lb/>
<pb n="KR4c0009_WYG_019-17a"/>
遇風雲之感㑹承日月之光輝第土荅其勲庸貂璫寵<lb/>
其忠信太夫人踰越嶺嶠就飬髙堂孝子展白華之勤<lb/>
慈母欣綵衣之貴精神所感振古難儔噫歟資孝為忠<lb/>
隠心後動引桑藿之深誠慕金張之周宻敬以衛主愛<lb/>
以安親而善不彰惠不遂者未之有也由斯言之則哀<lb/>
樂存乎心不以至音改禍福惟所召不以偏覆及詩云<lb/>
魯侯燕喜令妻夀母明神勞善人而夀其母也夫人以<lb/>
開元十七年享年八十有七五月十二日夀終於京兆<lb/>
<pb n="KR4c0009_WYG_019-17b"/>
之来庭里舎天子悼先賢之晦徳嘉侍臣之克孝思賵<lb/>
襚之未崇創窀穸之将及於是詔贈先府君潘州刺史<lb/>
備禮飾終招魂合𦵏是歲也大享宗廟偏謁園陵錫類<lb/>
之恩施於鄉士重贈府君使持節都督廣韶循康等一<lb/>
十六州諸軍事廣州大都督夫人受邑舊邦啟號南海<lb/>
從夫加贈改封越國夫人哀榮備於始終寵光合於中<lb/>
外為子之道何以加焉於是與兄左衛中候元璡左領<lb/>
軍衛郎将元珪等惟舊業之難名感新恩之薦及思建<lb/>
<pb n="KR4c0009_WYG_019-18a"/>
碑表以永芬芳夫毓至徳以庇後嗣仁之厚者也揚令名<lb/>
以崇祖考孝之大者也仁為五常之先孝實百行之首<lb/>
貫經教而莫比標人倫而獨出宜其鏤美金石式旌墳<lb/>
𡑞無忘清徽昭示来葉何必㑹稽江上獨有記孝之碑<lb/>
安陵廟前空傳尚徳之頌其詞曰<lb/>
明珠紫貝産於南國代所珍兮允兮君子不耀其徳克<lb/>
全真兮慶流我後髙驤迥翥中貴臣兮朱幡象服寵及<lb/>
泉路榮其親兮孝道不隕勒銘表墓留芳塵兮<lb/>
<pb n="KR4c0009_WYG_019-18b"/>
　　　贈涼州都督上柱國太原郡開國公郭君碑奉<lb/>
　　　　𠡠撰<lb/>
四時平分清秋之氣勁五方異俗崆峒之人武故隴上<lb/>
多豪山西出将其有雲龍感召星象特生金鼓登壇隠<lb/>
如敵國麾幢指塞自比長城得之於太原公矣公諱知<lb/>
運字逢時其先太原著姓今則晉昌人也本乎文王之<lb/>
弟是為虢叔虢或云郭因而氏焉自燕昭尊魏以築宫<lb/>
漢祖封亭以列國其侯于陽曲宅彼太原舊矣亭之𤣥<lb/>
<pb n="KR4c0009_WYG_019-19a"/>
孫友從太原徙隴西昭帝分隴西置西平郭氏又為郡<lb/>
之右族友之昆孫武威太守憲憲之猶子散騎常侍芝<lb/>
俱有名跡見於魏晉則晉昌諸宗散騎之後也爾乃一<lb/>
門連譽時人號曰三儒四海齊名天下謂之八顧光禄<lb/>
𣲖分於馮翊廷尉世茂於潁川孝則天錫釡金忠則帝<lb/>
章冕服仁則猛獸不害信則童兒不欺豈直介休見有<lb/>
道之碑洛陽聞立徳之傳而已曽祖欽瓜州大黄府統<lb/>
軍上柱國祖才朝議郎瓜州常樂縣令上柱國父師朝<lb/>
<pb n="KR4c0009_WYG_019-19b"/>
散大夫上柱國贈伊州刺史磧鹵之地戎馬生郊業戰<lb/>
鬬而𢎞勲仕州縣而為逹啟莫京之繇福不在於其身<lb/>
積無聲之善慶必流於後嗣公太白之精雷泉之靈膺<lb/>
家之禎為國而生身長七尺力能扛鼎猿臂虎口虬鬚<lb/>
鶚瞵射穿七札劔敵萬人子卿路逢遥識将軍之相唐<lb/>
舉一見足辨封侯之國解褐以善戰授昭武校尉秦州<lb/>
三度府左果毅以敗敵北庭加游撃将軍沙州龍勒府<lb/>
折衝兼右金吾郎将瀚海軍副使以軍界破虜即授其<lb/>
<pb n="KR4c0009_WYG_019-20a"/>
州刺史進當軍經略使朝廷以未惬前除且有後命遷<lb/>
本衛中郎将仍舊為州軍使黙啜之冦北庭也公奔命<lb/>
解圍軍聲大振加雲麾将右武衛将軍封介休縣開國<lb/>
公食邑二千户開元二年吐蕃入隴右掠坰牧公兵以<lb/>
竒勝冦不復蹤積甲山齊而有餘収馬谷量而未盡歸<lb/>
功未筭朝儀多之拜右羽林将軍持節隴右諸州節度<lb/>
大使兼鄯州都督河源軍使鎮西陲信國之藩屏坐北<lb/>
落亦王之爪牙故入奉期門而出分閫寄於是料敵無<lb/>
<pb n="KR4c0009_WYG_019-20b"/>
備間其師老潜軍一舉大俘九曲鎖甲文劔僰馬犛牛<lb/>
既獻戎捷遂頒朝賜乃兼鴻臚卿攝御史中丞封太原<lb/>
郡開國公加前食邑三千户執憲總軍典屬乗障増爵<lb/>
益邑遇厚恩深俄而六州郡胡相率大叛命公統隴右<lb/>
之騎濟河曲之師鋒鏑争先玉石俱碎拜右武衛大将<lb/>
軍授一子官金銀噐百事雜綵千段班師臨洮遘兹虐<lb/>
疾嗟乎匈奴未滅宿志不伸生也有涯死而猶視開元<lb/>
九年十月二十二日薨於軍舎春秋五十有五蕃夷邊<lb/>
<pb n="KR4c0009_WYG_019-21a"/>
鎮血面摧心悲慘風雲號慟山谷豈非良将視人如子<lb/>
人亦視猶父乎皇帝閔焉詔贈凉州都督米粟五百石<lb/>
錦帛五百段命都水使者張景佚備物䕶𦵏遵朝典也<lb/>
惟公氣猛而性和量寛而精銳沉謀可以掩蓍蔡雄斷<lb/>
可以奪鬼神故常糟粕韜鈐芻狗風角然其樹恩結信<lb/>
立威用武烜赫如風濤震盪如雷雨戰必克攻必取每<lb/>
有奏謁帝特稱歎孝文之得魏尚虜不足憂太祖之見<lb/>
郭嘉知成我事前後錫錦衣寶帯文馬素女爛其盈門<lb/>
<pb n="KR4c0009_WYG_019-21b"/>
長鳴在廐感知已之主陳必死之力皇情西顧則九羌<lb/>
釁鼓詔書北伐則六狄焚旗上成聖君之𤣥鍳下效武<lb/>
臣之素節其竟也如此夫為人子立廟致敬祖考来格<lb/>
不亦孝乎為人臣恢疆禦侮以勞定國不亦忠乎若然<lb/>
者歸義方於先人揚令名於後代可也嗣子英傑起復<lb/>
定逺将軍左領軍衛翊府中郎将假紫服金章河西節<lb/>
度副大使英竒朝散大夫前尚輦奉御英協游擊将軍<lb/>
前京兆府勵行府右果毅都尉英彦朝議郎前左衛胄<lb/>
<pb n="KR4c0009_WYG_019-22a"/>
曹叅将等或善居喪而過哀或從王事而奪禮則知辛<lb/>
賢父子繼位将軍祭肜兄弟並叅師律去本不戀逹也<lb/>
而新是謀權也嘉此武功創其宅兆以十年七月𦵏於<lb/>
太原夫人燉煌索氏祔焉禮也皇上念功以惜逝厚終<lb/>
以遇存有詔詞人為其碑志介士送𦵏即封征虜之墳<lb/>
單于入朝當祭度遼之墓銘曰<lb/>
觥觥将軍雄畧冠羣平西征北震戎疊獯亭障卧鼓屯<lb/>
田饋軍仗此白刄致彼青雲郭侯宴喜既多受祉𤣥牡<lb/>
<pb n="KR4c0009_WYG_019-22b"/>
黻衣清廟蠲祀鼎食金奏炮鼈膾鯉既来不庭有嚴天<lb/>
子流沙博望羽林飛騎河曲迴兵臨洮舊防手握金節<lb/>
魂沉玉帳千里送喪三軍悽愴詔喪禮崇恩碑義豐生<lb/>
為神将死為鬼雄身世一滅榮華萬空祁連之墓長旌<lb/>
武功<lb/>
　　　右羽林大将軍王公神道碑奉勑撰<lb/>
維大唐開元十五年閏九月二十三日庚申右羽林大<lb/>
将軍持節河西隴右兩道節度使營田九姓轉運十副<lb/>
<pb n="KR4c0009_WYG_019-23a"/>
大使兼赤水大使專知節度事攝御史中丞判涼州都<lb/>
督上柱國晉昌伯薨於鞏芼亭故也夫事君效命之謂<lb/>
忠殺敵榮親之謂勇千星襲月之謂氣逐日拔山之謂<lb/>
力有一於此名猶盖世矧兼其四何間焉是晉昌所以<lb/>
錯落将星峥嶸山嶽者也公諱君㚟字威明𤓰州常樂<lb/>
人也父夀因公建績致位九卿臨難守死褒贈特進審<lb/>
塞翁之倚伏逹矇瞍之浮休老而益壮沒而立名者矣<lb/>
公威聲發於雷泉武毅摽於峒嶺小頭銳上猿臂虬鬚<lb/>
<pb n="KR4c0009_WYG_019-23b"/>
龍劔摧百勝之鋒蛇矛得萬人之數拔自行陣果有吕<lb/>
䝉之才拜於壇場不爽韓信之用始仕鎮戍歴班外府<lb/>
将及郎将中郎至軍副率雖驟移官守而恒在疆場郭<lb/>
知運推轂河源握符隴右公未登一命事主将之旌麾<lb/>
不出十歲代總戎之節鉞慷慨之士以為美談於是自<lb/>
驍衛将軍遷羽林大将軍既督隴右兼統河曲綰塞垣<lb/>
之十軍佩節制之兩印大田多稼而屯廩百億蒐乗籍<lb/>
馬而鐵騎數萬迺蹈赤山焚罽幕獵清島驅犛牛喑嗚<lb/>
<pb n="KR4c0009_WYG_019-24a"/>
則七戒辟易烜赫則千里震動亭候恃其長城廟堂頼<lb/>
其神将月獻戎捷歲行軍賞王侯無種屠狗起於将軍<lb/>
戰伐有功爛羊超於都尉前後翻飛幕下奮躍行間跨<lb/>
軍典郡腰金冠玉者數十百人矣每至入朝奏謁升殿<lb/>
論邊山川險易立成於聚米攻守方畧一决於前籌遥<lb/>
詔置兵先合漢光之㫖新書從事暗同魏武之心故得<lb/>
延譽上騰風雲鬱其氣色恩榮下逹日月供其輝光當<lb/>
斯時也躊躇攘袂三垂可以氣壓百蠻可以力制即緒<lb/>
<pb n="KR4c0009_WYG_019-24b"/>
者老生之常談和親者豎儒之怯計安足為神武非常<lb/>
之主道哉誓請先拔犬戎次繫獯鬻盡區域於西海闢<lb/>
郡縣於北荒燀皇靈於天外圖壮節於雲閤其事如果<lb/>
曠古未儔惟君知臣保斯言之可復何神與善負厥心<lb/>
而無成是年秋八月吐蕃犯邊𤓰州失守盗憎吾将執<lb/>
致其親公以為背父立威非孝也頓兵從敵非忠也大<lb/>
義逼其㤀家方寸亂其供國其定計也成列而出討賊<lb/>
盡狄而退殺身忠在孝先将之道也公馳驛要諜而囬<lb/>
<pb n="KR4c0009_WYG_019-25a"/>
紇内叛以八九之從人當數百之强虜然猶虓噉擊射<lb/>
殺傷畧半亭孤兵盡流矢横及所謂作而餘威折而不<lb/>
撓矣嗟乎嘗膽之憤空結噉肝之怨莫讎天子聞之黯<lb/>
然興嘆人言以命許國夫豈㤀其言哉茍収必死之忠<lb/>
焉問不虞之過兹盖聖主推仁恕於天下懸大信於後<lb/>
世愛欲其生懲晉侯再克之喜惡傷其没抱秦伯猶用<lb/>
之誠婉獨見之端豈常情所逮謀臣飲恩於望表猛将<lb/>
感徳於事外然後任人之固衆可知也乃下詔追贈荆<lb/>
<pb n="KR4c0009_WYG_019-25b"/>
州大都督禮命窀穸加常二等死事之經也公之伉儷<lb/>
曰武威郡夫人夏氏韓母築城之智孟光舉臼之材拔<lb/>
棘解圍三軍攝其健婦崩城慟哭四海傷其孝妻此又<lb/>
間代之一竒一家之兩絶者也嗣子尚衣奉御承榮天<lb/>
奨賜蘭星祥名寶禮義形於橋梓哀戚過於縗麻禀訓<lb/>
帷堂克持門户特奉恩㫖収其二䕃飾柩玉關歸魂上<lb/>
國以十六年十月詔𦵏於萬年縣見子之原鹵薄齊列<lb/>
方相雙引京尹䕶喪史官頌石千乗送𦵏觀驃騎之威<lb/>
<pb n="KR4c0009_WYG_019-26a"/>
儀十里開塋識龍驤之丘墓銘曰<lb/>
合衆在仁正兵維義将為天目國命所寄曲乃老師輕<lb/>
實兒戲安我封略才難不易赳赳将軍貔貅絶羣超騰<lb/>
白地鶱翥青雲朝盛勇爵家榮戰勲衆聲飛譽帝曰予<lb/>
聞予聞伊何甲兵繕肅屯積萬庾馬量百谷甘心犬戎<lb/>
指掌獯鬻大畢當<graphic n="KR1868" url="https://raw.githubusercontent.com/kanripo/KR-Gaiji/master/images/KR1868.png" mimeType="image/png"/>單于可掬壮計先逹王師未張城<lb/>
隳孤塞冦及髙堂忠先孝後拒敵而亡外仇易復内變<lb/>
難防克日将戰呼天不假岑彭詐客張飛帳下流鏑何<lb/>
<pb n="KR4c0009_WYG_019-26b"/>
人交錢去馬蒼黄反覆哀哉命也美殮姑臧寵歸芷陽<lb/>
東都門外南登路傍髙墳累累列樹行行父子同兆何<lb/>
殊故鄉詔刻金石義形意氣隠善必書殤魂不諱事弃<lb/>
忠在生輕節貴嗟爾明靈銜恩永慰<lb/>
　　　撥川郡王碑奉勑撰<lb/>
珠玉無逺而登輦輅之飾寶也松栝無幽而入殿堂之<lb/>
搆才也物貴其用人亦如之撥川王論弓仁者源出於<lb/>
疋未城吐蕃賛普之王族也曽祖賛祖尊父陵代相蕃<lb/>
<pb n="KR4c0009_WYG_019-27a"/>
國號為東賛戎言謂宰曰論因而氏焉公有由余之深<lb/>
識日磾之先見陋偏荒之韋毳慕上國之衣冠聖厯二<lb/>
年以所統吐渾七千帳歸於我是歲吐蕃大下公勒兵<lb/>
境上縱諜招之其吐渾以論家世恩又曰仁人東矣從<lb/>
之者七千朝嘉大勲授左玉鈐衛将軍封酒泉郡開國<lb/>
公食邑二千户周語曰犬戎樹敦守終純固今其俗獷<lb/>
而輕死其法折而不撓故前代無降人中土無僮僕自<lb/>
公拔身向化首變華風澤潞之間始見戎州矣若夫河<lb/>
<pb n="KR4c0009_WYG_019-27b"/>
南胡苑坰牧所利每歲氷合虜騎是虞中軍必謀于元<lb/>
老亞将固選於時傑神龍三年以為朔方軍前鋒遊奕<lb/>
使景龍二年換左驍騎将軍開元五年兼歸徳州都督<lb/>
府皆如故八年遷本衛大将軍改朔方節度副大使公<lb/>
之理兵也堅三革利五刄偶拳勇齊足力信賞罰分甘<lb/>
苦六轡如手千夫一心接獯獫猶蚊蚋卧沙塞如袵席<lb/>
薦居露食垂二十年雨畢而成師冰泮而休卒寒氣入<lb/>
於飢骨夜霜出於鬚鬢人不堪其勤公不改其節韓公<lb/>
<pb n="KR4c0009_WYG_019-28a"/>
之建三城也公洗兵諾真之水刷馬草心之山以為外<lb/>
岸而版徒安堵鄭卿之和黙啜也公授館李陵之䑓致<lb/>
饔光禄之塞以為内侯而賔至如歸九姓之亂單于也<lb/>
公四月度磧過白檉林収火拔部帳納多真種落彌川<lb/>
滿野懐惠忘亡漢南諸軍韙其計也降户之叛河曲也<lb/>
公千騎奮撃萬虜奔走戡翦略定師旅方旋而延陁跌<lb/>
復相嘯聚上軍敗於青剛嶺元帥沒於赤栁澗公越自<lb/>
新堡奔命寇場羸糧之徒不滿五百兇醜四合衆寡萬<lb/>
<pb n="KR4c0009_WYG_019-28b"/>
倍公殺牛為壘噉寇為餉决命再宿衝潰重圍連兵躡<lb/>
踵千里轉戰合薛訥於河外反知運於寇手朔方諸軍<lb/>
壮其戰矣斫摩之奔也邀於黒山口覆其精銳市惠之<lb/>
背也追至紅桃帳掩其輜重乳泊之㑹刜蘭池之狂胡<lb/>
木盤之役縲方渠之逋寇凢前後大戰數十小戰數百<lb/>
算無遺䇿兵有全勝是以六狄逃遁三垂乂寧聲暴露<lb/>
於天下業光華於代載信皇威之所加亦武臣之力也<lb/>
故錦衣寶玉允荅戎功甲第良田丕承錫命語其智效<lb/>
<pb n="KR4c0009_WYG_019-29a"/>
未甚優寵黄頭黒齒比價齊名積戰多瘡累勞生疹恩<lb/>
命尚藥馳徃診之晉豎以深秦醫無及十一年四月五<lb/>
日薨於位享年六十制贈為撥川王稱故國志其本也<lb/>
太常議諡曰忠由舊典昭其徳也長子盧襲官封繼事<lb/>
業次子舊久特拜郎将十二年四月詔𦵏於京城之南<lb/>
懐逺人也大路鼓吹介士龍斾虎帳貔裘封犛殉馬吉<lb/>
凶之儀舉夷夏之物備長安令總徒以䕶事鴻臚卿序<lb/>
賓以觀禮哀榮之道極矣君臣之義厚矣有命國史立<lb/>
<pb n="KR4c0009_WYG_019-29b"/>
碑表墓吾嘗同寮敢昧遺烈銘曰<lb/>
黄河接天青海殊壤舉世安俗拔俗誰放倬哉論侯利<lb/>
有攸徃奮發横絶搏空直上以衆欵塞因敵立勲吐蕃<lb/>
萬戸今嘯成羣精感天地氣合風雲既合酒泉乃位将<lb/>
軍朔方隂塞直彼獯虜帝命先鋒闞如虓虎山北加電<lb/>
漢南撃鼔十數年間耀國威武我有師旅将軍鞠之我<lb/>
有邊甿將軍育之栁澗亡師一劍復之蘭池叛胡三戰<lb/>
復之武節方壯朝露不待王爵送終宿恩未改時来世<lb/>
<pb n="KR4c0009_WYG_019-30a"/>
去人物如在銘勲諡忠以告四海<lb/>
　　　唐故髙内侍碑<lb/>
孝足動天義堪變地河中見三州之姓炳彼精誠南亭<lb/>
聞再逢之母彰兹竒事不有隂徳曠代誰鄰内侍髙延<lb/>
福者將軍力士之慈父也粤自西雲干吕東明銜璧<lb/>
以亡王之族䖏巷伯之官而將軍本繫馮亭代家南越<lb/>
未知父母来奉宫闈老而無子曰悲幼而失親曰苦調<lb/>
之悲者笙磬異噐而同音貌之苦者秦胡别狀而共色<lb/>
<pb n="KR4c0009_WYG_019-30b"/>
從此斷金合要投漆相受承順莫違日嚴生乎本性仁<lb/>
慈匪飾天屬由乎自我父子之名既定姓氏之目因移<lb/>
大將軍之家去鄭而取衛平原侯之室變郭而從甄亦<lb/>
猶是也既而内侍以鴻漸登朝苒蒻朱紱將軍以龍樓<lb/>
得主豔耀金章其訓子也温室之樹無言車中之馬數<lb/>
對其事親也三牲有飬志之樂百行無匪疾之憂至矣<lb/>
哉髙氏之子也以思親之願而展親以欲報之誠而報<lb/>
徳神明翕而哀懇荒裔疎而慕義乃有傍求聖善提挈<lb/>
<pb n="KR4c0009_WYG_019-31a"/>
炎洲二紀積離萬里遥至音容莫識涕淚茫然驗七星<lb/>
於子心認雙環於母臂而後深傷頓感若墜谷而登天<lb/>
藴怨都除類愈矇而覩日於是盡歡二媪兼敬三人均<lb/>
飬之恩咸不寐於十起反哺之志齊色難於一堂羣公<lb/>
賀虞潭之親天子嘆馮勤之母此復然矣内侍事主四<lb/>
朝歴官七政專良恭肅著無綸言冲謙儉讓得名朝列<lb/>
年六十有四開元十二年終於来庭里明年某月𦵏於<lb/>
長樂原繼子力士喪孺慕而加等𦵏罄誠而備物義方<lb/>
<pb n="KR4c0009_WYG_019-31b"/>
之經鬱為稱首孝徳之傳今見其人永維先恩追綴餘<lb/>
烈若夫慈覊旅之稚童仁也約詩書之尊教義也貴不<lb/>
居而要避權禮也生推心而死有托信也仁為徳本義<lb/>
為行先禮為身宅信為意田故仁之報也夀義之報也<lb/>
樂禮之報也安信之報也順履順居安乗樂享夀此四者<lb/>
生人之偉事自天之深致者矣於戲領賜冠馳寵勢偃<lb/>
蹇俗上煜爚君傍者豈不思景行髙山慎視前轍如或<lb/>
少選亡禮顚沛違仁瞻言四報咫尺千里揚芳樹淑其<lb/>
<pb n="KR4c0009_WYG_019-32a"/>
不難乎予固春秋之徒也懲不濫而勸不僣義重天綱<lb/>
孝崇人紀樂諄諄之成訓善哀哀之父母不著倚相之<lb/>
書將受丘明之恥九原上千月深覧碑版傷知音有以<lb/>
見古史之心也銘曰<lb/>
髙堂樂未散重壤哀巳擗寶帳吹靈衣金尊照塵席苦<lb/>
長夜之易泯怨寸景之難惜刻義聲興孝心萬古千齡<lb/>
得此名<lb/>
　　　大周故宣威將軍楊君碑<lb/>
<pb n="KR4c0009_WYG_019-32b"/>
公諱令一字令一太州仙掌人也隋司徒觀王之𤣥孫<lb/>
周孝明髙后之歸孫今司衛卿之元子維有隋接三統<lb/>
建萬國我髙祖以同姓為王維皇周敦九族叙百官我<lb/>
諸楊以外戚而貴公體𤣥黄之純粹承河山之丕緒孝<lb/>
乎内炳忠焉外均性與天和道合仁愛収恤孤老分産<lb/>
疎屬汰於周施約於妻子加以樂善而好樂降尊而容<lb/>
衆能辨樂和思柔酒徳容止可度温温如也文章可觀<lb/>
彬彬如也淵英皎穆當世碩士與之游焉而曰君子若<lb/>
<pb n="KR4c0009_WYG_019-33a"/>
夫漢魏舅族有恩澤之封公卿門子有良家之侍公浮<lb/>
雲世禄匪石儒風究乎王道之綱紀明乎人事之終始<lb/>
年十九舉進士髙第授潞州叅軍轉千牛胄曺遷洛陽<lb/>
尉從班次也居無何拜朝散大夫行通事舎人俄而加<lb/>
太中大夫檢校天官貟外郎夫行人之在周禮方國是<lb/>
接公修其令政帝曰余嘉郎官之著漢儀列星是應公<lb/>
司其典故時稱邦則國家左賢右戚一文一武以公地<lb/>
望羽儀寄深虎旅除宣威將軍行右衛翊府郎將僶俛<lb/>
<pb n="KR4c0009_WYG_019-33b"/>
從事非其好也初公時為郎也遼戎悖逆作患幽冀皇<lb/>
上燠休下人故我有神兵之役選逹權靡盬之吏佐猛<lb/>
毅維城之師乃下制以公為兵曹焉實有宻贊軍政獨<lb/>
飛長䇿豈云卒乗輯睦戎機式序若此而既哉俾雷霆<lb/>
飈動剿慝殿邦威𤣥兔懐黄龍馬未汗而敵盡人未疲<lb/>
而兵輯者公與有力也及班師振旅冊勲踰時帝用咨<lb/>
有司之違古念有功之未禄將遷徳命霈多勤有日矣<lb/>
方當翼大化増三光之明熙天秩垂九徳之聲昊天不<lb/>
<pb n="KR4c0009_WYG_019-34a"/>
惠厲氣流行如何斯人胡不眉夀年四十一聖厯元年<lb/>
夏六月辛丑遘疾而卒嗚呼哀哉梁木未施予道不究<lb/>
呱呱稚嗣仰號蒼穹哀哀嚴親惴臨淵谷遐邇寮舊暨<lb/>
乎欽風未識之徒罔不盡朋悲而輩欷矣天子憫然吊<lb/>
之以玉冊賵之以錦衾羣公傷然誄徳於素斾圖像於<lb/>
青史粤乙卯假𦵏於合宫縣平樂鄉之北阜郭門十里<lb/>
邙山西岡巒萬古之阡都邑九原之地隧寄新隴魂懐<lb/>
故域藐視諸孤未遑歸𦵏平生志事孰巳焉哉厥弟五人<lb/>
<pb n="KR4c0009_WYG_019-34b"/>
比才連譽曰踐一獻一循一惟一尚一等因心則友世<lb/>
稱萬石之閨門死喪之戚吾見伯淮之兄弟僉曰我圖<lb/>
後事日月除乎哉乃布哀友生託詞懐舊跡徳表墓垂<lb/>
之来昆其銘曰<lb/>
洪河南注少華西峙氤氲靈㑹生此君子生此君子維<lb/>
國之紀宣慈惠和禮樂文史敦錫崇類汲揚媺否勤然<lb/>
濟物若不由巳克明從訓誕敷厥美修詞北闕潤色東<lb/>
里揮翰文昌列星順晷交戰禁衛為王爪士允文允武<lb/>
<pb n="KR4c0009_WYG_019-35a"/>
翁歸是比疇曰禦冦諗軍北鄙攘狄黄龍濟師蒼兕將<lb/>
王𤣥黙繄公是恃帝懿乃勲將圖膴仕仇仇執憲不我<lb/>
力以伇伇大勞未授多祉景命無禄洪基中圯父兮葆<lb/>
鬢孤兮稚齒孔懐靡及凡伯瘁止陟彼邙山丘墟嵗磥<lb/>
荒草無際羣哀所起吁嗟楊侯託居此矣沕潏綿曼徳<lb/>
音曷巳久客思鄉永懐桑梓<lb/>
　　　唐元城府左果毅贈郎將葛公碑<lb/>
公諱威徳字某曰葛氏京兆涇陽人也其先嬴姓咎繇<lb/>
<pb n="KR4c0009_WYG_019-35b"/>
之後夏有葛伯氏族興焉寧陵之傍尚傳侯國綏山之<lb/>
下獨有仙祠嬰則威服五城襲則績稱二縣鴻臚秀於<lb/>
呉㑹散騎崇於晉景在其子孫是宜繁羨公生而開朗<lb/>
長而英拔非因馬鄭之學勤合禮經不待孫吳之書暗<lb/>
同兵法有拳勇尚氣概顧盼稜華風神都爽五馭善於<lb/>
東野六射勁於西霜少以嫖姚之才入充供奉之選御<lb/>
橋驂駕犯清蹕而不驚輦道啼烏應鳴弓而自落更番<lb/>
左右星歲重深賜上柱國拜元城府左果毅天下大定<lb/>
<pb n="KR4c0009_WYG_019-36a"/>
李廣之用無施雲中薦賢馮唐之言巳老春秋六十五<lb/>
神功二年某月終於洛師藁殯邙阜夫人太原郡王氏<lb/>
夫人郭氏實生大將軍福順一見聖主再紐乾綱重位<lb/>
冠乎北軍茂功藏乎南史故象服臨祭魚軒以朝天子<lb/>
深嘉歎馮勤之母羣公列拜賀虞潭之親享年七十五<lb/>
薨於京兆之三真里公愛敬奉親軌則移於後代義方<lb/>
訓子福慶来於先人𦵏有日矣乃下制曰禮著飾終情<lb/>
惟悼徃詢諸前烈抑有舊章前左羽林大將軍葛福順<lb/>
<pb n="KR4c0009_WYG_019-36b"/>
父某守其謙素𢎞此藝能未展才術奄從凋殞而嗣子<lb/>
克家式昭勲業既念功以追逺亦自葉而流根宜申奬<lb/>
贈俾慰泉壤可贈游撃將軍守右驍衛翊府郎將開元<lb/>
九年二月九日𦵏我郎將君前夫人王氏後夫人郭<lb/>
氏祔焉禮也章芾以襚輅旗在列廟食備其牲牢法𦵏<lb/>
陳其簫鼔孝慈之道著矣哀樂之禮畢矣尋彼平生之<lb/>
事忽如絶光繫乎碑版之文永存遺烈銘曰<lb/>
硜硜都尉角立傑豎神銳玉劍氣雄金鼓六藝爰設射<lb/>
<pb n="KR4c0009_WYG_019-37a"/>
馭為武百行雖名忠信為主時不兼命位不充才善流<lb/>
慶荅身謝榮来大原棣棣寓惟嘉偶羽林桓桓克大其<lb/>
後<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0009_WYG_019-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張燕公集巻十九<lb/>
</p>
<p>
</p>
  </div>
<div>
<head>張燕公集巻二十</head> <lb/>
    <p>
<pb n="KR4c0009_WYG_020-1a"/>
欽定四庫全書<lb/>
　張燕公集巻二十<lb/>
　　　　　　　　　　　　唐　張說　撰<lb/>
　　碑文<lb/>
　　　唐故廣州都督甄公碑<lb/>
君諱亶字道一中山無極人昔胡公紹舜奄有大邦楚<lb/>
子縣陳逃威樂土當烈王之王也有陳通奔周王以為<lb/>
忠將美其族言舜居陶甄之職命為甄氏錫姓因生如<lb/>
<pb n="KR4c0009_WYG_020-1b"/>
堅之讀形聲轉注以真為音處則稱劉明歸晉者以異<lb/>
變而為郭盖承虢者有馮通之裔邯仕漢為太保大司<lb/>
馬承陽侯邯十六代而生鸞仕齊太山太守司𨽻校尉<lb/>
無極縣伯撰笑道論行於代鸞生隋汾州刺史族族生<lb/>
隋沁州刺史紹紹生隋市令協協生單于大都䕶府録<lb/>
事叅軍贈宋州刺史封惟祖惟曽在商在夏世濟其美<lb/>
永觀厥成君即宋州府君之第四子也博綜經史脱略<lb/>
流俗情之所遺對咫尺于千里氣之所重輕百金於一<lb/>
<pb n="KR4c0009_WYG_020-2a"/>
諾曰興曰比階應劉之閫奥或草或真藏鍾張之筋骨<lb/>
譽滿鄉曲聲聞闕庭天后臨朝再加辭命皆辭以親老<lb/>
不赴逮疾革易簀骨立廬墓復有制徴焉刺史獨孤楚<lb/>
率府寮敦喻起於墳左乃授左金吾中侯生盡其養豈<lb/>
違親許人没盡其哀方委身殉國或用或捨有以見大<lb/>
君之仁時止時行有以觀大孝之節君臣之際其逺矣<lb/>
哉尋除左千牛長史檢校武始軍長史攝右䑓侍御史<lb/>
兼靈武道行軍長史攝右屯衛郎將副臨洮軍使轉右<lb/>
<pb n="KR4c0009_WYG_020-2b"/>
驍衛右郎將為臨洮大使拜蘭州刺史兼榆林臨洮等<lb/>
軍大使除夏州都督兼鹽州防禦使徵授幽州都督衣<lb/>
之以紫攝御史中丞為河北軍州節度大使君政成周<lb/>
月惠則在人患是緩風表以去職未幾復除夏州都督<lb/>
屬山戎矯䖍俶擾王畧兵落天上思迴行以出竒虜墮<lb/>
計中守便宜而未進時以為逗遛貶撫州刺史朝廷明<lb/>
此舉也未到官遷廣州都督兼嶺南按察五府經畧討<lb/>
撃使春秋五十有七開元五年七月二十八日終于官<lb/>
<pb n="KR4c0009_WYG_020-3a"/>
舎以年月日歸𦵏於恒陽之王公山南原不忘本也君<lb/>
三承辟命再攝憲曹八興戎旅五司藩翰事之去就所<lb/>
歸必執其中職之髙卑為政各當其選觀夫果於事喻<lb/>
於義下學而上逹强立而知類畏尅厥愛道無常師有<lb/>
商也之文有求也之藝習禮必本飾之以精華積行必<lb/>
崇茂之以枝葉以此探賾則投刄皆虛矣以此效官則<lb/>
操刀必割矣是故羣士之所鞅掌而君之所綽約常情<lb/>
之所戚戚而君之所蕩蕩由是言之槍榆之與海運鳴<lb/>
<pb n="KR4c0009_WYG_020-3b"/>
琴之與星入從可知也惜其志懐慷慨雅多大略援桴<lb/>
作氣有七縱之能孤劍無前當萬人之敵竟不得横絶<lb/>
漠騁雄筭刮狼望之祲鏡乎太清巻瀚海之波静而可<lb/>
掃駸駸之足受覊騏驥之途堂堂之貌不畫麒麟之閣<lb/>
彼哉彼哉有遺恨矣其孤某等望兮不至求兮不得永<lb/>
懐揚名庶慰罔極銘曰<lb/>
有鰥在下陶復河濵元女作合相攸于陳楚為不道祚<lb/>
以永淪周寵忠節氏以初因丕惟承陽致君論道施及<lb/>
<pb n="KR4c0009_WYG_020-4a"/>
無極建家載考彼汾彼沁伊時之寶宰兮牧兮亦孔之<lb/>
好積慶潛演後人挺生標格磊落氣志清明八司戎事<lb/>
厥謀有成五刺方伯厥政有聲山有杞梓工思其度國<lb/>
有孫吳君思其略弃徳珠浦遺氛沙漠惜哉不當今也<lb/>
可作恒岳臨北滹沲注東仁不忘本孝亦令終夀堂盤<lb/>
薄牧子克窮勒美松隧穆如清風<lb/>
　　　唐故豫州刺史魏君碑<lb/>
公諱叔瑜字思瑾曰魏氏鉅鹿曲陽人也考太師鄭文<lb/>
<pb n="KR4c0009_WYG_020-4b"/>
貞公致君皇極配神清廟故祖徳胄系叙於太宗之先<lb/>
碑矣公生育慶緒天然炳胎教之資少長徳門日用成<lb/>
躬率之化性盤於孝友習狃於禮樂俛仰中則從容蹈<lb/>
道加以專精好古旁通多藝聖人之所志聞一反三君<lb/>
子之所能舉一而九與同生璘琬知名當代始以門資<lb/>
補左千牛轉洛州司兵司議郎職方郎中太子洗馬出<lb/>
為懐州長史歴慶慈儀豫四州刺史春華韡於兩宫時<lb/>
雨零於四郡觀風之使所在聲聞變雅之化到今遺詠<lb/>
<pb n="KR4c0009_WYG_020-5a"/>
其年春秋五十有一終于豫州𦵏於舊城夫人太原王<lb/>
氏祔焉禮也議者以公不避强禦有昭子之政事不為<lb/>
皎厲有康子之隠徳虛己尚賢有文侯之樂善重諾分<lb/>
急有信陵之髙義人鮮有一况兼四乎公賦入封君妹<lb/>
歸帝子車馬無戚里之盛衣服有儒者之節儉而得禮<lb/>
富而無驕此盖奉先之素履也公善於草𨽻妙絶時人<lb/>
以筆意傳次子華及甥河東薛稷世稱前有虞褚後有<lb/>
薛魏此又貽訓之餘美也嗟夫嗟夫公學埒向歆操齊固<lb/>
<pb n="KR4c0009_WYG_020-5b"/>
燮若天假三夀朝登六事則鄭之桓武可尋漢之韋平<lb/>
一揆而年近知命位止方州落鵬翼於半霄負天之力<lb/>
莫展頓龍媒於局路追風之勢斯畢九原不作誰將與<lb/>
歸二子獻華追存先徳俾予作頌以慰罔極曰<lb/>
昂昂豫州毓粹含道欽若古訓思文烈考於穆烈考維<lb/>
國之師公承丕搆思皇纉之發軫臺閣風流榮問建麾<lb/>
千里澤霶四郡位未充徳命不遂才彼蒼孤善謂之何<lb/>
哉子孫必復丘封永乆穆如清風振芳厥後<lb/>
<pb n="KR4c0009_WYG_020-6a"/>
　　　唐西臺舎人贈泗州刺史徐府君碑<lb/>
叙曰經天地掲日月文之義也掌邦籍出王命位之崇<lb/>
也本乎言行君子之樞機成乎易簡賢人之徳業則徐<lb/>
公其人也昔公奮明哲之姿當髙宗之盛天保大定俊<lb/>
乂用章而光耀天臺雲飛綸閣文敏以暢機務稽古以<lb/>
析嫌疑禮樂政刑擇三代之令典典謨訓誥有唐虞之<lb/>
遺風較然於庶績者可得而聞也其嘉猷讜言沃心造<lb/>
膝滋液内潤精㣲外宻混成於元象者不可得而聞也<lb/>
<pb n="KR4c0009_WYG_020-6b"/>
公諱聃字將道姓徐氏東海郡人也逺祖偃王基仁義<lb/>
於上代嚴考孝徳濟𢎞美於近世公始以𢎞文生通五<lb/>
經大義發跡曹王府叅軍右千牛進潞王府文學崇文<lb/>
館學士兼侍王太子講又芳林門修書于時中朝碩老<lb/>
下國英俊皆忘年請交不逺来謁望其路者若晨風之<lb/>
赴北林得其門者如衆山之仰東岱公不樂趨競雅尚<lb/>
退謐深以椒房之家聲名太甚求為外職出宰桃林未<lb/>
下車勅改沛王掾終歲選擬司績員外司議郎並不就<lb/>
<pb n="KR4c0009_WYG_020-7a"/>
乞補雲陽令到官累日詔除司城員外郎乃選西臺舎<lb/>
人其為政也如始云爾初公幼而殊異八歲工文太宗<lb/>
聞其聰明召試詞賦錫以佩刀金鞘稱曰神童及中年<lb/>
髙宗嘉乃道優悉命皇子受業訏謨帝采許以國鈞故<lb/>
公備更潞沛豫諸王侍讀上之在周邸公嘗来誨詩焉<lb/>
夫然集虎觀之書承龍樓之問二宗之代矯首辭林四<lb/>
王之門從容經席非有海山之藝温良之徳儀形以孚<lb/>
柔嘉維則其孰能發揮聖智啟迪天人者乎咸亨元年<lb/>
<pb n="KR4c0009_WYG_020-7b"/>
出為蘄州司馬二年坐事徙于欽州君子大守道而小<lb/>
守位汚隆隨時屈伸以義亡令尹而不愠失司寇而遂<lb/>
行蕙蘭敗不為不芳日月蝕不為不明古務忠信何陋<lb/>
蠻越優游欽江歲餘而沒春秋四十有三惜乎不登宰<lb/>
衡以平天下天夭是椓命也歟既而慶隆嗣子返公孫<lb/>
之柩徳施後王拜先師之爵上元三年某月歸𦵏於少<lb/>
陵原中興神龍元年賜泗州刺史褒賢追逺念道尊師<lb/>
聖人之禮也議者以公考果州府君髙學才華香名省<lb/>
<pb n="KR4c0009_WYG_020-8a"/>
闥武帝賢妃姊也大帝婕妤妹也公既髙歩掖垣子又<lb/>
踐修舊職同生標藻於鸞殿重世含章於鳳池自班姬<lb/>
父兄文雄漢室左思女弟詞蔚晉宫悠哉二族徐氏三<lb/>
矣才難不其然乎凡是好文之君賞音之士公之逝也<lb/>
豈不慨然閲青簡而思陵雲之氣操朱絃而想流水之<lb/>
屬哉厥子曰堅景龍中加金章紫綬行禮部侍郎得以<lb/>
命卿之禄奉蠲潔之祀無念烈考樹之家風迺刋石立<lb/>
頌將以識徃行攄無窮使本枝百代不忘先人之殞其<lb/>
<pb n="KR4c0009_WYG_020-8b"/>
名也其詞曰<lb/>
王言維令中禁是司帝嘉文父曰汝宜之終温且惠習<lb/>
禮明詩長裾傳道大筆修詞鴻業潤色𤣥黻緝熙昊天<lb/>
大戾君子明夷蒼梧啟手涅而不緇中興受命逝者無<lb/>
追靈符泗水崇贈先師髣像精魄丕承聖期教近子貴<lb/>
榮躋父慈學嗣三業才俱一時春秋孝享霜露深思後<lb/>
之視者斯文在兹<lb/>
　　　大唐中散大夫行淄州司馬鄭府君神道碑<lb/>
<pb n="KR4c0009_WYG_020-9a"/>
五山可陟惟徳也為之崇髙萬物皆化惟名也謂之不<lb/>
朽若夫行欲盖而徳彰道無求而名立常聞其語今見<lb/>
其人公諱某滎陽人也華州刺史襄城公偉之曾孫蒲<lb/>
陽太守大濟之孫荆州刺史乾奨之子在昔周王敦叙<lb/>
九族邦懿親於鄭維時鄭伯敬敷五教賦善職於周其<lb/>
後蕃衍儒門光華士族威行西域名震京師入則天子<lb/>
授經出則單于抗禮公掲日月表山川體二氣之清淳<lb/>
納百代之層慶越在岐嶷異於常童以既冠帯遊皆長<lb/>
<pb n="KR4c0009_WYG_020-9b"/>
者初以門子宿衛解褐涼州叅軍轉嘉州司士又宰鍾<lb/>
離當陽二縣皆秩滿兼攝江陵期月政不改俗官不易<lb/>
方羣盜出奔逺人来附其所䖏也入境聞愷悌之聲其<lb/>
所去也扶路有鬱陶之思非夫忠信以結之法令以齊<lb/>
之易簡以業之仁義以肥之孰能順人如此其理者乎<lb/>
神皇玉冊受天金壇拜洛頓綱而鶴書下闢門而羣龍<lb/>
至公待詔公車召議宣室自以竒士承一顧之恩許其<lb/>
正人叅四率之屬乃墨制除太子右清道長史尋加中<lb/>
<pb n="KR4c0009_WYG_020-10a"/>
散大夫行淄州司馬負士元之才於是拜職遇丘明之<lb/>
疾從兹挂冠洛汭閒居漳濵沉痼優游卒歲福應愆期<lb/>
豈唯朋友之哭將見神仙之弔享年七十有九神龍二<lb/>
年夏六月十五日終洛之私第冬十月一日𦵏於滎陽<lb/>
之原成先志也公執親之喪三年泣血以聞州里不亦<lb/>
孝乎先人餘業一物不有以讓兄弟不亦悌乎加以賑<lb/>
窮紓急隠徳隂施惠人由巳反身待物是用氣類益親<lb/>
聲談載路善擊劍好投壺盡五射之妙巧究六書之體<lb/>
<pb n="KR4c0009_WYG_020-10b"/>
勢此盖行有餘力則以多能位不充量天之命也有子<lb/>
曰博古曰傳雅曰嘉徴曰嘉慶曰嘉重生極其養没過<lb/>
乎戚恭惟皇考安宅靈丘盛徳備於卑位家風缺乎國<lb/>
史伐石他山寄哀詞客子産遺愛得無叔譽之言公業<lb/>
不忘實有荀攸之歎式撰鴻烈垂之後昆銘曰<lb/>
大君有命桓公封鄭世執王政其後不競為韓所并以<lb/>
國成姓沉水截河溢為滎波荆山之阿勝氣實多髙門<lb/>
峩峩衮服委佗猗哉君子世濟其美動如義市居成仁<lb/>
<pb n="KR4c0009_WYG_020-11a"/>
里鳳集文史猿啼弧矢善政當官惟人所安救危拯越<lb/>
勞而不伐大運奄忽芳留形没髙隴既封深泉又重徑<lb/>
無人蹤蒼苔嵗濃哀哀丘隴墮淚青松<lb/>
　　　唐故贈齊州司馬陸公神道碑<lb/>
公諱孝斌字順姓陸河南洛陽人也其先帝媯啟姓陳<lb/>
胡立族敬仲之孫有齊國宣王之弟封陸鄉盖命氏之<lb/>
所由興也秦并諸國陸氏分適燕魏文成帝時東平成<lb/>
王俟生平原簡王麗重世游美為國之華公即簡王七<lb/>
<pb n="KR4c0009_WYG_020-11b"/>
世孫也曽祖彦昇北齊以文藝髙選任祕書郎以至徳<lb/>
表居號終孝里祖𤣥亮隋鷹揚郎將父淳感盤桓利貞<lb/>
弓招莫進同誌誄行諡為惠康孝悌仁義世不殞矣公<lb/>
誕靈沖和禀識髙明簡而中禮易而逹節篤學勵行著<lb/>
實飛聲文史者宗其淵府徳行者仰其墻仞舉國子明<lb/>
經選絳州叅軍始州司法其在官也示人親其親長其<lb/>
長不苛察而小無廢不皎異而大有成知當曰明常澹<lb/>
如也喪親過哀因中風廢卧疾累年不起楚邸肇封大<lb/>
<pb n="KR4c0009_WYG_020-12a"/>
羅雲逸雖沉痾未弭而僉望先歸授楚王府兵曹㕘軍實<lb/>
有躬降師賔之禮目撃儀形之訓府罷換趙州録事叅<lb/>
軍以病去職聖厯元年匈奴入趙公危邦不處盡室以<lb/>
行望河南而將濟至黎陽而疾甚年六十二十月丁未<lb/>
終於姚村之逆旅歸殯於滏陽之郭北先天二年皇帝<lb/>
踐祚以故吏贈齊州司馬惜哉用公之道行公之志上<lb/>
可以序三光下可以平九土存則位不充其徳沒則榮<lb/>
不逮其身命矣夫夫人范陽郡太君盧氏故岐山丞元瑾<lb/>
<pb n="KR4c0009_WYG_020-12b"/>
之女恭儉之徳備貞信之教興妻道母儀自家刑國享<lb/>
年七十有六開元六年十一月丁未終於洛陽之宣教<lb/>
里八年五月丙子合𦵏於漳北之神岡禮也初咸亨中<lb/>
王師征遼公叅是軍事友人太原王守義遇疫於海東<lb/>
路艱寇阻兵危勢急公獨顛沛致喪歸其井邑其在安<lb/>
州也朝廷以公精逹法理乃命復囚劍南梁岐寃繫動<lb/>
盈千百丹筆所詳十全八九其捨生徇義反已施仁皆<lb/>
此類也禮莫重乎飾終於見其不朽矣善莫大乎餘慶<lb/>
<pb n="KR4c0009_WYG_020-13a"/>
於知其有後矣四子伯玉仲容叔獻季良泣血銜恤視<lb/>
天若墮俾予作頌式昭遺烈銘曰<lb/>
曠哉陸公覩奥臻妙文雄外炳清明内照從政本仁資<lb/>
忠移孝不言而理正身作教才何富之命何負之居䘮<lb/>
榮毁遭疾棲遲垂彼雲翼落此盛時殁後榮進終延贈<lb/>
寵徳之休明位匪為重嗟嗟千載賢士之隴<lb/>
　　　唐故瀛洲河間丞崔君神道碑<lb/>
蛟龍蟠乎沼無雲雨而不翔君子志於道無運命而不<lb/>
<pb n="KR4c0009_WYG_020-13b"/>
彰然則變化者是神靈之末富貴者非徳行之本守其<lb/>
貞樂其分不其至矣世有人焉君諱漪字某博陵安平<lb/>
人也在唐為姜姓炎帝之孫也在周為崔氏齊侯之𦙍<lb/>
也遥源長發洪河之水接于天層盤列秀太行之山拒<lb/>
於海東觀所以美其文宗北州所以貴其清族魏冀州<lb/>
刺史簡公諱纂君之髙曾祖也齊散騎常侍諱般君之祖<lb/>
也隋大理少卿諱世立君之大父也故祁陽令諱杭君<lb/>
之皇考也承百代之隆慶總五徳之清淳孝友忠肅宣<lb/>
<pb n="KR4c0009_WYG_020-14a"/>
慈恭儉好古博雅隣幾亞聖盈而若虚漠而無象非夫<lb/>
入周公之廟升孔子之堂則憲章禮樂鮮得其門而覩<lb/>
矣弱冠以門胄入國學舉進士母弟汲亦以明經同年<lb/>
擢第大理卿張公文瓘人倫之表也目君曰昔兩劉並<lb/>
舉以為騁二龍焉今兩崔齊飛可謂儀雙鳳矣搢紳景<lb/>
慕憧憧徃来徙宅就居投刺成市若衆流之赴壑也及<lb/>
親而仕盤桓利貞解褐澤州晉城尉降為光州安樂尉<lb/>
換蘄州黄梅尉轉河間丞凡更三尉佐四邑體公綽之<lb/>
<pb n="KR4c0009_WYG_020-14b"/>
不欲勵伯夷之髙操臨事以簡御人以寛雖為小政必<lb/>
有可觀故八使巡風再薦清白河上遺老江濱舊吏吟<lb/>
咏餘聲祖述前事人到于今稱之若夫碧樹烟藹於江<lb/>
潭紅荷藻耀於澤畔寶貝烟花於空浦明玉美潤於斷<lb/>
岸不為珍輿瑶輦之飾前殿後池之玩誠自得焉必將<lb/>
有賞心之所嘆也况乎殿邦光國之寶樽俎柱石之器<lb/>
道為帝者師言為天下利已而稅逺駕於窮轍頓髙才<lb/>
於下位亦無懵焉固將有知音之所欷也垂拱元年奉<lb/>
<pb n="KR4c0009_WYG_020-15a"/>
使上都遘疾終於時邕里之旅館享年六十有二夫人<lb/>
河東裴氏湖州治中懷儉之孫滁州司馬昉之女也禀<lb/>
訓華室作合髙門嗣徽先姑克和娣婦徳容之盛圖傳<lb/>
罕有䘮親過哀蕣華朝落儀鳳中卒於鄭春秋二十有<lb/>
八長安三年春二月合𦵏於金谷鄉邙山之陽禮也北<lb/>
據髙岡連隴南面大道禁林上國皇州川原指掌仙門<lb/>
宰樹碑闕相望𤣥靈嘉之是安是宅嗣子曰用景龍中<lb/>
爵安平縣子職兵部侍郎夙遭閔凶不承誨誘慎終追<lb/>
<pb n="KR4c0009_WYG_020-15b"/>
逺克家用譽䝉聖主拔竒賞異絶等超倫三顧赤墀之<lb/>
下一舉青雲之上禄廩所資吉蠲致美實先人宥十世<lb/>
降百祥之所及也永惟官不逹者身不登乎明堂行不<lb/>
夸者名不書乎史冊則韜光隠徳之緒俾後代將何述<lb/>
焉夫銘景鐘稱茂代彼大夫之事篆豐石揚令名此孝<lb/>
子之志辭曰<lb/>
維嶽建國厥生炎帝維師尚父諒彼武王古人言曰必<lb/>
齊之姜齊之丁公後有崔子因邑命族世濟其美黄鵠<lb/>
<pb n="KR4c0009_WYG_020-16a"/>
倚歌雕龍擅史倬哉嗣武含章挺生以䝉養正用晦而<lb/>
明混之不濁人莫能名學以崇道文以慰志垂其雲翼<lb/>
坦然卑位禄逮吾親榮非我仕皇皇上帝建官惟賢有<lb/>
人在下胡寧捨旃孰云輔徳曽不永年展矣邦媛宜其<lb/>
家室友如樂諧皎如月出重壤既兆終天偕畢北陵墳<lb/>
丘松檟千秋金碑石樓祗令人愁東都城郭通澗纒洛<lb/>
飛橋連閣金管迭作人世之傳然兮山川之宛然兮徳<lb/>
音之緬然兮<lb/>
<pb n="KR4c0009_WYG_020-16b"/>
　　　故洛陽尉贈朝散大夫馬府君碑<lb/>
君諱某字某扶風人也其先伯益賛禹中衍御殿在周<lb/>
曰嬴姓在晉曰趙上卿以人歸政將軍以馬服為姓緝<lb/>
熙乎平通重合焜燿乎伏波中水我髙祖汾州刺史諱<lb/>
歸歡我大父鷹揚郎將諱仕幹嚴考獲嘉令諱果濟美<lb/>
惟舊寘徳于君君幼而瓌竒長有規操樂道稽古升堂<lb/>
覩奥伯父匡武撫之曰亢宗保家吾有望爾悉以先人<lb/>
家牒圖傳付之入太學舉明經補巴西尉内憂去職君<lb/>
<pb n="KR4c0009_WYG_020-17a"/>
四嵗而孤重集于蓼因心孺慕名教同傷歸次葭萌江<lb/>
溢毁道攀轜號慟濤為之却蜑人哀之胥棧而濟釋服<lb/>
調襄陽尉主進魚家絶鱻食州將魯王俾盤二百魚時<lb/>
其亡也遺之夫人以辭君還拜受使復王曰非惟是夫<lb/>
又亦賢婦吾嘗其一得其二善焉長史盧幼孫悦是奨<lb/>
也舉君清幹有聞授清城尉未徃且有後命為河西營<lb/>
田判官物土穡人藁榖洋羨皇揆其懋考績登焉程務<lb/>
挺之軍靈夏也咨君運籌乗遞入幕獲虜數百欲剿罄<lb/>
<pb n="KR4c0009_WYG_020-17b"/>
之君諫曰王者之師將徳是以討叛惟武擕逺在寛搏<lb/>
牛之䖟不可破蝨未擒伏念何逞纍囚乃止師歸策勲<lb/>
上柱國改温縣尉永淳阻飢廣提中外絶甘分少約已<lb/>
周人既䘮好逑室無嬖御夫人張氏詹事丞師寂之女<lb/>
也敬事皇姑能佐君子娠有胎教宗如樂諧前誌之美<lb/>
多所闕載絳郡夫人王氏則天聖后姑之女子而夫人<lb/>
之母也嘗曰婦則女訓吾女有焉享年不永𤣥髮徂落<lb/>
時君之伯姊歸宗夫人推居廨寢事之而躬處下室及<lb/>
<pb n="KR4c0009_WYG_020-18a"/>
亡設几筵於正寢惟明靈以女公之故憑巫通夢屢寢<lb/>
為辭舉家懇啟乆而後定嘻生則盡禮死而知讓殆其<lb/>
神不昧乎温秩滿轉洛陽尉當周之興也版都社澤郊<lb/>
廟粉神嶽僎明堂京轂回環日不暇給又勅君專總徒<lb/>
匠凡三百有餘旬藴勞成疾懐憂損夀永昌元年孟夏<lb/>
辛夘卒官春秋五十有七帝用悼之贈朝散大夫旌淑<lb/>
紀庸禮焉龜玉在山泉為國寶以其靈與瑞君子居下<lb/>
位而上逹以其名與義夫是之寵有由也哉葭萌之戚<lb/>
<pb n="KR4c0009_WYG_020-18b"/>
昭其孝也楊侯息浪異類胥感襄陽之饋熾其潔也徳<lb/>
形于家聲聞于外塞垣之讜植其仁也衆俘頼全將不<lb/>
為暴重屋之役底其勤也没而益榮朝不棄力有一於<lb/>
此猶為令徳况備舉乎豈其身將施其後厥子搆據擇<lb/>
皆國之良也為有後之其在是乎徴構職太子僕景隆<lb/>
初宰長安永惟考襲朱芾巳佩葱珩母氏早逝而榮不<lb/>
及乃讓賜階乞封先妣天子憐之制贈夫人清河縣太<lb/>
君人謂長安能報恩矣詩云欲報之徳昊天罔極報恩<lb/>
<pb n="KR4c0009_WYG_020-19a"/>
之謂也馬氏之墓世在扶風清河之䘮也卜宅於洛陽<lb/>
邙山麓後君捐館因窆其所夫人穴於兆之甲大夫竁<lb/>
於域之庚今龍集戊申將返𦵏故國君執友禮部侍郎<lb/>
嚴善思諗之曰夫子之逝一終八辰精氣其存親壤石<lb/>
矣吾嘗相二土從新其愈乎且不戀本逹不合𦵏古神<lb/>
尚休無或變有夢先君者與其言叶於是祗率嘉話即<lb/>
安成規埋雙墳溝四塹傍建祠宇前勒豐碑茫茫天地<lb/>
永懐長畢誰居後之人匪惟是四時蒸薦之事所以觀<lb/>
<pb n="KR4c0009_WYG_020-19b"/>
百代祖宗之烈其詞曰<lb/>
昂昂大夫有邈其致洽聞膚敏賙窮錫類孝實迴川清<lb/>
能改位佐邑惟五安人則四多稼穰邊昌言扈帥比義<lb/>
后稷勤官没地歔欷天朝毳衣以遂我有合徳追啟清<lb/>
河宜家族揉主祭神和親戚光貴劍蓋金歌相從先後<lb/>
樂此山河<lb/>
　　　常州刺史平貞眷神道碑<lb/>
公諱貞眷字密一字間從燕國薊人也蓋晉之公族有韓<lb/>
<pb n="KR4c0009_WYG_020-20a"/>
國者列於世家韓之餘子食平邑者因為氏姓有漢丞<lb/>
相改造繡衣在魏薊侯宅兹𤣥社故瓜瓞綿於三輔<lb/>
枝葉盛乎兩燕魏齊之間世濟其美公即北齊司空公<lb/>
鍳之曽孫秘書郎子敬之季孫故偃師令直容之叔子<lb/>
鍾積慶之洪𦙍包太和之粹靈敦龎沉静直方簡易仁<lb/>
義根心政理率性度以禮義文以詩書户部尚書清河<lb/>
崔知悌朝望人倫公之文友深賞延譽逺近宗焉始以<lb/>
司成館進士補盧州慎縣尉刺史盧寶𦙍舉器藏下寮<lb/>
<pb n="KR4c0009_WYG_020-20b"/>
轉冀州大都督都府<hi>缺</hi>縣尉換晉州洪洞縣主簿北平<lb/>
陽道昕氣尚標舉河東裴知禮鍳裁精别陽推以孝友<lb/>
資身裴亦薦以經邦興化徙雍州新豐縣尉盧少儒引<lb/>
為檢㸃判官差卒選校小大推允休議登聞擢監察御<lb/>
史裏行奉使黔中監選有䍧牱謝鳳節仁奏罷漢官專任<lb/>
首領公上其挟姦樹黨俶擾藩落天子悟焉再使置吏<lb/>
逺夷騷而旋定舊貫改而復完又駉牧在野攘竊是繁<lb/>
耗以歲月莫之禁禦公軺車上隴羣慝畢露表監官斛<lb/>
<pb n="KR4c0009_WYG_020-21a"/>
斯果之輩奪職者九人没贓者萬計牧圉知禁思無邪<lb/>
矣開耀間吐蕃侵境師旅不給乃購運酬勲募耕入選<lb/>
利之所聚詐亦居焉公與大理正王守一於河蘭鄯郭<lb/>
四州推獲僦糴王希古盧種王誕其徒二千餘人正䖏<lb/>
其罪爰徳<hi>集作得</hi>我直授監察御史内艱去職居䘮過毁<lb/>
死孝貽憂光宅初肇延兩臺分典百郡服闋授右臺監<lb/>
察御史巡察河南澄清郡邑昇賢弊罪能執其中類功<lb/>
最加兩階拜右肅政殿中侍御史郎官法天古難其選<lb/>
<pb n="KR4c0009_WYG_020-21b"/>
固美斯在再拜司勲員外郎永昌中遭凶黨網羅為周<lb/>
興所奏貶温州固安令州特舉清白改鴻州櫟陽令邑<lb/>
多猾人屢宰敗駕公威簡有素誠結無欺<hi>一作敗</hi>率是而<lb/>
行人用不擾獄行自静狼戾反慤詔書嘉譽加朝散大<lb/>
夫又羅密徒貝錦為河内所鞫降括州貟外司倉尋而事<lb/>
白進吉州司馬神龍中興官反舊政窮鱗沛而縱壑墜<lb/>
羽翼而順風拜司門郎中兼衛王司馬無何正除衛王<lb/>
司馬拜太子左庶子以節愍之禍出為涪州刺史未徃<lb/>
<pb n="KR4c0009_WYG_020-22a"/>
又轉盧州刺史致仕乆之景隆中復起左諭徳兼榮文<lb/>
館學士詔曰公縉紳耆彦操履清淳令譽播於始終嘉<lb/>
績宣於中外儲闈論諭雅望尤髙宜申朝典俾加徽服<lb/>
可銀青光禄大夫又攝詹事東都留守拜常州刺史居<lb/>
嵗餘優詔致仕享年八十若干先天元年仲冬薨於河<lb/>
南之正平里第遺令近地便𦵏斂以終服開元二年冬<lb/>
卜𦵏於伊闕之西夫人河東縣君栁氏祔焉禮也公出<lb/>
入四朝歴官二十其進也皆釋<hi>集作擇</hi>能録勤惟徳是與<lb/>
<pb n="KR4c0009_WYG_020-22b"/>
其退也必含垢受屈在涅不緇子文之量從可知矣凡<lb/>
撰純孝友悌傳各一篇以匡儲后撰先君親友傳十六<lb/>
巻以篤故舊撰家譜誌各十巻以明系本撰河南巡察<lb/>
記十巻以辨風俗非通理博物立誠錫類其孰能見志<lb/>
以著書因事以設誡若斯之盛也有文集十巻行於代<lb/>
初公侍祠清廟有髦士之宜而先考偃師贈蒲州長史<lb/>
自祖考三葉塋無碑記公咨諸通儒而追建銘碣幽趙<lb/>
之士以為美談夫為子則頌徳以尊祖飾終以榮親孝<lb/>
<pb n="KR4c0009_WYG_020-23a"/>
之大也為臣則不枉毫髪以顧私不避豺狼以撓法忠<lb/>
之至也潔志則利不渉口欲不萌心清之源也履道則<lb/>
不俛眉以悦勢不屈色以茍容正之方也詩曰仲山甫<lb/>
舉之公有其徳傳曰左丘明恥之公有其直總是四善<lb/>
逺齊二賢於是芬苾令問優游眉夀惠風激於勝流丕<lb/>
績敷於哲后然以忤彼權貴保兹介特不登三階以正<lb/>
四國貞白之似愾焉太息其孤總授充窮泣血靡所寘<lb/>
懐俾余作頌布哀豐石恭惟先人之寮友常奉長者之<lb/>
<pb n="KR4c0009_WYG_020-23b"/>
話言公雅珍確實不尚華靡敬慎風規直紀行事業廣<lb/>
詞編萬無髣髴少子授八分之妙獨善當時公平日惠<lb/>
愛故存之刋刻詞曰<lb/>
峩峩淑徳先生休命履孝蹈忠含清體正如玉之潔如<lb/>
金之鍊髙明徇<hi>疑作洵</hi>美學以潤之官方正事静以鎮之<lb/>
嚴嚴憲府公三峻之赫赫儲宫公三訓之道有行廢時<lb/>
有泰否三入三出無愠無喜鼔缶而歌懸車致仕全歸<lb/>
𦵏儉允也君子西山悠悠東川悠悠雲過墳闕風蕩松<lb/>
<pb n="KR4c0009_WYG_020-24a"/>
楸人亡道存榮往哀留貽世作則行歸於周<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0009_WYG_020-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張燕公集巻二十<lb/>
</p>
<p>
</p>
  </div>
<div>
<head>張燕公集巻二十一</head> <lb/>
    <p>
<pb n="KR4c0009_WYG_021-1a"/>
欽定四庫全書<lb/>
　張燕公集巻二十一<lb/>
　　　　　　　　　　　　　唐　張說　撰<lb/>
　　碑文<lb/>
　　　齊黄門侍郎盧思道碑<lb/>
有齊黄門侍郎范陽盧公諱思道字子行涿人也其先<lb/>
姜姓世祚東海别為盧氏家于北燕自漢世中郎植至<lb/>
齊侍中陽烏徴君之子禀天靈傑承家令軌清明虗受<lb/>
<pb n="KR4c0009_WYG_021-1b"/>
磊落標竒言不詭隨行不茍合逰必英俊門無塵雜至<lb/>
扵求巳勵學探道覩奥思若泉涌文若春華精㣲入虛<lb/>
無變化合飛動斯固非學徒竭才仰鑽之所逮也事齊<lb/>
歴散騎侍郎以文翰直中書中廢復進至給事黄門侍<lb/>
郎待詔文林館武平末天子總兵禦寇太子監國于晉<lb/>
陽公留綜宫朝兼典樞宻及皇輿敗績扵外而百寮蕩<lb/>
析於内公節義獨存侍從趣鄴告至行賞授儀同三司<lb/>
入周除御正上士定省歸郡郡人祖英伯作難公脅在<lb/>
<pb n="KR4c0009_WYG_021-2a"/>
其旅幽都既平玉石将燎賴元帥宇文公舉以舊有令<lb/>
聞引謁因命草露檄立就駭其麗異其敏釋於齊斧之<lb/>
下揖於羣士之上除掌教上士隋髙祖為丞相也遷武<lb/>
陽太守以母老乞解職優詔許之後復徴為散騎侍郎<lb/>
奏内史侍郎事隋開皇六年春秋五十有二終於長安<lb/>
反𦵏故里凡更臣三代易官十七再降一免二去職八<lb/>
平除擢遷者四而已公䖏屯安貞賦詩頽飲視得失蔑<lb/>
如也臨難無懾在黜無愠危不去主仕不違親休明有<lb/>
<pb n="KR4c0009_WYG_021-2b"/>
賓禮之盛顛覆無淪胥之禍其大雅者與夫禮儀損益<lb/>
公能言之故與熊安生詳定齊禮三墳五典公能讀之<lb/>
故與薛道衡侍學儲后公國華人望光照隣邦故所居<lb/>
之朝應對賓客修詞抗議允執其中故青瑣黄縑異代<lb/>
咸掌大名之下豈誣也哉昔仲尼之後世載文學魯有<lb/>
游夏楚有屈宋漢興有賈馬王揚後漢有班張崔蔡魏<lb/>
有曹王徐陳應劉晉有潘陸張左孫郭宋齊有顔謝江<lb/>
鮑何劉沈謝徐庾而北齊有温邢盧薛皆應世翰林之<lb/>
<pb n="KR4c0009_WYG_021-3a"/>
秀者也吟咏情性紀述事業潤色王道發揮聖門天下<lb/>
之人謂之文伯於戯國有校家有塾禄位以勸風雅猶<lb/>
存然千數百年羣心相尚竟稱者若斯之鮮矣才難不<lb/>
其然乎然則飛黄虗聘百轡遺路鷦鵬天運萬翼無階<lb/>
文士擅名當時垂聲後代亦云才力之絶衆故爾開皇<lb/>
以來百三十餘載天賛唐徳生此多士公之𤣥孫曰藏<lb/>
用濟美文館重禄黄門永惟衣冠子孫邑里多改先人<lb/>
封樹嵗代将平迺假詞菲才刋石表隧庶乎渉齊地者<lb/>
<pb n="KR4c0009_WYG_021-3b"/>
不薪栁恵之隴過邢山者無惑子産之墓至矣乎盧氏<lb/>
之子其用心也逺矣銘曰<lb/>
彧彧黄門實天生徳才盖一世榮聞四國文王既没文在<lb/>
人𢎞公為宗匠當朝與能龍躍春<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鳳鳴朝升或頌或變<lb/>
或雅或承理以神合聲以妙徴髙視雎渙與君代興人之<lb/>
云亡十有一紀斯文未喪施於孫子新作豐碑徳音不巳<lb/>
　　　贈吏部尚書蕭公神道碑<lb/>
仁以度心施物義以由道利貞孝以養志安親慈以教<lb/>
<pb n="KR4c0009_WYG_021-4a"/>
忠有後舉四行之尤善成百代之餘慶盖得之於蕭府<lb/>
君矣公諱灌字𤣥茂蘭陵人帝髙辛之苗裔也𤣥鳥授<lb/>
命教敷五徳白雲入房網開三面㣲子封宋樂叔居蕭<lb/>
氏族之始也相國下秦大夫師漢門閥之宗也大齊以<lb/>
肅竹膺期踐皇帝之位大梁以木刃興運張天地之圖<lb/>
傳寳祚於一家易鴻名於兩漢青盖入洛重南國之衣<lb/>
冠白馬朝周盛西雍之賓客公即梁宣皇帝之𤣥孫明<lb/>
皇帝之曽孫大父南海王珣入隋封梁國公纂徳乾坤<lb/>
<pb n="KR4c0009_WYG_021-4b"/>
承靈睿哲舊邦雖改見周鼎之時輕新社仍封知晉圭<lb/>
之必大考鈞中書舎人率更令𢎞文集賢兩館學士學<lb/>
窮秘賾文標宗匠廣博幽深契神無迹温良恭儉與道<lb/>
為徒是謂啟迪後昆而焜燿前烈者也公總山河之粹<lb/>
氣注日月之末光心根孝友器包禮樂動躡思後故口<lb/>
無擇言照在機前故身無擇行加以啟蓬山之塞路入<lb/>
藏室之𤣥關四科得游夏之門六藝取鍾王之雋年十<lb/>
八明經髙第補代王功曹王昇儲改通事舎人又換内<lb/>
<pb n="KR4c0009_WYG_021-5a"/>
直監曳裾西苑擅文士之場束帶東朝首正人之列外<lb/>
艱去職王戎死孝時論憂之閔子免喪哀心未盡乃不<lb/>
就祥縞不撤几筵者久之或曰懐其寳迷其國行其志<lb/>
約其親可乎哉公曰吾過矣不得已而外除不擇官而<lb/>
禄仕拜國子監丞以婚姻之故出為甘州司馬徙集嵐<lb/>
二州司馬轉渝州長史其從政也反身以惠下推誠以<lb/>
敬上老吾老以施教㓜吾㓜以子人執其心也何徃不<lb/>
濟故歴佐之邦必僻陋知方戎蜑蠻俗狼戾馴軌貪饕<lb/>
<pb n="KR4c0009_WYG_021-5b"/>
寡欲迎新者望風而歌來暮送故者計日而戀不足詩<lb/>
云淑人君子正是國人能長人之謂也太夫人在堂有<lb/>
羸老之疾公因使入計得扶持還京下巫峽之波上當<lb/>
陽之坂展轉在側殷憂歴時席不安枕衣不解帶及板<lb/>
輿長稅遂扶杖不起子春視疾加損徒勤石建執喪悲<lb/>
哀自絶永淳元年八月寓居穰縣終於苫盖春秋五十<lb/>
有七先君之服也三年有終公過時不釋聖善之喪也<lb/>
五十不毁公戀親滅性君子曰禮也夫可謂至矣夫人<lb/>
<pb n="KR4c0009_WYG_021-6a"/>
京兆韋氏祖雲起兵部尚書父師實秦州都督公卿令<lb/>
族蘭杜齊芬鳳凰飛鳴始正家道珠玉秀色終髙母儀<lb/>
年五十有四長夀元年十月逝於京師布政里粤以二<lb/>
年二月辛卯合𦵏於少陵原之先塋禮也其孤嵩克戴<lb/>
聖君以宰天下大福再成於身後湛恩廣運於泉路開<lb/>
元十七年仲冬癸丑詔曰中書令嵩父某乙毓粹冲和<lb/>
降靈神象言入精微之奥迹登聖賢之軌位不充量道<lb/>
足庇人松檟雖幽音徽不昧宜承追逺之慶俾崇冡宰<lb/>
<pb n="KR4c0009_WYG_021-6b"/>
之榮可贈吏部尚書同日詔曰嵩母韋氏門傳一經行<lb/>
包四徳才淑冠乎邦族言範光乎母師誕兹寳臣作予<lb/>
良弼封其石窌俾承土宇之榮表以金章永賁珩璜之<lb/>
飾贈魏郡夫人扵是建宗廟修禮物榮君後命告我前<lb/>
人逺哉心乎一恩一敬之感㑹也如是垂裕立訓克家<lb/>
揚名遺愛至矣慎終備矣東武公之子孫共連塋闕南<lb/>
城侯之夫人同刻碑銘詞曰<lb/>
維蕭係宗出宋之子天命齊厯河圖梁紀累帝重王雍<lb/>
<pb n="KR4c0009_WYG_021-7a"/>
容文史是生邦俊世濟其美仁義孝慈中和庸祗文章<lb/>
鳴鳳禮樂元龜碣館枚馬儲闈潘賈人望國華風流儒<lb/>
雅歴佐列郡政成休問行立時法言垂後訓殁而益榮<lb/>
追位冡卿哀感有情事傳無聲墓門松平碑字金生不<lb/>
知千古誰遊九京<lb/>
　　　贈戸部尚書河東公楊君神道碑<lb/>
若夫孝在揚名忠歸令徳事因感激氣槩生焉時逢屯<lb/>
難勲業成焉桃李灼灼不自言於蹊徑松栢青青不受<lb/>
<pb n="KR4c0009_WYG_021-7b"/>
令於霜雪窮獨善而無撓逹兼善而弗矜子曰君子哉<lb/>
若人吾斯河東公之謂也公諱執一字某𢎞農華隂人<lb/>
也司空觀王雄之曽孫鄆州𢎞農公續之孫潞州湖城<lb/>
公思止之子戸部尚書相國執柔之弟觀公侍中恭仁<lb/>
公之伯父也安徳公尚書令師道公之叔父也在隋則<lb/>
二代五公在唐則一門三相公台輔積慶稟清明之識<lb/>
河岳㑹靈資磊落之氣體剛毅深於城府藴規畧長於<lb/>
襟帶戲為軍陣敵國之勢幼成請學兵書長城之望早<lb/>
<pb n="KR4c0009_WYG_021-8a"/>
集年甫十六先君捐館七日絶飲三年泣血縞素有制<lb/>
儒家歎其從禮柴棘加等議者憂其死孝清明祖徳世<lb/>
胄能貧太夫人在堂有致力之養非躬藝黍稷不以供<lb/>
甘㫖非手樹桑麻不以薦絺纊年逾一紀勤不知勞既<lb/>
極安親之心方展事君之節乃濯纓璜渚獻策金門于<lb/>
當代之聖君論天下之成敗秦皇覽奏屏左右而與謀<lb/>
漢帝聞言膝前席而不覺一見拔玉鈐倉曹再見取尚食<lb/>
直長四見寘典設郎驟進直詞深觸權嬖為易之兄弟<lb/>
<pb n="KR4c0009_WYG_021-8b"/>
所嫉授伊川府果毅又上封章帝用嘉納加㳺擊将軍<lb/>
右衛郎将歴清道率換右衛中郎押千騎使總統貔虎<lb/>
便繁肘腋故得協心五王戡勦二豎奮飛北洛推戴中<lb/>
宗嗣唐配天不失舊物以匡復勲拜雲麾将軍右鷹揚<lb/>
将軍封𢎞農縣公賞未充庸且有後命増冠軍大将軍<lb/>
右威衛将軍進河東郡公邑二千戸賦四百室畀之鐵<lb/>
券恕其十死又錫天馬瑞錦珠盤瑶爵綵紋五百縑素<lb/>
三千分三土之上腴處五等之髙列琱戈紫綬環衛於<lb/>
<pb n="KR4c0009_WYG_021-9a"/>
鈎陳玉瓉黄流侍祠扵清廟豈知釁結梁魯政出豔哲<lb/>
里克納惠而為戮萇叔城周而見咎彼五績之摧頽此<lb/>
三黜之屯躓出為常州刺史以夫人羸老乞避卑濕特<lb/>
降中㫖轉牧晉州駙馬都尉琅琊王同皎親賢地切休<lb/>
戚圖深安劉之䇿未遂鍾室之災先及吏扇紛獄公陷<lb/>
關通貶徙沁州刺史不知事仍長任夜魂九逝非北首<lb/>
而無歸晝戸重扃異南冠而同縶果能推分榮辱忘懐<lb/>
生死人不堪其憂公不改其操乆之盡削官封放懐侍<lb/>
<pb n="KR4c0009_WYG_021-9b"/>
母梁山雨雪不隔曹氏之思王畿風景未就潘園之養<lb/>
尋而大勲不廢天道復反歸既奪之井邑起故時之将<lb/>
軍擢衛尉卿尉復初封爵巖巖劍山蜀之險要嗷嗷飛<lb/>
雁人未安居饑渇人民輯綏凋弊又授公劍州刺史蔚<lb/>
彼黍苗樂我膏澤内憂逺訃殞絶逾時扵是摶膺星奔<lb/>
徒跣永路雨不接夜身不觧纕因心過禮朝流欽歎有<lb/>
命奪情除汾州刺史知團結兵馬哀訴不允金革無違<lb/>
中國簡稽而有備單于逃遁而逺迹詔徴為凉州都督<lb/>
<pb n="KR4c0009_WYG_021-10a"/>
兼左衛将軍河西諸軍節度督察伯姓赤水軍等大使<lb/>
公富以農政和以師律章信蕃部赫怒軍容斷匈奴之<lb/>
臂磧路安而不警張漢家之掖雪山開而無寇遂攝御<lb/>
史中丞璽書勞徠縟賞稠疊又牧原州未發復授凉州<lb/>
都督改右衛将軍使悉如故尋移許州刺史未到以單<lb/>
于欵關授右衛将軍檢校勝州都督兼䖏置降戸使懐<lb/>
柔以徳種落宜之徴還本官又兼原州都督屬降户反<lb/>
叛河朔俶擾邊城聳蹙諸将無功强修連率夏州按察<lb/>
<pb n="KR4c0009_WYG_021-10b"/>
關内羽書日夜俾遷郡牧公按甲待敵確乎不動虜騎<lb/>
畏威竟無来掠向使迴避行於一歩則攘竊啟於萬端<lb/>
十将五耗數年未息既而强公追捷朝端延賞徴拜右<lb/>
威衛大将軍進檢校右金吾大将軍尋而即真禁衛肅<lb/>
然異於他日也皇上哀庶戮之不辜念羣胡之自孽大<lb/>
軍之後荆棘生焉乃命公攝御史大夫為朔方元帥公<lb/>
剛腸疾惡擒姦摘罪曩将之所彌縫宿吏之所汚没匿<lb/>
贓散廪一徴百萬矯枉過正衆口囂然改右衛大将軍<lb/>
<pb n="KR4c0009_WYG_021-11a"/>
無何復右金吾大将軍金刀更新骲鞘仍舊巖廊益峻<lb/>
徼道増清改金紫光禄大夫鄜州刺史人寛吏急猶前<lb/>
政也享年六十有五開元十四年正月二日薨於官舎<lb/>
闔境發䘮列城望祭古之遺愛何以加焉天子傷之下<lb/>
詔曰故官某夙負名義早著勲庸居内外之職備文武<lb/>
之任忠勤匪懈誠節無渝忽焉徂没情深悲悼可贈戸<lb/>
部尚書歸賵成䘮有加恒數維公以孝敷聞以忠特逹<lb/>
以幹述職以能典兵凡領郡十四将軍十二再仗節鉞<lb/>
<pb n="KR4c0009_WYG_021-11b"/>
三執金吾一至九卿二兼獨坐儼有直道侃無媚辭銀<lb/>
艾復乎舊徳珪爵傳乎祚𦙍全志節於夷險與福禄而<lb/>
始終諡曰忠公朝之令典也夫人新城郡夫人獨孤氏<lb/>
左威衛大将軍贈益州大都督卿雲之女也婦徳母儀<lb/>
中外師範開元四載先公即穸以今十五年六月合𦵏<lb/>
扵咸陽之洪瀆川禮也其孤濯汪等銜恤靡訴託詞疇<lb/>
識感稱代之垂文哀劬勞之罔極銘曰<lb/>
堂堂楊公神宻氣雄苦身難孝正國危忠落彼狡童樹<lb/>
<pb n="KR4c0009_WYG_021-12a"/>
此帝功昔稱關西今也河東觀王之裔珠華玉麗重葉<lb/>
尚主三朝嬪帝韡韡七徳侁侁六藝公之亢宗鬱為世<lb/>
濟凉鎮西隅邦臨北胡天子受鉞将軍剖符青虵入笥<lb/>
白獸銜珠去持玉節来執金吾轉予爪士守扵鄜畤明<lb/>
察號神仁恩名子武都石折文昌星死素盖歸飛黄泉<lb/>
已矣卜𦵏巻阿哀榮孔多尚書鼓吹太守虞歌碑流雨<lb/>
迹松引風過獨封茅土長誓山河<lb/>
　　　故括州刺史贈工部尚書馮公神道碑<lb/>
<pb n="KR4c0009_WYG_021-12b"/>
金之為寳百錬而惟精玉之稱徳乆幽而不昧聖人美<lb/>
焉君子比焉可鑠也不可奪其剛可毁也不可汚其潔<lb/>
偉哉馮公秉斯操矣公諱昭泰字遇聖長樂人也說學<lb/>
於古史豈不聞舅氏之厥初乎畢公建徳扵周畢萬大<lb/>
名扵魏别封之裔遂氏馮城秦則丞相並時漢則将軍<lb/>
重世積仁鍾慶王者鬱興間晉南浮因燕北號家變成<lb/>
國為天下雄勲業競五伯之先子孫齊二王之後公即<lb/>
昭成皇帝之十世孫也髙祖大将軍随州刺史長山公<lb/>
<pb n="KR4c0009_WYG_021-13a"/>
謙以寇恂之才翊戴周武曽祖兵部尚書左僕射魏國<lb/>
公世基以曹參之力經濟隋文大父尚書左丞檢校御<lb/>
史大夫少府監揚州長史安昌公長命以佳吏之名勤<lb/>
勞王室考仁髙亮無禄子道不究故公幼而襲安昌公<lb/>
焉清明激澈標格峻堅夏翟耿介無矯飾扵韋絃寒松<lb/>
清冥不受令扵霜雪専經覩奥習法精理起家左奉裕<lb/>
改讓賢府果毅換文州司馬為酷吏所陷罷官乆之調<lb/>
榮州長史屬城慢法按而繩之入計㑹府讎家横訟眀<lb/>
<pb n="KR4c0009_WYG_021-13b"/>
勅杖其愬者遷公宋州司馬朝廷翕然知有王法復假<lb/>
右臺侍御史江南道㢘察使類㑹髙等加朝散大夫進<lb/>
潞州長史堆岸受湍孤醒見嫉轉湖州長史公束濕不<lb/>
回聚蚊交訟貶為饒州司馬未行降使詳復拜鄂州刺<lb/>
史制曰卿志氣剛勁操履貞潔歴佐藩條咸有聲稱詰<lb/>
姦糺謬不避强禦苦節清威若凌霜雪頃因讒毁遂有<lb/>
貶降使者案問皎然眀白俾従優奨特加寵命其在江<lb/>
夏異政風行入為太子家令兼知内外鑄錢事國泉是<lb/>
<pb n="KR4c0009_WYG_021-14a"/>
殷盗鎔乃絶河朔淫雨帝思作又俾公檢校邢州刺史<lb/>
散有賙無人忘歉嵗帝乃璽書勞焉其㫖曰卿忠扵事<lb/>
君簡以臨下㤀私徇公之美謌謡所載擒姦摘伏之竒<lb/>
吏人攸仰雖陳朔之貶黜邪慝王業之斥除貪殘無以<lb/>
加也一郡清淨副朕意焉其後以戚累移睦州刺史復<lb/>
為羣小所譛左授泉州司馬未之任又貶榮州司馬公<lb/>
砥節荒服天髙聴卑除温州長史俄復舊階拜括州刺<lb/>
史水國瀐洳苦疾言歸景龍三年六月十三日終於蘇<lb/>
<pb n="KR4c0009_WYG_021-14b"/>
州之逆旅春秋六十有五正人歎息舊莅傷感公清白<lb/>
傳家信義髙世門有竒士室無長物夫其善扵鉤距長<lb/>
扵衿帯法嚴令峻人寛吏急當官而行不避讒慝之口<lb/>
除惡務本不求愷悌之譽出入從宦十有六職以謗獲<lb/>
貶者五洗謗特遷者四不曰忠乎将無悔於九死不曰<lb/>
直乎焉往而不三黜故人謝而名益著迹逺而風可懐<lb/>
也皇上志其持法無撓贈大理卿本其坐樹無言諡之<lb/>
曰節窀穸之事一以官供哀榮之禮被於存没是時天<lb/>
<pb n="KR4c0009_WYG_021-15a"/>
子嚴謁山陵訓人追孝推恩庶辟㵼澤幽泉公長子少<lb/>
府監紹正次子給事中紹烈並構層堂仰延榮贈乃贈<lb/>
公工部尚書君子曰孝必錫類忠則不墜臧孫逹其有<lb/>
後乎鄭公業為不亡矣夫人琅琊君左相邢公及善之<lb/>
女垂拱二年三十六而夭後夫人彭城君鴻臚卿善因<lb/>
之孫女景龍三年五十有五而逝所謂齊姜昭前邢媛<lb/>
輝後碧樹先落悲同孫椘之妻紅蘭漸苞貴在馮勤之<lb/>
母以開元十八年十月壬寅𦵏我節公扵長安縣髙陽<lb/>
<pb n="KR4c0009_WYG_021-15b"/>
原夫人王氏劉氏祔焉禮也長子紹正少府監第四子<lb/>
紹忠未仕第五子紹烈御史中丞孝乎二連之心思崇<lb/>
三絶之美魏王来顧賞幼婦之碑秦師不侵尊死士之<lb/>
隴揚名稱代道逺乎哉銘曰<lb/>
古之志士忠不為難倬哉馮公矯此雲翰囂囂羣小彼<lb/>
何足筭屢困終直天下改觀輕用百年窮逹相半貽慶<lb/>
二子雙承天渙嚴嚴大理人命是懸聖朝表贈王道無<lb/>
偏六卿冬官百工攸序韓稜雖殁龍泉可許丘陵鼓舞<lb/>
<pb n="KR4c0009_WYG_021-16a"/>
兮桑改壑遷嵗月崩波兮有去不還唯徳音與頌兮傳<lb/>
不朽扵人間<lb/>
　　　故吏部侍郎元公碑銘崔湜撰序<lb/>
良玉吐曜非媚荆人之斵幽蘭懐芳豈珍椘客之奏若<lb/>
夫克抱厥徳不掲其明四海順風以𢎞道萬乗渇日而<lb/>
致用見於元公矣公諱希聲字某河南洛陽人也盖顓<lb/>
頊之裔十三代祖魏昭成帝勲格皇天恵孚庶物駿啟<lb/>
靈命大昌扵後故我曽大父隋尚書左丞𢎞尊賢愛人<lb/>
<pb n="KR4c0009_WYG_021-16b"/>
開物成務我大父隋南郡司法恭禮樂是蹈詩書是好<lb/>
我皇考黄州刺史孝節政以仁成名以徳舉並代集禮<lb/>
以洎扵公公含真藴靈幼有成量承顔善對實覃實訏<lb/>
母氏鞠育備扵典訓三嵗便善草𨽻書客有聞而謬之<lb/>
者公援毫立就動有楷則故當時目曰神童焉七嵗屬<lb/>
文邈有髙致十四通五經大㫖百家之言先儒未喻一<lb/>
覽氷釋四方儒墨之士由是嚮風矣雅合冲漠脱落人<lb/>
事鼎鍾黼黻罔滑其志妙扵鼓琴尤工幽居緑水之操<lb/>
<pb n="KR4c0009_WYG_021-17a"/>
常祇傲縱恣不求聞逹兄通理以其聲華太髙諭其從<lb/>
仕不得已舉進士授相州内黄主簿臨下以簡人用宜<lb/>
之黄州府君薨浹旬不怠朞而不懈至性之酷異類同<lb/>
傷扵是昆弟胥命纍棘互勉負畚荷插躬自成墳故族<lb/>
稱元氏之孝服闋調補校書郎轉右金吾兵曹萬年主<lb/>
簿公之始至萬年也河洛肇基扵天邑崤函分守扵懿<lb/>
親鄎國公武攸望地在維翰寄深鎮撫以公文吏之美<lb/>
僉為判官凡有牋疏皆自公出朝廷嘉焉徴拜司禮博<lb/>
<pb n="KR4c0009_WYG_021-17b"/>
士則天大聖皇后萬幾之餘屬想經籍思欲撮羣書之<lb/>
要成一家之美廣集文儒以筆以削目為三教珠英盖<lb/>
一千二百巻公首膺嘉命議者榮之書成克厭帝㫖遷<lb/>
太子文學主客考功二員外賞勤也皇帝纉膺大業擢<lb/>
中書舎人是時天地初復中外多務章奏交馳文誥叠<lb/>
委公操斧則伐懸衡不欺至於獻納多所施用然而不<lb/>
樂䖏煩屢乞外補上優而不許轉太常少卿無何吏部<lb/>
缺公雖虬蟠不進欲固其節而鶴鳴有聞終迫其用乃<lb/>
<pb n="KR4c0009_WYG_021-18a"/>
拜吏部侍郎實能考才地以諗所立振幽滯以器所用<lb/>
簡而能通清而不介輪桷必舉衆論休之天錫不永清<lb/>
羸遘疾春秋四十有六景龍元年某月終扵某天子悼<lb/>
焉賻以粟帛唅襚之事即以景龍元年某月歸𦵏於某<lb/>
禮也懿交暱友平生詞賦之客聚泣而評曰公事寡嫂<lb/>
撫孤姪以義聞居閨門接昆弟以禮著黄州之酷昭其<lb/>
行也鄎國之徴表其才也奉常之舉見其高也吏部之<lb/>
僉彰其用也况乎體道之要心無疵瑕包身之防口絶<lb/>
<pb n="KR4c0009_WYG_021-18b"/>
臧否非夫全徳具美自天離祉曷能臻此君子患道之<lb/>
不立不患夀之不永公道行矣奚其多傷而已哉有集<lb/>
三十巻行扵世嗣子寄童齔之子嬰兒之慕夫人李氏<lb/>
故亳州刺史某之女今主客郎中顒之從父妹也華首<lb/>
䘮天帷堂哭晝藐視呱疚哀感草木託詞扵我故人庶<lb/>
以紀百代之盛予與公一遇相得二紀同逰聫光粉闈<lb/>
接袂華禁容範之好宛猶存目宴謔之言未㤀扵耳追<lb/>
慨疇曩援毫涕集公執交兵部侍郎南陽張説吏部侍<lb/>
<pb n="KR4c0009_WYG_021-19a"/>
郎范陽盧藏用當代英秀文華冠時而盧兼有臨池之<lb/>
妙故張述銘盧篆石天下稱是碑有二美焉詞曰<lb/>
英英白雲瑞彼君輅佻佻公子嘉我王度魏后遺徳作<lb/>
華天朝雲氣應變直心遥遥麟閣書仙鳳池墨妙太常<lb/>
國禮少宰邦教公之處之有倫有要玉折其貞金斷其<lb/>
清歿而不朽仁乎令名<lb/>
　　　唐贈丹州刺史先府君神道碑<lb/>
府君諱騭字成騭范陽方城人也張祖曰揮帝軒之𦙍<lb/>
<pb n="KR4c0009_WYG_021-19b"/>
肇勲弦木錫姓尚矣詩有卿士孝友史有留侯世家八<lb/>
葉至東漢司空皓子宇北平太守始居范陽四葉至西<lb/>
晉司空華子韙散騎常侍仍僑江左昆孫太常復歸河<lb/>
洛故河東有司空砦洛陽有散騎里後司空至府君十<lb/>
二代不失仁義矣王父諱弋周通道館學士考諱恪無<lb/>
禄早世府君煢生遺育四代單緒家世尚儒不及伯魚<lb/>
之訓外祖為理遂讀臯陶之書以明法歴饒陽長子二<lb/>
尉介休主簿洪洞丞以所願乎下事乎上以所願乎上<lb/>
<pb n="KR4c0009_WYG_021-20a"/>
交乎下反身與人何徃不順臺選貞白覆囚山南人謂<lb/>
是行有典刑矣昊天不弔年五十二調露元年十二月<lb/>
乙夘捐背扵縣廨夫人長樂縣太君馮氏父威藍田丞<lb/>
敬脩法度踐渉圖史顧復幼孤将就成立家道不殞夫<lb/>
人是頼享年七十二傾背扵東都康俗里第光珪説不<lb/>
天夙遭閔凶又集荼蓼先王制禮不敢從滅以景龍二<lb/>
年七月已亥安𦵏扵萬安山陽祔從周制也先君不禄<lb/>
俸不奉親不機杼不資身僚舊無雞黍之接况其非類<lb/>
<pb n="KR4c0009_WYG_021-20b"/>
乎族姻無魚菽之受况其人吏乎是全其髙而善其獨<lb/>
也過四十始閲六籍觀詩得之厚觀書得之恒觀樂得<lb/>
之和觀禮得之别觀春秋得之正觀易得之元曰君子<lb/>
多乎哉事斯一言而已矣每誦道記三復三寳曰至人<lb/>
之心有以垂世又聞之太夫人云吾有子五十載非其<lb/>
疾無一日之憂太夫人亦云吾事夫子三十年耳無忤<lb/>
聲目無暴色先君之違世也其憂戀者尊門在殯與聖<lb/>
善在堂與我諸孤無日敢忘及王母終養二祖封崇亦<lb/>
<pb n="KR4c0009_WYG_021-21a"/>
尚克家成遺訓矣若夫安親孝也宜家義也翼子慈也<lb/>
軌迹隠乎含光故當代罕耀馨香發乎潜徳故明神終<lb/>
勞先大夫乆而益榮沒而不朽盖此景龍二年天子嘉<lb/>
侍臣之匪躬念前人之藴徳二月乙已詔曰故官某毓<lb/>
徳髙邁藏器下僚代載儒雅家傳清白河東佐邑長不<lb/>
欺之風山南覆囚溢無寃之聴徂謝永乆丘墳不飾啟<lb/>
兹令𦙍貞事先朝宜崇追逺之恩以表揚名之志可贈<lb/>
使持節丹州刺史王澤漏乎泉壤國禮崇乎宗廟漢帝<lb/>
<pb n="KR4c0009_WYG_021-21b"/>
論士恨不見李牧之為人曽子思親泣無逮椘王之厚<lb/>
禄道存運徃痛矣餘悲緬存前哲之所以聞無聲扵四<lb/>
海視不見扵百代者匪銘頌與桓麟蔡邕其則不逺嗚<lb/>
呼霜露交積松檟滋深兄弟永懐相顧将老胡伯虎豈<lb/>
敢掩大人之清陳季方何足知家君之徳小子銜恤非<lb/>
曰能文莫假辭扵他者務傳信於我也銘曰<lb/>
猗嚴考用𤣥妙體太和竭髙志貞夫一戒其多孝扵親<lb/>
正于家刑于訓清厥心晦厥迹畏厥聞如何其謙儉慈<lb/>
<pb n="KR4c0009_WYG_021-22a"/>
皇哉褒徳永世有詞<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0009_WYG_021-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張燕公集巻二十一<lb/>
</p>
<p>
</p>
  </div>
<div>
<head>張燕公集巻二十二</head> <lb/>
    <p>
<pb n="KR4c0009_WYG_022-1a"/>
欽定四庫全書<lb/>
　張燕公集巻二十二<lb/>
　　　　　　　　　　　　　唐　張説　撰<lb/>
　　碑文　碣文　碑尾文　石柱銘<lb/>
　　　和麗妃神道碑銘奉勅撰<lb/>
舊史云軒轅帝宫次星具黄龍之體郊媒神祀次妃成<lb/>
𤣥鳥之命非聖也莫能法天非天也莫能感聖則有相<lb/>
乎坤而母乎震齊乎古而合乎天跡雖秘絶猶可測而<lb/>
<pb n="KR4c0009_WYG_022-1b"/>
言也麗妃趙氏天水人也麗者以華美為貴妃者以配<lb/>
合為尊易云日月麗天傳稱星辰為度麗加妃號自我<lb/>
為初原夫八駿勤周肇有封姓三軍霸晉乃蕃卿族設<lb/>
寳符而開國曳珠履而成家果騐成宣之後不乏文忠<lb/>
之慶堯門昭殿何代無人暨乎紫氣上通瑶臺獨立楚<lb/>
宫選美納良袂於神雲漢掖求才進團扇於明月故坐<lb/>
而論教則位比三司動而具瞻則儀刑六列者矣先将<lb/>
軍以恩澤授職太夫人以有禮封鄭流車躍馬豈無甲<lb/>
<pb n="KR4c0009_WYG_022-2a"/>
觀之親湫宅閒門不有椒房之勢探風揆化憂國如家<lb/>
故聖人有以尚其徳也躬親繭館義形熊檻退席以愛<lb/>
禮樛木以廣恩望古難臻之地必為常踐之域故聖人<lb/>
有以嘉其志也懸象告沴經時寢疾在䝉被之辰荅還<lb/>
輦之問生可捐於浮假心獨係扵𤣥貞神徃上清願承<lb/>
恩而入道形歸下土期去禮而薄𦵏慈顔同氣奚敢為<lb/>
言皇上閔而許之咨嗟不已開元十四年春秋三十有<lb/>
四七月十七日𦵏扵春華殿殯扵龍興觀之精屋示以<lb/>
<pb n="KR4c0009_WYG_022-2b"/>
出家從道例也命河南尹監䕶河南令副焉䘮𦵏務約<lb/>
成遺語也二十六日窆扵故都之後邙山之陽孺慕承<lb/>
華凄凉薄室列薤歌於東路迴容衞扵北山夀堂一閉<lb/>
兮凡聖等人代同悲兮修短間月帔雲衣襚以神仙之<lb/>
服上房陶簋旋扵造化之初此皆聖主之曲成賢妃之<lb/>
夲志何必雲陽山下别起通靈之臺未央宫中虗立致<lb/>
神之帳若夫易名之典考行是存帝諡曰和禮之貴也<lb/>
氣之和者生萬物聲之和者孕八音魂知後命感聖恩<lb/>
<pb n="KR4c0009_WYG_022-3a"/>
乎有詔史臣恭銘内職事出彤管辭無華飾冩樂池之<lb/>
永傷寄瑶山之㒺極銘曰<lb/>
帝妃佐后實掌隂教八月選才千金聘貌禮獻絲繭詩修澣濯婦<lb/>
政可尊嬪風須效皎皎漢女為皇降靈娥娥邦媛順道之經結以<lb/>
印綬華光後庭帶之弓䪅朗潤前星退述潛運夙承嘉奨謙苦<lb/>
中京﨑嶇上黨金鏡開目明珠耀掌心方樂於時泰魂奄悲於<lb/>
化往紫雲衣兮霓裳送美人兮北邙白壌宫兮青松苑去君恩<lb/>
兮日逺秋風急兮霜天草木黄兮野田滅香容於空槨留畫<lb/>
<pb n="KR4c0009_WYG_022-3b"/>
像扵甘泉春秋以麗和之二字獨褒美扵千年<lb/>
　　　　鄎國長公主神道碑<lb/>
臣聞堯有娥英致九族之敦序舜有霄燭動百里之光<lb/>
耀大聖之後天必縱之積善之家神所慶矣豈惟上帝<lb/>
之女雲漢為靈平王之孫肅雍其徳連華前志世有其<lb/>
人皇唐鄎國長公主者睿宗之第七女也母曰崔國妃<lb/>
搆累聖而成門合濟美而為室藴乾坤之純粹演日月<lb/>
之清眀神媛誕靈常言所絶免懐之嵗天奪聖善不食<lb/>
<pb n="KR4c0009_WYG_022-4a"/>
三日哀比成人文母流胎教之慈曽子得生知之孝由<lb/>
是宫闈延矚邦國逺聞及乎玉笄耀首油駢在馭錫之<lb/>
美地邑以荆山求之令族嬪扵薛氏爾其居玩圖史動<lb/>
修法度服其澣濯恭儉之教興鼓其琴瑟敬讓之風被<lb/>
其行已也安親恵下之謂仁敬宗合好之謂義降貴接<lb/>
卑之謂禮恕情周物之謂智推心而行罔不該備其理<lb/>
家也侍饍饔餗之均和主饋醴<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>之品齊絲竹五音之<lb/>
㣲靡纂組九華之縟麗經目所渉莫不精詣每至三元<lb/>
<pb n="KR4c0009_WYG_022-4b"/>
上賀五日中參進對詳華折旋舒婉故以式瞻貴里儀<lb/>
範通門如千花之泛恵風百卉之涵膏露窈窕之儀克<lb/>
舉蕃衍之福大來有男子四女子五瑶碧生堦芝蘭滿<lb/>
室也習禮眀詩目漸庭闈之訓銀章艾綬地連恩澤之<lb/>
侯自先朝徹扆之辰迄今公主成笄之日外降過制内<lb/>
疾餘哀手寫金字梵經三部躬繡綵線佛像二鋪貝葉<lb/>
真偈現心相於銀鈎蓮花妙容呈意生扵玉指孝思惟<lb/>
則道逺乎哉開元繼眀推恩由已進封鄎國長公主食<lb/>
<pb n="KR4c0009_WYG_022-5a"/>
邑一千百戸田賦廣而彌儉禮秩尊而益恭其後君子<lb/>
晨歌夫人晝哭未亡為稱生意盡矣撫視遺孤持守栢<lb/>
舟之誓志期剃落永從柰苑之逰朝制斷恩改降鄭氏<lb/>
陵谷可移隋和之徳不昧寒暑有遷松筠之性如一均<lb/>
養七子庥䕃二宗汾隂之室㤀亡滎陽之黨相慶既而<lb/>
善福虛應寝疾彌留盡國醫之技逺方畢至供御府之<lb/>
藥中使相望命之必至不可支也堂邑山林忽焉瘁色<lb/>
平陽歌舞適足愁人開元十三年二月庚午薨扵河南<lb/>
<pb n="KR4c0009_WYG_022-5b"/>
縣之脩業里春秋三十有七震悼紫庭哀傷朱邸傾家<lb/>
若墜舉國同悲有詔光禄卿孟温禮監護䘮𦵏京兆尹<lb/>
馮延休副焉窀穸之禮一如凉國公主故事夏四月恩<lb/>
㫖陪𦵏扵橋陵不祔不從古之道也皇上念同氣之致<lb/>
美感閲川之永謝恨棠華之半缺悲瑶草之先化乃命<lb/>
國史昭銘懿迹降恩禮扵雲露寫哀詞扵金石水非湘<lb/>
渚還起帝子之祠山是洽陽即封天妹之塚銘曰<lb/>
帝系白雲仙源紫氣張家成國承天作貴赫赫聖祖曰<lb/>
<pb n="KR4c0009_WYG_022-6a"/>
文曰武皇皇睿宗一變萬邦挺生淑媛慈和孝恭清矑<lb/>
如神蛾眉無雙邸第立官湯沐建封爰及笄總禮施環<lb/>
珮鳴鳳獻祥乘龍擇對帝唐降女天乙歸妹珠玉過庭<lb/>
蘋蘩正内蛟門早閴龍湖忽上無地何載無天何仰金<lb/>
殿書經華絲繡像欲報之徳昊天罔極孰是言歸良人<lb/>
永違銀爐烟斷羅幕霜飛懇願毁形託身壊衣不諒人<lb/>
只改嬪他士禀命曰從從人曰順息媯繩楚懐嬴霸晉<lb/>
反經合權與道同韻燠休二室均歡等潤四海謐清九<lb/>
<pb n="KR4c0009_WYG_022-6b"/>
族和平萬物向榮衆雛未成心戀盛眀形隨落英祖載<lb/>
鼎城歸窀咸京挽歌敭聲鹵薄凶行哀哀聖情惻惻同<lb/>
生橋山片石千秋令名<lb/>
　　　延州豆盧使君萬泉縣主薛氏神道碑<lb/>
或稱逹性命者齊生死之域違憂恡者一脩短之数斯<lb/>
盖無心之論耳焉足與議扵情哉何則雲虹滅影詞人<lb/>
扵是詠謡華秀從風君子為之歎息豈不以對仙麗之<lb/>
景懐變化而遺戀在韶蕋之節悼零落而偏憤吾見豆<lb/>
<pb n="KR4c0009_WYG_022-7a"/>
盧氏之子於其伉儷有焉縣主諱字姓薛氏河東汾隂<lb/>
人大父駙馬都尉奉宸将軍諱瓘尚城陽公主考駙馬<lb/>
都尉散騎常侍諱紹尚鎮國太平公主其在昔也夏有<lb/>
車正先封周有薛侯争長其在今也五宗姻扵帝里重<lb/>
葉母於王姬河水經天上積星辰之氣霍山鎮地下多<lb/>
珠玉之林縣主㓜而敏恵長而洵淑貞義孝烈之傳吉<lb/>
凶賔祭之儀一聞成誦紘綖紃組之製湆毛醖羞之品<lb/>
一見懸解至乃鶴迴清汎蠶聚崩雲月韻玫砧花穠綵<lb/>
<pb n="KR4c0009_WYG_022-7b"/>
樹婦人能事咸臻妙焉大聖天后鍊石補天有王母之<lb/>
神器分茅列地啟弄孫之美邑封猶有禮義引而親天<lb/>
授三年四月内封萬泉縣主天愛下流日親上簡乘龍<lb/>
之舉和鳳為難絡八紘以選門奄千官而求俊夫以龍<lb/>
圖帝寳祈歩揺之華源虎㦸侯門襲京燕之雄胄人之<lb/>
信美帝用嘉焉以萬嵗登封元年仲春既望歸扵豆盧<lb/>
氏六官送行百寮供事迓以鸞輅遣以翟車環珮冕旒<lb/>
璆然在馭黼藻朱黛爛其盈門詔婚之禮扵焉為盛爾<lb/>
<pb n="KR4c0009_WYG_022-8a"/>
乃移其愛敬以事舅姑伸其友恭以諧公妹舉宗洽比<lb/>
如鼓瑟琴每至婚姻㑹同少長咸集珩璜節歩金翠耀<lb/>
首有婉嬺之心無驕矜之色睎眄睐者若遲日之映漣<lb/>
漪瞻詞氣者猶光風之轉蘅蕙加以引納懐和饋分周<lb/>
賑疎屬自附窮歸㤀窘故蘭行彰信扵閨門而蕙風滿<lb/>
盈扵邦國諒惟琬琰之性自美抑亦劬勞之訓致焉中<lb/>
宗孝和皇帝雲迴南土龍見東京二儀更闢九族咸叙<lb/>
望我兄兮公主賛陶鈞之力曰吾甥也縣主開井邑之<lb/>
<pb n="KR4c0009_WYG_022-8b"/>
賦神龍元年春加實封三百戸縣主既通籍門䦨奉御<lb/>
又尚司殿省天子廵逰宫觀觴樂池臺我有周親無時<lb/>
不從主家外幸比齊后而聮恩子壻中參與趙王而均<lb/>
禮或醉飽無度寒燠未平何嘗不御藥在門王人接路<lb/>
當時厚澤莫之尚也景龍四年二月以奉御出為丹延<lb/>
二州刺史保傅下堂随朱轓而同去轖軿入郡與皂盖<lb/>
而齊飛辭宫闕而嵗闌戀庭闈而日逺肥泉永歎邪氣<lb/>
攻衷楚祝招而不來秦醫来而不及景雲元年八月二<lb/>
<pb n="KR4c0009_WYG_022-9a"/>
十一日傾逝於延州之廨舎春秋二十有四美玉褫顔<lb/>
眀珠晦色平陽舊宇遂無望於歸寕懐縣新文遂留連<lb/>
扵永逝有子三人西華南容東里等或齓或岐呱呱而<lb/>
泣天何以罰神其忍之冬十有一月五日歸葬扵長安<lb/>
洪瀆原窀穸營䕶有命加等器服祖遺率由舊章生之<lb/>
也榮葬之也禮若夫柔嘉好合善之原也肅雍降貴謙<lb/>
之道也山河其徳容潤廣也熊羆其祥祚𦙍大也總衆美<lb/>
扵脩嫭馳落暉扵小年此所以哀中之又哀也昔袁亡<lb/>
<pb n="KR4c0009_WYG_022-9b"/>
馬氏蔡筆斯奮鄭喪曹姬潘文亦作矧兹内範事華無<lb/>
媿砥望夫之石以表靈丘緝幼婦之詞将傳終古銘曰<lb/>
薛之重祖胄軒國禹相殷侯周氏其土宇英英白雲鬱<lb/>
彼河汾公門蕃衍銘鼎氛氲則仁則義則戚則勲餘慶<lb/>
分祉誕靈女士中宗之甥鎮國之子皎如霜雪華如桃<lb/>
李舜族爰序堯封咸秩萬泉開賦三百其實守盛以儉<lb/>
居冲不溢亦既鳴雁宜爾家人謙恭下下撫納親親傾<lb/>
財致客對饁如賓我有邸第前臨黄道我有池塘却望<lb/>
<pb n="KR4c0009_WYG_022-10a"/>
青草漢輦停暮秦簫拂早嵗月易忘歡愉難保良人出<lb/>
守将命北徂與子偕徃飲别東都望母腸斷辭家涙枯<lb/>
露萎勁草霜酸衆雛魂兮何歸京兆之野𦵏扵何處杜<lb/>
陵之下巖巖雙闕列列行檟勒是徽音以觀來者<lb/>
　　　鄭國夫人神道碑奉勑撰<lb/>
鄭國夫人者𢎞農楊氏之女也開元神武皇帝恵妃之<lb/>
母曽祖諱諶以禮樂習文為越州司馬祖衍以折衝學<lb/>
武為㳺擊将軍父宏以門才入仕為雍縣丞而早卒初<lb/>
<pb n="KR4c0009_WYG_022-10b"/>
則天之代夫人言歸武氏曰恒安郡王生恵妃及家令<lb/>
忠太子僕信開元十年三月終於通化里其四月卜宅<lb/>
扵少陵原哀子銜恤號旻仰訴怨報徳而未待託思齊<lb/>
扵永慕皇帝悒鸞殿之内憂悵鶴池之外慘揚淑聲而<lb/>
金石刻掲髙行而天地感國史司文命為鄭志若夫清<lb/>
眀下濟嶽瀆上昇祥㑹徳門慶育邦媛神授孝理之性<lb/>
天啟聰逹之心加以潤澤詩書友玩圖傳伯宗好直預<lb/>
戒将亡重耳覊逰先稱必霸豈直漢庭章奏假借仲長<lb/>
<pb n="KR4c0009_WYG_022-11a"/>
之才周官禮儀咨禀宣文之學昌言嘉論有如此者螓<lb/>
首蠐領修眉横波既工嚬笑易為容止肅恭而不跼舒<lb/>
和而不倨商周革命遇屯有怡懌之顔桑霍儆予在貴<lb/>
無驕矜之色端容一貌有如此者紘綖祭服闕翟朝衣<lb/>
纂組入神剪製驚國雕胡之飯露葵之美五齊六清三<lb/>
臡七醖咸一見而洞理或不習而知和女工中饋有如<lb/>
此者恵妃載誕皇子在者四人驪泉多龍丹穴皆鳳克<lb/>
岐克嶷預見元凱之才實覃實訏早聞霄燭之豔亦關<lb/>
<pb n="KR4c0009_WYG_022-11b"/>
隂徳之潜襲胎教之宻傳乎又名子以義成家以禮忠<lb/>
者以令徳為忠信者以不欺為信傳云去食去信信而<lb/>
有徴經云移孝為忠孝則不匱周宗咸覆紀季獨存至<lb/>
徳深圖有如此者辟司徒之妻邑其合禮南城侯之婦<lb/>
封其舊功况夫眘徽四徳四徳咸舉經緯二義二義克<lb/>
從匿武收繼趙之勲產姚承配夏之慶吹凱風於椒掖<lb/>
外王母扵梧宫盛徳大業窮光極榮啟國西鄭不亦宜<lb/>
乎十數年間二子榮立每至四時令節六參嘉㑹魚軒<lb/>
<pb n="KR4c0009_WYG_022-12a"/>
照門龜艾交室為夀則珠貝山積侑幣則錦綺霞飛白<lb/>
玉滿堂聚姻親而同有黄金作穴散隣里而無餘君子<lb/>
欽其布義聖人嘉其寳儉故寢疾則飲食天厨湯藥御<lb/>
府匪日伊夕上宫絡繹扵閨庭送終則戚儀傾都車騎<lb/>
曀日自宫徂野中使相望扵道路哀榮之盛書記罕聞<lb/>
猗與所謂小君之遺美聖善之髙烈者也如使後代考<lb/>
南史議西陵披簡牘而歎息臨山源而茫昧旌賁之道<lb/>
不其闕而然則外孫之碑武檐之石非眀淑之壟其何<lb/>
<pb n="KR4c0009_WYG_022-12b"/>
設焉辭成進御帝稱曰善顧謂尚札我其書之於是灑<lb/>
翰黄縑縷字青琬波横雲蹙神變豔爛扵山門鶴倚鸞<lb/>
翔生氣宛延扵松路禮尊事絶恩榮迹逺斯又元徳動<lb/>
天幽誠迴日之竒致也誰昔未覩名言莫逮係曰<lb/>
代有母徳厥氏楊兮祖考為士夫為王兮聖后中葉總<lb/>
萬方兮天命未改復歸唐兮賢淑啟佑繼絶亡兮宗周<lb/>
雖滅神女昌兮建號西鄭榮舊鄉兮魚軒翟茀盛龍光<lb/>
兮二子雙飛華綬章兮出入輪奐庭韡煌兮去此昭昭<lb/>
<pb n="KR4c0009_WYG_022-13a"/>
即茫茫兮何䖏詔𦵏少陵阜兮貴妃慈親侯王舅兮寒<lb/>
暑流易山川乆兮古墳坡陁老樹朽兮夀宫靈慶百代<lb/>
守兮頌石光後千載後兮<lb/>
　　　潁川郡太夫人陳氏碑<lb/>
潁川郡太夫人者諱某雷州大首領陳元之女羅州大<lb/>
首領楊歴之妻驃騎大将軍兼左驍衛虢國公思朂之<lb/>
母陳氏家富兵甲世首嶠外夫人誕靈豪右淑問幽閒<lb/>
六行天至不因師氏之學四徳生知無待公宫之教原<lb/>
<pb n="KR4c0009_WYG_022-13b"/>
夫陳本媯水楊承赤泉九眞為郡良史出乎中國五馬<lb/>
浮江僑人占乎南海兩州接畛二門齊望卜妻鳴鳳擇<lb/>
對乗龍楊公有聘玉之祥應嫗獲探金之慶虢公弱冠<lb/>
昇仕鞠躬禁闈正性本乎胎教剛腸形乎義色神龍三<lb/>
年六月五日北軍作難西華失守騎入宫閫兵纒御樓<lb/>
公孤劒凌鋒羣兇奪氣倉卒之際安危是屬既立殊常<lb/>
之勲遂蒙超次之命授銀青光禄大夫柱國𢎞農郡公<lb/>
行内常侍其後改拜将軍太夫人是加爵邑髙堂九仭<lb/>
<pb n="KR4c0009_WYG_022-14a"/>
重禄萬鍾朝廷美其揚名州黨尊其逺聴夫人富而好<lb/>
儉貴而能勤身却錦繡手親紡績公每昏定晨省夫人<lb/>
必誡之忠孝勸學文武嘗謂汝稱思朂當心念其義父<lb/>
母名之欲汝三思而朂勵也故虢公便習干戈漁獵書<lb/>
史致命伐罪擒叛獠於百越寫誠誓衆破狂蠻扵五溪<lb/>
鬭子弟如使手足請風雷若應期契聖朝答髙秩於驃<lb/>
騎酧大封扵虢畧豈非以辭第之懇忠成斷機之眀訓<lb/>
臣節立矣君恩厚矣子孝成矣母慈著矣備此四者善<lb/>
<pb n="KR4c0009_WYG_022-14b"/>
孰加焉抑神道祐心而人倫興行詩曰母氏聖善又曰<lb/>
宜爾子孫斯實潁川太君之有也享年若干開元九年<lb/>
四月八日薨於長安之翊善里先公早世丘墳故域古<lb/>
無合𦵏禮有從宜夫以體歸下地萬里豈殊乎黄壤魂<lb/>
何不之雙棺幸同扵𤣥室以其年十一月十六日招魂<lb/>
祔𦵏扵萬年縣龍首鄉神鹿里申孝子不忍隔親之情<lb/>
也恩勑賜錢十萬絹布皆百段日磾忠厚漢武知其母<lb/>
教馮勤寵貴世祖稱其母徳克軫天情頗為連類虢公<lb/>
<pb n="KR4c0009_WYG_022-15a"/>
生盡其禮殁盡其哀嗟閲水之日逝懼藏山之夜徙追<lb/>
鏤碑板逺貽圖傳蒸蒸至意有足感人悾悾信言固無<lb/>
媿色銘曰<lb/>
陳公舜後楊侯周裔去國何人南遷幾世酃緑嶂表珠<lb/>
崖海際兩族相京財雄兵鋭猗與邦媛儷兹國士友若<lb/>
琴瑟華如桃李心契法度容和愠喜資敬從夫移忠訓<lb/>
子嘉此令子南溟北歸于天鶴唳拔湔鴻飛朱宫退敵<lb/>
銅柱來威國安家寵魚軒翟衣子封虢國五公前宇母<lb/>
<pb n="KR4c0009_WYG_022-15b"/>
邑潁川二君舊土感激從慶踟蹰今古髙堂夜空弔客<lb/>
朝聚龍首山前前臨灞川招魂五嶺合𦵏三泉山山丘<lb/>
墓樹樹風烟孝碑不滅慈墳永傳<lb/>
　　　昭容上官氏碑銘<hi>齊公叙不録</hi>
天降時雨山川出雲乃生靈媛祚我聖君精微其道煥<lb/>
炳其文三光錯行昭容綱紀百揆繁㑹昭容條理外圖<lb/>
邦政内諗天子憂在進賢思求多士忠孝心感天焉報<lb/>
之吉凶有數丘焉禱之如彼九日羿焉暴之如彼三良<lb/>
<pb n="KR4c0009_WYG_022-16a"/>
秦焉悼之漢宫選才班氏其特楚史書霸樊妹之力彧<lb/>
穆齊公叙眀其徳嗟爾<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>管是鑒是則<lb/>
　　　貞節君碣<lb/>
神功元年十月乙丑陽鴻卒扵雩都縣友人沛國朱敬<lb/>
則清河孟乾祚范陽盧禹等哀鴻抱徳歿地繼體未識<lb/>
考行定諡𦵏於舊域鴻字季翔平恩人也其先著族右<lb/>
北郡大父眞陽宰適兹樂土爰定我居維桑與梓既重<lb/>
世矣鴻倜儻竒傑瓌瑋博逹貫涉六籍百家之言其要<lb/>
<pb n="KR4c0009_WYG_022-16b"/>
在霸王大畧竒正大㫖君親大義忠孝大節而已章句<lb/>
之徒不之視也嘗陋漢書地理志周禮職方志時異虛<lb/>
記心不厭焉乃攀恒岱浮洞庭窺河源踐岷衡稽四海<lb/>
之風俗筭九州之險易與趙國貫髙圖獻其議遇火焚<lb/>
盪天下壮其志而痛其事養徒閭里不應賓辟儀鳳中<lb/>
河北大使薛公舉鴻行勵貪鄙天子嘉之用寘于吏乃<lb/>
尉汲曲阿主簿龍門雩都夫其屏居十年一方化徳歴<lb/>
佐四邑諸侯觀政惜乎有大才無貴仕命也初鴻逰太<lb/>
<pb n="KR4c0009_WYG_022-17a"/>
學有書生山東李思言物故南館鴻傷其終逺家屬有<lb/>
喪無主乃躬駕柩車送歸東土及在曲阿敬業作難潤<lb/>
州籍鴻得人歴旬堅守城既陷而猶鬬力雖屈而蹈節<lb/>
寇義而脱之因偽加朝散大夫即署曲阿令鴻貞而不<lb/>
諒詭應求伸既入邑則焚服䦱門而設拒矣故得殿邦<lb/>
奮旅一境賴存淮海底績答勲報功卒不言賞賞亦不<lb/>
及君子以為急友成哀髙義也臨危抗節秉禮也矯寇<lb/>
違禍眀智也保邑匿勲近仁也義以利物智以周身禮<lb/>
<pb n="KR4c0009_WYG_022-17b"/>
以和衆仁以安人道有五常鴻擅其四武有七徳鴻兼<lb/>
其二大慮克就之謂貞好兼自克之謂節粤若夫子可<lb/>
諡為貞節也已於是紀名垂迹表墓勒石其詞曰<lb/>
倬良士縱自天辨方物覈山川厥志大哉峻剛節殷義<lb/>
聲返旅櫬晏窮城厥徳邁哉哀斯人命莫贖徳不朽温<lb/>
如玉軌來世哉<lb/>
　　　唐故處士河南元公之碣銘<hi>其序子将作少監行冲撰</hi>
嗟我處士煥炳其文精微天象與道為隣穨乎萬化于<lb/>
<pb n="KR4c0009_WYG_022-18a"/>
三十春在惜薄𦵏時服幅巾厥孤克守永懐遷神君其<lb/>
心之無為返眞乃建豐碣追揚茷塵王門公路豈㣲朱<lb/>
輪天才海學于何窶貧心焉有主孰知我艱烈烈皇考<lb/>
求仁得仁哀哀王母斯恩斯勤李䖍報養王褒感親退<lb/>
居更命喪禮終身忠為令徳孝實至純一門二善千載<lb/>
不泯<lb/>
　　　平偃師碑尾<lb/>
粤以長夀二年十月十七日致窆於衛縣苑樓之西北<lb/>
<pb n="KR4c0009_WYG_022-18b"/>
原夫令徳所庥餘慶末也神龍紀厯皇運中興天子嚴<lb/>
祀清廟緬懐前哲乃下制曰朝議大夫守衛王府司馬<lb/>
上柱國平元眘父故偃師令某公門襲慶士林成則名<lb/>
教羽儀道徳泉藪輔仁冥昧早謝昌辰積善洋溢垂休<lb/>
茂𦙍時光祀夏慶屬配天錫類之恩俾單於卿士哀榮<lb/>
之典宜旌於泉路可贈蒲州長史君子謂成其子而植<lb/>
乎身義方也愛其臣而及其祖孝理也孝以行恵恵以<lb/>
察忠義以立慈慈以昭順君臣父子之是形焉<lb/>
<pb n="KR4c0009_WYG_022-19a"/>
　　　唐故凉州長史元君石柱銘<hi>并序</hi>
公諱仁恵字某河南洛陽人也昔帝軒命子爰宅幽都<lb/>
天神降祚遂荒北嶽其後日月運行雷雲經始壇場鄴<lb/>
洛據天地之圖帯礪山河建王侯之國公魏昭成皇帝<lb/>
之十世孫中書令濮陽王順之曽孫也大父雄魏濮陽<lb/>
王改封武陵王昆吾伯嗣越在濮陽之墟瑯琊王子别<lb/>
封武陵之郡宇文朝降為武陵公太府卿秦州總管㣲<lb/>
子去國不替舊章薛侯來朝扵焉降等父胄隋濠豫二<lb/>
<pb n="KR4c0009_WYG_022-19b"/>
州刺史右衛大将軍襲封武陵公翼亮隋室𢎞濟王業<lb/>
有佐命之元勲承異朝之世禄文武藉甚貽燕深長公<lb/>
受金行之正性承冠世之隆烈幼見岐嶷夙聞聲器靈<lb/>
臺雲秀繩墨之宰無施雅韻天成金石之師何力屬隋<lb/>
綱弛紊神棄不歆卿族衣冠日失其序獨寐寤宿永懐<lb/>
槃澗之人藏器待時未射髙墉之隼唐髙祖龍飛天宇<lb/>
鶴版巖林授公右千牛授事黌閈之恩舊也髙皇邑子<lb/>
既與盧綰同衣世祖學徒則有嚴陵共宿乆之以公事<lb/>
<pb n="KR4c0009_WYG_022-20a"/>
免為嶲州法曹又歴循州河源滑州靈昌二縣令克已<lb/>
為政蠻貊化忠信之言直道與人仕已無喜愠之色永<lb/>
徽在厯石真搆難羣兇既翦江界蕭條帝念疲氓疇兹<lb/>
俾乂乃授睦州雉山縣令乗馹而徃下車作則江逋海<lb/>
盗革靣來威然後閒綱鳩人峻䇿覊吏閒田盡闢鰥寡<lb/>
委犬彘之餘絶澗無逰豪猾屏蠶漁之氣我有禮樂達<lb/>
於山川鬼神物應休禎孚於鳥獸草木朝廷異之拜朝<lb/>
散大夫行隆州閬中令至改授雍州渭南令觀人設教<lb/>
<pb n="KR4c0009_WYG_022-20b"/>
異邑同風遷隆州司馬尋加朝散大夫守凉州都督府<lb/>
長史分乗兩蕃人康頌作化澄巴濮無侵橘柚之園教<lb/>
溢河湟不飲蒲萄之酒離歌就昃嵗暮臨辰命躓修途<lb/>
榮慙厚徳總章貳年終扵官舎春秋七十有三夫人安<lb/>
定梁氏文伯之妻君子以為知禮孟軻之母良氏稱其<lb/>
能賢齊徳茂於昭塗合祔期於幽隧有子懐貞斧藻詩<lb/>
禮佩踐義方承家有馥芝蘭如也歴官右司員外郎太<lb/>
子舎人而罹事徙居復歸舊土履霜露於三紀無改素<lb/>
<pb n="KR4c0009_WYG_022-21a"/>
冠之行違桑梓於十載還守青門之田勤孝在乎追逺<lb/>
豐感思乎備物武陵公之塋域今順陵栢城之内也山<lb/>
園有禁奉瞻靡及粤以聖厯二年嵗次月朔别卜宅於<lb/>
咸陽縣肺浮原合𦵏焉公孝友純深風標峻起門無雜<lb/>
客家有嚴君而佐郡為邦𢎞風邁徳執法不撓去邪勿<lb/>
疑仲由之政事叔向之遺直豈稱論之典有闕範則之<lb/>
容将墜仰惟代姻恭承哀託郭有道之故事無媿蔡邕<lb/>
趙文子之将逰永懐隨㑹寓詞楹石式題賢壟其銘曰<lb/>
<pb n="KR4c0009_WYG_022-21b"/>
大哉乾元我族資始有國伊魏曰天之子皇羲姓風帝<lb/>
姬氏水創業垂統鬱乎舊史崇徳象賢允也重軌貞涵<lb/>
玉性潤結<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>源武公之子平王之孫川流長直光氣能<lb/>
渾孝深栢顙義重荆潘白珪比節黄金敵言行實剛簡<lb/>
逰無諂黷學妙神教書能鬼哭避彼屯運盤桓空谷四<lb/>
海有王一旦眀目佩此芳草遷扵喬木亦既從政淑問<lb/>
克宣秉心如水臨事如弦歴宰四邑髙芬屬天元僚兩<lb/>
郡汪化流泉江河秦蜀嘉聲在焉三光西没百川東渡<lb/>
<pb n="KR4c0009_WYG_022-22a"/>
天道運逥人隨代故倐忽三紀悲凉千露帝葬橋山傍<lb/>
壖祖墓天斷舊域地開新路路即咸陽阡惟京兆地氣<lb/>
雲矗長岡龍抱竁揜銅人塋留石鳥塵歇徑滅山飛海<lb/>
少篆刻揚名亭亭華表<lb/>
　<lb/>
　<lb/>
　<lb/>
　<lb/>
<pb n="KR4c0009_WYG_022-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張燕公集巻二十二<lb/>
</p>
<p>
</p>
  </div>
<div>
<head>張燕公集巻二十三</head> <lb/>
    <p>
<pb n="KR4c0009_WYG_023-1a"/>
欽定四庫全書<lb/>
　張燕公集巻二十三<lb/>
　　　　　　　　　　　　唐　張說　撰<lb/>
　　墓誌銘<lb/>
　　　府君墓誌<lb/>
府君諱騭字成騭姓張氏其先晉人也晉分家世相韓<lb/>
韓滅留侯為漢謀主至宇為范陽太守因居其郡及華<lb/>
博物亞聖為晉司空君司空十二代孫也曽祖諱俊河<lb/>
<pb n="KR4c0009_WYG_023-1b"/>
東從事大父諱弋字嵩之通道館學士考諱恪未仕即<lb/>
世先君四代早孤單門㷀立宗祀之不絶如綫府君襁<lb/>
褓衰麻鞠育舅氏而炳太和之純嘏爍逺慶之洪𦙍庇<lb/>
身禮樂發言忠信小無不誡大無不慎終日乾乾逺於<lb/>
悔恡靈根顛而還植祖徳墜而復振加以好學不倦聞<lb/>
一反三道機𤣥鍵罔不幽探外王父大理丞某重世為<lb/>
士君傳其憲章博施精理年十九明法擢第解褐饒陽<lb/>
尉丁王母憂去職夫人少而守義老而無子因心創巨<lb/>
<pb n="KR4c0009_WYG_023-2a"/>
事不忍言喪紀之數加人一等服常調長子尉換介休<lb/>
主簿洪洞丞太夫人在堂官求便近故累徙而不進也<lb/>
内清淨以化人外平反以恱親不樂歸美而善隠徳故<lb/>
下車無赫赫之聲所去有餘愛之戀有命差覆囚山南<lb/>
輶軒所歴全濟甚衆君以律有違經背禮著妨難十九<lb/>
首書奏帝下有司而删定之官黨同妬異竟寢其議道<lb/>
之将廢也與命也臧倉其如命何調露元年秋奉使晉<lb/>
陽遇疾輦歸藥禱無降冬十二月大漸九日乙夘棄背<lb/>
<pb n="KR4c0009_WYG_023-2b"/>
扵縣廨春秋五十有二光珪説不天總角在疚眀年春<lb/>
奉輤藁殯於河東頼夫人撫養孤藐躬加訓授男集文<lb/>
雅女工組繡姻不失親官復其舊景龍元年秋封樂縣<lb/>
太君夫人故藍田丞威之女也享年七十有三是嵗十<lb/>
一月戊申傾背扵東都康俗里第扵戲哀哉靡瞻靡依<lb/>
何怙何恃二年七月已酉克𦵏我先公夫人合祔焉從<lb/>
周制也初議𦵏小子夢度景扵萬安山南孤堆東峯之<lb/>
下時淮南𢎞公相地曰是山為華盖岡為蟠龍龍者大<lb/>
<pb n="KR4c0009_WYG_023-3a"/>
人之徳孤者王侯之稱卜夢協兆何善如之乃定墳塋<lb/>
剏宅兹所小子銜恤誌之幽礎係曰<lb/>
欽若古訓時惟皇考翕和三光希聖二老清有世業儉<lb/>
為世寳彌綸典憲思緝王道佐彼四邑人用不擾生我<lb/>
曷後棄我曷早閔余髫髪遭家不造鳴鳩在桑其子在<lb/>
棘母氏聖善示我顯徳命服天朝封邑舊國榮未卒嵗<lb/>
龍已匝域泣血思親昊天罔極孤之華盖土龍蟠連岡<lb/>
四繞帶林巒朝日吐耀逺峯攅㣲風夕發過蕙蘭石室<lb/>
<pb n="KR4c0009_WYG_023-3b"/>
固䕶泉火寒衆靈幽謁奉神歡夀宫深静永閒安<lb/>
　　　唐故左庶子贈幽州都督元府君墓誌銘<lb/>
維開元十年正月已未庶子武陵公河南元公薨扵東<lb/>
京留守之内館公諱景懐字某魏武陵王雄之曽孫右<lb/>
衛大将軍胄之孫贈鄜麟州刺史仁恵之季子昔天啟<lb/>
水行君臨寰海雄圖長發本枝碩茂濟美象賢餘慶不<lb/>
隕公受兹介祉誕膺淑靈幼有純至之節長立公直之<lb/>
操學綜羣藝詞擅精㣲夫其結言以信導物以徳清儉<lb/>
<pb n="KR4c0009_WYG_023-4a"/>
足以軌俗真厲足以矯邪故美暢扵中名揚扵外弱冠<lb/>
以國子進士髙第補相府典籖藩邸擇賢妙盡時選尋<lb/>
以内憂去職重補相府參軍及眀两昇儲作貞萬國以<lb/>
宫臣除太子舎人天授中以親累除名向逾一紀後除<lb/>
直羅温縣二令雖大位未享通材必又自太府主簿累<lb/>
入副卿河南掾曹克昇亞尹握蘭右轄綱紀南宫秉兹<lb/>
憲簡肅彼專席再踐儲華卒踐宫相執心好直履法斷<lb/>
恩觸雷霆而除惡不避也枉絲髪而干譽不為也升<lb/>
<pb n="KR4c0009_WYG_023-4b"/>
降兩宫出入二代克慎其始終厥有成君子以為難允<lb/>
哉其難矣及啟手歸全遺言薄𦵏家無長物士服其清<lb/>
年過懸輿人傷其夭嗚呼哀哉贈都督幽州諸軍事幽<lb/>
州刺史賻悼之節優扵恒禮明年二月歸𦵏扵咸陽之<lb/>
舊塋夫人韋氏祔焉禮也夫人即逍遥公敬逺之𤣥孫<lb/>
中常侍希仲之叔妹淑行無徴華年早世其孤彦仲等<lb/>
克遵遺訓靡所寘哀説情睦外姻懐深國士既闕西階<lb/>
之奠逺投東武之詞銘曰<lb/>
<pb n="KR4c0009_WYG_023-5a"/>
卓彼英運慶靈既長貽訓夫子體㣲知章在藝斯博於<lb/>
欲則少徒文其中莫飾其表惟静惟黙不激不矯時經<lb/>
三代官成兩宫化若風偃徳如澤融邦稱其直朝哀其<lb/>
忠禮祔周兆墳瞻漢宫哀哀純孝長訴旻穹<lb/>
　　　周故通道館學士張府君墓誌<lb/>
君諱弋字嵩之范陽方城人也其先張仲以孝友佐周<lb/>
子孫醜周仕晉相韓至留侯報韓讎秦興劉滅項為漢<lb/>
世家九代及于漢亂居燕四葉為晉司空混一天下司<lb/>
<pb n="KR4c0009_WYG_023-5b"/>
空生禕避胡過江六世至太常而復寓扵河東之族人<lb/>
君即太常卿隆之曽孫徴君子犯之孫河東從事俊之<lb/>
子性倜儻尚氣節能引弓六鈞命中百步車服出入擬<lb/>
於封君州里頗患之君迺勵操强學不出門者十餘年<lb/>
探道覩奥鬱為淵藪周武帝聞之徴為通道館學士既<lb/>
入隋而面其國髙尚厥志終扵山廬甞言夷齊清者非<lb/>
逹伯鸞曠者非中優哉㳺哉吾不與也夫人某氏少而<lb/>
嫠居長而喪子流離世故窮盡艱危提㩦女姓托身禪<lb/>
<pb n="KR4c0009_WYG_023-6a"/>
宇實有髙行之烈隠居之風未遑歸葬有志不就遺恨<lb/>
終天降及曽孫追申情禮景龍三年嵗次已酉十月十<lb/>
六日克葬曽王父曽王母於河東之普救原成先志也<lb/>
銘曰<lb/>
皇矣烈祖才雄氣武不值漢髙空思萬戸一旦折節十<lb/>
年學古髙歩華光飛纓書府昔有周處耼蛟契虎易暴<lb/>
以儒異代同矩周命既沒鼎遷於隋仕於二姓君子不<lb/>
為昭昭盛徳百代之規<lb/>
<pb n="KR4c0009_WYG_023-6b"/>
　　　唐處士張府君墓誌<lb/>
府君諱恪其先晉人晉有張老韓有開地漢有留侯八<lb/>
代孫皓為司空司空子宇為北平太守遭漢亂離家扵<lb/>
范陽至𤣥孫華復為晉司空遇難子孫南渡其處者或<lb/>
寓扵蒲坂周齊間有歸者因從焉君晉司空十一代孫<lb/>
也曽祖徴君諱子犯祖河東郡從事諱俊父通道館學<lb/>
士諱弋徳音遺範詳諸家諜君孤紹單門旁無兄弟苗<lb/>
而不秀未仕而卒道未融扵邦國位未揚於王庭故老<lb/>
<pb n="KR4c0009_WYG_023-7a"/>
之口寖逺好事之書又闕是後生不得預聞焉哀嗣子<lb/>
晉州洪洞丞騭襁褓衰麻育於舅氏夫人隴西董氏常<lb/>
州長史雄之女也早年守義惟鞠一子嚴而有檢勤而<lb/>
善訓成先人之丕烈貽後嗣之積善㣲太夫人徳則張<lb/>
氏幾墜墜焉開耀元年十二月二十七日終於鄜城縣<lb/>
世婦馮氏之别業春秋七十有二先君之違世也太夫<lb/>
人在堂大門在殯日月逾邁有志未從是諸孫疾焉若<lb/>
履淵谷以景龍三年嵗次已酉冬十月二十六日克𦵏<lb/>
<pb n="KR4c0009_WYG_023-7b"/>
王父王母扵蒲坂東司空之村成先志也銘曰<lb/>
綿綿王父續我靈基㓜而植徳人莫知之烈烈王母克<lb/>
眀克類教成鬻子光我族嗣中條之北大河之東丘陵<lb/>
桑梓鬱鬱崇崇千年啟室百嵗來同永惟先志欽成厥<lb/>
終<lb/>
　　　中書令逍遙公墓誌銘<lb/>
唐故中書令逍遙公韋氏諱嗣立字延構京兆杜陵人<lb/>
也受渾元之正性挺生人之秀傑門為孝悌之府世處<lb/>
<pb n="KR4c0009_WYG_023-8a"/>
台衡之地士林之髙標宗臣之首出者也生於秦之清<lb/>
水長於鄭之成皋聰眀先覺博古兼覽究蓬山之百氏<lb/>
綜闕里之六藝文而不華實而不滯原夫志在扵易行<lb/>
在於禮守橐籥之沖虛播朱絃之愷悌事有則而言有<lb/>
度神無方而用無體其與人也温良善誘仁恕多容俾<lb/>
夫頑蔽開晳愎鷙擾從君子進道小人革慮聞者願來<lb/>
見者忘去若膏澤之浸陽和之感萬物莫知其化矣及<lb/>
夫覆簣登朝濫觴宰邑聖朝知其周慎恭肅簡易循良<lb/>
<pb n="KR4c0009_WYG_023-8b"/>
是以綢繆兩禁重疊千里迄踐宰衡終厥有成凡化二<lb/>
邑理七郡三入中書再統兵部選兵吏各兩冬典樞宻<lb/>
共五載光弼四主歴政三十有餘其間累有傍及官因<lb/>
左退日月蝕而更明隨和幽而不昧爾其為邦設教遵<lb/>
徳閑邪身勤心苦誠感物化禮讓興扵私室刑罰廢扵<lb/>
公家衡鏡髙懸文武矯首才無我失善若已有風流名<lb/>
教作法垂後訏謨皇極功格天地茫茫蠢蠢既生既遂<lb/>
四夷來王五靈皆至然而外榮中素迹邇心遐邈然朱戸<lb/>
<pb n="KR4c0009_WYG_023-9a"/>
之若喪邈矣赤松之可接西宴驪山之谷東息龍池之<lb/>
野擇逍遙而建號列土宇而開社即明主封立帝之謀<lb/>
表髙臣之志也公考侍中為國元謀公兄承慶當代齊<lb/>
名咸以令徳繼和金鼎扶陽二相陳氏三君復追美矣<lb/>
侍中前夫人崔氏生黄門而即世後夫人王氏生公而<lb/>
偏愛公克諧以孝因心則友啟均養之徳成無間之言<lb/>
天下之人比之祥覽惟公徳行言語文學政事四者實<lb/>
總而兼之事親養志而能争居喪過哀而顧禮此善中<lb/>
<pb n="KR4c0009_WYG_023-9b"/>
之善者也善人天之經也國之寳也道将興廢木鐸之<lb/>
用有時命或推移蒼生之望恒在春秋六十遘疾陳郡<lb/>
還醫洛師開元七年九月二日薨於歸徳里有贈贈兵<lb/>
部尚書諡曰某禮也明年某月𦵏扵某地有子孚恒濟<lb/>
史儡然在疚靡所寘哀以某忝縉雲之舊寮清風之餘<lb/>
論入難名之閫域窺妙徳之形容見托銘誌庶傳精爽<lb/>
至於歴次次序平居事業當見郡府遺愛之碑國史名<lb/>
臣之傳故不存焉銘曰<lb/>
<pb n="KR4c0009_WYG_023-10a"/>
峩峩仁公抱孝含忠文獻則足髙眀有融翻飛王佐穆<lb/>
我清風道濟明時心樂幽地薜衣華衮坦然一致逍遙<lb/>
啟封帶礪傳祀生涯共盡振古其常人秉三徳天歸百<lb/>
祥臧孫有後公業不亡<lb/>
　　　岐州刺史平泉男陸君墓誌<lb/>
開元十三年十一月六日故岐州刺史平泉男陸公卒<lb/>
於京師十四年冬十月𦵏於鄴西之先塋公諱伯玉字<lb/>
某河南人識真之士也夫譽其克家光乎觀國篤慈恵<lb/>
<pb n="KR4c0009_WYG_023-10b"/>
以宰邑宏雅量以執憲擅華妙扵禮闈敷文敏扵禁掖<lb/>
推直方以獨坐率簡易之專誠所至而美風振所莅而<lb/>
徳聲溢充於我而美形乎外者焉若夫孝盡愛敬之衷<lb/>
悌包友順之節仁協返身之恕義適成物之和四者禮<lb/>
之善物與吾友嘗從事於斯矣然而舉禮之綱持心之<lb/>
柄静則樂先王之道動則濟賢人之業位不盈量年無<lb/>
登夀之才也之命也復焉可而言哉銘曰<lb/>
陸侯泉妙體曠心古龍章炳文麟角藏武槖籥冲用詩<lb/>
<pb n="KR4c0009_WYG_023-11a"/>
書義府移孝則忠安親合主乃建侯社乃牧王畿有嚴<lb/>
有翼有長有威汲直謝病秦和不醫乞言未老啟手全<lb/>
歸石鼓東臨銅臺西望别業宛在舊塋増創弱子攀車<lb/>
孀妻送𦵏風景飄忽山川悵惆令徳可傳浮生匪重神<lb/>
去一息形遺萬種露徃草陳霜來樹拱一仁兮一義長<lb/>
蕪沒於丘壟<lb/>
　　　恒州刺史張府君墓誌<lb/>
君諱承休字某吴郡吴人也留侯興漢播美西京長沙<lb/>
<pb n="KR4c0009_WYG_023-11b"/>
徙吳蔽蔓東土曽祖冲在陳為文帝師入隋為漢王學<lb/>
士祖後𦙍授經太宗尊之以祭酒既封新野又贈以宗<lb/>
伯考少師位不充量止於朱陽宰班固稱世名忠孝魏<lb/>
武謂積善之家昌門一系暉我諸族君受天戩穀傳家<lb/>
業藝希言敦行去華重實非法不由非禮不動精扵物<lb/>
理敏於政事初以南郊齋即補兖州兵曹丁太夫人憂<lb/>
廬墓三年加人一等再任始州司倉應八科舉改鄭州<lb/>
録事參軍又舉賢良方正遷揚州司録參軍移蘇州常<lb/>
<pb n="KR4c0009_WYG_023-12a"/>
熟令歴政皆有能名加朝散大夫入為司農丞實掌錢<lb/>
榖姦僦息望使覆囚嶺南是司獄訟聴折惟允逥授濟<lb/>
源令風行畿甸河潤洛師加朝議大夫上柱國拜隆州<lb/>
司馬轉恒州長史簡而有孚權而有中道嬰風恙去職<lb/>
就醫還京春秋六十有二終於頒政里夫人成紀郡君<lb/>
天水秦氏廬陵郡公行師之孫嗣公逰福之女敬事君<lb/>
子訓成諸孤當代之孟母也年六十二終扵許州開元<lb/>
九年十月某日合𦵏扵武功之禮讓原禮也夫道大難<lb/>
<pb n="KR4c0009_WYG_023-12b"/>
合仕屯而不進徳髙有後身没而福流君同生八人半<lb/>
服銀艾祚𦙍五子率為珪璋比迹於燉煌六龍南鄭千<lb/>
室徳門濟美信有徴乎懼陵谷或遷乃勒銘沈石銘曰<lb/>
思文留侯時惟皇祖長沙南守分榦東土家有道書門<lb/>
傳學府嵬峩重世通經二主誕靈上哲克廣斯文造次<lb/>
仁義優㳺典墳孝乎事親忠乎事君猗那叔父亦足有<lb/>
云<lb/>
　　　馮潘州墓誌<lb/>
<pb n="KR4c0009_WYG_023-13a"/>
公諱君衡字正平廣管髙州人也昔畢萬苗裔邑於馮<lb/>
城因以為氏其適越者則袁宏過江録所載長樂馮祖<lb/>
恩之後也逺居僻地代為右族帶甲千人擬四豪之公<lb/>
子田洞百里齊萬戸之封君祖盎持節總管髙州都督<lb/>
耿國公𦵏贈左驍衛大将軍荆州大都督恩命分府為<lb/>
三州授君之三子子智戣髙州刺史子智玳恩州刺史<lb/>
猶子子㳺播州刺史公荆門之孫恩州之子量包山海<lb/>
氣逸風雲隂徳以濟物力行以求道散岸從心乗化而<lb/>
<pb n="KR4c0009_WYG_023-13b"/>
沒斯實一方超邁全真之士也夫人南海郡太夫人麥<lb/>
氏誕嬺勲門作嬪傑室初執冀妻之禮終抗梁寘之行<lb/>
即大将軍宿國猛公鐵杖之曽孫女也夫人有三子一<lb/>
女同歸上京長子元璡左衛中候次子元珪左領軍衛<lb/>
郎将少子力士右監門衛大将軍以将軍少養扵髙氏<lb/>
故舉家從其姓焉夫徳厚者福長先否者終泰天之報<lb/>
應豈虗也哉大将軍所以雲漢奮飛忠孝至感迎聖善<lb/>
扵炎海展三牲之色養拔友于扵荒徼㑹四鳥之嚶鳴<lb/>
<pb n="KR4c0009_WYG_023-14a"/>
搢紳美談簮紱傾慕是知敬仲羈旅将育扵齊孟軻儒<lb/>
藝成名此母信瑰才之特逹亦餘慶之助成乎夫人享<lb/>
年八十有七開元十七年五月十二日薨扵西京來庭<lb/>
里粤以八月二十二日安厝於長樂原之新閾憫将軍<lb/>
之純至嘉先士之晦名恩詔追贈潘州刺史招魂而合<lb/>
𦵏焉盖殊常之禮若夫慈以遺後孝以揚親忠能合聖<lb/>
恵足昭仁嗟乎馮氏之子具此四徳鏤石垂文為不朽<lb/>
矣銘曰<lb/>
<pb n="KR4c0009_WYG_023-14b"/>
潘州違世滅迹沈彩詔贈本邦光爍南海其孤永慕昊<lb/>
天不逮夫人處順奄背榮𦙍悲離兩鄉魂合雙櫬孝心<lb/>
可贈百年匪恡天日蒼蒼丘壟茫茫地名長樂人樂無<lb/>
長郭門之外愁生白揚<lb/>
　　　贈郎将葛君墓誌<lb/>
公諱威徳字某葛氏本梁國寕陵人也因遷徙今居京<lb/>
兆涇陽縣父寳未仕早世公室無陶白之資朝無金張<lb/>
之援不受過庭之訓不漸鼓箧之術而能奮飛喬木獨<lb/>
<pb n="KR4c0009_WYG_023-15a"/>
拔深濟富忠孝而由已善射馭而聞天早以武藝妙選<lb/>
供奉每扈逰别館侍蹕禁林何嘗不左發五豝傍連雙<lb/>
兔嵗乆拜元城府左果毅都尉尋加上柱國入陪内仗<lb/>
思馬斯才出典外軍握兵之要所謂白珪特逹青雲自<lb/>
致者也其用未展其生有涯神功二年某月日終於東<lb/>
都私第殯北邙之山夫人太原郡太夫人郭氏從夫有<lb/>
禮以子而貴開元八年十一月薨於京師之修真里有<lb/>
子福順克家用孝開國惟忠泣風樹之無追痛榮禄之<lb/>
<pb n="KR4c0009_WYG_023-15b"/>
不逮哀戚之情上感飾終之澤下流窀穸有期祖奠将<lb/>
設有詔贈右驍衛郎将開元九年二月七日合𦵏於長<lb/>
安縣龍首鄉禮也鬱鬱宰樹蒼蒼墓田恐佳城之見日<lb/>
秘銘石於重泉詞曰<lb/>
都尉武達夫人禮封令徳髙行譽偶名雙自古迄今仁<lb/>
賢同盡惟傳忠孝餘慶不泯<lb/>
　　　四門助教尹先生墓誌<lb/>
先生諱守貞天水冀人盖好學博古者也本乎官族稱<lb/>
<pb n="KR4c0009_WYG_023-16a"/>
為尹氏昔有伊秩司周太史暨乃吉甫勤於宣王格言<lb/>
大勲布在書傳逺祖緯魏僕射曽祖欣隋開府大父珍<lb/>
唐棣州蒲臺令父文唐通州三岡令先生積徳餘慶天<lb/>
錫純嘏愿而克恭情與禮合七嵗誦二雅能通書契訓<lb/>
詁之義識草木鳥獸之名十五誦三禮能眀君臣父子<lb/>
之道定郊廟吉凶之制二十誦春秋尚書能精五行九<lb/>
疇之數斷褒貶㑹盟之節二十五誦詩及易能辯政雅<lb/>
頌之始極變化生生之至又能誦古史百家之書善文<lb/>
<pb n="KR4c0009_WYG_023-16b"/>
章草𨽻之則恥夫流俗背實響聲飾華褰末故每外和<lb/>
内厲元元本本學者如斯不舎晝夜垂拱四年以明經<lb/>
髙第遂授大成自延載之後條限賔薦長安之初大開<lb/>
貢舉大功是嵗千五百餘人召先生課覈淑慝時稱無<lb/>
滯學矣天子聞其進通經術乃下制曰成均大成尹貞<lb/>
業隆時習功宣日就既有勵扵分隂俾參榮扵丈席可<lb/>
四門助教詵詵青衿有所仰矣長安二年六月十日晝<lb/>
寢忽夢麟臺兩局爭召修文覺而歎曰十二日稷吾當<lb/>
<pb n="KR4c0009_WYG_023-17a"/>
徃矣因命親族序訣至日安枕俟期俄然而卒春秋四<lb/>
十可謂古之知命逹化者也嗚呼天與之徳而不永其<lb/>
年天與之才而不大其位何乎粤七月十七日𦵏於髙<lb/>
陽原先君之舊塋銘曰<lb/>
尹氏之子其殆庶幾為仁由已三月不違謙成道柄學<lb/>
也身基辟雍洋洋可以療饑環林之下可以棲遲我實<lb/>
道貴人言位㣲修文地下前哲同歸子之知命将殁先<lb/>
期朝衣東首精魄髙飛人之云亡胡不悽而髙陽之原<lb/>
<pb n="KR4c0009_WYG_023-17b"/>
有陫其側郭門直視松栢一色丘隴纍纍阡陌誰識浮<lb/>
焉休焉為我心惻<lb/>
　　　𤣥州司户上柱國尹君墓誌<lb/>
公諱䖍字某其先東平人也堯之太原始封吕侯周之<lb/>
太師實表齊國河西則霸王繼代關東則丞相聮華近<lb/>
徙河間是稱右族大父贇隋幽州都督府長史考師滄<lb/>
洲青池令並振羽儀馳聲郡邑公孝悌天至禮樂混成<lb/>
千里聞騏驥之才五都重琅玕之價壮士行去樹勲於<lb/>
<pb n="KR4c0009_WYG_023-18a"/>
塞垣君子居之何陋於蕃郡以上柱國為𤣥州司戸參<lb/>
軍積善襲於家風餘慶流於身後享年若干而卒夫人<lb/>
河清縣太君傅氏四徳爰備六行聿修始則賔於冀妻<lb/>
終乃訓成孟母春秋若干而終開元十四年某月合𦵏<lb/>
於州城西南里之平原禮也我有令子急司馬扵小山<lb/>
我有淑孫偶乗龍扵大樹榮哀之事于兹畢矣銘曰<lb/>
堂堂吕公休有令徳穆穆傅母順我内則兩譽齊振雙<lb/>
儀不忒景行山東風流河北有生必謝誰能獨存神寕<lb/>
<pb n="KR4c0009_WYG_023-18b"/>
故里合𦵏平原劔暗泉室松寒墓門勒銘沈礎萬古何<lb/>
言<lb/>
　　　徐氏子墓誌<lb/>
徐氏子者名巖字某司封員外郎堅之第四子也驥子<lb/>
睨雲鳳毛詵日孝友因性聰敏若神置在膝前已㑹星<lb/>
辰之氣戲扵牀下能記賔主之詞及總角成童精意好<lb/>
學問一知十升堂覩奥下筆成章而倫要發言為論而<lb/>
卓詭識者咸謂増世構之崇藴益源流之洪潤雖甘茂<lb/>
<pb n="KR4c0009_WYG_023-19a"/>
之孫十二飛辯班彪之子九嵗能文不尚之也天乎何<lb/>
辜顔傾無命年十有三嵗大足九年九月遭疾而沒嗚<lb/>
呼哀哉琱月始生不見其盈瓊枝方秀不見其茂悲哉<lb/>
銘曰<lb/>
生日何淺死路何深珠碎朓月花殘稚林哀哀父母孰<lb/>
處其心<lb/>
　　　鳳閣尹舎人墓誌銘<lb/>
峩峩尹氏太古之始發源堯師中葉周卿爰暨初考咸<lb/>
<pb n="KR4c0009_WYG_023-19b"/>
有頌聲猗與府君代烈増盛孝行之本謙徳之柄耽樂<lb/>
道真含光無競三典郡土五刑以正再司府丞百工興<lb/>
詠茫茫大造物生遂性虛無宰之孰能力爭位不充徳<lb/>
優㳺天命身没道存同符孔聖是有才子克成餘慶<lb/>
　　　子曲阿令誌銘<lb/>
存為神鑑殁為國殤惟吕惟子同歸義方<lb/>
　　　司屬主簿博陵崔訥妻劉氏墓誌<lb/>
夫人劉氏其先彭城人也隋毗陵郡通守子将之曽孫<lb/>
<pb n="KR4c0009_WYG_023-20a"/>
唐滁州刺史徳祖之孫汾州刺史延嗣之女也昔武子<lb/>
處秦厥初令氏元主國楚是焉昌族盛徳之門龍驥接<lb/>
彩世禄之胄龜虎聫華夫人璇室載蘭蕙林増秀喈喈<lb/>
黄鳥豔豔清明聞詩聞禮竊比諸生茂行淵心實稱士<lb/>
女及鳳飛啟繇夫婦盡琴瑟之和雞鳴咸纚舅姑移喬<lb/>
梓之敬友愛洽乎姒媦任恤周乎姻戚豈惟禮備澄幕<lb/>
工深機杼固已能循法度宜其室家矣年若干以大足<lb/>
元年七月某日寢疾而卒粤二十九日某辰假𦵏扵某<lb/>
<pb n="KR4c0009_WYG_023-20b"/>
里夫國喪賢嬪家亡淑媛母氏垂白殯奪所懐稚子始<lb/>
孩翦焉無倚嗚呼天道輔仁人道與順眷兹七徳不遐<lb/>
三夀何哉報應之理豈神食其言修短之期将事歸扵<lb/>
命外姻畢萃累歎不足夫人即吾姨也今薄譔素履永<lb/>
刋幽石圖史之外有美存焉其銘曰<lb/>
崔實齊胄劉亦漢宗崇其顯媾望偶族雙閨闈是穆饋<lb/>
奠斯恭貞歌浮漢孝室洞江珪璋其節桃李其容宜享<lb/>
偕老胡寕鞠凶朝槿飛陌春蘿墜松夫傷子慕去此何<lb/>
<pb n="KR4c0009_WYG_023-21a"/>
從百嵗之後魂兮合封<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0009_WYG_023-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張燕公集巻二十三<lb/>
</p>
<p>
</p>
  </div>
<div>
<head>張燕公集巻二十四</head> <lb/>
    <p>
<pb n="KR4c0009_WYG_024-1a"/>
欽定四庫全書<lb/>
　張燕公集巻二十四<lb/>
　　　　　　　　　　　　　唐　張説　撰<lb/>
　　墓誌銘<lb/>
　　　文昌左丞陸公墓誌銘<lb/>
公諱元方字希仲蘇州吴縣人也帝典惟二虞盡美扵<lb/>
南風强國有七齊莫大於東海元侯制食因而為宗丞<lb/>
相冊勲開吳佐命盛徳之後瑶琨代襲故丹青奕世三<lb/>
<pb n="KR4c0009_WYG_024-1b"/>
君之望並髙金玉聫華五常之目齊重公即陳給事黄<lb/>
門侍郎琛之曽孫唐荆州當陽縣丞山仁之孫司儀郎<lb/>
東之之姪豫章尉𤣥之之子體𤣥黄之純粹峻清白之<lb/>
隆名鵬翼載軒騏鳴自逺始以司成眀經業優擢第補<lb/>
三水扶風渭南三縣尉授裏行監察殿中三御史遷鳳<lb/>
閣舎人兼太子中舎又判鳳閣又守秋官行鸞臺三字<lb/>
侍郎同鳳閣鸞臺平章事坐公事降為綏州刺史居無<lb/>
何檢校春官又試天官二侍郎兼司衛卿復除鸞臺侍<lb/>
<pb n="KR4c0009_WYG_024-2a"/>
郎同鳳閣鸞臺平章事轉右庶子轉文昌左丞前後掌<lb/>
選及知考各二嵗九流銓總代天理物公執其衡鏡而<lb/>
野無遺賢三載考績惟王舊典公秩其幽明而庶官咸<lb/>
事斯並憲章臺閣藉甚人倫至於經紀大道彌綸庶務<lb/>
嘉猷削於隠徳宏益晦於推美盖不得而聞也古人有<lb/>
言進退在命忠信在人一出持州再入莅政汲長儒之<lb/>
方直時守外臺胡伯始之詳明亟司中禁抑有由焉嗚<lb/>
呼人之淑斯宜享難老昊天降戻曽不憖遺大定元年<lb/>
<pb n="KR4c0009_WYG_024-2b"/>
二月七日寢疾而終春秋六十有三歴事兩宫三十餘<lb/>
載奉上惟敬臨下惟誠宻勿兩終靜而調理心尚坦率<lb/>
不違名教之地迹列軒裳不雜風塵之伍施與忘倦鄉<lb/>
黨穆焉夷險若一朋友乂焉所謂終温且恵行同歸於<lb/>
大雅克已復禮身不離扵令名及東首歸全西階撤奠<lb/>
無衣帛之妾無食粟之馬知與不知莫不嘉歎粤三月<lb/>
十四日歸𦵏于國門之南費村永刋昭烈垂之幽礎其<lb/>
銘曰<lb/>
<pb n="KR4c0009_WYG_024-3a"/>
　　　節愍太子妃楊氏墓誌<lb/>
開元十有七<hi>集作五</hi>年十二月癸未中宗節愍太子妃楊<lb/>
氏薨於京師太平里第之内寢越五月丙申詔𦵏於新<lb/>
豐之細栁原黄陵不從古之道也嗚呼妃氏之先代居<lb/>
河華赤泉啟國清白傳家東都之公胄西京之後族高<lb/>
祖士達隋開府納言天授中以孝明髙后<hi>集作氏非</hi>之父追<lb/>
封鄭王贈太尉曽祖緘隋符璽郎抗節王充朝廷旌載<lb/>
<hi>集作聖朝旌義</hi>贈靈州刺史祖全節左内率贈魏州刺史考知<lb/>
<pb n="KR4c0009_WYG_024-3b"/>
慶千牛豹韜二将軍若夫軒冕王官同許史之繁漢婚<lb/>
姻帝室比姜姞之宜周是故二華降靈五河飛譽拜玉<lb/>
冊於文廟儷金璽於青宫入參視饍之儀出友元真之<lb/>
樂禮陪繭館祭服始扵北郊詩賛鵲巢王化終扵南國<lb/>
豈知言<hi>集作諫</hi>違鬬水神徃邙<hi>集作郎</hi>山七日之望不歸千<lb/>
秋之言何及於是視身知苦幽探白馬之偈覺心等空<lb/>
坐證青蓮之葉久以橋<hi>集作喬</hi>木無怙栢舟早誓棣華<hi>集作</hi>
<hi>萼</hi>先落聖善相依䦱門正家稱未亡而全禮髙堂終養<lb/>
<pb n="KR4c0009_WYG_024-4a"/>
不深哀而遂絶此又禮外之禮孝中之孝者也初上在<lb/>
東宫時妃有女弟選為良媛生忠王卜者曰不宜養爰<lb/>
自襁褓命妃舉字<hi>集作之</hi>及開元正位良媛為嬪而卒妃<lb/>
之視忠王也隠儭之訓誨之竭從母之仁慈倍猶子之<lb/>
珍愛忠王之托妃也敬愛焉婉順焉生盡因心之樂殁<lb/>
過如母之慼且夫慈懋鞠育孝思顧復仁叶恩親愛備<lb/>
恭睦成天下之百行致生人之五福斯蓋皇極之端國<lb/>
風之首者矣湖陽王當小宗之祭<hi>集無此二字非</hi>元妃之喪故<lb/>
<pb n="KR4c0009_WYG_024-4b"/>
喪挟兩孤而祭殷二國何必鼓吹山上遙傳慈母之名<lb/>
石闕廟中獨立少姨之像史官承詔勒銘沈碧詞曰<lb/>
太華北足長河東肘總粹隂靈妃徳儲后鳴美玉佩炯<lb/>
光金鈕貴嬪長姨寵王從母永訣上賔死孝哀親顧懐<lb/>
孺子忍别天人昔貞萬國今撫百神泉燈我夜宫樹他<lb/>
春陵<hi>集作陸非</hi>麥秀兮漸漸隴月生兮纎纎霸岸<hi>集作元灞</hi>去兮<lb/>
無還日青門絶兮不<hi>集作無</hi>可瞻石獸澁<hi>集作古</hi>兮緑苔黏<lb/>
宿草殘兮白露霑園寢閒兮脂粉膩不知何人兮開鏡<lb/>
<pb n="KR4c0009_WYG_024-5a"/>
奩<lb/>
　　　滎陽夫人鄭氏墓誌銘<lb/>
夫人諱某字某滎陽開封鄭氏之女也<hi>集無也字</hi>有唐銀青<lb/>
光禄大夫行少詹事博陵侯<hi>集作日博陵</hi>崔氏之妻中大夫<lb/>
中書舎人湜之母也髙祖述祖<hi>集無祖字</hi>北齊禮部尚書太<lb/>
子太保滎陽平<hi>集無平字</hi>簡公曽祖武叔北齊洛州刺史中<lb/>
牟公祖道援<hi>集作授</hi>隋宋城令父世基故吉陽令故左僕<lb/>
射安吉公杜淹太夫人之外王父也夫人家世徳門母<lb/>
<pb n="KR4c0009_WYG_024-5b"/>
氏鼎胄衣冠禮樂耳目所徴號之諸生實為女士先夫<lb/>
人以崔出泰<hi>集作太</hi>岳之𦙍鄭祖周王之穆長源修麓北<lb/>
濬聮宗<hi>集作崇</hi>故夫人年十有七歸於我氏盡敬愛以安<lb/>
舅姑致友穆<hi>集作睦通用</hi>以諧娣姒<hi>集作姒娣</hi>性寛恕尚素雅文<lb/>
而不奢約而不陋故邑號光啟象服是宜博陵侯更事<lb/>
兩朝多歴官序居必大理去有遺愛雖毳衣善聴得非<lb/>
雞鳴之弼乎舎人及三弟長安尉泌藍田尉液左千牛<lb/>
滌咸有當代之名立<hi>集作主</hi>無過之地滋液徳教<hi>集作教訓</hi>琢<lb/>
<pb n="KR4c0009_WYG_024-6a"/>
磨禮範雖趨庭善禀得非闈<hi>集作是</hi>門之誨乎夫樂得好<lb/>
逑關雎義也鞠成衆子鳲鳩仁也采蘋采藻修禮度也<lb/>
如山如河有徳容也婦禮既成内則用貞母儀乃行家<lb/>
道以寕於是春秋髙矣雅好真諦厭斁禪味减撤珍華<lb/>
被服慈衣捐斥<hi>集作棄</hi>文繡總斯羣懿式是六姻故以嗣<lb/>
徽先姑垂裕來史詩所謂邦之媛也夫人有焉皇天難<lb/>
忱不享偕老年六十四神龍元年十一月九日遘疾終<lb/>
於洛陽之遵化里其明年二月<hi>集作三月</hi>某日𦵏於富平縣<lb/>
<pb n="KR4c0009_WYG_024-6b"/>
之某原君侯傷神諸子銜恤寘銘幽竁用存終古其詞<lb/>
曰<lb/>
東惟簷府西望綸闈吾夫鶚瞵吾子鵷飛青綬赤茀魚<lb/>
軒翟衣橋梓灌墓堂堂榮輝如何不淑奄永泉扉漠漠<lb/>
𤣥夜容容白日百嵗之後同乎此室<lb/>
　　　右豹韜衛大将軍贈益州大都督汝陽公獨孤<lb/>
　　　　公燕郡夫人李氏墓誌銘<lb/>
夫人諱某字某故代州東治府右勇敢都尉幽州髙士<lb/>
<pb n="KR4c0009_WYG_024-7a"/>
李感之女也本姓張居於清河郡大父元悊<hi>集作誓非</hi>官至<lb/>
安東大都䕶長史與太宗有故賜姓李氏仕歴<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>州司<lb/>
馬始家薊城是則帝寵舊臣乃命王族官平朔野因為<lb/>
郡人偉哉孝友清白之仁基金鈎石印之靈慶<hi>集作兆</hi>必<lb/>
将光大别族<hi>集作業</hi>繁衍淑女彩黛粉敷焜燿華曄若斯<lb/>
之盛也夫人幼而韶異長而婉穆金聲玉澤蕣榮菊茂<lb/>
傳賢荘姜詩美仲氏無以尚也初汝陽公夫人元氏生<lb/>
一男四子而卒繼室以夫人封諸燕郡王元生<hi>集無生字</hi>立<lb/>
<pb n="KR4c0009_WYG_024-7b"/>
及長孫楊氏二女秉螽斯宜爾之徳著鳲鳩均養之仁<lb/>
色無偏和心無殊厚閨庭之内邕邕如也雖邑中五服<lb/>
之家門下三年<hi>集作千</hi>之客莫能察其異焉永寕里先人<lb/>
之舊廬也有通渠轉池巨石嶔嵰噴險<hi>集作隂</hi>淙灂洄潭<lb/>
沈沈殊聲異状而為形勝㳺衍之䖏者十四五前夫人<lb/>
之孫蘇氏之婦弱<hi>集有冠字非</hi>嵗嬉而墮焉舉家環流憚莫<lb/>
能救夫人投身赴水或沈或浮乆之提挈僅免其行已<lb/>
也實多此類府君更郎将中郎将各一将軍大軍将凡<lb/>
<pb n="KR4c0009_WYG_024-8a"/>
四前後領左右羽林二軍禁營青海鴨緑二道總管天<lb/>
子元老白首兵欄腹心爪牙朝無與二外受琱戈文馬<lb/>
之賞<hi>集作賚</hi>内委金璣寳貝之飾将軍既頒扵部曲夫人<lb/>
亦散于宗姻可謂貴而好禮富而能恵者已及君子晨<lb/>
歌夫人書哭喪有過戚<hi>集作感慕</hi>制無越禮其後法吏苛禮<lb/>
<hi>集作濫</hi>余子逺遷窮荒一訣倚閭<hi>集作門</hi>三嵗炎山瘴海曷<lb/>
云其來施珍玩以奉佛徹滋味以奉道精意入㝠明神<lb/>
與直中興昌厯無廢舊勲先公茂乎飭終愛子榮乎起<lb/>
<pb n="KR4c0009_WYG_024-8b"/>
滯天歩方泰家屯適夷宜享南山之夀奄頓西泉之駕<lb/>
神龍元年十二月二日寢疾終於洛陽之徳懋里春秋<lb/>
若干國墜邦媛宗<hi>集作家</hi>傾母儀孤𦙍孝孫哀哀欒棘有<lb/>
詔㫖曰獨孤某妻亡還京日宜給靈輿并逓悼舊褒徳<lb/>
<hi>集作功</hi>矜孤恤喪朝之大經者粤以明年十一月二十日<lb/>
卜𦵏扵<hi>集無扵字</hi>雍州之某原不從先塋古之道也夫計功<lb/>
伐勒鼎彛非婦人之事撰徳行存國史亦孝子之志乃<lb/>
為銘曰<lb/>
<pb n="KR4c0009_WYG_024-9a"/>
猗嗟昌兮月出之光如葉莫莫如華皇皇宜啟燕郡作<lb/>
合汝陽尊之象服錦衣褧裳以慈行訓曰仁之綱以命<lb/>
易難曰易之方婦有柔徳曰惟其常女之士行于何是<lb/>
<hi>集作不</hi>臧彼天蒼蒼胡降百殃捨我媚子捐其髙堂丘隴<lb/>
芒芒<hi>集作茫茫</hi>風生白楊象物皆盡徳音不忘<lb/>
　　　上邽縣君李氏墓誌<lb/>
夫人太祖景皇帝之𤣥孫而平郡<hi>一作原</hi>王普定之女也<lb/>
賦靈隂徳資性柔嘉事舅姑盡其敬與娣姒致其睦茂<lb/>
<pb n="KR4c0009_WYG_024-9b"/>
行充乎内則懿聲滋於外姻雖王家長自傅保而能謙<lb/>
光庶類降心細物手成朝祭之服躬揉酒食之品凡婦<lb/>
人之所能事而夫人莫不備焉府君朱紱之嵗也於是<lb/>
乎始受封邑象服盈門魚軒在路姬氏王者之後夫人<lb/>
帝室之親夫貴婦榮於斯為盛及帷堂而哭有敬姜之<lb/>
禮擇隣而處有孟母之教入閭俟信有諸婦之期出言<lb/>
成章有衆女之誡受命不淑以某年月日卒於同州之<lb/>
私第以神龍元年十一月二十日合𦵏於萬年縣白鹿<lb/>
<pb n="KR4c0009_WYG_024-10a"/>
之舊塋有子愻殿中侍御史檢身承家揚名為孝思我<lb/>
母氏感秦伯之詩祈于府君取周公之禮髣髴心迹誌<lb/>
之幽石其銘曰<lb/>
茫茫萬姓朝宗於李婺星分極咸池派水后稷裔孫神<lb/>
貽女士動遵法度居觀圖史輔佐哲夫訓成賢子宜崇<lb/>
徽號以享介祉高堂奄空霜露方始儉用禮節𦵏非奢<lb/>
美鏡下穸臺衣珍泉笥壠烟不<hi>一作長</hi>散松風長起摘果<lb/>
人迷侵陵獸死永言惟孝事親終矣<lb/>
<pb n="KR4c0009_WYG_024-10b"/>
　　　鄧國夫人墓誌銘<lb/>
詩美荘周傳稱孟母庶姬綿邈千載時有猗嗟邦媛柔<lb/>
明亶厚龜玉毁櫝膏蘭夭夀逺矣皇祖肇自宗伯靈基<lb/>
在晉華胄陵江尹兹西楚宅是南邦髙盖結轍圓冠比<lb/>
踪魏館虗待周京長發父對雄風母膺姊<hi>集作娣</hi>月珠浦<lb/>
瀆<hi>集作黷</hi>潤玉林清越昆弟三人羽儀雙闕家芳<hi>集作棻</hi>淑<lb/>
女國茂賢妃具瞻四徳旁通八徽歩幛馳辨連環定機<lb/>
調絃魚躍弄杼鴛飛媧后<hi>集作氏</hi>創業軒宫多事髙行登<lb/>
<pb n="KR4c0009_WYG_024-11a"/>
聞大家入侍幽賛日月財成天地温室不傳平城盡秘<lb/>
大君命我變禮斷恩衛妻空誓息媯<hi>集作婦</hi>無言均養七<lb/>
子劬勞二門始賦樛木終歌采蘋多難啟聖羣凶搆孽<lb/>
明<hi>集作朋</hi>家作仇脅權相滅臨禍不懼㤀生蹈節彼何人<lb/>
斯碎此貞烈氣消日朗既安且平皇心震悼禮備哀榮<lb/>
啟國加等復土陳兵外姻來唁中使臨塋恭惟夫人宿<lb/>
精知<hi>集作智</hi>刃昭昭開士授之心印古無合𦵏遺言别墳<lb/>
欒欒孝子敢廢前聞服不珍繡盤無膩薰室暗泉火松<lb/>
<pb n="KR4c0009_WYG_024-11b"/>
殘隴<hi>集作壠</hi>雲神合大化誰為小君<lb/>
　　　李氏張夫人墓誌<lb/>
臨淄李伯魚妻者范陽張氏女諱徳性孝悌柔婉能日<lb/>
誦數千言習禮明詩達音妙繢<hi>集作繣</hi>徳言容工盖出人<lb/>
也伯魚天下善為文擢挍書郎出為青州司戸而卒夫<lb/>
人寡居無子以歸宗焉長安二年四十有八傾逝扵康<lb/>
俗里殯於永通門外景龍三年家疚居貧季弟君<hi>集作説</hi>
鬻詞取給冬十月安厝伯姊於萬安山陽蒼梧不從古<lb/>
<pb n="KR4c0009_WYG_024-12a"/>
之制也北望先隴<hi>集作壠</hi>西接抹<hi>集作妹是</hi>丘明靈其嘉永安<lb/>
此室銜哀叙誌嗚呼孔懐銘曰<lb/>
送送<hi>集作送我</hi>伯姊萬安之墳精靈何䖏為雨為雲彼臨淄<lb/>
兮千里望倐忽兮夫君<lb/>
　　　張氏女墓誌<lb/>
女郎名琰姓張氏洪洞丞府君之少女也聰慧孝友蘨<lb/>
條鬚晳<hi>集作須誓</hi>能讀史書善奏絲桐舉族稱<hi>集無稱字</hi>珍之未<lb/>
<hi>集無未字</hi>成人而夭命也聖厯中随仲昆<hi>集有/之字</hi>任殞拆<hi>集無拆字</hi>
<pb n="KR4c0009_WYG_024-12b"/>
於慶州歸殯於藍田别業景龍年屬家艱季兄君<hi>集作説</hi>
徴黄門侍郎哀請不拜詔許終服家貧傭文以取資<hi>集作</hi>
給𦵏十月獲改<hi>集無改字</hi>𦵏女弟於萬安山陽差池姊塋顧<lb/>
瞻尊闕不亡孝弟慰爾幽魂含酸屬銘投筆氣索辭<hi>集作銘</hi>
曰<lb/>
陟彼京兮痛同生兮奈何朝露在蕣榮兮共天地之大<lb/>
徳焉早落而無成兮<lb/>
　張燕公集巻二十四<lb/>
</p>
<p>
</p>
  </div>
<div>
<head>張燕公集巻二十五</head> <lb/>
    <p>
<pb n="KR4c0009_WYG_025-1a"/>
欽定四庫全書<lb/>
　張燕公集巻二十五<lb/>
　　　　　　　　　　　　　唐　張説　撰<lb/>
　　行状　弔文　祭文<lb/>
　　　兵部尚書國公贈少保郭公行状<lb/>
公名震字元振夲太原陽曲人也大父任相州湯隂令<lb/>
因居於魏公少倜儻廓落有大志儀冠雄傑身長七尺<lb/>
美鬚髯十六入太學與薛稷趙彦昭同業時有家僕至<lb/>
<pb n="KR4c0009_WYG_025-1b"/>
寄錢四百千以為學糧忽有一人縗服叩門云五世未<lb/>
𦵏棺柩各在一方今欲齊舉大事苦乏資用聞君家信<lb/>
至頗能相濟否不問姓名以車載去一無所留深為趙<lb/>
薛所誚公恬然曰濟彼大事亦何誚焉十八擢進士第<lb/>
其年判入髙等時輩皆以校書正字為榮公獨請外官<lb/>
授梓州通泉尉至縣落拓不拘小節嘗鑄錢掠良人財<lb/>
以濟四方海内同聲合氣有至千萬者則天聞其名驛<lb/>
徵引見語至夜甚竒之問蜀州之跡對而不隠令録舊<lb/>
<pb n="KR4c0009_WYG_025-2a"/>
文乃上古劒歌其詞曰君不見昆吾鐵冶飛炎烟紅光<lb/>
紫氣俱赫然良工煅煉凡幾日<hi>文粹作年</hi>鑄得寳劔名龍泉<lb/>
龍泉顔色如霜雪良工咨嗟歎竒絶琉璃玉匣吐蓮花<lb/>
錯鏤金環生明月正逢天下無風塵幸且<hi>文粹作得</hi>周防君<lb/>
子身精光黯黯青蛇色文章片片緑龜鱗非直結交逰<lb/>
侠子亦曽親近英雄人那知<hi>文粹作何日</hi>中路遭棄捐零落<lb/>
漂淪古獄邉雖則<hi>文粹作復</hi>沈埋無所用猶能夜夜氣衝天<lb/>
則天覽而佳之令寫數十本遍賜學<hi>一作牓</hi>士李嶠閻朝<lb/>
<pb n="KR4c0009_WYG_025-2b"/>
𨼆等遂授右武衛胄曹右控鶴内供奉尋遷奉宸監丞<lb/>
屬吐蕃請和親令報命至境上與賛普相見宣國威命<lb/>
責其翻覆長揖不拜瞋目視之賛普曰漢使多矣無如<lb/>
公之誠信逺近疆界立談悉定因遺金數十斤而還公<lb/>
悉以進上奏言揣彼上下之情人倦其繇役乆矣咸願<lb/>
早和大将論欽陵不爭四鎮獨不欲耳但國家每嵗不<lb/>
絶其使而欽陵常不禀命自然彼落<hi>唐書作蕃</hi>之人怨欽陵<lb/>
日深望國恩日甚設欲廣舉兵徒難矣斯乃反間之㣲<lb/>
<pb n="KR4c0009_WYG_025-3a"/>
㫖也必可使其上下俱懐猜阻矣則天甚然之無何吐<lb/>
蕃君臣果相疑貳遂誅欽陵弟賛婆及其兄子莽布支<lb/>
並來降公聲名藉甚授御史加朝散大夫遷主客郎中<lb/>
吐蕃與突厥連和大入西河破數十城圍逼凉州節度<lb/>
出城戰殁蹂禾稼米斗萬錢則天方御洛城門酺宴凉<lb/>
州使至因輟樂拜公為凉州都督兼隴右諸軍大使調<lb/>
秦中五萬人號五十萬以赴河西公至凉州吐蕃素聞<lb/>
威名相謂曰我賛普猶懼吾輩何可敵乎相率而去公<lb/>
<pb n="KR4c0009_WYG_025-3b"/>
收合餘衆繕修城壁施法令屯田一年而復公之功也<lb/>
公以凉州西拒吐蕃北有突厥乆示其弱未揚天威因<lb/>
徴隴右兵馬一百二十萬號二百萬集於湟州營幕千<lb/>
里舉鋒號令時宗楚客為相素與公不協令人告變則<lb/>
天惶懼計無所出狄仁傑魏元忠韋安石李嶠宋璟姚<lb/>
崇趙彦昭韋嗣立張説二十五人抗表請保如公有異<lb/>
圖並請身死籍没則天由是稍安兵既大集人又知教<lb/>
分兵十道齊進過青海幾至賛普牙帳普普屈膝請和<lb/>
<pb n="KR4c0009_WYG_025-4a"/>
獻馬三千疋金三萬斤牛羊不可勝數公大張軍威受<lb/>
其蕃禮而還既伏西戎震威北狄突厥獻馬二千疋所<lb/>
獲凉州人士皆放歸塞上從此蕃鎮肅清蕃落畏慕令<lb/>
行禁止道不拾遺凡所制作規模率為後法河西隴右<lb/>
十餘處置生祠堂立碑頌徳閻立均等為其文尋有詔<lb/>
許入朝公素無第宅寄居友人之舎候鼓入朝忽有人<lb/>
馬前送状開緘前人已去状中惟有物數而無姓名便<lb/>
於樹下獲騾馬二十餘疋帛三千疋公曰豈非太學請<lb/>
<pb n="KR4c0009_WYG_025-4b"/>
𦵏之士乎因以買宅居止薛稷趙彦昭聞之皆嗟歎良<lb/>
久景龍年中宗椘客韋處訥等潜結朋黨爭功害能授<lb/>
公驍騎大将軍兼安西大都䕶四鎮經畧使金山道大<lb/>
總管時烏質勒乆恃衆倨傲不屈朝廷縱兵逺掠道路<lb/>
不通公以衆寡不敵難以力制因率麾下數十騎徑入<lb/>
部落烏質勒大出兵衛出迎望見公威容端毅風鬛若<lb/>
神不覺屈膝因而下拜公宣國威命抗聲與語自朝至<lb/>
暮雪深尺餘竟不移足質勒頻拜伏語畢歸帳相去二十<lb/>
<pb n="KR4c0009_WYG_025-5a"/>
餘里質勒乆立雪中倉卒疾發是夜暴卒其嗣子婆葛<lb/>
集諸将曰漢使殺我君父今須復讎大舉兵衆将追殺<lb/>
公聞質勒死遲明素服來弔道路相逢兵圍數匝婆葛<lb/>
見公忽來未之敢逼但言衛䕶漢使公至其帳下大哭<lb/>
流涕因撫定其嗣蕃人大喜留數十日助其𦵏事婆葛<lb/>
獻馬三千疋牛羊十餘萬移居千里西域無事道路肅<lb/>
清諸蕃聞之遣使歸降者十餘國時人語之曰郭元振<lb/>
詭殺烏質勒知婆葛與闕啜有釁奏請移於𤓰州制從<lb/>
<pb n="KR4c0009_WYG_025-5b"/>
之㑹中書令宗楚客受金遂寢其事公具以状聞楚客<lb/>
恃勢囑請召公将陷之公不從又請斬楚客清蕃落時<lb/>
韋庶人竊弄國權中宗竟不之省也初安西南有毒河<lb/>
逺在葱嶺西北河岸百步人畜踏之者輒死公威振西<lb/>
城所向無不從者因騐圖經知其源率兵三萬人歴于<lb/>
闐康居大食等十餘國所過之國令供資糧仍署其國<lb/>
主為左右總管率兵前進北至葱嶺牙帳前十二國王<lb/>
兵百萬餘其河源上有大樹髙千餘尺垂䕃數頃大軍<lb/>
<pb n="KR4c0009_WYG_025-6a"/>
至日有黄龍繞樹以口吐毒氣而拒官軍三軍悉覩焉<lb/>
公手書操檄文令左拾遺張宣抗聲讀之畢黄龍解樹<lb/>
而下公率諸軍誅之數日方倒聚而焚焉河源且絶數<lb/>
十里内悉為良田在安西十餘年四鎮寕靜韋庶人知<lb/>
政屢徴不至因下偽詔令侍御史吕守素中丞馮家賔<lb/>
相繼巡邊欲将害之未及皆為婆葛等諸蕃刼殺之睿<lb/>
宗即位徴拜太僕卿勅至之日舉家進發安西士庶諸<lb/>
蕃酋長號哭數百里或剺面耳抗表請留因紿之而後<lb/>
<pb n="KR4c0009_WYG_025-6b"/>
即路其至玉門關也去凉州八百里河西諸州百姓蕃<lb/>
部落聞公之至貧者㩦壺漿富者設供帳聯綿七百里<lb/>
不絶公旌節下玉門關百姓望之宛轉叫呼聲動巖谷<lb/>
自朝至暮傳呼至凉州凉州城中男女在衢路並歌舞<lb/>
出城咸言吾父至矣通夜城門不受禁制都督司馬逸<lb/>
客聞之謂公近矣陳兵出迎㑹候騎至云始入玉門關<lb/>
都督嗟歎良乆具状聞至京同中書門下三品加銀青<lb/>
光禄大夫遷兵<hi>唐書作吏</hi>部尚書封館陶縣男依舊知政事<lb/>
<pb n="KR4c0009_WYG_025-7a"/>
尋轉吏部尚書知舉選囑請不行大收草澤睿宗屢下<lb/>
詔褒美後黙啜大寇邊拜刑部尚書充朔方道行軍大<lb/>
總管築豐安定逺等城以拒賊路尋加金紫光禄大夫<lb/>
再遷兵部尚書知政事仍舊元帥㑹太平公主竇懐貞<lb/>
潜結兇黨謀廢皇帝睿宗猶豫不决諸相皆阿諛順㫖<lb/>
惟公廷爭不受詔不舉兵諸竇懐貞等宫城大亂睿宗<lb/>
步肅章門觀變諸相皆竄外省公獨登奉天門樓躬侍<lb/>
睿宗聞東宫兵至將欲投於樓下公親扶聖躬敦勸乃<lb/>
<pb n="KR4c0009_WYG_025-7b"/>
止及上即位宿中書十四日獨知政事因下詔曰大臣<lb/>
立事夷險不一良相升朝安危所繫兵部尚書同中書<lb/>
門下三品上柱國館陶縣開國伯元振偉才生代宏量<lb/>
匡時經綸文武今之王佐出入將相古之人傑夙侍宸<lb/>
扆疇咨廟堂思致堯舜以期管樂朕徃儲闈洎登寳位<lb/>
每觀其仗義感激願制凶邪立誠慷慨宻陳宏益爾其<lb/>
至矣朕實嘉之頃者梟獍生謀干戈作釁太上皇帝既<lb/>
命朕除討元振又馳奉宸極始則齎予為弼終則寕朕<lb/>
<pb n="KR4c0009_WYG_025-8a"/>
問安可謂格於皇天貫於白日元惡既翦庶物惟新克<lb/>
昌是圖朕豈忘舊宜開井邑永誓山河可進封代國公<lb/>
賜實封四百戸物一千段子五品官尋兼御史大夫天<lb/>
下行軍大元帥是嵗大徴兵衆閲武驪山兵一百萬號<lb/>
三百萬並奉公節度是日三令之後上将親鼓公慮有<lb/>
大變畧行禮上怒引左纛下紫薇令張説犯鱗而諫曰<lb/>
乃曰元振有保䕶大功宜寛軍法流新州未至屬開元<lb/>
元年冊尊號赦曰元振往立大功保䕶于朕頃因閲武<lb/>
<pb n="KR4c0009_WYG_025-8b"/>
頗失軍容責情放逐将收后效可饒州司馬未至卒於<lb/>
道時年五十八有集二十二巻文章有逸氣為世所重<lb/>
公少負氣縱横遣意磊落作尉巴中不修名檢及登朝<lb/>
受任屢使遐方霜明烈心玉立貞節言行忠正居處儉<lb/>
約飭體雜於皇王致君期于堯舜公務之暇手不釋巻<lb/>
雖子弟家人未嘗見其喜怒前後上事切諫得失十數<lb/>
道俱焚其稿不以語人故朝廷莫知也睿宗嘗曰元振<lb/>
正直齊於宋璟政理逾於姚崇其英謀宏亮過之矣舊<lb/>
<pb n="KR4c0009_WYG_025-9a"/>
於宣陽里居二十餘年不至諸院馬廏每朝迴對二親<lb/>
言笑歸室儼如也不問家事與狄仁傑朱敬則魏元忠<lb/>
李嶠韋安石趙彦昭韋嗣立薛稷張説等為㤀年之友<lb/>
事父母孝聞父受授濟州刺史後以為相奏請解職授<lb/>
銀青光禄大夫濟州刺史致仕公殁後二親猶在自我<lb/>
唐授命宰臣有二親者惟此而已<lb/>
　　　弔陳司馬書<lb/>
正月癸亥孤子范陽張説頓首頓首陳君之靈頓伏苫<lb/>
<pb n="KR4c0009_WYG_025-9b"/>
蓋逺辱慰疏執對號慟次於展洩來使末還傳君遇禍<lb/>
盡哀寢外傷心痛骨明府兄毓徳南邦飛聲中夏急人<lb/>
之急憂人之憂勇於履危果於從政入使天朝有專對<lb/>
之美按俗交州見澄清之節故得振衣衡管割錦閩鄉<lb/>
越嶠舊風人狃輕剽捩之以淳俗格之以華章矯枉過<lb/>
正斯害也已齒由剛折膏為明銷嗚呼陳君婞直而殞<lb/>
皇天輔徳問之何故疇昔炎徳契濶周旋義則友朋恩<lb/>
結兄弟方期嵗暮燁燁相榮𤣥髪未華何圖零落山濤<lb/>
<pb n="KR4c0009_WYG_025-10a"/>
猶在嵇紹不孤逝者有知當昭是意今返防關力報前<lb/>
書幽明雖異交友無改悲言下筆涕泗從之并徃千錢<lb/>
俾陳奠酹歔欷萬里哀哉奈何説頓首再拜<lb/>
　　　弔國殤文<lb/>
北伐兮東胡邈遼陽兮孤竹偏師兮覆衆在崇山兮峽<lb/>
谷露芃芃兮蔓草風蓁蓁兮拱木見馬血兮夜燃聞殤<lb/>
鬼兮雨哭君王按金鼓而氣憤撫珠鈴而涙滋横萬里<lb/>
兮抽恨弔羣山而寫悲懟凶将兮我辱悼勇夫之秋纍<lb/>
<pb n="KR4c0009_WYG_025-10b"/>
彼前鑒兮未逺何後來者不追對死地兮出陣臨傷門<lb/>
兮用師軍奪帥兮虹食壘車脱輻兮火焚旗有欒黶兮<lb/>
愎矣無范宣兮愧之命窮迮兮短兵錯膚鈍刃兮血染<lb/>
鍔旅殘潰兮棄組練山猶號兮谷餘戰殪原野兮奈何<lb/>
違君親兮不見於戱何天命之奄忽俾仁義之治兵為<lb/>
蠻夷之俘骨鬷六校之飛将闐五營之勁卒吾見出兮<lb/>
不歸噫名存兮身殁<lb/>
　　　奉勅赤帝壇祈雨文<lb/>
<pb n="KR4c0009_WYG_025-11a"/>
維開元十年嵗次壬戌四月壬申朔十四日乙酉曽臣<lb/>
侍中源乾曜中書令張嘉貞兵部尚書張説謹以清酌<lb/>
昭告於赤帝自冬渉春至兹夏首宿麥将秀時雨未洽<lb/>
皇帝降服减膳避正廢懸恐害粢盛是憂黎庶仁㫖之<lb/>
勤已極兆人之感未通何辜于天而此不恵曽臣乾曜<lb/>
等同力聖日無敢怠荒薄才粃政多所不及神則不雨<lb/>
或此之由内訟恇惶莫知啟䖏曽臣等若上無補衮下<lb/>
不利人妨功害能負恩竊位惟神臨照簡擇其心降禍<lb/>
<pb n="KR4c0009_WYG_025-11b"/>
厥身墜禄損命三臣當咎足謝天責萬姓何辜俾失農<lb/>
望今因夏享展禮既終上抒聖衷懇祈人命至誠必感<lb/>
佇流嘉液㫖酒獻誠神其尚饗<lb/>
　　　祭城隍文<lb/>
維大唐開元五年嵗次丁已四月庚午朔二十日已丑<lb/>
荆州大都督府長史上柱國燕國公張説謹以清酌之<lb/>
奠昭告於城隍之神山澤以通氣為靈城隍以積隂為<lb/>
徳致和産物助天育人人之仰恩是關祀典恭承朝命<lb/>
<pb n="KR4c0009_WYG_025-12a"/>
綱紀南邦式崇薦禮以展勤敬庶降福四甿登我百榖<lb/>
猛獸不搏毒蟲不噬精誠或通昭鑒非逺尚饗<lb/>
　　　禜城門文<lb/>
維開元五年荆州大都督府長史上柱國燕國公張説<lb/>
謹遣議郎行録事參軍皇甫嶧敢昭告於大府城門天<lb/>
有三光地有五行隂陽順序庶物以生霖雨過旬晦昧<lb/>
不晴奈何以隂賊陽以䝉蔽明恐害嘉榖無奉粢盛維<lb/>
爾崇墉本人所營積隂攸處徳在助成茍人是利亦神<lb/>
<pb n="KR4c0009_WYG_025-12b"/>
之臧速收雲雨以復天常報爾時豚薦爾馨香謹以清<lb/>
酌脯醢式陳禜事尚饗<lb/>
　　　祭江祈晴文<lb/>
滔滔大江南國之紀協靈通氣降福禦災是載方冊代<lb/>
存祀典嵗惟季秋苗稼大熟霖雨偎集農夫未收油油<lb/>
秔稻垂生芽孽上則神威将廢下則人心何仰公私憂<lb/>
窘靡禱不周訴爾明靈撤此雲雨欽儲牲幣俟荅神休<lb/>
謹以脯醢敬崇禋請<lb/>
<pb n="KR4c0009_WYG_025-13a"/>
　　　賽江文<lb/>
年月日朔具官某敢昭告于大江之神王有百谷禮尊<lb/>
四瀆善利惟神朝宗作賓發源㞶山駕福來臻率此荆<lb/>
土明靈是主已成嘉榖垂敗霖雨聴我䖍祈福我農畝<lb/>
既暵既穫既塲既庾欣欣衆心願答神祜㓗牲明酌寅<lb/>
奠江浦<lb/>
　　　祭殷仲堪羊叔子文<lb/>
府城中西北隅舊有殷仲堪祠某到官廣其堂立羊叔<lb/>
<pb n="KR4c0009_WYG_025-13b"/>
子廟像成而祭之<lb/>
維年月日燕國公某敢告晉羊殷二荆州之神我聞立<lb/>
人之道曰仁與義仁者孝之先義者忠之主殷公為孝<lb/>
子羊公為忠臣行植晉國徳施荆人不孤其美是建為<lb/>
隣雙風雖舊二廟維新凡百君子髙山仰止馨香以時<lb/>
敬恭明祀尚饗<lb/>
　　　祭霍山文<lb/>
長安二年月日皇帝使并州道大行軍副大總管尹元<lb/>
<pb n="KR4c0009_WYG_025-14a"/>
凱等敬薦酒脯時果敢告霍山之神皇帝天覆萬物各<lb/>
遂其性祠於羣神罔不咸秩獨彼凶虜黙啜悖天虐人<lb/>
窺邊猾夏畧無寜嵗皇帝哀此黎獻勤於征役憫彼夷<lb/>
落毒於昏暴常欲誅其魁首哀是藩甿寇虐盈稔神人<lb/>
同棄今自送死并朔近驚山陵命将出師龔行天罰惟<lb/>
神炳靈參野作鎮冀方歆是正直賛揚威武俾胡馬化<lb/>
為沙蟲王師衆於草木獻捷之日昭報神休尚饗<lb/>
　　　祭崔侍郎文<lb/>
<pb n="KR4c0009_WYG_025-14b"/>
維神龍三年月日兵部郎中員外曹良史等謹以清酌<lb/>
少牢之奠敬祭故侍郎崔公之靈位以行成名以才起<lb/>
天臨明代是生君子長㦸髙門層堂峻址友孝仁愛衣<lb/>
冠標軌清通正直省閣條理束帯立朝惟國之俊抑揚<lb/>
吐納金聲玉振器不滯方神無留韻厚奉外不為假坦<lb/>
率内不違真汎交而容博好施而能均欲人規已恕已<lb/>
及人故者不遺其故親者無失其親歴否泰能全其節<lb/>
故令名不離其身方齊六相助明三辰何孤我徳何負<lb/>
<pb n="KR4c0009_WYG_025-15a"/>
兹神搏空落羽中駕摧輪昔時寮列今為弔賔凡二三<lb/>
子夙承逰眷聮務七兵嵗陽三變分與時積事由更練<lb/>
謇謇公庭申申私宴慟音徽之奄永感舊範之不再戢<lb/>
容止於綴足潜眉目於䝉面哀哉奈何涕零如霰緬惟<lb/>
初疾以迄将亡意氣精爽乾乾自强顧瞻賔客勉勉矜<lb/>
荘几不側弁衾無解裳話言静宻憂公不忘猶㸔駿馬<lb/>
尚聴明倡靡神不禱靡藥不嘗倐焉信宿俄歸𣺌茫嵗<lb/>
初置酒春中酹觴何吉凶之共域同歌哭於此堂自古<lb/>
<pb n="KR4c0009_WYG_025-15b"/>
及今人誰不殁豈歎生死所嗟倉卒修途未半壮志先<lb/>
伐㷀子齓年遺𦙍數月在親親與懐舊孰不傷心而痛<lb/>
骨虗奠易收深悲難歇尚饗<lb/>
　　　為河内王作祭陸冀州文<lb/>
維萬嵗通天元年月朔日神兵道大總管河北道按撫<lb/>
使右金吾衛大将軍河内郡王以少宰之奠致祭故冀<lb/>
州刺史陸君之靈戎羯不道侵軼幽都凶渠殄滅餘燎<lb/>
星鋪鳴弓抶栁飲馬長蘆攬集同惡難起無虞梟獍為<lb/>
<pb n="KR4c0009_WYG_025-16a"/>
旅鯨鯢有族裳旗耒兵剡荻弦木叛換吞噬睢盱觸逐<lb/>
亂舞梯衡潜攻版築鑿齒爭厲熊蹯未熟踰垣自潰守<lb/>
陴皆哭髙扃已陷連樓復焚人類薙草城随壊雲僵屍<lb/>
暴骨藉藉紛紛嗟嗟使君死節無恡政寛成俗兵機不<lb/>
振狡爾猖狂難以徳鎮城為讎保身膏虜刃明明上帝<lb/>
仁覆憫下赫赫神兵驅馳在野朝告夕起如何不及将<lb/>
守非堅為寇是急救兵適來涉血猶濕三軍雷歎百城<lb/>
雨泣天子命我董戎冀方旌旗介胄千里相望既掃氛<lb/>
<pb n="KR4c0009_WYG_025-16b"/>
濁言巡戰塲輯穆人吏撫寕孤孀徘徊城府悽愴甘棠<lb/>
禮重王事哀深國殤魂兮有感歆此嘉嘗<lb/>
　　　為魏元忠作祭石嶺戰亡兵士文<lb/>
維長安二年月朔日勅并州道行軍大總管兼宣勞使<lb/>
左肅政御史大夫同鳳閣鸞臺三品兼知并州事魏元<lb/>
忠遣裴思益以酒脯時果之奠致祭於石嶺戰亡兵士<lb/>
之靈戎羯慢天南牧吠主石嶺横地北都扃戸與我王<lb/>
卒保界并土如何不弔罹此冦虜列鎮既嚴連巖既削<lb/>
<pb n="KR4c0009_WYG_025-17a"/>
攻則路險守非城惡彼謀匪臧實愆偕作援絶兵减軍<lb/>
孤勢弱地拒兩陘山望雙崿胡塵大起白刃交錯石盡<lb/>
矢窮旗焚胄落嗟爾戰夫烈烈忠勇奮不顧命志無旋<lb/>
踵身殁名揚生輕義重天子命我理兵晉陽思與士衆<lb/>
厎寜遐荒痛此壮士翦為國殤盍訴天帝降厲鬼方助<lb/>
氣金鼓復怨沙塲虜血爾酧虜醢爾嘗封尸死所招魂<lb/>
故鄉尚饗<lb/>
　　　為魏元忠作祭石嶺沒陷士女文<lb/>
<pb n="KR4c0009_WYG_025-17b"/>
維長安二年月朔日勅并州道行軍大總管兼宣勞使<lb/>
左肅政同鳳閣鸞臺三品兼知并州事遣裴思益以酒<lb/>
脯時果之奠致祭石嶺死喪百姓之靈北胡自擅賊虐<lb/>
不道氣悍朔風馬肥秋草侵軼郡縣驚逼稚老奔走山<lb/>
林是障是保兵不善守将不逺謀如何减竈無復燒牛<lb/>
俾爾士女熸於寇讎魂飛狄刃血迸氈裘殤悲雨哭氣<lb/>
怨天愁總兵帝鄉言念北阜抗憤戎漠傷心按部泣弔<lb/>
郊童哀問田叟為爾復惡誓滅羣醜蹴踏蘭山脂膏葦<lb/>
<pb n="KR4c0009_WYG_025-18a"/>
藪誠若克就殁亦不朽慰爾衆靈酧此簞酒尚饗<lb/>
　　　為人作祭弟文<lb/>
維景龍元年月日朔從兄兵部尚書某以清齋少牢之<lb/>
奠致祭於故将軍弟之靈欽若貽宴俾降戩穀神祚玉<lb/>
衣大門金屋綿系溢寵諸宗横福覩交泰之二儀承序<lb/>
殷之九族引同本於條貫合分流於昭穆義有感而意<lb/>
深恩無方而情篤况且山慕喬頂林睎秀木深仁逺愛<lb/>
俟子能復何從才之有餘而輔徳之不足舉朝野而皆<lb/>
<pb n="KR4c0009_WYG_025-18b"/>
痛在宻愛而尤酷嗚呼哀哉永懐令弟言念生平蘭華<lb/>
雪豔玉潤珠清禮樂懸解文章挺生三箧暗記千門畫<lb/>
成風流望美月旦傾聲掌北軍之師律首東觀之詞林<lb/>
偉壮夫之獻頌善仁者之論兵睠新豐而臨幸遶湯井而<lb/>
連營那奉車之暴逝忽復綏而凶行軫天悲於宸掖固<lb/>
聚族於華京恵連詩夢子敬琴情儻昭昭之不泯知親<lb/>
親之素誠嗚呼哀哉尚饗<lb/>
　　　為人作祭弟文<lb/>
<pb n="KR4c0009_WYG_025-19a"/>
維年月日兄某致祭亡弟尚書之靈天實喪子不憖遺<lb/>
善家殞玉樹國墜寳臣嗚呼執柔何痛之甚嗟予與爾<lb/>
夙遭閔凶哀惸相鞠殆及長成爾性岐實頴徳表宣慈<lb/>
居盡友悌之心言必忠貞之事綿綿我族俟子而大奉<lb/>
祖徳之令圖荷朝戚之恵渥白首相對紫綬相紆爾既<lb/>
秉國鈞既敷朝典出牧千里入宰六官予聞爾言嘗誡<lb/>
過寵余嘉爾行在貴能卑清净温恭每希於上士飲食<lb/>
車馬不越於平人每思與爾歸印東都懸輿故里揚名<lb/>
<pb n="KR4c0009_WYG_025-19b"/>
講徳居常待終嘗謂老夫沒於汝手不圖令弟殞自我<lb/>
先及爾纒疴屬予伏枕不見數日長悲九泉嗚呼刋述<lb/>
未成平生已盡髪膚猶在魂魄焉知聞爾屬纊之辰託<lb/>
予身外之事薄𦵏之禮還從爾心字孤之情不待遺意<lb/>
所恨在疾不視於喪不臨沈綿苦懐纒迫斯甚予羸老<lb/>
矣傷心幾何人琴兩亡命也命也<lb/>
　　　為鄭虗已作祭舅文<lb/>
維年月日外生虗已謹以清酌少牢之奠敬祭于故汴<lb/>
<pb n="KR4c0009_WYG_025-20a"/>
州司馬四舅之靈舋結周親天禍外氏仁舅捐館靈輴<lb/>
祖庭四海喪其範儀九族失其隂潤感今循昔觸緒増<lb/>
悲恭惟先門逮舅平日淵流莫逆道術同歸穆齊鄭之<lb/>
累姻深言孫之至友及鞠凶之際創巨失圖賜厚獲𦵏<lb/>
之恩事優含哺之育顧省全立功歸撫恵竊荷濟於百<lb/>
罹思效過於一等豈期徳素積而力莫醻願未申而禍<lb/>
先集不孤之記緬爾何依猶父之心忽焉罔報冥昧靡<lb/>
覿存亡永違執饋奉酹五性含塞幽靈昭察當歆　誠<lb/>
<pb n="KR4c0009_WYG_025-20b"/>
　　　祭和靜縣主文<lb/>
維年月朔日敬祭薛氏太夫人和静縣主之靈惟夫人<lb/>
軒庭繁祉嬴臺茂淑承訓公宫宜家卿族博士學藝尚<lb/>
書題目法度蘋蘩儀刑松菊夫拜中令昔同鮑婦子昇<lb/>
瑣闥今類馮母舉案如賔䦱門誡友在貴能降居貧施<lb/>
厚天道初革王風變韶維城落構若木疎條欽聞積善<lb/>
智洽仁昭克庇二族命服兩朝肅肅柔和如風是暢娥<lb/>
娥女師如月斯望潘輿獻夀仲禄方養不弔昊天何徳<lb/>
<pb n="KR4c0009_WYG_025-21a"/>
之喪嗚呼哀哉洛邑啟殯長安歸陌哭慟髙臺旌懸舊<lb/>
宅階濕夜露庭隂曉魄嗟我外姻俱成弔客<lb/>
　　　為将軍髙力士祭父文<lb/>
維開元十七年月日孝子力士敢告於考潘州府君妣<lb/>
南海太君之靈小子不天夙齡閔凶身嬰寇剽家值虜<lb/>
裂幸供灑掃之餘遂䝉侍從之顧扶戴明聖逼畏艱難<lb/>
大固不敢不宻小亦不敢不誠事必記心言無漏口日<lb/>
慎一日将二十年玉弁加首金章在佩先靈納祐明神<lb/>
<pb n="KR4c0009_WYG_025-21b"/>
降鑒阿母逺至於京華妹兄自拔扵泥滓咸以官漸榮<lb/>
禄姻通士林慈顔顧復於目前同氣展歡於膝下又縁<lb/>
幼育髙氏變族移家敬愛盡於二堂温凊周於一紀不<lb/>
圖無状招禍永見孤棄聖主恩華曲逮存殁邑封舊郡<lb/>
官贈本邦親感恩澤子承父意致命報天誓有同於皦<lb/>
日竭忠資孝志無忝於幽泉敬惟靈懐慰聞昭遂先逺<lb/>
有日卜𦵏新塋遥啟尊魂合祔泉壤哀迫祖載攀戀須<lb/>
臾謹以清酌少牢恭陳遣奠盈樽莫舉虗饌莫嘗號天<lb/>
<pb n="KR4c0009_WYG_025-22a"/>
叩地殞絶何仰<lb/>
　　　為妓女祭故主之文<lb/>
維神龍三年月朔日故妓人伏十善謹以清酌少牢之<lb/>
奠致祭於元十郎之靈渌流茂樹萍蘿是依山崩川竭<lb/>
魚鳥何歸恭惟主君髙才達節賞心樂事風流不絶歌<lb/>
豔露華舞迴春雪幸持此技承君餘悦綺羅脂粉嬌上<lb/>
春自言終代保情親寕知一旦君魂斷繁絃清管為何<lb/>
人懐主君之異顧願徇命於九泉迫夫人之嚴㫖遂投<lb/>
<pb n="KR4c0009_WYG_025-22b"/>
足於他門生有十年之愛殁無一日之恩雖强容飾於<lb/>
新奉心摧絶而不敢言君子廣徳仁心必遍疇昔與君<lb/>
琴樽歡宴永懐蕙歎俯憐荼苦錫以時珍申哀故宇廞<lb/>
車既展祖奠斯開悲歌助挽長袖乗盃平居好此魂來<lb/>
不來心思徃而莫遂足欲返而遲迴終天地於此訣毒<lb/>
煩寃而難裁<lb/>
　<lb/>
　張燕公集巻二十五<lb/>
</p>
<p>
</p>
  </div></body>
</text>\m</TEI>
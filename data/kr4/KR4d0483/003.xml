<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>知非堂稿卷三</head>
    <p>
<pb n="KR4d0483_WYG_003-1a"/>
欽定四庫全書<lb/>
　知非堂稿卷三　　　　　　元　何中　撰<lb/>
　　五言律詩<lb/>
　　　述懷<lb/>
文藻風流盡天機定偶然自憐有今日猶復望他年道<lb/>
逺雲千里樓危雪滿川春還有消息好去到梅邊<lb/>
　　　除夕<lb/>
厯象羲和逺誰將舊恨新燈前數杯酒宇内幾閒人豪<lb/>
<pb n="KR4d0483_WYG_003-1b"/>
傑悲來<hi>闕</hi>江山識故春今宵分兩嵗看劒不妨頻<lb/>
　　　正月五日吾族諸老儒服縱逰<lb/>
縱遊二十士逺賞物華新好是小蘭若一來中聖人桃<lb/>
源在何處流水不勝春歸路狂歌甚敧敧烏角巾<lb/>
　　　又<lb/>
山中忘世換人事又從新儒服吾宗老南冠故國人悲<lb/>
風千載淚幽谷一年春折取山花供清香已滿巾<lb/>
　　　又<lb/>
<pb n="KR4d0483_WYG_003-2a"/>
有計能興漢無辭可美新才名歸後輩事業見前人野<lb/>
水孤村暮梅花萬里春斜川同日月漉酒正須巾<lb/>
　　　幽尋<lb/>
意適可幽尋天空曉氣沉鷗飛一川逈花落五雲深庾<lb/>
子江南恨瓊奴柱下吟野風吹我老鴻雁有餘音<lb/>
　　　晚興<lb/>
雁背霜花落吟悲興自如天虚鱗甲動山老鬢毛疎斷<lb/>
隴暮歸客寒溪人自漁蒼茫閉籠落正爾緩羊車<lb/>
<pb n="KR4d0483_WYG_003-2b"/>
　　　遺老<lb/>
遺老今猶在方知有亂離為言前宋事曽見理宗時邑<lb/>
逺何年到身臞獨步危已無桃可種力穡賴諸兒<lb/>
　　　春郊<lb/>
湖海獨垂釣風雲入短蓑燕來春已去花少雨偏多一<lb/>
飲捐愁却千盃奏醉何青山如有意對我獨高歌<lb/>
　　　又<lb/>
試數亂離年傷情更惘然牛羊荒草樹天地老風烟白<lb/>
<pb n="KR4d0483_WYG_003-3a"/>
骨蒼苔外山花野水邊幽禽未棲宿來徃自翩翩<lb/>
　　　又<lb/>
歸鳥情方逺啼鵑泪未收淵明姑託醉老杜不勝愁雲<lb/>
冷花無主山寒雨似秋江南春水足何處具扁舟<lb/>
　　　雨後晚行<lb/>
太虚萬籟動獨臥一畝隂雨足歸雲逺溪流到海深古<lb/>
今同此意天地一何心我興聊復爾露花沾我襟<lb/>
　　　又<lb/>
<pb n="KR4d0483_WYG_003-3b"/>
漫適閒中意應知事外情江山歸釣影天地入笳聲小<lb/>
市風烟合孤村竹樹清眼中賒小景収拾即詩成<lb/>
　　　又<lb/>
棲鳥黄昏後歸牛蒼莽間水明疑有月烟淡欲無山幽<lb/>
谷元非隱髙人自喜閒徘徊不能去莎碧耿荒灣<lb/>
　　　伯父堅白道人輓詞<lb/>
晝静清江獄<hi>臨江録事叅軍</hi>春調衣錦絃<hi>知興國縣</hi>去妖人共異息<lb/>
盜史堪傳使節臨鄉國郎星照楚天穆陵親擢士公不<lb/>
<pb n="KR4d0483_WYG_003-4a"/>
愧諸賢<lb/>
　　　又<lb/>
栗里陶元亮南陽葛武侯事功今代見壯志古人求短<lb/>
屐漫岡晚深衣老圃秋公心無可遡遽徃帝鄉遊<lb/>
　　　又<lb/>
我亦公猶子公寧忍棄吾恍疑容色在還聴語音無風<lb/>
急鵷鶵冷天清雁影孤九京良感激慟哭洒寒蕪<lb/>
　　　老圃堂雨<lb/>
<pb n="KR4d0483_WYG_003-4b"/>
臯某不可復懷哉步蒺藜江山宜有史風雨可無詩漢<lb/>
殿金人别唐陵石馬馳物情猶若此公意竟誰知<lb/>
　　　又<lb/>
深谷紫芝曲南山白石歌斯人嗟已矣此恨果如何扇<lb/>
裏薰風在花間暮雨多悲吟聲已苦一鳥下庭柯<lb/>
　　　喜雨<lb/>
雲葉來西北風聲乍疾徐㝠㝠天下雨湛湛圃中蔬書<lb/>
傳堪經世乾坤且負鋤欲言無與領獨立看芙渠<lb/>
<pb n="KR4d0483_WYG_003-5a"/>
　　　雪<lb/>
共喜輕堪玩寧知積更明隂凝兩儀合勢壓九州平江<lb/>
海漁蓑樂山林茗椀清何嘗不竒絶誰望一朝晴<lb/>
　　　竒石<lb/>
竒石争迎立青杉互引前泠泠兩溪水淡淡一峰烟閒<lb/>
作題嵒字時逢採藥仙蒼崖恐陡絶松影一颸然<lb/>
　　　山中<lb/>
何處征徭急兹山水石竒鳥鳴新葉長磴轉斷雲移趺<lb/>
<pb n="KR4d0483_WYG_003-5b"/>
坐天正碧起行風自遲徑穿松罅去巾袂罥蛛絲<lb/>
　　　㣲雪<lb/>
㣲雪寒烟淡逺村喬木平年登猶有殍政猛更聞兵亂<lb/>
水投陂急羣峯照野明酒盃無限興詩句有餘情<lb/>
　　　别羅士鼎<lb/>
晚煙寒雁度夜月逺鐘㣲髙韵非今世清評閉野扉始<lb/>
知千載上未與寸心違落葉荒山路獨憐身是歸<lb/>
　　　送喻道人歸蜀鶴鳴山<lb/>
<pb n="KR4d0483_WYG_003-6a"/>
社主猶無國西枝更有家早貪吳景媚今恨蜀程賒山<lb/>
豈東南異仙寧逺邇差鶴鳴更須到方足養丹砂<lb/>
　　　又<lb/>
縁重身真患時移事盡非蘧廬誰是住華表底堪歸郢<lb/>
路雪霜苦錦江消息稀天長翅翎短休傍暮雲飛<lb/>
　　　曉晴<lb/>
一雨生春色千山起曉晴落花縈樹轉幽鳥過林鳴杳<lb/>
杳天如古茫茫世有兵開扉小倚杕沙上草初生<lb/>
<pb n="KR4d0483_WYG_003-6b"/>
　　　南居寺<lb/>
閉户未從容出門誰適從聊隨碧溪轉忽與白鷗逢小<lb/>
雨十數㸃淡烟三四峯峰峯看不足山寺已鳴鐘<lb/>
　　　饒州道上<lb/>
新晴破積隂淑氣泛行襟千里山河眼百年耆舊心霞<lb/>
飛滄海逺烟入緑村深學劒江東者茫茫不可尋<lb/>
　　　又<lb/>
手舂初歇杵麥粥午香知白酒村村薄青山處處竒天<lb/>
<pb n="KR4d0483_WYG_003-7a"/>
垂雙鶴逺江渡一舟遲楓合東吳緑何人續楚辭<lb/>
　　　采山歸步<lb/>
松邊採藥去谷裏帶雲歸步轉半崖側影涵空澗㣲獨<lb/>
尋茅宇歇因看水舂機數㸃山花落孤禽避客飛<lb/>
　　　象牙潭遇風<lb/>
圓盖吹應側東溟倒欲乾數㠶將雨急萬燕逆烟摶<hi>缺</hi>
淚經頻拭低昻儘自安還將長嘯處雙槳破空寒<lb/>
　　　病中感懐<lb/>
<pb n="KR4d0483_WYG_003-7b"/>
多病他鄉外孤懷始覺愁山圍雙鷺曉門閉一蟬秋遇<lb/>
合馮生鋏勲名季子裘悠悠耦耕者端暇為人謀<lb/>
　　　夢鄒明逺時遇金溪楊方<lb/>
心達形空滯神交夢自歸江山真有待時命且相違君<lb/>
母虵杯悟吾親鶴髮稀殊方今夜雨偏向小窻飛<lb/>
　　　留金溪夜雨逹旦有懐<lb/>
忽見干戈動他鄉隔老親一牕如此雨兩地未歸人雁<lb/>
渡闗山暗鷄催海宇晨誰能更攲枕聊挹曙光新<lb/>
<pb n="KR4d0483_WYG_003-8a"/>
　　　陳家源<lb/>
恐是仙源裏山從洞口開茅簷無客到稚子恠人來塘<lb/>
緑魚迎日林清雀啄苔欲令幽賞足石道泝縈迴<lb/>
　　　又<lb/>
翠霧斷崖側丹霞流水西竹從幽處密松自古來敧落<lb/>
葉半藏路清風時滿溪仙家元不逺未許衆人知<lb/>
　　　龍池寺蒲石<lb/>
底有貪竒意吾行亦偶然尋泉經絶壑看石到幽禪鳥<lb/>
<pb n="KR4d0483_WYG_003-8b"/>
語前林日雞聲曲巷烟偶逢樵客歇共坐偃松邊<lb/>
　　　留文江久雨值水<lb/>
半世長為客却悲行旅艱相知惟有雨四望更無山命<lb/>
寄浮沉裏心遺生死間丈夫要經涉可復事安閒<lb/>
　　　白鷺洲<lb/>
淡淡薰風度江明天影開竹隂侵水碧草色近人來諸<lb/>
老心猶在千年首獨囬非無李供奉却少鳳凰臺<lb/>
　　　甘詠之輓詞<lb/>
<pb n="KR4d0483_WYG_003-9a"/>
經傳明精義圖書貫大全曽為諸老敬不受衆人憐風<lb/>
雅力還古林泉清欲仙南州餘此士北客識髙賢<lb/>
　　　又<lb/>
花嶼風醒酒琳宫日度棋高談千載靡浮俗萬端疑栁<lb/>
暗西湖路梅殘東閣枝篇章須爛漫知復寄從誰<lb/>
　　　又<lb/>
獨鶴城闉語聲蜚到竹林安知名一世不忍負初心良<lb/>
晤情方切幽居病已深俄然隔千古慙恨淚盈襟<lb/>
<pb n="KR4d0483_WYG_003-9b"/>
　　　劉太博輓詞<lb/>
懇欵憂危國從容友大臣竟孤嬰臼志遂作綺園身名<lb/>
節非無壽乾坤更有人堂堂天下士何必畫麒麟<lb/>
　　　又<lb/>
妙悟通羣聖㣲言判六經千年遺此老四海失先生文<lb/>
字空傳迹知聞漫敬名豈無房杜者猶足致隆平<lb/>
　　　又<lb/>
如許龍門近胡寧忍濶疎不為終古别詎信此生虚未<lb/>
<pb n="KR4d0483_WYG_003-10a"/>
始壺丘學頗知揚子書向來香一瓣薄命竟何如<lb/>
　　　程揔管挽詞<lb/>
行意心追古材髙道即師澤深三族浹庇逺萬間資蒼<lb/>
隼須秋擊甘霖入望遲東南此人物天意遺明時<lb/>
　　　又<lb/>
偶奉親從養因令季保城詎知求偉績不忍毒蒼生厚<lb/>
禄君恩重浮雲世事輕翛然拂塵服身退更為榮<lb/>
　　　又<lb/>
<pb n="KR4d0483_WYG_003-10b"/>
雨露深喬木乾坤啟徳門勲名雖盡幻施報始堪論四<lb/>
海天球在他年上蔡蕃門人更須慟奕奕久彌存<lb/>
　　　寄鄒明逺就問訊諸友<lb/>
宴坐列芳植鸎聲春雨餘空齋三夜夢逺道一封書能<lb/>
事身増病窮居計未疎諸賢日相樂我獨問何如<lb/>
　　　聶氏丈人室<lb/>
八尺床敷愜清平許客過堪容四翁隠頗覺七賢多山<lb/>
逼隂留席池藏水禁波此中惟可飲新釀近如何<lb/>
<pb n="KR4d0483_WYG_003-11a"/>
　　　送曽教諭之官萬安<lb/>
今雨深春色江花暎餞樽近看斜照下轉覺校官尊山<lb/>
色通講席灘聲到縣門金閨須布武六學始堪論<lb/>
　　　立秋夕作<lb/>
但覺焦原苦何當沛澤流夕風㣲報響古木暗藏秋未<lb/>
事㝠難測閒心逺作愁亂山髙下碧烟靄淡浮浮<lb/>
　　　雨餘桂花盛開<lb/>
搔首發清磬開扉啼早鴉西風一夜雨丹桂滿林花老<lb/>
<pb n="KR4d0483_WYG_003-11b"/>
託心猶壯愚云識有加平生讀書眼閒送曉天霞<lb/>
　　　次吳仲谷離字韵<lb/>
一<hi>闕</hi>聊信意相遇若相期賤子方成喜先生便語離梅<lb/>
花迎客發山色待人知從此圖經裏應添所賦詩<lb/>
　　　送巡檢之官栁州<lb/>
轉覺為官易皇仁貫地維更無方域限寕有徼巡時丹<lb/>
荔栁侯廟紫苔韓子碑弓刀多暇日煩為拂蛛絲<lb/>
　　　陳母姜氏輓歌<lb/>
<pb n="KR4d0483_WYG_003-12a"/>
閨閫芳猷著鄉閭盛徳尊早為三鳳母晚托八龍孫世<lb/>
有金鑾美人誰琬琰存堂堂韓吏部銘碣照髙原<lb/>
　　　槎溪<lb/>
岸斷風攲栁村寒雨病花妄心貪自適危路得長嗟别<lb/>
壑亂雲散危灘歸鷺斜平生謝康樂幽意滿天涯<lb/>
　　　元真寺橋小憇<lb/>
古刹傳清梵横橋雨歇時年華流水在春事落花知宇<lb/>
宙遺陳跡江山本後期向來多薄命今日信枯藜<lb/>
<pb n="KR4d0483_WYG_003-12b"/>
　　　送人歸臨川<lb/>
金河疎栁外去櫂響流澌為客有歸日送人愁别時寒<lb/>
雲隨雁逺南雪到山遲舊隱書無恙行藏莫豫期<lb/>
　　　絶江<lb/>
掛席亂驚湍曽過此渡難潮歸揚子晚山入秣陵寒聽<lb/>
語知鄉近忘年計日寛稳行隨夜泊烟火滿江干<lb/>
　　　登峨眉亭<lb/>
蒼壁孤亭立彫年獨上時㠶歸空渚早雁落信潮遲烟<lb/>
<pb n="KR4d0483_WYG_003-13a"/>
火聨三郡波瀾動兩眉袁宏成絶響李白厭諛辭<lb/>
　　　鄱陽湖中除夕<lb/>
除夕生能幾誰無骨肉親望鄉偏恨路在逺并遺身湖<lb/>
雪殘波岸船燈獨夜人淹旬須一到珍重故園春<lb/>
　　　行樂<lb/>
行樂當幽賞晴峯帶雪欹水香梅落處沙潤草生時事<lb/>
識心仍累身添疾畀衰深村紅葉路樵牧轉相知<lb/>
　　　辛亥元夕<lb/>
<pb n="KR4d0483_WYG_003-13b"/>
頑坐故貪黙忽行時自言寒沙梅影路㣲雪酒香村時<lb/>
序鬢髮改人家童稚喧街頭試燈候不到郭西門<lb/>
　　　送吴主簿之官石埭<lb/>
簿領池州去開㠶帶雨㣲當令公事簡見説縣人稀雲<lb/>
入九華碧雁驚秋浦飛丁寧橋下水官滿載書歸<lb/>
　　　贈李仲元<lb/>
曽逢偏意悟顔面費追思把酒忽相語計年深自悲亂<lb/>
山藏路逺秋水去城遲若到寒溪上教兒護菊籬<lb/>
<pb n="KR4d0483_WYG_003-14a"/>
　　　别唐仲謙<lb/>
記名長似識相見始慚非每到極言罷却欣幽聴稀日<lb/>
明山氣改江静水痕歸添得今朝别城隂空掩扉<lb/>
　　　水口夜思<lb/>
牢落不成寐荔隂寒石磯潮生灘響盡海近夜涼歸旅<lb/>
思隨時進鄉音逐逓非燕南與粤北恰是費征衣<lb/>
　　　山墅幽居好效穆伯長<lb/>
山墅幽居好烟霞紫翠鄉近窻皆水色通屋盡花香報<lb/>
<pb n="KR4d0483_WYG_003-14b"/>
曙啼鶯慧驚春乳燕忙不須頻諦視淡艶小林塘<lb/>
　　　其二<lb/>
山墅幽居好隂霏長緑蘿地藏禽響異門掩草香多曉<lb/>
日明媒雉晴峰對牧鵝有時隨野豎吹笛小船坡<lb/>
　　　其三<lb/>
山墅幽居好隨人事事宜祝雞行蟻盡乳犬穴虵移瓶<lb/>
瀋佳泉煮厨烟落葉炊藤香和棘刺扶補便成籬<lb/>
　　　其四<lb/>
<pb n="KR4d0483_WYG_003-15a"/>
山墅幽居好清<hi>闕</hi>託静深罏薰太古意方册聖人心霄<lb/>
漢詩情到秋毫字法尋開簾散疎孏燒燼落花隂<lb/>
　　　其五<lb/>
山墅幽居好花時不惜情前身曽作蝶有夢亦隨鶯艶<lb/>
得渾無格移來不計程每煩人客到指㸃問何名<lb/>
　　　其六<lb/>
山墅幽居好工持結夏規静扶楓本釣沉算竹根棊<hi>原本</hi>
<hi>闕</hi>
<pb n="KR4d0483_WYG_003-15b"/>
　　　其七<lb/>
山墅幽居好農談到夜分側林斜淡月遥石長幽雲鄰<lb/>
屋燈明盡磚爐酒氣聞兒童催就枕露㸃落紛紛<lb/>
　　　其八<lb/>
山墅幽居好秋苔席月明伏龍扶甲影飛鶴發毛英河<lb/>
漢清丹極星辰淡玊衡殘荷兩三畝時聴籜飛聲<lb/>
　　　其九<lb/>
山墅幽居好加籩不外將帽紗梨谷露衣氅橘林霜醒<lb/>
<pb n="KR4d0483_WYG_003-16a"/>
妙疑仙教蔬珍共婦嘗一竿元放手風席碧灘長<lb/>
　　　其十<lb/>
山墅幽居好瓶儲嵗計終問梅經古刹看雪到危峰鲫<lb/>
穴寒漁雋麞溪曉獵蹤速隣相勞苦行閣炭香濃<lb/>
　　　讀晦菴集<lb/>
刼重魔偏勝言髙俗每疑屈伸應有待真偽竟難知燒<lb/>
燭成花處看書徹卷時嫩涼秋滿院蟲響起前墀<lb/>
　　　吳仲谷來喜雨<lb/>
<pb n="KR4d0483_WYG_003-16b"/>
山居難適俗到縣動經年偶出成竒絶相看各粲然酒<lb/>
深孤菊外燈淡小樓偏草草荀陳事他時倘有傳<lb/>
　　　贈旴江黄季與徃宜春訪舊識孔知事<lb/>
此地忽相見驚心十載期未詢行處事先説别時詩小<lb/>
市見人喜北風征㠶馳如何不蹔駐總是舊相知<lb/>
　　　牡丹<lb/>
異錦星孫巧竒雲夢女神珊瑚離鐵網翡翠糁金塵天<lb/>
上花難並仙家畫莫親如何元化力獨釀一根春<lb/>
<pb n="KR4d0483_WYG_003-17a"/>
　　　除夕<lb/>
我有百除夕蘧廬是處安翻因歸路近始覺到家難浦<lb/>
隔雁聲落篷孤燈影寒家人應共説賔閣尚盤桓<lb/>
　　五言排律<lb/>
　　　節婦周母鍾氏挽詞<lb/>
毓徳推閨秀來嬪盛壼彛詩成自誓日孝盡立孤時被<lb/>
教三遷早娱親一檄遲里門人共式汗簡史應垂燕喜<lb/>
髙年集情深愛日馳丹沙蓬海淺綘節婺星移松栢<hi>闕</hi>
<pb n="KR4d0483_WYG_003-17b"/>
龍近風烟過雁悲區區劉子政僅就挽人詞<lb/>
　　　陳峭軒挽詞<lb/>
良璞未有識需時為席珍淺清滄海地齊汨吕梁津桂<lb/>
楫以前溺<hi>闕</hi>枰入至神千金何瀆魯六印不酬秦瑶圃<lb/>
花光曙麟洲酒影春青鞋天地闊緗帙古今陳遇物聊<lb/>
施愛於情每以真百年椿峍屼四世玊嶙峋盛徳誰與<lb/>
讓能言寫未親仲弓今已矣碑版属何人<lb/>
　　　陳提舉輓歌<lb/>
<pb n="KR4d0483_WYG_003-18a"/>
虞日來儀鳳周郊早畜麟方推王式化已客馬周身事<lb/>
合符休運才猷接近臣東朝深雨露北極上星辰儤直<lb/>
宫闈密官箴簿領勤剸繁蘇劇縣決訟讋豪民餘事脩<lb/>
班序髙名動搢紳奉徵資筦庫䝉冶剰輸銀計日堪經<lb/>
國知年急養親纔酧三釡志遽造九京人陳寔家聲在<lb/>
吳兢史筆新徵銘宜狀實痛誄最情真秋雨昏山色寒<lb/>
烟黯路塵蒼茫幽竁處哀挽競傷神<lb/>
　　　梅<lb/>
<pb n="KR4d0483_WYG_003-18b"/>
竒植遺山澤英姿照古今醴薰貫三極貝色表千林年<lb/>
運神孤王隂凝力獨任太清涵妙影元氣託芳心薄雪<lb/>
村村淡輕烟澗澗隂蒼茫何見晚邂逅卻愁深南紀開<lb/>
春事幽情寄碧岑自憐餘短䇿相對發孤斟<lb/>
　　　移菊<lb/>
僅得林間趣閒尋菊本移人家深竹裏楓葉夕陽時汲<lb/>
井澆畦潤將鋤下手遲護叢愁蕋損帶土怕根知毎被<lb/>
歸樵問深憐冷蜨隨寒香生徑術幽事補灣碕斗柄西<lb/>
<pb n="KR4d0483_WYG_003-19a"/>
北落雁聲霜露垂裵囘繞叢畔自笑可能癡<lb/>
　　　寄程承㫖<lb/>
元凱同嚴召<hi>闕</hi>班錫異恩聖神思治切宗社有公存地<lb/>
立鼇峰峻天依鳳闕尊臯䕫侔道合旦奭共心論<hi>闕</hi>幹<lb/>
時雍化丕揚祖烈敦堯文嚴大典虞采倚昌言卦氣丹<lb/>
凝鼎星符紫照垣竒齡歸碩徳寳厯鞏皇元花竹蕃三<lb/>
谷雲霞煥九門相望清晝永朝下酒盈樽<lb/>
　　　皮氏逸亭<lb/>
<pb n="KR4d0483_WYG_003-19b"/>
地僻藏吾逸隨宜託數椽池新何許水楓壽不知年竹<lb/>
讓前林月花歸隔浦天綵麟孤鏡照幽哢四窻圓曲几<lb/>
清時裏閒心太古前入因添曉起出每及宵眠句得思<lb/>
仙寄棋髙許客傳乾坤餘蠧簡勛業老觥船智有過榮<lb/>
計先求勝祖鞭大章短東極夸父恨虞淵世共稱工者<lb/>
吾知付莞然他時耆舊傳應指某公賢<lb/>
　　　黄體元别業因梁為亭范徳機榜玊壺氷掲曼<lb/>
　　　　碩賦古律余賦今律十韵<lb/>
<pb n="KR4d0483_WYG_003-20a"/>
何處來竒璞雕鎪締搆工置之孤嶼外渺在十洲中石<lb/>
色摇晴雪林輝貫夜虹貪寒龍伯到愛潔鶴仙同拂席<lb/>
栁隂緑繙書花影紅盃増瑪瑙瑩簾訝水晶宫可倩凌<lb/>
人守休令暍子通疑神塵自逺比徳日應崇橘窄堪容<lb/>
隠虀清亦䇿功試言蔚宗輩好為傳壺公<lb/>
　　　送伊拉齊僉事赴南䑓<lb/>
英簜來江右人歸水鏡中豺狼當道失麟鳳在郊容玊<lb/>
尺嚴於已金鈞聴以公龍沙方集雁烏府遂乗騘不逞<lb/>
<pb n="KR4d0483_WYG_003-20b"/>
評弹巧惟恢宇量洪列城瞻朗月南夏洒清風江漾檣<lb/>
竿采天摇酒影紅若為談去住猶未逺帲幪紫極星辰<lb/>
切青㝠雨露同遂知秣陵水直與析津通<lb/>
　　　送董方達赴廣東<lb/>
與計曽偕上承恩列校官黨庠為長易藩府事人難秩<lb/>
幸三年滿朝無一迹安要荒乗逺障巡徼謝儒冠行李<lb/>
書籖減嚴程水驛寒庾梅留雪待韶石帶雲看歴歴多<lb/>
竒境層層下激湍山藏蠻鳥怪峽束夜猿酸潮上雄都<lb/>
<pb n="KR4d0483_WYG_003-21a"/>
近烟希小市<hi>闕</hi>蜑人行獵熟獠婦挈瓶歡俗險平為貴<lb/>
民疲猛易殘長教榕䕃緑莫戀荔林丹善政宜無怠清<lb/>
名自不刋九重求士急一旦在朝端味勿貪珍異衣唯<lb/>
稱袷單好成南海<hi>闕</hi>歸櫂候江干<lb/>
　　　寄題凌氏横舟閣<lb/>
世有要津路居當野水潯千年濟川事一片渡人心天<lb/>
地<hi>闕</hi>蓑老風烟弄笛沉岸花時自落沙栁坐成隂艤棹<lb/>
堪誰待臨河有嘆音行車常自尼吾識固能任人物多<lb/>
<pb n="KR4d0483_WYG_003-21b"/>
豪俊江山幾古今巴東竒傑句為爾一長吟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　知非堂稿卷三<lb/>
</p>
<p>
</p>
  </div>
</body>
</text>
</TEI>
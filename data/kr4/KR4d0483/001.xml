<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>知非堂稿卷一</head>
    <p>
<pb n="KR4d0483_WYG_001-1a"/>
欽定四庫全書<lb/>
　知非堂稿卷一　　　　　　元　何中　撰<lb/>
　　五言古詩<lb/>
　　　别謝提刑<lb/>
　戊子十一月二十四日拜疊山先生於雙桐驛盖先<lb/>
　伯見山同丙辰理宗親擢也先生叙舊好言同心焉<lb/>
　明日中賦二詩為别<lb/>
峩峩樓觀地寂寂風雨墟可憐零落身萬里投修途<lb/>
<pb n="KR4d0483_WYG_001-1b"/>
窅窕千蛾眉已奉他人娱主恩天罔極苟生豈良<lb/>
圖行行重行行善保千金軀别懷不敢訴顧步復踟<lb/>
蹰<lb/>
　　　二<lb/>
吳門白日落孤妾悲洞房徙倚無所歸朔風滿羅裳昔<lb/>
為春桞隂今作秋菊黄芳景不速盡愁心與俱長逝者<lb/>
魂魄在九京共徜徉粲粲河壯氷蕭蕭天雨霜出門即<lb/>
逺道死生永相望<lb/>
<pb n="KR4d0483_WYG_001-2a"/>
　　　安上人蘭若<lb/>
獨尋小蘭若積翠森松筠禽聲悟禪家幽花吐清芬晴<lb/>
日水光合時飛野鴨羣姢姢前山秀適來何處雲清心<lb/>
欣有得淡焉失腥氛道人煮春茗離坐與晤言亦㤀此<lb/>
境䆳兩耳天樂聞何當脱世網於焉窮朝曛<lb/>
　　　菊<lb/>
我畊不半畝黄花列千叢蕭條變衰時一夕萬里風孤<lb/>
立不作難英英異風骨君㸔墻東客夜寒步霜月<lb/>
<pb n="KR4d0483_WYG_001-2b"/>
　　　又<lb/>
黄花來何晚及此秋霜繁寄語山外人棄捐我何言幽<lb/>
芳具四時要在培深根我來繞花行我道將無存<lb/>
　　　又<lb/>
菊花如幽人梅花如烈士同居氷雪中標格不相似道<lb/>
里阻荒塞故人萬里餘菊枝儻可折持以寄逺書<lb/>
　　　墨梅<lb/>
客攜數尺紙手展墨色鮮江梅發踈花蕭然瞰清川澹<lb/>
<pb n="KR4d0483_WYG_001-3a"/>
月掛寒枝孤幽弄芳妍豈非立彫後或是標春先日月<lb/>
相徃還何用悲嵗年此花於此時好脩乃獨賢處士窮<lb/>
幽居羇臣懷左遷裁詩孤山雪擁屩羅浮煙我今亦何<lb/>
恨仰視空青天世俗不貴真共把墨粉傳𤣥帝雖令嚴<lb/>
此花不俱𤣥于何幻素質物性亦復然夢中如聞香殘<lb/>
更悟醉眠起來索梅花寂寞江之壖<lb/>
　　　讀史<lb/>
桓桓韓將軍當年誰寄目豈無漂母食亦有胯下辱雄<lb/>
<pb n="KR4d0483_WYG_001-3b"/>
劒一朝飛舉手拾秦鹿風雷走倐爍乾坤困馳逐滎陽<lb/>
廣武間楚漢寄我足王業四百年尺封屢翻覆賞厚豈<lb/>
勢摇功成乃身戮所貴英雄人豈甘草中伏誰為後來<lb/>
者感此空碌碌舉頭見青天天邊有鴻鵠<lb/>
　　　又<lb/>
嬴法四海熱震蕩昏三光雲飛大風起赤子沐清涼當<lb/>
時周旋人一瞰罹身殃悠悠赤松子不識為何祥千年<lb/>
有崔浩前脩持自彰豈知媿所事乃是元家王恐非鳯<lb/>
<pb n="KR4d0483_WYG_001-4a"/>
銜圖但見鴈求粱伊爾山中人勿棄蘭蕙芳<lb/>
　　　又<lb/>
鼎移炎徳燼南陽尚躬畊胸中經濟事感我三顧誠保<lb/>
蜀非王基何似田一成顧豈志功名乃欲表忠精煌煌<lb/>
漢家業草木豈無情誰知鄴中兒元是漢人生運去身<lb/>
或移事徃恨難平悠悠梁父吟終古有餘聲<lb/>
　　　穆山山中<lb/>
江南有丘壑我生良獨閒秋風二三友朅來逰兹山山<lb/>
<pb n="KR4d0483_WYG_001-4b"/>
深不見寺但見飛泉寒地行兩山挾天風鳴珮環青烟<lb/>
從何來墮我泉林端未知有徑否鐘磬猶未殘長歌萬<lb/>
谷應仰見數峰攅紆餘縁澗入側步寒雲闗豁然得空<lb/>
曠聊復解破顔殿静蘚花潤松危鶴聲乾僧寳炯數珠<lb/>
相我槃礴觀大開雙白眼應接幾青鬟徘徊日已晚人<lb/>
間行路難猛虎蔽叢薄潜蛟潄風湍振衣出山去大嘯<lb/>
驚人寰<lb/>
　　　雜述<lb/>
<pb n="KR4d0483_WYG_001-5a"/>
姬末既文敝嬴彊淪九疇炎徳屹肇基王風遂迴輈繼<lb/>
繼崇禪讓終始還相酬忽焉兹道絶魚羊莽齊州遥知<lb/>
後來者亦與豐沛儔荒哉結繩初爾來幾千秋大化不<lb/>
停運有生步其流此時偶際㑹昔昔射旄頭<lb/>
　　　又<lb/>
天龍地用馬健順理亦宜誰於其兩間赤手握隂機東<lb/>
門一長嘯四海皆驚迷向來種桃人此去當何之悠悠<lb/>
黄唐逺來者邈難期龍逝白雲征馬輕九坂馳行行馬<lb/>
<pb n="KR4d0483_WYG_001-5b"/>
上郎萬里長風吹不見長江邊折盡楊桞枝<lb/>
　　　又<lb/>
月蠧桂不植桐枯鳯來遲髙峯不顧返尚念榮與衰全<lb/>
身古所貴逃名亦何為自昔青門人不識東陵時天地<lb/>
始一息人道乃如斯昭文已無琹黙與萬化齊但酌一<lb/>
樽酒得醉聊自怡<lb/>
　　　又<lb/>
蕭蕭白楊風依依吹井烟曠哉上下宇逝者不待年彼<lb/>
<pb n="KR4d0483_WYG_001-6a"/>
隴亦何祥一日幾新阡誰招皋某復遞哭送九泉髙樓<lb/>
當西日落花滿寒川流浪曠刼間彭殤俱可憐漢陵春<lb/>
蕭瑟囬首尚變遷萬古一起滅此意何茫然<lb/>
　　　又<lb/>
至人守𤣥宅寸虚莫能傾俯觀萬化機寓化亦寓生道<lb/>
去終不復行葦有遺聲帝者獨何居混沌無聰明培風<lb/>
高翮翔㝠㝠亂雲擁周流駕言旋夜寒烟霧重身如江<lb/>
湖樽瓠落豈無用歸來無何鄉三珠倚孤夢<lb/>
<pb n="KR4d0483_WYG_001-6b"/>
　　　夜久<lb/>
夜久<hi>闕</hi>　步珠露空盈襟蕭條川氣髙慘淡浦色侵河<lb/>
横星漸轉霧厚山將沉鳴蟲促繁響蜚螢亂寒隂時物<lb/>
遂如此惻愴抱寸心天將落月去何當復東臨乾坤入<lb/>
㝠漠衆竅酣哀音欲令萬夢覺誰憂獨難任商歌浩㤀<lb/>
疲俯仰情逾深忽聞鷄聲起左右風滿林<lb/>
　　　讀晉史<lb/>
林疎暑風劇牕户殊未涼悠然倦不力吾我已俱忘眼<lb/>
<pb n="KR4d0483_WYG_001-7a"/>
醒見周秦眼醉逰軒黄日月山外過興廢枕中藏振衣<lb/>
起長嘯六合何軒昻斯人縱髙視旁皇復旁皇于焉讀<lb/>
晉史感激繫中腸言言不能已自笑己如狂<lb/>
　　　又<lb/>
哀榮無盡變俯仰還自推陳留既作賓何如山陽時中<lb/>
都血流杵江左中興基不待卯金刀嬴彊吕已移天道<lb/>
巧相復人理固易知巢由遇髙躅今古無還期<lb/>
　　　又<lb/>
<pb n="KR4d0483_WYG_001-7b"/>
天地一虚器所寄在斯人人能主天地豈不貴我身嗟<lb/>
哉嵇阮輩酒鄉為隠淪朝醉既及暮暮醉還及晨裸飲<lb/>
或稱逹喪<hi>闕</hi>廼名真獨善諒非計況此國與民被髮祭<lb/>
伊川豈不在諸臣平陽有餘恨千載同悲辛<lb/>
　　　又<lb/>
蟄龍臥滄淵瑞鳯棲蓬海悠悠接輿歌千古消光彩出<lb/>
處酌其宜勿為世所駭預人家國事此身固有在嗣宗<lb/>
濟世心無為著逹莊叔夜明養生東市援琴傷一出與<lb/>
<pb n="KR4d0483_WYG_001-8a"/>
一處徒能决藩墻淳風竟不返二子俱亡羊汲郡蘓門<lb/>
山其人逰何鄉我欲振竒翮碧宇追翺翔<lb/>
　　　又<lb/>
髙平釋時論魯褒錢神篇晉轍固難挽猶勝談虚𤣥夷<lb/>
甫晚良悔將死復何言誰登平乗樓尚能議諸賢老莊<lb/>
異端學㝠合歸自然蕭曹相業大文景王道便尊尚本<lb/>
非異興衰由此遷信知浮論者亡國有餘愆<lb/>
　　　又<lb/>
<pb n="KR4d0483_WYG_001-8b"/>
江左二百年立國初何恃中夜荒鷄鳴天地皆英氣枕<lb/>
戈劉越石擊楫祖士稚如此中原間端能了公事局促<lb/>
并豫州竒功中道墜嗚呼二豪雄本為宗社計異類禽<lb/>
獸心推議諒非意石死故可哀稚則吾何議徒懷墟墓<lb/>
間還念金行祀誰令若思來後代常歔欷<lb/>
　　　又<lb/>
兩賢不相厄王庾乃如斯天步政多艱此豈私憤時東<lb/>
山謝安石造次威鳯儀三賢抱宏器繼出相等夷風流<lb/>
<pb n="KR4d0483_WYG_001-9a"/>
文雅盡同惟世所推但恨立朝間典禮殊未施𤣥談竟<lb/>
澆俗逆臣終亂階湯武肇王業伊周垂綱維桓景彰伯<lb/>
道管晏横要規古人不作逺所立百世師奈何民具瞻<lb/>
退食徒委蛇卜世固天定欲責當誰歸<lb/>
　　　又<lb/>
春風滿南國公子争為歡錦綉少花艶珊瑚耀日寒美<lb/>
人佩蘭麝驄馬馳雕鞍酣歌金谷逈笑舞涼臺寛一朝<lb/>
化為血付與來世歎人國亦如此榮落朝夕看悠悠勸<lb/>
<pb n="KR4d0483_WYG_001-9b"/>
進者端似墜樓難<lb/>
　　　又<lb/>
填石<hi>闕</hi>　　膠杯誰能舟我豈不知我量力乃哲謀有<lb/>
才比管葛感奮為武侯保身慕夷齊静退淵明儔物亦<lb/>
非所忌名亦非所求北忩羲皇上東籬晉宋秋零陵一<lb/>
杯酒終古屬斯愁<lb/>
　　　秋雨<lb/>
昔者三月晴厚地裂欲隳積地一月雨厚地融欲糜不<lb/>
<pb n="KR4d0483_WYG_001-10a"/>
知穹穹者若此何以為隂陽相鑿枘自怒還自怡風吹<lb/>
黍穟黒下方人怨咨怨咨猶尚可寔自地難持我有斸<lb/>
藥鑱于以待朝飢有聲不敢吐坐看松雪垂<lb/>
　　　偶書<lb/>
桐寒葉落風菊净花開雨掩映半畦秋好竹三四五對<lb/>
此憔悴人忽笑不復語<lb/>
　　　掩卷<lb/>
掩卷如欝欝欝欝亦何似野人每多憂不悟本無事仰<lb/>
<pb n="KR4d0483_WYG_001-10b"/>
觀千載前去者極所詣俯期千載後來者邈難至惟我<lb/>
於其間欲䇿無名驥出門萬里逺寸挽何能至山空白<lb/>
雲合日黒野風駛獨黙已如瘖閒送飛鴉墜<lb/>
　　　次羅士鼎韵别羅以通<lb/>
桐花滿天地鳯衰竟何鳴豈無雙綵翼誰與相目成山<lb/>
長逥風駛道暗浮雲征孤飛良獨苦吾道寧虧盈廼持<lb/>
一箭書欲破萬古城寸心挽來世日月當囬精我亦願<lb/>
追隨難可覔形聲志合身復乖良晤何難并君持黄金<lb/>
<pb n="KR4d0483_WYG_001-11a"/>
鞭微徑所不經我無匹雛力敢擬世上英豈知一日别<lb/>
遂有千載情明發隔山雨何當與細評<lb/>
　　　逰芙蓉山十四首<lb/>
十里五里石一步一長嗟行行山轉高悠悠日將斜縈<lb/>
折抵深谷直下十數家來徃自成村桃栁映桑麻崖杉<lb/>
老絳葉石㯶垂枯花隂凝四時雪陽燄一川霞誰令余<lb/>
到此幽意浩無涯行將辦畚鍤來此畊山畬<lb/>
　　　又<lb/>
<pb n="KR4d0483_WYG_001-11b"/>
岩岩青芙蓉峻秀琢寒玉危流千丈飛鏗鍧石相觸幽<lb/>
閟魚龍宫荒寒霧雨蓄凄神不可留前登散遐矚参差<lb/>
雜花動香氣汎深谷日照丹霞開萬峰洗晴緑同心有<lb/>
長鑱緩尋靈藥斸葛仙早見招庶得從所欲<lb/>
　　　又<lb/>
春風吹衆樹春喚如鳴梭平煙帶逺村時聞樵者歌田<lb/>
父有真樂東皋牧羣鵝烟煖衆草合艶緑如流波搔首<lb/>
負白日歡然得婆娑事立或福的識深廼愁多西家酒<lb/>
<pb n="KR4d0483_WYG_001-12a"/>
正熟況此天氣和<lb/>
　　　又<lb/>
側足上翠㣲石磴八九折開盡滿崖花坐來羣香歇逰<lb/>
目盡逺空亂數碧簮列草木頗葱蘢雲興復霞蔚不知<lb/>
十日雨還長幾枝蕨山中無事業特用慰採擷盈筐歸<lb/>
路遥忽見滿山月<lb/>
　　　又<lb/>
緑峰在頭上落月在脚下㸃㸃烟鬟開春晴真無價紅<lb/>
<pb n="KR4d0483_WYG_001-12b"/>
泉響哀玉蒼石飲渇馬林窮蘭雪香崖古蘿衣挂屬聞<lb/>
絶壑底松聲更清洒世逺事難即趣深月彌暇誰知須<lb/>
臾間白雲已無罅都失眼中竒茫然獨悲咤<lb/>
　　　又<lb/>
孔雀本毒類文章飾其身翠尾列金花鮮麗足移人持<lb/>
以比百鳥䲭鵠猶為仁出門遇田父相對言語真桑麻<lb/>
暨粟麥自有事實存但觀田畆間足想二代淳長歌唐<lb/>
風詩笑入桃花源<lb/>
<pb n="KR4d0483_WYG_001-13a"/>
　　　又<lb/>
逐日果何益俱至虞淵隈功能寧足誇戮力與時偕移<lb/>
山良自苦負土期山頺山若不自移志願終難諧長算<lb/>
恨日短逺山惜運推有為未足恃超視良可哀古人日<lb/>
日去後人日日來若復不自閒千載誰當懐<lb/>
　　　又<lb/>
花開風自柔谷深日無暉髙蘿鳥聲轉葱翠摇隂霏孤<lb/>
娱有窮深境異心不移東峰虎長嘯西澗麞争啼運徃人<lb/>
<pb n="KR4d0483_WYG_001-13b"/>
理盡物新古道違欣然抱竒懷白雲遙相知日夕意猶<lb/>
緬信有㤀歸時<lb/>
　　　又<lb/>
雜花生佳樹羣女已出桑村深無秋胡笑語頗相忘著<lb/>
身入淳俗自然和其光時讀種樹書理近意更長山林<lb/>
足造化我土不敢荒自時一畦菜蒼翠儼成行殺竹插<lb/>
籬援所以貴周防雖無人我欺深畏牛與羊倘或踐吾<lb/>
菜前功詎能償雖悔復何益空使寸心傷<lb/>
<pb n="KR4d0483_WYG_001-14a"/>
　　　又<lb/>
親友日以疎鄰曲時復至相見晴雨外極論畊種事我<lb/>
正春酒熟斟酌無次第開園摘緑蔬淡煮有真味相勸<lb/>
人一生所得在幾醉淺深各盡量但以醉為劑聖人亦<lb/>
朽骨我輩復何恃共賞此言是更酬到夢寐日斜鳥聲<lb/>
樂風過花香駛客散冠巾欹我亦歸去睡<lb/>
　　　又<lb/>
日日碧山去香草生還踏幽禽識履聲間鳴故相狎意<lb/>
<pb n="KR4d0483_WYG_001-14b"/>
行不知逺清嘯得虚荅石上緑雲生岩下紫烟合莫負<lb/>
今日晴聊折山花插<lb/>
　　　又<lb/>
商山非逺遐胡為可避世人間己帝秦紫芝尚周味看<lb/>
𤓰有竒禍紛紛誰能避此翁良優㳺乃為秦所置獨恨<lb/>
六籍尊反受陋儒累倘使誠徳人羅者誰敢睨蕭散東<lb/>
陵侯隠約濟南士清風百世存庶激懦夫志<lb/>
　　　又<lb/>
<pb n="KR4d0483_WYG_001-15a"/>
我慕陶淵明能怡田畆情日夕飲名酒不知有此生乞<lb/>
食固非辱在官亦何榮當其高臥時但覺宇宙輕閒静<lb/>
性獨樂不以矯激成極陳形影神尤戒無營營雖非晉<lb/>
宋秋寜計世間名道勝不知物天全妙無聲聊述吾所<lb/>
慕詎更待吾評<lb/>
　　　春曰書懷<lb/>
肅肅春隂厚衆花不敢妍似為天所妬故著急雨湔好<lb/>
醜一時盡園林生緑烟亂雲猶峥嶸端坐自蕭然鶯聲<lb/>
<pb n="KR4d0483_WYG_001-15b"/>
日景迫栁色春序遷心期諒難語縹緲罏香傳<lb/>
　　　又<lb/>
墻東緑隂好稍覺朝日遲人間事輪囷我枕聊復攲開<lb/>
扉覽曉色萬端集兩眉風狂忽倒人迎立愛其吹掠我<lb/>
徑西去花影<hi>闕</hi>逶迤㣲吟視青天一笑聊自持相如不<lb/>
妨慢長康政酒癡<lb/>
我懷何悄悄彼日何炎炎寸心通來古寂寞捲疎簾閒我一<lb/>
叢菊青<hi>闕</hi>映前簷秀色何怡恱更著雨<hi>闕</hi>添林間此竒事乃<lb/>
<pb n="KR4d0483_WYG_001-16a"/>
許我輩兼聊持千載意以寓百嵗淹神龍安可擾不用固應潛<lb/>
　　　又<lb/>
蛙聲池上起竹聲窻外傳吹萬不可息聒我春晝眠林<lb/>
外固多累林間復多喧誓欲躡太清㝠㝠不得前以我<lb/>
一寸心焚香小窻邊以我無盡目送此有盡烟<lb/>
　　　溪行<lb/>
悄悄抱孤懐悠悠歩芳甸㣲風動半林細雨濕雙燕髙<lb/>
堂狡獪人一瞬幻千變似嫌俗眼白遮斷逺峰面參差<lb/>
<pb n="KR4d0483_WYG_001-16b"/>
雙鷺下㸃破寒溪練立處不近人忽去何所見<lb/>
　　　李千户至自南海分遺椰實喜賦<lb/>
亂餘乏佳實賤者猶貴之招呼棃栗輩已作席珍推豈<lb/>
無仙人棗無踁至山蹊桓桓李將軍色映海嶠竒歸馬<lb/>
䭾椰子濩落魏瓠垂徇華殻初剖濯濯膾玉肥來餉山<lb/>
中人意重千金遺香釅<hi>缺</hi>石髓味腴輕肉芝尊前有南<lb/>
海頓壓衆果卑向當逋子齡侍親曲江湄啖此不知厭<lb/>
亦與檳榔宜既别十五年猶有夢徃時故人忽相見喚<lb/>
<pb n="KR4d0483_WYG_001-17a"/>
起三生悲遇舊心易快感至情還移百年能有此再見<lb/>
安可期子西憂蜜果東坡嘆茘枝雖云供貢勞吾念君<lb/>
臣儀安得白玉盤登之白玉墀萬古還綱常不令世愈<lb/>
衰蒼茫叫虞舜魂繞天南維梅花滿庭浄香烟一簾遲<lb/>
椰盃更自酌聊欲捐余思<lb/>
　　　嵗晚詠懷四首<lb/>
隂風入空林𤣥雲羃平野薄帷負閟寒飛雪鳴古瓦抱<lb/>
衾不成温孤懷浩難寫荒荒豺虎區三殤無遺者王風<lb/>
<pb n="KR4d0483_WYG_001-17b"/>
同列國安得猶存雅黄竹聲久沉傷來泪盈把<lb/>
　　　其二<lb/>
前簷立閒夜園中珍木長雪雲正澄澈霜飈復飄揚衆<lb/>
星憑幽闇各出争耀芒東方起圓月失此萬㸃芒不有<lb/>
照燭功何以尊其光安得騎蟾蜍偃息桂樹傍<lb/>
　　　其三<lb/>
天霜不停威寒莖日以槁厲飈竟欲脱未許依藂老南<lb/>
山多白石終嵗常皜皜乃知得至静超然全所保妄盡<lb/>
<pb n="KR4d0483_WYG_001-18a"/>
無非天心寧不違道彫落奚作懐鍾山有神草<lb/>
　　　其四<lb/>
門扃幽樹聲牕銷羣峰影寒氣迎遥夜蕐星在西嶺秋<lb/>
蟲無餘聲時雁有新警天機自消長㝠參得深省名衢<lb/>
萬里轍理海載孤艇力弱昧前馳心强遡真境即俗幸<lb/>
無能淡然聊自領<lb/>
　　　城中雨後<lb/>
何處山中烟移向城隂飛乃知一雨過光景與昨非心<lb/>
<pb n="KR4d0483_WYG_001-18b"/>
虚納浩蕩神邁得精㣲勿語馬上郎痴我似我譏鳥雀<lb/>
十數㸃空翔若無依城中弹丸多故林應未稀<lb/>
　　　華盖山<lb/>
三山立天半蒼翠横古今斷崖三萬丈花落紫烟深路<lb/>
蟠一帶危上薄元氣侵亂霞導飛舄閒雲䕶行襟風嵒<lb/>
虎豹穴泉壑蛟龍吟川明散衆色空碧生清音仰憩星<lb/>
河次飛鳥下堦臨肅然剛風近仙人撫瑶琹立身如此<lb/>
髙人世寧不欽蒼茫萬里色浩蕩一寸心期為太清逰<lb/>
<pb n="KR4d0483_WYG_001-19a"/>
不獨徃山林<lb/>
　　　又<lb/>
三山白雲合乗我空中行天近通一氣風清來逺聲翛<lb/>
然臥髙寒五曉天雞鳴下臨人世秋縱覽鶴馭輕翩翩<lb/>
半崖端稍稍千村明餘雲垂衆壑龍鳳紛送迎忽然各<lb/>
散去放作世間晴日色到逺林輕烟靄靄生亂紅㸃長<lb/>
空罻羅己相驚丈夫有髙歩所兾還丹成聖人似堯舜<lb/>
巢許猶逃名禮華與樂葉俱隨秋樹零紛紛各在眼歎<lb/>
<pb n="KR4d0483_WYG_001-19b"/>
息難為情<lb/>
　　　松野即事羅氏園林五首<lb/>
娱心仗老笻細數諸峰影㣲烟過前樹淡日有半嶺幽<lb/>
鳥識歸宿遑恤雲路永㝠鴻各有見日邊半行整出處<lb/>
無定期是非諒難省歸林忽已夜夜月變光景<lb/>
　　　其二<lb/>
采采園中菊青青不堪摘沉思何不開我土槁無液汲<lb/>
水聊一溉誓欲効綿力詎能樂安閒所為造化惜少年<lb/>
<pb n="KR4d0483_WYG_001-20a"/>
莫相猜此意君應識屬聞毁折多使我愈戚戚<lb/>
　　　其三<lb/>
山窻一叢蕙修葉吐紫㽔或云斷續花我亦豈敢疑楚<lb/>
澤多芳草真偽奚難知浮俗尊虚名君子傷令姿博觀<lb/>
貴自得清芬良在兹枝葉安足辨但令無自欺<lb/>
　　　其四<lb/>
兩禪著冠巾園林步逍遥㣲風所披拂衆樹皆蕩摇悠<lb/>
然一眺間快甚羣憂銷紫氣涵逺村髙霞照青霄薄暮<lb/>
<pb n="KR4d0483_WYG_001-20b"/>
忽行旅平疇散歸樵亦復掩幽扉夜意終寥寥<lb/>
　　　其五<lb/>
閒雲正相聚長風歘散之聚散每如此我懐焉不悲仰<lb/>
觀何所見所見天離離但當飲名酒寸心始不移醉中<lb/>
無一事去盡識與知數樹洞庭霜足為嵗寒資松栢即<lb/>
賔客終始無瑕疵<lb/>
　　　逺離别<lb/>
空村落葉亂曠野飛雲遲抽盡園客繭難比妾相思自<lb/>
<pb n="KR4d0483_WYG_001-21a"/>
從出門來足繭坼兆龜夜宿茅篁雜曉行霜露凄仰攀<lb/>
千重岑俯涉百渡溪骨肉無一在親戚知為誰羣刀血<lb/>
糢糊殺人相娱嬉有聲不敢吐有淚不敢垂妾魂久已<lb/>
逝妾身終何之行行忽遇兵擾擾貪獲資力戰豈不勝<lb/>
何意救蒸黎鄉兵又妄擄無異在賊時朝汲風激面暮<lb/>
舂日皴肌妾無使令者逺勝妾在兹寄言北去鳥妾死<lb/>
君得知自從結婚姻得偹奉盥匜幸甚終所託可保黄<lb/>
髮期苟死又何憾有此生别離自盡亦非難兾君贖妾<lb/>
<pb n="KR4d0483_WYG_001-21b"/>
歸君心寧絶妾望君君來斯又恐多險艱為妾使君危<lb/>
怫鬰一寸心撩亂百結絲牽牛與織女乖隔始不疑昨<lb/>
夜夢到家銀燭照華榱夢覺恍見君回回日如迷果如<lb/>
兩龍劒長懐想望悲人人儻如妾何以生世為<lb/>
　　　逰燒香寺於道傍折桂而歸遂賦<lb/>
欲捐世間憂徑尋林下寺古松工聽法幽鳥静通慧鐘<lb/>
撞清國聲臺識先朝事山僮偵茶候道人玩香穟囬㸔<lb/>
争奪區始了西來意無生安得滅有患非所致金仙一<lb/>
<pb n="KR4d0483_WYG_001-22a"/>
何髙淡然無可累茫茫曠大刼幽草供深翠出門見東<lb/>
村孤吹隨風駛前林衆木竒醲薰隠幽桂飄揚滿虚空<lb/>
狂逐浩無際㝠參超欲仙<hi>闕</hi>玩倐已逝偶聞非售知抱<lb/>
竒寧立異詎能媚司命深歎招隱士持歸難贈人銅瓶<lb/>
且勤置<lb/>
　　　秋日山行雜興四首<lb/>
獨徃非避俗散懷聊尋芳流風淡翠麓理䇿秋路長蒼<lb/>
石含幽色樛木落寒香一片太古雲化為孤鳳翔忽然<lb/>
<pb n="KR4d0483_WYG_001-22b"/>
歸紫霄蕩漾不可望浩歌向夕霽敢事接輿狂<lb/>
　　　其二<lb/>
山囬杉熛清崖傾花雨下詎知吾道非偶然適曠野磊<lb/>
落萬隕星赴流飲奔馬風㣲葉時落磴寒雪自洒孤松<lb/>
縈蘿轉幽峰抱嵐炧景晦良遇稀心異真賞寡舉手謝<lb/>
時人巖隂棲古瓦<lb/>
　　　其三<lb/>
晚山菡萏開濃秀映秋碧長風瀉萬里寒花落石壁雲<lb/>
<pb n="KR4d0483_WYG_001-23a"/>
氣静欲消霞光亂相射縹緲浮丘翁素手垂鶴翼笑看<lb/>
蓬萊波與世共陳迹天地無恒春羣兒倚少色功名猶<lb/>
自誤口體乃相賊安知骨為塵不得同瓦礫<lb/>
　　　其四<lb/>
運去絶榮念化遷悟妄身舞智巧行殺亦笑榮公貧深<lb/>
谷無近患寒蘿抱餘春幽娱淡忘歸山水無緇磷風生<lb/>
禽響發雨歇草色新囬眺宇宙間忽覺無一人長嘯斷<lb/>
崖側悄愴將何親駭機滿岐路踏步安可輕所來為流<lb/>
<pb n="KR4d0483_WYG_001-23b"/>
泉倚石得細聆激烈蒼龍笛雍容紫鷥笙清輝洒空曲<lb/>
餘韵盤林扄至音含元化抑揚極和平區區理琹絲傾<lb/>
意俟人聽可憐望知已斷絃復何情<lb/>
　　　由書堂寺入夫容之麓五代時有胡先生隠居<lb/>
　　　　其地寺故名云今碑不書有㳺生者寫華嚴<lb/>
　　　　經留寺清整可觀生寧宗時人<lb/>
雨歇入幽麓朝氣籠淡晴夷途何所慮乃此㳂流行夭<lb/>
矯玉虬飛驚波候天明急播萬珠絡逓應千雷轟忽激<lb/>
<pb n="KR4d0483_WYG_001-24a"/>
羣鷺躍徐肆逰絲縈曲曲掲清淺盤盤度崚嶒明生一<lb/>
掬緑幽閟兩林清胡為夥生聚却羨非世嬴蒼烟出磬<lb/>
響深谷藏經聲閒過小蘭若茶香滿前楹誰寫天竺書<lb/>
秋雁㸃寒汀盛代安可及隅谷有精能嘗聞昔五季胡<lb/>
君亦豪英讀書向此地詎兾千載名俗士輕高人不著<lb/>
石麗牲空令繞竹泉長作琅琅鳴寸心持餘感出門陟<lb/>
寒青駮石當目隙髙下擁精靈朋聚鳥<hi>闕</hi>伏孤兀蒼虎<lb/>
獰左峰覆欲壓右崖危將傾乾坤有此險始<hi>闕</hi>性命輕<lb/>
<pb n="KR4d0483_WYG_001-24b"/>
前邁忽自哂天定亦何驚萬杉列雲際濃淡因雲成佳<lb/>
椶交翠竹茅屋矗相憑向來看畫意盡向眼中生老翁<lb/>
理泉竇東菑秧事興隃謂樂如此翁顰訴其情歴述先<lb/>
朝美言罷淚縱横方余起醲羨屬聞意㝠㝠古來多隱<lb/>
者全身一何精將非智不及亦豈福難勝不然幽勝地<lb/>
自可飽芝苓放麑心不忍力極還小停歌吟雜悲樂寫<lb/>
之蒼石屏他年有知者此語良足徵<lb/>
　　　白馬篇<lb/>
<pb n="KR4d0483_WYG_001-25a"/>
㝠㝠子規林蕭蕭洛陽路白馬誰家兒揚鞭西南去去<lb/>
去知何為不辭還濘苦隂陽速相禪乾坤幾新故丈夫<lb/>
慎馳騖<hi>闕</hi>渚已艱步悠悠獨鳥没霧暗連村樹<lb/>
　　　黄塘渡<lb/>
早聞東吳路今識黄塘灘聊乗舴艋過一篙濟艱難緑<lb/>
秧映屋秀古木垂村寒曠野何所尊亂躍千平巒囬眺<lb/>
寒烟外浮屠乃上干乾坤我來遲促促寧遑安遥謝山<lb/>
中人合眼無悲歡<lb/>
<pb n="KR4d0483_WYG_001-25b"/>
　　　文江夜舟<lb/>
北斗一何渇下飲空江流南雁知何愁相喚不自休東<lb/>
浦征人歸孤燈出籬幽西淵捕魚急飛火走一舟漢皇<lb/>
極寛仁今年租税優有生亦擾擾吾道更悠悠<lb/>
　　　箬嶺人家<lb/>
溪囬谷深盤石阨水成布風吹嵒下雲挂在溪東樹雨<lb/>
深兩岸花髙下樓臺聚安知主為誰倚遍欄干去<lb/>
　　　又<lb/>
<pb n="KR4d0483_WYG_001-26a"/>
秩風流平野麥雲抱長洲積塘數株栁高墻閉孤樓生<lb/>
當宇宙間此劣寧彼優殷勤有雙燕相語知何愁<lb/>
　　　望玉笥<lb/>
岸轉蒼石踞長松垂青蘿政當停棹時江入栁隂多斜<lb/>
暉瀉列岫蕩漾萬金波倚舷一囬頭暮氣忽嵯峨羣仙<lb/>
醒心處許我勤相過洞天無衆竹去去將如何<lb/>
　　　登北山塔<lb/>
閒驅葛陂龍急追數峰雨仙人專幽竒我亦㣲徑取山<lb/>
<pb n="KR4d0483_WYG_001-26b"/>
花帶雲香徘徊緑承宇身行元氣表心明萬里俯我今<lb/>
為我役出沒塵潦路仙人何超然應笑我如許何當寄<lb/>
此山隱几玩今古<lb/>
　　　東湖别吳伯清周棲雲虞伯生諸君子<lb/>
炎炎白日長窅窅孤雲去身縻心久歸别至情更苦良<lb/>
時難驟得異縣不同聚名都親友并並翔文鴛羽處獨<lb/>
忽多聞至樂欣所遇析理挹清風吟詩看疎雨鳴琹挽<lb/>
幽聴評帖劣前武有時縱登覽江山見吞吐行襟浦草<lb/>
<pb n="KR4d0483_WYG_001-27a"/>
青解帶湖栁舞兹遊豈不佳歸來胡遽賦頋惟山林姿<lb/>
終非城市侣故園芙蓉華緑池照茅宇我懷詎能㤀寧<lb/>
為倦羇旅長歌招隱詩諸君果何許他夜宿山郵明月<lb/>
照去住<lb/>
　　　寄掲曼碩<lb/>
急程驚語離知問枉敦艮偉子諶多才涼齎每余困氷<lb/>
收閴浪起雪解河栁潤同行諒佳攜芳草發清瞬名都<lb/>
許當達一官子難遜皇鑒洞淵<hi>闕</hi>深儲暢閎論達行異<lb/>
<pb n="KR4d0483_WYG_001-27b"/>
窮誓恒為髙賢恨朂子振清風余今媿幽鈍<lb/>
　　　聚逺樓分韵得笛字<lb/>
彩榜聚逺題登樓記疇昔一尊集七賢共領諸峯碧雲<lb/>
樹分村容嵐霏長溪色㸃㸃鴉影翻沉沉市聲寂古來<lb/>
多勝踐談笑不知夕欲去重倚䦨寥亮滄洲笛<lb/>
　　　梅<lb/>
一徑蒼苔深梅龍著花早初囬天際春更覺江南好月<lb/>
色氷霜寒角聲天地老寄語宋廣平時無蘇味道<lb/>
<pb n="KR4d0483_WYG_001-28a"/>
　　　題黄夀伯玉泉圖<lb/>
匡廬三叠竒昔蔽今乍顯美玉倘可求佳泉諒難見朝<lb/>
暉瓊膏煜夜彩白虹貫比徳世所欽含光外非衒源徃<lb/>
豐大川雲升澤九縣在山孰為貴出門敢云賤如何市<lb/>
朝人為起山林羨<lb/>
　<lb/>
　<lb/>
　<lb/>
<pb n="KR4d0483_WYG_001-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　知非堂稿卷一<lb/>
</p>
<p>
</p>
  </div>
</body>
</text>
</TEI>
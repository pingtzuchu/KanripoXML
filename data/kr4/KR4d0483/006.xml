<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>知非堂稿卷六</head>
    <p>
<pb n="KR4d0483_WYG_006-1a"/>
欽定四庫全書<lb/>
　知非堂稿卷六　　　　　　元　何中　撰<lb/>
　　七言絶句<lb/>
　　　穆山<lb/>
寒雲十里踏沙堤斷雁數聲心自悲不見悠悠官道上<lb/>
前人已逺後人遲<lb/>
　　　舟夜<lb/>
拓去篷窻月滿襟蕭蕭驚雁墮哀音不知天意何倉卒<lb/>
<pb n="KR4d0483_WYG_006-1b"/>
數疊寒雲萬里隂<lb/>
　　　訪曽士益<lb/>
釀雪不成雲未闌樓危笛裂雁聲殘江南江北梅花夢<lb/>
夢入空山共苦寒<lb/>
　　　海棠<lb/>
㝠鴻銜子錦川來嫋嫋柔紅花數開花睡未醒春未透<lb/>
半空飛雨暗蒼苔<lb/>
　　　西嶼<lb/>
<pb n="KR4d0483_WYG_006-2a"/>
野色山光儘可詩倦來把定釣魚磯晉成東去唐成晚<lb/>
花信無風春自歸<lb/>
　　　即事<lb/>
落紅瑟瑟叠蒼苔古徑無人獨到來野蝶山蜂渾不見<lb/>
春風更許草花開<lb/>
　　　江行<lb/>
悠悠行客漸黄昏隔浦人家已掩門誰與飛漚逰海上<lb/>
亂鴉無數下西村<lb/>
<pb n="KR4d0483_WYG_006-2b"/>
　　　雪<lb/>
天風摇動玉京移九野蒼茫一望時老樹細觀猶似舊<lb/>
好山何處不堪疑<lb/>
　　　其二<lb/>
我疑𤣥帝巧鋪張萬落千村入混茫但得減租寛物役<lb/>
何須如許壓遺蝗<lb/>
　　　其三<lb/>
前鋒飛霰決雲馳後拒獰飈裂地吹江上梅羞顔掩玉<lb/>
<pb n="KR4d0483_WYG_006-3a"/>
崖邊松老鬢成絲<lb/>
　　　其四<lb/>
汲竇烹茶火未殘敲詩刻燭夜將闌征鞍擾擾江南北<lb/>
似是梅花怨苦寒<lb/>
　　　清明<lb/>
墟落無烟草樹昬一樽蕭索酹殘春吳陵晉廟凄風雨<lb/>
那怪荒阡少祭人<lb/>
　　　夕陽<lb/>
<pb n="KR4d0483_WYG_006-3b"/>
夕陽盡入笛聲中兩岸樵漁一水通楊栁已疎楓漸落<lb/>
黄花渾未識秋風<lb/>
　　　昨夜<lb/>
池蛙鼓吹已成癡穴蟻侯王更自迷昨夜孤窻何所似<lb/>
三更風雨五更雞<lb/>
　　　落葉<lb/>
當春已惜片花飛緑葉成隂事轉非啼鳥唤驚人夢覺<lb/>
秋風零落葉全稀<lb/>
<pb n="KR4d0483_WYG_006-4a"/>
　　　獨來<lb/>
黄花自是最難開待得開時我獨來籬落不知天地晚<lb/>
何人却採落英囬<lb/>
　　　絶句<lb/>
山似芙蓉向晚開水如羅帶束林迴世間只有閒鷗鷺<lb/>
立盡寒空待我來<lb/>
　　　楊花<lb/>
萬㸃楊花倚石開千層椶葉下山來諸峰窅窕深春緑<lb/>
<pb n="KR4d0483_WYG_006-4b"/>
獨自衝烟看幾囬<lb/>
　　　次史葯房池上即事韻<lb/>
萬蕊蜚香百草芽簾旌不動栁隂斜幽禽還識欄邊客<lb/>
曽立東風仗外花<lb/>
　　　夏日偶成<lb/>
香透池荷入户生静如老宿不看經一林深緑清風度<lb/>
遞出𤣥蟬長短聲<lb/>
　　　登高<lb/>
<pb n="KR4d0483_WYG_006-5a"/>
數峰高聳萬峰低看到斜陽意欲迷一朶碧雲深淺碧<lb/>
殷勤只在數峰西<lb/>
　　　隨興三首<lb/>
路轉林深香未窮林光盡處麥光通長安花落朝三殿<lb/>
曽有桑麻萬世功<lb/>
　　　其二<lb/>
紅雨絲絲緑漸深萬年芳樹轉春隂畫梁幽谷誰輕重<lb/>
鶯燕<hi>闕</hi>春覺<hi>闕</hi>心<lb/>
<pb n="KR4d0483_WYG_006-5b"/>
　　　其三<lb/>
<hi>闕</hi>空香静牡丹寒逺笛聲沉恨未殘寂寞繁華今古共<lb/>
一溪晴雨倚欄杆<lb/>
　　　對櫻桃<lb/>
淡淡春烟淡淡風兩村桑柘翠相通東皇太一功成去<lb/>
熟徧櫻桃一樹紅<lb/>
　　　雨行<lb/>
手決飛雲未易排幸逢佳樹不相猜數聲急櫓隔林去<lb/>
<pb n="KR4d0483_WYG_006-6a"/>
一陣歸鴻衝雨來<lb/>
　　　秋原<lb/>
稻花香裏聴潺湲路入高原犢草閒生長太平無所用<lb/>
且隨殘照看秋山<lb/>
　　　小齋獨坐<lb/>
老蘇朱墨十分工應笑林間逺世蹤翠樹𤣥蝉秋滿院<lb/>
更添何處一聲鐘<lb/>
　　　初春<lb/>
<pb n="KR4d0483_WYG_006-6b"/>
年華來去野梅識春意淺深沙栁知偶到前村閒指㸃<lb/>
數峰殘雪淡晴時<lb/>
　　　雨中遣興<lb/>
萬壑千巖夢寂寥飛淙落澗夜蕭蕭覺來忽聴兒童說<lb/>
昨日榕隂有石橋<lb/>
　　　二<lb/>
來時榴樹綘雲遮今見盃盂墜顆斜莫待鏡中頭盡白<lb/>
閒情都付粤東花<lb/>
<pb n="KR4d0483_WYG_006-7a"/>
　　　三<lb/>
雙魚容易託飛郵潮水無情上劍州占得千峯深處住<lb/>
門前溪水更西流<lb/>
　　　聴雨<lb/>
山家秖隔面前山慣得書題不徃還秋色定隨連夜雨<lb/>
幽花細草滿西灣<lb/>
　　　題雲煙疊嶂圖<lb/>
古木蒼蒼定有村千峰猶帶雨餘雲逢人却問橋東事<lb/>
<pb n="KR4d0483_WYG_006-7b"/>
林外飛流壯幾分<lb/>
　　　題錢舜舉小景<lb/>
緑樹深深波渺渺書樓高映碧峰寒柴門掃就無人到<lb/>
未必能令<hi>闕</hi>　看<lb/>
　　　題觀瀾圖<lb/>
三間茒屋下書帷喬木森森密䕃垂萬壑千岩人不到<lb/>
静看山下出泉時<lb/>
　　　題曽祖說詩集<lb/>
<pb n="KR4d0483_WYG_006-8a"/>
貫珠編玉粲寒牕紅燭摇花省漏長斷雁繞雲飛不下<lb/>
數聲瑤瑟起瀟湘<lb/>
　　　豐城道中<lb/>
一洲烟氣一洲寒沙尾飛鷗勝我閒前日西山今不見<lb/>
雲來猶自想西山<lb/>
　　　雪中戯成<lb/>
我是天仙第一流水晶帆跨玉龍遊千岩萬壑氷壺裏<lb/>
神觀清明得自由<lb/>
<pb n="KR4d0483_WYG_006-8b"/>
　　　題瀟湘秋色圖<lb/>
瑶瑟無聲水自流黄蘆黄葉滿汀洲蘋花欲采無尋處<lb/>
一片閒情萬古愁<lb/>
　　　穆山<lb/>
一陂凝緑倒垂天直上層峯積翠邊迢遞烟雲三百曲<lb/>
水聲徐出石門前<lb/>
　　　又<lb/>
老木懸崖徑最峭山風刺刺水蕭蕭縁源不記梅栽處<lb/>
<pb n="KR4d0483_WYG_006-9a"/>
忽遇㣲風在石橋<lb/>
　　　客來<lb/>
緑樹隂邊翡翠飛笑吟佳客坐書帷井華汲就茶烟發<lb/>
看罷數峯秋雨時<lb/>
　　　維揚道中<lb/>
淮天如水水如秋葉葉漁郎下釣舟北畔荷花南畔栁<lb/>
殷勤送我到揚州<lb/>
　　　二<lb/>
<pb n="KR4d0483_WYG_006-9b"/>
香霏滿棹渡長溝濃著秋光淺著愁日暮女郎清唱發<lb/>
鴛鴦斜拂栁邊洲<lb/>
　　　三<lb/>
聚栁成村水一灣<hi>闕</hi>鷗分趂棹歌還今宵繫䌫知何處<lb/>
好在紅菱紫蓼間<lb/>
　　　無題<lb/>
玉雪容華翡翠衣㡌青貼領髪雲飛共郎急趂斜陽渡<lb/>
不惜黄沙走馬歸<lb/>
<pb n="KR4d0483_WYG_006-10a"/>
　　　二<lb/>
慣得驕驄識妾家佛桑庭院繡簾斜鏤銀合子檳榔片<lb/>
戯噴猩紅散唾花<lb/>
　　　三<lb/>
天妃廟前斜日時女郎歌斷綵鴛飛林花滿地𤓰船散<lb/>
城裏官人排馬歸<lb/>
　　　四<lb/>
烏石山前颭酒旗醉來健倒日平西蔡家石刻端明字<lb/>
<pb n="KR4d0483_WYG_006-10b"/>
賣與他人作墓題<lb/>
　　　五<lb/>
丞相堂前草暗堦尚書池上樹生苔子魚風起秋無路<lb/>
記得誰家甲第開<lb/>
　　　題陳舜卿龍卷<hi>舜卿名俞丙辰進士草亭其自號</hi>
妙舞當年色藝精吳宫晏罷夢難醒早知畫得龍千卷<lb/>
留與閒人記草亭<lb/>
　　　送人逰玉笥山<lb/>
<pb n="KR4d0483_WYG_006-11a"/>
咫尺簫仙玉笥家水香二十四溪霞攜書便欲隨君去<lb/>
長向雲間掃落花<lb/>
　　　䢴溝<lb/>
衰栁殘荷併惨然青山隔岸㺯嬋娟多情惟有䢴溝水<lb/>
長送江南過客船<lb/>
　　　見梅花<lb/>
氷合金河雪暗殘内家難覔一枝寒秖應獨結梅花伴<lb/>
水逺山長信意看<lb/>
<pb n="KR4d0483_WYG_006-11b"/>
　　　㣲雨<lb/>
一天㣲雨溼芳塵紅緑相依幾聚春家在海棠花下住<lb/>
傷心長是未歸人<lb/>
　　　放船<lb/>
晚色重重放客舟輕風吹漾落潮流林巒盡異來時路<lb/>
知是明朝到福州<lb/>
　　　莆陽歌<lb/>
兩兩筠籃溼暖烟窄衫短鬢裊行肩到門迎著郎來早<lb/>
<pb n="KR4d0483_WYG_006-12a"/>
持向街頭賣海鮮<lb/>
　　　黄沙道中<lb/>
深淺寒烟曲塢間杉皮小屋遶幽潺紫苔青石梅花路<lb/>
隨處閒看雪後山<lb/>
　　　山行隨興<lb/>
暖風吹雨溼平沙逺色疑青草欲芽誰是多情能愛我<lb/>
野梅一路臈前花<lb/>
　　　又<lb/>
<pb n="KR4d0483_WYG_006-12b"/>
金石臺前鴉亂飛空濛山影出隂霏野塘水活栁生眼<lb/>
茅舎聚人迎婦歸<lb/>
　　　清江道間阻雨<lb/>
峰影㣲昏樹影明人烟深淺水縱横前時逢雪今逢雨<lb/>
長在江南畫裏行<lb/>
　　　凌雲山房雪中<lb/>
山寺孤鐘撼曉殘西窻窻外玉珊珊開門㤀却階前石<lb/>
驚問何人疊雪山<lb/>
<pb n="KR4d0483_WYG_006-13a"/>
　　　又<lb/>
萬頃寒輝貫碧霄一林清響落金飈梅花開就歸時路<lb/>
莫待前山雪盡消<lb/>
　　　新淦藍步溪<lb/>
隂靄通烟翠作霏春風入雨暖成泥女郎挑菜不知溼<lb/>
調笑相攜過水西<lb/>
　　　無題<lb/>
喜遇佳期未有期魯陽不見下舂時春風好長江南樹<lb/>
<pb n="KR4d0483_WYG_006-13b"/>
長與閒人惜子規<lb/>
　　　西風<lb/>
苦蓼花開錦換洲野夫容發艶通流東風即是西風骨<lb/>
莫向西風誤作愁<lb/>
　　　喜雨<lb/>
花事安排趂好晴沙膏新換牡丹坪明年何處看花客<lb/>
一夜東窻喜雨聲<lb/>
　　　題墨菊<lb/>
<pb n="KR4d0483_WYG_006-14a"/>
橘枳蘭芽玉易瑕商山一出便㤀家幾囬惆悵梅花别<lb/>
併有緇塵到菊花<lb/>
　　　見楝花開<lb/>
緑光深淺上窻紗矻矻讐書髮已華年譜他時誰記取<lb/>
一株紅楝兩年花<lb/>
　　　酬友人見訪不遇<lb/>
荷笠深山採藥囬荆扉石徑損秋苔花邊稚子相迎說<lb/>
昨日有人騎馬來<lb/>
<pb n="KR4d0483_WYG_006-14b"/>
　　　題趙太祖太宗蹴踘圖<lb/>
共戲笙歌聒處春他時甘作墜雲身一九明月樓頭<hi>闕</hi>
　　山人解誤人<lb/>
　　　荷花<lb/>
曲沼芙蓉暎竹嘉緑紅相倚擁雲霞生來不得東風力<lb/>
終作薰風第一花<lb/>
　　　立春近夜雨達旦<lb/>
梅花天氣夜尤清清得還鄉夢不成知事新春隨雨到<lb/>
<pb n="KR4d0483_WYG_006-15a"/>
四牕飛雨作春聲<lb/>
　　　除夜自封溪歸高淵<lb/>
栁辭殘臈蕋初垂麥長平沙緑轉肥寒日漸温風漸軟<lb/>
隨山隨水看梅歸<lb/>
　　　二<lb/>
歸人元自少歸情不計程期且緩行沙步酒旂村鼓亂<lb/>
連林鳥雀盡懽聲<lb/>
　　　三<lb/>
<pb n="KR4d0483_WYG_006-15b"/>
鴛鴦翻雨戲迴溪溪路迢遥濕翠圍隔竹杏花紅萬㸃<lb/>
何因知我此時歸<lb/>
　　　四<lb/>
鬢鴉橋北試春衣濃粉深脂濶畫眉板閣磚爐相聚處<lb/>
欣然說著看燈時<lb/>
　　　五<lb/>
蟻旋西磵轉東源竹掩松遮又幾村家在江南幽絶處<lb/>
千峰帶雪繞柴門<lb/>
<pb n="KR4d0483_WYG_006-16a"/>
　　　豫章登舟作<lb/>
城南無樹識神仙閒往閒來四十年西岸青山東岸塔<lb/>
為誰相對老秋烟<lb/>
　　　象牙潭<lb/>
水禽兩兩樹三三近浦遥峰隔嫩嵐新換一天秋色别<lb/>
短篷又過象牙潭<lb/>
　　　絶句<lb/>
芝谷山前日荷鋤柴門生事轉蕭疎放翁老去真堪笑<lb/>
<pb n="KR4d0483_WYG_006-16b"/>
猶向人前說讀書<lb/>
　　　春風<lb/>
杏花紅度海棠紅緑展平沙拂嫩茸共愛春風猶是舊<lb/>
誰知不是舊春風<lb/>
　　　自笑<lb/>
世情多識事多諳長對雲山共笑談煮石采芝隨意足<lb/>
慿君莫唱望江南<lb/>
　　　豐城道中<lb/>
<pb n="KR4d0483_WYG_006-17a"/>
江村南北笑聲頻紅燭花時次第新春水漸生桃葉渡<lb/>
小舟時載嫁歸人<lb/>
　　　　二<lb/>
曲江灣處小瀟湘磯栁疎垂雁落行暫繫一篷寒緑裏<lb/>
數聲清響夜鳴榔<lb/>
　<lb/>
　<lb/>
　<lb/>
<pb n="KR4d0483_WYG_006-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　知非堂稿卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>知非堂稿</head>
    <p>
<pb n="KR4d0483_WYG_000-1a"/>
欽定四庫全書　　　　　集部五<lb/>
　知非堂稿　　　　　　　别集類四<hi>元</hi>
　　提要<lb/>
　　　　<hi>臣</hi>等謹案知非堂稿六卷元何中撰中有通<lb/>
　　　　鑑綱目測海三卷通書問一卷皆别著録據<lb/>
　　　　中自序所著尚有易類象三卷書傳補遺十<lb/>
　　　　卷吳才老叶韻補遺一卷六書綱領一卷補<lb/>
　　　　六書故三十二卷蘇丘述遊録一卷搘頤録<lb/>
<pb n="KR4d0483_WYG_000-1b"/>
　　　　十卷今皆未見惟此集僅存然自序稱有知<lb/>
　　　　非堂稿十七卷外稿十六卷顧嗣立元詩選<lb/>
　　　　載知非堂稿十七卷與自序合王士禎居易<lb/>
　　　　録作十六卷亦與自序外稿合此集止六卷<lb/>
　　　　似非完書然嗣立之所録與士禎之所稱者<lb/>
　　　　己均在此六卷之中又似無所亡佚者豈後<lb/>
　　　　人傳寫或合併其卷數抑或重為選録汰其<lb/>
　　　　繁冗故篇帙雖減而名章雋句一一具存也<lb/>
<pb n="KR4d0483_WYG_000-2a"/>
　　　　詩集之富唐無若白居易宋無若陸游楊萬<lb/>
　　　　里而珠礫並存往往使後人以多為憾是編<lb/>
　　　　佳製具存而蕪詞較少可謂刋糟粕而存菁<lb/>
　　　　華即非足本亦不必以不完為歉矣乾隆四<lb/>
　　　　十四年四月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費墀<lb/>
<pb n="KR4d0483_WYG_000-3a"/>
知非堂稿原序<lb/>
夫言之秩然次序條理者謂之文文無待於作也後之<lb/>
人口之所言雜亂無紀則必締搆於思撰造其辭而後<lb/>
筆之於簡牘古人雖不作文孔子嘗云辭達而已矣此<lb/>
固作文之大法也而奈何作者之不知此哉東漢以來<lb/>
氣弱體卑無復有善作者至于今殆千餘年唐宋盛時<lb/>
號為追蹤先漢而僅見韓栁歐陽曽王二蘇七人焉若<lb/>
李習之若唐子西若張文潜非不逰韓蘇之門而竟未<lb/>
<pb n="KR4d0483_WYG_000-3b"/>
與韓蘇合一也兹事豈可易視哉表弟何中太虚少負<lb/>
逸才弱冠已能詩而亦用意於文至順二年春予臥病<lb/>
頋予於病中授以大集予讀之盖優優升七子之堂矣<lb/>
予不勝其喜非私喜也喜斯學之不孤也斯學也雖非<lb/>
儒者之本務而其格力之高下實氣運之盛衰闗係又<lb/>
豈小小哉病餘倦於書然喜之不極為書其後而還其<lb/>
稿前翰林學士資善大夫知制誥同修國史草廬吳澂<lb/>
伯清序<lb/>
<pb n="KR4d0483_WYG_000-4a"/>
知非堂稿自序<lb/>
臨川何中能言知讀書咸淳壬申甫髫隨父仕廣東曲<lb/>
江乙亥出嶺至元丙子僑居寧都隱避浮寄者三年已<lb/>
夘始從師問學師宋進士張叔方朱光甫羅士鼎於前<lb/>
輩屢嘗親劉㑹孟識謝君直姚端夫王肯堂交甘詠之<lb/>
程鉅夫李士𢎞元復初掲徯斯全止所當世知名士多<lb/>
友善於吳伯清為姻兄弟云至大戊申如析津皇慶癸<lb/>
丑適東甌所著易類象二卷書傳補通十卷通鑑綱目<lb/>
<pb n="KR4d0483_WYG_000-4b"/>
測海三卷通書問一卷吳才老叶韻補疑一卷六書綱<lb/>
領一卷補六書故三十二卷蘇丘述逰録一卷搘頤<lb/>
録十卷知非堂稿六卷知非外稿十六卷延祐庚申夏<lb/>
六月朔臨川何中太虚自序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0273_SBCK_018-1a"/>
水心先生文集卷之十八　前集<lb/>
　　　　　　　　　　章貢黎諒編集<lb/>
　　　校書郎王公夷仲墓誌銘<lb/>
進士試御前考官定號名來上所謂高第者天子常<lb/>
親擢賜之天下以此占上意好惡而士之遇否治之<lb/>
通塞係焉紹興二十七年永嘉王龜齡爲第一臨海<lb/>
王夷仲實第四於是高宗臨政乆日新其德思與草<lb/>
野竒傑士共起世務遍閱所對䇿取能伸直節吐敢<lb/>
言者無問下苐即㧞置之而夷仲至舉司前後頓挫<lb/>
十數往返傫然窮老矣忽一日受明主不貲之恩如<lb/>
此龜齡既爲一時所宗而夷仲與同時登甲科者亦<lb/>
皆獲重名於世至今稱䇿士之盛必曰丁丑榜爲然<lb/>
<pb n="KR4d0273_SBCK_018-1b"/>
然則豈士能自高耶盖上好之爾夷仲衜臨海縣人<lb/>
曽祖安禮祖居中父庭筠解褐㜈州推官滿秩待太<lb/>
學博士闕召試爲袐書省正字兼聖政檢討官遷校<lb/>
書郎足疾乞玉隆觀明年乾道三年年六十一疾甚<lb/>
以六月五日卒四年二月九日葬重暉郷唐奥山夫<lb/>
人賈氏先一年卒後三十二年長子似之卒次曰應<lb/>
之免觧進士㓜曰棐女嫁故知池州趙善臨孫曰象<lb/>
祖曰革曰夢龍曰丕祖曰淡曰字孫曰文子棐夢龍<lb/>
中進士第棐浙西安撫司幹官夢龍信州教官始夷<lb/>
仲在㜈孝宗立賜軍兵錢州無見緡未給也守方宴<lb/>
賔卒不顧衝幕徑上雜坐妄語夷仲聞變歩行入府<lb/>
門卒望見即招手下曰節推来躬聲喏如平日且愬<lb/>
<pb n="KR4d0273_SBCK_018-2a"/>
曰侍郎犒賞遲又欲折支與徤兒懣夷仲笑曰汝誤<lb/>
矣即位例将四十年兵火散落我攅檢方卑何得爲<lb/>
遲錢巳在庫何名爲折卒稍退夷仲曰守借於他司<lb/>
俄又報兵士毆庫吏死矣夷仲怒叱曰汝不聽名次<lb/>
而亂取必斬無赦卒意折皆曰依節推說始散去州<lb/>
人極以此多君括有二士人家銀見官爲烹採而呉<lb/>
郡王自右曹符下攫取之士拒不聴呉謂其刼也移<lb/>
數獄至㜈夷仲諷守守曰吁是力足畏也夷仲曰畏<lb/>
理耶毋力守因以委夷仲凾至右獄問詞主安在吏<lb/>
曰官人也隨司爾夷仲鞭吏急追詞主将械之其人<lb/>
大懼首服士幸免守併以此知君既入參政事故决<lb/>
意薦君矣在館爲省試點檢得詩賦卷白於衆以爲<lb/>
<pb n="KR4d0273_SBCK_018-2b"/>
絶出也獨一參詳及同知論未合爾明日同僚來告<lb/>
曰事去矣同知陞諌長參詳亦入䑓矣夷仲曰不然<lb/>
此程文工拙也無關䑓諌力辨之竟放髙等四方士<lb/>
𥙷試於貢院晨門未啓俱忌日行香至親王不得前<lb/>
取别卷過宰相街司競棘叢中或傳坐此罷太斈矣<lb/>
夷仲論對從容爲上言上曰聞無頼者亦来耶夷仲<lb/>
曰誠然萬人之聚固無不有然異日爲陛下棟梁者<lb/>
皆是也上意解浮語浸息故夷仲雖不及預大議而<lb/>
果决敢辨危事堅正能遏横流余又聞一日上批夷<lb/>
仲及張校書恪皆爲察官當筆參政使所親賀曰上<lb/>
不知君選人明日爲乞上殿改官也盍預計欲言者<lb/>
夷仲皇恐辭曰某叨忝未逾月便作御史人不謂有<lb/>
<pb n="KR4d0273_SBCK_018-3a"/>
徑路乎懼終不許因草劄若備對者言考第舉員而<lb/>
後改官不刋之法也近世或入國或獻書或父祖勲<lb/>
伐或特旨上殿皆得改秩雖由權道徒啓倖門非祖<lb/>
宗意也所親果復至曰上命無庸辭也夷仲出其藁<lb/>
知不可奪遂两寢之其於進退又能自重如此居貧<lb/>
尤厲操贖質而得金價十倍家人有喜色夷仲趣使<lb/>
還之曰五月披羊裘而負薪豈拾遺金也攝倅十月<lb/>
食夲俸而巳倅時攝州兼取之有司劾其罪倅窘持<lb/>
劵五百祝夷仲曰請書紙爲驗夷仲反劵與書嗚呼<lb/>
夷仲不幸而不盡用然迹其素守夲末而後知高宗<lb/>
之親擢可謂知人也巳銘曰　噫蓄之早而售之晚<lb/>
道與世異用與好反後五十年記在碑板<lb/>
<pb n="KR4d0273_SBCK_018-3b"/>
　　　華文閣待制知廬州錢公墓誌銘<lb/>
公姓錢氏諱之望字表臣常州晉陵人曽祖孟囬殿<lb/>
中丞祖知雄父友贈中散大夫少放逹喜竒䇿虜亮<lb/>
至瓜洲參賛虞允文方課水戰公請呼海船在澄江<lb/>
者雜舟師上下八面乘風截流若神賊駭不測可沮<lb/>
徑渡之計虞公行其說且問今當何向時虜號百萬<lb/>
江東危恐公曰兵無衆寡勇者先奮躁者先敗賊雖<lb/>
蟻聚而棄信殘酷驅䝱逺来下莫順聽此内潰之勢<lb/>
也願無怯而静以待其變未㡬虜殺亮而遁符離之<lb/>
役道謁張忠獻公曰相公何不三邉並出使彼東西<lb/>
奔命大功可立也今獨趨海泗一不如志疑謗交起無<lb/>
能爲矣竟如公言登乾道五年進士第授襄陽府<lb/>
<pb n="KR4d0273_SBCK_018-4a"/>
大軍倉虞承相相録前驗差江西帥属頼文政反前<lb/>
帥龔參政茂良白上以賊委公公薦黄倬可用爲方<lb/>
略授之立擒文政改官増秩公奏賞倬宜厚臣濫恩<lb/>
也可損上多公譲從之以宣教郎添差通判鎮江府<lb/>
母䘮免再通判鎮江府知光州未行知楚州上猶遅<lb/>
之改知和州𥘉上令建康都統郭綱及淮西帥漕實<lb/>
官田括隱占使兵爲耕公極諌括田擾事不速集但<lb/>
擇故荒圩羙田五百七頃溝垾牛犂踰月皆具兵亟<lb/>
就屯民不知役和故任武守連數人益壊公檢御有<lb/>
方郡復完代還上論事甚乆因歎機㑹無有公對今<lb/>
有之恐陛下未能行上愕曰何謂也公曰曹操伐烏<lb/>
丸劉備謀襲許今虜酋往上亰兵将從者十七八儻<lb/>
<pb n="KR4d0273_SBCK_018-4b"/>
鼓行即前彼子悸於室父困於塗徃返萬里士馬疲<lb/>
極將何以戰一二日之機古人必争况歲月懸隔乎上<lb/>
拊床曰好機㑹無人道此除金部郎官俄知楚州用<lb/>
屯田勞直祕閣議者以濠楚使効多代名自今逃死<lb/>
湏言上乃得収既有㫖公言乾道𥘉招魏勝郭昇張<lb/>
榮義從人給田勿課役勒五部月一至州習射犒激<lb/>
名曰使效盖陜西弓箭手法也纔三百餘人耳州縣<lb/>
惡其獷銳難制死亡不復𥙷甚者抑不令赴州失本<lb/>
意矣然則非官所廩安用代名雖曰免稅而所謂歸<lb/>
正人皆未起課役非以使効故特優幸議者殆未詳<lb/>
也公遂募五百人部伍精熟盗不敢發於是上令教<lb/>
两淮民兵萬拏手而公選勝兵七千八十九人參之<lb/>
<pb n="KR4d0273_SBCK_018-5a"/>
軍制束以隊伍别以事藝嚴以訓練他日上遣官拍<lb/>
試獨楚應格始公患大軍更戍毋留郡兵山水寨不<lb/>
就律無以應敵自徐子寅於山陽寳應置三十六荘<lb/>
寨禁無得私有軍實犯者衆而羊家寨瀕大海姦猾<lb/>
所聚公籍其尤剽悍二千三十五人約爲急難備且<lb/>
弛禁許挾弓弩自便皆感悅從命有李植者自言宿<lb/>
迁人韓世忠罷攻淮陽植父将與宗族郷里自拔從<lb/>
之今巳零落尚四五百家公歎曰諸葛孔明西縣之<lb/>
民也今植轉相語得四百十六人定其要束與荘寨<lb/>
同上爲特𥙷植官在州四年所行多此類進直徽猷<lb/>
閣公又條三邉戰守事曰楊州有三邉戰守事曰楊<lb/>
州有三城三塘楚有大小清河淮東恃此謂扼虜来<lb/>
<pb n="KR4d0273_SBCK_018-5b"/>
處足矣虜設乗虚自招信旴貽抵淮隂不一日薄揚<lb/>
州不二日滁真通泰亦徑至江上彼兩路何獨不然<lb/>
陛下可無令韓琦范仲淹者通一路險易熟議之乎<lb/>
且卒飢財匱兵少今日之大患也然而卒欲飽則財<lb/>
愈乏矣財欲無乏則減兵且不暇其何以増若兵自<lb/>
耕民自戰㳂江諸軍各擇地分内閑田種之而民兵<lb/>
萬弩手用一法給器械較精惰略計可十五萬與屯<lb/>
田大兵相參此三路之郛郭也昔韓世忠在鎮江張<lb/>
浚在建康淮東西便爲地分大儀天長昭關柘皇虜<lb/>
来則戰豈有定所三衙助之所向克捷近諸郡脩城<lb/>
築堡遣兵更戍犬牙占認尺寸之外胡越自分如是<lb/>
則誰肯出力㑹戰於要害之地耶臣觀諸軍氣習今<lb/>
<pb n="KR4d0273_SBCK_018-6a"/>
昔頓殊昔欲戰不欲守今言守不言戰馴致疲愞十<lb/>
年之外雖守不能矣陛下幸詔諸将復紹興地名使<lb/>
如世忠浚軰苦戦立勲夢寐庶㡬無今消磨坐相視<lb/>
盡孝宗省奏太息曰方天下無事人樂安静莫背更<lb/>
張此論可謂憂深矣時光宗參决上顧曰太子熟㸔<lb/>
人材湏用方見和親乆材無所施更無事當遂委靡<lb/>
朕思之懔然太子宜常在念錢某可使帥楊州是歲<lb/>
淳熈十五年也雨自五月至六月清河溢墮城千丈<lb/>
公拊循賑貸恩紀勤備楚人德之進直寳文閣知㐮<lb/>
陽府言者誚公昨在楚既脩城水卒突壞削職罷公<lb/>
始至楚以舊樓櫓不壮易之千間城敗非樓櫓咎盖<lb/>
公者誤也知静江府公濫惡流入兩浙朝廷議禁絶<lb/>
<pb n="KR4d0273_SBCK_018-6b"/>
提點鐡治劉煒請以私錢二當官錢一抽貫數百約<lb/>
其多小府庫皆封鐍市邑關閉两淮騷然公四䟽言<lb/>
止弊息姦要在安靜淮東地不産鐵人不私鑄貨幣<lb/>
轉易民何罪焉且天下安危在邉北使過淮耳目所<lb/>
接繫國體尤重上悟以官㑹樁管米度牒僧費數百<lb/>
萬緡盡收淮東西私錢納鑪鞴中而後少定然時宰<lb/>
諱公言切竟以失察私錢坐鐫一官安撫司兵自劉<lb/>
綱向子固有東西寨使効晁公武有効用郭棣有効<lb/>
士有强勇名號雜軍律不齊豪盗隱伏爲一方患公<lb/>
請併及強勇募材武足千人隷御前置統領守将之<lb/>
宿蠧始革公之在楊會復治兩淮民兵而公在楚日<lb/>
既施設有緒至是遂具爲一路條目取丁結隊執色<lb/>
<pb n="KR4d0273_SBCK_018-7a"/>
緫首分部開收任責七事上悉行之仍下其法於淮<lb/>
西及将進丁入老公手書属郡喻上指懇切選丁状<lb/>
四萬八千二百餘人増舊藉三之一於是淮西趙鞏<lb/>
奏罷萬弩手上付公相度公奏紹興未孝宗命張浚<lb/>
置御前萬弩營於建康癸未戍泗州甲申與虜闘皆<lb/>
有功乙酉講觧散歸其家乾道中令徐子寅復置於<lb/>
真州其後就田自便不復喚集二十三年矣弩藝劣<lb/>
弱壮建銷堕鞏所見近事也至於土着無逃亡之患<lb/>
自耕無坐食之費民兵萬弩手㝡爲近古孝宗所命<lb/>
浚所行不可廢也不原其立法之𥘉而議其受弊之<lb/>
未則羊亡而禮從之矣萬弩手得不廢盖公在楚四<lb/>
年在楊三年及前後反覆爲上言大抵以屯田民兵<lb/>
<pb n="KR4d0273_SBCK_018-7b"/>
萬弩手山水寨爲進戰退守之要始未皆守一說思<lb/>
虜皆執一意非若池視時上下隨世改易揣摩而投<lb/>
合之也王卿月使虜道病公代之既除直龍圖閣再<lb/>
任而言官以公營運販易䧏顯謨閣罷𥘉公之併強<lb/>
勇軍總領必欲使揚州自當劵食之半公争不獲别<lb/>
爲營運以其息給之又力争曰御前軍而仰食州郡<lb/>
可乎五具奏始巳以本錢歸備邊庫自是公屢被詆<lb/>
輒黜有造㳺士之獄者索其楮中得公彈文檢御史<lb/>
所上不差一字復以公提點鑄錢亊留爲軍噐監實<lb/>
録院檢討官将用矣而大奚山盗起故除祕閤脩撰<lb/>
知廣州大奚孤峙海中去州一潮汐民煑鹽自業漁<lb/>
採亡命群聚吏兵容之非一日提鹽繩之急怨而爲<lb/>
<pb n="KR4d0273_SBCK_018-8a"/>
變諸司招捕前却異同紛紜戒愈横遂空巢窟奪客<lb/>
舟徑指城下州人大恐将逃公麾諸軍奮擊一戰殄<lb/>
㓕列栅山上分兵戍之㣲公決䇿廣東㡬亂併闕官<lb/>
罷攝士捐丁田米分鈔暦日錢歲萬七千緡場務積<lb/>
欠四萬餘緡珠香翠毛不買一錢除華文閣待制尋<lb/>
知隆興府蕃漢攀路涕泣改知廬州至數月疾病參<lb/>
半猶自力判諸司累訟不定數百事光黄民争持曲<lb/>
直詣公㑹最郡用除其冗複歲省萬五千餘緡衙兵<lb/>
兩寨以客将書表爲将佐公一澄革又以安豊忠勇<lb/>
軍不治奏斥統制邉公彦欲考詳㳂邉利害别爲綱<lb/>
目而公病不起以慶元五年七月十八日卒年六十<lb/>
九廬人及淮西人待公疾瘳投詞者千餘人嗟歎曰<lb/>
<pb n="KR4d0273_SBCK_018-8b"/>
包侍制死耶作十五詠詩以傷之六年三月十八日<lb/>
葬江隂縣昭聞郷由里山令人何氏後公四十二日<lb/>
卒祔焉子延碩早天廷玉某官廷瑞某官廷玠某官<lb/>
一女先嫁戎知剛再嫁某官孫男二孫女六階中大<lb/>
夫爵晉陵男𥘉　孝宗雖脩紹興故事復與虜通使<lb/>
而以其間討軍政講邉備隂擇竒材爲有事之用親<lb/>
擢下僚至貴顯數十百人公能㝡高誠欵内發事有不<lb/>
便陳義指切未嘗顧望所建置後皆遵行不敢變然<lb/>
世未能知故具記其言與事所以見天子鑒識盡下<lb/>
人臣憂懼思職而公之遇合可考矣銘曰　孝宗上<lb/>
聖忘巳好能匪徒好之超俟躐卿時惟錢公百選一<lb/>
逢材如源泉汲用無窮楊東豫西越南雍北四郊不<lb/>
<pb n="KR4d0273_SBCK_018-9a"/>
警雖警迄息冠帶群胡韶勺世讎畏戰靡靡明主所<lb/>
憂孝宗賔天公困多毀待從晚矣歲月弗止既謀既<lb/>
明既勤既成當時不知况彼後生孰逺而存孰堅而<lb/>
朽我垂於文以俟夫乆<lb/>
　　　陳秀伯墓誌銘<lb/>
平陽豪士陳君堯英字秀伯少有大志一時貴人非<lb/>
其能所致雖其能所致而終不足以立視之皆無如<lb/>
也紹興六年上書登聞陳䇿十二明年正月再上清<lb/>
朝政序序亦十二語益切三月復上兵書栺畫利害<lb/>
尤急高宗異之令政事堂召問君既不以求和爲是<lb/>
而書語侵中書執政固不喜至召問君長揖色倨論<lb/>
事泉湧不屈執政愈怒奏罷之君不悔也将歸又以<lb/>
<pb n="KR4d0273_SBCK_018-9b"/>
三書抵宰相曰苟違某言中興之業未見其可高宗<lb/>
側身修行以來天下之士四方獻進接踵釋白𫀆取<lb/>
通官羙職衆矣嗚呼君之言不用而身無成亦豈其<lb/>
命也歟後七年君始入太學斈法不許上書君亦絶<lb/>
不及當世獨塲屋對䇿猶抗言如故以是無所合夫<lb/>
親遇明主千說悟意九筵之室可陛而登屡省之歌<lb/>
可颺而𢋫也尚邂逅不偶况一夫之取捨何足動心<lb/>
乎隱顯窮逹之際在君可以無憾矣君所居號陳營<lb/>
里其先自蘭溪来至君蘭溪来至君九丗先造一宅<lb/>
推與兄塘瀆䟽通衢路囬逹華榱複廂如邦侯邑君<lb/>
之宫又能薄巳厚人赴其急時多貸少償郷曲常依<lb/>
爲恵主此雖不足以見君之材然士盖有一不得於<lb/>
<pb n="KR4d0273_SBCK_018-10a"/>
世則銷墮摧折併其餘不能有爲矣是固不可無録<lb/>
也君年七十卒淳熈五年十一月九日十年十月辛<lb/>
酉葬東山夫人黄氏一子曰雅言先君四年卒雅言<lb/>
之子曰昻從余三十年請曰某常欲以吾祖爲託至<lb/>
是始克有言也銘曰　徐樂嚴安愊臆見収有嘉秀<lb/>
伯良亦其儔誰不我與東山之休<lb/>
　　　著作佐郎錢君墓誌銘<lb/>
君錢忠<graphic n="KR1460" url="https://raw.githubusercontent.com/kanripo/KR-Gaiji/master/images/KR1460.png" mimeType="image/png"/>王九丗孫五世祖端州司理名尚自錢塘<lb/>
徙温州樂清爲其邑人祖堯卿孝友任䘏有實行紹<lb/>
興中州㪯孝㢘未及召而卒因表其居曰孝㢘里父<lb/>
選贈承事郎君名敬直字敬子紹興元年試礼部第<lb/>
一或謂士人以祧廟諱自名宜避因改易直而字季<lb/>
<pb n="KR4d0273_SBCK_018-10b"/>
荘教授太平州入爲太學録博士太常博士祕書郎<lb/>
著作佐郎以疾得知池州嘉定四年五月丁亥卒年<lb/>
四十四於是池州未𬒳命也朝廷以故例在館者官<lb/>
其子衡之将仕郎宜人翁氏先巳死遂以二年十月<lb/>
辛酉偕葬孝㢘里東徧曰獅岩次子曰德之二女未<lb/>
嫁君十歳能通記春秋三傳以其意作場屋文字機<lb/>
健開闔腴澤粹好長老之有科目立声價者反媿之<lb/>
曰是烏得爲童子耶稍長學知古人統緒廣大髙逺<lb/>
則遂慨然歎曰時文不足爲矣常積書自繞爲至夜<lb/>
不解帶旦不頮飜研覆精必以巳所自到者爲是由<lb/>
是雲蒸川流筆態横生膏潤冰釋義理溢發玉縝金<lb/>
輝材質早成性尤沉宻不輕用所能盖人群居論難<lb/>
<pb n="KR4d0273_SBCK_018-11a"/>
鋒起方人以病物君不出一語人莫能窺頗疑君循<lb/>
黙爲身計朋友或竊議君聞殊不介意至在奉常乞<lb/>
爲范公祖禹謚正獻有内侍得旨賜謚者拒弗爲謚<lb/>
人始知君能於事有短長其間矣在太史因火災迫<lb/>
宫廟時君疾巳亟卧床令兄子本之抄藁封上自宰<lb/>
祖近臣及當時要務略皆盡言無隱於是人又知君<lb/>
能陳義憤激奠而後發時而後言也爲善獲譽其報<lb/>
爲福常理也好惡變迁真僞難知以善爲盗則譽方<lb/>
爲謗福方爲禍亦常勢也君不幸立於問學之末流<lb/>
而當好惡毁譽之未定進而與世偶疑若多禍而鮮<lb/>
福矣然君廉不爲劌方不爲割不形物以明己不离<lb/>
衆以獨立也世環視而不得短則深厚不伐之名交<lb/>
<pb n="KR4d0273_SBCK_018-11b"/>
歸之而大官羙爵将傾赴焉人謂君必以此貴重矣<lb/>
而又遽死嗚呼合人之所不能合而猶不與人以其<lb/>
所當與是天之爲耶錐然合人之所不能合者正其<lb/>
義也非求合也不與人以其所當與君子無怨於天<lb/>
可也銘曰　一縣始集兮填如堵墻朋来数州兮紛<lb/>
其盈堂繾綣我從兮三十雨霜今弗顧兮悲安放天<lb/>
髙髙兮地廣廣詔無窮兮靈勿爽<lb/>
　　　劉建翁墓誌銘<lb/>
莆田劉起晦字建翁淳熈戊戌進士及第任福清主<lb/>
簿監建康府榷貨務知貴溪縣江西安撫司機宜召<lb/>
試祕書省正字兼呉益王教授開禧元年五月卒葬<lb/>
石室西原夫人方氏二子曰希醇某官曰希深建翁<lb/>
<pb n="KR4d0273_SBCK_018-12a"/>
父名朔莆人號二劉先生者先生殁乾道中年太早<lb/>
非顯官家薄不自振業天下悲憐之曰是寜有子耶<lb/>
及建翁勝冠帶克邁競強志義脩立聲名逺聞人士<lb/>
皆喜走相傳筆相告也既中乙第愈益喜爲勸飲相<lb/>
樂也仕所歴無不争薦君曰劉復之子渠可後之建<lb/>
翁有所擇曰某不宜受亦不敢怒也然所薦不過關<lb/>
陛改官則固州縣常舉爾至爲舘職然後猒曰足以<lb/>
待建翁矣差夫建翁底法父不忝父致大稱譽自其<lb/>
理而天下於建翁父子乃鄭重不巳如此亦足以知<lb/>
好善者人之同心而爲善者之不可怠也建翁韻甚<lb/>
清氣安而皃和懸㑹宿解不以滯吝嬰物事雖漫汗<lb/>
麄梗經建翁手必有條流秩序後可循守也治縣極<lb/>
<pb n="KR4d0273_SBCK_018-12b"/>
寛不爲節限訟者從容各盡其辭已而敷錫折衷隱<lb/>
情遁節如鏡見象姦民未甞不避影歛跡也市里寒<lb/>
人必知名數雨雪凍仆計口與錢米疾癘天行自煑藥<lb/>
不幸死給棺歛縣東起孤獨廬西安樂坊歲减斛面<lb/>
米六千石糴夲錢六十萬貴溪人謂建翁不曰知縣<lb/>
曰吾翁也故聞其卒罷市聚哭爲佛老事五晝夜建<lb/>
翁既爲上下信服同時有作邑者内不善爲正字其<lb/>
人適在言地誣奏罷之夫舉一世所愛不能勝一人<lb/>
所怠使建翁稍進用必争是非辨邪正决不能使一<lb/>
世盡愛建翁也然則世之所以愛建翁者豈能知之<lb/>
哉建翁内事兩丗母奉從兄撫㓜弟外交友朋接郷<lb/>
里通無共有盡敬極孝一如二父人不知二劉已死<lb/>
<pb n="KR4d0273_SBCK_018-13a"/>
也居室尤陋不改余間過之及門而下建翁逡廵出<lb/>
迎中街笑曰自二父在而四方之過莆者無不簉於<lb/>
庭蓋今之轎大於舊矣乃世變也余亦咲曰轎雖大<lb/>
不數寸公門扉無乃太狹乎而不知變耶其偏墼四<lb/>
圍之僅通户牖建翁指示余此吾二父講學處也余<lb/>
仾徊乆之不能去云銘曰　建翁之於父材徳同年<lb/>
壽同官職又同曷爲踰之而有不逢悲哉<lb/>
　　　朝議大夫知處州蒋公墓誌銘<lb/>
蔣氏夲陽羡人梁普通𥘉渙爲永嘉守渙弟湛以西<lb/>
華竒山也留居不歸武帝賢而官之命後守即廬授<lb/>
焉故郷名建牙至公曽祖錫祖扶父贈中大夫惇及<lb/>
上五世皆家郭南公諱行簡字仲可學不爲舉子逹<lb/>
<pb n="KR4d0273_SBCK_018-13b"/>
於世用器度凝審登紹興庚午進士第時荆帥孫汝<lb/>
翼從事查䈁皆名士傾待公遂與薛公士隆壻孫氏<lb/>
主仙逰縣簿辟四川制置司屬官罷爲滁州判官虜<lb/>
亮且反公清調丹陽弩手三千守清流關副之州兵<lb/>
滁可保也主兵官笑不應公遽令逺斥候虜既大入<lb/>
滁人徐渡江僮妾不逃噐用無喪又督運於天長傳<lb/>
言虜兵至矣令尉欲棄蒭茭而逝公曰姑止急燔之<lb/>
毋爲盗資虜不敢進有以檀焚糧請劾公制置使劉<lb/>
錡曰此真知兵也乃巳監明州市舶務舶船至即日<lb/>
抽製親自評量隨麄細立盡老儈束手蕃客跪公前<lb/>
昻其首加手於額拊地以謝秀安僖王歎曰天下安<lb/>
有如此好監官諸司相謂不旬月舉貪畢知海鹽縣<lb/>
<pb n="KR4d0273_SBCK_018-14a"/>
太守告公曰縣壊乆欠州用經緫數巨萬得材令庶<lb/>
𥙷足乎公正色拒之巳而新錢有餘舊欠亦𥙷及季<lb/>
年餘錢一萬一千倅行縣知之促公使具鈔公曰此<lb/>
夏稅錢代者事爾倅曰使君方以善理財薦公何必<lb/>
留錢爲後人耶公縮舌駭口善理財豈羙名歟倅慙<lb/>
而止還朝衰平生著書五十篇號樞言上之執政愛<lb/>
其文曰院轄選也公不顧去通判興國軍大旱疫被<lb/>
數路公從一馬二卒齎㕮咀藥半夜宿村舎空常平<lb/>
以救他日過之所至輒數千人送迎知軍怪問其故<lb/>
皆泣曰昔不遇此通判吾屬闔門死矣知峽州歸舟<lb/>
無輜重有壓動石十餘絡棄之王丞相同僚也周丞<lb/>
相同年也争勞公良苦曰郎有闕可待也公力辭曰<lb/>
<pb n="KR4d0273_SBCK_018-14b"/>
重内輕外無甚於今某老矣朝謁之禮不堪也知常<lb/>
德府諸司舉異績對後苑清暉殿光宗面稱肯十數<lb/>
畫時送中書值留丞相引去逾月不决不果用知處<lb/>
州公治郡以愛惜知縣爲本獄訟賦輸使任其殿負<lb/>
文檄付遞鋪一人不至縣庭武陵二年軍律嚴靜蛮<lb/>
徭震服省地晏然括蒼去郷近治之尤詳更造板籍<lb/>
隱寄飛寄影占僞䟦悉釐改好溪堰旁山椿篠所聚<lb/>
請於朝禁席勢冐佃者貴人不恱提刑以爲慢已御<lb/>
史亦妄䟽自朝議大夫貶二秩罷公既休户小室繆<lb/>
篆郁芬竟日却坐客至請入莊語而已慶元二年七<lb/>
月二日卒年七十一其明年七月八日葬膺苻郷瞿<lb/>
嶼乾山孫氏封宜人後三年卒男五二早天伯與從<lb/>
<pb n="KR4d0273_SBCK_018-15a"/>
政郎邵武縣丞亦巳卒叔輿承直郎新岳陽軍節推<lb/>
季輿迪功郎婺州司户孫男十一人女八人公仕不<lb/>
希名譽誠意爲民海鹽興國大兵後不陞降物力公<lb/>
始行之數爲上言百姓困悴可哀果閬大軍錢比他<lb/>
郡獨重峽州茶租均之客户興國馬料　敷於五等<lb/>
衡袁歲取麴引贑吉日較贓罰江東白収板帳湖南<lb/>
倍折冬苗夏絹和買巳非正賦復有軍衣和買糯米<lb/>
科折止爲省務復有覆紐價錢若此類聞一知十窮<lb/>
民何以堪命今大吏無不言州縣窘迫以咻公上以<lb/>
臣所見誠有窘迫之縣曽無窘迫之州占吝公事視<lb/>
同巳物狼心不猒矣虽與数州窘固在也臣欲擇朝<lb/>
士曉暢民事者先於一路考財賦所從孰經常孰横<lb/>
<pb n="KR4d0273_SBCK_018-15b"/>
歛某創支某定例何爲而有餘何爲而不足使遡源<lb/>
䧟失者稽其違㳂流費耗者訂其失抑配白着虐取<lb/>
諸民者一切論奏蠲除之富哉言乎太史公所謂可<lb/>
着廊廟者也聽公之言行公之諌則膏澤烏有不下<lb/>
於民者哉𥘉河南郭忠孝子雍遯居長陽山公将出<lb/>
峽来見於白羊極言天人性命郭君曰天命之謂<graphic n="KR3119" url="https://raw.githubusercontent.com/kanripo/KR-Gaiji/master/images/KR3119.png" mimeType="image/png"/>
非天命則不謂性也率此斯謂道也脩此斯謂教也<lb/>
公又問雍得於兼山最要者郭君曰所得在艮艮者<lb/>
限也限立而内外不越天之命我限之内也不可岀<lb/>
人𣣔限之外也不可入也或爲著白羊問荅行於丗<lb/>
然則公之所存可知矣夫艮有止而無限居不獲之<lb/>
地立無與之時其止命也豈有欲於其間哉苟虞其<lb/>
<pb n="KR4d0273_SBCK_018-16a"/>
未至於無欲也而限以止焉則或可矣而非止之正<lb/>
也余聞古之用人勝流一也平進二也科目三也干<lb/>
澤四也勝流者有所激發以厲其節平進者無所附<lb/>
离而行其志故丗莫能好而科目以劵内必取干澤<lb/>
以鑿空速化雖左雄山濤復生不與易也嗚呼蒋公<lb/>
終老不伸又奚恠焉叔輿又言自韓侂胄用黨論起<lb/>
士大夫或去或逐公始欲謝事及趙公汝愚死公痛<lb/>
其冤因驟感疾不起噫是増異矣無彚征之利而有<lb/>
朋亡之憂何耶豈其好惡取捨一㫁以義而不以巳<lb/>
參之耶銘曰　西華隱者巢許之流其孫以之以銘<lb/>
斯丘<lb/>
　　　髙令人墓誌銘<lb/>
<pb n="KR4d0273_SBCK_018-16b"/>
蒙城高氏六歳父爲京山尉能助其母思父輒涕泣<lb/>
父歸乃已從知象山縣父思慮所不及必左右之爲<lb/>
余妻賃舎甚貧閑一間終日不聞聲親饌粥飰十餘<lb/>
盤魚肉鮭菜略具人或以爲難官視禄上下月儲以<lb/>
奉舅次伯叔群從無餘所食者太湖葱城東菘芥爾<lb/>
服飾進止常儼然見者皆尚其華整不知其敝故洗<lb/>
刷而然也晚歳三子始育始有宅居稍懇田不市糴<lb/>
然自處一如其𥘉盖其剛簡無欲余所憚其静宻有<lb/>
智余所服其多能而易解緩急中程識事本未大抵<lb/>
余所資以爲家也嘉定四年十二月𥘉十日年五十<lb/>
二卒五年三月二十日葬開元觀後山余觀自古特<lb/>
立獨行之士無所復望於世而旅泊其身以苟免者<lb/>
<pb n="KR4d0273_SBCK_018-17a"/>
固巳衆矣是不足悲也然而亦豈不有夫順親和戚<lb/>
之属而爲之託焉今余非敢謂特立而獨行也然既<lb/>
老而休且病且衰旦暮且盡而髙氏迫不余待遂棄<lb/>
余以是使余無順親和戚而爲之託也是亦不足悲<lb/>
乎銘曰　千世之逺兮百年之長天寛而地濶兮此<lb/>
爲何祥<lb/>
　　　葉君宗儒墓誌銘<lb/>
君葉氏名士寕字宗儒自上世居樂清東郷傳序甚<lb/>
逺最爲舊姓父良臣有塵外趣雖在田野而散朗簡<lb/>
逺言不及利對之泊如也君寛中少忌習見其父能<lb/>
賤糶薄責休病哀死昬夜救村落之急一皆遵行又<lb/>
稍推廣之人以爲恩巳及從王公詹事㳺王公云此<lb/>
<pb n="KR4d0273_SBCK_018-17b"/>
吾暮子立朝行事多以告之負氣落落既不自降屈<lb/>
曰安能長爲㪯人而有百年之宅千歳之田前臨清<lb/>
流旁接高阜亭阮深蕪竟日寂寂故人邑子常候門<lb/>
下行路惟聞棋声出空虚山遨谷嬉意到不擇每樵<lb/>
歌夜動櫂謳早發水邉林表往往覩墜盃遺屐焉然<lb/>
則不吝其力之所及德施於人而身忘其憂足以称<lb/>
善人矣夫余十六七識君時君亦尚少言論英發是<lb/>
是非非不肯假借余頗傾下之因思仲長統語甚羡<lb/>
君所爲而君言吾寡兄第子同姓宜爲宗余謝不敢<lb/>
當然内嘉其意自是不相聞嘉定三年君飬疾州南<lb/>
始復見之鬢毛雪白追記昔日相與把手絶嘆盖年<lb/>
六十六矣遂以九月丁亥卒里人爲燃指祭祠既死<lb/>
<pb n="KR4d0273_SBCK_018-18a"/>
皆出涕四年十二月甲申祔于父墓娶周氏一子曰<lb/>
賔三孫曰晉曰普曰魯将葬賔垂泣曰始先人有言<lb/>
儻在今日敢以請昔孔子遇舊館之䘮而哭之哀脫<lb/>
驂而<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>之門人譏其已重而孔子辭焉曰余惡夫涕<lb/>
之無從也嗟夫銘不愈重於脫骖乎余與君之偕少<lb/>
也遇諸塗之罔也託余宗之厚也去之五十年而不<lb/>
忘也是皆無從之類也聖人猶行之而况於斈者乎<lb/>
故為銘曰　鴻冥冥芙蓉之上鷺振振黃塘之下有<lb/>
掲其藏示來者<lb/>
　　　李仲舉墓誌銘<lb/>
李伯鈞字仲舉楠溪人由永嘉汎枝港盡汐而至楠<lb/>
溪則别爲聚區風氣言語殊異其中洲四絶水陂匯<lb/>
<pb n="KR4d0273_SBCK_018-18b"/>
深緩草樹多細色敞爽冝逺望舊名蒼墩溪之温厚<lb/>
處也其十世曰岑號蒼墩先生父曰嵩分寧縣尉仲<lb/>
㪯甫十餘族里有大事巳能相可否老人咸異此児<lb/>
及長足智恢逹以義理勝血氣倥偬難理雍容應㑹<lb/>
迷謬不决歘疾赴機而又外文内質章采粲錯輕重<lb/>
㐮序主於敬共猝與之遇無不心暢神懌謂其對大<lb/>
賔入清廟矣間其方自溪谷出尤駭莫測也鄭景望<lb/>
薛士隆引爲親友曰不幸而仲㪯于世之味薄斯人<lb/>
者豈以章句限之所謂不可小知而可大受也得官<lb/>
調監慈溪酒耻之曰吾何忍誘饑民捨其糠覈而遁<lb/>
於醨糟耶謝不起蓋仲㪯之業成矣而年不究踰四<lb/>
十而卒有子曰源字深之材藝徳噐知其父而居身<lb/>
<pb n="KR4d0273_SBCK_018-19a"/>
益荘與人益畏隩室煩暑常整飾不惰廣庭狎聚㨂<lb/>
語無慢情廬舎用噐皆有常度不醉飽於物曰吾父<lb/>
祖乃爾吾何以堪之有痟渇疾未嘗离書曰吾師也<lb/>
疾惙惟燒香曰吾友也始仲㪯使余與深之㳺余甚<lb/>
㓜而能記仲㪯言行象其風裁至今想見之深之少<lb/>
余二歳余從童子戯深之儼然端黙余慙爲棄戯歛<lb/>
袵余謀於四方間一歸而見深之寡言笑康色如故<lb/>
余病且老不出户故友影絶問深之則曰死乆矣其<lb/>
子義方實来則䘮除矣悲夫仲㪯父子積五六十年<lb/>
家行脩本學明固将施之而固止之耶豈天之不相<lb/>
道歟文王曰譽髦斯士成王曰烝我髦士髦士非科<lb/>
舉所謂士也譽之所不加烝之所不及科舉蔽之也<lb/>
<pb n="KR4d0273_SBCK_018-19b"/>
以科㪯論天下士失士甚矣然則非天也深之卒於<lb/>
嘉定五年年五十九三子義方長也曰義問義崇爲<lb/>
弟後女一人嘉定五年十一月辛酉義方改葬仲㪯<lb/>
於先墓後而深之從焉銘曰　所謂伊人山髙谷深<lb/>
鶴哺於庭猿乳於林怨耶非耶而有斯吟<lb/>
　　　朝請大夫主管冲佑觀煥章侍郎陳公墓誌銘<lb/>
思誠名景思姓陳氏信州弋陽人用祖丞相文正公<lb/>
恩𥙷承奉郎監平江府糧料院光宗𥘉即位詔天下<lb/>
言事思誠甫踰冠上十事多一時要切授淮東緫領<lb/>
所幹辦事光宗不豫定省礼闕百官更諫思誠亦引<lb/>
李唐山人語極論任職廉善緫領薦其材與籍田令<lb/>
迁太府寺主簿序夲寺丞迁宗正丞兼金部郎謁告<lb/>
<pb n="KR4d0273_SBCK_018-20a"/>
視兄疾於當塗兄卒不忍復朝乞知衢州未至除将<lb/>
作少監兼尚右郎刪脩勑令就爲監除直祕閣两浙<lb/>
轉運判官陞副使故事運司雖名察兩路其實内不<lb/>
過應辦宫禁外往来部舟護虜使客而已及思誠所<lb/>
至則延問窮民遮道詞牒皆灼見度隱予奪中情百<lb/>
姓駭嘆云前此未嘗也爲杭學築門設㦸儀比他州<lb/>
置錢塘左選監渡謹視重載覆溺者管内受輸多取<lb/>
者預催者催巳倚閣者皆禁訴水旱而過限勿禁也<lb/>
民所願得輒来請思誠必議所以推行之皆曰方知<lb/>
有運使矣内引奏事言鎮江府折羅虚額當罷紹興<lb/>
府和買額重當减夫囯之根本在州縣州縣根夲在<lb/>
民欲寛州縣當𥙿民力當寛州縣今猥云𥙿民而急<lb/>
<pb n="KR4d0273_SBCK_018-20b"/>
州縣若星火視其敝壊如髦蠻此誨使病民爾非𥙿<lb/>
之也思誠羙儀觀音吐融暢上固聳聽因問其家世<lb/>
思誠奏大父康伯相髙宗值逆亮送死竭臣子力頼<lb/>
累聖威靈幸而破虜臨内禪特詔定䇿自請退休得<lb/>
守郷社都人称賛曰所謂衣錦晝行者也上益喜書<lb/>
歸錦堂三字賜之尋又賜服三品内出金帶令繫又<lb/>
進直煥章閣遷太府卿兼夏官侍郎時開禧元年二<lb/>
月也𥘉用事者專國乆<graphic n="KR1169" url="https://raw.githubusercontent.com/kanripo/KR-Gaiji/master/images/KR1169.png" mimeType="image/png"/>釣竒功威服内外術不素<lb/>
講而先事桃敵在廷不獲聞思誠聞而未察也一日<lb/>
集侍從官議虜移文変色叱咤曰囯耻未報也披乃<lb/>
以近事責我盍遂正名乎衆相顧皇恐對不堅决思<lb/>
誠曰昔孝宗慮此乆矣遲囬二十餘年終不敢發懼<lb/>
<pb n="KR4d0273_SBCK_018-21a"/>
發不勝則安危存亡之所從分也今財窘兵窮貪将<lb/>
朘剥外約難信内心弗齊且辛巳之役只勞師一項<lb/>
傾倒經費遺患至今征伐重事也後不可悔悔而復<lb/>
和耻益甚爾何報之有用事者與思誠親冀其助巳<lb/>
至是大怒亟命提㪯玉局觀明年兵四出月餘巳潰<lb/>
散畧皆如所言知鎮江府固辭移江西運副歲荒流<lb/>
殍係路而官糴至四十萬甚急思誠通借有無命州<lb/>
縣無敢遏糴喻寺觀憇徙者死爲瘞藏發樁管舊積<lb/>
見納令住輸飢民頼以活而官糴亦告備市人時其<lb/>
岀設薌華敬礼之既而虜再求盟用事者以罪死思<lb/>
誠前議雖户曉猶坐親嫌例罷二年得冲佑觀起有<lb/>
日矣先時豫章火思誠親救撲因感寒疾時作時止<lb/>
<pb n="KR4d0273_SBCK_018-21b"/>
遂劇以嘉定三年五月二日卒年四十三上惜之命<lb/>
復直煥章閣致仕四年十一月八日殯鈆山縣仁義<lb/>
郷楊原夫人湯氏封宜人子曰橐曰梁皆将仕郎思<lb/>
誠競朗通逹而以門閥自畏問學師友出於嗜欲余<lb/>
客錢塘不擇晨暮過疑難填臆至其舎論辨從横僮<lb/>
御必旰食而返爲僚於徐夜失睡者再三矣朱公之<lb/>
在建安接牘續簡無曠時逺質方聞遍扣尊老不以<lb/>
寒俊爲間也攻僞既日峻士重足不自保浮薄者以<lb/>
時論相恐喝思誠每爲所親正說不忌與朱公書具<lb/>
言其無他公答曰其然其然韓丈於我夲無怨悪我<lb/>
於韓丈亦何嫌㺓乎所親見之意大折道斈不遂廢<lb/>
思誠力爲多邉事将作思誠諗故余告以立說有先<lb/>
<pb n="KR4d0273_SBCK_018-22a"/>
後定計有始末無誤也思誠復言虜衰有徵矣余又<lb/>
告以魚爛尾解其實未見今外弱而形飢非也思誠<lb/>
悟曰决矣先生當知我爲不預人事者未㡬果以議<lb/>
不合去嗟夫廣學而壹好如思誠之厚其夲鮮矣至<lb/>
於以民爲貴而聚其所欲以去爲輕而行其所知則<lb/>
又今世之難能焉使稔於歳以䆒其成殆庶㡬哉始<lb/>
湖北提舉直祕閣名安節長子曰槖參字守約次<lb/>
思誠母福國太夫人韓氏賢而早寡課二子釋紈綺<lb/>
飽䟽稗勤苦借日故皆有名譽登進同時華寵矣不<lb/>
十年相繼殞落福國安命委數無甚過之哀獨計曰<lb/>
吾兒未有銘使梁来請嗚呼思誠萬鍾飬其母順道<lb/>
也今拽石寘冡間柰何累老人耶銘曰　羙紹隆名<lb/>
<pb n="KR4d0273_SBCK_018-22b"/>
相孫中興十事八九存驥稱其德揚和銮玉以受治<lb/>
成璵璠擔簦問俗裘絮温奮袂决䇿風霆奔亦旣上<lb/>
升拱帝尊胡乃下斥㳺揚原天不與年人道昬母悲<lb/>
子啼記斯文<lb/>
水心先生文集卷之十八<lb/>
<pb n="KR4d0273_SBCK_018-23a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0273_SBCK_007-1a"/>
水心先生文集卷之七　前集<lb/>
　古詩　章貢黎諒編集<lb/>
　　　送林孔英<lb/>
東堂質疑匙啓鑰西廂坐講水赴壑夲朝合選經博<lb/>
士萬里那投郡文學東風吹散石門冰呉人送去蜀<lb/>
人迎雪山峩峩大江滿柂樓過之清又清<lb/>
　　　贈巖電隱士<lb/>
近時術人多莾蕩要把虚名隨妄想神王雖去形不<lb/>
拘尺直湏防尋有枉從来鍾鼎無山林老去豈復少<lb/>
年心若言部位許虧闕巳早騰踏非埋沉<lb/>
　　　送謝學賔<lb/>
衰年嬾㸔客十卧適一起謝子何許来我屐屢折齒<lb/>
<pb n="KR4d0273_SBCK_007-1b"/>
貌閑神又肅論事静而理紛然嘲<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>際莞爾諧宫徵<lb/>
麟獲無怒角鳯去愁遯尾正應晚聞道不受血氣使<lb/>
山頭蕨芽老未鎌庭中桂枝春巳添巢由亦有蔵身<lb/>
地小壓聲名傍屋簷<lb/>
　　　何倫秀才親䘮不能舉冀其親戚故人有知<lb/>
　　　之者<lb/>
两母乆未葬魂冷常夜嘶病婦槌心號血盡身爲泥<lb/>
我死不自惜少忍賦有甓何當深九仞更與崇四尺<lb/>
　　　蜂兒榧歌<lb/>
平林常榧啖俚蠻玉山之産升金盤其中一樹㫁崖<lb/>
立石乳䕃根多歲寒形嫌蜂兒尚麤率味嫌蜂兒少<lb/>
標律昔人取急欲髙比今我細論翻下匹世間異物<lb/>
<pb n="KR4d0273_SBCK_007-2a"/>
難並兼百年不許贏栽添餘甘何爲滿地澁荔子正<lb/>
復漫天甜浮雲変化嗟俯仰靈芝醴泉成獨往後来<lb/>
空向玉山求坐對蜂児还想象<lb/>
　　　趙子容任温州司法終日㸔冊子而事自理<lb/>
　　　又新廩儲粮功利可傳也爲賦讀書行率諸<lb/>
　　　友同作<lb/>
法曺冗散人不管聞道自要紛華損常平築敖米山<lb/>
積讀書豈知米塵滿歸来依舊茅蓋亭焉得捨斈干<lb/>
時卿不然天上讀書去蓬島瀛洲無限清<lb/>
　　　登北務後江亭贈郭希吕<lb/>
壁上陋室銘門外剪茅亭小市魚蝦散寂寂大江風<lb/>
浪来㝠冥郭翁雖老猶貌澤腹貯今古心和平只應<lb/>
<pb n="KR4d0273_SBCK_007-2b"/>
獨将笏拄頰清坐都不掛毫髪何必隨逐欄頭奴日<lb/>
招稅錢三萬億前靈運後延年桑麻舊國常宛然城<lb/>
頽路闕緫令好不知於人安穏否<lb/>
　　　送程傳叟<lb/>
茂苑臺高春日明君顔如花楊桞青蕭條别離風雨<lb/>
外楊桞自青君貌改誰知仰天愬天公三辰五星在<lb/>
心中老作海頭新主簿蜃氣錯雜迷西東去年無禾<lb/>
雖種菽乞命只指今年熟家人未可便喜<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>少待上<lb/>
司催結局<lb/>
　　　送徐景大<lb/>
桃湖避秦之逺孫繞湖桃葉遮桃根父子聲名動塲<lb/>
屋緑衫手扳桃花村相隨入南訪靈迹九日山重海<lb/>
<pb n="KR4d0273_SBCK_007-3a"/>
深碧韓公文髙大冊印秦系詩清小塼刻我巳衰殘<lb/>
書不成有語安能爲重輕子今自出瓊瑰句南伯南<lb/>
侯倒屐迎<lb/>
　　　題五畏齋<lb/>
曺勝亦據南靣權坐衙吏貼羣趨先敢云威福自我<lb/>
出下有赤子高蒼天聖人迭興建皇極付祝長官尤<lb/>
惻惻前碑持立示銘誠後榜七條垂訓釋冰清王令<lb/>
來調琴四事未畏先畏心常将方寸勤管攝不與外<lb/>
物相虧侵情防驕麤意防滿萬事湏还畏爲夲君不<lb/>
見匹夫膽大氣如山風浪只在須臾間<lb/>
　　　懐逺堂<lb/>
祖后昔尊御忠邪𥘉混茫詖行揚于庭直詞招自旁<lb/>
<pb n="KR4d0273_SBCK_007-3b"/>
尽鉏新法穢还拯疲民康白頭失路者冠服煇以煌<lb/>
尤工抑外家减官卑輪箱纍然两孤姪賦禄上團防<lb/>
賜書課熟讀歛袵常敬荘盤筵化蒲莧歌舞諱姬姜<lb/>
堂開瞰逺野惟見條山蒼不知天何意反掌異存亡<lb/>
何人致顛覆使我同披猖胡雲半㸃黑汴水千里黄<lb/>
飄蕭離宫殿零落趂傖荒三呉通葦岸中禁隔龍光<lb/>
曽孫更寂寞泥裏弄耕桑風掀炊饁竈雨爛曬禾場<lb/>
稍復卓墟墅漸能滿囷倉舊居重回首欲詣川無梁<lb/>
哀哉血腥涴狐兎乆埋蔵想其屡易主指說故侯王<lb/>
時運從代謝形神終慘傷翁今垂八十徤悍嗔扶将<lb/>
句中青玉案壁上烏絲行細抄四簷動繞看三伏凉<lb/>
渚清蓮葉曉露淨菊枝芳鶴籠翅羽濶漁艓波浪長<lb/>
<pb n="KR4d0273_SBCK_007-4a"/>
<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>懐南狩日駭潰非一方當由后請命所以再隆昌<lb/>
籲俊雖草莽象賢本虞唐不應女堯舜早巳墜簮裳<lb/>
勸翁善眠食神道分否臧㑹湏詔飛下洗沐朝建章<lb/>
　　　報德庵<lb/>
王孫生長安仁宅親見宣仁靖家國艱難身後苕水<lb/>
頭㪯目湖山非舊識孩児負土成新阡手種拱把皆<lb/>
參天皇天報德無窮年蟠根翳葉蔵雲煙<lb/>
　　　露星亭<lb/>
斗杓點翠爲此城四郊環拱来遥青知君欲覧衆山<lb/>
小取塼磨就天上亭身心合於髙處着萬象不語森<lb/>
湊泊古今月色遞淺深志士可惜虛光隂<lb/>
　　　送髙仲發<lb/>
<pb n="KR4d0273_SBCK_007-4b"/>
細君吁乆寂季弟猶長貧棄我渉逺道䇿䇿傷心神<lb/>
舎西三畆畬作急老自耘稻熟曽未割歸趂秋風新<lb/>
　　　明覺寺<lb/>
雲山尖頭海潮湧九月天雪山葉重道人高絶但危<lb/>
坐山魈野虎皆趋拱住山三載两遭荒侍者餓損扶<lb/>
參堂㳂村索米未爲恥莫令禾魚化龍鍾透水<lb/>
　　　送蒋少韓<lb/>
昔子岳陽去我病不能吟乆抛風煙句永結江湖心<lb/>
子今岳陽歸恵我過始覿日月無蔽虧空水互摧激<lb/>
濯足洞庭浦晞髮君山顛誰驚瘦到骨所要清為天<lb/>
蔀家豊屋永新縣象牀金簟春風轉提壼未許勸人<lb/>
留求言待上茅茨殿<lb/>
<pb n="KR4d0273_SBCK_007-5a"/>
　　　寄題鍾秀才詠歸堂<lb/>
鍾君文武隨所求馬上檄草兼詞頭五兵鑄就殺氣<lb/>
動却寫三賦祥光流左踰隂山右絶漠漢地自厭胡<lb/>
沙惡聖門歴歴宫牆深風乎不知詠歸樂作堂雖窄<lb/>
海浪寛沂水何止八九吞當年曽點見真趣推琴難<lb/>
挽由求論課児讀易夜參五香燼銷沉澄莾鹵東家<lb/>
夢熟幾時知還有漁人歎良苦<lb/>
　　　鹿鳴宴詩<lb/>
鹿鳴著周雅取士各惟時永嘉近千載文物盛於斯<lb/>
賢侯奉明指荐棘鎻秋扉<graphic n="KR1545" url="https://raw.githubusercontent.com/kanripo/KR-Gaiji/master/images/KR1545.png" mimeType="image/png"/>寳難驟識獨鍳防群嗤<lb/>
誠云得之慰重爲失者悲鄙夫素寡學已老謾将知<lb/>
仰欣多材聚俯愧隻影踦晴霜萬里粛威鳯正高飛<lb/>
<pb n="KR4d0273_SBCK_007-5b"/>
朝陽羽翽翽春梧緑㽔㽔新榮忌輕覔苦節誓終期<lb/>
　　　潘廣度<lb/>
秦聲鳴嗚何處村楚些行歌愁断魂光風自汎靈草<lb/>
碧朗月豈受頑雲吞坐具平鋪佛义手空劫以前人<lb/>
緫有一文全捨絶乘除得福便過崐崘渠<lb/>
　　　送楊通判<lb/>
花稀譲林稠苗踈與田逺共欣永日寛更咲餘寒𥚹<lb/>
窮閻多樂事粲粲翠幄展惜君盍少假忽泛江流𬗟<lb/>
三年綱紀地一意圭玉琬臞儒道義深傲吏威<graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>淺<lb/>
山鞋蠟巳就畫筆枯未吮不上鴈蕩峯何由寄高蹇<lb/>
　　　哀鞏仲至<lb/>
老衰哭無淚行歎復坐嗟荒凉鶴鳴村尚友𥘉萌芽<lb/>
<pb n="KR4d0273_SBCK_007-6a"/>
當時各年少渉世迷騼騧中天懸明月争欲伸手拏<lb/>
朝語日再昃夜談更五檛君文蚤貴重蜀錦載胡車<lb/>
離離三千首雅正排淫哇石碑冨規製玉䇿垂芬葩<lb/>
簡牘尤妙羙一字不可加笑我自山野悲君混泥沙<lb/>
古稱騷人窮留與後代誇昨誰寄音信巳受南㙜衙<lb/>
俄然𬒳彈射翻燎北塢畬季也守大玉千里畦稻麻<lb/>
請登小芙蓉萬仞<graphic n="KR1272" url="https://raw.githubusercontent.com/kanripo/KR-Gaiji/master/images/KR1272.png" mimeType="image/png"/>煙霞兹逰隱者事亦乃期屢差<lb/>
書来病良慰誓言指春華秉我烏臼燭瀹以蒋富茶<lb/>
那知是絶筆楊桞空白花頗疑魂氣升彷彿天之涯<lb/>
多生註周易遥認草玄家<lb/>
　　　送王通判<lb/>
左原冡孫産巴東山靈地秀兼長雄自小赤心天與<lb/>
<pb n="KR4d0273_SBCK_007-6b"/>
通可惜五十方治中北風吹沙暗中渡不合吹君落<lb/>
南去水有子魚山荔枝借我箸食前籌之<lb/>
　　　贈林秀才<lb/>
乃翁掩親醵州里自云先世曽如此汝今謀葬無置<lb/>
錐况有滿族䘮纍纍春風未回萬山赤秋霜忽至凋<lb/>
寸碧鴟鳶利觜魄凛然聞者應垂最後憐<lb/>
　　　送徐洞清秀才入道<lb/>
方老昔爲儒仁義自愁煎决䇿從道士擺落科場縁<lb/>
神仙事茫昧良得日高眠徐生嗣其風永謝負郭田<lb/>
白襴已回施黄<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>猶索錢書籍棄塵案笙磬来鈞天<lb/>
看鏡胡獨難超俗諒非少異花改林秀孤翮移漢矯<lb/>
月華滿庭蕪閴沉霜宇峭親交生離絶空歎眞㳺杳<lb/>
<pb n="KR4d0273_SBCK_007-7a"/>
　　　自羅浮行田宿華嚴寺<lb/>
浮山昔飛至與羅合其巔嚴冬樹色改青松耀紅䳌<lb/>
不種自生植屢伐常蒼然我病不暇耕行復觀我田<lb/>
呼扶偃蹇後倩護龍鍾先僮客四面集畦畽相勾連<lb/>
敢云歳晏休翻犂趂晴暄民政今古殊憂樂豈異源<lb/>
收身卧荒刹朗月前夜圎鵲懶附枝靜鼯飢嗅床穿<lb/>
爲農悔不早時發棹歌旋<lb/>
　　　送鞏仲同<lb/>
花溪𥘉逄日苦短橘洲重尋意更長天催鶺鴒玉楼<lb/>
去漱流不並龍洲旁春風忽高行斾起酒盡何如添<lb/>
野水古来交契看老時與公安得輕别離<lb/>
　　　送林退思四川分司茶馬幹官<lb/>
<pb n="KR4d0273_SBCK_007-7b"/>
棄繻詆関吏廣殿射高名方從媚子引豈料䜛天傾<lb/>
京師恩暮降蜀道險朝升執手郭西門惻愴難爲情<lb/>
有山擎空雪有谷匝厎冰鳥樂謾後噪猿孤定先鳴<lb/>
漢中王覇地從古鋒鏑争崩摧韓信壇闕落張魯營<lb/>
感子奮衣去客猛意自輕笑我老何怯萬里今横行<lb/>
　　　送周明叔王成叟併上昌甫仲正二兄<lb/>
成叟自成身明叔志明時二士湗村下飲醇棄糟醨<lb/>
湗村去綿邈二士天所遺琢琱而佩環染夏爲裳衣<lb/>
髙岡無長松結根空兔絲渚行枉又直帆掛昻復低<lb/>
飯彼章泉蔽羡以南澗葵沐浴明月珠簸弄芙蓉旂<lb/>
两邦意氣合一唯萬論㣲羌余抱兹獨安得往從之<lb/>
　　　陳伯明建讀書堂於仙都巖盖縉雲最勝特<lb/>
<pb n="KR4d0273_SBCK_007-8a"/>
　　　處市書名田役大費巨當用衆力一家不能<lb/>
　　　專也余爲作仙都行以堅其成<lb/>
東萊龍川師道起一時話言猶在耳我輩勤苦常刳<lb/>
心後生懶惰自迷己聞君相取黄帝郷石簡中間穏<lb/>
上梁搜翹索楚尋舊學関雎師摯声洋洋書惟見多<lb/>
參互觧食要良田宜廣買俚翁有語人未知醤裏投<lb/>
鹽事終在君不見衡廬嶽麓天與靈逹士必垂千載<lb/>
名山高海深産竒物他年古文屋壁出<lb/>
　　　送龔叔虎<lb/>
寺暗莓苔深歲潦雷雹麤問胡旅窮舎鑚燧煑莱蕪<lb/>
荅云自孩童蚤識竈下梧逡廵四十載翻着火上爐<lb/>
今昔豈異能聞見終殊途徳衰嗟教薄筆退怜詞枯<lb/>
<pb n="KR4d0273_SBCK_007-8b"/>
何以充我求往衆歸装孤子文如繡鞶子行如氷壺<lb/>
世惟春華翫爾用秋實餔去從孔鵉翔勿受斥鷃呼<lb/>
　　　贈趙季清縣丞<lb/>
多生有竒姿名巳在仙籍朝遊風后館暮返旌陽宅<lb/>
五月凉如秋照夜干将白飬之鋒鋩餘參魯柴亦愚<lb/>
　　　趙成父築亭上饒即用東里舊圃牓曰魚計<lb/>
秦僑洛寓隨南公新條復欲無開封亭名若有土断<lb/>
法鄭圃豈在章泉中舊魚遥應化龍去今魚且復波<lb/>
間住人爲魚計魚未知今樂莫忘昔日悲<lb/>
　　　孔復君架楼貯書䟽池累石花藥環列<lb/>
老夫一編未得妙頗以書多爲世咲舊友從余不復<lb/>
疑楼藏萬卷猶嫌少書中之理甚周徧可惜有眼何<lb/>
<pb n="KR4d0273_SBCK_007-9a"/>
時見管葛褊陋空礙塞周孔深㣲常運轉樓東兼水<lb/>
更兼山四時紅翠交飛翻付與兒孫好門户光芒應<lb/>
射斗牛間<lb/>
　　　送蔡子重<lb/>
憐子昔參江上僚前功如日鬢蕭蕭莫輕小縣深谷<lb/>
裏續絲運軫琴方調薄冰未隨野梅結和風巳催山<lb/>
杏發廋文露巧衆術同一心之純天與通<lb/>
　　　許敬之用余言作松山草堂然㳺山之意猶<lb/>
　　　未巳也申以爲箴<lb/>
許子家住松山邉門開路闢登山巔千年茂樹不改<lb/>
葉百尺甘井常流泉堂中悄然人境絶時有剥啄延<lb/>
臞仙天下之山皆若此捨而外求徒䘮巳卑能藴高<lb/>
<pb n="KR4d0273_SBCK_007-9b"/>
而爲謙高能生明是爲賁芒鞋價長今安之撰屨欠<lb/>
伸吾老矣<lb/>
　　　送蔡子壽<lb/>
彼友蔡氏子任也堪将相唯儔亦異材朗立萬人上<lb/>
吾甞扣其㣲事詣理亦暢雨露待堅成風波豈凋䘮<lb/>
醯鷄發淺覆監虎背新様侵尋堕老醜闒茸屡監當<lb/>
繁霜生野色行李正悽愴恐子復未平因書寄無恙<lb/>
　　　寄桞祕校<lb/>
頗聾早謝葛亮辟少吃善著楊雄書籬風索索苦瓠<lb/>
晚山雨重重甘菊踈今人相輕多匿笑古人自許堪<lb/>
同調咀芹嚼藻泮有宫先生手提終化龍<lb/>
　　　魏華甫鶴山書院<lb/>
<pb n="KR4d0273_SBCK_007-10a"/>
蒼崔有頂我爲廬日君月妃霍下趨梳風洗雨耳目<lb/>
醒玉帝詔許瞻宸居周公仲尼在左右勘點六籍開<lb/>
凡愚曽經秦禍多散闕鄭箋毛傳悲紛如精神感通<lb/>
若親授損益殷夏還其𥘉憶君低回校天禄高論自<lb/>
遣陳言鋤况今卓絶離人境妙悟豈可常情拘飄零<lb/>
毎疑夢魂到戃慌忽堕西南書韓吕之相以類聚程<lb/>
張之師以道俱業調甘酸嗜秦䏑肯逐象罔迷玄珠<lb/>
分明憤發貫篇首端的鏤冩傳吾徒乃知山中新所<lb/>
得慢簡閑編皆棄餘脩林逺嶺秋映蔽濃花近院春<lb/>
扶踈彫胡巳饋豆籩静黃獨未斸筐籃孤垂竿桐江<lb/>
笑短弱負鼎莘野嫌豪麤岷峨崔嵬留後拒灔澦突<lb/>
兀催前驅莫嗔猿鶴不觧事與民由之誠丈夫<lb/>
<pb n="KR4d0273_SBCK_007-10b"/>
　　　寄李季章參政<lb/>
袞衮入蜀者借公兄弟名每求歸載滿預屏去橐傾<lb/>
鷃飛雖地控龍卧常天升借哉坐時運乆欎時士情<lb/>
文章何崛竒冬䨓夏増氷德業又宏濟雉登應牛鳴<lb/>
巳著鼎飪利不共水火爭我窮未得死破釡斗粟營<lb/>
誤蒙兼金重自視一羽輕唯當刮老眼雲雨看施行<lb/>
　　　送陳夀老<lb/>
天台鴈蕩車接軫青田又促半潮近冠巖帶壑無俗<lb/>
情秋幹春荑競時盡老窮望絶華軒過其誰幽尋穿<lb/>
薛蘿更抽竒筆向雲射破的疊中千駕鵝古今文人<lb/>
不多出元祐惟四建安七性與天道亦得聞伊洛尋<lb/>
源未爲失閬風招手㳺太玄麻頭制尾中興年黃金<lb/>
<pb n="KR4d0273_SBCK_007-11a"/>
鑄印肯輕佩定把堯舜陳王前我家罄懸仰見斗簸<lb/>
君紅旗魑魅走宻房㷔短夜苦長雪高氷深去無郷<lb/>
　　　題鄭大恵詩卷<lb/>
憶從草廬赴鄰炊澁雪攪筵糟涌糜要當醺酣活膚<lb/>
湊不許雕刻妨肝脾何年兒孫錦棚裂金塗門扉玉<lb/>
爲切吟中得眼萬象通浪吹狂歌緫休歇两家至今<lb/>
住連牆讀書聞鷄夜相将經明先入韋平室句好還<lb/>
升李杜堂<lb/>
　　　送孫偉夫<lb/>
我友睎顔人造道最勇决智校一驛敏書贏萬籖閱<lb/>
吐詞春嶽麗景行寒泉㓗良工制瑚簋夲爲郊廟設<lb/>
便留刋字正稍上禆衮闕逺尋豊城劒虗負歴山月<lb/>
<pb n="KR4d0273_SBCK_007-11b"/>
發嫌梅栁催到恨桃杏歇親年過八袠輿致經九折<lb/>
𥿄迷版簿内稅役半縁絶云此新進士銓限凛難越<lb/>
<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>荒茅壓項饌惡芹縮舌哿矣無情游自傷垂老别<lb/>
　　　端午思逺樓小集<lb/>
慿高難爲觀樓居勢盡傾思逺地不逺空復生遐情<lb/>
上惟山遶圍下惟溪環縈此實檀清境豈以曠朗名<lb/>
土俗喜操檝五月飛駭鯨皷聲沉沉来起走如狂酲<lb/>
不知逐臣悲但恃勇氣盈衰翁繭帳卧南風吹作稜<lb/>
　　　孔錬士話龍虎山之勝於其行因以送之<lb/>
羣嶂倚天傍四環中峯受拱低伏蹲雲錦交流紫團<lb/>
外却注彭蠡如傾奔道陵已去丹竈冷今代符行妖<lb/>
鬼靜孔師何事亦逃儒爲愛氷林雪蒙頂我居無山<lb/>
<pb n="KR4d0273_SBCK_007-12a"/>
冬不雪只受虚空滿輪月子能作意肯重来更待墻<lb/>
東笋堪掘<lb/>
　　　㑹昌觀小集呈坐上諸文友<lb/>
兹邦異氣候十月陽屢暴清霜云幾何累日困袢燠<lb/>
病羸諳冷暖衣屨迷单複上印自懸車来諗蒙撃轂<lb/>
東池屬草創斤斧聲未縮野蔓翳前庭中凾數株菊<lb/>
呼鋤不受柄善惡憂两覆賔筵煨苦蕷憐我歲不熟<lb/>
諸豪藹時彦靈羙競龜玉學山留一塵到海空百瀆<lb/>
慙無歌舞伴漫有鍼石朂意闌各東西㣲月耿疎木<lb/>
　　　送胡衍道<lb/>
庭松雪外青檻梅水裏白正堪頻把玩何忍驟離拆<lb/>
我老如蛻蟬隨葉飄重泉欣君整佩岀直上穹穹天<lb/>
<pb n="KR4d0273_SBCK_007-12b"/>
卓茂冠天下王祥歌海沂奉璋承大糦籲俊迪深知<lb/>
情胡萬難齊理或一未貫中道不及伸偏質徒受亂<lb/>
同人當同羣不止同其門衆金鑪鞴合一匠杗桷分<lb/>
惜民當惜農不止惜其傭客主两無怨政刑㑹時雍<lb/>
三年心所親臨别語甚的巳去寜再逢懐哉展其力<lb/>
　　　送吕子陽自永康携所解老子訪余留未乆<lb/>
　　　其家報以細民艱食急歸發廪賑之<lb/>
收纓古蜜浦抱袂生薑門九九書自註邀余綴篇端<lb/>
乆衰余學廢弥隱子道尊時維冬雷數雲雪常晝昬<lb/>
火把起夜色丁鞵明齒痕小邦肥羜闕鰕蛤濫充盤<lb/>
椒橙失滋味糁絮勞傾吞詰朝報家問剪書徴阿孫<lb/>
苦陳郷人饑采蕨啖其根倉封井花滿淘米安得渾<lb/>
<pb n="KR4d0273_SBCK_007-13a"/>
覔翁如覔父願假東飛翰念之不遑處喟焉整歸鞍<lb/>
我老澹百慮身世两莫存欲私一壠潤豈救大地乾<lb/>
西城桞揺摇北寺江漫漫勿令嗟來死以慰行路難<lb/>
　　　送葉任道教授之官靜江<lb/>
太學奏文夸第一國子先生裏行立嶺南梅花太枯<lb/>
澁花豈喚人人底急爐亭雪深呌孤鴻傳書爲愬明<lb/>
光宫雲翻雨覆古来有不如堂堂金石守<lb/>
　　　送趙季清兼謝所惠詩<lb/>
纍珠貫冰絲耿光發沉淵二千八百字字字合管絃<lb/>
想櫕風前眉應聳雪後肩又言謫匡山五老湮霞鮮<lb/>
著書滿破篋官冗鹽未煎少遅了上信别用綵繩聮<lb/>
　　　送陳漫翁<lb/>
<pb n="KR4d0273_SBCK_007-13b"/>
笠澤老龜蒙蛹卧絲自裏君從蓮葉畔親領末後語<lb/>
憐我未得聞獨繭授長緒因兹服英悟郁郁副竒許<lb/>
士於淪胥中搏手架欄柱一瓦不漂零百世保風雨<lb/>
轉圜信無難㓕木猶有懼高翔要深泳厚積堪重負<lb/>
狂波浸三伏囬壑萬流阻旅情方夷猶霽色待舒吐<lb/>
樵峯濃黒散蓼岸㣲紅聚進舟石門灘小泊㸔佳處<lb/>
　　　送戴漢老<lb/>
隠侯之郡成公宅辭流屈注回理窟前輩淵騫晚凋<lb/>
謝後進由求蚤超絶聖朝論士皆公卿千乗何足留<lb/>
高名春風無㾗萬情化盡付雙溪舞雩下<lb/>
　　　孫祖佑觧元世友堂<lb/>
雀尋屋角穿燕繞簾櫳窺共賀新宇就生物欣有依<lb/>
<pb n="KR4d0273_SBCK_007-14a"/>
含德厚乃祖義完嗟利隳最憐常熟令櫝韞不盡施<lb/>
温恭化羣從遜悌流深規一絲必同𫀆粒黍無異炊<lb/>
感零天上露潤浹園中葵魚蟹雖芳鮮不如此菜肥<lb/>
凉風送佳音桂林自生枝借子赤霄羽登君文石墀<lb/>
樸斵吁巳勤礱宻審所宜諒爲前峯近長映客星垂<lb/>
　　　丁氏東嶼書房<lb/>
朝納櫺上光千㠸亂抽翻夜挑窓下明一字究夲源<lb/>
舊師蚤傳習新友晚聞見隣里疎聚頭江海勤㑹靣<lb/>
勿愛好鳥羽勿玩芳樹林書亦且置之獨自觀此心<lb/>
茫茫未生前寂寂巳死後萬変隨雲浮朗月住中彀<lb/>
何物粲陳列所從定何時孔顔雖去逺聞道命如絲<lb/>
白屋無怨難朱門不驕易毎留先人樸不忝素士志<lb/>
<pb n="KR4d0273_SBCK_007-14b"/>
鴈蕩　長麓南北峙两門委和被多稼永祚延餘昆<lb/>
紅緑脩岸容冰雪淨空界蕙轉蘭亦回誰賦晝房外<lb/>
　　　端午行<lb/>
仙門諸水㑹流下瓦窑溝中有吊湘客西城南北樓<lb/>
旗翻稻花風棹澁梅子雨夜邏無騷音絳紗蒙首去<lb/>
　　　虎長老修雙峯<lb/>
九州大麓標山經早與天地同垂名鴈蕩初傳晚唐<lb/>
丗掩抑衆嶽夸神靈豈非龍伯所播遷海水枯竭乆<lb/>
乃成窮鎪石怪呈萬巧宛取物似羅千形隂湫陽嶺<lb/>
何恍惚紫光碧𦦨長磨縈夜隨王喬玉簫發曉答矩<lb/>
那金磬清聞者未到意已傾往徃夣想驅風霆胡僧<lb/>
猶嫌憇寂寞便房曲檻頻招迎強夫墜閣接雲漢却<lb/>
<pb n="KR4d0273_SBCK_007-15a"/>
𥙷壊壁回丹青来車去馬謾孔縂亭主自住誰爲情<lb/>
　　　毛希元隱居廬山卧龍瀑<lb/>
毛子罵吳曦蜀山眇孤墳五老急扣聘延留如大賔<lb/>
龍分自眠地蕙帳饒珠蠙巖花開恨晚谷鳥鳴先春<lb/>
吊古一沉思千載多逸民登高一長望萬里皆積雲<lb/>
子勇書印暦憂憤著弥綸曷不草露布從容靜風塵<lb/>
低頭汲澗曲煑豆箕爲薪沮溺上之恥昔賢終賤貧<lb/>
　　　趙振文在城北廂两月無日不㳺馬堘作歌<lb/>
　　　羙之請知振文者同賦<lb/>
馬堘東西花百里錦雲繡霧參差起長安大車喧廣<lb/>
陌問以馬堘云未識酴醿縛籬金沙墻薛荔樓閣山<lb/>
茶房髙花何啻千金直著價不到宜深藏青鞋翩翩<lb/>
<pb n="KR4d0273_SBCK_007-15b"/>
烏鶴䄂嚴勞引首金蒋後隨園摘蘃煎凍酥小分移<lb/>
床獻春酒陳通苗傳昔弄兵此地寂寞狐狸行聖人<lb/>
有道賁草木我輩栽花樂太平知君巳於苕水住盡<lb/>
日艣聲揺上渚無際滄波蓼自分有情碧落鷗偏聚<lb/>
追逐風光天漫許抛擲身世人應怒君不見南宫載<lb/>
寳回何如趙子穿花去<lb/>
　　　周純臣子去病淑慧而短折賦以哀之<lb/>
周子百未遇有兒慰眼前敢誇材調别自喜禀賦全<lb/>
其守過老蒼其行通變權共㸔成蚤歲何意夭𥘉年<lb/>
汝昔透胞絡衝風著筯攣和丹和乳燕煨附加塩煎<lb/>
所投烈藥盡始獲竒痾痊隋和絶代寳氣命百分憐<lb/>
問汝今何之幻影来無縁不許爺執捉壞㓕同埃煙<lb/>
<pb n="KR4d0273_SBCK_007-16a"/>
此悲信無益此愛倍難捐不見趙㡬道泣淚迸幽泉<lb/>
不見孟良甫呌吻聒穹天汝爺自爲銘志欲金石傳<lb/>
兼求我詩去刻在墓門邉<lb/>
　　　送盧簡夫<lb/>
子昔葦間從我㳺未曽一語相報酬文杏将非廟廊<lb/>
具澗蘋况是王公羞子今歘往西湖上靈雨綵雲供<lb/>
筆仗深思直道佐明君蟄雷震空天下聞<lb/>
　　　贈祈雨妙闍黎<lb/>
雨慳水澁從季秋倐忽春半河㫁流有僧了妙能禱<lb/>
祈直云天閟非人求朝誦呪夜安禪十隂九暗来纎<lb/>
纎呪光禪寂轉相發潤澤徐乃通幽潜我老拜請良<lb/>
獨難春烟欝薄重霄間旁搜潭洞攪龍蟄鞭雷走電<lb/>
<pb n="KR4d0273_SBCK_007-16b"/>
開天関天意豈令一犁緩人心正待百渠滿𥙷天不<lb/>
及人未知禪心况寂嗟爾爲<lb/>
　　　寄題朝宗新樓<lb/>
昔時師友尚草創憶子諸父勤磨礱春㙜自令車馬<lb/>
絶桂樹末厭鈴旗重侵雲切月絳一炬擁坐非簷青<lb/>
㡬峯莫云空洞豈無物讀徧五車江水東<lb/>
　　　和汪提刑祈雨<lb/>
感格誰知汪仲舉歩虚未了龍来語㑹稽秦望都洗<lb/>
清越人喚作提刑雨我慙老惰無精勤累月喚龍龍<lb/>
不聞水南早禾貪結實一夕爛死為泥塵<lb/>
　　　祭尚書挽詞二首<lb/>
緫角都鼇頭老生甘伏膺白首參豹尾後出夸先登<lb/>
<pb n="KR4d0273_SBCK_007-17a"/>
東流㸔到海比風忽成氷茫茫落<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>花窮巷猶短檠<lb/>
撥沙得黄金百錬冩光影飛行日月上瑩徹肝膽醒<lb/>
空山慘馬鬛何意重爲鑛余哀不浪施留寄長夜烱<lb/>
　　　題處州翔峯閣<lb/>
九盤在州中萬山来四逺納於牀第近尋丈未為𥚹<lb/>
日光既熈䴡風氣亦清展悠然不離席所得甚宏闡<lb/>
隱峯招伏岫騰躍俱赴眼下視田中禾藁粒猶可見<lb/>
臨觀要親切亦復貴眇𬗟峽山絲線窄嶽極瀛海眩<lb/>
君㸔齊雲上徃往無際限何當躡蓬萊一汍五湖淺<lb/>
　　　讀王德甫文卷因送省試<lb/>
瞢頭攵之病敖脚最所患軒其奮勇果搨復堕衰懦<lb/>
伊人殆天力卓地挺脩幹歘入巖雲幽焂出星極爛<lb/>
<pb n="KR4d0273_SBCK_007-17b"/>
儼如姑射女娣姒俱整粲皎如珊瑚樹塵垢拭杯案<lb/>
昔夸新龍首伏吕較蚤晏又推舊菑川耄老終佐漢<lb/>
况今未六十急用豈爲晚行當奏苦䟽朗壓諸儒冠<lb/>
　　　王宗卿荅春堂<lb/>
春以喻母慈慈深春不如兒欲荅母恩恩重荅無餘<lb/>
華堂頓有雲嶺隔夢裏分明與親劇阿連進奉新批<lb/>
勑翠裘黄簡縁兄得朝騰巽章乞祠官願身暮歸怡<lb/>
母顔老農邀君勿輕去萬紅千紫扶春住雨田自種<lb/>
晴田收好是天留荅春處<lb/>
　　　送葉路分<lb/>
徭啾獠唧聞鳴琴十指如玉無哀音應憐聴者未洗<lb/>
耳衡山高兮湘水深君今幅巾鵷鷺行切勿着帶貔<lb/>
<pb n="KR4d0273_SBCK_007-18a"/>
虎傍軟荷刺少離棹短柝桐　多班露長<lb/>
　　　荅李制置<lb/>
皷槌恨不投淮流復傳侯摯能校謀西州卧龍出長<lb/>
筭朝汎清洛暮營丘禹跡芒芒草萊逺實邊正在耕<lb/>
耘滿中庭雅歌自有莭豈效夷声催煞衮北平漸車<lb/>
淖不通白檀可越時未同待公刻就燕然頌我亦嚴<lb/>
駕期無終<lb/>
　　　林叔和見訪道舊感歎因以爲贈<lb/>
與子異州壌取友四十年狂心蚤探索出語乾道前<lb/>
向來朱建安拊手笑淵源小心承父昆刻意晞回騫<lb/>
不求壠㫁登有路直如絃計其所不爲敵富逾百千<lb/>
衆駿跨險逺獨鵠超眇綿謂當共驂服可以争聮翩<lb/>
<pb n="KR4d0273_SBCK_007-18b"/>
誰知竟大謬寸影孤雲邊南省無姓名俛眉自愁煎<lb/>
家𬞞僅掩豆野蝗来蔽天過我城西隅相視各華顛<lb/>
寒菊巳收花枯井未回泉人生寓地上蟻垤交折旋<lb/>
中間較得失區區等浮烟喜君佳兒姪放筆追奔川<lb/>
許身若卧龍斬蛟透重淵所虞氣力豪未受規矩䥴<lb/>
過翁非止肖奕世始稱賢從今掩蓬蓽同賦歸來篇<lb/>
　　　上灘<lb/>
篙師上灘時面作石蟠様及其進尺寸乃在一偃仰<lb/>
神禹不到地狂流終播蕩逆順本天力人謀不相讓<lb/>
苦戰排三軍勢壓票姚將身在亂石中傾覆堪指掌<lb/>
誰云荷天衢䑕俓㫁還往<lb/>
　五言律詩<lb/>
<pb n="KR4d0273_SBCK_007-19a"/>
　　　高宗皇帝挽詞二首<lb/>
何止超前代功隆道更尊幾同造區夏還復外乾坤<lb/>
黃屋堯年度青山禹穴昏遺民猶望幸淚血洒中原<lb/>
河濟𥘉開府江淮晚視師纉戎由子聖永命獨天知<lb/>
鶴唳空虚警雲生仗自移<hi>時厭代之夕都下相傳有綵雲翔鶴之意</hi>上哀何以<lb/>
称卒代繼周時<lb/>
　　　孝宗皇帝挽詞二首<lb/>
儉徳加文意雄才自武宣道終遺萬乗喪制盡三年<lb/>
暫乞狂胡命常持復漢權全将一孝字高謚百王前<lb/>
昔年叨上殿歎息動宸襟豈不人思奮其如天意深<lb/>
帝王猶遇合南北限升沉尚有登遐日諸軍特賜金<lb/>
　　　吉州刺史蔡直之挽詞二首<lb/>
<pb n="KR4d0273_SBCK_007-19b"/>
領閤號親貴光宗始用儒諒惟醫國手果驗活人書<lb/>
負郭可税駕行田宜蹇驢相㸔滿川月無計遣長鬚<lb/>
能事實偉甚謙終猶罕聞忘身賓出日歛手避浮雲<lb/>
天欲消胡運人誰靖楚氛未刋千字誄長掩一丘墳<lb/>
　　　陽復<lb/>
陽伏兵潜動雲衰日界明近傳新詔綍重起舊簮纓<lb/>
斗極回東指軍容直北營龍蛇多變化旋日㸔超昇<lb/>
　　　送鄭丈赴建寧五首<lb/>
過家郷里敬將母士夫榮得失從人論行藏獨自明<lb/>
百年中古少一笑萬金輕廉士吾何敢新茶可擷英<lb/>
有志雖身健開心在歳寒一時諸老盡多見大名難<lb/>
湖海方連旱甌閩適少寛爲州人不乏千萬強加餐<lb/>
<pb n="KR4d0273_SBCK_007-20a"/>
清廟圗書寳熈朝雅頌音類繁三節召荏苒二毛侵<lb/>
衣飲家纔足丘園意亦深臥聽床下士時作武侯吟<lb/>
海内言華蕚功名動搢紳十年長隱吏一語必驚人<lb/>
酒量新來减交情老更親公知如促膝剰把古書陳<lb/>
屏棄誠愚分牢愁更索居若逢知巳問猶解課兒書<lb/>
地僻門長閉年飢菜自鋤相望無一事不是故情踈<lb/>
　　　哭鄭丈四首<lb/>
道義秦城重聲名兾馬空河汾談聖制鄒魯振儒風<lb/>
有學堪經世無官可效忠浮雲公豈計吾道自怜窮<lb/>
誰謂居今世無由見古人事親曽閔上逰丗葛懐民<lb/>
德盛天爲侣慈薫物與春清風如尚想猶足洗囂塵<lb/>
揷架軸三萬撑腸卷五千京都通百郡𬈑渤匯群川<lb/>
<pb n="KR4d0273_SBCK_007-20b"/>
深淺人隨汲東西意各便後生無復見媚學謾蹮蹮<lb/>
憶在諸生列曽窺太史書泉蒙煩濬達槁質費吹嘘<lb/>
外宅寧成相生芻早吊閭臨風兩行淚愁絶向輀車<lb/>
　　　何參政挽歌<lb/>
退食勤稽古當朝動引經人心喜偏側國脉要匀亭<lb/>
二府早聞政三孤晚告靈羔裘惜光彩不肯到頭㕔<lb/>
晞髪滄浪上灘聲近廣騷緑圍齊長桞紅糝半含桃<lb/>
欲寡堪増壽閑多更養高佳哉鳯凰壠悲甚付烏號<lb/>
宿昔叨殊眷尋常欵直廬聽鷄催謁駕立馬待紬書<lb/>
零落誰存者追尋昨夣餘何曽嗔石介韓愈自狂踈<lb/>
　　　送陳粮料<lb/>
萬里渥注出行天絕比倫能參大關鍵莫用小精<lb/>
<pb n="KR4d0273_SBCK_007-21a"/>
神鍾鼎身雖貴簞瓢道未貧梅情兼雪意留住<lb/>
恰芳春<lb/>
　　　題費肅校書遣事<lb/>
欲識隱居者當年費懿恭却辭金馬直歸卧錫山峯<lb/>
兩詔終不起一瓢長自從兒孫盡登第勿剪舊栽松<lb/>
　　　送鄧諫從制幹<lb/>
援引亦未力聲名空復傳終攜太平䇿還上蜀江船<lb/>
㠶色掛曉月艣音穿夕烟滄波不盡興收拾浣花邉<lb/>
　　　題柳山人壁二首<lb/>
水北柳六一家傳擲卦靈秋清演漁曲春近著牛經<lb/>
掩肆花竹秀排門柑橘馨應憐喜功者虗要峴山銘<lb/>
我病屢穆卜山人不靣謾常言千日厄未許一朝安<lb/>
<pb n="KR4d0273_SBCK_007-21b"/>
地上庸醫滿天邊惡曜攅歸根與復命自笑此何難<lb/>
　　　致政通直錢公挽歌詞<lb/>
蕭瑟梅花瓏豪華不復還好児湏萬石廣厦剰千間<lb/>
盡與詩書癖勿令紈綺攀傳家自翁始留筆紀池山<lb/>
　　　亡友項子謙兄挽歌詞<lb/>
疇昔省君病小車隨酒壷心惺賞文句語謇困喑嗚<lb/>
念子堪垂泣纍然失壯圖唯應看幻子空手縳於莵<lb/>
　　　待制中書舎人陳公之亡以山宅湏利既遷<lb/>
　　　殯而未葬也後五月乃克葬焉二首<lb/>
可怕隂陽惡還驚日月遒終成埋壁去不作坐禪留<lb/>
雨洗一簞浄風翻千橘愁門前繋船撅宿鳥漫啁啾<lb/>
嗟我與公同澹泊一生一死又凄凉經綸傳丗止於<lb/>
<pb n="KR4d0273_SBCK_007-22a"/>
此老病着身行自當掛壁㫁弦從别調拂天野水渡<lb/>
新航暮春未有風雩伴且閤遺編住家傍<lb/>
　　　西山<lb/>
對靣呉橋港西山第一家有林皆橘樹無水不荷花<lb/>
竹下晴垂釣松間雨試茶更瞻東掛綵空翠雜朝霞<lb/>
　　　看柑<lb/>
窈窕隨塘曲酸甜在橘中所欣黃一半相逐樹無窮<lb/>
習啖成真性悲歌記土風慙非羙人贈採摘恣村童<lb/>
　　　贈杜㓜髙<lb/>
杜子五兄弟詞林俱上頭規模古樂府接續後春秋<lb/>
竒崛令誰賞羈捿浪自愁故園如鏡水日日抱村流<lb/>
　　　待制湯公挽詞<lb/>
<pb n="KR4d0273_SBCK_007-22b"/>
繅藉知良玉虀塩是大儒單傳合上相小却但尚書<lb/>
蠧簡同歸處遺簮任翳如西風好溪雨漲淚濕塗芻<lb/>
　　　呉叅議挽歌詞<lb/>
冉冉試百巧栖栖終一丘死期甘慟哭時事不勝憂<lb/>
貧只藏書在恩将别業酬㸔君用意絶身後令名留<lb/>
　　　冲佑大夫鮑公挽詞<lb/>
幽人眇何在高閣鎻重関梅冷橋邉月氣殘籬外山<lb/>
可憐清絶地長憶笑談間寂寞私塩港漁樵自往還<lb/>
　　　雪後思逺楼曉望<lb/>
臘盡凍𥘉合風花江欲平急從髙處賞巳向歲前情<lb/>
莫與鬢争白試将身比清楼頭接逺岫歴歴正分明<lb/>
　　　宿覺庵<lb/>
<pb n="KR4d0273_SBCK_007-23a"/>
宿覺　未謝殘山今尚存暫開雲外宅不閉雨中門<lb/>
麥熟僧常餓茶枯客謾吞荒凉自有趣衰病遣誰言<lb/>
　　　贈勝上人<lb/>
近日能吟者黄巖說勝師語生兼老筆體重帶幽姿<lb/>
遣臘冰千筯勾春桞一絲方山最髙頂不擬到茅茨<lb/>
　　　朱文昭母楊氏挽詞<lb/>
文昭有賢母白首教篇章義並三遷峻書成百卷長<lb/>
古今歸石室筆削紀萱堂鹿優烏馴處森森宰樹蒼<lb/>
　　　冲佑安撫郎中張公挽詞<lb/>
誰憐張太守思職更憂邉濠水中間月光山盡處天<lb/>
人應迷徃事我獨採遺編莾莾乾坤裏冥知想慨然<lb/>
　　　縣尉林公挽詞<lb/>
<pb n="KR4d0273_SBCK_007-23b"/>
恨取一官晚公人未展衙空傳讀書苦留與後生誇<lb/>
有子䏈三俊成名王两家㑹須酬貴骨野燎報宣麻<lb/>
　　　陳侍郎挽詞<lb/>
生死悲懽地長嗟付短吟北門晨鵲趂西甸晚鴉尋<lb/>
三品官名重千年墓色深廣東正思憶淚激海潮音<lb/>
　　　太令人胡氏挽詞<lb/>
巳刻溪西誌澘然淚滿祛軻喪嫌後侈参養要前餘<lb/>
甫里送錦纜館頭迎布車爲題楓葉徃蟲籕不成書<lb/>
　　　題張提舉園<lb/>
竹外萬雲合荷心一鴈來若無歌舞閙應有鬼神猜<lb/>
野岸鋤難遍凼根煖易栽前山未放入好閣更南開<lb/>
　　　送謝希孟<lb/>
<pb n="KR4d0273_SBCK_007-24a"/>
白頭趍幕府早巳負平生未放鵬舒翼應煩驥歛程<lb/>
驛梅催凍藥柁雨送春聲爲語常平使開懐待子荆<lb/>
　　　送周子静<lb/>
地深湘渚浪天逺桂陽城故里楸花别諸生柳絮迎<lb/>
一䕫開跡後六舞待時行子自調新律吾衰閟舊声<lb/>
　　　林處士挽詞<lb/>
尚平接馬弟髣髴記前身海濶元隨浪山高别領春<lb/>
難招古渡外空老夕陽濵順性無生㓕君應了正因<lb/>
　　　錢知縣挽詞<lb/>
送子三爲邑十年嗟徃來誰言債難了不與命同囬<lb/>
卓魯終㽞愛龔黄豈蔽材雲愁且暮雪雪打又添哀<lb/>
　　　送潘景參<lb/>
<pb n="KR4d0273_SBCK_007-24b"/>
乆自知潘令經曽薦禰衡居慚薄氣力何以助聲名<lb/>
松栢非無歲塩梅㑹有羔又從沙際别把酒候潮生<lb/>
　　　贈徐靈淵<lb/>
歐虞兼禇薛事逺跡爲塵今日觀来翰如親見古人<lb/>
盡歸嚴號令富有活精神碑板荒唐乆遄看走四鄰<lb/>
　　　戴肖望挽詞<lb/>
巖巖蕭太傳謇謇鄭尚書可惜流光晚翻無急詔除<lb/>
交情梅蘃盡哀意栁芽踈只有安江滿長涵夜月虚<lb/>
老夫平生友悲尋路轉迷水肥應返釣田瘦合歸犂<lb/>
草與地䔥瑟雲垂天慘凄無因再商略短日送寒鷄<lb/>
　　　徐靈淵挽詞<lb/>
自卜西南宅始聞幽賞多山供暎門樹水献捲簾荷<lb/>
<pb n="KR4d0273_SBCK_007-25a"/>
近局碁頻睹隣芻酒屢歌誰云祕此樂抛擲與流梭<lb/>
　　　包顒叟挽詞二首<lb/>
風沙江上宅斥鹵望中村宻竹元遮徑崇蘭早映門<lb/>
笑談看磊落材力可騰掀誰復知心事滄波霧雨昏<lb/>
養志諸郎事專經永夜殘雖云緑衫易更覺綵衣難<lb/>
客散碁奩閉庭虚酒盎乾無言慰孤苦持此問漫漫<lb/>
　　　林敬之挽詞<lb/>
雜遝新河市酸寒處士廬甘辭魯穆饋獨著孟軻書<lb/>
籬壊從兒𥙷禾荒付客鋤永嘉新有志莫遣姓名踈<lb/>
　　　王運使挽詞<lb/>
種虜昔逾塞三邉各受師共傳君善守能護國西陲<lb/>
卿秩恩雖早即班詔已遲湏将未盡賞酬折在豊碑<lb/>
<pb n="KR4d0273_SBCK_007-25b"/>
　　　薛子舒罷官乆無所授端明得謝始換承務郎<lb/>
男子行蔵地自求難問天空多賈誼學突過馬周年<lb/>
願改京官後常趍黼扆前太平如致了别造㑹昌船<lb/>
　　　贈吕縣丞<lb/>
自得長宫後邑人詩轉工批書月屢滿覔薦歲常空<lb/>
桞巳如藍碧桃元勝錦紅終歸剡溪上舉棹謝東風<lb/>
　　　詹魯山解元以壽母求詩<lb/>
九十人稀有追懽盡橐金猶嫌児舞拙不怕酒行深<lb/>
寄鮓未垂訓設鷄先賞音維舟橘花晚霧兩噀前林<lb/>
　　　贈蔡茂材貫之子與<lb/>
蔡家五千卷蔵向石庵中講誦令㡬日飄零隨隕風<lb/>
隔垣孤響度别井暗泉通安得無爻象與将吾道東<lb/>
<pb n="KR4d0273_SBCK_007-26a"/>
　　　余知府挽詩二首<lb/>
壽者福之首中兼典郡来聖知天上事磨盡丗間材<lb/>
此際靈龜往何方化鶴囬所親都不恨有識自興哀<lb/>
憐我抱空意鬢間饒白絲巳從真率集那復少年時<lb/>
桞糝春前葉松鎪雪後枝建炎無故老難話省方悲<lb/>
　　　趙知縣挽詞<lb/>
僧舘經年學書籖盡日抽空聞割鷄笑不見化鳬留<lb/>
瘴月曉還落蠻雲冷未收西華夜来雨浄洗一生愁<lb/>
　　　趙清叔挽詞<lb/>
昔我共筆硯知君賢弟昆門邀百客醉嚢諱一金存<lb/>
忽與鍾聲盡長悲磬色昏多年趙家府銷减惠王孫<lb/>
　　　贈聽聲歐陽承務<lb/>
<pb n="KR4d0273_SBCK_007-26b"/>
無心立臧否有術驗榮哀舉世聲中動浮生骨帶来<lb/>
彈輕知福地欬小應靈臺咲我老何及是身惟死灰<lb/>
　　　送包通判兼寄滕季度<lb/>
風雨逍遥地衙排印簏新鈿車分路闊寳瑟聴歌頻<lb/>
燈市曉侵月花田晚占春却過張翰宅方信有閑人<lb/>
　　　趙尚書挽詩<lb/>
材業将時偶聲名闘寵新文昌留不住大尹政通神<lb/>
力説和戎好從撩相國嗔春花揷秋鬢還得自由身<lb/>
江北江南曲吟高許和同相迎黄篾浪失笑白蘋風<lb/>
老病猶貪活漂零各隕空長懐洞庭橘買宅傍墻東<lb/>
　　　周宗夷東山堂<lb/>
城嶂標辰極誰家特有山偏憐東崦好只對此堂閑<lb/>
<pb n="KR4d0273_SBCK_007-27a"/>
動石低簷住流鶯拂檻還仙関鎻瓊海幽夣或時攀<lb/>
　　　丘安人挽詩<lb/>
左司遺事逺介婦古風存業廣添新宅儒多起舊門<lb/>
眞亭留壽影雲物護山原我欲攀車别衰殘阻故園<lb/>
　　　題郭希吕劉詠道游鴈蕩詩後<lb/>
隱劉甘隱淪老郭亦離羣自鎻魚亭月同穿鴈蕩雲<lb/>
排峯造龍質懸水迸簾紋百種聚竒恠從君句裏分<lb/>
　　　送戴宣子<lb/>
爲愛千竿玉垂隂似古城弟兄俱挺立文獻各標名<lb/>
握粟親年晚浮家越浪輕相期早得意還伴此君清<lb/>
　　　題仰孝㢘事實後<lb/>
孝子乆傳名誠通物表靈當年虎失猛此日竹還青<lb/>
<pb n="KR4d0273_SBCK_007-27b"/>
墓墾無留菽庭荒枕舊㕔惟存古題誌寳惜勝如經<lb/>
　　　贈盧次䕫<lb/>
家住東郊深能詩人共尋冰梭間道錦玉軫断文琴<lb/>
城漏宵添滴牎花晝减隂新凉白頭句淸甚費悲吟<lb/>
　　　送趙幾道邵武司戸<lb/>
無灘秋水平有句官曺清楊桞欲落盡菊花愁晚生<lb/>
書多前益智文古後垂名功到闊深處天教勤苦成<lb/>
　　　常德郎中林公挽詞<lb/>
結佩聲名逺懷沙興託深惜無長綆繋終使夕陽沉<lb/>
蘭省空頻召桃源不再尋雖傷有北毀難减是南金<lb/>
　　　贈鄭秀才<lb/>
文苦意尤切色低聲轉㣲三生住淺土一竁阻深歸<lb/>
<pb n="KR4d0273_SBCK_007-28a"/>
藝圃筆鋒掃侯門麈柄揮何慚素車集回繞絳旌飛<lb/>
　　　贈李秀才順之<lb/>
怒漲爭茅竹安流節斗門行苗存水則縮板護河源<lb/>
士李昔陳義守奚能聽言便當生廟食禾熟賽鷄豚<lb/>
　　　送侯居父<lb/>
宅古竹隂晚書殘燈熖稀深知静者趣轉益宦情㣲<lb/>
别殿行催甲休工坐掩屝御前清切地重得薦皇闈<lb/>
　　　贈髙竹有外姪<lb/>
娶女巳爲客參翁又别行相隨小書卷開讀短燈檠<lb/>
野影晨迷樹天文夜照城須将逺逰什題寄老夫評<lb/>
　　　贈夏肯甫<lb/>
自識賢尊熟常将逺到期忽傳千古信虚抱一生疑<lb/>
<pb n="KR4d0273_SBCK_007-28b"/>
恨菊来何乆愁梅去轉遲應留起春蟄詞落未堪悲<lb/>
　　　趙知府母齊安郡太夫人挽詩<lb/>
生死巳無憾杭人休涙傾惟留不盡德常動故郷情<lb/>
霜淨水方落風高山轉清閑思與令子幕府再同盟<lb/>
　　　沈氏書堂<lb/>
應與石渠竝文疑金匱存曬書天象切浴硯海光翻<lb/>
我老行罷讀君材重細論猶言無一字大道始歸根<lb/>
　　　薛子舒墓<lb/>
悒悒西門路樵歌占晚雲燐迷王弼宅篙長孟郊墳<lb/>
少病憐醫錯題書與父分又言重把筆兼欲使余聞<lb/>
　　　項君先有幽興堂其子木即以名庵<lb/>
平生意外事身後有誰知魄靜雲稀出神游月共移<lb/>
<pb n="KR4d0273_SBCK_007-29a"/>
春茶翠旗展霜荔錦檐垂更欲添幽興惟消桂㡬枝<lb/>
　　　施翔父掌教長沙<lb/>
蓍蔡羲前識簫韶舜後音追回賈誼貶喚起屈原沉<lb/>
湘水汀烟闊梅花署雪深余行陳迹乆因子一㣲吟<lb/>
　　　送劉㡬道恵安尉<lb/>
少年嘗苦節從我北城隈麗日明文苑䌓星讓斗魁<lb/>
垂垂縁綬晚冉冉白絲催更莫㳺仙去鯨波奏凱回<lb/>
　　　送陳約甫知永豊<lb/>
四十未朝蹟三經綰縣章嫁頻知子熟醫老悟身嘗<lb/>
菊趂行時色梅催到日香還欣肺氣减中熱変爲凉<lb/>
　　　王祕監令人挽詩<lb/>
頗憶朝除禫俄驚夜徹帷自堪從子住何用與夫歸<lb/>
<pb n="KR4d0273_SBCK_007-29b"/>
起隧新藤茁重轝宿菵排通家只今盡老淚逐風揮<lb/>
　　　奉送周知録术叔袐監其舅也<lb/>
謝傳悵何逺羊甥良自嘉帝卿沉迹顯囹户衆縲誇<lb/>
釣吟客星雪林踈䖏士花衰年怕分手閑發岸頭沙<lb/>
　　　葉路分居思堂<lb/>
葉媪開新學同人飯野𬞞明經傳一相考古付三餘<lb/>
苔色迷青簡蟲文蝕素書君能葺遺址堂宇勝於𥘉<lb/>
苦說諸梁後簮纓富逺孫白𫀆雖屡捷黃榜未霑恩<lb/>
淡沱磨冰硯蕭條倚帳門嗟余忝宗末老病不堪論<lb/>
　葉文翁再薦不中第駐兵永嘉暇日必從予㳺愽<lb/>
　聞善論而恂恂衆人中無異寒士𥘉衞囯夫人黃<lb/>
　氏君之五丗妣丞相顒高祖也少而[婺-矛+牙]居建義斈<lb/>
<pb n="KR4d0273_SBCK_007-30a"/>
　以教後進丞相既貴以爲夫人之報焉君因義斈<lb/>
　故基作居思堂請予賦之嘉定十四年六月<lb/>
　　　王通判挽詩<lb/>
祖德風規近詩流句法超巳多山邑政恰少省郎招<lb/>
旅館身俱寂傳家道未消長令漢楊震名逐左原標<lb/>
　　　林簽判挽詩<lb/>
作邑有何好利民翻害身怕回湘水月驚失象䑓春<lb/>
暮草巳多碧園花空復新更嫌鶯自語幽憤不勝陳<lb/>
　　　送張知録<lb/>
門閥飛龍後家声入館前身饒太常第客欠廣文氊<lb/>
流落無先譽遭逢有宿縁炎洲路多少謾数去鴻邉<lb/>
<pb n="KR4d0273_SBCK_007-30b"/>
水心先生文集卷之七<lb/>
</p>
<p>
</p>
  </div>
</body>
</text>
</TEI>
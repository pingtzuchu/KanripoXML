<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0273_SBCK_001-1a"/>
水心先生文集卷之一　前集<lb/>
　奏劄　章貢黎諒編集<lb/>
　　　上孝宗皇帝劄子<lb/>
臣竊以今日人臣之義所當爲　陛下建明者一大<lb/>
事而巳二陵之讎未報故疆之半未復此一大事者<lb/>
天下之公憤臣子之深責也或不知所言或言而不<lb/>
尽皆非人臣之義也虜并兼強大而難攻故言者皆<lb/>
曰當乗其機積乆堅固而不可動故言者又曰當待<lb/>
其時夫䆒極本末審定計慮而識所施爲之後先然<lb/>
後知機自我發非彼之乗時自我爲何彼之待　今<lb/>
日之率易苟且習聞卑論而無復振起之實意則固<lb/>
以爲必當乗機必當待時以緩歲月而誤大事是必<lb/>
<pb n="KR4d0273_SBCK_001-1b"/>
然矣且虜知其不可以覊制中原乆矣黏罕之立僞<lb/>
楚僞齊撻懶之還五路河南今酋之𥘉又議割白溝<lb/>
以南而定盟好盖其本謀未嘗欲於河東河北之外<lb/>
越而有之也顔亮雖威脅天下而北方起事以歸命<lb/>
者固巳係踵我之偏師雖浪戦無律亦能擣陜<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>摇<lb/>
関輔得其要郡而守矣然則虜之所謂難攻者豈真<lb/>
難而不可動者豈真不可哉此姑未論可也方今之<lb/>
慮正以我自有所謂難我自有所謂不可耳夫我自<lb/>
有所謂難而不知変其難以從其易我自有所謂不<lb/>
可而不知変其不可以從其可於是力屈氣索甘爲<lb/>
退伏常願和好抽兵反戌拱手奉虜而暫安於東南<lb/>
臣以爲此今日之大患所當先論者也　陛下感念<lb/>
<pb n="KR4d0273_SBCK_001-2a"/>
家禍始𥘉嗣位葺两淮理荆㐮慰綏蜀道安集歸正<lb/>
人立忠毅忠銳等軍教民兵弩手新城壁造器械講<lb/>
馬政糴米儲貨處處樁積臣誠愚陋竊計　陛下志<lb/>
望廣逺中夜太息何止一事哉然而二十六年於此<lb/>
終未能奮發明詔有所舉動者積今之所謂難者隂<lb/>
沮之積今之所謂不可者黙制之而然也盖其難有<lb/>
四其不可有五臣請得爲　陛下條陳之夫重誓約<lb/>
畏先事以金幣㗖虜本景德以來立國之素規耳<lb/>
既隳於契丹復成於女真以至於浮海再三而謀夾<lb/>
攻費数百萬以買空燕則又　宣和之所畫也故斡<lb/>
離不之始至也不過責納張斍紛亂元約而巳黏罕<lb/>
復至又不過責悔割三鎮及間結余覩而巳青城之<lb/>
<pb n="KR4d0273_SBCK_001-2b"/>
辱忍復陳之則又不過以爲當如誓書而巳是三役<lb/>
者可謂覆㓕天常神理不容之巨罪也然虜自以彼<lb/>
直我曲用兵有名而　國家遂爲之包容垢恥恬受<lb/>
竒禍竄逐議臣降詔謝過　建炎未和則祈請不絶<lb/>
紹興既和則絀損不較冊命行於至尊陪隷施於宰<lb/>
輔頼　陛下威靈逺暢始得以匹敵徃來耳置不戴<lb/>
之讎而廣兼愛之義自爲虜弱既巳乆矣　陛下欲<lb/>
尚加回護隂俟他隙則憤怒未昭固下足以激使受<lb/>
命之士若流涕行誅顯示决絶而國信所藏典故具<lb/>
在亦恐天下之大義未足以易有司之常守此則國<lb/>
是之難一也國之所是旣然矣而士大夫之論何獨<lb/>
不然故不以賊虜爲可怒而反咎平燕之不當不責<lb/>
<pb n="KR4d0273_SBCK_001-3a"/>
主和之致冦而反罪守京之非䇿棄三鎮則同議者<lb/>
皆是割大河則簽書者不疑至於秦檜遂行其南自<lb/>
南北自北之論湯思退從而效之徹守弃地開門納<lb/>
敵幾危於　隆興之𥘉王之望尹穡翕然附和更爲<lb/>
務實黜虚破壊朋黨趨赴事功之說相承至今况守<lb/>
巳撤矣地巳弃矣和親成矣尚何實之可務何事功<lb/>
之可赴哉雖然此猶小人之論耳至若爲竒謀祕畫<lb/>
者則止於乗機待時忠義决䇿者則止於親征遷都<lb/>
沉深慮逺者則止於固本自治高談者逺述性命而<lb/>
以功業爲可略精論者妄推天意而以夷夏爲無辨<lb/>
小人之論如彼君子之論如此　陛下欲詢衆謀則<lb/>
流言成市互爲廢興若断以獨志則慮之不盡事難<lb/>
<pb n="KR4d0273_SBCK_001-3b"/>
輕發如此則議論之難二也女真方之前世非勁虜<lb/>
也然而童貫逃師於始至种師道玩冦於𬒳圍李綱<lb/>
失守於太原李回掃迹於河上黄潜善不知南渡杜<lb/>
充未戰迎降趙鼎持重迄無定筭張浚經畧屡致奔<lb/>
潰此皆　國家付託委心腹之大臣也賢侫雖異敗<lb/>
事豈殊　陛下遍覧往䇿當艱難鼎峙之時豈無傑<lb/>
材異禀克就勲績者乎今環視臣前者後者迭進迭<lb/>
退其知此事本而可以反覆論議者誰乎其抱此志<lb/>
意而可以䇿厲期望者誰乎以奔趨官簿爲閥閱以<lb/>
勾校朱墨爲詳陳能縛一姦民遂自許爲有智能斬<lb/>
一黥卒遽自負爲有勇其懐利尚同毁傷善類隂塞<lb/>
正路謀以力據要津者充滿内外　陛下欲倚頼此<lb/>
<pb n="KR4d0273_SBCK_001-4a"/>
徒責驥足於蹇歩固無可言若出意收拾拔於度外<lb/>
則又孟浪欺謾無足慿仗此則人材之難三也<lb/>
國家規模特異前代本縁唐季陵夷藩方擅命其極<lb/>
爲五代廢立士卒断制之禍是以收攬天下之權銖<lb/>
分以上悉緫於朝上獨專操制之勞而下獲享其富<lb/>
貴之逸故内治柔和無狡悍思亂之民不煩寸兵尺<lb/>
鐡可以安枕無事此其得也然外網踈漏有驕横不<lb/>
臣之虜雖聚重兵勇将而無一捷之用卒不免屈意<lb/>
損威以就和好此其失也論者方偏楽安靖以爲寕<lb/>
有外虞而無使内變課其功效固已過於漢唐逺矣且<lb/>
靖康之事未聞我有一城一邑敢爲叛命而坐視胡<lb/>
虜長驅深入惕息待死屠戮之惨與五代何異則得<lb/>
<pb n="KR4d0273_SBCK_001-4b"/>
失之筭豈不明哉夫徒鍳五代之致亂而不思<lb/>
靖康之得禍故李綱請裂河南爲藩鎮范宗尹甞割<lb/>
邊面爲鎮撫皆隨以廢格　陛下循守舊模而欲驅<lb/>
一世之人以報君仇則形勢乖阻誠無展力之地若<lb/>
順時増損則其所更張其所動揺関係至重豈得易<lb/>
言此則法度之難四地雖然是四難者特其精華景<lb/>
象而已計其事實又有甚不可者焉古者以民爲兵<lb/>
不以兵爲民因事以飬兵不飬兵以待事兵聚則求<lb/>
戦不聚則不敢戦今食錢自日一百以上家小口累<lb/>
仰給於官國力不供而常有饑寒之色是以兵爲民<lb/>
也北方無事二十餘年終不觧甲是飬兵以待事也<lb/>
飬兵如故和親亦如故是聚兵而不敢戦也合營屯<lb/>
<pb n="KR4d0273_SBCK_001-5a"/>
廂禁見卒至六十萬群校貴将廪禄無筭外虚州縣<lb/>
内困　朝廷盖兵以多而遂至於弱矣此舉天下以<lb/>
爲不可動者一也昔固有以乏財爲患矣未有皇皇<lb/>
汲汲取之無度如今日之甚者也自漕司造船督府<lb/>
犒軍而酒價十倍和買折帛行而民有二賦免役錢<lb/>
起供而役法弊鹽袋錢増添而塩筴盡頭子勘合免<lb/>
丁牙契無不増錢而州縣之間益以苛碎大抵經緫<lb/>
制錢爲州之害月摏板帳爲縣之害而四蜀折估青<lb/>
草水脚對减激賞隔槽名色其患苦又爲特甚天下<lb/>
之錢歲入於官者八千萬緡而攴費常不足盖財以<lb/>
多而遂至於乏矣此舉天下以爲不可動者二也夫<lb/>
誅討仇賊修立大事使不愆素是人主宰相之任也<lb/>
<pb n="KR4d0273_SBCK_001-5b"/>
整挈綱目振舉小治使不失時是百官群有司之任<lb/>
也未有以百官群有司之任付之吏胥而能治者今<lb/>
自檢正都司六部列属以及寺監皆綱目之所在也<lb/>
受守吏手能否莫辨賄賂公行関節交市民冤不直<lb/>
事滯不决小治若此况大事乎盖不信官而信吏使<lb/>
之然耳此舉天下以爲不可動者三也夫以官聽吏<lb/>
疲耎之名人情之所避也然而不免焉何也　國家<lb/>
以法爲本以例爲要其官雖貴也其人雖賢也然而<lb/>
非法無决也非例無行也驟而問之不若吏之素也<lb/>
蹔而居之不若吏之乆也知其一不知其二不若吏<lb/>
之悉也故不得不舉而歸之吏官舉而歸之吏則朝<lb/>
廷之綱目其在吏也何疑夫先人而後法則人用先<lb/>
<pb n="KR4d0273_SBCK_001-6a"/>
法而後人則人廢不任人而任法則官矢職而吏得<lb/>
志矣此舉天下以爲不可動者四也法雖用矣人雖<lb/>
廢矣然人材之定品孰堪爲某官孰不堪爲某官孰<lb/>
宜爲小孰宜爲大其可用之實猶在也今也任職則<lb/>
以人爲可廢擇官則爲人之餌學科舉掛名䕃計級<lb/>
而取循塗而進無不可爲者何賢何不肖何君子何<lb/>
小人之有哉㢘恥日缺名實日䘮風俗大壊而不可<lb/>
救盖不任人而任法之弊遂至於不用賢能而用資<lb/>
格耳此舉天下以爲下可動者五也是之謂不特四<lb/>
者精華景象之難變而五者事實之尤不可動者也<lb/>
夫國是難変議論難変人才難変法度難変加以兵<lb/>
多而弱不可動財多而乏不可動不信官而信吏不<lb/>
<pb n="KR4d0273_SBCK_001-6b"/>
可動不任人而任法不可動下用賢能而用資格不<lb/>
可動故期之以功名而志愈惰激之以氣節而俗愈<lb/>
媮右列未能登進勇爵而儒生或以見薄爲愧信臣<lb/>
未足承接宻百而外庭或以見踈爲疑公卿大夫私<lb/>
竊告語咸以今之事勢舉無可爲者姑以羙身甘食<lb/>
老身長子自足而巳豈非今之實患深害一大事之<lb/>
殘賊者歟㳂習牽制非一時矣其利害當講其虚實<lb/>
當明其是非當断其廢置當决不講不明不断不决<lb/>
陛下之志雖欲有爲将何所恃而獨行哉一丗之人<lb/>
維葉手足塗塞耳目失正性矣豈知君仇之當報而<lb/>
爲　陛下盡死力哉臣故曰二十六年於此終未能<lb/>
奮發明詔有所舉動者積今之所謂難者隂沮之積<lb/>
<pb n="KR4d0273_SBCK_001-7a"/>
今之所謂不可者黙制之而然也然則其難者豈真<lb/>
難乎其不可者豈真不可乎盖自古人君有雖居天<lb/>
下之尊位而不得制天下之利勢以卒於無成者矣<lb/>
陛下則不然以　陛下之聖之武之勤之明愽學逺<lb/>
覧絶識獨睿漢之宣帝光武唐之太宗皆不及也講<lb/>
利害明虚實断是非决廢置在　陛下所爲耳大議<lb/>
成立則國是之難者先變矣　陛下之國是變則士<lb/>
大夫議論之難亦變矣群臣之在内者進而問之在<lb/>
外者舉而問之其任是事者親用之其不任是事者<lb/>
斥逺之則人材之難亦變矣變國是變議論變人材<lb/>
所以舉大事也其所當順時而增損者某事耳非輕<lb/>
動而妄更易也則法度之難亦變矣四難既変則兵<lb/>
<pb n="KR4d0273_SBCK_001-7b"/>
以多而弱者可使少之而後強也財以多而乏者可<lb/>
使少之而後𥙿也然後使官與吏相制而不制於吏<lb/>
使人與法相參而下役於法使賢能與資格並行而<lb/>
不屈於資格皆無不可動之患矣期年必變三年必<lb/>
立五年必成二陵之讎必報故疆之半必復不越此<lb/>
矣臣故以爲機自我發而非彼之乗時自我爲而何<lb/>
彼之待者也若置而不論因而不改則我之所謂難<lb/>
者眞難矣虜豈復有易攻之機我之所謂不可者眞<lb/>
不可矣虜豈復有可動之時亶之廢亮之殞斡魯之<lb/>
叛皆彼之機也我何乗焉彼之時也我何待焉臣故<lb/>
以爲率易苟且習聞卑論緩歲月而誤大事者也臣<lb/>
晝誦夜思審觀天意稽考人心十五年矣今日始得<lb/>
<pb n="KR4d0273_SBCK_001-8a"/>
對清光發緒論　陛下加聽之願反覆詰難以䆒其<lb/>
始末非獨臣之幸天地　祖　宗之靈所以望於<lb/>
陛下也<lb/>
　　　上　光宗皇帝劄子<lb/>
臣恭惟　陛下始𥘉臨御思深慮逺曽未旬浹遽詔<lb/>
中外之臣各以其言䟽列來上誠欲治之主正本始<lb/>
之先務也臣不敢汎濫條奏苟應故常惟　陛下少<lb/>
留聽焉臣聞古之號爲賢君者必能先明所以治其<lb/>
國之意能先明所以治其國之意知病所在鎪剔根<lb/>
柢不惮改爲則雖巳衰復興垂敗復成終必得其所<lb/>
願而後巳不能先明所以治其國之意因徇姑息隨<lb/>
目前之苟且望他日之逺大錯拖雜用精神不應文<lb/>
<pb n="KR4d0273_SBCK_001-8b"/>
理差舛乆而無驗心志怠忽則雖巳興巳治之餘衰<lb/>
亂出焉况欲求其興且治乎所謂當先明治國之意<lb/>
何也盖當㣲弱之時則必思強大當分裂之時則必<lb/>
思混并當讎耻之時則必思報復當弊壞之時則必<lb/>
思振起當中國全盛之時則必思維持保守當夷狄<lb/>
賓服之時則必思兼愛休息先視其時之所當尚而<lb/>
擇其術之所當出不可錯施而雜用也堯舜三代莫<lb/>
不皆然秦漢以還可稱之君曁我　本朝　藝祖<lb/>
太宗聖人迭起積其勤勞舊其勇智功隆業鉅垂𥙿<lb/>
來葉何嘗有迷其時而誤其術者哉　陛下以臣之<lb/>
言視今之時則其時果當何尚而其術果當何擇歟<lb/>
豈以爲微弱而當思強大分裂而當思混并讎耻而<lb/>
<pb n="KR4d0273_SBCK_001-9a"/>
當思報復弊壞而當思振起歟抑以爲中國全盛而<lb/>
當思維持保守夷狄賓服而當思兼愛休息也無乃<lb/>
當㣲弱分裂讎耻弊壞之時而但處之以中國全盛<lb/>
夷狄賓服之勢用維持保守兼愛休息之術而欲庶<lb/>
幾乎強大混井報復振起之功歟治道之象㣲而難<lb/>
知臣雖至愚竊論　今日之事恐其由前之時而處<lb/>
以後之勢用後之術而欲求前之功𥙷㵼雜醫不能<lb/>
起疾禾莠雜種迄靡豊年此所謂治國之意當先明<lb/>
者也誠先明其意則國之所是可斟酌而定議論趍<lb/>
向可審詳而决課功責效可歲月而待臣昧死願論<lb/>
今日之未善者六事皆治國之意未明之故何謂未<lb/>
善者六事　今日之國勢未善也　今日之士未善<lb/>
<pb n="KR4d0273_SBCK_001-9b"/>
也　今日之民未善也　今日之兵未善也　今日<lb/>
之財未善也　今日之綱紀法度未善也何謂今日<lb/>
之國勢未善請即漢唐之興衰以攷見　宣和<lb/>
靖康之始末漢中衰也爲王莾所篡尺地一民非諸<lb/>
劉之有矣然其人心猶未潰也故光武以宗室踈属<lb/>
至與乞食之飢民聚謀恊力卒以誅莾而盡復漢業<lb/>
者二百年唐自天宝之後大亂相乗盗切名字跨據<lb/>
藩鎮者接踵加以世有内患日就衰削亦以其人心<lb/>
猶未潰也故猶得專主行其命令盡覊縻其土宇者<lb/>
百五十年不至於播迁不復而使中原遂爲左祍也<lb/>
國家　宣和　靖康之変雖曰小人造釁力取幽燕<lb/>
貪功不靖激成禍乱然三鎮雖割而其民未嘗願降<lb/>
<pb n="KR4d0273_SBCK_001-10a"/>
也京師雖䧟而天下未甞有変也虜雖以威立張邦<lb/>
昌劉豫而奸雄未有崛起而與我抗者也　建炎廵<lb/>
幸逺至温台從衞隆祐分適洪贛川陜處置自爲扞<lb/>
禦三方阻隔不相聞知然臣民奔走愛戴無異平日<lb/>
及劉豫再犯江淮兀术復取河南震動陵逼自以爲<lb/>
豕突之勢莫之敢校然将士用命首尾鏖撃豫以退<lb/>
郤而兀术大敗卒甘心而求盟焉自是　宣和之末<lb/>
至　紹興十年之後凡二十年之間中國實無潰叛<lb/>
之形也然終不免於罷兵増幣分裂南北以和冦讎<lb/>
大則無東漢戡復之勲小則無晚唐覊縻之政何也<lb/>
此臣所以深疑當時治國之意未明於㣲弱分裂讎<lb/>
耻弊壞之時猥用維持保守兼愛休息之術枘鑿不<lb/>
<pb n="KR4d0273_SBCK_001-10b"/>
合矛盾相戾畏而安之佐成其鋒以致此也自是以<lb/>
來幾二十年顔亮兇狂離其巢窟跳躑一戦鼔声所<lb/>
震常潤之屋瓦幾無寜者當是之時我方過於防慮<lb/>
豈敢謂其眞送死乎然而胡人篡之華人叛之卒殞<lb/>
其首於是中原響合殆將百萬而我以素無紀律之<lb/>
兵声勢不接猶能所向有功是中國雖名属彼而實<lb/>
未甞潰叛於我者如故也自是以来休而息之爱虜<lb/>
而不敢愛中原者又幾三十年矣歳月雖已逺長老<lb/>
雖巳亡號令雖巳絶然而臣揆之天理驗之人心察<lb/>
之事勢雖有名属彼而實未嘗潰叛於我者猶在也<lb/>
陛下盍先明所以治其國之意而斟酌國是於此乎<lb/>
且夫㣲弱者必思強大湯以七十里文王以百里是<lb/>
<pb n="KR4d0273_SBCK_001-11a"/>
也分裂者必思混并秦晉隋之力爭　藝祖　太宗<lb/>
之無敵是也讎耻者必思報復夏少康越勾踐漢武<lb/>
帝唐太宗是也弊壞者必思振起秦孝公周世宗是<lb/>
也豈昔之能酙酌國是於此而今有不能乎若曰業<lb/>
已然矣吾獨柰何又曰天不悔禍吾其敢逆事之未<lb/>
立則曰乗其機也不知動者之有機而不動者之無<lb/>
機矣縱其有機也與無奚異功之未成則曰待其時<lb/>
也不知爲者之有時而不爲者之無時矣縦其有時<lb/>
也與無奚别然則用後之術而欲求前之功治國之<lb/>
意終於未明而　今日之國勢亦終於未善而無所<lb/>
復論矣何謂　今日之士未善自古國家曷嘗不以<lb/>
任賢使能爲急歟然而以意行事以人勝法者乃<lb/>
<pb n="KR4d0273_SBCK_001-11b"/>
今日之所諱也故事之曲折無不諉法習而行之吏<lb/>
胥所工士大夫媿焉幸時無事將迎唯諾自可稱職<lb/>
而賢能遂至於無用矣其無用也故今之修飾廉隅<lb/>
者反以行見異研玩經術者反以學見非志尚卓犖<lb/>
者反以材見嫉倫類通博者反以名見忌是豈世之<lb/>
惡賢能歟賢能之無用勢有以激之也錮於朋黨沉<lb/>
於卑賤老於<graphic n="KR1104" url="https://raw.githubusercontent.com/kanripo/KR-Gaiji/master/images/KR1104.png" mimeType="image/png"/>穴何不可者然而臣竊怪其說無用<lb/>
於世矣而風流日以墜失士俗日以頽敗官無素望<lb/>
人無定品諸路無平時之帥群僚無充事之貟㪯躊<lb/>
躇嗟息而且以乏財爲患者何歟豈其旣以爲無用<lb/>
而可以抑遏又以爲有用而不可磨㓕歟然則以爲<lb/>
有用而不求其實而收之以爲無用而不思其弊而<lb/>
<pb n="KR4d0273_SBCK_001-12a"/>
救之者何歟此臣所以深疑治國之意未明而使今<lb/>
日之士未善也　陛下盍先明之乎若治國之意終<lb/>
於未明則今日之士亦終於未善而無所復論矣何<lb/>
謂今日之民未善三代之養民臣猶未敢言也若夫<lb/>
漢當文景之際則公私有餘武帝則䔥然耗矣江左<lb/>
元嘉之政其盛衰亦然盖民之富貧專繫其用兵之<lb/>
多少矣自　紹興之中年及　乾道淳熈將五十年<lb/>
中間用兵一二年爾亦可謂少矣民之富州縣之寛<lb/>
宜與文景比而今獨柰何民力最窮州縣最困歟試<lb/>
即士大夫而問今天下之縣曰某可爲歟某不可爲<lb/>
歟其不可爲者十居八九矣又試即士大夫而問今<lb/>
天下之州曰某可爲歟某不可爲歟其不可爲者十<lb/>
<pb n="KR4d0273_SBCK_001-12b"/>
居六七矣又問其不可爲者何事歟曰月樁板帳尔<lb/>
緫制上供尔歸正人官兵俸料爾又問民力之所以<lb/>
窮者何說歟曰役法爾和買爾折帛爾和買而又折<lb/>
帛爾然則國家有休兵之實過於文景而天下𬒳用<lb/>
兵之害甚於武帝何歟此臣所以深疑治國之意未<lb/>
明而使今日之民未善也　陛下盍先明之乎若治<lb/>
國之意終於未明則今日之民亦終於未善而無所<lb/>
復論矣何謂今日之兵未善古人之兵以宿師爲拙<lb/>
以聚屯爲病不敢别異於民而特飬之雖特養之不<lb/>
多数也一朝有事菽椹其食料簡其民雖少而未嘗<lb/>
不勝者厲而使之也今之特飬者将兵禁兵廂兵世<lb/>
世坐食緫其成數斯不少矣古人之兵患未得此數<lb/>
<pb n="KR4d0273_SBCK_001-13a"/>
爾固足横行於天下又有特飬之大者御前之軍屯<lb/>
駐四處鑄兵買馬截撥綱運貲力竭矣然而上下徊<lb/>
徨皆曰兵不可不飬也屈意仇讎堅守盟誓行人歳<lb/>
遣賝貨空矣然而内外怵惕又皆曰兵不可用也不<lb/>
知兵既不可飬而何以反不可用歟統副非人朘削<lb/>
廪賜卒伍窮餓怨嗟流聞議者又以爲就使用之終<lb/>
不可以致其死命也不知既不可用而徒飬之又何<lb/>
以徒飬之者爲累歟然則昔人之能厲其兵雖少而<lb/>
必勝今日之以兵自累雖多而愈弱者何歟臣所以<lb/>
深疑治國之意未明而使今日之兵未善也　陛下<lb/>
盍先明之乎若治國之意終於未明則今日之兵亦<lb/>
終於未善而無所復論矣何謂今日之財未善財之<lb/>
<pb n="KR4d0273_SBCK_001-13b"/>
善者不曰米粟布帛取於民力之所有歟及主制浸<lb/>
廢運漁<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>搉酒茗以佐用度然終不盡利而亦不盡<lb/>
以金錢責其下之所無雖少而不得不足者盖亦未<lb/>
至於一切肆行而不顧也今之茶<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>净利酒稅征搉<lb/>
何其浩大歟雖漢唐極盛之時盡一天下之輸曽未<lb/>
能當今三務埸之数其又有浩大者經緫制錢強立<lb/>
窠名從而分隷和買白著折帛折變再倍而取累其<lb/>
所入開闢以來未之有也入既若是出亦如之盖常<lb/>
倉卒不継相視無䇿遂印两界㑹子而權之者有年<lb/>
数矣不知取錢之多既若是而何以卒歳擾優反憂<lb/>
不足歟今天下幸欲暫安於無事而徒以是錢爲患<lb/>
也設更有事其一切不顧而取之者又將覆出歟夫<lb/>
<pb n="KR4d0273_SBCK_001-14a"/>
昔者不敢盡取雖少而猶足今日不顧而取之雖多<lb/>
而猶匱者何歟臣所以深疑治國之意未明而使<lb/>
今日之財未善也　陛下盍先明之乎若治國之意<lb/>
終於未明則今日之財亦終於未善而無所復論矣<lb/>
何謂今日之紀綱法度未善昔之立國者知威柄之<lb/>
不能獨專也故必有所控持之不可盡用也故必有<lb/>
所縱三代以上星分棊布悉爲諸侯其自居者千里<lb/>
而巳此非後世之所能然猶堅植其四隅倚之捍禦<lb/>
封崇其險阨示以形勢至於對立鼎峙雌雄所争則<lb/>
必隆其委任多其分畫豈無外重生奸䟦扈致冦之<lb/>
患哉歴代相承莫之或變盖非不欲其宻而亦不能<lb/>
不使之踈也然則盡収權變一總事機視天下之大<lb/>
<pb n="KR4d0273_SBCK_001-14b"/>
如一家之細孰有如　本朝之宻者歟嗚呼　靖康<lb/>
之禍何爲逺夷作難而中國拱手歟小臣伏死而州<lb/>
郡迎降歟邊關莫禦而汴都摧破歟今猶弗之悟也<lb/>
豈私其臣之無一事不禀承我者爲國利而忘其讎<lb/>
之無一事不禁切我者爲國害歟豈其能專而不能分<lb/>
能宻而不能踈知控持而不知縱捨歟此臣所以深<lb/>
疑治國之意未明而使今日之紀綱法度未善也<lb/>
陛下盍先明之乎若治國之意終於未明則今日之<lb/>
紀綱法度亦終於未善而無所復論矣恭承明詔念<lb/>
軍國之利害不能䆒知生民之休戚無以自逹法或<lb/>
不宜於俗或事不便於時臣固以爲無大於此六者<lb/>
矣然而當先明治國之意而巳不先明治國之意使<lb/>
<pb n="KR4d0273_SBCK_001-15a"/>
此六者本傷於末壞心蠧而枝披支離渙散而臣之<lb/>
議論無所復用矣誠先明治國之意則臣今所論特<lb/>
其目耳源流汗漫變故萬端非兼攷古今不能盡其<lb/>
理非並知難易不能通其變非獨悟良策不能操其<lb/>
决非豫覩成效不能待其乆也　陛下不以臣之愚<lb/>
試留聽焉誠欲先明所以治國之意則固當視今之<lb/>
時　陛下以爲今果何時歟果㣲弱歟則意固在於<lb/>
強大矣果分裂歟則意固在於混并矣果讎耻歟則<lb/>
意固在於報復矣果弊壞歟則意固在於振起矣在<lb/>
陛下審觀熟察而巳然則謂今之時爲中國全盛夷<lb/>
狄賔服者臣恐其名託之而實非也謂治國之意當<lb/>
維持保守兼愛休息者臣恐其形似之而實謬也在<lb/>
<pb n="KR4d0273_SBCK_001-15b"/>
陛下果断改爲而巳臣伏覩　壽皇聖帝在位二十<lb/>
八年英武剛徤勤勞恭儉整厲臣工變移風俗大志<lb/>
未酬親授　陛下舜禹之羙二典所載若帝之𥘉何<lb/>
以過焉　陛下嚴祗寅畏足以膺受付托仁恕温厚<lb/>
足以慰荅傒望虚心無我足以容受正直廣覧兼聽<lb/>
足以照臨欺蔽至公寡欲足以杜塞僥倖長駕逺馭<lb/>
足以招徠英傑於此而先明所以治國之意又何難<lb/>
哉譬之行天下者在所問津而巳千犯<lb/>
旒扆無任恐懼<lb/>
　　　上　寧宗皇帝劄子<hi>嘉㤗三年</hi>
臣聞欲占國家盛衰之符必以人材離合爲驗昔周<lb/>
文武身致多士作而用之順上天命最爲長乆召康<lb/>
<pb n="KR4d0273_SBCK_001-16a"/>
公爲成王賦卷阿之詩言求賢用吉士其興託淵然<lb/>
以深其旨意沃然以長不以羙而以戒其詞曰藹藹<lb/>
王多吉士惟君子使媚于天子又曰藹藹王多吉人<lb/>
惟君子命媚于庻人夫上媚天子下媚庻人不以抗<lb/>
犯爲能而以順恱爲得此豈有謟曲之意存乎其間<lb/>
哉忠信誠實盡公忘家惟以國之休戚関憂樂不以<lb/>
己之曲直校勝負故能上爲人主所信下爲百姓所<lb/>
愛盖人材合一之時和平極盛之治其效如此非末<lb/>
世所能及也往者　陛下𥘉嗣大寳臣服在百僚偶<lb/>
當進對輒不自巳竊嘗申繹卷阿之義爲陛下獻<lb/>
天啓明聖徳意開廣志慮日新銷磨黨偏秉執中道<lb/>
人材庻幾復合和平可以馴致臣灾疾羸殘目覩斯<lb/>
<pb n="KR4d0273_SBCK_001-16b"/>
事不勝感嘆臣聞治國以和爲體處事以平爲極和<lb/>
如庖人之味焉主於飬口而無酸醎甘苦之爭也使<lb/>
猶有酸醎甘苦之爭則非和矣平如工人之器焉主<lb/>
於利用而無㾗跡節目之累也若猶以痕跡莭目爲<lb/>
累則非平矣故善調味者必使衆味不得各執其味<lb/>
而善制噐者必能消衆不平使皆効其平人臣誰無<lb/>
有己惟明主能使其忘已仁宗𥘉年嘗有黨論至和<lb/>
嘉祐之間昔所廢棄皆復湔洗不分彼此不間新舊<lb/>
人材復合遂爲本朝盛時臣乆病積衰巳絶榮望<lb/>
區區之愚所期人臣忘已體國銘心旣往圖報方来<lb/>
如子事父無有怠竭職任所係畢智陳力分守所嚴<lb/>
極忠盡敬不私一身以自狥而與公家相爲先後如<lb/>
<pb n="KR4d0273_SBCK_001-17a"/>
此則下知和平之實義上享和平之實福逺追文武<lb/>
近法仁宗以無媿於卷阿之詩　陛下財幸<lb/>
　　　劄子二<lb/>
臣病苦餘日　聖恩垂憐使轉漕湖外守符泉南今<lb/>
又特蒙收召入奏之𥘉有兩處職事不敢不陳愚慮<lb/>
臣採湖南士民之論以爲二十年來歳雖熟而小歉<lb/>
輒不耐地之所産米㝡盛而中家無儲糧臣嘗細察<lb/>
其故矣江湖連接無地不通一舟出門萬里惟意靡<lb/>
有礙隔民計毎歲種食之外餘米盡以貿易大啇則<lb/>
聚小家之所有小舟亦附大艦而同營展轉賑糶以<lb/>
規厚利父子相襲老於風波以爲常俗其不耐小歉<lb/>
而無餘蓄勢使之也故毎遇小歉閭里不能自相給<lb/>
<pb n="KR4d0273_SBCK_001-17b"/>
惟仰州縣賑救城市之民青黄未接食於常平者十<lb/>
家而九此事諸司當任責而漕司爲一路通融有無<lb/>
之處其責尤重然湖南漕司歲計所入甚少比江西<lb/>
纔十之三四比湖北纔十之五六曽不足以支本司<lb/>
一年之經用向者團簇大軍錢數多緫司所取不盡<lb/>
可以通借故不自覺而反冐富厚之名自大軍錢屡<lb/>
减舊額緫司按籍盡取積以歲月坐致漏底今漕司<lb/>
索然窮匱者五六年矣除湊足交頭之外毎遇新舊<lb/>
交易使者與屬官聚議搏手無以具接送之費臣此<lb/>
取乏諸郡小歉雖先事講求荒政終不能有所捐貸<lb/>
爲諸司之倡去歲祁陽蒋圈十借粮作過守令張皇<lb/>
一時駭動幸而就擒欲出少米以哺之力不能及竟<lb/>
<pb n="KR4d0273_SBCK_001-18a"/>
閔黙而止臣以爲一司事力殫乏至此平居不足以<lb/>
自存萬一水旱急難辜負任使利害不細臣毎念漕<lb/>
司所得屬郡財賦乆失定規不可復取本司當自擇<lb/>
其間利源與州縣百姓不相得宜制定規有則可以<lb/>
參酌施行者以漸經理庶稍有所作爲萬一水旱急<lb/>
難百姓指凖之地此誠一路之急政不可忽也臣頃<lb/>
雖熟計不敢奏陳盖剏始既難而臣方病昏不能勝<lb/>
任今有通練敏逹之士授以意指俾之講求許其自<lb/>
行無使貽害足以爲一路之預備寛九重之顧憂豈<lb/>
不幸甚<lb/>
　　　劄子三<lb/>
臣切以泉南素有樂郡之名與他州異盖上供皆承<lb/>
<pb n="KR4d0273_SBCK_001-18b"/>
平常賦過取殊少起輸以産錢定入横費不多吏畏<lb/>
民不輕出令民愛吏思其遺化毎示蠲放不知督迫<lb/>
郡計所入僅僅無餘比因更易頻仍通約歲終當欠<lb/>
四萬餘緡臣将去官百方𥙷湊元交之數極爲費力<lb/>
若更積累日月竊恐所欠愈甚昔之已放不免復取<lb/>
一切之政既行吏民交相恨望樂郡之名自此不可<lb/>
復得矣臣仔細考䆒乃有本州合得財賦逓年循習<lb/>
不加整㑹者二事其一南外宗子等請受錢凖元降<lb/>
指揮轉運司與本州各應副一半今照嘉泰二年計<lb/>
支一十三萬餘貫而轉運司自淳熈十五年止應副<lb/>
四萬八千餘貫又増撥漳州有名無實者其實每年<lb/>
只取惟二萬一千餘貫而巳其米價錢轉運司合撥<lb/>
<pb n="KR4d0273_SBCK_001-19a"/>
一萬五千貫近年只應副一半三項截日計虧少本<lb/>
州錢四十二萬三千餘貫其二本州遞年代爲宣信<lb/>
建昌邵武四郡發納上供銀一萬五千六百餘两四<lb/>
州軍却合應副本州衣絹紬等自减半之後通計五<lb/>
千五百餘匹綿七千餘两惟信州取足而踈惡不堪<lb/>
三州軍毎年計虧三千二百餘疋積欠紬價至五十<lb/>
九萬八千餘貫臣以爲此二事於一郡非小故也且<lb/>
轉運司以合應副之錢委之本州使自陪備以困民<lb/>
力其理豈得穩便况三州軍士上供銀本州毎年两<lb/>
限起發不敢違欠銖两而三州軍坐視不還使本州<lb/>
自擘畫衣綿支散官兵於義安乎盖轉運司於本州<lb/>
爲所部官吏雖常伸愬不敢取必而三州軍彼此列<lb/>
<pb n="KR4d0273_SBCK_001-19b"/>
郡不相統臨坐視積欠遂至百餘萬緡自應然爾自<lb/>
非守臣開析利害逹於　聖聦而　陛下惻然主張<lb/>
特發　聖訓厥弊無由可革欲乞　睿旨轉運司湏<lb/>
管照元降指揮今後毎歲應副本州一半宗子米價<lb/>
等錢並令支實價不将有名無實者搪拄充数以致<lb/>
欠折其三州軍上供銀并本州衣絹今後並令各自<lb/>
措置所有以前積欠却與盡行豁除如此則本州歲<lb/>
實可省三萬餘緡守臣更加撙節以𥙷不足庻幾巳<lb/>
放者不至復取一切之政亦未遽行樂郡之名可以<lb/>
不失仰稱　陛下加惠泉民之意<lb/>
　　　上　寜宗皇帝劄子<hi>開禧二年</hi>
臣聞甘弱而幸安者衰改弱以就強者興　陛下申<lb/>
<pb n="KR4d0273_SBCK_001-20a"/>
命大臣先慮預筭思報積恥規恢　祖業蓋欲改弱<lb/>
以就强矣臣宿有志願中夜感發切謂必先審知今<lb/>
日強弱之勢而定其論論定而後修實政行實德如<lb/>
此則弱果可變而爲強非有難也臣將博陳極論而<lb/>
事濶語長誠恐乆留天聽臣毎念契丹累世大國也<lb/>
女眞乃以数千人梃闘而天祚無戰不北遂至於亡<lb/>
以勢而言當是時我疑若可以分功者然終不得一<lb/>
逞而盧溝之役累世軍實皆殱焉何至此哉又况西<lb/>
兵我之勁卒也方臘猝叛声揺汴都諸將提偏師俘<lb/>
臘無遺種矣渡江以後扈衛艱難誅剪盗賊大抵西<lb/>
兵西將之餘也夫契丹以燕遼全盛之力而㓕於女<lb/>
眞崛起之兵我以關陜驍悍之師而敗於契丹垂盡<lb/>
<pb n="KR4d0273_SBCK_001-20b"/>
之將然則宣和強弱之勢斯可識矣自是以來京城<lb/>
則䧟中原則失維揚則渡江㑹稽則航海十年之間<lb/>
未有能與女真抗者也其後虜與逆臣劉豫迫我不<lb/>
已激而思應於是我始能勝於大儀又勝於李家灣<lb/>
又勝於順昌拓臯而虜始與我定和矣顔亮兇狂自<lb/>
殞而我始能以敵國自立矣夫虜以敗殞而後和雖<lb/>
和而猶不失爲雄我以應乆而後勝雖勝而猶不敢<lb/>
盡用然則紹興隆興强弱之勢又可驗矣今欲改弱<lb/>
以就強移迫動應乆之兵而爲問罪驟興之舉作東<lb/>
南幸安之氣而摧女眞素銳之鋒此至大至重事也<lb/>
誠宜深謀誠宜熟慮宜百前而不慴不宜一郤而不<lb/>
收故必備成而後動守定而後戰今或謂虜巳衰弱<lb/>
<pb n="KR4d0273_SBCK_001-21a"/>
虜有天變虜有外患怵輕勇試進之計用麤武直上<lb/>
之䇿姑開先釁不懼後艱求宣和之所不能爲紹興<lb/>
隆興之所不敢此至險至危事也臣願　陛下先定<lb/>
其論論定而後修實政行實德變弱爲強誠無難者<lb/>
在所施設如何爾取進止<lb/>
　　　劄子二<lb/>
臣所謂備成而後動守定而後戰者臣伏覩建炎紹<lb/>
興渡江之後非不欲固守兩准襄漢而虜人衝突無<lb/>
常勢不暇及既議和好則收兵撤戍已有定約又不<lb/>
敢謀故淮漢千餘里常蕩然不自保也今雖分兵就<lb/>
邊稍圖外向然我既能往彼必能來是時淮漢守備<lb/>
不全倉猝不過移治而專倚大軍迎敵勝負不可知<lb/>
<pb n="KR4d0273_SBCK_001-21b"/>
要必扼江而後止如此則往者未足以係西北之望<lb/>
而來者巳足以揺東南之心矣本朝外攘豈願内擾<lb/>
萬一揺動將何頼焉故臣欲經營瀕准㳂漢諸郡各<lb/>
做家計牢實自守虜雖擁衆而至阻於堅城彼此䇿<lb/>
應首尾相接藩墻禦扞堂奥不動然後進取之計可<lb/>
言矣此臣所謂改弱就強實政之一也四處御前大<lb/>
兵國家倚以爲命歳費緡錢數千萬米斛數百萬東<lb/>
南事力盡矣譬如亭子所頼四楹一楹有闕累及三<lb/>
陲無獨全者臣慮其間統副将校人馬噐甲營伍隊<lb/>
陣進戰退守必然未能一一皆是若今所委付果已<lb/>
得人尤宜曉夕用心事事警䇿件件理㑹若其人未<lb/>
當則利害甚多伏惟　陛下審之重之此兵幾三十<lb/>
<pb n="KR4d0273_SBCK_001-22a"/>
萬未可便望一可當十十可當百但一人真有一人<lb/>
之用淮漢能守此兵能戰數年之内制虜有餘此臣<lb/>
所謂改弱就強實政之二也圗此大事莫先人材<lb/>
陛下比年首以大義倡率而在廷之臣和者極寡此<lb/>
未必皆怯懦首䑕不肯任責也亦由積安之乆素所<lb/>
不習耳聞目見茫然生踈昔宇文粹中論京城守具<lb/>
白時中自謂事非經歴則不知而况兩陣决機有大<lb/>
於此乎今天下亦非無智意材力願得自効若淮漢<lb/>
千里果當固守四處大軍果當精練四方之才隨其<lb/>
小大宜付一職使之觀事揆䇿以身嘗試習熟漸乆<lb/>
方能捨燕安而樂麤澁易脆腐而爲堅強勁虜在前<lb/>
行者思奮此臣所謂改弱就強實政之三也至於<lb/>
<pb n="KR4d0273_SBCK_001-22b"/>
朝廷之上封域之内綱紀法度號令賞罰黜虚從實<lb/>
條目至煩然緫先是三者則其餘可次第舉矣取進止<lb/>
　　　劄子三<lb/>
臣所謂行實德者臣竊觀　仁宗　英宗號極盛之<lb/>
世而不能得志於西北二虜盖以増兵既多經費困<lb/>
乏寧自屈巳不敢病民也王安石大挈利柄封樁之<lb/>
錢所在充滿紹聖元符間拓地進築而歛不及民熈<lb/>
豊舊人矜伐其羙然陳瓘譏切曽布以爲轉天下之<lb/>
積耗之西邊邦本自此撥矣於是蔡京變茶鹽法括<lb/>
地寳走商賈所得千五萬内窮奢侈外熾兵革宣和<lb/>
之後方臘甫平理傷殘之地則七邑始立燕雲乍復<lb/>
急新邊之用而免夫又興自是以來羽檄交警増取<lb/>
<pb n="KR4d0273_SBCK_001-23a"/>
之目大者十數而東南之賦遂以八千萬緡爲額焉<lb/>
多財本以富國財既多而國愈貧加賦本以就事賦<lb/>
既加而事愈散然則英主身濟非常之業豈以貨財<lb/>
多少爲拘近者國用置司偶當警飭武備之際外人<lb/>
但見立式太細鈎校甚詳不能無疑謂将復取臣獨<lb/>
以爲不然何者名實不欺用度有紀式寛民力永底<lb/>
阜康此詔書也两浙鹽丁既盡免矣方以寛民而何<lb/>
至於復取乎參放内外財賦所入經費所出一切㑹<lb/>
計而緫覈之其理固當然臣謂國家之體當先論其<lb/>
所入所入或悖足以殃民則所出非經其爲蠹國審<lb/>
矣今經緫制月輸青草折估等錢雖稍巳减損猶患<lb/>
太重趂辦甚難而和買折帛之類民間至有用田租<lb/>
<pb n="KR4d0273_SBCK_001-23b"/>
一半以上輸納者貪官暴吏展轉科折民既窮極而<lb/>
州縣亦不可爲矣以此自保懼無善後之計况欲規<lb/>
恢宜有大賚之澤伏乞　陛下特詔大臣使國用司<lb/>
詳議審度何名之賦害民最甚何等横費裁節宜先<lb/>
减所入之額定所出之費不湏對𥙷便可蠲除小民<lb/>
蒙自活之利疲俗有寛息之實陛下修實政於上<lb/>
而又行實德於下和氣融浹善頌流聞此其所以能<lb/>
屢戰而不屈必勝而無敗者也改弱以就強孰大於<lb/>
此凡此皆其大要而巳　陛下不以臣爲愚且迂敢<lb/>
不自竭而詳陳焉取　進止<lb/>
水心先生文集卷之一<lb/>
</p>
<p>
</p>
  </div>
</body>
</text>
</TEI>
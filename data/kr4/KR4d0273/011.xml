<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0273_SBCK_011-1a"/>
水心先生文集卷之十一　前集<lb/>
　記　章貢黎諒編集<lb/>
　　　郭氏種德庵記<lb/>
余同年友瓊州刺史郭宗之旣没十年子森卿用舉<lb/>
者五人知崇陽縣磊卿鎻主簿㕔中乙科皆㑹余容<lb/>
成之陽始余與宗之别長沙宗之卒而余有大戚不<lb/>
暇哭又不能吊相對慚惋而巳故訪其家事甚詳森<lb/>
卿曰先人葬蓮堂蓮堂之山吾數世墳墓所藏也並<lb/>
墓之廬吾先人手所建也郭氏自鎮將傳祀三百約<lb/>
而乆勞而安至曽大父正信均淑一縣所取平也大<lb/>
父施捨惠助一郷所倚成也而後先人士以文顯吏<lb/>
以善最然而端直寡偶不視時向背縮歛自愛不倚<lb/>
<pb n="KR4d0273_SBCK_011-1b"/>
勢進趨毎曰吾欲先世流澤常在子孫使墳墓永有<lb/>
䕃託爾奚以多爲故廬上之題我兄弟以種德爲之<lb/>
名者先人之志也余聞而歎曰允哉夫家非徳不興<lb/>
徳非種不成雖一人之家未嘗不與天地同其長乆<lb/>
所以不能者天地種之而人毀之也人之所就未豪<lb/>
未而以丘山之心承之爲益幾何然則謙者種之盈<lb/>
者毁之也我可以得彼豈可以喪一夫攘臂萬人裂<lb/>
其肘矣然則讓者種之爭者毀之也義勇而先利怯<lb/>
而後君子也小人反是然則廉者種之貪者毀之也<lb/>
冥升疾走轡必失御必蹙徐行安歩神乃泰氣乃舒<lb/>
然則退者種之進者毀之也爲其厚不爲其薄治於<lb/>
巳不治於人寧散無積寜儉無忲皆所以種而不敢<lb/>
<pb n="KR4d0273_SBCK_011-2a"/>
毁也朝種暮穫市人之德也時種歳穫農夫之德也<lb/>
種不求穫不敢毀不敢成聖賢之德也沖漢之際萬<lb/>
理炳然種者常福毀者常禍天地之德也郭氏其知<lb/>
所以種矣知所以種則知徳矣嘉定八年十一月<lb/>
　　信州重修學記<lb/>
余記敎授㕔之明年施君應龍大修學君用學法肄<lb/>
士士𥘉不便巳而出論語孟子書交問更質指中庸<lb/>
大學爲之歸益以司馬氏通鑑士乃附恱有躍於心<lb/>
相率請曰先生惠教以逺者使變而至道厚矣然惟<lb/>
此學始元豐餘十紀摧剥行盡身且不庇敎於何立<lb/>
君患之復召鄭著余鳯約歳損食命工先木相次信<lb/>
二守東方兩使屬縣長助各有差使楊夢庚鄭連諸<lb/>
<pb n="KR4d0273_SBCK_011-2b"/>
葛褒撤像殿之壊十六飾加彤朱作論堂櫺星門崇<lb/>
大於舊偃植之敝尺以上悉易以成材上瓦下磚楹<lb/>
間之門牖無不重整祭之豆籩冠珮章甫無不新設<lb/>
噫亦勞甚矣始余以師之室廬非師之責也今併弟<lb/>
子之室廬亦師之責矣古今固異事也及其成功一<lb/>
而巳渠古之是今之非哉施君於是則可以敎矣昔<lb/>
孔子歎材難而舜止五臣周之亂臣僅九人焉孟子<lb/>
亦言由堯舜至於孔子見聞之際彰彰乎莫之企及<lb/>
也道之凝聚顯發此最其盛者然而夲之爲中庸固<lb/>
天所以降命乎我爾要之爲大學固物所以㑹通乎<lb/>
我爾性合而中物至於和獨聖賢哉乃千萬人同有<lb/>
也何孔孟所稱稀闊而不多歟由孔孟至於今又加<lb/>
<pb n="KR4d0273_SBCK_011-3a"/>
乆矣其可稱者何寥沉而不繼歟嗚呼安得不博類<lb/>
廣倫以明之畢躬殫力以奉之歟此師友之教問學<lb/>
之講所以窮無窮極無極也雖然有一於此方周衰<lb/>
不復取士凍餓甚者幾不活矣孔孟不以其不取而<lb/>
不教也孔孟之徒不以其不取而不學也道在焉故<lb/>
也後世取士矣師視其取而後敎之士視其取而後<lb/>
學之夫道不以取而後存也故愈㣲然則敎其所不<lb/>
取施君勉諸學其所不取信之士勉諸嘉定九年正月<lb/>
　　　長溪修學記<lb/>
縣𥘉設學不置糧士雖居不能食也先令黄君龜明<lb/>
自岀新意分釐收拾良苦然後始得食而學屋百楹<lb/>
又破漏傾側幾壊幾墮則雖食将不能居今令江君<lb/>
<pb n="KR4d0273_SBCK_011-3b"/>
嗣祖治多暇日徑來坐直舎斤鋸不煩役徒不囂而<lb/>
壞者忽成墮者忽隆則居與食皆遂矣其爲士者歎<lb/>
曰自慶曆後為令何啻數十獨二君有功於學頼以<lb/>
乆存而江君勇於爲民凡可以自力而利其人者不<lb/>
待告請常先事率作無怠古人所謂心誠求之非縁<lb/>
飾學校以美其名也故相與謀而諗記於余至五六<lb/>
要必得乃止曰吾欲使後讀是記者思其令不忍忘<lb/>
爾惟長溪彌亘山海最巨邑宦游滿天下廉村薛氏<lb/>
舉進士爲閩越首赤岸尤盛徃年迎蜀人師先生于<lb/>
金臺寺事之如古游夏之儔其言論風指皆世守之<lb/>
先生殁即寺建祠正歲若諱日必奠謁成禮冠者童<lb/>
子皆在丙子踰一周敬恭不衰盖其俗樸而專和而<lb/>
<pb n="KR4d0273_SBCK_011-4a"/>
靖其士縟於文而厚於質既能思其師而不忍忘固<lb/>
宜思其令而不忍忘也夫師之不忘以道令之不忘<lb/>
以政三代逺矣令有政而不由學孔孟逺矣師有道<lb/>
而不知統也學非一日之積也道豈一世而成哉理<lb/>
無形也因潤澤浹洽而後著此兊之所以貴講習也<lb/>
其始若可越其乆乃不可測其大至於無能名皆由<lb/>
恱來也江君盍掲先生而祠於學以慰其父兄之思<lb/>
擇士之知倫類統紀者主其子弟以繼先生之道使<lb/>
習而愈恱乆而愈成是先生因令而愈不忘也是令<lb/>
與先生交相爲不忘也嘉定九年十一月<lb/>
　　　温州社稷記<lb/>
社土也稷糓也非土不生非榖不育國始建則壝以<lb/>
<pb n="KR4d0273_SBCK_011-4b"/>
祀示民有命也風雲雷雨隨地而興禾黍菽麥隨種<lb/>
而生神明之所由出至嚴至敬不敢忽也怪滛誣誕<lb/>
之說起乞哀於老佛聽役於鬼魅巨而龍罔㣲而鱓<lb/>
蝪執水旱之柄擅豐㓙之權視社稷無爲也嗚呼豈<lb/>
民悖而不知禮哉乃長吏導之非其義也盖温州之<lb/>
社稷昔者莫能詳矣某自童年見其壇陛頽缺旁無<lb/>
四墉敝屋三楹飲慱嬉遨聚焉祭且至徐薙茀蔓草<lb/>
燔燎甫畢巳叢生過其舊矣地氣一不應浮屠之普<lb/>
覺行廟之祠山湫淵之玉函莆杓椒丘之三王海神<lb/>
奔走拜伏呪誦呶雜社稷顧漠然無預也夫莫尊於<lb/>
地莫察於地衆靈羣望環拱效職者也何急彼而慢<lb/>
此哉故曰非其義也嘉定四年守楊簡始加甓士上<lb/>
<pb n="KR4d0273_SBCK_011-5a"/>
於是灌莽尤盛刺壯城卒專修平之十年守鞏嶸伉<lb/>
其大門改造齋房築墻百五十堵具凡佩服器用之<lb/>
須楊公謂守莫先於社稷鞏公曰吾寢處漏不𥙷它<lb/>
觀游無用也二公知以義導其民矣夫山水之高深<lb/>
像設之詭特衆靈羣望託之以爲神也社稷無有然<lb/>
則民之耳目雖新於一時而不能乆於異日矣古人<lb/>
必樹之田主各以其野之所宜木鄭康成曰后土田<lb/>
正之所依也周人以栗宰我曰使民戰栗以爲恐懼<lb/>
不自安非親地之道也永嘉之木莫宜於䂊樟豫雷<lb/>
出地奮也樟章之也皆羙甚之名也數十百年其大<lb/>
百圍其崇干霄民無敢不肅也然後知古之治其國<lb/>
者社稷之臣今之守其地者社稷之守十二月<lb/>
<pb n="KR4d0273_SBCK_011-5b"/>
　　　季子廟記<lb/>
𥘉趙公彦橚爲晉陵縣聽民訟多族姻也所爲訟者<lb/>
貲産割裂也子夲貸易也什伯必取銖兩不捨壹於<lb/>
法而恩義絶貳以情而廉恥䘮趙公曰噫殆將非親<lb/>
戚骨肉耶奚不訟而猶訟也顧城隂寂寥有屋叢篲<lb/>
中太半摧塌曰季子廟也又嘆曰彼薄千里之吳不<lb/>
王而食於此邑人故忘之耶徒爭之爲病不讓之爲<lb/>
貴今故忘之耶宜不訟而猶訟也即市頭改築題曰<lb/>
有呉延陵季子之祠與僚佐奠謁盡敬二十餘年矣<lb/>
人心感動之深淺視牒訴損益有考也而竹幽水清<lb/>
過者祓滌季子存矣夫余嘗疑泰伯既遁於蠻染其<lb/>
俗以自晦則子孫之於文獻禮樂非有先君王之舊<lb/>
<pb n="KR4d0273_SBCK_011-6a"/>
聞也季子何以能知羣聖賢之德業歴見中國卿大<lb/>
夫所言皆中其過豈非命丗傑識也哉至於父兄好<lb/>
勇輕死約不傳其子而必傳其弟則道固巳行於家<lb/>
矣肯嗣呉而治爲文王可也何願於子臧盖其志逺<lb/>
矣大矣讓所以畜徳也毫釐之讓足以滅丘山之爭<lb/>
國猶未離乎爭也不幸有毫釐之爭則滅德矣斯季<lb/>
子不爲歟孟子曰無辭讓之心非人也非人者形具<lb/>
而人非者之謂也又曰好名之人能讓千乗之國苟<lb/>
非其人簞食豆羔見於色嗟夫孟子信以不讓為非<lb/>
人而又以爲非其人不能讓乎何前後異指也由後<lb/>
而言非其人不能讓能之者泰伯至季子五人而巳<lb/>
是絶天下也由前而言人皆能譲天下皆季子也晉<lb/>
<pb n="KR4d0273_SBCK_011-6b"/>
陵其邑人也有不能乎不察而巳矣當以孟子前之<lb/>
言爲正嘉定十一年<lb/>
　　　宋吏部侍郎鄒公墓亭記<lb/>
余友胡衛道知常州書來曰鄒公冡在此學官弟子<lb/>
薦省必時禮也家浸逺而貲落祭不亭守無廬山中<lb/>
松栢皆盡然而敬不專於家者我其責歟敎授趙綝<lb/>
實始作亭我命尉朱起章治旁廬舎予間民衣食以<lb/>
居而汛除焉墓四隅樹之木俟以長而芘蔽焉若是<lb/>
則視其家無逺矣役甫就業巳畢雖然我欲永乆如<lb/>
一日而後此勤惰不齊奈何思其氣類一而終始能<lb/>
不慢者惟學之士庶幾故又使司户朱中守序其意<lb/>
以請幸子詞而託之也公名浩字志完章子厚獨相<lb/>
<pb n="KR4d0273_SBCK_011-7a"/>
日任諌列子厚迷國罪無匹明最大者二后廢立<lb/>
之際尤大者臣子不忍言也公既以死爭而子厚将<lb/>
遂殺公袓問皆坐貶旅次不容榻㑹其即敗僅免爾<lb/>
小人猶僞撰公䟽激怒　宫闈故雖元祐黨籍巳赦<lb/>
而公三竄謫屈伸榮辱之變未嘗不以正也　朝廷<lb/>
雖謇切郷黨常和樂識慮雖逹權操捨常据經學術<lb/>
雖敏辨講肄常鈍黙修之身及家未嘗無夲末次第<lb/>
也諌必行人臣之榮遇也然道之難全而非節不著<lb/>
喜聞過人主之盛德也然事之難明而非節不顯紹<lb/>
聖迄宣和諌官五御史一皆豪傑有重名者也記曰<lb/>
釋奠必有合也有國故則否嗚呼公可以爲故矣學<lb/>
之士仰綴一瓦俯緝半甓而楹桷自新也雪榦霜枝<lb/>
<pb n="KR4d0273_SBCK_011-7b"/>
蒼鱗翠甲而樵牧自絶也出以公之道而仕處以公<lb/>
之道而止而進退自明也衞道托於學之士也深而<lb/>
士之報宜厚矣衞道名衞越州人<lb/>
　　　永嘉縣社稷記<lb/>
晉析永寧縣置永嘉郡更名縣曰永嘉在隋唐間其<lb/>
社稷歩積之三千二百八十六中容八壇圗籍轉相<lb/>
授所從來逺矣淳熈後歩失者二千有餘壇陛淪没<lb/>
即於佛祠令不能正也嗟夫豈其邑小其民寡不足<lb/>
與正耶将其事緩其効迂正不正皆無益損而致然<lb/>
也山隂胡衍領縣二日駭悵愧惕若疚負在巳按舊<lb/>
圖就南𥙷北還得故歩垣千尺磚之用政和儀崇五<lb/>
壇壇石皆青表之門道敞之房宇嘉定十一年秋告<lb/>
<pb n="KR4d0273_SBCK_011-8a"/>
新社成禮然則果於行義可以爲勇復於巳失可以<lb/>
爲難先有司之所後可以爲敬參而具者賢也君辭<lb/>
避不肯當獨推言之曰古民人社稷常並稱有其實<lb/>
也後民人社稷雖並稱名而巳矣實則敎之耕稼而<lb/>
養抑霖潤槁皆神力也名則視其耕稼而取俄旱忽<lb/>
水非神禍哉州之取緫其凡猶竊民譽縣之取煩其<lb/>
目惟聚民怨縣社之名僅存者幸也古之立國左祖<lb/>
右社嚴事如一朝市均等無相離也後世或逺或近<lb/>
率意而爲爾自晉唐置社僻在大城盡處今蕃庶尚<lb/>
草萊雑昔稀曠人跡絶矣野廬老圃盍以寄葵韭華<lb/>
榱巨棟曷託簷䕃焉永嘉之社名幾不存可畏也夫<lb/>
治術同異吏宜攷詳地勢偏隔人且自恕令姑罪之<lb/>
<pb n="KR4d0273_SBCK_011-8b"/>
免奚彼敢議哉衆又謂君思深之至此也幾於仁君<lb/>
役民甚簡不妄勞費責輸以時不苟貸假然則審其<lb/>
取者養民之始正其名者致實之漸也故并記之九月<lb/>
　　　南安軍三先生祠堂記<lb/>
南安者昔周子二程相與講習其地羣聖人之道賴<lb/>
以復明學者紀焉信安劉侯行父始即學東偏劵市<lb/>
考室奠祠之如學𥘉侯既造設㕔飾以两序加樓其<lb/>
上又移試院位於勝方而益其舊役費皆倍祠數十<lb/>
然自以爲不足録惟曰懼三君子之奉有失其治南<lb/>
安劇賊遁散兵不用常訟稀减刑甚省宿負捐假斂<lb/>
不急民物冨樂略如承平然自以爲不能化惟曰憂<lb/>
三君子之敎不行於是爲其士者思乆侯之愛與祠<lb/>
<pb n="KR4d0273_SBCK_011-9a"/>
並也以記來請余觀著令漢而後諸大儒得祀孔子<lb/>
廟庭者三君子過之逺矣而乃未之及或官職所臨<lb/>
縣州所生與所講習祠或因於學或别於學夫道非<lb/>
繫於地而尊道者猶敬其所從始特時事之宜非曰<lb/>
禮當然也必著令而通祀斯稱矣然則三君子亦何<lb/>
以過諸大儒哉盖道之所以晻欝於後者天與人殊<lb/>
而人與巳殊道非其道而學非其學也理不盡徒膠<lb/>
昔以病今心不明姑捨巳以辨物勤苦而種皆文藻<lb/>
之末鹵莽而獲皆枝葉之餘楊雄韓愈猶然况其下<lb/>
乎自周子二程以來天之命我者屬乎不離也我之<lb/>
事天者吻乎有合也舜文王之道即巳之道顔淵孟<lb/>
軻之學即巳之學也辭華不黜而自落功利不抑而<lb/>
<pb n="KR4d0273_SBCK_011-9b"/>
自退其夲立矣兩迷者𡵨也四逹者路也邪不亂正<lb/>
燭火暗室也旭日方旦也幽不掩明大經大法未嘗<lb/>
不炳然具見而何塞路之有此其所以過之逺也覺<lb/>
於是而進余所進也安於是而止余亦止之嘉定十<lb/>
二年七月<lb/>
　　　台州州學三老先生祠堂記<lb/>
學者聚道之地而仕所由出也或畔道從利苟榮其<lb/>
身欲復之於學弗可受矣况可祠乎台州之學得祠<lb/>
者三人羅提刑適陳侍郎公輔陳詹事良翰提刑用<lb/>
不究故事不顯余聞鄒浩言熈豊外貴人視民甚蒿<lb/>
萊芟燎恨不力也是時能慷慨建白保赤子以對天<lb/>
命惟江都令羅適弋陽令董敦逸二人而鄒公獨謂<lb/>
<pb n="KR4d0273_SBCK_011-10a"/>
羅公見而得之然則推於所不見其不畔道審矣方<lb/>
靖康憂恐懲艾巳泮豈不尚合侍郎發明四肢心腹<lb/>
之論無過此矣竟失指逺去然後彷徨宗周卒成分<lb/>
裂之禍及　隆興英睿憤激大勢宜若遽振詹事力<lb/>
守絶和不棄地之䇿最專一也使堅忍待之虜自當<lb/>
蕩析豈遺種至今哉雖紹興復用而巳與大臣異議<lb/>
終不留雖乾道再入而既爲近習擅事迄自退二公<lb/>
任諌諍位從官立朝夲末天下誦之豈惟不畔道而<lb/>
固行道道雖難行而亦不苟榮其身而止也士在天<lb/>
地間無他職業一狥於道一由於學而巳道有伸有<lb/>
屈生死之也學無仕無巳始終之也集義而行道之<lb/>
序也致命而止學之成也後丗地或千里無學其君<lb/>
<pb n="KR4d0273_SBCK_011-10b"/>
子以意行道晚進闊逺不知所從變暦後名一功著<lb/>
一善徃徃復之於學矣今其秀人羙士羣萃而校處<lb/>
朝夕瞻顧拂拭像服如三老之存春秋盥薦饔醴芳<lb/>
苾如三老之饗而又仰其大節府其細行無不皆可<lb/>
師也爲聚道之助不既多乎或疑侍郎不右程公學<lb/>
術若少異然按程公親爲孔文仲排劾而與孔公並<lb/>
黨籍史記晏嬰非孔子而弟子稱善與人交两賢哉<lb/>
嘉定十二年八月<lb/>
　　　寳婺觀記<lb/>
觀即八詠樓也道土陳守正職𥙷治歴十年乃具夫<lb/>
山峙以近則迫而易窮川浩以逺則蕩而難限皆游<lb/>
觀之病也金華雖高千仞旁走三縣靡迤回環示自<lb/>
<pb n="KR4d0273_SBCK_011-11a"/>
意深入也其餘漫隴伏岡林茂野蕃若輊若軒若萬<lb/>
馬縱牧於平原錦出繡没不可控摶两溪廣長㑹清<lb/>
合凉匪厲伊方徐納于江南山緜緜菓𬞞之區柘桑<lb/>
之園日月風雨借其姿態霧煙氛靄相爲吐吞而光<lb/>
氣靈響之答於耳目異矣四顧百里不蕩不迫有臨<lb/>
望之羙無游觀之病浙以東兹樓稱最焉昔沈約始<lb/>
建而地以文顯意士之游者必有得於斯而余不能<lb/>
知也近丗大儒吕公出而人以理著四方英俊歳常<lb/>
數百千人無不登兹樓其得之孰淺深高下則余雖<lb/>
或知而亦不能盡也山水至善之所存也游於是者<lb/>
密悟爲善之機反沖藏約而内守通變逹化而外應<lb/>
寛施忘其𥚹吝朗豁消其闇鄙德成性安而動樂靜<lb/>
<pb n="KR4d0273_SBCK_011-11b"/>
壽之功驗矣其或不然豪怒使酒激而爲狂感物悲<lb/>
憤欝而離憂巧諷詠益其輕肆謬題品示其誕拙是<lb/>
游觀雖不以病夫人而人反以病夫游觀也可無畏<lb/>
哉嗟夫吕公殁乆同時並游俱逝余亦老不復至矣<lb/>
故因守正繫其語使後之游者有考也觀𥘉立於唐<lb/>
史曰須女之舎也遂以名州太守洪邁請錫嘉字故<lb/>
曰寳婺天象邈矣星辰之躔次難言哉然而禬禳每<lb/>
效福嘏頻集邦人奉承無敢不肅豈非地勝故耶守<lb/>
正與其徒尤不當以人而病夫游觀也<lb/>
　　　宜興縣修學記<lb/>
戴君桷宰宜興既𥙷弟子貟食於學視學舎壮整者<lb/>
惟高尹商老宣化堂羅令仲舒東序堂亦傾敝餘或<lb/>
<pb n="KR4d0273_SBCK_011-12a"/>
缺或毀顧其士陳夢印章悉夫買旁縣材㨂工優作<lb/>
疊二年復修堂廟設大門門左右挾前崇門櫺對立<lb/>
西序宗子小學凡職列之次故所無皆具然後使沉<lb/>
夢龍來言曰噫可記矣荆溪禹貢中江也渚洑澄澈<lb/>
雲木縈帶君山最雄秀嵌洞尤恠偉盖自楚漢爲東<lb/>
南稱首近蘇公去萬里蜀周覽天下擇陽羡而居其<lb/>
䟽展隩麗兼之矣方周孝侯童騃縱暴至比以異物<lb/>
一旦感激殺虎斬蛟從陸士衡兄弟前死不卻顧大<lb/>
節尚生存或疑非地力之勁挺不能也熈寕更用經<lb/>
義士𥘉昧溺於時開封禮部有邵集英親䇿有余選<lb/>
皆第一京師之大四海之廣一邑而擅魁特者三或<lb/>
疑非地禀之文華不能也夫發於勁挺孰若納於中<lb/>
<pb n="KR4d0273_SBCK_011-12b"/>
和華其文辭孰若厚其根本根本學也中和道也地<lb/>
安能預哉闕黨互郷地恥其人也魯多儒衞君子人<lb/>
羙其地也今夫邑之翹材頴質将進於道必約以性<lb/>
通以心肝脾胃腎無恣其情念慮思索無撓其靈則<lb/>
偏氣不勝而中和全矣將深於學必測之古證之今<lb/>
上該千丗旁括百家異流殊方如出一貫則枝葉爲<lb/>
輕而本根重矣學與道㑹人與徳合登高丘可以奄<lb/>
魯俯長流可以觀逝則山川雖冨同游於覆載之内<lb/>
義理至樂獨行於物欲之外矣豈非令長修學之夲<lb/>
意哉罨畫之溪猶浴沂也善拳之竇亦舞雩也非騷<lb/>
人墨士專而有也嘉定十三年十月<lb/>
　　　潼州府修城記<lb/>
<pb n="KR4d0273_SBCK_011-13a"/>
自李順滅蜀安樂到今漢唐不逮也然民離於兵乆<lb/>
而膂力積銷弱地離於兵乆而預防益簡薄及姦豪<lb/>
窺度則不足支倉猝有事之用近張福叛逐制置戕<lb/>
緫領剽殺縱横吏或死或逃無敢抗者巳殘利遂将<lb/>
及潼川李公<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>𥘉命爲牧即疾馳至與提刑曹公叔<lb/>
逺集義壯倩西軍賊所從縣鎮加警隍堞之毀塞亟<lb/>
治投木隔礮凡可以壊賊之具宿設晝夜激厲上下<lb/>
同意誓必死守賊覘伺逡廵知决不可犯竟取他道<lb/>
而去嗟夫不獨保一郡也乃捍護成都一路功伐隱<lb/>
然非智素講勇立㫁安能接二百年生飬使不失哉<lb/>
既修城門西牛頭高峭騰突按圖志相里貴據其上<lb/>
攻城㡬破二公謀曰城幸而得山天遺我也可委於<lb/>
<pb n="KR4d0273_SBCK_011-13b"/>
敵而外求險耶於是追改往謬跨巔連趾通合爲一<lb/>
枝西溪之渠循山而南逹於武江彌霖驟潦無奔湍<lb/>
蝕流焉城盡甃巨石創甕城縣門敵牎蔽膝並應程<lb/>
法東西行來煒燿赩翕猘酋沮氣狼子隨魄時公兄<lb/>
壁鎮遂寜亦修城復夏魯竒舊迹役費倍數十非修<lb/>
也築新城也夫改徃謬於未及復舊迹於垂墜非艱<lb/>
危之際所能行也公弟兄行乎哉且其生兵速練闕<lb/>
械速𥙷所以支倉猝有事之用而爲乆長無事之備<lb/>
者将非素講立㫁而然歟紹興後竭巴益奉邉将吳<lb/>
曦因以反劒關棧閣眞縮手矣宜若耕塞下令戍士<lb/>
足食内地擇要害自爲守其倫理漸次必由二城始<lb/>
夫李執政近臣曹亦東南之望也一日㑹於朝以慮<lb/>
<pb n="KR4d0273_SBCK_011-14a"/>
一州者爲蜀慮以慮蜀者爲天下慮可也嘉定十四<lb/>
年三月<lb/>
　　　連州開楞伽峽記<lb/>
湟水㑹衆流東南束两崖湍怒激躍勢傾百里舟行<lb/>
必踰峽矣然後喜無患夫山水之險亦所在而有此<lb/>
固其著名者耶嘉㤗二年崖墜壅水高者數十文下<lb/>
者百餘尺雨不時霽則谿谷倒注横溢航楫不通估<lb/>
貨不行嘉定庚辰太守楊侯㮤始至歳過大潦城邑<lb/>
吞没漫爲湖海四顧歎曰州素薄監司未有意将孰<lb/>
弭兹禍轉運判官劉侯强學聞而矍然亟舉两司八<lb/>
百萬實其費是冬遂命司法李華郡人張浩大議䟽<lb/>
鑿華巧思强力侯專任不疑易者勸趨難者募應小<lb/>
<pb n="KR4d0273_SBCK_011-14b"/>
石繂運大石鑱落上以火攻下以堰取餘隱石黯黯<lb/>
平流中尚數處工不知所爲華創巨靈鑿貫木百鈞<lb/>
擣之糜碎春且半石之爲水害者盡平舟自番禺來<lb/>
城下羣川衆壑各得所歸老穉聚觀喜極或泣曰連<lb/>
始復爲郡矣按書隨山濬川所以合天人同願勤功<lb/>
茂伐最爲繁悉而逺莫能詳也及梁山頽阤重人乃<lb/>
以爲國君當自貶損不敢言脩治其他仆陵摧阜駭<lb/>
聞異見史氏所録盖多有之而終不言某能開導某<lb/>
能攻除以還其舊者豈其逸而不傳耶抑敬而不敢<lb/>
亦若重人之所謂耶雖然以今峽視之捨而不治則<lb/>
一州廢矣夫忽人患而不加卹慢天災而苟自恣二<lb/>
過孰愈今夫楊侯慘怛而仁劉侯果毅而明而又得<lb/>
<pb n="KR4d0273_SBCK_011-15a"/>
屬如李君奔走畢力以出連人於塗炭之苦此豈非<lb/>
天人之所同願歟未幾侯遷提舉常平二公方萃處<lb/>
余慶其能爲所部捍患致利民必𬒳賜矣嘉定十四<lb/>
年七月<lb/>
　　　茶陵軍减苗置寨記<lb/>
茶陵中縣十比衡陽三四紹興𥘉以其旁午廣䖍諸<lb/>
郡宼賊所見伏故建軍陞使示有蕃衞而強其縣所<lb/>
以安利一路也嘉定𥘉又以其直韶州千里無官司<lb/>
讎殺不忌㓂賊輒發故裂三郷别置酃邑戍及水口<lb/>
蕃衞尤密遂廢軍罷使而弱其縣亦所以安利一路<lb/>
也雖然安利一路視令材何如不在縣強弱今昔異<lb/>
規未知孰是而茶陵則有二患兵移於新邑無衞民<lb/>
<pb n="KR4d0273_SBCK_011-15b"/>
不安賦移於新邑重輸民不利經數令至盧君子及<lb/>
君雖有字飬之方制御之略顧事巳壊欲挽回得哉<lb/>
余友趙蹈中轉漕湖南察而憐之蹈中明果肅怛右<lb/>
良鋤姦捕劾羅天錫等罪不道以上論如律取其租<lb/>
石三千八百𥙷茶陵之缺正足賣財物貫三萬四千<lb/>
立古雲巡檢永食七十人然後畒之増稅者盡除夫<lb/>
之荷糧者悉免官急借而先期者償之户窮乏而殿<lb/>
負者貸之營圃𥘉成弓矢𥘉張習教有晨部分有容<lb/>
上下感悅闘訟稀省炎帝廟孔子學及尉署乆敝加<lb/>
整治功堅舊潦衢淖巷溝而隆之街石粲然刷比歲<lb/>
焚刼之醜還百年冨盛之樂蹈中愛君材有餘又薦<lb/>
於　朝力無不盡民旣幸其私我相率來告曰必記<lb/>
<pb n="KR4d0273_SBCK_011-16a"/>
是不忘夫始議必詳横恩難再若分遣丞佐迭受民<lb/>
詞不亦簡而易行乎奚别置爲業巳析裂餉輓失供<lb/>
不併請乎奚後患爲士兵扞其境耕而後食茶陵頃<lb/>
五千無遺萊曠土可尋乎奚仰哺爲禹弼成五服因<lb/>
物自然安得巨億之財爲一縣地哉夲蹈中意欲以<lb/>
獨厚茶陵者徧恵所部耶嘉定十四年九月<lb/>
　　　櫟齋藏書記<lb/>
余友衞君湜清整而𥙿淡泊而詳酷嗜書山聚林列<lb/>
起櫟齋以藏之與弟兄羣子習業於中夫其地有江<lb/>
湖曠逸之思圃有花石竒詭之觀居有臺館温凉之<lb/>
適皆略不道而獨以蔵書言者志在於學而不求安<lb/>
也又其自以爲櫟者真無用於丗矣非退托而云也<lb/>
<pb n="KR4d0273_SBCK_011-16b"/>
按孔安國皇名墳帝名典堯舜在焉然書稱若稽古<lb/>
四人髙辛而上無預也說命曰學于古訓乃有獲不<lb/>
知說所謂古何時也六世之籍不存矣以子華子考<lb/>
之不可訓明甚然則所謂古者唐虞以後爾故孔子<lb/>
於羲昊之前亦缺弗講若夫討禮而尊天子正樂以<lb/>
黜諸侯大夫春秋修而不作詩書因其舊無所更定<lb/>
丗儒往往未能明也司馬遷創夲紀丗家史法變壊<lb/>
遂不可復老荘推虚無沖漠正道隳裂遂不可合孫<lb/>
吳以狙詐祖兵制申商以險刻先治道若夫言語之<lb/>
縟爲辭章千名百體不勝浮矣韓歐雖挈之於古然<lb/>
而益趨於文也經傳之流爲注䟽俚箋臆解不勝妄<lb/>
矣程張雖訂之於理然而未㡬於性也凡此皆出孔<lb/>
<pb n="KR4d0273_SBCK_011-17a"/>
氏後節目最大余所甚疑而君所藏皆具有焉盖君<lb/>
之力良難而任良重矣問學之要除之又除之至於<lb/>
不容除盡之又盡之至於不容盡故稱鈞石必以銖<lb/>
㑹億萬必以一讀雖廣不眩也記雖愽不雜也日融<lb/>
月釋心形俱化聲色玩好如委灰焉然後退於櫟而<lb/>
進於道矣固宜漏衆羙而以書言也寳裝綺籍不敢<lb/>
觸手金匱石室猶存其人滋外歟非内歟嘉定十五<lb/>
年二月<lb/>
　　　湖州勝賞樓記<lb/>
凡城邑據江海陂澤之勝皆即以爲賞盍物常聚於<lb/>
大矣吳興三靣切太湖渉足稍峻偉浸可几席盡也<lb/>
然四水㑹於霅溪鏡波籃浪梁梠動揺而靚粧祇服<lb/>
<pb n="KR4d0273_SBCK_011-17b"/>
之倒影互爲散合衆流放於荷葉浦沉清浮渌鳬鵠<lb/>
棲止而綺荷文蓼之羅生無有際畔特嶺聮亘巧石<lb/>
綿絡頗抑湖之重勢而蔽遮其寒風故其人意安而<lb/>
氣和舸經舫緯艇繪艓縷細聲窈眇豪唱激越宛轉<lb/>
一州間隨地而勝隨勝而賞無不得所求具區雖大<lb/>
不暇觀也夫豈娛於耳目之狹者易狥而迪於心志<lb/>
之廣者難親耶亦其神靈爽異所獨鍾彼雖大而此<lb/>
不小也國風廢王道息柳惲以江南曲名於時古之<lb/>
採蘋莒盈而釡熟薦於大宗禮至敬也主於少女敎<lb/>
至行也惲之採蘋徒詠而巳其思蕩其志滛豈召南<lb/>
夲指哉然而詞人藝士爭共誇述郡之勝賞由是而<lb/>
治敞堂奥舘益盛於今太守趙君旣新白蘋亭復樓<lb/>
<pb n="KR4d0273_SBCK_011-18a"/>
於側其言曰清風水遁碧瀾山隱兼之者斯樓也力<lb/>
能見湖而不爲者民方與我游於麗密之内我不敢<lb/>
與民縱於青冥之外也雖然以道講民見湖可哉白<lb/>
居易論謝柳樂山水多高情不聞善政按史惲守吳<lb/>
興前後十年其政清靜吏民所懐病去而乞留千餘<lb/>
人居易偶不詳也政在平平在乆加以不倦瘠土可<lb/>
使沃窮閻可使冨况蒲魚豊衍明山媚水素稱勝絶<lb/>
乎君𥘉至損稅直増學廩親不葬女不嫁廢疾無醫<lb/>
死無歛棺皆助之恐不及可謂有志矣惜其暫不得<lb/>
乆近恵而未及逺利也故録以次惲君名希蒼字漢<lb/>
英嘉定十五年三月<lb/>
水心先生文集卷之十一<lb/>
<pb n="KR4d0273_SBCK_011-18b"/>
</p>
<p>
</p>
  </div>
</body>
</text>
</TEI>
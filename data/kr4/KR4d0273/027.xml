<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0273_SBCK_027-1a"/>
水心先生文集卷二十七　前集<lb/>
書　章貢黎諒編集<lb/>
　　　與趙丞相書<lb/>
某皇恐再拜上書大丞相閤下某徃歳集英之對山<lb/>
林樸野言無可采相公時在政府實拔異之使某由<lb/>
此有聞於丗雖甞奉啓陳謝而不敢叙道其感戴之<lb/>
私甫還里舎禍變不測先妣傾䘮方痛苦號呼而聞<lb/>
相公進位上宰獨荷重任天下企竦以觀新政某又<lb/>
不得以衘茹荼毒之餘與縉紳群士同致其詠歌比<lb/>
者免䘮不死亦㡬年矣則又以爲州縣卑冗之官不<lb/>
冝輒通妵名作文字以于宰相而自取於僭冒棄絶<lb/>
之罪盖相公之經緯宻勿在於政事之幾進退百官<lb/>
<pb n="KR4d0273_SBCK_027-1b"/>
在於人才之賢不肖其功業之著見在於民心而爲<lb/>
國家長逺宏大之規在於邪正消長之際固非一士<lb/>
之言語能私致其輕重而某所以輙踈逺自外於門<lb/>
下者直欲自明其區區之義而已顧今日之勢非一<lb/>
吐露情欵於相公則區區之義不足以自明不當復<lb/>
以踈逺自外爲言者亦惟相公有以察之某之不肖<lb/>
甚矣欲强學也而質不敏欲力行也而心不逮雖有<lb/>
其志而才能不踰於中人顧甞坦然而内恐望古人<lb/>
而不可復反也今者少師史公以得還之謝薦逹海<lb/>
内之賢而使若某者獲與十五人之中　主上以史<lb/>
公之重例令審察而使若某者遽在陞擢之數相公<lb/>
出命廟堂招納英俊而使若某者得以収召而察其<lb/>
<pb n="KR4d0273_SBCK_027-2a"/>
才之所堪聞命之日慚汗悚仄不能出聲氣盖前日<lb/>
之忝切科第視其等倫巳超越甚矣使不服勤幕職<lb/>
甞試吏事而遂躐他途以希進取則不惟䘮失名義<lb/>
而他日之法令事功踈拙曠廢将有面墻之羞以辜<lb/>
朝廷噐使之意而况今之武昌以格待次有問學讀<lb/>
書之閑使不能𥙷治其所不足而驟以未習之學施<lb/>
之於用則必有迂闊不通之譏二者揆之於私無一<lb/>
而可此某所以欲行而不敢也某又復思念史公採<lb/>
虚名之譽以足其所薦而已不必以爲真可舉　主<lb/>
上之恩相公之命不欲於史公之薦有所擇而巳不<lb/>
必以爲真可察而某幕僚得試吏之勤待次有爲學<lb/>
之暇可以自守其義而無負朝廷噐使之意則相公<lb/>
<pb n="KR4d0273_SBCK_027-2b"/>
不必責其當至也夫可辭而猶不辭則人必以爲冒<lb/>
不可辭而猶辭人必以爲矯今未至於矯而有近於<lb/>
冒則以相公長飬人才之心而惜其去就進退之義<lb/>
冝不憚於敷陳以聽其所乞也故已具公狀申省而<lb/>
又以其私告相公煩瀆皇恐死罪死罪秋序浸凉伏<lb/>
乞為國自重<lb/>
　　　上西府書<lb/>
某歐粤之鄙人行年二十有五於今丗最爲不肖雖<lb/>
少曽讀書頗渉治亂而言語遲鈍意向迂闊自度無<lb/>
以求知於當丗君子在京逾年未甞有所詣今者収<lb/>
拾廢放将就隴畆然而伏念天子明聖親御明堂布<lb/>
德施教潤澤海宇猶懼閭閻之隱或不自得於是屢<lb/>
<pb n="KR4d0273_SBCK_027-3a"/>
下直言之詔招採山巖遁逸之士狂捐朴野之人凢<lb/>
天下之大政師旅刑賦之本末道德法制之先後至<lb/>
於宮掖之議民伍之情宰相之所未及行諌言之所<lb/>
未暇言者咸得極陳於前無有所諱而某雖不肖實<lb/>
治其學伏惟　執事英傑俊偉材智特異忠勇並昭<lb/>
甞以再期之年行數千里盡守上流要塞之處今又<lb/>
近掌地官不盈月而在右府天下想望風采日觀盛<lb/>
德位尊責厚愛深慮逺然則今天下之事非某誰實<lb/>
言之非明公誰能聽之且盡言而無利害之心與聽<lb/>
言而求盡天下之利害非明公與某而誰望故願求見<lb/>
左右略䟽一二惟明公深思之無忽某聞古之所謂英<lb/>
雄豪傑之士者必能見天下之勢故能因人之未定<lb/>
<pb n="KR4d0273_SBCK_027-3b"/>
以収其權因天下之不足以成其功昔者光武起於<lb/>
聖公假立之中受節濟河羣盗相王成等未立及鄧<lb/>
禹納說則収二郡取河北祀漢配天業侔西京其後<lb/>
元德以摧敗之餘寄命新野而羣雄若崩厥角北靣<lb/>
曹氏當是之時巳爲無復争矣然孔明一起則河東<lb/>
合従曹公奔遁劉璋失國連荆益之衆東向以争天<lb/>
下漢㡬復興今夫天下多才勇敢之士居於可以有<lb/>
為之地而終於無以建立或反以敗亡隨之者此無<lb/>
他不能見天下之勢而䧟溺於流俗之習也請遂言<lb/>
今天下之勢夫使民無嗜戰之意而亦無畏戰之心<lb/>
外可以立功而内不失為無事鄙後丗鞍馬之勞而<lb/>
生収三代揖遜服人之獲此豈非今日之所願欲哉<lb/>
<pb n="KR4d0273_SBCK_027-4a"/>
夫郤藥於瞑眩而愈疾於至危此亦病者之所願欲<lb/>
也然而實難自唐末五代之禍天下生死於兵藝<lb/>
祖因人心之患苦削而損之其後太宗下太原勢可<lb/>
以定燕代而不果　真宗幸澶淵力可以破契丹而<lb/>
不聽乃反黜幣賜金自詘不校以懐服之至於　仁<lb/>
宗遂專以偃兵不戰持守天下當時元老大臣以和<lb/>
親避狄爲上䇿學士大夫以因循苟簡爲正論犯樂<lb/>
喜之譏成子木之詐晏然自以爲仁義之勲莫能易<lb/>
也是故元昊智高雖號桀黠計其強武曽何足以方<lb/>
冒頓頡利之十一二而吾士馬全盛生民安業然一<lb/>
方有警天下震動羽檄日奏無戰不衂天子爲之憂<lb/>
愧太息引咎鎮撫然後少安兵寢事竟則謀議之臣<lb/>
<pb n="KR4d0273_SBCK_027-4b"/>
動色相賀以爲萬全不自知其恥也畏戰無勇之俗<lb/>
於是成矣使其民便於擊刺狃於兵革遂悍而不反<lb/>
若秦人之末丗固爲非也如使一切不計以求苟安<lb/>
侵膚及骨扶服拜起將成二周之餘俗文武之先君<lb/>
固如是乎熈寜元豊之際始稍變其習思有以振起<lb/>
之然天下之心終以不服至於邪正相非朋黨相援<lb/>
大壊極弊以及靖康之憂女真小胡棄靺羯踰易水<lb/>
長驅勾吳之地如入穹廬之郷所過屠戮郛郭不可<lb/>
勝計而其父兄子弟藍縷竄伏迄不敢怨若無復有<lb/>
血氣之知者又况乃加之以列淮之守四十年之辱<lb/>
也哉厥今天下大義不明趍身之便偷惰耳目春秋<lb/>
之作小雅之廢嘻笑諧謔以爲當然雖有忠良謀智<lb/>
<pb n="KR4d0273_SBCK_027-5a"/>
之士學於聖賢其陋更甚剛心勇氣無復存矣執事<lb/>
以爲今日之勢何如也夫以江淮之弱而兼西北之<lb/>
強鼓思退之卒而戰自奮之兵輕腹心之忠而樂簡<lb/>
䇿之䛕求駑駘於千里抱䑕璞以待價此智士所以<lb/>
寒心雖然治亂無常勢成敗無定謀獨往獨來乃凝<lb/>
於神事成功立莫識其門弱可强也怯可勇也穰苴<lb/>
之勝戰巳敗之師勾踐之覇奮垂亡之國用今之民<lb/>
求今之治則亦變今之勢矣然而非其人無以使下<lb/>
非其言無以諭衆其名不正其辭不順雖作於色發<lb/>
於身天下猶未從也易敗素者必以紫籍圭璧者必<lb/>
以綈必入胡佑之肆莫能名其噐而唯衒其羙則萬<lb/>
金之直可至矣今也燦然陳於前人獨邈之而不顧<lb/>
<pb n="KR4d0273_SBCK_027-5b"/>
者何哉且今天下之患其深大宏逺者某不敢遽言<lb/>
也言其所易知而最甚者亦有三而巳朝廷之上陋<lb/>
儒生之論輕仁義之學則相與擯賢者而不使自守<lb/>
以髙丗庸人詆道以從時舉縫　而仇視者盖半天<lb/>
下而名實之辨亂矣夫事有逆順命有禍福爲善未<lb/>
驗或蒙其尤此時之常也而天下之人消沮悼慄遂<lb/>
以爲不復有所就且上有復九廟安中國之心帝王<lb/>
之盛節也而羣臣不能將順聖意左右推挽庶㡬有<lb/>
成而皆以爲當一切無事而巳君子則拂之以求名<lb/>
小人則恱之以求利積此之患其本不立其末皆廢<lb/>
矣天作水旱地爲溝澮非良農之疾也蟊賊之不除<lb/>
螟螣之蕃滋則后稷亦畏之故善醫者未論疾之虚<lb/>
<pb n="KR4d0273_SBCK_027-6a"/>
實而先察其受病之處儻在於此伏惟執事誠有意<lb/>
於今丗乎方明主虚心以待執事者宜無不聽則當<lb/>
酌古今之變權利害之實以先定國是於天下然後<lb/>
収召廢弃有名之士斥去大言無驗之臣闢和同之<lb/>
論息朋黨之說據歳入之常以制國用罷太甚之求<lb/>
以紓民力廣武舉之路無限其任保多制科之選無<lb/>
必其記問責州郡以薦士則士林之氣増委諸路以<lb/>
擇材則士卒之心勇四分上流之地以命羊陸之帥<lb/>
厚集荆楚之郊以求宛洛之績仍舊兵之數以嚴蒐<lb/>
練耕因屯之田以代軍輸稍寛閩浙之患無曠江南<lb/>
之野重䑓諌而任刺史崇舘閣以親講讀遴儲佐之<lb/>
材分幕府之寄凢今之急政要務不待朝夕而行之<lb/>
<pb n="KR4d0273_SBCK_027-6b"/>
者其大畧在是矣而委曲細故皆足以兆治亂之端<lb/>
者又不可悉數則又在篤意以求之平心以思之人<lb/>
效其說士程其技則無遺矣行之不可以不公守之不<lb/>
可以不信受之不可以不廣變巳成之弱勢去方至<lb/>
之三患推之以年數也而少康之復夏宣王之興周<lb/>
有不論矣自昔中興之功江左之䇿盖未有高焉者<lb/>
也雖然其所以行此者則又有三焉一曰誠二曰賞<lb/>
三曰罰夫發號出令無有巨小必思生民之大計而<lb/>
不徇乎一身之喜怒是之謂誠愛人之功求人之善<lb/>
舉之公卿之上而忘其踈賤之醜是之謂賞懲人之<lb/>
過明人之悪加之竄殛之戮而遺其忠近之厚是之<lb/>
謂罰執事居得致之位而值可爲之時蕭曹房杜之<lb/>
<pb n="KR4d0273_SBCK_027-7a"/>
流非有他也爲之而合行之而至矣某之於執事未<lb/>
之見也執事之於某未之聞也而深言當丗之故遂<lb/>
至於此冝若彺且易者然今天下之士其不以得至<lb/>
於公卿大臣爲恱者鮮矣不以得至爲恱而以利言<lb/>
者鮮矣不以利言而言能盡天下之利見天下之勢<lb/>
者亦鮮矣某不佞自以爲無三者之患而獨有憂丗<lb/>
之心且其外下至於不當言者是以遂言而無憚伏<lb/>
惟執事思其所以處此而一賜言之否使執事有以<lb/>
慰天下之望而某亦不爲失人幸甚<lb/>
　　　寄王正言書<lb/>
某再拜人之所以貴於君子者以其存心也心之所<lb/>
存髙出於道德卑弱扵功名旁逹於技藝而㣲極於<lb/>
<pb n="KR4d0273_SBCK_027-7b"/>
幽逺舉無非是心者盖亦博矣然大要皆以社稷生<lb/>
民爲主而一身之利害不參焉自昔唐虞三代之君<lb/>
子隨丗就功因事用力其存心有小大故所成就有<lb/>
厚薄不可掩也孟子曰有事是君人者以事是君爲<lb/>
容恱者也有安社稷臣者以安社稷爲恱者也有天<lb/>
民者逹可行於天下而後行之者也夫所謂天民者<lb/>
吾不得而見之矣視今之士崇飾詐巧造作成敗緩<lb/>
則專利於巳而急則歸過於君自以爲身之用舎无<lb/>
與於君之安危則猶未得爲能事是君也而所謂安<lb/>
社稷者尚安能之今夫利有便於民而决爲之計有<lb/>
所不合於衆而勇行之昭然號於人曰此吾君之所<lb/>
欲天下莫能違也然利興而民怨計行而衆誹社稷<lb/>
<pb n="KR4d0273_SBCK_027-8a"/>
危矣而君誰與安是以昔之君子言不苟徇必依於<lb/>
道事不苟恱必顧於理其所以慨然而力争堅守而<lb/>
不變者凢皆以爲社稷也社稷苟存而君尚誰與亡<lb/>
所謂社稷臣者必至於此然其干君之所忌嬰禍之<lb/>
所聚亦巳甚矣時有變興道有用舎不能以盡然也<lb/>
君子於此則亦盡其心而巳所患者才不足以副其<lb/>
心而道不足以周其才果於靖難而於天時人事人<lb/>
情物理之㣲有所未察則不免以其身與社稷俱斃<lb/>
其發而不中而爲仁人義士之所哀若陳蕃李固之<lb/>
流盖患是也夫由其前以行其志而又思其後以全<lb/>
其功亦可謂難矣伏惟執事才噐之剛果學術之正<lb/>
大議論之閎逺脫身亳宋中間閱草棘來見天子爲<lb/>
<pb n="KR4d0273_SBCK_027-8b"/>
諌官時值朝廷有大廢置立殿陛上語移數刻奄人<lb/>
侍䆠股慄失氣當是時忠義之氣盖天下及其屛居<lb/>
田野一室蕭然不聞國家之論然發言措辭慷慨明<lb/>
白語及社稷事輒憤激流涕其於飲食衣服盖有若<lb/>
不得巳然者聞之於人以爲今之君子未始見也嗚<lb/>
呼非其心之所存何以及此某一生多難學爲丗嗤<lb/>
誓将去甌閩之上鑿井築室有以自老於仐天下之<lb/>
事無所復置其念矣惟其深悲於孟子之言而有感<lb/>
於執事之意故所願有謁焉伏惟執事安佚以養其<lb/>
身和平以養其心發而中節以飬其言崑崗之炎碔<lb/>
砆皆燼則所謂良玉者可不深藏而自愛乎昨舟行<lb/>
過秀州詹望君子近在咫尺有病不能自力既去始<lb/>
<pb n="KR4d0273_SBCK_027-9a"/>
大悔故一作此道其區區拜見無期惟千萬爲國自重<lb/>
　　　與黄岩林元秀書<lb/>
上覆元秀國材二兄尊友姚君俞之行附訊必逹忽<lb/>
領來教慰喜不可言也冬中凝沍伏惟侍奉有相尊<lb/>
履萬福候官事簡而閩中縣多佳非江浙費力之比<lb/>
但益入南非有志者所冝往耳自君舉要覔福倅某<lb/>
有此說渠不以爲然今亦從此論也添創屋巳畢否<lb/>
且喜國材親事有期見從黄岩來者皆云國材近日<lb/>
學問之規模甚嚴而此訊乃不曽說及何耶向亦曽<lb/>
說及子静事不知曽記憶否丗之所謂無志者混然<lb/>
隨流俗頽墮於聲利而巳矣及其有志則又以考之<lb/>
不詳資之不深隨其所論牽䧟於寡淺缺廢之地此<lb/>
<pb n="KR4d0273_SBCK_027-9b"/>
自古之所患是與無志者同爲流俗也與二君親厚<lb/>
非復他人之比毎願相聚數日講學其所當言而事<lb/>
役參差竟不一遂将如之何牒試俟到官不容不盡<lb/>
力有即報矣或因此得早來吳中豈非幸㑹改習尚<lb/>
書甚好取人差寛又省力耳某今歳家事勞費又倍<lb/>
於前時所謂乆之無間然者外間之說是誠如此然<lb/>
二兄未知其故也新婦曽有娠數月而失婦女兼後<lb/>
生當此艱難百罹内外極覺無意况但業如此無可<lb/>
論者浙西之行巳取此月二十八日就道臨期轉行<lb/>
李於妻家一霄鄰舎火作生生之具燔爇略盡尤可<lb/>
嘆笑也某行役兼之灾變頗復擾冗未能别有所言<lb/>
頃到吳復作書萬先生事曽屬象先矣恐未易集奈<lb/>
<pb n="KR4d0273_SBCK_027-10a"/>
何老兄不可不類惠書餘祝自厚不宣<lb/>
　　　興吕丈書<lb/>
春𥘉因章端叟到婺草草附一書計湏呈徹自後鈌<lb/>
便弗獲嗣遣實勞詹問仲夏届時伏惟讎挍雍容神<lb/>
相萬福某授徒僧舎凢百粗遣應酬雖無觀書之暇<lb/>
然亦務索居也去冬之書輙自陳道大抵以乍出坑<lb/>
谷忽見天地日月不覺欣躍驚詫過於高快自接報<lb/>
報益用力其間乃知天地儘大日月儘明緝熈工夫<lb/>
無有窮巳其智愈崇其禮愈卑向時平實之語乃今<lb/>
始知味矣更惟有以進之不勝顒俟同志林百順依<lb/>
君舉兄爲學志况頗堅平時願叩門墻而不可得想<lb/>
今巳獲趍拜當蒙與進也未由親承臨風耿耿<lb/>
<pb n="KR4d0273_SBCK_027-10b"/>
　　　戴少望書<lb/>
少望兄足下奉别忽巳三改月詹望詹望日來伏惟<lb/>
起居佳勝十日前及陳傅良遇於黄岩說足下决以<lb/>
此月𥘉三日行天下求丗外之道欲抵書巳無及徒<lb/>
益悵恨昨日里人來知尚因循未果行始在韓丈時<lb/>
屢聞少望此言心謂戯耳不識誠有之少望天下竒<lb/>
才於今丗不過數人造物者所庇惜柰何以少得䘮<lb/>
一不當意遂爲此等絶丗自好蒼莾不可知之事驚<lb/>
驚恠恠切計諸公巳有爲少望留行者若猶未也則<lb/>
願進其愚往時陸惟忠學内外丹法東坡先生謂之<lb/>
曰子神淸而骨寒其神可以仙其寒亦可以死惟忠<lb/>
學之毎㡬乎成物輙有以害之則嘆曰吾真坐寒而<lb/>
<pb n="KR4d0273_SBCK_027-11a"/>
死矣今爲足下言不可出之故不但寒耳古之至人<lb/>
未有聞也未有行也必疲筋骨極精神甘賤役甚至<lb/>
侮蛟龍冒鋒鏑竟其死而不知倦然猶有不間聞之<lb/>
而不行者吾料足下是數者皆不能盡平時揀求羙<lb/>
便斥棄酸醎尊夫人賢兄佳愛故曲徇其所欲耳歩<lb/>
行至十里外足弱不能前而反非舟車不能越鄉将<lb/>
遂舎之而去道里甚逺荆襄江淮土俗嗜好不同東<lb/>
浙即不幸一日有飢寒勞苦之間風雨霧露之氣從<lb/>
而乗之疾病且作旁無親黨藥物不至則爲之柰何<lb/>
無乃賊其所愛之身失天生賢之意廢於賢母兄之<lb/>
望乎想少望一讀至此可以遂釋前念也列仙者必<lb/>
用心於寂寞篤學於無爲巳而道充其中大發乎外<lb/>
<pb n="KR4d0273_SBCK_027-11b"/>
是以旦暮於呉越之區飛翔乎秦漢之郊縱意所如<lb/>
無留焉者足下猶未能充也遂肆然發之摟取其名<lb/>
而不思其難恐力窮氣盡則必有俟之者焉故爲少<lb/>
望計當杜門端居危坐深念時用參同契九龠之書<lb/>
老氏道德言以増益其所未定道引関節屏閑思慮<lb/>
以逺去少年之習高人長者當襲武而至矣僕舊讀<lb/>
柳子厚文獨愛其序送婁圖南極有理使丗之君子<lb/>
畔其道以從異學勞而無成者可以自鏡正惟不勞<lb/>
而成固與龜蛇木石無以異耳願足下深思惟忠之<lb/>
事而反復子厚之意救丗俗之失正諸子之非明聖<lb/>
人之經是所期於少望者鄙言可聽不可忽歳行盡<lb/>
矣寒苦惟厚自愛<lb/>
<pb n="KR4d0273_SBCK_027-12a"/>
　　　荅少詹書<lb/>
某雖薄多難自少粗聞義理之大方所願守常道不<lb/>
踰乎中庸之德雖其間氣質有徧不能盡合然要當<lb/>
修爲充擴勉而中道毎見少詹厲志篤意欲一日千<lb/>
里未甞不賛嘆及見少詹欲自負太過慕爲豪傑非<lb/>
常之行輕鄙中正平易之論而多爲驚丗駭俗絶髙<lb/>
之語又未甞不太息也凢所謂豪傑者卓然興起者<lb/>
丗間常理也君臣父子夫婦朋友賓主之大倫也慈<lb/>
孝恭敬友悌廉遜忠信之大節也所謂豪傑者卓然<lb/>
興起不待教詔而自能不待勉強而自盡通逹無間<lb/>
而可以顯仁藏用者故孟子謂不待文王而興此某<lb/>
所以願望於朋友而少詹若不相信反以不肖者爲<lb/>
<pb n="KR4d0273_SBCK_027-12b"/>
隱藏埋伏不能盡切嗟琢磨之道此某之所以疑愧<lb/>
而不敢深言也夫不能共由此道則當各行其志而<lb/>
巳至於以機變爲經常以不遜爲坦蕩以窺測隱度<lb/>
爲義理以見人隱伏爲新竒以跌蕩不可覊束爲通<lb/>
透以多所疑忌爲先覺此道德之棄才也爲之必不<lb/>
成行之必不遂讀書之博祗以長傲見理之明祗以<lb/>
遂非故不願少詹如此而不敢深言也若少詹畨然<lb/>
相聽信知此爲忠愛之極厭勉之至只循常理有日<lb/>
新之功孔子所謂吾爲爾宰也則憂患急難豈有不<lb/>
相告之理乎少詹旣未能從人而舎己又疑人之不<lb/>
相與而以爲外巳所以枝葉横生意見多疑不得與<lb/>
一丗之賢者遊於大中至正之途實非鄙野之人敢<lb/>
<pb n="KR4d0273_SBCK_027-13a"/>
有自外於門下也更望深思詳察某巳取此月二十<lb/>
九日畢親平生雖不妄逋負人然就省約中亦自有<lb/>
理柑子巳領貺錢二十千謹用回納窮冬苦寒千萬<lb/>
爲學自愛<lb/>
　　　代人上書<lb/>
某投迹山林居閑歳乆今者祠禄滿罷又當造朝方<lb/>
明天子登拜二三大臣作新庻事以圗中興天下更<lb/>
易觀聽庻幾成效少𥙷萬分而某昔者盛年志銳喜<lb/>
論丗事比及晚暮心志彫落又以未甞施用撫巳自<lb/>
疑輒布所聞幸垂采擇盖天下之計逺有在於疆界<lb/>
之外則不可豫言近在閫奥之内則不足深論惟其<lb/>
墻垣之固障蔽所加若舎而不營則内外俱䘮其或<lb/>
<pb n="KR4d0273_SBCK_027-13b"/>
經畫稍定防變既周内可以安國家外可以滅讎虜<lb/>
詩曰自室徂基自羊徂牛鼐鼎及鼒此言行之有本<lb/>
末而施之有次第然而當丗之士於凢逺者則或侈<lb/>
大其說以爲竒於凢近者則亦苛碎其辭以爲切至<lb/>
於所當後先衆所共知則反以爲古今常談文墨之<lb/>
舊事因循掩覆受患巳深誠恐垣墻頽圯障蔽有鈌<lb/>
空言曼衍至計莫施則天下之事所損多矣伏惟相<lb/>
公留聽而深思之不以爲熟爛而無取也游士大夫<lb/>
争爲恢復之說乆矣言東事者則曰取魯取齊言西<lb/>
事者則曰取秦取壠又自淮直北以至京師自襄陽<lb/>
指武関擣河中以抵函谷甚者欲遣間刺招熟户納<lb/>
豪傑繞海復出以結逺夷潘落之援其日夜思索惟<lb/>
<pb n="KR4d0273_SBCK_027-14a"/>
恐不精若此者某所謂在疆界之外不可預言者也<lb/>
天下大事廟堂之上當有成謀豈容紛紛苟爲虚論<lb/>
抗顔高議朝往暮隨無所責成徒亂人意勿聽可也<lb/>
若乃興利之臣轉對之日所謂閩浙湖廣之間更易<lb/>
茶鹽稅役之法至於創建官司網羅遺利鑄山煑海<lb/>
無所不言向者禦盗之畫遍及内地烽燧相望煩優<lb/>
無益某以爲若此者皆閫奥之内而不足深論者也<lb/>
朝廷法令之大備毎患太煩利巳窮盡不可損益舉<lb/>
其大㮣惟在弔民區區之談謭刻過矣相公冝聽而<lb/>
置之不宜聽而行之也若執此二端巳得其要則規<lb/>
摹可言政事可修惟是垣墻障蔽之地未有條畫夫<lb/>
兩淮國之墻垣江之障蔽也宜在過爲防慮嚴設捍<lb/>
<pb n="KR4d0273_SBCK_027-14b"/>
衛而觀今之所以措置疆界不知其何故也三國争<lb/>
利南比戍守尺寸之地莫不建城築塢坐分要害今<lb/>
其遺址具在䇿書爰自通和之乆例作㝷常州郡一<lb/>
差遣廬楊置帥僅存虚名列城具官厚禄坐食其間<lb/>
貴人子弟因縁請託遂爲饋遺脯醢之地不惟措置<lb/>
未盡其術而邊政日以隳矣且夫障蔽厚則室家完<lb/>
墻垣固則外患息紹興三十餘年江淮無一日之政<lb/>
故逆亮驟來而江左震動人不自保此淮不固則江<lb/>
不安之驗也且其地廣人寡平野莾然朝廷屢議勸<lb/>
耕固甞輕理夫農田之政非有他巧止在委任朴厚<lb/>
英茂才力之士堅乆盡心若民得安居土壌盡闢則<lb/>
有增稅之利若官自募人耕作則儲米窖穀倉廪盈<lb/>
<pb n="KR4d0273_SBCK_027-15a"/>
積可以待外敵之變而無倉卒艱匱之憂前人施設<lb/>
皆有成效今但止於間遣命使或乃暫付守臣至有<lb/>
給空名告身奪農人牛具犂伐之地草萊隨長立意<lb/>
苟且兒戯是同信妄人之浮言求一成之定計如此<lb/>
則其土不可得而食民不可得而居險要不可得而<lb/>
守實藩籬以安内地其勢不可得而成也故願相公<lb/>
惜之重之不以爲常人之所共知而加忽不以爲朝<lb/>
廷之所巳行而不問謂當别爲修畫參考古今選擇<lb/>
能臣専一委任至於二路大帥不可止縁虚名無所<lb/>
節制必與支郡相臨相統貴令脉理貫通士馬防戍<lb/>
招懐撫納咸聽號令雖不能盡如前丗舉以付之其<lb/>
人猶湏乆任五七年之間俾有績狀乃令代易若乃<lb/>
<pb n="KR4d0273_SBCK_027-15b"/>
𥘉耕之䇿不可外選使人客寄其地勢力孤弱心志<lb/>
睽乖難以責功易以敗事惟當精擇賢令俾滿十年<lb/>
自然土壤盡闢冨實可考如使幅貟千里粗有成規<lb/>
隱然垣墻外禦牢宻自北而南江左固無可慮自此<lb/>
而北中原然後可圖聖上方且倚留於二三大臣欲<lb/>
令見功成筭近在歳月惟願務實而行不至汗漫而<lb/>
無統也某來下郡聞見寡淺自念不可以見相公而<lb/>
爲是書生之談論固不足以動心而役慮矣雖然天<lb/>
下之計有决不可易者則又安可諱避而不稱一日<lb/>
有事起而謀之其可及乎執事毋以督過幸甚<lb/>
　　　答劉子至書<lb/>
寄示新詩吟玩不能暫釋友朋聞皆為之傳說盖自<lb/>
<pb n="KR4d0273_SBCK_027-16a"/>
風雅騷人之後占得大家數者不過六七蘇李至庾<lb/>
信通作一大家而韋蘇州皆兼有之陶元亮則又盡<lb/>
弃衆人家具而獨作一大家者也從來詩人不問家<lb/>
數大小皆模楷可法■淵明蘇州縱極力倣像終不<lb/>
近似惟韋詩中有數首全似淵明者江淹作淵明田<lb/>
居語若類而意趣全非今子至以平日研精之深一<lb/>
旦悟入自然得其七八可謂古今至難之事若由此<lb/>
進而不巳渾脫圓成繼兩大家真爲盛矣近世獨李<lb/>
季章趙蹈中筆力浩大能追古人雖承平盛時亦未<lb/>
易得然子至遂謂如天機自動天籟自鳴不待琱琢<lb/>
證此地位則其不然如子至得從來下功深之力有<lb/>
今日弟其間尚有短之未堅等滓垢未明净者以下<lb/>
<pb n="KR4d0273_SBCK_027-16b"/>
功猶未深也若便要放下隨語成章則必有退落反<lb/>
不逮琱刻把　竊湏審詳當使内外兩進未可<lb/>
内外而忘也雖淵明詩亦自有工拙絶好者十居三<lb/>
四爾蘇州局面多却儘應副得過此亦他人所不能<lb/>
知也其間曲折非𥿄上可盡<lb/>
　　　荅呉明輔書<lb/>
徃陳壽老言其表弟齒甚少文墨穎異超越軰流思<lb/>
見未獲也忽承枉示牋翰兼惠篇什意特新語特工<lb/>
韻趣特高逺雖昔之妙齡秀質其終遂以名世者不<lb/>
過若是何止超越輩流而已哉慰甚幸甚埀諭道學<lb/>
名實真僞之說書惟學遜志務時敏厥修乃來允懐<lb/>
于兹道積于厥躬言學修而後道積也詩日就月将<lb/>
<pb n="KR4d0273_SBCK_027-17a"/>
學有緝熙于光明佛時仔肩示我顯德行言學明而<lb/>
後德顯也皆以學致道而不以道致學道學之名起<lb/>
於近丗儒者其意曰㪯天下之學皆不足以致其道<lb/>
獨我能致之故云尔其本少差其末大弊矣足下有<lb/>
志於古人當以詩書爲正後之名實僞真毋致辨焉<lb/>
更與壽老講求之可也許将見臨尚俟面盡<lb/>
　　　上執政薦士書<lb/>
國家之用賢才必如飢渇之於飲食誠心好之求取<lb/>
之急惟恐不至口腹之獲惟恐不盡及其醉飽之餘<lb/>
嗜好衰息方復調適衆味和劑八珍祈懇而後進勉<lb/>
強而後餐其不棄去者寡矣故上有失士之患而士<lb/>
有不遇時之悲至使官職曠闕治功陵夷雅俗隳壞<lb/>
<pb n="KR4d0273_SBCK_027-17b"/>
遺風不接由其始用之非誠心善人之類遭厭薄而<lb/>
散漫也竊以近歳海内方聞之士志行端一才能敏<lb/>
強可以卓然當國家之用者宜不爲少而其間雖有<lb/>
巳經選用不究才能嘗預薦聞未蒙旌擢亦有巳罹<lb/>
憂患恐致沉淪既得外遷因不復入以一疑而傷衆<lb/>
信用浮華而傷實能又况其自安常分無所板援復<lb/>
貽頽年永絶榮進者乎毎一思之深切痛悼伏惟丞<lb/>
相國公晉當國柄所宜察饑渇飲食之時體盡誠好<lb/>
士之心急求力取博選亟用以爲國本民命永逺之<lb/>
地以報明主之遇以塞多士之責某等見聞所親不<lb/>
相爲比所愛不相爲私踈以公相信逺以義相昭昔<lb/>
班固奏記東平王蒼薦者六人國爲得才不專幕府<lb/>
<pb n="KR4d0273_SBCK_027-18a"/>
而蒼納之裴伯爲李吉甫䟽三十士吉甫藉以舉用<lb/>
而當時翕然称其得人某等濫膺朝列叨竊禄食常<lb/>
愧聽聞短狹知賢不多無以禆𥙷萬一不勝慚愧謹<lb/>
自陳傳良以下三十四人冐昧以聞伏候採擇<lb/>
陳傅良劉清之勾昌泰祝環石斗文陸九淵沈煥王<lb/>
謙豊誼章頴陳損之鄭伯英黄艾王叔簡馬大同呂<lb/>
祖儉石宗昭范仲黼徐誼楊簡潘景憲徐元德戴溪<lb/>
蔡戡岳甫王柟游九言吳鎰項安丗劉爚舒璘林鼐<lb/>
袁謇廖德明<lb/>
　　　奏薦滕賢良<lb/>
臣聞國家之求材因其欲進而與之進則臣職修因<lb/>
其欲退而與之退則士莭勵二者皆於治道有益而<lb/>
<pb n="KR4d0273_SBCK_027-18b"/>
退爲難能臣伏見平江府布衣滕宬權知三省樞密<lb/>
院事康之孫少有絶識文行兼茂外示湻樸及與之<lb/>
斟酌丗故動中機㣲淳熈中以賢良召閣試肆通爲<lb/>
考官排沮孝宗惜之䧏旨再試㑹内禪而止比歳近<lb/>
臣又加論薦士人歎息以爲近丗科目淹乆無如宬<lb/>
者而宬廉靖自樂不競不述年踰五十絶意仕進蕭<lb/>
然一㕓甘於退老迹其清裁可以範丗臣愚伏望<lb/>
聖慈念孝宗延登之勤嘉宬操行之羙特賜一處士<lb/>
名目以旌冲尚臣干犯天威不勝震懼伏候勑旨三<lb/>
月一日奉聖㫖賜㢘靖處士<lb/>
　啓<lb/>
　　　賀葉丞相<lb/>
<pb n="KR4d0273_SBCK_027-19a"/>
伏審誕敷明命寵陟上台宗杜所臨獨當眷賚之厚<lb/>
臣工是式庻幾觀聽之新伏惟慶尉國家若稽治本<lb/>
灼見俊心考其盛衰之原必関用舎之際三傑未臣<lb/>
於高帝秦項方争十夫既翼於成王商奄斯剪雖異<lb/>
丗毎煩於興嘆而並時甞患於不遭惟管仲之相齊<lb/>
與孔明之佐蜀皆以偏隅之地坐収強霸之勲盖上<lb/>
之相信無枘鑿之乖故巳得專行有符節之合事罔<lb/>
間以儒陋之學功不逾於素定之謀維時真人勃興<lb/>
昌運亟更元宰卑房社而不庸夢想天民冝稷契之<lb/>
自至伏惟某官噐鍾嵩岳之厚才配唐虞之難從容<lb/>
煩亂之中有如踴躍功名之㑹動中事幾躰坤順以<lb/>
承天躬謙勞而接下遹樊子男之服入均卿士之尊<lb/>
<pb n="KR4d0273_SBCK_027-19b"/>
漕輸江淮屏翰吴楚擢叅華近宻契聖神地官兼掌<lb/>
貳之隆政府歴東西之峻未能獨任容有累於設施<lb/>
命以仔肩固顯示於德行方今内康四海外㹅六師<lb/>
劉晏得君財苟匱而何患吉甫任政官雖冗而自清<lb/>
欽聞卓異之居一洗因循之陋某衰舛自屏欣幸滋<lb/>
深外合縉紳之公言内慰鈞陶之私願不腆緘謄之<lb/>
敬莫伸庭著之儀怩喜兼懐敷陳奚旣<lb/>
　　　賀龔叅政<lb/>
伏審獨由上旨叅貳國鈞渙號𥘉頒交慶仁人之用<lb/>
㝷綱肆舉益振本朝之尊伏惟歡尉切觀賢俊之所<lb/>
立無如出處之最難自其飬望於具僚之中則有致<lb/>
身於上宰之意苟惟逹志建國無窮之基庶㡬得君<lb/>
<pb n="KR4d0273_SBCK_027-20a"/>
俾民與𬒳其澤自期甚厚成効罕聞時益變遷既乖<lb/>
所學之素事乃叢委或違應務之周而又氣不足以<lb/>
行其言節不足以徇其道黽勉積禄沉酣奉身功名<lb/>
之垂逝云邈矣社稷之固将何諉焉然物之萃者勢<lb/>
必升隂之剥者陽必復天地交㤗君臣㑹通是生命<lb/>
丗之英出任天下之重某官德愽而道大躰備而用<lb/>
全元化運於四時莫測機緘之際善馭調於八駿靡<lb/>
勒衘勒之勞屹然公輔之資蚤著諌垣之日惠流舊<lb/>
楚聲冠中都民具十年之瞻帝求一德之賚果發大<lb/>
議分别忠邪多舉訓詞旁招俊乂豈徒因陋就簡襲<lb/>
制度於漢唐之餘必将用夏變夷復版籍於祖宗之<lb/>
故竚超鼎鉉大布甄衡某頃叅御史之僚老領偏郡<lb/>
<pb n="KR4d0273_SBCK_027-20b"/>
之乏茫茫其逺深愧大夫之從㫁㫁無他尚兾黎民<lb/>
之保忽聞新命喜倍常倫木德方亨水行未殄伏乞<lb/>
爲時自壽少尉羣情<lb/>
　　　謝宰執登科<lb/>
羣士並進未知孰賢特恩所加忽爲異等下有慚於<lb/>
朋友上或累於朝廷惟先王度德以任官司徒命郷<lb/>
而論秀必使行義巳著天下豫知其人然後車服肆<lb/>
頒國家始頼其用固無以動丗俗之耳目斯可以爲<lb/>
治道之楷模科舉之興古今殊制考之以無所統一<lb/>
之言語寄之於不可測度之權衡靡人不求惟藝是<lb/>
擇雖復方州論薦宗伯選掄以至親煩明主之尊屈<lb/>
訪大廷之問防隄量宻謂非不肖之可容條對甚多<lb/>
<pb n="KR4d0273_SBCK_027-21a"/>
庶㡬實才之出此猶且士無定品家有兾心方其想<lb/>
望於進讀之時側聽於傳呼之際曽莫識其素守遽<lb/>
超越於軰流市井嘆驚郷黨夸耀習慣既乆見聞謂<lb/>
何况如某者少經歴於賤貧學不專於師法悔尤未<lb/>
盡禄仕爲難是以私自退藏甘心農役之賤復無田<lb/>
里可供公上之求雖黽勉而應書毎旁皇而却顧不<lb/>
謂錫以過分之寵拔於偶然之中集衆人之所榮爲<lb/>
一身之厚愧始迷弗悟徐揆厥由此盖伏遇某官蹈<lb/>
履中庸左右皇極聖賢相遇持守㤗寕之基忠厚成<lb/>
風力行寛大之政思皇多士咸造在廷以爲篤意於<lb/>
舉賢未若無心而得俊遂令凢陋致此叨踰某不敢<lb/>
恃以自強因之有立追觀前軰之盛莫匪能臣之流<lb/>
<pb n="KR4d0273_SBCK_027-21b"/>
豈伊勲庸可踐軌躅尚庶幾於十一以報荅於萬分<lb/>
　　　上趙運使<lb/>
文字爲官巳逾望始邦邑至重互忝命書稽叅功緒<lb/>
之成周知貢賦之等上嘉計使式厚民生伏念某自<lb/>
知之愚舉丗無取少而干禄本埸屋之空文誤薦虚<lb/>
名覧周秦之藏史未甞試吏自靖便親假榮渥之若<lb/>
斯盖超踰而巳甚然而州處甸官之外地當甌粤之<lb/>
窮取金於山嗟鑛鏷之既隱食鹽於海嘆滋味之不<lb/>
充善政不施得財何所此盖伏遇某官身爲權量道<lb/>
筦盈虚益下而惠之以仁正辭而設之以義眷六飛<lb/>
行幸之所而供億兆之原國取具而人不勞生者衆<lb/>
而食常寡是用廢舉官吏肅振紀綱不專責於有無<lb/>
<pb n="KR4d0273_SBCK_027-22a"/>
姑務戒其苛虐坐令疲懦盡力撫綏昔周三監厥有<lb/>
保惠之道𬗟惟漢使始專刺舉之權古人與稽何逺<lb/>
之有<lb/>
　　　上苪提刑<lb/>
外君之始領郡過優延見吏民周覧風俗共惟大使<lb/>
繄時上臣姑願察其愚衷敢自飾於辭令伏念某少<lb/>
而朴陋發憤藝文迄無寸長可當丗用頃叨中秘之<lb/>
論定許以便親而告歸休其數年之勞假以一城之<lb/>
守蒙恩若此思報謂何然而以歳計功曽何日月之<lb/>
積引經泥古不求法令之師邈爲山谷之生食於草<lb/>
木之實嗟猿狖之與取㝷刀斧而相仇仁義未明寛<lb/>
猛交病息争而治無訟爲難此盖伏遇某官首公以<lb/>
<pb n="KR4d0273_SBCK_027-22b"/>
身惟義爲質弟兄師保俱爲天下之望人門户儀刑<lb/>
方觀天下之論道周行江漢親至郷閭比出六卿復<lb/>
使三輔深知上意之所向常持中興以與民豈惟伏<lb/>
念於囚辜盖甞教誨其官属有所庸瑣敢不奉承助<lb/>
成必丗之仁以靖一人之獄過此以往未知所裁<lb/>
　　　上張安撫<lb/>
載㳙良日祗合左符受要㑹於司存上起居於大府<lb/>
顧憂忝冒有愧趍承伏念某學朴而無竒行訐而遺<lb/>
俗圗書之舘猶或採其虚名民社所関切非利其所<lb/>
據乃眷古枯爲今近州文物聲名沾漬已乆山川風<lb/>
雲夷險不除惟其險而難通是以淳而寡訟哀此淳<lb/>
獨稍寛㗸轡庶幾從容有𥙷萬一此盖伏遇某官逢<lb/>
<pb n="KR4d0273_SBCK_027-23a"/>
丗以㤗保能以謙先王勤勞固巳載之彛鼎後嗣賢<lb/>
業兹盖大其烝甞爲帝信臣鎮國東屏奎文寳訓待<lb/>
天日之粹容錫盾琱戈増郊畿之重勢豈惟寵極而<lb/>
人不忌抑亦民信而政易成矧是属城有不成德盖<lb/>
方伯之職王政相維丗室之卿所見者逺教其不逮<lb/>
恃以自安區區之心㫁㫁若此<lb/>
　　　上韓提刑<lb/>
誤頒恩典弗量智力之堪方懼譴訶巳及政刑之謬<lb/>
有嚴王命肅告使臺伏念某才短易窮事劇難勝自<lb/>
頃塵於仕籍乆叨領於書林忽𬒳郡除莫知事本惟<lb/>
法令制時之要而經術飾治之餘二者之間乆焉難<lb/>
居一成不變無乃過中眷惟山谷之窮民亦有父兄<lb/>
<pb n="KR4d0273_SBCK_027-23b"/>
之善意争訟差簡可使向方鞭撻過多祗傷和氣顧<lb/>
如不肖難以論兹此盖伏遇某官以義行仁本身及<lb/>
物天姿仁恕冝委重於事權丗故通明莫致文於欺<lb/>
罔王都而近浙水以東億萬維民動息待命方冕旒<lb/>
之興嘆輒殿省之所親吏多侵冤人則奚罪仰遵寛<lb/>
大粗免滋章操造父之轡衘疾徐不失蹈公輸之規<lb/>
矩巧拙可施過此以還未知所措<lb/>
　　　上陳提舉<lb/>
昨奉詔恩許承人乏拙無他斷賤不獲辭惟日之良<lb/>
上事如式㐲念某學無通變之益生禀遲鈍之資筮<lb/>
仕之𥘉以身自效悔不更於州縣巳叨寘於朝廷行<lb/>
誤擇以及兹恱不知其所措矧是古括素稱陋邦金<lb/>
<pb n="KR4d0273_SBCK_027-24a"/>
鐵所藏有山脉夷傷之患魚鹽通饋仰海潮枯竭之<lb/>
餘分財於鄰無他自食靖言𥙷報之萬一敢復聚歛<lb/>
於毫釐此盖伏遇某官誠明粹和剛毅篤實大音不<lb/>
震律吕既調元氣無私草木自遂有懐乾道之御史<lb/>
上繼先朝之巨公信道益堅得名甚寵臨遣之際上<lb/>
意可知盖京邑之爲恩振根本而益厚愛惜官吏使<lb/>
各極其所長闊畧簡書非務岀其不測况辱趍承之<lb/>
舊倍深傾盡之誠過此以還未知所措<lb/>
　　　上李簽啓<lb/>
伏畨顯膺制命榮緫樞庭儒者得時天下幸甚切以<lb/>
右府本兵之地六師平國之威制牙璋玉節之符董<lb/>
熊士虎臣之用智其䇿畫必将難任而易疑詭以勲<lb/>
<pb n="KR4d0273_SBCK_027-24b"/>
庸亦或邀功而生事繄上抜舉係時翕張博觀前丗<lb/>
之用人無若本朝之中道肆擇通儒之俊使知秉義<lb/>
而飬威耀於屢試之餘欲其更變而明審望實既著<lb/>
姦宄自消然以仁而遂其謀允文而奮於武兼兹二<lb/>
任厥惟艱哉自非才德之全莫寄安危之大某官易<lb/>
簡而知險阻清和而化寛廉赤璧黄琮上禋穹昊豫<lb/>
章文梓表立明堂庭争犯顔凛純忠之外著燕居若<lb/>
祛薿沈勇之内昭赤心佐王華髪在服甄才冢宰九<lb/>
等定人物之評勸學經筵六藝致帝王之用除書甫<lb/>
下士論巳傾謂當彚進之時匪特逓遷之舊冝更新<lb/>
於百度以震懾於四夷某比接周行甞陪末議忽聞<lb/>
超序倍切忻愉盖神兵在於不争而太平見於無象<lb/>
<pb n="KR4d0273_SBCK_027-25a"/>
式欽竒畧自尉頽齡<lb/>
　　　與交代啓<lb/>
講學丘園居昧論交之素佐刑畿路契敦展事之先<lb/>
在疲懦之所蒙固依承之甚幸共惟交代某官噐質<lb/>
方雅才識敏明恢舊德之名家擅能官之羙譽冝膺<lb/>
專任快剖决以無留尚俾属人豈徊翔而有命既屢<lb/>
申於疑獄乃多積於隂乃發迹自兹亨途何逺途作衢<lb/>
至如某者未愖從䆠徒沾䇿名叨𬒳近除非官序之<lb/>
當得俯将就職量分義以自慙智者之後利而因循<lb/>
拙者之𥘉鈍而難習或可施於警告願勿棄於踈庸<lb/>
方戒寒疑倍綏德履<lb/>
水心先生文集卷之二十七<lb/>
<pb n="KR4d0273_SBCK_027-25b"/>
</p>
<p>
</p>
  </div>
</body>
</text>
</TEI>
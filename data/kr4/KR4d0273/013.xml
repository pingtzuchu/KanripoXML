<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0273_SBCK_013-1a"/>
水心先生文集卷之十三　前集<lb/>
　墓誌銘　章貢黎謀編集<lb/>
　　　陳少南墓誌銘<lb/>
少南以謫死葬不及銘後三十年當淳熈五年三月<lb/>
巳酉改葬于舊墓南百歩先人之側其子六齡始次<lb/>
叙本末請銘於余少南姓陳氏諱鵬飛少南其字也<lb/>
自爲布衣以經術文辭名當世教學諸生數百人其<lb/>
於經不爲章句新說至君父人倫世變風俗之際必<lb/>
反復詳至而趨於深厚今世所刋曰詩書傳者是也<lb/>
其晚而始得仕用之未及而斥逐以死既死不泯滅<lb/>
而南方學者尤思之至今稱焉猶曰少南故因而不<lb/>
改所以記也少南温州永嘉人也曽祖某祖戩父公<lb/>
<pb n="KR4d0273_SBCK_013-1b"/>
謨少南舉進士再爲第一中紹興十二年甲科授左<lb/>
迪功郎明州鄞縣主簿移浙西安撫司屬官召對爲<lb/>
愽士太學以視學恩改承奉郎說書崇政殿除尚書<lb/>
禮部貟外郎兼資善堂賛讀復兼說書𥘉建太學承<lb/>
中原䘮亂士未知所向司業髙閌始更造學法及少<lb/>
南以文字起多所接納而江左俊秀李冲詹左張相<lb/>
范端臣林光朝等應其選由是紹興之文見矣上知<lb/>
其名儒敬待之經筵論周平王歸魯仲子之賵　上<lb/>
忽問母以子貴何也講讀官變色踧踖不敢對少南<lb/>
從容開析其所以然旣而曰舜禹皆聖人興於賤微<lb/>
其父母待之而後顯所以貴也若失道與民以憂其<lb/>
父母則非所以爲貴此孔氏所以戒也上爲欣然聽<lb/>
<pb n="KR4d0273_SBCK_013-2a"/>
納𥘉秦丞相子熺學於少南丞相旣重少南且以熺<lb/>
故遂驟引用以愽士爲講官其爲禮部郎也熺爲其<lb/>
侍郎少南謂熺子弟未習事所下文案多不應法批<lb/>
其後還之每見丞相言荆襄可爲都以控接北方今<lb/>
置郊祀壇都驛亭勞費甚矣是不動吳越而志讎耻<lb/>
以自佚也及上前講解多引尊君卑臣之義崇抑予<lb/>
奪有所開諷自是丞相見少南禮甚恭意浸不恱而<lb/>
熺尤不平遂以御史䟽罷歸明年主管崇道觀上將<lb/>
復召有自南還者執政問少南何爲時適彗見則對<lb/>
曰覩妖星聚飲爲樂耳由是除名居于惠州福建盗<lb/>
起少南徒歩循江南踰嶺數千里而至妻子不能從<lb/>
紹興十八年少南居四年矣得瘴疾卒年五十㑹有<lb/>
<pb n="KR4d0273_SBCK_013-2b"/>
郷人經略廣東得以喪歸葬于歐浦之原娶王氏子<lb/>
一人六齡也二女適周季顯徐貫之孫男二人曰載<lb/>
曰古有管見集十卷羅浮集二卷少南性簡重言動<lb/>
有準自㓜而孤以專志勤苦成其名於聲利樂欲無<lb/>
所動其學爲通博而多識治亂在人主左右謀議箴<lb/>
切皆合大體上亦自欲用之而不幸有所牽制一不<lb/>
屈節即坐貶死及秦丞相薨諸常所排擯隨小大收<lb/>
用無遺而少南獨以先卒無爲言者乾道中時宰欲<lb/>
上其事庶幾天子慨然追録其後卒不果嗚呼少南<lb/>
之所立不少慨見而至此也宰相必用士士必修㓗<lb/>
博習以待用治丗之常理也而其進退離合若此何<lb/>
也故士有卓然著見而不汙其所爲者矣其遂可以<lb/>
<pb n="KR4d0273_SBCK_013-3a"/>
爲賢耶其亦有幸不幸耶銘曰<lb/>
古時㑹通俊良集左臯右夔助引汲忽非其逢牽挽<lb/>
入自行志義以維縶吁嗟少南兮命胡弗長放彼南<lb/>
服兮奄淪亡永終一世兮改厥藏後如有考兮視銘章<lb/>
　　葉君墓誌銘<lb/>
君諱梓字元材池州貴池人父薈有兄早死聚諸子<lb/>
自育之君以爲食將不足始治呉唐田地未乆貲過<lb/>
其舊矣君令家不得妄費衣食不得自有衣食受一<lb/>
錢以上必均有餘頒親友乏歲賑貧餓衣食之外不<lb/>
得無業儒者力田各擇所任授之奴客趨事尺寸程<lb/>
約率勞以身不爲過嚴上下相勸行不敢㤢廢其後<lb/>
家法成熟賔順雍睖弟楠森同時爲郷貢進士而楠<lb/>
<pb n="KR4d0273_SBCK_013-3b"/>
及進士第他子弟課壠畆省廩窖性行質實無異好<lb/>
惡門内如一人君旣以力佐其父稱善人長者葉氏<lb/>
由此爲大家里中無不敬向而君之賢譽滿于池及<lb/>
傍宣歙太平三州皆能記其事盖知武康縣程九萬<lb/>
狀太常丞徐誼書與君之子之實言於余者如此余<lb/>
聞聖賢言一身一家至天下皆有爲之之道然自古<lb/>
窮極富貴執世所甚重之權其當施之事多繆亂而<lb/>
失其所以措之至徒䘮敗銷鑠而不足紀彼不知為<lb/>
之之道故也君匹夫奮田間能使方千里内以其家<lb/>
顯是知爲家之道矣不可以無述也君讀書通古今<lb/>
以倫類治家使之服善而成材與致草木蟲鳥爲瑞<lb/>
物者異矣曽祖亶祖茂君卒於淳熈九年七月某日<lb/>
<pb n="KR4d0273_SBCK_013-4a"/>
得年五十七十一月某日葬于呉唐娶汪氏祔焉三<lb/>
子之實爲長亦爲貢士之守之安銘曰<lb/>
治生於呉唐歸死於呉唐不媿此土昭厥芳<lb/>
　　墓林處士誌銘<lb/>
墓林處士者永嘉何傳字啇霖者也死年五十七所<lb/>
居墓林巷城中㝡深僻處也前二歲余數過焉草木<lb/>
稀踈而不榮敗屋纔三間悉用故唐書黏之處士潤<lb/>
澤詳整如大人也對客爲清逺之言其言以有財爲<lb/>
累而以貧賤爲得以即死爲可足而無憾其憂諸子<lb/>
曰恐不能如我無過其釡㸑常空而意氣悠然未嘗<lb/>
以㣲感人人亦忘其爲貧也嘗一日大雪道無行人<lb/>
處士與同巷朱伯魚問余遂登郭公山富覽亭之故<lb/>
<pb n="KR4d0273_SBCK_013-4b"/>
基以望江北雪驟甚不巳兩𬒮皆積余不能忍寒飲<lb/>
酒而下處士獨傍城隅度横彴徬徨折葦之間昬夜<lb/>
乃歸以余所知於處士能不以非義干其慮而有凍<lb/>
餓自守之樂斯亦士之極致也豈可謂之非賢者歟<lb/>
處士自少攻爲詩竟以成名殆其死也猶課某章未<lb/>
繕而卒男女七人其長者未冠也其㓜者尚抱也死<lb/>
之日其友翁忱旣禭歛之又率嘗徃來者盡有賵焉<lb/>
始克葬于西山崇明寺旁銘曰<lb/>
古人有言曰天生五材民並用之厚薄不齊非聖莫<lb/>
司惟其不悲以刻於斯<lb/>
　　　宋故孟夫人墓誌銘<lb/>
夫人姓仲氏楊州人曽祖迪功郎彦明祖贈正奉大<lb/>
<pb n="KR4d0273_SBCK_013-5a"/>
夫將之父曰并字彌性左朝請大夫淮東安撫司參<lb/>
議官有俊名紹興中夫人之夫名嵩朝奉郎直袐閣<lb/>
浙西安撫司叅議官實少師信安郡王忠厚之次子<lb/>
也以才稱其仕不究於年而夫人既寡後七年年五<lb/>
十有二以淳熈甲辰二月癸未卒七月丁酉合葬於<lb/>
常州無錫縣富安郷許峴山五子曰䕫宣義郎監秀<lb/>
州華亭縣市舶務曰曽皆巳亡曰猷宣義郎新監臨<lb/>
安府樓店務曰導承奉郎新監秀州糴納倉曰翔将<lb/>
仕郎兩孫曰升曰桂孫一女㝡長適奉議郎通判筠<lb/>
州李大理夫人諱靈湛六歲誦周召南詩通其意識<lb/>
度過人信安王以恭儉律家夫人尤勤苦敬順事夫<lb/>
訓子率用寒素精義擇語類先生長者之法言當家<lb/>
<pb n="KR4d0273_SBCK_013-5b"/>
事精宻有㫁近智士丈夫所爲也嘗見佛者宗杲重<lb/>
其明悟使從其徒曰無着道人妙㹅㹅亦以其所知<lb/>
許之未三十即齋居𬞞食除割世欲晝課經𣑽夜習<lb/>
禪觀指月出之光自喻其性以爲亘古今不能虧也<lb/>
將死子婦等前問細碎盡酬荅申衍契入照了幻妄<lb/>
嬉笑如常日亦異於人矣自詩書古文其録賢婦烈<lb/>
女莫不備閨閫之義嚴死生之際其後世教㣲闕雖<lb/>
賢公卿大夫皆寄性命於禪佛及力不能守其說則<lb/>
荒憒戀結禪佛者亦笑之况婦人女子而能堅勇精<lb/>
進絶欲輕死冝其以爲竒異希有高丗不倫之行矣<lb/>
若夫人是也使其負如此之性質出於非禪佛之世<lb/>
而以夫專潔從一之操與詩書古文之稱叅其賢行<lb/>
<pb n="KR4d0273_SBCK_013-6a"/>
豈有髙下之差乎余與猷導游嘉夫人之義而歎其<lb/>
不遇故序而銘之銘曰<lb/>
彼欲伊昬彼利伊塵郤㓕不存以性爲親剛者能之<lb/>
偉歟夫人昔之稱賢以法成身佩服孔倫圗史是陳<lb/>
丗異敎差稽德則均許峴之山水<graphic n="KR1343" url="https://raw.githubusercontent.com/kanripo/KR-Gaiji/master/images/KR1343.png" mimeType="image/png"/>木囷終也可湮<lb/>
銘此不泯淳熈丙午正月朔龍泉葉　撰<lb/>
　　　宋故宣教郎通判平江府姚君墓誌銘<lb/>
余友四明姚君洪卿淳熈十年十一月十三日終於<lb/>
蘇州官舎余哭送其柩出盤門十二月十二日葬鄞<lb/>
縣陽堂郷延壽寺山孤善長以狀來請銘於是善長<lb/>
七歲而洪卿之死渉四年矣洪卿諱穎曽祖阜左迪<lb/>
功郎祖孚左奉議郎父孝全以承事郎致仕洪卿淳<lb/>
<pb n="KR4d0273_SBCK_013-6b"/>
熈五年䇿進士第一授簽書寧國軍節度判官㕔公<lb/>
事召爲袐書省校書郎出添差通判平江府遂卒年<lb/>
三十四洪卿沖澹謹重特有雅量賜第時余與之同<lb/>
謝又同期集事甚乆余察洪卿不以喜累志也洪卿<lb/>
之學勤苦兼洽其文精俊詳實然退藏抑損常願出<lb/>
人後既得盛名尤務審緩不急暴所長所歴之官皆<lb/>
人立欲以其材能自振迅者而洪卿摧歛鋒銳若不<lb/>
敢有所爲其有所爲惟恐人以爲能也蓋余復與之<lb/>
同官於呉而見其志益明業益習論天下事無不盡<lb/>
而最惓惓於當世所謂善人君子余然後竊歎國家<lb/>
以科目求士其偶然得之而前軰巨人皆由此出而<lb/>
洪卿噐端識逺益進而未已是其得人矣士之一身<lb/>
<pb n="KR4d0273_SBCK_013-7a"/>
與其父母兄弟妻子皆繫命於舉選之得失何也以<lb/>
其榮悴異焉故得者莫不自以爲天與之而又自以<lb/>
為一與者不復奪也今天與洪卿之榮如此而又奪<lb/>
之之峻如此且併其父母兄弟妻子之望皆失之何<lb/>
耶豈天固愛之而固忍之耶是殆有不可得曉者也<lb/>
士之飾身厲行不顯於其時則傳於後而巳洪卿旣<lb/>
首進士爲館職矣徒以得年之夭故不大見然猶當<lb/>
文有次官有業行有述而善長皆不能言也豈天之<lb/>
暫顯之而終蔽之耶是又特難曉也嗚呼此余所以<lb/>
記其所知之大意而不使洪卿之遂無傳也洪卿二<lb/>
男曰善長曰某一女曰某夫人王氏今丞相兾國公<lb/>
之子也銘曰<lb/>
<pb n="KR4d0273_SBCK_013-7b"/>
不以旣與爲通不以復奪爲窮衆人之榮如埃隨風<lb/>
有孚其躬長短必終昭哉洪卿妥矣幽宫<lb/>
　　　將仕郎嵇君墓記<lb/>
君諱居易字俟之家應天府宋城渡江爲上虞人高<lb/>
祖翰林學士頴拒不獻張堯封文者也曽祖景中将<lb/>
作監主簿祖立贈中奉大夫考諱琬朝請郎知袁州<lb/>
君用袁州恩補將仕郎銓試入等未及進官以淳熈<lb/>
十二年二月十七日卒明年八月二十三日從袁州<lb/>
墓右始寜郷宋家㠗祔焉夫人趙氏余婦之異姓姑<lb/>
也故來求銘余未嘗知君而視君之狀曰事親純孝<lb/>
處巳儉約有乃父風無子弟氣習䘮袁州也毀甚骨<lb/>
立因得風疾以死而巳其辭方其事逸其羙略使余<lb/>
<pb n="KR4d0273_SBCK_013-8a"/>
無所依以爲述也辭之五六反夫人重介其僕謂余<lb/>
婦曰宣教平生辛苦旣無官爵且减年壽一家之恨<lb/>
無復愬矣而葬無埋銘吾他日何以見吾夫於地下<lb/>
汝善請之吾弗得弗止也其詞甚悲環聽者皆悲有<lb/>
淚下者余於是重夫人之欲以文字託其夫也其家<lb/>
庭之傳夫婦之道必有可見者然媿夫終無所依以<lb/>
爲述不能伸夫人所以託其夫之意蓋君之子曰柟<lb/>
曰樗一女尚㓜姑記以遺之使待夫柟若樗者長而<lb/>
能考君之行以告將續書矣宣敎郎行太學正葉記<lb/>
　　　宋杜君墓誌銘<lb/>
台州黄巖有善士曰杜君諱椿字大年學以厚其質<lb/>
不爲浮華枝葉之言其行推巳以恕人無矯厲嶄絶<lb/>
<pb n="KR4d0273_SBCK_013-8b"/>
之事其處家居郷自以爲我士也凢爲善與義而至<lb/>
於侵越其所守以渉於售譽取名之嫌者皆抑而不<lb/>
敢行故常足其分而巳然其乆而人自化服蓋其質<lb/>
之不可掩也試於禮部不中當特奏名因謝不出年<lb/>
七十四而死郷人嘆惜之淳熈十五年八月甲申君<lb/>
卒滿三月二子爗知仁即葬君於善化郷親仁里之<lb/>
樊川而致其壻林鼐之述來請銘爗爲郷貢進士鼐<lb/>
余友也爲承議郎通判筠州余觀夫丗人役於時之<lb/>
好惡而終其身求以徇外之繩墨爲不足以卒喪其<lb/>
所立者多矣如君之安於一丘而能自信獨樂耆老<lb/>
不倦以盡其死是可賢也故稍采其平生之大意而<lb/>
銘之君曽祖明祖誼父舜卿夫人啇氏徐氏銘曰<lb/>
<pb n="KR4d0273_SBCK_013-9a"/>
君嘗榜其居之堂曰遺安義取龐公豫名其兆以牧<lb/>
之之樊川而自號樊翁死命其子歛用深衣葬用三<lb/>
月曰惟禮之從稼不使枯兮廩則不豊游于樊兮合<lb/>
族宗君㝡老而命歌兮和者㓜童嗚呼爾後之人兮<lb/>
無墜此風<lb/>
　　　媛女瘞銘<lb/>
媛女始生能誰認俄病癎不省憶四年而天將絶忽<lb/>
左右顧應荅累累長愾淚下與其母訣余多險艱垂<lb/>
四十矣𥘉有二女連嵗皆失之故與髙氏頗自傷又<lb/>
傷媛之難成也蓋媛以淳熈十四年七月二十八日<lb/>
死明日瘞錢塘門外寳勝寺後龍泉葉記<lb/>
　　陳君墓誌銘<lb/>
<pb n="KR4d0273_SBCK_013-9b"/>
平陽陳巖字仲石自其成童智之所開師友問學而<lb/>
巳年進志立習通性明服所知於家而宗族慕焉信<lb/>
所行於里而郷黨賔焉意愈高力愈下督責其身不<lb/>
使一日縱於慢游也奉持其心不使一思慮雜於邪<lb/>
妄也訓於經講於禮者必欲周於事逹於物不計事<lb/>
之異同時之先後也其可見者若此嗚呼巖也父之<lb/>
鉅子弟之任兄師之傳人出而從宦國之脩士也夫<lb/>
如木升而爲材可掄如玉琢而爲器可繅藉也夫不<lb/>
幸年三十有五淳熈十五年十二月四日卒明年三<lb/>
月葬於安仁其弟崇致其父及師之請曰願有銘夫<lb/>
悲哀其志意之不及於成就此師友之所以爲君痛<lb/>
也道䘮乆矣士不修其實職而皆以必用爲貴偶不<lb/>
<pb n="KR4d0273_SBCK_013-10a"/>
獲用爲憾志意之卓祗重累焉三代之時道嘗行矣<lb/>
彼家淑其道人有其善孰從而盡用之然則壽夭一<lb/>
也用捨一也君之自得以正其命冝有人之所不及<lb/>
知者銘曰<lb/>
䘏爾婦撫爾子父母之力止矣止而弗止斯石紀之<lb/>
　　　故朝散大夫主管建寧府武夷山冲佑觀周<lb/>
　　　先生墓誌銘<lb/>
先生姓周氏諱淳中字仲古及進士第乞監潭州南<lb/>
嶽廟教授全州以心䘮去又敎授廣德軍廣徳之學<lb/>
自錢公輔洪興祖先生増制學宫敎以義利先後人<lb/>
用知勸滿秩有咨其賢者共爲薦改官知台州寜海<lb/>
縣富人子育於伯父後乃愬父與貲不平傳獄累嵗<lb/>
<pb n="KR4d0273_SBCK_013-10b"/>
矣先生使並處一室爲言鞠飬舊恩可念也因相泣<lb/>
不復愬知州索民乆欠甚急先生爭不可又以故乞<lb/>
監嶽廟去朝廷將用之先生辭焉爲主管淮西安撫<lb/>
司機宜文字帥欲奏邉狀必請先生廼具還授茶陵<lb/>
軍使茶陵闕逺故求之巳而遂乞主管台州崇道觀<lb/>
成都府玉局觀授淮東安撫司參議官當上又乞主<lb/>
管建寧府武夷山冲佑觀淳熈十六年五月已未卒<lb/>
積年六十八階至朝散大夫先生温州瑞安縣人居<lb/>
三港鎮之西𥘉買廢山躬執鋤鐮燒地種木稍鑿平<lb/>
爲宅旣乆則大竹長杉回合蔽虧綺嵐紺池煥霍房<lb/>
户先生出仕之日少退休之日多常終歲閉門花香<lb/>
鳥鳴暢然怡適不問外事間行市上負販錯雜見者<lb/>
<pb n="KR4d0273_SBCK_013-11a"/>
驚異謂爲古人先生與人盡恭能推善遜強不使人<lb/>
以其薄仕進爲出已上故行高而人不忌著文集十<lb/>
卷春秋說約六卷曰昌齡者曽王父也曰贈宣敎惟<lb/>
良者王父也曰大宗正丞贈中大夫之翰者皇考也<lb/>
娶林氏將作少監待問之女封宜人有四男子㮨迪<lb/>
功郎新福州永福縣主簿橚未命枏先卒枋太學進<lb/>
士兩壻曰劉用晦林必大孫男三人燾烈熈孫女二<lb/>
人九月壬申㮨等葬先生於來暮郷龜巖大宗正丞<lb/>
以節廉重人恨其不得爲諌官御史先生仍祈退逺<lb/>
利詭世無悔迄再不顯銘曰<lb/>
凡仕之𥘉豈異乎民超卑跨尊奴使厥神又於其間<lb/>
突兀輪囷智不能周併傷乃身取物之殘盻睨嚬呻<lb/>
<pb n="KR4d0273_SBCK_013-11b"/>
勤拾涕洟味其芳辛吁嗟先生退以自珍冗不希榮<lb/>
屈不望伸有來招之亦莫汝徇不以爲高所求者仁<lb/>
異彼區區計伐稱勲如編群羽附諸堅珉我述斯銘<lb/>
無惰後聞<lb/>
　　　故太碩人臧氏<lb/>
贈朝散大夫丘君諱經字子常之夫人曰臧氏淳熈<lb/>
十四年七月二日卒年八十七時夫人之子崈以朝<lb/>
請大夫直龍圗閣爲兩浙轉運副使上特厚賵賜之<lb/>
十五年三月六日遂葬夫人于江隂城東敔山始大<lb/>
夫葬城西四十餘年矣弗果合夫人及大夫皆江隂<lb/>
人也大夫質厚而遜有冒奪其田者大夫知直在已<lb/>
耻以訟自言因推與之紹興行經界法遽民尤憚役<lb/>
<pb n="KR4d0273_SBCK_013-12a"/>
大夫貲不當募歎曰吾何敢鈎及鄰比以重難委人<lb/>
耶卒黙受役費幾盡其産其仁不忍校如此大夫終<lb/>
諸子皆㓜夫人悉罷廢故所治生事獨郭外田數十<lb/>
畒曰耕此敎若曹耳雖甚貧而能儲乏積少以供賔<lb/>
祭待問遺人不疑其力之不逮也察士之材否使其<lb/>
子擇而後從夜必令執書從旁曰我婦人也不能知<lb/>
書之義觀其玩誦反復清切不寐者深於學之驗也<lb/>
道里中某子某弟成壊近事曰此我所知也又逆論<lb/>
其逺者數爲危語以動切之曰我寡而爾貧使但為<lb/>
中人弗能振也其後龍圗中甲科仕歴内外矣夫人<lb/>
毎告以上拔擢太過冝自警厲之意及龍圗治行暴<lb/>
當世赫然爲名能臣其所平處欲周盡情僞時有縱<lb/>
<pb n="KR4d0273_SBCK_013-12b"/>
恕必使人樂其明安其政者無不孜孜言之也天下<lb/>
高龍圗之名而未知夫人訓之勤也夫人既晚獲榮<lb/>
飬封秩龍圗又請移婦呉氏所得恩及慶太上皇帝<lb/>
太上皇后萬壽累至太碩人所迎置皆繁㑹地極燕<lb/>
遊滋味之適然夫人常不以爲幸間獨掩涕忽忽傷<lb/>
大夫之不及見而已雖篤老猶自縫緝衣弊不肯更<lb/>
有積輒散之曰豈無財之罪耶三子長早卒曰軾亦<lb/>
先卒季龍圖也二女適湯季行湯大成孫曰壽儁脩<lb/>
職郎新嚴州司户叅軍壽嗣壽邁壽倩壽昌壽嘏孫<lb/>
壻曰丁圻盧鵬南吕鼎從事郎新温州軍事推官趙<lb/>
師端餘未行曽孫二男一女夫昔之履約蹈難奮其<lb/>
名節巳而門户盛大子孫昌衍迄爲世家者無不稱<lb/>
<pb n="KR4d0273_SBCK_013-13a"/>
其母之賢也夫人始寡居尤薄而守義益篤其子頼<lb/>
以成名是宜書矣而大夫尚德無競殁乆而善愈報<lb/>
可不併序見之亦以慰龍圗君之哀思銘曰<lb/>
婺適其遇貧非其懼其義不毀有子以𥙿命秩厚之<lb/>
年壽乆之其究不留銘勿朽之<lb/>
　　　葉君墓誌銘<lb/>
君諱權字元立生五十九年淳熈十四年十月庚寅<lb/>
卒明年二月甲申葬其縣長壽郷清名山原上君兄<lb/>
梓之墓余所銘也家世郷里故弗詳焉君三世二百<lb/>
人四十餘室不别盤案而飰百年矣君爲是諏其兄<lb/>
先一門之有無爲一身責非求富也及其盡力而無<lb/>
私用天道地利而不巧故不惟自足又得稍溢其餘<lb/>
<pb n="KR4d0273_SBCK_013-13b"/>
借捐隣近之窮羸君之致富非有術也然後規處其<lb/>
祭䘮㛰嫁使有經用分其子弟使有常職使不傲不<lb/>
愚共家之業而皆逹於學義則君之於既富可謂能<lb/>
有禮且有文矣此君之所以助成其兄而嗣守其法<lb/>
者也天下之家無必貧無必富富人之所願也然而<lb/>
仁者不必爲爲者不必仁自古而然未嘗合也君之<lb/>
事必爲而成矣成則難持大則難守惟志明者易遵<lb/>
而法簡者不可變也使君之志而其弟若子孫皆自<lb/>
克其賢以如君而君之法不待如君者皆可以行之<lb/>
也則葉氏之世常傳而其宗常一也豈有既哉始君<lb/>
之兄死請余銘其墓今君死復以請余不能知君兄<lb/>
弟而重銘之不辭所以勸天下之爲家者也君娶舒<lb/>
<pb n="KR4d0273_SBCK_013-14a"/>
氏三子之章之彦之竒女歸高椿年之彦毀容深墨<lb/>
非乞銘之言不出余固愛之矣又聞其二子皆進於<lb/>
善而能不止也然則君可知巳銘曰<lb/>
義而聚毋撓仁而富必効厥銘勿表納彼窖<lb/>
　　　厲君墓誌銘<lb/>
東陽厲詳自余居永嘉及呉也東西數百里來學嵗<lb/>
時不歸同席畏其專余間問詳豈有兄弟任事者耶<lb/>
曰無兄弟大人之誨詳曰學惟逺而聞無狹師惟乆<lb/>
而業弗遯不淑其身不止故詳之歸不敢爾余悚然<lb/>
知厲君有過其家者爲余言君不廣門巷不大屋宅<lb/>
不營子利僅足而巳言蕳而志嗇退巳而進物桑菓<lb/>
𬞞藥之列不亂盖知自守者也余於是願識君淳熈<lb/>
<pb n="KR4d0273_SBCK_013-14b"/>
十二年八月某日君年四十八無甚疾而卒詳跣哭<lb/>
㳂震澤絶浙江以歛十四年某月某日既葬使告余<lb/>
曰先生將何以相之余重媿夫累詳而不及視君之<lb/>
訣也且又知君願識君未果而君死也與之銘曰<lb/>
厲顯唐世都督御史灌頂中興故存其址君名邦俊<lb/>
元明繄字考及祖曽不逮于仕配惟呉氏壻也盧輔<lb/>
㓜女許嫁樂清夏魯君鬰所能諱爲丗知續功於儒<lb/>
一子是貽懐德其郷逍遥之原匪往者辭彼來者言<lb/>
　　　翰林醫痊王君墓誌銘<lb/>
王君紹興乾道間名醫法應得銘𥘉君之子大受以<lb/>
銘示余寧武軍承宣使張掄之文也大受言先求於<lb/>
知樞宻院黄公洽公謝曰張侯文高卒使銘之公簡<lb/>
<pb n="KR4d0273_SBCK_013-15a"/>
固在爾余嘉黃公能遜又極愛張筆大受拜曰願改<lb/>
石以屬君余駭弗敢答而罷然自是大受見輒有請<lb/>
輒弗敢答上即位之元年余叅議于荆距讀銘之<lb/>
歲八年荆去呉郡四千里友朋之問累月不至大受<lb/>
數寄余書必言改銘事文曰吾弟素强無病一夕中<lb/>
寒死人生危脆難保而亡父未銘八年之期寧屢合<lb/>
耶余重惻然悲之嗚呼捨貴而用賤置巧而命拙大<lb/>
受豈有利於其間哉君諱克明字彦昭饒州樂平人<lb/>
生乏乳以粥餌活遂得脾胃疾長益甚醫以爲不可<lb/>
治君怒因自讀難經素問用意處藥宿病盡瘳始以<lb/>
其術行游江淮入蘇湖最後家烏鎮常數百千里赴<lb/>
人之急賢卿大夫皆自屈與游鍼炙尤精診脉有難<lb/>
<pb n="KR4d0273_SBCK_013-15b"/>
知者必沉思得其要然後與藥則無不驗矣未嘗多<lb/>
用藥病雖數證亦纔下一藥曰此病之本也本除而<lb/>
餘病去矣亦有不與藥者要以某日當自愈有以為<lb/>
非藥之過者過在某事當隨其事以治之凢此類醫<lb/>
自好者之所操惟君能必讎其言夫書醫以多愈疾<lb/>
爲竒而君本豪偉通古今喜氣節大受讀書能文又<lb/>
以其先大家多衣冠顯人特君發憤於庸醫爲之耳<lb/>
頗㣲其事故今所記者僅數事至其治療之曲折又<lb/>
不能詳爲可惜也魏安行妻風痿十年不起牀君施<lb/>
鍼而歩履復𥘉廬守主安道中風噤不語旬日他醫<lb/>
莫知爲君曰此非湯劑之所及也令熾炭燒地灑藥<lb/>
輿安道其上藥氣熏蒸湏臾而蘇虜使黒鹿谷過姑<lb/>
<pb n="KR4d0273_SBCK_013-16a"/>
蘇館病傷寒垂死部使者請君治之二日愈後從徐<lb/>
度聘虜黒鹿谷適爲先排使待君親甚君莫測也至<lb/>
趙州馬逸傷足墜石橋下谷奏其主以巳之車乗之<lb/>
北方由是知君名從張子蓋救海州戰士大疫全活<lb/>
幾萬人子蓋上其功君曰吾非有戰功也辭不受王<lb/>
炎宣撫四川辟君君意有不樂謁疾竟去炎怒劾君<lb/>
避事坐貶秩又從吕正巳使虜虜接伴忽被危疾服<lb/>
君藥有間厚爲謝君不肯以狀還國信所丹楊蘇著<lb/>
行金告君疾君始納之疾愈卒歸其金然則不專用<lb/>
是易衣食明矣始君以試中禮部累其官至額内翰<lb/>
林醫痊賜金紫贈父實爲秉義郎母張氏封太孺人<lb/>
淳熈五年六月卒年六十七其明年五月夫人聞人<lb/>
<pb n="KR4d0273_SBCK_013-16b"/>
氏亦卒聞人秀州嘉興人有幹局事姑甚孝君好俠<lb/>
尚義不問有無而能治生教子繕園池屋宅以爲富<lb/>
者聞人力也是年八月壬寅子大中大受大春大雅<lb/>
大異合葬君與聞人於湖州烏程縣永新郷義安里<lb/>
平山女嫁孔聞詩㓜未行孫男二女二余旣次君事<lb/>
而未銘也紹熈二年去荆過呉大受謂余卜改葬矣<lb/>
曰某州縣某山某年月日下大受又曰吾媿不知父<lb/>
之學近從人得一事焉胡秉彞之配病内秘腹脹痛<lb/>
號呼宛轉旬餘父往視之其家飰親客既集父謂胡<lb/>
曰吾使恭人疾愈而與於㑹可乎以半硫圎碾生薑<lb/>
調乳香下之俄起對客如平常銘曰<lb/>
古之聖智先知疾苦草木雜使隂陽參御物無非藥<lb/>
<pb n="KR4d0273_SBCK_013-17a"/>
待我而愈其言尚存有方與數後之用者視薪失斧<lb/>
持平不效岀竒則誤天疢王君因書自悟以身爲節<lb/>
意成尺度遇病必除莫名其故豈此獨能彼有弗慮<lb/>
憤傷末流以䟽掩嫮余友戴肖望嘗得醫於君毎言<lb/>
其切脉用藥非今人之所能預也惜余不及見其人<lb/>
而但銘其墓爾龍泉葉　撰<lb/>
　　　郭府君墓誌銘<lb/>
紹熈二年八月十日東陽郭江改葬父于孝順郷羅<lb/>
青阡來言曰吾父兄殆不知君君宜知吾父兄葬得<lb/>
君銘乎君姓郭氏諱良臣字德隣婺州東陽人自曽<lb/>
祖感祖招父知常富其里中至君兄弟皆士人猶故<lb/>
不得䆠逹然貲分而能不衰故郭氏日大由君起昔<lb/>
<pb n="KR4d0273_SBCK_013-17b"/>
周張二程考古聖賢微義逹於人心以求學術之要<lb/>
丗以其非箋傳舊夲有信有不信百年之間更盛衰<lb/>
者再三焉乾道五六年始復大振講說者被閩浙蔽<lb/>
江湖士爭出山谷棄家巷賃舘貸食庻幾聞之君二<lb/>
子澄江㓜有異質君憐其弱不得逺去爲作好屋甘<lb/>
飰招里中或他郡年與澄相長少者同處聘請知其<lb/>
說者爲之師又間使澄出從大師歸而與其師學澄<lb/>
静而敏所論質皆能記憶所舉發皆能推見所得非<lb/>
一師爲之師者多自以爲不及也澄猶執弟子禮恭<lb/>
甚與澄同學者雖得科第去猶故咨澄於是君晝夜<lb/>
勞苦治生盡以其餘付澄爲四方師友費後數年而<lb/>
君年五十二以卒澄甫免君䘮亦死死時年三十耳<lb/>
<pb n="KR4d0273_SBCK_013-18a"/>
嗚呼君不獲盡壽以厚澄澄夭於年而不極其學斯<lb/>
命也志則不可掩矣其後一二大師皆相繼死欲學<lb/>
者不知所統壹世又或以爲諱昔之群萃者散士後<lb/>
生求所向者莫與之適此余自渉事至今目所覩也<lb/>
學實而巳實善其身實儀其家移以事君實致其義<lb/>
古今共之不可改也豈私好者能慕之私惡者能諱<lb/>
之哉謂其興隆有所歆艶謂其衰壊有所簡薄蓋皆<lb/>
過矣余傷學術之變感君與澄之志故因江之請而<lb/>
叙之問江舊學之廬在乎曰池深而木寒食於學之<lb/>
田曰嵗别其租以待察江之言皆飽練世故而不囬<lb/>
撓是足以繼其父兄矣則君之所恃以不朽者何獨<lb/>
銘也君娶曹氏又娶楊氏五子長即澄也次江沔早<lb/>
<pb n="KR4d0273_SBCK_013-18b"/>
卒漢恢女嫁朝散大夫湖南運判張啇卿承議郎淮<lb/>
西江東緫領司幹辦公事何庶修職郎建康府溧水<lb/>
縣主簿魏挺修職郎王驎孫男八人女二人銘曰<lb/>
學術之變重事也繫於君墓使後來者有考焉故君<lb/>
之他善衆矣皆略弗著<lb/>
　　　郭處士墓誌銘<lb/>
君姓郭氏諱良顯字德揚婺州東陽人曽祖感祖招<lb/>
父知常郭氏之著於東陽乆矣自浙以東數大家者<lb/>
先郭氏郭氏未有爵位財不逾人而得爲大家何也<lb/>
東陽舊俗以氣力爲雄帶刀束棍褁行道上失意輒<lb/>
相讎殺庭訟視勝者歌舞賀之爾郭氏羙其家用儒<lb/>
學又知丗所尊貴學之上者其有原本善士千里外<lb/>
<pb n="KR4d0273_SBCK_013-19a"/>
禮致託以子弟不專請郷州先生也嫁女取一時名<lb/>
人飾遣具從夫子所向不以族姓當對分毫㨂擇爲<lb/>
近昵恩愛也人急難求假必隨其力以應未嘗控避<lb/>
游士過其家意無不自滿去而得路絶不復通雖其<lb/>
壻與客多貴亦弗輕以事委也其敬賢知義有耻抜<lb/>
爲高明不見卑陋自君三世至君兄弟十餘人各有<lb/>
門户略皆如此宜其雖不冨未仕而望最著於浙東<lb/>
有以也君尤篤厚質直學知古事陳說丗變持家大<lb/>
約遵用父祖繩墨又自力其細小者親有孤女不能<lb/>
行爲檡所歸餓者與食病者與藥死者棺殮閭里纎<lb/>
悉一本惠利其卒小人自以失所依倚多痛惜之盖<lb/>
君於爲善離其性未逺心力所至不但馳走於人所<lb/>
<pb n="KR4d0273_SBCK_013-19b"/>
知者而巳君紹熈元年年五十四死二年九月十五<lb/>
日葬高塘周寅塢娶葉氏先卒三子湜洵溪女嫁修<lb/>
職郎前太平州教授葉挺從事郎前贑州司户孫礿<lb/>
文林郎湖州烏程縣丞葉知幾迪功郎新嚴州分水<lb/>
縣尉史彌悆孫男六人女二人將葬溪以校書郎石<lb/>
君應之書來請銘曰願無没其所長因具載郭氏事<lb/>
云今溪之羣從又數十人矣其相先以義相競以善<lb/>
流風成而意好熟孝慈友悌之行内合博聞恂逹之<lb/>
譽外昭然則郭氏之大未巳也豈必合門而處同釡<lb/>
而食然後爲善也銘曰　大能用其家之律細能踐<lb/>
其身之仁允也郭君弗疚於聞<lb/>
水心先生文集卷之十三<lb/>
</p>
<p>
</p>
  </div>
</body>
</text>
</TEI>
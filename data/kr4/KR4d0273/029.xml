<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0273_SBCK_029-1a"/>
水心先生文集卷二十九<lb/>
　雜著<lb/>
　　　書常希古長州政事録後<lb/>
故贈諌議大夫常公安民紹聖𥘉任御史所排治姦<lb/>
人甚多獨言蔡京黨與巳就必亂國家最爲先見後<lb/>
竟入黨籍以窮死宰長洲邑人尤愛之至以俚語目<lb/>
爲生佛自言待保正以古比長閭胥不任吏以全吏<lb/>
用刑如醫之愈疾不妄投藥可謂方略先成於心非<lb/>
復隨丗寛猛之偏術也是時長洲訟牒二千青苗常<lb/>
平尤峻西師屢買衣襖蓋縣之難治乆矣豈獨今爲<lb/>
然士挾苟簡因循以馭之則其厭俗之日衰而卒無<lb/>
善政亦何怪焉常公以節聞天下不以吏能自名也<lb/>
<pb n="KR4d0273_SBCK_029-1b"/>
然必録者官無不盡之職而治民者古人所以示爲<lb/>
善之信也今之爲善士者皆言不能爲縣爲縣者必<lb/>
不能爲善士此又非也余得此録於公之孫衿因記<lb/>
其末<lb/>
　　　題潘彦庶羣書辨正<lb/>
潘彦庶少有五色筆本州亟薦送使只用三埸之巧<lb/>
乆當取危第官職惟意所擇爾顧乃輕鄙舉子學出<lb/>
經入史於衆人思慮不到處下議論空寫卷子上竟<lb/>
莫遇精識宜其棄擲也今逺去漢陽僅作數十弓手<lb/>
頭領彼以舉子學典州奉使者方當低回受役手板<lb/>
顚倒色如暗塵始悔前所爲矣悲哉余愧非精識其<lb/>
羣書辨正寂寥十數簡謂古人之書必待巳而決頗<lb/>
<pb n="KR4d0273_SBCK_029-2a"/>
亦疑之至分别商鞅諸葛亮張華姚崇等知古大臣<lb/>
體䇿南北形勢國是所歸中今日利害之實然後信<lb/>
其的確有用地竒士也彦庶行矣漢沔之間草樹萋<lb/>
迷後蘇前禰棄擲甚衆丗終無精識乎徐載以歸益<lb/>
盡力於古人奚悔焉<lb/>
　　　題謝道士混元皇席實録後<lb/>
丗儒固病老子之徒矜大老氏今謝懐英此書矜大<lb/>
尤甚欲自使其徒尊誦之可爾懐英故爲士人將以<lb/>
示其爲土者則可乎余觀司馬遷老子傳言孔子歎<lb/>
服老子隱而著書莫知所終言老子二百嵗又以太<lb/>
史儋即老子又言老子子孫至漢有仕䆠者盖其隱<lb/>
顯不常變化難名自周以來記之矣何必道士也天<lb/>
<pb n="KR4d0273_SBCK_029-2b"/>
地定位也人物定形也夀夭貴賤可約而推也愛悪<lb/>
苦樂可押而齊也此世論也人之爲天地天地之爲<lb/>
人統氣御形而謂之道者非丗論也學者存之而巳<lb/>
　　　題薛常州論語小學後<lb/>
一人之身衆人之身也一身之家天下之家也一士<lb/>
之學萬丗共由之學也不以其身麗衆人之身必自<lb/>
成其身其身成而能合乎衆人之身矣若夫私其身<lb/>
者非也不以其家累天下之家必自治其家其家治<lb/>
而能合乎天下之家矣若夫私其家者非也不以其<lb/>
學諉萬丗共由之學必自善其學其學善而能合乎<lb/>
萬丗共由之學矣若夫私其學者非也師雖有傳説<lb/>
雖有本然而學者必自善自善則聦明有開也義理<lb/>
<pb n="KR4d0273_SBCK_029-3a"/>
有辨也德行有新也推之乎萬丗所共由不異矣謂<lb/>
必用一說一本者以學爲諉者也不一說不一本而<lb/>
不至乎其所共由者以學爲私者也常州先生薛氏<lb/>
著論語小學教授留君刻於學官某謹書其後<lb/>
　　　進故事<lb/>
定公問一言而可以興邦有諸孔子對曰言不可以<lb/>
若是其幾也人之言曰爲君難爲臣不易如知爲君<lb/>
之難也不幾乎一言而興邦乎曰一言而䘮邦有諸<lb/>
孔子對曰言不可以若是其幾也人之言曰予無樂<lb/>
乎爲君唯其言而莫予違也如其善而莫之違也不<lb/>
亦善乎如不善而莫之違也不幾乎一言而䘮邦乎<lb/>
　臣聞魯爲因舊之國定公非開治之君然其所問<lb/>
<pb n="KR4d0273_SBCK_029-3b"/>
　猶欲求邦之所以廢興且以一言爲㫁志如此其<lb/>
　切詞如此其急者蓋當是時王道雖衰而未息其<lb/>
　君臣相與議論尚能參稽於義理之𥘉而未盡埋<lb/>
　没於事爲之末故也自禹承舜曰后克艱厥后臣<lb/>
　克艱厥臣政乃乂黎民敏徳伊尹訓太甲曰有言<lb/>
　逆于汝心必求諸道有言遜于汝志必求諸非道<lb/>
　是則君臣各知難而任責人主必捨巳而求是乃<lb/>
　從古致治之本原春秋以來幾失之矣臣嘗因孔<lb/>
　子之對而論之夫推興喪者治之理而順樂易者<lb/>
　人之情然而克艱乃致易之原也受逆乃得順之<lb/>
　門也人情見羙而心好即安而意恱常欲以易求<lb/>
　易而不知其難以順求順而不知其逆也故因一<lb/>
<pb n="KR4d0273_SBCK_029-4a"/>
　易造百難因一順生衆逆輕則疑阻横生怨謗滿<lb/>
　前重則矛㦸森起殺戮相繼展轉讎疾靡所定止<lb/>
　而身與家國從之烏得其順且易哉治道有二内<lb/>
　理也外事也事著而有方故任之欲難難則行行<lb/>
　則勤勤則業廣積日累月而無事不㪯非致易乎<lb/>
　理㣲而無形故察之欲逆逆則止止則思思則理<lb/>
　明心融意浹而群疑氷釋非致順乎外業廣内理<lb/>
　明治天下不能加毫末矣此爲君難所以爲一言<lb/>
　而興邦而唯其言莫予違所以爲一言而䘮邦也<lb/>
　臣觀三代以前君臣共治無一事不難無一語不<lb/>
　逆如疆田疇如作室屋如利器用無一苟且以就<lb/>
　墮媮者及其功業光羙垂布簡冊順易孰大焉後<lb/>
<pb n="KR4d0273_SBCK_029-4b"/>
　之君臣或有所更嘗有所容受不必盡合遂稱治<lb/>
　丗然其去古人則巳逺矣况於怱所難趨所易安<lb/>
　所順捨所逆以酖毒爲甘羙而寢積薪之火者可<lb/>
　不畏孔子之言哉<lb/>
　　　胡壑名說<lb/>
思曰睿睿作聖案字篇壑古文睿字也由思得睿由<lb/>
睿得聖古人常道也而近丗學者諱之以爲作聖當<lb/>
自蒙蓋疑睿之流於薄也信如古文從壑則不流矣<lb/>
胡泰然子自十餘歲敏讀能文詞思致超越學而不<lb/>
倦未知其止也余爲名古文壑而字彦思率其常防<lb/>
其薄也<lb/>
　　　字禦録<lb/>
<pb n="KR4d0273_SBCK_029-5a"/>
右劉教授永嘉守禦録錢君徳載刻於州斈往嵗王<lb/>
師北伐德載與劉平國援此諗其守謀增陴浚隍預<lb/>
儲擬以待非常旣虜復請和事亦巳然君之志不可<lb/>
誣也今遂刋布其書甚善不惟郡人當安不忘危且<lb/>
使無寓人修牆屋猶知任拒守之責而况於保障扞<lb/>
禦之臣乎<lb/>
　　　題桑丗昌蘭亭愽議後<lb/>
字書自蘭亭出上下數千載無復倫擬而定武石遂<lb/>
爲今丗大議論桑君此書信足以垂名矣君事事精<lb/>
習詩尤工其即事云翠添隣塹竹紅照屋山花盖着<lb/>
色畫也<lb/>
　　　題畫婆湏宻女<lb/>
<pb n="KR4d0273_SBCK_029-5b"/>
舊傳程正叔見秦少游問天知否天還知道和天也<lb/>
痩是斈士作耶上穹尊嚴安得易而侮之薄徒舉以<lb/>
爲笑如此等風致流播丗間可謂厄矣且華嚴諸書<lb/>
乃異域之放言婆須宻女豈有聲色之實好而遽以<lb/>
此裁量友朋乎志意想識盡墮虚假然則元祐之斈<lb/>
雖不爲群邪所攻其所操存亦不足頼矣此蘇黄之<lb/>
流弊當戒而不當法也<lb/>
　　　答髙宗丞<lb/>
錢塘示余石刻脱又公紀曽孫子潤大宗正丞十一<lb/>
字問乆不報始參預樓公大防書此銘謂姪其從姑<lb/>
者女姪非男子也又改宋州爲南都越州爲鎭東軍<lb/>
余以爲適以完新爲一新按左氏姪從姑子圉與焉<lb/>
<pb n="KR4d0273_SBCK_029-6a"/>
㑹于祝其實夾谷與樓公所改義不合古文簡質臣<lb/>
名予我通一稱爾不窮窮然自别也章懐太子以治<lb/>
爲化柳子厚以治爲理至韓退之則本名不諱况嫌<lb/>
名耶大宗丞求余初藁因併録異同以遺之<lb/>
　　　題歐公書梅聖俞河豚詩後<lb/>
余嘗戯語郷人河豚雖毒而人能啖之毒又甚矣梅<lb/>
聖俞勤勤憂人以豢河豚致死乃謂籠虵蝦蟇爲無<lb/>
苦其爲人計固厚然二物獨何罪乎因仲止寄此刻<lb/>
謾題以當一笑乆别安隱<lb/>
　　　題荆公詩後<lb/>
或言蘇公書荆公髙下數家村詩疑武陵源句爲不<lb/>
工且云也是别無好韻審爾則欲宿媿桑門當又疑矣<lb/>
<pb n="KR4d0273_SBCK_029-6b"/>
　　　題石月硯屏後<lb/>
歐陽文忠公石月硯屏余見於陳文恵公裔孫忠懿<lb/>
家云公昔所贈也歐公愛玩不自持至謂兩曜分爲<lb/>
三蘇子羙梅聖俞又各爲說羙惡相攻反令此石受<lb/>
垢良可歎爾物之真者丗不必貴常貴其似然相似<lb/>
之品亦多蓋其偶然又皆人所共見不甚異也月中<lb/>
有樹丗莫能見特相傳爾石暈正圓白中<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>樹文因<lb/>
其可見象所莫見雖難言之若相傳爲不謬則以石<lb/>
似月有足異者矣况經諸公辨博之論垂二百年乎<lb/>
陳君宜寳藏也嘉定癸酉<lb/>
　　　書龍川集後<lb/>
余旣爲同甫序龍川文而太守丘侯眞長刻於州學<lb/>
<pb n="KR4d0273_SBCK_029-7a"/>
敖授侯君敞推官趙君崇嵓皆佐其役費同甫雖以<lb/>
上一人賜第不及至官而卒於是二十年矣遺藁未<lb/>
輯愈乆將墜眞長不惟収䘏舊故存其家聲可以託<lb/>
生死厲薄俗至於趯然以其文字廢興任爲巳事僚<lb/>
友一時志同義合相與扶立俊豪魁特之緒使流風<lb/>
餘論猶能表見於後人蓋知古太守職業者也同甫<lb/>
集有春秋屬辭三卷放今丗經義破題乃昔人連珠<lb/>
急就之比而寄意尤深逺又有長短句四卷毎一章<lb/>
就輒自歎曰平生經濟之懐略巳陳矣余所謂微言<lb/>
多此類也若其他文海涵澤聚天霽風止無狂浪暴<lb/>
流而回漩起洑縈映妙巧極天下之竒險固人所共<lb/>
知不待余言也<lb/>
<pb n="KR4d0273_SBCK_029-7b"/>
　　　題陳秀伯碑隂<lb/>
余旣銘陳君昻重言曰昂母休氏同縣林坳里人生<lb/>
十八年歸先人林氏富陳氏貧父祖同宦斈道里常<lb/>
千餘母從姑窮舎中揷槿自蔽歎曰是可長處乎盡<lb/>
傾賫裝悉買田始治屋今礪碕東山西奥三村多遺<lb/>
疇焉余固疑陳君無所合於丗何遽至給足而夫人<lb/>
能以枝葉芘夲根克私成公信天下賢女子也有儒<lb/>
業無儒効衣食併日門單户寒故昔人以爲誤悔之<lb/>
乆矣自君髙及昻爲儒累累效無寸尺誤豈少耶母<lb/>
棄昂時未三十尔然而上伸舅姑之飬下隆子孫之<lb/>
託皆夫人力也不可以無傳因書卑昻使刻於銘側<lb/>
嘉定八年正月　日<lb/>
<pb n="KR4d0273_SBCK_029-8a"/>
　　　趙汝駉爲台州屬縣簿建屋以藏户版余爲<lb/>
　　　名曰孔先而著其詞<lb/>
非籍不有惟籍乃守先聖所正後學敢謬臨海之邑<lb/>
龠米寸帛必信必實以作民極嘉定八年二月<lb/>
　　　題二劉文集後<lb/>
按周愽士集元豐時永嘉同逰太學者蒋元中沈彬<lb/>
老劉元承劉元禮許少伊戴明仲趙彦昭張子充所<lb/>
謂不滿十人而皆經行修明爲四方斈者敬服者也<lb/>
紹興末州始祠周公及二劉公於斈號三先生余觀<lb/>
自古堯舜舊都魯衞故國莫不因前代師友之教流<lb/>
風相接使其後生有所考信今永嘉徒以僻逺下州<lb/>
見聞最晚而九人者乃能違志開道蔚爲之前豈非<lb/>
<pb n="KR4d0273_SBCK_029-8b"/>
俊豪先斍之士也哉然百餘年間緒言遺論稍巳墜<lb/>
失而吾儕淺陋不及識知者多矣幸其猶有存者豈<lb/>
可不爲之勤重玩繹之歟<lb/>
　　　題張君所注佛書<lb/>
黄巖張士特示余注心經金剛圎斍楞嚴四十二章<lb/>
及標題節注經律紏異等皆備昔余在荆州無吏責<lb/>
讀浮屠書盡數千卷於其義類粗若該渉今觀張君<lb/>
貫穿出入證㑹反復悉從舊文不以私意爲之說也<lb/>
至於要言微趣人所難知往往迎刃冰解則多自得<lb/>
之矣按四十二章質略淺俗是時天竺未測漢事採<lb/>
摘大意頗用華言以復命非浮屠氏本書也夫西戎<lb/>
僻阻無有禮義忠信之教彼浮屠者直以人身喜怒<lb/>
<pb n="KR4d0273_SBCK_029-9a"/>
哀樂之開披析解剥别其眞妄䆒其終始爲聖狂賢<lb/>
不肖之分蓋丗外竒偉廣博之論也與中國之學皎<lb/>
然殊異豈可同哉丗之儒者不知其淺深猥欲強為<lb/>
攘斥然反以中國之斈佐佑異端而曰吾能自信不<lb/>
惑者其於道鮮矣余既爲張君題所注佛書併記一<lb/>
事蜀人范東叔自云在斈省時晨朝必誦楞嚴陳君<lb/>
舉與隣省問念佛爲誰東叔拱而後對君舉戯曰吾<lb/>
以爲老卒所課爾東淑因言誦此書三十年矣余間<lb/>
請東叔楞嚴要義安在東叔沉思乆之曰如鷄候鳴<lb/>
顧瞻東方巳有精色此是逼撲到緊切處也余聞而<lb/>
歎息夫不讀者固不能知而讀者之知止於如此嗚<lb/>
呼安得以張君所注語之乎<lb/>
<pb n="KR4d0273_SBCK_029-9b"/>
　　　題陳中書　孝廟聖政序藁<lb/>
公群子師崇言公親以二藁授之使謹藏勿墜意殆<lb/>
有記云時李翰林巘巳具草光宗更自命公盖公<lb/>
之文得用於大典冊如此可謂儒者之盛矣余觀公<lb/>
一生苦心窮力稽事驗物發言成章其可以緝熈國<lb/>
經扶𥙷民病者甚衆顧偶未用也君幸益求他藁亦<lb/>
謹藏勿墜㑹當有用時如晉脩范武子之法漢條賈<lb/>
誼董仲舒之論然後爲盛爾<lb/>
　　　題朱晦庵帖<lb/>
謙伯别乆一日過余將爲長興縣岀朱公此紙方急<lb/>
迫了劇邑乃不忘博學審問之功他日聞其政必異<lb/>
於今人也<lb/>
<pb n="KR4d0273_SBCK_029-10a"/>
　　　題陳止齋帖<lb/>
右湗村石洞十詠余嘗評公不用詩家常律及其意<lb/>
深義精自成宫徴而工詩者反皆退舎殆過古人矣<lb/>
然惟公能之欲學者輒不近也<lb/>
　　　題張都官送行詩後<lb/>
張公送行詩及題卷後者司馬范公而下瑰瑋名士<lb/>
徃徃在焉言語字畫森然眼旁歘懐其人不寐竟夕<lb/>
　　　題張淏雲谷雜紀後<lb/>
張清源篤志若學出入群書援據殚洽欲於周丞相<lb/>
洪内翰中間更展一席地非凢材也余素以寡陋自<lb/>
媿垂盡殘年僅得親近其論日聞所未聞不亦快哉<lb/>
泊宅編載張安道花書名事恐誤當更考正<lb/>
<pb n="KR4d0273_SBCK_029-10b"/>
　　　題蔡君進書後<lb/>
蔡君两書文詞温雅所論皆田里實利害也然其病<lb/>
在於本源夫巨潦汎濫流蕩漂溺至以滔天㓕木爲<lb/>
患若使反壑則波浪静矣余不識君而嘉其有憂民<lb/>
之心姑題于末<lb/>
　　　題韓尚書帖<lb/>
韓公子師守東陽樓公景山爲愽士以文字相從㳺<lb/>
常乗月至教授<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>五桞堂對北山蒼茫有無賓主更<lb/>
賦漁樵互荅鼓角動乃歸諸司不能容韓公竟罷去<lb/>
當時有識者皆恠訝謂此乃古人遺風前輩雅韻奈<lb/>
何反𬒳劾也今帖所謂竒文大篇流傳人間盖不誣矣<lb/>
　　　題端信師帖<lb/>
<pb n="KR4d0273_SBCK_029-11a"/>
端信大師自天台教觀兼習諸宗性義融徹詞辨鋒<lb/>
起淳熈𥘉都下禪講尚多宿舊名人師年少操矛入<lb/>
室援據今古中其機要咸相顧歎駭曰信書厨不可<lb/>
與爭也國子監主簿甄公良友意踈而說慧高下在<lb/>
口師未嘗假借有捽疑詭問必釐析首末使傲消氣<lb/>
折乃巳甄公尤畏之闔户長年人莫識靣惟教其徒<lb/>
令速趨西方空寂無丗間名利語以此自終余毎病<lb/>
學佛者徒守一悟而不知悟本或外示超俗而實墮<lb/>
俗紛若師庶幾免矣<lb/>
　　　吕子陽老子支離說<lb/>
永康吕皓子陽解老子旣成以授余周衰諸子各騁<lb/>
私見爲書隳裂王道而恣於曲學聃其最甚者祥祲<lb/>
<pb n="KR4d0273_SBCK_029-11b"/>
所蒙大義蔽矣固不得而強同也毎嘆六經孔孟舉<lb/>
丗共習其魁俊偉特者乃或去而從老佛莊列之説<lb/>
恠神虚霍相與眩亂甚至山棲絶俗木食澗飲以守<lb/>
其言異哉子陽再試省司不中遂絶迹科舉當得累<lb/>
恩亦棄不就有高退之節歲青黄散穀數千逺村窮<lb/>
乏皆頼其救有任䘏之恩方少時適㑹父兄有詔獄<lb/>
上䟽孝宗且納所居官天子感動立命慮冤枉併縁<lb/>
坐得釋五十餘人有幹子之孝旣隱居無用獨教其<lb/>
子殊殊亦凛絜孤立出處必以度子陽實知之父子<lb/>
自爲師友有察父之明門内肅如也閭里雍如也非<lb/>
所謂魁俊偉特者耶雖不觧老子亦足以發身成名<lb/>
矣子陽愀然曰我性物理而進於道天地之至公也<lb/>
<pb n="KR4d0273_SBCK_029-12a"/>
眇眇乎身名奚有夫合性情之正而爲言者聞道也<lb/>
即性情之安而爲言者近道也子陽詩歌文字多自<lb/>
得意高處往往不减古人近道之言也雖不解老子<lb/>
亦足以身名兩忘而進於道矣雖然山林之士倚幽<lb/>
樹激寒流放飯永日爲惰而巳子陽於是書贅附群<lb/>
聖賢出入釋老用力甚勤譬夫愽奕愈於巳也<lb/>
　　　和李參政<lb/>
識貫事中樞紐筆開象外精神傳觀弓力異常鈞衣<lb/>
我六銖羞問　周后數莖命粒魯儒一㸃芳心啄殘<lb/>
棲老付誰論謾要睡餘支枕<lb/>
　某往從吕丈伯恭道歐公𥘉爲執政時言不思而<lb/>
　得與既得而不患失吕丈曰至論也某云只爲不<lb/>
<pb n="KR4d0273_SBCK_029-12b"/>
　合有侵㝷做官職之意吕佇思乆之曰此說太高<lb/>
　所論竟不决而罷今偶用內制集序中支枕字追<lb/>
　憶前語併記於此<lb/>
　　　題周子實所録<lb/>
余乆居水心村落農蓑圃笠共談隴畝間有士人來<lb/>
多言場屋利害破題工拙而巳周子實數過余必示<lb/>
以前輩舊聞毎得一二耳目鮮醒寘於舉業叢中不<lb/>
啻夜光之照敝箒也古人多識前言往行謂之畜德<lb/>
近丗以心通性逹爲學而見聞幾廢爲其不能畜德<lb/>
也然可以畜而猶廢之狹而不充爲德之病矣當更<lb/>
熟論<lb/>
　　　王夫人畫象賛<lb/>
<pb n="KR4d0273_SBCK_029-13a"/>
摯别而有和均之德淑順而有堅貞之力以之飬生<lb/>
家道興以之訓于家法成身聚五福天崇百齡爾孫<lb/>
爾曽象其儀刑<lb/>
　　　題林秀才文集<lb/>
林君自言賢良宏詞雜論著凢三千篇時文亦三千<lb/>
篇然猶不得與黄䇿中所謂一冐子者較其工拙鬢<lb/>
髪蕭然奔走未巳可嘆也昔東方朔上書亦至三千<lb/>
牘漢武帝覽之輒乙其處君儻有是意乎<lb/>
　　　題張聲之友于叢居記<lb/>
仕而改室雖古人止於自崇兄弟則因其舊不假慮<lb/>
矣兄弟之子又慮不及矣非其恩薄也勢則然矣若<lb/>
夫髙棟大屋凉軒燠館樓閣照映而又多設空基以<lb/>
<pb n="KR4d0273_SBCK_029-13b"/>
廣異日之不足如聲之之爲者盖千百不一見也然<lb/>
則古人不能而聲之獨能之何其以是心具是力邪<lb/>
張氏之居曰陶山山回水明葱秀蒨蔚如善畫者開<lb/>
元以來丗有冠冕自元豐至開禧第科目者十三人<lb/>
聲之嫁娶孤子女親戚朋友待以葬埋衣食甚衆爲<lb/>
人恢踈談笑放曠江湖間其立朝治民固當丗所推<lb/>
而余獨記其細行如此<lb/>
　　　温州州學㑹拜<lb/>
射郷飲酒古人最盛之禮主於公視聽齊言動故道<lb/>
藝可合風俗可同也丗逺民散雖拜揖跪起各爲一<lb/>
家之私閫閾異儀隣比殊用各安其習而不能一矣<lb/>
今州郡不得與國擬太守盖郷大夫之任也然皆以<lb/>
<pb n="KR4d0273_SBCK_029-14a"/>
錢榖刑獄搏撃擒捽爲職不復肯顧教化禮樂之事<lb/>
博士師道也固宜行之哉三山陳垓教授温州歳之<lb/>
𥘉吉冠蓋大集踰千人未巳余老病不果出聞其尚<lb/>
德貴齒與古義恊條序曲折粲然成文人人勸酌長<lb/>
㓜盡醆多閑暇自得無勉強急迫之意嗟夫王道之<lb/>
始視此何逺雖進於郷射飲酒可也道藝可合也風<lb/>
俗可同也在終成之爾<lb/>
　　　題拙齋詩藁<lb/>
王君大受字仲可𥘉戴肖望常疑病甚聞其父克明<lb/>
豪士也隱於醫死能復生廢能復起強自載詣門視<lb/>
之曰無苦乆客心動耳留薦燠館食軟膩君時甚小<lb/>
父子同其起居把酒談笑晝夜相屬肖望欣然忘還<lb/>
<pb n="KR4d0273_SBCK_029-14b"/>
踰月摇大舫送至都執手珍重而别余以是竒君紹<lb/>
熈四五年　光宗疾不能謁重華諫者傾朝謗者盈<lb/>
市　憲聖后兄子琚最賢君因琚奏孝宗陛下惟<lb/>
一子不審處利害恣國人騰口取名於家計大不便<lb/>
且羣臣以父子禮故諍不敢止　陛下何不出手詔<lb/>
云　皇帝體不安朕所深知卿且勿言須秋凉朕自<lb/>
擇日與　皇帝相見也　孝宗喜其䇿㑹晏駕不果<lb/>
用慶元𥘉徐誼以忠𬒳譴徙南安軍勢洶洶未巳君<lb/>
謀爲薄誼罪者一日韓侂胄女歸寜忽致誼書侂胄<lb/>
發凾愴然即移袁州方議再移使臣蔡璉妄言牽引<lb/>
誼衆爲誼懼君調護從容竟得移婺州㝷歸故郡矣<lb/>
於是胡紘劉德秀等多架造險阻欲㭑䧟良善人人<lb/>
<pb n="KR4d0273_SBCK_029-15a"/>
皇恐不自保君又請琚曰　太后誥外庭毋更論往<lb/>
事卒消黨禍力十居六七其慮存國家以人材否泰<lb/>
爲巳憂樂余實親見至他救過解紛功尚多有非余<lb/>
所見故不得而言也士影隨響接或毀君太過余亦<lb/>
不取也君文峻簡通縟而詩特工前四十年余固巳<lb/>
稱之自後嵗別爲什什必愈進格愈老字愈嫩語益<lb/>
近趣益逺冰凝水泮不可離合也蓋謀臣智士遁藏<lb/>
草野能終身不耀飬其心至矣而文采晻鬱無名以<lb/>
傳騷人墨客嘲弄光景徒借物吟號夸其名甚矣而<lb/>
局量淺狹無道以守若君憂患不干其慮而詠歌常<lb/>
造其㣲庶㡬兼之也噫笠澤煙雨之上西湖花月之<lb/>
下君未嘗不留連顧賞余亦一二寄懐其間矣昭武<lb/>
<pb n="KR4d0273_SBCK_029-15b"/>
雖佳山水借君覊囚淹躓而余既七十謝丗待死無<lb/>
復㑹期矣讀此藁盡拊卷遐想因以其平生大節綴<lb/>
之於末<lb/>
　　　題唐誥書<lb/>
唐字於中代多作欹側枯瘦體而八法遂散然此書<lb/>
有韻態尚未失痺麻散餘意也<lb/>
　　　題陳壽老論孟紀蒙<lb/>
古聖賢之㣲言先儒所共講也然皆曰至二程而始<lb/>
明凢二程所嘗講皆曰至是止矣其宻承親領游揚<lb/>
尹謝之流而張吕朱氏後時同起交闡互暢厥義大<lb/>
弘無留藴焉竊恠數十年士之詣門請益歴階覩奥<lb/>
者提䇿警厲之深涵玩充溢之乆固宜各有論𫐠自<lb/>
<pb n="KR4d0273_SBCK_029-16a"/>
名其宗而未聞與衆出之以扶翼其教何哉豈敬其<lb/>
師之所以覺我而謙於我之所以覺人歟天台陳耆<lb/>
卿生晚而又獨學奚遽筆之書然觀其簡峻捷疾㑹<lb/>
心切巳則非熟於其統要者不能入也緫括凝聚枝<lb/>
源派本則非博於其倫類者不能推也機鑰嚴秘門<lb/>
藏户攝則非老於其家室者不能守也勾萌榮動春<lb/>
華秋實則非妙於其功用者不能化也蓋數十年所<lb/>
未見而一日得之余甚駭焉嗟夫余雖後死而素無<lb/>
其質終不足以進此道矣使子及其時歩趨規矩於<lb/>
親領宻承之間回復折旋於互暢交闡之盛不挺然<lb/>
異材乎不柄授之以扶翼其教乎愧余之不足進余<lb/>
昔之言也羙子之不可及余今之言也當以今之言<lb/>
<pb n="KR4d0273_SBCK_029-16b"/>
爲揭<lb/>
　　　贈薛子長<lb/>
讀書不知接統緒雖多無益也爲文不能関教事雖<lb/>
工無益也篤行而不合於大義雖高無益也立志不<lb/>
存於憂丗雖仁無益也今丗之士曰知學矣夫知學<lb/>
未也知學之難可也知學之難猶未也知學之所蔽<lb/>
可也薛子長徃蕪湖将行出此𥿄請書於余愧無以<lb/>
答之<lb/>
　　　錢則甫字說<lb/>
錢翼丗自天台來言曰惟名先人所命而未有以字<lb/>
敢請桉戴翼其丗漢詔䇿語也爲字曰則甫夫則先<lb/>
王之法非戴翼其丗之謂也戴翼其身之謂也身不<lb/>
<pb n="KR4d0273_SBCK_029-17a"/>
能翼丗於何有六七聖人皆以身之道顯而孔子𫐠<lb/>
之豈論丗哉故曰徐行長者謂之弟始於是矣周道<lb/>
衰士不知以身爲本而皆以丗自名凡所爲立私智<lb/>
挾汙說無不欲破壊先王之法而卑簿其身者然則<lb/>
丗安從治而功何由成冝其不能反而日以仆㓕也<lb/>
漢人淺陋不原古始黄老道德之意申韓法術之學<lb/>
皆破壞先王之法者也而謂其欲則先王之法皆斵<lb/>
䘮其丗者也而謂之戴翼其丗嗚呼可悲也巳子質<lb/>
高而智明必審擇而固守之必義無利也必厚無薄<lb/>
也必安無躁也必垂於永乆無苟於一時也皆所以<lb/>
則先王之法而戴翼其身也丗不是之取而奚取<lb/>
　　　題王少卿家範<lb/>
<pb n="KR4d0273_SBCK_029-17b"/>
王公彦洪官有淸節訓児赴官一𥿄細碎周悉子孫<lb/>
遵行之皆爲廉能吏盖根本正則推於枝葉不差也<lb/>
如言不可記者即是不可爲以責人之道責巳恕巳<lb/>
之心恕人考罪湏判單子酒後不可嗔責人之類固<lb/>
前輩所嘗知其見聞有自來矣<lb/>
　　　陳漫翁祭器𫐠<lb/>
君始終三載一郡之士皆以爲能増廣志意長益見<lb/>
聞因其賞識知名者百餘人有急政疑議宻賛顯辨<lb/>
赴之若飢渴至於經紀學舎資用雖簞食瓢飲家法<lb/>
當然而調度宏展無所寒乏固其餘力也将觧去又<lb/>
汲汲爲此噐頗以俸錢佐之噫勤矣守者幸無散亡<lb/>
零落盖豆籩之事古義在焉覩物而人存猶可以寓<lb/>
<pb n="KR4d0273_SBCK_029-18a"/>
諸君之思也<lb/>
　　　題陳壽老文集後<lb/>
建安中徐陳應劉争飾詞藻見稱於時識者謂兩京<lb/>
餘澤由七子尚存自後文體變落雖工愈下雖䴡益<lb/>
靡古道不復庻㡬遂數百年元祐𥘉黄秦晁張各擅<lb/>
毫墨持價而顯許之者以爲古人大全頼数君復見<lb/>
及夫紛紜於紹述埋没於播迁異等不越宏詞髙弟<lb/>
僅止科舉前代遺文風流泯絶又百有餘年矣文之<lb/>
廢興與治消長亦豈細故哉今陳君耆卿之作馳驟<lb/>
羣言特立新意險不流恠巧不入浮建安元祐恍焉<lb/>
再覩盖未易以常情限也若夫出竒吐穎何地無材<lb/>
近宗歐曽逺揖秦漢未脫模擬之習徒爲陵肆之資<lb/>
<pb n="KR4d0273_SBCK_029-18b"/>
所知不深自好巳甚欲周目前之用固難矣又安能<lb/>
及逺乎君之爲文綿渉既多培藴亦厚幅制廣而宻<lb/>
波游浩而平錯綜應㑹緯經匀等膏潤枯筆之後安<lb/>
徐窘歩之末若是則薦之廟郊而王度善蔵之林藪<lb/>
而幽願愜矣若又審其所從不求強同貴其所與毋<lb/>
爲易得趨捨一心之信否臧百丗之公則何止於建<lb/>
安元祐之文也君必勉之<lb/>
　　　題錢夫人碑隂<lb/>
銘𥘉用允元壙記巳而俠君謂余承務累贈朝請大<lb/>
夫錢氏積封太宜人孫曰坡孫迪功郎溧水縣主簿<lb/>
彜孫朋孫称孫思孫孫女壻曰郷貢進士黄芾承務<lb/>
郎鎮江府寄樁庫陳纘巳卒曰周㓜學丘蒙正未嫁<lb/>
<pb n="KR4d0273_SBCK_029-19a"/>
曰某曽孫男曽孫女皆三人盖壙記後事夫爵列之<lb/>
極孫曾之次有家者甚重而余文巳就不可復益矣<lb/>
異日刻盍附其隂<lb/>
　　　陳子淵等字說<lb/>
老子稱淵兮似萬物之宗老氏之學以自下爲高淵<lb/>
兮所以似物宗也故字宗曰子淵大學曰欲齊其家<lb/>
先脩其身齊家人之所急修身人之所緩不修其身<lb/>
未有能齊其家而人不自知徒病其難而莫獲其效<lb/>
也故字家曰子修詩曰基命宥宻繼之單厥心肆其<lb/>
靖之宻而靖物之所歸而命之所由定也故字密曰<lb/>
子靖荘周聞在宥天下不聞治天下善矣然未䆒其<lb/>
義宥者寛以待人也在者嚴以察已也故字宥曰子在<lb/>
<pb n="KR4d0273_SBCK_029-19b"/>
　　　題劉潜夫南嶽詩藁<lb/>
徃歳徐道暉諸人擺落近丗詩律歛情約性因挾出<lb/>
竒合於唐人夸所未有皆自號四靈云於時劉潜夬<lb/>
年甚少刻琢精麗語特驚俗不甘爲鴈行比也今四<lb/>
靈䘮其三矣家鉅淪没紛唱迭吟無復第叙而潜夫<lb/>
思益新句愈工渉歴老練布置闊逺建大将旗鼓非<lb/>
子孰當昔謝顯道謂陶冶塵思模冩物態曾不如顔<lb/>
謝徐庾留連光景之詩此論既行而詩因以廢矣悲<lb/>
夫潜夫以謝公所薄者自鍳而進於古人不巳叄雅<lb/>
頌軼風騷可也何必四靈哉<lb/>
　　　題周簡之文集<lb/>
頗記十五六長老詰何業以近作獻則笑曰此外學<lb/>
<pb n="KR4d0273_SBCK_029-20a"/>
也吾憐汝窮不自活幾稍進於時文爾夫外學乃致<lb/>
窮之道也余愧詩即棄去然時文亦不能精也故自<lb/>
余輩行累數十百人皆得大名登顯仕而終不以文<lb/>
稱比歳詞人文士角立傑出盛哉盛哉一日垂出門<lb/>
周君簡之遺余書及雜詩文立讀駭異因同登明逺<lb/>
樓徧示坐客無不改觀屬目所謂角立傑出者也然<lb/>
外學既工而時文又精所以難也今之公卿好文詞<lb/>
者甚衆子飬不足仕未偶挾二能而求遂其所欲将<lb/>
無不可<lb/>
　　　題永豐趙直閣廟節義録<lb/>
余讀趙公節義録至曽蒙言公宰永豐專以誠信待<lb/>
人而云煩苛之令軍興調發旁午一介尺檄不以優<lb/>
<pb n="KR4d0273_SBCK_029-20b"/>
民百姓愛之如父母雖古循吏不能加蒙永豊人也<lb/>
所記當無不實周公謂其叙載訛樸士章草直據所<lb/>
見不論歳月爾然則公平暇日既能以子弟之道遇<lb/>
其民惟恐傷之故㓂攘卒起爲之自将前死不復顧<lb/>
計盖義在一邑不私有其身而然也若丗之爲長吏<lb/>
者方無事時以威詐籠脅取民如不及有難必委而<lb/>
先遁無足恠矣夫令之存於民也深則民之報於令<lb/>
也逺是冝廟食如社與邑相爲無窮而隂幽動魄猶<lb/>
足以芘其一方不可得而泯也<lb/>
　　　跋劉克遜詩<lb/>
著作正字及退翁兄弟道誼文學皆賢卿大夫天下<lb/>
高譽之不以詩名也克荘始創爲詩字一偶對一聯<lb/>
<pb n="KR4d0273_SBCK_029-21a"/>
必警切深穩人人詠重克遜繼出與克荘相上下然<lb/>
其閑淡寂寞獨自成家怪偉伏平易之中趣味在言<lb/>
語之外两謝二陸不足多也自有生人而能言之類<lb/>
詩其首矣古今之体不同其詩一也孔子誨人詩無<lb/>
庸自作必取中於古畏其志之流不矩於教也後人<lb/>
詩必自作作必竒妙殊衆使憂其材之鄙不矩於教<lb/>
也水爲沅湘不專以清必逹於海玉爲珪璋不專以<lb/>
好必薦於郊廟二君知此則詩雖極工而教自行上<lb/>
規父祖下率諸季德藝兼成而家益大矣方左鉞其<lb/>
友也當亦以是語之<lb/>
　　　題姚令威西溪集<lb/>
𥘉完顔亮來宼舉朝上下無不䘮膽直云虜百萬何<lb/>
<pb n="KR4d0273_SBCK_029-21b"/>
可當惟有退走爾獨姚公令威抗論沮止謂今八月<lb/>
歳入翼明年七月入軫又其行在巳巳者東南屏蔽<lb/>
也又推筭太一熒惑所次皆賊必滅之兆未幾亮果<lb/>
自斃江淮復安余嘗嘆國不可無智士不智於當智<lb/>
於天方是時姚公䇿我能必勝者智於天也公著書<lb/>
二百卷古今同異無不該括豈獨智於天哉惜其盛<lb/>
壮不預采録晚始召對殿中忽感風眩而死悲夫余<lb/>
不及識公而與其子僅從偓同僚從孫鎔以公西溪<lb/>
集叢語遺余其古樂府流麗哀思頗雜近体詩長短<lb/>
皆絶去尖巧乃全造古律盖加於作者一等矣至以<lb/>
易肥遯爲飛遁引注說文不若是<graphic n="KR2202" url="https://raw.githubusercontent.com/kanripo/KR-Gaiji/master/images/KR2202.png" mimeType="image/png"/>以辯孟子不若<lb/>
是恝尤非余寡見淺聞所能到也夫欲折衷天下之<lb/>
<pb n="KR4d0273_SBCK_029-22a"/>
義理必盡攷詳天下之事物而後不謬余既不學又<lb/>
不得見如公者而師之徒掩卷追想於百年之外爾<lb/>
　　　題潘刑曺郎帖<lb/>
𥘉王倫歸自北朱弁洪皓皆附家門至虜盖有意就<lb/>
和也朝廷因命潘公致堯亟往於是二聖始得聞高<lb/>
宗中興慮迎送以禮徃反不越期既而韓宵胄胡松<lb/>
年再聘遂與李永壽王詡偕來矣當其時以天下之<lb/>
大寄<graphic n="KR1179" url="https://raw.githubusercontent.com/kanripo/KR-Gaiji/master/images/KR1179.png" mimeType="image/png"/>於一使諸公無不起徒歩至執政侍從者潘<lb/>
公之孫傳監天冨鹽埸爲余言公使還得刑曺郎竟<lb/>
以此終獨不盡用何哉傳善於鹽事玉環人甚愛之<lb/>
而明辨果决識情僞論議常透底裏使有知君者或<lb/>
當繼其祖焉<lb/>
<pb n="KR4d0273_SBCK_029-22b"/>
　　　題沈朝議得何清源帖<lb/>
徃在荆渚有蜀客繋舟出數十大卷皆本朝名卿相<lb/>
書也良以得縱觀爲幸如清源何公書今始一見爾<lb/>
沈公自罷宋州僉幕終身不復仕静退無求之澤冝<lb/>
庇其後人哉<lb/>
　　　題掃心圗<lb/>
以爲無可掃則掃之者妄矣以爲有可掃則是掃安<lb/>
従起人心惟危道心惟㣲其精其一其永勿失<lb/>
　　　題薛仁静墓<lb/>
薛景石之弟名山字仁静死嘉定七年二月二十一日<lb/>
葬九年四月二日墓地曰丁亥横山君常讀周易行<lb/>
携坐挾終身不釋人與語多不答或徑起莫測其意<lb/>
<pb n="KR4d0273_SBCK_029-23a"/>
　　　題黄巖蔡冲之墓誌後<lb/>
君之賢余蚤得於其兄博士略具忠翊墓中今又讀<lb/>
㢤道所誌君墓益信然幾道叙君能捐所有以與人<lb/>
甚詳而言君能自致其所有則略今其巳驗之法固<lb/>
在使滂兄弟㪯而行之冨復如君則捐所有以惠郷<lb/>
黨不爲難矣不然則自所有将不足而安能及人滂<lb/>
尚勉之<lb/>
　　　跋義役<lb/>
保正長法不承引帖催二稅今州縣以例相驅訶繋鞭<lb/>
撻遂使差役不行士民同苦至預醵錢給費逆次第<lb/>
其先後以應期㑹名曰義役然則有司失義甚矣余<lb/>
嘗問爲保正者曰費必數百千保長者曰必百餘千<lb/>
<pb n="KR4d0273_SBCK_029-23b"/>
不幸遇意外事費輙兼倍少不破家蕩産民之患役<lb/>
甚於㓂讎余嘗疑之官人以牧養百姓爲職當㓗身<lb/>
馭吏除民疾苦且追則有期約日以集使賄必行應<lb/>
追者任之可也民疾有産視稅而輸使賦必重應輸<lb/>
者任之可也保正長㑹㝡督促而已何用自費数百<lb/>
千及百餘千甚或兼倍以至破家蕩産乎且此錢合<lb/>
而計之歳以千百巨萬既不歸公上官人知自愛又<lb/>
不敢取誰則有此余欲以其言爲妄然余行江淮閩<lb/>
浙洞庭之南北盖無不爲此言者矣嗚呼此有司之<lb/>
所宜陳者也余沗爲吏不得爲令佐自試其術以破<lb/>
余疑而不能意殊慘然因孫君義役書成輒題於後<lb/>
以告其得爲者<lb/>
<pb n="KR4d0273_SBCK_029-24a"/>
　　　題瑞安宰董煟出蘇黄二帖後<lb/>
畏敗群之民掣循吏之肘爲監司帥守者通惠也山<lb/>
谷此帖却當使上官見之或能爲君助乎蘇書與董<lb/>
氏親書皆君家舊物源流逺矣淵明薄宦窮愁蘇公<lb/>
謫居安命法正應爾君以材名受舉治劇縣方當忍<lb/>
事愛民終成羙績恐輕懐此意他日隨機感觸将動<lb/>
浩然之思不可不先慮也<lb/>
水心先生文集卷之二十九<lb/>
<pb n="KR4d0273_SBCK_029-24b"/>
<pb n="KR4d0273_SBCK_029-24b"/>
</p>
<p>
</p>
  </div>
</body>
</text>
</TEI>
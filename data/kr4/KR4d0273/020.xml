<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0273_SBCK_020-1a"/>
水心先生文集卷之二十<lb/>
　　　　　　　　　　　章貢黎<lb/>
　　　文林郎前祕書省正字周君南仲墓誌銘<lb/>
君名南字南仲對紹熈元年進士䇿祕自宫掖俚及<lb/>
㕓肆畧無不言其㝡切於世論者曰陛下聦明爲小<lb/>
人蔽蒙甚有三一曰道學二曰朋黨三曰皇極夫仁<lb/>
義禮樂是爲道問辨講習是爲學人有不知學學有<lb/>
不聞道皆棄材也古人同天下而爲善故得謂之道<lb/>
學名之至羙者也小夫譛人不能爲善而惡其異巳<lb/>
於是反而攻之而曰此天下之惡名也陛下入其說<lb/>
而抱材負學之士以道學棄之矣惡名既立争爲畏<lb/>
避遷就迎合掃跡㓕影不勝衆矣小夫譛人猶不巳<lb/>
<pb n="KR4d0273_SBCK_020-1b"/>
又取其不應和少罵譏者亦例嫌之曰我則彼毁爾<lb/>
奚黙焉是與道學相爲黨爾陛下又入其說而中立<lb/>
不倚之士以朋黨不用矣舉國中之士不䧟於道學<lb/>
則困於朋黨矣唯其不能可否而自爲智無所執守<lb/>
而自爲賢然後竊箕子公平正直之說爲庸人自便<lb/>
之地而建皇極之論起矣夫箕子所謂有爲有猷有<lb/>
守是有材有道有操執之人也汝則念之斯湏不可<lb/>
忘也不恊于極而亦受之謂其雖有偏而終有用亦<lb/>
當収拾而成就之也今所謂道學朋黨者正皇極所<lb/>
用之人也奈何棄天下之有材有道有操執者取其<lb/>
庸人外若無過中實姦罔者而用之而謂之建皇極<lb/>
哉其故無他闟冗適尊異凢庸當奮興天下之大禍<lb/>
<pb n="KR4d0273_SBCK_020-2a"/>
始於道學而終於皇極矣考官奏擬第一中語不用<lb/>
教授池州熈寧後道學始盛而攻短者亦繼出靳侮<lb/>
交雜意極鄙悖士不敢辨也獨君能辨之至謂道學<lb/>
朋黨即皇極所用之人則自箕子以來爲之訓觧者<lb/>
未有及君此言也時天下益勸攻道學新昌黃文叔<lb/>
名忤要地御史遂指爲魁傑而君其壻也罷教授差<lb/>
常州推官父卒不行主管吏部架閣文字開禧二年<lb/>
下詔訟虜曰讎耻累丗矣即日討伐調度汹汹君賤<lb/>
不及議常憂迫不自安坐起顛倒樞宻院開機速房<lb/>
以朝士掌之兵事宻晝皆使論定而後上君與選焉<lb/>
大恐辭曰吾方以先事造兵爲發枉必死之藥敢嚮<lb/>
邇乎朝廷不能奪與議併寝因求𥙷外幹辦浙東常<lb/>
<pb n="KR4d0273_SBCK_020-2b"/>
平司明年召試館職虜留兵濠州江淮未静君言善<lb/>
為國者不執理以强勢之所難常順勢以伸理之所<lb/>
易今日之急復和而已寜使力尚有餘而惜和之早<lb/>
母使力巳不足而恨和之遲也天下䌓委當付俊傑<lb/>
今廟堂無能盡出胥吏　頭廬児干政接踵漿酒藿<lb/>
肉瀾翻其家根本大壞矣於是擅事者怒悔召君謾<lb/>
除正字趙㡬道爲太常丞論成肅后山陵不當過江<lb/>
斥次且逐君母卒得止再除正字御史劾嘗以田賂<lb/>
蘇師旦遽罷師旦田入安邉庫賂之主名故在也嘉<lb/>
定六年朝廷以近比由館學牽復者與幹官使其友<lb/>
壻訊君君要誓不願詞甚苦故命乆不下九月晦驟<lb/>
食蟹下利上喘閏月朔卒年五十五七年二月某日<lb/>
<pb n="KR4d0273_SBCK_020-3a"/>
葬穹窿山職　君躭書喜誦出於天性十五六時視<lb/>
呉下問學止科舉心陋之一徃旬日巳棄去歲五易<lb/>
師一易師爲傾動相播告擯絶既從余𥘉若無所論<lb/>
質巳而耳改目化氣竦神涌古令事物錯落高下不<lb/>
以涯量頓悟捷得受之若驚行之若疑標樹山嶽之<lb/>
上越軼風霆之外故朋昔類望塵不及皆靡弛而逝<lb/>
矣常以丗道興廢爲巳重負一飯不顧私憂時如家<lb/>
憂人如身人情多玩忽見事君悸心怛慮覩緩知亟<lb/>
老校小史引坐深語所知往往非人所能知也文詞<lb/>
撥去今作脫換騷雅欲以力自成家而瓌麗精切逹<lb/>
於時用亦人所不及也端行拱立尺寸程凖門内順<lb/>
穆㢘節整飾自賜第授文林郎終身不進官两爲館<lb/>
<pb n="KR4d0273_SBCK_020-3b"/>
職數月止既絶意屏坐衣食弊惡雞鳴挾書盡夜分<lb/>
皆憶念上口數千載未了事皆欲正定名章偉著皆<lb/>
欲銓品異聞逸傳皆欲論𫐠曰此所以遺吾老俟吾<lb/>
死也嗚呼材之難也俗壊教失苟得一二以自好故<lb/>
成之難成矣不用矣不憤不愠樂而不悶尤難也然<lb/>
則老其不遇之年伸其不用之業疑若可矣而猶不<lb/>
然何哉君呉縣人曽祖昇祖囦父安道承奉郎娶黄<lb/>
氏子深源嘉興縣丞乙丑進士也浚源澄源女嫁湖<lb/>
南機宜衞樸次未行孫曰某曰某始余屢扳君使䆒<lb/>
其論君畏浙江之濤馮翁之巘屢辭焉曰未暇也嗟<lb/>
夫余固囑累子而反累余銘曰　孰材多而賤兮超<lb/>
昊蒼跨鸞龍曠一世而僅逢孰材少而而貴兮冐欽<lb/>
<pb n="KR4d0273_SBCK_020-4a"/>
没塵泥困百謫而窮凶雖逺求而莫致常近獲而不<lb/>
容抱和璧以並刖扣牛鐸而偏聾晉楚非曽參之對<lb/>
兮顔回豈與松喬乎比崇夕余箱兮納職　之月朝<lb/>
余艣兮進穹窿之風悲子不可見兮余将曷從<lb/>
　　　寳謨閣直學士贈光禄大夫劉公墓誌銘<lb/>
公諱頴字公實衢州西安人曽祖瑫祖持右迪㓛郎<lb/>
父藴贈正議大夫公紹興丁丑中進士第主漂陽縣<lb/>
簿虜窺江退州索民租未入者公白留守虜事急民<lb/>
不勝病矣請因以賜民張丞相悟謝曰慮不及此即<lb/>
奏閣免由是知公令其子栻與㳺教授全州勤苦自<lb/>
力率諸生同夜旦湖湘化之士人憎倍改官知鈆山<lb/>
縣陳丞相訝曰薄取事官耶公謝以當應新制而巳<lb/>
<pb n="KR4d0273_SBCK_020-4b"/>
正議卒知常熟縣素號繁難前後健者盛氣鉏剗顧<lb/>
不克公降心條理更以治稱簽判潭州帥負其能僚<lb/>
吏憚慴公約以中道常屈而改爲及陳峒反所禽㓕<lb/>
多公計䇿既入朝乃言簽判功在臣上臣實愧之召<lb/>
監進奏院遷太常寺主簿迁丞兼兵部郎官監司皆<lb/>
上自選提舉浙西常平茶鹽事公言特備糴本盡廢<lb/>
圍田者再未及用就迁提刑禁州縣毋得法外自恣<lb/>
間詣獄察不應繫數十爲曺縱遣之百姓走愬道相<lb/>
屬權勢交恨御史遂以介僻劾公罷乆之御史去除<lb/>
江西轉運判官德化縣田逃徙太半守乞免稅至五<lb/>
六不報公以見種實稅均其荒莱民願佃者第减之<lb/>
上供自若而逃田盡復屬州縁紹熈登極科進奉千<lb/>
<pb n="KR4d0273_SBCK_020-5a"/>
餘公亟奏黜而薦其名士㓗㢘者十數除直祕閣准<lb/>
東運副𥘉水敗楚州城幇修乆未定緫領扳公預議<lb/>
公接伴虜生辰入對言劉超欲壊舊城改築國家何<lb/>
故捐數百萬緡爲軍帥幸賞地可一語决也光宗從<lb/>
之城完牢至今除户部郎中淮東緫領務場以額鈔<lb/>
抵賞隂失餉計積二十年無知者公隱核得之度賣<lb/>
絶増餉一年迁司農少卿緫領淮西先是有緫領自<lb/>
乞爲都醸抱浄息而私其羸後稍益侵反以大軍錢<lb/>
佐之邀糴編江淮迁複歲月回易如負販王人之體<lb/>
盡矣公在事雖無㡬名實有辨義利判然斥部内竊<lb/>
借緫司爲姦者其人大吏難動摇者也太夫人董氏<lb/>
卒除直寳謨閣江東運副又知平江府皆未　除宗<lb/>
<pb n="KR4d0273_SBCK_020-5b"/>
正少卿起居郎實録院檢討官權户部侍郎同修撰<lb/>
瘍生於頰提舉興國宮除集英殿修撰知寧國府改<lb/>
知紹興府越東西都而彫君也數旱灾然衆欲所轥<lb/>
念不暇䘏公歎曰民何罪吾不忍用太守禮食其粟<lb/>
過矣浮餽妄請皆不與又乞鬻僧道止添差曰庶㡬<lb/>
寛之遽差知平江府公經歸復提舉興國宫知泉州<lb/>
泉土富樂其暴桀椎埋羣偷而衆奪者悉株連送逺<lb/>
地則一以静鎮事從其俗人尤愛之蕃舶至舊與提<lb/>
舉閱視公不往第遣職官喻曰貨不汝買也待制華<lb/>
文閣次子正學死復乞興國而歸公歴官大小各有<lb/>
意隨其病傷鍼石施焉蘇愈而止不執寛猛之偏術<lb/>
抑人以徇巳也余所𫐠近是矣立朝進退必以義立<lb/>
<pb n="KR4d0273_SBCK_020-6a"/>
德所尚陳說正理而扶救之不懐避就之淺心貶巳<lb/>
以合時也孝宗時愽謀盡下人臣争承風自獻公乃<lb/>
奏今日之失在輕聴人言而巳昔之施爲今復棄置<lb/>
損盛德矣上既優待三衙與執政鈞禮公又言兵權<lb/>
惡專况今之将帥何足稱頥指哉光宗時論人主難<lb/>
克而易流者四曰逸豫無節賜予無度儒臣易踈近<lb/>
倖易昵也慶元𥘉始得親近即䟽言二三執政非所<lb/>
謂坐而論道耶致今日之治要湏深講今不過㝷常<lb/>
文書肯首而退爾大官大職安得輕授冗兵冗吏所<lb/>
宜痛减横㤙濫賞不可輒啓巧請他比不可曲從皆<lb/>
今日大患也又言修徳莫先於務學學之道存在已<lb/>
不息之誠極取人爲善之益者也夫易貴朋友之講<lb/>
<pb n="KR4d0273_SBCK_020-6b"/>
習禮戒獨學之寡陋今勸講乆廢矣方是時風俗一<lb/>
變其正邪消長而好惡向背之際有甚難言者公獨<lb/>
謂黨與傾擠報復迭起願陛下御之以道容之以徳<lb/>
不然元祐崇觀可監也且今日巳爾又将如後世何<lb/>
公立朝論事落落多此類余所謂不貶巳以合時者<lb/>
也公自泉歸而興國滿四年不再請有爲言而與者<lb/>
辭不獲然後受巳而復請老進敷文閣待制致仕嘉<lb/>
定元年除刑部侍郎公曰臣巳得謝矣惟陛下哀憐<lb/>
俾全末路進龍圖閣宫觀數月復以公知㜈州公又<lb/>
曰若强臣此行狼狽殞越身無處所有虧名義取誚<lb/>
士論上知不可奪禄宮觀者再又請老以寳謨閣直<lb/>
學士致仕嘉定六年三月二十七日郷晨坐索湯盥<lb/>
<pb n="KR4d0273_SBCK_020-7a"/>
㓗而終年七十八贈光禄大夫碩人楊氏先公四年<lb/>
牟三子曰強學奉議郎主管仙都觀曰正學宣義郎<lb/>
曰志學宣教郎知仙居縣三女婿曰承事郎華亭知<lb/>
縣陸三省進士徐冲通直郎蕭山縣丞余岡孫男六<lb/>
常道迪功郎監車輅院常德從事郎晉陵縣尉常武<lb/>
迪㓛郎監紹興府都稅院常寧常明常先登仕郎孫<lb/>
女五壻曰将仕郎徐士廉承事郎趙與懃進士毛用<lb/>
之潘自楚曽孫男三女二十二月壬寅葬公於靖安<lb/>
郷巖山余既録公終始大節而又知其自少年高識<lb/>
特立無倚附陳應求劉共甫名公卿也挽致不得寜<lb/>
甘服州縣其出浙西連七八外徙十餘年有以淹速<lb/>
訊之公咲謝曰吾所欲也其在侍從而故與周旋傾<lb/>
<pb n="KR4d0273_SBCK_020-7b"/>
吐無間者方居中用事提将相與人如反手然公從<lb/>
是絶矣常言士以不辱身爲重用捨命也其爲少宗<lb/>
正而趙丞相適歸相遇於廢寺泥雨不能伸足但僧<lb/>
床立語曰寄謝余參政某雖去而人材猶在朝廷幸<lb/>
善待之公曰相公人材即參政人材也使果賢參政<lb/>
之責非宰相之憂也揖而别余公繼相卒於善人多<lb/>
所全佑公助之也及後落公致仕而同時𬒳落者皆<lb/>
巳起爲執政獨公不顧詞婉而正志恬而安嗚呼斯<lb/>
完矣夫銘曰　公先幽潜始自正議隆興𥘉元匭書<lb/>
千至天子驚嗟曰纔一二公時巳仕德噐早成物麤<lb/>
兼融理冲獨榮前方後方不斵而行勢有險夷情有<lb/>
戚休卑我百爲從容並酬階卿級侯衆俯僂之峙而<lb/>
<pb n="KR4d0273_SBCK_020-8a"/>
莫前公則户之始居疊石巖開洞劃九仙爛柯今古<lb/>
一奕後依菱塘陂斜浦横欵乃其歌五湖夜明有芝<lb/>
九拆有松千尺雲藏霧羃以庇兹刻<lb/>
　　　故吏部侍郎劉公墓誌銘<lb/>
開禧二年冬虜舉國入冦蜀楚淮徐同日𬒳兵上詔<lb/>
邊臣謹城壁縱民徙内地虜求戦不許鹵掠無所獲<lb/>
既而大雪數尺凍饑太半死皆引去獨留數千人於<lb/>
濠州以綴和明年六月劉公退翁爲賀金國生辰使<lb/>
虜論議往返未决公至楊州詔還潤州以俟自兵起<lb/>
鹽商不敢行傳言虜且犯通泰而提舉官相繼遯逸<lb/>
鹽利大乏朝廷患之即亰口用公提舉淮東常平鹽<lb/>
事公曰鹽在北而移司於南異日虜不至使剽奪竊<lb/>
<pb n="KR4d0273_SBCK_020-8b"/>
窺吾之責也遂渡江益貸亭户鹽既増積舟相接数<lb/>
千里賣盡復其舊又明年改嘉定元年就爲轉運判<lb/>
官虜卒請和公得運司留錢十九千護視通問賀生<lb/>
辰使各一又自爲接送伴遺留使三年爲两浙轉運<lb/>
判官四年爲副使自浙徂淮凢北使送迎之事經公<lb/>
裁定後皆爲成式州縣無横費暴役兩運司各有嬴<lb/>
財盖五六年中自虜約和而公以選居其間至於約<lb/>
成而能堅且乆其所以阜財寛民上下之情交孚而<lb/>
綏懐安集之政行焉公姓劉氏諱彌正莆田人也由<lb/>
進士第歷潮州司户參軍監鎭江府㩁貨務茶埸知<lb/>
撫州臨川縣入爲諸司糧料院太常寺主簿樞宻院<lb/>
編修官太常丞兼左曺郎官其提舉轉運淮東也召<lb/>
<pb n="KR4d0273_SBCK_020-9a"/>
爲吏部貟外郎兼考㓛右司進左司郎中以直寳謨<lb/>
閣爲運判遂自副使爲太常少卿國史院編修實録<lb/>
院檢討官除起居舎人迁郎遂爲吏部侍郎公方静<lb/>
簡質與人不苟立同異至臨事鯁峭除民疾痛剛果<lb/>
立發必逹其志而後巳在臨川守以畸零稅迫縣公<lb/>
故爲寛期曰此於法不當徴也守怒甚荷邑胥項廷<lb/>
詬公公曰以喜怒罪令則可然畸零稅不可得也歲<lb/>
旱按田傷者自蠲之端午守戒縣取鼓以節渡者且<lb/>
檄公至其所曰無令敢譁公曰民無鼓而知縣有公<lb/>
事不可往往尉職爾其在朝而陳丞相自強愎公不<lb/>
附巳故出以使虜又疑虜復犯淮故就困爲提鹽皆<lb/>
欲以危地䧟公也公既盡通鹽利則力繩武将之兼<lb/>
<pb n="KR4d0273_SBCK_020-9b"/>
州者使奉法奏罷軍㓛雜流之爲縣者悉注文臣賑<lb/>
業其部之貧民錢米各有差其至真州官私屋𥘉立<lb/>
坊巷街始具城樓櫓皆新成取廣儲冨安倉稻麥以<lb/>
食餓贏淮東漸如平時矣自渡江而帥漕爲應辦官<lb/>
儒生節士苦不得行意公既過清無敢以私問者事<lb/>
關内臣未嘗與相見㸑不宿設門衢寂然公之始入<lb/>
朝兵禍起有萌擅國者名使議鐵錢實以邉事付之<lb/>
公行两淮乆而後返言無故而先發天理不順無豫<lb/>
而輕舉人謀不從擅國者怒促進師既皆潰敗公又<lb/>
言今虜頓兵要我復和急之權則在人矣緩敵莫難<lb/>
於財若今任帥守監司管軍以上貲豪其地者皆有<lb/>
以佐軍湏而宫掖之奉吏胥蠹食悉加裁撙使國用<lb/>
<pb n="KR4d0273_SBCK_020-10a"/>
未甚屈則虜可力持而計可徐定也其論先後之序<lb/>
如此在太常言𥘉相光宗周必大留正也及升祔獨<lb/>
葛䘏己死遂得配食今二臣亡矣請别議應配者詔<lb/>
方下其事公爲侍郎一月即以病自乞不許滿三月<lb/>
累䟽猶不許㝡後許以職守郡然冀公復瘳也猶不<lb/>
出命遂以七月六日卒年五十七嘉定六年也七年<lb/>
三月歸葬於城南三里寳澗原前夫人曰方氏今夫<lb/>
人曰林氏子四人曰克荘迪功郎隆興府靖安縣主<lb/>
簿曰克遜曰克剛方以公遺恩任之曰克永女三人<lb/>
已嫁者郷貢進士方濯其壻也𥘉公父名夙仕至著<lb/>
作郎著作弟名朔祕書省正字余嘗叙其人在名丗<lb/>
之目忽忽未用死公㓜率諸弟勤苦緝故業貧不能<lb/>
<pb n="KR4d0273_SBCK_020-10b"/>
具膏火旁嫗夜績者光射公牖輒携書就之後皆中<lb/>
第天下謂能繼其父矣公教在　内故鄙事亦勉志<lb/>
在事外故雅道不廢介而容物故不知者不忘宻而<lb/>
與善故知者依爲重登侍從淺其事未着道未伸也<lb/>
然推其已行可以信其未行迹其不爲可以任其必<lb/>
爲也有國者未嘗不欲得善人之用修而至於善者<lb/>
未嘗不欲爲丗用然公之二父與弟皆不及用公将<lb/>
用矣而不䆒此勢之難合而可爲天下哀之也銘曰<lb/>
惟墓有勒惟賢是記或一己多或絶不值猗公之家<lb/>
我銘者四皆偉然哉可詔後丗<lb/>
　　　邵子文墓誌銘<lb/>
君名持正字子文温州平陽人少有當丗志用再試<lb/>
<pb n="KR4d0273_SBCK_020-11a"/>
禮部不得第受父致仕恩監台州路橋鎮行在臨平<lb/>
酒庫又以不礙格薦送者再亦不及官至成忠郎而<lb/>
卒年四十九葬於曄山夫人陳氏子曰儒珍葬近十<lb/>
年儒珍請余銘八九至不已君所歴官微事又淺無<lb/>
足載者然余𥘉有學舎而君在衆中神暇語簡不輕<lb/>
變聲色人盖巳異之訊其業則文典而瞻尤善以理<lb/>
折衆說故多得譽於朋友後余行四方而君亦在焉<lb/>
則士大夫重其能歌詩工四六雅安異同無寒士態<lb/>
疑情滯慮參論平處中利害之實所至皆解榻延佇<lb/>
傾待之出而仕居監當下列人謂君将不喜不惟不<lb/>
喜将不能也而君整飭勤㾕甚宜其官於是又皆曰<lb/>
是資軟細而耐麤澁當無施不可故雖公卿貴人亦<lb/>
<pb n="KR4d0273_SBCK_020-11b"/>
往往相爲引重不少矣士方沉藏汩没固無以異於<lb/>
庸人幸而暴耀震顯建功垂閥操筆不勝記標於竹<lb/>
帛爛然光榮豈其所素有哉以君之沉藏汩没而自<lb/>
朋友士大夫至於公卿貴人皆能知君如此乃其所<lb/>
素有也然不幸而終不暴耀震顯使操筆者遂無以<lb/>
記此固余之所爲悲而儒珍之所爲殷勤力請而不<lb/>
巳也然則雖不暴耀震顯而其所素有者固在矣君<lb/>
父名叔豹嘗監岱山鹽余爲銘者也銘曰　嗟乎子<lb/>
文四得觧爲上首晚益銳竟不偶勿以所無廢其所有<lb/>
　　　虞夫人墓誌銘<lb/>
夫人虞氏越山隂人父手雕北辰像事之祝曰必求<lb/>
九天慧女已而夫人生英悟夙成勁畫麗語不學而<lb/>
<pb n="KR4d0273_SBCK_020-12a"/>
能詩書古文有若素習既歸其夫則屏抑聦明不使<lb/>
衒露曰以文成名子之責也我無預焉凡一家麤重<lb/>
晝夜辛苦無所猒忽而髙筆雅韻常在事外自舅始<lb/>
叔季内外姻戚皆言是嫂以賢有識起吾宗不以材<lb/>
稱也夫死夫人焚約棄債自治塋宅據岡阜之宜合<lb/>
寛儉之中人尤以爲能而益趣其子於學義曰爾未<lb/>
觧無庸他質則爲辨說衮衮如發機中的焉及子純<lb/>
賜進士第一人不數年至两制封夫人爲太碩人夫<lb/>
人無喜色後乃連外𥙷衆又歎其遲英落度夫人亦<lb/>
無愠容常曰吾憂吾兒不能及古人爾他尚何覬嘉<lb/>
定五年夫人從其子守温州明簡静恕能消弭大闘<lb/>
使之輕微郡人甚愛太守且愛夫人曰母之教也夫<lb/>
<pb n="KR4d0273_SBCK_020-12b"/>
人亦天性有恩意聞外杖箠聲輒請入戒曰錯打人<lb/>
乎故人愈愛之如其母云六年[婺-矛+牙]女㓜子思慕涕泣<lb/>
自越来迎夫人憐之使君不能止郡人以爲大戚曰<lb/>
草樹凍枯天風凄然而吾母逺道得無霜露之感於<lb/>
是使君徬徨乞歸未聴以十二月二十三日卒年七<lb/>
十七七年二月二十日從夫葬山隂縣丞務郷道木<lb/>
原三子子純中大夫右文殿修撰子英子彦一女嫁<lb/>
坑冶司幹官趙公珏孫曰㓜成寄子蘇老鼎孫嫌孫<lb/>
長孫碩老昌孫申孫龍孫艮孫女曰不惜滿女余毎<lb/>
患婦女門内常行殆不足銘若夫人以文字異質立<lb/>
其家聲在窮逹無變志是可𫐠巳銘曰九天下兮逰人<lb/>
間𥚑褷褷兮珮珊珊悲壽盡兮復来還莾故迹兮留空山<lb/>
<pb n="KR4d0273_SBCK_020-13a"/>
　　　故禮部尚書龍圖閣學士黄公墓誌銘<lb/>
公諱度字文叔越新昌人曽祖巽祖恵之父仁静朝<lb/>
奉大夫致仕上爲光宗壽持賜大夫紫衣金魚公隆<lb/>
興元年中進士第任瑞安縣尉教授處州母潘夫人<lb/>
卒教授隆興府改平江府知嘉興縣召監登聞皷院<lb/>
國子監主簿公志在經丗而以學爲本學終其身不<lb/>
私己見爲足不名一家有詩書五十卷周禮五卷得<lb/>
義理所安爲多諸儒罕能過也史欲抑僣竊存大分<lb/>
别著編年不用前史法至於天文地理今人以爲不<lb/>
必講井田兵法仐人講而不足行者公能使文與事<lb/>
㑹即近驗逺可以據依無昔人迂陋牽合之病也學<lb/>
既成轉側州縣乆黙黙無所發及是輪當面對奏言<lb/>
<pb n="KR4d0273_SBCK_020-13b"/>
漢唐英主遭時雖異各競欲爲之心歴歳不渝終獲<lb/>
已成之效陛下即位三年矣群臣猶未喻上志也則<lb/>
豈能以事應陛下哉臣熟觀丗故惟養兵爲大患救<lb/>
患之䇿幸使民屯田隂復府衞以銷今之募兵陛下<lb/>
欲爲之𥘉無以過此又言經筵止讀通監寳訓而李<lb/>
燾長編本朝六七大節目本末所係願加考詳上欣<lb/>
然取長編付講讀官天子既得聞兵數與費唧唧歎<lb/>
息亟下公具屯田府衞十六篇上之㑹服藥不及進<lb/>
御而經筵以爲長編文字多亦止然由是知公稍迁<lb/>
丞紹熈四年九月迁監察御史蜀将吳挺死公建論<lb/>
曰國家徒倚世将扞虜而不爲蜀慮叛臣歳舉緍錢<lb/>
四千餘萬遡流而運名曰餽邉實富呉氏民力盡矣<lb/>
<pb n="KR4d0273_SBCK_020-14a"/>
成都非用武國本頼梓潼號東西川劒閣天險漢中<lb/>
興勢蔽遮於外昔人守蜀之常也今内無一兵若吳<lb/>
氏南指两川豈朝廷有區區制置使何足抗哉天幸<lb/>
挺忽死子弟未有異望急合興利爲一稍徙其兵以<lb/>
實两川罷制置令梓潼兼領則餽運省而民力可少<lb/>
寛於是上反復語蜀事至日旰遂以張詔爲興州都<lb/>
統制而合興利分東西川執政莫敢任責後挺子曦<lb/>
復歸興州竟以蜀叛宣撫制置失守棄地而去皆如<lb/>
公言紹熈二年光宗始以疾不過重華宫公爲監丞<lb/>
上書切諌四五年疾甚既爲御史連䟽極諫上将令<lb/>
右丞相葛邲調護孝宗而後朝邲不以爲誠也公固<lb/>
劾邲以諫又言太白晝見犯心月犯天關熒惑勾陳<lb/>
<pb n="KR4d0273_SBCK_020-14b"/>
行入太㣲其占爲亂兵入宫以諫既不聽累乞罷去<lb/>
又言臣有父年垂八十不能親飬柰何以空言感悟<lb/>
陛下且乞出國門待罪而諌皆不聽又與臺諌官合<lb/>
班對延和殿彈中宮陳源楊舜卿等罪大於李輔國<lb/>
公最後口陳數千言曰孔子稱天下有道則庶人不<lb/>
議夫不言公卿大夫不議而言庻人不議何也人主<lb/>
有過公卿大夫諌而改則過不彰庻人奚議焉諫而<lb/>
不改失不可盖使閭巷小人皆得妄議紛然亂生故<lb/>
勝廣黄巢之流議於下國皆隨以亡今天下無不議聖<lb/>
德臣甚危之上荘而不愠也然猶不聽孝宗崩今上<lb/>
禫於重華宫詔復爲御史如故遷右正言知閣韓侂<lb/>
胄驟竊柄威福浸廣意所好悪盡以御筆行之公具<lb/>
<pb n="KR4d0273_SBCK_020-15a"/>
論其姦有日矣而御筆出公直顯謨閣知平江府公<lb/>
言御筆蔡京所以亂天下也今太上猶未得見表章<lb/>
不通大駕空返歳饑八九以上盗賊巳作餒瘠滿道<lb/>
此爲何時而容侂胄於其間設御筆逐諌官使俛首<lb/>
去不得效一言乎固辭或謂天下方患若侂胄儻遂<lb/>
因公請與節度使放之外祠禍幾可弭中書知力不<lb/>
敵聽以冲佐禄歸養俄知婺州坐不發蘭溪知縣賊<lb/>
罪䧏職罷自是綱紀一變大權皆侂胄有而公爲冲<lb/>
佑觀者六然侂胄素敬公不敢害也起知泉州公言<lb/>
大夫年八十六矣不當仕直寳文閣復爲冲佑觀既<lb/>
殺侂胄召用舊人除公太常少卿吏部侍郎公屢移<lb/>
疾以脩撰知福州又與待制上親批授之知建康府<lb/>
<pb n="KR4d0273_SBCK_020-15b"/>
兼制置江淮公言兵甚致灾殍餘生盗皆不安易動<lb/>
之形也昔方臘反雖即㓕而天下之勢遂動中國由<lb/>
此不能立仐日之急危當使安動當使止上然之賜<lb/>
帶而行公正月至金陵盡四月錢米所活百餘萬口<lb/>
除見稅二十餘萬夜刼城東南立就擒而横山欝山<lb/>
賊皆奔散公奏赦之境内奠枕民畫像祠公家爲香<lb/>
火焉時盗起鹽城官軍奔潰踰射陽攻海陵越入天<lb/>
長絶運道将迸之濠壽公戍定逺扼賊西路給淮東<lb/>
鹽司糧仗募士鏖擊遂䧏卞整得胡海首以獻招其<lb/>
歸業九萬家𥘉避虜之民聚於淮西坐而仰食十萬<lb/>
人及刺爲武定軍猶三萬而巢縣忠勇滁州敢勇督<lb/>
府效用亦數千人公嘆曰使爲總領患未巳而淮人<lb/>
<pb n="KR4d0273_SBCK_020-16a"/>
終不安者此軍也因其思歸悉散遣之公既制置其<lb/>
大事而數路中奏報緩急雖小事亦應繩墨薦材良<lb/>
逐貪懦比三年江淮稱治暇日作冶城樓廟祀東晉<lb/>
君臣存江左遺迹夜引賔佐質難經義得新說披衣<lb/>
排户以告爲寳謨閣直學士入爲禮部尚書天下意<lb/>
公嚮用矣公自以年愈髙累數月乞告不朝㑹或一<lb/>
出輙復謝病請去不已遂以煥章閣學士知隆興府<lb/>
即日歸越提舉萬壽宫嘉定六年十月巳酉薨年七<lb/>
十六始公以府衞蜀兵說光宗不用後爲上言今呉<lb/>
曦誅矣若遂移關外戌於成都潼川和好成矣若遂<lb/>
舉籍兵减三之一皆巳至之機可爲之㑹也紹興至<lb/>
今三罷兵矣所増之賦皆當斥以還民又言祖宗家<lb/>
<pb n="KR4d0273_SBCK_020-16b"/>
法純用儒生更化之要在尊有德其經丗大指如此<lb/>
至言侂胄首縛送李全而以泗州五千人還虜皆與<lb/>
時論異又時方争言淮之城郭可盡築公獨謂役力<lb/>
䌓重難支魚貫而守一處失險則連城震動古人城有<lb/>
所不守地有所不爭盖兵家常勢也訃聞上嗟悼遷<lb/>
學士於龍圖閣加秩中奉大夫而後致仕七年某月<lb/>
日葬於上虞縣鳯凰山碩人洪氏先卒子曰邁甲辰<lb/>
進士迪功郎鎮江府司户早卒曰章承奉郎幹辦户<lb/>
部提領酒庫公事曰遵郷貢進士早卒曰凖修職郎<lb/>
丹徒縣丞女之壻曰袐書省正字周南知衢州王棐<lb/>
孫曰元真承務郎元護元貺公𥘉入朝五十餘論侂<lb/>
胄廢比再召七十餘矣又南走閩東北出金陵數年<lb/>
<pb n="KR4d0273_SBCK_020-17a"/>
復召已七十五故巳言者不行已行者不盡然公晚<lb/>
猶莫易傳未成書前卒數月念得士必三十人乃可<lb/>
爲國用今始五六爾病革但却客危坐與章論說終<lb/>
日其不以老退惰終始有立増光前人余所畏也銘曰<lb/>
維天降材人有常職非其本源行潦之溢公毗於學<lb/>
生死六籍發舒中和仁政義術彼時燠寒流金走石<lb/>
公儼不動内守冲宻彼物壮老先銳後屈公常自若<lb/>
致用實推其所爲思始成卒小猶管晏大可召畢中<lb/>
列三品外倡九牧揣本齊末廢百舉一較銖刀者夫<lb/>
豈不足我懐慨然銘以貽則<lb/>
　　　太學愽士王君墓誌銘<lb/>
君名度字君玉越㑹稽人曽祖光祖鞏父後民承奉<lb/>
<pb n="KR4d0273_SBCK_020-17b"/>
郎少而竒頴再舉於禮部入太學以上舎賜同出身<lb/>
教授楚眞二州不至官君素行孝謹葬俞氏暴露哀<lb/>
毀高原谷汲飪沐不時具忽有泉自側溢役夫讙趣<lb/>
㓛以速成免喪教授舒州江淮士人零落既聞君講<lb/>
說切理㑹心坐席皆滿　間值知州通判闕請攝事<lb/>
所治又能猒服衆意人謂君學與材交相發也名聲<lb/>
大震侍從争薦六部架閣累年不得上後進多欲躐<lb/>
君君閉户讀書不自言朝廷賢之特用爲太社令迁<lb/>
太學愽士嘉定六年閠月四日坐輿中感疾歸而卒<lb/>
年五十七明年十月丙午其夫人董氏子成孫慶孫<lb/>
女巳嫁者錢洪魏成之許而未行者貴溪主簿趙希<lb/>
亮國子進士趙汝　相與奉君䘮祔于五雲鄉孫奥<lb/>
<pb n="KR4d0273_SBCK_020-18a"/>
塋成孫以君嘗所對御試䇿及其自記本末来請銘<lb/>
𥘉将對䇿問同舎時事所宜言同舎驚揺手曰草茅<lb/>
諸生乍見天子語固有淺深次第何預時事耶君曰<lb/>
不然罷賢良䇿進士當丗要務無不畢陳自熈寕行<lb/>
之矣且釋屩入廣殿一生未前有此而不言異日庸<lb/>
遽得已而同舎竟登甲科君第居下歎曰吾知愛吾<lb/>
君而巳豈敢以不樂聞過輕量明主哉顧掩欎不上<lb/>
逹有司罪也至是二十年甫爲愽士㡬復見天子或<lb/>
言宰相方知君奚啻一愽士而止不幸不及見命也<lb/>
君見巳有日不料道何等語以對䇿時意氣推君所<lb/>
欲言其能不擇淺深次第而盡言之果矣然則不以<lb/>
不及見天子而不啻一愽士者爲君恨當以君将盡<lb/>
<pb n="KR4d0273_SBCK_020-18b"/>
吐所欲言而不及見者爲君惜也銘曰<lb/>
昔子中道我勉而進徐行方軌九折之峻萬鑛一金<lb/>
拱璧其沉孰知我悲刻銘斯隂<lb/>
水心先生文集卷之二十<lb/>
</p>
<p>
</p>
  </div>
</body>
</text>
</TEI>
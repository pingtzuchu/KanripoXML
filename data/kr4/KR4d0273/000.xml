<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0273_SBCK_000-1a"/>
水心先生文集緫目<lb/>
　　奏劄<hi>一卷</hi>
　　　狀表<hi>一卷</hi>
　　　奏議<hi>三卷</hi>
　　　詩<hi>三卷</hi>
　　　記<hi>三卷</hi>
<pb n="KR4d0273_SBCK_000-1b"/>
　　　序<hi>一卷</hi>
　　　墓銘<hi>一十三卷</hi>
　　　行狀謚議銘青詞䟽文<hi>一卷</hi>
　　　祭文<hi>一卷</hi>
　　　書　啓<hi>一卷</hi>
　　　雜著<hi>一卷</hi>
<pb n="KR4d0273_SBCK_000-2a"/>
水心先生文集序<lb/>
備衆文名一家言者在唐始著<lb/>
前不多見也先生之作從壮至<lb/>
老由今並古日邁月超神心窮<lb/>
天地偉刻動海嶽翼然如登明<lb/>
堂入清廟黻冕崇麗金奏而玉<lb/>
<pb n="KR4d0273_SBCK_000-2b"/>
應其光耀變化如驪龍翔而慶<lb/>
雲隨也盛矣哉其於文乎粹矣<lb/>
哉其於道乎盖周典孔籍之奥<lb/>
不傳左冊馬書之妙不續詩迄<lb/>
韋張騷降景宋華與質始判正<lb/>
與竒始分道失其統緒乆矣世<lb/>
<pb n="KR4d0273_SBCK_000-3a"/>
遂以文爲可玩之物爭慕趍之<lb/>
騁馳以其力雕鎪以其巧彰施<lb/>
以其色暢逹以其才無不自托<lb/>
於文而道益離矣豈能言易知<lb/>
言難歟或者反之則曰吾亦有<lb/>
道焉爾文奚爲哉夫子不云乎<lb/>
<pb n="KR4d0273_SBCK_000-3b"/>
言之不文行之不逺六藝非萬<lb/>
世之文乎以詞爲經以藻爲緯<lb/>
文人之文也以事爲經以法爲<lb/>
緯史氏之文也以理爲經以言<lb/>
爲緯聖哲之文也本之聖哲而<lb/>
叅之史先生之文也乃所謂大<lb/>
<pb n="KR4d0273_SBCK_000-4a"/>
成也欲植傑木必豐其根欲瀦<lb/>
巨澤必濬其源文其澤木也學<lb/>
其根源也學與文相爲無窮也<lb/>
是果專在筆墨間乎集起淳熈<lb/>
壬寅更三朝四十餘年中期運<lb/>
通塞人物散聚政化隆替䇿慮<lb/>
<pb n="KR4d0273_SBCK_000-4b"/>
安危徃徃發之於文讀之者可<lb/>
以感慨矣故一用編年庻有考<lb/>
也昔歐陽公獨擅碑銘其於世<lb/>
道消長進退與其當時賢卿大<lb/>
夫功行以及閭巷山巖檏儒幽<lb/>
士隠晦未光者皆述焉輔史而<lb/>
<pb n="KR4d0273_SBCK_000-5a"/>
行其意深矣此先生之志也門<lb/>
人大梁趙汝譡序<lb/>
　余㓜時<lb/>
　先君東臯處士以遺書一帙名曰䇿埸標凖集授諒<lb/>
　讀是書乃水心葉先生適在宋時所著也其忠君<lb/>
　愛國之誠藹然溢於言意之表惜乎前後亡缺脫<lb/>
　落有不可讀者嘗慕求全集竟不可得及余領郷<lb/>
　薦授官栝郡先生乃郡邑龍泉人也後徙居温之<lb/>
　瑞安嘗因公事詣邑訪求遺本無有存者間或得<lb/>
<pb n="KR4d0273_SBCK_000-5b"/>
　一二篇或數十篇歴八載始克備有曰文粹曰葉<lb/>
　學士文集曰水心文集及余㓜時所讀標凖集者<lb/>
　其總目有四惟標凖一集十亡其七八公暇躬自<lb/>
　謄録其各集中所作劄狀奏議記序詩銘并雜著<lb/>
　成篇章者得八百余篇編集彚次分爲二十九卷<lb/>
　其所著經傳子史編爲後集總名曰水心先生文<lb/>
　集繡梓以永其傳與四方同志共覧焉集中字義<lb/>
　脫落無可考者不敢僣𥙷姑虚以待後之君子而<lb/>
　正之<lb/>
正統十三年戊辰歳孟春望日處州府推官章貢黎諒謹識<lb/>
<pb n="KR4d0273_SBCK_000-6a"/>
重刋葉水心先生文集序<lb/>
昔宋盛時以文章名家有廬陵<lb/>
南豐眉山臨川數公者窮聖賢<lb/>
之奥究道徳之微故其爲文足<lb/>
以繼漢唐之盛天下皆師尊之<lb/>
南渡以来作者猶衆葉水心先<lb/>
<pb n="KR4d0273_SBCK_000-6b"/>
生其一也先生之學浩乎沛然<lb/>
盖無所不窺而才氣之卓越又<lb/>
足以發之然先生之心思行道<lb/>
於當時而見之功業不但爲文<lb/>
而巳也觀其議論謀猷本於民<lb/>
彛物則之常欲以正人心明天<lb/>
<pb n="KR4d0273_SBCK_000-7a"/>
理至於求賢審官訓兵理財一<lb/>
切施諸政事之間可以隆國體<lb/>
濟時艱然未至於大用而道不<lb/>
盛行今之所見惟其文而巳豈<lb/>
非可惜哉其論林栗一書有功<lb/>
於斯道甚大時栗唱道學之說<lb/>
<pb n="KR4d0273_SBCK_000-7b"/>
欲竄逐文公善人君子皆惴懼<lb/>
先生獨上書天子論栗姦邪請<lb/>
加摧折以扶善類國家之本莫<lb/>
大於是先生正直剛明嚴於善<lb/>
惡之辯如此今去巳逺而其言<lb/>
存是亦可以不朽矣章貢黎諒<lb/>
<pb n="KR4d0273_SBCK_000-8a"/>
字公允早得先生之文讀之固<lb/>
巳起敬起慕然恨不得見其全<lb/>
及爲處州府推官乃先生鄕郡<lb/>
常行縣訪之士大夫得奏議記<lb/>
序等作八百餘篇手自讎校分<lb/>
爲二十九卷鋟梓以傳而屬直<lb/>
<pb n="KR4d0273_SBCK_000-8b"/>
爲序於乎先生之文豈直所能<lb/>
知而亦豈待序而傳哉念今之<lb/>
仕者於其分所當爲上之人之<lb/>
所督責猶有不能盡其職而挂<lb/>
於吏議若非其所當急則怠廢<lb/>
可知矣公允於此文非其所急<lb/>
<pb n="KR4d0273_SBCK_000-9a"/>
也而知之深好之䔍勤敏足以<lb/>
有爲從容於政事之餘收輯而<lb/>
刋布之使前之諸公有以繼後<lb/>
之爲士者有所視法而興起尚<lb/>
賢與善之意厚矣是可嘉也故<lb/>
爲序而道之<lb/>
<pb n="KR4d0273_SBCK_000-9b"/>
景泰二年三月朔日榮禄大夫<lb/>
太子太保兼吏部尚書泰和<lb/>
　　　　　　　　王直　書<lb/>
</p>
<p>
</p>
  </div>
</body>
</text>
</TEI>
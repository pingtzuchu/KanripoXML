<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0273_SBCK_024-1a"/>
水心先生文集卷之二十四　前集<lb/>
　　夫人王氏墓誌銘　章貢黎諒編集<lb/>
夫人臨海王氏嫁為朝奉郎知池州趙善臨妻嘉㤗<lb/>
四年六月二十二日卒九月壬午合葬餘杭縣景信<lb/>
里東塢子五人曰汝談汝譡汝䚱汝諿汝詁汝詁繼<lb/>
善勝後女四壻曰奉議郎龍逰知縣潘自收進士黄<lb/>
鎭承務郎監隆興府苗米倉呉彌昭奉議郎太社令<lb/>
王夣龍孫崇䂊成忠郎監衢州比較務崇陶将仕郎<lb/>
崇龔初大宗正崇國公不惪與校書郎王衟名義相<lb/>
友善如弟兄二家求永好故夫人歸池州祖姑曹性<lb/>
剛嚴姑鄭奉事荘慄不敢惰夫人助鄭旦暮上食飲<lb/>
扶侍左右終曹之世崇公仕湖湘䕫蜀川舟陸館淹<lb/>
<pb n="KR4d0273_SBCK_024-1b"/>
泊累載欲常候毋動息婦姑同一室處嬉遨諧劇不<lb/>
用常禮其和樂又如此而池州晝夜父側參論議治<lb/>
文書房舎稀聞履聲各以孝敬分職非世俗間子婦<lb/>
比也崇公既主留務任公族大長賜宅供帳池州倅<lb/>
輦轂下用行能薦登朝廷門户益伸氣而節以恭儉<lb/>
約以詩禮賔師必於名士諸子恂恂退守諸孫惟筆<lb/>
硯得親近絶不知京洛可喜玩事而汝談汝譡有異<lb/>
材文藻蔚發韓篇杜筆高出於時朝士咸仰重不獨<lb/>
夫人之産多賢良亦其家法素修故致此爾趙丞相<lb/>
欲驟進汝談汝譡風厲宗室然崇公及曹鄭夫人相<lb/>
次薨池州毀不勝䘮亦早殁韓侂胄䜛逐趙丞相二<lb/>
子并坐斥矣當是時夫人去之餘杭山中居無廬食<lb/>
<pb n="KR4d0273_SBCK_024-2a"/>
無田芟鋤荒榛經始耕稼迎婦送女細碎罄竭辛苦<lb/>
淡薄十餘年侂胄敗死汝談爲館職出湖北常平知<lb/>
温州汝譡寺丞使數路汝䚱汝諿改官知連江㤗寜<lb/>
縣祥委順合如崇公在時人固以不及夫人之飬爲諸<lb/>
子恨而尤以不預諸子之榮為夫人惜也盖夫人則<lb/>
象崇公規矩曹鄭位夫婦男女之正而安行乎家道<lb/>
之常雖豊悴不齊而中㣲後顯夫理必復如霜露零<lb/>
落而春陽之生發已具矣賢者慮百世身之預不預<lb/>
何計欣戚哉夫人毎記宣政宴安靖康禍亂時時為<lb/>
子婦道說常曰始吾為婦衣食外不用錢一室環丈<lb/>
許不覺隘今汝輩不足耶銘曰　父實南士家垂範<lb/>
模爰從羅甥教始詩書冡於趙宗人無間言女淑在<lb/>
<pb n="KR4d0273_SBCK_024-2b"/>
閨男秀盈門雲雷方屯失匕致難有物有常星斗其<lb/>
爛彌高極深一緩萬㝷益培後昆尚單厥心<lb/>
　　　滕季度墓誌銘<lb/>
滕宬字季度来南籍蘇州呉縣曽祖友知鄂州祖康<lb/>
權知三省樞宻院父珙知道州君𥘉見余謁入字却<lb/>
冩線上衆皆笑余異其沉敏學未乆坤闔乾闢無不<lb/>
洞逹雖不喜時文習制舉一年而成太守薦直言極<lb/>
諌　孝宗問知世家甚恱宰相亦言識君父兄住子<lb/>
城後某橋庭有某樹皆是主相論合既召試命文漂<lb/>
疾午漏不移晷已就考官疑輕已大怒遂以四通非<lb/>
近法罷鹽司再薦即日復召㑹内禪不果然後薦者<lb/>
累累不巳韓侂胄方擅事尤忌君故為軟語逗歳月<lb/>
<pb n="KR4d0273_SBCK_024-3a"/>
君窹笑曰吾得守一技足矣焉用溟涬風波間余爲<lb/>
奏授㢘靖處士侂胄猶靳侮不誠與自是薦者遂絶<lb/>
哀哉自三代取士法壊獨賢良最近古所得瑰竒卓<lb/>
偉之士不可計未有以為無用而忽之者至王安石<lb/>
始廢章厚又廢侂胄又廢而君偶當之夫人主以惻<lb/>
怛思治之心特下書聘召豈為應科者地哉柰何後<lb/>
國慮而先其人於是有難荅之問易窮之學然猶止<lb/>
於四通謂之及格而君顧以受擯又其所謂不通者<lb/>
非不能通也特不當通爾是科乆㫁不續有司茫然<lb/>
不渉門户於是以其不當問責於不當通群誚聚毁<lb/>
如詰影幻而君以慣暇逄倉猝整習遇草野厭冠而<lb/>
返可謂無妄之辱矣是皆不足云也天子好士與夢<lb/>
<pb n="KR4d0273_SBCK_024-3b"/>
巖卜渭等固宜獲異材衆略輻湊君獨智頴脫固冝<lb/>
在左右備顧問不幸氛霧閉隔失國之良寳此余所<lb/>
以深惜也嘉定十一年九月某日年六十五卒某年<lb/>
月日葬呉洲兩縣華山赤石原娶董氏子曰曑國子<lb/>
進士亦應賢良方正曰杲早夭女曰　嫁廣濟知縣<lb/>
盧櫄曰昇嫁監臨安府都作院夏似孫孫男伯祥孫<lb/>
女懿君晚居齊門窮僻處官於呉者知其賢多就見<lb/>
之清語終日不及私銘曰　事抑道揚身隱名彰磅<lb/>
礴氤氲復歸其真嘉定十二年十二月<lb/>
　　　國子祭酒贈寳謨閣待制李公墓誌銘<lb/>
李公名祥字元德曽祖逺祖通父贈中大夫揚常州<lb/>
無錫人隆興元年登進士苐主錢塘縣簿皇城司妄<lb/>
<pb n="KR4d0273_SBCK_024-4a"/>
告密威脇吏成其罪武臣子謗訕鞠於臨安公偶懾<lb/>
録參亟閉獄户邏者求入吏白舊例得監視皆不許<lb/>
既而所告無實知府姚憲驚曰上命無實乎公謝曰<lb/>
即坐譴自甘憲曰上何知是君公曰尹言過矣上至<lb/>
明豈重邏輕尹哉小人姦罔冝有懲艾憲具論如公<lb/>
意上駭曰朕幾誤卿吾争臣遂賜憲出身為諌大夫<lb/>
預政矣調濠州録事參軍安豊守胃民田訟屢改監<lb/>
司以委公還之民未㡬其人易守濠換司理廬州守<lb/>
出改官奏為勸留者公曰無吝民田幸矣薦何敢主<lb/>
管户部架閣文字太學博士國子博士司農寺丞樞<lb/>
宻院編修官兼刑部郎官大宗正丞軍器少監言忝<lb/>
蹟八年外賢材不勝衆願更出迭入由臣始出提舉<lb/>
<pb n="KR4d0273_SBCK_024-4b"/>
淮東鹽淮西運判入郎倉部檢詳樞宻院諸房文字<lb/>
兩淮鐡錢比不定大啇䘮億萬浮細失什伯且亂公<lb/>
再䟽乞官賜錢米銷濫惡者廢定城興國漢陽監更<lb/>
鑄紹熈新錢從之淮人以安遷國子司業宗正少卿<lb/>
國子祭酒慶元元年二月丞相趙汝愚免公争議曰<lb/>
頃壽皇崩兩宫隔絶䘮無主留正棄印亡國命如髪<lb/>
汝愚不畏㓕族决䇿立　陛下風塵不摇天下晏然<lb/>
社稷之臣也柰何無念功誠意忽體貌常典精忠巨<lb/>
節怫欝黯闇何以示後世除直龍圖閣湖南運副言<lb/>
者怒劾公罷之於是太學諸生楊宏中周端朝六人<lb/>
固留公併得罪悲夫禍所從来逺矣世方絀道學而<lb/>
柄路艱用材周丞相執政乆士多貌若愿不心與也<lb/>
<pb n="KR4d0273_SBCK_024-5a"/>
忮者已怨相與擊逐喜曰道學散群矣　趙丞相特<lb/>
用材銳甚清官重職往往丗所標指謂道學者忮者<lb/>
尤怨幸其有功生異起說枝連葉綴若組織然謗成<lb/>
而趙公亦逐則又喜曰趙學結局矣凢經趙公識面<lb/>
坐語無不迹絶影㓕也盖道學於公塗閭巷揖無及<lb/>
門之𣢾趙公於公序進次𥙷無踰級之遷也一旦正<lb/>
色抗辭殄行䜛說猶勢蟲之遇震霆莫能測焉何哉<lb/>
沖然無去来而為心者公心也漠然無重輕而為言<lb/>
者公論也公本於公心以發公論趙公之誣頼以明道<lb/>
學之禁頼以觧殆天意非人力也既歸無錫客或扣<lb/>
前語掉頭不對常時禄入縁手散親舊悉盡家人憂<lb/>
之更賣田起宅數間而巳再主沖佑觀再請老以直<lb/>
<pb n="KR4d0273_SBCK_024-5b"/>
龍圖閣致仕嘉泰元年八月十八日卒年七十四夫<lb/>
人戴氏有淑行能助公為施者也十月十四日葬開<lb/>
元鄉崋㠠村山曰横山明年戴氏殁合于墓子曰綸<lb/>
先卒曰維某官曰約某官壻曰趙繹某官孫曰慤曰<lb/>
愈曰思孫女四人其後上既於趙公備褒䘏之禮謚<lb/>
曰忠定而公亦贈寳謨閣待制賜謚肅簡焉公義順<lb/>
而理和塤唱箎應璋判圭合得於自然是非邪正豫<lb/>
定於心不待擇而知趨捨避就行其所安不待辨而<lb/>
明也古今歎材難有二不能必行難也不能必言難<lb/>
也能必行者執政大臣之選也能必言者諌官御史<lb/>
之選也今人共稱趙公事是其一驗爾其言於孝宗<lb/>
曰唐虞稱盛治者君臣和也今猜防收攬雖幹官亦<lb/>
<pb n="KR4d0273_SBCK_024-6a"/>
親擢　陛下不和也政事堂多存形迹不肯恊同<lb/>
輔相不和也大将宿衞當清苦孤立今黨援封殖大<lb/>
殘也閹侫給使當沉伏奔走今名聞鼎貴大賊也騎<lb/>
淮常作過扞邉何有而長此隳信誓武舉試七書韜<lb/>
畧安在而重此輕儒臣箴痛過砭石矣又特奏五劄<lb/>
子故淹緩晷刻以廣上意余以是知其能必言也言<lb/>
恢復衆矣未有循其本者公言預買匹十餘千秋苗<lb/>
斛兩大碩秫麥尤重經緫無名本先撥也皆曰不可<lb/>
損今歳損一二來歳損一二不可乎為愽士為寺丞<lb/>
為編修官爲提舉朝辭始終一志前後一念皆復讎<lb/>
也氣㤗神静本未有序余以是知其能必行也然而<lb/>
其上不爲執政大臣其次不爲諌官御史材非果難<lb/>
<pb n="KR4d0273_SBCK_024-6b"/>
也銘曰　超天門之嶪峩兮衆外逐而侜諼奚夫子<lb/>
之並登兮獨内秉而塞淵建驚世之蕐旗兮載駭俗<lb/>
之髙軒遏䜛慝之横潰兮扶忠良之阸艱訊曰山浮<lb/>
蒼兮水涵清深復深兮窈斯銘嘉定十三年六月日<lb/>
　　　周鎮伯墓誌銘<lb/>
曽祖宗道祖德元父宲永嘉人君諱鼎臣字鎮伯勤<lb/>
志廣學大書叢卷多數百者親手傳冩記憶略遍未<lb/>
冠與鄭景望同登名譽正等既而川壅澤流山止谷<lb/>
進諸弟迭起各取科目争爲聞家然皆由君教也授<lb/>
漳浦主簿文牘間判疑雪枉筆勢若飛不可遏有以<lb/>
民爲刼冐賞獄上矣君覆而冤之一食頃放散數十<lb/>
人傳聲<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>呼徹於比郡州使行視四縣盡荒逺不到<lb/>
<pb n="KR4d0273_SBCK_024-7a"/>
地龍巖瘴毒深厚號烏脚溪者左足未投右脛已騂<lb/>
黒君特館其處村落所急便冝不請白蒲延大掠流<lb/>
鵝灣同廵檢輕戰而潰君代尉馳徃三日中生縛其<lb/>
酋二剚賊無遺發寄納倉賑傷死召奔迯歸業差次<lb/>
将卒功状無敢不平而不自言也姿敏决剛峭不可<lb/>
屈前守材其爲無不聽後守惡其直不盡從也監司<lb/>
欲薦未及以淳熈十三年三月二十九日卒年六十<lb/>
一十五年十二月二十三日葬建牙郷渚浦夫人王<lb/>
氏子曰籲曰端朝省試第一今宣教郎太學博士君<lb/>
卒後二子出入里中指曰周鎮伯児也外家𥘉與田<lb/>
不取弟多分財不較也細人或歎曰異日主簿有酒<lb/>
常飲我今亡矣或泣曰我性傲無禮主簿輙避我他<lb/>
<pb n="KR4d0273_SBCK_024-7b"/>
大人咄撻不我恕也故僮使曰去官人乆見則教我<lb/>
好伏事牢拾飰椀未嘗墜此言也余旣廬松臺下而<lb/>
周氏居二百年矣山之先儒故老莫如君者其學也<lb/>
惰者可殖其行也薄者可化也銘曰　闊視宇宙隘<lb/>
囬慮几席安古来賢逹流何必用捨間活人烏脚溪<lb/>
殺賊流鵝砦雖無舊史傳幸有新銘載嘉定十三年<lb/>
六月日<lb/>
　　　兵部尚書徽猷閣學士趙公墓誌銘<lb/>
七世祖德昭太祖子也王於燕曽孫世恬四世孫令<lb/>
晙師友皆名士雖秉旄節恭約如寒人六世和州防<lb/>
禦使伯驌　高宗在國邸游最舊中興乆乃召歸居<lb/>
禁中卜椽堂以文藝侍左右生公名師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>字從善𥙷<lb/>
<pb n="KR4d0273_SBCK_024-8a"/>
平江府司户兩浙轉運司屬官中淳熈二年進士第<lb/>
薦授司農簿大理丞遷正将作少監兼户部金部郎<lb/>
孝宗念公族家故人子贍智蚤立異顧待屢奏事殿<lb/>
上漏常下數刻所論意合無不肯可言左右曹度支<lb/>
金倉各掌邦賦名類析裂毎有㑹計徧走五司文籍<lb/>
複重吏出没爲姦利不便請立總計司併錢物一之<lb/>
弊可絶　上大喜亟命操筆者前甫離御榻已批外<lb/>
行矣執政迎勞驚曰何速也防禦䘮免於時廬陵名<lb/>
難治前守比不勝任選知吉州治有餘益施與减征<lb/>
啇十三四减苗耗十五六屬縣解板帳量留之窮郷<lb/>
不幸病死為給費民感其意即城隍敞大堂分建十<lb/>
一祠祝嘏薦獻如神明焉鑄錢以貫数積　三十萬<lb/>
<pb n="KR4d0273_SBCK_024-8b"/>
復選都大提點取銅廊埸鑛再變而成宿逋歳課俱<lb/>
足贏銅錢數萬鈞著寳司撮要五卷上尤喜召為户<lb/>
部郎官出淮東緫領　光宗立進太府少卿奏冝令<lb/>
成閔皇甫倜入宿衞問中原形勢方蒐陳雜役佐正<lb/>
兵厚立賞格激其退惰㧞偏将董世雄馮琪荘松等<lb/>
三十餘人事頗有緒㑹修楚州城多異議移江西提<lb/>
刑不就提舉雲臺觀知秀州未行改淮南運判私鐡<lb/>
錢聚淮東數百萬掩遏鹽利八州閉肆逾月樵蘇路<lb/>
阻公亟出令恣民挾私錢交市如其故請於朝用度<lb/>
僧牒官㑹椿積米收而鐍蔵之盡乃止又請造交子<lb/>
行於江南諸州稍流通官錢第功直祕閣鹽塲官有<lb/>
贓負既劾治反為所䧟罷除太府少卿淮西紹領軍<lb/>
<pb n="KR4d0273_SBCK_024-9a"/>
人𬒳差擘生券不削本俸自公始游士乞索不厭毀<lb/>
矩公復罷提舉雲䑓觀除直祕閣兩浙轉運副使以<lb/>
司農卿知臨安府權工部侍郎爲真仍兼臨安齊國<lb/>
夫人疾病待制華文閣知鎮仁府辭提舉興國宮釋<lb/>
服知楊州陞龍圖閣賜正透犀以帶在楊三年入權<lb/>
工部尚書㝷權户部既而落權皆兼臨安府兩䌓増<lb/>
劇閑整如平日人服其難時嘉㤗末開禧𥘉也韓侂<lb/>
胄将北伐宻謀累歳有聞不敢問問或不敢荅公還<lb/>
自廣陵建預防素備八事且言今日當以蔡謨之憂<lb/>
爲憂侂胄殊不快言無見從者一日侍從官集侂胄<lb/>
所公固守前議聲色俱厲侂胄大駭故雖以二難倚<lb/>
公而不能留也明年皇甫斌敗郭倬李爽潰退江淮<lb/>
<pb n="KR4d0273_SBCK_024-9b"/>
處戒嚴公由紹興府廬州再爲工部尚書知臨安府<lb/>
募京畿将兵三千人衣製等仗皆如大軍蔽浙江而<lb/>
營以壮軍容對人說邉事悲憤感激形於涕泣侂胄<lb/>
愈怨讕者謂其崇飾小信大聲疾呼自是與公絶矣<lb/>
又明年侂胄死起知京口麥折價無過㪷二百琢石<lb/>
示永利除寳謨閣學士知江陵府制置京湖辭未聽<lb/>
給舎不悅改直學士提舉萬壽宫三爲工部尚書知<lb/>
臨安府力辭學士院無荅詔亦止俄復以夏官兼爲<lb/>
十餘年中四知臨安府廋情匿姦懸見立剖猝需冗<lb/>
求趣具曲應巷夫街叟夷賛相續皆曰長安門户百<lb/>
萬若趙尚書親履其家我曹情僞如山海非趙尹豈<lb/>
能徧識至今其論猶然詩曰商邑翼翼四方之極鄭<lb/>
<pb n="KR4d0273_SBCK_024-10a"/>
氏曰啇邑之禮俗翼翼然四方所則傚王化所以自<lb/>
京師始也周人合公卿大夫之賢通治六郷信厚馴<lb/>
羙横猾消伏記曰古之欲明明德於天下者先治其<lb/>
國夫王畿固天子之所自治也漢以来獨任京兆尹<lb/>
彼名豪巨俠蹙虐貧細所在市滿非設方略廣耳目<lb/>
何以迹捕不嚴擊㫁敢誅殺豈爲哀止哉然而智進<lb/>
則徳退術勝則道㣲用之殊方流品亦異故蕭望之<lb/>
嫌張敞材輕非師傳之噐公乗興訟王尊功伐前所<lb/>
未有名将不及毀譽之不同若此亦各以其所試言<lb/>
之也公奏　陛下始縁都城褚賤米貴牽挽用臣<lb/>
今雖褚稍重而賤之源猶在糴漸平而貴之根自若<lb/>
懼終不足寄委上不能奪解府事兼詳定敕令連<lb/>
<pb n="KR4d0273_SBCK_024-10b"/>
自乞退十餘䟽言者因曰可許矣遂歸呉凡五年然<lb/>
後以寳謨閣學士提舉萬壽宮提舉之二年嘉定十<lb/>
年也其二月𥘉八薨于私第年七十𥘉秦國夫人生<lb/>
公而終憶念至老常涕泣奉齊國孝敬公休私佚清<lb/>
早深暮無不在側飲食寒暖必營護與弟師弇篤愛<lb/>
終始有無多少必均壹遺命善事叔父如吾在時淑<lb/>
人蔡氏先公卒子希蒼某官保義郎希虞早卒希祐<lb/>
某官二壻楊訓某官詹乂民某官孫曰添孫某官曰<lb/>
桂老某官孫壻曰莫㓜成某官四月庚午葬呉縣長<lb/>
洲郷鹿山余與公同淮漕同緫領希蒼再從余金陵<lb/>
自公殁即遣客候余閱數年不倦余欲附公於敞尊<lb/>
之次而本朝憲令平無前世輕重之患錢塘民俗愿<lb/>
<pb n="KR4d0273_SBCK_024-11a"/>
無京兆悍强之習然則公之材智容有不盡施者也<lb/>
銘曰　公遇　孝宗冠阼方𥘉䇿畫雲興母疾少徐<lb/>
自浙北南暨淮東西衆大之居獨以能推有漸農扈<lb/>
有赫冬卿八座尚書五繇尹升北伐大議爲時力争<lb/>
誰云觸忤籍甚其名材品素分物論先且豈如王尊<lb/>
歘毀忽譽毀勿與門譽勿與鄰惟孝及友兼爾後人<lb/>
嘉定十三年九月　日<lb/>
　　　長潭王氏墓誌銘<lb/>
承奉郎贈朝奉郎王君名思文字煥之王氏譜曰晉<lb/>
丞相導長子恱十世齊輔國将軍山容後兩世三爲<lb/>
剡縣令又八世梁武毅将軍超孫又二世隋剡縣户<lb/>
曹元顗其基記曰武毅夫人杜氏葬於長潭户曹葬<lb/>
<pb n="KR4d0273_SBCK_024-11b"/>
於剡剡之南胡塍官塘西上金西北小遁數十百里<lb/>
大抵王氏家也譜不能别其居墓不能紀其世合譜<lb/>
與墓則王氏家長潭自梁而基陳隋而蕃矣承命毎<lb/>
獨念曰祥覧以上推王世子受始之姓導悅以下審<lb/>
超孫顗定居之實長潭之王言貴種也余一身所承<lb/>
豈不重哉然自唐迄曽祖璇三世莫能仕顯而又有<lb/>
甚急者方臘叛祖徽死之父迪功郎逈哀痛沉劇未<lb/>
暇及生理君㓜尚束髪即能任父事𥙷拾焚壊䟽淺<lb/>
累狹以致深廣迪功嘆曰吾家命脉也非此児不興<lb/>
矣族人長老加敬愛新剡中語生子何獨不如煥之<lb/>
然君常不自喜曰柰何以近利傷逺成其恭孝和敏<lb/>
先人後巳通有共無出於天性竒書善本輒貴售屬<lb/>
<pb n="KR4d0273_SBCK_024-12a"/>
其子必於清論聞流意未甞不在譜諜間也巳而夢<lb/>
龍登進士第猶疑曰先緒眇㣲甚矣今一青衫手板<lb/>
便扶起否後知龍游縣縣人持安車來迎謝不徃曰<lb/>
吾豈以無益身慕餘榮於篤老之日哉夢龍遂歴御<lb/>
史入宗寺爲卿直中秘書出守永嘉諸孫継有科目<lb/>
稍復晉梁之舊如其志焉嚴子陵葬越墓側皆嚴也<lb/>
阮遥集葬婺山旁皆阮也彼非賢者之裔胄耶時逺<lb/>
則念息地寒則慮短此高人曠士之所以失其世也<lb/>
君聦朗開逹上顧千歳已不及用而子孫頼之矣盖<lb/>
嘉定之壬申年七十九而以六月戊子卒甲戌十一<lb/>
月丙申柩葬彩烟郷山曰鼇峯夫人袁氏子曰夢庚<lb/>
夢龍夢良夢錫壻曰史必端夢庚夢良皆巳卒女亦<lb/>
<pb n="KR4d0273_SBCK_024-12b"/>
先卒夢龍在永嘉時受命寳復還夢錫持表賀授迪<lb/>
功郎麗水縣主簿孫男女十五人余既以譜次君事<lb/>
而史稱恱子混混子嘏嘏子恢譜乃言嘏子偃無恢<lb/>
者誤也然邵之子名恢而嘏復以名其子乎史亦誤<lb/>
也自懐成四世皆稱陳至景暄始復稱梁字誤也晉<lb/>
九十餘年導傳三世梁五十餘年懐成傳九世亦誤<lb/>
也惟杜氏葬長潭户曹葬剡不誤故表曰長潭王公<lb/>
而銘之銘曰山囬水複昔誰爰宅晉相梁卿蕃衍千<lb/>
百有篤王公追念世德勿爲崛升不如繼興仆壠摧<lb/>
丘淑綬彯纓我能新之賁此銘稱<lb/>
　　　故樞宻參政汪公墓誌銘<lb/>
乾道七年四月十二日簽書樞宻院事兼權參知政<lb/>
<pb n="KR4d0273_SBCK_024-13a"/>
事汪公勃薨年八十四十月巳酉葬㑹昌郷蜀里北<lb/>
庄村嘉定十三年曽孫綱以墓上之銘來請公字彦<lb/>
及徽州黟人年十八州薦士稱首試辟廱太學鋒銳<lb/>
渉敏同舎畏伏尊以宿舊垂三十年紹興三年類省<lb/>
試饒州二年登進士第主嚴州建德簿池州建德丞<lb/>
京口置㳂江安撫辟爲屬十三年除太常寺主簿髙<lb/>
宗厭戎馬乆思壹休息既定和親罷諸将兵而名士<lb/>
大夫皆謂父兄讎未報兵未當罷上患之擇耆艾質<lb/>
厚不與趙張同好惡者居紀綱地共持國論公自御<lb/>
史臺檢法官爲監察御史奏事殿中上方書孝經公<lb/>
奏顯仁后歸孝之大也請刋石摹以賜群臣諸生示<lb/>
天下子道又言新學𥘉建科塲適開萬方趨嚮於是<lb/>
<pb n="KR4d0273_SBCK_024-13b"/>
乎小學者不粹然一出於孔氏而以專門曲學亂之<lb/>
可乎上曰此所以正人心也詔有司凡私意臆說盡<lb/>
黜之大理少卿朱斐對上指大理寺爲詔獄公論斐<lb/>
不目知職業何事不學無識竟罷斐蔡攸家人至行<lb/>
在公歴陳靖康禍變臣子不忍聞上讀䟽悲憤亟命<lb/>
臨安還之所貶州京子孫不用赦令内徙進侍御史<lb/>
言陛下近以各郡土俗利害隨冝増損𥙿養民力其<lb/>
節目甚多給舎條上矣冝令監司以方鏤之徧下州<lb/>
縣使百姓户曉而劾其稽違者由是上益以公爲知<lb/>
大體明治道擢授諌議大夫兼侍講押班趙轍慿寵<lb/>
作勢妄占人廬舎公奏斥之外上曰逐一内侍而其<lb/>
類皆竦人知畏矣愈竒公可大用也遷御史中丞十<lb/>
<pb n="KR4d0273_SBCK_024-14a"/>
八年遂以端明殿學士副宻院事叚拂罷兼攝東府<lb/>
事自秦檜志得悪同列偪巳始廢序遷之制甫簽署<lb/>
或參知巳遂去俄復竄謫公上所屬任非檜引者毎<lb/>
造前傾接俞咈旋首下殿目送必與檜鈞禮檜瞬息<lb/>
間喻意相縻歳餘未有以逞公顧檜忮忍欲有所建<lb/>
白答上恩遇常沮塞不得間則嘆息曰此豈伴食處<lb/>
哉及賜檜犀帶忽問樞宻有否使者言帶二一賜樞<lb/>
宻檜憮然曰上果厚汪樞哉彌不平公亦慨然曰吾<lb/>
可以去矣即告上陛下幸哀臣母老病得退就田里<lb/>
上雅如公爲檜發也重慰薦以舊職食宮觀禄終檜<lb/>
在不敢動摇公者上力也檜死起知湖州㢘儉至骨<lb/>
不費公使一物内屏燭反撚■代燎政以慈愛爲主<lb/>
<pb n="KR4d0273_SBCK_024-14b"/>
勸兩訟勿争詞致殷重其人感悅合掌結歡而散霅<lb/>
上相語莫激惱這佛将老上終始念公超秩三等制<lb/>
曰爲民借留葉義問故人也有隱憾上章毀詆奪學<lb/>
士　孝宗𥘉特詔復與言者未巳命再格又詔復龍<lb/>
圖閣而公已薨遂追復焉盖當檜亡後一時黨援剗<lb/>
薙焚沃不啻草莾獨公老成重德人無異詞雖爲義<lb/>
問排毀公者後亦卒自悔恨而二宗眷眷於公如此<lb/>
嗟夫是非賢否之實豈終不可定哉汪氏望於黄陂<lb/>
世序甚逺然未有仕者公始贈曽祖昌齡太子少保<lb/>
祖惟立少傅父才貴太子太師在饒州也張琪兵突<lb/>
黟縣家遁潰不相知母舒氏䧟賊㡬不脫冦退邑落<lb/>
死走十三四而公奏名以歸長㓜各聚數里内無一<lb/>
<pb n="KR4d0273_SBCK_024-15a"/>
亡失郷人驚異曰是公素孝謹天殆活之既貴封舒<lb/>
氏延康郡逮西府之養云贈其配曰祝氏高平曰唐<lb/>
氏南昌皆郡夫人四子作礪湖北提刑作舟監行在<lb/>
都茶埸作霖京西安撫司幹官作又清江丞孫十一<lb/>
人義和侍御史義榮大理丞義端徽猷閣待制義質<lb/>
蘄春簿義的太學内舎生義路義䖏義方義實義善<lb/>
義準曽孫綱直祕閣浙東提刑紀贑縣丞統通判楚<lb/>
州絃監平江府贍軍庫絳知龍陽縣縝知永興縣綬<lb/>
知豊城縣繹通判安豊軍公誠篤欵盡自少至老不<lb/>
欺無妄尤簡樸安同異行疇壠中農坐桑語爾汝如<lb/>
一人歳侵倒廪下其直巨姓皆曰樞宻尚减價我何<lb/>
敢求<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>故市糴常平黟人亦以爲佛也公在時諸孫<lb/>
<pb n="KR4d0273_SBCK_024-15b"/>
巳取高第後侍從相踵至綱三世卓然異材冝於内<lb/>
外善類合一追𫐠祖德銷熄誣謾太史公所謂忠信<lb/>
行道以奉主上世家之流也不止銘墓而巳銘曰<lb/>
治古君臣與道合離卜用一相至公匪私舜命伯禹<lb/>
稷契參之迹不存家心國是毗翼翼高宗進臣以㳟<lb/>
獨我偃我爾無尚同㫁㫁汪公輔君以忠臣豈不比<lb/>
比曰君是從事徃論移群訕一聲雖與檜異難於自<lb/>
明惟两聖人深照厥成始黜終復生冤死榮墳彼北<lb/>
㽵其下靡刻蜀笋仍存翁仲猶黙碑銘新特綱也念<lb/>
德碑堅有<graphic n="KR1575" url="https://raw.githubusercontent.com/kanripo/KR-Gaiji/master/images/KR1575.png" mimeType="image/png"/>銘堅無感十二月　日<lb/>
　　　陳同甫王道甫墓誌銘<lb/>
志復君之讎大義也欲挈諸夏合南北大慮也必行<lb/>
<pb n="KR4d0273_SBCK_024-16a"/>
其所知不以得䘮壮老二其守大節也春秋戰國之<lb/>
材無是也吾得二人焉永康陳亮平陽王自中亮字<lb/>
同甫童㓜時周叅政葵請爲上客朝士白事叅政必<lb/>
指令揖同甫因得交一時豪俊盡其論議隆興再約<lb/>
和天下欣然幸復蘇息獨同甫持不可婺州方以觧頭<lb/>
薦著中興五論奏入不報後十年同甫在太學睨埸<lb/>
屋士餘十萬用文墨少異雄其間非人傑也棄去之<lb/>
更名同復上書至再天子始𣣔召見倖臣耻不詣巳<lb/>
執政尤不樂復不報又十年親至金陵視形勢復上<lb/>
書陛下試一聽臣用其喜怒哀楽之權皷動天下上<lb/>
顧内禪决矣終不報由是在庭交怒以為恠狂前此<lb/>
郷人爲讌㑹末胡椒特置同甫羔胾中盖村俚敬待<lb/>
<pb n="KR4d0273_SBCK_024-16b"/>
異禮也同坐者歸而暴死疑食異味有毒巳入大理<lb/>
獄矣民吕興何北四毆吕天濟且死恨曰陳上舎使<lb/>
殺我縣令王恬實其事臺官諭監司選酷吏訊問数<lb/>
歳無所得復取入大理衆意必死少卿鄭汝諧直其<lb/>
冤得免未幾　光宗䇿進士擢第一既知爲同甫<lb/>
則大喜曰朕親覧果不謬授建康軍簽判同甫雖據<lb/>
高第憂患困折精澤内耗形體外離未至官病一夕<lb/>
卒哀哉葬家側龍窟馬鋪山世所謂陳龍川也自中<lb/>
字道甫岸谷深厚山止時行所歴雖知名勝人或官<lb/>
序高重逆占其無憂當世意直嬉笑視不與為賔主<lb/>
禮一日赴丞相坐有餽鹿至請賦之韻得方字摇膝<lb/>
朗唱曰世間此物多謂馬寳匣還冝出上方相慘愠<lb/>
<pb n="KR4d0273_SBCK_024-17a"/>
亟入復出出入數四客皇恐不自得道甫神色不異<lb/>
飲啖自若以此甚不恱於流俗乾道四年議遣歸正<lb/>
人伏麗正門争論且言今内空無賢外虚無兵當綱<lb/>
羅英俊廣募忠力爲中原率坐斥徽州毎應試皆陳<lb/>
實䇿無一語類時文或笑曰此劄子也然竟亦得乙<lb/>
第中書舎人王藺薦於上藺上所厚得召對上壮其<lb/>
貌親其言改官爲籍田令又使舉其所知将用矣以<lb/>
諌官蒋繼周䟽罷上徐悔差通判郢州道知光化軍<lb/>
還朝　光宗曰　壽皇以卿屬朕姑爲郎相伴乎公<lb/>
謝臣已累　壽皇不敢復累　陛下固請知信州復<lb/>
召以正恬䟽罷知邵州以謝原明罷知興化軍以髙<lb/>
文虎罷是其人之於二公非有睚眦激發之憤膚奏<lb/>
<pb n="KR4d0273_SBCK_024-17b"/>
噆螫之苦也相傳以嫉望風而忌爾然二公自料苟<lb/>
其人志不復君之讎慮不足絜諸夏合南北固不與<lb/>
並立矣則進退離合之不相容亦其勢也然黨偏而<lb/>
方隅亂說勝而白黒混至使旁觀不敢平論後世不<lb/>
能分别又足悲夫道甫既罷興化而死始道甫樂仙<lb/>
壇山北之原即其葬焉外戚擅事累世必其危漢者<lb/>
劉向耳䆠官擅事累世必其亡唐者劉蕡耳以窮郷<lb/>
素士任百年復讎之責余固謂止於二公而已彼舅<lb/>
犯先軫識略猶不到公子勝新垣衍奚由知之余固<lb/>
謂春秋戰國之材無是也雖然上求而用之者也我<lb/>
待求而後用者也不我用則聲蔵景匿而人不能窺<lb/>
必我用則智運術展而衆不能間若夫疾呼而後求<lb/>
<pb n="KR4d0273_SBCK_024-18a"/>
納說而後用者固常多逆而少順易忤而難合也二<lb/>
公之自處余則有憾矣同甫稱信州韓筯抑骨筆研<lb/>
當獨歩自謂不能及又嘆今日人材衆多求如道甫<lb/>
髣髴邈不可得盖亦指文墨少異者言之猶前意也<lb/>
今同甫書具有芒彩爛然透出𥿄外學士争誦惟恐<lb/>
後則既傳而信矣道甫乃獨無有是信而不傳也鮑<lb/>
叔管仲友也鮑卑而管貴羙在叔也王猛薛強友也<lb/>
王顯而薛晦過在強也同甫得無以死後餘力引而<lb/>
齊之使道甫亦傳而信乎是以併誌二公使兩家子<lb/>
弟刻於墓若世出則碑隂叙焉銘曰　哦彼黍離孰<lb/>
知我憂竭命殫力其爲宗周嘉定十四年正月　日<lb/>
　　　故知樞宻院事資政殿大學士施公墓誌銘<lb/>
<pb n="KR4d0273_SBCK_024-18b"/>
淳熈十五年知樞宻院事施公師點引疾辭位逃寵<lb/>
畏盈敷露懇切上疑訝抑首蹙眉請間諭公曰卿輔<lb/>
朕事巳有緒柰何欲棄朕還其奏五六公徑出六和<lb/>
塔俟命上不得巳以爲資政殿大學士知泉州固辭<lb/>
州提舉洞霄宫　光宗田禪詔曰卿冲人舊學也何<lb/>
以啓告朕公即䟽言仐民貧兵餒将愚而敵詐虜懼<lb/>
有伏冝熟察審處使𥘉元之政足以竦厲而　陛下<lb/>
心術之㣲又有當自謹者知隆興府放逋賦十八萬<lb/>
逹冤䟽壅㣲細必親半歳復求去不許紹熈三年二<lb/>
月乙未薨于豫章年六十九口自爲表謝略曰念民<lb/>
情難保監天命靡常憂國勢所可憂用人材所當用<lb/>
上覧奏悲惻四年十一月戊寅葬永豊縣冨成郷西<lb/>
<pb n="KR4d0273_SBCK_024-19a"/>
塘山提㪯福建市舶椷來曰先人蒙囯大恩贈死䘏<lb/>
狐一用舊礼階崇二列謚羙正憲盖哀榮略備矣獨<lb/>
墓道之碑未立非敢慢也有待而然竊惟淳熈中天<lb/>
下治安天子恭已群臣遵職中都官貴重留乆者尤<lb/>
幸甚執政至十餘年公一旦乞身不及顧竟得請将<lb/>
行𥚹謁朝士舊故諸客送登舟人人把手笑語盡歡<lb/>
而别行路聚觀咨歎傾挹雖踈廣受無以尚之夫耽<lb/>
位敗高節懐禄失令名然則縻於進者非公之志而<lb/>
果於退者公之勇也豈不賢哉公字聖與信州玉山<lb/>
人三世褒叙安與少保舜則太傅實太師紹興二十<lb/>
七年太斈上舎中第教授復州魏囯夫人終䘮王樞<lb/>
宻綸欲以舘職薦公曰父年髙迫近禄人子私願也<lb/>
<pb n="KR4d0273_SBCK_024-19b"/>
無考任而躐華選懼爲僥倖之倡教授臨安府陳丞<lb/>
相康伯遂以館職薦召對言頃中外人情急於得和<lb/>
無故裂四郡奉虜是欲和也非欲乆也　陛下發憤<lb/>
逐宰相諌官主議者示以必載而後和可成然猶未<lb/>
也因陳備虜五事及他便宜甚衆曰如是則有備備<lb/>
堅而和可乆矣故終　孝宗世以和爲形以備爲實<lb/>
虜卒不敢背約䇿自公始授正字兼聖政檢討校書<lb/>
郎兼呉益王教授囯史編修官又言法爲天下信事<lb/>
爲天下功臣下争欲変法各求立事不参覈而遽從<lb/>
巳変遄復暫立忽廢此功信所以隳囯權所以去也<lb/>
又言治盗賊當委牧守但責廵尉何以禁暴事多施<lb/>
行公起疎外論建樸率不擇深淺而㓛機凑的深中<lb/>
<pb n="KR4d0273_SBCK_024-20a"/>
利害雖老於臺閣不能及　上方嚮用言者不樂罷<lb/>
主管崇道觀知筠州太師終喪知池州入奏今日用<lb/>
人未有毫髪効驟遷輕改視職守如流上羙其意<lb/>
曰卿謙退靖重除祕書丞考功郎官國子司業祕書<lb/>
少監兼左諭德中書舎人兼右庻子既升監俄正知<lb/>
制誥兼左庻子禮部侍郎進給事中増詹事爲二兼<lb/>
焉在後省言呉淵小人𬒳劾不可雜學士潘景珪無<lb/>
學法吏不可權侍郎張說子薦贓敗不可収叙宋鈞<lb/>
罷黜不可真俸郭倪李安禮他日一轉九官不可宣<lb/>
賛而明州民汪伋獻稻萬餘助賑䘏户部謂不應賞<lb/>
格朝廷令湏歳稔還之亦極論其非使女真班定典<lb/>
儀以虜王子且至退公位公曰立巳定何退爲屡請<lb/>
<pb n="KR4d0273_SBCK_024-20b"/>
不改白其相曰南大使不肯動王子竟徙他班虜相<lb/>
與愕顧歎伏公𥘉見　上固黙許任屬及請乞户四<lb/>
等以下積欠謂非卿不聞此至引書三宅三俊欲先<lb/>
重職事官之選然後次𥙷而上皆有其人爲愈用愈<lb/>
不匱之術則曰公輔器也及封駮不避<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>對有守益<lb/>
嗟異郊祀以備顧問輦由側升上念公魁傳使陟<lb/>
降從御道有司曰非故典也遂詔衞士扶掖於是人<lb/>
知　上决意用公十一年除端明殿學士簽書樞宻<lb/>
院事其九日兼參知政事既而以參政同知樞宻院<lb/>
又知樞宻院事凡六載與同列開陳　上前有不中<lb/>
理未嘗不反覆執諌退無異言上數勞勉曰異時<lb/>
宰相奏事參署噤不一語朕圖回天下日周徧常再<lb/>
<pb n="KR4d0273_SBCK_024-21a"/>
三卿盡言若此真慰朕懐也公益感勵奮發以薄聚<lb/>
歛厚捨施為巳任大関出内藏錢激犒而除其窠名<lb/>
爲民病者六十萬罷昭州貢金盡蠲經緫制宿負鉅<lb/>
億萬而旱饑有一州放至六十萬者皆公所建白户<lb/>
部立上供比較法且請不待歳終行之既畫䧏公力<lb/>
辨遂追寑至於寛釋威怒保護善良鍳訴材傑舒㧞<lb/>
淹滯上常目公言一聽可至今人多稱誦而公不<lb/>
自以為德也于時法度尊明民物豊樂公喟然曰以<lb/>
寵利居成功古人之深戒也决去不囬有識壯之内<lb/>
行尤淳備䘮魏國日侍太師夜即墓廬以宿䘮太師<lb/>
如魏國任𥙷先其姪政府恩悉推與族人禆窮乏有<lb/>
倒廪助婚䘮有傾槖待人質而篤處巳約而𥙿不鳴<lb/>
<pb n="KR4d0273_SBCK_024-21b"/>
善以収譽不衒薦以市恩毎謂諸子進退以義士之<lb/>
節也枉道于進士之恥也汝第戒之子栝上舎甲科<lb/>
福建帥司幹官枱通判福州椷椐通判沅州<graphic n="KR3401" url="https://raw.githubusercontent.com/kanripo/KR-Gaiji/master/images/KR3401.png" mimeType="image/png"/>通判<lb/>
撫州壻劉㑂知南劒州趙汝談西外宗正栝枱椐㑂<lb/>
皆已卒孫沆京西提舉兼提刑通判汶監蘄口鎮洙<lb/>
承務郎江陵縣主簿浚承務郎渷瑞安縣尉洽將仕<lb/>
郎濆登仕郎而洙浚亦已卒曽孫鍳鎡雄峴童小大<lb/>
餘未名而鎡雄皆將仕郎也余讀公講筵故事審時<lb/>
所急能因時正救而納之於道東宫故事擇義所明<lb/>
能先事豫防而引之於善及前後章奏累百數大扺<lb/>
權實兼舉雅俗並伸切而不偪廣而不緩至於科舉<lb/>
制科之外有安貧樂道經明行修者欲詔州郡特舉<lb/>
<pb n="KR4d0273_SBCK_024-22a"/>
而官之則又未甞不大公之志㦤公之識而惜其不<lb/>
遂相哉銘曰<lb/>
迪惟阜陵載競載勤淳熈末年求治愈新不自聖智<lb/>
推賢其臣其臣施公左右有民文獻舉之貨財與之<lb/>
㤗道并包勿猜沮之嚴嚴廟謨虚巳以咨令如雷風<lb/>
鼓舞四馳我無上欺　上惟我信律吕必應心手<lb/>
同運祈歸故國草木華潤世韙其退有考其進公既<lb/>
返正帝亦禪止古稱明良母或逮止幽堂乆寂遺耀<lb/>
未紀君臣之逢以播來史嘉定十四年二月　日<lb/>
水心先生文集卷之二十四<lb/>
<pb n="KR4d0273_SBCK_024-22b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0273_SBCK_005-1a"/>
水心先生文集卷之五　前集<lb/>
　奏議<lb/>
　　　紀綱一<lb/>
紀綱法度一事也法度其細也紀綱其大也古人之<lb/>
為國豈能盡正盖或得其大或得其細有失其一必<lb/>
得其一若細大俱失而欲煩文細故以維持其國家<lb/>
可静而不可動易屈辱而難尊崇則　本朝之事是<lb/>
已雖然法度之失未至如紀綱之失此古人之所甚<lb/>
諱也自堯舜以來外有岳牧内有九官一以制度頒<lb/>
以文告觀以廵守諸侯雖國異家殊莫有敢不相率<lb/>
而朝者治兵如治刑治夷狄如治中國此唐虞夏商<lb/>
之紀綱也至周參以宗室維以功臣其制加宻矣秦<lb/>
<pb n="KR4d0273_SBCK_005-1b"/>
則破壊封建而為郡縣削弱黔首禁制将相自天子<lb/>
以外無尺寸之權一尊京師而威服天下是時北胡<lb/>
亦始合為一國則築長城以限隔之重㳂邊之兵攘<lb/>
却其要地而匃奴遯迹自屏不敢争衡然人主恣睢<lb/>
太甚而下不堪命不旋踵而敗亡故世皆以秦之紀<lb/>
綱為失雖然秦之紀綱則誠失也然而以强為失而<lb/>
不以弱失以大為失而不以小失夫强大之勢易為<lb/>
也秦特不知為而巳亦未可以深罪秦也漢因秦制<lb/>
三邊各自俻内郡専刑賞丞相御史雖統攝天下刺<lb/>
史司隷雖督察郡國而守相皆得自為兵其兵也民<lb/>
其民也財其財也極其所治無不可者有進而授首<lb/>
無退而掣肘两漢之治所以獨過扵後世者豈非其<lb/>
<pb n="KR4d0273_SBCK_005-2a"/>
操之簡而制之要哉當其盛時攘夷闢地至數千里<lb/>
至其衰也尚能繫服單于而臣妾之夫豈蹙縮凡儒<lb/>
之論所可疵病其失哉此漢之紀綱也三國分裂雖<lb/>
科禁嚴宻民無所措手足本不足以言治然邊方鼎<lb/>
立彼此窺伺一有蹉跌而禍敗隨之其所以皆自立<lb/>
於窘匱䘮亂之餘不可動揺者豈非其分人以地任<lb/>
人以兵功有所望罪有所歸截然自用而不相拘制<lb/>
哉西晉使外制内以成諸胡之亂及其征鎮固守以<lb/>
忠義相奬激虚聲遺號猶爲一統海内之具至王導爲<lb/>
東晉重上流之柄壯楊州之勢石勒符堅皆竭天下<lb/>
之力無歳不戰而晉卒頼以立其後北則魏晉周隋<lb/>
南則宋齊梁陳皆循用之是則紀綱之所在患乎授<lb/>
<pb n="KR4d0273_SBCK_005-2b"/>
任之非人而不以人爲不當任患乎分畫之無地而<lb/>
不以地爲不當分畫患乎外敵而不患乎内侮其事<lb/>
蓋昭然矣唐用周隋府衞之法㨂擇天下之民聚爲<lb/>
強兵内則諸衞将軍外有節度緫管四夷臣属萬里<lb/>
請命雖常困於征伐而唐之威令又過於漢矣州郡<lb/>
削小分置益多而辟置生殺之權視前丗皆巳稍損<lb/>
至於中葉邊將權重遂成末大之患無以抗之而内<lb/>
地亦皆裂爲藩鎭殽亂混并不分緩急不辨内外百<lb/>
丗相承之紀綱由此墜失卒至五代以成　本朝懲<lb/>
創之說而紀綱不可復振矣<lb/>
　　　紀綱二<lb/>
唐之中世既失其紀綱而藩鎭横及其後也藩鎭復<lb/>
<pb n="KR4d0273_SBCK_005-3a"/>
不能自有其威令而士卒驕五代之亂帝王屡易者<lb/>
非藩鎭也士卒也雖然藩鎮尸士卒之上而士卒依<lb/>
藩鎭以爲名見者不察而以其患專在於藩鎭藝<lb/>
祖思靖天下以爲不削節度則其禍不息於是始置<lb/>
通判以監統刺史而分其柄命文臣權知州事使名<lb/>
若不正任若不乆者以輕其權監當知榷稅都監緫<lb/>
兵戎而太守者塊然徒管空城受詞訴而巳諸鎭皆<lb/>
束手請命歸老宿衛昔日節度之害盡去而四方萬<lb/>
里之逺奉尊京城文符朝下期㑹夕報伸縮緩急皆<lb/>
在　朝廷矣其時契丹強盛太原未服西有諸戎之<lb/>
遺種所以備守之者猶倚邊将至　太宗則又漸收<lb/>
之雖邊庭亦如内地矣盖民困於唐末五代之乆亂<lb/>
<pb n="KR4d0273_SBCK_005-3b"/>
一日能使其強藩悍將退聽而天下安息安得不自<lb/>
以爲制馭宇内之善謀遵用而不易哉雖然爲天下<lb/>
之紀綱則固有常道譬如一家藩籬垣墉所以爲固<lb/>
也堂奥寢處所以爲安也固外者冝堅安内者冝柔<lb/>
使外亦如内之柔不可爲也唐失其道化他地爲藩<lb/>
鎭内外皆堅而人主不能自安　本朝反其弊使内<lb/>
外皆柔雖欲自安而有大不可者故自　端拱雍熈<lb/>
以後契丹日擾河北山東無復寜居李繼遷叛命西<lb/>
方不解甲諸将不能自奮於一戰者權任輕而法制<lb/>
宻從中制外而有所不行也　咸平之末　眞宗幸<lb/>
大名傅潜王超以畏懦敗北王継忠以輕進𬒳擒<lb/>
景德𥘉復幸澶淵幸而迄成和議不然用當日之規<lb/>
<pb n="KR4d0273_SBCK_005-4a"/>
畫而欲乆與虜校犯闕之危不俟　靖康而後見矣<lb/>
夫恃虜之巳和而苟天下之無事割西方以封殖趙<lb/>
德明至其治具則日宻法令則日煩禁防束縛自不<lb/>
可動爵禄恩意豢養群臣狃於區區文墨之中僥倖<lb/>
之習勝而志氣日消削節義日隳敗矣論者或非之<lb/>
其追言太祖之事如姚内斌董遵誨郭進馮継業<lb/>
之流皆守一郡官卑兵少然而豐財厚禄乆任責成<lb/>
邊警無虞而　太祖能以力内平僣僞盖雄畧如此<lb/>
而竊嘆後之不能不知此固昔者爲國之本然曩以<lb/>
懲創五季太甚之故削損巳多隄防巳嚴此特其未<lb/>
能去者而至其後則盡去之耳自　景德以後王旦<lb/>
王欽若以歌頌功德撰次符瑞爲職業上下之意以<lb/>
<pb n="KR4d0273_SBCK_005-4b"/>
爲守邦之大猷當百世而不變盖古人之未至而今<lb/>
日之獨得也奚暇他議哉紀綱之失猶其粗者耳併<lb/>
與人才皆壞人之智慮不能自岀於繩約之内歴代<lb/>
載籍非不粲然明備而皆未有能援昔以證今者但<lb/>
於繁文細故加増之使不可復脫而後巳此豈不爲<lb/>
大可歎哉<lb/>
　　　紀綱三<lb/>
天下之弱勢歴數古人之爲國無甚於　本朝者<lb/>
眞宗之末　仁宗之𥘉契丹守和約者三十八年趙<lb/>
德明亦三十年文恬武嬉舞蹈太平不見其爲弱也<lb/>
及元昊始叛章得象之徒毅然憤其小醜欲翦㓕之<lb/>
立論必於不赦既而屢出屢敗潼関以西人無固志<lb/>
<pb n="KR4d0273_SBCK_005-5a"/>
而契丹遂擁兵境上以邀索周世宗故地使富弼重<lb/>
爲解之然後乃巳於是形勢大屈而天下皆悟其爲<lb/>
弱證矣　仁宗亦慨然思欲整治用弼與范仲淹韓<lb/>
琦爲兩府議論前郤施行舛謬小人交闘其間三人<lb/>
逐去而前規故習遂不可破當時議者以爲三人不<lb/>
能循致治功而欲以歲月成天下之事其意太銳故<lb/>
至於此嗟乎此三人者正坐不能以歳月成天下耳<lb/>
弼與琦相繼當國其懲前之禍愈深而循致之說愈<lb/>
用矣雖然循致者卒不能有所致也弼相四年琦相<lb/>
七年所循致者何事哉於是財用耗乏人才頽弛天<lb/>
下翫弊愈甚而士以虚名相尚故王安石佐　神宗<lb/>
欲一反之而安石不知其爲患在於紀綱内外之間<lb/>
<pb n="KR4d0273_SBCK_005-5b"/>
分畫委任之異而以爲在於兵之不彊財之不多也<lb/>
使安石知之正其紀綱明其内外分畫委任而責成<lb/>
功然後取賦歛之煩者削之本學校隆經術以新羙<lb/>
天下豈復有洶洶之論不惟無成而反有所䘮也以<lb/>
神宗之厲志有爲終於舉措衡决變法則爲傷民開<lb/>
邊則爲生事力圖靈武遂以失利亦悔用兵之無益<lb/>
者不知改弱勢而爲強勢而欲因弱勢而爲強勢也<lb/>
夫改之與因由始論之一言之殊耳及其力行堅執<lb/>
乃成黨錮更　紹聖　崇寧而天下大病凡青苗凡<lb/>
保甲凢兵財之政所謂欲因弱勢以爲強勢者至<lb/>
宣和末年掃地無有昔日弱勢之所守者又皆廢壞<lb/>
而其弱勢之不可反者遂爲膏肓不可起之危疾雖<lb/>
<pb n="KR4d0273_SBCK_005-6a"/>
分四緫管以圖捍禦委長安建康之守以募勤王天<lb/>
下水解雲散一城之地刼制於虜而號令下能及矣<lb/>
當是之時割地以與人使自爲守猶且不可况能自<lb/>
守而禁人也哉然則　本朝之規畫其始終本末之<lb/>
際盖可覩矣自周德威失榆關之險繼以雲中燕山<lb/>
兩道歸於契丹虜在長城之内而大河以北巳有不<lb/>
可守之勢爲天下者不按九州之圖籍略其四旁規<lb/>
其中央左顧右望以盡天下之大形堅外柔内分畫<lb/>
委任群臣合力功罪有歸以正天下之常勢第因其<lb/>
所有掩絶前後而欲以人主之一力守之豈可得哉<lb/>
此天下之大患所以二百年而常在論今天下之事<lb/>
所以窮數百言而不能决也<lb/>
<pb n="KR4d0273_SBCK_005-6b"/>
　　　紀綱四<lb/>
建炎𥘉載李綱用事議分京東河北用唐藩鎮之法<lb/>
使自守其地諸道各置要郡次要郡以一兵馬之權<lb/>
綱所措畫則巳陋矣括馬歛財騷動天下議者蠭起<lb/>
不得旋踵卒以逐去於是汪伯彦黄潜善無所施爲<lb/>
以爲稍徙近南安常守舊命使祈請自足苟延歲月<lb/>
既而有維揚之禍牽連奔走東極海嶠始委張浚以<lb/>
川陜而宣撫處置之名立焉便宜行事之命出焉范<lb/>
宗尹相繼建請而江淮亦各分裂爲鎭撫使于時盗<lb/>
賊充斥僞齊擁挾虜人連兵内向上流又置鎮撫大<lb/>
使文武參用犬牙相附復遣執政督視以一威望浚<lb/>
雖狂踈竟失関陜然節制諸将保有全蜀張浚韓世<lb/>
<pb n="KR4d0273_SBCK_005-7a"/>
忠岳飛亦次第平殄群宼江左所以粗守而虜肯和<lb/>
者任人之效也雖然分畫無法寄任不專張浚趙鼎<lb/>
汎然於事機之㑹言戰不敢請和不欲費日累月師<lb/>
老糧匱上下厭倦而秦檜以爲權不可外假兵柄不<lb/>
可與人故屈意俯首唯虜所命以就和約廢誅諸将<lb/>
竄逐名士使兵一歸於御前督府結局收還便宜使<lb/>
州郡復承平之常制檜方矝伐自比趙普以爲經國<lb/>
之長筭莫能及也且　祖　宗之天下無故而失其<lb/>
太半遷劫之讎百丗不可忘矣乃以撫定江左爲大<lb/>
功何哉戊申至辛巳二十年矣女眞一旦出不遜語<lb/>
聞於殿陛朝野喧然搏手無措相對駭愕無可爲者<lb/>
而葉義問汪澈出矣及　陛下嗣服以來張浚緫統<lb/>
<pb n="KR4d0273_SBCK_005-7b"/>
於江淮虞允文王炎之属相繼宣撫於漢中盖四五<lb/>
十年時用分畫之法稍以事權付託臣下爲國之紀<lb/>
綱終不可廢者亦巳粗見於此然而不明其地則不<lb/>
可以任其人不任其人則不可以要其功内治不定<lb/>
則夫仇讎者誰與謀之今百計裒取竭東南之力以<lb/>
供餽四駐劄者而兵不知用因任舊將之子弟部曲<lb/>
以次得爲統帥而將不知兵除授更易一出内庭報<lb/>
發承受名爲機宻而大臣不聞諸州禁兵零細纎弱<lb/>
專使路鈐教閱訓練而守臣不預防遏内江虚徹㳂<lb/>
淮紀綱所立錯謬無序然則有民誰治有兵誰用有<lb/>
地誰守歲迁月易孰爲可見之效而　陛下規恢之<lb/>
圖終将邑邑不試而巳乎天下非可以私智爲也方<lb/>
<pb n="KR4d0273_SBCK_005-8a"/>
略非可以私術驗也勝敗休廢古今一塗轍而巳<lb/>
本朝之論則欲私爲而私驗之是以頽弊委靡至於<lb/>
今日而莫曉其故此臣所謂必盡知天下之害而後<lb/>
能盡天下之利也<lb/>
　　　終論一<lb/>
今天下之害其膠固而不能解攣縮而不能伸宿患<lb/>
積蠧臣已盡言之矣解之伸之豈無其道乎　陛下<lb/>
始於出令必有以慰天下之心必罷去經緫制錢之<lb/>
半今州縣睽睽不能安息人臣之精力消耗疲竭不<lb/>
可復有所爲者盡坐此錢而巳罷去其半稍稍蘇息<lb/>
天下然後州縣之月椿板帳罷矣然後民之頭子蹙<lb/>
零勘合牙契之額皆寛减矣然後罷和買罷折帛和<lb/>
<pb n="KR4d0273_SBCK_005-8b"/>
買折帛罷則民所謂不正之歛皆無有矣三者罷而<lb/>
天下之心慰喜滿足然則國用安所取給臣以爲二<lb/>
年之後分畫既定則　朝廷之經費比今日必十去<lb/>
其五六所罷者足以當之有餘而二年之前則未也<lb/>
陛下㑹計二年所罷之費爲六十萬緡盡斥内帑封<lb/>
樁以𥙷助之夫此内藏封椿者以之罷减三省之苛<lb/>
歛而以代戸部四緫領之用度其明德光耀新羙觀<lb/>
聽自两漢以來未有此舉動也然則乗此以革去<lb/>
朝廷百年之宿弊無不可者以之减進士入官可也<lb/>
以之减任子入官可也以之破資格可也以之重銓<lb/>
選可也以之廢吏胥可也百年以來丗論所謂動衆<lb/>
而召亂惴惴然不敢舉如臣所言之害者今皆並舉<lb/>
<pb n="KR4d0273_SBCK_005-9a"/>
而爲之無難也如此則　朝廷清矣然後分兩淮江<lb/>
南荆湖四川爲四鎮以今駐劄之兵各以委之所謂<lb/>
四鎭者非盡舉此百餘郡以植立之也於中各割属<lb/>
數州使兵民財賦皆得自用而　朝廷不加問焉餘<lb/>
則名属之而巳而又專擇其人以各自治其一州所<lb/>
謂兵民財賦皆得自用則　朝廷平日所以置四緫<lb/>
領餽其軍輸者二年之後皆可無復與彼以數州之<lb/>
財足飬之矣如此則彼之任專吾之費䡖矣雖然以<lb/>
兵與人以地與人此今日異常之大事也然其爲之<lb/>
者不驚丗下動衆陛下一日命之則成矣成則乆<lb/>
乆則安之以爲常然若此者内以朞月之内盡去民<lb/>
之所患苦外以二年之外兵厲士奮可用之於死而<lb/>
<pb n="KR4d0273_SBCK_005-9b"/>
大功可舉矣　陛下不惜財不吝權念吾之所大欲<lb/>
者解膠固伸攣縮易於舉動果於責成以立大功而<lb/>
巳則减經緫制除和買折帛以先慰天下之心而後<lb/>
朝廷所謂煩宻不可變之法度者盡變之以共由於<lb/>
䟽通明逹之塗矣分江准川蜀之地與之兵民財賦<lb/>
以重人臣之任而後　朝廷所謂專閉不可分之紀<lb/>
綱者盡分之以各合於外堅中柔之術矣若此者兼<lb/>
两漢之長而不襲两漢之失待之以成功而終之以<lb/>
禮樂則三王之治不難進也雖然爲此者官非難也<lb/>
而士爲難士非難也而民爲難民非難也而兵爲難<lb/>
誠今丗之大事也圖兵之難者定則天下之利盡矣<lb/>
　　　終論二<lb/>
<pb n="KR4d0273_SBCK_005-10a"/>
致今日之治無他道上寛　朝廷下寛州縣而已竭<lb/>
朝廷之力使不得寛者四駐劄之兵也竭州縣之力<lb/>
使不得寛者廂禁軍弓手土兵也然則何以治四駐<lb/>
劄之兵而寛　朝廷今既减經緫制罷和買折帛蜀<lb/>
之折估青草而内出二年之費以供餽四緫領矣宜<lb/>
任四人者由郡守攝都統制召舊帥使歸宿衞鈎考<lb/>
其隱冐乾没請給不盡及軍人之罪聲而治之然後<lb/>
俾四人者一聽其所爲而吾無問焉所問者吾欲精<lb/>
其軍使各不過三四萬吾欲用士之銳而不併冨其<lb/>
家小夫厲士而養之将用於死地以求勝也乃爲之<lb/>
立家是兵爲民也古者民爲兵今者兵爲民宜其消<lb/>
惰孱弱而不可制也昔者之論欲一當百又曰欲一<lb/>
<pb n="KR4d0273_SBCK_005-10b"/>
當十夫百十何可當也姑得以一當一則精兵也夫<lb/>
一人得一人之用則固巳十四五萬人矣用之必死<lb/>
誰敢敵者女眞之來南也雜以奚契舟勃海漢兒前<lb/>
纔五六萬後亦不滿十萬而已夫用兵者用其氣也<lb/>
多兵以先困氣先索耳吾之所問者如此又有所問<lb/>
更其弊政行其新令吾欲其無讙無動以惟吾之所<lb/>
命若此者在用其人而巳各與之數州地使自食而<lb/>
餘州得寛焉此二年之内所得爲而二年之外収其<lb/>
效者也若是則　朝廷寛矣然則何以治廂禁軍弓<lb/>
手士兵而寛州縣宜先擇一二十州卑之使散雜役<lb/>
之廂軍今之廂軍盡隷官下無在營者併與之以一<lb/>
二年之衣粮使各自爲子本以權給之而州無復給<lb/>
<pb n="KR4d0273_SBCK_005-11a"/>
又散禁軍夫廂軍可散也禁軍散且爲亂柰何曰禁<lb/>
軍之可畏者爲有以禁切州縣使不得私役且上教<lb/>
故也今不上教散而雜役如廂軍焉彼欣然自幸耳<lb/>
然則散禁軍如散廂軍弓手之費稍輕土軍差小不<lb/>
急散也乆将消盡要以必散而止夫廂禁土兵弓手<lb/>
皆散何以守其地自三等以上籍其家一人以爲兵<lb/>
蠲其稅役大州二千人而止下州八百人而止州縣<lb/>
各爲之所將校率用其人秋冬而教春夏則否有警<lb/>
呼召不用常法然其爲兵也必在州縣四方三十里<lb/>
之近家者此三四年之内所得爲而三四年之外収<lb/>
其效者也若是則州縣寛矣　朝廷寛則凡所以取<lb/>
州縣者皆不用而食租稅之正矣州縣寛則凡所以<lb/>
<pb n="KR4d0273_SBCK_005-11b"/>
取民者皆不用而歛租稅之正矣且又非特此也<lb/>
朝廷寛則群臣有暇而人才多矣不若今之乏也州<lb/>
縣寛則民有暇而善良多矣不若今之薄也上多人<lb/>
才下多良民兵省而精費省而富五年之内二年之<lb/>
外合其氣勢用其鋒銳義聲昭布竒䇿並出不用以<lb/>
㓕虜而何所用哉雖然爲此者無他也力行而已按<lb/>
其歲月在乎二年之外五年之内今日行此事去此<lb/>
弊某日此弊去此效見不見則易其人加之意而行<lb/>
之以日月計其實效致矣<lb/>
　　　終論三<lb/>
臣前所謂者皆國門内事也夫門外事難論也自<lb/>
陛下嗣位以來士大夫莫敢有言及門之外者陛<lb/>
<pb n="KR4d0273_SBCK_005-12a"/>
下嗣位以後始争以門外事爲言幾成俗矣言門外<lb/>
事既孟浪茫廣多虚寡要而門内事皆不及知故臣<lb/>
欲先盡門之内而及門之外今其將帥不知主名控<lb/>
禦不知地利則指事而言者妄矣臣請先論女眞之<lb/>
始所以得者盖毎恠士大夫過於譽虜而甘爲伏弱<lb/>
者何也其譽之也謂阿骨打黏罕兀术三人者夷狄<lb/>
之雄傑皆古所無有故　本朝之𬒳禍最深此大妄<lb/>
也阿骨打豪其部中延禧煩擾既過不堪囚執起而<lb/>
自叛此亦常理也不幸延禧政亂未嘗交鋒輒以敗<lb/>
北女眞者用其兵食其粮取其遺戈委甲而因収其<lb/>
土地披靡逃遁而坐獲其國都而謂阿骨打之雄傑<lb/>
如石勒慕容雋之流以智力百戰屢僨屢起卒以得<lb/>
<pb n="KR4d0273_SBCK_005-12b"/>
之可乎阿骨打死呉乞買立不能主令而斡離不黏<lb/>
罕分之其後兀术來江南三酋者之奮而我之所以<lb/>
布陣立敵而復不勝者何也自其始入而吾國巳空<lb/>
千里無當之者矣彼蕩然而來也夫未嘗與之戰敗<lb/>
則黏罕兀术何以能獨過於古之諸胡而遂取吾之<lb/>
中原如是其酷哉盖吾上下之人莫有用命拱手譽<lb/>
虜甘爲伏弱而至此耳且彼之所欲必得者河北河<lb/>
東耳山東河北之地先以與邦昌後以與劉豫又復<lb/>
以歸我張邦昌不敢抗而吾不能守也退而迁維楊<lb/>
耳劉豫見廢以歸我而吾不能守也退而割江北淮<lb/>
南耳彼眞見吾之不能守也然後取而據之然至於<lb/>
今日猶有不自安之心焉夫過於譽虜而不能自守<lb/>
<pb n="KR4d0273_SBCK_005-13a"/>
當其始也乍見駭聞倉皇擾攘容有此論矣今安定<lb/>
乆矣然而譽之不已何也故譽彼之兵則精銳而吾<lb/>
則疲弱然則何不易吾之疲弱而譽彼之精銳何也<lb/>
譽彼之威令則明信而吾則玩侮然則何不易吾之<lb/>
玩侮而譽彼之威信何也譽彼之規畫則審當而吾<lb/>
則苟簡然則何不易吾之苟簡而譽彼之審當何也<lb/>
譽虜以脅國人而因爲偷安切禄之計此風俗不忠<lb/>
之人而無有知者方　靖康艱難時唯宗澤不平此<lb/>
論如澤未足以見古之立功立事者然使澤得用二<lb/>
聖終不北狩矣固可一戰而敗也盖天下之禍有大<lb/>
可痛者不戰而敗不守而亡此則自古以來未見有<lb/>
靖康者矣不追此議而為可戰之事反謂自古未有<lb/>
<pb n="KR4d0273_SBCK_005-13b"/>
如三酋之雄者臣謂此論亦自古所未有天地之理<lb/>
乆之不伸必有待於　陛下也夫黏罕與斡離不同<lb/>
出而獨圍太原者一年旣破都城盡取中國之輜重<lb/>
徐行而去兀木生長極北夢寐不知江海舟楫為何<lb/>
物也空行問津至於四明而返使吾之兵法皆盡廢<lb/>
不可用則彼之雄傑誠可信矣使兵猶有法則彼之<lb/>
所為乃䘮心失靈狂惑而求死者也何乃譽䘮心失<lb/>
靈狂惑求死之人以為古之雄傑皆莫過也哉<lb/>
　　　終論四<lb/>
請言女眞所以守之者夫阿骨打黏罕者生於東北<lb/>
窮逺之小夷非素有兼天下之志也契丹乆安而政<lb/>
悖一朝起於不顧死命之中屢敗遼人楊朴者因教<lb/>
<pb n="KR4d0273_SBCK_005-14a"/>
以稱帝改元至盡併契丹而燕人爲之用及郭藥師<lb/>
導以犯闕其後遂破都城而據中原盖晉之所謂劉<lb/>
石鮮卑氐羗皆嘗生長中國奮其雄心公起窺伺而<lb/>
黏罕兀术本無其志也特以敢於决闘而二國皆自<lb/>
莫敢較其故臣亡虜相與爲之立其國家文法制度<lb/>
參以　本朝及遼之大略繁劇牽制若乃聚重兵慿<lb/>
堅城衣食嗜好極於精善非復戎虜之本質矣始者<lb/>
我以　二聖顯仁之故使命而請以講和好驕不見<lb/>
從酈瓊之叛擁全衆以歸劉豫虜疑有間且合從困<lb/>
彼也遂急廢之以河南関陜來而罷兵兀术再出大<lb/>
敗於順昌柘臯始稍惧我而盟約遂定且以女眞種<lb/>
落而兼中原契丹爲之主其勢不順其心不服而保<lb/>
<pb n="KR4d0273_SBCK_005-14b"/>
守至今六十餘年者以中原積怯懦不自振之氣且<lb/>
無有爲天下倡者雖或倡之而居文法牽制之地亦<lb/>
决不能堅壁而窮闘故也自　紹興十一年之後不<lb/>
惟我之所欲者專在和好而女真之族類亦皆以和<lb/>
爲利亮氏弑君殺毋志平區夏移都舊汴南渡江淮<lb/>
鼔聲所震水波騰湧然發足未幾而今酋自立於後<lb/>
矣方變昔日之君臣而爲敵國又嘗聲以還故疆爲<lb/>
言范成大之使湯邦彦之使中間屢較禮文矣自其<lb/>
向者平視我師投𬒮賈勇及此開隙足以取怒而虜<lb/>
卒不動今歲遷入其穴傳聞多端難可信據然而上<lb/>
京蕭條從臣死䘮思燕之樂既而復返此不可誣也<lb/>
然則女眞失其故部與契丹之地而以燕爲家其君<lb/>
<pb n="KR4d0273_SBCK_005-15a"/>
臣上下文法制度所以守其國者皆以中國爲法而<lb/>
又願和不願戰喜静而惡動是雖六十年積累之乆<lb/>
而與此二國之人終非有手足肺腑之託也其與劉<lb/>
石鮮卑氐羗之勍對不侔也明矣然則其事在一戰<lb/>
而勝之耳夫一戰而勝虜之心揺不復留中原當以<lb/>
燕爲固耳吾之始一大戰而勝其求中原也固易及<lb/>
其終於勝而不可禦使併燕得之此則難矣雖然事<lb/>
豈有不難而後成也哉今姑未言其終於勝而不可<lb/>
禦者姑求其一大戰而勝之之道焉勝之之道盡去<lb/>
吾之弊政用必死之師必死之将必死之士决壞二<lb/>
百年縻爛不可通之說眞以必死敵之則勝矣若今<lb/>
丗之言兵出某䇿張某陣用某人以立竒功者豈可<lb/>
<pb n="KR4d0273_SBCK_005-15b"/>
頼邪在以實勝虚以志勝氣以力勝口而巳矣<lb/>
　　　終論五<lb/>
請言前日之所以謀爲恢復者趙鼎書生自附於問<lb/>
學収拾文義之遺說與其一時士大夫共爲貴中國<lb/>
賤夷狄之論此說春秋者所當講也不可以爲不羙<lb/>
雖然中國之不可以徒貴夷狄之不可以徒賤也所<lb/>
謂女眞者豈以其講論析理精微之所能致邪張浚<lb/>
之始用也少年狂踈恩信未足以感士智力未足以<lb/>
服人蹙迫強項玩命之將一舉而失關陜蜀之全者<lb/>
幸耳鼎既泛然於事機之間不戰不守虜來則進而<lb/>
拒名曰親征虜去則退而安名曰駐蹕而浚尤爲無<lb/>
統　光堯■顧無所倚仗以言孝思之迫切則　祐<lb/>
<pb n="KR4d0273_SBCK_005-16a"/>
陵之梓宫未歸　顯仁之鑾輅未返以言圖功之敉<lb/>
寧則治兵講武不休而漢虜之分决迄無期度於是<lb/>
秦檜南自南北自北之論衡入其中堅不可破而鼎<lb/>
與浚均逐矣及乎　紹興之後檜死虜動而　隆興<lb/>
之初浚專以恢復之說自任號召天下名爲忠義自<lb/>
喜者利而從之其實無措手足之地聚兵淮上一則<lb/>
祖述范仲淹之舊說欲與虜帥往返以定和議爲两<lb/>
國生靈請命一則欲結合北方大姓故家契丹遺種<lb/>
相率響應以謀大功至其一敗符離師徒潰散人情<lb/>
摧沮異論交興而湯思退王之望尹穡力主割地以<lb/>
盟而中原再失望矣浚不成而敗事及其招徠歸正<lb/>
歸明之人散滿内地窮困州縣冗雜銓部至今無根<lb/>
<pb n="KR4d0273_SBCK_005-16b"/>
抵者上書論事自謂能知虜情畫䇿出竒以干差遣<lb/>
而度歳月皆浚所爲也盖浚與鼎乃前日言恢復者<lb/>
之首而其方略可考矣昔者南北兩立南欲返城而<lb/>
歸北北欲奪地而來南無義之人志念不靖未始不<lb/>
如此爲将帥者㗖致之而不敢絶豈眞以此爲立功<lb/>
實驗哉今南北雖復爲两立之勢而北本吾故都故<lb/>
南之思北也少而北之望南也多大姓舊家常思歸<lb/>
順其理必然無足恠者特患吾威不立而戰不勝耳<lb/>
威立而戰勝可使中原之士奮挺逐虜而迎我然吾<lb/>
之眞能恢復者不專在此况於契丹遺種豈可誘致<lb/>
此與童貫用郭藥師伐燕拒女眞何異邪浚少年爲<lb/>
将相困躓白首忠義不衰而其所經畫者止於如此<lb/>
<pb n="KR4d0273_SBCK_005-17a"/>
光堯聖訓謂浚不可用非知人之明哉今郷曲之拐<lb/>
士志在邀利取寵復取浚門下巳陳之說更互藩飾<lb/>
以爲北方之竒䇿而國信小吏以土物相饋遺竊問<lb/>
厮飬而謂得虜宻事以相衒耀㳂淮守臣思爲進用<lb/>
計布心腹於跳河之曹越淮未幾撰造虗事以爲間<lb/>
探之明若此者紛然繼踵而恢復之說遂與舉子習<lb/>
程文以媒課試者無異而國事眞無所考據矣願<lb/>
陛下一切掃盡勿留　聖思力行今日之實事以實<lb/>
勝虚以志勝氣以力勝口用必死之師必死之将必<lb/>
死之士以二年之外五年之内責其成功可也<lb/>
　　　終論六<lb/>
請論今之所當分畫者虜以得中原爲守而不以備<lb/>
<pb n="KR4d0273_SBCK_005-17b"/>
我爲守其戰妄進而巳其守嚴兵而巳昔人南北對<lb/>
壘之形彼不知也我無對壘之勢故也然而吾以其<lb/>
無對壘之形而戰則欲效彼之妄進守亦效彼之嚴<lb/>
兵是所謂無對壘之勢者也符離之戰是妄戰也雖<lb/>
使得宿得毫得徐遂至汴郊將何爲乎彼之所以由<lb/>
淮而妄進者明我之不敵耳而我亦效之何哉駐劄<lb/>
之兵是嚴兵也不度其必守而宿兵焉宿兵於無用<lb/>
之地将何爲乎故我之當進而置兵者四興元一也<lb/>
㐮陽一也合淝一也㳂海制置司一也我之當守而<lb/>
置兵者二建康一也鄂州一也當進而置兵其必進<lb/>
者二興元也襄陽也其不必進者則合淝也㳂海制<lb/>
置司也何謂必進㐮陽之出宛洛興元之出秦鳯二<lb/>
<pb n="KR4d0273_SBCK_005-18a"/>
者我之所必當有事據中州按關隴形勢之最先古<lb/>
今之同論决不可易者也何謂不必進從淮以出亳<lb/>
宋大梁地散而難一且虜之所必争也虜所必争吾<lb/>
能拒之使不可進而安江南之心其功多而大矣海<lb/>
竒事也危道也其進所以取齊也使關洛事濟四方<lb/>
響荅朐山復來則可用矣不然則便而待之耳何謂<lb/>
當守夫建康鄂州非當守也然爲國必分内外其四<lb/>
外也其二内也内之不可不置兵皆所以守江南也<lb/>
雖然置兵無多必一人得一人之用則合淝最多也<lb/>
興元襄陽其以也建康鄂州又其次也制置司又其<lb/>
次也不盡二十萬足以滿之矣夫謀天下之大事成<lb/>
天下之大功非可以攻人之無備出人之不意也必<lb/>
<pb n="KR4d0273_SBCK_005-18b"/>
有堂堂之陣正正之旗攻堅排深之力而後可我以此<lb/>
進彼亦以此進昔者謂彼能而我不能也今無謂彼<lb/>
能而我不能故我能彼亦能盡我之所能以較彼之<lb/>
所能短長相形而勝負分矣一再勝則霸王之資也<lb/>
夫天下之功難成也天下之事難謀也晋宋之間耀<lb/>
威河南常事爾枋頭灞上滑臺虎牢洛陽皆得至焉<lb/>
獨其不合天下之勢所以南北分裂而南之土地日<lb/>
削既失蜀復失淮復失江北故隋并陳也　紹興十<lb/>
一年之前中原之號令猶或可接後始截然矣末年<lb/>
潰亂而諸將亦或有所至今也復不能望見襄廬以<lb/>
北論者方囂然以取中原爲希世之事不知中原雖<lb/>
可得而北方猶未可圖也况其不能望見襄廬之北<lb/>
<pb n="KR4d0273_SBCK_005-19a"/>
而欲坐䇿中原者乎陛下宜執分畫之要謹命帥<lb/>
臣立爲至難不可動之實以對堂堂之陣正正之旗<lb/>
生其人之氣勢而不務出於無備不意以爲立說之<lb/>
觀羙而實不可用此則今丗謀事立功之始也<lb/>
　　　終論七<lb/>
盖今之所謂分畫者以一當一而以一取其一適得<lb/>
平焉以蜀當秦亦以取秦以荆襄當韓魏亦以取韓<lb/>
魏以淮當梁汴而亦取梁汴也又以㳂海制置司不<lb/>
當齊而志取齊焉如是而長江之内深入呉越旁極<lb/>
閩廣而我之所以爲國者又當在分畫之外其自守<lb/>
猶爲有餘至於人徒兵械財榖而我之所以爲是者<lb/>
不待收聚經營而可以自足則是非必奮於㣲弱立<lb/>
<pb n="KR4d0273_SBCK_005-19b"/>
於艱危以少取大以寡取衆若昔者越之於吴燕之<lb/>
於齊也又非若女眞之於遼與我也而又中原者我<lb/>
之地中華者我之名復讎者我之義則自燕以南其<lb/>
勢易以傾動而從我若是則我扵一當一一取一之<lb/>
外又有所謂易焉者雖然我之所有亦非彼之所無<lb/>
也我之所易亦非彼之所難也力均者必以力勝而<lb/>
我又有所謂難者自　宣和以前以弱勢行弱政百<lb/>
二十餘年矣　宣和以後又非止弱而巳我之人氣<lb/>
奪心懾不能自主其命而今也抗首奮勢大正其紀<lb/>
綱欲必以一二年之外五年之内而有大功天下之<lb/>
人或以竊笑或以驚視或以疑之或以非之或以沮<lb/>
之異論四出解體不前且復人才未嘗素練識不<lb/>
<pb n="KR4d0273_SBCK_005-20a"/>
足以信其志意不足以行其力則兵之欲少者未必<lb/>
不激其變財之欲少者未必不因其乏此必至之勢<lb/>
而君臣相與之間不能㤗然自保以要其成者也雖<lb/>
然事决有不可不然者在陛下深信力行而巳盖<lb/>
昔者其人所行之事與其人所立之論尚爲不逺論<lb/>
立於此若射之有的也或百歩之外或五十歩之外<lb/>
的必先立然後挾弓注矢以從之故弓矢從的而的<lb/>
非從弓矢也今日之論先揣其人之不能行與其勢<lb/>
之不可行而論因以立是引的自近以成射者之無<lb/>
能而巳自東晉王𫐠蔡謨始有量力度時之論而啇<lb/>
浩諸庾屢謀北方元温事力尤盛謝安時㑹最捷然<lb/>
皆勞民動衆無所成立而敗䘮隨之故王𫐠蔡謨之<lb/>
<pb n="KR4d0273_SBCK_005-20b"/>
論勝而今世偷墮無能之人竊取其說以疑亂當丗<lb/>
所以國威乆不振而　陛下欲爲之志乆而無所爲<lb/>
也故臣願　陛下䆒觀古今之變盡其利害之情而<lb/>
得其難易之實解膠固伸攣縮先有以大慰天下之<lb/>
心天下之人方傾耳張目聳動四顧而莫知陛下<lb/>
之說安從岀也然後立堅定之論而講分畫之規警<lb/>
䇿群臣生其志力以終從　陛下之論如射之立的<lb/>
而不使群臣一前一郤懐詐飾非以疑沮　陛下之<lb/>
所立譬如引的自近以成射者之無能也此天下之<lb/>
大决安危興壞之大端　陛下之所先知也如此者<lb/>
定則臣雖㣲且陋得以其説爲群臣之倡承望<lb/>
聖意而敷暢於下誅賞可用功罪可分而人才出矣<lb/>
<pb n="KR4d0273_SBCK_005-21a"/>
　　　兵緫論一<lb/>
今事之最大而當極論之論之得其要而當先施行<lb/>
者一財也二兵也雖然財之所以爲大事者由兵之<lb/>
爲大事而巳其舉措爲廢興之决無先於此丗之言<lb/>
兵者充塞爛熳可聞而不可聽可聽而不可行者無<lb/>
他焉言古者簡易徑省無兵之患而有兵之利然而<lb/>
接乎今之異勢異宜而不可用也則古雖善而何益<lb/>
言今者繁宻重滯有兵之患而無兵之利然而習乎<lb/>
今之既安既成而不可改也則今雖不善而何損雖<lb/>
然此非直擇利害以定取捨者也誠使真擇利害以<lb/>
定取捨則雖不必簡易徑省以慕古人之名而今日<lb/>
之兵其有患而無利曉然庸人皆能言之豈可不亟<lb/>
<pb n="KR4d0273_SBCK_005-21b"/>
圖而亟變乎盖甞慮之三代之兵乗两漢之郡國管<lb/>
仲之内政隋唐之府衛此古人之羙名也自府衛變<lb/>
爲召募召募之法壞而邊兵始重於是藩鎮之亂起<lb/>
収藩鎭之重勢而人主聚兵以自將爲名竭天下之<lb/>
力以飬之及人主不能自用而柄任巳不專於諸將<lb/>
矣則四顧茫然無所統一於是内則常憂其自爲變<lb/>
而外不足以制患至於有莫大之兵而受夷狄無窮<lb/>
之侮此非今世之所謂實患者乎羙名不必慕是各<lb/>
度其時之所能行者可以言智矣實患不能制是又<lb/>
不知其時之所當變此不可以言智也姑試言兵之<lb/>
常制以合今日之事有四有邊兵有宿衛兵有大将<lb/>
屯兵有州郡守兵邊兵者因其地練其兵不待内地<lb/>
<pb n="KR4d0273_SBCK_005-22a"/>
之兵食而固徼塞也宿衛兵者因都邑所近之民教<lb/>
成而畨上與募士雜國廪其半而不全其飬也大将<lb/>
屯兵者悉用募士而教其精銳全飬之而巳州郡守<lb/>
兵者以州郡之人守之而不以州郡之力飬之也故<lb/>
兵制各行而兵力不聚然後有百萬之兵而不困於<lb/>
財矣故進則能戦退則能守而不受侮於夷狄今也<lb/>
一之邊兵募也宿衛募也大將屯兵昔有舊人而今<lb/>
募以𥙷之使成軍也州郡守兵昔之禁兵消盡而今<lb/>
募其人名之曰禁兵也四者皆募而竭國力以飬之<lb/>
是徒知募而供其衣食耳此所以竭國力而不足以<lb/>
飬百萬之兵也力則巳困用則不可故進不可戰退<lb/>
不可守百人跳梁而一方震動而夷狄之侵侮無時<lb/>
<pb n="KR4d0273_SBCK_005-22b"/>
而可禁也臣願　陛下審慮定計以分四者之兵而<lb/>
變今之法不過二年法行制定財不足爲大憂而兵<lb/>
可用矣<lb/>
　　　兵論二<lb/>
自唐至徳以後節度專地以抗上令喜怒叛服在於<lb/>
晷刻而藩鎮之禍當時以爲大論矣然國擅於将猶<lb/>
可言也未乆而将擅於兵将之所爲唯兵之聽遂以<lb/>
刼脅　朝廷故國擅於将人皆知之將擅於兵則不<lb/>
知也大歴正元之間節度固巳爲士卒所立唐末尤<lb/>
甚而五代接於　本朝之𥘉人主之興廢皆群卒爲<lb/>
之推戴一出天下俯首聽命而不敢較而論者特以<lb/>
爲其憂在於藩鎮豈不踈哉　太祖既稍收節度兵<lb/>
<pb n="KR4d0273_SBCK_005-23a"/>
柄故汰兵使極少治兵使極嚴所以平一僣亂威服<lb/>
海内者　太祖統紀綱御之力非恃兵以爲固者也<lb/>
群臣不考本末不察事勢忘昔日士卒奮呼專上無<lb/>
禮之患而反以爲　太祖之所以立國者其要在兵<lb/>
都於大梁無形勢之險其險以兵夫都於大梁因周<lb/>
漢之舊而非　太祖擇而都之也使果恃兵以爲固<lb/>
則連營百萬身自増之不待後丗也其數乃不滿二<lb/>
十萬何哉不以兵強前世帝王之常道也况　太祖<lb/>
之兵不滿二十萬其非恃兵以爲固也决矣召募之<lb/>
日廣供餽之日増盖　端拱　淳熈以後契丹横不<lb/>
可制而然耳　康定　慶暦謀國日誤恃兵爲國之<lb/>
說大熾不禁而後天下始有百萬之兵弱天下以奉<lb/>
<pb n="KR4d0273_SBCK_005-23b"/>
兵而其治無可爲者矣而上下方揚揚然以爲得計<lb/>
爲之治文書治財賦盡用衰世裒刻之術取於民以<lb/>
㗖之而猶不足及其不可用也則又說之俛首以事<lb/>
驕虜而使之自安於營伍之中也故王安石欲爲<lb/>
神宗講所以銷兵之術知兵之不勝飬而猶不悟藉<lb/>
兵之不必多教諸路保甲至四五十萬隂欲以代正<lb/>
兵正兵不可代而保甲化天下之民皆爲兵於是虚<lb/>
耗之形見而天下之勢愈弱矣　元祐廢罷保甲史<lb/>
臣以爲太祖設階級之法什伍壯士以銷姦雄之<lb/>
心兵制最多而百餘年無禍亂王安石不足以知此<lb/>
者實録所載盖當時議論之本原也雖然王安石則<lb/>
信不足以知此而不爲王安石者豈能知之哉至於<lb/>
<pb n="KR4d0273_SBCK_005-24a"/>
紹聖以後則又甚矣保甲復治正兵自若内外俱耗<lb/>
本末並弱大觀　政和中保甲之数至六十七萬<lb/>
二法皆弊名具實亡故事制大壞而士卒不能𬒳甲<lb/>
荷戈平民相挻化爲盗賊斡離不始挾兵纔萬餘長<lb/>
驅而至莫有敵者倉卒遣人召白徒以勤王京師失<lb/>
守則勤王之人冦掠遍天下矣鳴呼痛哉飬兵以自<lb/>
困多兵以自禍不用兵以自敗未有甚於本朝者也<lb/>
而議者猶曰恃兵之固制兵之善可困而不可改可<lb/>
増而不可損是厚誣太祖而重誤國家也加以四<lb/>
屯駐之兵又昔所未有以数倍　祖　宗之財用投<lb/>
於四緫領之巨壑而州郡又各以廂禁兵自困侵■<lb/>
民力至於空盡問其外禦則曰請和不暇問其内備<lb/>
<pb n="KR4d0273_SBCK_005-24b"/>
則曰倉卒可慮統制統領緫轄路鈴将兵之官充滿<lb/>
天下坐糜厚禄而兵未甞有一日之用方今國未見<lb/>
有難治之弊敵未見有難破之驗徒以自困於兵浸<lb/>
淫重滯不能輕利其一曰四屯駐大兵之患其二曰<lb/>
州郡廂禁土兵弓手之患去一患而得一利一州之<lb/>
兵患去則一州利一方之兵患去則一方利兵患去<lb/>
則兵強惟所用之無不可者　陛下果决於此豈有<lb/>
乆而不革者哉<lb/>
　　　四屯駐兵<lb/>
敢問四大兵者知其爲　今日之患乎使知其爲深<lb/>
患豈有積五十年之乆而不求所以處此者然則亦<lb/>
有不知而巳矣自　靖康破壞維楊倉卒海道艱難<lb/>
<pb n="KR4d0273_SBCK_005-25a"/>
杭越草創天下逺者命令不通邇者横漬莫制國家<lb/>
無明具之威以驅使強悍而諸將自誇豪雄劉光世<lb/>
張俊呉玠兄弟韓丗忠岳飛各以成軍雄視海内其<lb/>
玩冦飬尊無若劉光世其任数避事無若張俊當是<lb/>
時廪稍惟其所賦功勲惟其所奏将校之禄多於兵<lb/>
卒之数　朝廷以轉運使主餽餉隨意誅剶無復顧<lb/>
惜志意盛滿仇疾互生而上下同以爲患矣及張俊<lb/>
収光丗兵柄制馭無策吕祉以踈俊趣之一旦殺師<lb/>
卷甲而遁其後秦檜慮不及逺急於求和以屈辱爲<lb/>
安者盖憂諸将之兵未易収浸成疽贅則非特北方<lb/>
不可取而南方亦未易定也故約諸軍支遣之数分<lb/>
天下之財特命朝臣以緫領之以爲喉舌出納之要<lb/>
<pb n="KR4d0273_SBCK_005-25b"/>
諸將之兵盡隷御前將帥雖出於軍中而易置皆由<lb/>
於人主以示臂指相使之勢向之大将或殺或廢楊<lb/>
息俟命而後江左得以少安故其爲深患者若此而<lb/>
巳雖然以秦檜之慮不及逺也不止以屈辱爲安而<lb/>
直以今之所措者爲大功疲盡南方之財力以飬此<lb/>
四大兵惴惴然常有不足之患檜徒坐視而不恤也<lb/>
檜乆於其位老疾而死後來者習見而不復知但以<lb/>
爲當然故　朝廷以四大兵爲命而困民財四都副<lb/>
統制因之而侵削兵食内臣貴倖因之而握制将權<lb/>
蠧弊相承無甚於此而况不戦既乆老成漸耗新𥙷<lb/>
惰偷堪戦之兵十無四五氣勢愞弱加以役使回易<lb/>
交䟦債負家小日増生飬不足怨嗟嗷嗷聞於中外<lb/>
<pb n="KR4d0273_SBCK_005-26a"/>
　　祖宗竭天下之財以飬天下之兵前丗之所無<lb/>
有而今日竭南方之財以飬四屯駐之兵又　祖<lb/>
宗之所無有也夫以地言之則北爲重以財言之則<lb/>
南爲多運吾之多財兵強士飽事力雄富以此取地<lb/>
於北不必智者而後知其可爲也今柰何盡耗於三<lb/>
十萬之疲卒襲五六十年之積弊以爲庸將腐閹賣<lb/>
鬻冨貴之地則　陛下之逺業将安所託乎陛下<lb/>
誠奮然欲大有爲於天下攄不可掩抑之素志以謀<lb/>
夫不同覆載者之深讎必自是始使兵制定而减州<lb/>
縣之供餽以蘇息窮民種植根本於是厲其民使必<lb/>
闘厲其将使不懼一再當虜而勝負决矣兵以少而<lb/>
後強財以少而後冨其說甚簡其策甚要其行之甚<lb/>
<pb n="KR4d0273_SBCK_005-26b"/>
易也<lb/>
　　　廂禁軍弓手土兵<lb/>
廂軍供雜役禁軍教戰守弓手爲縣之廵徼土兵則<lb/>
爲郷之控扼夫供役有兵廵徼有兵控扼有兵大州<lb/>
四五千人小州猶二千人計一兵之費其正廪給之<lb/>
者居其一焉困兵而置營伍将校其上路分鈐轄緫<lb/>
營者居其一焉恩賜閱視借請劵食者居其一焉縁<lb/>
兵之蠧弊虧公病私者又居其一焉民之所謂第一<lb/>
等户盡其賦入不足以衣食一兵今州郡二稅之正<lb/>
籍盡以上供者及其所趂辦酒稅窠名盡以上供者<lb/>
朝廷既自以飬大兵矣而州郡以其自當用度者又<lb/>
盡以飬廂禁土兵又有配隷罪人牢犴充塞亦州郡<lb/>
<pb n="KR4d0273_SBCK_005-27a"/>
所飬然則財安得不匱而民安得不困乎夫所以飬<lb/>
兵者爲其有事而戰不爲其無事而備也無事而備<lb/>
則必有不飬之兵而後可令飬之於無事竭州縣之<lb/>
力以衣食之固非所以戰也則雖有百萬之兵而不<lb/>
免自貶爲至弱之國乃其勢之宜然耳丗之論曰飬<lb/>
兵之患無智愚所同知然而不能去者不可去也不<lb/>
可去者動衆害事弊未除而亂先作也夫畏其動衆<lb/>
害事以爲弊未除而亂先作此固庸人之常情耳而<lb/>
以爲飬兵之患無智愚所同知則非也何者誠不知<lb/>
而已知其爲患則早夜之所思命令之所出必使之<lb/>
至於無動衆害事可以除弊而不作亂以幸天下國<lb/>
家也豈恣其如此而徒曰必動衆害事哉故不减宿<lb/>
<pb n="KR4d0273_SBCK_005-27b"/>
衛屯駐之大兵則國力不寛不减廂禁弓手土兵則<lb/>
州郡之力不寛夫亡法定制於重滯繁擾之中以困<lb/>
民爲安強以耗國爲實恵以疲士大夫之精力爲用<lb/>
材以人心益陋所守益卑者爲逺識以不可舉動爲<lb/>
体國以飬兵不戦爲銷姦雄之心遂至於忘讎恥弃<lb/>
諸華廢天命禮壞樂失積衆弊而莫能革者宿衛屯<lb/>
駐之兵困之於上廂禁弓手土兵困之於下而已<lb/>
陛下思之於外而不圖其内意行其所難而不實爲<lb/>
其所易者何哉<lb/>
水心先生文集卷之五<lb/>
</p>
<p>
</p>
  </div>
</body>
</text>
</TEI>
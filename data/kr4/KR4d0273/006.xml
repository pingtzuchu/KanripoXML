<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0273_SBCK_006-1a"/>
水心先生文集卷之六　前集<lb/>
　古詩　章貢黎諒編集<lb/>
　　　馮公嶺<lb/>
馮公此山民昔開此山居屈盤五十里陟䧏皆林廬<lb/>
公今去不存耕鑿自有餘風篁生谷隧雨斾來岩虚<lb/>
人隨亂雲入咫尺聲相呼四時草木香異類菓蔌腴<lb/>
採薪得崖花結綴成襟𥚑此亦佳窟宅可對幽人娯<lb/>
何必種桃源始入仙者圖甌閩两邦士洶洶日夜趍<lb/>
辛勤起芒屩邂逅乗輪車山人老白首名氏不見書<lb/>
我獨何爲者拊身念居諸<lb/>
　　　吳江華嚴塔院贈了洪講師<lb/>
具區以爲瀦呉江以爲裨自專一方浸盡納海所遺<lb/>
<pb n="KR4d0273_SBCK_006-1b"/>
逝川無發歎麗澤可求師昔人㑹心地今爲魚鳥資<lb/>
飛者自無極逰者自無涯造物不諄諄亦莫分何誰<lb/>
此時余與子相遇相諧嬉曽觀烟雨外未滿蒼茫思<lb/>
復来秋風後重有騷屑悲不及日月入爛焉墮輪規<lb/>
尚見波濤驚纍然擁丘坁况彼瑣細者蒲菼争紛披<lb/>
當年呉季子德合無醇疵范蠡之所矜視之眇毫厘<lb/>
末路張季鷹適意亦見推人才非一端事近苦易移<lb/>
常恐後生輩風流日凌遅縣憂公家迫俗陋棟宇卑<lb/>
子將跨大閣對此連天瀰英雄乆銷歇枯槁乃光輝<lb/>
寘余一榻處析理定興衰<lb/>
　　　送趙景明知江陵縣<lb/>
吾友趙景明材絶世不近䟽通無流連豪俊有細謹<lb/>
<pb n="KR4d0273_SBCK_006-2a"/>
尤精人間事照見肝鬲隱忽然奮鬚髯萬事供指凖<lb/>
漢士興伐胡唐軍業誅鎮乆巳受褒封誰能困嘲擯<lb/>
四十七年前時節憂患盡去作江陵公風雨結愁愠<lb/>
昔称長官貴今歎服勞窘夜光儻無因早晦行自引<lb/>
田園多遯夫未必抱竒藴勉發千鈞機一射強虜殞<lb/>
　　　送鄭景元<lb/>
兄弟同升難高材自摧角官多復不記四載禮南嶽<lb/>
一朝盡室去菲食遭歲惡丈夫軒豁意快緊出鷹鶚<lb/>
忍事得無慚信有古人學建安雖閩壤桂樹羙可樂<lb/>
合抱更連理叢生䕃州郭歲月歴悠長根株見齦齶<lb/>
終當作大厦積功在雲壑尚友如此君蒼天未爲薄<lb/>
　　　題賈儼不忘室<lb/>
<pb n="KR4d0273_SBCK_006-2b"/>
賈子好脩士躬耕鹿岩阿茂木俯青泉幽處堪逶迤<lb/>
有室净棐几圗史參前羅獨能取我語標榜相巍峩<lb/>
我語不必記子意故足多物之狥外者迅若横流波<lb/>
當其一念覺胼胝駐崩渦神丸起痿瘵厚纊還暄和<lb/>
倫類苟通明軌轍寕舛訛但憂所見弱繚如附松蘿<lb/>
輿薪豈不暏柰此斤斧何勿令學高山所至纔獻坡<lb/>
如於衆稊稗收拾同頴禾雖云善端在坐悼良時過<lb/>
子先發曹掾仁義躬濯磨活人不知數一善禳衆瘥<lb/>
毎識飯牛下有作寗戚歌至今郷里敬墓栢垂霜柯<lb/>
子質復粹羙藻火兼佩珂中夜再三歎警䇿自詆訶<lb/>
未合者參辰巳逝者江河所願天爵尊非必貴决科<lb/>
　　　陳同甫抱膝齋二首<lb/>
<pb n="KR4d0273_SBCK_006-3a"/>
昔人但抱膝將軍擁和鑾徒知許國易未信蔵身難<lb/>
功雖愆歲晚譽巳塞世間今人但抱膝流俗忌長歎<lb/>
儒書所不傳群士欲焚刪譏訶致囚箠一飯不得安<lb/>
珠玉無先容松栢有後艱内窺深深息仰視冥冥翰<lb/>
勿要两脾消且令四体胖徘徊重徘徊夜雪埋前山<lb/>
音駭則難聽問駭則難荅我欲終言之復恐来尊㳫<lb/>
培風鵬未高弱水海不納匹夫負獨志經史考離合<lb/>
手捩二千年柔條起衰颯念烈儻天回意大湏事匝<lb/>
偶然不施用甘盡齋中榻寜爲楚人弓亡矢任挽踏<lb/>
莫作隋侯珠彈射墜埃壒<lb/>
　　　超然堂<lb/>
晨興詣曹參使馹傳呼趍庭頭頸屈退歸闔户胥吏<lb/>
<pb n="KR4d0273_SBCK_006-3b"/>
玩過門掉臂不入室宅舎空荒轉頽漏騶僕藍縷常<lb/>
寒乞此堂豈可更超然乍可鞅掌中怫欝毎憐莊周<lb/>
齊物論遣詞曠蕩違經律獨称松栢受正命舜何人<lb/>
哉盡倫匹萍實浮沉江漢逺劒氣騰擲牛斗出招徕<lb/>
鳯麟巳悠緩琢磨圭璧強堅宻檐擎自貴竭人力起<lb/>
倒相因廢天質古今問學滿天下分寸毫厘難細詰<lb/>
以兹凛凛觀萬事口不敢言心自失今朝幸續省倉<lb/>
米且以糜煎飽時日<lb/>
　　　再過呉江贈僧了洪<lb/>
回颷掩夾浦勢與黒樓頏連𬒮上長橋身弱屡見扛<lb/>
苟無傾覆憂恣横未易當坐定互驚愕師云乃其常<lb/>
有時氣力雄駕浪拍此邦熟風無失舟小艇來茫茫<lb/>
<pb n="KR4d0273_SBCK_006-4a"/>
始悟寡所諳論改色據張衒小以爲大空令事難量<lb/>
玩變不覩㣲亦乖智之方巳矣勿復云聞鍾過石塘<lb/>
　　　靈巖<lb/>
穹窿右俛眉天平左埀鬢呉人宅沮洳兹山抑其鎮<lb/>
陡起爲表著突兀数㝷仞樛松頗堅痩立石乃榮潤<lb/>
兼有千里陂杳靄来逺韻冝乎登椒丘擺落思奮迅<lb/>
亡王未亡時絶色舘孤峻歌聲妙欵乃爼品窮蛤蜃<lb/>
援琴固停咎解甲仍轉瞬終歸寂寞人破釡煑枯堇<lb/>
陳迹不足吊新締何勞問三年姑蘇驛空望此塔近<lb/>
適當熟食節煖氣無巳吝豪風增春愁異雪損花信<lb/>
聊以壯逰衍歸受児女囅<lb/>
　　　葑門<lb/>
<pb n="KR4d0273_SBCK_006-4b"/>
遺墨固蔵神希聖非立我㫁後輒無前實右即虚左<lb/>
品定賦纎洪義明分勇懦端木語衛文洙泗皆卿左<lb/>
孔子叙夷齊後進尚嵬瑣從来一大事幾作鴻毛荷<lb/>
知非言所及結網魚受課誰持空空質放縱無不可<lb/>
兹門小精廬荒寂衆萬過欣余二三子拙力守饑卧<lb/>
楊花安得攬飛去天隅唾唯有露垂垂滿畦紅藥堕<lb/>
　　　還華賢良九經說賢良進卷語林等<lb/>
華君官五世人物樸而重窮經不辭難著論何其勇<lb/>
編排過百帙装<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>高一冡見聞頗驚訕吟玩自欣悚<lb/>
余本空踈人盛刺勤逺捧津般俾之讀渉岸滄溟洶<lb/>
誰知畏浩博敢復議煩冗芄蘭恨柔蔓櫟社嫌擁腫<lb/>
誰令獨管吹而爲衆竿恐楊墨岐路迷服鄭丘林拱<lb/>
<pb n="KR4d0273_SBCK_006-5a"/>
西鄰黄䇿子簡要獲天寵君兮幸持歸卧看雲生壠<lb/>
　　　齊雲樓<lb/>
天下雄諸侯蘇州数一二都㑹自昔称陪京今也貴<lb/>
奕奕撰重樓岧岧立平地虚景混空蒼囂聲收逺肆<lb/>
闉闍雖散闊欄檻皆堪記向非土木力焉能快高視<lb/>
湖山西南維江海東北塈舒緩未爲愚䟽逹終多智<lb/>
窮民一宵燈細巧雜紋織豪士三春卉妖䴡亂名字<lb/>
侈甚見精誠冨餘輊講肄先朝豐䂊日應奉稽古義<lb/>
花綱飛入汴石林鬼浮泗天然造生活始者行賑施<lb/>
王公占上腴邸觀角竒致是邦聚璀璨四顧盡憔悴<lb/>
狂胡誤濡足遺爇等交臂艱難屡省方薄遽虧頓置<lb/>
因循堕和好俛仰銷年歲翻憐井邑盛又使編氓匱<lb/>
<pb n="KR4d0273_SBCK_006-5b"/>
頗云魚蝦㣲亦巳困征稅人生賤苟免所尚剛強氣<lb/>
呼鷹飽何待暴虎怒斯易吁嗟乆悒悒胡爲長惴惴<lb/>
夜聞踏歌喧激烈動哀思呉俗固捷疾吳兵信蠭利<lb/>
項梁起讎秦子弟奮投𬒮功成湏力到豈必資黠慧<lb/>
寕羡鵲居巢盍如蛉有類未發忌先聞因詩良自喟<lb/>
　　　虎丘<lb/>
虎丘之名歲二千虎丘之丘何眇然衆山争高隱日<lb/>
月笑此拳石埋平田雖然培塿疑異物劃開隂崖十<lb/>
丈懸冡中有恨索遺劔亭上無語傳枯禪偏是吳人<lb/>
愛山急逐靣分方誇凭立屋承陏唐良穏稱墨題熈<lb/>
豊尚新濕松梢莫遣風雨横石盤自添苔蘚澁<hi>春來春去呉人㳺足蠒層巔踣應泣</hi>
　　　北齋<lb/>
<pb n="KR4d0273_SBCK_006-6a"/>
頻年寄全吳𪠘宇雜營保前㕔乆傾壓後舎岌欹倒<lb/>
常因霖雨後壁壞不容掃跳蛙浴漏瀦野榖媚穿杲<lb/>
以兹違色飬先還媿親老低頭謾商歌瞪視豁愁抱<lb/>
當身良易足遺後非長道幸今脩整畢楹桷正完好<lb/>
晴窓閑晝永夜榻𥘉良早友朋坐雍雍燕雀鳴草草<lb/>
居室君子後蓽門固爲寳矧伊澤國士敗棟威塗潦<lb/>
繆充使者属職思振枯槁人之所歆羡未必天能造<lb/>
卷蔵姑罷歸蠧簡說剛浩<lb/>
人情無終極匪陋則求佳寝處既少安㳺燕豈不懐<lb/>
惟思舊酒務糟酵荒榛埋破瓶聚隆垤新甃連長堦<lb/>
種竹夾超然移花遶北齋及爾風露清忽感意象諧<lb/>
幽深容浪蘃潤澤長芳荄亭亭两高梧買自婁門街<lb/>
<pb n="KR4d0273_SBCK_006-6b"/>
俟以歲屢寒窅若萬仭崖吾留能㡬日齪齪強安排<lb/>
方嫌樹影痩復慮地勢<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>世間香味恱毎與腥羶偕<lb/>
雅故使鄭淆法語仍進俳俯同侏儒笑但恐好惡乖<lb/>
莫窮有限物徇此未腐骸<lb/>
　　　題椿桂堂<lb/>
九官八士古之良靈椿丹桂後騰芳馮公詩意雖短<lb/>
陋閭里傳誦終難忘君家同生五兄弟短檠伴夜東<lb/>
方啓黄旗两記張慶闈紵𫀆三號趨文陛辭華標角<lb/>
人力能科名均齊天所興作堂不湏棟梁好但種此<lb/>
木高千層透日垂隂香未歇滿庭車騎同時列更将<lb/>
磊砢替團團留與北風觀壮節<lb/>
　嘉禾莫氏兄弟五人元忠若晦似之若拙若冲自<lb/>
<pb n="KR4d0273_SBCK_006-7a"/>
　紹興庚辰以来相先後登進士第縣以五桂名其<lb/>
　坊又自掲所居堂曰椿桂姑蘇通守與余同僚屬<lb/>
　賦此詩<lb/>
　　　贈訥相<lb/>
柯山訥相醜形模以相獲妍如子都毎將氣色較官簿<lb/>
初若摶影終探符劉公實陞提刑丘宗卿加龍圖就<lb/>
中两說㝡称驗余耳所逮非人誣汎言心事依勸戒<lb/>
多假名噐煩邀呼君門九重逺萬里求者争道分榮<lb/>
枯一身暫寄百骸聚楦彼朱紫誰頭顱子其惜術無<lb/>
浪許恐負西山之餓夫<lb/>
　　　送鄭虞任赴京西檢法官<lb/>
春風逝無涯夏潦生未巳思君遡江漢行銳業難止<lb/>
<pb n="KR4d0273_SBCK_006-7b"/>
事繁絲唾亂神静魚鱗理前年浙東幕借助獲專羙<lb/>
邊頭值閑暇人物盛儲畤荒村魚米塲孤戍花藥市<lb/>
雅知足禪味翫世失憂喜但疑柳上白時雜髯間紫<lb/>
豈非乆不遇感歎妨隱几回首舊隆中畦壠長薿薿<lb/>
　　　張氏東園送王恭父得殿字<lb/>
燕鴻不相湏進趣自求便余来君其舘乃復當我餞<lb/>
一春三月雨亭樹欝霧殿絮重厄飛楊花蔫堆紫茜<lb/>
縱有百壼清何能一笑遣爲郎昔同甲四海𥘉㑹靣<lb/>
凛然抱英特霜宇摶温霰雄辭推落筆一語不可選<lb/>
重來更純粹玉琢金就錬漢家闡道術四逹詔群彦<lb/>
談經石渠觀㑹議白虎殿通方要歸宿立異豈夸衒<lb/>
子行若微罪天意委深眷以其今固辭可信非始戀<lb/>
<pb n="KR4d0273_SBCK_006-8a"/>
楚熱冝縐絺峽漲難短牽回舟泊書林及此未掩卷<lb/>
　　　奉賦德修西充大夫成都新園詠歸堂二首<lb/>
浣花炫春澨濯錦絢晴浦成都信繁㑹此水工媚嫵<lb/>
豈無濠上亭蹙歩難仰俯誓言違市朝卜宅近幽阻<lb/>
沃沃葵莧畦㷔㷔棠杏塢朝曦濕淺瀬暮色生逺渚<lb/>
循涯詠未厭引流絡其圃蘋荇依籬樊鳬鴈宿庭户<lb/>
長松百里外物象争渺莾時平乏隱淪簑笠自歌舞<lb/>
岷江志東向激射走呉楚胡爲滯淫之習坎聖所許<lb/>
我生海旁州古言江來鋪力浮萬頃盡坐識一溜𥘉<lb/>
之子酌彼源紺㓗玉斗<graphic n="KR1893" url="https://raw.githubusercontent.com/kanripo/KR-Gaiji/master/images/KR1893.png" mimeType="image/png"/>雅韻舒煩憂逸駕陵趦趄<lb/>
詠歸有何意豈亦歌風乎湛湛逰無梁滔滔濟無桴<lb/>
縱横洄伏中暮齒将焉需三間始開闢十畆終耘鋤<lb/>
<pb n="KR4d0273_SBCK_006-8b"/>
東西两荘舎兄弟相譍呼𬗟哉趨前規更作郤後圖<lb/>
顧思曲肱樂一身匪求餘我獨無家歸羡子鐫自迂<lb/>
　　　送馮傅之<lb/>
我乞来荆州足未曽出門明明楚漢迹莾莾風塵昏<lb/>
兹復罷著書𣑽譯專討論頽然對白法諸有不得存<lb/>
傅之京口別歲暮始窮源㠶張飛動勢䌫繫棲泊痕<lb/>
相固舉杯酒醉極沮漳翻儒生慕傑氣赤手誅鯨鯤<lb/>
将軍建實壘寸甓冝自攅于時雪五尺遣卒問江干<lb/>
荅言屈大夫横肆羣魚吞豈如衛寗蘧舒卷常温温<lb/>
聞此重嗟嘆恐堕禍福觀禜禳用國寳誰能免沉燔<lb/>
要令徳性脩乃挽江海渾我今材力盡拙計東南坤<lb/>
尚餘春秋志欲執左袵奔念子獨柰何葺屋𥙷墻藩<lb/>
<pb n="KR4d0273_SBCK_006-9a"/>
梅花一两拆春意到草根倘見南枝榮折寄隨驚湍<lb/>
　　　送李郛<lb/>
盖代寸難㸔獨手衆叅聞見其来乆流風莫盛元祐<lb/>
時崛起誰當紹興後嗟君探討窮一生心通文字難<lb/>
力争雀啄雪籬閣筆坐蟲吟露草繙書行巳輕富貴<lb/>
湏臾尔萬一姓名傳野史只愁垂老絶知音自送青<lb/>
編滿朝市余之視君尚少年題玉爲碈何所賢期君<lb/>
更盡未死日舉世不信方知天<lb/>
　　　送喻太丞知處州<lb/>
喻公䇿名自先朝奉常冬官始見招何因歛退爲泉<lb/>
石可惜垂欲排雲宵處州不城山作堵百嶂千峯自<lb/>
翔舞孤高上頭天一柱中有秀句湏公取<lb/>
<pb n="KR4d0273_SBCK_006-9b"/>
　　　送劉德修<lb/>
羣航弭安流未脫孤帆厄獨板亂横潰始負衆舟責<lb/>
蟄雷正湏時春雨宜滿澤勇夫攻堅退智士倒戈獲<lb/>
去年北関路永歎出處隔俄欣鳯儀雅緩彼梟博磔<lb/>
發覆洗塗糊召和開𥚹迫一日期萬年倐眒展長䇿<lb/>
居然西州道千仞歛歸翮鬢髮何用青肝膽元自白<lb/>
古聖豈不勞築此英俊宅誰令閉榛莾回曲用蛮貊<lb/>
天門昳蕩蕩瑶實連蔓摘種玉如有方從今空櫝索<lb/>
　　　題李君亮義㮣堂<lb/>
分飱人所能多至踰萬億一朝可趣具寒暑三十易<lb/>
古之轑釡者其始盖未惜懐哉西方士義重見寡特<lb/>
招呼幾州氓歲歲青黄食雷聲匕筯動雲湧床座窄<lb/>
<pb n="KR4d0273_SBCK_006-10a"/>
昔我手行粥今也愆膂力憶汝身自孩又抱児子喫<lb/>
豈有不足歎幸無嗟菜色天爲産厥孫文射最高䇿<lb/>
勞君太史令乞彼峨眉伯出處善知時教訓陶羙澤<lb/>
築堂事遺像雅頌鐫衆墨我歌則後矣猗歟綴周什<lb/>
　　　醫工歎重贈桞山人<lb/>
桞生洲居濠北邊繇辭質野誰所傳不曽入城行賣<lb/>
卜有問災福湏呼船歎我竒疾何頻年其𥘉過清肌<lb/>
凛然已忽腹拒遭拘攣一身盡異形質變恍若土木<lb/>
徒人言蚤知定性不生㓕今安得尔庸非天醫工刃<lb/>
人死無律妄談標本從何出𥙷勞護弱轉凝聚排寒<lb/>
盪濕加淫欝挾風上行関膈失迸肉糜皮併爲一猶<lb/>
云無傷乃餘疾生雖憐我謬時命豈悟顛倒縁此物<lb/>
<pb n="KR4d0273_SBCK_006-10b"/>
彼蒼應有司殺者授抦於工無乃悖我勞萬事明當<lb/>
休自古零落歸山丘但疑未死復不活熟視重爲諸<lb/>
醫羞餘聦殘明不可留治命已乖妻子謀執訊空貽<lb/>
友朋憂栁生聽罷掉頸笑既有主對非吾尤山歌静<lb/>
夜聲宛轉更着此曲歌中流<lb/>
　　　宿石門<lb/>
好溪瀉百壑南北傾萬峯山凢堆阜俗映岸羞爲容<lb/>
石門忽秀出老幹䕃渟洪捨舟從口入便巳離塵中<lb/>
衆芳拱窟宅環㟠獻竒穠藤蘿異態度尺寸疑施功<lb/>
錦茵翠織成照耀無春冬水行千丈高歕薄不可窮<lb/>
更有洗頭盆雲深霧常封昔年謝康樂築居待其終<lb/>
継作者丘裴語言亦称雄依然百世後未忝騷人風<lb/>
<pb n="KR4d0273_SBCK_006-11a"/>
栖栖三羽衣日晏齋厨空云子歇過槳蹔洗氛埃胷<lb/>
自歎苦淹留寂寞不易供嗟我老無用侫山乆成翁<lb/>
結廬㑹昌側勢落魚鰕叢種竹似束葦栽松如断蓬<lb/>
小兒餖盆盂何時至周公㑹當同此住代輸助之舂<lb/>
　　　月谷<lb/>
昔從東萊吕太史秋夜共住明招山正見谷中孤月<lb/>
出倒影挼碎長林間慿師記此無盡意滿掃一方相<lb/>
並閑<lb/>
　　　禱雨題張王庙<lb/>
夏至老秧含寸荑平田回回不敢黎羣農無計相聚<lb/>
泣欲将淚點和乾泥祠山今古同一敬籖卦分明指<lb/>
休證傳言杯珓三日期注綆翻車連曉暝龍神波后<lb/>
<pb n="KR4d0273_SBCK_006-11b"/>
何慘愴昔睡今醒喜䔥爽人云天上行水曹取此化<lb/>
權如反掌浙河以東盡淮壖哀哉震澤幾爲原願王<lb/>
頓首玉帝前請賜此雨周無偏<lb/>
　開禧三年春不雨江河淺狹田野皆枯裂夏至秧<lb/>
　老憂不得入土禱於祠山庙期以三日逾夕而雨<lb/>
　大降挿種畢猶有餘澤乃作此詩刻於庙廡建鄴<lb/>
　守龍泉葉適<lb/>
　　　寄黄文叔謝送真日鑄<lb/>
建溪疑雪白日鑄勝蘭芳誰知真苦澁黯淡發幽光<lb/>
騎省可正論農卿今則亡懐人坐太息泉竭鼎無湯<lb/>
　往歲詹元善屡以建溪真茶寄余所謂常品甘白<lb/>
　者云此侯辣撻葉爾日鑄世以香爲貴亦尚白而<lb/>
<pb n="KR4d0273_SBCK_006-12a"/>
　文叔餉真芽色不白且無香然則物之不僞者豈将<lb/>
　恱人於聲色臭味之外耶抑且姑全其本質而巳耶<lb/>
　　　送黄竑<lb/>
有客家住寳劒窟将身自比夜明簾見我立談盡肝<lb/>
鬲駭視世俗徒沾沾千年豪傑供指使笑撻胡虜如<lb/>
奴鉗嗟予病衰絶少韻只欲炙背依茅<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>勸子持難<lb/>
復居易吕梁之舟先歴試焦桐邂逅㸑下薪良玉磋<lb/>
磨庙中噐誰言怒海鯤鯨悪别有晴川鷗鳥戯心亨<lb/>
習坎行自孚安流儻寄相思字<lb/>
　　　淨光松風閣<lb/>
城中雲日如火催净光行食聲轉雷不知何處白蘋<lb/>
起便有滿坐清風来莫言作樓非急務翁當運斤兒<lb/>
<pb n="KR4d0273_SBCK_006-12b"/>
執鋸待得三間着此風病叟扶携上楼去<lb/>
　　　送蔡夢得<lb/>
寸歩旱黏楫千里脂染輪四國嚴諸侯江沙渺無津<lb/>
翁今去何之縁樹羞鬢銀惟應苦吟徹龍室報以頷<lb/>
珠光比日<lb/>
　　　和荅錢廣文蘭松有剛折之歎<lb/>
蘭居地之隂藹藹含華滋此本不以剛而爲剛者師<lb/>
松無棟梁具何用稼氷雪終風撓長林常恐浪摧析<lb/>
願子比令德一薫容衆蒿笑我非實材千載空獨高<lb/>
　　　趙振文傳借琉璃燈鋪寫山水人物一燭發<lb/>
　　　明百巧呈露畫師精妙者不能過也<lb/>
古稱浄琉璃物現我常寂胡爲自争妍照耀出痕迹<lb/>
<pb n="KR4d0273_SBCK_006-13a"/>
坐有求心客駭目不忍㸔願息終歲勞留作袖手安<lb/>
　　　和荅徐斯逺兼簡趙昌甫韓仲正<lb/>
江東文士稱數人寳冠霞珮朝靈君盧敖善㳺指天<lb/>
去吕望應招離海濵有書不止問無恙平生懐抱陳<lb/>
案上㑹㸔作意鳴朝陽隂狐夜短空惆悵<lb/>
　　　徐仁父先大夫詩卷指其改𥙷鍋八句曰願<lb/>
　　　有請因䟽下方<lb/>
江南隱君子琢語氷叚清彼羙𥙷鍋篇義逺有勸懲<lb/>
烹飪一餉止操持千載成未湏誇染指歲晏期曲肱<lb/>
　　　題孫季蕃詩<lb/>
子羙太白常住世佳人栩栩夣魂通瀉落天河澆汝<lb/>
舌移来不周盪汝胷千家錦機一手織萬古戦塲两<lb/>
<pb n="KR4d0273_SBCK_006-13b"/>
峯直孰南孰雅喚莫前虗簘浪管吹寒烟<lb/>
　　　石經春秋一代竒寳王氏爲熈豊學廢不用<lb/>
　　　瑞安沈彬老蠟而有之後世孫体仁閣以<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>
　　　焉余爲名曰深明<lb/>
喟昔洛門𥘉上石未乆翻邅禁書厄沈公祕蔵百載<lb/>
餘高閣突兀共堆積萬物散聚常横陳汀花岸草從<lb/>
紛紜海雲化雨龍正起想象向来悲獲麟<lb/>
　　　贈二葛友<lb/>
飛飛下荒村渺渺集蕪城振衣出虹蜺覆簣超丘陵<lb/>
魯衛百世腴夷齊萬年清翻然捨我去東風𥘉渙氷<lb/>
　　　吕子陽辭蘭谷家園却就石泉精舎<lb/>
子陽意高希古人文如行空無定雲清明未容詩酒<lb/>
<pb n="KR4d0273_SBCK_006-14a"/>
汚放曠自許漁樵親故園好木日夜長友逝兄淪不<lb/>
同賞改緑移紅自若何躡磴捫蘿心獨徃我昔迷津<lb/>
經上吕闘岀飛亭壓行路石影參差研匣寒花隂回<lb/>
薄書奩莫離家十里山轉深琅玕滿地芝成林竹鷄<lb/>
睡去月當午閑聴孫登長嘨音<lb/>
　　　永嘉端午行<lb/>
行過橋東峙巖北大舫移家住無隙立瓶叵羅銀價<lb/>
踴氷衫雪袴胭脂勤使君勸客親付標兩朋予奪懸<lb/>
分毫起身齊㸔船勢側撓安不動濤頭高古来峥水<lb/>
闘勝負湖邊常羸豈其數岸騰波沸相隨流回廟長<lb/>
歌謝神助只今索莫何能爲敗鼓攪壕觀者稀千年<lb/>
風土去不返醉裏冤讎空展轉<lb/>
<pb n="KR4d0273_SBCK_006-14b"/>
　　　題掃心圗<lb/>
大心覺也無虧成小心漚也隨㓕生道人常與箒柄<lb/>
行遇其歘起湏掃清世間亦有無根樹又言朗月當<lb/>
空住劫塵顛倒不自由只笑本来無掃處<lb/>
　　　後端午行<lb/>
一村一舡遍一邦處處旗脚争飛揚祈年賽願從其<lb/>
俗禁断無益反爲酷喜公與民還舊觀樓前一笑滄<lb/>
波逺日昏停棹各自歸黄瓜苦菜誇甘肥<lb/>
　　　贈朱承務<lb/>
顛倒八八卦流轉三百六前民此何神占險空屡瀆<lb/>
以病既當止以年自當休春泥不𥙷裂莫謾任虚舟<lb/>
　　　尼童何了詵從道一長老六年一忽捨去莫<lb/>
<pb n="KR4d0273_SBCK_006-15a"/>
　　　知所之或云在天目山也詵甚喜将薙落從<lb/>
　　　之可少助乎<lb/>
一師今何去天目萬丈雲着我麤袈裟對住大茅君<lb/>
　　　著存亭<lb/>
馴烏得食常好鳴靈茅無種還自生魂浮魄散莾何<lb/>
極耿若有見悲難平山脉迢迢繡峯住墓氣騰騰縷<lb/>
雲去蛟人抱寳夜岀㳺指點今來著亭處<lb/>
　　　寄題運使方公祠堂<lb/>
投村宿店破鞍韉乞鹽放酒心拳拳南荒走遍得痟<lb/>
渇玉井無藕何由痊令子名高壓蘇武蹔來重覩經<lb/>
行處追思徃事空泫然榜墨尚新墻壁護佛幢五丈<lb/>
留衣冠大書刻記詞辛酸神来正值荔枝熟神去還<lb/>
<pb n="KR4d0273_SBCK_006-15b"/>
愁桂子寒吁嗟嶺民未知禮因君始拜令顙泚從今<lb/>
簘鼓祭春秋福我如生首長稽<lb/>
　　　鄱陽董季興徃㳺懐玉山捐田入寺爲民禱<lb/>
　　　雨君既道其本末又示山中五章請余賦之<lb/>
　　　然比来霖潦淹月種爛乃未秧也方幸数日<lb/>
　　　晴霽爾<lb/>
懐玉湫龍懶心性六月困眠祈未醒廣文偶來亦同<lb/>
病買田施食慇懃請誰知領縣春風邊嗔蛟怒鰐腥<lb/>
熏天湏君一念晴雨若遮莫雇僧輸俸錢<lb/>
　　　改東門出二首<lb/>
百歩鑿新征千年開舊池值此盈月雨川流<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>溟濔<lb/>
蕪深草色碧雜卉華衆枝魴潜警夜躍鷺起衝晨飛<lb/>
<pb n="KR4d0273_SBCK_006-16a"/>
我老皮骨銷扶行歎逶遅安得有逺志畢願蔵郊扉<lb/>
左方擁崇岡昔也重嶙峋自我護樵牧林光稍敷紛<lb/>
與菊明踈秋堕桃照穠春本求平野立八荒辨燕秦<lb/>
終限分寸珠僧磬通比隣靣墻雖飬蒙意生豈名身<lb/>
　　　中塘梅　天下之盛也聊伸鄙𫐠啓好㳺者<lb/>
幽花表窮臈病叟行村墟所欣一蕋吐安得百萬株<lb/>
上下三塘間縈帶十里餘荒茨各尊貴野徑争扶踈<lb/>
愁雲忽返斾急霰仍回車蒼然歲将晚陡覺大象舒<lb/>
羣帝胥命㳺衆仙<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>相趨龍鵉變化異笙笛音製殊<lb/>
物有據其㑹感召驚堪輿妙香徹真境態色疑虗無<lb/>
問誰始種此豈自開闢𥘉至今闕勝賞浩劫隨榮枯<lb/>
兒童候黄堕捧拾紛筐盂熏蒸雜煙煤縛賣傾江湖<lb/>
<pb n="KR4d0273_SBCK_006-16b"/>
臙脂蘸羅縠綘艷生裙𥜗和羮事則巳甘老山中臞<lb/>
以兹媚婦女又可爲嗟吁夜䦨燭燼短月淡意躊躇<lb/>
林逋與何遜賦詠徒區區<lb/>
　　　王氏讀書堂<lb/>
誰能採桑談誰能帶經鋤古人讀書地妙理出窮閭<lb/>
矧今治華室山翠湧前除風烟聚景趣花竹成畫圖<lb/>
主人烏紗帢子弟繍羅𥜗新装蠒𥿄印上記開闢𥘉<lb/>
展卷忽有得欣如奏齊芋勉哉造其㣲勿逐皮毛麤<lb/>
　　　王簡卿侍郎以詩贈王孟同王成叟之姪也<lb/>
　　　輒亦継作<lb/>
季父昔從我寒燈聽㣲更强扶瘖聾和誤䇿蹇跛行<lb/>
坐令两銷落無復一峥嶸宜汝逝不留出門訪咸英<lb/>
<pb n="KR4d0273_SBCK_006-17a"/>
大溪逢侍郎拆洗心胷清新詩發妙意說盡文字情<lb/>
侍郎盖代豪平蛮蚤垂名覧書五行下援筆千人驚<lb/>
點化謝琱刻涵濡透晶熒林黄橘柚重渚白兼葭輕<lb/>
褰裳念数徃歲晏霜雪零<lb/>
　　　余頃爲中塘梅林詩他日来㳺復作<lb/>
側聞中塘好曽賦勸㳺篇凌江入枉浦聊復信所傳<lb/>
化工何作強耿耿不自憐山山高相映塢塢曲相穿<lb/>
林光百道合花氣十村連風迎亂駊騀日送交嬋媛<lb/>
天回祖隂後地轉升陽前𥘉如别逃秦䟽附恥獨賢<lb/>
又疑未興周掩擁欣俱全惜哉見之晚重㝷畏彫年<lb/>
一省三嘆息十歩九折旋詩家詫梅事槁乾陋肥鮮<lb/>
常於寒角曉愛彼明氷懸踈枝澁冷艶小窓露孤妍<lb/>
<pb n="KR4d0273_SBCK_006-17b"/>
吟悲䏑留嗛句喜珠離淵忽兹遇衆甫欲彀羞断弦<lb/>
無以寄羙人千室炊莫烟明朝指行處霧雨空迷田<lb/>
　　　送葛元城<lb/>
数年之留能浩浩一日之别還草草念子身名两未<lb/>
遂令我衰病無一好古人探道從妙年今人重耳輕<lb/>
且前不愁好龍龍不下只愁愛玉酬石價<lb/>
　　　送白鄷還蜀<lb/>
翻翻文若秋江生幽幽詩如寒澗鳴前歲淹徊下巴<lb/>
峽今年憔悴出京城慿問天邊五色羽何事飛来復<lb/>
飛去昔人但苦樊籠悲豈知此日籠無處<lb/>
　　　朱娘曲<lb/>
憶昔剪茅長橋濵朱娘酒店相爲鄰自言三世充拍<lb/>
<pb n="KR4d0273_SBCK_006-18a"/>
户官抛萬斛差長貧毋年七十兒亦老有孫更與當<lb/>
壚否後街新買雙白泥凖擬設媒傳歸好由来世事<lb/>
隨空花成家不了翻破家城中酒徒猶夜出驚歎落<lb/>
月西南斜橋水東流終到海百年糟丘一朝改無復<lb/>
歡歌撩汝翁回首尚疑帘影在<lb/>
　　　翁誠之挽詞<lb/>
西方之人羙無度眷此南邑朝陽鳴如錐出囊擬砭<lb/>
國似璞有價空連城三仕郎官老将及一去郴州喚<lb/>
不譍朔風吹潮没復湧渡口野梅飛碎瓊<lb/>
　　　送曺噐逺<lb/>
曺子苦心懐百憂古人逺矣思同流平生未得雄豪<lb/>
力今日便肯卑㣲休麻源洞裏瓊葉雨南草市上蘆<lb/>
<pb n="KR4d0273_SBCK_006-18b"/>
花秋十年老語爲誰了西望滄江空白頭<lb/>
　　　送丁子植<lb/>
婉孌好少年憶昨十五餘割慈避父母遜志親師儒<lb/>
巳上破荒第猶勤見未書平生烟雨外秋浦荷菼𥘉<lb/>
屬官號高士議政関慘舒吟情且勿放民隱諒少攄<lb/>
　　　送方書記兼簡府主<lb/>
我昔防江之下流獨許蔡子專軍謀未能奏效累絲<lb/>
髮巳復負謗叢山丘小范兵精思慮逺片言坐折群<lb/>
疑滿幕僚無過只論功登秩薦賢来衮衮上流蜀接<lb/>
更呉通桑麻滿里炊烟同鸚鵡洲前長笛晚黄哀蘄<lb/>
怨何時終<lb/>
　　　偉叔蔡兄来永嘉屡辱投贈於其歸也輙奉<lb/>
<pb n="KR4d0273_SBCK_006-19a"/>
　　　俚歌爲謝兼叙離索<lb/>
慶暦故家忠惠後性酷喜文踈嗜酒飄風驟雨蛙蚓<lb/>
寂草玄獻頌龍蛇走古人道大何不容回空賜殖同<lb/>
升堂若遇韓門親指畫豈有不在籍湜行水心可憐<lb/>
地如掌讀罷君詩一惆悵文星今直正莆中去覔掀<lb/>
天無底浪<lb/>
　　　送戴料院<lb/>
質如金石堅文比錦繡新利錐亦頴透大樸終還淳<lb/>
憶昨慨其離早合儀朝紳于今悄復去柰何猶選人<lb/>
西風管揺落黄菊别有春范范九衢内白汗沾紅塵<lb/>
誰抛連城富却買徑寸珍世路豈云極念子行李頻<lb/>
　　　幽賞<lb/>
<pb n="KR4d0273_SBCK_006-19b"/>
禪房裏花窠静與水石會春禽更語黙夏日逓明晦<lb/>
紛然衆竅殊趺坐凛無對<lb/>
　　　梁父吟<hi>并序</hi>
諸葛亮生𥘉平建安時值何董交亂豪傑並争皆藉<lb/>
王室爲辭知其勢非代漢不巳又自量其材非有超<lb/>
丗之度者亦莫能用也耕於荆山之陽以苟免不聞<lb/>
爲事其甘窮約而不厭者將終焉然自是遂與劉備<lb/>
周旋於長坂武林之間使備得益州而相之立禪丕<lb/>
制天下之命雖功業不䆒然秦漢以来可謂人臣之<lb/>
盛未有若此者亮之未没也自表後主曰成都有桑<lb/>
八百株薄田十五頃子弟衣食自有餘饒至於臣在<lb/>
外任日别無調度隨身衣食悉仰於官不别治生以<lb/>
<pb n="KR4d0273_SBCK_006-20a"/>
長尺寸臣死之日不使内有餘帛外有餘財以負陛<lb/>
下及卒如所言余讀至此未甞不太息也使亮終巳<lb/>
不遇而抱孫長息以老於隆中者其躬耕之獲豈少<lb/>
此哉何故自親漢魏之勞至今遺恨以死是殆以天<lb/>
下厚其身者乎當㓜孤之際不潔其名處富貴之隆<lb/>
不安其利伊尹周公盖庶㡬焉豈與管仲能合諸侯<lb/>
則三歸反坫蕭何保關隴乃頼田宅貰貸以自汙比<lb/>
哉史記亮耕隴畒好爲梁父吟身長八尺余既高孔<lb/>
明之行事而想見其詠歌之思於是追𫐠其意爲梁<lb/>
父詞以傳于後使讀是詞者孔明之心猶有考也詞曰<lb/>
依大麓之遺址兮儲后土之神靈樂天地之休嘉兮<lb/>
皇㳙㓗而薦誠集后土之雍容兮刺百聖之禮文卻<lb/>
<pb n="KR4d0273_SBCK_006-20b"/>
大輅而御蒲秸兮惟儉德之是崇端一心而燔燎兮<lb/>
卜仁義乎永年刻玉檢而請命兮何事秘而弗傳嘉<lb/>
梁父之草木兮𬒳赫然之寵榮咨梁父之遺老兮悲<lb/>
怱不覩乎穆清維千乗萬騎之雜沓婐婉兮猶彷徨<lb/>
其行聲夫天運之適合兮雖聖其猶莫知彼河之洋<lb/>
洋兮雖羙而不濟㤗山之椒既風雨又艱險兮乃登<lb/>
封以類告豈其不可一兮伊所遇之獨異也雖伊周<lb/>
之輔世兮曽何足以自喜喟余生之孔棘兮邈不及<lb/>
夫七十二君日月幽而不明兮遭玄夜之方長競鈇<lb/>
鉞而日弊兮逐亡鹿而裂其髀肩漢氏之爲的兮而<lb/>
不遺其餘民余既朴陋而不能謀兮又怯耎而畏兵<lb/>
搢珽瑁於盗賊兮何不杇之可幾曽死亡之㡬何兮<lb/>
<pb n="KR4d0273_SBCK_006-21a"/>
苟亂世以自免幸此土之平樂兮依鎭南之不逺余<lb/>
耕兮隆中地沃衍兮冝稑穜相原隰而下上兮町厥<lb/>
壤之百畒彼二代之民樂兮豈不愛其皆有此偷予<lb/>
腹之獨飽兮視歳行其在酉天既溉之以雨露兮余<lb/>
又滋之以澮畎禾穰穰而同頴兮或一稃而二米霜<lb/>
露下此秷　兮余與牧之竪被之雀䑕敗其秉穂兮<lb/>
余與鄰之父刈之貢龠合於許下兮尚玉食之萬一<lb/>
俾君父之啓魏兮相祀事而勿失昔文王之盛徳兮<lb/>
奔走商之暴虐蔑君臣而自恣兮吾何用乎此粟黻<lb/>
冕兮茅蒲衮衣兮襏襫余力耕而胼胝兮藉豐草而<lb/>
一息扣牸角而長歌兮聲中雲門之律歴山巳蕪兮<lb/>
鳥下喙其鳬芘有莘之臣日以逺兮野老鋤其故泥<lb/>
<pb n="KR4d0273_SBCK_006-21b"/>
計其食此兮月不能一鍾恥一夫之釋耒兮故爲無<lb/>
所用於耕嗟聖賢之心兮余或識其㣲隱余誠遺望<lb/>
不可逮兮復嗣歳之將興<lb/>
　　　剡谿舟中<lb/>
浙江大浪如履空鏡湖挾天雨復風我行獨到勾踐<lb/>
國寒溪一溜蜿蜒通蟄龍巳臥潭谷底濕螢不照蒲<lb/>
葦叢山林卑陋無栝栢霸氣埋没惟蒿蓬是時𥘉冬<lb/>
未凝沍天地蒼莽日常暮渉江芙蓉不復採縁道野<lb/>
菊誰能顧飢烏逺鴈長追隨夜聞悲鳴朝見飛前村<lb/>
鷄犬護籬落此復何苦號其栖自傷憔悴少筋骨半<lb/>
生逆旅長太息王家少年未省事扁舟往来何所自<lb/>
百年有意存禮樂一飽未足謀通塞且能對酒長酣<lb/>
<pb n="KR4d0273_SBCK_006-22a"/>
歌聖賢有命可若何<lb/>
　　　新移瑞香舊曽作文忘之因今追憶云<lb/>
一株當三春名花不易得百年等㝷丈不博千乗國<lb/>
野人三十本強賣青銅百應怜跗蘤具苦爲薪米迫<lb/>
移栽向明陽妃媛<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>行列士膏合根性功用成宿昔<lb/>
除香出淺紫泣露輕脙脉含愁欲誰訴折去情更惜<lb/>
方求蔽芾隂未受搔擢厄嗟余自覊旅何以慰新客<lb/>
慇勤深夜來少待山月白<lb/>
　　　送薛子長<lb/>
藏氷待炎威織裘禦冬霰彼此互有適用舎空屢變<lb/>
蘭菊倚户出松栢參天見羙質不必同偉幹非世便<lb/>
薛生静而敏噐宇絶㓜愿能文乃天姿脫頴酬始願<lb/>
<pb n="KR4d0273_SBCK_006-22b"/>
衆技逐高卑雜學徒貫穿趨聖由一途任重工自勸<lb/>
古人文巳立後丗皎難衒媿余莫負荷期子幸無倦<lb/>
　　　送陳彦羣<lb/>
雨洗蝗蝻餘凉生癘瘧後今朝江上峯浄失棼霧垢<lb/>
舉觴忻有囑餞我同年友平居多契闊逺別方嗟咎<lb/>
大郡得師儒髙文興孝秀雍容入儒雅磨錯見瓊玖<lb/>
衆儒治六學厥志存不朽量空計㝷丈汳海論升斗<lb/>
因之入簮組併欲垂篆籕公才賦超卓傑立氣愈厚<lb/>
火宿無餘煙菓實甘衆口書來幸細評副此頻矯首<lb/>
　　　題人扇<lb/>
外德欲晦靣目自蔽内德欲耀肝膽畢照二法相除<lb/>
我則有餘穆如清風用之不窮<lb/>
<pb n="KR4d0273_SBCK_006-23a"/>
　　　與英上人游紫霄觀戯𫐠短歌<lb/>
野水隨路曲東風得木鳴景物巳和柔川原倍敷榮<lb/>
茂桑髙既條細草亦叢生眷言雲外士及此塵中行<lb/>
南臨大陂出波靣與心平道旁古精廬黄茅間荆榛<lb/>
㑹集傾逺村裳衣自鮮明銀釵挿山丹歌笑喧嚶嚀<lb/>
何以勞比鄰粔籹雜餦餳去年谷不飽白骨今縱横<lb/>
等爲造化役未䆒悲忻情歸來日巳夕舊徑成溝坑<lb/>
大車者誰子不寐方宵行死䰟未滿眉擿埴将安程<lb/>
感此良自哂抱谷非鸝鶊<lb/>
　　　白紵詞<lb/>
有羙一人兮表獨處陟彼南山兮伐寒紵挑燈細緝<lb/>
抽苦心氷花織成雪爲縷不憂絶枝無人學只愁不<lb/>
<pb n="KR4d0273_SBCK_006-23b"/>
堪嫁時着鄭僑呉札今悠悠争看買笑錦纒頭<lb/>
　　　王木叔祕監挽詞<lb/>
羙人昔来美蓉傍山爲發靈水吐芒羙人今歸在何<lb/>
處簫哀鼓悲葬前岡我欲從之似雲出友風子雨㳺<lb/>
四方夢魂無慿不可挽坐攬衰涕終摧蔵<lb/>
　　　月波樓<lb/>
下林百菓春自花屋藏汀隂泉着沙光風膩雪誰汝<lb/>
惜煩江蜜翠空欺斜愛君樓高岀江上百里江山開<lb/>
四向峻屏森聳逺更寒紋練萦回静猶浪孤潮夜卷<lb/>
西頭来海門推出冰摧嵬豈知星河遭映奪只使鸛<lb/>
雀常驚倩此村風　淳且魯接樹移花今復古勸君<lb/>
種學化児孫不湏佇妓呈歌舞<lb/>
<pb n="KR4d0273_SBCK_006-24a"/>
　　　送陳子雲通判<hi>劉全之太守陳子雲通判胡衍道知縣求嘉其有福周能臣語也</hi>
周子也復可憐人憂民憂丗語轉新毎妬吾州何巨<lb/>
福通判乃得陳子雲<lb/>
臨餐吐食嗟無餘幽情慘鬰時一舒感君善意過於<lb/>
令周子之語良非虚<lb/>
三月召龍頻鼓鑼喜作小雨恨不多移苗未了君巳<lb/>
去更借後福書歸禾<lb/>
　　　賦董季興玩書巖<lb/>
玩書巖裏刻成真水簾花髮春復春一朝歛䇿去何<lb/>
所來者對之如古人羙哉骨清神亦爽西瞻匡廬東<lb/>
雁蕩滿車圖畫常載行到處名山留塑像<lb/>
<pb n="KR4d0273_SBCK_006-24b"/>
</p>
<p>
水心先生文集卷之六<lb/>
<pb n="KR4d0273_SBCK_006-25a"/>
</p>
<p>
</p>
  </div>
</body>
</text>
</TEI>
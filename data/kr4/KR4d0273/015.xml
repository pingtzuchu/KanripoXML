<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0273_SBCK_015-1a"/>
水心先生文集卷之十五<lb/>
　　鄭仲酉墓誌銘　章貢黎諒編集<lb/>
君姓鄭氏諱噩字仲酉温州平陽人曾祖瓊祖榛父<lb/>
躬故皆不仕君中進士第爲台州天台縣尉婺州武<lb/>
義縣丞臨江軍録事參軍知其軍新淦縣淳熈十一<lb/>
年十二月𥘉六日卒年五十六君治獄察辨而堅明<lb/>
保義郎孟友諒有妻趙又桃寡婦茅以居如二妻茅<lb/>
之男其夫李之子也畜於友諒以病而殞茅告趙謂<lb/>
爲謀殺之也掠治不勝痛自誣服将抵死君訊知其<lb/>
冤與一郡官吏争論累月趙卒得不死有僧恵果愬<lb/>
范模者曰模善爲騙吾攜䟽乞錢而模使其徒黄文<lb/>
昌致吾空寺中僞出姓名謬多題施因數取錢物酒<lb/>
<pb n="KR4d0273_SBCK_015-1b"/>
食以相報設今巨費矣然無左驗有司疑之君令益<lb/>
取𥿄雜問模他事徐視其答則有與題施之字同者<lb/>
數十鞠之果模與文昌謀改筆易書以詐之也遂伏<lb/>
罪新淦素大縣誅責厚徃徃失施置累令坐不良去<lb/>
吏部牓闕於亭甚乆人莫敢當君歎曰吾欲無待闕<lb/>
而畏其難可乎單馬之縣盡䟽邑病陳義引古以撼<lb/>
諸使使稍爲動得頗有蠲損既不迫於朝㑹然後調<lb/>
柔其嚚者以寡訟矯強其愿者以超學三年之間縣<lb/>
以大治聲流江西諸使㑹當薦者君爲首君積與守<lb/>
不相下守怒中君以法頼諸使緩之而君亦巳先遇<lb/>
疾遂卒官下更十二年慶元二年十一月二十三日其<lb/>
子益朋壽朋始葬居於縣金舟郷斜溪山夫人陳氏先<lb/>
<pb n="KR4d0273_SBCK_015-2a"/>
卒女嫁承信郎李韶進士林某林某余昔識君於武<lb/>
義武義小邑沙溆井落盡目前也而君偉然長大歩<lb/>
止如山旦出治事不過食頃輒閑静終日余時氣盛<lb/>
未甚渉事私竊竒愛君謂如此人便當勒功建侯勤<lb/>
勞國家不應於此置之也其時　天子方綜名實修<lb/>
政事親抜材能士不以次用之君間至　行在封上<lb/>
數千言　天子爲下其書使第其可行者條上之而<lb/>
其人尤用事人謂君幸一見冨貴且來矣君笑不應<lb/>
後五六年始用格改官人又謂君巳了近時所謂債<lb/>
縣者正復平進未失晚遇也而君又巳死然則人之<lb/>
私願其然者命固不與之合又况君負氣節必行意<lb/>
終不以勢撓而從也則命雖不能如君志亦何必深<lb/>
<pb n="KR4d0273_SBCK_015-2b"/>
咎也哉余一夕宿茭道厩夜參半回風飛雪瞢瞢就<lb/>
寐怱有列炬聲稍譁啓門則君自縣走視余相對熒<lb/>
然俄曰被郡檄明當至某處復揖歸其舎雪益急比<lb/>
曉没井幹矣人怪此縣丞竟夜行雪中何也今余老<lb/>
不自立辱君知坐念太息壽朋來諗葬故乃銘之曰<lb/>
嗟仲酉身實大智又過諸两不就将掩焉銘殆播歟<lb/>
慶元二年十月十八日<lb/>
　　　彭子復墓誌銘<lb/>
士多以意爲善鮮以力爲善也誠得其意聖賢何逺<lb/>
如意之而未至焉遂又以意爲力也則善非其善窒<lb/>
其材枉其德矣今夫意之者如望逺焉目之所至身<lb/>
可至乎天下之理備矣尺度按之規矩占之若稱物<lb/>
<pb n="KR4d0273_SBCK_015-3a"/>
然斤石之差必以其力不可誣也以力從意不以意<lb/>
爲力力所不及聖賢猶捨諸力之所及則材爲實材<lb/>
德爲實德矣𥘉子復能勝冠東南之學起昔之宿聞<lb/>
腐見皆巳遯散剽剥竒論新說怱焉交列横布士之<lb/>
研聦滌明澄氣飬質精意所獲自爲深㣲奚翅家堯<lb/>
舜而身孔顔也哉其一時師友盛矣而子復又最先<lb/>
周旋其間其間之早矣然而子復知爲善之難非同<lb/>
聲趨和之所能至也故不敢以意之爲是而獨以力<lb/>
之能者試之常左經而右律目驗而耳覈考實以任<lb/>
重先難以致逺非其心之所通雖誠聞之不苟從也<lb/>
非其行之所至雖審知之猶憖置之其脩身使奢者<lb/>
嗇其治民使煩者理朝廷不飬交郷黨不合譽侃然<lb/>
<pb n="KR4d0273_SBCK_015-3b"/>
求其是而巳嗟夫不同其所趨而不異其所合寧少<lb/>
於其意而致多於其事徒辛若於所難而不敢安樂<lb/>
於所易也何子復之用心勤行之篤哉昔孔子謂無<lb/>
能一日用其力於仁而又曰未見力不足者然則以<lb/>
力而不以意豈古人亦以爲難也子復姓彭氏名仲<lb/>
剛温州平陽人曽祖逈祖宗盛父汝礪贈承議郎𥘉<lb/>
任婺州金華縣主簿曰古人先正名主簿者主其簿<lb/>
籍云爾今簿籍多廢絶何以名官乃求得四塍帳校<lb/>
其差謬類爲數百冊藏焉衢州大水上司令子復覆<lb/>
視而後賑子復請曰衢水高者出屋危殺稼溺人行<lb/>
道共知既再檢實矣猶往覆視者防吏之欺将使民<lb/>
實得食也然恐待覆視而民不食死矣上司感其言<lb/>
<pb n="KR4d0273_SBCK_015-4a"/>
即出米恣子復所爲民賴以活移台州臨海縣令均<lb/>
其民之力役圗縣郷之地㡬都㡬保合爲大圗地之<lb/>
所有皆物數之有獻郷圗者子復曰善猶有遺其人<lb/>
曰無子復指曰某處嶺也嶺邉某乙居之某地有松<lb/>
林水歩今忘之矣其人大驚不知子復何以能知之<lb/>
也由是扶羸整壊以就堅新盡爲他令所不能爲者<lb/>
立縣𪠘且百楹子復聽民訟甚察然不自以為明毎<lb/>
諭之曰雖訟而直所屈多矣民愛信之忿闘衰止至<lb/>
今言治臨海者推子復云提點鑄錢将薦子復使之<lb/>
買鈆冀以職事相渉子復辭曰鈆非所産也提點刑<lb/>
獄薦得審察子復徑參吏部授两浙運司物斛官而<lb/>
去近臣累言落州縣可惜始召爲詳定一司勑令所<lb/>
<pb n="KR4d0273_SBCK_015-4b"/>
刪定官遷國子監丞子復終日坐局治其細碎多所<lb/>
更定後皆爲故實貴人弗善也遂坐考進士與知舉<lb/>
力爭而罷乆乃知全州時詹元善陳君舉任緫漕事<lb/>
首爲減月樁錢十三四子復又自減郡之凡費然後<lb/>
戢預借寛省限商稅止取正錢帶納者蠲其太半輸<lb/>
租得自槩量無斛靣吏之一切聚歛略皆不用乃擇<lb/>
其耆老學行俾師長其子弟而親執經講說其中曰<lb/>
此古人所以冨庻而教之也未㡬承議卒民哭扶其<lb/>
柩至境外數十里曰何時復此太守乎服除知濠州<lb/>
未行紹熈五年明越大饑特令提舉浙東常平盖於<lb/>
是将用子復矣命下八月庚戌以病不起聞年五十<lb/>
二官至朝請郎娶王氏封安人子曰<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>将仕郎曰浫<lb/>
<pb n="KR4d0273_SBCK_015-5a"/>
曰濬女嫁從事郎新徽州歙縣丞林士裕進士林居<lb/>
易其二尚㓜慶元二年四月丙辰葬金舟郡将軍陳<lb/>
灣嗚呼以子復行事考之豈所謂力不及歟然則不<lb/>
得盡其材而死者非力也銘曰　孰爲任重累銖而<lb/>
稱孰爲道逺積歩而行始士終聖級舉階升古人之<lb/>
學逺矣難明子復之志匪騰匪騫力其所難不以意<lb/>
言彼用者天彼戍者年摭其已然斲銘此篇慶元三<lb/>
年　月　日撰<lb/>
　　　宋武翼郎新製造<lb/>
　　　御前軍器所監造官郡君墓誌銘<lb/>
自名司顯吏之外碎曹猥局無不因人廢興其職任<lb/>
雖卑近而悻門弊穴更爲深逺而難治傲胥豪客之<lb/>
<pb n="KR4d0273_SBCK_015-5b"/>
所噬攫官人徒縮氣肯首反得善譽舊而自爲未嘗<lb/>
無禍也君之子持正爲余言君監岱山鹽埸時事曰<lb/>
場監至賤也走書乞索日至州縣将有土木之事或<lb/>
傭借夫力上司抛買提刑司所謂五分頭子皆於此<lb/>
乎取提鹽及州縣吏每年帳例緡錢千餘他所湏求<lb/>
尚不預舊常使甲頭持状名借於官謂之請夲煎鹽<lb/>
實尅亭户錢以應諸費君𥘉到受前官牒亭户借欠<lb/>
錢至六千百餘萬曰巳豁其半矣昔吾受牒盖不止<lb/>
此君大驚曰鹽買可足耶隂白於州爲從上遏絶者<lb/>
盡罷蠲之痛抑諸費甚不可免則買鹽有餘錢足以<lb/>
當矣乆之亭户爭煑鹽中官君爲益買零鹽隨称䡖<lb/>
重得錢増十八九右曹上其最進官者再焉君又禱<lb/>
<pb n="KR4d0273_SBCK_015-6a"/>
提鹽除紹興年借乆亦且千萬自是亭民不復笞訊<lb/>
始著新衣置家具君亦治敖庾飾公𪠘内外堅好矣<lb/>
岱山在明州昌國縣大海際居者數千君直其争訟<lb/>
島聚歡服不于守令日自有岱山埸未有也吏與甲<lb/>
頭故為借狀者方大怨君竟訟君妄用鹽夲錢有司<lb/>
考君一任無借狀用四百餘萬雖買鹽之餘盖夲錢<lb/>
也君無以觧笑曰法當是柰何惟處置耳太守極諒<lb/>
君無私得免然瀕扵罪矣世常曰仕不舉職為可媿<lb/>
然而有人之過有法之患夫泫不為人計也所以待<lb/>
有罪而巳世不獨貪㤢不材而後得罪扵法也㢘善<lb/>
有能亦未免焉人之情無以勸而法有所待則雖名<lb/>
司顯吏将畏悔而不勇為者多矣况如君者亦幸而<lb/>
<pb n="KR4d0273_SBCK_015-6b"/>
免爾而猶勇為之夫合碎曹猥局之事無一不治而<lb/>
後得稱治其治之難如此然則余扵君之事所以載<lb/>
之詳者非以君能監一鹽埸為可傳也嗟夫君諱叔<lb/>
豹字隱甫姓邵氏温州平陽人曽祖膺祖錫父倬贈<lb/>
忠訓郎君有逸氣通識從進士試不中募造戦船𥙷<lb/>
官監吉州龍泉縣酒稅耻之不赴後數年乃監光化<lb/>
軍酒稅軍無由額惟視酒税耗登十官九稱乏以為<lb/>
常君既足郡經用又賑流民之来食者去且二十年<lb/>
余友王道父為守其人陳某計有某利曰徃邵監稅<lb/>
能之後不能也又監鎮江府㩁貨務都茶埸門緫領<lb/>
使専酒事頼君材欲倍賣辭曰某之於麴糵無異故<lb/>
不欺而巳矣日增月長可也驟倍之使市皆化飲也<lb/>
<pb n="KR4d0273_SBCK_015-7a"/>
日無以見爲士者矣君不幸埋沒鄙事然其剛難屈<lb/>
其正難狎所遇多敬禮之蓋亦有所蓄而然也既脫<lb/>
岱山得監造　御前軍器不及上紹熈五年六月十<lb/>
五日卒年六十八十二月甲戌葬尚仁原娶周氏封<lb/>
安人子持正持志女嫁林杓先卒次嫁朱至㓜與浮<lb/>
屠爲尼持正有籍春官工文詞用君遺恩調監台州<lb/>
路橋酒諱弗肯稱手叙君行告曰始父常自課薪米<lb/>
使持正學於先生今之爲先人榮者其不在此也銘<lb/>
曰可爼豆也而下夷可䕃覆也有杖之猶有可傳僅<lb/>
毫絲若又泯泯當語誰慶元三年八月　日<lb/>
　　　沈元誠墓誌銘<lb/>
古之所謂一郷一國之善士者以其德限之而云也<lb/>
<pb n="KR4d0273_SBCK_015-7b"/>
後之所謂一郷一國之善士者亦以其德限之乎未<lb/>
可知也夫士毁簷隈巷敗衣縷褐耳然而專爲善之<lb/>
責将以公天下凖後世其止於一郷一國尚不能傳<lb/>
而逺也不然則夷恵之流孔氏之門人何以垂稱焉<lb/>
及其後也士以位爲善位之貴可以逹於天下後世<lb/>
而善之利始可以著於天下後世位所不逹則士怠<lb/>
於自脩而苟且以求安雖一郷而巳者一國而巳者<lb/>
猶病其乏也况不止一郷一國乎就其不止一郷一<lb/>
國而丗無孔子孟子復無以定其論於是高下之疑<lb/>
誠僞之雜荑頴将爲幹實膚脆将爲堅成譬之物焉<lb/>
春種之不待秋而穫也嗚呼不限於德而限於位使<lb/>
士不能如古人者其勢之然哉温之瑞安縣有士曰<lb/>
<pb n="KR4d0273_SBCK_015-8a"/>
沈君諱大經字元誠余不知其一郷一國之善歟抑<lb/>
不止一郷一國者歟余見其躬爲善之責甚專位雖<lb/>
不逹而𣣔著爲善之利甚勤自君從父躬行兄大㢘<lb/>
本誠居敬尊紹絶學君閎而懋之通物以性成身以<lb/>
行應事以理博書瓌傳皆䆒端極曲文短句亦中程<lb/>
律瑞安稱多士君獨爲前輩宿老慰寵後進有所裁<lb/>
正無不服從在家肅如也妻子族人化而不慢矣𥘉<lb/>
入太學司業博士皆傾下之已而用累舉授漳浦縣<lb/>
主簿有故人爲其郡太守過君門請與俱行君不得<lb/>
辭至未㡬求監南嶽廟而歸紹熈二年正月辛酉卒<lb/>
其十月某日葬來暮郷余奥山君既重其縣人縣将<lb/>
有大慮必待君而後决君同其疾患時其闕蠧起而<lb/>
<pb n="KR4d0273_SBCK_015-8b"/>
謀諸新廟學𥙷荒年修地利設水險備欠政故今盗<lb/>
奪於海者自屏不近縣米賈嵗來自海南米不大踊<lb/>
復石崗斗門濬九郷河渠年以不侵皆君所建畫也<lb/>
雖古人自來於窮約者不必盡著爲善之利然而君<lb/>
能專爲善之責操其實柄而庶㡬豪髪之可以及人<lb/>
其不怠於自脩而苟且以永安審矣曽王父曰惟欽<lb/>
王父曰度父曰夷行孺人項氏先君卒子曰上逹中<lb/>
孚曰三畏早卒壻曰林尚友項迪孫男彌尊彌章彌<lb/>
高彌堅彌邵餘未名孫女嫁章學詩上逹請余銘君<lb/>
之墓六年矣嗚呼君之善止一郷乎郷人銘之可也<lb/>
何必其子孫不止一郷乎當有逹者記之矣余不肖<lb/>
敢辭也上逹固以請銘曰　西峴原南堤宅伊沈夫<lb/>
<pb n="KR4d0273_SBCK_015-9a"/>
子之德惟其郷之傳耶非松非栢慶元三年月　日<lb/>
　　奉議郎鄭公墓誌銘<lb/>
莆人鄭洙言曰先人殁於乾道壬辰葬用淳熈甲午<lb/>
惟先友莆一二賢大夫也不敢銘誨洙曰必别求賢<lb/>
有文者洙也不肖不足以得懐疑重請延佇于今二<lb/>
十六年矣懼老且死不能振幽芳昭遺緒豈惟不肖<lb/>
又抱不孝之罪以殞吾子縱不勝任勉矣筆之也按<lb/>
洙状鄭氏自太府卿露徙莆南湖露之孫曰太中大<lb/>
夫敖生五子各以其居自别爲祖由敖之子司門郎<lb/>
凖三世而爲君之曽祖曰亞卿祖曰資深父曰安正<lb/>
君諱耕老字穀权㓜孤母林氏有專行切切課君從<lb/>
三兄學曰余婦人汝欺余易耳欺場屋難也君兄弟<lb/>
<pb n="KR4d0273_SBCK_015-9b"/>
益自力郷論多甲乙送之至再舉三子云中進士第<lb/>
主福州懐安縣簿而林氏卒喪除歎曰禄不逮親矣<lb/>
求仕何爲復居廬二年親戚故人强起之調温州法<lb/>
曹守故用常平錢物君不聽忤守意又欲捨去其友<lb/>
知旁郡固止之教授明州學四明自女眞焚蕩士之<lb/>
學學之地陋弗理君爲講說科舉之外者更營學區<lb/>
取田以供郷飲費侍從薦君通經術甚衆召見奏事<lb/>
明辨孝宗恱親筆用爲國子監主簿於是執政患職<lb/>
事官多待闕失職以君添差福建安撫司機宜文字<lb/>
滿秩不朝集遂歸南陂移梅種竹終焉始君雖捷應<lb/>
舉巳猒聲律浮靡讀詩周易洪範中庸及論語孟子<lb/>
味其深㣲皆有訓釋著仁義禮樂扶中截流等論推<lb/>
<pb n="KR4d0273_SBCK_015-10a"/>
明聖人之道歸於中正不偏常行不猒而佛者以寂<lb/>
黙無爲亂之此性命道德之蠹也常撫書語其子曰<lb/>
時不我知我死若藏此書南■上而巳榮利澹無與<lb/>
既䘮母宦進尤薄毎曰吾心方神遲習險履巇余所<lb/>
畏也林氏墓有小精廬南陂木蘭溪有草堂堂南有<lb/>
沂春亭舞雩䑓君所常往來也具舟揖琴書晴光月<lb/>
夕不從賓御夷猶溪上忘其近逺溪北野農常吹簫<lb/>
擊鼓送迎之莆多大儒名士皆君輩行上下相善甚<lb/>
其間相踵爲輔相然不以身之進退望焉盖六經孔<lb/>
氏之學通於天下而人之心知耳目有淺深之殊百<lb/>
有餘年以來士雖以其深者自命而丗之好惡趣舎<lb/>
猶不能盡合也故妙巳而粗物譁僞而毁真方並逐<lb/>
<pb n="KR4d0273_SBCK_015-10b"/>
於末流以斵敗夲學矣惟不必於用者知自重不急<lb/>
於教者知自樂自重則嚴巳自樂則恕人余以洙所<lb/>
次君事及其書考之君學爲用而不求用可以敎而<lb/>
不教退静多而進動少未嘗違丗而丗莫之同也昔<lb/>
孔子謂顔淵捨之則藏曽晢曰異三子者之撰聖賢<lb/>
之遺意庶㡬乎君之卒年六十五矣其葬在文賦里<lb/>
東山娶林氏二子炳洙女嫁朱審度銘曰　南陂之<lb/>
書今故存兮溪北鼔簫後可聞兮慶元三年十月日<lb/>
　　　宋鄒卿墓誌銘<lb/>
君姓宋氏諱希孟字鄒卿温州平陽人曽祖廕祖㮣<lb/>
父之時慶元二年十月癸丑卒年八十三明年正月<lb/>
葬瑞安縣長山娶徐氏子長曰伯㢘㓜曰彌大曰直<lb/>
<pb n="KR4d0273_SBCK_015-11a"/>
大成大曰浮屠義天皆先卒女嫁葉浩孫男女十二<lb/>
人浩以君行語余曰翁一生姓名不懸符牒足趾不<lb/>
履官府僧卧四十年常坐惟一曲繩床怠則假寐終<lb/>
不易坐床題戞簷柱黒白成坎今其處存焉其於已<lb/>
耻而不縱其於人厚而不議敬妻如賔役僮如倩以<lb/>
争爲殘以吝爲賊静而生明慮而先驗其疾不痛其<lb/>
死不亂盖性有樂地身有常德質合道噐合仁不教<lb/>
而自至也凡書籍所載問學所講其道心人欲出入<lb/>
不常操揉磨治乃克厎善故其爲文義反復而可傳<lb/>
又所謂逸民隱德者亦必苦身勞力晝研暮賾求志<lb/>
逹道不捨晷刻使夫人以爲是可以振暴於當丗而<lb/>
尚闕然隱沒不能足也然則矯惡而進善援顯以明<lb/>
<pb n="KR4d0273_SBCK_015-11b"/>
隱古今之故既皆若此矣今翁全乎天得之成資而<lb/>
安乎畎畆之至順無持乎生存之學而無蘄乎死㓕<lb/>
之名是以親戚故人之外鮮有知者其知者猶曰是<lb/>
固田里之善而天民之常爾余聞而矍然嗟夫余之<lb/>
後夫子也前掩而後覆𥙷敗而扶傷浼浼焉雜乎善<lb/>
惡而役乎名實也如泥中之跡焉徒示其跌而巳矣<lb/>
其不得爲田里之善天民之常審哉銘曰　淳心之<lb/>
成其行不傾以不膠乎死生慶元四年月　日<lb/>
　　　承事郎致仕黄君墓誌銘<lb/>
君姓黄氏諱正巳字聖與温州平陽人始名千乘而<lb/>
字建侯自言夢有錫以今名者因併字更之然相謂<lb/>
君者猶曰建侯云曽祖賁祖淳父邈紹興中爲太學<lb/>
<pb n="KR4d0273_SBCK_015-12a"/>
生　高宗慶元八年以恩補迪功郎君自少時順悌長<lb/>
老無違行雖巳肅文尤巽抑常稱善掩惡退在人後<lb/>
遇後生有教諫亦諷道宛轉不令失色詞嘗不幸有<lb/>
意外事素不樂者乘時擠君君不憾待之如平日其<lb/>
黨後有急君勇赴之力爲盡擠者慙服人以是愛信<lb/>
號長者家故貧迪功粗給衣食君環視無幾何歎曰<lb/>
冨貴有命吾自度不能益矣然可復損於今乎約嗇<lb/>
凡用至鮭菜細瑣往往人不能堪然客至輒具酒食<lb/>
中禮或一旦忽倒嚢與人錢不吝也族人昆弟時節<lb/>
集處君未嘗不先赴抵掌極論大笑爲樂有未至者<lb/>
聞笑聲曰是建侯兄在耶皆倒屣惟恐後因相與竟<lb/>
日不忍去盖雍穆之助也君夲有當丗志既無所遇<lb/>
<pb n="KR4d0273_SBCK_015-12b"/>
合而其子擢進士第三人君謂曰吾疇昔所願不過<lb/>
平進一官而止然而終不可得今汝廼得高第又平<lb/>
進所願而不得者汝兼二滋幸矣然立朝有義臨民<lb/>
有政自今汝謹聽吾預告汝因每事爲節度授之間<lb/>
則浮舟散䇿獨到山海孤絶處忘其返焉嘉泰三年<lb/>
郊祀禮成封承事郎故人親戚争酌以壽君君意在<lb/>
自喜曰自吾祖垂三百年仕蓋有榮其先者吾何徳<lb/>
乃獨身𬒳之顧老不足爲善将無以報國而死柰何<lb/>
開禧元年君疾且革不亂語不及身後五月二十四<lb/>
日卒年七十五再娶皆林氏封孺人子男中承議郎<lb/>
著作佐郎兼資善堂小學教授女嫁同邑進士薛仍<lb/>
孫男三曰遲孫還孫近孫明年三月壬午中葬君于<lb/>
<pb n="KR4d0273_SBCK_015-13a"/>
烏奥山迪功墓右崗惟君幽潜私淑報以其子而中<lb/>
方佐太史氏掌教元子嚮用矣當大列鼎飬君也而<lb/>
不少湏以死銘曰　種之炊之有實其餗熟而食之<lb/>
孔羙且馥亦既難老可以期耄紀辭于泉君子是悼<lb/>
開禧二年正月　日<lb/>
　　　朝奉大夫致仕黄公墓誌銘<lb/>
越新昌黃公諱仁静字仲山其先婺徙也曽祖朴祖<lb/>
巽父恵之公累封朝奉大夫賜服金紫年八十七開<lb/>
禧元年八月乙丑卒十二月庚申葬孟塘石冡山北<lb/>
麓娶沈氏繼室潘氏皆封宜人子男六度朝散大夫<lb/>
直寳文閣主管建寜府武夷山冲佑觀庻庚宜州文<lb/>
學廡從事郎湖州長興縣主簿庭迪功郎池州州學<lb/>
<pb n="KR4d0273_SBCK_015-13b"/>
教授士隆太學生子女二壻奉議郎知婺州東陽縣<lb/>
韓墨卿宣教郎知慶元府鄞縣周之瑞而庻士隆及<lb/>
嫁墨卿者先巳卒孫男十二邁迪功郎鎮江府司户<lb/>
參軍章郷貢進士遵凖迪功郎饒州司户參軍覃芾<lb/>
申餘未名而邁遵皆早卒孫女九壻文林郎常州軍<lb/>
事推官周南文林郎武昌軍節度推官求淳從事郎<lb/>
婺州觀察推官王棐将仕郎陳鐲餘未行曽孫男七<lb/>
女一皆未齓也黄氏越之聞家而公越之君子也少<lb/>
爲士家未充米鹽旦夕急公求所以逸其親者百力<lb/>
督課以身先之未乆有田二十頃公以爲如是不巳<lb/>
則以財自沒矣於是諸子岀師入友交勸以學而度<lb/>
中進士第公喜曰吾雖未耄老然天其卑吾休乎遂<lb/>
<pb n="KR4d0273_SBCK_015-14a"/>
營隱居沃州之尾孟塘之山以某夫人年高多疾卧<lb/>
起須公尚未决去也及某夫人殁終䘮松栢迷道庭<lb/>
花合圍公著山人衣曳杖挾書行吟賓送　月於林<lb/>
蒨中凡故疇新畎廪假進退抱孫長息㛰嫁有無皆<lb/>
落莫恍惚若夢中事唯聞名勝士欣然邀至共食啖<lb/>
麵羮苦㣲爲語儒佛二氏所以離合者自言見性命<lb/>
真處如水中鹽味非無非有其說深羔陳君舉來遊<lb/>
經年常縱論夜分君舉名善辯不能窮詰而畏之曰<lb/>
此非由師授而得也至於天性曠逹不作疑吝推巳<lb/>
利人不自封殖無顔色之恱而人譽其德無市井之<lb/>
惠而人懐其恩盖其中之信於人也方度宦浙東西<lb/>
公來不過三月爲御史諫官事有當言言有難盡㣲<lb/>
<pb n="KR4d0273_SBCK_015-14b"/>
婉順導冀必感發前後援親以請至八九輒不聴㝡<lb/>
後命使守泉復固辭　天子知公實老矣乃自顯謨<lb/>
進直寳文閣許以飬公君臣父子之際人又以爲難<lb/>
焉盖自癸未至乙丑四十餘年公子孫屡以文字起<lb/>
庭既釋褐公疾始侵呼章語之曰汝知吾樂乎章對<lb/>
不知也曰夫除丗俗麄事易㫁細㣲精想難吾用力<lb/>
於此乆矣然葉落枝生不知其㡬今真㫁矣故樂也<lb/>
臨絶視度指其心曰得非能於此洞然乎公應曰然<lb/>
遂殁銘曰　昔君之來兮友兹山而誰儔今君之去<lb/>
兮邈兹山乎何求其風䟽䟽其月皎皎彼蔚者藏不<lb/>
尚有詔<lb/>
　　　司農卿湖廣緫領詹公墓誌銘<lb/>
<pb n="KR4d0273_SBCK_015-15a"/>
公姓詹氏諱體仁字元善𥘉後其舅張氏既復爲詹<lb/>
氏詹氏之先有自光州固始家于建武夷者其後别<lb/>
居江浙皆夲武夷而公爲浦城人曽祖某祖某父某<lb/>
少有異材郷舉第一授贑州信豊縣尉見張忠獻公<lb/>
論滅虜祕計忠獻壮之辟爲屬以公贈朝奉大夫公<lb/>
始冠第進士大夫死錢塘與柩俱返哀動行路未幾<lb/>
張氏祖亦死仲舅童孺不勝䘮公服重治家事教舅<lb/>
有立人無異言調饒州浮梁尉郡以公屢獲盗欲奏<lb/>
其賞謝不就爲湖州歸安丞㑹張氏祖毋死終䘮爲<lb/>
泉州晉江丞公頴邁特立在下僚氣順言正喜因事<lb/>
開說以便民上官不以氣類離合常敬聴梁丞相薦<lb/>
於朝召授太學録遷博士于時學官號天下選講學<lb/>
<pb n="KR4d0273_SBCK_015-15b"/>
得人之盛後以爲不可及公居間前後四年功㝡多<lb/>
遷太常博士　高宗方定謚或謂宜稱堯宗公言於<lb/>
古無據謂比殷高宗謚改高後爲少卿謚　孝宗亦<lb/>
公所定議者皆厭服從之遷丞攝郎金部提舉浙西<lb/>
常平除左曹郎湖廣緫領逃卒千人入大冶因鐵鑄<lb/>
錢亂幣法刼掠爲變公謂諸司宜速討曰此去京師<lb/>
千餘里上請湏報賊計行也於是群黨亟壞人不知<lb/>
警就遷司農少卿召爲太常少卿　光宗疾省重華<lb/>
不以時中外駭懼或瘖不出語公深陳父子至恩激<lb/>
發廷臣使交䟽迭諌用意尤苦永阜陵當復士公言<lb/>
夲營思陵非高爽地自思而西勢益卑下非所以安<lb/>
神靈也宰相不聽公争之力遷太府卿即請外除直<lb/>
<pb n="KR4d0273_SBCK_015-16a"/>
龍圗閣知福州歲餘時論浸異言者遂以争山陵事<lb/>
爲公罪罷凡八年徙屋苕霅翫愒水石誦讀悠然復<lb/>
龍圗知静江府始至勞農觀田噐公曰是薄而小不<lb/>
足盡地力且無溝畎何以行水乃更造農具取水法<lb/>
物别爲圗授之移知鄂州除司農卿再爲湖廣緫領<lb/>
公恩在鄂師戍卒遲公來合两乎曰復得吾父矣盖<lb/>
儒者之政歸於正巳厚下而巳世吏所以便文自用<lb/>
者雖善弗録也爲民利無不舉爲民害無不去以其<lb/>
下爲當捐無不與以其上爲不當取無不革也故公<lb/>
於浙西開漕渠浚練湖置斗門以備水旱特散鹽夲<lb/>
錢數萬以業亭民湖廣幣輕出百萬權其價而故諸<lb/>
州積欠亦百餘萬諸屯累重者増劵給之簸腐糴新<lb/>
<pb n="KR4d0273_SBCK_015-16b"/>
士食好米又與鄂州運司同築武昌萬金堤福州之<lb/>
僧坊以賂易主者差其直有常數公一徹去其在桂<lb/>
則十縣之稅錢爲閣一萬四千雜稅朱膠爲除八千<lb/>
大凡州縣之以用乏告以賦重請皆立應無留也人<lb/>
或疑公且空有司之藏爲百姓地矣而公之財常源<lb/>
源暴暴如泉湧山聚此又丗吏所難測也公立朝察<lb/>
消長觀㑹通勸發善意助逹陽德於人材治道開闔<lb/>
明晦宻扶顯相功效十数顧難以言傳也自趙丞相<lb/>
去士乆失職公率同志請於周丞相反覆極論責以<lb/>
變通之理因䟽納知名者三十餘人周丞相不能用<lb/>
然其後亦多所収擢公之力也時邉事方旦暮急而<lb/>
公巳病猶懇懇調護兵民杜塞希意迎和者朝廷既<lb/>
<pb n="KR4d0273_SBCK_015-17a"/>
召公歸遂以開禧二年二月二日卒年六十四矣武<lb/>
昌之人如䘮所親號泣送之夫人呉氏聶氏先公卒<lb/>
復娶沈氏皆封㳟人五子端愿從事郎端慤迪功郎<lb/>
端直将仕郎端方端靖四年某月某日葬于某縣某<lb/>
郷某所公少從建安朱公學得其指要巳而徧觀諸<lb/>
書博求百家融㑹通浹天文地理象數異書無不該<lb/>
極毎陋巷棐几茗飲冷落或窮游縱觀觴行林漓輒<lb/>
爲人講說本末條暢眉踈目明照坐弈弈夜闌燭盡<lb/>
聽者忘疲著象數緫義若干卷某集若干卷始公之<lb/>
後張氏詹氏諸兄蚤世而貧公飬視弟鼎買田宅具<lb/>
㛰嫁女爲官人妻既還詹氏經營二家如一日至於<lb/>
吊死䘏孤無踈戚貴賤有無共之信矣其篤厚君子<lb/>
<pb n="KR4d0273_SBCK_015-17b"/>
也余觀公在朝有可以致高位之時屢矣而義不苟<lb/>
取嘗與同僚燕語顧余而歎曰吾等善自立湏子一<lb/>
好墓銘而巳悲夫余之卒銘公也耶銘曰<lb/>
約歩則履殆無竒行恢踈偉人難中凖繩莫求廣居<lb/>
陋者則然大德不踰公其有焉相彼豪雄竭海摧嶽<lb/>
又粹以慤金錬玉琢匪質偶成以學故能既超既騰<lb/>
靡公靡卿噫嘻古人用豈必盡我銘此詩哀而勿愠<lb/>
　　　林伯和墓誌銘<lb/>
伯和林氏名鼐一字元秀台州黄巖人曽祖寔祖灝<lb/>
父興祥贈宣義郎妣戴氏宜人宣義少貧業行賈同<lb/>
賈分獲籌錢竟<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>飮乃去宣義徐覆之誤多若干追<lb/>
還於塗同賈殊惘然曰我愧君矣復<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>飲而别冝人<lb/>
<pb n="KR4d0273_SBCK_015-18a"/>
亦重義不吝夫婦意合鄰女将字而孤飬視如巳子<lb/>
擇對嫁之其人父母事終身蓋宣義年八十四冝人<lb/>
年八十二而卒伯和以進士起主明州奉化縣簿定<lb/>
海縣丞知福州候官縣通判筠州未行紹熈三年七<lb/>
月庚午卒年四十九在定海郡令受租輸伯和縱民<lb/>
自槩量吏争曰數不足當俱坐伯和故行之卒無欠<lb/>
在候官方視印吏言無以解板帳請逮逋户伯和曰<lb/>
吾未曉也牓盡三日約民量自欠輸十之二過是當<lb/>
考實均限民争輸不失期因盡閱邑目得其要戒吏<lb/>
旁立待命而巳無得預理欠迄伯和去無以逋稅受<lb/>
笞者石門郷田頃五十七畝受米二斗六升太平興<lb/>
國中民田在外郷者輸其郷紹興經界曰此夲郷稅<lb/>
<pb n="KR4d0273_SBCK_015-18b"/>
也由是比他郷倍六七民不堪重伯和曰帥待兑和<lb/>
糴折變及餘科配郷賴以蘇候官之俗淳伯和静撫<lb/>
之民服敖令木隂滿庭終日寂寂無復訟者然不以<lb/>
聲色徇上官奉化時有中貴人過境上令使攝尉以<lb/>
雜戯迓之百里外伯和笑曰吾性不好戯且略吾地<lb/>
無以迓為也竟不迓定海時富人用夲路常平使籍<lb/>
傲不受役伯和役之如今常平檄使改役伯和曰私<lb/>
産可公檄乎不許常平捕其曹吏幾盡将爲名以劾<lb/>
㑹其罷而止候官時刑獄使武吏素不相得擒縣胥<lb/>
移問怒拍案聲出㕔屋伯和徐答報不能屈滋怒一日<lb/>
突入縣慮囚值其獄空而去既復以告帥使加罪帥<lb/>
疑之以物色訪求民譽伯和不容曰乃巳𥘉余年未<lb/>
<pb n="KR4d0273_SBCK_015-19a"/>
冠識伯和兄弟勇不自抑数爲言古人之道或顯或<lb/>
晦當世之學有是有非伯和喜㳺日以親因又識宣<lb/>
義質實老人厚而不踰披心語口可背面察也冝人尤<lb/>
淑善聴夫子所爲家事貧而理賓友往來門内和樂<lb/>
余毎歎其父母兄弟能如是足尚矣其後伯和出仕<lb/>
行其所知敢决不回一家皆自戢助伯和爲善聲實<lb/>
充滿人謂伯和於官無不冝也既而宜人卒長子仲<lb/>
履夭伯和與宣義仍相繼卒棺槨椱縈門户更仆起<lb/>
垂二十年次子仲謙始用伯和遺恩𥙷迪功郎授隆<lb/>
興府司户長女嫁修職郎新添差吉州司户趙崇賢<lb/>
次許嫁通仕郎木浩次未嫁㓜先死然則以伯和之<lb/>
行事觀林氏之盛衰所以蹶而復正者其諸安命而<lb/>
<pb n="KR4d0273_SBCK_015-19b"/>
恃義之驗耶始伯和之夫人杜氏以紹熈四年九月<lb/>
甲申葬伯和於善化郷樟槿山而銘未立叔和及仲<lb/>
謙屢以請余病且老念昔語伯和今退堕幾何矣而<lb/>
仲謙文詞奔放横逸學進而未巳其還以余之語伯<lb/>
和者教戒余也顧余老可捨也巳嗚呼可以悼余之<lb/>
衰而伯和不死矣故併叙而銘銘曰　既爲鼎没何<lb/>
所濯纓之歌悲復苦不爲棟摧焉之伐木之音哀以思<lb/>
　　　翁誠之墓誌銘<lb/>
公姓翁氏諱忱字誠之温州樂清人曽祖某祖某父<lb/>
某公貌方神清正其色調無一毫假與人意人亦以<lb/>
公爲不可冀幸見之者必慮而後言擇而後求未嘗<lb/>
敢輒以非義干也然或退而窺公之私於家人父子<lb/>
<pb n="KR4d0273_SBCK_015-20a"/>
朋友之倫油翼粹羙意細而情親篤厚甚矣學不名<lb/>
一家事物之義理深約精盡文字重宻有周漢體詩<lb/>
尤得句律讀之者如在廟朝聽韶濩之音金石之聲<lb/>
非山澤之癯所能爲也少有大志自閭閻隱疾田野<lb/>
乆困上劘人主祕及宫掖皆欲盡言而不忌誠使得<lb/>
行其意不得乎其言則不止不得乎其職則不進也<lb/>
公之平生可考見者如此然則不足爲名士賢大夫<lb/>
乎中進士第歴明州慈溪縣尉邵州邵陽縣令知岳<lb/>
州巴陵縣通判郴州官累朝奉郎公既不求知於人<lb/>
人亦無能知公者至其造意廣逺據經堅决寄諷於<lb/>
草木託興於亭傳人多憚而不能回也開禧元年十<lb/>
二月七日卒於彬州年六十九夫人張氏二子中行<lb/>
<pb n="KR4d0273_SBCK_015-20b"/>
先卒中立将仕郎三女長嫁進士包某次嫁文林郎<lb/>
嚴州分水縣令馮遇遇死再嫁進士何某又次嫁進<lb/>
士陳某孫男女各一人三年十一月十三日葬永嘉<lb/>
縣秀峯山祔其先人焉於是同年生龍泉葉某與爲<lb/>
銘銘曰　嗚呼誠之嘐嘐乎繩繩乎不忮不求歸全<lb/>
其生乎不從古人於九京乎<lb/>
　　　夫人薛氏墓誌銘<lb/>
胡序少賓夫人曰薛氏起居舎人徽言之女二家永<lb/>
嘉望姓世相婚姻少賔於夫人實内外兄弟夫人之<lb/>
弟常州君博習綜練號有管葛事業天下所謂薛士<lb/>
隆者而少賓通逹沉雄特自期負厚甚與士隆取舎<lb/>
畧不盡同也年且五十猶未有仕宦意夫人助之掃<lb/>
<pb n="KR4d0273_SBCK_015-21a"/>
一室時卧起飲食而巳人疑少賓内富樂故不輕出<lb/>
不知其貧也少賓監湖州酒庫卒官家益空夫人治<lb/>
如平日不使其子問有無巳而子宗子守相次登進<lb/>
七第以能文有學爲名士師友必於四方在家如處<lb/>
子里巷人不識面未嘗謁州縣也又不幸皆先死夫<lb/>
人雖悲不以亂志最後㓜子定得試禮部而夫人卒<lb/>
年八十嘉定元年正月晦日也其四月朔袝于永嘉<lb/>
縣吹䑓郷少賓之墓夫人五子曰寅亦早夭葬夫人<lb/>
者宇也壻曰孫楠黄庭陳侁呉珩庭嘉泰進士孫男<lb/>
四人曰壑曰垕曰圭曰堂嗚呼余於夫人知爲家者<lb/>
不以貧冨有無而家道常存也其子若孫不以通塞<lb/>
隱顯而善常積名常聞也銘曰　少賓温温萬夫之<lb/>
<pb n="KR4d0273_SBCK_015-21b"/>
豪宗也繼長守也増高勉勉夫人遭丗變遷蚤聽暮<lb/>
教以考厥年其在後人力仁力義逹於家邦夫人之志<lb/>
　　　致政朝請郎葉公壙誌<lb/>
公姓葉氏諱先祖字顯之祖公濟㳺太學無成貲衰<lb/>
去處州龍泉君於温至公定爲永嘉人公性拓犖志<lb/>
願大困於無地不自振立歲既晚專屏靜處不預人<lb/>
事味山野之樂而逺市朝服臺笠以忘冠紳焉年八<lb/>
十五嘉㤗三年十一月十一日卒積封至朝請郎賜<lb/>
紫衣金魚夫人杜氏先公二十六年卒封安人子男<lb/>
六曰逮曰某朝散大夫尚書兵部侍郎曰還曰過曰<lb/>
邁曰造女三嫁孫夔項士龍伍衡爾孫男八曰思益<lb/>
曰福歌先夭曰宣曰阿阜曰寀將仕郎曰宓曰楠郎<lb/>
<pb n="KR4d0273_SBCK_015-22a"/>
曰阿勝曰阿自孫女五曰媛曰季皆先夭曰淑曰止<lb/>
曰雅嘉泰四年二月𥘉八日葬永嘉縣建牙郷無相<lb/>
院山之右𥘉杜氏葬膺符郷上水陸院西及是不克<lb/>
合呉人勝宬記壙<lb/>
　　　高永州墓誌銘<lb/>
慶元巳未夏余畏風更用寒熱藥不療病聚腹脅上<lb/>
行四肢百體皆失度如土木偶衆醫妄議却立親黨<lb/>
不知所爲多引去惟外舅朝奉大夫永州高使君日<lb/>
來視余其明年庚申永州亦病四月二十三日卒方<lb/>
永州且病且死余不能伏枕席常狂行竟日其疾不<lb/>
能問其殮不能哭也又明年辛酉十一月𥘉九日葬<lb/>
于永嘉官荘其子屬余銘又不能爲嗚呼余山野人<lb/>
<pb n="KR4d0273_SBCK_015-22b"/>
爾永州徒以文墨事不辱壻之而無銘以傳余義闕<lb/>
矣又六年丁卯余疾終未愈也然漸欲撡筆矣乃次<lb/>
而銘之使君諱子莫字執中蒙城之髙寔生<lb/>
宣仁聖烈后后親姪公繪任保靜軍節度使贈太師<lb/>
追封咸寜郡王爲公曽祖祖世定朝議大夫袐閣修<lb/>
撰父夲之從事郎江西運司幹官贈朝議大夫運幹<lb/>
卒時生五年矣高氏來永嘉無宅無田公㓜孤貧甚<lb/>
天性耐窮約知事輕重轉側閭巷間自求師友以立<lb/>
門户故雖貴姓而知名與儒書生等調郢州京山尉<lb/>
虜新抽兵葦屋數楹在藂㓂中公視弓手土豪如家<lb/>
人盡死力賊發輒㓕流亡復歸諸司高其能舉改官<lb/>
至六七㑹罷嶽廟理考法而止知明州象山縣大饑<lb/>
<pb n="KR4d0273_SBCK_015-23a"/>
負樵百斤易糟一掬公聽鷄聲出竭公私哺之夜歸<lb/>
以斗落爲候歳㝷大熟麥一莖四五穗民還宿逋錢<lb/>
未露積魏惠憲王甚愛公曰類我家人諸参佐敬之<lb/>
曰寒士爾知處州麗水縣善以簡静拊瘠薄有銖黍<lb/>
便民事亦爲設方畧廢置𥙷預借一料民稍寛監左<lb/>
藏東庫辟成都鈐轄司幹官母老不行通判台州守<lb/>
猜而歛厚民怨惡之公據職争辨守積不喜中以法<lb/>
謫主管崇道觀猶名自陳所過遮泣曰誰獨護我通<lb/>
判隆興府帥素知公材命吏必先曰通判吾書行而<lb/>
巳事無不出公意一府大治歸賢其帥知永州未到<lb/>
郡卒年六十一夫人翁氏封宜人子二人不愚不息<lb/>
迪功郎福州長溪縣主簿女二人長歸余㓜歸朝奉<lb/>
<pb n="KR4d0273_SBCK_015-23b"/>
郎平江府通判包履常男孫五人叔筠彦偉彦修彦<lb/>
侃彦符女孫一人公風神峻羙雖巾屐踈散亦就儀<lb/>
律人謂圖畫當似之敏逹明恕要在不䌓鞭撻而事<lb/>
舉退公常掩户脩然一衣數十年生計粗給其仕雖<lb/>
取知或連章薦引然不驗晚乘太守車若将有爲也<lb/>
而又死銘曰　車欲輻輪不寘河旁馬有乗黄不在<lb/>
康荘浮桴百艱終也望洋善價可求孰爲公償山寘<lb/>
寘以宿雲水幽幽而擊榔嗟官荘之原兮有永其藏<lb/>
水心先生文集卷之十五<lb/>
</p>
<p>
</p>
  </div>
</body>
</text>
</TEI>
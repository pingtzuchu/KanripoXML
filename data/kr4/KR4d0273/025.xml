<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0273_SBCK_025-1a"/>
水心先生文集卷之二十五　前集<lb/>
　　宋廏父墓誌銘　章貢黎諒編集<lb/>
宋駒字廏父自宣獻公㣲事見其父峽州誌時諸儒<lb/>
以觀心空寂名學徒黙視危拱不能有論詰猥曰道<lb/>
巳存矣君固未信質於余余爲言學之本統古今倫<lb/>
貫物變終始所當䆒極忽昻然負載如萬斛舟如食<lb/>
九奏大牢先設而醯醬不遺如賜大宅百室皆備從<lb/>
門而入也識益増智愈長千歳前成敗是非之跡紏<lb/>
結者條理欝闇者昭灼破竹迎判乎伐柯睨逺乎常<lb/>
掩卷歎曰世孰能爲我師家居或盡一史露抄雪纂<lb/>
踰月不出門野宿或專一經山吟水誦兼旬不返舎<lb/>
每與余言自謂樂甚非人所知具其趨捨不同流知<lb/>
<pb n="KR4d0273_SBCK_025-1b"/>
奚用爲盖余友如君比不過數人爾數年間相繼死<lb/>
悲夫無以寄余老矣君殁嘉定十三年五月丙申年<lb/>
六十二十二月巳未夫人黄氏子永孫壻任獻可即<lb/>
山隂縣承務郷之陳摀葬焉一女未行孫曰慧孫君<lb/>
有科第四十年任徽州司户知壽春縣其爲兩浙轉<lb/>
運帳司六部架閣文字淮西緫領所浙西提刑司幹<lb/>
官皆不赴余甞考次洙泗之門不學而任材者求也<lb/>
遺學而求道者叄也學而近於名者啇也學而近於<lb/>
利者師也嗚呼余無以命之矣銘曰<lb/>
以爲誠好學則孔氏之所稱顔囬而巳以爲非好學<lb/>
則天下之滔滔又将誰是咨爾後人勿怠勿止尚君<lb/>
之似嘉定十四年四月　日<lb/>
<pb n="KR4d0273_SBCK_025-2a"/>
　　　朝奉大夫知惠州姜公墓誌銘<lb/>
君名處度字容之仕南康尉鄱陽丞知隨清流二縣<lb/>
通判南雄州守恵州而卒紹熈二年十月二十二日<lb/>
年立十六三年正月辛酉袝于臨海西溪東奥山君<lb/>
在南康屢縛巨㓂不自言功監司異之名由此起恵<lb/>
州有母訟子者從容着狴中日引出與語發明慈孝<lb/>
更相感動意終不置於法歸舟過其家母迎拜謝曰<lb/>
児能事我矣聞者以爲庶㡬古人也特練吏術得其<lb/>
隱姦如欵司善出入人罪冝同推吏厚給禄胥徒貲<lb/>
産中役者當先罷而後募皆人所未知也君七子三<lb/>
女而以盛強之年喪夫人龔氏閫閾素嚴户外絶行<lb/>
跡夜設燈火相對教書史課紡織皆有成立而君蕭<lb/>
<pb n="KR4d0273_SBCK_025-2b"/>
然一榻終死無姬媵人服其清姜氏淄州長山人也<lb/>
姜齊姓也淄齊郡也田常既篡齊舊公族浮沉邑里<lb/>
千餘年不再見繇稱有嬀之後将育于姜竞奪而王<lb/>
之豈師尚父桓公之烈而遂無傳哉君七世祖沼始<lb/>
爲右賛善大夫沼子昭範經行最高弟遵𬒳遇天聖<lb/>
中至樞宻副使宋丞相郊言漢以豪傑徙姜氏天水<lb/>
後葉復貫淄右李輸林淑亦言由漢陽徙淄川再爲<lb/>
甲姓按史漢徙齊諸田於関中無姜氏徙者蜀姜維<lb/>
唐萎謩雖出天水不載其所從二公愽通古事其徙<lb/>
天水及後世徙而復還殆必有據依而云也昭範子<lb/>
從簡用副樞宻任將作監主簿不肯任范文正公備<lb/>
禮邀請亦不往從簡子希顔知雍丘縣希顔子筠通<lb/>
<pb n="KR4d0273_SBCK_025-3a"/>
判全州是爲曽祖筠子仲謙有文名著樂書百卷終<lb/>
廣東運副君父詵以吕丞相頥浩世姻許秦檜遲於<lb/>
呉十四年髙宗既歎其屈而　孝宗尤噐其材遂擢<lb/>
工部侍郎寳文閣直學士君繼善承德冝其世家身<lb/>
苦而志約事集而能顯子注知邵武軍本規矩服憲<lb/>
令治行甚脩余甞爲寮知其賢也姜氏盛矣故詩曰<lb/>
必齊之姜與周並稱故傳曰雖有姬姜然自小白卒<lb/>
齊無令侯故孔子謂民無得而稱焉而一惠欒髙以<lb/>
亢没恭非庇其宗者也然則民之去姜而歸陳豈舜<lb/>
使之哉君與父祖起寂寥息歇之後貴近赫奕八世<lb/>
相接皆有稱𫐠過於先君盖惟賢可以下失其世惟<lb/>
仁可以益大其後爾方家長山時甲舘上腴㡬半一<lb/>
<pb n="KR4d0273_SBCK_025-3b"/>
縣患難漂泊旅於台州不克自返悲夫余固憂夫雲<lb/>
海島嶼之間浸逺而忘則後生晩出不復知其爲齊<lb/>
之姜也故詳録之以遺注焉注長也曰郊知餘杭縣<lb/>
曰邽監沙市鎮曰郯曰郛曰鄒皆先卒曰鄼今爲承<lb/>
信郎壻曰知華亭縣陳鋾監雜賣埸門趙汝鑑簽判<lb/>
南康軍詹懐祖孫曰霆曰安祖和祖彌大充實彌壯<lb/>
仁實彌遜智實夢實孫壻曰黄鍾承奉郎曰陳泂将<lb/>
仕郎銘曰　大公表東海齊都古臨淄綿綿百世下<lb/>
子孫未甞離樞宻佐　真宗侍郎貴淳熈有羙恵州<lb/>
牧邁善與家冝勵我清苦志絶彼驕吝疪素風落朱<lb/>
榮旅葬台之湄長山蔚故壠何時復言歸嘉定十四<lb/>
年五月　日<lb/>
<pb n="KR4d0273_SBCK_025-4a"/>
　　　陳處士姚夫人墓誌銘<lb/>
余求近世文人可以繼元祐並稱者得陳君耆卿既<lb/>
叙而信之矣然竊怪與君壤地同郷里接何昔未聞<lb/>
而今始見也豈非特立獨出不繫於家門耶君俛而<lb/>
不肯乆乃言曰吾胄出太丘長寔從婺徙台貽範貽<lb/>
序著名　神宗朝二大父并賔皆儒先生傳数十世<lb/>
吾父諱昺字叔明吾母姚氏亦臨海儒家人謂嫁娶<lb/>
適當也吾父之學勤矣載籍累萬數易惑難統衆所<lb/>
怠忽而必盡力焉其致思深矣根萌不能逹於枝葉<lb/>
派流不能復於源本則不已焉其研味外之味樂矣<lb/>
竹閣之寂寥雪風之寒清不以告人而人亦莫之扣<lb/>
也其藝業敏矣經義詞賦人擅其一而踈我兼其二<lb/>
<pb n="KR4d0273_SBCK_025-4b"/>
而工也其教人之功用捷矣昏能使明懦能使强銳<lb/>
者抑畫者進時吾亦旁立常曰謹識之勿惰也於是<lb/>
吾母以儉治貧而吾父忘其不足也以豫治猝而親<lb/>
賔疑其有餘也左腕乳褓右手縫緝男以冠女以笄<lb/>
而不知其生育之爲素狹也悲夫豈在人者不可期<lb/>
耶春秋小比吾父無不髙選而三歳薦士乃不一用<lb/>
豈在天者不可期耶慶元之丁已吾父年纔五十三<lb/>
而以八月十四日卒矣子一而女四貧窶迫猝尤甚<lb/>
於吾父在時於是吾母終以儉治而不使其子之無<lb/>
依也終以豫治而不使其女之無歸也且吾父之訓<lb/>
必曰師友於古吾母之誨必曰視汝父曽謂可獨立<lb/>
特出乎士志於利家門何有不然不肖孤懼不任矣<lb/>
<pb n="KR4d0273_SBCK_025-5a"/>
謂不繫於家門亦非也雖然吾有憾焉父夭而母壽<lb/>
㡬養之有施也不幸嘉定庚午吾母五十九耳五月<lb/>
之九亦不克壽是人與天果皆不可期而吾無以地<lb/>
上爲也故子雖誤於論而吾■開說焉木可抱也<lb/>
亦可踣也山可絙也亦可谷也惟銘罔極也所以示<lb/>
家門之重而父母訓誨之流澤也子儻有意乎余既<lb/>
媿其言又考其郷大夫之狀則知叔明未艾而郷人<lb/>
固尚其德矣不獨以文稱也叔明旣亡而姚夫人固<lb/>
代之教矣不獨以家能也然則所謂未聞者余寡陋<lb/>
之罪爾者司馬遷班固稱𫐠父業皆不借他手君不<lb/>
自援筆而余何敢盖叔明葬以巳未八月十四日姚<lb/>
夫人葬以辛未十二月庚申壻曰何革姚衍吳夢齡<lb/>
<pb n="KR4d0273_SBCK_025-5b"/>
耆卿從事郎教授舒州孫男女各三人銘曰<lb/>
義誠之郷戯龍之山陳氏自古族冡居間吁嗟叔明<lb/>
手㘽檜杉印湏室人一徃不還獨遺厥子翠竹孔鸞<lb/>
其文爛爛永也不刋嘉定十四年七月　日<lb/>
　　　孟逹甫墓誌銘<lb/>
孟導字逹甫從其兄學於余葑門幽寂紅藥𬒳野如<lb/>
菜俊流數十論難捷起良甫酬接甚簡時然後言逹<lb/>
父尤簡或終席不一語衆謂良甫以道自命當爾猶<lb/>
未測逹甫所至余間與偶坐則縱言細民疾苦田里<lb/>
愁嘆吏賢不肖無一不中側聽者皆服知其於時事<lb/>
最精切也監崑山鎮金華丞幹辦浙東提舉司公事<lb/>
通判臨安府整棼割蠧職務大起諸使及同僚交譽<lb/>
<pb n="KR4d0273_SBCK_025-6a"/>
争薦或言資敏明弊山訟海皆究㣲或言性孤㓗絲<lb/>
餽縷謁不逮門且曰戚家后壼有人焉遂爲将作簿<lb/>
軍器大理丞遷正知巖州臨江軍毎将議擇材能臣<lb/>
理劇繁事未甞不在選中然逹父老退食閑居隱几<lb/>
嘘嗒驗學有常業講徳有常友以財聚爲諱以察寃<lb/>
爲急詰姦無枝葉之濫得情無鈎距之巧或以爲是<lb/>
大儒先生所爲非吾所謂材者故雖不在選中而卒<lb/>
亦不果用也夫事雖材而後集然必撓材以赴事材<lb/>
雖事而後顯然必生事以示材此常人之同患非知<lb/>
道者不能免也今夫逹父能飬其材而不困於事因<lb/>
於事而不過其材則庶㡬古人之意矣在金華浚培<lb/>
塘陂八百三十役夫二十萬勸相慰勉而巳無朴罰<lb/>
<pb n="KR4d0273_SBCK_025-6b"/>
也嚴州時山潦屢浸屋極水突扉則舟楫具茇舎備<lb/>
糗粮給民遷如歸忘其墊昏耶律𥙿治城壁於六合<lb/>
厚遇新附者軍人不悅妄稱緫管細作也大譟臠食<lb/>
盡招討郭倪脅𥙿子臣友上之六理逹父曰囚筆楷<lb/>
着行黏𥿄皆匀同此習本也果得誣枉狀韓侂胄誅<lb/>
堂後官五人給舎以爲當隨坐逹父承推争曰以隨<lb/>
爲權則信以隨爲反則非請先罷吏竟免死逹父之<lb/>
材不困於事如此㑹子減賤不行曰必子母相權而<lb/>
後可店鋪抑兊鹽賈科貼乃流通淺術不用也治臨<lb/>
江以儉交貨燕賄皆削去通判挾所重亟沮止終不<lb/>
聽曰爲之詭遇豈不能恐事過吾材爾既連黜两州<lb/>
世味益薄知南康自列親嫌不徃改江隂軍未上卒<lb/>
<pb n="KR4d0273_SBCK_025-7a"/>
嘉定十三年七月二十七日年六十一孟氏墓于無<lb/>
錫富安郷山曰梧桐十四年四月庚申夫人丁氏子<lb/>
從政郎楊州録事參軍繼勲文林郎繼勤修職郎監<lb/>
臨安府都稅院繼勇葬逹父墓東五里㓜子一孫未<lb/>
名𥘉大父信安郡王父特進浮寄僑處篋無留藏窖<lb/>
無積陳逹父兄弟瘦僮羸馬僅免徒歩視貴豪不萬<lb/>
一比余始授以齊氏治生法酸寒枯落歳縻月累然<lb/>
後粗立田宅畏公上尊法令里社節臘賓親邂逅恩<lb/>
意傾洽戒其子曰昔宣仁簡録我先后以繼塗姒遭<lb/>
家多難再興宋室俯仰百年而隆祐之澤逺矣若等<lb/>
衣食其力無敢齒八姓仕必由乎進學必依癯儒麤<lb/>
糲適口而膏梁踈毳褐附身則綺紈贅矣諸子敬奉<lb/>
<pb n="KR4d0273_SBCK_025-7b"/>
教從進士貢有司入孝出悌朝經暮史閭巷之間循<lb/>
循焉然則孟氏方進而未巳歟銘曰<lb/>
以爲道耶既許其兄逹父事耶亦道之行事來而理<lb/>
事往而止合不傷物離不喪巳世方用我謝曰不能<lb/>
我所甚難功利刑名信安維墳巳南無北尚其素風<lb/>
梧桐之側嘉定十四年七月　日<lb/>
　　　黄觀復墓誌銘<lb/>
承事郎提領所幹辦公事黄章字觀復余友禮部尚<lb/>
書名度仲子檢身一以正不中於規矩繩墨不行也<lb/>
與人一以恕不著於親和愛敬不止也講學必於師<lb/>
友不足以逹於道德性命不求也應事必於法義雖<lb/>
足以通於變故倉猝不用也父母信之兄弟順之郷<lb/>
<pb n="KR4d0273_SBCK_025-8a"/>
黨朋友皆恱而訓之樂其寛而畏其嚴慕其廣而遵<lb/>
其儉乆而卿大夫國人又皆允之將進矣嘉定十三<lb/>
年正月𥘉八日卒官下年五十五十四年十二月壬<lb/>
申葬小江尚書墓側百餘歩夫人謝氏先卒再曰趙<lb/>
氏子元護承務郎元眞通仕郎二女子未行弟凖来<lb/>
請銘按昔無銘人三世者疑未聽凖曰不然銘吾父<lb/>
祖以及吾兄一於善而巳非三也讀是銘者悲吾兄<lb/>
以及吾父祖一於善而巳非三也嗚呼余果不祥耶<lb/>
黃氏果不幸耶銘曰　人乎觀復永百秋斗褐嶽佇<lb/>
江河流天乎觀復豈其仇聲㓕影絶何所游怛哉銘<lb/>
乎炯厥幽嘉定十四年十二月　日<lb/>
　　　修職郎監和劑局呉君墓誌銘<lb/>
<pb n="KR4d0273_SBCK_025-8b"/>
郭氏父子與於學余記𫐠巳詳同時呉君文炳學尤<lb/>
壯給費廣蘭溪徐畸字叔範弓两斛力射命中文得<lb/>
歐曽筆外法莫有知者呉君獨備禮請主學趣諸子<lb/>
敬事畸由此顯名金華唐仲友字與正博學宏詞著<lb/>
作郎知台州江西提刑呉君亦盡禮請一旦絜生貟<lb/>
百餘應聘至逺近驚愕不意其爲吳君屈也悲夫士<lb/>
亦何常哉易曰虎視耽耽其欲逐逐無咎世有能操<lb/>
養士之柄而恣其衣食之求則威望自尊而士靡靡<lb/>
從之何咎之有君名葵字景陽文炳辰子自曽祖臻<lb/>
祖泉雄於東陽君旣以學佐其父所講必儒術所行<lb/>
必善意儔經彚史豪俗痛改外弟傅寅字同叔愽通<lb/>
古書特有隱趣君嚴奉如師遜愛如兄多出資用紀<lb/>
<pb n="KR4d0273_SBCK_025-9a"/>
理其家相與終身不失尺寸淳熈大荒礼匝其居數<lb/>
十里養生喪死廪無留陳𥙷歙縣西尉通山薄尉建<lb/>
炎後尉無公署訪遺址發私錢更造益募兵教軍律<lb/>
如素熟民逋負綶於縣廡復以私錢貸輸曰後勿爾<lb/>
皆驩呼聽命攝大冶縣慕其德聲不言而化差監和<lb/>
劑局歎曰吾本無進心前十年僅免盗亡匿今又十<lb/>
年當嘉定丁丑七十三矣方欲辦藥良苦柰何其長<lb/>
亦隂爲所親地故使食祠廟禄買■孤山下将遂留<lb/>
止有寒疾而歸九月某日族人並集扶床徧視曰珍<lb/>
重乃瞑𥘉君愛水白潭之原曰以是葬我後四年正<lb/>
月某日竟掩棺焉娶陸氏宗氏子敬子魯子壻陳黻<lb/>
陳桂曹弼湯康年鄂州教授胡似孫興慶嘉慶君之<lb/>
<pb n="KR4d0273_SBCK_025-9b"/>
父智能知徐力能致唐冝銘也君能厚於傳樂成其<lb/>
名冝銘也君好善而喜遊意有不適短棹獨往一覧<lb/>
數州余仕江淮間君輒來握手匆匆飯數巳徑去問<lb/>
其所爲笑而不答然則非游也其中有所存不偶於<lb/>
世而寄焉爾銘曰<lb/>
以財活人以儒活身謂仁不富虎也妄云山樵水漁<lb/>
新道獵德視余此銘仁者之獲嘉定十五年正月日<lb/>
　　　戴佛墓誌銘<lb/>
嘉定中黄巖戴木以詩集句見愛其意正留與宷居<lb/>
目不流盻足不窘歩歛身降首惟書之狥於是父丁<lb/>
年七十二矣有上氣疾疾巳復至俄又疾作芒屨夜<lb/>
發及門而丁殁十四年四月丁巳也哭旣卒攝衰復<lb/>
<pb n="KR4d0273_SBCK_025-10a"/>
至明年猶未行余累趣之木曰二月壬寅葬日也䌓<lb/>
昌鄉戴奥葬地也必得銘行矣木言人未有不漁獵<lb/>
貧弱以求冨强者怨謗近而易感故業不永命不長<lb/>
雖暫永長衆不謂是也木之先髙洵曦曽舜文及祖<lb/>
秉器關市調直銖<graphic n="KR1371" url="https://raw.githubusercontent.com/kanripo/KR-Gaiji/master/images/KR1371.png" mimeType="image/png"/>必平不平寧棄與里人同辭賛<lb/>
重曰嘻此佛也先人繼之無故其度亦曰嘻此佛也<lb/>
佛者里人尊敬之極稱也我不誑彼彼故誠我雖不<lb/>
漁獵而富強之道存焉然而人力爲彼不爲此何也<lb/>
族祖垕無子以木弟括爲子乆矣㑹其親從有子先<lb/>
人曰彼當立使括亟歸垕驚泣曰彼讎也委吾財於<lb/>
壑焉用盡立賣契以卑我先人不聽垕竟自費之十<lb/>
一付其讎示不絶而巳從父澹病且死子始一歳歎<lb/>
<pb n="KR4d0273_SBCK_025-10b"/>
曰託孤㓜莫如吾兄華父華父先人字也舉家貲半<lb/>
請弟栩爲之子先人曰不受無以安吾弟澹死妻丘<lb/>
能寡愛其子如巳出先人曰是庻㡬矣即以劵還丘<lb/>
二産直皆餘萬緡昔孟軻省食羔形色千乘好名之<lb/>
論夫始不以一胾動其心多則變矣王介甫語蘇子<lb/>
瞻曰行一不義殺一不辜而得天下不爲也人必知<lb/>
此而後可以有爲矣蘇公笑曰較半年磨勘雖殺人<lb/>
爲之也王公不能荅噫彼固公卿之簞食豆羔歟若<lb/>
夫二産之獲則匹夫之千乘巳君非好名而能不取<lb/>
豈非賢哉娶毛氏子楷木栝栩女嫁内舎生毛仁厚<lb/>
曽建大㓜未行孫冝老雙老大老冲老孫女二銘曰<lb/>
始由信立一錢不欺終以義㫁萬金不私豈無長林<lb/>
<pb n="KR4d0273_SBCK_025-11a"/>
何必髙岡棣華連理伯季同藏嘉定十五年正月日<lb/>
　　　趙孺人墓誌銘<lb/>
嘉定十四年九月丙午王夢龍葬其妻於臨海縣重<lb/>
暉郷石門真如山使來告曰婦貴夫所倚也夫冨婦<lb/>
所安也此固世俗與宗室爲婚者之常也趙氏家及<lb/>
中外皆王公將相貴盛矣然我士人義不倚爲重而<lb/>
又貧不能使之安方緫䯻巳出逺京師且千里其室<lb/>
處市僦而僧假其衣食斗儲而尺聚我試迭勝負無<lb/>
慮數十毎時睽歳隔彼児字女育突然成長我未有<lb/>
及知者然此亦士人妻之常也趙氏忘其爲貴宗室<lb/>
女樂其爲貧士人妻見桑而求蠶行田而學稼巷婆<lb/>
里嫂偶坐無怍色䟽翁族姆却立無惰容葵糈瓠菹<lb/>
<pb n="KR4d0273_SBCK_025-11b"/>
枯羸僅足而名人勝士邂逅集語輒重觴黒爼殷勤<lb/>
勸勞客驚喜留連不忍去也其規慮深宻以力自致<lb/>
必將成我爲士人家而今巳矣余觀近世惟西橋宗<lb/>
室女有賢行擇對多士人儒先生子弟有挈之太學<lb/>
者能敬夫何止如賔諸生皆自以其家不及也夫麟<lb/>
趾信厚公子也未見公女也君名汝議字履巽由父<lb/>
池州而上爲濮國嫁王氏卒年三十九於是夢龍自<lb/>
太常簿通判婺州二子毅洪三女長壻監嚴州比較<lb/>
務趙崇陶君母王氏校書郎衟女寺簿姑也校書有<lb/>
兩姓詩禮之澤故其甥皆以文字擅名於世寺簿㓜<lb/>
而英發池州獨竒愛謂似六哥故以君歸之卒用克<lb/>
苦立王氏家余甞謂智能兼南北之俗者必大其門<lb/>
<pb n="KR4d0273_SBCK_025-12a"/>
盖収歛損約根本也䟽逹朗暢枝葉也合而成徳家<lb/>
道具焉銘曰　需險當前震笑居後載烝載釋靡登<lb/>
靡豆曰夫奚悲噫艱爾思曰子奚肯噫教之永嘉定<lb/>
十五年六月日<lb/>
　　朝請大夫提舉江州太平興國宫陳公墓誌銘<lb/>
公永嘉陳氏名謙字益之曽祖璿祖敏昭父敦化贈<lb/>
太中大夫㓜專苦迅捷𥘉得通監録本坐敗敖晝夜<lb/>
讀數日畧巳盡又論著其要衆咸駭異入太學時尚<lb/>
踵秦檜故禁文氣卑弱公理勝而筆豪其體一變中<lb/>
乾道八年甲科授福州司户陳丞相俊卿推誠聽公<lb/>
輸苗許自㮣量民以爲公賜也教授寧國府未行史<lb/>
丞相浩薦主管刑工部架閣遷國子録勑令所刪定<lb/>
<pb n="KR4d0273_SBCK_025-12b"/>
官樞宻院編修官爲孝宗陳中興五事至李綱議<lb/>
建鎮范宗尹趙鼎置鎮撫上遽曰綱何足道公曰<lb/>
然陛下用大臣審出綱上綱何足道冝如聖諭今顧<lb/>
出綱下逺甚柰何上蹙然遂極論踰數刻因以公<lb/>
語詰責執政　孝宗㝷内禪厶即求𥙷外與軍壘不<lb/>
就通判江州慕白氏之游自號後司馬留二年知常<lb/>
州地迫蘇潤望輕爲守未甞得舉職俚俗謂此監司<lb/>
出氣處也公以義勝姦扶善抑惡据正而行監司俛首<lb/>
遜公所爲州人至今言陳編修神明也不再見矣移<lb/>
提舉湖北辰州傜蒲闕口掠辰沅邵武岡以叛公偶<lb/>
攝憲事親行邉稍經畧之㑹除䕫路運判而帥司荆<lb/>
鄂軍討捕乆無功兩路恫恐安撫使王藺奉留公就<lb/>
<pb n="KR4d0273_SBCK_025-13a"/>
遷提刑率正兵丁兵三千直擣賊冘䧏誅八十餘峒<lb/>
凡七十五日傜人自是不復反進直煥章閣於是紹<lb/>
興五年也慶元二年以户部爲湖廣緫領緫司先造<lb/>
㑹子價益賤减省百纔直五十命曰短錢相承莫能<lb/>
革更規以自利公集卓子鋪日付錢爲千者五百使<lb/>
以七十兊焉傾損無愧器用崇侈者還之金銀以市<lb/>
軍儲分遣官屬士卒逃死者木其隱占以正軍籍皆<lb/>
昔所未有統制不悅過客多觖望然黨論方大起貶<lb/>
斥不勝計而公亦隨去矣後四年知袁州髙文虎程<lb/>
松持不可又四年黨論漸止提點成都路刑獄造李<lb/>
冰石堰嘉州繩橋皆施便巧堅乆耐實褒禮耆彦待<lb/>
以師友翰墨許與流布岷峨間蜀人加敬愛移京西<lb/>
<pb n="KR4d0273_SBCK_025-13b"/>
轉判復煥章閣開禧元年襄陽前帥李奕後帥皇甫<lb/>
斌宻受韓侂胄意謀先事優虜縱亡命刼界外斌建<lb/>
令獻馬者𥙷官得馬三千匹緫豪皆破家先騎士浮<lb/>
客無所仰耕又糴米隨郢州歳惡至欄米搜糴民食<lb/>
頓竭由是七州民無強弱相扇爲盗縱横入虜地復<lb/>
歸自冦商販路絶㳂漢近山之木皆盡而鄧城鎮屯<lb/>
田莊府東門處處殺掠城扉晝掩侂胄不知其情将<lb/>
遂出師公謂侂胄復讎大義伐國重事也豊儲實邉<lb/>
教而後㦸古人成筭既不講添大軍給綱馬射鐡簾<lb/>
盖寨屋今日常文又不用乃倚群盗剽奪行之豈得<lb/>
以敗亡爲戯乎既屢論斌奕罪力陳四不宜動且求<lb/>
罷侂胄患之彌年不决二年薛侍郎叔似以往諭指<lb/>
<pb n="KR4d0273_SBCK_025-14a"/>
恊和帥漕留宣撫京湖公復以户部郎邉司農少卿<lb/>
緫領湖廣遂去襄陽斌師大岀不用宣撫令𥘉敗支<lb/>
池何再敗方城而郭倬至宿李爽至壽皆大潰金州<lb/>
秦世輔未及行而潰盖開禧所謂用兵如此在襄陽<lb/>
也度虜必至至則襄爲兵衝襄人汲於漢冬涸掬泥<lb/>
而飲公陂北城爲地道溝江貯之三百尺茭蒭藁稈<lb/>
皆備綱舟𬒳係千餘盡釋之既至鄂凡米悉運赴襄<lb/>
又曰安陸亦兵衝也併發所部自夏迄秋襄得斛百<lb/>
餘萬安陸七十萬又分光黄土兵効用成五關募守<lb/>
安州三關三關者魏將元英所攻韋叡救之者也及<lb/>
两州𬒳圍卒頼三關兵救安陸而五關不可攻虜既<lb/>
觧去㐮城米未食者十五萬薪水不乏竟完二城皆<lb/>
<pb n="KR4d0273_SBCK_025-14b"/>
如公䇿除宣撫司參謀辭虜兵深入䧟應城盗焚漢<lb/>
川漢陽空城走或言虜巳拆鳯棲寺趙太尉宅爲栰<lb/>
渡江矣武昌震懾公方待制寳謨閣副薛公宣撫即<lb/>
日置司北岸虜絶南河亟命上豪趙觀覆之中流人<lb/>
馬溺死甚衆餘兵皆及走而孝感屯兵亦夜斫賊營<lb/>
軍勢欲振矣㑹徳安教授陳之經見侂胄言州無援<lb/>
師僞爲慟哭可憐者侂胄不知其詐也怒㐮陽都統<lb/>
趙淳忌宣撫司統制吕渭孫誣其殺副統制魏友諒<lb/>
輒殺之薛公不敢劾遂奪職俱罷然虜卒不窺漢陽<lb/>
収兵北遁公力也虜實困弊然外示不和之形侂胄<lb/>
懼復以公知江州備警益嚴又以餘力完署舎浚溝<lb/>
洫中流晏然侂胄死嘉定元年五月虜巳决和不樂<lb/>
<pb n="KR4d0273_SBCK_025-15a"/>
者乗時毁公復罷自是不復用八年始提㪯興國宫<lb/>
九年八月朔無疾卒年七十三十年正月丁酉葬建<lb/>
牙鄉鵬飛里令人胡氏先公十年卒子曰臨早夭曰<lb/>
觀宣教郎知益陽縣女曰縝嫁建康府户部贍軍中<lb/>
庫薛師董孫曰起宗郊祀皆任兄弟之子貴州録叁<lb/>
頤彭澤薄巽新漢陽簿履将仕郎損而女之嫁者六<lb/>
人矣公軒邁朗豁純識獨到人情共畏不知其難荒<lb/>
蹊絕徑匹馬先至洪波駭浪扁舟夜渉惟意所向若<lb/>
或助之故動必有成而人亦莫能測也𥘉隆㒷乾道<lb/>
中浙東儒學持盛以名字擅海内數十人惟公才最<lb/>
高其在易庵集文最勝然公未甞自異於輩流輩流<lb/>
亦不知異公也開禧之役四十年大事公獨先見<lb/>
<pb n="KR4d0273_SBCK_025-15b"/>
李弈皇甫斌敗證告於朝及㐮城安陽獲全功又最<lb/>
著然無分銖之賞萬以爲罪公亦不自明也夫挾三<lb/>
最世不異復不賞巳置不論矣至庸人之謗公則有<lb/>
甚可哀者公之使湖北也岳復二州人愬曰緫所歳<lb/>
糴我米不與我錢我非官户也非士人也非義勇也<lb/>
三者幸而免使我併受緫取我一縣又倍之傳子至<lb/>
孫不能脫也公移書緫領張抑再三抑盛怒不許既<lb/>
而公爲抑代遽奏罷之抑慙恨誣公所以去者用此<lb/>
至令呉琚檢校公在時錢物然反多抑七十餘萬後<lb/>
人以抑昉為䜛因佐佑其說比罷副宣撫復令項安<lb/>
世校公後緫時錢物然一錢一粟不謬二籍至今藏其<lb/>
家嗚呼世言䜛人能以白爲黒止於所䜛而巳不䜛<lb/>
<pb n="KR4d0273_SBCK_025-16a"/>
者固素定也人素定故也免岳復永世之糴二州祭<lb/>
祠至今不絶人不素定乎琚安世不相謀也檢校若<lb/>
合符人不素定乎今䜛者往矣不䜛者可以定矣古<lb/>
人謂舜與跖之分嗟夫不定則無分而舜爲跖矣銘<lb/>
曰　選愞遲魯儒之常患質少文多流俗所訕天門<lb/>
開闔孰知公賢千里獨行振𬒮無前蠢爾闕口覆波<lb/>
若電開禧挑敵最爲先見輦粟萬倉卒全两邦虜不<lb/>
至江又公之庸凡可陳力奮無易劇零功碎績所存<lb/>
歴歴汲綆千尋不盡其深以淺疑我䜛夫之浽或棲<lb/>
連崗或汎長流霞友雲朋造物與㳺建牙之鄉鵬飛<lb/>
之里公㳺逺矣公譽方起<lb/>
　　陳民表墓誌銘<lb/>
<pb n="KR4d0273_SBCK_025-16b"/>
郭之西有隱君子陳君名燁字民表或問君以何稱<lb/>
曰道衰教失士遁其常守而旅於分域之外抗而爲<lb/>
異行衆矣俛而爲常德鮮焉離其撲於文衆矣反其<lb/>
華於質鮮焉若夫屡変有司之法益簿而知自厚又<lb/>
加鮮焉况於群千萬人而進而求其一二之能止者<lb/>
殆将絶矣君之所稱應是四目平生著書甚工然毎<lb/>
一篇就輒重篋累緘不欲以詞藻競於時也揣摩世<lb/>
事甚精然對客語常深黙不觧惟恐以聦察矜於物<lb/>
也譽之不如無毀也招之不如無麾也非其耕不食<lb/>
非其織不衣非其好不與㳺而乆也無悲愁愠忿生<lb/>
於色無怨尤非怒加於人自余㓜從君至老驗其所<lb/>
行無不然者嘉定七年年八十八十月二十三日卒<lb/>
<pb n="KR4d0273_SBCK_025-17a"/>
世爲永嘉人曽祖粹祖仲逺父晟祖及父里人命曰<lb/>
呉氏至君暮年始復正之夫人王氏先卒女嫁徐宗<lb/>
之亦巳卒三子孫男五孫女六九年正月葬于孝義<lb/>
郷呉平山𥘉君戒其子曰昔人患進士浮靡議罷之<lb/>
察孝廉雖不果然薦送必由州縣比郷舉里選猶近<lb/>
也今走四方買姑姨借族姓以趂寛額可乎先王擇<lb/>
司徒俊選使升之入太學既有聞其辨論皆屬司馬<lb/>
於成德逹材何速也今縻歳月捐父毋棄室家以爭<lb/>
優校可乎得䘮命也若慎無然其子遵行之必郷貢<lb/>
不太學後皆登進士第増臨海令埴豊城薄止善靖<lb/>
安尉銘曰　埴之友沈僴實卜其兆日呉平一州地<lb/>
脉所從分也葬此者子孫貴且蕃噫使其信然以君<lb/>
<pb n="KR4d0273_SBCK_025-17b"/>
之賢冝有後哉嘉定　六月　日<lb/>
　　　宋葛君墓誌銘<lb/>
君姓葛氏名自得字資深曽祖及祖藻父天民由建<lb/>
從台爲黄巖人世儒家蓄書千卷皆父祖手筆君兼<lb/>
通數術喜爲方所處療十得八九以上二子孩孺迎<lb/>
師數百餘里費盡出於醫及長自能問學則謝醫不<lb/>
復行田園甚狹而以力治不少惰人頗笑之君曰古<lb/>
今言方寸地謂此心也吾得留遺子孫足矣何以多<lb/>
爲因名其居曰留耕嘉定八年十月卒年六十七九<lb/>
年八月某日葬留耕之後原娶劉氏子曰成大方大<lb/>
壻曰項附實余師禹余夷甫周冕夫儒而匿於醫可<lb/>
銘也醫不以冨而以教可銘也或曰不冨則無醫之<lb/>
<pb n="KR4d0273_SBCK_025-18a"/>
利雖教而未獲子之報柰何夫君知復於儒而巳奚<lb/>
報之求雖然充其道則可以報矣使遂獲之可銘矣<lb/>
銘曰　留耕之閭有伉其門留耕之墓有崇其墳人<lb/>
心如馳易逝難留勿昧勿浮其永之休嘉定九年七月日<lb/>
　　　毛夫人墓表<lb/>
故朝奉郎知珍州毛檝妻孺人詹氏從其子爲秦司<lb/>
買馬幹官卒葬衢州江山縣南䑓寺緑秀山是時呉<lb/>
曦㫁東道自王方平慮其國忘其家先其君後其親<lb/>
以節聞天下他年自廬山来永嘉渚上請余爲夫人<lb/>
表于墓余曰史有状壤有銘具矣復欲何所道且必<lb/>
言子罵賊是自表也方平泣愬曰誠然吾待大罪於<lb/>
母四本以故急升斗禄爾乃浮江縴湖上一綫之峽<lb/>
<pb n="KR4d0273_SBCK_025-18b"/>
遭狂賊僣亂震動倉猝留無計去無從是不擇便近<lb/>
地危其親罪一也曦盗蜀無假南士不凾東下益西<lb/>
寄拏議使者坐縱口罵曦激士大夫心爲賊囚守雖<lb/>
曦自斃蜀復定而母以憂憤終是不量官守高卑於<lb/>
親何益罪二也曦死用乏方増賦佐諸費吾数語有<lb/>
位治叛國當明逆順今籍隂通賊十數大家貲数千<lb/>
萬何不給而重歛疲民皆張目縮舌不敢應吾因大<lb/>
怒題絶印𥿄不可納考功是不度事難易妄發母巳<lb/>
無益毛氏祭之祭由是闕焉罪三也既失仕耕廬山<lb/>
追憶吾母暑風清冬曰燠或牽軟車婦扶前孫挽後<lb/>
山巔可休水澨可息今不及㳺矣刲一蕷魁剥一豆<lb/>
筴妻子皆得飽吾母不及享矣古人以代耕之禄不<lb/>
<pb n="KR4d0273_SBCK_025-19a"/>
及爲親恨吾以代禄之耕不及爲親悲罪四也夫忠<lb/>
不獲其上謗鬰於下孝不全其親罪積於身故掲書<lb/>
之使過而讀者無不彰也雨漬風裂石苟未漫而吾<lb/>
罪猶未巳也所以戒天下爲人子者焉余謂君前事<lb/>
幸未至䧟胷碎首雖然亦烈丈夫矣而其辭約其義<lb/>
隠如此是可表也<lb/>
　　　母杜氏墓誌<lb/>
夫人姓杜氏父某祖某温州瑞安縣人也杜氏丗爲<lb/>
縣吏外王父不願爲吏也去之居田間有耕漁之樂<lb/>
其後業衰而夫人生十餘年則能當其門户勞辱之<lb/>
事矣孝敬仁善異於他女子始葉氏自處州龍泉徙<lb/>
於瑞安貧匱三世矣當此時夫人歸葉氏也夫人旣<lb/>
<pb n="KR4d0273_SBCK_025-19b"/>
歸而歳大水飄没數百里室廬什器偕盡自是連困<lb/>
厄無常居隨僦輒迁凢迁二十一所所至或出門無<lb/>
行路或棟宇不完夫人居之未甞変色曰此吾所以<lb/>
從其夫也於是家君聚数童子以自給多不繼夫人<lb/>
無生事可治然猶營理其微細者至乃拾滯麻遺紵<lb/>
緝之僅成端匹人或笑夫人之如此夫人曰此吾職<lb/>
也不可廢其所不得爲者命也窮居如是二十餘年<lb/>
皆人耳目所未甞見聞者至如國風所稱之婦人不<lb/>
足道也親戚共勸夫人曰是不可忍矣何不改業由<lb/>
他道衣食幸易致夫人曰然不可以羞吾舅姑之丗<lb/>
也夫人甞戒適等曰吾無師以教汝也汝善爲之無<lb/>
累我也又曰廢興成敗天也若義不能立徒以積困<lb/>
<pb n="KR4d0273_SBCK_025-20a"/>
之故受怜於人此人爲之繆耳汝勉之善不可失也<lb/>
故雖其窮如此而猶得保爲士人之家者由夫人見<lb/>
之之明而所守者篤也乾道八年夫人生之四十七<lb/>
年也始得疾甚異上滿下虚毎作驚眩輒死某等不<lb/>
知所爲但相聚環旁泣耳夫人少定曰汝勿恐吾未<lb/>
死也又曰吾疾非旦暮愈也而汝所謀以養者在千<lb/>
里之外汝去矣徒守我亡益也間獨嘆曰吾雖忍死<lb/>
無以見門户之成立矣淳熈五年春夫人卧疾七年<lb/>
矣一日忽自能行履洗面櫛目既而無苦如平人者<lb/>
親戚子姪交相慶而某亦偶得進士第以歸人皆謂<lb/>
夫人及見某之有成而疾瘳其可以償疇昔之不遇<lb/>
而爲某喜者以爲昔苦致養而不足今庻㡬可以禄<lb/>
<pb n="KR4d0273_SBCK_025-20b"/>
仕飬也居六月疾復作不可救閏月二十三日竟卒<lb/>
天乎痛哉是所以照臨諸孤之不孝而使之終無以<lb/>
自贖者也某年某月某日家君以夫人之䘮葬于某<lb/>
縣某郷某山子四人逮適過還㓜飬潘氏女一人許<lb/>
嫁矣先葬某號泣而請于家君曰極天下之物以爲<lb/>
養而不足以言報者人之親也極庻人之勤瘁以終<lb/>
其身而不及於一日之樂以致其養者夫人之爲親<lb/>
也夫人之德可以爲婦可以爲母而無其家業德不<lb/>
克施天地不可愬夫人不得壽而抱永疾以死使幸<lb/>
而有可以施其德之勢而卒不克遂也若此者皆某<lb/>
之不孝且不肖也尚何言哉今啓殯屋以從幽兆則<lb/>
萬事殞裂而終巳於此矣惟夫人之志所甞以訓飾<lb/>
<pb n="KR4d0273_SBCK_025-21a"/>
其孤而他日庻幾奉以不忝者猶有天下之名義而<lb/>
巳以某之不孝酷罰不爲神物所祐則恐不能終䘮<lb/>
而從夫人以死幸而免於死而氣力寡弱不足以服<lb/>
行遺訓又恐以終無自見於丗也使其幸而免於死<lb/>
不死而人子之義能終有以自見然後夫人之志明<lb/>
而可以乞銘於丗之君子以誦其哀矣顧今未有述<lb/>
也家君曰然其以命汝用敢畧序始末塪名於墓隅<lb/>
水心先生文集卷之二十五<lb/>
<pb n="KR4d0273_SBCK_025-21b"/>
</p>
<p>
</p>
  </div>
</body>
</text>
</TEI>
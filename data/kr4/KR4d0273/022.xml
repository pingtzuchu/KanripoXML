<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0273_SBCK_022-1a"/>
水心先生文集卷之二十二　前集<lb/>
　　　　　　　　　　　章貢黎諒編集<lb/>
　　　厲領衛墓誌銘<lb/>
君𥘉名仲詳後名仲方字約甫有厲文才者婺州東<lb/>
陽人也仕唐爲都督刺史文才四世孫玄爲殿中侍<lb/>
御史其居號御史里乗騘郷玄之後至君曽祖凝祖<lb/>
邦用皆不仕而父邦俊以君仕贈武義郎君中紹熈<lb/>
元年武舉任侍衞歩軍司計議官武學諭閤門舎人<lb/>
副賀生辰者使於虜出知安豊軍復還閤門出知和<lb/>
州王師北討頼其能就權廬州俄召授左領衞中郎<lb/>
將虜内侵朝廷憂在江北令君建康防守虜遁歸復<lb/>
還領衞用御史䟽罷主仙都觀又用中司䟽䧏秩徙<lb/>
<pb n="KR4d0273_SBCK_022-1b"/>
邵州嘉定五年九月二十五日年五十四卒於邵州<lb/>
九年二孤倬俣始以柩返十二月庚申葬于仁壽郷<lb/>
鮑荘紙白山始君與余讀書諸生旬沐歲省皆散去<lb/>
君獨閉一室未甞窺户並試兩學示若文有餘者愽<lb/>
士蔡鎬見而駭曰吾周旋武學歲月多矣未省有如<lb/>
此文字余笑曰此非子所知也巳而及第第一人然<lb/>
自後屢舉進士遂不中其入閤門試而後命盖天子<lb/>
所以異待武人比於館職𬒳命者以爲榮而領衞尤<lb/>
親近君顧不好特俛仰繫縻其間不欲絶也嘉㤗中<lb/>
邉事將動諜妄言虜衰有證宜即取君在安豐甞奏<lb/>
淮北飢民扣關求救接𥘉無意也柄臣遽從夜半下<lb/>
其議議者因共指君爲開隙生事語聞四方雖其故<lb/>
<pb n="KR4d0273_SBCK_022-2a"/>
友朋及爲士者亦交尤之虜旣卒叛盟而君竟坐貶<lb/>
死嗚呼可哀也巳夫搢紳守和親介胄言征伐由漢<lb/>
巳然矣其不能相合而相非至於喧忿詆悖而相加<lb/>
以惡亦其常情無足怪也故季布廷諍欲斬樊将軍<lb/>
而臧宫馬武之請至煩人主諄悉詔諭而後止豈非<lb/>
往事之明戒也哉君爲武人盖失路誤入爾人猶以故<lb/>
歩期君其所以責之者抑所以厚之歟然使君致其<lb/>
壹於進士何患不如武舉所得褒衣大帶掌幄中之<lb/>
論無冒十死九生之危夷俟而訾其缺則人之所以<lb/>
責我者而我反以責人矣不亦又可哀也君勸安豊<lb/>
種桑數十萬株墾田數千頃置歴陽軍實甚衆後人<lb/>
用君所造九牛弩射殺虜驍將於城下又用戰車敗<lb/>
<pb n="KR4d0273_SBCK_022-2b"/>
之清水鎭素不識田琳而知其材以告余余爲言於<lb/>
朝使代李爽戍合肥虜不敢犯來建康也虜屯定山<lb/>
十餘萬君募石斌賢夏侯成再破走之虜留六合余<lb/>
趣君解圍料其當自退不亟出兵虜卒去其謀効審<lb/>
的多如此然丗人責君方深故未暇明其功雖余亦<lb/>
不敢言也斯又重可哀也夫君娶張氏先卒再娶同<lb/>
甫陳氏子四人曰倫曰倬皆太學生倫早夭曰俁江<lb/>
西轉運司進士曰合女嫁呉瑾承信郎吕珣孫男一<lb/>
人曰簡君母呉夫人惟一子自君之貶常悲思哭泣<lb/>
比死哭不絶聲䘮還哭之慟以殁噫子禄養而不及<lb/>
終母壽盡而逢其凶若夫人與君其又皆可哀也銘曰<lb/>
嗚呼厲君迪知忱恂百家縱横六籍輪囷亦既豹變<lb/>
<pb n="KR4d0273_SBCK_022-3a"/>
剛柔蔚文曷履虎尾喪其匹羣人喜攻瑕天獨與純<lb/>
囘样復亨展也子孫嘉定九年十一月　日<lb/>
　　趙孺人墓銘<lb/>
嘉定九年十二月壬寅趙汝鐸葬其妻樓氏於樂清<lb/>
縣永康郷崇福山樓氏在四明累世貴重孺人父鍔<lb/>
知鄂州從父鑰參知政事皆以文學名當時女兄弟<lb/>
百人相視以能相聽以巧功容範節自然應㑹孺人<lb/>
尤謙敬謹約始歸趙君少年爲材吏頭角暴起已而<lb/>
乆不合退居山窮水絶處慕王覇梁鴻夫婦庚麥秀<lb/>
五噫之歌將遁身逺跡以自娯佚而孺人特喜浮屠<lb/>
道常危坐䟽食食纔半掬滋味丼酸未甞經口若無<lb/>
飢飽之意家人以爲難且懼其瘠然莫能回也是年<lb/>
<pb n="KR4d0273_SBCK_022-3b"/>
八九月有上氣疾醫毎煑藥輒靜定寂黙藥不果進<lb/>
以是病革索浴洗換新衣提青背子白其姑曰奴死<lb/>
罪不應着此下見先舅然去路别人間浮侈之飾無<lb/>
爲也巳丑巳卒二女素孝愛拍肩齧臂振床哭踊無<lb/>
數乆之忽開目曰汝不曉事妨我復起愈危坐誦佛<lb/>
名聲聲相連氣浸劣命所善更迭誦念不巳庚寅向<lb/>
曛黒大呼曰彌陁接引可去矣遂絶彌陁者釋氏所<lb/>
言往生西方極樂丗界者也嗟夫生固無所來而死<lb/>
亦焉有往哉然自怪竒誕謾之說行於中國聦明豪<lb/>
傑之士畔而從之以彼分别影事之心醉夢沉酣於<lb/>
其間至於生死之際變壞逼迫其不顚沛失據而能<lb/>
全其守者千百而不一見也而孺人顧能之何哉豈古<lb/>
<pb n="KR4d0273_SBCK_022-4a"/>
人所謂恒徳之貞婦人之吉者特其學之異而然歟<lb/>
傳曰人死斯惡之矣無能也斯倍之矣君悲傷既甚<lb/>
而孺人之死又能卓偉如此故爲記於墓上銘曰<lb/>
天地氤氲孰餞而生其死則已孰導而迎執妄爲神<lb/>
異說孔殷安爾眞歸勿墮勿淪嘉定九年十二月　日<lb/>
　　　故知廣州敷文閣待制薛公墓誌銘<lb/>
公名弼字直老薛氏自晉徙閩者左𥙷闕令之在唐<lb/>
有髙人之目𥙷闕孫懐仁爲温州人懐仁九丗至公<lb/>
曽祖元禮而父强立始及第終江寜府職官公政和<lb/>
二年進士任懷州刑曹教授杭州召對語不合教授<lb/>
滄州年飢賑以學廪守拒之公曰民餓死士何忍獨<lb/>
飽糴不償某當坐巳而𥙷舊有贏糧焉辟浦江令時<lb/>
<pb n="KR4d0273_SBCK_022-4b"/>
所至告事魔者牢户塡溢縣亦誣逮數百人公一筆<lb/>
放遣燕山免夫錢既集而郡仍别科公執不下民自<lb/>
載輸官曰寧費錢母失令也知桐廬縣清江丞監左<lb/>
藏東庫中官王道使奴挾旁視絹羙惡多取之公白<lb/>
長貳下奴獄驚曰何敢然亟移病請致仕長貳度不<lb/>
可詭奏宗室不奉法縱奴横帑藏隂祈道流其僕且<lb/>
以旨押公就職乃巳女眞犯京師李綱定議守禦衆<lb/>
不恱公意與綱同除太僕丞參其軍城圍解遷光禄<lb/>
丞公甞言姚平仲不可恃未幾而敗綱救太原又言<lb/>
虜必再至宜先事河北且綱不當去宋伯友提舉河<lb/>
防以點檢見在糧草從伯友爲計畫甚衆皆不用乞<lb/>
罷歸提舉三門白波輦運又上書擇代伯友者既而<lb/>
<pb n="KR4d0273_SBCK_022-5a"/>
分委安扶等李回復守河公嘆曰今敗矣遂主管明<lb/>
道宮六年髙宗帆海入青奥門幸水陸寺公見吕<lb/>
頥浩言島岸蕭條無以安上躬不如蹕郡𪠘増舟取<lb/>
財皆有定所民不加歛扈從休息提舉淮東塩湖南<lb/>
運判王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>捕揚么乆無功更命岳飛么據洞庭陸耕<lb/>
水戰樓船十餘丈官軍徒仰視不得近飛謀益造大<lb/>
舟公曰若是則未可以歲月勝矣且彼之所長可避<lb/>
而不可闘也幸今大旱湖水落洪若重購舟首勿與<lb/>
戰逐筏斷江路藁其上流使彼之長坐廢而以精騎<lb/>
直擣其壘則破壊在目前矣飛曰善兼旬積冦盡平<lb/>
進直祕閣是冬震電大雪氷厚尺餘席益煑粥於市<lb/>
益去尤甚白晝剽劫群行而飛責月樁錢鄂鼎運分<lb/>
<pb n="KR4d0273_SBCK_022-5b"/>
撥米甚峻公具奏天災民窮詞甚哀切上惻然動爲<lb/>
捐二十萬出廣西常平貸之潭永問始復生理王彦<lb/>
自荆移襄遷延不即赴彦所將八字軍中原勁卒也<lb/>
朝廷疑有變以公直徽猷閣代之問䇿安出所從兵<lb/>
少多公曰若志在除彦某書生也非所及代之則湖<lb/>
南送吏足矣彦殊不意公至徑入府受將吏謁大駭<lb/>
公曲折譬曉又大悟即日上道卒頼以全除岳飛參<lb/>
謀飛母死遁於廬山張宗元攝飛事飛將張憲因辭<lb/>
疾下多効之洶洶生異語公强邀憲行軍謂諸将曰<lb/>
太尉力乞張公而詔使隨至岳家軍馬素齊整無故<lb/>
忽喧閙是汝輩累太尉也諸将以告憲憲徉悟曰相<lb/>
公心腹惟參謀知耶飛㝷起復時去酈瓊纔一月人<lb/>
<pb n="KR4d0273_SBCK_022-6a"/>
謂非公此軍亦亂矣入爲户部郎再知荆南桃源伍<lb/>
俊既招復謀叛提刑万俟咼不能制公許用爲靖州<lb/>
喜曰我得據一州過桃源逺矣即岀謝伏發擒庭中<lb/>
収其藏粟食十餘年新疆還進祕閣修撰陜西都轉<lb/>
運使以左司郎召知䖍州主管雲臺觀復知䖍州修<lb/>
撰集英殿知福州廣州待制敷文閣紹興二十年九<lb/>
月二十日卒於廣州年六十三二十二年十二月甲申<lb/>
葬永嘉縣太平山自宣和失馭天下安土樂業之民<lb/>
皆化爲盗賊更起滅千萬計劒槊不能勝旗榜不能<lb/>
綏垂二十年狙啖勢窮乃稍弭戢而䖍南雄南安三<lb/>
州楚百粤首尾地尚慿負巢窟熾張如故公前後討<lb/>
蕩俞三古五官朱闗索呉錦等賊相謂剥皮殿撰而<lb/>
<pb n="KR4d0273_SBCK_022-6b"/>
閩八郡管天下伍黒龍卓和尚何白旗丘崇廖七嫂<lb/>
滿山紅之屬數十萬公教竒兵立左翼軍抜石城人<lb/>
陳敏爲統制積四年平豪賊百七十部𥘉閩人依險<lb/>
立砦以守乆則自爲賊公令有砦者勿葺冦盡砦亦<lb/>
空民返家室道路夷行故紹興雖忍垢買和終納外<lb/>
侮而内地馴服綱紀粗伸由能用公而閩楚之功集<lb/>
也汀州李谷反信宿三萬人公急㑹師㫁首尾夾擊<lb/>
浹辰谷敗僚吏不知也海冦陳小三載艘六十距境<lb/>
上給鄭廣兵三百與期三日求濟師不許二日大風<lb/>
賊不能進退盡虜以獻請曰始以一撃十不自意全<lb/>
公料三日何也公曰第從吾令無問所以然盖機速<lb/>
神敏多此類而其家所傳則有甚異者余不得盡記<lb/>
<pb n="KR4d0273_SBCK_022-7a"/>
也方艱難時士無賢不肖皆媮視苟息惟宗澤未及<lb/>
成忿欝死趙立翟興不幸䘮敗以功名著者陳規胡<lb/>
世將鄭剛中而巳公常勝無誤不以意氣加物裁割<lb/>
應手小大各成殆踰於數公然𥘉佐李綱與時論忤<lb/>
中從趙張事薄晚而秦檜擅國深檜事天下不樂聞<lb/>
雖知公者未有以别異而獨郷人夸誦之爾可歎也<lb/>
然檜嘗欲引公爲户部侍郎公耻以言利進不荅頗<lb/>
怒故止於外藩將死乃得待制則公之爲檜用自其<lb/>
資所喜而非利之也公既爲岳飛參謀飛與其徒妄<lb/>
臣反冤氣貫日月獨公幸免其子弟或以咎公嗚呼<lb/>
巨浸大疫殺人成丘死者之家不怨免者知不以巳<lb/>
之所遭同於人也檜果於殺飛而不忍害公天誘之<lb/>
<pb n="KR4d0273_SBCK_022-7b"/>
也岳氏何尤焉夫人胡氏劉氏子叔淵福州教授叔<lb/>
宣嚴州録參恂愉壻呉龜年檢正諸房公事季升參<lb/>
議官孫洪朝奉郎浩朝請大夫澤潮州司理潤上髙<lb/>
主簿曽孫師度池州司户師旦建康榷貨務師昉象<lb/>
州録參師善師石師睿師山師道師昻將仕郎師昻<lb/>
師正於是後公六十七年前輩無在者雖郷人所夸<lb/>
誦亦漸衰息浩未殁屢請余誌其墓不果而余又老<lb/>
且死旦與石皆曰若是曽王父之烈殆其無傳乃叙<lb/>
而銘銘曰　薛由廉村派於永嘉逮公十二始振厥<lb/>
華公學詩書公本仁義天機流行且勇且智宴安之<lb/>
從士如束蒿礪其頸吭嬰以斧刀惟公變化舒慘莫<lb/>
測鬼蜮陳前雷電掃跡閩攘楚劫億萬維群悪首既<lb/>
<pb n="KR4d0273_SBCK_022-8a"/>
鉏還我良民北北南南再奠枕席助成中興時公是<lb/>
力天下大矣非材孰理建紹之間數人而巳彼或不<lb/>
及磊落而傳此實過之寂寥僅存佞碣䛕碑何必遽<lb/>
載論乆益明銖兩奚貸伊栢有孫伊松有子爰刻墓<lb/>
門以示無止嘉定九年十二月　日<lb/>
　　　故朝奉大夫知峽州宋公墓誌銘<lb/>
曽祖表㣲知解州祖炤知豊縣父坦贈通奉大夫公<lb/>
名紹恭字彦安歴監南安廟明州比較務心䘮免崇<lb/>
安主簿麗水縣丞知永嘉縣两浙運司幹官心䘮免<lb/>
通判江州知峽州嘉定九年十月𥘉九日卒十年三<lb/>
月𥘉九日合其配蒋氏葬㑹稽縣五雲西郷秦望金<lb/>
山於是宜人先十年矣子曰駒登進士第淮西緫領<lb/>
<pb n="KR4d0273_SBCK_022-8b"/>
所幹官曰騻早夭曰騋徽州司户女嫁古靈陳杓知<lb/>
蘄水縣唐榑涑水司馬揚皆巳卒孫曰永孫德孫右<lb/>
孫孫壻曰山隂任獻可公之來永嘉不以余賤陋損<lb/>
邑大夫重坐語常移日意所縱奪㣲辭抑揚余黙受<lb/>
教論承平至渡江公卿行事本末其人賢不肖無一<lb/>
差忒爲之悚聽躍立激慕摧省多矣而公治縣約期<lb/>
㑹緩征役早計預定隂化潜弭視新進後生乍岀智<lb/>
慮聚沙畫墁欲以立名字造威福者力相百功相十<lb/>
也吏民皆稱公聦明允恕易事而難恱謂後此更十<lb/>
五令無能繼者而其前亦鮮及也公既中原故家見<lb/>
聞所趨與南士異外侃樂而中伉簡於其鉅儒名人<lb/>
雖無不敬愛然猶不自滿至暴興者無所屈改素貴<lb/>
<pb n="KR4d0273_SBCK_022-9a"/>
者無所假易然終不示以同異之迹故世雖不能知<lb/>
公而亦不能測也其爲峽州郎自乞不行六主冲佑<lb/>
觀年八十五憊老不生於色慢㳺不設於身未卒前<lb/>
入日親燎燔奉祭命駒謁冡下皆如常禮疾作子孫<lb/>
奔走醫工交錯公笑曰吾命有所懸矣戒其幹力曰<lb/>
晴乆省倉燥官輸速了乎𥘉宋氏趙州平棘縣人而<lb/>
公奉議郎兹丕之子也五世祖宣獻公佐　仁宗賜<lb/>
其居京師春明坊四世祖常山公遂爲開封人靖康<lb/>
之難宋氏奔迸或在蜀或在越事定解州家竟不知<lb/>
存亡祕閣修撰名煇公之從叔父也請於奉議以公<lb/>
後通奉而以修撰遇郊之恩任之然後解州始得祀<lb/>
於南方余觀五胡亂中國三百年士大夫氏族猶相<lb/>
<pb n="KR4d0273_SBCK_022-9b"/>
通不以南比彼此限㫁盖南之號令征伐尚時至於<lb/>
北方故也宣獻賜第在守文極盛之時常山徙宅當<lb/>
稽古更法之際世臣巨室入衞都邑尊隆本朝豈非<lb/>
重内臨外之義當然哉甫一再傳天下横流至於父<lb/>
子兄弟不能相保飄轉數千里外死生莫辨疑信不<lb/>
分特以魂氣之所之歆舊祀爾顧平棘今在何許蜀<lb/>
越有無一宗哀哉駒愽習古今與余講夷夏盛衰詳<lb/>
矣孔子許管仲如其仁然則非由賜所能知歟銘曰<lb/>
繼絶於罔象之餘立家於播流之後前軌尚存舊聞<lb/>
可守憤發新功益振今有嘉定十年二月　日<lb/>
　　　故運副龍圖侍郎孟公墓誌銘<lb/>
良甫名猷姓孟氏　元祐皇后姪曽孫信安郡王孫<lb/>
<pb n="KR4d0273_SBCK_022-10a"/>
世家具國史以承奉郎監秀州糴納倉歴臨安府樓<lb/>
店務嚴州稅麗水縣丞浙東常平幹官除籍田令通<lb/>
判婺州知南安軍信州召爲都官郎中改左曹尚右<lb/>
出淮東運判入爲軍噐監左司郎中直寳謨閣兩浙<lb/>
運判副使太府卿兼刑部侍郎主管冲祐觀知婺州<lb/>
直龍圖閣江東運副復主冲佑觀於是階累朝議大<lb/>
夫𥘉余入呉而良甫兄弟㝡先至氣歛然滋恭語退<lb/>
然益卑齒寒士中不見異余謂世多賢公子習使人<lb/>
親近巳固然爾徐而切偲反復即耳目之近以驗事<lb/>
物之逺瞻瞬領徹貫穿縱横雖寒士之深於造詣者<lb/>
不能至後數年行加修名加聞天下言王公家無不<lb/>
高良甫之義由此更踐内外出夷入險擇而守中勞<lb/>
<pb n="KR4d0273_SBCK_022-10b"/>
而有成幹方舉德而莫有助之者也良甫之學以觀<lb/>
省宻察爲主外所渉歴皆切於心身所覺知皆反於<lb/>
性凡情僞錯陳横逆忽來幾若無所攖拂而筋骸之<lb/>
束肌膚之㑹常得由於順正其專悟獨了動用不窮<lb/>
蓋非簡䇿所載箋訓所及然余欲其愽逹倫類盡䆒<lb/>
古今之變以進於昔之所謂知道者而良甫亦未能<lb/>
也道者天下共由之塗也使有人焉以爲我有是物<lb/>
也將探而取之而又曰我能得之矣則其統巳離矣<lb/>
老耼曰道冲而用之或不盈淵兮似萬物之宗又曰猶<lb/>
兮若冬渉川豫兮若畏四隣嗟夫耼遁世不回者遜<lb/>
而委諸人可也乃執而自有之若是之固歟良甫立<lb/>
朝無黨與未嘗示人以同異之跡士大夫敬愛而不<lb/>
<pb n="KR4d0273_SBCK_022-11a"/>
敢押也方耤田時以僞學斥士且盡獨不及良甫然<lb/>
遂自乞外𥙷後稍復収引而良甫巳先入爲郎及兵<lb/>
議起即𬒳使出淮東至兵罷而罹其禍者衆獨良甫<lb/>
爲無所預將用之矣然亦竟不欲爲容而去蓋其出<lb/>
處之際可攷者如此其治民考功因舊循常無所改<lb/>
作必有更革尤務靖重所至皆安其政令然良甫所<lb/>
長當危疑未定之時曉暢彼此之情以濟國事㑹通<lb/>
翕合之日恊同賢材之類以新治功故不以一能一職<lb/>
爲稱雖其可稱而亦不足爲良甫道之也良甫平居<lb/>
嚴巳恕物不立岸限後進晚學幽人野士有善意者<lb/>
曰滿其門喜爲詩無風形月狀浮劣之語間出一二<lb/>
摐然金石有警於世卒年六十一嘉定九年十二月<lb/>
<pb n="KR4d0273_SBCK_022-11b"/>
七日也十年五月二日葬于呉縣白羊山夫人吕氏<lb/>
子繼華舒州觀察推官繼顯丹楊尉其天也先良甫<lb/>
四月或謂良甫之疾由哭繼顯而然然則學道之力<lb/>
無用於哀樂之間歟死生命也不以子審矣果以子<lb/>
也東門呉之放曽不如子夏之𥚹也是良甫之道非<lb/>
離人群而自逸也銘曰　勿謂道存迅疾不留非智<lb/>
能知非力能修惟余良甫少成於天古有今無人十<lb/>
巳千操其一機以應萬有竭海糜山如屈伸肘余未<lb/>
及死子胡遽亡視此銘者淑人之傷嘉定十年四月日<lb/>
　　　太孺人唐氏墓誌銘<lb/>
臨海王棐之母曰唐氏寜海農女𥘉校書郎王夷仲<lb/>
廉士貧甚其室賈夫人年巳晚猶身治㸑滌舅族憐<lb/>
<pb n="KR4d0273_SBCK_022-12a"/>
之爲致唐氏纔十二歲麤箴細縷釡甑盤筵不唯諾<lb/>
而集由是無以辱事累夫人者後十六年棐生生時<lb/>
難賈夫人親爲猒勝胞絡乃得下又三年夷仲賈夫<lb/>
人相次卒家益衰兄弟析耕不數斛父母迫以嫁不<lb/>
許曰吾必自㫁其髮然後止凢棐㓜長師友筆硯覔<lb/>
舉近逺雖費而給未嘗告假人見謂孤苦有立志交<lb/>
重棐既乃知爲唐氏力也又三十年棐上舎及第佐<lb/>
郡府登朝岀守迎太孺人與俱無纎粟改常度毎戒<lb/>
棐禄料未易消當謹身報國而已又二十年嘉定七<lb/>
年四月巳未殁於衢州郡舎年七十八七月癸酉葬<lb/>
臨海雲溪山又三年棐奉使浙西書來曰棐也懼親<lb/>
之不獲於傳辜負罔極是痛然未知舊比應銘否盖<lb/>
<pb n="KR4d0273_SBCK_022-12b"/>
古仐所稱以有容無忌爲賢而羙不及子以子貴成<lb/>
親爲榮而義不在母若夫擅寵而虐偏嬖而驕淪覆<lb/>
于家近爲殷鑒皆是也太孺人始也勞而後食爾暨<lb/>
失主單特空手鞠孩孺心教意飭隱然律程日就歲<lb/>
成使夷仲之世再顯殆天啓其節以庥王氏歟烏用<lb/>
舊比也銘曰<lb/>
江包衆流前派後别有洌汍泉佐江之竭行爲巨川<lb/>
止爲重陂唯心之亨是以永垂嘉定十年十月　日<lb/>
　　　故大宗丞兼權度支郎官高公墓誌銘<lb/>
余妻諸父高公諱子潤字畢老主烏程縣簿真州判<lb/>
官　孝宗知其名召使赴　行在公由逺地下幕一<lb/>
日天子有命晝接喜過望亟装欲往而母楊夫人怱<lb/>
<pb n="KR4d0273_SBCK_022-13a"/>
病謁醫乆未損旣而公亦病醫無術謾云乆且不治<lb/>
矣公驚嘆曰明主思見我而不幸母子皆屬疾或者<lb/>
天不與吾行耶重留君命無益祗爲罪耳遂以情自<lb/>
乞詞悲甚　孝宗不能奪而憐之爲改通直郎賜緋<lb/>
衣銀魚致其仕當是時高判官蚤退之節聞於天下<lb/>
公旣得謝疾㝷愈因不復預人事常穿黄草屐刺白<lb/>
篾艇往來田間人罕識其靣垂三十年開禧元年始<lb/>
爲大理司直遷太府丞太宗丞兼度支郎官𥘉公在<lb/>
烏程䟽三十二縷逹於太湖復晉宋舊跡在真州創<lb/>
定城營房五千費減十五故　孝宗以爲材比再出<lb/>
適㑹討虜糧乏倉猝糴二百餘萬珠粲而瓦實江淮<lb/>
諸軍滌甑釡待饟至然後飽食　朝廷方頼其用而<lb/>
<pb n="KR4d0273_SBCK_022-13b"/>
不恱者謂公昔固不仕爲亢者也今安得屈而復仕<lb/>
當返𥘉秩而巳公由此坐廢即復具野航出没圩圩<lb/>
如其故態不少介吝嘉定十年年七十七八月二十日<lb/>
以考卒公蒙城人　宣仁后弟士林曽孫也公紀兩<lb/>
使留後世賞知閤門事父宗之文吏官益薄通判婺<lb/>
州高氏來南方禁省隔絶公辛苦自衣食不祖舅戚<lb/>
餘貴學通古今暗記左傳漢書引筆高麗爲人頴邁<lb/>
肅㓗如琅玕玉樹無塵土意聽其語泠泠然呉儂楚<lb/>
些之鄙都盡而幹敏强力老練世故審動而果慮逺<lb/>
而成惜不究其伐而頓抑以窮死悲夫退固人道之<lb/>
甚重而止者義理之奥樞也在艮之彖時止則止時<lb/>
行則行然則我非敢自命而世亦不以是格物矣公<lb/>
<pb n="KR4d0273_SBCK_022-14a"/>
之不得遇孝宗蓋時止乎然丗莫或知而誤言之<lb/>
謂公特自止而巳及公悟其不可以終止而上又因<lb/>
而起公此亦公當行之時也然世又莫察而文致之<lb/>
遂謂其既止則終不可以行焉夫惜其止而勸其行<lb/>
人之理也因其止而禁其行豈人之理哉故余於公<lb/>
暫出終處爲之痛惜而訃聞之日哭之至於過期而<lb/>
哀非以親舊私之也先夫人曰韓氏後曰劉氏皆前<lb/>
卒子男曰不華不矜不譾不矜爲兄子沐後不譾爲<lb/>
弟子詠後皆楊氏命也公旣自衣食婺州遺業悉使<lb/>
其弟有之其㓜弟公尤愛惜又自輟田以衣食之屢<lb/>
矣女之壻曰鮑子門王田趙希翶劉枀田朝奉郎湖<lb/>
北提刑希翶承奉郎監明州造船埸孫二人曰晉彦<lb/>
<pb n="KR4d0273_SBCK_022-14b"/>
宋彦公先治湖武康上桓山預爲冡藏十二月某日<lb/>
不華奉公䘮以歸恭帷宣仁后以國爲家以民爲<lb/>
身以賢爲命以仁爲術治成元祐天所顧饗與<lb/>
無極萬世載之者也今其親外家零落細㣲餘十數<lb/>
焉其僅得列於士又十數之一二焉若不華則以庻<lb/>
士守其廟矣士不得以諸侯祭禮也况士庻哉嗚呼<lb/>
公之折節復仕爲是夫銘曰<lb/>
冗冗萬生兮有翹森森千文兮寒標噫胄出兮宜愈<lb/>
大又不磨卒摧折以盡兮悲柰何<lb/>
　　　舒彦升墓誌銘<lb/>
以鐡易銅錢使常在内地不流入冦境執事者所知<lb/>
而必行也然而㳂漢淮上下二千里銅錢在江南不<lb/>
<pb n="KR4d0273_SBCK_022-15a"/>
加益而泄於北日甚此執事者患之而不能救也遂<lb/>
其所必行怱其不能救余固疑之乆矣紹熈𥘉鐵錢<lb/>
法弊商賈頓虧折所至皆皇惑罷市余偶爲蘄州𬒳<lb/>
使一路奉上指盡力安集歲餘方少定然自是銅鐵<lb/>
錢有倍再之價淮人貴衣高食不復易活如往年矣<lb/>
於時州縣吏能寛刑審慮以善道佐余者惟舒君名<lb/>
杲字彦升信州永豊人余同年進士也曽祖錫祖子<lb/>
誠㓜自知學夜讀書設水加木于地毎困寐足跌有<lb/>
聲輒驚寤復讀以爲常其勵志如此及第授寜國尉<lb/>
父若徳毋徐接死主蘄春簿辟知同安監又辟漢陽<lb/>
監以鐵錢相首尾十年教其人使擇利害避就有不<lb/>
及不以爲罪教之如𥘉所鑄輪郭肉好皆爲式於後<lb/>
<pb n="KR4d0273_SBCK_022-15b"/>
不可改故私錢遂絶而官鑄流通至今嗟夫天下固<lb/>
有易行之法雖不肖蔽昧迷失猶不大壞也不幸而<lb/>
難從非賢者順導委曲而不抵突以敗寡矣易行之<lb/>
法不多有行法之賢不多見適得一人如彦升者相<lb/>
與調護収拾於奔潰恟駭之中可不謂難乎柰何生<lb/>
不盡用而没又將無聞宜余之愧歎愛惜而不敢吝<lb/>
夫詞也彦升既去漢陽知新昌縣主管江西運司文<lb/>
字分差鎮江府糧料院　朝廷録其勞使幹辦行在<lb/>
諸司糧料院遷國子監主簿嘉定九年年六十六矣<lb/>
其五月十七日足疾卒秩累朝奉郎贈其父朝請郎<lb/>
母安人又贈其先後室周氏皆安人明年八月五日子<lb/>
儼之似之侃之伸之壻周夢發與爲兄後者份之葬<lb/>
<pb n="KR4d0273_SBCK_022-16a"/>
彦升於崇善郷大安山彦升病酷吏恣威虐而丗以<lb/>
爲有風采貪吏横聚歛而丗以爲有才具常<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>切爲<lb/>
天子陳其故使行其志殘暴可息在蘄春増陂池九<lb/>
百餘種稻十萬斛新昌復巳失稅數千而同安漢陽<lb/>
减工費各半使䆒其材事功可許仕不希進余與石<lb/>
應之强使就辟彦升𥘉不願也江西以薦往竟逡廵<lb/>
詣選而歸使居其位躁競可消銘曰<lb/>
自上丗貴廉方有恥之人悃愊無華之士臨民而官<lb/>
治在朝而俗羙嗚呼彦升其幾是矣<lb/>
　　　鞏仲至墓誌銘<lb/>
余友仲至鞏氏名豐時新迪義理之學草茅士震於<lb/>
見聞多矜露㑀狃至他文史言論儒之藝業又昧陋<lb/>
<pb n="KR4d0273_SBCK_022-16b"/>
顚倒莫知幅程獨仲至抑縱開闔條流品彚應變不<lb/>
迫富若素有余本拙踈不能自逹而仲至廣導曲引<lb/>
出幽入眇蓋爲之黽勉追逐於荒原㫁澗之側數年<lb/>
仲至日益有名不幸不得用然有以自負命雲侣月<lb/>
跨越汗漫浩乎不可浼而余畏懼怯劣常痼留一榻<lb/>
不敢越户限然後知人之禀分髙下絶殊固非切磋<lb/>
誘掖所能増長矣異日仲至謂余吾登芙蓉上峯因<lb/>
以過子将又發藥也而不遂竟死悲夫𥘉仲至以太<lb/>
學上舎對䇿髙第教授漢陽軍代還舊例皆自學入<lb/>
舘有不喜者纔授江東提刑司幹辦公事母䘮免人<lb/>
曰不復外𥙷矣又授浙東㑹改法本路人不許爲監<lb/>
司屬官人又曰再易地而不果其當徑來也然卒令<lb/>
<pb n="KR4d0273_SBCK_022-17a"/>
幹辦福建帥司公事以格知臨安縣政尚寛簡吏民<lb/>
信化刑罰衰息人謂仲至極不應在州縣今蹉跎滿<lb/>
秩矣尚何諉㑹其所善爲學官仲至勸使抜滯淹士<lb/>
反坐此食宮觀禄乆之始提轄左藏庫於是衆意益<lb/>
不厭遂妄稱旦夕居要職矣不知語何所從仲至亦<lb/>
不自知也竟復以宫觀罷士皆失氣悒悒曰窮至此<lb/>
耶今當何爲其貟外通判乎或曰不能然則正任而<lb/>
待其闕乎猶不與復授宮觀而仲至死矣嘉定十年<lb/>
正月晦也其家鄆州湏城渡江即所寓土㫁爲婺州<lb/>
武義人曽祖燾祖庭芝皆左承議郎庭芝所謂山堂<lb/>
先生者也父法郷貢進士前此科目相傳七世矣仲<lb/>
至學敏而早成自童丱時前軰源緒古今音節事之<lb/>
<pb n="KR4d0273_SBCK_022-17b"/>
因革緫統如注水千丈之壑迎前隨後宿艾駭服以<lb/>
爲積數十年燈火勤力聚數十家師友講明猶不能<lb/>
到也其文無險恠華巧而以理屈人片詞半牘皆清<lb/>
朗得言外趣尤工爲詩多至三千餘首自舉賢尚德<lb/>
之義廢而進人一出於課試之虚文苟有其一則清<lb/>
資顯轍執契而取仲至不多有乎剛者折而不行柔<lb/>
者流而不止惟正巳不傷物於用世爲宜仲至不宜<lb/>
乎又曰顔淵賈誼短命借哉非時不子用子不時待<lb/>
也仲至壽不七十乎自上世有金匱石室之藏或逹<lb/>
書命諭意指皆選文學博雅之士下至鴻都翰林詞<lb/>
賦篆刻猶各專其官出内之吝非不欲叄其間技不<lb/>
兩能也故蒼槐翠竹必植於庭宇仲至可爲帑吏乎<lb/>
<pb n="KR4d0273_SBCK_022-18a"/>
凡此皆疑誤之難通者也性質易無岸谷暇日載一<lb/>
瓢獨行田野不問岐路抵暮而返去家二里有龍門<lb/>
峽登眺徘徊慨然曰此可以止矣𥘉阮夫人卒殯於<lb/>
大慈寺東塢是年十一月壬寅二子積耕迎而合葬<lb/>
焉五女子婿曰右監門衞大將軍善輶進士高槐上<lb/>
饒知縣張友常山縣尉周惟新㓜未嫁也孫男曰左<lb/>
曰弼孫女二余旣爲銘而季氏仲同自温州移使江<lb/>
西遂持以歸曰讀於墓而哀吾兄然十句必九慟不<lb/>
成聲也銘曰　聞於程子天地之生材甚愛甚惜必<lb/>
有恡固之心蔽賢者違天地所恡固使之氣沮志奪<lb/>
怫然而怒聚爲隂陽之罰則其人雖大必折雖炎必<lb/>
撲荒落而類圯敗而族激哉是言也天地雖甚愛於<lb/>
<pb n="KR4d0273_SBCK_022-18b"/>
賢材君子𥘉何心於用舎仲至之靈果上愬於天耶<lb/>
吾謂必且爲祥風慶雲醴泉甘露以瑞斯人使其富<lb/>
貴壽考蕃永而無極也何荒類圯族之有嗚呼<lb/>
　　　史進翁墓誌銘<lb/>
進翁史氏諱漸明州鄞人曽祖簡祖詔贈皆太師封<lb/>
冀魏國公魏公以行舉于孫位執政宰相君父木爲<lb/>
中子貢於郷者再號貢元虜嘗奄至四明官吏棄城<lb/>
遁居民不脫死獨貢元能具舟楫依而免踰二千人<lb/>
君㓜孤育王氏稍長還墓行服哀痛如𥘉喪入大學<lb/>
友呉益恭石天民論事褒貶儕革用爲凖的二兄將<lb/>
分異趣使謁歸謝曰筆硯不可廢未及返也約成授<lb/>
以載書頷之而巳間然自念少而求仕壯則行於人<lb/>
<pb n="KR4d0273_SBCK_022-19a"/>
壯而失仕老則行於家既四十矣宗伯不以我爲材<lb/>
意者失仕乎尚漂摇旅寄何益始去之山居誨其子<lb/>
於學既厲以古方冊事業或今人有善不知必録以<lb/>
勸之巳有不善不知必録以懼之曰汝謹爲此勿爲<lb/>
彼也親黨子弟請並塾同師有過亦折難無隠所以<lb/>
廣其子之習也歳時合近比数十家燕齒酒三酌父<lb/>
坐子立至今行之所以同其子之敬也甥宣繒始未<lb/>
知學衣食訓誘與諸于均其後兩優釋褐爲侍從有<lb/>
名於時常歎曰非我敢能吾舅之思盖君八子彌愿<lb/>
太學生及彌思早卒而登進士第者五人可以爲多<lb/>
矣然世之多者徒長傲崇侈使道愈降俗益薄其所<lb/>
以得非所以教也故教以廉不營利矣教以退不希<lb/>
<pb n="KR4d0273_SBCK_022-19b"/>
進矣教以譲能下人矣教以見危致致命則臨大節<lb/>
而不奪其志矣非口以率身化之也鞠壎毋未葬不<lb/>
得應書有戚容君憐之割所愛山葬其三喪棺以外<lb/>
皆助之豊時中死貧甚族姻欲葬於火君曰禮歟其<lb/>
子曰少遲銖積而葬可也君曰有山則費减十七亦<lb/>
割所愛山曰速矣二子巳仕頗有餘奩一日集所親<lb/>
貧乏者散之皆盡𥘉賃宅富人異時益子舎富人忌<lb/>
其方興競不許君不復較撤舎止役其無吝情無爭<lb/>
氣不爲機智屈巳伸物庶幾以身化者故諸子皆平<lb/>
進自守無過求諸孫惟以文字相課督名第累累不<lb/>
絶然則天偶卑之歟亦君之所遺宜然也卒於紹熈<lb/>
五年八月某日年七十一娶莫氏無子先卒繼室高<lb/>
<pb n="KR4d0273_SBCK_022-20a"/>
氏有家學子在母不輟誦能言授之書師之禮幣脫<lb/>
簮珥以質酒食親調甞以進時享必齋治䘮屏道佛<lb/>
或以爲疑夫人曰先侍郎修厚終禮未甞言豈非不<lb/>
足於禮乎侍郎閌也然於浮屠空法多悟解嘉㤗二<lb/>
年四月某日卒年六十七𥘉莫氏葬鳯翔郷上水寺<lb/>
山至是叄焉子彌忠朝奉郎知吉州彌恕彌悆通判<lb/>
江州彌悆鞏教授汀州爲從父溶後彌忞昌化主簿<lb/>
彌應寜海縣尉女嫁臧䄪陳燾蒋亢宗孫男嵩之仝<lb/>
之巋之皆發解進士全之攸之巖之長興縣巍之㑹<lb/>
之望之一之十之孫女巳嫁者平江糧料院王㝢江<lb/>
淮書寫機宜文字李伯木國子進士臧元堅里士王<lb/>
興曽君去大學二十餘年　光宗立詔録舊人語故<lb/>
<pb n="KR4d0273_SBCK_022-20b"/>
同舎第勉行吾老矣再封承奉郎再贈承議郎莫氏<lb/>
髙氏安人銘曰　以學立子以子立家森其成材舒<lb/>
英擢華有大之椿桂也叢生䕃垂東南永延厥聲<lb/>
　　　林德秀墓誌銘<lb/>
林頴字德秀生三十一年卒自童㓜孤苦無慢情戯<lb/>
色居囂煩之域未嘗不静暇也混漁鹽之廛未嘗不<lb/>
肅㓗也入教弟妹出從友朋皆有矩法其於學知所<lb/>
謂大者而好之審所謂疑者而通之求所謂是者而<lb/>
正之矣不幸得熱疾數日死悲夫孔子曰苗而不秀<lb/>
者有矣夫秀而不實者有矣夫材者所頼以生飬也<lb/>
人紀所待以立也人文所由以明也苗而秀秀而實<lb/>
則民命常永矣天也雖然其不秀者固嘉種非稂莠<lb/>
<pb n="KR4d0273_SBCK_022-21a"/>
也其不實者固良稼非稊秕也敗之以水旱而不使<lb/>
至於榖亦天也知二本之皆一成毀之皆天則余於<lb/>
君無憾矣銘曰　其壽爲伸其夭爲屈去來冥冥理<lb/>
焉攸出十一年十月<lb/>
水心先生文集卷之二十二<lb/>
<pb n="KR4d0273_SBCK_022-21b"/>
<pb n="KR4d0273_SBCK_022-21b"/>
</p>
<p>
</p>
  </div>
</body>
</text>
</TEI>
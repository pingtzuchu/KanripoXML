<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0273_SBCK_026-1a"/>
水心先生文集卷之二十六　前集<lb/>
　行狀　章貢黎諒編集<lb/>
　　　故昭慶軍承宣使知大宗正事贈開府儀同<lb/>
　　　三司崇囯趙公行狀<lb/>
公姓趙氏諱不息字仁仲　太宗皇帝六世孫曽祖<lb/>
宗暉判大宗正事嗣濮王濮之嗣王由王始追封懐<lb/>
王謚曰榮穆祖南康郡王仲損追王于沂謚恭憲父<lb/>
士圃爲集慶軍節度使公以宣和四年　天寕節賜<lb/>
名授保義郎監嶽廟在西亰者一潭州者皆食其禄<lb/>
次遷至從義郎中紹興二十七年進士第當超两秩<lb/>
請以益其母封法止令人　髙宗嘉之封曹氏咸寕<lb/>
郡夫人易左宣義郎婺州金華縣丞𥘉青城之難集<lb/>
<pb n="KR4d0273_SBCK_026-1b"/>
慶從焉公生七年祖母李夫人母斉囯曹夫人更負<lb/>
公逃兵間公嘗思慕涕泣曰不當㓕賊見吾父耶聞<lb/>
者壯而哀之十四歳䘮李夫人執三年䘮如成人礼<lb/>
轉徙浙東閩之建上與其賢士㳺求書手自冩讀晝<lb/>
夜斈不去曹夫人問止公曰汝有官矣勤甚将自苦<lb/>
公謝曰　君父未報非敢志冨貴也夫人以是竒公<lb/>
故未及第前不仕州縣金華知縣懦不事公爲决其<lb/>
邑事不使郡守以爲令過豪姓何汝翼挾持其縣前<lb/>
後邑官莫敢較汝翼謂公可習慢也以事至則傲抗<lb/>
無礼公械治之請於郡編置他州虜亮畔盟有聞公<lb/>
逆遣吏别市軍湏物人𥘉疑之旣而上司果配買諸<lb/>
縣獨金華得不優通判永州永民輸米斛面殆過正<lb/>
<pb n="KR4d0273_SBCK_026-2a"/>
稅公誠言於守减其数湖南患役兵睥睨諸郡擇便<lb/>
利去來輒易姓名應募有刺其眉以别之者卒傳相<lb/>
怨而永守亦欲效之卒㡬変矣公力止之得免始公<lb/>
應㪯赴集必侍齊國以行未嘗違温凊時靖州守貳<lb/>
交効盛夏制獄数百人其親戚皆哭送就逮安撫使<lb/>
命公治之公不敢辭遂與齊囯俱至視其牘曰此守<lb/>
倅不足尔平人無罪也躬撫囚視飲食之荷繫必避<lb/>
日之東西不十日獄成𬒳罪則数人重者杖而巳靖<lb/>
人德公與夫人繪其像事之謂公慈悲夫人勸善云<lb/>
刘珙預政事舊知公欲用爲寺監丞公辭曰母老矣<lb/>
家且貧所急者見次尔刘公歎息之得知開州開在<lb/>
巴東窮陋處公罷横歛去苛政以修學興孝勸之民<lb/>
<pb n="KR4d0273_SBCK_026-2b"/>
稍知義郡鹽井曰温湯先是長吏必以所親吏監之<lb/>
相爲利公罷不用民以寛省嗇公費至之年代民秋<lb/>
輸明年又代民夏租之半州以　天申節銀絹抑配<lb/>
於民民甚苦之公始用庫錢除其配䕫州歳寄糴和<lb/>
糴軍糧使民中米易以鹽吏爲姦而鹽不可得公令<lb/>
鬻鹽糴旁郡開人請公刻於石曰異時有復科者将<lb/>
抱石以愬也在開三年民絶闘毆夜不閉户治唐韋<lb/>
處厚盛山十二景復其故諸司薦之以爲如古循吏<lb/>
除䕫州路轉運判官開人数千遏城門不得行公使<lb/>
諭之曰今猶在本州惠利可及汝也人皆哭曰何若<lb/>
只在我州開人至今思公夔州在蜀四路尤窮公既<lb/>
奉使訪其所疾苦僚吏皆曰䕫路銀兩估六千㳟涪<lb/>
<pb n="KR4d0273_SBCK_026-3a"/>
忠萬䕫最凋郡也今以銀絹上供則五州之困乆矣<lb/>
公以大寕鹽者䕫路財貨之所岀也吏不得人私販<lb/>
鹵折且部使者以親舊挕官而佐以轉運司吏故利<lb/>
不專於上而因縁侵刻公首斥去悉委大寕監而課<lb/>
其最負未幾告羡鹽多無所泄公喜曰吾事就矣廼<lb/>
出錢市羡鹽数十萬斤視㳟涪以上米賤而鹽貴大<lb/>
寕数倍使賣之得米三萬餘斛時湖北大饑以米至<lb/>
荆南民歌舞于道易銀而歸遂代五郡上供銀一萬<lb/>
五千七百兩絹一萬二千二百匹緫緍錢十五萬餘<lb/>
移成都路轉運判官西方饑甚公不俟裝行歳暮抵<lb/>
瀘南瀘南多榖公曰使吾視事然後告糴則歳巳改<lb/>
而民餓死矣即日借瀘南五萬緍選迎吏留瀘州江<lb/>
<pb n="KR4d0273_SBCK_026-3b"/>
安南溪等爲糴既入境號其部曰米至矣閉糴者争<lb/>
自糶價㡬减半永康軍都江堰者彭漢永康成都蜀<lb/>
郡之田所資以溉也受水之郡孟春㑹灌口神李冰<lb/>
祠下籠石蛇攔江爲臣堰吏盗傭而堰不足以待水<lb/>
之暴乾道壬辰夏秋大水堰壊下田漲上田涸歳之<lb/>
所以饑也公俓趋永康築堰繩去歳弊吏坐之然後<lb/>
分三䇿民業耕者田主借貸之逰手永作上户糴米<lb/>
賑之老㓜疾患官爲粥飯飬之雙流米氏吝糴邑民<lb/>
聚而發其廩公罪米氏籍其米黥盗米者十餘人他<lb/>
冨家饑民皆震恐不敢違虞丞相允文别田在二江<lb/>
亦盡其蔵以賑公號令<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>惻嚴信州縣惟心奉承民<lb/>
皆實𬒳惠存活数百餘萬人乾道九年黎州靑羗奴<lb/>
<pb n="KR4d0273_SBCK_026-4a"/>
児結反知州宇文紹直遣推官黎商老禦之未戰潰<lb/>
商老等死制置使急調兵千餘人戍沈黎屬公餉故<lb/>
冨人岀糧而下户以力致于邉公曰蜀饑未能自哺不<lb/>
可優也以自糴餘米發嘉眉卭蜀兵運人沈黎而益<lb/>
部不知奴児結者吐蕃小聚落也不滿数百以盗馬<lb/>
爲業一日盗寳塞良馬十一疋鬻於官守将不與直<lb/>
故叛黎推官既死制置使使權黎州王昉賂奴児結<lb/>
與之盟公不可曰若大族何使不聽卒盟之是歳召<lb/>
使还公挕事三日吐蕃首首夢東畜列数千人越大<lb/>
度河破漢源鎮入漢地二百七十里沈黎大驚成都<lb/>
亦恐成都月一與府官兵将飲設于大慈寺是日公<lb/>
月設如故其夜召部将郭虎臣張汝楫張師良雷震<lb/>
<pb n="KR4d0273_SBCK_026-4b"/>
以飛山軍強弩一千益以卭雅禁兵千餘夜赴沈黎<lb/>
戒曰堅守城勿出擊又以便冝召宣撫司屯駐綿州<lb/>
兵五百人戍卭州爲之援密檄諸蕃部與之約曰生<lb/>
獲一吐蕃者賞十縑殺獲者賞二縑於是卭部川首<lb/>
領崖櫗㑹黎州土丁諸蕃部落大敗吐蕃於漢源以<lb/>
夢東畜列之首来献尽㓕其族自始冦至㓕十六日<lb/>
時熟户蕃嘉州虚恨蠻亦来寇邉公曰此不足治也<lb/>
取吐蕃首数十標境上一夕悉遁去公始令黎州並<lb/>
边家出一丁免其租賦分戍諸堡後使者壊其法且<lb/>
䡖将大軍入蛮地皆䧟矣言者妄指公賑済時亊坐<lb/>
罷去蜀人泣送自成都至䕫流道塞不可行㝷差主<lb/>
管台州崇道觀除成都路提刑以齊囯辭不行除江<lb/>
<pb n="KR4d0273_SBCK_026-5a"/>
南西路轉運判官未行授右監門衞大将軍忠州防<lb/>
禦使權知大宗正亊進朗州觀察使　髙宗壽八十<lb/>
進昭慶軍承宣使皆知大宗正事使曰承受奏謂舊<lb/>
例用中貴人公曰有司不存乎承受何爲罷之有内<lb/>
<graphic n="KR2636" url="https://raw.githubusercontent.com/kanripo/KR-Gaiji/master/images/KR2636.png" mimeType="image/png"/>貴震中外他日請見公至再公辭以出矣不復見<lb/>
虜李佾元顔烈来聘公副中書舎人施師點館客虜<lb/>
賓從見館使使副故與之揖館使賓從見虜使虜使<lb/>
副不爲禮至是虜三節人見公公受其揖不疑玉津<lb/>
圜宴射伴射者及虜使副射不中公一發連三中的<lb/>
上下懽動虜益畏服時既罷宗室祠廟添差亦十存<lb/>
二三公三奏䟽力請得稍寛始置自訟齋請賜書使<lb/>
宗室有過者讀焉奏修宫斈添弟子員又欲給其食<lb/>
<pb n="KR4d0273_SBCK_026-5b"/>
視太學校定法事未能盡從而宫學亦頗自立矣公<lb/>
以文行訓勉宗室先教養後法戒薦其秀傑者数十<lb/>
人多至通顯所論天下事尤多莫歳大早一日進九劄<lb/>
子勸　上求直言通下情上即施行之退而焚其<lb/>
檢布衣上書狂易抵罪公言太上皇帝不罪言者<lb/>
條奏数事曰此篇書之于御座之右　上爲悚然興<lb/>
可之　上既喜公言切詔通進司凢公實封文字其<lb/>
凾進入公自爲小官有聞見或實封上或貽大臣書<lb/>
或靣對及宴語汎論其乞四川復置宣撫司援唐以<lb/>
蘭陵公主園賞諫者請賞諌臺諌不當因言事遷他<lb/>
官請許其𥙷外王抃不冝㨂選諸路軍馬王友直不<lb/>
可爲殿前副都指揮使皆人所難䟽藁百餘篇多者<lb/>
<pb n="KR4d0273_SBCK_026-6a"/>
至萬餘言或從或否而　上知其忠親信之宴禁中<lb/>
前爲壽上令公滿酌飲之釂謂皇太子及嗣濮<lb/>
王等曰此賢宗室也一日坐待漏院有紿使数人白<lb/>
同班曰英國公借打毬馬公正色曰　上唯一<lb/>
太子太子唯一皇孫萬一馬驚失墜雖斬汝軰無益<lb/>
也左右皆驚同班者遂不敢假常曰人患不知尔知<lb/>
之不能行是無勇也故公晩莭尤自著見賜第西百<lb/>
官宅屋宇<graphic n="KR3071" url="https://raw.githubusercontent.com/kanripo/KR-Gaiji/master/images/KR3071.png" mimeType="image/png"/>樸㕔事甚隘出入無呵導人不識何官<lb/>
或攝弊衣迎客客亦不知爲公也入蜀時乘一舟及<lb/>
罷歸盡室五十口亦乘一舟至江陵市蜀物贄親舊<lb/>
至潯陽官供帳一挂絲使吏持歸吏以重不肯公曰<lb/>
吾未嘗判銷破状也趣持歸平生所敬重者朱熹張<lb/>
<pb n="KR4d0273_SBCK_026-6b"/>
栻嘗請賜張公謚且乞用朱公云某與公相見晚不<lb/>
前知其出處因謁公再三自始至末無一語爲無益<lb/>
以是敬公今觀公行事是其合矣公淳熈十四年七<lb/>
月三十日薨于位年六十七先告疾也請罷户部不<lb/>
候歳終先行比較指揮請無遣郎官徃汀州行經界<lb/>
法臨終口授具奏言旱灾民困蜂蠆有毒狼子野心<lb/>
盖揮時事所急也𥘉公自朝奉大夫授右監門衞大<lb/>
将軍至是官承宣使封天水郡侯食邑户至千二百<lb/>
詔贈開府儀同三司封崇國公以是年十月二十三<lb/>
日葬于臨安府餘杭縣同化鄉裏山宋宣之原娶鄭<lb/>
氏太常少卿之女封永囯夫人子男四人善臨朝奉<lb/>
郎新權發遣池州軍州事善防承務郎特添差馬軍<lb/>
<pb n="KR4d0273_SBCK_026-7a"/>
行司主管機冝文字善卞宣教郎兩浙西路提刑司<lb/>
幹辦公事善詠忠訓郎新添差淮西安撫司凖備将<lb/>
領女一人適王一䕫成忠郎新髙郵軍兵馬監押孫<lb/>
男八人汝談修職郎廣德軍軍斈教授汝譡汝䚱國<lb/>
子進士汝諿汝詁汝訸二人未名孫女六人長適進<lb/>
士潘自牧餘未行曽孫一人崇豫公所著論語觧一<lb/>
編他文未次第永州時爲　宋中興聖徳頌刻諸崖<lb/>
石楚蜀間傳之奉議郎太常愽士兼實録院撿討官<lb/>
葉　狀<lb/>
　　　通直郎致仕緫幹黄公行状<lb/>
紹熈五年秋七月庚午黄子由自嘉王府直講爲起<lb/>
居郎兼權給亊中踰月遷中書舎人兼侍講時囯有<lb/>
<pb n="KR4d0273_SBCK_026-7b"/>
大喪内禪甫定諸處分尚多草創人心憂恐　天子<lb/>
思盡下情愽謀群臣於三宮僚尤委信或一日再宣<lb/>
對子由素負直節激發敢言事事有未便常爭論上<lb/>
毎爲順聽一時甚頼之知子由者不以遭遇萬一遽<lb/>
至顯用爲子由之身榮而以子由能竭誠不阿𥙷益<lb/>
上𥘉政爲囯家喜之也冬十月庚寅子由以父䘮去<lb/>
職於是知之者又皆痛惜以爲天不且假其父之年<lb/>
而令於此時得疾死何耶知子由之父者則又曰不<lb/>
然是翁奮立寒苦爲郷先生天質踈宕不避就向背<lb/>
教子必自逹於義晚而後得仕仕不盡其能而死是<lb/>
可痛惜也焉得但以子由一時去職爲重而痛惜之<lb/>
哉明年子由使其弟田耒曰将以慶元二年三月某<lb/>
<pb n="KR4d0273_SBCK_026-8a"/>
日葬吾父於呉縣至徳郷觀音山天乎往而不復反<lb/>
也圖以永先人之存詔無窮之哀冝莫如有以𫐠也<lb/>
惟荒哀迷塞不能次第其辭而以屬於子也若何而<lb/>
可余念去歳臨於　重華旦晡輒與子由同待事殿<lb/>
門外一日子由出家信數通徧視諸大夫雪涕曰吾<lb/>
翁官建鄴疾病矣而易月之練方畢家事義不並柰<lb/>
何宰相聞之予若徃省上時猶在嘉邸大書成齋二<lb/>
字令以賜翁成齋者翁爲郷先生授弟子經時所名<lb/>
也至則翁疾良愈遂奉以來行在及子由入見上先<lb/>
問翁動息曰緫幹巳無事耶巳安樂耶子由頓首謝<lb/>
歸道上語翁歎曰士不遇巖棲谷隱姓名瀹㓕其常<lb/>
也今以蓬門𬒳雲漢之章野人致　天帝之問吾爲<lb/>
<pb n="KR4d0273_SBCK_026-8b"/>
頼寵乎故自子由驟用時適多事而翁誨之曰惟苦<lb/>
言可以報國爾親爲視表章或具草使上之子由固<lb/>
喜忠義然觀翁意雖有可以回曲保榮利亦不願其<lb/>
子爲之也然則知之者所以惜子由之去而哀翁之<lb/>
死不虚矣翁死上遣中使王徳謙<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>舉朝皆弔哭<lb/>
喪還赴於塗哭於郊弔於家者相屬也且翁父子旣<lb/>
逢時貴重而其生死之際又爲時所痛借如此今子<lb/>
由欲求先人之存詔無窮之哀是則𫐠之大者巳以<lb/>
首於狀可也君諱雲字鼎瑞呉郡人世農家未有仕<lb/>
者居幼自知學年十二三巳能授童子書既冠入太<lb/>
學文義益通逹呉中大書㑹稀少至君學蚤成後生<lb/>
慕從常百餘人勤苦誘掖一變口耳之習其薦第有<lb/>
<pb n="KR4d0273_SBCK_026-9a"/>
名多君門下他師不敢望也考官戯曰吾爲黄先生<lb/>
取士尔嘗徹舊宅将新之夜半鄰近驚曰火且作視<lb/>
之則有光發其楹下或以告君君卧自若曰有是乎<lb/>
告者益衆曰火且作三矣君徐起祝曰吾及児子幸<lb/>
爲儒他日以是試之可也未㡬子由以對䇿言直得<lb/>
賜第一人及第君所對尤切亦欲以冠持奏者有不<lb/>
喜曰少戇矣猶寘高等時淳熈八年也調永州祁陽<lb/>
縣主簿簡易㢘直民愛敬之辭監建康酒庫人謂君<lb/>
酒碎務何得自屈君曰吾豈以儒者薄是官投明坐<lb/>
爐下治之逾謹諸司更薦君一一俛受至當改官乃<lb/>
自言老病不願遂以通直郎致仕卒年六十四娶李<lb/>
氏有婦道窮約中能君助爲善再娶刘氏並贈孺人<lb/>
<pb n="KR4d0273_SBCK_026-9b"/>
三子子由長也名由爲朝散大夫試中書舎人兼實<lb/>
録院同修撰兼侍講次甲進士次田免觧進士女歸<lb/>
迪功郎台州天台縣主簿趙汝泌君坦蕩不爲限級<lb/>
遇人無新舊樽酒盡歡財物到手與親友共費貿丁<lb/>
田供粥糜而巳而有至性四歳喪母鞠於莫氏其考<lb/>
復聘孫氏從而室諸有弟曰茂君日自莫氏徃來寕<lb/>
其父母退而撫茂夙而不懈也孫氏又死君迎父育<lb/>
弟巳之服具使茂擇取半焉茂又不進君復空舎納<lb/>
之衣食居處無間也刘氏故適士人夫死乆尚未殯<lb/>
姑老二女㓜乃改事君君爲葬死者飬老者經營其<lb/>
女各有帰焉有文二十卷詞詠從容毎指其心而言曰<lb/>
是方寸地豈可忽耶慶元元年九月　日朝請郎試<lb/>
<pb n="KR4d0273_SBCK_026-10a"/>
太府卿淮東軍馬錢糧葉状<lb/>
　　　宋故中散大夫提㪯武夷山冲佑觀張公行状<lb/>
公姓張氏諱秀樗字延卿温州府永嘉人㓜入太斈<lb/>
用忠簡公恩試吏部第一監臨安府糧料院遷勑令所<lb/>
刪定官司農寺丞兼權倉部郎官換工部　皇子鎮<lb/>
明州選爲司馬　上面諭曰卿輔　魏王當如端明<lb/>
教朕也公拜謝㑹有異議者徙知潮州潮沐韓文公<lb/>
遺化俗矜厲自喜公倣古以便今用刑甚簡崇雅黜<lb/>
陋士民愛服提刑行部貴倨甚候迎累日不至公賦<lb/>
詩称逺地井蛙尊以誚之提刑怒深文劾公公引詩<lb/>
自辨上笑曰守臣不應駡監司耶竟罷起知南劒猶<lb/>
坐前謾不行知沆州徭人屡入城邑関通博買無忌<lb/>
<pb n="KR4d0273_SBCK_026-10b"/>
至濫惡抵負而睚眦讎刼之禍移於平民謂之凖把<lb/>
公按舊法重禁越界來往者有至市則令都廵防監<lb/>
視訖事各還剽奪衰止公言都廵防與徭相持㝡苦<lb/>
請三歳一𥙷官以責盡力土城纔四里高十二尺如<lb/>
女姮尔且用板屋風漂雨滛非所謂設險也請甃磚<lb/>
石備楼櫓以明永乆又特起貢院数延後進爲言科<lb/>
甲可喜而向於斈者滋多矣於是自緫領以下皆薦<lb/>
公冝留本朝公自以離郎署二十年故人無在者力<lb/>
詭外得光州自光西南行漸逺淮流而就岡阜其樹<lb/>
林巖石幽茂深阻恍愡隔塵世山如繡屏畫卷数里<lb/>
一合水紺緑隨山方折流轉大声出雷霆細声中琴<lb/>
瑟盖江南名山水不能及而土人以爲梅林沙窩存<lb/>
<pb n="KR4d0273_SBCK_026-11a"/>
着老㓜處也公上言異日欲遷郡沙窩乆矣决遷之<lb/>
易守禦便儲積人心既固可以牽制可以進攻此五<lb/>
利也請以城壁事付臣既而與啇廷昌兩易濠州濠<lb/>
人占地無頃畆之限爲後至冐耕不較也暨田成而<lb/>
爭訟林起州縣往往有所左右公獨中分之官私厭<lb/>
服以公㫁爲法𥘉公至郡諜報虜主祈太清宫且窺<lb/>
邉州人大恐定逺縣逃奔㡬盡公不爲動但遣承局<lb/>
趣取子舎逺近安之亡者復還就知和州公之在光<lb/>
濠　朝㫖建廣儲倉他郡徒改樁積立號名惟公置<lb/>
敖貯米如令軍校死必暮善弓馬事藝𥙷之光有司<lb/>
馬公祠薙草爲庭除歳時率官屬拜其下其能實事<lb/>
不具文而名義兼舉多此類至和首開三河復胡昉<lb/>
<pb n="KR4d0273_SBCK_026-11b"/>
故跡划車蒺藜火藥傅鏃右轅左蓐嗅地望塵廢関<lb/>
遺隘之要無不預講然時論既将逺討而疑公爲平<lb/>
丗守邉者故秩公以冲佑觀使自請而去公亦倦㳺<lb/>
不復求仕凡續禄再三焉嘉泰四年閠二月二十二<lb/>
日平旦盥洗索常食食既裼瞻烱然家人抃呌曰起<lb/>
疾矣其日卒年七十八自文林郎積官中散大夫開<lb/>
國永嘉縣男九月二十四日葬瑞鹿西岡夫人潘氏<lb/>
封令人男五人曰燧通直郎福建舶司幹官先卒曰<lb/>
喜儒林郎新監行在點檢贍軍激賞酒庫所糴埸曰<lb/>
炳從事郎歐寕縣丞曰爟迪功郎常州州學教授曰<lb/>
燡承奉郎女二人其壻曰宣敎郎新建徳知縣潘檜<lb/>
迪功郎泉州録叄葉春孫男曰坦将仕郎曰均曰垠<lb/>
<pb n="KR4d0273_SBCK_026-12a"/>
曰墉方以公致仕官之曰墐曰埏曰圯登仕郎曰塤<lb/>
曰堪曰圻曰塏曰埈曰坡曰增曰填曰块孫女嫁承<lb/>
務郎木溶次許嫁将仕郎鮑嵤次許嫁進士周保之<lb/>
餘㓜也公志慮精密前後謀議數十上事小大皆有<lb/>
成畫深而不迂切而易從言州縣受納盤量常欲今<lb/>
歳岀剩多去歳商稅増額必以一年㝡高比較彼安<lb/>
從得皆出於民耳又言民納錢免役而役不得免今<lb/>
姑令見役保正長免當界役錢可也此可謂知憂民<lb/>
矣又請内外官奏對湏指陳急務不許泛引閑慢人<lb/>
巳言者寧複言之期於必行而巳此固知治體之論<lb/>
也至言　陛下無恃江爲險必守淮而後能守江修<lb/>
城増戍所以守淮也或曰増戍難在錢糧移江置諸<lb/>
<pb n="KR4d0273_SBCK_026-12b"/>
淮爾何難且州郡不敢合敎甚無謂虜今日打獵明<lb/>
日廵綽率用千餘騎豈慮警動我耶此又壮論異於<lb/>
人者也始忠簡拒秦丞相斥之晩翊　孝宗終不肯<lb/>
取報政公耳目陶染故雖列省寺無顧戀意連擠於<lb/>
外視後出捷起騰上無恨望心惟以家門素業爲事<lb/>
二子既登第誨諸孫尤切書室縱横與同卧起休沐<lb/>
不使踰户限余毎從公見其動止有常節得言語之<lb/>
味樂而無荒未嘗不敬下風也嘉定四年九月<lb/>
　謚議<lb/>
　　　故昭度軍承宣使知大宗正事贈開府儀同<lb/>
　　　三司崇國趙公謚宣簡議<lb/>
議曰某既状公之行上之太常而承之愽士當以謚<lb/>
<pb n="KR4d0273_SBCK_026-13a"/>
配行其可不信夫高爵重位不爲冨貴沉溺而能退<lb/>
遜以保其節文雅以發其名此宗室公族之所謂賢<lb/>
也公遭時多故特眇然童子周旋四方而感勵問學<lb/>
居窮守獨之操甚於寒郷窶士救民之疾苦如飢渇<lb/>
行惠利之政如嗜慾應猝制變敏而有功強梗在前<lb/>
不避也自爲小官以至留務論事不絶進見上前<lb/>
意質而辭詳其所不隱不知禍福之可擇也且死猶<lb/>
奏諌疏者三焉望其容荘聽其言必有當於理義察<lb/>
其行巳可謂能以禮始終者矣凡此皆載於状不誣<lb/>
然則公之賢非宗室公族之所謂賢也謹按謚法善<lb/>
問周逹曰宣壹德不懈曰簡冝謚曰宣簡謹議<lb/>
　　　故贈右諌議大夫龔公謚節肅議<lb/>
<pb n="KR4d0273_SBCK_026-13b"/>
議曰陳<graphic n="KR1493" url="https://raw.githubusercontent.com/kanripo/KR-Gaiji/master/images/KR1493.png" mimeType="image/png"/>邹浩任伯雨及公皆官不應謚　天子特<lb/>
賜之謚追傷禍變艱難之所致褒勸伏節敢言之臣<lb/>
所以示爲百僚法也竊因明詔考見當時之故盖元<lb/>
符之末建中靖國之𥘉既昭雪流人生死蒙澤天下<lb/>
望盡復元祐政事而巨姦已敗者猶偃蹇不自退方<lb/>
稔者日睥睨而爲謀公與同時諌官御史隨其邪慝<lb/>
所在連奏累䟽迎鋒摧擊時之盛衰視其官治之廢<lb/>
興由其身志清王道奪囬正路可謂壯哉夫君子之<lb/>
所以貴乎天下者以其念治之心異於人也推念治<lb/>
之心而遂之方䜛人尚熾邪正未分如癰疽隱起於<lb/>
其身不决潰之不止而或者乃以爲不可力爭以激<lb/>
其勢斯患失而不知義者之論也世言公覊置化州<lb/>
<pb n="KR4d0273_SBCK_026-14a"/>
徙歩赴貶持扇乞錢以爲資嗟乎公能不自悔矣雖<lb/>
姦臣遇公之酷如此又豈足爲公戚哉謹按謚法能<lb/>
自持守曰節剛德克就曰肅謚公曰節肅冝無愧謹議<lb/>
　　　黄端明謚簡肅議<lb/>
治身之義事君之節二者君子之極行也於治身也<lb/>
能謹其小於事君也能識其大而君子之行不逺矣<lb/>
昔之治其身者或怱於言動之細㣲而曰我能爲其<lb/>
大者而巳及觀所以事君則又或不能爲其大而姑<lb/>
欲累小善以自免焉此徳之所以不立而人之所以<lb/>
不成也故兵部尚書端明殿學士黄公之状言公儼<lb/>
然荘重坐立有常處不傾側跛倚語黙有常節不戯<lb/>
言苟笑人以爲拘縶而不能頃刻安者公獨泰然以<lb/>
<pb n="KR4d0273_SBCK_026-14b"/>
終其身雖在燕私未嘗湏臾變也及再得謝年七十<lb/>
餘矣益謹敬不頽堕後生来見者禮對如大賓教語<lb/>
必以孝弟忠信至其薨也盖八十有五而所以自持<lb/>
其躬者如一日其仕當秦檜死後賀虜生辰還言虜<lb/>
必徙居汴以迫我冝早自計時前使還者不敢言宰<lb/>
相怒公公不爲動自是三四年毎進見未嘗不論邉<lb/>
事虜果以　欽宗来䚱岀不遜語公獨請即發喪决<lb/>
用兵䇿使使臣督諸軍及賊在江旁朝臣爭挈家逃<lb/>
匿公家人亦旦暮請公曰　天子在是若等安適耶<lb/>
比虜退家在城中者公與陳丞相康伯而巳虜後請<lb/>
修好且責臣禮與新得四郡或謂實利不可干虚名<lb/>
不足惜也公獨曰土疆一彼一此耳名定百世不易<lb/>
<pb n="KR4d0273_SBCK_026-15a"/>
也議者非是王之望約和公又論之天申節上夀議<lb/>
者以　欽宗服除當舉樂公言春秋君弑賊不討不<lb/>
書葬欽宗實未葬樂不當作也争之力事得蹔寝<lb/>
范成大使虜祈請山陵公又言置　欽宗梓宮而不<lb/>
問無以盡人心且使夷秋窺我矣公之立朝始末議<lb/>
論如此夫俊豪跌宕脫畧於繩撿之外者豈非其自<lb/>
善以爲偉人名士之所爲哉其循守卑論棄忘大讎<lb/>
與夫臨大計當大事不敢堅决有退後之懦無率先<lb/>
之勇而以他小善自賢者尚多有之然則公之於治<lb/>
身也可謂能謹其小而於事君也可謂能識其大矣<lb/>
状又言公爲普安教授時不與内知龍大淵坐爲國<lb/>
子司業時不奏武成王廟芝草宰相率逹官書佛經<lb/>
<pb n="KR4d0273_SBCK_026-15b"/>
刻六和塔公謝不能其孝友篤至夫婦相敬如賔與<lb/>
人交㳟而■淡而乆收死䘏孤賑貧繼絶盖公既巳<lb/>
識事君之大節則雖其小者冝不失乎斤然之守而<lb/>
於治身之謹誠細㣲無不盡焉則推而逹之固所以<lb/>
合乎人倫之大義也豈非所謂物有本末事有終始<lb/>
知所先後而非偶然幸致者乎謹按謚法壹德不懈<lb/>
曰簡執心决㫁曰肅公之治身謹言動無耋艾率以<lb/>
㳟斯壹德不懈矣公之事君排和議無難易必以勇<lb/>
斯執心决㫁矣請謚曰簡肅於易公名爲謹議<lb/>
　　李丞相綱謚忠定議<lb/>
議曰公自起居郎極論都城水灾斥爲監當而抗直<lb/>
之聲震於天下矣及斡離不来㓂在廷茫然将從乘<lb/>
<pb n="KR4d0273_SBCK_026-16a"/>
輿以出獨公請與執政辨詰遂奪其議力守京師虜<lb/>
以退郤然其留割三鎮詔書擊女真之歸而暮丘以<lb/>
防其再至皆爲同列所排不果用也　髙宗中興首<lb/>
命公自輔於是張邦昌以僣逆誅矣先事河北河東<lb/>
録堅守者建遣張所傳亮往援接之乞幸㐮鄧以係<lb/>
人心而無走東南使周望傳雱通問二聖而無踵<lb/>
和約時中原尚未潰也公方除京黼亂政漸復祖<lb/>
宗舊法奏請施行數十事多多機要使稍得歳年之<lb/>
湏則兩河不遂䧟而虜不敢復鼓行入内地矣而讎<lb/>
恥因可報也不幸有七十五日而罷去迄其後常踈<lb/>
外坎壈雖僅免顚沛而曽不少得其意焉自是禍難<lb/>
百出而南北竟以分裂此爲國家惜者所以哀公之<lb/>
<pb n="KR4d0273_SBCK_026-16b"/>
心而深悲其相之不終士至有未嘗識公面而坐論<lb/>
救公以死彼豈有所顧望附託而然哉盖公之賢自<lb/>
當時市井負販莫不喜爲之道說然而謗公者亦衆<lb/>
矣其尤甚者罪公特以計取顯位而巳京師之禍公<lb/>
實使之嗚呼當是之時所謂謀國者豈有他道哉避<lb/>
走而乞和譽賊虜而卑中國爾以避走乞和譽賊虜<lb/>
卑中國之人而議公之得失故其自許爲謀詳慮宻<lb/>
而謂公爲畧而踈自以爲鎮重能消弭而謂公爲輕<lb/>
銳而喜事其恬視　君父之仇畏死持禄甘爲世所<lb/>
賤侮而以公之能尊君以身狥國爲人望所屬者謂<lb/>
爲朋黨要結以自榮故主和者非致㓂而守京師者<lb/>
爲失策矣則公之負謗於時固亦其理之所冝得也<lb/>
<pb n="KR4d0273_SBCK_026-17a"/>
何足辨哉顧獨有可恨者夫是非毀譽之相蒙布必<lb/>
至於乆而後論定是從古以然者也公之殁五十載<lb/>
矣世之論公者卒亦未有以大異於前日也何歟孔<lb/>
子曰㣲管仲吾其𬒳髪左祍矣考公之行事而深察<lb/>
其志使要其功烈之所成就則豈有媿於孔子之所<lb/>
稱者哉悲夫謹按謚法慮國忘家曰忠安民大慮曰<lb/>
定請以忠定爲公謚謹議<lb/>
　銘<lb/>
　　　母自欺室銘<lb/>
禮曰所謂誠其意者母自欺也大學之道自誠其意<lb/>
始意者心之發也黄巖林氏兄弟以名其室余推衍<lb/>
其義而銘之銘曰　有聞善之意而疑巳以不明自<lb/>
<pb n="KR4d0273_SBCK_026-17b"/>
欺也有爲高之心而畏巳以不能自欺也喜安於俗<lb/>
而不狥乎道自欺也求合於外而中莫之考自欺也<lb/>
其道甚大萬物咸取聖賢之功我則與有如操斧斤<lb/>
以入山林隨其所欲榱題棟楹蔚然千章𬒳冐洞谷<lb/>
愛莫能致投斧太息言既出之行既實之乆且不倦<lb/>
我則畢之鷄鳴必旦鶴鳴必雨其象則然孰敢余侮<lb/>
婦人之貞抱節空閨守妄求真匪誠惟欺咨爾弟昆<lb/>
敬事一心無咎無譽上帝居歆<lb/>
　　　存齋銘<lb/>
　　蔣少韓名其燕息之齋曰存請余銘未暇也又<lb/>
　　掲於弋陽之便坐乃銘曰<lb/>
孟存以心易存以性其入道義其出愛敬此真存耶<lb/>
<pb n="KR4d0273_SBCK_026-18a"/>
衆善所門如彼聚粟常足倉困性因物迷心與事往<lb/>
必謹司之勿抑勿放勿趣有爲勿堕空寂是固無存<lb/>
執妄爲得壮矣弋陽觀竹靑蒼厥壤甚夷水廣山長<lb/>
上迫征求下憐愁苦依其永存以作民怙<lb/>
　　　睦山堂銘<lb/>
　　周茂良居睦源家旁一里山拱水揖自成面勢<lb/>
　　望神洞白雲逺近顯敞作屋聚書草木修列余<lb/>
　　名曰睦山堂用其所當問學者爲銘<lb/>
地稱順悌之名居襲昆仍之乆資仁以合其族濬文<lb/>
以光其後爲堂之功始基而愈厚也學有本統昭然<lb/>
垂憲未知之也役思研慮渉聞辨知而卒無益既知<lb/>
之也博論廣類極治盡末而終不倦强其志不弱其<lb/>
<pb n="KR4d0273_SBCK_026-18b"/>
質明於義不疑於善聖言在前待進而驗成材在習<lb/>
力熟則變黜徒悟之寡淺無單傳之夸羡故始終俱<lb/>
有考窮逹皆可願也有簡婉婉有竹雅雅睦山之下<lb/>
尚啓來者<lb/>
　　　省齋銘<lb/>
　　義烏姚献可爲其友周慤求銘省齋凡五年始<lb/>
　　克銘之<lb/>
昔者曽子一日三省今子五載以省爲請子悟何晩<lb/>
我言巳遲相彼四体惻焉必知既有念慮胡爲昏迷<lb/>
苟非忠信奚以學爲震霆洪鍾有待而發綿綿増隂<lb/>
見此日月勿安陋習勿隨俚說區區利心毋自溺没<lb/>
專巳忘人人道㡬絶推巳盡人巳則多闕斧柯可用<lb/>
<pb n="KR4d0273_SBCK_026-19a"/>
毫釐可别咨爾周生念念勿越<lb/>
　　　師立齋銘<lb/>
　　臨卭魏華甫自校書郎出守漢嘉於是生二十<lb/>
　　九年矣榜其齋曰師立而請爲銘<lb/>
人之晞聖資盖匪夷亦或僅有而患失時我材甚■<lb/>
我年孔當捨彼雋轍鮮爲物降命以義知心非外假<lb/>
至於不踰夫孰禦者雖則云然有言于兹是二非一<lb/>
必也貫之曽參之忠端木之恕浩乎兩間何憂何惧<lb/>
既見其易復思其難一簣苟止無以爲山卓哉淵㣲<lb/>
大矣文献式昭<graphic n="KR1666" url="https://raw.githubusercontent.com/kanripo/KR-Gaiji/master/images/KR1666.png" mimeType="image/png"/>
                    <graphic n="KR1666" url="https://raw.githubusercontent.com/kanripo/KR-Gaiji/master/images/KR1666.png" mimeType="image/png"/>勿倦<lb/>
　　　陳德中老勤堂銘<lb/>
老之将至夫子不知老之既至齋以伐齊血氣役身<lb/>
<pb n="KR4d0273_SBCK_026-19b"/>
萬世同過方壮雖剛将老輒惰懐我良朋天與至淳<lb/>
未壮已修既老能勤勤於好學惕若不足往監歴歴<lb/>
可慕可愕勸於爲善澹乎有餘外利紛紛愈逺愈踈<lb/>
如玉比德本性不易琢成圭璧義理孔獲其堂始新<lb/>
草木華滋匪老爾佚惟勤爾思<lb/>
　　　松阡雙蓮銘<lb/>
物之並榮示羙於同懿哉程氏千指合宮其飲同壷<lb/>
其飲同盂其衣複單椸桁不殊自其高曽以及後裔<lb/>
一本同生踈戚曷計有蔚松阡<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>蓞聮祥一二未巳<lb/>
十百相将水有滿虚蓮有落開永同弗乖祉福大来<lb/>
　　　鐘銘<lb/>
不律不吕非陽非隂破幽出昏以大爲音悲爾含生<lb/>
<pb n="KR4d0273_SBCK_026-20a"/>
如夣自沈各隨所聞復其本心<lb/>
　青詞<lb/>
　　　代宋彦逺青詞<lb/>
上穹垂鍳厥有明威下人何知獨私恩造雖積罪以<lb/>
致禍猶積哀而自新伏念臣少頗精修老益祗畏敢<lb/>
爲獨行庻㡬引年頗迫𥘉寒加之衝冐病侵臂膝不<lb/>
利詘伸悼沉痺之苛留豈衰殘而逄此顧虞隂譴有<lb/>
暴天行從仕乖政刑之中治心失喜怒之節况方勤<lb/>
於朴斵曽罔筮於日時有一於兹足戕和氣恭以中<lb/>
天之運緫制萬靈樞極之功慈救群品是慿方士修<lb/>
設真儀兾俯應於㣲誠盡蠲除於宿負惟衆星之南<lb/>
極照耀爲祥及太陽之北旋揮攘何害誓堅晩節以<lb/>
<pb n="KR4d0273_SBCK_026-20b"/>
答鴻私<lb/>
　　　同前<lb/>
請命獲全巳忝生前之安泰負心未報謂逃死後之<lb/>
愆尤敢再罄於㣲衷以不辜於往願伏念臣先臣某<lb/>
及中年而抱疾幾與死以爲鄰救療巳窮祈求無術<lb/>
頼上蒼之䧏鍳活餘年於將㒹自知延瞬息之㣲生<lb/>
何以荅鴻龎之厚施而氣力索於自累日月廢於因<lb/>
循未吐悃誠巳分存没重哀旣往之魂更負忘恩之<lb/>
責皆不孝之所招爲無窮之大禍過如可贖何私燾<lb/>
冐之心罪或許移願致遺孤之罰<lb/>
　　　同前<lb/>
釁深喪考莫伸冤痛之情事往呼天徒負遲留之恨<lb/>
<pb n="KR4d0273_SBCK_026-21a"/>
収哭踊以自遡端忱誠而上通伏念臣叨切秉<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>覆<lb/>
燾嚴訓兾粗供其子職庻少欵於天年夫何朝露之<lb/>
先忽作黄泉之隔昊穹降罰由孝行之虧違厚地難<lb/>
容願形骸之隕墜神靈何往追慕疇依又念當痛革<lb/>
之餘無以見心祈之切恭陳醮謝具凖科文排歷九<lb/>
関艱難萬死推此内哀之瀆敢干清禁之嚴庶㡬昭<lb/>
格以不遺悲傷而救賜則哀矜之慈無施於亡考而<lb/>
几筵之奉期兾於生時<lb/>
　　　代子設醮青詞<lb/>
身嬰䧏割巳無可贖之愆教許追亡尚有自投之路<lb/>
伏念臣母令人髙氏蚤懐㣲志備受多艱經營甚勞<lb/>
細大可考豈不酬償於晚節胡爲殞落於中年遺骨<lb/>
<pb n="KR4d0273_SBCK_026-21b"/>
空存先灵何徃恍尋求而莫見冀彷彿以能通儻舊<lb/>
宇安棲乞長爲孤露之託如煩冤上訴曲垂矜度之<lb/>
私俾獲依慿奚間存没臣等精蘄有限哀意無窮<lb/>
　　　大祥設醮青詞<lb/>
毋亡子在徒想音容祝孝嘏慈豈迷影響伏念臣妣<lb/>
令人髙氏不登中壽䡖捨㓜孤速甚湏臾宛巳二年<lb/>
之隔索於罔象曽無一日之還敢上覬於超升乞下<lb/>
招其離散獲留家宇長奉昏晨詔許降衷便肉既枯<lb/>
之骨恩垂復性益歆未泯之䰟<lb/>
　　　謝恩青詞<lb/>
失母之酷不知所求籲天之哀自期必獲伏念臣妣<lb/>
令人髙氏幻身雖謝灵識故存素深兒子之慈豈無<lb/>
<pb n="KR4d0273_SBCK_026-22a"/>
感格疑有鬼神之祟致限幽冥幸賜大恩俾通宿命<lb/>
乗化橋而来下指故室以言歸悲淚交横何啻再三<lb/>
之覩烝嘗罔替豈勝如在之情<lb/>
　䟽文<lb/>
　　　代子水陸䟽文<lb/>
親慈永巳奚比扵人歲行不居重逢是日先妣令人<lb/>
髙氏本能卓觀夙謝塵縁雖将盡以無餘未曽悵恋<lb/>
冝一真之常照豈限去来而某等慕徃徒深現前何<lb/>
有慈陳梵設䖍扣覺乗肅延衆天普施群品彌滿覆<lb/>
載凾盖古今使妣髙氏快樂逍遥莫非净土哀憐擁<lb/>
護不離當家作母子之正依無死生之異路某等不<lb/>
勝摧踴顛越之至<lb/>
<pb n="KR4d0273_SBCK_026-22b"/>
　　　修海神廟䟽文<lb/>
衛公精爽可畏范侯夣寐猶通徳䕃所<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>威靈甚廣<lb/>
積有傾扶之陋未加修奉之䖍百賈㑹同衆心齊勸<lb/>
突兀山林之上丹添既新宴安江海之間風波不聳<lb/>
　　　建卧龍潭䟽文<lb/>
距城一舎有龍二潭千年顯靈四邑遍禱随請輒應<lb/>
多稼常豊今将肇築新祠然且不勝重費尺椽片瓦<lb/>
雖知舉事之難粒米兼金盡報巳施之澤佇成大厦<lb/>
永庇樂郊<lb/>
　　　修路䟽<lb/>
出門無礙方是通衢■脚不牢未為坦道睠兹浦口<lb/>
實　難免顛隮之患欲向這裏<lb/>
<pb n="KR4d0273_SBCK_026-23a"/>
做些方便湏是䭾家發大慈悲捐廪傾囊眼界中装<lb/>
見生功徳般沙運石脚根下作穏實工夫指日而成<lb/>
長刼不壊南来北徃何憂帶水拖泥朝去暮来不到<lb/>
撞頭壒腦<lb/>
　　　修甘泉井<lb/>
定裏有聞古禪之迹尚在邑前不改西山之味尤甘<lb/>
一勺匪多萬家俱汲豈以洌寒之食忽貽敝陋之羞<lb/>
衆力所趋甃工肅戒既平無咎勿幕大成<lb/>
　　　蘄州謁先聖文<lb/>
重其任而輕其道専其學而雜其施此為政者所以<lb/>
謬扵古而違扵今也某知難而巳力則不逮然不敢<lb/>
不勉<lb/>
<pb n="KR4d0273_SBCK_026-23b"/>
　　　祭諸廟文<lb/>
政刑予奪雖曰吏治灾祥豊歉豈伊人為思盡此心<lb/>
庻㡬昭荅<lb/>
　　　祈晴文<lb/>
始部使者下属郡祈晴而蘄自十三日大雨之後膏<lb/>
潤相接榖之未刈者殆欲芽矣将以十九日有謁祠<lb/>
下執事宿戒隂雲忽開象緯清明原隰酣麗曝曬藁<lb/>
穗槩平釡鍾囷倉不空嵗事良畢夫敏扵赴急者神<lb/>
之徳怨扵失時者民之情待請而從人道所尚先禱<lb/>
而應吏懼不堪益求其衷以稱嘉貺<lb/>
　　　祈雪文<lb/>
淳紹之交大雪爛漫平地累尺而人以過寒為患今<lb/>
<pb n="KR4d0273_SBCK_026-24a"/>
冬温暖巳甚禇有不穿之裘儺臘将至而近郊未見<lb/>
白焉民又以疫癘告矣揆血氣之和以求時令之正<lb/>
此神之休而吏之責也翕合凍凝飄舞積聚在瞬息<lb/>
之間爾敢再拜以蘄<lb/>
　　　謝雪文<lb/>
當庚寅之上謁粲晴光其朝晣歩堂皇以屢瞻漸重<lb/>
雲之晡起霰巳下兮還止隂巳交而似霽越庚寅之<lb/>
三日繽終日而並萃髙嵳峩兮特映逺蒼茫兮平施<lb/>
抽寒日疾之関鑰洗麥苗之昏穢徧國人而相語何<lb/>
肹蠁兮斯異事有時而適合物或疑於偶值惟應莭<lb/>
而不濫尤神靈之可貴念欲報之靡足冩以詞而来既<lb/>
　　　緫司祭先聖文<lb/>
<pb n="KR4d0273_SBCK_026-24b"/>
古今之官不同而所謂緫領軍馬錢糧者其事任固<lb/>
亦非今之所當忽也使某萬一不至於不勝其任是<lb/>
亦先聖之所以教矣<lb/>
　　　諸廟文<lb/>
某𬒳使兵食寄地丹陽惟神黙相此邦敢不敬告<lb/>
　　　祠山禱雨文<lb/>
三日爲霖旱氣始消前日雖雨曽不崇朝未挿之秧<lb/>
十尚三四頎然塊中挿者行死湫潭十餘駢迎疊拜<lb/>
紛紜一春其力甚憊凡此諸龍豈無威神暫雨輒止<lb/>
莫知其因位尊責重惟王是扣大足大通非王孰有<lb/>
田一以盈苗蔚以青河滿奮痕船高槳輕我昔建康<lb/>
王答如響今将誰依顧我勿爽<lb/>
<pb n="KR4d0273_SBCK_026-25a"/>
　　　祠山謝雨文<lb/>
廼五月乙酉雨晝夜不止百泉交趨千壑並至或耘<lb/>
其前歌長以謡或播其後笑而忘號擔牲挈壺敬謝<lb/>
明德伊苗有穉誰稼之穡<lb/>
　　　送龍水還潭文<lb/>
比者乞水歸自潭下澤未隨應衆竊遲之廼𥘉七之<lb/>
夕大雨驟至始於西方吹䑓有失霧氣蓊欎既而大<lb/>
羅諸山隂雲四合兼晝累夜霈爲巨霪積爲重霖秋<lb/>
成在望一郡同喜神功不宰妙化難名而合境士民<lb/>
私憂過計方欲推龍功之所致驗雨職之所專保祐<lb/>
此方永永依怙惟龍不倦特施顯發威靈自今以往<lb/>
有旱必告邦人當竭其力事龍無怠龍其鍳之<lb/>
<pb n="KR4d0273_SBCK_026-25b"/>
</p>
<p>
水心先生文集卷之二十六<lb/>
<pb n="KR4d0273_SBCK_026-26a"/>
</p>
<p>
</p>
  </div>
</body>
</text>
</TEI>
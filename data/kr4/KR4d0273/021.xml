<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0273_SBCK_021-1a"/>
水心先生文集卷之二十一　前集<lb/>
　墓誌銘　章貢黎諒編集<lb/>
　　　朝請大夫直龍圖閣致仕沈公墓誌銘<lb/>
嘉定五年三月朏越明日朝請大夫直龍圗閣沈公<lb/>
卒於是宜人強氏殁十三年五子二女子曰燁曰郷<lb/>
貢進士悼曰嫁承直郎扈武者亦巳卒十二月晦進<lb/>
武校尉傑從事郎監提領所糴埸門燾迪功郎監鎮<lb/>
江府東北較務然免解進士王唐卿葬公於開元郷<lb/>
管社山與強氏同藏而使來請銘沈氏自漢以後冠<lb/>
冕名聞之盛代不絶於烏程公六丗祖遇始别居常<lb/>
州至曽祖宗道猶未能以仕顯至王父復考松年及<lb/>
公皆中進士第復爲朝奉大夫松年登太斈爲愽士<lb/>
<pb n="KR4d0273_SBCK_021-1b"/>
而公教授處州掌刑工部架閣文字國子録太學愽<lb/>
士樞宻院編脩官兼實録院檢討官祕書丞着作郎<lb/>
賛讀嘉王府兼兵部郎官迁起居舎人起居郎皆兼<lb/>
侍講有位有賢相繼益章然後無錫之沈始亢其大<lb/>
宗公諱有開字應先少學志其大者張欽夫吕伯恭<lb/>
官京師浙西士不知敬公獨從之薛士隆陳君舉客<lb/>
於毗陵公又從之心爲範防物爲經制脉理灌輸而<lb/>
不以文字華藻給口耳之求人視之憒憒而公陶然<lb/>
有以自樂不顧也蓋晚乃奏上舎名朝廷方選舊人<lb/>
使教國子而公在焉竟講下簾重扉深拒未嘗妄請<lb/>
謁留丞相異之喚語揖坐常聳聽移日當是時丞相<lb/>
患淳熈末知名士不採察而沉廢於賤冗數年間抜<lb/>
<pb n="KR4d0273_SBCK_021-2a"/>
用幾盡士懽喜誦說以爲自趙元鎭陳應求纔有此<lb/>
爾丞相旣得譽於天下而公隂賛密請力尤多天下<lb/>
雖知公助之而莫知其所以進者何人公黙不以語<lb/>
人雖子弟亦莫知也然不恱者固巳忌公及教嘉邸<lb/>
反覆深切尤詳於君子小人之際則忌益甚　上即<lb/>
位欲習知國家事故宮僚二三人日再宣引入禁中<lb/>
賜坐問民疾苦皆非前例所有由是忌者合勢相與<lb/>
排公最先罷又以危語中之坐廢斥十年公恬不爲<lb/>
動巳而稍悔寤使知徽州不得巳強起屢求去奉使<lb/>
江東迎吏守門迫公行固不徃復以知太平州遂乞<lb/>
致仕又幾十年年七十九而後卒其居家無酒肴燕<lb/>
舞僮奴衰落終日整坐間行視園中草木所從惟耆<lb/>
<pb n="KR4d0273_SBCK_021-2b"/>
年乆故南北之過賔及有職任於時者皆辭以老病<lb/>
不見也嗟夫士非不欲自賢也迷謬於趨捨操術之<lb/>
異顚沛於得䘮憂樂之殊壯而合老而悖而得其所<lb/>
謂賢者鮮矣公學不衒於䌓而能守其要及其用也<lb/>
不榮其身而思以卑其徒終其老也安以儉退而無<lb/>
累於得三者人之大節而公兼之斯其爲賢也歟銘曰<lb/>
蘇常中間季子所國地卑而爲野兮無錫之山繚而<lb/>
特水汙而爲澤兮無錫之泉洌而食允矣沈公以配兹徳<lb/>
　　　宜人鄭氏墓誌銘<lb/>
天富北監在海玉環島上乾道丙戌秋分月霽民欲<lb/>
解衣宿忽衝風驟雨水暴至闥啓膝没及霤蕩胷至<lb/>
門巳溺死如是食頃並海死多數萬人監故千餘家<lb/>
<pb n="KR4d0273_SBCK_021-3a"/>
市肆皆盡茅葦有無起滅波浪中老子長孫無復安<lb/>
宅四十年濮陽李寛知監事民頼其力始就髙燥立<lb/>
棟宇坊巷繩引閭伍鱗次旣滿諸司輒留止不得代<lb/>
凡六年而監市成略如丙戌前矣噫四十年而後得<lb/>
一監官何好官之難遇歟雖好官六年而後集然則<lb/>
以急疾草猝爲功者非虐歟以故李君毎來余禮接<lb/>
不怠君以其母夫人狀授余銘不辭夫人鄭氏徐州<lb/>
人曽祖僅從祖望之皆有名先朝至侍從貴人夫曰<lb/>
朝請大夫浙東參議某丞相文定公迪五丗孫太子<lb/>
少保東之四丗孫既生大家其歸又相門也家法不<lb/>
教而嚴家政不慮而修參議爲奉直子夫人前後事<lb/>
舅姑無違愛子不異庶嫡遇妾媵尤有意參議殁子<lb/>
<pb n="KR4d0273_SBCK_021-3b"/>
孫遵其德貴賤百五十人合堂共食令壹而和職分<lb/>
而同新<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>之郊以爲是北方名族能存其舊風可效<lb/>
而行者也夫人卒年七十五葬從其夫子十人得仕<lb/>
者文宿與寛也孫若曽孫男女壻若羣孫壻又數十<lb/>
人嗚呼可以爲衆矣銘曰<lb/>
其衆則増其賢必升夫人之承嘉定八年二月　日<lb/>
　　　寳謨閣待制知隆興府徐公墓誌銘<lb/>
公諱誼字子宜一字宏父温州人有徐寅者相王審<lb/>
知寅之孫薄其官遯於平陽自號處士寅以上無丗<lb/>
次而處士廟於沙岡爲别祖公二大父仲熈世充考<lb/>
迪哲皆以惠愛稱今江南石馬頭百間其所爲也公<lb/>
貴贈迪哲奉直大夫公登乾道八年進士第教授池<lb/>
<pb n="KR4d0273_SBCK_021-4a"/>
州江浙後進負檐來學宰相曰當爲太學得師徐愽<lb/>
士遷樞密院編修官太常丞　天子親政乆威柄積<lb/>
上臣下多皇恐顧望事惟奉㫖而行公諫曰若是則<lb/>
人主日聖人臣日愚　陛下誰與共功　上色荘改<lb/>
論樂制公對宮亂則荒其君驕啇亂則陂其官壞<lb/>
上遽和容受規徐曰卿可謂不以官自惰矣丁奉直<lb/>
憂知徽州　光宗内禪公奏三代聖王有至誠而無<lb/>
權術至誠不息則可以逹天德矣願　陛下守而勿<lb/>
失宰相邀公留公謝曰某方欲勸公去奈何歙縣上<lb/>
妻殺夫以五歳女爲證公疑曰婦人能以一摑致人<lb/>
死乎緩之未覆也旣而實稅於庭死民母及弟在焉<lb/>
乃言我子欠租繫乆不勝飢大呌役者批之墮水舋<lb/>
<pb n="KR4d0273_SBCK_021-4b"/>
耳宿昔死矣然後保正伏罪併劾受賕吏闔州感動<lb/>
所謂實稅者婺源户餘三萬而逃絶六千其新安還<lb/>
朱郷户稅役十無二三公始令民以干照造簿自實<lb/>
其稅應者蟻集婺源諸大豪不喜謗於朝移提㪯浙<lb/>
西公請訖籍而行不聽公在徽常單行入村落除其<lb/>
賦萬緡山谷叟老具鼓笛侑酒送公泣而别過朝䟽<lb/>
兵民十二事持不下留丞相請付外　上悉鉤摘要<lb/>
語多施行者時方拜右丞相將引公自助延納甚密<lb/>
公曰　上聖質寛平相公宜匪躬恊賛若意向有偏<lb/>
禍不旋踵揖而起浙西水利尤重公論其切於時者<lb/>
曰昔下流不䟽而水上溢故鑿直曲港還三江故道<lb/>
開宜興百瀆所以順導下流也惟高亢田徑乃瀦堰<lb/>
<pb n="KR4d0273_SBCK_021-5a"/>
之爾昔之言水如單鍔郟亶皆是也今開呉松江下<lb/>
流與宜興瀆屬之海者無慮數十百所異時浦港磬<lb/>
折以趨海今近浦之民多取徑直决蘇湖常秀舊爲<lb/>
澤國比年雨或後至種且不入蓋圍田衆而䟽導多<lb/>
也小人見利不畏其害圍於淺水旣爲高田圍於茭<lb/>
蕩既爲稻田二俱不巳復有下脚始之重陂太半爲<lb/>
土始之良田背水自曬十日不雨農廢作業然且承<lb/>
用舊說又将䟽之失利害之實矣故舊田溝澮當濬<lb/>
冶圍田下脚無輒開巳開未塡當捺合今之言水者<lb/>
能行是三說則高原舊田還爲衍沃而農不病矣入<lb/>
爲吏部郎遷右司左司　今上即位遷檢正中書門<lb/>
下公事兼權刑部侍郎歳不熱半天下宰相以命公<lb/>
<pb n="KR4d0273_SBCK_021-5b"/>
吏或夜半攜乞米奏至歘起擁𬒳燭其重輕量分數<lb/>
應之報下未嘗失時刻進權工部侍郎知臨安府公<lb/>
嘆曰京師彈壓如傳餐耳况應辦手掬食也首善何<lb/>
所仰請於　上曰今鰥寡孤獨夜宿煖堂寒苦而僦<lb/>
錢無所得臣欲度都門外爲八居養院費大不給内<lb/>
帑皆　三朝恭儉之積　陛下幸圖之　上蹙然曰<lb/>
卿言是也賜貫餘四萬即相地市木㑹有御史劉徳<lb/>
秀䟽罷慶元元年三月也胡紘再䟽責副團置南安<lb/>
軍移袁婺州嘉泰元年六月始聽自便乆之復朝散<lb/>
大夫提舉崇道觀二年王師北出以公知江州辭不<lb/>
獲與子渾杖䇿赴郡虜數道迎拒兵壓江漢姦民乗<lb/>
隙謀亂訛言相恐公捕誅首惡字其餓羸恩接賔旅<lb/>
<pb n="KR4d0273_SBCK_021-6a"/>
募人於浙東部分練習燒墼築城創輕舠船往來捷<lb/>
疾由复口而下依公爲強虜既去朝廷是公所爲除<lb/>
集英殿修撰㝷待制寳謨閣知建康府兼制置江淮<lb/>
𥘉虜圍廬楚不下而歸猶綴濠州以待和時時抄刼<lb/>
與我師遇殺傷相當淮人大驚復迸流江南在建康<lb/>
者數十萬皆曰虜再至矣公晝夜拊循益備禦請專<lb/>
扞敵勿從中御朝廷疑於和戎弗利亟移知隆興府<lb/>
黑風徭羅孟傳與其叔羅時忿爭讎殺湖南抑孟傳<lb/>
而右時孟傳怒殺飛虎親兵以叛禍連江西吉贑四<lb/>
州勞於戍守孟傳因土豪以情愬公且乞降公爲列<lb/>
上曰受降非臣事也顧大計宜聽詔許從江西䧏而<lb/>
公巳病旣而賞及兩路公不預也嘉定元年有星隕<lb/>
<pb n="KR4d0273_SBCK_021-6b"/>
州之南明日七月朔而公卒年六十五二年十一月<lb/>
朔葬于鳴山夫人宋氏先公卒二子冲迪功郎渾将<lb/>
仕郎長女嫁西外宗教林士遜次進士章斈禮㓜未<lb/>
行也公少而異質自然合道天下雖爭爲性命之斈<lb/>
然而滯痼於語言播流於偏末多茫昧影響而巳及<lb/>
公以悟爲宗縣解朝徹近取日用之內爲斈者開示<lb/>
修證所縁至於形廢心死神視氣聽如靜中震霆冥<lb/>
外朗日無不洗然自以爲有得也前後執政以國事<lb/>
訪公者告之必盡𥘉　光宗疾免到重華而日視朝<lb/>
毋改中外交章論切公旣入諌退見宰相淚落曰<lb/>
上慰納從容然目瞪不瞬而意恍惚眞病也巳盍爲<lb/>
詔四方禱祠郊廟進　皇子嘉王參决留丞相未及<lb/>
<pb n="KR4d0273_SBCK_021-7a"/>
用跳之徐村　上使公諭還浙江亭復其位疾終不<lb/>
愈　孝宗崩又不能䘮公與少保呉琚議請太皇<lb/>
太后臨朝扶嘉王代祭答羣臣禮幕士取簾幃俟命<lb/>
后自祭奠乃止於是將禫上臨䘮未可知也公憂<lb/>
憤嘔泄卧責趙丞相曰自古人臣為忠則忠為姦則<lb/>
姦忠姦雜而能濟者未之有也公內雖心惕外欲坐<lb/>
觀非雜之類歟國家存亡在兹一舉趙公問䇿安在<lb/>
公以知閤門事蔡必勝授之使同為知閤韓侂胄固<lb/>
請於太皇太后禫之旦嘉王竟立嗚呼當是時謗<lb/>
讟横流而天下之口不可遏矣㣲公定計將使一夫<lb/>
攘𬒮而趨然則社稷永安而　宗廟常尊澤施於今<lb/>
者公之大節不可揜也余觀公忠利慘怛能任大事<lb/>
<pb n="KR4d0273_SBCK_021-7b"/>
視人如已本無以取嫉於世而世亦無忌公者獨侂<lb/>
胄旣得志則驕肆公靣誨之慚恨故得禍最酷流落<lb/>
十年不復用銘曰<lb/>
古之聞道以身為言開乾闔坤圎方各旋後之聞道<lb/>
以言為身因其巳行筆舌之陳人實不弘狹而易安<lb/>
公胡早悟嬰此百難紹熈訌訌天作閔㓙舉世驚哀<lb/>
莫敢弭鋒公𥘉何營裂肝碎腦公後何成宗國是保<lb/>
彼譛人者不祀忽諸卑爾枕席詒我泥塗生不求榮<lb/>
死不求謚人臣之義惟以自致鳴山高高終風續濤<lb/>
爰居時來助其永號嘉定八年三月　日<lb/>
　　　中奉大夫尚書工部侍郎曽公墓誌銘<lb/>
公曽姓漸其名字鴻甫建昌南城人曽氏散居江南<lb/>
<pb n="KR4d0273_SBCK_021-8a"/>
閩浙仕無不取卿相其别自撫州房居南城者至公<lb/>
曽祖處仁祖度始種殖於學爲儒先生父發用累舉<lb/>
恩監文思院公生未十年徧讀經史黙誦左氏能通<lb/>
舉大義筆下語五六十翁不能爲踰冠三上省以第<lb/>
二人賜及第授承事郎簽書南康軍判官政纎巨一<lb/>
佐其守值旱饑㳂村勸糶又決獄問囚走旁郡勞苦<lb/>
未嘗辭諸司頼其親巳合議薦之公逡廵辭曰一路<lb/>
當薦有幾不知求何用我曰名孰於先子公曰刺舉<lb/>
不責功實而以名取人縱我急進不愛惜得無反墜<lb/>
棄之乎固辭而免召爲國子正遷愽士祕書郎實録<lb/>
檢討官時論者方以道學爲僞攻訕出一口公猒之求<lb/>
去得請矣有覺其不可者留於朝遷著作佐郎兼考<lb/>
<pb n="KR4d0273_SBCK_021-8b"/>
工郎官求去不巳知滁州㑹新立法不更邑不守邉<lb/>
請主管冲佑觀知興化軍將行文思卒𥘉韓侂胄隂<lb/>
執國柄宰相以下升黜在手公不往見故御史程松<lb/>
希指罷公至是侂胄自爲平章軍國事未畢禫而以<lb/>
祕書丞召改著作郎兼兵部郎官軍器少監祕書少<lb/>
監公以驟遷爲非復求去不許方下詔伐虜直北門<lb/>
者既辭不就将用公公曰吾𥘉不與議必用我即以<lb/>
自所爲言者具之詔遂寢又將以公檢點樞密院機<lb/>
速文字公復力陳不可又寢連求去侂胄雖不樂然<lb/>
極重公遷祕書監兼國史編修實録檢討官兼權中<lb/>
書舎人自侂胄貴臺諌給舎供隷役彈劾封駁皆具<lb/>
檢請命意所欲者指授行之侂胄殊不以望公有論<lb/>
<pb n="KR4d0273_SBCK_021-9a"/>
執即時止右史陳子翀歸自泉州衆畏其兇險公曰<lb/>
是嘗無故自言爲察官者今地位巳髙必抗顔據要<lb/>
路肆其噬搏善人無類矣侂胄不敢違爲改一州使去<lb/>
於是女眞雖退而濠州屢擾小使議和乆不決虜堅<lb/>
責正隆以前禮賂持論者各懷苟且公雖衍大義載<lb/>
於訓詞扶善警姦得承平奥雅之意又爲改定誓書<lb/>
以存舊體俄而侂胄死素抑奪者多收用而趙彦逾<lb/>
亦在中公爭曰彦逾無預世道興衰何爲於此又将<lb/>
籍故宰相陳自強之家公又爭曰國家本忠厚爲德<lb/>
二百餘年矣豈以自強故薄哉時公巳病於更改向<lb/>
背之際多不合慨然歎息曰天下事止於是邪遂以<lb/>
親嫌乞免且以病力祈去除權工部侍郎陞史官爲<lb/>
<pb n="KR4d0273_SBCK_021-9b"/>
同修撰病遂不愈開禧二年十二月二十九日卒年<lb/>
四十二顧其子曰汝雖貧尚有田宅謹持門户無因<lb/>
我死乞憐於人嘉定二年二月十八日葬于太平郷<lb/>
香山夫人汪氏封恭人子曰頴茂承務郎監福州水<lb/>
口鎭曰頴秀修職郎新監紹興府苗米倉曰頴敷早<lb/>
卒女之壻曰衞樗某官㓜未行公孚尹明逹旣早慧<lb/>
長益貫研古今出其英華皆有新意方得志於科目<lb/>
不知者以凡人料之謂其馳逐資富貴鮮淟相矜伐<lb/>
而巳而公謙明無傲世之行簡逺無近俗之名未得<lb/>
不願進暫進輒求退處樂而憂遇變而安當慶元嘉<lb/>
泰間朝衣負塗炭之羞而以水玉自潔青蠅蒙樊棘<lb/>
之誚而與鴻鵠偕逝合德引類思深慮長天下以爲<lb/>
<pb n="KR4d0273_SBCK_021-10a"/>
賢而宜書死而宜傳惟公也銘曰<lb/>
孰司下人逐死奔生有膏其汙不臞其清是爲鴻甫<lb/>
正性之閑衆攫群攘舒徐其間時雖我卑我不時即<lb/>
進怯退勇先義後得終於開禧始於慶元吉士庇國<lb/>
如珠澗淵日之所杲月之所耀不可蓋藏可以並照<lb/>
香山之岡雲木茫茫其年短折其存永長嘉定八年<lb/>
九月　日<lb/>
　　　毛積夫墓誌銘<lb/>
毛子中字積夫髫鬌有傑氣十七八游江淮亂後邸<lb/>
店未復卧起草中時時與小冦遇行數千里知形便<lb/>
阸塞涕泣曰管樂不再生耶夜捕鹿迷失道旦見樓<lb/>
堞矗然合肥城也值帥方打圍戈甲耀日君薦虎皮<lb/>
<pb n="KR4d0273_SBCK_021-10b"/>
道旁燔肉煑葵菜浩歌縱飲弗爲視帥揖語大驚延<lb/>
上坐稍長親師友學習今古諸生不能言者盡爲言<lb/>
之復出沔鄂得賢豪名世士識别相與懽甚因留門<lb/>
下終身所至專席高論衮衮無對怒馬獨出不施鞍<lb/>
勒或入酒壚慿髙悲嘯衆共怪不敢近荒旅窮肆飯<lb/>
客常滿或閉門䄂手借書危讀經旬月無不通人畏<lb/>
其愽而專也然不得騁於科舉禮部嘗欲第其文又<lb/>
議不合而止余屢諷君年過五十矣氣惰將衰血燥<lb/>
將臞宜返耕築室以順天命無徒取俗子贅疣也君<lb/>
怏怏不自喜尚行游無忌至踰六十度決不偶矣始<lb/>
棄去蔽長松吟小山招隱諸詞哀憤激烈作振衣亭<lb/>
請余記未畢而病嘉定八年五月二十一日以書來<lb/>
<pb n="KR4d0273_SBCK_021-11a"/>
曰某自量不在友朋下幸賜之銘抑揚咏歎之死不<lb/>
恨矣其明日卒嗚呼人之所長世固不易知君之所<lb/>
有人亦不能察也然使其當蹉跎之年而與之以奮<lb/>
迅之日則必損竒特之行而爲平易之趨矣詎䡖測<lb/>
哉所居瑞安深谷號毛家山以毛姓者二千人祖鏜<lb/>
九十三父驤八十六皆篤學好善稱於郷君自謂壽<lb/>
種故其規圖常寛逺若有待然纔六十五娶張氏正<lb/>
而婉生四子允兊兖充二女輯輔再娶康氏一子曰<lb/>
應早夭九年某月日葬瑞峯山廣度寺允來速銘余<lb/>
老憒憒下筆未數行耳如附蜩頭眩轉不自支其於<lb/>
抑揚詠歎之意蓋微矣故所述僅如此然可以觀其<lb/>
大畧也銘曰<lb/>
<pb n="KR4d0273_SBCK_021-11b"/>
不設志以㓕命不厚生而薄性古之人哉嘉定八年<lb/>
九月　日<lb/>
　　　徐文淵墓誌銘<lb/>
君名璣字文淵任主建安簿麻溪峒民業鑄兵鬻塩<lb/>
者官窮治群捕因相聚爲逆多殺傷官軍州恐以君<lb/>
將而徃君不用衆但命土人持榜告諭皆散去罪止<lb/>
三人監造貢茶其長欲取於數外君正色曰此人主<lb/>
所以薦天地宗廟非臣下所宜得移永州司理兵官<lb/>
大執平民爲賊冀以成賞君明其無罪盡釋之丞龍<lb/>
溪縣城旁陂舊稱漑萬頃豪黨私以爲田陂浸壞君<lb/>
旣按視即䟽鑿如舊規移武當令改長泰令未至官<lb/>
嘉定七年十月二十日卒年五十三𥘉唐詩廢乆君<lb/>
<pb n="KR4d0273_SBCK_021-12a"/>
與其友徐照翁卷趙師秀議曰昔人以浮聲切響單<lb/>
字隻句計巧拙盖風騷之至精也近世乃連篇累牘<lb/>
汗漫而無禁豈能名家哉四人之語遂極其工而唐<lb/>
詩由此復行矣君毎爲余評詩及他文字髙者逈出<lb/>
深者寂入鬱流瓉中神洞形外余輒俛抑終日不知<lb/>
所言然則所謂專固而狹陋者殆未足以譏唐人也<lb/>
得魏人單煒教書法心悟所以然無一食去紙筆暮<lb/>
年書稍近蘭亭余謂君當自成體何必蘭亭也君曰<lb/>
不然天下之書篆籕隷楷皆一法法備而力到皆一<lb/>
體其不能爲蘭亭者未到爾非自成體也此論余尤<lb/>
駭之君與余游㝡早余衰甚朋曹益落君将請於朝<lb/>
棄長泰終從余未及而死垂絶怱長歎言爭爭者數<lb/>
<pb n="KR4d0273_SBCK_021-12b"/>
聲其妹撫之曰何爭張其目視曰天爭妹又曰天何<lb/>
爭復力疾大聲曰爭名也遂卒嗟夫君之志固逺於<lb/>
利矣豈以名未就而有不足耶徐氏自君曽祖逄祖<lb/>
贈朝議大夫澤爲泉州晉江人皇考潮州太守定始<lb/>
爲温州永嘉人君娶劉氏子曰鼎國子學生曰吕八<lb/>
年十月十二日葬建牙郷郭溪銘曰<lb/>
如是而足以名歟則所名何止於此如是而不足以<lb/>
名歟則古之爲名寡矣嗚呼文淵其梘斯銘余之所<lb/>
傳天亦不爭嘉定八年九月　日<lb/>
　　　故通直郎清流知縣何君墓誌銘<lb/>
何君名瀹字叔禹處州龍泉人其爲南城簿明州造<lb/>
船埸皆以憂不任事後自温州司理紹興府比較務<lb/>
<pb n="KR4d0273_SBCK_021-13a"/>
六年而用薦者知清流縣開禧三年八月十五日卒<lb/>
於官年五十六先是夫人冨氏殁三年矣嘉定元年<lb/>
十二月十九日合葬於北里山子一人曰處權轉運<lb/>
司發解進士女之夫曰張希顔君門地貴重盖太傳<lb/>
清源郡王執中曽孫徽猷閣待制志同之孫也父佃<lb/>
官差減猶奉直大夫然君自待如寒人單士未嘗以<lb/>
勢加物居官明恕必舉職而不爲苛暴尤恬淡逺於<lb/>
聲利羣從多巳顯而君故常調泊如也將往清流值<lb/>
淮北旣交兵衆勸無行君曰遇患不避義也州檄縣<lb/>
饋軍前獨君能至全椒來安不至也旣而宿夀兩将<lb/>
遁走潰卒聚滁河無食譟且亂君以戍兵糧貸之得<lb/>
免虜决逾淮吏焚廪棄積而南或又因以爲利君獨<lb/>
<pb n="KR4d0273_SBCK_021-13b"/>
携口券馬草錢五十餘萬歸之緫司守怒扣空篋強<lb/>
拘之緫爲誚諭乃巳虜退守與郡僚留金陵沙上賣<lb/>
酒不敢返君挺身坐黄恱村招散民種稻趣刈麥晝<lb/>
夜暑濕中遂得疾縣人頼君方再造惶恐扶輿醫建<lb/>
康冀其愈竟不起哭而去悲夫自復讎之議出余固<lb/>
<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>論奏謂須家計牢實彼必不可以進而後我可<lb/>
以不退且盟約乆定矣必彼先破壞而後我徐應之<lb/>
不然前直掩而較後曲藩牆優則堂奥揺矣執事者<lb/>
不審輕動妄發未幾勇怯俱弊使据正守義如君之<lb/>
賢者勞苦困極而不得以老死故其喪歸郷人迎之<lb/>
無親踈貴賤皆霣涕雪泣非特其恩厚素感於人亦<lb/>
以君仕不逢失其常所而痛惜之也嗚呼非有𫐠於<lb/>
<pb n="KR4d0273_SBCK_021-14a"/>
後則何以著君之志而塞其子孫之哀宜處權請之<lb/>
勤也銘曰<lb/>
身都子男兮家相門往而不還兮墮時紛故園有茹<lb/>
兮溪有緡魂乎歸徠兮無怨呻嘉定八年十一月日<lb/>
　　夫人陳氏墓誌銘<lb/>
夫人陳氏平陽陳營里人嫁同縣林璞二子善𥙷善<lb/>
祗二女壻彭表韓原林君田不盈一頃多萊少熟父<lb/>
母老遜其業而林君晝夜誦書攻文髙吟嘯絶不知<lb/>
家事事一關夫人夫人能飾無爲有乆而若自然夫<lb/>
之父母安焉其後頻死䘮歳惡田且盡猶力課其子<lb/>
學不怠比寡居而病風濕沉廢逾二十年夫人常順<lb/>
聽無悲戚有勞苦之者欣笑彌日得好語而歸人以<lb/>
<pb n="KR4d0273_SBCK_021-14b"/>
爲難當是時善𥙷經營四方傑材偉工無不師友然<lb/>
尚疑信未決獨夫人以其志許之巳而善𥙷及進士<lb/>
第教授無爲軍兵亂人相食俟間輒謁告視夫人夫<lb/>
人麾使速去曰汝巳出身事君又反顧乎嘉定五年<lb/>
九月某日卒年七十四蓋舅姑夫子不疚其艱而相<lb/>
依以成者固人之常理至於饑羸疾痛不失其善而<lb/>
必與以報者亦天之常道此夫人所以兼得之也夫<lb/>
人並家有鹽亭山阿阜深衍卜者指斗門之北曰是<lb/>
冝冡藏善𥙷稅於官十畆𥘉光孝寺亦佃鹽亭山在<lb/>
斗門之東由戴家山而北僧以官人所擇必山之勝<lb/>
也因内熱冒爭之曰此吾賜山也旣又曰吾山所至<lb/>
也有司索文書驗視不酬吏取重貨持不肯決僧詛<lb/>
<pb n="KR4d0273_SBCK_021-15a"/>
鬼路罵聚刀槊期以死競後二年御史民曹交相趣<lb/>
符移緫緫常平司定以善𥙷爲直然後十一月𥘉六日<lb/>
葬夫人於山之原嗚呼有是哉夫貲不足以買山而<lb/>
葬於官荒之山此譽士之窮王政所必矜也遁耕織<lb/>
之勞而欲擅山海之冨此異端之横王法所必黜也<lb/>
銘曰<lb/>
徂徠躬耕葬百喪使皆如此訟何當虆梩而揜孰在<lb/>
亡夫人之歸天與岡嘉定八年十一月<lb/>
　　　劉靖君墓誌銘<lb/>
劉靖君名愚字必明太學釋褐教授江陵府外遷安<lb/>
郷令乞致仕嘉定八年正月十二日卒明年二月某<lb/>
日葬城北仁塘原君行巳恭與人敬節堅而志厲學<lb/>
<pb n="KR4d0273_SBCK_021-15b"/>
必是古尤邃講說能自淺入深荆人聞者欣朗開逹<lb/>
將校改服以聽在安郷慈允得民和旁縣自占季年<lb/>
再倍夫由果求藝皆通方之材非以儒自局也始君<lb/>
甚㓜家零落待我而衣食父死伯不弔疑將祔於祖<lb/>
一夕轝其柩他山哀呼僵踣幾不活者數焉遂羸毀<lb/>
終身入太學凡三中上舎積歳月始升名比脫紵𫀆<lb/>
五十餘矣憂患之味早視衆所甘殆若辛螫余丞相<lb/>
素知君至是且召用澧守蘇若霍諸司楊吕范又爭<lb/>
薦君然自謂逾六十矣髮墮齒折何以驅馳一世竟<lb/>
捨去不顧買宅城南四無垣塹蕭艾數尺嘗展卷長<lb/>
哦醨酒薄羙盎如也垂二十年至八十三而終郡人<lb/>
高其行無不歎惜觀文殿學士何公率嘗同舎故學<lb/>
<pb n="KR4d0273_SBCK_021-16a"/>
徒共謚曰靖君明其無競之德可宗於時殁有以思<lb/>
存有以勸也舎法者館學之地也以經任爲限盖有<lb/>
委心歸計於未滿之先矣未有滅跡絶影於旣滿之<lb/>
後也作邑者要路之儲也以改官爲急蓋有因縁屬<lb/>
託於破白之𥘉矣未有逡廵退郤於及格之際也雖<lb/>
然道逺俗散而天下無肥遯之士流風所扇既莫不<lb/>
然而君豈異於人哉惟尚徃於招徠之不豫故謂之<lb/>
知耻迎受於筋力之當衰故謂之知命此君之所以<lb/>
自安於古人而今人以爲不及也君之九世祖曰存<lb/>
以上柱國自建徙衢爲龍游人號江潭劉傳緒至君<lb/>
雖宦未顯而德皆餘於隱矣兩娶徐氏又繼以留氏<lb/>
子曰克曰几曰凡女嫁進士應彌明孫四人女孫二<lb/>
<pb n="KR4d0273_SBCK_021-16b"/>
人銘曰　量人而退非曰自晦量巳而止亦其常理<lb/>
有或爲之有或不能是名靖君于後之稱嘉定八年<lb/>
十月日<lb/>
　　　鄭景元墓誌銘<lb/>
景元鄭氏名伯英永嘉人隆興癸未進士甲科滿秀<lb/>
州判官調杭州泉州推官母老不忍行食嶽廟禄九<lb/>
年終母喪授寜德縣丞福建提刑司幹官猶不行於<lb/>
是六十三矣遂以紹熈三年四月戊午卒十一月壬<lb/>
申葬西山余家奥原上二子爲仁次求仁早夭女嫁<lb/>
祭㓜學李復陳鑑世常病景元負氣不屈折故不用<lb/>
殆豪士哉以余攷之景元信道不苟且寧不用盖志<lb/>
士歟方秦氏以愚檀國人自識字外不知有學獨景<lb/>
<pb n="KR4d0273_SBCK_021-17a"/>
元與其兄推性命㣲眇酌今古要㑹師友警䇿惟統<lb/>
紀不接是憂今天下以學名者皆出其後也其論議<lb/>
憤發筆寛墨餘佞者禠魄貴者奪色豈血氣爲之使<lb/>
哉然則志也非豪也故事第四人與上三人踵躡以<lb/>
進累日月皆至卿相景元耻自言故甘爲選人最後<lb/>
朝廷以幹官者抜滯淹之一門也景元笑曰此冗官<lb/>
爾法當廢省可身踐之乎卒以疾辭夫思其職不利<lb/>
其禄然則志也非豪也自其兄及薛士隆陳君舉擅<lb/>
一世臧否號爲方峻景元不然雖閭巷一介之善甚<lb/>
或輩行絶數等未嘗不委曲外比售其聲名家産無<lb/>
十金僮傔單特賔從晝夜集絶刀肺烹蛤蜆𬞞橡雜陳<lb/>
之急難窘助扁舟徑往夜半扣門攝衣偕出矣景元<lb/>
<pb n="KR4d0273_SBCK_021-17b"/>
果豪耶不以富貴適巳而以貧賤徇人耶故曰亦志<lb/>
而巳矣始行之游陳鄭間後壻鄭氏景元爲余言參<lb/>
政李泰發之孫委禽焉吾顧不敢巳而中第今爲臨<lb/>
海丞景元殁二十三年夫人黃氏卒既合葬時行之<lb/>
以龍圖閣待制知福州書來曰鄭公逺矣宜於此乎<lb/>
銘夫豪與生盡志死不滅立德之本也孔孟所尊也<lb/>
何較逺近哉銘曰　陳代嘗言枉尺直㝷孟氏所訶<lb/>
曰有利心嗟乎景元尺何必枉既定之榮矢而不往<lb/>
以介責身以通恕人餓於西山草秋木春嘉定八年<lb/>
十一月　日<lb/>
　　　東塘處士墓誌銘<lb/>
昔平陽陳巖學能造㣲爲陳君舉徐子宜宻授不幸<lb/>
<pb n="KR4d0273_SBCK_021-18a"/>
早夭二公哀傷俾余記其藏時余自都返繚出荆州<lb/>
苃舎倉卒巖弟志崇蹤跡參訊追及余西山重戴拜<lb/>
伏又逼伺婺越兩界乃得以竁志崇詞藻精麗從余<lb/>
乆毎語家人細大輒噤不吐余竊怪詰其故則長愾<lb/>
淚落曰吾兄銘而吾父踵逝亦有意於子以吾未與<lb/>
土齒也率三歲遲之遲六七而吾老不堪士矣不敢<lb/>
怠不敢請即死無以見吾父嗟夫余文無用於地上<lb/>
矣豈志崇姑欲慰其父兄於地下而然耶君名瑾字<lb/>
國器由左廂兵馬使十丗爲石床里人床方三㝷平<lb/>
如琢相傳古有異人所爲飲奕也君軒岸沈雄言動<lb/>
未嘗妄旣苦志不酬右書左琴以善娯樂其行常損<lb/>
巳益物種植甚逺積累而可稱紀者衆矣然最著者<lb/>
<pb n="KR4d0273_SBCK_021-18b"/>
在東塘𥘉縣驛道東北皆行水中漱淖墊沒數十里<lb/>
晨暝風雨咫尺㫁還往比塘合一縣之力間乞丐大<lb/>
官歴年多猶未備君獨用一家力栽石取底東逹之<lb/>
海閱閏而成堅悍可屐甚潦不能滛人以爲君徳更<lb/>
號曰東塘陳氏余嘗患世之富貴苟自肥於民無毫<lb/>
髮利益君雖貧賤不爲身計特作此塘利垂無窮可<lb/>
尚巳卒年七十夫人林氏先九日卒林氏淑而知禮<lb/>
事姑九十白首盡敬閨房咨以爲法志崇弟曰德崇<lb/>
二壻曰林萃邵持正既葬君於安仁山二十年而孫<lb/>
男七人皆巳長立孫女三人其二巳嫁而曽孫男女<lb/>
亦三人君嘗以志崇得解恩與修職郎然不足爲君<lb/>
道而君亦諱不肯當也故題某墓曰東塘處士而銘之曰<lb/>
<pb n="KR4d0273_SBCK_021-19a"/>
承於祖而未信付以子而猶疑孫衍曽蕃東塘豈欺<lb/>
嘉定八年十二月　日<lb/>
　　　中大夫直敷文閣兩浙運副趙公墓誌銘<lb/>
公名善悉字壽卿父不尤知横州祖士起武義大夫<lb/>
曽祖仲馴開府儀同三司由儀同至　太宗四世横<lb/>
州𥘉入宗學以文占上舎而有武力靖康之難走相<lb/>
州與岳飛善聚兵萬人將迎　二聖雄張河南北巨<lb/>
盗皆避之曰此小使軍也髙宗立以衆歸御營復<lb/>
從飛武昌飛死秦檜奪其兵抑守嶺外而殁公孤憤<lb/>
激發痛横州以投筆自挫束置袍笏不掛身娶婦清<lb/>
江一月誓之樂清舅家賃僧房業舉子夜誦依佛燈<lb/>
或日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>未㸑履襪穿垢如是三年得京官徃視其妻<lb/>
<pb n="KR4d0273_SBCK_021-19b"/>
未及境有蕭某官者同宿漫問李通判安耶曰嘻死<lb/>
矣女嫁宗室流浪音信絕數年矣公笑因叙本末蕭<lb/>
驚異後公爲郎而蕭位執政爲上言如此知無錫<lb/>
縣丞𥘉有甲板帳錢吏茫昧不能理欠負十七八公<lb/>
𥙷舊増新常多三四以上知寧德縣邑小易治公亦<lb/>
竟歳無所笞罰通判臨安府敏絶爲一府冠孝宗<lb/>
知之故令以事至殿中者再瞻相良乆喜動色擢知<lb/>
秀州金字牌怱夜下　上親札曰海鹽地高病旱豈<lb/>
有水利可興乎河成至今爲腴田還朝命除郎黄參<lb/>
政不奉詔王丞相請與大州知鄂州以嫌改江州始<lb/>
有㫖射鐡簾公多與金銀鼓舞將士奏藝爲諸軍<lb/>
第一除度支郎中侍從夜直　上論朝士能否獨稱<lb/>
<pb n="KR4d0273_SBCK_021-20a"/>
公材前後十數内出姓名知臨安府大臣猶難之進<lb/>
太府少卿於是上旣欲驟用公而軋於外庭御史<lb/>
遂以爲公罪上怒塗抺其䟽幾盡然亦罷公　光宗<lb/>
語宰相趙某今安在　壽皇所囑付也除提點鑄錢<lb/>
諌官䟽復止知徽州庫錢滿溢寄於外廊其歸公使<lb/>
者盡以代諸縣賦移江西運判除直祕閣两浙運判<lb/>
虜使張汝方暮發京口礮車雲上風挾浪成山且覆<lb/>
且號夜乙丙公擇金山隈處列炬火累百募人鈎其<lb/>
舟浮栰以濟國信吏白例卷當自正門入公叱曰汝<lb/>
欲葬使人魚腹中乃巳耶陞直敷文閣副使　憲聖<lb/>
后攅宫復土第勞當遷侍郎公巳病歎曰吾昔遇<lb/>
孝宗蚤居此矣今夕陽之照爾潤家可也報國乎何<lb/>
<pb n="KR4d0273_SBCK_021-20b"/>
有力辭而免慶元四年五月朔卒年五十八八月某<lb/>
日葬明州定海縣太丘郷啓霞山夫人李氏封齊安<lb/>
郡子曰汝鐸承直郎汝鎔宣教郎知浦江縣汝鄈從<lb/>
事郎坑冶司幹官汝鐀高州文學汝駉從事郎臨海<lb/>
主簿女嫁文林郎錢芄朝散郎知寜國府張忠恕孫<lb/>
男二人孫女四人公爲政速於赴機事常集而無跡<lb/>
期㑹不迫而信治財以寛民獲貸放而官有餘資廉<lb/>
儉終身不用公庫物在上前言論率樸透底無枝<lb/>
葉上亦坦懐懽笑肝鬲親厚嘗謂公曰周天下事<lb/>
毎日須過朕心下一遭留卿相聚正欲共此不可逺<lb/>
去也盖　孝宗之有志於治如此用人必親柬雅不<lb/>
任宰相宰相往往慚沮曰此何以得進同類亦耻不<lb/>
<pb n="KR4d0273_SBCK_021-21a"/>
預輒譟曰此由某來也雖疑似無實然卓越𬒳知於<lb/>
人主者地偪而交踈孤外反甚矣故雖一意保持而<lb/>
不勝百計之排斥嗟乎方公盛年使其朋黨比周矯<lb/>
揉以應虚譽則何懼不用而摧殘困折終不能有所<lb/>
爲者豈非伸於上而顧屈於下哉其後天子一切<lb/>
恭巳以事任其臣舉鴈行魚貫以聽而公於是時亦<lb/>
始爲任事者所知然公寜以人主之知受屈於永<lb/>
乆而不以人臣之知求伸於湏臾此余之所以賢公<lb/>
也性專介重執未嘗曲巳徇物薦士尤謹在兩浙或<lb/>
請薦沈桯公以桯犯贓不許在江西薦許中應李肅<lb/>
皆善士時所謂僞學畏不敢舉者也在秀州黄洽爲<lb/>
中丞薦其所親公聞澉浦監鎭趙師石之材而未識<lb/>
<pb n="KR4d0273_SBCK_021-21b"/>
也薦而後報曰宜以中丞所親為後洽大恚故迄其<lb/>
去毀公不置嗚呼此又可悲巳銘曰<lb/>
冨矣啓霞金碧暾暾四獸維之中可一棺咸曰天造<lb/>
樹以斯原噫余趙公曠度逸群神徃無方豈是之墳<lb/>
懿其遺聲以世厥存嘉定九年二月　日<lb/>
水心先生文集卷之二十一<lb/>
</p>
<p>
</p>
  </div>
</body>
</text>
</TEI>
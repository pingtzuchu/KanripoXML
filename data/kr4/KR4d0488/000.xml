<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>静春堂集</head>
    <p>
<pb n="KR4d0488_WYG_000-1a"/>
欽定四庫全書　　　　　集部五<lb/>
　静春堂集　　　　　　　别集類四<hi>元</hi>
　　提要<lb/>
　　　　<hi>臣</hi>等謹案静春堂集四卷元袁易撰易字通<lb/>
　　　　甫長洲人不求仕進部使者擬薦於朝謝不<lb/>
　　　　應行中書省署徽州府石洞書院山長旋亦<lb/>
　　　　罷歸居呉淞具區之間築堂曰静春聚書萬<lb/>
　　　　卷手自校定或掉舟載筆牀茶竈古器㳺于<lb/>
<pb n="KR4d0488_WYG_000-1b"/>
　　　　江湖趙孟頫嘗為畫卧雪圖稱易與龔璛郭<lb/>
　　　　麟孫為呉中三君子是集乃易殁之後其子<lb/>
　　　　泰所編延祐四年龔璛為之序推之甚至然<lb/>
　　　　以王安石擬之殊不相類卷末有厲鶚䟦擬<lb/>
　　　　以黄陳亦未盡然易詩吐言天㧞于陳與義<lb/>
　　　　為近與黄庭堅之鎔鑄劖削陳思道之深刻<lb/>
　　　　瘦硬其門徑實各别也有元作者綺縟居多<lb/>
　　　　易詩雖所傳無㡬而風骨遒上固足以高歩<lb/>
<pb n="KR4d0488_WYG_000-2a"/>
　　　　一時龔璛等所作集序墨跡至明正統中尚<lb/>
　　　　存呉訥題其卷末深致向徃葢其人品詩品<lb/>
　　　　均有動人遐想者矣乾隆四十二年五月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
<pb n="KR4d0488_WYG_000-3a"/>
欽定四庫全書　　　　　集部五<lb/>
　靜春堂詩集目錄　　　　别集類四<hi>元</hi>
　　卷一<lb/>
　　　過泰伯廟<lb/>
　　　遊靈岩<lb/>
　　　酬湯師言崑山冬夜見寄<lb/>
　　　寄承天寺書記<lb/>
　　　水仙花<lb/>
<pb n="KR4d0488_WYG_000-3b"/>
　　　過定慧院尋陳舜咨不見<lb/>
　　　諸友約遊虎丘不及往<lb/>
　　　遊蘇子美滄浪故園<lb/>
　　　登開元寺閣觀浮海石佛<lb/>
　　　金鳯花<lb/>
　　　寄錢徳鈞徳鈞時在錢塘<lb/>
　　　贈竹徑<lb/>
　　　梅隠院觀魚<lb/>
<pb n="KR4d0488_WYG_000-4a"/>
　　　寄湯師言倩徳鈞書數詩故章末及之<lb/>
　　　寓西隠菴師賢與唐月心相過分韻得然字<lb/>
　　　贈日者余竹深<lb/>
　　　胡西軒道院竹石<lb/>
　　　題陸義齋香逺亭<lb/>
　　　送湯師言赴杭<lb/>
　　　送潘鶴臞歸侍母<lb/>
　　　題束季博適安齋<lb/>
<pb n="KR4d0488_WYG_000-4b"/>
　　　送王沂父常州學正<lb/>
　　　贈崑山儒醫張生<lb/>
　　　贈禽衍陸生<lb/>
　　　過長安堰<lb/>
　　　杭州客樓開爐日作<lb/>
　　　送湯師言番江書院山長<lb/>
　　　乆出還家梅花已謝<lb/>
　　　和師言見寄<lb/>
<pb n="KR4d0488_WYG_000-5a"/>
　　卷二<lb/>
　　　杭州道中言懷<lb/>
　　　重午客中<lb/>
　　　寄呉中諸友<lb/>
　　　　錢徳鈞<lb/>
　　　　蕭子中<lb/>
　　　　湯師言<lb/>
　　　　唐希賢月心<lb/>
<pb n="KR4d0488_WYG_000-5b"/>
　　　　趙明仲<lb/>
　　　　馮景說<lb/>
　　　和送春韻<lb/>
　　　和月心韻<lb/>
　　　送趙明仲番江書院長僕時自石洞書院歸<lb/>
　　　首夏村居雜興七絶<lb/>
　　　八月一日雨後賦兼寄城中諸友<lb/>
　　　呈信州孟能靜摠管<lb/>
<pb n="KR4d0488_WYG_000-6a"/>
　　　題錢徳鈞水村圖子昂仲賔二公作竹石于後<lb/>
　　　題渡海羅漢像<lb/>
　　　冬日感興並懷徳鈞師言月心<lb/>
　　　杭州長至日㑹戴師奭張仲賔<lb/>
　　　次日雪中再用前韻<lb/>
　　　正月十六日與徳鈞子敬翼之洎兒子震遊束<lb/>
　　　　季博山園賦詩五首<lb/>
　　　病目廢書雨中獨臥偶賦<lb/>
<pb n="KR4d0488_WYG_000-6b"/>
　　　湖上即事多懷月心之辭<lb/>
　　　題扇<lb/>
　　　唾壺<lb/>
　　　燈檠<lb/>
　　　麈尾<lb/>
　　　鐵如意<lb/>
　　　白海青<lb/>
　　　寄孔退之<lb/>
<pb n="KR4d0488_WYG_000-7a"/>
　　卷三<lb/>
　　　上張大學士<lb/>
　　　春日雪中<lb/>
　　　春日自城南歸㑹二友觀書人散後作<lb/>
　　　春日遊廢園<lb/>
　　　和師言遊南園韻<lb/>
　　　送孔退之<lb/>
　　　送蔡松江之饒州石洞書院<lb/>
<pb n="KR4d0488_WYG_000-7b"/>
　　　送樓山長之石洞交代<lb/>
　　　與師言客錢塘凡三月餘師言歸後作詩奉寄<lb/>
　　　寒食日南山招飲馬塍醉為馬墜<lb/>
　　　與南山伯祥㑹飲湖中暮歸書所見<lb/>
　　　自錢塘歸寄諸友<lb/>
　　　自杭還呉訪徳鈞因留論文過午歸途過竹間<lb/>
　　　　道院<lb/>
　　　送屠存博去嵗客杭一年多與存博遊故詩意<lb/>
<pb n="KR4d0488_WYG_000-8a"/>
　　　　及之<lb/>
　　　邀師言過城南隠居不肯來已而雪作并寄姚<lb/>
　　　　子敬<lb/>
　　　題錢翼之所藏華岳山水圖<lb/>
　　　次師言月夜見寄韻<lb/>
　　　春雨漫興<lb/>
　　　和師言首夏襍興併用書懷<lb/>
　　　雨後寄陸小山<lb/>
<pb n="KR4d0488_WYG_000-8b"/>
　　　和小山雨中見寄<lb/>
　　　和師言窮居即事韻<lb/>
　　　再次前韻<lb/>
　　　題畫<lb/>
　　　　來禽<lb/>
　　　　𤓰<lb/>
　　　　黄葵<lb/>
　　　　杏花<lb/>
<pb n="KR4d0488_WYG_000-9a"/>
　　　題錢仲昭家菊坡圖<lb/>
　　卷四<lb/>
　　　新嵗郊居即事<lb/>
　　　村居即事<lb/>
　　　寄陸冶僊<lb/>
　　　和小山夏夜獨坐<lb/>
　　　因公事留驛中遂登姑蘇臺晚望<lb/>
　　　秋夜懷友<lb/>
<pb n="KR4d0488_WYG_000-9b"/>
　　　和翼之秋懷<lb/>
　　　再和<lb/>
　　　贈周生<lb/>
　　　戯調月心<lb/>
　　　送府判常仲寛<lb/>
　　　送趙顯之檢校<lb/>
　　　挽陳徹堂<lb/>
　　　陳仲淵别室<lb/>
<pb n="KR4d0488_WYG_000-10a"/>
　　　别南山上人<lb/>
　　　獨坐懐黄子乆<lb/>
　　　郊居寓目隨事輒題得詩九首<lb/>
　　　和師言病中止酒見寄韻<lb/>
　　　題趙明仲鄱陽行藁後<lb/>
　　　春日對雪即事寄師言<lb/>
　　　次月心見寄書懐<lb/>
　　　三月一日過南園報師言諸友<lb/>
<pb n="KR4d0488_WYG_000-10b"/>
　　　再用韻<lb/>
　　　和師言殘春漫興韻<lb/>
<pb n="KR4d0488_WYG_000-11a"/>
靜春堂詩集原序<lb/>
予讀今文詩不知其為今人者唯於吾通甫為然通甫<lb/>
沒十餘年矣意者亦古矣而猶今也今斯人豈易得哉<lb/>
世之為詩者學古人欲其似出已意欲其新兩端而已<lb/>
然似者多蹈襲新者常崖異唯其似而非似也新而非<lb/>
新也得之渾然又未知古人已意孰先孰後也始可言<lb/>
詩耳一自士去科舉之業例無不為詩北音傷于壯南<lb/>
音失之浮詩文不同宜極于古故今人于宋詩少所許<lb/>
<pb n="KR4d0488_WYG_000-11b"/>
可僅取王半山以其逼唐也然半山豈肯及唐而止三<lb/>
司與宋次道選詩盡在目中矣至于中夜禪悟集句趁<lb/>
胡笳拍則不啻自其口出一大家數造詣迥别殆未可<lb/>
以淺窺若唐人近接六朝凌鮑謝何必多逺挹西漢師<lb/>
蘇李更不疑實致如此使如今人懸擬風雅不過跼蹐<lb/>
四言如韋孟自陳束晳補亡曽何繫于刪後重輕哉聲<lb/>
聞以時寖異感發在人則同每况愈下固不可心逺而<lb/>
力不逮亦不可予於通甫既曰古之人豈必以半山枉<lb/>
<pb n="KR4d0488_WYG_000-12a"/>
通甫譬諸登峯造極循循來徑尚于此乎見之也古人<lb/>
所甞有者皆有今人所當無者必無靈傑百出清婉明<lb/>
麗抑古謂酷令人愛者非耶憶通甫與予交上下古今<lb/>
一返諸性情之正予固望其鳴國家之盛横經石洞歸<lb/>
而不復出靜春堂手挍萬卷築修亭遂志焉屬其仲子<lb/>
泰輯遺編託予序死者如可作也顧焉得如通甫者與<lb/>
之評通甫名易姓袁氏呉郡人延祐庚申日南至髙郵<lb/>
龔璛序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_884-1a"/>
　欽定四庫全書<lb/>
御定全唐詩巻八百八十四<lb/>
　　杜牧<hi>詩一首</hi>
　　　　渡呉江<lb/>
　堠館人稀夜更長姑蘇城逺樹蒼蒼江湖潮落髙樓逈<lb/>
　河漢秋歸廣殿涼月轉碧梧移鵲影露低紅草溼螢光<lb/>
　文園詩侣應多思莫醉笙歌掩華堂<lb/>
　　厲𤣥<hi>詩一首</hi>
<pb n="KR4h0140_WYG_884-1b"/>
　　　　元日觀朝<lb/>
　玉座臨新嵗朝盈萬國人火連雙闕曉伏列五門春瑞<lb/>
　雪銷鴛瓦祥光在日輪天顔不敢視稱慶拜空頻<lb/>
　　趙璜<hi>詩一首</hi>
　　　　六月<lb/>
　六月火雲散蟬聲鳴樹梢秋風豈便借客思已蕭條傾<lb/>
　國三年别煙霞一路遥行人斷消息更上灞陵橋<lb/>
　　喻鳧<hi>詩一首</hi>
<pb n="KR4h0140_WYG_884-2a"/>
　　　樊川寒食<hi>第一句缺一字</hi>
新松　緑草古柏翳黄沙珮珂客驚鳥綺羅人間花蹙<lb/>
塵南北馬碾石去來車川晩悲風動墳前碎紙斜<lb/>
　潘咸<hi>詩一首</hi>
　　　芍藥<lb/>
閑来竹亭賞賞極蘂珠宫葉巳盡餘翠花纔半展紅媚<lb/>
欺桃李色香奪綺羅風每到春殘日芳華處處同<lb/>
　劉得仁<hi>詩五首</hi>
<pb n="KR4h0140_WYG_884-2b"/>
　　　晩歩<lb/>
野歩晩悠悠山光澹早秋遠空淪日脚多稼没人頭古<lb/>
木蟬齊噪深塍水慢流幽居廻不近杖䇿却堪愁<lb/>
　　　村晩閒歩<lb/>
緩歩出居處過原邉雁行夕陽投草木逺水映蒼茫野<lb/>
寺同蟾宿雲溪斸藥甞蕭條霜景暮極目盡堪傷<lb/>
　　　冬日題興善寺崔律師院孤松<lb/>
為此踈名路頻來訪逺公孤標宜雪後每見憶山中静<lb/>
<pb n="KR4h0140_WYG_884-3a"/>
影生幽蘚寒聲入迥空何年植茲地曉夕動清風<lb/>
　　　題新栽小松<lb/>
滿庭蕭颯皆凡木豈得颼飀似石溪雪夜枝柯疑畫出<lb/>
月中長短共人齊未知何日干天及恐到秋來被鶴棲<lb/>
却向舊山尋得處白雲根蕟覓應迷<lb/>
　　　栽松<lb/>
翠色凛空庭披衣獨繞行取從山頂嶮裁得道心生未<lb/>
弱幽泉韻焉論别木聲霜天殘月在轉影入池清<lb/>
<pb n="KR4h0140_WYG_884-3b"/>
　薛瑩<hi>詩一首</hi>
　　　十日菊<lb/>
昨日尊前折萬人酣曉香今朝籬下見滿地委殘陽得<lb/>
失片時痛榮枯一嵗傷未将同腐草猶更有重霜<lb/>
　賈島<hi>詩一首</hi>
　　　赴南巴留别蘇臺知巳<lb/>
人過梅嶺上嵗嵗北風寒落日孤舟去青山萬里看猿<lb/>
聲湘水静草色洞庭寛已料生涯事只應持釣竿<lb/>
<pb n="KR4h0140_WYG_884-4a"/>
　荘南傑<hi>詩四首</hi>
　　　紅薔薇<hi>才調集作無名氏詩</hi>
九天碎霞明澤國造化工夫潛翦刻翠葉長眉約細枝<lb/>
殷紅短刺鉤春色明日當樓晩香歇金帶盤空巳成結<lb/>
謝豹聲催麥隴秋熏風吹落猩猩血<lb/>
　　　曉歌<lb/>
鵾雞哭樹星河轉海上金烏翅如電嫦娥斂髮綰雲頭<lb/>
玉女舒霞織天面九土厨煙滿城邑商洛隴頭車馬急<lb/>
<pb n="KR4h0140_WYG_884-4b"/>
魏宫鐘動繡窗明夢娥驚對殘燈立<lb/>
　　　春草歌<lb/>
漠漠緜緜㡬多思無言領得春風意花裁小錦繡晴空<lb/>
葉抽碧簟鋪平地含芳弔影争芬敷繞雲恨起山蘼蕪<lb/>
離人不忍到此處淚娥滴盡雙真珠<lb/>
　　　古松歌<lb/>
山上山下松森沈翠盖煙龜鱗犀甲鏁支體泉聲雨脚<lb/>
洗春風深碧麈尾埽冥濛淺黄龍腹盤穹崇拏天攫地<lb/>
<pb n="KR4h0140_WYG_884-5a"/>
數千户恐作雲雨歸維嵩維嵩成大厦莫遣邂逅逢樵<lb/>
者<lb/>
　薛能<hi>詩四首</hi>
　　　蒲中霽後晩望<lb/>
河邉霽色無人見身帶春風立岸頭濁水茫茫有何意<lb/>
日斜還向古蒲州<lb/>
　　　龍門八韻<lb/>
河浸華夷闊山横宇宙雄髙波萬丈瀉夏禹㡬年功川<lb/>
<pb n="KR4h0140_WYG_884-5b"/>
迸晴明雨林生旦暮風人看飜進退鳥性斷西東氣逐<lb/>
雲歸海聲驅石落空近身毛乍豎當面語難通沸沫歸<lb/>
何處盤渦傍此中從來化鬐者攀去路應同<lb/>
　　　新雪<lb/>
細落麤和忽復繁頓清朝市不聞喧天迷皓色風何亂<lb/>
地溼春泥土半飜香暖㑹中懐岳寺樵鳴村外想家園<lb/>
閒吟只愛煎茶澹斡破平光向近軒<lb/>
　　　送判官赴京<lb/>
<pb n="KR4h0140_WYG_884-6a"/>
闕下情偏巳絶稀天涯身逺復相依庭花每對從容落<lb/>
夜燭多同笑語歸君子是行應柏署鄙人何望即柴扉<lb/>
青雲若遇交親話白璧無心待發揮<lb/>
　朱景𤣥<hi>詩一首</hi>
　　　溪東岑望天都山<lb/>
目望浮山丘梯雲上東岑羣峯争入冥巉巉生太隂昔<lb/>
賢此升仙結構窮聳深未曉日先照當書色半沉風泉<lb/>
雪霜飛雲樹瓊玉林大道非閉隔無路不可尋窺鏡澄<lb/>
<pb n="KR4h0140_WYG_884-6b"/>
夙慮望壇起敬心一從呼子安永絶金玉音<lb/>
　許渾<hi>詩一首</hi>
　　　夜行次東闗<hi>一作行次潼闗驛</hi>逢魏扶東歸<lb/>
南北斷<hi>一作倦</hi>蓬飄長亭酒一瓢殘雲歸太華疏雨過中<lb/>
條樹色隨闗迥河聲入塞<hi>一作海</hi>遥勞歌此分首<hi>一作手</hi>風<lb/>
急馬蕭蕭<lb/>
　李頻<hi>詩二首</hi>
　　　南遊湘漢寄友人<lb/>
<pb n="KR4h0140_WYG_884-7a"/>
南去逺三京三湘五月行巴江雪水下楚澤火雲生向<lb/>
野聊中飲乗凉探暮程離懐不可説已近峽猿聲<lb/>
　　　送劉山人歸洞庭<lb/>
却共孤雲去髙眠最上峯半湖乗早月中路入疏鐘秋<lb/>
盡蟲聲急夜深山雨重當時同隠者分得㡬株松<lb/>
　李郢<hi>詩十首</hi>
　　　早發<lb/>
野店星河在行人道路長孤燈憐宿處斜月厭新装草<lb/>
<pb n="KR4h0140_WYG_884-7b"/>
色多寒露蟲聲似故鄉清秋無限恨殘菊過重陽<lb/>
　　　題恵山<lb/>
乳洞隂隂碧澗連杉松六月冷無蟬黄昏飛盡白蝙蝠<lb/>
茶火數星山寂然<lb/>
　　　雨中看山榴落花<lb/>
山榴逼砌栽山火一團開盡日風兼雨春渠擁作堆<lb/>
　　　寄友人乞菊栽<hi>第七句缺一字</hi>
藥䦨經雨正堪鋤白菊煩君乞數株潘岳賦中芳思在<lb/>
<pb n="KR4h0140_WYG_884-8a"/>
陶潛籬下緑英無移來稍及蟬鳴樹種罷長教酒滿壺<lb/>
　子成仙縱難學九秋思看集鳩雛<lb/>
　　　江邉栁<lb/>
東風晴色挂䦨干眉葉初晴畏曉寒江上别筵終日有<lb/>
緑條春在長應難<lb/>
　　　鵝兒<lb/>
臘後閒行村舍邉黄鵝清水真可憐何窮散亂隨新草<lb/>
永日淹留在野田無事羣鳴遮水際爭來引頸逼人前<lb/>
<pb n="KR4h0140_WYG_884-8b"/>
風吹楚澤蒹葭暮看下寒溪逐去船<lb/>
　　　酬友人春暮寄枳花茶<lb/>
昨日東風吹枳花酒醒春晩一甌茶如雲正䕶幽人壍<lb/>
似雪纔分野老家金餅拍成和雨露玉塵煎出照煙霞<lb/>
相如病渇今全校不羡生臺白頸鵶<lb/>
　　　郢自街西醉歸馬鞭墜失崔員外起祕書知其<lb/>
　　　闕用皆許見貽俄頃之間二信俱至短長堅重<lb/>
　　　價不相饒輒抒短章仰酬珍錫<lb/>
<pb n="KR4h0140_WYG_884-9a"/>
蜀巖隂面冷冥冥偃雪欺霜半露青銛刃翦裁多鵲媚<lb/>
細鞘揮拂帯龍腥崖垂萬仭知無影蘚漬千年合有靈<lb/>
蘭省貴寮蓬閣吏一時緘贈到雲亭<lb/>
　　　即目<lb/>
自笑騰騰者非憨又不狂何為跧似鼠而復怯於麞落<lb/>
拓無生計伶俜戀酒鄉冥搜得詩窟偶戰出文場愛雪<lb/>
愁冬盡懐人覺夜長石樓多爽氣檉案有餘香運去非<lb/>
闗拙時來不在忙平生兩閑暇孤趣滿滄浪<lb/>
<pb n="KR4h0140_WYG_884-9b"/>
　　　羅敷東館亭下流泉云至前山擁咽經嵗移時<lb/>
　　　掬弄惆悵成章<lb/>
看山亭下小鳴泉嗚咽難通亦可憐惆悵無人為踈鑿<lb/>
擁愁含恨過年年<lb/>
　于武陵<hi>詩一首</hi>
　　　白櫻樹<lb/>
記得花開雪滿枝和蠭和蝶帶花移如今花落遊蠭去<lb/>
空作主人惆悵詩<lb/>
<pb n="KR4h0140_WYG_884-10a"/>
　崔櫓<hi>詩二十一首</hi>
　　　過南城縣麻姑山<lb/>
似前如却玉堆堆薄帶輕煙翠好裁斜倚兔鉤孤影伴<lb/>
校低仙掌一頭來盤疑虎伏形難寫展認龍拏勢未迴<lb/>
驚訝昔人曽羽化此中争不接瑶臺<lb/>
詩手難題畫手慙淺青濃碧疊東南塵愁世界忙心在<lb/>
霞伴神仙穩夢酣雨涕自悲看雪鬢星冠無計整雲篸<lb/>
家風負荷須名宦可惜千峯緑似藍<lb/>
<pb n="KR4h0140_WYG_884-10b"/>
差煙危碧半斜暉何代仙人此羽飛髙袖鎮長寒柏暗<lb/>
古祠時復彩雲歸紅塵鞭馬顔将換碧落驂鸞意有違<lb/>
聲利繋身家繋念今生辜負六銖衣<lb/>
　　　和友人題僧院薔薇花三首<lb/>
何人移得在禪家瑟瑟枝條簇簇霞争那寂寥埋草暗<lb/>
不勝惆悵舞風斜無縁影對金尊酒可惜香和石鼎茶<lb/>
看取老僧齊物意一般抛擲等凡花<lb/>
忍委芳心此地開似霞顔色苦低迴風驚少女偷香去<lb/>
<pb n="KR4h0140_WYG_884-11a"/>
雨認巫娥覓伴來今日獨憐僧院種舊山曽映釣磯栽<lb/>
三清上客知惆悵勸我春醪一兩杯<lb/>
露香如醉態如慵斜壓危䦨草色中試問更誰過野寺<lb/>
無憀徒自舞春風蘭缸尚惜連明在錦帳先愁入夏空<lb/>
一日㡬回来又去不能容易捨深紅<lb/>
　　　春晩泊船江村<lb/>
芳草青青古渡頭漁家住處暫維舟殘花半樹悄無語<lb/>
細雨滿天風似愁家信不來春又晩客程難盡水空流<lb/>
<pb n="KR4h0140_WYG_884-11b"/>
自憐愛失心期約看取花時更逺遊<lb/>
　　　栁<lb/>
風慢日遲遲拖煙拂水時惹将千萬恨繋在短長枝骨<lb/>
輭張郎瘦腰輕楚女飢故園歸未得多少斷腸思<lb/>
　　　蓮花<lb/>
影欹晴浪勢欹煙恨態緘言日抵年輕霧曉和香積飯<lb/>
片紅時墮化人船人間有茟應難畫雨後無塵更好憐<lb/>
何限斷腸名不得倚風嬌怯醉腰偏<lb/>
<pb n="KR4h0140_WYG_884-12a"/>
　　　殘蓮花<hi>第二首一作張林詩</hi>
倚風無力减香時涵露如啼卧翠池金谷樓前馬嵬下<lb/>
世間殊色一般悲<lb/>
不耐髙風怕冷煙瘦紅欹委倒青蓮無人解把無塵䄂<lb/>
盛取殘香盡日憐<lb/>
　　　惜蓮花<lb/>
半塘前日染来紅瘦盡金方昨夜風留様最嗟無巧筆<lb/>
䕶香誰為惜熏籠縁停翠櫂沈吟看忍使良波積漸空<lb/>
<pb n="KR4h0140_WYG_884-12b"/>
魂斷舊溪顦顇態冷煙殘粉楚臺東<lb/>
　　　岳陽雲夢亭看蓮花<lb/>
似醉如慵一水心斜陽欲暝彩雲深清明月照羞無語<lb/>
凉冷風吹勢不禁曽向楚臺和雨看只於吴苑弄船尋<lb/>
當時為汝題詩徧此地依前泥苦吟<lb/>
　　　村路菊花<lb/>
褭風驚未定溪影晩来寒不得重陽節虚将滿把看神<lb/>
仙誰采掇煙雨惜彫殘牧豎樵童看應教愛爾難<lb/>
<pb n="KR4h0140_WYG_884-13a"/>
　　　題山驛新桐花<lb/>
雨餘煙膩暖香浮影暗斜陽古驛樓丹鳯總巢阿閣去<lb/>
紫花空映楚雲愁堪憐翠盖竒於畫更惜芳庭冷似秋<lb/>
長日老春看落盡野禽閑哢碧悠悠<lb/>
　　　山路木芙蓉<lb/>
不向横塘泥裏栽兩株晴笑碧巖隈枉教絶世深紅色<lb/>
只向深山僻處開萬里王孫應有恨三年賈傅惜無才<lb/>
縁花更歎人間事半日江邉悵望廻<lb/>
<pb n="KR4h0140_WYG_884-13b"/>
　　　新栁<lb/>
無情柔態任春催似不勝風倚古臺多少去年今日恨<lb/>
御溝顔色洞庭来<lb/>
　　　臨川見新栁<lb/>
不見江頭三四日橋邉楊栁老金絲岸南岸北徃來渡<lb/>
帶雨帯煙深淺枝何處故鄉牽夢想兩廻他國見榮衰<lb/>
汀洲草色亦如此愁殺逺人人不知<lb/>
　　　南陽見栁<lb/>
<pb n="KR4h0140_WYG_884-14a"/>
　夜来風入最髙枝罥斷愁腸㡬尺絲楚塞曽吟煙午處<lb/>
　曲江長憶雪晴時金銜細轂縈廻岸戍笛牛歌逺近陂<lb/>
　還把舊年惆悵意武安城下一吟詩<lb/>
　　　　别君山<lb/>
　㸃空誇黛妬愁眉何必浮來結夢思慙媿二年青翠色<lb/>
　惹窗粘枕伴吟詩<lb/>
　　　　宿夀安山隂館聞泉<lb/>
　一支清急萬山來穿竹喧飛破石苔夢在故鄉臨欲到<lb/>
<pb n="KR4h0140_WYG_884-14b"/>
　聲聞孤枕却驚廻多愁鬢髮余甘老有限年光爾莫催<lb/>
　縁憶舊遊相似處月明山響子陵臺<lb/>
　　劉綺荘<hi>詩一首</hi>
　　　　共佳人守嵗<lb/>
　桂花窮北陸荆豔作<hi>一作下</hi>東鄰殘妝欲送曉薄衣巳迎<lb/>
　春舉袖争流雪分歌競繞<hi>一作曉</hi>塵不應将共醉年去逺<lb/>
　催人<lb/>
御定全唐詩巻八百八十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_342-1a"/>
　欽定四庫全書<lb/>
御定全唐詩卷三百四十二<lb/>
　　韓愈<lb/>
　　　　雪後寄崔二十六丞公<hi>斯立</hi>
　藍田十月雪塞闗我興南望愁羣山攢天嵬嵬<hi>一作崔嵬</hi>凍<lb/>
　相映君乃寄命於其間秩卑俸薄食口衆豈有酒食開<lb/>
　容顔殿前羣公賜食罷驊騮蹋路驕且閑稱多量少鍳<lb/>
　裁密豈念幽桂遺榛菅㡬欲犯嚴出薦口氣象硉兀未<lb/>
<pb n="KR4h0140_WYG_342-1b"/>
　可攀歸來殞涕揜闗卧心之紛亂誰能刪詩翁憔悴斸<lb/>
　荒棘<hi>謂孟郊</hi>清玉刻佩聫玦環腦脂遮眼卧壯士<hi>謂張籍病眼</hi>
　大弨挂壁無由彎乾坤惠施萬物遂獨於數子懐偏慳<lb/>
　朝欷暮唶不可解我心安得如石頑<lb/>
　　　　送僧澄觀<hi>李邕泗州普光王寺碑僧伽者龍朔中西來嘗縱觀臨淮發念置寺既成</hi>
　　　　<hi>中宗賜名普光王寺以景龍四年三月二日示滅於京後澄觀建僧伽塔於泗州</hi>
　浮屠西來何施為擾擾四海爭奔馳構樓架閣切星漢<lb/>
　誇雄鬭麗止者誰僧伽後出淮泗上勢到衆佛尤恢竒<lb/>
<pb n="KR4h0140_WYG_342-2a"/>
越商胡賈脱身罪珪璧滿船寧計資清淮無波平如席<lb/>
欄柱傾扶半天赤火燒水轉掃地空突兀便髙三百尺<lb/>
影沈潭底龍驚遁當晝無雲跨虛碧借問經營本何人<lb/>
道人澄觀名籍籍愈昔從軍大梁下往來滿屋賢豪者<lb/>
皆言澄觀雖僧徒公才吏用當今無後從徐州辟書至<lb/>
紛紛過客何由記人言澄觀乃詩人一座競吟詩句新<lb/>
向風長歎不可見我欲収歛加冠巾洛陽窮秋厭窮獨<lb/>
丁丁啄門疑啄木有僧來訪呼使前伏犀挿腦髙頰權<lb/>
<pb n="KR4h0140_WYG_342-2b"/>
惜哉已老無所及坐睨神骨空澘然臨淮太守初到郡<lb/>
逺遣州民送音問好竒賞俊直難逢去去為致思從容<lb/>
　　　山南鄭相公樊員外酬荅為詩其末咸有見及<lb/>
　　　語樊封以示愈依賦十四韻以獻<hi>鄭餘慶樊宗師也餘慶元</hi>
　　　<hi>和九年為山南西道節度使宗師為副</hi>
梁維西南屏山厲水刻屈稟生肖勦剛<hi>勦音巢輕捷也</hi>難諧在<lb/>
民物滎公<hi>餘慶封滎陽郡公</hi>鼎軸老烹斡<hi>烹謂烹擊幹謂幹旋猶宰制也</hi>力健<lb/>
倔帝咨女予往牙纛前岔坲<hi>岔蒲悶切坲音佛或作拂坲𡋯塵起貎</hi>威風<lb/>
<pb n="KR4h0140_WYG_342-3a"/>
挾惠氣蓋壤兩劘拂茫漫華黒間指畫變怳歘誠既富<lb/>
而美章彚霍炳蔚日延講大訓龜判錯衮黻<hi>公羊傳寳者何璋判</hi>
<hi>白龜青純何休注判半也半珪曰璋龜判言其所執衮黻言其所服</hi>樊子坐賔署演孔刮<lb/>
老佛金舂撼玉應厥臭劇蕙鬰遺我一言重跽受惕齋<lb/>
慄辭慳義卓濶呀豁疚掊掘<hi>呀豁隙竅也疚勞也因其隙竅力加掊掘掊掘者討</hi>
<hi>究也</hi>如新去盯聹雷霆逼颶䫻<hi>於聿切耵聹耳垢也如新去耳垢却聞雷霆颶䫻也</hi>
綴此豈為訓俚言紹莊屈<lb/>
　　　奉和武相公鎮蜀時詠使宅韋太尉所養孔雀<lb/>
<pb n="KR4h0140_WYG_342-3b"/>
　　　<hi>武元衡韋臯也</hi>
穆穆鸞鳳友何年來止兹飄零失故態隔絶抱長思翠<lb/>
角髙獨聳金華煥相差坐䝉恩顧重畢命守堦墀<lb/>
　　　感春三首<lb/>
偶坐藤樹下暮春下旬間藤隂已可庇落蘂還漫漫亹<lb/>
亹新葉大瓏瓏晩花乾青天髙寥寥兩蝶飛翻翻<hi>一作翩翩</hi>
時節適當爾懷悲自無端<lb/>
黄黄蕪菁花桃李事已退狂風簸枯榆狼籍九衢内春<lb/>
<pb n="KR4h0140_WYG_342-4a"/>
序一如此汝顔安足賴誰能駕飛車相從觀海外<lb/>
晨遊百花林朱朱兼白白栁枝弱而細懸樹垂百尺左<lb/>
右同來人金紫貴顯劇嬌童為我歌哀響跨筝笛艷姬<lb/>
蹋筵舞清眸刺劍㦸心懷平生友莫一在燕席死者長<lb/>
𣺌茫生者困乖隔少年真可喜老大百無益<lb/>
　　　早赴街西行香贈盧李二中舍人<hi>盧汀李逢吉也</hi>
天街東西異祗命遂成遊月明御溝曉蟬吟堤樹秋老<lb/>
僧情不薄僻寺境還幽寂寥二三子歸騎得相収<lb/>
<pb n="KR4h0140_WYG_342-4b"/>
　　　晩寄張十八助教周郎博士<hi>張籍周况也况愈之從壻</hi>
日薄<hi>一作落</hi>風景曠出歸偃前簷晴雲如擘絮新月似磨鎌<lb/>
田野興偶動衣冠情乆厭吾生可攜手歎息嵗將淹<lb/>
　　　題張十八所居<hi>籍</hi>
君居泥溝上溝濁萍青青蛙讙橋未掃蟬嘒門長扃名<lb/>
秩後千品詩文齊六經端來問竒字為我講聲形<lb/>
　　　奉酬盧給事雲夫四兄曲江荷花行見寄并呈<lb/>
　　　上錢七兄<hi>徽</hi>閣老張十八助教<lb/>
<pb n="KR4h0140_WYG_342-5a"/>
曲江千頃秋波淨平鋪紅雲蓋明鏡大明宫中給事歸<lb/>
走馬來㸔立不正遺我明珠九十六寒光映骨睡驪目<lb/>
我今官閒得婆娑<hi>時自中書舍人降太子右庶子</hi>問言何處芙蓉多撑<lb/>
舟昆明度雲錦脚敲兩舷呌吳歌太白山髙三百里負<lb/>
雪崔嵬挿花裏玉山前却不復來曲江汀瀅水平盃我<lb/>
時相思不覺一回首天門九扇相當開上界真人足官<lb/>
府豈如散仙鞭笞鸞鳳終日相追陪<lb/>
　　　奉和錢七兄<hi>徽</hi>曹長盆池所植<lb/>
<pb n="KR4h0140_WYG_342-5b"/>
翻翻江浦荷而今生在此擢擢菰葉長芳根復誰徙露<lb/>
涵兩鮮翠風蕩相磨倚但取主人知誰言盆盎是<lb/>
　　　記夢<lb/>
夜夢神官與我言羅縷道妙角與根挈攜陬維口瀾翻<lb/>
百二十刻須臾間我聽其言未云足捨我先度横山腹<lb/>
我徒三人共追之一人前度安不危我亦平行蹋<graphic n="KR1626" url="https://raw.githubusercontent.com/kanripo/KR-Gaiji/master/images/KR1626.png" mimeType="image/png"/>
                    <hi>丘召</hi>
<hi>切</hi>
                    <graphic n="KR1700" url="https://raw.githubusercontent.com/kanripo/KR-Gaiji/master/images/KR1700.png" mimeType="image/png"/>
                    <hi>牛召切</hi>神完骨蹻脚不掉側身上視溪谷盲杖撞玉<lb/>
版聲彭觥神官見我開顔笑前對一人壯非少石壇坡<lb/>
<pb n="KR4h0140_WYG_342-6a"/>
陀可坐卧我手承頦<hi>音孩</hi>肘拄座隆樓傑閣磊嵬髙天風<lb/>
飄飄吹我過壯非少者哦七言六字常語一字難我以<lb/>
指撮白玉丹行且咀噍行詰盤口前截斷第二句綽虐<lb/>
顧我顔不歡乃知仙人未賢聖䕶短憑愚邀我敬我能<lb/>
屈曲自世間安能從汝巢神山<lb/>
　　　南内朝賀歸呈同官<hi>唐長安有三内皇城在西北隅謂之西内東内曰大</hi>
　　　<hi>明宫在西内之東南内曰興慶宫在東内之南</hi>
薄雲蔽秋曦秋雨不成泥罷賀南内衙歸涼曉凄凄緑<lb/>
<pb n="KR4h0140_WYG_342-6b"/>
槐十二街<hi>中朝事跡云天街兩畔樹槐俗號為槐街</hi>渙散馳輪蹄余惟戇書<lb/>
生孤身無所齎三黜竟不去致官九列齊豈惟一身榮<lb/>
佩玉冠簪犀滉蕩天門髙著籍朝厥妻文才不如人行<lb/>
又無町畦問之朝廷事畧不知東西況於經籍深豈究<lb/>
端與倪君恩太山重不見酬稗稊所職事無多又不自<lb/>
提撕明庭集孔鸞曷取於鳬鷖樹以松與栢不宜間蒿<lb/>
藜婉孌自媚好㡬時不見擠貪食以忘軀尠<hi>音鮮</hi>不調鹽<lb/>
醯法吏多少年磨淬出角圭將舉汝愆尤以為已階梯<lb/>
<pb n="KR4h0140_WYG_342-7a"/>
収身歸闗東期不到死迷<lb/>
　　　朝歸<lb/>
峩峩進賢冠耿耿水蒼佩服章豈不好不與徳相對顧<lb/>
影聽其聲赬顔汗漸背進乏犬雞效又不勇自退坐食<lb/>
取其肥無堪等聾瞶長風吹天墟秋日萬里曬抵暮但<lb/>
昏眠不成歌慷慨<lb/>
　　　雜詩四首<lb/>
朝蠅不湏驅暮蚊不可拍蠅蚊滿八區可盡與相格得<lb/>
<pb n="KR4h0140_WYG_342-7b"/>
時能㡬時與汝恣啖咋涼風九月到掃不見蹤跡<lb/>
鵲鳴聲楂楂烏噪聲擭擭爭鬭庭宇間持身博彈射黄<lb/>
鵠能忍飢兩翅乆不擘蒼蒼雲海路嵗晩將無獲<lb/>
截橑為欂櫨斵楹以為椽束蒿以代之小大不相權雖<lb/>
無風雨災得不覆且顛解轡棄騏驥蹇驢鞭使前崑崙<lb/>
髙萬里嵗盡道苦邅停車卧輪下絶意於神僊<lb/>
雀鳴朝營食鳩鳴暮覔羣獨有知時鶴雖鳴不緣身喑<lb/>
蟬終不鳴有抱不列陳蛙黽鳴無謂閤閤祗亂人<lb/>
<pb n="KR4h0140_WYG_342-8a"/>
　　　讀東方朔雜事<hi>漢武帝内傳帝好長生七夕西王母降其宫索桃七枚以四枚</hi>
　　　<hi>與帝自食三枚曰此桃三千年一實時東方朔從殿東廂朱鳥牖中窺母母謂帝曰此窺牖兒</hi>
　　　<hi>嘗三來偷吾桃昔為太山上仙官令到方丈擅弄雷電激波揚風風雨失時隂陽錯迕致令蛟</hi>
　　　<hi>鯨陸行海水暴竭黄鳥宿淵于是九<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>丈人乃言於太上遂謫人間其後朔一旦乗龍飛去不</hi>
　　　<hi>知所在</hi>
嚴嚴<hi>古巖嚴通</hi>王母宫下維萬仙家噫欠為飄風<hi>聚氣為噫張口為欠</hi>
濯手大雨沱方朔乃䜿子驕不加禁訶偷入雷電室輷<lb/>
<hi>音轟</hi>輘<hi>音棱</hi>掉狂車王母聞以笑衛官助呀呀不知萬萬人<lb/>
<pb n="KR4h0140_WYG_342-8b"/>
生身埋泥沙簸頓五山踣<hi>音匐</hi>流漂八維蹉曰吾兒可憎<lb/>
奈此狡獪何方朔聞不喜禠身絡蛟蛇瞻相北斗柄兩<lb/>
手自相挼<hi>音儺</hi>羣仙急乃言百犯庸不科向觀睥睨處事<lb/>
在不可赦<hi>音奢</hi>欲不布露言外口實諠譁王母不得巳顔<lb/>
嚬口齎嗟頷頭可其奏送以紫玉珂方朔不懲創挾恩<lb/>
更矜誇詆欺劉天子正晝溺殿衙一旦不辭訣攝身凌<lb/>
蒼霞<lb/>
　　　譴瘧鬼<lb/>
<pb n="KR4h0140_WYG_342-9a"/>
屑屑水帝魂謝謝無餘輝如何不肖子尚奮瘧鬼威乘<lb/>
秋作寒熱翁嫗所罵譏求食歐泄間不知臭穢非醫師<lb/>
如百毒熏灌無停機灸師施艾炷酷若獵火圍詛師毒<lb/>
口牙舌作霹靂飛符師弄刀筆丹墨交横揮咨汝之胄<lb/>
出門户何巍巍祖軒而父頊未沫於前徽不修其操行<lb/>
賤薄似汝稀豈不忝厥祖靦然不知歸湛湛江水清歸<lb/>
居安汝妃清波為裳衣白石為門畿呼吸明月光手掉<lb/>
芙蓉旂降集隨九歌飲芳而食菲贈汝以好詞咄汝去<lb/>
<pb n="KR4h0140_WYG_342-9b"/>
莫違<lb/>
　　　示兒<lb/>
始我來京師止攜一束書辛勤三十年以有此屋廬此<lb/>
屋豈為華於我自有餘中堂髙且新四時登牢蔬前榮<lb/>
<hi>屋檐為榮前榮即南榮也</hi>饌賔親冠婚之所於庭内無所有髙樹八<lb/>
九株有藤婁絡之<hi>婁音縷莊子有巻婁者註巻婁猶拘攣也</hi>春華夏隂敷東<lb/>
堂坐見山雲風相吹嘘松果連南亭外有𤓰芋區西偏<lb/>
屋不多槐榆翳空虛山鳥旦夕鳴有類澗谷居主婦治<lb/>
<pb n="KR4h0140_WYG_342-10a"/>
北堂膳服適戚疎恩封髙平君子孫從朝裾<hi>一作車</hi>開門<lb/>
問誰來無非卿大夫不知官髙卑玉帶懸金魚問客之<lb/>
所為峩冠講唐虞酒食罷無為棊槊以相娛凡此座中<lb/>
人十九持鈞樞又問誰與頻莫與張樊如來過亦無事<lb/>
考評道精麤躚躚媚學子牆屏日有徒以能問不能其<lb/>
蔽豈可祛嗟我不修飾事與庸人俱安能坐如此比肩<lb/>
於朝儒詩以示兒曹其無迷厥初<lb/>
　　　庭楸<lb/>
<pb n="KR4h0140_WYG_342-10b"/>
庭楸止五株共生十步間各有藤繞之上各相鈎聫下<lb/>
葉各垂地樹顛各雲連朝日出其東我常坐西偏夕日<lb/>
在其西我常坐東邊當晝日在上我在中央間仰視何<lb/>
青青上不見纖穿朝暮無日時我且八九旋濯濯晨露<lb/>
香明珠何聫聫夜月來照之蒨蒨自生煙我已自頑鈍<lb/>
<hi>一作滯</hi>重遭五楸牽客來尚不見肯到權門前權門衆所<lb/>
趨有客動百千九牛亡一毛未在多少間往既無可顧<lb/>
不往自可憐<lb/>
<pb n="KR4h0140_WYG_342-11a"/>
　　　翫月喜張十八員外以王六秘書至<hi>王六王建也</hi>
前夕雖十五月長未滿規君來<hi>一作未</hi>晤我時風露渺無<lb/>
涯浮雲散白石天宇開青池孤質不自憚中天為君施<lb/>
翫翫夜遂乆亭亭曙將披況當今夕圓又以嘉客隨惜<lb/>
無酒食樂但用歌嘲為<lb/>
　　　和李相公攝事南郊覽物興懷呈一二知舊<hi>李相</hi>
　　　<hi>公逢吉也</hi>
燦燦辰角曙亭亭寒露朝川原共澄暎雲日還浮飄上<lb/>
<pb n="KR4h0140_WYG_342-11b"/>
宰嚴祀事清途振華鑣圜丘峻且坦前對南山標村樹<lb/>
黄復緑中田稼何饒顧瞻想巖谷興歎倦塵囂惟彼顛<lb/>
瞑者去公豈不遼為仁朝自治用静兵以銷勿憚吐捉<lb/>
<hi>捉一作握字本史記今人用吐握本韓詩外傳也</hi>勤可歌風雨調聖賢相遇少<lb/>
功徳今宣昭<lb/>
　　　和裴僕射相公假山十一韻<lb/>
公乎真愛山看山旦連夕猶嫌山在眼不得着脚歴枉<lb/>
語山中人匄我澗側石有來應公須歸必載金帛當軒<lb/>
<pb n="KR4h0140_WYG_342-12a"/>
乍駢羅隨勢忽開坼有洞若神剜有巖類天劃終朝巖<lb/>
洞間歌鼔燕賔戚孰謂衡霍期<hi>一作竒</hi>近在王侯宅傅氏<lb/>
築巳卑磻溪釣何激逍遙功徳下不與事相摭樂我盛<lb/>
明朝於焉傲今昔<lb/>
　　　與張十八同效阮步兵一日復一夕<lb/>
一日復一日一朝復一朝祇見有不如不見有所超食<lb/>
作前日味事作前日調不知乆不死憫憫尚誰要富貴<lb/>
自縶拘貧賤亦煎焦俯仰未得所一世已解鑣譬如籠<lb/>
<pb n="KR4h0140_WYG_342-12b"/>
中鶴六翮無所搖譬如兔得蹄安用東西跳還看古人<lb/>
書復舉前人瓢未知所究竟且作新詩謠<lb/>
　　　送諸葛覺往隨州讀書<hi>李繁時為隨州刺史宰相泌之子也</hi>
鄴侯家多書挿架三萬軸一一懸牙籖新若手未觸為<lb/>
人强記覽過眼不再讀偉哉羣聖文磊落載其腹行年<lb/>
五十餘<hi>一作餘五十</hi>出守數巳六京邑有舊廬不容乆食宿<lb/>
臺閣多官員無地寄一足我雖官在朝氣勢日局縮屢<lb/>
為丞相言雖懇不見録送行過滻<hi>一作淮</hi>水東望不轉目<lb/>
<pb n="KR4h0140_WYG_342-13a"/>
今子從之遊學問得所欲入海觀龍魚矯翮逐黄鵠勉<lb/>
為新詩章月寄三四幅<lb/>
　　　南溪始泛三首<hi>此詩乃長慶間以病在告日所作</hi>
榜舟南山下<hi>一作溪上</hi>上上不得返幽事隨去多<hi>一作幽尋事隨去</hi>
孰能量近逺隂沈過連樹藏昂抵横坂石麤肆磨礪波<lb/>
惡厭牽挽或倚偏岸漁竟就平洲飯㸃㸃暮雨飄梢梢<lb/>
新月偃餘年懍無㡬休日愴已晩自是病使然非由取<lb/>
髙蹇<hi>一作謇</hi>
<pb n="KR4h0140_WYG_342-13b"/>
南溪亦清駛而無檝與舟山農驚見之隨我觀不休不<lb/>
惟兒童輩或有杖白頭饋我籠<hi>一作籬</hi>中𤓰勸我此淹留<lb/>
我云以病歸此已頗自由幸有用餘俸置居在西疇囷<lb/>
倉米榖滿未有旦夕憂上去無得得下來亦悠悠但恐<lb/>
煩里閭時有緩急投願為同社人雞豚燕春秋<lb/>
足弱不能步自宜収朝蹟羸形可輿致佳觀安事擲即<lb/>
此南坂下乆聞有水石拕舟入其間溪流正清激隨波<lb/>
吾未能峻瀨乍可刺鷺起若導吾前飛數十尺亭亭柳<lb/>
<pb n="KR4h0140_WYG_342-14a"/>
　帶沙團團松冠壁歸時還盡夜誰謂非事役<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_342-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷三百四十二<lb/>
</p>
<p>
</p>
  </div>
</body>
</text>
</TEI>
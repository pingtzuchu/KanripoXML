<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_614-1a"/>
　欽定四庫全書<lb/>
御定全唐詩巻六百十四<lb/>
　　皮日休<lb/>
　　　　懐華陽潤卿愽士三首<lb/>
　先生一向事虛皇天市壇西與世忘環堵養龜看氣訣<lb/>
　刀圭餌犬試仙方静探石腦衣裾潤閒鍊松脂院落香<lb/>
　聞道徴賢須有詔不知何日到良常<lb/>
　㝠心唯事白英君不問人間爵與勲林下醉眠仙鹿見<lb/>
<pb n="KR4h0140_WYG_614-1b"/>
　洞中閒話隠芝聞石牀卧苦渾無蘚藤篋開稀恐有雲<lb/>
　料得虛皇新詔様青瓊板上緑為文<lb/>
　鳯骨輕來稱瘦容華陽館主未成翁<hi>陶隠君昔為華陽館主</hi>數行<lb/>
　玉札存心乆一掬雲漿漱齒空白石煮多熏屋黒丹砂<lb/>
　埋乆染泉紅他年欲事先生去十賚須加陸逸沖<hi>逸沖嘗事</hi>
　<hi>隠居隠居錫名棲静處士十賚猶人間九錫也</hi>
　　　　魯望以竹夾膝見寄因次韻詶謝<lb/>
　圓於玉柱滑於龍來自衡陽彩翠中拂潤恐飛清夏雨<lb/>
<pb n="KR4h0140_WYG_614-2a"/>
叩虛疑貯碧湘風大勝書客裁成柬頗賽溪翁截竹筒<lb/>
從此角巾因爾戴俗人相訪若為通<lb/>
　　　夏景無事因懐章來二上人二首<lb/>
澹景㣲隂正送梅幽人逃暑癭柟杯水花移得和魚子<lb/>
山蕨收時帶竹胎嘯館大都偏見<hi>一作得</hi>月醉鄉終竟不<lb/>
聞雷更無一事唯留客卻被高僧怕不來<lb/>
佳樹盤珊枕草堂此中隨分亦閒忙平鋪風簟尋琴譜<lb/>
静掃烟窗著藥方幽鳥見貧留好語白蓮知卧送清香<lb/>
<pb n="KR4h0140_WYG_614-2b"/>
從今有計消閑日更為支公置一牀<lb/>
　　　寄瓊州楊舍人<lb/>
徳星芒彩瘴天涯酒樹堪消謫宦嗟行邁竹王因設奠<lb/>
居逢木客又遷家清齋淨溲桄榔麪逺信閒封荳蔲花<lb/>
清切㑹須歸有日莫貪句漏足丹砂<lb/>
　　　魯望以輪鉤相示緬懐高致因作三篇<lb/>
角柄孤輪細膩輕翠篷十載伴君行撚時解轉蟾蜍魄<lb/>
抛處能啼絡緯聲七里灘波喧一舎五雲溪月靜三更<lb/>
<pb n="KR4h0140_WYG_614-3a"/>
朱衣鮒足和蓑睡誰信人間有利名<lb/>
一線飄然下碧塘溪翁無語逺相望蓑衣舊去烟披重<lb/>
篛笠新來雨打香白鳥白蓮為夢寐清風清月是家鄉<lb/>
明朝有物充君信㰂酒三缾寄夜航<hi>㰂酒出沈約集</hi>
盡日幽然舴艋輕小輪聲細雨溟溟三尋絲帶桐江爛<lb/>
一寸鉤含笠澤腥用近詹何傳釣法收和范蠡養魚經<lb/>
孤蓬半夜無餘事應被嚴灘聒酒醒<lb/>
　　　吳中書事寄漢南裵尚書<lb/>
<pb n="KR4h0140_WYG_614-3b"/>
萬家無事鏁蘭橈鄉味腥多厭紫䖀<hi>江文通集云紫䖀石劫也</hi>水似<lb/>
棊文交度郭栁如行障儼遮橋青梅蔕重初迎雨白鳥<lb/>
羣高欲避潮唯望舊知憐此意得為傖鬼也逍遙<lb/>
　　　夏景沖澹偶然作二首<lb/>
秖隈蒲褥岸烏紗味道澄懐景更斜紅印寄泉慙郡守<lb/>
青筐與笋媿僧家茗爐盡日燒松子書按經時剥瓦花<lb/>
園吏暫棲君莫笑不妨猶更著南華<lb/>
一室無喧事事幽還如貞白在高樓天台畫得千迴看<lb/>
<pb n="KR4h0140_WYG_614-4a"/>
湖目<hi>一作月</hi>芳來百度遊<hi>湖目蓮子也</hi>無限世機吟處息幾多<lb/>
身計釣前休他年謁帝言何事請贈劉伶作醉侯<lb/>
　　　送李明府之任海南<lb/>
五羊城在蜃樓邊墨綬垂腰正少年山静不應聞屈鳥<lb/>
草深從使翳貪泉蟹奴晴上臨潮檻燕婢秋隨過海船<lb/>
一事與君消逺宦乳蕉花發訟庭前<lb/>
　　　寄題羅浮軒轅先生所居<lb/>
亂峯四百三十二<hi>羅浮山峯數</hi>欲問徵君何處尋紅翠<hi>山鳥名</hi>
<pb n="KR4h0140_WYG_614-4b"/>
數聲瑤室響<hi>山有璇房瑤室七十有二</hi>真檀一炷石樓深山都遣負<lb/>
沽來酒樵客容看化後金從此謁師知不逺求官先有<lb/>
葛洪心<lb/>
　　　宿報恩寺水閣<lb/>
寺鏁雙峰寂不開幽人中夜獨裵回池文帶月鋪金簟<lb/>
蓮朶含風動玉杯徃徃竹梢搖翡翠時時杉子擲莓苔<lb/>
可憐此際誰曽見唯有支公盡看來<lb/>
　　　醉中偶作呈魯望<lb/>
<pb n="KR4h0140_WYG_614-5a"/>
谿雲澗鳥本吾儕剛為浮名事事乖十里尋山為思役<lb/>
五更看月是情差分將吟咏華霜鬢力以壺觴固百骸<lb/>
争得草堂歸卧去共君同作太常齋<lb/>
　　　寄滑州李副使員外<lb/>
兵繞臨淮數十重鐵衣才子正從公軍前草奏旄頭下<lb/>
城上封書箭簳中圍合只應聞曉雁血腥何處避春風<lb/>
故人勲重金章貴猶在江湖積劒功<lb/>
　　　傷史拱山人<lb/>
<pb n="KR4h0140_WYG_614-5b"/>
一緘幽信自襄陽上報先生去嵗亡山客為醫翻貰藥<lb/>
野僧因弔卻焚香峰頭孤冢為雲穴松下靈筵是石牀<lb/>
宗炳死來君又去終身不復到柴桑<lb/>
　　　吳中言懐寄南海二同年<lb/>
曲水分飛嵗已賒東南為客各天涯退公只傍蘇勞竹<lb/>
移宴多隨末利花銅鼔夜敲溪上月布㠶晴照海邊霞<lb/>
三年謾被鱸魚累不得横經侍絳紗<lb/>
　　　奉和魯望白鷗詩<lb/>
<pb n="KR4h0140_WYG_614-6a"/>
雪羽䙰褷半惹泥海雲深處舊巢迷池無飛浪爭教舞<lb/>
洲少輕沙若遣棲烟外失羣慙雁鶩波中得志羨鳬鷖<lb/>
主人恩重真難遇莫為心孤憶舊溪<lb/>
　　　奉和魯望懐楊台文楊鼎文二秀才<lb/>
羊曇留我昔經春各以篇章鬬五雲賔草每容閒處見<lb/>
擊琴多任醉中聞釣前青翰交加倚醉後紅魚取次分<lb/>
為説風標曾入夢上仙初著翠霞帬<lb/>
　　　友人以人參見惠因以詩謝之<lb/>
<pb n="KR4h0140_WYG_614-6b"/>
神草延年出道家<hi>神草别名</hi>是誰披露記三椏開時的定涵<lb/>
雲液劚後還因帶石花名士寄來消酒渇野人煎處撇<lb/>
泉華從今湯劑如相續不用金山焙上茶<lb/>
　　　傷進士嚴子重詩<hi>并序</hi>
　　余為童在鄉校時簡上抄杜舎人牧之集見有與<lb/>
　　進士嚴惲詩後至吳一日有客曰嚴某余志其名<lb/>
　　久矣遽懐文見造於是樂得禮而觀之其所為工<lb/>
　　於七字徃徃有清便柔媚時可軼駭於常軌其佳<lb/>
<pb n="KR4h0140_WYG_614-7a"/>
　　者曰春光冉冉歸何處更向花前把一杯盡日問<lb/>
　　花花不語為誰零落為誰開余美之諷而未嘗怠<lb/>
　　生舉進士亦十餘計偕余方寃之謂乎竟有得於<lb/>
　　時也未幾歸吳興後兩月<hi>咸通十一年也</hi>霅人至云生以<lb/>
　　疾亡於所居矣噫生徒以詞聞於士大夫竟不名<lb/>
　　而逝豈止此而湮沒耶江湖間多美材士君子茍<lb/>
　　樂退而有文者死無不為時惜可勝言耶於是哭<lb/>
　　而為詩魯望生之友也當為我同作<lb/>
<pb n="KR4h0140_WYG_614-7b"/>
十哭都門牓上塵盖棺終是五湖人生前有敵唯丹桂<lb/>
沒後無家秖白蘋箬下斬新醒處月江南依舊詠來春<lb/>
知君精爽應無盡必在酆都頌帝晨<hi>梁成酆都官頌紂絶標帝晨</hi>
　　　奉和魯望早秋吳體次韻<lb/>
書淫傳癖窮欲死譊譊何必頻相仍日乾隂蘚厚堪剥<lb/>
藤把欹松牢似䋲搗藥香侵白袷袖穿雲潤破烏紗稜<lb/>
安得瑤池飲殘酒半醉騎下垂天鵬<lb/>
　　　奉和魯望秋賦有期次韻<lb/>
<pb n="KR4h0140_WYG_614-8a"/>
十載江湖<hi>一作南</hi>盡是閒客兒詩句滿人間郡侯聞譽親<lb/>
邀得鄉老知名不放還應帶瓦花經汴水更攜雲實出<lb/>
包山太㣲宫裏環岡樹無限瑶枝待爾攀<lb/>
　　　奉和魯望病中秋懐次韻<lb/>
貧病於君亦太兼才高應亦被天嫌因分鶴料家資減<lb/>
為置僧餐口數添静裏改詩空凭几寒中注易不開簾<lb/>
清詞一一侵真宰甘取窮愁不用占<lb/>
　　　新秋即事三首<lb/>
<pb n="KR4h0140_WYG_614-8b"/>
癡號多於顧愷之更無餘事可從知酒坊吏到常先見<lb/>
鶴料符來每探支<hi>吳郡有鶴料案</hi>凉後每謀清月社晩來專赴<lb/>
白蓮期共君無事堪相賀又到金虀玉鱠時<lb/>
堪笑高陽病酒徒幅巾瀟灑在東吳秋期浄掃雲根瘦<lb/>
山信迴緘乳管粗白月半窗抄术序清泉一器授芝圖<lb/>
乞求待得西風起盡挽煙帆入太湖<lb/>
露槿風杉滿曲除高秋無事似雲廬醉多巳任家人厭<lb/>
病乆還甘吏道疎青桂巾箱時寄藥白綸卧具半抛書<lb/>
<pb n="KR4h0140_WYG_614-9a"/>
君卿脣舌非吾事且向江南問鰒魚<lb/>
　　　南陽潤卿將歸雷平因而有贈<lb/>
借問山中許道士此迴歸去復何如竹屛風扇抄遺事<lb/>
柘步輿竿繫隠書絳樹實多分紫鹿丹砂泉淺種紅魚<lb/>
東卿旄節看看至静啟茅齋慎掃除<lb/>
　　　訪寂上人不遇<lb/>
何處尋雲暫廢禪客來還寄草堂眠桂寒自落翻經案<lb/>
石冷空消洗鉢泉爐裏尚飄殘玉篆龕中仍鏁小金仙<lb/>
<pb n="KR4h0140_WYG_614-9b"/>
須將二百籖迴去得<hi>一作待</hi>得支公恐隔年<lb/>
　　　顧道士亡弟子以束帛乞銘于余魯望因賦戲<lb/>
　　　贈日休奉和<lb/>
師去東華卻鍊形門人求我誌金庭大椿枯後新為記<lb/>
仙鶴亡來始有銘<hi>前朝文集未有道士銘誌</hi>瓊板欲刋知不朽冰紈<lb/>
將受恐通靈君才莫歎無兹分合注神𤣥劒解經<lb/>
　　　秋夕文宴得遙字<lb/>
啼螿衰葉共蕭蕭文宴無喧夜轉遙高韻最宜題雪讚<lb/>
<pb n="KR4h0140_WYG_614-10a"/>
逸才偏稱和雲謠風吹翠蠟應難刻月照清香太易消<lb/>
無限𤣥言一杯酒可能容得盖寛饒<lb/>
　　　南陽廣文欲於荆襄卜居因而有贈<lb/>
地脉從來是福鄉廣文高致更無雙青精飯熟雲侵竈<lb/>
白<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>裘成雪濺窗度日竹書千萬字經冬术煎兩三缸<lb/>
鱸魚自是君家味莫背松江憶漢江<lb/>
　　　寄毘陵魏處士朴<lb/>
文籍先生不肎官絮巾衝雪把魚竿一堆方冊為侯印<lb/>
<pb n="KR4h0140_WYG_614-10b"/>
三級幽巖是將臺醉少最因吟月冷瘦多偏為卧雲寒<lb/>
兔皮衾暖篷舟穏欲共誰遊七里灘<lb/>
　　　初冬偶作寄南陽潤卿<lb/>
寓居無事入清冬雖設樽罍酒半空白菊為霜翻帶紫<lb/>
蒼苔因雨卻成紅迎潮預遣収魚笱防雪先教盖鶴籠<lb/>
唯待支硎最寒夜共君披氅訪林公<lb/>
　　　冬曉章上人院<lb/>
山堂冬曉寂無聞一句清言憶領軍琥珀珠黏行處雪<lb/>
<pb n="KR4h0140_WYG_614-11a"/>
㯶櫚箒掃卧來雲松扉欲啟如鳴鶴石鼎初煎若聚蚊<lb/>
不是戀師終去晩陸機茸内足毛羣<lb/>
　　　寄題鏡巖周尊師所居<hi>并序</hi>
　　處州仙都山山之半有洞口下望之如鑑目之曰<lb/>
　　鏡巖下去地二百尺上者以竹梯為級中如方丈<lb/>
　　内有乳水滴瀝嵌罅黄老徒周君景復居焉迨八<lb/>
　　十年不食乎粟日唯焚降真香一炷讀靈寳度人<lb/>
　　經而已東牟叚公柯昔為州日聞其名梯其室以<lb/>
<pb n="KR4h0140_WYG_614-11b"/>
　　造之且曰君居此乆矣乳水之滴晝夜可知量乎<lb/>
　　周君曰某常揣之盡晝與夜一斛加半焉公異而<lb/>
　　禮之後柯别十二年日休至吳處人過説周君尚<lb/>
　　存吟想其道無由以覩因寄題是詩云<lb/>
八十餘年住鏡巖鹿皮巾下雪髟髟牀寒不奈雲縈枕<lb/>
經潤何妨雨滴函飲澗猨迴窺絶洞縁梯人歇倚危杉<lb/>
如何計吏窮於鳥欲望仙都舉一㠶<lb/>
　　　寒夜文宴得泉字<lb/>
<pb n="KR4h0140_WYG_614-12a"/>
分明競襞七香牋王朗風姿盡列仙盈篋共開華頂藥<lb/>
滿缾同坼惠山泉蟹因霜重金膏溢橘為風多玉腦鮮<lb/>
吟罷不知詩首數隔林明月過中天<lb/>
　　　庚寅嵗十一月新羅𢎞惠上人與本國同書請<lb/>
　　　日休為靈鷲山周禪師碑將還以詩送之<lb/>
三十麻衣弄渚禽豈知名字徹雞林勒銘雖即多遺草<lb/>
越海還能扺萬金鯨鬛曉掀峰正燒鼇晴夜沒島還隂<lb/>
<hi>一作深</hi>二千餘字終天别東望辰韓涙灑襟<lb/>
<pb n="KR4h0140_WYG_614-12b"/>
　　　送潤卿博士還華陽<lb/>
雪打篷舟離酒旗華陽居士半酣歸逍遥只恐逢雲將<lb/>
恬澹真應降月妃仙市鹿胎如錦嫰隂宫燕肉似酥肥<lb/>
公車草合蒲輪壊爭不教他白日飛<lb/>
　　　寒日書齋即事三首<lb/>
參佐三間似草堂恬然無事可成忙移時寂歴燒松子<lb/>
盡日殷勤拂乳牀將近道齋先衣褐欲清詩思更焚香<lb/>
空庭好待中宵月獨禮星辰學步罡<lb/>
<pb n="KR4h0140_WYG_614-13a"/>
不知何事有生涯皮褐親裁學道家深夜數甌唯柏葉<lb/>
清晨一器是雲華盆池有鷺窺蘋沫石版無人掃桂花<lb/>
江漢欲歸應未得夜來頻夢赤城霞<lb/>
方朔家貧未有車肎從榮利捨樵漁從公未怪多侵酒<lb/>
見客唯求轉借書暫聽松風生意足偶看溪月世情疎<lb/>
如鉤得貴非吾事合向煙波為五魚<hi>松江有五魚</hi>
　　　臘後送内大徳從朂遊天台<lb/>
講散重雲下九天大君恩賜許隨縁霜中一鉢無辭乞<lb/>
<pb n="KR4h0140_WYG_614-13b"/>
湖上孤舟不廢禪夢入瓊樓寒有月<hi>天台山有金庭不死之鄉及瓊樓玉</hi>
<hi>室</hi>行過石樹凍無煙<hi>按消山有石樓樹吳大皇元年郡吏伍曜於海際得之枝莖紫色有</hi>
<hi>光南越謂之石連理也</hi>他時𤓰鏡知何用吳越風光滿御筵<lb/>
　　　寄題玉霄峰葉涵象尊師所居<lb/>
青㝠向上玉霄峰元始先生戴紫蓉曉案瓊文光洞壑<lb/>
夜檀香氣惹杉松閒迎仙客來為鶴静噀靈符去是龍<lb/>
子細捫心無偃骨<hi>偃骨在胸者名入星骨</hi>欲隨師去肎相容<lb/>
　　　奉和魯望寄南陽廣文<hi>一本此下有還雷平二字</hi>次韻<lb/>
<pb n="KR4h0140_WYG_614-14a"/>
春彩融融釋凍塘日精閒嚥坐巖房瓊函静啟從猨覻<lb/>
金液初開與鶴嘗八㑹舊文多搭<hi>一作榻</hi>寫七真遺語剰<lb/>
思量不知夢到為<hi>一作驚</hi>何處紅藥滿山烟月香<lb/>
　　　題支山南峰僧<lb/>
雲侵壊衲重隈肩不下南峯不記年池裏羣魚曽受戒<lb/>
林間孤鶴欲參禪雞頭竹上開危徑鴨脚花中擿廢泉<lb/>
無限吳都堪賞事何如來此看師眠<lb/>
　　　送董少卿游茅山<lb/>
<pb n="KR4h0140_WYG_614-14b"/>
名卿風度足杓斜一舸閒尋二許家天影曉通金井水<lb/>
山靈深護玉門沙空壇禮後銷香母隂洞縁時觸乳花<lb/>
盡待于公作廷尉<hi>卿嘗為大理用法有㢘平之稱</hi>不須從此便餐霞<lb/>
　　　詶魯望見迎緑罽次韻<lb/>
輕裁鴨緑任金刀不怕西風㫁野蒿詶贈既無青玉案<lb/>
纎華猶欠赤霜袍煙披怪石難同逸竹映山禽未勝高<lb/>
成後料君無别事只應酣飲詠離騷<lb/>
　　　寄懐南陽潤卿<lb/>
<pb n="KR4h0140_WYG_614-15a"/>
鹿門山下捕魚郎今向江南作渇𦍑無事只陪看藕様<lb/>
有錢唯欲買湖光醉來渾忘移花處病起空聞焙藥香<lb/>
何事對君猶有媿一篷衝雪返華陽<lb/>
　　　魯望憫承吉之孤為詩序邀予屬和欲用予道<lb/>
　　　振其孤而利之噫承吉之困身後乎魯望視予<lb/>
　　　困與承吉生前孰若<hi>一作苦</hi>哉未有已困而能振<lb/>
　　　人者抑為之辭用塞良友<lb/>
先生清骨𦵏烟霞業破孤存孰為嗟幾篋詩篇<graphic n="KR4274" url="https://raw.githubusercontent.com/kanripo/KR-Gaiji/master/images/KR4274.png" mimeType="image/png"/>貴位<lb/>
<pb n="KR4h0140_WYG_614-15b"/>
一林石笋散豪家兒過舊宅啼楓影姬繞荒田泣稗花<lb/>
唯我共君堪便戒莫將文譽作生涯<lb/>
　　　寄潤卿博士<lb/>
高眠可為要𤣥纁鵲尾金爐一世焚<hi>陶貞白有金鵲尾香罏</hi>塵外<lb/>
鄉人為許椽山中地主是茅君將收芝菌唯防雪欲曬<lb/>
圖書不奈雲若使華陽終卧去漢家封禪用誰文<lb/>
　　　奉和魯望白菊<lb/>
已過重陽半月天琅華千㸃照寒烟蘂香亦似浮金靨<lb/>
<pb n="KR4h0140_WYG_614-16a"/>
花様還如鏤玉錢玩影馮妃堪比豔鍊形蕭史好争妍<lb/>
無由擿向牙箱裏飛上方諸贈列仙<lb/>
　　　華亭鶴聞之舊矣及來吳中以錢半千得一隻<lb/>
　　　養之殆經嵗不幸為飲啄所悞經夕而卒悼之<lb/>
　　　不已遂繼以詩南陽潤卿博士浙東徳師侍御<lb/>
　　　毘陵魏不琢處士東吳陸魯望秀才及厚於予<lb/>
　　　者悉寄之請垂見和<lb/>
池上低摧病不行誰教仙魄反層城隂苔尚有前朝跡<lb/>
<pb n="KR4h0140_WYG_614-16b"/>
皎月新無昨夜聲菰米正殘三日料筠籠休礙九霄程<lb/>
不知此恨何時盡遇著雲泉即愴情<lb/>
　　　傷開元觀顧道士<lb/>
恊晨宫上啟金扉詔使先生坐蛻歸鶴有一聲應是哭<lb/>
丹無餘粒恐潛飛烟凄玉笥封雲篆月慘琪花𦵏羽衣<lb/>
腸㫁雷平舊遊處五芝無影草㣲㣲<lb/>
　　　醉中即席贈潤卿博士<lb/>
適越遊吳一散仙銀缾玉柄兩翛然茅山頂上攜書簏<lb/>
<pb n="KR4h0140_WYG_614-17a"/>
笠澤心中漾酒船桐木布溫吟倦後桃花飯熟醉醒前<lb/>
謝安四十餘方起猶自高閒得數年<lb/>
　　　偶留羊振文先輩及一二文友小飲日休以眼<lb/>
　　　病初平不敢飲酒遣侍宻歡因成四韻<lb/>
謝莊初起恰花晴强侍紅筵不避觥乆㫁杯孟華盖喜<lb/>
忽聞歌吹谷神驚䙰褷正重新開栁呫囁難通乍囀鶯<lb/>
猶有僧䖍多宻炬不辭相伴到天明<lb/>
　　　奉送浙東徳師侍御罷府西歸<lb/>
<pb n="KR4h0140_WYG_614-17b"/>
建安才子太㣲仙暫上金臺許二年形影欲歸溫室樹<lb/>
夢魂猶傍越溪蓮空將海月為京信尚使樵風送酒船<lb/>
從此受恩知有處免為傖鬼恨吳天<lb/>
　　　送羊振文先輩徃桂陽歸覲<lb/>
桂陽新命下彤墀彩服行當欲雪時登第巳聞傳禰賦<lb/>
問安猶聽講韓詩竹人臨水迎符節<hi>曹毘湘中賦云篔簹中實内有實狀</hi>
<hi>如人也</hi>風母穿雲避信旗<hi>桂陽山中有風母獸擊殺見風輙活</hi>無限湘中悼<lb/>
騷恨憑君此去謝江蘺<lb/>
<pb n="KR4h0140_WYG_614-18a"/>
　　　褚家林亭<lb/>
廣亭遥對舊娃宫竹島蘿溪委曲通茂苑樓臺低檻外<lb/>
太湖魚鳥徹池中蕭踈桂影移茶具狼籍蘋花上釣筒<lb/>
争得共君來此住便披鶴氅對清風<lb/>
　　　送圓載上人歸日本國<lb/>
講殿談餘著賜衣椰帆卻返舊禪扉貝多紙上經文動<lb/>
如意缾中佛爪飛颶母影邊持戒宿波神宫裏受齋歸<lb/>
家山到日將何入<hi>一作日</hi>白象新秋十二圍<lb/>
<pb n="KR4h0140_WYG_614-18b"/>
　　　重送<lb/>
雲濤萬里最東頭射馬臺深玉署秋<hi>射馬臺即今王城也</hi>無限屬<lb/>
城為躶國幾多分界是亶州<hi>州在㑹稽海外傳是徐福之裔</hi>取經海底<lb/>
開龍藏誦咒空中散蜃樓不奈此時貧且病乘桴直欲<lb/>
伴師遊<lb/>
　　　潤卿遺青䭀飯兼之一絶聊用荅謝<lb/>
傳得三元䭀飯名大宛聞説有仙卿<hi>案西梁子文撰黄錦素書十通其二</hi>
<hi>傳大宛北谷子自號青精先生</hi>分泉過屋舂青稻<hi>此飯以青龍稻為之</hi>拂霧彯衣<lb/>
<pb n="KR4h0140_WYG_614-19a"/>
　折紫莖<hi>南稻莖㣲紫色</hi>蒸處不教雙鶴見服來唯怕五雲生草<lb/>
　堂空坐無飢色時把金津漱一聲<lb/>
　　　　鴛鴦二首<lb/>
　雙絲絹上為新様連理枝頭是故園翠浪萬迴同過影<lb/>
　玉沙千處共棲㾗若非足恨佳人魄即是多情年少魂<lb/>
　應念孤飛爭别宿蘆花蕭瑟雨黄昏<lb/>
　鈿□雕鏤費深功舞妓衣邊繡莫窮無日不來湘渚上<lb/>
　有時還在鏡湖中烟濃共拂芭蕉雨浪細雙遊菡萏風<lb/>
<pb n="KR4h0140_WYG_614-19b"/>
　應笑豪家鸚鵡伴年年徒被鎖金籠<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百十四<lb/>
</p>
<p>
</p>
  </div>
</body>
</text>
</TEI>
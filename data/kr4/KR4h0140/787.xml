<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_787-1a"/>
　欽定四庫全書<lb/>
御定全唐詩卷七百八十七<lb/>
　　無名氏<lb/>
　　　　日暮山河清<lb/>
　天髙爽氣晶馳景忽西傾山列千重靜河流一帶明想<lb/>
　同金鏡澈寧讓玉壺清纎翳無由出浮埃不復生縈紆<lb/>
　分漢苑表裏見秦城逸興終難繫抽毫仰此情<lb/>
　　　　秋日懸清光<hi>一作王維作</hi>
<pb n="KR4h0140_WYG_787-1b"/>
　寥廓涼天靜晶明白日秋圓光含萬象碎影入閑流迥<lb/>
　與青㝠合遥同江甸浮晝隂殊衆木斜影下危樓宋玉<lb/>
　登髙怨張衡望逺愁餘輝如可託雲路豈悠悠<lb/>
　　　　落日山照曜<lb/>
　裵回空山下晼晩殘陽落圓影過峰巒半規入林薄餘<lb/>
　光澈羣岫亂彩分重壑石鏡共澄明巖光同照灼棲禽<lb/>
　去杳杳夕煙生漠漠此境<hi>一作景</hi>誰復知獨懐謝康樂<lb/>
　　　　月映清淮流<lb/>
<pb n="KR4h0140_WYG_787-2a"/>
淮月秋偏靜含虛夜轉明桂花窺鏡發蟾影映波生澹<lb/>
灩輪初上裵回魄正盈遥塘分草樹近浦寫山城桐柏<lb/>
流光逐蠙珠濯景清孤舟方利渉更喜照前程<lb/>
　　　夀星見<lb/>
𤣥象今何應時和政亦平祥為一人夀色映九霄明皎<lb/>
潔垂銀漢光芒近斗城合規同月滿表瑞得天清甘露<lb/>
盈條降祥煙向日生無如此嘉祉率土荷秋成<lb/>
　　　華山慶雲見<lb/>
<pb n="KR4h0140_WYG_787-2b"/>
聖主祠名岳髙風發慶雲金柯初繚繞玉葉漸氛氲氣<lb/>
色含珠日光明吐翠雰依稀來鶴態髣髴列仙羣萬樹<lb/>
流光影千潭寫錦文蒼生忻有望祥瑞在吾君<lb/>
　　　清風戒寒<lb/>
蕭颯清風至悠然發思端入林翻别葉繞樹敗紅蘭曉<lb/>
拂輕霜度宵分逺籟攢稍依簾隙靜徧覺座隅寒乍逐<lb/>
驚蓬振偏催急漏殘遥知洞庭水此夕起波瀾<lb/>
　　　空水共澄鮮<lb/>
<pb n="KR4h0140_WYG_787-3a"/>
悠然四望通渺渺水無窮海鶴飛天際煙林出鏡中雲<lb/>
消澄徧碧霞起澹微紅落日浮光滿遥山翠色同樵聲<lb/>
喧竹嶼櫂唱入蓮藂逺客舟中興煩襟暫一空<lb/>
　　　寒流聚細文<lb/>
曉野方閒眺横溪賞亂流寒文趨浦急圓折逐煙浮不<lb/>
謂飄疎雨非闗浴逺鷗觀魚鱗共細間日影疑稠獵獵<lb/>
風泠夕潺潺瀨響秋仙槎如共泛天漢適淹留<lb/>
　　　長安早春<lb/>
<pb n="KR4h0140_WYG_787-3b"/>
杳靄三春色先從帝里芳折楊猶恨短測景已忻長鶯<lb/>
和紅樓樂花連紫禁香躍魚驚太液佳氣接温湯風送<lb/>
飛珂響塵蒙翠輦光熙熙晴煦逺徒欲奉堯觴<lb/>
　　　嘉禾合頴<lb/>
天祚皇王徳神呈瑞榖嘉感時苖特<hi>一作自</hi>秀證道葉方<lb/>
華氣轉騰佳色雲披映早霞薫風浮合頴湛露淨祥花<lb/>
六穗垂兼倒孤莖嫋復斜影同唐叔獻稱慶比周家<lb/>
　　　膏澤多豐年<lb/>
<pb n="KR4h0140_WYG_787-4a"/>
帝徳方多澤莓莓井徑同八方甘雨布四逺報年豐厫<lb/>
慶千箱在山流萬壑通候時勤稼穡擊壤樂農功畎畝<lb/>
人無惰田廬歲不空何須憂伏臘千載賀堯風<lb/>
　　　玉壺氷<lb/>
𤣥律隂風勁堅氷在玉壺暗中花更出曉後色全無涸<lb/>
沍誰能伴淒清詎可渝任圓空似璧照物不成珠素質<lb/>
情方契孤明道豈殊幽人若相比還得詠生芻<lb/>
　　　望禁苑祥光<lb/>
<pb n="KR4h0140_WYG_787-4b"/>
佳氣生天苑蔥蘢幾效祥樹遥<hi>一作揺</hi>三殿際日映九城<lb/>
傍山霧寧同色卿雲未可彰眺汾疑鼎氣臨渭想榮光<lb/>
當並舂陵發應開聖厯長微臣時一望短羽欲飛翔<lb/>
　　　晨光動翠華<lb/>
早朝開紫殿佳氣逐清晨北闕華旌在東方曙景新影<lb/>
連香霧合光媚慶雲頻鳥羽飄初定龍文照轉真直疑<lb/>
冠佩入長愛冕旒親揺動祥雲裏朝朝映侍臣<lb/>
　　　觀南郊回仗<lb/>
<pb n="KR4h0140_WYG_787-5a"/>
傳警千門寂南郊綵仗廻但驚龍再見誰識日雙開徳<lb/>
澤施雲雨恩光變燼灰閲兵貔武振聽樂鳳凰來候刻<lb/>
移宸輦尊時集觀臺多慙逺臣賤不得禮容陪<lb/>
　　　謁見日將至雙闕<lb/>
曉色臨雙闕微臣禮位陪逺驚龍鳳覩誰識冕旒開藹<lb/>
藹千年盛顒顒萬國來天文標日月時令布雲雷迥出<lb/>
黄金殿全分白玉臺雕蟲意<hi>一作竟</hi>何取瞻戀不知迴<lb/>
　　　尚書郎上直聞春漏<lb/>
<pb n="KR4h0140_WYG_787-5b"/>
地即尚書省人惟鴛鷺行審時傳玉漏直夜遞星郎歴<lb/>
歴聞仙署泠泠出建章自空來斷續隨月散淒鏘物靜<lb/>
知聲逺<hi>一作近</hi>寒輕覺夜長聽餘殘月落曙色滿東方<lb/>
　　　華清宫望幸<lb/>
驪岫接新豐岧嶤駕碧空鑿山開祕殿隠霧蔽仙宫絳<lb/>
闕猶棲鳳雕梁尚帶虹温泉曽浴日華館舊迎風肅穆<lb/>
瞻雲輦深沉閉綺櫳東郊望幸處瑞氣靄濛濛<lb/>
　　　御題國子監<lb/>
<pb n="KR4h0140_WYG_787-6a"/>
宸翰符𤣥造榮題國子門筆鋒廻日月字勢動乾坤簷<lb/>
下雲光繞梁間鵲影翻張英聖莫擬索靖妙難言為著<lb/>
盤龍迹能彰舞鳳蹲更隨垂露像常以沐皇恩<lb/>
　　　郊壇聽雅樂<lb/>
泰壇恭祀事彩仗下寒坰展禮陳嘉樂齋心動衆靈韻<lb/>
長飄更逺曲度靜宜聽泛響何清越隨風散杳冥徹懸<lb/>
和氣聚旋退曉山青本自鈞天降還疑列洞庭<lb/>
　　　冊上公太常奏雅樂<lb/>
<pb n="KR4h0140_WYG_787-6b"/>
司樂陳金石逶迤引上公奏音人語絶清韻佩聲通應<lb/>
律煙雲改來儀鳥獸同得賢因舉頌修禮便觀風聖夀<lb/>
三稱内天歡九奏中寂寥髙曲盡猶自滿宸聰<lb/>
　　　聽霜鐘<lb/>
𣺌𣺌飛霜夜寥寥逺岫鐘出雲疑斷續入户乍春容度<lb/>
枕頻驚夢隨風幾韻松悠揚來不已杳靄去何從髣髴<lb/>
煙嵐隔依稀巖嶠重此時聊一聽餘響繞千峰<lb/>
　　　聽霜鐘<lb/>
<pb n="KR4h0140_WYG_787-7a"/>
寥亮來豐嶺分明辨古鐘應霜如自擊中節每相從靜<lb/>
聽非閒扣潛應藴聖蹤風間時斷續雲外更春容虛警<lb/>
和清籟雄鳴隔亂峰因之論知已感激更難逢<lb/>
　　　笙磬同音<lb/>
笙磬聞何處淒鏘宛在東激揚音自徹髙下曲宜同歴<lb/>
歴俱盈耳泠泠遞散空獸因繁奏舞人感至和通詎間<lb/>
洪纎韻能齊搏拊功四懸今盡羙一聽辨移風<lb/>
　　　玉巵無當<lb/>
<pb n="KR4h0140_WYG_787-7b"/>
共惜連城寳翻為無當巵詎慙君子貴深訝拙工隳泛<lb/>
蟻功全少如虹色不移可憐珍礫石何計辨糟醨江海<lb/>
誠難滿盤筵莫妄施縱乖斟酌意猶得奉光儀<lb/>
　　　府試古鏡<lb/>
舊是秦時鏡今來古匣中龍盤初挂月鳳舞欲生風石<lb/>
黛曽留殿珠光適在宫應祥知道泰監物覺神通肝膽<lb/>
誠難隠妍媸信易窮幸居君子室長願免塵䝉<lb/>
　　　焚裘<lb/>
<pb n="KR4h0140_WYG_787-8a"/>
令主臨前殿懲奢爇異裘忽看陽焰發如覩吉光流麗<lb/>
彩辭宸扆餘香在御樓火隨餘燼滅氣逐逺煙浮素朴<lb/>
回風變雕華逐志休永垂恭儉徳千古揖皇猷<lb/>
　　　送薛大夫和蕃<lb/>
戎王歸漢命魏絳諭皇恩旌斾辭雙闕風沙上五原往<lb/>
途遵塞道出祖耀都門策令天文盛宣威使者尊澄波<lb/>
看四海入貢佇諸蕃秋杪迎迴騎無勞枉夢魂<lb/>
　　　觀劒南獻㨗<lb/>
<pb n="KR4h0140_WYG_787-8b"/>
遐圻新破虜名將舊登壇戎馘西南至氈裘長幼觀邊<lb/>
疆氛已息矛㦸血猶殘紫陌歡聲動丹墀喜氣盤唐虞<lb/>
方徳易衛霍比功難共覩俘囚入賡歌萬國安<lb/>
　　　雲母屏風隔坐<lb/>
彩障成雲母丹墀隔上公才彰二紀盛榮播一朝同近<lb/>
玉初齊白臨花乍散紅凝姿分縹緲轉佩辨<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏意愜<lb/>
恩偏厚名新寵更崇誰知歴千古猶自仰清風<lb/>
　　　白受采<lb/>
<pb n="KR4h0140_WYG_787-9a"/>
皛皛金方色遷移妙不窮輕衣塵跡化淨壁<hi>一作筆</hi>繢文<lb/>
通沙變藍溪漬氷渝墨沼空似甘言受和由禮學資忠<lb/>
皎潔形無定𤣥黄用莫同素心如可教願染古人風<lb/>
　　　人不易知<lb/>
權衡諒匪易愚智信難移九徳皆殊進三端豈易施同<lb/>
稱崑岫寶共握桂林枝鄭䑕今奚别齊竽或濫吹瑶臺<lb/>
有光<hi>一作空</hi>鑑屢照不應疲片善當無掩先鳴貴在斯龍<lb/>
門峻且極驥足庶來馳太息李元禮期君幸一知<lb/>
<pb n="KR4h0140_WYG_787-9b"/>
　　　晦日同志昆明池汎舟<lb/>
靈沼疑河漢蕭條見斗牛煙生知岸近水淨覺天秋落<lb/>
月低前樹清輝滿去舟興因孤嶼起心為白蘋留曉吹<lb/>
兼漁笛閑雲伴客愁龍津如可上長嘯且乗流<lb/>
　　　禮闈階前春草生<lb/>
河畔雖同色南宫淑景先微開曵履處常對講經前得<lb/>
地風塵隔依林雨露偏已逢霜候改初寄日華妍影與<lb/>
叢蘭雜榮將衆卉連哲人如不薙生意在芳年<lb/>
<pb n="KR4h0140_WYG_787-10a"/>
　　　秋風生桂枝<lb/>
寒桂秋風動蕭蕭自一枝方將擊林變不假舞松移散<lb/>
翠幽花落揺青密葉離哀猨驚助褭花露滴爭垂遺韻<lb/>
連波聚流音萬木隨常聞小山裏逋客最先知<lb/>
　　　幽人折芳桂<lb/>
厚地生芳桂遥林聳榦長葉開風裏色花吐月中光曙<lb/>
鳥啼餘翠幽人愛早芳動時垂露滴攀處拂衣香古調<lb/>
聲猶苦孤髙力自强一枝終是折榮耀在東堂<lb/>
<pb n="KR4h0140_WYG_787-10b"/>
　　　霜菊<lb/>
秋盡北風去律移寒氣肅淅瀝降繁霜離披委殘菊華<lb/>
滋尚照灼幽氣含紛郁的的冒空園萋萋被幽谷騷人<lb/>
有遺詠陶令曽盈掬儻使懐袖中猶堪襲餘馥<lb/>
　　　金谷園花發懐古<lb/>
春風生梓澤遲景映花林欲問當時事因傷此日心繁<lb/>
華人已殁桃李意何深澗咽歌聲在雲歸蓋影沈地形<lb/>
同萬古笑價失千金遺跡應無限芳菲不可尋<lb/>
<pb n="KR4h0140_WYG_787-11a"/>
　　　驪龍<lb/>
有美為鱗族潛蟠得所從標竒初韞寶表智即稱龍大<lb/>
壑長千里深泉固九重奮髯雲乍起矯首浪還衝荀氏<lb/>
傳髙譽莊生兾絶蹤仍知流淚在何幸此相逢<lb/>
　　　鶴鳴九臯<lb/>
胎化呈仙質長鳴在九臯排空散清唳映日委霜毛萬<lb/>
里思寥廓千山望鬱陶香凝光不見風積韻彌髙鳳侣<lb/>
攀何及雞羣思忽勞昇天如有應飛舞出蓬蒿<lb/>
<pb n="KR4h0140_WYG_787-11b"/>
　　　霜隼下晴臯<lb/>
九臯霜氣勁翔隼下初晴風動閑雲巻星馳白草平稜<lb/>
稜方厲疾肅肅自縱横掠地秋毫迥投身逸翮輕髙墉<lb/>
全失影逐雀作<hi>一作乍</hi>飛聲薄暮寒郊外悠悠萬里情<lb/>
　　　河鯉登龍門<lb/>
年久還求變今來有所從得名當是鯉無㸃可成龍備<lb/>
歴艱難徧因期造化容泥沙寧不阻釣餌莫相逢擊<hi>一作</hi>
<hi>激</hi>浪因成勢纖鱗莫繼蹤若令揺尾去雨露此時濃<lb/>
<pb n="KR4h0140_WYG_787-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_787-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷七百八十七<lb/>
</p>
<p>
</p>
  </div>
</body>
</text>
</TEI>
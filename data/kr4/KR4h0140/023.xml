<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_023-1a"/>
　欽定四庫全書<lb/>
御定全唐詩巻二十三<lb/>
　　　琴曲歌辭<hi>古琴曲有五曲九引十二操自是已後作者相繼</hi>
　　　　白雪歌<hi>僧貫休雪唐書樂志曰白  周曲也</hi>
　列鼎佩金章淚眼看風枝却思食藜藿身作屠沽兒負<lb/>
　米無逺近所希升斗歸為人無貴賤莫學雞狗肥斯言<lb/>
　如不忘别更無光輝斯言如或忘即安用人為<lb/>
　　　　湘妃<hi>劉長卿</hi>
<pb n="KR4h0140_WYG_023-1b"/>
　帝子不可見秋風來暮思嬋娟湘江月千載空蛾眉<lb/>
　　　　同前<hi>李賀</hi>
　筠竹千年老不死長伴秦<hi>一作神</hi>娥蓋湘水蠻娘吟弄滿<lb/>
　寒空九山静緑淚花紅離鸞别鳳烟梧中巫雲蜀雨遥<lb/>
　相通幽愁秋氣上青楓凉夜波間吟古龍<lb/>
　　　　湘妃怨<hi>孟郊</hi>
　南廵竟不返帝子<hi>一作二妃</hi>怨逾積萬里喪蛾眉瀟湘水空<lb/>
　碧冥冥荒山下古廟收貞魄喬木深青春清光滿瑶席<lb/>
<pb n="KR4h0140_WYG_023-2a"/>
搴芳徒有薦靈意殊脈脈玉佩不可親裵回煙波夕<lb/>
　　　同前<hi>陳羽</hi>
二妃怨處雲沈沈二妃哭處湘水深商人酒滴廟前草<lb/>
蕭颯<hi>集作索</hi>風生斑竹林<lb/>
　　　湘妃列女操<hi>鮑溶</hi>
有虞夫人哭虞後淑女何事又傷離竹上淚跡生不盡<lb/>
寄哀雲和五十絲雲和經奏鈞天曲乍聴寳琴遥嗣續<lb/>
三湘測測流急緑秋夜露寒蜀帝飛楓林月斜楚臣宿<lb/>
<pb n="KR4h0140_WYG_023-2b"/>
更疑川宫日黄昏闇攜女手殷勤言環佩玲瓏有無間<lb/>
終疑既逺雙悄悄蒼梧舊雲豈難召老猨心寒不可嘯<lb/>
目眄眄兮意蹉跎魂騰騰兮驚秋波曲一盡兮憶再奏<lb/>
衆弦不聲且如何<lb/>
　　　湘夫人<hi>鄒紹先</hi>
楓葉下秋渚二妃愁渡湘疑山空杳藹何處望君王日<lb/>
落水雲裏油油<hi>集作悠悠</hi>心自傷<lb/>
　　　同前<hi>李頎</hi>
<pb n="KR4h0140_WYG_023-3a"/>
九嶷日已暮三湘雲復愁窅藹羅𬒮色潺湲江水流佳<lb/>
期來北渚捐玦<hi>集作珮</hi>在芳洲<lb/>
　　　同前<hi>郎士元</hi>
蛾眉對湘水遥哭蒼梧間<hi>集作山</hi>萬乘既已歿孤舟誰忍<lb/>
還至今楚山上猶有淚㾗斑南有涔陽路渺𣺌多新愁<lb/>
昔神降回<hi>集作桂酒神降</hi>時風波<hi>集作回風</hi>江上秋彩雲忽無處碧<lb/>
水空安流<hi>南有涔陽路以下集另作一首</hi>
　　　霹靂引<hi>沈佺期</hi>
<pb n="KR4h0140_WYG_023-3b"/>
嵗七月火伏而金生客有鼓瑟於門者奏霹靂之商聲<lb/>
始戛羽以騞砉終扣宫而砰駖電耀耀兮龍躍雷闐闐<lb/>
兮雨冥氣嗚唅以㑹雅態歘翕以横生有如驅千旗制<lb/>
五兵截荒虺斮長鯨孰與廣陵比意别鶴儔精而已俾<lb/>
我雄子魄動毅夫髮立懐恩不淺武義雙輯視胡若芥<lb/>
翦羯如拾豈徒慨慷中筵備羣娯之翕習哉<lb/>
　　　拘幽操<hi>韓愈王一曰文王哀羑里文  拘於羑里而作</hi>
目揜揜<hi>集作窈窈</hi>兮其凝其盲耳肅肅兮聴不聞聲朝不日<lb/>
<pb n="KR4h0140_WYG_023-4a"/>
出兮夜不見月與星有知無知兮為死為生嗚呼臣罪<lb/>
當誅兮天王聖眀<lb/>
　　　越裳操<hi>韓愈周越裳獻白雉  公作</hi>
雨之施物以孳我何意於彼為自周之先其艱其勤以<lb/>
有疆宇私我後人我祖在上四方在下厥臨孔威敢戲<lb/>
以侮孰荒於門孰治於田四海既均越裳是臣<lb/>
　　　岐山操<hi>韓愈太序云周公為  王作</hi>
我家于豳自我先公伊我承緒<hi>集作序</hi>敢有不同今狄之<lb/>
<pb n="KR4h0140_WYG_023-4b"/>
人将土我疆民為我戰誰使死傷彼岐有岨我往獨處<lb/>
人莫<hi>一作莫爾</hi>余追無思我悲<lb/>
　　　履霜操<hi>韓愈後序云尹吉甫子伯竒無罪為  母䜛而見逐自傷作</hi>
父兮兒寒母兮兒飢兒罪當笞逐兒何為兒在中野以<lb/>
宿以處四無人聲誰與兒語兒寒何衣兒飢何食兒行<lb/>
于野履霜以足母生衆兒有母憐之獨無母憐兒寧不<lb/>
悲<lb/>
　　　雉朝飛操<hi>李白於雉朝飛者犢牧子七十無妻出薪  野見雉雄雌相随而飛感之</hi>
<pb n="KR4h0140_WYG_023-5a"/>
　　　<hi>而作</hi>
麥隴青青三月時白雉朝飛挾兩雌錦衣綺翼何離褷<lb/>
犢牧采薪感之悲春天和白日暖啄食飲泉勇氣滿爭<lb/>
雄闘死繡頸斷雉子班奏急管絃心傾美酒<hi>集作傾心酒美</hi>盡<lb/>
玉椀枯楊枯楊爾生荑<hi>集作稊</hi>我獨七十而孤棲彈絃寫<lb/>
恨意不盡瞑目歸黄泥<lb/>
　　　同前<hi>韓愈</hi>
雉之飛于朝日羣雌孤雄意氣横出當東而西當啄而<lb/>
<pb n="KR4h0140_WYG_023-5b"/>
飛随飛随啄羣雌粥粥□我雖人曽不如彼雉雞生身<lb/>
七十年無一妾與妃<lb/>
　　　同前<hi>張祜</hi>
朝陽隴東泛暖景雙啄雙飛雙顧影朱冠錦襦聊日整<lb/>
漠漠霧中如衣褧傷心盧女絃七十老翁長獨眠雄飛<lb/>
在草雌在田衷腸結憤氣呵天聖人在上心不偏翁得<lb/>
女妻甚可憐<lb/>
　　　思歸引<hi>張祜宫一曰離拘操衛女於深  思歸不得而作</hi>
<pb n="KR4h0140_WYG_023-6a"/>
重重作閨清旦鐍兩耳深聲長不徹深宫坐愁百年身<lb/>
一片玉中生憤血焦桐罷彈<hi>集作彈罷</hi>絲自絶漠漠暗魂愁<lb/>
夜月故鄉不歸誰共穴石上作蒲蒲九節<lb/>
　　　猗蘭操<hi>韓愈傷一曰幽蘭操孔子  不逢時作</hi>
蘭之猗猗揚揚其香不采而佩於蘭何傷今天之旋其<lb/>
曷為然我行四方以日以年雪霜貿貿薺麥之茂子如<lb/>
不傷我不爾覯薺麥之茂薺麥之有君子之傷君子之<lb/>
守<lb/>
<pb n="KR4h0140_WYG_023-6b"/>
　　　幽蘭<hi>崔塗</hi>
幽植衆能<hi>集作春風</hi>知貞芳只暗持自無君子佩未是國香<lb/>
衰白露霑長早青春<hi>集作春風</hi>毎到遲不知當路草芳馥欲<lb/>
何為<lb/>
　　　将歸操<hi>韓愈趙一曰聊操孔子之  聞殺鳴犢作</hi>
秋之水兮其色幽幽我将濟兮不得其由渉其淺兮石<lb/>
齧我足乘其深兮龍入我舟我濟而悔兮将安歸尤歸<lb/>
乎歸乎無與石闘兮無應龍求<lb/>
<pb n="KR4h0140_WYG_023-7a"/>
　　　龜山操<hi>韓愈樂序云孔子以季桓子受齊女  諫不從望龜山而作</hi>
龜之氛兮不能雲<hi>一作為</hi>雨龜之枿兮不中梁柱龜之大<lb/>
兮秪以奄魯知将隳兮哀莫余伍周公有鬼兮嗟余歸<lb/>
輔<lb/>
　　　殘形操<hi>韓愈狸序云曽子夢見一  不見其首作</hi>
有獸維狸兮我夢得之其身孔眀兮而頭不知吉凶何<lb/>
為兮覺坐而思巫咸上天兮識者其誰<lb/>
　　　雙燕離<hi>李白歌河間新</hi>
<pb n="KR4h0140_WYG_023-7b"/>
雙燕復雙燕雙飛令人羡玉樓珠閣不獨棲金窗繡戸<lb/>
長相見柏梁失火去因入吳王宫吳宫又焚蕩雛盡巢<lb/>
亦空憔悴一身在孀雌憶故雄雙飛難再得傷我寸心<lb/>
中<lb/>
　　　列女操<hi>孟郊樊列女引楚  姬作</hi>
梧桐相待老鴛鴦㑹雙死貞婦貴徇夫舍生亦如此波<lb/>
瀾誓不起妾心井中水<lb/>
　　　别鵠操<hi>韓愈子一曰别鶴操商陵穆子娶妻五年無  父母欲其改娶其妻聞之中夜</hi>
<pb n="KR4h0140_WYG_023-8a"/>
　　　<hi>悲嘯穆子感之而作</hi>
雄鵠銜枝來雌鵠啄泥歸巢成不生子大義當乖離江<lb/>
漢水之大鵠身鳥之微更無相逢日安<hi>集作且</hi>可<hi>集有繞樹二字</hi>
相随飛<lb/>
　　　别鶴<hi>楊巨源</hi>
海鶴一為别髙程方杳然影揺江海<hi>集作漢</hi>路思結瀟湘<lb/>
天皎然仰白日真姿棲紫煙含情九霄際顧侣五雲前<lb/>
遐心屬清都淒響激朱絃超揺間雲雨迢遰各山川東<lb/>
<pb n="KR4h0140_WYG_023-8b"/>
南信多水㑹合當有年雄<hi>集作雌</hi>飛戾冥寞此意何由傳<lb/>
　　　同前<hi>王建</hi>
主人一去池水絶池鶴散飛不相别青天漫漫碧海<hi>集作</hi>
<hi>水</hi>重知向何山風雪中萬里雖然音影在向心終是死<lb/>
生同池邉巢破松樹死樹頭年年烏生子<lb/>
　　　同前<hi>張籍</hi>
雙鶴出雲谿分飛各自迷空巢在松杪<hi>集作頂</hi>折羽落江<lb/>
泥尋水終不飲逢林亦未棲别離應易老萬里兩<hi>集作雨</hi>
<pb n="KR4h0140_WYG_023-9a"/>
淒淒<lb/>
　　　同前<hi>杜牧</hi>
分飛共所從六翮勢摧<hi>集作催</hi>風聲斷碧雲外影孤眀月<lb/>
中青田歸路逺月<hi>集作丹</hi>桂舊巢空矯翼知何處天涯不<lb/>
可窮<lb/>
　　　走馬引<hi>李賀報一曰天馬引樗里牧恭為父  怨殺人逃入沂澤中作</hi>
我有辭鄉劒玉鋒堪截雲襄陽<hi>一作長安</hi>走馬客意氣自生<lb/>
春朝嫌劒光<hi>集作花</hi>静暮嫌劒花<hi>集作光</hi>冷能持劒向人不<lb/>
<pb n="KR4h0140_WYG_023-9b"/>
解持照身<hi>一作解持照身影</hi>
　　　昭君怨<hi>白居易</hi>
眀妃風貌最娉婷合在椒房應四星只得當年備宫掖<lb/>
何曽專夜奉幃屏見疎從道迷圖畫知屈那教配虜庭<lb/>
自是君恩薄如紙不須一向恨丹青<lb/>
　　　同前二首<hi>張祜</hi>
萬里邊城逺千山行路難舉頭惟見月<hi>集作日</hi>何處是長安<lb/>
漢庭無大議戎虜㡬先和莫羡傾城色昭君恨最多<lb/>
<pb n="KR4h0140_WYG_023-10a"/>
　　　同前<hi>梁氏瓊</hi>
自古無<hi>集作有</hi>和親貽災到妾身胡<hi>集作朔</hi>風嘶去馬漢月<lb/>
弔<hi>集作出</hi>行輪衣薄狼山雪妝成邊塞春回看父母國生<lb/>
死畢胡塵<lb/>
　　　眀妃怨<hi>楊凌</hi>
漢國眀妃去不還馬駞絃管向陰山匣中縱有菱花鏡<lb/>
羞對單于照舊顔<lb/>
　　　蔡氏五弄<hi>五弄逰春渌水幽居坐愁秋思竝宫調蔡邕所作也</hi>
<pb n="KR4h0140_WYG_023-10b"/>
　　　　逰春曲二首<hi>王涯</hi>
萬樹江邊杏新開一夜風滿園深淺色照在緑波中<lb/>
上苑何窮樹花開次第新香車與絲騎風静亦生塵<lb/>
　　　　逰春辭二首<hi>王涯</hi>
曲江絲栁變煙條寒骨<hi>集作谷</hi>冰随暖氣銷纔見春光生<lb/>
綺陌已聞清樂動雲韶<lb/>
經過栁陌與桃蹊尋逐風光著處迷鳥度時時衝絮起<lb/>
花繁衮衮壓枝低<lb/>
<pb n="KR4h0140_WYG_023-11a"/>
　　　　同前三首<hi>令狐楚</hi>
晚逰臨碧殿日上望春亭芳樹羅仙仗晴山展翠屏<lb/>
一夜好風吹新花一萬枝風前調玉管花下簇金覊<lb/>
閶闔春風起蓬萊雪水消相将折楊栁争取最長條<lb/>
　　　　渌水曲<hi>李白</hi>
渌水眀秋月南湖采白蘋荷花嬌欲語愁殺蕩舟人<lb/>
　　　　渌水辭<hi>李賀</hi>
今宵好風月阿侯在何處為有傾城色<hi>一作入</hi>翻成足愁<lb/>
<pb n="KR4h0140_WYG_023-11b"/>
苦東湖采蓮葉南湖㧞蒲根<hi>一作折蒲茸</hi>未持寄小姑且持<lb/>
感愁魂<hi>一作秋風</hi>
　　　　幽居弄<hi>顧況</hi>
苔衣生花露滴月入西林蕩東壁扣商占角兩三聲洞<lb/>
戸谿窗一冥寂獨去滄洲無四鄰身嬰世網此何身闗<lb/>
情命曲寄惆悵久别江<hi>集作山</hi>南山裏人<lb/>
　　　　秋思二首<hi>李白</hi>
春陽如昨日碧樹鳴黄鸝蕪然蕙草暮颯爾凉風吹天<lb/>
<pb n="KR4h0140_WYG_023-12a"/>
秋木葉下月冷莎雞悲坐愁羣芳歇白露凋華滋<lb/>
閼氏<hi>集作燕支</hi>黄葉落妾望白<hi>集作/自</hi>登臺月出<hi>一作海上</hi>碧雲斷<lb/>
蟬聲<hi>一作單于</hi>秋色來胡兵沙塞合漢<hi>一作望</hi>使玉闗回征客<lb/>
無歸日空悲蕙草摧<lb/>
　　　　同前二首<hi>鮑溶</hi>
胡風吹鴈翼逺别無人鄉君近鴈來處幾回斷君腸昔<lb/>
奉千日書撫心怨星霜無書又千日世路重茫茫燕國<lb/>
有佳麗蛾眉富春光自然君歸晚花落君空堂君其若<lb/>
<pb n="KR4h0140_WYG_023-12b"/>
不然嵗晚雙鴛鴦顧兔蝕殘月幽光不如星女兒晚事<lb/>
夫顔色同秋螢秋日邉馬思武夫不遑寧燕歌易水怨<lb/>
劒舞蛟龍腥風折連枝樹水翻無蔕萍立身多戸門何<lb/>
必燕山銘生世不如鳥雙雙比翼翎<hi>顧兔蝕殘月以下集另作一首</hi>
季秋天地閒<hi>一作閉</hi>萬物生意足我憂長於生安得及草<lb/>
木試從古人願致酒歌秉燭燕趙皆世人詎能長似玉<lb/>
俯憐老期近仰視日車速蕭颯御風君魂夢願相逐百<lb/>
年夜銷半端為垂纓束<lb/>
<pb n="KR4h0140_WYG_023-13a"/>
　　　　同前<hi>司空曙</hi>
静與嬾相偶年将衰共催前途歡不集往事恨空來晝<lb/>
景委紅葉月華鋪緑苔沈思更何有結坐<hi>集作坐結</hi>玉琴哀<lb/>
　　　　同前<hi>司空圖</hi>
身病時亦危逢秋多慟哭風波一揺蕩天地幾翻覆孤<lb/>
螢出荒池落葉穿破屋勢利長草草何人訪幽獨<lb/>
　　　　同前二首<hi>王涯</hi>
網軒凉吹動輕衣夜聴更長玉漏稀月渡天河光轉濕<lb/>
<pb n="KR4h0140_WYG_023-13b"/>
鵲驚秋樹葉頻飛<lb/>
宫連太液見蒼波暑氣微清<hi>集作消</hi>秋意多一夜輕風蘋<lb/>
末起露珠翻盡滿池荷<lb/>
　　　胡笳十八拍<hi>劉商十大胡笳十八拍小胡笳  九拍竝蔡琰作</hi>
　　　　第一拍<lb/>
漢室将衰兮四夷不賓動干戈兮征戰頻哀哀父母生<lb/>
育我見離亂兮當此辰紗窗對鏡未經事将謂珠簾能<lb/>
蔽身一朝虜騎入中國蒼黄處處逢胡人忽将薄命委<lb/>
<pb n="KR4h0140_WYG_023-14a"/>
鋒鏑可惜紅顔随虜塵<lb/>
　　　　第二拍<lb/>
馬上将余向絶域厭生求死死不得戎羯腥膻豈是人<lb/>
豺狼喜怒難姑息行盡天山足霜霰風土蕭條近胡國<lb/>
萬里重陰鳥不飛寒沙莽莽無南北<lb/>
　　　　第三拍<lb/>
如羇囚兮在縲紲憂慮萬端無處說使余力<hi>集作刀</hi>兮翦<lb/>
余髪食余肉兮飲余血誠知殺身願如此以余為妻不<lb/>
<pb n="KR4h0140_WYG_023-14b"/>
如死早被蛾眉累此身空悲弱質柔如水<lb/>
　　　　第四拍<lb/>
山川路長誰記得何處天涯是鄉國自從驚怖少精神<lb/>
不覺風霜損顔色夜中歸夢來又去朦朧豈解傳消息<lb/>
漫漫胡天呌不聞眀眀漢月應相識<lb/>
　　　　第五拍<lb/>
水頭宿兮草頭坐風吹漢地衣裳破羊脂沐髪長不梳<lb/>
羔子皮裘領仍左狐襟貉袖腥復膻晝披行兮夜披卧<lb/>
<pb n="KR4h0140_WYG_023-15a"/>
氈帳時移無定居日月長兮不可過<lb/>
　　　　第六拍<lb/>
怪得春光不來久胡中風土無花栁天翻地覆誰得知<lb/>
如今正南看北斗姓名音信兩不通終日經年常閉口<lb/>
是非取與在指撝言語傳情不如手<lb/>
　　　　第七拍<lb/>
男兒婦人帶弓箭塞馬蕃羊卧霜霰寸歩東西豈自由<lb/>
偷生乞死非情願龜兹篳篥愁中聴碎葉琵琶夜深怨<lb/>
<pb n="KR4h0140_WYG_023-15b"/>
竟夕無雲月上天故鄉應得重相見<lb/>
　　　　第八拍<lb/>
憶昔私家恣嬌小逺取珍禽學馴擾如今淪棄念故鄉<lb/>
悔不當初放林表朔風蕭蕭寒日暮星河寥落胡天曉<lb/>
旦夕思歸不得歸愁心想似籠中鳥<lb/>
　　　　第九拍<lb/>
當日蘇武單于問道是賓鴻解傳信學他刺血寫得書<lb/>
書上千重萬重恨髯胡少年能走馬彎弓射飛無逺近<lb/>
<pb n="KR4h0140_WYG_023-16a"/>
遂令邊鴈轉怕人絶域何由達方寸<lb/>
　　　　第十拍<lb/>
恨凌辱兮惡腥膻憎胡地兮怨胡天生得胡兒欲棄捐<lb/>
及生母子情宛然貌殊語異憎還愛心中不覺常相牽<lb/>
朝朝暮暮在眼前腹生手養寧不憐<lb/>
　　　　第十一拍<lb/>
日來月往相推遷迢迢星嵗欲周天無冬無夏卧霜霰<lb/>
水凍草枯為一年漢家甲子有正朔絶域三光空自懸<lb/>
<pb n="KR4h0140_WYG_023-16b"/>
幾囬鴻鴈來又去腸斷蟾蜍虧復圓<lb/>
　　　　第十二拍<lb/>
破瓶落井空永沈故鄉望斷無歸心寧知逺使問姓名<lb/>
漢語泠泠傳好音夢魂幾度到鄉國覺後翻成哀怨深<lb/>
如今果是夢中事喜過悲來情不任<lb/>
　　　　第十三拍<lb/>
童稚牽衣雙在側将來不可留又憶還鄉惜别兩難分<lb/>
寧棄胡皃歸舊國山川萬里復邊戍背面無由得消息<lb/>
<pb n="KR4h0140_WYG_023-17a"/>
淚㾗滿面對殘陽終日依依向南北<lb/>
　　　　第十四拍<lb/>
莫以胡兒可羞恥恩情亦各言其子手中十指有長短<lb/>
截之痛惜皆相似還鄉豈不見親族念此飄零隔生死<lb/>
南風萬里吹我心心亦随風渡遼水<lb/>
　　　　第十五拍<lb/>
歎息襟懐無定分當時怨來歸又恨不知愁怨意若何<lb/>
似有鋒鋩擾方寸悲歡竝行情未快心意相尤自相問<lb/>
<pb n="KR4h0140_WYG_023-17b"/>
不縁生得天屬親豈向仇讐結恩信<lb/>
　　　　第十六拍<lb/>
去時只覺天蒼蒼歸日始知胡地長重陰白日落何處<lb/>
秋鴈所向應南方平沙四顧自迷惑逺近悠悠随鴈行<lb/>
征途未盡馬蹄盡不見行人邊草黄<lb/>
　　　　第十七拍<lb/>
行盡胡天千萬里惟見黄沙白雲起馬飢跑雪銜草根<lb/>
人渴敲冰飲流水燕山髣髴辨烽戍鼙鼓如聞漢家壘<lb/>
<pb n="KR4h0140_WYG_023-18a"/>
努力前程是帝鄉生前免向胡中死<lb/>
　　　　第十八拍<lb/>
歸來故鄉見親族田園半蕪春草緑眀燭重然煨燼灰<lb/>
寒泉更洗沈泥玉載持巾櫛禮儀<hi>集作義</hi>好一弄絲桐生<lb/>
死足出入闗山十二年哀情盡在胡笳曲<lb/>
　　　飛龍引二首<hi>李白</hi>
黄帝鑄鼎於荆山鍊丹砂丹砂成黄金騎龍飛上太清<lb/>
家雲愁海思令人嗟宫中綵女顔如花飄然揮手凌紫<lb/>
<pb n="KR4h0140_WYG_023-18b"/>
霞從風縱體登鑾車登鑾車侍軒轅遨逰青天中其樂<lb/>
不可言<lb/>
鼎湖流水清且閒軒轅去時有弓劒古人傳道留其間<lb/>
後宫嬋娟多花顔乘鸞飛煙亦不還騎龍攀天造天闗<lb/>
造天闗聞天語長雲河車載玉女載玉女過紫皇紫皇<lb/>
乃賜白兔所𢷬之藥<hi>集有方字</hi>後天而老凋三光下視瑶池<lb/>
見王母蛾眉蕭颯如秋霜<lb/>
　　　烏夜啼引<hi>張籍曰何晏繫獄有二烏止於舍上其女  烏有喜聲父必免遂作此操</hi>
<pb n="KR4h0140_WYG_023-19a"/>
秦烏啼啞啞夜啼長安吏人家吏人得罪囚在獄傾家<lb/>
賣產将自贖少婦起聼夜啼烏知是官家有赦書下牀<lb/>
心喜不重寐未明上堂賀舅姑少婦語啼烏汝啼慎勿<lb/>
虚借汝庭樹作髙巢年年不令傷爾雛<lb/>
　　　宛轉歌<hi>郎大家宋氏箜晉王敬伯遇女郎劉妙容命小婢彈  篌作宛轉歌凡八曲敬</hi>
　　　<hi>伯惟憶二曲</hi>
風已清月朗琴復鳴掩抑非千態殷勤是一聲歌宛轉<lb/>
宛轉和且長願為雙鴻鵠比翼共翺翔<lb/>
<pb n="KR4h0140_WYG_023-19b"/>
日巳暮長簷鳥應度此時望君君不來此時思君君不<lb/>
顧歌宛轉宛轉那能異棲宿願為形與影出入恒相逐<lb/>
　　　同前二首<hi>劉方平</hi>
星參差<hi>集有明字</hi>月二八燈五枝黄鶴瑶琴将別去芙蓉羽<lb/>
帳惜空垂歌宛轉宛轉恨無窮願為波與浪俱起碧流<lb/>
中<lb/>
暁将近黄姑織女銀河盡九華錦衾無復情千金寶鏡<lb/>
誰能引歌宛轉宛轉傷別離願作楊與栁同向玉窗垂<lb/>
<pb n="KR4h0140_WYG_023-20a"/>
　　　宛轉行<hi>張籍</hi>
華屋重翠幃綺席雕象牀逺漏微更疎薄衾中夜凉爐<lb/>
氲<hi>集作氣</hi>暗裵回寒燈背斜光妍姿結宵態寝臂幽夢長<lb/>
宛轉復宛轉憶憶<hi>集作君</hi>更未央<lb/>
　　　王敬伯歌<hi>李端</hi>
妾本舟中客<hi>集作女</hi>聞君江上琴君初感妾歎<hi>集作意</hi>妾亦<lb/>
感君心遂出合歡被同為交頸禽傳杯惟畏淺接膝猶<lb/>
嫌逺侍婢奏箜篌女郎歌宛轉宛轉怨如何中庭霜漸<lb/>
<pb n="KR4h0140_WYG_023-20b"/>
多霜多葉可惜昨日非今夕徒結萬里<hi>集作重</hi>歡終成一<lb/>
宵客王敬伯渌水青山從此隔<lb/>
　　　三峽流泉歌<hi>李季蘭阮三峽流泉晉  咸作</hi>
妾家本住巫山雲巫山流水常自聞玉琴彈出轉寥夐<lb/>
直似當時夢中聼三峽流泉幾千里一時流入深閨裏<lb/>
巨石奔崖指下生飛波走浪弦中起初疑噴湧含雷風<lb/>
又似嗚咽流不通回湍曲瀨勢将盡時復滴瀝平沙中<lb/>
憶昔阮公為此曲能使仲容聼不足一彈既罷復一彈<lb/>
<pb n="KR4h0140_WYG_023-21a"/>
願似流泉鎮相續<lb/>
　　　風入松歌<hi>僧皎然康風入松晉嵇  作</hi>
西嶺松聲落日秋千枝萬葉風颼飀美人援琴弄成曲<lb/>
寫得松間聲斷續聲斷續清我魂流波壞陵安足論美<lb/>
人夜坐月明裏含少商兮照<hi>集作㸃</hi>清徵風何凄兮飄飉<lb/>
<hi>集作飄</hi>攪寒松兮又夜起夜未央曲何長金徽更促聲泱<lb/>
泱何人此時不得意意苦弦悲聞客堂<lb/>
　　　秋風引<hi>劉禹錫</hi>
<pb n="KR4h0140_WYG_023-21b"/>
何處秋風至蕭蕭送鴈羣朝來入庭樹孤客最先聞<lb/>
　　　眀月引<hi>盧照鄰</hi>
洞庭波起兮鴻鴈翔風瑟瑟兮野蒼蒼浮雲巻靄眀月<lb/>
流光荆南兮趙北碣石兮瀟湘澄清規於萬里照離思<lb/>
於千行横桂枝於西第繞菱花於北堂髙樓思婦飛蓋<lb/>
君王文姬絶域侍子他鄉見胡鞍之似練知漢劒之如<lb/>
霜試登髙而極目<hi>集作騁</hi>莫不變而迴腸<lb/>
　　　眀月歌<hi>閻朝隱</hi>
<pb n="KR4h0140_WYG_023-22a"/>
梅花雪白栁葉黄雲霧四起月蒼蒼箭水泠泠刻漏長<lb/>
揮玉指拂羅裳為君一奏楚眀光<lb/>
　　　緑竹引<hi>宋之問</hi>
青溪緑潭潭水側修竹嬋娟同一色徒生仙實鳳不遊<lb/>
老死空山人詎識妙年秉願逃俗紛歸臥嵩丘弄白雲<lb/>
含情傲<hi>集有睨字</hi>慰心目何可一日無此君<lb/>
　　　山人勸酒<hi>李白</hi>
蒼蒼雲松落落綺皓春風爾來為阿誰胡蝶忽然滿芳<lb/>
<pb n="KR4h0140_WYG_023-22b"/>
草秀眉霜雪顏桃花<hi>一作雪霜桃花貌</hi>骨青髓緑<hi>一作青髓緑髪</hi>長美<lb/>
好稱是秦時避世人勸酒相歡不知老各守兔<hi>集作麋</hi>鹿<lb/>
志恥隨龍虎爭歘起佐太子漢王<hi>一作皇</hi>乃復驚顧謂戚<lb/>
夫人彼翁羽翼成歸來南<hi>一作商</hi>山下泛若雲無情舉觴<lb/>
酹巢由洗耳何獨<hi>一作太</hi>清浩歌望嵩嶽意氣還<hi>一作遥</hi>相<lb/>
傾<lb/>
　　　幽澗泉<hi>李白</hi>
拂彼白石彈吾素琴幽澗愀兮流泉深善手眀徽髙張<lb/>
<pb n="KR4h0140_WYG_023-23a"/>
清心寂歴似千古松颼飀兮萬尋中見愁猨弔影而危<lb/>
處兮呌秋木而長吟客有哀時失志而聴者涙淋浪以<lb/>
霑襟乃緝商綴羽潺湲成音吾但寫聲發情於妙指殊<lb/>
不知此曲之古今幽澗泉鳴深林<lb/>
　　　龍宫操<hi>顧況水大歴壬子癸丑大  時在滁作</hi>
龍宫月眀光參差精衛銜石東飛時鮫人織綃采藕絲<lb/>
翻江倒海傾吳蜀漢女江妃杳相續龍王宫中水不足<lb/>
　　　飛鳶操<hi>劉禹鍚</hi>
<pb n="KR4h0140_WYG_023-23b"/>
鳶飛杳杳青雲裏鳶鳴蕭蕭風四起旗尾飄揚勢漸髙<lb/>
箭頭砉劃聲相似長空悠悠霄日懸六翮不動凝飛<hi>集作</hi>
<hi>風</hi>煙逰鶤翔鴈出其下慶雲清景相廽旋忽聞飢烏一<lb/>
噪聚瞥下雲中争腐鼠騰音礪吻相喧呼仰天大嚇疑<lb/>
鴛雛畏人避犬投髙處俛啄無聲猶屢顧青鳥自愛玉<lb/>
山禾仙禽徒貴華<hi>集作山</hi>亭露樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>
                    <hi>集作棘</hi>危巢向暮時毰<lb/>
毸飽腹蹲枯枝逰童挾彈一麾肘臆碎羽分人不悲天<lb/>
生衆禽各有類威鳳文章在仁義鷹隼儀形螻蟻心雖<lb/>
<pb n="KR4h0140_WYG_023-24a"/>
　能戾天何足貴<lb/>
　　　　昇仙操<hi>李羣玉</hi>
　嬴女去秦宫瓊簫生<hi>集作飛</hi>碧空鳳臺閉煙霧鸞吹飄天<lb/>
　風復聞周太子亦遇浮丘公叢簧發仙弄輕舉紫霞中<lb/>
　濁世不久住清都路何窮一去霄漢上世人那得逢<lb/>
　　　　司馬相如琴歌<hi>張祜</hi>
　鳳兮鳳兮非無凰山重水闊不可量梧桐結陰在朝陽<lb/>
　濯羽弱水鳴髙翔<lb/>
<pb n="KR4h0140_WYG_023-24b"/>
　　　　霍将軍<hi>崔顥</hi>
　長安甲第髙入雲誰家居住霍将軍日晩朝回擁賓從<lb/>
　路傍揖拜何紛紛莫言炙手手可熱須㬰火盡灰亦滅<lb/>
　莫言貧賤即可欺人生富貴自有時一朝天子賜顔色<lb/>
　世上悠悠應<hi>一作始</hi>自知<lb/>
　　　　琴歌<hi>顧況</hi>
　琴調秋些胡風遶雪峽泉聲咽佳人愁些<lb/>
御定全唐詩巻二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_722-1a"/>
　欽定四庫全書<lb/>
御定全唐詩巻七百二十二<lb/>
　　李洞<lb/>
　　　　題崔少府莊<lb/>
　何須鑿井飲門占古溪居寂寞苔牀卧寒虛玉柄書有<lb/>
　期登白閣又得賞紅蕖清淺蒲根水時看鷺啄魚<lb/>
　　　　寄太白隐者<lb/>
　開闢巳来雪為山長欠春髙遮辭<hi>一作雲凝藏</hi>磧雁寒噤入<lb/>
<pb n="KR4h0140_WYG_722-1b"/>
　川人棧閣交<hi>一作連</hi>氷柱耕樵隔日輪此中棲息者不識<lb/>
　兩京塵<lb/>
　　　　秋宿青龍禪閣<lb/>
　前山不可望暮色漸沉規日轉須彌北蟾来渤海西風<lb/>
　鈴亂僧語霜枿欠猿啼閣外千家月<hi>一作夢</hi>分明見裏迷<lb/>
　　　　登圭峯舊隐寄薦福棲白上人<lb/>
　返照塔輪邉殘霖滴幾懸夜寒吟病甚秋健講聲圓粟<lb/>
　穂乾燈焰苔根濁水泉<hi>一作内殿思行後巖房約在前</hi>西峰埋蘚石秋<lb/>
<pb n="KR4h0140_WYG_722-2a"/>
月即師禪<lb/>
　　　將之蜀别友人<lb/>
嘉陵雨色青<hi>一作清</hi>澹别酌參苓到蜀髙諸嶽窺天合四<lb/>
溟書来應隔雪夢覺巳無星若遇多吟友何妨勘竺經<lb/>
　　　弔膳曹從叔郎中<lb/>
華省支殘俸寒蔬辦祭稀安墳對白閣買石折朱衣蜀<lb/>
客彈琴哭江鷗入宅飛帆吹佳句逺不獨徧王畿<lb/>
　　　亂後龍州送鄭郎中兼寄鄭侍御<lb/>
<pb n="KR4h0140_WYG_722-2b"/>
待車登疊<hi>一作沓</hi>嶂經亂集鴒原省壞蘭終潔<hi>一作飄葉</hi>臺寒<lb/>
<hi>一作空</hi>栢有根縣清江入峡樓静雪連村莫隐匡山社機<lb/>
雲受晉<hi>一作晋受</hi>恩<lb/>
　　　段秀才溪居送從弟遊涇隴<lb/>
抱疾寒溪卧因循草木青相留開夏蜜<hi>一作聞夏蛩</hi>辭去見<lb/>
秋螢朔雪㾗<hi>一作寒</hi>侵雍邉烽焰<hi>一作夜</hi>照涇煙沉隴山色<lb/>
西望涕交零<lb/>
　　　題劉相公光德里新搆茅亭<lb/>
<pb n="KR4h0140_WYG_722-3a"/>
野色迷亭曉龍墀待押班帶涎移海木兼雪寫湖山月<lb/>
白吟牀冷河清直印閒唐封三萬里人偃翠㣲間<lb/>
　　　江峡㓂亂寄懷吟僧<lb/>
半錫探寒流别師猿鶴洲二三更後雨四十字邉<hi>一作論</hi>
秋立塞吟霞石敲鼙看雪樓扶親何處隐驚夢入嵩丘<lb/>
　　　賀昭國從叔員外轉本曹郎中<lb/>
苔砌塔隂濃朝囘尚呌蛬粟徴山縣欠官轉水曹重燈<lb/>
照樓中雨書求海上峰詩家無驟顯一一古人蹤<lb/>
<pb n="KR4h0140_WYG_722-3b"/>
　　　贈宋校書<lb/>
曽伴元戎獵寒来夢北軍閑身不計日病鶴<hi>一作鹿</hi>放歸<lb/>
林石上鋪碁勢船中賭酒分長言買天姥髙卧謝人羣<lb/>
　　　越公上人洛中歸寄南孟家兄弟<lb/>
洛下因歸去闗西憶二龍笠漫河岸雪衣着虢城鍾睡<lb/>
鴨浮寒水樵人出逺峰何當化閭俗䕶取草堂松<lb/>
　　　龍州送裴秀才<lb/>
違拜斾旗前松隂路半千樓衝髙雪㑹驛閉亂雲眠牓<lb/>
<pb n="KR4h0140_WYG_722-4a"/>
挂臨江省名題赴宅筵人求新蜀賦應貴浣花牋<lb/>
　　　題慈恩友人房<lb/>
賈生躭此寺勝事入詩多鶴宿星千樹僧歸燒一坡塔<lb/>
稜垂雪水江色暎茶鍋長乆堪棲息休言憶鏡波<lb/>
　　　寄竇禪山薛秀才<lb/>
竇嶺吟招隐新詩滿集賢白衫春絮暖紅紙夏雲鮮琴<lb/>
纒江絲細棊分海石圓因知醉公子虚寫世人傳<lb/>
　　　西蜀與崔先生話東洛舊遊<lb/>
<pb n="KR4h0140_WYG_722-4b"/>
王屋峭難名三刀夢四更日升當地缺星盡未天明度<lb/>
雪雲林濕穿松角韻清崔家開錦浪憶着水窗聲<lb/>
　　　上昭國水部從叔郎中<lb/>
極南極北遊東汎復西流行匝中華地魂銷四海秋題<lb/>
詩在瓊府附舶出青州不遇一公子彈琴弔古丘<lb/>
　　　題玉芝趙尊師院<lb/>
曉起磬房前真經誦百篇潄流星入齒照鏡石差肩静<lb/>
閉街西觀存思海上仙閑聼説五嶽窮徧一根蓮<lb/>
<pb n="KR4h0140_WYG_722-5a"/>
　　　送盧少府之任鞏洛<lb/>
從知東甸尉銓注似恩除帶土移嵩木和泉送尹魚印<lb/>
牀寒鷺宿壁記醉僧書堂下諸昆在無妨候起居<lb/>
　　　送人歸覲河中<lb/>
青門塚前别道路武闗西有寺雲連石無僧葉滿溪河<lb/>
長隨鳥盡山遠與人齊覲省波濤縣寒窗響曙雞<lb/>
　　　錦城秋寄懷𢎞播上人<lb/>
極頂雲兼凍孤城露洗初共辭嵩少雪久絶貝多書逺<lb/>
<pb n="KR4h0140_WYG_722-5b"/>
照雁行細寒條狖挂虚分泉煎月色憶就茗林居<lb/>
　　　圭峯溪居寄懷韋曲曹秀才<lb/>
南北飛山雪萬片寄相思東西曲流水千聲瀉别離巴<lb/>
猿學導引隴鳥觧吟詩翻羡家林賞世人那得知<lb/>
　　　送舎弟之山南<lb/>
南山入谷遊去徹山南州下馬雲未盡聽猿星正稠印<lb/>
茶泉遶石封國角吹樓遠宦有何興貧兄無計留<lb/>
　　　題南鑒公山房<lb/>
<pb n="KR4h0140_WYG_722-6a"/>
竹房開處峭迥挂半山燈石磬敲来穴不知何代僧講<lb/>
歸䨇袖雪禪起一盂氷唯説黄桑屐當時着秣陵<lb/>
　　　送知巳<lb/>
郡清官舎冷枕席濺山泉藥氣来人外燈光到鶴邉夢<lb/>
秦書印斗思越畫漁船擲笏南歸去波濤路幾千<lb/>
　　　送人赴職湘潭<hi>第六句缺二字</hi>
南征雖赴辟其奈負髙科水合湘潭住山分越國多梅<lb/>
花雪共下文　　相和白髪陪官宴紅旗影裏歌<lb/>
<pb n="KR4h0140_WYG_722-6b"/>
　　　過野叟居<lb/>
野人居止處竹色與山光留客羞蔬飯灑泉開草堂雨<lb/>
餘松子落風過术苖香盡日無炎暑眠君青石牀<lb/>
　　　弔鄭賔客<lb/>
朝行䘮名節嶽色慘天風待漏秋吟斷焚香夜直空骨<lb/>
寒依壠草<hi>一作兔一作樹</hi>家盡逐邉鴻一弔知音後歸来碎嶧<lb/>
桐<lb/>
　　　送從叔書記山隂隐居<lb/>
<pb n="KR4h0140_WYG_722-7a"/>
山頂絶茅居雲泉遶枕虚燒移僧影瘦風展鷺行踈巻<lb/>
箔清江月敲松紫閣書由来簪組貴不信教猿鋤<lb/>
　　　避暑莊嚴禪院<lb/>
定裏無煩熱吟中逹性情入林逢客話上塔接僧行八<lb/>
水皆知味諸翁盡得名常論氷井近莫便厭浮生<lb/>
　　　寄清演<lb/>
忽聞清演病可料苦吟身不見近詩久徒言華髪新别<lb/>
来山巳破住處月為鄰幾遶庭前樹于今四十春<lb/>
<pb n="KR4h0140_WYG_722-7b"/>
　　　遷村居二首<lb/>
移居入村宇樹闕見城隍雲水雖堪畫恩私不可忘猿<lb/>
涎滴鶴氅麈尾拂僧牀棄逐隨樵牧何由報稻粱<lb/>
歌樂聽常稀茅亭静掩扉槎<hi>一作畫</hi>来垂釣次月落問安<lb/>
歸逺客傳燒研幽禽看衲衣眼前無俗事松雨蜀山輝<lb/>
　　　出山覩春牓<lb/>
未老鬢毛焦心歸向石橋指霞辭二紀吟雪遇三朝連<lb/>
席頻登相分廊尚祝堯廻眸舊行侣免使負嵩樵<lb/>
<pb n="KR4h0140_WYG_722-8a"/>
　　　賈島墓<lb/>
一第人皆得先生豈不銷位卑終蜀士詩絶占唐朝旅<lb/>
葬新墳小魂歸故國遥我来因奠灑立石用為標<lb/>
　　　觀水墨障子<lb/>
若非神助筆硯水恐藏龍研盡一寸墨埽成千仞峰壁<lb/>
根堆亂石牀罅插枯松嶽麓穿因鼠湘江綻為蛬挂衣<lb/>
嵐氣濕夢枕浪頭舂只為少顔色時人著<hi>一作看</hi>意慵<lb/>
　　　對棊<lb/>
<pb n="KR4h0140_WYG_722-8b"/>
小檻明髙雪幽人鬬智棊日斜抛作劫月午蹙<hi>一作變</hi>成<lb/>
遲倚杕湘僧筭翹松野鶴窺側楸敲醒睡片石夹吟詩<lb/>
雨㸃奩中漬燈花局上吹秋濤寒竹寺此興謝公知<lb/>
　　　題竹溪禪院<lb/>
溪邉<hi>一作連</hi>山一色水擁竹千竿鳥觸翠㣲濕人居酷暑<lb/>
寒風揺缾影碎沙䧟履㾗端爽極青<hi>一作清</hi>崖樹平流緑<lb/>
峡灘閑来披衲數漲後巻經看三境通禪寂囂塵染着<lb/>
難<lb/>
<pb n="KR4h0140_WYG_722-9a"/>
　　　投獻吏部張侍郎十韻<lb/>
苔染馬蹄青何曽似在城不於僧院宿多傍御溝行隐<lb/>
岫侵巴疊租田帶渭平肩囊㝷省寺袖軸徧公卿夢入<lb/>
連濤郡書来積雪營淚隨邉雁墮魂逐<hi>一作共</hi>夜蟬驚發<lb/>
憤廵江塔無眠數縣更元都一病客興善幾回鶯貢藝<lb/>
披沙細酬恩戴嶽輕心期公子念滴酒在雕楹<lb/>
　　　終南山二十韻<lb/>
闗内平田窄東西截杳𠖇雨侵諸縣黒雲破九門青暫<lb/>
<pb n="KR4h0140_WYG_722-9b"/>
看猶無暇長棲信有靈古苔秋漬斗積霧夜昏螢怒恐<lb/>
撞天漏深疑隐地形盤根連北嶽轉影落南溟窮穴何<lb/>
山出遮蠻上國寜殘陽髙照蜀敗葉逺浮涇斸竹煙嵐<lb/>
凍偷楸雨雹腥閑房僧灌頂浴澗鶴遺翎梯滑危縁索<lb/>
雲深静唱經放泉驚鹿睡聞磬得人醒踏著神仙宅敲<lb/>
開洞府扄棊殘秦士局字缺晉公銘一谷勢當午<hi>一作開子</hi>
孤峰聳起丁逺平丹鳯闕冷射五侯㕔萬丈氷聲折千<lb/>
㝷樹影停<hi>一作亭</hi>望中仙島動行處月輪馨疊石移臨砌<lb/>
<pb n="KR4h0140_WYG_722-10a"/>
研膠潑上屏明時獻君壽不假老人星<lb/>
　　　秋日同覺公上人眺慈恩塔六韻<lb/>
九級聳蓮宫晴登袖拂虹房廊窺井底世界出籠中照<lb/>
牖三山火吹鈴八極風細聞槎客語遥辨海魚冲禁静<lb/>
聲連北江寒影在東謁師開秘鎻塵目閉虚空<lb/>
　　　感知上刑部鄭侍郎<lb/>
寄掩白雲司蜀都髙卧時鄰僧照<hi>一作㸃</hi>寒竹<hi>一作燭</hi>宿鳥<lb/>
動秋池帝誦嘉蓮表人吟寳劒詩石渠流月斷畫角截<lb/>
<pb n="KR4h0140_WYG_722-10b"/>
江吹閑出黄金勒前飛白鷺鷀公心外國説重望兩朝<lb/>
<hi>一作川</hi>推静蘚斜圭影孤窗響錫枝興幽松雪見心苦硯<lb/>
氷知縁杖蛩聲切過門馬足遲漏殘終巻讀日下大名<lb/>
垂平磧容鵰上仙山許狖窺數聨金口出死免愧丘為<lb/>
　　　叙事寄薦福棲白<hi>一作聼白公話舊</hi>
險倚石屏風秋濤夢越中前朝吟㑹㪚故國講流終北<lb/>
地聞巴狖南山見磧鴻樓髙驚雨濶木落覺城空兔滿<lb/>
期姚監蟬稀别楚公<hi>一作望塞翁</hi>淨瓶光照客拄杖朽生蟲<lb/>
<pb n="KR4h0140_WYG_722-11a"/>
平地塔千尺半空燈一籠祝堯談幾句旋瀉海濤東<hi>棲白</hi>
<hi>有宣宗壽昌節詩</hi>
　　　送龍州田使君舊詩家<lb/>
御札軫西陲龍州出牧時度闗雲作雪挂棧水成澌劒<lb/>
淬號猿岸弓懸宿鶴枝江燈混星斗山木亂槍旗鎻庫<lb/>
休秤藥開樓又見詩無心陪宴集吟苦憶京師<lb/>
　　　和<hi>一作送</hi>知巳赴任華州<lb/>
東門罷相郡此拜動京華落日開宵印初燈見早麻鶴<lb/>
<pb n="KR4h0140_WYG_722-11b"/>
身紅斾拂仙掌白雲遮塞色侵三縣河聲聒兩衙松根<lb/>
醒客酒蓮座<hi>一作葉</hi>隱僧家一道帆飛直中筵嶽影斜書<lb/>
名<hi>一作銘</hi>㝷雪石澄鼎露金沙鎻合眠闗吏杯寒啄廟鴉<lb/>
分臺話嵩洛賽雨戀<hi>一作拜</hi>煙霞樹谷期招隱吟詩煮栢<lb/>
茶<lb/>
　　　題咸陽樓<lb/>
晚亞<hi>一作壘</hi>古城門凭髙黯客魂塞侵秦舊國河浸漢荒<lb/>
村客<hi>一作官</hi>路颺<hi>一作揚</hi>書燼人家帶水㾗獵頻虚塜穴耕<lb/>
<pb n="KR4h0140_WYG_722-12a"/>
苦露松根牆外峰粘漢氷中日晃原斷碑移作砌廣第<lb/>
灌成園北馬疑眠磧南人憶釣湓橋閑野鹿過街靜禁<lb/>
鴉翻灘鼓城隍動雲衝太白昏標衣多吕裔荷鍤或劉<lb/>
孫弔問難知主登攀強滴罇不能扶壯勢冠劒惜乾坤<lb/>
　　　贈興善徹公上人<lb/>
師資懷劒外徒歩管街東九里山横燒三條木落風古<lb/>
池曽看鶴新塔未吟蟲夜久龍髯冷年多麈尾空心宗<lb/>
本無礙問學豈難同<lb/>
<pb n="KR4h0140_WYG_722-12b"/>
　　　龍池春草<lb/>
龍池清禁裏芳草傍池春旋長方遮岸全生不染塵和<lb/>
風輕動色湛露靜流津淺得承天歩深疑遶御輪魚㝷<lb/>
倒影沒花帶濕光新肯學長河畔綿綿思逺人<lb/>
　　　秋宿梓州牛頭寺<lb/>
月去簷三尺川雲入寺樓靈山頓離衆列宿不多稠篆<lb/>
字焚初缺翻經誦若流窗閑二江冷簾巻半空秋詔㪚<lb/>
松梢别棊終竹節収靜増雙闕念髙並五翁遊鶴夢生<lb/>
<pb n="KR4h0140_WYG_722-13a"/>
　紅日雲閑鎻梓州望空工部眼搔亂廣文頭石室僧調<lb/>
　馬銀河客問牛曉樓歸下界大地一浮漚<lb/>
　　　　送韋太尉自坤維除廣陵<lb/>
　全蜀拜楊州征<hi>一作徂</hi>東輟武侯直来萬里月旁到五峯<lb/>
　秋幢冷遮髙雪旗<hi>一作旌</hi>閑卓亂流謝朝明王喜登省舊<lb/>
　寮愁隔海城通舶連河市響樓千官倚元老虚夢法雲<lb/>
　遊<lb/>
　<lb/>
<pb n="KR4h0140_WYG_722-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七百二十二<lb/>
</p>
<p>
</p>
  </div>
</body>
</text>
</TEI>
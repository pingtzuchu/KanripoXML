<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_179-1a"/>
　欽定四庫全書<lb/>
御定全唐詩巻一百七十九<lb/>
　　李白<lb/>
　　　　逰南陽白水登石激作<lb/>
　朝渉白水源暫與人俗踈島嶼佳境色江天涵清虚日<lb/>
　送去海雲心閒逰川魚長歌盡落日乗月歸田廬<lb/>
　　　　逰南陽清泠泉<lb/>
　惜彼落日暮愛此寒泉清西輝逐流水蕩漾逰子情空<lb/>
<pb n="KR4h0140_WYG_179-1b"/>
　歌望雲月曲盡長松聲<lb/>
　　　　尋魯城北范居士失道落蒼耳中見范置酒摘<lb/>
　　　　蒼耳作<lb/>
　雁度秋色逺日靜無雲時客心不自得浩漫将何之忽<lb/>
　憶范野人閒園飬幽姿茫然起逸興但恐行来遲城壕<lb/>
　失往路馬首迷荒陂不惜翠雲裘遂為蒼耳欺入門且<lb/>
　一笑把臂君為誰酒客愛秋蔬山盤薦霜梨他筵不下<lb/>
　筯此席忘朝飢酸棗垂北郭寒𤓰蔓東籬還傾四五酌<lb/>
<pb n="KR4h0140_WYG_179-2a"/>
自詠猛虎詞近作十日歡逺為千載期風流自簸蕩謔<lb/>
浪偏相宜酣来上馬去却笑高陽池<lb/>
　　　東魯門泛舟二首<lb/>
日落沙眀天倒開波揺石動水縈迴輕舟泛月尋溪轉<lb/>
疑是山隂雪後来<lb/>
水作青龍盤石堤桃花夹岸魯門西若教月下乗舟去<lb/>
何啻風流到剡溪<lb/>
　　　秋獵孟諸夜歸置酒單父東樓觀妓<lb/>
<pb n="KR4h0140_WYG_179-2b"/>
傾暉速短炬走海無停川兾餐圎丘草欲以還頺年此<lb/>
事不可得微生若浮煙駿發跨名駒雕弓控鳴弦鷹豪<lb/>
魯艸白狐兎多肥鮮邀遮相馳逐遂出城東田一掃四<lb/>
野空喧呼鞍馬前歸来獻所獲炮炙宜霜天出舞兩美<lb/>
人飄颻若雲仙留歡不知疲清曉方来旋<lb/>
　　　逰泰山六首<hi>天寳元年四月從故御道上泰山</hi>
四月上泰山石屏<hi>一作平</hi>御道開六龍過萬壑澗谷随縈<lb/>
迴馬跡遶碧峰于今滿青苔飛流灑絶巘水急松聲哀<lb/>
<pb n="KR4h0140_WYG_179-3a"/>
北眺崿嶂竒傾崖向東摧洞門閉石扇地底興雲雷登<lb/>
髙望蓬瀛想像金銀臺天門一長嘯萬里清風来玉女<lb/>
四五人飄颻下九垓含笑引素手遺我流霞杯稽首再<lb/>
拜之自愧非仙才曠然小宇宙棄世何悠哉<lb/>
清曉騎白鹿直上天門山山際逢羽人方瞳好容顔捫<lb/>
蘿欲就語却掩青雲闗遺我鳥跡書飄然落巗間其字<lb/>
乃上古讀之了不閒感此三歎息從師方未還<lb/>
平眀登日觀舉手開雲闗精神四飛揚如出天地間黄<lb/>
<pb n="KR4h0140_WYG_179-3b"/>
河從西来窈窕入逺山憑崖攬<hi>一作覽</hi>八極目盡長空閒<lb/>
偶然值青童緑髮雙雲鬟笑我晩學仙蹉跎凋朱顔躊<lb/>
躇忽不見浩蕩難追攀<lb/>
清齋三千<hi>一作十</hi>日裂素冩道經唫誦有所得衆神衛我<lb/>
形雲行信長風颯若羽翼生攀崕上日觀伏檻窺東溟<lb/>
海色動逺山天雞巳先鳴銀臺出倒景白浪翻長鯨安<lb/>
得不死藥髙飛向蓬瀛<lb/>
日觀東北傾兩崕夾雙石海水落眼前天光遥<hi>一作揺</hi>空<lb/>
<pb n="KR4h0140_WYG_179-4a"/>
碧千峰爭攅聚萬壑絶凌歴緬彼鶴上仙去無雲中跡<lb/>
長松入雲<hi>一作霄</hi>漢逺望不盈尺山花異人間五月雪中<lb/>
白終當遇安期於此鍊玉液<lb/>
朝飲王母池暝投天門闗獨抱緑綺琴夜行青山間山<lb/>
明月露白夜靜松風歇仙人逰碧峰䖏處笙歌發寂静<lb/>
<hi>一作聴</hi>娱清暉玉真連翠微想像鸞鳯舞飄颻龍虎衣捫<lb/>
天摘匏𤓰恍惚不憶歸舉手弄清淺誤攀織女機明晨<lb/>
坐相失但見五雲飛<lb/>
<pb n="KR4h0140_WYG_179-4b"/>
　　　秋夜與劉碭山泛宴喜亭池<lb/>
明宰試舟楫張燈宴華池文招梁苑客歌動郢中兒月<lb/>
色望不盡空天交相宜令人欲泛海只待長風吹<lb/>
　　　携妓登梁王棲霞山孟氏桃園中<lb/>
碧艸已滿地栁與梅爭春謝公自有東山妓金屏笑坐<lb/>
如花人今日非昨日明日還復来白髮對緑酒强歌心<lb/>
巳摧君不見梁王池上月昔照梁王樽酒中梁王巳去<lb/>
眀月在黄鸝愁醉啼春風分眀感激眼前事莫惜醉卧<lb/>
<pb n="KR4h0140_WYG_179-5a"/>
桃園東<lb/>
　　　與從姪杭州刺史良逰天竺寺<lb/>
挂席凌蓬丘觀濤憩樟樓三山動逸興五馬同遨逰天<lb/>
竺森在眼松風颯驚秋覽雲測變化弄水窮清幽疊嶂<lb/>
隔遥海當軒寫歸流詩成傲雲月佳趣滿吴洲<lb/>
　　　同友人舟行逰台越作<lb/>
楚臣傷江楓謝客拾海月懐沙去瀟湘挂席泛溟渤蹇<lb/>
予訪前跡獨往造窮髮古人不可攀去若浮雲沒願言<lb/>
<pb n="KR4h0140_WYG_179-5b"/>
弄倒景從此錬真骨華頂窺絶溟蓬壺望超忽不知青<lb/>
春度但怪緑芳歇空持釣鼇心從此謝魏闕<lb/>
　　　下終南山過斛斯山人宿置酒<lb/>
暮從碧山下山月随人歸却顧所来徑蒼蒼横翠微相<lb/>
携及田家童稚開荆扉緑竹入幽徑青蘿拂行衣歡言<lb/>
得所憩美酒聊共揮長歌吟松風曲盡河星<hi>一作星河</hi>稀我<lb/>
醉君復樂陶然共忘機<lb/>
　　　朝下過盧郎中叙舊逰<lb/>
<pb n="KR4h0140_WYG_179-6a"/>
君登金華省我入銀臺門幸遇<hi>一作逢</hi>聖明主俱承雲雨<lb/>
恩復此休浣時閒為疇昔言却話山海事宛然林壑存<lb/>
明湖思曉月叠嶂憶清猿何由返初服田野醉芳樽<lb/>
　　　侍從逰宿温泉宫作<lb/>
羽林十二将羅列應星文霜仗懸秋月霓旌巻夜雲嚴<lb/>
更千户肅清樂九天聞日出瞻佳氣蔥蔥繞聖君<lb/>
　　　邯鄲南亭觀妓<lb/>
歌鼓<hi>一作妓</hi>燕趙兒魏姝弄鳴絲粉色艶日<hi>一作月</hi>彩舞袖<lb/>
<pb n="KR4h0140_WYG_179-6b"/>
<hi>一作衫</hi>拂花枝把酒顧美人請歌邯鄲詞清筝何繚繞度<lb/>
曲緑雲垂平原君安在科斗生古池座客三千人于今<lb/>
知有誰我軰不作樂但為後代悲<lb/>
　　　春日逰羅敷潭<lb/>
行歌入谷口路盡無人躋攀崕度絶壑弄水尋迴溪雲<lb/>
從石上起客到花間迷淹留未盡興日落羣峰西<lb/>
　　　春陪商州裴使君遊石娥溪<hi>時欲東歸遂有此贈</hi>
裴公有仙標㧞俗數千丈澹蕩滄州雲飄颻紫霞想剖<lb/>
<pb n="KR4h0140_WYG_179-7a"/>
竹商洛間政成心巳閒蕭條出世表㝠寂閉𤣥闗我來<lb/>
屬芳莭解榻時相恱褰帷對雲峰揚袂指松雪蹔出東<lb/>
城邉遂逰西巗前横天聳翠壁噴壑鳴紅泉尋幽殊未<lb/>
歇愛此春光發溪傍饒名花石上有好月命駕歸去來<lb/>
露華生翠<hi>一作緑</hi>苔淹留惜将晩復聴清猿哀清猨斷人<lb/>
腸遊子思故鄉眀發首東路此懽焉可忘<lb/>
　　　陪從祖濟南太守泛鵲山湖三首<lb/>
初謂鵲山近寧知湖水遥此行殊訪戴自可緩歸橈<lb/>
<pb n="KR4h0140_WYG_179-7b"/>
湖濶數千里湖光揺碧山湖西正有月獨送李膺還<lb/>
水入北湖去舟從南浦回遥㸔鵲山轉却似送人来<lb/>
　　　春日陪楊江寧及諸官宴北湖感古作<lb/>
昔聞顔光祿攀龍宴京<hi>一作重一作明</hi>湖樓船入天鏡帳殿開<lb/>
雲衢君王歌大風如樂豐沛都延年獻佳作邈與詩人<lb/>
俱我來不及此獨立鍾山孤楊宰穆清風<hi>一作飈</hi>芳聲騰<lb/>
海隅英僚滿四座粲若瓊林敷鷁首弄倒景蛾眉綴眀<lb/>
珠新弦採<hi>一作来</hi>梨園古舞嬌吴歈曲度繞雲<hi>一作清</hi>漢聽<lb/>
<pb n="KR4h0140_WYG_179-8a"/>
者皆歡娱雞棲何嘈嘈㳂<hi>一作江</hi>月沸笙竽古之帝宫苑<lb/>
今乃人樵蘓感此勸一觴願君覆瓢壺榮盛<hi>一作盛時</hi>當作<lb/>
樂無令後賢吁<lb/>
　　　宴鄭㕘卿山池<lb/>
爾恐碧草晩我畏朱顔移愁㸔楊花飛置酒正相宜歌<lb/>
聲送落日舞影迴清池今夕不盡杯留歡更邀誰<lb/>
　　　遊謝氏山亭<lb/>
淪老卧江海冄歡天地清病閒久寂寞嵗物徒芬榮借<lb/>
<pb n="KR4h0140_WYG_179-8b"/>
君西池逰聊以散我情掃雪松下去捫蘿石道行謝公<lb/>
池塘上春草颯巳生花枝拂人来山鳥向我鳴田家有<lb/>
美酒落日與之傾醉罷弄歸月遥欣稚子迎<lb/>
　　　把酒問月<hi>故人賈淳令予問之</hi>
青天有月来㡬時我今停杯一問之人攀明月不可得<lb/>
月行却與人相随皎如飛鏡臨丹闕緑烟滅盡清輝發<lb/>
但見宵從海上来寧知曉向雲間沒白兎𢷬藥秋復春<lb/>
嫦娥孤棲與誰鄰今人不見古時月今月曽經照古人<lb/>
<pb n="KR4h0140_WYG_179-9a"/>
古人今人若流水共㸔明月皆如此唯願當歌對酒時<lb/>
月光長照金樽裏<lb/>
　　　同族姪評事黯遊昌禪師山池二首<lb/>
逺公愛康樂為我開禪闗蕭然松石下何異清涼山花<lb/>
將色不染水與心俱閒一坐度小刼觀空天地間<lb/>
客來花雨際秋水落金池片石寒青錦疎楊挂緑絲高<lb/>
僧拂玉柄童子獻霜梨惜去愛佳景煙蘿欲暝時<lb/>
　　　金陵鳯皇䑓置酒<lb/>
<pb n="KR4h0140_WYG_179-9b"/>
置酒延落景金陵鳯皇䑓長波冩萬古心與雲俱開借<lb/>
問往昔時鳯皇為誰來鳯皇去巳久正當今日迴明君<lb/>
越羲軒天老坐三台豪士無所用彈弦醉金罍東風吹<lb/>
山花安可不盡杯六帝沒幽草深宫㝠緑苔置酒勿復<lb/>
道歌鐘但相催<lb/>
　　　秋浦清溪雪夜對酒客有唱山鷓鴣者<lb/>
披君<hi>一作我</hi>貂襜褕對君白玉壺雪花酒上滅頓覺夜寒<lb/>
無客有桂陽至能吟山鷓鴣清風動窻竹越鳥起相呼<lb/>
<pb n="KR4h0140_WYG_179-10a"/>
持此足為樂何煩笙與竽<lb/>
　　　與周剛清溪玉鏡潭宴别<hi>潭在秋浦桃樹陂下余新名此潭</hi>
康樂上官去永嘉逰石門江亭<hi>一作中</hi>有孤嶼千載跡猶<lb/>
存我来逰<hi>一作憩</hi>秋浦三入桃陂源千峰照積雪萬壑盡<lb/>
啼猿興與謝公合文因周子論掃厓去落葉席<hi>一作帶</hi>月<lb/>
開清樽溪當大樓南溪水正南奔迴作玉鏡潭澄眀洗<lb/>
心魂此中得佳境可以絶囂喧清夜方歸来酣歌出平<lb/>
原别後經此地為余謝蘭蓀<lb/>
<pb n="KR4h0140_WYG_179-10b"/>
　　　遊秋浦白笴陂二首<lb/>
何䖏夜行好月明白笴陂山光揺積雪猿影挂寒枝但<lb/>
恐佳景晩小令歸櫂移人来有清興及此有相思<lb/>
白笴夜長嘯爽然溪谷寒魚龍動陂水䖏處生波瀾天<lb/>
借一明月飛来碧雲端故鄉不可見腸斷正西㸔<lb/>
　　　宴陶家亭子<lb/>
曲巷幽人宅髙門大士家池開照膽鏡林吐破顔花緑<lb/>
水藏春日青軒祕晩霞若聞絃管妙金谷不能誇<lb/>
<pb n="KR4h0140_WYG_179-11a"/>
　　　在水軍宴韋司馬樓船觀妓<lb/>
揺曵帆在空清流<hi>一作川</hi>順歸風詩因鼔吹發酒為劍歌<lb/>
雄對舞青樓妓雙鬟白玉童行雲且莫去留醉楚王宫<lb/>
　　　流夜郎至江夏陪長史叔及薛明府宴興徳寺<lb/>
　　　南閣<lb/>
紺殿横江上青山落鏡中岸迴沙不盡日暎水成空天<lb/>
樂流<hi>一作聞</hi>香閣蓮舟颺晚風恭陪竹林宴留醉與陶公<lb/>
　　　泛沔州城南郎官湖<hi>并序</hi>
<pb n="KR4h0140_WYG_179-11b"/>
　　乾元嵗秋八月白遷於夜郎遇故人尚書郎張謂<lb/>
　　出使夏口沔州牧杜公漢陽宰王公觴於江城之<lb/>
　　南湖樂天下之再平也方夜水月如練清光可掇<lb/>
　　張公殊有勝槩四望超然乃顧白曰此湖古來賢<lb/>
　　豪逰者非一而枉踐佳景寂寥無聞夫子可為我<lb/>
　　標之嘉名以傳不朽白因舉酒酹水號之曰郎官<lb/>
　　湖亦猶鄭圃之有僕射陂也席上文士輔翼岑靜<lb/>
　　以為知言乃命賦詩紀事刻石湖側将與大别山<lb/>
<pb n="KR4h0140_WYG_179-12a"/>
　　共相磨滅焉<lb/>
張公多逸興共泛沔城隅當時秋月好不減武昌都四<lb/>
座醉清光為歡古来無郎官愛此水因號郎官湖風流<lb/>
若未減名與此山俱<lb/>
　　　陪侍郎叔逰洞庭醉後三首<lb/>
今日竹林宴我家賢侍郎三杯容小阮醉後發清狂<lb/>
船上齊橈樂湖心泛月歸白鷗閒不去爭拂酒筵飛<lb/>
剗却君山好平鋪湘水流巴陵無限酒醉殺洞庭秋<lb/>
<pb n="KR4h0140_WYG_179-12b"/>
　　　夜泛洞庭尋裵侍御清酌<lb/>
日晩湘水緑孤舟無端倪眀湖漲秋月獨泛巴陵西過<lb/>
憩裴逸人巗居陵丹梯抱琴出深竹為我彈鵾雞曲盡<lb/>
酒亦傾北窗醉如泥人生且行樂何必組與珪<lb/>
　　　陪族叔刑部侍郎曄及中書賈舎人至逰洞庭<lb/>
　　　五首<lb/>
洞庭西望楚江分水盡南天不見雲日落長沙秋色逺<lb/>
不知何䖏弔湘君<lb/>
<pb n="KR4h0140_WYG_179-13a"/>
南湖秋水夜無烟耐可乗流直上天且就<hi>一作問</hi>洞庭賖<lb/>
月色将船買酒白雲邉<lb/>
洛陽才子謫湘川元禮同舟月下仙記得長安還欲笑<lb/>
不知何䖏是西天<lb/>
洞庭湖西秋月輝瀟湘江北早鴻飛醉客滿船歌白苧<lb/>
不知霜露入秋衣<lb/>
帝子瀟湘去不還空餘秋草洞庭間淡掃明湖開玉鏡<lb/>
丹青畫出是君山<lb/>
<pb n="KR4h0140_WYG_179-13b"/>
　　　楚江黄龍磯南宴楊執㦸治樓<lb/>
五月入五洲碧山對青樓故人楊執㦸春賞楚江流一<lb/>
見醉<hi>一作波</hi>漂月三杯歌<hi>一作縱</hi>櫂謳桂枝攀不盡他日更<lb/>
相求<lb/>
　　　銅官山醉後絶句<lb/>
我愛銅官樂千年未擬還要須逥舞袖拂盡五松山<lb/>
　　　與南陵常賛府逰五松山<hi>山在南陵銅井西五里有古精舎</hi>
安石泛溟渤獨嘯長風還逸韵動海上髙情出人間靈<lb/>
<pb n="KR4h0140_WYG_179-14a"/>
異可並跡澹然與世閒我来五松下置酒窮躋攀徴古<lb/>
絶遺老因名五松山五松何清幽勝境美沃州蕭颯鳴<lb/>
洞壑終年風雨秋響入百泉去聴如三峡流剪竹掃天<lb/>
花且從傲吏逰龍堂若可憩吾欲歸精修<lb/>
　　　宣城青溪<hi>一作入清溪山</hi>
青溪勝桐廬水木有佳色山貌日髙古石容天傾側綵<lb/>
鳥昔未名白猨初相識不見同懐人對之空歎息<lb/>
　　　與謝良輔逰涇川陵巗寺<lb/>
<pb n="KR4h0140_WYG_179-14b"/>
乗君素舸泛涇西宛似雲門對若溪且從康樂尋山水<lb/>
何必東逰入會稽<lb/>
　　　逰水西簡鄭明府<lb/>
天宫水西寺雲錦照東郭清湍鳴迴溪緑水繞飛閣凉<lb/>
風日瀟灑幽客時憩泊五月思貂裘謂言秋霜落石蘿<lb/>
引古蔓㟁筍開新籜唫翫空復情相思爾佳作鄭公詩<lb/>
人秀逸韵宏寥廓何當一来逰愜我雪山諾<lb/>
　　　九日登山<lb/>
<pb n="KR4h0140_WYG_179-15a"/>
淵明歸去来不與世相逐為無杯中物遂偶夲州牧因<lb/>
招白衣人笑酌黄花菊我来不得意虚過重陽時題輿<lb/>
何俊發遂結城南期築土按響山俯臨宛水湄胡人呌<lb/>
玉笛越女彈霜絲自作英王胄斯樂不可窺赤鯉湧琴<lb/>
髙白龜道馮夷靈仙如彷彿奠酹遥相知古來登高人<lb/>
今復㡬人在滄洲違宿諾明日猶可待連山似驚波合<lb/>
沓出溟海揚袂揮四座酩酊安所知齊歌送清揚起舞<lb/>
亂㕘差賔随落葉散帽逐秋風吹别後登此臺願言長<lb/>
<pb n="KR4h0140_WYG_179-15b"/>
相思<lb/>
　　　九日<lb/>
今日雲景好水緑秋山明携壺酌流霞搴菊泛寒榮地<lb/>
逺松石古風揚絃管清窺觴照歡顔獨笑還自傾落帽<lb/>
醉山月空歌懐友生<lb/>
　　　九日龍山飲<lb/>
九日龍山飲黄花笑逐臣醉㸔風落帽舞愛月留人<lb/>
　　　九月十日即事<lb/>
<pb n="KR4h0140_WYG_179-16a"/>
　昨日登髙罷今朝更舉觴菊花何太苦遭此兩重陽<lb/>
　　　　陪族叔當塗宰遊化城寺升公清風亭<lb/>
　化城若化出金牓天宫開疑是海上雲飛空結樓臺升<lb/>
　公湖上<hi>一作山</hi>秀粲然有辯才濟人不利已立俗無嫌猜<lb/>
　了見水中月青蓮出塵埃閒居清風亭左右清風來當<lb/>
　暑隂廣殿太陽為裵回茗酌待幽客珍盤薦彫梅飛文<lb/>
　何灑落萬象為之摧季父擁鳴琴徳聲布雲雷雖遊道<lb/>
　林室亦舉陶潜杯清樂動諸天長松自吟哀留歡若可<lb/>
<pb n="KR4h0140_WYG_179-16b"/>
　盡刼石乃成灰<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻一百七十九<lb/>
</p>
<p>
</p>
  </div>
</body>
</text>
</TEI>
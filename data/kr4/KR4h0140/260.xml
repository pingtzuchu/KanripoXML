<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_260-1a"/>
　欽定四庫全書<lb/>
御定全唐詩巻二百六十<lb/>
　　秦系<lb/>
　秦系字公緒㑹稽人天寶末避亂剡溪北都留守薛兼<lb/>
　訓奏為右衛率府倉曹參軍不就建中初客泉州南安<lb/>
　有九日山大松百餘章俗傳東晉時所植系結廬其上<lb/>
　穴石為研注老子彌年不出張建封聞系不可致請就<lb/>
　加校書郎自號東海釣客與劉長卿善以詩相贈答權<lb/>
<pb n="KR4h0140_WYG_260-1b"/>
　徳輿曰長卿自以為五言長城系用偏師攻之雖老益<lb/>
　壯其後東渡秣陵年八十餘卒南安人思之號其山為<lb/>
　髙士峰詩一卷<lb/>
　　　　晩秋拾遺朱放訪山居<lb/>
　不逐時人後終年獨閉闗家中貧自樂石上卧常閒墜<lb/>
　栗添新味寒花帯老顔侍臣當獻納那得到空山<lb/>
　　　　題女道士居<hi>不餌芝术四十餘年  一作馬戴詩</hi>
　不餌住雲溪休丹罷藥畦杏花虚結子石髓任成泥掃<lb/>
<pb n="KR4h0140_WYG_260-2a"/>
地青牛卧栽松白鶴棲共知仙女麗莫是阮郎妻<lb/>
　　　山中枉張宙員外書期訪衡門<lb/>
常恨相知晩朝来枉數行卧雲驚聖代拂石候仙郎時<lb/>
果連枝熟春醪滿甕香貧家仍有趣山色滿湖光<lb/>
　　　山中贈張正則評事<hi>系時授右衛佐以疾不就</hi>
終年常避喧師事<hi>一作自注</hi>五千言流水閒過院春風與閉<lb/>
門山茶邀上客桂實落前軒莫強<hi>一作何事</hi>敎余起微官<hi>一作</hi>
<hi>言</hi>不足論<lb/>
<pb n="KR4h0140_WYG_260-2b"/>
　　　題鏡湖野老所居<hi>一作馬戴詩</hi>
湖裏尋君去樵風往返吹樹喧巢鳥出路細葑田移漚<lb/>
苧成魚網枯根是酒巵老年唯自適生事任羣兒<lb/>
　　　早秋宿崔業居處<lb/>
從来席不暖為爾便淹留雞黍今相㑹雲山昔共遊上<lb/>
簾宜晩景卧簟覺新秋身事何須問余心正四愁<lb/>
　　　贈烏程楊苹明府<lb/>
策杖政成時清溪㺯釣絲當年潘子貌避病沈侯詩漉<lb/>
<pb n="KR4h0140_WYG_260-3a"/>
酒迎賔急看花署字遲楊梅今熟未與我兩三枝<lb/>
　　　徐侍郎素未相識時攜酒命饌兼命諸詩客同<lb/>
　　　訪㑹稽山居<lb/>
忽道仙翁至幽人學拜迎華簪窺甕牖珍味代藜羮洗<lb/>
硯魚仍戲移樽鳥不驚蘭亭攀叙却㑹此越中營<lb/>
　　　春日閒居三首<lb/>
一似桃源隱将令過客迷礙冠門柳長驚夢院鶯啼澆<lb/>
藥泉流細圍碁日影低舉家無外事共愛草萋萋<lb/>
<pb n="KR4h0140_WYG_260-3b"/>
長謡朝復暝幽獨㡬人知老鶴兼雛弄叢篁帯笋移白<lb/>
雲將袖拂青鏡出簷窺邀取漁家叟花閒把酒巵<lb/>
寂寂池亭裏軒窗閒緑苔游魚牽荇沒戲鳥踏花摧小<lb/>
徑僧尋去髙峯鹿下来中年曾屢辟多病復遲迴<lb/>
　　　題石室山王宁所居<hi>罷官學道</hi>
白雲知所好柏葉幸加餐石鏡妻将照仙書我借看鳥<lb/>
来翻藥椀猿飲怕魚竿借問簷前樹何枝曾挂冠<lb/>
　　　送王道士<lb/>
<pb n="KR4h0140_WYG_260-4a"/>
真人俄整舄雙鶴屢飛翔恐入壺中住須傳肘後方霓<lb/>
裳雲氣潤石徑术苖香一去何時見仙家日月長<lb/>
　　　將移耶溪舊居留贈嚴維秘書<hi>一作留呈嚴長史陳秘書</hi>
雞犬漁舟裏長謡任興行那邀落日<hi>一作即今邀客</hi>醉已被逺<lb/>
山迎書篋<hi>一作屐又作笈</hi>將非重荷衣著甚輕謝安無箇事忽<lb/>
起為蒼生<lb/>
　　　秋日過僧惟則故院<lb/>
衰草經行處微燈舊道場門人失譚柄野鳥上禪牀科<lb/>
<pb n="KR4h0140_WYG_260-4b"/>
斗書空古栴檀鉢自香今朝數行淚却灑約公房<lb/>
　　　山中奉寄錢起員外兼簡苖發員外<lb/>
空山歲計是胡麻窮<hi>一作江</hi>海無梁泛一槎稚子惟能覔<lb/>
梨栗逸妻相共老烟霞髙<hi>一作朗</hi>吟麗句驚巢鶴閒閉春<lb/>
風看落花借問省<hi>一作郡</hi>中何水部今人㡬箇屬詩家<lb/>
　　　獻薛僕射<hi>有序</hi>
　　系家于剡山向盈一紀大厯五年人或以其文聞<lb/>
　　于鄴留守薛公無何奏系右衛率府倉曹參軍意<lb/>
<pb n="KR4h0140_WYG_260-5a"/>
　　听不欲以疾辭免因將命者輙獻斯詩<lb/>
由来那敢議輕肥散髪行歌自採薇逋客未能忘野興<lb/>
辟書翻遣脫荷衣家中匹婦空相笑池上羣鷗盡欲飛<lb/>
更乞大賢容小隱益看愚谷有光輝<lb/>
　　　鮑防員外見尋因書情呈贈<hi>曾與系同舉場</hi>
少小為儒不自强如今嬾復見侯王覽鏡已<hi>一作自</hi>知身<lb/>
漸老買山將作計偏長荒凉鳥獸同三逕撩亂琴書共<lb/>
一牀猶有郎官来問疾時人莫道我佯狂<lb/>
<pb n="KR4h0140_WYG_260-5b"/>
　　　寄浙東皇甫中丞<lb/>
閒閒麋鹿或相隨一兩年来鬢欲衰琴硯共依春酒甕<lb/>
雲霞覆著破柴籬注書不向時流說種藥空令道者知<lb/>
久帯紗巾仍藉草山中那得見朝儀<lb/>
　　　題章野人山居<hi>一作馬戴詩</hi>
帯郭茅亭詩興饒囘看一曲倚危橋門前山色能深淺<lb/>
壁上湖光自動揺閒花散落填書帙戲鳥低飛礙柳條<lb/>
向此隱來經㡬載如今已是漢家朝<lb/>
<pb n="KR4h0140_WYG_260-6a"/>
　　　山中枉皇甫温大夫見招書<lb/>
十年木屐步苔痕石上松閒水自喧三辟草堂仍被褐<lb/>
數行書札忽臨門卧多共息嵇康病才劣虚同郭隗尊<lb/>
亞相已能憐潦倒山花笑處莫啼猿<lb/>
　　　題茅山李尊師山居<hi>一作嚴維詩</hi>
天師百嵗少如童不到山中竟不逢洗藥每臨新瀑水<lb/>
步虚時上最髙峰籬閒五月留殘雪座右千年廕老松<lb/>
此去人寰今逺近囘看雲壑一重重<lb/>
<pb n="KR4h0140_WYG_260-6b"/>
　　　耶溪書懐寄劉長卿員外<hi>時在睦州</hi>
時人多笑樂幽棲晩起閒行獨杖藜雲色卷舒前後嶺<lb/>
藥苖新舊兩三畦偶逢野果将呼子屢折荆釵亦為妻<lb/>
擬共釣竿長往復嚴陵灘上勝耶溪<lb/>
　　　山中崔大夫有書相問<hi>一作崔大夫有書問余山中</hi>
客在烟霞裏閒閒逐狎鷗終年長躶足連日半蓬頭帯<lb/>
　乗漁艇迎寒綻鹿裘已于人事少多被挂冠留素業<lb/>
堆千卷清風至一丘蒼黄倒藜杖傴僂覩銀鈎跡愧巢<lb/>
<pb n="KR4h0140_WYG_260-7a"/>
由隱才非管樂儔從來自多病不是傲王侯<lb/>
　　　張建封大夫奏系為校書郎因寄此作<lb/>
乆是煙霞客潭深釣得魚不知芸閣上遺校幾多書<lb/>
　　　㑹稽山居寄薛播侍郎袁髙給事髙參舍人<lb/>
稷卨今為相明君復是堯寧知買臣困猶負㑹稽樵<lb/>
　　　閒居覧史<lb/>
長策胷中不復論荷衣藍縷閉柴門當時漢祖無三傑<lb/>
争得咸陽與子孫<lb/>
<pb n="KR4h0140_WYG_260-7b"/>
　　　山中贈耿拾遺湋兼兩省故人<lb/>
數片荷衣不蔽身青山白鳥豈知貧如今非是秦時世<lb/>
更隱桃花亦笑人<lb/>
　　　秋日送僧志幽歸山寺<hi>一作馬戴詩</hi>
禪室繩床在翠㣲松閒荷笠一僧歸磬聲寂歴宜秋夜<lb/>
手冷燈前自衲衣<lb/>
　　　題僧明惠房<lb/>
簷前朝暮雨添花八十真僧飯一<hi>一作熟</hi>麻入定㡬時將<lb/>
<pb n="KR4h0140_WYG_260-8a"/>
出定不知巢燕汚袈裟<lb/>
　　　答泉州薛播使君重陽日贈酒<lb/>
欲强登髙無力也籬邊黄菊為誰開共知不是潯陽郡<lb/>
那得王𢎞送酒来<lb/>
　　　題洪道士山院<lb/>
霞外主人門不扄數株桃樹藥囊青閒行池畔隨孤鶴<lb/>
若問多應道姓丁<lb/>
　　　期王鍊師不至<lb/>
<pb n="KR4h0140_WYG_260-8b"/>
黄精蒸罷洗瓊杯林下從留石上苔昨日圍碁未終局<lb/>
多乗白鶴下山来<lb/>
　　　題贈張道士山居<lb/>
盤石垂蘿即是家囘頭猶看五枝花松閒寂寂無烟火<lb/>
應服朝来一片霞<lb/>
　　　山中書懐寄張建封大夫<lb/>
昨日年催<hi>一作新</hi>白髪新身如麋鹿不知貧時時亦被羣<lb/>
兒笑賴有南山四老人<lb/>
<pb n="KR4h0140_WYG_260-9a"/>
　　　　山中贈諸暨丹丘明府<lb/>
　荷衣半破帯莓苔笑向陶潛酒甕開縱醉還湏上山去<lb/>
　白雲那肯下山来<lb/>
　　　　奉寄晝公<lb/>
　簑笠雙童傍酒船湖山相引到房前團<hi>一作巴</hi>蕉何事教<lb/>
　人見暫借空牀守坐禪<lb/>
　　　　宿雲門上方<lb/>
　禪室遥看峯頂頭白雲東去水長流松閒儻許幽人住<lb/>
<pb n="KR4h0140_WYG_260-9b"/>
　不更将錢買沃州<hi>一作洲</hi>
　　　　即事奉呈郎中韋使君<hi>時系試秘書省校書郎</hi>
　久卧雲閒已息機青袍忽著狎鷗飛詩興到来無一事<lb/>
　郡中今有謝𤣥暉<lb/>
　　　　曉雞<lb/>
　黯黯嚴城罷鼓鼙數聲相續出寒棲不嫌驚破紗窗夢<lb/>
　却恐為妖半夜啼<lb/>
御定全唐詩卷二百六十<lb/>
</p>
<p>
</p>
  </div>
</body>
</text>
</TEI>
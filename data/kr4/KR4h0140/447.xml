<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_447-1a"/>
　欽定四庫全書<lb/>
御定全唐詩巻四百四十七<lb/>
　　白居易<lb/>
　　　　除蘇州刺史别洛城東花<lb/>
　亂雪千花落新絲兩鬢生老除吳郡守春别洛陽城江<lb/>
　上今重去城東更一行别花何用伴勸酒有殘鶯<lb/>
　　　　奉和汴州令狐令公二十二韻<hi>同用淹字</hi>
　客有東征者夷門一落帆二年方得到五日未為淹<hi>相府</hi>
<pb n="KR4h0140_WYG_447-1b"/>
　<hi>領鎮隔年居易方到既到陪奉逰宴凡經五日</hi>在浚旌重葺逰梁館更添心因<lb/>
　好善樂貌為禮賢謙俗阜知敦勸民安見察廉仁風扇<lb/>
　<hi>平聲</hi>道路隂雨膏<hi>去聲</hi>閭閻文律操將柄兵機釣得鈐碧幢<lb/>
　油葉葉<hi>一作業業</hi>紅斾火䄡䄡景象春加麗威容曉助嚴槍<lb/>
　森赤豹尾纛吒黒龍髯門静塵初歛城昏日半銜選幽<lb/>
　開後院占勝坐前簷平展絲頭毯髙褰錦額簾雷搥柘<lb/>
　枝鼓雪擺胡<hi>音鶻一作鶻</hi>騰衫髪滑歌釵墜妆光舞汗霑回<lb/>
　燈花簇簇過酒玉纖纎饌盛盤心殢醅濃盞底黏陸珍<lb/>
<pb n="KR4h0140_WYG_447-2a"/>
熊掌爛海味蟹螯鹹福履千夫祝形儀四座<hi>一作海</hi>瞻羊<lb/>
公長在峴傅説莫歸巖<hi>蓋祝者詞意也</hi>眷愛人人遍風情事事<lb/>
兼猶嫌客不醉同賦夜厭厭<lb/>
　　　船夜援琴<lb/>
鳥棲魚不動月照夜江深身外都無事舟中只有琴七<lb/>
弦為益友兩耳是知音心静即聲淡其間無古今<lb/>
　　　荅劉和州禹錫<lb/>
換印雖頻命未通歴陽湖上又秋風不教才展休明代<lb/>
<pb n="KR4h0140_WYG_447-2b"/>
為罰詩争造化功我亦思歸田舍下君應厭卧郡齋中<lb/>
好相收拾為閒伴年齒官班約略同<lb/>
　　　渡淮<lb/>
淮水東南濶無風渡亦難孤煙生乍直逺樹望多圎春<lb/>
浪櫂聲急夕陽帆影殘清流宜映月今夜重吟看<lb/>
　　　赴蘇州至常州荅賈舍人<lb/>
杭城隔歳轉蘇臺還擁前時五馬回厭見簿書先眼合<lb/>
喜逢桮酒暫眉開未酬恩寵年空去欲立功名命不来<lb/>
<pb n="KR4h0140_WYG_447-3a"/>
一别承明三領郡甘從人道是麤才<lb/>
　　　去歳罷杭州今春領吳郡慙無善政聊寫鄙懐<lb/>
　　　兼寄三相公<lb/>
為問三丞相如何秉國鈞那將最劇郡付與苦慵人豈<lb/>
有吟詩客堪為持節臣不才空飽暖無惠及飢貧昨卧<lb/>
南城月今行北境春鉛刀磨欲盡銀印換何頻杭老遮<lb/>
車轍吳童掃路塵虚迎復虚送慙見兩州民<lb/>
　　　宣武令狐相公以詩寄贈傳播吳中聊奉短章<lb/>
<pb n="KR4h0140_WYG_447-3b"/>
　　　用申酬謝<lb/>
新詩傳詠忽紛紛楚老吳娃耳徧聞盡解呼為好才子<lb/>
不知官是<hi>一作在</hi>上將軍辭人命薄多無位戰將功髙少<lb/>
有文謝脁篇章韓信鉞一生雙得不如君<lb/>
　　　自詠<lb/>
形容瘦薄詩情苦豈是人間有相人只合一生眠白屋<lb/>
何因三度擁朱輪金章未佩雖非貴銀榼常攜亦不貧<lb/>
唯是無兒頭早白被天磨折恰平均<lb/>
<pb n="KR4h0140_WYG_447-4a"/>
　　　吟前篇因寄微之<lb/>
君顔貴茂不清羸君句雄華不苦悲何事遣君還似我<lb/>
髭鬚早白亦無兒<lb/>
　　　紫薇花<lb/>
紫薇花對紫薇翁名目雖同貌不同獨占芳菲當夏景<lb/>
不將顔色託春風潯陽官舍雙髙樹興善僧庭一大叢<lb/>
何似蘇州安置處花堂欄下月明中<lb/>
　　　自到郡齋僅經旬日方專公務未及宴逰偷閒<lb/>
<pb n="KR4h0140_WYG_447-4b"/>
　　　走筆題二十四韻兼寄常州賈舍人湖州崔郎<lb/>
　　　中仍呈吳中諸客<lb/>
渭北離鄉客江南守土臣渉途初改月入境已經旬甲<lb/>
郡標天下環封極海濵版圗十萬户兵籍五千人自顧<lb/>
才能少何堪寵命頻冒榮慙印綬虚奨負絲綸<hi>除蘇州制云藏</hi>
<hi>扵己為道義施扵物為政能在公形骨鯁之志闔境有袴襦之樂</hi>候病須通脉防流要<lb/>
塞津救煩無若静補拙莫如勤削使科條簡攤令賦役<lb/>
均以兹為報効安敢不躬親襦袴提扵手韋弦佩在紳<lb/>
<pb n="KR4h0140_WYG_447-5a"/>
敢辭稱俗吏且願活疲民常<hi>常州</hi>未徴黄霸湖<hi>湖州</hi>猶借宼<lb/>
恂媿無鐺脚政<hi>河北三郡相鄰皆有善政時為鐺脚刺史見唐書</hi>徒忝犬牙鄰<lb/>
制誥<hi>一作詔</hi>誇黄絹<hi>美賈常/州也</hi>詩篇占白蘋<hi>美崔吳興也</hi>銅符抛<lb/>
不得<hi>自謂也</hi>瓊樹見無因警寐鐘傳夜催衙鼓報晨唯知<lb/>
對胥吏未暇接親賔色變雲迎夏聲殘鳥過春麥風非<lb/>
逐扇梅雨異隨輪武寺山如故<hi>武丘寺也</hi>王樓月自新<hi>郡内東南</hi>
<hi>樓名也</hi>池塘閒長草絲竹廢生塵暑遣燒神酎晴教㬠舞<lb/>
茵待還公事了亦擬樂吾身<lb/>
<pb n="KR4h0140_WYG_447-5b"/>
　　　題籠鶴<lb/>
經旬不飲酒踰月未聞歌豈是風情少其如塵事多虎<lb/>
丘慙客問娃館妬人過莫笑籠中鶴相看去㡬何<lb/>
　　　荅客問杭州<lb/>
為我踟蹰停酒盞與君約略説杭州山名天竺堆青黛<lb/>
湖號錢塘瀉緑油大屋簷多装鴈齒小航船亦畫龍頭<lb/>
所嗟水路無三百官繫何因得再逰<lb/>
　　　登閶門閒望<lb/>
<pb n="KR4h0140_WYG_447-6a"/>
閶門四望鬰蒼蒼始覺州雄土俗强十萬夫家供課稅<lb/>
五千子弟守封疆闔閭城碧鋪秋草烏鵲橋紅帶夕陽<lb/>
處處樓前飄管吹家家門外泊舟航雲埋虎寺山藏色<lb/>
月耀娃宫水放光曾賞錢唐嫌<hi>一作兼</hi>茂苑今来未敢苦<lb/>
誇張<lb/>
　　　代諸妓贈送周判官<lb/>
妓筵今夜别姑蘇客櫂明朝向鏡湖莫汎扁舟尋范蠡<lb/>
且隨五馬覓羅敷蘭亭月破能迴否娃館秋涼却到無<lb/>
<pb n="KR4h0140_WYG_447-6b"/>
好與使君為老伴歸来休染白髭鬚<lb/>
　　　秋寄微之十二韻<lb/>
娃館松江北稽城浙水東屈君為長吏伴我作衰翁旌<lb/>
斾知非逺煙雲望不通忙多對酒榼興少閱詩筒<hi>比在杭州</hi>
<hi>兩浙唱和詩贈荅扵筒中逓来往</hi>淡白秋来日疎涼雨後風餘霞數片<lb/>
綺新月一張弓影滿衰桐樹香凋晚蕙叢飢啼春榖鳥<lb/>
寒怨絡絲蟲覽鏡頭雖白聽歌耳未聾老愁從此遣醉<lb/>
笑與誰同清旦方堆案黄昏始退公可憐朝暮景銷在<lb/>
<pb n="KR4h0140_WYG_447-7a"/>
兩衙中<lb/>
　　　池上早秋<lb/>
荷芰緑參差新秋水滿池早凉生北檻殘照下東籬露<lb/>
飽蟬聲嬾風乾栁意衰過潘二十歳何必更愁悲<lb/>
　　　郡西亭偶詠<lb/>
常愛西亭面北林公私塵事不能侵共閒作伴無如鶴<lb/>
與老相宜只有琴莫遣是非分作界須教吏隱合為心<lb/>
可憐此道人皆見但要修行功用深<lb/>
<pb n="KR4h0140_WYG_447-7b"/>
　　　故衫<lb/>
闇淡緋衫稱老身半披半曳出朱門袖中吳郡新詩本<lb/>
襟上杭州舊酒痕殘色過梅看向盡故香因洗嗅猶存<lb/>
曾經爛熳三年著欲棄空箱似少恩<lb/>
　　　郡中夜聴李山人彈三樂<lb/>
風琴秋拂匣月户夜開關榮啟先生樂姑蘇太守閑傳<lb/>
聲千古後得意一時間却怪鍾期耳唯聴水與山<lb/>
　　　東城桂三首<hi>并序一作桂華曲</hi>
<pb n="KR4h0140_WYG_447-8a"/>
　　蘇之東城古吳都城也今為樵牧之場有桂一株<lb/>
　　生乎城下惜其不得地因賦三絶句以唁之<lb/>
子墮本從天竺寺根盤今在闔閭城當時應逐南風落<lb/>
洛向人間取次生<hi>舊説杭州天竺寺每歳秋中有月桂子堕</hi>
霜雪<hi>一作雪霰</hi>壓多雖不死荆榛長疾欲相埋長憂落在樵<lb/>
人手賣作蘇州一束柴<lb/>
遥知<hi>一作可憐</hi>天上桂花孤試問嫦娥更要無月宫幸有閒<lb/>
田地何不中央種兩株<lb/>
<pb n="KR4h0140_WYG_447-8b"/>
　　　聞行簡恩賜章服喜成長句寄之<lb/>
吾年五十加朝散爾亦今年賜服章齒髪恰同知命歳<lb/>
官銜俱是客曹郎<hi>予與行簡俱年五十始著緋皆是主客郎中</hi>榮傳錦帳花<lb/>
聨萼彩動綾袍鴈趂行<hi>緋多以鴈衘瑞莎為之也</hi>大抵著緋宜老大<lb/>
莫嫌秋鬢數莖霜<lb/>
　　　喚笙歌<lb/>
露墜萎花槿風吹敗葉荷老心歡樂少秋眼感傷多芳<lb/>
歳今如此衰翁可奈何猶應不如醉試遣喚笙歌<lb/>
<pb n="KR4h0140_WYG_447-9a"/>
　　　對酒吟<lb/>
一抛學士筆三佩使君符未換銀青綬唯添雪白鬚公<lb/>
門衙退掩妓席客来鋪履舄從相近謳吟任所須金銜<lb/>
嘶五馬鈿帶舞雙姝不得當年有猶勝到老無合聲歌<lb/>
漢月齊手拍吳歈今夜還先醉應煩紅袖扶<lb/>
　　　偶飲<lb/>
三盞醺醺四體融妓亭簷下夕陽中千聲方響敲相續<lb/>
一曲纔和戞未終今日心情如往日秋風氣味似春風<lb/>
<pb n="KR4h0140_WYG_447-9b"/>
唯憎小吏樽前報道去衙時水五筒<lb/>
　　　早發赴洞庭舟中作<lb/>
閶門曙色欲蒼蒼星月髙低宿水光櫂舉影揺燈燭動<lb/>
舟移聲拽管弦長漸看海樹紅生日遥見包山白帶霜<lb/>
出郭已行十五里唯消一曲慢霓裳<lb/>
　　　宿湖中<lb/>
水天向晚碧沉沉樹影霞光重疊深浸月冷波千頃練<lb/>
包霜新橘萬株金幸無案牘何妨醉縱有笙歌不廢吟<lb/>
<pb n="KR4h0140_WYG_447-10a"/>
十隻畫船何處宿洞庭山脚太湖心<lb/>
　　　揀貢橘書情<lb/>
洞庭貢橘揀宜精太守勤王請自行珠顆形容隨日長<lb/>
瓊漿氣味得霜成登山敢惜駑駘力望闕難伸螻蟻情<lb/>
疎賤無由親跪獻願憑朱實表丹誠<lb/>
　　　夜泛陽塢入明月灣即事寄崔湖州<lb/>
湖山處處好淹留最愛東灣北塢頭掩映橘林千㸃火<lb/>
泓澄潭水一盆油龍頭畫舸銜明月鵲脚紅旗蘸碧流<lb/>
<pb n="KR4h0140_WYG_447-10b"/>
為報茶山崔太守與君各是一家逰<hi>嘗羡吳興每春茶山之逰洎入太湖</hi>
<hi>羡意減矣故云</hi>
　　　泛太湖書事寄微之<lb/>
煙渚雲帆處處通飄然舟似入虚空玉桮淺酌廵初匝<lb/>
金管徐吹曲未終黄夾纈林寒有葉碧琉璃水淨無風<lb/>
避旗飛鷺翩翻白驚鼓跳魚撥剌紅澗雪壓多松偃蹇<lb/>
巖泉滴久石玲瓏書為故事留湖上<hi>所見勝景多記在湖中石上</hi>吟<lb/>
作新詩寄浙東軍府威容從道盛江山氣色定知同報<lb/>
<pb n="KR4h0140_WYG_447-11a"/>
君一事君應羡五宿澄波皓月中<lb/>
　　　題新館<lb/>
曾為白社羇逰客今作朱門醉飽身十萬户州尤覺貴<lb/>
二千石禄敢言貧重裘每念單衣士兼味嘗思旅食人<lb/>
新館寒来多少客欲囬歌酒暖風塵<lb/>
　　　西樓喜雪命宴<lb/>
宿雲黄慘澹曉雪白飄颻散麫遮槐市堆花壓栁橋四<lb/>
郊鋪縞素萬室甃瓊瑶銀榼攜桑落金爐上麗譙光迎<lb/>
<pb n="KR4h0140_WYG_447-11b"/>
舞妓動寒近醉人銷歌樂雖盈耳慙無五袴謡<lb/>
　　　新栽梅<lb/>
池邊新種七株梅欲到花時㸃檢来莫怕長洲桃李妬<lb/>
今年好為使君開<lb/>
　　　酬劉和州戲贈<lb/>
錢唐山水接蘇臺兩地褰帷媿不才政事素無爭學得<lb/>
風情舊有且將来雙蛾解珮啼相送五馬鳴珂笑却囬<lb/>
不似劉郎無景行長抛春恨在天台<lb/>
<pb n="KR4h0140_WYG_447-12a"/>
　　　戲和賈常州醉中二絶句<lb/>
聞道毗陵詩酒興近来積漸學姑蘇罨頭新令從偷去<lb/>
刮骨清吟得佀無<lb/>
越調管吹留客曲吳吟詩送暖寒桮娃宫無限風流事<lb/>
好遣孫心暫學来<lb/>
　　　歳暮寄微之三首<lb/>
微之别久能無歎知退書稀豈免愁甲子百年過半後<lb/>
光隂一歳欲終頭池冰曉合膠船底樓雪晴銷露瓦溝<lb/>
<pb n="KR4h0140_WYG_447-12b"/>
自覺歡情隨日減蘇州心不及杭州<lb/>
榮進雖頻退亦頻與君才命不調勻若不九重中掌事<lb/>
即須千里外抛身紫垣南北㕔曾對滄海東西郡又鄰<lb/>
唯欠結廬嵩洛下一時歸去作閒人<lb/>
白頭歳暮苦相思除却悲吟無可為枕上從妨一夜睡<lb/>
燈前讀盡十年詩<hi>讀前後唱和詩</hi>龍鍾校正騎驢日顦顇通江<lb/>
司馬時<hi>通州江州</hi>若並如今是全活紆朱拖紫且開眉<lb/>
　　　歳日家宴戲示弟姪等兼呈張侍御二十八丈<lb/>
<pb n="KR4h0140_WYG_447-13a"/>
　　　殷判官二十三兄<lb/>
弟妹妻孥小姪甥嬌癡弄我助歡情歳盞後推藍尾酒<lb/>
春盤先勸膠<hi>去聲</hi>牙餳形骸潦倒雖堪歎骨肉團圎亦可<lb/>
榮猶有誇張少年處笑呼張丈喚殷兄<lb/>
　　　正月三日閒行<lb/>
黄鸝巷口鶯欲語烏鵲河頭冰欲銷<hi>黄鸝坊名烏鵲河名</hi>緑浪東<lb/>
西南北水紅欄三百九十橋<hi>蘇之官橋大數</hi>鴛鴦蕩漾雙雙翅<lb/>
楊栁交加萬萬條借問春風来早晚只從前日到今朝<lb/>
<pb n="KR4h0140_WYG_447-13b"/>
　　　夜歸<lb/>
逐勝移朝宴留歡放晚衙賔寮多謝客騎從半吳娃到<lb/>
處銷春景歸時及月華城隂一道直燭熖兩行斜東吹<lb/>
先催栁南霜不殺花臯橋夜沽酒燈火是誰家<lb/>
　　　自歎<lb/>
豈獨年相廹兼為病所侵春来痰氣動老去嗽聲深眼<lb/>
暗猶操筆頭斑未挂簪因循過日月真是俗人心<lb/>
　　　郡中閒獨寄微之及崔湖州<lb/>
<pb n="KR4h0140_WYG_447-14a"/>
少年賔旅非吾軰晚嵗簮纓束我身酒散更無同宿客<lb/>
詩成長作獨吟人蘋洲㑹靣知何日鏡水離心又一春<lb/>
兩處也應相憶在官髙年長少情親<lb/>
　　　小舫<lb/>
小舫一艘新造了輕装梁柱庳安篷深坊静岸逰應徧<lb/>
淺水低橋去盡通黄栁影籠隨櫂月白蘋香起打頭風<lb/>
慢牽欲傍櫻桃泊借問誰家花最紅<lb/>
　　　馬墜强出贈同座<lb/>
<pb n="KR4h0140_WYG_447-14b"/>
足傷遭馬墜腰重倩人擡秪合窗間卧何由花下来坐<lb/>
依桃葉妓行呷地黄桮强出非他意東風落盡梅<lb/>
　　　夜聞賈常州崔湖州茶山境㑹想羡歡宴因寄<lb/>
　　　此詩<lb/>
遥聞境㑹茶山夜珠翠歌鐘俱遶身盤下中分兩州界<lb/>
燈前合作一家春青娥遰舞應爭妙紫笋齊嘗各鬪新<lb/>
自歎花時北窗下蒲黄酒對病眠人<hi>時馬墜損腰正勸蒲黄酒</hi>
　　　酬微之開拆新樓初畢相報末聨見戲之作<lb/>
<pb n="KR4h0140_WYG_447-15a"/>
海山鬱鬰石稜稜新豁髙居正好登南臨瞻部三千界<lb/>
東對蓬宫十二層報我樓成秋望月把君詩讀夜回燈<lb/>
無妨却有他心眼妆㸃亭臺即不能<lb/>
　　　病中多雨逢寒食<lb/>
水國多隂常嬾出老夫饒病愛閒眠三旬卧度鶯花月<lb/>
一半春銷風雨天薄暮何人吹觱篥新晴㡬處縛鞦韆<lb/>
綵繩芳樹長如舊唯是年年換少年<lb/>
　　　清明夜<lb/>
<pb n="KR4h0140_WYG_447-15b"/>
好風朧月清明夜碧砌紅軒刺史家獨遶廻廊行復歇<lb/>
遥聴弦管暗看花<lb/>
　　　蘇州栁<lb/>
金谷園中黄嫋娜曲江亭畔碧婆<hi>一作毿</hi>娑老来處處逰<lb/>
行<hi>一作行應</hi>徧不似蘇州栁最多絮撲白頭條拂面使君無<lb/>
計奈春何<lb/>
　　　三月二十八日贈周判官<lb/>
一春惆悵殘三日醉問周郎憶得無栁絮送人鶯勸酒<lb/>
<pb n="KR4h0140_WYG_447-16a"/>
去年今日别東都<lb/>
　　　偶作<lb/>
紅杏初生葉青梅已綴枝䦨珊花落後寂寞酒醒時坐<lb/>
悶低眉久行慵舉足遲少年君莫怪頭白自應知<lb/>
　　　重荅劉和州<hi>来篇云蘇州刺史例能詩西掖吟来替左司又云若共吳王鬪百草</hi>
　　　<hi>不如唯是欠西施</hi>
分無佳麗敵西施敢有文章替左司隨分笙歌聊自樂<lb/>
等閒篇詠被人知花邊妓引尋香徑月下僧留宿劒池<lb/>
<pb n="KR4h0140_WYG_447-16b"/>
可惜當時好風景吳王應不解吟詩<hi>採香徑在館娃宫</hi>
　　　奉送三兄<lb/>
少年曾管二千兵晝聽笙歌夜斫營自反丘園頭盡白<lb/>
每逢旗鼓眼猶明杭州暮醉連牀卧吳郡春逰並馬行<lb/>
自媿阿連官職慢只教兄作使君兄<lb/>
　　　城上夜宴<lb/>
留春不住登城望惜夜相將秉燭逰風月萬家河兩岸<lb/>
笙歌一曲郡西樓詩聽越客吟何苦酒被吳娃勸不休<lb/>
<pb n="KR4h0140_WYG_447-17a"/>
從道人生都是夢夢中歡笑亦勝愁<lb/>
　　　重題小舫贈周從事兼戲微之<lb/>
細蓬青篾織魚鱗小眼紅窗襯麴塵濶狹纔容從事座<lb/>
髙低恰稱使君身舞筵須揀腰輕女仙櫂難勝骨重人<lb/>
不似鏡湖廉使出髙檣大艑閙驚春<lb/>
　　　吳櫻桃<lb/>
含桃最説出東吳香色鮮穠氣味殊洽恰舉頭千萬顆<lb/>
婆娑拂靣兩三株鳥偷飛處銜將火人摘爭時蹋破珠<lb/>
<pb n="KR4h0140_WYG_447-17b"/>
可惜風吹兼雨打明朝後日即應無<lb/>
　　　春盡勸客酒<lb/>
林下春將盡池邊日半斜櫻桃落砌顆夜合隔簾花嘗<lb/>
酒留閒客行茶使小娃殘桮勸不飲留醉向誰家<lb/>
　　　仲夏齋居偶題八韻寄微之及崔湖州<lb/>
腥血與葷蔬停来一月餘飢膚雖瘦損方寸任清虚體<lb/>
適通宵坐頭慵隔日梳眼前無俗物身外即僧居水榭<lb/>
風来逺松廊雨過初褰簾放巢燕投食施池魚久别閒<lb/>
<pb n="KR4h0140_WYG_447-18a"/>
逰伴頻勞問疾書不知湖與越吏隱興何如<lb/>
　　　官宅<lb/>
紅紫共紛紛祗承老使君移舟木蘭櫂行酒石榴裠水<lb/>
色窗窗見花香院院聞戀他官舍住雙鬢白如雲<lb/>
　　　六月三日夜聞蟬<lb/>
荷香清露墜栁動好風生微月初三夜新蟬第一聲乍<lb/>
聞愁北客静聽憶東京我有竹林宅别来蟬再鳴不知<lb/>
池上月誰撥小船行<lb/>
<pb n="KR4h0140_WYG_447-18b"/>
　　　蓮石<lb/>
青石一兩片白蓮三四枝寄將東洛去心與物相隨石<lb/>
倚風前樹蓮栽月下池遥知安置處預想發榮時領郡<lb/>
来何逺還鄉去已遲莫言千里别歳晚有心期<lb/>
　　　眼病二首<lb/>
散亂空中千片雪䝉籠物上一重紗縱逢晴景如看霧<lb/>
不是春天亦見花<hi>已上四句皆病眼中所見者</hi>僧說客塵来眼界醫<lb/>
言風眩在肝家兩頭治療何曾瘥藥力微茫佛力賒<lb/>
<pb n="KR4h0140_WYG_447-19a"/>
眼藏損傷来已久病根牢固去應難醫師盡勸先停酒<lb/>
道侣多教早罷官案上謾鋪龍樹論盒中虚撚决明丸<lb/>
人間方藥應無益爭得金箆試刮看<lb/>
　　　題東武<hi>一作虎</hi>丘寺六韻<lb/>
香刹看非逺祗園入始深龍蟠松矯矯玉立竹森森怪<lb/>
石千僧坐靈池一劒沈海當亭兩面山在寺中心酒熟<lb/>
<hi>一作熱</hi>慿花勸詩成倩鳥吟寄言軒冕客此地好抽簮<lb/>
　　　夜逰西武<hi>一作虎</hi>丘寺八韻<lb/>
<pb n="KR4h0140_WYG_447-19b"/>
不厭西丘寺閒来即一過舟船轉雲島樓閣出煙蘿路<lb/>
入青松影門臨白月波魚跳驚秉燭猨覻怪鳴珂揺曳<lb/>
雙紅斾娉婷十翠娥<hi>容滿蟬態等十妓從逰也</hi>香花助羅綺鐘梵避<lb/>
笙歌領郡時將久逰山數㡬何一年十二度非少亦非<lb/>
多<lb/>
　　　詠懐<lb/>
蘇杭自昔稱名郡牧守當今當好官兩地江山蹋得徧<lb/>
五年風月詠將<hi>一作来</hi>殘㡬時酒醆曾抛却何處花枝不<lb/>
<pb n="KR4h0140_WYG_447-20a"/>
把看白髪滿頭歸得也詩情酒興漸䦨珊<lb/>
　　　重詠<lb/>
日覺雙眸暗年驚兩鬢蒼病應無處避老更不宜忙徇<lb/>
俗心情少休官道理長今秋歸去定何必重思量<lb/>
　　　百日假滿<lb/>
心中久有歸田計身上都無濟世才長告初從百日滿<lb/>
故鄉元約一年回馬辭轅下頭髙舉鶴出籠中翅大開<lb/>
但拂衣行莫回顧的無官職趂人来<lb/>
<pb n="KR4h0140_WYG_447-20b"/>
　　　九日寄微之<lb/>
眼闇頭風事事妨遶籬新菊為誰黄閒逰日久心慵倦<lb/>
痛飲年深肺損傷吳郡兩回逢九月越州四度見重陽<lb/>
怕飛杯酒多分數厭聽笙歌舊曲章蟋蟀聲寒初過雨<lb/>
茱萸色淺未經霜去秋共數登髙㑹又被今年減一場<lb/>
　　　題報恩寺<lb/>
好是清涼地都無繫絆身晚晴宜野寺秋景屬閒人淨<lb/>
石堪敷坐寒泉可濯巾自慙容鬢上猶帶郡庭塵<lb/>
<pb n="KR4h0140_WYG_447-21a"/>
　　　晚起<lb/>
卧聽鼕鼕衙鼓聲起遲睡足長心情華簮脱後頭雖白<lb/>
堆案抛来眼校明閒上籃轝乗興出醉回花舫信風行<lb/>
明朝更濯塵纓去聞道松江水最清<lb/>
　　　自思益寺次楞伽寺作<lb/>
朝從思益峰逰後晩到楞伽寺歇時照水姿容雖已老<lb/>
上山筋力未全衰行逢禪客多相問坐倚漁舟一自思<lb/>
猶去懸車十五載休官非早亦非遲<lb/>
<pb n="KR4h0140_WYG_447-21b"/>
　　　松江亭㩦樂觀漁宴宿<lb/>
震澤平蕪岸松<hi>一作吳</hi>江落葉波在官常夢想為客始經<lb/>
過水面排罾網船頭簇綺羅朝盤鱠紅鯉夜燭舞青娥<lb/>
雁斷知風急潮<hi>一作湖</hi>平見<hi>一作得</hi>月多繁絲與促管不解<lb/>
和漁歌<lb/>
　　　宿靈巖寺上院<lb/>
髙髙白月上青林客去僧歸獨夜深葷血屏除唯對酒<lb/>
歌鐘放散只留琴更無俗物當人眼但有泉聲洗我心<lb/>
<pb n="KR4h0140_WYG_447-22a"/>
最愛曉亭東望好太湖煙水緑沈沈<lb/>
　　　酬别周從事二首<lb/>
腰痛拜迎人客倦眼昏勾押簿書難辭官歸去縁衰病<lb/>
莫作陶潛范蠡看<lb/>
洛下田園久抛擲吳中歌酒莫留連嵩陽雲樹伊川月<lb/>
已校歸遲四五年<lb/>
　　　武丘寺路<hi>去年重開寺路桃李蓮荷約種數千株</hi>
自開山寺路水陸往来頻銀勒牽驕馬花船載麗人芰<lb/>
<pb n="KR4h0140_WYG_447-22b"/>
荷生欲徧桃李種仍新好住湖堤上長留一道春<lb/>
　　　齊雲樓晩望偶題十韻兼呈馮侍御周殷二協<lb/>
　　　律<hi>樓在蘇州</hi>
潦倒宦情盡蕭條芳歳闌欲辭南國去重上北城看複<lb/>
疊江山壮平鋪井邑寛人稠過楊府坊閙半長安插霧<lb/>
峰頭沒穿霞日脚殘水光紅漾漾樹色緑漫漫約略留<lb/>
遺愛殷勤念舊歡病抛官職易老别友朋難九月全無<lb/>
熱西風亦未寒齊雲樓北面半日凭欄干<lb/>
<pb n="KR4h0140_WYG_447-23a"/>
　　　河亭晴望<hi>九月八日</hi>
風轉雲頭歛煙銷水面開晴虹橋影出秋雁櫓聲来郡<lb/>
静官初罷鄉遥信未廻明朝是重九誰勸菊花桮<lb/>
　　　留别微之<lb/>
干時久與本心違悟道深知前事非猶厭勞形辭郡印<lb/>
那將<hi>一作能</hi>趂伴著朝衣五千言裏教知足三百篇中勸<lb/>
式微少室雲邊伊水畔比君校老合先歸<lb/>
　　　自喜<lb/>
<pb n="KR4h0140_WYG_447-23b"/>
自喜天教我少縁家徒行計兩翩翩身兼妻子都三口<lb/>
鶴與琴書共一船僮僕減来無冗食資糧算外有餘錢<lb/>
攜將貯作丘中費猶免飢寒得數年<lb/>
　　　武丘寺路宴留别諸妓<lb/>
銀泥帬映錦障泥畫舸停橈馬簇蹄清管曲終鸚鵡語<lb/>
紅旗影動䮂䮧<hi>一作潑汗</hi>嘶漸消醉色朱顔淺欲語離情翠<lb/>
黛低莫忘使君吟詠處女墳湖北武<hi>一作虎</hi>丘西<lb/>
　　　江上對酒二首<lb/>
<pb n="KR4h0140_WYG_447-24a"/>
酒助疎頑性琴資緩慢情有傭將送老無智可勞生忽<lb/>
忽忘機坐倀倀任運行家鄉安處是那獨在神京<lb/>
久貯滄浪意初辭桎梏身昏昏常帶酒黙黙不譍人坐<lb/>
穩便箕踞眠多愛欠伸客来存禮數始著白綸巾<lb/>
　　　望亭驛酬别周判官<lb/>
何事出長洲連宵飲不休醒應難作别歡漸少扵愁燈<lb/>
火穿村市笙歌上驛樓何言五十里已不屬蘇州<lb/>
　　　見小姪龜兒詠燈詩并臘娘製衣因寄行簡<lb/>
<pb n="KR4h0140_WYG_447-24b"/>
已知臘子能裁服復報龜兒解詠燈巧婦才人常薄命<lb/>
莫教男女苦多能<lb/>
　　　酒筵上荅張居士<lb/>
但要前塵<hi>一作程</hi>減無妨外相同雖過酒肆上不離道場<lb/>
中弦管聲非實花鈿色是空何人知此義唯有淨名翁<lb/>
　　　鸚鵡<lb/>
隴西鸚鵡到江東養得經年觜漸紅常恐思歸先剪翅<lb/>
每因餧食暫開籠人憐巧語情雖重鳥憶髙飛意不同<lb/>
<pb n="KR4h0140_WYG_447-25a"/>
應似朱門歌舞妓深藏牢閉後房中<lb/>
　　　聽琵琶妓彈略略<lb/>
腕軟撥頭輕新教略略成四弦千遍語一曲萬重情法<lb/>
向師邊得能從意上生莫欺江外手别是一家聲<lb/>
　　　寫新詩寄微之偶題巻後<lb/>
寫了吟看滿巻愁淺紅牋紙小銀鉤未容寄與微之去<lb/>
已被人傳到越州<lb/>
　　　寳歴二年八月三十日夜夢後作<lb/>
<pb n="KR4h0140_WYG_447-25b"/>
塵纓忽解誠堪喜世網重来未可知莫忘全吳館中夢<lb/>
嶺南泥雨歩行時<lb/>
　　　與夢得同登棲靈塔<hi>一無棲字</hi>
半月悠悠在廣陵何樓何塔不同登共憐筋力猶堪在<lb/>
上到棲靈第九層<lb/>
　　　夢蘇州水閣寄馮侍御<lb/>
揚州驛裏夢蘇州夢到花橋水閣頭覺後不知馮侍御<lb/>
<hi>一作御史</hi>此中昨夜共誰逰<lb/>
<pb n="KR4h0140_WYG_447-26a"/>
　　　　喜罷郡<lb/>
　五年兩郡亦堪嗟偷出逰山走看花自此光隂為已有<lb/>
　從前日月屬官家樽前免被催迎使枕上休聞報坐衙<lb/>
　睡到午時歡到夜囬看官職是泥沙<lb/>
　　　　荅次休上人<hi>来篇云聞有餘霞千萬首何妨一句乞閒人</hi>
　姓白使君無麗句名休座主有新文禪心不合生分别<lb/>
　莫愛餘霞嫌碧雲<lb/>
　<lb/>
<pb n="KR4h0140_WYG_447-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_445-1a"/>
　欽定四庫全書<lb/>
御定全唐詩巻四百四十五<lb/>
　　白居易<lb/>
　　　　和微之詩二十三首<hi>并序</hi>
　　　微之又以近作四十三首寄来命僕繼和其間瘀<lb/>
　　　䋈四百字車斜二十篇者流皆韻劇辭殫瓌竒怪<lb/>
　　　譎又題云奉煩只此一度乞不見辭意欲定霸取<lb/>
　　　威置僕於窮地耳大凡依次用韻韻同而意殊約<lb/>
<pb n="KR4h0140_WYG_445-1b"/>
　　　體為文文成而理勝此足下素所長者僕何有焉<lb/>
　　　今足下果用所長過䝉見窘然敵則氣作急則計<lb/>
　　　生四十二章麾掃並畢不知大敵以為如何夫劚<lb/>
　　　石破山先觀鑱迹發矢中的兼聽弦聲以足下来<lb/>
　　　章唯求相困故老僕報語不覺大誇况曩者唱酬<lb/>
　　　近来因繼已十六巻凡千餘首矣其為敵也當今<lb/>
　　　不見其為多也從古未聞所謂天下英雄唯使君<lb/>
　　　與操耳戲及此者亦欲三千里外一破愁顔勿示<lb/>
<pb n="KR4h0140_WYG_445-2a"/>
　　他人以取笑誚樂天白<lb/>
　　　　和晨霞<hi>此後在上都作</hi>
君歌仙氏真我歌慈氏真慈氏發真念念此閻浮人左<lb/>
命大迦葉右召桓提因千萬化菩薩百億諸鬼神上自<lb/>
非相頂下及風水輪胎卵濕化類蠢蠢難具陳𢎞願在<lb/>
救㧞大悲忘辛勤無論善不善豈間寃與親抉開生盲<lb/>
眼擺去煩惱塵燭以智慧日洒之甘露津千界一時度<lb/>
萬法無與鄰借問晨霞子何如朝玉宸<lb/>
<pb n="KR4h0140_WYG_445-2b"/>
　　　　和送劉道士遊天台<lb/>
聞君夢逰仙輕舉超世雰握持尊皇節統衛吏兵軍靈<lb/>
旂星月象天衣龍鳯紋佩服交帶籙諷吟蘂珠文閬宫<lb/>
縹緲間鈞樂依稀聞齋心謁西母暝<hi>一作膜</hi>拜朝東君煙<lb/>
霏子晉裾霞爛麻姑帬倐忽别真侣悵望隨歸雲人生<lb/>
同大夢夢與覺誰分况此夢中夢悠哉何足云假如金<lb/>
闕頂設使銀河濆既未出三界猶應在五藴飲嚥日月<lb/>
精茹嚼沆瀣芬尚是色香味六塵之所熏仙中有大<hi>一作</hi>
<pb n="KR4h0140_WYG_445-3a"/>
<hi>天</hi>仙首出夢幻羣慈光一照燭奥法相絪緼不知萬齡<lb/>
暮不見三光曛一性自了了萬緣徒紛紛苦海不能漂<lb/>
刼火不能焚此是竺乾教先生垂典墳<lb/>
　　　　和櫛沐寄道友<lb/>
櫛沐事朝謁中門初動關盛服去尚早假寐須臾間鐘<lb/>
聲發東寺夜色藏南山停驂待五漏人馬同時閒髙星<lb/>
粲金粟落月沈玉環出門向關<hi>一作闕</hi>路坦坦無阻艱始<lb/>
出里北閈稍轉市西闤晨燭照朝服紫爛復朱殷由来<lb/>
<pb n="KR4h0140_WYG_445-3b"/>
朝廷士一入多不還因循擲白日積漸凋朱顔青雲已<lb/>
難致碧落安能攀但且知止足尚可銷憂患<lb/>
　　　　和祝蒼華<hi>蒼華髪神名</hi>
日居復月諸環迴照下土使我𤣥雲髪化為素絲縷禀<lb/>
質本羸劣飬生仍莽鹵痛飲困連宵悲吟飢過午遂令<lb/>
頭上髪種種無尺五根稀比黍苗梢細同釵股豈是乏<lb/>
膏沐非關櫛風雨最為悲傷多心焦衰落苦餘者能有<lb/>
幾落者不可數秃似鵲填河墮如烏解羽蒼華何用祝<lb/>
<pb n="KR4h0140_WYG_445-4a"/>
苦辭亦休吐正如剃頭僧豈要巾冠主<lb/>
　　　　和我年三首<lb/>
我年五十七榮名得幾許甲乙三道科蘇杭兩州主才<lb/>
能本淺薄心力虚勞苦可<hi>一作何</hi>能隨衆人終老於塵土<lb/>
我年五十七歸去誠已遲歴官十五政數若珠纍纍野<lb/>
萍始賓薦場苗初縶維因讀管蕭書竊慕大有為及遭<lb/>
榮遇来乃覺才力羸黄紙詔頻草朱輪車載脂妻孥及<lb/>
僕使皆免寒與飢省躬私自媿知我者微之永懐山隂<lb/>
<pb n="KR4h0140_WYG_445-4b"/>
守未遂嵩陽期如何坐留滯頭白江之湄<lb/>
我年五十七榮名得非少報國竟何如謀身猶未了昔<lb/>
嘗速官謗恩大而懲小一黜鶴辭軒七年魚在沼將枯<lb/>
鱗再躍經鎩翮重矯白日上昭昭青雲髙渺渺平生頗<lb/>
同病老大宜相曉紫綬足可榮白頭不為夭夙懐慕箕<lb/>
潁晚節期松篠何當闕下来同拜陳情表<lb/>
　　　　和三月三十日四十韻<lb/>
送春君何在君在山隂署憶我蘇杭時春逰亦多處為<lb/>
<pb n="KR4h0140_WYG_445-5a"/>
君歌往事豈敢<hi>一作取</hi>辭勞慮莫怪言語狂須知酬答遽<lb/>
江南臘月半水凍凝如瘀寒景尚蒼茫和風已吹嘘女<lb/>
牆城似竈雁齒橋如鋸魚尾上奫淪草芽生沮洳律遲<lb/>
太簇管日暖羲和馭布澤木龍催迎春土牛助雨師習<lb/>
習灑雲将飄飄翥四野萬里晴千山一時曙杭土麗且<lb/>
康蘇民富而庻善惡有懲勸剛柔無吐茹兩衙少辭牒<lb/>
四境稀書䟽俗以勞徕安政因閒暇著仙亭日登眺虎<lb/>
丘時逰豫<hi>望仙亭在杭虎丘寺在蘇</hi>尋幽駐旌軒選勝迴賓御舟移<lb/>
<pb n="KR4h0140_WYG_445-5b"/>
溪鳥避樂作林猨覻池古莫耶沈石竒羅刹踞<hi>劒池在蘇州羅</hi>
<hi>刹石在杭州</hi>水苗泥易耨畬粟灰難鋤紫蕨抽出畦白蓮埋<lb/>
在淤萎花紅帶黯濕葉黄含菸<hi>楚辭云葉菸色而就黄</hi>鏡動波颭<lb/>
菱雪迴風旋絮手經攀桂馥齒為嘗梅楚坐併船脚欹<lb/>
行多馬蹄跙聖賢清濁醉水陸鮮肥飫魚鱠芥醬調水<lb/>
葵鹽豉絮<hi>敕慮反</hi>雖微五袴詠幸免兆人詛但令樂不荒<lb/>
何必遊無倨吳苑僕尋罷越城公尚據舊逰幾客存新<lb/>
宴誰人與<hi>去聲</hi>莫空文舉酒强下何曾箸江上易優㳺城<lb/>
<pb n="KR4h0140_WYG_445-6a"/>
中多毁譽分應當自盡<hi>一作畫</hi>事勿求人恕我既無子孫<lb/>
君仍畢婚娶久為雲雨别終擬江湖去范蠡有扁舟陶<lb/>
潛有籃轝兩心苦相憶兩口遥相語最恨七年春春来<lb/>
各一處<lb/>
　　　　和寄樂天<lb/>
賢愚類相交人情之大率然自古今来幾人號膠漆近<lb/>
聞屈指數元某與白乙旁愛及弟兄中權<hi>一作懽</hi>避家室<lb/>
松筠與金石未足喻堅密在車如輪轅在身如肘腋又<lb/>
<pb n="KR4h0140_WYG_445-6b"/>
如風雲㑹天使相召<hi>一作終</hi>匹不似勢利交有名而無實<lb/>
頃我在杭歳值君之越日望愁来儀遲宴惜流景疾坐<lb/>
耀黄金帶酌酡頳玉質酣歌口不停狂舞衣相拂平生<lb/>
賞心事施展十未一㑹笑始啞啞離嗟乃唧唧餞筵纔<lb/>
收拾征櫂遽排北後恨苦緜緜前歡何卒卒居人色慘<lb/>
淡行子心紆鬰風袂去時揮雲帆望中失宿酲和别思<lb/>
目眩心忽忽病魂黯然銷老淚淒其出别君只如昨芳<lb/>
嵗換六七俱是官家身後期難自必<hi>籍田賦云難望嵗而自必</hi>
<pb n="KR4h0140_WYG_445-7a"/>
　　　　和寄問劉白<hi>時夢得與樂天方舟西上</hi>
正與劉夢得醉笑大開口適值此詩来歡喜君知否遂<lb/>
令髙巻幕兼遣重添酒起望㑹稽雲東南一回首愛君<lb/>
金玉句舉世誰人有功用隨日新資材本天授吟哦不<lb/>
能散自午将及酉遂留夢得眠匡牀宿東牖<lb/>
　　　　和新樓北園偶集從孫公度周廵官韓秀才<lb/>
　　　　盧秀才范處士小飲鄭侍御判官周劉二從<lb/>
　　　　事皆先歸<lb/>
<pb n="KR4h0140_WYG_445-7b"/>
聞君新樓宴下對北園花主人既賢豪賔客皆才華初<lb/>
筵日未髙中飲景已斜天地為幕席富貴如泥沙嵇劉<lb/>
陶阮徒不足置齒牙卧甕鄙畢卓落㡌嗤孟嘉芳草供<lb/>
枕藉亂鶯助諠譁醉鄉得道路狂海無津涯一嵗春又<lb/>
盡百年期不賖同醉君莫辭獨醒古所嗟銷愁若沃雪<lb/>
破悶如割<hi>一作剖</hi>𤓰稱觴起為夀此樂無以加歌聲凝貫<lb/>
珠舞袖飄亂麻相公謂四座今日非自誇有奴善吹笙<lb/>
有婢彈琵琶十指纎若笋雙鬟黳如鵶履舄起交雜杯<lb/>
<pb n="KR4h0140_WYG_445-8a"/>
盤散紛拏歸去勿擁遏倒載逃難遮明日宴東武後日<lb/>
遊若耶豈獨相公樂謳歌千萬家<lb/>
　　　　和除夜作<lb/>
君賦此詩夜窮隂嵗之餘我和此詩日微和春之初老<lb/>
知顔状改病覺肢體虚頭上毛髪短口中牙齒踈一落<lb/>
老病界難逃生死墟况此促促世與君多索居君在浙<lb/>
江東榮駕方伯輿我在魏闕下謬乗大夫車妻孥常各<lb/>
飽奴婢亦盈廬唯是利人事比君全不如我統十郎官<lb/>
<pb n="KR4h0140_WYG_445-8b"/>
君領百吏胥我掌四曹局君管十鄉閭君為父母君大<lb/>
惠在資儲我為刀筆吏小惡乃誅鋤君提七郡籍我按<lb/>
二尺書俱已佩金印嘗同趨玉除外寵信非薄中懐何<lb/>
不攄恩光未報荅日月空居諸磊落嘗許君跼促應笑<lb/>
予所以自知分欲先賦歸歟<lb/>
　　　　和知非<lb/>
因君知非問詮較天下事第一莫若禪第二無如醉禪<lb/>
能冺人我醉可忘榮悴與君次第言為我少留意儒教<lb/>
<pb n="KR4h0140_WYG_445-9a"/>
重禮法道家飬神氣重禮足滋彰飬神多避忌不如學<lb/>
禪定中有甚深味曠廓了如空澄凝勝於睡屏除黙黙<lb/>
念銷盡悠悠思春無傷春心秋無感秋淚坐成真諦樂<lb/>
如受空王賜既得脫塵勞兼應離慙媿除禪其次醉此<lb/>
說非無謂一酌機即忘三杯性咸遂逐臣去室婦降虜<lb/>
敗軍帥思苦膏火煎憂深扄鏁祕須憑百杯沃莫惜千<lb/>
金費便似罩中魚脫飛生兩翅勸君雖老大逢酒莫迴<lb/>
避不然即學禪兩途同一致<lb/>
<pb n="KR4h0140_WYG_445-9b"/>
　　　　和望曉<lb/>
休吟稽山曉聽詠秦城旦鳴雞初有聲宿鳥猶未散丁<lb/>
丁漏向盡鼕鼕鼓過半南山青沈沈東方白漫漫街心<lb/>
若流水城角如斷岸星河稍隅落宫闕方輪奐朝車雷<lb/>
四合騎火星一貫赫奕冠蓋盛熒煌朱紫爛沙堤亘蟇<lb/>
池<hi>子城東北低下處舊號蝦蟇池</hi>市路遶龍斷白日忽照耀紅塵紛散<lb/>
亂貴教過客避榮任行人看祥煙滿虚空春色無邊畔<lb/>
鵷行候晷刻龍尾登霄漢臺殿暖宜攀風光晴可翫草<lb/>
<pb n="KR4h0140_WYG_445-10a"/>
鋪地茵褥雲巻天幃幔鶯雜佩鏘鏘花饒<hi>一作遶</hi>衣粲粲<lb/>
何言終日樂獨起臨風歎歎我同心人一别春七換相<lb/>
望山隔礙欲去官羇絆何日到江東超然似張翰<lb/>
　　　　和李勢女<lb/>
減一分太短增一分太長不朱面若花不粉肌如霜色<lb/>
為天下豓心乃女中郎自言重不幸家破身未亡人各<lb/>
有一死此死職所當忍将先人體與主為疣瘡妾死主<lb/>
意快從此兩無妨願信赤心語速即白刃光南郡忽感<lb/>
<pb n="KR4h0140_WYG_445-10b"/>
激却立捨鋒鋩撫背稱阿姉歸我如歸鄉竟以恩信待<lb/>
豈止猜妬忘由来几上肉不足揮干將南郡死已久骨<lb/>
枯墓蒼蒼願於墓上頭立石鐫此章勸誡天下婦不令<lb/>
隂勝陽<lb/>
　　　　和酬鄭侍御東陽春悶放懐追越逰見寄<lb/>
君得嘉魚置賓席樂如南有嘉魚時勁氣森爽竹竿竦<lb/>
妍文煥爛芙蓉披載筆在幕名已重補衮於朝官尚卑<lb/>
一緘疏入掩谷永三都賦成排左思自言拜辭主人後<lb/>
<pb n="KR4h0140_WYG_445-11a"/>
離心蕩颺風前旗東南門館别經嵗春眼悵望秋心悲<lb/>
<hi>已上叙嘉魚</hi>昨日嘉魚来訪我方駕同出何所之樂逰原頭<lb/>
春尚早百舌新語聲椑椑日趂花忙向南拆風催栁急<lb/>
從東吹流年敞怳不饒我美景鮮妍来為誰紅塵三條<lb/>
界阡陌碧草千里鋪郊畿餘霞斷時綺幅裂斜雲展處<lb/>
羅文紕暮鐘逺近聲互動暝鳥髙下飛追隨酒酣將歸<lb/>
未能去悵然迴望天四垂生何足飬嵇著論途何足泣<lb/>
楊漣洏胡不花下伴春醉滿酌緑酒聽黄鸝嘉魚㸃頭<lb/>
<pb n="KR4h0140_WYG_445-11b"/>
時一歎聽我此言不知疲語終興盡各分散東西軒騎<lb/>
分逶迤此詩勿遣閒人見見恐與他為笑資白首舊寮<lb/>
知我者憑君一詠向周師<hi>周判官師範蘇杭舊判官去範字叶韻</hi>
　　　　和自勸二首<lb/>
稀稀疎疎遶籬竹窄窄狭狭向陽屋屋中有一曝背翁<lb/>
委置形骸如土木日暮半爐麩炭火夜深一醆紗籠燭<lb/>
不知有益及民無二十来年食官禄就暖移盤簷下食<lb/>
防寒擁被帷中宿秋官月俸八九萬豈徒遣爾身温足<lb/>
<pb n="KR4h0140_WYG_445-12a"/>
勤操丹筆念黄沙莫使飢寒囚滯獄<lb/>
急景凋年急於水念此攬衣中夜起門無宿客共誰言<lb/>
暖酒挑燈對妻子身<hi>一作自</hi>飲數杯妻一醆餘酌分張與<lb/>
兒女微酣静坐未能眠風霰蕭蕭打窗紙自問有何才<lb/>
與術入為丞郎出刺史爭知<hi>一作如</hi>壽命短復長豈得營<lb/>
營心不止請看韋孔與錢崔半月之間四人死<hi>韋中書孔京兆</hi>
<hi>錢尚書崔華州十五日間相次而逝</hi>
　　　　和雨中花<lb/>
<pb n="KR4h0140_WYG_445-12b"/>
真宰倒持生殺柄閑物命長人短命松枝上鶴蓍下龜<lb/>
千年不死仍無病人生不得似龜鶴少去老来同旦暝<lb/>
何異花開旦暝間未落仍遭風雨横草得經年菜<hi>一作莱</hi>
連月唯花不與多時節一年三百六十日花能幾日供<lb/>
攀折桃李無言難自訴黄鶯解語憑君説鶯雖為說不<lb/>
分明葉底枝頭謾饒舌<lb/>
　　　　和晨興因報問龜兒<lb/>
冬旦寒慘澹雲日無晶輝當此嵗暮感見君晨興詩君<lb/>
<pb n="KR4h0140_WYG_445-13a"/>
詩亦多苦苦在兄逺離我苦不在逺纒綿肝與脾西院<lb/>
病孀婦後牀孤姪兒黄昏一慟後夜半十起時病眼兩<lb/>
行血<hi>一作淚</hi>衰<hi>一作/悲</hi>鬢萬莖絲咽絶五臟脉瘦消<hi>一作消滲</hi>百<lb/>
骸脂雙目失一目四肢斷兩肢不如溘然逝<hi>一作盡</hi>安用<lb/>
半活為誰謂荼蘗苦荼蘗甘如飴誰謂湯火熱湯火冷<lb/>
如澌前時君寄詩憂念問阿龜喉燥聲氣窒經年無報<lb/>
辭及覩晨興句未吟先涕垂因兹漣洳<hi>一作漣</hi>際一吐心<lb/>
中悲茫茫四海間此苦唯君知去我四千里使我告訴<lb/>
<pb n="KR4h0140_WYG_445-13b"/>
誰仰頭向青天但見雁南飛憑雁寄一語為我逹微之<lb/>
弦絶有續膠樹斬可接枝唯我中腸斷應無連得期<lb/>
　　　　和朝回與王鍊師遊南山下<lb/>
藹藹春景餘峩峩夏雲初躞蹀退朝騎飄颻隨風裾晨<lb/>
從四丞相入拜白玉除暮與一道士出尋青谿居吏隱<lb/>
本齊致朝野孰云殊道在有中適機忘無外虞但媿煙<lb/>
霄上鸞鳯為吾徒又慙雲林<hi>一作水</hi>間鷗鶴不我疎坐傾<lb/>
數杯酒卧枕一巻書興酣頭兀兀睡覺心于于以此送<lb/>
<pb n="KR4h0140_WYG_445-14a"/>
日月問師為何如<lb/>
　　　　和嘗新酒<lb/>
空腹嘗新酒偶成夘時醉醉来擁褐裘直至齋時睡睡<lb/>
酣不語笑真寝無夢寐殆欲忘形骸詎知屬天地醒<hi>一作</hi>
<hi>酲</hi>餘和未散起坐澹無事舉臂一欠伸引琴彈秋思<lb/>
　　　　和順之琴者<lb/>
隂隂花院月耿耿蘭房燭中有弄琴人聲貌俱如玉清<lb/>
泠石泉引雅澹<hi>一作澹泞</hi>風松曲遂使君子心不愛凡絲竹<lb/>
<pb n="KR4h0140_WYG_445-14b"/>
　　　感舊寫真<lb/>
李放寫我真寫来二十載莫問真何如畫亦銷光彩朱<lb/>
顔與𤣥鬢日夜改復改無嗟貌遽非且喜身猶在<lb/>
　　　授太子賓客歸洛<hi>自此後東都作</hi>
南省去拂衣東都来掩扉病将老齊至心與身同歸白<lb/>
首外縁少紅塵前事非懐哉紫芝叟千載心相依<lb/>
　　　秋池二首<lb/>
身閒無所為心閒無所思况當故園夜復此新秋池岸<lb/>
<pb n="KR4h0140_WYG_445-15a"/>
闇鳥棲後橋明月出時菱風香散漫桂露光參差静境<lb/>
多獨得幽懐竟誰知悠然心中語自問来何遲<lb/>
朝衣薄且健晚簟清仍滑社近燕影稀雨餘蟬聲歇閒<lb/>
中得詩境此境幽難說露荷珠自傾風竹玉相戛誰能<lb/>
一同宿共翫新秋月暑退早涼歸池邊好時節<lb/>
　　　中隱<lb/>
大隱住朝市小隱入丘樊丘樊太冷落朝市太囂諠不<lb/>
如作中隱隐在留司官似出復似處非忙亦非閒不勞<lb/>
<pb n="KR4h0140_WYG_445-15b"/>
心與力又免飢與寒終嵗無公事隨月有俸錢君若好<lb/>
登臨城南有秋山君若愛逰蕩城東有春園君若欲一<lb/>
醉時出赴賓筵洛中多君子可以恣歡言君若欲髙卧<lb/>
但自深掩關亦無車馬客造次到門前人生處一世其<lb/>
道難兩全賤即苦凍餒貴則多憂患唯此中隐士致身<lb/>
吉且安窮通與豐約正在四者間<lb/>
　　　問秋光<lb/>
殷卿領北鎮崔尹開南幕外事信為榮中懐未必樂何<lb/>
<pb n="KR4h0140_WYG_445-16a"/>
如不才者兀兀無所作不引窗下琴即舉池上酌淡交<lb/>
唯對水老伴無如鶴自適頗從容旁觀誠濩落身心轉<lb/>
恬泰煙景彌淡泊迴首語秋光東来應不錯<lb/>
　　　引泉<lb/>
一為止足限二為衰疾牽邴罷不因事陶歸非待年歸<lb/>
来嵩洛下閉戶何翛然静掃林下地閒疏池畔泉伊流<lb/>
狭似帶洛石大如拳誰教明月下為我聲濺濺竟夕舟<lb/>
中坐有時橋上眠何用施屏障水竹繞牀前<lb/>
<pb n="KR4h0140_WYG_445-16b"/>
　　　知足吟<hi>和崔十八未貧作</hi>
不種一隴田倉中有餘粟不採一株<hi>一作枝</hi>桑箱中有餘<lb/>
服官閒離憂責身泰無羈束中人百户稅賔客一年禄<lb/>
樽中不乏酒籬下仍多菊是物皆有餘非心無所欲吟<lb/>
君未貧作因歌知足曲自問此時心不足何時足<lb/>
　　　酬集賢劉郎中對月見寄兼懐元浙東<lb/>
月在洛陽天天髙淨如水下有白頭人擥衣中夜起思<lb/>
逺鏡亭上光深書殿裏眇然三處心相去各千里<lb/>
<pb n="KR4h0140_WYG_445-17a"/>
　　　太湖石<lb/>
逺望老嵳峩近觀怪嶔崟纔髙八九尺勢若千萬尋嵌<lb/>
空華陽洞重疊匡<hi>一作屏</hi>山岑邈矣仙掌迥呀然劒門深<lb/>
形質冠今古氣色通晴隂未秋已瑟瑟欲雨先沈沈天<lb/>
姿信為異時用非所任磨刀不如礪擣帛不如砧何乃<lb/>
主人意重之如萬金豈伊造物者獨能知我心<lb/>
　　　偶作二首<lb/>
擾擾貪生人幾何不夭閼遑遑愛名人幾何能貴逹伊<lb/>
<pb n="KR4h0140_WYG_445-17b"/>
余信多幸拖紫垂白髪身為三品官年已五十八筋骸<lb/>
雖早衰尚未苦羸惙資産雖不豐亦不甚貧竭登山力<lb/>
猶在遇酒興時發無事日月長不羈天地濶安身有處<lb/>
所適意無時節解帶松下風抱琴池上月人間所重者<lb/>
相印將軍鉞謀慮繫安危威權主生殺焦心一身苦炙<lb/>
手旁人熱未必方寸間得如吾快活<lb/>
日出起盥櫛振衣入道場寂然無他念但對一爐香日<lb/>
髙始就食食亦非膏粱精麤隨所有亦足飽充腸日午<lb/>
<pb n="KR4h0140_WYG_445-18a"/>
脫巾簪燕息窗下牀清風颯然至卧可致羲皇日西引<lb/>
杖屨散歩逰林塘或飲茶一醆或吟詩一章日入多不<lb/>
食有時唯命觴何以送閒夜一曲秋霓裳一日分五時<lb/>
作息率有常自喜老後健不嫌閒中忙是非一以貫身<lb/>
世交相忘若問此何許此是無何鄉<lb/>
　　　葺池上舊亭<lb/>
池月夜淒涼池風曉蕭颯欲入池上冬先葺池上閤向<lb/>
暖窗户開迎寒簾幕合苔封舊瓦木水照新朱蠟軟火<lb/>
<pb n="KR4h0140_WYG_445-18b"/>
深土爐香醪小瓷榼中有獨宿翁一燈對一榻<lb/>
　　　崔十八新池<lb/>
愛君新小池池色無人知見底月明夜無波風定時忽<lb/>
看不似水一泊稀琉璃<lb/>
　　　翫止水<lb/>
動者樂流水静者樂止水利物不如流鑒形不如止淒<lb/>
清早霜降淅瀝微風起中靣紅葉開四隅緑萍委廣狭<lb/>
八九丈灣環有涯涘淺深三四尺洞徹無表裏浄分鶴<lb/>
<pb n="KR4h0140_WYG_445-19a"/>
翹足澄見魚掉尾迎眸洗眼塵隔胷蕩心滓定將禪不<lb/>
别明與誠相似清能律貪夫淡可交君子豈唯空狎翫<lb/>
亦取相倫擬欲識静者心心源只如此<lb/>
　　　聞崔十八宿予新昌弊宅時予亦宿崔家依仁<lb/>
　　　新亭一宵偶同兩興暗合因而成詠聊以寫懐<lb/>
陋巷掩弊廬髙居敞華屋新昌七株松依仁萬莖竹松<lb/>
前月臺白竹下風池緑君向我齋眠我在君亭宿平生<lb/>
有微尚彼此多幽獨何必本<hi>一作求</hi>主人兩心聊自足<lb/>
<pb n="KR4h0140_WYG_445-19b"/>
　　　日長<lb/>
日長晝加餐夜短朝餘睡春来寝食間雖老猶有味林<lb/>
塘得芳景園曲生幽致愛水多櫂舟惜花不掃地幸無<lb/>
眼下病且向樽前醉身外何足言人間本無事<lb/>
　　　三月三十日作<lb/>
今朝三月盡寂寞春事畢黄鳥漸無聲朱櫻新結實臨<lb/>
風獨長歎此歎意非一半百過九年豓陽殘一日隨年<lb/>
減歡笑逐日添衰疾且遣花下歌送此杯中物<lb/>
<pb n="KR4h0140_WYG_445-20a"/>
　　　慵不能<lb/>
架上非無書眼慵不能看匣中亦有琴手慵不能彈腰<lb/>
慵不能帶頭慵不能冠午後恣情寝午時隨事餐一餐<lb/>
終日飽一寝至夜安飢寒亦閒事况乃不飢寒<lb/>
　　　晨興<lb/>
宿鳥動前林晨光上東屋銅爐添早香紗籠滅殘燭頭<lb/>
醒風稍愈眼飽睡初足起坐兀無思叩齒三十六何以<lb/>
解宿齋一杯雲母粥<lb/>
<pb n="KR4h0140_WYG_445-20b"/>
　　　朝課<lb/>
平甃白石渠静掃青苔院池上好風来新荷大如扇小<lb/>
亭中何有素琴對黄巻蘂珠諷數篇秋思彈一徧從容<lb/>
朝課畢方與客相見<lb/>
　　　天竺寺七葉堂避暑<lb/>
鬰鬱復鬱鬱伏熱何時畢行入七葉堂煩暑隨歩失簷<lb/>
雨稍霏微窗風正蕭瑟清宵一覺睡可以銷百疾<lb/>
　　　香山寺石樓潭夜浴<lb/>
<pb n="KR4h0140_WYG_445-21a"/>
炎光晝方熾暑氣宵彌毒揺扇風甚微褰裳汗霡霂起<lb/>
向月下行来就潭中<hi>一作上</hi>浴平石為浴牀窪石為浴斛<lb/>
綃巾薄露頂草屨輕乗足清涼詠而歸歸上石樓宿<lb/>
　　　嗟髪落<lb/>
朝亦嗟髪落暮亦嗟髪落落盡誠可嗟盡来亦不惡既<lb/>
不勞洗沐又不煩梳掠最宜濕暑天頭輕無髻縛脫置<lb/>
垢巾情解去塵纓絡銀瓶貯寒泉當頂傾一勺有如醍<lb/>
醐灌坐受清涼樂因悟自在僧亦資於剃削<lb/>
<pb n="KR4h0140_WYG_445-21b"/>
　　　安穩眠<lb/>
家雖日漸貧猶未苦飢凍身雖日漸老幸無急病痛眼<lb/>
逢閙處合心向閒時用既得安稳眠亦無顛倒夢<lb/>
　　　池上夜境<lb/>
晴空星月落池塘澄鮮浄緑表裏光露簟清瑩迎夜滑<lb/>
風襟瀟灑先秋涼無人驚處野禽下新睡覺時幽草香<lb/>
但問塵埃能去否濯纓何必向滄浪<lb/>
　　　書紳<lb/>
<pb n="KR4h0140_WYG_445-22a"/>
仕有職役勞農有畎畮勤優哉分司叟心力無苦辛嵗<lb/>
晚頭又白自問何欣欣新酒始開甕舊榖猶滿囷吾嘗<lb/>
静自思往往夜逹晨何以送吾老何以安吾貧嵗計莫<lb/>
如榖飽則不干人日計莫如醉醉則兼忘身誠知有道<lb/>
理未敢勸交親恐為人所哂聊自書諸紳<lb/>
　　　秋逰平泉贈章處士閑禪師<lb/>
秋景引閒歩山逰不知疲杖藜捨輿馬十里與僧期昔<lb/>
嘗憂六十四體不支持今来已及此猶未苦衰羸<hi>予往年有</hi>
<pb n="KR4h0140_WYG_445-22b"/>
<hi>詩云三十氣太壮胷中多是非六十年太老四體不支持今故云</hi>心興遇境發身力因<lb/>
行知尋雲到起處愛泉聽滴時南村韋處士西寺閑禪<lb/>
師山頭與澗底聞健且相隨<lb/>
　　　遊坊口懸泉偶題石上<hi>時為河南尹</hi>
濟源山水好老尹知之久常日聽人言今秋入吾手孔<lb/>
山刀劒立沁水龍蛇走危磴上懸泉澄灣轉坊口虚明<lb/>
見深底浄緑無纎垢仙櫂浪悠揚塵纓風斗藪巖寒松<lb/>
柏短石古莓苔厚錦坐纓髙低翠屏張左右雖無安石<lb/>
<pb n="KR4h0140_WYG_445-23a"/>
妓不乏文舉酒談笑逐身来管弦隨事有時逢杖錫客<lb/>
或值垂綸叟相與澹忘歸自辰将及酉公門欲逐駕溪<lb/>
路猶廻首早晚重来逰心期罷官後<lb/>
　　　對火翫雪<lb/>
平生所心愛愛火兼憐雪火是臘天春雪為隂夜月鵝<lb/>
毛紛正墮獸炭敲初折盈尺白鹽寒滿爐紅玉熱稍宜<lb/>
杯酌動漸引笙歌發但識歡来由不知醉時節銀盤堆<lb/>
栁絮羅袖摶瓊屑共愁明日銷便作經年别<lb/>
<pb n="KR4h0140_WYG_445-23b"/>
　　　六年寒食洛下宴逰贈馮李二少尹<lb/>
豐年寒食節美景洛陽城三尹皆强健七日盡晴明東<lb/>
郊蹋青草南園攀紫荆風拆海榴豓露墜木蘭英假開<lb/>
春未老宴合<hi>一作洽</hi>日屢傾珠翠混花影管弦藏水聲佳<lb/>
㑹不易得良辰亦難并聽吟歌暫輟看舞杯徐行米價<lb/>
賤如土酒味濃於餳此時不盡醉但恐負平生殷勤二<lb/>
曹長各奉一銀觥<lb/>
　　　苦熱中寄舒員外<lb/>
<pb n="KR4h0140_WYG_445-24a"/>
何堪日衰病復此時炎燠厭對俗杯盤倦聽凡絲竹藤<lb/>
牀鋪晚雪角枕截寒玉安得清瘦人新秋夜同宿非君<lb/>
固不可何夕枉髙躅<lb/>
　　　閒夕<lb/>
一聲早蟬發數㸃新螢度蘭釭耿無煙筠簟清有露未<lb/>
歸後房寝且下前軒歩斜月入低廊凉風滿髙樹放懐<lb/>
常自適遇境多成趣何法使之然心中無細故<lb/>
　　　寄情<lb/>
<pb n="KR4h0140_WYG_445-24b"/>
灼灼早春梅東南枝最早持来翫未足花向手中老芳<lb/>
香銷掌握悵望生懐抱豈無後開花念此先開好<lb/>
　　　舒員外逰香山寺數日不歸兼辱尺書大誇勝<lb/>
　　　事時正值坐衙慮囚之際走筆題長句以贈之<lb/>
香山石樓倚天開翠屏壁立波環迴黄菊繁時好客到<lb/>
碧雲合處佳人来<hi>謂遣英蒨二妓與舒君同逰</hi>酡顔一笑夭桃綻清<lb/>
吟數聲寒玉哀軒騎逶遲櫂容與留連三日不能囘白<lb/>
頭老尹府中坐早衙纔退暮衙催庭前堦上何所有纍<lb/>
<pb n="KR4h0140_WYG_445-25a"/>
　囚成貫案成堆豈無池塘長秋草亦有絲竹生塵埃今<lb/>
　日清光昨夜月竟無人来勸一杯<lb/>
　　　　早冬遊王屋自靈都抵陽臺上方望天壇偶吟<lb/>
　　　　成章寄温谷周尊師中書李相公<lb/>
　霜降山水清王屋十月時石泉碧漾漾巖樹紅離離朝<lb/>
　為靈都遊暮有陽臺期飄然世塵外鸞鶴如可追忽念<lb/>
　公程盡復慙身力衰天壇在天半欲上心遲遲嘗聞此<lb/>
　遊者隱客與損之各抱貴仙骨俱非泥垢姿二人相顧<lb/>
<pb n="KR4h0140_WYG_445-25b"/>
　言彼此稱男兒若不為松喬即須作臯䕫今果如其語<lb/>
　光彩雙葳㽔一人佩金印一人翳玉芝我来髙其事詠<lb/>
　歎偶成詩為君題石上欲使故山知<lb/>
　　　　吳宫辭<lb/>
　淡紅花帔淺檀蛾睡臉初開似剪波坐對珠籠閒理曲<lb/>
　琵琶鸚鵡語相和<lb/>
　<lb/>
御定全唐詩巻四百四十五<lb/>
</p>
<p>
</p>
  </div>
</body>
</text>
</TEI>
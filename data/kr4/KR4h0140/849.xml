<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_849-1a"/>
　欽定四庫全書<lb/>
御定全唐詩卷八百四十九<lb/>
　　可朋<lb/>
　可朋丹稜人好酒自號醉髠玉壘集十巻今存詩四首<lb/>
　　　　耕田鼓詩<lb/>
　農舍田頭鼓王孫筵上鼔擊鼓兮皆為鼔一何樂兮一<lb/>
　何苦上有烈日下有焦土願我天翁降之以雨令桑麻<lb/>
　熟倉箱富不飢不寒上下一般<lb/>
<pb n="KR4h0140_WYG_849-1b"/>
　　　　賦洞庭<lb/>
　周極八百里凝眸望則勞水涵天影濶山㧞地形髙賈<lb/>
　客停非久漁翁轉幾遭颯然風起處又是鼓波濤<lb/>
　　　　贈方干<lb/>
　盛名傳出自皇州一舉參差便縮頭月裏豈無攀桂分<lb/>
　湖中剛愛釣魚休童偷詩藁呈隣叟客乞書題謁郡侯<lb/>
　獨泛短舟何限景波濤西接洞庭秋<lb/>
　　　　桐花鳥<lb/>
<pb n="KR4h0140_WYG_849-2a"/>
五色毛衣比鳳雛深花叢裏秖如無美人買得偏憐惜<lb/>
移向金釵重幾銖<lb/>
　　　句<lb/>
来多不似客坐久却垂簾<hi>見紀事</hi>　虹收千嶂雨潮展半<lb/>
江天<hi>見劉公詩話</hi>　詩因試客分題僻棊為饒人下著低<lb/>
傷心盡日有啼鳥獨歩殘春空落花<hi>杜甫舊居</hi>　唯陪北楚<lb/>
三千客多話東林十八賢　乍當暖景飛仍慢欲就芳<lb/>
叢舞更髙<hi>蝶談見偶</hi>
<pb n="KR4h0140_WYG_849-2b"/>
　曇域<lb/>
曇域貫休弟子也詩集若干巻今存三首<lb/>
　　　宿鄭諫議山居<lb/>
堂開星斗邊大諫採薇還禽隱石中樹月生池上山凉<lb/>
風吹詠思幽語隔禪關莫擬歸城計終妨此地閒<lb/>
　　　懐齊已<lb/>
鬢髯秋景兩蒼蒼靜對茅齋一炷香病後身心俱澹泊<lb/>
老来朋友半凋傷峨眉山色侵雲直巫峽灘聲入夜長<lb/>
<pb n="KR4h0140_WYG_849-3a"/>
猶喜深交有支遁時時音信到松房<lb/>
　　　贈島雲禪師<lb/>
逺庵枯葉滿羣鹿亦相隨頂骨生新髮庭松長舊枝禪<lb/>
髙太白月行出祖師碑亂後潛来此南人總不知<lb/>
　栖一<lb/>
栖一武昌人與貫休同時詩二首<lb/>
　　　垓下懐古<lb/>
𬗟想咸陽事可嗟楚歌哀怨思無涯八千子弟歸何處<lb/>
<pb n="KR4h0140_WYG_849-3b"/>
萬里鴻溝屬漢家弓指陣前爭日月血流垓下定<hi>一作走</hi>
龍蛇拔山力盡烏江水今古悠悠空浪花<lb/>
　　　武昌懐古<lb/>
戰國城池盡悄然昔人遺跡遍山川笙歌罷吹幾多日<lb/>
臺榭荒凉七百年蟬響夕陽風滿樹雁横秋島雨漫天<lb/>
堪嗟世事如流水空見蘆花一釣船<lb/>
　處黙<lb/>
處黙初與貫休同薙染後入廬山與修睦棲隱游詩一<lb/>
<pb n="KR4h0140_WYG_849-4a"/>
巻今存八首<lb/>
　　　聖果寺<lb/>
路自中峰上盤回出薜蘿到江吳地盡隔岸越山多古<lb/>
木叢青靄遥天浸白波下方城郭近鐘磬雜笙歌<lb/>
　　　送僧游西域<lb/>
一盂兼一錫秪此度流沙野性雖為客禪心即是家寺<lb/>
披雲嶠雪路入曉天霞自說游諸國回應嵗月賖<lb/>
　　　逺煙<lb/>
<pb n="KR4h0140_WYG_849-4b"/>
靄靄前山上凝光滿薜蘿髙風吹不盡逺樹得偏多翠<lb/>
與晴雲合輕將淑氣和正堪流野目朱閣意如何<lb/>
　　　螢<lb/>
熠熠與娟娟池塘竹樹邊亂飛如拽火成聚却無煙微<lb/>
雨灑不滅輕風吹欲燃昔時書案上頻把作囊懸<lb/>
　　　憶廬山舊居<lb/>
麤衣糲食老煙霞勉把衰顔惜歲華獨鶴秪為山客伴<lb/>
閑雲常在野僧家叢生嫩蕨粘松粉自落乾薪帶蘚花<lb/>
<pb n="KR4h0140_WYG_849-5a"/>
明月清風舊相得十年歸恨可能賒<lb/>
　　　題棲霞寺僧房<lb/>
名山不取買山錢任構花宫近碧巔松檜老依雲裏寺<lb/>
樓臺深鎻洞中天風經絶嶂回疎雨石倚危屏挂落泉<lb/>
欲結茅菴共師住肯饒多少薜蘿煙<lb/>
　　　山中作<lb/>
席簾髙捲枕髙攲門掩垂蘿蘸碧溪閑把史書眠一覺<lb/>
起来山日過松西<lb/>
<pb n="KR4h0140_WYG_849-5b"/>
　　　織婦<lb/>
蓬鬢蓬門積恨多夜闌燈下不停梭成縑猶自陪錢納<lb/>
未直青樓一曲歌<lb/>
　　　句<lb/>
太平時節無人看雪刅閒封滿匣塵<hi>劒字見王正  詩格</hi>
　修睦<lb/>
修睦光化中為洪州僧正與貫休處黙棲隱為詩友詩<lb/>
二十首<lb/>
<pb n="KR4h0140_WYG_849-6a"/>
　　　秋日閒居<lb/>
是事不相關誰人似此閒巻簾當白晝移榻對青山野<lb/>
鶴眠松上秋苔長雨間岳僧頻有信昨日得書還<lb/>
　　　宿岳陽開元寺<lb/>
竟夕憑虚檻何當興歎頻徃来人自老今古月常新風<lb/>
逆<hi>一作風送</hi>沈魚唱松疎露鶴身無眠鐘又動幾客在迷津<lb/>
　　　送邊將<lb/>
人盡有離别而君獨可<hi>一作無</hi>嗟言將身報國敢望祿榮<lb/>
<pb n="KR4h0140_WYG_849-6b"/>
家戰思風吹野鄉心月照<hi>一作滿</hi>沙歸期定何日塞北樹<lb/>
無花<lb/>
　　　雪中送人北遊<lb/>
然知心去速其奈雪飛頻莫喜<hi>一作歎</hi>無危道雖平更陷<lb/>
人逺郊光接漢曠野色通秦此去迢遥極却回應過春<lb/>
　　　落葉<lb/>
雨過閑田地重重落葉<hi>一作盡</hi>紅翻思向春日肯信有秋<lb/>
風幾處隨流水河邊亂暮空秪應松自立而不與君同<lb/>
<pb n="KR4h0140_WYG_849-7a"/>
　　　落花<lb/>
一片又一片等閒苔面紅不能延藪日開亦是春風公<lb/>
子歌聲歇詩人眼界空遥思故山下經雨兩三叢<lb/>
　　　題田道者院<lb/>
入門空寂寂真箇出家兒有行鬼不見無心人謂癡古<lb/>
巖寒柏對流水落花隨欲别一何嬾相從所恨遲<lb/>
　　　東林寺<lb/>
欲去不忍去徘徊吟繞廊水光秋澹蕩僧好語尋常碑<lb/>
<pb n="KR4h0140_WYG_849-7b"/>
古苔文疊山晴鐘韻長翻思南嶽上欠此白蓮香<lb/>
　　　寄貫休上人<lb/>
常語亦關詩常流安得知楚郊来未久吳地住多時立<lb/>
月無人近歸休有鶴隨所居渾不逺相識偶然遲<lb/>
　　　喜僧友到<lb/>
十年消息斷空使夢煙蘿嵩嶽幾時下洞庭何日過瓶<lb/>
乾離澗久衲壞卧雲多意欲相留住游方肯舎麽<lb/>
　　　懐虚中上人<lb/>
<pb n="KR4h0140_WYG_849-8a"/>
簷雨滴更殘思君安未安湘川聞不逺道路去尋難吟<lb/>
鬢霜應蝕禪衣雪漸寒倚松因獨立一鳥下江干<lb/>
　　　簡寂觀<lb/>
正同髙士坐煙霞思著閒忙又是嗟碧岫觀中人似鶴<lb/>
紅塵路上事如麻石肥滯雨添蒼蘚松老涵風落翠花<lb/>
莫道此間無我分遺民長在恵持家<lb/>
　　　睡起作<lb/>
長空秋雨歇睡起覺精神看水看山坐無名無利身偈<lb/>
<pb n="KR4h0140_WYG_849-8b"/>
吟諸祖意茶碾去年春此外誰相識孤雲到砌頻<lb/>
　　　賣松者<lb/>
求利有何限將松入市来直饒人買去也向栁邊栽細<lb/>
葉猶粘雪孤根尚惹苔知君用心錯舉世重花開<lb/>
　　　思齊已上人<lb/>
同人與流俗相謂好襟靈有口不能説長年自誦經水<lb/>
聲秋後石<hi>一作室</hi>山色晚来庭客問修何法指松千嵗青<lb/>
　　　送元泰禪師<lb/>
<pb n="KR4h0140_WYG_849-9a"/>
去去去何住一盂兼一瓶水邊寒草白鳥外晚峰青宿<lb/>
處林聞虎行時天有星回期誰可定浮世重看經<lb/>
　　　三生石<lb/>
聖迹誰㑹得每到亦徘徊一尚不可得三從何處来清<lb/>
宵寒露滴白晝野雲隈應是表靈異凡情安可猜<lb/>
　　　題僧夢微房<lb/>
東海日未出九衢人已行吾師無事坐苔蘚入門生雨<lb/>
過閑花落風来古木聲天台頻說法石壁欠題名<lb/>
<pb n="KR4h0140_WYG_849-9b"/>
　　　秋臺作<lb/>
獨上髙樓上客情何物同孤雲無定處長日信秋風兄<lb/>
弟多年别關河此夕中到頭歸去是免使歎洪濛<lb/>
　　　懐故園<lb/>
故園歸未得此日意何傷獨坐水邊草水流春日長<lb/>
　無作<lb/>
無作字不用姓司馬氏吳越四明山僧善草隸詩歌不<lb/>
謁王矦自號逍遥子詩一首<lb/>
<pb n="KR4h0140_WYG_849-10a"/>
　　　謝武肅王<lb/>
雲鶴性孤單爭堪名利關銜恩雖入國辭命却歸山<lb/>
　清尚<lb/>
清尚與齊已同時詩一首<lb/>
　　　哭僧<lb/>
道力自超然身亡同坐禪水流元在海月落不離天溪<lb/>
白𦵏時雪風香焚處煙世人頻下淚不見我師𤣥<lb/>
　乾康<lb/>
<pb n="KR4h0140_WYG_849-10b"/>
乾康零陵人詩二首<lb/>
　　　投謁齊已<lb/>
隔㟁紅塵忙似火當軒青嶂冷如氷烹茶童子休相問<lb/>
報道門前是衲僧<lb/>
　　　賦殘雪<hi>康謁永州守覩其老醜不信能詩時積雪方消命為題試之守大驚曰其㫖不</hi>
　　　<hi>淺待以殊禮</hi>
六出竒花已住開郡城相次見樓臺時人莫把和泥看<lb/>
一片飛從天上来<lb/>
<pb n="KR4h0140_WYG_849-11a"/>
　　　　句<lb/>
　鏡湖中有月處士後無人荻笋抽髙節鱸魚躍老鱗<hi>經方</hi>
　<hi>干舊居甚為齊已所稱</hi>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_849-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻八百四十九<lb/>
</p>
<p>
</p>
  </div>
</body>
</text>
</TEI>
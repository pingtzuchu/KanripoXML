<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_766-1a"/>
　欽定四庫全書<lb/>
御定全唐詩巻七百六十六<lb/>
　　劉兼<lb/>
　劉兼長安人官榮州刺史詩一巻<hi>胡震亨云雲間朱氏得宋刻唐百家詩兼</hi>
　<hi>集中有長春節詩為宋太祖誕節其人盖五代人而入宋者</hi>
　　　　貴遊<lb/>
　繡衣公子宴池塘淑景融融萬卉芳珠翠照天春未老<lb/>
　管絃臨水日初長風飄栁線金成穂雨洗梨花玉有香<lb/>
<pb n="KR4h0140_WYG_766-1b"/>
　醉後不能離綺席擬憑青帝繫斜陽<lb/>
　　　　夢歸故園<lb/>
　桐葉飛霜落井欄菱花藏雪助衰顔夜窓颯颯揺寒竹<lb/>
　秋枕迢迢夢故山臨水釣舟横荻<hi>一作葦</hi>岸隔溪禪侶啟<lb/>
　柴闗覺来依舊三更月離緒鄉心起萬端<lb/>
　舊館秋寒夜夢長水簾疎影入廻塘宦情率爾拖魚<hi>一作</hi>
　<hi>漁</hi>艇客恨依然在燕梁白鷺獨飄山面雪紅蕖全謝鏡<lb/>
　心香起来不語無人㑹醉倚東軒半夕陽<lb/>
<pb n="KR4h0140_WYG_766-2a"/>
　　　蜀都春晚感懐<lb/>
蜀都春色漸離披夢斷雲空事莫追宫闕一城荒作草<lb/>
王孫猶自醉如泥誰家玉笛吹殘照栁市金絲拂舊堤<lb/>
可惜錦江無錦濯海棠花下杜鵑啼<lb/>
　　　對雨<lb/>
幽庭凝碧亦漣漪簷霤聲繁聒夢歸半岫金烏纔委照<lb/>
一川石燕又交飛濯枝霡霂榴花吐吹渚飄颻暑氣㣲<lb/>
因憶故園閑釣處蒼苔斑駁滿漁磯<lb/>
<pb n="KR4h0140_WYG_766-2b"/>
　　　春霽<lb/>
春霽江山似畫圖醉垂鞭袂出康衝猖狂亂打貔貅鼓<lb/>
懶慢遲<hi>一作稽懶慵</hi>修鴛鷺書老色漸来欺鬢髮閑情將欲<lb/>
傲簪裾苔錢遍地知多少買得花枝不落無<lb/>
　　　秋夕書懐<lb/>
荒僻淹留嵗已深解龜無計恨難任守方半㑹蠻夷語<lb/>
賀厦全忘燕雀心夜静倚樓悲月笛秋寒攲枕泣霜砧<lb/>
宦情總逐愁腸斷一筯鱸魚直萬金<lb/>
<pb n="KR4h0140_WYG_766-3a"/>
直氣從来不入時掩闗慵更釣磻溪斯文未䘮宣尼歎<lb/>
吾道將窮阮籍悲輕粉覆霜凝夜砌亂金鋪菊織秋籬<lb/>
南陽卧久無人問薄命非才有可疑<lb/>
　　　春宵<lb/>
春雲春日共朦朧滿院梨花半夜風宿酒未醒珠箔捲<lb/>
艷歌初闋玉樓空五湖范蠡才堪重六印蘇秦道不同<lb/>
再取素琴聊假寐南柯靈夢莫相通<lb/>
　　　秋夕書懐呈戎州郎中<lb/>
<pb n="KR4h0140_WYG_766-3b"/>
素律初廻枕簟涼松風飄泊入華堂譚雞寂黙紗窓静<lb/>
夢蝶蕭條玉漏長歸去水雲多阻隔别来情緒足悲傷<lb/>
霜砧月笛休相引只有離襟淚兩行<lb/>
風送秋荷滿鼻香竹聲敲玉近虛廊夢廻故國情方黯<lb/>
月過疎簾夜正涼菱鏡也知移艷態錦書其柰隔年光<lb/>
鸞膠處處難尋覔斷盡相思寸寸腸<lb/>
　　　晚樓寓懐<lb/>
薄暮疎林宿鳥還倚樓垂袂復憑欄月沈江底珠輪淨<lb/>
<pb n="KR4h0140_WYG_766-4a"/>
雲鎖峰頭玉葉寒劉毅暫貧雖壮志馮唐將老自低顔<lb/>
無言獨對秋風立擬把朝簪換釣竿<lb/>
　　　征婦怨<lb/>
金閨寂寞罷妆臺玉筯䦨干界粉腮花落掩闗春欲暮<lb/>
月圓攲枕夢初廻鸞膠豈續愁腸斷龍劒難揮别緒開<lb/>
曽寄錦書無限意塞鴻何事不歸来<lb/>
　　　對鏡<lb/>
青鏡重磨照白鬚白鬚閑撚意何如故園迢遰千山外<lb/>
<pb n="KR4h0140_WYG_766-4b"/>
荒郡淹留四載餘風送竹聲侵枕簟月移花影過庭除<lb/>
秋霜滿領難消釋莫讀離騷失意書<lb/>
　　　春燕<lb/>
多時窓外語呢喃只要佳人捲繡簾大厦已成湏慶賀<lb/>
髙門頻入莫憎嫌花間舞蝶和香趁江畔春泥帶雨銜<lb/>
栖息數年情巳厚營巢爭肻傍他簷<lb/>
　　　春晚寓懐<lb/>
一承兊澤蒞方州八度春光照郡樓好景㡬將官吏醉<lb/>
<pb n="KR4h0140_WYG_766-5a"/>
名山時領管弦遊空花任爾頻侵眼老雪從他漸滿頭<lb/>
歸去杜陵池閣在只能歡笑不能愁<lb/>
　　　中春宴遊<lb/>
二月風光似洞天紅英翠萼簇芳筵楚王雲雨迷巫峡<lb/>
江令文章媚蜀箋歌黛入顰春袖<hi>一作岫</hi>斂舞衣新繡曉<lb/>
霞鮮酒䦨香袂初分散笑指漁翁釣暮煙<lb/>
　　　春晚閒望<lb/>
東風滿地是梨花只把琴心殢酒家立處晚樓横短笛<lb/>
<pb n="KR4h0140_WYG_766-5b"/>
望中春草接平沙雁行斷續晴天逺燕翼參差翠幕斜<lb/>
歸計未成頭欲白釣舟煙浪思無涯<lb/>
　　　秋夕書事<lb/>
揺落江天萬木空雁行斜戞塞垣風征閨𢷬月離愁逺<lb/>
舊館眠雲旅夢通郢客豈能陪下里臯禽爭肻戀樊籠<lb/>
此心曠蕩誰相㑹盡在南華十巻中<lb/>
　　　蓮塘霽望<lb/>
新秋菡蓞發紅英向晩風飄滿郡馨萬疊水紋羅乍展<lb/>
<pb n="KR4h0140_WYG_766-6a"/>
一雙鸂鶒繡初成採蓮女散吳歌闋拾翠人歸楚雨晴<lb/>
逺岸牧童吹短笛蓼花深處信牛行<lb/>
　　　送從弟舍人入蜀<lb/>
嘉陵江畔餞行車離袂難分十里餘慷慨莫誇心似鐵<lb/>
留連不覺淚成珠風光川谷梅將發音信雲天雁未疎<lb/>
立馬舉鞭無限意㑹稀别逺擬何如<lb/>
　　　新廻車院筵上作<lb/>
廻車院子未廻車三載疲民詠袴襦借寇已承英主詔<lb/>
<pb n="KR4h0140_WYG_766-6b"/>
乞骸湏上老臣書黄金蜀栁籠朱户碧玉湘筠映綺疏<lb/>
因問滿筵詩酒客錦江何處有鱸魚<lb/>
　　　寄長安鄭員外<lb/>
屈指良交十四人隙駒風燭漸為塵當初花下三秦客<lb/>
只有天涯二老身乗醉㡬同遊北内尋芳多共謁東隣<lb/>
此時阻隔闗山逺月滿江樓淚滿巾<lb/>
　　　咸陽懐古<lb/>
髙秋咸鎬起霜風秦漢荒陵樹葉紅七國鬪雞方賈勇<lb/>
<pb n="KR4h0140_WYG_766-7a"/>
中原逐鹿更爭雄南山漠漠雲常在渭水悠悠事旋空<lb/>
立馬舉鞭遥望處阿房遺址夕陽東<lb/>
　　　春怨<lb/>
繡林紅岸落花鈿故去新来感自然絶塞杪春悲漢月<lb/>
長林深夜泣湘絃錦書雁斷應難寄菱鏡鸞孤貌可憐<lb/>
獨倚畫屏人不㑹夢魂纔别戍樓邊<lb/>
　　　登樓寓望<lb/>
憑髙多是偶汍瀾紅葉何堪照病顔萬疊雲山供逺恨<lb/>
<pb n="KR4h0140_WYG_766-7b"/>
一軒風物送秋寒背琴鶴客歸松徑横笛牛童卧蓼灘<lb/>
獨倚郡樓無限意夕陽西去<hi>一作邁</hi>水東還<lb/>
　　　江岸獨歩<lb/>
醉卓寒笻傍水行漁翁不㑹獨吟情龜能顧印誰相重<lb/>
鶴偶乗軒自可輕簪組百年終長物文章千古亦虛名<lb/>
是非得䘮皆閑事休向南柯與夢爭<lb/>
　　　江樓望鄉寄内<lb/>
獨上江樓望故鄉淚襟霜笛共淒涼雲生隴首秋雖早<lb/>
<pb n="KR4h0140_WYG_766-8a"/>
月在天心夜已長魂夢只能隨蛱蝶煙波無計學鴛鴦<lb/>
蜀箋都有三千幅總寫離情寄孟光<lb/>
　　　命妓不至<lb/>
琴中難挑孰憐才獨對良宵酒數杯蘇子黑貂將已盡<lb/>
<hi>一作敝</hi>宋𢎞青鳥又空回月穿浄牖霜成隙風捲殘花錦<lb/>
作堆攲枕夢魂何處去醉和春色入天台<lb/>
　　　宣賜錦袍設上贈諸郡客<lb/>
十月芙蓉花滿枝天庭驛騎賜寒衣將同玉蝶侵肌冷<lb/>
<pb n="KR4h0140_WYG_766-8b"/>
也遣金鵬遍體飛夜卧始知多忝竊晝行方覺轉光輝<lb/>
深冬若得朝丹闕太華峰前衣錦歸<lb/>
　　　晨雞<lb/>
朱冠金距綵毛身昧爽髙聲已報晨作瑞莫慚先貢楚<lb/>
擅塲湏信獨推秦淮南也伴升仙犬函谷曽容借曉人<lb/>
此日卑棲随飲啄宰君驅我亦相馴<lb/>
　　　芳春<lb/>
微雨微風隔晝簾金爐檀炷冷慵添桃花滿地春牢落<lb/>
<pb n="KR4h0140_WYG_766-9a"/>
栁絮成堆雪棄嫌寳瑟不能邀卓氏綵毫何必夢江淹<lb/>
宦情歸興休相撓隼斾漁舟總未厭<lb/>
　　　春遊<lb/>
栁成金穂草如茵載酒尋花共賞春先入醉鄉君莫問<lb/>
十年風景在三秦<lb/>
揺揺離緒不能持滿郡花開酒<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>時羞聽黄鶯求善友<lb/>
強隨緑栁展愁眉隔雲故國山千疊傍水芳林錦萬枝<lb/>
聖主未容歸北闕且將勤儉撫南夷<lb/>
<pb n="KR4h0140_WYG_766-9b"/>
　　　重陽感懐<lb/>
重陽不忍上髙樓寒菊年年照暮秋萬疊故山雲總隔<lb/>
兩行鄉淚血和流黄茅莽莽連邊郡紅葉紛紛落釣舟<lb/>
歸計未成年漸老茱茰羞戴雪霜頭<lb/>
載花乗酒上髙山四望秋空八極寛蜀國江山存不得<lb/>
劉家豚犬取何難張儀舊壁蒼苔厚葛亮荒祠古木寒<lb/>
獨對斜陽更惆悵錦江東注似波瀾<lb/>
　　　宴遊池館<lb/>
<pb n="KR4h0140_WYG_766-10a"/>
綺筵金碧照芳菲酒滿瑶巵水滿池去嵗南岐離郡日<lb/>
今春東蜀看花時儉蓮發臉當籌著緒栁生腰按柘枝<lb/>
座客半酣言笑狎孔融懐抱正怡怡<lb/>
　　　寄髙書記<lb/>
齊朝慶裔祖敖曹麟角無雙鳳九毛聲價五侯爭辟命<lb/>
文章一代振風騷醉琴自寄陶家意夢枕誰聽益郡刀<lb/>
補衮應星曽奏舉北山南海孰為髙<lb/>
　　　再見從弟舍人<lb/>
<pb n="KR4h0140_WYG_766-10b"/>
屈指依稀十五年鸞臺秘閣位相懸分飛淮甸雁行斷<lb/>
重見江樓蟾影圓滯跡未偕朝北闕髙才方命入西川<lb/>
願君通理湏還早拜慶慈親几杖前<lb/>
　　　春晝醉眠<lb/>
朱欄芳草綠纖纖攲枕髙堂捲晝簾處處落花春寂寂<lb/>
時時中酒病懨懨塞鴻信斷雖堪訝梁燕詞多且莫嫌<lb/>
自有巻書銷永日霜華未用鬢邊添<lb/>
　　　中夏晝卧<lb/>
<pb n="KR4h0140_WYG_766-11a"/>
寂寂無聊九夏中傍簷依壁待清風壮圖竒䇿無人問<lb/>
不及南陽一卧龍<lb/>
　　　春夕寓興<lb/>
忘憂何必在庭萱是事悠悠竟可寛酒病未能辭錦里<lb/>
春狂又擬入桃源風吹楊栁絲千縷月照梨花雪萬團<lb/>
閑泥金徽度芳夕幽泉石上自潺湲<lb/>
　　　春夜<lb/>
薄薄春雲籠皓月杏花滿地堆香雪醉垂羅袂倚朱欄<lb/>
<pb n="KR4h0140_WYG_766-11b"/>
小數玉仙歌未闋<lb/>
　　　訪飲妓不遇招酒徒不至<lb/>
小橋流水接平沙何處行雲不在家畢卓未来輕竹葉<lb/>
劉晨重到殢桃花琴樽冷落春將盡幃幌蕭條日又斜<lb/>
回首却尋芳草路金鞍拂栁思無涯<lb/>
　　　春宴河亭<lb/>
栁擺輕絲拂嫩黄檻前流水滿池塘一筵金翠臨芳㟁<lb/>
四面煙花出粉墻舞袖逐風翻繡浪歌塵隨燕下雕梁<lb/>
<pb n="KR4h0140_WYG_766-12a"/>
蠻箋象管休凝思且放春心入醉鄉<lb/>
　　　蜀都道中<lb/>
劒闗雲棧亂崢嶸得䘮何由險與平千載龜城終失守<lb/>
一堆鬼録漫留名季年必不延昏主薄賞那堪激懦兵<lb/>
李特後来多二世納降歸擬盡公卿<lb/>
　　　萬葛樹<hi>第六句缺一字</hi>
葉如羽盖豈堪論百歩清隂鎖綠雲善政已聞思召伯<lb/>
英風偏稱號將軍静鋪講席麟經潤髙拂<hi>闕</hi>枝兔影分<lb/>
<pb n="KR4h0140_WYG_766-12b"/>
更有嵗寒霜雪操莫將樗櫟擬相羣<lb/>
　　　春夕遣懐<lb/>
窮通分定莫淒涼且放歡情入醉鄉范蠡扁舟終去相<lb/>
馮唐半世只為郎風飄玉笛梅初落酒汎金樽月未央<lb/>
休把虛名撓懐抱九原丘隴盡侯王<lb/>
　　　西齋<lb/>
西齋新竹兩三莖也有風敲碎玉聲莫恨移来欄檻逺<lb/>
譬如元本此間生<lb/>
<pb n="KR4h0140_WYG_766-13a"/>
　　　新蟬<lb/>
齊女屏幃失舊容侍中冠冕有芳蹤翅翻晩鬢尋香露<lb/>
聲引秋絲逐逺風旅館聽時髭欲白戍樓聞處葉多紅<lb/>
只知送恨添愁事誰見凌霄羽蛻功<lb/>
　　　寄滑州文秀大師<lb/>
分飛屈指十三年菡蓞峰前别社蓮薄宦偶然来左蜀<lb/>
孤雲何事在南燕一封瑶簡音初達兩處金沙色共圓<lb/>
珍重湯休恵佳句郡齋吟久不成眠<lb/>
<pb n="KR4h0140_WYG_766-13b"/>
　　　中春登樓<lb/>
金杯不以滌愁腸江郡芳時憶故鄉兩岸煙花春富貴<lb/>
一樓風月夜凄凉王章莫耻牛衣淚潘岳休驚鶴鬢霜<lb/>
歸去蓮花歸未得白雲深處有茅堂<lb/>
古今通塞莫咨嗟謾把霜髯敵嵗華失手已慙蛇有足<lb/>
用心休為䑕無牙九天雲淨方憐月一夜風髙便厭花<lb/>
獨倚郡樓人不㑹釣舟春浪接平沙<lb/>
　　　自遣<lb/>
<pb n="KR4h0140_WYG_766-14a"/>
未上亨衢獨醉吟賦成無處博黄金家人莫問張儀舌<lb/>
國士須知豫讓心照乗始堪沽善價陽春爭忍混凡音<lb/>
鵾鵬鱗翼途程在九萬風雲海浪深<lb/>
　　　偶有下殤因而自遣<lb/>
彭夀殤齡共兩空幻泡縁影夢魂中缺圓宿㑹長如月<lb/>
飄忽浮生疾似風修短百年先後定賢愚千古是非同<lb/>
南柯太守知人意休問陶陶塞上翁<lb/>
　　　倦學<hi>此首用韻錯訛</hi>
<pb n="KR4h0140_WYG_766-14b"/>
樂廣亡来冰鏡稀宓妃嫫母混妍媸且於霧裏藏𤣥豹<lb/>
休向窓中問碧鷄百氏典墳空自苦一堆螢雪竟誰知<lb/>
門前春色芳如晝好掩書齋任所之<lb/>
　　　去年今日<lb/>
去年今日到榮州五騎紅塵入郡樓貔虎只知迎太守<lb/>
蠻夷不信是儒流姦豪已息時將泰疲瘵全蘇嵗又周<lb/>
聖主若容辭重禄便歸煙水狎羣鷗<lb/>
　　　晝寝<lb/>
<pb n="KR4h0140_WYG_766-15a"/>
花落青苔錦數重書滛不覺避春慵恐情枕上飛荘蝶<lb/>
任爾雲間騁陸龍玉液未能消氣魄牙籖方可滌昏䝉<lb/>
起来已被詩魔引窓外寒敲翠竹風<lb/>
　　　郡齋寓興<lb/>
依約樊川似旭川郡齋風物盡蕭然秋庭碧蘚鋪雲錦<lb/>
晚閣紅蕖簇水仙醉筆語狂揮粉壁歌梁塵亂拂花鈿<lb/>
情懐放蕩無覊束地角天涯亦信緣<lb/>
　　　郡樓閒望書懐<lb/>
<pb n="KR4h0140_WYG_766-15b"/>
郡城樓閣繞江濵風物清秋入望頻銅鼓祭龍雲塞廟<lb/>
蘆花飄市雪粘人蓮披淨沼羣香散鷺㸃寒煙玉片新<lb/>
歸去杜陵池館在且將朝服拂埃塵<lb/>
　　　玊燭花<lb/>
嫋嫋香英三四枝亭亭紅艷照階墀正當晩檻初開處<lb/>
却似春闈就試時少女不吹方熠爚東君偏惜未離披<lb/>
夜深斜倚朱欄外擬把隣光借與誰<lb/>
　　　從弟舍人恵茶<lb/>
<pb n="KR4h0140_WYG_766-16a"/>
曽求芳茗貢蕪詞果沐頒霑味甚竒龜背起紋輕炙處<lb/>
雲頭翻液乍烹時老丞倦悶偏宜矣舊客過從别有之<lb/>
珍重宗親相寄惠水亭山閣自攜持<lb/>
　　　再看光福寺牡丹<lb/>
去年曽看牡丹花蛱蝶迎人傍彩霞今日再遊光福寺<lb/>
春風吹我入仙家當筵芬馥歌唇動倚檻嬌羞醉眼斜<lb/>
来嵗未朝金闕去依前和露載歸衙<lb/>
　　　海棠花<lb/>
<pb n="KR4h0140_WYG_766-16b"/>
淡淡微紅色不深依依偏得似春心煙輕虢國顰歌黛<lb/>
露重長門斂淚衿低傍繡簾人易折密藏香蘂蝶難尋<lb/>
良宵更有多情處月下芬芳伴醉吟<lb/>
　　　新竹<lb/>
近窓卧砌兩三叢佐静添幽别有功影鏤碎金初透月<lb/>
聲敲寒玉乍揺風無憑費叟煙波碧莫信湘妃淚㸃紅<lb/>
自是子猷偏愛爾虛心髙節雪霜中<lb/>
　　　木芙蓉<lb/>
<pb n="KR4h0140_WYG_766-17a"/>
素靈失律詐風流強把芳菲半載偷是葉葳蕤霜照夜<lb/>
此花爛縵火燒秋謝蓮色淡爭堪種陶菊香穠亦合羞<lb/>
誰道金風能肅物因何厚薄不相侔<lb/>
　　　送二郎君歸長安<lb/>
我兒辭去淚雙流蜀郡秦川兩處愁紅葉滿山歸故國<lb/>
黄茅徧地住他州荷衣曉挂慙官吏菱鏡秋窺訝鬢髹<lb/>
好向雲泉營舊隠莫教荘叟畏犧牛<lb/>
　　　送文英大師<lb/>
<pb n="KR4h0140_WYG_766-17b"/>
屈指平陽别社蓮蟾光一百度曽圓孤雲自在知何處<lb/>
薄宦参差亦信縁山郡披風方穆若花時分袂更淒然<lb/>
揺鞭相送嘉陵㟁回首羣峰隔翠煙<lb/>
　　　酬勾評事<lb/>
閑庭攲枕正悲秋忽覺新編浣逺愁才薄只愁安雁户<lb/>
<hi>夷人内有雁户盖徙移不定之故也</hi>年髙空憶復漁舟鷺翹皓雪臨汀㟁<lb/>
蓮嫋紅香匝郡樓對景却慙無藻思南金荆玉卒難酬<lb/>
　　　初至郡界<lb/>
<pb n="KR4h0140_WYG_766-18a"/>
嘉陵江畔接榮川兩畔旌旗下瀨船郡印已分炎瘴地<lb/>
朝衣猶惹御爐煙蓮塘小飲香隨艇月榭髙吟水壓天<lb/>
錦字莫嫌歸路逺華夷一統太平年<lb/>
　　　到郡後有寄<hi>一作到郡後寄西川從弟舍人右司閻郎中齊殿院</hi>
蜀路新修盡坦平交親深幸再逢迎正當返袂思鄉國<lb/>
却似歸家見弟兄霑澤只慙堯綍重泝流還喜范舟輕<lb/>
欲將感戀裁書㫖多少魚箋寫得成<lb/>
　　　長春節<lb/>
<pb n="KR4h0140_WYG_766-18b"/>
聖朝佳節遇長春跪捧金爐祝又焚寳藏發来天地秀<lb/>
兵戈銷後帝皇尊太平基址千年永混一車書萬古存<lb/>
更有馨香滿芳檻和風遲日在蘭蓀<lb/>
　　　登郡樓書事<lb/>
偶奉綸書蒞旭川郡樓嘉致盡依然松攲鳥道雲藏寺<lb/>
月滿漁舟水浸天望帝古祠花簇簇錦城歸路草芊芊<lb/>
有時倚檻垂雙袂故國風光似眼前<lb/>
　　　旭川祁宰思家而卒因述意呈秦川知巳<lb/>
<pb n="KR4h0140_WYG_766-19a"/>
嵗稔民康絶訟論政成公暇自由身朝看五馬閒如社<lb/>
夜擁雙姬煖似春家計不憂憑冡子官資無愧是朝臣<lb/>
豈同齷齪祁員外至死悲涼一婦人<lb/>
　　　登郡樓書懐<lb/>
煙雨樓臺漸晦冥錦江澄碧浪花平卞和未雪荆山耻<lb/>
荘舄空傷越國情天際寂寥無雁下雲端依約有僧行<lb/>
登髙欲繼離騷詠魂斷愁深寫不成<lb/>
邊郡荒涼悲且歌故園迢遰隔煙波琴聲背俗終如是<lb/>
<pb n="KR4h0140_WYG_766-19b"/>
劔氣衝星又若何朝客漸通書信少釣舟頻引夢魂多<lb/>
北山更有移文者白首無塵歸去麽<lb/>
莫嗔阮氏哭途窮萬代深沈恨亦同瑞玊豈知将抵鵲<lb/>
鉛刀何事却屠龍九夷欲適嗟吾道五栁終歸效古風<lb/>
獨倚郡樓無限意滿江煙雨正冥濛<lb/>
　　　偶聞官吏舉請輙有一篇寄從弟舍人<lb/>
官吏潜陳借寇詞宦情鄉夢兩相違青城錦水無心住<lb/>
紫閣蓮峰有意歸張翰鱸魚因醉憶孟光書信近春稀<lb/>
<pb n="KR4h0140_WYG_766-20a"/>
　黄茅瘴色看看起貪者猶疑别是機<lb/>
　　　　誡是非<lb/>
　巧舌如簧總莫聽是非多自愛憎生三人告母雖投杼<lb/>
　百犬聞風只吠聲辨玉且寛和氏罪誣金須認不疑情<lb/>
　因思疇昔遊談者六國交馳亦受烹<lb/>
　　　　簡豎儒<lb/>
　蹄涔豈信有滄浪螢火何堪竝太陽淵奥未曽探禹穴<lb/>
　矜誇便擬越邱墻小巫神氣終湏怯下里音聲必不長<lb/>
<pb n="KR4h0140_WYG_766-20b"/>
　近日冰壺多晦昧虎皮羊質也觀光<lb/>
　　　　貽諸學童<lb/>
　横經义手歩還趨積善方知慶有餘五個小雛離學院<lb/>
　一行新雁入貧居攘羊告罪言何直䑛犢牽情理豈虛<lb/>
　勸汝立身湏苦志月中丹桂自扶疎<lb/>
　<lb/>
　<lb/>
御定全唐詩巻七百六十六<lb/>
</p>
<p>
</p>
  </div>
</body>
</text>
</TEI>
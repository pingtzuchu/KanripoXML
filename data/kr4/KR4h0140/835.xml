<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_835-1a"/>
　欽定四庫全書<lb/>
御定全唐詩巻八百三十五<lb/>
　　貫休<lb/>
　　　　蜀王入大慈寺聽講<hi>天復三年作</hi>
　玉節金珂響似雷水晶宫殿歩裵回祇緣支遁談經妙<lb/>
　所以許詢都講來帝釋鏡中遥仰止<hi>善法堂前有七寳鏡照四天下</hi>魔<lb/>
　軍殿上動崔巍千重香擁龍鱗立五種風生錦繡開<hi>上界</hi>
　<hi>天王欲下遊行時先有三種風生一開其樓臺殿閣二香氣芬馥三吹去萎花更雨新者</hi>寬似大溟<lb/>
<pb n="KR4h0140_WYG_835-1b"/>
　生日月秀如四岳出塵埃一條紫氣隨髙歩九色仙花<lb/>
　落古臺謝太傅須同八凱姚梁公可並三台登樓喜色<lb/>
　禾將熟望國誠明首不迴駕馭英雄如赤子雌黄賢哲<lb/>
　貢瓊瑰六條消息心常苦一劒晶熒敵盡摧木鐸聲中<lb/>
　天降福景星光裏地無災百千民擁聽經座始見重天<lb/>
　社稷才<lb/>
　　　　蜀王登福感寺塔三首<lb/>
　天資忠孝佐金輪香火空王有宿因此世喜登金骨塔<lb/>
<pb n="KR4h0140_WYG_835-2a"/>
前生應是育王身<hi>佛記育王造四萬八千塔</hi>封疆歳暮笙歌合襦袴<lb/>
正初錦繡新釋子沾恩無以報祇擎章句貢平津<lb/>
似聖悲増道不窮憂民憂國契堯聰兩髯有雪丹霄外<lb/>
萬里無塵一望中南照微明連莽蒼峨<graphic n="KR1453" url="https://raw.githubusercontent.com/kanripo/KR-Gaiji/master/images/KR1453.png" mimeType="image/png"/>擁秀接崆峒<lb/>
林僧歳月知何幸還似支公見謝公<lb/>
歩歩層層孰可陪相輪邊日照三台喜歡烝庶皆相逐<lb/>
惆悵鑾輿尚未迴金鐸撼風天樂近仙花含露瑞煙開<lb/>
一年一度常如此願見文翁百度來<lb/>
<pb n="KR4h0140_WYG_835-2b"/>
　　　少監三首<lb/>
器琢仙珪美有餘席珍國寳比難如銜花乳燕看調瑟<lb/>
衣錦佳人侍讀書荀氏門風龍變化謝家庭樹玉扶疎<lb/>
即期寰海隆平日歸佐吾皇侍玉除<lb/>
益友相隨益自强趨庭問禮日昭彰袍新宫錦千人目<lb/>
馬駿桃花一巷香偏愛曽顔終必及或如韓白亦無妨<lb/>
八龍三虎森如也萬古千秋瑞聖唐<lb/>
具體而微太少年鳳毛五色帶非煙倚天長劒看無敵<lb/>
<pb n="KR4h0140_WYG_835-3a"/>
遶樹號猨已應弦接士開襟清聖熟分題得句落花前<lb/>
即應出將傳家法聖澤恩波浩浩然<lb/>
　　　再到鍾陵作<lb/>
六七年來到豫章舊遊知已半凋傷春風還有花千樹<lb/>
往事都如夢一場無限邱墟侵郭路幾多臺榭浸湖光<lb/>
祇應唯有西山色依舊崔巍上寺牆<lb/>
　　　經弟妹墳<hi>第五句缺二字</hi>
淚不曾垂此日垂山前弟妹塜離離年長於吾未得力<lb/>
<pb n="KR4h0140_WYG_835-3b"/>
家貧抛爾去多時鴻衝　　霜中斷蕙雜黄蒿塜上衰<lb/>
恩愛苦情抛未得不堪回首歩遲遲<lb/>
　　　到蜀與鄭中丞相遇<lb/>
深隱猶為未死灰逺尋知己遇三台如何麋鹿羣中岀<lb/>
又見鵷鸞天上來劒閣霞粘殘雪在錦江香甚百花開<lb/>
謾期王謝來相訪不是支公出世才<lb/>
　　　别馮使君<lb/>
瓦礫文章豈有媒兩三年祇在金臺本師頭白須歸去<lb/>
<pb n="KR4h0140_WYG_835-4a"/>
太守門清願再來皓皓玉霜孤鴈逺蕭蕭松島片帆開<lb/>
從兹林下終無事唯祇焚香祝上台<lb/>
　　　上新定宋使君<lb/>
禪坐吟行誰與同杉松共在寂寥中碧雲詩裏終難到<lb/>
白藕花經講始終水疊山層擎草疏砧清月苦立霜風<lb/>
十年勤苦今酬了得句桐江識謝公<lb/>
　　　和李判官見新榜為兄下第<lb/>
失意荆枝滴淚頻陟岡何翅不知春心中岐路平如砥<lb/>
<pb n="KR4h0140_WYG_835-4b"/>
天上文章妙入神休説宋風迴鷁首即看雷火燎龍鱗<lb/>
從兹相次紅霞裏畱取方書與世人<lb/>
　　　送羅鄴赴許昌辟<lb/>
方得論心又别離黯然江上歩遲遲不堪迴首﨑嶇路<lb/>
正是寒風皴錯時美似郗超終有日去依劉表更何疑<lb/>
前程不少南飛鴈聊寄新詩慰所思<lb/>
　　　酬韋相公見寄<lb/>
鹽梅金鼎美調和詩寄空林問訊多秦客奕棋抛已久<lb/>
<pb n="KR4h0140_WYG_835-5a"/>
楞嚴禪髓更無過萬般如幻希先覺一丈臨山且柰何<lb/>
<hi>日到天心乃相公之日老僧日去山乃一丈耳</hi>空諷平津好珠玉不知更得及<lb/>
門麽<lb/>
　　　酬張相公見寄<lb/>
周郎懷抱好知音常愛山僧物外心閉户不知芳草歇<lb/>
無能唯擬住山深感通未合三生石騷雅歡擎九轉金<lb/>
但似前朝蕭<hi>倣</hi>與蔣<hi>紳</hi>老僧風雪亦相尋<lb/>
　　　酬王相公見贈<lb/>
<pb n="KR4h0140_WYG_835-5b"/>
孤拙將來豈偶然不能為漏滴青蓮一從麟筆題牆後<lb/>
常祇冥心古像前九徳陶鎔空有跡六窗清淨始通禪<lb/>
今朝幸捧瓊瑶贈始見𤣥中更有𤣥<lb/>
　　　酬周相公見贈<lb/>
三界無家是出家豈宜拊鳳覩新麻幸生白髮逢今聖<lb/>
曾夢青蓮映玉沙境陟名山烹錦水睡忘東白洞平茶<lb/>
喜擎繡段攀金鼎謝朓餘霞始是霞<lb/>
　　　道情偈三首<lb/>
<pb n="KR4h0140_WYG_835-6a"/>
崆峒老人專一一黃梅真叟却無無獨坐松根石頭上<lb/>
四溟無限月輪孤<lb/>
非色非空非不空空中眞色不玲瓏可憐盧大擔柴者<lb/>
拾得驪珠橐籥中<lb/>
優鉢羅花萬劫春頻犂田地絶纖塵道吾道者相招好<lb/>
不是香林採葉人<lb/>
　　　馬上作<lb/>
柳岸花堤夕照紅風清襟袖轡璁瓏行人莫訝頻迴首<lb/>
<pb n="KR4h0140_WYG_835-6b"/>
家在凝嵐一㸃中<lb/>
　　　道中逢乞食老僧<lb/>
赤㯶櫚笠睂毫垂拄楖栗杖行遲遲時人祇施盂中飯<lb/>
心似白蓮那得知<lb/>
　　　秋末寄武昌一公<lb/>
見説武昌江上住柏枯槐朽戰時風知師詩癖難醫也<lb/>
霜灑蘆花明月中<lb/>
　　　陋巷<lb/>
<pb n="KR4h0140_WYG_835-7a"/>
墜葉如花欲滿溝破籬荒井一蟬幽亦知希驥無希者<lb/>
作麽令人强轉頭<lb/>
　　　終南僧<lb/>
聲利掀天竟不聞草衣木食度朝昬遥知山雪深一丈<lb/>
時有仙人來打門<lb/>
　　　聽僧彈琴<lb/>
家近吳王古戰城海風終日打牆聲今朝鄉思渾堆積<lb/>
琴上聞師大蠏行<lb/>
<pb n="KR4h0140_WYG_835-7b"/>
　　　漁者<lb/>
風惡波狂身似閑滿頭霜雪背青山相逢略問家何在<lb/>
回指<hi>一作覷</hi>蘆花滿舍<hi>一作蒼莽</hi>間<lb/>
　　　大蜀皇帝潛龍日述聖徳詩五首<lb/>
嶽瀆殊祥日月精入堯金鏡佐休明衣嚴黼黻皇恩重<lb/>
劒折芙蓉紫氣横玉甃金湯山岳峻花藏臺榭管弦清<lb/>
已聞圖上淩煙閣寵渥穹窿玉不名<lb/>
扶持社稷似齊桓百萬雄師貴可觀神智發中真莫測<lb/>
<pb n="KR4h0140_WYG_835-8a"/>
貢輸天下學應難風清鼙角　　　　肅神龍草木寒<lb/>
堪羨蜀民恒有福太平時節一般般<hi>第五句缺三字第六句缺一字</hi>
珠履三千侍玉除<hi>一作坐隅</hi>宫<hi>一作棠</hi>花飄錦早鶯初雖然周<lb/>
孔心相似其柰龔黄政不如浩浩歌謡聞禁掖重重襦<lb/>
袴滿樵漁若論朝野艱難日第一之功美有餘<lb/>
紫髯青眼代天才韓白孫吳稍可陪祇見赤心堯日下<lb/>
豈知真氣梵天來聽經瑞雪時時落登塔天花歩歩開<lb/>
盡祝莊椿同夀考人間歳月豈能催<lb/>
<pb n="KR4h0140_WYG_835-8b"/>
丈夫勛業正乾坤麟鳳龜龍盡在門西伯最憐耕讓畔<lb/>
曹參空愛酒盈樽心慈為受金仙囑髮白縁酬玉砌恩<lb/>
從此于門轉髙大可憐子子與孫孫<lb/>
　　　陳情獻蜀皇帝<lb/>
河北江東<hi>一作河南</hi>處處災唯聞全蜀勿<hi>一作少</hi>塵埃一缾一<lb/>
鉢垂垂老千水千山得得來柰菀<hi>一作秦苑</hi>幽棲多勝景巴<lb/>
歈陳貢媿非才自慙林藪龍鍾者亦得親登郭隗臺<lb/>
　　　壽春節進大蜀皇帝五首<lb/>
<pb n="KR4h0140_WYG_835-9a"/>
上𤣥大帝降坤維箕尾為臣副聖期豈比赤光盈室日<lb/>
全同白象下天時文經武緯包三古日角龍顔遏四夷<lb/>
今日降神天上會願將天福比須彌<lb/>
異香滴露降紛紛紫電環樞照禁門先冠百王臨億兆<lb/>
後稱十號震乾坤羲軒之道方為道草木沾恩始是恩<lb/>
今以謏才歌睿徳猶如飲海妙難論<lb/>
茂祉遐宣勝事并薫風微入舜弦清四洲不必歸王化<lb/>
一統那能計聖情合合鼓鐘膏雨滴峩峩宫闕瑞煙横<lb/>
<pb n="KR4h0140_WYG_835-9b"/>
西逾昆岳東連海誰不梯山賀聖明<lb/>
逺人玉帛盡來歸及物天慈物物肥春力遍時皆甲拆<lb/>
王言聞者盡光輝家家錦繡香醪熟處處笙歌乳燕飛<lb/>
為報蜀皇勤禱祝聖明天子古今稀<lb/>
積刼修來似煉金為皇為帝萬靈欽能當濁世為清世<lb/>
始見君心是佛心九野黎民耕浩浩百蠻朝騎日駸駸<lb/>
今朝獻夀將何比願似莊椿一萬尋<lb/>
　　　對雪寄新定馮使君二首<lb/>
<pb n="KR4h0140_WYG_835-10a"/>
仙掌空思歸未能焚香冥目對殘燈豈知瑞雪千山合<lb/>
空覺春寒半夜増翳月素雲埋粉堞堆巢孤鶴下金繩<lb/>
因思太守憂民切吟對瓊枝喜不勝<lb/>
政化由來通上靈豐年祥瑞滿窗明氣嚴坐久燈凝燄<lb/>
片大更深屋作聲飄掩煙霞何處去欹斜杉竹向簾傾<lb/>
雪林中客雖無事還有新詩半夜成<lb/>
　　　送劉相公朝覲二首<lb/>
九苞仙瑞曜垂衣一品髙標百辟師魏相十思常自切<lb/>
<pb n="KR4h0140_WYG_835-10b"/>
曹溪一句幾生知<hi>公深入禪理</hi>久交玉帳雖難别須佐金輪<lb/>
去巳遲唯杜荆州最惆悵柳門迴首落花時<lb/>
急徵祇是再登庸生意人心萬國同燮理久徵殷傅説<lb/>
譚眞欲過李元通程穿峴首春光老馬速商於曙色紅<lb/>
從此龍顔又應瘦寰瀛俱荷代天功<lb/>
　　　避寇逰成福山院<lb/>
成福僧留不擬歸獼猴菌嫰豆苗肌那堪蠶月偏多雨<lb/>
况復衢城未解圍<hi>時孫端國逼衢城數月</hi>翠擁槿籬泉亂入雲開<lb/>
<pb n="KR4h0140_WYG_835-11a"/>
花島雉雙飛堪嗟大似悠悠者祇向詩中話息機<lb/>
　　　别李常侍<lb/>
楚水和煙海浪通又擎杯錫去山東道情雖擬攀孤鶴<lb/>
詩業那堪至逺公夢入深雲香雨滴吟搜殘雪石林空<lb/>
朱門再到知何日一片征帆萬里風<lb/>
　　　送鄭閣赴閩辟<lb/>
便便書腹徳無鄰健筆從知又入閩鸚鵡才須歸紫禁<lb/>
眞珠履不稱清貧武夷山夾仙霞薄螺女潭通海樹春<lb/>
<pb n="KR4h0140_WYG_835-11b"/>
從此應多好消息莫忘江上一閑人<lb/>
　　　寄信州張使君<lb/>
水壇檉殿地含煙領鶴行吟積翠間數閣涼颸終日去<lb/>
滿懷明月上方還時來自有鵷鸞識道在從如草木閑<lb/>
唯羨靈溪賢太守一麾清坐似深山<lb/>
　　　春末寄周璉<lb/>
暮角含風雨氣曛寂寥莓翠上衣巾道情不向鶯花薄<lb/>
詩意自如天地春夢入亂峰仍履雪吟看芳草祇思人<lb/>
<pb n="KR4h0140_WYG_835-12a"/>
手中孤桂月中在來聽泉聲莫厭頻<lb/>
　　　讀吳越春秋<lb/>
猶來吳越盡須慙背徳違盟又信讒宰嚭一言終殺伍<lb/>
大夫七事祇須三功成獻夀歌飄雪誰愛扁舟水似藍<lb/>
今日雄圖又何在野花香徑鳥喃喃<lb/>
　　　春遊靈泉寺<lb/>
水蹴危梁翠擁沙鐘聲微徑入深花嘴紅澗鳥啼芳草<lb/>
頭白山僧自扞<hi>一作杵</hi>茶松色摧殘遭賊火水聲幽咽落<lb/>
<pb n="KR4h0140_WYG_835-12b"/>
人家<hi>寺因泉得名自經沙汰其泉落在人家</hi>因尋古跡空惆悵滿袖香風<lb/>
白日斜<lb/>
　　　歸東陽臨岐上杜使君七首<lb/>
小謝清髙大謝才聖君令泰此方來一從到後常無事<lb/>
鈴閣公庭滿緑苔<lb/>
紅錦帳中歌白雪烏皮几畔撫青英不知何物為心地<lb/>
賽却澄江徹底清<lb/>
誰報田中有黑蟲一家齋戒減仙容分憂若也皆如此<lb/>
<pb n="KR4h0140_WYG_835-13a"/>
　天下家家有剰舂<lb/>
　憂民心切出衝炎禾稼如雲喜氣兼林下閑人亦何幸<lb/>
　也隨旌斾到銀尖<hi>銀尖去郭二十里</hi>
　方恐獄中桃樹出忽聞枯木却生煙<hi>時有枯木再生</hi>禇祥為郡<lb/>
　曾如此却恐當時是偶然<lb/>
　枯骨縱横遍水湄盡收為塚碧參差分明為報精靈輩<lb/>
　好送旌旗到鳳池<lb/>
　捨魯依劉一片雲好風吹去逺纖塵猶期明月清風夜<lb/>
<pb n="KR4h0140_WYG_835-13b"/>
　來作西園第八人<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻八百三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_586-1a"/>
　欽定四庫全書<lb/>
御定全唐詩巻五百八十六<lb/>
　　劉滄<lb/>
　劉滄字藴靈魯人大中八年進士第調華原尉遷龍門<lb/>
　令詩一巻<lb/>
　　　　長洲懐古<lb/>
　野燒原空盡荻灰吴王此地有樓臺千年事往人何在<lb/>
　半夜月明潮自來白鳥影從江樹沒清猨聲入楚雲哀<lb/>
<pb n="KR4h0140_WYG_586-1b"/>
　停車日晚薦蘋藻風静寒塘花正開<lb/>
　　　　經煬帝行宫<lb/>
　此地曾經翠輦過浮雲流水竟如何香銷南國羙人盡<lb/>
　怨入東風芳草多殘桞宫前空露葉夕陽川上浩烟波<lb/>
　行人遥起廣陵思古渡月明聞棹歌<lb/>
　　　　春日遊嘉陵江<lb/>
　獨泛扁舟映緑楊嘉陵江水色蒼蒼行看芳草故鄉逺<lb/>
　坐對落花春日長曲岸危檣移渡影暮天棲鳥入山光<lb/>
<pb n="KR4h0140_WYG_586-2a"/>
今來誰識東歸意把酒閒吟思洛陽<lb/>
　　　秋日山齋書懐<lb/>
啟户清風枕簟幽蟲絲吹落挂簾鉤蟬吟髙樹雨初霽<lb/>
人憶故鄉山正秋浩𣺌蒹葭連夕照蕭疎楊桞隔沙洲<lb/>
空將方寸荷知巳身寄烟蘿恩未酬<lb/>
　　　晩秋洛陽客舍<lb/>
清洛平分兩岸沙沙邉水色近人家隋朝古陌銅駝桞<lb/>
石氏荒原金谷花庭葉霜濃悲逺客宫城日晩度寒鵶<lb/>
<pb n="KR4h0140_WYG_586-2b"/>
未成歸計關河阻空望白雲郷路賖<lb/>
　　　深愁喜友人至<lb/>
不避驅羸道路長青山同喜惜年光燈前話舊堦草夜<lb/>
月下醉吟谿樹霜落葉已經寒燒盡衡門猶對古城荒<lb/>
此身未遂歸休計一半生涯寄岳陽<lb/>
　　　秋日望西陽<lb/>
古木蒼苔墜幾層行人一望旅情増太行山下黄河水<lb/>
銅雀臺西武帝陵風入蒹葭秋色動雨餘楊桞暮烟凝<lb/>
<pb n="KR4h0140_WYG_586-3a"/>
野花似泣紅妝淚寒露滿枝枝不勝<lb/>
　　　鄴都懐古<lb/>
昔時霸業何蕭索古木唯多鳥雀聲芳草自生宫殿處<lb/>
牧童誰識帝王城殘春楊桞長川逈落日蒹葭逺水平<lb/>
一望青山便惆悵西陵無主月空明<lb/>
　　　題龍門僧房<lb/>
静室遥臨伊水東寂寥誰與此身同禹門山色度寒磬<lb/>
蕭寺竹聲來晩風僧宿石龕殘雪在鴈歸沙渚夕陽空<lb/>
<pb n="KR4h0140_WYG_586-3b"/>
偶將心地問髙士坐指浮生一夢中<lb/>
　　　秋夕山齋即事<lb/>
衡門無事閉蒼苔籬下蕭疎野菊開半夜秋風江色動<lb/>
滿山寒葉雨聲來鴈飛關塞霜初落書寄郷閭人<hi>一作山客</hi>
未迴獨坐髙窗此時節一彈瑶瑟自成哀<lb/>
　　　江行書事<lb/>
逺渚蒹葭覆緑苔姑蘇南望思裵徊空江獨樹楚山背<lb/>
暮雨一<hi>一作孤</hi>舟吴苑來人度深秋風葉落鳥飛殘照水<lb/>
<pb n="KR4h0140_WYG_586-4a"/>
烟開寒潮欲上泛萍藻寄薦三閭情自哀<lb/>
　　　過鑄鼎原<lb/>
黄帝修真萬國朝鼎成龍駕上丹霄天風乍起鶴聲逺<lb/>
海霧漸深龍節遥仙界日長青鳥度御衣香散紫霞飄<lb/>
唯留古跡寒原在碧水蒼蒼空寂寥<lb/>
　　　秋日寓懐<lb/>
海上生涯一釣舟偶因名利事淹留旅途誰見客青眼<lb/>
故國幾多人白頭霽色滿川明水驛蟬聲落日隠城樓<lb/>
<pb n="KR4h0140_WYG_586-4b"/>
如何未盡此行役西入潼關雲木秋<lb/>
　　　江城晩望<lb/>
一望江城思有餘遥分野逕入樵漁青山經雨菊花盡<lb/>
白鳥下灘蘆葉疎靜聼潮聲寒木杪逺看風色暮㠶舒<lb/>
秋期又渉潼關路不得年年向此居<lb/>
　　　宿蒼谿舘<lb/>
孤舘門開對碧岑竹窗燈下聼猨吟巴山夜雨别離夢<lb/>
秦塞舊山迢遰心滿地莓苔生近水㡬株楊桞自成隂<lb/>
<pb n="KR4h0140_WYG_586-5a"/>
空思知已隔雲嶺鄉路獨歸春草深<lb/>
　　　題王母廟<lb/>
寂寥珠翠想遺聲門掩煙㣲水殿清拂曙紫霞生古壁<lb/>
何年絳節下層城鶴歸遼海春光晚花落閒堦夕雨晴<lb/>
武帝無名在仙籍玉壇星月夜空明<lb/>
　　　留别復本修古二上人<lb/>
二逺相知是昔年此身長寄禮香烟緑蕪風晩水邉寺<lb/>
清磬月髙林下禪臺殿虚窗山翠入梧桐疎葉露光懸<lb/>
<pb n="KR4h0140_WYG_586-5b"/>
西峰話别又須去終日關山在馬前<lb/>
　　　邉思<lb/>
漢將邉方背轆轤受降城北是單于黄河晩凍雪風急<lb/>
野火逺燒山木枯偷號甲兵衝塞色銜枚戰馬踏寒蕪<lb/>
蛾眉一沒空留怨青塜月明啼夜烏<lb/>
　　　登龍門敬善寺閣<lb/>
獨歩危梯入杳㝠天風瀟灑拂簷楹禹門煙樹正春色<lb/>
少室雲屏向晚晴花落院深清禁閉水分川濶緑蕪平<lb/>
<pb n="KR4h0140_WYG_586-6a"/>
瑣窗朱檻同仙界半夜緱山有鶴聲<lb/>
　　　題王校書山齋<lb/>
猨鳥無聲晝掩扉寒原隔水到人稀雲晴古木月初上<lb/>
雪滿空庭鶴未歸藥囿<hi>一作圃</hi>地連山色近樵家路入樹<lb/>
烟㣲栖遲慣得滄浪思雲閣還應夢釣磯<lb/>
　　　浙江晚渡懐古<lb/>
蟬噪秋風滿古隄荻花寒渡思萋萋潮聲歸海鳥初下<lb/>
草色連江人自迷碧落晴分平楚外青山晚出穆陵西<lb/>
<pb n="KR4h0140_WYG_586-6b"/>
此來一見垂綸者郤憶舊居明月溪<lb/>
　　　及第後宴曲江<lb/>
及第新春選勝遊杏園初宴曲江頭紫毫粉壁題仙籍<lb/>
栁色簫聲拂御樓霽㬌露光明逺㟁晩空山翠墜芳洲<lb/>
歸時不省花間醉綺陌香車似水流<lb/>
　　　秋日山寺懐友人<lb/>
蕭寺樓臺對夕隂淡烟疎磬散空林風生寒渚白蘋動<lb/>
霜落秋山黄葉深雲盡獨看晴塞鴈月明遥聼逺村砧<lb/>
<pb n="KR4h0140_WYG_586-7a"/>
相思不見又經嵗坐向松窗彈玉琴<lb/>
　　　八月十五日夜玩月<lb/>
中秋朗月静天河烏鵲南飛客恨多寒色滿窗明枕簟<lb/>
清光凝露拂烟蘿桂枝斜漢流靈魄蘋葉㣲風動細波<lb/>
此夜空亭聞木落蒹葭霜磧鴈初過<lb/>
　　　晩春宿僧院<lb/>
蕭寺春風正落花淹留數宿惠休家碧空雲盡磬聲逺<lb/>
清夜月髙窗影斜白日<hi>一作社</hi>閒吟為道侣青山遥指是<lb/>
<pb n="KR4h0140_WYG_586-7b"/>
生涯㣲㣲一㸃寒燈在鄉夢不成聞曙鵶<lb/>
　　　懐汶陽兄弟<lb/>
回看雲嶺思茫茫幾處<hi>一作度</hi>關河隔汶陽書信經年鄉<lb/>
國逺弟兄無力海田荒天髙霜月砧聲苦風滿寒林木<lb/>
葉黄終日路岐歸未得秋來空羡鴈成行<lb/>
　　　題天宫寺閣<lb/>
丹闕侵霄壯復危排空霞影動簷扉城連伊水禹門近<lb/>
烟隔上陽宫樹㣲天歛暮雲殘雨歇路穿春草一僧歸<lb/>
<pb n="KR4h0140_WYG_586-8a"/>
此來閒望更何有無限清風生客衣<lb/>
　　　遊上方石窟寺<lb/>
苔徑縈迴景漸分翛然空界静埃氛一聲疎磬過寒水<lb/>
半壁危樓隠白雲雪下石龕僧在定日西山木鳥成羣<lb/>
㡬來吟嘯立朱檻風起天香處處聞<lb/>
　　　懐江南友人<lb/>
久絶音書隔塞塵路岐誰與子相親愁中獨坐秦城夜<lb/>
别後幾經吴苑春湘岸風來吹緑綺海門潮上沒青蘋<lb/>
<pb n="KR4h0140_WYG_586-8b"/>
空勞兩地望明月多感斷篷千里身<lb/>
　　　題敬亭山廟<lb/>
森森古木列巖隈迥壓寒原霽色開雲雨只從山上起<lb/>
風雷多向廟中來三江入海聲長在雙鶴啼天影未迴<lb/>
花落空庭春晝晩石牀松殿滿青苔<lb/>
　　　經麻姑山<lb/>
麻姑此地鍊神丹寂寞煙霞古竈殘一自仙娥歸碧落<lb/>
幾年春雨洗紅蘭帆飛震澤秋江逺雨過陵陽晚樹寒<lb/>
<pb n="KR4h0140_WYG_586-9a"/>
山頂白雲千萬片時聞鸞鶴下仙壇<lb/>
　　　對殘春<lb/>
楊花漠漠暗長隄春盡人愁鳥又啼鬢髮近來生處白<lb/>
家園幾向夢中迷霏㣲逺樹荒郊外牢落空城夕照西<lb/>
唯有年光堪自惜不勝烟草日萋萋<lb/>
　　　過滄浪峽<lb/>
山疊雲重一徑幽蒼苔古石瀬清流出巗樹色見來静<lb/>
落澗泉聲長自秋逺入虚明思白帝寒生浩㬌想滄洲<lb/>
<pb n="KR4h0140_WYG_586-9b"/>
如何地近東西路馬足車輪不暫留<lb/>
　　　經過建業<lb/>
六代興衰曾此地西風露泣白蘋花烟波浩渺空亡國<lb/>
楊桞蕭條有㡬家楚塞秋光晴入樹浙江殘雨晩生霞<lb/>
凄凉處處漁樵路鳥去人歸山影斜<lb/>
　　　贈道者<lb/>
真趣淡然居物外忘機多是隠天台停燈深夜看仙籙<lb/>
拂石髙秋坐釣臺賣藥故人湘水别入簷栖鳥舊山來<lb/>
<pb n="KR4h0140_WYG_586-10a"/>
無因朝市知名姓地僻衡門對嶽開<lb/>
　　　題馬太尉華山莊<lb/>
别開池館背山隂近得幽竒物外心竹色拂雲連嶽寺<lb/>
泉聲帯雨出谿林一庭楊桞春光暖三徑烟<hi>一作春一作松</hi>蘿<lb/>
晚翠深自是功成閒劍履西齋長卧對瑶琴<lb/>
　　　秋日夜懐<lb/>
砧杵寥寥秋色長遶枝寒鵲客情傷關山雲盡九秋月<lb/>
門桞葉凋三徑霜近日每思歸少室故人遥憶隔瀟湘<lb/>
<pb n="KR4h0140_WYG_586-10b"/>
如何節候變容髪明鏡一看愁異常<lb/>
　　　題巫山廟<lb/>
十二嵐峯挂夕暉廟門深閉霧烟㣲天髙木落楚人思<lb/>
山迥月殘神女歸觸石晴雲凝翠鬢度江寒雨濕羅衣<lb/>
嬋娟似恨襄王夢猨呌斷巗秋蘚稀<lb/>
　　　題吴宫苑<lb/>
吴苑荒凉故國名呉山月上照江明殘春碧樹自留影<lb/>
半夜子規何處聲蘆葉長侵洲渚暗蘋花開盡水烟平<lb/>
<pb n="KR4h0140_WYG_586-11a"/>
經過此地千年恨荏苒東風<hi>一作流</hi>露色清<lb/>
　　　旅館書懐<lb/>
秋看庭樹換風烟兄弟飄零寄海邉客計倦行分陜路<lb/>
家貧休種汶陽田雲低逺塞鳴寒鴈雨歇空山噪暮蟬<lb/>
落葉蟲絲滿窗戸秋堂獨坐思悠然<lb/>
　　　贈天台隠者<lb/>
静者多依猨鳥叢衡門野色四郊通天開宿霧海生日<lb/>
水泛落花山有風迴望一巢懸木末獨尋危石坐巗中<lb/>
<pb n="KR4h0140_WYG_586-11b"/>
看書飲酒餘無事自樂樵漁狎<hi>一作名</hi>釣翁<lb/>
　　　洛陽月夜書懐<lb/>
疎桞髙槐古巷通月明西照上陽宫一聲邉鴈塞門雪<lb/>
㡬處逺砧河漢風獨榻閒眠移嶽影寒窗幽思度烟空<lb/>
孤吟此夕驚秋晩落葉殘花樹色中<lb/>
　　　江行夜泊<lb/>
白浪連空極𣺌漫孤舟此夜泊中灘岳陽秋霽寺鐘逺<lb/>
渡口月明漁火殘緑綺韵髙湘女怨青葭色映水禽寒<lb/>
<pb n="KR4h0140_WYG_586-12a"/>
鄉遥楚國生歸思欲曙山光上木蘭<lb/>
　　　贈顓頊山人<lb/>
浩氣含真玉片輝著書精義入𤣥㣲洛陽紫陌㡬曾醉<lb/>
少室白雲時一歸松雪月髙唯鶴宿烟嵐秋霽到人稀<lb/>
知君濟世有長䇿莫問滄浪隠釣磯<lb/>
　　　長安冬夜書情<lb/>
上國棲遲嵗欲終此情多寄寂寥中鐘傳半夜旅人館<lb/>
鵶呌一聲疎樹風古巷月髙山色静寒蕪霜落灞原空<lb/>
<pb n="KR4h0140_WYG_586-12b"/>
今來唯問心期事獨望青雲路未通<lb/>
　　　經古行宫<lb/>
玉輦西歸已至今古原風<graphic n="KR1402" url="https://raw.githubusercontent.com/kanripo/KR-Gaiji/master/images/KR1402.png" mimeType="image/png"/>自沉沉御溝流水長芳草<lb/>
宫樹落花空夕隂蝴蝶翅翻殘露滴子規聲盡野烟深<lb/>
路人不記當年事臺殿寂寥山影侵<lb/>
　　　秋日登醴泉縣樓<lb/>
門上髙樓時一望緑蕪寒野静中分人行直路入秦樹<lb/>
鴈截斜陽背塞雲渭水自流汀島色漢陵空長石苔紋<lb/>
<pb n="KR4h0140_WYG_586-13a"/>
秋風髙桞出危葉獨聼蟬聲日欲曛<lb/>
　　　春日旅遊<lb/>
𤣥髪辭家事逺遊春風歸鴈一聲愁花開忽憶故山樹<lb/>
月上自登臨水樓浩浩晴原人獨去依依春草水分流<lb/>
秦川楚塞烟波隔怨别路岐何日休<lb/>
　　　送友人下第歸吴<lb/>
共惜年華未立名路岐終日軫羇情青春半是往來盡<lb/>
白髪多因離别生楚岸帆開雲樹映吴門月上水烟清<lb/>
<pb n="KR4h0140_WYG_586-13b"/>
東歸自有故山約花落石牀苔蘚平<lb/>
　　　訪友人郊居<lb/>
登原過水訪相如竹塢莎庭似故居空塞山當清晝晚<lb/>
古槐人繼緑隂餘休彈瑟韵傷離思已有蟬聲報夏初<lb/>
醉唱勞歌翻自歎釣船漁浦夢難疎<lb/>
　　　匡城尋薛閔秀才不遇<lb/>
音容一别近三年往事空思意浩然疋馬東西何處客<lb/>
孤城楊桞晚來蟬路長草色秋山緑川濶晴光逺水連<lb/>
<pb n="KR4h0140_WYG_586-14a"/>
不見故人勞夢寐獨吟風月過南燕<lb/>
　　　與僧話舊<lb/>
巾舄同時下翠㣲舊遊因話事多違南朝古寺幾僧在<lb/>
西<hi>一作北</hi>嶺空林唯鳥歸莎徑晩烟凝竹塢石池春色染<lb/>
苔衣此時相見又相别即是關河朔鴈飛<lb/>
　　　寄逺<lb/>
西園楊桞暗驚秋寳瑟朱弦結逺愁霜落鴈聲來紫塞<lb/>
月明人夢在青樓蕙心迢遰湘雲暮蘭思縈迴楚水流<lb/>
<pb n="KR4h0140_WYG_586-14b"/>
錦字織成添别恨關河萬里路悠悠<lb/>
　　　長安逄友人<lb/>
上國相逢塵滿襟傾杯一話昔年心荒臺共望秋山立<lb/>
古寺多同雪夜吟風度重城宫漏盡月明髙桞禁烟深<lb/>
終期白日青雲路休感鬢毛霜雪侵<lb/>
　　　下第東歸途中書事<lb/>
峽路誰知倦此情往來多是半年程孤吟洛苑逢春盡<lb/>
幾向秦城見月明髙桞斷烟侵嶽影古隄斜日背灘聲<lb/>
<pb n="KR4h0140_WYG_586-15a"/>
東歸海上有餘業牢落田園荒草平<lb/>
　　　經龍門廢寺<lb/>
因思人事事無窮㡬度經過感此中山色不移樓殿盡<lb/>
石臺依舊水雲空唯餘芳草滴春露時有殘花落晚風<lb/>
楊桞覆灘清瀬響暮天沙鳥自西東<lb/>
　　　下第後懐舊居<lb/>
幾到青門未立名芳時多負故鄉情雨餘秦苑緑蕪合<lb/>
春盡灞原白髪生每見山泉長屬意終期身事在歸耕<lb/>
<pb n="KR4h0140_WYG_586-15b"/>
蘋花覆水曲溪暮獨坐釣舟歌月明<lb/>
　　　經無可舊居兼傷賈島<lb/>
塵室寒窗我獨看别來人事幾凋殘晝空蕭寺一僧去<lb/>
雪滿巴山孤客寒落葉墮巢禽自出蒼苔封砌竹成竿<lb/>
碧雲迢遰長江逺向夕苦吟歸思難<lb/>
　　　贈隠者<lb/>
何時止此幽棲處獨掩衡門長緑苔臨水靜聞靈鶴語<lb/>
隔原時有至人來五湖仙島幾年别九轉藥爐深夜開<lb/>
<pb n="KR4h0140_WYG_586-16a"/>
誰識無機養真性醉眠松石枕空杯<lb/>
　　　題書齋<lb/>
一日不曽離此處風吹疎牖夕雲晴氣凌霜色劒光動<lb/>
吟對雪華詩韵清髙木宿禽來逺嶽古原殘雨隔重城<lb/>
西齋瑶瑟自為侣門掩半春苔蘚生<lb/>
　　　題秦女樓<lb/>
珠翠香銷鴛瓦堕神仙曽向此中遊青樓月色桂花冷<lb/>
碧落蕭聲雲葉愁杳杳蓬萊人不見蒼蒼苔蘚路空留<lb/>
<pb n="KR4h0140_WYG_586-16b"/>
一從鳳去千年後迢遰岐山水石秋<lb/>
　　　題桃源處士山居留寄<lb/>
白雲深處葺茅廬退隠衡門與俗疎一洞曉烟留水上<lb/>
滿庭春露落花初閒看竹嶼吟新月特酌山醪讀古書<lb/>
窮逹盡為身外事浩然元氣樂樵漁<lb/>
　　　宿題天壇觀<lb/>
沐髪清齋宿洞宫桂花松韵滿巗風紫霞曉色秋山霽<lb/>
碧落寒光霜月空華表鶴聲天外迥蓬萊仙界海門通<lb/>
<pb n="KR4h0140_WYG_586-17a"/>
㝠心一悟虚無理寂寞𤣥珠象罔中<lb/>
　　　洛神怨<lb/>
子建東歸恨思長飄颻神女歩池塘雲鬟髙動水宫影<lb/>
珠翠乍揺沙露光心寄碧沉空婉戀夢殘春色自悠揚<lb/>
停車綺陌傍楊桞片月青樓落未央<lb/>
　　　龍門留别道友<lb/>
一顧恩深荷道安獨垂雙淚下層巒飛鳴北鴈塞雲暮<lb/>
揺落西風關樹寒春谷終期吹羽翼萍身不定逐波瀾<lb/>
<pb n="KR4h0140_WYG_586-17b"/>
裵徊偏起舊枝戀半夜獨吟孤燭殘<lb/>
　　　題四皓廟<lb/>
石壁蒼苔翠靄濃驅車商洛想遺踪天髙猨呌向山月<lb/>
露下鶴聲來廟松葉墮隂巗疎薜荔池經秋雨老芙蓉<lb/>
雪髯仙侣何深隠千古寂寥雲水重<lb/>
　　　望未央宫<lb/>
西上秦原見未央山嵐川色晚蒼蒼雲樓欲動入清渭<lb/>
鴛瓦如飛出緑楊舞席歌塵空歳月宫花春草滿池塘<lb/>
<pb n="KR4h0140_WYG_586-18a"/>
香風吹落天人語綵鳳五雲朝漢皇<lb/>
　　　秋日過昭陵<lb/>
寢廟徒悲劒與冠翠華龍馭杳漫漫原分山勢入空塞<lb/>
地匝松隂出晩寒上界鼎成雲縹緲西陵舞罷淚䦨干<lb/>
那堪獨立斜陽裏碧落秋光烟樹殘<lb/>
　　　夏日登慈恩寺<lb/>
金界時來一訪僧天香飄翠瑣窗凝碧池静照寒松影<lb/>
清晝深懸古殿燈晚㬌風蟬催節候髙空雲鳥度軒層<lb/>
<pb n="KR4h0140_WYG_586-18b"/>
塵機消盡話𤣥理暮磬出林疎韻澄<lb/>
　　　宿題金山寺<lb/>
一㸃青山翠色危雲巗不掩與星期海門烟樹潮歸後<lb/>
江面山樓月照時獨鶴唳空秋露下髙僧入定夜猨知<lb/>
蕭疎水木清鐘梵顥氣寒光動石池<lb/>
　　　送友人遊蜀<lb/>
北去西遊春未半蜀山雲雪入詩情青蘿拂水花流影<lb/>
翠靄隔巗猨有聲日出空江分逺浪鳥歸髙木認孤城<lb/>
<pb n="KR4h0140_WYG_586-19a"/>
心期萬里無勞倦古石蒼苔峽路清<lb/>
　　　題鄭中丞東溪<lb/>
一境新開雉堞西緑苔㣲徑露凄凄髙軒夜静竹聲逺<lb/>
曲㟁春深楊桞低山霽月明常此醉草芳花暗省曾迷<lb/>
即随鳳詔歸清列㡬憶風花夢小溪<lb/>
　　　代友人悼姬<lb/>
羅帳香㣲冷錦裀歌聲永絶想梁塵蕭郎獨宿落花夜<lb/>
謝女不歸明月春青鳥罷傳相寄字碧江無復採蓮人<lb/>
<pb n="KR4h0140_WYG_586-19b"/>
滿庭芳草坐成恨迢遰蓬萊入夢頻<lb/>
　　　夏日登西林白上人樓<lb/>
㡬到西林清淨境層臺髙視有無間寒光逺動天邉水<lb/>
碧影出空烟外山苔㸃落花㣲蕚在葉藏幽鳥碎聲閒<lb/>
曠然多慊登樓意永日重門深掩關<lb/>
　　　江樓月夜聞笛<lb/>
南浦蒹葭疎雨後寂寥横笛怨江樓思飄明月浪花白<lb/>
聲入碧雲楓葉秋河漢夜闌孤鴈度瀟湘水濶二妃愁<lb/>
<pb n="KR4h0140_WYG_586-20a"/>
髪寒衣濕曲初罷露色河光生釣舟<lb/>
　　　送友人下第東歸<lb/>
漠漠楊花灞㟁飛幾迴傾酒話東歸九衢春盡生郷夢<lb/>
千里塵多滿客衣流水雨餘芳草合空山月晚白雲㣲<lb/>
金門自有西來約莫待螢光照竹扉<lb/>
　　　從鄭郎中髙州遊東潭<lb/>
烟嵐晚入濕旌旗髙檻風清醉未歸夾路野花迎馬首<lb/>
出林山鳥向人飛一溪寒水涵清淺㡬處晴雲度翠㣲<lb/>
<pb n="KR4h0140_WYG_586-20b"/>
自是謝公心近得登樓望月思依依<lb/>
　　　罷華原尉上座主尚書<lb/>
自憐生計事悠悠浩渺滄浪一釣舟千里夢歸清洛近<lb/>
三年官罷杜陵秋山連絶塞渾無色水到平沙㡬處流<lb/>
白露黄花嵗時晩不堪霜鬢鏡前愁<lb/>
　　　雨後遊南門寺<lb/>
郭南山寺雨初晴上界尋僧竹裏行半壁樓臺秋月過<lb/>
<hi>一作迥</hi>一川烟水夕陽平苔封石室雲含潤露滴松枝鶴<lb/>
<pb n="KR4h0140_WYG_586-21a"/>
有聲木葉蕭蕭動歸思西風畫角漢東城<lb/>
　　　題古寺<lb/>
古寺蕭條偶宿期更深霜壓竹枝低長天月影髙窗過<lb/>
疎樹寒鴉半夜啼池水竭來龍已去老松枯處鶴猶棲<lb/>
傷心可惜從前事寥落朱廊墮粉泥<lb/>
　　　晩秋野望<lb/>
秋盡郊原情自哀菊花寂寞晩仍開髙風疎葉帯霜落<lb/>
一鴈寒聲背水來荒壘㡬年經戰後故山終日望書回<lb/>
<pb n="KR4h0140_WYG_586-21b"/>
歸途休問從前事獨唱勞歌醉數杯<lb/>
　　　秋月望上陽宫<lb/>
苔色輕塵鎻洞房亂鵶羣鴿集殘陽青山空出禁城日<lb/>
黄葉自飛宫樹霜御路幾年香輦去天津終日水聲長<lb/>
此時獨立意難盡正值西風砧杵凉<lb/>
　　　入關留别主人<lb/>
此來多愧食魚心東閣將辭强一吟羸馬客程秋草合<lb/>
晩蟬關樹古槐深風生野渡河聲急鴈過寒原嶽勢侵<lb/>
<pb n="KR4h0140_WYG_586-22a"/>
對酒相看自無語幾多離思入瑶琴<lb/>
　　　留别山中友人<lb/>
欲辭松月戀知音去住多同羇鳥心秋盡書窗驚白髪<lb/>
晩衝霜葉下青岑大河風急寒聲逺髙嶺雲開夕影深<lb/>
别後寂寥無限意野花門路草蟲吟<lb/>
　　　春晩旅次有懐<lb/>
晩出關河緑野平依依雲樹動鄉情殘春花盡黄鶯語<lb/>
逺客愁多白髪生野水亂流臨古驛斷烟凝處近孤城<lb/>
<pb n="KR4h0140_WYG_586-22b"/>
東西未遂歸田計海上青山久廢耕<lb/>
　　　與重幽上人話舊<lb/>
雲飛天末水空流省與師同别異州庭樹蟬聲初入夏<lb/>
石牀苔色㡬經秋燈㣲静室生郷思月上嚴城話旅遊<lb/>
自喜他年接巾舄滄浪地近虎溪頭<lb/>
　　　月夜聞鶴唳<lb/>
碧落風㣲月正明霜毛似怨有離情莓苔石冷想孤立<lb/>
楊桞葉疎聞轉清空夜露殘驚墮羽遼天秋晩憶歸程<lb/>
<pb n="KR4h0140_WYG_586-23a"/>
鳳凰樓閣知猶戀終逐烟霞上玉京<lb/>
　　　過北邙山<lb/>
散漫黄埃滿北原折碑横路碾苔痕空山夜月來松影<lb/>
荒塜春風變木根漠漠兔絲羅古廟翩翩丹旐過孤村<lb/>
白楊落日悲風起蕭索寒巢鳥獨奔<lb/>
　　　咸陽懐古<lb/>
經過此地無窮事一望凄然感廢興渭水故都秦二世<lb/>
咸原秋草漢諸陵天空絶塞聞邉鴈葉盡孤村見夜燈<lb/>
<pb n="KR4h0140_WYG_586-23b"/>
風景蒼蒼多少恨寒山半出白雲層<lb/>
　　　送友人罷舉赴薊門從事<lb/>
人生行止在知已逺佐諸侯重所依緑綬便當身是貴<lb/>
青霄休怨志相違晩雲遼水疎殘雨寒角邉城怨落暉<lb/>
此去黄金臺上客相思應羡鴈南歸<lb/>
　　　看榜日<lb/>
禁漏初停蘭省開列仙名目上清來飛鳴曉日鶯聲逺<lb/>
變化春風鶴影回廣陌萬人生喜色曲江千樹發寒梅<lb/>
<pb n="KR4h0140_WYG_586-24a"/>
青雲已是酬恩處莫惜芳時醉酒杯<lb/>
　　　送李休秀才歸嶺中<lb/>
南泛孤舟㬌自饒蒹葭汀浦晚蕭蕭秋風漢水旅愁起<lb/>
寒木楚山歸思遥獨夜猨聲和落葉晴<hi>一作空</hi>江月色帯<lb/>
回潮故園新過重陽節黄菊滿籬應未凋<lb/>
　　　寓居寄友人<lb/>
雨餘虚館竹隂清獨坐書窗軫旅情芳草衡門無馬跡<lb/>
古槐深巷有蟬聲夕陽雲盡嵩峰出逺㟁烟消洛水平<lb/>
<pb n="KR4h0140_WYG_586-24b"/>
今夜南原賞佳景月髙風定苦吟生<lb/>
　　　經曲阜城<lb/>
行經闕里自堪傷曾歎東流逝水長蘿蔓幾凋荒隴樹<lb/>
莓苔多處古宫牆三千弟子標青史萬代先生號素王<lb/>
蕭索風髙洙泗上秋山明月夜蒼蒼<lb/>
　　　汶陽客舍<lb/>
年光自感益蹉跎岐路東西竟若何窗外雨來山色近<lb/>
海邉秋至鴈聲多思郷每讀登樓賦對月空吟叩角歌<lb/>
<pb n="KR4h0140_WYG_586-25a"/>
迢遰舊山伊水畔破齋荒徑閉烟蘿<lb/>
　　　留别崔澣秀才昆仲<lb/>
汶陽離思水無窮去住情深夢寐中嵗晩蟲鳴寒露草<lb/>
日西蟬噪古槐風川分逺岳秋光静雲盡遥天霽色空<lb/>
對酒不䏻傷此别尺書憑鴈往來通<lb/>
　　　和友人憶洞庭舊居<lb/>
客舍經時益苦吟洞庭猶憶在前林青山殘月有歸夢<lb/>
碧落片雲生逺心溪路烟開江月出草堂門掩海濤深<lb/>
<pb n="KR4h0140_WYG_586-25b"/>
因君話舊起愁思隔水數聲何處砧<lb/>
　　　晩歸山居<lb/>
寥落霜空木葉稀初行郊野思依依秋深頻憶故鄉事<lb/>
日暮獨尋荒徑歸山影暗随雲水動鐘聲潛入逺烟㣲<lb/>
娟娟唯有西林月不惜清光照竹扉<lb/>
　　　送元叙上人歸上黨<hi>時節鎮罷兵</hi>
太行關路戰塵收白日思鄉别沃州薄暮焚香臨野燒<lb/>
清晨潄齒渉寒流溪邉殘壘空雲木山上孤城對驛樓<lb/>
<pb n="KR4h0140_WYG_586-26a"/>
　此去寂寥尋舊跡蒼苔滿徑竹齋秋<lb/>
　　　　秋日旅途即事<lb/>
　驅羸多自感烟草逺郊平郷路㡬時盡旅人終日行渡<lb/>
　邉寒水驛山下夕陽城蕭索更何有秋風兩<hi>一作向</hi>鬢生<lb/>
　　　　早行<lb/>
　旅途乗早景<hi>一作起</hi>䇿馬獨凄凄殘影郡樓月一聲關樹<lb/>
　雞聼鐘烟桞外問渡水雲西當自勉行役終期功業齊<lb/>
　　　　句<lb/>
<pb n="KR4h0140_WYG_586-26b"/>
　海曙雲浮日江遥水合天<hi>發浙江屑見詩人玉</hi>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻五百八十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_748-1a"/>
　欽定四庫全書<lb/>
御定全唐詩卷七百四十八<lb/>
　　李中<lb/>
　　　　春閨辭二首<lb/>
　巻簾遲日暖睡起思沈沈遼海音塵逺春風旅館深疎<lb/>
　篁留鳥語曲砌轉花隂寄語長征客流年不易禁<lb/>
　不得遼陽信春心何以安鳥啼窓樹曉夢斷碧煙殘綠<lb/>
　鑑開還懶紅顔駐且難相思誰可訴時取舊書看<lb/>
<pb n="KR4h0140_WYG_748-1b"/>
　　　　臘中作<lb/>
　冬至雖云逺渾疑朔漠中勁風吹大野宻雪翳髙空泉<lb/>
　凍如頑石人藏類蟄蟲豪家應不覺獸炭滿爐紅<lb/>
　　　　海城秋日書懐寄朐山孫明府<lb/>
　槐柳蝉聲起渡頭海城孤客思悠悠青雲展志知何日<lb/>
　皓月牽吟又入秋鑑裏漸生潘岳鬢風前猶著卜商裘<lb/>
　鳴琴良宰揮毫士應笑蹉跎身未酬<lb/>
　　　　題柴司徒亭假山<lb/>
<pb n="KR4h0140_WYG_748-2a"/>
疊石峩峩象翠微逺山魂夢便應稀從教蘚長添峰色<lb/>
好引泉來作瀑飛螢影夜攢疑燒起茶煙朝出認雲歸<lb/>
知君創得兹幽致公退吟看到落暉<lb/>
　　　都下寒食夜作<lb/>
香塵未歇暝煙收城滿笙歌事勝逰自是離人睡長早<lb/>
千家簾巻月當樓<lb/>
　　　客中春思<lb/>
又聴黄鳥綿蠻目斷家鄉未還春水引將客夢悠悠遶<lb/>
<pb n="KR4h0140_WYG_748-2b"/>
遍闗山<lb/>
　　　所思<lb/>
門掩殘花寂寂簾垂斜月悠悠縱有一庭萱草何曾與<lb/>
我忘憂<lb/>
　　　江館秋思因成自勉<lb/>
江邉候館幽汀鳥暝煙收客思雖悲月詩魔又愛秋聲<lb/>
名都是幻窮達未能憂散逸憐漁父波中漾小舟<lb/>
　　　贈朐山楊宰<lb/>
<pb n="KR4h0140_WYG_748-3a"/>
訟閑徵賦畢吏散巻簾時聴雨入秋竹留僧覆舊棋得<lb/>
詩書落葉煮茗汲寒池化俗功成後煙霄㑹有期<lb/>
　　　廬山<lb/>
控壓潯陽景崔巍古及今勢雄超地表翠盛接天心湓<lb/>
浦春煙列<hi>一作到</hi>星灣晩景沉圖經宜細覽題詠卒難任靖<lb/>
節門遥對庾公樓俯臨參差含積雪隠映見歸禽峭拔<lb/>
推雙劒清虛數二林白蓮池宛在翠輦事難尋天近星<lb/>
河冷龍歸洞穴深谷春攢錦繡石潤疊瓊琳𤣥鶴傳仙<lb/>
<pb n="KR4h0140_WYG_748-3b"/>
拜青猨伴客吟泉通九江逺雲出幾州隂冬有靈湯溢<lb/>
夏無炎暑侵他年如遂隠五老是知音<lb/>
　　　送孫霽書記赴夀陽辟命<lb/>
辟命羡君赴其如愴别情酒闌汀樹晚帆展野風生淮<lb/>
静寒煙歛村遥夜火明醉沈朐嶺夢吟達夀春城舊友<lb/>
揺鞭接元戎埽榻迎雪晴蓮幕啟雲散桂山横王粲從<lb/>
軍畫陳琳草檄名知君提健筆重振此嘉聲<lb/>
　　　聴蟬寄朐山孫明府<lb/>
<pb n="KR4h0140_WYG_748-4a"/>
忽聽新蟬發客情其奈何西風起槐桞故國阻煙波壠<lb/>
笛悲猶少巴猨恨未多不知陶靖節還動此心麽<lb/>
　　　秋江夜泊寄劉鈞正字<lb/>
閒憶詩人思倍勞維舟清夜泥風騷魚龍不動澄江逺<lb/>
雲霧皆收皎月髙潮滿釣舟迷浦嶼霜繁野樹呌猨猱<lb/>
此時吟苦君知否雙鬢從他有二毛<lb/>
　　　贈朐山孫眀府<lb/>
縣庭無事似山齋滿砌青青旋長苔閑撫素琴曹吏散<lb/>
<pb n="KR4h0140_WYG_748-4b"/>
自烹新茗海僧來買將病鶴勞心養移得閑花用意栽<lb/>
幾度訪君留我醉罋香皆值酒新開<lb/>
　　　贈海上書記張濟員外<lb/>
鵬霄休歎志難伸貧病雖縈道且存阮瑀不能専筆硯<lb/>
嵇康惟要樂琴尊春風滿院空欹枕芳草侵堦獨閉門<lb/>
劒有塵埃書有蠧昔年心事共誰論<lb/>
　　　對竹<lb/>
懶穿幽徑衝鳴鳥忍踏清隂損翠苔不似閉門欹枕聴<lb/>
<pb n="KR4h0140_WYG_748-5a"/>
秋聲如雨入軒來<lb/>
　　　送朐山孫明府赴夀陽幕府辟命<lb/>
堪羡元戎虚右席便承綸綍起<hi>一作赴</hi>金臺菊叢憔悴陶潜<lb/>
去蓮幕光輝阮瑀來好向尊罍陳妙畫定應書檄播雄<lb/>
才預愁别後相思處月入閒窓逺夢廻<lb/>
　　　經廢宅<lb/>
一夢奢華去不還斷牆花發豈堪看玉纎素綆知何處<lb/>
金井梧枯碧甃寒<lb/>
<pb n="KR4h0140_WYG_748-5b"/>
　　　溪邉吟<lb/>
鸂鶒雙飛下碧流蓼花蘋穗正含秋茜裙二八採蓮去<lb/>
笑衝微雨上蘭舟<lb/>
　　　得故人消息<lb/>
多難分離久相思每淚垂夢歸殘月曉信到落花時未<lb/>
必乖良㑹何當有後期那堪樓上望煙水接天涯<lb/>
　　　芳草<lb/>
二月正綿綿離情被爾牽四郊初過雨萬里正鋪煙眷<lb/>
<pb n="KR4h0140_WYG_748-6a"/>
戀殘花惹留連醉客眠飄香是杜若最憶楚江邉<lb/>
　　　江南春<lb/>
千家事勝逰景物可忘憂水國樓臺晚春郊煙雨收鷓<lb/>
鴣啼竹樹杜若媚汀洲永巷歌聲逺王孫㑹莫愁<lb/>
　　　悼亡<lb/>
巷深芳草細門静綠楊低室邇人何處花殘月又西武<lb/>
陵期已負巫峽夢終迷獨立銷魂乆雙雙好鳥啼<lb/>
　　　春晏寄從弟徳潤<lb/>
<pb n="KR4h0140_WYG_748-6b"/>
相思禁煙近樓上動吟魂水國春寒在人家暮雨昏朱<lb/>
橋通竹樹香徑匝蘭蓀安得吾宗㑹髙歌醉一尊<lb/>
　　　贈致仕沈彬郎中<lb/>
自言㛰嫁畢塵事不闗心老去詩魔在春來酒病深山<lb/>
翁期採藥海月伴鳴琴多謝維舟處相留接靜吟<lb/>
　　　憶溪居<lb/>
竹軒臨水静無塵别後鳬鷖入夢頻杜若菰蒲煙雨歇<lb/>
一溪春色屬何人<lb/>
<pb n="KR4h0140_WYG_748-7a"/>
　　　登下蔡縣樓<lb/>
長涯煙水又含秋吏散時時獨上樓信斷蘭臺鄉國逺<lb/>
依稀王粲在荆州<lb/>
　　　下蔡春偶作<lb/>
旅館飄飄類斷蓬悠悠心緒有誰同一宵風雨花飛後<lb/>
萬里鄉闗夢自通多難不堪容鬢改沃愁惟怕酒杯空<lb/>
採蘭扇枕何時遂洗慮焚香叩上穹<lb/>
　　　再逰洞神宫懐邵羽人有感<lb/>
<pb n="KR4h0140_WYG_748-7b"/>
重向煙蘿省舊逰因尋遺跡想浮丘峰<hi>一作松</hi>頭鶴去三清<lb/>
逺壇畔月明千古秋泉落小池清復咽雲從髙嶠起還<lb/>
收自慚未得冲虚術白髮無情漸滿頭<lb/>
　　　秋雨二首<lb/>
飄灑當窮巷苔深落葉鋪送寒來客館滴夢在庭梧逼<lb/>
砌蛩聲斷侵窓竹影孤遥思漁叟興蓑笠在江湖<lb/>
竟日聲蕭颯兼風不暫闌竹窓秋睡美荻浦夜漁寒地<lb/>
僻苔生易林疎鳥宿難誰知苦吟者坐聴一燈殘<lb/>
<pb n="KR4h0140_WYG_748-8a"/>
　　　經古觀有感<lb/>
古觀寥寥枕碧溪偶思前事立殘暉漆園化蝶名空在<lb/>
柱史猶龍去不歸丹井泉枯苔鎖合醮壇松折鶴來稀<lb/>
囘頭因歎浮生事夢裏光隂疾若飛<lb/>
　　　吉水春暮訪蔡文慶處士留題<lb/>
無事無憂鬢任蒼濁醪閒酌送韶光溟濛雨過池塘暖<lb/>
狼藉花飛硯席香好古未嘗疎典冊懸圖時要看瀟湘<lb/>
戀君清話難留處歸路迢迢又夕陽<lb/>
<pb n="KR4h0140_WYG_748-8b"/>
　　　烈祖孝髙挽歌二首<lb/>
誰觧叩乾闗音容去不還位方尊北極夀忽殞南山鳳<lb/>
輦應難問龍髯不可攀千秋遺恨處雲物鎖橋山<lb/>
仙馭歸何處蒼蒼問且難華夷喧道徳陵壠葬衣冠御<lb/>
水穿城咽宫花泣露寒九疑消息斷空望白雲端<lb/>
　　　贈海上觀音院文依上人<lb/>
煙霞海邉寺髙卧出門慵白日少來客清風生古松虚<lb/>
窓從燕入壊屐任苔封幾度陪師話相留到暮鐘<lb/>
<pb n="KR4h0140_WYG_748-9a"/>
　　　秋夕病中作<lb/>
卧病當秋夕悠悠枕上情不堪抛月色無計避蟲聲煎<lb/>
藥惟憂澀停燈又怕明曉臨清鑑裏應有白髭生<lb/>
　　　寄黄鶚秀才<lb/>
長憶狂逰日惜春心恰同預愁花片落不遣酒壺空草<lb/>
軟眠難捨鶯嬌聴莫窮如今千里隔搔首對秋風<lb/>
　　　春日書懐寄朐山孫明府<lb/>
一作邉城客閑門兩度春鶯花深院雨書劒滿牀塵紫<lb/>
<pb n="KR4h0140_WYG_748-9b"/>
閣期終負青雲道未伸猶憐陶靖節詩酒每相親<lb/>
　　　柴司徒宅牡丹<lb/>
暮雲欄檻有佳期公子開顔乍拆時翠幄宻籠鶯未識<lb/>
好香難掩蝶先知願陪妓女争調樂欲賞賓朋預課詩<lb/>
只恐却隨雲雨去隔年還是動相思<lb/>
　　　贈王道者<lb/>
混俗從教鬢似銀世人無分得相親槎流海上波濤濶<lb/>
酒滿壺中天地春功就不看丹竈火性閒時拂玉琴塵<lb/>
<pb n="KR4h0140_WYG_748-10a"/>
仙家變化誰能測只恐洪崖是此身<lb/>
　　　春閨辭二首<lb/>
塵昏菱鑑懶修容雙臉桃花落盡紅玉塞夢歸殘燭在<lb/>
曉鶯窓外囀梧桐<lb/>
邉無音信暗消魂茜袖香裙積淚痕海燕歸來門半掩<lb/>
悠悠花落又黄昏<lb/>
　　　暮春懐故人<lb/>
池館寂寥三月盡落花重疊盖莓苔惜春眷戀不忍掃<lb/>
<pb n="KR4h0140_WYG_748-10b"/>
感物心情無計開夢斷美人沈信息目穿長路倚樓臺<lb/>
琅玕繡叚安可得流水浮雲共不廻<lb/>
　　　秋日登潤州城樓<lb/>
虚樓一望極封疆積雨晴來野景長水接海門鋪逺色<lb/>
稻連京口發秋香鳴蟬歴歴空相續歸鳥翩翩自著行<lb/>
吟罷倚欄深有思清風留我到斜陽<lb/>
　　　晩春客次偶吟<lb/>
暫駐征輪野店間悠悠時節又春殘落花風急宿酲解<lb/>
<pb n="KR4h0140_WYG_748-11a"/>
芳草雨昏春夢寒慙逐利名頭易白欲眠雲水志猶難<lb/>
却憐村寺僧相引閒上虚樓共倚欄<lb/>
　　　對雨寄朐山林番眀府<lb/>
竟日如絲不暫停莎堦閒聴滴秋聲斜飄虚閣琴書潤<lb/>
冷逼幽窓夢寐清開户只添搜句味看山還阻上樓情<lb/>
遥知公退琴堂静坐對蕭騷飲興生<lb/>
　　　落花<lb/>
殘紅引動詩魔懐古牽情奈何半落銅臺月暁亂飄金<lb/>
<pb n="KR4h0140_WYG_748-11b"/>
谷風多悠悠旋逐流水片片輕粘短莎誰見長門深鎖<lb/>
黄昬細雨相和<lb/>
　　　燕<lb/>
豪家五色泥香銜得營巢太忙喧覺佳人晝夢雙雙猶<lb/>
在雕梁<lb/>
　　　鶯<lb/>
羽毛特異諸禽出谷堪聴好音薄暮欲棲何處雨昬楊<lb/>
柳深深<lb/>
<pb n="KR4h0140_WYG_748-12a"/>
　　　宿山中寺<lb/>
寄宿深山寺惟逢老病憎風吹幾世樹雲暗暮秋燈瞑<lb/>
目忘塵慮談空入上乗眀晨返名路何計戀南能<lb/>
　　　海上載筆依韻酬左偃見寄<lb/>
都城分别後海嶠夢魂迷吟興疎煙月邉情起鼓鼙戍<lb/>
旗風颭小營柳霧籠低草檄無餘刃難將阮瑀齊<lb/>
　　　春晩招魯從事<lb/>
衮衮利名役常嗟聚㑹稀有心逰好景無術駐殘暉南<lb/>
<pb n="KR4h0140_WYG_748-12b"/>
陌草争茂西園花亂飛期君舉杯酒不醉莫言歸<lb/>
　　　和易秀才春日見寄<lb/>
每恨多流落吾徒不易親相逢千里客共醉百花春小<lb/>
檻山當面閒堦桞拂塵何時卜西上眀月桂枝新<lb/>
　　　送黄<hi>一作王</hi>秀才<lb/>
雨餘飛絮亂相别思難任酒罷河橋晩帆開煙水深蟾<lb/>
宫須展志漁艇莫牽心岐路從兹逺雙魚信勿沈<lb/>
　　　庭竹<lb/>
<pb n="KR4h0140_WYG_748-13a"/>
偶自山僧院移歸傍砌栽好風終日起幽鳥有時來篩<lb/>
月牽詩興籠煙伴酒杯南窓睡輕起蕭颯雨聲廻<lb/>
　　　送戴秀才<lb/>
巳是殊鄉客送君重慘然河橋乍分首槐柳正鳴蟬短<lb/>
櫂離幽浦孤帆觸逺煙清朝重文物變化莫遷延<lb/>
　　　病中<hi>一作起</hi>作<lb/>
閒齋病初起心緒復悠悠開篋羣書蠧聴蟬滿樹秋詩<lb/>
魔還漸動藥債未能酬為憶前山色扶持上小樓<lb/>
<pb n="KR4h0140_WYG_748-13b"/>
　　　離家<lb/>
送别人歸春日斜獨鞭羸馬指天涯月生江上鄉心動<lb/>
投宿□<hi>一作狼</hi>忙近酒家<lb/>
　　　村行<lb/>
極目青青壠麥齊野塘波濶下鳬鷖陽烏景暖林桑宻<lb/>
獨立閒聴戴勝啼<lb/>
　　　獻喬侍郎<lb/>
位望誰能並當年志已伸人間傳鳳藻天上演龍綸賈<lb/>
<pb n="KR4h0140_WYG_748-14a"/>
馬才無敵褒雄譽益臻除奸深繫念致主迥忘身諫疏<lb/>
縱横上危言果敢陳忠貞雖貫世消長豈由人慷慨辭<lb/>
朝闕迢遥渉路塵千山眀夕照孤櫂渡長津杜宇聲方<lb/>
切江蘺色正新巻舒唯合道喜愠不勞神禪客陪清論<lb/>
漁翁作近鄰静吟窮野景狂醉養天真格論思名士輿<lb/>
情渇直臣九霄恩復降比户意皆忻却入鴛鸞序終身<lb/>
<hi>一作承</hi>顧問頻漏殘丹禁曉日暖玉墀春鑒物心如水憂時<lb/>
鬢若銀惟期康庶事永要敘彜倫貴賤知無間孤寒必<lb/>
<pb n="KR4h0140_WYG_748-14b"/>
許親幾多沈滯者拭目望陶鈞<lb/>
　　　獻中書張舎人<lb/>
仙桂從攀後人間播大名飛騰諧素志霄漢是前程持<lb/>
憲威聲振司言品秩清簾開春酒醒月上草麻成丹陛<lb/>
凌晨對青雲逐歩生照人裵玉瑩鑒物憲陂眀下直無<lb/>
他事閒逰恣逸情林僧開户接溪叟掃苔迎煮茗山房<lb/>
冷垂綸野艇輕神清宜放曠詩苦益縱横餘刃時皆仰<lb/>
嘉謀衆佇行四方觀啟沃畢<hi>一作必</hi>竟念孤平<lb/>
<pb n="KR4h0140_WYG_748-15a"/>
　　　海上和郎戩員外赴倅職<lb/>
宋玉逢秋何起悲新恩委寄好開眉班升鴛鷺頻經歲<lb/>
任佐龔黄必暫時乍對煙霞吟海嶠應思蘋蓼夢江湄<lb/>
一朝鳳詔重徵入鵬化那教尺鷃知<lb/>
　　　又送赴闗<lb/>
心似白雲歸帝鄉暫停良畫别龔黄煙波乍曉浮蘭櫂<lb/>
魂夢先飛近御香一路伴吟汀草綠幾程清思水風凉<lb/>
想應敷對忠言後不放卿雲離太陽<lb/>
<pb n="KR4h0140_WYG_748-15b"/>
　　　書郭判官幽齋壁<lb/>
不妨公退尚清虚剏得幽齋興有餘要引好風清户牖<lb/>
旋栽新竹滿庭除傾壺待客花開後煮茗留僧月上初<lb/>
更有野情堪愛處石牀苔蘚似匡廬<lb/>
　　　石棊局獻時宰<lb/>
得從岳叟誠堪重却獻臯夔事更宜公退啟枰書院静<lb/>
日斜收子竹隂移適情豈待樵柯爛罷局還應屐齒隳<lb/>
預想幽窓風雨夜一燈閑照覆圖時<lb/>
<pb n="KR4h0140_WYG_748-16a"/>
　　　海城秋夕寄懐舎弟<lb/>
鳥棲庭樹夜悠悠枕上誰知淚暗流千里夢魂迷舊業<lb/>
一城砧杵搗殘秋窓閒寂寂燈猶在簾外蕭蕭雨未休<lb/>
早晩萊衣同著去免悲流落在邉州<lb/>
　　　和夏侯秀才春日見寄<lb/>
綿蠻黄鳥不堪聽觸目離愁怕酒醒雲散碧山當晩檻<lb/>
雨催青蘚匝春庭尋芳懶向桃花塢垂釣空思杜若汀<lb/>
晝夢不成吟有興揮毫書在枕邉屏<lb/>
<pb n="KR4h0140_WYG_748-16b"/>
　　　送夏侯秀才<lb/>
江村揺落暮蟬鳴執手臨岐動别情古㟁相看殘照在<lb/>
片帆難駐好風生牽吟一路逢山色醒睡長汀對月眀<lb/>
况是清朝至公在預知喬木定遷鶯<lb/>
　　　江南重㑹友人感舊二首<lb/>
江南重㑹面聊話十年心共立黄花畔空驚素髪侵斜<lb/>
陽浮逺水歸鳥下疎林牽動詩魔處凉風村落砧<lb/>
長江落照天物景似當年憶昔攜村酒相將上釣船狂<lb/>
<pb n="KR4h0140_WYG_748-17a"/>
歌紅蓼㟁驚起白鷗眠今日趨名急臨風一黯然<lb/>
　　　己未歲冬捧宣頭離下蔡<lb/>
詔下如春煦巢南志不違空將感恩淚滴盡<hi>一作盡滴</hi>冒寒衣<lb/>
覆載元容善形骸果得歸無心慙季路負米覲親闈<lb/>
　　　哭舎弟二首<lb/>
鴻雁離羣後成行憶日存誰知歸故里只得奠吟魂蟲<lb/>
蠧書盈篋人稀草擁門從兹長慟後獨自奉晨昏<lb/>
浮生多夭枉惟爾最堪悲同氣未歸日慈親臨老時舊<lb/>
<pb n="KR4h0140_WYG_748-17b"/>
詩傳海嶠<hi>舎弟有詩云夢斷海山逺夜長風雨多傳至海上</hi>新塜枕江湄遺稚嗚嗚處<lb/>
黄昬繞繐帷<lb/>
　　　書情寄詩友<lb/>
默黙誰知我裵囘野水邉詩情長若舊吾事更無先芳<lb/>
草人稀地殘陽雁過天静思吟友外此意復誰憐<lb/>
　　　讀蜀志<lb/>
鼎分天地日先主力元微魚水從相得山河遂有歸任<lb/>
賢無間忌報國盡神機草昧争雄者君臣似此稀<lb/>
<pb n="KR4h0140_WYG_748-18a"/>
　　　獻張拾遺<lb/>
官資清貴近丹墀性格孤髙世所稀金殿日開親鳳扆<lb/>
古幈時展看漁磯酒醒虚閣秋簾捲吟對疎篁夕鳥歸<lb/>
獻替頻陳忠譽播鵬霄萬里展雄飛<lb/>
　　　獻中書湯舎人<lb/>
慶雲呈瑞為明時演暢絲綸在紫微鑾殿對時親舜日<lb/>
鯉庭過處著萊衣閒尋竹寺聴啼鳥吟倚江樓戀落暉<lb/>
隔座銀屏看是設一門清貴古今稀<lb/>
<pb n="KR4h0140_WYG_748-18b"/>
　　　海上太守新剏東亭<lb/>
使君心智杳難同選勝開亭景莫窮髙敞軒窓迎海月<lb/>
預栽花木待春風静披典籍堪師古醉擁笙歌不礙公<lb/>
滿徑苔紋疎雨後入簷山色夕陽中偏宜下榻延徐孺<lb/>
最稱登門禮孔融事簡豈妨頻賞翫况當為政有餘功<lb/>
　　　宫詞二首<lb/>
門鏁簾垂月影斜翠華咫尺隔天涯香鋪<hi>一作銷</hi>羅幌不成<lb/>
夢背壁銀缸落盡花<lb/>
<pb n="KR4h0140_WYG_748-19a"/>
金波寒透水精簾燒盡沉檀手自添風逓笙歌門已掩<lb/>
翠華何處夜厭厭<lb/>
　　　採蓮女<lb/>
晩凉含笑上蘭舟波底紅粧影欲浮陌上少年休植足<lb/>
荷香深處不廻頭<lb/>
　　　鍾陵春思<lb/>
沈沈樓影月當午冉冉風香花正開芳草迢迢滿南陌<lb/>
王孫何處不歸來<lb/>
<pb n="KR4h0140_WYG_748-19b"/>
　　　贈夏秀才<lb/>
軒車紫陌競尋春獨掩衡門病起身歩月怕傷三徑蘚<lb/>
取琴因拂一牀塵明時儻有丹枝分青鑑從他素髮新<lb/>
况是青雲知已在原思生計莫憂貧<lb/>
　　　夏日書依上人壁<lb/>
門外塵飛暑氣濃院中蕭索似山中最憐煮茗相留處<lb/>
疎竹當軒一榻風<lb/>
　　　下蔡春暮旅懐<lb/>
<pb n="KR4h0140_WYG_748-20a"/>
　柳過春霖絮亂飛旅中懐抱獨棲棲月生淮上雲初散<lb/>
　家在江南夢去迷髮白每慙清鑑啟心孤長怯子規啼<lb/>
　拜恩<hi>一作章</hi>為養慈親急願向明朝捧紫泥<lb/>
　　　　捧宣頭許歸侍養<lb/>
　泥書捧處聖恩新許覲庭闈養二親螻蟻至微寧足數<lb/>
　未知何處荅穹旻<lb/>
　　　　途中作<hi>逢舊識聞老親所患不至加甚</hi>
　煙波渉歴指家林欲到家林懼却深得信慈親痾瘵减<lb/>
<pb n="KR4h0140_WYG_748-20b"/>
　當時寛勉採蘭心<lb/>
　　　　都下再㑹友人<lb/>
　誰言多難後重㑹喜淹留欲話闗河夢先驚鬢髪秋浮<lb/>
　雲空冉冉逺水自悠悠多謝開青眼擕壺共上樓<lb/>
　<lb/>
　<lb/>
　<lb/>
御定全唐詩巻七百四十八<lb/>
</p>
<p>
</p>
  </div>
</body>
</text>
</TEI>
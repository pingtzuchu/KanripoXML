<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_563-1a"/>
　欽定四庫全書<lb/>
御定全唐詩巻五百六十三<lb/>
　　裵休<lb/>
　裵休字公美濟源人登進士第舉賢良方正異等擢累<lb/>
　監察御史兵部侍郎大中中拜同中書門下平章事詩<lb/>
　二首<lb/>
　　　　題泐潭<lb/>
　泐潭形勝地祖塔在雲湄浩劫有窮日真風無墜時歳<lb/>
<pb n="KR4h0140_WYG_563-1b"/>
　華空自老消息竟誰知到此輕塵慮功名自可遺<lb/>
　　　　贈黃蘖山僧希運<lb/>
　曾傳逹士心中印額有圓珠七尺身挂錫十年棲蜀水<lb/>
　浮杯今日渡漳濱一千龍象隨髙歩萬里香華結勝因<lb/>
　擬欲事師為弟子不知將法付何人<lb/>
　　令狐綯<lb/>
　令狐綯字子直楚之子舉進士擢累左補闕右司郎中<lb/>
　出為湖州刺史大中初召為考功郎中知制誥入翰林<lb/>
<pb n="KR4h0140_WYG_563-2a"/>
為學士進中書舎人再遷兵部侍郎俄拜同中書門下<lb/>
平章事懿宗嗣位出為河中節度使徙宣武淮南僖宗<lb/>
時終鳳翔節度使封趙國公詩一首<lb/>
　　　登望京樓賦<lb/>
夷門一鎮五經秋未得朝天不免愁因上此樓望京國<lb/>
便名樓作望京樓<lb/>
　夏候孜<lb/>
夏侯孜字好學亳州譙人累遷婺絳等州刺史宣宗時<lb/>
<pb n="KR4h0140_WYG_563-2b"/>
自兵部侍郎為同中書門下平章事懿宗立進司空尋<lb/>
罷以太子少保分司東都詩一首<lb/>
　　　享太廟樂章<lb/>
於鑠令主聖祚重昌興起敎義申明典章俗尚素朴人<lb/>
皆樂康積徳可報流慶無疆<lb/>
　魏謩<lb/>
魏謩字申之鄭公徴五世孫登進士第文宗時為右拾<lb/>
遺擢諫議大夫武宗立貶信州長史宣宗嗣位召授給<lb/>
<pb n="KR4h0140_WYG_563-3a"/>
事中遷御史中丞兼户部侍郎俄進同中書門下平章<lb/>
事大中十年領劔南西川節度使上疾求代拜吏部尚<lb/>
書尋授檢校尚書右僕射集十卷今存詩一首<lb/>
　　　和重陽錫宴御製詩<lb/>
四方無事去宸豫杪秋来八水寒光起千山霽色開<lb/>
　周墀<lb/>
周墀字徳升汝南人擢進士第辟湖南巡官入為監察<lb/>
御史集賢殿學士李宗閔鎮山南表行軍司馬閱歲召<lb/>
<pb n="KR4h0140_WYG_563-3b"/>
還以考功員外郎兼起居舎人事知制誥武宗即位改<lb/>
工部侍郎出為義成節度使尋以兵部侍郎召判度支<lb/>
進同中書門下平章事俄罷為劔南西川節度使詩二<lb/>
首<lb/>
　　　賀王僕射放榜<lb/>
文塲三化魯儒生三十餘年振重名曽忝木鷄誇羽翼<lb/>
又陪金馬入蓬瀛<hi>自注墀初年木雞賦及第常陪僕射守職内庭</hi>雖欣月桂居<lb/>
先折更羡春蘭最後榮欲到龍門看風雨關防不許暫<lb/>
<pb n="KR4h0140_WYG_563-4a"/>
離營<lb/>
　　　酬李常侍<hi>景讓</hi>立秋日奉詔祭嶽見寄<lb/>
秋祠靈嶽奉尊罍風過深林古柏開蓮掌月髙珪幣列<lb/>
金天雨露鬼神陪質明三獻雖終禮祈夀千年别上杯<lb/>
豈是瑣才能祀事洪農太守主張来<lb/>
　李景讓<lb/>
李景讓字後巳燈之孫大中中歷御史大夫西川節度<lb/>
使終太子少保分司東都諡曰孝詩一首<lb/>
<pb n="KR4h0140_WYG_563-4b"/>
　　　寄華州周侍郎<hi>墀</hi>立秋日奉詔祭嶽詩<lb/>
闗河豁靜曉雲開承詔秋祠太守来山霽蓮花添翠黛<lb/>
路隂桐葉少塵埃朱轓入廟威儀肅玉佩昇壇歩武回<lb/>
徃嵗今朝幾時事謝君非重我非才<lb/>
　　　句<lb/>
成都十萬户抛若一鴻毛<hi>見北夢瑣言</hi>
　鄭顥<lb/>
鄭顥字奉正宰相絪之孫登進士第官起居郎尚宣宗<lb/>
<pb n="KR4h0140_WYG_563-5a"/>
女萬壽公主拜駙馬都尉歷禮部侍郎大中末檢校禮<lb/>
部尚書河南尹詩一首<lb/>
　　　續夢中十韻<hi>并序</hi>
　　去年夀昌節赴麟徳殿上夀廻憇於長興里第昏<lb/>
　　然晝寢夢與十数人納涼於别館館宇蕭灑相與<lb/>
　　聨句予為數聯同游甚稱賞既寤不全記諸聯唯<lb/>
　　有十字云石門霧露白玉殿莓苔青用杜甫句私<lb/>
　　怪語不祥書之於楹不敢言於人不數日上不豫<lb/>
<pb n="KR4h0140_WYG_563-5b"/>
　　廢朝㑹及宫車上僊方悟其事追惟顧遇續石門<lb/>
　　之句為十韻云<lb/>
間歲流虹節歸軒出禁扃奔波陶畏景蕭灑夢殊庭境<lb/>
象非曾到崇嚴昔未經日斜烏斂翼風動鶴飄<hi>一作梳</hi>翎<lb/>
異苑人爭集凉䑓筆不停石門霧露白玉殿莓苔青若<lb/>
匪災先兆何縁思入𠖇御爐虛仗馬華蓋負云亭白日<lb/>
成千古金縢閟九齡小臣哀絶筆湖上泣青萍<lb/>
　劉綺莊<lb/>
<pb n="KR4h0140_WYG_563-6a"/>
劉綺莊毘陵人初為崑山尉宣宗時官州刺史集十卷<lb/>
今存詩二首<lb/>
　　　揚州送人<lb/>
桂檝木蘭舟楓江竹箭流故人從此去望逺不勝愁落<lb/>
日低帆影歸風引櫂謳思君折楊栁淚盡武昌樓<lb/>
　　　置酒<lb/>
酒熟人須飲春還鬢已秋願逄千日醉得逭百年愁卒<lb/>
卒周姬旦棲棲魯孔丘平生能㡬日不及且遨遊<lb/>
<pb n="KR4h0140_WYG_563-6b"/>
　張固<lb/>
張固大中中甞為桂管觀察使詩二首<lb/>
　　　重陽宴東觀山亭和從事盧順之<lb/>
亂山青翠郡城東爽節憑髙一望通交友㑹時絲管合<lb/>
羽觴飛處笑言同金英耀彩晴雲外玉樹凝霜暮雨中<lb/>
髙詠已勞潘岳思醉歡慙道自車公<lb/>
　　　獨秀山<lb/>
孤峯不與衆山儔直入青雲勢未休㑹得乾坤融結意<lb/>
<pb n="KR4h0140_WYG_563-7a"/>
擎天一柱在南州<lb/>
　劉臯<lb/>
劉臯宣宗時鹽州刺史為監軍楊元价所殺詩一首<lb/>
　　　長門怨<lb/>
營營孤思通寂寂長門夜<hi>一作夕</hi>妾妒亦知非<hi>一作君</hi>君恩<lb/>
那不借<hi>一作惜</hi>擕琴就玉階調悲聲未諧將心寄<hi>一作託</hi>明<lb/>
月流影入君懐<lb/>
　李質<lb/>
<pb n="KR4h0140_WYG_563-7b"/>
李質字公幹襄陽人擢進士第大中時官至江西觀察<lb/>
使詩一首<lb/>
　　　宿日觀東房詩<lb/>
曾入桃溪路仙源信少雙洞霞飄素練蘚壁畫隂窻古<lb/>
木愁<hi>一作疑</hi>撐月危峰欲墮江自吟空向寂誰共倒秋缸<lb/>
　南卓<lb/>
南卓字昭嗣初為拾遺因諫出宰松滋大中時為黔南<lb/>
經略使詩一首<lb/>
<pb n="KR4h0140_WYG_563-8a"/>
　　　贈副戎<lb/>
翺翔曽在玉京天墮落江南路幾千從事不須輕縣宰<lb/>
滿身猶帶御爐煙<lb/>
　李訥<lb/>
李訥字敦正趙郡人大中時為浙東觀察使終兵部尚<lb/>
書太子太傅詩一首<lb/>
　　　命妓盛小叢歌餞崔侍御還闕<lb/>
繡衣奔命去情多南國佳人歛翠娥曾向教坊聽國樂<lb/>
<pb n="KR4h0140_WYG_563-8b"/>
為君重唱盛叢歌<lb/>
　崔元範<lb/>
崔元範大中時以監察御史為浙東幕府詩一首<lb/>
　　　李尚書命妓歌餞有作奉酬<lb/>
羊公留宴峴山亭洛浦髙歌五夜情獨向柏䑓為老吏<lb/>
可憐林木響餘聲<lb/>
　楊知至<lb/>
楊知至字幾之汝士之子登進士第初為浙東團練判<lb/>
<pb n="KR4h0140_WYG_563-9a"/>
官後以比部郎中知制誥終户部侍郎詩二首<lb/>
　　　和李尚書命妓歌餞崔侍御<lb/>
燕趙能歌有幾人為花回雪似含顰聲隨御史西歸去<lb/>
誰伴文翁怨九春<lb/>
　　　覆落後呈同年<lb/>
由來梁鴈與𠖇鴻不合翩翩向碧空寒谷謾勞鄒氏律<lb/>
長天獨遇宋都風此時泣玉情雖異他日銜環事亦同<lb/>
二月春光正揺蕩無因得醉杏園中<lb/>
<pb n="KR4h0140_WYG_563-9b"/>
　李明逺<lb/>
李明逺大中中監察御史詩一首<lb/>
　　　送韋覲謫潘州<lb/>
北鳥飛不到南人誰去遊天涯浮瘴水嶺外向潘州草<lb/>
木春秋暮猨猱日夜愁定知遷客淚應只對君流<lb/>
　蕭縝<lb/>
蕭縝大中時望江縣令詩一首<lb/>
　　　前望江麴令頌德<lb/>
<pb n="KR4h0140_WYG_563-10a"/>
政績雖殊道且同無辭買石紀前功誰論重徳光青史<lb/>
過里猶歌臥轍風<lb/>
　盧順之<lb/>
盧順之字子謨范陽人杞之孫大中時桂管從事詩一首<lb/>
　　　重陽東觀席上贈侍郎張固<lb/>
渡江旌斾動魚龍令節開筵上碧峰翡翠巢低巖桂小<lb/>
茱萸房濕露香濃白雲郊外無塵事黄菊筵中盡醉容<lb/>
好是謝公髙興處夕陽歸騎出疎松<lb/>
<pb n="KR4h0140_WYG_563-10b"/>
　李善夷<lb/>
李善夷與李羣玉同時謫宦澧陽江南集十巻今存詩二首<lb/>
　　　責漢水辭<hi>并序</hi>
　　春秋僖公四年齊桓公合諸侯之師盟于召陵責<lb/>
　　楚之苞茅不入寡君之罪也敢不供給昭王南征<lb/>
　　之不復君其問諸水濱按昭王南征至漢舟人膠<lb/>
　　其舟王遂溺死杜預曰當時漢水未屬楚杜之注<lb/>
　　其為謬哉且楚實殷之始封楚苦縣瀨鄉在漢水<lb/>
<pb n="KR4h0140_WYG_563-11a"/>
　　東北六百餘里則漢水於西周之際豈未屬楚乎<lb/>
　　又詩云撻彼殷武奮伐荆楚罙入其阻裒荆之旅<lb/>
　　鄭𤣥注云深入方城之阻也方城今在漢水北三<lb/>
　　百里豈昭王時未屬椘乎屈完以齊桓所問之大<lb/>
　　不敢他對但請自問於水濱之人言我不之知也<lb/>
　　漢實屬楚久矣夫山林川澤天子祀之必有其神<lb/>
　　楚人膠其船而禍其君神不能福神之罪也余過<lb/>
　　漢見其波濤滉漾而責其水詞曰<lb/>
<pb n="KR4h0140_WYG_563-11b"/>
漢之廣兮風波四起雖有風波不如蹄涔之水蹄涔之<lb/>
水不為下國而傾天子漢之深兮其隄莫量雖云莫量<lb/>
不如行潦之汪行潦之汪不為下國而溺天王漢之美<lb/>
者曰魴吾雖饑不食其魴恐汚吾之饑腸<lb/>
　　　大隄曲<lb/>
酒旗相望大隄頭隄下連墻隄上樓日暮行人爭渡急<lb/>
槳聲幽軋滿中流<lb/>
　盧溵<lb/>
<pb n="KR4h0140_WYG_563-12a"/>
盧溵浙東處士詩二首<lb/>
　　　金燈<lb/>
疎莖秋擁翠幽艷夕添紅有月長燈在無烟燼火同香<lb/>
濃初受露勢庳不知風應笑金臺上先隨曉漏終<lb/>
　　　和李尚書命妓餞崔侍御<lb/>
烏臺上客紫髯公共捧天書靜境中桃朶不辭歌白苧<lb/>
耶溪暮雨起樵風<lb/>
　趙牧<lb/>
<pb n="KR4h0140_WYG_563-12b"/>
趙牧大中咸通間人詩一首<lb/>
　　　對酒<lb/>
雲翁耕扶桑種黍養日烏手挼六十花甲子循環落落<lb/>
如弄珠長繩繫日未是愚有翁臨鏡捋白鬚飢魂弔骨<lb/>
吟古書馮唐八十無髙車人生如雲在須㬰何乃自苦<lb/>
八<hi>一作七</hi>尺軀裂衣換酒且為娛勸君朝飲一瓢夜飲一<lb/>
壺杞天崩雷騰騰桀<hi>一作紂</hi>非堯<hi>一作舜</hi>是何足憑桐君桂<lb/>
父豈勝我醉裏白龍多上昇菖蒲花開魚尾定金丹始<lb/>
<pb n="KR4h0140_WYG_563-13a"/>
　可延君命<lb/>
　　裵諴<lb/>
　裵諴聞喜人晉公度之從子官歴職方郎中太子中允<lb/>
　詩五首<lb/>
　　　　南歌子詞三首<lb/>
　不是廚中弗爭知䏑裏心井邉銀釧落展轉恨還深<lb/>
　不信長相憶擡頭問取天風吹荷葉動無夜不揺蓮<lb/>
　簳蠟為紅燭情知不自由細絲斜結網爭奈眼相鉤<lb/>
<pb n="KR4h0140_WYG_563-13b"/>
　　　　新添聲楊栁枝詞<lb/>
　思量大是惡姻縁只得相看不得憐願作琵琶槽那畔<lb/>
　得他<hi>一作美人</hi>長抱在胷前<lb/>
　獨房蓮子沒人看偷折蓮時命也拚若有所由来借問<lb/>
　但道偷蓮是下官<lb/>
　<lb/>
　<lb/>
御定全唐詩巻五百六十三<lb/>
</p>
<p>
</p>
  </div>
</body>
</text>
</TEI>
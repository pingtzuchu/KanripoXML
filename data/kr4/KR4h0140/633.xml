<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_633-1a"/>
　欽定四庫全書<lb/>
御定全唐詩巻六百三十三<lb/>
　　司空圖<lb/>
　　　　有感<lb/>
　國事皆須救未然漢家高閣漫凌煙功臣盡遣詞人贊<lb/>
　不省滄洲畫魯連<lb/>
　　　　歌<lb/>
　處處亭臺只壊墻軍營人學内人妝太平故事因君唱<lb/>
<pb n="KR4h0140_WYG_633-1b"/>
　馬上曽聽隔教坊<lb/>
　　　　偈<lb/>
　人若憎時我亦憎逃名最要是無能後生乞汝殘風月<lb/>
　自作深林不語僧<lb/>
　　　　鸝<lb/>
　不是流鶯獨占春林間綵翠四時新應知擬上屏風畫<lb/>
　偏坐横枝亦向人<lb/>
　　　　白菊雜書四首<lb/>
<pb n="KR4h0140_WYG_633-2a"/>
黄昏寒立更披襟露浥清香悅道心却笑誰家扄繡户<lb/>
正薰龍麝暖鴛衾<lb/>
四面雲屏一帶天是非斷得自翛然此生只是償詩債<lb/>
白菊開時最不眠<lb/>
狂才不足自英雄僕妾驅令學販春侯印幾人封萬户<lb/>
儂家只辦買孤峰<lb/>
黄鸝囀處誰同聽白菊開時且剩過漫道南朝足流品<lb/>
由來叔寶不宜多<lb/>
<pb n="KR4h0140_WYG_633-2b"/>
　　　漫題<hi>一作歌</hi>
經亂年年厭别離歌聲喜<hi>一作無</hi>似太平時詞臣更有中<lb/>
興頌磨取蓮峰便作碑<lb/>
　　　率題<lb/>
宦路前銜閑不記醉鄉佳境興方濃一林髙竹長遮日<lb/>
四壁寒山更閏冬<lb/>
　　　磵户<lb/>
磵户芳煙接水邨亂來歸得道仍存數竿新竹當軒上<lb/>
<pb n="KR4h0140_WYG_633-3a"/>
不羡侯家立㦸門<lb/>
　　　故鄉杏花<lb/>
寄花寄酒喜新開左把花枝右把盃欲問花枝與杯酒<lb/>
故人何得不同來<lb/>
　　　華<hi>一作花</hi>下二首<lb/>
故國春歸未有涯小欄高檻别人家五更惆悵回孤枕<lb/>
猶自殘燈照落花<lb/>
關外風昏欲雨天薺花耕倒枕河壖邨南寂寞時回望<lb/>
<pb n="KR4h0140_WYG_633-3b"/>
一隻鴛鴦下渡船<lb/>
　　　夢中<lb/>
幾多親<hi>一作新</hi>愛在人間上徹霞<hi>一作雲</hi>梯㑹却還須是蓬<lb/>
瀛長買得一家同占作家山<lb/>
　　　牓下<lb/>
三十功名志未伸初將文字競通津春風漫折一枝桂<lb/>
煙閣英雄笑殺人<lb/>
　　　涔陽渡<lb/>
<pb n="KR4h0140_WYG_633-4a"/>
楚田人立帶殘暉驛逈邨幽客路微兩岸蘆花正蕭颯<lb/>
渚煙深處白牛歸<lb/>
　　　偶作<lb/>
索得身歸未保閒亂來道在辱來頑留侯萬户雖無分<lb/>
病骨應消一片山<lb/>
　　　寓居有感三首<lb/>
亦知世路薄忠貞不忍殘年負聖明只待東封沾慶賜<lb/>
碑陰别刻老臣名<lb/>
<pb n="KR4h0140_WYG_633-4b"/>
不放殘年却到家銜杯懶更問生涯河堤往往人相送<lb/>
一曲晴川隔蓼花<lb/>
黒鬚寄在白鬚生一度秋風減幾莖客處不堪頻送别<lb/>
無多情緒更傷情<lb/>
　　　淮西<lb/>
鼇冠三山安海浪龍盤九鼎鎮皇都莫誇十萬兵威盛<lb/>
消箇忠良效順無<lb/>
　　　河湟有感<lb/>
<pb n="KR4h0140_WYG_633-5a"/>
一自蕭關起戰塵河湟隔斷異鄉春漢兒盡作羌人語<lb/>
却向城頭罵漢人<lb/>
　　　自䢵鄉北歸<lb/>
巴煙羃羃久縈恨楚柳綿綿今送歸回避江邊同去鴈<lb/>
莫教驚起錯南飛<lb/>
　　　青龍師安上人<lb/>
災曜偏臨許國人雨中衰菊病中身清香一炷知師意<lb/>
應為昭陵惜老臣<lb/>
<pb n="KR4h0140_WYG_633-5b"/>
　　　山中<lb/>
凡鳥愛喧人静處閒雲似妬月明時世間萬事非吾事<lb/>
只愧秋來未有詩<lb/>
　　　有感二首<lb/>
自古經綸足是非陰謀最忌奪天機留侯却粒商翁去<lb/>
甲第何人意氣歸<lb/>
古來賢俊共悲辛長是豪家據要津從此當歌唯痛飲<lb/>
不須經世為閒人<lb/>
<pb n="KR4h0140_WYG_633-6a"/>
　　　閒夜二首<lb/>
道侣難留為虐棋鄰家聞說厭吟詩前峰月照分明見<lb/>
夜合香中露臥時<lb/>
此身閒得易為家業是吟詩與看花若使他生抛筆硯<lb/>
更應無事老煙霞<lb/>
　　　雨中<lb/>
維摩居士陶居士盡說高情未足誇簷外蓮峰堦下菊<lb/>
碧蓮黄菊是吾家<lb/>
<pb n="KR4h0140_WYG_633-6b"/>
　　　送道者二首<lb/>
洞天真侣昔曽逢西嶽今居第幾峰峰頂他時教我認<lb/>
相招須把碧芙蓉<lb/>
殷勤不為學燒金道侣惟應識此心雪裏千山訪君易<lb/>
微微鹿跡入深林<lb/>
　　　重陽阻雨<lb/>
重陽阻雨獨銜杯移得山家菊未開猶勝登高閒望斷<lb/>
孤煙殘照馬嘶回<lb/>
<pb n="KR4h0140_WYG_633-7a"/>
　　　省試<lb/>
粉闈深鎻唱同人正是終南雪霽春閒繫長安千匹馬<lb/>
今朝似減六街塵<lb/>
　　　有贈<lb/>
有詩有酒有高歌春色年年奈我何試問羲和能駐否<lb/>
不勞頻借魯陽戈<lb/>
　　　證因亭<lb/>
峰北幽亭願證因他生此地却容身上方僧在時應到<lb/>
<pb n="KR4h0140_WYG_633-7b"/>
笑認前銜記寫真<lb/>
　　　頃年陪恩地赴甘棠之召感動留題<lb/>
去時憔悴青衿在歸路凄凉絳帳空無限酬恩心未展<lb/>
又將孤劒别從公<lb/>
　　　九月八日<lb/>
巳是人間寂寞花解憐寂寞傍貧家老來不得登高看<lb/>
更甚殘春惜歲華<lb/>
　　　敷溪橋院有感<lb/>
<pb n="KR4h0140_WYG_633-8a"/>
昔歲攀遊景物同藥爐今在鶴歸空青山滿眼淚堪碧<lb/>
絳帳無人花自紅<lb/>
　　　寺閣<lb/>
昔歲登臨未衰颯不知何事愛傷情今來攬鏡翻堪喜<lb/>
亂後霜鬚長幾莖<lb/>
　　　武陵路<lb/>
橘岸舟閒罾網挂茶坡日暖鷓鴣啼女郎指㸃行人笑<lb/>
知向花間路巳迷<lb/>
<pb n="KR4h0140_WYG_633-8b"/>
　　　南北史感遇十首<lb/>
雨淋麟閣名臣畫雪臥龍庭猛將碑不用黄金鑄侯印<lb/>
盡輸公子買蛾睂<lb/>
漢世頻封萬户侯雲臺空峻謝風流江南不有名儒相<lb/>
齒冷中原笑未休<lb/>
天風斡海怒長鯨永固南來百萬兵若向滄洲猶笑傲<lb/>
江山虛有石頭城<lb/>
花迷公子玉樓恩鏡弄佳人紅粉春不信關山勞逺戍<lb/>
<pb n="KR4h0140_WYG_633-9a"/>
綺羅香外任行塵<lb/>
兵圍梁殿金甌破火發陳宫玉樹摧姦佞豈能慚誤國<lb/>
空令懐古更徘徊<lb/>
行樂最宜連夜景太平方覺有春風千金盡把酬歌舞<lb/>
猶勝三邊賞戰功<lb/>
桃芳李豓年年發𦍑管蠻絃處處多海上應無三島路<lb/>
人間惟有一聲歌<lb/>
佳人自折一枝紅把唱新詞曲未終惟向眼前憐易落<lb/>
<pb n="KR4h0140_WYG_633-9b"/>
不如抛擲任春風<lb/>
景陽樓下花鈿鏡𤣥武湖邊錦繡旗昔日繁華今日恨<lb/>
雉媒聲晩草芳時<lb/>
亂後人間盡不平秦川花木最傷情無窮紅豓紅塵裏<lb/>
驟馬分香散入營<lb/>
　　　狂題二首<lb/>
草堂舊隐猶招我煙閣英才不見君惆悵故山歸未得<lb/>
酒狂呌斷暮天雲<lb/>
<pb n="KR4h0140_WYG_633-10a"/>
須知世亂身難保莫喜天晴菊併開長短此身長是客<lb/>
黄花更助白頭催<lb/>
　　　紅茶花<lb/>
景物詩人見即誇豈憐高韻說紅茶牡丹枉用三春力<lb/>
開得方知不是花<lb/>
　　　秋燕<lb/>
從撲香塵拂面飛憐渠只為解相依經冬好近深爐暖<lb/>
何必千巖萬水歸<lb/>
<pb n="KR4h0140_WYG_633-10b"/>
　　　見後鴈有感<lb/>
笑爾窮通亦似人高飛偶滯莫悲辛却縁風雪頻相阻<lb/>
只向關中待得春<lb/>
　　　移桃栽<lb/>
獨臨官路易傷摧從遣春風恣意開禪客笑移山上看<lb/>
流鶯直到檻前來<lb/>
　　　憶中條<lb/>
燕辭旅舍人空在螢出疎籬菊正芳堪恨昔年聯句地<lb/>
<pb n="KR4h0140_WYG_633-11a"/>
念經僧掃過重陽<lb/>
　　　樂府<lb/>
五更窗下簇妝臺巳怕堂前阿母催滿鴨香薫鸚鵡睡<lb/>
隔簾燈照牡丹開<lb/>
　　　放龜二首<lb/>
却為多知自不靈今朝教<hi>一作放</hi>汝卜長生若求深處無<lb/>
深處只有依人㑹有情<lb/>
世外猶迷不死庭人間莫恃自無營本期滄海堪投迹<lb/>
<pb n="KR4h0140_WYG_633-11b"/>
却向朱門待放生<lb/>
　　　燈花三首<lb/>
蜀柳絲絲羃畫樓窗塵滿鏡不梳頭幾時金鴈傳歸信<lb/>
剪斷香魂一縷愁<lb/>
姊姊敎人且抱兒逐他女伴䣃頭遲明朝鬬草多應喜<lb/>
剪得燈花自掃睂<lb/>
閏前小雪過經旬猶自依依向主人開盡菊花憐强舞<lb/>
與敎弟子待新春<lb/>
<pb n="KR4h0140_WYG_633-12a"/>
　　　偶題三首<lb/>
浮世悠悠旋一空多情偏解挫英雄風光只在歌聲裏<lb/>
不必樓前萬樹紅<lb/>
小池隨事有風荷燒酹傾壺一曲歌欲待秋塘擎露看<lb/>
自憐生意巳無多<lb/>
遼陽音信近來稀縱有虛傳逼節歸永日無人新睡覺<lb/>
小窗晴暖螖蟲飛<lb/>
　　　華下對菊<lb/>
<pb n="KR4h0140_WYG_633-12b"/>
清香裛露對高齋泛酒偏能浣旅懐不似春風逞紅豓<lb/>
鏡前空墜玉人釵<lb/>
　　　與都統叅謀書有感<lb/>
驚鸞迸鷺盡歸林弱羽低垂分獨沈帶病深山猶草檄<lb/>
昭陵應識老臣心<lb/>
　　　漫題<lb/>
無宦無名拘逸興有歌有酒任他鄉看看萬里休征戍<lb/>
莫向新詞寄斷腸<lb/>
<pb n="KR4h0140_WYG_633-13a"/>
　　　商山二首<lb/>
清溪一路照羸身不似雲臺畫像人國史數行猶有志<lb/>
只將談笑繼英塵<lb/>
馬上搜竒巳數篇籍中猶愧是頑仙闗頭傳說開元事<lb/>
指㸃多疑孟浩然<lb/>
　　　與伏牛長老偈二首<lb/>
不算菩提與闡提惟應執著便生迷無端指箇清凉地<lb/>
凍殺胡僧雪嶺西<lb/>
<pb n="KR4h0140_WYG_633-13b"/>
長繩不見繫空虛半偈傳心亦未疎推倒我山無一事<lb/>
莫將文字縛真如<lb/>
　　　客中重九<lb/>
楚老相逢淚滿衣片名薄宦巳知非他鄉不似人間路<lb/>
應共東流更不歸<lb/>
　　　柳二首<lb/>
誰家按舞傍池塘巳見繁枝嫩眼黄漫說早梅先得意<lb/>
不知春力暗分張<lb/>
<pb n="KR4h0140_WYG_633-14a"/>
似擬凌寒妬早梅無端弄色傍高臺折來未有新枝長<lb/>
莫遣佳人更折來<lb/>
　　　光啟丁未别山<lb/>
草堂琴畫巳判燒猶託鄰僧䕶燕巢此去不縁名利去<lb/>
若逢逋客莫相嘲<lb/>
　　　石楠<lb/>
客處偷閒未是閒石楠雖好懶頻攀如何風葉西歸路<lb/>
吹斷寒雲見故山<lb/>
<pb n="KR4h0140_WYG_633-14b"/>
　　　力疾馬上走筆<lb/>
釀黍長添不盡杯只憂花盡客空回垂楊且為晴遮日<lb/>
留遇重陽即放開<lb/>
　　　華陰縣樓<lb/>
丹霄能有幾層梯懶更揚鞭聳翠蜺偶凭危欄<hi>一作樓</hi>且<lb/>
南望不勞高掌欲相攜<lb/>
　　　南至四首<lb/>
今冬臘後無殘日故國燒來有幾家却恨早梅添旅思<lb/>
<pb n="KR4h0140_WYG_633-15a"/>
强偷春力報年華<lb/>
花時不是偏愁我好事應難總取他巳被詩魔長役思<lb/>
眼中莫厭早梅多<lb/>
年華亂後偏堪惜世路抛來巳自生猶有玉真長命縷<lb/>
樽前時唱緩羇情<lb/>
一任喧闐遶四鄰閑忙皆是自由身人來客去還須議<lb/>
莫遣他人作主人<lb/>
　　　蓮峰前軒<lb/>
<pb n="KR4h0140_WYG_633-15b"/>
人間上壽若能添只向人間也不嫌看著四鄰花競發<lb/>
高樓從此莫垂簾<lb/>
　　　歩虛<hi>一本題下有詞字</hi>
阿母親教學歩虛三元長遣下蓬壺雲韶韻俗停瑶瑟<lb/>
鸞鶴飛低拂寶爐<lb/>
　　　劒器<lb/>
樓下公孫昔擅場空教女子愛軍裝潼關一敗吳<hi>一作胡</hi>
兒喜簇馬驪山看御湯<lb/>
<pb n="KR4h0140_WYG_633-16a"/>
　　　乙丑人日<lb/>
自怪扶持七十身歸來又見故鄉春今朝人日逢人喜<lb/>
不料偷生作老人<lb/>
　　　攜仙籙九首<lb/>
嶽北秋空渭北川晴雲漸薄薄如煙坐來還見微風起<lb/>
吹散殘陽一片蟬<lb/>
一半晴空一半雲逺籠仙掌日初曛洞天有路不知處<lb/>
絶頂異香難更聞<lb/>
<pb n="KR4h0140_WYG_633-16b"/>
决事還須更事酬清譚妙理一時休漁翁亦被機心誤<lb/>
眼暗汀邊結釣鈎<lb/>
迹不趨時分不侯功名身外最悠悠聽君總畫麒麟閣<lb/>
還我閒眠舴艋舟<lb/>
仙凡路阻兩難留煙樹人間一片秋若道陰功能濟活<lb/>
且將方寸自焚修<lb/>
若有陰功救未然玉皇品籍亦搜賢應知譚笑還高謝<lb/>
别就滄洲贊上仙<lb/>
<pb n="KR4h0140_WYG_633-17a"/>
英名何用苦搜竒不朽才銷一句詩却頼風波阻三島<lb/>
老臣猶得戀明時<hi>起句與爭名一首同</hi>
剪取紅雲剰冩詩年年髙㑹趂花時水精樓閣分明見<lb/>
只欠霞漿别着旗<lb/>
此生得作太平人只向塵中便出塵移取碧桃花萬樹<lb/>
年年自樂故鄉春<lb/>
　　　浪淘沙<lb/>
不必長漂玉洞花曲中偏愛浪淘沙黄河却勝天河水<lb/>
<pb n="KR4h0140_WYG_633-17b"/>
萬里縈紆入漢家<lb/>
　　　贈日東鑒禪師<lb/>
故國無心度<hi>一作渡</hi>海潮老禪方丈倚中條夜深雨絶松<lb/>
堂靜一㸃飛<hi>一作山</hi>螢照寂寥<lb/>
　　　暮春對柳二首<lb/>
縈愁惹恨奈楊花閉户垂簾亦滿家惱得閒人作酒病<lb/>
剛須又撲越溪茶<lb/>
洞中猶說看桃花輕絮狂飛自俗家正是階前開逺信<lb/>
<pb n="KR4h0140_WYG_633-18a"/>
小娥旋拂碾新茶<lb/>
　　　戊午三月晦二首<lb/>
隨風逐浪劇蓬萍圓首何曽解最靈筆硯近來多自棄<lb/>
不關妖氣暗文星<lb/>
牛誇棋品無勍敵謝占詩家作上流豈似小敷春水漲<lb/>
年年鸞鶴待仙舟<lb/>
　　　偶書五首<lb/>
情知了得未如僧客處高樓莫强登鶯也解啼花也發<lb/>
<pb n="KR4h0140_WYG_633-18b"/>
不關心事最堪憎<lb/>
自有池荷作扇揺不關風動愛芭蕉只憐直上抽紅蘂<lb/>
似我丹心向本朝<lb/>
曽看輕舟渡逺津無風著岸不經旬只縁命蹇須知命<lb/>
却是人爭阻得人<lb/>
上谷何曽解有情有情人自惜君行證因池上今生願<lb/>
的的他生作化生<lb/>
新店南原後夜程黄河風浪信難平渡頭楊柳知人意<lb/>
<pb n="KR4h0140_WYG_633-19a"/>
為惹官船莫放行<lb/>
　　　喜山鵲初歸三首<lb/>
翠衿紅觜便知機久避重羅稳處飛只為從來偏䕶惜<lb/>
窗前今賀主人歸<lb/>
山中只是惜珍禽語不分明識爾心若使解言天下事<lb/>
燕臺今築幾千金<lb/>
阻他羅網到柴扉不奈偷倉雀轉肥頼爾林塘添景趣<lb/>
剰留山果引教歸<lb/>
<pb n="KR4h0140_WYG_633-19b"/>
　　　虞鄉北原<lb/>
澤北邨貧煙火獰稚田冬旱倩牛耕老人惆悵逢人訴<lb/>
開盡黄花麥未金<lb/>
　　　洛中三首<lb/>
秋風團扇未驚心笑看妝臺落葉侵繡鳯不教金縷暗<lb/>
青樓何處有寒砧<lb/>
不用頻嗟世路難浮生各自繫悲懽風霜一夜添羇思<lb/>
羅綺誰家待早寒<lb/>
<pb n="KR4h0140_WYG_633-20a"/>
燕巢空後誰相伴鴛被縫來不忍薫薄命敢辭長滴淚<lb/>
倡家未必肯留君<lb/>
　　　寓筆<lb/>
年年鑷鬢到花飄依舊花繁鬢易凋撩亂一塲人更恨<lb/>
春風誰道勝輕飇<lb/>
　　　戲題試衫<lb/>
朝班盡說人宜紫洞府應無鶴着緋從此玉皇須破例<lb/>
染霞裁賜地仙衣<lb/>
<pb n="KR4h0140_WYG_633-20b"/>
　　　汴柳半枯因悲柳中隱<lb/>
行人莫歎前朝樹巳占河堤幾百春惆悵題詩柳中隐<lb/>
柳衰猶在自無身<lb/>
　　　上方<lb/>
花落更同悲木落鶯聲相續即蟬聲榮枯了得無多事<lb/>
只是閒人漫繫情<lb/>
　　　寄王贊學<lb/>
黄巻不關兼濟業<hi>一作美</hi>青山自保老間身一行萬里纎<lb/>
<pb n="KR4h0140_WYG_633-21a"/>
塵静可要張儀更入秦<lb/>
　　　新節<lb/>
轉悲新歲重於山不似輕鷗肯復還朱紱縱敎金印換<lb/>
青雲未勝白頭閑<lb/>
　　　自河西歸山二首<lb/>
一水悠悠一葉危徃來長恨阻歸期鄉關不是無華表<lb/>
自為多驚獨上遲<lb/>
水濶風驚去路危孤舟欲上更遲遲鶴羣長繞三珠樹<lb/>
<pb n="KR4h0140_WYG_633-21b"/>
<hi>山海經曰在厭火國北生赤水上樹上有栢葉皆為珠</hi>不借人間一隻騎<lb/>
　　　王官二首<lb/>
風荷似醉和花舞沙鳥無情伴客閑總是此中皆有恨<lb/>
更堪微雨半遮山<lb/>
荷塘煙罩小齋虚景物皆宜入畫圖盡日無人只高臥<lb/>
一雙白鳥隔紗㕑<lb/>
　　　賀翰林侍即二首<lb/>
太白東歸鶴背吟鏡湖空在酒船沈今朝忽見銀臺事<lb/>
<pb n="KR4h0140_WYG_633-22a"/>
　早晩重徴入翰林<lb/>
　玉版徴書洞裏看沈羲新拜侍即官文星喜氣連台曜<lb/>
　聖主方知四海安<lb/>
　　　　寄王十四舍人<lb/>
　幾年汶上約同遊擬為蓮峰别置樓今日鳯皇池畔客<lb/>
　五千仞雪不回頭<lb/>
　　　　綸閣有感<lb/>
　風濤曽阻化鱗來誰料蓬瀛路却開欲去遲遲還自笑<lb/>
<pb n="KR4h0140_WYG_633-22b"/>
　狂才應不是仙才<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百三十三<lb/>
</p>
<p>
</p>
  </div>
</body>
</text>
</TEI>
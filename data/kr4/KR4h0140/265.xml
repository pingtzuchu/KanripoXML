<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_265-1a"/>
　欽定四庫全書<lb/>
御定全唐詩巻二百六十五<lb/>
　　顧况<lb/>
　　　烏啼曲二首<lb/>
　玉房掣鎖聲翻葉銀箭添泉遶霜<hi>一作霜遶</hi>堞畢逋撥刺月<lb/>
　<hi>一作日</hi>銜城八九雛飛其母驚此是天上老鵶鳴人間<hi>一作</hi>
　<hi>我聞</hi>老鵶無此聲揺風雜佩耿華燭夜聴羽人彈此曲東<lb/>
　方曈曈<hi>一作曨</hi>赤日旭<lb/>
<pb n="KR4h0140_WYG_265-1b"/>
　月出江林西江林寂寂城鵶啼昔人何處為此曲今人<lb/>
　何處聴不足城寒月曉馳思深江上青草為誰綠<lb/>
　　　　幽居弄<lb/>
　苔衣生花<hi>一本疊花字</hi>露滴月入西林蕩東壁扣商占角兩<lb/>
　三聲洞户谿<hi>一作深</hi>窗一㝠寂獨去滄洲無四鄰身嬰世<lb/>
　網此何身關情命曲寄惆悵久別山南山裏人<lb/>
　　　　公子行<lb/>
　輕薄兒面<hi>一作白</hi>如玉紫陌春風纒馬足雙鐙懸金縷鶻<lb/>
<pb n="KR4h0140_WYG_265-2a"/>
飛長衫刺雪生犀束綠槐夹道陰初成珊瑚㡬節敵流<lb/>
星紅肌拂拂酒光獰<hi>一作凝</hi>當街背拉金吾行朝逰鼕鼕<lb/>
鼓聲發暮逰鼕鼕鼔聲絶入門不肻自升堂美人扶踏<lb/>
金階月<lb/>
　　　古離別<lb/>
西江上風動麻姑嫁時浪西山為水水為塵不是人間<lb/>
離別人<lb/>
　　　長安道<lb/>
<pb n="KR4h0140_WYG_265-2b"/>
長安道人無衣馬無草何不歸来山中老<lb/>
　　　龍宫操<hi>并序</hi>
　　顧况曰壬子癸丑二年大水時在滁遂作此操蓋<lb/>
　　大厯中也<lb/>
龍宫月明光參差精衛銜石東飛時鮫人織綃採藕絲<lb/>
翻江倒海<hi>一作漢</hi>傾吳蜀漢女江妃杳相續龍王宫中水<lb/>
不足<lb/>
　　　梁廣畫花歌<lb/>
<pb n="KR4h0140_WYG_265-3a"/>
王母欲過劉徹家飛瓊夜入雲軿車紫書分付與青鳥<lb/>
却向人間求好花上元夫人最小女頭面端正能言語<lb/>
手把梁生畫花看凝嚬掩笑心相許心相許為白阿孃<lb/>
從嫁與<lb/>
　　　送別日晚歌<hi>一本題上無送別二字</hi>
日窅窅<hi>一作溟溟</hi>兮下山望佳人兮不還花落兮屋上草生<lb/>
兮堦間<hi>一作前</hi>日日兮春風芳菲兮欲歇<hi>一作滅</hi>老不可兮<lb/>
更少君何為兮輕別<lb/>
<pb n="KR4h0140_WYG_265-3b"/>
　　　行路難三首<hi>本集止有前二首英華第三首居前合為一首</hi>
君不見擔雪塞井空<hi>一作徒</hi>用力炊砂作飯豈堪食<hi>一作喫</hi>
一生肝膽向人盡相識不如不相識冬青樹上挂凌霄<lb/>
歳晏花凋樹不凋凡物各自有根本種禾終不生荳苗<lb/>
行路難行路難<hi>一本有不知二字</hi>何處是平道中心無事當富<lb/>
貴今日看<hi>一作覺</hi>君顔色好<lb/>
君不見少年頭上如雲髮少壯如雲老如雪豈知灌頂<lb/>
有醍醐能使清凉頭不熱吕梁之水挂飛流黿鼉蛟蜃<lb/>
<pb n="KR4h0140_WYG_265-4a"/>
不敢逰少年恃險若平地獨倚長劍凌清秋行路難行<lb/>
路難昔<hi>一本有日字</hi>少年今已老<hi>一本有炫日春光不長好一句</hi>前朝竹帛<lb/>
事皆空日暮牛羊占<hi>一作古</hi>城草<lb/>
君不見古人<hi>一作来</hi>燒水銀變作北邙山上塵藕絲掛在<lb/>
虚空中<hi>一作挂山在虚空一作挂身在虚空</hi>欲落不落愁殺人睢水英雄<lb/>
多血刃建章宫闕成煨<hi>一作灰</hi>燼淮王身死桂樹<hi>一作枝</hi>折<lb/>
徐福<hi>一作市</hi>一去音書絶行路難行路難生死<hi>一本有有命二字</hi>
皆由天秦皇漢武遭不脫汝獨何人學神仙<lb/>
<pb n="KR4h0140_WYG_265-4b"/>
　　　悲歌<hi>有序</hi>
　　情思發動聖賢所不免也故師乙陳其宜延陵審<lb/>
　　其音理亂之所經王化之所興信無逃於聲教豈<lb/>
　　徒文彩之麗耶遂作歌以悲之<lb/>
邊城路今人犂田昔人墓岸上沙昔日<hi>一作時</hi>江水今人<lb/>
家今人昔人共長歎四氣相催節逥換明月皎皎入華<lb/>
池白雲離離渡霄<hi>一作青</hi>漢<lb/>
　　　二<hi>一作悲歌一作短歌行此首才調集分二首各四句</hi>
<pb n="KR4h0140_WYG_265-5a"/>
我欲昇天天隔霄我欲渡水水無橋我欲上山山路險<lb/>
我欲汲井井泉遥越人翠被今何夕獨立沙邊江草碧<lb/>
紫燕西飛欲寄書白雲何處逢来<hi>一作蓬莱</hi>客<hi>以上二首一本合作一首</hi>
　　　三<hi>以下三首一本合為一首題作逺思曲</hi>
新繫青絲百尺繩心在君家轆轤上我心皎潔君不知<lb/>
轆轤一轉一惆悵<lb/>
　　　四<lb/>
何處春風吹曉幕江南淥水通朱閣美人二八面如花<lb/>
<pb n="KR4h0140_WYG_265-5b"/>
泣向春<hi>一作東</hi>風畏花落<lb/>
　　　五<lb/>
臨春風聽春鳥別時多見時少愁人夜永<hi>一作一夜</hi>不得眠<lb/>
瑶井玉繩相對曉<lb/>
　　　六<hi>一作攀龍引</hi>
軒轅黄帝初得仙鼎湖一去三千年周流三十六洞天<lb/>
洞中日月星辰聨騎龍駕景逰八極軒轅弓劍無人識<lb/>
東海青童寄消息<hi>本集自臨春風至軒轅以下為一首列之第三篇文苑所載多脫畧今從</hi>
<pb n="KR4h0140_WYG_265-6a"/>
<hi>文粹及集本添入</hi>
　　　春草謡<lb/>
春草不解行隨人上東<hi>一作空</hi>城正月二月色綿綿千里<lb/>
萬里傷人情<lb/>
　　　苔蘚山歌<lb/>
野人夜夢江南山江南山深松桂閒野人覺後長歎息<lb/>
帖蘚黏苔作山色閉門無事任盈虚終日欹眠觀四如<lb/>
一如白雲飛出壁二如飛雨巖前滴三如騰虎欲咆哮<lb/>
<pb n="KR4h0140_WYG_265-6b"/>
四如嬾龍遭霹靂嶮峭嵌空潭洞寒小兒兩手扶欄干<lb/>
　　　同裴觀察東湖望山歌<lb/>
浴鮮積翠栖靈異石洞花宫横半空<hi>胡震亨云每句上四言下三言各為</hi>
<hi>韻</hi>夜光潭上明星啓風雨壇邊樹如洗水淹徐孺宅恒<lb/>
乾繩墜洪崖井無底主人載酒東<hi>一作春</hi>湖陰遥望西山<lb/>
三四岑<lb/>
　　　八月五日歌<lb/>
四月八日明星出摩耶夫人降前<hi>一作千</hi>佛八月五日佳<lb/>
<pb n="KR4h0140_WYG_265-7a"/>
氣新昭成太后生聖人開元九年燕公說奉詔聴置千<lb/>
秋節丹青廟裏貯姚宋花萼樓中宴岐薛清樂靈香㡬<lb/>
處聞鸞歌鳯吹動祥雲已於武庫見靈鳥仍向晉山逢<lb/>
老君率土普天無不樂河清海晏窮寥廓棃園弟子傳<lb/>
法曲張果先生進仙藥玉座凄凉逰帝京悲翁逥首望<lb/>
<hi>一作感</hi>承明雲韶九奏杳然逺唯有五陵松柏聲<lb/>
　　　露青竹杖<hi>一作鞭</hi>歌<lb/>
鮮于仲通正當年章仇兼瓊在蜀川約束蜀兒採馬鞭<lb/>
<pb n="KR4h0140_WYG_265-7b"/>
蜀兒採鞭不敢眠横截斜飛<hi>一作度</hi>飛鳥邊繩橋夜上層<lb/>
崖顛頭插白雲跨飛泉採得馬鞭長且堅浮漚丁子珠<lb/>
聨聨灰煮蠟揩光爛然章仇兼瓊持上天上天雨露何<lb/>
其偏飛龍閑廐馬數千朝飲吳江夕秣燕紅塵撲轡汗<lb/>
濕韀師子麒麟聊比肩江面<hi>一作曲江</hi>昆明洗刷牽四蹄踏<lb/>
浪頭枿天蛟龍稽顙河伯䖍拓羯胡雛脚手鮮陳閎韓<lb/>
幹丹青妍欲貌未貌眼欲穿金鞍玉勒錦連乾騎入桃<lb/>
花楊栁煙十二樓中奏管絃樓中美人奪神仙争愛大<lb/>
<pb n="KR4h0140_WYG_265-8a"/>
家把此鞭禄山入關關破年忽見揚州北邙<hi>一作邸</hi>前秪<lb/>
有人還千一錢亭亭筆直無皴節磨捋<hi>一作將</hi>形相一條<lb/>
鐵市頭格<hi>一作終</hi>是無人別江海賤臣不拘絏垂窗<hi>一作鞘</hi>
掛影西窗缺稚子覔衣挑仰穴家童拾薪㡬抝折玉潤<lb/>
猶沾玉壘雪碧鮮似染萇𢎞血蜀帝城<hi>一作祠</hi>邊子規咽<lb/>
相如橋上文君絶往年策馬降至尊七盤九折横劍門<lb/>
穆王八駿超崑崙安用冉冉孤生根聖人不貴難得貨<lb/>
金玉珊瑚誰買恩<lb/>
<pb n="KR4h0140_WYG_265-8b"/>
　　　金璫玉珮歌<lb/>
贈君金璫太霄之玉珮金鎖禹步之流珠五嶽真君之<lb/>
秘籙九天丈人之寳書東井沐浴辰巳畢先進洞房上<lb/>
奔日借問君欲何處来黄姑織女機邊出<lb/>
　　　瑶草春<hi>并序</hi>
　　隴西李迅者納別宅監奴出迅不喜欲訪故人為<lb/>
　　刺史强而配焉既歸而不合監奴投井而死因作<lb/>
　　瑶草春歌以悲之<lb/>
<pb n="KR4h0140_WYG_265-9a"/>
瑶草春杳容與江南豔歌京<hi>一作凉</hi>西舞執心輕子都信<lb/>
節冠秋胡議以腰支嫁時論自有夫蟬鬢蛾睂明井底<lb/>
燕裙趙袂<hi>一作帶又作越帶</hi>縈轆轤李生聞之淚如綆不忍囬<lb/>
頭看此井月中桂樹落一枝池上鵁鶄唳孤影露桃穠<lb/>
李自成蹊流水終天不向西翠帳緑窗寒寂寂錦茵羅<lb/>
薦夜凄凄瑶草春丹井逺別後相思意深淺<lb/>
　　　蕭鄲草書歌<lb/>
蕭子草書人不及洞庭葉落秋風急上林花開春露濕<lb/>
<pb n="KR4h0140_WYG_265-9b"/>
花枝濛濛向水垂<hi>一作泣</hi>見君數行之灑落石上之松松<lb/>
下鶴若把君書比仲將不知誰在<hi>一作上</hi>凌雲閣<lb/>
　　　范山人畫山水歌<lb/>
山崢嶸水泓澄漫漫汗汗一筆耕一草一木棲<hi>一作凄</hi>神<lb/>
明忽如空中有物物中有聲復如逺道望鄉客夢遶山<lb/>
川身不行<lb/>
　　　嵇山道芬上人畫山水歌<lb/>
鏡中<hi>一作湖</hi>真僧白道芬不服朱審李將軍淥<hi>一作/漫</hi>汗<hi>一作</hi>
<pb n="KR4h0140_WYG_265-10a"/>
<hi>墨汁</hi>平鋪洞庭水筆頭㸃出蒼梧雲且看八月十五夜月<lb/>
下看山盡如畫<hi>一作畫分</hi>
　　　杜秀才畫立走水牛歌<lb/>
崑崙兒騎白象時時鎖著師子項奚奴跨馬不搭鞍立<lb/>
走水牛驚漢官江村小兒好誇騁脚踏牛頭上牛領淺<lb/>
草平田攃過時大蟲著<hi>一作看</hi>鈍㡬落井杜生知我戀滄<lb/>
洲畫作一障張牀頭八十老婆拍手笑妬他織女嫁牽<lb/>
牛<lb/>
<pb n="KR4h0140_WYG_265-10b"/>
　　　梁司馬畫馬歌<lb/>
畫精神畫筋骨一團旋風瞥滅沒仰秣如上賀蘭山低<lb/>
頭欲飲長城窟此馬昻然獨此<hi>一作出</hi>羣阿爺是龍飛入<lb/>
雲黄沙枯磧無寸草一日行過千里道展處把筆欲描<lb/>
時司馬一騧賽傾倒<lb/>
　　　丘小府小鼔歌<lb/>
地盤山鷄<hi>一作鳴</hi>猶可像坎坎砰砰隨手長夜半髙樓沈<lb/>
<hi>一作客</hi>醉時萬里踏橋亂山響<lb/>
<pb n="KR4h0140_WYG_265-11a"/>
　　　宜城放琴客歌<hi>并序城柳渾封宜  縣伯</hi>
　　琴客宜城愛妾也宜城請老愛妾出嫁不禁人之<lb/>
　　欲而私耳目之娯達者也况承命作歌<lb/>
佳人玉立生此<hi>一作北</hi>方家住邯鄲不是倡頭髻䰀鬌手<lb/>
爪長善撫琴瑟有文章新妍<hi>一作砑</hi>籠裙雲母光朱絃緑<lb/>
水喧洞房忽聞斗酒初决絶日暮浮雲古離別巴猿啾<lb/>
啾峡泉咽淚落羅衣顔色暍不知誰家更張設絲履墻<lb/>
偏釵股折南山闌干千丈雪七十非人不暖熱人情厭<lb/>
<pb n="KR4h0140_WYG_265-11b"/>
薄<hi>一作消歇</hi>古共然相公心在持事堅上善若水任方圓憶<lb/>
昨好之今棄捐服藥不如獨自眠從他更嫁一少年<lb/>
　　　李供奉彈箜篌歌<lb/>
國府樂手彈箜篌赤黄絛索金鎝頭早晨有敕鴛鴦殿<lb/>
夜静遂<hi>一作逐</hi>歌明月樓起坐可憐能抱撮大指調絃中<lb/>
指撥腕頭花落舞製<hi>一作衣</hi>裂手下鳥驚飛撥刺珊瑚席<lb/>
一聲一聲鳴錫錫羅綺屏一絃一絃如撼鈴急彈好遲<lb/>
亦好宜逺聴宜近聴左手低右手舉易調移音天賜與<lb/>
<pb n="KR4h0140_WYG_265-12a"/>
大絃似秋雁聨聨度隴關小絃似春燕喃喃向人語手<lb/>
頭疾腕頭軟来来去去如風巻聲清泠泠鳴索索垂珠<lb/>
碎玉空中落美女争窺玳瑁簾聖人卷上真珠箔大絃<lb/>
長小絃短小絃𦂳快大絃緩初調鏘鏘似鴛鴦水上弄<lb/>
新聲入深似太清仙鶴逰秘館李供奉儀容質身才稍<lb/>
稍六尺一在外不曽輙教人内裏聲聲不遣出指剥葱<lb/>
腕削玉饒鹽饒醬五味足弄調人間不識名彈盡天下<lb/>
崛竒曲胡曲漢曲聲皆好彈着曲髓曲肝腦往往從空<lb/>
<pb n="KR4h0140_WYG_265-12b"/>
入户来瞥瞥隨風落春草草頭只覺風吹入風来草即<lb/>
隨風立草亦不知風到来風亦不知聲緩急爇玉燭㸃<lb/>
<hi>一作照</hi>銀燈光照手實可憎只照箜篌絃上手不照箜篌<lb/>
聲裏能馳鳳闕拜鸞殿天子一日一逥見王侯將相立<lb/>
<hi>一作五</hi>馬迎巧聲一日一逥變實可重不惜千金買一弄<lb/>
銀器胡瓶馬上䭾瑞錦輕羅滿車送此州好手非一國<lb/>
一國東西盡南北除却天上化下来若向人間實難得<lb/>
　　　劉禪奴彈琵琶歌<hi>感相國韓公夢</hi>
<pb n="KR4h0140_WYG_265-13a"/>
樂府只傳横吹好琵琶寫出關山道覊雁出塞繞黄雲<lb/>
邊馬仰天嘶白草明妃愁<hi>一作怨</hi>中漢使逥蔡琰愁處胡<lb/>
笳哀鬼神知妙欲收響陰風切切四面来李陵寄書別<lb/>
蘇武自有生人無此苦當時若值霍驃姚滅盡烏孫奪<lb/>
公主<lb/>
　　　李湖州孺人彈筝歌<lb/>
武帝昇天留法曲凄情掩抑絃柱促上陽宫人<hi>一作女</hi>怨<lb/>
青苔此夜想夫憐碧玉思婦髙樓刺壁窺<hi>一作看</hi>愁猿呌<lb/>
<pb n="KR4h0140_WYG_265-13b"/>
月鸚呼兒寸心十指有長短妙入神處無人知獨把梁<lb/>
州凡㡬拍風沙對面胡秦隔聴中忘却前溪碧醉後猶<lb/>
疑邊草白<lb/>
　　　鄭女彈筝歌<lb/>
鄭女八歳能彈筝春風吹落天上聲一聲雍門淚承睫<lb/>
兩聲赤鯉露鬐鬛三聲白猿臂拓頬鄭女出參丈人時<lb/>
落花惹斷遊空絲髙樓不掩許聲出羞殺百舌黄鶯兒<lb/>
　　　諒公洞庭孤橘歌<lb/>
<pb n="KR4h0140_WYG_265-14a"/>
不種自生一株橘誰教渠向堦前出不羨江陵千木奴<lb/>
下生白蟻子上生青雀雛飛花薝蔔旃檀香結實如綴<lb/>
摩尼珠洞庭橘樹籠煙碧洞庭波月連沙白待取天公<lb/>
放恩赦儂家定作湖中客<lb/>
　　　送行歌<lb/>
送行人歌一曲何者為泥何者玉年華巳向秋草裏<hi>一作</hi>
<hi>衰</hi>春夢猶傳故山綠<lb/>
　　　險竿歌<lb/>
<pb n="KR4h0140_WYG_265-14b"/>
宛陵女兒擘飛手長竿横空上下走已能輕險若平地<lb/>
豈肯身為一家婦宛陵將士天下雄一下定却長稍弓<lb/>
翻身挂影恣騰蹋反綰頭髻盤旋風盤旋風撇飛鳥驚<lb/>
猿遶樹枝頭褭頭上打鼓不聞時手蹉脚跌蜘蛛絲忽雷<lb/>
掣斷流星尾矐睒劃破蚩尤旗若不隨仙作仙女即應<lb/>
嫁賊生賊兒中丞方畧通變化外户不扃從女嫁<lb/>
　　　洛陽行送洛陽章七明府<hi>一有響字</hi>
始上龍門望洛川洛陽桃李豔陽天最好當年二三月<lb/>
<pb n="KR4h0140_WYG_265-15a"/>
上陽宫樹千花發疏家父子錯掛冠梁鴻夫妻虚適越<lb/>
　　　黄鵠樓歌送獨孤助<lb/>
故人西去黄鵠樓西江之水上天流黄鵠杳杳江悠悠<lb/>
黄鵠徘徊故人別離壺酒盡清絲絶緑嶼沒餘煙白沙<lb/>
連曉月<lb/>
　　　廬山瀑布歌送李顧<lb/>
飄白霓挂丹梯應從織女機邊落不遣潯陽湖<hi>一作潮</hi>向<lb/>
西火雷劈山珠噴日五老峰前九江溢九江悠悠萬古<lb/>
<pb n="KR4h0140_WYG_265-15b"/>
情古人行盡今人行老人也欲上山去上箇深山無姓<lb/>
名<lb/>
　　　朝上清歌<lb/>
潔眼朝上清緑景開紫霞皇皇紫微君左右皆靈娥曼<lb/>
聲流睇和清歌些至陽無諼其樂多些旌蓋颯沓簫鼓<lb/>
和些金鳳玉麟鬱駢羅些反風名香香氣遐些瓊田瑶<lb/>
草夀無涯些君着玉衣升玉車些欲降瓊宫玉女家些<lb/>
其桃千年始着花些蕭寥天清而滅雲目瓊瓊兮情感<lb/>
<pb n="KR4h0140_WYG_265-16a"/>
　珮隨香兮夜聞肅肅兮愔愔啓天和兮洞靈心和為丹<lb/>
　兮雲為馬君乗之觴于瑶池之上兮三光羅列而在下<lb/>
　　　　剡紙歌<lb/>
　雲門路上山陰雪中有玉人持玉節宛委山裏<hi>一作裹</hi>禹<lb/>
　餘糧石中黄子黄金屑剡溪剡紙生剡藤噴水搗後為<lb/>
　蕉葉欲寫金人金口經寄與山陰山裏僧手把山中紫<lb/>
　羅筆思量㸃畫龍蛇出政是垂頭蹋翼時不免向君求<lb/>
　此物<lb/>
<pb n="KR4h0140_WYG_265-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷二百六十五<lb/>
</p>
<p>
</p>
  </div>
</body>
</text>
</TEI>
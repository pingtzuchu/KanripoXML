<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_319-1a"/>
　欽定四庫全書<lb/>
御定全唐詩卷三百十九<lb/>
　　顔粲<lb/>
　顔粲登建中進士第詩二首<lb/>
　　　　白露為霜<lb/>
　悲秋将嵗晚繁露巳成霜徧渚蘆先白霑籬菊自黄應<lb/>
　鐘鳴逺寺擁雁度三湘氣逼襦衣薄寒侵宵夢長滿庭<lb/>
　添月色拂水歛荷香獨念蓬門下窮年在一方<lb/>
<pb n="KR4h0140_WYG_319-1b"/>
　　　　吳宮教美人戰<hi>一作吳秘詩</hi>
　有客陳兵畫功成欲霸吳玉顔承将畧金鈿指軍符轉<lb/>
　佩風雲暗鳴鼙錦繡趨雪花頻落粉香汗盡流珠掩笑<lb/>
　誰千令嚴刑<hi>一作師</hi>必用誅至今孫子術<hi>一作法</hi>猶可静邉<lb/>
　隅<lb/>
　　徐敞<lb/>
　徐敞建中進士詩五首<lb/>
　　　　月暎清淮流<lb/>
<pb n="KR4h0140_WYG_319-2a"/>
遥夜淮彌浄浮空月正明虚無含氣白凝澹暎波清見<lb/>
底深還淺居髙缺復盈䖏柔知坎徳持潔表隂精利物<lb/>
功難並和光道巳成安流方利渉應鑒此時情<lb/>
　　　圎靈水鏡<lb/>
浮光上東洛揚彩滿圎靈明滅淪江水盈虚逐砌蓂不<lb/>
分沙岸白偏照海山清練色臨窓牖蟾光靄户庭成輪<lb/>
疑璧影初魄類弓形逺近凝清質娟娟<hi>一作依微</hi>出衆星<lb/>
　　　虹藏不見<lb/>
<pb n="KR4h0140_WYG_319-2b"/>
迎冬小雪至應節晚虹藏玉氣徒成象星精不散光美<lb/>
人初比色飛鳥罷呈祥石澗收晴影天津失彩梁霏霏<lb/>
空暮雨杳杳暎殘陽舒巻應時令因知聖厯長<lb/>
　　　白露為霜<lb/>
早寒青女至零露結為霜入夜飛清景凌晨積素光駟<lb/>
星初晳晳葭菼復蒼蒼色冐沙灘白威加木葉黄鮮輝<lb/>
襲紈扇殺氣掩干将葛屨那堪履徒令君子傷<lb/>
　　　賦得金莖露<lb/>
<pb n="KR4h0140_WYG_319-3a"/>
武帝貴長生延年餌玉英銅盤貯珠露仙掌抗金莖拂<lb/>
曙氛埃斂凌空沆瀣清岧嶤捧瑞氣巃嵸出宫城勢入<lb/>
浮雲聳形標霽色明大君當御宇何必去蓬瀛<lb/>
　張聿<lb/>
張聿建中進士詩五首<lb/>
　　　圎靈水鏡<lb/>
鳳池開月鏡清瑩寫寥天影散微波上光含片玉懸菱<lb/>
花凝泛灩桂樹暎清鮮樂廣披雲日山濤巻霧年濯纓<lb/>
<pb n="KR4h0140_WYG_319-3b"/>
何䖏去鑒物自堪妍廻首看雲液蟾蜍勢正圎<lb/>
　　　景風扇物<lb/>
何䖏青蘋末呈祥起逺空曉来揺草樹輕度浄塵䝉<hi>一作</hi>
<hi>輕去動溟濛</hi>水上微波動林前媚景通寥天鳴萬籟蘭徑長<lb/>
幽藂漸颺摶扶勢應從槖籥功開襟若有日願覩大王<lb/>
風<lb/>
　　　劒化為龍<lb/>
古劒誠難屈精明有所從沈埋方出獄合㑹却成龍牛<lb/>
<pb n="KR4h0140_WYG_319-4a"/>
斗光初歇蜿蜒氣漸濃雲濤透百丈水府躍千重拖尾<lb/>
迷蓮鍔張鱗露錦容至今沙岸下誰得覩元蹤<lb/>
　　　餘瑞麥<lb/>
瑞麥生堯日芃芃雨露偏兩岐分更合異畝頴仍連冀<lb/>
獲明王慶寧唯太守賢仁風吹靡靡甘雨長芊芊聖徳<lb/>
應多稔皇家配有年巳聞天下泰誰為濟西田<lb/>
　　　賦得首夏猶清和<hi>一作黎逄詩</hi>
早夏宜春景和光起禁城祝融将御節炎帝啓朱明日<lb/>
<pb n="KR4h0140_WYG_319-4b"/>
送殘花晚風過御苑清郊原浮麥氣池沼發荷英樹影<lb/>
臨山動禽飛入漢輕幸逄堯禹化全勝谷中情<lb/>
　麴信陵<lb/>
麴信陵貞元元年進士第為舒州望江令有恵政詩一<lb/>
巻今存六首<lb/>
　　　移居洞庭<lb/>
重林将疊嶂此䖏可逃秦水隔人間世花開洞裏春荷<lb/>
鋤分地利縦酒樂天真萬事更何有吾今已外身<lb/>
<pb n="KR4h0140_WYG_319-5a"/>
　　　吳門送客<lb/>
亂山吳苑外臨水讓王祠素是傷情䖏春非送客時不<lb/>
須愁落日且願駐青絲千里㑹應到一尊誰共持<lb/>
　　　長安道<lb/>
朱門暎綠楊雙闕抵通荘玉珮聲逾逺紅塵猶自香<lb/>
　　　出自賊中謁恒上人<lb/>
再拜吾師喜復悲誓心従此永歸依浮生怳忽若真夢<lb/>
何事于中有是非<lb/>
<pb n="KR4h0140_WYG_319-5b"/>
　　　過真律師舊院<lb/>
寂然秋院閉秋光過客閒来禮影堂堅氷銷盡還成水<lb/>
本自無形何足傷<lb/>
　　　酬談上人詠海石榴<lb/>
真僧相勸外浮華萬法無常可歎嗟但試尋思階下樹<lb/>
何人種此我看花<lb/>
　　　句<lb/>
臺笠冐山雨渚田耕荇花<hi>見石林燕詩</hi>
<pb n="KR4h0140_WYG_319-6a"/>
　張正元<lb/>
張正元登貞元五年進士第詩二首<lb/>
　　　冬日可愛<hi>一作陳諷詩</hi>
寒日臨清晝遼天一望時未消埋徑雪先暖讀書帷屬<lb/>
思光難駐舒情影若遺晉臣曽比徳謝客昔言詩散彩<lb/>
寧偏煦<hi>一作照</hi>流隂信不追餘輝如可就廻燭幸無私<lb/>
　　　臨川羨魚<lb/>
有客百愁侵求魚正在今廣川何渺漫髙岸㡬登臨風<lb/>
<pb n="KR4h0140_WYG_319-6b"/>
水寧相阻煙霞豈憚深不應同逐鹿詎肯比従禽結網<lb/>
非無力忘筌自有心永存芳餌在佇立思沈沈<lb/>
　王履貞<lb/>
王履貞貞元七年登第詩一首<lb/>
　　　青雲干吕<lb/>
異方占瑞氣干吕見青雲表聖興中國来王謁大君迎<lb/>
祥殊大樂叶慶類横汾自感<hi>一作是</hi>明時起非因<hi>一作将</hi>觸<lb/>
石分暎霄難辨色從吹乍成文須使流千載垂芳在典<lb/>
<pb n="KR4h0140_WYG_319-7a"/>
墳<lb/>
　彭伉<lb/>
彭伉宜春人貞元七年登進士第官評事詩三首<lb/>
　　　青雲干吕<lb/>
祥輝上干吕郁郁又紛紛逺示無為化将明至道君勢<lb/>
凝千里静色向九霄分巳見從龍意寧知觸石文状煙<lb/>
殊散漫捧日更氛氲自使来賔國西瞻仰瑞雲<lb/>
聖布中區化祥符異域雲含春初應吕暈碧巳成文東<lb/>
<pb n="KR4h0140_WYG_319-7b"/>
起随風暖西流共日曛升時嘉異月為慶等凝汾輕與<lb/>
晴煙比髙将曉霧分飄飄如可致願此翊明君<hi>前首見文苑英</hi>
<hi>華此首見唐詩紀事並存之</hi>
　　　寄妻<lb/>
莫訝相如獻賦遲錦書誰道淚沾衣不須化作山頭石<lb/>
待我堂前折桂枝<lb/>
　林藻<lb/>
林藻字緯乾莆陽人貞元七年進士第官嶺南節度副<lb/>
<pb n="KR4h0140_WYG_319-8a"/>
使詩一巻今存三首<lb/>
　　　青雲干吕<hi>一作吴泌詩</hi>
應節偏干吕亭亭在紫氛綴空<hi>一作雲</hi>初布<hi>一作度</hi>影捧日<lb/>
已成文結盖祥光迥為樓<hi>一作峯</hi>翠色分還同起封上更<lb/>
似出横汾作瑞来籓國呈形表聖君裵回如有託<hi>一作知有</hi>
<hi>謂</hi>誰道比閒雲<lb/>
　　　吳宫教戰<hi>一作葉季良詩</hi>
强吳矜霸畧講武在深宫盡出嬌娥輩先觀上将風揮<lb/>
<pb n="KR4h0140_WYG_319-8b"/>
戈羅袖巻擐甲汗装紅輕<hi>一作掩</hi>笑分旗下含羞入隊中<lb/>
皷停行未整刑舉令方崇自可威隣國何勞騁戰功<lb/>
　　　梨嶺<hi>見閩南唐雅</hi>
曽向嶺頭題姓字不穿楊葉不言歸弟兄各折一枝桂<lb/>
還向嶺頭聫影飛<lb/>
　李觀<lb/>
李觀字元賔趙州人貞元八年進士宏辭擢第授太子<lb/>
挍書郎集三巻詩四首<lb/>
<pb n="KR4h0140_WYG_319-9a"/>
　　　贈馮宿<lb/>
寒城上秦原遊子衣<hi>一作意</hi>飄飄黑雲截萬里獵火従中<lb/>
燒隂空蒸長煙殺氣獨不銷氷交石可裂風疾山如揺<lb/>
時無青松心顧我獨不凋<lb/>
　　　宿裵友書齋<lb/>
臥君山窓下山鳥與我言清風何颼飀松栢中夜繁久<lb/>
遊失歸趣宿此似故園林煙横近郊谿月落古原穉子<lb/>
不待曉花間出柴門<lb/>
<pb n="KR4h0140_WYG_319-9b"/>
　　　御溝新栁<lb/>
御溝迴廣陌芳栁對行人翠色枝枝滿年光樹樹新畏<lb/>
逄攀折客愁見别離辰近暎章臺騎遥分禁苑春嫩隂<lb/>
初覆水髙影漸離塵莫入胡兒笛還令淚溼巾<lb/>
　　　試中和節詔賜公卿尺詩<lb/>
淑節韶光媚皇明寵錫崇具寮頒玉尺成噐幸良工豈<lb/>
止尋常用将傳度量同人何不取利物亦賴其功紫翰<lb/>
宣殊造丹誠厲匪躬奉之無失墜恩澤自天中<lb/>
<pb n="KR4h0140_WYG_319-10a"/>
　李絳<lb/>
李絳字深之賛皇人登宏詞科授秘書省校書郎貞元<lb/>
末拜監察御史元和中以本官充翰林學士改中書舍<lb/>
人尋拜中書侍郎輔政多所匡益以疾求罷出為河中<lb/>
觀察使改兖海節度使寳厯初入為尚書左僕射李逄<lb/>
吉惡之罷為太子少師分司東都文宗即位徴為太常<lb/>
卿復出為山南西道節度使兵亂遇害集二十二巻今<lb/>
存詩二首<lb/>
<pb n="KR4h0140_WYG_319-10b"/>
　　　省試恩賜耆老布帛<hi>一作崔宗詩</hi>
渙汗中天發殊私海外存衰顔逄聖代華髪受皇恩燭<lb/>
物明堯日垂衣闢禹門惜時悲落景賜帛慰餘䰟厚澤<lb/>
沾翔泳微生保子孫盛明今尚齒歡奉九衢罇<lb/>
　　　和裵相國荅張秘書贈馬詩<lb/>
髙才名價欲凌雲上駟光華逺贈君念舊露垂丞相簡<lb/>
感知星動客卿文縦横逸氣寧稱力馳騁長途定出羣<lb/>
伏櫪莫令空度嵗黄金結束取功勲<lb/>
<pb n="KR4h0140_WYG_319-11a"/>
　崔樞<lb/>
崔樞順宗朝歴中書舍人充東宫侍讀終秘書監詩二<lb/>
首<lb/>
　　　賜耆老布帛<hi>一作張復元詩</hi>
殊私及耆老聖徳賑黎元布帛忻天賜生涯作主恩情<lb/>
均皆挟纊禮異賁丘園慶洽時方泰仁沾月告存寧知<lb/>
酬雨露空識荷乾坤撃壤将何幸裵回望九門<lb/>
　　　齊優開籠飛去所獻楚王鵠<lb/>
<pb n="KR4h0140_WYG_319-11b"/>
受命籠齊鵠交歡獻楚王恵心先巧辯戢羽見廻翔意<lb/>
適清風逺憂除白日長度雲揺舊影過樹閱新芳直取<lb/>
名翻重寧唯好不傷誰言滑稽理千載戒禽荒<lb/>
　陸復禮<lb/>
陸復禮貞元八年宏詞第一人詩一首<lb/>
　　　試中和節詔賜公卿尺詩<lb/>
春仲令初吉歡娛樂大中皇恩貞百度寳尺賜羣公欲<lb/>
使方隅法還令規矩同捧觀珍質麗拜受聖恩崇如荷<lb/>
<pb n="KR4h0140_WYG_319-12a"/>
丘山重思酬方<hi>一作分</hi>寸功従兹度天地與國慶無窮<lb/>
　李正辭<lb/>
李正辭貞元八年進士第憲宗時自拾遺轉補闕詩一<lb/>
首<lb/>
　　　賦得白雲起封中<hi>一作陳希烈詩</hi>
千年泰山頂雲起漢皇封不作竒峯状寧分觸石容為<lb/>
霖雖易得表聖自難逄冉冉排空上依依疊影重素光<lb/>
非曵練靈貺是従龍豈學無心出東西任所従<lb/>
<pb n="KR4h0140_WYG_319-12b"/>
　張嗣初<lb/>
張嗣初貞元八年進士詩二首<lb/>
　　　賦得白雲起封中<hi>一作許康佐詩</hi>
英英白雲起呈瑞出封中表聖寧因地逄時豈待風浮<lb/>
光彌皎潔流影更<hi>一作忽</hi>冲融自叶堯年美誰云漢日同<lb/>
金泥光乍掩玉檢氣潛通欲與非煙並亭亭不散空<lb/>
　　　春色滿皇州<lb/>
何䖏年華好皇州淑氣勻韶陽潛應律草木暗迎春栁<lb/>
<pb n="KR4h0140_WYG_319-13a"/>
變金堤畔蘭抽曲水濵輕黄垂輦道微綠暎天津麗景<lb/>
浮丹闕晴光擁紫宸不知幽逺地今日㡬枝新<lb/>
　許康佐<lb/>
許康佐貞元中舉進士宏辭累遷中書舍人翰林學士<lb/>
與王起俱為文宗寵禮終禮部尚書詩二首<lb/>
　　　日暮碧雲合<lb/>
日際愁隂生天涯暮雲碧重重不辨盖沈沈乍如積林<lb/>
色黯疑暝隟光俄巳夕出岫且從龍縈空寧觸石餘輝<lb/>
<pb n="KR4h0140_WYG_319-13b"/>
澹瑶草浮影凝綺席時景詎能留㡬思輕尺璧<lb/>
　　　白雲起封中<hi>一作張嗣初詩</hi>
英英白雲起呈瑞出封中表聖寧依地逄時豈待風浮<lb/>
輝彌皎潔流影更冲融自叶堯天美誰言漢日同泥金<lb/>
光乍掩檢玉氣俄通猶願非煙瑞亭亭不散空<lb/>
　許堯佐<lb/>
許堯佐康佐之弟擢進士第為太子校書郎終諌議大<lb/>
夫詩一首<lb/>
<pb n="KR4h0140_WYG_319-14a"/>
　　　石季倫金谷園<hi>一本題作金谷懷古</hi>
石氏遺文在淒涼見故園輕<hi>一作清</hi>風思奏樂衰草憶<hi>一作</hi>
<hi>念</hi>行軒舞榭蒼<hi>一作荒</hi>苔掩歌臺落葉繁斷雲歸舊壑流<lb/>
水咽新源曲沼殘煙斂叢篁宿鳥喧唯餘池上月猶似<lb/>
對金尊<lb/>
　李君房<hi>一作芳</hi>
李君房貞元間人詩一首<lb/>
　　　石季倫金谷<hi>一本有故字</hi>園<lb/>
<pb n="KR4h0140_WYG_319-14b"/>
梓澤風流地淒凉跡尚存殘芳迷妓女衰草憶王孫舞<lb/>
態随人謝歌聲寄鳥言池平森灌木月落弔空園流水<lb/>
悲難駐浮雲影自翻賔階餘蘚石車馬詎喧喧<lb/>
　杜羔<lb/>
杜羔洹水人貞元初及進士第後歴振武節度使以工<lb/>
部尚書致仕詩一首<lb/>
　　　享恵昭太子廟樂章登歌<lb/>
因心克孝位震遺芬賔天道茂軫懐氣分發祗乃祀咳<lb/>
<pb n="KR4h0140_WYG_319-15a"/>
　歎如聞二歌斯升以詠徳薫<lb/>
　　車緬<lb/>
　車緬貞元進士詩一首<lb/>
　　　　南至日隔仗望含元殿香鑪<hi>一作王良士詩</hi>
　抗殿疏元首髙髙接上元節當南至日星是北辰天寳<lb/>
　㦸羅仙仗金鑪引瑞煙霏微雙闕麗溶曵九州連拂曙<lb/>
　祥光滿分晴曉色鮮一陽今在厯生植願陶甄<lb/>
　<lb/>
<pb n="KR4h0140_WYG_319-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻三百十九<lb/>
</p>
<p>
</p>
  </div>
</body>
</text>
</TEI>
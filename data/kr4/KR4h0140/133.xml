<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_133-1a"/>
　欽定四庫全書<lb/>
御定全唐詩巻一百三十三<lb/>
　　李頎<lb/>
　　　　古從軍行<lb/>
　白日登山望烽火黄昏飲馬傍交河行人刁斗風沙暗<lb/>
　公主琵琶幽怨多野雲萬里無城郭雨雪紛紛連大漠<lb/>
　胡鴈哀鳴夜夜飛胡兒眼淚雙雙落聞道玉門猶被遮<lb/>
　應將性命逐輕車年年戰骨埋荒外空見蒲桃入漢家<lb/>
<pb n="KR4h0140_WYG_133-1b"/>
　　　　行路難<lb/>
　漢家名臣楊徳祖四代五公享茅土父子兄弟綰銀黄<lb/>
　躍馬鳴珂朝建章火浣單衣繡方領茱茰錦帶玉盤嚢<lb/>
　賔客填街復滿座<hi>一作堂</hi>片言出口生輝光世人逐勢爭<lb/>
　奔走瀝膽隳肝惟恐後當時一顧登青雲自謂生死長<lb/>
　隨君一朝謝病還鄉里窮巷蒼苔絶知巳秋風落葉閉<lb/>
　重門昨日論交竟誰是薄俗嗟嗟難重陳深山麋鹿可<lb/>
　為鄰魯連所以蹈東海古往今來稱達人<lb/>
<pb n="KR4h0140_WYG_133-2a"/>
　　　緩歌行<lb/>
小來託身攀貴遊傾財破産無所憂暮擬<hi>一作夜</hi>經過石<lb/>
渠署朝將出入銅龍樓結交杜陵輕薄子謂言可生復<lb/>
可死一沈一浮㑹有時棄我翻然如脱屣男兒立身湏<lb/>
自强十年閉户潁水陽業就功成見明主擊鐘鼎食坐<lb/>
華堂二八蛾睂梳墮馬美酒清歌曲房下文昌宮中賜<lb/>
錦衣長安陌上退朝歸五陵<hi>一作侯</hi>賔從莫敢視三省官<lb/>
僚揖者稀早知今日讀書是悔作從前任<hi>一作來狂</hi>俠非<hi>一作</hi>
<pb n="KR4h0140_WYG_133-2b"/>
<hi>兒</hi>
　　　琴歌<lb/>
主人有酒歡今夕請奏鳴琴廣陵客月照城頭烏半飛<lb/>
霜凄萬樹風入衣銅鑪華燭燭增輝初彈渌水後楚妃<lb/>
一聲已動物皆静四座無言星欲稀清淮奉使千餘里<lb/>
敢告雲山從此始<lb/>
　　　放歌行荅從弟墨卿<lb/>
小來好文恥學武世上功名不觧取雖沾寸禄已後時<lb/>
<pb n="KR4h0140_WYG_133-3a"/>
徒欲出身事明主柏梁賦詩不及宴長楸走馬誰相數<lb/>
斂迹俛睂心自甘髙歌擊節聲半苦由是蹉跎一老夫<lb/>
養雞牧豕東城隅空歌漢代蕭相國肯事霍家馮子都<lb/>
徒爾當年聲籍籍濫作詞林兩京客故人斗酒安陵橋<lb/>
黄鳥春風洛陽陌吾家令弟才不羈五言破的人共推<lb/>
興來逸氣如濤湧千里長江歸海時别離短景何蕭索<lb/>
佳句相思能間作舉頭遥望魯陽山木葉紛紛向人落<lb/>
　　　王母歌<lb/>
<pb n="KR4h0140_WYG_133-3b"/>
武皇齋戒承華殿端拱湏臾王母見霓旌照耀麒麟車<lb/>
羽葢淋漓孔雀扇手指交梨遣帝食可以長生臨㝢縣<lb/>
頭上復<hi>一作上元頭</hi>戴九星冠總領玉童坐南靣欲聞要言<lb/>
今告汝帝乃焚香請此語若能錬魄去三尸後當見我<lb/>
天皇所顧謂侍女董雙成酒䦨可奏雲和笙紅霞白日<lb/>
儼不動七龍五鳯紛相迎惜哉志驕神不悦歎息馬蹄<lb/>
與車轍複道歌鐘杳將暮深宮桃李花<hi>一作飛</hi>成雪為<hi>一作</hi>
<hi>但</hi>看青玊五枝燈蟠螭吐火<hi>一作/火盡</hi>光欲<hi>一作已</hi>絶<lb/>
<pb n="KR4h0140_WYG_133-4a"/>
　　　鮫人歌<lb/>
鮫人潛織水底居側身上下隨遊<hi>一作龍</hi>魚輕綃文綵不<lb/>
可識夜夜澄波連<hi>一作流</hi>月色有時寄宿來城市海島青<lb/>
㝠無極已泣珠報恩君莫辭今年相見明年期始知萬<lb/>
族無不有百尺深泉架户牖鳥沒空山誰復望一望雲<lb/>
濤堪白首<lb/>
　　　夏宴張兵曹東堂<lb/>
重林華屋堪避暑況乃烹鮮㑹佳客主人三十朝大夫<lb/>
<pb n="KR4h0140_WYG_133-4b"/>
滿座森然見矛㦸北忩卧簟連心花竹裏蟬鳴西日斜<lb/>
羽扇揺風却珠汗玊盆貯水割甘𤓰雲峰峨峨自氷雪<lb/>
坐對芳樽不知熱醉來但挂葛巾眠莫道明朝有離别<lb/>
　　　同張員外諲詶答之作<lb/>
洛中髙士日沈㝠手自灌園方帶經王湛牀頭見周易<lb/>
長康傳裏好丹青鶡冠葛屨無名位博奕賦詩聊遣意<lb/>
清言只到衞家兒用筆能誇鍾太尉東籬二月種蘭蓀<lb/>
窮巷人稀鳥雀喧聞道郎官問生事肯令鬢髮老柴門<lb/>
<pb n="KR4h0140_WYG_133-5a"/>
　　　欲之新鄉答崔顥綦母潛<lb/>
數年作吏家屢空誰道黑頭成老翁男兒在世無産業<lb/>
行子出門如轉蓬吾屬交歡此何夕南家𢷬衣動歸客<lb/>
銅鑪將炙相歡飲星宿縱横露華白寒風巻葉度滹沱<lb/>
飛雪布<hi>一作覆</hi>地悲峨峨孤城日落見棲鳥馬上時聞漁<lb/>
者歌明朝東路把君手臘日辭君期嵗首自知寂寞無<lb/>
去思敢望縣人致牛酒<lb/>
　　　答髙三十五留别便呈于十一<lb/>
<pb n="KR4h0140_WYG_133-5b"/>
累薦賢良皆不就家近陳留訪耆舊韓康雖復在人間<lb/>
王霸終思隠巖竇清冷池水灌園蔬萬物滄江心澹如<lb/>
妻子歡同五株栁雲山老<hi>一作元</hi>對一牀書昨日公車見<lb/>
三事明君賜衣遣為吏懐章不使郡邸驚待詔初從闕<lb/>
庭至散誕由來自不羈低頭授職爾何為故園壁挂烏<lb/>
紗帽官舍陳生白接䍦寄書寂寂於陵子蓬蒿沒身胡<lb/>
不仕藜羮被褐環堵中嵗晚將貽故人恥<lb/>
　　　送康洽入京進樂府歌<lb/>
<pb n="KR4h0140_WYG_133-6a"/>
識子十年何不遇只愛歡遊兩京路朝吟左氏嬌女篇<lb/>
夜誦相如美人賦長安春物舊相宜小苑蒲萄花滿枝<lb/>
栁色偏濃九華殿鶯聲醉殺五陵兒曵裾此日從何所<lb/>
中貴由來盡相許白裌春衫仙吏贈烏皮隠几臺郎與<lb/>
新詩樂府唱堪愁御妓應傳鳷鵲樓西上雖因長公主<lb/>
終湏一見曲陵<hi>一作陽</hi>侯<lb/>
　　　送劉十<hi>一作劉十一</hi>
三十不官亦不娶時人焉識道髙下房中唯有老氏經<lb/>
<pb n="KR4h0140_WYG_133-6b"/>
櫪上空餘少遊馬徃來嵩華與圅秦放歌一曲前山春<lb/>
西林獨鶴引閒歩南澗飛泉清角巾前年上書不得意<lb/>
歸卧東忩兀然醉諸兄相繼掌青史第五之名齊驃騎<lb/>
烹葵摘果告我行落日夏雲縱復横聞道謝安掩口笑<lb/>
知君不免為蒼生<lb/>
　　　送王道士還山<lb/>
嵩陽道士餐柏實居處三花對石室心窮伏火陽精丹<lb/>
口誦淮王萬畢術自言神訣不可求我師聞之𤣥圃遊<lb/>
<pb n="KR4h0140_WYG_133-7a"/>
出入彤庭佩金印承恩赫赫如王侯雙峰樹下曾受業<lb/>
應傳肘後長生法吾聞仙地多後身安知不是具茨人<lb/>
玉膏清泠瀑泉水白雲谿中日方此從今不見數十年<lb/>
鬢髮顔容只如是先生捨我欲何歸竹杖黄裳登翠微<lb/>
當有巖前白蝙蝠迎君日暮雙來飛<lb/>
　　　别梁鍠<lb/>
梁生倜儻心不羈途窮氣葢長安兒回頭轉盼似鵰鶚<lb/>
有志飛鳴人豈知雖云四十無禄位曾與大軍掌書記<lb/>
<pb n="KR4h0140_WYG_133-7b"/>
抗辭請刃誅部曲作色論兵犯二帥一言不合龍頟侯<lb/>
擊劒拂衣從此棄朝朝飲酒黄公壚脱帽露頂爭叫呼<lb/>
庭中犢鼻昔嘗挂懐裏琅玕今在無時人見子多落魄<lb/>
共笑狂歌非逺圗忽然遣躍紫騮馬還是昻藏一丈夫<lb/>
洛陽城頭曉霜白層氷峨峨滿川澤但聞行路吟新詩<lb/>
不歎舉家無擔石莫言貧賤長可欺覆簣成山當有時<lb/>
莫言富貴長可託木槿朝看暮還落不見古時塞上翁<lb/>
倚伏由來任天作去去滄波勿復陳五湖三江愁殺人<lb/>
<pb n="KR4h0140_WYG_133-8a"/>
　　　送從弟遊江淮兼謁鄱陽劉太守<lb/>
都門栁色朝朝新念爾今為江上人穆陵關帶清風逺<lb/>
彭蠡湖連芳草春泊舟借問西林寺曉聼猿聲在山翠<lb/>
潯陽北望鴻鴈回湓水東流客心醉湏知聖代舉賢良<lb/>
不使遺才滯一方應見鄱陽虎符守思歸共指白雲鄉<lb/>
　　　雙笋歌送李回兼呈劉四<lb/>
並抽新笋色漸緑迥出空林雙碧玉春風解籜雨潤根<lb/>
一枝半葉清露痕為君當靣拂雲日孤生四逺何足論<lb/>
<pb n="KR4h0140_WYG_133-8b"/>
再三抱此悵為别嵩洛故人與之説<lb/>
　　　送劉四赴夏縣<lb/>
九霄特立紅鸞姿萬仞孤生玉樹枝劉侯致身能若此<lb/>
天骨自然多歎美聲名播揚二十年足下長途㡬千里<lb/>
舉世皆親丞相閣我心獨愛伊川水脱畧勢利猶埃塵<lb/>
嘯傲時人而已矣新詩數嵗即文雄上書昔召蓬萊宮<lb/>
明主拜官麒麟閣光車駿馬看玉童髙人徃來廬山逺<lb/>
隠士徃來張長公扶南甘蔗甜如蜜雜以荔枝龍州橘<lb/>
<pb n="KR4h0140_WYG_133-9a"/>
赤縣繁詞滿劇曹白雲孤峯暉永日朝持手板望飛鳥<lb/>
暮誦楞伽對空室一朝出宰汾河間明府下車人吏閒<lb/>
端坐訟庭更無事開<hi>一作閑</hi>門咫尺巫咸山男耕女織蒙<lb/>
恵化麥熟雞鳴長秋稼明年九府議功時五辟三徴當<lb/>
在兹聞道桐鄉有遺老邑中還欲置生祠<lb/>
　　　少室雪晴送王寧<lb/>
少室衆峯㡬峰别一峰晴見一峰雪隔城半山連青松<lb/>
素色峨峨千萬重過景斜臨不可道白雲欲盡難為容<lb/>
<pb n="KR4h0140_WYG_133-9b"/>
行人與我翫幽境北風切切吹衣冷惜别浮橋駐馬時<lb/>
舉頭試望南山嶺<lb/>
　　　送陳章甫<lb/>
四月南風大麥黄棗花未落桐隂長青山朝别暮還見<lb/>
嘶馬出門思舊鄉陳侯立身何坦蕩虬鬚虎睂仍大顙<lb/>
腹中貯書一萬卷不肯低頭在草莾東門酤酒飲我曹<lb/>
心輕萬事皆<hi>一作如</hi>鴻毛醉卧不知白日暮有時空望孤<lb/>
雲髙長河浪頭連天黑津口<hi>一作吏</hi>停舟渡不得鄭國遊<lb/>
<pb n="KR4h0140_WYG_133-10a"/>
人未及家洛陽行子空歎息聞道故林相識多罷官昨<lb/>
日今如何<lb/>
　　　聼安萬善吹觱篥歌<lb/>
南山截竹為觱篥此樂本自龜兹出流傳漢地曲轉竒<lb/>
涼州胡人為我吹傍鄰聞者多歎息逺客思鄉皆淚垂<lb/>
世人觧聼不觧賞長颷風中自來徃枯桑老柏寒颼飀<lb/>
九雛鳴鳯亂啾啾龍吟虎嘯一時發萬籟百泉相與秋<lb/>
忽然更作漁陽摻黄雲蕭條白日暗變調如聞楊栁春<lb/>
<pb n="KR4h0140_WYG_133-10b"/>
上林繁花照眼新嵗夜髙堂列明燭美酒一杯聲一曲<lb/>
　　　魏倉曹東堂檉樹<lb/>
愛君雙檉一樹竒千葉齊生萬葉垂長頭拂石帶烟雨<lb/>
獨立空山人莫知攢青蓄翠隂滿屋紫穂紅英曾㫁目<lb/>
洛陽墨客遊雲間若到麻源第三谷<lb/>
　　　照公院雙橙<lb/>
種橙夾堦生得地細葉隔簾見雙翠抽條向長未及肩<lb/>
泉水遶根日三四青青何必楚人家帶雨凝烟新著花<lb/>
<pb n="KR4h0140_WYG_133-11a"/>
永願香爐灑甘露夕陽時映東枝斜南庭黄竹爾不敵<lb/>
借問何時堪挂錫<lb/>
　　　愛敬寺古藤歌<lb/>
古藤池水盤樹根左攫右拏龍虎蹲横空直上相陵突<lb/>
丰茸離纚若無骨風雷霹靂連黑枝人言其下藏妖魑<lb/>
空庭落葉乍開合十月苦寒常倒垂憶昨花飛滿空殿<lb/>
密葉吹香飯僧遍南堦雙桐一百尺相與年年老霜霰<lb/>
　　　崔五六圗屏風各賦一物得烏孫佩刀<lb/>
<pb n="KR4h0140_WYG_133-11b"/>
烏孫腰間佩兩刀刃可吹毛錦為帶握中枕宿穹廬室<lb/>
馬上割飛蠮螉塞執之魍魎誰能前氣凛清風沙漠邊<lb/>
磨用隂山一片石洗將胡地獨流泉主人屏風寫竒狀<lb/>
鐵鞘金鐶儼相向回頭瞪目時一看使予心在江湖上<lb/>
　　　古意<lb/>
男兒事長征少<hi>一作生</hi>小<hi>一作作</hi>幽燕客賭勝馬蹄下由來<lb/>
輕七尺殺人莫敢前鬚如蝟毛磔黄雲隴底白雪飛未<lb/>
得報恩不能<hi>一作得</hi>歸遼東小婦年十五慣彈琵琶觧歌<lb/>
<pb n="KR4h0140_WYG_133-12a"/>
舞今<hi>一作合</hi>為羗笛出塞聲使我三軍淚如雨<lb/>
　　　采蓮<hi>一作放歌行</hi>
越溪女越溪蓮齊菡萏雙嬋娟嬉遊向何處采摘且同<lb/>
船浩唱發容與清波生漪漣時逢島嶼泊㡬伴鴛鴦眠<lb/>
襟袖既盈溢馨香亦相傳薄暮歸去來苧羅生碧烟<lb/>
　　　雜興<lb/>
沈沈牛渚磯舊説多靈怪行人夜秉生犀燭洞照洪深<lb/>
闢滂湃乘車駕馬徃復旋赤紱朱冠何偉然波驚海若<lb/>
<pb n="KR4h0140_WYG_133-12b"/>
潛幽石龍抱胡髯卧黑泉水濵丈人曾有語物或惡之<lb/>
當害汝武昌妖夢果為災百代英威埋鬼府青青蘭艾<lb/>
本殊香察見泉魚固不祥濟水自清河自濁周公大聖<lb/>
接輿狂千年魑魅逢華表九日茱茰作佩嚢善惡死生<lb/>
齊一貫祗應斗酒任蒼蒼<lb/>
　　　絶纓歌<lb/>
楚王宴客章華臺章華美人善歌舞玉顔豓豓空相向<lb/>
滿堂目成不得語紅燭滅芳酒䦨羅衣半醉春夜寒絶<lb/>
<pb n="KR4h0140_WYG_133-13a"/>
纓觧帶一為歡君王赦過不之罪暗中珠翠鳴珊珊寧<lb/>
愛賢不愛色青娥買死誰能識果却一<hi>一作三</hi>軍全社稷<lb/>
　　　鄭櫻桃歌<hi>石季龍寵惑優僮鄭櫻桃而殺妻郭氏更納清河崔氏櫻桃又譖而殺之</hi>
　　　<hi>櫻桃美麗擅寵宮掖樂府由是有鄭櫻桃歌</hi>
石季龍僭天禄擅雄豪美人姓鄭名櫻桃櫻桃美顔香<lb/>
且澤娥娥侍寢専宮掖後庭卷衣三萬人翠睂清鏡不<lb/>
得親宮軍女騎一千匹繁花照耀漳河春織成花映紅<lb/>
綸巾<hi>季龍以女騎一千為鹵薄皆著紫綸巾五文織成鞾</hi>紅旗掣曵鹵簿新鳴鼙<lb/>
<pb n="KR4h0140_WYG_133-13b"/>
走馬接飛鳥銅䭾瑟瑟隨去塵鳯陽重門如意館百尺<lb/>
金梯倚銀漢自言富貴不可量女為公主男為王赤花<lb/>
雙簟珊瑚牀盤龍斗帳琥珀光淫昏偽位神所惡滅石<lb/>
者陵終不悟鄴城蒼蒼白露微世事<hi>一作浮世</hi>翻覆黄雲飛<lb/>
　　　送劉昱<lb/>
八月寒葦花秋江浪頭白北風吹五兩誰是潯陽客鸕<lb/>
鷀山頭微雨晴揚州郭裏暮潮生行人夜宿金陵渚試<lb/>
聼沙邊有<hi>一作南</hi>鴈聲<lb/>
<pb n="KR4h0140_WYG_133-14a"/>
　　　送郝判官<lb/>
楚城木葉落夏口青山遍<hi>一作轉</hi>鴻雁向南時君乘使者<lb/>
傳楓林帶水驛夜火明山縣千里送行人蔡州如眼見<lb/>
江連清漢東逶迤遥望荆雲相蔽虧應問襄陽舊風俗<lb/>
為余騎馬習家池<lb/>
　　　送劉方平<lb/>
綺紈遊上國多作少年行二十工詞賦惟君著美名童<lb/>
顔且白晳佩徳如瑶瓊荀氏風流盛胡家公子清有才<lb/>
<pb n="KR4h0140_WYG_133-14b"/>
不偶誰之過肯即藏鋒事髙卧洛陽草色猶自春遊子<lb/>
東歸喜拜親漳水橋頭值鳴鴈朝歌縣北少行人别離<lb/>
斗酒心相許落日青郊半微雨請君騎馬望西陵為我<lb/>
殷勤弔魏武<lb/>
　　　聼董大彈胡笳聲兼寄語弄房給事<hi>一本題作聼董庭蘭</hi>
　　　<hi>彈琴兼寄房給事</hi>
蔡女昔造胡笳聲一彈一十有八拍胡人落淚沾<hi>一作向</hi>
邊草漢使斷腸對歸客古戍蒼蒼烽火寒大荒沈沈飛<lb/>
<pb n="KR4h0140_WYG_133-15a"/>
雪白先拂商弦後角羽四郊秋葉驚摵摵董夫子通神<lb/>
明深山<hi>一作松</hi>竊聼來妖精調遲更速皆應手將徃復旋<lb/>
如有情空山百鳥散還合萬里浮<hi>一作孤</hi>雲隂且晴嘶酸<lb/>
雛鴈失羣夜斷絶胡兒戀母聲川為淨其波鳥亦罷其<lb/>
鳴烏孫部落家鄉逺邏娑沙塵哀怨生幽音變調忽飄<lb/>
灑長風吹林雨墮瓦迸泉颯颯飛木末野鹿呦呦走堂<lb/>
下長安城連東掖垣鳳凰池對青瑣門髙才脱畧名與<lb/>
利日夕望君抱琴至<lb/>
<pb n="KR4h0140_WYG_133-15b"/>
　　　彈棊歌<lb/>
崔侯善彈棊巧妙盡於此藍田美玉清如砥白黑相分<lb/>
十二子聨翩百中皆造微魏文手巾不足比縁邊度隴<lb/>
未可嘉鳥跂星懸危<hi>一作正</hi>復斜迴颷轉指速飛電拂四<lb/>
取五旋風花<hi>一作拂取四五如旋花</hi>坐中<hi>一作上</hi>齊聲稱絶藝仙人<lb/>
六博何能<hi>一作曾</hi>繼一别常山道路遥為余更作三五<hi>一作</hi>
<hi>兩</hi>勢<lb/>
　　　送山隂姚丞攜妓之任兼寄蘇少府<lb/>
<pb n="KR4h0140_WYG_133-16a"/>
　東風香草路南客心容與白晳呉王孫青蛾栁家女都<lb/>
　門數騎出河口片帆舉夜簟眠橘洲春衫傍楓嶼山隂<lb/>
　政簡甚從容到罷惟求物外蹤落日花邊剡溪水晴烟<lb/>
　竹裏㑹稽峰才子風流蘇伯玉同官曉暮應相逐加飡<lb/>
　共愛鱸魚肥醒酒仍憐甘蔗熟知君練思本清新季子<lb/>
　如今得為鄰他日知尋始寧墅題詩早晚寄西人<lb/>
　<lb/>
　<lb/>
<pb n="KR4h0140_WYG_133-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻一百三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_048-1a"/>
　欽定四庫全書<lb/>
御定全唐詩巻四十八<lb/>
　　張九齡<lb/>
　　　　奉和聖製經孔子舊宅<lb/>
　孔門太山下不見登封時徒有先王法今為明主思恩<lb/>
　加萬乘幸禮致一牢祠舊宅千年外光華空在兹<lb/>
　　　　奉和聖製次瓊嶽韻<lb/>
　山祇亦望幸雲雨見靈心嶽館逢朝霽關門解宿隂咸<lb/>
<pb n="KR4h0140_WYG_048-1b"/>
　京天上近清渭日邊臨我武因冬狩何言是即禽<lb/>
　　　　奉和聖製送李尚書入蜀<lb/>
　眷言感忠義何有間山川徇節今如此離情空復然皇<lb/>
　心在勤恤徳澤委昭宣周月成功後明年或勞還<lb/>
　　　　奉和聖製初出洛城<lb/>
　東上淹龍駕西人望翠華山川祗詢物宫觀豈為家十<lb/>
　月回星斗千官捧日車洛陽無怨思廵幸更非賒<lb/>
　　　　奉和聖製途次陜州作<lb/>
<pb n="KR4h0140_WYG_048-2a"/>
馳道當河陜陳詩問國風川原三晉别襟帶兩京同後<lb/>
殿函關盡前旌闕塞通行㸔洛陽陌光景麗天中<lb/>
　　　勅賜寧王池宴<lb/>
賢王有池館明主賜春遊淑氣林間發恩光水上浮徒<lb/>
慙<hi>一作㕘</hi>和鼎地終謝巨<hi>一作濟</hi>川舟皇澤空如此輕生莫<lb/>
可酬<lb/>
　　　天津橋東旬宴得歌字韻<lb/>
清洛象天河東流形勝多朝來逢宴喜春盡却妍和泉<lb/>
<pb n="KR4h0140_WYG_048-2b"/>
鮪歡時躍林鸎醉裏歌賜恩頻若此為樂奈人何<lb/>
　　　上陽水窗旬宴得移字韻<lb/>
河漢非應到汀洲忽在斯仍逢帝樂下如逐海槎窺春<lb/>
賞時将换皇恩嵗不移今朝遊宴所莫比天泉池<lb/>
　　　折楊柳<lb/>
纎纎折楊柳持此寄情人一枝何足貴憐是故園春遲<lb/>
景那能乆芳菲不及新更愁征戍客容鬢老邊塵<lb/>
　　　剪綵<lb/>
<pb n="KR4h0140_WYG_048-3a"/>
姹女矜容色為花不讓春既爭芳意早誰待物華真葉<lb/>
作叅差發枝從㸃綴新自然無限態長在艷陽晨<hi>一作人</hi>
　　　和崔黄門寓直夜聽蟬之作<lb/>
蟬嘶玉樹枝向夕恵風吹幸入連宵聽應縁飲露知思<lb/>
深秋欲近聲靜夜相宜不是黄金飾清香徒爾為<lb/>
　　　和姚令公從幸温湯喜雪<lb/>
萬乘飛黄馬千金狐白裘正逢銀霰積如向玉京遊瑞<lb/>
色鋪馳道花文拂綵旒還聞吉甫頌不共郢歌儔<lb/>
<pb n="KR4h0140_WYG_048-3b"/>
　　　立春日晨起對積雪<lb/>
忽對林亭雪瑶華處處開今年迎氣始昨夜伴春回玉<lb/>
潤窗前竹花繁院裏梅東郊齋祭所應見五神來<lb/>
　　　三月三日申王園亭宴集<lb/>
稽亭追往事雎苑勝前聞飛閣凌芳樹華池落綵雲藉<lb/>
草人留酌銜花鳥赴羣向來同賞處惟恨碧林曛<lb/>
　　　三月三日登龍山<lb/>
伊川與㶚津今日祓除人豈似龍山上還同湘水濵衰<lb/>
<pb n="KR4h0140_WYG_048-4a"/>
顔憂更老淑景望非春禊飲非吾事聊将偶俗塵<lb/>
　　　和王司馬折梅寄京邑昆弟<lb/>
離别念同嬉芬榮欲共持獨攀南國樹遥寄北風時林<lb/>
惜迎春早花愁去日遲還聞折梅處更有棣華詩<lb/>
　　　晩霽登王六東閣<lb/>
試上江樓望初逢山雨晴連空青嶂合向晩白雲生彼<lb/>
羙要殊觀蕭條見逺情情來不可極日暮水流清<lb/>
　　　蘇侍郎紫薇庭各賦一物得芍藥<lb/>
<pb n="KR4h0140_WYG_048-4b"/>
仙禁生紅藥㣲芳不自持幸因清切地還遇艷陽時名<lb/>
見桐君籙香聞鄭國詩孤根若可用非直愛華滋<lb/>
　　　和黄門盧侍御詠竹<lb/>
清切紫庭垂葳蕤防露枝色無𤣥月變聲有恵風吹髙<lb/>
節人相重虗心世所知鳳皇佳可食一去一來儀<lb/>
　　　和韋尚書答梓州兄南亭宴集<lb/>
棠棣聞餘興烏衣有舊遊門前杜城陌池上曲江流暇<lb/>
日嘗繁㑹清風詠阻修始知西峙嶽同氣此相求<hi>陸平原贈</hi>
<pb n="KR4h0140_WYG_048-5a"/>
<hi>弟有子為東峙嶽之句</hi>
　　　答陳拾遺贈竹簮<lb/>
與君嘗此志因物復知心遺我龍鍾節非無玳瑁簮幽<lb/>
素宜相重雕華豈所任為君安首飾懐此代兼金<lb/>
　　　贈澧陽韋明府<lb/>
君有百錬刃堪斷七重犀誰開太阿匣持割武城雞竟<lb/>
與尚書佩遥應天子提何時遇操宰當使玉如泥<lb/>
　　　在洪州答綦母學士<lb/>
<pb n="KR4h0140_WYG_048-5b"/>
旬雨不愆期由來自若時爾無言郡政吾豈欲天欺常<lb/>
念涓塵益惟歡草樹滋課成非所擬人望在東菑<lb/>
　　　酬王六霽後書懐見示<lb/>
雲雨俱行罷江天巳洞開炎氛霽後滅邊緒望中來作<lb/>
驥君垂耳為魚我曝鰓更憐湘水賦還是洛陽才<lb/>
　　　酬王六寒朝見詒<lb/>
賈生流寓日揚子寂寥時在物多相背唯君獨見思漁<lb/>
為江上曲雪作郢中詞忽枉兼金訊長懐伐木詩<lb/>
<pb n="KR4h0140_WYG_048-6a"/>
　　　林亭詠<lb/>
穿竹非求麗幽閑欲寄情偶懐因壤石真意在蓬瀛苔<lb/>
益山文古池添竹氣清從兹果蕭散無事亦無營<lb/>
　　　晨出郡舍林下<lb/>
晨興歩北林蕭散一開襟復見林上月娟娟猶未沉片<lb/>
雲自孤逺叢篠亦清深無事由來貴方知物外心<lb/>
　　　園中時蔬盡皆鋤理唯秋蘭數本委而不顧彼<lb/>
　　　雖一物有足悲者遂賦二章<lb/>
<pb n="KR4h0140_WYG_048-6b"/>
場藿巳成嵗園葵亦向陽蘭時獨不偶露節漸無芳㫖<lb/>
異菁為蓄甘非蔗有漿人多利一飽誰復惜馨香<lb/>
幸得不鋤去孤苗守舊根無心羨㫖蓄豈欲近名園遇<lb/>
賞寧充佩為生莫礙門幽林芳意在非是為人論<lb/>
　　　林亭寓言<lb/>
林居逢嵗晏遇物使情多蘅茝不時與芬榮奈汝何更<lb/>
憐籬下菊無如松上蘿因依自有命非是隔陽和<lb/>
　　　送使廣州<lb/>
<pb n="KR4h0140_WYG_048-7a"/>
家在湘源住君今海嶠行經過正中道相送倍為情心<lb/>
逐書郵去形隨世網嬰因聲謝逺别縁義不縁名<lb/>
　　　送姚評事入蜀各賦一物得卜肆<lb/>
蜀嚴化已乆沉㝠空所思嘗聞賣卜處猶憶下簾時驅<lb/>
傳應經此懐賢倘問之歸來說往事歴歴偶心期<lb/>
　　　送竇校書見餞得雲中辨江樹<lb/>
江水天連色無涯淨野氛微明岸傍樹凌亂渚前雲舉<lb/>
棹形徐<hi>一作隨</hi>轉登艫意漸分渺茫從此去空復惜離羣<lb/>
<pb n="KR4h0140_WYG_048-7b"/>
　　　餞王司馬入計同用洲字<lb/>
元寮行上計舉餞出林丘忽望題輿逺空思解榻遊别<lb/>
筵鋪柳岸征棹倚蘆洲獨歎湘江水朝宗向北流<lb/>
　　　東湖臨泛餞王司馬<lb/>
南土秋雖半東湖草未黄聊乘風日好來泛芰荷香蘭<lb/>
棹無勞速菱歌不厭長忽懐京洛去難與共清光<lb/>
　　　餞濟隂梁明府各探一物得荷葉<lb/>
荷葉生幽渚芳華信在兹朝朝空此地采采欲因誰但<lb/>
<pb n="KR4h0140_WYG_048-8a"/>
恐星霜改還将蒲稗衰懐君羙人别聊以贈心期<lb/>
　　　餞陳學士還江南同用徵字<lb/>
荷蓧旋江澳銜杯餞霸陵别前林鳥息歸處海烟凝風<lb/>
土鄉情接雲山客念憑聖朝巖穴選應待鶴書徵<lb/>
　　　通化門外送别<lb/>
屢别容華改長愁意緒㣲義将私愛隔情與故人歸薄<lb/>
宦無時賞勞生有事機離魄今夕夢先繞舊林飛<lb/>
　　　送楊道士往天台<lb/>
<pb n="KR4h0140_WYG_048-8b"/>
鬼谷還成道天台去學仙行應松子化留與世人傳此<lb/>
地烟波逺何時羽駕旋當湏一把袂城郭共依然<lb/>
　　　送楊府李功曹<lb/>
平生屬良友結綬望光輝何知人事拙相與宦情非别<lb/>
路穿林盡征㠶際海歸居然巳多意况復兩鄉違<lb/>
　　　送宛句趙少府<lb/>
解巾行作吏尊酒謝離居修竹含清景華池澹碧虗地<lb/>
将幽興愜人與舊遊踈林下紛相送多逢長者車<lb/>
<pb n="KR4h0140_WYG_048-9a"/>
　　　送韋城李少府<lb/>
送客南昌尉離亭西候春野花㸔欲盡林鳥聽猶新别<lb/>
酒青門路歸軒白馬津相知無逺近萬里尚為鄰<lb/>
　　　送蘇主簿赴偃師<lb/>
我與文雄别胡然邑吏<hi>一作使</hi>歸賢人安下位鷙鳥欲卑<lb/>
飛激節輕華冕移官徇綵衣羨君行樂處從此拜庭闈<lb/>
　　　送廣州周判官<lb/>
海郡雄蠻落津亭壯越臺城隅百雉映水曲萬家開里<lb/>
<pb n="KR4h0140_WYG_048-9b"/>
樹桄榔出時禽翡翠來觀風猶未盡早晚使車回<lb/>
　　　郡南江上别孫侍御<lb/>
雲嶂天涯盡川途海縣窮何言此地僻忽與故人同身<lb/>
負邦君弩情紆御史驄王程不我駐離思逐秋風<lb/>
　　　道逢北使題贈京邑親知<lb/>
征驂稍靡靡去國方遲遲路遶南登岸情揺北上旗故<lb/>
人憐别日旅雁逐歸時嵗晏無芳草将何寄所思<lb/>
　　　江上使風呈裵宣州耀卿<lb/>
<pb n="KR4h0140_WYG_048-10a"/>
江路與天連風㠶何淼然遥林浪出没孤舫鳥聮翩常<lb/>
愛千鈞重深思萬事捐報恩非徇禄還逐賈人船<lb/>
　　　溪行寄王震<lb/>
山氣朝來爽溪流日向清逺心何處愜閑棹此中行<hi>一作</hi>
<hi>轉逢空闊處聊洗滯留情</hi>叢桂林間待羣鷗水上迎徒然適我願幽<lb/>
獨為誰情<lb/>
　　　自豫章南還江上作<lb/>
歸去南江水磷磷見底清轉逢空闊處聊洗滯留情浦<lb/>
<pb n="KR4h0140_WYG_048-10b"/>
樹遥如待江鷗近若迎津途别有趣况乃濯吾纓<lb/>
　　　将至岳陽有懐趙二<lb/>
湘岸<hi>一作浦</hi>多深林青冥晝結隂獨無謝客賞况復賈生<lb/>
心草色雖云發天光或未臨江潭非所遇為爾白頭吟<lb/>
　　　使還湘水<lb/>
歸舟宛何處正值楚江平夕逗烟村宿朝縁浦樹行于<lb/>
役已彌嵗言旋今愜情鄉郊尚千里流目夏雲生<lb/>
　　　初發道中寄逺<lb/>
<pb n="KR4h0140_WYG_048-11a"/>
日夜鄉山逺秋風復此時舊聞胡馬思今聽楚猿悲念<lb/>
别朝昬苦懐歸嵗月遲壯圖空不息常恐髪如絲<lb/>
　　　自湘水南行<lb/>
落日催行舫逶迤洲渚間雖云有物役乘此更休閑暝<lb/>
色生前浦清暉發近山中流澹容與唯愛鳥飛還<lb/>
　　　初入湘中有喜<lb/>
征鞍窮郢路歸棹入湘流望鳥唯貪疾聞猿亦罷愁兩<lb/>
邊楓作岸數處橘為洲却記從來意翻疑夢裏遊<lb/>
<pb n="KR4h0140_WYG_048-11b"/>
　　　耒陽溪夜行<lb/>
乘夕棹歸舟縁源路轉幽月明㸔嶺樹風靜聽溪流嵐<lb/>
氣船間入霜華衣上浮猿聲雖此夜不是别家愁<lb/>
　　　江上<lb/>
長林何繚繞逺水復悠悠盡日餘無見為心那不愁憶<lb/>
将親愛别行為主恩酬感激空如此芳時屢巳遒<lb/>
　　　自彭蠡湖初入江<lb/>
江岫殊空闊雲烟處處浮上來羣噪鳥中去獨行舟牢<lb/>
<pb n="KR4h0140_WYG_048-12a"/>
落誰相顧逶迤日自愁更将心問影于役復何求<lb/>
　　　赴使瀧峽<lb/>
溪路日幽深寒空入兩嶔霜清百丈水風落萬重林夕<lb/>
鳥聮歸翼秋猿斷去心别離多逺思況乃嵗方隂<lb/>
　　　湖口望廬山瀑布泉<lb/>
萬丈洪<hi>一作紅</hi>泉落迢迢半紫氛奔飛流<hi>一作下</hi>雜樹灑落<lb/>
出重雲日照虹蜺似天清風雨聞靈山多秀色空水共<lb/>
氤氲<lb/>
<pb n="KR4h0140_WYG_048-12b"/>
　　　湞陽峽<lb/>
行舟傍越岑窈窕越溪深水暗先秋冷山晴當晝隂重<lb/>
林間五色對壁聳千尋惜此生遐逺誰知造化心<lb/>
　　　使至廣州<lb/>
昔年嘗不調兹地亦邅回本謂雙鳬少何知駟馬來人<lb/>
非漢使槖郡是越王臺去去雖殊事山川長在哉<lb/>
　　　春江晩景<lb/>
江林多<hi>一作皆</hi>秀發雲日復相鮮征路那逢此春<hi>一作鄉</hi>心<lb/>
<pb n="KR4h0140_WYG_048-13a"/>
益渺然興來祗自得佳氣莫能傳薄暮津亭下餘花滿<lb/>
客船<lb/>
　　　與王六履震廣州津亭曉望<lb/>
明發臨前渚寒<hi>一作潮</hi>來淨逺空水紋天上碧日氣海邊<lb/>
紅景物紛為異人情賴此同乘槎<hi>一作桴</hi>自有適非欲破<lb/>
長風<lb/>
　　　初發曲江溪中<lb/>
溪流清且深松石復隂臨正爾可嘉處胡為無賞心我<lb/>
<pb n="KR4h0140_WYG_048-13b"/>
由不忍别物亦有縁侵自匪常行邁誰能知此音<lb/>
　　　旅宿淮陽亭口號<hi>一作宋之問詩</hi>
日暮荒亭上悠悠旅思多故鄉臨桂水今夜渺星河暗<lb/>
草霜華發空亭雁影過興來誰與晤勞者自為歌<lb/>
　　　望月懐逺<lb/>
海上生明月天涯共此時情人怨遥夜竟夕起相思滅<lb/>
燭憐光滿披衣覺露滋不堪盈手贈還寝夢佳期<lb/>
　　　秋夕望月<lb/>
<pb n="KR4h0140_WYG_048-14a"/>
清迥江城月流光萬里同所思如夢裏相望在庭中皎<lb/>
潔青苔露蕭條黄葉風含情不得語頻使桂華空<lb/>
　　　詠燕<lb/>
海燕何微眇乗春亦蹔來豈知泥滓賤秪見玉堂開繡<lb/>
户時雙入華軒日㡬回無心與物競鷹隼莫相猜<lb/>
　　　故刑部李尚書荆谷山集㑹<lb/>
嘗聞繼老𣆀身退道彌躭結宇倚青壁疏泉噴碧潭苔<lb/>
石隨人古煙花寄酒酣山光紛向夕歸興杜城南<lb/>
<pb n="KR4h0140_WYG_048-14b"/>
　　　戲題春意<lb/>
一作江南守江林三四春相鳴不及鳥相樂喜關人日<lb/>
守朱絲直年催華髪新淮陽秪有卧持此度芳辰<lb/>
　　　庭梅詠<lb/>
芳意何能早孤榮亦自危更憐花蔕弱不受嵗寒移朝<lb/>
雪那相妬隂風已屢吹馨香雖尚爾飄蕩復誰知<lb/>
　　　聽箏<lb/>
端居正無緒那復發秦箏纎指傳新意繁絃起怨情悠<lb/>
<pb n="KR4h0140_WYG_048-15a"/>
揚思欲絶掩抑態還生豈是聲能感人心自不平<lb/>
　　　初秋憶金均兩弟<lb/>
江渚秋風至他鄉離别心孤雲愁自逺一葉感何深憂<lb/>
喜嘗同域飛鳴忽異林青山西北望堪作白頭吟<lb/>
　　　秋懐<lb/>
感惜芳時換誰知客思懸憶隨鴻向煖愁學馬思邊留<lb/>
滯機還息紛拏網自牽東南起歸望何處是江天<lb/>
　　　故刑部李尚書挽詞三首<lb/>
<pb n="KR4h0140_WYG_048-15b"/>
仙宗出趙北相業起山東明徳嘗為禮嘉謀屢作忠論<lb/>
經白虎殿獻賦甘泉宫與善今何在蒼生望已空<lb/>
宿昔三台踐榮華駟馬歸印從青瑣拜翰入紫宸揮題<lb/>
劍恩方重藏舟事已非龍門不可望感激涕沾衣<lb/>
永歎常山寳沉埋京兆阡同盟㑹五月華表記千年渺<lb/>
漫野中草微茫空裏煙共悲人事絶唯對杜陵田<lb/>
　　　故徐州刺史贈吏部侍郎蘇公挽歌詞三首<lb/>
韋𤣥方繼相荀爽復齊名在貴兼天爵能賢出世卿學<lb/>
<pb n="KR4h0140_WYG_048-16a"/>
聞金馬詔神見玉人清藏壑今如此為山遂不成<lb/>
相如只謝病子敬忽云亡豈悟瑶臺雪分彫玉樹行清<lb/>
規留草議故事在封章本謂山公啓而今殁始揚<lb/>
返𦵏長安陌秋風簫鼓悲奈何相送者不是平生時寒<lb/>
影催年急哀歌助晩遲寧知建旟罷丹旐向京師<lb/>
　　　故滎陽君蘇氏挽歌詞三首<lb/>
門緒公侯列嬪風詩禮行松蘿方有寄桃李忽無成劍<lb/>
去雙龍别雛哀九鳳鳴何言嶧山樹還似半心生<lb/>
<pb n="KR4h0140_WYG_048-16b"/>
永歎芳魂斷行㸔草露滋二宗榮盛日千古别離時竟<lb/>
罷生芻<hi>一作香</hi>贈空留畫扇悲容車候曉發何嵗是歸期<lb/>
縞服紛相送𤣥扄翳不開更悲泉火滅徒見柳車回舊<lb/>
室容衣奠新塋拱樹栽唯應月照簟潘岳此時哀<lb/>
　　　睂州康司馬挽歌詞<lb/>
家受專門學人稱入室賢劉楨徒有氣管輅獨無年謫<lb/>
去長沙國魂歸京兆阡從兹匣中劍埋没罷衝天<lb/>
　　　奉和聖製早發三鄉山行<lb/>
<pb n="KR4h0140_WYG_048-17a"/>
　羽衛森森西向秦山川歴歴在清晨晴雲稍巻寒巖樹<lb/>
　宿雨能<hi>一作微</hi>銷御路塵聖徳由來合天道靈符即此應<lb/>
　時廵遺賢一一皆羈致猶欲髙深訪隠淪<lb/>
　　　　奉和聖製龍池篇<lb/>
　天啓神龍生碧泉泉水靈源浸迤延飛龍已向珠潭出<lb/>
　積水仍将銀漢連岸傍花柳㸔勝畫浦上樓臺問是仙<lb/>
　我后元符從此得方為萬嵗夀圖川<lb/>
　<lb/>
<pb n="KR4h0140_WYG_048-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_726-1a"/>
　欽定四庫全書<lb/>
御定全唐詩巻七百二十六<lb/>
　　陸貞洞<lb/>
　陸貞洞吴郡進士詩一首<lb/>
　　　　和三鄉詩<hi>會昌時有女子題詩三鄉驛和者十人</hi>
　惆悵殘花怨暮春孤鸞舞鏡倍傷神清詞好箇干人事<lb/>
　疑是文姬第二身<lb/>
　　劉谷<lb/>
<pb n="KR4h0140_WYG_726-1b"/>
　劉谷與李郢同時詩一首<lb/>
　　　　和三鄉詩<lb/>
　蘭蕙芬香見玉姿路傍花笑景遲遲苧蘿山下無窮意<lb/>
　併在三鄉惜别時<lb/>
　　王祝<lb/>
　王祝字不耀給事中常州刺史詩一首<lb/>
　　　　和三鄉詩<lb/>
　女几山前嵐氣低佳人留恨此中題不知雲雨歸何處<lb/>
<pb n="KR4h0140_WYG_726-2a"/>
空使王孫見即迷<lb/>
　王滌<lb/>
王滌字用霖瑯琊人景福中擢第累官中書舍人後終<lb/>
於閩詩一首<lb/>
　　　和三鄉詩<lb/>
浣紗游女出關東舊跡新詞一夢中槐陌栁亭何限事<lb/>
年年迴首向春風<lb/>
　韋氷<lb/>
<pb n="KR4h0140_WYG_726-2b"/>
韋氷唐末鄴令詩一首<lb/>
　　　和三鄉詩<lb/>
來時歡笑去時哀家國迢迢向越臺待寫百年幽思盡<lb/>
故宫流水莫相催<lb/>
　李昌鄴<lb/>
李昌鄴唐末人詩一首<lb/>
　　　和三鄉詩<lb/>
紅粉蕭娘手自題分明幽怨發雲閨不應更學文君去<lb/>
<pb n="KR4h0140_WYG_726-3a"/>
泣向殘花歸剡溪<lb/>
　王碩<lb/>
王碩唐末人詩一首<lb/>
　　　和三鄉詩<lb/>
無姓無名越水濱芳詞空怨路傍人莫敎才子偏惆悵<lb/>
宋玉東家是舊鄰<lb/>
　李縞<lb/>
李縞唐末人詩一首<lb/>
<pb n="KR4h0140_WYG_726-3b"/>
　　　和三鄉詩<lb/>
會稽王謝兩風流王子沉淪謝女愁歸思若隨文字在<lb/>
路傍空為感千秋<lb/>
　張綺<lb/>
張綺唐末人詩一首<lb/>
　　　和三鄉詩<lb/>
洛川依舊好風光蓮帳無因見女郎雲雨散來音信斷<lb/>
此生遺恨寄三鄉<lb/>
<pb n="KR4h0140_WYG_726-4a"/>
　髙衢<lb/>
髙衢唐末人詩一首<lb/>
　　　和三鄉詩<lb/>
南北千山與萬山軒車誰不思鄉關獨留芳翰悲前跡<lb/>
陌上恐傷桃李顔<lb/>
　賈馳<lb/>
賈馳與曹鄴同時詩二首<lb/>
　　　復覩三鄉題處留贈<lb/>
<pb n="KR4h0140_WYG_726-4b"/>
壁古字未滅聲長響不絶蕙質本如雲松心應耐雪耿<lb/>
耿離幽<hi>一作崖</hi>谷悠悠望甌越杞婦哭夫時城崩無此說<lb/>
　　　秋入關<lb/>
河上微風來關頭樹初濕今朝關城吏又見孤客入上<lb/>
國誰與期西來徒自急<lb/>
　趙光遠<lb/>
趙光遠華州刺史隲之子不第而沒光化中韋莊奏贈<lb/>
官詩三首<lb/>
<pb n="KR4h0140_WYG_726-5a"/>
　　　咏手二首<lb/>
妝成皓腕洗凝脂背接紅巾掬水時薄霧袖中拈玉斚<lb/>
斜陽屏上撚青絲喚人急拍臨前檻摘杏髙揎近曲池<lb/>
好是琵琶絃畔見細圓無節玉參差<lb/>
撚玉搓瓊軟復圓綠窗誰見上琴絃慢籠彩筆閒書字<lb/>
斜指瑶階笑打錢爐面試香添麝炷舌頭輕㸃貼金鈿<lb/>
象床珍簟宫棊處拈定文楸占角邉<lb/>
　　　題妓萊兒壁<hi>一作題北里妓人壁</hi>
<pb n="KR4h0140_WYG_726-5b"/>
魚鑰獸環斜掩門萋萋芳草憶王孫醉凭青瑣窺韓壽<lb/>
閒擲金梭惱謝鯤不夜珠光連玉匣辟寒釵影落瑶尊<lb/>
欲知腸斷相思處役盡江淹别後魂<lb/>
　鄭良士<hi>一作士良</hi>
鄭良士字君夢閩人昭宗時獻詩五百篇授補闕白巖<lb/>
集十卷今存三首<lb/>
　　　題興化髙田院橋亭<lb/>
到此溪亭上浮生始覺非野僧還惜别遊客亦忘歸月<lb/>
<pb n="KR4h0140_WYG_726-6a"/>
滿千巖靜風清一磬微何時脫塵役杖履願相依<lb/>
　　　遊九鯉湖<lb/>
仄徑傾崖不可通湖嵐林靄共溟濛九溪瀑影飛花外<lb/>
萬樹春聲細雨中覆石雲閒丹竈冷採芝人去洞門空<lb/>
我來不乞邯鄲夢取醉聊乘鄭國風<lb/>
　　　寄富洋院禪者<lb/>
畫破青山路一條走鞭飛蓋去何遥礙天巖樹春先冷<lb/>
鎖院溪雲晝不銷霅上茗芽因客煑海南沈屑為齋燒<lb/>
<pb n="KR4h0140_WYG_726-6b"/>
誰能學得空門士冷却心灰守寂寥<lb/>
　蕭項<lb/>
蕭項蕭田人官侍郎昭宗末年嘗同翁承贊為冊禮使<lb/>
使閩詩一首<lb/>
　　　贈翁承贊漆林書堂詩<lb/>
軺車故國世應稀昔日書堂二紀歸手植松筠同茂盛<lb/>
身榮金紫倍光輝入門鄰里喧迎接列坐兒童見等威<lb/>
却對芸窗勤苦處舉頭全是錦為衣<lb/>
<pb n="KR4h0140_WYG_726-7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_726-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七百二十六<lb/>
</p>
<p>
</p>
  </div>
</body>
</text>
</TEI>
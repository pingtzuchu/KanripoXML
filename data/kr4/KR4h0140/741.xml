<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_741-1a"/>
　欽定四庫全書<lb/>
御定全唐詩巻七百四十一<lb/>
　　陳貺<lb/>
　陳貺南閩人隐廬山三十年元宗聘至獻景陽臺懷古<lb/>
　詩元宗稱善授以官固辭賜粟帛遣還詩一首<lb/>
　　　　景陽臺懷古<lb/>
　景陽六朝地運極自依依一會皆同是到頭誰論非酒<lb/>
　濃沈逺慮花好失前機見此尤宜戒正當家國肥<lb/>
<pb n="KR4h0140_WYG_741-1b"/>
　　劉洞<lb/>
　劉洞廬陵人學詩於陳貺隐居廬山後主召見獻詩百<lb/>
　篇有集行世存詩一首<lb/>
　　　　石城懷古<lb/>
　石城古岸頭一望思悠悠幾許六朝事不禁江水流<lb/>
　　　　句<lb/>
　千里長江皆渡馬十年養士得何人　翻憶潘郎章奏<lb/>
　内愔愔日暮好沾巾<hi>江南野録金陵受圍洞爲七言詩榜路傍云云家國愔愔如日将暮</hi>
<pb n="KR4h0140_WYG_741-2a"/>
<hi>潘佑諫表中語也</hi>　百骸同草木萬象入心靈<hi>夜坐録吟窗雜</hi>
　江爲<lb/>
江爲宋州人避亂家建陽遊廬山師陳貺爲詩集一巻<lb/>
今存詩八首<lb/>
　　　旅懷<lb/>
迢迢江漢路秋色又堪驚半夜聞鴻雁多年别弟兄髙<lb/>
風雲影斷㣲雨菊花眀欲寄東歸信裵回無限情<lb/>
　　　江行<lb/>
<pb n="KR4h0140_WYG_741-2b"/>
越信隔年稀孤舟幾夢歸月寒花露重江晩水煙㣲峰<lb/>
直帆相望沙空鳥自飛何時洞庭上春雨滿蓑衣<lb/>
　　　登潤州城<lb/>
天末江城晚登臨客望迷春潮平島嶼殘雨隔虹霓鳥<lb/>
與孤帆逺烟和獨樹低鄉山何處是目斷廣陵西<lb/>
　　　岳陽樓<lb/>
倚樓髙望極展轉念前途晚葉紅殘楚秋江碧入吳雲<lb/>
中來雁急天末去帆孤明月誰同我悠悠上帝都<lb/>
<pb n="KR4h0140_WYG_741-3a"/>
　　　送客<lb/>
明月孤舟遠吟髭鑷更華天形圍澤國秋色露人家水<lb/>
館螢交影霜洲橘委花何當尋舊隱泉石好生涯<lb/>
　　　臨刑詩<hi>五代史補爲在福州有故人欲投江南爲與草表事發并誅臨刑詞色不撓賦</hi>
　　　<hi>此詩</hi>
街鼓侵人急西傾日欲斜黄泉無旅店今夜宿誰家<lb/>
　　　塞下曲<lb/>
萬里黄雲凍不飛磧煙烽火夜深㣲胡兒移帳寒笳絶<lb/>
<pb n="KR4h0140_WYG_741-3b"/>
雪路時聞探馬歸<lb/>
　　　隋堤柳<lb/>
錦纜龍舟萬里來醉鄉繁盛忽塵埃空餘兩岸千株柳<lb/>
雨葉風花作恨媒<lb/>
　　　句<lb/>
吟登蕭寺旃檀閣醉倚王家玳瑁筵<hi>題白鹿寺</hi>　逺逺朝宗<lb/>
出白雲方圓隨處性長存<hi>水雜見吟窗  録</hi>
　髙越<lb/>
<pb n="KR4h0140_WYG_741-4a"/>
　髙越字仲逺幽州人仕吳授秘書郎累遷中書舎人終<lb/>
　勤政殿學士户部侍郎詩一首<lb/>
　　　　詠鷹<hi>越歸南唐初投鄂帥張宣乆不見知以鷹詩誚之</hi>
　雪爪星眸世所稀摩天專待振毛衣虞人莫謾張羅網<lb/>
　未肯平原淺草飛<hi>一作晴空不礙摩天翮未肎平原淺草飛</hi>
　<lb/>
　<lb/>
　<lb/>
<pb n="KR4h0140_WYG_741-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七百四十一<lb/>
</p>
<p>
</p>
  </div>
</body>
</text>
</TEI>
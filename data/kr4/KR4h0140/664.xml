<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_664-1a"/>
　欽定四庫全書<lb/>
御定全唐詩巻六百六十四<lb/>
　　羅隱<lb/>
　　　　虛白堂前牡丹相傳云太傅手植在錢塘<lb/>
　欲詢往事奈無言六十年來託此<hi>一作此託</hi>根香暖幾飄袁<lb/>
　虎扇格髙長對孔融罇曾憂世亂陰難合且喜春殘色<lb/>
　上<hi>一作尚</hi>存莫背闌干便相笑與君俱受主人恩<lb/>
　　　　縣齋秋晩酬友人朱瓚見寄<lb/>
<pb n="KR4h0140_WYG_664-1b"/>
　中秋節後捧瓊瑰坐讀行吟數月來只歎雕龍方擅價<lb/>
　不知頳尾竟空囘千枝白露陶潛柳百尺黄金郭隗臺<lb/>
　惆悵報君無玉案水天東望一裵囘<lb/>
　　　　第五將軍于餘杭天柱宫<hi>一作觀</hi>入道因題寄<lb/>
　交棃火棗味何如聞說苕川已下車<hi>一作卜車</hi>瓦榼尚攜京<lb/>
　口酒草堂應冩潁陽書亦知得意須乗鶴未必忘機便<lb/>
　釣魚却<hi>一作即</hi>恐武皇還望祀<hi>一作祝</hi>軟輪徴入問𤣥虛<lb/>
　　　　寄無相禪師<lb/>
<pb n="KR4h0140_WYG_664-2a"/>
老住西峰第幾層為師回首憶南能有縁有相應非佛<lb/>
無我無人始是僧爛椹作袍名復利鑠金為講愛兼憎<lb/>
何如一衲塵埃外日日香煙夜夜燈<lb/>
　　　秋日有寄<lb/>
丹靑未合便回頭見盡人間事始休只有百神朝寳鏡<lb/>
永無纎浪犯虛舟曾臨鐡甕雖分軄近得金陵亦偶遊<lb/>
東去西來人不會上卿踪跡本𤣥洲<lb/>
　　　送前南昌崔令替任映攝新城縣<hi>一作崔令映替任</hi>
<pb n="KR4h0140_WYG_664-2b"/>
五年苛政甚蟲螟深喜夫君已<hi>一作幾</hi>戴星大族不唯專<lb/>
禮樂上才終是惜生靈亦知單父琴猶在莫厭東歸酒<lb/>
未醒二月春風何處好亞夫營畔柳靑靑<lb/>
　　　下第作<lb/>
年年模様一般般何似東歸把釣竿嵒谷謾勞思雨露<lb/>
彩雲終是逐鵷鸞塵迷魏闕身應老水到呉門葉欲殘<lb/>
至竟窮途<hi>一作才多</hi>也須逹不能長與世人看<lb/>
　　　丁亥歲作<hi>中元甲子</hi>
<pb n="KR4h0140_WYG_664-3a"/>
病想醫門渴望梅十年心地僅成灰早知世事長如此<lb/>
自是孤寒不合來谷畔氣濃髙蔽日蟄邊聲煖乍聞雷<lb/>
滿城桃李君看取一一還從舊處開<lb/>
　　　北邙山<lb/>
一種山前路入秦嵩山堪愛此傷神魏明未死虛留意<lb/>
莊叟雖生酌<hi>一作的</hi>滿巾何必更尋無主骨也知曾有弄<lb/>
權人羨他緱嶺吹簫客閒訪雲頭看俗塵<lb/>
　　　重過三衢哭孫員外<lb/>
<pb n="KR4h0140_WYG_664-3b"/>
爛柯山下忍重到雙檜樓前日欲殘華屋未移春照灼<lb/>
故侯何在淚汍瀾不唯濟物工夫大長憶容才尺度寛<lb/>
一慟旁人莫相笑知音衰盡路行難<lb/>
　　　送蘄州裵員外<lb/>
六枝仙桂最先春蕭灑髙辭九陌塵兩晉家聲須有主<lb/>
六朝文雅别無人榮驅豹尾抛同輩貴上螭頭見近臣<lb/>
蘄水蒼生莫相羨早看歸去掌絲綸<lb/>
　　　重九日廣陵道中<lb/>
<pb n="KR4h0140_WYG_664-4a"/>
秋山抱病何處登前時韋曲今廣陵廣陵大醉不解悶<lb/>
韋曲舊遊堪拊膺佳節縱饒隨分過流年無奈得人憎<lb/>
却驅羸馬向前去牢落路岐非所能<lb/>
　　　東歸别所知<lb/>
芙蓉宫闕二妃壇兩處因依五歲寒鄒律有風吹不變<lb/>
郄枝無分住應難愁心似火還燒鬢别淚非珠謾落盤<lb/>
却羨淮南好雞犬也能終始逐劉安<lb/>
　　　旅舍書懐寄所知二首<lb/>
<pb n="KR4h0140_WYG_664-4b"/>
思量前事不堪尋牢落餘情滿素琴四海豈無騰躍路<lb/>
一家長有别離心道從汨没甘雌伏跡恐因循更陸沉<lb/>
寂寞誰應弔空館異鄉時節獨霑襟<lb/>
簟巻兩<hi>一作雨</hi>牀琴瑟秋暫憑前計奈相尤<hi>一作留</hi>塵飄馬<lb/>
尾甘蓬轉酒憶江邊有夢留<hi>一作休一作遊</hi>隋帝舊祠雖寂寞<lb/>
楚妃淸唱亦風流可憐别恨無人見獨背殘陽下寺樓<lb/>
<hi>此首江東集作漢東秋思</hi>
　　　西京道中<lb/>
<pb n="KR4h0140_WYG_664-5a"/>
半夜秋聲觸斷蓬百年身事筭成空禰生詞賦抛江夏<lb/>
漢祖精神<hi>一作靈</hi>憶沛中未必他時能富貴只應從此見<lb/>
窮通邊禽隴水休相笑自有滄洲一棹風<lb/>
　　　粉<lb/>
每持纎白助君時霜自無憀雪自疑郎若姓何應解傅<lb/>
女能窺宋不勞施妝成麗色唯花妬落盡啼痕只鏡知<lb/>
最好玉京仙署裏更和秋月照瓊枝<lb/>
　　　贈漁翁<lb/>
<pb n="KR4h0140_WYG_664-5b"/>
葉艇悠揚鶴髮垂生涯空托一輪絲是非不向眼前起<lb/>
寒暑任從波上移風瀁長歌籠<hi>一作秋</hi>月裏夢和春雨晝<lb/>
眠時逍遥此意誰人會應有靑山渌水知<lb/>
　　　下第寄張坤<lb/>
謾費精神掉五侯破琴孤劒是身讐九衢雙闕擬何去<lb/>
玉壘銅梁空舊遊蝴蜨有情牽晩夢杜鵑無頼伴春愁<lb/>
思量不及張公子經歲池江倚酒樓<lb/>
　　　東歸别常修<lb/>
<pb n="KR4h0140_WYG_664-6a"/>
六載辛勤九陌中却尋歸路五湖東名慙桂苑一枝緑<lb/>
鱠憶松江兩筯紅浮世到頭須適性男兒何必盡成功<lb/>
唯慙鮑叔深知我他日蒲帆百尺風<lb/>
　　　言<lb/>
珪玷由來尚可磨似簧終日復如何成名成事皆因慎<lb/>
亡國亡家只為多須信禍胎生利口莫將譏思逞懸河<lb/>
猩猩鸚鵡無端解長向人間被網羅<lb/>
　　　簡<hi>一作荀</hi>令生日<lb/>
<pb n="KR4h0140_WYG_664-6b"/>
祥煙靄靄拂樓臺慶積<hi>一作績</hi>𤣥元節後來已向靑陽摽<lb/>
四序便從嵩嶽應三台龜銜玉柄增年筭鶴舞瓊筵獻<lb/>
壽杯自顧下儒何以祝柱天功業濟時才<lb/>
　　　晩眺<lb/>
凭古城邊眺晩晴逺村髙樹轉分明天如鏡面都來静<lb/>
地似人心總不平雲向嶺頭閑不徹水流溪裏太忙生<lb/>
誰人得及莊居老免被榮枯寵辱驚<lb/>
　　　野花<hi>一作羅鄴詩</hi>
<pb n="KR4h0140_WYG_664-7a"/>
萬㸃紅芳血色殷為無名字對空山多因戲蜨尋香住<lb/>
少有行人輟櫂攀若在籬閒看不足為生江岸見如閒<lb/>
結根畢竟輸桃李長向春城紫陌間<lb/>
　　　病驄馬<lb/>
櫪上病驄蹄褭褭江邊廢宅路迢迢自經梅雨長垂耳<lb/>
乍食菰漿欲折腰金絡銜頭光未滅玉花毛色瘦來焦<lb/>
曾聽禁漏驚街皷慣踏康莊怕小橋夜半雄聲心尚壯<lb/>
日中髙臥尾還揺龍媒落地天池逺何事牽牛在碧霄<lb/>
<pb n="KR4h0140_WYG_664-7b"/>
　　　狄<hi>一作秋</hi>浦<lb/>
晴川倚落暉極目思依依野色寒來淺人家亂後稀久<lb/>
貧<hi>一作遊</hi>身不達多病意長違還有漁舟在時時夢裏歸<lb/>
　　　南康道中<lb/>
弱冠負文翰此中聽鹿鳴使君延上榻時輩仰前程丹<lb/>
桂竟多故白雲空有情唯餘路旁淚霑灑向塵纓<lb/>
　　　北固亭東望寄黙師<lb/>
髙亭暮色中往事更誰同水謾矜天濶山應到此窮病<lb/>
<pb n="KR4h0140_WYG_664-8a"/>
憐京口酒老怯海門風唯有言堪解何由見遠公<lb/>
　　　華清宫<lb/>
樓殿層層佳氣多開元時節好笙歌也知道德勝堯舜<lb/>
爭奈楊妃解笑何<lb/>
　　　韓信廟<lb/>
翦項移秦勢自<hi>一作已</hi>雄布衣還是負深功寡妻稚女<hi>一作</hi>
<hi>懦夫女子</hi>俱堪恨却<hi>一作/休</hi>把餘<hi>一作閒</hi>杯奠蒯通<lb/>
　　　韋公子<lb/>
<pb n="KR4h0140_WYG_664-8b"/>
擊柱狂歌慘別顔百年人事夢魂閒李將軍自嘉<hi>一作家</hi>
聲在不得封侯亦自<hi>一作是</hi>閑<lb/>
　　　望思臺<lb/>
芳草臺邊魂不歸野煙喬木弄殘暉可憐髙祖淸平業<lb/>
留與閑人作是非<lb/>
　　　帝幸蜀<hi>乾符歲昌一作狄歸  詩</hi>
馬嵬山色翠<hi>一作煙柳正</hi>依依又見鑾輿幸蜀歸泉下阿蠻<lb/>
應有語這迴休更怨楊妃<lb/>
<pb n="KR4h0140_WYG_664-9a"/>
　　　王夷甫<lb/>
把得閒書坐水濵讀來前事亦酸辛莫言麈尾清譚柄<lb/>
壞却淳風是此人<lb/>
　　　鷺鷥<lb/>
斜陽澹澹柳陰陰風褭寒絲映水深不要向人誇素白<lb/>
也知常有羨魚心<lb/>
　　　書淮陰侯傳<lb/>
寒燈挑盡見遺塵試瀝椒漿合有神莫恨髙皇不終始<lb/>
<pb n="KR4h0140_WYG_664-9b"/>
滅秦謀項是何人<lb/>
　　　青山廟<hi>子胥廟</hi>
市蕭聲咽跡﨑嶇雪恥酬恩此丈夫霸主兩忘時亦異<lb/>
不知魂魄更歸無<lb/>
　　　小松<hi>一作杜荀鶴詩非</hi>
已有淸陰逼座隅愛聲仙客肯過無陵遷谷變須髙節<lb/>
莫向人間作大夫<lb/>
　　　竹<lb/>
<pb n="KR4h0140_WYG_664-10a"/>
　籬外清陰接藥闌曉<hi>一作晩</hi>風交戞碧琅玕子猷死<hi>一作殁</hi>
　後知音少粉節霜筠謾歲寒<lb/>
　　　　謾天嶺<lb/>
　西去休言蜀道難此中危峻已多端到頭未會蒼蒼色<lb/>
　爭得禁他兩度謾<hi>嶺有大謾天小謾天故云</hi>
　<lb/>
　<lb/>
　<lb/>
<pb n="KR4h0140_WYG_664-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百六十四<lb/>
</p>
<p>
</p>
  </div>
</body>
</text>
</TEI>
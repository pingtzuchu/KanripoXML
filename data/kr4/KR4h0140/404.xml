<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_404-1a"/>
　欽定四庫全書<lb/>
御定全唐詩巻四百四<lb/>
　　元稹<lb/>
　　　　夜閒<hi>此後並悼亡</hi>
　感極都無夢魂銷轉易驚風簾半鈎落秋月滿床明悵<lb/>
　望臨階坐沉吟遶樹行孤琴在幽匣時逬斷弦聲<lb/>
　　　　感小株夜合<lb/>
　纖幹未盈把髙條纔過眉不禁風苦動偏受露先萎不<lb/>
<pb n="KR4h0140_WYG_404-1b"/>
　分秋同盡深嗟小便衰傷心落殘葉猶識合昏期<lb/>
　　　　醉醒<lb/>
　積善坊中前度飲謝家諸婢笑扶行今宵還似當時醉<lb/>
　半夜覺來聞哭聲<lb/>
　　　　追昔遊<lb/>
　謝傅堂前音樂和狗兒吹笛膽娘歌花園欲盛千場飲<lb/>
　水閣初成百度過醉摘櫻桃投小玉嬾梳叢鬢舞曹婆<lb/>
　再來門館惟相弔風落秋池紅葉多<lb/>
<pb n="KR4h0140_WYG_404-2a"/>
　　　空屋題<hi>十月十四日夜</hi>
朝従空屋裏騎馬入空臺盡日推閒事還歸空屋来月<lb/>
眀穿暗隙燈盡落殘灰更想咸陽道魂車昨夜囬<lb/>
　　　初寒夜寄廬子䝉<lb/>
月是隂秋鏡寒為寂寞資輕寒酒醒後斜月枕前時倚<lb/>
壁思閒事回燈檢舊詩聞君亦同病終夜逺相悲<lb/>
　　　城外回謝子䝉見諭<lb/>
十里撫柩別一身騎馬囬寒煙半堂影燼火滿庭灰稚<lb/>
<pb n="KR4h0140_WYG_404-2b"/>
女憑人問病夫空自哀潘安寄新詠仍是夜深来<lb/>
　　　諭子䝉<lb/>
撫稚君休感無兒我不傷片雲離岫逺雙鷰念巢忙大<lb/>
壑誰非水華星各自光但令長有酒何必謝家荘<lb/>
　　　遣悲懐三首<lb/>
謝公最小偏憐女嫁與黔婁百事乖顧我無衣捜畫箧<lb/>
泥他沽酒拔金釵野蔬充膳甘長藿落葉添薪仰古槐<lb/>
今日俸錢過十萬與君營奠復營齋<hi>畫箧一作□箧</hi>
<pb n="KR4h0140_WYG_404-3a"/>
昔日戲言身後意今朝皆到眼前来衣裳巳施行㸔盡<lb/>
針線猶存未忍開尚想舊情憐婢僕也曾因夣送錢財<lb/>
誠知此恨人人有貧賤夫妻百事哀<lb/>
閒坐悲君亦自悲百年都是㡬多時鄧攸無子尋知命<lb/>
潘岳悼亡猶費詞同穴窅㝠何所望他生縁㑹更難期<lb/>
唯将終夜長開眼報答平生未展眉<lb/>
　　　旅眠<lb/>
内外都無隔帷屛不復張夜眠兼客坐同在火爐床<lb/>
<pb n="KR4h0140_WYG_404-3b"/>
　　　除夜<lb/>
憶昔嵗除夜見君花燭前今宵祝文上重疊叙新年閒<lb/>
處低聲哭空堂背月眠傷心小兒女撩亂火堆邉<lb/>
　　　感夢<lb/>
行吟坐歎知何極影絶魂銷動隔年今夜商山館中夢<lb/>
分眀同在後堂前<lb/>
　　　合衣寝<lb/>
良夕背燈坐方成合衣寝酒酔夜未闌㡬回顛倒枕<lb/>
<pb n="KR4h0140_WYG_404-4a"/>
　　　竹簟<lb/>
竹簟襯重茵未忍都令巻憶昨初来日㸔君自施展<lb/>
　　　聽庾及之彈烏夜啼引<lb/>
君彈烏夜啼我傳樂府解<hi>去聲</hi>古題良人在獄妻在閨官<lb/>
家欲赦烏報妻烏前再拜淚如雨烏作哀聲妻暗語後<lb/>
人寫出烏啼引吳調哀弦聲楚楚四五年前作拾遺諫<lb/>
書不密丞相知謫官詔下吏驅遣身作囚拘妻在逺歸<lb/>
来相見淚如珠唯説閒宵長拜烏君来到舎是烏力粧<lb/>
<pb n="KR4h0140_WYG_404-4b"/>
㸃烏盤邀女巫今君為我千萬彈烏啼啄啄淚瀾瀾感<lb/>
君此曲有深意昨日烏啼桐葉墜當時為我賽烏人死<lb/>
葬咸陽原上地<lb/>
　　　夢井<lb/>
夢上髙髙原原上有深井登髙意枯渇願見深泉冷裵<lb/>
囬遶井顧自照泉中影沉浮落井瓶井上無懸綆念此<lb/>
瓶欲沉荒忙為求請遍入原上村村空犬仍猛還来遶<lb/>
井哭哭聲通復哽哽噎夢忽驚覺来房舎靜燈熖碧朧<lb/>
<pb n="KR4h0140_WYG_404-5a"/>
朧淚光凝冏冏鐘聲夜方半坐卧心難整忽憶咸陽原<lb/>
荒田萬餘頃土厚壙亦深埋魂在深埂埂深安可越魂<lb/>
通有時逞今宵泉下人化作瓶相憬感此涕汍瀾汍瀾<lb/>
涕霑領所傷覺夢間便覺死生境豈無同穴期生期諒<lb/>
綿永又恐前後魂安能兩知省尋環意無極坐見天将<lb/>
昞吟此夢井詩春朝好光景<lb/>
　　　江陵三夢<lb/>
平生每相夢不省兩相知况乃幽眀隔夢魂徒爾為情<lb/>
<pb n="KR4h0140_WYG_404-5b"/>
知夢無益非夢見何期今夕亦何夕夢君相見時依稀<lb/>
舊粧服晻淡昔容儀不道間生死但言将别離分張碎<lb/>
針線襵疊故幈幃撫稚再三囑淚珠千萬垂囑云唯此<lb/>
女自歎總無兒尚念嬌且騃未禁寒與飢君復不憘事<lb/>
奉身猶脱遺况有官縳束安能長顧私他人生間别婢<lb/>
僕多謾欺君在或有託出門當付誰言罷泣幽噎我亦<lb/>
涕淋漓驚悲忽然寤坐臥若狂癡月影半床黒蟲聲幽<lb/>
草移心魂生次第覺夢久自疑寂黙深想像淚下如流<lb/>
<pb n="KR4h0140_WYG_404-6a"/>
澌百年永巳訣一夢何太悲悲君所嬌女棄置不我随<lb/>
長安逺扵日山川雲間之縱我生羽翼網羅生縶維今<lb/>
宵淚零落半為生别滋感君下泉魄動我臨川思一水<lb/>
不可越黄泉况無涯此懐何由極此夢何由追坐見天<lb/>
欲曙江風吟樹枝<lb/>
古原三丈穴深葬一枝瓊崩剥山門壊煙綿墳草生久<lb/>
依荒隴坐却望逺村行驚覺滿床月風波江上聲<lb/>
君骨久為土我心長似灰百年何處盡三夜夢中来逝<lb/>
<pb n="KR4h0140_WYG_404-6b"/>
水良巳矣行雲安在哉坐㸔朝日出衆鳥雙裵回<lb/>
　　　張舊蚊幬<lb/>
踰年間生死千里曠南北家居無見期况乃異鄉國破<lb/>
盡裁縫衣忘收遺翰墨獨有纈紗幬憑人逺㩗得施張<lb/>
合歡榻展巻雙鴛翼巳矣長空虛依然舊顔色裵囬将<lb/>
就寝徙倚情何極昔透香田田今無魂惻惻隙穿斜月<lb/>
照燈背空床黒達理强開懐夢啼還過臆平生貧寡歡<lb/>
夭枉勞苦憶我亦距㡬時胡為自摧逼燭蛾熖中舞蠒<lb/>
<pb n="KR4h0140_WYG_404-7a"/>
蠶叢上織燋爛各自求他人顧何力多離因茍合惡影<lb/>
當務息往事勿復言将来幸前識<lb/>
　　　獨夜傷懐贈呈張侍御<hi>張生近喪妻</hi>
燼火孤星滅殘燈寸熖眀竹風吹靣冷簷雪墜階聲寡<lb/>
鶴連天呌寒雛徹夜驚秖應張侍御?㑹我心情<lb/>
　　　六年春遣懐八首<lb/>
傷禽我是籠中鶴沉劒君為泉下龍重纊猶存孤枕在<lb/>
春衫無復舊裁縫<lb/>
<pb n="KR4h0140_WYG_404-7b"/>
檢得舊書三四紙髙低濶狭粗<hi>一作但</hi>成行自言倂食尋<lb/>
髙事唯念山深驛路長<lb/>
公無渡河音響絶巳隔前春復去秋今日閒窗拂塵土<lb/>
殘弦猶逬鈿<hi>一作細</hi>箜篌<lb/>
婢僕曬君餘服用嬌癡稚女遶床行玉梳鈿朶香膠解<lb/>
盡日風吹瑇瑁箏<lb/>
伴客銷愁長日飲偶然乗興便醺醺怪来醒後傍人泣<lb/>
酔裏時時錯問君<lb/>
<pb n="KR4h0140_WYG_404-8a"/>
我随楚澤波中梗<hi>一作水</hi>君作咸陽泉下泥百事無心值<lb/>
寒食身将稚女帳前啼<lb/>
童稚癡狂撩亂走繡毬花仗滿堂前病身一到繐帷下<lb/>
還向臨階背日眠<lb/>
小於潘岳頭先白學取荘周淚莫多止竟悲君須自省<lb/>
川流前後各風波<lb/>
　　　答友封見贈<lb/>
荀令香銷潘簟空悼亡詩滿舊屛風扶床小女君先識<lb/>
<pb n="KR4h0140_WYG_404-8b"/>
應為些些似外翁<lb/>
　　　夢成之<lb/>
燭暗船風獨夢驚夢君頻問向南行覺来不語到眀坐<lb/>
一夜洞庭湖水聲<lb/>
　　　哭小女降真<lb/>
雨㸃輕漚風復驚偶来何事去何情浮生未到無生地<lb/>
暫到人間又一生<lb/>
　　　哭女樊<lb/>
<pb n="KR4h0140_WYG_404-9a"/>
秋天淨綠月分眀何事巴猿不賸鳴應是一聲腸斷去<lb/>
不容啼到第三聲<lb/>
　　　哭女樊四十韻<hi>虢州長史時作</hi>
逝者何由見中人未達情馬無生角望猿有斷腸鳴去<lb/>
伴投遐徼来随夢險程四年巴養育萬里硖回縈病是<lb/>
他鄉染魂應逺處驚山魈邪亂<hi>一作去</hi>逼沙虱毒?嬰母<lb/>
約<hi>一作㓜</hi>㸔寕辨余慵療不精欲尋方次第俄值疾充盈<lb/>
燈火徒相守香花秖浪擎蓮初開月梵蕣已落朝榮魄<lb/>
<pb n="KR4h0140_WYG_404-9b"/>
散雲<hi>一作魂</hi>将盡形全玉尚瑩空垂兩行血深送一枝瓊<lb/>
祕祝休巫覡安眠放使令舊衣和篋施殘藥滿甌傾乳<lb/>
媪閒於社醫僧婗<hi>一作媿</hi>似酲憫渠身覺賸<hi>一作深覺瘠賸一作痏</hi>
訝佛力難爭騎竹癡猶子牽車小外甥等長<hi>一作閒</hi>迷過<lb/>
影遥戲誤啼聲涴紙傷餘畫扶床念試行獨留呵面鏡<lb/>
誰弄倚牆筝憶昨工言語憐初妙長成撩風妬<hi>一作拓</hi>鸚<lb/>
舌凌露<hi>一作霜</hi>觸蘭英翆鳳輿真女紅蕖捧化生秪憂嫌<lb/>
五濁終恐向三清宿惡諸葷味懸知衆物名<hi>生而不食葷血虎豹</hi>
<pb n="KR4h0140_WYG_404-10a"/>
<hi>狨猿等皮毛盡惡斥之巴南所無之物及北而黙識其名者數軰</hi>環従枯樹得經認寳<lb/>
函盛愠怒偏憎數分張雅愛平最憐<hi>一作矜</hi>貪栗妹頻救<lb/>
嬾書兄為占嬌饒分良多眷戀誠別常回靣泣歸定出<lb/>
門迎解怪還家晩長将逺信呈説人偷罪過要我抱縱<lb/>
横騰蹋遊江舫攀縁㸔樂棚和蠻歌字抝學妓舞腰輕<lb/>
迢遰離荒服提<hi>一作持</hi>携到近京未容誇伎倆唯恨枉聰<lb/>
眀往緒心千結新絲鬢百莖暗窗風報曉秋幌雨聞更<lb/>
敗槿蕭疎館衰楊破壊城此中臨老淚仍自哭孩嬰<lb/>
<pb n="KR4h0140_WYG_404-10b"/>
　　　哭子十首<hi>翰林學士時作</hi>
維鵜受刺因吾過得馬生災念爾寃獨在中庭倚閒樹<lb/>
亂蟬嘶噪欲黄昏<lb/>
纔能辨别東西位未解分眀管帶身自食自眠猶未得<lb/>
九重泉路託<hi>一作記</hi>何人<lb/>
爾母溺情連夜哭我身因事有時悲鐘聲欲絶東方動<lb/>
便是尋常上學時<lb/>
蓮花上品生真界兠率天中離世途彼此業縁多障礙<lb/>
<pb n="KR4h0140_WYG_404-11a"/>
不知還得見兒無<lb/>
節量棃栗愁生疾教示詩書望早成鞭扑校多憐校少<lb/>
又縁遺恨哭三聲<lb/>
深嗟爾更無兄弟自歎予應絶子孫寂寞講堂基址在<lb/>
何人車馬入髙門<lb/>
往年鬢巳同潘岳垂老年敎作鄧攸煩惱數中除一事<lb/>
自兹無復子孫憂<hi>年敎一作天敎</hi>
長年苦境知何限豈得因兒獨䘮眀消遣又来縁爾母<lb/>
<pb n="KR4h0140_WYG_404-11b"/>
夜深和淚有經聲<hi>又一作不</hi>
烏生八子今無七猿呌三聲月正孤寂寞空堂天欲曙<lb/>
拂簾雙燕引新雛<lb/>
頻頻子落長江水夜夜巢邉舊處棲若是愁腸終不斷<lb/>
一年添得一聲啼<lb/>
　　　感逝<hi>浙東</hi>
頭白夫妻分無子誰令蘭夢感衰翁三聲啼婦臥床上<lb/>
一寸斷腸埋土中蜩甲暗枯秋葉墜燕雛新去夜巢空<lb/>
<pb n="KR4h0140_WYG_404-12a"/>
　情知此恨人皆有應與暮年心不同<lb/>
　　　　妻滿月日相唁<lb/>
　十月辛勤一月悲今朝相見淚淋漓狂風落盡莫惆悵<lb/>
　猶勝因花壓折枝<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_404-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_799-1a"/>
　欽定四庫全書<lb/>
御定全唐詩卷七百九十九<lb/>
　　楊容華<lb/>
　楊容華華隂人炯之姪女詩一首<lb/>
　　　　新妝詩<lb/>
　啼<hi>一作宿一作林</hi>鳥驚眠罷房櫳乗曉<hi>一作曙色</hi>開鳳釵金作縷鸞<lb/>
　鏡玉為臺妝似臨池出人疑向月<hi>一作月下</hi>來自憐終不見<lb/>
　<hi>一作方未巳</hi>欲去復裵回<lb/>
<pb n="KR4h0140_WYG_799-1b"/>
　　魏氏<lb/>
　魏氏求巳之妹詩一首<lb/>
　　　　贈外<lb/>
　浮萍依綠水弱蔦寄<hi>一作附</hi>青松與君結大義移天得所<lb/>
　從翰林無雙鳥劒水不分龍諧和類琴瑟堅固同膠漆<lb/>
　義重恩欲深夷險貴如一本自身不令積多嬰痛疾朝<lb/>
　夕倦牀枕形體耻巾櫛遊子倦風塵從官初解巾束裝<lb/>
　赴南郢脂駕出西秦比翼終難遂銜雌苦未因徒悲楓<lb/>
<pb n="KR4h0140_WYG_799-2a"/>
岸逺空對栁園春男兒不重舊丈夫多好新新人喜新<lb/>
聘朝朝臨粉<hi>一作寳</hi>鏡兩鴛固無比雙蛾誰與競詎憐愁<lb/>
思人銜啼嗟薄命蕣華不足恃松枝有餘勁所願好<hi>一作</hi>
<hi>存</hi>九思勿令虧百行<lb/>
　喬氏<lb/>
喬氏馮翊人左司郎中知之之妹詩一首<lb/>
　　　詠破簾<lb/>
巳漏風聲罷<hi>一作擺</hi>繩持也不禁一從經落後<hi>一作節</hi>無復<lb/>
<pb n="KR4h0140_WYG_799-2b"/>
有貞心<lb/>
　七嵗女子<lb/>
女子南海人詩一首<lb/>
　　　送兄<hi>武后召見令賦送兄詩應聲而就</hi>
别路雲初起離亭葉正飛<hi>一作稀</hi>所嗟人異鴈不作一行<lb/>
歸<hi>一作飛</hi>
　林氏<lb/>
林氏濟南人隰城丞薛元曖妻也元曖早卒林博渉五<lb/>
<pb n="KR4h0140_WYG_799-3a"/>
經有母儀令徳訓其子彦輔彦國彥偉彦雲及姪據摠<lb/>
播竝登進士第衣冠榮之詩一首<lb/>
　　　送男左貶詩<hi>一作送男彦輔左貶</hi>
他日初投杼勤王在飲冰有辭期不罰積毁竟<hi>一作意許</hi>相<lb/>
仍謫宦今何在銜寃猶未勝天涯分越徼驛騎<hi>一作驟</hi>速<lb/>
毘陵腸斷腹非苦書傳寫豈能淚添江水逺心劇海雲<lb/>
蒸明月珠難識甘泉賦可稱但將忠報主何懼㸃青蠅<lb/>
　趙氏<lb/>
<pb n="KR4h0140_WYG_799-3b"/>
趙氏冦坦母也詩三首<lb/>
　　　古興<lb/>
鬱蒸夏將半暑氣扇飛閣驟雨滿空来當軒巻羅<hi>一作簾</hi>
幕度雲開夕霽宇宙何清廓明月流素光輕風換炎鑠<lb/>
孤鸞傷<hi>一作相</hi>對影寳瑟悲别鶴君子去不還遥<hi>一作揺</hi>心<lb/>
欲何托<lb/>
金菊延清霜玉壺多美酒良人猶不歸芳菲豈常有不<lb/>
惜芳菲歇但傷别離乆含情罷斟酌凝怨對窗牖<lb/>
<pb n="KR4h0140_WYG_799-4a"/>
霽雪舒長野寒雲半幽<hi>一作伴秋</hi>谷嚴風振枯條猨啼<hi>一作啼猨</hi>
抱冰木所嗟遊宦子少小荷天祿前程未云至悽愴對<lb/>
車僕嵗寒成詠歌日暮棲林樸<hi>一作曲</hi>不憚行險道<hi>一作路險</hi>
空悲年運促<lb/>
　郭紹蘭<lb/>
郭紹蘭長安人巨商任宗妻也詩一首<lb/>
　　　寄夫<hi>任宗賈湘中數年不歸紹蘭作詩繫於燕足時宗在荆州燕忽泊其肩見足繫書解</hi>
　　　<hi>視之乃妻所寄也感泣而歸</hi>
<pb n="KR4h0140_WYG_799-4b"/>
我壻去重湖臨窗泣血書殷勤憑燕翼寄與薄情夫<lb/>
　王韞秀<lb/>
王韞秀河西節度使忠嗣女宰相元載妻也詩三首<lb/>
　　　同夫遊秦<hi>韞秀歸載嵗乆家貧見輕妻族因同夫入秦求舉</hi>
路掃飢寒跡天哀志氣人休零離别淚攜手入西秦<lb/>
　　　夫入相寄姨妹<hi>載拜相韞秀銜宿恨寄姨妹</hi>
相國已隨麟閣貴家風第一右丞詩笄年解笑鳴機婦<lb/>
恥見蘇秦富貴時<lb/>
<pb n="KR4h0140_WYG_799-5a"/>
　　　喻夫阻客<hi>載相肅代兩朝貴盛無比賓客候門或多間阻復為詩喻之</hi>
楚竹燕歌動畫梁春蘭<hi>一作更闌</hi>重換舞衣裳公孫開閣<hi>一作</hi>
<hi>館</hi>招嘉<hi>一作/佳</hi>客知道浮榮<hi>一作雲</hi>不乆長<lb/>
　張夫人<lb/>
張夫人楚州山陽人户部侍郎吉中孚妻也詩五首<lb/>
　　　古意<lb/>
轆轤曉轉素絲綆桐聲夜落蒼苔塼涓㳙吹溜若時雨<lb/>
濯濯佳蔬非用天丈夫不解此中意抱甕當時徒自賢<lb/>
<pb n="KR4h0140_WYG_799-5b"/>
　　　拜新月<lb/>
拜新月拜月出<hi>一作畫</hi>堂前暗魄初<hi>一作深</hi>籠桂虚弓未引<lb/>
弦拜新月拜月妝樓上鸞鏡始<hi>一作未</hi>安臺蛾眉巳相向<lb/>
拜新月<hi>一本無此三字</hi>拜月不勝情庭花<hi>一作前</hi>風露清月臨人<lb/>
自老人望月長明<hi>一作望月更長生</hi>東家阿母亦拜月一拜一<lb/>
悲聲斷絶昔年拜月逞容輝<hi>一作儀</hi>如今拜月雙淚垂回<lb/>
看衆女拜新月却憶紅閨<hi>一作閨中</hi>年少時<lb/>
　　　栁絮<lb/>
<pb n="KR4h0140_WYG_799-6a"/>
靄靄芳春朝雪絮起青條或值花同舞不因風自飄過<lb/>
尊浮綠醑拂幌綴紅綃那用持愁翫春懐不自聊<lb/>
　　　拾得韋<hi>一作華</hi>氏花鈿以詩寄贈<lb/>
今朝妝閣前拾得舊花鈿粉汚痕猶在塵侵色尚鮮曾<lb/>
經纎手裏拈向翠眉邊能助千金笑如何忍棄捐<lb/>
　　　誚喜鵲<lb/>
疇昔鴛鴦侣朱門賀客多如今無此事好去莫相過<lb/>
　　　句<lb/>
<pb n="KR4h0140_WYG_799-6b"/>
遊蜂乍起驚落墀黄鳥銜來却上枝<hi>栁絮</hi>　臨風重回首<lb/>
掩淚向庭花<hi>寄逺</hi>　鏡中春色老枕前秋夜長<hi>詠淚吟以上見  窗</hi>
<hi>雜録</hi>
　王氏<lb/>
王氏太原人永福潘令之妻詩一首<lb/>
　　　書石壁<hi>王氏隨夫宰永福任滿祖餞留連累日王先解舟泊五里汰王灘下俟乆不至</hi>
　　　<hi>月夜登岸題詩石壁末署太原族望嵗久詩漫滅獨太原二字入石邑人因以名其灘</hi>
何事潘郎戀别筵歡情未<hi>一作不</hi>斷妾心懸汰王灘下相<lb/>
<pb n="KR4h0140_WYG_799-7a"/>
思處猿呌山<hi>一作空</hi>山月滿船<lb/>
　裵淑<lb/>
裵淑字柔之元稹繼室詩一首<lb/>
　　　荅微之<hi>稹自㑹稽到京未踰月出鎮武昌裵難之稹賦詩相慰裵亦以詩荅</hi>
侯門初擁節御苑栁絲新不是悲殊命唯愁别近親黄<lb/>
鶯遷古木朱<hi>一作珠</hi>履從清塵想到千山外滄江正暮春<lb/>
　趙<hi>一作劉</hi>氏<lb/>
趙氏洹水人杜羔妻也詩四首<lb/>
<pb n="KR4h0140_WYG_799-7b"/>
　　　夫下第<hi>一作杜羔不第將至家寄</hi>
良人的的有竒才何事年年被放回如今妾面羞君靣<lb/>
君若<hi>一作到</hi>來時近夜来<hi>别本有代羔贈詩云澹澹春風花落時不堪愁望更相思無金</hi>
<hi>可買長門賦有恨空吟團扇詩</hi>
　　　雜言寄杜羔<lb/>
君從淮海遊再過蘭杜<hi>一作杜蘭</hi>秋歸来未<hi>一作不</hi>須臾又欲<lb/>
向梁州梁州秦嶺西棧道與雲齊羌蠻<hi>一作奚</hi>萬餘落矛<lb/>
㦸自髙低巳念寡儔侣復慮勞攀躋丈夫重志氣兒女<lb/>
<pb n="KR4h0140_WYG_799-8a"/>
空悲啼臨卭滯遊地肎顧濁水泥人生賦命有厚薄君<lb/>
但<hi>一作自</hi>遨遊我寂寞<lb/>
　　　聞夫杜羔登第<hi>一作聞杜羔登第又寄</hi>
長安此去無多地鬱鬱蔥蔥佳氣浮良人得意正年少<lb/>
今夜醉眠何處樓<lb/>
　　雜言<lb/>
上林園中青青桂折得一枝好夫壻杏花如雪柳垂絲<lb/>
春風蕩颺不同枝<lb/>
<pb n="KR4h0140_WYG_799-8b"/>
　張氏<lb/>
張氏袁州人評事彭伉妻詩二首<lb/>
　　　寄夫<hi>貞元中伉登第辟江西幕不歸張以詩寄之</hi>
乆無音信到羅幃路逺迢迢遣問誰聞君折得東堂桂<lb/>
折罷那能不暫歸<lb/>
驛使今朝過五湖殷勤為我報狂夫從来誇有龍泉劒<lb/>
試割相思得斷無<hi>彭伉荅妻詩云莫訝相如獻賦遲錦書誰道淚霑衣不須化作山頭石待</hi>
<hi>我東堂折桂枝</hi>
<pb n="KR4h0140_WYG_799-9a"/>
　薛馧<hi>一作藴</hi>
薛<hi>一作蔣</hi>馧字馥彦輔孫女也詩三首<lb/>
　　　贈鄭女郎<hi>一作鄭氏妹</hi>
豓陽灼灼河洛神珠簾繡户青樓春能弹箜篌弄纎指<lb/>
愁殺門前年少子笑開一面紅粉妝東園幾樹桃花死<lb/>
朝理曲暮理曲獨坐窗前一片玉行也嬌坐也嬌見之<lb/>
令人魂魄<hi>一作暗</hi>銷堂前錦褥紅地鑪綠沈香榼傾屠蘇<lb/>
解佩時時歇歌管芙蓉帳裏蘭麝滿晩起羅衣香不斷<lb/>
<pb n="KR4h0140_WYG_799-9b"/>
滅燭<hi>一作燭滅</hi>每嫌秋夜短<lb/>
　　　古意<lb/>
昨夜巫山中<hi>一作雲</hi>失却陽臺女朝來香閣裏<hi>一作今朝香閣前</hi>
獨伴楚王語<lb/>
　　　贈故人<lb/>
昔别容如玉今来鬢若絲淚痕應共見腸斷阿誰知<lb/>
　　　句<lb/>
寂寞相思處雕梁落燕泥<hi>春閨曲錄見吟窗雜</hi>
<pb n="KR4h0140_WYG_799-10a"/>
　楊德麟<lb/>
楊德麟司農少卿敬之之小女也詩一首<lb/>
　　　題奉慈寺<hi>寺本虢國夫人宅後為駙馬郭暧第升平公主薨追福置寺德麟年十三</hi>
　　　<hi>以六韻題之今存警句二韻</hi>
日月金輪動栴檀碧樹秋塔分鴻鴈翅鐘挂鳳凰樓<lb/>
　崔氏<lb/>
崔氏校書郎盧某妻詩一首<lb/>
　　　述懷<hi>校書娶崔時年已暮崔微有愠色賦詩述懷</hi>
<pb n="KR4h0140_WYG_799-10b"/>
不怨盧郎年紀大不怨盧郎官職卑自恨妾身生較晩<lb/>
不及盧郎年少時<lb/>
　陳玉蘭<lb/>
陳玉蘭呉人王駕妻也詩一首<lb/>
　　　寄夫<hi>一作王駕詩題云古意</hi>
夫戍邊關妾在呉西風吹妾妾憂夫一行書信千行淚<lb/>
寒到君邊衣到無<lb/>
　薛媛<lb/>
<pb n="KR4h0140_WYG_799-11a"/>
薛媛濠梁人南楚材妻也詩一首<lb/>
　　　寫真寄夫<hi>南楚材旅遊陳受潁牧之眷欲以女妻之楚材許諾因託言有訪道行不</hi>
　　　<hi>復返舊薛媛善畫妙屬文微知其意對鏡圖形為詩寄之楚材大慙遂歸偕老里人為語稱之</hi>
欲下丹青筆先拈寳鏡寒巳經<hi>一作驚</hi>顏索寞漸覺鬢凋<lb/>
殘淚眼描將<hi>一作來</hi>易愁腸寫出難恐君渾忘却時展畫<lb/>
圖看<hi>里人語云當時婦棄夫今日夫棄婦若不逞丹青空房應獨守</hi>
　孫氏<lb/>
孫氏樂昌<hi>一作安</hi>人進士孟昌期妻也善詩毎代夫作一<lb/>
<pb n="KR4h0140_WYG_799-11b"/>
日忽曰才思非婦人事遂焚其集詩三首<lb/>
　　　聞<hi>一作聼</hi>琴<lb/>
玉指朱絃軋復清湘妃愁怨最難聽初疑颯颯涼風勁<lb/>
<hi>一作動一作至</hi>又似蕭蕭暮雨零近比流泉来碧嶂逺如𤣥鶴<lb/>
下青㝠夜深彈罷堪惆悵露溼叢蘭月滿庭<lb/>
　　　白蠟燭詩<hi>代夫贈人</hi>
景勝銀釭香比蘭<hi>一作自占清香勝蕙蘭</hi>一條白玉偪人寒他時<lb/>
紫禁春風夜醉草天書仔細看<lb/>
<pb n="KR4h0140_WYG_799-12a"/>
　　　謝人送酒<hi>一作代謝崔家郎君送酒</hi>
謝將清酒寄愁人澄澈甘香氣味真好是緑窗風<hi>一作明</hi>
月夜一杯揺蕩<hi>一作動</hi>滿懷春<lb/>
　張立本女<lb/>
草場官張立本女少未讀書忽自吟詩立本隨口錄之<lb/>
詩一首<lb/>
　　　詩<lb/>
危冠廣袖楚宫妝獨歩閒庭逐夜涼自把玉簪敲砌竹<lb/>
<pb n="KR4h0140_WYG_799-12b"/>
清歌一曲月如霜<lb/>
　侯氏<lb/>
侯氏邊將張揆<hi>一作暌</hi>妻也詩一首<lb/>
　　　繡龜形詩<hi>揆為邊將防戎十餘年不歸侯為迴文詩繡作龜形詣闕上之武宗覽詩</hi>
　　　<hi>
                        <graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>揆還鄉并賜侯絹三百疋</hi>
暌離已是十秋<hi>一作年</hi>強對鏡那堪重理妝聞鴈幾迴修<lb/>
尺素見霜先為製衣裳開箱疊練先垂淚拂杵調砧更<lb/>
斷腸繡作龜形獻天子願教征客早還鄉<lb/>
<pb n="KR4h0140_WYG_799-13a"/>
　慎氏<lb/>
慎氏毘陵儒家女也適蘄春嚴灌夫無子被出慎以詩<lb/>
訣灌夫感而留之詩一首<lb/>
　　　感夫詩<hi>一作與夫訣一作留别</hi>
當時心事巳相關雨散雲飛<hi>一作収</hi>一餉間便是孤㠶從<lb/>
此去不堪重上<hi>一作過</hi>望夫山<lb/>
　薛瑶<lb/>
薛瑶東明國人左武衞將軍承冲之女嫁郭元振為妾<lb/>
<pb n="KR4h0140_WYG_799-13b"/>
詩一首<lb/>
　　　謡<hi>一作返俗謡薛氏年十五剪髪出家六年為謡云云遂返初服歸郭</hi>
化雲心兮思淑貞洞寂滅兮不見人瑶草芳兮思芬蒀<lb/>
<hi>一作氛氲</hi>將奈何兮青春<lb/>
　王霞卿<lb/>
王霞卿藍田人會稽宰韓嵩之妾嵩死霞卿流落會稽<lb/>
嘗題詩唐安寺進士鄭殷彞和詩求謁霞卿荅詩拒之<lb/>
詩二首<lb/>
<pb n="KR4h0140_WYG_799-14a"/>
　　　題唐安寺閣壁<hi>并序</hi>
　　瑯琊王氏霞卿光啟三年陽春二月登於是閣臨<lb/>
　　軒軫恨覩物增悲雖看煥爛之花但比淒涼之色<lb/>
　　時有輕綃捧硯小玉看題<lb/>
春来引歩暫尋遊愁見風光倚<hi>一作恨覩煙霄簇</hi>寺樓正好開<lb/>
懷對煙月<hi>一作舉目盡為停待景</hi>雙睂不覺自如鉤<hi>鄭殷彞和詩云題詩仙子</hi>
<hi>此曽遊應是尋春别鳳樓賴得從来未相識免教錦帳對銀鉤</hi>
　　　荅鄭殷彞<lb/>
<pb n="KR4h0140_WYG_799-14b"/>
君是煙霄折桂身聖朝方切用儒珍正堪西上文場戰<lb/>
空向途中泥婦人<lb/>
　竇梁賓<lb/>
竇梁賓夷門人盧東表侍兒也詩二首<lb/>
　　　喜盧郎及第<lb/>
曉妝初罷眼初瞤小玉驚人踏破帬手把紅箋書一紙<lb/>
上頭名字有郎君<lb/>
　　　雨中看牡丹<lb/>
<pb n="KR4h0140_WYG_799-15a"/>
東風未放曉泥乾紅藥花開不奈寒待得天晴花巳老<lb/>
不如攜手雨中看<lb/>
　任氏<lb/>
任氏蜀尚書侯繼圖妻詩一首<lb/>
　　　書桐葉<hi>繼圖讀書大慈寺忽桐葉飄墜上有詩句後數年卜婚任氏方知桐葉句乃任</hi>
　　　<hi>氏在左綿書也</hi>
拭翠斂蛾<hi>一作雙</hi>睂鬱<hi>一作/為</hi>鬱心中事搦管<hi>一作桐葉</hi>下庭除<lb/>
書成<hi>一作我</hi>相思字此字不書石此字不書紙書在桐<hi>一作</hi>
<pb n="KR4h0140_WYG_799-15b"/>
<hi>向秋</hi>葉上願逐秋風起天下有心人盡解相思死天下負<lb/>
心人不識相思字有心與負心不知落何地<lb/>
　黄崇嘏<lb/>
黃崇嘏臨卭人因事下獄貢詩蜀相周庠庠薦攝司戸<lb/>
參軍政事明敏庠愛其才欲妻以女嘏作詩辭婚庠得<lb/>
詩大驚問之乃黄使君女也詩二首<lb/>
　　　下獄貢詩<lb/>
偶辭<hi>一作離</hi>幽隠在<hi>一作住</hi>臨卭行止堅貞比澗松何事政<lb/>
<pb n="KR4h0140_WYG_799-16a"/>
清如水鏡絆他野鶴在深籠<lb/>
　　　辭蜀相妻女詩<hi>一作辭婚</hi>
一辭拾翠碧江湄貧守蓬茅但賦詩自服藍衫居郡掾<lb/>
永抛鸞鏡畫蛾睂立身卓爾青松操挺志鏗然白璧姿<lb/>
幕府若容為坦腹願天速變作男兒<lb/>
　蔣氏<lb/>
蔣氏呉越時湖州司法參軍陸濛妻也性耽酒善屬文<lb/>
詩一首<lb/>
<pb n="KR4h0140_WYG_799-16b"/>
　　　荅諸姊妹戒飲<hi>蔣以嗜酒成疾姊妹勸其節飲加餐應聲吟荅</hi>
平生偏好酒勞爾勸吾餐但得杯<hi>一作尊</hi>中滿時光度不<lb/>
難<lb/>
　周仲美<lb/>
周仲美成都人適李氏詩一首<lb/>
　　　書壁<hi>仲美隨夫金陵幕夫因事棄官入華山仲美求歸未得會舅從泗調任長沙載之而</hi>
　　　<hi>南因書所懷於壁</hi>
愛妾不愛子為問此何理棄官更棄妻人情寧可已永<lb/>
<pb n="KR4h0140_WYG_799-17a"/>
訣泗之濱遺言空在耳三載無朝昏孤幃淚如洗婦人<lb/>
義從夫一節誓生死江鄉感殘春腸斷晩煙起西望太<lb/>
華峯不知㡬千里<lb/>
　張文姬<lb/>
張文姬鮑參軍妻也詩四首<lb/>
　　　溪口雲<lb/>
溶溶<hi>一作一片</hi>溪口雲纔向溪中吐不復歸溪中還作溪中<lb/>
<hi>一作頭</hi>雨<lb/>
<pb n="KR4h0140_WYG_799-17b"/>
　　　池上竹<lb/>
此君臨此池枝低水相近碧色緑波中日日流不盡<lb/>
　　　沙上鷺<lb/>
沙頭一水禽鼓翼揚清音只待髙風便非無雲漢心<lb/>
　　　雙槿樹<lb/>
緑影競扶踈紅姿相照灼不學桃李花亂向春風落<lb/>
　程長文<lb/>
程長文鄱陽人詩三首<lb/>
<pb n="KR4h0140_WYG_799-18a"/>
　　　獄中書情上使君<hi>長文為强暴所誣繫獄獻詩雪寃</hi>
妾家本住鄱陽曲一片貞<hi>一作堅</hi>心比孤竹當年二八盛<lb/>
容儀<hi>一作輝</hi>紅牋草𨽻恰如飛盡日閒窗刺繡坐有時極<lb/>
浦採蓮歸誰道居貧守都邑幽閨<hi>一作居</hi>寂寞無人識海<lb/>
燕朝歸衾枕<hi>一作枕席</hi>寒山花夜落階墀溼強暴之男何所<lb/>
為手持白刃向簾幃一命任從刀下死千金豈<hi>一作不</hi>受<lb/>
暗中欺我心匪石情難轉志奪秋霜意不移血濺羅衣<lb/>
終不恨瘡黏錦䄂亦何辭縣僚曽未知情緒即便教人<lb/>
<pb n="KR4h0140_WYG_799-18b"/>
縶囹圄朱脣滴瀝獨銜寃玉筯䦨干歎非所十月寒更<lb/>
堪思<hi>一作更愁</hi>人一聞擊柝一傷神髙髻不梳雲巳散蛾睂<lb/>
罷<hi>一作淡</hi>掃月仍新三尺嚴章難<hi>一作焉</hi>可越百年心事向<lb/>
誰說但看洗雪出圜扉始信白圭無玷缺<lb/>
　　　銅雀臺怨<lb/>
君王去後行人絶簫箏<hi>一作竽</hi>不響歌喉咽雄劒無威光<lb/>
彩沈寳鏡零落金星滅玉階寂寞<hi>一作寂</hi>墜秋露月照當<lb/>
時歌舞處當時歌舞人不迴化為今日西陵灰<lb/>
<pb n="KR4h0140_WYG_799-19a"/>
　　　　春閨怨<lb/>
　綺陌香飄柳如線時光瞬息如<hi>一作驚</hi>流電良人何處事<lb/>
　功名十載相思不相見<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_799-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷七百九十九<lb/>
</p>
<p>
</p>
  </div>
</body>
</text>
</TEI>
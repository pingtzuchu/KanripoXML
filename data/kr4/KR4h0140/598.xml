<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_598-1a"/>
　欽定四庫全書<lb/>
御定全唐詩卷五百九十八<lb/>
　　高駢<lb/>
　高駢字千里南平郡王崇文之孫家世禁衛幼頗修飭<lb/>
　折節為文學初事朱叔明為司馬後歴右神策軍都虞<lb/>
　候秦州刺史咸通中拜安南都䕶進檢校刑部尚書以<lb/>
　都䕶府為靜海軍授駢節度兼諸道行營招討使僖宗<lb/>
　立加同中書門下平章事遷劒南西川節度進檢校司<lb/>
<pb n="KR4h0140_WYG_598-1b"/>
　徒封燕國公徙荆南節度加諸道行營都統鹽鐵轉運<lb/>
　等使俄徙淮南節度副大使廣明初進檢校太尉東面<lb/>
　都繞京西京北神策軍諸道兵馬等使封渤海郡王為<lb/>
　部將畢師鐸所害詩一巻<lb/>
　　　　言懷<lb/>
　恨乏平戎策慚登拜將壇手持金鉞冷身挂鐵衣寒主<lb/>
　聖扶持易恩深報効難三邊猶未靜何敢便休官<lb/>
　　　　寄鄠杜李遂良處士<lb/>
<pb n="KR4h0140_WYG_598-2a"/>
小隠堪忘世上情可能休夢入重城池邊寫字師前輩<lb/>
座右題銘律後生吟社客歸秦渡晚醉鄉漁去渼陂晴<lb/>
春來不得山中信盡日無人傍水行<lb/>
　　　和王昭符進士贈洞庭趙先生<lb/>
為愛君山景冣靈角冠秋禮一壇星藥將雞犬雲間試<lb/>
琴許魚龍月下聽自要乘風隨羽客誰同種玉驗仙經<lb/>
烟霞澹泊<hi>一作寂寞</hi>無人到唯有漁翁過洞庭<lb/>
　　　依韻奉酬李迪<lb/>
<pb n="KR4h0140_WYG_598-2b"/>
栁下官資顏子居閒情入骨若為除詩成斬將奇難敵<lb/>
酒熟封侯快未如只見絲綸終日降不知功業是誰書<lb/>
而今共飲醇滋味消得揶揄勢利疎<lb/>
　　　留别彰徳軍從事范校書<lb/>
無金寄與白頭親節槩猶誇似古人未出塵埃真落魄<lb/>
不趨權勢正因循桂攀明月曾觀國蓬轉西風却問津<lb/>
匹馬東歸羨知巳燕王臺上結交新<lb/>
　　　途次内黃馬病寄僧舍呈諸友人<lb/>
<pb n="KR4h0140_WYG_598-3a"/>
官閒馬病客深秋肻學張衡咏四愁紅葉寺多詩景致<lb/>
白衣人盡酒交游依違諷刺因行得澹泊供需不在求<lb/>
好與高陽結吟社況無名跡達珠旒<lb/>
　　　遣興<lb/>
浮世忙忙蟻子羣莫嗔頭上雪紛紛沈憂萬種與千種<lb/>
行樂十分無一分越外險巇防俗事就中拘檢信人文<lb/>
醉鄉日月終須覔去作先生號白雲<lb/>
　　　南海神祠<lb/>
<pb n="KR4h0140_WYG_598-3b"/>
滄溟八千里今古畏波濤此日征南將安然渡萬艘<lb/>
　　　送春<lb/>
水淺魚爭躍花深鳥競啼春光看欲盡判却醉如泥<lb/>
　　　海翻<lb/>
幾經人事變又見海濤翻徒起如山浪何曾洗至寃<lb/>
　　　笻竹杖寄僧<lb/>
堅輕笻竹杖一枝有九節寄與沃洲人<hi>一作僧</hi>閒步青山<lb/>
月<lb/>
<pb n="KR4h0140_WYG_598-4a"/>
　　　遣興<lb/>
把盞非憐酒持竿不為魚唯應嵇叔夜似我性慵疎<lb/>
　　　歎征人<lb/>
心堅膽壯箭頭親十載沙場受苦辛力盡路傍行不得<lb/>
廣張紅斾是何人<lb/>
　　　湘妃廟<lb/>
帝舜南巡去不還二妃幽怨水雲間當時珠淚垂多少<lb/>
直到如今竹尚斑<lb/>
<pb n="KR4h0140_WYG_598-4b"/>
　　　赴安南却寄台司<lb/>
曾驅萬馬上天<hi>一作靜江</hi>山風去雲回頃刻間今日海門南<lb/>
面事莫教還似鳯林闗<lb/>
　　　閨怨<lb/>
人世悲歡不可知夫君初破黑山歸如今又獻征南策<lb/>
早晩催縫帶號衣<lb/>
　　　馬嵬驛<lb/>
玉顏雖掩馬嵬塵寃氣和烟鎖渭津蟬鬢不隨鑾駕去<lb/>
<pb n="KR4h0140_WYG_598-5a"/>
至今空感往來人<lb/>
　　　宴犒蕃軍有感<lb/>
蜀地恩留馬嵬哭烟雨濛濛春草綠滿眼由來是舊人<lb/>
那堪更奏梁州曲<lb/>
　　　寓懐<lb/>
闗山萬里恨難銷鐵馬金鞭出塞遙為問昔時青海畔<lb/>
幾人歸到鳯林橋<lb/>
　　　步虛詞<lb/>
<pb n="KR4h0140_WYG_598-5b"/>
青溪道士人不識上天下天<hi>一作地</hi>鶴一隻洞門深鎻碧<lb/>
窗寒滴露研朱㸃周易<lb/>
　　　贈歌者二首<lb/>
酒滿金船花滿枝佳人立唱慘愁眉一聲直入青雲去<lb/>
多少悲歡起此時<hi>一作酒滿金尊花滿枝雙蛾齊唱鷓鴣詞清聲掲入雲間去駐得春風花</hi>
<hi>落遲</hi>
公子邀歡月滿樓雙成<hi>一作佳人</hi>掲調唱伊州便從席上風<lb/>
沙<hi>一作秋風</hi>起直到陽<hi>一作蕭</hi>闗水盡頭<lb/>
<pb n="KR4h0140_WYG_598-6a"/>
　　　入蜀<lb/>
萬水千山音信希空勞魂夢到京畿漫天嶺上頻回首<lb/>
不見虞封淚滿衣<lb/>
　　　邊城聽角<lb/>
席箕風起雁聲秋隴水邊沙滿目愁三㑹五更欲吹盡<lb/>
不知凡白幾人頭<lb/>
　　　渭川秋望寄右軍王特進<lb/>
長川終日碧潺湲知道天河與地連憑寄兩行朝闕淚<lb/>
<pb n="KR4h0140_WYG_598-6b"/>
願隨流入御溝泉<lb/>
　　　山亭夏日<lb/>
綠樹陰濃夏日長樓臺倒影入池塘水晶簾動微風起<lb/>
滿架薔薇一院香<lb/>
　　　蜀路感懐<lb/>
蜀山蒼翠隴雲愁鑾駕西巡陷幾州唯有縈回深澗水<lb/>
潺湲不改舊時流<lb/>
　　　殘春遣興<lb/>
<pb n="KR4h0140_WYG_598-7a"/>
畫舸輕橈栁色新摩訶池上醉青春不辭不為青春醉<lb/>
只恐鶯花也怪人<lb/>
　　　春日招賓<lb/>
花枝如火酒如餳正好狂歌醉復醒對酒看花何處好<lb/>
延和閣下碧筠亭<lb/>
　　　過天威徑<lb/>
豺狼坑盡却朝天戰馬休嘶瘴嶺烟歸路嶮巇今坦蕩<lb/>
一條千里直如弦<lb/>
<pb n="KR4h0140_WYG_598-7b"/>
　　　對花呈幕中<lb/>
海棠初發去春枝首唱曾題七字詩今日能來花下飲<lb/>
不辭頻把使頭旗<lb/>
　　　寄題羅浮别業<lb/>
不將真性染埃塵為有烟霞伴此身帶日<hi>一作月</hi>長江好<lb/>
歸信<hi>一作去</hi>博羅山下碧桃春<lb/>
　　　塞上曲二首<lb/>
二年邉戍<hi>一作塞</hi>絶烟塵一曲河灣萬恨新從此鳯林闗<lb/>
<pb n="KR4h0140_WYG_598-8a"/>
外事不知誰是苦心人<lb/>
隴上征夫隴下魂死生同恨漢將軍不知萬里沙場苦<lb/>
空舉平安火入雲<lb/>
　　　廣陵宴次戲簡幕賓<lb/>
一曲狂歌酒百分蛾眉畫出月爭新將軍醉罷無餘事<lb/>
亂把花枝折贈人<lb/>
　　　安南送曹别勑歸朝<lb/>
雲水蒼茫日欲收野烟深處鷓鴣愁知君萬里朝天去<lb/>
<pb n="KR4h0140_WYG_598-8b"/>
為説征南巳五秋<lb/>
　　　對雪<lb/>
六出飛花入戸時坐看青<hi>一作修</hi>竹變瓊枝如今<hi>一作逡巡</hi>好<lb/>
上高樓望<hi>一作看</hi>蓋盡人間惡路岐<lb/>
　　　訪隱者不遇<lb/>
落花流水認天台半醉閒吟獨自來惆悵仙翁何處去<lb/>
滿庭紅杏碧桃開<lb/>
　　　赴西川途經虢縣作<lb/>
<pb n="KR4h0140_WYG_598-9a"/>
亞夫重過栁營門路指岷峨隔暮雲紅額少年遮道拜<lb/>
殷勤認得舊將軍<lb/>
　　　錦城寫望<lb/>
蜀江波影碧悠悠四望烟花匝郡樓不會人家多少錦<lb/>
春來盡挂樹梢頭<lb/>
　　　太公廟<lb/>
青山長在境長新寂寞持竿一水濱及得王師身已老<lb/>
不知辛苦為何人<lb/>
<pb n="KR4h0140_WYG_598-9b"/>
　　　邊方春興<lb/>
草色青青栁色濃玉壺傾酒滿金鍾笙歌嘹亮隨風去<lb/>
知盡闗山第幾重<lb/>
　　　塞上寄家兄<lb/>
棣萼分張信使希幾多鄉淚濕征衣笳聲未斷腸先斷<lb/>
萬里胡天鳥不飛<lb/>
　　　寫懷二首<lb/>
漁竿消日酒消愁一醉忘情萬事休却恨韓彭興漢室<lb/>
<pb n="KR4h0140_WYG_598-10a"/>
功成不向五湖遊<lb/>
花滿西園月滿池笙歌搖曳畫船移如今暗與心相約<lb/>
不動征旗動酒旗<lb/>
　　　池上送春<lb/>
持竿閒坐思沈吟釣得江鱗出碧潯回首看花花欲盡<lb/>
可憐寥落送春心<lb/>
　　　南征叙懷<lb/>
萬里驅兵過海門此生今日報君恩回期直待烽烟靜<lb/>
<pb n="KR4h0140_WYG_598-10b"/>
不遣征衣有淚痕<lb/>
　　　風箏<hi>一作題風箏寄意</hi>
夜靜弦聲響碧空宮商信任往來風依稀似曲才堪聽<lb/>
又被移將<hi>一作風吹</hi>别調中<lb/>
　　　平流園席上<lb/>
畫舸搖烟水滿塘栁絲輕軟小桃香却緣龍節為縈絆<lb/>
好是狂時不得狂<lb/>
　　　聞河中王鐸加都統<lb/>
<pb n="KR4h0140_WYG_598-11a"/>
　煉汞燒鉛四十年至今猶在藥爐前不知子晉緣何事<lb/>
　只學吹簫便得仙<lb/>
　　　　句<lb/>
　人間無限傷心事不得尊前折一枝　滿宮多少承恩<lb/>
　者似有容華妾也無　滿身珠翠將何用唯與豪家拂<lb/>
　象牀　何人種得西施花千古春風開不盡<hi>以上見桂苑叢談</hi>
　<lb/>
　<lb/>
<pb n="KR4h0140_WYG_598-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻五百九十八<lb/>
</p>
<p>
</p>
  </div>
</body>
</text>
</TEI>
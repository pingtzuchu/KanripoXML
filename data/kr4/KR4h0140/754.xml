<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_754-1a"/>
　欽定四庫全書<lb/>
御定全唐詩巻七百五十四<lb/>
　　徐鉉<lb/>
　　　　贈泰州椽令狐克已<hi>文公曾孫</hi>
　念子才多命且竒亂中抛擲少年時深藏七澤衣如雪<lb/>
　却見中朝鬢似絲舊徳在人終逺大扁舟為吏莫推辭<lb/>
　孤芳自愛凌霜處詠取文公白菊詩<lb/>
　　　　送荻栽與秀才朱觀<lb/>
<pb n="KR4h0140_WYG_754-1b"/>
　羡子清吟處茅齋面碧流解憎蓮艷俗唯欠荻花幽鷺<lb/>
　立低枝晚風驚折葉秋贈君須種取不必樹忘憂<lb/>
　　　　使浙西先寄獻燕王侍中<lb/>
　京江風靜喜乗流極目遥瞻萬歲樓喜氣蘢䓗甘露晚<lb/>
　水煙波淡海門秋五年不見鸞臺長明日將陪兔苑逰<lb/>
　欲問平臺門下吏相君還許吐茵不<lb/>
　　　　常州驛中喜雨<lb/>
　颯颯旱天雨凉風一夕廻逺尋南畆去細入驛亭來蓑<lb/>
<pb n="KR4h0140_WYG_754-2a"/>
唱牛初牧漁歌棹正開盈庭頓無事歸思酌金罍<lb/>
　　　驛中十夕<lb/>
七夕雨初霽行人正憶家江天望河漢水館折蓮花獨<lb/>
坐凉何甚微吟月易斜今年不乞巧鈍拙轉堪嗟<lb/>
　　　贈浙西顧推官<lb/>
盛府賓寮八十餘閉門髙卧興無如梁王苑裏相逢早<lb/>
潤浦城中得信疎狼籍盃盤重㑹面風流才調一如初<lb/>
願君百歲猶强健他日相尋隠士廬<lb/>
<pb n="KR4h0140_WYG_754-2b"/>
　　　贈浙西妓亞仙<hi>筵上作</hi>
翠黛嚬如怨朱顔醉更春占將南國貌惱殺别家人粉<lb/>
汗沾廵盞花鈿逐舞茵明朝綺窓下離恨兩殷勤<lb/>
　　　廻至𤓰洲獻侍中<lb/>
紫微垣裏舊賔從來向吳門謁府公奉使謬持嚴助節<lb/>
登門初識魯王宫笙歌隱隱違離後煙水茫茫悵望中<lb/>
日暮𤓰洲江北岸兩行清淚滴西風<lb/>
　　　邵伯埭下寄髙郵陳郎中<lb/>
<pb n="KR4h0140_WYG_754-3a"/>
故人相别動經年候館相逢倍慘然顧我飲冰難輟櫂<lb/>
感君扶病為開筵河灣水淺翹秋鷺桞岸風微噪暮蟬<lb/>
欲識酒醒魂斷處謝公祠畔客亭前<lb/>
　　　謫居舒州累得韓髙二舎人書作此寄之<lb/>
三峰煙靄碧臨谿中有騷人理釣絲㑹友少於分袂日<lb/>
謫居多却在朝時丹心歴歴吾終信俗慮悠悠爾不知<lb/>
珍重韓君與髙子殷勤書札寄相思<hi>舒人以灊皖天柱為三峰</hi>
　　　和張先輩見寄二首<lb/>
<pb n="KR4h0140_WYG_754-3b"/>
去國離羣擲歲華病容憔悴媿丹砂谿連舎下衣長潤<lb/>
山帶城邉日易斜幾處垂鈎依野岸有時披褐到鄰家<lb/>
故人書札頻相慰誰道西京道路賒<lb/>
清時淪放在山州卭竹紗巾處處㳺野日蒼茫悲鵩舎<lb/>
水風隂濕弊貂裘雞鳴候旦寧辭晦松節凌霜幾換秋<lb/>
兩首新詩千里道感君情分獨知丘<lb/>
　　　印秀才至舒州見尋别後寄詩依韻和<lb/>
羈㳺白社身雖屈髙歩辭場道不卑投分共為知我者<lb/>
<pb n="KR4h0140_WYG_754-4a"/>
相尋多媿謫居時離懐耿耿年來夢厚意勤勤别後詩<lb/>
今日谿邉正相憶雪晴山秀桞絲垂<lb/>
　　　行園樹<lb/>
松節凌霜乆蓬根逐吹頻羣生各有性桃李但争春<lb/>
　　　題雷公井<lb/>
揜靄愚公谷蕭寥羽客家俗人知處所應為有桃花<lb/>
　　　送彭秀才<lb/>
賈生去國已三年裋褐閒行皖水邉盡日野雲生舎下<lb/>
<pb n="KR4h0140_WYG_754-4b"/>
有時京信到門前無人與和投湘賦媿子來浮訪戴船<lb/>
滿袖新詩好廻去莫隨騷客醉林泉<lb/>
　　　移饒州别周使君<lb/>
正憐東道感賢侯何幸南冠脫楚囚皖伯臺前收别宴<lb/>
喬公亭下<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>行舟四年去國身將老百郡徵兵主尚憂<lb/>
更向鄱陽湖上去青衫憔悴淚交流<lb/>
　　　避難東歸依韻和黄秀才見寄<lb/>
慼慼逢人問所之東流相送向京畿自甘逐客紉蘭佩<lb/>
<pb n="KR4h0140_WYG_754-5a"/>
不料平民著戰衣樹帶荒村春冷落江澄霽色霧霏微<lb/>
時危道喪無才術空手徘徊不忍歸<lb/>
　　　酬郭先輩<lb/>
太原郭夫子行髙文炳蔚弱齡負世譽一舉㳺月窟仙<lb/>
籍第三人時人故稱屈昔余吏西省傾蓋名籍籍及我<lb/>
竄羣舒向風心鬱鬱歸來暮江上雲霧一披拂雷雨不<lb/>
下施猶作池中物念君介然氣感時思奮發示我數篇<lb/>
文與古争馳突綵縟粲英華理深刮肌骨古詩尤精奥<lb/>
<pb n="KR4h0140_WYG_754-5b"/>
史論皆宏拔舉此措諸民何憂民不活吁嗟吾道薄與<lb/>
世長迂濶顧我徒有心數竒身正絀論兵屬少年經國<lb/>
須儒術夫子無自輕蒼生正愁疾<lb/>
　　　和集賢鍾郎中<lb/>
石渠冊府神仙署當用明朝第一人腰下别懸新印綬<lb/>
座中皆是故交親龍池樹色供清景浴殿香風接近鄰<lb/>
從此翻飛應更逺徧尋三十六天春<lb/>
　　　送劉山陽<lb/>
<pb n="KR4h0140_WYG_754-6a"/>
舊族知名士朱衣宰楚城所嗟吾道薄豈是主恩輕戰<lb/>
鼓何時息儒冠獨自行此心多感激相送若為情<lb/>
　　　題伏龜山北隅<lb/>
兹山信岑寂隂崖積蒼翠水石何必多宛有千巖意孰<lb/>
知近人境旦暮含佳氣池影揺輕風林光澹新霽支頤<lb/>
籍芳草自足忘世事未得歸去來聊為宴居地<lb/>
　　　送黄梅江明府<hi>江前為江夏令有善政今更宰小邑賦詩留别作此和之</hi>
封疆多難正經綸臺閣如何不用君江上又勞為小邑<lb/>
<pb n="KR4h0140_WYG_754-6b"/>
篋中徒自有雄文書生膽氣人誰信逺俗歌謡主不聞<lb/>
一首新詩無限意再三吟味向秋雲<lb/>
　　　詠梅子真送郭先輩<lb/>
忠臣本愛君仁人本愛民寧知貴與賤豈計名與身梅<lb/>
生為一尉獻疏來君門君門深萬里金虎重千鈞向永<lb/>
且不用<hi>劉向谷永</hi>况復論子真拂衣遂長徃髙節邈無鄰至<lb/>
今仙籍中謂之梅真人郭生負逸氣百代繼遺塵進退<lb/>
生自知得喪吾不陳斯民茍有幸期子一朝伸<lb/>
<pb n="KR4h0140_WYG_754-7a"/>
　　　和蕭郎中午日見寄<lb/>
細雨輕風采藥時褰簾隱几更何為豈知澤畔紉蘭客<lb/>
來赴城中角黍期多罪静思如剉蘗赦書纔聽似含飴<lb/>
謝公制勝常閒暇願接西州敵手棊<lb/>
　　　送黄秀才姑孰辟命<lb/>
世亂離情苦家貧色養難水雲孤櫂去風雨暮春寒幕<lb/>
府才方急騷人淚未乾何時王道泰萬里看鵬摶<lb/>
　　　送王四十五歸東都<lb/>
<pb n="KR4h0140_WYG_754-7b"/>
海内兵方起離筵淚易垂憐君負米去惜此落花時想<lb/>
憶看來信相寛指後期殷勤手中桞此是向南枝<lb/>
　　　和太常蕭少卿近郊馬上偶吟<lb/>
田園經雨綠分畦飛盖閒行九里堤拂袖清風塵不起<lb/>
滿川芳草路如迷林開始覺晴天迥潮上初驚浦岸齊<lb/>
怪得仙郎詩句好斷霞殘照逺山西<lb/>
　　　又和<lb/>
抱甕何人灌藥畦金銜為爾駐平堤村橋野店景無限<lb/>
<pb n="KR4h0140_WYG_754-8a"/>
綠水晴天思欲迷横笛乍隨輕吹斷歸帆疑與逺山齊<lb/>
鳳城廻望真堪畫萬户千門蔣嶠西<lb/>
　　　抛毬樂辭二首<lb/>
歌舞送飛毬金觥碧玉籌管絃桃李月簾幕鳳凰樓一<lb/>
笑千場醉浮生任白頭<lb/>
灼灼傳花枝紛紛度畫旗不知紅燭下照見彩毬飛借<lb/>
勢因期尅巫山暮雨歸<lb/>
　　　離歌辭五首<lb/>
<pb n="KR4h0140_WYG_754-8b"/>
莫折紅芳樹但知盡意看狂風幸無意那忍折教殘<lb/>
朝日城南路旌旗照綠蕪使君何處去桑下覓羅敷<lb/>
事與年俱徃情將分共深莫驚容鬢改只是舊時心<lb/>
暫别勞相送佳期願莫違朱顔不須老留取待郎歸<lb/>
拂匣收珠佩廻燈拭薄粧莫嫌春夜短匹似楚襄王<lb/>
　　　夢㳺三首<lb/>
魂夢悠揚不奈何夜來還在故人家香濛蠟燭時時暗<lb/>
户映屏風故故斜檀的慢調銀字管雲鬟低綴折枝花<lb/>
<pb n="KR4h0140_WYG_754-9a"/>
天明又作人間别洞口春深道路賒<lb/>
繡幌銀屏杳靄間若非魂夢到應難窓前人静偏宜夜<lb/>
户内春濃不識寒蘸甲遰觴纎似玉含詞忍笑膩於檀<lb/>
錦書若要知名字滿縣花開不姓潘<lb/>
南國佳人字玉兒芙蓉雙臉逺山眉仙郎有約長相憶<lb/>
阿母何<hi>一作無</hi>猜不得知夢裏行雲還倐忽暗中攜手乍疑<lb/>
遲因思别後閑窓下織得廻文幾首詩<lb/>
　　　和蕭少卿見慶新居<lb/>
<pb n="KR4h0140_WYG_754-9b"/>
湘浦懐沙巳不疑京城賜第豈前期鼓聲到晩知坊逺<lb/>
山色來多與静宜簪屨<hi>一作履</hi>尚應憐故物稻粱空自媿華<lb/>
池新詩問我偏饒思還念鷦鷯得一枝<lb/>
　　　又和<lb/>
驚蓬偶駐知多幸斷雁重聫愜素期當户小山如舊識<lb/>
上墻幽蘚最相宜清風不去因栽竹隙地無多也鑿池<lb/>
更喜良鄰有嘉樹綠隂分得近南枝<lb/>
　　　送勲道人之建安<lb/>
<pb n="KR4h0140_WYG_754-10a"/>
下國兵方起君家義獨聞若為輕世利歸去卧溪雲挂<lb/>
席衝嵐翠攜笻破蘚紋離情似霜葉江上正紛紛<lb/>
　　　送許郎中歙州判官兼黟縣<lb/>
嘗聞黟縣似桃源况是優㳺冠玳筵遺愛非遥應卧理<lb/>
<hi>許嘗宰涇縣</hi>祖風猶在好尋仙<hi>許宣平黟人得道</hi>朝衣舊識薰香史祿米<lb/>
初營種秫田大抵宦㳺須自適莫辭離别二三年<lb/>
　　　送彭秀才南㳺<lb/>
問君孤櫂去何之玉笥春風楚水西山上斷雲分翠靄<lb/>
<pb n="KR4h0140_WYG_754-10b"/>
林間晴雪入澄溪琴心酒趣神相㑹道士仙童手共攜<lb/>
他日時清更隨計莫如劉阮洞中迷<lb/>
　　　和明上人除夜見寄<lb/>
酌酒圍爐乆愁襟默自增長年逢歲暮多病見兵興夜<lb/>
色開庭燎寒威入硯氷湯師無别念吟坐一燈凝<lb/>
　　　正初和鄂州邉郎中見寄<lb/>
潦倒含香客凄凉賦鵩人未能全巻舌終擬學垂綸故<lb/>
友暌離乆音書問訊頻相思俱老大又見一年新<lb/>
<pb n="KR4h0140_WYG_754-11a"/>
　　　送劉司直出宰<lb/>
之子有雄文風標秀不羣低飛從墨綬逸志在青雲桞<lb/>
色臨流動春光到縣分賢人多静理未爽醉醺醺<lb/>
　　　送從兄赴臨川幕<lb/>
梁王籍寵就東藩還召鄒枚坐兔園今日好論天下事<lb/>
昔年同受主人恩石頭城下春潮滿金柅亭邉綠樹繁<lb/>
唯有音書慰離别一盃相送别無言<hi>方輿勝覽臨川郡舊有金柅園園中瀛洲亭景物為</hi>
<hi>一州冠</hi>
<pb n="KR4h0140_WYG_754-11b"/>
　　　送龔員外赴江州幕<lb/>
煩君更上築金臺世難民勞藉俊才自有聲名馳羽檄<lb/>
不妨談笑奉尊罍元規樓迥清風滿匡裕山春畫障開<lb/>
莫忘故人離别恨海潮廻處寄書來<lb/>
　　　送朱先輩歸廬陵<lb/>
我重朱夫子依然見古人成名無媿色得禄及慈親莫<lb/>
歎官資屈寧論活計貧平生心氣在終任静邉塵<lb/>
　　　送鍾徳林郎中學士赴東府詩<hi>并序</hi>
<pb n="KR4h0140_WYG_754-12a"/>
　　徳林始以才術優贍入參近司旋以地望清雅寵<lb/>
　　登書殿㑹東畿克復上以君有遺愛於淮海之都<lb/>
　　故輟侍從之班攝尹正之任吾一二親友共餞行<lb/>
　　舟鉉也不才請以言贈理大國若烹小鮮言不可<lb/>
　　撓之也况亂後乎徳林當本仁守信體寛務斷大<lb/>
　　兵之後民各思乂聽其自理任其自營為之上者<lb/>
　　導其䝉遏其淫而巳示之以聰明則民益迷拘之<lb/>
　　以禁令則民重困棄仁則吏暴失信則衆惑急則<lb/>
<pb n="KR4h0140_WYG_754-12b"/>
　　民傷不斷則民懈慎此四者何徃而不臧噫嘻吾<lb/>
　　黨皆忘形者也平生以來胥㑹者幾何思當雞犬<lb/>
　　相聞舟輿相接開口而笑攜手而㳺在吾輩勉之<lb/>
　　而已忘身殉國急病讓夷徳林此行宜減離戀盍<lb/>
　　各賦一物以為贈乎九月十十日序<lb/>
　　　得酒<lb/>
酌此盃中物茱茰滿把秋今朝將送别他日是忘憂世<lb/>
亂方多事年加易得愁政成頻一醉亦未减風流<lb/>
<pb n="KR4h0140_WYG_754-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_754-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七百五十四<lb/>
</p>
<p>
</p>
  </div>
</body>
</text>
</TEI>
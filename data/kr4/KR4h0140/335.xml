<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_335-1a"/>
　欽定四庫全書<lb/>
御定全唐詩巻三百三十五<lb/>
　　裴度<lb/>
　裴度字中立河東聞喜人貞元中擢第授河隂縣尉遷<lb/>
　監察御史出為河南府功曹遷起居舍人憲宗元和六<lb/>
　年以司封員外郎知制誥尋轉本司郎中使魏州還拜<lb/>
　中書舍人改御史中丞尋兼刑部侍郎十六年拜門下<lb/>
　侍郎同中書門下平章事于時討蔡度請身自督戰<lb/>
<pb n="KR4h0140_WYG_335-1b"/>
　詔以度充淮西宣慰招討處置使蔡平封晉國公復知<lb/>
　政事為皇甫鎛所構出為太原尹北都留守河東節度<lb/>
　使穆宗長慶元年河朔復亂詔度以本官充鎮州四面<lb/>
　行營招討使元稹拜平章事罷度兵權充東都留守尋<lb/>
　以守司徒同平章事復知政事李逢吉沮之出為山南<lb/>
　西道節度使敬宗寶厯元年度入覲京師帝禮遇隆厚<lb/>
　數日宣制復知政事文宗立加門下侍郎集賢殿大學<lb/>
　士進階特進以病懇辭機務詔加守司徒兼侍中充山<lb/>
<pb n="KR4h0140_WYG_335-2a"/>
南東道節度等使太和八年以本官判東都尚書省事<lb/>
充東都留守進位中書令尋復兼太原尹北都留守河<lb/>
東節度使度固辭不允至鎮病甚乞還東都養病詔許<lb/>
還京卒贈太傅度狀貎不踰中人而風彩俊爽占對雄<lb/>
辯出入中外經事四朝以身繫國之安危者二十年集<lb/>
二巻今編詩一巻<lb/>
　　　享惠昭太子廟樂章<hi>亞獻終獻</hi>
重輪始發祥齒胄方興學㝠然升紫府鏗爾薦清樂奠<lb/>
<pb n="KR4h0140_WYG_335-2b"/>
斚致馨香在庭紛羽籥禮成神既醉髣髴緱山鶴<lb/>
　　　夏日對雨<lb/>
登樓逃盛夏<hi>一作暑</hi>萬象正埃塵對面雷嗔樹當街雨趁<lb/>
人簷疎蛛網重地溼燕泥新吟罷清風起荷香滿四鄰<lb/>
　　　白二十二侍郎有雙鶴留在洛下予西園多野<lb/>
　　　水長松可以栖息遂以詩請之<lb/>
聞君有雙鶴羇旅洛城東未放歸仙去<hi>一作路</hi>何如乞老<lb/>
翁且將臨野水莫閉在樊籠好是長鳴處西園白露<hi>一作</hi>
<pb n="KR4h0140_WYG_335-3a"/>
<hi>松徑</hi>中<lb/>
　　　竇七中丞見示初至夏口獻元戎詩輒戯和之<lb/>
出佐青油幕來吟白雪篇須為九臯鶴莫上五湖船<hi>竇詩</hi>
<hi>自稱鶴兼云治船裝故也</hi>故態君應在新詩我亦便<hi>閒鄂州初教成謳者甚工</hi>元<lb/>
侯看再入好被暫流連<lb/>
　　　酬張秘書因寄馬贈詩<lb/>
滿城馳逐皆求馬古寺閒行獨與君代步本慙非逸足<lb/>
縁情何幸枉髙文若逢佳麗從<hi>一作須</hi>將換莫共駑駘角<lb/>
<pb n="KR4h0140_WYG_335-3b"/>
出羣飛鞚著鞭能顧我當時王粲亦從軍<lb/>
　　　真慧寺<hi>五祖道場</hi>
遍尋真蹟躡莓苔世事全抛不忍回上界不知何處去<lb/>
西天移向此間來巖前芍藥師親種嶺上青松佛手栽<lb/>
更有一般人不見白蓮花向半天開<lb/>
　　　中書即事<lb/>
有意效承平無功荅<hi>一作益</hi>聖明灰心縁忍事霜鬢為論<lb/>
兵道直身還在恩深命轉輕鹽梅非擬議葵藿是平生<lb/>
<pb n="KR4h0140_WYG_335-4a"/>
白日長懸照蒼蠅漫發聲髙陽舊田里<hi>一作地</hi>終使謝歸<lb/>
耕<lb/>
　　　中和節詔賜公卿尺<hi>貞元八年宏詞</hi>
陽和行慶賜尺度及羣公<hi>一作工</hi>荷寵承佳節傾心立大<lb/>
中短長思合製逺近貴攸同共仰財成徳將酬分寸功<lb/>
作程施有政垂範播無窮願續南山壽千春奉聖躬<lb/>
　　　至日登樂遊園<lb/>
隂律隨寒改陽和應節生祥雲觀魏闕瑞氣映秦城驗<lb/>
<pb n="KR4h0140_WYG_335-4b"/>
炭論時政書雲受歳盈晷移長日至霧斂逺霄清景暖<lb/>
仙梅動風柔御栁傾那堪封得意空對物華情<hi>一作清</hi>
　　　奉酬中書相公至日圜丘攝事合於中書後閣<lb/>
　　　宿齋移止於集賢院敘懐見寄之作<lb/>
翼亮登三命<hi>趙公三拜中書侍郎平章事</hi>謨猷本一心致齋移秘府<lb/>
祗事見冲襟皓月當延閣祥風自禁林相庭方積玉王<lb/>
度已如金運偶唐虞盛情同丙魏深幽蘭與白雪何處<lb/>
寄庸音<lb/>
<pb n="KR4h0140_WYG_335-5a"/>
　　　太原題㕔壁<lb/>
危事經非一浮榮得是空白頭官舍裏今日又春風<lb/>
　　　溪居<lb/>
門徑俯清溪茅簷古木齊紅塵飄<hi>一作飛</hi>不到時有水禽<lb/>
啼<lb/>
　　　喜遇劉二十八<hi>以下三首本聨句中語洪邁取為絶句</hi>
病來佳興少老去舊遊稀笑語縱横作盃觴絡繹飛<lb/>
　　　送劉<lb/>
<pb n="KR4h0140_WYG_335-5b"/>
不歸丹掖去銅竹漫云云惟喜因過我須知未賀君<lb/>
　　　再送<lb/>
頃來多謔浪此夕任喧紛故態猶應在行期未要聞<lb/>
　　　凉風亭睡覺<lb/>
飽食緩行新睡覺一甌新茗侍兒煎脱巾斜倚繩牀坐<lb/>
風送水聲來耳邊<lb/>
　　　雪中訝諸公不相訪<lb/>
憶昨雨多泥又深猶能攜妓逺過尋滿空亂雪花相似<lb/>
<pb n="KR4h0140_WYG_335-6a"/>
　何事居然無賞心<lb/>
　　　　傍水閒行<lb/>
　閒餘何處覺身輕暫脱朝衣傍水行鷗鳥亦知人意静<lb/>
　故來相近不相驚<lb/>
　　　　句<lb/>
　兩人同日事征西今日君先奉紫泥<hi>度與桞公綽同為西蜀武元衡判官</hi>
　<hi>綽先入為吏部郎中度有詩云云</hi>　待平賊壘報天子莫指仙山示武<lb/>
　夫<hi>征淮西過女几山下題</hi>　野人不識中書令喚作陶家與謝家<lb/>
<pb n="KR4h0140_WYG_335-6b"/>
　<hi>題南莊</hi>　君若有心求逸足我還留意在名姝<hi>荅白居易求馬</hi>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻三百三十五<lb/>
</p>
<p>
</p>
  </div>
</body>
</text>
</TEI>
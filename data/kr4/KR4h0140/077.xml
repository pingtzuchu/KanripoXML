<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_077-1a"/>
　欽定四庫全書<lb/>
御定全唐詩巻七十七<lb/>
　　駱賔王<lb/>
　駱賔王義烏人七歳能屬文尤妙於五言詩嘗作帝京<lb/>
　篇當時以為絶唱初為道王府屬歴武功主簿又調長<lb/>
　安主簿武后時左遷臨海丞怏怏失志棄官去徐敬業<lb/>
　舉義署為府屬為敬業草檄斥武后罪狀后讀之矍然<lb/>
　歎曰宰相安得失此人敬業事敗賔王亡命不知所終<lb/>
<pb n="KR4h0140_WYG_077-1b"/>
　中宗時詔求其文得數百篇集成十巻今編詩為三卷<lb/>
　　　　夏日遊徳州贈髙四<hi>并序</hi>
　　　夫在心為志發言為詩詩有不得盡言言有不得<lb/>
　　　盡意僕少負不羈長逾虚誕讀書頗存渉獵學劔<lb/>
　　　不待窮工進不能矯翰龍雲退不能棲神豹霧撫<lb/>
　　　循諸己深覺勞生而太夫人在堂義須捧檄因仰<lb/>
　　　長安而就日赴帝鄉以望雲雖文闕三冬而書勞<lb/>
　　　十上嗟乎入門自媚誰相謂言致使君門隔於九<lb/>
<pb n="KR4h0140_WYG_077-2a"/>
　　重中堂逺於千里既而交非得兔路是亡羊敬止<lb/>
　　弊廬朅來初服遂得載披玉葉<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>洽金蘭傾意氣<lb/>
　　於一言締風期於千祀雖交因氣合資得意以敦<lb/>
　　交道契言忘少寄言而筌道是以輕投木李以代<lb/>
　　踈麻章句繁蕪心神媿恧庶瞻雅韵竚辱報章則<lb/>
　　紫曜連星開龍文於劍匣素輝虧月領驪頷於珠<lb/>
　　胎云爾<lb/>
日觀鄰全趙星臨俯舊呉鬲津開巨浸稽阜鎮名都紫<lb/>
<pb n="KR4h0140_WYG_077-2b"/>
雲浮劍匣青山孕寳符封疆恢霸道問鼎競雄圖神光<lb/>
包四大皇威震八區風煙通地軸星象正天樞天樞限<lb/>
南北地軸殊鄉國闢門通舜賔比屋封堯德言謝垂鉤<lb/>
隠來參負鼎職天子不見知羣公詎相識未展從東駿<lb/>
空戢圖南翼時命欲何言撫膺長嘆息嘆息將如何逰<lb/>
人意氣多白雪梁山曲寒風易水歌泣魏傷吳起思趙<lb/>
切亷頗凄斷韓王劍生死翟公羅羅悲翟公意劍負韓<lb/>
王氣驕餌去易論忌途良可畏夙昔懐江海平生混涇<lb/>
<pb n="KR4h0140_WYG_077-3a"/>
渭千載契風雲一言忘賤貴去去訪林泉空谷有遺賢<lb/>
言投爵里刺來泛野人船締交君贈縞投分我忘筌成<lb/>
風郢匠斲流水伯牙弦牙弦忘道術潼濱恣閑逸聊安<lb/>
張蔚廬詎掃陳蕃室虚室狎招尋敬愛混浮沉一諾黄<lb/>
金信三復白珪心霜松貞雅節月桂朗冲襟靈臺萬頃<lb/>
濬學府九流深談𤣥明毁壁拾紫陋籝金鷺濤開碧海<lb/>
鳯彩綴詞林林虚星華映水澈霞光浄霞水兩分紅川<lb/>
源四望通霧卷天山静煙消太史空鳥聲流向<hi>一作㢠</hi>薄<lb/>
<pb n="KR4h0140_WYG_077-3b"/>
蝶影亂芳叢栁隂低槧<hi>一作塹</hi>水荷氣上薫風風月芳菲<lb/>
節物華紛可恱將歡促席賞遽爾又歸别積水帶呉門<lb/>
通波連禹穴贈言雖欲盡機心庶應絶潘岳本自閑梁<lb/>
鴻不因熱一瓢欣狎道<hi>一作遁</hi>三月聊棲拙棲拙隠金華<lb/>
狎道訪仙查放曠愚公谷消散野人家一頃南山豆五<lb/>
色東陵𤓰野衣裁薜葉山酒酌藤花白雲離望逺青谿<lb/>
隠路賖儻憶幽巖桂猶冀折踈麻<lb/>
　　　在江南贈宋五之問<lb/>
<pb n="KR4h0140_WYG_077-4a"/>
井絡雙源濬潯陽九派長淪<hi>一作輪</hi>波通地穴輸委下歸<lb/>
塘别島籠朝蜃連洲擁夕漲<hi>一作陽</hi>韞珠澄<hi>一作成</hi>積潤讓<lb/>
璧動浮光浮光凝折水積潤踈圓沚玉輪涌地開劍閣<lb/>
<hi>一作匣又作匝</hi>連星起風煙標迥秀英靈信多美懐德踐遺芳<lb/>
端操慙謀已謀巳謬觀光牽迹强悽惶揆拙迷三省勞<lb/>
生昧<hi>一作暗</hi>兩忘彈隨<hi>一作冠</hi>空被笑獻楚自多傷一朝殊<lb/>
默語千里易<hi>一作異</hi>炎凉炎凉㡬遷貿川<hi>一作水</hi>陸疲臻凑<lb/>
積水架吳濤連山横楚岫風月雖殊昔星河猶是舊姑<lb/>
<pb n="KR4h0140_WYG_077-4b"/>
蘇望南浦邯鄲通北走北走平生親南浦别離津瀟湘<lb/>
一超忽洞庭多苦辛秋江無緑芷寒汀有白蘋采之<hi>一作</hi>
<hi>采采</hi>將何遺故人漳水濱漳濱已遼逺江潭未旋返為聽<lb/>
短歌行當想<hi>一作憶</hi>長洲苑露金熏菊岸風佩揺蘭坂蟬<lb/>
鳴稲葉秋雁起蘆花晚晚秋<hi>一作秋天</hi>雲日明亭臯風霧<hi>一作</hi>
<hi>露</hi>清獨負平生氣重<hi>一作空</hi>牽揺落情占星非聚德夢月<lb/>
詎懸名寂寥傷楚奏凄斷泣秦聲秦聲懐舊里楚奏悲<lb/>
無已郢路少知音叢臺富竒士温輝凌愛日壯氣驚寒<lb/>
<pb n="KR4h0140_WYG_077-5a"/>
水一顧重風雲三冬足文史文史盛紛綸京洛多風塵<lb/>
猶輕<hi>一作由來</hi>五車富未重一囊貧李仙非<hi>一作悲</hi>易託蘇鬼<lb/>
尚<hi>一作曲</hi>難因不惜勞歌盡誰為聽陽春<lb/>
　　　晚憇田家<lb/>
轉蓬勞逺役披薜下田家山形類九折水勢急三巴懸<lb/>
梁接斷岸澀路擁崩查霧巖淪曉魄風溆漲寒沙心迹<lb/>
一朝舛關山萬里賖龍章徒表越閩俗本殊華旅行悲<lb/>
<hi>一作勞</hi>泛梗離贈折踈麻唯有寒潭菊獨似故園花<lb/>
<pb n="KR4h0140_WYG_077-5b"/>
　　　出石門<lb/>
層巖逺接天絶嶺上棲煙松低輕蓋偃藤細弱絲<hi>一作鉤</hi>
懸石明如挂鏡苔分似列錢暫策為龍杖何處得神仙<lb/>
　　　至分陜<lb/>
陜西開勝壤召南分沃疇列樹巢維鵲平渚下睢鳩憇<lb/>
棠疑勿剪曵葛似攀樛至今王化美非獨在隆周<lb/>
　　　寓居洛濵對雪憶謝二<hi>一作洛濱對雪憶謝二兄弟</hi>
旅思眇難裁衝飈恨易哀曠望洛川晚飄颻瑞雪來積<lb/>
<pb n="KR4h0140_WYG_077-6a"/>
彩明書幌流韵繞<hi>一作響</hi>琴臺色奪迎仙羽花避犯霜梅<lb/>
謝庭賞方逸袁扉掩未開髙人儻有訪興盡詎須回<lb/>
　　　北眺春陵<lb/>
攬轡疲宵邁驅馬倦晨興既出封泥谷還過避雨陵山<lb/>
行明照上谿宿密雲蒸登髙徒欲賦詞殫獨撫膺<lb/>
　　　夏日逰目聊作<lb/>
暫屏囂塵累言尋物外情致逸心逾默神幽體自輕浦<lb/>
夏荷香滿田秋麥氣清詎假滄浪上將濯楚臣纓<lb/>
<pb n="KR4h0140_WYG_077-6b"/>
　　　同崔駙馬曉初豋樓思京<lb/>
麗譙通四望繁憂起萬端綺疏低晚魄鏤檻肅初寒白<lb/>
雲鄉思逺黄圖歸路難唯餘西向笑暫似當長安<lb/>
　　　月夜有懐簡諸同病<lb/>
閒庭落景盡疎簾夜月通山靈響似應水净望如空棲<lb/>
枝猶繞鵲遵渚未來鴻可歎髙樓婦悲思杳難終<lb/>
　　　叙寄員半千<lb/>
薄宦三河道自負十餘年不應驚若厲祇為直如弦坐<lb/>
<pb n="KR4h0140_WYG_077-7a"/>
歴山川險吁嗟陵谷遷長吟空抱膝短翮詎冲天魂歸<lb/>
滄海上望斷白雲前釣名勞拾紫隠迹自談𤣥不學多<lb/>
能聖徒思鴻寳仙斯志良難巳此道豈徒然嗟為刀筆<lb/>
吏恥從繩墨牽岐路情雖狎人倫地本偏長揖謝時事<lb/>
獨往訪林泉寄言二三子生死不來旋<lb/>
　　　詠懐古意上裴侍郎<lb/>
三十二餘罷鬢是潘安仁四十九仍入年非朱買臣縱<lb/>
横愁繫越坎壈倦逰秦出籠窮短翮委轍涸枯鱗窮經<lb/>
<pb n="KR4h0140_WYG_077-7b"/>
<hi>一作磨鉛</hi>不霑用彈鋏欲誰申天子未驅策嵗月㡬沉淪輕<lb/>
生長慷慨效死獨殷勤徒歌易水客空老渭川人一得<lb/>
視邉塞萬里何苦辛劍匣胡霜影弓開漢月輪金刀動<lb/>
秋色鐡騎想風塵為國堅誠欵捐軀忘賤貧勒功思比<lb/>
憲决略暗欺陳若不犯霜雪虚擲玉京春<lb/>
　　　春夜韋明府宅宴得春字<lb/>
酌桂陶芳夜披薜嘯幽人雅琴馴魯<hi>一作野</hi>雉清歌落范<lb/>
<hi>一作梁</hi>塵宿雲低迥蓋殘月上虚輪幸此承恩洽聊當故<lb/>
<pb n="KR4h0140_WYG_077-8a"/>
鄉春<lb/>
　　　過張平子墓<lb/>
西鄂該通理南陽擅德音玉巵浮藻麗銅渾積思深忽<lb/>
懐今日昔非復昔時今日落豐碑暗風來古木吟惟歎<lb/>
窮泉下終鬱羡魚心<lb/>
　　　從軍中行路難二首<hi>一作行軍軍中行路難一作軍中行路難</hi>
君不見封狐雄虺自成羣馮深負固結妖氛玉璽分兵<lb/>
徴惡少金壇受律動<hi>一作勸</hi>將軍將軍擁旄宣廟略戰士<lb/>
<pb n="KR4h0140_WYG_077-8b"/>
横行<hi>一作戈</hi>静夷落長驅一息背銅梁直指三巴豋劍閣<lb/>
閣道岧嶤起戍樓劍門遙裔俯靈丘卭關九折無平路<lb/>
江水雙源有急流征役無期返他鄉嵗華晚杳杳丘陵<lb/>
出蒼蒼林薄逺途危紫盖峰路澀青泥坂去去指哀牢<lb/>
行行入不毛絶壁千里<hi>一作重</hi>險連山四望髙中外分區<lb/>
宇夷夏殊風土交阯枕南荒昆彌臨北戸川原繞<hi>一作饒</hi>
毒霧溪谷多滛雨行潦四時流崩查千嵗古漂梗飛蓬<lb/>
不自安捫藤引葛度危巒昔時聞道從軍樂今日方知<lb/>
<pb n="KR4h0140_WYG_077-9a"/>
行路難滄江綠水東流駛炎洲丹徼南中地南中南斗<lb/>
映星河秦川秦塞阻煙波三春邉地風光少五月瀘中<lb/>
瘴癘多朝驅疲斥候夕息倦樵歌向月彎緐弱連星轉<lb/>
太阿重義輕生懐一顧東伐西征凡㡬度夜夜朝朝斑<lb/>
鬢新年年嵗嵗戎衣故灞城隅滇池水天涯望轉積地<lb/>
際行無巳徒覺炎凉御物非不知關山千萬里棄置勿<lb/>
重陳征行多苦辛且恱清笳楊栁曲詎憶芳園桃李人<lb/>
絳節朱旗分白羽丹心白刃酬明主伹令一被君王知<lb/>
<pb n="KR4h0140_WYG_077-9b"/>
誰憚三邉征戰苦行路難<hi>一本下有行路難岐路字</hi>㡬千端無復歸<lb/>
雲憑短翰空餘望日想長安<hi>一本無空餘二字此篇一本作卒常伯詩</hi>
君不見玉關塵色暗邉庭銅鞮雜虜㓂長城天子按劍<lb/>
徴餘勇將軍受脤事横行七德龍韜開玉帳千里鼉鼔<lb/>
疊<hi>一作千重龜壘動</hi>金鉦隂山苦霧埋髙壘交河孤月照連營<lb/>
連營去去無窮極擁斾遥遥過絶國陣雲朝結晦天山<lb/>
寒沙夕漲迷疎勒龍鱗水上開魚貫馬首山前振雕翼<lb/>
長驅萬里讋祁連分麾三命武功宣百發烏號遙碎栁<lb/>
<pb n="KR4h0140_WYG_077-10a"/>
七尺龍文迴照蓮春來秋去移灰琯蘭閨栁市芳塵斷<lb/>
雁門迢遞尺書稀鴛被相思雙帶緩行路難行路難誓<lb/>
令氛祲静臯蘭但使封侯龍頟貴詎<hi>一作頗</hi>隨中婦鳯樓<lb/>
寒<hi>同辛常伯作</hi>
　　　帝京篇<lb/>
山河千里國城闕九重門不覩皇居壯安知天子尊皇<lb/>
居帝里崤圅谷鶉野龍山侯甸服五緯連影集星躔八<lb/>
水分流横地軸秦塞重闗一百二漢家離宫三十六桂<lb/>
<pb n="KR4h0140_WYG_077-10b"/>
殿嶔<hi>一作隂</hi>岑<hi>一作崟</hi>對玉樓椒房窈窕連金屋三條九陌<lb/>
麗<hi>一作鳯</hi>城隈萬户千門平旦開複道斜通鳷鵲觀交衢<lb/>
直指鳯凰臺劍履南宫入簪纓北闕來聲名冠寰宇文<lb/>
物象昭回鉤陳肅蘭戺璧沼浮槐市銅羽<hi>一作雀</hi>應風囘<lb/>
金莖承露起校文天祿閣習戰昆明水朱邸抗<hi>一作接</hi>平<lb/>
臺黄扉通戚里平臺戚里帶崇墉炊<hi>一作灼</hi>金饌玉待鳴<lb/>
鐘小堂綺帳三千户大道青樓十二重寳盖雕鞍金絡<lb/>
馬蘭窗繡柱玉盤龍繡<hi>一作綺</hi>柱璇題粉<hi>一作彩</hi>壁映鏘金<lb/>
<pb n="KR4h0140_WYG_077-11a"/>
鳴玉王侯盛王侯貴人多近臣朝逰北里暮南鄰陸賈<lb/>
分金將讌喜陳遵投轄正<hi>一作尚</hi>留賔趙李經過密蕭朱<lb/>
交結親丹鳯朱城白日暮青牛<hi>一作巾</hi>紺幰紅塵度俠客<lb/>
珠彈垂楊道倡婦銀鉤采桑路倡家桃李自芳<hi>一作芬</hi>菲<lb/>
京華逰俠盛<hi>一作事</hi>輕肥延年女弟雙鳯<hi>一作飛</hi>入羅敷使<lb/>
君千騎歸同心結縷帶連理織成衣春朝桂尊尊百味<lb/>
秋夜蘭燈燈九㣲翠幌珠簾不獨映清歌寶瑟自相依<lb/>
且論三萬六千<hi>一作二八千金</hi>是寧知四十九年非古來榮<hi>一作名</hi>
<pb n="KR4h0140_WYG_077-11b"/>
利若浮雲人生倚伏信難分始見田竇相移奪<hi>一作傾代</hi>俄<lb/>
聞衛霍有功勲未厭金陵氣先開石槨文朱門無復張<lb/>
公子灞亭誰畏李將軍相顧百齡皆有待居然萬化咸<lb/>
應改桂枝芳氣已銷亡栢梁髙宴今何在春去春來苦<lb/>
自馳爭名爭利徒爾為乆留郎署終難遇空掃相門誰<lb/>
見知<hi>紀事無春去四句</hi>當時<hi>一作莫矜</hi>一旦擅豪華自言千載長驕奢<lb/>
倐忽摶風生羽翼須㬰失浪委泥沙黄雀<hi>一作鶴</hi>徒巢桂<lb/>
<hi>一作柱</hi>青門遂種𤓰黄金銷鑠素絲變一貴一賤交情見<lb/>
<pb n="KR4h0140_WYG_077-12a"/>
紅顏宿昔白頭新脫粟布衣輕故人故人有湮淪新知<lb/>
無意氣灰死韓安國羅傷翟廷尉巳矣哉歸去來馬卿<lb/>
辭蜀多文藻揚雄仕漢乏良媒三冬自矜誠足用十年<lb/>
不調㡬邅回汲黯薪逾積孫宏閣未開誰惜長沙傅<hi>一作</hi>
<hi>賦</hi>獨負洛陽才<lb/>
　　　疇昔篇<lb/>
少年重英俠弱嵗賤衣冠既託寰中賞方承膝下歡遨<lb/>
遊㶚水<hi>一作陵</hi>曲風月洛城端且知無玉饌誰肯逐金丸<lb/>
<pb n="KR4h0140_WYG_077-12b"/>
金丸玉饌盛繁華自言輕侮季倫家五覇争馳千里馬<lb/>
三條競騖七香車掩映飛軒乗落<hi>一作夜</hi>照㕘差歩障引<lb/>
<hi>一作列</hi>朝霞池中舊水如懸鏡<hi>一作涵明月</hi>屋裏新粧不讓花<lb/>
意氣風雲倐如昨嵗月春秋<hi>一作嵗去年來</hi>屢囘薄上苑頻經<lb/>
栁絮飛中園㡬見<hi>一作畨</hi>梅花落當時門客今何在疇昔<lb/>
交朋<hi>一作逰</hi>巳踈索莫<hi>一作/不</hi>教憔悴損容儀㑹得<hi>一作在</hi>髙<lb/>
秋雲霧廓淹留坐帝鄉無事積<hi>一作度</hi>炎凉一朝披短褐<lb/>
六載奉長廊<hi>一作賦長楊</hi>賦文慙昔馬執㦸歎<hi>一作慕</hi>前揚揮<lb/>
<pb n="KR4h0140_WYG_077-13a"/>
戈出武帳荷筆入文昌文昌隠隠皇城裏由來奕奕多<lb/>
才子潘陸詞鋒駱<hi>一作絡</hi>驛飛張曹翰<hi>一作曹張文</hi>苑縱横起<lb/>
卿相未曽識王侯寧見擬垂釣甘成白首翁<hi>一作徒勞倦</hi>負<lb/>
薪何處逢知己判<hi>一作誰</hi>將運命賦窮通從來竒<hi>一作命</hi>舛<lb/>
任西東不應<hi>一作豈教</hi>永棄同芻狗且復飄颻類轉蓬容<hi>一作</hi>
<hi>客</hi>鬢年年異春華嵗嵗同榮親未盡禮徇主欲申功脂<lb/>
車秣馬辭鄉<hi>一作京</hi>國縈<hi>一作策</hi>轡西南使卭僰玉壘銅梁<lb/>
不易攀地角天涯眇難測鶯囀蟬吟<hi>一作鳴</hi>有悲望鴻來<lb/>
<pb n="KR4h0140_WYG_077-13b"/>
雁度無音息陽關積霧萬里昏劍閣連山千種色蜀路<lb/>
何悠悠岷峰阻且修回腸隨九折迸淚連<hi>一作下</hi>雙流寒<lb/>
光<hi>一作雲</hi>千里暮露氣二江秋長途㸔朿<hi>一作策</hi>馬平水且<lb/>
沉牛華陽舊地標神制石鏡蛾眉眞<hi>一作偏</hi>秀麗諸葛才<lb/>
雄巳號龍公孫躍馬輕稱帝五丁卓犖多竒力四士英<lb/>
靈富<hi>一作用</hi>文藝雲氣横開八陣形橋影遥分七星勢川<lb/>
平煙霧開逰戲錦城隈墉<hi>一作墻</hi>髙龜望出<hi>一作歩轉</hi>水净雁<lb/>
文回尋姝入酒肆訪客上琴臺不識金貂重偏惜玉山<lb/>
<pb n="KR4h0140_WYG_077-14a"/>
頺他鄉冉冉消年月帝里沈沈限<hi>一作悠悠恨</hi>城闕不見猿<lb/>
聲助客啼唯聞旅思將花發我家迢遞闗山裏闗山迢<lb/>
遞不可越故園梅栁尚餘春<hi>一作有餘</hi>來時<hi>一作春來</hi>勿使芳菲<lb/>
歇觧鞅<hi>一作秩</hi>欲言歸執袂愴多違北梁俱握手南浦共<lb/>
沾衣别情傷去蓋離念惜徂<hi>一作光</hi>輝知音何所托木落<lb/>
雁南飛囘來望<hi>一作卧</hi>平陸春來酒應熟相將菌閣卧<hi>一作</hi>
<hi>望</hi>青溪<hi>一作/沂</hi>且用藤杯泛黄菊十年不調<hi>一作逹</hi>為貧賤<lb/>
百日屢遷隨倚伏祇為須求負郭田使我再干州縣<hi>一作</hi>
<pb n="KR4h0140_WYG_077-14b"/>
<hi>郡</hi>祿百年鬱鬱少騰遷萬里遥遥<hi>一作/迢迢</hi>入鏡川涘<hi>一作吳</hi>
江沸潮衝白日<hi>一作浪</hi>淮海長波接逺天叢竹凝朝露孤<lb/>
山起暝煙頼有邉城月常伴<hi>一作來傍</hi>客旌懸東南美箭稱<lb/>
呉㑹名都隠軫三江外塗山執玉應昌期<hi>一作朝</hi>曲水開<lb/>
襟重文㑹仙鏑流音鳴鶴嶺寳劍分輝落蛟瀬未㸔白<lb/>
馬對蘆芻且覺浮雲似車盖江南節序多文酒屢經過<lb/>
共<hi>一作莫</hi>踏春江曲俱<hi>一作伹</hi>唱采菱歌舟移疑入鏡棹舉<lb/>
若乗波風光無限極<hi>一作數</hi>歸檝礙池荷眺聽烟霞正流<lb/>
<pb n="KR4h0140_WYG_077-15a"/>
眄即從王事歸艫轉芝田花月<hi>一作發</hi>屢裵回金谷佳期<lb/>
重逰衍登髙北望<hi>一作南適</hi>嗤梁叟憑軾西征想潘掾峯開<lb/>
華岳聳疑蓮水激龍門急如箭人事謝光隂俄遭霜露<lb/>
侵偷存七尺影分沒九泉深窮途行泣玉憤路未藏金<lb/>
茹荼空<hi>一作徒</hi>有歎懐橘獨傷心年來嵗去成銷鑠懐抱<lb/>
心期漸寥落挂冠裂冕巳辭榮南畝東臯事耕鑿賔階<lb/>
客院常疏散蓬徑柴扉終寂寞自有林泉堪隠棲何必<lb/>
山中事丘壑我住青門外家臨素滻濵遥瞻丹鳯闕斜<lb/>
<pb n="KR4h0140_WYG_077-15b"/>
望黒龍津荒衢通獵騎窮巷抵樵輪時有桃源客來訪<lb/>
竹林人昨夜琴聲奏悲調旭旦含顰不成<hi>一作言</hi>笑果乗<lb/>
驄馬發囂書復道郎官禀綸誥<hi>一作詔</hi>冶長非罪曽縲絏<lb/>
長孺然灰也經溺髙<hi>一作于</hi>門有閲不圖封峻筆無聞斂<lb/>
敷妙適離京兆謗還從御史<hi>一作府</hi>彈炎威資<hi>一作分</hi>夏景<lb/>
平曲况秋翰畫地終難入書空自不安吹毛未<hi>一作猶</hi>可<lb/>
待揺尾且求飡丈夫坎壈多愁疾契濶迍邅盡今日慎<lb/>
罰寧憑兩造辭嚴科直挂三章律鄒衍銜悲繫燕獄李<lb/>
<pb n="KR4h0140_WYG_077-16a"/>
斯抱怨拘秦桎<hi>一作格</hi>不應白髪頓成絲直為黄沙暗如<lb/>
漆紫禁終難叫朱門不易<hi>一作可</hi>排驚魂聞葉落危魄逐<lb/>
輪埋霜威遥有厲雪杜遂<hi>一作枉更</hi>無階含寃欲誰道飲氣<lb/>
獨居懐忽聞驛使發關東傳道天波萬里通涸鱗去轍<lb/>
還逰<hi>一作先逰</hi>海幽禽釋網便<hi>一作更</hi>翔空舜澤堯曦方有極<lb/>
䜛言巧佞儻無窮誰能跼迹<hi>一作踳</hi>依三輔㑹就商山訪<lb/>
四翁<lb/>
　　　豓情代郭氏荅盧照隣<lb/>
<pb n="KR4h0140_WYG_077-16b"/>
迢迢芊<hi>一作芋</hi>路望芝田眇眇函關恨<hi>一作限</hi>蜀川歸雲巳<lb/>
落涪江外還雁應過洛水瀍洛水傍連帝城側帝宅層<lb/>
甍垂鳯翼銅駝路上栁千條金谷園中花㡬色栁葉園<lb/>
花處處新洛陽桃李應芳春妾向雙流窺石鏡君住三<lb/>
川守玉人此時離别那堪道此日空牀對芳沼芳沼徒<lb/>
逰比目魚幽徑還生拔心草流風回雪儻便娟驥子魚<lb/>
文實可憐擲果河陽君有分貨<hi>一作賣</hi>酒成都妾亦然莫<lb/>
言貧賤無人重莫言富貴應須種緑珠猶得石崇憐飛<lb/>
<pb n="KR4h0140_WYG_077-17a"/>
燕曽經漢皇寵良人何處醉縱横直如循黙守空名倒<lb/>
提新縑成慊慊翻將故劍作平平離前吉夢成蘭兆别<lb/>
後啼㾗上竹生别日分明相約束已取宜家成誡朂當<lb/>
時擬弄掌中珠豈謂先摧庭際玉悲鳴五里無人問腸<lb/>
斷三聲誰謂續思君欲上望夫臺端居懶聽將雛曲沈<lb/>
沈落日向山低簷前歸燕竝頭栖抱膝當窓看夕兔側<lb/>
耳空房聽曉雞舞蝶臨階祇自舞啼鳥逢人亦助啼獨<lb/>
坐傷孤枕春來悲更甚峨眉山上月如眉濯錦江中霞<lb/>
<pb n="KR4h0140_WYG_077-17b"/>
似錦錦字囘文欲贈君劍壁層峰自糺紛平江淼淼分<lb/>
清浦長路悠悠間白雲也知京洛多佳麗也知山岫遥<lb/>
虧蔽無那短封即踈索不在長情守期契傳聞織女對<lb/>
牽牛相望重河隔淺流誰分迢迢經兩嵗誰能脉脉待<lb/>
三秋情知唾井終無理情知覆水也難收不復下山能<lb/>
借問更向盧家字莫愁<lb/>
　　　代女道士王靈妃贈道士李榮<lb/>
𤣥都五府風塵絶碧海三山波浪深桃實千年非易待<lb/>
<pb n="KR4h0140_WYG_077-18a"/>
桑田一變巳難尋别有仙居對三市金闕銀宫相向起<lb/>
臺前鏡影伴仙娥樓上簫聲隨鳯史鳯樓迢遞絶塵埃<lb/>
鶯時物色正裵回靈芝紫檢參差長仙桂丹花重疉開<lb/>
雙童綽約時逰陟三鳥聨翩報消息盡言真侣出遨逰<lb/>
傳道風光無限極輕花委砌惹裾香殘月窺窗覘幌色<lb/>
箇時無數併妖妍箇裏無窮總可憐别有衆中稱黜帝<lb/>
天上人間少流例洛濱仙駕啟遥源淮浦靈津符逺筮<lb/>
自言少小慕幽𤣥只言容易得神仙珮中邀勒經時序<lb/>
<pb n="KR4h0140_WYG_077-18b"/>
簫裏尋思復㡬年尋思許事真情變二八容華識少選<lb/>
漫道燒丹止七飛空傳化石曽三轉寄語天上弄機人<lb/>
寄語河邉值查客乍可悤悤共百年誰使遥遥期七夕<lb/>
想知人意自相尋果得深心共一心一心一意無窮已<lb/>
投漆投膠非足擬只將羞澀當風流持此相憐保終始<lb/>
相憐相念倍相親一生一代一雙人不把丹心比𤣥石<lb/>
惟將濁水況清塵只言柱下留期信好欲將心學松蕣<lb/>
不能京兆畫蛾眉翻向成都騁騶引青牛紫氣度靈關<lb/>
<pb n="KR4h0140_WYG_077-19a"/>
尺素赩鱗去不還連苔上砌無窮綠修竹臨壇㡬處斑<lb/>
此時空牀難獨守此日别離那可乆梅花如雪栁如絲<lb/>
年去年來不自持初言别在寒偏在何悟春來春更思<lb/>
春時物色無端緒雙枕孤眠誰分許分念嬌鶯一種啼<lb/>
生憎燕子千般語朝雲旭日照靑樓遲暉麗色滿皇州<lb/>
落花泛泛浮靈沼垂栁長長拂御溝御溝大道多竒賞<lb/>
俠客妖容遞來往寳騎連花鐡作錢香輪騖水珠為網<lb/>
香輪寳騎競繁華可憐今夜宿娼家鸚鵡杯中浮竹葉<lb/>
<pb n="KR4h0140_WYG_077-19b"/>
鳯凰琴裏落梅花許輩多情偏送欵為問春花㡬時滿<lb/>
千回鳥信說衆諸百過鶯啼說長短長短衆諸判不尋<lb/>
千回百過浪關心何曽舉意西鄰玉未肯留情南陌金<lb/>
南陌西鄰咸自保還轡歸期須及早為想三春狹斜路<lb/>
莫辭九折卭關道假令白里似長安須使青牛學劍端<lb/>
蘋風入馭來應易竹杖成龍去不難龍飈去去無消息<lb/>
鸞鏡朝朝减容色君心不記下山人妾欲空期上林翼<lb/>
上林三月鴻欲稀華表千年鶴未歸不分淹留桑路待<lb/>
<pb n="KR4h0140_WYG_077-20a"/>
　秖應直取桂輪飛<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_077-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七十七<lb/>
</p>
<p>
</p>
  </div>
</body>
</text>
</TEI>
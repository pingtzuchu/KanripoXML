<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_487-1a"/>
　欽定四庫全書<lb/>
御定全唐詩巻四百八十七<lb/>
　　鮑溶<lb/>
　　　　經舊遊<lb/>
　遊魚懐故池倦鳥懐故窠故山繫歸念行坐青巍峩羸<lb/>
　馬經舊途此鄉喜重過居人無故老倍感别日多但見<lb/>
　野中墳纍纍如青螺凉風日揺落桑下松婆娑歎息追<lb/>
　古人臨風傷逝波古人無不死歎息欲如何朅來遂逺<lb/>
<pb n="KR4h0140_WYG_487-1b"/>
　心黙黙存天和<lb/>
　　　　過薛舍人舊隐<lb/>
　寢門來哭夜此月小祥初風意猶憶瑟螢光乍近書牆<lb/>
　蒿藏宿鳥池月上鉤<hi>一作吹</hi>魚徒引相思淚涓涓東逝餘<lb/>
　　　　山居<lb/>
　窈窕垂澗蘿䝉茸黄<hi>一作采</hi>葛花鴛鴦憐<hi>一作臨</hi>碧水照影<lb/>
　舞金沙<lb/>
　　　　暮秋與裵居晦宴因見採菊花之作<hi>一本題作暮秋見菊</hi>
<pb n="KR4h0140_WYG_487-2a"/>
菊花低色過重陽似憶王孫白玉觴今日王孫好收採<lb/>
髙天已下兩迴霜<lb/>
　　　望麻姑山<lb/>
幽人往往懐麻姑浮世悠悠仙景<hi>一作境</hi>殊自從青鳥不<lb/>
堪使更得蓬萊消息無<lb/>
　　　湖上望月<lb/>
湖上清凉月更好天邊旅人猶未歸幾見金波滿還破<lb/>
草蟲聲畔露沾衣<lb/>
<pb n="KR4h0140_WYG_487-2b"/>
　　　襄陽懐古<lb/>
㐮陽太守沈碑意身後身前幾年事湘江千嵗未為陵<lb/>
水底魚龍應識字<lb/>
　　　秋夜對月寄僧特<lb/>
憶見特公賞秋處凉溪看月清光寒今夕深溪又相映<lb/>
特公何處共團圓<lb/>
　　　望江中<hi>一本無江中二字</hi>金山寺<lb/>
一朶蓬萊在世間梵王宫闕翠雲閒<hi>一作閑</hi>近南溪水更<lb/>
<pb n="KR4h0140_WYG_487-3a"/>
清淺聞道遊人未忍還<lb/>
　　　宿青牛谷梁煉師仙居<lb/>
随雲歩入青牛谷青牛道士留我宿可憐夜久月中行<lb/>
惟有壇邊一枝竹<lb/>
　　　得僧書<lb/>
身歸紫霄嶺書下白雲來翦筍發寒字燒花芳夜雷想<lb/>
随香馭至不假定鐘催<lb/>
　　　見袁徳師侍御説江南有仙檀花因以戲贈<lb/>
<pb n="KR4h0140_WYG_487-3b"/>
聞説天壇花耐凉笑風含露對秋光欲求御史更分别<lb/>
何似衣花嵗嵗香<lb/>
　　　和王璠侍御酬友人贈白角冠<lb/>
芙蓉寒豔鏤氷姿天朗燈深拔豸時好見吹笙伊洛上<lb/>
紫煙丹鳯亦相随<lb/>
　　　送僧擇棲<hi>一本無上二字</hi>遊天台二首<lb/>
身非居士常多病心愛空王稍覺閒師問寄禅何處所<lb/>
浙東<hi>一作南</hi>青翠沃洲山<lb/>
<pb n="KR4h0140_WYG_487-4a"/>
金嶺雪晴僧獨歸水文霞彩衲<hi>一作納</hi>禪衣可憐石室燒<lb/>
香夜江月對心無是非<lb/>
　　　上已日寄樊瓘樊宗憲兼呈上浙東孟中丞簡<lb/>
世間禊事風流處鏡裏雲山若畫屏今日㑹稽王内史<lb/>
好將賔客醉蘭亭<lb/>
　　　暮春戲贈樊宗憲<lb/>
羌笛胡琴春調長美人何處樂年芳野船弄酒鴛鴦醉<lb/>
官路攀花騕褭狂應和朝雲垂手語肯嫌夜色斷刀光<lb/>
<pb n="KR4h0140_WYG_487-4b"/>
　　　酬王侍御<lb/>
慙非青玉製故以贈仙郎希冀留書閤提攜在茟牀詎<lb/>
能輝繡服安得似芸香所報何珍重清明勝夜光<lb/>
　　　寄宋申錫評事時從李少師移軍回歸<lb/>
君逐元侯静虜歸虎旗龍節駐春暉欲求岱岳燔柴禮<lb/>
已錫魯人縫掖衣長劒一時天外倚五雲多遶日邊飛<lb/>
心期共賀太平世去去故鄉親<hi>一作其</hi>食薇<lb/>
　　　夏日懐杜悰駙馬<lb/>
<pb n="KR4h0140_WYG_487-5a"/>
五月清凉蕭史家瑶池分水種菱花迴文地簟龍鱗浪<lb/>
交鏁天窗蟬翼紗閒遣青琴飛小雪自看碧玉破甘𤓰<lb/>
仍聞聖主知書癖鳯閣燒香對五車<lb/>
　　　鶯雛<lb/>
雙鶯銜野蝶枝上教雛飛避日花隂語愁風竹裏啼須<lb/>
防美人賞為爾好毛衣<lb/>
　　　上陽宫月<lb/>
水北宫城夜柝嚴宫西新月影纎纎受環花幌小開鏡<lb/>
<pb n="KR4h0140_WYG_487-5b"/>
移燭瑶房皆捲簾學織機邊娥影静拜新衣上露華沾<lb/>
合裁班扇思行幸願託凉風篋笥嫌<lb/>
　　　淮南臥病聞李相夷簡移軍山陽以靖東冦感<lb/>
　　　激之下因抒長句<lb/>
太白星前龍虎符元臣出將順天誅敎聞清浄蕭丞相<lb/>
計立安危范大夫玉帳黄昏大刁斗月營寒曉小單于<lb/>
魯連未必蹈滄海應見麒麟新畫圗<lb/>
　　　讀淮南李相行營至楚州詩<lb/>
<pb n="KR4h0140_WYG_487-6a"/>
閫外建牙威不賔古來戡難憶忠臣已分舟楫歸元老<lb/>
更使熊羆屬丈人𤣥象合敎滄海晏青龍喜應太山春<lb/>
來年二月登封禮去望台星扈日輪<lb/>
　　　讀李相心中樂<hi>第六句缺一字</hi>
負海狂鯨縱巨鱗四朝天子阻時廵誰將侯玉乖南面<lb/>
幾使戎車殷左輪久作妖星虛費日終<hi>闕</hi>天洞亦何人<lb/>
果聞丞相心中樂上贊陶唐一萬春<lb/>
　　　聞國家將行封禪聊抒臣情<lb/>
<pb n="KR4h0140_WYG_487-6b"/>
雲雨由來随六龍玉泥瑶檢不乾封山知槱柞新煙火<lb/>
臣望簫韶舊鼓鐘清蹕閒過素王廟翠華髙映大夫松<lb/>
旅中病客諳堯曲身賤何由奏九重<lb/>
　　　和淮南李相公夷簡喜平淄青迴軍之作<lb/>
横笛臨吹發曉軍元戎幢節拂寒雲搜山羽騎乘風引<lb/>
下瀨樓船背水分天際獸旗揺火燄日前魚甲動金文<lb/>
馬毛不汗東方靖行見蕭何第一勛<lb/>
　　　秋暮八月十五夜與王璠侍御賞月因愴逺離<lb/>
<pb n="KR4h0140_WYG_487-7a"/>
　　　聊以奉寄<lb/>
前月月明夜美人同逺光清塵一以間今夕坐相忘風<lb/>
落芙蓉露凝餘繡服香<lb/>
　　　送蕭世秀才<lb/>
心交别我西京去愁滿春魂不易醒從此無人訪窮<hi>一作</hi>
<hi>貧</hi>病馬啼<hi>一作蹤</hi>車轍草青青<lb/>
　　　懐惠明禪師<lb/>
秋天欲霜夜無風我意不在天地中雪山世界此凉夜<lb/>
<pb n="KR4h0140_WYG_487-7b"/>
寶月獨照瑠璃宫解空長老蓮花手曾以佛書親指授<lb/>
雪嶺無人又問來十年夏臘平安否<lb/>
　　　呉中夜别<lb/>
楚客秋思著黄葉呉姬夜歌停碧雲聲盡燈前各流淚<lb/>
水天凉冷鴈離羣<lb/>
　　　隋家井<lb/>
玉鉤欄下寒泉水金轆轤邊影照人此水今為九泉路<lb/>
數<hi>一作一</hi>枝花照數堆塵<lb/>
<pb n="KR4h0140_WYG_487-8a"/>
　　　寄王璠侍御求蜀箋<lb/>
蜀川牋紙綵雲初聞説王家最有餘野客思將池上學<lb/>
石楠<hi>一作練帬</hi>紅葉不堪書<lb/>
　　　湘妃列女操<lb/>
有虞夫人哭虞后淑女何事又傷離竹上淚跡生不盡<lb/>
寄哀雲和五十絲雲和終奏鈞天曲乍聽寶琴遥嗣續<lb/>
三湘測測流急緑秋夜露寒蜀帝飛楓林月斜楚臣宿<lb/>
更疑川宫日黄昏闇攜女手殷勤言環珮玲瓏有無間<lb/>
<pb n="KR4h0140_WYG_487-8b"/>
終疑既逺雙悄悄蒼梧舊雲豈難召老猿心寒不可嘯<lb/>
目眄眄兮意蹉跎魂騰騰兮驚秋波曲一盡兮憶再奏<lb/>
衆絃不聲且如何<lb/>
　　　羽林行<lb/>
朝出羽林宫入參雲臺議獨請萬里行不奏和親事君<lb/>
王重年少深納開邊利寶馬雕玉鞍一朝從萬騎煌煌<lb/>
都門外祖帳光七貴歌鐘樂行軍雲物慘别地簫笳整<lb/>
部曲幢盖動郊次臨風親戚懐滿袖兒女淚行行復何<lb/>
<pb n="KR4h0140_WYG_487-9a"/>
贈長劒報恩字<lb/>
　　　鳴鴈行<lb/>
七月朔方鴈心苦聫影翻空落南土八月江南隂復晴<lb/>
浮雲繞天難夜行羽翼勞痛心虚驚一聲相呼百處鳴<lb/>
楚童夜宿煙波側沙上布羅連草色月闇風悲欲下天<lb/>
不知何處容棲息楚童胡為傷我神爾不曾作逺行人<lb/>
江南羽族本不少寧得網羅此客鳥<lb/>
　　　織婦詞<lb/>
<pb n="KR4h0140_WYG_487-9b"/>
百日織綵絲一朝停杼機機中有雙鳯化作天邊衣使<lb/>
人馬如風誠不阻音徽影響随羽翼雙雙繞君飛行人<lb/>
豈願行不怨不知歸所怨天盡處何人見光輝<lb/>
　　　塞上行<lb/>
西風應時筋角堅承露牧馬水草冷可憐黄河九曲盡<lb/>
氈館牢落胡<hi>一作樹</hi>無影<lb/>
　　　採珠行<lb/>
東方暮空海面平驪龍弄珠燒月明海人驚窺水底火<lb/>
<pb n="KR4h0140_WYG_487-10a"/>
百寳錯落随龍行浮心一夜生姦見月質龍軀看幾遍<lb/>
擘波下去忘此身迢迢謂海無靈神海宫正當龍睡重<lb/>
昨夜孤光今得弄河伯空憂水府貧天呉不敢相驚動<lb/>
一團氷容掌上清四面人入光中行騰華乍揺白日影<lb/>
銅鏡萬古羞為靈海邊老翁怨狂子抱珠哭向無底水<lb/>
一富何須龍頷前千金幾葬魚腹<hi>一作腸</hi>裏鱗蟲變化為<lb/>
隂陽填海破山無景光拊心髣髴失珠意此土為爾離<lb/>
農桑飲風衣日亦飽煖老翁擲却荆<hi>一作同</hi>雞卵<lb/>
<pb n="KR4h0140_WYG_487-10b"/>
　　　采葛行<lb/>
春溪幾回葛花黄黄麝引子山山香蠻女不惜手足損<lb/>
鉤刀一一牽柔長葛絲茸茸春雪體深澗擇泉清處洗<lb/>
殷勤十指蠶吐絲當窗嫋嫋聲髙機織成一尺無一兩<lb/>
供進天子五月衣水精夏殿開凉户氷山繞座猶難御<lb/>
衣親玉體又何如杳然獨對秋風曙鏡湖女兒嫁鮫人<lb/>
鮫綃逼肖也<hi>一作色</hi>不分呉中角簟泛清水揺曳勝被三<lb/>
素雲自茲貢薦無人惜那敢更争龍手跡蠻女将來海<lb/>
<pb n="KR4h0140_WYG_487-11a"/>
市頭賣與嶺南貧估客<lb/>
　　　南塘二首<lb/>
南塘旅舍秋淺清夜深緑蘋風不生蓮花受露重如睡<lb/>
斜月起動鴛鴦聲<lb/>
塘東白日駐紅霧早魚翻光落碧潯畫舟蘭棹欲破浪<lb/>
恐畏驚動蓮花心<lb/>
　　　東鄰女<lb/>
雙飛鷓鴣春影斜美人盤金衣上花身為父母幾時客<lb/>
<pb n="KR4h0140_WYG_487-11b"/>
一生知向何人家<lb/>
　　　寄李都䕶<lb/>
去年河上送行人萬里弓旌一武臣聞道玉闗烽火滅<lb/>
犬戎知有外家親<lb/>
　　　長安旅舍懐舊山<lb/>
昨夜清凉夢本山眠雲喚鶴有慙顔青蓮道士長堪羡<lb/>
身外無名至老閒<lb/>
　　　漢宫詞二首<lb/>
<pb n="KR4h0140_WYG_487-12a"/>
　栢梁宸居清窈窕東方先生夜待詔夜久月當承露盤<lb/>
　内人吹笙舞鳯鸞<lb/>
　月映東窗似玉輪未央前殿絶聲塵宫槐花落西風起<lb/>
　鸚鵡驚寒夜喚人<lb/>
　　　　薦氷<lb/>
　西陸宜先啟春寒寢廟清厯官分氣候天子薦精誠已<lb/>
　辨瑶池色如和玉珮鳴禮餘神轉肅曙後月殘明雅合<lb/>
　霜容潔非同雪體輕空憐一掬水珍重此時情<lb/>
<pb n="KR4h0140_WYG_487-12b"/>
　　　　送薛補闕入朝<hi>一作鮑防詩</hi>
　平原門下十餘人獨受恩多未殺身每歎陸家兄弟少<lb/>
　更憐楊氏子孫貧柴門已斷施行馬魯酒那能醉近臣<lb/>
　頼有軍中遺令在猶將談笑對風塵<lb/>
　　　　句<lb/>
　萬里岐路多一身天地窄<hi>見張為主客圗</hi>
　<lb/>
御定全唐詩巻四百八十七<lb/>
</p>
<p>
</p>
  </div>
</body>
</text>
</TEI>
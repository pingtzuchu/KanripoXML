<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_233-1a"/>
　欽定四庫全書<lb/>
御定全唐詩巻二百三十三<lb/>
　　杜甫<lb/>
　　　　曉發公安<hi>原注數月憩息此縣</hi>
　北城擊柝復欲罷東方明星亦不遲鄰雞野哭如昨日<lb/>
　物色生態能㡬時舟檝眇然自此去江湖逺適無前期<lb/>
　出門轉眄已陳迹藥餌扶吾隨所之<lb/>
　　　　泊岳陽城下<lb/>
<pb n="KR4h0140_WYG_233-1b"/>
　江國踰千里山城僅百層岸風飜夕浪舟雪灑寒燈留<lb/>
　滯才難盡艱危氣益增圖南未可料變化有鯤鵬<lb/>
　　　　纜船苦風戲題四韻奉簡鄭十三判官<hi>泛</hi>
　楚岸朔風疾天寒鶬鴰呼漲沙霾草樹舞雪渡江湖吹<lb/>
　帽時時落維舟日日孤因聲置驛外為覓酒家壚<lb/>
　　　　登岳陽樓<lb/>
　昔聞洞庭水今上岳陽樓呉楚東南坼乾坤日夜浮親<lb/>
　朋無一字老病有孤舟戎馬關山北憑軒涕泗流<lb/>
<pb n="KR4h0140_WYG_233-2a"/>
　　　陪裵使君登岳陽樓<lb/>
湖闊兼雲霧樓孤屬晩晴禮加徐孺子詩接謝宣城雪<lb/>
岸叢梅發春泥百草生敢違漁父問從此更南征<lb/>
　　　過南岳入洞庭湖<lb/>
洪波忽争道岸轉異江湖鄂渚分雲樹衡山引舳艫翠<lb/>
牙穿裛槳<hi>一作蔣</hi>碧節上<hi>一作吐</hi>寒蒲病渇身何去春生力<lb/>
更無壤童犂雨雪漁屋架泥塗欹側風帆滿微㝠水驛<lb/>
孤悠悠迴赤壁浩浩略蒼梧帝子留遺恨曹公屈壮圖<lb/>
<pb n="KR4h0140_WYG_233-2b"/>
聖朝光御極殘孽駐艱虞才淑隨厮養名賢隐鍛鑪邵<lb/>
平元入漢張翰後歸呉莫怪啼痕數危檣逐夜烏<lb/>
　　　宿青草湖<hi>重湖南青草北洞庭</hi>
洞庭猶在目青草續為名宿槳依農事郵籤報水程寒<lb/>
冰争倚薄雲月遞微明湖雁雙雙起人來故北征<lb/>
　　　宿白沙驛<hi>原注初過湖南五里</hi>
水宿仍餘照人煙復此亭驛邊沙舊白湖外草新青萬<lb/>
象皆春氣孤槎自客星隨波無限月<hi>一作景</hi>的的近南溟<lb/>
<pb n="KR4h0140_WYG_233-3a"/>
　　　湘夫人祠<hi>即黄陵廟</hi>
肅肅湘妃廟空牆碧水春蟲書玉珮蘚燕舞翠帷塵晩<lb/>
泊登汀樹微馨借<hi>一作香惜</hi>渚蘋蒼梧恨不盡染淚在叢筠<lb/>
　　　祠南夕望<lb/>
百丈牽江色孤舟泛日斜興來猶杖屨目斷更雲沙山<lb/>
鬼迷春竹湘娥倚暮花湖南清絶地萬古一長嗟<lb/>
　　　登<hi>一作發</hi>白馬潭<lb/>
水生春纜沒日出野船開宿鳥行猶去叢花<hi>一作花叢</hi>笑不<lb/>
<pb n="KR4h0140_WYG_233-3b"/>
來人人傷白首處處接金杯莫道新知要南征且未回<lb/>
　　　歸雁<lb/>
聞道今春雁南歸自廣州見花辭漲海避雪到羅浮是<lb/>
物關兵氣何時免客愁年年霜露隔不過五湖秋<hi>大歴二年</hi>
<hi>嶺南節度使徐浩奏十一月二十五日當管懷集縣陽雁來先是五嶺之外翔雁不到浩以陽為君德雁隨陽</hi>
<hi>者臣歸君之象詩蓋深譏之</hi>
　　　野望<lb/>
納納乾坤大行行郡國遥雲山兼五嶺風壤帶三苗野<lb/>
<pb n="KR4h0140_WYG_233-4a"/>
樹侵江闊春蒲長雪消扁舟空老去無補聖明朝<lb/>
　　　入喬口<hi>原注長沙北界</hi>
漠漠舊京逺遲遲歸路賖殘年傍水國落日對春華樹<lb/>
蜜早蠭亂江泥輕燕斜賈生骨已朽悽惻近長沙<lb/>
　　　銅官渚守風<hi>渚在寧鄉縣</hi>
不<hi>一作亦</hi>夜楚帆落避風湘渚間水耕先浸草春火更燒<lb/>
山早泊雲物晦逆行波浪慳飛來雙白鶴過去杳難攀<lb/>
　　　北風<hi>原注新康江口信宿方行</hi>
<pb n="KR4h0140_WYG_233-4b"/>
春生南國瘴氣待北風蘇向晩霾殘日初宵鼔大鑪爽<lb/>
攜卑濕地聲㧞洞庭湖萬里魚龍伏三更鳥獸呼滌除<lb/>
貪破浪愁絶付摧枯執熱沈沈在凌寒往往須且知寛<lb/>
疾胏不敢恨危途再宿煩舟子衰容問僕夫今晨非盛<lb/>
怒便道即<hi>一作却</hi>長驅隐几看帆席雲山湧坐隅<lb/>
　　　雙楓浦<hi>在瀏陽縣</hi>
輟櫂青楓浦雙楓舊已摧自驚衰謝力不道棟梁材浪<lb/>
足浮紗帽皮須截錦苔江邊地有主暫借上天迴<lb/>
<pb n="KR4h0140_WYG_233-5a"/>
　　　奉送王信州崟北歸<lb/>
朝廷防盜賊供給愍誅求下詔選郎署傳聲能典<hi>一作典信</hi>
州蒼生今日困<hi>一作起</hi>天子嚮時憂井屋有煙起瘡痍無<lb/>
血流壤歌唯海甸畫角自山樓白髮寐常早荒榛農復<lb/>
秋解龜踰臥轍遣騎覓扁舟徐榻不知<hi>一作能</hi>倦潁川何<lb/>
以酬塵生<hi>一作老塵</hi>彤管筆寒膩黑貂裘髙義終焉在斯文<lb/>
去矣休別離同雨散行止各雲浮林熱鳥開口江渾魚<lb/>
掉頭尉佗<hi>當是指崔旰輩</hi>雖北拜太史尚南留軍旅應都息寰<lb/>
<pb n="KR4h0140_WYG_233-5b"/>
區要盡收九重思諫諍八極念懷柔徙倚瞻王室從容<lb/>
仰廟謀故人持雅論絶塞豁窮愁復見陶唐理甘為汗<lb/>
漫遊<lb/>
　　　江閣臥病走筆寄呈崔盧兩侍御<lb/>
客子庖廚薄江樓枕席清衰年病祇瘦長夏想為情滑<lb/>
憶<hi>一作喜</hi>彫胡飯香聞錦帶羮溜匙兼暖腹誰欲致<hi>一作覓</hi>
杯甖<lb/>
　　　潭州送韋員外牧韶州<hi>迢</hi>
<pb n="KR4h0140_WYG_233-6a"/>
炎海韶州牧風流漢署郎分符先令望同舎有輝光白<lb/>
首多年疾秋天昨夜凉洞庭無過雁書疏莫相忘<lb/>
　　　江閣對雨有懷行營裵二端公<hi>裵虯與討臧玠故有行營</hi>
南紀<hi>一作極</hi>風濤壯隂晴屢不分野流行地日江入度山<lb/>
雲層閣憑雷殷長空水面<hi>一作面水</hi>文雨來銅柱北應<hi>一作意</hi>
洗伏波軍<lb/>
　　　酬韋韶州見寄<lb/>
養拙江湖外朝廷記憶疎深慙長者轍重得故人書白<lb/>
<pb n="KR4h0140_WYG_233-6b"/>
髪絲難理<hi>一作並</hi>新詩錦不如雖無南去雁看取北來魚<lb/>
　　　千秋節有感二首<hi>八月五日為明皇千秋節</hi>
自罷千秋節頻傷八月來先朝常宴㑹壯觀已塵埃鳳<lb/>
紀編生日龍池塹劫灰湘川新涕淚秦樹逺樓臺寳鏡<lb/>
羣臣得金吾萬國迴衢尊不重飲白首獨餘哀<lb/>
御氣雲樓敞含風綵仗髙仙人張内樂王母獻宫桃羅<lb/>
韤紅蕖豓金羈白雪毛舞階銜夀酒走索背秋毫聖主<lb/>
他年貴邊心此日勞桂江流向北滿眼送波濤<lb/>
<pb n="KR4h0140_WYG_233-7a"/>
　　　晩秋長沙蔡五侍御飲筵送殷六參軍歸澧州<lb/>
　　　覲省<lb/>
佳士欣相識慈顔望逺遊甘從投轄飲肯作置書郵髙<lb/>
鳥黄雲暮寒蟬碧樹秋湖南冬不雪吾病得淹留<lb/>
　　　湖中<hi>一作南</hi>送敬十使君適廣陵<lb/>
相見各頭白其如離别何㡬年一㑹面今日復悲歌少<lb/>
壯樂難得嵗寒心匪他氣纒霜匣滿冰置玉壺多遭亂<lb/>
實漂泊濟時曾琢磨形容吾校老膽力爾誰過秋晚岳<lb/>
<pb n="KR4h0140_WYG_233-7b"/>
增翠風髙湖湧波鶱騰訪知已淮海莫蹉跎<lb/>
　　　長沙送李十一<hi>銜</hi>
與子避地西康州洞庭相逢十二秋逺媿尚方曾賜履<lb/>
竟非吾土倦登樓久存膠漆應難並一辱泥塗遂晩收<lb/>
李杜齊名<hi>用杜密李膺李固杜喬舊事為喻</hi>真忝竊朔雲寒菊倍離憂<lb/>
　　　重送劉十弟判官<lb/>
分源豕韋派<hi>言劉杜同出也范宣子曰在商為豕韋氏在周為唐杜氏</hi>别浦雁賔秋<lb/>
年事推兄忝人才覺弟優經過辨豐劔意氣逐呉鉤垂<lb/>
<pb n="KR4h0140_WYG_233-8a"/>
翅徒衰老先鞭不滯留本枝凌嵗晩髙義豁窮愁他日<lb/>
臨江待長沙舊驛樓<lb/>
　　　奉贈盧五丈參謀<hi>琚長原注時文人使自江陵在  沙待恩旨先支率錢米</hi>
恭惟同自出<hi>甫祖母盧氏即所誌范陽太君者</hi>妙選異髙標入幕知孫<lb/>
楚披襟得鄭僑丈人藉才地門閥冠雲霄老矣逢迎拙<lb/>
相於契託饒賜錢傾府待争米駐<hi>一作貯</hi>船遥鄰好艱難<lb/>
薄氓<hi>一作甿</hi>心杼軸焦客星空伴使寒水不成潮素髪乾<lb/>
垂領銀章破在腰説詩能累夜醉酒或連朝藻翰惟牽<lb/>
<pb n="KR4h0140_WYG_233-8b"/>
率湖山合動揺時清非造次興盡却蕭條天子多恩澤<lb/>
蒼生轉寂寥休傳鹿是馬莫信鵩如<hi>一作為</hi>鴞未解依依<lb/>
袂還斟泛泛瓢流年疲蟋蟀體物幸鷦鷯辜<hi>一作孤</hi>負滄<lb/>
洲願誰云晩見招<lb/>
　　　登舟將適漢陽<lb/>
春宅棄汝去秋帆催客歸庭蔬尚在眼浦浪已吹衣生<lb/>
理飄蕩拙有心遲暮違中原戎馬盛逺道素書稀塞雁<lb/>
與時集檣烏終嵗飛鹿門自此往永息漢隂機<lb/>
<pb n="KR4h0140_WYG_233-9a"/>
　　　暮秋將歸秦留别湖南幕府親友<lb/>
水闊蒼梧野<hi>一作晚</hi>天髙白帝秋途窮那免哭身老不禁<lb/>
愁大府才能㑹諸公德業優北歸衝雨雪誰<hi>一作俱</hi>憫敝<lb/>
貂裘<lb/>
　　　送盧十四弟侍御䕶韋尚書<hi>之晉</hi>靈櫬歸上都二<lb/>
　　　十韻<lb/>
素幕渡江逺朱幡登陸微悲鳴駟馬顧失涕萬人揮參<lb/>
佐哭辭畢門闌誰送歸從公伏事久之子俊才稀長路<lb/>
<pb n="KR4h0140_WYG_233-9b"/>
更執紼此心猶倒衣感恩義不小懷舊禮無違墓待龍<lb/>
驤詔臺迎獬豸威深衷見士則雅論在兵機戎狄乘妖<lb/>
氣塵沙落禁闈往年朝謁斷他日埽除非但促<hi>一作整</hi>銅<lb/>
壺箭休添玉帳旂動詢黄閣老肎慮白登圍萬姓瘡痍<lb/>
合羣兇<hi>一作雄</hi>嗜慾肥刺規多諫諍端拱自光輝儉約前<lb/>
王體風流後代希對敭期特達衰朽再芳菲空裏愁書<lb/>
字山中疾采薇撥杯要忽罷抱被宿何依眼冷看征蓋<lb/>
兒扶立釣磯清霜洞庭葉故就別時飛<lb/>
<pb n="KR4h0140_WYG_233-10a"/>
　　　哭李常侍嶧二首<lb/>
一代風流盡修文地下深斯人不重見將老失知音短<lb/>
日行梅嶺寒山<hi>一作江</hi>落桂林長安若箇畔<hi>一作伴</hi>猶想映<lb/>
貂金<lb/>
青瑣陪雙入銅梁阻一辭風塵逢我地江漢哭君時次<lb/>
第尋書札呼兒檢贈詩發揮王子表<hi>漢書有王子侯表</hi>不媿史<lb/>
臣詞<lb/>
　　　哭韋大夫之晉<lb/>
<pb n="KR4h0140_WYG_233-10b"/>
悽愴郇瑖色<hi>一作邑一作地</hi>差池弱冠年丈<hi>一作大一作士</hi>人叨禮數<lb/>
文律早周旋臺閣黄圖裏簪裾紫蓋邊尊榮真不忝端<lb/>
雅獨翛然貢喜音容間馮招<hi>左思詩馮公豈不偉白首不見招</hi>病疾纒<lb/>
南過駭倉猝北思悄聨緜鵩鳥長沙諱犀牛蜀郡憐素<lb/>
車猶慟哭寳劔欲髙懸漢道中興盛韋經亞相傳沖融<lb/>
標世業磊落映時賢城府深朱夏江湖眇霽天綺樓關<lb/>
<hi>一作髙</hi>樹頂飛旐汎堂前帟<hi>音/亦</hi>幕疑<hi>一作旋</hi>風燕笳簫急暮<lb/>
蟬興殘虚白室跡斷孝廉船童孺交遊盡喧卑俗事牽<lb/>
<pb n="KR4h0140_WYG_233-11a"/>
老來多涕淚情在强詩篇誰寄方隅理朝難將帥權春<lb/>
秋褒貶例名器重雙全<lb/>
　　　舟中夜雪有懷盧十四侍御<hi>一作郎</hi>弟<lb/>
朔風吹桂水朔<hi>一作大</hi>雪夜紛紛暗渡南樓月寒深北渚<lb/>
雲燭斜初近見舟重竟無聞不識山隂道聽雞更憶君<lb/>
　　　對雪<lb/>
北雪犯長沙胡雲冷萬家隨風且間<hi>一作開</hi>葉帶雨不成<lb/>
花金錯囊從<hi>一作徒</hi>罄銀壺酒易賖無人竭浮蟻有待至<lb/>
<pb n="KR4h0140_WYG_233-11b"/>
昏鴉<lb/>
　　　樓上<lb/>
天地空搔首頻抽白玉簪皇輿三極北身事五湖南戀<lb/>
闕勞肝肺論<hi>一作掄</hi>材媿杞柟亂離難自救終是老湘潭<lb/>
　　　冬晩送長孫漸舎人歸州<lb/>
參卿<hi>參謀也</hi>休坐幄蕩子不還鄉南客瀟湘外西戎鄠杜<lb/>
旁衰年傾蓋晩費日繫舟長㑹面思來札銷魂逐去檣<lb/>
雲晴鷗更舞風逆雁無行匣裏雌雄劔吹毛任選將<lb/>
<pb n="KR4h0140_WYG_233-12a"/>
　　　暮冬送蘇四郎徯兵曹適桂州<lb/>
飄飄蘇季子六印佩何遲早作諸侯客兼工古體詩爾<lb/>
賢埋照久余病長年悲盧綰須征日樓蘭要斬時嵗陽<lb/>
初盛動王化久磷緇為入蒼梧廟看雲哭九疑<lb/>
　　　風疾舟中伏枕書懷三十六韻奉呈湖南親友<lb/>
軒轅休製律虞舜罷彈琴尚錯雄鳴管猶傷半死心<hi>四句</hi>
<hi>言風疾</hi>聖賢名古邈羇旅病年侵舟泊常依震湖平早<hi>一作</hi>
<hi>半</hi>見參如聞馬融笛若倚仲宣襟故國悲寒望羣雲慘<lb/>
<pb n="KR4h0140_WYG_233-12b"/>
嵗隂水鄉霾白屋<hi>一作蜃</hi>楓岸疊<hi>一作壘</hi>青岑鬱鬱冬炎瘴<lb/>
濛濛雨滯淫鼓迎非<hi>一作方</hi>祭鬼彈落似鴞禽興盡纔無<lb/>
悶愁來遽不禁生涯相汨沒時物自<hi>一作正</hi>蕭森疑惑尊<lb/>
中弩淹留冠上簪牽裾驚魏帝投閣為劉歆狂走終奚<lb/>
適微才謝所欽吾安藜不糝汝貴玉為琛烏几重重縛<lb/>
鶉衣寸寸鍼哀傷同庾信述作異陳琳十暑岷山葛三<lb/>
霜楚户砧叨陪錦帳座久放白頭吟反樸時難遇忘機<lb/>
陸易沈應過數粒食得近四知金春草封歸恨源花費<lb/>
<pb n="KR4h0140_WYG_233-13a"/>
獨尋轉蓬憂悄悄行藥病涔涔瘞夭追潘岳持危覓鄧<lb/>
林蹉跎飜學歩感激在知音却假蘇張舌髙誇周宋鐔<lb/>
<hi>鐔劔鼻也莊子天子之劔以周宋為鐔韓魏為鋏</hi>納流迷浩汗峻址得嶔崟城<lb/>
府開清旭松筠<hi>一作篁</hi>起碧潯披顔争倩倩逸足競駸駸<lb/>
朗鑒存愚直皇天實照臨公孫仍恃險侯景未生擒書<lb/>
信中原闊干戈北斗深畏人千里井問俗九州箴戰血<lb/>
流依舊軍聲動至今葛洪尸定解許靖力還<hi>一作難</hi>任家<lb/>
事丹砂訣無成涕作霖<lb/>
<pb n="KR4h0140_WYG_233-13b"/>
　　　奉贈蕭二十使君<lb/>
昔在嚴公幕俱為蜀使臣艱危參大府前後間清塵<hi>原注</hi>
<hi>嚴再領成都余復參幕府</hi>起草鳴先路乘槎動要津王鳧聊暫出蕭<lb/>
雉只相馴終始任安義荒蕪孟母鄰聨翩匍匐禮意氣<lb/>
死生親<hi>原注嚴公歿後老母在堂使君温凊之問甘脆之禮名數若己之庭闈焉太夫人頃逝喪事又</hi>
<hi>首諸孫主典撫孤之情不減骨月則膠漆之契可知矣</hi>張老<hi>晉大夫張孟語稱張老</hi>存家事<lb/>
嵇康有故人食恩慙鹵莽鏤骨抱酸辛巢許山林志䕫<lb/>
龍廊廟珍鵬圖仍矯翼熊軾且移輪磊落衣冠地蒼茫<lb/>
<pb n="KR4h0140_WYG_233-14a"/>
土木身塤篪鳴自合金石瑩逾新重憶羅江外同遊錦<lb/>
水濵結歡隨過隙懷舊益霑巾曠絶含香舎稽留伏枕<lb/>
辰停驂雙闕早迴雁五湖春不達長卿病從來原憲貧<lb/>
監河受貸粟一起轍中鱗<lb/>
　　　奉送二十三舅錄事<hi>崔偉</hi>之攝郴州<lb/>
賢良歸盛族吾舅盡知名徐庻髙交友<hi>庻與崔州平善蓋以州平比偉</hi>
劉牢出外甥泥塗豈珠玉環堵但柴荆衰老悲人世驅<lb/>
馳厭甲兵氣春江上别淚血渭陽情舟鷁排風影林烏<lb/>
<pb n="KR4h0140_WYG_233-14b"/>
反哺聲永嘉多北至句漏且南征必見公侯復終聞盜<lb/>
賊平郴州頗涼冷橘井尚淒清從役<hi>一作事</hi>何蠻貊居官<lb/>
志在行<lb/>
　　　送魏二十四司直充嶺南掌選崔郎中判官兼<lb/>
　　　寄韋韶州<hi>嶺南交黔等州得任土人以郎中御史充使選補謂之南選</hi>
選曹分五嶺使者歴三湘才美膺推薦君行佐紀綱佳<lb/>
聲斯<hi>一作期</hi>共<hi>一作不</hi>逺雅節在周防明白山濤鑒嫌疑陸<lb/>
賈装故人湖外少春日嶺南長憑報韶州牧新詩昨寄<lb/>
<pb n="KR4h0140_WYG_233-15a"/>
<hi>一作夜</hi>將<lb/>
　　　送趙十七明府之縣<lb/>
連城為寳重茂宰得才新山雉迎舟楫江花報邑人論<lb/>
交飜恨晩臥病却愁春惠愛南翁悦餘波及老身<lb/>
　　　燕子來舟中作<lb/>
湖南為客動經春燕子銜泥兩度新舊入故園常識主<lb/>
如今社日逺看人可憐處處巢君<hi>一作居</hi>室何異飄飄託<lb/>
此身暫語船檣還起去穿花落水<hi>范德機云善本作帖水</hi>益霑巾<lb/>
<pb n="KR4h0140_WYG_233-15b"/>
　　　同豆盧峰知字韻<hi>一本作同豆盧峰貽主客李員外子棐知字韻</hi>
鍊金歐冶子噴玉大宛兒符彩髙無敵聰明達所為夢<lb/>
蘭他日應折桂早年知爛漫通經術光芒刷羽儀謝庭<lb/>
瞻不逺潘省㑹於斯倡和將雛曲田翁號鹿皮<lb/>
　　　歸雁二首<lb/>
萬里衡陽雁今年又北歸雙雙瞻客上一一背人飛雲<lb/>
裏相呼疾沙邊自宿稀繫書元<hi>一作無</hi>浪語愁寂<hi>一作絶</hi>故<lb/>
山薇<lb/>
<pb n="KR4h0140_WYG_233-16a"/>
欲雪違胡地先花别楚雲却過清渭影髙起洞庭羣塞<lb/>
北春隂暮江南日色曛傷弓流落羽行斷不堪聞<lb/>
　　　小寒食舟中作<lb/>
佳辰强飯<hi>一作飲</hi>食猶塞隐几蕭條帶鶡冠春水船如天<lb/>
上坐老年花似霧中看娟娟戲蝶過閒<hi>一作開</hi>幔片片輕<lb/>
鷗下急湍雲白山青萬餘里愁看直<hi>一作西</hi>北是長安<lb/>
　　　清明二首<lb/>
朝來新火起新煙湖色春光浄客船繡羽銜<hi>一作衝</hi>花他<lb/>
<pb n="KR4h0140_WYG_233-16b"/>
自得紅顔騎竹我無緣胡童結束還難有楚女腰肢亦<lb/>
可憐不見定王城<hi>漢長沙定王發封此</hi>舊處長懷賈傳井依然虚<lb/>
霑焦<hi>宜作周</hi>舉為寒食實藉嚴君賣卜錢鐘鼎山林各天<lb/>
性濁醪粗飯任吾年<lb/>
此身飄泊苦西東右臂偏枯半耳聾寂寂繫舟雙下淚<lb/>
悠悠伏枕左書空十年蹴踘將雛逺萬里鞦韆習俗同<lb/>
旅雁上雲歸紫塞家人鑽火用青楓秦城樓閣煙<hi>一作鶯</hi>
花裏漢主山河錦繡中風水<hi>一作春去</hi>春來洞庭闊白蘋愁<lb/>
<pb n="KR4h0140_WYG_233-17a"/>
殺白頭翁<lb/>
　　　發潭州<hi>時自潭之衡</hi>
夜醉長沙酒曉行湘水春岸花飛送客檣燕語留人賈<lb/>
傅才未有褚公書絶倫髙名前後事回首一傷神<lb/>
　　　迴櫂<lb/>
宿昔試<hi>一作世</hi>安命自私猶畏天勞生繫一物為客費多<lb/>
年衡岳江湖大蒸池<hi>蒸水在衡陽城北</hi>疫癘偏散才嬰薄<hi>一作舊</hi>
俗有跡負前賢巾拂那闗眼缾罍易滿船火雲滋垢膩<lb/>
<pb n="KR4h0140_WYG_233-17b"/>
凍雨裛沈<hi>一作塵</hi>緜強飯蓴添滑端居茗續煎清思漢水<lb/>
上涼憶峴山巔順浪飜堪倚迴帆又省牽吾家碑<hi>杜預碑</hi>
不昧王氏井依然几杖將衰齒茅茨寄短椽灌園曾取<lb/>
適遊寺可終焉遂性同漁父成名<hi>一作功</hi>異魯連篙師煩<lb/>
爾送朱夏及寒泉<lb/>
　　　贈韋七贊善<lb/>
鄉里衣冠不乏賢杜陵韋曲未央前爾家最近魁三象<lb/>
<hi>原注斗魁下兩兩相比為三台</hi>時論同歸<hi>一云/因侵</hi>尺五天<hi>原注俚語云城南韋杜去天尺</hi>
<pb n="KR4h0140_WYG_233-18a"/>
　<hi>五</hi>北走關山<hi>一作/河</hi>開雨雪南遊花栁塞雲<hi>一作風</hi>煙洞庭<lb/>
　春色悲公子鰕菜忘歸范蠡<hi>一作萬里</hi>船<lb/>
　　　　奉<hi>一本無奉字</hi>酬寇十侍御錫見寄四韻復寄寇<lb/>
　徃别郇瑕地於今四十年來簪御府筆故泊洞庭船詩<lb/>
　憶傷心處春深把臂前南瞻按百越黄帽待君偏<lb/>
　　　　酬郭十五受判官<lb/>
　才微歲老<hi>一作晩</hi>尚虚名臥病江湖春復生藥裹關心詩<lb/>
　總廢花枝照眼句還成只同燕石能星隕自得隋珠覺<lb/>
<pb n="KR4h0140_WYG_233-18b"/>
　夜明喬口橘洲風浪促繫帆何惜片時程<lb/>
　　　　衡州送李大夫七丈勉赴廣州<lb/>
　斧鉞下青冥樓船過洞庭北風隨爽氣南斗避文星日<lb/>
　月籠中鳥乾坤水上萍王孫丈人行垂老見飄零<lb/>
　<lb/>
　<lb/>
　<lb/>
御定全唐詩巻二百三十三<lb/>
</p>
<p>
</p>
  </div>
</body>
</text>
</TEI>
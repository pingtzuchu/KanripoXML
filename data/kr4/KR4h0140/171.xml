<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_171-1a"/>
　欽定四庫全書<lb/>
御定全唐詩巻一百七十一<lb/>
　　李白<lb/>
　　　　贈別舎人弟臺卿之江南<lb/>
　去國客行遠還山秋夢長梧桐落金井一葉飛銀牀覺<lb/>
　罷攬明鏡鬢毛颯巳霜良圗委蔓草古貎成枯桑欲道<lb/>
　心下事時人疑夜光因為洞庭葉飄落之瀟湘令弟經<lb/>
　濟士謫居我何傷<hi>一作出門見我傷</hi>潛虬隠尺水著論談興亡<lb/>
<pb n="KR4h0140_WYG_171-1b"/>
　客遇<hi>一作云見</hi>王子喬口傳不死方入洞過天地登真朝玉<lb/>
　皇吾將撫爾背揮手遂翺翔<hi>一作凌蒼蒼</hi>
　　　　醉後贈王歴陽<hi>歴陽和州也</hi>
　書秃千兔毫詩裁兩牛腰筆蹤起龍虎舞袖拂雲霄雙<lb/>
　歌二胡姬更奏逺清朝舉酒挑朔雪從君不相饒<lb/>
　　　　贈歴陽褚司馬<hi>時此公為稚子舞故作是詩</hi>
　北堂千萬夀侍奉有光輝先同稚子舞更著老莱衣因<lb/>
　為小兒啼醉倒月下歸人間無此樂此樂世中稀<lb/>
<pb n="KR4h0140_WYG_171-2a"/>
　　　對雪醉後贈王歴陽<lb/>
有身莫犯飛龍鱗有手莫辮猛虎鬚君㸔昔日汝南市<lb/>
白頭仙人隠玉壺子猷聞風動窻竹相邀共醉杯中緑<lb/>
歴陽何異山隂時白雪飛花亂人目君家有酒我何愁<lb/>
客多樂酣秉燭遊謝尚自能鸜鵒舞相如免脫鷫鸘裘<lb/>
清晨<hi>一作興罷</hi>鼓櫂過江去千里相思明月樓<hi>一作他日西㸔却月樓</hi>
　　　贈宣城宇文太守兼呈崔侍御<lb/>
白若白鷺鮮清如清唳蟬受氣有本性不為外物遷飲<lb/>
<pb n="KR4h0140_WYG_171-2b"/>
水箕山上食雪首陽顛廻車避朝歌掩口去盜泉岧嶤<lb/>
廣成子倜儻魯仲連卓絶二公外丹心無間然昔攀六<lb/>
龍飛今作百鍊鉛懷㤙欲報主投佩向北燕彎弓緑弦<lb/>
開滿月不憚堅閒騎駿馬獵一射兩虎穿回旋若流光<lb/>
轉背落雙鳶胡虜三嘆息兼知五兵權鎗鎗突雲將却<lb/>
掩我之姸多逢勦絶兒先著祖生鞭據鞍空矍鑠壯志<lb/>
竟誰宣蹉跎復来歸憂恨坐相煎無風難破浪失計長<lb/>
江邉危苦惜頺光金波忽三圎時遊敬亭上閒聼松風<lb/>
<pb n="KR4h0140_WYG_171-3a"/>
眠或弄宛溪月虛舟信洄沿顔公二<hi>一作三</hi>十萬盡付酒<lb/>
家錢興發每取之聊向醉中仙<hi>一作眠</hi>過此無一事静談<lb/>
秋水篇君從九卿来水國有豐年魚鹽滿市井布帛如<lb/>
雲煙下馬不作威氷壺照清川霜眉邑中叟皆美太守<lb/>
賢時時慰風俗往往出東田竹馬數小兒拜迎白鹿前<lb/>
含笑問使君日晩可迴旋遂歸池上酌掩抑清風絃曾<lb/>
標横浮雲下撫謝朓肩樓髙碧海出樹古青蘿懸光禄<lb/>
紫霞杯伊昔忝相傳良圗掃沙漠別夢繞旌旃富貴日<lb/>
<pb n="KR4h0140_WYG_171-3b"/>
成踈願言杳無縁登龍有直道倚玉阻芳筵敢獻繞朝<lb/>
筞思同郭㤗船何言一水淺似隔九重天崔生何傲岸<lb/>
縱酒復談𤣥身為名公子英才苦迍邅鳴鳯託髙梧凌<lb/>
風何翩翩安知慕羣客弹劒拂秋蓮<lb/>
　　　贈宣城趙太守恱<lb/>
趙得寳符盛山河功業存三千堂上客出入擁平原六<lb/>
國揚清風英聲何喧喧大賢茂逺業虎竹光南藩錯落<lb/>
千丈松虬龍盤古根枝下無俗草所植唯蘭蓀憶在南<lb/>
<pb n="KR4h0140_WYG_171-4a"/>
陽時始承國士恩公為柱下史脫繡歸田園伊昔簮白<lb/>
筆幽都逐遊魂持斧冠三軍霜清天北門差池宰兩邑<lb/>
鶚立重飛翻焚香入蘭臺起草多芳言䕫龍一顧重矯<lb/>
翼凌翔鵷赤縣揚雷聲彊項聞至尊驚飇頺秀木跡屈<lb/>
道彌敦出牧歴三郡所居猛獸奔遷人同衛鶴謬上懿<lb/>
公軒自笑東郭履側慙狐白温閒吟歩竹石精義忘朝<lb/>
昏顦顇成醜士風雲何足論獼猴騎土牛羸馬夾雙轅<lb/>
願借羲皇景為人照覆盆溟海不振蕩何由縱鵬鵾所<lb/>
<pb n="KR4h0140_WYG_171-4b"/>
期𤣥<hi>一作要</hi>津白<hi>一作日</hi>倜儻假騰鶱<lb/>
　　　贈從弟宣州長史昭<lb/>
淮南<hi>一作北</hi>望江南千里碧山對我行倦<hi>一作盡</hi>過之半落<lb/>
青天外宗英佐䧺郡水陸相控帶長川豁中流千里㵼<lb/>
吳會君心亦如此包納無小大揺筆起風霜推誠結仁<lb/>
愛訟庭垂桃李賔館羅軒葢何意蒼梧雲飄然忽相會<lb/>
才將聖不偶命與時俱背獨立山海間空老聖明代知<lb/>
音不易得撫劔増感慨當結九萬期中途莫先退<lb/>
<pb n="KR4h0140_WYG_171-5a"/>
　　　於五松山贈南陵常贊府<lb/>
為草當作蘭為木當作松蘭秋香風逺松寒不改容松<lb/>
蘭相因依蕭艾徒丰茸雞與雞並食鸞與鸞同枝揀珠<lb/>
去沙礫但有珠相随逺客投名賢直堪寫懷抱若惜方<lb/>
寸心待誰可傾倒虞卿棄趙相便與魏齊行海上五百<lb/>
人同日死田横當時不好賢豈傳千古名願君同心人<lb/>
於我少留情寂寂還寂寂出門迷所適長鋏歸来乎<hi>一作</hi>
<hi>長劒歌歸来</hi>秋風思歸客<lb/>
<pb n="KR4h0140_WYG_171-5b"/>
　　　自梁園至敬亭山見會公談陵陽山水兼期同<lb/>
　　　遊因有此贈<lb/>
我隨秋風来瑶草恐衰歇中途寡名山安得弄雲月渡<lb/>
江如昨日黄葉向人飛敬亭惬素尚弭櫂流清輝氷谷<lb/>
眀且秀陵巒抱江城粲粲吳與史衣冠耀天京水國饒<lb/>
英竒潜光臥幽草會公真名僧所在即為寳開堂振白<lb/>
拂髙論横青雲雪山掃粉壁墨客多新文為余話幽棲<lb/>
且述陵陽美天開白龍潭月映清秋水黄山望石柱突<lb/>
<pb n="KR4h0140_WYG_171-6a"/>
兀誰開張<hi>一作白柱撞星漢西厓誰開張</hi>黄鶴乆不来子安在蒼茫東<lb/>
南焉可窮山鳥飛絶處<hi>一作猨狖絶行處</hi>稠疉千萬峰相連入<lb/>
雲去聞此期振筞歸来空閉闗相思如明月可望不可<lb/>
攀何當移白足早晩凌蒼山且寄一書札令予觧愁顔<lb/>
　　　贈友人三首<lb/>
蘭生不當户別是閒庭草夙被霜露欺紅榮已先老謬<lb/>
接瑶華枝結根君王池顧無馨香美叨沭清風吹餘芳<lb/>
若可佩卒嵗長相隨<lb/>
<pb n="KR4h0140_WYG_171-6b"/>
袖中趙匕首買自徐夫人玉匣閉霜雪經燕復歴秦其<lb/>
事竟不㨗淪落歸沙塵持此願投贈與君同急難<hi>一作嵗寒</hi>
荆卿一去後壯士多摧殘長號易水上為我揚波瀾鑿<lb/>
井當及泉張㠶當濟川亷夫唯重義駿馬不勞鞭人生<lb/>
貴相知何必金與錢<lb/>
慢世薄功業非無胷中畫謔浪萬古賢以為兒童劇立<lb/>
産如廣費匡君懷長筞但苦山北寒誰知<hi>一作分</hi>道南宅<lb/>
嵗酒上逐風霜鬢兩邉白蜀主思孔明晉家望安石時<lb/>
<pb n="KR4h0140_WYG_171-7a"/>
人<hi>一作来</hi>列五鼎談笑期一擲虎伏被胡塵漁歌遊海濱<lb/>
敝裘耻妻嫂長劒託交親夫子秉家義羣公難與隣莫<lb/>
持西江水空許東溟臣他日青雲去黄金報主人<lb/>
　　　陳情贈友人<lb/>
延陵有寳劒價重千黄金觀風歴上國暗許故人深歸<lb/>
来挂墳松萬古知其心懦夫感逹節壯士<hi>一作氣</hi>激青<hi>一作</hi>
<hi>素</hi>衿鮑生薦夷吾一舉置齊相斯人無良朋豈有青雲<lb/>
望臨財不茍取推<hi>一作揣</hi>分固辭譲後世稱其賢英風邈<lb/>
<pb n="KR4h0140_WYG_171-7b"/>
難尚論交但若此友道孰云喪多君騁逸藻掩映當時<lb/>
人舒文振頺波秉徳冠彛倫卜居乃此地共井為比鄰<lb/>
清琴弄雲月美酒娱冬春薄徳中見捐忽之如遺塵英<lb/>
豪未豹變自古多艱辛他人縱以踈君意宜獨親柰何<lb/>
成離居相去復幾許飄風吹雲霓蔽目不得語投珠兾<lb/>
相<hi>一作有</hi>報按劒恐相距所思採芳蘭欲贈隔荆<hi>一作修</hi>渚<lb/>
沈憂心若醉積恨淚如雨願假東壁輝餘光照貧女<lb/>
　　　贈從弟冽<lb/>
<pb n="KR4h0140_WYG_171-8a"/>
楚人不識鳯重<hi>一作髙</hi>價求山雞獻主昔云是今来方覺<lb/>
迷自居漆園北乆別咸陽西風飄落日去節變流鶯啼<lb/>
桃李寒未開幽闗豈来<hi>一作成</hi>蹊逢君發花萼若與青雲<lb/>
齊及此桑葉緑春蠶起中閨日出布穀鳴田家擁鋤犁<lb/>
顧余乏尺土東作誰相攜傅說降霖雨公輸造雲梯𦍑<lb/>
戎事未息君子悲塗泥報國有長筞成功羞執珪無由<lb/>
謁明主杖筞還蓬藜他年爾相訪知我在磻溪<lb/>
　　　贈閭丘處士<lb/>
<pb n="KR4h0140_WYG_171-8b"/>
賢人有素業乃在沙塘陂竹影掃秋月荷衣<hi>一作花</hi>落古<lb/>
池閒讀山海經散帙臥遥帷且耽田家樂遂曠林中期<lb/>
野酌勸芳酒園蔬烹露葵如能樹桃李為我結茅茨<lb/>
　　　贈錢徵君少陽<hi>一作送趙雲卿</hi>
白玉一杯酒緑楊三月時春風餘㡬日兩鬢各成絲秉<lb/>
燭唯須飲投竿也未遲如逢渭川<hi>一作水</hi>獵猶可帝王師<lb/>
　　　贈宣州靈源寺仲濬公<lb/>
敬亭白雲氣秀色連蒼梧下映雙溪水如天落鏡湖此<lb/>
<pb n="KR4h0140_WYG_171-9a"/>
中積龍象獨許濬公殊風韻逸江左文章動海隅觀心<lb/>
同水月觧領得明珠今日逢支遁髙談出有無<lb/>
　　　贈僧朝美<lb/>
水客凌洪波長鯨湧溟海百川隨龍舟嘘吸竟安在中<lb/>
有不死者探得明月珠髙價傾宇宙餘輝照江湖苞巻<lb/>
金縷褐蕭然若空無誰人識此寳竊笑有狂夫了心何<lb/>
言說各勉黄金軀<lb/>
　　　贈僧行融<lb/>
<pb n="KR4h0140_WYG_171-9b"/>
梁有湯恵休常從鮑照遊峨眉史懷一獨映陳公出卓<lb/>
絶二道人結交鳯與麟行融亦俊發吾知有英骨海若<lb/>
不隠珠驪龍吐明月大海乗虛舟隨波任安流賦詩旃<lb/>
檀閣縱酒鸚鵡洲待我適東越相攜上白樓<lb/>
　　　贈黄山胡公求白鷴<hi>幷序</hi>
　　聞黄山胡公有雙白鷴葢是家雞所伏自小馴狎<lb/>
　　了無驚猜以其名呼之皆就掌取食然此鳥耿介<lb/>
　　尤難畜之余平生酷好竟莫能致而胡公輟贈於<lb/>
<pb n="KR4h0140_WYG_171-10a"/>
　　我唯求一詩聞之欣然適會宿意因援筆三叫文<lb/>
　　不加㸃以贈之<lb/>
請以雙白璧買君雙白鷴白鷴白如錦白雪耻容顔照<lb/>
影玉潭裏刷毛琪樹間夜棲寒月静朝歩落花閒我願<lb/>
得此鳥玩之坐碧山胡公能輟贈籠寄野人還<lb/>
　　　登敬亭山南望懷古贈竇主簿<lb/>
敬亭一迴首目盡天南端仙者五六人常聞此遊盤谿<lb/>
流琴髙水石聳麻姑壇白龍降陵陽黄鶴呼子安羽化<lb/>
<pb n="KR4h0140_WYG_171-10b"/>
騎日月雲行翼鴛<hi>一作鵾</hi>鸞下視宇宙間四溟皆<hi>一作空</hi>波<lb/>
瀾汰絶目下事從之復何難百嵗落半途前期浩漫漫<lb/>
彊食不成味清晨起長嘆願隨子明去鍊火燒金丹<lb/>
　　　經亂後將避地剡中留贈崔宣城<lb/>
雙鵝飛洛陽五馬渡江徼何意上東門胡雛更長嘯中<lb/>
原走豺虎烈火焚宗廟太白晝經天頺陽掩餘照王城<lb/>
皆蕩覆世路成奔峭四海望長安嚬眉寡西笑蒼生疑<lb/>
落葉白骨空相弔連兵似雪山破敵誰能料我垂北溟<lb/>
<pb n="KR4h0140_WYG_171-11a"/>
翼且學南山豹崔子賢主人歡娱每相召胡牀紫玉笛<lb/>
却坐青雲呌楊花滿州城置酒同臨眺忽思剡溪水水<lb/>
石逺清妙雪盡天地明風開湖山貎悶為洛生詠醉發<lb/>
呉越調赤霞動金光日足森海嶠獨散萬古意閒垂一<lb/>
溪釣猨近天上啼人移月邉櫂無以墨綬苦来求丹砂<lb/>
要華髪長折腰將貽陶公誚<lb/>
　　　獻從叔當塗宰陽氷<lb/>
金鏡霾六國亡新亂天經焉知髙光起自有羽翼生蕭<lb/>
<pb n="KR4h0140_WYG_171-11b"/>
曹安<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>屼耿賈摧欃槍吾家有季父傑出聖代英雖無<lb/>
三台位不借四豪名激昂風雲氣終恊龍虎精弱冠燕<lb/>
趙来賢彦多逢迎魯連善談笑季布折公卿遥知禮數<lb/>
絶常恐不合并惕想結宵夢素心乆已㝠顧慙青雲器<lb/>
謬奉玉樽傾山陽五百年緑竹忽再榮髙歌振林木大<lb/>
笑喧雷霆落筆灑篆文崩雲使人驚吐辭又炳煥五色<lb/>
羅華星秀句滿江國髙才掞天庭宰邑艱難時浮雲空<lb/>
古城居人若薙草掃地無纎莖恵澤及飛走農夫盡歸<lb/>
<pb n="KR4h0140_WYG_171-12a"/>
耕廣漢水萬里長流玉琴聲雅頌播吴越還如泰階平<lb/>
小子別金陵来時白下亭羣鳯憐客鳥差池相哀鳴各<lb/>
㧞五色毛意重泰山輕贈㣲所費廣斗水澆長鯨彈劒<lb/>
歌苦寒嚴風起前楹月銜天門曉霜落牛渚清長歎即<lb/>
歸路臨川空屛營<lb/>
　　　書懷贈南陵常贊府<lb/>
嵗星入漢年方朔見明主調笑當時人中天謝雲雨一<lb/>
去麒麟閣遂將朝市乖故交不過門秋草日上階當時<lb/>
<pb n="KR4h0140_WYG_171-12b"/>
何特達獨與我心諧置酒凌歊臺歡娱未曾歇歌動白<lb/>
紵山舞迴天門月問我心中事為君前致辭君看我才<lb/>
能何似魯仲尼大聖猶不遇小儒安足悲雲南五月中<lb/>
頻喪渡瀘師毒草殺漢馬張兵奪雲<hi>一作秦</hi>旗至今西二<lb/>
河流血擁僵屍將無七擒畧魯女惜園葵咸陽天下樞<lb/>
累嵗人不足雖有數斗玉不如一盤粟賴得契宰衡持<lb/>
鈞慰風俗自顧無所用辭家方来歸霜驚壯士髮淚滿<lb/>
逐臣衣以此不安席蹉跎身世違終當滅衞謗不受魯<lb/>
<pb n="KR4h0140_WYG_171-13a"/>
　人譏<lb/>
　　　　贈汪倫<hi>白遊涇縣桃花潭村人汪倫常醖美酒以待白</hi>
　李白乘舟將欲行忽聞㟁上踏歌聲桃花潭水深千尺<lb/>
　不及汪倫送我情<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_171-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻一百七十一<lb/>
</p>
<p>
</p>
  </div>
</body>
</text>
</TEI>
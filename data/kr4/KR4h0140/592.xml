<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_592-1a"/>
　欽定四庫全書<lb/>
御定全唐詩巻五百九十二<lb/>
　　曹鄴<lb/>
　曹鄴字業<hi>一作鄴</hi>之桂州人登大中進士第由天平幕府<lb/>
　遷太常博士歴祠部郎中洋州刺史詩二巻<lb/>
　　　　徒相逢<lb/>
　江邊野花不須採梁頭野燕不用親西施本是越溪女<lb/>
　承恩不薦越溪人<lb/>
<pb n="KR4h0140_WYG_592-1b"/>
　　　　雜誡<lb/>
　帶香入鮑肆香氣同鮑魚未入猶可悟巳入當何如<lb/>
　　　　捕魚謠<lb/>
　天子好征戰百姓不種桑天子好年少無人薦馮唐天<lb/>
　子好美女夫婦不成雙<lb/>
　　　　四怨三愁五情詩十二首<hi>并序</hi>
　　　鬱於内者怨也阻於外者愁也犯於性者情也三<lb/>
　　　者有一賊於前必為顛為沴為蚤死人鄴專仁誼<lb/>
<pb n="KR4h0140_WYG_592-2a"/>
　　久矣有舉不得用心恐中斯物殞天命幸未死間<lb/>
　　作四怨三愁五情以望詩人救<lb/>
　　　　其一怨<lb/>
美人如新花許嫁還獨守豈無青銅鏡終日自疑醜<lb/>
　　　　其二怨<lb/>
庭花巳結子巖花猶弄色誰令生處遠用盡春風力<lb/>
　　　　其三怨<lb/>
短鬟一如螓長眉一如蛾相共掉蓮舟得花不如他<lb/>
<pb n="KR4h0140_WYG_592-2b"/>
　　　　其四怨<lb/>
手推嘔啞車朝朝暮暮耕未曽分得榖空得老農名<lb/>
　　　　其一愁<lb/>
遠夢如水急白髮如草新歸期待春至春至還送人<lb/>
　　　　其二愁<lb/>
澗草短短青山月朗朗明此夜目不掩屋頭烏啼聲<lb/>
　　　　其三愁<lb/>
别家鬢未生到城鬢似髮朝朝臨川望灞水不入越<lb/>
<pb n="KR4h0140_WYG_592-3a"/>
　　　　其一情<lb/>
東西是長江南北是官道牛羊不戀山只戀山中草<lb/>
　　　　其二情<lb/>
阿嬌生漢宫西施住南國專房莫相妬各自有顔色<lb/>
　　　　其三情<lb/>
蛺蝶空中飛夭桃庭中春見他夫婦好有女初嫁人<lb/>
　　　　其四情<lb/>
檳榔自無柯椰葉自無陰常羨庭邊<hi>一作亭前</hi>竹生笋高於<lb/>
<pb n="KR4h0140_WYG_592-3b"/>
林<lb/>
　　　　其五情<lb/>
野雀空城饑交交復飛飛勿怪官倉粟官倉無空時<lb/>
　　　寄劉駕<lb/>
一川草色青褭褭遶屋水聲如在家悵望美人不攜手<lb/>
牆東又發數枝花<lb/>
　　　風人體<lb/>
出門行一步形影便相失何況大隄上驄馬如箭疾夜<lb/>
<pb n="KR4h0140_WYG_592-4a"/>
夜如織婦尋思待成匹郎只不在家在家亦如出將金<lb/>
與卜人譎道遠行吉念郎縁底事不具<hi>一作見</hi>天與日<lb/>
　　　杏園即<hi>一本無即字</hi>席上同年<lb/>
岐路不在天十年行不至一旦公道開青雲在平地枕<lb/>
上數聲鼓衡門巳如市白日探得珠不待驪龍睡怱怱<lb/>
出九衢僮僕顏色異故衣未及換尚有去年淚晴陽照<lb/>
花影落絮浮野翠對酒時忽驚猶疑夢中事自憐孤飛<lb/>
鳥得接鸞鳯翅永懷共濟心莫起胡越意<lb/>
<pb n="KR4h0140_WYG_592-4b"/>
　　　恃寵<lb/>
二月樹色好昭儀正驕奢恐君愛陽豔斫却園中花三<lb/>
十六宮女髻鬟各如鴉君王心所憐獨自不見瑕臺上<lb/>
紅燈盡未肻下金車一笑不得所塵中悉無家飛燕身<lb/>
更輕何必恃容華<lb/>
　　　題女郎廟<lb/>
數㸃烟香出廟門女娥飛去影中存年年嶺上春無主<lb/>
露泣花愁斷客魂<lb/>
<pb n="KR4h0140_WYG_592-5a"/>
　　　四望樓<hi>樓在洛陽東今廢秦時有貴公子賈虛每日宴其上</hi>
背山見樓影應合與山齊座上日巳出城中未鳴鷄無<lb/>
限燕趙女吹笙上金梯風起洛陽東香過洛陽西公子<lb/>
長夜醉不聞子規啼<lb/>
　　　築城三首<lb/>
郎有蘼蕪心妾有芙蓉質不辭嫁與郎築城無休日<lb/>
嗚嗚啄人鴉軋軋上城車力盡土不盡得歸亦無家<lb/>
築人非築城圍秦豈圍我不知城上土化作宮中火<lb/>
<pb n="KR4h0140_WYG_592-5b"/>
　　　奉命齊州推事畢寄本府尚書<lb/>
越鳥栖不定孤飛入齊鄉日暮天欲雨那兼羽翎傷州<lb/>
民言刺史蠧物甚於蝗受命大執法草草是行裝僕隸<lb/>
皆分散單車驛路長四顧無相識奔馳若投荒重門下<lb/>
長鎖樹影空過牆驅囚遶廊屋<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>如牛羊獄吏相對<lb/>
語簿書堆滿牀𫾣枷打鎖聲終日在目旁旣捨三山侶<lb/>
來餘五斗糧忍學空城雀潛身入官倉國中天子令頭<lb/>
上白日光曲木用處多不如直為梁恐孤食恩地晝夜<lb/>
<pb n="KR4h0140_WYG_592-6a"/>
心不遑仲夏天氣熱鬢鬚忽成霜社鼠不可灌城狐不<lb/>
易防偶於擒縱間盡得見否臧截斷姦吏舌擘開寃人<lb/>
腸明朝向西望走馬歸汶陽<lb/>
　　　北郭閒思<lb/>
山前山後是青草盡日出門還掩門每思骨肉在天畔<lb/>
來看野翁憐子孫<lb/>
　　　戰城南<lb/>
千金畫陣圖自為弓劒苦殺盡田野人將軍猶愛武性<lb/>
<pb n="KR4h0140_WYG_592-6b"/>
命換他恩功成誰作主鳯凰樓上人夜夜長歌舞<lb/>
　　　自退<lb/>
寒<hi>一作鄰</hi>女面如<hi>一作/上</hi>花空<hi>一作/寂</hi>寂<hi>一作/牀</hi>常<hi>一作花</hi>對影況<lb/>
我<hi>一作妾</hi>不嫁郎甘為瓶墮井<lb/>
　　　早起<lb/>
月墮滄浪西門開樹無影此時歸夢闌立在<hi>一作獨立</hi>梧桐<lb/>
井<lb/>
　　　古相送<lb/>
<pb n="KR4h0140_WYG_592-7a"/>
行人卜去期白髮根巳出執君青松枝空數别來日心<lb/>
如七夕女生死難再匹且願車聲迫莫使馬行疾巫山<lb/>
千丈高亦恐夢相失<lb/>
　　　甲第<lb/>
遊人未入門花影出門前將軍來此住十里無荒田<lb/>
　　　望不來<lb/>
見花憶郎面常願花色新為郎容貌好難有<hi>一作好</hi>相似<lb/>
人<lb/>
<pb n="KR4h0140_WYG_592-7b"/>
　　　官倉鼠<lb/>
官倉老鼠大如斗<hi>一作牛</hi>見人開倉亦不走健兒無糧百<lb/>
姓饑誰遣朝朝入君口<lb/>
　　　題濮廟<lb/>
曉祭瑤齋夜扣鐘鼇頭風起浪重重人間直有仙桃種<lb/>
海上應無肉馬蹤赤水夢沈迷象罔翠華恩斷泣芙蓉<lb/>
不知皇帝三宮駐始向人間著袞龍<lb/>
　　　偶題<lb/>
<pb n="KR4h0140_WYG_592-8a"/>
白玉先<hi>一作老</hi>生多在市青牛道士不居山但能共得丹<lb/>
田語正是忙時身亦閒<lb/>
　　　登岳陽樓有懷寄座主相公<lb/>
南登岳陽樓北眺長安道不見昇平里千山樹如草骨<lb/>
肉在南楚沈憂起常早白社愁成空秋蕪待誰掃常聞<lb/>
詩人語西子不宜老賴識丹元君時來語蓬島<lb/>
　　　出闗<lb/>
山上黃犢走避人山下女郎歌滿野我獨南征恨此身<lb/>
<pb n="KR4h0140_WYG_592-8b"/>
更有無成出闗者<lb/>
　　　將赴天平職書懷寄翰林從兄<lb/>
居處絶人事門前雀羅施誰遣辟書至僕隸皆展眉疋<lb/>
馬渡河洛西風飄路岐手執王粲筆閒吟向旌旗香晩<lb/>
翠蓮動吟餘紅燭移開口啖酒肉將何報相知況我魏<lb/>
公子相顧不相疑豈學官倉鼠飽食無所為白露霑碧<lb/>
草芙蓉落清池自小不到處全家忽如歸吾宗處清切<lb/>
立在白玉墀方得一侍座單車又星飛願將門底水永<lb/>
<pb n="KR4h0140_WYG_592-9a"/>
託萬頃陂<lb/>
　　　賀雪寄本府尚書<lb/>
雨雪不順時陰陽失明晦麥根半成土農夫泣相對我<lb/>
公誠訴天天地忽巳泰長飇巻白雲散落羣峰外拂砌<lb/>
花影明交宮鶴翎碎宿鳥晨不飛猶疑月光在碧樹香<lb/>
盡發蠧蟲聲漸退有客懷兔園吟詩遶城内<lb/>
　　　寄嵩陽道人<lb/>
三山浮海倚蓬瀛路入真元險盡平華表千年孤鶴語<lb/>
<pb n="KR4h0140_WYG_592-9b"/>
人間一夢晩蟬鳴將龍逐虎神初王積火焚心氣漸清<lb/>
見説嵩陽有仙客欲持金簡問長生<lb/>
　　　去不返<lb/>
寒女不自知嫁為公子妻親情未識面明日便東西但<lb/>
得上馬了一去頭不回雙輪如鳥飛影盡東南街九重<lb/>
十二門一門四扇開君從此路去妾向此路啼但得見<lb/>
君面不辭插荆釵<lb/>
　　　送進士下第歸南海<lb/>
<pb n="KR4h0140_WYG_592-10a"/>
數片紅霞映夕陽攬君衣袂更移觴行人莫歎碧雲晩<lb/>
上國每年春草芳雪過藍闗寒氣薄鴈回湘浦怨聲長<lb/>
應無惆悵滄波遠十二玉<hi>一作重</hi>樓非我鄉<lb/>
　　　送厲圖南下第歸澧州<lb/>
當春人盡歸我獨無歸計送君自多感不是縁下第君<lb/>
看山上草盡有干雲勢結根旣不然何必更掩袂澧水<lb/>
鱸魚賤荆門楊栁細勿為陽豔留此處有月桂言畢尊<lb/>
未乾十二門欲閉佇立望不見登高更流涕吟君别我<lb/>
<pb n="KR4h0140_WYG_592-10b"/>
詩悵望水烟際<lb/>
　　　思不見<lb/>
但見出門蹤不見入門跡却笑山頭女無端化為石<lb/>
　　　貴宅<lb/>
入門又到門到門㦸相對玉簫聲尚遠疑似人不在公<lb/>
子厭花繁買藥栽庭内望遠不上樓牕中見天外此地<lb/>
日烹羊無異我食菜自是愁人眼見之若奢泰<lb/>
　　　下第寄知巳<lb/>
<pb n="KR4h0140_WYG_592-11a"/>
長安孟春至枯樹花亦發憂人此時心冷若松上雪自<lb/>
知才不堪豈敢頻泣血所痛無罪者明時屢遭刖故山<lb/>
秋草多一巻成古轍夜來遠心起夢見瀟湘月大賢冠<lb/>
蓋高何事憐屑屑不令傷弓鳥日暮飛向越聞知感激<lb/>
語胷中如有物舉頭望青天白日頭上沒歸來通濟里<lb/>
開戸山鼠出中庭廣寂寥但見薇與蕨無慮數尺軀委<lb/>
作泉下骨唯愁攬清鏡不見昨日髮願憐閨中女晩嫁<lb/>
唯守節勿惜四座言女巧難自説<lb/>
<pb n="KR4h0140_WYG_592-11b"/>
　　　吳宮宴<lb/>
吳宮城闕高龍鳯遙相倚四面鏗鼓鐘中央列羅綺春<lb/>
風時一來蘭麝聞數里三度明月落青娥醉不起江頭<lb/>
鐵劒鳴玉座成荒壘適來歌舞處未知身是鬼<lb/>
　　　長相思<lb/>
翦妾身上巾贈郎傷妾神郎車不暫停妾貌寧長春青<lb/>
天無停雪<hi>應作雲</hi>滄海無停津遣妾空牀夢夜夜隨車輪<lb/>
　　　長城下<lb/>
<pb n="KR4h0140_WYG_592-12a"/>
遠水猶歸壑征人合憶鄉泣多盈袖血吟苦滿頭霜楚<lb/>
國連天浪衡門到海荒何當生燕羽時得近雕梁<lb/>
　　　成名後獻恩門<lb/>
為物稍有香心遭蠧虫嚙平人登太行萬萬車輪折一<lb/>
辭桂嶺猨九泣東門月年年孟春時看花不如雪僻居<lb/>
城南隅顏子須泣血沈埋若九泉誰肻開口説辛勤學<lb/>
機杼坐對秋燈滅織錦花不常見之盡云拙自憐孤生<lb/>
竹出土便有節每聽浮競言喉中似無舌忽然風雷至<lb/>
<pb n="KR4h0140_WYG_592-12b"/>
驚起池中物拔上青雲巔輕如一毫髮瓏瓏金鎖甲稍<lb/>
稍城烏絶名字如鳥飛數日便到越幽蘭生雖晩幽香<lb/>
亦難歇何以保此身終身事無缺<lb/>
　　　贈道師<lb/>
舉世皆問人唯師獨求巳一馬無四蹄頃刻行千里應<lb/>
笑北原上丘墳亂如蟻<lb/>
　　　入闗<lb/>
衡門亦無路何況入西秦灸病不得穴徒為採艾人<lb/>
<pb n="KR4h0140_WYG_592-13a"/>
　　　聽劉尊師彈琴<lb/>
曽於<hi>一作遊</hi>清海獨聞蟬又向空庭夜聽泉不似齋堂人<lb/>
靜處秋聲長在七條弦<lb/>
　　　題山居<lb/>
掃葉煎茶摘葉書心閒無夢夜牕虛只應光武恩波晩<lb/>
豈是嚴君戀釣魚<lb/>
　　　闗試前送進士姚潛下第歸南陽<lb/>
馬嘶殘日沒殘霞二月東風便到家莫羨長安占春者<lb/>
<pb n="KR4h0140_WYG_592-13b"/>
明年始見故園花<lb/>
　　　滻川寄進士劉駕<lb/>
我家不背水君身不向越自是相憶苦忽如經年别山<lb/>
家草木寒石上有殘雪美人望不見迢迢雲中月<lb/>
　　　翠孤至渚宮寄座主相公<lb/>
萬里一孤舟春行夏方到骨肉盡單羸沈憂滿懷抱羈<lb/>
孤相對泣性命不相保開戸山鼠驚蟲聲亂秋草白菌<lb/>
縁屋生黃蒿擁籬倒對此起長嗟芳年亦須老恩門為<lb/>
<pb n="KR4h0140_WYG_592-14a"/>
宰相出入用天道忽於摧落間收得青松操全家到江<lb/>
陵屋虛風浩浩中腸自相伐日夕如寇盜其下有孤姪<lb/>
其上有孀嫂黃糧賤於土一飯常不飽天斜日光薄地<lb/>
濕蟲呌噪惟恐道忽消形容益枯槁古人於黃雀豈望<lb/>
白環報奉答恩地恩何慚以誠告<lb/>
　　　早秋宿田舍<lb/>
澗草疎疎螢火光山月朗朗楓樹長南村犢子夜聲急<lb/>
應是欄邊新有霜<lb/>
<pb n="KR4h0140_WYG_592-14b"/>
　　　旅次岳陽寄京中親故<lb/>
君山南面浪連天一客愁心兩處懸身逐片帆歸楚澤<lb/>
魂隨流水向秦川月回浦北千尋雪樹出湖東幾㸃烟<lb/>
更欲登樓向西望北風催上洞庭船<lb/>
　　　題舒鄉<hi>一本有驛字</hi>
功名若及鴟夷子必擬將舟泛洞庭栁色湖光好相待<lb/>
我心非醉亦非醒<lb/>
　　　碧尋<hi>一作潯</hi>宴上有懷知己<lb/>
<pb n="KR4h0140_WYG_592-15a"/>
　荻花蘆葉滿溪流一簇笙歌在水樓金管曲長人盡醉<lb/>
　玉簪恩重獨生愁女蘿力弱難逢地桐樹心孤易感秋<lb/>
　莫怪當歡却惆悵全家欲上五湖舟<lb/>
　　　　從天平節度使遊平流園<lb/>
　池塘靜於寺俗事不到眼下馬如在山令人忽疎散明<lb/>
　公有高思到此遂長返乗興挈一壺折荷以為盞入竹<lb/>
　藤似虵侵牆水成蘚幽鳥不識人時來拂冠冕沿流路<lb/>
　若窮及行路猶遠洞中巳云夕洞口天未晩自憐不羈<lb/>
<pb n="KR4h0140_WYG_592-15b"/>
　者寫物心常簡翻愁此興多引得嵇康嬾<lb/>
　　　　故人寄茶<hi>一作李徳裕詩</hi>
　劒外九華英緘題下玉京開時微月上碾處亂泉聲半<lb/>
　夜招僧至孤吟對月烹碧沈霞脚碎香泛乳花輕六腑<lb/>
　睡神去數朝詩思清月餘不敢費留伴肘書行<lb/>
　<lb/>
　<lb/>
御定全唐詩巻五百九十二<lb/>
</p>
<p>
</p>
  </div>
</body>
</text>
</TEI>
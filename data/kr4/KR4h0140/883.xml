<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_883-1a"/>
　欽定四庫全書<lb/>
御定全唐詩卷八百八十三<lb/>
　　嚴維<hi>詩一首</hi>
　　　　晚霽登王六東閣<lb/>
　試上江樓望初逢山雨晴連空青嶂合向晚白雲生俊<lb/>
　美要殊觀蕭條見逺情情來不可極日暮水流清<lb/>
　　顧况<hi>詩四首</hi>
　　　　曲龍山歌<lb/>
<pb n="KR4h0140_WYG_883-1b"/>
　曲龍丈人冠藕花其顔色映光明砂玉䋲金枝有通籍<lb/>
　五嶽三山如一家遥指叢霄㳫靈島島中曄曄無凡草<lb/>
　九仙傲倪折五芝翠鳯白麟回異道石臺石鏡月長明<lb/>
　石洞石橋連上清人間妻子見不識拍雲揮手升天行<lb/>
　摩天截漢何瀟灑四石五雲更上下下方小兆更拜焉<lb/>
　願得騎雲作車馬<lb/>
　子欲居九夷乗桴浮於海聖人之意有所在曲龍何在<lb/>
　在海中石室玉堂窅玲瓏其下深怪之所産其上靈棲<lb/>
<pb n="KR4h0140_WYG_883-2a"/>
復無恨無風浪頂髙屋脊有風天晴翻海眼願逐剛風<lb/>
騎吏旋起居按摩參寥天鳯皇頬骨流珠佩孔雀尾毛<lb/>
張翠盖下看人界等蟲沙夜宿層城阿母家<lb/>
　　　栁宜城鵲巢歌<hi>并序</hi>
　　俗傳鵲巢在南令人貧窮多口舌東西家者巳斫<lb/>
　　樹枝公獨任其乳育於鳥如此於人可知况承命<lb/>
　　歌曰<lb/>
相公宅前楊栁樹野鵲飛來復飛去東家斫樹枝西家<lb/>
<pb n="KR4h0140_WYG_883-2b"/>
斫樹枝東家西家斫樹枝發遣野鵲巢何枝相君處分<lb/>
留野鵲一月生得三箇兒相君長命復富貴口舌貧窮<lb/>
徒爾為<lb/>
　　　道該上人院石竹花歌<lb/>
道該房前石竹叢深淺紫深淺紅嬋娟灼爍委清露小<lb/>
枝小葉飄香風上人心中如鏡中永日垂簾觀色空<lb/>
　耿湋<hi>詩一首</hi>
　　　九日<lb/>
<pb n="KR4h0140_WYG_883-3a"/>
九日强游登藻井髮稀那敢插茱茰横空過雨千峰出<lb/>
大野新霜萬壑鋪更望尊中菊花酒殷勤能得㡬回沽<lb/>
　竇叔向<hi>詩一首</hi>
　　　青陽館望九子山<lb/>
蒼翠岧嶤上碧天九峰遥落縣門前毫芒映日千重樹<lb/>
涓滴垂空萬丈泉武帝南遊曽駐蹕始皇東幸亦祈年<lb/>
雲祠絶跡終難訪唯有猨聲到客邉<lb/>
　王季友<hi>詩二首</hi>
<pb n="KR4h0140_WYG_883-3b"/>
　　　青出藍<lb/>
芳藍滋疋帛人力半天經浸潤加新氣光輝勝本清還<lb/>
同氷出水不共草為螢翻覆衣襟上偏知造化靈<lb/>
　　　皇帝移晦日為中和節<lb/>
皇心不向晦改節號中和淑氣同風景嘉名别詠歌前<lb/>
裙移舊俗賜尺下新科厯象千年正酺醵四海多花隨<lb/>
春令發鴻度嵗陽過天地齊休慶歡聲欲蕩波<lb/>
　劉商<hi>詩一首</hi>
<pb n="KR4h0140_WYG_883-4a"/>
　　　送劉南史徃杭州拜覲别駕叔<lb/>
兄弟飄零自長年見君眉白轉相憐清揚似玉須勤學<lb/>
富貴由人不在天萬里榛蕪迷舊國兩河烽火復相連<lb/>
林中若使題書信但問漳濵訪客船<lb/>
　楊巨源<hi>詩二首</hi>
　　　和汴州令狐相公白菊<lb/>
兔園春欲盡别有一叢芳直似窮隂雪全輕向曉霜凝<lb/>
暉侵桂魄晶彩奪螢光素蕚迎風舞銀房泫露香水晶<lb/>
<pb n="KR4h0140_WYG_883-4b"/>
簾不隔雲母扇韜鋩紈袖呈瑶瑟氷容啟玉堂今來碧<lb/>
油下知自白雲鄉留此非吾土須移鳯沼傍<lb/>
　　　贈陳判官求子花詩<hi>魏府出此物</hi>
油地輕綃碧且紅須憐纎手是良工能生麗思千花外<lb/>
善㸃穠姿五彩中子細傳看臨霽景殷勤持贈及春風<lb/>
若将江上迎桃葉一帖何妨錦繡同<lb/>
　歐陽詹<hi>詩一首</hi>
　　　同諸公過福先寺律院宣上人房<lb/>
<pb n="KR4h0140_WYG_883-5a"/>
律座下朝講晝門猶掩闗叨同静者來正值髙雲閑寂<lb/>
爾方丈内瑩然虛白間千燈智慧心片玉清羸顔松色<lb/>
落深井竹隂寒小山晤言流曦晚惆悵歸人寰<lb/>
　白居易<hi>詩三首</hi>
　　　城西别元九<lb/>
城西三月三十日别友辭春兩恨多帝里却歸猶寂寞<lb/>
通州獨去又如何<lb/>
　　　陳家紫藤花下贈周判官<lb/>
<pb n="KR4h0140_WYG_883-5b"/>
藤花無次第萬朶一時開不是周從事何人喚我來<lb/>
　　　遊小洞庭<lb/>
湖山上頭别有湖芰荷香氣占仙都夜含星斗分乾象<lb/>
曉映雷雲作畵圖風動緑蘋天上浪鳥棲寒照月中烏<lb/>
若非神物多靈迹争得長年冬不枯<lb/>
　楊衡<hi>詩一首</hi>
　　　傷蔡處士<lb/>
箧中遺草是琅玕對此令人灑淚看三逕尚疑行迹在<lb/>
<pb n="KR4h0140_WYG_883-6a"/>
數螢猶自映書殘晨光不借泉門曉暝色空添隴樹寒<lb/>
欲問皇天天更逺有才無命説應難<lb/>
　丘丹<hi>詩二首</hi>
　　　奉使過石門瀑布<hi>并序</hi>
　　謝康樂宋景平中為永嘉守有宿石門巖上詩予<lb/>
　　六代祖梁中書侍郎天監中有過石門瀑布詩後<lb/>
　　亦為此郡小子大厯中奉使竊有繼作雖不足克<lb/>
　　紹祖徳追蹤昔賢盖造竒懐感之志也<lb/>
<pb n="KR4h0140_WYG_883-6b"/>
溪上望懸泉耿耿雲中見披榛上巖巘絶壁正東面千<lb/>
仞瀉聨珠一潭噴飛霰嵯灇滿山響坐覺炎氛變照日<lb/>
類虹蜺從風似綃練靈竒既天造惜處窮海甸吾祖昔<lb/>
登臨謝公亦遊衍王程懼淹泊下磴空延眷千里雷尚<lb/>
聞巒廻樹葱蒨奔波<hi>一作此來</hi>恭賤役探討媿前彦永欲洗<lb/>
塵纓終當惬兹願<lb/>
　　　秋夕宿石門館<lb/>
暝從石門宿揺落四岩空潭月漾山足天河瀉澗中杉<lb/>
<pb n="KR4h0140_WYG_883-7a"/>
松寒似雨猨鳥夕驚風獨卧不成寐蒼然想謝公<lb/>
　張碧<hi>詩三首</hi>
　　　廬山瀑布<lb/>
誰将織女機頭練貼出青山碧雲面造化工夫不等閑<lb/>
剪破澄江凝一片怪来洞口流嗚咽怕見三冬晝飛雪<lb/>
石鏡無光相對愁漫漫頂上沈秋月争得陽烏照山北<lb/>
放出青天豁胸臆黛花新染插天風驀吐中心爛銀色<lb/>
五月六月暑雲飛閣門逺看澄心機參差碎碧落巖畔<lb/>
<pb n="KR4h0140_WYG_883-7b"/>
梅花亂擺當風散<lb/>
　　　林書記薔薇<lb/>
東風折盡諸花卉是箇亭䑓冷如水黄鸝舌滑跳栁隂<lb/>
教看薔薇吐金蘂雙成湧出瑠璃宫天香濶罩紅熏籠<lb/>
西施曉下吴王殿亂抛嬌臉新匀濃瑶姬學繡流蘇幔<lb/>
緑夹殷紅垂錦叚炎洲吹落滿汀雲阮瑀庭前装一半<lb/>
醉且書懐還復吟蜀箋影裏霞光侵秦娥晩憑欄干立<lb/>
柔枝墜落青羅襟殷勤無波緑池水為君作鏡開妝蘂<lb/>
<pb n="KR4h0140_WYG_883-8a"/>
　　　荅友人新栽松<hi>第十一句缺二字</hi>
石門新長青龍髯虬身宛轉雲光粘聞君愛我幽崖前<lb/>
十株五株寒霜天越溪老僧頭削雪曽云手植當庭月<lb/>
三十年来遮火雲凉風五月生空門願君栽於清澗泉<lb/>
貞姿莫迓夭桃妍　　易開還易落貞姿欎欎長依然<lb/>
山童嬾上孤峯巔當窗劃破屏風煙<lb/>
　陳翥<hi>詩二首</hi>
　　　金錢花<lb/>
<pb n="KR4h0140_WYG_883-8b"/>
裊露牽風夹瘦莎一星星火遍窠窠閑門永巷新秋裏<lb/>
幸不傷亷莫怕多<lb/>
古蘚寒蕪讓品流小齋多謝伴清幽若教夷甫門前種<lb/>
也是無多過一秋<lb/>
　長孫佐輔<hi>詩二首</hi>
　　　山居雨霽即事<lb/>
結茅蒼嶺下自與喧卑隔况值雷雨晴郊原轉岑寂出<lb/>
門看反照繞屋殘溜滴古路絶人行荒陂響螻蟈籬崩<lb/>
<pb n="KR4h0140_WYG_883-9a"/>
𤓰豆蔓圃壊牛羊跡斷續古祠鴉髙低逺村笛喜聞東<lb/>
臯潤欲徃未通屐杖䇿試危橋攀蘿瞰苔壁隣翁夜相<lb/>
訪緩酌聊跂石新月出汙尊浮雲在巾舄常隳腐儒操<lb/>
謬習經邦畫有待時未知非闗慕沮溺<lb/>
　　　秋日登山<lb/>
逐勝不怯寒秋山閒獨登依稀小徑通深處逢来僧側<lb/>
石擁寒溜欹松懸古藤明書問知友興詠将誰能<lb/>
　竇鞏<hi>詩一首</hi>
<pb n="KR4h0140_WYG_883-9b"/>
　　　自京師将赴黔南<lb/>
風雨荆州二月天問人須雇峽中船西南一望雲和水<lb/>
猶道黔南有四千<lb/>
　姚合<hi>詩一首</hi>
　　　中秋夜洞庭圓月<lb/>
素月閒秋景騷人汎洞庭滄波正澄霽凉葉未飄零練<lb/>
彩凝葭菼霜容静杳㝠曉棲河畔鶴宵映渚邉螢圓彩<lb/>
含珠魄㣲飈發桂馨誰憐採蘋客此夜宿孤汀<lb/>
<pb n="KR4h0140_WYG_883-10a"/>
　李渉<hi>詩九首</hi>
　　　濉陽行<lb/>
黄昬日暮驅羸馬夜宿濉陽烽火下此地新經殺戮來<lb/>
墟落無煙空碎瓦層氷塞斷隋朝水一道銀河貫千里<lb/>
愁心翻覆夢難成病僕呻吟呼不起泗水三千招義軍<lb/>
夲是征戰邀殊勲十年麾下蓄壮氣一朝此地為愁人<lb/>
昨日太陽回照燭轉見天心重含育早晩東風的發生<lb/>
古堤春草年年緑<lb/>
<pb n="KR4h0140_WYG_883-10b"/>
　　　六歎<hi>集巳載三首</hi>
蓬莱島邉採珠客西望人寰星漢隔千重疊浪聳雲髙<lb/>
萬里平沙連月白海中洞穴尋難極水底鮫人半相識<lb/>
𤣥蚌初開影暫明驪龍欲近威難逼辛苦風濤白首期<lb/>
得珠却恨求珠時隋侯歿世㡬千載只今薄俗空嗤嗤<lb/>
燕王愛賢築金臺四方豪俊承風来秦王燒書殺儒客<lb/>
肘腋之中千里隔去年八月幽并道昭王陵邉哭秋草<lb/>
今年二月遊函闗秦家城外悲河山河上山邉車馬路<lb/>
<pb n="KR4h0140_WYG_883-11a"/>
殘日青煙五陵樹<lb/>
闗東病儒客梁城五嵗十回逢亂兵燒人之家食人肉<lb/>
狼虎熾心都未足城裏愁雲不開城城頭野草春還緑<lb/>
五十餘年忠烈臣臨難守節羞謀身堂上英髦沈白刃<lb/>
門前輿𨽻乗朱輪千古傷心汴河水隂天落日悲風起<lb/>
　　　却歸巴陵途中走茟寄唐知言<lb/>
去年臘月來夏口黒風白浪打頭吼櫓聲軋軋揺不前<lb/>
看他撩亂張帆走逾月始到鸚鵡洲嗚嗚暮角喧城頭<lb/>
<pb n="KR4h0140_WYG_883-11b"/>
逡廵未得見官長夢寝但覺生愁憂軍中賢倅李監察<lb/>
人馬曉來兼手札教令參謁禮數全頭頭要處相稱掣<lb/>
唐氏一門今五龍聲華殷殷皆如鍾就中十一最年少<lb/>
别有俊氣横心胸巧綴五言才刮骨却怕柱天身硉矹<lb/>
後輩無勞續出頭拗堂不合窺溟渤君家三兄舊山侣<lb/>
方寸乆来常許與不覺淹留兩月餘風光爛漫生洲渚<lb/>
宇文文學儒家子竹繞書齋花映水醉舞狂歌此地多<lb/>
有時酩酊扶還起猥䝉方伯憐飢貧假名許得陪諸賔<lb/>
<pb n="KR4h0140_WYG_883-12a"/>
酒家債負有填日恣意頗敢排青緡余瞿二家同愛客<lb/>
園蔬任遣奴人摘野狐泉頭銀葉方一别十年今再覿<lb/>
更有風流歙奴子能将盤帕來欺爾白馬青袍豁眼明<lb/>
許他真是查郎髓良㑹芳時難再來隟光電影長相催<lb/>
扁舟惆悵人南去目斷江天凡㡬回<lb/>
　　　山中五無奈何<hi>詩一首見本集題止山中二字</hi>
無奈落葉何紛紛滿衰草疾來無氣力擁户不能掃欲<lb/>
訪雲外人都迷上山道<lb/>
<pb n="KR4h0140_WYG_883-12b"/>
無奈澗水何喧喧夜鳴石疎林透斜月散亂金光滴欲<lb/>
訪澗底人路窮潭水碧<lb/>
無奈阿鼎何嬌啼索梨栗柴門正風雨千向千回出欲<lb/>
識老病心頼渠将過日<lb/>
無奈梅花何滿巖光似雪春風總未至獨自驚時節欲<lb/>
見惆悵心又看花上月<lb/>
　張祜<hi>詩五首</hi>
　　　江南雜題<lb/>
<pb n="KR4h0140_WYG_883-13a"/>
積潦池新漲頹垣址舊髙怒蛙横飽腹鬬雀墮輕毛碧<lb/>
瘦三稜草紅鮮百葉桃幽棲日無事痛飲讀離騷<lb/>
　　　賦得福州白竹扇子<hi>探得輕字</hi>
金泥小扇謾多情未勝南工巧織成藤縷雪光纒柄滑<lb/>
篾鋪銀薄露花輕清風坐向羅衫起明月看從玉手生<lb/>
猶頼早時君不棄每憐初作合歡名<lb/>
　　　潤州楊别駕宅送蒋侍御收兵歸揚州<lb/>
冷氣清金虎兵威壮鐵冠揚旌川色暗吹角水風寒人<lb/>
<pb n="KR4h0140_WYG_883-13b"/>
對輜駢醉花垂睥睨殘羡歸丞相閣空望舊門䦨<lb/>
　　　觀泗州李常侍打毬<lb/>
日出樹煙紅開場畫鼓雄驟騎鞍上月輕撥鐙前風斗<lb/>
轉時乗勢旁捎乍迸空等來低背手争得旋分騣逺射<lb/>
門斜入深排馬迥通遥知三殿下長恨出征東<lb/>
　　　閑居<lb/>
僻巷新苔徧空庭弱栁垂井欄防穉子盆水試鵝兒喜<lb/>
客加籩食邀僧長路棋未能抛世事除此更何為<lb/>
<pb n="KR4h0140_WYG_883-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_883-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷八百八十三<lb/>
</p>
<p>
</p>
  </div>
</body>
</text>
</TEI>
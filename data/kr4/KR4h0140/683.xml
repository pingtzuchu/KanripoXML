<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_683-1a"/>
　欽定四庫全書<lb/>
御定全唐詩巻六百八十三<lb/>
　　韓偓<lb/>
　　　　幽窗<hi>以下香籨集</hi>
　刺繡非無暇幽窗自<hi>一作日</hi>尟歡手香江橘嫩齒輭<hi>一作冷</hi>
　越梅酸密約臨行怯私書欲報難無憑諳鵲語猶得暫<lb/>
　心寛<lb/>
　　　　江樓二首<lb/>
<pb n="KR4h0140_WYG_683-1b"/>
　夢啼嗚咽覺無語杳杳微微望煙浦樓空客散燕交飛<lb/>
　江静帆飛<hi>一作稀</hi>日亭午<lb/>
　鯷魚苦筍香味新楊栁<hi>一作花</hi>酒旗三月春風光百計牽<lb/>
　人老争奈多情是<hi>一作足</hi>病身<lb/>
　　　　春盡日<lb/>
　樹頭初<hi>一作春</hi>日照西<hi>一作窗</hi>檐樹底蔫花夜雨霑外院池<lb/>
　亭聞動鎻後堂闌檻見垂簾栁腰入戸風斜倚榆莢堆<lb/>
　牆水半淹把酒送春惆悵在年年三月病厭厭<hi>一作懨懨</hi>
<pb n="KR4h0140_WYG_683-2a"/>
　　　詠燈<lb/>
髙在酒樓明錦幕逺随漁艇泊煙江古來幽怨皆銷骨<lb/>
休向長門背雨窗<lb/>
　　　别緒<lb/>
别緒靜<hi>一作情</hi>愔愔牽愁暗入心已囬花渚櫂悔聼酒壚<lb/>
琴菊露淒羅幕棃霜惻錦衾此生終獨宿到死誓相尋<lb/>
月好知何計歌闌歎<hi>一作欲一作思</hi>不禁山巔更髙<hi>一作何</hi>處憶<lb/>
上上頭唫<lb/>
<pb n="KR4h0140_WYG_683-2b"/>
　　　見花<lb/>
褰裳擁鼻正吟詩日午墻頭獨見時血染蜀羅山躑躅<lb/>
肉紅宫錦海棠棃因狂得病真閒事欲詠無才是所悲<lb/>
看却東<hi>一作春</hi>風歸去也争教判<hi>一作賸</hi>得最繁枝<lb/>
　　　馬上見<lb/>
驕馬錦連錢<hi>一作乾</hi>乗騎是謫仙和帬穿玉鐙隔袖把金<lb/>
鞭去帶懵騰醉歸成<hi>一作應</hi>困頓眠自憐輸廏吏餘煖在<lb/>
香韀<lb/>
<pb n="KR4h0140_WYG_683-3a"/>
　　　繞廊<lb/>
濃煙隔簾香漏泄斜燈映竹光参差繞廊倚柱<hi>一作檻</hi>堪<lb/>
<hi>一作更一作正</hi>惆悵細<hi>一作微</hi>雨輕寒花落時<lb/>
　　　屐子<lb/>
方<hi>一作六</hi>寸膚圓光緻緻白羅繡屧紅托<hi>一作花</hi>裏南朝天<lb/>
子欠<hi>一作事</hi>風流却重金蓮輕緑齒<lb/>
　　　青春<lb/>
眼意心期卒未休暗中終擬約秦樓光陰負我難相遇<lb/>
<pb n="KR4h0140_WYG_683-3b"/>
<hi>一作偶</hi>情緒牽人不自由遥夜定嫌香蔽膝悶時<hi>一作懐一作心</hi>
應弄玊搔頭櫻桃花謝棃花發腸斷青春兩處愁<lb/>
　　　聞雨<lb/>
香侵蔽膝夜寒輕聞雨傷春夢不成羅帳四垂紅<hi>一作花</hi>
燭背玊釵敲著枕函聲<lb/>
　　　嬾起<hi>一作閨意</hi>
百舌喚<hi>一作惱</hi>朝眠春心動㡬般枕㾗霞黯<hi>一作霞紅暗</hi>澹淚<lb/>
粉玉䦨珊<hi>一作干</hi>籠繡香烟歇屏山燭燄殘煖嫌<hi>一作憐</hi>羅<lb/>
<pb n="KR4h0140_WYG_683-4a"/>
韤窄瘦覺錦衣寛昨夜三更雨今朝<hi>一作臨明</hi>一陣寒海棠<lb/>
花在否側卧巻簾看<lb/>
　　　已涼<lb/>
碧闌干外繡<hi>一作翠</hi>簾垂猩血<hi>一作/色</hi>屏風畫折<hi>一作柘</hi>枝八<lb/>
尺龍鬚方錦褥已涼天氣未寒時<lb/>
　　　欲去<lb/>
紛紜隔窗語重約蹋青期總<hi>一作縱</hi>得相逄處無非欲<hi>一作</hi>
<hi>非無獨</hi>去時恨深書不盡寵極意多疑惆悵桃源路惟教<lb/>
<pb n="KR4h0140_WYG_683-4b"/>
夢寐知<lb/>
　　　横塘<lb/>
秋寒<hi>一作風</hi>灑背入簾霜鳳脛<hi>一作/頸</hi>燈清<hi>一作青</hi>照洞房蜀<lb/>
紙麝煤沾<hi>一作添</hi>筆興<hi>一作媚</hi>越甌犀液發茶香風飄亂點<lb/>
更籌轉拍送繁弦曲破長散客出門斜月在兩睂愁思<lb/>
問<hi>一作向</hi>横塘<lb/>
　　　五更<lb/>
往年<hi>一作來</hi>曾約鬱金牀半夜潛身入洞房懐裏不知金<lb/>
<pb n="KR4h0140_WYG_683-5a"/>
鈿落暗中唯<hi>一作空</hi>覺繡鞵<hi>一作衣</hi>香此時欲别魂俱斷自<lb/>
後相逄眼更狂光景旋消<hi>一作暗添</hi>惆悵在一生贏得是淒<lb/>
涼<lb/>
　　　聫綴體<lb/>
院宇秋明<hi>一作明秋</hi>日日長社前一雁到<hi>一作别</hi>遼陽隴頭鍼<lb/>
線年年事不喜寒碪𢷬斷腸<lb/>
　　　半睡<lb/>
擡鏡<hi>一作照</hi>仍嫌重<hi>一作痩</hi>更衣又怕寒宵分未歸帳半睡<lb/>
<pb n="KR4h0140_WYG_683-5b"/>
待郎看<lb/>
　　　寒食夜<hi>一作深夜一作夜深</hi>
清江碧草兩悠悠各自風流一種愁正是落花寒食夜<lb/>
<hi>一作雨</hi>夜深無伴<hi>一作/㚘</hi>倚南<hi>一作空</hi>樓<lb/>
　　　哭花<lb/>
曾愁<hi>一作悲</hi>香結破顔遲今見<hi>一作日</hi>妖紅委地時若是有<lb/>
情争不哭夜來風雨𦵏西施<lb/>
　　　重遊曲江<lb/>
<pb n="KR4h0140_WYG_683-6a"/>
鞭梢亂拂暗傷情蹤跡難尋露草青猶是玉輪曾輾處<lb/>
一泓<hi>一作溪</hi>秋水<hi>一作春雨</hi>漲浮萍<lb/>
　　　遥見<lb/>
悲歌淚溼澹胭脂閑立風吹金縷衣白玊堂東遥見後<lb/>
<hi>一作處</hi>令人斗<hi>一作/陡</hi>薄<hi>一作評說</hi>畫楊妃<lb/>
　　　新秋<lb/>
一夜清風動扇愁背時容色入新秋桃花臉<hi>一作眼</hi>裏汪<lb/>
汪淚忍到更深枕上流<lb/>
<pb n="KR4h0140_WYG_683-6b"/>
　　　宫詞<lb/>
繡帬<hi>一作屛</hi>斜立正銷魂侍女移燈掩殿門燕子不來<hi>一作</hi>
<hi>歸</hi>花著雨春風應自<hi>一作是</hi>怨黄昬<lb/>
　　　蹋青<hi>一夲有詞字</hi>
蹋青㑹散<hi>一作上</hi>欲歸時金車久立頻催上收帬整髻故<lb/>
遲遲<hi>一作留</hi>兩點深心各惆悵<lb/>
　　　夜深<hi>一作寒食夜</hi>
惻惻輕寒剪剪風小梅<hi>一作杏花</hi>飄雪杏花<hi>一作小桃</hi>紅夜深斜<lb/>
<pb n="KR4h0140_WYG_683-7a"/>
搭鞦韆索樓閣朦朧煙<hi>一作細</hi>雨中<lb/>
　　　夏日<lb/>
庭樹新隂葉未成玉階人静一蟬<hi>一作下簾</hi>聲相風不動烏<lb/>
龍睡時有<hi>一作待得</hi>嬌鶯<hi>一作幽禽</hi>自唤名<lb/>
　　　新上頭<lb/>
學梳鬆鬢<hi>一作蟬鬢</hi>試新帬<hi>一作/帬新</hi>消息佳期在此春為要<hi>一作</hi>
<hi>愛</hi>好多心<hi>一作心多</hi>轉惑偏將宜稱問傍人<lb/>
　　　中庭<lb/>
<pb n="KR4h0140_WYG_683-7b"/>
夜短睡遲慵早起日髙方始出紗窗中庭自摘青梅子<lb/>
先<hi>一作閑</hi>向釵頭戴一雙<lb/>
　　　詠浴<lb/>
再整魚犀攏翠簮解衣先覺冷森森教移蘭燭<hi>一作燼</hi>頻<lb/>
羞影自試<hi>一作拭</hi>香湯更怕深初似洗<hi>一作染</hi>花難按抑終<lb/>
憂<hi>一作愁</hi>沃雪不勝任豈知侍女簾帷外賸取君王㡬<hi>一作</hi>
<hi>數</hi>餅金<lb/>
　　　席上有贈<lb/>
<pb n="KR4h0140_WYG_683-8a"/>
矜嚴標格絶嫌猜嗔怒雖<hi>一作難</hi>逄笑靨<hi>一作眼</hi>開小雁斜<lb/>
侵睂栁去媚霞横接眼波來鬢垂香頸雲遮藕粉著蘭<lb/>
胸雪壓梅莫道風流無宋玉好將心力事妝臺<lb/>
　　　早歸<lb/>
去是黄昬後歸當朧<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>時扠<hi>一作衩</hi>衣吟宿醉風露動相<lb/>
思<lb/>
　　　玉合<hi>雜言</hi>
羅嚢繡兩鳳皇<hi>一作鴛鴦</hi>玉合雕雙鸂鷘中有蘭膏漬<hi>一作積</hi>
<pb n="KR4h0140_WYG_683-8b"/>
紅豆毎囬拈著長相<hi>一作思</hi>憶長相<hi>一作思</hi>憶經㡬春人悵<lb/>
望香氤氲開緘不見新書迹帶粉猶殘舊淚<hi>一作指</hi>痕<lb/>
　　　金陵<hi>雜言</hi>
風雨蕭蕭石頭城下木蘭橈煙月迢迢金陵渡口去來<lb/>
潮自古風流皆暗銷才魄<hi>一作鬼</hi>妖魂誰與招彩<hi>一作錦</hi>牋<lb/>
麗句今<hi>一作徒</hi>已矣羅韤金蓮何寂寥<lb/>
　　　嬾卸頭<hi>一作生查子</hi>
侍女動妝籨故故驚人睡那知夲未眠背面偷<hi>一作由</hi>垂<lb/>
<pb n="KR4h0140_WYG_683-9a"/>
淚嬾卸鳳皇釵羞入鴛鴦被時復見殘燈和煙墜金穗<lb/>
　　　倚醉<lb/>
倚醉無端尋舊約却憐<hi>一作那令</hi>惆悵轉難勝靜中樓閣深<lb/>
春<hi>一作春深</hi>雨逺處簾櫳半夜<hi>一作夜半</hi>燈抱柱立時風細細繞<lb/>
廊行處思騰騰分明窗下聞裁剪敲徧闌干喚不譍<lb/>
　　　詠手<lb/>
腕<hi>一作暖</hi>白膚紅玉筍芽調琴抽線露尖斜背人細撚垂<lb/>
臙<hi>一作煙</hi>鬢<hi>一作/眉髪</hi>向鏡輕勻襯臉<hi>一作眼</hi>霞悵望昔逄褰繡<lb/>
<pb n="KR4h0140_WYG_683-9b"/>
幔<hi>一作帳</hi>依稀曾<hi>一作/重</hi>見托金<hi>一作香</hi>車後園笑向同行道<lb/>
<hi>一作者</hi>摘得蘼蕪<hi>一作/荼䕷</hi>又折花<hi>一作扠</hi>
　　　荷花<lb/>
紈<hi>一作鈿</hi>扇相欹緑香嚢獨立紅浸淫因重露狂暴是秋<lb/>
風逸調無人唱秋塘每夜空何繇見周昉移入畫屏中<lb/>
　　　鬆髻<lb/>
髻根鬆慢玉釵垂指㸃花枝<hi>一作庭花</hi>又過時坐乆暗<hi>一作暗坐</hi>
<hi>乆</hi>生惆悵事背<hi>一作映</hi>人匀却淚胭脂<lb/>
<pb n="KR4h0140_WYG_683-10a"/>
　　　寄逺<hi>在岐日作</hi>
睂如半月<hi>一作照</hi>雲如鬟梧桐葉落敲井闌<hi>一作乾</hi>孤燈亭<lb/>
亭公署寒微霜淒淒客衣單想美<hi>一作佳</hi>人兮雲一端夢<lb/>
魂悠悠闗山難空房<hi>一作牀</hi>展轉懐悲酸銅壺漏盡聞<hi>一作</hi>
<hi>開</hi>金鸞<lb/>
　　　蹤跡<lb/>
東烏西兎似車輪刧火<hi>一作却笑</hi>桑田不復論唯有風光與<lb/>
蹤跡思量長是<hi>一作似一作自</hi>暗銷魂<lb/>
<pb n="KR4h0140_WYG_683-10b"/>
　　　病<hi>一作痛</hi>憶<lb/>
信知尤物必牽情一顧難酬<hi>一作忘</hi>覺命輕曾把禪機銷<lb/>
此病破除纔<hi>一作方</hi>盡又重生<lb/>
　　　妬媒<lb/>
洞房深閉不曾開横臥烏龍作<hi>一作似</hi>妬媒好鳥豈勞兼<lb/>
比翼異華何必更重臺難留旋逐驚飇去暫見<hi>一作返</hi>如<lb/>
随急電來多為過防成後悔偶因飜<hi>一作飛</hi>語得深猜已<lb/>
嫌刻蠟<hi>一作燭</hi>春宵短最恨鳴珂曉鼓催應笑楚㐮仙分<lb/>
<pb n="KR4h0140_WYG_683-11a"/>
薄日<hi>一作閑</hi>中長是獨裵囬<lb/>
　　　不見<lb/>
動静防閑又怕疑佯佯脈脈是深<hi>一作沈</hi>機此身願作君<lb/>
家燕秋社歸時也不歸<lb/>
　　　晝寢<lb/>
碧桐<hi>一作梧</hi>隂盡隔簾櫳扇拂金鵞<hi>一作蛾</hi>玉簟烘撲粉更<lb/>
添<hi>一作嫌</hi>香體滑觧衣唯<hi>一作微</hi>見下裳紅煩襟乍觸氷壺<lb/>
冷倦枕徐<hi>一作斜</hi>欹寳髻鬆何必苦勞魂與<hi>一作雲雨</hi>夢王昌<lb/>
<pb n="KR4h0140_WYG_683-11b"/>
只在此牆東<lb/>
　　　意緒<lb/>
絶代佳人何寂寞棃花未發梅花落東風吹雨入西園<lb/>
銀綫千條度虚閣臉粉難匀蜀酒濃<hi>一作紅</hi>口脂易印吳<lb/>
綾薄嬌饒意態不勝<hi>一作能</hi>羞願倚郎肩永相著<lb/>
　　　惆悵<lb/>
身情長在暗相随生魄随君君豈知被頭不煖空霑淚<lb/>
釵股欲分猶半疑朗月清風難惬意詞人絶色多傷離<lb/>
<pb n="KR4h0140_WYG_683-12a"/>
何如飲酒連千<hi>一作年</hi>醉席地幕天無所知<lb/>
　　　忍笑<lb/>
宫様衣裳<hi>一作梳頭</hi>淺畫睂晩<hi>一作/曉</hi>來梳洗<hi>一作裝飾</hi>更相宜水<lb/>
精鸚鵡釵頭顫舉<hi>一作歛</hi>袂佯羞忍笑時<lb/>
　　　詠栁<lb/>
褭雨拖風不自持全<hi>一作遍</hi>身無力向人垂玉纖折得遥<lb/>
相贈便似<hi>一作是</hi>觀音手裏時<lb/>
　　　密意<lb/>
<pb n="KR4h0140_WYG_683-12b"/>
呵花貼鬢粘寒髪凝酥光透猩猩血經過洛水㡬多人<lb/>
唯有陳王見羅襪<lb/>
　　　偶見<hi>一作鞦韆</hi>
鞦韆打困解羅帬指㸃醍醐索<hi>一作酒</hi>一尊見客入來和<lb/>
笑走手搓梅子映中門<lb/>
　　　寒食夜有寄<lb/>
風流大抵是倀倀<hi>一作張張</hi>此際<hi>一作/一度</hi>相思必<hi>一作一</hi>斷腸雲<lb/>
薄月昬<hi>一作月落雲階</hi>寒食夜隔簾微雨杏花香<lb/>
<pb n="KR4h0140_WYG_683-13a"/>
　　　效崔國輔<hi>一作輔國</hi>體四首<lb/>
澹月照中庭<hi>一作夜</hi>海棠花自落獨立俯閑階風動鞦韆<lb/>
索<lb/>
雨後碧苔院霜來紅葉樓閑階上斜日鸚鵡伴人愁<lb/>
酒力滋睡眸鹵莽聞街鼓欲明天<hi>一作花</hi>更寒東風打窗<lb/>
雨<lb/>
羅幕生春寒繡窗愁未眠南湖一夜<hi>一作夜半南湖</hi>雨應溼采<lb/>
蓮船<lb/>
<pb n="KR4h0140_WYG_683-13b"/>
　　　後魏時相州人作李波小妹<hi>一作少妹</hi>歌疑其未備<lb/>
　　　因補之<lb/>
李波小妹<hi>一作少妹</hi>字雍容窄衣短袖蠻錦紅未解有情夢<lb/>
梁殿<hi>一作苑</hi>何曾自媚妬吳宫難<hi>一作誰</hi>教牽引知酒味因<lb/>
令悵望成春慵海棠花下鞦韆畔背人撩鬢道悤悤<lb/>
　　　春晝<hi>一作盡</hi>
春融豔豔大醉陶陶漏添遲日箭減良宵藤垂㦸户栁<lb/>
拂河<hi>一作浮</hi>橋簾幙燕子池塘百勞膚清臂痩衫薄香銷<lb/>
<pb n="KR4h0140_WYG_683-14a"/>
楚殿衣窄南朝髻髙河陽縣逺清波地<hi>一作池</hi>遥絲纒露<lb/>
泣各自無憀<lb/>
　　　三憶<lb/>
憶眠時春夢困騰騰展轉不<hi>一作未</hi>能起玉釵垂枕稜<lb/>
憶行時背手挼<hi>一作移</hi>金雀歛笑<hi>一作欲去</hi>慢囬頭歩轉闌干<lb/>
角<lb/>
憶去時向月遲遲行強語戲同伴圖郎聞笑聲<lb/>
　　　六言三首<lb/>
<pb n="KR4h0140_WYG_683-14b"/>
春樓處子傾城金陵狎客多情朝雲暮雨㑹合羅韤繡<lb/>
被逄迎華山梧桐相覆蠻江荳蔲連生幽歡不盡告别<lb/>
秋河悵望平明<lb/>
一燈前雨落夜三月盡草青時半寒半暖正好花開花<lb/>
謝相思惆悵空教夢見懊惱多成酒悲紅袖不乾誰㑹<lb/>
揉損聫娟澹睂<lb/>
此間青草<hi>一作山</hi>更逺不唯空繞汀洲那裏朝日才<hi>一作方</hi>
出還應先<hi>一作光</hi>照西樓憶淚因成恨淚夢遊常續心遊<lb/>
<pb n="KR4h0140_WYG_683-15a"/>
桃源洞口來否絳節霓旌乆留<lb/>
　　　寒食日重遊李氏園<hi>一作林</hi>亭有懐<lb/>
往年同<hi>一作曾</hi>在鸞<hi>一作彎</hi>橋上見倚朱闌詠栁緜今日獨<lb/>
來香徑裏更無人跡有苔錢傷心闊别三千里屈<hi>一作曲</hi>
指思量四五年料得他鄉遇<hi>一作過</hi>佳節亦應懐抱暗淒<lb/>
然<lb/>
　　　思録舊詩於巻上淒然有感因成一章<lb/>
緝綴小詩鈔巻裏尋思閑事到<hi>一作動</hi>心頭自吟自泣<hi>一作</hi>
<pb n="KR4h0140_WYG_683-15b"/>
<hi>淚</hi>無人㑹腸斷蓬山第一流<lb/>
　　　春閨二首<lb/>
願結交加夢因傾㶑灔尊醒來情緒惡簾外正黄昏<lb/>
氤<hi>一作氲</hi>氲帳裏香薄薄睡時妝長吁解羅帶怯見上空<lb/>
牀<lb/>
　　　代小玉家為蕃騎所虜後寄故集賢裵公相國<lb/>
動天金鼓逼<hi>一作發</hi>神州惜别無心學墜樓不得回眸辭<lb/>
傅粉<hi>一作謝傳</hi>便須含淚對<hi>一作到</hi>殘秋折釵伴妾埋青冡半<lb/>
<pb n="KR4h0140_WYG_683-16a"/>
鏡随郎𦵏杜郵唯有此<hi>一作他</hi>宵魂夢<hi>一作/夢魂</hi>裏殷勤見<hi>一作</hi>
<hi>相</hi>覓鳳池<hi>一作城</hi>頭<lb/>
　　　薦福寺講筵偶見又别<hi>一作别後</hi>
見時濃日午别處暮鐘殘景色疑春盡襟懐似酒闌兩<lb/>
情含<hi>一作貪</hi>眷戀一餉致<hi>一作/到</hi>辛酸夜静長廊下難<hi>一作誰</hi>
尋屐齒看<lb/>
　　　復偶見三絶<lb/>
霧為襟袖玉為冠半似羞人半忍寒别易㑹難長自歎<lb/>
<pb n="KR4h0140_WYG_683-16b"/>
轉身應把<hi>一作取</hi>淚珠彈<lb/>
桃花臉薄難蔵涙栁<hi>一作桂</hi>葉睂長易覺愁密<hi>一作形</hi>跡未<lb/>
成當面笑㡬廻擡眼又低頭<lb/>
半身映竹輕聞語一手揭簾微轉頭此意别人應未覺<lb/>
不勝情緒兩風流<lb/>
　　　厭花落<lb/>
厭花落人<hi>一作日</hi>寂寞果樹隂成<hi>一作成隂</hi>燕翅齊西園永日<lb/>
閒髙閣後堂夾簾愁不巻低頭悶把衣襟撚忽然事到<lb/>
<pb n="KR4h0140_WYG_683-17a"/>
心中來四妓嬌入茸茸眼也曾同在華堂宴佯佯攏鬢<lb/>
偷迴面半醉狂心忍不禁分明一任傍人見書中說却<lb/>
平生事猶疑未滿情郎意錦嚢封了又重開夜深窗下<lb/>
燒紅紙紅紙千張言不盡至誠無語傳心印但得鴛鴦<lb/>
<hi>一作衾</hi>枕臂眠也任時光都一瞬<lb/>
　　　春悶<hi>一作閨</hi>偶成十二韻<lb/>
阡陌懸雲壌闌畦<hi>一作干</hi>隔艾芝路遥行雨嬾河闊過橋<lb/>
遲雁足應難逹狐蹤浪得疑謝鯤吟未廢張碩夢堪思<lb/>
<pb n="KR4h0140_WYG_683-17b"/>
有意通情處無言攏鬢時格髙歸歛笑歌怨在顰眉醉<lb/>
後金蟬重歡餘玉燕欹素姿凌白奈圓頬誚紅梨粉字<lb/>
題花筆香牋詠栁詩繡窗擕手約芳草蹋青期别淚開<lb/>
泉脈春愁罥藕絲相思不相信幽恨更誰知<lb/>
　　　想得<hi>一作再青春</hi>
兩重門裏玉堂前寒食花枝月午天想得那人垂手立<lb/>
嬌羞不肯上鞦韆<lb/>
　　　偶見背面是夕兼夢<lb/>
<pb n="KR4h0140_WYG_683-18a"/>
酥凝背胛<hi>一作甲</hi>玉搓肩輕薄紅綃覆白蓮此夜分明來<lb/>
入夢當時惆悵不成眠眼波向我無端豔心火因君特<lb/>
地然莫道人生難際㑹秦樓鸞鳯有神仙<lb/>
　　　五更<lb/>
秋雨五更頭桐竹鳴騷屑却似殘春間斷送花時節空<lb/>
樓雁一聲逺屏燈半滅繡被擁嬌寒眉山正愁絶<lb/>
　　　有憶<lb/>
晝漏迢迢夜漏遲<hi>一作移</hi>傾城消息杳無期愁腸泥<hi>一作殢</hi>
<pb n="KR4h0140_WYG_683-18b"/>
酒人千里淚眼倚樓天四垂自笑計狂多獨語誰憐夢<lb/>
好轉相思何時斗帳濃香裏分付東<hi>一作春</hi>風與玉兒<lb/>
　　　半夜<lb/>
板閣數尊後至今猶酒悲一宵相見事半夜獨眠時明<lb/>
朝窗下照應有鬢<hi>一作髪</hi>如絲<lb/>
　　　信筆<lb/>
睡髻休頻攏春眉忍更長整釵梔子重泛酒菊花香繡<lb/>
疊昏金色羅揉損砑光有時閑弄筆亦畫兩鴛鴦<lb/>
<pb n="KR4h0140_WYG_683-19a"/>
　　　寄恨<lb/>
秦釵枉斷長條玉蜀紙虛<hi>一作空</hi>留小字紅死恨物情難<lb/>
<hi>一作無</hi>㑹處蓮花不肯嫁春<hi>一作東</hi>風<lb/>
　　　兩處<lb/>
樓上澹山横樓前溝水清憐山又憐水兩處總牽情<lb/>
　　　擁鼻<lb/>
擁鼻悲吟一向愁寒更轉盡未囬頭緑屏無睡秋分簟<lb/>
紅葉傷心月午樓却要因循添逸興若為趨競愴離憂<lb/>
<pb n="KR4h0140_WYG_683-19b"/>
殷勤憑仗官渠水為到西溪動釣舟<lb/>
　　　閨怨<hi>一作恨</hi>
時光潛去暗淒涼嬾對菱花暈曉<hi>一作晩</hi>妝初坼鞦韆人<lb/>
寂寞後園青草任他長<lb/>
　　　褭娜<hi>丁夘年作</hi>
褭娜腰肢澹薄妝六朝宫様窄衣裳著詞暫<hi>一作但</hi>見<hi>一作</hi>
<hi>嗔</hi>櫻桃破飛醆遥聞荳蔲香春惱情<hi>一作襟</hi>懐身覺痩酒<lb/>
添顔色粉生光此時<hi>一作心</hi>不敢分明道風月應知暗斷<lb/>
<pb n="KR4h0140_WYG_683-20a"/>
腸<lb/>
　　　多情<hi>庚午年在桃林場作</hi>
天遣多情不自持多情兼與病相宜蠭偷野<hi>一作崖</hi>蜜初<lb/>
嘗處鶯啄含桃欲咽時酒蕩襟懐㣲駊騀<hi>一作叵我</hi>春牽情<lb/>
緒更<hi>一作正</hi>融怡水香賸置<hi>一作貯/一作注</hi>金盆<hi>一作杯</hi>裏瓊樹長<lb/>
須<hi>一作須長</hi>浸一枝<lb/>
　　　偶見<lb/>
千金莫惜旱蓮生<hi>一作買娉婷</hi>一笑從教下蔡傾仙樹有花<lb/>
<pb n="KR4h0140_WYG_683-20b"/>
難問種御香聞氣不知名愁來自覺歌喉咽瘦去誰憐<lb/>
舞掌輕小疊紅箋書恨字與奴方便寄<hi>一作送</hi>卿卿<lb/>
　　　箇儂<lb/>
甚感殷勤意其如阻礙何隔簾窺綠齒映柱送横波老<lb/>
大逄知少襟懐暗喜多因傾一尊酒聊以慰蹉跎<lb/>
　　　無題<hi>并序</hi>
　　余辛酉年戲作無題十四韻故奉常王公相國首<lb/>
　　於繼和故内翰吳侍郎融令狐舍人渙閣下劉舍<lb/>
<pb n="KR4h0140_WYG_683-21a"/>
　　人崇譽吏部王員外渙相次屬和余因作第二首<lb/>
　　却寄諸公二内翰及小天亦再和余復作第三首<lb/>
　　二内翰亦三和王公一首劉紫微一首王小天二<lb/>
　　首二學士各三首余又倒押前韻成第四首二學<lb/>
　　士笑謂余曰謹竪降旗何朱研如是也遂絶筆是<lb/>
　　歲十月末余在内直一旦兵起随駕西狩文稾咸<lb/>
　　棄更無孑遺丙寅年九月在福建寓止有前東都<lb/>
　　度支院蘇暐端公挈余淪落詩稾見授中得無題<lb/>
<pb n="KR4h0140_WYG_683-21b"/>
　　一首因追味舊作缺忘甚多唯第二第四首髣髴<lb/>
　　可記其第三首才得數句而已今亦依次編之以<lb/>
　　俟他時偶獲全夲餘五人所和不復憶省矣<lb/>
小檻移燈灺空房鎻隙塵額波<hi>一作披</hi>風盡日簾影<hi>一作匝一</hi>
<hi>作押</hi>月侵晨香辣<hi>一作瓣</hi>更衣後釵梁攏鬢新吉音聞詭計<lb/>
醉語近天真妝好方長歎歡餘却淺顰繡屏金作屋絲<lb/>
幰玉為輪致意通緜竹精誠託錦鱗歌凝睂際恨酒發<lb/>
臉邊春溪紵殊傾<hi>一作輕</hi>越樓簫豈<hi>一作却</hi>羡秦栁虛禳沴<lb/>
<pb n="KR4h0140_WYG_683-22a"/>
氣梅實引芳津樂府降清唱宫厨減食珍防閑襟并歛<lb/>
忍妬淚休匀宿飲愁縈夢春寒痩著人手持雙荳蔲的<lb/>
的為東鄰<lb/>
碧瓦偏光日紅簾不<hi>一作小</hi>受塵栁昏連緑野花爛爍清<lb/>
晨書密偷看數情通破體新明言終未實暗祝<hi>一作囑</hi>始<lb/>
應真枉道嫌<hi>一作兼</hi>偷藥推誠鄙效顰合成雲五色宜作<lb/>
<hi>一作在</hi>日<hi>一作/月</hi>中輪照<hi>一作爐</hi>獸金塗爪釵魚玉鏤鱗渺瀰<lb/>
三島浪平逺一樓春堕髻還名夀修蛾夲姓秦櫂尋聞<lb/>
<pb n="KR4h0140_WYG_683-22b"/>
犬洞槎入飲牛津麟脯随重醸霜華間八珍錦囊<hi>一作衾</hi>
霞彩爛羅韤砑光勻羞澀佯牽伴嬌饒欲泥人偷兒難<lb/>
捉搦慎莫共<hi>一作近</hi>比鄰<lb/>
紫蠟融花蔕紅緜拭<hi>一作試</hi>鏡塵夢狂飜惜夜妝嬾<hi>一作好</hi>
厭凌晨茜袖啼㾗數香牋墨色新<hi>從此不記</hi>
　　　倒押前韻<lb/>
白<hi>一作查</hi>下同歸<hi>一作/歸同</hi>路烏衣枉<hi>一作住</hi>作鄰珮聲猶隔箔<lb/>
香氣已迎人酒勸杯須<hi>一作頻</hi>滿書羞字不勻歌憐黄竹<lb/>
<pb n="KR4h0140_WYG_683-23a"/>
怨味實碧桃珍剪燭非良䇿當闗是要津東阿初度洛<lb/>
楊惲舊家秦粉化横波溢衫輕曉霧春鵶黄雙鳳翅麝<lb/>
月半魚鱗别袂飜如浪廻腸轉似輪後期纔注脚前事<lb/>
又含顰縱有才難詠寧無畫逼真天香聞更有瓊樹見<lb/>
長新鬬草常<hi>一作當</hi>更僕迷鬮<hi>一作途</hi>誤逹晨齅花判不得<lb/>
<hi>一作到</hi>檀注<hi>一作淚一作/桂又作柱</hi>惹風<hi>一作芳</hi>塵<lb/>
　　　閨情<hi>一作夜閨</hi>
輕風滴<hi>一作的</hi>礫<hi>一作/爍</hi>動簾鉤宿酒猶<hi>一作/從</hi>酣嬾<hi>一作猶自醺酣</hi>
<pb n="KR4h0140_WYG_683-23b"/>
<hi>未</hi>卸頭但覺夜深花有露不知人静月當樓何郎燭<hi>一作</hi>
<hi>燈</hi>暗誰能詠韓夀<hi>一作/椽</hi>香焦<hi>一作銷</hi>亦任偷敲折玉釵歌<lb/>
轉咽一聲聲作<hi>一作入</hi>兩睂愁<lb/>
　　　自負<lb/>
人許風流自負才偷桃三度到瑶臺至今衣領胭脂在<lb/>
曾被謫仙痛齩來<lb/>
　　　天涼<lb/>
愁來<hi>一作多</hi>却訝天涼早思倦翻嫌夜漏遲何處山川<hi>一作</hi>
<pb n="KR4h0140_WYG_683-24a"/>
<hi>村</hi>孤館裏向燈彎盡一雙眉<lb/>
　　　日髙<lb/>
朦朧猶記管弦聲噤痄餘寒酒半醒春暮日髙簾半巻<lb/>
落花和雨滿中庭<lb/>
　　　夕陽<lb/>
花前灑淚臨寒食醉裏回頭問夕陽不管相思人老盡<lb/>
朝朝容易下西牆<lb/>
　　　舊館<lb/>
<pb n="KR4h0140_WYG_683-24b"/>
前歡往恨分明在酒興詩情大半亡還似牆西紫荆樹<lb/>
殘花摘<hi>一作蕭</hi>索映髙塘<lb/>
　　　中春憶贈<lb/>
年年長是阻佳期萬種恩情只自知春色轉添惆悵事<lb/>
<hi>一作望</hi>似君花發兩三枝<lb/>
　　　春恨<lb/>
殘夢依依酒力餘城頭畫角<hi>一作鵯頰</hi>伴啼烏平明未<hi>一作乍</hi>
巻西樓幕院静時聞響轆轤<lb/>
<pb n="KR4h0140_WYG_683-25a"/>
　　　　鞦韆<hi>以下三首夲集不載</hi>
　池塘夜歇清明雨繞院無塵近花塢五絲繩繫出牆遲<lb/>
　力盡纔憐見鄰圃下來嬌喘未能調斜倚朱闌乆無語<lb/>
　無語兼動所思愁轉眼看天一長吐<lb/>
　　　　長信宫二首<lb/>
　天上夢魂何杳杳宫中消息太沈沈君恩不似黄金井<lb/>
　一處團圓萬丈深<lb/>
　天上鳳皇休寄夢人間鸚鵡舊堪悲平生心緒無人識<lb/>
<pb n="KR4h0140_WYG_683-25b"/>
　一隻金梭萬丈深<lb/>
　　　　句<lb/>
　豈獨鴟夷解歸去五湖漁艇且餔糟<hi>聞再除戎曹依前充職</hi>
　<lb/>
　<lb/>
　<lb/>
　<lb/>
御定全唐詩巻六百八十三<lb/>
</p>
<p>
</p>
  </div>
</body>
</text>
</TEI>
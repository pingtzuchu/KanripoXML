<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_515-1a"/>
　欽定四庫全書<lb/>
御定全唐詩巻五百十五<lb/>
　　朱慶餘<lb/>
　　　　省試晦日與同志昆明池泛舟<lb/>
　故人同泛處逺色望中明靜見沙痕露微思月魄生周<lb/>
　回餘雪在浩𣺌暮雲平戲鳥随蘭棹空波盪石鯨刼灰<lb/>
　難問理島樹偶知名自省曽追賞無如此日情<lb/>
　　　　送崔拾遺赴闕<lb/>
<pb n="KR4h0140_WYG_515-1b"/>
　清貌凌寒玉朝来拜拾遺行承天子詔去感主人知劒<lb/>
　佩分班日風霜獨立時名髙住不得非與九霄期<lb/>
　　　　酬李處士見贈<lb/>
　于上非無援才多却累身雲霄未得路江海作閒人乆<lb/>
　别唯謀道相逢不話貧行藏一如此可便老風塵<lb/>
　　　　送僧遊温州<lb/>
　夏滿随所適江湖非繫縁卷經離嶠寺隔葦上秋船水<lb/>
　落無風夜猿啼欲雨天石門期獨往謝守有遺篇<lb/>
<pb n="KR4h0140_WYG_515-2a"/>
　　　夢謝亭<lb/>
夢後何人見孤亭似舊時褰開誠得地㝠感竟因詩不<lb/>
往過應少悲来下獨遲顧慙非謝客靈貺杳難追<lb/>
　　　河亭<lb/>
孤亭臨絶岸猨鳥識幽蹊花落曽誰到詩成獨未題潮<lb/>
痕經雨在石筍與杉齊謝守便登陟秋来屐齒低<lb/>
　　　送吴秀才之山西<lb/>
澤潞西邊路蘭橈北去人出門誰恨别投分不縁貧桮<lb/>
<pb n="KR4h0140_WYG_515-2b"/>
酒從年少知音在日新東湖發詩意夏卉竟如春<lb/>
　　　和處州嚴郎中遊南溪<lb/>
四望非人境從前洞穴深潭清蒲逺岸嵐積樹無隂看<lb/>
草初移屐捫蘿忽並簪世嫌山水僻誰伴謝公吟<lb/>
　　　秋宵讌别盧侍御<lb/>
風亭絃管絶玉漏一聲新緑茗香醒酒寒燈靜照人清<lb/>
班無意戀素業本来貧明發青山道誰逢去馬塵<lb/>
　　　酬于訢校書見貽<hi>第一句缺一字第二句缺三字</hi>
<pb n="KR4h0140_WYG_515-3a"/>
能<hi>闕</hi>得從軍清嬴<hi>闕</hi>　　綺羅徒滿目山水不離心暫<lb/>
别愁花老相思倚竹隂家貧無以養未可話抽簪<lb/>
　　　送石協律歸吴興别業<lb/>
識来無定居此去復何如一與耕者遇轉將朝客疎資<lb/>
身唯<hi>一作空</hi>藥草<hi>一作石</hi>教子但詩書曽許黄庭本斯言豈<lb/>
合<hi>一作復</hi>虚<lb/>
　　　同盧校書逰新興寺<lb/>
山深雲景别有寺亦堪過才子將迎逺林僧氣性和潭<lb/>
<pb n="KR4h0140_WYG_515-3b"/>
清蒲影定松老鶴聲多豈不思公府其如野興何<lb/>
　　　送馬秀才<lb/>
清貎不識睡見来嘗苦吟風塵歸省日江海寄家心與<lb/>
鶴期前島随僧過逺林相於竟何事無語與知音<lb/>
　　　贈律師院<lb/>
粉壁通蓮徑扁舟到不迷葦聲過枕上湖色滿忩西但<lb/>
見修行苦誰論夏臘低閒看種来樹已覺與身齊<lb/>
　　　送僧往台嶽<lb/>
<pb n="KR4h0140_WYG_515-4a"/>
五城初罷講海上憶閒行觸雪麻衣靜登山竹錫輕天<lb/>
寒嶽寺出日晚島泉清坐與幽期遇何人識此情<lb/>
　　　送惠雅上人西逰<lb/>
五湖僧獨往此去與誰期興逺常憐鶴禪餘肯廢詩望<lb/>
雲回寺晚為講到城遲還想安居日應當後夏時<lb/>
　　　將之上京留别淮南書記李侍御<lb/>
半似無名位門當靜處開人心皆向徳物色不供才酒<lb/>
興春邊過軍謀意外来取名榮相府却慮詔書催<lb/>
<pb n="KR4h0140_WYG_515-4b"/>
　　　送祝秀才歸衢州<lb/>
舊隐縠溪上憶歸年巳深學徒花下别鄉路雪邊尋騎<lb/>
吏陪春賞江僧伴晚吟髙科如在意當自惜光隂<lb/>
　　　過孟浩然舊居<lb/>
命合終山水才非不稱時冢邊空有樹身後獨無兒散<lb/>
盡詩篇本長存道徳碑平生誰見重應只是王維<lb/>
　　　送虛上人逰天台<lb/>
青冥通去路誰見獨随縁此地春前别何山夜後禪石<lb/>
<pb n="KR4h0140_WYG_515-5a"/>
橋隠深樹朱闕見晴天好是修行處師當住㡬年<lb/>
　　　孔尚書致仕因而有寄贈<lb/>
髙人心易足三表乞身閒與世長疎索唯僧得往還直<lb/>
聲留闕下生事<hi>一作計</hi>在林間時復逢清<hi>一作晴</hi>景乗車看<lb/>
逺山<lb/>
　　　和處州韋使君新開南溪<lb/>
地里光圖讖樵人共說深悠然想髙躅坐使變荒岑疏<lb/>
鑿因殊舊亭臺亦自今靜容猨暫下閒與鶴同尋轉斾<lb/>
<pb n="KR4h0140_WYG_515-5b"/>
馴禽起褰帷瀑溜侵石稀潭見底嵐暗樹無隂躋險難<lb/>
通屐攀栖稱抱琴雲風開物意潭水識人心攜榼廵花<lb/>
遍移舟惜景沈世嫌山水僻誰伴謝公吟<lb/>
　　　送羅先輩書記歸後却還閩中留别<lb/>
同是越人從小别忽歸鄉里見皆驚湖邉訪舊知誰在<lb/>
幕下留歡但覺榮望嶺又生紅槿思登車豈倦白雲程<lb/>
况當季父承㤙日廉問南州政已成<lb/>
　　　送浙東陸中丞<lb/>
<pb n="KR4h0140_WYG_515-6a"/>
坐將文教鎮藩維花滿東南聖主知公務肯容私暫入<lb/>
豐年長與徳相隨無賢不是朱門客有子皆如玉樹枝<lb/>
自愛此身居樂土詠歌林下日<hi>一作自</hi>忘疲<lb/>
　　　送元處士逰天台<lb/>
青㝠路口絶人行獨與僧期上赤城樹列煙嵐春更好<lb/>
溪藏氷雪夜偏明空山雉雊禾苗短野館風来竹氣清<lb/>
若過石橋看瀑布不妨髙處便題名<lb/>
　　　吴興新隄<lb/>
<pb n="KR4h0140_WYG_515-6b"/>
春隄一望思無涯樹勢還同水勢斜深映菰蒲三十里<lb/>
晴分功利㡬千家謀成既不勞人力境逺偏宜隔浪花<lb/>
若與青山長作固汀洲肯恨栁絲<hi>一作條</hi>遮<lb/>
　　　酬蕭員外見寄<lb/>
麥風吹雨正徘徊忽報書從郡閤来道薄謬應宗伯選<lb/>
詩成徒費謝公才九霄示路空知感十上<hi>一作載</hi>驚魂尚<lb/>
未回勝寄幸容溪館宿龍鍾慙見妓筵開儻期霽後陪<lb/>
新興一滴還須當一桮<lb/>
<pb n="KR4h0140_WYG_515-7a"/>
　　　台州鄭員外郡齋雙鶴<lb/>
丹頂分明音響别况聞来處隔雲濤情懸碧落飛何晚<lb/>
立近清池意自髙向夜雙栖驚玉漏臨軒對舞拂朱袍<lb/>
仙郎為爾開籠早莫慮回翔損羽毛<lb/>
　　　送竇秀才<lb/>
江南才子日紛紛少有篇章得似君清話未同山寺宿<lb/>
離歌已向客亭聞梅天馬上愁黄鳥澤國帆前見白雲<lb/>
通籍名髙年又少回頭應笑晚從軍<lb/>
<pb n="KR4h0140_WYG_515-7b"/>
　　　送邵州林使君<lb/>
軒車此去也逢時地近<hi>一作屬</hi>湘南頗入詩一月計程那<lb/>
是逺中年出守未為遲水邊花氣熏章服嶺上嵐光照<lb/>
<hi>一作濕</hi>畫旗想得化行風土變州人應為立生祠<lb/>
　　　送饒州張使君<lb/>
白頭為郡清秋别山水南行豈覺賖楚老只<hi>一作巳</hi>應思<lb/>
入境吴兒從此去移家館依髙嶺分樟葉路出重江見<lb/>
葦花務退唯當吟詠苦留心曽不在生<hi>一作天</hi>涯<lb/>
<pb n="KR4h0140_WYG_515-8a"/>
　　　題開元寺<lb/>
西入山門十里程粉墻書字甚分明蕭帝壊陵深虎跡<lb/>
廣師遺院閉松聲長廊畫剥僧形影石壁塵昏客姓名<lb/>
何必更將空色遣眼前人事是浮生<lb/>
　　　與龎復言攜酒望洞庭<lb/>
南湖春色通平逺貪記詩情㤀酒桮帆自巴陵山下過<lb/>
雨從神女峡邊来青蒲映水踈還宻白鳥翻空去復回<lb/>
盡日與君同看望了然勝見畫屏開<lb/>
<pb n="KR4h0140_WYG_515-8b"/>
　　　送浙東周判官<lb/>
乆聞從事滄江外誰謂無官巳白頭来備戎裝嘶數騎<lb/>
去持丹詔入孤舟蟬鳴逺驛<hi>一作驛樹</hi>殘陽樹<hi>一作逺</hi>鷺起湖<lb/>
田片<hi>一作夕</hi>雨秋到日重陪丞相宴鏡湖新月在城樓<lb/>
　　　塞下曲<lb/>
萬里去<hi>一作事</hi>長征連年慣野營入羣来擇馬抛伴去擒<lb/>
生箭撚雕翎濶弓盤鵲角輕問看行近逺西過受降城<lb/>
　　　送僧<lb/>
<pb n="KR4h0140_WYG_515-9a"/>
客行皆有為<hi>一作求</hi>師去是閒逰野望攜金策禪棲寄<hi>一作</hi>
<hi>倚</hi>石樓山深松翠冷潭靜菊花秋㡬處題青壁袈裟濺<lb/>
瀑流<lb/>
　　　望早日<lb/>
忩下聞鷄後蒼茫映逺林纔分天地色便禁虎狼心是<lb/>
處程塗逺何山洞府深此時堪竚望萬象豁塵襟<lb/>
　　　旅中秋月有懐<lb/>
乆客未還鄉中秋倍可傷暮天飛旅鴈故國在衡陽島<lb/>
<pb n="KR4h0140_WYG_515-9b"/>
外歸雲迥林間墜葉黄數宵千里夢時見舊書堂<lb/>
　　　十六夜月<lb/>
昨夜忽巳過氷輪始覺虧孤光猶不定浮世更堪疑影<lb/>
落澄江海寒生靜路岐皎然銀漢外長有衆星随<lb/>
　　　行路難<lb/>
世事澆浮後艱難向此生人心不自足公道為誰平徳<lb/>
喪淳風盡年荒蔓草盈堪悲山下路非祗客中行<lb/>
　　　閒居冬末寄友人<lb/>
<pb n="KR4h0140_WYG_515-10a"/>
短亭分袂後倚檻思偏孤雨雪落殘臘輪蹄在逺塗人<lb/>
情難故舊草色易凋枯共有男兒事何年入帝都<lb/>
　　　望九疑<lb/>
浮生猶役役未得便尋真白日如無路青山豈有人煙<lb/>
收遥岫小雨過晚川新倚杖何凝望中宵夢往頻<lb/>
　　　送陳逸人<lb/>
樂道辭榮祿安居桂水東得閒多事外知足少年中藥<lb/>
圃無凡草松庭有素風朝昏吟歩處琴酒與誰同<lb/>
<pb n="KR4h0140_WYG_515-10b"/>
　　　湖中閒夜遣興<lb/>
釣艇同琴酒良宵背水濵風波不起處星月盡随身浦<lb/>
迥湘煙巻林香嶽氣春誰知此中興寧羡五湖人<lb/>
　　　題娥皇廟<lb/>
娥皇揮涕處東望九疑天往事難重問孤峰尚慘然夜<lb/>
深寒峒響秋近碧蘿鮮未省明君意遺蹤萬古傳<lb/>
　　　送友人赴舉<hi>第一句第七句並缺二字</hi>
世路<hi>闕</hi>　乆嗟君進取身十年雖苦志萬里托何人處<lb/>
<pb n="KR4h0140_WYG_515-11a"/>
困非乖道求名本為親惟應<hi>闕</hi>　意先與化龍鱗<lb/>
　　　中秋月<lb/>
自古分功定唯應缺又盈一宵當皎潔四海盡澄清靜<lb/>
覺風微起寒過雪乍傾孤髙稀此遇吟賞倍牽情<lb/>
　　　宿山居<lb/>
山店燈前客醻身未有媒鄉關貧後别風雨夜深来上<lb/>
國求丹桂衡門長緑苔堪驚雙鬢雪不待嵗寒催<lb/>
　　　夏末留别洞庭知巳<lb/>
<pb n="KR4h0140_WYG_515-11b"/>
清秋時節近分袂獨凄然此地折髙栁何門聴暮蟬浪<lb/>
揺湖外日山背楚南天空感迢迢事榮歸在㡬年<lb/>
　　　過洞庭<lb/>
帆挂狂風起茫茫既徃時波濤如未息舟楫亦堪疑旅<lb/>
鴈投孤島長天下四維前程有平處誰敢與心期<lb/>
　　　旅中過重陽<lb/>
一嵗重陽至覊逰在異鄉登髙思舊友滿目是窮荒草<lb/>
際飛雲片天涯落鴈行故山籬畔菊今日為誰黄<lb/>
<pb n="KR4h0140_WYG_515-12a"/>
　　　送人下第歸<lb/>
獨立身難達新春與志違異鄉青草長故國白頭歸岸<lb/>
濶湖波溢程遥楚岫微髙秋期再㑹此去莫忘機<lb/>
　　　叙吟<lb/>
雅道辛勤乆潛疑鬢雪侵未能酬片善難更免孤吟有<lb/>
景皆牽思無愁不到心遥天一輪月㡬夜見西沈<lb/>
　　　塞下感懐<lb/>
塞下閒為客鄉心豈易安程塗過萬里身事尚孤寒竟<lb/>
<pb n="KR4h0140_WYG_515-12b"/>
日風沙急臨秋草木殘何年方致主時拂劔塵看<lb/>
　　　宿江舘<lb/>
江館迢遥處知音信漸賖夜深鄉夢覺忩下月明斜起<lb/>
鴈看荒草驚波尚白沙那堪動鄉思故國在天涯<lb/>
　　　早梅<lb/>
天然根性異萬物盡難陪自古承春早嚴冬鬭雪開豔<lb/>
寒宜雨露香冷隔塵埃堪把依松竹良塗一處栽<lb/>
　　　夏日訪貞上人院<lb/>
<pb n="KR4h0140_WYG_515-13a"/>
炎夏尋靈境髙僧澹蕩中命棊隈緑竹盡日有清風流<lb/>
水離經閣閒雲入梵宫此時袪萬慮直似出塵籠<lb/>
　　　春日旅次<lb/>
林中鶯又囀為客恨因循故里遥千里青春過數春弟<lb/>
兄来漸少嵗月去何頻早晚榮<hi>一作營</hi>歸計中堂㑹所親<lb/>
　　　贈至寂禪師<lb/>
處世唯披衲禪門㡬歲寒法空無所染性悟不多看竟<lb/>
日門長掩相逢草自殘有時尋道侣飛錫度峯巒<lb/>
<pb n="KR4h0140_WYG_515-13b"/>
　　　閒居即事<lb/>
深嶂多幽景閒居野興清滿庭秋雨過連夜緑苔生石<lb/>
靣横琴坐松隂採藥行超然塵事外不似絆浮名<lb/>
　　　廢宅花<lb/>
數樹荒庭上芬芳映緑苔自縁逢暖發不是為人開色<lb/>
艷鶯猶在香消蝶巳回相從無勝事誰向此傾桮<lb/>
　　　寄友人<lb/>
當代知音少相思在此身一分南北路長問往来人是<lb/>
<pb n="KR4h0140_WYG_515-14a"/>
處應為客何門許掃塵憑書正惆悵蜀魄數聲新<lb/>
　　　塗中感懐<lb/>
世上名利牽塗中意惨然到家能㡬日為客便經年跡<lb/>
似萍随水情同鶴在田何當功業<hi>一作勤苦</hi>遂歸路下遥天<lb/>
　　　贈道者<lb/>
獨住神仙境門當瀑布開地多臨水石行不惹塵埃風<lb/>
起松花散琴鳴鶴翅回還歸九天上時有故人来<lb/>
　　　長安春日野中<lb/>
<pb n="KR4h0140_WYG_515-14b"/>
青春思楚地閒歩出秦城滿眼是岐路何年見弟兄煙<lb/>
霞装媚景霄漢指前程盡日徘徊處歸鴻過玉京<lb/>
　　　長城<lb/>
秦帝防邉繳關心倍可嗟一人如有徳四海盡為家往<lb/>
事乾坤在荒基草木遮至今徒者骨猶自哭風沙<lb/>
　　　酬李躔侍御<lb/>
此去非關興君行不當遊無因兩處馬共飲一溪流<lb/>
　　　别李侍御後亭夜坐却寄<lb/>
<pb n="KR4h0140_WYG_515-15a"/>
巳作亭下别未忘燈下情吟多欲就枕更漏轉分明<lb/>
　　　題錢宇别墅<lb/>
林居向晚饒清景惜去非關戀酒桮石凈每因杉露滴<lb/>
地幽漸覺水禽来藥蔬秋後供僧盡竹杖吟中望月回<lb/>
紅葉閒飄籬落迥行人逺見草堂開<lb/>
　　　近試上張籍水部<hi>一作閨意獻張水部</hi>
洞房昨夜停紅燭待暁堂前拜舅姑装罷低聲問夫壻<lb/>
畵眉深淺入時無<lb/>
<pb n="KR4h0140_WYG_515-15b"/>
　　　留别盧元休歸荆門<lb/>
江邊離别心言罷各霑襟以我去帆逺知君離恨深雲<lb/>
開孤鳥出浪起白鷗沈更作来年約陽臺許伴尋<lb/>
　　　采蓮<lb/>
隔煙花草逺濛濛恨箇来時路不同正是停橈相遇處<lb/>
鴛鴦飛去<hi>一作出</hi>急流中<lb/>
　　　都門晚望<lb/>
緑槐花堕御溝邉歩出都門雨後天日暮野人耕種罷<lb/>
<pb n="KR4h0140_WYG_515-16a"/>
烽樓原上一條烟<lb/>
　　　舜井<lb/>
碧甃磷磷不記年青蘿鎻在小山顛向来下視千山水<lb/>
疑是蒼梧萬里天<lb/>
　　　商州王中丞留喫枳殻<lb/>
方物就中名最逺只應愈疾味偏佳若交盡乞<hi>一作喫</hi>人<lb/>
人與采盡商山枳殻花<lb/>
　　　登𤣥都閣<lb/>
<pb n="KR4h0140_WYG_515-16b"/>
野色晴宜上閣看樹隂遥映御溝寒豪家舊宅無人住<lb/>
空見朱門鎖牡丹<lb/>
　　　贈鳳翔栁司錄<lb/>
杏園北寺題名日數到如今四十年㸃檢生涯與官職<lb/>
一莖野竹在身邉<lb/>
　　　啄木兒<lb/>
丁丁向晚急還稀啄遍<hi>一作盡</hi>庭槐未肻歸終日與君除<lb/>
蠧害莫嫌<hi>一作嗔</hi>無事不頻<hi>一作平</hi>飛<lb/>
<pb n="KR4h0140_WYG_515-17a"/>
　　　榜曲<lb/>
荷花明滅水煙空惆悵来時徑不同欲到前洲堪入處<lb/>
鴛鴦飛出碧流中<lb/>
　　　逢山人<lb/>
星月相逢現此身自然無跡又無塵秋来若向金天㑹<lb/>
便是青蓮葉上人<lb/>
　　　過耶溪<lb/>
春溪繚繞出無窮兩岸桃花正好風恰是扁舟堪入處<lb/>
<pb n="KR4h0140_WYG_515-17b"/>
鴛鵞飛起碧流中<lb/>
　　　賀張水部員外拜命<lb/>
省中官最美無似水曹郎前代佳名遜當時重姓張白<lb/>
鬚吟麗句紅葉吐朝陽徒有歸山意君恩未可忘<lb/>
　　　送璧州劉使君<lb/>
王府登朝後巴鄉典郡新江分入峡路山見採鞭人舊<lb/>
業孤城夢生祠㡬處身知君素清儉料得却来貧<lb/>
　　　贈江夏盧使君<lb/>
<pb n="KR4h0140_WYG_515-18a"/>
詩人中最屈無與使君儔白髪雖求退明時合見收登<lb/>
山猶自徤縦酒可多愁好是能騎馬相逢見鄂州<lb/>
　　　送崔秀才逰江陵<lb/>
樽前荆楚客雲外思滎迴秦野春巳盡商山花正開鷗<lb/>
驚㠶乍起虹見雨初来自有歸期在蟬聲處處催<lb/>
　　　觀濤<lb/>
木落霜飛天地清空江百里見潮生鮮飇出海魚龍氣<lb/>
晴雪噴山雷鼓聲雲日半隂川漸滿客㠶皆過浪難平<lb/>
<pb n="KR4h0140_WYG_515-18b"/>
髙樓曉望無窮意丹葉黄花繞郡城<lb/>
　　　南湖<lb/>
湖上微風小檻凉翻翻菱荇滿廻塘野船着岸入春草<lb/>
水鳥帶波飛夕陽蘆葉有聲疑露雨浪花無際似瀟湘<lb/>
飄然蓬艇東歸客盡日相看憶楚鄉<lb/>
　　　鏡湖西島言事<lb/>
慵拙幸便荒僻地縦聞猨鳥亦何愁偶因藥酒欺梅雨<lb/>
却著寒衣過麥秋嵗計有餘添橡實生涯一半在漁舟<lb/>
<pb n="KR4h0140_WYG_515-19a"/>
　世人若便無知巳應向此溪成白頭<lb/>
　　　　送劉思復南河従軍<lb/>
　七千里别寜無恨且貴従軍樂事多不駐莭旄先候發<lb/>
　偶逢山寺亦難過蠻人獨放畬田火海獸羣逰落日波<lb/>
　逺作受恩身不易莫抛書劒近笙歌<lb/>
　<lb/>
　<lb/>
　<lb/>
<pb n="KR4h0140_WYG_515-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻五百十五<lb/>
</p>
<p>
</p>
  </div>
</body>
</text>
</TEI>
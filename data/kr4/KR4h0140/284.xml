<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_284-1a"/>
　欽定四庫全書<lb/>
御定全唐詩巻二百八十四<lb/>
　　李端<lb/>
　李端字正己趙郡人大厯五年進士與盧綸吉中孚韓<lb/>
　翃錢起司空曙苗發崔峒耿湋夏侯審唱和號大厯十<lb/>
　才子嘗客駙馬郭曖第賦詩冠其坐客初授校書郎後<lb/>
　移疾江南官杭州司馬卒集三卷今編詩三卷<lb/>
　　　　古别離二首<lb/>
<pb n="KR4h0140_WYG_284-1b"/>
　水國葉黄時洞庭霜落夜行舟聞<hi>一作問</hi>商估宿在楓林<lb/>
　下此地送君還茫茫似夢間後期知幾日前路轉多山<lb/>
　巫峽通湘浦迢迢隔雲雨天晴見海檣<hi>一作嶠一作橋</hi>月落聞<lb/>
　津鼓人老自多愁水深難急流清宵歌一曲白首對汀洲<lb/>
　與君桂陽别令君岳陽待後事忽差池前期日空在木<lb/>
　落雁嗷嗷洞庭波浪髙逺山雲似盖極浦樹如毫朝發<lb/>
　能幾里暮來風又起如何兩處愁皆在孤舟裏昨夜天<lb/>
　月明長川寒且清菊花開欲盡薺菜泊來生下江帆勢<lb/>
<pb n="KR4h0140_WYG_284-2a"/>
速五兩遥相逐欲問去時人知投何處宿空令猿嘯時<lb/>
泣對湘簟<hi>一作潭</hi>竹<lb/>
　　　折楊柳<hi>一作折楊柳送别</hi>
東城攀柳葉柳葉低著草少壮莫輕年輕年有衰老柳<lb/>
發遍川岡登髙堪斷腸雨煙輕漠漠何樹近君鄉贈君<lb/>
折楊柳顔色豈能乆上客莫沾巾佳人正囘首新柳送<lb/>
君行古柳傷君情突兀臨荒渡婆娑出舊營隋家兩岸<lb/>
盡陶宅五株榮<hi>一作平</hi>日暮偏愁望春山有鳥聲<hi>一本截後八句</hi>
<pb n="KR4h0140_WYG_284-2b"/>
<hi>為五律</hi>
　　　留别柳中庸<lb/>
惆悵流水時蕭條背城路離人出古亭嘶馬入寒樹江<lb/>
海正風波相逢<hi>一作挂蓬</hi>在<hi>一作向</hi>何處<lb/>
　　　野亭三韻送錢員外<lb/>
野菊開欲稀寒泉流漸淺<hi>一作緩</hi>幽人歩林後歎此年華<lb/>
晩倚杖送行雲尋思故山逺<lb/>
　　　歸山招王逵<lb/>
<pb n="KR4h0140_WYG_284-3a"/>
日長原野静杖䇿歩幽巘雉雊麥苖隂蝶飛溪草晩我<lb/>
生好閒放此去殊未返自是君不來非闗故山逺<lb/>
　　　過谷口元贊善所居<hi>一作贈池陽谷口</hi>
入谷訪君來秋泉已堪渉林間人獨坐月下山相接重<lb/>
露濕蒼苔明燈照黄<hi>一作紅</hi>葉故交一不見素髪何稠疊<lb/>
　　　旅次岐山得山友書却寄鳳翔張尹<lb/>
本與戴徴君同師竹上坐偶為名利引久廢論真果昨<lb/>
日山信迴寄書來責我<lb/>
<pb n="KR4h0140_WYG_284-3b"/>
　　　九日贈司空文明<lb/>
我有惆悵詞待君醉時說長來逢九日難與菊花别摘<lb/>
却正開花暫言花未發<lb/>
　　　蕪城<lb/>
昔人登此地丘隴已前悲今日又非昔春風能幾時風<lb/>
吹城上樹草没城邊路城裏月明時精靈自來去<hi>洪邁取後</hi>
<hi>四句為絶句</hi>
　　　送吉中孚拜官歸楚州<lb/>
<pb n="KR4h0140_WYG_284-4a"/>
才子神骨清虚竦<hi>一作疎</hi>睂眼眀貌應同衞玠鬢且異潘<lb/>
生初戴莓苔幘來過丞相宅滿堂歸道師衆口宗詩伯<lb/>
須㬰里巷傳天子亦知賢出詔升髙士馳聲在少年自<lb/>
為才哲愛日與侯王㑹匡主一言中榮親千里外更聞<lb/>
仙士友往往東囘首驅石不成羊指<hi>一作捐</hi>丹空斃狗孤<lb/>
帆淮上歸商估夜相依海霧寒将盡天星曉欲稀潮頭<lb/>
來始歇浦口喧爭發鄉樹尚和雲鄰船猶帶月到洞必<lb/>
傷情廵房見舊名醮疎壇路澀汲少井欄傾別我長安<lb/>
<pb n="KR4h0140_WYG_284-4b"/>
道前期共須老方隨水向山肯惜花辭島悵望執君衣<lb/>
今朝風景好<lb/>
　　　荆州泊<lb/>
南樓西下時月裡聞來棹桂水舳艫迴<hi>一作還</hi>荆州津濟<lb/>
閙移帷望<hi>一作掩</hi>星漢引帶思容貌今夜一江人唯應妾<lb/>
身覺<lb/>
　　　春遊樂<hi>一作曲</hi>
遊童蘇合彈<hi>一作帶</hi>倡女蒲葵扇初日映城時相思忽相<lb/>
<pb n="KR4h0140_WYG_284-5a"/>
見褰裳蹋路草理鬢囘花面薄暮不同歸留情此芳甸<lb/>
　　　千里思<lb/>
凉州風月美遥望居延路汎汎下天雲青青縁塞樹燕<lb/>
山蘇武上海島田横住更是草生時行人出門去<lb/>
　　　白鷺詠<lb/>
迥起來應近髙飛去自遥映林同落雪拂水状翻潮猶<lb/>
有幽人興相逢到碧霄<lb/>
　　　冬夜與故友聚送吉校書<lb/>
<pb n="KR4h0140_WYG_284-5b"/>
途窮別則怨何必天涯去共作出門人不見歸鄉路殷<lb/>
勤執杯酒悵望送親故月色入閒軒風聲落髙樹雲霄<lb/>
望且逺齒髪行應暮九日泣黄花三秋悲白露君行過<lb/>
洛陽莫向青山度<lb/>
　　　與苗員外山<hi>一作出</hi>行<lb/>
古人留路去今日共君行若待青山盡應逢白髪生誰<lb/>
知到蘭若流落一書名<lb/>
　　　早春同庾侍郎題青龍上方院<lb/>
<pb n="KR4h0140_WYG_284-6a"/>
相見惜餘輝齊行登古寺風煙結逺恨山水含芳意車<lb/>
馬莫前歸畱看巢鶴至<lb/>
　　　送從叔赴洪州<lb/>
榮家兼佐幕叔父似還鄉王粲名雖重郗超髯未長鳴<lb/>
橈過夏口斂笏見潯陽後夜相思處中庭月一方<lb/>
　　　送路司諫侍從叔赴洪州<lb/>
郗超本絶倫得意在芳春勲業耿家盛風流荀氏均聲<lb/>
名金作賦白晢玉為身斂笏辭天子乗龜從丈人度闗<lb/>
<pb n="KR4h0140_WYG_284-6b"/>
行且獵鞍馬何躞蹀猿嘯暮應愁湖流春好渉潯陽水<lb/>
分送于越山相接梅雨細如絲蒲㠶輕似葉逢風鷰不<lb/>
定值石波先疊樓見逺公廬船經徐穉業邑人多秉筆<lb/>
州吏亦負笈村女解收魚津童能用檝唯我有荆扉無<lb/>
成未得歸見君兄弟出今日自霑衣<lb/>
　　　病後遊青龍寺<lb/>
病來形貌穢齋沐入東林境静聞神逺身羸向道深芭<lb/>
蕉髙自折荷葉大先沈<lb/>
<pb n="KR4h0140_WYG_284-7a"/>
　　　夜尋司空文明逢深上人因寄晉侍御<lb/>
鶴裘笻竹杖語笑過林中正是月明夜陶家見逺公自<lb/>
嫌山客務不與漢官同<lb/>
　　　長安書事寄薛戴<lb/>
朔雁去成行哀蟬響如昨時芳一憔悴暮序何蕭索笑<lb/>
語且無聊逢迎多約略三山不可見百嵗空揮霍故事<lb/>
盡為愁新知無復樂夫君又離别而我加寂寞惠逺縱<lb/>
相尋陶潛祗獨酌主人恩則厚客子才自薄委曲見提<lb/>
<pb n="KR4h0140_WYG_284-7b"/>
攜因循成蹇剥論邉書未上招隠詩還作貴者已朝餐<lb/>
豈能敦宿諸飛禽雖失樹流水長思壑千里寄瓊枝夢<lb/>
寐青山郭<lb/>
　　　鮮于少府宅看花<lb/>
謝家能植藥萬簇相縈倚爛漫緑苔前嬋姢青草裏垂<lb/>
欄復照户映竹仍臨水驟雨發芳香廻風舒錦綺孤光<lb/>
雜<hi>一作耀</hi>新故衆色更重累散碧出疎莖分黄成細蘂游<lb/>
蜂髙更下驚蝶坐還起玉貌對應慙霞標<hi>一作橾</hi>方不似<lb/>
<pb n="KR4h0140_WYG_284-8a"/>
春隂憐弱蔓夏日同短晷迴落報<hi>一作勞</hi>榮衰交闗鬬紅<lb/>
紫花時茍未賞老至誰能止上客屢移牀幽僧勞憑几<lb/>
初合雖薄劣却得陪君子敢問賢主人何如種桃李<lb/>
　　　慈恩寺懐舊<hi>并序</hi>
　　余去夏五月與耿湋司空文明吉中孚同陪故考<lb/>
　　功王員外來游此寺員外相國之子雅有才稱遂<lb/>
　　賦五物俾君子射而歌之其一曰凌霄花公實賦<lb/>
　　焉因次諸屋壁以識其㑹今夏又與二三子游集<lb/>
<pb n="KR4h0140_WYG_284-8b"/>
　　于斯流涕語舊既而擕手入院值凌霄更花遺文<lb/>
　　在目良友逝矣傷心如何陸機所謂同宴一室盖<lb/>
　　痛此也觀者必不以秩位不侔則契分曽<hi>一作甚</hi>厚<lb/>
　　詞理不至則悲哀在中因賦首篇故書之<lb/>
去者不可憶舊遊相見時凌霄徒更發非是看花期倚<lb/>
玉交文友登龍年月乆東閣許聨牀西郊亦攜手彼蒼<lb/>
何曖昩薄劣飜居後重入逺師谿誰嘗陶令酒伊昔㑹<lb/>
禪宫容輝在眼中籃輿來問道玉柄解談空孔席亡顔<lb/>
<pb n="KR4h0140_WYG_284-9a"/>
子僧堂失謝公遺文一書壁新竹再移叢始聚終成散<lb/>
朝歡暮不同春霞方照日夜燭忽迎風蟻鬬聲猶在鴞<lb/>
災道已窮問天應黙黙歸宅太匆匆悽其履還路莽蒼<lb/>
雲林暮九陌似無人五陵空有霧緬懐山陽笛永恨平<lb/>
原賦錯莫過門欄分眀識行路上智本全真郗公况重<lb/>
臣唯應撫靈運暫是憶嘉賔存信松猶小緘哀草尚新<lb/>
鯉庭埋玉樹那忍見門人<lb/>
　　　贈薛戴<lb/>
<pb n="KR4h0140_WYG_284-9b"/>
曉霧<hi>一作露</hi>忽為霜寒蟬還罷響行人在長道日暮多歸<lb/>
想射䇿本何功名登綘帳中遂矜丘室重不料阮途窮<lb/>
交結慙時軰龍鍾似老翁機非鄙夫正懶是平生性欹<lb/>
枕鴻雁髙閉闗花藥盛厨煙當雨絶階竹連窗暝欲賦<lb/>
苦饑行無如消渴病舊業歴胡塵荒原少四鄰田園空<lb/>
有處兄弟未成人毛義心長苦袁安家轉貧今呈胷臆<lb/>
事當為淚沾巾<lb/>
　　　東門送客<lb/>
<pb n="KR4h0140_WYG_284-10a"/>
緑楊新草路白髪故鄉人既壮還應老遊梁復滯秦逢<lb/>
花莫漫折能有幾多春<lb/>
　　　送韓紳卿<lb/>
春雨昨開花秋霜忽霑草榮枯催日夕去住皆須老君<lb/>
望漢家原髙墳漸成道<lb/>
　　　襄陽曲<lb/>
襄陽堤路長草碧柳枝黄誰家女兒臨夜妝紅羅帳裏<lb/>
有燈光雀釵翠羽動明璫欲出不出脂粉香同居女伴<lb/>
<pb n="KR4h0140_WYG_284-10b"/>
正衣裳中庭寒月白如霜賈生十八稱才子空得門前<lb/>
一斷腸<lb/>
　　　胡騰兒<hi>一作歌</hi>
胡騰身是凉州兒肌膚如玉鼻如錐桐布輕衫前後巻<lb/>
葡萄長帶一邊垂帳前跪作本音語拾<hi>一作拈</hi>襟攪<hi>一作擺</hi>
袖為君舞安西舊牧収淚看洛下詞人抄曲與揚睂動<lb/>
目踏花氊紅汗交流珠㡌偏醉却東傾又西倒雙靴柔<lb/>
弱滿燈前環行急蹴皆應節反手义腰如却月絲桐忽<lb/>
<pb n="KR4h0140_WYG_284-11a"/>
奏一曲終嗚嗚畵角城頭發胡騰兒胡騰兒故鄉路斷<lb/>
知不知<lb/>
　　　贈康洽<lb/>
黄鬚康兄酒泉客平生出入王侯宅今朝醉臥又明朝<lb/>
忽憶故鄉頭巳白流年恍惚瞻西日陳事蒼茫指南陌<lb/>
聲名恒壓鮑參軍班位不過揚執㦸邇來七十遂無機<lb/>
空是咸陽一布衣後輩輕肥賤衰朽五侯門館許因依<lb/>
自言萬物有移改始信桑田變成海同時獻賦人皆盡<lb/>
<pb n="KR4h0140_WYG_284-11b"/>
共壁題詩君獨在歩出東城風景和青山滿眼少年多<lb/>
漢家尚壮今則老髪短心長知奈何華堂舉杯白日晚<lb/>
龍鍾相見誰能免君今已反我正來朱顔宜笑能幾囘<lb/>
借問朦朧花樹下誰家畚插築髙臺<lb/>
　　　瘦馬行<lb/>
城傍牧馬驅未過一馬徘徊起還臥眼中有淚皮有瘡<lb/>
骨毛焦瘦令人傷朝朝放在兒童手誰覺舉頭看故鄉<lb/>
往時漢地相馳逐如雨如風過平陸豈意今朝驅不前<lb/>
<pb n="KR4h0140_WYG_284-12a"/>
蚊蚋滿身泥上腹路人識是名馬兒<hi>一作衰</hi>疇昔三軍不<lb/>
得騎玉勒金鞍既已逺<hi>一作過</hi>追奔獲獸有誰知終身櫪<lb/>
上食君草遂與駑駘一時老儻借長鳴隴上風猶期一<lb/>
戰安西道<lb/>
　　　雜<hi>一作樵</hi>歌呈鄭錫司空文明<lb/>
昨宵夢到亡何鄉忽見一人山之陽髙冠長劍立石堂<lb/>
鬢睂颯爽瞳子方胡麻作飯瓊作漿素書一帙在柏牀<lb/>
啖我還丹拍我背令<hi>一作命</hi>我延年在人代乃書數字與<lb/>
<pb n="KR4h0140_WYG_284-12b"/>
我持小兒歸去須讀之覺來知是虛無事山中雪平雲<lb/>
覆地東嶺啼猿三四聲捲簾一望心堪碎蓬萊有梯不<lb/>
可躡向海囘頭涙盈睫且聞童子是蒼蠅誰謂荘生異<lb/>
蝴蝶學仙去來辭故人長安道路多風塵<lb/>
　　　雜歌<lb/>
漢水至清泥則濁松枝至堅蘿則弱十三女兒事他家<lb/>
顔色如花終索寞蘭生當門燕巢幙蘭芽未吐燕泥落<lb/>
為姑偏忌諸嫂良作婦翻嫌壻家惡人生照鏡須自知<lb/>
<pb n="KR4h0140_WYG_284-13a"/>
無鹽何用妬西施秦庭野鹿忽為馬巧偽亂真君試思<lb/>
伯奇掇蜂賢父逐曾參殺人慈母疑酒沽千日人不醉<lb/>
琴弄一絃心已悲常聞善交無爾汝䜛口甚甘良藥苦<lb/>
山雞錦翼豈鳳凰隴鳥人言止鸚鵡向栩非才徒隠竈<lb/>
田文有命那闗户犀燭江行見鬼神木人登席呈歌舞<lb/>
樂生東去<hi>一作仕</hi>終居趙陽虎北轅飜適楚世間反覆不<lb/>
易陳緘此貽君淚如雨<lb/>
　　　烏栖曲<lb/>
<pb n="KR4h0140_WYG_284-13b"/>
白馬逐朱<hi>一作牛</hi>車黄昏入狹斜狹斜柳樹烏争宿爭枝<lb/>
未得飛上屋東房少婦壻從軍每聽烏啼知夜分<lb/>
　　　送客東歸<lb/>
昨夜東風吹盡雪兩京路上梅花發行人相見便東西<lb/>
日暮溪頭飲馬别把君衫袖望垂楊兩行淚下思故鄉<lb/>
　　　王敬伯歌<lb/>
妾本舟中女聞君江上琴君初感妾意<hi>一作歎</hi>妾亦感君<lb/>
心遂出合歡被同為交頸禽傳杯唯畏淺接膝猶嫌逺<lb/>
<pb n="KR4h0140_WYG_284-14a"/>
侍婢奏箜篌女郎歌宛轉宛轉怨如何中庭霜漸多霜<lb/>
多葉可惜昨日非今夕徒結萬重歡終成一宵客王敬<lb/>
伯緑水青山從此隔<lb/>
　　　救生寺望春寄暢當<lb/>
東西南北望望逺悲潛蓄紅黄緑紫花花開看不足今<lb/>
年與子少相隨他年與子老相逐<lb/>
　　　荆門<hi>一本此下有雨字</hi>歌送兄赴䕫州<lb/>
余兄佐郡經西楚餞行因賦荆門雨□□燮燮聲漸緐<lb/>
<pb n="KR4h0140_WYG_284-14b"/>
浦裏人家収市喧重隂大㸃過欲盡碎浪柔文相與飜<lb/>
雲間悵望荆衡路萬里青山一時暮琵琶寺裏響空廊<lb/>
熨斗陂前濕荒戍沙尾長檣發漸稀竹竿草屩渉流歸<lb/>
夷陵已逺<hi>一作逺色</hi>半成燒漢上游倡始濯衣船門相對多<lb/>
商估葛服龍鍾篷下語自是湘州石鷰飛那闗齊地商<lb/>
羊舞曽為江客念江行腸斷秋荷雨打聲摩天古木不<lb/>
可見住岳髙僧空得名今朝拜首臨欲别遥憶荆門雨<lb/>
中發<lb/>
<pb n="KR4h0140_WYG_284-15a"/>
　　　　妾薄命<lb/>
　憶妾初嫁君花鬟如緑雲迴燈入綺帳轉面脫羅裙折<lb/>
　歩敎人學偷香與客熏容顔南國重名字北方聞一從<lb/>
　失恩意轉覺身顦顇對鏡不梳頭倚窗空落淚新人莫<lb/>
　恃新秋至㑹無春從來閉在長門者必是宫中第一人<lb/>
　<lb/>
　<lb/>
　<lb/>
<pb n="KR4h0140_WYG_284-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻二百八十四<lb/>
</p>
<p>
</p>
  </div>
</body>
</text>
</TEI>
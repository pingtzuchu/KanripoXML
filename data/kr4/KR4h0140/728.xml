<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_728-1a"/>
　欽定四庫全書<lb/>
御定全唐詩巻七百二十八<lb/>
　　周曇<lb/>
　周曇唐末守國子直講詠史詩八卷今編爲二卷<lb/>
　　　　吟敘<lb/>
　歴代興亡億萬心聖人觀古貴知今古今成敗無多事<lb/>
　月殿花臺幸一吟<lb/>
　　　　閒吟<lb/>
<pb n="KR4h0140_WYG_728-1b"/>
　考摭妍蚩用破心翦裁千古獻當今閒吟不是閒吟事<lb/>
　事有閒思閒要吟<lb/>
　　　　唐虞門<lb/>
　　　　　唐堯<lb/>
　祅氛不起瑞煙輕端拱垂衣日月明傳事四方無外役<lb/>
　茅茨深處土堦平<lb/>
　　　　　虞舜<lb/>
　進善懲奸立帝功功成揖讓益温恭滿朝卿士多元凱<lb/>
<pb n="KR4h0140_WYG_728-2a"/>
為黜兜苖與四兇<lb/>
　　　　舜妃<lb/>
蒼梧一望隔重雲帝子悲尋不記春何事淚痕偏在竹<lb/>
貞姿應念節髙人<lb/>
　　　　再吟<lb/>
瀟湘何代泣幽魂骨化重泉志尚存若道地中休下淚<lb/>
不應新竹有啼痕<lb/>
　　　三代門<lb/>
<pb n="KR4h0140_WYG_728-2b"/>
　　　　夏禹<lb/>
堯違天孽頼詢謨頓免洪波浸碧虚海内生靈微伯禹<lb/>
盡應隨浪化為魚<lb/>
　　　　再吟<lb/>
萬古龍門一旦開無成甘死作黄能司空定有匡堯術<lb/>
九載之前何處來<lb/>
　　　　太康<lb/>
師保何人為琢磨安知父祖苦辛多酒酣禽色方為樂<lb/>
<pb n="KR4h0140_WYG_728-3a"/>
詎肯閑聽五子歌<lb/>
　　　　后稷<lb/>
人惟邦本本由農曠古誰髙后稷功百穀且繁三曜在<lb/>
牲牢郊祀信無窮<lb/>
　　　　文王<lb/>
昭然明徳報天休禴祭惟馨勝殺牛二老五侯何所詐<lb/>
不歸商受盡歸周<lb/>
　　　　武王<lb/>
<pb n="KR4h0140_WYG_728-3b"/>
文王寢膳武王隨内豎言安色始怡七載豈堪囚羑里<lb/>
一夫為報亦何疑<lb/>
　　　　太公<lb/>
昌獵關西紂獵東紂憐崇虎棄非熊危邦自謂多麟鳳<lb/>
肯把王綱取釣翁<lb/>
　　　　再吟<lb/>
東鄰不事事西鄰御物卑和物自親天下言知天下者<lb/>
兆人無主屬賢人<lb/>
<pb n="KR4h0140_WYG_728-4a"/>
　　　　又吟<lb/>
千妖萬態逞妍姿破國亡家更是誰匡政必能除茍媚<lb/>
去邪當斷勿狐疑<lb/>
　　　　子牙妻<lb/>
陵柏無心竹變秋不能同戚擬同休歲寒焉在空垂涕<lb/>
覆水如何欲再收<lb/>
　　　　周公<lb/>
文武傳芳百代基幾多賢哲守成規仍聞吐握延儒素<lb/>
<pb n="KR4h0140_WYG_728-4b"/>
猶恐民疵未盡知<lb/>
　　　　夷齊<lb/>
譲國由衷義亦乖不知天命匹夫才將除暴虐誠能阻<lb/>
何異崎嶇助紂來<lb/>
　　　　管蔡<lb/>
伊商胡越尚同圗管蔡如何有異謨不念祖宗危社稷<lb/>
強干仁聖遣行誅<lb/>
　　　　成王<lb/>
<pb n="KR4h0140_WYG_728-5a"/>
成王有過伯禽笞聖惠能新日自奇王道既成何所感<lb/>
越裳呈瑞鳳來儀<lb/>
　　　　幽王<lb/>
狼煙篝火為邊塵烽候那宜恱婦人厚徳未聞聞厚色<lb/>
不亡家國幸亡身<lb/>
　　　　平王<lb/>
犬戎西集殺<hi>一作犯滅</hi>幽王邦土何由不便亡宜臼東來年<lb/>
更遠川流難<hi>一作雖</hi>絶信源長<lb/>
<pb n="KR4h0140_WYG_728-5b"/>
　　　春秋戰國門<lb/>
　　　　祭足<lb/>
吳魯燕韓豈别宗曽無外禦但相攻當時周鄭誰為相<lb/>
交質將何服遠戎<lb/>
　　　　再吟<lb/>
周室衰微不共匡干戈終日互爭强諸侯若解尊天子<lb/>
列國何因次第亡<lb/>
　　　　隱公<lb/>
<pb n="KR4h0140_WYG_728-6a"/>
今古難隄是小人茍希榮寵任相親陳謀不信懷憂懼<lb/>
反間須防却害身<lb/>
　　　　莊公<lb/>
齊甲強臨力有餘魯莊為戰念區區魚麗三鼓微曹劌<lb/>
肉食安能暇遠謨<lb/>
　　　　哀公<lb/>
賢為鄰用國憂危廟算無非委豓奇兩葉翠娥春乍展<lb/>
一毛須去不難吹<lb/>
<pb n="KR4h0140_WYG_728-6b"/>
　　　　再吟<lb/>
好龍天為降真龍及見真龍瘁厥躬接下不勤徒好士<lb/>
葉公何異魯哀公<lb/>
　　　　平公<lb/>
鴻鵠輕騰萬里髙何殊朝野得賢豪能知翼戴穹蒼力<lb/>
不是蒙茸腹背毛<lb/>
　　　　文公<lb/>
滅虢吞虞未息兵柔秦敗楚霸威成文公徒欲三強服<lb/>
<pb n="KR4h0140_WYG_728-7a"/>
分晉元來是六卿<lb/>
　　　　景公<lb/>
覺病當宜早問師病深難療恨難追晉侯徒有秦毉緩<lb/>
疾在膏肓救巳遲<lb/>
　　　　衛靈公<lb/>
子魚無隠欲源清死不忘忠感衛靈伯玉既親知徳潤<lb/>
殘桃休喫悟蘭馨<lb/>
　　　　陳靈公<lb/>
<pb n="KR4h0140_WYG_728-7b"/>
誰與陳君嫁禍來孔寧行父夏姬媒靈公徒認徴舒面<lb/>
至死何曽識禍胎<lb/>
　　　　陳蔡君<lb/>
楚聘宣尼欲道光是時陳蔡畏鄰強庸謀但解遮賢路<lb/>
不解迎賢謀自昌<lb/>
　　　　楚惠王<lb/>
芹中遇蛭強為吞不欲縁微有害人何事免成心腹疾<lb/>
皇天惟徳是相親<lb/>
<pb n="KR4h0140_WYG_728-8a"/>
　　　　楚懷王<lb/>
不聽陳軫信張儀六里商於果見欺既捨黔中西換得<lb/>
又令生去益堪悲<lb/>
　　　　再吟<lb/>
不得商於又失齊楚懷方寸一何迷明知秦是虎狼國<lb/>
更忍車輪獨向西<lb/>
　　　　韓惠王<lb/>
韓惠開渠止暴秦營田萬頃飽秦人何殊般肉供羸獸<lb/>
<pb n="KR4h0140_WYG_728-8b"/>
獸壯安知不害身<lb/>
　　　　頃襄王<lb/>
秦䧟荆王死不還秪縁偏聽子蘭言頃襄還信子蘭語<lb/>
忍使江魚葬屈原<lb/>
　　　　武公<lb/>
猛獸來兵秪為文豈宜凉徳擬圗尊君看豹彩蒙麋質<lb/>
人取無難必不存<lb/>
　　　　華元<lb/>
<pb n="KR4h0140_WYG_728-9a"/>
未知軍法忌偏頗徒解于思腹漫皤昔日羊斟曽不預<lb/>
今朝為政事如何<lb/>
　　　　臧孫<lb/>
諸孟憎吾似犬獰賢臧哭孟倍傷情季孫愛我如甘疾<lb/>
疾足亡身藥故寧<lb/>
　　　　公叔<lb/>
吴起南奔魏國荒必聽公叔失賢良無謀縱欲離安邑<lb/>
可免河溝<hi>一作他時</hi>徙大梁<lb/>
<pb n="KR4h0140_WYG_728-9b"/>
　　　　莊辛<lb/>
莊辛正諫謂妖詞兵及鄢陵始悔思見兎必能知顧犬<lb/>
亡羊補棧未為遲<lb/>
　　　　孫臏<lb/>
曽嫌勝巳害賢人鑚火明知速自焚斷足爾能行不足<lb/>
逢君誰肯不酬君<lb/>
　　　　靈轍<lb/>
失水枯鱗得再生翳桑無地謝深情朱輪未染酬恩血<lb/>
<pb n="KR4h0140_WYG_728-10a"/>
公子何由見赤誠<lb/>
　　　　郭開<lb/>
秦襲邯鄲歲月深何人沾<hi>一作解</hi>贈郭開金廉頗還國李<lb/>
牧在安得趙王為爾擒<lb/>
　　　　樂羊<lb/>
桮羮忍啜得非忠巧佞胡為惑主聰盈篋謗書能寢黙<lb/>
中山不是樂羊功<lb/>
　　　　虞卿<lb/>
<pb n="KR4h0140_WYG_728-10b"/>
割地求和國必危安知堅守絶來思年年來伐年年割<lb/>
割盡邯鄲何所之<lb/>
　　　　豫讓<lb/>
門客家臣義莫儔漆身吞炭不能休中行智伯思何異<lb/>
國士終期國士酬<lb/>
　　　　毛遂<lb/>
不識囊中頴脫錐功成方信有英奇平原門下三千客<lb/>
得力何曽是素知<lb/>
<pb n="KR4h0140_WYG_728-11a"/>
　　　　再吟<lb/>
定獲英奇不在多然須設網遍山河禽雖一目羅中得<lb/>
豈可空張一目羅<lb/>
　　　　田文<lb/>
下客常才不足珍誰為狗盜脫強秦秦關若待雞鳴出<lb/>
笑殺臨淄土偶人<lb/>
　　　　再吟<lb/>
門下三千各自矜頻彈劍客獨無能田文不厭無能客<lb/>
<pb n="KR4h0140_WYG_728-11b"/>
三窟全身果有慿<lb/>
　　　　馮讙<lb/>
兎窟穿成主再興輩流狐伏敢驕矜馮讙不是無能者<lb/>
要試君心欲展能<lb/>
　　　　章子<lb/>
在家能子必能臣齊將功成以孝聞改葬義無欺死父<lb/>
臨戎安肯背生君<lb/>
　　　　卞和<lb/>
<pb n="KR4h0140_WYG_728-12a"/>
磷磷誰為惑溫溫至寳凡姿甚易分自是時人多貴耳<lb/>
目無明鑒使俱焚<lb/>
　　　　季札<lb/>
吹毛霜刃過千金生許徐君死挂林寶劍徒稱無價寶<lb/>
行心更貴不欺心<lb/>
　　　　孫武<lb/>
理國無難似理兵兵家法令貴遵行行刑不避君王寵<lb/>
一笑隨刀八陣成<lb/>
<pb n="KR4h0140_WYG_728-12b"/>
　　　　夫差<lb/>
信聽讒言疾不除忠臣須殺竟何如㑹稽既雪夫差死<lb/>
泉下胡顔見子胥<lb/>
　　　　少孺<lb/>
寶貴親仁與善鄰鄰兵何要互相臻螳蜋定是遭黄雀<lb/>
黄雀須防挾彈人<lb/>
　　　　蘇厲<lb/>
百歩穿楊箭不移養由堪教聽𢎞規身隆業著未知退<lb/>
<pb n="KR4h0140_WYG_728-13a"/>
勿遣功名一旦隳<lb/>
　　　　鬻拳<lb/>
鬻拳強諫懼威刑退省懷慙不顧生雙刖忍行留痛恨<lb/>
惟君適足見忠誠<lb/>
　　　　荆軻<lb/>
反刃相酬是匹夫安知突騎駕羣胡有心為報懷權畧<lb/>
可在於期與地圗<lb/>
　　　　再吟<lb/>
<pb n="KR4h0140_WYG_728-13b"/>
㡬尺如霜利不羣恩仇未報反亡身誠哉利噐全由用<lb/>
可惜吹毛不得人<lb/>
　　　　陳軫<lb/>
丹青徒有逞諠譁有足由來不是蛇殺將破軍為柱國<lb/>
君今官極更何加<lb/>
　　　　田饒<lb/>
㕑抛敗肉士懷飢倉爛餘糧客未炊臨難欲行求死士<lb/>
將何恩信致扶危<lb/>
<pb n="KR4h0140_WYG_728-14a"/>
　　　　鮑叔<lb/>
忠臣祝壽吐嘉詞鮑叔臨軒酒一巵安不忘危臣所願<lb/>
願思危困必無危<lb/>
　　　　晏嬰<lb/>
正人徒以刃相危貪利忘忠死不為麋鹿命懸當有處<lb/>
驅車何必用奔馳<lb/>
　　　　再吟<lb/>
下澤逢蛇蓋是常還如山上見豺狼國中有怪非蛇獸<lb/>
<pb n="KR4h0140_WYG_728-14b"/>
不用賢能是不祥<lb/>
　　　　又吟<lb/>
馬斃廄人欲就刑百年臨盡一言生賴逢賢相能匡救<lb/>
仍免吾君播惡聲<lb/>
　　　　叔向<lb/>
重祿存家不敢言小臣憂禍亦如然明開諫諍能無罪<lb/>
秪此宜為理國先<lb/>
　　　　師曠<lb/>
<pb n="KR4h0140_WYG_728-15a"/>
老能勸學照餘生似夜隨燈到處明往行前言如不見<lb/>
暗中無燭若為行<lb/>
　　　　智伯<lb/>
三國連兵敵就擒晉陽城下碧波深風濤撼處看沈趙<lb/>
舟楫不從翻自沈<lb/>
　　　　再吟<lb/>
攻城未下惜先分一旦家邦屬四鄰徒逞威強稱智伯<lb/>
不知權變是愚人<lb/>
<pb n="KR4h0140_WYG_728-15b"/>
　　　　襄子<lb/>
君子常聞不迫危城崩何用急重圍叛亡能退修文徳<lb/>
果見中牟以義歸<lb/>
　　　　楊回<lb/>
三逐鄉閭五去君莫知何地可容身楊回不是逢英鑒<lb/>
白首無成一旅人<lb/>
　　　　顔回<lb/>
陋巷簞瓢困有年是時端木飫腥膻宣尼行敎何形迹<lb/>
<pb n="KR4h0140_WYG_728-16a"/>
不肯分甘救<hi>一作徒行葬</hi>子淵<lb/>
　　　　子貢<lb/>
救魯亡吴事可傷誰令利口說田常吴亡必定由端木<lb/>
魯亦宜其運不長<lb/>
　　　　再吟<lb/>
一言能使定安危安已危人是所宜仁義不思垂敎化<lb/>
背恩亡徳豈儒為<lb/>
　　　　鄭相<lb/>
<pb n="KR4h0140_WYG_728-16b"/>
鄭相清賢慎有餘好魚魚至竟何如退魚留得終身祿<lb/>
祿在何憂不得魚<lb/>
　　　　子産<lb/>
為政何門是化源寛仁髙下保安全如嫌水徳人多狎<lb/>
拯溺宜將猛濟寛<lb/>
　　　　管仲<lb/>
美酒濃馨客要沽門深誰敢強提壺茍非賢主詢賢士<lb/>
肯信沽人畏子獹<lb/>
<pb n="KR4h0140_WYG_728-17a"/>
　　　　再吟<lb/>
社鼠穿牆巧庇身何由攻灌若為燻能知窟穴依形勢<lb/>
不聽讒邪是聖君<lb/>
　　　　范蠡<lb/>
西子能令轉嫁吴㑹稽知爾啄姑蘇跡髙塵外功成處<lb/>
一葉翩翩在五湖<lb/>
　　　　屈原<lb/>
滿朝皆醉不容醒衆濁如何擬獨清江上流人真浪死<lb/>
<pb n="KR4h0140_WYG_728-17b"/>
誰知浸潤悮深誠<lb/>
　　　　黄歇<lb/>
春申隨質若王圗為王輕生大丈夫女子異心安足聽<lb/>
功成何更用陰謨<lb/>
　　　　王后<lb/>
連環要解解非難忽碎瑶堦一旦間兩國相持兵不解<lb/>
㑹應俱碎似連環<lb/>
　　　　樊姬<lb/>
<pb n="KR4h0140_WYG_728-18a"/>
側影頻移未退朝喜逢賢相日從髙當時不有樊姬問<lb/>
令尹何由進叔敖<lb/>
　　　　齊桓公<lb/>
三往何勞萬乗君五來方見一微臣微臣傲爵能輕主<lb/>
霸主如何敢傲人<lb/>
　　　　中山君<lb/>
敵臨烹子一何庸激怒來軍速自攻結怨豈思圍不解<lb/>
愚謀多以殺為雄<lb/>
<pb n="KR4h0140_WYG_728-18b"/>
　　　　趙簡子<lb/>
簡子雄心蓄霸機賢愚聊欲試諸兒假言藏寶非真寶<lb/>
不是生知焉得知<lb/>
　　　　再吟<lb/>
諤諤能昌唯唯亡亦由匡正得賢良一從忠讜無周舍<lb/>
吾過何人為短長<lb/>
　　　　趙宣子<lb/>
門人曽不有提彌連嗾呀呀孰敢支臨難若敎無茍免<lb/>
<pb n="KR4h0140_WYG_728-19a"/>
亂朝爭那以獒為<lb/>
　　　　韓昭侯<lb/>
去年秦伐我宜陽今歲天災旱且荒對此不思人力困<lb/>
樓門何可更髙張<lb/>
　　　　魏文公<lb/>
冒雨如何固出畋慮乖羣約失乾乾文侯不是貪禽者<lb/>
示信將為敎化先<lb/>
　　　　郈成子<lb/>
<pb n="KR4h0140_WYG_728-19b"/>
陳樂無懽璧在隅宰臣懷智有微謨茍非成子當明哲<lb/>
誰是仁人可託孤<lb/>
　　　　秦武陽<lb/>
丱歲徒聞有壯名及令為副誤荆卿是時環柱能相副<lb/>
誰謂燕囚事不成<lb/>
　　　　田子方<lb/>
太子無嫌禮樂虧願聽貧富與安危賤貧驕物貧終在<lb/>
富貴驕人貴必隳<lb/>
<pb n="KR4h0140_WYG_728-20a"/>
　　　　淳于髠<lb/>
穰穰何禱手何齎一呷村漿與隻雞以少求多誠可笑<lb/>
還如輕幣欲全齊<lb/>
　　　　再吟<lb/>
戲問將何對所躭滑稽無骨是常譚昔時王者皆通四<lb/>
近見君王祗好三<lb/>
　　　　再吟<lb/>
曲突徙薪不謂賢焦頭爛額饗盤筵時人多是輕先見<lb/>
<pb n="KR4h0140_WYG_728-20b"/>
不獨田家國亦然<lb/>
　　　　田子奇<lb/>
少年為吏慮非循一騎奔追委使臣使者不追何所對<lb/>
車中縁見白頭人<lb/>
　　　　百里奚<lb/>
船驥由來是股肱在虞虞滅在秦興裁量何異刀將尺<lb/>
秪繫用之能不能<lb/>
　　　　孫叔敖<lb/>
<pb n="KR4h0140_WYG_728-21a"/>
童稚逢蛇歎不祥慮悲來者為埋藏是知陽報由陰施<lb/>
天爵昭然契日彰<lb/>
　　　　魯仲連<lb/>
昔迸燒牛發戰機夜奔驚火走燕師今來躍馬懷驕惰<lb/>
十萬如無一撮時<lb/>
　　　　宋子罕<lb/>
子憐溫潤欲歸仁吾貴堅廉是寶身自有不貪身内寶<lb/>
玉人徒獻外來珍<lb/>
<pb n="KR4h0140_WYG_728-21b"/>
　　　　宫之奇<lb/>
虞虢相依自保安謀臣吞度不為難貪憐璧馬迷香餌<lb/>
肯信之奇諭齒寒<lb/>
　　　　王孫滿<lb/>
九牧金鎔物像成辭昏去亂祚休明興亡在徳不在鼎<lb/>
楚子何勞問重輕<lb/>
　　　　顔叔子<lb/>
夜雨鄰娃告屋傾一宵從寄念悲驚誠知獨處從燒燭<lb/>
<pb n="KR4h0140_WYG_728-22a"/>
君子行心要自明<lb/>
　　　　張孟譚<lb/>
強兵四合國將危賴有謀臣為發揮城内蒿銅誠自有<lb/>
無謀誰解見𤣥機<lb/>
　　　　公子無忌<lb/>
按劍臨籠震咄呼鷂甘梟戮伏鳩辜能憐鈍拙誅豪俊<lb/>
憫弱摧強真丈夫<lb/>
　　　　再吟<lb/>
<pb n="KR4h0140_WYG_728-22b"/>
趙解重圍魏再昌信陵賢徳日馨芳昬䝉愚主聽讒說<lb/>
公子云亡國亦亡<lb/>
　　　　侯嬴朱亥<lb/>
屠肆監門一賤微信陵交結國人非當時不是二君計<lb/>
疋馬那能解趙圍<lb/>
　　　　再吟<lb/>
走敵存亡義有餘全由雄勇與英謨但如公子能交結<lb/>
朱亥侯嬴何代無<lb/>
<pb n="KR4h0140_WYG_728-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_728-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七百二十八<lb/>
</p>
<p>
</p>
  </div>
</body>
</text>
</TEI>
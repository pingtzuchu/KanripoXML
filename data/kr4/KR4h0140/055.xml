<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_055-1a"/>
　欽定四庫全書<lb/>
御定全唐詩巻五十五<lb/>
　　王勃<lb/>
　王勃字子安絳州龍門人文中子通之孫六歳善文辭<lb/>
　未冠應舉及第授朝散郎數獻頌闕下沛王聞其名召<lb/>
　署府修撰是時諸王鬬雞勃戲為文檄英王雞髙宗斥<lb/>
　之勃既廢客劍南久之補虢州叅軍坐事復除名勃父<lb/>
　福畤坐勃故左遷交趾令勃往交趾省父渡海溺水悸<lb/>
<pb n="KR4h0140_WYG_055-1b"/>
　而卒年二十八勃好讀書屬文初不精思先磨墨數升<lb/>
　引被覆面而卧忽起書之不易一字時人謂之腹藁與<lb/>
　楊炯盧照隣駱賔王皆以文章齊名天下稱王楊盧駱<lb/>
　號四傑勃有集三十巻今編詩二巻<lb/>
　　　　倬彼我系<lb/>
　　　倬彼我系舍弟虢州叅軍勃所作也傷廹乎家貧<lb/>
　　　道未成而受禄不得如古之君子四十强而仕也<lb/>
　　　故本其情性原其事業因陳先人之迹以議出處<lb/>
<pb n="KR4h0140_WYG_055-2a"/>
　　致天爵之艱難也<hi>勃兄勵序</hi>
倬彼我系出自有周分疆錫社𣲖别支流居衞仕宋臣<lb/>
<hi>一作匡</hi>嬴相劉廼武廼文或公或侯<lb/>
晉歴崩坼衣冠擾弊粤自太原播徂江澨禮喪賢隱時<lb/>
屯道閉王室如燬生人多殪<lb/>
伊我有器思逢其主自東施<hi>一作旋</hi>西擇木開宇田彼河<lb/>
曲家乎汾浦天未厭亂吾將誰輔<lb/>
伊我祖德思濟九埏不常厥所于兹五遷欲及時也夫<lb/>
<pb n="KR4h0140_WYG_055-2b"/>
豈願焉其位雖屈其言則傳<lb/>
爰述帝制大蒐王道曰天曰人是祖是考禮樂咸若詩<lb/>
書具草貽厥孫謀永為家寶<lb/>
伊余小子信慙明哲彼網有條彼車有轍思屏人事克<lb/>
終前烈于嗟代網卒余來絏<lb/>
來絏伊何謂余曰仕我瞻先達三十方起夫豈不懷髙<lb/>
山仰止願言毓徳啜菽飲水<lb/>
有鳥反哺其聲嗷嗷言念舊徳憂心忉忉今我不養歳<lb/>
<pb n="KR4h0140_WYG_055-3a"/>
月其滔僶俛從役豈敢告勞<lb/>
從役伊何薄求卑位告勞伊何來叅卿事名存實爽負<lb/>
信愆義静言遐思中心是愧<lb/>
　　　上巳浮江宴韻得阯字<lb/>
披觀玉京路駐賞金臺阯逸興懐九仙良辰傾四美松<lb/>
唫白雲際桂馥青溪裏别有江海<hi>一作漢</hi>心日暮情何巳<lb/>
　　　春日宴樂遊園賦韻得接字<lb/>
帝里寒光盡神臯春望浹梅郊落晚英柳甸驚初葉流<lb/>
<pb n="KR4h0140_WYG_055-3b"/>
水抽竒㺯崩雲灑芳牒清尊湛不空暫喜平生接<lb/>
　　　山亭夜宴<lb/>
桂宇幽襟積山亭<hi>一作松臺</hi>涼夜永森沈野徑寒肅穆巖扉<lb/>
靜竹晦南汀<hi>一作阿</hi>色荷翻北潭影清興殊未闌林端照<lb/>
初景<lb/>
　　　詠風<lb/>
肅肅涼景<hi>一作風</hi>生加我林壑清驅煙尋<hi>一作入</hi>磵户巻霧<lb/>
<hi>一作露</hi>出山楹去來固無跡<hi>一作際</hi>動息如有情日落山水<lb/>
<pb n="KR4h0140_WYG_055-4a"/>
靜為君起松聲<lb/>
　　　懐仙<hi>并序</hi>
　　客有自幽山來者起予以林壑之事而煙霞在焉<lb/>
　　思解纓紱永詠山水<hi>一作林</hi>神與道超跡為形滯故<lb/>
　　書其事焉<lb/>
鶴岑有竒徑麟洲富仙家紫泉潄珠液𤣥巖列丹葩常<lb/>
希<hi>一作若</hi>披塵網眇然登雲車鸞情極霄漢鳳想疲煙霞<lb/>
道存蓬瀛近意惬朝市賖無為坐惆悵虛此江上華<lb/>
<pb n="KR4h0140_WYG_055-4b"/>
　　　忽夢遊仙<lb/>
僕本江上客牽跡在方内寤寐霄漢間居然有靈對翕<lb/>
爾登霞首依然躡雲背電策驅龍光煙途儼鸞態乗月<lb/>
披金帔連星解瓊珮浮識俄易歸真遊邈難<hi>一作魂莫</hi>再寥<lb/>
廓沈遐想周遑奉遺誨流俗非我鄉何當釋塵昧<lb/>
　　　雜曲<lb/>
智瓊神女來訪文君蛾眉始約羅袖初薰歌齊曲韻舞<lb/>
亂行紛若向陽臺薦枕何啻得勝朝雲<lb/>
<pb n="KR4h0140_WYG_055-5a"/>
　　　秋夜長<lb/>
秋夜長殊未央月明白露澄清光層城綺閣遙相望遙<lb/>
相望川無梁北風受節南鴈翔崇蘭委質時菊芳鳴環<lb/>
曵履<hi>一作佩</hi>出長廊為君秋夜𢷬衣裳纎羅對鳳皇丹綺<lb/>
雙鴛鴦調砧亂杵思自傷思自傷征夫萬里戍他鄉鶴<lb/>
關音信斷龍門道路長君<hi>一作所</hi>在天一方寒衣徒自香<lb/>
　　　採蓮曲<hi>樂府作採蓮歸</hi>
採蓮歸緑水芙蓉衣秋風起浪鳬鴈飛桂櫂蘭橈下長<lb/>
<pb n="KR4h0140_WYG_055-5b"/>
浦羅裙玉腕輕揺櫓葉嶼花潭極望平江謳越吹相思<lb/>
苦相思苦佳期不可駐塞外征夫猶未還江南採蓮今<lb/>
已暮今已暮採<hi>樂府詩作摘</hi>蓮花渠今<hi>一作今渠</hi>那必盡娼家官<lb/>
道城南把桑葉何如江上採蓮花蓮花復蓮花花葉何<lb/>
稠<hi>一作重</hi>疉葉翠本羞眉花紅强如頰佳人不在兹<hi>一作兹期</hi>
悵望别離時牽花憐共蒂折藕愛連絲故情無<hi>一作何</hi>處<lb/>
所新物從<hi>一作徒</hi>華滋不惜西<hi>一作南</hi>津交佩解還羞北海<lb/>
鴈書遲採蓮歌有節採蓮夜未歇正逢浩蕩江上風又<lb/>
<pb n="KR4h0140_WYG_055-6a"/>
值裵囘<hi>樂府詩集無裵囘二字</hi>江上月裵囘蓮浦夜相逢吳姬越<lb/>
女何丰茸共問寒江<hi>一作光</hi>千里外征客關山路<hi>一作更</hi>幾<lb/>
重<lb/>
　　　臨髙臺<lb/>
臨髙臺髙臺迢遰絶浮埃瑶軒綺構何崔嵬鸞歌鳳吹<lb/>
清且哀俯瞰長安道萋萋御溝草斜對甘泉路蒼蒼茂<lb/>
陵樹髙臺四望同帝郷<hi>一本無此二字</hi>佳氣鬰葱葱紫閣丹樓<lb/>
紛照耀璧房錦殿相玲瓏東彌長樂觀西指未央宫赤<lb/>
<pb n="KR4h0140_WYG_055-6b"/>
城映朝日緑樹揺春風旗亭百隧開新市甲第千甍分<lb/>
戚里朱輪翠盖不勝春疉樹層楹相對起復有青樓大<lb/>
道中繡户文窗雕綺櫳錦衾夜<hi>一作晝</hi>不襞羅帷晝<hi>一作夕</hi>
未空歌屏朝揜翠妝鏡晚窺紅為君<hi>一作吾</hi>安寶髻蛾眉<lb/>
罷花叢塵間狹路<hi>一作狹路塵間</hi>黯將暮雲間<hi>一作開</hi>月色明如<lb/>
素鴛鴦池上兩兩飛鳳凰樓下雙雙度物色正如此佳<lb/>
期那不顧銀鞍繡轂盛繁華可憐今夜宿娼家娼家少<lb/>
婦不須顰東園桃李片時春君看舊日髙臺處栢梁銅<lb/>
<pb n="KR4h0140_WYG_055-7a"/>
　雀生<hi>一作尚</hi>黄塵<lb/>
　　　　滕王閣<lb/>
　滕王髙閣臨江渚珮玉鳴鸞罷歌舞畫棟朝飛南浦雲<lb/>
　珠簾暮捲西山雨閒雲潭影日悠悠物換星移幾度秋<lb/>
　閣中帝子今何在檻外長江空自流<lb/>
　　　　江南弄<lb/>
　江南弄巫山連楚夢行雨行雲幾相送瑶軒金谷上春<lb/>
　時玉童仙女無見期紫露<hi>一作霧</hi>香煙渺難託清風明月<lb/>
<pb n="KR4h0140_WYG_055-7b"/>
　遥相思遥相思草徒緑為聽雙飛鳳凰曲<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻五十五<lb/>
</p>
<p>
</p>
  </div>
</body>
</text>
</TEI>
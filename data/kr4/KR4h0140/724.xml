<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_724-1a"/>
　欽定四庫全書<lb/>
御定全唐詩巻七百二十四<lb/>
　　唐求<hi>一作球</hi>
　唐求居蜀之味江山至性純慤王建帥蜀召為叅謀不<lb/>
　就放曠疎逸邦人謂之唐隱居為詩撚稿為圓納之大<lb/>
　瓢後卧病投瓢于江曰斯文茍不沈没得者方知吾苦<lb/>
　心爾至新渠有識者曰唐山人瓢也接得之十纔二三<lb/>
　今編詩一卷<lb/>
<pb n="KR4h0140_WYG_724-1b"/>
　　　　酬友生早秋<lb/>
　彤雲將欲罷蟬栁響如秋霧散九霄近日程三伏愁殘<lb/>
　陽宿雨霽髙浪碎沙漚袪足餘旬後分襟任自由<lb/>
　　　　曉發<lb/>
　旅館候天曙整車趨遠程幾處曉鐘斷半橋殘月明沙<lb/>
　上<hi>一作際</hi>鳥猶在<hi>一作/睡</hi>渡頭人未<hi>一作巳</hi>行去去古時道馬<lb/>
　嘶三兩聲<lb/>
　　　　客行<lb/>
<pb n="KR4h0140_WYG_724-2a"/>
上山下山去千里萬里愁樹色野橋暝雨聲孤館秋南<lb/>
北眼前道東西江畔舟世人重金玉無金徒逺游<lb/>
　　　題鄭處士隱居<lb/>
不信最清曠及來愁已空數㸃石泉雨一溪霜葉風業<lb/>
在有山處道成無事中酌盡一尊酒病<hi>一作老</hi>夫<hi>一作翁</hi>顔<lb/>
亦紅<lb/>
　　　古寺<lb/>
路傍古時寺寥落藏金容破塔有寒草壞樓無曉鐘亂<lb/>
<pb n="KR4h0140_WYG_724-2b"/>
紙失經偈斷碑分篆蹤日暮月光吐繞門千樹松<lb/>
　　　贈著上人<lb/>
掩門江上住盡日更無為古木坐禪處殘星鳴磬時水<lb/>
澆冰滴滴珠數落纍纍自有閑行伴青藤杖一枝<lb/>
　　　馬嵬感事<lb/>
冷氣生深殿狼星渡遠關九城鼙鼓内千騎道途間鳳<lb/>
髻隨秋草鑾輿入暮山恨多留不得悲淚滿龍顔<lb/>
　　　贈行如上人<lb/>
<pb n="KR4h0140_WYG_724-3a"/>
不知名利苦念佛老岷峨衲補雲千片香燒印<hi>一作焚篆</hi>一<lb/>
窠戀山人事少怜客道心多日日齋鐘後髙懸濾水羅<lb/>
　　　送友人歸卭州<lb/>
鶴鳴山下去滿篋荷瑶琨放馬荒田草看碑古寺門漸<lb/>
寒沙上雨<hi>一作路</hi>欲暝<hi>一作暖</hi>水邊村莫忘分襟處梅花撲<lb/>
酒尊<lb/>
　　　和舒上人山居即事<lb/>
敗葉填溪路殘陽過野亭仍彈一滴水更讀兩張經暝<lb/>
<pb n="KR4h0140_WYG_724-3b"/>
鳥煙中見寒鐘竹裏聽不多山下去人世盡羶腥<lb/>
　　　發卭州寄友人<lb/>
茫茫驅一馬自歎又何之出郭見山處待船逢雨時曉<lb/>
雞鳴野店寒葉墮秋枝寂寞前程去閑吟欲共誰<lb/>
　　　舟行夜泊䕫州<lb/>
維舟鏡面中迥對白鹽峰夜靜沙堤月天寒水寺鐘故<lb/>
園何日到舊友幾時逢欲作還家夢青山一萬重<lb/>
　　　山東蘭若遇靜公夜歸<lb/>
<pb n="KR4h0140_WYG_724-4a"/>
松門一徑微苔滑往來稀半夜聞鐘後渾身帶雪歸問<lb/>
寒僧接杖辨語犬銜衣又是安禪去呼童閉竹扉<lb/>
　　　邊將<lb/>
三千䕶塞兒獨自滯邊陲老向二毛見秋從一葉知地<lb/>
寒鄉思苦天暮角聲悲却被交親笑封矦未有期<lb/>
　　　秋寄　江舒公<hi>缺一字</hi>
故人何處望秋色滿江濆入水溪蟲亂過橋山路分鶴<lb/>
歸松上月僧入竹間雲莫惜中宵磬從敎夢裏聞<lb/>
<pb n="KR4h0140_WYG_724-4b"/>
　　　題楊山人隱居<lb/>
深山道者家門户帶煙霞緑綴沿巖草紅飄落水花半<lb/>
庭栽小樹一徑掃平沙往往溪邊坐持竿到日斜<lb/>
　　　夜上隠居寺<lb/>
尋師擬學空空住虎磎東千里照山月一枝驚鶴風年<lb/>
如流去水山似轉來蓬盡日都無事安禪石窟中<lb/>
　　　友人見訪不值因寄<lb/>
門户寒江近籬墻野樹深晚風揺竹影斜日轉山陰砌<lb/>
<pb n="KR4h0140_WYG_724-5a"/>
覺披秋草牀驚倒古琴更聞鄰舍說一隻鶴來尋<lb/>
　　　塗次偶作<lb/>
歲月客中銷崎嶇力自招問人尋野寺牽馬渡危橋為<lb/>
雨疑天晩因山覺路遙前程何處是一望又迢迢<lb/>
　　　送友人江行之廬山肄業<lb/>
蜀國初開棹廬峰擬拾螢獸皮裁褥暖蓮葉製衣馨楚<lb/>
水秋來碧巫山雨後青莫敎銜鳳詔三度到中庭<lb/>
　　　山居偶作<lb/>
<pb n="KR4h0140_WYG_724-5b"/>
趨名逐利身終日走風塵還到水邊宅却為山下人僧<lb/>
敎開竹户客許戴紗巾且喜琴書在蘇生未厭貧<lb/>
　　　贈道者<lb/>
披霞戴鹿胎歲月不能催飯把琪花煮衣將藕葉裁鶴<lb/>
從歸日養松是小時栽往往樵人見溪邊洗藥來<lb/>
　　　卭州水亭夜讌送顧非熊之官<lb/>
寂寞卭城夜寒塘對庾樓蜀關蟬已噪秦樹葉應秋道<lb/>
路連天逺笙歌到曉愁不堪分袂後殘月正如鈎<lb/>
<pb n="KR4h0140_WYG_724-6a"/>
　　　題青城山范賢觀<lb/>
數里緣山不厭難為尋真訣問黄冠苔鋪翠㸃仙橋滑<lb/>
松織香梢古道寒晝傍緑畦薅嫩玉夜開紅竈撚新丹<lb/>
鐘聲巳斷泉聲在風動茅<hi>一作瑶</hi>花月滿壇<lb/>
　　　送僧講罷歸山<lb/>
休將如意辨真空吹盡天花任曉風共看玉蟾三皎潔<lb/>
獨懸金錫一玲瓏巖間松桂秋煙白江上樓臺晩日紅<lb/>
依舊曹溪念經處野泉聲在草堂東<lb/>
<pb n="KR4h0140_WYG_724-6b"/>
　　　題友人寓居<lb/>
寓居無不在天涯莫恨秦關道路賒繚繞城邉山是蜀<lb/>
彎環門外水名巴黄頭巻席賔初散白鼻嘶風日欲斜<lb/>
何處一聲金磬發古松南畔有僧家<lb/>
　　　傷張玖秀才<lb/>
銅梁劍閣幾區區十上探珠不見珠卞玉影沈沙草闇<lb/>
驊騮聲斷隴城孤入關詞客秋懷友出户孀妻曉望夫<lb/>
吴水楚山千萬里旅魂歸到故鄉無<lb/>
<pb n="KR4h0140_WYG_724-7a"/>
　　　題李少府别業<lb/>
尋得仙家不姓梅馬嘶人語出塵埃竹和庭上春煙動<lb/>
花帶溪頭曉露開繞户白雲終日在傍松黄鶴有時來<lb/>
何年亦作圍碁伴一到松間醉一囘<lb/>
　　　贈楚公<lb/>
曽聞半偈雪山中貝葉飜時理盡通般若恒添持戒力<lb/>
落义誰算念經功雲間曉月應難染海上虚舟自信風<lb/>
長說滿庭花色好一枝紅是一枝空<lb/>
<pb n="KR4h0140_WYG_724-7b"/>
　　　題王山人<lb/>
紅藤一拄腳常輕日日緣溪入谷行山下有家身未老<lb/>
竈前無火藥初成經秋少見閑人說帶雨多聞野鶴鳴<lb/>
知到蓬萊難再訪問何方法得長生<lb/>
　　　庭竹<lb/>
月籠翠葉秋承露風亞繁梢暝掃煙知道雪霜終不變<lb/>
永留寒色在庭前<lb/>
　　　題常樂寺<lb/>
<pb n="KR4h0140_WYG_724-8a"/>
　桂冷香聞<hi>一作松香</hi>十里間殿臺渾不似人寰日斜囘首江<lb/>
　頭望一片晴<hi>一作閑</hi>雲落後山<lb/>
　　　　題<hi>一作送</hi>劉鍊師歸山<lb/>
　風急雲輕鶴背寒洞天誰道却歸難千山萬水瀛洲路<lb/>
　何處煙飛是醮壇<lb/>
　　　　酬舒公見寄<lb/>
　無客不言雲外見為文長遣世間知一聲松徑寒吟後<lb/>
　正是前山雪下時<lb/>
<pb n="KR4h0140_WYG_724-8b"/>
　　　　巫山下作<lb/>
　細腰宫盡舊城摧神女歸山更不來唯有楚江斜日裏<lb/>
　至今猶自繞陽臺<lb/>
　　　　句<lb/>
　恰似有龍深處卧被人驚起黑雲生<hi>臨池洗硯  見紀事</hi>
　<lb/>
　<lb/>
御定全唐詩巻七百二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_797-1a"/>
　欽定四庫全書<lb/>
御定全唐詩卷七百九十七<lb/>
　　武后宮人<lb/>
　　　　離别難<hi>武后朝有士人陷寃獄妻配掖庭善吹觱篥乃撰離别難曲以寄情焉  初名</hi>
　　　　<hi>大郎神蓋取良人第行也旣畏人知遂三易其名曰悲切子終號怨回鶻</hi>
　此别難重陳花飛復戀人來時梅覆雪去日柳含春物<lb/>
　候催行客歸途淑氣新剡川今巳逺魂夢暗相親<lb/>
　　開元宫人<lb/>
<pb n="KR4h0140_WYG_797-1b"/>
　　　　袍中詩<hi>開元中賜邊軍纊衣製自宫人有兵士於袍中得詩白於帥帥上之朝明皇以</hi>
　　　　<hi>詩徧示六宫一宮人自稱萬死明皇憫之以妻得詩者曰朕與爾結今生縁也</hi>
　沙場征戍客寒苦若為眠戰袍經手作知落阿誰邊蓄<lb/>
　意多添線含情更著綿今生巳過也<hi>一作看巳過</hi>結取<hi>一作願結</hi>
　後生縁<lb/>
　　天寳宫人<lb/>
　　　　題洛苑梧葉上<hi>天寳末洛苑宮娥題詩梧葉隨御溝流出顧況見之亦題詩葉</hi>
　　　　<hi>上汎於波中後十餘日於葉上又得詩一首後聞於朝遂得遣出</hi>
<pb n="KR4h0140_WYG_797-2a"/>
舊寵悲秋扇新恩寄早春聊題一片葉<hi>一作紅葉上</hi>將寄接<lb/>
流人<hi>一作一入深宫裏年年不見春聊題一片葉寄與有情人</hi>
　　　又題<lb/>
一葉題詩出禁城誰人酬和獨含情自嗟不及波中葉<lb/>
蕩漾乗春取次行<lb/>
　徳宗宫人<lb/>
徳宗宫人奉恩院王才人養女鳳兒也詩一首<lb/>
　　　題花葉詩<hi>貞元中進士賈全虛於御溝得一花葉上有詩句悲想其人裵回溝上為</hi>
<pb n="KR4h0140_WYG_797-2b"/>
　　　<hi>街吏所獲金吾奏其事徳宗詢之知為鳳兒所作因召全虛授金吾衞兵曹遂以妻之</hi>
一入深宫裏無由得見春題詩花葉上寄與接流人<lb/>
　宣宗宫人<lb/>
宣宗宫人姓韓氏詩一首<lb/>
　　　題紅葉<hi>盧偓應舉時偶臨御溝得一紅葉上有絶句置於巾箱及出宫人偓得韓氏覩</hi>
　　　<hi>紅葉吁嗟久之曰當時偶題不謂郎君得之</hi>
流水何太急深宫盡日閑殷勤謝紅葉好去到人間<lb/>
　僖宗宫人<lb/>
<pb n="KR4h0140_WYG_797-3a"/>
　　　金鎖詩<hi>僖宗嘗自内出袍千領賜塞外吏士神䇿軍馬真於袍中得鎖及詩主將奏聞</hi>
　　　<hi>帝令真赴闕以作詩宫人妻之</hi>
玉燭製袍夜金刀呵手裁鎖寄千里客<hi>一作鎖情寄千里</hi>鎖心<lb/>
終不開<lb/>
　李舜絃<lb/>
李舜絃梓州人珣之妹蜀王衍納為昭儀詩三首<lb/>
　　　隨駕遊青城<lb/>
因隨八馬上仙山頓隔塵埃物象閑只恐西追王母宴<lb/>
<pb n="KR4h0140_WYG_797-3b"/>
却憂難得到人間<lb/>
　　　蜀宫應制<lb/>
濃樹禁花開後庭飲筵中散酒微醒濛濛雨草瑶階溼<lb/>
鐘曉愁吟獨倚屏<lb/>
　　　釣魚不得<lb/>
盡日池邊釣錦鱗芰荷香裏暗消魂依稀縱有尋香餌<lb/>
知是金鉤不肎吞<lb/>
　李玉簫<lb/>
<pb n="KR4h0140_WYG_797-4a"/>
李玉簫蜀王衍宫人詩一首<lb/>
　　　宫詞<hi>一作王建詩又作花蕊夫人詩</hi>
鴛鴦瓦上瞥然聲晝寢宫娥夢裏驚元是我王金彈子<lb/>
海棠花下打流鶯<lb/>
　金真徳<lb/>
金真徳新羅王金真平女也平卒無子嗣立為王詩一<lb/>
首<lb/>
　　　太平詩<hi>永徽元年真徳大破百濟之衆織錦作五言太平詩遣其弟之子法敏以獻</hi>
<pb n="KR4h0140_WYG_797-4b"/>
大唐開鴻業巍巍皇猷昌止戈戎衣<hi>一作成大</hi>定修文繼百<lb/>
王統天崇雨施理物體含章深仁諧日月撫運邁時康<lb/>
幡旗旣赫赫鉦鼓何鍠鍠外夷違命者翦覆被大殃和<lb/>
<hi>一作淳</hi>風凝宇宙<hi>一作幽顯</hi>遐邇競呈祥四時調玉燭七曜巡<lb/>
萬方維嶽降宰輔維帝用<hi>一作任</hi>忠良三五咸一徳昭我<lb/>
皇家唐<hi>一作唐家光</hi>
　寶歴宫人<lb/>
　　　句<hi>寳歴間淛東貢舞女二人一名飛燕一名輕鳳毎歌如鸞鳳音敬宗琢玉芙蓉為舞臺舞</hi>
<pb n="KR4h0140_WYG_797-5a"/>
　　　　<hi>罷即置二女於金屋寶帳由是宫中語云云</hi>
　寶帳香重重一雙紅芙蓉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_797-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷七百九十七<lb/>
</p>
<p>
</p>
  </div>
</body>
</text>
</TEI>
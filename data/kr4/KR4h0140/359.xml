<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_359-1a"/>
　欽定四庫全書<lb/>
御定全唐詩巻三百五十九<lb/>
　　劉禹錫<lb/>
　　　　送春詞<lb/>
　昨來樓上迎春處今日登樓又送歸蘭蕊殘妝含露泣<lb/>
　柳條長袖<hi>一作袂</hi>向風揮佳人對鏡容顔改楚客臨江心<lb/>
　事違萬古至今同此恨無如一醉盡忘機<lb/>
　　　　送李尚書鎮滑州<hi>自浙西觀察使徴拜兵部侍郎月餘有此拜也</hi>
<pb n="KR4h0140_WYG_359-1b"/>
　南徐報政入文昌東郡須才别建章視草名髙同蜀客<lb/>
　擁旄年少勝荀<hi>一作周</hi>郎黄河一曲當城下緹騎千重照<lb/>
　路傍自古相門還出相如今人望在巖廊<hi>其後果繼韋平之族</hi>
　　　　送渾大夫赴豐州<hi>自大鴻臚拜家承舊勲</hi>
　鳯銜新詔降恩華又見旌旗出渾<hi>一作漢</hi>家故吏來辭辛<lb/>
　屬國精兵願逐李輕車氊裘君長迎風馭錦帶<hi>一作領</hi>酋<lb/>
　豪踏雪衙其柰明年好春日無人喚㸔牡丹花<lb/>
　　　　送源中丞充新羅冊立使<hi>侍中之孫</hi>
<pb n="KR4h0140_WYG_359-2a"/>
相門才子稱華簮持節東行捧徳音身帶霜威辭鳯闕<lb/>
口傳天語到雞林煙開鰲背千尋碧日浴鯨波萬頃金<lb/>
想見扶桑受恩處<hi>一作後</hi>一時西拜盡傾心<lb/>
　　　送王司馬之陜州<hi>自太常丞授工為詩</hi>
暫輟清齋出太常空攜詩巻赴<hi>一作過</hi>甘棠府公既有朝<lb/>
中舊<hi>一作畫</hi>司馬應容酒後狂案牘來時唯署字風煙入<lb/>
興便成章兩京大道多遊客每遇詞人戰一場<lb/>
　　　洛中送楊處厚入闗便遊蜀<hi>一本有謁韋令公四字</hi>
<pb n="KR4h0140_WYG_359-2b"/>
洛陽秋日正凄凄君去西秦更向西舊學三冬今轉富<lb/>
曾傷六翮飬初齊王城曉入<hi>一作日</hi>窺丹鳯蜀路晴來<hi>一作</hi>
<hi>天</hi>見碧雞早識卧龍應有分不妨從此躡丹梯<lb/>
　　　送周使君罷渝州歸郢州别墅<lb/>
君思郢上吟歸去故自渝南擲郡章野戍岸邉留畫舸<lb/>
緑蘿隂下到<hi>一作有</hi>山荘池荷雨後衣香起<hi>一作老</hi>庭草春<lb/>
深綬帶長只恐鳴騶催上道不容待得晩菘嘗<lb/>
　　　奉送浙西李僕射相公赴鎮<hi>奉送至臨泉驛書扎見徴拙詩時在</hi>
<pb n="KR4h0140_WYG_359-3a"/>
　　　<hi>汝州</hi>
建節東行是舊遊歡聲喜氣滿吳州郡人重得黄丞相<lb/>
童子争迎郭細侯詔下初辭温室樹夣中先到景陽樓<lb/>
自憐不識平津閣遥望旌旗汝水頭<lb/>
　　　重送浙西李相公頃㢘問江南已經七載後歴滑<lb/>
　　　<hi>一作清</hi>臺劒南兩鎮遂入相今復領舊地新加旌旄<lb/>
江北萬人㸔玉節江南千騎引金鐃鳯從池上遊滄海<lb/>
鶴到遼東識舊巢城下清波含百谷窓中逺岫列三茅<lb/>
<pb n="KR4h0140_WYG_359-3b"/>
碧雞白馬回翔久却憶朱方是樂郊<lb/>
　　　送前進士蔡京赴學究科<hi>時崔相公楊尚書掌選</hi>
耳聞戰鼓帶經鋤振發聲名自里閭巳是世間能賦客<lb/>
更攻窓下絶編書朱門逹者誰能識綘帳書生盡不如<lb/>
幸遇天官舊丞相知君無翼上空虛<lb/>
　　　送唐舎人出鎮閩中<lb/>
暫辭鴛鷺出蓬瀛忽擁貔貅鎮粤城閩嶺夏雲迎皂葢<lb/>
建溪秋樹映紅旗山川逺地由來好富貴當年别有情<lb/>
<pb n="KR4h0140_WYG_359-4a"/>
了却人間婚嫁事復歸朝右<hi>一作闕</hi>作公卿<lb/>
　　　送李中丞赴楚州<lb/>
緹騎朱旗入楚城士林皆賀振家聲兒童但喜迎賓守<lb/>
故吏猶應記姓<hi>一作小</hi>名萬頃水田連郭秀四時烟月映<lb/>
淮清憶君初得崑山玉同向揚州擕手行<lb/>
　　　奉送李户部侍郎自河南尹再除本官歸闕<lb/>
昔年内署<hi>一作吏</hi>振雄詞今日東都結去思宫女猶傳洞<lb/>
簫賦國人先詠衮衣詩華星却復文昌位别鶴重歸太<lb/>
<pb n="KR4h0140_WYG_359-4b"/>
乙池想到金閨待通<hi>一作稱</hi>籍一時驚喜<hi>一作起</hi>見風儀<lb/>
　　　送蘄州李郎中赴任<lb/>
楚闗<hi>一作門</hi>蘄水路非賖東望雲山日夕佳薤葉照人呈<lb/>
夏簟松花滿盌試新茶樓中飲興因明月江上詩情為<lb/>
晩霞北地交親長引領早将𤣥鬢到京華<lb/>
　　　送國子令狐博士赴興元覲省<lb/>
相門才子髙陽族學<hi>一作才</hi>省清資五品官諫院過時榮<lb/>
棣蕚謝庭歸去踏芝蘭山中花帶煙嵐<hi>一作霞</hi>晩棧底江<lb/>
<pb n="KR4h0140_WYG_359-5a"/>
涵雪水寒伯仲到家人盡賀柳營蓮府遞相歡<lb/>
　　　送李二十九兄員外赴邠寧使幕<lb/>
家襲韋平身<hi>一作生</hi>業文素風清白至今貧南宫通籍新<lb/>
郎吏西侯<hi>一作族</hi>從戎舊主人城外草黄秋有雪烽頭烟<lb/>
静虜無塵鼎門為别霜天曉賸<hi>一作剰</hi>把離觴三五廵<lb/>
　　　送分司陳郎中秪召直史館重修三聖實録<lb/>
蟬鳴官樹引行車言自成周赴玉除逺取南朝貴公子<lb/>
重修東觀帝皇<hi>一作王</hi>書常時載筆窺金匱暇日登樓到<lb/>
<pb n="KR4h0140_WYG_359-5b"/>
石渠若問舊人劉子政如今白首在南徐<hi>一作頭白在商於</hi>
　　　送慧則法師歸上都因呈廣宣上人<hi>并引名師精浄  經</hi>
　　佛示滅後大弟子演聖言而成經傳心印曰法承<lb/>
　　法而能專曰宗由宗而分教曰支坐而攝化者勝<lb/>
　　義皆空之宗也行而宣教者摧破邪山之支也釋<lb/>
　　子慧則生於像季思濟劫溺乃學於一支開彼羣<lb/>
　　迷以為盡妙理者莫如法門變凡夫者莫如佛土<lb/>
　　悟無染者莫如散花故業於净名深逹實相自京<lb/>
<pb n="KR4h0140_WYG_359-6a"/>
　　師渉漢沔歴鄢郢登衡湘聽徒百千耳感心化法<lb/>
　　無住道行而歸顧予有社内之因故言别之日愛<lb/>
　　縁瞥起時也秋盡詠江淹雜擬以送之前見宣上<lb/>
　　人為我致謝<lb/>
昨日東林<hi>一作鄰</hi>㸔講時都人象<hi>一作乗</hi>馬蹋琉璃雪山童<lb/>
子應前世金粟如來是本師一錫言歸九城路三衣<hi>一作</hi>
<hi>年</hi>曾拂萬年枝休公九别如相問楚客逄秋心更悲<lb/>
　　　送義舟師却還黔南<hi>并引</hi>
<pb n="KR4h0140_WYG_359-6b"/>
　　黔之鄉在秦楚為爭地近世人多過言其幽荒以<lb/>
　　談笑聞者又從而張皇之猶夫束藴逐原燎或近<lb/>
　　乎語妖適有沙門義舟道黔江而來能畫地為山<lb/>
　　川及條其風俗纎悉可信且曰貧道以一錫遊他<lb/>
　　方衆矣至黔而不知其逺始遇前節使而聞今節<lb/>
　　使益賢而文故其佐多才士麾圍之下曳裾秉筆<lb/>
　　彬然與兔園同風蕃僧以外學嗜篇章時或攝衣<lb/>
　　為末至客其來也約主人乗秋風而還今乞詞以<lb/>
<pb n="KR4h0140_WYG_359-7a"/>
　　颺之如捧意珠行住坐卧知相好耳余曰唯命筆<lb/>
　　為七言以應之<lb/>
黔江秋水浸雲霓獨泛慈航路不迷猨狖窺齋林葉動<lb/>
蛟龍聞咒浪花低如蓮半偈心常悟問菊新詩手自攜<lb/>
常說摩圍似靈鷲却将山屐上丹梯<lb/>
　　　送景𤣥師東歸<hi>并引</hi>
　　廬山僧景𤣥袖詩一幅來謁往往有句輕而遒如<lb/>
　　鶴雛襹褷未有六翮而歩舒視逺戞然一唳乃非<lb/>
<pb n="KR4h0140_WYG_359-7b"/>
　　泥滓間物獻詩已歛祴而辭且曰其來也與故山<lb/>
　　秋為期夫丐者僧事也今無他請唯文是求故賦<lb/>
　　一篇以代瓔珞耳<lb/>
東林寺裏一沙彌心愛當時才子詩山下偶随流水出<lb/>
秋來却赴白雲期灘頭躡屐挑沙菜路上停舟讀古碑<lb/>
想到舊房抛<hi>一作攜</hi>錫杖小松應有過簷枝<lb/>
　　　漢夀城春望<hi>古荆州刺史治亭其下有子胥廟兼楚王故墳</hi>
漢夀城邉野草春荒祠古墓對荆榛田中牧豎燒芻狗<lb/>
<pb n="KR4h0140_WYG_359-8a"/>
陌上行人㸔石麟華表半空經霹靂碑文纔見滿埃塵<lb/>
不知何日東瀛變此地還成要路津<lb/>
　　　荆門<hi>一作州</hi>道懐古<lb/>
南國山川舊帝畿宋臺梁館尚依稀馬嘶古道<hi>一作樹</hi>行<lb/>
人歇麥秀空城野<hi>一作澤</hi>雉飛風吹落葉填宫井火入荒<lb/>
陵<hi>一作墳一作林</hi>化寳衣徒使詞臣庾開府咸陽終日苦思歸<lb/>
　　　朗州竇員外見示與澧州元郎中郡齋贈答長<lb/>
　　　句二篇因以繼和<lb/>
<pb n="KR4h0140_WYG_359-8b"/>
鴛鷺差池出建章綵旗朱户蔚<hi>一作鬰</hi>相望新恩共理犬<lb/>
牙地昨日同含雞舌香白芷江邉分驛路山桃蹊外接<lb/>
甘棠應憐一罷金閨籍枉渚逢春<hi>一作相逢</hi>十度傷<lb/>
　　　早春對雪奉寄澧州元郎中<lb/>
新賜魚書墨未乾賢人暫出逺人安朝驅旌斾行時令<lb/>
夜見星辰憶舊官梅蕊覆堦鈴閣暖雪峰當户㦸枝寒<lb/>
寧知楚客思公子北望長吟澧有蘭<lb/>
　　　竇朗州見示與澧州元郎中早秋贈答<hi>一作作</hi>命<lb/>
<pb n="KR4h0140_WYG_359-9a"/>
　　　同作<hi>一作答</hi>
鄰境諸侯同舎郎芷江蘭浦恨無梁秋風門外旌旗動<lb/>
暁露庭中橘柚香玉簟微凉冝白晝金笳入暮應清商<lb/>
騷人昨夜聞鶗鴂<hi>一作啼鳥</hi>不歎流年惜衆芳<lb/>
　　　松滋渡<hi>一作洞</hi>望峽中<lb/>
渡頭輕雨灑寒梅雲際溶溶雪水來夢渚草長迷楚望<lb/>
夷陵土黑有秦灰巴人淚應猿聲落蜀客船從鳥道回<lb/>
十二碧峰何處所永安宫外是<hi>一作有</hi>荒臺<lb/>
<pb n="KR4h0140_WYG_359-9b"/>
　　　衢州徐員外使君遺以縞紵兼竹書箱因成一<lb/>
　　　篇用答佳貺<hi>按此郡本自婺州析置使君自台州遷</hi>
爛柯山下舊仙郎列宿來添婺女光逺放歌聲分白紵<lb/>
知傳家學與青箱水朝滄海何時去蘭在幽林亦自芳<lb/>
聞說天台有遺愛人將琪樹比甘棠<lb/>
　　　唐秀才贈端州紫石硯以詩答之<lb/>
端州石硯人間重贈我因知正草𤣥闕里廟堂空舊物<lb/>
開方竈下豈天然玉蜍吐水霞光静綵翰揺風綘錦鮮<lb/>
<pb n="KR4h0140_WYG_359-10a"/>
此日傭工記名姓因君數到<hi>一作致</hi>墨池前<lb/>
　　　覽董評事思歸之什因以詩贈<lb/>
㡬年油幕佐征東却泛滄浪狎釣童欹枕醉眠成戯蝶<lb/>
抱琴閒望送歸鴻文儒自襲膠西相倚伏<hi>一作杖</hi>能齊塞<lb/>
上翁更說扁舟動鄉思青菰已熟柰秋風<lb/>
　　　謝寺雙檜<hi>揚州法雲寺謝鎮西宅古檜存焉</hi>
雙檜蒼然古貎竒含煙吐霧鬱參差晚依禪客當金殿<lb/>
初對将軍映畫旗龍象界中成寳蓋鴛鴦瓦上出髙枝<lb/>
<pb n="KR4h0140_WYG_359-10b"/>
長明燈是前朝熖曾照青青年少時<lb/>
　　　寄楊<hi>一作韓</hi>八夀州<lb/>
風獵紅旗入夀春滿城歌舞向朱輪八公山下清淮水<lb/>
千騎塵中白面人桂嶺雨餘多鶴迹茗園晴望似龍鱗<lb/>
聖朝方用敢言者次第應須舊諫臣<lb/>
　　　洛中寺北樓見賀監草書題詩<lb/>
髙樓賀監昔曾登壁上筆蹤龍虎騰中國書流尚<hi>一作讓</hi>
皇象北朝文士重徐陵偶因獨<hi>一作特</hi>見空驚目恨不同<lb/>
<pb n="KR4h0140_WYG_359-11a"/>
時便伏膺唯恐塵埃轉磨滅再三珍重囑山僧<lb/>
　　　聞韓賔擢第歸覲以詩美之兼賀韓十五曹長<lb/>
　　　時韓牧永州<lb/>
零陵香草滿郊坰丹穴雛飛入翠屏孝若歸來成<hi>一作呈</hi>
畫讚孟陽别後有山銘蘭陔舊地花<hi>一作多</hi>纔結桂樹新<lb/>
枝色更<hi>一作尚</hi>青為報儒林丈人道如今從此鬢星星<lb/>
　　　宣上人遠寄和禮部王侍郎放榜後詩因而繼<lb/>
　　　和<lb/>
<pb n="KR4h0140_WYG_359-11b"/>
禮闈新榜動長安九陌人人走馬㸔一日聲名遍天下<lb/>
滿城桃李屬春官自吟白雪詮詞賦指示青雲借羽翰<lb/>
借問至公誰印可支郎天<hi>一作大</hi>眼定中觀<lb/>
　　　贈東嶽張鍊師<lb/>
東嶽真人張鍊師高情雅淡世間稀堪為列女書青簡<lb/>
乆事元君住翠微金縷機中抛錦字玉清臺<hi>一作壇</hi>上著<lb/>
霓衣雲衢不要吹簫伴只擬乘鸞獨自飛<lb/>
　　　秘書崔少監見示墜馬長句因而和之<lb/>
<pb n="KR4h0140_WYG_359-12a"/>
麟臺少諫舊仙郎洛水橋邉墜馬傷塵汚腰間青襞綬<lb/>
風飄掌上紫遊韁上車著作應來問折臂三公定送方<lb/>
猶頼徳全如醉者不妨吟詠入篇章<lb/>
　　　寄楊虢州與之舊姻<lb/>
避地江湖知㡬春今來本郡擁朱輪阮郎無復里中舊<lb/>
楊僕却為闗外人各繫一官難命駕每懐<hi>一作追</hi>前好易<lb/>
沾巾玉城山裏多靈藥擺落功名且養神<lb/>
　　　秋日題竇員外崇徳里新居<hi>竇時判度支案</hi>
<pb n="KR4h0140_WYG_359-12b"/>
長愛街西風景閒到君居處暫<hi>一作便</hi>開顔清光門外一<lb/>
渠水秋色牆頭數㸃山疎種碧松通<hi>一作過</hi>月朗多栽紅<lb/>
藥待春還莫言堆案無餘地認得詩人在此間<lb/>
　　　䝉恩轉儀曹郎依前充集賢學士舉韓潮州自<lb/>
　　　代因寄七言<lb/>
翔鸞闕下謝恩初通籍由來在石渠暫入南宫判祥瑞<lb/>
還歸内殿閲圗書故人猶在三江外同病凡經二紀餘<lb/>
今日薦君嗟久滯不惟文體似相如<lb/>
<pb n="KR4h0140_WYG_359-13a"/>
　　　途次華州陪錢大夫登城北樓春望因覩李崔<lb/>
　　　令狐三相國唱和之什翰林舊侣繼踵華城山<lb/>
　　　水清髙鸞鳯翔集皆忝宿眷遂題此詩<lb/>
城樓四望出風塵見盡闗西渭北春百二山河雄<hi>一作歸</hi>
上國一雙旌斾委名臣壁中今日題詩處<hi>一作句</hi>天上同<lb/>
時草詔人莫怪齊竽呈濫吹宦途雖别舊情親<lb/>
　　　始聞秋風<lb/>
昔㸔黄菊與君别今聽𤣥蟬我却回五夜颼飀枕前覺<lb/>
<pb n="KR4h0140_WYG_359-13b"/>
一年顔状鏡中來馬思邉草拳毛動鵰眄青雲睡眼開<lb/>
天地肅清堪四望為君扶病上髙臺<lb/>
　　　洛中初冬拜表有懐上京故人<lb/>
鳯樓南面控三條拜表郎官早渡橋清洛曉光鋪碧簟<lb/>
上陽霜葉剪紅綃省門簮組初成列雲路鴛鸞想退朝<lb/>
寄謝慇懃九天侣搶榆水擊各逍遥<lb/>
　　　尉遲郎中見示自南遷牽復却至洛城東舊居<lb/>
　　　之作因以和之<lb/>
<pb n="KR4h0140_WYG_359-14a"/>
曾遭飛語十年謫新受恩光萬里還朝服不妨遊洛浦<lb/>
郊園依舊㸔<hi>一作著</hi>嵩山竹含天籟清商樂水遶庭臺碧<lb/>
玉環留作功成退身地如今只是暫時閒<lb/>
　　　洛中詶福建陳判官見贈<lb/>
潦倒聲名擁腫材一生多故苦邅廻南宫舊籍遙相管<lb/>
東洛閒<hi>一作闗</hi>門晝未開静對道流論藥石偶逄詞客與<lb/>
瓊瑰怪君近日文鋒利新向延平㸔劔來<lb/>
　　　和蘇十郎中謝病閒居時嚴常侍蕭給事同過<lb/>
<pb n="KR4h0140_WYG_359-14b"/>
　　　訪歎初有二毛之作<lb/>
清羸隠几望雲空左掖鴛鸞到室中一巻素書消永日<lb/>
數莖斑髪<hi>一作鬢</hi>對秋風菱花照後容雖改蓍草占來命<lb/>
已通莫怪人人驚早白縁君尚是黒頭翁<lb/>
　　　酬淮南廖參謀秋夕見過之作<hi>林公昔為揚州從事參謀從釋</hi>
　　　<hi>子反初服</hi>
揚州從事夜相尋無限新詩月下吟初服已驚<hi>一作經</hi>𤣥<lb/>
髪長高情猶向碧<hi>一作白</hi>雲深語餘時舉一杯酒坐久方<lb/>
<pb n="KR4h0140_WYG_359-15a"/>
聞四<hi>一作數</hi>處砧不逐繁華訪閒散知君擺落俗人心<lb/>
　　　題王郎中宣義里新居<lb/>
愛君新買街西宅客到如遊鄠杜間雨後退朝貪種樹<lb/>
申時出省趂㸔山門前巷陌三條近牆内池亭萬境閒<lb/>
見擬移居作鄰里不論時節請開闗<lb/>
　　　酬朗州崔員外與任十四兄侍御同過鄙人舊<lb/>
　　　居見懐之什時守吳郡<lb/>
昔日居鄰招屈亭楓林橘樹鷓鴣聲一辭御苑青門去<lb/>
<pb n="KR4h0140_WYG_359-15b"/>
十年蠻江白芷生自此曾沾宣室召如今又守闔閭城<lb/>
何人萬里能相憶同舍仙郎與外兄<hi>任侍御余外兄崔員外南宫同官</hi>
　　　劉駙馬水亭避暑<lb/>
千竿竹翠數蓮紅水閣虛凉玉簟空琥珀琖紅<hi>一作烘</hi>疑<lb/>
漏<hi>一作瀉</hi>酒水晶簾瑩<hi>一作宻</hi>更通風賜氷滿盌沈朱實法<lb/>
饌盈盤覆碧籠盡日逍遥避<hi>一作却</hi>煩暑再三珍重主人<lb/>
翁<lb/>
　　　述舊賀遷寄陜虢孫常侍<hi>南宫左輔兩處交代</hi>
<pb n="KR4h0140_WYG_359-16a"/>
南宫幸襲芝蘭後左輔曾交印綬來多病未離清洛苑<lb/>
新恩已歴望仙臺闗頭古塞桃林静城下長河竹箭回<lb/>
聞說隨車有零雨此時偏動子荆才<lb/>
　　　江陵嚴司空見示與成都武相公唱和因命同<lb/>
　　　作<lb/>
南荆西蜀大行臺幕府旌門相對開名重三司平水土<lb/>
威雄八陣役風雷彩雲朝望青城起錦浪秋經白帝來<lb/>
不是郢中清唱發誰當丞相掞天才<lb/>
<pb n="KR4h0140_WYG_359-16b"/>
　　　廟庭偃松詩<hi>并</hi>
　　侍中後閣前有小松不待年<hi>一作特立</hi>而偃丞相晋公<lb/>
　　為賦詩美其猶龍蛇然植於髙檐喬木間上嵌旁<lb/>
　　軋盤蹙傾亞似不得天和者公以遂物性為意乃<lb/>
　　加憐焉命畚土以壮其趾使無欹索綯以牽其幹<lb/>
　　使不仆盥潄之餘以潤之顧眄之輝以照之發於<lb/>
　　仁心感召和氣無復夭閼坐能敷舒曏之跧蹙化<lb/>
　　為竒古故雖袤丈而有偃號焉予嘗詣閣白事公<lb/>
<pb n="KR4h0140_WYG_359-17a"/>
　　為道所以且示以詩竊感嘉木之逢時斐然成詠<lb/>
勢軋枝偏根已危髙情一見與扶持忽從顦顇有生意<lb/>
却為離披無俗姿影入巖廊行樂處韻含天籟宿齋時<lb/>
謝公莫道山東去待取<hi>一作時取</hi>隂成滿鳯池<lb/>
　　　贈致仕滕庶子先輩<hi>時及第人中最老</hi>
朝服歸來晝錦榮登科記上更無兄<hi>一作名</hi>壽觴每使<hi>一作</hi>
<hi>許</hi>曾孫獻勝境長攜衆妓行钁鑠據鞍時<hi>一作能</hi>騁徤殷<lb/>
勤把酒尚多情凌寒却向山隂去衣繡郎君雪裏行<hi>一作</hi>
<pb n="KR4h0140_WYG_359-17b"/>
<hi>迎時令子為御史主務在越中</hi>
　　　哭吕衡州時予方謫居<lb/>
一夜霜風凋玉芝蒼生望絶去林悲空懐濟世安人畧<lb/>
不見男婚女嫁時遺草一函歸太史旅<hi>一作孤</hi>墳二尺近<lb/>
要離朔方徙嵗行當滿<hi>一作晩</hi>欲為君刋第二碑<lb/>
　　　䕫州竇員外使君見示悼妓詩顧余嘗試之<hi>一作</hi>
　　　<hi>面</hi>因命同作<lb/>
前年曾見兩鬟時今日驚吟悼妓詩鳯管學成知有籍<lb/>
<pb n="KR4h0140_WYG_359-18a"/>
龍媒欲換歎無期空廊月照常行地後院花開舊折枝<lb/>
寂寞魚山青草裏何人更立智瓊祠<lb/>
　　　竇䕫州見寄寒食日憶故姬小紅吹笙因和之<lb/>
鸞聲窈𣺌管參差清韻初調衆樂隨幽院妝成花下弄<lb/>
髙樓月好夜深吹忽驚暮雨<hi>一作槿</hi>飄零盡唯有朝雲夣<lb/>
想期聞道今年寒食日東山舊路獨行遲<lb/>
　　　哭龎京兆<hi>少年有俊氣常擢制科之首</hi>
俊骨英才氣褎然䇿名飛歩冠羣賢逢時已自致髙位<lb/>
<pb n="KR4h0140_WYG_359-18b"/>
得疾<hi>一作病</hi>還因倚少年天上别歸京兆府人間空數<hi>一作</hi>
<hi>歎</hi>茂陵阡今朝繐帳哭君處前日見鋪歌舞筵<lb/>
　　　送李庚先輩赴選<lb/>
一家何啻十朱輪諸父雙飛秉大鈞曾脫素衣叅幕客<lb/>
却為精舍讀書人離筵雒水侵杯色征路函闗向晩塵<lb/>
今日山公舊賓主<hi>一作居賓主話</hi>知君不負帝城春<lb/>
　　　陽山廟觀賽神<hi>梁松南征至此遂為其神在朗州</hi>
漢家都尉舊征蠻血食如今配此山曲蓋幽深蒼檜下<lb/>
<pb n="KR4h0140_WYG_359-19a"/>
洞簫愁絶<hi>一作吹絶</hi>翠屏間荆巫脉脉傳神語野老娑娑<hi>一作</hi>
起醉顔日落風生廟門外㡬人連蹋竹歌還<lb/>
　　　送僧元暠東遊<hi>并序</hi>
　　予䇿名二十年百慮而無一得然後知世所謂道<lb/>
　　無非畏途唯出世間法可盡心耳繇是在席硯<hi>一作</hi>
　　<hi>觀</hi>者多旁行四句之書備將迎者皆赤髭白足之<lb/>
　　侣深入智地静通還源客塵觀盡妙氣來宅内視<lb/>
　　胸中猶煎鍊然開士元暠姓陶氏本丹陽名家世<lb/>
<pb n="KR4h0140_WYG_359-19b"/>
　　有人爵不藉其資於昆尼禪那極細宻之義於初<lb/>
　　中後日習總持之門妙音奮迅願力昭答雅聞予<lb/>
　　事佛而佞亟來相從或問師隳形之自對曰小失<lb/>
　　怙恃惟棘心以求上乗積四十年有羸老将至而<lb/>
　　不懈始悲浚泉之有冽今痛防墓之未遷塗蒭莫<lb/>
　　備薪火恐滅諸相皆離此心長懸雖萬姓歸佛盡<lb/>
　　為釋種如河入海無復水名然具一切智者豈惟<lb/>
　　遺百行求無量義者寧容斷聞思今聞南諸侯雅<lb/>
<pb n="KR4h0140_WYG_359-20a"/>
　　多大士思扣以苦調而希其末光無容至前有足<lb/>
　　悲者予聞是說已力不足而悲有餘因為詩以送<lb/>
　　之庶乎踐霜露者聽<hi>一作聆</hi>之有惻<lb/>
寳書翻譯學初成振錫如飛白足輕彭澤因家凡㡬世<lb/>
靈山預會是前生傳燈巳悟無為理濡露猶懐罔極情<lb/>
從此多逢大居士何人不願解珠瓔<lb/>
　　　贈日本僧智藏<lb/>
浮杯萬里過滄溟遍禮名山適性靈<hi>一作舊扃</hi>深夜降龍潭<lb/>
<pb n="KR4h0140_WYG_359-20b"/>
水黑新秋放鶴野田青身無彼我那懐土心㑹真如不<lb/>
讀經為問中華學道者幾人雄猛得寧馨<lb/>
　　　送元簡上人適越<lb/>
孤雲出岫本無依勝境<hi>一作景</hi>名山即是歸久向吳門遊<lb/>
好寺還思越水洗塵機浙江濤驚獅子吼稽嶺峯疑靈<lb/>
鷲飛更入天台石橋去<hi>一作路</hi>垂珠璀璨拂三衣<lb/>
　　　送宗密上人歸南山草堂寺因謁<hi>一作詣</hi>河南尹<lb/>
　　　白侍郎<lb/>
<pb n="KR4h0140_WYG_359-21a"/>
　宿習修來得慧根多聞第一却忘言自從七祖傳心印<lb/>
　不要三乗入便門東泛滄江<hi>一作浪</hi>尋古跡西歸紫閣出<lb/>
　塵喧河南白尹大檀越好把真經相對翻<lb/>
　　　　西塞山懐古<lb/>
　西晉<hi>一作王濬</hi>樓船下益州金陵王氣黯<hi>一作漠</hi>然收千尋鐡<lb/>
　鎻沈江底一片降旛出石頭人世㡬回傷往事<hi>一作荒苑至今</hi>
　<hi>生茂草</hi>山形依舊枕江<hi>一作/寒</hi>流今逢<hi>一作從今</hi>四海為家日故<lb/>
　壘蕭蕭蘆荻秋<hi>一作而今四海歸皇化兩岸蕭蕭蘆荻秋</hi>
<pb n="KR4h0140_WYG_359-21b"/>
　　　　廣宣上人寄在蜀與韋令公唱和詩巻因以令<lb/>
　　　　公手扎答詩示之<lb/>
　碧雲佳句久傳芳曾向成都住草堂振錫常過長者宅<lb/>
　披衣<hi>一作文</hi>猶帶令公香一時風景添詩思八部人天入<lb/>
　道場若許相期同結社吾家本自有柴桑<lb/>
　<lb/>
　<lb/>
御定全唐詩卷三百五十九<lb/>
</p>
<p>
</p>
  </div>
</body>
</text>
</TEI>
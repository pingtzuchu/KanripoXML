<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_652-1a"/>
　欽定四庫全書<lb/>
御定全唐詩巻六百五十二<lb/>
　　方干<lb/>
　　　　贈天台葉尊師<lb/>
　莫<hi>一作難</hi>見平明離少室須知<hi>一作猶須</hi>薄暮入天台常時愛<lb/>
　縮山川去有夜自<hi>一作曾</hi>攜星月來靈藥不知何代得古<lb/>
　松應是長<hi>一作少</hi>年栽先生暗笑看<hi>一作觀</hi>棊者半局棊邊<lb/>
　白髪催<lb/>
<pb n="KR4h0140_WYG_652-1b"/>
　　　　寄台州孫從事百篇<hi>登第初授華亭尉</hi>
　聖世<hi>一作代</hi>科名酬志業仙州<hi>一作/山川</hi>秀色<hi>一作絶</hi>助神機梅<lb/>
　真入仕提雄筆阮瑀從軍著綵衣晝寢不知山雪積春<lb/>
　遊應趂<hi>一作趣</hi>夜潮歸相思莫訝音書晩<hi>一作絶</hi>鳥去猶須<lb/>
　叠<hi>一作累</hi>日飛<lb/>
　　　　送睦州侯郎中赴闕<lb/>
　昔著政聲聞國外今留儒術化江東青雲舊路歸仙掖<lb/>
　白鳯<hi>一作雪</hi>新詞入聖聰弦管未知銀燭曉旌旗<hi>一作旗旛</hi>已<lb/>
<pb n="KR4h0140_WYG_652-2a"/>
侍<hi>一作待</hi>錦帆風郡人難議<hi>一作誰識</hi>酬恩德徧在三年禮遇<lb/>
中<lb/>
　　　朱秀才庭際薔薇<lb/>
繡難相似畵難真<hi>一作成</hi>明媚鮮妍絶比倫露壓盤條方<lb/>
到地風吹艶色欲燒春斷霞轉影侵西壁濃麝分香入<lb/>
四隣看取後時歸故里庭花應讓<hi>一作爛花須譲</hi>錦衣新<lb/>
　　　登龍瑞觀北巖<lb/>
縱目下看浮世事方知峭崿與天通湖邊風力歸帆上<lb/>
<pb n="KR4h0140_WYG_652-2b"/>
嶺頂雲根在雪中促韻寒鐘催落照斜行白鳥入遥空<lb/>
前人去後後人至今古異時登眺同<lb/>
　　　送婺州許録事<lb/>
之官便是還鄉路白日堂堂著錦衣八詠遺風資逸興<lb/>
一溪寒色助清威曙星沒盡提綱去暝角吹殘鏁印歸<lb/>
笑我中年更愚僻醉醒多在釣漁磯<lb/>
　　　題龍泉寺絶頂<lb/>
未明先見海底日良久逺鷄方報晨古樹含風長帶雨<lb/>
<pb n="KR4h0140_WYG_652-3a"/>
寒巖四月始知春中天氣爽星河近下界時豐雷雨匀<lb/>
前後登臨思無盡年年改换去<hi>一作往</hi>來人<lb/>
　　　贈上虞胡少府百篇<lb/>
求仙不在鍊金丹輕舉由來別有門日晷未移三十刻<lb/>
風騷已及四千言宏才尚遣居卑位公道何曾雪至寃<lb/>
歛板塵中無恨色應縁利禄副晨昏<lb/>
　　　上鄭員外<lb/>
為郡至公兼至察古今能有㡬多人憂民一<hi>一作亦</hi>似清<lb/>
<pb n="KR4h0140_WYG_652-3b"/>
吟苦守節還如未達貧利刅從前堪切玉澄潭到底不<lb/>
容塵潛夫豈合干旌斾甘棹漁舟下釣綸<lb/>
　　　桐廬江閣<lb/>
風煙百變無定態𬗟想畵人虛損心巻箔檻前沙鳥散<lb/>
垂鉤牀下錦鱗沈白雲野寺凌晨磬紅樹孤村遥夜砧<lb/>
此地四時抛不得非唯盛暑事開襟<lb/>
　　　題澄聖塔院上方<lb/>
地靈直是饒風雨杉檜老於雲雨間只訝窗中<hi>一作前</hi>常<lb/>
<pb n="KR4h0140_WYG_652-4a"/>
見海方知砌下更多<hi>一作不離</hi>山逺泉勢曲猶須引野果枝<lb/>
低可要攀若把重門諭𤣥寂何妨善閉却無關<lb/>
　　　僧院小泉井<lb/>
亦恐淺深同禹穴兼云制度象汙罇窺尋未見泉來路<lb/>
𬗟想應穿石裂痕片段似氷猶可把澄清如鏡不曾昏<lb/>
欲知到底無塵染堪與吾師比性源<lb/>
　　　過姚監故居<hi>一作經陸補闕故居</hi>
不敢要君徴亦起致君全得似唐虞讜言昨歎離天聽<lb/>
<pb n="KR4h0140_WYG_652-4b"/>
新塜今聞入縣圖琴鎖壊窗風自觸鶴歸喬木月<hi>一作日</hi>
難呼學書<hi>一作詩</hi>弟子何人在檢㸃猶逢諫草無<lb/>
　　　陪李郎中夜晏<lb/>
間世星郎夜晏時丁丁寒漏滴聲稀<hi>一作㣲</hi>琵琶弦促<hi>一作</hi>
<hi>急</hi>千般語<hi>一作調</hi>鸚鵡杯深四散飛遍請玉容歌白雪髙<lb/>
燒紅蠟<hi>一作燭</hi>照朱衣人間有此榮華事<hi>一作人間盛事猶如此</hi>爭<lb/>
遣漁翁戀釣磯<lb/>
　　　狂㓂後上劉尚書<lb/>
<pb n="KR4h0140_WYG_652-5a"/>
孫武傾心與萬夫削平妖孽在斯須纔施偃月行軍令<lb/>
便見台星逼座隅獨柱搘天寰海正雄名盖世古今無<lb/>
聖君爭不酬功業仗下髙懸破賊圖<lb/>
　　　劉尚書新創敵樓二首<lb/>
下馬政成無一事應須勝地過朝昏笙歌引出桃花洞<lb/>
羅繡擁來金谷園十里水雲吞半郭九秋山月入千門<lb/>
常聞大厦堪棲息燕雀心知不敢言<lb/>
異境永為歡樂地歌鐘夜夜復年年平明旭日生牀底<lb/>
<pb n="KR4h0140_WYG_652-5b"/>
薄暮殘霞落酒邊雖向檻前窺下界不知窗裏是中天<lb/>
直須分付丹青手畵出旌幢遶謫仙<lb/>
　　　贈李郢端公<lb/>
非唯孤峭與世絶<hi>一作飛動</hi>吟處斯須能變通物外搜羅歸<lb/>
<hi>一作添</hi>大雅毫端剪削有餘功山川正氣侵靈府雪月清<lb/>
輝引思風别得人間上昇術丹霄路在五言中<lb/>
　　　送孫百篇遊天台<lb/>
東南雲<hi>一作去</hi>路落斜行入樹穿村見赤城逺近常時<hi>一作</hi>
<pb n="KR4h0140_WYG_652-6a"/>
<hi>聞</hi>皆藥氣髙低無處不泉聲映巖日<hi>一作月</hi>向牀頭沒濕<lb/>
燭雲從柱底生更有仙花與靈鳥<hi>一作草</hi>恐君多半未<hi>一作</hi>
<hi>不</hi>知名<lb/>
　　　陸山<hi>一作睦上</hi>人畵水<lb/>
毫末用功成一水水源山脉固難尋逡廵便可見波浪<lb/>
咫尺不能知淺深但有片雲生海口終無明月在潭心<lb/>
我來擬學磻溪叟白首釣璜非陸沈<lb/>
　　　郭中山居<lb/>
<pb n="KR4h0140_WYG_652-6b"/>
莫見一瓢離樹上猶須四壁在林間沈吟不寐先聞角<lb/>
屈曲登髙自有山濺石迸泉聽未足亞窗紅果卧堪攀<lb/>
公卿若便遺名姓却與禽魚作往還<lb/>
　　　雪中寄李知誨判官<lb/>
聚散聯翩急復遲解將華髮兩相欺雖云竹重先蔵路<lb/>
却訝巢傾不損枝入戸便從風起後照窗翻似月明時<lb/>
此時門巷無行跡塵滿尊罍誰得知<lb/>
　　　途中言事寄居逺上人<lb/>
<pb n="KR4h0140_WYG_652-7a"/>
舉目時時<hi>一作看</hi>似故園鄉心自動向誰言白雲曉濕寒<lb/>
山寺紅葉夜飛明月村震澤風帆歸橘岸錢塘水府抵<lb/>
城根羡師了達無牽束竹徑生苔掩竹門<lb/>
　　　雪中寄薛郎中<lb/>
野禽未覺巢枝仄稚子先憂徑竹摧半夜忽明非月午<lb/>
前庭旋釋被春催碎花若入樽中去清氣應歸筆底來<lb/>
深擁紅爐聽仙樂忍教愁坐畫寒灰<lb/>
　　　題盛令新亭<lb/>
<pb n="KR4h0140_WYG_652-7b"/>
舉目豈知新智慧存思便是小天台偶嘗嘉果求枝去<lb/>
因問名花寄種<hi>一作子</hi>來春物誘才歸健筆夜歌牽醉入<lb/>
叢杯此中難遇逍遥事計日應為印綬催<lb/>
　　　贈鄭仁規<lb/>
一石雄才獨占難應分二斗借人寰澄心不出風騷外<lb/>
落筆全歸教化間蓮幕未來須更聘桂枝纔去即先攀<lb/>
可憐麗句能飛動荀宋精靈亦厚顔<lb/>
　　　送縉<hi>一作晉</hi>陵王少府赴舉<hi>一作選</hi>
<pb n="KR4h0140_WYG_652-8a"/>
相看不忍盡離觴五兩牽風速去檣逺驛新砧應弄月<lb/>
初程殘角未吹霜越山直下分吳苑淮水横流入楚鄉<lb/>
珍重郄家好兄弟明年禄位在何方<lb/>
　　　路入剡中作<lb/>
截灣衝瀬片帆通髙枕微吟到剡中掠草並飛憐燕子<lb/>
停橈獨飲學漁翁波濤漫撼長潭月楊柳斜牽一岸風<lb/>
便擬乘槎應去得仙源直恐接星東<lb/>
　　　東山瀑布<lb/>
<pb n="KR4h0140_WYG_652-8b"/>
遥夜看來疑月照平明失去<hi>一作却</hi>被雲迷掛巖逺勢穿<lb/>
松島<hi>一作塢</hi>擊石<hi>一作落地</hi>殘聲注稻畦素色噴成三伏雪餘<lb/>
波流作萬年溪不縁<hi>一作若非</hi>真宰能開决應向前山<hi>一作山前</hi>
雜淤泥<lb/>
　　　水墨松石<lb/>
三世精能舉世無筆端狼籍見功夫添來勢逸隂崖黑<lb/>
潑處痕輕灌木枯垂地寒雲吞大漠過江春雨入全吳<lb/>
蘭堂坐久心彌惑不道山川是畵圖<lb/>
<pb n="KR4h0140_WYG_652-9a"/>
　　　獻浙東王大夫二首<lb/>
出鎮當時移越俗致君何日不堯年到來唯飲長溪水<lb/>
歸去應將一箇錢吟處美人擎筆硯行時飛鳥避旌旃<lb/>
四方皆是分憂寄獨有東南戴二天<lb/>
王臣夷夏仰清名領鎮猶為失意行已見玉璜曾上釣<lb/>
何愁金鼎不和羮譽將星月同時朽身應山河滿數生<lb/>
泥滓雲霄至懸闊漁翁不合見公卿<lb/>
　　　越州使院竹<lb/>
<pb n="KR4h0140_WYG_652-9b"/>
莫見凌風<hi>一作雲</hi>飄粉籜須知礙石作盤根細看枝上蟬<lb/>
吟處猶是筍時蟲蝕痕月送緑隂斜上砌露凝<hi>一作含</hi>寒<lb/>
色濕遮門列仙終日逍遥地鳥雀潛來不敢喧<lb/>
　　　題贈李校書<lb/>
名場失手一年年月桂嘗聞到手邊誰道髙情偏似鶴<lb/>
自云長嘯不如蟬衆花交豓多成實深井通潮半雜泉<lb/>
却是偶然行未到元來有路上寥天<lb/>
　　　送王侍郎浙東入朝<lb/>
<pb n="KR4h0140_WYG_652-10a"/>
自將苦節酬清秩肯要厖睂一箇錢恩愛已蘇句踐國<lb/>
程途却上大羅天魚池菊島還公署沙鶴松栽入畵船<lb/>
密奏無非經濟術從容㡬刻在爐煙<lb/>
　　　贈黄處士<lb/>
閉户先生無是非竹灣松樹<hi>一作榭</hi>藕苗<hi>一作絲</hi>衣愁吟密<lb/>
雪思難盡醉倒殘<hi>一作落</hi>花扶不歸若出薜蘿迎鶴簡應<lb/>
抛舴艋别漁磯到頭苦節終何益空改文星作少微<lb/>
　　　獻王大夫二首<lb/>
<pb n="KR4h0140_WYG_652-10b"/>
都縁聲價振皇州髙卧中條不自由早副<hi>一作赴</hi>急徴來<lb/>
鳯沼<hi>一作闕</hi>常陪内宴醉龍樓鏘金五字能援筆釣玉三<lb/>
年信直鉤必恐借留終<hi>一作應</hi>不遂<hi>一作得</hi>越人相顧巳先<lb/>
<hi>一作生</hi>愁<lb/>
功成猶自更行春塞路旌旗十里塵只用篇章為教化<lb/>
不知夷夏望陶鈞金章照耀浮光動玉靣生獰細步匀<lb/>
厯任聖朝清峻地至今依<hi>一作休</hi>是少年身<lb/>
　　　贈五<hi>一作王</hi>牙山人洗<hi>一作沈</hi>修白<lb/>
<pb n="KR4h0140_WYG_652-11a"/>
變通惟在片時間此事全由一粒丹若取夀長延至易<lb/>
如嫌地逺縮何難先生闊别能輕舉弟子纔來學不飡<lb/>
篋裏生塵是閒藥外沾猶可救衰殘<hi>一作顔</hi>
　　　處州獻盧員外<lb/>
纔下軺車即嵗豐方知盛德與天通清聲漸出寰瀛外<lb/>
喜氣全歸教化中落地遺金終日在經年滯獄當時空<lb/>
直縁後學無功業不慮文翁不至公<lb/>
　　　石門瀑布<lb/>
<pb n="KR4h0140_WYG_652-11b"/>
奔傾漱石亦噴苔此是便隨<hi>一作事皆從</hi>元化來長片<hi>一作片影</hi>
掛巖輕似練逺聲離洞咽於雷氣含<hi>一作侵</hi>松桂<hi>一作樹</hi>千<lb/>
枝潤勢畵雲<hi>一作壓煙</hi>霞一道開直是銀河分派落兼聞碎<lb/>
滴濺天台<lb/>
　　　題仙巖瀑布呈陳明府<lb/>
方知激蹙與噴飛直恐古今同一時逺壑流來多石脉<lb/>
寒空撲碎作凌澌謝公巖上衝雲去織女星邊落地遲<lb/>
聚向山前更誰測深沈見底是澄漪<lb/>
<pb n="KR4h0140_WYG_652-12a"/>
　　　贈山隂崔明府<lb/>
用心何况兩衙間退食孜孜亦不閒壓酒曬書猶檢㸃<lb/>
修琴取藥似交闗笙歌入夜舟中月花木知春縣裏山<lb/>
平叔正堪湯餅試風流不合問年顔<lb/>
　　　山井<lb/>
灔灔濕光凌竹樹寥寥清氣襲衣襟不知側穴通潮信<lb/>
却訝輕漣動鏡心夜久即疑星影過早來猶見石痕深<lb/>
轆轤用智終何益抱甕遺名亦至今<lb/>
<pb n="KR4h0140_WYG_652-12b"/>
　　　偶作<lb/>
直為篇章非動衆遂令軒盖不經<hi>一作輕</hi>過未妨溪上泛<lb/>
漁艇又為門前張雀羅夜學事<hi>一作似</hi>須憑雪照朝厨爭<lb/>
奈絶煙何若於巖洞求倫類今古疎愚似我多<lb/>
　　　賊退後贈劉將軍<lb/>
非唯吳起與穰苴今古推排盡不如白馬知無髀上肉<lb/>
黄巾泣向箭頭書二<hi>一作五</hi>年戰地成桑茗千里荒榛作<lb/>
比閭功業更多身轉貴佇看幢節引戎車<lb/>
<pb n="KR4h0140_WYG_652-13a"/>
　　　感時三首<lb/>
不覺年華似箭流朝看春色暮逢秋正嗟新塜垂青草<lb/>
便見故交梳白頭雖道了然皆是夢應還達者即無愁<lb/>
破除生死須齊物誰向穹蒼問事由<lb/>
日烏往返無休息朝出扶桑暮却廻夜雨旋驅殘熱去<lb/>
江風吹送早寒來纔憐飲處飛花片又見書邊聚雪堆<lb/>
莫恃少年欺白首須臾還被老相催<lb/>
世途擾擾復憧憧真恐華夷事亦同嵗月自消寒暑内<lb/>
<pb n="KR4h0140_WYG_652-13b"/>
榮枯盡在是非中今朝猶作青襟子明日還成白首翁<lb/>
堪笑愚夫足紛競不知流水去無窮<lb/>
　　　牡丹<lb/>
不逢盛暑不衝寒種子成叢用法難醉眼若為抛去<hi>一作</hi>
<hi>含</hi>得狂心更擬折來看凌霜烈火吹無豔裛露隂霞曬<lb/>
不乾莫道嬌紅怕風雨經時猶自未凋殘<lb/>
　　　贈進士章碣<lb/>
織錦雖云用舊機抽梭起様更新竒何如且破望中葉<lb/>
<pb n="KR4h0140_WYG_652-14a"/>
未可便攀低處枝藉地落花春半後打窗斜雪夜深時<lb/>
此時才子吟應苦吟苦鬼神知不知<lb/>
　　　與桐廬鄭明府<lb/>
字人心苦達神明何止重門夜不扄莫道耕田全種秫<lb/>
兼聞退食亦逢星暎林顧兎停琴望隔水寒猨駐筆聽<lb/>
却恐南山盡無石南山有石合為銘<lb/>
　　　謝王大夫奏表<lb/>
非唯言下變榮衰大海可傾山可移如剖夜光歸暗室<lb/>
<pb n="KR4h0140_WYG_652-14b"/>
似驅春氣入寒枝死灰到底翻騰焰朽骨隨頭却長肥<lb/>
便殺微躬復何益生成恩重報無期<lb/>
　　　送道人歸舊巖<lb/>
舊巖終副却歸期巖下有人應識師目覩嬰孩成老叟<lb/>
手栽松柏有枯枝前山低校無多地東海淺於初去時<lb/>
若把古今相比類姓丁仙鶴亦如斯<lb/>
　　　送錢特卿赴職天台<lb/>
路入仙溪氣象清垂鞭樹石罅中行霧昏不見西陵岸<lb/>
<pb n="KR4h0140_WYG_652-15a"/>
風急先聞瀑布聲山下縣寮張樂送海邊津吏棹舟迎<lb/>
詩家弟子無多少唯只於余别有情<lb/>
　　　題新竹<lb/>
青苔斸破植貞堅細碧竿排鬱眼鮮小鳯凰聲吹嫰葉<lb/>
短蛟龍尾褭輕煙節環膩色端匀粉根㧞秋光暗長鞭<lb/>
怪得入門肌骨冷綴風粘月滿庭前<lb/>
　　　哭王大夫<hi>第二句缺三字</hi>
俗人皆嫉謝臨川果中常情　　　為政舊規方利國<lb/>
<pb n="KR4h0140_WYG_652-15b"/>
降生直性已歸天峴亭惋咽知無極渭曲馨香莫計年<lb/>
從此心䘮應畢世忍看墳草讀殘篇<lb/>
　　　贈乾素上人<lb/>
苦用貞心傳弟子即應低眼看公卿水中明月無踪跡<lb/>
風裏浮雲可計程庭際孤松隨鶴立窗間清磬學蟬鳴<lb/>
料師多刦長如此豈筭前生與後生<lb/>
　　　題應天寺上方兼呈謙上人<lb/>
中天坐卧見人寰峭石垂藤不易攀晴巻風雷歸故壑<lb/>
<pb n="KR4h0140_WYG_652-16a"/>
夜和猿鳥鎖寒山勢横緑野蒼茫外影落平湖㶑灔間<lb/>
師在西巖最髙處路尋之字<hi>一作子</hi>見禪關<lb/>
　　　題法華寺絶頂禪家壁<lb/>
蒼翠岧嶤逼窅㝠下方雷雨上方晴飛流便向砌邊挂<lb/>
片月影從窗外行馴鹿不知誰結侣野禽都是自呼名<lb/>
只應禪者無來去坐看千山白髮生<lb/>
　　　春日<lb/>
春去春來似有期日髙添睡是歸時雖將細雨催蘆笋<lb/>
<pb n="KR4h0140_WYG_652-16b"/>
却用東風染桞絲重霧已應吞海色輕霜猶自剉花枝<lb/>
此時野客因花醉醉卧花間應不知<lb/>
　　　上越州楊嚴中丞<lb/>
連枝棣萼世無䨇未秉鴻鈞擁大邦折桂早聞推獨步<lb/>
分憂暫輟過重江晴尋鳯沼雲中樹思遶稽山枕上窗<lb/>
試把十年辛苦志問津求拜碧油幢<lb/>
　　　月<lb/>
桂輪秋半出東方巢鵲驚飛夜未央海上風雲揺皓影<lb/>
<pb n="KR4h0140_WYG_652-17a"/>
空中露氣濕流光斜臨户牖通宵燭㢠照堦墀到曉霜<lb/>
庾亮恃才髙更逸方聞墨翰已成章<lb/>
　　　早春<lb/>
運行元化不參差四極中華共一時正氣纔隨灰律變<lb/>
殘寒便被柳條<hi>一作野梅</hi>欺氷融大澤朝陽覺草緑陳根夜<lb/>
雨知不信風光疾於箭年來年去變霜髭<lb/>
　　　對花<lb/>
清曉入花如步障戀花行步步遲遲含風欲綻中心朶<lb/>
<pb n="KR4h0140_WYG_652-17b"/>
似火應燒外靣枝野客須拚終日醉流鶯自有隔年期<lb/>
使君坐處笙歌合便是列仙身不知<lb/>
　　　除夜<lb/>
玉漏斯須即達晨四時吹轉任風輪寒燈短燼方燒臘<lb/>
畵角殘聲已報春明日便為經嵗客昨朝猶是少年人<lb/>
新正定數隨年减浮世惟應百遍新<lb/>
　　　題松江驛<lb/>
便向中流出太陽兼疑大岸逼浮桑門前<hi>一作樹間</hi>白道通<lb/>
<pb n="KR4h0140_WYG_652-18a"/>
　丹闕浪裏青山占㡬鄉帆勢落斜依浦溆鐘聲斷續在<lb/>
　滄茫古今悉不知天意偏把雲霞媚一方<lb/>
　　　　思桐廬舊居便送鑒上人<lb/>
　莫道東南路不賖思歸一步是天涯林中夜半雙臺月<lb/>
　<hi>嚴光釣臺渚有東西臺</hi>洲上春深九里花<hi>桐廬有九里洲</hi>緑樹遶村含細<lb/>
　雨寒潮背郭巻平沙聞師却到鄉中去為我殷勤謝酒<lb/>
　家<lb/>
　　　　送僧歸日夲<lb/>
<pb n="KR4h0140_WYG_652-18b"/>
　四極雖云共二儀晦明前後即難知西方尚在星辰下<lb/>
　東域已過寅卯時大海浪中分國界扶桑樹底是天涯<lb/>
　滿帆若有歸風便到岸猶須隔嵗期<lb/>
　　　　寧國寺<hi>新城縣</hi>
　深僻孤髙無四鄰白雲明月自相親海中日出山先曉<lb/>
　世上寒輕谷未春窗逼野溪聞唳鶴林通村徑見樵人<lb/>
　此時惟有雷居士不厭監輿去住頻<lb/>
御定全唐詩巻六百五十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_528-1a"/>
　欽定四庫全書<lb/>
御定全唐詩巻五百二十八<lb/>
　　許渾<lb/>
　許渾字用晦丹陽人故相圉師之後太和六年進士第<lb/>
　為當塗太平二縣令以病免起潤州司馬大中三年為<lb/>
　監察御史厯虞部員外郎睦郢二州刺史潤州有丁卯<lb/>
　橋渾别墅在焉因以名其集集二巻今編詩十一巻<lb/>
　　　　陪王尚書泛舟蓮池<lb/>
<pb n="KR4h0140_WYG_528-1b"/>
　蓮塘移畫舸泛泛日華清水暖魚頻躍煙秋雁早鳴舞<lb/>
　疑回雪態歌轉遏雲聲客散山公醉風髙月滿城<lb/>
　　　　贈裴處士<lb/>
　為儒白髪生鄉里早聞名煖酒雪初下讀書山欲<hi>一作未</hi>明<lb/>
　字形翻鳥跡詩調合猿聲門外滄浪水知君欲濯纓<lb/>
　　　　對雪<lb/>
　飛舞北風凉玉人歌玉堂簾帷増曙色珠翠發寒光栁<lb/>
　重絮㣲濕梅繁花未香兹辰賀豐歳簫鼓宴梁王<lb/>
<pb n="KR4h0140_WYG_528-2a"/>
　　　王居士<lb/>
笻杖倚柴關都城賣卜還雨中耕白水雲外斸青山有<lb/>
藥身長健無機性自閒即應生羽翼華表在人間<lb/>
　　　早秋三首<lb/>
遥夜泛清瑟西風生翠蘿殘螢委<hi>一作棲</hi>玉露早鴈拂銀<lb/>
<hi>一作金</hi>河髙樹曉還<hi>一作猶</hi>宻逺山晴更多淮南一葉下自<lb/>
覺老煙波<lb/>
一葉下前墀淮南人巳悲蹉跎青漢望迢遰白雲期老<lb/>
<pb n="KR4h0140_WYG_528-2b"/>
信相如渴貧憂曼倩飢生公與園吏何處是吾師<lb/>
薊北雁猶逺淮南人已悲殘桃間墮井新菊亦侵籬書<lb/>
劒豈相誤琴尊聊自持西齋風雨夜更有詠貧詩<lb/>
　　　洛<hi>一作渚</hi>東蘭若夜歸<hi>一作自溪東蘭若夜歸</hi>
一衲老禪牀吾生半異鄉管絃愁裏老<hi>一作醉</hi>書劒夢中<lb/>
忙鳥急山初暝蟬稀樹正涼又歸何處去塵路月蒼蒼<lb/>
　　　送段覺歸杜曲閒居<lb/>
書劒南歸去山扉别幾年苔侵巖下路果落洞中泉紅<lb/>
<pb n="KR4h0140_WYG_528-3a"/>
葉髙齋雨青蘿曲檻煙寜知逺㳺客羸馬太行前<lb/>
　　　寄天鄉<hi>一作香</hi>寺仲儀上人富春孫處士<lb/>
詩僧與釣翁千里兩情通雲帶鴈門雪水連漁浦風心<lb/>
期榮辱外名挂是非中歳晩亦歸去田園清洛東<lb/>
　　　寄契盈上人<lb/>
何處是西林疎鐘復逺砧鴈來秋水闊鴉盡夕陽沈婚<lb/>
嫁乖前志功名異夙心湯師不可問江上碧雲深<lb/>
　　　晨起二首<lb/>
<pb n="KR4h0140_WYG_528-3b"/>
桂樹綠層層風㣲煙露凝簷楹銜落月幃幌映<hi>一作耿</hi>殘<lb/>
燈蘄簟曙香冷越瓶秋水澄心閒即無事何異住山僧<lb/>
殘月皓煙露掩門深竹齋水蟲鳴曲檻山鳥下空階清<lb/>
鏡曉看髪素琴秋寄懷因知北窗客<hi>一作卧</hi>日與世情乖<lb/>
<hi>此首一題作山齋秋晩</hi>
　　　曉發鄞江北渡寄崔韓二先輩<hi>一作曉發鄞江寄崔夀韓</hi>
南北信多岐生涯半别離地窮山盡處江泛水<hi>一作月</hi>寒<lb/>
時露曉<hi>一作霧晩</hi>蒹葭重霜晴橘柚垂無勞促回檝<hi>一作棹</hi>千<lb/>
<pb n="KR4h0140_WYG_528-4a"/>
里有心期<lb/>
　　　盈上人<lb/>
月沈霜巳凝無夢竟<hi>一作對</hi>寒燈寄世何殊客修身<hi>一作心</hi>
未到僧二毛梳上雪雙淚枕前氷借問曹溪路山多路<lb/>
幾層<lb/>
　　　廣陵道中<lb/>
城勢巳坡陀城邊東逝波緑桑非苑樹青草是宮莎山<lb/>
暝牛羊少水寒鳬鴈多因髙一回首還詠黍離歌<lb/>
<pb n="KR4h0140_WYG_528-4b"/>
　　　宿開元寺樓<hi>一作宿開元寺西樓聞歌感賦</hi>
誰家歌褭褭孤枕在西樓竹色寒清簟松香染翠幬月<lb/>
移珠殿曉風遰玉箏秋日出應移棹三湘萬里愁<lb/>
　　　洞靈觀冬青<lb/>
霜霰不凋色兩株交石壇未秋紅實淺經<hi>一作終</hi>夏綠隂<lb/>
寒露重蟬鳴急風多鳥宿難何如西禁栁晴舞玉闌干<lb/>
　　　送友人自荆襄歸江東<hi>友人新喪偶</hi>
商洛轉江濆一杯聊送君劒愁龍失伴琴怨鶴離羣楚<lb/>
<pb n="KR4h0140_WYG_528-5a"/>
驛枕秋水湘帆凌暮雲猿聲斷腸夜<hi>一作處</hi>應向雨中聞<lb/>
　　　送同年崔先輩<lb/>
西風帆勢輕南浦遍離情菊艷含秋水荷花遰雨聲扣<lb/>
舷灘鳥沒移棹草蟲鳴更憶前年别槐花滿鳳城<lb/>
　　　山雞<lb/>
珍禽暫不扃飛舞躍前庭翠網摧金距雕籠減繡翎月<lb/>
圓疑望鏡花暖似依屏何必舊巢去山山芳草青<lb/>
　　　孤鴈<lb/>
<pb n="KR4h0140_WYG_528-5b"/>
昔年雙頡頏池上靄春暉霄漢力猶怯稻粱心巳違蘆<lb/>
洲寒獨宿<hi>一作立</hi>榆塞夜孤飛不及營巢燕西風相伴<hi>一作</hi>
<hi>逐</hi>歸<lb/>
　　　寓懷<lb/>
南國浣紗伴盈盈天下姝盤金明繡帶動<hi>一作鳳</hi>珮響羅<lb/>
襦素手怨瑶瑟清心悲玉壺春華坐銷落未忍泣蘼蕪<lb/>
<hi>一作爭忍嫁狂夫</hi>
　　　洛中㳺眺貽同志<lb/>
<pb n="KR4h0140_WYG_528-6a"/>
康衢一望通河洛正天中樓勢排髙鳳橋形架<hi>一作挂</hi>斷<lb/>
虹逺山晴帶雪寒水晩多風幾日還攜手鳥鳴花滿宮<lb/>
　　　夏日戲題郭别駕東堂<lb/>
㣲風起畫鸞金翠暗珊珊晩樹垂朱實春篁露粉竿散<lb/>
香蘄簟滑沈水越瓶寒猶恐何郎熱冰生白玉盤<lb/>
　　　長安旅夜<lb/>
久客怨長<hi>一作良</hi>夜西風吹鴈聲雲移河漢<hi>一作色</hi>淺月泛<lb/>
露華清掩瑟獨凝思緩歌空寄情門前有歸路迢遰洛<lb/>
<pb n="KR4h0140_WYG_528-6b"/>
陽城<lb/>
　　　鸂<graphic n="KR2409" url="https://raw.githubusercontent.com/kanripo/KR-Gaiji/master/images/KR2409.png" mimeType="image/png"/>
池寒栁復凋獨宿夜迢迢雨頂冠應冷風毛劒欲飄故<lb/>
巢迷碧水舊侣越丹霄不是無歸<hi>一作棲</hi>處心髙多寂寥<lb/>
　　　懿安皇太后挽歌詞<lb/>
陵前春不盡陵下夜何窮未信金蠶老先驚玉燕空挽<lb/>
移蘭殿月笳引柏城風自此隨龍馭橋山翠靄中<lb/>
　　　示弟<lb/>
<pb n="KR4h0140_WYG_528-7a"/>
自爾出門去淚痕長滿衣家貧為客早路逺得書稀文<lb/>
字何人賞<hi>一作誰人重</hi>煙波幾日歸秋風正揺落孤鴈又南<lb/>
飛<lb/>
　　　送楊<hi>一作湯</hi>處士叔<hi>一作反</hi>初卜居曲江<lb/>
鴈門歸去逺垂老脱袈裟蕭寺休為客曹溪便寄家綠<lb/>
琪<hi>一作筠</hi>千歳樹<hi>一作葉</hi>黄槿四時花别怨應無限門前桂<lb/>
水斜<lb/>
　　　發靈溪<hi>一作虛</hi>館<lb/>
<pb n="KR4h0140_WYG_528-7b"/>
山多水不窮一葉似漁翁鳥浴寒潭雨猿吟暮嶺風雜<lb/>
英垂錦繡衆籟合絲桐應有曹<hi>一作桃</hi>溪路千巖萬壑中<lb/>
　　　題杜居士<hi>一作贈題杜隱居</hi>
松偃石牀平何人識姓名溪冰寒棹響巖雪夜窗明機<lb/>
盡心猿伏神閒意馬行<hi>一作停</hi>應知此來客身世兩無情<lb/>
　　　神女祠<hi>一作聖女廟</hi>
停車祀<hi>一作祠</hi>聖女凉葉下隂風龍氣石牀濕鳥聲<hi>一作鳴</hi>
山廟空長睂留桂綠丹臉寄蓮<hi>一作蘭</hi>紅莫學陽臺畔朝<lb/>
<pb n="KR4h0140_WYG_528-8a"/>
雲暮雨中<lb/>
　　　送李定言南逰<lb/>
酒酣輕别恨酒醒復離憂逺水應移棹髙峰更上樓簟<lb/>
凉清露夜琴響碧天秋重惜芳尊宴滿城無舊㳺<lb/>
　　　早發中巖寺别契直上人<lb/>
蒼蒼松桂隂殘月半西岑素壁寒燈暗紅爐夜火深厨<lb/>
開山鼠散鐘盡嶺猿吟行役方如此逢師嬾話心<lb/>
　　　行次潼闗題驛後軒<lb/>
<pb n="KR4h0140_WYG_528-8b"/>
飛閣極層臺終南<hi>一作童</hi>此路回山形朝闕<hi>一作岳</hi>去河勢<lb/>
抱<hi>一作入</hi>關來鴈過秋風急蟬<hi>一作雞</hi>鳴宿霧開平生無限<lb/>
意驅馬任塵埃<lb/>
　　　晨至<hi>一作起</hi>南亭呈裴明府<lb/>
南齋夢釣竿晨起月猶殘露重螢依草風髙蝶委蘭池<lb/>
光秋鏡澈山色曉<hi>一作曙</hi>屏寒更戀陶彭澤無心議去官<lb/>
　　　灞東題司馬郊園<hi>一作題張司馬灞東郊園</hi>
楚翁秦<hi>一作秦公尋</hi>塞住昔事李輕車白社貧思橘青門老<lb/>
<pb n="KR4h0140_WYG_528-9a"/>
仰<hi>一作種</hi>𤓰讀書三逕草沽酒一籬花更欲尋芝术商山<lb/>
便寄家<lb/>
　　　㳺維<hi>一作樵</hi>山新興寺宿石屏村謝叟家<lb/>
晩過石屏村村長日漸<hi>一作易</hi>曛僧歸下嶺見人語隔溪<lb/>
<hi>一作江</hi>聞谷響寒耕雪山明夜燒雲家家扣銅鼓欲賽魯<lb/>
將軍<hi>村有魯肅廟</hi>
　　　送從兄歸隱藍溪二首<lb/>
名髙猶<hi>一作尚</hi>素衣<hi>一作氣髙身不逹</hi>窮巷掩荆扉漸老故人少<lb/>
<pb n="KR4h0140_WYG_528-9b"/>
久貧豪客稀塞雲橫劒望山月抱琴歸幾日藍溪醉藤<lb/>
花拂釣磯<hi>一作莫遣藍溪路青苔滿釣磯</hi>
京洛多髙葢憐兄劇斷蓬身隨一劒老家入萬山空夜<lb/>
憶蕭闗月行悲易水風無人知此意甘卧白雲中<lb/>
　　　村舍<hi>一作送從兄歸隱藍溪第三首</hi>
燕鴈下秋塘田家自此忙移蔬通逺水收果待繁霜野<lb/>
碓舂秔滑山㕑焙茗香客來還有酒隨事宿茅堂<lb/>
　　　思歸<lb/>
<pb n="KR4h0140_WYG_528-10a"/>
疊嶂平蕪外依依識舊邦氣髙詩易怨愁極酒難降樹<lb/>
暗支公院山寒謝守窗殷勤樓下水幾日到荆江<lb/>
　　　晩泊七里灘<lb/>
天晩日沉沉歸舟繫栁隂江村平見寺山郭逺聞砧樹<lb/>
宻猿聲響波澄鴈影深榮華暫時事誰識子陵心<lb/>
　　　寄題南山<hi>一作商洛</hi>王隱居<hi>一作王隱士居</hi>
近逢商洛客知爾住南塘草閣平春水柴門掩夕陽隨<lb/>
蜂收野蜜尋麝采生香更憶前年醉松花滿石牀<lb/>
<pb n="KR4h0140_WYG_528-10b"/>
　　　晨裝<hi>一作早發洛中次甘水一作廿泉</hi>
帶月飯行侣西㳺闗塞長晨雞鳴逺戍宿鴈起寒塘雲<lb/>
巻四山雪風凝千樹霜誰家㳺俠子<hi>一作歌舞散</hi>沈醉卧蘭<lb/>
堂<hi>一作停驂一回首𨼆𨼆見嵩陽</hi>
　　　題韋隱居西齋<hi>一作題韋處士山居</hi>
斸藥去還歸家人半掩扉山風藤子落溪雨豆花肥寺<lb/>
逺僧來少橋危客到稀不聞砧杵動<hi>一作響</hi>應解製<hi>一作剪</hi>
荷衣<lb/>
<pb n="KR4h0140_WYG_528-11a"/>
　　　　送李溟<hi>一作暝</hi>秀才西行<lb/>
　萬里不辭勞寒裝疊緼<hi>一作雪</hi>袍停車山店雨挂席海門<lb/>
　濤鷹勢暮偏急鶴聲秋更髙知君北邙路留劍泣黃蒿<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_528-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷五百二十八<lb/>
</p>
<p>
</p>
  </div>
</body>
</text>
</TEI>
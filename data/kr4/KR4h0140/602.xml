<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_602-1a"/>
　欽定四庫全書<lb/>
御定全唐詩巻六百二<lb/>
　　汪遵<hi>一作王遒</hi>
　汪遵宣城人幼爲縣吏後辭役就貢咸通七年登進士<lb/>
　第詩一巻<lb/>
　　　　彭澤<lb/>
　鶴愛孤松雲愛山宦情微祿免相關栽成五栁吟歸去<lb/>
　漉酒巾邊伴菊閒<lb/>
<pb n="KR4h0140_WYG_602-1b"/>
　　　　杜郵館<lb/>
　殺盡降兵熱血流一心猶自逞戈矛功成若解求身退<lb/>
　豈得將軍死杜郵<lb/>
　　　　細腰宫<lb/>
　鼓聲連日燭連宵貪向春風舞細腰爭奈君王正沈醉<lb/>
　秦兵江上促征橈<lb/>
　　　　瑤臺<lb/>
　仙夢香魂不乆留滿川雲雨滿宫愁直須待得荆王死<lb/>
<pb n="KR4h0140_WYG_602-2a"/>
始向瑤臺一處遊<lb/>
　　　吴坂<lb/>
踡跼鹽車萬里蹄忽逢良鑒始能嘶不緣伯樂稱竒骨<lb/>
幾與駑駘價一齊<lb/>
　　　箕山<lb/>
薄世臨流洗耳塵便歸雲洞任天真一瓢風入猶嫌閙<lb/>
何況人間萬種人<lb/>
　　　息國<lb/>
<pb n="KR4h0140_WYG_602-2b"/>
家國興亡身獨存玉容還受楚王恩銜寃只合甘先死<lb/>
何待花間不肯言<lb/>
　　　梁寺<lb/>
立國從來爲戰功一朝何事却談空臺城兵匝無人敵<lb/>
閒卧髙僧滿梵宫<lb/>
　　　南陽<lb/>
陸困泥蟠未適從豈妨耕稼隱高蹤若非先主垂三顧<lb/>
誰識茅廬一卧龍<lb/>
<pb n="KR4h0140_WYG_602-3a"/>
　　　杞梁墓<lb/>
一呌長城萬仞摧把梁遺骨逐妻囘南鄰北里皆孀婦<lb/>
誰解堅心繼此來<lb/>
　　　夷門<lb/>
晉鄙兵囘爲重難秦師收斾亦西還今來不是無朱亥<lb/>
誰降軒車問抱關<lb/>
　　　汴河<lb/>
隋皇意欲泛龍舟千里崑崙水别流還待春風錦颿暖<lb/>
<pb n="KR4h0140_WYG_602-3b"/>
栁隂相送到迷樓<lb/>
　　　燕臺<lb/>
禮士招賢萬古名髙臺依舊對燕城如今寂寞無人上<lb/>
春去秋來草自生<lb/>
　　　聊城<lb/>
刃血攻聊已越年竟慿儒術罷戈鋋田單漫逞燒牛計<lb/>
一箭終輸魯仲連<lb/>
　　　西河<lb/>
<pb n="KR4h0140_WYG_602-4a"/>
花貌年年溺水濵俗傳河伯娶生人自從明宰投巫後<lb/>
直至如今鬼不神<lb/>
　　　密縣<lb/>
百里能將濟猛寛飛蝗不到邑人安至今閭里逢災沴<lb/>
猶祝當時卓長官<lb/>
　　　昇仙橋<lb/>
題橋貴欲露先誠此日人皆笑率情應訝臨卭沽酒客<lb/>
逢人還作漢公卿<lb/>
<pb n="KR4h0140_WYG_602-4b"/>
　　　破陳<lb/>
獵獵朱旗映綵霞紛紛白刃入陳家看看打破東平苑<lb/>
猶舞庭前玉樹花<lb/>
　　　白頭吟<lb/>
失却青絲素髪生合歡羅帶意全輕古今人事皆如此<lb/>
不獨文君與馬卿<lb/>
　　　短歌行<lb/>
箭飛烏兎競東西貴賤賢愚不夢齊匣裏有琴樽有酒<lb/>
<pb n="KR4h0140_WYG_602-5a"/>
人間便是武陵溪<lb/>
　　　晉河<lb/>
風引征帆管吹高晉君張晏俟雄豪舟人笑指千餘客<lb/>
誰是煙霄六翮毛<lb/>
　　　干將墓<lb/>
槖籥氷霜萬古聞拍灰松地見餘墳應緣神劒飛揚乆<lb/>
水水山山盡是雲<lb/>
　　　金谷<lb/>
<pb n="KR4h0140_WYG_602-5b"/>
晉臣榮盛更誰過常向堦前舞翠娥香散豔消如一夢<lb/>
但留風月伴煙蘿<lb/>
　　　三閭廟<lb/>
爲嫌朝野盡陶陶不覺官高怨亦髙憔悴莫酬漁父笑<lb/>
浪交<hi>一作教</hi>千載詠離騷<lb/>
　　　易水<lb/>
匕首空磨事不成誤留龍袂待琴聲斯須却作秦中鬼<lb/>
青史徒標烈士名<lb/>
<pb n="KR4h0140_WYG_602-6a"/>
　　　嚴陵臺<lb/>
一釣淒涼在杳㝠故人飛詔入山扄終將寵辱輕軒冕<lb/>
髙卧五雲爲客星<lb/>
　　　淮陰<lb/>
秦季賢愚混不分只應漂母識王孫歸榮便累千金贈<lb/>
爲報當時一飯恩<lb/>
　　　雞鳴曲<lb/>
金距花冠傍舎棲清晨相呌一聲齊開關自有馮生計<lb/>
<pb n="KR4h0140_WYG_602-6b"/>
不必天明待汝啼<lb/>
　　　採桑婦<lb/>
為報躊躇陌上郎蠶飢日晩妾心忙本來若愛黄金好<lb/>
不肯攜籠更採桑<lb/>
　　　漁父<lb/>
棹月眠流處處通綠簑葦帶混元風靈均說盡孤髙事<lb/>
全與逍遥意不同<lb/>
　　　越女<lb/>
<pb n="KR4h0140_WYG_602-7a"/>
玉貌何曾爲浣沙只圖句踐獻夫差蘇臺日夜唯歌舞<lb/>
不覺干戈犯翠華<lb/>
　　　望思臺<lb/>
不憂家國任姦臣骨肉翻為驀路人巫蠱事行寃莫雪<lb/>
九層徒築見無因<lb/>
　　　比干墓<lb/>
國亂時危道不行忠賢諫死勝謀生一沈寃骨千年後<lb/>
壠水雖平恨未平<lb/>
<pb n="KR4h0140_WYG_602-7b"/>
　　　郢中<lb/>
莫言白雪少人聽髙調都難稱俗情不是楚詞詢宋玉<lb/>
巴歌猶掩繞梁聲<lb/>
　　　北海<lb/>
漢臣曾此作縲囚茹血衣毛十九秋鶴髪半垂龍節在<lb/>
不聞青史說封侯<lb/>
　　　招屈亭<lb/>
三閭溺處殺懷王感得荆人盡縞裳招屈亭邊兩重恨<lb/>
<pb n="KR4h0140_WYG_602-8a"/>
逺天秋色暮蒼蒼<lb/>
　　　屈祠<lb/>
不肯迂囘入醉鄉乍吞忠梗沒滄浪至今祠畔猨啼月<lb/>
了了猶疑恨楚王<lb/>
　　　銅雀臺<lb/>
銅雀臺成玉座空短歌長袖盡悲風不知仙駕歸何處<lb/>
徒遣顰眉望漢宫<lb/>
　　　斑竹祠<lb/>
<pb n="KR4h0140_WYG_602-8b"/>
九處煙霞九處昏一囘延首一銷魂因慿直節流紅淚<lb/>
圖得千秋見血痕<lb/>
　　　題李太尉平泉莊<lb/>
水<hi>一作平</hi>泉花木好高眠嵩少縱横滿目前惆悵人間不<lb/>
平事今朝身在海南邊<lb/>
　　　戰城南<lb/>
風沙刮地塞雲愁平旦交鋒晚未休白骨又霑新戰血<lb/>
青天猶列舊旄頭<lb/>
<pb n="KR4h0140_WYG_602-9a"/>
　　　延平津<lb/>
三尺晶熒射斗牛豈隨凡手報寃讐延平一旦為龍處<lb/>
看取風雲布九州<lb/>
　　　項亭<lb/>
不修仁徳合文明天道如何擬力爭隔岸故鄉歸不得<lb/>
十年空負㧞山名<lb/>
　　　烏江<lb/>
兵散弓殘挫虎威單槍匹馬突重圍英雄去盡羞容在<lb/>
<pb n="KR4h0140_WYG_602-9b"/>
看却江東不得歸<lb/>
　　　綠珠<lb/>
大扺花顔最怕秋南家歌歇北家愁從來幾許如君貌<lb/>
不肯如君墜玉樓<lb/>
　　　升仙橋<lb/>
漢朝卿相盡風雲司馬題橋衆又聞何事不如楊得意<lb/>
解搜賢哲薦明君<lb/>
　　　隋栁<lb/>
<pb n="KR4h0140_WYG_602-10a"/>
夾浪分堤萬樹餘為迎龍舸到江都君看靖節髙眠處<lb/>
只向衡門種五株<lb/>
　　　楊栁<lb/>
亞夫營畔栁濛濛隋主堤邊四路通攀折贈君還有意<lb/>
翠眉輕嫩怕春風<lb/>
　　　桐江<lb/>
光武重興四海寧漢臣無不受浮榮嚴陵何事輕軒冕<lb/>
獨向桐江釣月明<lb/>
<pb n="KR4h0140_WYG_602-10b"/>
　　　招隱<lb/>
罷聽泉聲看鹿羣丈夫才策合匡君早攜書劒離巖谷<lb/>
莫待蒲輪輾白雲<lb/>
　　　陳宫<lb/>
椒宫荒宴竟無疑倐忽山河盡入隋留得後庭亡國曲<lb/>
至今猶與酒家吹<lb/>
　　　樊將軍廟<lb/>
玉輦曾經陷楚營漢皇心怯擬休兵當時不得將軍力<lb/>
<pb n="KR4h0140_WYG_602-11a"/>
日月須分一半明<lb/>
　　　東海<lb/>
漾舟雪浪映花顔徐福攜將竟不還同作危時避秦客<lb/>
此行何似武陵灘<lb/>
　　　昭君<lb/>
漢家天子鎭寰瀛塞北羌胡未罷兵猛將謀臣徒自貴<lb/>
蛾眉一笑塞塵清<lb/>
　　　五湖<lb/>
<pb n="KR4h0140_WYG_602-11b"/>
已立平吴覇越功片帆髙颺五湖風不知戰國官榮<hi>一作</hi>
<hi>縱横</hi>者誰似陶朱得始終<lb/>
　　　澠池<lb/>
西秦北趙各稱髙池上張筵列我曹何事君王親擊缶<lb/>
相如有劒可吹毛<lb/>
　　　函谷關<lb/>
脫禍束奔壯氣摧馬如飛電轂如雷當時若不聽彈鋏<lb/>
那得關門半夜開<lb/>
<pb n="KR4h0140_WYG_602-12a"/>
　　　　詠酒二首<lb/>
　九醖松醪一曲歌本圖閒放養天和後人不識前賢意<lb/>
　破國亡家事甚多<lb/>
　萬事銷沉向一杯竹門啞軋為風開秋宵睡足芭蕉雨<lb/>
　又是江湖入夢來<lb/>
　　　　蒼頡臺<lb/>
　觀跡成文代結繩皇風儒教浩然興幾人從此休耕釣<lb/>
　吟對長安雪夜燈<lb/>
<pb n="KR4h0140_WYG_602-12b"/>
　　　　長城<lb/>
　秦築長城比鐵牢蕃戎不敢過臨洮雖然萬里連雲際<lb/>
　爭及堯階三尺髙<lb/>
　<lb/>
　<lb/>
　<lb/>
　<lb/>
御定全唐詩卷六百二<lb/>
</p>
<p>
</p>
  </div>
</body>
</text>
</TEI>
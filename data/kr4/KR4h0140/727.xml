<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_727-1a"/>
　欽定四庫全書<lb/>
御定全唐詩巻七百二十七<lb/>
　　胡令能<lb/>
　胡令能莆田隱者少為負局鎪釘之業夢人剖其腹以<lb/>
　一卷書内之遂能吟詠逺近號為胡釘鉸詩四首<lb/>
　　　　喜韓少府見訪<lb/>
　忽聞梅福來相訪笑著荷衣出草堂兒童不慣見車馬<lb/>
　走入蘆花深處藏<lb/>
<pb n="KR4h0140_WYG_727-1b"/>
　　　　觀鄭州崔郎中諸妓繡様<hi>一本題作詠繡障</hi>
　日暮堂前花蘂嬌爭拈小筆上牀描繡成安向春園裏<lb/>
　引得黄鶯下栁條<lb/>
　　　　小兒垂釣<lb/>
　蓬頭穉子學垂綸側坐莓苔草映身路人借問遥招手<lb/>
　怕得魚驚不應人<lb/>
　　　　王昭君<lb/>
　胡風似劒鎪人骨漢月如鉤釣胃腸魂夢不知身在路<lb/>
<pb n="KR4h0140_WYG_727-2a"/>
夜來猶自到昭陽<lb/>
　嚴郾<lb/>
嚴郾唐末人詩二巻今存二首<lb/>
　　　望夫石<lb/>
何代提戈去不還獨留形影白雲間肌膚銷盡雪霜色<lb/>
羅綺㸃成苔蘚斑江鷰不能傳逺信野花空解妬愁顔<lb/>
近來豈少征人婦笑採蘼蕪上北山<lb/>
　　　賦百舌鳥<lb/>
<pb n="KR4h0140_WYG_727-2b"/>
此禽輕巧少同倫我聽長疑舌滿身星未沒河先報曉<lb/>
栁猶粘雪便迎春頻嫌海燕巢難定却訝林鶯語不真<lb/>
莫倚春風便多事玉樓還有晏眠人<lb/>
　蔣肱<lb/>
蔣肱唐未嘗客荆南成汭幕詩一首<lb/>
　　　永州陪鄭太守登舟夜宴席上各賦詩<lb/>
江頭朱紱間青衿豈是仙舟不可尋誰敢強登徐稚榻<lb/>
自憐還學謝安吟月凝蘭櫂輕風起妓勸金罍盡醉斟<lb/>
<pb n="KR4h0140_WYG_727-3a"/>
剪盡蠟紅人未覺歸時城郭曉煙深<lb/>
　張逈<lb/>
張逈唐末人少年苦吟夢五色雲自天而下取吞之遂<lb/>
精雅道詩一首<lb/>
　　　寄逺<lb/>
錦字憑誰達閑庭草又枯夜長燈影滅天逺雁聲孤蟬<lb/>
鬢凋將盡虬髯白也無㡬回愁不語因看朔方圖<hi>逈嘗攜此</hi>
<hi>謁齊巳㸃頭吟諷為改虬髯黑在無逈遂拜作一字師</hi>
<pb n="KR4h0140_WYG_727-3b"/>
　張友正<lb/>
張友正唐末人詩一卷今存二首<lb/>
　　　春草凝露<lb/>
蒼蒼芳草色含露對青春已賴陽和長仍慙潤澤頻日<lb/>
臨殘未滴風度欲成津蕙葉垂偏重蘭叢洗轉新將行<lb/>
愁裛逕欲采畏濡身獨愛池塘畔清華逺襲人<lb/>
　　　錦帶佩吴鉤<lb/>
帶劒誰家子春朝紫陌遊結邊霞聚錦懸處月隨鉤綵<lb/>
<pb n="KR4h0140_WYG_727-4a"/>
縷迴文出雄芒練影浮葉依花裏艷霜向鍔中秋的皪<lb/>
宜驄馬斕斒映綺裘應須持報國一刎月支頭<lb/>
　伍唐珪<lb/>
伍唐珪袁州宜春人詩三首<lb/>
　　　山中卧病寄盧郎中<lb/>
十年耕釣水雲間住僻家貧少徃還一徑緑苔凝曉露<lb/>
滿頭白髮對青山野僧採藥來醫病樵客攜觴為解顔<lb/>
空戀舊時恩奬地無因匍匐出柴關<lb/>
<pb n="KR4h0140_WYG_727-4b"/>
　　　寒食日獻郡守<lb/>
入門堪笑復堪憐三徑苔荒一釣船慙愧四隣教斷火<lb/>
不知厨裏久無煙<lb/>
　　　上蘇使君<lb/>
江西昔日推韓注袁水今朝數趙祥縱使文翁能待客<lb/>
終栽桃李不成行<lb/>
　孫棨<lb/>
孫棨字文威自號無為歴官御史翰林學士中書舍人<lb/>
<pb n="KR4h0140_WYG_727-5a"/>
詩六首<lb/>
　　　贈妓人王福娘<lb/>
綵翠仙衣紅玉膚輕盈年在破𤓰初霞杯醉勸劉郎賭<lb/>
雲髻慵邀阿母梳不怕寒侵緣帶寶每憂風舉倩持裾<lb/>
謾圗西子晨<hi>一作為</hi>粧様西子元來未得如<lb/>
　　　題妓王福娘墻<lb/>
移壁迴窗費㡬朝指鐶偷解博紅<hi>一作蘭</hi>椒無端鬬草輸<lb/>
鄰女更被拈將玉歩揺<lb/>
<pb n="KR4h0140_WYG_727-5b"/>
寒繡衣裳餉阿嬌新團香獸不禁燒東鄰起様裙腰濶<lb/>
<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>蹙黄金線<hi>一作一</hi>幾<hi>一作/兩</hi>條<hi>以下二首題一作題北里妓人壁</hi>
試共卿卿語笑初<hi>一作麤</hi>畫堂連遣侍兒呼寒肌不耐金<lb/>
如意白獺為膏郎有無<lb/>
　　　戲李文逺<lb/>
引君來訪洞中仙新月如睂拂户前領取嫦娥攀取桂<lb/>
便從陵谷一時遷<lb/>
　　　題劉泰娘舍<hi>泰娘北曲内小家中門前一樗樹年齒甚妙粗有容色以居非其所</hi>
<pb n="KR4h0140_WYG_727-6a"/>
　　　<hi>人不知之余過其舍題詩云云同遊聞之詰朝詣之者結駟于門矣</hi>
尋常凡木最輕樗今日尋樗桂不如漢髙新破咸陽後<lb/>
英俊奔波遂喫虚<lb/>
　顔蕘<lb/>
顔蕘登進士第昭宗時為中書舍人詩一首<lb/>
　　　戲張道人不飲酒<lb/>
言自雲山訪我來每聞奇秘覺叨陪吾師不飲人間酒<lb/>
應待流霞即舉杯<lb/>
<pb n="KR4h0140_WYG_727-6b"/>
　　　句<lb/>
爽籟盡成鳴鳯曲遊人多是弄珠仙<hi>見方輿勝覧</hi>
　張為<lb/>
張為唐末江南詩人詩一卷今存三首<lb/>
　　　秋醉歌<lb/>
金風颯已<hi>一作颯颯</hi>起還是招漁翁攜酒天姥岑自彈嶧陽<lb/>
桐脫却登山履赤脚翹青笻泉聲掃殘暑猨臂攀長松<lb/>
翠微泛罇綠苔蘚分煙紅造化處術内相對數壺空醉<lb/>
<pb n="KR4h0140_WYG_727-7a"/>
眠嶺上草不覺夜露濃一夢到天曉始覺一醉中皎然<lb/>
夢中路直到瀛洲東初平把我臂相與騎白龍三留對<lb/>
上帝玉樓十二重上帝賜我酒送我敲金鐘寶閣香歛<lb/>
苒琪樹寒玲瓏動葉如笙篁音律相怡融珍重此一醉<lb/>
百骸出天地長如此夢魂永謝名與利<lb/>
　　　謝别毛仙翁<hi>大中戊寅歲為薄游長沙獲女奴於岳麓下惑之歲餘成羸疾偶遇</hi>
　　　<hi>仙翁知其為妖所祟以藥一粒授為焚之氣郁烈聞百歩魅妾一號而斃乃木偶人也又吞以</hi>
　　　<hi>丹砂如黍者三疾遂瘳為作詩别之</hi>
<pb n="KR4h0140_WYG_727-7b"/>
羸形感神藥削骨生豐肌蘭炷飄靈煙妖怪立誅夷重<lb/>
覩日月光何報父母慈黄河濁衮衮别淚流澌澌黄河<lb/>
清有時别淚無收期<lb/>
　　　漁陽將軍<lb/>
霜髭擁頷對窮秋著白貂裘獨上樓向北望星提劒立<lb/>
一生長為國家憂<lb/>
　　　句<lb/>
到處即閉户逢君方展睂<hi>紀事云為此句最有詩稱</hi>
<pb n="KR4h0140_WYG_727-8a"/>
　馬冉<lb/>
馬冉唐末萬州刺史詩一首<lb/>
　　　岑公巖<lb/>
南溪有仙澗咫尺非人間泠泠松風下日暮空蒼山<lb/>
　周鏞<lb/>
周鏞唐末諸暨縣人詩一首<lb/>
　　　諸暨五洩山<lb/>
路入蒼煙九過溪九穿巖曲到招提天分五溜寒傾北<lb/>
<pb n="KR4h0140_WYG_727-8b"/>
地秀諸峰翠挿西鑿徑破崖來木杪駕泉鳴竹落榱題<lb/>
當年老黙無消息猶有詞堂一杖藜<lb/>
　劉贊<hi>一作瓚</hi>
劉贊唐末人詩一首<hi>按唐末劉贊有三一魏州人舉進士為羅紹威判官仕唐明宗中書</hi>
<hi>舍人一桂陽人宰相瞻之子擢進士仕梁充崇政殿學士一仕閩王曦為御史中丞三人皆與羅隱同時未知</hi>
<hi>孰是</hi>
　　　贈羅隱<lb/>
人皆言子屈獨我謂君非明主既難謁青山何不歸年<lb/>
<pb n="KR4h0140_WYG_727-9a"/>
虚侵雪鬢塵枉汚麻衣自古逃名者至今名豈微<lb/>
　　　句<lb/>
絮花飛起雪漫漫長得宫娥帶笑看<hi>栁枝詞錄見吟香襍</hi>
　任翻<lb/>
任翻<hi>一作蕃</hi>唐末人詩集一卷今存詩十八首<lb/>
　　　洛陽道<lb/>
憧憧洛陽道塵下生春草行者豈無家無人在家老鷄<lb/>
鳴前結束爭去恐不早百年路傍盡白日車中曉求富<lb/>
<pb n="KR4h0140_WYG_727-9b"/>
江海狹取貴山岳小二端立在途奔走無由了<lb/>
　　　春晴<lb/>
楚國多春雨柴門喜晩晴幽人臨水坐好鳥隔花鳴野<lb/>
色臨空闊江流接海平門前到溪路今夜月分明<lb/>
　　　秋晩郊居<lb/>
逺聲霜後樹秋色水邊村野逕無來客寒風自動門海<lb/>
山藏日影江月落潮㾗惆悵髙飛晩年年别故園<lb/>
　　　秋晩途次<lb/>
<pb n="KR4h0140_WYG_727-10a"/>
秋色滿行路此時心不閑孤貧遊上國少壯有衰顔衆<lb/>
鳥巳歸樹旅人猶過山蕭條逺林外風急水潺潺<lb/>
　　　葛仙井<lb/>
古井碧沈沈分明見百尋味甘傳邑内脉冷應山心圓<lb/>
入月輪淨直涵峰影深自從仙去後汲引到如今<lb/>
　　　桐柏觀<lb/>
飄飄雲外者<hi>一作客</hi>蹔宿聚仙堂半夜人無語中宵月送<lb/>
涼鶴歸髙樹靜螢過小池光不得多時住門開是事忙<lb/>
<pb n="KR4h0140_WYG_727-10b"/>
　　　冬暮野寺<lb/>
江東寒近臘野寺水天昏無酒可銷夜隨僧早閉門照<lb/>
墻燈影短著瓦雪聲繁飄泊仍千里清吟欲斷魂<lb/>
　　　贈濟禪師<lb/>
碧峰秋寺内禪客已無情半頂髮根白一生心地淸竹<lb/>
房侵月靜石徑到門平山下塵囂路終年誓不行<lb/>
　　　經墮淚碑<lb/>
羊公傳化地千古事空存碑已無文字人猶敬子孫峴<lb/>
<pb n="KR4h0140_WYG_727-11a"/>
山長閉恨漢水自流恩數處煙嵐色分明是淚痕<lb/>
　　　長安冬夜書事<lb/>
憂來長不寐往事重思量清渭幾年客故衣今夜霜春<lb/>
風誰識面水國但牽腸十二門車馬昏明各自忙<lb/>
　　　越江漁父<lb/>
借問釣魚者持竿多少年眼明汀島畔頭白子孫前櫂<lb/>
入花時浪燈留雨夜船越江深見底誰識此心堅<lb/>
　　　哭友人<lb/>
<pb n="KR4h0140_WYG_727-11b"/>
逢著南州史江邊哭問君送終時有雪歸葬處無雲官<lb/>
庫惟留劒隣僧共結墳兒孫未成立誰與集遺文<lb/>
　　　送李衡<lb/>
羇棲親故少逺别惜清才天畔出相送路長知未迴欲<lb/>
銷今日恨强把異鄉杯君去南堂後應無客到來<lb/>
　　　宫怨<lb/>
淚乾紅落臉心盡白垂頭自此方知怨從來豈信愁<lb/>
　　　惜花<lb/>
<pb n="KR4h0140_WYG_727-12a"/>
無語與花别細看枝上紅明年又相見還恐是愁中<lb/>
　　　宿巾子山禪寺<lb/>
絶頂新秋生夜涼鶴翻松露滴衣裳前峰月映半江水<lb/>
僧在翠微開竹房<lb/>
　　　再遊巾子山寺<lb/>
靈江江上幘峰寺三十年來兩度登野鶴尚巢松樹徧<lb/>
竹房不見舊時僧<lb/>
　　　三遊巾子山寺感述<lb/>
<pb n="KR4h0140_WYG_727-12b"/>
清秋絶頂竹房開松鶴何年去不迴惟有前峰明月在<lb/>
夜深猶過半江來<lb/>
　荆浩<lb/>
荆浩字浩然沁水人隱太行洪谷自號洪谷子工丹青<lb/>
尤長山水為唐末之冠詩一首<lb/>
　　　畫山水圖荅大愚<lb/>
恣意縱横埽峰巒次第成筆尖寒樹瘦墨澹野雲輕巖<lb/>
石噴泉窄山根到水平禪房時一展兼稱苦空情<lb/>
<pb n="KR4h0140_WYG_727-13a"/>
　　張直<lb/>
　張直濮州人號逍遥先生青州王師範嘗聘之詩二首<lb/>
　　　　宿顧城二首<hi>顧城在范縣東</hi>
　緑草展青裀樾影連春樹茅屋八九家農器六七具主<lb/>
　人有好懷搴衣留我住春酒新潑醅香美連糟濾一醉<lb/>
　臥花陰明朝送君去<lb/>
　醉臥夜將半土底聞雞啼驚駭問主人為我剖荒迷武<lb/>
　湯東伐韋固君含悲悽神奪悔悟魄幻化為石雞形骸<lb/>
<pb n="KR4h0140_WYG_727-13b"/>
　僅盈寸咿喔若啁蜺吾村耕耘叟多獲於鋤犂<lb/>
　　陳光<lb/>
　陳光唐末人詩一卷今存一首<lb/>
　　　　題桃源僧<lb/>
　桃源有僧舍跬歩異人天花亂似無主鶴鳴疑有仙軒<lb/>
　廊明野色松檜濕春煙定擬辭塵境依師過晩年<lb/>
　<lb/>
御定全唐詩巻七百二十七<lb/>
</p>
<p>
</p>
  </div>
</body>
</text>
</TEI>
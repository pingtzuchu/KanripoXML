<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_821-1a"/>
　欽定四庫全書<lb/>
御定全唐詩卷八百二十一<lb/>
　　皎然<lb/>
　　　　弔靈均詞<lb/>
　昧天道兮有無聼汨<hi>音覔</hi>渚兮躊躇期靈均兮若存問神<lb/>
　理兮何如願君精兮為月出孤影兮示予天獨何兮有<lb/>
　君君在萬兮不羣既氷心兮皎潔上問天兮胡不聞天<lb/>
　不聞神莫覩若雲冥冥兮雷霆怒蕭條杳眇兮餘草莾<lb/>
<pb n="KR4h0140_WYG_821-1b"/>
　古山春兮爲誰今猿哀兮何思風激烈兮楚竹死國殤<lb/>
　人悲兮雨颸颸雨颸颸兮望君時光茫蕩漾兮化為水<lb/>
　萬古忠貞兮徒爾為<lb/>
　　　　歩虚詞<lb/>
　予因覽眞訣遂感西城<hi>一作域</hi>君玉笙<hi>一作皇</hi>下青冥人間<lb/>
　未曾聞日華鍊精<hi>一作魂</hi>魄皎皎無垢氛謂我有僊骨且<lb/>
　令餌氤氲俯仰媿靈顔願隨鸞鵠羣俄然動風馭縹渺<lb/>
　歸青雲<lb/>
<pb n="KR4h0140_WYG_821-2a"/>
　　　奉應顔尚書眞卿觀𤣥眞子置酒張樂舞破陣<lb/>
　　　畫洞庭三山歌<lb/>
道流跡異人共驚寄向畫中觀道情如何萬象自心出<lb/>
而心澹然無所營手援毫足蹈節披縑灑墨稱麗絶石<lb/>
文亂㸃急管催雲態徐揮慢歌發樂<hi>音洛</hi>縱酒酣狂更好<lb/>
攢峰若雨縱横埽尺波澶漫意無涯片嶺崚嶒勢將倒<lb/>
盼睞方知造境難象忘神遇非筆端昨日幽竒湖上見<lb/>
今朝舒卷手中看興餘輕拂逺天色曾向峰東海邉識<lb/>
<pb n="KR4h0140_WYG_821-2b"/>
秋空暮景颯颯容翻疑是眞畫不得顔公素髙山水意<lb/>
常恨三山不可至賞君狂畫忘逺遊不出軒墀坐蒼翠<lb/>
　　　答韋山人隱起龍文藥瓢歌<lb/>
隱人藥瓢天下絶全如渾金割如月彪炳文章智使然<lb/>
生成在我不在天若言有物不繇物何意中虚道性全<lb/>
韋生能詩兼好異獲此靈瓢逺相遺仙侯玉帖人漫傳<lb/>
若士青囊世何秘一捧一開如見君藥盛五色香氤氲<lb/>
背<hi>一作階</hi>上驪龍蟠不睡張鱗擺頷生風雲世人强知金<lb/>
<pb n="KR4h0140_WYG_821-3a"/>
丹道黙僊不成穢僊老年少紛如陌上塵不見吾瓢盡<lb/>
枯槁聊將繫肘歩何輕便有三山孤鶴情東方小兒乏<lb/>
此物遂令僊籍獨無名<lb/>
　　　桃花石枕歌贈康從事<lb/>
卞山幽石産竒璞荆人至死採不著何人琢枕持贈君<lb/>
片片桃花開未落劍工見兮可為劍<hi>昆吾石鐡可鑄為劍</hi>玉工辨<lb/>
兮知非石至寳繇來覽<hi>一作鑑</hi>者稀今君獨鍳應欲惜何<lb/>
辭售<hi>一作集</hi>與章<hi>一作韋</hi>天眞幸得提擕近玉人可中棄置<lb/>
<pb n="KR4h0140_WYG_821-3b"/>
君不顧天生秀色徒璘玢四座喧喧争目悦巧過造化<lb/>
稱一絶莫言昨日因錯磨看取從來無㸃缺六月江南<lb/>
暑未䦨一尺花氷試枕看髙窗正午風颯變室中不减<lb/>
春天寒主人所重重枕徳文章外餙徒相惑更有堅貞<lb/>
不易心與君天下為士則<lb/>
　　　張伯英<hi>一作伯髙</hi>草書歌<lb/>
伯英死後生伯髙朝看手把山中毫先賢草律我草狂<lb/>
風雲陣發愁鍾王須臾變態皆自我象形類物無不可<lb/>
<pb n="KR4h0140_WYG_821-4a"/>
閬風遊雲千萬朶驚龍蹴踏飛欲墮更睹鄧林花落<hi>一作</hi>
<hi>落葉</hi>朝狂風亂攪何飄飄<hi>一作飄颻</hi>有時凝然筆空握情在寥<lb/>
天獨飛鶴有時取勢氣更髙憶得春江千里濤張生竒<lb/>
<hi>一作草</hi>絶難再遇<hi>王小令草書古今稱草絶</hi>草罷臨風展輕素陰慘陽<lb/>
舒如有道鬼狀魑容若可懼黄公酒壚興偏入阮籍不<lb/>
嗔嵇亦顧長安酒牓醉後書此日騁君千里歩<lb/>
　　　寒栖子歌<hi>曾居廬山欲有事羅浮之行</hi>
君在廬山知不羣有疑是鶴又是雲生死塵埃汚不得<lb/>
<pb n="KR4h0140_WYG_821-4b"/>
眼前榮利徒紛紛今日惠然來訪我酒榼書囊肩背荷<lb/>
拂除衣上餌煙霞昨夜胥門宿蔡家天然不飲亦不食<lb/>
抛名換姓覔不得且向人間作酒僊不肻將身生羽翼<lb/>
停形為餌天地根<hi>胎息道成</hi>世人皆死我獨存洗慮因吞清<lb/>
明籙世人皆貪我常足栖子妙今道已成手把𤣥樞心<lb/>
運冥能令鬼哭神效靈身如飄風不可絆朝遊崆峒夕<lb/>
汗漫向來坐客猶未散忽憶羅浮欲去時遥指孤雲作<lb/>
路岐海上仙遊不可見人間日落空桑枝<lb/>
<pb n="KR4h0140_WYG_821-5a"/>
　　　翔隼歌送王端公<lb/>
古人賞神駿何如秋隼擊獨立髙標望霜翮應看天宇<lb/>
如咫尺低廽拂地凌風翔鵬雛敢下鴈斷行晴空四顧<lb/>
忽不見有時獨出青霞傍窮陰萬里落寒日氣殺草枯<lb/>
增奮逸雲塞斜飛攪葉迷雪天直上穿花疾見君髙情<lb/>
有所屬贈别因歌翔隼曲離亭惨惨客散時歌盡路長<lb/>
意不足<lb/>
　　　白雲歌寄陸中丞使君長源<lb/>
<pb n="KR4h0140_WYG_821-5b"/>
一見西山雲使人情意逺憑髙發詠何超遥道妙如君<lb/>
<hi>一作冇如</hi>有<hi>一作君</hi>舒卷縈空叠景多麗容衆峰峰上自為峰<lb/>
潔白不繇陰雨積髙明肻共雜煙重萬物有形皆有著<lb/>
白雲有形無<hi>一作難</hi>繫縛黄金被爍玉亦瑕一片飄然汙<lb/>
不著或逢天上或人間人自營營雲自閑忽爾飛來暫<lb/>
爲侣忽然飛去莫能攀逸民對雲效髙致禪子逢雲增<lb/>
道意白雲遇物無偏頗自是人心見同異閶闔天門宜<lb/>
曙看為<hi>一作華</hi>纓作蓋擁千官從龍合沓臨清暑<hi>殿名</hi>就日<lb/>
<pb n="KR4h0140_WYG_821-6a"/>
逶迤繞露寒<hi>宫名</hi>誰憐西山雲亭亭處幽絶坐石長看非<lb/>
我羈手中欲攬<hi>一作攪</hi>待君説貞白先生那得知只<hi>一作解</hi>
向空山<hi>一作山中</hi>自怡悦<lb/>
　　　裴端公使君清席賦得青桂歌送徐長史<lb/>
昔年攀桂為留人今朝攀桂送歸客秋風桃李揺落盡<lb/>
爲君青青伴松柏謝公南樓送客還髙歌桂樹凌寒山<lb/>
應憐獨秀空林上空賞敷華積雪間昨夜一枝生在月<lb/>
嬋娟可望不可折若為天上堪贈行徒使亭亭照離别<lb/>
<pb n="KR4h0140_WYG_821-6b"/>
　　　周長史昉畫毗沙門天王歌<lb/>
長史畫神獨感神髙歩<hi>一作妙</hi>區中無兩人雅而逸髙且<lb/>
眞形生虚無忽可親降魔大㦸縮在手倚天長劍横諸<lb/>
紳慈威示物雖凛凛在徳無秋唯有春吾知眞象本非<lb/>
色此中妙用君心得茍能下筆合神造誤㸃一㸃亦為<lb/>
道寫出霜縑可舒卷何人應<hi>一作能</hi>識此情遠秋齋清寂<lb/>
無外物盥手焚香聊自展憶昔邉兵圍未解感得此神<lb/>
天上下至今雲旗圖我形為君一顧煙塵清<lb/>
<pb n="KR4h0140_WYG_821-7a"/>
　　　奉和顔魯公眞卿落𤣥眞子舴艋舟歌<hi>楚章華臺成願</hi>
　　　<hi>與諸侯落之</hi>
滄浪子後𤣥眞子冥冥釣隱江之汜刳木新成舴艋舟<lb/>
諸侯落舟自兹始得道身不繫無機舟亦閑從水逺逝<lb/>
兮任風還朝五湖兮夕三山停綸乍入芙蓉浦擊汰時<lb/>
過明月灣太公取璜我不取龍伯釣鼇我不釣竹竿嫋<lb/>
嫋魚簁簁此中自得還自笑汗漫一遊何可期後來誰<lb/>
遇氷雪姿上古初聞出堯世今朝還見在堯時<lb/>
<pb n="KR4h0140_WYG_821-7b"/>
　　　鄭容全成蛟形木机歌<lb/>
萬物貴天然天然不可得渾樸無勞剞劂工幽姿自可<lb/>
蛟龍質欲騰未去何翩翩揚袂争前誰敢拂可中風雨<lb/>
一朝至還應不是池中物蒼山萬重採一枝形如噐車<lb/>
生意竒風號雨噴心不折衆木千藂君獨知<hi>廣徳中鄭生避賊吳</hi>
<hi>興毗山於稠人之中遇予獨見稱賞</hi>髙人心多越格有時就月吟春風持<lb/>
來座右驚神客愛君開閤江之濵白雲黄鶴長相親南<lb/>
郭子綦我不識非君獨是是何人<lb/>
<pb n="KR4h0140_WYG_821-8a"/>
　　　奉同顔使君眞卿清風樓賦得洞庭歌送吳鍊<lb/>
　　　師歸林屋洞<lb/>
名山洞府到金庭三十六洞稱最靈不有古僊啟其祕<lb/>
今日安知靈寳經中山鍊師栖白雲道成仙秩號元君<lb/>
<hi>安之髙仙者有元君次有天人元君有秩比左仙公</hi>三千甲子朝玉帝世上如今<lb/>
名始聞吐納青牙飬肌髮花冠玉舄何髙潔不聞天上<lb/>
來謫仙自是人間授眞訣呉興太守道家流仙師逺放<lb/>
清風樓應將内景還飛去且從分風當此留湖之山兮<lb/>
<pb n="KR4h0140_WYG_821-8b"/>
樓上見山冥冥兮水悠悠世人不到君自到縹緲仙都<lb/>
誰與儔黄鶴孤雲天上物物外飄然自天匹一别千年<lb/>
未可期仙家不數人間日<lb/>
　　　戞銅椀為龍吟歌<hi>并序</hi>
　　唐故太尉房公琯早嵗嘗隱終南山峻壁之下徃<lb/>
　　徃聞龍吟聲清而静滌人邪想時有好事僧潛戞<lb/>
　　之以五金寫之唯銅聲酷似他日房公偶至山寺<lb/>
　　聞林嶺間有此聲乃曰龍吟復遷於兹矣僧因出<lb/>
<pb n="KR4h0140_WYG_821-9a"/>
　　其器以告公命戞之驚曰眞龍吟也大厯十三祀<lb/>
　　秦僧傳至桐江予使童兒戞金倣之亦不减秦聲<lb/>
　　也緇人或有譏者曰此達僧之事可以嬉娯爾曹<lb/>
　　無以𤨏行自拘因賦龍吟歌以見其意<lb/>
逸僧戞椀為<hi>一作聞</hi>龍吟世上未曾聞此音一從太尉房<lb/>
公賞遂使秦人傳至今初戞徐徐聲漸顯樂音不管何<lb/>
人辯似出龍泉<hi>一作淵</hi>萬丈底乍怪聲來近而逺未必全<lb/>
繇戞者功<hi>一作工</hi>聲生虚無非椀中寥亮掩清笛縈迴凌<lb/>
<pb n="KR4h0140_WYG_821-9b"/>
細風遥聞不斷在煙杪萬籟無聲天境空<hi>聼專一境則衆音不聞非</hi>
<hi>萬籟之無聲也</hi>乍<hi>一作昨</hi>向天台宿華頂秋宵一吟更清迥能令<lb/>
聼者易常性憂人忘憂躁人静今日鏗鍠江上聞蛟螭<lb/>
奔飛如得羣聲過陰嶺恐成雨響駐晴天將起<hi>一作遏</hi>雲<lb/>
坐來吟盡空江<hi>一作江上</hi>碧却尋向者聼<hi>一作聲</hi>無跡人生萬<lb/>
事將此同暮賤朝榮動還寂<lb/>
　　　飲茶歌誚崔石使君<lb/>
越人遺我剡溪<hi>一作山</hi>茗採得金牙爨金鼎素瓷雪色縹<lb/>
<pb n="KR4h0140_WYG_821-10a"/>
<hi>一作飄</hi>沫香何似諸仙瓊蕊漿一飲滌昏寐情來<hi>一作思</hi>朗<lb/>
爽<hi>一作爽朗</hi>滿天地再飲清我神忽如飛雨灑輕塵三飲便<lb/>
得道何須苦心破煩惱此物清髙世莫知世人飲酒多<lb/>
<hi>一作徒</hi>自欺愁<hi>一作好</hi>看畢卓甕間夜笑向陶濳籬下時崔<lb/>
侯啜之意不巳狂歌一曲驚人耳孰知茶道全爾眞唯<lb/>
有丹邱得如此<lb/>
　　　買藥歌送楊山人<lb/>
華陰少年何所希欲餌丹砂化骨飛江南藥少淮南有<lb/>
<pb n="KR4h0140_WYG_821-10b"/>
暫别胥門上京口京口斜通江水流裴回應上青山頭<lb/>
夜驚潮没鸕鷀堰朝看日出芙蓉樓揺蕩<hi>一作蕩漾</hi>春風亂<lb/>
帆影片雲無數是揚州揚州喧喧賣藥市浮俗無由識<lb/>
仙子河間姹女直千金紫陽夫人服不死吾於此道復<lb/>
何如昨朝新得蓬萊書<lb/>
　　　薛卿教長行歌<hi>時量移湖州别駕</hi>
桂陽仙柳道家説昔傳蘇君今是薛聊將握槊偶時人<lb/>
便<hi>一作却</hi>被人間稱冠絶黄楊文局龜螭蟠琢成骰<hi>一作頭</hi>
<pb n="KR4h0140_WYG_821-11a"/>
子䨇琅玕初疑月破雲中墮復怪星移指下攢誰識兵<lb/>
竒勢可保坐看將軍上<hi>一作占</hi>一道<hi>長行有/將軍梁</hi>有時彩王<hi>去聲</hi>
非所希笑擊單于出重圍鳧驚隼擊疾若飛左顧右盻<lb/>
生光輝家本聨姻漢戚里身是長安貴公子名髙藝絶<lb/>
何翩翩幾廻決勝君王前扈<hi>一作屢</hi>逰長樂與祈年人望<lb/>
青雲白日邊謫宦江南歳陰晩還將此道聊自遣繇來<lb/>
君子行最長<hi>長行經冇君子行小人行</hi>予亦知君寄心逺<lb/>
　　　桃花石枕歌送安吉康丞<hi>并序</hi>
<pb n="KR4h0140_WYG_821-11b"/>
　　安吉古桃州也今為吳興右邑士遐副焉於南山<lb/>
　　獲桃花石異而重之珍於席上士遐將赴京師故<lb/>
　　帥詩人以君所寶之物髙歌贈行<lb/>
君吏桃州尚竒<hi>一作寄</hi>跡桃州採得桃花石爛疑朝日照<lb/>
已舒含似春風吹未坼圭璋特達世所珍吾知此物亦<lb/>
其倫應羨花開不凋悴應嘉玉片無緇磷立性堅剛平<lb/>
若砥君子偏將交道比何人亦秉堅剛姿吾見君心得<lb/>
如此君心所好我獨知别多見少長相思從來賞翫安<lb/>
<pb n="KR4h0140_WYG_821-12a"/>
左右萬里提擕君莫辭<lb/>
　　　賦得呉王送女潮歌送李判官之河中府<lb/>
見説呉王送女時行宫直到荆溪口溪上千年送女潮<lb/>
爲感呉王至今有乃知昔人繇志誠流水無情翻有情<lb/>
平波忽起二三尺此上疑與神仙宅今人猶望荆之湄<lb/>
長令望者增所思呉王已殁女不返潮水無情那有期<lb/>
溪草何草號帝女溪竹何竹號湘妃靈濤旦暮自堪傷<lb/>
的皪嬋娟又争發客歸千里自兹始覽古髙歌感行子<lb/>
<pb n="KR4h0140_WYG_821-12b"/>
不知别後相見期君意何如此潮水<lb/>
　　　觀李中丞洪二美人唱歌軋筝歌<hi>時量移湖州長史</hi>
君家雙美姬善歌工筝人莫知軋用蜀竹絃楚絲清哇<lb/>
<hi>哇音娃歌聲也</hi>宛轉聲相隨夜静酒闌佳月前髙張水引何<hi>一作</hi>
<hi>仍</hi>淵淵美人矜名曲不誤蹙響時時如迸泉趙琴<hi>一作瑟</hi>
素所佳齊謳世稱絶筝歌一動凡音輟凝絃且莫停金<lb/>
罍滛<hi>一無淫字</hi>聲已闋雅聲來遊魚噞喁鶴裵回主人髙情<lb/>
始爲開髙情放浪出常格偶世有名道無跡勲業先登<lb/>
<pb n="KR4h0140_WYG_821-13a"/>
上將科文章已冠諸人籍每笑石崇無道情輕身重色<lb/>
禍亦成君有佳人當禪伴於中不廢學無生愛君天然<lb/>
性寡欲家貧禄薄常知足謫官無愠如古人交道忘言<lb/>
比前躅不意全家萬里來湖中再見春山緑呉興公舍<lb/>
幽且閒何妨寄隱在其間時議名齊謝太傅更看擕妓<lb/>
似東山<lb/>
　　　陳氏童子草書歌<lb/>
書家孺子有竒名天然大草令人驚僧䖍老時把筆法<lb/>
<pb n="KR4h0140_WYG_821-13b"/>
孺子如今皆暗合飇揮電灑眼不及但覺毫端鳴颯颯<lb/>
有時作㸃險且能太行片石看欲崩偶然長掣濃又燥<lb/>
少室枯松欹不倒夏室炎炎少人歡山軒日色在闌干<lb/>
桐花飛盡子規思主人髙歌興不至濁醪不飲嫌昏沈<lb/>
欲玩草書開我襟龍爪狀竒鼠鬚鋭水<hi>一作氷</hi>牋白晳越<lb/>
人惠王家小令草最狂為予灑出<hi>一作揮灑</hi>驚騰勢<lb/>
　　　飲茶歌送鄭容<lb/>
丹邱羽人輕玉食採茶飲之生羽翼<hi>天台記云丹邱出大茗服之羽化</hi>
<pb n="KR4h0140_WYG_821-14a"/>
名藏仙府世空<hi>一作莫</hi>知骨化雲宫人不識雲<hi>一作雪</hi>山童<lb/>
子調金鐺楚人茶經虚得名霜天半夜芳草折爛漫<hi>一作</hi>
<hi>熳</hi>緗花啜又<hi>一作/久</hi>生賞君<hi>一作/常説</hi>此茶祛我疾<hi>一作賞君茶祛我疾</hi>
使人胸中蕩憂慄日上香罏情未畢醉<hi>一作亂</hi>踏虎溪雲<lb/>
髙歌送君出<lb/>
　　　花石長枕歌答章居士贈<lb/>
楚山有石郢人琢琢成長枕知是玉全疑氷片坐<hi>一作睡</hi>
恐銷間發花藂驚不足贈予比之金琅玕瓊花爛漫<hi>一作</hi>
<pb n="KR4h0140_WYG_821-14b"/>
<hi>爛爛</hi>浮席端吾師道<hi>一作遣</hi>吾不執寶今日感君因執看試<lb/>
叩鏗然應清律纖塵不留蠅敢拂萬物皆因造化資如<lb/>
何獨負清貞質南山有雲鵠在空長松爲我生凉風髙<lb/>
友<hi>一作文</hi>朗詠樂其中行住四儀皆道意不學小乘一曲<lb/>
<hi>一作西竺</hi>士唯將此物安座隅取次閑眠有禪味<lb/>
　　　觀王右丞維滄洲圖歌<lb/>
滄洲誤是眞萋萋忽盈視便有春渚情褰裳掇芳芷颯<lb/>
然風至草不動始悟丹青得如此丹青變化不可尋翻<lb/>
<pb n="KR4h0140_WYG_821-15a"/>
空作有移人心猶言雨色斜拂座乍似水凉來入襟滄<lb/>
洲説近三湘口誰知巻得在君手披圖擁褐臨水時翛<lb/>
然不異滄洲叟<lb/>
　　　洞庭山維諒上人院階前孤生橘樹歌<lb/>
洞庭仙山但生橘不生凡木與梨栗眞子無私<hi>一作松</hi>自<lb/>
不栽感得一株階下出細葉繁枝委露新四時常緑不<lb/>
闗春若言此物無道性何意孤生來就<hi>一作就來</hi>人二月三<lb/>
月山初暖最憂低簷數枝短白花不用烏<hi>一作鳥</hi>銜來自<lb/>
<pb n="KR4h0140_WYG_821-15b"/>
有風吹手中滿九月十月争破顔金實離離色殷殷<hi>一作</hi>
<hi>顔色殷</hi>一夜天晴香滿山天<hi>一作山</hi>生珍木異於俗俗士來<lb/>
逢不敢觸清隂獨歩禪起時徙倚前看看不足<lb/>
　　　春夜賦得漉水囊歌送鄭明府<lb/>
吳縑楚練何白晳居士持來遺禪客禪客能裁漉水囊<lb/>
不用衣<hi>一作良</hi>工秉刀尺先師遺我<hi>一作戒</hi>式無缺一濾一<lb/>
翻心敢賖夕望東峰思潄盥曨曨斜月懸燈紗徙倚花<lb/>
前漏初斷白猨争嘯驚禪伴玉瓶徐瀉賞<hi>一作尚</hi>涓涓濺<lb/>
<pb n="KR4h0140_WYG_821-16a"/>
著蓮衣水珠滿因識仁人爲宦情還如漉水愛蒼生聊<lb/>
歌一曲與君别莫忘寒泉見㡳清<lb/>
　　　湛處士枸杞架歌<lb/>
天生靈草生靈地誤生人間人不貴獨君井上有一根<lb/>
始覺人間衆芳異拖線垂絲宜曙看裴囬滿架何珊珊<lb/>
春風亦解愛此物褭褭時來傍香實濕雲綴葉擺不去<lb/>
翠羽銜花驚畏失肻羨孤松不凋色皇天正氣肅不得<lb/>
我獨全生異此輩順時榮落不相背孤松自被斧斤傷<lb/>
<pb n="KR4h0140_WYG_821-16b"/>
獨我柔枝保無害黄油酒囊石棊局吾羡湛生心出俗<lb/>
<hi>一作吾湛生心出世俗</hi>擷芳生<hi>一作坐</hi>影風灑懐其致翛然此中足<lb/>
　　　觀裴秀才松石障歌<lb/>
誰工此松唯拂墨巧思丹青營不得初寫松梢風正生<lb/>
此中勢與眞松争髙柯細葉動颯颯乍聼幽飀如有聲<lb/>
左右雙松更竒絶龍鱗麈尾仍半折經春寒色聚不散<lb/>
逼座陰陰將下雪荆門石狀凌璵璠蹙成數片倚松根<lb/>
何年蒨蒨苔黏跡幾夜潺潺水擊㾗裴生詩家後來客<lb/>
<pb n="KR4h0140_WYG_821-17a"/>
為我開圖翫松石對之自有髙世心何事勞君上山屐<lb/>
　　　送顧處士歌<hi>呉興丘司議之女聓即况也</hi>
呉門顧子予早聞風貌眞古誰似君人中黄憲與顔子<lb/>
物表孤髙將片雲性背時人髙且逸平生好古無儔匹<lb/>
醉書在篋稱絶倫神畫開厨怕飛出謝氏檀郎亦可儔<lb/>
道情還似我家流安貧日日<hi>一作用晦</hi>讀書坐不見將名干<lb/>
五侯知君别業長洲外欲行秋田循<hi>一作脩</hi>畎澮門前便<lb/>
取觳觫乘腰上還將鹿盧<hi>一作轆轤</hi>佩禪子有情非世情御<lb/>
<pb n="KR4h0140_WYG_821-17b"/>
荈貢餘聊贈行滿道喧喧遇君别争窺玉潤與氷清<lb/>
　　　水精數珠歌<lb/>
西方眞人爲行宻<hi>一作蜜</hi>臂上記珠皎如日佛名無著心<lb/>
亦空珠去珠來體常一誰道佛身千萬身重重只向心<lb/>
中出<lb/>
　　　兵後西日溪行<hi>并序</hi>
　　沈羲仙記銅峴地肺可以逃水又聖桃源記天地<lb/>
　　改花源在即此地也此一章靈澈上人可以志之<lb/>
<pb n="KR4h0140_WYG_821-18a"/>
一從清氣上為天仙叟何年見乾海黄河幾度濁復清<lb/>
此水如今未曾改西尋仙人渚誤入桃花穴風吹花片<lb/>
使我迷時時問山驚踏雪石梁丹竈意更竒<hi>石梁丹竈銅峴仙人</hi>
<hi>渚靈跡有四所</hi>春草不生多故轍我來隱道非隱身如今世上<lb/>
無風塵路是武陵路人非秦代人飯松得髙侣濯足偶<lb/>
清津數片昔賢磐石在幾迴並坐戴綸巾<lb/>
　　　姑蘇行<hi>一作臺</hi>
古臺不見秋草衰<hi>一作凄</hi>却憶吳王全盛時千年月照秋<lb/>
<pb n="KR4h0140_WYG_821-18b"/>
草上吳王在時幾廻望至今月出君不還世人空對姑<lb/>
蘇山山中精靈安可覩轍跡人踪麋鹿聚嬋娟西子傾<lb/>
國容化作寒陵一堆土<lb/>
　　　短歌行<lb/>
古人若不死吾亦何<hi>一作冇</hi>所悲蕭蕭煙雨九原上白楊<lb/>
青松葬者誰貴賤同一塵死生同一指人生在世<hi>一作萬代</hi>
共如此何異浮雲與流水短歌行短歌無窮日巳傾鄴<lb/>
宫梁苑徒有名春草秋風傷我情何為不學金仙侣一<lb/>
<pb n="KR4h0140_WYG_821-19a"/>
悟空王無死生<lb/>
　　　山月行<hi>一作闗山月末句缺一字</hi>
家家望秋月不及秋山望山中萬境長寂寥夜夜孤明<lb/>
看月上海人皆言生海東山人自謂出山中憂虞歡樂<lb/>
皆占月月本無心同不同自從有月山不改古人望盡<lb/>
今人在不知萬世今夜時孤月將　誰更待<hi>一作孤月將誰更相</hi>
<hi>待</hi>
　　　顧渚行寄裴方舟<lb/>
<pb n="KR4h0140_WYG_821-19b"/>
我有雲泉隣渚山山中茶事頗相闗鶗鴂鳴時芳草死<lb/>
山家漸欲收茶子伯勞飛日芳草滋山僧又是採茶時<lb/>
繇來慣採無近遠隂嶺長兮陽崖淺大寒山下葉未生<lb/>
小寒山中葉初卷<hi>二山名</hi>呉椀<hi>一作姹</hi>擕籠上翠微䝉䝉香<lb/>
刾罥春衣迷山<hi>一作山述</hi>乍可<hi>一作可</hi>落花亂度水時驚啼鳥<lb/>
飛家園不逺乘露摘歸時露彩猶滴瀝初看怕<hi>一作抽</hi>出<lb/>
欺玉英更取煎來勝金液昨夜西峰雨色過朝尋新茗<lb/>
復如何女宫露澀青芽老堯市人稀紫筍多紫筍青芽<lb/>
<pb n="KR4h0140_WYG_821-20a"/>
誰得識日暮採<hi>一作探</hi>之長太息清冷眞人待子元<hi>仙傳清冷</hi>
<hi>眞人裴君與道人支子元為友</hi>貯此芳香思何極<lb/>
　　　武源行贈邱卿岑<lb/>
昔年羣盗阻江東呉山動揺楚澤空齊人亦戴蜂蠆毒<lb/>
美稷化為荆棘藂洶洶四顧多窟穴浮雲白波名不同<lb/>
萬人死地當虎口一旦生涯懸彀<hi>一作鼔</hi>中昨日將軍狥<lb/>
死節悉向生民陷成血胸中豹畧張陣雲握内虵矛揮<lb/>
白雪長洲南去接孤城居人散盡鼔譟驚三春不見芳<lb/>
<pb n="KR4h0140_WYG_821-20b"/>
草色四面唯聞刁斗聲此時狂寇紛如市君當要衝固<lb/>
深壘縱横計出皆獲全士卒身先每輕死埽平氛祲望<lb/>
呉門人間歳美桑柘繁比屋生全<hi>一作全生</hi>受君賜連營罷<lb/>
戰頼<hi>一作頂</hi>君恩如何棄置功不<hi>一作未</hi>録通籍無名滯江<lb/>
曲㶚亭不重李將軍漢節猶輕蘇屬國荒營寂寂隱山<lb/>
椒春意空驚故柳條野戰攻城盡<hi>一作只</hi>如此即今誰是<lb/>
霍嫖姚<lb/>
　　　長安少年行<lb/>
<pb n="KR4h0140_WYG_821-21a"/>
翠樓春酒蝦蟇陵長安少年皆共矜紛紛半醉緑槐道<lb/>
躞蹀花驄驕不勝<lb/>
　　　風入松<lb/>
西嶺松聲落日秋千枝萬葉風飀飀美人援琴弄成曲<lb/>
寫得松間聲斷續聲斷續清我魂流波壊陵安足論美<lb/>
人夜坐月明裏含少商兮㸃<hi>一作照</hi>清徵風何凄<hi>一作凄凄</hi>兮<lb/>
飃飃<hi>一作何飃飉</hi>攪寒松兮又夜起夜未央曲何長金徽更<lb/>
促聲泱泱何人此時不得意意苦絃悲聞客堂<lb/>
<pb n="KR4h0140_WYG_821-21b"/>
　　　陪盧中丞閑逰山寺<hi>此首與和閻士和李蕙冬夜宴集詩畧同</hi>
野寺出人境捨舟登逺峯林開明見月萬壑静聞鐘擁<lb/>
燭明山翠交麾動水容如何股肱守塵外得相逢<lb/>
　　　湖南草堂讀書招李少府<lb/>
削去僧家<hi>一作中</hi>事南池便隱居為憐松子壽還卜道家<lb/>
書藥院常無客茶樽獨對余有時招逸史來飯野中蔬<lb/>
　　　答李季蘭<lb/>
天女來相試<hi>一作識</hi>將花欲染衣禪心竟不起還捧舊花<lb/>
<pb n="KR4h0140_WYG_821-22a"/>
　歸<lb/>
　　　　酬鄭判官湖上見贈<lb/>
　歳歳湖南隱已成如何星使忽知名沙鷗慣識無心客<lb/>
　今日逢君不解驚<lb/>
　　　　送旻上人逰天台<lb/>
　眞心不廢别試看越溪清知汝機忘盡春山自有情月<lb/>
　思華頂宿雲愛石門行海近應須汎無令鷗鷺驚<lb/>
　　　　送别<lb/>
<pb n="KR4h0140_WYG_821-22b"/>
　聞説情人怨别情霜天淅瀝在寒城長宵漫漫角聲發<lb/>
　禪子無心恨亦生<lb/>
　　　　與昂上人兩字繼合四句初字日<lb/>
　有一鳥雛凌寒獨宿若逢雲雨兩兩相逐<lb/>
　　　　次日<lb/>
　野外有一人獨立無四鄰彼見是我身我見是彼身<lb/>
　<lb/>
御定全唐詩卷八百二十一<lb/>
</p>
<p>
</p>
  </div>
</body>
</text>
</TEI>
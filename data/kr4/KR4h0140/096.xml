<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_096-1a"/>
　欽定四庫全書<lb/>
御定全唐詩巻九十六<lb/>
　　沈佺期<lb/>
　　　　立春日内出綵花應制<lb/>
　合殿春應早開箱綵預知花迎宸翰發葉待御筵披梅<lb/>
　訝香全少桃驚色頓移輕生承剪拂長伴萬年枝<lb/>
　　　　晦日滻水應制<lb/>
　素滻接宸居青門盛祓除摘蘭喧鳳野浮藻溢龍渠苑<lb/>
<pb n="KR4h0140_WYG_096-1b"/>
　蝶飛殊懶宫鶯囀不疎星移天上入歌舞向儲胥<lb/>
　　　　奉和洛陽翫雪應制<lb/>
　周王甲子旦漢后徳陽宫灑瑞天庭裏驚春御苑中氛<lb/>
　氲生浩氣颯沓舞囘風宸藻光盈尺賡歌樂嵗豐<lb/>
　　　　三日梨園侍宴<hi>一作梨園亭侍宴</hi>
　九重馳道出三<hi>一作上</hi>巳禊堂開畫鷁中流動青龍上苑<lb/>
　来野花飄御座河栁拂天杯日晚迎祥䖏笙鏞下帝臺<lb/>
　　　　幸梨園亭觀打毬應制<lb/>
<pb n="KR4h0140_WYG_096-2a"/>
今春芳苑逰接武上瓊樓宛轉縈香騎飄颻拂畫毬俯<lb/>
身迎未落迴轡逐傍流祇為㸔花鳥時時誤失籌<lb/>
　　　九日臨渭亭侍宴應制得長字<lb/>
御氣幸金方憑髙薦羽觴魏文頒菊蕋漢武賜茰房<hi>一作</hi>
<hi>囊</hi>秋變銅池色晴添銀樹光<hi>一作去鶴留笙吹歸鴻識舞行</hi>年年重九<lb/>
慶日月奉天長<lb/>
　　　嵗夜安樂公主滿月侍宴<lb/>
除夜子星回天孫滿月杯詠歌麟趾合簫管鳳雛来嵗<lb/>
<pb n="KR4h0140_WYG_096-2b"/>
炬常然桂春盤預折梅聖皇千萬夀垂曉御樓開<hi>一作眀臺</hi>
　　　安樂公主移入新宅<lb/>
初聞衡漢来移住斗城隈錦帳迎風轉瓊筵拂霧開馬<lb/>
香遺舊埓鳳吹繞新臺為問沈𡨕子仙槎何䖏回<lb/>
　　　仙萼亭初成侍宴應制<lb/>
山中氣色和宸賞第中過輦路披仙掌帷宫拂帝蘿泉<lb/>
臨香澗落峰入翠雲多無異登𤣥圃東南望白河<lb/>
　　　送金城公主適西蕃應制<lb/>
<pb n="KR4h0140_WYG_096-3a"/>
金牓扶丹掖銀河屬紫閽那堪將鳳女還以嫁烏孫玉<lb/>
就歌中怨珠辭掌上恩西戎非我匹眀主至公存<lb/>
　　　幸白鹿觀應制<lb/>
紫鳳真人府斑龍太上家天流芝盖下山轉桂旗斜聖<lb/>
藻垂寒露仙杯落晚霞唯應問王母桃作㡬時花<lb/>
　　　洛陽道<lb/>
九門開洛邑雙闕對河橋白日青春道軒裳半下<hi>一作夏</hi>
朝乗羊稚子㸔拾翠羙人嬌行樂歸恒晚香塵撲地遥<lb/>
<pb n="KR4h0140_WYG_096-3b"/>
　　　驄馬<lb/>
西北五花驄来時道向東四蹄碧玉片雙眼黄金瞳鞍<lb/>
上留眀月嘶間動朔風借君馳沛艾一戰取雲中<lb/>
　　　銅雀臺<hi>一作宋之問詩</hi>
昔年分鼎地今日望陵臺一旦雄圗盡千秋遺令開綺<lb/>
羅君不見歌舞妾空来恩共漳河水東流無重回<lb/>
　　　長門怨<lb/>
月皎風泠泠長門次掖庭玉階聞墜葉羅幌見飛螢清<lb/>
<pb n="KR4h0140_WYG_096-4a"/>
露凝珠綴流塵下翠屏妾心君未察愁歎劇繁星<lb/>
　　　巫山髙二首<hi>一作宋之問詩</hi>
巫山峯十二合沓隱<hi>一作環合象</hi>昭回俯眺<hi>一作聼</hi>琵琶峡平<lb/>
㸔雲雨臺古槎天外倚<hi>一作落</hi>瀑水日邊来何忍猿啼夜<lb/>
荆王枕席開<lb/>
神女向髙唐巫山下夕陽裵回作行雨婉孌逐荆王電<lb/>
影江前落雷聲峡外長霽雲無䖏所臺館曉蒼蒼<lb/>
　　　巫山髙<lb/>
<pb n="KR4h0140_WYG_096-4b"/>
巫山髙不極合沓狀竒新暗谷疑風雨陰崖若鬼神月<lb/>
眀三峡曙潮滿九江春為問陽臺客應知入夢人<hi>此詩范攄</hi>
<hi>云佺期作頋陶云張循作</hi>
　　　七夕<lb/>
秋近雁行稀天髙鵲夜飛妝成應懶織今夕渡河歸月<lb/>
皎宜穿線風輕得曝衣来時不可覺神驗有光輝<lb/>
　　　春閨<hi>一夲連後雜詩三首作雜詩四首</hi>
鐵馬三軍去金閨二月還邊愁離上國春夢失陽闗池<lb/>
<pb n="KR4h0140_WYG_096-5a"/>
水琉璃浄園花玳瑁斑嵗華空自擲憂思不勝顔<lb/>
　　　奉和聖製同皇太子逰慈恩寺應制<lb/>
肅肅蓮花界熒熒貝葉宫金人来夢裏白馬出城中湧<lb/>
塔初従地焚香欲遍空天歌應春<hi>一作秋</hi>籥非是為春風<lb/>
　　　和洛州康士曹庭芝望月有懐<hi>一作康庭芝詩一作宋之問詩</hi>
天使下西樓光含萬象<hi>一作里</hi>秋臺前疑挂鏡簾<hi>一作簷</hi>外<lb/>
似懸鉤張尹將睂學班姬取扇儔佳期應借問為報在<lb/>
刀頭<lb/>
<pb n="KR4h0140_WYG_096-5b"/>
　　　夀陽王花燭<hi>一作宋之問詩</hi>
仙媛乘龍夕<hi>一作日</hi>天孫捧雁来可憐桃李樹更遶鳳皇<lb/>
臺燭送香車入花臨寶扇開莫令銀箭<hi>一作漏</hi>曉為盡合<lb/>
歡杯<lb/>
　　　隴頭水<lb/>
隴山飛落葉隴雁度寒天愁見三秋水分為兩地泉西<lb/>
流入羗郡<hi>一作部</hi>東下向秦川征客重回首肝腸空自憐<lb/>
　　　闗山月<lb/>
<pb n="KR4h0140_WYG_096-6a"/>
漢月生遼海朣朧出半暉合昬𤣥菟郡中夜白登圍暈<lb/>
落闗山迥光含霜霰微将軍聽曉角戰馬欲南歸<lb/>
　　　折楊栁<hi>一作宋之問詩</hi>
玉窗朝日暎羅帳春風吹拭淚攀楊栁長條踠<hi>一作宛又一作</hi>
<hi>匝</hi>地垂白花飛歴亂黄鳥思<hi>一作度</hi>参差妾自肝腸斷傍<lb/>
人那得知<lb/>
　　　梅花落<hi>一作宋之問詩</hi>
鐡騎㡬時囬金閨怨早梅雪寒<hi>一作中</hi>花巳落風暖葉應<lb/>
<pb n="KR4h0140_WYG_096-6b"/>
開夕逐新春管香迎小嵗杯盛<hi>一作感</hi>時何足貴書裏報<lb/>
輪臺<lb/>
　　　紫騮馬<lb/>
青玉紫騮鞍驕多影屢盤荷君能剪拂躞蹀噴桑乾踠<lb/>
足追奔易長鳴遇賞難摐金一萬里霜露不辭寒<lb/>
　　　上之回<lb/>
制書下闗右天子問回中壇墠經過逺威儀侍從雄黄<lb/>
麾揺晝日青幰曳松風逥望甘泉道龍山隱漢宮<lb/>
<pb n="KR4h0140_WYG_096-7a"/>
　　　王昭君<hi>一作宋之問詩</hi>
非君惜鸞殿非妾妬蛾睂薄命由驕虜無情是畵師嫁<lb/>
来胡地日不並漢宫時心苦無聊頼何堪馬上辭<lb/>
　　　被試出塞<lb/>
十年通大漠萬里出長平寒日生戈劒隂雲拂斾旌飢<lb/>
烏啼舊壘疲馬戀空城辛苦臯蘭北胡霜損漢兵<lb/>
　　　牛女<hi>一作宋之問詩</hi>
粉席秋期緩針樓别怨多奔龍争度日飛鵲亂填河失<lb/>
<pb n="KR4h0140_WYG_096-7b"/>
喜先臨鏡含羞未解羅誰䏻留夜色来夕倍還梭<lb/>
　　　雜詩三首<hi>一本連前春閨作雜詩四首</hi>
落葉驚秋婦髙砧促瞑機蜘蛛尋月度螢火傍人飛清<lb/>
鏡紅埃入孤燈綠熖微怨啼能至曉獨自懶縫衣<lb/>
妾家臨渭北春夢著遼西何苦朝鮮郡年年事鼓鼙燕<lb/>
来紅壁語鶯向綠窗啼為許長相憶䦨干玉筯齊<lb/>
聞道黄龍戍<hi>一作花塞</hi>頻年不觧兵可憐閨裏月長在漢家<lb/>
營少婦今春意良人昨夜情誰䏻将旗鼔一為取龍城<lb/>
<pb n="KR4h0140_WYG_096-8a"/>
　　　剪綵<lb/>
宫女憐芳樹裁花競早榮寒依刀尺盡春向綺羅生弱<lb/>
蔕盤絲發香蕤結素成纎枝幸不棄長就玉階傾<lb/>
　　　和中書侍郎楊再思春夜宿直<lb/>
西禁青春滿南端皓月微千廬宵駕合五夜曉鐘稀星<lb/>
斗横綸閣天河度瑣闈煙光章奏裏紛向夕郎飛<lb/>
　　　和常州崔使君寒食夜<lb/>
聞道清眀近春闈向夕䦨行逰晝不厭風物夜宜㸔斗<lb/>
<pb n="KR4h0140_WYG_096-8b"/>
柄更初轉梅香暗裏殘無勞秉華燭晴月在南端<lb/>
　　　和崔正諫登秋日早朝<lb/>
雞鳴朝謁滿露白禁門秋爽氣臨旌㦸朝光暎冕旒河<lb/>
宗来獻寶天子命焚裘獨負池<hi>一作津</hi>陽議言従建禮逰<lb/>
　　　答甯䖏州書<hi>一作答寗處州報赦</hi>
書報天中赦人從海上聞九泉開白日六翮起<hi>一作奮</hi>青<lb/>
雲質幸<hi>一作命偶</hi>恩先貸情孤枉未分自憐泾渭别誰與奏<lb/>
眀君<lb/>
<pb n="KR4h0140_WYG_096-9a"/>
　　　李舍人山園送龎邵<lb/>
符傳有光輝諠諠出帝畿東隣借山水南陌駐驂騑握<lb/>
手涼風至當歌秋日微髙幨去勿緩人吏待霜威<lb/>
　　　送陸侍御餘慶北使<lb/>
古人貴將命之子出輶軒受委當不辱随時敢贈言朔<lb/>
途際遼海春思繞轘轅安得囬白日留歡盡綠樽<lb/>
　　　洛州蕭司兵謁兄還赴洛成禮<lb/>
棠棣日光輝髙襟應序歸来成鴻雁聚去作鳳皇飛細<lb/>
<pb n="KR4h0140_WYG_096-9b"/>
草承輕傳驚花惨别衣㶚亭春有酒岐路惜芬菲<lb/>
　　　餞髙唐州詢<lb/>
弱冠相知早中年不見多生涯在王事客<hi>一作容</hi>鬢各蹉<lb/>
跎良守初分岳嘉聲即潤河還従漢闕下傾耳聽中和<lb/>
　　　餞唐郎中洛陽令<lb/>
一臺推往妙三史佇来修應宰鳬還集辭郎雉少留郊<lb/>
筵乘落景亭傳理殘秋碩以弦歌暇芝蘭想舊逰<lb/>
　　　樂城白鶴寺<lb/>
<pb n="KR4h0140_WYG_096-10a"/>
碧海開龍藏青雲起雁堂潮聲迎<hi>一作應</hi>法鼓雨氣濕天<lb/>
香樹接前山暗溪承瀑水涼無言謫居逺清浄得空王<lb/>
　　　逰少林寺<lb/>
長歌逰寳地徙倚對珠林雁塔風霜<hi>一作丹青</hi>古龍池嵗月<lb/>
深紺園澄夕霽碧殿下秋陰歸路煙霞晚山蟬處䖏吟<lb/>
　　　嶽館<lb/>
洞壑仙人館孤峰玉女臺空濛朝氣合窈窕夕陽開流<lb/>
澗含輕雨虛巖應薄雷正逢鸞與鶴歌舞出天来<lb/>
<pb n="KR4h0140_WYG_096-10b"/>
　　　早發平昌<hi>一作昌平</hi>島<lb/>
解纜春風後鳴榔曉漲前陽烏出海樹雲雁下江煙積<lb/>
氣衝長島浮光溢大川不能懐魏闕心賞獨泠然<lb/>
　　　夜宿七盤嶺<lb/>
獨逰千里外髙卧七盤西曉<hi>一作山</hi>月臨窗<hi>一作牀</hi>近天河<lb/>
入戶低芳春平仲緑清夜子䂓啼浮客空留聼褒城聞<lb/>
曙雞<lb/>
　　　十三四<hi>一本作十四</hi>時甞従巫峡過他日偶然有思<lb/>
<pb n="KR4h0140_WYG_096-11a"/>
小度巫山峡荆南春欲分使君灘上草神女館前雲樹<lb/>
悉江中見猿多天外聞别来如夢裏一想一氛氲<lb/>
　　　初逹驩州<lb/>
自昔聞銅柱行来向一年不知林邑地猶隔道眀天雨<lb/>
露何時及京華若個邊思君無限淚堪作日南泉<lb/>
　　　嶺表逢寒食<hi>驩州風土不作寒食</hi>
嶺外無<hi>一本作逢誤</hi>寒食春来不見餳洛陽<hi>一作中</hi>新甲子何<lb/>
日是清眀花栁争朝發軒車滿路迎帝鄊遥可念腸斷<lb/>
<pb n="KR4h0140_WYG_096-11b"/>
報親情<lb/>
　　　驩州南亭夜望<lb/>
昨夜南亭望分眀夢洛中室家誰道别兒女案甞同忽<lb/>
覺猶言是沈思始悟空肝腸餘㡬寸拭淚坐春風<lb/>
　　　少逰荆湘因有是題<lb/>
峴北焚蛟浦巴東射雉田嵗時宜楚俗耆舊在襄川憶<lb/>
昨經過處離今二十年因君訪生死相識㡬人全<lb/>
　　　咸陽覽古<lb/>
<pb n="KR4h0140_WYG_096-12a"/>
咸陽秦帝居千載坐盈虛版築林光盡壇塲霤聼疎野<lb/>
橋疑望日山火類焚書唯有驪峰在空聞厚塟餘<lb/>
　　　覽鏡<lb/>
霏霏日揺蕙騷騷風灑蓮時芳固相奪俗態豈恒堅恍<lb/>
忽夜川裏蹉跎朝鏡前紅顔與壯志太息此流年<lb/>
　　　題椰子樹<lb/>
日南椰子樹香褭出風塵叢生調<hi>一作雕</hi>木首圎實檳<hi>一作</hi>
<hi>白</hi>榔身玉房九霄露碧葉四時春不及塗林果移根随<lb/>
<pb n="KR4h0140_WYG_096-12b"/>
漢臣<lb/>
　　　同獄者歎獄中無燕<lb/>
何許乘春燕多知辨夏臺三時欲併盡雙影未甞来食<lb/>
蕋嫌叢棘銜泥怯死灰不如黄雀語能雪冶長猜<lb/>
　　　則天門赦改年<lb/>
聖人宥天下幽鑰動圜狴六甲迎黄氣三元降紫泥籠<lb/>
僮上西鼔振迅廣陽雞歌舞將金帛汪洋被逺黎<lb/>
　　　喜赦<lb/>
<pb n="KR4h0140_WYG_096-13a"/>
去嵗投荒客今春肆眚歸律通幽谷暖盆舉太陽輝喜<lb/>
氣迎寃氣青衣報白衣還将合浦葉俱向洛城飛<lb/>
　　　秦州薛都督挽詞<lb/>
十里綘山幽千年汾水流碑傳門客建劒是故人留隴<lb/>
樹烟含夕山門月對秋古来鐘鼎盛共盡一蒿邱<lb/>
　　　天官崔侍郎夫人盧氏挽歌<lb/>
偕老言何謬香䰟事永違潘魚従此隔陳鳳宛然飛埋<lb/>
鏡泉中暗藏鐙地下微猶憑少君術彷彿覩容輝<lb/>
<pb n="KR4h0140_WYG_096-13b"/>
　　　章懐太子靖妃挽詞<lb/>
彤史佳聲載青宫懿範留形将鸞鏡隱魂伴鳳笙逰送<lb/>
馬嘶殘日新螢落晩秋不知蒿里曙空見隴雲愁<lb/>
　　　奉和立春逰苑迎春<lb/>
東郊暫轉迎春仗上苑初飛行慶杯風射蛟<hi>初學記作狐</hi>氷<lb/>
千片斷氣衝魚鑰九闗開林中覔草纔生蕙殿裏争花<lb/>
併是梅歌吹銜恩歸路晚棲烏半下鳳城来<lb/>
　　　人日重宴大眀宫賜綵縷人勝應制<lb/>
<pb n="KR4h0140_WYG_096-14a"/>
拂旦雞鳴仙衛陳憑髙龍首帝城<hi>一作庭</hi>春千官黼帳杯<lb/>
前夀百福香奩勝裏人山鳥初来猶怯囀林花未發巳<lb/>
偷新天文正應韶光轉設報懸知用此辰<lb/>
　　　奉和春初幸太平公主南莊應制<lb/>
主家山第早春歸御輦春逰繞翠微買地鋪金曽作埓<lb/>
尋河取石舊支機雲間樹色千花滿竹裏泉聲百道飛<lb/>
自有神仙鳴鳳曲併将歌舞報恩暉<lb/>
　　　奉和春日幸望春宫應制<lb/>
<pb n="KR4h0140_WYG_096-14b"/>
芳郊綠野散春晴複道離宫煙霧生楊栁千條花欲綻<lb/>
蒲萄百丈蔓初縈林香酒氣元相入鳥囀歌聲各自成<lb/>
定是風光牽宿醉来晨復得幸昆眀<lb/>
　　　侍宴安樂公主新宅應制<lb/>
皇家貴主好<hi>一作學</hi>神仙别業初開雲漢邊山出盡如鳴<lb/>
鳳嶺池成不讓飲龍川妝樓翠幌教春住舞閣金鋪借<lb/>
日懸敬從乘輿来此地稱觴獻夀樂鈞天<lb/>
　　　龍池篇<hi>唐享龍池樂章第三章</hi>
<pb n="KR4h0140_WYG_096-15a"/>
龍池躍龍龍巳飛龍徳先<hi>一作光</hi>天天不違池開天漢分<lb/>
黄<hi>一作皇</hi>道龍向天門入紫微邸第樓臺多氣色君王鳬<lb/>
雁有光輝為報寰中百川水来朝此<hi>一作北又一作上</hi>地莫東<lb/>
歸<lb/>
　　　興慶池侍宴應制<lb/>
碧水澄潭暎逺空紫雲香駕御微風漢家城闕疑天上<lb/>
秦地山川似鏡中向浦囬舟萍巳綠分林蔽殿槿初紅<lb/>
古来徒羨横汾賞今日宸逰聖藻雄<lb/>
<pb n="KR4h0140_WYG_096-15b"/>
　　　從幸香山寺應制<lb/>
南山奕奕通丹禁北闕峩峩連翠雲嶺上樓臺千地起<lb/>
城中鐘鼓四天聞㫋檀曉閣金輿度鸚鵡晴林采眊分<lb/>
碩以醍醐参聖酒還将祗苑當秋汾<lb/>
　　　紅樓院應制<hi>一作僧廣宣詩</hi>
紅樓疑見白毫光寺逼宸居福盛唐支遁愛山情謾切<lb/>
曇摩泛海路空長經聲夜息聞天語爐氣晨飄接御香<lb/>
誰謂此中難可到自憐深院得徊翔<lb/>
<pb n="KR4h0140_WYG_096-16a"/>
　　　再入道場紀事應制<hi>一作僧廣宣詩</hi>
南方歸去再生天内殿今年異昔年見闢乾坤新定位<lb/>
㸔題日月更髙懸行隨香輦登仙路坐近爐烟講法筵<lb/>
自喜恩深陪侍従兩朝長在聖人前<lb/>
　　　嵩山石淙侍宴應制<lb/>
金輿旦下綠雲衢綵殿晴臨碧澗隅溪水泠泠雜行漏<lb/>
山煙片片繞香爐仙人六膳調神鼎玉女三漿捧帝壺<lb/>
自惜汾陽紆道駕無如太室覽真圗<lb/>
<pb n="KR4h0140_WYG_096-16b"/>
　　　古意呈補闕喬知之<hi>一作古意又作獨不見</hi>
盧家少婦鬱金堂<hi>一作香</hi>海燕雙棲玳瑁梁九月寒砧催<lb/>
木葉十年征戍憶遼陽白狼河北音<hi>一作軍</hi>書斷丹鳳城<lb/>
南秋夜長誰謂含愁獨不見更教眀月照流黄<hi>一作使妾明月</hi>
<hi>對流黄</hi>
　　　遥同杜貟外審言過嶺<lb/>
天長地濶嶺頭分去國離家見白雲洛浦風光何所似<lb/>
<hi>一作肝腸無用説</hi>崇山瘴癘不堪聞南浮漲海人<hi>一作鳶</hi>何䖏北<lb/>
<pb n="KR4h0140_WYG_096-17a"/>
　望衡陽雁㡬羣兩地江山<hi>一作春光</hi>萬餘里何時重謁聖眀<lb/>
　君<lb/>
　　　　和上巳連寒食有懐京洛<lb/>
　天津御栁碧遥遥軒騎相従半下朝行樂光輝寒食借<lb/>
　太平歌舞晚春饒紅妝樓下東逥輦青草洲邊南渡橋<lb/>
　坐見司空掃西第㸔君侍従落花朝<lb/>
　　　　陪幸太平公主南荘詩<hi>一作蘇頲詩</hi>
　主第山門起㶚川宸逰風景入初年鳳皇樓下交天仗<lb/>
<pb n="KR4h0140_WYG_096-17b"/>
　烏鵲橋頭敞御筵往往花間逢綵石時時竹裏見紅泉<lb/>
　今朝扈蹕平陽館不羨乘槎雲漢邊<lb/>
　　　　守嵗應制<lb/>
　南渡輕氷解渭橋東方樹色起招揺天子迎春取今夜<lb/>
　王公獻夀用眀朝殿上燈人争烈火宫中倀子亂驅妖<lb/>
　宜将嵗酒調神藥聖祚千春萬國朝<lb/>
　<lb/>
御定全唐詩巻九十六<lb/>
</p>
<p>
</p>
  </div>
</body>
</text>
</TEI>
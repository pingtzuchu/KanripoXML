<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_477-1a"/>
　欽定四庫全書<lb/>
御定全唐詩巻四百七十七<lb/>
　　李渉<lb/>
　李渉洛陽人初與弟渤同隱廬山後應陳許辟憲宗時<lb/>
　為太子通事舎人尋謫峽州司倉參軍太和中為太學<lb/>
　博士復流康州自號清谿子集二巻今編詩一巻<lb/>
　　　　懐古<lb/>
　尼父未適魯屢屢倦迷津徒懐教化心紆鬱不能伸一<lb/>
<pb n="KR4h0140_WYG_477-1b"/>
　遇知已言萬方始喧喧至今百王則孰不挹其源<lb/>
　　　　詠古<lb/>
　大智思濟物道行心始休垂綸自消息歲月任春秋紂<lb/>
　虐武既賢風雲固可求順天行殺機所向協良謀況以<lb/>
　丈人師將濟安川流何勞問枯骨再取陰陽籌霸國不<lb/>
　務仁兵戈恣相酬空令渭水迹千古獨悠悠<lb/>
　　　　題清溪鬼谷先生舊居<lb/>
　翠壁開天池青崖列雲樹水容不可状杳若清河霧常<lb/>
<pb n="KR4h0140_WYG_477-2a"/>
聞先生教指示秦儀路二子才不同逞詞過尺度偶因<lb/>
從吏役逺到𠖇棲處松月想舊山煙霞了如故未遑錬<lb/>
金鼎日覺容光暮萬慮隨境生何由返真素寂寞天籟<lb/>
息清逈鳥聲曙迴首望重重無期挹風馭<lb/>
　　　感興<lb/>
隋氏造宫闕峨峨倚雲煙搜竒竭四海立制謀千年秦<lb/>
兵半夜來烈火焚髙臺萬人聚筋血一旦為塵埃君看<lb/>
汴河路尚說隋家栁但問哭陵人秋草没來乆<lb/>
<pb n="KR4h0140_WYG_477-2b"/>
　　　鷓鴣詞二首<lb/>
湘江煙水深沙岸隔楓林何處鷓鴣飛日斜斑竹隂二<lb/>
女空<hi>一作虗</hi>垂淚三閭枉自沉惟有鷓鴣啼獨傷行客心<lb/>
越岡連越井越鳥更南飛何處鷓鴣啼夕煙東嶺歸嶺<lb/>
外<hi>一作頭</hi>行人少天涯北客稀鷓鴣啼别處相對淚沾衣<lb/>
　　　山中<lb/>
無奈牧童何放牛喫我竹隔林呼不譍呌笑如生鹿欲<lb/>
報田舎翁更深不歸屋<lb/>
<pb n="KR4h0140_WYG_477-3a"/>
　　　寄荆娘寫真<lb/>
章華臺南莎草齊長河栁色連金堤青樓曈曨曙光蚤<lb/>
梨花滿巷鶯新啼章臺玉顏年十六小來能唱西梁曲<lb/>
教坊大使乆知名郢上詞人歌不足少年才子心相許<lb/>
夜夜髙堂夢雲雨五銖香帔結同心三寸紅牋替傳語<lb/>
縁池並戲雙鴛鴦田田翠葉紅蓮香百年恩愛兩相許<lb/>
一夕<hi>一作日</hi>不見生愁腸上清仙女徴遊伴欲從湘靈住<lb/>
河漢只愁陵谷變人寰空歎桑田歸海岸願分精魄定<lb/>
<pb n="KR4h0140_WYG_477-3b"/>
形影永似銀壺挂金井召得丹青絶世工寫真與身真<lb/>
相同忽然相對兩不語疑是妝成來鏡中豈期人願天<lb/>
不違雲軿却駐從山歸畫圖封裹寄箱篋洞房艶艷生<lb/>
光輝良人翻作東飛翼却遣江頭問消息經年不得一<lb/>
封書翠幕雲屛遶空壁結客有少年名總身姓江征帆<lb/>
三千里前月發豫章知我别時言識我馬上郎恨無羽<lb/>
翼飛使我徒怨滄波長開篋取畫圖寄我形影與客将<lb/>
如今憔悴不相似恐君重見生悲傷蒼梧九疑在何處<lb/>
<pb n="KR4h0140_WYG_477-4a"/>
斑斑竹淚連瀟湘<lb/>
　　　與弟渤新羅劒歌<lb/>
我有神劒異人與暗中往往精靈語識者知從東海來<lb/>
來時一夜因風雨長河臨曉北斗殘秋水露背青螭寒<lb/>
昨夜大梁城下宿不借<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>跌光顔看刃邊颯颯塵沙缺<lb/>
瘢痕半是蛟龍血雷煥張華乆已無沉寃知向何人說<lb/>
我有愛弟都九江一條直氣今無雙青光好去莫惆悵<lb/>
必斬長鯨須少壯<lb/>
<pb n="KR4h0140_WYG_477-4b"/>
　　　六歎<hi>并序存本六首今  三首</hi>
　　五噫四愁九歌七啟皆創文者立意之終紀其數<lb/>
　　而名之也清江白雲孤山逺嶼皆得時之人吟咏<lb/>
　　性情耳余無暇於是焉窮居歳隂偶懐無悰因追<lb/>
　　感聞見成文六篇目曰六歎懼質文之不備復何<lb/>
　　全於比興乎録之私齋以示同道格韻枯缺多慙<lb/>
　　見知<lb/>
綺羅<hi>一作幙</hi>香風翡翠車清明獨傍芙蓉渠上有雲鬟洞<lb/>
<pb n="KR4h0140_WYG_477-5a"/>
仙女垂羅掩縠煙中語風月頻驚桃李時滄波乆别鴛<lb/>
鴻侶欲傳一札孤飛翼山長水逺無消息却鎖重門一<lb/>
院深半夜空庭明月色<lb/>
深院梧桐夾金井上有轆轤青絲索美人清晝汲寒泉<lb/>
寒泉欲上銀缾落迢迢碧甃千餘尺竟日倚䦨空歎息<lb/>
惆悵不來照明鏡却掩洞房抱<hi>一作花</hi>寂寂<lb/>
漢臣一没丁零塞牧羊西過隂沙外朝憑南鴈信難回<lb/>
夜望北辰心獨在漢家茅土横九州髙門長㦸封<hi>一作分</hi>
<pb n="KR4h0140_WYG_477-5b"/>
王侯但将鐘鼓恱私愛肯以犬羊<hi>一作戎</hi>為國羞夜宿<hi>一作</hi>
<hi>夜夜</hi>寒雲卧氷雪嚴風觸刃垂旌節丁年奉使白頭歸泣<lb/>
盡李陵衣上血<lb/>
　　　春山三朅來<lb/>
釣魚朅來春日暖沿溪不厭舟行緩野竹初栽碧玉長<lb/>
澄潭欲下青絲短昔人避世兼避讐暮棲雲外朝悠悠<lb/>
我今無事亦如此赤鯉忽到長竿頭汎汎隨波凡幾里<lb/>
碧莎如煙沙似砥瘦壁横空怪石危山花鬬日禽爭水<lb/>
<pb n="KR4h0140_WYG_477-6a"/>
有時帶月歸扣舷身閒自是漁家仙<lb/>
山上朅來採新茗新花亂發前山頂瓊英動揺鍾乳碧<lb/>
叢叢髙下隨崖嶺未必蓬萊有仙藥能向鼎中雲漠漠<lb/>
越甌遥見裂鼻香欲覺身輕騎白鶴<lb/>
採藥朅萊藥苖盛藥生只傍行人徑世人重耳不重目<lb/>
指似藥苖心不足野客住山三十載妻兒共寄浮雲外<lb/>
小男學語便分别已辯君臣知匹配都市廣長開大鋪<lb/>
疾來求者多相悞見說韓康舊姓名識之不識先相怒<lb/>
<pb n="KR4h0140_WYG_477-6b"/>
　　　牧童詞<lb/>
朝牧牛牧牛下江曲夜牧牛牧牛度村谷<hi>一作村口</hi>荷蓑<hi>一作</hi>
<hi>笠</hi>出林春雨細蘆管卧吹莎草緑亂挿蓬蒿箭滿腰不<lb/>
怕猛虎欺黄犢<lb/>
　　　醉中贈崔膺<lb/>
與君兄弟匡嶺故與君相逢楊子渡白浪南分吳塞雲<lb/>
緑楊深入隋宫路隋家文物今雖改舞館歌臺基尚在<lb/>
煬帝陵邊草木深汴河流水空歸海古今悠悠人自别<lb/>
<pb n="KR4h0140_WYG_477-7a"/>
此地緐華終未歇大道青樓夾翠煙瓊墀繡帳開明月<lb/>
與君一言兩相許外捨形骸中爾女揚州歌酒不可追<lb/>
洛神映箔湘妃語白馬黄金為身置誰能獨羡他人醉<lb/>
暫到香爐一夕間能展愁眉百世<hi>一作年</hi>事君看白日光<lb/>
如箭一度别來顏色變早謀侯印佩腰間莫遣看花鬢<lb/>
如霰<lb/>
　　　岳陽别張祐<lb/>
十年蹭蹬為逐臣鬢毛白盡巴江春鹿鳴猨嘯雖寂寞<lb/>
<pb n="KR4h0140_WYG_477-7b"/>
水蛟山魅多精神山瘧困中聞有赦死灰不望光隂借<lb/>
半夜州符喚牧童虗教衰病生驚怕巫峽洞庭千里餘<lb/>
蠻陬水國何親疎由來真宰不宰我徒勞歎者懐吹噓<lb/>
霸橋昔與張生别萬變桑田何處說龍蛇縱在没泥塗<lb/>
長衢却為駑駘設愛君氣堅風骨峭文章真把江淹笑<lb/>
洛下諸生懼刺先烏鳶不得齊鷹鷂岳陽西南湖上寺<lb/>
水閣松房遍文字新釘張生一首詩自餘吟著皆無味<lb/>
䇿馬前途須努力莫學龍鍾虗歎息<lb/>
<pb n="KR4h0140_WYG_477-8a"/>
　　　寄河陽從事楊潛<lb/>
憶昨天台尋石梁赤城枕下看扶桑金烏欲上海如血<lb/>
翠色一㸃蓬萊光安期先生不可見蓬萊目極滄海長<lb/>
回舟偶得風水便煙帆數夕歸瀟湘瀟湘水清巖嶂曲<lb/>
夜宿朝遊常不足一自無名身事閒五湖雲月偏相屬<lb/>
進者恐不榮退者恐不深魚遊鳥逝兩雖異彼此各有<lb/>
遂生心身解耕耘妾能織歲晏飢寒免相逼稚子纔年<lb/>
七歲餘漁樵一半分渠力吾友從軍在河上腰佩吳鉤<lb/>
<pb n="KR4h0140_WYG_477-8b"/>
佐飛将偶與嵩山道士期西尋汴水來相訪見君顏色<lb/>
猶憔悴知君未展心中事落日驅車出孟津髙歌共歎<lb/>
傷心地洛邑秦城少年别兩都陳事空聞說漢家天子<lb/>
不東遊古木行宫閉煙月洛濵老翁年八十西望殘陽<lb/>
臨水泣自言生長開元中武皇恩化親霑及當時天下<lb/>
無甲兵雖聞賦斂毫毛輕紅車翠蓋滿衢路洛中歡笑<lb/>
爭逢迎一從戎馬來幽薊山谷虎狼無捍制九重宫殿<lb/>
閉豺狼萬國生人自相噬蹭蹬瘡痍今不平干戈南北<lb/>
<pb n="KR4h0140_WYG_477-9a"/>
常縱横中原膏血焦欲盡四郊貪将猶憑陵秦中豪寵<lb/>
爭出羣巧将言智寛明君南山四皓不敢語渭上釣人<lb/>
何足云君不見昔時槐栁八百里路傍五月清隂起只<lb/>
今零落幾株殘枯根半死黄河水<lb/>
　　　重登滕王閣<lb/>
滕王閣上唱伊州二十年前向此遊半是半非君莫問<lb/>
好山長在水長流<lb/>
　　　重到襄陽哭亡友韋夀朋<lb/>
<pb n="KR4h0140_WYG_477-9b"/>
故人墳樹立秋風伯道無兒跡便空重到笙歌分散地<lb/>
隔江吹笛月明中<lb/>
　　　再至長安<lb/>
十年謫宦鬼方人三遇鴻恩始到秦今日九衢騎馬望<lb/>
却疑渾是刹那身<lb/>
　　　贈道器法師<lb/>
氷作形<hi>一作儀</hi>容雪作眉早知談論兩川知如今不用空<lb/>
求佛但把令狐宰相詩<lb/>
<pb n="KR4h0140_WYG_477-10a"/>
　　　廬山得元侍御書<lb/>
慙君知我命龍鍾一紙書來意萬重正著白衣尋古寺<lb/>
忽然郵遞到雲峰<lb/>
　　　竹枝詞<hi>一作歌</hi>
荆門灘急水潺潺兩岸猨啼煙滿山渡頭少年<hi>一作年少</hi>應<lb/>
官去月落西陵望不還<lb/>
巫峽雲開神女祠緑潭紅樹影參差不勞<hi>一作下牢</hi>戍口初<lb/>
相問無義灘頭剰别離<lb/>
<pb n="KR4h0140_WYG_477-10b"/>
石壁千重樹萬重白雲斜掩碧芙蓉昭君溪上年年月<lb/>
偏照<hi>一作獨自</hi>嬋娟色最濃<lb/>
十二峰頭月欲低空聆<hi>一作濛义作澪</hi>灘上子規啼孤舟一夜<lb/>
東歸客泣向東<hi>一作春</hi>風憶建溪<lb/>
　　　京口送朱晝之淮南<hi>一作寄贈妓人</hi>
兩行客淚愁中落萬樹山花雨後<hi>一作裏</hi>殘君到揚州見<lb/>
桃葉為傳風水渡江難<lb/>
　　　題鶴林寺僧舎<hi>寺在鎮江</hi>
<pb n="KR4h0140_WYG_477-11a"/>
終日昏昏醉夢間忽聞春盡強登山因過竹院逢僧話<lb/>
又<hi>一作偷</hi>得浮生半日閒<lb/>
　　　重過文上人院<lb/>
南随越鳥北燕鴻松月三年别逺公無限心中不平事<lb/>
一宵清話又成空<lb/>
　　　雙峰寺得舎弟書<lb/>
暫入松門拜祖師殷勤再讀塔前碑回頭忽向<hi>一作見</hi>尋<lb/>
陽使太守如今是惠持<lb/>
<pb n="KR4h0140_WYG_477-11b"/>
　　　木蘭花<lb/>
碧落真人著紫衣始堪相並木蘭枝今朝繞郭花看遍<lb/>
盡是深村田舎兒<lb/>
　　　過招隱寺<lb/>
每憶中林訪惠持今來正遇早春時自從休去無心事<lb/>
唯向髙僧說便知<lb/>
　　　酬舉生許遇山居<lb/>
琉璃潭上新秋月清淨泉中智惠珠不似本宗疎二教<lb/>
<pb n="KR4h0140_WYG_477-12a"/>
許過雲壑訪潛夫<lb/>
　　　春晚遊鶴林寺寄使府諸公<lb/>
野寺尋花春已遲背巖唯有兩三枝明朝攜酒猶堪賞<lb/>
<hi>一作醉</hi>為報春風且莫吹<lb/>
　　　題開聖寺<lb/>
宿雨初收草木濃羣鴉飛散下堂鐘長廊無事僧歸院<lb/>
盡日門前獨看松<lb/>
　　　奉使淮南<lb/>
<pb n="KR4h0140_WYG_477-12b"/>
漢使徴兵詔未休兩行<hi>一作南行</hi>旌斾接揚州試上髙樓望<lb/>
春色一年風景盡堪愁<lb/>
　　　登北固山亭<lb/>
海繞重山江抱城隋家宫苑此分明居人不覺三吳恨<lb/>
却笑闗河<hi>一作山</hi>又戰爭<lb/>
　　　秋日過員太祝林園<lb/>
望水尋山二里餘竹林斜到地仙居秋光何處堪消日<lb/>
𤣥晏先生滿架書<lb/>
<pb n="KR4h0140_WYG_477-13a"/>
　　　題武闗<lb/>
來往悲歡萬里心多從此路計浮沉皆縁不得空門要<lb/>
舜葬蒼梧直至今<lb/>
　　　題温泉<hi>一本此下有宫字</hi>
能使時平四十春開元聖主得賢臣當時姚宋并燕許<lb/>
盡是驪山從駕人<lb/>
　　　經溳川館寄使府羣公<lb/>
溳川水竹十家餘漁艇蓬門對岸居大勝塵中走鞍馬<lb/>
<pb n="KR4h0140_WYG_477-13b"/>
與他軍府判文書<lb/>
　　　葺夷陵幽居<lb/>
負郭依山一徑深萬竿如束翠沉沉從來愛物多成癖<lb/>
辛苦移家為竹林<lb/>
　　　再遊頭陀寺<lb/>
無因暫泊魯陽戈白髪兼愁日日多只恐雪晴花便盡<lb/>
數來山寺亦無他<lb/>
　　　看射栁枝<lb/>
<pb n="KR4h0140_WYG_477-14a"/>
玉弝朱絃敕賜弓新加二斗得秋風萬人齊看翻金勒<lb/>
百歩穿楊逐箭空<lb/>
　　　寄峽州韋郎中<lb/>
年過五十鬢如絲不必前程更問師幸得休耕樂堯化<lb/>
楚山深處最相宜<lb/>
　　　贈田玉卿<lb/>
長安里巷舊鄰居未解梳頭五歲餘今朝嫁得風流壻<lb/>
歌舞閑時看讀書<lb/>
<pb n="KR4h0140_WYG_477-14b"/>
　　　題招隱寺即戴顒舊宅<lb/>
兩崖古樹千般色一井寒泉數丈氷欲問前朝戴居士<lb/>
野煙秋色<hi>一作草</hi>是丘陵<lb/>
　　　山居送僧<hi>一本題上有青溪二字</hi>
失意因休便買山白雲深處寄柴闗若逢城邑人相問<lb/>
報道花時也不閒<lb/>
　　　過襄陽上于司空頔<lb/>
方城漢水舊城池陵谷依然世自移歇馬獨來尋故事<lb/>
<pb n="KR4h0140_WYG_477-15a"/>
逢人唯説峴山碑<lb/>
　　　送魏簡能東遊二首<lb/>
獻賦論兵命未通却乗羸馬出<hi>一作去</hi>闗東灞陵原上重<lb/>
回首十載長安似<hi>一作是</hi>夢中<lb/>
燕市悲歌又送君目隨征鴈過寒雲孤亭宿處時看劒<lb/>
莫使塵埃蔽斗文<lb/>
　　　中秋夜君山臺望月<lb/>
大堤花裏錦江前詩酒同遊四十年不料中秋最明夜<lb/>
<pb n="KR4h0140_WYG_477-15b"/>
洞庭湖上見當天<lb/>
　　　酬彭伉<lb/>
公孫閣裏見君初衣錦南歸二十餘莫歎屈聲猶未展<lb/>
同年今日在中書<lb/>
　　　硤石遇赦<lb/>
天網初開釋楚囚殘骸已廢自知休荷簔不是人間事<lb/>
歸去滄江有釣舟<lb/>
　　　贈龍泉洞塵上人<lb/>
<pb n="KR4h0140_WYG_477-16a"/>
八十山僧眼未昏獨尋流水到窮源自言共得龍神語<lb/>
擬作茅菴住洞門<lb/>
　　　題湖臺<lb/>
山有松門江有亭不勞他處問青𠖇有時帶月牀舁到<lb/>
一陣風來酒盡醒<lb/>
　　　送妻入道<lb/>
人無回意似波瀾琴有離聲為一彈縱使空門再相見<lb/>
還如秋月水中看<lb/>
<pb n="KR4h0140_WYG_477-16b"/>
　　　遇湖州妓宋態宜二首<lb/>
曽識<hi>一作嘗憶</hi>雲仙至小時芙蓉頭上綰青絲當時驚覺髙<lb/>
唐夢唯有如<hi>一作而</hi>今宋玉知<lb/>
陵陽夜㑹<hi>一作讌</hi>使君筵解語花枝出<hi>一作/在</hi>眼前一<hi>一作自</hi>
從明月西沉海不見嫦娥二十年<lb/>
　　　逢舊二首<lb/>
碧落髙髙雲萬重當時孤鶴去無蹤不期陵谷遷朝市<lb/>
今日遼東特地逢<lb/>
<pb n="KR4h0140_WYG_477-17a"/>
将作乗槎去不還便尋雲海住三山不知留得支機石<lb/>
却逐黄河到世間<lb/>
　　　潤州聽暮角<hi>一作晚泊潤州聞角</hi>
江<hi>一作孤</hi>城吹角水茫茫曲引邊聲<hi>一作風引胡笳</hi>怨思長驚起<lb/>
暮天沙上鴈海門斜去兩三行<lb/>
　　　頭陀寺看竹<lb/>
寺前新笋已成竿䇿馬重來獨自看可惜班皮空滿地<lb/>
無人解取作頭冠<lb/>
<pb n="KR4h0140_WYG_477-17b"/>
　　　奉使京西<lb/>
盧龍已復兩河平烽火樓邊處處耕何事書生走羸馬<lb/>
原州城下又添兵<lb/>
　　　題連雲堡<lb/>
由來天地有闗扄斷壑連山接杳𠖇一出縱知邊上事<lb/>
滿朝誰信語堪聽<lb/>
　　　再宿武闗<hi>一作從秦城回再題武闗</hi>
逺别秦城萬里遊亂山髙下出商州闗門不鎖寒溪水<lb/>
<pb n="KR4h0140_WYG_477-18a"/>
一夜潺湲<hi>一作潺潺</hi>送客愁<lb/>
　　　長安悶作<lb/>
宵分獨坐到天明又䇿羸驂信脚行每日除書空<hi>一作雖</hi>
滿紙不曽聞有介推名<lb/>
　　　和尚書舅見寄<lb/>
欲隨流水去幽棲喜伴歸雲入虎溪深謝陳蕃憐寂寞<lb/>
逺飛芳字警沉迷<lb/>
　　　送王六覲巢縣叔父二首<lb/>
<pb n="KR4h0140_WYG_477-18b"/>
巢岸南分戰鳥山水雲程盡到東闗弦歌自是君家事<lb/>
莫怪今來一邑閒<lb/>
長憶山隂舊㑹時王家兄弟盡相隨老來放逐瀟湘路<lb/>
淚滴秋風引<hi>一作别</hi>獻之<lb/>
　　　偶懐<lb/>
轉知名<hi>一作久</hi>宦是悠悠分付空源始到頭待送妻兒下<lb/>
山了便隨雲水一生休<lb/>
　　　秋夜題夷陵水館<lb/>
<pb n="KR4h0140_WYG_477-19a"/>
凝碧初髙海氣秋桂輪斜落到江樓三更浦上巴歌歇<lb/>
山影沉沉水不流<lb/>
　　　與梧州劉中丞<lb/>
三代盧龍将相家五分符竹到天涯瘴山江上重相見<lb/>
醉裏同看荳蔲花<lb/>
　　　聽多美唱歌<lb/>
黄鶯慢轉<hi>一作囀語</hi>引秋蟬衝斷行<hi>一作浮</hi>雲直入天一曲梁<lb/>
州聽初了為君别唱想夫憐<lb/>
<pb n="KR4h0140_WYG_477-19b"/>
　　　題澗飲寺<lb/>
百年如夢竟何成白髪重來此地行還似蕭郎許𤣥度<lb/>
再看庭石悟前生<lb/>
　　　題蘇仙宅枯松<lb/>
幾年蒼翠在仙家一旦枝枯類海槎不如酸澁棠梨樹<lb/>
却占髙城獨放花<lb/>
　　　山居<lb/>
一從身世兩相遺往往闗門到午時想得俗流應大笑<lb/>
<pb n="KR4h0140_WYG_477-20a"/>
不知年老識便宜<lb/>
　　　聽鄰女吟<lb/>
含情遥夜幾人知閒詠風流小謝詩還似霓旌下煙露<lb/>
月邊吹落上清詞<lb/>
　　　題宇文秀才櫻桃<lb/>
風光莫占少年家白髪殷勤最戀花今日顛狂任君笑<lb/>
趂愁得醉眼麻茶<lb/>
　　　漢上偶題<lb/>
<pb n="KR4h0140_WYG_477-20b"/>
謫仙唐世游兹郡花下聽歌醉眼迷今日漢江煙樹盡<lb/>
更無人唱白銅鞮<lb/>
　　　送楊敬之倅湖南<lb/>
乆嗟塵匣掩青萍見説除書試一聽聞君却作長沙傅<lb/>
便逐秋風過洞庭<lb/>
　　　送孫堯夫赴舉<lb/>
自説軒皇息戰威萬方無復事戎衣却教孫子藏兵法<lb/>
<hi>一作術</hi>空把文章向禮闈<lb/>
<pb n="KR4h0140_WYG_477-21a"/>
　　　題水月臺<lb/>
平流白日無人愛橋上閒行若箇知水似晴天天似水<lb/>
兩重星㸃碧琉璃<lb/>
　　　早春霽後發頭陀寺寄院中<lb/>
紅樓金刹倚晴岡雨雪初收望漢陽草檄可中能有暇<lb/>
迎春一醉也無妨<lb/>
　　　哭田布<lb/>
魏師臨陣却抽營誰管豺狼作信兵縱使将軍能伏劒<lb/>
<pb n="KR4h0140_WYG_477-21b"/>
何人島上哭田横<lb/>
　　　黄葵花<lb/>
此花莫遣俗人看新染鵝黄色未乾好逐秋風上天<hi>一作</hi>
<hi>天上</hi>去紫陽宫女要頭冠<lb/>
　　　别南溪二首<lb/>
如雲不厭蒼梧逺似鴈逢春又北飛唯有隱山溪上月<lb/>
年年相望兩依依<lb/>
常歎春泉去不回我今此去更難來欲知别後留情處<lb/>
<pb n="KR4h0140_WYG_477-22a"/>
手種巖花次第開<lb/>
　　　井欄砂宿遇夜客<hi>渉嘗過九江至皖口遇盗問何人從者曰李博士也其豪</hi>
　　　<hi>首曰若是李渉博士不用剽奪乆聞詩名願題一篇足矣渉遂贈詩云云</hi>
暮<hi>一作春</hi>雨蕭蕭江上村緑林豪客夜知聞<hi>一作敲門</hi>他時不<lb/>
用逃名姓<hi>一作他時不用相廻避一作相逢不必論相識</hi>世上如今半是君<lb/>
　　　謝王連州送海陽圖<lb/>
謝家為郡實風流畫得青山寄楚囚驚起草堂寒氣晚<lb/>
海陽潮水到牀頭<lb/>
<pb n="KR4h0140_WYG_477-22b"/>
　　　再謫夷陵題長樂寺<lb/>
當時謫宦向夷陵願得身閒便作僧誰知漸漸因縁重<lb/>
羞見長燃一盞燈<lb/>
　　　譴謫康州先寄弟渤<lb/>
唯将直道信蒼蒼可料無名抵憲章隂隲却應先有謂<lb/>
已交鴻鴈早随陽<lb/>
　　　贈廖道士<lb/>
膏已明煎信矣哉二年人世不歸來庭前為報仙桃樹<lb/>
<pb n="KR4h0140_WYG_477-23a"/>
今歲花時好好開<lb/>
　　　山花<lb/>
六出花開赤玉盤當中紅濕耐春寒長安若在五侯宅<lb/>
誰肯将錢買牡丹<lb/>
　　　聽歌<lb/>
颯颯先飛梁上塵朱脣不動翠眉顰願得春風吹更逺<lb/>
直教愁殺滿城人<lb/>
　　　送顔覺赴舉<lb/>
<pb n="KR4h0140_WYG_477-23b"/>
顏子将才應四科料量時輩更誰過居然一片荆山玉<lb/>
可怕無人是卞和<lb/>
　　　題五松驛<lb/>
雲木蒼蒼數萬株此中言命的應無人生不得如松樹<lb/>
却遇秦封作大夫<lb/>
　　　湘妃廟<lb/>
斑竹林邊有古祠鳥啼花發盡堪悲當時惆悵同今日<lb/>
南北行人可得知<lb/>
<pb n="KR4h0140_WYG_477-24a"/>
　　　贈長安小主人<lb/>
上清真<hi>一作童</hi>子玉童<hi>一作真</hi>顔花態嬌羞月思閒仙路迷<lb/>
人應有術桃源不必在深山<lb/>
　　　邠州詞獻髙尚書三首<lb/>
單于都䕶再分疆西引雙旌出帝鄉朝日詔書添戰馬<lb/>
即聞千騎取河湟<lb/>
将家難立是威聲不見多傳衛霍名一自元和平蜀後<lb/>
馬頭行處即長城<lb/>
<pb n="KR4h0140_WYG_477-24b"/>
朔方忠義舊來聞盡是邠城父子軍今日兵符歸上将<lb/>
旄頭不用更妖氛<lb/>
　　　游西林寺<lb/>
十地初心在此身水能生月即離塵如今再結林中社<lb/>
可羡當年㑹裏人<lb/>
　　　題白鹿蘭若<lb/>
只去都門十里強竹隂流水遶回廊滿城車馬皆知有<lb/>
毎喚同游盡道忙<lb/>
<pb n="KR4h0140_WYG_477-25a"/>
　　　寄趙凖乞湘川山居<lb/>
閒説班超有舊居山横水曲占商於知君不用磻溪石<lb/>
乞取終年獨釣魚<lb/>
　　　曉過函谷闗<lb/>
因韓為趙兩游秦十月冰霜渡孟津縱使鷄鳴遇闗吏<lb/>
不知余也是何人<lb/>
　　　奉和九弟渤見寄絶句<lb/>
忽啓新緘吟近詩詩中韻出碧雲詞且喜陟岡愁已散<lb/>
<pb n="KR4h0140_WYG_477-25b"/>
登舟只恨渡江遲<lb/>
　　　贈友人孩子<lb/>
驪龍頷下亦生珠便與人間衆寳殊他時若要追風日<lb/>
須得君家萬里駒<lb/>
　　　奉宣慰使魚十四郎<lb/>
年纔二十衆知名孤鶴儀容徹骨清口傳天語來人世<lb/>
却逐祥雲上玉亰<lb/>
　　　題善光寺<lb/>
<pb n="KR4h0140_WYG_477-26a"/>
雲門天竺舊姻縁臨老移家住玉泉早到可中溳南寺<lb/>
免得翻經住幾年<lb/>
　　　題宣化寺道光上人居<lb/>
二十年前不繋身草堂曽與雪為鄰常思和尚當時語<lb/>
衣鉢留将與此人<lb/>
　　　栁枝詞<lb/>
錦池江上栁垂橋風引蟬聲送寂寥不必如絲千萬縷<lb/>
只禁離恨兩三條<lb/>
<pb n="KR4h0140_WYG_477-26b"/>
　　　竹枝詞<lb/>
十二山晴花盡開楚宫雙闕對陽臺細腰爭舞君沉醉<lb/>
白日秦兵天下來<lb/>
　　　竹裏<lb/>
竹裏編茅倚石門竹莖疎處見前村閒眠盡日無人到<lb/>
自有春風為掃門<lb/>
　　　失題<lb/>
華表千年一鶴歸丹砂為頂雪為衣泠泠仙語人聽盡<lb/>
<pb n="KR4h0140_WYG_477-27a"/>
　却向五雲翻翅飛<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_477-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百七十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_331-1a"/>
　欽定四庫全書<lb/>
御定全唐詩巻三百三十一<lb/>
　　段文昌<lb/>
　段文昌字墨卿一字景初貞元初授校書郎累擢翰林<lb/>
　學士中書舍人穆宗即位拜中書侍郎同中書門下平<lb/>
　章事未踰年出為劍南西川節度使文宗立拜御史大<lb/>
　夫節度淮南徙荆南終西川節度集三十巻今存詩四<lb/>
　首<lb/>
<pb n="KR4h0140_WYG_331-1b"/>
　　　　享太廟樂章<lb/>
　肅肅清廟登顯至徳澤周八荒兵定四極生物咸遂羣<lb/>
　盜滅息明聖欽承子孫千億<lb/>
　　　　題武擔寺西臺<lb/>
　秋天如鏡空棲閣盡玲瓏水暗餘霞外山明落照中鳥<lb/>
　行看漸逺松韻聽難窮今日登臨意多歡語笑同<lb/>
　　　　晚夏登張儀樓呈院中諸公<lb/>
　重樓窗戸開四望斂煙埃逺岫林端出清波城下廻乍<lb/>
<pb n="KR4h0140_WYG_331-2a"/>
疑蟬韻促稍覺雪風來併起鄉關思銷憂在酒杯<lb/>
　　　還别業尋龍華山寺廣宣上人<lb/>
十里惟聞松桂風江山忽轉見龍宫正與休師方話舊<lb/>
風煙幾度入樓中<lb/>
　姚向<lb/>
姚向長慶二年西川節度判官詩二首<lb/>
　　　奉陪段相公晚夏登張儀樓<lb/>
秦相駕羣材登臨契上台查從銀漢落江自雪山來儷<lb/>
<pb n="KR4h0140_WYG_331-2b"/>
曲親流火凌風洽小杯帝鄉如在目欲下盡裴囘<lb/>
　　　和段相公登武擔寺西臺<lb/>
開閣錦城中餘閒訪梵宫九層連晝景萬象寫秋空天<lb/>
半將身到江長與海通提擕出塵土曽是穆清風<lb/>
　温㑹<lb/>
温㑹以殿中侍御史為西川安撫判官詩二首<lb/>
　　　和段相公登武擔寺西臺<lb/>
桑臺煙樹中臺榭造雲空眺聽逢秋興篇辭變國風坐<lb/>
<pb n="KR4h0140_WYG_331-3a"/>
愁髙鳥起笑指逺人同始愧才情薄躋攀繼韻窮<lb/>
　　　奉陪段相公晚夏登張儀樓<lb/>
危軒重疊開訪古上裴囘有舌嗟秦策飛梁駕楚材雲<lb/>
霄隨鳯到物象為詩來欲和闗山意巴歌調更哀<lb/>
　李敬伯<lb/>
李敬伯西川觀察巡官試大理評事詩二首<lb/>
　　　和段相公登武擔寺西臺<lb/>
臺上起凉風乘閒覽歳功自隨台席貴盡許羽觴同樓<lb/>
<pb n="KR4h0140_WYG_331-3b"/>
殿斜暉照江山極望通賦詩思共樂俱得詠時豐<lb/>
　　　奉陪段相公晚夏登張儀樓<lb/>
層屋架城隈賔筵此日開文鋒摧八陣星分應三台望<lb/>
雪煩襟釋當歡逺思來披雲霄漢近蹔覺出塵埃<lb/>
　姚康<lb/>
姚康字汝諧下邽人登元和十五年進士第試右武衛<lb/>
曹參軍劍南觀察推官大中時終太子詹事詩四首<lb/>
　　　奉陪段相公晚登張儀樓<lb/>
<pb n="KR4h0140_WYG_331-4a"/>
　登覽值晴開詩從野思來蜀川新草木秦日舊樓臺池<lb/>
　景揺中座山光接上台近秋宜晚景極目斷浮埃<lb/>
　　　　和段相公登武擔寺西臺<lb/>
　松逕引清風登臺古寺中江平沙岸白日下錦川紅疎<lb/>
　樹山根淨深雲鳥跡窮自慚陪末席便與九霄通<lb/>
　　　　禮部試早春殘雪<lb/>
　微暖春潛至輕明雪尚殘銀鋪光漸濕珪破色仍寒無<lb/>
　柳花常在非秋露正團素光浮轉薄皓質駐應難幸得<lb/>
<pb n="KR4h0140_WYG_331-4b"/>
　依隂處偏宜帶月看玉塵銷欲盡窮巷起袁安<lb/>
　　　　賦得巨魚縦大壑<lb/>
　水府乘閒望圓波息躍魚從來暴泥久今日脱泉初得<lb/>
　志寜相忌無心任宛如龍門應可度鮫室豈常居掉尾<lb/>
　方窮樂遊鱗毎自舒乘流千里去風力藉吹噓<lb/>
　<lb/>
　<lb/>
御定全唐詩巻三百三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_757-1a"/>
　欽定四庫全書<lb/>
御定全唐詩巻七百五十七<lb/>
　　徐鍇<lb/>
　徐鍇字楚金廣陵人鉉之弟南唐時為屯田郎中知制<lb/>
　誥集賢殿學士集十五巻今存詩五首<lb/>
　　　　送程徳琳郎中學士<hi>得逺山</hi>
　𤓰歩妖氛滅崐岡草樹青終朝空望極今日送君行報<lb/>
　政秋雲静微吟曉月生樓中長可見特用滅離情<lb/>
<pb n="KR4h0140_WYG_757-1b"/>
　　　　太傅相公以東觀庭梅西垣舊植昔陪盛賞今<lb/>
　　　　獨家兄唱和之餘俾令攀和輙依本韻伏愧斐<lb/>
　　　　然<lb/>
　静對含章樹<hi>漢有含章簷下樹</hi>閑思共有時香隨茍令在根異<lb/>
　武昌移物性雖揺落人心豈變衰唱詶勝笛曲来往韻<lb/>
　朱絃<lb/>
　　　　太傅相公與家兄梅花詶唱許綴末篇再賜新<lb/>
　　　　詩俯光拙句謹奉清韻用感鈞私伏惟采覽<lb/>
<pb n="KR4h0140_WYG_757-2a"/>
重歎梅花落非闗塞笛悲論文叨接萼末曲愧吹箎<hi>毛詩</hi>
<hi>云仲氏吹箎</hi>枝逐清風動香因白雪知陶鈞敷左悌更賦邵<lb/>
公詩<lb/>
　　　同家兄哭喬侍郎<lb/>
諸公長者鄭當時事事無心性坦夷但是登臨皆有作<lb/>
未甞相見不伸眉生前適意無過酒身後遺言只要詩<lb/>
三日笑談成理命一篇投弔尚應知<lb/>
　　　秋詞<lb/>
<pb n="KR4h0140_WYG_757-2b"/>
井梧紛墮砌寒雁逺横空雨久莓苔紫霜濃薜荔紅<lb/>
　包頴<lb/>
包頴南唐時人詩一首<lb/>
　　　和徐鼎臣見寄<lb/>
平生中表最情親浮世那堪聚散頻謝朓却吟歸省閣<lb/>
劉楨猶自卧漳濵舊游半似前生事要路多逢後進人<lb/>
且喜新吟報强健明年相望杏園春<lb/>
　鍾謨<lb/>
<pb n="KR4h0140_WYG_757-3a"/>
鍾謨字仲益其先㑹稽人徙閩之崇安已而僑居金陵<lb/>
李璟時為翰林學士進禮部侍郎判尚書省詩三首<lb/>
　　　貽耀州將<lb/>
翩翩歸盡塞垣鴻隠隠驚開蟄户蟲渭北離愁春色裏<lb/>
江南家事戰塵中還同逐客紉蘭佩誰聽縲囚奏土風<lb/>
多謝賢侯振吾道免令搔首泣途窮<lb/>
　　　獻周世宗<lb/>
三年耀武羣雄服一日回鑾萬國春南北通歡永無事<lb/>
<pb n="KR4h0140_WYG_757-3b"/>
謝恩歸去老陪臣<lb/>
　　　代京妓越賔荅徐鉉<lb/>
一幅輕綃寄海濵越姑長感昔時恩欲知别後情多少<lb/>
點點憑君㸔淚㾗<lb/>
　查文徽<lb/>
查文徽字光慎歙州休寧人李璟時元宗以取閩功拜<lb/>
撫州觀察使建州留後詩一首<lb/>
　　　寄麻姑仙壇道士<lb/>
<pb n="KR4h0140_WYG_757-4a"/>
别後相思鶴信稀郡樓南望逺峰迷人歸仙洞雲連地<lb/>
花落春林水滿溪白髮只應悲鏡鑷丹砂猶待寄刀圭<lb/>
方平車駕今何在常苦塵中日易西<lb/>
　馬彧<hi>一作郁</hi>
馬彧少負文藝李匡威領鎮盧龍署幕職匡威滅復事<lb/>
劉仁恭詩一首<lb/>
　　　贈韓定辭<lb/>
燧林芳草綿綿思盡日相攜陟麗譙别後巏嵍山上望<lb/>
<pb n="KR4h0140_WYG_757-4b"/>
羡君時復見王喬<lb/>
　韓定辭<lb/>
韓定辭深州人為鎮州觀察判官檢校尚書祠部郎中<lb/>
兼侍御史詩一首<lb/>
　　　荅馬彧<lb/>
崇霞臺上神仙客學辨癡龍藝最多盛徳好將銀管述<lb/>
麗詞堪與雪兒歌<lb/>
　何昌齡<lb/>
<pb n="KR4h0140_WYG_757-5a"/>
何昌齡南唐時廬陵宰詩一首<lb/>
　　　題楊克儉池館<lb/>
經旬因雨不重来門有蛛絲徑有苔再向白蓮亭上望<lb/>
不知花木為誰開<lb/>
　李羽<lb/>
李羽廬州人登南唐進士第詩一首<lb/>
　　　獻江淮郡守盧公<lb/>
塞詔東来淝水濵時情惟望秉陶鈞將軍一陣為功業<lb/>
<pb n="KR4h0140_WYG_757-5b"/>
忍見沙塲百戰人<lb/>
　梁藻<lb/>
梁藻字仲華長汀人南唐總殿前歩軍暉之子性樂蕭<lb/>
散應襲父任不就處士集若干巻今存詩一首<lb/>
　　　南山池<lb/>
翡翠戲翻荷葉雨鷺鷥飛破竹林煙時沽村酒臨軒酌<lb/>
擬摘新茶靠石煎<lb/>
　陳坑<lb/>
<pb n="KR4h0140_WYG_757-6a"/>
陳沆南唐時廬阜處士詩一首<lb/>
　　　嘲廬山道士<hi>南唐近事云廬山九天使者廟有一道士體貌魁偉飲㗖酒肉晚節</hi>
　　　<hi>服餌丹砂躁于冲舉有鶴因風所飄憇於廟庭道士驚喜謂當赴昇騰之召令山童控而乗之</hi>
　　　<hi>羽儀清弱不勝其載毛傷骨折而斃翌日馴飬者知訴于公府沆以詩嘲之</hi>
㗖肉先生欲上昇黄雲踏破紫雲崩龍腰鶴背無多力<lb/>
傳與麻姑借大鵬<lb/>
　　　句<lb/>
罷却兒女戲放他花木生<hi>寒食</hi>　掃地雲粘箒耕山鳥怕<lb/>
<pb n="KR4h0140_WYG_757-6b"/>
牛<hi>閑居</hi>　㸃入旱雲千國仰力浮塵世一毫輕<hi>題水</hi>
　李詢<lb/>
李詢南唐時人詩一首<lb/>
　　　贈織錦人<lb/>
札札機聲曉復晡眼穿力盡竟何如美人一曲成千賜<lb/>
心裏猶嫌花様疎<lb/>
　韓垂<lb/>
韓垂南唐時人詩一首<lb/>
<pb n="KR4h0140_WYG_757-7a"/>
　　　題金山<lb/>
靈山一峰秀岌然殊衆山盤根大江底挿影浮雲間雷<lb/>
霆常間作風雨時徃還象外懸清影千載長躋攀<lb/>
　朱存<lb/>
朱存金陵人詩一首<lb/>
　　　後湖<lb/>
雷轟疊鼓火翻旗三異翩翩試水師驚起黒龍眠不得<lb/>
狂風猛雨不多時<lb/>
<pb n="KR4h0140_WYG_757-7b"/>
　陳彦<lb/>
陳彦司門郎中詩一首<lb/>
　　　和徐舍人九月十一日見寄<lb/>
衡門寂寂逢迎少不見仙郎向五旬莫問龍山前日事<lb/>
菊花開却為閒人<lb/>
　許堅<lb/>
許堅有異術甞往来廬阜茅山間李璟時以異人召不<lb/>
至後不知所終詩五首<lb/>
<pb n="KR4h0140_WYG_757-8a"/>
　　　登游齊山<lb/>
星使南馳入楚重此山偏得駐行蹤落花滿地月華冷<lb/>
寂寞舊山三四峰<lb/>
　　　遊溧陽下山寺<hi>一作靈泉精舍限韻</hi>
地枕吴溪與越峰前朝恩錫靈泉額竹林晴見<hi>一作層建</hi>雁<lb/>
塔髙石室曽<hi>一作幽</hi>棲㡬禪伯荒碑字<hi>一作/蕪</hi>沒秋<hi>一作蒼</hi>苔<lb/>
深古池香泛荷花白客有經年説别林落日啼猨情脈<lb/>
脈<lb/>
<pb n="KR4h0140_WYG_757-8b"/>
　　　題幽棲觀<lb/>
仙翁上昇去丹井寄晴壑山色接天台湖光照寥廓玉<lb/>
洞絶無人老檜猶棲鶴我欲掣青蛇他時冲碧落<lb/>
　　　上舍人徐鉉<lb/>
㡬宵煙月鎖樓臺欲寄侯門薦下才滿面塵埃人不識<lb/>
謾隨流水出山来<lb/>
　　　題茅山觀<lb/>
常恨清風千載鬱洞天令得恣遊遨松楸古色玉壇静<lb/>
<pb n="KR4h0140_WYG_757-9a"/>
鸞鶴不来青漢髙茅氏井寒丹已化𤣥宗碑斷夢仍勞<lb/>
分明有個長生路休向紅塵嘆二毛<lb/>
　王感化<lb/>
王感化建州人後入金陵敎坊少聰敏未甞執巻而多<lb/>
識善為詞滑稽無窮元宗嗣位宴樂擊鞠不輟嘗乗醉<lb/>
命感化奏水調詞感化唯歌南朝天子愛風流一句如<lb/>
是者數四元宗悟覆杯歎曰使孫陳二主得此一句不<lb/>
當有銜璧之辱也由是有寵詩二首<lb/>
<pb n="KR4h0140_WYG_757-9b"/>
　　　建州節帥更代筵上獻詩<lb/>
旌旗赴天臺溪山曉色開萬家悲更喜迎佛送如来<lb/>
　　　奉元宗命咏苑中白野鵲<lb/>
碧岩深洞恣遊遨天與蘆花作羽毛要識此来棲宿處<lb/>
上林瓊樹一枝髙<lb/>
　　　句<lb/>
草中誤認將軍虎山上曽為道士羊<hi>題怪石八句皆用故事今但存其一聨</hi>
　李家明<lb/>
<pb n="KR4h0140_WYG_757-10a"/>
李家明廬州西昌人元宗時為樂部頭談諧敏給善為<lb/>
諷辭詩四首<lb/>
　　　元宗釣魚無獲進詩<lb/>
玉甃垂鉤興正濃碧池春暖水溶溶凡鱗不敢呑香餌<lb/>
知是君王合釣龍<lb/>
　　　咏卧牛<hi>元宗游後苑登臺見牛晚卧美䕃家明曰臣不學敢上絶句輔相皆慙</hi>
曽遭甯戚鞭敲角又被田單火燎身閒向斜陽嚼枯草<lb/>
近来問喘為無人<lb/>
<pb n="KR4h0140_WYG_757-10b"/>
　　　題紙鳶止宋齊丘哭子<hi>烈祖受楊氏禪遷譲皇于海陵元宗繼統用齊</hi>
　　　<hi>丘之謀無少長殺之齊丘無子晚得一子隨卒慟不止家明曰惟臣能止之乃為詩書紙鳶上</hi>
　　　<hi>乗風吹之度至齊丘家遂絶其縷齊丘見之慚感乃止一作布衣李匡堯作</hi>
安排唐祚革强吳盡是先生作計謨一個孩兒<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>不得<lb/>
讓皇百口合何如<hi>一作化家為國實良圗總是先生畫計謨今日䘮雛猶自哭讓皇宫眷合</hi>
<hi>何如</hi>
　　　咏皖公山<lb/>
龍舟輕颭錦帆風正值宸游望逺空迴首皖公山色翠<lb/>
<pb n="KR4h0140_WYG_757-11a"/>
影斜不到夀杯中<lb/>
　湯悦<lb/>
湯悦陳州西華人本姓殷文圭之子仕南唐官學士歴<lb/>
樞宻使右僕射元宗時淮上用兵書檄敎誥皆出其手<lb/>
詩五首<lb/>
　　　奉和聖制送鄧王牧宣城<lb/>
千里陵陽同峡服鑿門胙土寄親賢曙煙已别黄金殿<lb/>
晚照重登白玉筵江上浮光宜雨後郡中逺岫列窓前<lb/>
<pb n="KR4h0140_WYG_757-11b"/>
天心待報期年政留與工師播管絃<lb/>
　　　早春寄華下同志<lb/>
正是花時節思君寢復興市沽終不醉春夢亦無憑嶽<lb/>
面懸清雨河心走濁冰東門一條路離恨正相仍<lb/>
　　　鼎臣學士侍郎以東館庭梅昔翰苑之毫末今<lb/>
　　　復半枯向時同僚零落都盡素髮垂領兹唯二<lb/>
　　　人感舊傷懐發於吟詠恵然好我不能無言輙<lb/>
　　　次来韻攀和<lb/>
<pb n="KR4h0140_WYG_757-12a"/>
憶見萌芽日還憐合抱時舊歡如夢想物態暗遷移素<lb/>
艷今無㡬朱顔亦自衰樹將人共老何暇更悲絲<lb/>
　　　再次前韻代梅荅<lb/>
託植經多稔頃筐向盛時枝條雖巳故情分不曽移莫<lb/>
向堦前老還同鏡裏衰更應憐墮葉殘吹挂蟲絲<lb/>
　　　鼎臣學士侍郎楚金舍人學士以再傷庭梅詩<lb/>
　　　同垂寵和清絶感歎情致俱深因成四十字陳<lb/>
　　　謝<lb/>
<pb n="KR4h0140_WYG_757-12b"/>
人物同遷謝重成念舊悲連華得瓊玖合奏發塤箎餘<lb/>
枿雖無取殘芳尚獲知問君何所似珍重杜杕詩<lb/>
　蕭彧<lb/>
蕭彧字文彧官少卿詩二首<lb/>
　　　送鍾員外<hi>賦月</hi>
麗漢金波滿當筵玉斚傾因思頻聚散㡬復換虧盈光<lb/>
徹離襟冷聲符别管清那堪還目此兩地倚樓情<lb/>
　　　送徳林郎中學士赴東府<hi>得菊</hi>
<pb n="KR4h0140_WYG_757-13a"/>
離情折楊栁此别異春㢤含露東籬艷汛香南浦杯惜<lb/>
持行次贈留插醉中廻暮齒如能制玉山甘判頹<lb/>
　孫峴<lb/>
孫峴字文山南康人官郎中詩一首<lb/>
　　　送鍾員外<hi>賦竹</hi>
萬物中蕭灑修篁獨逸羣貞姿曽冒雪髙節欲凌雲細<lb/>
韻風初發濃煙日正曛因題偏惜别不可暫無君<lb/>
　謝仲宣<lb/>
<pb n="KR4h0140_WYG_757-13b"/>
謝仲宣嘗為齊王景逹宫寮詩一首<lb/>
　　　送鍾員外<hi>賦松</hi>
送人多折栁唯我獨吟松若保嵗寒在何妨霜雪重森<lb/>
梢逢静境廓落見孤峰還似君髙節亭亭尠繼蹤<lb/>
　鍾蒨<lb/>
鍾蒨字徳林東都尹勤政殿學士國亡死節詩一首<lb/>
　　　别諸同志<hi>得新鴻</hi>
隨陽来萬里㸃㸃度遥空影落長江水聲悲半夜風殘<lb/>
<pb n="KR4h0140_WYG_757-14a"/>
秋辭絶漠無定似驚蓬我有離羣恨飄飄類此鴻<lb/>
　喬舜<lb/>
喬舜字亞元髙郵人初為袐書省正字保大中歴中書<lb/>
舍人終刑部侍郎詩一首<lb/>
　　　送徳林郎中學士赴東府<hi>得江</hi>
摻袂向江頭朝宗勢未休何人乗桂楫之子過揚州颯<lb/>
颯翹沙鴈漂漂逐浪鷗欲知離别恨半是淚和流<lb/>
　王沂<lb/>
<pb n="KR4h0140_WYG_757-14b"/>
王沂南唐時人詩一首<lb/>
　　　送鍾員外<hi>賦風</hi>
静追蘋末興況復值蕭條猛勢資新鴈寒聲伴暮潮過<lb/>
山雲散亂經樹葉飄颻今日煙江上征帆望望遥<lb/>
　陳元裕<lb/>
陳元裕南唐時人詩一首<lb/>
　　　送徳林郎中學士赴東府<hi>得水</hi>
上善湛然秋恩波洽帝猷謾言生險浪豈爽見安流汛<lb/>
<pb n="KR4h0140_WYG_757-15a"/>
　去星槎逺澄来月練浮滔滔對離酌入洛稱仙舟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_757-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七百五十七<lb/>
</p>
<p>
</p>
  </div>
</body>
</text>
</TEI>
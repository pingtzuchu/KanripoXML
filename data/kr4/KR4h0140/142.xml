<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_142-1a"/>
　欽定四庫全書<lb/>
御定全唐詩巻一百四十二<lb/>
　　王昌齡<lb/>
　　　　駕出長安<hi>一作宋之問詩</hi>
　聖徳超千古皇風扇九圍天廻萬象出駕動六龍飛淑<lb/>
　氣来黄道祥雲覆紫微太平多扈從文物有光輝<lb/>
　　　　駕幸河東<lb/>
　晉水千廬合汾橋萬國從開唐天業盛入沛聖恩濃下<lb/>
<pb n="KR4h0140_WYG_142-1b"/>
　輦廻三象題碑任六龍睿眀懸日月千嵗<hi>一作載</hi>此時逢<lb/>
　　　　胡笳曲<lb/>
　城南虜已合一夜㡬重圍自有金笳引䏻霑出塞衣<hi>一作</hi>
　<hi>䏻令出塞飛</hi>聽臨闗月苦清入海風微三奏髙樓曉胡人掩<lb/>
　涕歸<lb/>
　　　　潞府客亭寄崔鳳童<lb/>
　蕭條郡城閉旅館空寒煙秋月對愁客山鐘揺暮天新<lb/>
　知偶相訪斗酒情依然一宿阻長㑹清風徒滿川<lb/>
<pb n="KR4h0140_WYG_142-2a"/>
　　　和振上人秋夜懐士㑹<lb/>
白露傷草木山風吹夜寒遥林夢親友髙興發雲端<hi>一作</hi>
<hi>巖巒</hi>郭外秋聲急城邉月色殘瑶琴多逺思更為客中彈<lb/>
　　　送李擢逰江東<lb/>
清洛日夜漲微風引孤舟離腸<hi>一作觴</hi>便千里逺夢生江<lb/>
樓楚國橙橘暗吳門煙雨愁東南具今古歸望山雲秋<lb/>
<hi>一作收</hi>
　　　沙苑南渡頭<lb/>
<pb n="KR4h0140_WYG_142-2b"/>
秋霧連雲白歸心浦溆懸津人空守䌫村館復臨川篷<lb/>
<hi>一作峯</hi>隔蒼茫雨波連<hi>一作通</hi>演漾田孤舟未得濟入夢在<lb/>
何年<lb/>
　　　客廣陵<lb/>
樓頭廣陵近九月在南徐秋色眀海縣寒煙生里閭夜<lb/>
㠶歸楚客昨日度江書為問易名叟垂綸不見魚<lb/>
　　　靜法師東齋<lb/>
築室<hi>一作山</hi>在人境遂得真隠情春盡草木變雨来池館<lb/>
<pb n="KR4h0140_WYG_142-3a"/>
清琴書全雅道視聽已無生閉户脫三界白雲自虗盈<lb/>
　　　素上人影塔<lb/>
物化同枯木希夷眀月珠夲来生滅盡何者是虗無一<lb/>
坐看如故千齡獨向隅至人非别有方外不應殊<lb/>
　　　遇薛眀府謁聰上人<lb/>
欣逢柏梁故共謁聰公禪石室無人到繩牀見虎眠隂<lb/>
崖常抱雪枯澗為生泉出處雖云異同歡在法筵<lb/>
　　　謁焦鍊師<lb/>
<pb n="KR4h0140_WYG_142-3b"/>
中峯青苔壁一㸃雲生時豈意石堂裏得逢焦鍊師爐<lb/>
香淨琴<hi>一作金</hi>案松影閒瑶墀拜受長年藥翩翻西海期<lb/>
　　　宿京江口期劉眘虗不至<lb/>
霜天起長望殘月生海門風靜夜潮滿城髙寒氣昏故<lb/>
人何寂寞久已乖清言眀發不䏻寐徒盈江上尊<lb/>
　　　寒食即事<lb/>
晉陽寒食地風俗舊来傳雨滅龍蛇火春生鴻雁天泣<lb/>
多流水漲歌發舞雲旋西見之推廟空為人所憐<lb/>
<pb n="KR4h0140_WYG_142-4a"/>
　　　九日登髙<lb/>
青山逺近帶皇州霽景重陽上北樓雨歇亭臯仙菊潤<lb/>
霜飛天苑御梨秋茱萸挿鬢花冝夀翡翠横釵舞作愁<lb/>
謾說陶潛籬下醉何曽得見此風流<lb/>
　　　萬嵗樓<lb/>
江上巍巍萬嵗樓不知經歴㡬千秋年年喜見山長在<lb/>
日日悲看水獨流猿狖何曽離暮嶺鸕鷀空自泛寒洲<lb/>
誰堪登望雲煙裏向晩茫茫發旅愁<lb/>
<pb n="KR4h0140_WYG_142-4b"/>
　　　夏月花萼樓酺宴應制<lb/>
土徳三元正堯心萬國同汾隂備冬禮長樂應和風賜<lb/>
慶垂天澤流歡舊渚宫樓䑓生海上簫鼓出天中霧曉<lb/>
筵初接宵長曲未終雨隨青幕合月照<hi>一作向</hi>舞羅空玉<lb/>
陛分朝列文章發聖聰愚臣忝書賦歌咏頌絲桐<lb/>
　　　送歐陽㑹稽之任<lb/>
懐祿貴心賞東流山水長官移㑹稽郡地邇上虞鄉緩<lb/>
帶屏紛雜漁舟臨訟堂逶迤廻谿趣<hi>一作曲</hi>猿嘯飛鳥行<lb/>
<pb n="KR4h0140_WYG_142-5a"/>
　萬室霽朝雨千峰迎夕陽輝輝逺洲暎曖曖澄湖<hi>一作江</hi>
　光白髪有髙士青春期上皇應須枉車歇<hi>一作過</hi>為我訪<lb/>
　荷裳<lb/>
　　　　同王維集青龍寺曇壁上人兄院五韻<lb/>
　夲来清淨所竹樹引幽隂簷外含山翠人間出世心圓<lb/>
　通無有象聖境不䏻侵真是吾兄法何妨友弟深天香<lb/>
　自然㑹靈異識鐘音<lb/>
　　　　東谿翫月<hi>一作王維詩</hi>
<pb n="KR4h0140_WYG_142-5b"/>
　月從㫁山口遥吐柴門端萬木分<hi>一作紛</hi>空霽流隂中夜<lb/>
　攅光連虗象白氣與風露寒谷靜秋泉響巖深青靄殘<lb/>
　澄清入幽夢破影抱空巒恍惚琴窗裏松谿曉思難<lb/>
　<lb/>
　<lb/>
　<lb/>
　<lb/>
御定全唐詩巻一百四十二<lb/>
</p>
<p>
</p>
  </div>
</body>
</text>
</TEI>
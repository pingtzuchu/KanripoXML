<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_489-1a"/>
　欽定四庫全書<lb/>
御定全唐詩巻四百八十九<lb/>
　　舒元輿<lb/>
　舒元輿婺州東陽人元和中登進士第調鄠尉裴度表<lb/>
　掌興元書記拜監察御史再遷刑部員外郎改著作郎<lb/>
　分司東都李訓與元輿善訓用事再遷左司郎中御史<lb/>
　大夫李固言表知雜事固言輔政權知御史中丞不三<lb/>
　月即真兼刑部侍郎專附鄭注月中以本官同中書門<lb/>
<pb n="KR4h0140_WYG_489-1b"/>
　下平章事甘露之變為仇士良所害詩六首編為一巻<lb/>
　　　　八月五日中部官舍讀唐厯天寶已來追愴故<lb/>
　　　　事<lb/>
　将尋國朝事靜讀柳芳厯八月日之五開巻忽感激正<lb/>
　當天寶末撫事坐追惜仰思聖明帝貽禍在肘腋楊李<lb/>
　盗吏權貪殘日狼籍燕戎伺其便百萬奮長㦸兩河連<lb/>
　煙塵二京成瓦礫生人死欲盡揳業猶不息肅宗傳寶<lb/>
　圖寇難連年擊天地方開泰鑄鼎成繼述萬國哭龍衮<lb/>
<pb n="KR4h0140_WYG_489-2a"/>
悲思動蠻陌自此千秋節不復動金石悲風揚霜天繐<lb/>
帷冷塵席零落太平老東西亂離客往往為余言嗚咽<lb/>
淚雙滴况當近塞地哀吹起邊笛撫几觀陳文使我心<lb/>
不懌花萼笑繁華温泉樹容碧霓裳煙雲盡梨園風雨<lb/>
隔露囊與金鏡東逝驚波溺昔聞歡娛事今日成慘慼<lb/>
神仙不可求劒璽苔文積萬古長恨端蕭蕭泰陵陌<lb/>
　　　坊州按獄<lb/>
中部接戎塞頑山四周遭風冷木長瘦石磽人亦勞牧<lb/>
<pb n="KR4h0140_WYG_489-2b"/>
守茍懐仁癢<hi>一作因</hi>之時為搔其愛如赤子始得無啼號<lb/>
奈何貪狼心潤屋沉脂膏攫搏如猛虎吞噬若狂獒山<lb/>
秃逾髙採水窮益深撈龜魚既絶跡鹿兎無遺毛氓苦<lb/>
稅外緡吏憂笑中刀大君明四目燭之洞秋毫眷兹一<lb/>
州命慮齊墜波濤臨軒詔小臣汝往窮貪饕分明舉公<lb/>
法為我緩窮騷小臣誠小心奉命如煎熬飲氷不待夕<lb/>
驅馬凌晨臯及此督簿書遊詞出狴牢門墻見狼狽案<lb/>
牘聞腥臊探情與之言變態如姦猱真非既巧飾偽意<lb/>
<pb n="KR4h0140_WYG_489-3a"/>
乃深韜去惡猶農夫稂莠須耘<graphic n="KR1573" url="https://raw.githubusercontent.com/kanripo/KR-Gaiji/master/images/KR1573.png" mimeType="image/png"/>恢恢布踈網罪者何<lb/>
由逃自顧孱鈍姿利器非能操六旬始歸奏霜落秋原<lb/>
蒿寄謝守土臣努力清郡曹須知聽甚卑勿謂天之髙<lb/>
　　　橋山懐古<lb/>
軒轅厭代千萬秋渌波浩蕩東南流今來古往無不死<lb/>
獨有天地長悠悠我乗驛騎到中部古聞此地為渠搜<lb/>
橋山突兀在其左荒榛交鏁寒風愁神仙天下亦如此<lb/>
况我慼促同蜉蝣誰言衣冠葬其下不見弓劒何人收<lb/>
<pb n="KR4h0140_WYG_489-3b"/>
哀喧呌笑牧童戲隂天月落狐狸遊却思皇墳立人極<lb/>
車輪馬跡無不周洞庭張樂降𤣥鶴涿鹿大戰摧蚩尤<lb/>
知勇神天不自大風后力牧輸長籌襄城迷路問童子<lb/>
帝鄉歸去無人留崆峒求道失遺跡荆山鑄鼎餘荒丘<lb/>
君不見黄龍飛去山下路斷髯成草風颼颼<lb/>
　　　坊州按獄蘇氏莊記室二賢自鄜州走馬相訪<lb/>
　　　留連數日發後獨坐寂寞因成詩寄之<lb/>
十年一相見世俗信多岐雲雨易分散山川長間之我<lb/>
<pb n="KR4h0140_WYG_489-4a"/>
銜鳳闕恩按獄橋山陲君在龍驤府掌奏羽檄詞相去<lb/>
百餘里魂夢自相馳形容在胸臆書札通相思煩君愛<lb/>
我深輕車忽載脂塞門秋色老霜氣方凝姿此地少平<lb/>
川岡阜相參差誰知路非逺行者多云疲君能犯勁風<lb/>
信宿凌欹危情親不自倦下馬開雙睂相對坐沉吟屈<lb/>
指驚歲時萬事且莫問一杯欣共持陽烏忽西傾明蟾<lb/>
挂髙枝巻簾引瑶玉滅燭臨霜墀中庭有踈蘆淅淅聞<lb/>
風吹長河巻雲色凝碧無瑕疵一言開我懐曠然澹希<lb/>
<pb n="KR4h0140_WYG_489-4b"/>
夷悠悠夜方永冷思偏相宜睂睫無他人與君閒解題<lb/>
陶然叩寂寞更請吟清詩得意且忘言何况竹與絲頃<lb/>
刻過三夕起坐輕四肢明朝告行去慘然還别離出門<lb/>
送君去君馬揚金羈迴來坐空堂寂寞無人知重重碧<lb/>
雲合何處尋佳期<lb/>
　　　履春氷<lb/>
投跡清氷上凝光動早春兢兢愁䧟履步步怯移身鳥<lb/>
照㣲生水狐聽或過人細遷形外影輕躡鏡中輪咫尺<lb/>
<pb n="KR4h0140_WYG_489-5a"/>
　憂偏逺危疑懼已頻願堅容足分莫使獨驚神<lb/>
　　　　贈李翺<hi>李翺在潭州席上有舞柘枝者顔色憂悴殷堯藩侍御當筵贈詩曰姑蘇太守</hi>
　　　　<hi>青娥女流落長沙舞柘枝滿坐繡衣皆不識可憐紅臉淚雙垂翺詰其事乃故蘇臺韋中丞愛</hi>
　　　　<hi>姬所生之女也曰妾以昆弟夭折委身樂部耻辱先人言訖涕咽情不能堪亞相為之吁歎且</hi>
　　　　<hi>曰吾韋族姻舊速命更其舞服飾以袿襦延與韓夫人相見顧其言語清楚宛有冠蓋風儀遂</hi>
　　　　<hi>於賓榻中選士而嫁之元輿聞之自京馳詩贈翺</hi>
　湘江舞罷忽成悲便脫蠻靴出絳帷誰是蔡邕琴酒客<lb/>
　魏公懐舊嫁文姬<lb/>
<pb n="KR4h0140_WYG_489-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百八十九<lb/>
</p>
<p>
</p>
  </div>
</body>
</text>
</TEI>
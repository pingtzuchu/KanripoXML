<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_340-1a"/>
　欽定四庫全書<lb/>
御定全唐詩卷三百四十<lb/>
　　韓愈<lb/>
　　　　辛卯年雪<lb/>
　元和六年春寒氣不肯歸河南二月末雪花一尺圍崩<lb/>
　騰相排拶<hi>子達切又子末切</hi>龍鳳交横飛波濤何飄揚天風吹<lb/>
　旛旂白帝盛羽衛鬖髿振裳衣白霓先啓途從以萬玉<lb/>
　妃翕翕陵厚載譁譁弄陰機生平未曾見何暇議是非<lb/>
<pb n="KR4h0140_WYG_340-1b"/>
　或云豐年祥飽食可庶幾善禱吾所慕誰言寸誠微<lb/>
　　　　醉留東野<lb/>
　昔年因讀李白杜甫詩長恨二人不相從吾與東野生<lb/>
　並世如何復躡二子蹤東野不得官白首誇龍鍾韓子<lb/>
　稍姦黠自慙青蒿倚長松低頭拜東野願得終始如駏<lb/>
　蛩東野不回頭有如寸筳撞鉅鐘我願身為雲東野變<lb/>
　為龍四方上下逐東野雖有離别無由逢<lb/>
　　　　李花二首<lb/>
<pb n="KR4h0140_WYG_340-2a"/>
平旦入西園梨花數株若矜夸旁有一株李顔色慘慘<lb/>
似含嗟問之不肯道所以獨繞百匝至日斜忽憶前時<lb/>
經此樹正見芳意初萌牙奈何趁酒不省錄不見玉枝<lb/>
攢霜葩泫然為汝下雨淚無由反斾羲和車東風來吹<lb/>
不解顔蒼茫夜氣生相遮氷盤夏薦碧實脆斥去不御<lb/>
慚其花<lb/>
當春天地爭奢華洛陽園苑尤紛拏誰將平地萬堆雪<lb/>
翦刻作此連天花日光赤色照未好明月暫入都交加<lb/>
<pb n="KR4h0140_WYG_340-2b"/>
夜領張徹投盧仝乘雲共至玉皇家長姬香御四羅列<lb/>
縞裠練帨無等差靜濯明妝有所奉顧我未肯置齒牙<lb/>
清寒瑩骨肝膽醒一生思慮無由邪<lb/>
　　　招楊之罘<hi>之罘憲宗元和十一年進士愈為河南令之罘自中山來相從問學惜其</hi>
　　　<hi>歸以詩招之</hi>
柏生兩石間萬歲終不大野馬不識人難以駕車葢柏<lb/>
移就平地馬羈入廏中馬思自由悲柏有傷根容傷根<lb/>
柏不死千丈日以至馬悲罷還樂振迅矜鞍轡之罘南<lb/>
<pb n="KR4h0140_WYG_340-3a"/>
山來文字得我驚館置使讀書日有求歸聲我令之罘<lb/>
歸失得柏與馬之罘别我去計出柏馬下我自之罘歸<lb/>
入門思而悲之罘别我去能不思我為灑埽縣中居引<lb/>
水經竹間囂譁所不及何異山中閒前陳百家書食有<lb/>
肉與魚先王遺文章綴緝實在余禮稱獨學陋易貴不<lb/>
逺復作詩招之罘晨夕抱飢渴<lb/>
　　　寄盧仝<hi>憲宗元和六年河南令時作</hi>
玉川先生洛城裏破屋數間而已矣一奴長鬚不裹頭<lb/>
<pb n="KR4h0140_WYG_340-3b"/>
一婢赤脚老無齒辛勤奉養十餘人上有慈親下妻子<lb/>
先生結髪憎俗徒閉門不出動一紀至今鄰僧乞米送<lb/>
僕忝縣尹能不恥俸錢供給公私餘時致薄少助祭祀<lb/>
勸參留守<hi>鄭餘慶</hi>謁大尹<hi>李素</hi>言語纔及輒掩耳水北山人<lb/>
<hi>石洪</hi>得名聲去年去作幕下士水南山人<hi>溫造</hi>又繼徃鞍馬<lb/>
僕從塞閭里少室山人<hi>李渤</hi>索價髙兩以諫官徴不起彼<lb/>
皆刺口論世事有力未免遭驅使先生事業不可量惟<lb/>
用法律自繩已春秋三傳束髙閣獨抱遺經究終始徃<lb/>
<pb n="KR4h0140_WYG_340-4a"/>
年弄筆嘲同異怪詞驚衆謗不已近來自説尋坦途猶<lb/>
上虗空跨綠駬去年<hi>一作歲</hi>生兒名添丁意令與國充耘<lb/>
耔國家丁口連四海豈無農夫親耒耜先生抱才終大<lb/>
用宰相未許終不仕假如不在陳力列立言垂範亦足<lb/>
恃苗裔當䝉十世宥豈謂貽厥無基阯故知忠孝生天<lb/>
性潔身亂倫安足擬昨晚長鬚來下狀隔墻惡少惡難<lb/>
似毎騎屋山<hi>一作上</hi>下窺闞渾舎驚怕走折趾憑依婚媾<lb/>
欺官吏不信令行能禁止先生受屈未曾語忽此來告<lb/>
<pb n="KR4h0140_WYG_340-4b"/>
良有以嗟我身為赤縣令操權不用欲何俟立召賊曹<lb/>
呼伍伯盡取鼠輩尸諸市先生又遣長鬚來如此處置<lb/>
非所喜況又時當長養節都邑未可猛政理先生固是<lb/>
余所畏度量不敢窺涯涘放縱是誰之過歟效尤戮僕<lb/>
愧前史買羊沽酒謝不敏偶逢明月曜桃李先生有意<lb/>
許降臨更遣長鬚致雙鯉<lb/>
　　　酬司門盧四兄雲夫院長望秋作<lb/>
長安雨洗新秋出極目寒鏡開塵函終南曉望蹋龍尾<lb/>
<pb n="KR4h0140_WYG_340-5a"/>
倚天更覺青巉巉自知短淺無所補從事久此穿朝衫<lb/>
歸來得便即遊覽暫似壯馬脫重銜曲江荷花葢十里<lb/>
江湖生目思莫緘樂遊下矚無逺近綠槐萍合不可芟<lb/>
白首寓居誰借問平地寸步扄雲巖雲夫吾兄有狂氣<lb/>
嗜好與俗殊酸鹹日來省我不肯去論詩説賦相諵諵<lb/>
望秋一章已驚絶猶言低抑避謗讒若使乗酣騁雄怪<lb/>
造化何以當鐫劖嗟我小生值强伴怯膽變勇神明鑒<lb/>
馳坑跨谷終未悔為利而止真貪饞髙揖羣公謝名譽<lb/>
<pb n="KR4h0140_WYG_340-5b"/>
逺追甫白感至諴樓頭完月不共宿其奈就缺行攕攕<lb/>
<hi>所咸切一作纖纖</hi>
　　　誰氏子<hi>吕炅河南人元和中棄其妻著道士服謝母曰當學仙王屋山去數月復出見</hi>
　　　<hi>河南少尹李素素立之府門使吏卒脱道士服給冠帶送付其母</hi>
非癡非狂誰氏子去入黄屋稱道士白頭老母遮門啼<lb/>
挽斷衫䄂留不止翠眉新婦年二十載送還家哭穿市<lb/>
或云欲學吹鳳笙所慕靈妃嫓簫史又云時俗輕尋常<lb/>
力行險怪取貴仕神僊雖然有傳説智者盡知其妄矣<lb/>
<pb n="KR4h0140_WYG_340-6a"/>
聖君賢相安可欺乾死窮山竟何俟嗚呼余心誠豈弟<lb/>
願徃教誨究終始罰一勸百政之經不從而誅未晚耳<lb/>
誰其友親能哀憐寫吾此詩持送似<lb/>
　　　河南令舎池臺<lb/>
灌池纔盈五六丈築臺不過七八尺欲將層級壓籬落<lb/>
未許波瀾量斗石規摹雖巧何足誇景趣不逺真可惜<lb/>
長令人吏逺趨走已有蛙黽助狼籍<lb/>
　　　送無本師歸范陽<hi>賈島初為浮屠名無本</hi>
<pb n="KR4h0140_WYG_340-6b"/>
無本於為文身大不及膽吾嘗示之難勇徃無不敢蛟<lb/>
龍弄角牙造次欲手攬衆鬼囚大幽下覰襲𤣥窞<hi>音啖</hi>天<lb/>
陽熙四海注視首不頷<hi>一作顉顉低頭也</hi>鯨鵬相摩窣<hi>音速</hi>兩舉<lb/>
快一噉夫豈能必然固巳謝黯黮<hi>音啖</hi>狂詞肆滂葩低昂<lb/>
見舒慘姦窮怪變得徃徃造平澹蠭蟬碎錦纈綠池披<lb/>
菡萏芝英擢荒榛孤翮起連菼家住幽都遠未識氣先<lb/>
感來尋吾何能無殊嗜昌歜<hi>徂感切</hi>始見洛陽春桃枝綴<lb/>
紅糝遂來長安里時卦轉習坎<hi>愈遷職方員外郎島來别時十一月故云</hi>老<lb/>
<pb n="KR4h0140_WYG_340-7a"/>
嬾無鬬心乆不事鉛槧欲以金帛酬舉室常顑<hi>音坎</hi>頷念<lb/>
當委我去雪霜刻以憯獰飇攪空衢天地與頓撼勉率<lb/>
吐歌詩慰女别後覽<lb/>
　　　石鼔歌<hi>歐陽修集古錄云石鼔文在岐陽初不見稱於世至唐人始盛稱之而韋應物</hi>
　　　<hi>以為周文王之鼔至宣王刻詩耳韓退之直以為宣王之鼔在今鳳翔孔子廟鼔有十先時散</hi>
　　　<hi>棄於野鄭餘慶始置於廟而亡其二皇祐四年向傳師求於民間得之十鼓乃足  石鼔文可</hi>
　　　<hi>見者其畧曰我車既攻我馬既同又曰我車既好我馬既騊君子員獵員獵員游麋鹿速速君</hi>
　　　<hi>子之求又曰左驂旛旛右驂騝騝秀弓時射麋豕孔庶又曰其魚維何維鱮維鯉何以㯱之維</hi>
<pb n="KR4h0140_WYG_340-7b"/>
　　　<hi>楊與柳</hi>
張生手持石鼓文<hi>生即籍</hi>勸我試作石鼓歌少陵無人謫<lb/>
仙死才薄將奈石鼓何周綱陵遲四海沸宣王憤起揮<lb/>
天戈大開明堂受朝賀諸侯劒佩鳴相磨蒐於岐陽騁<lb/>
雄俊萬里禽獸皆遮羅鐫功勒成告萬世鑿石作鼔隳<lb/>
嵯峨從臣才藝咸第一揀選撰刻留山阿雨淋日炙野<lb/>
火燎鬼物守䕶煩撝呵公從何處得紙本毫髪盡備無<lb/>
差訛詞嚴義密讀難曉字體不類隸與科年深豈免有<lb/>
<pb n="KR4h0140_WYG_340-8a"/>
缺畫快劔斫斷生蛟鼉鸞翔鳳翥衆仙下珊瑚碧樹交<lb/>
枝柯金繩鐵索鎻紐壯古鼎躍水龍騰梭陋儒編詩不<lb/>
收入二雅褊迫無委蛇孔子西行不到秦掎摭星宿遺<lb/>
羲娥嗟予好古生苦晩對此涕淚雙滂沱憶昔初䝉博<lb/>
士徴其年始改稱元和故人從軍在右輔為我度量<hi>一作</hi>
<hi>量度</hi>掘臼科濯冠沐浴告祭酒如此至寳存豈多氊包席<lb/>
裹可立致十鼓祇載數駱駝薦諸太廟比郜鼎光價豈<lb/>
止百倍過聖恩若許留太學諸生講解得切磋觀經鴻<lb/>
<pb n="KR4h0140_WYG_340-8b"/>
都尚填咽坐見舉國來奔波剜苔剔蘚露節角安置妥<lb/>
帖平不頗大厦深簷與葢覆經歴乆遠期無佗中朝大<lb/>
官老於事詎肻感激徒媕<hi>音菴</hi>婀<hi>音阿</hi>牧童敲火牛礪角誰<lb/>
復著手為摩挲日銷月爍就埋沒六年西顧空吟哦羲<lb/>
之俗書趁姿媚數紙尚可博白鵝繼周八代爭戰罷無<lb/>
人收拾理則那方今太平日無事柄任儒術崇丘軻安<lb/>
能以此上論列願借辯口如懸河石鼓之歌止於此嗚<lb/>
呼吾意其蹉跎<lb/>
<pb n="KR4h0140_WYG_340-9a"/>
　　　雙鳥詩<lb/>
雙鳥海外來飛飛到中州一鳥落城市一鳥集巖幽不<lb/>
得相伴鳴爾來三千秋兩鳥各閉口萬象銜口頭春風<lb/>
巻地起百鳥皆飄浮兩鳥忽相逢百日鳴不休有耳聒<lb/>
皆聾有口反自羞百舌舊饒聲從此恒低頭得病不呻<lb/>
喚泯默至死休雷公告天公百物須膏油自從兩鳥鳴<lb/>
聒亂雷聲收鬼神怕嘲詠造化皆停留草木有微情挑<lb/>
抉示九州蟲鼠誠微物不堪苦誅求不停兩鳥鳴百物<lb/>
<pb n="KR4h0140_WYG_340-9b"/>
皆生愁不停兩鳥鳴自此無春秋不停兩鳥鳴日月難<lb/>
旋輈不停兩鳥鳴大法失九疇周公不為公孔丘不為<lb/>
丘天公怪兩鳥各捉一處囚百蟲與百鳥然後鳴啾啾<lb/>
兩鳥既别處閉聲省愆尤朝食千頭龍暮食千頭牛朝<lb/>
飲河生塵暮飲海絶流還當三千秋更起鳴相酬<lb/>
　　　贈劉師服<hi>一作命</hi>
羡君齒牙牢且潔大肉硬餅如刀截我今呀<hi>一作牙</hi>豁落<lb/>
者多所存十餘皆兀臲匙抄爛飯穏送之合口輭嚼如<lb/>
<pb n="KR4h0140_WYG_340-10a"/>
牛呞妻兒恐我生悵望盤中不飣栗與棃祇今年纔四<lb/>
十五後日懸知漸莽鹵朱顔皓頸訝莫親此外諸餘誰<lb/>
更數憶昔太公仕進初口含兩齒無贏餘虞翻十三比<lb/>
豈少遂自惋恨形於書丈夫命存百無害誰能點檢形<lb/>
骸外巨緡東釣儻可期與子共飽鯨魚膾<lb/>
　　　題炭谷湫祠堂<hi>在京兆之南終南之下祈雨之所也南山秋懐詩皆見之</hi>
萬生<hi>一作物</hi>都陽明幽暗鬼所寰嗟龍獨何智出入人鬼<lb/>
間不知誰為助若執造化關厭處平地水巢居插天山<lb/>
<pb n="KR4h0140_WYG_340-10b"/>
列峯若攢指石盂仰環環巨靈髙其捧保此一掬慳森<lb/>
沈固含蓄本以儲陰奸魚鼈䝉擁護羣嬉傲天頑翾翾<lb/>
<hi>音喧</hi>棲託禽飛飛一何閒祠堂像侔真擢玉紆煙鬟羣怪<lb/>
儼伺候恩威在其顔我來日正中悚惕思先還寄立尺<lb/>
寸地敢言來途艱吁無吹毛刃血此牛蹄殷至令乗水<lb/>
旱鼓舞寡與鰥林叢鎮冥冥窮年無由刪妍英雜豔實<lb/>
星𤨏黄朱斑石級皆險滑顛躋莫牽攀龍<hi>宋刻作尨</hi>區雛衆<lb/>
碎付與宿已頒棄去可奈何吾其死茅菅<lb/>
<pb n="KR4h0140_WYG_340-11a"/>
　　　聽穎<hi>一作潁</hi>師彈琴<lb/>
昵昵<hi>一作娓娓</hi>兒女語恩怨相爾汝劃然變軒昂勇士赴敵<lb/>
場浮雲柳絮無根蔕天地濶逺隨飛揚喧啾百鳥羣忽<lb/>
見孤鳳皇躋攀分寸不可上失勢一落千丈强嗟余有<lb/>
兩耳未省聽絲篁自聞穎師彈起坐在一旁<hi>一作牀</hi>推手<lb/>
遽止之濕衣淚滂滂穎乎爾誠能無以冰炭置我腸<lb/>
　　　送陸暢歸江南<hi>暢娶董溪女溪丞相晉第二子愈嘗為晉從事故云門下士</hi>
舉舉江南子<hi>唐人以舉止端麗為舉舉</hi>名以能詩聞一來取髙第官<lb/>
<pb n="KR4h0140_WYG_340-11b"/>
佐東宫軍迎婦丞相府誇映秀士羣鸞鳴桂樹間觀者<lb/>
何繽紛人事喜顛倒旦夕異所云蕭蕭青雲幹遂逐荆<lb/>
棘焚歲晚鴻雁過鄉思見新文踐此秦關雪家彼吳洲<lb/>
雲悲啼上車女骨肉不可分感慨都門别丈夫酒方醺<lb/>
我實門下士力薄蚋與蚊受恩不即報永負湘中墳<lb/>
　　　送進士劉師服東歸<lb/>
猛虎落檻穽坐食如孤㹠丈夫在富貴豈必守一門公<lb/>
心有勇氣公口有直言奈何任埋沒不自求騰軒僕本<lb/>
<pb n="KR4h0140_WYG_340-12a"/>
亦進士頗嘗究根源由來骨鯁材喜被輭弱吞低頭受<lb/>
侮笑隠忍硉兀寃泥雨城東路夏槐作雲屯還家雖闕<lb/>
短指日親晨飱攜持令名歸自足貽家尊時節不可翫<lb/>
親交可攀援勉來取金紫勿乆休中園<lb/>
　　　嘲魯連子<hi>齊田巴辯於徂丘議於稷下一日而服千人有徐劫弟子曰魯連年十二</hi>
　　　<hi>謂劫曰臣願當田子使不得復説魯連徃見田巴巴於是杜口易業終身不談</hi>
魯連細而<hi>一作兒</hi>黠有似黄鷂子田巴兀老蒼憐汝矜爪<lb/>
觜開端要驚人雄跨吾厭矣髙拱禪鴻聲若輟<hi>一作啜</hi>一<lb/>
<pb n="KR4h0140_WYG_340-12b"/>
杯水獨稱唐虞賢顧未知之耳<lb/>
　　　贈張籍<lb/>
吾老著<hi>一作嗜</hi>讀書餘事不挂眼有兒雖甚憐教示不免<lb/>
簡君來好呼出踉蹡越門限懼其無所知見則先媿赧<lb/>
昨因有縁事上馬插手版留君住㕔食使立侍盤<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>薄<lb/>
暮歸見君迎我笑而莞指渠相賀言此是萬金産吾愛<lb/>
其風骨粹美無可揀試將詩義授如以肉貫丳<hi>音產</hi>開袪<lb/>
露毫末自得髙蹇嵼我身蹈丘軻爵位不早綰固宜長<lb/>
<pb n="KR4h0140_WYG_340-13a"/>
有人文章紹編剗感荷君子徳怳若乗朽棧召令吐所<lb/>
記解摘了瑟僴顧視窻壁間親戚競覘矕<hi>音滿</hi>喜氣排寒<lb/>
冬逼耳鳴睍睆如今更誰恨便可耕灞滻<lb/>
　　　調張籍<lb/>
李杜文章在光燄萬丈長不知羣兒愚那用故謗傷蚍<lb/>
蜉撼大樹可笑不自量伊我生其後舉頸遥相望夜夢<lb/>
多見之晝思反微茫徒觀斧鑿痕不矚治水航想當施<lb/>
手時巨刃磨<hi>一作摩</hi>天揚垠崖劃崩豁乾坤擺雷硠惟此<lb/>
<pb n="KR4h0140_WYG_340-13b"/>
兩夫子家居率荒凉帝欲長吟哦故遣起且僵翦翎送<lb/>
籠中使看百鳥翔平生千萬篇金䪥垂琳琅仙官敕六<lb/>
丁雷電下取將流落人間者太山一毫芒我願生兩翅<lb/>
捕逐出八荒精誠感交通百怪入我腸刺手拔鯨牙舉<lb/>
瓢酌天漿騰身跨汗漫不著織女襄顧語地上友經營<lb/>
無太忙乞君飛霞佩與我髙頡頏<lb/>
　　　盧郎中雲夫寄示送盤谷子詩兩章歌以和之<lb/>
昔尋李愿向盤谷正見髙崖巨壁爭開張是時新晴天<lb/>
<pb n="KR4h0140_WYG_340-14a"/>
井溢<hi>天井關名在太行山上水經曰天井溪出天井關北流注白水世謂之北流泉</hi>誰把長劒<lb/>
倚太行衝風吹破落天外飛雨白日灑洛陽東蹈燕川<lb/>
食曠野有饋木蕨芽滿筐馬頭溪<hi>溪名</hi>深不可厲借車載<lb/>
過水入箱平沙綠浪榜方口<hi>地名</hi>雁鴨飛起穿垂楊窮探<lb/>
極覽頗恣横物外日月本不忙歸來辛苦欲誰為坐令<lb/>
再徃之計墮渺芒閉門長安三日雪推書撲筆歌慨慷<lb/>
旁無壯士遣屬和逺憶盧老詩顛狂開緘忽覩送歸作<lb/>
字向紙上皆軒昂又知李侯竟不顧方冬獨入崔嵬藏<lb/>
<pb n="KR4h0140_WYG_340-14b"/>
我今進退幾時決十年蠢蠢隨朝行家請官供不報答<lb/>
何<hi>一作無</hi>異雀鼠偷太倉行抽手版付丞相不待彈劾還<lb/>
耕桑<lb/>
　　　寄皇甫湜<hi>湜睦州新安人</hi>
敲門驚晝睡問報睦州吏手把一封書上有皇甫字坼<lb/>
書放牀頭涕與淚垂四<hi>一作泗</hi>昏昏還就枕惘惘夢相值<lb/>
悲哉無竒術安得生兩翅<lb/>
　　　病中贈張十八<lb/>
<pb n="KR4h0140_WYG_340-15a"/>
中虗得暴下避冷卧北窻不蹋曉鼓朝安眠聽逢逢籍<lb/>
也處閭里抱能未施邦文章自娯戲金石日擊撞龍文<lb/>
百斛鼎筆力可獨扛談舌乆不掉非君亮誰雙扶几導<lb/>
之言曲節初摐摐<hi>音窗</hi>半途喜開鑿派别失大江吾欲盈<lb/>
其氣不令見麾幢牛羊滿田野解斾束空杠傾尊與斟<lb/>
酌四壁堆罌缸𤣥帷隔雪風照爐釘明釭夜䦨縱捭<hi>音擺</hi>
闔哆口疏眉厖勢侔髙陽翁坐約齊横降<hi>音杭</hi>連日挾所<lb/>
有形軀頓胮<hi>音滂</hi>肛將歸乃徐謂子言得無□<hi>音厖</hi>回軍與<lb/>
<pb n="KR4h0140_WYG_340-15b"/>
角逐斫樹收窮龎雌聲吐款要酒壺綴羊腔君乃崐崘<lb/>
渠籍乃嶺頭瀧譬如蟻蛭微詎可陵崆㟅幸願終賜之<lb/>
斬拔枿與樁從此識歸處東流水淙淙<lb/>
　　　雜詩<lb/>
古史散左右詩書置後前豈殊蠧書<hi>一作書蠧</hi>蟲生死文字<lb/>
間古道自愚憃<hi>一作戇一作惷</hi>古言自包纒當今固殊古誰與<lb/>
為欣歡獨攜無言子共升崑崙巔長風飄襟裾遂起飛<lb/>
髙圓下視禹九州一塵集毫端遨嬉未云幾下已億萬<lb/>
<pb n="KR4h0140_WYG_340-16a"/>
年向者夸奪子萬墳厭其巔惜哉抱所見白黑未及分<lb/>
慷慨為悲咤淚如九河飜指摘相告語雖還今誰親翩<lb/>
然下大荒被髪騎騏驎<lb/>
　　　寄崔二十六立之<lb/>
西城員外丞<hi>元和初立之以前大理評事黜官再轉為藍田縣丞西城謂藍田也</hi>心迹兩<lb/>
屈竒徃歲戰詞賦不將勢力隨下驢入省門左右驚紛<lb/>
披傲兀坐試席深叢<hi>一作巖</hi>見孤羆文如飜水成初不用<lb/>
意為四座各低面不敢捩眼窺升階揖侍郎<hi>立之中元和四年進</hi>
<pb n="KR4h0140_WYG_340-16b"/>
<hi>士第知舉侍郎劉太眞</hi>歸舎日未欹佳句喧衆口考官敢瑕疵連<lb/>
年收科第若摘頷底髭回首卿相位通途無他岐豈論<lb/>
校書郎袍笏光參差童穉見稱説祝身得如斯儕輩妬<lb/>
且熱喘如竹筒吹老婦願嫁女約不論財貲老翁不量<lb/>
分累月笞其兒攪攪爭附託無人角雄雌由來人間事<lb/>
翻覆不可知安有巢中鷇<hi>音寇</hi>插翅飛天陲駒麛著爪牙<lb/>
猛虎借與皮汝頭有繮繫汝脚有索縻陷身泥溝間誰<lb/>
復稟指撝不脱吏部選可見偶與竒又作朝士貶得非<lb/>
<pb n="KR4h0140_WYG_340-17a"/>
命所施客居京城中十日營一炊逼迫走巴蠻<hi>一作巒</hi>恩<lb/>
愛座上離昨來漢水頭始得完孤羇桁<hi>音行</hi>挂新衣裳盎<lb/>
棄食殘糜茍無飢寒苦那用分髙卑憐我還好古宦途<lb/>
同險巇毎旬遺我書竟歲無差池新篇奚其思風幡肆<lb/>
逶迤又論諸毛功劈水看蛟螭雷電生睒<hi>音閃</hi>晹<hi>音釋</hi>角鬛<lb/>
相撑披屬我感窮景抱華不能摛唱來和相報媿歎俾<lb/>
我疵又寄百尺綵緋紅相盛衰巧能喻其誠深淺抽肝<lb/>
脾開展放我側方餐涕垂匙朋交日凋謝存者逐利移<lb/>
<pb n="KR4h0140_WYG_340-17b"/>
子寜獨迷誤綴綴意益彌舉頭庭樹豁狂飇巻寒曦迢<lb/>
遞山河隔何由應塤篪别來就十年君馬記騧驪長女<lb/>
當及事誰助出帨縭諸男皆秀朗幾能守家規文字鋭<lb/>
氣在輝輝見旌麾摧腸與慼容能復持酒巵我雖未耋<lb/>
老髪秃骨力羸所餘十九齒飄颻盡浮危𤣥花著兩眼<lb/>
視物隔褷䙰<hi>唐本作視物劇隔褷</hi>燕席謝不詣游鞍懸莫騎敦敦<lb/>
凭書案譬彼鳥黏黐<hi>丑知切</hi>且吾聞之師不以物自隳孤<lb/>
豚眠糞壤不慕太廟犧君看一時人幾輩先騰馳過半<lb/>
<pb n="KR4h0140_WYG_340-18a"/>
黑頭死陰蟲食枯骴<hi>音疵殘骨</hi>歡華不滿眼咎責塞兩儀觀<lb/>
名計之利<hi>一作實</hi>詎足相陪裨仁者恥貪冒受祿量所宜<lb/>
無能食國惠豈異哀癃罷乆欲辭謝去休令衆睢睢<hi>音隋</hi>
况又嬰疹疾寜保軀不貲不能前死罷内實慙神祗舊<lb/>
籍在東郡茅屋枳棘籬還歸非無指灞渭揚春澌生兮<lb/>
耕吾疆死也埋吾陂文書自傳道不仗史筆垂夫子固<lb/>
吾黨新恩釋銜羈去來伊洛上相待安罛<hi>音孤</hi>箄<hi>音卑</hi>我有<lb/>
雙飲<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>其銀得朱<hi>音殊</hi>提<hi>音時</hi>黄金塗物象雕鐫妙工倕乃<lb/>
<pb n="KR4h0140_WYG_340-18b"/>
令千里鯨么麽微螽斯猶能爭明月擺掉出渺瀰野草<lb/>
花葉細不辨薋菉葹緜緜相糾結狀似環城陴四隅芙<lb/>
蓉樹擢豔皆猗猗鯨以興君身失所逢百罹月以喻夫<lb/>
道僶勉勵莫虧草木明覆載妍醜齊榮萎願君恒御之<lb/>
行止雜燧觿異日期對舉當如合分支<hi>通鑑元魏熙平元年立法在軍</hi>
<hi>有功者行臺給券當中䜿裂一支給勲人一支送門下以防偽巧今人亦謂析産符契為分支帳即此義也愈</hi>
<hi>以雙<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>之一贈崔故末句如此</hi>
　　　月蝕詩效<hi>閣本作刪</hi>玉川子作<hi>憲宗元和五年時為河南令</hi>
<pb n="KR4h0140_WYG_340-19a"/>
元和庚寅斗插子月十四日三更中森森萬木夜僵立<lb/>
寒氣屓<hi>音戲</hi>奰<hi>音僃</hi>頑無風月形如白盤完完上天東忽然<lb/>
有物來噉之不知是何蟲如何至神物遭此狼狽凶星<lb/>
如撒沙出攢集爭强雄油燈不照夕是夕吐燄如長虹<lb/>
玉川子涕泗下中庭獨行<hi>獨下或有自字</hi>念此日月者為天之<lb/>
眼睛此猶不自保吾道何由行嘗聞古老言疑是蝦蟇<lb/>
精徑圓千里納女腹何處養女百醜形杷<hi>一作爬</hi>沙脚手<lb/>
鈍誰使女解緣青冥黄帝有四目帝舜重其明今天祇<lb/>
<pb n="KR4h0140_WYG_340-19b"/>
兩目何故許食使偏盲堯呼大水浸十日不惜萬國赤<lb/>
子魚頭生女於此時若食日雖食八九無嚵名赤龍黑<lb/>
鳥<hi>日下三足烏也</hi>燒口熱翎鬛倒側相搪撐婪酣大肚遭一飽<lb/>
飢腸徹死無由鳴後時食月罪當死天羅磕<hi>音榼</hi>匝何處<lb/>
逃汝刑玉川子立於庭而言曰地行賤臣仝再拜敢告<lb/>
上天公臣有一寸刃可刳凶蟇腸無梯可上天天階無<lb/>
由有臣蹤寄牋東南風天門西北祈風通丁寜附耳莫<lb/>
漏泄薄命正值飛廉慵東方青色龍牙角何呀呀從官<lb/>
<pb n="KR4h0140_WYG_340-20a"/>
百餘座嚼啜煩官家月蝕汝不知安用為龍窟天河赤<lb/>
鳥司南方尾秃翅觰<hi>陟加切角上張也字亦作<graphic n="KR2156" url="https://raw.githubusercontent.com/kanripo/KR-Gaiji/master/images/KR2156.png" mimeType="image/png"/>
                    </hi>沙月蝕於汝頭汝<lb/>
口開呀呀蝦蟇掠汝兩吻過忍學省事不以汝觜啄蝦<lb/>
蟇於菟蹲於西旗旄衞毿<hi>音參</hi>㲚<hi>音沙</hi>旣從白帝祠又食於<lb/>
蜡禮有加忍令月被惡物食枉於汝口插齒牙烏龜怯<lb/>
姦怕寒縮頸以殻自遮終令夸娥<hi>列子夸娥氏二子負二山葢有神力者</hi>
抉汝出卜師燒錐鑽灼滿板如星羅此外内外官<hi>天文志經</hi>
<hi>星常宿中外官百十八名七百八十三星</hi>𤨏細不足科臣請悉埽除慎勿許<lb/>
<pb n="KR4h0140_WYG_340-20b"/>
語令啾譁并光全耀歸我月盲眼鏡淨無纖瑕弊<hi>一作斃</hi>
蛙拘送主府官帝箸下腹嘗其皤依前使兔操杵臼玉<lb/>
階桂樹閒婆娑姮娥還宫室太陽有室家天雖髙耳屬<lb/>
地感臣赤心使臣知意雖無明言潛喻厥旨有氣有形<lb/>
皆吾赤子雖忿大傷忍殺孩穉還汝月明安行於次盡<lb/>
釋衆罪以蛙磔死<lb/>
　　　孟生詩<hi>文粹作孟先生詩建孟郊下第送之謁徐州張  封也</hi>
孟生江海士古貎又古心嘗讀古人書謂言古猶今作<lb/>
<pb n="KR4h0140_WYG_340-21a"/>
詩三百首窅黙咸池音騎驢到京國欲和熏風琴豈識<lb/>
天子居九重鬱沉沉一門百夫守無籍不可尋晶光蕩<lb/>
相射旗㦸翩以森遷延乍却走驚怪靡自任舉頭看白<lb/>
日泣涕下霑襟朅來遊公卿莫肻低華簪諒非軒冕族<lb/>
應對多差參萍蓬風波急桑榆日月侵奈何從進士此<lb/>
路轉嶇嶔<hi>音欽</hi>異質忌處羣孤芳難寄林誰憐松桂性競<lb/>
愛桃李陰朝悲辭樹葉夕感歸巢禽顧我多慷慨窮檐<lb/>
時見臨清宵靜相對髪白聆苦吟采蘭起幽念渺然望<lb/>
<pb n="KR4h0140_WYG_340-21b"/>
東南秦吳脩且阻兩地無數金我論徐方牧好古天下<lb/>
欽竹實鳳所食徳馨神所歆求觀衆丘小必上泰山岑<lb/>
求觀衆流細必泛滄溟深子其聽我言可以當所箴既<lb/>
獲則思返無為乆滯淫卞和試三獻期子在秋砧<lb/>
　　　射訓狐<hi>徳宗時裵延齡韋渠牟等用事人爭出其門詩意有所諷也</hi>
有鳥夜飛名訓狐矜凶挾狡誇自呼<hi>唐五行志休留一名訓狐或曰訓狐</hi>
<hi>其聲也因以名之</hi>乗時陰黑止我屋聲勢慷慨非常麤安然大<lb/>
喚誰畏忌造作百怪非無須聚鬼徴妖自朋扇擺掉栱<lb/>
<pb n="KR4h0140_WYG_340-22a"/>
桷頽暨塗慈母抱兒怕入席那暇更護雞窠雛我念乾<lb/>
坤徳泰大卵此惡物常勤劬縱之豈即遽有害斗柄行<lb/>
拄西南隅誰謂停奸計尤劇意欲唐突羲和烏侵更歴<lb/>
漏氣彌厲何由僥倖休須臾咨余徃射豈得已候女兩<lb/>
眼張睢盱梟驚墮梁蛇走竇一夫<hi>閣本作矢</hi>斬頸羣雛枯<lb/>
　　　將歸贈孟東野房蜀客<hi>蜀客名次卿</hi>
君門不可入勢利<hi>一作力</hi>互相推借問讀書客胡為在京<lb/>
師舉頭未能對閉眼聊自思倐忽十六年終朝苦寒飢<lb/>
<pb n="KR4h0140_WYG_340-22b"/>
宦途竟寥落鬚髪坐差池潁水清且寂箕山坦而夷如<lb/>
今便當去咄咄無自疑<lb/>
　　　答孟郊<lb/>
規模<hi>一作謀</hi>背時利文字覰天巧人皆餘酒肉子獨不得<lb/>
飽纔春思已亂始秋悲又攪朝餐動及午夜諷恒至卯<lb/>
名聲暫羶腥腸肚鎭煎煼<hi>音炒</hi>古心雖自鞭世路終難拗<lb/>
弱拒喜張臂猛拏閒縮爪見倒誰肻扶從嗔我須齩<lb/>
　　　從仕<lb/>
<pb n="KR4h0140_WYG_340-23a"/>
　居閒食不足從仕力難任兩事皆害性一生恒苦心黄<lb/>
　昏歸私室惆悵起歎音棄置人間世古來非獨今<lb/>
　　　　短燈檠歌<lb/>
　長檠八尺空自長短檠二尺便且光黄簾綠幕朱户閉<lb/>
　風露氣入秋堂凉裁衣寄逺淚眼暗搔頭頻挑移近牀<lb/>
　太學儒生東魯客二十辭家來射策夜書細字綴語言<lb/>
　兩目眵<hi>音癡</hi>昏頭雪白此時提攜當案前看書到曉那能<lb/>
　眠一朝富貴還自恣長檠髙張照珠翠吁嗟世事無不<lb/>
<pb n="KR4h0140_WYG_340-23b"/>
　然牆角君看短檠棄<lb/>
　　　　送劉師服<lb/>
　夏半陰氣始淅然雲景秋蟬聲入客耳驚起不可留草<lb/>
　草具盤饌不待酒獻酬士生為名累有似魚中鉤齎材<lb/>
　入市賣貴者恒難售豈不畏顦顇為功忌中休勉哉耘<lb/>
　其業以待歲晚收<lb/>
　<lb/>
御定全唐詩卷三百四十<lb/>
</p>
<p>
</p>
  </div>
</body>
</text>
</TEI>
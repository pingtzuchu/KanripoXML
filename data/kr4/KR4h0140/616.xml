<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_616-1a"/>
　欽定四庫全書<lb/>
御定全唐詩巻六百十六<lb/>
　　皮日休<lb/>
　　　　雜體詩<hi>并序</hi>
　　　案舜典帝曰䕫命汝典樂敎胄子詩言志歌永言<lb/>
　　　在焉周禮太師之職掌教六詩諷賦既興風雅互<lb/>
　　　作雜體遂生焉後係之於樂府盖典樂之職也在<lb/>
　　　漢代李延年為恊律造新聲雅道雖缺樂府乃盛<lb/>
<pb n="KR4h0140_WYG_616-1b"/>
　　　鐃歌鼔吹拂舞予俞因斯而興詞之體不得不因<lb/>
　　　時而易也古樂書論之甚詳今不能備載載其他<lb/>
　　　見者案漢武集元封三年作柏梁臺詔羣臣二千<lb/>
　　　石有能為七言詩者乃得上坐帝曰日月星辰和<lb/>
　　　四時梁王曰驂駕駟馬從梁來由是聫句興焉孔<lb/>
　　　融詩曰漁父屈節水潛匿方作郡姓名字離合也<lb/>
　　　由是離合興焉晉傅咸有迴文反覆詩二首云反<lb/>
　　　覆其文者以示憂心展轉也悠悠逺邁獨煢煢是<lb/>
<pb n="KR4h0140_WYG_616-2a"/>
　　也由是反覆興焉晉溫嶠有迴文虛言詩云寜神<lb/>
　　静泊損有崇亡由是迴文興焉梁武帝云後牖有<lb/>
　　朽栁沈約云偏眠船舷邊由是疊韻興焉詩云螮<lb/>
　　蝀在東又曰鴛鴦在梁由是雙聲興焉詩云維南<lb/>
　　有箕不可以簸揚維北有斗不可以挹酒漿近乎<lb/>
　　戲也古詩或為之盖風俗之言也古有采詩官命<lb/>
　　之曰風人圍棊燒敗襖看子故依然由是風人之<lb/>
　　作興焉梁書云昭明善賦短韻吳均善壓強韻今<lb/>
<pb n="KR4h0140_WYG_616-2b"/>
　　亦效而為之存於編中陸生與余各有是為凡八<lb/>
　　十六首至如四聲詩三字離合全篇雙聲疊韻之<lb/>
　　作悉陸生所為又足見其多能也案齊竟陵王郡<lb/>
　　縣詩曰追芳承荔浦揖道信雲丘縣名由是興焉<lb/>
　　案梁元藥名詩曰戍客恒山下當思衣錦歸藥名<lb/>
　　由是興焉陸與予亦有是作至如鮑昭之建除沈<lb/>
　　炯之六甲十二屬梁簡文之卦名陸惠曉之百姓<lb/>
　　梁元帝之鳥名龜兆蔡黄門之口字古兩頭纖纖<lb/>
<pb n="KR4h0140_WYG_616-3a"/>
　　藁砧五雜組已降非不能也皆鄙而不為噫由古<lb/>
　　至律由律至雜詩之道盡乎此也近代作雜體唯<lb/>
　　劉賔客集中有迴文離合雙聲疊韻如聫句則莫<lb/>
　　若孟東野與韓文公之多他集罕見足知為之之<lb/>
　　難也陸與予竊慕其為人遂合己作為雜體一巻<lb/>
　　屬予序雜體之始云<lb/>
　　　　苦雨雜言寄魯望<lb/>
吳中十日涔涔雨歊蒸庳下豪家苦可憐臨頓陸先生<lb/>
<pb n="KR4h0140_WYG_616-3b"/>
獨自翛然守環堵兒飢僕病漏空厨無人肯典破衣裾<lb/>
螺蠃時時上几案鼃黽徃徃跳琴書桃花米斗半百錢<lb/>
枯荒濕壊炊不然兩牀苮席一素几仰卧高聲吟太𤣥<lb/>
知君志氣如鐵石甌冶雖神銷不得乃知苦雨不復侵<lb/>
枉費畢星無限力鹿門人作州從事周章似鼠唯知醉<lb/>
府金廪粟虛請來憶著先生便知媿媿多饋少真徒然<lb/>
相見唯知攜酒錢豪華滿眼語不信不如直上天公牋<lb/>
天公牋方修次且榜鳴篷來一醉<lb/>
<pb n="KR4h0140_WYG_616-4a"/>
　　　　奉和魯望齊梁怨别次韻<lb/>
芙蓉泣恨紅鉛落一朶别時煙似幕鴛鴦剛解惱離心<lb/>
夜夜飛來櫂邊泊<lb/>
　　　　奉和魯望曉起迴文<lb/>
孤煙曉起初原曲碎樹㣲分半浪中湖後釣筒移夜雨<lb/>
竹傍眠几側晨風圖梅帶潤輕霑墨畫蘚經蒸半失紅<lb/>
無事有杯持永日共君惟好隠墻東<lb/>
　　　　奉詶魯望夏日四聲四首<lb/>
<pb n="KR4h0140_WYG_616-4b"/>
　　　　　平聲<lb/>
塘平芙蓉低庭閒梧桐高清烟埋陽烏藍空含秋毫冠<lb/>
傾慵移簪杯乾將餔糟翛然非隨時夫君真吾曹<lb/>
　　　　　平上聲<lb/>
溝渠通疎荷浦嶼隠殘篠舟閒攢輕蘋槳動起静鳥隂<lb/>
稀餘桑閒縷盡晩繭小吾徒當斯時此道可以了<lb/>
　　　　　平去聲<lb/>
怡神時高吟快意乍四顧村深啼愁鵑浪霽醒睡鷺書<lb/>
<pb n="KR4h0140_WYG_616-5a"/>
疲行終朝罩困卧至暮吁嗟當今交暫貴便異路<lb/>
　　　　　平入聲<lb/>
先生何違時一室習寂歴松聲將飄堂岳色欲壓席彈<lb/>
琴奔𤣥雲斸藥折白石如教題君詩若得札玉冊<lb/>
　　　　苦雨中又作四聲詩寄魯望<lb/>
　　　　　平聲<lb/>
涔涔將經旬昏昏空迷天鸕鷀成羣嬉芙蓉相偎眠魚<lb/>
通蓑衣城㠶過菱花田秋收吾無望悲之真徒然<lb/>
<pb n="KR4h0140_WYG_616-5b"/>
　　　　　平上聲<lb/>
河平州橋危壘晩水鳥上衝崖搜松根㸃沼寫芡響舟<lb/>
輕通縈紆棧墮阻指掌攜橈將尋君渚滿坐可徃<lb/>
　　　　　平去聲<lb/>
狂霖昏悲吟瘦桂對病卧檐虛能彯斜舍蠹易漏破宵<lb/>
愁將琴攻晝悶用睡過堆書仍傾觴富貴未換箇<lb/>
　　　　　平入聲<lb/>
羇棲愁霖中缺宅屋木惡荷傾還驚魚竹滴復觸鶴閒<lb/>
<pb n="KR4h0140_WYG_616-6a"/>
僧千聲琴宿客一笈藥悠然思夫君忽憶蠟屐著<lb/>
　　　　奉和魯望疊韻雙聲二首<lb/>
　　　　　疊韻山中吟<lb/>
穿烟泉潺湲觸竹犢轂觫荒篁香牆匡熟鹿伏屋<hi>一作屈</hi>
曲<lb/>
　　　　　雙聲溪上思<lb/>
疎杉低通灘冷鷺立亂浪草彩欲夷猶雲容空澹蕩<lb/>
　　　　奉和魯望疊韻吳宫詞二首<lb/>
<pb n="KR4h0140_WYG_616-6b"/>
侵深尋嶔岑勢厲衛睥睨荒王將鄉亡細麗蔽袂逝<lb/>
枍栺替製曳康莊傷荒涼主虜部伍苦嬙亡房廊香<lb/>
　　　　奉和魯望閒居雜題五首<lb/>
　　　　　晩秋吟<hi>以題十五字離合</hi>
東臯煙雨歸耕日免去𤣥<hi>一作黄</hi>冠手刈禾火滿酒爐詩<lb/>
在口今人無計奈儂何<lb/>
　　　　　好詩景<lb/>
青盤香露傾荷女子墨風流更不言寺寺雲蘿堪度日<lb/>
<pb n="KR4h0140_WYG_616-7a"/>
京塵到死撲侯門<lb/>
　　　　　醒聞檜<lb/>
解洗餘酲晨半酉<hi>一作酒</hi>星星先吹起雲門耳根無<hi>一作莫</hi>
厭聽佳木㑹盡山中寂静源<lb/>
　　　　　寺鐘暝<lb/>
百縁斗藪無塵土寸地章煌欲布金重擊蒲牢㟏山日<lb/>
冥冥烟樹覩棲禽<lb/>
　　　　　砌思步<lb/>
<pb n="KR4h0140_WYG_616-7b"/>
襹襹古薜繃危石切切隂螿應晩田心事萬端何處止<lb/>
少夷峰下舊雲泉<lb/>
　　　　奉和魯望藥名離合夏日即事三首<lb/>
季春人病抛芳杜仲夏溪波繞壊垣衣典濁醪身倚桂<lb/>
心中無事到雲昏<lb/>
數曲急溪衝細竹葉舟來徃盡能通草香石冷無辭逺<lb/>
志在天台一遇中<lb/>
桂葉似茸含露紫葛花如綬蘸溪黄連雲更入幽深地<lb/>
<pb n="KR4h0140_WYG_616-8a"/>
骨録閒㩦相獵郎<lb/>
　　　　懐錫山藥名離合二首<lb/>
暗竇養泉容決決明園䕶桂放亭亭歴山居處當天半<lb/>
夏裏松風盡足聽<lb/>
曉景半和山氣白薇香清淨雜纖雲實頭自<hi>一事</hi>作是眠<lb/>
平石腦側空林看虎羣<lb/>
　　　　懐鹿門縣名離合二首<lb/>
山瘦更培秋後桂溪澄閒數晩來魚臺前過雁盈千百<lb/>
<pb n="KR4h0140_WYG_616-8b"/>
泉石無情不寄書<lb/>
十里松蘿隂亂石門前幽事雨來新野霜濃處憐殘菊<lb/>
潭上花開不見人<lb/>
　　　　奉和魯望寒日古人名一絶<lb/>
北顧歡遊悲沈宋<hi>梁武改為北顧</hi>南徐陵寢歎齊梁水邊韶景<lb/>
無窮栁寒被江淹一半黄<lb/>
　　　　胥口即事六言二首<lb/>
波光杳杳不極霽景澹澹初斜黒蛺蝶粘蓮蘂紅蜻蜓<lb/>
<pb n="KR4h0140_WYG_616-9a"/>
褭蔆花鴛鴦一處兩處舴艋三家五家㑹把酒船偎荻<lb/>
共君作箇生涯<lb/>
拂釣清風細麗飄蓑暑雨霏㣲湖雲欲散未散嶼鳥將<lb/>
飛不飛換酒帩頭把看載蓮艇子撐歸斯人到死還樂<lb/>
誰道剛須用機<lb/>
　　　　夜㑹問荅十<lb/>
寒夜清<hi>日休問龜䝉</hi>簾外迢迢星斗明况有蕭閒洞中客吟<lb/>
為紫鳯呼凰聲<hi>時華陽廣文先生在焉</hi>
<pb n="KR4h0140_WYG_616-9b"/>
癭木杯<hi>龜䝉問日休</hi>杉贅楠瘤刳得來莫怪家人畔邊笑渠<lb/>
心祗爱黄金罍<lb/>
落霞琴<hi>日休問賁</hi>寥寥山水揚清音玉皇仙馭碧雲逺空使<lb/>
松風終日吟<lb/>
蓮花燭<hi>賁問日休</hi>亭亭嫰蘂生紅玉不知含淚怨何人欲問<lb/>
無由得心曲<lb/>
金火障<hi>日休問龜䝉</hi>紅獸飛來射羅幌夜來斜展掩深爐半<lb/>
睡芙蓉香蕩漾<lb/>
<pb n="KR4h0140_WYG_616-10a"/>
　憶山月<hi>龜䝉問賁</hi>前溪後溪清復絶看看又及桂花時空寄<lb/>
　子規啼處血<lb/>
　錦鯨薦<hi>賁問日休</hi>碧香紅膩承君宴幾度閒眠却覺來彩鱗<lb/>
　飛出雲濤靣<lb/>
　懐溪雲<hi>日休問龜䝉</hi>漠漠閒籠鷗鷺羣有時日暮碧將合還<lb/>
　被魚舟來觸分<lb/>
　霜中笛<hi>龜䝉問日休</hi>落梅一曲瑤華滴不知青女是何人三<lb/>
　奏未終頭已白<lb/>
<pb n="KR4h0140_WYG_616-10b"/>
　月下橋<hi>日休問龜䝉</hi>風外拂殘衰栁條倚欄杆處獨自立青<lb/>
　翰何人吹玉簫<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_747-1a"/>
　欽定四庫全書<lb/>
御定全唐詩巻七百四十七<lb/>
　　李中<lb/>
　李中字有中隴西人仕南唐為淦陽宰碧雲集三巻今<lb/>
　編詩四巻<lb/>
　　　春日作<lb/>
　和氣來無象物情還暗新乾坤一夕雨草木萬方春染<lb/>
　<hi>一作澡</hi>水煙光媚催花鳥語頻髙臺曠望處歌詠屬詩人<lb/>
<pb n="KR4h0140_WYG_747-1b"/>
　　　　寒江暮泊寄左偃<lb/>
　維舟蘆荻㟁離恨若為寛煙火人家逺汀洲暮雨寒天<lb/>
　涯孤夢去篷底一燈殘不是憑騷雅相思寫亦難<lb/>
　　　　喜春雨有寄<lb/>
　青春終日雨公子莫思晴任阻西園㑹且觀南畆耕最<lb/>
　憐滋壠麥不恨濕林鶯父老應相賀豐年兆已成<lb/>
　　　　魏夫人壇<lb/>
　仙壇遺跡在苔合落花明絳節何年返白雲終日生旋<lb/>
<pb n="KR4h0140_WYG_747-2a"/>
新芳草色依舊偃松聲欲問希夷事音塵隔上清<lb/>
　　　訪洞神宫邵道者不遇<lb/>
閒來仙觀問希夷雲滿<hi>一作隔</hi>星壇水滿池羽客不知何處<lb/>
去洞前花落立多時<lb/>
　　　寄贈致仕沈彬郎中<lb/>
鶴氅換朝服逍遥雲水鄉有時乗一葉載酒入三湘塵<lb/>
夢年來息詩魔老亦<hi>一作更</hi>狂蓴羮與鱸鱠秋興㝡宜<hi>一作應</hi>長<lb/>
　　　贈别<lb/>
<pb n="KR4h0140_WYG_747-2b"/>
行杯酌罷歌聲歇不覺前汀月又生自是離人魂易斷<lb/>
落花芳草本無情<lb/>
　　　送劉恭逰廬山兼寄令上人<lb/>
松桂煙霞蔽梵宫詩流閑去訪支公石堂磬斷相逢夜<lb/>
五老月生谿影空<lb/>
　　　宿廬山白雲峰重道者院<lb/>
絶頂松堂喜暫逰一宵𤣥論接浮丘雲開碧落星河近<lb/>
月出滄溟世界秋塵裏年光何急急夢中强弱自悠悠<lb/>
<pb n="KR4h0140_WYG_747-3a"/>
他時書劒酬恩了願逐鸞車看十洲<lb/>
　　　海上從事秋日書懐<lb/>
悠悠旅宦役塵埃舊業那堪信未廻千里夢隨殘月斷<lb/>
一聲蟬送早秋來壺傾濁酒終難醉匣鎖青萍乆不開<lb/>
唯有搜吟遣懐抱凉風時復上髙臺<lb/>
　　　訪蔡文慶處士留題<lb/>
幽人棲息處一到滌塵心蘚色花隂濶棊聲竹徑深籬<lb/>
根眠野鹿池面戲江禽多謝相留宿開樽拂素琴<lb/>
<pb n="KR4h0140_WYG_747-3b"/>
　　　寄廬岳鑒上人<lb/>
岳寺棲缾錫常人親亦難病披青衲重晩剃白髭寒烘<lb/>
壁茶煙暗填溝木葉乾昔年皆禮謁頻到碧雲端<lb/>
　　　書小齋壁<lb/>
其誰肯見尋冷淡少知音塵土侵閑榻煙波隔故林竹<lb/>
風醒晩醉牕月伴秋吟道在唯求已明時豈陸沈<lb/>
　　　懷王道者<lb/>
閒思王道者逸格世難羣何處眠青嶂従來愛白雲酒<lb/>
<pb n="KR4h0140_WYG_747-4a"/>
沽應獨醉藥熟許誰分正作趨名計如何得見君<lb/>
　　　桃花<lb/>
祗應紅杏是知音灼灼偏宜間竹隂幾樹半開金谷暁<lb/>
一溪齊綻武陵深艷舒百葉時皆重子熟千年事莫尋<lb/>
誰歩宋牆明月下好香和影上衣襟<lb/>
　　　思舊逰有感<lb/>
長憶銜杯處酕醄尚未闌江南正煙雨樓上恰春寒好<lb/>
樹藏鶯宻平蕪徹野寛如今無處覔音信隔波瀾<lb/>
<pb n="KR4h0140_WYG_747-4b"/>
　　　依韻和智謙上人送李相公赴昭武軍<lb/>
暫别廟堂上雄藩去豁情秋風生鴈渚晩霧濕龍旌吟<lb/>
裏過侯服夢中歸帝城下車軍庶樂千里月華清<lb/>
　　　姑蘇懐古<lb/>
闔閭興霸日繁盛復風流歌舞一塲夢煙波千古愁樵<lb/>
人歸野徑漁笛起扁舟觸目牽傷感將行又駐留<lb/>
蘇臺蹤跡在曠望向江濱徃事誰堪問連空草自春花<lb/>
疑西子臉濤想伍胥神吟盡情難盡斜陽照路塵<lb/>
<pb n="KR4h0140_WYG_747-5a"/>
　　　贈史虚白<lb/>
致主嘉謀尚未伸慨然深志與誰論喚廻古意琴開匣<lb/>
陶出真情酒滿樽明月過溪吟釣艇落花堆席睡僧軒<lb/>
九重夢卜時終在莫向深雲獨閉門<lb/>
　　　贈蒯亮處士<lb/>
著得新書義更幽負琴何處不遨逰𤣥宫寄宿月華冷<lb/>
羽客伴吟松韻秋滿户煙霞思紫閣<hi>一作殿</hi>一帆風雨憶滄<lb/>
洲吾君側席求賢切未可懸瓢枕碧流<lb/>
<pb n="KR4h0140_WYG_747-5b"/>
　　　春夕偶作<lb/>
早是春愁觸目生那堪春夕酒初醒貫珠聲罷人歸去<lb/>
半落桃花月在庭<lb/>
　　　子規<lb/>
暮春滴血一聲聲花落年年不忍聴帶月莫啼江畔樹<lb/>
酒醒逰子在離亭<lb/>
　　　書王秀才壁<lb/>
茅舎何寥落門庭長緑蕪貧來賣書劒病起憶江湖對<lb/>
<pb n="KR4h0140_WYG_747-6a"/>
枕暮山碧伴吟凉月孤前賢多晩逹莫歎有霜鬚<lb/>
　　　春日途中作<lb/>
干禄趨名者迢迢别故林春風短亭路芳草異鄉心雨<lb/>
過江山出鶯啼村落深未知將雅道何處謝知音<lb/>
　　　依韻和蠡澤王去微秀才見寄<lb/>
咫尺風騷客難諧面繼酬相思對煙雨一雁下汀州花<lb/>
影誰家塢笛聲何處樓榰笻朗吟罷搔首獨遲留<lb/>
　　　送孫孔二秀才逰廬山<lb/>
<pb n="KR4h0140_WYG_747-6b"/>
廬山多勝景偏稱二君逰松徑蒼苔合花隂碧澗流傾<lb/>
壺同坐石搜句共登樓莫學天台客逢山即駐留<lb/>
　　　春日野望懐故人<lb/>
野外登臨望蒼蒼煙景昬暖風醫病草甘雨洗荒村雲<lb/>
散天邉野<hi>一作影</hi>潮廻島上痕故人不可見倚杖役吟魂<lb/>
　　　逰𤣥真觀<lb/>
閑吟<hi>一作閑</hi>逰古觀靜慮想神仙上景非難度隂功不易全<lb/>
醮壇松作蓋丹井蘚成錢浩浩紅塵裏誰來叩自然<lb/>
<pb n="KR4h0140_WYG_747-7a"/>
　　　劒客<lb/>
恩酬期必報豈是輙輕生神劒冲霄去誰為<hi>一作為誰</hi>平不平<lb/>
　　　鶴<lb/>
警露精神異冲天羽翼新千年一歸日誰識令威身<lb/>
　　　送致仕沈彬郎中逰茅山<lb/>
掛却朝冠披鶴氅羽人相伴恣遨逰忽因風月思茅嶺<lb/>
便挈琴樽上葉舟野寺宿時魂夢冷海門吟處水雲秋<lb/>
華陽洞府年光永莫向仙鄉擬駐留<lb/>
<pb n="KR4h0140_WYG_747-7b"/>
　　　題廬山東寺逺大師影堂<lb/>
逺公遺跡在東林徃事名存動苦吟杉檜已依靈塔老<lb/>
煙霞空鎖影堂深入簾輕吹催香印落石幽泉雜磬音<lb/>
十八賢人消息斷蓮池千載月沈沈<lb/>
　　　庭葦<lb/>
品格清於竹詩家景㝡幽從栽向池沼長似在汀洲玩<lb/>
好招溪叟棲堪待野鷗影疎當夕照花亂正深秋韻細<lb/>
堪清耳根牢好繫舟故溪髙㟁上冷淡有誰逰<lb/>
<pb n="KR4h0140_WYG_747-8a"/>
　　　寄左偃<lb/>
每病風騷路荒凉人莫逰惟君還似我成癖未能休捨<lb/>
寐緣孤月忘形為九秋垂名如不朽那恨雪生頭<lb/>
　　　宿山店書懐寄東林令圖上人<lb/>
一宿山前店旅情安可窮猨聲鄉夢後月影竹窓中南<lb/>
楚征途濶東吳舊業空虎溪蓮社客應笑此飄蓬<lb/>
　　　途中聞子規<lb/>
春殘杜宇愁越客思悠悠雨歇孤村裏<hi>一作暮</hi>花飛逺水頭<lb/>
<pb n="KR4h0140_WYG_747-8b"/>
微風聲漸咽髙樹血應流因此頻廻首家山隔幾州<lb/>
　　　春日書懐<lb/>
千峰雪盡鳥聲春日永<hi>一作永日</hi>孤吟野水濱霄漢路岐昇未<lb/>
得花時空拂滿衣塵<lb/>
　　　所思代人<lb/>
巫峽雲深湘水遥更無消息夢空勞夢廻深夜不成寐<lb/>
起立閒庭花月髙<lb/>
　　　春晚過明氏閒居<lb/>
<pb n="KR4h0140_WYG_747-9a"/>
寥寥陋巷獨扃門自樂清虚不厭貧數局棊中消永日<lb/>
一罇酒裏送殘春雨催綠蘚鋪三徑風送飛花入四鄰<lb/>
羡爾朗吟無外事滄洲何必去垂綸<lb/>
　　　贈重安寂道者<lb/>
寒松肌骨鶴心情混俗陶陶隠姓名白髪只聞悲短景<lb/>
紅塵誰解信長生壺中日月存心近島外煙霞入夢清<lb/>
每許相親應計分琴餘常見話蓬瀛<lb/>
　　　江邉吟<lb/>
<pb n="KR4h0140_WYG_747-9b"/>
風暖汀洲吟興生逺山如畫雨新晴殘陽影裏水東注<lb/>
芳草煙中人獨行閃閃酒帘招醉客深深綠樹隠啼鶯<lb/>
盤桓漁舎忘歸去雲靜髙空月又明<lb/>
　　　獻張義方常侍<lb/>
雄飛看是逼嵓廊逸思常聞不暫忘公署静眠思水石<lb/>
古屛閑展看瀟湘老來酒病雖然減秋杪詩魔更是狂<lb/>
乗興有時招羽客横琴移月啟茅堂<lb/>
　　　贈永真<hi>一作貞</hi>杜翺少府<lb/>
<pb n="KR4h0140_WYG_747-10a"/>
藍袍竹簡佐琴堂縣僻人稀覺日長愛静不嫌官况冷<lb/>
苦吟從聽鬢毛蒼閒尋野寺聽秋水寄睡僧窓到夕陽<lb/>
鶱翥㑹應霄漢去漁竿休更戀滄浪<lb/>
　　　獻中書韓舎人<lb/>
丹墀朝退後靜院即冥搜盡日捲簾坐前峰當檻秋烹<lb/>
茶留野客展畫看蹌洲見說東林夜尋常秉燭逰<lb/>
　　　獻徐舎人<lb/>
清名喧四海何止並南金奥學羣英伏多才萬乗欽秩<lb/>
<pb n="KR4h0140_WYG_747-10b"/>
參金殿峻歩歴紫微深顧問承中旨絲綸演帝心褒雄<lb/>
饒義路賈馬避詞林下直無他事開門對逺岑軒窓來<lb/>
晚吹池沼歇秋霖蘚點生棊石茶煙過竹隂希夷元已<lb/>
逹躁競豈能侵羽客閑陪飲詩人伴静吟自慙為滯物<lb/>
多幸辱虚襟此日重遭遇心期出陸沉<lb/>
　　　新秋有感<lb/>
門巷凉秋至髙梧一葉驚漸添衾簟爽頓覺夢魂清暗<lb/>
促蓮開艷乍催蟬發聲雨降炎氣减竹引冷煙生戍客<lb/>
<pb n="KR4h0140_WYG_747-11a"/>
添歸思行人怯逺程未逢征鴈下漸聴夜砧鳴張翰思<lb/>
鱸興班姬詠扇情音塵兩難問蛩砌月空明<lb/>
　　　秋雨<lb/>
竟日散如絲吟看半掩扉秋聲在梧葉潤氣逼書幃曲<lb/>
澗泉承去危簷燕帶歸寒蛩悲旅壁亂蘚滑漁磯爽欲<lb/>
除幽簟凉須換熟衣疎篷誰夢斷荒徑獨逰稀偏稱江<lb/>
湖景不妨鷗鷺飛㝡憐為瑞處南畆稻苗肥<lb/>
　　　寄廬山白大師<lb/>
<pb n="KR4h0140_WYG_747-11b"/>
長憶尋師處東林寓泊時一秋同看月無夜不論詩泉<lb/>
美茶香異堂深磬韻遲鹿馴眠蘚徑猨苦呌霜枝别後<lb/>
音塵隔年來鬢髮衰趨名方汲汲未果再逰期<lb/>
　　　訪龍光智謙上人<lb/>
忽起尋師興穿雲不覺勞相留看山雪盡日論風騷竹<lb/>
影揺禪榻茶煙上毳袍夢魂曾去否舊國阻波濤<lb/>
　　　送仙客<lb/>
危言危行是男兒倚伏相牽豈足悲莫向汀洲時獨立<lb/>
<pb n="KR4h0140_WYG_747-12a"/>
悠悠斜日照江蘺<lb/>
　　　祀風師迎神曲<hi>第六句缺一字</hi>
太皥御風勾芒肇功蒼龍青旗爰候祥風律以和應<lb/>
以感通鼎俎修蠁時惟禮崇<lb/>
　　　柳二首<lb/>
春來無樹不青青似共東風别有情閒憶舊居湓水畔<lb/>
數枝煙雨屬啼鶯<lb/>
最愛青青水國中莫愁門外間花紅纎纎無力勝春色<lb/>
<pb n="KR4h0140_WYG_747-12b"/>
撼起啼鶯恨晚風<lb/>
　　　送廬阜僧歸山陽<lb/>
山陽舊社終經夢容易言歸不可留瓶貯瀑泉離五老<lb/>
錫揺江雨上孤舟魚行細浪分沙觜雁逆髙風下葦洲<lb/>
遥想枚臯宅邉寺不知凉月共誰逰<lb/>
　　　投所知<lb/>
孤琴塵翳劒慵磨自顧泥蟠欲奈何千里交親消息斷<lb/>
一庭風雨夢魂多題橋未展相如志叩角誰憐寗戚歌<lb/>
<pb n="KR4h0140_WYG_747-13a"/>
唯頼明公憐道在敢攜蓑笠釣煙波<lb/>
　　　寄左偃<lb/>
蕭條陋巷綠苔侵何事君心似我心貧户懶開元愛靜<lb/>
病身纔起便思吟閒留好鳥庭柯宻暗養鳴蛩砌草深<lb/>
况是清朝重文物無愁當路少知音<lb/>
　　　逰北山洞神宫<lb/>
悶見塵中光景促仙鄉來禮紫陽君人居淡寂應難老<lb/>
道在虚無不可聞松檜穏棲三島鶴樓臺閑鎖九霄雲<lb/>
<pb n="KR4h0140_WYG_747-13b"/>
羡師向此朝星斗一炷清香午夜焚<lb/>
　　　思簡寂觀舊逰寄重道者<lb/>
閑憶當年逰物外羽人曾許駐仙鄉溪頭烘藥煙霞暖<lb/>
花下圍碁日月長偷摘蟠桃思曼倩化成蝴蝶學䝉莊<lb/>
俗緣未斷歸浮世空望林泉意欲狂<lb/>
　　　雲<lb/>
悠悠離洞壑冉冉上天津捧日終為異從龍自有因髙<lb/>
行四海雨暖拂萬山春靜與霞相近閑將鶴最親帝鄉<lb/>
<pb n="KR4h0140_WYG_747-14a"/>
歸莫問楚殿夢曾頻白向封中起碧從詩裏新冷容横<lb/>
釣浦輕縷絆蟾輪不滯濃還淡無心巻復伸非煙聊擬<lb/>
議干吕<hi>一作千里</hi>在逡廵㑹作五般色為祥覆紫宸<lb/>
　　　徐司徒池亭<lb/>
亭榭跨池塘泓澄入座凉扶疎皆竹柏冷淡似瀟湘萍<lb/>
嫩鋪波面苔深鎖㟁傍朝廻逰不厭僧到賞難忘最稱<lb/>
收殘雨偏宜帶夕陽吟堪期謝眺醉好命嵇康奢侈心<lb/>
難及清虚趣最長月明垂釣興何必憶滄浪<lb/>
<pb n="KR4h0140_WYG_747-14b"/>
　　　賦得江邉草<lb/>
㟁春芳草合幾處思纒綿向暮江蘺雨初晴杜若煙靜<lb/>
宜幽鷺立逺稱碧波連送别王孫處萋萋南浦邉<lb/>
　　　江行夜泊<lb/>
扁舟倦行役寂寂宿江干半夜風雷過一天星斗寒潮<lb/>
平沙觜沒霜苦鴈聲殘漁父何疎逸扣舷歌未闌<lb/>
　　　訪山叟留題<lb/>
策杖尋幽客相攜入竹扃野雲生晚砌病鶴立秋庭茶<lb/>
<pb n="KR4h0140_WYG_747-15a"/>
美睡心爽琴清塵慮醒輪蹄應少到門巷草青青<lb/>
　　　江行晚泊寄湓城知友<lb/>
孤舟相憶乆何處倍闗情野渡帆初落秋風蟬一聲江<lb/>
浮殘照濶雲散亂山横漸去湓城逺那堪新月生<lb/>
　　　秋夕書懐<lb/>
功名未立誠非晚骨肉分飛又入秋枕上不堪殘夢斷<lb/>
壁蛩窓月夜悠悠<lb/>
　　　感興<lb/>
<pb n="KR4h0140_WYG_747-15b"/>
漁休渭水興周日龍起南陽相蜀時不遇文王與先主<lb/>
經天才業擬何為<lb/>
　　　舟中望九華山<lb/>
排空蒼翠異輟櫂看崔嵬一面雨初歇九峰雲正開當<lb/>
時思水石便欲上樓臺隠去心難遂吟餘首懶廻僧休<lb/>
傳紫閣屛歇寫天台中有忘機者逍遥不可陪<lb/>
　　　漁父<lb/>
煙冷暮江濱髙歌散誕身移舟過蓼㟁待月正絲綸亦<lb/>
<pb n="KR4h0140_WYG_747-16a"/>
與樵翁約同逰酒市春白頭雲水上不識獨醒人<lb/>
　　　贈上都紫極宫劉日新先生<lb/>
道徳吾君重含貞本去華因知鍊神骨何必在煙霞棊<lb/>
散庭花落詩成海月斜瀛洲舊仙侣應許寄丹砂<lb/>
　　　勉同志<lb/>
讀書與磨劒旦夕但忘疲儻若功名立那愁變化遲塵<lb/>
從侵硯席苔任滿庭墀明代搜揚切升沉莫問龜<lb/>
　　　寄劉鈞秀才<lb/>
<pb n="KR4h0140_WYG_747-16b"/>
掩户當春畫知君志在詩閑花半落處幽客未來時野<lb/>
鳥穿莎<hi>一作沙</hi>徑江雲過竹籬㑹須明月夜與子水邉期<lb/>
　　　離亭前思有寄<lb/>
酒醒江亭客纒綿恨别離笙歌筵散後風月夜長時耿<lb/>
耿看燈暗悠悠結夢遲若無騷雅分何計逹相思<lb/>
　　　贈上都先業大師<lb/>
懶向人前著紫衣虚堂閑倚一條藜雖承雨露居龍闕<lb/>
終憶煙霞夢虎溪睡起暁窓風淅淅病來深院草萋萋<lb/>
<pb n="KR4h0140_WYG_747-17a"/>
有時乗興尋師去煮茗同吟到日西<lb/>
　　　思九江舊居三首<lb/>
結茅曾在碧江隈多病貧身養拙來雨歇汀洲垂釣去<lb/>
月當門巷訪僧廻静臨窓下開琴匣悶向牀頭潑酒醅<lb/>
逰宦等閒千里隔空餘魂夢到漁臺<lb/>
門前煙水似瀟湘放曠優㳺興味長虚閣静眠聴逺浪<lb/>
扁舟閒上泛殘陽鶴翹碧蘚庭除冷竹引清風枕簟凉<lb/>
犬吠疎籬明月上鄰翁擕酒到茅堂<lb/>
<pb n="KR4h0140_WYG_747-17b"/>
無機終日狎沙鷗得意髙吟景且幽檻底江流偏稱月<lb/>
簷前山朶最宜秋遥村處處吹横笛曲岸家家繫小舟<lb/>
别後再逰心未遂設屏惟畫白蘋洲<lb/>
　　　贈東林白大師<lb/>
虎溪久駐靈蹤禪外詩魔尚濃巻宿吟銷永日移牀坐<lb/>
對千峰蒼苔冷鏁幽徑微風閒坐古松自說年來老病<lb/>
出門漸覺踈慵<lb/>
　　　春曉<lb/>
<pb n="KR4h0140_WYG_747-18a"/>
殘燭猶存月尚明幾家幃幌夢魂驚星河漸沒行人動<lb/>
歴歴林梢百舌聲<lb/>
　　　聴鄭羽人彈琴<lb/>
仙鄉景已清仙子啟琴聲秋月空山寂淳風一夜生莎<lb/>
間蟲罷響松頂鶴初驚因感浮華世誰憐太古情<lb/>
　　　秋夕書事寄友人<lb/>
信斷闗河逺相思秋夜深砌蛩聲咽咽簷月影沈沈未<lb/>
遂青雲志那堪素髮侵吟餘成不寐徹曙四鄰砧<lb/>
<pb n="KR4h0140_WYG_747-18b"/>
　　　秋日途中<lb/>
竹林已蕭索客思正如讐舊業吳江外新蟬楚驛頭遥<lb/>
天疎雨過列岫亂雲收今夕誰家宿孤吟月色秋<lb/>
　　　秋夜吟寄左偃<lb/>
與君詩興素來狂况入清秋夜景長溪閣共誰看好月<lb/>
莎堦應獨聴寒螿卷中新句誠堪喜身外浮名不足忙<lb/>
㑹約垂名繼前哲任他𤣥髪盡如霜<lb/>
　　　竹<lb/>
<pb n="KR4h0140_WYG_747-19a"/>
森森移得自山莊植向空庭野興長便有好風來枕簟<lb/>
更無閑夢到瀟湘廕來砌蘚經疎雨引下溪禽帶夕陽<lb/>
閒約羽人同賞處安排棊局就清凉<lb/>
　　　懐廬岳舊逰寄劉鈞因感鑒上人<lb/>
昔年廬岳閑逰日乗興因尋物外僧寄宿愛聴松葉雨<lb/>
論詩惟對竹窓燈各拘片祿尋分别髙謝浮名竟未能<lb/>
一念支公安可見影堂何處暮雲凝<lb/>
　　　依韻酬智謙上人見寄<lb/>
<pb n="KR4h0140_WYG_747-19b"/>
性拙才非逸同心友亦稀風昬秋病眼霜濕夜吟衣鶯<lb/>
谷期猶負蘭陔養不違吾師惠佳句勝得楚金歸<lb/>
　　　落花<lb/>
年年三月暮無計惜殘紅酷恨西園雨生憎南陌風片<lb/>
隨流水逺色逐斷霞空悵望叢林下悠悠飲興窮<lb/>
　　　題柳<lb/>
折向離亭畔春光滿手生羣花豈無艷柔質自多情夾<lb/>
㟁籠溪月兼風撼野鶯隋隄三月暮飛絮想縱横<lb/>
<pb n="KR4h0140_WYG_747-20a"/>
　　　贈謙眀上人<lb/>
雖寄上都眠竹寺逸情終憶白雲端閑登鍾阜林泉晩<lb/>
夢去沃洲風雨寒新試茶經煎有興舊嬰詩病捨終難<lb/>
常聞秋夕多無寐月在髙臺獨凭欄<lb/>
　　　書蔡隠士壁<lb/>
病後霜髭出衡門寂寞中蠧侵書帙損塵覆酒罇空池<lb/>
暗菰蒲雨徑香蘭蕙風幽閒已得趣不見卜窮通<lb/>
　　　贈鍾尊師遊茅山<lb/>
<pb n="KR4h0140_WYG_747-20b"/>
笻杖擔琴背俗塵路尋茅嶺有誰羣仙翁物外應相遇<lb/>
靈藥壺中必許分香入肌膚花洞酒冷侵魂夢石牀雲<lb/>
伊予亦有朝修志異日遨逰願見君<lb/>
　　　訪徐長史留題水閣<lb/>
君家池閣静一到且淹留坐聴蒹葭雨如看島嶼秋杯<lb/>
盤深有興吟笑迥忘憂更愛幽竒處雙雙下野鷗<lb/>
　　　夕陽<lb/>
影未沈山水面紅遥天雨過促征鴻魂銷舉子不囘首<lb/>
<pb n="KR4h0140_WYG_747-21a"/>
　閒照槐花驛路中<lb/>
　　　　鸂鶒<lb/>
　流品是鴛鴦翻飛雲水鄉風髙離極浦煙暝下方塘比<lb/>
　鷺行藏别穿荷羽翼香雙雙浴輕浪誰見在瀟湘<lb/>
　　　　所思<lb/>
　離思春來切誰能慰寂寥花飛寒食過雲重楚山遥耿<lb/>
　耿夢徒徃悠悠鬢易凋那堪對明月獨立水邉橋<lb/>
　<lb/>
<pb n="KR4h0140_WYG_747-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七百四十七<lb/>
</p>
<p>
</p>
  </div>
</body>
</text>
</TEI>
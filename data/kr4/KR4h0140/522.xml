<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_522-1a"/>
　欽定四庫全書<lb/>
御定全唐詩巻五百二十二<lb/>
　　杜牧<lb/>
　　　　揚州三首<lb/>
　煬帝雷塘土迷藏有舊樓誰家唱水調明月滿揚州<hi>煬帝</hi>
　<hi>鑿汴渠成自造水調</hi>駿馬宜閒出千金好舊<hi>一作暗</hi>游喧闐醉年少半<lb/>
　脱紫茸裘<lb/>
　秋風放螢苑春草鬬雞臺金絡擎鵰去鸞環拾翠來蜀<lb/>
<pb n="KR4h0140_WYG_522-1b"/>
　船紅錦重越槖水沈堆處處皆華表淮王奈却回<lb/>
　街垂千步栁霞映兩重城天碧樓臺麗風涼歌管清纎<lb/>
　腰間長袖玉珮雜繁纓拖軸誠為壯豪華不可名自是<lb/>
　荒淫罪何妨作帝京<lb/>
　　　　潤州二首<lb/>
　勾吳亭東千里秋放歌曾作昔年遊青苔寺裏無馬<hi>一作</hi>
　<hi>鳥</hi>跡緑水橋邊多酒樓大抵南朝皆曠達可憐東晉最<lb/>
　風流月明更想桓伊在一笛聞吹出塞愁<lb/>
<pb n="KR4h0140_WYG_522-2a"/>
謝眺詩中佳麗地夫差傳裏水犀軍城髙鐵瓮横强弩<lb/>
<hi>潤州城孫權築號為鐡瓮</hi>柳暗朱樓多夢雲畫角愛飄江北去釣歌<lb/>
長向月中聞揚州塵土試回首不惜千金借與君<lb/>
　　　題揚州禪智寺<lb/>
雨過一蟬噪飄蕭松桂秋青苔滿階砌白鳥故遲留暮<lb/>
靄生深樹斜陽下小樓誰知竹西路歌吹是揚州<lb/>
　　　西江懷古<lb/>
上吞巴漢控瀟湘怒似連山淨鏡光魏帝縫囊真戲劇<lb/>
<pb n="KR4h0140_WYG_522-2b"/>
苻堅投箠更荒唐千秋釣艇<hi>一作舸</hi>歌明月萬里沙鷗弄<lb/>
夕陽范蠡清塵何寂寞好風唯屬往來商<lb/>
　　　江南懷古<lb/>
車書混一業無窮井邑山川今古同戊辰年向金陵過<lb/>
惆悵閒吟憶庾公<lb/>
　　　江南春絶句<lb/>
千里鶯啼緑映紅水村山郭酒旗風南朝四百八十寺<lb/>
多少樓臺煙雨中<lb/>
<pb n="KR4h0140_WYG_522-3a"/>
　　　將赴宣州留題揚州禪智寺<lb/>
故里溪頭松柏雙來時盡日倚松窗杜陵隋苑已絶國<lb/>
秋晩南遊更渡江<lb/>
　　　題宣州開元寺水閣閣下宛溪夾溪居人<lb/>
六朝文物草連空天淡雲閒今古同鳥去鳥來山色裏<lb/>
人歌人哭水聲中深秋簾幕千家雨落日樓臺一笛風<lb/>
惆悵無因見<hi>一作逢</hi>范蠡參差煙樹五湖東<lb/>
　　　宣州送裴坦判官往舒州時牧欲赴官歸京<lb/>
<pb n="KR4h0140_WYG_522-3b"/>
日暖泥融雪半銷行人<hi>一作人行</hi>芳草馬聲驕九華山路雲<lb/>
遮寺清弋江村柳拂橋君意如鴻髙的的我心懸斾正<lb/>
揺揺同來不得同歸去故國逢春一寂寥<lb/>
　　　句溪夏日送盧霈秀才歸王屋山將欲赴舉<lb/>
野店正紛泊繭蠶初引絲行人碧溪渡繫馬緑楊枝苒<lb/>
苒跡始去悠悠心所期秋山念君别惆悵桂花時<lb/>
　　　自宣城赴官上京<lb/>
瀟灑江湖十過秋酒杯無日不淹<hi>一作遲</hi>留<hi>一作封侯</hi>謝公城<lb/>
<pb n="KR4h0140_WYG_522-4a"/>
畔溪驚夢蘇小門前柳拂頭千里雲山何處好幾人襟<lb/>
韻一生休塵冠挂却知閒事終擬<hi>一作把</hi>蹉跎訪舊遊<lb/>
　　　春末題池州弄水亭<lb/>
使君四十四兩佩左銅魚為吏非循吏論書讀底書晩<lb/>
花紅豔静髙樹緑隂初亭宇清無比溪山畫不如嘉賔<lb/>
能嘯咏宫妓巧糚梳逐日愁皆碎隨時醉有餘偃須求<lb/>
五鼎陶秪愛吾廬趣向人皆異賢豪莫笑渠<lb/>
　　　登池州九峰樓寄張祜<lb/>
<pb n="KR4h0140_WYG_522-4b"/>
百感中來不自由角聲孤起夕陽樓碧山終日思無盡<lb/>
芳草何年恨即<hi>一作始</hi>休睫在眼前長<hi>一作猶</hi>不見道非身<lb/>
外更<hi>一作欲</hi>何求誰人得似張公子千首詩輕萬户侯<lb/>
　　　齊安郡晩秋<lb/>
柳岸風來影漸疎使君家似野人居雲容水態還堪賞<lb/>
嘯志歌懷亦自如雨暗殘燈碁散後<hi>一作欲散</hi>酒醒孤枕鴈<lb/>
來初可憐赤壁爭雄渡唯有蓑翁坐釣魚<lb/>
　　　九日齊安<hi>一作齊山</hi>登髙<lb/>
<pb n="KR4h0140_WYG_522-5a"/>
江涵秋影鴈初飛與客攜壺上翠微塵世難逢開口笑<lb/>
菊花須揷滿頭歸但將酩酊酬佳節不用登臨歎<hi>一作恨</hi>
落暉古往今來只如此牛山何必淚<hi>一作獨</hi>霑衣<lb/>
　　　池州春送前進士蒯希逸<lb/>
芳草復芳草斷腸還斷腸自然堪下淚何必更殘陽楚<lb/>
㟁千萬里燕鴻三兩行有家歸不<hi>一作未</hi>得況舉别君觴<lb/>
　　　齊安郡中偶題二首<lb/>
兩竿落日溪橋上半縷輕煙柳影中多少緑荷相倚恨<lb/>
<pb n="KR4h0140_WYG_522-5b"/>
一時回首背西風<lb/>
秋聲無不攪離心夢澤蒹葭楚雨深自滴階前大梧葉<lb/>
干君何事動哀吟<lb/>
　　　齊安郡後池絶句<lb/>
菱透浮萍綠錦池夏鶯千囀弄薔薇盡日無人看微雨<lb/>
鴛鴦相對浴紅衣<lb/>
　　　題齊安城樓<lb/>
嗚咽<hi>一作軋</hi>江樓角一聲微陽瀲瀲落寒汀不用憑闌苦<lb/>
<pb n="KR4h0140_WYG_522-6a"/>
回首故鄉七十五長亭<lb/>
　　　池州李使君沒後十一日處州新命始到後見<lb/>
　　　歸妓感而成詩<lb/>
縉雲新命詔初行纔是孤魂壽器<hi>一作受氣一作壽氣</hi>成黄壤不<lb/>
知新雨露粉書空<hi>一作唯</hi>換舊銘旌巨卿哭處雲空斷阿<lb/>
鶩歸來月正明多少四年遺愛事鄉閭生子李為名<lb/>
　　　見劉秀才與池州妓别<lb/>
逺風南浦萬重波未似生離别恨多楚管能吹柳花怨<lb/>
<pb n="KR4h0140_WYG_522-6b"/>
吳姬爭唱竹枝歌金釵横處綠雲墮玉筯凝時紅粉和<lb/>
待得枚臯相見日自應糚鏡笑蹉跎<lb/>
　　　池州廢林泉寺<lb/>
廢寺林<hi>一作碧</hi>溪上頹垣倚亂峰看棲歸樹鳥猶想過山<lb/>
鐘石路尋僧去此生應不逢<lb/>
　　　憶齊安郡<lb/>
平生睡足處雲夢澤南州一夜風欺竹連江雨送秋格<lb/>
卑常汩汩力學强悠悠終掉塵中手<hi>一作首</hi>瀟湘釣漫流<lb/>
<pb n="KR4h0140_WYG_522-7a"/>
　　　池州清溪<lb/>
弄溪終日到黄昏照數秋來白髪根何物賴君千遍洗<lb/>
筆頭塵土漸無㾗<lb/>
　　　遊池州林泉寺金碧洞<lb/>
袖拂霜林下石稜潺湲聲斷滿溪氷攜茶臘月遊金碧<lb/>
合有文章病茂陵<lb/>
　　　即事<hi>黄州作</hi>
因思上黨三年戰閒詠周公七月詩竹帛未聞書死節<lb/>
<pb n="KR4h0140_WYG_522-7b"/>
丹青空見畫靈旗蕭條井邑如魚尾早晩干戈識虎皮<lb/>
莫笑一麾東下計滿江秋浪碧參差<lb/>
　　　贈李秀才<hi>是上公孫子</hi>
骨清年少眼如氷鳳羽參差五色層天上麒麟時一下<lb/>
人間不獨有徐陵<lb/>
　　　寄李起居四韻<lb/>
楚女梅簪白雪<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>前溪碧水凍醪時雲罍心凸知難捧<lb/>
鳳管簧寒不受吹南國劒眸能盼眄侍臣香袖愛僛垂<lb/>
<pb n="KR4h0140_WYG_522-8a"/>
自憐窮律窮途客正怯<hi>一作刼</hi>孤燈一局碁<lb/>
　　　題池州貴池亭<lb/>
勢比凌歊宋武臺分明百里逺帆開蜀江雪浪西江滿<lb/>
强半春寒<hi>一作風</hi>去却回<lb/>
　　　蘭溪<hi>在蘄州西</hi>
蘭溪春盡碧泱泱映水蘭花雨發香楚國大夫憔悴日<lb/>
應尋此路去瀟湘<lb/>
　　　睦州四韻<lb/>
<pb n="KR4h0140_WYG_522-8b"/>
州在釣臺邊溪山實可憐有家皆掩映無處不潺湲好<lb/>
樹鳴幽鳥晴樓<hi>一作巒</hi>入野煙殘春杜陵客中酒落花前<lb/>
　　　秋晚早發新定<lb/>
解印書千軸重陽酒百缸涼風滿紅樹曉月下秋江巖<lb/>
壑㑹歸去塵埃終不降懸纓未敢濯巖瀨碧淙淙<lb/>
　　　除官歸京睦州雨霽<lb/>
秋半吳天霽清凝萬里光水聲侵笑語嵐翠撲衣裳逺<lb/>
樹疑羅帳孤雲認粉囊溪山侵兩越時節到重陽顧我<lb/>
<pb n="KR4h0140_WYG_522-9a"/>
能甘賤無由得自强悞曾公觸尾不敢夜循墻豈意籠<lb/>
飛鳥還為錦帳郎網今開傅燮書舊識黄香<hi>曾在史館四年</hi>姹<lb/>
女真虚語飢兒欲一行淺深須揭厲休更學張綱<lb/>
　　　夜泊桐廬先寄蘇臺盧郎中<lb/>
水檻桐廬館歸舟繫石根笛吹孤戍月犬吠隔溪村十<lb/>
載違清裁<hi>一作義</hi>幽懷未一論蘇臺菊花節何處與開樽<lb/>
　　　新轉南曹未叙朝散初秋暑退出守吳興書此<lb/>
　　　篇以自見志<lb/>
<pb n="KR4h0140_WYG_522-9b"/>
捧詔汀洲去全家羽翼飛喜抛新錦帳榮借舊朱衣且<lb/>
免材為累何妨拙有機宋株聊自守魯酒怕旁圍清尚<lb/>
寧無素光隂亦未晞一盃寛幕席五字㺯珠璣越浦黄<lb/>
柑嫩吳溪紫蟹肥平生江海志佩得左魚歸<lb/>
　　　題白蘋洲<lb/>
山鳥飛紅帶亭薇拆紫花溪光初透徹秋色正清華静<lb/>
處知生樂喧中見死誇無多珪組累終不負煙霞<lb/>
　　　題茶山<hi>在宜興</hi>
<pb n="KR4h0140_WYG_522-10a"/>
山實東吳秀茶稱瑞草魁剖符雖俗吏修貢亦仙才溪<lb/>
盡停蠻櫂旗張卓翠苔柳村穿窈窕松澗渡喧豗等級<lb/>
雲峰峻寛平洞府開拂天聞笑語特地見樓臺泉嫩黄<lb/>
金湧<hi>山有金沙泉修貢出罷貢即絶</hi>牙香紫璧裁拜章期沃日輕騎疾<lb/>
奔雷舞袖嵐侵澗<hi>一作潤</hi>歌聲谷答回磬音藏葉鳥雪艷<lb/>
照潭梅好是全家到兼為奉詔來樹隂香作帳花徑落<lb/>
成堆景物殘三月登臨愴一盃重遊難自尅俛首入塵<lb/>
埃<lb/>
<pb n="KR4h0140_WYG_522-10b"/>
　　　茶山下作<lb/>
春風最窈窕日曉柳村西嬌雲光占岫健水鳴分溪燎<lb/>
巖野花逺戛瑟幽鳥啼把酒坐芳草亦有佳人攜<lb/>
　　　入茶山下題水口草市絶句<lb/>
倚溪侵嶺多髙樹誇酒書旗有小樓驚起鴛鴦豈無恨<lb/>
一雙飛去却回頭<lb/>
　　　春日茶山病不飲酒因呈賔客<lb/>
笙歌登畫船十日清明前山秀白雲膩溪光紅粉鮮欲<lb/>
<pb n="KR4h0140_WYG_522-11a"/>
開未開花半隂半晴天誰知病太守猶得作茶仙<lb/>
　　　不飲贈官妓<lb/>
芳草正得意汀洲日欲西無端千樹栁更拂一條溪幾<lb/>
朶梅花折何人手好㩦誰憐佳麗地春恨却悽悽<lb/>
　　　早春贈軍事薛判官<lb/>
雪後新正半春來四刻長晴梅朱粉艷嫩水碧羅光弦<lb/>
管開雙調花鈿坐兩行唯君莫惜醉認取少年場<lb/>
　　　代吳興妓春初寄薛軍事<lb/>
<pb n="KR4h0140_WYG_522-11b"/>
霧冷侵紅粉春隂撲翠鈿自悲臨曉鏡誰與惜流年柳<lb/>
暗霏微雨花愁黯淡天金釵有幾隻抽當酒家錢<lb/>
　　　八月十二日得替後移居霅溪館因題長句四<lb/>
　　　韻<lb/>
萬家相慶喜秋成處處樓臺歌板聲千歲鶴歸猶有恨<lb/>
一年人住豈無情夜凉溪館留僧話風定蘇潭看月生<lb/>
景物登臨閒始見願為閒客此閒行<lb/>
　　　初冬夜飲<lb/>
<pb n="KR4h0140_WYG_522-12a"/>
淮陽多病偶求歡客袖侵霜與燭盤砌下梨花一堆雪<lb/>
明年誰此凭闌干<lb/>
　　　栽竹<lb/>
本因遮日種却似為溪移歴歴羽林影疎疎煙露姿蕭<lb/>
騒寒雨夜敲劼晩風時故國何年到塵冠挂一枝<lb/>
　　　梅<lb/>
輕盈照溪水掩斂下瑶臺妬雪聊相比欺春不逐來偶<lb/>
同佳客見似為凍醪開若在秦樓畔堪為㺯玉媒<lb/>
<pb n="KR4h0140_WYG_522-12b"/>
　　　山石榴<lb/>
似火山榴映小山繁中能薄艷中閒一朶佳人玉釵上<lb/>
秪疑燒却翠雲鬟<lb/>
　　　柳長句<lb/>
日落水流西復東春光不盡柳何窮巫娥廟裏低含雨<lb/>
宋玉宅前斜帶風不嫌<hi>一作莫將</hi>榆莢共爭翠深與桃<hi>一作感杏</hi>
花相映紅灞上漢南千萬樹幾人遊宦别離中<lb/>
　　　隋堤栁<lb/>
<pb n="KR4h0140_WYG_522-13a"/>
夾㟁垂楊三百里秪應圖畫最相宜自嫌流落西歸疾<lb/>
不見東風二月時<lb/>
　　　栁絶句<lb/>
數樹新開翠影齊倚風情態被春迷依依故國樊川恨<lb/>
半掩村橋半掩溪<hi>一作拂溪</hi>
　　　獨栁<lb/>
含煙一株栁拂地搖風久佳人不忍折悵望回纎手<lb/>
　　　早鴈<lb/>
<pb n="KR4h0140_WYG_522-13b"/>
金河秋半虜弦開雲外<hi>一作際</hi>驚飛四散哀仙掌月明孤<lb/>
影過長門燈暗數聲來須知胡騎紛紛在<hi>一作雖隨胡馬翩翩去</hi>
豈逐春風一一回莫厭<hi>一作好是</hi>瀟湘少人處水多菰米㟁<lb/>
莓苔<lb/>
　　　鵁鶄<lb/>
芝莖抽紺趾清唳擲金梭日翅閒張錦風池去罥羅静<lb/>
眠依翠荇<hi>一作竹</hi>暖戲折髙荷山隂豈無爾繭字換羣鵝<lb/>
　　　鸚鵡<lb/>
<pb n="KR4h0140_WYG_522-14a"/>
華堂日漸髙雕檻繫紅縚故國隴山樹美人金剪刀避<lb/>
籠交翠尾罅嘴净新毛不念三緘事世途皆爾曹<lb/>
　　　鶴<lb/>
清音迎曉月愁思立寒蒲丹頂西施頰霜毛四皓鬚碧<lb/>
雲行止躁白鷺性靈粗終日無羣伴溪邊弔影孤<lb/>
　　　鴉<lb/>
擾擾復翻翻黄昏颺冷煙毛欺皇后髮聲感楚姬弦蔓<lb/>
壘盤風下霜林接翅眠秪如西旅様頭白豈無緣<lb/>
<pb n="KR4h0140_WYG_522-14b"/>
　　　鷺鷥<lb/>
雪衣雪髪青玉觜羣捕魚兒溪影中驚飛逺<hi>一作低</hi>映碧<lb/>
山去一樹梨花落晩風<lb/>
　　　村舍燕<lb/>
漢宫一百四十五多下珠簾閉瑣窗何處營巢夏將半<lb/>
茅簷煙裏語雙雙<lb/>
　　　歸燕<lb/>
畫堂歌舞喧喧地社去社來人不看長是江樓使君伴<lb/>
<pb n="KR4h0140_WYG_522-15a"/>
黄昏猶待倚闌干<lb/>
　　　傷猨<lb/>
獨折南園一朶梅重尋幽坎已生苔無端晩吹驚髙樹<lb/>
似裊長枝欲下來<lb/>
　　　還俗老僧<lb/>
雪髮不長寸秋寒力更微獨尋一徑葉猶挈衲殘衣日<lb/>
暮千峰裏不知何處歸<lb/>
　　　斫竹<lb/>
<pb n="KR4h0140_WYG_522-15b"/>
寺廢竹色死宦家<hi>一作官家</hi>寧爾留霜根漸隨斧風玉尚敲<lb/>
秋江南苦吟客何處送悠悠<lb/>
　　　將赴湖州留題亭菊<lb/>
陶菊手自種楚蘭心有期遙知渡江日正是擷芳時<lb/>
　　　折菊<lb/>
籬東菊逕深折得自孤吟雨中衣半濕擁鼻自知心<lb/>
　　　雲<hi>一作禇載詩</hi>
盡日看雲首不回無心都大似無才可憐光彩一片玉<lb/>
<pb n="KR4h0140_WYG_522-16a"/>
萬里晴<hi>一作青</hi>天何處來<lb/>
　　　醉後題僧院<lb/>
離心忽忽復悽悽雨晦傾瓶取醉泥可羨髙僧共心語<lb/>
一如攜穉往東西<lb/>
　　　題禪院<hi>一作醉後題僧院</hi>
觥船一櫂<hi>一作棹</hi>百分空十歲<hi>一作千載</hi>青春不負公今日鬢<lb/>
絲禪榻畔茶煙輕<hi>一作悠</hi>颺落花風<lb/>
　　　哭李給事中敏<lb/>
<pb n="KR4h0140_WYG_522-16b"/>
陽陵郭門外陂陁丈五墳九泉如結友兹地好埋君<hi>朱雲</hi>
<hi>𦵏陽陵郭外</hi>
　　　黄州竹徑圖<lb/>
竹濁<hi>一作岡</hi>蟠小徑屈折鬬蛇來三年得歸去知遶幾千回<lb/>
　　　題愛敬寺樓<lb/>
暮景千山雪春寒百尺樓獨登還獨下誰㑹我悠悠<lb/>
　　　送劉秀才歸江陵<lb/>
綵服鮮華覲渚宫鱸魚新熟别江東劉郎浦夜侵船月<lb/>
<pb n="KR4h0140_WYG_522-17a"/>
宋玉亭春弄<hi>一作滿</hi>袖風落落精神終<hi>一作將</hi>有立飄飄才<lb/>
思杳無窮誰人世上為金口借取明時一薦雄<lb/>
　　　見吳秀才與池妓别因成絶句<lb/>
紅燭短時羌笛怨清歌咽處蜀弦髙萬里分飛兩行淚<lb/>
滿江寒雨正蕭騷<lb/>
　　　湖南正初招李郢秀才<lb/>
行樂及時時已晩對酒當歌歌不成千里暮山重叠翠<lb/>
一溪寒水淺深清髙人以飲為忙事浮世除詩盡强名<lb/>
<pb n="KR4h0140_WYG_522-17b"/>
看著白蘋芽欲吐雪舟相訪勝閒行<lb/>
　　　贈朱道靈<lb/>
劉根丹篆三千字郭璞青囊兩巻書牛渚磯南謝山北<lb/>
白雲深處有巖居<lb/>
　　　屛風絶句<lb/>
屛風周昉畫纎腰歲久丹青色半銷斜倚玉窗鸞髮女<lb/>
拂塵猶自妬嬌嬈<lb/>
　　　哭韓綽<lb/>
<pb n="KR4h0140_WYG_522-18a"/>
平明送𦵏上都門紼霎交横逐去魂歸來冷笑悲身事<lb/>
喚婦呼兒索酒盆<lb/>
　　　新定途中<lb/>
無端偶效張文紀下杜鄉園别五秋重過江南更千里<lb/>
萬山深處一孤舟<lb/>
　　　題新定八松院小石<lb/>
雨滴珠璣碎苔生紫翠重故闗何日到且看小三峰<lb/>
　　　往年隨故府吳興公夜泊蕪湖口今赴官西去<lb/>
<pb n="KR4h0140_WYG_522-18b"/>
　　　再宿蕪湖感舊傷懐因成十六韻<lb/>
南指陵陽路東流似昔年重恩山未答雙鬢雪飄然數<lb/>
仞慙投跡羣公愧拍肩駑駘䝉錦繡塵土浴潺湲郭隗<lb/>
黄金峻虞卿白璧鮮貔貅環玉帳鸚鵡破蠻牋極浦沈<lb/>
碑㑹秋花落帽筵旌旗明迥野冠佩照神仙籌畫言何<lb/>
補優容道實全謳謡人撲地雞犬樹連<hi>一作齊</hi>天紫鳳超<lb/>
如電青襟散似煙蒼生未經濟墳草已芊綿往事惟沙<lb/>
月孤燈但客船峴山雲影畔棠葉水聲前故國還歸去<lb/>
<pb n="KR4h0140_WYG_522-19a"/>
　浮生亦可憐髙歌一曲淚明日夕陽邊<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_522-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻五百二十二<lb/>
</p>
<p>
</p>
  </div>
</body>
</text>
</TEI>
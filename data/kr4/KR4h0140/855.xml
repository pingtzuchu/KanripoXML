<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_855-1a"/>
　欽定四庫全書<lb/>
御定全唐詩卷八百五十五<lb/>
　　鄭遨<lb/>
　鄭遨字雲叟滑州白馬人昭宗時舉進士不第入少室<lb/>
　山為道士徙居華隂種田自給與道士李道殷羅隠之<lb/>
　友善世目為三髙士唐明宗以左拾遺晉髙祖以諫議<lb/>
　大夫召皆不起賜號逍遥先生天福中卒詩十七首<lb/>
　　　　山居<hi>一作杜光庭詩</hi>
<pb n="KR4h0140_WYG_855-1b"/>
　悶見有人尋移庵更入深落花流澗水明月照松林醉<lb/>
　勸頭陀酒閑敎孺子吟身同雲外鶴斷得世塵侵<lb/>
　㝠心棲太室散髪浸流泉採柏時逄麝看雲忽見仙夏<lb/>
　狂衝雨戲春醉戴花眠絶頂登雲望東都一㸃煙<lb/>
　不求朝野知臥見歳華移採藥歸侵夜聼松飯過時荷<lb/>
　竿尋水釣背局上巖碁祭廟人來說中原正亂離<lb/>
　　　　茶詩<lb/>
　嫰芽香且靈吾謂草中英夜白和煙搗寒鑪對雪烹惟<lb/>
<pb n="KR4h0140_WYG_855-2a"/>
憂碧粉散常見綠花生最是堪珍重能令睡思清<lb/>
　　　哭張道古<lb/>
曾陳章疏忤昭皇撲落西南事可傷豈使諫臣終屈辱<lb/>
直疑天道惡忠良生前賣卜居三蜀死後馳名遍大唐<lb/>
誰是後來倄史者言君力死正頺綱<lb/>
　　　富貴曲<hi>一作杜光庭詩</hi>
美人梳洗時滿頭間珠翠豈知兩片雲戴却數鄉稅<lb/>
　　　傷農<lb/>
<pb n="KR4h0140_WYG_855-2b"/>
一粒紅稲飯幾滴牛頷血珊瑚枝下人銜杯吐不歇<lb/>
　　　詠西施<hi>一作杜光庭詩</hi>
素面巳云妖更著花鈿飾臉横一寸波浸破呉王國<lb/>
　　　思山詠<hi>一作杜光庭詩</hi>
因賣丹砂下白雲鹿裘惟惹九衢塵不如將耳入山去<lb/>
萬是千非愁殺人<lb/>
　　　招友人遊春<hi>一作杜光庭詩</hi>
難把長繩繫日烏芳時偷取醉工夫任堆金璧磨星斗<lb/>
<pb n="KR4h0140_WYG_855-3a"/>
買得花枝不老無<lb/>
　　　宿洞庭<lb/>
月到君山酒半醒朗吟疑有水仙聽無人識我真閑事<lb/>
嬴得髙秋看洞庭<lb/>
　　　題病僧寮<lb/>
佛前香印廢晨燒金錫當門照寂寥童子不知師病困<lb/>
報風吹折好芭蕉<lb/>
　　　題霍山秦尊師<hi>一作杜光庭詩</hi>
<pb n="KR4h0140_WYG_855-3b"/>
老鶴𤣥猨伴採芝有時長歎獨移時翠娥紅粉渾如劒<lb/>
殺盡世人人不知<lb/>
　　　偶題<lb/>
似鶴如雲一箇身不憂家國不憂貧擬將枕上日髙睡<lb/>
賣與世間榮貴人<lb/>
帆力劈<hi>一作衝</hi>開滄海浪馬蹄踏破亂山青浮名浮利濃<lb/>
於酒醉得人心死不醒<hi>一作杜光庭詩</hi>
　　　景福中作<hi>一作杜光庭詩</hi>
<pb n="KR4h0140_WYG_855-4a"/>
悶見戈鋋匝四溟恨無竒䇿救生靈如何飲酒得長醉<lb/>
直到太平時節醒<lb/>
　　　題中條静觀<hi>侯道華上昇處</hi>
松頂留衣上玉霄永傳異迹在中條不知揖徧諸仙否<lb/>
欲請還丹問昨宵<hi>道華有詩云帖裏大還丹昨宵謾喫却</hi>
　虞有賢<lb/>
虞有賢唐末道士詩一首<lb/>
　　　送臥雲道士<hi>一作魚又𤣥題云題栁公權書度人經後</hi>
<pb n="KR4h0140_WYG_855-4b"/>
臥雲道士來相辭相辭倐忽何所之紫閣春深煙靄靄<lb/>
東風花柳折枝枝藥成酒熟有時節寒食恐失松間期<lb/>
㝠鴻一見傷弓翼髙飛展轉心無疑滿酌數杯酒狂吟<lb/>
幾首詩留不住去不悲醯雞蜉蝣安得知<lb/>
　程紫霄<lb/>
程紫霄唐末道士後唐同光初嘗勅令入内殿講論詩<lb/>
一首<lb/>
　　　示守庚申衆<hi>避暑録云道家言人身中有三尸亦云三彭記人過失庚申日乗人</hi>
<pb n="KR4h0140_WYG_855-5a"/>
　　　<hi>睡告之上帝學道者是日不睡謂守庚申唐末朝士㑹終南太極觀守庚申紫宵笑曰此吾師</hi>
　　　<hi>托是以懼為惡者爾據牀求枕作詩示衆投筆鼻息如雷</hi>
不守庚申亦不疑此心常與道相依玉皇巳自知行止<lb/>
任汝三彭說是非<lb/>
　舒道紀<lb/>
舒道紀婺州人為赤松山黄冠師自號華隂子與貫休<lb/>
友善詩二首<lb/>
　　　蘭谿靈瑞觀<lb/>
<pb n="KR4h0140_WYG_855-5b"/>
澄心坐清境虛白生林端夜静笑聲出月明松影寒綘<lb/>
霞封藥竈碧竇濺齋壇海樹幾囘老先生棊未殘<lb/>
　　　題赤松宫<hi>今蘭溪縣之赤松山黄初平亦稱赤松子</hi>
松老赤松原松間廟宛然人皆有兄弟誰得共神仙雙<lb/>
鶴沖天去羣羊化石眠至今丹井水香滿北山邉<lb/>
　彭曉<lb/>
彭曉字秀川號真一子永康人昌利化飛鶴山道士也<lb/>
孟蜀授朝散郎守尚書祠員外詩二首<lb/>
<pb n="KR4h0140_WYG_855-6a"/>
　　　　參同契明鏡圖訣詩二首<hi>曉嘗注參同契復約其義為明鏡圖列八</hi>
　　　　<hi>環而符動静明二象以定隂陽為訣二篇云</hi>
　造化濳施跡莫窮簇成真訣指䝉童三篇祕列八環内<lb/>
　萬象門開一鏡中離女駕龍為木壻坎男乘虎作金翁<lb/>
　同人好道宜精究究得長生路便通<lb/>
　至道希夷妙且深燒丹先認大還心日爻隂耦生真汞<lb/>
　月卦陽奇産正金女妊朱砂男孕雪北藏熒惑丙含壬<lb/>
　兩端指的鉛金祖莫向諸般取次尋<lb/>
<pb n="KR4h0140_WYG_855-6b"/>
　　魚又𤣥<lb/>
　魚又𤣥道士詩一首<lb/>
　　　　題桞公權書度人經後<hi>一作虞有賢題云送卧雲道士</hi>
　臥雲道士來相辭相辭倏忽何所之紫閣當春凝煙靄<lb/>
　東風吹岸花枝枝藥成酒熟有時節寒食恐失松間期<lb/>
　㝠鴻復見傷弓翼髙飛展轉心無疑滿瀉數杯酒狂吟<lb/>
　幾首詩留不住去不悲醯鷄蜉蝣可<hi>一作安</hi>得知<lb/>
御定全唐詩巻八百五十五<lb/>
</p>
<p>
</p>
  </div>
</body>
</text>
</TEI>
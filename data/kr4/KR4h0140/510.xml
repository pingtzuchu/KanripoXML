<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_510-1a"/>
　欽定四庫全書<lb/>
御定全唐詩巻五百十<lb/>
　　張祜<lb/>
　張祜字承吉清河人以宫詞得名長慶中令狐楚表薦<lb/>
　之不報辟諸侯府多不合自劾去嘗客淮南愛丹陽曲<lb/>
　阿地築室卜隱集十卷今編詩二卷<lb/>
　　　　遊天台山<lb/>
　崔嵬海西鎮靈跡傳萬古羣峰日來朝累累孫侍祖三<lb/>
<pb n="KR4h0140_WYG_510-1b"/>
　茅即拳石二室猶塊士傍洞窟神仙中巖宅龍虎名從<lb/>
　乾取象位與坤作輔鸞鶴自相羣前人空若瞽巉巉割<lb/>
　秋碧媧女徒巧補視聽出塵埃處髙心漸苦纔登招手<lb/>
　石肘底笑天姥仰看華蓋尖赤日雲上午奔雷撼深谷<lb/>
　下見山脚雨囘首望四眀矗若城一堵昏晨邈千態恐<lb/>
　動非自主控鵠大夢中坐覺身詡詡東溟子時月却孕<lb/>
　元化母彭蠡不盈杯浙江微辨縷石梁屹横架萬仭青<lb/>
　壁竪却瞰赤城顛勢來如刀弩盤松國清道九里天莫<lb/>
<pb n="KR4h0140_WYG_510-2a"/>
覩穹崇上攢三突兀傍聳五空崖絶凡路癡立麋與麈<lb/>
邈峻極天門覰深窺地户金庭路非逺徒步將欲舉身<lb/>
樂道家流惇儒若一矩行尋白雲叟禮象登峻宇佛窟<lb/>
繞杉嵐仙壇半榛莽懸崖與飛瀑險噴難足俯海眼三<lb/>
井通洞門雙闕拄瓊臺下昏側手足前採乳但造不死<lb/>
郷前勞何足數<lb/>
　　　送蜀客<lb/>
楚客去岷江西南指天末平生不達意萬里船一發行<lb/>
<pb n="KR4h0140_WYG_510-2b"/>
行三峽夜十二峰頂<hi>一作上</hi>月哀猨別曾林忽忽聲斷咽<lb/>
嘉陵水初漲巖嶺耗積雪不妨髙唐雲却藉宋玉說峨<lb/>
眉逺凝黛脚底谷洞穴錦城晝氤氲錦水春活活成都<lb/>
滯游地酒客須醉殺莫戀卓家壚相如已屑屑<lb/>
　　　團扇郎<lb/>
白團扇今來此去捐願得入郎手團圓郎眼前<lb/>
　　　西江行<lb/>
日下西塞山南來洞庭客晴空一鳥渡萬里秋江碧惆<lb/>
<pb n="KR4h0140_WYG_510-3a"/>
悵異郷人偶言空脉脉<lb/>
　　　溳川寺路<lb/>
日沉西澗陰逺驅愁突兀煙苔濕凝地露竹光滴月時<lb/>
見一僧來脚邊雲勃勃<lb/>
　　　夜雨<lb/>
靄靄雲四黑秋林響空堂始從寒瓦中淅瀝斷<hi>一作滴入愁</hi>
人腸愁腸方九逥寂寂夜未央<lb/>
　　　秋晚途中作<lb/>
<pb n="KR4h0140_WYG_510-3b"/>
落日馳車道秋郊思不勝水雲遥斷緒山日半銜稜逺<lb/>
吠鄰村處計想羨他能<lb/>
　　　拔蒲歌<lb/>
拔蒲來領郎鏡湖邊郎心在何處莫趂新蓮去拔得無<lb/>
心蒲問郎看好無<lb/>
　　　車遥遥<lb/>
東方曨曨車軋軋地色不分新去轍閨門半掩窗<hi>一作牀</hi>
半空斑斑枕花殘泪紅君心若車千萬轉妾身如轍遺<lb/>
<pb n="KR4h0140_WYG_510-4a"/>
漸逺碧川迢迢<hi>一作樓迢一作樓樓</hi>山宛宛馬蹄在耳輪在眼桑<lb/>
間女兒情不淺莫道野蠶能作繭<lb/>
　　　捉搦歌<lb/>
門上關牆上棘窗中女子聲唧唧洛陽大道徒自直女<lb/>
子心在婆舍側嗚嗚籠鳥觸四隅養男男娶婦養女女<lb/>
嫁夫阿婆六十翁七十不知女子長日泣從他嫁去無<lb/>
悒悒<lb/>
　　　鴈門太守行<lb/>
<pb n="KR4h0140_WYG_510-4b"/>
城頭月沒霜如水趚趚踏沙人似鬼燈前拭淚試香裘<lb/>
長引一聲殘漏子駝囊瀉酒酒一杯前頭滴血心不囘<lb/>
閨中年少妻莫哀魚金虎竹天上來鴈門山邊骨成灰<lb/>
　　　思歸引<lb/>
重重作閨清旦鐍兩耳深聲長不徹深宫坐愁百年身<lb/>
一片玉中生憤血焦桐彈罷絲自絶漠漠暗魂愁夜月<lb/>
故郷不歸誰共穴石上作蒲蒲九節<lb/>
　　　司馬相如琴歌<lb/>
<pb n="KR4h0140_WYG_510-5a"/>
鳳兮鳳兮非無皇山重水闊不可量梧桐結陰在朝陽<lb/>
濯羽弱水鳴髙翔<lb/>
　　　雉朝飛操<lb/>
朝陽隴東泛暖景雙啄雙飛雙顧影朱冠錦襦聊日整<lb/>
漠漠霧中如衣褧傷心盧女弦七十老翁長獨眠雄飛<lb/>
在草雌在田衷腸結憤氣呵天聖人在上心不偏翁得<lb/>
女妻甚可憐<lb/>
　　　觀徐州李司空獵<lb/>
<pb n="KR4h0140_WYG_510-5b"/>
曉出郡城東分圍淺草中紅旗開向日白馬驟迎風背<lb/>
手抽金鏃翻身控角弓萬人齊指處一鴈落寒空<lb/>
　　　獵<lb/>
殘獵渭城東蕭蕭西北風雪花鷹背上氷片馬蹄中臂<lb/>
挂捎荆兔腰懸落箭鴻歸來逞餘勇兒子亂彎弓<lb/>
　　　鸚鵡<lb/>
栖栖南越鳥色麗思沉淫暮隔碧雲海春依紅樹林雕<lb/>
籠悲斂翅畫閣豈關心無事能言語人聞怨恨深<lb/>
<pb n="KR4h0140_WYG_510-6a"/>
　　　再吟鸚鵡<lb/>
萬里去心違竒毛覺自非美人憐解語凡鳥畏多機未<lb/>
勝無丹嘴何勞事緑衣雕籠終不戀㑹向故山歸<lb/>
　　　酬鄭模<hi>一作樸</hi>司直見寄<lb/>
故人滄海曲聊復話平生喜是狂奴態羞為老婢聲宦<lb/>
<hi>一作官</hi>途終日薄身事<hi>一作計</hi>長年輕猶賴書千卷長隨一<lb/>
櫂行<lb/>
　　　送蘇紹之歸嶺南<lb/>
<pb n="KR4h0140_WYG_510-6b"/>
孤舟<hi>一作身</hi>越客吟萬里曠離襟<hi>一作衿</hi>夜月江流闊春雲<lb/>
嶺路深珠緐楊氏果翠耀孔家禽無復天南夢相思空<lb/>
樹林<lb/>
　　　送沈下賢謫尉南康<lb/>
秋風江上草先是客心摧萬里故人去一行新鴈來山<lb/>
髙雲緒斷浦逈日<hi>一作月</hi>波頽<hi>一作開</hi>莫怪南康逺相思不<lb/>
可裁<lb/>
　　　送盧𢎞本浙東覲省<lb/>
<pb n="KR4h0140_WYG_510-7a"/>
東望故山髙秋歸值小舠懐中陸績橘江上伍員濤好<lb/>
去寧雞口加餐及蟹螯知君思無倦<hi>一作限</hi>為我續<hi>一作讀</hi>
離騷<lb/>
　　　晩次荆溪館呈崔明府<lb/>
艤舟陽羨館飛步繚疎楹山暝水雲碧月涼烟樹清長<lb/>
橋深漾影逺櫓下揺聲況是無三害弦歌初政成<lb/>
　　　寄朗州徐員外<lb/>
江嶺昔飄蓬人間值俊雄關西今孔子城北舊徐公清<lb/>
<pb n="KR4h0140_WYG_510-7b"/>
夜游何處良辰此不同傷心幾年事一半在湖中<lb/>
　　　旅次上饒溪<lb/>
碧溪行幾折凝櫂宿汀沙角斷孤城掩樓深片月斜夜<lb/>
橋昏水氣秋竹靜霜華更想曾題壁凋零可歎嗟<lb/>
　　　送徐彥夫南遷<lb/>
萬里客南遷孤城漲海邊瘴雲秋不斷陰火夜長然月<lb/>
上行虛市風迴望舶船知君還自潔更為酌貪泉<lb/>
　　　送韋整尉長沙<lb/>
<pb n="KR4h0140_WYG_510-8a"/>
逺逺<hi>一作道</hi>長沙去憐君利<hi>一作屈</hi>一官風帆彭蠡疾雲水<lb/>
洞庭寛木客提蔬束江烏接飯丸莫言卑濕地未必乏<lb/>
新歡<lb/>
　　　送外甥<lb/>
衰年生姪少唯爾最關心偶作魏舒別聊為殷浩吟白<lb/>
波舟不定黄葉路難尋自此尊中物誰當更共斟<lb/>
　　　贈薛鼎臣侍御<hi>一作送劉崇徳尉睦州建徳縣</hi>
一命前途逺雙曹小邑閒夜潮人到<hi>一作帶</hi>郭春霧鳥啼<lb/>
<pb n="KR4h0140_WYG_510-8b"/>
山淺瀨横沙堰髙巖峻石斑不堪曾倚櫂猶復夢昇攀<lb/>
　　　送曽黯游夔州<lb/>
不逺夔州路層波灧澦連下來千里峽入去一條天樹<lb/>
色秋帆上灘聲夜枕前何堪正危側百丈半山顛<lb/>
　　　送李長史歸涪州<lb/>
涪江江上客歳晩却還郷暮過髙唐雨秋經巫峽霜急<lb/>
灘船失次疉嶂樹無行好為題新什知君思不常<lb/>
　　　贈契衡上人<lb/>
<pb n="KR4h0140_WYG_510-9a"/>
小門開板閣終日是逢迎語笑人同坐修持意別行水<lb/>
花秋始發風竹夏長清一<hi>一作不</hi>恨恓惶久憐師記姓名<lb/>
　　　走筆贈許玖赴桂州命<lb/>
桂林真重徳蓮幕藉殊才直氣自消瘴逺心無暫灰劒<lb/>
稜叢石險箭激亂流迴莫說鴈不到長江魚盡來<lb/>
　　　題上饒亭<lb/>
溪亭拂一琴促軫坐披衿夜月水南寺秋風城外砧早<lb/>
霜紅葉靜新雨碧潭深唯是壺中物憂來且自斟<lb/>
<pb n="KR4h0140_WYG_510-9b"/>
　　　題僧壁<lb/>
出門無一事忽忽到天涯客地多逢酒僧房却厭花棊<lb/>
因王粲覆皷是禰衡撾自喜疎成品生前不怨嗟<lb/>
　　　寄盧載<lb/>
故人盧氏子十<hi>一作數</hi>載曠佳期少見雙魚信多聞八米<lb/>
詩侏儒他甚飽欵段爾應羸勿謂今劉二相逢不熟槌<lb/>
　　　送楊秀才游蜀<lb/>
鄂渚逢遊客瞿塘上去船峽深明月夜冮靜碧雲天舊<lb/>
<pb n="KR4h0140_WYG_510-10a"/>
俗巴渝舞新聲<hi>一作離情</hi>蜀國弦不堪揮慘恨一涕自潸然<lb/>
　　　送楊秀才往夔州<lb/>
鄂渚逢游客瞿塘上去船<hi>此二句與送楊秀才游蜀詩同</hi>江連萬里海<lb/>
峽入一條天鳥影沉沙日猿聲隔樹煙新詩逢北使為<lb/>
草幾巴牋<lb/>
　　　途中逢李道實遊蔡州<lb/>
征馬漢江頭逢君上蔡游野橋經亥市山路過申州僻<lb/>
地人行澀荒林虎跡稠殷勤話新守生物賴諸侯<lb/>
<pb n="KR4h0140_WYG_510-10b"/>
　　　富陽道中送王正夫<lb/>
㭊<hi>音析</hi>㭊上荒原霜林赤葉翻孤帆天外出逺戍日中昏<lb/>
摘橘防深刺攀蘿畏斷根何堪衰草色一酌送王孫<lb/>
　　　送韋正字㭊貫赴制舉<hi>一作科</hi>
可愛漢文年鴻恩蕩海壖木雞方備徳金馬正求賢大<lb/>
戰希游刃長途在着鞭竚看晁董䇿便向史中傳<lb/>
　　　贈貞固上人<lb/>
南國披僧籍髙標一道林律儀精㲲布真行正吞針掇<lb/>
<pb n="KR4h0140_WYG_510-11a"/>
火身潛起焚香口旋吟非論坐中社余亦舊知音<lb/>
　　　題贈志凝上人<lb/>
悟色身無染觀空事不生道心長日笑覺路幾年行片<lb/>
月山林<hi>一作房</hi>靜孤雲海櫂輕願為塵外契一就智珠明<lb/>
　　　送瓊貞發述懐<lb/>
送出南溪日離情不忍看漸遥猶顧首帆去意難判最<lb/>
恨臨行夜相期幾百般但能存歳節終久得同歡<lb/>
　　　寄靈澈上人<lb/>
<pb n="KR4h0140_WYG_510-11b"/>
老僧何處寺秋夢繞江濵獨樹月中鶴孤舟雲外人榮<lb/>
華長指幻衰病久<hi>一作病久不</hi>觀身應笑無成者滄洲垂一<lb/>
輪<hi>一作綸</hi>
　　　溪行寄京師故人道侣<hi>一本無京師故人四字</hi>
白日長多事清溪偶獨尋雲歸秋水闊月出夜山深坐<lb/>
想天涯去行悲澤<hi>一作海</hi>畔吟東郊<hi>一作京華</hi>故人在應笑未<lb/>
抽簪<hi>一作誰復念浮沉</hi>
　　　贈僧雲栖<lb/>
<pb n="KR4h0140_WYG_510-12a"/>
麈尾與笻杖幾年離石壇梵餘林雪厚棊罷岳鐘殘開<lb/>
巻喜先悟潄缾知早寒衡陽寺前鴈今日到長安<lb/>
　　　送魏尚書赴鎮州行營<lb/>
河塞日駸駸恩讐報盡深伍員忠是節陸績孝為心坐<lb/>
激書生憤行歌壯士吟慙非燕地客不得受黄金<lb/>
　　　寄遷客<lb/>
萬里南遷客辛勤嶺路遥溪行防水弩野店避山魈瘴<lb/>
海須求藥貪泉莫舉瓢但能堅志義白日甚昭昭<lb/>
<pb n="KR4h0140_WYG_510-12b"/>
　　　題蘇小小墓<lb/>
漠漠窮塵地蕭蕭古樹林臉濃花自發眉恨柳長深夜<lb/>
月人何待春風鳥為<hi>一作自</hi>吟不知誰共穴徒願結同心<lb/>
　　　江南作<hi>一作江上旅泊</hi>
楚塞南行久秦城北望遥少年花已過衰病柳先凋客<lb/>
淚收迴日郷心寄落潮殷勤問春雁何處是煙霄<lb/>
　　　題王右丞山水障二首<lb/>
精華在筆端咫尺匠心難日月中堂見江湖滿座看夜<lb/>
<pb n="KR4h0140_WYG_510-13a"/>
凝嵐氣濕秋浸壁光寒料得昔人意平生詩思殘<lb/>
右丞今已歿遺畫世間稀咫尺江湖盡尋常鷗鳥<hi>一作鴻鴈</hi>
飛山光全在掌雲氣欲生衣以此常為玩平生滄海機<lb/>
　　　將之衡陽道中作<lb/>
萬里南方去扁<hi>一作孤</hi>舟泛自<hi>一作自販</hi>身長年無愛物深話<lb/>
少情人醉臥襟長散閑書字不真衡陽路猶逺獨與鴈<lb/>
為賓<lb/>
　　　讀狄梁公傳<lb/>
<pb n="KR4h0140_WYG_510-13b"/>
失運廬陵厄乗時武后尊五丁扶造化一柱正乾坤上<lb/>
保儲皇位深然國老勲聖朝雖百代長合問王孫<lb/>
　　　題真娘墓<hi>在虎丘西寺内</hi>
佛地葬羅衣孤魂此是歸舞為蝴蝶夢歌謝伯勞飛翠<lb/>
髪朝雲在<hi>一作斷</hi>青蛾夜月微傷心一花落無復怨<hi>一作戀</hi>
春輝<lb/>
　　　洞庭南館<lb/>
一逕逗霜林朱欄遶碧岑地盤雲夢角山鎮洞庭心樹<lb/>
<pb n="KR4h0140_WYG_510-14a"/>
白看煙起沙紅見日沉還因此悲屈惆悵又行吟<lb/>
　　　題贈仲儀上人院<lb/>
星霜幾朝寺香火靜居<hi>一作中</hi>人黄葉不經意青山無事<lb/>
身抛生臺上日結座履中塵自說一時課<hi>一作乗果</hi>別來詩<lb/>
更新<lb/>
　　　題聖女廟<lb/>
古廟無人入蒼皮澀老桐蟻行蟬殻上蛇竄雀巢中淺<lb/>
水孤舟泊輕塵一座䝉晩來雲雨去荒草是殘風<lb/>
<pb n="KR4h0140_WYG_510-14b"/>
　　　題山水障子<lb/>
一見秋山色方憐畫手稀波濤連壁動雲物下簷飛嶺<lb/>
樹冬猶發江帆暮不歸端然是漁叟相向日依依<lb/>
　　　詠風<lb/>
揺揺歌<hi>一作遥遥輕</hi>扇舉悄悄舞衣輕引笛秋臨塞吹沙夜<lb/>
遶城向峰迴鴈影出峽送猿聲何似琴中奏依依別帶<lb/>
情<lb/>
　　　奉和令狐相公送陳肱侍御<hi>第七句缺一字</hi>
<pb n="KR4h0140_WYG_510-15a"/>
髙館動離瑟親賔聊歎稀笑歌情不盡歡待禮無違清<lb/>
露府蓮結碧雲臯鶴飛還家與<hi>闕</hi>恵雨露豈殊歸<lb/>
　　　陪范宣城北樓夜讌<lb/>
華軒敞碧流官妓擁諸侯粉項髙叢鬢檀妝慢褁頭亞<lb/>
身摧蠟燭斜眼送香毬何處偏堪恨千迴下客籌<lb/>
　　　憲宗皇帝挽歌詞<lb/>
嗚咽上攀龍昇平不易逢武皇虚好道文帝未登封夀<lb/>
域無千載泉門是九重橋山非逺地雲去莫疑峰<lb/>
<pb n="KR4h0140_WYG_510-15b"/>
　　　發蜀客<lb/>
風吹魯國人飄蕩蜀江濵濕地饒蛙黽衰年足鬼神時<lb/>
清歸去路日復病來身千萬長堤柳從他爛漫春<lb/>
　　　江城晩眺<lb/>
重檻構雲端江城四鬱盤河流出郭靜山色對樓寒浪<lb/>
草侵天白霜林映日丹悠然此江思樹杪幾檣竿<lb/>
　　　題樟亭<lb/>
曉霽慿虚檻雲山四望通地盤江岸絶天映海門空樹<lb/>
<pb n="KR4h0140_WYG_510-16a"/>
色連秋靄潮聲入夜風年年此光景催盡白頭翁<lb/>
　　　樂靜<lb/>
引手强篸巾徐徐起病身逺心羣野鶴閒話對村人發<lb/>
匣琴徽靜開缾酒味真縱聞兵賦急原憲本家貧<lb/>
　　　登廣武原<lb/>
廣武原西北華夷此浩然地盤山入海河遶國連天逺<lb/>
樹千門邑髙檣萬里船郷心日云暮猶在楚城邊<lb/>
　　　觀宋州田大夫打毬<lb/>
<pb n="KR4h0140_WYG_510-16b"/>
白馬頓紅纓梢毬紫袖輕曉氷蹄下裂寒瓦杖頭鳴义<lb/>
手膠黏去分鬃線道絣自言無戰伐髀肉已曽生<lb/>
　　　題丹陽永泰寺練湖亭<lb/>
小檻俯澄鮮龍宫浸浩然孤光懸夜月一片割秋天淺<lb/>
𣲖𦙍沙草餘波漂岸船聊當因畎澮披拂坐潺湲<lb/>
　　　題程氏書齋<lb/>
僻巷難通馬深園不藉籬青蘿纒柏葉紅粉墜蓮枝雨<lb/>
燕銜泥近風魚咂網遲縁君尋小阮好是更題詩<lb/>
<pb n="KR4h0140_WYG_510-17a"/>
　　　毁浮圖年逢東林寺舊<lb/>
可惜東林寺空門失所依翻經謝靈運畫壁陸探微隙<lb/>
地泉聲在荒途馬跡稀殷勤話僧輩未敢保儒衣<lb/>
　　　貴池道中作<lb/>
羸驂驅野岸山逺路盤盤清露月華曉碧江星影寒離<lb/>
羣徒長泣去國自加餐霄漢寧無舊相哀自<hi>一作是</hi>語端<lb/>
　　　喜王子載話舊<lb/>
相逢青眼日相歎白頭時累話三朝事重看一局棊歡<lb/>
<pb n="KR4h0140_WYG_510-17b"/>
娛非老大成長是嬰兒且盡尊中物無煩更後期<lb/>
　　　秋日病中<lb/>
析析簷前竹秋聲拂簟涼病加陰已久愁覺夜初長坐<lb/>
拾車前子行看肘後方無端憂食忌開鏡倍萎黄<lb/>
　　　訪許用晦<lb/>
逺郭日曛曛停橈一訪君小橋通野水髙樹入江雲酒<lb/>
興曽無敵詩情舊逸羣怪來音信少五十我無聞<lb/>
　　　題海鹽南館<lb/>
<pb n="KR4h0140_WYG_510-18a"/>
故人營此地臺館尚依依黒夜山魈語黄昏海燕歸舊<lb/>
陰楊葉在殘雨槿花稀無復南亭賞髙簷紅燭輝<lb/>
　　　晩秋江上作<lb/>
萬里窮秋客蕭條對落暉煙霞山鳥散風雨廟神歸地<lb/>
逺蛩<hi>一作蟲</hi>聲切天長鴈影稀那堪正砧杵幽思想寒衣<lb/>
　　　吳宫曲<lb/>
日下苑西宫花飄<hi>一作開</hi>香徑紅玉釵斜白燕羅帶弄青<lb/>
蟲皓齒初含雪柔枝欲斷風可憐傾國艷<hi>一作色</hi>誰信女<lb/>
<pb n="KR4h0140_WYG_510-18b"/>
為戎<lb/>
　　　賦昭君塚<lb/>
萬里關山塚明妃舊死心恨為秋色晩愁結暮雲陰夜<lb/>
切胡風起天髙漢月臨已知無玉貌何事送黄金<lb/>
　　　哭汴州<hi>一作夷門</hi>陸大夫<lb/>
利劒<hi>一作刃</hi>太堅操何妨拔一毛寃深陸機霧憤積伍員<lb/>
<hi>一作胥</hi>濤直道非無騐<hi>一作險</hi>明時不錄勞誰當青史上卒<lb/>
為顯詞褒<lb/>
<pb n="KR4h0140_WYG_510-19a"/>
　　　晩夏歸別業<lb/>
古岸扁舟晩荒園一徑微鳥啼新果熟花落故人稀宿<lb/>
潤侵苔甃斜陽照竹扉相逢盡郷老無復話時機<lb/>
　　　公子行<lb/>
春色滿城池杯盤著<hi>一作看</hi>處移鐙金斜鴈子鞍帕嫩鵝<lb/>
兒買笑歌桃李尋歌折柳枝可憐明月夜長是管弦隨<lb/>
　　　題曽氏園林<lb/>
十畞長堤宅蕭疎半老槐醉眠風卷簟棋罷月<hi>一作日</hi>移<lb/>
<pb n="KR4h0140_WYG_510-19b"/>
堦斫樹遺桑斧澆花濕笋鞋還將齊物論終歳自安排<lb/>
　　　讀始興公傳<lb/>
歿世議方存昇平道幾論詩情光日月筆力動乾坤亂<lb/>
首光雄筭朝綱在典墳明時封禪績山下見丘門<lb/>
　　　中秋月<lb/>
碧落桂含姿清秋是素期一年逢好夜萬里見眀時絶<lb/>
域行應久髙城下更遲人間繫情事何處不相思<lb/>
　　　江西道中作三首<lb/>
<pb n="KR4h0140_WYG_510-20a"/>
日落江村逺煙雲度幾重問人孤驛路驅馬亂山峰夜<lb/>
入霜林火寒生水寺鐘淒涼哭途意行處又饑凶<lb/>
西江江上月逺逺照征衣夜色草中網秋聲林外機渚<lb/>
田牛路熟石岸客船稀無復是郷井鷓鴣聊自飛<lb/>
秋灘一望平逺逺見山城落日啼烏桕空林露寄生燒<lb/>
畬殘火色盪槳夜溪聲況是曾遊處桑田小變更<lb/>
　　　題常州水西館<lb/>
隟地叢筠植修廊列堵環樓臺疎占水岡岸逺成山盡<lb/>
<pb n="KR4h0140_WYG_510-20b"/>
日草深映無風舟自閒聊當俟<hi>一作候</hi>芳夕一泛芰荷間<lb/>
　　　題李瀆山居玉潭<hi>一作玉潭山居</hi>
古樹千年色蒼崖百尺陰髮寒泉氣靜神駭玉光沉上<lb/>
穴青冥小中連碧海深何當煙月下一聴夜龍吟<lb/>
　　　題陸墉金沙洞居<lb/>
東溪泉一眼歸卧愜髙疎決水金沙靜梯雲石壁虚細<lb/>
吟搔短髪深話笑長裾莫道遺名品嘗聞入洛初<lb/>
　　　題陸敦禮山居伏牛潭<lb/>
<pb n="KR4h0140_WYG_510-21a"/>
伏牛真怪事餘勝幾人諳日彩沉青壁煙容靜碧潭泛<lb/>
心何慮冷潄齒詎忘甘幸挈壺中物期君正興酣<lb/>
　　　旅次石頭岸<lb/>
行行石頭岸身事兩相違舊國日邊逺故人江上稀水<lb/>
聲寒不盡山色暮相依惆悵未成語數行鵶又飛<lb/>
　　　觀宋州于使君家樂琵琶<lb/>
厯厯四絃分重來上界聞玉盤飛夜雹<hi>一作電</hi>金磬入秋<lb/>
雲隴霧笳凝水砂風鴈咽羣不堪天塞恨青塚是昭君<lb/>
<pb n="KR4h0140_WYG_510-21b"/>
　　　箏<lb/>
綽綽下雲煙微收皓腕鮮夜風生碧柱春水咽紅絃翠<lb/>
佩輕猶觸鶯枝澀未遷芳音何更妙清月共嬋娟<lb/>
　　　歌<lb/>
一夜列三清聞歌曲阜城雪飛紅燼影珠貫碧雲聲皓<lb/>
齒嬌微發青蛾怨自生不知新弟子誰解囀喉輕<lb/>
　　　笙<lb/>
董雙成一妙厯厯韻風篁清露鶴聲逺碧雲仙吹長氣<lb/>
<pb n="KR4h0140_WYG_510-22a"/>
侵銀項濕膏𦙍漆瓢香曲罷不知處巫山空夕陽<lb/>
　　　五絃<lb/>
小小月輪中斜抽半袖紅玉缾秋滴水珠箔夜懸風徴<lb/>
調侵絃乙商聲過指攏只愁纔曲罷雲雨去巴東<lb/>
　　　觱篥<lb/>
一管妙清商纎紅玉指長雪籐新換束霞錦旋抽囊併<lb/>
掲聲猶逺深含曲未央坐中知密顧微笑是周郎<lb/>
　　　笛<lb/>
<pb n="KR4h0140_WYG_510-22b"/>
紫清人一管吹在月堂中鴈起雪雲夕龍吟煙水空虜<lb/>
塵深漢地羌思切邊風試弄陽春曲西園桃已紅<lb/>
　　　舞<lb/>
荆臺呈妙舞雲雨半羅衣褭褭腰疑折褰褰袖欲飛霧<lb/>
輕紅躑躅風艷紫薔薇强許傳新態人間弟子稀<lb/>
　　　箜篌<lb/>
星漢夜牢牢深簾調更髙亂流公莫度沉骨嫗空嘷向<lb/>
月輕輪甲迎風重紉絛不堪聞別引滄海恨波濤<lb/>
<pb n="KR4h0140_WYG_510-23a"/>
　　　簫<lb/>
清籟逺愔愔秦樓夜思深碧空人已去滄海鳳難尋杳<lb/>
妙和雲絶依微向水沉還將九成意髙閣竚芳音<lb/>
　　　夕次桐廬<lb/>
百里清溪口扁舟此去過晩潮風勢急寒葉雨聲多戍<lb/>
出山頭鼓樵通竹裏歌不堪無酒夜迴首夢煙波<lb/>
　　　入潼關<lb/>
都城三百里<hi>一作連二百</hi>雄險此迴環地勢遥尊嶽河流側<lb/>
<pb n="KR4h0140_WYG_510-23b"/>
讓關秦皇曽虎視漢祖昔龍顔何處梟兇輩干戈自不<lb/>
閒<lb/>
　　　南宫歎亦述𤣥宗追恨太真妃事<lb/>
北陸氷初結南宫漏更長何勞却睡草不驗返魂香月<lb/>
隱仙娥艷風殘夢蝶揚徒悲舊行跡一夜玉堦霜<lb/>
　　　題平望驛<hi>一本無題字</hi>
一𣲖吳興水西來此驛分路遥經幾日身去是孤雲雨<lb/>
氣朝忙蟻雷聲夜聚蚊何堪秋草色到處重離羣<lb/>
<pb n="KR4h0140_WYG_510-24a"/>
　　　隋宫懐古<lb/>
廢宫深苑路煬帝此東行往事餘山色流年是水聲古<lb/>
牆丹艧盡深棟黒煤生惆悵從今客經過未了情<lb/>
　　　偶蘇求至話別<hi>後六句與送蘇紹之歸嶺南詩同</hi>
幾年滄海別萬里白頭吟夜月江流闊春雲嶺路深珠<lb/>
緐楊氏果翠耀孔家禽無復天南夢相思空樹林<lb/>
　　　秋霽<hi>一作齋</hi>
垂老歸休意棲棲陋巷中暗燈棋子落殘語酒缾空滴<lb/>
<pb n="KR4h0140_WYG_510-24b"/>
羃侵簷露虚疎入檻風何妨一蟬嘒自抱木蘭叢<lb/>
　　　詠史二首<lb/>
漢代非良計西戎世世塵無何求善馬不筭苦生民外<lb/>
國讐虚結中華憤莫伸却教為後恥昭帝逺和親<lb/>
留名魯連去於世絶遺音盡愛聊城下寧知滄海深偶<lb/>
然飛一箭無事在千金迴望凌煙閣何人是此心<lb/>
　　　洞房燕<lb/>
清曉洞房開佳人喜燕來乍疑釵上動輕似掌中迴暗<lb/>
<pb n="KR4h0140_WYG_510-25a"/>
語臨<hi>一作通</hi>窗户深窺傍鏡臺新妝<hi>一作妝成</hi>正含思莫拂畫<lb/>
梁埃<lb/>
　　　答僧贈柱杖<lb/>
千迴掌上横珍重逺方情客問何人與閩僧寄一莖畫<lb/>
空疑未決卓地計初成幸以文堪採扶持力不輕<lb/>
　　　鷺鷥<lb/>
深窺思不窮掲趾淺沙中一㸃山光淨孤飛潭影空暗<lb/>
棲松葉露雙<hi>一作輕</hi>下蓼花風好是滄波侣垂絲趣亦同<lb/>
<pb n="KR4h0140_WYG_510-25b"/>
　　　塞下<lb/>
萬里配長征連年慣野營入羣來揀馬抛伴去擒生箭<lb/>
挿雕翎闊弓盤鵲角輕問看行近逺西去受降城<lb/>
　　　憶雲陽宅<lb/>
一別雲陽宅深愁度歳華翠濃春檻柳紅滿夜庭花鳥<lb/>
影垂纎竹魚行踐淺沙聊當因寤寐歸思浩無涯<lb/>
　　　題造微禪師院<lb/>
夜香聞偈後岑寂掩雙扉照竹燈和雪穿雲<hi>一作松</hi>月到<lb/>
<pb n="KR4h0140_WYG_510-26a"/>
衣草堂疎磬斷江寺故人稀唯憶江南雨春風獨鳥歸<lb/>
　　　酬武藴之乙丑之歳始見華髪余自悲遂成繼<lb/>
　　　和<lb/>
賈生年尚少華髪近相侵不是流光促因縁別恨深憐<lb/>
君成苦調感我獨長吟豈料清秋日星星共映簪<lb/>
　　　題萬道人禪房<lb/>
何處鑿禪壁西南江上峰殘陽過逺水落葉滿疎鐘世<lb/>
事靜中去道心塵外逢欲知情不動牀下虎留蹤<lb/>
<pb n="KR4h0140_WYG_510-26b"/>
　　　病後訪山客<lb/>
久病倦衾枕獨行來訪君因逢歸馬客共對出溪雲新<lb/>
月坐中見暮蟬愁處聞相歡貴無事莫想路岐分<lb/>
　　　題松汀驛<hi>一本無題字</hi>
山色逺含空蒼茫澤國東海明先見日江白逈聞風鳥<lb/>
道髙原去人煙小徑通那知舊遺逸不在五湖中<lb/>
　　　處士隱居<lb/>
斜日半飛閤髙簾輕翳<hi>一作簷翳逺</hi>空清香芙蓉水碧冷琅<lb/>
<pb n="KR4h0140_WYG_510-27a"/>
玕風絶岸𣲖㳂洑修廊趾崇隆唯當餌仙术坐作朱顏<lb/>
翁<lb/>
　　　早春錢塘湖晩眺<lb/>
落日下林坂撫襟睇前蹤輕澌流迴浦殘雪明髙峰仰<lb/>
視天宇曠俯登雲樹重聊當問真界昨夜西巒鐘<lb/>
　　　濠州水館<lb/>
髙閣去煩燠客心遂安舒清流中浴鳥白石下遊魚秋<lb/>
樹色凋翠夜橋聲褭虚南軒更何待坐見玉蟾蜍<lb/>
<pb n="KR4h0140_WYG_510-27b"/>
　　　石頭城寺<lb/>
山勢抱煙光重門突兀傍連簷金<hi>一作天</hi>像閣半壁石龕<lb/>
廊碧樹藂髙頂清池占下方徒悲宦遊意盡日老僧房<lb/>
　　　傷遷客歿南中<lb/>
故人何處歿謫宦極南天逺地身狼狽窮途事果然白<lb/>
䰅纔過海丹旐却歸船腸斷相逢路新來客又遷<lb/>
　　　烏夜啼<lb/>
忽忽南飛返危絲共怨悽暗霜移樹宿殘夜遶枝啼咽<lb/>
<pb n="KR4h0140_WYG_510-28a"/>
絶聲重敘愔淫思乍迷不妨還報喜悞使玉顏低<lb/>
　　　題潤州金山寺<hi>一本無上三字</hi>
一宿金山寺<hi>一作頂</hi>超然離世羣<hi>一作微茫水國分</hi>僧歸夜船月<lb/>
龍出曉堂雲樹色<hi>一作影</hi>中流見鐘聲兩岸聞翻思<hi>一作因悲</hi>
在朝<hi>一作城</hi>市終日醉醺醺<lb/>
　　　題潤州甘露寺<hi>一本無題字</hi>
千重構横險髙歩出塵埃日月光先見<hi>一作到</hi>江山勢盡<lb/>
來冷雲歸<hi>一作虚</hi>水石清露滴樓臺況是東溟上平生意<lb/>
<pb n="KR4h0140_WYG_510-28b"/>
一開<lb/>
　　　題杭州孤山寺<lb/>
樓臺聳碧岑一徑入湖心不雨山長潤無雲水自陰斷<lb/>
橋荒蘚澀空院落花深猶<hi>一作獨</hi>憶西窗月<hi>一作夜</hi>鐘聲在<lb/>
北<hi>一作到此</hi>林<lb/>
　　　題餘杭<hi>一作姚</hi>縣龍泉觀<hi>一本無題字</hi>
四迴<hi>一作明</hi>山一面臺殿已嵯峨中路見山<hi>一作江</hi>逺上方<lb/>
行石多天<hi>一作山</hi>晴花氣漫地煖鳥音<hi>一作聲</hi>和徒潄葛仙<lb/>
<pb n="KR4h0140_WYG_510-29a"/>
井此生其<hi>一作真</hi>奈何<lb/>
　　　題徑山大覺禪師影堂<lb/>
超然彼岸人一徑謝微塵見相即<hi>一作想應</hi>非相<hi>一作想</hi>觀身<lb/>
豈是身空門性未滅舊里化猶新謾指堂中影誰言影<lb/>
似真<lb/>
　　　題濠州鍾離寺<lb/>
遥遥東郭寺數里占原田逺岫碧光合長淮清𣲖連院<lb/>
蔵歸鳥樹鐘到落帆船唯羨空門叟棲心盡百年<lb/>
<pb n="KR4h0140_WYG_510-29b"/>
　　　秋夜宿靈隱寺師上人<hi>一本此下有居字</hi>
月色荒城外江聲野寺中貧知交道薄老信釋門空露<lb/>
葉凋堦蘚風枝戛井桐不妨無酒夜閑話值生公<lb/>
　　　題蘇州靈巖寺<lb/>
碧海西陵岸吳王此盛時山行今佛寺水見舊宫池亡<lb/>
國人遺恨空門事少悲聊當值僧語盡日把松枝<lb/>
　　　題蘇州楞伽寺<lb/>
樓臺山半腹又此一經行樹隔夫差苑溪連句踐城上<lb/>
<pb n="KR4h0140_WYG_510-30a"/>
坡松徑澀深坐石池清況是西峰頂淒涼故國情<lb/>
　　　題蘇州思益寺<lb/>
四面山形斷樓臺此逈臨兩峰髙崪屼一水下淫滲鑿<lb/>
石西龕小穿松北塢深㑹當來結社長日為僧吟<lb/>
　　　題重居寺<lb/>
浮圖經近郭長日羨僧閒竹徑深開院松門逺對山重<lb/>
廊標板榜髙殿鎖金環更問尋雷室西行咫尺間<lb/>
　　　題善權寺<lb/>
<pb n="KR4h0140_WYG_510-30b"/>
碧峰南一寺最勝是仙源峻坂依巖壁清泉泄洞門金<lb/>
函崇寳蔵玉樹閟靈根寄謝香花叟<hi>一作林客</hi>髙蹤不可援<lb/>
　　　題南陵隱靜寺<lb/>
松逕上登攀深行煙靄間合流㕑下水對聳殿前山潤<lb/>
壁鳥音逈泉源僧步閒更憐飛一錫天外與雲還<lb/>
　　　題丘山寺<lb/>
幾代儒家業何年佛寺碑地平邊海處江出上山時故<lb/>
國人長往空門事可知淒涼問禪客身外即無為<lb/>
<pb n="KR4h0140_WYG_510-31a"/>
　　　題道光上人山院<lb/>
真僧上方界山路正巖巖地僻泉長冷亭香草不凡火<lb/>
田生白菌煙岫老青杉盡日唯山水當知律行嚴<lb/>
　　　贈廬山僧<lb/>
一室鑪峰下荒榛手自開粉牌新薤葉竹援小葱臺樹<lb/>
黒雲歸去山明日上來便知心是佛堅坐對寒灰<lb/>
　　　題恵山寺<hi>一作常州無錫縣恵山寺</hi>
舊宅人何在空門客自過泉聲到池盡山<hi>一作月</hi>色上樓<lb/>
<pb n="KR4h0140_WYG_510-31b"/>
多小洞生<hi>一作穿</hi>斜竹重堦夾細<hi>一作/瘦</hi>莎殷勤望<hi>一作入</hi>城<lb/>
市雲水暮鐘和<lb/>
　　　題虎丘寺<lb/>
輕櫂駐迴流門登西虎丘霧青山月曉雲白海天秋倚<lb/>
殿松株澀欹庭石片幽青蛾幾時墓空色尚悠悠<lb/>
　　　題普賢寺<lb/>
何人知寺路松竹暗春山潭黒龍應在巢空鶴未還經<lb/>
年來客倦半日與僧閒更共嘗新茗聞鐘笑語間<lb/>
<pb n="KR4h0140_WYG_510-32a"/>
　　　題虎丘東寺<lb/>
雲樹擁崔嵬深行異俗埃寺門山外入石壁地中開仰<lb/>
砌池光動登樓海氣來傷心萬古<hi>一作年</hi>意金玉葬寒灰<lb/>
　　　題虎丘西寺<lb/>
囂塵楚城外一寺枕通波松色入門逺岡形連院多花<lb/>
時長到處別路半經過惆悵舊禪客空房深薜蘿<lb/>
　　　題招隱寺<lb/>
千年戴顒宅佛廟此崇修古井人名在清泉鹿跡幽竹<lb/>
<pb n="KR4h0140_WYG_510-32b"/>
光寒閉院山影夜蔵樓未得髙僧㫖烟霞空暫游<lb/>
　　　塞下曲<lb/>
二十逐嫖姚分兵逺戍遼雪迷經塞夜氷壯渡河朝促<lb/>
放雕難下生騎馬未調小儒何足問看取劒横腰<lb/>
　　　宿淮陰水館<lb/>
積水自成陰昏昏月映林五更離浦櫂一夜隔淮砧漂<lb/>
母郷非逺王孫道豈沉不當無健嫗誰肯效前心<lb/>
　　　題小松<lb/>
<pb n="KR4h0140_WYG_510-33a"/>
何處斸雲煙新移此館前碧姿塵不染清影露長鮮聳<lb/>
地心纔直凌雲操未全可悲人自老何日是千年<lb/>
　　　夏日梅溪館寄龎舎人<lb/>
東陽賔禮重髙館望行期埽簟因松葉篸瓜使竹枝捲<lb/>
簾聞鳥近翻枕夢人遲坐聽津橋說今營太守碑<lb/>
　　　感河上兵<lb/>
一聞河塞上非是欲權兵首尾誠須畏膏肓慎勿輕多<lb/>
門徒可入盡室且思行莫為無媒者滄浪不濯纓<lb/>
<pb n="KR4h0140_WYG_510-33b"/>
　　　贈淮南將<hi>一作少年行</hi>
年少好<hi>一作少年足</hi>風情垂鞭眦睚<hi>一作賣眼</hi>行帶金獅子小裘<lb/>
錦麒麟獰揀匠<hi>一作選將</hi>裝銀<hi>一作/金</hi>鐙堆<hi>一作推</hi>錢買鈿箏李<lb/>
陵雖效死時論亦輕生<hi>一作得虚名</hi>
　　　題恵昌上人<hi>一本下有院字</hi>
半岩開一室香檖細氛氲石上潄秋水月中行夏雲律<lb/>
持僧講疏經誦梵書文好是風廊下遥遥挂褐裙<lb/>
　　　塞上曲<lb/>
<pb n="KR4h0140_WYG_510-34a"/>
邊風捲地時日暮帳初移磧逈三通角山寒一㸃旗連<lb/>
收榻索馬引滿射雕兒莫道功勲細將軍昔戍師<lb/>
　　　折楊柳<lb/>
紅粉青樓曙垂楊仲月春懐君重攀折非妾妬腰身舞<lb/>
帶縈絲斷嬌娥向葉嚬横吹凡幾曲獨自最愁人<lb/>
　　　採桑<lb/>
自古多征戰由來尚甲兵長驅千里去一舉兩畨平按<lb/>
劒從沙漠歌謡滿帝京寄言天下將須立武功名<lb/>
<pb n="KR4h0140_WYG_510-34b"/>
　　　禪智寺<lb/>
寳殿依山嶮臨虚勢若吞畫簷齊木末香砌壓雲根逺<lb/>
景窗中岫孤煙竹裏<hi>一作海上</hi>村慿髙聊一望鄉思隔吳門<lb/>
　　　寄題商洛王隱居<lb/>
近逢商洛口知爾坐南塘草閣平春水柴門掩夕陽隨<lb/>
蜂收野蜜尋麝採生香更憶前年醉松花滿石牀<lb/>
　　　送客歸湘楚<lb/>
無辭一杯酒昔日與君深秋色換歸鬢曙光生別心桂<lb/>
<pb n="KR4h0140_WYG_510-35a"/>
　花山廟冷楓樹水樓陰此路千餘里應勞楚客吟<lb/>
　　　　登金山寺<lb/>
　古今斯島絶南北大江分水闊吞滄海亭髙宿斷雲返<lb/>
　潮千澗落啼鳥半空聞皆是登臨處歸航酒半醺<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_510-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻五百十<lb/>
</p>
<p>
</p>
  </div>
</body>
</text>
</TEI>
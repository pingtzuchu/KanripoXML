<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_083-1a"/>
　欽定四庫全書<lb/>
御定全唐詩巻八十三<lb/>
　　陳子昻<lb/>
　陳子昻字伯玉梓州射洪人少以富家子尚氣决好弋<lb/>
　博後遊鄉校乃感悔修飭初舉進士入京不為人知有<lb/>
　賣胡琴者價百萬子昻顧左右輦千緡市之衆驚問子<lb/>
　昻曰余善此曰可得聞乎曰明日可入宣陽里如期偕<lb/>
　徃則酒肴畢具奉琴語曰蜀人陳子昻有文百軸不為<lb/>
<pb n="KR4h0140_WYG_083-1b"/>
　人知此賤工之伎豈宜留心舉而碎之以其文百軸徧<lb/>
　贈㑹者一日之内名滿都下擢進士第武后朝為麟臺<lb/>
　正字數上書言事遷右拾遺武攸宜北討表為管記軍<lb/>
　中文翰皆委之子昻父為縣令叚簡所辱子昻聞之遽<lb/>
　還鄉里簡乃因事收繫獄中憂憤而卒唐興文章承徐<lb/>
　庾餘風駢麗穠縟子昻横制頹波始歸雅正李杜以下<lb/>
　咸推宗之集十卷今編詩二巻<lb/>
　　　　慶雲章<lb/>
<pb n="KR4h0140_WYG_083-2a"/>
崑崙元氣實生慶雲大人作矣五色氤<hi>一作氛</hi>氲昔在帝<lb/>
媯南風既薫叢芳爛漫郁郁紛紛曠矣千祀慶雲來止<lb/>
玉葉金柯祚我天子非我天子慶雲誰昌非我聖母慶<lb/>
雲誰光慶雲光矣周道昌矣九萬八千天授皇年<lb/>
　　　感遇詩三十八首<lb/>
微月生<hi>一作出</hi>西海幽陽始代<hi>一作/化</hi>昇圓光正<hi>一作恰</hi>東滿<lb/>
隂魄巳朝凝太極生天地三元更廢興至精諒斯在三<lb/>
五誰能徴<lb/>
<pb n="KR4h0140_WYG_083-2b"/>
蘭若生春夏芊蔚何青青幽獨空林色朱蕤冐紫莖遲<lb/>
遲白日晩嫋嫋秋風生嵗華盡揺落芳意竟何成<lb/>
蒼蒼丁零塞今古緬荒途亭堠何摧兀暴骨無全軀黄<lb/>
沙幙南起白日隠西隅漢甲三十萬曽以事匈奴但見<lb/>
沙場死誰憐塞上<hi>一作下</hi>孤<lb/>
樂羊為魏將食子殉軍功骨肉且<hi>一作尚</hi>相薄他人安得<lb/>
忠吾聞中山相乃屬放麑翁孤獸猶<hi>一作且</hi>不忍况<hi>一作矧</hi>
以奉君終<lb/>
<pb n="KR4h0140_WYG_083-3a"/>
市人矜巧智於道若童䝉傾奪相夸侈不知身所終曷<lb/>
見𤣥真子觀世玉壺中窅然遺天地乗化入無窮<lb/>
吾觀龍變化乃知至陽精石林何㝠宻幽洞無留行古<lb/>
之得仙道信與元化并𤣥感非象<hi>一作䝉</hi>識誰能測沈<hi>一作</hi>
<hi>淪</hi>㝠世人拘目見酣酒笑丹經崑崙有瑶樹安得采其<lb/>
英<lb/>
白日每不歸青陽時暮矣茫茫吾何思林卧觀無始衆<lb/>
芳委時晦鶗鴂鳴悲耳鴻荒古已頹誰識巢居子<lb/>
<pb n="KR4h0140_WYG_083-3b"/>
吾觀崑崙化日月淪洞㝠精魄相交㑹天壤以羅生<lb/>
仲尼推太極老𣆀貴窈㝠西方金仙子崇義乃無明<lb/>
空色皆寂滅縁業定<hi>一作亦</hi>何成名教信紛藉死生俱未<lb/>
停<lb/>
聖人秘元命懼世亂其真如何嵩公軰詼<hi>一作談</hi>譎誤時<lb/>
人先天誠為羙階亂禍誰因長城備胡㓂嬴禍發其親<lb/>
赤精既迷漢子年何救秦去去桃李花多言死如麻<lb/>
深居觀元化<hi>一作羣動</hi>悱然争朶頤䜛説相啖食利害紛㘈<lb/>
<pb n="KR4h0140_WYG_083-4a"/>
㘈便便夸毘子榮耀更相持務光讓天下商賈競刀錐<lb/>
已矣行采芝萬世同一時<lb/>
吾愛鬼谷子青谿無垢氛囊括經世道遺身在白雲七<lb/>
雄方龍鬬天下久<hi>一作亂</hi>無君浮榮不足貴遵養晦時文<lb/>
舒可<hi>一作之</hi>彌宇宙卷之不盈分豈徒山木夀空與麋鹿<lb/>
羣<lb/>
呦呦南山鹿罹罟以媒和招揺青桂樹幽蠧亦成科世<lb/>
情甘近習榮耀紛如何怨憎未相復親愛生禍羅瑶臺<lb/>
<pb n="KR4h0140_WYG_083-4b"/>
傾巧笑玉杯殞雙蛾誰見枯<hi>一作孤</hi>城蘖<hi>一作樹</hi>青青成斧<lb/>
柯<lb/>
林居病時久水木澹孤清閑卧觀物化悠悠念無生青<lb/>
春始萌達朱火巳滿盈徂落方自此感歎何時平<lb/>
臨岐泣世道天命良悠悠昔日殷王子玉馬遂朝周寳<lb/>
鼎淪伊榖瑶䑓成古<hi>一作故</hi>丘西山傷遺老東陵有故侯<lb/>
貴人難得意賞愛在湏㬰莫以心如玉探他明月珠昔<lb/>
稱夭桃子今為舂市徒䲭鴞悲東國麋鹿泣姑蘇誰見<lb/>
<pb n="KR4h0140_WYG_083-5a"/>
䲭夷子扁舟去五湖<lb/>
聖人去已久公道緬良難蚩蚩夸毘子堯禹以為謾驕<lb/>
榮貴工巧勢利迭<hi>一作遞</hi>相干燕王尊樂毅分國願同歡<lb/>
魯<hi>一作仲</hi>連讓齊爵遺組去邯鄲伊人信往矣感激為誰<lb/>
歎<lb/>
幽居觀天運悠悠念羣生終古代興没豪聖莫能争三<lb/>
季淪周赧七雄滅秦嬴復聞赤精子提劍入咸京炎光<lb/>
既無象晉虜復縱横堯禹道已昧昏虐勢方行豈無當<lb/>
<pb n="KR4h0140_WYG_083-5b"/>
世雄天道與胡兵咄咄安可言時醉而未醒仲尼溺東<lb/>
魯伯陽遁西溟大運自古來旅人胡歎哉<lb/>
逶迤勢已久骨鯁道斯窮豈無感激者時俗頽此風灌<lb/>
園何其鄙皎皎於陵中世道不相容嗟嗟張長公<lb/>
聖人不利已憂濟在元元黄屋非堯意瑶臺安可論吾<lb/>
聞西方化清浄道彌敦奈何窮金玉雕刻以為尊雲構<lb/>
山林盡瑶圖珠翠煩鬼工尚未可人力安能存夸愚適<lb/>
增累矜智道逾昏<lb/>
<pb n="KR4h0140_WYG_083-6a"/>
𤣥天幽且默羣議曷嗤嗤聖人教猶在世運久陵夷一<lb/>
繩将何繫憂醉不能持去去行采芝勿為塵所欺<lb/>
蜻蛉遊天地與世本無患飛飛未能止<hi>一作去</hi>黄雀來相<lb/>
干穰侯富秦寵金石比交歡出入咸陽裏諸侯莫敢言<lb/>
寧知山東客激怒秦王肝布衣取丞<hi>一作卿</hi>相千載為辛<lb/>
酸<lb/>
微霜知嵗晏斧柯始青青况乃金天夕浩露沾羣英登<lb/>
山望宇宙白日已西暝雲海方蕩潏孤鱗安得寧<lb/>
<pb n="KR4h0140_WYG_083-6b"/>
翡翠巢南海雄雌珠樹林何知羙人意驕愛比黄金殺<lb/>
身炎州裏委羽玉堂隂旖旎光首飾葳蕤爛錦衾豈不<lb/>
在遐逺虞羅忽見尋多材信為累歎息此珍禽<lb/>
挈瓶者誰子姣<hi>一作妖</hi>服當青春三五明月滿盈盈不自<lb/>
珍髙堂委金玉微縷懸千鈞如何負公鼎被敓笑時人<lb/>
𤣥蟬號白露兹嵗已蹉跎羣物從大化孤英将奈何瑶<lb/>
䑓有青鳥逺食玉山禾崑崙見元鳯豈復虞雲羅<lb/>
荒哉穆天子好與白雲期宫女多怨曠層城閉蛾眉日<lb/>
<pb n="KR4h0140_WYG_083-7a"/>
耽瑶池樂豈傷桃李時青苔空萎絶白髪生羅帷<lb/>
朝發宜都渚浩然思故鄉故鄉不可見路隔巫山陽巫<lb/>
山綵雲沒髙丘正微茫佇立望已久涕落<hi>一作涙</hi>沾衣裳<lb/>
豈兹越鄉感憶昔楚襄王朝雲無䖏所荆國亦淪亡<lb/>
昔日章華宴荆王樂荒淫霓旌翠羽盖射兕雲夢林朅<lb/>
來髙唐觀悵望雲陽岑雄圗今何在黄雀空哀吟<lb/>
丁亥嵗云暮西山事甲兵贏糧匝卭道荷㦸争𦍑城嚴<lb/>
冬隂風勁窮岫泄<hi>一作油</hi>雲生昬曀<hi>一作黷</hi>無晝夜羽檄復<lb/>
<pb n="KR4h0140_WYG_083-7b"/>
相驚拳跼競萬仭崩危走<hi>一作逺</hi>九㝠籍籍<hi>一作寂寂</hi>峰壑裏<lb/>
哀哀冰雪行聖人御宇宙聞道㤗階平肉食謀何失藜<lb/>
藿緬縱横<lb/>
可憐<hi>一作惜</hi>瑶臺樹灼灼佳人姿碧華映朱實攀折青春<lb/>
時豈不盛光寵榮君白玉墀但恨紅芳歇凋傷感所思<lb/>
朅來豪遊子勢利禍之門如何蘭膏歎感激自生寃衆<lb/>
趨明所避時棄道猶存雲淵既巳失羅網與誰論箕山<lb/>
有髙節湘水有清源唯應白鷗鳥可為<hi>一作與</hi>洗心言<lb/>
<pb n="KR4h0140_WYG_083-8a"/>
索居猶<hi>一作獨</hi>㡬日炎夏忽然衰陽彩皆隂翳親友盡暌<lb/>
違登山望不見涕泣久漣洏宿夢<hi>一作昔</hi>感顔色若與白<lb/>
雲期馬上<hi>一作世中</hi>驕豪子驅逐正蚩蚩蜀山與楚水携手<lb/>
在何時<lb/>
金鼎合神<hi>一作還</hi>丹世人将見欺飛飛騎羊子胡乃在峨<lb/>
睂變化固幽<hi>一作非</hi>類芳菲能㡬時疲痾苦淪世憂痗<hi>一作</hi>
<hi>悔</hi>日侵淄眷然顧幽褐白雲空涕洟<lb/>
朔風吹海樹蕭條邊巳秋亭上誰家子哀哀明月樓自<lb/>
<pb n="KR4h0140_WYG_083-8b"/>
言幽燕客結髪事逺遊赤丸殺公吏白刃<hi>一作日</hi>報私讐<lb/>
避讐至海上被役此邊州故鄉三千里遼水復悠悠毎<lb/>
憤胡兵入常為漢國羞何知七十戰白首未封侯<lb/>
本為貴公子平生實愛才感時思報國拔劒起蒿萊西<lb/>
馳丁零塞北上單于臺登山見千里懐古心悠哉誰言<lb/>
未㤀禍磨滅成塵埃<lb/>
浩然坐何暮吾蜀有峨眉念與楚狂子悠悠白雲期時<lb/>
哉悲不㑹涕泣久漣洏夢登綏山穴南采巫山芝探元<lb/>
<pb n="KR4h0140_WYG_083-9a"/>
觀羣化遺世從雲螭婉孌時永矣感悟不見之<lb/>
朝入雲中郡北望單于臺胡秦何宻邇沙朔氣雄哉藉<lb/>
藉天驕子猖狂已復來塞垣無名将亭堠空崔嵬咄嗟<lb/>
吾何歎邊人塗草萊<lb/>
仲尼探元化幽鴻順陽和大運自盈縮春秋遞<hi>一作迭</hi>來<lb/>
過盲飈忽號怒萬物相紛劘溟海皆震蕩孤鳯其如何<lb/>
　　　觀荆玉篇<hi>并序</hi>
　　丙戌嵗余從左補闕喬公北征夏四月軍幕次<hi>一作</hi>
<pb n="KR4h0140_WYG_083-9b"/>
　　<hi>舍</hi>于張掖河河洲草木無他異者惟有仙人杖徃<lb/>
　　往叢生幽朔地寒與中國稍異予家世好服食昔<lb/>
　　常餌之及此役也而息意兹味戍人有薦嘉蔬者<lb/>
　　此物存焉余倐<hi>一作冁</hi>爾而笑曰始者與此君别不<lb/>
　　圖至是而見之豈非神明嘉恵将欲扶吾夀也因<lb/>
　　為喬公昌言其能時東萊王仲烈亦同旅舍聞而<lb/>
　　大喜甘心食之已旬有五日矣適有行人自謂能<lb/>
　　知藥者謂喬公曰此白棘也公何謬哉仲烈愕然<lb/>
<pb n="KR4h0140_WYG_083-10a"/>
　　而疑亦曰吾怪其味甘<hi>宋本作甜</hi>今果如此喬公信是<lb/>
　　言乃譏予作采玉篇謂宋人不識玉而寶珉石也<lb/>
　　予心知必是猶以獨見之故被奪于衆人乃喟然<lb/>
　　而歎曰嗟乎人之大明者目也心之至信者口也<lb/>
　　夫目照五色口分五味𤣥黄甘苦亦可<hi>一作何</hi>斷而<lb/>
　　不惑矣而路旁一議二子増疑况君臣之際朋友<lb/>
　　之間乎自是而觀則萬物之情可見也感采玉詠<lb/>
　　而作觀玉篇以答之并示仲烈譏其失真也<lb/>
<pb n="KR4h0140_WYG_083-10b"/>
䲭夷雙白玉此玉有緇磷懸之千金價舉世莫知真丹<lb/>
青非異色輕重有殊倫勿信玉工言<hi>一作勿信工言子</hi>徒悲荆<lb/>
國人<lb/>
　　　鴛鴦篇<lb/>
飛飛鴛鴦鳥舉翼相蔽虧俱來綠潭裏共向白雲涯音<lb/>
容相眷戀羽翮兩逶迤蘋萍戲春渚霜霰遶寒池浦沙<lb/>
連岸浄汀樹拂潭垂年年此遊翫嵗嵗來追隨鳯凰起<lb/>
丹穴獨向<hi>一作棲獨</hi>梧桐枝鴻鴈來紫塞空憶稻梁肥烏啼<lb/>
<pb n="KR4h0140_WYG_083-11a"/>
倦依托鶴鳴傷别離豈若此雙禽飛翻不異林刷尾青<lb/>
<hi>一作清</hi>江浦交頸紫山岑文章負竒色和鳴多好音聞有<lb/>
鴛鴦綺復有鴛鴦衾持為羙人贈朂此故交心<lb/>
　　　與東方左史虬修竹篇<hi>并書</hi>
　　東方公足下文章道弊五百年矣漢魏風骨晉宋<lb/>
　　莫傳然而文獻有可徴者僕嘗暇時觀齊梁間詩<lb/>
　　彩麗競繁而興寄都絶毎以永歎思古人常恐邐<lb/>
　　逶<hi>一作逶迤</hi>頽靡風雅不作以耿耿也一昨於觧三䖏<lb/>
<pb n="KR4h0140_WYG_083-11b"/>
　　見明公詠孤桐篇骨氣端翔音情頓挫光英<hi>一作映</hi>
　　朗練有金石聲遂用洗心飾視發揮幽欎不圖正<lb/>
　　始之音復覩於茲可使建安作者相視而笑觧君<lb/>
　　云張茂先何敬祖東方生與其比肩僕亦以為知<lb/>
　　言也故感歎雅製作修竹詩一首當有知音以傳<lb/>
　　示之<lb/>
龍種<hi>一作鐘龍</hi>生南嶽孤翠欎亭亭峰嶺上崇崒煙雨下㣲<lb/>
㝠夜聞鼯䑕呌晝聒泉壑聲春風正淡蕩白露已清冷<lb/>
<pb n="KR4h0140_WYG_083-12a"/>
哀響激金奏宻色滋玉英嵗寒霜雪苦含彩獨青青豈<lb/>
不厭凝冽羞比春木榮春木有榮歇此節無凋零始願<lb/>
與金石終古保堅貞不意伶倫子吹之學鳯鳴遂偶雲<lb/>
和瑟張樂奏天庭妙曲方千變簫韶亦九成信䝉雕斵<lb/>
美常願事仙靈驅馳翠虬駕伊欎紫鸞笙結交嬴臺女<lb/>
唫弄昇天行携手登白日逺遊戲赤城低昻𤣥鶴舞斷<lb/>
續綵雲生永隨衆仙逝三山遊玉京<lb/>
　　　薊丘覽古贈盧居士藏用七首<hi>并序</hi>
<pb n="KR4h0140_WYG_083-12b"/>
　　丁酉嵗吾北征出自薊門歴觀燕之舊都其城池<lb/>
　　霸業迹已蕪沒矣乃慨然仰歎憶昔樂生鄒子羣<lb/>
　　賢之遊盛矣因登薊丘作七詩以志之寄終南盧<lb/>
　　居士亦有軒轅之遺跡也<lb/>
　　　軒轅臺<lb/>
北登薊丘望求古軒轅臺應龍已不見牧馬空黄埃尚<lb/>
想廣城子遺跡白雲隈<lb/>
　　　燕昭王<lb/>
<pb n="KR4h0140_WYG_083-13a"/>
南登碣石坂<hi>一作館</hi>遥望黄金臺丘陵盡喬木昭王安在<lb/>
哉霸圖悵已矣驅馬復歸來<lb/>
　　　樂生<lb/>
王道巳淪昩戰國競貪兵樂生何感激仗義下齊城雄<lb/>
圖竟中夭遺歎寄阿衡<lb/>
　　　燕太子<lb/>
秦王日無道太子怨亦深一聞田光義匕首贈千金其<lb/>
事雖不立千載為傷心<lb/>
<pb n="KR4h0140_WYG_083-13b"/>
　　　田光先生<lb/>
自古皆有死狥<hi>一作循</hi>義良獨稀奈何燕太<hi>一作丹</hi>子尚使<lb/>
田生疑伏劒誠巳矣感我涕沾衣<lb/>
　　　鄒衍<lb/>
大運淪三代天人罕有窺鄒子何寥廓漫説九瀛垂興<lb/>
亡已千載今也則無推<hi>一作為</hi>
　　　郭隗<hi>末缺</hi>
逄時獨為貴厯代非無才隗君亦何幸遂起黄金臺<lb/>
<pb n="KR4h0140_WYG_083-14a"/>
　　　西還至散闗答喬補闕知之<lb/>
葳蕤蒼梧鳯嘹唳白露蟬羽翰本非匹結交何獨全昔<lb/>
君事胡馬余得奉戎旃携手向沙塞闗河緬幽燕芳嵗<lb/>
㡬陽止白日屢徂遷功業雲臺薄平生玉佩捐歎此南<lb/>
歸日猶聞北戍邊代水不可渉巴江亦潺湲攬衣度函<lb/>
谷銜涕望秦川蜀門自兹始雲山方浩然<lb/>
　　　度峽口山贈喬補闕知之王二無競<lb/>
峽口大漠南横絶界中國樷石何<hi>一作相</hi>紛糺赤<hi>一作小</hi>山<lb/>
<pb n="KR4h0140_WYG_083-14b"/>
復翕赩逺望多衆容逼<hi>一作廹</hi>之無異色崔崒乍孤斷逶<lb/>
迤屢回直信闗胡馬衝亦距漢邉塞豈依河山險将順<lb/>
休明徳物壯誠有衰勢雄<hi>一作髙</hi>良易極邐迤忽而盡泱<lb/>
漭平不息之子黄金軀如何此荒域雲臺盛多士待君<lb/>
丹墀側<lb/>
　　　題居延古城贈喬十二知之<lb/>
聞君東山意宿昔紫芝榮滄洲今何在華髪旅邊城還<lb/>
漢功既薄逐胡䇿未行徒嗟白日暮坐對黄雲生桂枝<lb/>
<pb n="KR4h0140_WYG_083-15a"/>
芳欲晩薏苡謗誰明無為空自老含歎負生平<lb/>
　　　贈趙六貞固二首<lb/>
回中峰火入塞上追兵起此時邊朔寒登隴思君子東<lb/>
顧望漢京南山雲霧裏<lb/>
赤螭媚其彩<hi>一作形</hi>婉孌蒼梧泉昔者瑯琊子躬耕亦慨<lb/>
然羙人豈遐曠之子乃前賢良辰在何許白日屢頽遷<lb/>
道心固微宻神用無留連舒可彌宇宙攬之不盈拳蓬<lb/>
萊<hi>一作茅又作蒿</hi>久蕪沒金石徒精堅良寳委短褐閑琴獨嬋<lb/>
<pb n="KR4h0140_WYG_083-15b"/>
娟<lb/>
　　　答韓使同在邊<lb/>
漢家失中策胡馬屢南驅聞詔安邊使曽是故人謨廢<lb/>
書悵懐古負劍許良圖出闗嵗方晏乗障日多虞虜入<lb/>
白登道烽交紫塞途連兵屯北地清野備東胡邊城方<lb/>
晏閉斥堠始昭蘇復聞韓長孺辛苦事匈奴雨雪顔容<lb/>
改縱横才位孤空懐老臣䇿未獲趙軍租但䝉魏侯重<lb/>
不受謗書誣當取金人祭還歌凱入都<lb/>
<pb n="KR4h0140_WYG_083-16a"/>
　　　征東至淇門答宋十一叅軍之問<lb/>
南星中大火将子渉清淇西林改微月征斾空自持碧<lb/>
潭去巳逺瑶華<hi>一作草</hi>折遺誰若<hi>一作/君</hi>問遼陽戍悠悠<hi>一作</hi>
<hi>揺揺</hi>夭際旗<lb/>
　　　答洛陽主人<lb/>
平生白雲志早愛赤松遊事親恨未立從宦此中州主<lb/>
人亦何<hi>一作何發</hi>問旅客非悠悠方謁明天子清宴奉良籌<lb/>
冄取連城璧三陟平津侯不然拂衣去歸從海上鷗寧<lb/>
<pb n="KR4h0140_WYG_083-16b"/>
隨當代子傾側且沉浮<lb/>
　　　酬暉上人秋夜山亭有贈<lb/>
皎皎白林秋微㣲翠山静禪居感物變獨坐開軒屏風<lb/>
泉夜聲雜<hi>一作絶</hi>月露宵光冷多謝㤀機人塵憂未能整<lb/>
　　　酬李忝軍崇嗣旅館見贈<lb/>
昨夜銀河畔星文犯遥<hi>一作天</hi>漢今朝紫氣新物色果逄<lb/>
真言從天上落乃是地仙人白璧疑寃楚烏裘似入秦<lb/>
摧藏多古意厯覽備艱辛樂廣雲雖覩夷吾風未春鳯<lb/>
<pb n="KR4h0140_WYG_083-17a"/>
歌空有問龍性詎能馴寳劒終應出驪珠㑹見珍未及<lb/>
馮公老何驚孺子貧青雲儻可致<hi>一作效</hi>北海憶孫賔<lb/>
　　　酬暉上人夏日林泉<lb/>
聞道白雲居窈窕青蓮宇巖泉萬丈流<hi>一作流雜樹</hi>樹石<hi>一作</hi>
<hi>石室</hi>千年古林卧對軒窗山隂滿庭戸方釋塵事勞從君<lb/>
襲蘭杜<lb/>
　　　同宋叅軍之問夢趙六贈盧陳二子之作<lb/>
曉霽望嵩丘<hi>一作嶽</hi>白雲半巖足氛氲涵翠微宛如嬴<hi>一作</hi>
<pb n="KR4h0140_WYG_083-17b"/>
<hi>瀛</hi>臺曲故人昔所尚幽琴歌斷續變化竟無常人琴遂<lb/>
兩亡白雲失處所夢想曖容光疇昔疑縁業儒道兩相<lb/>
妨前期許幽報迨此尚茫茫晤言既已失感歎<hi>一作恨</hi>情<lb/>
何一始憶携手期雲臺與峨眉達兼濟天下窮獨善其<lb/>
時諸君推管樂之子慕巢夷奈何蒼生望卒為黄綬欺<lb/>
銘鼎功未立山林事亦微撫孤一流慟懐舊日<hi>一作且</hi>暌<lb/>
違盧子尚髙節終南卧松雪宋侯逄聖君驂馭<hi>一作御</hi>遊<lb/>
青雲而我獨蹭蹬語默道猶屯征戍在遼陽蹉跎草冄<lb/>
<pb n="KR4h0140_WYG_083-18a"/>
黄丹丘恨不及白露已蒼蒼逺聞山陽賦感涕下沾裳<lb/>
　　　送别出塞<lb/>
平生聞髙義書劍百夫雄言登青雲去非此白頭翁胡<lb/>
兵屯塞下漢騎屬<hi>一作入</hi>雲中君為白馬将腰佩騂角弓<lb/>
單于不敢射天子佇深功蜀山余方隐良㑹何時同<lb/>
　　　登薊丘樓送賈兵曹入都<lb/>
東山宿昔意北征非我心孤負平生願感涕下沾襟暮<lb/>
登薊樓上永望燕山岑遼海方漫漫胡沙飛且深峨眉<lb/>
<pb n="KR4h0140_WYG_083-18b"/>
杳如夢仙子曷由尋擊劒起歎息白日忽西沉聞君洛<lb/>
陽使因子寄南音<lb/>
　　　夏日暉上人房别李叅軍崇嗣<hi>并序二序内缺  字</hi>
　　考察天人旁羅變動東西南北賢聖不能定其居<lb/>
　　寒暑晦明隂陽不能革其數莫不雲離雨散奔馳<lb/>
　　于宇宙之間宋逺燕遥泣别于闗山之際自古來<lb/>
　　矣李叅軍白雲英胄紫氣仙人愛江海而髙尋頓<lb/>
　　風塵而未息來從許下月旦出于龍泉言入蜀中<lb/>
<pb n="KR4h0140_WYG_083-19a"/>
　　星文見於牛斗野亭相遇逆旅承歡謝鯤之山水<lb/>
　　暫開樂廣之雲天自樂思道林而不見悵若有亡<lb/>
　　詣祗樹而從遊　然舊欵髙僧展袂大士臨筵披<lb/>
　　　路之天書坐琉璃之寳地簾帷後闢拂鸚鵡之<lb/>
　　香林欄檻前開照芙蓉之緑水討論儒墨探覽真<lb/>
　　𤣥覺周孔之猶述<hi>一作迷</hi>知老荘之未晤<hi>一作悟</hi>遂欲<lb/>
　　髙扳寳座伏奏金仙開不二之法門觀大千之世<lb/>
　　界歡娛恍晩離别行催紅霞生而白日歸青氣凝<lb/>
<pb n="KR4h0140_WYG_083-19b"/>
　　而碧山暮驪歌斷引抗手将辭江漢浩浩而長流<lb/>
　　天地居然而不動嗟乎色為何色悲樂忽而因生<lb/>
　　誰去誰來離㑹紛而妄作俗之迷也不亦煩乎各<lb/>
　　述所懐不拘章韻<lb/>
四十九變化一十三死生翕忽𤣥黄裏驅馳風雨情是<lb/>
非紛妄作寵辱坐相驚至人獨幽鑒<hi>一作覽</hi>窈窕隨昏明<lb/>
咫尺山河道軒窗日月庭别離焉足問悲樂固能并我<lb/>
輩何為爾棲皇猶未平金臺可攀陟寳界絶将迎户牖<lb/>
<pb n="KR4h0140_WYG_083-20a"/>
觀天地階基上杳冥自超三界樂安知萬里征中國要<lb/>
荒内人寰宇宙榮弦望如朝夕寧嗟蜀道行<lb/>
　　　秋園卧病呈暉上人<lb/>
幽寂曠日遥林園轉清宻疲疴澹無豫獨坐泛瑶瑟懐<lb/>
挾萬古情憂虞百年疾綿綿多滯念忽忽毎如失緬想<lb/>
赤松遊髙尋白雲<hi>一作紫庭</hi>逸榮吝始都喪幽人遂貞吉圖<lb/>
書紛滿床山水藹盈室宿昔心所尚平生自兹畢願言<lb/>
誰見知梵筵有同術八月髙秋晩凉風正蕭瑟<lb/>
<pb n="KR4h0140_WYG_083-20b"/>
　　　登澤州城北樓讌<lb/>
平生倦遊者觀化久無窮復來登此國臨望與君同坐<lb/>
見秦兵壘遥聞趙将雄武安君何在長平事巳空且歌<lb/>
𤣥雲曲御<hi>一作銜</hi>酒舞薫風勿使青衿子嗟爾白頭翁<lb/>
　　　山水粉圖<lb/>
山圖<hi>一作仙圖非</hi>之白雲兮若巫山之髙丘紛羣翠之鴻溶<lb/>
又似蓬瀛海水之周流信夫人之好道愛雲山以幽求<lb/>
　　　綵樹歌<lb/>
<pb n="KR4h0140_WYG_083-21a"/>
嘉錦筵之珍樹兮錯衆綵之氛氲狀瑶臺之微月點巫<lb/>
山之朝雲青春兮不可逄况蕙色之増芬結芳意而誰<lb/>
賞怨絶世之無聞紅榮碧艷坐看歇素華流年不待君<lb/>
故吾思崑崙之琪樹厭桃李之繽紛<lb/>
　　　春臺引<hi>寒食集畢録事宅作</hi>
感陽春兮生碧草之油油懐宇宙以傷逺登髙臺而寫<lb/>
憂遲羙人兮不見恐青嵗之遂<hi>一作還</hi>遒從畢公以酣飲<lb/>
寄林塘而一留採芳蓀於北渚憶桂樹於南州何雲木<lb/>
<pb n="KR4h0140_WYG_083-21b"/>
之羙麗而池舘之崇幽星臺秀士月旦諸子嘉青鳥之<lb/>
辰迎火龍之始挾寳書與瑶瑟芳蕙華而蘭靡乃掩白<lb/>
蘋藉緑芷酒既醉樂未已擊青鐘歌渌水怨青春之萎<lb/>
絶贈瑶臺<hi>一作華</hi>之旖旎願一見而道意結衆芳之綢繆<lb/>
曷余情之蕩漾矚青雲以增愁悵三山之飛鶴憶海上<lb/>
之白鷗重曰羣仙去兮青春頹嵗華歇兮黄鳥哀富貴<lb/>
榮樂㡬時兮朱宫碧堂生青苔白雲兮歸來<lb/>
　　　登幽州臺歌<lb/>
<pb n="KR4h0140_WYG_083-22a"/>
前不見古人後不見來者念天地之悠悠獨愴然而涕<lb/>
下<lb/>
　　　喜馬叅軍相過醉歌<hi>并序</hi>
　　吾無用久矣進不能以義補國退不能以道隠身<lb/>
　　天子哀矜居於侍省且欲以芝桂為伍麋鹿同曹<lb/>
　　軒裳鍾鼎如夢中也南榮曝背北林設罝有客扣<lb/>
　　門云吾道存孺子孺子黄中通理時𤣥冬遇夜微<lb/>
　　月在天白雲半山志逸海上酒既醉琴方清陶然<lb/>
<pb n="KR4h0140_WYG_083-22b"/>
　　𤣥暢浩爾太素則欲狎青鳥寄丹丘矣日月云邁<lb/>
　　蟋蟀謂何夫詩可以比興也不言曷著時醉書散<lb/>
　　灑乃昏見清廟臺令知此有蜀雲氣也畢大拾遺<lb/>
　　陸六侍御崔議司崔兵曺鮮于晉崔湎子懐一道<lb/>
　　人當知吾此評是實錄也若東萊王仲烈見之必<lb/>
　　以為真醉歌曰<lb/>
獨幽默以三月兮深林潛居時嵗忽兮孤憤遐吟誰知<lb/>
我心孺子孺子其可與理分<lb/>
<pb n="KR4h0140_WYG_083-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_083-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻八十三<lb/>
</p>
<p>
</p>
  </div>
</body>
</text>
</TEI>
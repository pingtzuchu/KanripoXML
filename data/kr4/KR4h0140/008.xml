<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_008-1a"/>
　欽定四庫全書<lb/>
御定全唐詩卷八<lb/>
　　南唐先主李昪<lb/>
　昪字正倫徐州人楊行密養為子以乞徐温初冒姓徐<lb/>
　名知誥代温秉政受楊氏禪僭帝位諡烈祖傳國三十<lb/>
　九年詩一篇<lb/>
　　　　詠燈<hi>詩史云九嵗在温家作温閲之歎賞遂不以常兒遇之</hi>
　一㸃分明值萬金開時惟怕冷風侵主人若也勤挑撥<lb/>
<pb n="KR4h0140_WYG_008-1b"/>
　敢向尊前不盡心<lb/>
　　嗣主璟<lb/>
　璟字伯玉烈祖子風度髙秀善屬文謚元宗詩二首<lb/>
　　　　遊後湖賞蓮花<lb/>
　蓼花蘸水火不滅水鳥驚魚銀梭投滿目荷花千萬頃<lb/>
　紅碧相雜敷清流孫武巳斬吳宫女琉璃池上佳人頭<lb/>
　<hi>摭遺云識者謂非吉語</hi>
　　　　保大五年元日大雪同太弟景遂汪王景逷齊<lb/>
<pb n="KR4h0140_WYG_008-2a"/>
　　　王景逵進士李建勲中書徐鉉勤政殿學士張<lb/>
　　　義方登樓賦<lb/>
珠簾髙捲莫輕遮徃徃相逢隔嵗華春氣昨宵飄律管<lb/>
東風今日放梅花素姿好把芳姿掩落勢還同舞勢斜<lb/>
坐有賓朋尊有酒可憐清味屬儂家<lb/>
　　　句<lb/>
靈槎思浩蕩老鶴倚崆峒<hi>古今詩話璟割江之後遷都豫章毎北望忽忽不樂作詩</hi>
<hi>有此句</hi>
<pb n="KR4h0140_WYG_008-2b"/>
蒼苔迷古道紅葉亂朝霞<hi>廬山百花亭刋石</hi>
棲鳳枝梢猶輭弱化龍形狀巳依稀<hi>十嵗詠新竹</hi>
　後主煜<lb/>
煜字重光南唐元宗子仁孝善屬文工書畫妙於音律<lb/>
置澄心堂於内苑引文士居其間嘗著雜說百篇時人<lb/>
以為可繼典論開寶中封隴西公贈吳王集十巻詩一<lb/>
巻失傳今存詩十八首<lb/>
　　　九月十日偶書<lb/>
<pb n="KR4h0140_WYG_008-3a"/>
晩雨秋隂酒乍醒感時心緒杳難平黄花冷落不成豔<lb/>
紅葉颼飀競鼔聲背世返能厭俗態偶縁猶未忘多情<lb/>
自從雙鬢斑斑白不學安仁却自驚<lb/>
　　　秋鶯<lb/>
殘鶯何事不知秋横過幽林尚獨遊老舌百般傾耳聽<lb/>
深黄一㸃入煙流棲遲背世同悲魯瀏亮如笙碎在緱<lb/>
莫更留連好歸去露華淒冷蓼花愁<lb/>
　　　病起題山舎壁<lb/>
<pb n="KR4h0140_WYG_008-3b"/>
山舍初成病乍輕杖藜巾褐稱閒情爐開小火深回暖<lb/>
溝引新流幾曲聲暫約彭涓安朽質終期宗逺問無生<lb/>
誰能役役塵中累貪合魚龍搆強名<lb/>
　　　送鄧王二十弟從益牧宣城<hi>後主自為詩序以送之其畧云秋山</hi>
　　　<hi>滴翠暮壑澄空愛公此行暢乎遐覽</hi>
且維輕舸更遲遲别酒重傾惜觧攜浩浪侵愁光蕩漾<lb/>
亂山凝恨色髙低君馳檜楫情何極我凭闌干日向西<lb/>
咫尺煙江幾多地不須懐抱重淒淒<lb/>
<pb n="KR4h0140_WYG_008-4a"/>
　　　渡中江望石城泣下<hi>江表志作吳譲皇楊溥詩題作泰州永寧宮</hi>
江南江北舊家鄉三十年來夢一場呉苑宫闈今冷落<lb/>
廣陵臺殿巳荒凉雲籠逺岫愁千片雨打歸舟淚萬行<lb/>
兄弟四人三百口不堪閒坐細思量<lb/>
　　　輓辭<hi>宣城公仲宣後主子小字瑞保年四嵗卒母昭惠先病哀苦増劇遂至於殂故後主</hi>
　　　<hi>輓辭并其母子悼之</hi>
珠碎眼前珍花凋世外春未鎖心裏恨又失掌中身玉<lb/>
笥猶殘藥香奩巳染塵前哀將後感無淚可霑巾<lb/>
<pb n="KR4h0140_WYG_008-4b"/>
豔質同芳樹浮危道畧同正悲春落實又苦雨傷叢穠<lb/>
麗今何在飄零事巳空沈沈無問處千載謝東風<lb/>
　　　悼詩<hi>仲宣卒後主哀甚然恐重傷昭惠常黙坐飲泣而已因為詩以寫志吟詠數四左右</hi>
　　　<hi>為之泣下</hi>
永念難消釋孤懷痛自嗟雨深秋寂寞愁引病增加咽<lb/>
絶風前思昏濛眼上花空王應念我窮子正迷家<lb/>
　　　感懐<hi>後主昭惠后周氏小字娥皇年二十九殂後主哀苦骨立杖而後起每於花朝月夕</hi>
　　　<hi>無不傷懐</hi>
<pb n="KR4h0140_WYG_008-5a"/>
又見桐花發舊枝一樓煙雨暮淒淒凭闌惆悵人誰㑹<lb/>
不覺澘然淚眼低<lb/>
層城無復見嬌姿佳節纒哀不自持空有當年舊煙月<lb/>
芙蓉城上哭蛾睂<lb/>
　　　梅花<hi>後主嘗與周后移植梅花於瑶光殿之西及花時而后巳殂因成詩見意</hi>
殷勤移植地曲檻小䦨邊共約重芳日還憂不盛妍阻<lb/>
風開歩障乗月漑寒泉誰料花前後蛾睂却不全<lb/>
　　　又<lb/>
<pb n="KR4h0140_WYG_008-5b"/>
失却煙花主東君自不知清香更何用猶發去年枝<lb/>
　　　書靈筵手巾<lb/>
浮生共顦顇壯歲失嬋娟汗手遺香漬痕睂染黛煙<lb/>
　　　書琵琶背<hi>周后通書史善音律尤工琵琶元宗賞其藝取所御琵琶時謂之燒槽者</hi>
　　　<hi>賜焉燒槽即蔡邕焦桐之義或謂燄材而斲之或謂因爇而存之后臨殂以琵琶及常臂玉環</hi>
　　　<hi>親遺後主</hi>
侁自肩如削難勝數縷絛天香留鳳尾餘煖在檀槽<lb/>
　　　病中感懐<lb/>
<pb n="KR4h0140_WYG_008-6a"/>
顦顇年來甚蕭條益自傷風威侵病骨雨氣咽愁膓夜<lb/>
鼎唯煎藥朝髭半染霜前緣竟何似誰與問空王<lb/>
　　　病中書事<lb/>
病身堅固道情深宴坐清香思自任月照靜居唯擣藥<lb/>
門扃幽院只來禽庸醫嬾聽詞何取小婢將行力未禁<lb/>
頼問空門知氣味不然煩惱萬塗侵<lb/>
　　　賜宫人慶奴<hi>墨莊漫録云煜常書黄羅扇上至今藏在貴人家</hi>
風情漸老見春羞到處消魂感舊遊多謝長條似相識<lb/>
<pb n="KR4h0140_WYG_008-6b"/>
強垂煙態拂人頭<lb/>
　　　題金樓子後<hi>并序</hi>
　　梁元帝謂王仲宣昔在荆州著書數十篇荆州壞<lb/>
　　盡焚其書今在者一篇知名之士咸重之見虎一<lb/>
　　毛不知其斑後西魏破江陵帝亦盡焚其書曰文<lb/>
　　武之道盡今夜矣何荆州壊焚書二語先後一轍<lb/>
　　也詩以慨之<lb/>
牙籤萬軸裹紅綃王粲書同付火燒不是祖龍留面目<lb/>
<pb n="KR4h0140_WYG_008-7a"/>
遺篇那得到今朝<hi>楓窗小牘云此詩同書藏内庫今朝誤作金朝徽廟惡而抹之後竟如讖</hi>
<hi>入金</hi>
　　　句<lb/>
迢迢牽牛星杳在河之陽粲粲黄姑女耿耿遥相望<hi>癸辛</hi>
<hi>雜集</hi>　鶯狂應有恨蝶舞已無多<hi>落花此老學菴筆記云作  未乆亡國</hi>
揖譲月在手動揺風滿懐<hi>詠扇宴石林燕語宋太祖嘗因曲  使煜誦其得意詩舉</hi>
<hi>此太祖曰好一箇翰林學士</hi>　病態如衰弱厭厭向五年<hi>以下律髓註</hi>
衰顔一病難牽復曉殿君臨頗自羞　冷笑秦皇經逺<lb/>
<pb n="KR4h0140_WYG_008-7b"/>
略靜憐姬滿苦時廵　鬢從今日添新白菊是去年依<lb/>
舊黄<hi>以下翰府名談</hi>　萬古到頭歸一死醉鄉𦵏地有髙原<hi>煜歲</hi>
<hi>暮乗醉書此於牖醒而見之大悔不乆謝世</hi>　人生不滿百剛作千年畫<hi>野客</hi>
<hi>叢談</hi>　日暎仙雲薄秋髙天碧深<hi>海録碎事</hi>　烏照始潛輝龍<lb/>
燭便爭秉<hi>以下孔帖</hi>　凝珠滿露枝　游颺日巳西肅穆寒<lb/>
初至　九重開扇鵠四牖炳燈魚　羽觴無算酌　傾<lb/>
盌更為壽深巵遞酬賓<lb/>
　韓王從善<lb/>
<pb n="KR4h0140_WYG_008-8a"/>
從善字子師元宗第七子宋改封楚國公詩一首<lb/>
　　　薔薇詩一首十八韻呈東海侍郎徐鉉<lb/>
綠影覆幽池芳菲四月時管弦朝夕興組繡百千枝盛<lb/>
引牆看徧髙煩架屢移露輕濡綵筆蠭誤拂吟髭日照<lb/>
玲瓏幔風揺翡翠帷早紅飄蘚地狂蔓挂蛛絲嫩刺牽<lb/>
衣細新條窣草垂晚香難暫捨嬌態自相窺深淺分前<lb/>
後榮華互盛衰尊前留客久月下欲歸遲何處繁臨砌<lb/>
誰家宻暎籬絳羅房燦爛碧玉葉參差分得殷勤種開<lb/>
<pb n="KR4h0140_WYG_008-8b"/>
來逺近知晶熒歌袖袂柔弱舞腰支膏麝誰將比庭萱<lb/>
自合嗤勻妝低水鑑泣淚滴煙𩅰畫擬憑梁廣名宜亞<lb/>
楚姬寄君十八韻思拙媿新竒<lb/>
　吉王從謙<lb/>
從謙元宗第九子後主母弟也風采峭整動有規誨喜<lb/>
為律詩宋改封鄂國公詩一首<lb/>
　　　觀棊<hi>後主燕閒嘗與侍臣奕從謙甫數歳侍側後主命賦觀棊詩</hi>
竹林二君子盡日竟沈吟相對終無語爭先各有心恃<lb/>
<pb n="KR4h0140_WYG_008-9a"/>
強斯有失守分固無侵若算機籌處滄滄海未深<lb/>
　蜀髙祖王建<lb/>
建字光圖許州舞陽人少無頼為忠武軍卒稍遷隊將<lb/>
楊復光討黃巢建為都頭僖宗使將神策軍宿衛文徳<lb/>
元年為招討牙内都指揮使大順二年檢校司徒成都<lb/>
尹節度劒南西川招撫雲南八國等使天復三年封蜀<lb/>
王遂并有兩川山南西道三峽之地梁旣簒唐僭即帝<lb/>
位卒號髙祖詩一首<lb/>
<pb n="KR4h0140_WYG_008-9b"/>
　　　贈别唐太師道襲<lb/>
丱歲便將為肘腋二紀何曾離一日更深猶尚立案前<lb/>
敷奏柔和不傷物今朝榮貴慰我心雙旌引向重城出<lb/>
褒斜舊地委勲賢從此生靈永泰息<lb/>
　後主衍<lb/>
衍字化源建之子知學問能為浮豔詞為後唐所滅詩<lb/>
五首<lb/>
　　　幸秦川上梓潼山<lb/>
<pb n="KR4h0140_WYG_008-10a"/>
喬巖簇冷煙幽徑上寒天下瞰峨睂嶺上窺華岳巓驅<lb/>
馳非取樂按幸為憂邊此去如登陟歌樓路幾千<lb/>
　　　題劒門<lb/>
緩轡踰雙劒行行躡石稜作千尋壁壘為萬祀依憑道<lb/>
徳雖無取江山粗可矜回看城闕路雲叠樹層層<lb/>
　　　過白衛嶺和韓昭<lb/>
先朝神武力開邊畫斷封疆四五千前望隴山屯劒㦸<lb/>
後憑巫峽鎻烽煙軒皇尚自親平宼嬴政徒勞愛學仙<lb/>
<pb n="KR4h0140_WYG_008-10b"/>
想到隗宫尋勝處正應鶯語暮春天<lb/>
　　　宫詞<hi>蜀檮杌云嘉王宗壽每諫諍衍不樂燕㑹衍命工人李玉簫歌其所撰宫詞送宗壽</hi>
　　　<hi>酒宗壽懼禍乃飲佞臣潘在迎曰嘉王聞玉簫即飲請以玉簫賜之衍曰王必不納其詞曰</hi>
輝輝赫赫浮玉雲宣華池上月華新月華如水浸宫殿<lb/>
有酒不醉真癡人<lb/>
　　　醉妝詞<lb/>
者邊走那邊走只是尋花柳那邊走者邊走莫厭金杯<lb/>
酒<lb/>
<pb n="KR4h0140_WYG_008-11a"/>
　　　句<lb/>
不縁朝闕去好此結茅廬<hi>北夢鎻言云衍俘入秦至劒閣閲山水之美作時人笑之</hi>
　呉越王錢鏐<lb/>
鏐字具美臨安人唐末以鄉兵討平劉漢宏董昌奄有<lb/>
十三州建國稱王好吟詠通圖緯學喜作正書諡武肅<lb/>
詩二篇<lb/>
　　　廵衣錦軍製還鄉歌<hi>吴越僃史鏐生臨安石鏡鄉臨水里有大木鏐幼與</hi>
　　　<hi>羣兒戲其下坐大石指麾為隊伍鏐既貴昭宗改其鄉曰廣義里曰勲貴所居營為衣錦營俄</hi>
<pb n="KR4h0140_WYG_008-11b"/>
　　　<hi>又升為衣錦軍號大木為衣錦將軍天復元年鏐於其地大㑹故老賓客山林樹木皆覆以錦</hi>
　　　<hi>幄表衣錦之榮開平四年鏐遊錦衣軍作還鄉歌</hi>
三節還鄉兮挂錦衣碧天朗朗兮愛日暉功成道上兮<lb/>
列旌旗父老逺來兮相追隨家山鄉眷兮㑹時稀今朝<lb/>
設宴兮觥散飛斗牛無孛兮民無欺呉越一王兮駟馬<lb/>
歸<hi>湘山野録云時父老不觧此歌王復以呉音歌云你軰見儂底歡喜别是一般滋味子長在我儂心子裏</hi>
<hi>至今狂童游女能傚之</hi>
　　　沒了期歌<hi>晉公談録武肅所言皆可律下忽一日雜役兵士於公署壁題云云部轄</hi>
<pb n="KR4h0140_WYG_008-12a"/>
　　　<hi>者皆怒王曰不必怒續書云云卒伍見之怡然力役不復怨恣</hi>
沒了期沒了期營基纔了又倉基<hi>軍士題</hi>
沒了期沒了期春衣纔了又冬衣<hi>武肅續</hi>
　　　句<lb/>
須將一片地付與有心人<hi>題湖州嬰蘭堂故僃史鏐欲命髙彦為刺史  先示意後</hi>
<hi>彦為州十一載政果有聲彦海鹽人也</hi>黄河信有澄清日後代應難繼此<lb/>
才<hi>羅隠寢疾鏐臨問題其壁云云隠以紅紗罩其上謝詩有壁間章句動風雷此也隠身後無文嗣鏐詩為</hi>
<hi>之讖</hi>
<pb n="KR4h0140_WYG_008-12b"/>
傳語龍王并水府錢塘借與築錢城<hi>鏐築扞海塘函詩一章置海門其末</hi>
<hi>句云云僃以上竝見  史</hi>
　後王錢俶<lb/>
俶字文徳嗣位三十二年納土歸宋贈秦王諡忠懿好<lb/>
吟詠自編其詩為正本集陶榖為序今存一首<lb/>
　　　宫中作<hi>汝帖</hi>
廊廡周遭翠幙遮禁林深處絶喧譁界開日影憐窗紙<lb/>
穿破苔痕惡筍芽西第晩宜供露茗小池寒欲結氷花<lb/>
<pb n="KR4h0140_WYG_008-13a"/>
　謝公未是深沈量猶把輸贏局上誇<lb/>
　　後蜀嗣主孟㫤<lb/>
　㫤字保元蜀主知祥第三子明徳元年立為太子在位<lb/>
　二十八年國亡降宋封秦國公卒贈楚王諡恭惠詩一<lb/>
　篇<lb/>
　　　　避暑摩訶池上作<lb/>
　氷肌玉骨清無汗水殿風來暗香暖<hi>一作滿</hi>簾開明月獨<lb/>
　窺人歆枕釵横雲鬢亂起來瓊<hi>一作庭</hi>戸寂無聲時見疎<lb/>
<pb n="KR4h0140_WYG_008-13b"/>
　星渡河漢屈指西風幾時來只恐流年暗中換<lb/>
　　閩王王繼鵬<lb/>
　閩王審知之孫詩一首<lb/>
　　　　批葉翹諫書紙尾<hi>榕隂新檢</hi>
　春色曾看紫陌頭亂紅飛盡不禁愁人情自厭芳華歇<lb/>
　一葉隨風落御溝<lb/>
　<lb/>
御定全唐詩巻八<lb/>
</p>
<p>
</p>
  </div>
</body>
</text>
</TEI>
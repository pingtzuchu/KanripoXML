<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_269-1a"/>
　欽定四庫全書<lb/>
御定全唐詩卷二百六十九<lb/>
　　耿湋<lb/>
　　　　酬張少尹秋日鳳翔西郊見寄<lb/>
　鼎氣孕河汾英英濟舊勲劉生曾任俠張率自能文官<lb/>
　佐征西府名齊將上軍秋山遥出浦野鶴暮離羣逺恨<lb/>
　邊笳起勞歌騎吏聞廢關人不到荒戍日空曛草木凉<lb/>
　初變陰晴景半分疊蟬臨積水亂燕入過<hi>一作髙</hi>雲麗藻<lb/>
<pb n="KR4h0140_WYG_269-1b"/>
　終思我衰髯亦為君閒吟寡和曲庭葉漸紛紛<lb/>
　　　　春日書情寄元校書伯和相國元子<lb/>
　數歲平津邸諸生出門<hi>一作問</hi>時羇孤力行早疎賤託身<lb/>
　遲芳草看無厭青山到未期貧居悲老大春日上茅茨<lb/>
　衞玠瓊瑶色𤣥成鼎鼐姿友朋漢相府兄弟謝家詩律<lb/>
　合聲雖應勞歌調自悲流年不可住惆悵鏡中絲<lb/>
　　　　奉送崔侍御和蕃<lb/>
　萬里華戎隔風沙道路秋新恩明主啟舊好使臣修旌<lb/>
<pb n="KR4h0140_WYG_269-2a"/>
節隨邊草關山見戍樓俗殊人左袵地逺水西流日暮<lb/>
冰先合春深雪未休無論善長對博望自封侯<lb/>
　　　春日即事<lb/>
芳菲那變易年鬢自蹉跎室與千峰對門唯二仲過宦<lb/>
情知已少生事託人多草色微風長鶯聲細雨和幾時<lb/>
猶滯拙終日望恩波縱欲論相報無如漂母何<lb/>
　　　仙山行<lb/>
深溪人不到杖䇿獨緣源花落尋無徑雞鳴覺近村數<lb/>
<pb n="KR4h0140_WYG_269-2b"/>
翁皆藉草對奕復傾尊看畢初為<hi>一作圍</hi>局歸逢幾世孫<lb/>
雲迷入洞處水引出山門惆悵歸城郭樵柯迹尚存<lb/>
　　　得替後書懷上第五相公<lb/>
誰語恓惶客偏承顧盼私應逾骨肉分敢忘死生期山<lb/>
縣唯荒壘雲屯盡老師庖人寧自代食蘗謬相推黄綬<lb/>
名空罷青春鬢又衰還來掃門處猶未報恩時獨立花<lb/>
飛滿無言月下遲不知丞相意更欲遣何之<lb/>
　　　入塞曲<lb/>
<pb n="KR4h0140_WYG_269-3a"/>
將軍帶十圍重錦製戎衣猿臂銷弓力虬鬚長劔威首<lb/>
登平樂宴新破大宛歸樓上姝姬笑門前問客稀暮烽<lb/>
𤣥兔急秋草紫騮肥未奉君王詔髙槐晝掩扉<lb/>
　　　送姚校書因歸河中<lb/>
十年相見少一歲又還鄉去住人惆悵東西路渺茫古<lb/>
陂無茂草高樹有殘陽委棄秋來<hi>一作收餘</hi>稻彫疎採後桑<lb/>
月輪生舜廟河水出<hi>一作入</hi>關牆明日過閭里光輝芸閣<lb/>
郎<hi>一作香</hi>
<pb n="KR4h0140_WYG_269-3b"/>
　　　題清源寺<hi>即王右丞故宅</hi>
儒墨兼宗道雲泉隱舊<hi>一作舊結</hi>廬盂城今寂寞輞水自紆<lb/>
餘内學銷多累西林<hi>一作園</hi>易故居深房春竹老細雨夜<lb/>
鐘疎陳跡留金地遺文在石渠不知登座客誰得<hi>一作學</hi>
蔡邕書<lb/>
　　　奉送蔣尚書兼御史大夫東都留守<lb/>
副相威名重春卿禮樂崇錫珪仍拜下分命遂居東高<lb/>
斾翻秋日清鐃引細風蟬稀金谷樹草徧徳陽宫敎用<lb/>
<pb n="KR4h0140_WYG_269-4a"/>
儒門儉兵依武庫雄誰云千載後周召獨為公<lb/>
　　　喜侯十七校書見訪<lb/>
東城獨屏居有客到吾廬發廪因舂黍開畦復翦蔬許<lb/>
酣令乞酒辭窶任無魚徧出新成句更通未悟書藤絲<lb/>
秋不長竹粉雨仍餘誰為<hi>一作謂</hi>須張燭凉空有望舒<lb/>
　　　晩春青門林亭燕集<lb/>
都門連騎出東野栁如絲秦苑看山處王孫逐草時歡<lb/>
遊難再得衰老是前期林静鶯啼逺春深日過遲落花<lb/>
<pb n="KR4h0140_WYG_269-4b"/>
今日思秉燭古人詩對酒當為樂雙杯未可辭<lb/>
　　　晩秋東遊寄猗氏第五明府解縣韓明府<lb/>
歩出青門去疎鐘隔上林四郊多難日千里獨歸心暮<lb/>
鳥聲偏苦秋雲色易陰亂墳松柏少野徑草茅深灞涘<lb/>
袁安履汾南宓賤琴何由聽白雪秪益淚霑襟<lb/>
　　　奉和元承<hi>一作丞</hi>杪秋憶終南舊居<lb/>
白玉郎仍少羊車上路平秋風揺逺草舊業起髙情亂<lb/>
樹通秦苑重原接杜城溪雲隨暮淡野水帶寒清廣樹<lb/>
<pb n="KR4h0140_WYG_269-5a"/>
<hi>一作榭</hi>留峯翠閒門響葉聲近樵應已燒多稼又新成解<lb/>
佩從休沐承家豈退耕恭侯有遺躅何事學泉明<lb/>
　　　晩夏即事臨南居<lb/>
何須學從宦其奈本無機蕙草芳菲歇青山早晩歸廣<lb/>
庭餘落照髙枕對閒扉樹色迎秋老蟬聲過雨稀艱難<lb/>
逢事異去就與時違遥憶衡門外蒼蒼三徑微<lb/>
　　　省試驪珠詩<lb/>
是日重泉下言探徑寸珠龍鱗今不逆魚目也應殊掌<lb/>
<pb n="KR4h0140_WYG_269-5b"/>
上星初滿盤中月正孤酬恩光莫及照乗色難踰欲問<lb/>
投人否先論按劒無儻憐希代價敢對此氷壺<lb/>
　　　元日早朝<lb/>
九陌朝臣滿三朝候鼔賖逺珂時接韻攢炬偶成花紫<lb/>
貝為髙闕黄龍建大牙參差萬㦸合左右八貂斜羽扇<lb/>
紛朱檻金鑪隔翠華微風傳曙漏曉日上春霞環珮聲<lb/>
重疊蠻夷服等差樂和天易感山固壽無涯渥澤千年<lb/>
聖車書四海家盛明多在位誰得守蓬麻<lb/>
<pb n="KR4h0140_WYG_269-6a"/>
　　　送歸中丞使新羅<hi>一本題下有冊立弔祭四字</hi>
逺國通王化儒林得使臣六<hi>一作立</hi>君成典册萬里<hi>一作行弔</hi>
奉絲綸雲水連孤棹恩私在一身悠悠龍節去渺渺蜃<lb/>
樓新望裏行還<hi>一作山仍</hi>暮波中嵗又春昬明看日御<hi>一作脚又</hi>
<hi>作色</hi>靈怪問舟人城邑分華夏衣裳擬縉紳他時禮命畢<lb/>
歸路勿<hi>一作不</hi>迷津<lb/>
　　　贈興平鄭明府<lb/>
海内兵猶在關西賦未均仍勞持斧使尚宰茂陵人遥<lb/>
<pb n="KR4h0140_WYG_269-6b"/>
夜重城掩清宵片月新綠琴聽古調白屋被深仁跡與<lb/>
儒生合心惟靜者親深情先結契薄宦早趨塵貧病休<lb/>
何日艱難過此身悠悠行逺道冉冉過<hi>一作遇</hi>良辰明主<lb/>
知封事長沮笑問津悽惶忽相見欲語淚霑巾<lb/>
　　　和王懐州觀西營秋射<hi>得寒字</hi>
謝公親校武草碧露漫漫落葉停髙駕空林滿從官迎<lb/>
籌皆疊鼓揮箭或移竿名借三軍勇功推百中難主皮<lb/>
山郡晩飲筭栁營寒明日開鈴閣新詩雙玉盤<lb/>
<pb n="KR4h0140_WYG_269-7a"/>
　　　晩登䖍州即事寄李侍御<lb/>
章溪與貢水何事㑹波瀾萬里歸人少孤舟行路難春<lb/>
光浮曲浪暮色隔連灘花發從南早江流向北寛故交<lb/>
參盛府新角聳危冠楚劔期終割隋珠惜未彈酒醒愁<lb/>
轉極别逺淚初乾願保喬松質青青過大<hi>一作嵗</hi>寒<lb/>
　　　奉和第五相公登鄱陽郡城西樓<lb/>
茂德為邦久豐貂舊相尊發生傳雨露均養助乾坤曉<lb/>
肆登樓目春<hi>一本缺</hi>銷戀闕䰟女牆分吏事逺<hi>一作闉一本缺</hi>道<lb/>
<pb n="KR4h0140_WYG_269-7b"/>
啟津門湓浦潮聲盡鍾陵暮色繁夕陽移夢土芳草接<lb/>
湘源封内羣甿復兵間百賦存童牛耕廢畝壕木<hi>一作水</hi>
遶新村野歩漁聲<hi>一作歌</hi>溢荒祠鼓舞喧髙齋成五字逺<lb/>
岫發孤猨一顧承英達多榮及子孫家貧仍受賜身老<lb/>
未酬恩屬和瑶華曲堪將繫組綸<lb/>
　　　甘泉詩<hi>并序</hi>
　　甘泉美良牧也覃懷舊水鹹鹵人多祓<hi>一作疫</hi>患天<lb/>
　　愍遺甿是生王公惠和旣敷妙用濳應頃修壘虞<lb/>
<pb n="KR4h0140_WYG_269-8a"/>
　　宼鑿井便漑忽遇醴泉香美若飴遂命水工浚渫<lb/>
　　餘泥葺欄備綆維人所欲萬缾繼絜道路紛紛旣<lb/>
　　蠲諸邪亦愈羣瘵豈止夫宜盥漱之用增烹飪之<lb/>
　　味客乃率然遂賦兹什<lb/>
異井甘如醴深仁逺未涯氣寒堪破暑源淨自蠲邪修<lb/>
綆懸氷甃新桐<hi>一作梧</hi>蔭玉沙帶星凝曉露拂霧湧秋華<lb/>
綠溢涵千仭清泠飲萬家何能葛洪宅終日閉煙霞<lb/>
　　　發綿津驛<lb/>
<pb n="KR4h0140_WYG_269-8b"/>
孤舟北去暮心傷細雨東風春草長杳杳短亭分水陸<lb/>
隆隆逺鼓集漁商千叢野竹連湘浦一派寒江下吉陽<lb/>
欲問長安今逺近初年<hi>一作逢</hi>塞雁有歸行<lb/>
　　　塞上曲<lb/>
慣習干戈事鞍馬初從少小在邊城身微久屬千夫長<lb/>
家逺多親五郡兵嬾說疆場曾大獲且悲年鬢老長征<lb/>
塞鴻過盡殘陽裏樓上悽悽<hi>一作嗚嗚</hi>暮角聲<lb/>
　　　路旁老人<lb/>
<pb n="KR4h0140_WYG_269-9a"/>
老人獨坐倚官樹欲語潸然淚便垂陌上歸心無産業<lb/>
城邊戰骨有親知餘生尚在艱難日長路多逢輕薄兒<lb/>
綠水青山雖似舊如今貧後復何為<lb/>
　　　贈别劉員外長卿<lb/>
清如寒玉直如絲世故多虞事莫期建徳津亭人别夜<lb/>
新安江水月明時為文易老皆知苦謫宦無名倍足悲<lb/>
不學朱雲能折檻空羞獻納在丹墀<lb/>
　　　宿萬固<hi>一作囘</hi>寺因寄嚴補闕<lb/>
<pb n="KR4h0140_WYG_269-9b"/>
曉隨樵客到青㝠因禮山僧宿化城鐘梵已休初入定<lb/>
有無皆離本難名雲開半夜千林靜月上中峰萬壑明<lb/>
為報故人雷處士塵心終日自勞生<lb/>
　　　岐陽客舎呈張明府<lb/>
逸妻稚子應溝壑歸路茫茫東去遥凉葉下時心悄悄<lb/>
空齋夢裏雨蕭蕭星霜漸見侵華髮生長虚聞在聖朝<lb/>
知已只今何處在故山無事别漁樵<lb/>
　　　奉和李觀察登河中白樓<lb/>
<pb n="KR4h0140_WYG_269-10a"/>
城上髙樓飛鳥齊從公一遂躡丹梯黄河曲盡流天外<lb/>
白日輪輕<hi>一作傾</hi>落海西玉樹九重長在夢雲衢一望杳<lb/>
如迷何心更和陽春奏况復秋風聞戰鼙<lb/>
　　　朝下寄韓舍人<lb/>
侍臣鳴珮出西曹鸞殿分階翊綵旄瑞氣迥浮青玉案<lb/>
日華遥上赤霜𫀆花間熖熖雲旗合鳥外亭亭露掌高<lb/>
肯念萬年芳樹裏隨風一葉在蓬蒿<lb/>
　　　賀李觀察禱河神降雨<lb/>
<pb n="KR4h0140_WYG_269-10b"/>
質明齋祭北風微騶馭千羣擁廟扉玉帛纔敷雲淡淡<lb/>
笙鏞未撤雨霏霏路邊五稼添膏長河上雙旌帶溼歸<lb/>
若出敬亭山下作何人敢和謝𤣥暉<lb/>
　　　上將行<hi>一作上裵行軍中丞</hi>
蕭關掃定犬羊羣<hi>一作胡塵已滅天山外</hi>閉閣層城白日<hi>一作陰陰日復</hi>
曛櫪上驊騮嘶鼓角門前老將識風雲旌旗四面寒山<lb/>
暎<hi>一作髙秋見</hi>絲管<hi>一作/竹</hi>千家靜夜聞誰道古來多簡册<hi>一作</hi>
<hi>計䇿</hi>功臣<hi>一作/成</hi>唯有衞<hi>一作/是李</hi>將軍<hi>一作更想他時看竹帛功成不獨霍將軍</hi>
<pb n="KR4h0140_WYG_269-11a"/>
　　　許下書情寄張韓二舍人<lb/>
謫宦軍城老更悲近來頻夜夢丹墀銀杯乍滅心中火<lb/>
金鑷唯多鬢上絲<hi>一作乍然乍滅心中火漸鑷漸多鬢上絲</hi>繞院<hi>一作履又作徑</hi>綠<lb/>
苔聞雁處滿庭黄葉閉門時故人髙歩雲衢上肯念前<lb/>
程杳未期<lb/>
　　　九日<lb/>
重陽寒寺滿秋梧客在南樓顧老夫歩蹇强登遊藻井<lb/>
髪稀那更挿茱茰横空過雨千峰出大野新霜萬葉枯<lb/>
<pb n="KR4h0140_WYG_269-11b"/>
<hi>一作萬壑鋪</hi>更望尊中菊花酒殷勤能得幾囘沽<lb/>
　　　送大谷髙少府<lb/>
縣屬并州北近胡悠悠此别宦仍孤應知史筆思循吏<lb/>
莫料轅門笑魯儒古塞草青宜牧馬春城月暗好啼烏<lb/>
彫殘貴有親仁術梅福何須去隱呉<lb/>
　　　同李端春望<lb/>
二毛羇旅尚迷津萬井鶯花雨後春宫闕參差當晩日<lb/>
山河迤邐靜纎塵和風醉裏承恩客芳草歸時失意人<lb/>
<pb n="KR4h0140_WYG_269-12a"/>
南北東西各自去年年依舊物華新<lb/>
　　　嶽祠送薛近貶官<lb/>
枯松老柏仙山下白帝祠堂枕古逵遷客無辜祝史告<lb/>
神明有喜女巫知遥思桂浦人空去逺過衡陽雁不隨<lb/>
度嶺梅花翻向北囘看不見樹南枝<lb/>
　　　送友人遊江南<lb/>
逺别悠悠白髪新江潭何處是通津潮聲偏懼初來客<lb/>
海味唯甘久住人漠漠煙光前浦晩青青草色定山春<lb/>
<pb n="KR4h0140_WYG_269-12b"/>
汀洲更有南迴雁亂起聨翩北向秦<lb/>
　　　長門怨<lb/>
聞道昭陽宴嚬蛾落葉中清歌逐寒月遥夜入深宫<lb/>
　　　秋日<lb/>
反照入閭巷憂來與誰<hi>一作愁来誰共</hi>語古道無<hi>一作少</hi>人行秋<lb/>
風動禾黍<lb/>
　　　秋夜<lb/>
髙秋夜分後逺客雁來時寂寞重門掩無人問所思<lb/>
<pb n="KR4h0140_WYG_269-13a"/>
　　　慈恩寺殘春<lb/>
雙林花已盡葉色占殘芳若問同遊客髙年最斷膓<lb/>
　　　早次睂<hi>一作郿</hi>縣界<lb/>
疋馬曉路<hi>一作言</hi>歸悠悠渭川道晴山向孤城秋日滿白<lb/>
草<lb/>
　　　路傍墓<lb/>
石馬雙雙當古樹不知何代公侯墓暮前靡靡<hi>一作菲菲</hi>春<lb/>
草深唯有行人看碑路<lb/>
<pb n="KR4h0140_WYG_269-13b"/>
　　　代園中老人<lb/>
傭賃難<hi>一作誰</hi>堪一老身皤皤力役在青春林園手種唯<lb/>
吾事桃李成陰歸别人<lb/>
　　　古意<lb/>
雖言千騎上頭居一世生離恨有餘葉下綺窗銀燭冷<lb/>
含啼自草錦中書<lb/>
　　　凉州詞<lb/>
國使翻翻隨斾旌隴西岐路足荒城氊裘牧馬胡雛小<lb/>
<pb n="KR4h0140_WYG_269-14a"/>
日暮蕃歌三兩聲<lb/>
　　　安邑王校書居<lb/>
秋來池館清夜聞宫漏聲迢遰玉山迥泛灧銀河傾琴<lb/>
上松風至窗裏竹煙生多君不家食孰云事巖耕<lb/>
　　　登總持寺閣<lb/>
今日登髙閣三休忽自悲因知筋力減不及往年時草<lb/>
樹還如舊山河亦在茲龍鍾兼老病更有重來期<lb/>
　　　寄錢起<hi>一作司空曙詩</hi>
<pb n="KR4h0140_WYG_269-14b"/>
草長花落樹羸病强尋春無復少年意空餘華髪新青<lb/>
原高見水白社静逢人寄謝南宫客軒車不見親<lb/>
　　　宿青龍寺故曇上人院<lb/>
年深宫院在閒客自相逢閉户臨寒竹無人有夜鐘降<lb/>
龍今已去巢鶴竟何從坐見繁星曉淒凉識舊峯<lb/>
　　　新蟬<hi>一作司空曙詩</hi>
今朝蟬忽鳴遷客若為情便覺一年謝能令萬感生微<lb/>
風方滿樹落日稍沈城為問同懐者淒凉聽幾聲<lb/>
<pb n="KR4h0140_WYG_269-15a"/>
　　　秋中雨田園即事<lb/>
漠漠重雲暗蕭蕭宻雨垂為霖淹古道積日滿荒陂五<lb/>
稼何時穫孤村幾户炊亂流發通圃腐葉著秋枝暮㸑<lb/>
新樵溼晨漁舊浦移空餘去年菊花發在東籬<lb/>
　　　拜新月<hi>一作李端詩</hi>
開簾見新月便即下堦拜細語人不聞北風吹裙帶<lb/>
　　　客行贈人<lb/>
旅行雖别路日暮各思歸欲下今朝淚知君亦溼衣<lb/>
<pb n="KR4h0140_WYG_269-15b"/>
　　　贈山老人<lb/>
白首獨一身青山為四隣雖行故鄉陌不見故鄉人<lb/>
　　　贈胡居士<lb/>
孔融過五十海内故人稀相府恩猶在知君未拂衣<lb/>
　　　薦福寺送元偉<lb/>
送客攀花後尋僧坐竹時明朝莫囘望青草馬行遲<lb/>
　　　觀鄰老栽松<lb/>
雖過老人宅不解老人心何事斜陽裏栽松欲待陰<lb/>
<pb n="KR4h0140_WYG_269-16a"/>
　　　　哭麴象<hi>一作司空曙詩</hi>
　憶昨秋風起君曾歎逐臣何言芳草日自作九泉人<lb/>
　　　　哭苗垂<lb/>
　舊友無由見孤墳草欲長月斜鄰笛盡車馬出山陽<lb/>
　　　　題雲際寺故僧院<lb/>
　白髮悤悤色青山草草心逺公仍下世從此别東林<lb/>
　　　　句<lb/>
　髙樹多凉吹疎蟬足斷聲<hi>見海録碎事</hi>
<pb n="KR4h0140_WYG_269-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷二百六十九<lb/>
</p>
<p>
</p>
  </div>
</body>
</text>
</TEI>
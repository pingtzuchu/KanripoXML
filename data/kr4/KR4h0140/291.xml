<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_291-1a"/>
　欽定四庫全書<lb/>
御定全唐詩巻二百九十一<lb/>
　　楊凌<lb/>
　楊凌字恭履少以篇什著聲官終侍御史詩一巻<lb/>
　　　　奉酬韋滁州寄示<lb/>
　淮揚為郡暇坐惜流芳歇散懐累榭風清暑澄潭月陪<lb/>
　燕辭三楚戒途綿百越非當逺别離雅奏何由發<lb/>
　　　　梅里旅夕<lb/>
<pb n="KR4h0140_WYG_291-1b"/>
　滄洲東望路旅櫂愴羇遊楓浦蟬隨㟁沙汀鷗轉流露<lb/>
　天星上月水國夜生秋誰忍持相憶南歸一葉舟<lb/>
　　　　鍾陵雪夜詶友人<lb/>
　窮臘催年急陽春怯和歌殘燈閃壁盡夜雪透窗多歸<lb/>
　路山川險遊人夢寐過龍洲不可泊嵗晩足驚波<lb/>
　　　　潤州水樓<lb/>
　歸心不可留雪桂一叢秋葉雨空江月螢飛白露洲野<lb/>
　蟬依獨樹水郭帶孤樓遥望山川路相思萬里遊<lb/>
<pb n="KR4h0140_WYG_291-2a"/>
　　　江上秋月<lb/>
隴雁送鄉心羇情屬嵗隂驚秋黄葉遍愁暮碧雲深月<lb/>
色呉江上風聲楚木林交親幾重别歸夢倂愁侵<lb/>
　　　閣前雙槿<lb/>
羣玉開雙槿丹榮對絳紗含煙疑出火隔雨怪舒霞向<lb/>
晩爭辭蘂迎朝鬬發花非闗後桃李為欲繼年華<lb/>
　　　小苑春望宫池栁色<lb/>
上苑閒遊早東風栁色輕儲胥遥掩映池水隔微明春<lb/>
<pb n="KR4h0140_WYG_291-2b"/>
至條偏弱寒餘葉未成和煙變濃淡轉日異隂晴不獨<lb/>
芳菲好還因雨露榮行人望攀折逺翠暮愁生<lb/>
　　　送客徃睦州<lb/>
水濶盡南天孤舟去渺然驚秋路傍客日暮數聲蟬<lb/>
　　　送客之蜀<lb/>
西蜀三千里巴南水一方曉雲天際斷夜月峽中長<lb/>
　　　剡溪看花<lb/>
花落千廻舞鶯聲百囀歌還同異方樂不奈客愁多<lb/>
<pb n="KR4h0140_WYG_291-3a"/>
　　　江中風<lb/>
白浪暗江中南泠路不通髙檣帆自滿出浦莫呼風<lb/>
　　　詠破扇<lb/>
粉落空牀棄塵生故篋留先来無一半情斷不勝愁<lb/>
　　　賈客愁<lb/>
山水路悠悠逢灘即殢留西江風未便何日到荆州<lb/>
　　　即事寄人<lb/>
中禁鳴鐘日欲髙北窗欹枕望頻搔相思寂寞青苔合<lb/>
<pb n="KR4h0140_WYG_291-3b"/>
唯有春風啼伯勞<lb/>
　　　早春雪中<lb/>
新年雨雪少晴時屢失尋梅看栁期鄉信憶隨回鴈早<lb/>
江春寒帶故隂遲<lb/>
　　　北行留别<lb/>
日日山川𤇺火頻山河重起舊煙塵一生孤負龍泉劍<lb/>
羞把詩書問故人<lb/>
　　　秋原野望<lb/>
<pb n="KR4h0140_WYG_291-4a"/>
　客鴈秋来次第逢家書頻寄兩三封夕陽天外雲歸盡<lb/>
　亂見青山無數峰<lb/>
　　　　春霽花蕚樓南聞宫鶯<lb/>
　祥煙瑞氣曉来輕栁變花開共作晴黄鳥逺啼鳷鵲觀<lb/>
　春風流出鳯皇城<lb/>
　　　　明妃怨<lb/>
　漢國明妃去不還馬䭾絃管向隂山匣中縱有菱花鏡<lb/>
　羞對單于照舊顔<lb/>
<pb n="KR4h0140_WYG_291-4b"/>
　　　　句<lb/>
　南園桃李花落盡春風寂寞揺空枝<hi>詩式</hi>
　<lb/>
　<lb/>
　<lb/>
　<lb/>
　<lb/>
御定全唐詩巻二百九十一<lb/>
</p>
<p>
</p>
  </div>
</body>
</text>
</TEI>
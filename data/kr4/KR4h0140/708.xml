<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_708-1a"/>
　欽定四庫全書<lb/>
御定全唐詩巻七百八<lb/>
　　徐夤<lb/>
　　徐夤字昭夢莆田人登乾寜進士第授秘書省正字<lb/>
　　依王審知禮待簡畧遂拂衣去歸隠延夀溪著有探<lb/>
　　龍釣磯二集編詩四巻<lb/>
　　　釣臺<lb/>
　金門誰奉詔碧岸獨垂鉤舊友秪樵叟新交惟野鷗嘉<lb/>
<pb n="KR4h0140_WYG_708-1b"/>
　名懸日月深谷化陵丘便可招巢父長川好飲牛<lb/>
　　　旅次寓題<lb/>
　胡為名利役來往老關河白髮随梳少青山入夢多途<lb/>
　窮憐抱疾世亂恥登科却起漁舟念春風釣緑波<lb/>
　　　贈嚴司直<lb/>
　承家居闕下避世出關東有酒劉伶醉無兒伯道窮新<lb/>
　詩吟閣賞舊業釣臺空雨雪還相訪心懐與我同<lb/>
　　　贈東方道士<lb/>
<pb n="KR4h0140_WYG_708-2a"/>
葫蘆窗畔挂是物在其間雪色老人鬢桃花童子顔祭<lb/>
星秋卜日採藥曉登山舊放長生鹿時銜瑞草還<lb/>
　　題僧壁<lb/>
香厨流瀑布獨院鏁孤峯紺髮青螺長文茵紫豹重卵<lb/>
枯皆化燕蜜老却成蜂明月留人宿秋聲夜著松<lb/>
　　和人經隋唐間戰處<lb/>
孤軍前度戰一敗一成功巻斾早歸國臥屍猶臂弓草<lb/>
間腥半在沙上血殘紅傷魄何為者五湖垂釣翁<lb/>
<pb n="KR4h0140_WYG_708-2b"/>
　　追和常建嘆王昭君<lb/>
紅顔如朔雪日爍忽成空淚盡黄雲雨塵消白草風君<lb/>
心爭不悔恨思竟何窮願化南飛燕年年入漢宫<lb/>
　　贈董先生<lb/>
夀嵗過於百時閒到上京餐松雙鬢嫩絶粒四支輕雨<lb/>
雪思中嶽雲霞夢赤城來年期夀籙何處待先生<lb/>
　　河流<lb/>
洪流盤砥柱淮濟不同波莫訝清時少都縁曲處多逺<lb/>
<pb n="KR4h0140_WYG_708-3a"/>
能通玉塞髙復接銀河大禹成門嶮為龍始得過<lb/>
　　題南寺<lb/>
久别猨啼寺流年刦逝波舊僧歸塔盡古瓦長松多壁<lb/>
蘚昏題記窗螢散薜蘿平生英壯節何故旋消磨<lb/>
　　北山秋晚<lb/>
十載衣裘盡臨寒隠薜蘿心閒縁事少身老愛山多玉<lb/>
露催收菊金風促翦禾燕秦正戎馬林下好婆娑<lb/>
　　昔遊<lb/>
<pb n="KR4h0140_WYG_708-3b"/>
昔遊紅杏苑今隠刺桐村嵗計懸僧債科名負國恩不<lb/>
書胝漸穏頻鑷鬢無根惟有經邦事年年志尚存<lb/>
　　酒胡子<lb/>
紅筵絲竹合用爾作歡娯直指寜偏黨無私絶覬覦當<lb/>
歌誰擐袖應節漸輕軀恰與真相似氊裘滿頷鬚<lb/>
　　弔崔補闕<lb/>
近來吾道少慟哭博陵君直節岩前竹孤魂嶺上雲縉<lb/>
紳傳確論丞相取遺文廢却中興䇿何由免用軍<lb/>
<pb n="KR4h0140_WYG_708-4a"/>
　　弔赤水李先生<lb/>
三年悲過隙一室類銷氷妻病入仙觀子窮随嶽僧荒<lb/>
丘寒有雨古屋夜無燈往日清猷著金門㡬欲徴<lb/>
　　香鴨<lb/>
不假陶鎔妙誰敎羽翼全五金池畔質百和口中煙觜<lb/>
鈍魚難啄心空火自燃御爐如有闕須進聖君前<lb/>
　　雞<lb/>
名參十二屬花入羽毛深守信催朝日能鳴送曉陰峨<lb/>
<pb n="KR4h0140_WYG_708-4b"/>
冠裝瑞璧利爪削黄金徒有稻粱感何由報德音<lb/>
　　白鴿<lb/>
舉翼凌空碧依人到大邦粉翎棲畫閣雪影拂瓊窗振<lb/>
鷺堪為侣鳴鳩好作雙狎鷗歸未得覩爾憶晴江<lb/>
　　龜<lb/>
行止竟何從深溪與古峰青荷巢瑞質緑水返靈蹤鑽<lb/>
骨神明應酬恩感激重仙翁求一卦何日脫龍鍾<lb/>
　　銀結條冠子<lb/>
<pb n="KR4h0140_WYG_708-5a"/>
日下徴良匠宫中贈阿嬌瑞蓮開二孕<hi>一作朶</hi>瓊縷織千<lb/>
條蟬翼輕輕結花紋細細挑舞時紅袖舉纎影透龍綃<lb/>
　　蜀葵<lb/>
劍門南靣樹移向㑹仙亭錦水饒花豔岷山帶葉青文<lb/>
君慚婉娩神女譲娉婷爛漫紅兼紫飄香入繡扄<lb/>
　　華清宫<lb/>
十二瓊樓鏁翠㣲暮霞遺却六銖衣桐枯丹穴鳳何去<lb/>
天在鼎湖龍不歸簾影罷添新翡翠露華猶濕舊珠璣<lb/>
<pb n="KR4h0140_WYG_708-5b"/>
君王魂斷驪山路且向蓬瀛伴貴妃<lb/>
　　再幸華清宫<lb/>
腸斷將軍改葬歸錦囊香在憶當時年來却恨相思對<lb/>
春至不生連理枝雪女塚頭瑶草合貴妃池裏玉蓮衰<lb/>
霓裳舊曲飛霜殿夢破魂驚絶後期<lb/>
　　喜雨上主人尚書<lb/>
天皇攘袂勅神龍雨我公田兆嵗豐㡬日淋漓侵暮角<lb/>
數宵滂沛徹晨鍾細如春霧籠平野猛似秋風擊古松<lb/>
<pb n="KR4h0140_WYG_708-6a"/>
門下十年耕稼者坐來偏憶翠微峰<lb/>
　　迴文詩二首<lb/>
飛書一幅錦文迴恨寫深情寄雁來機上月殘香閣掩<lb/>
樹梢煙澹緑窗開霏霏雨罷歌終曲漠漠雲深酒滿杯<lb/>
歸日㡬人行問卜徽音想望倚髙臺<lb/>
輕帆數㸃千峰碧水接雲山四望遥晴日海霞紅靄靄<lb/>
曉天江樹緑迢迢清波石眼泉當檻小逕松門寺對橋<lb/>
明月釣舟漁浦逺傾山雪浪暗随潮<lb/>
<pb n="KR4h0140_WYG_708-6b"/>
　　不把漁竿<lb/>
不把漁竿不灌園策笻吟遶緑蕪村得爭野老眠雲樂<lb/>
倍感閩王與善恩鳥趂竹風穿靜戸魚吹煙浪噴晴軒<lb/>
何人買我安貧趣百萬黄金未可論<lb/>
　　古往今來<lb/>
古往今來恨莫窮不如沈醉卧春風雀兒無角長穿屋<lb/>
鸚鵡能言却入籠栁惠豈嫌居下位朱雲直去指三公<lb/>
閑思郭令長安宅草没匡墻舊事空<lb/>
<pb n="KR4h0140_WYG_708-7a"/>
　　十里煙籠<lb/>
十里煙籠一徑分故人迢遞久離羣白雲明月皆由我<lb/>
碧水青山忽贈君浮世宦名渾似夢半生勤苦漫為文<lb/>
北邙坡上青松下盡是鏘金佩玉墳<lb/>
　　偶書<lb/>
巧者多為拙者資良籌第一在乘時市門逐利終身飽<lb/>
谷口躬耕盡日飢瓊玖鬻來燕石貴蓬蒿芳處楚蘭衰<lb/>
髙皇冷笑重瞳客蓋世㧞山何所為<lb/>
<pb n="KR4h0140_WYG_708-7b"/>
　　潤屋<lb/>
潤屋豐家莫妄求眼看多是與身讐百禽羅得皆黄口<lb/>
四皓山居始白頭玉爍火光爭肯變草芳﨑岸不曽秋<lb/>
朱門粉署何由到空寄新詩謝列侯<lb/>
　　退居<lb/>
鶴性松心合在山五侯門館怯趨攀三年卧病不能免<lb/>
一日受恩方得還明月送人沿驛路白雲随馬入柴關<lb/>
笑他范蠡貪惏甚相罷金多始退閒<lb/>
<pb n="KR4h0140_WYG_708-8a"/>
　　閉門<lb/>
閉却閒門卧小窗<hi>一作竹房</hi>更何人與療膏肓一生有酒唯<lb/>
知醉四大無根可預量骨冷欲針先覺痛肉頑頻炙不<lb/>
成瘡漳濵伏枕文園渇盜跖縱横似虎狼<lb/>
　　開窗<lb/>
閉戸開窗寢又興三更時節也如氷長閒便是忘機者<lb/>
不出真如過夏僧環堵豈慚蝸作舍布衣寜假鶴為翎<lb/>
薔薇花盡薰風起緑葉空随滿架藤<lb/>
<pb n="KR4h0140_WYG_708-8b"/>
　　燈花<lb/>
㸃蠟燒銀却勝栽九華紅豔吐玫瑰獨含冬夜寒光拆<lb/>
不傍春風暖處開難見只因能送喜莫挑唯恐堕成灰<lb/>
貪膏附熱多相誤為報飛蛾罷拂來<lb/>
　　東歸出城留别知已<lb/>
韋<hi>一作常</hi>蒙屈指許非才三載長安共酒桮欲别未攀楊<lb/>
栁贈相留擬待牡丹開寒随御水波光散暖逐衡陽雁<lb/>
影來他日因書問衰颯東溪須訪子陵臺<lb/>
<pb n="KR4h0140_WYG_708-9a"/>
　　詠懐<lb/>
愁花變出白髭鬚半世辛勤一事無道在或期君夢想<lb/>
貧來爭奈鬼揶揄馬卿自愧長嬰疾顔子誰憐不是愚<lb/>
借取秦宫臺上鏡為時開照漢妖狐<lb/>
　　郊村獨遊<lb/>
嵗閏堪憐厯候遲出門惟與野雲期驚魚擲上緑荷芰<lb/>
棲鳥啄餘紅荔枝末路可能長薄命修途應合有良時<lb/>
市頭相者休相戲蹙膝先生半自知<lb/>
<pb n="KR4h0140_WYG_708-9b"/>
　　經故<hi>一作過</hi>翰林楊左丞池亭<lb/>
八角紅亭䕃緑池一朝青草葢遺基薔薇藤老開花淺<lb/>
翡翠巢空落羽奇春榜㡬深門下客樂章多取集中詩<lb/>
平生德義人間誦身後何勞更立碑<lb/>
　　經故<hi>一作過</hi>廣平員外舊宅<lb/>
門巷蕭條引涕洟遺孤三嵗著麻衣緑楊樹老垂絲短<lb/>
翠竹林荒著筍稀結社僧因秋朔弔買書船近葬時歸<lb/>
平生欲獻匡君策抱病猶言未息機<lb/>
<pb n="KR4h0140_WYG_708-10a"/>
　　潘丞相舊宅<lb/>
緑樹垂枝蔭四鄰春風還似舊時春年年燕是雕梁主<lb/>
處處花随落月塵七貴竟為長逝客五侯尋作不歸人<lb/>
秋槐影薄蟬聲盡休謂龍門待化鱗<lb/>
　　門外閒田數畝長有泉源因築直堤分為兩沼<lb/>
左右澄漪小檻前直堤髙築古平川十分春水雙簷影<lb/>
一片秋空兩月懸前岸好山揺細浪夾門嘉樹合晴煙<lb/>
坐來暗起江湖思速問溪翁買釣船<lb/>
<pb n="KR4h0140_WYG_708-10b"/>
　　北園<lb/>
北園乾葉旋空枝蘭蕙還將衆草衰籠鳥上天猶有待<lb/>
病龍興雨豈無期身閒不厭頻來客年老偏憐最小兒<lb/>
生事罷求名與利一窗書䇿是年支<lb/>
　　溪上要一隻白簟扇蓋頭垂釣去年就節推侍御<lb/>
　　請之蒙惠一柄紫花紋者雖則鱗華具甚<hi>一作在</hi>紕<lb/>
　　薄不及清源所出因就南郡陳常侍請之遂成拙<lb/>
　　句<lb/>
<pb n="KR4h0140_WYG_708-11a"/>
難求珍箑過炎天逺就金貂乞月圓直在引風欹角枕<lb/>
且圖遮日上漁船但令織取無花簟不用挑為飲露蟬<lb/>
莫道如今時較晚也應留得到明年<lb/>
　　招隠<lb/>
齒髮那能敵嵗華早知休去避塵沙鬼神只闞髙明里<lb/>
倚伏不干棲隠家陶景豈全輕組綬留侯非獨愛煙霞<lb/>
贈君吉語堪銘座看取朝開暮落花<lb/>
　　憶山中友人<lb/>
<pb n="KR4h0140_WYG_708-11b"/>
憶得當年接善鄰苦將閑事强夫君鬭開碧沼分明月<lb/>
各領青山占白雲近日藥方多繕寫舊來詩草半燒焚<lb/>
金門㡬欲言西上惆悵關河正用軍<lb/>
　　溪隠<lb/>
將名將利巳無緣深隠清溪擬學仙絶却腥羶勝服藥<lb/>
斷除桮酒合延年蝸牛殻漏<hi>一作滿</hi>寜同舍榆莢花開不<lb/>
是錢鸞鶴久從籠檻閉春風却放紙為鳶<lb/>
　　酒醒<lb/>
<pb n="KR4h0140_WYG_708-12a"/>
酒醒欲得適閒情騎馬那勝䇿杖行天暖天寒三月暮<lb/>
溪南溪北兩村<hi>一作川</hi>名沙澄淺水魚知釣花落平田鶴<lb/>
見耕望斷長安故交逺來書未說九河清<lb/>
　　夢斷<lb/>
夢斷紗窗半夜雷别君花落又花開漁陽路逺書難寄<lb/>
衡嶽山髙月不來𤣥燕有情穿繡戸靈龜無應祝金杯<lb/>
人生若得長相對螢火生煙草化灰<lb/>
　　人事<lb/>
<pb n="KR4h0140_WYG_708-12b"/>
人事飄如一炷煙且須求佛與求仙豐年甲子春無雨<lb/>
良夜庚申夏足眠顔氏豈嫌瓢裏飲孟光非取鏡中妍<lb/>
平生生計何為者三逕蒼苔十畝田<lb/>
　　休說<lb/>
休說人間有陸沈一樽閒待月明斟時來不怕滄溟濶<lb/>
道大却憂潢潦深白首釣魚應是分青雲干禄巳無心<lb/>
梓桐賦罷相如隠誰為君前永夜吟<lb/>
　　嘉運<lb/>
<pb n="KR4h0140_WYG_708-13a"/>
嘉運良時兩阻修釣竿蓑笠樂林丘家無寸帛渾閒事<lb/>
身似浮雲且自繇庭際鳥啼花旋落潭心月在水空流<lb/>
晨炊一箸紅銀粒憶著長安索米秋<lb/>
　　緑鬢<lb/>
緑鬢先生自出林孟光同樂野雲深躬耕為食古人操<lb/>
非織不衣賢者心眼衆豈能分瑞壁舌多須信爍良金<lb/>
君看黄閣南遷客一過瀧州絶好音<lb/>
　　驕侈<lb/>
<pb n="KR4h0140_WYG_708-13b"/>
驕侈阽危儉素牢鏡中形影豈能逃石家恃富身還滅<lb/>
顔子非貧道不遭蝙蝠亦能知日月鸞凰那肯啄腥臊<lb/>
古今人事惟堪醉好脫驦裘換緑醪<lb/>
　　龍蟄二首<lb/>
龍蟄蛇蟠却待伸和光何惜且同塵伍員豈是吹簫者<lb/>
冀缺非同執耒人神劍觸星當變化良金成器在陶鈞<lb/>
穰侯休忌關東客張禄先生竟相秦<lb/>
休說雄才間代生到頭難與運相爭時通有詔徴枚乘<lb/>
<pb n="KR4h0140_WYG_708-14a"/>
世亂無人薦禰衡逐日莫矜駑馬歩司晨誰要牝雞鳴<lb/>
中林且作煙霞侣塵滿關河未可行<lb/>
　　逐臭蒼蠅<lb/>
逐臭蒼蠅豈有為清蟬吟露最髙奇多藏茍得何名富<lb/>
飽食嗟來未勝飢窮寂不妨延夀考貪狂總待算毫釐<lb/>
首陽山翠千年在好奠氷壺弔伯夷<lb/>
　　牡丹花二首<lb/>
看徧花無勝此花翦雲披雪蘸丹砂開當青律二三月<lb/>
<pb n="KR4h0140_WYG_708-14b"/>
破却長安千萬家天縱穠華刳鄙吝春敎妖豔毒<hi>一妬</hi>作<lb/>
豪奢不随寒令同時放倍種雙松與辟邪<lb/>
萬萬花中第一流淺霞輕染嫩銀甌能狂綺陌千金子<lb/>
也惑朱門萬戸侯朝日照開攜酒看暮風吹落遶欄收<lb/>
詩書滿架塵埃撲盡日無人畧舉頭<lb/>
　　尚書座上賦牡丹花得輕字韻<hi>一本無韻字</hi>其花自越<lb/>
　　中移植<lb/>
流蘇凝作瑞華精仙閣開時麗日晴霜月冷銷銀燭熖<lb/>
<pb n="KR4h0140_WYG_708-15a"/>
寳甌圓印綵雲英嬌含嫩臉春妝薄紅蘸香綃豔色輕<lb/>
早晚有人天上去寄他將贈董雙成<lb/>
　　依韻和尚書再贈牡丹花<lb/>
爛銀基地薄紅妝羞殺千花百卉芳紫陌昔曽遊寺看<lb/>
朱門今在遶欄望龍分夜雨資嬌態天與春風發好香<lb/>
多著黄金何處買輕橈挑過鏡湖光<lb/>
　　郡庭<hi>一作伯</hi>惜牡丹<lb/>
腸斷東風落牡丹為祥為瑞久留難青春不駐堪垂淚<lb/>
<pb n="KR4h0140_WYG_708-15b"/>
紅豔巳空猶倚欄積蘚下銷香蘂盡晴陽髙照露華乾<lb/>
明年萬葉千枝長倍發芳菲借客看<lb/>
　　追和白舍人詠白牡丹<lb/>
蓓蕾抽開素練囊璚葩薰出白龍香裁分楚女朝雲片<lb/>
翦破姮娥夜月光雪句豈須徴栁絮粉腮應恨帖梅妝<lb/>
檻邊㡬笑東籬菊冷拆金風待降霜<lb/>
　　憶牡丹<lb/>
緑樹多和雪霰栽長安一别十年來王侯買得價偏重<lb/>
<pb n="KR4h0140_WYG_708-16a"/>
桃李落殘花始開宋玉鄰邊腮正嫩文君機上錦初裁<lb/>
滄洲春暮空腸斷畫<hi>一作盡</hi>看猶將勸酒杯<lb/>
　　惜牡丹<lb/>
今日狂風掲錦筵預愁吹落夕陽天閒看紅豔只須醉<lb/>
漫惜黄金豈是賢南國好偷誇粉黛漢宫宜摘贈神仙<lb/>
良時雖作鶯花主白馬王孫恰少年<lb/>
　　覽栁惲汀洲採白蘋之什因成一章<lb/>
採盡汀蘋恨别離鴛鴦鸂鶒總雙飛月明南浦夢初斷<lb/>
<pb n="KR4h0140_WYG_708-16b"/>
花落洞庭人未歸天逺有書随驛使夜長無燭照寒機<lb/>
年來泣淚知多少重疊成痕在繡衣<lb/>
　　司直巡官無諸移到玫瑰花<lb/>
芳菲移自越王臺最似薔薇好並栽穠豔盡憐勝綵繪<lb/>
嘉名誰贈作玫瑰春藏錦繡風吹拆天染瓊瑶日照開<lb/>
為報朱衣早邀客莫敎零落委蒼苔<lb/>
　　梅花<lb/>
瓊瑶初綻嶺頭葩蘂粉新妝姹女家舉世更誰憐潔白<lb/>
<pb n="KR4h0140_WYG_708-17a"/>
癡心皆盡愛繁華𤣥𡨕借與三冬景謝氏輸他六出花<lb/>
結實和羮知有日肯随羌笛落天涯<lb/>
　　荔枝二首<lb/>
朱彈星丸粲日光緑瓊枝散小香囊龍綃殻綻紅紋粟<lb/>
魚目珠涵白膜漿梅熟巳過南嶺雨橘酸空待洞庭霜<lb/>
蠻山蹋曉和煙摘拜捧金盤奉越王<lb/>
日日薰風巻瘴煙南園珍菓荔枝先靈鴉啄破瓊津滴<lb/>
寳器盛來蚌腹圓錦里只聞銷醉客蘂宫惟合贈神仙<lb/>
<pb n="KR4h0140_WYG_708-17b"/>
何人刺出猩猩血深染羅紋遍殻鮮<lb/>
　　菊花<lb/>
桓景登髙事可尋黄花開處緑畦深消災辟惡君須採<lb/>
冷露寒霜我自禁籬物<hi>一作槿</hi>早榮還早謝澗松同德復<lb/>
同心陶公豈是居貧者剩有東籬萬朶金<lb/>
　　畫松<lb/>
澗底隂森驗筆精筆閒開展覺神清曽當月照還無影<lb/>
若許風吹合有聲枝偃只應𤣥鶴識根深且與茯苓生<lb/>
<pb n="KR4h0140_WYG_708-18a"/>
天台道士頻來見說似株株倚赤城<lb/>
　　草木<lb/>
草木無情亦可嗟重開明鏡照無涯菊英空折羅含宅<lb/>
榆莢不生原憲家天命豈憑醫藥石世途還要辟蟲沙<lb/>
仙翁乞取金盤露洗却蒼蒼兩鬢華<lb/>
　　松<lb/>
澗底青松不染塵未逢良匠競誰分龍盤勁節岩前見<lb/>
鶴唳翠梢天上聞大厦可營誰擇木女蘿相附欲凌雲<lb/>
<pb n="KR4h0140_WYG_708-18b"/>
皇王自有増封日修竹徒勞號此君<lb/>
　　竹<lb/>
翠染琅玕粉漸開東南移得㑹稽栽游絲挂處漁竿去<lb/>
緑水夾時龍影來風觸有聲含六律露沾如洗絶浮埃<lb/>
王猷舊宅無人到抱却清陰蓋緑苔<lb/>
　　尚書打毬小驄歩驟最奇因有所<hi>一本無有所二字</hi>贈<lb/>
善價千金未可論燕王新寄小龍孫逐將白日馳青漢<lb/>
銜得流星入畫門歩驟最能随手轉性靈多恐㑹人言<lb/>
<pb n="KR4h0140_WYG_708-19a"/>
桃花雪㸃多雖貴全假當場一顧恩<lb/>
　　尚書惠蠟靣茶<lb/>
武夷春暖月初圓採摘新芽獻地仙飛鵲印成香蠟片<lb/>
啼猨溪走木蘭船金槽和碾沈香末氷椀輕涵翠縷煙<lb/>
分贈恩深知最異晚鐺宜煮北山泉<lb/>
　　勸酒<lb/>
休向尊前愬羽觥百壺清酌與君傾身同緑樹年年老<lb/>
事比紅塵日日生六國英雄徒反覆九原松柏甚分明<lb/>
<pb n="KR4h0140_WYG_708-19b"/>
醉鄉路與乾坤隔豈信人間有利名<lb/>
　　斷酒<lb/>
因論沈湎覺前非便碎金罍與羽巵採茗早馳三蜀使<lb/>
看花甘負五侯期窗間近火劉伶傳坐右新銘管仲辭<lb/>
此事十年前巳說匡廬山下老僧知<lb/>
　　憶舊山<lb/>
澗竹岩雲有舊期二年頻長鬢邊絲遊魚不愛金桮水<lb/>
棲鳥敢求瓊樹枝陶景戀深松檜影留侯抛却帝王師<lb/>
<pb n="KR4h0140_WYG_708-20a"/>
　龍爭虎攫皆閒事數疊山光在夢思<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_708-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七百八<lb/>
</p>
<p>
</p>
  </div>
</body>
</text>
</TEI>
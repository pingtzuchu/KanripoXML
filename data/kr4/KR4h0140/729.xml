<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_729-1a"/>
　欽定四庫全書<lb/>
御定全唐詩巻七百二十九<lb/>
　　周曇<lb/>
　　　　秦門<lb/>
　　　　　胡亥<lb/>
　鹿馬何難辨是非寧勞卜筮問安危權臣為亂多如此<lb/>
　亡國時君不自知<lb/>
　　　　　再吟<lb/>
<pb n="KR4h0140_WYG_729-1b"/>
　盜賊縱横主惡聞遂為流矢犯君軒怪言何不早言者<lb/>
　若使早言還不存<lb/>
　　　　　趙髙<lb/>
　趙髙胡亥速天誅率土興兵怨毒痡豐沛見機羣小吏<lb/>
　功成兒戲亦何殊<lb/>
　　　　　陳渉<lb/>
　秦法煩苛霸業隳一夫攘臂萬夫隨王侯無種英雄志<lb/>
　燕雀喧喧安得知<lb/>
<pb n="KR4h0140_WYG_729-2a"/>
　　　　項籍<lb/>
九垓垂定棄謀臣一陣無功便殺身壯士誠知輕性命<lb/>
不思辜負八千人<lb/>
　　　　范増<lb/>
智士寧為暗主謨范公曽不讀兵書平生心力為誰盡<lb/>
一事無成空背疽<lb/>
　　　前漢門<lb/>
　　　　髙祖<lb/>
<pb n="KR4h0140_WYG_729-2b"/>
愛子從烹報主時安知強啜不含悲太公懸命臨刀几<lb/>
忍取桮羮欲為誰<lb/>
　　　　再吟<lb/>
北伐匈奴事可悲當時將相是其誰君臣束手平城裏<lb/>
三十萬兵能忍飢<lb/>
　　　　周苛紀信<lb/>
為主堅能不顧身赴湯蹈火見忠臣後來邦國論心義<lb/>
誰是君王出熱人<lb/>
<pb n="KR4h0140_WYG_729-3a"/>
　　　　酇侯<lb/>
共怪酇侯第一功咸稱得地合先封韓生不是蕭君薦<lb/>
獵犬何人為指蹤<lb/>
　　　　曲逆侯<lb/>
社肉分平未足奇須觀大用展無私一朝如得宰天下<lb/>
必使還如宰社時<lb/>
　　　　薛公<lb/>
黥布稱兵孰敢當薛公三計為斟量上中良策知非用<lb/>
<pb n="KR4h0140_WYG_729-3b"/>
南取長沙是死鄉<lb/>
　　　　條侯<lb/>
上將風戈賞罰明矛鋋嚴閉亞夫營人君却禀將軍令<lb/>
按轡垂鞭為緩行<lb/>
　　　　平津侯<lb/>
儒素逢時得自媒忽從徒歩列公台北辰如不延吾輩<lb/>
東閣何由逐汝開<lb/>
　　　　博陸侯<lb/>
<pb n="KR4h0140_WYG_729-4a"/>
棟梁徒自保堅貞毁穴難防雀鼠爭不是主人知詐偽<lb/>
如何柱石免欹傾<lb/>
　　　　夏賀良<lb/>
漢代中微亦再昌忠臣憂國冀修禳赤精符䜟誠非妄<lb/>
枉殺無辜夏賀良<lb/>
　　　　王莽<lb/>
權歸諸呂牝鷄鳴殷鑒昭然詎可輕新室不因崇外戚<lb/>
水中安敢寄生營<lb/>
<pb n="KR4h0140_WYG_729-4b"/>
　　　　再吟<lb/>
重賦嚴刑作禍胎豈知由此亂離媒家傳揖讓亦難濟<lb/>
況是身從傾簒來<lb/>
　　　　又吟<lb/>
銅馬朱眉滿四方總縁居攝亂天常因君多少布衣士<lb/>
不是公卿即帝王<lb/>
　　　　毛延壽<lb/>
不㧞金釵賂漢臣徒嗟玉豓委胡塵能知貨賄移妍醜<lb/>
<pb n="KR4h0140_WYG_729-5a"/>
豈獨丹青畫美人<lb/>
　　　　劉聖公<lb/>
不納良謀劉縯言胡為銜璧向崇宣傷哉亂帝途窮處<lb/>
何必當時譖福先<lb/>
　　　　樊崇徐宣<lb/>
庸中佼佼鐡錚錚百萬長驅入帝京首事縱隳三善在<lb/>
歸仁何慮不全生<lb/>
　　　　僭號公孫述<lb/>
<pb n="KR4h0140_WYG_729-5b"/>
劍蜀金湯孰敢爭子陽才業匪雄英方知在徳不在險<lb/>
危棧何曽阻漢兵<lb/>
　　　後漢門<lb/>
　　　　光武<lb/>
成敗非儒孰可量儒生何指指蕭王蕭王得衆能寛裕<lb/>
吴漢歸來帝業昌<lb/>
　　　　明帝<lb/>
朝臣咸佞孰知非張佚公忠語獨奇博士一言除太傅<lb/>
<pb n="KR4h0140_WYG_729-6a"/>
諡為明帝信其宜<lb/>
　　　　桓帝<lb/>
能嫌䟦扈斬梁王寧便榮枯信段張襄楷忠言誰佞惑<lb/>
忍敎奸禍起蕭牆<lb/>
　　　　靈帝<lb/>
榜懸金價鬻官榮千萬為公五百卿公瑾孔明窮退者<lb/>
安知髙臥遇雄英<lb/>
　　　　廢帝<lb/>
<pb n="KR4h0140_WYG_729-6b"/>
亂兵如蝟走王師社稷顛危孰為持夜逐螢光尋道路<lb/>
漢家天子歩歸時<lb/>
　　　　獻帝<lb/>
秪為曹侯數貴人普天黔首盡黄巾漢靈早聽侍中諫<lb/>
安得獻生稱不辰<lb/>
　　　　再吟<lb/>
咸怨刑科有黨偏耕夫無不事戎旃是時老幼飢號處<lb/>
一斛黄禾五百千<lb/>
<pb n="KR4h0140_WYG_729-7a"/>
　　　　子密<lb/>
子密封侯豈所宜能髙徳義必無為當時若縳還彭氏<lb/>
率土何憂不自歸<lb/>
　　　　羊續<lb/>
魚懸潔白振清風祿散親賔歲自窮單席寒㕔慙使者<lb/>
葛衣何以至三公<lb/>
　　　　楊震<lb/>
為國推賢匪惠私千金為報遽相危無言暗室何人見<lb/>
<pb n="KR4h0140_WYG_729-7b"/>
咫尺斯須已四知<lb/>
　　　　趙孝<lb/>
緑林清旦正朝飢豈計行人瘦與肥為感在原哀呌切<lb/>
鶺鴒休報聽雙飛<lb/>
　　　　馬后<lb/>
麄衣閑寂閱羣書薦逹嬪妃廣帝居再實傷根嫌貴寵<lb/>
惠慈勞悴育皇儲<lb/>
　　　　魏博妻<lb/>
<pb n="KR4h0140_WYG_729-8a"/>
蘿挂青松是所依松凋蘿更改何枝操刀必割腕可斷<lb/>
磐石徒堅心不移<lb/>
　　　　曹娥<lb/>
心摧目斷哭江濆窺浪無蹤日又昬不入重泉尋水底<lb/>
此生安得見沈魂<lb/>
　　　　周都妻<lb/>
緑水雙鴛一已沈皇天更欲配何禽不將血涕隨霜刃<lb/>
誰見朱殷未死心<lb/>
<pb n="KR4h0140_WYG_729-8b"/>
　　　　鮑宣妻<lb/>
君惡奢華意不歡一言從儉亦何難但能和樂同琴瑟<lb/>
未必恩情在綺紈<lb/>
　　　　呂母<lb/>
獄無良吏雪無由處處戈鋋自執仇呂母銜寃窮老婦<lb/>
亦能為帥復私讎<lb/>
　　　三國門<lb/>
　　　　蜀先主<lb/>
<pb n="KR4h0140_WYG_729-9a"/>
豫州軍敗信途窮徐庶推能薦卧龍不是卑詞三訪謁<lb/>
誰令𤣥徳主巴卭<lb/>
　　　　再吟<lb/>
一家區宇忽三分齷齪車書曷足論定有伊姜為佐輔<lb/>
忍敎鴻鴈各乾坤<lb/>
　　　　後主<lb/>
萬峯如劍載前來危閣横空信險哉對此𤣥休長歎息<lb/>
方知劉禪是庸才<lb/>
<pb n="KR4h0140_WYG_729-9b"/>
　　　　吴後主<lb/>
吴宮季主恣驕奢移盡江南百媚花一旦狂風江上起<lb/>
花隨風散落誰家<lb/>
　　　　王表<lb/>
王表聞聲莫見身吴中敬事甚君親是知邦國將亡滅<lb/>
不聽人臣聽鬼神<lb/>
　　　　魯肅<lb/>
輕財重義見英奇聖主賢臣是所依公瑾窘飢求子敬<lb/>
<pb n="KR4h0140_WYG_729-10a"/>
一言纔起數船歸<lb/>
　　　晉門<lb/>
　　　　晉武帝<lb/>
漢貪金帛鬻公卿財贍羸軍冀國寧晉武鬻官私室富<lb/>
是知猶不及桓靈<lb/>
　　　　再吟<lb/>
君人為理在安民論道求賢徳自新經國遠圗無所問<lb/>
何曽言指一何神<lb/>
<pb n="KR4h0140_WYG_729-10b"/>
　　　　惠帝<lb/>
蛙鳴堪笑問官私更勸飢人食肉麋蒙昧萬機猶婦女<lb/>
冦戎安得不紛披<lb/>
　　　　賈后<lb/>
賈后甘為廢戮人齊王還殺趙王倫一從天下無真主<lb/>
𤓰割中原四百春<lb/>
　　　　懷帝<lb/>
蕃漢戈矛遍九垓兩京簪紱走黄埃劉聰大㑹平陽日<lb/>
<pb n="KR4h0140_WYG_729-11a"/>
遣帝行觴事可哀<lb/>
　　　　愍帝<lb/>
耕牛喫盡大田荒二兩黄金糴斗糧御粥又聞無麴屑<lb/>
不降胡虜奈飢腸<lb/>
　　　　郭欽<lb/>
誰疑忠諫郭欽言不逐戎夷出塞垣晉室既無明聖主<lb/>
果為胡虜亂中原<lb/>
　　　　王夷甫<lb/>
<pb n="KR4h0140_WYG_729-11b"/>
六合誰為輔弼臣八風昬處盡胡塵是知濟弱扶傾術<lb/>
不屬髙談虚論人<lb/>
　　　　王茂𢎞<lb/>
韓魏荆揚日豈堪胡風看欲過江南中原一片生靈血<lb/>
誰秉王綱色不慙<lb/>
　　　　吴隱之<lb/>
聞說貪泉近鬱林隱之今日得深斟徒言滴水能穿石<lb/>
其那堅貞匪石心<lb/>
<pb n="KR4h0140_WYG_729-12a"/>
　　　　再吟<lb/>
貪泉何處是泉源只在靈臺一㸃間必也心源元自有<lb/>
此泉何必在江山<lb/>
　　　六朝門<lb/>
　　　　前趙劉聰<lb/>
戎羯誰令識善言刑將不捨遽能原垂成却罷鳳儀殿<lb/>
仍改逍遥納諫園<lb/>
　　　　前凉張軌<lb/>
<pb n="KR4h0140_WYG_729-12b"/>
官從主簿至專征誰遣凉王破趙名益信用賢由㧞擢<lb/>
穰苴不是將家生<lb/>
　　　　後魏武帝<lb/>
太武南征似卷蓬徐陽兖蔡殺皆空從來弔伐寧如此<lb/>
千里無煙血草紅<lb/>
　　　　三廢帝<lb/>
明莊節憫併罹殃命在朱髙二悖王已歎一年三易換<lb/>
更嗟敺辱下東廊<lb/>
<pb n="KR4h0140_WYG_729-13a"/>
　　　　苻堅<lb/>
百萬南征㡬馬歸叛亡如蝟亦何悲賔擒敵國諸戎主<lb/>
更遣權兵過在誰<lb/>
　　　　再吟<lb/>
空知勇銳不知兵困獸孤軍未可輕安有長驅百餘萬<lb/>
身馳㡬旅欲先征<lb/>
　　　　又吟<lb/>
水影星光怪異多不思修德事干戈無謀拒諫仍輕敵<lb/>
<pb n="KR4h0140_WYG_729-13b"/>
國破身擒將奈何<lb/>
　　　　宋武帝<lb/>
棲棲老楚未遭時債主<hi>一作悲憤</hi>憑陵似迫危人傑既為王<lb/>
謐識刁逵誅斬獨何悲<lb/>
　　　　二廢帝<lb/>
肆意荒狂殺不辜方嗟廢帝又蒼梧自言威震為英武<lb/>
肯慮湘東與玉夫<lb/>
　　　　齊廢帝東昬侯<lb/>
<pb n="KR4h0140_WYG_729-14a"/>
定策誰扶捕鼠兒不憂蕭衍畏潘妃長圍既合刀臨項<lb/>
猶惜金錢對落暉<lb/>
　　　　梁武帝<lb/>
梁武年髙厭六龍繁華聲色盡歸空不求賢徳追堯舜<lb/>
翻作憂囚一病翁<lb/>
　　　　再吟<lb/>
興亡何故遽環迴湯紂身為事可哀莫是自長嫌勝巳<lb/>
蔽賢猶執匹夫才<lb/>
<pb n="KR4h0140_WYG_729-14b"/>
　　　　簡文帝<lb/>
救兵方至強抽軍與賊開城是簡文曲項琵琶催酒處<lb/>
不圗為樂向誰云<lb/>
　　　　元帝<lb/>
木柵江城困魏軍王褒横議遏謀臣賔降未免俱為戮<lb/>
　一死安能謝益仁<lb/>
　　　　謝舉<lb/>
叛奴逃數豈堪留忠節曽無肯到頭朱异早能同遠見<lb/>
<pb n="KR4h0140_WYG_729-15a"/>
青衫寧假帝登樓<lb/>
　　　　朱异<lb/>
徒覽儒書不學兵彦和虚得不亷名四郊多壘猶相罪<lb/>
國破將何謝太清<lb/>
　　　　傅昭<lb/>
為政殘苛獸亦飢除飢機在養疲羸人能善政獸何暴<lb/>
焉用勞人以檻為<lb/>
　　　　宣帝<lb/>
<pb n="KR4h0140_WYG_729-15b"/>
宣帝驕奢恣所為後宫升降略無時乗危自有妻公在<lb/>
安許鸞凰是尉遲<lb/>
　　　　李集<lb/>
忠諫能堅信正臣三沈三屈竟何云每沈良久方能語<lb/>
及語還呼桀紂君<lb/>
　　　隋門<lb/>
　　　　隋文帝<lb/>
孤兒寡婦忍同欺輔政剛敎簒奪為矯詔必能疎昉譯<lb/>
<pb n="KR4h0140_WYG_729-16a"/>
　直臣誠合重顔儀<lb/>
　　　　　獨孤后<lb/>
　腹生奚強有親疎憐者為賢棄者愚儲貳不遭讒搆死<lb/>
　隋亡寜便在江都<lb/>
　　　　　煬帝<lb/>
　拒諫勞兵作禍基窮奢極武向戎夷兆人疲弊不堪命<lb/>
　天下嗷嗷新主資<lb/>
　　　　　賀若弼<lb/>
<pb n="KR4h0140_WYG_729-16b"/>
　破敵將軍意氣豪請除傾國斬妖嬈紅綃忍染嬌春雪<lb/>
　瞪目看行切玉刀<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七百二十九<lb/>
</p>
<p>
</p>
  </div>
</body>
</text>
</TEI>
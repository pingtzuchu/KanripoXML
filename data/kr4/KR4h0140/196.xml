<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_196-1a"/>
　欽定四庫全書<lb/>
御定全唐詩巻一百九十六<lb/>
　　孟彦深<lb/>
　孟彦深字士源登天寶二年進士第為武昌令元結居<lb/>
　樊上常作退谷銘曰干進之客不得遊之又作杯湖銘<lb/>
　曰為人厭者勿汎杯湖孟士源嘗黜官無情干進在武<lb/>
　昌不為人厭可遊退谷可汎杯湖矣詩一首<lb/>
　　　　元次山居武昌之樊山<hi>一作上</hi>新春大雪以詩問<lb/>
<pb n="KR4h0140_WYG_196-1b"/>
　　　　之<lb/>
　江山十日雪雪深江霧濃起來望樊山但見羣玉峰林<lb/>
　鶯却不語野獸翻有蹤山中應大寒短褐何以完<hi>一作安</hi>
　皓氣凝書帳清著釣魚竿懐君欲進謁谿滑渡舟難<lb/>
　　劉灣<lb/>
　劉灣字靈源西蜀人天寶進士祿山之亂以侍御史居<lb/>
　衡陽與元結相友善詩六首<lb/>
　　　　出塞曲<hi>一作劉濟詩</hi>
<pb n="KR4h0140_WYG_196-2a"/>
將軍在重圍音信絶不通羽書如流星飛入甘泉宫倚<lb/>
是并州兒少年心膽雄一朝隨召募百戰争王公去年<lb/>
桑乾北今年桑乾東死是征人死功是將軍功汗馬牧<lb/>
<hi>一作敗</hi>秋月瘁卒卧霜風仍聞左賢王更將<hi>一作欲</hi>圍雲中<lb/>
　　　雲南曲<lb/>
百蠻亂南方羣盗如蝟起騷然疲中原征戰從此始白<lb/>
門太和城來往一萬里去者無全生十人九人死岱馬<lb/>
卧陽山燕兵哭瀘水妻行求死夫父行求死子蒼天滿<lb/>
<pb n="KR4h0140_WYG_196-2b"/>
愁雲白骨積空壘哀哀雲南行十萬同已矣<lb/>
　　　李陵别蘇武<lb/>
漢武愛邉功李陵提步卒轉戰單于庭身隨漢軍没李<lb/>
陵不愛死心存歸漢闕誓欲還國恩不為匈奴屈身辱<lb/>
家已無長居虎狼窟胡天無春風虜地多積雪窮隂愁<lb/>
殺人况與蘇武别發聲天地哀執手肺腸絶白日為我<lb/>
愁隂雲為我結生為漢宫臣死為胡地骨萬里長相思<lb/>
終身望南月<lb/>
<pb n="KR4h0140_WYG_196-3a"/>
　　　虹縣嚴孝子墓<lb/>
至性孝不及因心天<hi>一作天然得</hi>所資禮聞三年喪爾<hi>一作汝</hi>
獨終身期下由<hi>一作布</hi>骨肉恩上報父母慈禮聞哭有卒<lb/>
汝獨哀無時前有松柏林荆蓁<hi>一作棘</hi>結朦朧墓門白日<lb/>
閉泣血黄泉中草服蔽枯骨垢容戴飛蓬舉聲哭蒼天<lb/>
萬木皆悲風<lb/>
　　　對雨愁悶寄錢大郎中<lb/>
積雨細紛紛飢寒命不分攬衣愁見肘窺鏡覓從文九<lb/>
<pb n="KR4h0140_WYG_196-3b"/>
陌成泥海千山盡濕雲龍鍾驅欵段到處倍思君<lb/>
　　　即席賦露中菊<lb/>
衆芳春競發寒菊露偏滋受氣何曾異開花獨自遲晩<lb/>
成猶有分欲採未過時勿棄東籬下看隨秋草衰<lb/>
　孫昌𦙍<lb/>
孫昌𦙍登天寶進士第柳宗元與韋中立書稱其為子<lb/>
舉冠禮事人以為迂詩四首<lb/>
　　　遇旅鶴<lb/>
<pb n="KR4h0140_WYG_196-4a"/>
靈鶴産絶境昻昻無與儔羣飛滄海曙一呌雲山秋野<lb/>
性方自得人寰何所求時因戯祥風偶爾來中州中州<lb/>
帝王宅園沼深且幽希君惠稻粱欲并離丹丘不然奮<lb/>
飛去將適汗漫遊肯作池上鶩年年空沈浮<lb/>
　　　清明<lb/>
清明暮春裏悵望北山陲燧火開新熖桐花發故枝沈<lb/>
冥慙嵗物歡宴阻朋知不及林間鳥遷喬並羽儀<lb/>
　　　和司空曙劉眘虚九日送人<lb/>
<pb n="KR4h0140_WYG_196-4b"/>
京邑歎離羣江樓喜遇君開筵當九日汎菊外浮雲朗<lb/>
詠山川霽酣歌物色新君看酒中意未肯喪斯文<lb/>
　　　越裳獻白翟<hi>一作丁仙芝詩</hi>
聖哲符休運伊臯列上台覃恩丹徼逺入貢素翬來北<lb/>
闕欣初見南枝顧未迴斂容殘雪净矯翼片雲開馴擾<lb/>
將無懼翻飛幸莫猜甘從上苑裏飲啄自裵回<lb/>
　喬琳<lb/>
喬琳太原人天寶間舉進士累授興平尉郭子儀辟為<lb/>
<pb n="KR4h0140_WYG_196-5a"/>
　節度掌書記拜監察御史貶巴州司户厯果綿遂三州<lb/>
　刺史入為大理少卿國子祭酒又出為懐州刺史以張<lb/>
　涉稱引拜御史大夫平章事後受朱泚偽署伏誅詩一<lb/>
　首<lb/>
　　　　綿州越王樓即事<lb/>
　三蜀澄清郡政閒登樓攜酌日躋攀頓覺胸懐無俗事<lb/>
　廻看掌握是人寰灘聲曲折涪州水雲影低銜富樂山<lb/>
　行雁南飛似鄉信忽然西笑向秦闗<lb/>
<pb n="KR4h0140_WYG_196-5b"/>
　　柳渾<lb/>
　柳渾字夷曠一字惟深本名載襄州人天寶初擢進士<lb/>
　第大厯中累官至尚書右丞貞元三年以兵部侍郎同<lb/>
　中書門下平章事集十卷今存詩一首<lb/>
　　　　牡丹<lb/>
　近來無奈牡丹何數十千錢買一顆今朝始得分明見<lb/>
　也共戎葵不校多<lb/>
御定全唐詩巻一百九十六<lb/>
</p>
<p>
</p>
  </div>
</body>
</text>
</TEI>
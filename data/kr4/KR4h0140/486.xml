<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_486-1a"/>
　欽定四庫全書<lb/>
御定全唐詩巻四百八十六<lb/>
　　鮑溶<lb/>
　　　　越女詞<lb/>
　越女芙蓉妝浣紗清淺水忽驚春心曉<hi>一作晩</hi>不敢思君<lb/>
　子君子縱我思寧來浣溪裏<lb/>
　　　　弄玉詞二首<lb/>
　素女結念飛天行白玉參差鳯皇聲天仙借女雙翅猛<lb/>
<pb n="KR4h0140_WYG_486-1b"/>
　五燈繞身生入煙去無影<lb/>
　三清弄玉秦公女嫁得天上人瓊簫碧月喚朱雀攜手<lb/>
　上謁玉晨君夫妻同夀萬萬青春<lb/>
　　　　山行經樵翁<lb/>
　我心勞我身逺道誰與論心如木中火憂至常自燔披<lb/>
　訪結恩地世人輕報恩女無良媒識知入何人門寒日<lb/>
　行深山路由谷中村田翁樵採熟男女謳吟喧借問身<lb/>
　命謀上言媿乾坤時清公賦薄力勤地利繁下念草木<lb/>
<pb n="KR4h0140_WYG_486-2a"/>
年坐家見重孫舉案饋賔客糟漿盈陶尊醉閒鹿裘煗<lb/>
白髮舞軒軒仰羡太古人余将破行轅遑遑問身事師<lb/>
友難為言離歌又行去落日低寒泉<lb/>
　　　途中旅思二首<lb/>
喔喔雞鳴曉蕭蕭馬辭櫪草草名利區居人少於客生<lb/>
期三萬日童耄半虚擲修短命半中憂歡復相敵朝提<lb/>
黄金爵暮造青松宅來往日相悲北邙田土窄峩峩西<lb/>
天岳錦繡明翠壁中有不死鄉千年無人跡心期周太<lb/>
<pb n="KR4h0140_WYG_486-2b"/>
子下馬拜虛碧鶴駕如可從他年執煙䇿<lb/>
星出方問宿睡眼始朦朧天光見地色上路車幢幢時<lb/>
物既老大衆山何枯空青冥見古栢寥朗聞疎鴻獨歩<lb/>
天地間無因為君忠白毛尋人憂生此頭髮中躍馬非<lb/>
壯歲報恩無髙功斯言化為火日夜焚深衷<lb/>
　　　舊鏡<lb/>
嬋娟本家鏡與妾歸君子每憶並照時相逢明月裏春<lb/>
風忽分影白日難依倚珠粉不結花玉璫寧輝耳心期<lb/>
<pb n="KR4h0140_WYG_486-3a"/>
不可見不保長如此華髮一欺人青銅化為鬼良人有<lb/>
歸日肯學妖桃李瑶匣若浮雲冥冥藏玉水侍兒不遣<lb/>
照恐學孤鸞死<lb/>
　　　宿悟空寺贈僧<lb/>
勞者謡燭蛾致身何營營雪山本師在心地如鏡清往<lb/>
與本師别人間買浮名朝光畏不久内火燒人情迷路<lb/>
喜未逺宿留化人城前心宛如此了了随静生維持薝<lb/>
蔔花却與前心行<lb/>
<pb n="KR4h0140_WYG_486-3b"/>
　　　感興<hi>第十五句缺一字</hi>
幽人無近迹别易<hi>一作異</hi>㑹則稀黄鶴亦姓丁寥寥何處<lb/>
飛時見海上山繞雲心依依諒無馭風術中路愁虛歸<lb/>
童髪慕道心壯年墮塵機白日不饒我如今事皆非羣<lb/>
羊化石盡雙鳧與我違<hi>闕</hi>岳黄金富軒轅曉霞衣誰令<lb/>
日在眼容色煙雲微<lb/>
　　　秋思<lb/>
楚客秋更悲皇皇無聲地時無無事人我命與身異良<lb/>
<pb n="KR4h0140_WYG_486-4a"/>
時如飛鳥回掌成故事蹉跎秋定還凝冽堅氷至人生<lb/>
不期老華髮誰能避感此惜壯年壯年少為貴我生雖<lb/>
努力榮途難自致徒為擊角歌且慙雕劒字吾師<hi>一作思</hi>
罕言命感激潜傷思<lb/>
　　　客途逢鄉人旋别<lb/>
驚鴻一斷行天逺㑹無因無因忽相㑹感歎若有神我<lb/>
鄉路三千百里一主人一宿猶可戀何況舊鄉鄰牢落<lb/>
歳華晏相憐客中貧迎霜君衣煖與我同一身誰在天<lb/>
<pb n="KR4h0140_WYG_486-4b"/>
日下此生能不勤青萍寄流水安得長相親明發更逺<lb/>
道山河重苦辛<lb/>
　　　隋帝陵下<lb/>
白露沾衣隋主宫雲亭月館楚淮東盤龍樓艦浮寃水<lb/>
雕錦帆幢使亂風長夜應憐桀何罪告成合笑禹無功<lb/>
傷心近似驪山路陵樹無根秋草中<lb/>
　　　洛陽春望<lb/>
五鳯樓南望洛陽龍門迴合抱蒼蒼受朝前殿雲霞煗<lb/>
<pb n="KR4h0140_WYG_486-5a"/>
封岳行宫草木香四海為家知德盛二京有宅卜年長<lb/>
東人猶憶時廵禮願覲元和日月光<lb/>
　　　始見二毛<lb/>
𤣥髮迎憂光色闌衰華因鏡强相看百川赴海返潮易<lb/>
一葉報秋歸樹難初弄藕絲牽欲斷又驚機素翦仍殘<lb/>
顔生豈是光隂晩余亦何人不自寛<lb/>
　　　巫山懐古<lb/>
十二峯巒鬬翠微石煙花霧犯容輝青春楚女妒雲老<lb/>
<pb n="KR4h0140_WYG_486-5b"/>
白日神人入夢稀銀箭暗凋歌夜燭珠泉頻㸃舞時衣<lb/>
誰傷宋玉千年後留得青山辨是非<lb/>
　　　郊天迴<lb/>
日動蕭煙上泰壇帝從黄道整和鑾風前貔虎迴雕仗<lb/>
雲裏神龍起畫竿金鳥赦書鳴九夜玉山夀酒舞千官<lb/>
始知報本終朝禮舊典時廵只自難<lb/>
　　　溫泉宫<lb/>
憶昔開元天地平武皇十月幸華清山蒸隂火雲三素<lb/>
<pb n="KR4h0140_WYG_486-6a"/>
日落溫泉雞一鳴綵羽鳥仙歌不死翠霓童妾舞長生<lb/>
仍聞老叟垂黄髮猶説龍髯縹緲情<lb/>
　　　寄婦<lb/>
塞草黄來見鴈稀隴雲白後少人歸新絲強入未衰鬢<lb/>
别淚應沾獨宿衣幾夕精誠拜初月每秋河漢對空機<lb/>
更看出獵相思苦不射秋田朝雉飛<lb/>
　　　贈逺<lb/>
辛苦闗西車騎官幾年旌節客河蘭金泥舞虎精神暗<lb/>
<pb n="KR4h0140_WYG_486-6b"/>
銀縷交龍氣色寒欲和古詩成竇錦倍悲秋扇損齊紈<lb/>
莫勞鴈足傳書信願向凌煙閣上看<lb/>
　　　九日與友人登髙<lb/>
雲木疎黄秋滿川茱茰風裏一尊前幾迴為客逢佳節<lb/>
曽見何人再少年霜報征衣冷針指鴈驚幽夢淚嬋娟<lb/>
古來醉樂皆難得留取窮通付上天<lb/>
　　　贈楊煉師<lb/>
紫煙衣上繡春雲清隐山書小篆文明月在天将鳯管<lb/>
<pb n="KR4h0140_WYG_486-7a"/>
夜深吹向玉晨君<lb/>
　　　玉清壇<lb/>
上陽宫裏女玉色楚人多西信無因得東遊奈樂何<lb/>
　　　荅客<lb/>
竹間深路馬驚嘶獨入蓬門半似迷勞問圃人終嵗事<lb/>
桔橰聲裏雨春畦<lb/>
　　　隋宫<lb/>
桞塘煙起日西斜竹浦風迴鴈弄沙煬帝春遊古城在<lb/>
<pb n="KR4h0140_WYG_486-7b"/>
壊宫芳草滿人家<lb/>
　　　送僧文江<lb/>
呉王劒池上禪子石房深久慕白雲性忽勞青玉音孤<lb/>
髙知勝鶴清雅似聞琴此韻書珍重煩師出定吟<lb/>
　　　古意<hi>末句缺一字</hi>
重錦化為泥翦刀誤人事夜裁逺道書翦破相思字妾<lb/>
心不自信逺道終難寄客心固多疑肯信非人意萬里<lb/>
不言逺歸書長相次可即由此書空房<hi>闕</hi>忌諱<lb/>
<pb n="KR4h0140_WYG_486-8a"/>
　　　山中冬思二首<lb/>
山深先冬寒敗葉與林齊門巷非世路何人念窮棲哀<lb/>
風破山起夕雪誤鳴雞巢鳥侵旦出飢猨無聲啼晨興<lb/>
動煙火開雲伐氷溪老木寒更瘦隂雲晴亦低我貧自<lb/>
求力顔色常低迷時思靈臺下遊子正悽悽<lb/>
雪壯氷亦堅凍澗如平地幽人毛褐煖笑就糟牀醉喚<lb/>
人空谷應開火寒猨至拾薪煮秋栗看鼎書古字忽憶<lb/>
南澗游衣巾多雲氣露腳尋逸僧諮量意中事<lb/>
<pb n="KR4h0140_WYG_486-8b"/>
　　　讀史<lb/>
鬼書報秦亡天地亦云閉赤龍吟大野老母哭白帝蒼<lb/>
蒼無白日項氏徒先濟六合已姓劉鴻門事難制坑降<lb/>
嬴政在衣錦人望替宿昔見漢兵龍蛇滿旌棨始矜山<lb/>
可㧞終歎騅不逝區區亞父心未究天人際蕭張馬無<lb/>
汗盛業垂千世<lb/>
　　　冬夜荅客<lb/>
冬日誠可愛不如夜漏多幸君霜露裏車馬犯寒過學<lb/>
<pb n="KR4h0140_WYG_486-9a"/>
耕不逢年稂莠敗黍禾豈唯親賔散鳥䑕移巢窠獨見<lb/>
青松心凌霜庇柔蘿壯日賤若此留恩意如何因憶古<lb/>
丈夫一言重山河臨風弹楚劒為子奏燕歌<lb/>
　　　宿呉興道中苕村<lb/>
浮客倦長道秋深夜如年久行惜日月常起雞鳴前夕<lb/>
計今日程息車在苕川霜中水南寺金磬泠泠然疇昔<lb/>
此林下歸心巢頂禪身依寤昏寐智月生虚圓羈旅違<lb/>
我程去留難雙全觀身話往事如夢逰青天明發止賔<lb/>
<pb n="KR4h0140_WYG_486-9b"/>
從寄聲琴上絃聊書越人意此曲名思仙<lb/>
　　　代楚老酬主人<lb/>
流水為我鄉扁舟為我宅二毛去天逺幾日人間客曈<lb/>
曈銜山景渺渺翔雲迹從時無定心病處不煖席煩君<lb/>
問岐路為我生悽慼百年衣食身未死皆有役曾傷無<lb/>
遺嗣縱有復何益終古北邙山樵人賣松栢<lb/>
　　　沛中懐古<lb/>
煙蕪歌風臺此是赤帝鄉赤帝今已矣大風邈凄凉惟<lb/>
<pb n="KR4h0140_WYG_486-10a"/>
昔仗孤劒十年朝八荒人言生處樂萬乘廵東方髙䑓<lb/>
何巍巍行殿起中央興言萬代事四坐沾衣裳我為異<lb/>
代臣酌水祀先王撫事復懐昔臨風獨彷徨<lb/>
　　　夏日華山别韓博士愈<lb/>
别地泰華隂孤亭潼闗口夏日可畏時望山易遲久蹔<lb/>
因車馬倦一逐雲先後碧霞氣争寒黄鳥語相誘三峰<lb/>
多<hi>一作各</hi>異態逈舉仙人手天晴捧日輪月夕弄星斗幽<lb/>
疑白帝近明見黄河走逺心不期來真境非吾有鳥鳴<lb/>
<pb n="KR4h0140_WYG_486-10b"/>
草木下日息天地右躑躅因風松青冥謝仙叟不知無<lb/>
聲淚中感一顔<hi>一作顧</hi>厚青霄上何階别劒空朗扣故鄉<lb/>
此闗外身與名相守跡比斷根蓬憂如長飲酒生離抱<lb/>
多恨方寸安可受咫尺岐路分蒼煙蔽回首<lb/>
　　　春日言懐<lb/>
湛湛琴前酒期自賞青春胡為緘笑語深念不思身寂<lb/>
寂花舞多嚶嚶鳥言頻心悲兄弟逺願見相似人江界<lb/>
田土卑競來東作勤嵗寒虛盡力家外無强親杳窅青<lb/>
<pb n="KR4h0140_WYG_486-11a"/>
雲望無途同苦辛<lb/>
　　　題呉徴君巖居<lb/>
堯澤潤天下許由心不知真風存綿緜常與逹者期有<lb/>
道吾不仕有生吾不欺澹然靈府中獨見太古時地脈<lb/>
發醴泉巖根生靈芝天文若通㑹星影應離離亭亭傅<lb/>
氏巖何獨萬古思<lb/>
　　　雲溪竹園翁<lb/>
硠硠雲溪裏翠竹和<hi>一作如</hi>雲生古泉積澗深竦竦如刻<lb/>
<pb n="KR4h0140_WYG_486-11b"/>
成楚客卧雲老世間無姓名因兹千畞業以代雙牛耕<lb/>
亂林不可留<hi>一作流</hi>寸莖不可輕風煖鬬出地仰齊故年<lb/>
莖幽室結白茅密葉羅衆清照水寒澹蕩對山緑崢嶸<lb/>
蒼松含古貌秋桂儼白英相看受天風深夜戞擊聲<lb/>
　　　竊覽都官李郎中和李舍人益酬張舍人𢎞静<lb/>
　　　夏夜寓直思聞雅琴見寄<lb/>
朝草天子奏夜語思憂琴因聲含香氣其韻流水音仙<lb/>
樂朱鳯意靈芝紫鸞心翻然逺求友豈獨雙歸林松吹<lb/>
<pb n="KR4h0140_WYG_486-12a"/>
暑中冷星花池上深倘俾有聲樂請以絲和金<lb/>
　　　長安言懐<lb/>
殷殷生念厚戚戚勞者多二時晝夜等百嵗詎幾何日<lb/>
下文翰苑側身識經過千慮恐一失翔陽已蹉跎臨觴<lb/>
翦衆憂静寄絲桐歌思歸繞十指五聲不相和暮天還<lb/>
巢翼明日隕葉柯髙謝岩谷人鹿衣帶女蘿生不去親<lb/>
愛浮名若風波誰令不及此親愛隔山河<lb/>
　　　秋思三首<lb/>
<pb n="KR4h0140_WYG_486-12b"/>
胡風吹鴈翼逺别無人鄉君近鴈來處幾迴斷君腸昔<lb/>
奉千日書撫心怨星霜無書又千日世路重茫茫燕國<lb/>
有<hi>一作古</hi>佳麗蛾睂富春光自然君歸晩花落君空堂<hi>一作</hi>
<hi>房</hi>君其若不然<hi>一作君若謂不死</hi>嵗晩雙鴛鴦<lb/>
顧兔蝕殘月幽光不如星女兒晩事夫顔色同秋螢秋<lb/>
日邊馬思武夫不遑寧燕歌易水怨劒舞蛟龍腥風折<lb/>
連枝樹水翻無蔕萍立身多門户何必燕山銘生世不<lb/>
如鳥雙雙比翼翎<lb/>
<pb n="KR4h0140_WYG_486-13a"/>
季秋天地閑<hi>一作閉</hi>萬物生意足我憂長於生安得及草<lb/>
木試從古人願致酒歌秉燭燕趙皆世人詎能長似玉<lb/>
俯憐老期近仰視日車速蕭颯御風君魂夢願相逐百<lb/>
年夜銷半端為垂纓束<lb/>
　　　歸鴈<lb/>
南國春早煖渚蒲正月生東風吹鴈心上下和樂聲繞<lb/>
水半空去拂雲偕<hi>一作皆</hi>相迎如防失羣怨預有侵夜驚<lb/>
渺邈天外影支離塞中鶯<hi>一作嚶</hi>自顧摧頹羽偏感南北<lb/>
<pb n="KR4h0140_WYG_486-13b"/>
情乍甘煙霧勞不顧龍沙榮<hi>一作縈</hi>雖樂未歸意終不能<lb/>
自鳴喜去春月滿歸來秋風清啼餘碧窗夢望斷隂山<lb/>
行不及瑶□<hi>一作臺一本缺</hi>燕寄身金宫楹<lb/>
　　　悲湘靈<lb/>
山上凉雲收日斜川風止娥皇五十絃秋深漢江水初<lb/>
因無象外牽感百憂裏霜露結瑶華煙波勞玉指將随<lb/>
落葉去又繞疎蘋起哀響雲合來清餘桐半死女顔萬<lb/>
嵗後豈復嬋娟子不道神無悲那能久如此魂魄無不<lb/>
<pb n="KR4h0140_WYG_486-14a"/>
之九山徒相似沒沒竟不從唯傷逺人耳斑斑淚篁下<lb/>
恐有學瑟鬼<lb/>
　　　聞蟬<lb/>
髙蝉旦夕唳景物浮凉氣木葉漸驚年錦字因絡緯稍<lb/>
斷當窗夢更悽臨水意清香筍蒂風曉露蓮花淚餘引<lb/>
未全歇凝悲尋迥至星井欲望河月扇看藏笥誰念因<lb/>
聲感放歌寫人事<lb/>
　　　懐幽期<lb/>
<pb n="KR4h0140_WYG_486-14b"/>
清砧擊霜天外發楚僧期到石上月寒峰深虚獨遶盡<lb/>
夜水淺急不可越窅機㝠智難思量無盡性月如空王<lb/>
眼界行處不著我天花下來惟有香我今胡為寄他鄉<lb/>
　　　思琴髙<lb/>
琴仙人得仙去萬古釣龍空有處我持曲鉤思白魚仙<lb/>
溪緑盡含空虚天鈞蹤跡無遺餘燒香寄影在巖樹東<lb/>
禮海日雞鳴初<lb/>
　　　得儲道士書<lb/>
<pb n="KR4h0140_WYG_486-15a"/>
嬋娟春盡暮心秋<hi>一作收</hi>鄰里同年半白頭為問蓬萊近<lb/>
消息海波平静好東遊<lb/>
　　　寒夜吟<lb/>
九衢金吾夜行行上宫玉漏遥分明霜飇乘隂掃地起<lb/>
旅鴻迷雪遶枕聲逺人歸夢既不成留家惜夜歡心發<lb/>
羅幕畫堂深皎潔蘭煙對酒客幾人獸<hi>一作戰</hi>火揚光二<lb/>
三月細腰楚姬絲竹間白紵長袖歌閑閑豈識苦寒損<lb/>
<hi>一作換</hi>朱顔<lb/>
<pb n="KR4h0140_WYG_486-15b"/>
　　　採蓮曲二首<lb/>
弄舟朅來南塘水荷葉映身摘蓮子暑衣清淨鴛鴦喜<lb/>
作浪舞花驚不起殷勤䕶惜纎纎指水菱初熟多新刺<lb/>
採蓮朅來水無風蓮潭如鑑<hi>一作鏡</hi>松如龍夏衫短袖交<lb/>
斜紅豔歌笑鬭新芙蓉戲魚往聽蓮葉東<lb/>
　　　玉山謡奉送王隐者<lb/>
鳯皇城南玉山髙石腳聳立争雄豪攅峯胎玉氣色潤<lb/>
百泉透雲流不盡萬古分明對眼開五煙窈窕呈祥近<lb/>
<pb n="KR4h0140_WYG_486-16a"/>
有客師事金身仙用金買得山中田閒開玉水灌芝草<lb/>
静醉天酒松間眠心期南溟萬里外出山幾遇光隂改<lb/>
水玉丁東不可聞氷華皎潔應如待秋風引吾歌去來<lb/>
玉山綵翠遥相催殷勤千樹玉山頂碧洞寥寥寒錦苔<lb/>
　　　岐路<lb/>
北風送微寒徒侣勤<hi>一作行李動</hi>逺征<hi>一作程</hi>憂人席不煖殘<lb/>
月馬上明飄飄岐路間長見日<hi>一作月</hi>初生重嶂曉<hi>一作峯晩</hi>
色淺疎猨寒啼清人間多岐路常恐終身行回見四方<lb/>
<pb n="KR4h0140_WYG_486-16b"/>
人車輪無留聲空谷亦堪隐下田非嬾耕古人有遺訓<lb/>
飽食非親榮我生禮義鄉少小見太平聖賢猶羈旅況<lb/>
復非其名<hi>一本下有人生能幾許三十塵中行感此長歎息百年何所營四句</hi>
　　　隴頭水<lb/>
隴頭水千古不堪聞生歸蘇屬國死别李將軍細響風<lb/>
凋草清哀雁落雲<lb/>
　　　沙上月<lb/>
黄昏潮落南沙明月光涵沙秋雪清水文不上煙不蕩<lb/>
<pb n="KR4h0140_WYG_486-17a"/>
平平玉田冷空曠<lb/>
　　　贈李黯將軍<lb/>
細柳連營石壍牢平安狼火赤星髙岩雲入角雕龍爽<lb/>
寒日揺旗畫獸豪搜伏雄兒欺魍魎射聲遊騎怯分毫<lb/>
聖人唯有河湟恨寰海無虞在一勞<lb/>
　　　人日陪宣州范中丞傳正與范侍御宴<hi>一作鮑防詩一</hi>
　　　<hi>本侍御下有傳質二字㝠下有東峰亭三字</hi>
人日春風綻早梅謝家兄弟看花來呉姬對客歌千曲<lb/>
<pb n="KR4h0140_WYG_486-17b"/>
秦女留人酒百杯絲柳向空輕<hi>一作初</hi>婉轉玉山看日漸<lb/>
裵回流光易去歡難得莫厭頻頻上此臺<lb/>
　　　古鑑<lb/>
古鑑含靈氣象和蛟龍盤鼻䕶金波隐山道士未曽識<lb/>
負局先生不敢磨曽向春窗分綽約誤迴秋水照蹉跎<lb/>
世間縱有應難比十斛明珠酬未多<lb/>
　　　送王煉師<lb/>
聖母祠堂藥樹香邑君承命薦椒漿風雲大感精神地<lb/>
<pb n="KR4h0140_WYG_486-18a"/>
雷雨頻過父母鄉盡日一川侵草緑迴車二麥遶山黄<lb/>
野人久㑹神仙事敢奏歌鍾慶萬箱<lb/>
　　　寄張十七校書李仁行秀才<lb/>
去年八月此佳辰池上閒閒四五人久行月影愁迷夢<lb/>
誤入華光笑認春一與清風上芸閣再期秋雨過龍津<lb/>
今年此日何由見蓬户蕭條對病身<lb/>
　　　送王損之秀才赴舉<lb/>
青門佩蘭客淮水誓風流名在鄉書貢心期月殿遊平<lb/>
<pb n="KR4h0140_WYG_486-18b"/>
沙大河急細雨二陵秋感此添離恨年光不少留<lb/>
　　　舊鏡<lb/>
團團銅鏡似潭水心愛玉顔私自親一經離别少年改<lb/>
難與清光相見新<lb/>
　　　憶郊天<lb/>
憶向郊壇望武皇九軍旗帳下南方六龍日馭天行健<lb/>
神母呈圖地道光濃煖氣中生歴草是非煙裏愛瑶漿<lb/>
至今滿耳簫韶曲徒羡瑶池舞鳯皇<lb/>
<pb n="KR4h0140_WYG_486-19a"/>
　　　期盡<lb/>
魚鏁生衣門不開玉筐金月共塵埃青山石婦千年望<lb/>
雷雨曾知來不來<lb/>
　　　晩山蟬<lb/>
山蟬秋晩妨人語客子驚心馬亦嘶能閲幾時新碧樹<lb/>
不知何日寂金閨若逢海月明千里莫忘何郎寄一題<lb/>
　　　秋暮送裵垍員外刺婺州<lb/>
婺女星邊氣不秋金華山水似瀛州含香太守心清淨<lb/>
<pb n="KR4h0140_WYG_486-19b"/>
去與神仙日日遊<lb/>
　　　寄薛膺昆季<lb/>
楚山清洛兩無期夢裏春風玉樹枝何況芙蓉樓上客<lb/>
海門江月亦相思<lb/>
　　　楊眞人籙中像<lb/>
畫中留得清虚質人世難逄白鶴身應見茅盈哀<hi>一作衰</hi>
老弟為持金籙救生人<lb/>
　　　寄盧給事汀呉員外丹<lb/>
<pb n="KR4h0140_WYG_486-20a"/>
姓丁黄鶴遼東去客倩仙翁海上人聞道姓名多改變<lb/>
只今偕是聖朝臣<lb/>
　　　懐王直秀才<lb/>
鄉無竹圃為三徑貧寄鄰家已二年惟有素風身未墜<lb/>
世間開口不言錢<lb/>
　　　贈<hi>一作題</hi>眞公影堂<lb/>
舊房西壁畫支公昨暮今晨色不同逺客閒<hi>一作問</hi>心無<lb/>
處所獨添香火望虚空<lb/>
<pb n="KR4h0140_WYG_486-20b"/>
　　　贈僧戒休<lb/>
風行露宿不知貧明月為心又是身欲問月中無我法<lb/>
無人無我問何人<lb/>
　　　秋夜懐紫閣峰僧<lb/>
滿山雨色應難見隔澗經聲又不聞紫閣夜深多入定<lb/>
石臺<hi>一作苔</hi>誰為掃秋雲<lb/>
　　　酬江公見寄<lb/>
曾荅雁門偈為憐同社人多慙惠休句<hi>一作日</hi>偕得此<hi>一作</hi>
<pb n="KR4h0140_WYG_486-21a"/>
<hi>比</hi>陽春<lb/>
　　　送羅侍御歸西臺<lb/>
歸臺新柱史辭府舊英髦勸酒蓮幕貴望塵驄馬髙詩<lb/>
情分繡段劒彩拂霜毫此舉闗風化誰云别恨勞<lb/>
　　　宿水亭<lb/>
雕楹綵檻壓通波<hi>一作陂</hi>魚鱗碧幕銜曲玉夜深星月伴<lb/>
芙蓉如在廣寒宫裏宿<lb/>
　　　寄峩嵋山楊煉師<lb/>
<pb n="KR4h0140_WYG_486-21b"/>
道士夜誦蘂珠經白鶴下遶香煙聽夜移經盡人上鶴<lb/>
仙風吹入秋冥冥<lb/>
　　　寄海陵韓長官<lb/>
吏散重門印不開玉琴招鶴舞裵回野人為此多東望<lb/>
雲雨仍從海上來<lb/>
　　　淮南卧病<hi>一本無此四字</hi>感路羣侍御訪别<lb/>
西臺御史重難言落木疎籬遶病魂一望青雲感驄馬<lb/>
欵行黄草<hi>一作葉</hi>出柴門<lb/>
<pb n="KR4h0140_WYG_486-22a"/>
　　　　題禪定寺集公竹院<lb/>
　公門得休静禪寺少逢迎任客看花醉随僧入竹行歸<lb/>
　時常犯夜雲裏有經聲<lb/>
　　　　風箏<lb/>
　何響與天通瑶筝挂望中彩弦非觸指錦瑟忽聞風鴈<lb/>
　柱虚連勢鸞歌且墜空夜和霜擊磬晴引鳯歸桐幽咽<lb/>
　誰生怨清泠自匪躬秦姬收寳匣搔首不成功<lb/>
　<lb/>
<pb n="KR4h0140_WYG_486-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百八十六<lb/>
</p>
<p>
</p>
  </div>
</body>
</text>
</TEI>
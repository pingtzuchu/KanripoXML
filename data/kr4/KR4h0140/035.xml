<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_035-1a"/>
　欽定四庫全書<lb/>
御定全唐詩巻三十五<lb/>
　　許敬宗<lb/>
　許敬宗字延族杭州新城人善心子也隋時官直謁者<lb/>
　臺奏通事舎人事入唐為著作郎兼修國史尋貶洪州<lb/>
　司馬累轉給事中復修史遷太子右庶子髙宗即位擢<lb/>
　禮部尚書歴侍中中書令右相卒諡曰繆集八十巻今<lb/>
　編詩二十七首<lb/>
<pb n="KR4h0140_WYG_035-1b"/>
　　　　奉和執契靜三邊應詔<lb/>
　𤣥塞隔隂戎朱光分昧谷地遊窮北際雲崖盡西陸星<lb/>
　次絶軒䑓風衢乖禹服寰區無所外天覆今咸育竄苖<lb/>
　猶有孽戮負自貽辜疎網妖鯢漏盤藪怪禽逋髯飛尚<lb/>
　假息乳視暫稽誅乾靈振玉弩神畧運璇樞日羽廓遊<lb/>
　氣天陣清華野升晅光西夜馳恩溢東瀉揮袂静崑炎<lb/>
　開關納流赭錦軺凌右地華纓羇大夏清臺映羅葉𤣥<lb/>
　沚控瑶池駝<hi>一作駃</hi>鹿輸珍貺樹羽饗来儀輟餚觀化宇<lb/>
<pb n="KR4h0140_WYG_035-2a"/>
<hi>一作雨</hi>栖籞萃條支熏風交閬闕就日泛濛漪充庭延飲<lb/>
至絢簡敷春藻迎姜已創圖命力方論道昔託遊河乗<lb/>
再備商山皓欣逢德化流思效登封草<lb/>
　　　奉和行經破薛舉戰地應制<lb/>
混元分大象長䇿挫修鯨於斯建宸極由此創鴻名一<lb/>
戎乾宇泰千祀德流<hi>一作化</hi>清垂衣凝庶績端拱鑄羣生<lb/>
復整瑶池駕還臨官渡營周游尋曩跡曠望動天情帷<lb/>
宫面丹浦帳殿矚宛城虜場棲九穗前歌被六英戰地<lb/>
<pb n="KR4h0140_WYG_035-2b"/>
甘泉涌陣處景雲生普天霑凱澤相攜欣頌平<lb/>
　　　奉和入潼關<lb/>
曦馭循黄道星陳引翠旗濟潼紆萬乗臨河耀六師前<lb/>
旌彌陸海後騎發通伊勢踰迴地軸威盛轉天機是節<lb/>
嵗窮紀關樹蕩凉颸仙露含靈掌瑞鼎照川湄冲襟賞<lb/>
臨睨髙詠入京畿<lb/>
　　　奉和春日望海<lb/>
韓夷愆奉賮憑險亂天常乃神𢎞廟畧横海剪吞航電<lb/>
<pb n="KR4h0140_WYG_035-3a"/>
<hi>一作雷</hi>野清𤣥莵騰笳振白狼連雲飛巨艦編石架浮梁<lb/>
周游臨大壑降望極遐荒桃門通山抃蓬渚降霓裳驚<lb/>
濤含蜃闕駭浪掩晨光青丘絢春組丹谷耀華桑長驅<lb/>
七萃卒成功百戰場俄且旋戎路飲至肅巖廊<lb/>
　　　奉和元日應制<lb/>
天正開初節日觀上重輪百靈滋景祚萬玉<hi>一作土</hi>慶惟<lb/>
新待旦敷𤣥造韜旒御紫宸武帳臨光宅文衛象鉤陳<lb/>
廣庭揚九奏大帛麗三辰發生同化育播物體陶鈞霜<lb/>
<pb n="KR4h0140_WYG_035-3b"/>
空澄曉氣霞景瑩<hi>一作榮</hi>芳春德輝覃率土相賀奉還淳<lb/>
　　　奉和初春登樓即目應詔<lb/>
旭日臨重壁天眷極中京春暉發芳甸佳氣滿層城去<lb/>
鳥隨看没来雲逐望生歌裏非<hi>一作霏</hi>煙颺琴上凱風清<lb/>
文波浮鏤檻摛景煥雕楹璇璣體寛政隆棟象端衡創<lb/>
<hi>一作文</hi>規雖有作凝拱遂無營沐恩空改鬢將何謝夏<hi>一作</hi>
<hi>厦</hi>成<lb/>
　　　奉和秋日<hi>一作月</hi>即目應制<lb/>
<pb n="KR4h0140_WYG_035-4a"/>
玉露交珠網金風度綺錢昆明秋景淡岐岫落霞然辭<lb/>
燕歸寒海来鴻出逺天葉動羅帷颺花映繡裳鮮規空<lb/>
升闇魄籠野散輕烟鵲度林光起鳬没水文圓無機絡<lb/>
秋緯如管奏寒蟬乃睠情何極宸襟豫有旃<lb/>
　　　奉和秋暮言志應制<lb/>
秋深桂初發寒窗菊餘菲波擁羣鳬至秋飄朔雁歸月<lb/>
荚生還落雲枝似復非凝宸閱栖畝觀文佇少微聖敬<lb/>
韜前哲先灭諒不違<lb/>
<pb n="KR4h0140_WYG_035-4b"/>
　　　奉和喜雪應制<lb/>
嵰州表竒貺<hi>一作觀</hi>閟竹應遐巡何如御京洛流霰下天<lb/>
津忽若瓊林曙俄同李徑春姑峰映仙質郢路雜歌塵<lb/>
伏檻觀花瑞稱觴慶冬積飄河共瀉銀委樹還重璧連<lb/>
山分掩翠綿霄逺韜碧千里徧浮空五軔咸淪跡機前<lb/>
輝裂素池上伴<hi>一作侔</hi>凌波騰華承玉宇凝照混金娥是<lb/>
日松筠性欣奉<hi>一作奏</hi>柏梁歌<lb/>
　　　奉和登陕州城樓應制<lb/>
<pb n="KR4h0140_WYG_035-5a"/>
挹河澂緑宇御溝映朱宫辰旂翻麗景星蓋<hi>一作䍐</hi>曵雕<lb/>
虹學嚬齊柳嫩妍笑發春藂錦鱗文碧浪繡羽絢青空<lb/>
眷念三階静遥想二南風<lb/>
　　　遊清都觀尋沈道士得清字<lb/>
幽人蹈箕潁方士訪蓬瀛豈若逢真氣齊契體無名既<lb/>
詮衆妙理聊暢逺遊情縦心馳貝闕怡神想玉京或命<lb/>
餘杭酒時聽洛濵笙風衢通閬苑星使下層城蕙帳晨<lb/>
飈動芝房夕露清方叶棲遲趣於此聽鐘聲<lb/>
<pb n="KR4h0140_WYG_035-5b"/>
　　　奉和七夕宴懸圃應制二首<lb/>
牛閨臨淺漢鸞駟涉秋河兩懐縈别緒一宿慶停梭星<lb/>
模鉛裏靨月寫黛中蛾奈許今宵度長嬰離恨多<lb/>
婺閨期今夕娥輪泛淺潢迎秋伴暮雨待暝合神光薦<lb/>
寢低雲鬢呈態解霓裳喜中愁漏促别後怨天長<lb/>
　　　奉和儀鸞殿早秋應制<lb/>
睿想追嘉豫臨軒御早秋斜暉麗粉壁清吹肅朱樓髙<lb/>
殿凝隂滿雕窗豔曲流小臣參廣宴大造諒難酬<lb/>
<pb n="KR4h0140_WYG_035-6a"/>
　　　奉和詠雨應詔<lb/>
舞商初赴節湘燕逺迎秋飄絲交殿網亂滴起池漚激<lb/>
溜分龍闕斜飛灑鳯樓崇朝方浃㝢宸盼俯凝旒<lb/>
　　　奉和過慈恩寺應制<lb/>
鳯闕隣金地龍旂拂寳臺雲楣将葉並風牖送花来月<lb/>
宫清晚桂虹梁絢早梅梵境留宸矚掞發麗天才<lb/>
　　　冬日宴于庶子宅各賦一字得歸<lb/>
倦游嗟落拓短翮慕追飛周醪忽同醉牙弦乃共揮油<lb/>
<pb n="KR4h0140_WYG_035-6b"/>
雲澹寒色落景靄霜霏累日方投分兹夕諒無歸<lb/>
　　　送劉散員同賦得陳思王詩山樹鬱蒼蒼<lb/>
喬木託危岫積翠繞連岡葉疎猶漏影花少未流芳風<lb/>
来聞肅肅霧罷見蒼蒼此中餞行邁不異上河梁<lb/>
　　　侍宴莎冊宫應制得情字<lb/>
三星希曙景萬騎翊天行葆羽翻風隊騰吹掩山楹暖<lb/>
日晨光淺飛煙旦彩輕塞寒桃變色冰斷箭流聲漸奏<lb/>
長安道神臯動睿情<lb/>
<pb n="KR4h0140_WYG_035-7a"/>
　　　奉和過舊宅應制<lb/>
飛雲臨紫極出震表青光自爾家寰海今兹返帝鄉情<lb/>
深感代國樂甚讌譙方白水浮佳氣黄星聚太常岐鳯<lb/>
鳴層閣酆雀賀雕梁桂山猶總翠蘅薄尚流芳攀鱗有<lb/>
遺皓沐德抃稱觴<lb/>
　　　奉和宴中山應制<lb/>
飛雲旋碧海解網宥青丘養賢<hi>一作更</hi>停八駿觀風駐五<lb/>
牛張樂臨堯野揚麾歴舜州中山獻仙酤趙媛發清謳<lb/>
<pb n="KR4h0140_WYG_035-7b"/>
塞門朱鴈入郊藪紫麟遊一舉氛霓静千齡德化流<lb/>
　　　奉和聖製登三臺言志應制<lb/>
中天表雲榭載極聳崑樓聖作規𤣥造軒阿復聿修髙<lb/>
門符令節形勝總神州企翼摶禽萃飛甍燕雀遊綴星<lb/>
羅百拱縁漢轉三休旦雲生玉舄初月上銀鉤妙管含<lb/>
秦鳳仙姿麗斗牛形言防處逸粹藻發嘉猷荷生無以<lb/>
謝盡瘁竟何酬<lb/>
　　　安德山池宴集<lb/>
<pb n="KR4h0140_WYG_035-8a"/>
戚里歡娛地園林矚望新山庭帶芳杜歌吹叶陽春臺<lb/>
榭疑巫峡荷蕖似洛濵風花縈少女虹梁聚美人宴遊<lb/>
窮至樂談笑畢良辰獨歎髙陽晚歸路不知津<lb/>
　　　奉和聖製送来濟應制<lb/>
萬乗騰鑣警岐路百壺供帳餞離宫御溝分水聲難絶<lb/>
廣宴當歌曲易終興言共傷千里道俯跡聊示五情同<lb/>
良哉既深留帝念沃化方有贊天聰<lb/>
　　　七夕賦詠成篇<lb/>
<pb n="KR4h0140_WYG_035-8b"/>
一年抱怨嗟長别七夕含態始言歸飄飄羅襪光天步<lb/>
灼灼新妝鑒月輝情催巧笑開星靨不惜呈露解雲衣<lb/>
所歎却隨更漏盡掩泣還弄昨宵機<lb/>
　　　擬江令於長安歸揚州九日賦<lb/>
本逐征鴻<hi>一作蓬</hi>去還隨落葉来菊花應未滿請<hi>一作許</hi>待<lb/>
詩人開<lb/>
　　　同前擬<lb/>
遊人倦蓬轉鄉思逐雁来偏想臨潭菊芳蘂對誰開<lb/>
<pb n="KR4h0140_WYG_035-9a"/>
　李義府<lb/>
李義府瀛州饒陽人對策擢第補門下省典儀尋除監<lb/>
察御史太子舎人與司議郎来濟俱以文翰見知時稱<lb/>
来李嘗獻承華箴預撰晉書髙宗嗣位遷中書舎人以<lb/>
贊立武昭儀擢中書侍郎晉中書令怙寵稔惡長流嶲<lb/>
州存詩八首<lb/>
　　　和邊城秋氣早<lb/>
金微凝素節玉律應清葭邊馬秋聲急征鴻曉陣斜關<lb/>
<pb n="KR4h0140_WYG_035-9b"/>
樹凋凉葉塞草落寒花霧暗長川景雲昏大漠沙谿深<lb/>
路難越川平望超忽極望斷煙飄遥落驚蓬没霜結龍<lb/>
城吹水照龜林月日色夏猶冷霜華春未歇睿作髙紫<lb/>
宸分明映𤣥闕<lb/>
　　　招諭有懐贈同行人<hi>一作李乂詩</hi>
逺遊冒艱阻深入勞存諭春去辭國門秋還在邊戍軒<lb/>
車行未返節序催難駐陌上悲轉蓬園中想芳樹蜀山<lb/>
自紛糾岷水恒奔注臨汎多苦懐登攀寡歡趣永夕飛<lb/>
<pb n="KR4h0140_WYG_035-10a"/>
滛雨崇朝蒸毒霧不求綏嶺桃寧美邛鄉蒟白狼行欲<lb/>
静驄馬何常驅<hi>唐韻區遇切或改為駐誤</hi>願接軺斾塵聨翩東北騖<lb/>
　　　宣正殿芝草<lb/>
明王敦孝感寳殿秀靈芝色帶朝陽浄光涵雨露滋且<lb/>
標宣德重更引國恩施聖祚今無限微臣樂未移<lb/>
　　　詠鸚鵡<lb/>
牽弋辭重海觸網去層巒戢翼雕籠際延思彩霞端慕<lb/>
侣朝聲切離羣夜影寒能言殊可貴相助憶長安<lb/>
<pb n="KR4h0140_WYG_035-10b"/>
　　　在巂州遥叙封禪<lb/>
天齊標巨鎮日觀啟崇期岧嶤臨渤澥隱嶙控河沂<hi>一作</hi>
<hi>湄</hi>眺迥分吴乗凌髙屬漢祠<hi>紀事無晀迥二句</hi>建岳誠為長升<lb/>
功諒在兹帝猷符廣運𤣥範暢文思飛聲總地絡騰<hi>一作</hi>
<hi>裁一作載</hi>化撫乾維瑞䇿開珍鳯禎圖薦寳龜創封超昔夏<lb/>
修禪掩前姬<hi>紀事無創封二句</hi>東后方肆覲西都導六師肅<hi>一作</hi>
<hi>返</hi>駕移星苑揚䍐馭風司沸鼓喧平陸凝蹕静通逵汶<lb/>
陽馳月羽䝉隂警<hi>一作驚</hi>電麾<hi>一作輜</hi>巖花飄曙輦峰葉蕩<lb/>
<pb n="KR4h0140_WYG_035-11a"/>
　春旗石閭環藻衛金壇映黼帷仙階溢祕秬靈檢燿祥<lb/>
　芝張樂分韶濩觀禮縦華夷佳氣浮丹谷榮光泛緑坻<lb/>
　<hi>紀事無張樂以下四句</hi>三始貽遐貺萬嵗受重釐菲<hi>一作非</hi>質陶恩<lb/>
　奬趨迹奉軒墀觸網淪幽裔乗徼限明時周南昔巳歎<lb/>
　邛西今復悲<lb/>
　　　　堂堂詞<hi>萬首絶句題作題美人</hi>
　鏤月成<hi>一作為</hi>歌扇裁雲作舞衣自憐迴雪影好取洛川<lb/>
　歸<lb/>
<pb n="KR4h0140_WYG_035-11b"/>
　嬾整鴛鴦被羞褰玳瑁牀春風别有意密處也尋香<lb/>
　　　　詠烏<lb/>
　日裏颺朝彩琴中伴夜啼上林如許<hi>一作多少</hi>樹不借一枝<lb/>
　栖<hi>紀事云義府初遇以李大亮劉洎之薦太宗召令詠烏云云帝曰與卿全樹何止一枝</hi>
　<lb/>
　<lb/>
　<lb/>
御定全唐詩巻三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_650-1a"/>
　欽定四庫全書<lb/>
御定全唐詩巻六百五十<lb/>
　　方干<lb/>
　　　　元日<lb/>
　晨雞兩遍報更闌刁斗無聲曉漏乾暖日映山調正氣<lb/>
　東風入樹舞殘寒軒車欲識人間感獻嵗須來帝里看<lb/>
　纔酌屠蘇定年齒坐中惟笑鬢毛班<lb/>
　　　　别從兄郜<lb/>
<pb n="KR4h0140_WYG_650-1b"/>
　展翅開帆秖待風吹噓成事古今同已呼斷雁歸行裏<lb/>
　全勝枯鱗在轍中若許死前恩少報終期言下命潜通<lb/>
　臨岐再拜無餘事願取文章達聖聰<lb/>
　　　　寄江陵王少府<lb/>
　分手頻曾變寒暑迢迢逺意各何如波濤一阻兩鄉夢<lb/>
　嵗月無過雙鯉魚吟處落花蔵筆硯睡時斜雨濕圖書<lb/>
　此<hi>一作比</hi>來俗輩皆疎我唯有故人心不疎<lb/>
　　　　題睦州烏龍山禪居<lb/>
<pb n="KR4h0140_WYG_650-2a"/>
曙後<hi>一作暑夜</hi>月華猶冷濕自知坐卧逼天<hi>一作星</hi>宫晨雞未<lb/>
暇鳴山底早日先來照屋東人世驅馳方丈内海波揺<lb/>
動一杯中伴師長住應難住歸去仍須入俗籠<lb/>
　　　寄杭州于郎中<lb/>
雖云聖代識賢明<hi>一作名</hi>自是山河應數生大雅篇章無<lb/>
弟子髙門世業有公卿入樓早月中秋色遶郭寒潮半<lb/>
夜聲白屋青雲至懸闊愚儒肝膽若為傾<lb/>
　　　寄靈武胡常侍<lb/>
<pb n="KR4h0140_WYG_650-2b"/>
青雲直上路初通已在明君倚注中欲遣為霖安九有<lb/>
先令作相贊東宫自從忠讜承天睠更用文篇續國風<lb/>
最是何人感恩德謝敷星下釣漁翁<lb/>
　　　上張舍人<lb/>
海内芳聲誰可竝承家三代相門深剖符已副東人望<lb/>
援筆曾傳聖主心此地清亷惟飲水四方焦熱待為霖<lb/>
他年莫學鴟夷子逺泛扁舟用鑄金<lb/>
　　　題慈溪張丞壁<lb/>
<pb n="KR4h0140_WYG_650-3a"/>
因君貳邑藍溪上遣我維舟紅葉時共向鄉中非半靣<lb/>
俱驚鬢裏有新絲竚看孤<hi>一作亷</hi>潔成三考應笑愚疎捨<lb/>
一枝貎似故人心尚喜相逢况是舊相知<lb/>
　　　贈鄰居袁明府<lb/>
隔竹每呼皆得應二心親熟更如何文章鍜鍊猶相似<lb/>
年齒參差不校多雨後巻簾看越嶺更深欹枕聽湖波<lb/>
朝昏幸得同醒醉遮莫光隂自下坡<lb/>
　　　孫氏林亭<lb/>
<pb n="KR4h0140_WYG_650-3b"/>
池亭纔有二三畆風景勝於千萬家瑟瑟林排全巷竹<lb/>
猩猩血染半園花竝牀欹枕逢春盡援筆持杯到日斜<lb/>
丱角相知成白首而今歡笑莫咨嗟<lb/>
　　　漳州陽亭言事寄于使君<lb/>
謝守登城對逺峰金英泛泛滿金鐘樓頭風景八九月<lb/>
牀下水雲千萬重紅斾朝昏雖許近清才今古定難逢<lb/>
鯉魚縱是凡鱗鬛得在膺門合作龍<lb/>
　　　别胡中丞<lb/>
<pb n="KR4h0140_WYG_650-4a"/>
二年朝夜見雙旌心魄知恩夢亦驚幽賤麤能分菽麥<lb/>
從容豈合遇公卿吹噓若自毫端出羽翼應從肉上生<lb/>
却恨此身唯一死空將一死報猶輕<lb/>
　　　遊張公洞寄陶校書<lb/>
步步勢穿江底去此中危滑轉身難下蒸隂氣松蘿濕<lb/>
外制温風杖屨<hi>一作履</hi>寒數里煙雲方覺異前程世界更<lb/>
應寛由來委曲尋仙路不似先生换骨丹<lb/>
　　　題睦州郡中千峰榭<lb/>
<pb n="KR4h0140_WYG_650-4b"/>
豈知平地似天台朱户深沈别徑開曳響露蟬穿樹去<lb/>
斜行沙鳥向池來窗中早月當琴榻墻上秋山入酒杯<lb/>
何事此中如世外應縁羊祜是仙才<lb/>
　　　登新城縣樓贈蔡明府<lb/>
楊震東來是宦遊政成豋此自消憂草中白道穿村去<lb/>
樹裏清溪照郭流縱目四山宜永日開襟五月似髙秋<lb/>
不知縣籍添新户但見川原桑柘稠<lb/>
　　　和于中丞登扶風亭<lb/>
<pb n="KR4h0140_WYG_650-5a"/>
避石攀蘿去不迷行時舉步似丹梯東軒海日已先照<lb/>
下界晨雞猶未啼郭裏雲山全占寺村前竹樹半蔵溪<lb/>
謝公吟望多來此此地應將峴首齊<lb/>
　　　贈信州髙員外<lb/>
溪勢盤回繞郡流饒陽<hi>一作曉光</hi>春色滿溪樓豈唯啼鳥催<lb/>
人醉更有繁花笑客愁蹇拙命中迷直道仁慈風裏駐<lb/>
扁舟膺門若感深恩去終殺微軀未足<hi>一作是</hi>酬<lb/>
　　　漳州于使君罷郡如之任漳南去上國二十四<lb/>
<pb n="KR4h0140_WYG_650-5b"/>
　　　州使君無非親故<lb/>
漳南罷郡如之任二十四州相次迎泊岸旗幡郵吏拜<lb/>
連山風雨探人行月中倚棹吟漁浦花底垂鞭醉鳯城<lb/>
聖主此時思共理又應何處救蒼生<lb/>
　　　送弟子五秀才赴舉<lb/>
天遣相門延積慶今同太廟薦嘉賓柳條此日同誰拆<lb/>
桂樹明年為爾春倚棹寒吟漁浦月垂鞭醉入鳯城塵<lb/>
由來不要文章得要且文章出衆人<lb/>
<pb n="KR4h0140_WYG_650-6a"/>
　　　貽髙讜<lb/>
都縁相府有宗兄却恐妨君正路行石上長松自森秀<lb/>
雪中孤玉更凝明西陵曉月中秋色北固軍鼙半夜聲<lb/>
幸有清才與洪筆何愁髙節不公卿<lb/>
　　　題長洲陳明府小亭<lb/>
坐看孤峭却勞神還是微吟到日曛松鶴認名呼得下<lb/>
沙蟬飛處聽猶聞夜闌亦似深山月雨後唯關滿屋雲<lb/>
便此逍遙應不易朱衣紅斾未容君<lb/>
<pb n="KR4h0140_WYG_650-6b"/>
　　　送朱二十赴漣水<lb/>
到縣却應嫌水闊離家終是見山疎笙歌不駐難辭酒<lb/>
舟檝將行負擔書為政必能安楚老向公猶可釣淮魚<lb/>
鸞凰取便多如此掠地斜飛上太虛<lb/>
　　　德政上睦州胡中丞<lb/>
上徳由來合動天旌旗到日是豐年羣書已熟無人似<lb/>
五字研成舉世傳莫道政聲同宇宙須知紫氣滿山川<lb/>
豈唯里巷皆蘇息猶有恩波及釣船<lb/>
<pb n="KR4h0140_WYG_650-7a"/>
　　　袁明府以家醖寄余余以山梅答贈非唯四韻<lb/>
　　　兼亦雙闗<lb/>
封匏寄酒提攜逺織籠盛梅答贈遲九度攪和誰用法<lb/>
四邊窺摘自攀枝罇罍泛蟻堪嘗日童稚驅禽欲熟時<lb/>
畢卓醉狂潘氏少傾來擲去恰相宜<lb/>
　　　上杭州姚郎中<lb/>
能除<hi>一作消</hi>疾癘似良毉一郡鄉風當日移身貴久離行<lb/>
藥<hi>一作樂</hi>伴才髙獨作後人師春遊下馬皆成醼吏散看<lb/>
<pb n="KR4h0140_WYG_650-7b"/>
山即有詩借問公方與文道而今中夏更傳誰<lb/>
　　　送葉秀才赴舉兼呈吕<hi>一作李</hi>少監<lb/>
君辭舊<hi>一作萬</hi>里一年期藝至心身亦自知尊盡離人看<lb/>
北斗月寒驚鵲繞南枝書廻冊市砧應絶棹出村潭菊<lb/>
未衰與爾相逢終不逺昨聞秘監在台墀<lb/>
　　　自縉雲赴郡溪流百里輕棹一發曾不崇朝叙<lb/>
　　　事四韻寄獻段郎中<lb/>
激箭溪湍勢莫憑飄然一葉若為乘仰瞻青壁開天罅<lb/>
<pb n="KR4h0140_WYG_650-8a"/>
斗轉寒灣避石稜巢鳥夜驚離島樹啼猿晝怯下巖藤<lb/>
此中明日尋知已恐似龍門不易登<lb/>
　　　胡中丞早梅<lb/>
不獨閒花不共時一株寒艶尚參差凌晨未噴含霜朶<lb/>
應候先開亞水枝芬郁合將蘭竝茂凝明應與雪相宜<lb/>
<hi>一作欺</hi>謝公吟賞愁飄落可得更拈長笛吹<lb/>
　　　牡丹<lb/>
借問庭芳早晚栽座中疑展畫屛開花分淺淺臙脂臉<lb/>
<pb n="KR4h0140_WYG_650-8b"/>
葉墮殷殷膩粉腮紅砌不須誇芍藥白蘋何用逞重臺<lb/>
慇懃為報看花客莫學遊蜂日日來<lb/>
　　　觀項信水墨<lb/>
險峭雖從筆下成精能皆自意中生倚雲孤檜知無朽<lb/>
桂壁髙泉似有聲轉扇驚波連岸動廻燈落日向山明<lb/>
小年師祖過今祖異域應傳項信名<lb/>
　　　書桃花塢周處士壁<lb/>
醉吟雪<hi>一作雲</hi>月思深苦思苦神勞華<hi>一作新又作白</hi>髪生自學<lb/>
<pb n="KR4h0140_WYG_650-9a"/>
古賢修靜節唯應野鶴識髙情細泉出石飛難盡孤燭<lb/>
<hi>一作竹</hi>和雲濕不明<hi>一作/鳴</hi>何事嬾於嵇叔夜更無書札<hi>一作</hi>
<hi>信</hi>答公卿<lb/>
　　　題桐廬謝逸人<hi>一作題廬峰謝山人</hi>江居<lb/>
少小<hi>一作清世</hi>髙眠<hi>一作民</hi>無一事五侯勲盛欲如何湖邊倚<lb/>
杖<hi>一作竹</hi>寒吟苦石上横琴夜醉多鳥自樹梢隨果落人<lb/>
從窗外卸帆過由來朝市為真隱可要棲身向薜蘿<lb/>
　　　叙雪寄喻鳬<lb/>
<pb n="KR4h0140_WYG_650-9b"/>
密片無聲急復遲紛紛猶勝落花時從容<hi>一作逡廵</hi>不覺蔵<lb/>
苔逕<hi>一作莎渚</hi>宛轉偏宜傍栁絲透室虛明非月照滿空廻<hi>一作</hi>
<hi>飛</hi>散是風吹髙人坐卧才方逸援筆應成六出詞<lb/>
　　　又<hi>一作杜茍鶴</hi>
密片繁聲旋不<hi>一作久未</hi>銷縈風雜霰轉飄颻澄江莫蔽長<lb/>
流色衰柳難粘自動<hi>一作折</hi>條濕氣添寒<hi>一作隂森</hi>酤酒夜素<lb/>
花迎曙<hi>一作晶耀</hi>巻簾朝此時明<hi>一作/行</hi>逕無行<hi>一作人</hi>跡唯望<lb/>
徽之問寂寥<lb/>
<pb n="KR4h0140_WYG_650-10a"/>
　　　哭秘書姚少監<hi>一作姚丞</hi>
寒空此夜落文星星落文留<hi>一作存</hi>萬古名入室㡬人成<lb/>
弟子為儒是處哭先生家無諫草逢明代國有遺篇續<lb/>
正聲曉向平<hi>一作臨曉向</hi>原陳葬禮悲風吹雨濕銘旌<lb/>
　　　送人宰永㤗<lb/>
北人雖泛南流水稱意南行莫恨賖道路先經毛竹嶺<lb/>
風煙漸<hi>一作已</hi>近刺桐花舟停漁浦猶為客縣入樵溪似<lb/>
到家下馬政聲<hi>一作成</hi>王事少應容閑吏日髙衙<lb/>
<pb n="KR4h0140_WYG_650-10b"/>
　　　旅次洋<hi>一作楊</hi>州寓居郝氏林亭<lb/>
舉目縱然非我有思量似<hi>一作如</hi>在故山時鶴盤逺勢投<lb/>
孤嶼蟬曳殘聲過别枝凉月照窗<hi>一作牀</hi>欹枕倦澄泉遶<lb/>
石泛觴遲青雲未得平行去夢到江南身旅羇<hi>一作夢到江頭</hi>
<hi>身在兹</hi>
　　　茅山贈洪<hi>一作贈髙洪</hi>拾遺<lb/>
聖代諫臣停諫舌求歸<hi>一作還</hi>故里傲雲霞溪頭講樹纜<lb/>
<hi>一作遺</hi>漁艇篋裏朝衣輸<hi>一作盡</hi>酒家但愛身閑辭禄俸那<lb/>
<pb n="KR4h0140_WYG_650-11a"/>
嫌嵗計在桑麻我來幸與諸生異問答時容近絳紗<lb/>
　　　睦州<hi>一作題陸州</hi>吕郎中郡中<hi>一作内</hi>環溪亭<lb/>
為是仙才登望處風光便似武陵春閒花半落猶迷蝶<lb/>
白鳥雙飛不避人樹影興餘侵枕簟荷香坐久著衣巾<lb/>
暫來此地非多日明主那容借㓂恂<lb/>
　　　贈華隂<hi>一作山</hi>隐者<lb/>
少微夜夜當仙掌更有何人在此居花月舊應<hi>一作交</hi>看<lb/>
浴鶴松蘿本自<hi>一作主</hi>伴刪書素琴醉去<hi>一作後</hi>經宵枕衰<lb/>
<pb n="KR4h0140_WYG_650-11b"/>
髮寒<hi>一作閑</hi>來向日梳故國多年歸未遂因逢此地憶吾<lb/>
廬<lb/>
　　　上杭州杜中丞<lb/>
昔用雄才登上第今將重德合明君苦心多為安民術<lb/>
援筆皆成出世文寒角細吹孤嶠月秋濤横巻半江雲<lb/>
掠天逸勢應非久一鶚那棲衆鳥羣<lb/>
　　　贈<hi>一作上</hi>處州段郎中<lb/>
幸見仙才領郡初郡城孤峭似仙居杉<hi>一作林</hi>蘿色裏遊<lb/>
<pb n="KR4h0140_WYG_650-12a"/>
亭榭<hi>一作登臺閣</hi>瀑布聲中閱簿書德重自將天子合情髙<lb/>
元與世人疎寒潭是處清連底賓席何心望食魚<lb/>
　　　書法華寺上方禪<hi>一作禪師一作僧</hi>壁<lb/>
砌下松巔有鶴棲孤猿亦在鶴邊啼卧聞雷雨歸巖早<lb/>
坐見<hi>一作覺</hi>星辰去地低一逕穿縁應就<hi>一作在</hi>郭千花掩<lb/>
映似無溪是非生死多憂惱此日䝉<hi>一作憑</hi>師為破迷<lb/>
　　　書吳道隱林亭<lb/>
蘚榭莎亭蘿篠隂依稀氣象似山林橘枝亞路黄<hi>一作樹香</hi>
<pb n="KR4h0140_WYG_650-12b"/>
苞重井脈牽湖碧甃深稚子遮門留熟客驚蟬入座避<lb/>
遊<hi>一作飢</hi>禽四鄰不見孤髙處翻笑騰騰只醉吟<lb/>
　　　陪王大夫泛湖<lb/>
去去凌晨廻見星木蘭舟穩畫橈輕白波潭上魚龍氣<lb/>
紅樹林中雞犬聲密炬燒殘銀漢昃羽觴飛急玉山傾<lb/>
此時檢㸃諸名士却是漁翁無姓名<lb/>
　　　贈㑹稽張少府<lb/>
髙節何曾似任官藥苗香潔備常餐一分酒户添猶<hi>一作</hi>
<pb n="KR4h0140_WYG_650-13a"/>
<hi>應</hi>得五字詩名隱即難笑我無媒生鶴髮知君有意<hi>一作</hi>
<hi>夢</hi>憶<hi>一作借</hi>漁竿明年莫便還家去鏡裏雲山且共看<lb/>
　　　送鄭台處士歸絳巖<lb/>
榮啟先生挾琴去厭尋靈勝憶巖栖白猿垂樹窗邊月<lb/>
紅鯉驚鈎竹外溪慣採藥苗供野<hi>一作資素</hi>饌曾書蕉葉寄<lb/>
新題古賢猶愴河梁别未可怱怱便解攜<lb/>
　　　因話天台勝異仍送羅道士<lb/>
積翠千層一徑開遥盤<hi>一作盤紆</hi>山腹到瓊臺藕花飄落前<lb/>
<pb n="KR4h0140_WYG_650-13b"/>
巖去桂子流從别洞來石上叢林礙星斗窗邊瀑布走<lb/>
風雷縱云孤鶴無留滯定<hi>一作亦</hi>恐煙蘿不放廻<lb/>
　　　哭喻鳬先輩<lb/>
日夜役神多損壽先生下世未中年撰碑縱託登龍伴<lb/>
營奠應支賣鶴錢孤壠隂風吹細草空窗濕氣漬殘篇<lb/>
人間别更無寃事到此<hi>一作此事</hi>誰能與問天<lb/>
　　　湖北有茅齋湖西有松島輕棹徃返頗諧素心<lb/>
　　　因成四韻<lb/>
<pb n="KR4h0140_WYG_650-14a"/>
湖北湖西往復還朝昏只處自由間暑天移榻就深竹<lb/>
月夜乘舟歸淺山遶砌紫鱗欹枕釣垂簷野果隔窗攀<lb/>
古賢暮齒方如此多笑愚儒鬢未班<lb/>
　　　鑑湖西島言事<lb/>
慵拙幸便荒僻地縱聽猨鳥亦何愁偶斟藥酒欺梅雨<lb/>
却著寒衣過麥秋嵗計有時添橡實生涯一半在漁舟<lb/>
世人若便無知已應向此溪成白頭<lb/>
　　　山中言事<lb/>
<pb n="KR4h0140_WYG_650-14b"/>
欹枕亦吟行亦醉卧吟行醉更何營貧來猶有故琴在<lb/>
老去不過新髪生山鳥踏枝紅果落家童引釣白魚驚<lb/>
潛夫自有孤雲侣可要王侯知姓名<lb/>
　　　贈蕭山彭少府<lb/>
作尉孜孜更寒苦操心至癖不為清雖將劍鶴支殘債<lb/>
猶有歌篇取盛名盡擬勤求為弟子皆將疑義問先生<lb/>
與君相識因儒術嵗月彌多别有情<lb/>
　　　贈式上人<lb/>
<pb n="KR4h0140_WYG_650-15a"/>
　縱居鼙角<hi>一作塵市</hi>喧闐處亦共雲溪䆳僻同萬慮全離方<lb/>
　寸内一生多在<hi>一作多生半在</hi>五言中芰荷葉上難停<hi>一作留</hi>雨<lb/>
　松檜<hi>一作桂</hi>枝間自有風莫笑旅人終日醉吾將大醉與<lb/>
　禪通<lb/>
　　　　贈錢塘湖上唐處士<lb/>
　我愛君家似洞庭衝灣潑岸夜波聲蟾蜍影裏清吟苦<lb/>
　舴艋舟中白髮生常共酒杯為伴侣復聞紗㡌見公卿<lb/>
　莫言舉世無知已自有孤雲<hi>一作煙霞</hi>識此情<lb/>
<pb n="KR4h0140_WYG_650-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百五十<lb/>
</p>
<p>
</p>
  </div>
</body>
</text>
</TEI>
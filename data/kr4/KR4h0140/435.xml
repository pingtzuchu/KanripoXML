<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_435-1a"/>
　欽定四庫全書<lb/>
御定全唐詩巻四百三十五<lb/>
　　白居易<lb/>
　　　　短歌行<lb/>
　曈曈太陽如火色上行千里下一刻出為白晝入為夜<lb/>
　圓轉如珠住不得住不得可<hi>一作無</hi>柰何為君舉酒歌短<lb/>
　歌歌聲苦詞亦苦四座少年君聼取今夕未竟明夕<hi>一作</hi>
　<hi>旦</hi>催秋風纔往春風回人無根蔕時不駐朱顔白日相<lb/>
<pb n="KR4h0140_WYG_435-1b"/>
　隳頽勸君且强笑一面勸君且<hi>一作復</hi>强飲一杯人生不<lb/>
　得長歡樂年少須㬰老到來<lb/>
　　　　生離別<lb/>
　食檗不易食梅難檗能苦兮梅能酸未如生别之為難<lb/>
　苦在心兮酸在肝晨雞再鳴殘月沒征馬連嘶<hi>一作嘶風</hi>行<lb/>
　人出回看骨肉哭一聲梅酸檗苦甘如蜜黄河水白黄<lb/>
　雲秋行人河邊相對愁天寒野<hi>一作路</hi>曠何處宿棠梨葉<lb/>
　戰風颼颼生離别生離别憂從中<hi>一作何</hi>來無斷絶憂極<lb/>
<pb n="KR4h0140_WYG_435-2a"/>
<hi>一作積</hi>心勞血氣衰未年三十生白髪<lb/>
　　　浩歌行<lb/>
天長地乆無終畢昨夜今朝又明日鬢髪蒼浪牙齒疎<lb/>
不覺身年四十七前去五十有幾年把鏡照面心茫然<lb/>
既無長繩繫白日又無大藥駐朱顔朱顔日漸不如故<lb/>
青史功名在何處欲留年少待富貴富貴不來年少去<lb/>
去復去兮如長河東流赴海無廻波賢愚貴賤同歸盡<lb/>
北邙冢墓髙嵯峨古來<hi>一作今</hi>如此非獨我未死有酒且<lb/>
<pb n="KR4h0140_WYG_435-2b"/>
髙歌顔回短命伯夷餓我今所得亦已多功名富貴須<lb/>
待<hi>一作推</hi>命命若<hi>一作/茍</hi>不來知<hi>一作爭</hi>柰何<lb/>
　　　王夫子<lb/>
王夫子送君為一尉東南三千五百里道途雖逺位雖<lb/>
卑月俸猶堪活妻子男兒口讀古人書束帯斂手來從<lb/>
事近將徇禄給一家逺則行道佐時理行道佐時須待<lb/>
命委身下位無為恥命茍未來且求食官無卑髙及逺<lb/>
邇男兒上既未能濟天下下又不至飢寒死吾觀九品<lb/>
<pb n="KR4h0140_WYG_435-3a"/>
至一品其間氣味都相似紫綬朱紱青布衫顔色不同<lb/>
而已矣王夫子别有一事欲勸君遇<hi>一作逢</hi>酒逢春且歡<lb/>
喜<lb/>
　　　江南遇天寳樂叟<lb/>
白頭病<hi>一作老</hi>叟泣且言禄山未亂入梨園能彈琵琶和<lb/>
法曲多在華清隨至尊是時天下太平乆年年十月坐<lb/>
朝元千官起居環珮合萬國㑹同車馬奔金鈿照耀石<lb/>
甕寺蘭麝熏煮温湯源貴妃宛轉侍君側體弱不勝珠<lb/>
<pb n="KR4h0140_WYG_435-3b"/>
翠繁冬雪飄颻錦袍暖春風蕩漾霓裳飜歡娛未足燕<lb/>
寇至弓勁馬肥胡語喧豳土人遷避夷狄鼎湖龍去哭<lb/>
軒轅從此漂淪落南土萬人死盡一身存秋風江上浪<lb/>
無限暮雨舟中酒一尊涸魚乆失風波勢枯草曽霑雨<lb/>
露恩我自秦來君莫問驪山渭水如荒村新豐樹老籠<lb/>
明月長生殿闇鎻春雲<hi>一作黄昏</hi>紅葉紛紛蓋欹瓦緑苔重<lb/>
重封壊垣唯有中官作宫使毎年寒食一開門<lb/>
　　　送張山人歸嵩陽<lb/>
<pb n="KR4h0140_WYG_435-4a"/>
黄昏慘慘天微雪修<hi>一作循</hi>行坊西鼔聲絶張生馬瘦衣<lb/>
且單夜扣柴門與我别媿君冒寒來別我為君酤酒張<lb/>
燈火酒酣火煖與君言何事<hi>一作君何</hi>入闗又出闗荅云前<lb/>
年偶下山四十餘月客長安長安古來名利地空手無<lb/>
金行路難朝遊九城陌肥馬輕車欺殺客暮宿五侯門<lb/>
殘茶冷酒愁殺人春明門門前便是嵩山路<hi>一作春明門外髙髙</hi>
<hi>處直下便是嵩山路</hi>幸有雲泉容此身明日辭君且歸去<lb/>
　　　醉後走筆酬劉五主簿長句之贈兼簡張大賈<lb/>
<pb n="KR4h0140_WYG_435-4b"/>
　　　二十四先輩昆季<lb/>
劉兄文髙行孤立十五年前名翕習是時相遇在符離<lb/>
我年二十君三十得意忘年心迹親寓居同縣日知聞<lb/>
衡門寂莫朝尋我古寺蕭條暮訪君朝來暮去多攜手<lb/>
窮巷貧居何所有秋燈夜冩聨句詩春雪朝傾煖寒酒<lb/>
陴湖緑愛白鷗飛濉水清憐紅鯉肥偶語閒攀芳樹立<lb/>
相扶醉蹋落花歸張賈弟兄同里巷乗閒數數來相訪<lb/>
雨天連宿草堂中月夜徐行石橋上我年漸長忽自驚<lb/>
<pb n="KR4h0140_WYG_435-5a"/>
鏡中冉冉髭鬚生心畏後時同勵志身牽前事各求名<lb/>
問我栖栖何所適鄉人薦為鹿鳴客二千里别謝交遊<lb/>
三十韻詩慰行役出門可憐唯一身敝裘瘦馬入咸秦<lb/>
鼕鼕街鼓紅塵闇晚到長安無主人二賈二張與余弟<lb/>
驅車邐迤來相繼操詞握賦為干戈鋒銳森然勝氣多<lb/>
齊入文場同苦戰五人十載九登科二張得雋名居甲<lb/>
美退爭雄重告捷棠棣輝榮竝桂枝芝蘭芳馥和荆葉<lb/>
唯有沅犀屈未伸握中自謂駭雞珍三年不鳴鳴必大<lb/>
<pb n="KR4h0140_WYG_435-5b"/>
豈獨駭雞當駭人元和運啓千年聖同遇明時余最幸<lb/>
始辭祕閣吏王畿遽列諫垣升禁闈蹇歩何堪鳴珮玉<lb/>
衰容不稱著朝衣閶闔晨開朝百辟冕旒不動香煙碧<lb/>
歩登龍尾上虚空立去天顔無咫尺宫花似雪從乗輿<lb/>
禁月如霜坐直廬身賤每驚隨内宴才微常媿草天書<lb/>
晚松寒竹新昌第職居宻近門多閉日暮銀臺下直回<lb/>
故人到門門蹔開回頭下馬一相顧塵土滿衣何處來<lb/>
斂手炎涼敘未畢先說舊山今悔出岐陽旅宦少歡娛<lb/>
<pb n="KR4h0140_WYG_435-6a"/>
江左羇遊費時日贈我一篇行路吟吟之句句披沙金<lb/>
嵗月徒催白髪貌泥塗不屈青雲心誰㑹茫茫天地意<lb/>
短才獲用長才棄我隨鵷鷺入煙雲謬上丹墀為近臣<lb/>
君同鸞鳳棲荆棘猶著青袍作選人惆悵知賢不能薦<lb/>
徒為出入蓬萊殿月慙諫紙二百張嵗媿俸錢三十萬<lb/>
大底浮榮何足道幾度相逢即身老且傾斗酒慰羇愁<lb/>
重話符離問舊遊北巷鄰居幾家去東林舊院何人住<lb/>
武里村花落復開流溝山色應如故感此酬君千字詩<lb/>
<pb n="KR4h0140_WYG_435-6b"/>
醉中分手又何之須知通塞尋常事莫歎浮沈先後時<lb/>
慷慨臨岐重相勉殷勤别後加餐飯君不見買臣衣錦<lb/>
還故鄉五十身榮未為晚<lb/>
　　　和錢員外荅盧員外早春獨遊曲江見寄長句<lb/>
春來有色闇融融先到詩情酒思中栁岸霏微裛塵雨<lb/>
杏園澹蕩開花風聞君獨遊心鬱鬱薄晚新晴騎馬出<lb/>
醉思詩侣有同年春歎翰林無暇日雲夫首倡寒玉音<lb/>
蔚章繼和春搜吟此時我亦閉門坐一日風光三處心<lb/>
<pb n="KR4h0140_WYG_435-7a"/>
<hi>雲夫蔚章同年及第時余與蔚章同在翰林</hi>
　　　東墟晩歇<hi>時退居渭村</hi>
涼風冷露蕭索天黄蒿紫菊荒涼田繞冢秋花少顔色<lb/>
細蟲小蝶飛飜飜中有騰騰獨行者手拄漁竿不騎馬<lb/>
晚從南澗釣魚回歇此墟中白楊下褐衣半故白髪新<lb/>
人逢知我是何人誰言渭浦棲遲客曽作甘泉侍從臣<lb/>
　　　客中月<lb/>
客從江南來來時月上弦悠悠行旅中三見清光圓曉<lb/>
<pb n="KR4h0140_WYG_435-7b"/>
隨殘月行夕與新月宿誰謂月無情千里逺相逐朝發<lb/>
渭水橋暮入長安陌不知今夜月又作誰家客<lb/>
　　　輓歌詞<lb/>
丹旐何飛揚素驂亦悲鳴晨光照閭巷輀車儼欲行蕭<lb/>
條九月天哀輓出重<hi>一作晚出洛陽</hi>城借問送者誰妻子與弟<lb/>
兄蒼蒼上古原<hi>一作古原上</hi>峨峨開新塋含酸一慟哭異口<lb/>
同哀聲舊隴轉蕪絶新墳日羅列春風草緑<hi>一作秋草</hi>北邙<lb/>
山此地年年生死別<lb/>
<pb n="KR4h0140_WYG_435-8a"/>
　　　長相思<lb/>
九月西風興月冷露華凝思君秋夜長一夜魂九升二<lb/>
月東風來草拆花心開思君春日遲一日腸九廻妾住<lb/>
洛橋北君住洛橋南十五即相識今年二十三有如女<lb/>
蘿草生在松之側蔓短枝苦髙縈廻上不得人言人有<lb/>
願願至天必成願作逺方獸歩歩比肩行願作深山木<lb/>
枝枝連理生<lb/>
　　　山鷓鴣<lb/>
<pb n="KR4h0140_WYG_435-8b"/>
山鷓鴣朝朝暮暮啼復啼啼時露白風淒淒黄茅岡頭<lb/>
秋日晚苦竹嶺下寒月低畬田有粟何不啄石南有枝<lb/>
何不棲迢迢不緩復不急樓上舟中聲闇入夢鄉遷客<lb/>
展轉卧抱兒寡婦彷徨立山鷓鴣爾本此鄉鳥生不辭<lb/>
巢不別羣何苦聲聲啼到曉啼到曉唯能愁北人南人<lb/>
慣聞如不聞<lb/>
　　　放旅雁<hi>元和十年冬作</hi>
九江十年冬大雪江水生冰樹枝折百鳥無食東西飛<lb/>
<pb n="KR4h0140_WYG_435-9a"/>
中有旅鴈聲最飢雪中啄草冰上宿翅冷騰空飛動遲<lb/>
江童持網捕將去手攜入市生賣之我本北人今譴謫<lb/>
人鳥雖殊同是客見此客鳥傷客人贖汝放汝飛入雲<lb/>
鴈鴈汝飛向何處第一莫飛西北去淮西有賊討未平<lb/>
百萬甲兵乆屯聚官軍賊軍相守老食盡兵窮將及汝<lb/>
健兒飢餓射汝喫拔汝翅翎為箭羽<lb/>
　　　送春歸<hi>元和十一年三月三十日作</hi>
送春歸三月盡日日暮時去年杏園花飛御溝緑何處<lb/>
<pb n="KR4h0140_WYG_435-9b"/>
送春曲江曲今年杜鵑花落子規啼送春何處西江西<lb/>
帝城送春猶怏怏天涯送春能不加惆悵莫惆悵送春<lb/>
人冗員無替五年罷應須準擬再送潯陽春五年炎涼<lb/>
凡十變又知此身健不健好去<hi>一作送</hi>今年江上春明年<lb/>
未死還相見<lb/>
　　　山石榴寄元九<lb/>
山石榴一名山躑躅一名杜鵑花杜鵑啼時花撲撲九<lb/>
江三月杜鵑來一聲催得一枝開江城上佐閒無事山<lb/>
<pb n="KR4h0140_WYG_435-10a"/>
下斸得㕔前栽爛熳一闌十八樹根株有數花無數千<lb/>
房萬葉一時新嫩紫殷紅鮮麴塵淚痕裛損燕支臉剪<lb/>
刀裁破紅綃巾謫仙初墮愁在世姹女新嫁嬌泥<hi>去聲</hi>春<lb/>
日射血珠將滴地風飜火燄欲燒人閒折兩枝持在手<lb/>
細看不似人間有花中此物似西施芙蓉芍藥皆嫫母<lb/>
竒芳絶豔别者誰通州遷客元拾遺拾遺初貶江陵去<lb/>
去時正值青春暮商山秦嶺愁殺君<hi>一作人</hi>山石榴花紅<lb/>
夾路題詩報我何所云苦<hi>一作若</hi>云色似石榴帬當時叢<lb/>
<pb n="KR4h0140_WYG_435-10b"/>
畔唯思我今日闌前只憶君憶君不見坐銷落日西風<lb/>
起紅紛紛<lb/>
　　　畫竹歌<hi>并引</hi>
　　協律郎蕭恱善畫竹舉時<hi>一作世</hi>無倫蕭亦甚自祕<lb/>
　　重有終嵗求其一竿一枝而不得者知予天與好<lb/>
　　事忽寫一十五竿惠然見投予厚其意髙其藝無<lb/>
　　以荅貺作歌以報<hi>一作荅</hi>之凡一百八十六字云<lb/>
植物之中竹難寫古今雖畫無似者蕭郎下筆獨逼真<lb/>
<pb n="KR4h0140_WYG_435-11a"/>
丹青以來唯一人人畫竹身肥擁腫蕭畫莖瘦節節竦<lb/>
人畫竹梢死羸垂蕭畫枝活葉葉動不根而生從意生<lb/>
不筍而成由筆成野塘水邊碕岸側森森兩叢十五莖<lb/>
嬋娟不失筠粉態蕭颯盡得風煙情舉頭忽看不似畫<lb/>
低耳静聼疑有聲西叢七莖勁而健省向天竺寺前<hi>一作</hi>
<hi>邊</hi>石上見東叢八莖疎且寒憶曾湘妃廟裏雨中看幽<lb/>
姿逺思少人别與君相顧空長歎蕭郎蕭郎老可惜手<lb/>
顫<hi>一作戰</hi>眼昏頭雪色自言便是絶筆時從今此竹尤難<lb/>
<pb n="KR4h0140_WYG_435-11b"/>
得<lb/>
　　　真娘墓<hi>墓在虎丘寺</hi>
真娘墓虎丘道不識真娘鏡中面唯見真娘墓頭草霜<lb/>
摧桃李風折蓮真娘死時猶少年脂膚荑手不牢固世<lb/>
間尤物難留連難留連易銷歇塞北花江南雪<lb/>
　　　長恨歌<lb/>
　　前進士陳鴻撰長恨歌傳曰開元中泰階平四海<lb/>
　　無事明皇在位嵗乆倦於旰食宵衣政無小大始<lb/>
<pb n="KR4h0140_WYG_435-12a"/>
　　委於右丞相深居遊宴以聲色自娛先是元獻皇<lb/>
　　后武淑妃皆有寵相次即世宫中雖良家子千數<lb/>
　　無可恱目者上心忽忽不樂時每嵗十月駕幸華<lb/>
　　清宫内外命婦熠燿景從浴日餘波賜以湯沐春<lb/>
　　風靈液澹蕩其間上心油然若有顧遇左右前後<lb/>
　　粉色如土詔髙力士潛搜外宫得𢎞農楊𤣥琰女<lb/>
　　於夀邸既筓矣鬒髪膩理纖穠中度舉止閒冶如<lb/>
　　漢武帝李夫人別疏湯泉詔賜澡瑩既出水體弱<lb/>
<pb n="KR4h0140_WYG_435-12b"/>
　　力微若不任羅綺光彩煥發轉動照人上甚恱進<lb/>
　　見之日奏霓裳羽衣曲以導之定情之夕授金釵<lb/>
　　鈿合以固之又命戴歩揺垂金璫明年冊為貴妃<lb/>
　　半后服用由是冶其容敏其詞婉孌萬態以中上<lb/>
　　意上益嬖焉時省風九州泥金五嶽驪山雪夜上<lb/>
　　陽春朝與上行同室宴專席寢專房雖有三夫人<lb/>
　　九嬪二十七世婦八十一御妻暨後宫才人樂府<lb/>
　　伎女使天子無顧盻意自是六宫無復進幸者非<lb/>
<pb n="KR4h0140_WYG_435-13a"/>
　　徒殊艷尤態致是蓋才智明慧善巧便佞先意希<lb/>
　　旨有不可形容者叔父昆弟皆列在清貴爵為通<lb/>
　　侯姊妹封國夫人富埒王室車服邸第與大長公<lb/>
　　主侔而恩澤勢力則又過之出入禁門不問京師<lb/>
　　長吏為側目故當時謡詠有云生女勿悲酸生兒<lb/>
　　勿喜歡又曰男不封侯女作妃看女却為門上楣<lb/>
　　其為人心羡慕如此天寳末兄國忠盗丞相位愚弄<lb/>
　　國柄及安禄山引兵嚮闕以討楊氏為辭潼闗不<lb/>
<pb n="KR4h0140_WYG_435-13b"/>
　　守翠華南幸出咸陽道次馬嵬亭六軍裵回持㦸<lb/>
　　不進從官郎吏伏上馬前請誅錯以謝天下國忠<lb/>
　　奉氂纓盤水死於道周左右之意未快上問之當<lb/>
　　時敢言者請以貴妃塞天下怒上知不免而不忍<lb/>
　　見其死反袂掩面使牽之而去蒼黄展轉竟就絶<lb/>
　　於尺組之下既而明皇狩成都肅宗受禪靈武明<lb/>
　　年大兇歸元大駕還都尊明皇為太上皇就養南<lb/>
　　宫遷於西内時移事去樂盡悲來每至春之日冬<lb/>
<pb n="KR4h0140_WYG_435-14a"/>
　　之夜池蓮夏開宫槐秋落棃園弟子玉琯發音聞<lb/>
　　霓裳羽衣一聲則天顔不怡左右歔欷三載一意<lb/>
　　其念不衰求之魂夢杳不能得適有道士自蜀來<lb/>
　　知上皇心念楊妃如是自言有李少君之術明皇<lb/>
　　大喜命致其神方士乃竭其術以索之不至又能<lb/>
　　遊神馭氣出天界沒地府以求之不見又旁求四<lb/>
　　虚上下東極大海跨蓬壺見最髙仙山上多樓闕<lb/>
　　西廂下有洞户東向闔其門署曰玉妃太眞院方<lb/>
<pb n="KR4h0140_WYG_435-14b"/>
　　士抽簪扣扉有䨇童女出應門方士造次未及言<lb/>
　　而雙鬟復入俄有碧衣侍女又至詰其所從方士<lb/>
　　因稱唐天子使者且致其命碧衣云玉妃方寢請<lb/>
　　少待之於時雲海沈沈洞天日晚瓊户重闔悄然<lb/>
　　無聲方士屏息斂足拱手門下乆之而碧衣延入<lb/>
　　且曰玉妃出見一人冠金蓮披紫綃佩紅玉曵鳳<lb/>
　　舃左右侍者七八人揖方士問皇帝安否次問天<lb/>
　　寳十四年已還事言訖憫默指碧衣取金釵鈿合<lb/>
<pb n="KR4h0140_WYG_435-15a"/>
　　各析其半授使者曰為謝太上皇謹獻是物尋舊<lb/>
　　好也方士受辭與信將行色有不足玉妃固徵其<lb/>
　　意復前跪致詞請當時一事不為他人聞者驗於<lb/>
　　太上皇不然恐鈿合金釵負新垣平之詐也玉妃<lb/>
　　茫然退立若有所思徐而言之曰昔天寳十載侍<lb/>
　　輦避暑驪山宫秋七月牽牛織女相見之夕秦人<lb/>
　　風俗是夜張錦繡陳飲食樹瓜果焚香於庭號為<lb/>
　　乞巧宫掖間尤尚之夜殆半休侍衛於東西廂獨<lb/>
<pb n="KR4h0140_WYG_435-15b"/>
　　侍上上凭肩而立因仰天感牛女事密相誓心願<lb/>
　　世世為夫婦言畢執手各嗚咽此獨君王知之耳<lb/>
　　因自悲曰由此一念又不得居此復墮下界且結<lb/>
　　後縁或為天或為人決再相見好合如舊因言太<lb/>
　　上皇亦不乆人間幸唯自安無自苦耳使者還奏<lb/>
　　太上皇皇心震悼日日不豫其年夏四月南宫晏<lb/>
　　駕元和元年冬十二月太原白樂天自校書郎尉<lb/>
　　於盩厔鴻與琅邪王質夫家於是邑暇日相攜遊<lb/>
<pb n="KR4h0140_WYG_435-16a"/>
　　仙遊寺話及此事相與感歎質夫舉酒於樂天前<lb/>
　　曰夫希代之事非遇出世之才潤色之則與時消<lb/>
　　沒不聞於世樂天深於詩多於情者也試為歌之<lb/>
　　如何樂天因為長恨歌意者不但感其事亦欲懲<lb/>
　　尤物窒亂階垂於將來也歌既成使鴻傳焉世所<lb/>
　　不聞者予非開元遺民不得知世所知者有明皇<lb/>
　　本紀在今但傳長恨歌云爾<lb/>
漢皇重色思傾國御宇多年求不得楊家有女初長成<lb/>
<pb n="KR4h0140_WYG_435-16b"/>
養在深閨人未識天生麗質難自棄一朝選在君王側<lb/>
回眸一笑百媚生六宫粉黛無顔色春寒賜浴華清池<lb/>
温泉水滑洗凝脂侍兒扶起嬌無力始是新承恩澤時<lb/>
雲鬢花顔<hi>一作冠</hi>金歩揺芙蓉帳暖度<hi>一作裏暖</hi>春宵春宵苦<lb/>
短日髙起從此君王不早朝承歡侍宴<hi>一作寢</hi>無閒暇春<lb/>
從春遊夜專夜後<hi>一作漢</hi>宫佳麗三千人三千寵愛在一<lb/>
身金屋妝成嬌侍夜玉樓宴罷醉和春姊妹弟兄皆列<lb/>
土可憐光彩生門户遂令天下父母心不重生男重生<lb/>
<pb n="KR4h0140_WYG_435-17a"/>
女驪宫髙處入青雲仙樂風飄處處聞緩歌慢舞凝絲<lb/>
竹盡日君王看<hi>一作聼</hi>不足漁陽鞞鼔動地來驚破霓裳羽<lb/>
衣曲九重城闕煙塵生千乗萬騎西南行翠華揺揺行<lb/>
復止西出都門百餘里六軍不發無<hi>一作知</hi>柰何宛轉蛾<lb/>
睂馬前死花鈿委地無人收翠翹金雀玉搔頭君王掩<lb/>
面救不得回看<hi>一作首</hi>血淚相和流黄埃散漫風蕭索雲<lb/>
棧縈紆<hi>一作廻</hi>登劍閣峨嵋山下少人行旌旗無光日色<lb/>
薄蜀江水碧蜀山青聖主朝朝暮暮情行宫見月傷心<lb/>
<pb n="KR4h0140_WYG_435-17b"/>
色夜雨聞鈴腸斷聲天旋日轉廻龍馭到此躊躇不能<lb/>
去馬嵬坡下泥<hi>一作塵</hi>土中不見玉顔空死處君臣相顧<lb/>
盡霑衣東望都門信馬歸歸來池苑皆依舊太液芙蓉<lb/>
未央栁芙蓉如面栁如眉對此如何不淚垂春風桃李<lb/>
花開夜<hi>一作日</hi>秋雨梧桐葉落時西宫南苑<hi>一作内</hi>多秋草<lb/>
宫<hi>一作落</hi>葉滿階紅不埽棃園弟子白髪新椒房阿監青<lb/>
娥老夕殿螢飛思悄然孤<hi>一作秋</hi>燈挑盡未成眠遲遲鐘<lb/>
鼓初長夜耿耿星河欲曙天鴛鴦瓦冷霜華重翡翠衾<lb/>
<pb n="KR4h0140_WYG_435-18a"/>
寒<hi>一作舊枕故衾</hi>誰與共悠悠生死別經年魂魄不曾來入夢<lb/>
臨卭道<hi>一作方</hi>士鴻都客能以精誠致魂魄為感君王展<lb/>
轉思<hi>一作恩</hi>遂教方士殷勤覓排空<hi>一作雲</hi>馭氣奔如電升<lb/>
天入地求之徧上窮碧落下黄泉兩處茫茫皆不見忽<lb/>
聞海上有仙山山在虚無縹緲間樓閣<hi>一作殿</hi>玲瓏五雲<lb/>
起其中綽約多仙子中有一人字太真<hi>一作字玉真又作名玉妃</hi>雪<lb/>
膚花貌参差是金闕西<hi>一作兩</hi>廂叩玉扃轉教小玉報雙<lb/>
成聞道漢家天子使九華帳裏<hi>一作下</hi>夢魂驚攬衣推枕<lb/>
<pb n="KR4h0140_WYG_435-18b"/>
起裵回珠箔銀屏<hi>一作鉤</hi>邐迤<hi>一作/迤邐</hi>開雲鬢<hi>一作髻</hi>半偏新<lb/>
睡覺花冠不整下堂來風吹仙袂飄颻舉猶似霓裳羽<lb/>
衣舞玉容寂莫淚闌干棃花一枝春帯雨含情凝睇<hi>一作</hi>
<hi>涕</hi>謝君王一別音容兩𣺌茫昭陽殿裏恩愛絶蓬萊宫<lb/>
中日月長回頭下望<hi>一作問</hi>人寰處不見長安見塵霧唯<lb/>
將<hi>一作空持</hi>舊物表深情鈿合金釵寄將去釵留一股合一<lb/>
扇釵擘黄金合分鈿但教<hi>一作令</hi>心似金鈿堅天上人間<lb/>
㑹相見臨别殷勤重寄詞詞中有誓兩心知七月七日<lb/>
<pb n="KR4h0140_WYG_435-19a"/>
長生殿夜半無人私語時在天願作<hi>一作為</hi>比翼鳥在地<lb/>
願為連理枝天長地乆有時盡此恨緜緜無絶<hi>一作盡</hi>期<lb/>
　　　婦人苦<lb/>
蟬鬢加意梳蛾眉用心埽幾度曉妝成君看不言好妾<lb/>
身重同穴君意輕偕老惆悵去年來心知未能道今朝<lb/>
一開口語少意何深願引他時事移君此日心人言夫<lb/>
婦親義合如一身及至死生際何曾苦樂均婦人一喪<lb/>
夫終身守孤孑有如林中竹忽被風吹折一折不重生<lb/>
<pb n="KR4h0140_WYG_435-19b"/>
枯死猶抱節男兒若喪婦能不暫傷情應似門前栁逢<lb/>
春易發榮風吹一枝折還有一枝生為君委曲言願君<lb/>
再三聼須知婦人苦從此莫相輕<lb/>
　　　長安道<lb/>
花枝缺處青樓開艷歌一曲酒一杯美人勸我急行樂<lb/>
自古朱顔不再來君不見外州<hi>一本此下有官字</hi>客長安道一<lb/>
廻來<hi>一本此下有時字</hi>一廻老<lb/>
　　　潛别離<lb/>
<pb n="KR4h0140_WYG_435-20a"/>
不得哭潛别離不得語䦣相思兩心之外無人知深籠<lb/>
夜鏁獨棲鳥利劍春斷連理枝河水雖濁有清日烏頭<lb/>
雖黑有白時唯有潛離與暗别彼此甘心無後期<lb/>
　　　隔浦蓮<lb/>
隔浦愛紅蓮昨日看猶在夜來風吹落只得一回采花<lb/>
開雖有明年期復愁明年還暫時<lb/>
　　　寒食野望吟<lb/>
丘墟郭門外寒食誰家哭風吹曠野紙錢飛古墓纍纍<lb/>
<pb n="KR4h0140_WYG_435-20b"/>
春草緑棠棃花映白楊樹盡是死生離别處冥冥重泉<lb/>
哭不聞蕭蕭暮雨人歸去<lb/>
　　　琵琶引<hi>并序</hi>
　　元和十年予左遷九江郡司馬明年秋送客湓浦<lb/>
　　口聞船<hi>一作舟</hi>中夜彈琵琶者聼其音錚錚然有京<lb/>
　　都<hi>一作邑</hi>聲問其人本長安倡女嘗學琵琶於穆曹<lb/>
　　二善才年長色衰委身為賈人婦遂命酒使快彈<lb/>
　　數曲曲罷憫黙自叙少小時歡樂事今漂淪顦顇<lb/>
<pb n="KR4h0140_WYG_435-21a"/>
　　轉徙於江湖間予出官二年恬然自安感斯人言<lb/>
　　是夕始覺有遷謫意因為長句歌以贈之凡六百<lb/>
　　一十二言命曰琵琶行<lb/>
潯陽江頭夜送客楓葉荻花秋索索<hi>一作瑟瑟</hi>主人下馬客<lb/>
在船舉酒欲飲無管弦醉不成歡惨將别别時茫茫江<lb/>
浸月忽聞水上琵琶聲主人忘歸客不發尋聲暗問彈<lb/>
者誰琵琶聲停欲語遲移船相近邀相見添酒廻燈重<lb/>
開宴千呼萬喚始出來猶抱<hi>一作把</hi>琵琶半遮面轉軸撥<lb/>
<pb n="KR4h0140_WYG_435-21b"/>
弦三兩<hi>一作五</hi>聲未成曲調先有情弦弦掩抑聲聲思似<lb/>
訴平生不得意<hi>一作志</hi>低眉信手續續彈說盡心中無限<lb/>
事輕攏慢撚抹復挑初為霓裳後六幺<hi>一作緑腰</hi>大弦嘈嘈<lb/>
如急雨小弦切切如私語嘈嘈切切錯雜彈大珠小珠<lb/>
落玉盤間闗鶯語花底滑幽咽泉流水<hi>一作氷</hi>下灘<hi>一作難</hi>
水泉冷澀弦疑絶疑絶不通聲暫歇别有幽愁暗恨生<lb/>
此時無聲勝有聲銀缾乍破水漿迸鐵騎突出刀槍鳴<lb/>
曲終收撥當心畫四弦一聲如裂帛東舟西舫悄無言<lb/>
<pb n="KR4h0140_WYG_435-22a"/>
唯見<hi>一作有</hi>江心秋月白沈吟放撥插弦中整頓衣裳起<lb/>
斂容自言本是京城女家在蝦蟇陵下住十三學得琵<lb/>
琶成名屬教坊第一部曲罷曾教善才伏妝成每被秋<lb/>
娘妬五陵年少爭纒頭一曲紅綃不知數鈿頭雲箆擊<lb/>
節碎血色羅帬飜酒汙今年歡笑復明年秋月春風等<lb/>
閒度弟走從軍阿姨死暮去朝來顔色故門前冷落鞍<lb/>
馬稀老大嫁作商人婦商人重利輕别離前月浮梁買<lb/>
茶去去來江口守空船繞船月明江水寒夜深忽夢少<lb/>
<pb n="KR4h0140_WYG_435-22b"/>
年事夢啼妝淚<hi>一作啼妝淚落</hi>紅闌干我聞琵琶已歎息又聞<lb/>
此語重唧唧同是天涯淪落人相逢何必曾相識我從<lb/>
去年辭<hi>一作離</hi>帝京謫居卧病潯陽城潯陽小處<hi>一作地僻</hi>無<lb/>
音樂終嵗不聞絲竹聲住近湓江地低濕黄蘆苦竹繞<lb/>
宅生其間旦暮聞何物杜鵑啼血猨哀鳴春江花朝秋<lb/>
月夜往往取酒還獨傾豈無山歌與村笛嘔啞嘲哳<hi>一作</hi>
<hi>
                        <graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>
                    </hi>難為聼今夜聞君琵琶語如聼仙樂耳暫明莫辭更<lb/>
坐彈一曲為君飜作琵琶行感我此言良乆立却坐促<lb/>
<pb n="KR4h0140_WYG_435-23a"/>
弦弦轉急淒淒不似向前聲滿座重聞皆掩泣座<hi>一作就</hi>
中泣下<hi>一作涙</hi>誰最多江州司馬青衫濕<lb/>
　　　簡簡吟<lb/>
蘇家小女名簡簡芙蓉花顋栁葉眼十一把鏡學點妝<lb/>
十二抽鍼能繡裳十三行坐事調品不肻迷頭白地蔵<lb/>
玲瓏雲髻生花<hi>一作菜</hi>様飄颻風袖薔薇香殊姿異態不<lb/>
可狀忽忽轉動如有光二月繁霜殺桃李明年欲嫁今<lb/>
年死丈人阿母勿悲啼此女不是凡夫妻恐是天仙謫<lb/>
<pb n="KR4h0140_WYG_435-23b"/>
人世只合人間十三嵗大都好物不堅牢彩雲易散琉<lb/>
璃脆<lb/>
　　　花非花<lb/>
花非花霧非霧夜半來天明去來如春夢幾多時去似<lb/>
朝雲無覓處<lb/>
　　　醉後狂言酬贈蕭殷二協律<lb/>
餘杭邑客多羇貧其間甚者蕭與殷天寒身上猶衣葛<lb/>
日髙甑中未拂塵江城山寺十一月北風吹沙雪紛紛<lb/>
<pb n="KR4h0140_WYG_435-24a"/>
　賓客不見綈袍惠黎庶未霑襦袴恩此時太守自慙媿<lb/>
　重衣複衾有餘温因命染人與鍼女先製兩裘贈二君<lb/>
　吳緜細輭桂布密柔如狐腋白似雲勞將詩書投贈我<lb/>
　如此小惠何足論我有大裘君未見寛廣和暖如陽春<lb/>
　此裘非繒亦非纊裁以法度絮以仁刀尺鈍拙製未畢<lb/>
　出亦不獨裹一身若令在郡得五考與君展覆杭州人<lb/>
　　　　醉歌<hi>示伎人商玲瓏</hi>
　罷胡琴掩秦瑟玲瓏再拜歌初畢誰道使君不解歌聼<lb/>
<pb n="KR4h0140_WYG_435-24b"/>
　唱黄雞與白日黄雞催曉丑時鳴白日催年酉前沒腰<lb/>
　間紅綬繫未穩鏡裏朱顔看已失玲瓏玲瓏柰老何使<lb/>
　君歌了汝更歌<lb/>
　<lb/>
　<lb/>
　<lb/>
　<lb/>
御定全唐詩卷四百三十五<lb/>
</p>
<p>
</p>
  </div>
</body>
</text>
</TEI>
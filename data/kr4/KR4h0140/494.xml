<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_494-1a"/>
　欽定四庫全書<lb/>
御定全唐詩巻四百九十四<lb/>
　　施肩吾<lb/>
　施肩吾字希聖洪州人元和十年登第隠洪州之西山<lb/>
　為詩竒麗西山集十巻今編詩一巻<lb/>
　　　　及第後過楊子江<lb/>
　憶昔將貢年抱愁此江邊魚龍互閃爍黒浪髙於天今<lb/>
　日步春<hi>一作青</hi>草復<hi>一作還</hi>來經此道江神也世情為我風<lb/>
<pb n="KR4h0140_WYG_494-1b"/>
　色好<lb/>
　　　　夜宴曲<hi>一作詞</hi>
　蘭缸如晝曉不眠玉堂<hi>一作爐</hi>夜起沈香煙青娥一行十<lb/>
　二仙欲笑不笑桃花然碧窗弄嬌<hi>一作粧</hi>梳洗晩户外不<lb/>
　知銀漢轉被郎嗔罰瑠璃<hi>一作屠蘇</hi>盞酒入四肢紅玉軟<lb/>
　　　　効古興<hi>一作體</hi>
　金雀<hi>一作黄金</hi>無舊釵緗綺無舊裾唯有一寸心長貯萬里<lb/>
　夫南軒夜蟲織已促北牖飛蛾遶殘燭祇言衆口鑠千<lb/>
<pb n="KR4h0140_WYG_494-2a"/>
<hi>一作黄</hi>金誰信獨愁銷片玉不知歲晩歸不歸又將啼<hi>一作</hi>
<hi>淚</hi>眼縫征衣<lb/>
　　　古别離二首<lb/>
古人謾歌西飛燕十年不見狂夫面三更風作切夢刀<lb/>
萬轉愁成繫腸線所嗟不及牛女星一年一度得相見<lb/>
老母别愛子少妻送征郎血流既四面乃一斷二腸不<lb/>
愁寒無衣不怕饑無糧惟恐征戰不還鄉母化為鬼妻<lb/>
為孀<lb/>
<pb n="KR4h0140_WYG_494-2b"/>
　　　壯士行<lb/>
一斗之膽撑臟腑如磥之筋礙臂骨有時悞入千人叢<lb/>
自覺一身横突兀當今四海無煙塵胸襟被壓不得伸<lb/>
凍梟殘蠆我不取汚我匣裏青蛇鱗<lb/>
　　　代征婦怨<lb/>
寒窗羞見影相隨嫁得五陵輕薄兒長短豓歌君自<hi>一作</hi>
<hi>不</hi>解淺深更漏妾偏知畫裙多淚鴛鴦濕雲鬢慵梳玳<lb/>
瑁垂何事不看霜雪裏堅貞惟有古松枝<lb/>
<pb n="KR4h0140_WYG_494-3a"/>
　　　送人<hi>一作客</hi>南游<lb/>
見説南行<hi>一作遊</hi>偏不易中途莫忘寄書頻凌空瘴氣墮<lb/>
飛鳥解語山魈惱病人閩縣緑娥能引客泉州烏藥好<lb/>
<hi>一作可</hi>防身異花竒竹分明看待汝歸來畫取真<lb/>
　　　贈邊將<lb/>
輕生奉國不為難戰苦身多舊箭瘢玉匣鎖龍鱗甲冷<lb/>
金鈴襯鶻羽毛寒皂貂擁出花當背白馬騎來月在鞍<lb/>
猶恐犬戎臨虜塞柳營時<hi>一作特</hi>把陣圖看<lb/>
<pb n="KR4h0140_WYG_494-3b"/>
　　　上禮部侍郎陳情<lb/>
九重城裏無親識八百人中獨姓施弱羽飛時攢箭險<lb/>
蹇驢行處薄氷危晴天欲照盆難反貧女如花鏡不知<lb/>
却向從來受恩地再求青律變寒枝<lb/>
　　　早春殘雪<lb/>
春景照林巒玲瓏雪影殘井泉添碧甃藥圃洗朱欄雲<lb/>
路迷初醒書堂映漸難花分梅嶺色塵減玉堦寒逺稱<lb/>
棲松鶴髙宜㸃露盤佇逢春律後陰谷始堪看<lb/>
<pb n="KR4h0140_WYG_494-4a"/>
　　　送端上人遊天台<lb/>
師今欲向天台去來説天台意最真溪過石橋為險處<lb/>
路逢毛褐是真人雲邊望字鐘聲逺雪裏尋僧脚跡新<lb/>
只可且論經夏别莫教琪樹兩迴春<lb/>
　　　惜花<lb/>
落盡萬株紅無人解繫風今朝芳徑裏惆悵錦機空<lb/>
　　　衝夜行<lb/>
夜行無月時古路多荒榛山鬼遥把火自照不照人<lb/>
<pb n="KR4h0140_WYG_494-4b"/>
　　　夜愁曲<lb/>
歌者歌未絶愁人愁轉増空把琅玕枝强挑無心燈<lb/>
　　　雜古詞<hi>一作古曲</hi>五首<lb/>
可憐江北女慣唱江南曲揺蕩木蘭舟雙鳬不成浴<lb/>
郎為匕上香妾作<hi>一作為</hi>籠下灰歸時即<hi>一作雖</hi>暖熱去罷<lb/>
生塵埃<lb/>
夜裁鴛鴦綺朝織蒲桃綾欲試一寸心待縫三尺氷<lb/>
憐時魚得水怨罷商與參不如山梔子却能<hi>一作解</hi>結同<lb/>
<pb n="KR4h0140_WYG_494-5a"/>
心<lb/>
紅顔感暮花白日同流水思君若<hi>一作如</hi>孤燈一夜一心<lb/>
死<lb/>
　　　㓜女詞<lb/>
㓜女纔六歲未知巧與拙向夜在堂前學人拜新月<lb/>
　　　買地詞<lb/>
買地不惜錢為多芳桂叢所期在清凉<hi>一作景</hi>坐起聞香<lb/>
風<lb/>
<pb n="KR4h0140_WYG_494-5b"/>
　　　弋陽訪古<lb/>
行逢葛溪水不見葛仙人空抛青竹杖呪作葛陂神<lb/>
　　　幽居樂<lb/>
萬籟不在耳寂寥心境清無妨數莖竹時有蕭蕭聲<lb/>
　　　湘川懐古<lb/>
湘水終日流湘妃昔時哭美色已成塵淚痕猶在竹<lb/>
　　　秋山吟<lb/>
夜吟秋山上褭褭秋風歸月色清且冷桂香落人衣<lb/>
<pb n="KR4h0140_WYG_494-6a"/>
　　　寒夜<lb/>
三復招隠吟不知寒夜深看看西來月移到青天心<lb/>
　　　湘竹詞<lb/>
萬古湘江竹無窮奈怨何年年長春筍只是淚痕多<lb/>
　　　觀花後遊慈恩寺<lb/>
世事知難了應須問苦空羞將看花眼來入梵王宫<lb/>
　　　乞巧詞<lb/>
乞巧望星河雙雙並綺羅不嫌針眼小只道月明多<lb/>
<pb n="KR4h0140_WYG_494-6b"/>
　　　不見來詞<lb/>
烏鵲語千回黄昏不見來漫教脂粉匣閉了又重開<lb/>
　　　夜起來<hi>一作起夜來</hi>
香銷連理帶塵覆合歡桮嬾卧相思枕愁吟夜起來<lb/>
　　　笑卿卿詞<lb/>
笑向卿卿道躭書夜夜多出來看玉兔又欲過銀河<lb/>
　　　感遇詞<lb/>
一種貎如仙人情要自偏羅敷有底好最得使君憐<lb/>
<pb n="KR4h0140_WYG_494-7a"/>
　　　及第後夜訪月仙子<lb/>
自喜尋幽夜新當及第年還将天上桂來訪月中仙<lb/>
　　　定情樂<lb/>
敢嗟君不憐自是命不諧著破三條裙却還雙股釵<lb/>
感郎雙條脱新破八幅綃不惜榆莢錢買人金步揺<lb/>
　　　宿南一上人山房<lb/>
窗牖月色多坐卧禪心靜青鬼來試人夜深弄燈影<lb/>
　　　蘭渚泊<lb/>
<pb n="KR4h0140_WYG_494-7b"/>
家在洞水西身作蘭渚客天晝無纖雲獨坐空江碧<lb/>
　　　經吳真君舊宅<lb/>
古仙煉丹處不測何歳年至今空宅基時有五色煙<lb/>
　　　古相思<lb/>
十訪九不見甚於菖蒲花可憐雲中月今夜墮我家<lb/>
　　　瀑布<lb/>
豁開青㝠顚寫出萬丈泉如裁一條素白日懸秋天<lb/>
　　　金尺石<lb/>
<pb n="KR4h0140_WYG_494-8a"/>
丹砂畫頑石黄金横一尺人世較短長仙家愛平直<lb/>
　　　秋洞宿<lb/>
夜深秋洞裏風雨報龍歸何事觸人睡不教蝴蝶飛<lb/>
　　　效古詞<lb/>
姊妹無多兄弟少舉家鍾愛年最小有時繞樹山鵲飛<lb/>
貪看不待畫睂了<lb/>
　　　山中得劉秀才京書<lb/>
自笑家貧客到踈滿庭煙草不能鋤今朝誰料三千里<lb/>
<pb n="KR4h0140_WYG_494-8b"/>
忽得劉京<hi>一作公</hi>一紙書<lb/>
　　　望夫詞<lb/>
手爇寒燈向影頻回文機上暗生塵自家夫壻無消息<lb/>
却恨橋頭賣卜人<lb/>
　　　憶四明山泉<lb/>
愛彼山中石泉水幽深夜夜落空<hi>一作夜落空窗</hi>裏至今憶得<lb/>
卧雲時猶自涓涓在人耳<lb/>
　　　西山靜中吟<lb/>
<pb n="KR4h0140_WYG_494-9a"/>
重重道氣結成神玉闕金堂逐日新若數西山得道者<lb/>
連予便是十三人<lb/>
　　　天柱山贈峨嵋田道士<lb/>
古稱天柱連九天峨嵋道士棲其巔近聞教得𤣥鶴舞<lb/>
試憑驅出青芝田<lb/>
　　　夜巖謡<lb/>
夜上幽巖踏靈草松枝已踈桂枝老新詩幾度惜不吟<lb/>
此處一聲風月好<lb/>
<pb n="KR4h0140_WYG_494-9b"/>
　　　島夷行<lb/>
腥臊海邊多鬼市島夷居處無鄉里黑皮年少學採珠<lb/>
手把生犀照鹹水<lb/>
　　　帝宫詞<lb/>
自得君王寵愛時敢言春色上寒枝十年宫裏無人問<lb/>
一日承恩天下知<lb/>
　　　歎花詞<lb/>
前日滿林紅錦遍今日遶林看不見空餘古岸泥土中<lb/>
<pb n="KR4h0140_WYG_494-10a"/>
零落臙脂兩三片<lb/>
　　　杜鵑花詞<lb/>
杜鵑花時夭豓然所恨帝城人不識丁寧莫遣春風吹<lb/>
留與佳人比顔色<lb/>
　　　曉光詞<lb/>
日輪<hi>一作光</hi>浮動羲和推東方一軋天門開風神為我掃<lb/>
煙霧四海蕩蕩無塵埃<lb/>
　　　望曉詞<lb/>
<pb n="KR4h0140_WYG_494-10b"/>
攬衣起兮望秋河濛濛逺霧飛輕羅蟠桃樹上日欲出<lb/>
白榆枝畔星無多<lb/>
　　　海邊逺望<lb/>
扶桑枝邊紅皎皎天雞一聲四溟曉偶看仙女上青天<lb/>
鸞鶴無多采雲少<lb/>
　　　聽南僧説偈詞<lb/>
師子座中香已發西方佛偈南僧説惠風吹盡六條塵<lb/>
清淨水中初見月<lb/>
<pb n="KR4h0140_WYG_494-11a"/>
　　　春日美新緑詞<lb/>
前日萌芽小於粟今朝草樹色已足天公不語能運為<lb/>
驅遣羲和染新緑<lb/>
　　　對月憶嵩陽故人<lb/>
團團月光照西壁嵩陽故人千里隔不知三十六峰前<lb/>
定為何處峰前客<lb/>
　　　贈莎地道士<lb/>
莎地隂森古蓮葉游龜暗老青苔甲池邊道士誇眼明<lb/>
<pb n="KR4h0140_WYG_494-11b"/>
夜取蟭螟摘蚊睫<lb/>
　　　效古詞<lb/>
莫愁新得年十六如蛾雙睂長帶緑初學箜篌四五人<lb/>
莫愁獨自聲前足<lb/>
　　　冬日觀早朝<lb/>
紫煙捧日爐香動萬馬千車踏新凍繡衣年少朝欲歸<lb/>
美人猶在青樓夢<lb/>
　　　觀吳偃畫松<lb/>
<pb n="KR4h0140_WYG_494-12a"/>
君有絶藝終身寶方寸巧心通萬造忽然寫出澗底松<lb/>
筆下看看一枝老<lb/>
　　　題山僧水閣<lb/>
山房水閣連空翠沈沈下有蛟龍睡老僧趺坐入定時<lb/>
不知花落黄金地<lb/>
　　　登峴亭懐孟生<lb/>
峴山自髙水自緑後輩詞人心眼俗鹿門才子不再生<lb/>
怪景幽竒無管屬<lb/>
<pb n="KR4h0140_WYG_494-12b"/>
　　　吳中代蜀客吟<lb/>
身狎吳兒家在蜀春深屢唱思鄉曲峨睂風景無主人<lb/>
錦江悠悠為誰緑<lb/>
　　　戲詠榆莢<lb/>
風吹榆錢落如雨繞林繞屋來不住知爾不堪還酒家<lb/>
漫教夷甫無行處<lb/>
　　　寄李補闕<lb/>
蒼生應怪君起遲蒲輪重輾嵩陽道功成名遂來不來<lb/>
<pb n="KR4h0140_WYG_494-13a"/>
三十六峯仙鶴老<lb/>
　　　貧客吟<lb/>
<graphic n="KR2513" url="https://raw.githubusercontent.com/kanripo/KR-Gaiji/master/images/KR2513.png" mimeType="image/png"/>毯敝衣無處結寸心耿耿如刀切今朝欲泣泉客珠<lb/>
及到盤中却成血<lb/>
　　　誚山中叟<lb/>
老人今年八十幾口中零落殘牙齒天陰傴僂帶𠻳行<lb/>
猶向巖前種松子<lb/>
　　　聞山中步虚聲<lb/>
<pb n="KR4h0140_WYG_494-13b"/>
何人步虚南峰頂鶴唳九天霜月冷仙詞偶逐東風來<lb/>
誤飄數聲落塵境<lb/>
　　　題龍池山人<lb/>
主人家在龍池側水中有魚不敢食終朝采藥供仙厨<lb/>
却笑桃花少顔色<lb/>
　　　翫新桃花<lb/>
幾歎紅桃開未得忽驚造化新裝飾一種同霑榮盛時<lb/>
偏荷清光借顔色<lb/>
<pb n="KR4h0140_WYG_494-14a"/>
　　　山石榴花<lb/>
深色臙脂碎剪紅巧能攢合是天公莫言無物堪相比<lb/>
妖豔西施春驛中<lb/>
　　　翫友人庭竹<lb/>
曽去𤣥洲看種玉那似君家滿庭竹客來不用呼清風<lb/>
此處挂冠凉自足<lb/>
　　　秋夜山居二首<lb/>
幽居正想飡霞客夜久月寒珠露滴千年獨鶴兩三聲<lb/>
<pb n="KR4h0140_WYG_494-14b"/>
飛下巖前一枝柏<lb/>
去鴈聲遥人語絶誰家素機織新雪秋山野客醉醒時<lb/>
百尺老松銜半月<lb/>
　　　秋夜山中别友人<lb/>
獨鶴孤雲兩難說明朝又作東西别知君少壯無幾年<lb/>
莫愛閒吟老松月<lb/>
　　　贈别王鍊師往羅浮<lb/>
道俗駢闐留不住羅浮山上有心期却愁仙處人難到<lb/>
<pb n="KR4h0140_WYG_494-15a"/>
别後音書寄與誰<lb/>
　　　春日飡霞閣<lb/>
灑水初晴物候新飡霞閣上最宜春山花四面風吹入<lb/>
為我鋪牀作錦茵<lb/>
　　　喜友再相逢<lb/>
三十年前與君别可憐容色奪花紅誰知日月相催促<lb/>
此度見君成老翁<lb/>
　　　候仙詞<lb/>
<pb n="KR4h0140_WYG_494-15b"/>
西歸公子何時降南岳先生早晩來廵歴世間猶未遍<lb/>
乞求鸞鶴且裵回<lb/>
　　　修仙詞<lb/>
丹田自種留年藥𤣥谷長生續命芝世上漫忙兼漫走<lb/>
不知求已更求誰<lb/>
　　　夏日題方師院<lb/>
火天無處買清風悶發時來入梵宫只向方師小廊下<lb/>
回看門外是樊籠<lb/>
<pb n="KR4h0140_WYG_494-16a"/>
　　　春游樂<lb/>
一年三百六十日賞心那似春中物草迷曲塢<hi>一作渚</hi>花<lb/>
滿園東家少年西家出<lb/>
　　　仙客歸鄉詞二首<lb/>
六合八荒游未半子孫零落暫歸來井邊不認捎雲樹<lb/>
多是門人在後栽<lb/>
洞中日月洞中仙不算離家是幾年出郭始知人代變<lb/>
又須抛却古時錢<lb/>
<pb n="KR4h0140_WYG_494-16b"/>
　　　雲中飲席<lb/>
酒腸雖滿少歡情身在雲州望帝城廵次合當誰改令<lb/>
先須為我打還京<lb/>
　　　戲贈李主簿<lb/>
官罷江南客恨遥二年空被酒中消不知暗數春游處<lb/>
偏憶揚州第幾橋<lb/>
　　　春詞<hi>一作沈亞之詩</hi>
黄鳥啼多春日髙紅芳開盡井邊桃美人手暖裁衣易<lb/>
<pb n="KR4h0140_WYG_494-17a"/>
片片輕雲落剪刀<lb/>
　　　題景上人山門<lb/>
水有青蓮沙有金老僧於此獨觀心愁人欲寄中峰宿<lb/>
只恐白猨啼夜深<lb/>
　　　妓人殘粧詞<lb/>
雲髻已收金鳳皇巧匀輕黛約殘粧不知昨夜新歌響<lb/>
猶在誰家繞畫梁<lb/>
　　　臨水亭<lb/>
<pb n="KR4h0140_WYG_494-17b"/>
只怪素亭黏黛色溪煙為我染莓苔欲知源上春風起<lb/>
看取桃花逐水來<lb/>
　　　聽范𤣥長吟<lb/>
聲聲扣出碧琅玕能使秋猨欲呌難詩興未窮心更逺<lb/>
手垂青拂向雲看<lb/>
　　　觀葉生畫花<lb/>
心竅玲瓏貎亦竒榮枯只在手中移今朝故向霜天裏<lb/>
㸃破繁花四五枝<lb/>
<pb n="KR4h0140_WYG_494-18a"/>
　　　洗丹沙詞<lb/>
千淘萬洗紫光攢夜火熒熒照玉盤恐是麻姑殘米粒<lb/>
不曽將與世人看<lb/>
　　　長安春夜吟<lb/>
露盤滴時河漢㣲美人燈下裁春衣蟾蜍東去鵲南飛<lb/>
芸香省中郎不歸<lb/>
　　　自述<lb/>
篋貯靈砂日日看欲成仙法脫身難不知誰向交州去<lb/>
<pb n="KR4h0140_WYG_494-18b"/>
為謝羅浮葛長官<lb/>
　　　少年行<lb/>
醉騎白馬走空衢惡少皆稱電不如五鳯街頭新<hi>一作閒</hi>
勒轡半垂衫袖揖金吾<lb/>
　　　越中遇寒食<lb/>
去歲清明霅溪口今朝寒食鏡湖西信知天地心不易<lb/>
還有子規依舊啼<lb/>
　　　贈採藥叟<lb/>
<pb n="KR4h0140_WYG_494-19a"/>
老去唯將藥裹行無家無累一身輕却教年少取書巻<lb/>
小字燈前鬬眼明<lb/>
　　　清夜憶仙宫子<lb/>
夜靜門深紫洞煙孤行獨坐憶神仙三清宫裏月如晝<lb/>
十二宫樓何處眠<lb/>
　　　江南怨<lb/>
愁見橋邊荇葉新蘭舟枕水楫生塵從來不是無蓮采<lb/>
十頃蓮塘賣與人<lb/>
<pb n="KR4h0140_WYG_494-19b"/>
　　　送絶塵子歸舊隠二首<lb/>
雲水千重繞洞門獨歸何處是桃源仙方不用隨身去<lb/>
留與人間老子孫<lb/>
班藤為杖草為衣萬壑千峰獨自歸縱令相憶誰相報<lb/>
桂樹巖邊人信稀<lb/>
　　　送裵秀才歸淮南<lb/>
怪來頻起詠刀頭楓葉枝邊一夕秋又向江南别才子<lb/>
却將風景過揚州<lb/>
<pb n="KR4h0140_WYG_494-20a"/>
　　　錢塘渡口<lb/>
天塹茫茫連沃焦秦皇何事不安橋錢塘渡口無錢納<lb/>
已失西興兩信潮<lb/>
　　　春日宴徐君池亭<lb/>
暫憑春酒換愁顔今日應須醉始還池上有門君莫掩<lb/>
從教野客見青山<lb/>
　　　山中送友人<lb/>
欲折楊枝别恨生一重枝上一啼鶯亂山重疊雲相掩<lb/>
<pb n="KR4h0140_WYG_494-20b"/>
君向亂山何處行<lb/>
　　　寄王少府<lb/>
采松仙子徒銷日喫菜山僧枉過生多謝藍田王少府<lb/>
人間詩酒最闗情<lb/>
　　　贈女道士鄭玉華二首<lb/>
𤣥髮新簪碧藕花欲添肌雪餌紅砂世間風景那堪戀<lb/>
長笑劉郎漫憶家<lb/>
明鏡湖中休采蓮却師阿母學神仙朱絲誤落青囊裏<lb/>
<pb n="KR4h0140_WYG_494-21a"/>
猶是箜篌第幾絃<lb/>
　　　寄西臺李侍御<lb/>
二千餘里採瓊瓌到處傷心瓦礫堆唯有繡衣周柱史<lb/>
獨將珠玉挂西臺<lb/>
　　　贈凌仙姥<lb/>
阿母從天降幾時前朝惟有漢皇知仙桃不啻三回熟<lb/>
飽見東方一小兒<lb/>
　　　晩春送王秀才游剡川<lb/>
<pb n="KR4h0140_WYG_494-21b"/>
越山花去<hi>一作老</hi>剡藤新才子風光不厭春第一莫尋溪<lb/>
上路可憐仙女愛迷人<lb/>
　　　馮上人院<lb/>
擾擾凡情逐水流世間多喜復多憂一回行到馮公院<lb/>
便欲令人百事休<lb/>
　　　金吾詞<lb/>
行擁朱輪錦幨兒望仙門外叱金羈染鬚偷嫩無人覺<lb/>
唯有平康小婦知<lb/>
<pb n="KR4h0140_WYG_494-22a"/>
　　　觀舞女<hi>一作妓</hi>
纒紅結紫畏風吹嫋娜初回弱柳枝買笑未知誰是主<lb/>
萬人心逐一人移<lb/>
　　　鄠縣村居<lb/>
欲住村西日日慵上山無水引髙蹤誰能求得秦皇術<lb/>
為我先驅紫閣峰<lb/>
　　　酬周秀才<lb/>
三展蜀牋皆郢曲我心珍重甚瓊瑶應縁水府龍神睡<lb/>
<pb n="KR4h0140_WYG_494-22b"/>
偷得鮫人五色綃<lb/>
　　　旅次文水縣喜遇李少府<lb/>
為君三日廢行程一縣官人是酒朋共憶襄陽同醉處<lb/>
尚書坐上納銀觥<lb/>
　　　夏雨後題青荷蘭若<lb/>
僧舍清涼竹樹新初經一雨洗諸塵㣲風忽起吹蓮葉<lb/>
青玉盤中瀉水銀<lb/>
　　　途中逢少女<lb/>
<pb n="KR4h0140_WYG_494-23a"/>
身倚西門笑向東牡丹初折一枝紅市頭日賣千般鏡<lb/>
知落誰家新匣中<lb/>
　　　山中翫白鹿<lb/>
繞洞尋花日易銷人間無路得相招呦呦白鹿毛如雪<lb/>
踏我桃花過石橋<lb/>
　　　山居樂<lb/>
鸞鶴<hi>一作鳳</hi>每於松下見笙歌常向坐中聞手持十節龍<lb/>
頭杖不指虚空即指雲<lb/>
<pb n="KR4h0140_WYG_494-23b"/>
　　　襄陽曲<lb/>
大堤女兒郎莫尋三三五五結同心清晨對鏡理<hi>一作治</hi>
容色意欲取郎千萬金<lb/>
　　　望夫詞二首<lb/>
看看北鴈又<hi>一作向</hi>南飛薄倖征夫久不歸蟢子到頭無<lb/>
信處凡經幾度上人衣<lb/>
何事經年斷書信愁聞逺客説風波西家還有望夫伴<lb/>
一種淚痕兒最多<lb/>
<pb n="KR4h0140_WYG_494-24a"/>
　　　少婦游春詞<lb/>
簇錦攢花鬬勝遊萬人行處最風流無端自向春園裏<lb/>
笑摘青梅呌阿侯<lb/>
　　　折柳枝<lb/>
傷見路邊<hi>一作傍</hi>楊柳春一重<hi>一作株</hi>折盡一重新今年還<lb/>
折去年處不送去年離别人<lb/>
　　　歸將吟<lb/>
百戰放歸成老翁餘生得出死人中今朝授敕三回舞<lb/>
<pb n="KR4h0140_WYG_494-24b"/>
兩賜青娥又拜公<lb/>
　　　惜花詞<lb/>
千樹繁紅遶碧泉正宜尊酒對芳年明朝欲飲還來此<lb/>
只怕春風却在前<lb/>
　　　抛纒頭詞<lb/>
翠娥初罷繞梁詞又見雙鬟對舞時一抱紅羅分不足<lb/>
參差裂破鳳皇兒<lb/>
　　　望騎馬郎<lb/>
<pb n="KR4h0140_WYG_494-25a"/>
碧蹄新壓步初成玉色郎君弄影行賺殺唱歌樓上女<lb/>
伊州誤作石州聲<lb/>
　　　春日錢塘雜興二首<lb/>
酒姥溪頭桑褭褭錢塘郭外柳毶毶路逢鄰婦遥相問<lb/>
小小如今學養蠶<lb/>
西鄰年少問東鄰柳岸花隄幾處新昨夜雨多春水闊<lb/>
隔江桃葉喚何人<lb/>
　　　翫手植松<lb/>
<pb n="KR4h0140_WYG_494-25b"/>
却思毫末栽松處青翠纔將衆草分今日散材遮不得<lb/>
看看氣色欲凌雲<lb/>
　　　夜笛詞<lb/>
皎潔西樓月未斜笛聲寥亮入東家却令燈下裁衣婦<lb/>
誤翦同心一半<hi>一作片</hi>花<lb/>
　　　贈鄭倫吹鳳管<lb/>
喃喃解語鳳皇兒曽聽棃園竹裏吹誰謂五陵年少子<lb/>
還将此曲暗相隨<lb/>
<pb n="KR4h0140_WYG_494-26a"/>
　　　蜀茗詞<lb/>
越椀初盛蜀茗新薄煙輕處攪來匀山僧問我将何比<lb/>
欲道瓊漿却畏嗔<lb/>
　　　春霽<lb/>
煎茶水裏花千片候客亭中酒一樽獨對春光還寂寞<lb/>
羅浮道士忽敲門<lb/>
　　　諷山雲<lb/>
閒雲生葉不生根常被重重蔽石門賴有風簾能埽蕩<lb/>
<pb n="KR4h0140_WYG_494-26b"/>
滿山晴日照乾坤<lb/>
　　　日晩歸山詞<lb/>
虎跡新逢雨後泥無人家處洞邊溪獨行歸客晩山裏<lb/>
賴有鷓鴣臨路岐<lb/>
　　　翫花詞<lb/>
今朝造化使春風開折西施面上紅竟日眼前猶不足<lb/>
數株舁入寸心中<lb/>
　　　長安早春<lb/>
<pb n="KR4h0140_WYG_494-27a"/>
報花消息是春風未見先教何處紅想得芳園十餘日<lb/>
萬家身在畫屏中<lb/>
　　　再酬李先輩<lb/>
清辭再發郢人家字字新移錦上花能使龍宫買綃女<lb/>
低回不敢織輕霞<lb/>
　　　寄隠者<lb/>
路絶空林無處問幽竒山水不知名松門拾得一片屐<lb/>
知是髙人向此行<lb/>
<pb n="KR4h0140_WYG_494-27b"/>
　　　寄四明山子<lb/>
髙棲只在千峰裏塵世望君那得知長憶去年風雨夜<lb/>
向君窗下聽猨時<lb/>
　　　觀美人<lb/>
漆㸃雙眸鬢繞蟬長留白雪占胸前愛将紅袖遮嬌笑<lb/>
往往偷開水上蓮<lb/>
　　　收妝詞<lb/>
斜月朧朧照半牀煢煢孤妾嬾收妝燈前再覽青銅鏡<lb/>
<pb n="KR4h0140_WYG_494-28a"/>
枉挿金釵十二行<lb/>
　　　仙女詞<lb/>
仙女羣中名最髙曽看王母種仙桃手題金簡非凡筆<lb/>
道是天邊玉兔毛<lb/>
　　　仙翁詞<lb/>
世間無逺可為游六合朝行夕已周壇上夜深風雨靜<lb/>
小仙乗月繫蒼虬<lb/>
　　　遇李山人<lb/>
<pb n="KR4h0140_WYG_494-28b"/>
游山游水幾千重二十年中一度逢别易㑹難君且住<lb/>
莫教青竹化為龍<lb/>
　　　同張鍊師溪行<lb/>
青溪道士紫霞巾洞裏仙家舊是鄰每見桃花逐流水<lb/>
無回不憶武陵人<lb/>
　　　桃源詞二首<lb/>
夭夭花裏千家住總為當時隠暴秦歸去不論無舊識<lb/>
子孫今亦是他人<lb/>
<pb n="KR4h0140_WYG_494-29a"/>
秦世老翁歸漢世還同白鶴返遼城縱令記得山川路<lb/>
莫問當時州縣名<lb/>
　　　送道友遊山<lb/>
欲駐如今未老形萬重山上九芝清君今若問採芝路<lb/>
踏水踏雲攀杳㝠<lb/>
　　　贈王屋劉道士<lb/>
小有洞中長住客大羅天下後來仙出門即是尋常處<lb/>
未可還它跨鶴鞭<lb/>
<pb n="KR4h0140_WYG_494-29b"/>
　　　謝自然升仙<lb/>
分明得道謝自然古來漫説尸解仙如花年少一女子<lb/>
身騎白鶴遊青天<lb/>
　　　秋吟獻李舍人<lb/>
腸結愁根酒不消新驚白髮長愁苖主司儻許題名姓<lb/>
筆下看成度海橋<lb/>
　　　山中喜靜和子見訪<lb/>
絶壁深溪無四鄰每逢猨鶴即相親小奴驚出垂藤下<lb/>
<pb n="KR4h0140_WYG_494-30a"/>
山犬今朝吠一人<lb/>
　　　春日題羅處士山舍<lb/>
亂疊千峰掩翠㣲髙人愛此自忘機春風若埽階前地<lb/>
便是山花帶錦飛<lb/>
　　　訪松嶺徐鍊師<lb/>
千仭峰頭一謫仙何時種玉已成田開經猶在松陰裏<lb/>
讀到南華第幾篇<lb/>
　　　江南織綾詞<lb/>
<pb n="KR4h0140_WYG_494-30b"/>
卿卿買得越人絲貪弄金梭嬾畫睂女伴能來看新<graphic n="KR2460" url="https://raw.githubusercontent.com/kanripo/KR-Gaiji/master/images/KR2460.png" mimeType="image/png"/>
鴛鴦正欲上花枝<lb/>
　　　宿蘭若<lb/>
聽鐘投宿入孤煙巖下病僧猶坐禪獨夜客心何處是<lb/>
秋雲影裏一燈然<lb/>
　　　題禪僧院<lb/>
棲禪枝畔數花新飛作琉璃池上塵谷鳥自啼猨自呌<lb/>
不能愁得定中人<lb/>
<pb n="KR4h0140_WYG_494-31a"/>
　　　送絶粒僧<lb/>
碧洞青蘿不畏深免將饑渴累禪心若期野客來相訪<lb/>
一室無煙何處尋<lb/>
　　　早春游曲江<lb/>
芳處亦將枯槁同應縁造化未施功羲和若擬動鑪鞴<lb/>
先鑄曲江千樹紅<lb/>
　　　佳人覽鏡<lb/>
每坐臺前見玉容今朝不與昨朝同良人一夜出門宿<lb/>
<pb n="KR4h0140_WYG_494-31b"/>
減却桃花一半紅<lb/>
　　　遇王山人<lb/>
每欲尋君千萬峰豈知人世也相逢一瓢遺却在何處<lb/>
應挂天台最老松<lb/>
　　　遇醉道士<lb/>
霞帔尋常帶酒眠路傍疑是酒中仙醉來不住人家宿<lb/>
多向逺山松月邊<lb/>
　　　送人歸台州<lb/>
<pb n="KR4h0140_WYG_494-32a"/>
莫驅歸騎且徘徊更遣離情四五桮醉後不憂迷客路<lb/>
遥看瀑布識天台<lb/>
　　　贈施仙姑<lb/>
縹緲吾家一女仙冰容雖小不知年有時頻夜看明月<lb/>
心在嫦娥几案邊<lb/>
　　　山院觀花<lb/>
初來唯見空樹枝今朝滿院花如雪門前為報諸少年<lb/>
明日來遲不堪折<lb/>
<pb n="KR4h0140_WYG_494-32b"/>
　　　經桃花夫人廟<lb/>
誰能枉駕入荒榛隨例形相土木身不及連山種桃樹<lb/>
花開猶得識夫人<lb/>
　　　代農叟吟<lb/>
且將一笑悦豐年漸老那能日日眠引客特來山地上<lb/>
坐看秋水落紅蓮<lb/>
　　　下第春遊<lb/>
羈情含蘖復含辛淚眼看花只似塵天遣春風領春色<lb/>
<pb n="KR4h0140_WYG_494-33a"/>
不教分付與愁人<lb/>
　　　送僧遊越<lb/>
麻衣年少雪為顔却笑孤雲未是閒此去若逢花柳月<lb/>
棲禪莫向苧蘿山<lb/>
　　　遇越州賀仲宣<lb/>
君在鏡湖西畔住四明山下莫經春門前幾箇采蓮女<lb/>
欲泊蓮舟無主人<lb/>
　　　江南積雨歎<lb/>
<pb n="KR4h0140_WYG_494-33b"/>
人厭為霖水毁溪牀邊生菌路成泥雨師一日三回到<lb/>
棟裏閒雲豈得棲<lb/>
　　　雲中道上作<lb/>
羊馬羣中覓人道鴈門闗外絶人家昔時聞有雲中郡<lb/>
今日無雲空見沙<lb/>
　　　同諸隠者夜登四明山<lb/>
半夜尋幽上四明手攀松桂觸雲行相呼已到無人境<lb/>
何處玉簫吹一聲<lb/>
<pb n="KR4h0140_WYG_494-34a"/>
　　　戲<hi>一本有贈字</hi>鄭申府<lb/>
年少鄭郎那解愁春來閒卧酒家樓胡姬若擬邀他宿<lb/>
挂却金鞭繫紫騮<lb/>
　　　宿干越亭<lb/>
琵琶洲上人行絶干越亭中客思多月滿秋江山冷落<lb/>
不知誰問夜如何<lb/>
　　　少女詞二首<lb/>
嬌羞不肻㸃新黄踏過金鈿出繡牀信物無端寄誰去<lb/>
<pb n="KR4h0140_WYG_494-34b"/>
等閒裁破錦鴛鴦<lb/>
同心帶裏脱金錢買取頭花翠羽連手執木蘭猶未慣<lb/>
今朝初上采菱船<lb/>
　　　冬詞<lb/>
錦繡堆中卧初起芙蓉面上粉猶殘臺前也欲梳雲髻<lb/>
只怕盤龍手捻難<lb/>
　　　昭君怨<lb/>
馬上徒勞别恨深總縁如玉不輸金已知賤妾無歸日<lb/>
<pb n="KR4h0140_WYG_494-35a"/>
空荷君王有悔心<lb/>
　　　贈仙子<lb/>
欲令雪貎帶紅芳更取金瓶瀉玉漿鳳管鶴聲來未足<lb/>
嬾眠秋月憶蕭郎<lb/>
　　　越溪懐古<lb/>
憶昔西施人未求浣紗曽向此溪頭一朝得侍君王側<lb/>
不見玉顔空水流<lb/>
　　　秋夜山中贈别友人<lb/>
<pb n="KR4h0140_WYG_494-35b"/>
何處邀君話别情寒山木落月華清莫愁今夜無詩思<lb/>
已聽秋猨第一聲<lb/>
　　　大堤新詠<lb/>
行路少年知不知襄陽全欠舊來時宜城賈客載錢出<lb/>
始覺大堤無女兒<lb/>
　　　宿四明山<lb/>
黎洲老人命余宿杳然髙頂浮雲平下視不知幾千仭<lb/>
欲曉不曉天雞聲<lb/>
<pb n="KR4h0140_WYG_494-36a"/>
　　　禁中新柳<lb/>
萬條金線帶春煙深染青絲不直錢又免生當離别地<lb/>
宫鵶啼處禁門前<lb/>
　　　酬張明府<lb/>
潘令新詩忽寄來分明繡段對花開此時欲醉紅樓裏<lb/>
止被歌人勸一桮<lb/>
　　　安吉天寧寺聞磬<lb/>
玉磬敲時清夜分老龍吟斷碧天雲隣房逢見廣州客<lb/>
<pb n="KR4h0140_WYG_494-36b"/>
曽向羅浮山裏聞<lb/>
　　　句<lb/>
年來如抛梭不老應不得<hi>以下見紀事</hi>　花眼綻紅斟酒看<lb/>
藥心抽緑帶煙鋤<hi>贈友人下第閒居</hi>　顛狂楚客歌成雪媚賴<lb/>
吳娘笑是鹽　荷翻紫蓋揺波面蒲瑩青刀挿水湄<lb/>
煙粘薜荔龍鬚軟雨壓芭蕉鳳翅垂<hi>二聨並百韻山居詩所存不見其全</hi>
　茶為滌煩子酒為忘憂君<hi>見説郛</hi>　鋤藥顧老叟焚香<lb/>
呼小青<hi>見陳繼儒珍珠船</hi>　遺却白雞呼喌喌<hi>音祝叢見野客  談</hi>　五<lb/>
<pb n="KR4h0140_WYG_494-37a"/>
　通本是佛家奴身著青衣一足無<hi>寺宿為五通所撓作以下見海録碎事</hi>
　　天邊有仙藥為我補三闗　世人誰不愛年長所欲<lb/>
　皆非保命方　但看日及花惟是朝可憐<hi>槿花</hi>　池塘已<lb/>
　長雞頭葉籬落初開狗脊花<hi>贈臨平湖主人</hi>　出路船為脚供<lb/>
　官本是奴<hi>贈鹽官主人</hi>　一言感著熱鐵心為人劍下偷青<lb/>
　娥<hi>老俠詞</hi>　青鬢丈人不識愁<lb/>
　<lb/>
　<lb/>
<pb n="KR4h0140_WYG_494-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百九十四<lb/>
</p>
<p>
</p>
  </div>
</body>
</text>
</TEI>
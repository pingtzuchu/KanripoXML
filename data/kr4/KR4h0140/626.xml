<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_626-1a"/>
　欽定四庫全書<lb/>
御定全唐詩巻六百二十六<lb/>
　　陸龜䝉<lb/>
　　　　早秋吳體寄襲美<lb/>
　荒庭古樹只獨倚敗蟬殘蛩苦相仍雖然詩膽大如<hi>一作</hi>
　<hi>於</hi>斗爭奈愁腸牽似繩短燭初添蕙幌影微風漸折蕉<lb/>
　衣稜安得彎弓似眀月快箭拂下西飛鵬<lb/>
　　　　病中秋懐寄襲美<lb/>
<pb n="KR4h0140_WYG_626-1b"/>
　病容愁思苦相兼清鏡無情未我嫌貪廣異蔬行徑窄<lb/>
　故求偏藥出錢添同人散後休賒酒雙燕辭来始下簾<lb/>
　更有是非齊未得重憑詹尹拂龜占<lb/>
　　　　秋賦有期因寄襲美<hi>時將主試貢士</hi>
　雲似無心水似閒忽思名在貢書間煙霞鹿弁聊懸著<lb/>
　隣里漁舠暫解還文草病来猶滿箧藥苗衰後即離山<lb/>
　廣寒宫樹枝多少風送髙低便可攀<lb/>
　　　　和襲美新秋即事次韻三首<lb/>
<pb n="KR4h0140_WYG_626-2a"/>
心似孤雲任所之世塵中更有誰知愁尋冷落驚雙鬢<lb/>
病得清涼減四支懐舊藥溪終獨往宿枯杉寺已頻期<lb/>
兼須為月求髙處即是霜輪殺滿時<lb/>
帆檝衣裳盡釣徒往来蹤跡遍三吳閒中展巻興亡小<lb/>
醉後題詩㸃畫麤松島伴譚多道氣竹窻孤夢豈良圖<lb/>
還須待致昇平了即往<hi>一作任</hi>扁舟放五湖<lb/>
聲利從来解破除秋灘唯憶下桐廬鸕鷀陣合殘陽少<lb/>
蜻蛚吟髙冷雨疎辯伏南華論指指才非𤣥晏借書書<lb/>
<pb n="KR4h0140_WYG_626-2b"/>
當時任使真堪笑波上三年學炙魚<lb/>
　　　和襲美贈南陽潤卿將歸雷平<lb/>
朝市山林隱一般却歸那減卧雲懽墮階紅葉誰收得<lb/>
半盎清醪客酹<hi>一作醉</hi>乾玉笈詩成吟處曉金沙泉落夢<lb/>
中寒真仙若降如相問曽步星罡繞醮壇<lb/>
　　　顧道士亡弟子奉束帛乞銘於襲美因賦戲贈<lb/>
童初真府召為郎君與抽毫刻便房亦謂神仙同許郭<lb/>
不妨才力似班揚比於黄絹詞尤妙酬以霜縑價未當<lb/>
<pb n="KR4h0140_WYG_626-3a"/>
唯我有文無賣處筆鋒銷盡墨池荒<lb/>
　　　和訪寂上人不遇<lb/>
芭蕉霜後石欄荒林下無人閉竹房經抄未成抛素几<lb/>
錫環應撼過寒塘蒲團為拂浮埃散茶器空懐碧餑香<lb/>
早晩却還宗炳社夜深風雪對禪牀<lb/>
　　　秋夕文宴<hi>得成字</hi>
筆陣初臨夜正清擊銅遥認小金鉦飛觥壯若遊燕市<lb/>
覓句難於下趙城隔嶺故人因會憶傍簷棲鳥帶吟驚<lb/>
<pb n="KR4h0140_WYG_626-3b"/>
梁王座上多詞客五韻甘心第七成<hi>梁昭明嘗文宴賦詩各五韻劉孝威</hi>
<hi>第七方成</hi>
　　　南陽廣文欲於荆襄卜居襲美有贈代酬次韻<lb/>
不知天隱在何鄉且欲煙霞跡暫雙鶴廟未能齊月馭<lb/>
鹿門聊擬並雲窻蘚銜荒磴移桑屐花浸春醪挹石缸<lb/>
莫惜查頭容釣伴也應東印有餘江<lb/>
　　　和襲美寄毗陵魏處士朴<lb/>
經苑初成墨沼開何人林下肯尋来若非宗測圖山後<lb/>
<pb n="KR4h0140_WYG_626-4a"/>
即是韓康賣藥迴溪籟自吟朱鷺曲沙雲還作白鷗媒<lb/>
唯應地主公田熟時送君家麴糵材<lb/>
　　　和襲美初冬偶作寄南陽潤卿次韻<lb/>
逐日生涯敢計冬可嗟寒事落然空窻憐返照緣書小<lb/>
庭喜新霜為橘紅衰栁尚能和月動敗蘭猶擬倩煙籠<lb/>
不知海上今清淺試與飛書問洛公<lb/>
　　　和襲美冬曉章上人院<lb/>
山寒偏是曉来多況值禪窻雪氣和病客功夫經未演<lb/>
<pb n="KR4h0140_WYG_626-4b"/>
故人書信衲新磨閒臨靜案修茶品獨傍深溪記藥科<lb/>
從此逍遥知有地更乗清月伴君過<lb/>
　　　和襲美寄題鏡巖周尊師所居<lb/>
見説身輕鶴不如石房無侣共雲居清晨自削靈香柹<lb/>
獨夜空吟碧落書十洞飛精應徧吸一簪秋髪未曽梳<lb/>
知君便入懸珠會早晩東騎白鯉魚<lb/>
　　　寒夜文宴得驚字<lb/>
各將寒調觸詩情旋見微澌入硯生霜月滿庭人暫起<lb/>
<pb n="KR4h0140_WYG_626-5a"/>
汀洲半夜雁初驚三秋每為仙題想一日<hi>一作勺</hi>多因累<lb/>
句傾千里建康衰草外含毫誰是憶昭眀<lb/>
　　　送潤卿還華陽<lb/>
何事輕舟近臘囘茅家兄弟欲歸来<hi>茅司命以三月十八日十二月二日</hi>
<hi>會於華陽天</hi>封題玉洞虚無奏㸃檢霜壇沆瀣杯雲肆先生<lb/>
分氣調山圖公子愛詞才殷勤為向東鄉薦灑掃含真<lb/>
雪後臺<lb/>
　　　和襲美為新羅𢎞惠上人撰靈鷲山周禪師碑<lb/>
<pb n="KR4h0140_WYG_626-5b"/>
　　　送歸詩<lb/>
一函迢遞過東瀛祇為先生處乞銘已得雄詞封靜檢<lb/>
却懐孤影在禪庭春過異國人應寫夜讀滄洲怪亦聽<lb/>
遥想勒成新塔下盡望空碧禮文星<lb/>
　　　和襲美寒日書齋即事三首每篇各用一韻<lb/>
不必探幽上鬱岡公齋吟嘯亦何妨唯求薏苡供僧食<lb/>
别著氍毹待客牀春近帶煙分短蕙曉来衝雪撼疎篁<lb/>
餘杭山酒猶封在遥囑髙人未肯嘗<lb/>
<pb n="KR4h0140_WYG_626-6a"/>
已上星津八月槎文通猶自學丹砂<hi>江文通有丹砂可學賦</hi>仙經<lb/>
寫得空三洞隱士招来别九華靜對真圖呼緑齒偶開<lb/>
神室問黄芽方諸更是憐才子錫賚於君合有差<lb/>
名價皆酬百萬餘尚憐方丈講𤣥虚西都賓問曽成賦<lb/>
東海人求近著書<hi>襲美嘗作弔江都賦又新羅僧請為大師碑文</hi>茅洞煙霞侵<lb/>
寤寐檀溪風月挂樵漁清朝還要廷臣在兩地寧容便<lb/>
結廬<lb/>
　　　和襲美臘後送内大徳從朂遊天台<lb/>
<pb n="KR4h0140_WYG_626-6b"/>
應緣南國盡南宗欲訪靈溪路暗通<hi>溪在天台山下</hi>歸思不離<lb/>
雙闕下去程猶在四眀東銅缾淨貯桃花雨金䇿閒揺<lb/>
麥穗風<hi>上人指期國清過夏</hi>若戀吾君先拜疏為論台嶽未封公<lb/>
　　　和襲美寄題玉霄峰葉涵象尊師所居<lb/>
天台一萬八千丈師在浮雲端掩扉永夜祇知星斗大<lb/>
深秋猶見海山微風前㡬降青毛節雪後應披白羽衣<lb/>
南望煙霞空再拜欲將飛魄問靈威<lb/>
　　　南陽廣文博士還雷平後寄<lb/>
<pb n="KR4h0140_WYG_626-7a"/>
微微春色染林塘親撥煙霞坐澗房隂洞雪膠知未入<lb/>
濁醪風破的偷嘗芝臺曉用金鐺<hi>一作鑅</hi>煮星度閒將玉<lb/>
鉿量㡬遍待晨官欲降曙壇先起獨焚香<lb/>
　　　和襲美題支山南峰僧次韻<lb/>
眉毫霜細欲垂肩自説初棲海嶽年萬壑煙霞秋後到<lb/>
一林風雨夜深禪時翻貝葉添新蔵間插松枝䕶小泉<lb/>
好是清冬無外事匡牀齋罷向陽眠<lb/>
　　　送董少卿遊茅山<lb/>
<pb n="KR4h0140_WYG_626-7b"/>
威輦髙懸度世名至今仙裔作公卿將隨羽節朝珠闕<lb/>
曽佩魚符管赤城<hi>董嘗判台州</hi>雲凍尚含孤石色雪乾猶墮<lb/>
古松聲應知四扇靈方在待取歸時緑髪生<lb/>
　　　和襲美寄懐南陽潤卿<lb/>
髙抱相逢各絶塵水經山疏不離身才情未擬湯從事<lb/>
𤣥解猶嫌竺道人霞染洞泉渾變紫雪披江樹半和春<lb/>
誰憐故國無生計唯種南塘二畝芹<lb/>
　　　襲美將以綠罽為贈因成四韻<lb/>
<pb n="KR4h0140_WYG_626-8a"/>
三逕風霜利若刀襜褕吹斷罥蓬蒿病中祇自悲龍具<lb/>
世上何人識羽袍狐貉近懐珠履貴薜蘿遥羨白巾髙<lb/>
陳王輕煖如相遺免致衰荷效廣騷<lb/>
　　　和過張祜處士丹陽故居<hi>并序</hi>
　　張祜字承吉元和中作宫體小詩辭曲豔發當時<lb/>
　　輕薄之流能其才合譟得譽及老大稍窺建安風<lb/>
　　格誦樂府録知作者本意短章大篇往往間出諫<lb/>
　　諷怨譎時與六義相左右善題目佳境言不可刋<lb/>
<pb n="KR4h0140_WYG_626-8b"/>
　　置别處此為才子之最也由是賢俊之士及髙位<lb/>
　　重名者多與之遊謂有鵠鷺之野孔翠之鮮竹柏<lb/>
　　之貞琴磬之韻或薦之於天子書奏不下亦受辟<lb/>
　　諸侯府性狷介不容物輙自劾去以曲阿地古澹<lb/>
　　有南朝之遺風遂築室種樹而家焉性嗜水石常<lb/>
　　悉力致之從知南海間罷職載羅浮石筍還不蓄<lb/>
　　善田利產為身後計死未二十年而故姬遺孕凍<lb/>
　　餒不暇前所謂鵠鷺孔翠竹柏琴磬之家雖朱輪<lb/>
<pb n="KR4h0140_WYG_626-9a"/>
　　尚乗遺編尚吟未嘗一省其孤而恤其窮也噫人<lb/>
　　假之為玩好不根於道義耶懼其怨刺於神眀耶<lb/>
　　天果不愛才没而猶譴耶吾一不知之友人顔𢎞<lb/>
　　至行江南道中訪其廬作詩弔而序之屬余應和<lb/>
　　余汨没者不足哀承吉之道邀襲美同作庶乎承<lb/>
　　吉之孤倚其傳而有憐者<lb/>
勝華通子共悲辛荒逕今為舊宅鄰一代交遊非不貴<lb/>
五湖風月合教貧魂應絶地為才鬼名與遺編在史臣<lb/>
<pb n="KR4h0140_WYG_626-9b"/>
聞道平生多愛石至今猶泣洞庭人<lb/>
　　　和襲美寄廣文先生<lb/>
忽辭眀主事真君直取姜巴路入雲龍篆拜時輕誥命<lb/>
霓襟披後小𤣥纁峰前北帝三元會石上東卿九錫文<lb/>
應笑世間名利火等閑靈府剰先焚<lb/>
　　　和襲美先輩悼鶴<lb/>
一夜圓吭絶不鳴八公虚道得千齡方添上客雲眠思<lb/>
忽伴中仙劒解形但掩叢<hi>一作翛</hi>毛穿古堞永留寒影在<lb/>
<pb n="KR4h0140_WYG_626-10a"/>
空屏君才幸自清如水更向芝田為刻銘<lb/>
　　　幽居有白菊一叢因而成詠呈知已<lb/>
還是延年一種材<hi>菊之别名</hi>即將瑶<hi>一作/瓊</hi>朶冒霜開不如<hi>一作</hi>
<hi>知</hi>紅豔臨歌扇欲伴黄英入酒杯陶令接䍦堪岸著梁<lb/>
王髙屋好欹来<hi>梁朝有白紗髙屋帽</hi>月中若有閒田地為勸嫦娥<lb/>
作意裁<lb/>
　　　和襲美傷開元觀顧道士<lb/>
何事神超入杳㝠不騎孤鶴上三清多應白簡迎將去<lb/>
<pb n="KR4h0140_WYG_626-10b"/>
即是朱陵鍊更生藥奠肯同椒醑味雲謡空替薤歌聲<lb/>
武皇徒有飄飄思誰問山中宰相名<lb/>
　　　和襲美醉中即席贈潤卿博士次韻<lb/>
共是虚皇簡上仙清詞如羽欲飄然登山凡著幾緉<hi>一作</hi>
<hi>量</hi>屐破浪欲乗千里船逺夢只留丹井畔閒吟多在酒<lb/>
旗前誰知海上無名者只記漁歌不記年<lb/>
　　　送浙東徳師侍御罷府西歸<lb/>
王謝遺蹤玉籍仙三年閒上鄂君船詩懐白閣僧吟苦<lb/>
<pb n="KR4h0140_WYG_626-11a"/>
俸買青田鶴價偏行次野楓臨逺水醉中衰菊卧涼煙<lb/>
芙蓉散盡西歸去唯有山隂九萬牋<lb/>
　　　送羊振文先輩往桂陽歸覲<lb/>
風雅先生去一麾過庭才子趣歸期<hi>時使君文人自毛詩博士出牧</hi>讓<lb/>
王門外開帆葉義帝城中望㦸支郢路漸寒飄雪逺湘<lb/>
波初暖漲雲遲靈均精魄如能問又得千年賈傅詞<lb/>
　　　襲美留振文宴龜䝉抱病不赴猥示倡和因次<lb/>
　　　韻酬謝<lb/>
<pb n="KR4h0140_WYG_626-11b"/>
綺席風開照露晴祇將茶荈代雲觥繁絃似玉紛紛碎<lb/>
佳妓如鴻一一驚毫健㡬多飛藻客羽寒寥落映花鶯<lb/>
幽人獨自西窻晚閑凭香檉反照眀<lb/>
　　　和襲美重送圓載上人歸日本國<lb/>
老思東極舊巖扉却待秋風泛舶歸曉梵陽烏當石磬<lb/>
夜禪隂火照田衣見翻經論多盈箧親植杉松大㡬圍<lb/>
遥想到時思魏闕只應遥拜望斜暉<lb/>
　　　和襲美禇家林亭<lb/>
<pb n="KR4h0140_WYG_626-12a"/>
一陣西風起浪花繞欄杆下散瑶華髙窻曲檻仙侯府<lb/>
卧<hi>一作折</hi>葦荒芹白鳥家孤島待寒凝片月逺山終日送<lb/>
餘霞若知方外還<hi>一作仙</hi>如此不要秋乗上海槎<lb/>
　　　歸雁<lb/>
北走南征象我曹天涯迢遞翼應勞似悲邊雪音猶苦<lb/>
初背岳雲行未髙月島聚栖防暗繳風灘斜起避驚濤<lb/>
時人不問隨陽意空拾欄邊翡翠毛<lb/>
　　　王先輩草堂<lb/>
<pb n="KR4h0140_WYG_626-12b"/>
松逕隈雲到靜堂杏花臨澗水流香身從亂後全家隱<lb/>
日校人間一倍長金籙漸加新品秩玉皇偏賜羽衣裳<lb/>
何如聖代彈冠出方朔曽為漢侍郎<lb/>
　　　傷越<lb/>
越谿自古好風煙盜束兵纒已半年訪戴客愁隨水逺<lb/>
浣紗人泣共埃捐臨焦賴灑王師雨欲墮重登刺史天<lb/>
早晩山川盡如故清吟閒上鄂君船<lb/>
　　　新定陪太守一百五夜南館翫月<lb/>
<pb n="KR4h0140_WYG_626-13a"/>
風雨教春處處傷一宵雲盡見滄浪全無片燭侵光彩<lb/>
只有清灘助雪霜煙蔽櫂歌歸浦溆露將花影到衣裳<lb/>
却嫌殷浩南樓夕一帶秋聲入恨長<lb/>
　　　中元夜寄道侣二首<lb/>
學餌霜茸骨未輕每逢真夕夢還清丁寧獨受金妃約<lb/>
許與親題玉篆名月苦撼殘臨水珮風微飄斷繫雲纓<lb/>
須臾枕上桐窻曉露壓千枝滴滴聲<lb/>
橘齋風露已清餘東郭先生病未除孤枕易為蛩破夢<lb/>
<pb n="KR4h0140_WYG_626-13b"/>
短簷難得燕傳書廣雲披日君應近倒影裁花我尚疎<lb/>
唯羨羽人襟似水平持旄節步空虚<lb/>
　　　寄懐華陽道士<lb/>
華陽門外五芝生飡罷愁君入杳㝠遥夜獨栖還有夢<lb/>
昔年相見便忘形為分科斗親鉛槧與説蜉蝣坐竹櫺<lb/>
醮後㡬時歸紫閣别来終日誦黄庭閒教辨藥僮名甲<lb/>
靜識窺巢鶴姓丁絶澗飲羊春水膩傍林燒石野煙腥<lb/>
深沈谷響含疎磬片段嵐光落畫屏休採古書探禹穴<lb/>
<pb n="KR4h0140_WYG_626-14a"/>
自刋新厯鬬堯蓂珠宫鳯合迎蕭史玉籍人誰訪蔡經<lb/>
架上黒椽長褐穩案頭丹篆小符靈霓軒入洞齊初月<lb/>
羽節升壇拜七星當路獨行衝虎豹向風孤嘯起雷霆<lb/>
凝神密室多生白叙事聨編盡殺青匝地山川皆暗寫<lb/>
隱天竽籟祇閒聽分張火力燒金竈拂拭苔痕洗酒缾<lb/>
翠壁上吟朝復暮暖雲邉卧醉還醒倚身長短裁笻杖<lb/>
倩客髙低結草亭直用森嚴朝北帝愛將清淺問東溟<lb/>
常思近圃看栽杏擬借鄰峰伴采苓揜樹半扉晴靄靄<lb/>
<pb n="KR4h0140_WYG_626-14b"/>
背琴殘燭曉熒熒舊来捫虱知王猛欲去為龍歎管寧<lb/>
蟾魄㡬應臨蕙帳漁竿猶尚枕楓汀銜煙細草無端緑<lb/>
冒雨閒花作意馨掠岸驚波沈翡翠入簷斜照礙蜻蜓<lb/>
初征漢棧宜飛檄待破燕山好勒銘六轡未收千里馬<lb/>
一囊空負九秋螢我悲雌伏真方枘他騁雄才似建瓴<lb/>
合在深崖齊散术<hi>一作木</hi>自求滄海㸃流萍頻抛俗物心<lb/>
還爽逺憶幽期目剰瞑見買扁舟束真誥手披仙語任<lb/>
揚舲<lb/>
<pb n="KR4h0140_WYG_626-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_626-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百二十六<lb/>
</p>
<p>
</p>
  </div>
</body>
</text>
</TEI>
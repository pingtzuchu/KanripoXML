<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_425-1a"/>
　欽定四庫全書<lb/>
御定全唐詩巻四百二十五<lb/>
　　　白居易<lb/>
　　　　續古詩十首<lb/>
　戚戚復戚戚送君逺行役行役非中原海外黄沙磧伶<lb/>
　俜獨居妾迢遰長征客君望功名歸妾憂生死隔誰家<lb/>
　無夫婦何人不離拆<hi>一作析</hi>所恨薄命身嫁遲别日廹妾<lb/>
　身有存歿妾心無改易生作<hi>一作為</hi>閨中婦死作山頭石<lb/>
<pb n="KR4h0140_WYG_425-1b"/>
　掩淚别鄉里飄颻將逺行茫茫緑野中春盡孤客情驅<lb/>
　馬上丘隴髙低路不平風吹棠棃花啼鳥時一聲古墓<lb/>
　何代人不知姓與名<hi>一作何姓名</hi>化作路傍土年年春草生<lb/>
　感彼忽自悟今我何營營<lb/>
　朝采山上薇暮采山上薇嵗晏薇已盡飢來何所為坐<lb/>
　飲白石水手把青松枝擊節獨長謌其聲清且悲櫪馬<lb/>
　非不肥所苦長縶維豢豕非不飽所憂竟為犧行行歌<lb/>
　此曲以慰常苦飢<hi>一作渴飢</hi>
<pb n="KR4h0140_WYG_425-2a"/>
雨露長纖草山苖髙入雲風雪折勁木澗松摧為薪風<lb/>
摧此何意雨長彼何因百丈澗底死寸莖山上春可憐<lb/>
苦節士感此涕盈巾<lb/>
窈窕雙鬟女容德俱如玉晝居不踰閾夜行常秉燭氣<lb/>
如含露<hi>一作霧</hi>蘭心如貫霜竹宜當僃嬪御胡為守幽獨<lb/>
無媒不得選年忽過三六嵗暮望漢宮誰在黄金屋邯<lb/>
鄲進倡女能唱黄花曲一曲稱君心㤙榮連九族<lb/>
栖栖逺方士讀書三十年業成無知已徒歩來入闗長<lb/>
<pb n="KR4h0140_WYG_425-2b"/>
安多王侯英俊競攀援幸隨衆賓末得厠門舘間東閤<lb/>
有㫖酒堂上有管絃何為向隅客對此不開顔富貴無<lb/>
是非主人終日歡貧賤多悔尤客子中<hi>一作終</hi>夜歎歸去<lb/>
復歸去故鄉貧亦安<lb/>
凉風飄嘉樹日夜减芳華下有感秋婦攀條苦悲嗟我<lb/>
本幽閒女結髪事豪家豪家多婢僕門内頗驕奢良人<lb/>
近封侯出入鳴玉珂自從富貴來恩薄讒言多冡<hi>一作家</hi>
婦獨守禮羣妾互竒衺但信言有玷不察心無瑕容光<lb/>
<pb n="KR4h0140_WYG_425-3a"/>
未消歇歡愛忽蹉跎何意掌上玉化為眼中砂盈盈一<lb/>
尺水浩浩千丈河勿言小大異随分有風波閨房猶復<lb/>
爾邦國當如何<lb/>
心亦無所迫身亦無所拘何為腸中氣鬱鬱不得舒不<lb/>
舒良有以同心乆離居五年不見面三年不得書念此<lb/>
令人老抱膝坐長吁豈無盈尊酒非君誰與娱<lb/>
攬衣出門行遊觀繞林渠澹澹春水暖東風生緑蒲上<lb/>
有和鳴雁下有掉尾魚飛沈一何樂鱗羽各有徒而我<lb/>
<pb n="KR4h0140_WYG_425-3b"/>
方獨處不與之子俱顧彼自傷已禽魚之不如出遊欲<lb/>
遣憂孰知憂有餘<lb/>
春旦日初出曈曈耀晨輝草木照未逺浮雲已蔽之天<lb/>
地黯以<hi>一作似</hi>晦當午如昏時雖有東南風力㣲不能吹<lb/>
中園何所有滿地青青葵陽光委雲上傾心欲何依<lb/>
　　　秦中吟十首<hi>并序</hi>
　　貞元元和之際予在長安聞見之間有足悲者因<lb/>
　　直歌<hi>三字一作略舉</hi>其事<hi>一下有/因字</hi>命為秦中吟<hi>一本此下有焉字</hi>
<pb n="KR4h0140_WYG_425-4a"/>
　　　　議婚<hi>一作貧家女</hi>
天下無正聲悦耳即<hi>一作則</hi>為娛人間無正色恱目即<hi>一作</hi>
<hi>則</hi>為姝顔色非相逺貧富則有殊貧為時所棄富為時<lb/>
所趨紅樓富家女金縷繡羅𥜗見人不斂手嬌癡二八<lb/>
初母兄未開口已<hi>一作言</hi>嫁不湏㬰緑窻貧家女寂莫二<lb/>
十餘荆釵不直錢衣上無眞珠㡬迴人欲聘臨日又踟<lb/>
躕主人㑹良媒置酒滿玉壺四座且勿飲聽我歌兩途<lb/>
富家女易嫁嫁早輕其夫貧家女難嫁嫁晩孝於姑聞<lb/>
<pb n="KR4h0140_WYG_425-4b"/>
君欲娶婦娶婦意何如<lb/>
　　　　重賦<hi>一作無名稅</hi>
厚地植桑麻所要<hi>一作用</hi>濟生民生民理布帛所求活一<lb/>
身身外充征賦上以奉君親國家定兩稅本意在愛<hi>一作</hi>
<hi>憂</hi>人厥初防其滛明敇内外臣稅外加一物皆以枉法<lb/>
論奈何歳月乆貪吏得因循浚我以求寵斂索無冬春<lb/>
織絹未成匹繰絲未盈斤里胥廹<hi>一作逼</hi>我納不許暫逡<lb/>
廵歳暮天地閉隂風生破村夜深煙火盡霰雪白紛紛<lb/>
<pb n="KR4h0140_WYG_425-5a"/>
幼者形不蔽老者體無温悲喘<hi>一作啼</hi>與寒氣并入鼻中<lb/>
辛昨日輸殘稅因窺官庫門繒帛如山積絲絮如<hi>一作似</hi>
雲屯號為羡餘物隨月<hi>一作日</hi>獻至尊奪我身上煖買爾<lb/>
眼前恩進入瓊林庫歳乆化為塵<lb/>
　　　　傷宅<hi>一作傷大宅</hi>
誰家起甲第朱門大<hi>一作當</hi>道邉豐屋中櫛比髙牆外迴<lb/>
環纍纍六七堂棟<hi>一作檐</hi>宇相連延一堂費百萬鬱鬱起<lb/>
青烟洞房温且清寒暑不能干髙堂虛且迥坐卧見南<lb/>
<pb n="KR4h0140_WYG_425-5b"/>
山繞廊紫藤架夾砌紅藥欄<hi>一作闌</hi>攀枝摘櫻桃帶花移<lb/>
牡丹主人此中坐十載為大官廚有臭敗肉庫有貫朽<lb/>
<hi>一作朽貫</hi>錢誰能將我語問爾骨肉間豈無窮賤者忍不救<lb/>
飢寒如何奉一身直欲保千年不見馬家宅今作奉誠<lb/>
園<lb/>
　　　　傷友<hi>又云傷苦節士一作膠漆契</hi>
陋巷孤<hi>一作飢</hi>寒士出門苦<hi>一作/甚</hi>恓恓<hi>一作栖栖</hi>雖云志氣髙<lb/>
豈免顔色低平生同門<hi>一作𫀆</hi>友通籍在金閨曩者膠漆<lb/>
<pb n="KR4h0140_WYG_425-6a"/>
契邇來雲雨暌正逢下朝歸軒騎五門西是時天乆隂<lb/>
三日雨淒淒蹇驢避路立肥馬當風嘶迴顧㤀相識占<lb/>
道上沙堤昔年洛陽社貧賤相提攜今日長安道對靣<lb/>
隔雲泥近日多如此非君獨慘悽死生不變者唯聞任<lb/>
與黎<hi>任公叔黎逢</hi>
　　　　不致仕<hi>一作合致仕</hi>
七十而致仕禮法有明文何乃貪榮者<hi>一作貴</hi>斯言如不<lb/>
聞可憐八九十齒墮雙眸昏朝露貪名利夕陽憂子孫<lb/>
<pb n="KR4h0140_WYG_425-6b"/>
挂冠顧翠緌懸車惜朱輪金章腰不勝傴僂入君門誰<lb/>
不愛富貴誰不戀君恩年髙湏告<hi>一作請</hi>老名遂合退身<lb/>
少時共嗤誚<hi>一作笑</hi>晩嵗多因循賢哉漢二疏彼獨是何<lb/>
人寂莫東門路無人繼去塵<lb/>
　　　　立碑<hi>一作古碑</hi>
勲德既下衰文章亦陵夷但見山中石立作路旁碑銘<lb/>
勲<hi>一作勲名</hi>悉太公叙德<hi>一作德教</hi>皆仲尼復以多為貴千言直<lb/>
萬貲為文彼何人想見下筆時但欲愚者悦不思賢者<lb/>
<pb n="KR4h0140_WYG_425-7a"/>
嗤豈獨賢者嗤仍傳後代疑古石蒼苔字安知是媿詞<lb/>
我聞望江縣麴令撫惸嫠<hi>麴令名信陵</hi>在官有仁政名不聞<lb/>
京師身歿欲歸葬百姓遮路岐攀轅不得歸<hi>一作去</hi>留葬<lb/>
此江湄至今道其名男女涕皆<hi>一作皆涕</hi>垂無人立碑碣唯<lb/>
有邑人知<lb/>
　　　　輕肥<hi>一作江南旱</hi>
意氣驕滿路鞍馬光照塵借問何為者人稱是内臣朱<lb/>
紱皆大夫紫綬或<hi>一作悉</hi>將軍誇赴軍中宴走馬去<hi>一作疾</hi>
<pb n="KR4h0140_WYG_425-7b"/>
如雲尊罍溢九醖水陸羅八珍果擘洞庭橘膾切天池<lb/>
鱗食飽心自若酒酣氣益振是嵗江南旱衢州人食人<lb/>
　　　　五絃<hi>一作五絃琴</hi>
清歌且罷<hi>一作停</hi>唱紅袂亦停舞趙叟抱五絃宛轉當胸<lb/>
<hi>一作胸前</hi>撫大聲麄<hi>一作徂</hi>若散颯颯風和雨小聲細欲絶切<lb/>
切鬼神語又如鵲報喜轉作猨啼苦十指無定音顚倒<lb/>
宮徵<hi>一作商</hi>羽坐客聞此聲形神若無主行客聞此聲駐<lb/>
足不能舉嗟嗟俗人耳好今不好古所以緑<hi>一作北</hi>窗琴<lb/>
<pb n="KR4h0140_WYG_425-8a"/>
日日生塵土<lb/>
　　　　歌舞<hi>一作傷閿鄉縣囚</hi>
秦中嵗云暮大雪滿皇州雪中退朝者朱紫盡公侯貴<lb/>
有風雲興富無飢寒憂所營唯第宅所務在追逰朱門<lb/>
車馬客紅燭歌舞樓歡酣促宻坐醉煖脱重裘秋官為<lb/>
主人廷尉居上頭日中為一樂<hi>一作樂飲</hi>夜半不能休豈知<lb/>
閿鄉獄中有凍死囚<lb/>
　　　　買花<hi>一作牡丹</hi>
<pb n="KR4h0140_WYG_425-8b"/>
帝城春欲暮喧嘩車馬度共道牡丹時相隨買花去貴<lb/>
賤無常價酬直看花數灼灼百朶紅戔戔五束素上張<lb/>
幄幕<hi>一作帷幄</hi>庇旁織巴<hi>一作/笆</hi>籬䕶水灑復泥封移<hi>一作遷</hi>來<lb/>
色如故家家習為俗人人迷不悟有一田舍翁偶來買<lb/>
花處低頭獨長歎此歎無人喻一叢深色花十户中人<lb/>
賦<lb/>
　　　贈友五首<hi>幷序</hi>
　　吾友有王佐之才者以致君濟人為已任識者深<lb/>
<pb n="KR4h0140_WYG_425-9a"/>
　　許之因贈是詩以廣其志云<lb/>
一年十二月毎月有常令君出臣奉行謂之握金鏡由<lb/>
兹六氣順以遂萬物性時令一反常生靈受其病周漢<lb/>
德下衰王風始不競又從斬鼂錯諸侯益强盛百里不<lb/>
同禁四時各為政盛夏興土功方春勦人命誰能救其<lb/>
失待君佐邦柄峨峨象魏門懸法彞倫正<lb/>
銀生楚山曲金生鄱谿濱南人棄農業求之多苦辛披<lb/>
砂復鑿石矻矻無冬春手足盡皴胝<hi>一作皴手足盡胝</hi>愛利不<lb/>
<pb n="KR4h0140_WYG_425-9b"/>
愛身畬田既慵斫稲田亦嬾耘相攜作㳺手皆道求金<lb/>
銀畢竟金與銀何殊泥與塵且非衣食物不濟飢寒人<lb/>
棄本以趨末日富而歳貧所以先聖王棄藏不為珍誰<lb/>
能反古風待君秉國鈞捐金復抵璧勿使勞生民<lb/>
私家無錢爐平地無銅山胡為秋夏稅嵗嵗輸銅錢錢<lb/>
力日已重農力日已殫賤糶粟與麥賤貿絲與緜嵗暮<lb/>
衣食盡焉得無飢寒吾聞國之初有制垂不刊庸必算<lb/>
丁口租必計桑田不求土所無不强人所難量入以為<lb/>
<pb n="KR4h0140_WYG_425-10a"/>
出上足下亦安兵興一變法兵息遂不還使我農桑人<lb/>
顦顇畎畝間誰能革此弊待君秉利權復彼租庸法令<lb/>
如貞觀年<lb/>
京師四方則王化之本根長吏乆於政然後風教敦如<lb/>
何尹京者遷次不逡廵請君屈指數十年十五人科條<lb/>
日相矯吏力亦已勤寛猛政不一民心安得淳九州雍<lb/>
為首羣牧之所遵天下率如此何以安吾民誰能變此<lb/>
法待君贊彌<hi>一作絲</hi>綸愼擇循良吏令其長子孫<lb/>
<pb n="KR4h0140_WYG_425-10b"/>
三十男有室二十女有歸近代多離亂婚姻多過期嫁<lb/>
娶既不早生育常苦遲兒女未成人父母已衰羸凡人<lb/>
貴逹日多在長大時欲報親不待孝心無所施哀哉三<lb/>
牲養少得及庭闈惜哉萬鍾粟多用飽妻兒誰能正婚<lb/>
禮待君張國維庻使孝子心皆無風樹悲<lb/>
　　　寓意詩五首<lb/>
豫樟生深山七年而後知挺髙二百尺本末皆十圍天<lb/>
子建明堂此材獨中規匠人執斤墨采度將有期孟冬<lb/>
<pb n="KR4h0140_WYG_425-11a"/>
草木枯烈火燎山陂疾風吹猛燄從根燒到枝養材三<lb/>
十年方成棟梁姿一朝為灰燼柯葉無孑遺地雖生爾<lb/>
材天不與爾時不如糞土英猶有人掇之已矣勿重陳<lb/>
重陳令人悲不悲焚燒苦但悲采用遲<lb/>
赫赫京内史炎炎中書郎昨傳徵拜日恩賜頗殊常貂<lb/>
冠水蒼玉紫綬黄金章佩服身未暖已聞竄逺荒親戚<lb/>
不得别吞聲泣路旁賓客亦已散門前雀羅張富貴來<lb/>
不乆倐如瓦溝霜權勢去尤速瞥若石火光不如守貧<lb/>
<pb n="KR4h0140_WYG_425-11b"/>
賤貧賤可乆長傳語宦逰子且來歸故鄉<lb/>
促織不成章提壺但聞聲嗟哉蟲與鳥無實有虛名與<lb/>
君定交日乆要如弟兄何以示誠信白水指為盟雲雨<lb/>
一為别飛沉兩難并君為得風鵬我為失水鯨音信日<lb/>
已疎恩分日已輕窮通尚如此何況死與生乃知擇交<lb/>
難湏有知人明莫將山上松結託水上萍<lb/>
翩翩兩𤣥鳥本是同巢燕分飛來幾時秋夏炎涼變一<lb/>
宿蓬蓽廬一栖明光殿偶因銜泥處復得重相見彼矜<lb/>
<pb n="KR4h0140_WYG_425-12a"/>
杏梁貴此嗟茅棟賤眼看秋社至兩處俱難戀所託各<lb/>
暫時胡為相歎羡<lb/>
婆娑園中樹根株大合圍蠢爾樹間蟲形質一何㣲孰<lb/>
謂蟲之<hi>一作至</hi>㣲蟲蠧已無期孰謂樹之<hi>一作至</hi>大花葉有<lb/>
衰時花衰夏未實葉病秋先萎樹心半為土觀者安得<lb/>
知借問蟲何在在身不在枝借問蟲何食食心不食皮<lb/>
豈無啄木鳥觜長將何為<lb/>
　　　讀史五首<lb/>
<pb n="KR4h0140_WYG_425-12b"/>
楚懐放靈均國政亦荒滛彷徨未忍決遶澤行悲吟漢<lb/>
文疑賈生謫置湘之隂是時刑方措此去難為心士生<lb/>
一代間誰不有浮沉良時真可惜亂世何足欽乃知汨<lb/>
羅恨未抵長沙深<lb/>
禍患如棼絲其來無端緒馬遷下蠶室嵇康就囹圄抱<lb/>
寃志氣屈忍恥形神沮當彼戮辱時奮飛無翅羽商山<lb/>
有黄綺潁川有巢許何不從之逰超然離網罟山林少<lb/>
羈鞅世路多艱阻寄謝伐檀人慎勿嗟窮處<lb/>
<pb n="KR4h0140_WYG_425-13a"/>
漢日大將軍少為乞食子秦時故列侯老作鋤𤓰士春<lb/>
華何暐曄園中發桃李秋風忽蕭條堂上生荆杞深谷<lb/>
變為岸桑田成海水勢去未湏悲時来何足喜寄言榮<lb/>
枯者反復殊未已<lb/>
含沙射人影雖病人不知巧言搆人罪至死人不疑掇<lb/>
蠭殺愛子掩鼻戮寵姬𢎞恭䧟蕭望趙髙謀李斯隂德<lb/>
既必報隂禍豈虛施人事雖可罔天道終難欺明則有<lb/>
刑辟幽則有神祗茍免勿私喜鬼得而誅之<lb/>
<pb n="KR4h0140_WYG_425-13b"/>
季子顦顇時婦見不下機買臣負薪日妻亦棄如遺一<lb/>
朝黄金多佩印衣錦歸去妻不敢視婦嫂强依依富貴<lb/>
家人重貧賤妻子欺奈何貧富間可移親愛志遂使中<lb/>
人心汲汲求富貴又令下人力各競錐刀利隨分歸舍<lb/>
來一取妻孥意<lb/>
　　　和答詩十首<hi>并序</hi>
　　五年春微之從東臺來不數日又左轉為江陵士<lb/>
　　曹掾詔下日㑹予下内直歸而微之已即路邂逅<lb/>
<pb n="KR4h0140_WYG_425-14a"/>
　　相遇於街衢中自永夀寺南抵新昌里北得馬上<lb/>
　　話<hi>一作語</hi>别語不過相勉保方寸外形骸而已囙不<lb/>
　　暇及他是夕足下次於山北寺僕職役不得去命<lb/>
　　季弟送行且奉新詩一軸致於執事凡二十章率<lb/>
　　有興比滛文豔韻無一字焉意者欲足下在途諷<lb/>
　　讀且以遣日時消憂懣又有以張直氣而扶壯心<lb/>
　　也及足下到江陵寄在路所為詩十七章凡五六<lb/>
　　千言言有為章有㫖迨於宫律體裁皆得作者風<lb/>
<pb n="KR4h0140_WYG_425-14b"/>
　　發緘開巻且喜且怪僕思牛僧孺戒不能示他人<lb/>
　　惟與杓直拒非及樊宗師輩三四人時一吟讀心<lb/>
　　甚貴重然竊思之豈僕所奉者二十章遽能開足<lb/>
　　下聰明使之然耶抑又不知足下是行也天將屈<lb/>
　　足下之道激足下之心使感時發憤而臻於此耶<lb/>
　　若兩不然者何立意措辭與足下前時詩如此之<lb/>
　　相逺也僕既羡足下詩又憐足下心盡欲引狂簡<lb/>
　　而和之屬直宿拘牽居無暇日故不即時如意旬<lb/>
<pb n="KR4h0140_WYG_425-15a"/>
　　月來多乞病假假中稍閒且摘巻中尤者繼成十<lb/>
　　章亦不下三千言其間所見同者固不能自異異<lb/>
　　者亦不能强同同者謂之和異者謂之荅并别録<lb/>
　　和夢逰春詩一章各附於本篇之末餘未和者亦<lb/>
　　續致之頃者在科試間常與足下同筆硯每下筆<lb/>
　　時輒相顧共患其意太切而理太周故理太周則<lb/>
　　辭繁意太切則言激然與足下為文所長在於此<lb/>
　　所病亦在於此足下來序果有詞犯文繁之說今<lb/>
<pb n="KR4h0140_WYG_425-15b"/>
　　僕所和者猶前病也待與足下相見日各引所作<lb/>
　　稍删其煩而晦其義焉餘具書白<lb/>
　　　　和思歸樂<lb/>
山中不棲鳥夜半聲嚶嚶似道思歸樂行人掩泣聽皆<lb/>
疑此山路遷客多南征憂憤氣不散結化為精靈我謂<lb/>
此山鳥本不因人生人心自懐土想作思歸鳴孟嘗平<lb/>
居時娱耳琴泠泠雍門一言感未奏淚霑纓魏武銅雀<lb/>
妓日與歡樂并一旦西陵望欲歌先涕零峽猨亦何意<lb/>
<pb n="KR4h0140_WYG_425-16a"/>
隴水復何情為入愁人耳皆為腸斷聲請看元侍御亦<lb/>
宿此郵亭因聽思歸鳥神氣獨安寧問君何以然道勝<lb/>
心自平雖為南遷客如在長安城云得此道來何慮復<lb/>
何營窮逹有前定憂喜無交爭所以事君日持憲立大<lb/>
庭雖有迴天力撓之終不傾況始三十餘年少有直名<lb/>
心中志氣大眼前爵禄輕君恩若雨露君威若雷霆退<lb/>
不茍免難進不曲求榮在火辨玉性經霜識松貞展禽<lb/>
任三黜靈均長獨醒獲戾自東洛貶官向南荆再拜辭<lb/>
<pb n="KR4h0140_WYG_425-16b"/>
闕下長揖别公卿荆州又非逺驛路半月程漢水照天<lb/>
碧楚山挿雲青江陵橘似珠宜城酒如餳誰謂譴謫去<lb/>
未妨逰賞行人生百嵗内天地暫寓形太倉一稊米大<lb/>
海一浮萍身委逍遥篇心付頭陀經尚逹死生<hi>一作生死</hi>觀<lb/>
寧為寵辱驚中懐茍有主外物安能縈任意思歸樂聲<lb/>
聲啼到明<lb/>
　　　　和陽城驛<lb/>
商山陽城驛中有歎者誰云是元監察江陵謫去時忽<lb/>
<pb n="KR4h0140_WYG_425-17a"/>
見此驛名良乆涕欲垂何故陽道州名姓同於斯憐君<lb/>
一寸心寵辱誓不移疾惡若巷伯好賢如緇衣沈吟不<lb/>
能去意者欲改為改為避賢驛大署於門楣荆人愛羊<lb/>
祜户曹改為辭一字不忍道况兼姓呼之因題八百言<lb/>
言直文甚竒詩成寄與我鏘<hi>一作鏗</hi>若金和絲上言陽公<lb/>
行友悌無等夷骨肉同衾裯至死不相離次言陽公迹<lb/>
夏邑始棲遲鄉人化其風少長皆孝慈次言陽公道終<lb/>
日對酒巵兄弟笑相顧醉貌紅怡怡次言陽公節謇謇<lb/>
<pb n="KR4h0140_WYG_425-17b"/>
居諫司誓心除國蠧决死犯天威終言陽公命左遷天<lb/>
一涯道州炎瘴地身不得生歸一一皆實録事事無孑<lb/>
遺凡是為善者聞之惻然悲道州既已矣徃者不可追<lb/>
何世無其人來者亦可思願以君子文告彼大樂師附<lb/>
於雅歌末奏之白玉墀天子聞此章教化如法施直諫<lb/>
從如流佞臣惡如疵宰相聞此章政柄端正持進賢不<lb/>
知倦去邪勿復疑憲臣聞此章不敢懐依違諫官聞此<lb/>
章不忍縱詭随然後告史氏舊史有前規若作陽公傳<lb/>
<pb n="KR4h0140_WYG_425-18a"/>
欲令後世知不勞叙世家不用費文辭但於<hi>一作使</hi>國史<lb/>
上全録元稹詩<lb/>
　　　　荅桐花<lb/>
山木多蓊鬱兹桐獨亭亭葉重碧雲片花簇紫霞英是<lb/>
時三月天春暖山雨晴夜色向月淺闇香随風輕行者<lb/>
多商賈居者悉黎氓無人觧賞愛有客獨屏營手攀花<lb/>
枝立足蹋花影行生憐不得所死欲揚其聲截為天子<lb/>
琴刻作古人形云待我成噐薦之於穆清誠是君子心<lb/>
<pb n="KR4h0140_WYG_425-18b"/>
恐非草木情胡為愛其華而反傷其生老龜被刳腸不<lb/>
如無神靈雄鷄自斷尾不願為犧牲况此好顔色花紫<lb/>
葉青青宜遂天地性忍加刀斧刑我思五丁力拔入九<lb/>
重城當君正殿栽花葉生光晶上對月中桂下覆階前<lb/>
蓂汎拂香爐烟隱映斧藻屏為君布緑隂當暑䕃軒楹<lb/>
沈沈緑滿地桃李不敢爭<hi>以上四句今本俱脫</hi>為君發清韻風來<lb/>
如叩瓊泠泠聲滿耳鄭衛不足聽受君封植力不獨吐<lb/>
芬馨助君行春令開花應晴<hi>一作清</hi>明受君雨露恩不獨<lb/>
<pb n="KR4h0140_WYG_425-19a"/>
含芳榮戒君無戱言翦葉封弟兄受君嵗月功不獨資<lb/>
生成為君長髙枝鳯皇上頭鳴一鳴君萬嵗夀如山不<lb/>
傾再鳴萬人泰泰階為之平如何有此用幽滯在巖坰<lb/>
嵗月不爾駐孤芳坐凋零請向桐枝上為余題姓名待<lb/>
余有勢力移爾獻丹庭<lb/>
　　　　和大觜烏<lb/>
烏者種有二名同性不同觜小者慈孝觜大者貪庸觜<lb/>
大命又長生來十餘冬物老顔色變頭毛白茸茸飛來<lb/>
<pb n="KR4h0140_WYG_425-19b"/>
庭樹上初但驚兒童老巫生奸計與烏意潛通云此<hi>一作</hi>
<hi>是</hi>非凡鳥遥見起敬恭千嵗乃一出喜賀主人翁祥瑞<lb/>
來白日神聖<hi>一作靈</hi>占知風隂作北斗使能為人吉㓙此<lb/>
烏<hi>一作鳥</hi>所止家家産日夜豐上以致壽考下可宜田農<lb/>
主人富家子身老心童䝉随巫拜復祝婦姑亦相從殺<lb/>
雞薦其肉敬若禋六宗烏喜張大觜飛接在虛空烏既<lb/>
飽羶腥巫亦饗甘濃烏巫互相利不復兩西東日日營<lb/>
巢窟稍稍近房櫳雖生八九子誰辨其雌雄羣雛又成<lb/>
<pb n="KR4h0140_WYG_425-20a"/>
長衆觜逞<hi>一作騁</hi>殘兇探巢吞燕卵入蔟啄蠶蟲豈無乗<lb/>
秋隼羈絆委髙墉但食烏殘肉無施搏擊功亦有能言<lb/>
鸚翅碧觜距紅暫曽説烏罪囚閉在深籠青青窗前栁<lb/>
鬱鬱井上桐貪烏占棲息慈烏獨不容慈烏爾奚為來<lb/>
徃何憧憧曉去先晨鼓暮歸後昏鐘辛苦塵土間飛啄<lb/>
禾黍叢得食將哺母<hi>一作母哺</hi>飢腸不自充主人憎慈烏命<lb/>
子削彈弓弦續㑹稽竹丸鑄荆山銅慈烏求母食飛下<lb/>
爾庭中數粒未入口一丸已中胸仰天號一聲似欲訴<lb/>
<pb n="KR4h0140_WYG_425-20b"/>
蒼穹反哺日未足非是惜微躬誰能持此寃一為問化<lb/>
工胡然大觜烏竟得天年終<lb/>
　　　　答四皓廟<lb/>
天下有道見無道巻懐之此乃聖人語吾聞諸仲尼矯<lb/>
矯四先生同禀希世資隨時有顯晦秉道無磷緇秦皇<lb/>
肆暴虐二世遘亂離先生相隨去商嶺采紫芝君看秦<lb/>
獄中戮辱者李斯劉項爭天下謀臣竟恱随先生如鸞<lb/>
鶴去<hi>一作出</hi>入冥冥飛君看齊鼎中焦爛者酈其子房得<lb/>
<pb n="KR4h0140_WYG_425-21a"/>
沛公自謂相遇遲八難掉舌樞三略役心機辛苦十數<lb/>
年晝夜形神疲竟雜覇者道徒稱帝者師子房爾則能<lb/>
此非吾所宜<hi>一作為</hi>漢髙之季年嬖寵鍾所私冡嫡欲廢<lb/>
奪骨肉相憂疑豈無子房口口舌無所施亦有陳平心<lb/>
心計將何為皤皤<hi>一作皓皓</hi>四先生髙冠危映睂從容下南<lb/>
山顧盻入東闈前瞻恵太子左右生羽儀却顧戚夫人<lb/>
楚舞無光輝心不畫一計口不吐一詞闇定天下本遂<lb/>
安劉氏危子房吾則能此非爾所知先生道既光太子<lb/>
<pb n="KR4h0140_WYG_425-21b"/>
禮甚卑安車留不住功成棄如遺如彼旱天雲一雨百<lb/>
榖滋澤則在天下雲復歸希夷勿髙巢與由勿尚呂與<lb/>
伊巢由徃不返伊呂去不歸豈如四先生出處兩逶迤<lb/>
何必長隱逸何必長濟時由來聖人道無朕不可窺巻<lb/>
之不盈握舒之亘八陲先生道甚明夫子猶或非願子<lb/>
辨其惑為予吟此詩<lb/>
　　　　和雉媒<lb/>
吟君雉媒什一哂復一歎和之一何晚今日乃成篇豈<lb/>
<pb n="KR4h0140_WYG_425-22a"/>
唯鳥有之抑亦人復然張陳刎頸交竟以勢不完至今<lb/>
不平氣塞絶泜水源趙襄骨肉親亦以利相殘至今不<lb/>
善名髙於磨笄山況此籠中雉志在飲啄間稲粱暫入<lb/>
口性已随人遷身苦亦自㤀同族何足言但恨為媒拙<lb/>
不足以自全勸君今日後養鳥養青鸞青鸞一失侣至<lb/>
死守孤單勸君今日後結客結任安主人賓客去獨住<lb/>
在門闌<lb/>
　　　　和松樹<lb/>
<pb n="KR4h0140_WYG_425-22b"/>
亭亭山上松一一生朝陽森聳上參天柯條百尺長漠<lb/>
漠塵中槐兩兩夾康莊婆娑低覆地枝幹亦尋常八月<lb/>
白露降槐葉次第黄嵗暮滿山雪松色鬱青蒼彼如君<lb/>
子心秉操貫氷霜此如小人靣變態隨炎凉共知松勝<lb/>
槐誠欲栽道旁糞土種瑶草瑶草終不芳尚可以斧斤<lb/>
伐之為棟梁殺身獲其所為君構明堂不然終天年老<lb/>
死在南岡不願亞枝葉低随槐樹行<lb/>
　　　　荅箭鏃<lb/>
<pb n="KR4h0140_WYG_425-23a"/>
矢人職司憂為箭恐不精精在<hi>一作則</hi>利其鏃錯磨鋒鏑<lb/>
成插以靑竹簳羽之赤雁翎勿言分寸鐡為用乃長兵<lb/>
聞有狗盗者晝伏夜潛行摩弓試箭鏃夜射不待明一<lb/>
盜既流血百犬同吠聲狺狺嘷不已主人為之驚盗心<lb/>
憎主人主人不知情反責鏃太利矢人獲罪名寄言控<lb/>
弦者願君少留聽何不向西射西天有狼星何不向東<lb/>
射東海有長鯨不然學仁貴三矢平虜庭不然學仲連<lb/>
一發下燕城胡為射小盜此用無乃輕徒霑一㸃血虛<lb/>
<pb n="KR4h0140_WYG_425-23b"/>
汚箭頭腥<lb/>
　　　　和古社<lb/>
廢村多年樹生在古社隈為作妖狐窟心空身未摧妖<lb/>
狐變美女社樹成樓臺黄昏行人過見者心裵回飢鵰<lb/>
竟不捉老犬反為媒嵗媚少年客十去九不廻昨夜雲<lb/>
雨合烈風驅迅雷風㧞樹根出雷劈社壇開飛電化為<lb/>
火妖狐燒作灰天明至其所清曠無氛埃舊地葺村落<lb/>
新田闢荒萊始知天降火不必常為災勿謂神黙黙勿<lb/>
<pb n="KR4h0140_WYG_425-24a"/>
謂天恢恢勿喜犬不捕勿誇鵰不猜寄言狐媚者天火<lb/>
有時來<lb/>
　　　　和分水嶺<lb/>
髙嶺峻稜稜細泉流亹亹勢分合不得東西随所委悠<lb/>
悠草蔓底濺濺石罅裏分流來㡬年晝夜兩如此朝宗<lb/>
逺不及去海三千里浸潤小無功山苖長旱死縈紆用<lb/>
無所奔廹流不已唯作嗚咽聲夜入行人耳有源殊不<lb/>
竭無坎終難止同出而異流君看何所似有似骨肉親<lb/>
<pb n="KR4h0140_WYG_425-24b"/>
派别從此始又似勢利交波瀾相背起所以贈君詩將<lb/>
君何所比不比山上泉比君井中水<lb/>
　　　有木詩八首<hi>并序</hi>
　　余嘗讀漢書列傳見佞順媕娿圗身㤀國如張禹<lb/>
　　輩者見惑上蠱下交亂君親如江充輩者見暴狠<lb/>
　　䟦扈壅君樹黨如梁冀輩者見色仁行違先德後<lb/>
　　賊如王莽輩者又見外狀恢𢎞中無實用者又見<lb/>
　　附離權勢随之覆亡者其初皆有動人之才足以<lb/>
<pb n="KR4h0140_WYG_425-25a"/>
　　惑衆媚主莫不合於始而敗於終也因引風人騷<lb/>
　　人之興賦有木八章不獨諷前人欲<hi>一作亦</hi>儆後代<lb/>
　　爾<lb/>
有木名弱柳結根近清池風烟借顔色雨露助華滋峨<lb/>
峨白雪花<hi>一作毛</hi>嫋嫋青絲枝漸宻隂自庇轉髙梢四垂<lb/>
截枝扶為杖輭弱不自持折條用樊圃柔脆非其宜為<lb/>
樹信可玩論材何所施可惜金堤地栽之徒爾為<lb/>
有木名櫻桃得地早滋茂葉宻獨承日花繁偏受露迎<lb/>
<pb n="KR4h0140_WYG_425-25b"/>
風闇揺動引鳥潛<hi>自作</hi>來去鳥啄子難成風來枝莫住<lb/>
低輭易攀玩佳人屢回顧色求桃李饒心向松筠妬好<lb/>
是映牆花本非當軒樹所以姓蕭人曽為伐櫻賦<lb/>
有木秋不凋青青在江北謂為洞庭橘美人自移植上<lb/>
受顧盻恩下勤澆溉力實成乃是枳臭苦不堪食物有<lb/>
似是者真偽何由識美人黙無言對之長歎息中含害<lb/>
物意外矯凌霜色仍向枝葉間潛生刺如棘<lb/>
有木名杜棃隂森覆丘壑心蠧已空朽根深尚盤薄狐<lb/>
<pb n="KR4h0140_WYG_425-26a"/>
媚<hi>一作媚狐</hi>言語巧鳥妖<hi>一作妖鳥</hi>聲音惡憑此為巢穴徃來彑<lb/>
棲託四傍五六本葉枝<hi>一作枝葉</hi>相交錯借問因何生秋風<lb/>
吹子落為長社壇下無人敢芟斫幾度野火來風迴燒<lb/>
不著<lb/>
有木香苒苒山頭生一蕟主人不知名移種近軒闥愛<lb/>
其有芳味因以調麴蘖前後曽飲者十人無一活豈徒<lb/>
悔封植兼亦誤采掇試問識藥人始知名野葛年深已<lb/>
滋蔓刀斧不可伐何時猛風來為我連根<hi>一作枝</hi>拔<lb/>
<pb n="KR4h0140_WYG_425-26b"/>
有木名水檉逺望青童童根株非勁挺柯葉多䝉籠彩<lb/>
翠色如柏鱗皴皮似松為同松柏類得列嘉樹中枝弱<lb/>
不勝雪勢髙常懼風雪壓低還舉風吹西復東柔芳甚<lb/>
楊栁早落先梧桐惟有一堪賞中心無蠧蟲<lb/>
有木名凌霄擢秀非孤標偶依一株樹遂抽百尺條託<lb/>
根附樹身開花寄樹梢自謂得其勢無因有動揺一旦<lb/>
樹摧倒獨立暫飄颻疾風從東起吹折不終朝朝為拂<lb/>
雲花暮為委地樵寄言立身者勿學柔弱苖<lb/>
<pb n="KR4h0140_WYG_425-27a"/>
有木名丹桂四時香馥馥花團夜雪明葉剪春雲緑風<lb/>
影清似水霜枝冷如玉獨占小山幽不容凡鳥宿匠人<lb/>
愛芳直裁截為厦屋幹細力未成用之君自速重任雖<lb/>
大過直心終不曲縱非梁棟材猶勝尋常木<lb/>
　　　歎魯二首<lb/>
季桓心豈忠其富過周公陽貨道豈正其權執國命由<lb/>
來富與權不繫才與賢所託得其地雖愚亦獲安彘肥<lb/>
因糞壤䑕稳依社壇蟲獸尚如是<hi>一作此</hi>豈謂無因縁<lb/>
<pb n="KR4h0140_WYG_425-27b"/>
展禽胡為者直道竟三黜顔子何如人屢空聊過日皆<lb/>
懐王佐道不踐陪臣秩自古無奈何命為時所屈有如<lb/>
草木分天各與其一荔枝非名花牡丹無甘實<lb/>
　　　反鮑明逺白頭吟<lb/>
炎炎者烈火營營者小蝇火不熱貞玉蠅不㸃清氷此<lb/>
茍無所受彼莫能相仍乃知物性中各有能不能古稱<lb/>
怨恨<hi>一作報</hi>死則人有所懲懲滛或應可在道未為𢎞譬<lb/>
如蜩鷃徒啾啾啅龍鵬宜當委之去寥廓髙飛騰豈能<lb/>
<pb n="KR4h0140_WYG_425-28a"/>
泥塵下區區酬怨憎胡為坐自苦吞悲仍撫膺<lb/>
　　　青冢<lb/>
上有飢鷹號下有枯蓬走茫茫邊雪裏一掬沙培塿傳<lb/>
是昭君墓埋閉蛾睂乆凝脂化為泥鉛黛復何有唯有<lb/>
隂怨氣時生墳左右鬱鬰如苦霧不隨骨銷朽婦人無<lb/>
他才榮枯繫妍否何乃明妃命獨懸盡工手丹青一詿<lb/>
誤白黒相紛糾遂使君眼中西施作嫫母同儕傾寵幸<lb/>
異類為配偶禍福安可知美顔不如醜何言一時事可<lb/>
<pb n="KR4h0140_WYG_425-28b"/>
戒千年後特報後來姝不湏倚睂首無辭插荆釵嫁作<lb/>
貧家婦不見青冢上行人為澆酒<lb/>
　　　雜感<lb/>
君子防悔尤賢人戒行藏嫌疑逺𤓰李言動慎毫芒立<lb/>
教固如此撫事有非常為君持所感仰面問蒼蒼犬齧<lb/>
桃樹根李樹反見傷老龜烹不爛延禍及枯桑城門自<lb/>
焚爇池魚罹其殃陽貨肆兇暴仲尼畏於匡魯酒薄如<lb/>
水邯鄲開戰塲伯禽鞭見血過失由成王都尉身降虜<lb/>
<pb n="KR4h0140_WYG_425-29a"/>
　宮刑加子長呂安兄不道都市殺嵇康斯人死已乆其<lb/>
　事甚昭彰是非不由已禍患安可防使我千載後涕泗<lb/>
　滿衣裳<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_425-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百二十五<lb/>
</p>
<p>
</p>
  </div>
</body>
</text>
</TEI>
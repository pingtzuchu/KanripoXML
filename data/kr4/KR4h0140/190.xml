<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_190-1a"/>
　欽定四庫全書<lb/>
御定全唐詩卷一百九十<lb/>
　　韋應物<lb/>
　　　　期盧嵩枉書稱日暮無馬不赴以詩荅<lb/>
　佳期不可失終願枉衡門南陌人猶度西林日未昏庭<lb/>
　前空倚杖花裏獨留罇莫道無來駕知君有短轅<lb/>
　　　　任洛陽丞答前長安田少府問<lb/>
　相逄且對酒相問欲何如數嵗猶卑吏家人笑著書告<lb/>
<pb n="KR4h0140_WYG_190-1b"/>
　歸應<hi>一作今</hi>未得榮宦又知疎日日生春草空令憶舊居<lb/>
　　　　假中枉盧二十二書亦稱卧疾兼訝李二久不<lb/>
　　　　訪問以詩荅書因亦戲李二<lb/>
　㣲官何事勞趨走服藥閒眠養不才花裏碁盤憎鳥汙<lb/>
　枕邉書巻訝風開故人問訊縁同病芳月相思阻一杯<lb/>
　應笑王戎成俗物遥持麈尾獨徘徊<lb/>
　　　　酬盧嵩秋夜見寄五韻<lb/>
　喬木生夜凉月華滿前墀去君咫尺地勞君千里<hi>一作萬</hi>
<pb n="KR4h0140_WYG_190-2a"/>
思素秉棲遁志况貽招隠詩坐見林木榮<hi>一云坐損經濟策</hi>願<lb/>
赴滄洲期何能待嵗晏攜手當此時<hi>盧詩云嵗晏以為期</hi>
　　　酬鄭户曹驪山感懐<lb/>
蒼山何鬱盤飛閣凌上清先帝昔好道下元朝百靈白<lb/>
雲已蕭條麋鹿但縱横泉水今尚煖舊林亦青青我念<lb/>
綺襦嵗扈從當太平小臣職前驅馳道出灞亭翻翻日<lb/>
月旗殷殷鼙鼔聲萬馬自騰驤八駿按轡行日出烟嶠<lb/>
緑氛氲麗層甍登臨起遐想沐浴懽聖情朝燕詠無事<lb/>
<pb n="KR4h0140_WYG_190-2b"/>
時豐賀國禎日和絃管音下使萬室聼海内凑朝貢賢<lb/>
愚共歡榮合沓車馬喧西聞長安城事往世如寄感深<lb/>
迹所經申章報蘭藻一望雙涕零<lb/>
　　　荅李澣三首<lb/>
孤客逄春暮緘情寄舊遊海隅人使逺書到洛陽秋<lb/>
馬卿猶有壁漁父自無家想子今何處扁舟隠荻花<lb/>
林中觀易罷溪上對鷗閒楚俗饒辭客何人最往還<lb/>
　　　酬柳郎中春日歸揚州南郭見别之作<lb/>
<pb n="KR4h0140_WYG_190-3a"/>
廣陵三月花正開花裏逄君醉一廻南北相過殊不逺<lb/>
暮潮從去早潮來<lb/>
　　　酬豆盧倉曹題庫壁見示<lb/>
掾局勞才子新詩動洛川運籌知決勝聚米似論邉宴<lb/>
罷常分騎晨趨又比肩莫嗟年鬂改郎署定推先<lb/>
　　　酬李儋<lb/>
開門臨廣陌旭旦車駕喧不見同心友徘徊憂且煩都<lb/>
城二十里居在艮與坤人生所各務乖闊累朝昏湛湛<lb/>
<pb n="KR4h0140_WYG_190-3b"/>
罇中酒青青芳樹園緘情未及發先此枉璵璠邁世超<lb/>
<hi>一作躡</hi>髙躅尋流得真源明當䇿疲馬與子同笑言<lb/>
　　　酬元偉過洛陽夜燕<lb/>
三載寄闗東所懽皆逺違思懐方耿耿忽得觀容輝親<lb/>
燕在良夜歡攜闢中闈問我猶杜門不能奮髙飛明燈<lb/>
照四隅炎炭正可依清觴雖云酌所媿乏珍肥晨装復<lb/>
當行寥落星已稀何以慰心曲佇子西還歸<lb/>
　　　酬韓質舟行阻凍<lb/>
<pb n="KR4h0140_WYG_190-4a"/>
晨坐枉嘉藻持此慰寝興中獲辛苦奏長河結隂冰皓<lb/>
曜羣玉發淒清孤景凝<hi>一作澄</hi>至柔反成堅造化安可恒<lb/>
方舟未得行鑿飲空兢兢寒苦彌時節待泮豈所能何<lb/>
必渉廣川荒衢且升騰殷勤宣中意庶用逹吾朋<lb/>
　　　李博士弟以余罷官居同徳精舍共有伊陸名<lb/>
　　　山之期久而未去枉詩見問中云宋生昔登覽<lb/>
　　　末云那能顧蓬蓽直寄鄙懐聊以為荅<lb/>
初夏息衆緣雙林對禪客枉兹芳蘭藻促我幽人䇿冥<lb/>
<pb n="KR4h0140_WYG_190-4b"/>
搜企前哲逸句陳往迹髣髴陸渾南迢遞千峰碧從來<lb/>
遲髙駕自顧無物役山水心所娛如何更朝夕晨興渉<lb/>
清洛訪子髙陽宅莫言往來疎駑馬知阡陌<lb/>
　　　寄酬李博士永寧主簿叔㕔見待<lb/>
解鞍先㡬日欵曲見新詩定向公堂醉遥憐獨去時葉<lb/>
霑寒雨落鐘度逺山遲晨䇿巳云整當同林下期<lb/>
　　　荅令狐士曹獨孤兵曹聨騎暮歸望山見寄<lb/>
共愛青山住近南行牽吏役背雙驂枉書獨宿對流水<lb/>
<pb n="KR4h0140_WYG_190-5a"/>
遥羡歸時滿夕嵐<lb/>
　　　荅李博士<lb/>
休沐去人逺髙齋出林杪晴山多碧峰顥氣疑秋曉端<lb/>
居喜良友枉使千里路緘書當夏時開緘時巳度簷鶵<lb/>
巳颻颺荷露方蕭颯夢逺竹窗幽行稀蘭徑合舊居共<lb/>
南北往來只如昨問君今為誰日夕度清洛<lb/>
　　　荅劉西曹<hi>時為京兆功曹</hi>
公館夜云寂微凉羣樹秋西曹得時彥華月共淹留長<lb/>
<pb n="KR4h0140_WYG_190-5b"/>
嘯舉清觴志氣誰與儔千齡事雖邈俯念忽已周篇翰<lb/>
如雲興京洛頗優游詮文不獨古理妙即同流淺劣見<lb/>
推許恐為識者尤空慙文璧贈日夕<hi>一作仄</hi>不能酬<lb/>
　　　荅貢士黎逄<hi>時任京兆功曹</hi>
茂等<hi>一作才</hi>方上逹諸生安可希栖神澹物表渙汗布令<lb/>
詞如彼崑山玉本自有光輝鄙人徒區區稱歎亦何為<lb/>
彌月曠不接公門但<hi>一作役</hi>驅馳蘭章忽有贈持用慰所<lb/>
思不見心尚<hi>一作微</hi>密况當相見時<lb/>
<pb n="KR4h0140_WYG_190-6a"/>
　　　荅韓庫部<hi>協</hi>
良玉表貞度麗藻頗為工名列金閨籍心與素士同日<lb/>
晏下朝來車馬自生風清宵有佳興皓月直南宫矯翮<lb/>
方上征顧我邈忡忡豈不願攀舉執事府庭中智乖時<lb/>
亦蹇才大命有<hi>一作為</hi>通還當以道推解組守蒿蓬<lb/>
　　　荅崔主簿倬<lb/>
朗月分林靄遥管動離聲故驩良巳阻空宇澹無情窈<lb/>
窕雲雁沒蒼茫河漢横蘭章不可荅冲襟徒自盈<lb/>
<pb n="KR4h0140_WYG_190-6b"/>
　　　荅徐秀才<lb/>
鈆鈍謝貞噐時秀猥見稱豈如白玉仙<hi>一作仙山鶴</hi>方與紫<lb/>
霞升清詩舞艷雪孤抱瑩𤣥冰一枝非所貴懐書思武<lb/>
<hi>一作且茂</hi>陵<lb/>
　　　荅東林道士<lb/>
紫閣西邉第㡬峰茅齋夜雪虎行蹤遥看黛色知何處<lb/>
欲出山門<hi>一作欲向西山</hi>尋暮鐘<lb/>
　　　荅長寧令揚轍<lb/>
<pb n="KR4h0140_WYG_190-7a"/>
皓月升林表公堂滿清輝嘉賔自逺至觴飲夜何其宰<lb/>
邑視京縣歸來無寸資瓌文溢衆寳雅正得吾師廣川<lb/>
含澄瀾茂<hi>一作芳</hi>樹擢華滋短才何足數枉贈媿妍詞歡<lb/>
盼良見屬素懐亦已披何意雲棲翰不嫌蓬艾卑但恐<lb/>
河漢没囘車首路岐<lb/>
　　　荅馮魯秀才<lb/>
晨坐枉瓊藻知子返中林澹然山景晏泉谷響幽禽髣<lb/>
髴謝塵跡逍遥舒道心顧我腰間綬端為華髪侵簿書<lb/>
<pb n="KR4h0140_WYG_190-7b"/>
勞應對篇翰曠不尋薄田失鋤耨生苖安可任徒令慙<lb/>
所問想望東山岑<lb/>
　　　荅崔主簿問兼簡温上人<lb/>
縁情生衆累晚悟依道流諸境一巳寂了將身世浮閒<lb/>
居澹無味忽復四時周靡靡芳草積稍稍新篁抽即此<lb/>
抱餘素塊然誠寡儔自適一忻意愧䝉君子憂<lb/>
　　　清都觀荅幼遐<lb/>
逍遥仙家子日夕朝玉皇興髙清露没渴飲瓊華漿解<lb/>
<pb n="KR4h0140_WYG_190-8a"/>
組一來款披衣拂天香粲然顧我笑緑簡發新章泠泠<lb/>
如玉音<hi>一作響</hi>馥馥若蘭芳浩意坐盈此月華殊未央却<lb/>
念誼譁日何由得清凉疎松抗<hi>一作枕</hi>髙殿密竹隂長廊<lb/>
榮名等糞土携手隨風翔<lb/>
　　　善福精舍荅韓司録清都觀㑹宴見憶<lb/>
弱志厭衆紛抱素寄精廬皦皦仰時彥悶悶<hi>平聲</hi>獨為愚<lb/>
之子亦辭秩髙蹤罷馳驅忽因西飛禽贈我以瓊琚始<lb/>
表仙都集復言歡樂殊人生各有因契闊不獲俱一來<lb/>
<pb n="KR4h0140_WYG_190-8b"/>
田野中日與人事疎水木澄秋景逍遥清賞餘枉駕懐<lb/>
前諾引領豈斯須<hi>一作須臾</hi>無為便髙翔邈矣不可迂<lb/>
　　　荅長安丞裴説<lb/>
出身忝時士於世本無機爰以林壑趣遂成頑鈍姿臨<lb/>
流意巳淒采菊露未晞舉頭見秋山萬事都若遺獨踐<lb/>
幽人蹤邈將親友違髦士佐京邑懐念枉貞詞久雨積<lb/>
幽抱清罇宴良知從容操劇務文翰方見推安能戢羽<lb/>
翼顧此林栖時<lb/>
<pb n="KR4h0140_WYG_190-9a"/>
　　　奉酬處士叔見示<lb/>
挂纓守貪賤積雪卧郊園叔父親降趾壺觴携到門髙<lb/>
齋樂宴罷清夜道心存即此同疎氏可以一忘言<lb/>
　　　荅庫部韓郎中<lb/>
髙士不羈世頗將榮辱齊適委華冕去欲還幽林栖雖<lb/>
懐承明戀忻與物累暌逍遥觀運流誰復識端倪而我<lb/>
豈髙<hi>一作能</hi>致偃息平門西愚者世所遺沮溺共耕犂風<lb/>
雪積深夜園田掩荒蹊幸䝉相思札欵曲期見攜<lb/>
<pb n="KR4h0140_WYG_190-9b"/>
　　　荅暢校書當<lb/>
偶然棄官去投跡在田中日出照茅屋園林<hi>一作種園</hi>養愚<lb/>
䝉雖云無一資罇酌㑹不空且忻百糓成仰嘆造化功<lb/>
出入與民伍作事靡不同時伐南澗竹夜還灃水東貧<lb/>
蹇自成退豈為髙人蹤覽君金玉篇彩色發我容<hi>一作䝉</hi>
日月欲為報方<hi>一作歴</hi>春巳徂冬<lb/>
　　　荅崔都水<lb/>
深夜竹亭雪孤燈案上書不遇無為化<hi>一作法</hi>誰復得閒<lb/>
<pb n="KR4h0140_WYG_190-10a"/>
居<lb/>
　　　酬令狐司録善福精舍見贈<lb/>
野寺望山雪空齋對竹林我以養愚地生君道者心<lb/>
　　　灃上精舍荅趙氏外生伉<lb/>
逺跡出塵表寓身雙樹林如何小子伉<hi>一作弟</hi>亦有超世<lb/>
心擔書從我遊携手廣川隂雲開夏郊緑景晏青山沈<lb/>
對榻遇清夜獻詩合<hi>一作全</hi>雅音所推茍禮數於性道豈<lb/>
深隠拙在冲黙經世昧古今無為率爾言可以致華簮<lb/>
<pb n="KR4h0140_WYG_190-10b"/>
　　　荅趙氏生伉<lb/>
暫與雲林别忽陪鴛鷺翔看山不得去知爾獨相望<lb/>
　　　荅端<lb/>
郊園夏雨歇閒院緑隂生職事方無効幽賞獨違情物<lb/>
色坐如見離抱悵多盈况感夕凉氣聞此亂蟬鳴<lb/>
　　　荅史館張學士段<hi>一作同</hi>柳庶子學士集賢院看<lb/>
　　　花見寄兼呈柳學士<lb/>
班揚秉文史對院自為隣餘香掩閣去遲日看花頻似<lb/>
<pb n="KR4h0140_WYG_190-11a"/>
雪飄閶闔從風㸃近臣南宫有芳樹不並禁垣春<lb/>
　　　荅王郎中<lb/>
卧閣枉芳藻覽㫖悵秋晨守郡猶羈寓無以慰嘉賔野<lb/>
曠歸雲盡天清曉露新池荷凉已至牕梧落漸頻風物<lb/>
殊京國邑里但荒榛賦繁屬軍興政拙媿斯人髦士久<lb/>
臺閣中路一漂淪歸當列盛朝<hi>一作明</hi>豈念卧淮濵<lb/>
　　　荅崔都水<lb/>
亭亭心中人迢迢居秦闗常緘素札去<hi>一作問</hi>適枉華章<lb/>
<pb n="KR4h0140_WYG_190-11b"/>
還憶在澧郊時携手望秋山乆嫌官府勞初喜罷秩閒<lb/>
終年不事業寢食長慵頑不知為時來<hi>一作何為來</hi>名籍挂<lb/>
郎間攝衣辭田里華簮耀頹顔卜居又依仁日夕正追<lb/>
攀牧人本無術命至茍復遷離念積嵗序歸途眇山川<lb/>
郡齋有佳月園林含清泉同心不在宴罇酒徒盈前覽<lb/>
君陳迹遊詞意俱悽妍忽忽巳終日將詶不能宣甿税<lb/>
况重叠公門極熬煎責逋甘首免<hi>一作退</hi>嵗晏當歸田勿<lb/>
厭守窮轍<hi>一作賤</hi>慎為名所牽<lb/>
<pb n="KR4h0140_WYG_190-12a"/>
　　　荅王卿送别<lb/>
去馬嘶春草歸人立夕陽元知數日别要使兩情傷<lb/>
　　　荅裴丞説歸京所獻<lb/>
執事頗勤久行去亦傷乖家貧無僮僕吏卒升寢齋衣<lb/>
服藏内箧藥草曝前階誰復知次第濩落且安排還期<lb/>
在嵗晏何以慰吾懐<lb/>
　　　荅裴處士<lb/>
遺民愛精舍乘犢入青山來署髙陽里不遇白衣還禮<lb/>
<pb n="KR4h0140_WYG_190-12b"/>
賢方化俗聞風自欵闗况子逸羣士栖息蓬蒿間<lb/>
　　　荅楊奉禮<lb/>
多病守山郡自得接嘉賔不見三四日曠若十餘旬臨<lb/>
觴獨無味對榻巳生塵一詠舟中作灑雪忽驚新烟波<lb/>
見棲旅景物具昭陳秋塘唯落葉野寺不逄人白事廷<lb/>
吏簡閒居文墨親髙天池閣静寒菊霜露頻應當整孤<lb/>
棹歸來展殷勤<lb/>
　　　答端<lb/>
<pb n="KR4h0140_WYG_190-13a"/>
坐憶故園人巳老寧知逺郡雁還來長瞻西北是歸路<lb/>
獨上城樓日㡬廻<lb/>
　　　荅僴奴重陽二甥<hi>僴奴趙氏甥伉重陽崔氏甥播</hi>
弃職曽守拙翫幽遂忘喧山澗依磽<graphic n="KR2294" url="https://raw.githubusercontent.com/kanripo/KR-Gaiji/master/images/KR2294.png" mimeType="image/png"/>竹樹䕃清源貧<lb/>
居煙火濕<hi>一作絶</hi>嵗熟梨棗繁風雨飄茅屋蒿草没瓜園<lb/>
羣屬相歡悦不覺過朝昏有時看禾黍落日上秋原飲<lb/>
酒任真性揮筆肆狂言一朝忝蘭省三載居逺籓復與<lb/>
諸弟子篇翰每相敦西園休習射南池對芳樽山藥<hi>一作</hi>
<pb n="KR4h0140_WYG_190-13b"/>
<hi>茵</hi>經雨碧海榴凌霜飜念爾不同此悵然復一論重陽<lb/>
守故家僴子旅湘沅俱有緘中藻惻惻動離魂不知何<lb/>
日見衣上淚空存<lb/>
　　　荅重陽<lb/>
省札陳往事愴憶數年中一身朝北闕家累守田農望<lb/>
山亦臨水暇日每來同性情一疎散園林多清風忽復<lb/>
隔淮海夢想在灃東病來經時節起見秋塘空城郭連<lb/>
榛嶺鳥雀噪溝叢坐使驚霜鬂撩亂巳如蓬<lb/>
<pb n="KR4h0140_WYG_190-14a"/>
　　　酬劉侍郎使君<hi>劉大真</hi>
瓊樹凌霜雪葱蒨如芳春英賢雖出守本自玉階人宿<lb/>
昔陪郎署出入仰清塵孰云俱列郡比徳豈為隣風雨<lb/>
飄海氣清凉悦心神重門深夏晝賦詩延衆賔方以嵗<lb/>
月舊每䝉君子親繼作郡齋什逺贈荆山珍髙閒<hi>一作山城</hi>
庶務理遊眺景物新朋友亦逺集燕酌在佳辰始唱巳<lb/>
慙拙將酬益難伸濡毫意僶俛一用寫悁勤<lb/>
　　　荅令狐侍郎<hi>令狐峘</hi>
<pb n="KR4h0140_WYG_190-14b"/>
一凶廼一吉一是復一非孰能逃斯理亮在識其微三<lb/>
黜故無愠髙賢當庶㡬但以親交戀音容邈難希况昔<lb/>
别離久俱忻藩守歸朝宴方陪厠山川又乖違吳門冐<lb/>
海霧峽路凌連磯同㑹在京國相望涕沾衣明時重英<lb/>
才當復列彤闈白玉雖塵垢拂拭還光輝<lb/>
　　　酬張協律<lb/>
昔人鬻舂地今人復一賢屬余藩守日方君卧病年麗<lb/>
思阻文<hi>一作交</hi>宴芳蹤闕賔筵經時豈不懐欲徃事屢牽<lb/>
<pb n="KR4h0140_WYG_190-15a"/>
公府適煩倦開緘瑩新篇非將握中寳何以比其妍感<lb/>
兹棲寓詞想復痾瘵纒空宇風霜交幽居情思綿當以<lb/>
貧非病孰云白未𤣥邑中有其人憔悴即我愆由來牧<lb/>
守重英俊得薦延匪人等鴻毛斯道何由宣遭時無早<lb/>
晩藴噐俟良縁觀文心未衰勿藥疾當痊<hi>一云當自痊</hi>晨期<lb/>
簡牘罷馳慰子忡然<lb/>
　　　荅秦十四校書<hi>秦系</hi>
知掩山扉三十秋魚須翠碧弃牀頭莫道謝公方在郡<lb/>
<pb n="KR4h0140_WYG_190-15b"/>
五言今日為君休<lb/>
　　　荅賔<lb/>
斜月纔鑒帷凝霜偏冷枕持情須耿耿故作單牀寢<lb/>
　　　荅鄭騎曹青橘絶句<hi>一作故人重九日求橘書中戲贈</hi>
憐君卧病思新橘試摘猶酸亦未黄書後欲題三百顆<lb/>
洞庭須待滿林霜<lb/>
　　　奉和聖製重陽日賜宴<lb/>
聖心憂萬國端居在穆清𤣥功致海宴錫讌表文明恩<lb/>
<pb n="KR4h0140_WYG_190-16a"/>
屬重陽節雨應此時晴寒菊生池苑髙樹出宫城捧藻<lb/>
千官處垂戒百王程復覩開元日臣愚獻頌聲<lb/>
　　　和吳舍人早春歸沐西亭言志<lb/>
曉漏戒中禁清香肅朝衣一門雙掌誥伯侍仲<hi>一作仲待</hi>言<lb/>
歸亭髙性情曠職密交逰稀賦詩樂無事解帶偃南扉<lb/>
陽春美時澤旭霽望山暉幽禽響<hi>一作好鳥幽</hi>未轉東原緑<lb/>
猶微名雖列僊爵心已遣<hi>一作遺</hi>塵機即事同巖隠聖渥<lb/>
良難違<lb/>
<pb n="KR4h0140_WYG_190-16b"/>
　　　奉和張大夫戲示青山郎<lb/>
天生逸世姿竹馬不曽騎覽巻冰將釋援毫露欲垂金<lb/>
貂傳㡬葉玉樹長新枝榮禄何妨早甘羅亦小兒<lb/>
　　　荅河南李士巽題香山寺<lb/>
洛都遊宦日少年携手行投杯起芳席總轡振華纓闗<lb/>
塞有佳氣巖開伊水清攀林憇佛寺登髙望都城蹉跎<lb/>
二十載世務各所營兹賞長在夢故人安得并前嵗守<lb/>
九江恩詔赴咸京因塗再登厯山河屬晴明寂寞僧侣<lb/>
<pb n="KR4h0140_WYG_190-17a"/>
少蒼茫林木成牆宇或崩剥不見舊題名舊遊况存殁<lb/>
獨此淚交横交横誰與同書壁貽友生今兹守吳郡綿<lb/>
思方未平子復經陳迹一感我深情逺䝉惻愴篇中有<lb/>
金玉聲反覆終難荅金玉尚為輕<lb/>
　　　荅故人見諭<lb/>
素寡名利心自非周圓噐徒以嵗月資屢䝉藩條寄時<lb/>
風重書札物情敦貨遺機杼十縑單慵疎百函愧常負<lb/>
交親責且為一官累况本濩落人歸無置錐地省巳巳<lb/>
<pb n="KR4h0140_WYG_190-17b"/>
知非枉書見深致雖欲効區區何由枉其志<lb/>
　　　酬閻員外陟<lb/>
寒夜阻良覿叢竹想幽居虎符予已誤金丹子何如讌<lb/>
集觀農暇笙歌聼訟餘雖䝉一言教自愧道情疏<lb/>
　　　酬秦徵君徐少府春日見寄<hi>一作奉酬秦徵君系春日撫州西亭</hi>
　　　<hi>野望兼寄徐少府</hi>
終日愧無政與君聊散襟城根山半腹亭影水中心朗<lb/>
詠竹牕静野情花逕深那能有餘興不作剡溪尋<lb/>
<pb n="KR4h0140_WYG_190-18a"/>
　　　冬夜宿司空曙野居因寄酬贈<lb/>
南北與山隣蓬菴庇一身繁霜疑有雪荒草似無人遂<lb/>
性在耕稼所交唯賤貧何縁張椽傲每重徳璋親<lb/>
　　　長安遇馮著<lb/>
客從東方來衣上灞陵雨問客何為來<hi>一作來何為</hi>采山因<lb/>
買斧冥冥花正開<hi>一作滿</hi>颺颺燕新乳昨别今巳春鬂絲<lb/>
生㡬縷<lb/>
　　　將發楚州經寳應縣訪李二忽於州館相遇月<lb/>
<pb n="KR4h0140_WYG_190-18b"/>
　　　夜書事因簡李寳應<lb/>
孤舟欲夜發祗為訪情人此地忽相遇留連意更新停<lb/>
杯嗟别乆對月言家貧一問臨卬令如何待上賔<lb/>
　　　廣陵遇孟九雲卿<lb/>
雄藩本帝都遊士多俊賢夾河樹鬱鬱華館千里連新<lb/>
知雖滿堂中意頗未宣忽逄翰林友歡樂斗酒前髙文<lb/>
激頽波四海靡不傳西施且一笑衆女安得妍明月滿<lb/>
淮海哀鴻逝長天所念京國逺我來君欲<hi>一作獨</hi>還<hi>一作又旋</hi>
<pb n="KR4h0140_WYG_190-19a"/>
　　　淮上遇洛陽李主簿<lb/>
結茅臨古渡卧見長淮流牕裏人將老門前樹巳秋寒<lb/>
山獨過雁暮雨逺來舟日夕逄歸客那能忘舊遊<lb/>
　　　路逄崔元二侍御避馬見招以詩見贈<lb/>
一臺稱二妙歸路望行塵俱是攀龍客空為避馬人見<lb/>
招翻跼蹐相問良殷勤日日吟趨府彈冠豈有因<lb/>
　　　逄楊開府<lb/>
少事武皇帝無賴恃恩私身作里中横家藏亡命兒朝<lb/>
<pb n="KR4h0140_WYG_190-19b"/>
持<hi>一作枿一作拆</hi>樗蒲局暮竊東隣姬司𨽻不敢捕立在<hi>一作登</hi>
白玉墀驪山風雪夜長楊羽獵時一字都不識飲酒肆<lb/>
頑癡武皇升仙去憔悴被人欺讀書事已晚把筆學題<lb/>
詩兩府始收跡南宫謬見推非才果不容出守撫<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>嫠<lb/>
忽逄楊開府論舊涕俱垂坐客何由識惟有故人知<lb/>
　　　休暇日訪王侍御不遇<lb/>
九日驅馳一日閒尋居不遇又空還怪來詩思清人骨<lb/>
門對寒流雪滿山<lb/>
<pb n="KR4h0140_WYG_190-20a"/>
　　　　因省風俗訪道士姪不見題壁<lb/>
　去年澗水今亦流去年杏花今又拆山人歸來問是誰<lb/>
　還是去年行春客<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_190-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻一百九十<lb/>
</p>
<p>
</p>
  </div>
</body>
</text>
</TEI>
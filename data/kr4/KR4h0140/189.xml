<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_189-1a"/>
　欽定四庫全書<lb/>
御定全唐詩巻一百八十九<lb/>
　　韋應物<lb/>
　　　　李五席送李主簿歸西臺<lb/>
　請告嚴程盡西歸道路寒欲陪鷹隼集猶戀鶺鴒單洛<lb/>
　邑人全少嵩髙雪尚殘滿臺誰不故報我在㣲官<lb/>
　　　　送崔押衙相州<hi>頃任内黄令</hi>
　禮樂儒家子英豪燕趙風驅雞嘗理邑走馬却從戎白<lb/>
<pb n="KR4h0140_WYG_189-1b"/>
　刃千夫闢黄金四海同嫖姚恩顧下諸將指揮中别路<lb/>
　憐芳草歸心伴塞鴻鄴城新騎滿魏帝舊臺空望闕應<lb/>
　懐戀遭時貴立功萬方如已静何處欲輸忠<lb/>
　　　　送宣城路錄事<lb/>
　江上宣城郡孤舟逺到時雲林謝家宅山水敬亭祠綱<lb/>
　紀多閒日觀遊得賦詩都門且盡醉此别數年期<lb/>
　　　　送李十四山東遊<hi>一作山人東遊</hi>
　聖朝有遺逸披膽謁至尊豈是貿榮寵誓將救元元權<lb/>
<pb n="KR4h0140_WYG_189-2a"/>
豪非所便書奏寢禁門髙歌長安酒忠憤不可呑欻來<lb/>
客河洛日與静者論濟世飜小事丹砂駐精魂東遊無<lb/>
復繫梁楚多大蕃髙論動侯伯疎懐脱塵喧送君都門<lb/>
野飲我林中樽立馬望東道白雲滿梁園踟蹰欲何贈<lb/>
空是平生言<lb/>
　　　送李二歸楚州<hi>時李季弟牧楚州被訟赴急</hi>
情人南楚别復詠在原詩忽此嗟岐路還令泣素絲風<lb/>
波朝夕逺音信往來遲好去扁舟客青雲何處期<lb/>
<pb n="KR4h0140_WYG_189-2b"/>
　　　送閻寀赴東川辟<lb/>
冰炭俱可懐孰云熱與寒何如結髪友不得攜手懽晨<lb/>
登嚴霜野送子天一端祗承簡書命俯仰豸角冠上陟<lb/>
白雲嶠下冥𤣥壑湍離羣自有託歴險得所安當念反<lb/>
窮巷登朝成慨嘆<lb/>
　　　送令狐岫宰恩陽<lb/>
大雪天地閉羣山夜來晴居家猶苦寒子有千里行行<lb/>
行安得辭荷此蒲璧榮賢豪争追攀飲餞出西京樽酒<lb/>
<pb n="KR4h0140_WYG_189-3a"/>
豈不歡暮春自有程離人起視日僕御促前征逶遲嵗<lb/>
巳窮當造巴子城和風被草木江水日夜清從來知善<lb/>
政離别慰友生<lb/>
　　　送馮著受李廣州署為録事<lb/>
鬱鬱楊柳枝蕭蕭征馬悲送君灞陵㟁糾郡南海湄名<lb/>
在翰墨場羣公正追隨如何從此去千里萬里期大海<lb/>
呑東南横嶺隔地維建邦臨日域温燠御四時百國共<lb/>
臻奏珍竒獻京師富豪虞興戎繩墨不易持州伯荷天<lb/>
<pb n="KR4h0140_WYG_189-3b"/>
寵<hi>一作龍選</hi>還當翊丹墀子為門下生終始豈見遺所願酌<lb/>
貪泉心不為磷緇上將翫國士下以報渴飢<lb/>
　　　送元倉曹歸廣陵<lb/>
官閒得去住告别戀音徽<hi>一作煇</hi>舊國應無業他鄉到是<lb/>
歸楚山明月滿淮甸夜鐘㣲何處孤舟泊遥遥心曲違<lb/>
　　　送唐明府赴溧水<hi>三任縣事</hi>
三為百里宰已過十餘年祗嘆官如舊旋聞邑屢遷魚<lb/>
鹽濵海利薑蔗傍湖田到此安甿俗琴堂又晏然<lb/>
<pb n="KR4h0140_WYG_189-4a"/>
　　　喜於廣陵拜覲家兄奉送發還池州<lb/>
青青連枝樹苒苒久别離客遊廣陵中俱到若有期俯<lb/>
仰叙存殁哀腸發酸悲收情且為歡累日不知飢夙駕<lb/>
多所廹復當還歸池長安三千里嵗晏獨何為南出登<lb/>
閶門驚飈左右吹所别諒非逺要令心不怡<lb/>
　　　送章八元秀才擢第徃上都應制<lb/>
决勝文場戰巳酣行應辟命復才堪旅食不辭遊闕下<lb/>
春衣未換報江南天邉宿鳥生歸思闗外晴山滿夕嵐<lb/>
<pb n="KR4h0140_WYG_189-4b"/>
立馬欲從何處别都門楊柳正毵毵<lb/>
　　　送張侍御祕書江左覲省<lb/>
莫歡都門路歸無駟馬車繡衣猶在箧芸<hi>一作蓬</hi>閣已觀<lb/>
書沃野收紅稻長江釣白魚晨飡亦可薦<hi>一作潔</hi>名利欲<lb/>
何如<lb/>
　　　賦得鼎門送盧耿赴任<lb/>
名因定鼎地門對鑿龍山水北樓臺近城南車馬還稍<lb/>
開芳野静欲掩暮鐘閒去此無嗟屈前賢尚抱闗<lb/>
<pb n="KR4h0140_WYG_189-5a"/>
　　　賦得浮雲起離色送鄭述誠<lb/>
遊子欲言去浮雲那得知偏能見行色自是獨傷離晩<lb/>
帶城遥暗秋生峰尚竒還因朔吹斷疋馬與相隨<lb/>
　　　餞雍聿之潞州謁李中丞<lb/>
鬱鬱雨<hi>一作兩</hi>相遇出門草青青酒酣㧞劍舞慷慨送子<lb/>
行驅馬渉大河日暮懐洛京前登太行路志士亦未平<lb/>
薄遊五府都髙歩振英聲主人才且賢重士百金輕絲<lb/>
竹促飛觴夜醼達晨星娛樂易淹暮諒在執髙情<lb/>
<pb n="KR4h0140_WYG_189-5b"/>
　　　上東門㑹送李幼舉南遊徐方<lb/>
離絃既罷彈罇酒亦已䦨聼我歌一曲南徐在雲端雲<lb/>
端雖云邈行路本非難諸侯皆愛才公子逺結歡濟濟<lb/>
都門宴将去復盤桓令姿何昻昻良馬逺遊冠意氣且<lb/>
為别由來非所嘆<lb/>
　　　送洛陽韓丞東遊<lb/>
仙鳥何飄颻緑衣翠為襟顧我差池羽咬咬懐好音徘<lb/>
徊洛陽中遊戲清川潯神交不在結歡愛自中心駕言<lb/>
<pb n="KR4h0140_WYG_189-6a"/>
忽徂征雲路邈且深朝遊尚同啄夕息當異林出餞宿<lb/>
東郊列筵屬城隂舉酒欲為樂憂懐方<hi>一作何</hi>沈沈<lb/>
　　　送鄭長源<lb/>
少年一相見<hi>一作得</hi>飛轡河洛間歡遊不知罷中路忽言<lb/>
還泠泠鵾絃哀悄悄冬夜閒丈夫雖耿介逺别多苦顔<lb/>
君行拜髙堂速駕難久攀鷄鳴儔侣發朔雪滿河闗須<lb/>
臾在今夕罇酌且循環<lb/>
　　　送李儋<lb/>
<pb n="KR4h0140_WYG_189-6b"/>
别離何從生乃在親愛中反念行路子拂衣自西東日<lb/>
昃不留宴嚴車出崇墉行遊<hi>一作役</hi>非所樂端憂<hi>一作處</hi>道<lb/>
未通<hi>一作豐</hi>春野百卉發清川思無窮芳時坐離散世事<lb/>
誰可同歸當掩重闗黙黙想音容<lb/>
　　　賦得暮雨送李胄<hi>一作渭</hi>
楚江㣲雨裏建業暮鐘時漠漠帆來重冥冥鳥去遲海<lb/>
門深不見浦樹逺含滋相送情無限沾襟比散絲<lb/>
　　　留别洛京親友<lb/>
<pb n="KR4h0140_WYG_189-7a"/>
握手出都門駕言適京師豈不懐舊廬惆悵與子辭麗<lb/>
日坐髙閣清觴醼華池昨遊倐巳過後遇良未知念結<lb/>
路方永嵗隂野無暉單車我當前<hi>一作去</hi>暮雪子獨歸臨<lb/>
流<hi>一云漸遥</hi>一相望零淚忽沾衣<lb/>
　　　賦得沙際路送從叔象<lb/>
獨樹沙邉人跡稀欲行愁逺暮鐘時野泉㡬處侵應盡<lb/>
不遇山僧知問誰<lb/>
　　　送榆次林明府<lb/>
<pb n="KR4h0140_WYG_189-7b"/>
無嗟千里逺亦是宰王畿䇿馬雨中去逄人闗外稀邑<lb/>
傳榆石在路遶晋山㣲别思方蕭索新秋一葉飛<lb/>
　　　雜言送黎六郎<hi>夀陽公之子</hi>
冰壺見底未為清少年如玉有詩名聞話嵩峰多野寺<lb/>
不嫌黄綬向陽城朱門嚴訓朝辭去騎出東郊滿飛絮<lb/>
河南庭下拜府君陽城歸路山氛氲山氛氲長不見釣<lb/>
臺水渌荷巳生少姨廟寒花始徧縣閒吏傲與塵隔移<lb/>
竹疎泉常㟁幘莫言去作折腰官豈似長安折腰客<lb/>
<pb n="KR4h0140_WYG_189-8a"/>
　　　天長寺上方别子西有道<hi>時任京兆府功曹攝髙陵宰别田曹盧康</hi>
　　　<hi>户曹韓質因而有作</hi>
假邑非拙素况乃别伊人聊登釋氏居攜手戀<hi>一作念</hi>兹<lb/>
晨髙曠出塵表逍遥滌心神青山對芳苑列樹遶<hi>一作盈</hi>
通津車馬無時絶行子倦風塵今當遵往路佇立欲何<lb/>
申唯持貞白志以慰心所親<lb/>
　　　送黎六郎赴陽翟少府<lb/>
試吏向嵩陽春山躑躅芳腰垂新綬色衣滿舊芸香喬<lb/>
<pb n="KR4h0140_WYG_189-8b"/>
樹别時緑客程闗外長祗應傳善政日夕慰髙堂<lb/>
　　　送别覃孝亷<lb/>
思親自當去不第未蹉跎家住青山下門前芳草<hi>一作流水</hi>
多秭歸通逺徼巫峡注驚波州舉年年事還期復㡬何<lb/>
　　　送開封盧少府<lb/>
雄籓車馬地作尉有光輝滿席賔常侍<hi>一作待</hi>闐街燭夜<lb/>
歸闗河征斾逺烟樹夕陽微到處無留滯梁園花欲稀<lb/>
　　　送槐廣落第歸揚州<lb/>
<pb n="KR4h0140_WYG_189-9a"/>
下第常稱屈少年心獨輕拜親歸海畔似舅得詩名晩<lb/>
對青山别遥尋芳草行還期應不逺寒露濕蕪城<lb/>
　　　送汾城王主簿<lb/>
少年初帶印汾上又經過芳草歸時徧情人故郡多禁<lb/>
鐘春雨細宫樹野烟和相望東橋别微風起夕波<lb/>
　　　送澠池崔主簿<lb/>
邑帶洛陽道年年應此行當時匹馬客今日縣人迎暮<lb/>
雨投闗郡春風别帝城東西殊不逺朝夕待佳聲<lb/>
<pb n="KR4h0140_WYG_189-9b"/>
　　　送顔司議使蜀訪圖書<lb/>
軺駕一封急<hi>一作傳</hi>蜀門千嶺曛詎分江轉字但見路縁<lb/>
雲山館夜聼雨秋猿獨叫羣無為久留滯聖主待遺文<lb/>
　　　奉送從兄宰晉陵<lb/>
東郊暮草歇千里夏雲生立馬愁将夕看山獨送行依<lb/>
微吳苑樹迢遞晉陵城慰此斷行别邑人多頌聲<lb/>
　　　贈别河南李功曹<hi>宏辭登科拜官</hi>
耿耿抱私戚寥寥獨掩扉臨觴自不飲况與故人違故<lb/>
<pb n="KR4h0140_WYG_189-10a"/>
人方琢磨瓌朗代所稀憲禮更右職文翰灑天機聿<hi>一作</hi>
<hi>朅</hi>來自東山羣彦仰餘輝談笑取髙第綰綬即言歸洛<lb/>
都遊燕地千里及芳菲今朝章臺别楊柳亦依依雲霞<lb/>
未改色山川猶夕暉忽復不相見心思亂霏霏<lb/>
　　　送五經趙隨登科授廣徳尉<lb/>
明經有清秩當在石渠中獨往宣城郡髙齋謁謝公寒<lb/>
原正蕪漫<hi>一作没</hi>夕鳥自西東秋日不堪别淒淒多朔風<lb/>
　　　宴别幼遐與君貺兄弟<lb/>
<pb n="KR4h0140_WYG_189-10b"/>
乖闕<hi>一作闊</hi>意方<hi>一作云</hi>弭安知忽來翔累日重歡宴一旦<lb/>
復離傷置酒慰兹夕秉燭坐華堂契闊未及展晨星出<lb/>
東方征人惨巳辭車馬儼成<hi>一作來</hi>装我懐自無歡原野<lb/>
滿春光<hi>一作芳</hi>羣水含時澤野雉鳴朝陽平生有壮志不<lb/>
覺淚霑裳况自守空宇日夕但徬徨<lb/>
　　　送宣州周録事<lb/>
清時重儒士糾郡屬伊人薄遊長安中始得一交親英<lb/>
豪若雲集餞别塞城闉髙駕臨長路日夕起風塵方念<lb/>
<pb n="KR4h0140_WYG_189-11a"/>
清宵宴巳度芳林春從兹一分手緬邈吳與秦但覩年<lb/>
運駛安知後㑹因唯當存令徳可以解悁勤<lb/>
　　　謝櫟陽令歸西郊贈别諸友生<lb/>
結髪仕<hi>一作事</hi>州縣蹉跎在文墨徒有排雲心何由生羽<lb/>
翼幸遭明盛日萬物䝉生植獨此抱微痾頽然謝斯職<lb/>
<hi>大厯十四年六月二十三日自鄠縣制除櫟陽令以疾辭歸善福精舍七月二十日賦此詩</hi>世道方<lb/>
荏苒郊園思偃息為歡日巳延君子情未極馳觴<hi>一作驅馳</hi>
忽云晏髙論良難測遊歩清都宫迎風嘉樹側晨起西<lb/>
<pb n="KR4h0140_WYG_189-11b"/>
郊道原野分黍稷自樂陶唐人服勤在微力佇君列丹<lb/>
陛出處两為得<lb/>
　　　送端東行<lb/>
世承清白遺<hi>一作世事留清白</hi>躬服古人言從官<hi>一作宦</hi>俱守道<lb/>
歸來共閉門驅車何處去暮雪滿平原<lb/>
　　　送姚孫還河中<hi>孫一作系</hi>
上國旅遊罷故園生事微風塵滿路起行人何處歸留<lb/>
思芳樹飲惜别暮春暉㡬日投闗郡河山對掩扉<lb/>
<pb n="KR4h0140_WYG_189-12a"/>
　　　始除尚書郎别善福精舍<hi>建中二年四月十九日自前櫟陽令除尚</hi>
　　　<hi>書比部員外郎</hi>
簡略非世噐委身同草木逍遥精舍居飲酒自為足累<lb/>
日曽一櫛對書常懶讀社臘㑹髙年山川恣遊矚明世<lb/>
方選士中朝懸美禄除書忽到門冠帶便拘束愧忝郎<lb/>
署跡謬䝉君子録俯仰垂華纓飄颻翔輕轂行将親愛<lb/>
别戀此西澗曲逺峰明夕川夏雨生衆緑迅風飄野路<lb/>
<hi>一作吹往路</hi>廻首不遑宿明晨下烟閣白雲在幽谷<lb/>
<pb n="KR4h0140_WYG_189-12b"/>
　　　送常侍御却使西蕃<lb/>
歸奏聖朝行萬里却銜天詔報蕃臣本是諸生守文墨<lb/>
今將匹馬静烟塵旅宿闗河逄暮雨春耕亭鄣識遺民<lb/>
此去多應收故地寧辭沙塞往來頻<lb/>
　　　送郗詹事<lb/>
聖朝列羣彦穆穆佐休明君子獨知止懸車守國程忠<lb/>
良信舊徳文學播英聲既獲天爵美况將齒位并書奏<lb/>
䝉省察命駕乃東征皇恩賜印綬歸為田里榮朝野同<lb/>
<pb n="KR4h0140_WYG_189-13a"/>
稱歎園綺鬱齊名長衢軒葢集飲餞出西京時屬春陽<lb/>
節草木巳含英洛川當盛宴斯焉為逹生<lb/>
　　　送蘇評事<lb/>
季弟仕譙都元兄坐蘭省言訪始忻忻念離當耿耿嵯<lb/>
峨夏雲起迢遰山川永登髙望去塵紛思終難整<hi>一作罄</hi>
　　　送李侍御益赴幽州幕<lb/>
二十揮篇翰三十窮典墳辟書五府至名為四海聞始<lb/>
從車騎幕今赴嫖姚軍契闊晩相遇草慼遽離羣悠悠<lb/>
<pb n="KR4h0140_WYG_189-13b"/>
行子逺眇眇川途分登髙望燕代日夕生夏雲司徒擁<lb/>
精甲誓將除國氛儒生幸持斧可以佐功勲無言羽書<lb/>
急坐闕相思文<lb/>
　　　自尚書郎出為滁州刺史<hi>留别朋友兼示諸弟</hi>
少年不逺仕秉笏東西京中嵗守淮郡奉命乃征行素<lb/>
慙省閣姿况黍符竹榮効愚方此始顧私豈獲幷徘徊<lb/>
親交戀愴悢昆友情日暮風雪起我去子還城登塗建<lb/>
隼旟勒駕望承明雲臺煥中天龍闕鬱上征晨興奉早<lb/>
<pb n="KR4h0140_WYG_189-14a"/>
朝玉露霑華纓一朝從此去服膺理庶甿皇恩儻嵗月<lb/>
歸復厠羣英<lb/>
　　　送元錫楊凌<lb/>
荒林翳山郭積水成秋晦端居意自違况别親與愛歡<lb/>
筵慊未足離燈悄巳對還當掩郡閣佇君方此㑹<lb/>
　　　送楊氏女<lb/>
永日方慼慼出門復悠悠女子今有行大江泝輕舟爾<lb/>
輩况無恃撫念益慈柔幼為長所育<hi>幼女為楊氏所撫育</hi>两别泣<lb/>
<pb n="KR4h0140_WYG_189-14b"/>
不休對此結中腸義往難復留自小闕内訓<hi>言卑無恃</hi>事姑<lb/>
貽我憂賴兹託令門仁恤庶無尤貧儉誠所尚資從豈<lb/>
待<hi>一作在</hi>周孝恭遵婦道容止順其猷别離在今晨見爾<lb/>
當何秋居閒始自遣臨感忽難收歸來視幼女零淚縁<lb/>
纓流<lb/>
　　　送中弟<hi>一作送崔肅懿</hi>
秋風<hi>一作氣</hi>入疎户離人起晨朝山郡多風雨西樓更蕭<lb/>
條嗟予淮海老送子闗河遥同來不同去沈憂寧復消<lb/>
<pb n="KR4h0140_WYG_189-15a"/>
　　　寄别李儋<lb/>
首戴惠文冠心有决勝籌翩翩四五騎結束向幷州名<lb/>
在相公幕<hi>一作府</hi>丘山恩未酬妻子不及顧親友安得留<lb/>
宿昔同文翰交分共綢繆忽枉别離札涕淚一交流逺<lb/>
郡卧殘疾<hi>一作雨</hi>凉氣滿西樓想子臨長路時當淮海秋<lb/>
　　　送倉部蕭員外院長存<lb/>
襆被蹉跎老江國情人邂逅此相逄不隨鴛鷺朝天去<lb/>
遥想蓬萊臺閣重<lb/>
<pb n="KR4h0140_WYG_189-15b"/>
　　　送王校書<lb/>
同宿髙齋換時節共看移石復栽杉送君江浦已惆悵<lb/>
更上西樓看逺帆<lb/>
　　　送丘員外還山<lb/>
長棲白雲表蹔訪髙齋宿還辭郡邑諠歸泛松江渌結<lb/>
茅隠蒼嶺伐薪響深谷同是山中人不知往來躅靈芝<lb/>
非庭草遼鶴委<hi>一作匪</hi>池鶩終當署里門一表髙陽族<lb/>
　　　重送丘二十二還臨平山居<lb/>
<pb n="KR4h0140_WYG_189-16a"/>
嵗中始再覯方來又解攜纔留野艇語已憶故山棲幽<lb/>
澗人夜汲深林鳥長啼還持郡齋酒慰子<hi>一作此</hi>霜露淒<lb/>
　　　送鄭端公弟移院常州<lb/>
時瞻憲臣重禮為内兄全公程儻見責私愛信不愆况<lb/>
昔陪朝列今兹俱海壖清觴方對酌<hi>一作笑燕</hi>天書忽告遷<lb/>
豈徒咫尺地使我心思綿應當自此始歸拜雲臺前<lb/>
　　　送房杭州<hi>孺復</hi>
専城未四十暫謫豈蹉跎風雨吳門夜惻愴别情多<lb/>
<pb n="KR4h0140_WYG_189-16b"/>
　　　送陸侍御還越<lb/>
居籓久不樂遇子聊一欣英聲頗籍甚交辟廼時珍繡<lb/>
衣過舊里驄馬輝四隣<hi>一作輝光輝四隣</hi>敬恭尊郡守牋簡具<lb/>
州民謬忝誠所愧思懐方見申置榻宿清夜加籩醼良<lb/>
辰遵塗還盛府行舫遶長津自有賢方伯得此文翰賔<lb/>
　　　聼江笛送陸侍御<hi>同丘員外賦題</hi>
逺聼江上笛臨觴一送君還愁獨宿夜更向郡齋聞<lb/>
　　　送丘員外歸山居<lb/>
<pb n="KR4h0140_WYG_189-17a"/>
郡閣始嘉宴青山憶舊居為君量革履且願住藍轝<lb/>
　　　送崔叔清遊越<lb/>
忘兹適越意愛我郡齋幽野情豈好謁詩興一相留逺<lb/>
水帶寒樹閶門望去舟方伯憐文士無為成滯遊<lb/>
　　　送雲陽鄒儒立少府侍奉還京師<lb/>
建中即藩守天寳為侍臣厯觀两都士多閲諸侯人鄒<lb/>
生乃後來英俊亦罕倫為文頗瓌麗禀度自貞醇甲科<lb/>
推令名延閣播芳塵再命趨王畿請告奉慈親一鍾信<lb/>
<pb n="KR4h0140_WYG_189-17b"/>
榮禄可以展歡欣昆弟俱時秀長衢當自伸聊從郡閣<lb/>
暇美此時景新方將極娛宴已復及離晨<hi>一云蕪後乃離辰一作燕</hi>
<hi>後</hi>省署慙再入江海綿十春今日閶門路握手子歸秦<lb/>
　　　送豆盧䇿秀才<lb/>
嵗交冰未<hi>一作始又作水</hi>泮地卑海氣昏子有京師遊始發吳<lb/>
閶門新黄含逺林㣲緑生陳根詩人感時節行道當憂<lb/>
煩古來濩落者俱不事田園文如金石韻豈乏知音言<lb/>
方辭郡齋榻為<hi>一作巳</hi>酌離亭罇無為倦羈旅一去髙飛<lb/>
<pb n="KR4h0140_WYG_189-18a"/>
翻<lb/>
　　　送王卿<lb/>
别酌春林啼鳥稀雙旌背日晩風吹却憶囘來花已盡<lb/>
東郊立馬望城池<lb/>
　　　送劉評事<lb/>
聲華滿京洛藻翰發陽春未遂鵷鴻舉尚為江海賔呉<lb/>
中髙宴罷西上一遊秦已想函闗道遊子冐風塵籠禽<lb/>
羡歸翼逺守懐交親况復嵗云暮凛凛冰霜辰旭霽開<lb/>
<pb n="KR4h0140_WYG_189-18b"/>
郡閣寵餞集文人洞庭摘朱實松江獻白鱗丈夫豈恨<lb/>
别一酌且歡忻<lb/>
　　　送雷監赴闕庭<lb/>
才大無不僃出入為時須雄藩精理行祕府擢文儒詔<lb/>
書忽巳至焉得久踟蹰方舟趂朝謁觀者盈路衢廣筵<lb/>
列衆賔送爵無停迂攀餞誠愴恨<hi>一作悴</hi>賀榮且歡娛長<lb/>
陪柏梁宴日向丹墀趨時方重右職蹉跎獨海隅<lb/>
　　　送秦系赴潤州<lb/>
<pb n="KR4h0140_WYG_189-19a"/>
　近作新婚鑷白髯長懐舊卷映藍衫更欲携君虎丘寺<lb/>
　不知方伯望征帆<lb/>
　　　　送孫徴赴雲中<lb/>
　黄驄少年舞雙㦸目視傍人皆辟易百戰曽誇隴上兒<lb/>
　一身復作雲中客寒風動地氣蒼芒横吹先悲出塞長<lb/>
　敲石軍中傳夜火斧冰河畔汲朝漿前鋒直指隂山外<lb/>
　虜騎紛紛翦應碎匈奴破盡看君歸金印酬功如斗大<lb/>
　<lb/>
<pb n="KR4h0140_WYG_189-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻一百八十九<lb/>
</p>
<p>
</p>
  </div>
</body>
</text>
</TEI>
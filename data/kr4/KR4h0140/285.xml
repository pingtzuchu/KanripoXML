<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_285-1a"/>
　欽定四庫全書<lb/>
御定全唐詩巻二百八十五<lb/>
　　李端<lb/>
　　　　闗山月<lb/>
　露濕月蒼蒼闗頭榆葉黄廻輪照海逺分彩上樓長水<lb/>
　凍頻移幕兵疲數望鄉只應城影外萬里共胡霜<lb/>
　　　　度闗山<lb/>
　雁塞日初晴狐<hi>一作孤</hi>闗雪復<hi>一作/覆雪</hi>平危樓<hi>一作竿</hi>緣廣漠<lb/>
<pb n="KR4h0140_WYG_285-1b"/>
　古竇傍長城拂劍金星出彎弧玉羽鳴<hi>一作輕</hi>誰知係虜<lb/>
　者賈誼是書生<hi>洪邁取前四句為絶句</hi>
　　　　巫山髙<hi>一作巫山髙和皇甫拾遺</hi>
　巫山十二峯<hi>一作重</hi>皆在碧虚中廻合雲藏月<hi>一作日</hi>霏微<lb/>
　雨帶風猿聲寒過澗<hi>一作度水</hi>樹色暮連空愁向髙唐望清<lb/>
　秋見楚宫<lb/>
　　　　雨雪曲<lb/>
　天山一丈雪雜雨夜霏霏濕馬胡歌亂經烽漢火微丁<lb/>
<pb n="KR4h0140_WYG_285-2a"/>
零蘇武别<hi>一作住</hi>疎勒范羌歸若看<hi>一作/着</hi>闗頭下<hi>一作過</hi>長<lb/>
榆葉定稀<lb/>
　　　春遊樂<lb/>
柘彈連錢馬銀鉤妥<hi>一作倭</hi>墮鬟摘桑春陌上踏草夕陽<lb/>
間意合辭先露心誠貌却閒明朝若相憶雲雨出巫山<lb/>
　　　山下泉<lb/>
碧水暎丹霞濺濺度淺沙暗通山下草流出洞中花淨<lb/>
色和雲落喧聲遶石斜眀朝更尋去應到阮<hi>一作劉</hi>郎家<lb/>
<pb n="KR4h0140_WYG_285-2b"/>
　　　送客赴洪州<hi>一作送鄭侍御</hi>
草色隨驄馬悠悠共出秦水傳雲夢曉山接洞庭春帆<lb/>
影連三峽猿聲在四鄰青門一分手難見杜陵人<lb/>
　　　與鄭錫遊春<lb/>
東門垂柳長迴首獨心傷日煖臨芳草天晴憶故鄉暎<lb/>
花鸎上下過水蝶飛揚借問同行客今朝淚幾行<lb/>
　　　送友人<hi>一作送友人南遊</hi>
聞說湘川路年年古木<hi>一作弔古</hi>多猿啼巫峽夜月照洞庭<lb/>
<pb n="KR4h0140_WYG_285-3a"/>
波窮海人還去孤城雁與過青山不同賞<hi>一作不可到</hi>來往<lb/>
自蹉跎<lb/>
　　　題從叔沆林園<lb/>
阮宅閒園暮窗中見樹隂樵歌依逺草僧語過長林鳥<lb/>
哢<hi>一作上</hi>花間曲<hi>一作井</hi>人彈竹裏琴自嫌身未老已有住<lb/>
山心<lb/>
　　　送少微上人入<hi>一作遊</hi>蜀<lb/>
削髪本求道何方不是歸松風開法席<hi>一作逕</hi>江<hi>一作蓮</hi>月<lb/>
<pb n="KR4h0140_WYG_285-3b"/>
濯禪衣飛閣蟬鳴早漫天客過稀戴顒常執筆不覺此<lb/>
身非<lb/>
　　　雨後遊輞川<lb/>
驟雨歸山盡頽陽入輞川㸔虹登晚墅踏石過春泉紫<lb/>
葛藏仙井黄花出野田自知無路去廻歩就人煙<lb/>
　　　同皇甫侍御題惟一上人房<lb/>
焚香居一室盡日見空林得道輕年暮安禪愛夜深東<lb/>
西皆是夢存没豈闗心唯羡諸童子持經在竹隂<lb/>
<pb n="KR4h0140_WYG_285-4a"/>
　　　同苗<hi>一作裵</hi>員外宿薦福寺僧舎<lb/>
潘安秋興動凉夜宿僧房倚杕雲離月垂簾竹有霜迴<lb/>
風生<hi>一作吹</hi>逺逕落葉颯長廊一與交親㑹空貽别後傷<lb/>
　　　送客往<hi>一作赴</hi>湘江<lb/>
識君年已老孤棹向瀟湘素髪臨髙鏡清晨入逺鄉三<lb/>
山分夏口五兩映涔陽更逐巴東<hi>一作江</hi>客南行淚幾行<lb/>
　　　送友人遊蜀<lb/>
嘉陵天氣好百里見雙流㠶影緣巴字<hi>一作寺</hi>鐘聲出漢<lb/>
<pb n="KR4h0140_WYG_285-4b"/>
州緑原春草晩青木暮猿愁本是風流地遊人易白頭<lb/>
　　　送友人遊江東<lb/>
江上花開盡南行見杪<hi>一作少見</hi>春鳥聲悲古木雲影入通<lb/>
津返景斜連草迴潮暗動蘋謝公今在郡應喜得詩人<lb/>
　　　送樂平苗明府得家字<lb/>
本自求彭澤誰云道里賖山從石<hi>一作古</hi>壁斷江向弋陽<lb/>
斜暮<hi>一作草</hi>色隨楓樹隂雲暗荻花諸侯舊調鼎應重宰<lb/>
臣家<lb/>
<pb n="KR4h0140_WYG_285-5a"/>
　　　過宋州<lb/>
睢陽陷虜日外絶救兵來世亂忠臣死時清明主哀荒<lb/>
郊春草徧故壘野花開欲為将軍哭東流水不廻<lb/>
　　　茂陵山行陪韋金部<hi>一作招金部韋員外</hi>
宿雨朝來歇空山秋氣清盤雲雙鶴下隔水一蟬鳴古<lb/>
道黄花落平蕪赤燒生茂陵雖有病猶得伴君行<lb/>
　　　江上逢司空曙<hi>一作岳陽逢司空文明得闗中書</hi>
共爾<hi>一作有</hi>髫年故相逢萬里餘新春兩行淚故<hi>一作舊</hi>國<lb/>
<pb n="KR4h0140_WYG_285-5b"/>
一封書夏口帆初落<hi>一作泊</hi>涔<hi>一作潯/一作衡</hi>陽雁正<hi>一作巳</hi>疎唯<lb/>
當執杯酒暫食漢江魚<hi>襄陽耆舊傳漢水中有魚甚美</hi>
　　　逢王泌自東京至<lb/>
逢君自鄉至雪涕問田園幾處生喬木誰家在舊村山<lb/>
峰横二室水色映千門愁見游從處如今花正緐<lb/>
　　　山中期吉中孚<lb/>
行人路不同花落到山中水暗蒹葭霧月明楊柳風年<lb/>
華驚已擲志業颯然空何必龍鍾後方期事逺公<lb/>
<pb n="KR4h0140_WYG_285-6a"/>
　　　酬前大理寺評事張芬<lb/>
君家舊林壑寄在亂峰西近日春雲滿相思路亦迷聞<lb/>
鐘投野寺待月過前溪悵望成幽夢依依識故蹊<lb/>
　　　賦得山泉送房造<lb/>
泉水山邊去髙人月下㸔潤松秋色淨落澗夜聲寒委<lb/>
曲穿深竹潺湲過逺<hi>一作淺</hi>灘聖朝無隠者早晩罷漁竿<lb/>
　　　宿興善寺後堂池<hi>一本無堂字</hi>
草堂髙樹下月向後池生野客如<hi>一作同</hi>僧靜<hi>一作坐</hi>新荷<lb/>
<pb n="KR4h0140_WYG_285-6b"/>
共水平錦鱗沉不食繡羽亂相鳴即事思江海誰能萬<lb/>
里行<lb/>
　　　憶皎然上人<lb/>
未得從師去人間萬事勞雲門不可見山木己應髙向<lb/>
日開柴户驚秋問敝袍何由宿峰頂窗裏望波濤<lb/>
　　　贈衡岳隠禪師<lb/>
舊住衡州寺隨縁偶北來夜禪<hi>一作寒</hi>山雪下朝汲竹門<lb/>
開半偈傳初<hi>一作空皆</hi>盡羣生意未廻唯當與樵者杖錫入<lb/>
<pb n="KR4h0140_WYG_285-7a"/>
天台<lb/>
　　　雲陽觀<hi>一作宿華陽洞</hi>寄袁稠<hi>一作元陽觀寄元稱</hi>
花洞晚隂隂<hi>一作滿沉沉</hi>仙壇隔杏林潄泉春谷冷𢷬藥夜<lb/>
窗深石上開仙酌松間對玉琴戴家溪北住雪後去相<lb/>
尋<lb/>
　　　晚遊東田寄司空曙<lb/>
暮來思逺客獨立在東田片雨<hi>一作影</hi>無妨景<hi>一作雨</hi>殘虹<lb/>
不映天別愁逢夏果歸興入秋蟬莫作隳官意陶潛<hi>一作</hi>
<pb n="KR4h0140_WYG_285-7b"/>
<hi>公</hi>未必賢<lb/>
　　　題崔端公園林<lb/>
上士愛清輝開門向翠微抱琴㸔鶴去枕石待雲歸野<lb/>
坐苔生席髙眠竹挂衣舊山東望逺惆悵暮花飛<lb/>
　　　早春雪夜寄盧綸兼呈秘書元丞<lb/>
聞君隨謝朓春夜宿前川<hi>一作山前</hi>㸔竹雲垂地<hi>一作嶺</hi>尋僧<lb/>
月滿田<hi>一作雪滿船</hi>熊寒方入樹魚樂稍離船獨夜羇愁客<lb/>
惟知惜故<hi>一作暮</hi>年<lb/>
<pb n="KR4h0140_WYG_285-8a"/>
　　　早春夜集耿拾遺宅<lb/>
如何逋客㑹忽在侍臣家新草猶停雪寒梅未放花銜<lb/>
杯雞欲唱逗月雁應斜年齒俱憔悴誰堪故國賖<lb/>
　　　元丞宅送胡濬及第東歸覲省<lb/>
登龍兼折桂歸去當<hi>一作賞</hi>髙車<hi>一作居</hi>舊楚楓猶在前隋<lb/>
柳已疎月中逢海客浪裏得鄉書見說江邊住知君不<lb/>
厭魚<lb/>
　　　送魏廣下第歸揚州寜親<lb/>
<pb n="KR4h0140_WYG_285-8b"/>
遊宦今空返浮淮一雁秋白雲隂澤國青草遶揚州調<lb/>
膳過花下張筵到水頭崑山仍有玉嵗晏莫淹㽜<lb/>
　　　歸山與酒徒<hi>一作友人</hi>別<lb/>
野客本無事此來非有求煩君徴樂餞<hi>一作藥送</hi>未免憶山<lb/>
愁紅燭侵明月青娥促白頭童心久已盡豈為豔歌畱<lb/>
　　　冬夜寄韓<hi>一作韋</hi>弇<hi>一作秋夜寄司空文眀</hi>
獨坐知霜下開門見木衰壮應隨日去老豈與人期廢<lb/>
井蟲鳴早隂階菊發遲興來空憶戴不似剡溪時<lb/>
<pb n="KR4h0140_WYG_285-9a"/>
　　　聞吉道士還俗因而有贈<lb/>
聞有華陽客儒裳謁紫微舊山連藥賣孤鶴帶雲歸柳<lb/>
市名猶在桃源夢巳稀還鄉見鷗鳥應愧背船飛<lb/>
　　　韋員外東齋㸔花<lb/>
入花凡幾歩此樹獨相<hi>一作将</hi>留發豔紅枝合垂煙緑水<lb/>
幽併開偏覺好未落已成<hi>一作看</hi>愁一到芳菲下空招<hi>一作</hi>
<hi>貽</hi>兩鬢秋<lb/>
　　　邊頭作<lb/>
<pb n="KR4h0140_WYG_285-9b"/>
邠郊泉脉動落日上城樓羊馬水草足羌胡帳幕稠射<lb/>
鵰過海岸傳<hi>一作殘</hi>箭怯<hi>一作脅</hi>邊州何事歸朝将今年又<lb/>
拜侯<lb/>
　　　宿深上人院聽逺泉<lb/>
泉聲冝逺聽入夜對支公斷續來方盡潺湲咽又通何<lb/>
年出石下幾里在山中君<hi>一作若</hi>問窮源處禪心與此同<lb/>
　　　茂陵村行贈何兆<lb/>
春天黄鳥囀野逕白雲閒解帶依芳草支頤想故山人<lb/>
<pb n="KR4h0140_WYG_285-10a"/>
行九州路樹老五陵間誰道臨卭逺相如自憶還<lb/>
　　　送友人還洛<lb/>
去國渡闗河蟬鳴古樹多平原正超忽行子復蹉跎去<lb/>
事不可想舊遊難再過何當嵩岳下相見在煙蘿<lb/>
　　　送戴徴士還山<lb/>
柔桑錦臆雉相送到煙霞獨隠空山裏閒門幾樹花草<lb/>
生楊柳岸鳥囀竹林家不是謀生拙無為末路賖<hi>一作肥遯</hi>
<hi>超然逝優游興味賖</hi>
<pb n="KR4h0140_WYG_285-10b"/>
　　　秋日旅舍别司空文明<lb/>
涼風颯窮巷秋思滿髙<hi>一作同</hi>雲吏隠俱不就此心仍别<lb/>
君素懐宗淡泊羇旅念功勲轉憶西林寺江聲月下聞<lb/>
　　　旅舍對雪贈考功王員外<lb/>
楊花驚滿路麫市忽狂風驟下揺蘭葉輕飛集竹叢欲<lb/>
将瓊樹比不共玉人同獨望徽之棹青山在雪中<lb/>
　　　送丁少府往唐上<lb/>
因君灞陵别故國一廻㸔共食田文飯先之梅福官江<lb/>
<pb n="KR4h0140_WYG_285-11a"/>
風轉<hi>一作薄</hi>日暮山月滿潮寒不得同舟望淹畱嵗月䦨<lb/>
　　　贈李龜年<lb/>
青春事漢主白首入秦城遍識才人字<hi>一作時人號</hi>多知舊<lb/>
曲名風流隨故事語笑合新聲獨有垂楊樹偏傷日暮<lb/>
情<lb/>
　　　送郭補闕歸江陽<lb/>
東門春尚淺楊柳未成隂雁影愁斜日鸎聲怨故林隋<lb/>
宫江上逺梁苑雪中深獨有懐歸客難為欲別心<lb/>
<pb n="KR4h0140_WYG_285-11b"/>
　　　早春㑹王逵主人得蓬字<lb/>
今年華鬢色半在故人中欲寫無窮恨先期一醉同緑<lb/>
叢猶覆雪紅蕚已凋風莫負歸山契君㸔陌上蓬<lb/>
　　　宿山寺思歸<lb/>
僧房秋雨歇愁臥夜更深欹枕聞鴻雁廻燈見竹林歸<lb/>
螢入草盡落月映窗沉拭淚無人覺長謡向壁隂<lb/>
　　　送客赴江陵寄郢州郎士元<lb/>
露下晩蟬愁詩人舊怨秋沅湘莫畱滯宛洛好遨遊飲<lb/>
<pb n="KR4h0140_WYG_285-12a"/>
馬逢黄菊離家值白頭竟陵明月夜為上庾公樓<lb/>
　　　送客賦得巴江夜猿<lb/>
巴水天邊路啼猿傷客情遲遲雲外盡杳杳樹中生殘<lb/>
月暗将落空霜寒欲明楚人皆掩淚聞到第三聲<lb/>
　　　秋日憶暕上人<lb/>
一從持鉢別更未到人間好靜居貧寺遺名棄近山雨<lb/>
前縫百衲葉下閉重闗若便潯陽去須将舊客還<lb/>
　　　寄上舍人叔<lb/>
<pb n="KR4h0140_WYG_285-12b"/>
車馬朝初下㸔山憶獨尋㑹知逢水盡且愛入雲深殘<lb/>
雨開斜日新蟬發迥林阮咸雖别巷遥識此時心<lb/>
　　　送古之奇赴安西幕<lb/>
疇昔十年兄相逢五校營今宵舉杯酒隴月見軍城堠<lb/>
火經隂絶邊人接曉行殷勤送書記强虜幾時平<lb/>
　　　送張芬歸江東兼寄柳中庸<lb/>
乆是天涯客偏傷落木時如何故國見更欲異鄉期鳥<lb/>
暮東西急波寒上下遲空将滿眼淚千里怨相思<lb/>
<pb n="KR4h0140_WYG_285-13a"/>
　　　送丘丹歸江東<lb/>
故山霜落久才子憶荆扉旅舍尋人别秋風逐雁歸夢<lb/>
愁楓葉盡醉惜菊花稀肻學求名者經年未拂衣<lb/>
　　　臥病寄苗員外<lb/>
故人初未貴相見得淹留一自朝天去因成計日遊月<lb/>
明應獨醉葉下肻同愁因恨劉楨病空園臥見秋<lb/>
　　　送楊臯擢第歸江東<hi>一作送表文楊暭</hi>
隋堤望楚國江上一歸人緑氣千檣暮青風萬里春試<lb/>
<pb n="KR4h0140_WYG_285-13b"/>
才初得桂泊渚肻傷蘋拜手終悽愴恭承中外親<lb/>
　　　題鄭少府林園<lb/>
謝家今日晩<hi>一作暖</hi>詞客願抽毫櫪馬方廻影池鵝正理<lb/>
毛竹筒傳水逺麈尾坐僧髙獨有宗雷賤過君著<hi>一作㸔</hi>
敝𫀆<lb/>
　　　送吉中孚拜官歸業<lb/>
南入華陽洞無人古樹寒吟詩開舊帙帶綬上荒壇因<lb/>
病求歸易霑恩更隐難孟宗應獻鮓家近守漁官<lb/>
<pb n="KR4h0140_WYG_285-14a"/>
　　　送楊少府赴陽翟<hi>即舍人之弟</hi>
冠帶仁兄後光輝夀母前陸雲還入洛潘岳更張筵井<lb/>
邑嵩山對園林潁水連東人欲相送旅舍已潸然<lb/>
　　　慈恩寺暕上人房招耿拾遺<lb/>
悠然對惠逺共結故山期汲井樹隂下閉門亭午時地<lb/>
閒花落厚石淺水流遲願與神仙客同來事本師<lb/>
　　　宿山寺雪夜寄吉中孚<lb/>
獨愛僧房竹春來長到池雲遮皆晃朗雪壓半低垂不<lb/>
<pb n="KR4h0140_WYG_285-14b"/>
見侵山葉空聞拂地枝鄙夫今夜興唯有子猷知<lb/>
　　　贈趙神童<lb/>
聖朝殊漢令才子少登科每見先鳴早常驚後進多獨<lb/>
居方寂寞相對覺蹉跎不是通家舊頻勞文舉過<lb/>
　　　宿雲際寺贈深上人<lb/>
暫别青藍寺今來髪欲斑獨眠孤燭下風雨在前山壊<lb/>
宅終須去空門不易還支公有方便一願啓𤣥闗<lb/>
　　　送從兄赴洪州别駕兄善琴<lb/>
<pb n="KR4h0140_WYG_285-15a"/>
援琴兼愛竹遥夜在湘沅鶴舞月将下烏啼霜正緐亂<lb/>
流喧橘岸飛雪暗荆門佐郡無辭屈其如相府恩<lb/>
　　　山中期張芬不至<lb/>
石<hi>一作古</hi>堤春草碧雙燕向西飛悵望雲天暮佳人何處<lb/>
歸藥欄蟲網遍苔井水痕稀誰道嵇康嬾山中自掩扉<lb/>
　　　寄暢當<lb/>
麥秀草芊芊幽人好晝眠雲霞生嶺上猿鳥下牀前顔<lb/>
子方敦行支郎乆住禪中林輕暫别約畧已經年<lb/>
<pb n="KR4h0140_WYG_285-15b"/>
　　　送義興元少府<lb/>
逢君惠連第<hi>一作弟</hi>初命更光輝已得羣公祖終妨太傅<lb/>
譏路長人反顧草斷鷰廻飛本是江南客還同衣錦歸<lb/>
　　　臥病别鄭錫<lb/>
病來喜無事多臥竹林間此日一相見明朝還掩闗幽<lb/>
人愛<hi>一作怨</hi>芳草志士惜頺顔嵗宴不我棄期君在故山<lb/>
　　　書志贈暢當<hi>并序</hi>
　　余少尚神仙且未能去友人暢當以禪門見導余<lb/>
<pb n="KR4h0140_WYG_285-16a"/>
　　心知必是未得其門因寄詩以咨焉<lb/>
少喜<hi>一作嘉</hi>神仙術未去已蹉跎壮志一為累浮生事漸<lb/>
多衰顔不相識嵗暮定相過請問宗居士君其奈老何<lb/>
　　　送諸暨裵少府<hi>公先人元相公判官</hi>
山公訪嵇紹趙武見韓侯事去恩猶在名成淚却流一<lb/>
官同北去千里赴南州才子清風後無貽相府憂<lb/>
　　　送鄭宥入蜀迎覲<lb/>
寧親西陟險君去異王陽在世誰非客還家即是鄉劍<lb/>
<pb n="KR4h0140_WYG_285-16b"/>
門千轉盡<hi>大劍山即劍門也</hi>巴水一支長<hi>嘉陵江潼江小劍水皆巴水也</hi>請語<lb/>
愁猿道無煩促淚行<lb/>
　　　送耿拾遺湋使江南括圗書<lb/>
驅傳草連天囘風滿樹蟬将過夫子宅前<hi>一作亦</hi>問孝亷<lb/>
船漢使収三篋周詩採百篇別來将<hi>一作君終</hi>有淚不是怨<lb/>
流年<lb/>
　　　送王少府遊河南<lb/>
馬卿方失意東去謁諸侯過宋人應少遊梁客獨愁鳥<lb/>
<pb n="KR4h0140_WYG_285-17a"/>
翻千室暮蟬急兩河秋僕本無媒者因君淚亦流<lb/>
　　　送別駕赴晉陵即舍人叔之兄<lb/>
諸宗稱叔父從子亦光輝謝朓中書直王祥別乗歸江<lb/>
帆衝雨上海樹隔潮微南阮貧無酒唯将淚濕衣<lb/>
　　　臥病寄閻寀<lb/>
病中貪好景强歩出幽居紫葛垂山徑黄花繞野渠荒<lb/>
林飛老鶴敗堰過遊魚縱憶同年友無人可寄書<lb/>
　　　晩夏聞蟬寄<hi>一本有戴字</hi>廣文<hi>一作郎士元詩</hi>
<pb n="KR4h0140_WYG_285-17b"/>
昨日鶯囀聲<hi>一作始聞鶯</hi>今朝蟬忽<hi>一作又</hi>鳴朱顔向華髪定<lb/>
是幾年程故國白雲逺閒居青草生因垂數行淚書報<lb/>
<hi>一作寄</hi>十年兄<lb/>
　　　歸山居寄錢起<lb/>
悵望青山下囘頭淚滿巾故鄉多古樹落日少行人髪<lb/>
鬢将囘色簪纓未到身誰知武陵路亦有漢家臣<lb/>
　　　曉發𤓰州<lb/>
曉發悲行客停橈獨未前寒江半有月野戍漸無煙棹<lb/>
<pb n="KR4h0140_WYG_285-18a"/>
唱臨髙岸鴻嘶發逺田誰知避徒御對酒一潸然<lb/>
　　　江上喜逢司空文明<lb/>
秦人江上見握手淚沾巾落日見秋草暮年逢故人非<lb/>
夫長作客多病淺謀身臺閣舊親友誰曽見苦辛<lb/>
　　　同苗發慈恩寺避暑<lb/>
追凉尋寳刹畏日望璇題臥草同鴛侣臨池似虎溪樹<lb/>
閒人跡外山晚鳥行西若問無心法蓮花隔淤泥<lb/>
　　　送潘述宏詞下第歸江外<hi>第七句缺二字</hi>
<pb n="KR4h0140_WYG_285-18b"/>
唱髙人不和此去淚難收上國經年住長江滿目流奕<lb/>
棊知勝偶射䇿請焚舟應是田<hi>一作由</hi>　　𤣥成許爾遊<lb/>
　　　送張少府赴夏縣<lb/>
雖為州縣職還欲抱琴過樹古聞風早山枯見雪多雞<lb/>
聲連綘市馬色傍黄河太守新臨郡還逢五袴歌<lb/>
　　　酬秘書元丞郊園臥疾見寄<lb/>
聞說漳濵臥題詩怨嵗華求醫主髙手報疾到貧家撒<lb/>
枕銷行蟻移杯失畵蛇明朝九衢上應見玉人車<lb/>
<pb n="KR4h0140_WYG_285-19a"/>
　　　送成都韋丞還蜀<lb/>
蜀門雲樹合髙棧有猿愁驅傳加新命之官向舊遊晨<lb/>
装逢酒雨夜夢見刀州逺别長相憶當年莫滯畱<lb/>
　　　晚秋旅舍寄苖員外<lb/>
爭途苦不前貧病遂連牽向暮同行客當秋獨長年晩<lb/>
花唯有菊寒葉已無蟬吏部逢今日還應甕下眠<lb/>
　　　送惟良上人歸潤州<lb/>
擬詩偏不類又送上人歸寄世同髙鶴尋仙稱<hi>一作山補</hi>壊<lb/>
<pb n="KR4h0140_WYG_285-19b"/>
衣雨行江草短露坐海帆稀正被空門縛臨岐乞解圍<lb/>
　　　送何兆下第還蜀<lb/>
重江不可渉孤客莫晨装髙<hi>一作古</hi>木莎城小<hi>一作下</hi>殘星<lb/>
<hi>一作霞</hi>棧道長褭猿楓子落過<hi>一作送</hi>雨荔枝香勸爾成都<lb/>
住文翁有草<hi>一作學</hi>堂<hi>一作舊房</hi>
　　　送友人宰湘隂<lb/>
從宦舟行逺浮湘又入閩蒹葭無朔雁檉栝有蠻神傳<lb/>
吏閒調象山精暗訟人唯須千樹橘暫救李衡貧<lb/>
<pb n="KR4h0140_WYG_285-20a"/>
　　　送元晟歸江東舊居<lb/>
澤國舟車接闗門雨雪乖春天行故楚夜月下清淮講<lb/>
易居山寺論詩到郡齋蔣家人暫别三路草連堦<lb/>
　　　送黎少府赴陽翟<lb/>
詩禮稱才子神仙是丈人玉山那惜醉金谷已無春白<lb/>
馬如風疾青袍奪草新不嫌鳴吠客願用百年身<lb/>
　　　送夏侯審遊蜀<lb/>
西望煙綿樹愁君上蜀時同林息商客隔棧見罛師石<lb/>
<pb n="KR4h0140_WYG_285-20b"/>
滑羊腸險山空杜宇悲琴心正幽怨莫奏鳳凰詩<lb/>
　　　單推官㕔前雙桐詠<lb/>
封植因髙興孤貞契素期由來得地早何事結花遲葉<lb/>
重凝煙後條寒過雨時還同李家樹爭賦角弓詩<lb/>
　　　送宋校書赴宣州幕<lb/>
浮舟壓芳草容裔逐江春逺避㸔書吏行當入幕賓夜<lb/>
潮衝老樹曉雨破輕蘋鴛鷺多傷别欒家徳在人<lb/>
　　　送趙給事姪尉丹陽<lb/>
<pb n="KR4h0140_WYG_285-21a"/>
太傅憐羣從門人亦賤囘入官先愛子賜酒許同杯淮<lb/>
海春多雨蒹葭夜有雷遥知拜慶後梅尉稱仙才<lb/>
　　　宿𤓰洲寄柳中庸<lb/>
懷人同不寐清夜起論文月魄正出海雁行斜上雲寒<lb/>
潮來灧灧秋葉下紛紛便送江東去徘徊祗待君<lb/>
　　　夜宴虢縣張明府宅逢宇文評事<lb/>
虢田留古宅入夜足秋風月影來窗裏燈光落水中徴<lb/>
詩逢謝客飲酒得陶公更愛疎籬下緐霜濕菊叢<lb/>
<pb n="KR4h0140_WYG_285-21b"/>
　　　冬夜集張尹後閣<lb/>
乗龜兼戴豸白面映朱衣安石還須起泉眀不得歸譍<lb/>
門常吏在登席舊寮稀逺客長先醉那知亞相威<lb/>
　　　将之澤潞留别王郎中<lb/>
弱年知已少前路主人稀貧病期相惜艱難又憶歸事<lb/>
成應未卜身賤又無機幸到龍門下須因羽翼飛<lb/>
　　　晩次巴陵<lb/>
雪後柳條新巴陵城下人烹魚邀水客載酒奠山<hi>一作江</hi>
<pb n="KR4h0140_WYG_285-22a"/>
神雲去低<hi>一作歸</hi>斑竹波㢠廻<hi>一作風來</hi>動白蘋不堪逢楚老日<lb/>
暮正江春<lb/>
　　　送荀道士歸廬山<lb/>
先生歸有處欲别笑無言緑水到山口青林連洞門月<lb/>
明尋石路雲霽望花源早晚還乗鶴悲歌向故園<lb/>
　　　送張淑歸覲叔父<lb/>
日慘長亭暮天髙大澤閒風中聞草木雪裏見江山馬<lb/>
向塞雲去人隨古道還阮家今夜樂應在竹林間<lb/>
<pb n="KR4h0140_WYG_285-22b"/>
　　　送郭參軍赴綘州<lb/>
登車君莫望故綘柳條春蒲澤逢胡雁桃源見晉人佐<lb/>
軍髯尚短擲地思還新小謝常攜手因之醉路塵<lb/>
　　　送袁稠游江南<lb/>
江南衰草遍十里見長亭客去逢揺落鴻飛入杳㝠空<lb/>
城寒雨細深院曉燈青欲去行人起徘徊恨酒醒<lb/>
　　　送夏中丞赴寧國任<lb/>
楚縣入青楓長江一派通板橋尋謝客古邑事陶公片<lb/>
<pb n="KR4h0140_WYG_285-23a"/>
雨收山外連雲上漢東陸機猶滯洛念子望南鴻<lb/>
　　　送衛雄下第歸同州<lb/>
不<hi>一作下</hi>才先上第詞客却空還邊地行人少平蕪盡日<lb/>
閒一蟬陂樹裏衆火隴雲間<hi>一作隴頭闗</hi>羡汝歸茅屋書窗<lb/>
見逺<hi>一作晚</hi>山<lb/>
　　　送單少府赴扶風<lb/>
少年趨盛府顔色比花枝范匄非童子楊修豈小兒叨<lb/>
陪丈人行常恐阿戎欺此去雲霄近看君逸足馳<lb/>
<pb n="KR4h0140_WYG_285-23b"/>
　　　題山中别業<lb/>
舊宅在山中閒門與寺通往來黄葉路交結白頭翁晩<lb/>
笋難成竹秋花不滿叢生涯祗麤糲吾豈諱言窮<lb/>
　　　送司空文眀歸江上舊居<lb/>
野菊有黄花送君千里還鴻來燕又去離別惜容顏流<lb/>
水通歸夢行雲失故闗江風正揺落宋玉莫登山<lb/>
　　　送新城戴叔倫眀府<lb/>
遥想隋堤路春天楚國情<hi>一作晴</hi>白雲當海斷青草隔淮<lb/>
<pb n="KR4h0140_WYG_285-24a"/>
生雁起斜還直潮回逺復平萊蕪不可到一醉送君行<lb/>
　　　送雍丘任少府<lb/>
叢車餞才子路走許東偏逺水同春色緐花勝雪天鳥<lb/>
行侵楚邑樹影向殷田莫學生鄉思梅真正少年<lb/>
　　　送雍郢州<lb/>
厭郎思出守<hi>一作寺</hi>遂領漢東軍望月逢殷浩縁江送范<lb/>
雲城閒煙草遍浦逈雪林分誰伴樓中宿吟詩估客聞<lb/>
　　　寄王密卿<lb/>
<pb n="KR4h0140_WYG_285-24b"/>
酒樂今年少僧期近日頻買山多為竹卜宅不縁貧志<lb/>
業歸初地文章寄此身嵇康雖有病猶得見情人<lb/>
　　　與蕭逺上人游少華山寄皇甫侍御<lb/>
尋危兼採藥渡水又登山獨與髙僧去逍遥落日間漸<lb/>
㸔閭里逺自覺性情閒廻首知音在因令悵望還<lb/>
　　　代村中老人答<lb/>
京洛風塵後村鄉煙火稀少年曽失所衰暮欲何依夜<lb/>
静臨江哭天寒踏雪歸時清應不見言罷淚盈衣<lb/>
<pb n="KR4h0140_WYG_285-25a"/>
　　　贈故将軍<lb/>
平生在邊日鞍馬若星流獨出間千里相知滿九州恃<lb/>
功凌主将作氣見王侯誰道廉頗老猶能報逺讐<lb/>
　　　送陸郎中歸田司空幕<lb/>
漢家分列宿東土佐諸侯結束還軍府光輝過御溝農<lb/>
桑連紫陌分野入青州覆被恩難報西㸔成白頭<lb/>
　　　酬晉侍御見寄<lb/>
野客䝉詩贈殊恩欲報難本求文舉識不在子真官細<lb/>
<pb n="KR4h0140_WYG_285-25b"/>
雨雙林暮重陽九日寒貧齋一叢菊願與上賔㸔<lb/>
　　　送銅澤王歸城<lb/>
昔聞公族出其<hi>一作賓</hi>從亦髙車為善唯求樂分貧必及<lb/>
疎身承漢枝葉手習魯詩書尚說無功徳三年在石渠<lb/>
　　　江上別柳中庸<lb/>
秦人江上見握手便霑衣近日相知少往年親故稀逺<lb/>
遊何處去舊業幾時歸更向巴陵宿堪聞雁北飛<lb/>
　　　喜皇甫郎中拜諭徳兼集賢學士<lb/>
<pb n="KR4h0140_WYG_285-26a"/>
為郎三載後寵命一朝新望苑遷詞客儒林拜丈人鶯<lb/>
飛綺閣曙柳拂畵堂春幾日調金鼎諸君欲望塵<lb/>
　　　送黎兵曹往陜府結婚<lb/>
東方發車騎君是上頭人奠雁逢良日行媒及仲春時<lb/>
稱渡河婦宜配坦牀賓安得同門吏揚鞭入後塵<lb/>
　　　送竇兵曹<lb/>
梨花開上苑遊女著羅衣聞道情人怨應須走馬歸御<lb/>
橋遲日暖官渡早鶯稀莫遣佳期過看看蝴蝶飛<lb/>
<pb n="KR4h0140_WYG_285-26b"/>
　　　留別故人<hi>一作李頎詩</hi>
此别不可道此心當語誰春風灞水上飲馬桃花時誤<lb/>
作好文士祗應遊宦遲留書下朝客我有故山期<lb/>
　　　奉送宋中丞使河源<lb/>
東周遣戍役才子欲離羣部領河源去悠悠隴水分笳<lb/>
聲悲塞草馬首渡闗雲辛苦逢炎熱何時及漢軍<lb/>
　　　都亭驛送郭判官之幽州幕府<lb/>
幕府參戎事承明伏奏歸都亭使者出杯酒故人違細<lb/>
<pb n="KR4h0140_WYG_285-27a"/>
雨霑官騎輕風拂客衣還從大夫後吾黨亦光輝<lb/>
　　　送王羽林往秦州<lb/>
秦州貴公子漢日羽林郎事主來中禁榮親上北堂輶<lb/>
車花擁路寳劒雪生光直掃三邊靖承恩向建章<lb/>
　　　送友入闗<hi>一本題上有代從兄衡四字</hi>
聞君帝城去西望一沾巾落日見秋草暮年逢故人非<lb/>
才長作客有命懶謀身近更嬰衰疾空思老漢濵<lb/>
　　　代宗輓歌<lb/>
<pb n="KR4h0140_WYG_285-27b"/>
祖庭三獻罷嚴衛百靈朝警蹕移前殿宫車上渭橋寒<lb/>
霜凝羽葆野吹咽笳簫已向新京兆誰云天路遥<lb/>
　　　張左丞輓歌二首<lb/>
素斾低寒水清笳出曉風鳥來傷賈傅馬立葬滕公松<lb/>
柏青山上城池白日中一朝今古隔唯有月明同<lb/>
禍集鉤方失災生劒忽飛無由就日拜空憶自天歸門<lb/>
吏看還葬宫官識賜衣東堂哀贈畢從此故臣稀<lb/>
　　　奉和王元二相避暑懐杜太尉<hi>一作奉和王元二相公於中書東㕔</hi>
<pb n="KR4h0140_WYG_285-28a"/>
　　　<hi>避暑悽然懐杜太尉</hi>
艱難嘗共理海晏更相悲况復登堂處分明避暑時緑<lb/>
槐千穗綻丹藥一番遲蓬蓽今何幸先朝<hi>一作聞</hi>大雅詩<lb/>
　　　青龍寺題故曇上人房<lb/>
逺公留故院一徑雪中微童子逢皆老門人問亦稀飜<lb/>
經徒有處攜履遂無歸空念尋巢鶴時來傍影飛<lb/>
　　　早春夜望<lb/>
舊雪逐泥沙新雷發草芽曉霜應傍鬢夜雨莫催花行<lb/>
<pb n="KR4h0140_WYG_285-28b"/>
矣前途晩歸歟故國賖不勞報春盡從此惜年華<lb/>
　　　宴伊東岸<lb/>
晴洲無逺近一樹一潭春芳草留歸騎朱櫻擲舞人空<lb/>
花對酒落小翠隔林新竟日皆攜手何由遇此辰<lb/>
　　　雲際中峰居喜見苗發<hi>一作祖詠詩</hi>
自得中峰住深林亦閉闗經秋無客到入夜有僧還暗<lb/>
澗泉聲小荒村樹影閒髙窗不可望星月滿空山<lb/>
　　　宿洞庭<lb/>
<pb n="KR4h0140_WYG_285-29a"/>
　白水連天暮洪波帶日流風髙雲夢夕月滿洞庭秋沙<lb/>
　上漁人火煙中賈客舟西園與南浦萬里共悠悠<lb/>
　　　　江上賽神<lb/>
　疎鼓應繁絲送神歸九疑蒼龍隨赤鳳帝子上天時驟<lb/>
　雨歸山疾長江下日遲獨憐遊宦子今夜泊天涯<lb/>
　　　　奉和元丞侍從遊南城别業<lb/>
　垂朱領孫子從宴在池塘獻夀回龜顧和羔躍鯉香髙<lb/>
　松先草晩平石助泉凉餘橘期相及門生有陸郎<lb/>
<pb n="KR4h0140_WYG_285-29b"/>
　　　　送從舅成都丞廣南歸蜀<hi>一作盧綸詩</hi>
　巴字天邊水秦人去是歸棧長山雨響溪亂火田稀俗<lb/>
　富行應樂官雄禄豈微魏舒終有淚還濕甯家衣<lb/>
　<lb/>
　<lb/>
　<lb/>
　<lb/>
御定全唐詩卷二百八十五<lb/>
</p>
<p>
</p>
  </div>
</body>
</text>
</TEI>
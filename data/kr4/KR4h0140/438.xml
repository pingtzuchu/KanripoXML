<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_438-1a"/>
　欽定四庫全書<lb/>
御定全唐詩卷四百三十八<lb/>
　　白居易<lb/>
　　　　渭村退居寄禮部崔侍郎翰林錢舎人詩一百<lb/>
　　　　韻<lb/>
　聖代元和歲閒居渭水陽不才甘命舛多幸遇時康朝<lb/>
　野分倫序賢愚定否臧重文疎卜式尚少棄馮唐由是<lb/>
　推天運從兹樂性場籠禽放高翥霧豹得深藏世慮休<lb/>
<pb n="KR4h0140_WYG_438-1b"/>
　相擾身謀且自强猶湏務衣食未免事農桑薙草通三<lb/>
　徑開田占一坊晝扉扃白版夜碓埽黄粱隙地治場圃<lb/>
　閒時糞土疆枳籬編刺夾䪥壟擘科秧穡力嫌身病農<lb/>
　心願歲穰朝衣典杯酒佩劒博牛羊困倚栽松鍤飢提<lb/>
　采蕨筐引泉來後澗移竹下前岡生計雖勤苦家資甚<lb/>
　渺茫塵埃常滿甑錢帛少盈囊弟病仍扶杖妻愁不出<lb/>
　房傳衣念繿縷<hi>一作襤褸</hi>舉案笑糟糠犬吠村胥閙蟬鳴織<lb/>
　婦忙納租看縣帖輸粟問軍倉夕歇攀村樹秋行繞野<lb/>
<pb n="KR4h0140_WYG_438-2a"/>
塘雲容陰慘澹月色冷悠揚蕎麥鋪花白裳棃間葉黄<lb/>
早寒風摵摵新霽月蒼蒼園菜迎霜死庭蕪過雨荒檐<lb/>
空愁宿燕壁闇思啼螿眼為看書損肱因運甓傷病骸<lb/>
渾似木老鬢欲成霜少睡知年長端憂覺夜長舊遊多<lb/>
廢忘往事偶思量忽憶煙霄路常陪劒履行登朝思檢<lb/>
束入閣學趨蹌命偶風雲會恩覃雨露霶霑枯發枝葉<lb/>
磨鈍起鋒鋩崔閤連鑣騖錢兄接翼翔齊竽混韶夏燕<lb/>
石厠琳琅同日升金馬分宵直未央共詞加寵命合表<lb/>
<pb n="KR4h0140_WYG_438-2b"/>
謝恩光厩馬驕初跨天厨味始嘗朝晡頒餅餌寒暑賜<lb/>
衣裳對秉鵝毛筆俱含雞舌香青縑衾薄絮朱裏幕高<lb/>
張晝食恒連案宵眠每並牀差肩承詔旨連署進封章<lb/>
起草偏同視疑文最共詳滅私容㸃竄窮理析毫芒便<lb/>
共輸肝膽何曾異肺腸愼微參石奮決密與<hi>一作學</hi>張湯<lb/>
禁闥青交𤨏宮<hi>一作官</hi>垣紫界牆井闌排菡萏檐瓦鬬鴛<lb/>
鴦樓額題鳷鵲池心浴鳳凰風枝萬年動溫樹四時芳<lb/>
宿露凝金掌晨暉上璧璫砌筠塗綠粉庭果滴紅漿曉<lb/>
<pb n="KR4h0140_WYG_438-3a"/>
從朝興慶春陪宴柏梁傳呼鞭索索拜舞珮鏘鏘仙仗<lb/>
環雙闕神兵闢兩廂火飜紅尾斾冰卓白竿槍滉瀁經<lb/>
魚藻深沈近浴堂分庭皆命婦對院<hi>一作面</hi>即儲皇貴主<lb/>
冠浮動親王轡閙裝金鈿相照耀朱紫間熒煌毬簇桃<lb/>
花綺歌廵竹葉觴窪<hi>去</hi>銀中貴帶昂黛内人妝賜褉東<lb/>
城下頒酺曲水傍尊罍分聖酒妓樂借仙倡淺酌看紅<lb/>
藥徐吟把綠楊宴迴過御陌行歇入僧房白鹿原東脚<lb/>
<hi>一作郭</hi>青龍寺北廊望春花景暖避暑竹風涼下直閒如<lb/>
<pb n="KR4h0140_WYG_438-3b"/>
社尋芳醉似狂有時還後到無處不相將雞鶴初雖雜<lb/>
蕭蘭久乃彰來燕隗貴重去魯孔恓惶聚散期難定飛<lb/>
沈勢不常五年同晝夜一别似參商屈折孤生竹銷摧<lb/>
百鍊鋼<hi>一作剛</hi>途窮任顦顇道在肯徬徨<hi>一作慞徨</hi>尚念遺簪<lb/>
折仍憐病雀瘡䘏寒分賜帛救餒減餘糧藥物來盈裹<lb/>
書題寄滿箱殷勤翰林主珍重禮闈郎喣沬誠多謝摶<lb/>
扶豈所望提攜勞氣力吹簸不飛揚拙劣才何用龍鍾<lb/>
分自當妝嫫徒費黛磨甋詎成璋習隱將時背千名與<lb/>
<pb n="KR4h0140_WYG_438-4a"/>
道妨外身宗老氏齊物學䝉莊疎放遺千慮愚䝉守一<lb/>
方樂天無怨歎倚命不劻勷憤懣胸須豁交加臂莫攘<lb/>
珠沈猶是寳金躍未為祥泥尾休揺掉灰心罷激昂漸<lb/>
閒親道友因病事醫王息亂歸禪定存神入坐亡斷癡<lb/>
求慧劍濟苦得慈航不動為吾志無何是我鄉可憐身<lb/>
與世從此兩相忘<lb/>
　　　酬盧祕書二十韻<hi>時初奉詔除贊善大夫</hi>
謬歴文場選慙非翰苑才雲霄髙暫致毛羽弱先摧識<lb/>
<pb n="KR4h0140_WYG_438-4b"/>
分忘軒冕知歸返草萊杜陵書積蠧豐獄劍生苔晦厭<lb/>
鳴雞雨春驚震蟄雷舊恩收墜履新律動寒灰鳯詔容<lb/>
徐起鵷行許重陪衰顔雖拂拭蹇歩尚低<hi>一作徘</hi>徊睡少<lb/>
鐘偏警行遲漏苦催風霜趁朝去泥<hi>一作兩</hi>雪拜陵廻上<lb/>
感君猶念傍慙友或推石頑鐫費匠<hi>一作力</hi>女醜嫁勞媒<lb/>
倐忽青春度奔波白日<hi>一作石</hi>頽性將時共背病與老俱<lb/>
來聞有蓬壺客知懐杞梓材世家標甲第<hi>一作地</hi>官職滯<lb/>
麟臺筆盡鉛黃㸃詩成錦繡堆嘗思豁雲霧忽喜訪塵<lb/>
<pb n="KR4h0140_WYG_438-5a"/>
埃心為論文合眉因勸善開不勝珍重意滿袖寫瓊瓌<lb/>
　　　題盧秘書夏日新栽竹二十韻<lb/>
湘竹初封植盧生此考槃久持霜節苦新託露根難等<lb/>
度須<hi>一作雖</hi>當砌<hi>一作户</hi>疎稠要滿闌買憐分薄俸栽稱作<lb/>
閒官葉翦藍羅碎莖抽玉琯端㡬聲清淅瀝一簇緑檀<lb/>
欒未夜青嵐入先秋白露團<hi>一作傳</hi>拂肩揺翡翠熨手弄<lb/>
琅玕韻透霜風起隂鋪砌月殘炎天聞覺冷窄地見疑<lb/>
寛梢動勝揺扇低枝好挂冠碧籠烟幕幕珠灑雨珊珊<lb/>
<pb n="KR4h0140_WYG_438-5b"/>
晚<hi>一作暁</hi>籜晴雲展隂芽蟄虺蟠愛從抽馬䇿惜未截魚<lb/>
竿松韻徒煩聽桃夭不足觀梁慙當家杏臺陋本司蘭<lb/>
<hi>古詩云盧家蘭室杏為梁又秘書府即蘭臺也</hi>撑撥詩人興勾牽醉客歡静連蘆簟<lb/>
滑涼拂葛衣單豈止消時暑應能保嵗寒莫同凡草木<lb/>
一種夏中看<lb/>
　　　渭村酬李二十見寄<lb/>
百里音書何太遲暮秋把得暮春詩栁條緑日君相憶<lb/>
梨葉紅時我始知莫歎學官貧冷落猶勝村客病支離<lb/>
<pb n="KR4h0140_WYG_438-6a"/>
形容意緒遥看取不似華陽觀裏時<lb/>
　　　初授贊善大夫早朝寄李二十助教<lb/>
病身初謁青宫日衰貎新垂白髪年寂莫曹司非熟地<lb/>
蕭條風雪是寒天逺坊早起常侵鼓瘦馬行遲苦費鞭<lb/>
一種共君官職冷不如猶向日髙眠<lb/>
　　　欲與元八卜鄰先有是贈<lb/>
平生心跡最相親欲隠牆東不為身明月好同三徑夜<lb/>
緑楊宜作兩家春每因暫出猶思伴豈得安居不擇鄰<lb/>
<pb n="KR4h0140_WYG_438-6b"/>
何獨終身數相見子孫長作隔牆人<lb/>
　　　遊城南留元九李二十晚歸<lb/>
老遊春飲莫相違不獨花稀人亦稀更勸殘杯看日影<lb/>
猶應趁得鼓聲歸<lb/>
　　　廣宣上人以應制詩見示因以贈之詔許上人<lb/>
　　　居安國寺紅樓院以詩供奉<lb/>
道林談論惠休詩一到人天<hi>一作間</hi>便作師香積筵承紫<lb/>
泥詔昭陽歌唱碧雲詞紅樓許住請<hi>平</hi>銀鑰翠輦陪行<lb/>
<pb n="KR4h0140_WYG_438-7a"/>
蹋玉墀惆悵甘泉曾侍從與君前後不同時<lb/>
　　　重過秘書舊房因題長句<hi>時為贊善大夫</hi>
閣前下馬思裵回第二房門手自開昔為白面書郎去<lb/>
今作蒼鬚<hi>一作頭</hi>贊善來吏人不識多新補松竹相親是<lb/>
舊栽應有題牆名姓在試將衫袖拂塵埃<lb/>
　　　重到城七絶句<lb/>
　　　　見元九<lb/>
容貎一日減一日心情十分無九分每逢陌路猶嗟歎<lb/>
<pb n="KR4h0140_WYG_438-7b"/>
何况今朝是見君<lb/>
　　　　髙相宅<lb/>
青苔故里懐恩地白髪新生抱病身涕淚雖多無哭處<lb/>
永寧門館屬他人<lb/>
　　　　張十八<lb/>
諫垣㡬見遷遺補憲府頻聞轉殿監獨有詠詩張太祝<lb/>
十年不改舊官銜<lb/>
　　　　劉家花<lb/>
<pb n="KR4h0140_WYG_438-8a"/>
劉家牆上花還發李十門前草又春處處傷心心始悟<lb/>
多情不及少情人<lb/>
　　　　裵五<lb/>
莫怪相逢無笑語感今思舊㦸門前張家伯仲偏相似<lb/>
每見清揚<hi>一作青楊</hi>一惘然<lb/>
　　　　仇家酒<lb/>
年年老去歡情少處處春來感事深時到仇家非愛酒<lb/>
醉時心勝醒時心<lb/>
<pb n="KR4h0140_WYG_438-8b"/>
　　　　恒寂師<lb/>
舊遊分𣪚人零落如此傷心事㡬條㑹逐禪師坐禪去<lb/>
一時滅盡定中消<lb/>
　　　靖安北街贈李二十<lb/>
榆莢抛錢栁展眉兩人竝馬語行遲還似往年安福寺<lb/>
共君私試却廻時<lb/>
　　　重傷小女子<lb/>
學人言語凭牀行嫩似花房脆似瓊纔知恩愛迎三嵗<lb/>
<pb n="KR4h0140_WYG_438-9a"/>
未辨東西過一生汝異下殤應殺禮吾非上聖詎忘情<lb/>
傷心自歎鳩巢拙長堕春雛養不成<lb/>
　　　過顔處士墓<lb/>
向墳道<hi>一作通</hi>徑沒荒榛滿室詩書積闇塵長<hi>一作厚</hi>夜肎<lb/>
教黃壤暁悲風不許白楊春簞瓢顔子生仍促布被黔<lb/>
婁死更貧未㑹悠悠上天意惜將富夀與何人<lb/>
　　　題周皓<hi>一作浩</hi>大夫新亭子二十二韻<lb/>
東道常為主南亭别待賔規模何日創景致一時新廣<lb/>
<pb n="KR4h0140_WYG_438-9b"/>
砌羅紅藥疎<hi>一作髙</hi>
                    <graphic n="KR1141" url="https://raw.githubusercontent.com/kanripo/KR-Gaiji/master/images/KR1141.png" mimeType="image/png"/>䕃緑筠鎻開賔閣暁<hi>一作晩</hi>梯上妓<lb/>
樓春置醴寧三爵加籩過八珍茶香飄紫筍膾縷落紅<lb/>
鱗輝赫車輿鬧珍奇鳥獸馴獮㺅看櫪馬鸚鵡喚家人<lb/>
錦額簾髙巻銀花醆慢廵勸嘗光禄酒許看洛川神<hi>周兼</hi>
<hi>光禄卿有家妓數十人</hi>斂翠凝歌黛流香動舞巾帬飜繡鸂鷘梳<lb/>
陷鈿麒麟笛怨音含楚筝嬌語帶秦侍兒催畫燭醉客<lb/>
吐文茵投轄多連夜<hi>一作曙</hi>鳴珂便逹晨入朝紆紫綬待<lb/>
漏擁朱輪貴介交三事光榮照四鄰甘濃將奉客穏暖<lb/>
<pb n="KR4h0140_WYG_438-10a"/>
不緣身十載歌鐘地三朝節鉞臣愛才心倜儻敦舊禮<lb/>
殷勤門以招賢盛家因好事貧始知豪傑意富貴為交<lb/>
親<lb/>
　　　賦得聽邊鴻<lb/>
驚風吹起塞鴻羣半拂平沙半入雲為問昭君月下聽<lb/>
何如蘇武雪中聞<lb/>
　　　見楊𢎞貞詩賦因題絶句以自諭<lb/>
賦句詩章妙入神未年三十即無身常嗟薄命形顦顇<lb/>
<pb n="KR4h0140_WYG_438-10b"/>
若比𢎞貞是幸人<lb/>
　　　病中早春<lb/>
今朝枕上覺頭輕強起階前試脚行羶膩斷來無氣力<lb/>
風痰惱得少心情暖消霜瓦津初合寒减冰渠凍不成<lb/>
唯有愁人鬢間雪不随春盡逐春生<lb/>
　　　送人貶信州判官<lb/>
地僻山深古上饒土風貧薄道程遥不唯遷客須恓屑<lb/>
見說居人也寂寥溪畔毒沙蔵水弩城頭枯樹下山魈<lb/>
<pb n="KR4h0140_WYG_438-11a"/>
若於此郡為卑吏刺史㕔前又折腰<lb/>
　　　曲江醉後贈諸親故<lb/>
郭東丘墓何年客江畔風光㡬日春只合殷勤逐杯酒<lb/>
不須疎索向交親中天或有長生藥下界應無不死人<lb/>
除却醉來開口笑世間何事更闗身<lb/>
　　　和元八侍御升平新居四絶句<hi>時方與元八卜鄰</hi>
　　　　看花屋<lb/>
忽驚映樹新開屋却似當檐故種花可惜年年紅似火<lb/>
<pb n="KR4h0140_WYG_438-11b"/>
今春始得屬元家<lb/>
　　　　累土山<lb/>
堆土漸髙山意出終南移入戸庭間玉峯藍水應惆悵<lb/>
恐見新山望舊山<hi>元舊居在藍田山</hi>
　　　　髙亭<lb/>
亭脊太髙君莫拆東家留取當西山好看落日斜銜處<lb/>
一片春嵐映半環<lb/>
　　　　松樹<lb/>
<pb n="KR4h0140_WYG_438-12a"/>
白金換得青松樹君既先栽我不栽幸有西風易憑仗<lb/>
夜深偷送<hi>一作得</hi>好聲<hi>一作春</hi>來<lb/>
　　　醉後却寄元九<lb/>
蒲池村裏悤悤别灃水橋邊兀兀廻行到城門殘酒醒<lb/>
萬重離恨一時來<lb/>
　　　重寄<hi>一作重寄元九</hi>
蕭𣪚弓驚雁分飛劔化龍悠悠天地肉不死㑹相逢<lb/>
　　　李十一舍人松園飲小酎酒得元八侍御詩叙<lb/>
<pb n="KR4h0140_WYG_438-12b"/>
　　　云在臺中推院有鞫獄之苦即事書懐因酬四<lb/>
　　　韻<lb/>
愛酒舎人開小酌能文御史寄新詩亂松園裏醉相憶<lb/>
古柏㕔前忙不知早夏我當逃暑日晚衙君是慮囚時<lb/>
唯應清夜無公事新草亭中好一期<hi>元於升平宅新立草亭</hi>
　　　重到華陽觀舊居<lb/>
憶昔初年三十二當時秋思已難堪若為重入華陽院<lb/>
病鬢愁心四十三<lb/>
<pb n="KR4h0140_WYG_438-13a"/>
　　　荅勸酒<lb/>
莫怪近來都不飲㡬廻因醉却霑巾誰料平生狂酒客<lb/>
如今變作酒悲人<lb/>
　　　題王侍御池亭<lb/>
朱門深鎻春池滿岸落薔薇水浸莎畢竟林塘誰是主<lb/>
主人來少客來多<lb/>
　　　聽水部呉員外新詩因贈絶句<lb/>
朱紱仙郎白雪歌和人雖少愛人多明朝説與<hi>一作向</hi>詩<lb/>
<pb n="KR4h0140_WYG_438-13b"/>
人道水部如今不姓何<lb/>
　　　雨夜憶元九<lb/>
天隂一日便堪愁何况連宵雨不休一種雨中君最苦<lb/>
偏梁閣道向通<hi>一作東</hi>州<lb/>
　　　雨中攜元九詩訪元八侍御<lb/>
微之詩巻憶同開<graphic n="KR1421" url="https://raw.githubusercontent.com/kanripo/KR-Gaiji/master/images/KR1421.png" mimeType="image/png"/>日多應不入臺好句無人堪共詠<lb/>
衝泥蹋水就君來<lb/>
　　　贈楊祕書巨源<hi>楊嘗有贈盧洺州詩云三刀夢益州一箭取遼城由是知名</hi>
<pb n="KR4h0140_WYG_438-14a"/>
早聞一箭取遼城相識雖新有故情清句三朝誰是敵<lb/>
白鬚四海半為兄貧家薙草時時入瘦馬尋花處處行<lb/>
不用更敎詩過好折君官職是聲名<lb/>
　　　和武相公感韋令公舊池孔雀<hi>同用深字</hi>
索莫少顔色池邊無主禽難收帶泥翅易結著人心頂<lb/>
毳落殘碧尾花銷闇金放歸飛不得雲海故巢深<lb/>
　　　寄生衣與微之因題封上<lb/>
淺色縠衫輕似霧紡花紗袴薄於雲莫嫌輕薄但知著<lb/>
<pb n="KR4h0140_WYG_438-14b"/>
猶恐通州熱殺君<lb/>
　　　白牡丹<lb/>
白花冷澹無人愛亦占芳名道牡丹應似<hi>一作是</hi>東宫白<lb/>
贊善被人還喚作朝官<lb/>
　　　夢舊<lb/>
别來老大苦修道鍊得離心成死灰平生憶念消磨盡<lb/>
昨夜因何入夢來<lb/>
　　　戲題盧祕書新移薔薇<lb/>
<pb n="KR4h0140_WYG_438-15a"/>
風動翠條腰嫋娜<hi>一作嫋嫋</hi>露垂紅萼淚闌干移他到此須<lb/>
為主不别<hi>一作愛</hi>花人莫使看<lb/>
　　　曲江夜歸聞元八見訪<lb/>
自入臺來見面稀班中遥得揖容輝早知相憶來相訪<lb/>
悔待江頭明月歸<lb/>
　　　苦熱題恒寂師禪室<lb/>
人人避暑走如狂獨有禪師不出房可是禪房無熱到<lb/>
但能心靜即身涼<lb/>
<pb n="KR4h0140_WYG_438-15b"/>
　　　微之到通州日授館未安見塵壁間有數行字<lb/>
　　　讀之即僕舊詩其落句云渌水紅蓮一朶開千<lb/>
　　　花百草無顔色然不知題者何人也微之吟歎<lb/>
　　　不足因綴一章兼録僕詩本同寄省其詩乃十<lb/>
　　　五年前初及第時贈長安妓人阿輭絶句緬思<lb/>
　　　往事杳若夢中懐舊感今因酬長句<lb/>
十五年間似夢逰曽將詩句結風流偶助笑歌嘲阿輭<lb/>
可知傳誦到通州昔敎紅袖佳人唱今遣青衫司馬愁<lb/>
<pb n="KR4h0140_WYG_438-16a"/>
惆悵又聞題處所雨淋江館破牆頭<lb/>
　　　得微之到官後書備知通州之事悵然有感因<lb/>
　　　成四章<lb/>
來書子細説通州州在山根峽岸頭四面千重火雲合<lb/>
中心一道瘴江流蟲蛇白晝攔官道蚊蚋<hi>一作蟆</hi>黄昏撲<lb/>
郡樓何罪遣君居此地天髙無處問來由<lb/>
匼匝巔山萬刃餘人家應似甑中居寅年籬下多逢虎<lb/>
亥日沙頭始賣魚衣斑梅雨長須熨米澀畬田不解鉏<lb/>
<pb n="KR4h0140_WYG_438-16b"/>
努力安心過三考已曽愁殺李尚書<hi>李實尚書先貶此州身殁於彼處</hi>
人稀地僻醫巫少夏旱秋霖瘴瘧多老去一身須愛惜<lb/>
别來四體得如何侏儒飽笑東方朔薏苡讒憂馬伏波<lb/>
莫遣沈愁結成病時時一唱濯纓歌<lb/>
通州海内恓惶地司馬人間冗長<hi>去</hi>官傷鳥有弦驚不<lb/>
定臥龍無水動應難劒埋獄底誰深掘松偃霜中盡冷<lb/>
看舉目爭能不惆悵髙車大馬滿長安<lb/>
　　　病中答招飲者<lb/>
<pb n="KR4h0140_WYG_438-17a"/>
顧我鏡中悲白髮盡<hi>津上</hi>君花下醉青春不縁眼痛兼<lb/>
身病可是尊前第二人<lb/>
　　　燕子樓三首<hi>并序</hi>
　　徐州故張尚書有愛妓曰盼盼善歌舞雅多風態<lb/>
　　予為校書郎時遊徐泗間張尚書宴予酒酣出盼<lb/>
　　盼以佐歡歡甚予因贈詩云醉嬌勝不得風嫋牡<lb/>
　　丹花盡歡而去爾後絶不相聞迨兹僅一紀矣昨<lb/>
　　日司勲員外郎張仲素繢之訪予因吟新詩有燕<lb/>
<pb n="KR4h0140_WYG_438-17b"/>
　　子樓三首詞甚婉麗詰其由為盼盼作也繢之從<lb/>
　　事武寜軍累年頗知盼盼始末云尚書既歿歸𦵏<lb/>
　　東洛而彭城有張氏舊第第中有小樓名燕子盼<lb/>
　　盼念舊愛而不嫁居是樓十餘年幽獨塊然於今<lb/>
　　尚在予愛繢之新詠感彭城舊遊因同其題作三<lb/>
　　絶句<lb/>
滿窻明月滿簾霜被冷燈殘拂臥牀燕子樓中霜月夜<lb/>
秋來只為一人長<lb/>
<pb n="KR4h0140_WYG_438-18a"/>
鈿暈羅衫色似烟幾回欲著即澘然自從不舞霓裳曲<lb/>
疊在空箱十一年<lb/>
今春有客洛陽回曾到尚書墓上來見説白楊堪作柱<lb/>
争教紅粉不成灰<lb/>
　　　初貶官過望秦嶺<hi>自此後詩江州路上作</hi>
草草辭家憂後事遲遲去國問前途望秦嶺上回頭立<lb/>
無限秋風吹白鬚<lb/>
　　　藍橋驛見元九詩<hi>詩中云江陵歸時逢春雪</hi>
<pb n="KR4h0140_WYG_438-18b"/>
藍橋春雪君歸日秦嶺秋風我去時每到驛亭先下馬<lb/>
循牆繞柱覔君詩<lb/>
　　　韓公堆寄元九<lb/>
韓公堆北澗西頭冷雨涼風拂面秋努力南行少惆悵<lb/>
江州猶似勝通州<lb/>
　　　發商州<lb/>
商州館裏停三日待得妻孥相逐行若比李三猶自勝<lb/>
兒啼婦哭不聞聲<hi>時李固言新歿</hi>
<pb n="KR4h0140_WYG_438-19a"/>
　　　武關南見元九題山石榴花見寄<lb/>
往來同路不同時前後相思兩不知行過闗門<hi>一作西</hi>三<lb/>
四里榴花不見見君詩<lb/>
　　　紅鸚鵡<hi>商山路逢</hi>
安南逺進紅鸚鵡色似桃花語似人文章辯慧皆如此<lb/>
籠檻何年出得身<lb/>
　　　題四皓廟<hi>一作題商山廟</hi>
卧逃秦亂起安劉舒巻如雲得自由若有精靈應笑我<lb/>
<pb n="KR4h0140_WYG_438-19b"/>
不成一事謫江州<lb/>
　　　罷藥<lb/>
自學坐禪休服藥從他時復病沈沈此身不要全强健<lb/>
强健多生人我心<lb/>
　　　白鷺<lb/>
人生四十未全衰我為愁多白髮垂何故水邊雙白鷺<lb/>
無愁頭上亦垂絲<lb/>
　　　襄陽舟夜<hi>一作中</hi>
<pb n="KR4h0140_WYG_438-20a"/>
下馬襄陽郭移舟漢隂驛秋風截江起寒浪連天白本<lb/>
是多愁人復此風波夕<lb/>
　　　江夜舟行<lb/>
煙澹月濛濛舟行夜色中江鋪滿槽水帆展半檣風叫<lb/>
曙嗸嗸鴈啼秋唧唧蟲只應催北客早作白鬚翁<lb/>
　　　紅藤杖<lb/>
交親過滻别車馬到江迴唯有紅藤杖相隨萬里來<lb/>
　　　江上吟元八絶句<lb/>
<pb n="KR4h0140_WYG_438-20b"/>
大江深處月明時一夜吟君小律詩應有水仙潛出聽<lb/>
飜將唱作歩虛詞<lb/>
　　　途中感秋<lb/>
節物行揺落年顔坐變衰樹初黄葉日人欲白頭時鄉<lb/>
國程程逺親朋處處辭唯殘<hi>一作憐</hi>病與老一步不相離<lb/>
　　　登郢州白雪樓<lb/>
白雪樓中一望鄉青山蔟蔟水茫茫朝來渡口逢京使<lb/>
説道烟塵近洛陽<hi>時淮西寇未平</hi>
<pb n="KR4h0140_WYG_438-21a"/>
　　　舟夜贈内<lb/>
三聲猨後垂鄉淚一葉舟中載病身莫凭水忩南北望<lb/>
月明月闇總愁人<lb/>
　　　逢舊<lb/>
我梳白髮添新恨君埽青蛾減舊容應被傍人怪惆悵<lb/>
少年離别老相逢<lb/>
　　　臼口阻風十日<lb/>
洪濤白<hi>一作波</hi>浪塞江津處處邅迴事事迍世上方為失<lb/>
<pb n="KR4h0140_WYG_438-21b"/>
途客江頭又作阻風人魚鰕遇雨腥盈鼻蚊蚋和烟癢<lb/>
滿身老大光隂能幾日等閒臼口坐經旬<lb/>
　　　浦中夜泊<lb/>
暗上江隄還獨立水風霜氣夜稜稜回看深浦停舟處<lb/>
蘆荻花中一㸃燈<lb/>
　　　盧侍御與崔評事為予於黄鶴樓置宴宴罷同<lb/>
　　　望<lb/>
江邊黄鶴古時樓勞置華筵待我遊楚思淼茫雲水冷<lb/>
<pb n="KR4h0140_WYG_438-22a"/>
商聲清脆管弦秋白花浪濺頭陀寺紅葉林籠鸚鵡洲<lb/>
總是平生未行處醉來堪賞醒堪愁<lb/>
　　　舟中讀元九詩<lb/>
把君詩巻燈前讀詩盡燈殘天未明眼痛燈滅猶闇<hi>一作</hi>
<hi>暗</hi>坐逆風吹浪打船聲<lb/>
　　　舟行阻風寄李十一舎人<lb/>
扁舟厭泊烟波上輕䇿閒尋浦嶼間虎蹋青泥稠似印<lb/>
風吹白浪大於山且愁江郡何時到敢望京都幾嵗還<lb/>
<pb n="KR4h0140_WYG_438-22b"/>
今日料君朝退後迎寒新酎煖開顔<hi>李十一好小酎酒故云</hi>
　　　雨中題衰栁<lb/>
濕屈青條折寒飄黄葉多不知秋雨意更遣欲如何<lb/>
　　　題王處士郊居<lb/>
半依雲渚半依山愛此令人不欲還負郭田園八九頃<lb/>
向陽茅屋兩三間寒松縱老風標在野鶴雖飢飲啄閒<lb/>
一卧江村來早晩著書盈帙鬢毛斑<lb/>
　　　嵗晩旅望<lb/>
<pb n="KR4h0140_WYG_438-23a"/>
朝來暮去星霜換隂慘陽舒氣序牽萬物秋霜能壞色<lb/>
四時冬日最凋年烟波半露新沙地鳥雀羣飛欲雪天<lb/>
向晩蒼蒼南北望窮隂旅<hi>一作離</hi>思兩無邊<lb/>
　　　晏坐閒吟<lb/>
昔為京洛聲華客今作江湖潦<hi>一作老</hi>倒翁意氣銷磨羣<lb/>
動裏形骸變化百年中霜侵殘鬢無多黒酒伴衰顔只<lb/>
暫紅願學禪門非想定千愁萬念一時空<lb/>
　　　題李山人<lb/>
<pb n="KR4h0140_WYG_438-23b"/>
廚無烟火室無妻籬落蕭條屋舎低每日將何療飢渴<lb/>
井華雲粉一刀圭<lb/>
　　　讀莊子<lb/>
去國辭家謫異方中心自怪少憂傷為尋莊子知歸處<lb/>
認得無何是本鄉<lb/>
　　　江樓偶宴贈同座<lb/>
南浦閒行罷西樓小宴時望湖凭檻久待月放杯遲江<lb/>
果嘗盧橘山歌聽竹枝相逢且同樂何必舊相知<lb/>
<pb n="KR4h0140_WYG_438-24a"/>
　　　放言五首<lb/>
　　元九在江陵時有放言長句詩五首韻髙而體律<lb/>
　　意古而詞新予每詠之甚覺有味雖前輩深於詩<lb/>
　　者未有此作唯李頎有云濟水自清河自濁周公<lb/>
　　大聖接輿狂斯句近之矣予出佐潯陽未届所任<lb/>
　　舟中多暇江上獨吟因綴五篇以續其意耳<lb/>
朝真暮偽何人辯古往今來底事無但愛臧<hi>一作莊</hi>生能<lb/>
詐聖可知甯子解佯愚草螢有耀終非火荷露雖團豈<lb/>
<pb n="KR4h0140_WYG_438-24b"/>
是珠不取燔柴兼照乗可憐光彩亦何殊<lb/>
世途倚伏都無定塵網牽纏卒未休禍福回還車轉轂<lb/>
榮枯反覆手藏鉤龜靈未免刳腸患馬失應無折足憂<lb/>
不信君看奕棊者輸贏須待局終頭<lb/>
贈君一法決狐疑不用鑽龜與祝蓍試玉要燒三日滿<lb/>
<hi>真玉燒三日不熱</hi>辨材須待七年期<hi>豫章木生七年而後知</hi>周公恐懼流<lb/>
言後<hi>一作日</hi>王莽謙恭未篡時向使當初<hi>一作時</hi>身便死一<lb/>
生真偽復誰知<lb/>
<pb n="KR4h0140_WYG_438-25a"/>
誰家第宅成還破何處親賓哭復歌昨日屋頭堪炙手<lb/>
今朝門外好張羅北邙未省留閒地東海何曽有定波<lb/>
莫笑賤貧誇富貴共成枯骨兩如何<lb/>
㤗山不要欺毫末顔子無心羡老彭松樹千年終是朽<lb/>
槿花一日自為榮何須戀世常憂死亦莫嫌身漫厭生<lb/>
生去死來都是幻幻人哀樂繫何情<lb/>
　　　嵗暮道情二首<lb/>
壯日苦曾驚嵗月長年都不惜光隂為學空門平等法<lb/>
<pb n="KR4h0140_WYG_438-25b"/>
先齊老少死生心<lb/>
半故青衫半白頭雪風吹面上江樓禪功自見無人覺<lb/>
合是愁時亦不愁<lb/>
　　　讀李杜詩集因題巻後<lb/>
翰林江左日員外劒南時不得髙官職仍逢苦亂離暮<lb/>
年逋客恨浮世謫仙悲吟詠留千古聲名動四夷文場<lb/>
供秀句樂府待新詞天意君須會人間要好詩<hi>賀監知章目李</hi>
<hi>白為謫仙人</hi>
<pb n="KR4h0140_WYG_438-26a"/>
　　　强酒<lb/>
若不坐禪銷妄想即須行<hi>一作吟</hi>醉放狂歌不然秋月春<lb/>
風夜爭那閒思往事何<lb/>
　　　獨樹浦雨夜寄李六郎中<lb/>
忽憶兩家同里巷何曽一處不追隨閒遊預算分朝日<lb/>
靜語<hi>一作話</hi>多同待漏時花下放狂衝黑飲燈前起坐徹<lb/>
明棊可知風雨孤舟夜蘆葦叢中作此詩<lb/>
　　　聽崔七妓人箏<lb/>
<pb n="KR4h0140_WYG_438-26b"/>
花臉雲鬟坐玉樓十三弦裏一時愁憑君向道休彈去<lb/>
白盡江州司馬頭<lb/>
　　　望江州<lb/>
江迴望見雙華表知是潯陽西郭門猶去孤舟<hi>一作城</hi>三<lb/>
四里水烟沙雨欲黄昏<lb/>
　　　初到江州<lb/>
潯陽欲到思無窮庾亮樓南湓口東樹木凋疎山雨後<lb/>
人家低濕水烟中菰蔣餧馬行無力蘆荻編房卧有風<lb/>
<pb n="KR4h0140_WYG_438-27a"/>
　遥見朱輪來出郭相迎勞動使君公<lb/>
　　　　醉後題李馬二妓<lb/>
　行揺雲髻花鈿節應似霓裳趁管弦豔動舞帬渾是火<lb/>
　愁凝歌黛欲生烟有風縱道能迴雪無水何由忽吐蓮<lb/>
　疑是兩般心未决雨中神女月中仙<lb/>
　　　　盧侍御小妓乞詩座上留贈<lb/>
　鬱金香汗裛歌巾山石榴花染舞帬好似文君還對酒<lb/>
　勝於神女不歸雲夢中那及覺時見宋玉荆王應羨君<lb/>
<pb n="KR4h0140_WYG_438-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百三十八<lb/>
</p>
<p>
</p>
  </div>
</body>
</text>
</TEI>
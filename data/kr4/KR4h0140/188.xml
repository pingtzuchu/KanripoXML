<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_188-1a"/>
　欽定四庫全書<lb/>
御定全唐詩巻一百八十八<lb/>
　　韋應物<lb/>
　　　　寄柳州韓司户郎中<lb/>
　達<hi>一作逺</hi>識與昧機智殊迹同静於焉得攜手屢賞清夜<lb/>
　景瀟灑陪髙詠從容羡華省一逐風波遷南登桂陽嶺<lb/>
　舊里門空掩歡<hi>一作新</hi>遊事皆屏悵望城闕遥幽居時序<lb/>
　永春風吹百卉和煦變閭井獨悶終日眠篇書不復省<lb/>
<pb n="KR4h0140_WYG_188-1b"/>
　唯當望雨露霑子荒遐境<lb/>
　　　　寄令狐侍郎<lb/>
　三山有瓊樹霜雪色逾新始自風塵交中結綢繆姻西<lb/>
　掖方掌誥南宫復司春夕燕華池月朝奉玉階塵衆寳<lb/>
　歸和氏吹噓多俊人羣公共然諾聲問邁時倫孤鴻既<lb/>
　髙舉鷰雀在荆榛翔集且不同豈不欲殷勤一旦遷南<lb/>
　郡江湖𣺌無垠寵辱良未定君子豈緇磷寒暑已推斥<lb/>
　别離生苦辛非將㑹面目書札何由申<lb/>
<pb n="KR4h0140_WYG_188-2a"/>
　　　閒居寄端及重陽<lb/>
山明野寺曙鐘㣲雪滿幽林人跡稀閒居寥落生髙興<lb/>
無事風塵獨不歸<lb/>
　　　園林晏起寄昭應韓明府盧主簿<lb/>
田家巳耕作井屋起晨烟園林鳴好鳥閒居猶獨眠不<lb/>
覺朝巳晏起來望青天四體一舒散情性亦忻然還復<lb/>
茅簷下對酒思數賢束帶理官府簡牘盈目前當念中<lb/>
林賞覽物遍山川上非遇明世庶以道自全<lb/>
<pb n="KR4h0140_WYG_188-2b"/>
　　　寄大梁諸友<lb/>
分竹守南譙弭節過梁池雄都衆君子出餞擁河湄燕<lb/>
謔始云洽方舟已解維一為風水便但見山川馳昨日<lb/>
次睢陽今夕宿符離雲樹愴重叠烟波念還期相敦在<lb/>
勤事海内方勞師<lb/>
　　　新秋夜寄諸弟<lb/>
兩地俱秋夕相望共<hi>一作在</hi>星河髙梧一葉下空齋歸思<lb/>
多方用憂人瘼况自抱㣲痾無將别來近顔鬢巳蹉跎<lb/>
<pb n="KR4h0140_WYG_188-3a"/>
　　　郊園聞蟬寄諸弟<lb/>
去嵗郊園别聞蟬在蘭省今嵗卧南譙蟬鳴歸路永夕<lb/>
響依山谷餘悲散秋景<hi>一作餘聲發秋嶺</hi>緘書報此時<hi>一作逺景</hi>此<lb/>
心方耿耿<lb/>
　　　寄中書劉舍人<lb/>
雲霄路竟别中年跡暫同比翼趨丹陛連騎下南宫佳<lb/>
詠邀清月幽賞滯芳藂迨予一出守與子限西東晨露<lb/>
方愴愴<hi>一作蒼</hi>離抱更忡忡忽睹九天詔秉綸歸國工玉<lb/>
<pb n="KR4h0140_WYG_188-3b"/>
座浮香氣秋禁散凉風應向横門度<hi>一作旁</hi>環珮杳玲瓏<lb/>
光輝恨未矚歸思坐難通蒼蒼松桂姿想在掖垣中<lb/>
　　　郡齋感秋寄諸弟<lb/>
首夏辭舊國窮秋卧滁城方如昨日别忽覺徂嵗驚髙<lb/>
閣收烟霧池水晩澄清<hi>一作明</hi>户牖巳淒爽晨夜感深情<lb/>
昔遊郎署間是月天氣晴<hi>一作清</hi>授衣還西郊曉露田中<lb/>
<hi>一作野</hi>行采菊投酒中昆弟自同傾簮組聊掛壁焉知有<lb/>
世榮一旦居逺郡山川間音形大道庶無累及兹念巳<lb/>
<pb n="KR4h0140_WYG_188-4a"/>
盈<lb/>
　　　郡中對雨贈元錫兼簡楊凌<lb/>
宿雨冐空山空城響秋葉沈沈暮色至淒淒凉氣入蕭<lb/>
條林表散的皪荷上集夜霧著衣重新苔侵履濕遇兹<lb/>
端憂日賴與嘉賔接<lb/>
　　　冬至夜寄京師諸弟兼懐崔都水<lb/>
理郡無異<hi>一作美</hi>政所憂在素飡徒令去京國羇旅當嵗<lb/>
寒子<hi>一作𤣥</hi>月生一氣陽景極南端巳懐時節感更抱别<lb/>
<pb n="KR4h0140_WYG_188-4b"/>
離酸私燕席<hi>一作夕</hi>云罷還齋夜方䦨䆳幕沈空宇<hi>一作月</hi>
孤燈照牀單應同兹夕念寧忘故嵗歡川途恍悠邈涕<lb/>
下一䦨干<lb/>
　　　元日寄諸弟兼呈崔都水<lb/>
一從守兹郡兩鬂生素髪新正加我年故嵗去超忽淮<lb/>
濵益時候了似仲秋月川谷風景温城池草木發髙齋<lb/>
屬多暇惆悵臨芳物日月昧還期念君何時歇<lb/>
　　　寄職方劉郎中<lb/>
<pb n="KR4h0140_WYG_188-5a"/>
相聞二十載不得展平生一夕<hi>一作旦</hi>南宫遇聊用寫中<lb/>
情端服光朝次羣列慕<hi>一作噐</hi>英聲歸來坐粉闈揮筆乃<lb/>
縱横始陪文翰遊歡燕難久并予因謬忝出君為沈疾<lb/>
嬰别離寒暑過荏苒春草生故園兹日隔新禽池上鳴<lb/>
郡中永無事歸思徒自盈<lb/>
　　　社日寄崔都水及諸弟羣屬<lb/>
山郡多暇日社時放吏歸坐閣獨成悶行塘閲清輝春<lb/>
風動髙柳芳園掩夕扉遥思里中㑹心緒悵㣲㣲<lb/>
<pb n="KR4h0140_WYG_188-5b"/>
　　　寒食日寄諸弟<lb/>
禁火曖佳辰念離獨傷抱見此野田花心思杜陵道聨<lb/>
騎定<hi>一作竟</hi>何時予今顔巳老<lb/>
　　　三月三日寄諸弟兼懐崔都水<lb/>
暮節看巳謝兹晨愈可惜風澹意傷春池寒花斂夕<hi>一作</hi>
<hi>色</hi>對酒始依依懐人還的的誰當曲水行相思尋舊跡<lb/>
　　　贈李儋侍御<lb/>
風光山郡少來看廣陵春殘花猶待客莫問意中人<lb/>
<pb n="KR4h0140_WYG_188-6a"/>
　　　寄楊協律<lb/>
吏散門閣掩鳥鳴山郡中逺念長江别俯覺座隅空舟<lb/>
泊南池雨簟捲北樓風併罷芳樽燕為愴昨時同<lb/>
　　　郡齋贈王卿<lb/>
無術謬稱簡素飡空自嗟秋齋雨成滯山藥寒始華濩<lb/>
落人皆笑幽獨嵗逾賖唯君出塵意賞愛似山<hi>一作僧</hi>家<lb/>
　　　簡恒璨<lb/>
室<hi>一作臺</hi>虛多凉氣<hi>一作風</hi>天髙屬秋時空庭夜風雨草木<lb/>
<pb n="KR4h0140_WYG_188-6b"/>
曉離披簡書日云曠文墨誰復持聊因遇澄静一與道<lb/>
人期<lb/>
　　　閒居寄諸弟<lb/>
秋草生庭白露時故園諸弟益相思盡日髙齋無一事<lb/>
芭蕉葉上獨題詩<lb/>
　　　登樓寄王卿<lb/>
踏閣攀林恨不同楚雲滄海思無窮數家砧杵秋山下<lb/>
一郡荆榛寒雨中<lb/>
<pb n="KR4h0140_WYG_188-7a"/>
　　　寄暢當<hi>聞以子弟被召從軍</hi>
冦賊起東山英俊方未閒聞君新應募籍籍動京闗出<lb/>
身文翰場髙歩不可攀青袍未及解白羽插腰間昔為<lb/>
瓊樹枝<hi>一作姿</hi>今有風霜顔秋郊細柳道走馬一夕還丈<lb/>
夫當為國破敵如摧山何必事州府坐使鬢毛斑<lb/>
　　　贈崔員外<lb/>
一别十年事相逄淮海濵還思洛陽日更話府中人且<lb/>
對清觴滿寧知白髪新怱怱何處去車馬冐風塵<lb/>
<pb n="KR4h0140_WYG_188-7b"/>
　　　寄李儋元錫<lb/>
去年花裏逄君别今日花開巳一年世事茫茫難自料<lb/>
春愁黯黯<hi>一作忽忽</hi>獨成眠身多疾病思田里邑有流亡愧<lb/>
俸錢聞道欲來相問訊西樓望月㡬廻圓<lb/>
　　　京師叛亂寄諸弟<lb/>
弱冠遭世難二紀猶未平羇離官<hi>一作守</hi>逺郡虎豹滿西<lb/>
京上懐犬馬戀下有骨肉情歸去在何時流淚忽霑纓<lb/>
憂來上北樓左右但軍營函谷行人絶淮南春草生鳥<lb/>
<pb n="KR4h0140_WYG_188-8a"/>
鳴野田間思憶故園<hi>一作里</hi>行何當四海晏甘與齊民耕<lb/>
　　　贈琮公<lb/>
山僧一相訪吏案正盈前出處似殊致喧静两皆<hi>一作依</hi>
禪暮春華池宴清夜髙齋眠此道本無得寧復有忘筌<lb/>
　　　寄諸弟<hi>建中四年十月三日京師兵亂自滁州間道遣使明年興元甲子嵗五月九日</hi>
　　　<hi>使還作</hi>
歳暮兵戈亂京國帛書間道訪存亡還信忽從天上落<lb/>
唯知彼此淚千行<lb/>
<pb n="KR4h0140_WYG_188-8b"/>
　　　寄恒璨<lb/>
心絶去來縁跡<hi>一作踵</hi>順<hi>一作斷</hi>人間事獨尋秋草徑夜宿<lb/>
寒山寺今日郡齋閒思問楞伽字<lb/>
　　　簡郡中諸生<lb/>
守郡卧秋閣四面盡荒山此時聼夜雨孤燈照窗間藥<lb/>
園日蕪没書帷長自閒惟當上客至論詩一解顔<lb/>
　　　寄全椒山中道士<lb/>
今朝郡齋冷忽念山中客澗底束<hi>一作采</hi>荆薪歸來煮白<lb/>
<pb n="KR4h0140_WYG_188-9a"/>
石欲持一瓢酒逺慰<hi>一作寄</hi>風雨夕落葉滿<hi>一作遍</hi>空山何<lb/>
處尋行跡<lb/>
　　　寄釋子良史酒<lb/>
秋山僧冷病聊寄三五杯應瀉山瓢裏還寄此瓢來<lb/>
　　　重寄<lb/>
復寄滿瓢去定見空瓢來若不打瓢破終當費酒材<lb/>
　　　答釋子良史送酒瓢<lb/>
此瓢今巳到山瓢知巳空且飲寒塘水遥將囘也同<hi>一作</hi>
<pb n="KR4h0140_WYG_188-9b"/>
<hi>遥知囘也風</hi>
　　　簡陟廵建三甥<hi>盧氏生</hi>
忽羡後生連榻話獨依寒燭一齋空時流歡笑事從别<lb/>
把酒吟詩待爾同<lb/>
　　　覽襃子卧病一絶聊以題示<hi>沈氏生全真</hi>
念子抱沈疾霜露變滁城獨此髙窗下自然無世情<lb/>
　　　寄璨師<lb/>
林院生夜色西廊上紗燈時憶長松下獨坐一山僧<lb/>
<pb n="KR4h0140_WYG_188-10a"/>
　　　寄盧陟<lb/>
柳葉遍寒塘曉霜凝髙閣累日此流連别來成寂寞<lb/>
　　　途中寄楊邈裴緒示襃子<hi>永陽縣館中作</hi>
上宰領淮右下國屬星馳霧野騰曉騎霜竿裂凍旗蕭<lb/>
蕭陟連岡莽莽望空陂風截鴈嘹唳雲参樹参差髙齋<lb/>
明月夜中庭松桂姿當暌一酌恨况此兩旬期<lb/>
　　　宿永陽寄璨律師<lb/>
遥知郡齋夜凍雪封松竹時有山僧來懸燈獨自宿<lb/>
<pb n="KR4h0140_WYG_188-10b"/>
　　　雪行寄襃子<lb/>
浙瀝覆寒騎飄颻暗川容行子郡城曉披雲看杉松<lb/>
　　　寄裴處士<lb/>
春風駐遊騎晩景澹山暉一問清冷子獨掩荒園扉草<lb/>
木雨來長里閭人到稀方從廣陵宴花落未言歸<lb/>
　　　偶入西齋院示釋子恒燦<lb/>
僧齋地雖密忘子跡要賒一來非問訊自是看山花<lb/>
　　　示全真元常<hi>元常趙氏生</hi>
<pb n="KR4h0140_WYG_188-11a"/>
余辭郡符去爾為外事牽寧知風雪夜復此對牀眠始<lb/>
話南池飲更詠西樓篇無將一㑹易嵗月坐推遷<lb/>
　　　寄劉尊師<lb/>
世間荏苒縈此身長望碧山到無因白鶴徘徊看不去<lb/>
遥知下有清都人<lb/>
　　　寄廬山㯶衣居士<lb/>
兀兀山行無處歸山中猛虎識㯶衣俗客欲尋應不遇<lb/>
雲溪道士見猶稀<lb/>
<pb n="KR4h0140_WYG_188-11b"/>
　　　因省風俗與從姪成緒遊山水中道先歸寄示<lb/>
累宵同燕酌十舍攜征騎始造雙林寂遐搜洞府祕羣<lb/>
峰繞盤鬱懸泉仰特<hi>一作時</hi>異隂壑雲松埋陽崖烟花媚<lb/>
每慮觀省牽中乖遊踐志我尚山水行子歸棲息地一<lb/>
操臨流袂上聳干雲轡獨往倦危途懐冲<hi>一作忡</hi>寡幽致<lb/>
賴爾還都期方將登樓遲<lb/>
　　　寒食寄京師諸弟<lb/>
雨巾禁火空齋冷江上流鶯獨坐聼把酒看花想諸弟<lb/>
<pb n="KR4h0140_WYG_188-12a"/>
杜陵寒食草青青<lb/>
　　　嵗日寄京師諸李端武等<lb/>
獻嵗抱深惻僑居念歸縁常患親愛離始覺世務牽少<lb/>
事河陽府晩守淮南壖平生㡬㑹散巳及蹉跎年昨日<lb/>
罷符竹家貧遂留連部曲多巳去車馬不復全閒將酒<lb/>
為偶黙以道自詮聼松南巖寺見月西澗泉為政無異<lb/>
術當責豈望遷終理<hi>一作裏</hi>來時裝歸鑿杜陵田<lb/>
　　　簡盧陟<lb/>
<pb n="KR4h0140_WYG_188-12b"/>
可憐白雪曲未遇知音人恓惶戎旅下蹉跎淮海濵澗<lb/>
樹含朝雨山鳥哢餘春我有一瓢酒可以慰風塵<lb/>
　　　西澗即事示盧陟<lb/>
寢扉臨碧澗晨起澹忘情空林細雨至圓文遍水生永<lb/>
日無餘事山中伐木聲知子塵喧久暫可散<hi>一作解</hi>煩纓<lb/>
　　　登郡樓寄京師諸季淮南子弟<lb/>
始罷永陽守復卧潯陽樓懸檻飄寒雨危堞侵<hi>一作浸</hi>江<lb/>
流迨兹聞雁夜重憶别離秋徒有盈樽酒鎮此百端憂<lb/>
<pb n="KR4h0140_WYG_188-13a"/>
　　　寄黄尊師<lb/>
結茅種杏在雲端掃雪焚香宿石壇靈祗不許世人到<lb/>
忽作雷風登嶺難<lb/>
　　　寄黄劉二尊師<lb/>
廬山两道士各在一峰居矯掌白雲表晞髪陽和初清<lb/>
夜降真侣焚香滿空虛<hi>一作廬</hi>中有無為樂自然與世疎<lb/>
道尊不可屈符守豈暇餘髙齋遥致敬願示一編書<lb/>
　　　秋夜寄丘二十二員外<lb/>
<pb n="KR4h0140_WYG_188-13b"/>
懐君屬秋夜散歩詠凉天山空松子落幽人應未眠<lb/>
　　　贈丘員外二首<lb/>
髙詞棄浮靡貞行表鄉閭未真南宫拜聊偃東山居大<lb/>
藩本多事日與文章疎每一覩之子髙詠遂起予宵晝<lb/>
方連燕煩恡亦頓袪格言雅誨闕善謔矜數餘久跼思<lb/>
遊曠窮惨過陽舒虎丘愜登眺吳門悵躊躇方此戀攜<lb/>
手豈云還舊墟告諸吳子弟文學為何如<lb/>
跡與孤雲逺心將野鶴俱那同石氏子每到府門趨<lb/>
<pb n="KR4h0140_WYG_188-14a"/>
　　　贈李判官<lb/>
良玉定為寳長材世所稀佐幕方廵郡奏命布恩威食<lb/>
蔬程獨守飲冰節靡違决獄興邦頌髙文禀天機賔館<lb/>
在林表望山啟西扉下有千畆田泱漭吳土肥始耕已<lb/>
見穫袗絺今授衣政拙勞詳省淹留未得歸雖慙且忻<lb/>
願日夕覩光輝<lb/>
　　　寄皎然上人<lb/>
吳興老釋子野雪葢精廬詩名徒自振道心長晏如想<lb/>
<pb n="KR4h0140_WYG_188-14b"/>
兹棲禪夜見月東峰初鳴鐘<hi>一作磬</hi>驚巖壑焚香滿空虛<lb/>
叨慕端成舊未識豈為疎願以碧雲思方君怨别餘茂<lb/>
苑文華地流水古僧居何當一逰詠倚閣吟躊躇<lb/>
　　　贈舊識<lb/>
少年遊太學負氣蔑諸生蹉跎三十載今日海隅行<lb/>
　　　復理西齋寄丘員外<lb/>
前嵗理西齋得與君子同迨兹巳一周悵望臨春風始<lb/>
自疎林竹還復長榛叢端正良難久蕪穢易為功援斧<lb/>
<pb n="KR4h0140_WYG_188-15a"/>
　開衆鬱如師啟羣䝉庭宇還清曠煩抱亦舒通海隅雨<lb/>
　雪霽春序風景融時物方如故懐賢思無窮<lb/>
　　　　和張舍人夜直中書寄吏部劉員外<lb/>
　西垣草詔罷南宫憶上才月臨蘭殿出凉自鳯池來松<lb/>
　桂生丹禁鴛鷺集雲臺託身各有所相望徒徘徊<lb/>
　　　　和李二主簿寄淮上綦毋三<lb/>
　滿城憐傲吏終日賦新詩請<hi>去聲</hi>報淮隂客春帆浪作<hi>音佐</hi>
　期<lb/>
<pb n="KR4h0140_WYG_188-15b"/>
　　　　寄二嚴<hi>士良婺牧士元郴牧</hi>
　絲竹久已懶今日遇君忺打破蜘蛛千道網總為鶺鴒<lb/>
　两箇嚴<lb/>
　<lb/>
　<lb/>
　<lb/>
　<lb/>
御定全唐詩巻一百八十八<lb/>
</p>
<p>
</p>
  </div>
</body>
</text>
</TEI>
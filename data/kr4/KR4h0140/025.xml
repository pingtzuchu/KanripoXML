<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_025-1a"/>
　欽定四庫全書<lb/>
御定全唐詩巻二十五<lb/>
　　　雜曲歌辭<lb/>
　　　　輕薄篇<hi>李益</hi>
　豪不必馳千騎雄不在垂雙鞬天生俊氣自相逐出與<lb/>
　鵰鶚同飛翻朝行九衢不得意下鞭走馬城西原忽聞<lb/>
　燕䧹一聲去迴鞭挾彈平陵園歸來青樓曲未半美人<lb/>
　玉色當金尊淮陰少年不相下酒酣半笑倚市門安知<lb/>
<pb n="KR4h0140_WYG_025-1b"/>
　我有不平色白日欲顧<hi>集作落</hi>紅塵昏死生容易如反掌<lb/>
　得意失意由一言少年但飲莫相問此中報讐亦報恩<lb/>
　　　　同前二首<hi>僧貫休</hi>
　繡林錦野春態相壓誰家少年馬蹄蹋蹋鬭雞走狗夜<lb/>
　不歸一擲賭却如花妾惟<hi>集作誰</hi>云不顛不狂其名不彰<lb/>
　悲夫<lb/>
　木落蕭蕭蛩鳴唧唧不覺朱蔫臉紅霜劫鬢漆世途多<lb/>
　事泣向秋日方吟少壯不努力老大徒傷悲如何<lb/>
<pb n="KR4h0140_WYG_025-2a"/>
　　　輕薄行<hi>僧齊已</hi>
玉鞭金鐙驊騮蹄横眉吐氣如虹霓五陵春暖芳草齊<lb/>
笙歌到處花成泥日沈月上且鬭雞醉來莫問天髙低<lb/>
伯陽道德何涕唾仲尼禮樂徒卑棲<lb/>
　　　灞上輕薄行<hi>孟郊</hi>
長安無緩歩況値天景暮相逢灞滻間親戚不相顧自<lb/>
歎方拙身忽隨輕薄倫常恐失所避化為車轍塵此中<lb/>
生白髮疾走亦未歇<lb/>
<pb n="KR4h0140_WYG_025-2b"/>
　　　遊俠篇<hi>崔灝</hi>
少年負膽氣好勇復知機仗劒出門去孤城逢合圍殺<lb/>
人遼水上走馬漁陽歸錯落金瑣甲蒙茸貂鼠衣還家<lb/>
行且獵弓矢速如飛地迥鷹犬疾草深狐兔肥腰間懸<lb/>
<hi>集作帶</hi>兩綬轉眄生光輝顧謂今日戰何如隨建威<lb/>
　　　遊俠行<hi>孟郊</hi>
壯士性剛決火中見石裂殺人不迴頭輕生如暫別豈<lb/>
知眼有淚肯白頭上髮平生無恩酬劒閒一百月<lb/>
<pb n="KR4h0140_WYG_025-3a"/>
　　　俠客行<hi>李白</hi>
趙客縵胡纓呉鉤霜雪明銀鞍照白馬颯沓如流星十<lb/>
歩殺一人千里不留行事了拂衣去深藏身與名閒過<lb/>
信陵飲脫劒膝前横將炙啖朱亥持觴勸侯嬴三杯吐<lb/>
然諾五嶽倒為輕眼花耳熱後意氣素霓生救趙揮金<lb/>
槌邯鄲先震驚千秋二壯士烜赫大梁城縱死俠骨香<lb/>
不慙世上英誰能書閣下白首太𤣥經<lb/>
　　　同前<hi>元稹</hi>
<pb n="KR4h0140_WYG_025-3b"/>
俠客不怕死怕在事不成事成不肯藏姓名我非竊賊<lb/>
誰夜行白日堂堂殺袁盎九衢草草人面青此客此心<lb/>
師海鯨海鯨露背横滄溟海波分作兩處生海鯨分海<lb/>
減海力俠客有謀人不測三尺鐵蛇延二國<lb/>
　　　同前<hi>温庭筠</hi>
欲出鴻都門陰雲蔽城闕寳劒黯如水微紅濕餘血白<lb/>
馬夜頻嘶<hi>一作驚</hi>三更霸陵雪<lb/>
　　　行行遊且獵篇<hi>李白</hi>
<pb n="KR4h0140_WYG_025-4a"/>
邊城兒生年不讀一字書但知遊獵誇輕趫胡馬秋肥<lb/>
宜白草騎來躡影何矜<hi>一作可憐</hi>驕金鞭拂雲揮鳴鞘半酣<lb/>
呼鷹出逺郊弓彎滿月不虛發雙鶬迸落連飛<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>海邊<lb/>
觀者皆辟易猛氣英風振沙磧儒生不及遊俠人白首<lb/>
下帷復何益<lb/>
　　　遊子吟<hi>孟郊</hi>
慈母手中線遊子身上衣臨行密密縫意恐遲遲歸誰<lb/>
言寸草心報得三春暉<lb/>
<pb n="KR4h0140_WYG_025-4b"/>
　　　同前<hi>顧況</hi>
故櫪思疲馬故巢思迷禽浮雲蔽我鄉躑躅遊子吟遊<lb/>
子悲久滯浮雲鬱東岑客堂無絲桐落葉如秋霖艱哉<lb/>
逺遊子所以悲滯淫一為浮雲詞憤塞誰能禁馳暉<hi>集作</hi>
<hi>歸</hi>百年内惟願展所欽胡為不歸歟坐使年病侵未老<lb/>
霜遶鬢非狂火燒心太行何艱哉北斗不可斟夜晴星<lb/>
河出耿耿辰與參佳人敻青天尺素重於金泬寥羣動<lb/>
異眇黙諸境森苔衣上閒階蜻蛚<hi>集作蟋蟀</hi>催寒砧立身計<lb/>
<pb n="KR4h0140_WYG_025-5a"/>
㡬悮道險無容針三年不還家萬里遺錦衾夢魂無重<lb/>
阻離憂因<hi>集作罔</hi>古今胡為不歸歟孤負丘中琴腰下是<lb/>
何物牽纒曠登尋朝與名山期夕宿楚水陰楚水殊演<lb/>
漾名山杳嶇嶔客從洞庭來婉孌瀟湘深橘柚在南國<lb/>
鴻雁遺秋音下有碧草洲上有青橘林引燭窺洞穴凌<lb/>
波睥天琛蒲荷影參差鳧鶴雛淋涔浩歌惜芳杜散髮<lb/>
輕華簪胡為不歸歟淚下霑衣襟鳶飛戾霄漢螻蟻制<lb/>
鱣鱏赫赫大聖朝日月光照臨聖主雖啟迪奇人分堙<lb/>
<pb n="KR4h0140_WYG_025-5b"/>
沈層城發<hi>集作登</hi>雲韶玉<hi>集作王</hi>府鏘球琳鹿鳴志豐草况<lb/>
復虞人箴<lb/>
　　　同前<hi>李益</hi>
女羞夫壻蕩客恥主人賤遭遇同衆流低回愧相見君<lb/>
非青銅鏡何事空照面莫以衣上塵不謂心如練人生<lb/>
當榮盛待士勿言倦君看白日馳何異弦上箭<lb/>
　　　壯士吟<hi>賈島</hi>
壯士不曽悲悲即無回期如何易水上未歌先淚垂<lb/>
<pb n="KR4h0140_WYG_025-6a"/>
　　　壯士行<hi>劉禹錫</hi>
陰風振寒郊猛虎正咆哮徐行出燒地連吼入黄茆壯<lb/>
士走馬去鐙前彎玉弰叱之使人立一發如鈹交悍睛<lb/>
忽星墜飛血濺林梢彪炳為我席羶腥充我庖里中欣<lb/>
害除賀酒紛號呶<hi>集作呶號</hi>明日長橋上傾城看斬蛟<lb/>
　　　同前<hi>鮑溶</hi>
西方太白髙壯士羞病死心知報恩處對酒歌易水砂<lb/>
鴻嘷天末横劒別妻子蘇武執節歸班超束書起山河<lb/>
<pb n="KR4h0140_WYG_025-6b"/>
不足重重在遇知巳<lb/>
　　　同前<hi>施肩吾</hi>
一斗之膽撑臟腑如磥之筋礙臂骨有時悮入千人叢<lb/>
自覺一身横突兀當今四海無煙塵胸襟被壓不得伸<lb/>
凍梟殘蠆我不取汙我匣裏青蛇鱗<lb/>
　　　浩歌<hi>李賀</hi>
南風吹山作平地帝遣天呉移海水王母桃花千遍紅<lb/>
彭祖巫咸㡬回死青毛驄馬參差錢嬌春楊柳含細<hi>一作</hi>
<pb n="KR4h0140_WYG_025-7a"/>
<hi>緗</hi>煙箏人勸我今屈巵神血未凝身問誰不須浪飲<hi>一作</hi>
<hi>亂舞</hi>丁督䕶世上英雄本無主買絲繡作平原君有酒惟<lb/>
澆趙州土漏催水咽玉蟾蜍衛娘髮薄不勝梳看<hi>一作羞</hi>
見秋眉換深<hi>集作新</hi>緑二十男兒那刺促<lb/>
　　　浩歌行<hi>白居易</hi>
天長地久無終畢昨夜今朝又明日鬢髮蒼浪牙齒疎<lb/>
不覺身年四十七前去五十有㡬年把鏡照面心茫然<lb/>
既無長繩繫白日又無大藥駐朱顔朱顔日漸不如故<lb/>
<pb n="KR4h0140_WYG_025-7b"/>
青史功名在何處欲留年少待富貴富貴不來年少去<lb/>
去復去兮如長河東流赴海無迴波賢愚貴賤同歸盡<lb/>
北邙塜墓髙嵯峨古來<hi>一作今</hi>如此非獨我未死有酒且<lb/>
酣歌顔回短命伯夷餓我今所得亦巳多功名富貴須<lb/>
待命命若不來知<hi>一作爭</hi>奈何<lb/>
　　　歸去來引<hi>張熾</hi>
歸去來歸期不可違相見故明月浮雲共我歸<lb/>
　　　麗人曲<hi>崔國輔</hi>
<pb n="KR4h0140_WYG_025-8a"/>
紅顔稱絶代欲並真無侣獨有鏡中人由來自相許<lb/>
　　　麗人行<hi>杜甫</hi>
三月三日天氣新長安水邊多麗人態濃意逺淑且真<lb/>
肌理細膩骨肉勻繡<hi>一作畫</hi>羅衣裳照暮春蹙金孔雀銀<lb/>
麒麟頭上何所有翠微<hi>一作為</hi>㔩<hi>一作□</hi>葉垂鬢脣背後何<lb/>
所見珠壓腰衱穩稱身就中雲幕椒房親賜名大國虢<lb/>
與秦紫駞之峰<hi>一作珍</hi>出翠釡水晶之盤行素鱗犀筯厭<lb/>
飫久未下鸞刀縷切空紛綸黄門飛鞚不動塵御㕑絲<lb/>
<pb n="KR4h0140_WYG_025-8b"/>
絡<hi>一作駱驛</hi>送八珍簫鼔<hi>一作管</hi>哀吟感鬼神賔從雜遝實要<lb/>
津後來鞍馬何逡廵當軒<hi>一作道</hi>下馬入錦茵楊花雪落<lb/>
覆白蘋青鳥飛去銜紅巾炙手可熱勢<hi>一作世</hi>絶倫慎莫<lb/>
近<hi>一作向</hi>前丞相嗔<lb/>
　　　東飛伯勞歌<hi>張柬之</hi>
青田白鶴丹山鳳婺女姮娥兩相送誰家絶世綺帳前<lb/>
艷粉芳脂映寳鈿窈窕玉堂褰翠幕參差繡戸懸珠箔<lb/>
絶世三五愛紅妝冶袖長裾蘭麝香春去花枝俄易改<lb/>
<pb n="KR4h0140_WYG_025-9a"/>
可歎年光不相待<lb/>
　　　同前<hi>李嶠</hi>
傳書青鳥迎簫鳳巫嶺荆臺數通夢誰家窈窕住園樓<lb/>
五馬千金照陌頭羅裙<hi>一作裾</hi>玉佩當軒出㸃翠施紅競<lb/>
春日佳人二八盛舞歌羞將百萬呈雙娥庭前芳樹朝<lb/>
夕改空駐妍華欲誰待<lb/>
　　　同前<hi>李暇</hi>
秦王龍劒燕后琴珊瑚寳匣鏤雙心誰家女兒抱香枕<lb/>
<pb n="KR4h0140_WYG_025-9b"/>
開衾滅燭願侍寢瓊窗半上金縷幬輕羅隱<hi>集作掩</hi>面不<lb/>
障<hi>集作遮</hi>羞青綺幃中坐相憶紅羅鏡裏見愁色簷花照<lb/>
月鶯對棲空將可憐暗中啼<lb/>
　　　鳴雁行<hi>李白</hi>
胡雁鳴辭燕山昨發委羽朝度關一一銜蘆枝南飛散<lb/>
落天地間連行接翼往復還客居煙波寄湘呉凌霜觸<lb/>
雪毛體枯畏逢矰繳驚相呼聞弦虛墜良可吁君更彈<lb/>
射何為乎<lb/>
<pb n="KR4h0140_WYG_025-10a"/>
　　　同前<hi>韓愈</hi>
嗷嗷鳴雁鳴且飛窮秋南去春北歸去寒就暖識所處<lb/>
<hi>一作依</hi>天長地闊棲息稀風霜酸苦稻粱微羽毛摧落身<lb/>
不肥徘徊反顧羣侣違哀鳴欲下洲<hi>一作淵</hi>渚非江南水<lb/>
闊朝<hi>一作朔</hi>雲多草長沙輭無網羅閒飛靜集鳴相和違<lb/>
憂懷息<hi>一作恵</hi>性匪他凌風一舉君謂何<lb/>
　　　同前<hi>鮑溶</hi>
七月朔方雁心苦聨影翻空落南土八月江南陰復晴<lb/>
<pb n="KR4h0140_WYG_025-10b"/>
浮雲繞天難夜行羽翼勞痛心虛驚一聲相呼百處鳴<lb/>
楚童夜宿煙波側沙上布羅連草色月闇風悲欲下天<lb/>
不知何處容棲息楚童胡為傷我神爾不曽作逺行人<lb/>
江南羽族本不少寧得網羅此客鳥<lb/>
　　　同前<hi>陸龜䝉</hi>
朔風動地來吹起沙上聲閨中有邊思玉筯此時横莫<lb/>
怕兒女恨主人烹不鳴<lb/>
　　　空城雀<hi>李白</hi>
<pb n="KR4h0140_WYG_025-11a"/>
嗷嗷空城雀身計何戚促本與鷦鷯羣不隨鳳凰族提<lb/>
攜四黄口飲乳未嘗足食君糠粃餘常恐烏鳶逐恥渉<lb/>
太行險羞營覆車粟天命有定端守分絶所欲<lb/>
　　　同前<hi>王建</hi>
空城雀何不飛來人家住空城無人種禾黍土間生子<lb/>
草間長滿地蓬蒿幸無主近村雖有髙樹枝雨中無食<lb/>
長苦飢八月小兒挾弓箭家家畏我<hi>集作向</hi>田頭飛但能<lb/>
不出空城裏秋時百草皆有子黄口<hi>集作報言</hi>黄口莫啾啾<lb/>
<pb n="KR4h0140_WYG_025-11b"/>
長爾得成無横死<lb/>
　　　同前<hi>聶夷中</hi>
一雀入官倉所食能損㡬所慮往損頻官倉乃害爾魚<lb/>
網不在天鳥網不在水飲啄要自然何必空城裏<lb/>
　　　同前<hi>劉駕</hi>
飢啄空城土莫近太倉粟一粒未充腸却入公子腹且<lb/>
弔城上骨㡬曽害爾族不聞莊辛語今日寒蕪緑<lb/>
　　　車遥遥<hi>孟郊</hi>
<pb n="KR4h0140_WYG_025-12a"/>
路喜到江盡江上又通舟舟車兩無阻何處不得遊丈<lb/>
夫四方志女子安可留郎自別日言無令生逺愁旅雁<lb/>
忽呌月斷猨寒啼秋此夕夢君夢君在百城樓寄淚無<lb/>
因波寄恨無因輈願為馭者手與郎迴馬頭<lb/>
　　　同前<hi>張籍</hi>
征人遥遥出古城雙輪齊動駟馬鳴山川無處無<hi>集作不</hi>
歸路念君長作萬里行野田人稀秋草緑日暮放馬車<lb/>
中宿驚麏遊兔在我傍獨唱鄉歌對僮僕君家大宅鳳<lb/>
<pb n="KR4h0140_WYG_025-12b"/>
城隅年年道上隨行車願為玉鑾繫華軾終日有聲在<lb/>
君側門前舊轍久已平無由復得君消息<lb/>
　　　同前<hi>張祜</hi>
東方曨曨車軋軋地色不分新去轍閨門半掩牀<hi>集作窗</hi>
半空斑斑枕花殘淚紅君心若車千萬轉妾身如轍遺<lb/>
漸逺碧川迢迢山宛宛馬蹄在耳輪在眼桑間女兒情<lb/>
不淺莫道野蠶能作繭<lb/>
　　　同前<hi>胡曽</hi>
<pb n="KR4h0140_WYG_025-13a"/>
自從車馬出門朝便入空房守寂寥玉枕夜殘魚信絶<lb/>
金鈿秋盡雁書遥臉邊楚雨臨風落頭上春雲向日銷<lb/>
芳草又衰還不至碧天霜冷轉無憀<lb/>
　　　自君之出矣<hi>辛𢎞智</hi>
自君之出矣梁塵靜不飛思君如滿月夜夜減容暉<lb/>
　　　同前<hi>李康成</hi>
自君之出矣弦吹絶無聲思君如百草撩亂逐春生<lb/>
　　　同前<hi>盧仝</hi>
<pb n="KR4h0140_WYG_025-13b"/>
自君之出矣壁上蜘蛛織近取見妾心夜夜無休息妾<lb/>
有雙玉環寄君表相憶環是妾之心玉是君之德馳情<lb/>
増悴容蓄思損精力玉簟寒悽悽延想心惻惻風含霜<lb/>
月明水泛碧天色此水有盡時此情無終極<lb/>
　　　同前<hi>雍裕之</hi>
自君之出矣寳鏡為誰明思君如隴水長聞嗚咽聲<lb/>
　　　同前<hi>張祜</hi>
自君之出矣萬物看成古千尋葶藶枝爭奈長長苦<lb/>
<pb n="KR4h0140_WYG_025-14a"/>
　　　長相思<hi>郎大家宋氏</hi>
長相思久離别關山阻風煙絶臺上鏡文銷袖中書字<lb/>
滅不見君形影何曽有懽恱<lb/>
　　　同前<hi>蘇頲</hi>
君不見天津橋下東流水東望龍門北朝市楊柳青青<lb/>
宛地垂桃紅李白花參差花參差柳堪結此時憶君心<lb/>
斷絶<lb/>
　　　同前三首<hi>李白</hi>
<pb n="KR4h0140_WYG_025-14b"/>
長相思在長安絡緯秋啼金井欄微霜凄凄簟色寒孤<lb/>
燈不明思欲絶巻帷望月空長歎美人如花<hi>一作佳期迢迢</hi>隔<lb/>
雲端上有青冥之長天下有緑水之波瀾天長路逺魂<lb/>
飛苦夢魂不到關山難長相思摧心肝<lb/>
日色已盡花含煙月明欲素愁不眠趙瑟初停鳳凰柱<lb/>
蜀琴欲奏鴛鴦絃此曲有意無人傳願隨春風寄燕然<lb/>
憶君迢迢隔青天昔日横波目今成流淚泉不信妾腸<lb/>
斷歸來看取明鏡前<lb/>
<pb n="KR4h0140_WYG_025-15a"/>
美人在時花滿堂美人去後花餘牀牀中繡被巻不寢<lb/>
至今三載猶聞香香亦竟不滅人亦竟不來相思黄葉<lb/>
落白露點青苔<lb/>
　　　同前<hi>張繼</hi>
遼陽望河縣白首無由<hi>一作人</hi>見海上珊瑚枝年年寄春<lb/>
燕<lb/>
　　　同前二首<hi>令狐楚</hi>
君行登隴上妾夢在閨中玉筯千行落銀牀一半空<lb/>
<pb n="KR4h0140_WYG_025-15b"/>
綺席春眠覺紗窗曉望迷朦朧殘夢裏猶自在遼西<lb/>
　　　同前<hi>白居易</hi>
九月西風興月冷霜<hi>一作露</hi>華凝思君秋夜長一夜魂九<lb/>
升二月東風來草坼花心開思君春日遲一日腸九迴<lb/>
妾住洛橋北君住洛橋南十五即相識今年二十三有<lb/>
如女蘿草生在松之側蔓短枝苦髙縈迴上不得人言<lb/>
人有願願至天必成願作逺方獸歩歩比肩行願作深<lb/>
山木枝枝連理生<lb/>
<pb n="KR4h0140_WYG_025-16a"/>
　　　千里思<hi>李白</hi>
李陵没胡沙蘇武還漢家迢迢五原關朔雪亂邊<hi>一作愁見</hi>
<hi>雪如</hi>花一去隔絶域<hi>集作/國</hi>思歸但長嗟鴻雁向西北飛<hi>一作</hi>
<hi>因</hi>書報天涯<lb/>
　　　同前<hi>李端</hi>
涼州風月美遥望居延路泛泛下天雲青青縁塞樹燕<lb/>
山蘇武上海島田横住更是草生時行人出門去<lb/>
　　　行路難<hi>盧照鄰</hi>
<pb n="KR4h0140_WYG_025-16b"/>
君不見長安城北渭橋邊枯木横槎臥古田昔日含紅<lb/>
復含紫常時留霧亦留煙春㬌春風花似雪香車玉轝<lb/>
恒闐咽若箇遊人不競攀若箇倡家不來折倡家寳袜<lb/>
蛟龍帔公子銀鞍千萬騎黄鶯一向花嬌春<hi>集作二向花嬌</hi>兩<lb/>
兩三三<hi>集作青鳥雙雙</hi>將子戲千尺長條百尺枝丹<hi>集作月</hi>桂青<lb/>
<hi>集作星</hi>榆相蔽虧珊瑚葉上鴛鴦鳥鳳凰巢裏雛鵷兒巢<lb/>
傾枝折鳳歸去條枯葉落狂<hi>集作任</hi>風吹一朝零落無人<lb/>
問萬古摧殘君詎知人生貴賤無終始倐忽須臾難久<lb/>
<pb n="KR4h0140_WYG_025-17a"/>
恃誰家能駐西山日誰家能堰東流水漢家陵樹滿秦<lb/>
川行來行去盡哀憐自昔公卿二千石咸擬榮華一萬<lb/>
年不見朱脣將白貌惟聞素棘與黄泉金貂有時須換<lb/>
酒玉麈但揺莫計錢寄言坐客神仙署一生一死交情<lb/>
處蒼龍闕下君不來白鶴山前我應去雲間海上邈難<lb/>
期赤心㑹合在何時但願堯年一百萬長作<hi>一作與</hi>巢由<lb/>
也不辭<lb/>
　　　同前<hi>張紘</hi>
<pb n="KR4h0140_WYG_025-17b"/>
君不見温家玉鏡臺提攜抱握九重來君不見相如緑<lb/>
綺琴一撫一拍鳳凰音人生意氣須及早莫負當年行<lb/>
樂心荆王奏曲楚妃歎曲盡歡終夜將半朱樓銀閣正<lb/>
平生碧草青苔坐蕪漫當春對酒不須疑視目相看能<lb/>
㡬時春風吹盡燕初至此時自謂稱君意秋露萎草鴻<lb/>
始歸此時衰暮與君違人生翻覆何常足誰保容顔無<lb/>
是非<lb/>
　　　同前五首<hi>賀蘭進明</hi>
<pb n="KR4h0140_WYG_025-18a"/>
君不見嵒下井百尺不及泉君不見山上蒿<hi>集作苖</hi>數寸<lb/>
凌雲煙人生相<hi>集作賦</hi>命亦如此何苦太息自憂煎但願<lb/>
親友長含笑相逢莫吝<hi>集作不乏</hi>杖頭錢寒夜邀歡須秉燭<lb/>
豈得空<hi>集作常</hi>思花柳年<lb/>
君不見門前柳榮曜暫時蕭索久君不見陌上花狂風<lb/>
吹去落誰家誰<hi>集作鄰</hi>家思婦見之歎蓬首不梳心歴亂<lb/>
盛年夫壻長别離歲暮相逢色凋<hi>集作巳</hi>換<lb/>
君不見荒<hi>集作芳</hi>樹枝春花落盡蜂不窺君不見梁上泥<lb/>
<pb n="KR4h0140_WYG_025-18b"/>
秋風始髙燕不棲蕩子從軍事征戰蛾眉嬋娟空守閨<lb/>
獨宿自然堪下淚况復時聞烏夜啼<lb/>
君不見雲間<hi>一作中</hi>月暫盈還復缺君不見林下風聲逺<lb/>
意難窮親故平生欲聚散歡娱未盡尊酒空自歎青青<lb/>
陵上柏歲寒能與㡬人同<lb/>
君不見東流水一去無窮巳君不見西郊雲日夕空氛<lb/>
氲羣雁裵回不能去一雁悲鳴復失羣人生結交在終<lb/>
始莫為<hi>集作以</hi>升沈中路分<lb/>
<pb n="KR4h0140_WYG_025-19a"/>
　　　同前<hi>崔灝</hi>
君不見建章宫中金明枝萬萬長條拂地垂二月三月<lb/>
花如霰九重幽深君不見艷彩朝含四寳宫香風吹<hi>集作</hi>
<hi>旦</hi>入朝雲殿漢家宫女春未闌愛此芳香朝暮看看去<lb/>
看來心不忘攀折將安鏡臺上雙雙素手剪不成兩兩<lb/>
紅妝笑相向建章昨夜起春風一花飛落長信宫長信<lb/>
麗人見花泣憶此珍樹何嗟及我昔初在昭陽時朝折<lb/>
<hi>集作攀</hi>暮折登玉墀秖言歲歲長相對不寤今朝遥相思<lb/>
<pb n="KR4h0140_WYG_025-19b"/>
　　　同前三首<hi>李白</hi>
金尊清酒斗十千玉盤珍羞直萬錢停杯投筯不能食<lb/>
㧞劒四顧心茫然欲渡黄河冰塞川將登太行雪暗天<lb/>
<hi>集作滿山</hi>閒來垂釣坐<hi>集作碧</hi>溪上忽復乗舟夢日邊行路難行<lb/>
路難多岐路今安在長風破浪㑹有時直挂雲帆濟滄海<lb/>
大道如青天我獨不得出羞逐長安社中兒赤雞白狗<lb/>
<hi>一作雉</hi>賭梨栗彈劒作歌奏苦聲曵裾王門不稱情淮隂<lb/>
市井笑韓信漢朝公卿<hi>一作侯</hi>忌賈生君不見昔時燕家<lb/>
<pb n="KR4h0140_WYG_025-20a"/>
重郭隗擁篲折腰<hi>一作節</hi>無嫌猜劇辛樂毅感恩分輸肝<lb/>
剖<hi>一作割</hi>膽效英才昭王白骨縈蔓<hi>集作爛</hi>草誰人更掃黄<lb/>
金臺行路難歸去來<lb/>
有耳莫洗潁川水有口莫食首陽蕨含光混世貴無名<lb/>
何用孤髙比雲月吾觀自古賢達人功成不退皆殞身<lb/>
子胥既棄呉江上屈原終投湘水濵陸機才多<hi>集作雄才</hi>豈<lb/>
自保李斯稅駕苦不早華亭鶴唳詎可聞上蔡蒼鷹何<lb/>
足道君不見呉中張翰稱<hi>一作真</hi>達士<hi>集作生</hi>秋風忽憶江<lb/>
<pb n="KR4h0140_WYG_025-20b"/>
東行且樂生前一杯酒何須身後千載名<lb/>
　　　同前三首<hi>顧况</hi>
君不見古來<hi>集作人</hi>燒水銀變作北邙山上塵藕絲挂身<lb/>
在虛空<hi>集作在虛空中</hi>欲落不落愁殺人睢水英雄多血刃建<lb/>
章宫闕成灰<hi>集作煨</hi>燼淮王身死桂枝<hi>集作/樹</hi>折徐氏<hi>集作福</hi>
一去音書絶行路難行路難生死皆由天秦皇漢武遭<lb/>
下<hi>集作不</hi>脫汝獨何人學神仙<lb/>
君不見擔雪塞井徒<hi>集作空</hi>用力炊砂作飯豈堪喫<hi>集作食</hi>
<pb n="KR4h0140_WYG_025-21a"/>
一生肝膽向人盡相識不如不相識冬青樹上挂凌霄<lb/>
歲宴花凋樹不凋凡物各自有根本種禾終不生豆苗<lb/>
行路難行路難何處是平道中心無事當富貴今日覺<lb/>
<hi>集作看</hi>君顔色好<lb/>
君不見少年頭上如雲髮少壯如雲老如雪豈知灌頂<lb/>
有醍醐能使清涼頭不熱吕梁之水桂飛流黿鼉蛟蜃<lb/>
不敢游少年恃險若平地獨倚長劒凌清秋行路難行<lb/>
路難昔少年今巳老前朝竹帛事皆空日暮牛羊古城<lb/>
<pb n="KR4h0140_WYG_025-21b"/>
草<lb/>
　　　同前<hi>李頎</hi>
漢家名臣楊德祖四代五公享茅土父兄子弟<hi>集作父子兄弟</hi>
綰銀黄躍馬鳴珂朝建章火浣單衣繡方領茱萸錦帶<lb/>
玉盤囊賔客填街復滿坐片言出口生輝光世人逐勢<lb/>
爭奔走瀝膽隳肝惟恐後當時一顧生青雲自謂生死<lb/>
長隨君一朝謝病還鄉里窮巷蒼茫絶知已秋風落葉<lb/>
閉重門昨日論交竟誰是薄俗嗟嗟難重陳深山麋鹿<lb/>
<pb n="KR4h0140_WYG_025-22a"/>
下為鄰魯連所以蹈滄海古往今來稱逹人<lb/>
　　　同前二首<hi>髙適</hi>
君不見富家翁昔時貧賤誰比數一朝金多結豪貴萬<lb/>
事勝人徤如虎子孫成長<hi>集作行</hi>滿眼前妻能<hi>一作解</hi>管絃<lb/>
妾能舞自矜一朝<hi>集作身</hi>忽如此却笑傍人獨悲<hi>一作愁</hi>苦<lb/>
東鄰少年安所如席門窮巷出無車有才不肯學干謁<lb/>
何用年年空讀書<lb/>
長安少年不少錢能騎駿馬鳴金鞭五侯相逢大道邊<lb/>
<pb n="KR4h0140_WYG_025-22b"/>
美人絃管爭留連黄金如斗不敢惜片言如山莫棄捐<lb/>
安知顦顇讀書者暮宿虛<hi>集作靈</hi>臺私自憐<lb/>
　　　同前<hi>張籍</hi>
湘東行人長歎息十年離家歸未得弊裘羸馬苦難行<lb/>
僮僕飢寒少筋力君不見牀頭黄金盡壯士無顔色龍<lb/>
蟠泥中未有雲不能生彼升天翼<lb/>
　　　同前<hi>聶夷中</hi>
莫言行路難夷狄如中國謂言骨肉親中門如異域出<lb/>
<pb n="KR4h0140_WYG_025-23a"/>
處全在人路亦無通塞門前兩條轍何處去不得<lb/>
　　　同前<hi>韋應物</hi>
荆山之白玉兮良工雕琢雙環連月蝕中央鏡心穿故<lb/>
人贈妾初相結恩在環中尋不絶人情厚薄苦須㬰昔<lb/>
似連環今似玦連環可碎不可離如何物在人自移上<lb/>
客勿遽歡聽妾歌路難傍人見環環可憐不知中有長<lb/>
恨端<lb/>
　　　同前三首<hi>柳宗元</hi>
<pb n="KR4h0140_WYG_025-23b"/>
君不見夸父逐日窺虞淵跳踉北海超崑崙披霄決漢<lb/>
出沆漭瞥裂左右遺星辰須㬰力盡道渴死狐鼠蜂蟻<lb/>
爭噬吞北方竫人長九寸門口抵掌更笑喧啾啾飲食<lb/>
滴與粒生死亦足終天年睢盱大志少成遂坐使兒女<lb/>
相悲憐<lb/>
虞衡斤斧羅千山工命采斫杙與椽深林土翦十取一<lb/>
百牛連鞅摧雙轅萬圍千尋妨道路東西蹶倒山火焚<lb/>
遺餘毫末不見保躝躒磵壑何當存羣材未成質已夭<lb/>
<pb n="KR4h0140_WYG_025-24a"/>
突兀<graphic n="KR1895" url="https://raw.githubusercontent.com/kanripo/KR-Gaiji/master/images/KR1895.png" mimeType="image/png"/>豁空巖巒柏梁天災武庫火匠石狼顧相愁寃<lb/>
君不見南山棟梁益稀少愛材養育誰復論<lb/>
飛雪斷道冰成梁侯家熾炭雕玉房蟠龍吐耀虎喙張<lb/>
熊蹲豹擲爭低昂攢巒叢㟧射朱光丹霞翠霧飄奇香<lb/>
美人四向迴明璫雪山冰谷晞太陽星躔奔走不得止<lb/>
奄忽雙燕棲虹梁風臺露榭生光飾死灰棄置參與商<lb/>
盛時一去貴反賤桃笙葵扇安可常<hi>集作當</hi>
　　　同前<hi>鮑溶</hi>
<pb n="KR4h0140_WYG_025-24b"/>
玉堂向夕如無人絲竹儼然宫商死細人何言入君耳<lb/>
塵生金尊酒如水君今不念歲蹉跎雁天明明涼露多<lb/>
華燈青凝久照夜綵童窈窕虛垂羅入宫見妬君不察<lb/>
莫入此地出風波此時不樂早休息女顔易老君如何<lb/>
　　　同前五首<hi>僧貫休</hi>
不㑹當時<hi>一作初</hi>作天地剛有多般愚與智到頭還用真<lb/>
宰心何如上下皆清氣大道冥冥不知處那堪頓得羲<lb/>
和轡義不義兮仁不仁擬學長生更容易負心為爐復<lb/>
<pb n="KR4h0140_WYG_025-25a"/>
為火縁木求魚應且止君不見燒金煉石古帝王鬼火<lb/>
熒熒白楊裏<lb/>
君不見道傍廢井生古木本是驕奢貴人屋㡬度美人<lb/>
照影來素綆銀缾濯纎玉雲飛雨散今如此繡闥雕甍<lb/>
作荒谷沸渭笙歌君莫誇不應長是西家哭休說遺編<lb/>
行者㡬至竟終須合天理敗他成此亦何功蘇張終作<lb/>
多言鬼行路難行路難不在羊腸裏<lb/>
九有茫茫共堯日浪死虛生亦非一清淨𤣥音竟不聞<lb/>
<pb n="KR4h0140_WYG_025-25b"/>
花眼酒腸暗如漆或偶因片言隻字登第光二親又不<lb/>
能獻可替不航要津口談羲軒與周孔履行不及屠沽<lb/>
人行路難行路難日暮途逺空悲歎<lb/>
君不見道傍樹有寄生枝青青鬱鬱同榮衰無情之物<lb/>
尚如此為人不及還堪悲父歸墳兮未朝夕已分黄金<lb/>
爭田宅髙堂老母頭似霜心作數支淚常滴我聞忽如<lb/>
負芒刺不獨為君空歎息古人尺布猶可縫潯陽義犬<lb/>
令人憶寄言世上為人子孝義團圓莫如此若如此不<lb/>
<pb n="KR4h0140_WYG_025-26a"/>
遄死兮更何俟<lb/>
君不見山髙海深人不測古往今來轉青碧淺近輕浮<lb/>
莫與交池<hi>一作地</hi>卑只解生荆棘誰道黄金如糞土張耳<lb/>
陳餘斷消息行路難行路難君自看<lb/>
　　　同前二首<hi>僧齊巳</hi>
行路難君好看驚波不在黤黮間小人心裏藏奔湍七<lb/>
盤九折寒崷崪翻車倒盖猶堪出未似是非脣舌危闇<lb/>
中潛毁平人骨君不見楚靈均千古沈寃湘水濵又不<lb/>
<pb n="KR4h0140_WYG_025-26b"/>
見李太白一朝却作江南客<lb/>
下浸與髙盤不為行路難是非真險惡翻覆作峰巒漆<lb/>
媿同時黑朱慚巧處丹令人畏相識欲畫白雲看<lb/>
　　　同前<hi>翁綬</hi>
行路艱難不復歌故人榮逹我蹉跎雙輪晚上銅梁<hi>一作</hi>
<hi>臺</hi>雪一葉春浮瘴海波自古要津皆若此方今失路欲<lb/>
如何君看西漢翟丞相鳳沼朝辭暮雀羅<lb/>
　　　同前<hi>薛能</hi>
<pb n="KR4h0140_WYG_025-27a"/>
何處力堪殫人心險萬端藏山難測度暗水自波瀾對<lb/>
面如千里迴腸似七盤已經呉坂困欲向鴈門難南北<lb/>
誠須泣髙深不可干無因善行止車轍得平安<lb/>
　　　從軍中行路難二首<hi>駱賓王</hi>
君不見封狐雄虺自成羣馮深負固結妖氛玉璽分兵<lb/>
徵惡少金壇受律動將軍將軍擁旄宣廟略戰士横行<lb/>
靜夷落長驅一息背銅梁直指三巴逾劒閣閣道岧蕘<lb/>
上<hi>集作起</hi>戍樓劒門遥裔俯靈丘卭關九折無平路江水<lb/>
<pb n="KR4h0140_WYG_025-27b"/>
雙源有急流征役無期返他鄉歲華晚杳杳丘陵出蒼<lb/>
蒼林薄逺途危紫盖峰路澀青泥坂去去指哀牢行行<lb/>
入不毛絶壁千里險連山四望髙中外分區宇夷夏殊<lb/>
風土交趾枕南荒昆彌臨北戸川源饒毒霧溪谷多滛<lb/>
雨行潦四時流崩查千歲古漂梗飛蓬不自安捫藤引<lb/>
葛度危巒昔時聞道從軍樂今日方知行路難蒼江緑<lb/>
水東流駛炎洲丹徼南中地南中南斗映星河秦川秦<lb/>
塞阻煙波三春邊地風光少五月瀘中瘴癘多朝驅疲<lb/>
<pb n="KR4h0140_WYG_025-28a"/>
斥候夕息倦誰何向月彎繁弱連星轉太阿重義輕生<lb/>
懷一顧東伐西征凡㡬度夜夜朝朝斑鬢新年年歲歲<lb/>
戎衣故灞城隅滇池水天涯望轉積地際行無已徒覺<lb/>
炎凉節物非不知關山千萬里棄置勿重陳重陳<hi>集作征行</hi>
多苦辛且恱清笳楊柳曲詎憶芳園桃李人綘節朱旗<lb/>
分白羽丹心白刃酬明主但令一技<hi>集作被</hi>君王識誰憚<lb/>
三邊征戰苦行路難行路難岐路<hi>集無此二字</hi>㡬千端無復<lb/>
歸雲馮短翰望日想長安<lb/>
<pb n="KR4h0140_WYG_025-28b"/>
君不見玉關塵色暗邊亭銅鞮敵騎冦長城天子按劒<lb/>
徵餘勇將軍受脤事横行七德龍韜開玉帳千里鼉鼔<lb/>
疉金鉦隂山苦霧埋髙壘交河孤月照連營連營去去<lb/>
無窮極擁斾遥遥過絶國陣雲朝結晦天山寒沙夕漲<lb/>
迷疎勒龍鱗水上開魚貫馬首山前振鵰翼長驅萬里<lb/>
讋祁連分麾三命武功宣百發烏號遥碎柳七尺龍文<lb/>
迥照蓮春來秋去移灰琯蘭閨柳市芳塵斷鴈門迢遰<lb/>
尺書稀鴛被相思雙帶緩行路難<hi>集重行路難三字</hi>誓令氛祲<lb/>
<pb n="KR4h0140_WYG_025-29a"/>
　靜臯蘭但使封侯龍頟貴詎隨中婦鳳樓寒<lb/>
　　　　變行路難<hi>王昌齡</hi>
　向晚横吹悲風動馬嘶合前驅引旗節千里陣雲帀單<lb/>
　于下隂山砂礫空颯颯封侯取一戰豈復念閨閣<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_025-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻二十五<lb/>
</p>
<p>
</p>
  </div>
</body>
</text>
</TEI>
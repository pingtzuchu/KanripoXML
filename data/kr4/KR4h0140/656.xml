<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_656-1a"/>
　欽定四庫全書<lb/>
御定全唐詩巻六百五十六<lb/>
　　羅隱<lb/>
　　　　七夕<lb/>
　絡角星河菡蓞天一家懽笑設紅筵應傾謝女珠璣篋<lb/>
　盡寫檀郎錦繡篇香帳簇成排窈窕金鍼穿罷拜嬋娟<lb/>
　銅壺漏報天將曉惆悵佳期<hi>一作人</hi>又一年<lb/>
　　　　送臧濆下第謁竇鄜州<lb/>
<pb n="KR4h0140_WYG_656-1b"/>
　賦得長楊不直錢却來京口看鶯遷也知絳灌輕才子<lb/>
　好謁尢<hi>一作元</hi>常醉少年萬里故鄉雲縹緲一春生計淚<lb/>
　瀾汍多情柱史應相問與話歸心正浩然<lb/>
　　　　清明日曲江懷友<lb/>
　君與田蘇即舊遊我於交分亦綢繆二年隔絶黄<hi>一作重</hi>
　泉下盡日悲凉曲水頭鷗鳥似<hi>一作自</hi>能齊物理杏花疑<lb/>
　欲伴人愁寡妻稚子應寒食遥望江陵一涙流<lb/>
　　　　送鄭州嚴員外<lb/>
<pb n="KR4h0140_WYG_656-2a"/>
欲將刀筆潤王猷東去先分聖主憂滿扇好風吹鄭圃<lb/>
一車甘雨别皇州尚書磧冷鴻聲晩僕射陂寒樹影秋<lb/>
從此文星在何處武牢關外庾公樓<lb/>
　　　孫員外赴闕後重到三衢<lb/>
逺山髙樹思悠哉重倚危樓盡一杯謝守已隨徴詔入<lb/>
魯儒猶逐斷蓬來地寒謾憶移暄手時急方須濟世才<lb/>
宣室夜闌如有問可能全忘未然灰<lb/>
　　　衡陽泊木居士廟下作<hi>一題作題木居士廟</hi>
<pb n="KR4h0140_WYG_656-2b"/>
烏<hi>一作鳥</hi>噪殘陽草滿庭此中枯木似人形只應神<hi>一作鬼</hi>
物長為主未必浮槎即有靈八月風波飄不去四時黍<lb/>
稷薦惟馨南朝庾信無因賦牢落祠前水氣腥<lb/>
　　　鍾陵見楊秀才<hi>一題作見進士楊尋</hi>
孺亭滕閣少踟蹰三度南遊一事無秪覺流年如鳥逝<lb/>
不知何處有龍屠<hi>一作圖</hi>雲歸洪井枝柯歛水下漳<hi>一作章</hi>
江氣色麤賴得與君同此醉醒來<hi>一作醒</hi>愁被鬼揶揄<lb/>
　　　自湘川東下立春泊夏口阻風登孫權城<lb/>
<pb n="KR4h0140_WYG_656-3a"/>
吳門此去逾千里湘浦離來想數旬只見風師長占路<lb/>
不知青帝已行春危憐壊堞猶遮水狂愛寒梅欲傍人<lb/>
事往時移何足問且憑村酒暖精神<lb/>
　　　春日憶湖南舊遊寄盧挍書<lb/>
旅榜前年過洞庭曾提刀筆事甘寧瑇筵離隔將軍幕<lb/>
朱履頻窺處士星<hi>挍書自處士受命爾</hi>恩重匣中孤劒在夢餘江<lb/>
畔數峰青金貂見賜嘉賓散回首昭丘一涕零<lb/>
　　　賀淮南節度盧員外賜緋<lb/>
<pb n="KR4h0140_WYG_656-3b"/>
儉蓮髙貴九霄聞粲粲朱衣降五雲驄馬早年曾避路<lb/>
銀魚今日且從軍御題綵<hi>一作緋</hi>服垂天眷袍展花心透<lb/>
縠紋應笑當年老萊子鮮華都自降明君<lb/>
　　　春日獨遊禪智寺<lb/>
樹逺連天水接空幾年行樂舊隋宫花開花謝<hi>一作落</hi>還<lb/>
<hi>一作長</hi>如此人去人來自不同鸞<hi>一作楚</hi>鳯調髙何處酒吳<lb/>
牛蹄健滿車風思量只合騰騰醉煑海平陳一<hi>一作盡</hi>夢<lb/>
中<lb/>
<pb n="KR4h0140_WYG_656-4a"/>
　　　和淮南李司空同轉運員外<hi>一本題下有送韋士赴四字一作同</hi>
　　　<hi>轉運盧員外賜緋</hi>
層層髙閣舊瀛洲此地須徴第一流丞相近年縈<hi>一作榮</hi>
倚望重才今日喜遨遊榮持健筆金黄貴恨咽離筵管<lb/>
吹秋誰繼伊臯送行句梁王詩好郢人愁<lb/>
　　　后土廟<lb/>
四海兵<hi>一作干</hi>戈尚未寧始於雲外學<hi>一作謾勞淮海寫</hi>儀形九<lb/>
天𤣥女猶無聖后土夫人豈有靈一帶好雲侵鬢綠兩<lb/>
<pb n="KR4h0140_WYG_656-4b"/>
層<hi>一作行</hi>危岫拂睂青韋郎年少知何在<hi>一作眈閒事</hi>端坐思<lb/>
量<hi>一作案上休看</hi>太白經<lb/>
　　　金陵夜泊<lb/>
冷煙輕澹<hi>一作靄一作雨</hi>傍衰叢此夕秦淮駐斷蓬棲鴈<hi>一作□</hi>
逺驚沽酒火亂鵶髙避落帆風地銷王氣波聲急山帶<lb/>
秋陰樹影空六<hi>一作數</hi>代精靈人不見思量應在月明中<lb/>
　　　上江州陳員外<lb/>
寒江九派轉城樓東下鍾陵第一州人自中<hi>一作鍾</hi>臺方<lb/>
<pb n="KR4h0140_WYG_656-5a"/>
貴盛地從西晉即風流舊班久望鵷晴翥餘力猶聞虎<lb/>
夜浮應恨屬官無健令異時佳節阻閒遊<lb/>
　　　廣陵開元寺閣上作<lb/>
滿檻山川漾落暉檻前前事去如飛雲中雞犬劉安過<lb/>
月裏笙歌煬帝歸江蹙海門帆散去地吞淮口樹相依<lb/>
紅樓翠幕知多少長向東風有是非<lb/>
　　　上鄂州韋尚書<lb/>
往歲先皇馭九州侍臣才業最風流文窮典誥雖餘力<lb/>
<pb n="KR4h0140_WYG_656-5b"/>
俗致雍熙盡密謀蘭省換班青作綬柏臺前引絳為韝<lb/>
都緣未負江山興開濟生靈挍一秋<lb/>
　　　早春巴陵道中<lb/>
逺雪亭亭望未銷岳陽春淺似相饒短蘆冒土初生笋<lb/>
髙柳偷風已弄條波汎洞庭獱獺健谷連荆楚鬼神妖<lb/>
中流菱唱泊何處一隻畫船蘭作橈<lb/>
　　　廣陵秋日酬進士臧濆見寄<lb/>
驛西斜日滿窗前<hi>一作蟬</hi>獨凭秋欄思渺綿<hi>一作然</hi>數尺斷<lb/>
<pb n="KR4h0140_WYG_656-6a"/>
蓬慚故國一輪清鏡泣流年已知世事真徒爾縱有心<lb/>
期亦偶然空媿荀家好兄弟鴈來魚去是因緣<lb/>
　　　淮南送李司空朝覲<lb/>
聖君宵旰望時雍丹詔西來雨露濃宣父道髙<hi>一作楚客狂歌</hi>
休歎鳳武侯才大本吟<hi>一作猶</hi>龍九州似鼎終須負萬物<lb/>
為銅只待鎔臘後春前更何事便看經度奏東封<lb/>
　　　秋日禪智寺見裴郎中題名寄韋瞻<lb/>
野寺疎鐘萬木秋偶尋題處認名侯官離南郡應閒暇<lb/>
<pb n="KR4h0140_WYG_656-6b"/>
地勝東山想駐留百醆濃醪成别夢兩行垂露澣羇愁<lb/>
心知只有韋公在更對真蹤話舊遊<lb/>
　　　廣陵春日憶池陽有寄<lb/>
煙水濛濛接板橋數年經歴駐征橈醉凭危檻波千頃<lb/>
愁倚長亭柳萬條别後故人冠獬豸病來知已賞鷦鷯<lb/>
清流夾宅千家住㑹待閒乘一信潮<lb/>
　　　春中<hi>一作日</hi>湘中題岳麓寺僧舎<hi>一作院</hi>
蟾宫虎穴兩皆休來凭危欄送逺愁<hi>一作秋</hi>多事林鶯還<lb/>
<pb n="KR4h0140_WYG_656-7a"/>
謾語薄情邊鴈不廻頭春融只待<hi>一作恐</hi>乾坤醉水濶深<lb/>
知世界浮欲共髙僧話心迹野花芳<hi>一作荒</hi>草柰相尤<lb/>
　　　出試後投所知<lb/>
此日<hi>一作去</hi>蓬壺兩日程當時消息甚分明桃須曼倩催<lb/>
方熟橘待洪崖遣始行鳥外音書應有意眼前塵土漸<lb/>
無情莫教<hi>一作交</hi>更似山西鼠嚙破愁腸恨一生<lb/>
　　　湘南春日懷古<lb/>
晴江春暖蘭蕙薫鳬鷖苒苒鷗著羣洛陽賈誼自無命<lb/>
<pb n="KR4h0140_WYG_656-7b"/>
少陵杜甫兼<hi>一作偏</hi>有文空濶逺帆遮落日蒼茫野樹礙<lb/>
歸雲松醪酒好昭潭靜閑過中流一弔君<lb/>
　　　江州望廬山<lb/>
東南蒼翠何崔嵬横流一望幽抱開影寒已令水底去<lb/>
脚濶欲過湖心來深處不唯容鬼怪暗中兼恐有風雷<lb/>
仙人往往今誰在紅杏花香重首廻<lb/>
　　　金陵寄竇尚書<lb/>
二年岐路有西東長憶優游楚驛中虎帳談髙無客繼<lb/>
<pb n="KR4h0140_WYG_656-8a"/>
馬卿官傲少人同世危肯使依劉表山好猶能憶謝公<lb/>
此去此恩言不得謾將閑淚對春風<lb/>
　　　清溪江令公宅<lb/>
蠻牋象管夜深時曾賦陳宫第一詩宴罷風流人不見<lb/>
廢來蹤跡草應知<hi>一作何宜</hi>鶯憐勝事啼空巷<hi>一作谷</hi>蜨戀餘<lb/>
香舞好枝還有往年金甃井牧童樵叟等閑窺<lb/>
　　　鄭州獻盧舎人<hi>時本官王令公收復兩京後</hi>
海槎閑暇閬風輕不是安流不肯行雞省露濃湯餅熟<lb/>
<pb n="KR4h0140_WYG_656-8b"/>
鳳池煙暖詔書成漁籌已合光儒夢<hi>一作學</hi>堯印何妨且<lb/>
治兵㑹待兩都收復後右圖儀表左題名<lb/>
　　　别池陽所居<lb/>
黄塵初起此留連火耨刀耕六七年雨夜老農傷水旱<lb/>
雪晴漁父共舟船已悲世亂身須去肯媿途危跡屢遷<lb/>
却是九華山有意列行相送到江邊<lb/>
　　　送内使周大夫自杭州朝貢<lb/>
八<hi>一作入</hi>都上將近平戎便附輶軒奏聖聰三接<hi>一作變</hi>駕<lb/>
<pb n="KR4h0140_WYG_656-9a"/>
前朝覲禮一函江表戰征功雲間閬苑何時見水底瑤<lb/>
池觸處通知有殿庭餘力在莫辭消息寄西風<lb/>
　　　酬黄從事懷舊見寄<lb/>
舊遊不合到心中把得君詩意亦同水館酒闌清夜月<lb/>
香街人散白楊風長繩繫日雖難絆辨口談天不易窮<lb/>
世事自隨蓬轉在思量何處是飛蓬<lb/>
　　　繡<hi>第一句缺三字</hi>
一片絲羅　　　洞房西室女工勞花隨玉指添春色<lb/>
<pb n="KR4h0140_WYG_656-9b"/>
鳥逐金鍼長羽毛蜀錦謾誇聲自貴越綾虚說價功髙<lb/>
可中用作鴛鴦被紅葉枝枝不礙刀<lb/>
　　　西施<lb/>
家國興亡自有時吳人何苦怨<hi>一作進</hi>西施西施若解傾<lb/>
吳國越國亡來又是誰<lb/>
　　　自遣<lb/>
得即髙歌失即休多愁多恨亦悠悠今朝有酒今朝醉<lb/>
明日愁來明日愁<lb/>
<pb n="KR4h0140_WYG_656-10a"/>
　　　　白角箆<lb/>
　白似瓊瑶滑似苔隨梳伴鏡拂塵埃莫言此箇尖頭物<lb/>
　幾度撩人惡髮來<lb/>
　　　　銅雀臺<lb/>
　強歌強舞竟難勝花落花開淚滿膺秪合當年伴君死<lb/>
　免交憔悴望西陵<lb/>
　　　　鸚鵡<lb/>
　莫恨雕籠翠羽殘江南地暖隴西寒勸君不用分明語<lb/>
<pb n="KR4h0140_WYG_656-10b"/>
　語得分明出轉難<lb/>
　　　　金錢花<lb/>
　占得佳名繞樹芳依依相伴向秋光若教<hi>一作交</hi>此物堪<lb/>
　<hi>一作也</hi>收貯應被豪門盡劚將<lb/>
　　　　梅<hi>一本題上有紅字</hi>
　天賜胭脂一抺腮盤中磊落笛中哀雖然未得和羹便<lb/>
　曾與將軍止渴來<lb/>
御定全唐詩巻六百五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_122-1a"/>
　欽定四庫全書<lb/>
御定全唐詩卷一百二十二<lb/>
　　盧象<lb/>
　盧象字緯卿汶水人開元中由前進士補秘書郎轉右<lb/>
　衛倉曹掾丞相張九齡深噐之擢左補闕河南府司録<lb/>
　司勲員外郎名盛氣髙少所卑下為飛語所中左遷齊<lb/>
　邠鄭三郡司馬入為膳部員外郎禄山之亂象受偽署<lb/>
　貶永州司戸起為主客員外郎道病卒集十二巻今編<lb/>
<pb n="KR4h0140_WYG_122-1b"/>
　詩一巻<lb/>
　　　　贈程秘書<lb/>
　客自岐陽来吐音若鳴鳯孤飛畏<hi>一作果一作長</hi>不偶獨立誰<lb/>
　見用忽從被褐中召入承明宫聖人借顔色言事無不<lb/>
　通殷勤拯黎庶感激論諸公將相猜賈誼圖書歸馬融<lb/>
　顧余<hi>一作今</hi>乆寂寞一嵗麒麟閣且共歌太平勿嗟名宦<lb/>
　薄<lb/>
　　　　家叔徴君東溪草堂二首<lb/>
<pb n="KR4h0140_WYG_122-2a"/>
開<hi>一作関</hi>山十餘里青壁森相倚欲識堯時天<hi>一作人</hi>東溪<lb/>
白雲<hi>一作足</hi>是雷聲轉幽壑雲氣杳流水<hi>一作相表裏</hi>澗影生<lb/>
龍<hi>一作蟲</hi>蛇巖端翳檉梓<hi>一作梓杞</hi>大道終不易君㤙曷能已<lb/>
鶴羡<hi>一作筭</hi>無老時龜言攝生理浮年笑六甲元化潛一<lb/>
指未暇掃雲梯空慙阮氏子<lb/>
今朝共遊者得性閒未歸已到仙人家莫驚鷗鳥飛水<lb/>
深嚴子釣松挂巢父衣雲氣轉幽寂溪流無是非名理<lb/>
未足羡腥臊詎所希自惟負貞意何嵗當食薇<lb/>
<pb n="KR4h0140_WYG_122-2b"/>
　　　郷試後自鞏還田家因謝鄰友見過之作<lb/>
雞鳴出東邑馬倦登南巒落日見桑柘翳然丘中寒鄰<lb/>
家多舊識投暝来相看且問春稅苦兼陳行路難園場<lb/>
近隂壑草木易凋殘峰晴雪猶積澗深氷已團浮名知<lb/>
何用嵗晏不成歡置酒共君飲當歌聊自寛<lb/>
　　　青雀歌<lb/>
啾啾青雀皃飛来飛去仰天池逍遥飲啄安涯分何假<lb/>
扶揺九萬為<lb/>
<pb n="KR4h0140_WYG_122-3a"/>
　　　雜詩二首<lb/>
家居五原上征戰是平生獨負山西勇誰當塞下<hi>一作上</hi>
名死生遼海戰雨雪薊門行諸將封侯盡論功獨不成<lb/>
君家御溝上垂栁夹朱門列鼎㑹中貴鳴珂朝至尊死<lb/>
生在片議窮達由一言湏識苦寒士莫矜狐白温<lb/>
　　　贈廣川馬先生<lb/>
經書滿腹中吾識廣川翁年老甘無位家貧懶發䝉人<lb/>
歸洙泗學歌盛舞雩風願接諸生禮三年事馬融<lb/>
<pb n="KR4h0140_WYG_122-3b"/>
　　　峡中作<lb/>
髙唐幾百里樹色<hi>一作雲樹</hi>接陽臺晚見江山霽宵聞風雨<lb/>
来雲<hi>一作雷</hi>從三峡起天向數峰開靈境信難見輕舟那<lb/>
可囘<lb/>
　　　竹里館<lb/>
江南氷不閉山澤氣潛通臘月聞山鳥寒崖見蟄熊栁<lb/>
林春半合荻笋亂無叢回首金陵岸依依向北風<lb/>
　　　永城使風<lb/>
<pb n="KR4h0140_WYG_122-4a"/>
長風起秋色細雨含落暉夕鳥向林去晚帆相逐飛蟲<lb/>
聲出亂草水氣薄行衣一别故郷道悠悠今始歸<lb/>
　　　和徐侍郎叢篠詠<hi>一作蔣渙詩</hi>
中禁夕沈沈幽篁别作林色連雞樹近影落鳯池深為<lb/>
重凌霜節能虚應物心年年承雨露長對紫庭隂<lb/>
　　　駕幸温泉<lb/>
傳聞聖主幸新豐清蹕鳴鑾出禁中細草<hi>一作佳氣</hi>終朝随<lb/>
歩輦垂楊幾䖏繞行宫千官扈從驪山北萬國来朝渭<lb/>
<pb n="KR4h0140_WYG_122-4b"/>
水東此日小臣徒<hi>一作從</hi>獻賦漢家誰復重揚雄<lb/>
　　　奉和張使君宴加朝散<lb/>
佐理星辰貴分榮渙汗深言從大夫後用答聖人心騎<lb/>
擁軒裳客鸞驚翰墨林停杯歌麥秀秉燭醉棠隂爽氣<lb/>
凌秋笛輕寒散暝砧秪應將四子講徳謝<hi>一作識</hi>知音<lb/>
　　　贈張均員外<lb/>
公門世緒<hi>一作業</hi>昌才子冠裴王出自平津邸還為吏部<lb/>
郎神仙餘氣色列宿動<hi>一作助一作炳</hi>輝光夜直南宫静<hi>一作近</hi>
<pb n="KR4h0140_WYG_122-5a"/>
朝趨北禁長時人歸<hi>一作窺</hi>水鏡明主賜衣裳翰苑飛鸚<lb/>
鵡天池待鳯凰承歡<hi>一作欣</hi>疇日顧未紀<hi>一作記</hi>後時傷去<lb/>
去圖南逺㣲才幸不忘<lb/>
　　　送祖詠<lb/>
田家宜伏臘嵗晏子言歸石路雪初下荒村<hi>一作山</hi>雞共<lb/>
飛東原多<hi>一作同</hi>煙火北澗隠寒暉滿酌野人酒倦聞鄰<lb/>
女機胡為困<hi>一作因</hi>樵采幾日罷<hi>一作觧一作被</hi>朝衣<lb/>
　　　送綦母潛<lb/>
<pb n="KR4h0140_WYG_122-5b"/>
夫君不得意本自滄海<hi>一作江</hi>来髙足未云騁虚舟空復<lb/>
迴淮南楓葉落灞岸桃花開出䖏暫為耳沈浮安繫哉<lb/>
如何天覆物還遣世遺才欲識秦將漢甞聞王與裴離<lb/>
筵對寒食别雨乗春雷㑹有徴書到荷衣且<hi>一作莫</hi>漫裁<lb/>
　　　送趙都䕶赴安西<lb/>
下客<hi>一作結髮一作結客</hi>候旌麾元戎復在斯門<hi>一作文</hi>開都䕶府<lb/>
兵動羽林皃黠虜多翻覆謀臣有别離智同天所授恩<lb/>
共日相随漢使開賔幕胡笳送酒巵風霜迎馬首雨雪<lb/>
<pb n="KR4h0140_WYG_122-6a"/>
事魚麗上䇿應無戰深情屬載馳不應行萬里明主寄<lb/>
安危<lb/>
　　　追凉歴下古城西北隅此地有清泉喬木<hi>一夲題上</hi>
　　　<hi>有同李北海四字</hi>
謝朓出華省王祥貽佩刀前賢真可慕衰病意空勞貞<lb/>
悔不自卜遊随共爾曺未能齊得喪時復誦離騷閒䕃<lb/>
七賢地醉餐三士桃蒼苔虞舜井喬木古城壕漁父偏<lb/>
相狎堯年不可逃蟬鳴秋雨霽雲白曉山髙咫尺傳䨇<lb/>
<pb n="KR4h0140_WYG_122-6b"/>
鯉吹嘘借<hi>一作落</hi>一毛故人皆得路誰肯念同袍<lb/>
　　　戲贈邵使君張郎<lb/>
少婦石榴裙新妝白玉面能迷張公子不許時相見<lb/>
　　　同王維過崔䖏士林亭<lb/>
映竹時聞轉轆轤當窓只見網蜘蛛主人非病常髙卧<lb/>
環堵䝉籠一老儒<lb/>
　　　寄河上叚十六<hi>一作王維詩</hi>
與君相識<hi>一作見</hi>即相親聞道君家住<hi>一作在</hi>孟津為見行<lb/>
<pb n="KR4h0140_WYG_122-7a"/>
舟試借問客中時有洛陽人<lb/>
　　　寒食<lb/>
子推言避世山火遂焚身四海同寒食千秋為一人深<lb/>
寃何用道峻跡古無鄰魂魄山河氣風雷御㝢神光烟<lb/>
榆栁滅怨曲龍虵新可歎文公覇平生負此臣<lb/>
　　　八月十五日象自江東止田園移庄慶㑹未幾<lb/>
　　　歸汶上小弟㓜妹尤嗟<hi>一作悲</hi>其别兼賦是詩三<lb/>
　　　首<hi>俱見王維集第一首題云休假還舊業第二第三首題云别弟妹</hi>
<pb n="KR4h0140_WYG_122-7b"/>
謝病始告歸依然入桑梓家人皆佇立相候衡門裏疇<lb/>
類<hi>一作時軰</hi>皆長年成人舊童子上堂家<hi>一作嘉</hi>慶畢願與親<lb/>
姻邇<hi>一作齒</hi>論舊或餘悲思<hi>一作目</hi>存且相喜田園轉蕪没<lb/>
但有寒泉水衰栁日蕭條秋光清邑里入門乍如客休<lb/>
騎非便止中飲<hi>一作飯</hi>顧王程離憂從此始<lb/>
兩妹日長成䨇鬟將及人已能持寳瑟自觧掩羅巾念<lb/>
昔别時小未知疎與親今来識離恨掩<hi>一作拭</hi>淚方殷勤<lb/>
小弟更孩㓜歸来不相識同居雖漸慣見人猶黙黙宛<lb/>
<pb n="KR4h0140_WYG_122-8a"/>
　作越人言<hi>一作語</hi>殊鄉甘水食别此最為難涙盡有餘憶<lb/>
　　　　歎白髪<hi>一作王維詩</hi>
　我年一何長鬢髪日已白俛仰天地間能為幾時客惆<lb/>
　悵故山雲裴回空日夕何事與時人東城復南陌<lb/>
　　　　早秋宴張郎中海亭即事<hi>一作孟浩然詩</hi>
　邑有弦歌宰翔鸞狎野<hi>一作已狎</hi>鷗眷言華省舊暫滯<hi>一作拂</hi>
　海池遊鬱島藏深竹前谿對舞樓更聞書即事雲物是<lb/>
　新秋<lb/>
<pb n="KR4h0140_WYG_122-8b"/>
　　　　句<lb/>
　吴越山多秀新安江甚清<hi>見河嶽英靈集</hi>書名㑹粹才偏逸酒<lb/>
　號屠蘓味更醇<hi>贈鄭䖍林見唐語</hi>初疑輕烟淡古松又似山開<lb/>
　萬仭峰<hi>贈懐素序見顔真卿</hi>
　<lb/>
　<lb/>
　<lb/>
御定全唐詩巻一百二十二<lb/>
</p>
<p>
</p>
  </div>
</body>
</text>
</TEI>
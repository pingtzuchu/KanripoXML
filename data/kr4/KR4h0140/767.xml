<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_767-1a"/>
　欽定四庫全書<lb/>
御定全唐詩巻七百六十七<lb/>
　　孫元晏<lb/>
　孫元晏不知何許人曽著詠史詩七十五首今編為一<lb/>
　巻<lb/>
　　　　吴<lb/>
　　　　　黄金車<lb/>
　分擘山河即漸開許昌基業已傾頹黄金車與斑斕耳<lb/>
<pb n="KR4h0140_WYG_767-1b"/>
　早個須知入䜟來<lb/>
　　　　　赤壁<lb/>
　㑹獵書來舉國驚祗應周魯不教迎曹公一戰奔波後<lb/>
　赤壁功傳萬古名<lb/>
　　　　　魯肅指囷<lb/>
　破産移家事亦難佐吴從此覇江山爭教不立功勲得<lb/>
　指出千囷如等閒<lb/>
　　　　　甘寧斫營<lb/>
<pb n="KR4h0140_WYG_767-2a"/>
夜深婾入魏軍營滿寨驚忙火似星百口寳刀千匹絹<lb/>
也應消得與甘寧<lb/>
　　　　徐盛<lb/>
欲把江山鼎足分邢真銜冊到江南當時將相誰堪重<lb/>
徐盛將軍最不甘<lb/>
　　　　魯肅<lb/>
斫案興言斷衆疑鼎分從此定雄雌若無子敬心相似<lb/>
爭得烏林破魏師<lb/>
<pb n="KR4h0140_WYG_767-2b"/>
　　　　武昌<lb/>
西塞山髙截九垓䜟謡終日自相催武昌魚美應難戀<lb/>
歴數須歸建業來<lb/>
　　　　顧雍<lb/>
贊國經綸更有誰蔡公相歎亦相師貴為丞相封侯了<lb/>
歸後家人總不知<lb/>
　　　　呂蒙<lb/>
幼小家貧實可哀願征行去志難回不探虎穴求身逹<lb/>
<pb n="KR4h0140_WYG_767-3a"/>
爭得人間富貴来<lb/>
　　　　介象<lb/>
好道君王遇亦難變通靈異幾多般介先生有神仙術<lb/>
釣得鱸魚在玉盤<lb/>
　　　　濡須塢<lb/>
風揭洪濤響若雷枕波為壘險相隈莫言有箇濡湏塢<lb/>
㡬度曹公失志囬<lb/>
　　　　周泰<lb/>
<pb n="KR4h0140_WYG_767-3b"/>
名與諸公又不同金瘡痕在滿身中不將御盖宣恩澤<lb/>
誰信將軍别有功<lb/>
　　　　張紘<lb/>
東部張公與衆殊共施經畧贊全吴陳琳漫自稱雄伯<lb/>
神氣應湏怯大巫<lb/>
　　　　太史慈<lb/>
聖徳招賢逺近知曹公心計却成欺陳韓昔日嘗投楚<lb/>
豈是當歸召得伊<lb/>
<pb n="KR4h0140_WYG_767-4a"/>
　　　　孫堅后<lb/>
委付張公翊聖材幾將賢德贊文臺爭教不覇江山得<lb/>
日月徵曾入夢來<lb/>
　　　　陸統<lb/>
將軍身歿有兒孤虎子為名教讀書更向宫中教騎馬<lb/>
感君恩重合何如<lb/>
　　　　青蓋<lb/>
歴數將終勢已摧不脩君徳更堪哀被他青盖言相誤<lb/>
<pb n="KR4h0140_WYG_767-4b"/>
元是湏教入晉來<lb/>
　　　晉<lb/>
　　　　七寶鞭<lb/>
天命湏知豈偶然亂臣徒欲用兵權聖謨廟略還應别<lb/>
渾不消他七寳鞭<lb/>
　　　　庾恱鵝炙<lb/>
春暖江南景氣新子鵝炙美就中珍庾家㕑盛劉公困<lb/>
渾弗相貽也惱人<lb/>
<pb n="KR4h0140_WYG_767-5a"/>
　　　　謝𤣥<lb/>
百萬兵來逼合肥謝𤣥為將統雄師旌旗首尾千餘里<lb/>
渾不消他一局棊<lb/>
　　　　謝混<lb/>
尚主當初偶未成此時誰合更闗情可憐謝混風華在<lb/>
千古翻傳禁臠名<lb/>
　　　　陸玩<lb/>
陸公髙論亦由衷謙譲還慙未有功天下忠良人欲盡<lb/>
<pb n="KR4h0140_WYG_767-5b"/>
始應交我作三公<lb/>
　　　　王坦之<lb/>
晉祚安危只此行坦之何必苦憂驚謝公合定寰區在<lb/>
爭遣當時事得成<lb/>
　　　　蒲葵扇<lb/>
抛捨東山嵗月遥幾施經畧挫雄豪若非名徳喧寰宇<lb/>
爭得蒲葵價數髙<lb/>
　　　　王郎<lb/>
<pb n="KR4h0140_WYG_767-6a"/>
太尉門庭亦甚髙王郎名重禮相饒自家妻父猶如此<lb/>
誰更逢君得折腰<lb/>
　　　　劉毅<lb/>
遶牀堪壯喝盧聲似鐵容儀衆盡驚二十七人同舉義<lb/>
幾人全得舊功名<lb/>
　　　　王恭<lb/>
春風濯濯栁容儀鶴氅神情舉世推可惜教君仗旄鉞<lb/>
枉將心地託牢之<lb/>
<pb n="KR4h0140_WYG_767-6b"/>
　　　　謝公賭墅<lb/>
發遣將軍欲去時畧無情撓只貪棊自從乞與羊曇後<lb/>
賭墅功成更有誰<lb/>
　　　　苻堅投箠<lb/>
投箠填江語未終謝安乗此立殊功三台星爛乾坤在<lb/>
且與張華死不同<lb/>
　　　　衛玠<lb/>
叔寳羊車海内稀山家女壻好風姿江東士女無端甚<lb/>
<pb n="KR4h0140_WYG_767-7a"/>
看殺玉人渾不知<lb/>
　　　　郭璞脫襦<lb/>
吟坐因思郭景純每言窮逹似通神到頭分命難移改<lb/>
觧脱青襦與别人<lb/>
　　　　庾樓<lb/>
江州樓上月明中從事同登眺逺空玉樹忽薶千載後<lb/>
有誰重此繼清風<lb/>
　　　　新亭<lb/>
<pb n="KR4h0140_WYG_767-7b"/>
容易乗虛逼帝畿滿江艛艣與旌旗盧循若觧新亭上<lb/>
勝負還應未可知<lb/>
　　　宋<lb/>
　　　　大峴<lb/>
大峴纔過喜可知指空言已副心期公孫計策嗟無用<lb/>
天與南朝作覇基<lb/>
　　　　放宫人<lb/>
納諫廷臣免犯顔自然恩可覇江山姚興侍女方承寵<lb/>
<pb n="KR4h0140_WYG_767-8a"/>
放出宫闈若等閒<lb/>
　　　　借南苑<lb/>
人主詞應不偶然幾人曽説笑掀天不知南苑今何在<lb/>
借與張公三百年<lb/>
　　　　謝澹雲霞友<lb/>
仗氣凌人豈可親只將范泰是知聞縁何喚作雲霞友<lb/>
却恐雲霞未似君<lb/>
　　　　烏衣巷<lb/>
<pb n="KR4h0140_WYG_767-8b"/>
古迹荒基好歎嗟滿川吟景只煙霞烏衣巷在何人住<lb/>
回首令人憶謝家<lb/>
　　　　袁粲<lb/>
負才尚氣滿朝知髙臥閑吟見客稀獨歩何人識袁尹<lb/>
白楊郊外醉方歸<lb/>
　　　　劉伯龍<lb/>
位重何如不厭貧伯龍孤子只脩身固知生計還湏有<lb/>
窮鬼臨時也笑人<lb/>
<pb n="KR4h0140_WYG_767-9a"/>
　　　　王方平<lb/>
拂衣畊釣已多時江上山前樂可知著却貂裘將採藥<lb/>
任他人喚作漁師<lb/>
　　　　黄羅襦<lb/>
戚屬羣臣盡見猜預憂身後又堪哀到頭委付何曽是<lb/>
虛把羅襦與彦回<lb/>
　　　　謝朏<lb/>
謝家諸子盡蘭香各震芳名滿帝鄉惟有千金更堪重<lb/>
<pb n="KR4h0140_WYG_767-9b"/>
只將髙卧向齊王<lb/>
　　　　羊𤣥保<lb/>
運命將來各有期好官才闕即思之就中堪愛羊𤣥保<lb/>
偏受君王分外知<lb/>
　　　齊<lb/>
　　　　謝朏<lb/>
解璽傳呼詔侍中却来高臥豈疎慵此時忠節還希有<lb/>
堪羨君王特地容<lb/>
<pb n="KR4h0140_WYG_767-10a"/>
　　　　小兒執燭<lb/>
謝公情量已難量忠宋心誠豈暫忘執燭小兒渾放去<lb/>
略無言語與君王<lb/>
　　　　王僧祐<lb/>
肯與公卿作等倫澹然名徳只推君任他車騎來相訪<lb/>
簫鼓盈庭似不聞<lb/>
　　　　王僧䖍<lb/>
位髙名重不堪疑懇讓儀同帝亦知不學常流爭進取<lb/>
<pb n="KR4h0140_WYG_767-10b"/>
却憂門有二台司<lb/>
　　　　明帝裹蒸<lb/>
至尊尊貴異人間御膳天㕑豈等閒惜得裹蒸無用處<lb/>
不如安覇取江山<lb/>
　　　　鬱林王<lb/>
强哀强慘亦從伊歸到私庭喜可知喜字漫書三十六<lb/>
到頭能得幾多時<lb/>
　　　　何氏小山<lb/>
<pb n="KR4h0140_WYG_767-11a"/>
顯逹何曽肯繫心築居郊外好園林賺他謝朏出山去<lb/>
贏得髙名直至今<lb/>
　　　　王倫之<lb/>
豫章太守重詞林圗畫陳蕃與華歆更奠子將并孺子<lb/>
為君千載作知音<lb/>
　　　　潘妃<lb/>
曽歩金蓮寵絶倫豈甘今日委埃塵玉兒還有懷恩䖏<lb/>
不肯將身嫁小臣<lb/>
<pb n="KR4h0140_WYG_767-11b"/>
　　　　王亮<lb/>
後見梁王未免哀奈何無計拯傾頽若教彼相顛扶得<lb/>
爭遣明公到此來<lb/>
　　　梁<lb/>
　　　　分宫女<lb/>
滌蕩齊宫法令新分張宫女二千人可憐無限如花貌<lb/>
重見世間桃李春<lb/>
　　　　馬仙埤<lb/>
<pb n="KR4h0140_WYG_767-12a"/>
齊朝太守不甘降忠莭當時動四方義士要教天下見<lb/>
且㽞君住待袁昻<lb/>
　　　　勍敵<lb/>
傳聞天子重儒才特為皇華綺宴開今日方驚遇勍敵<lb/>
此人元自北朝来<lb/>
　　　　蔡撙<lb/>
紫茄白莧以為珍守任清真轉更貧不飲吴興郡中水<lb/>
古今能有幾多人<lb/>
<pb n="KR4h0140_WYG_767-12b"/>
　　　　楚祠<lb/>
曽與蕭侯醉玉桮此時神影盡傾頽莫云千古無靈聖<lb/>
也向西川助敵来<lb/>
　　　　謝朏小輿<lb/>
小輿升殿掌鈞台不免無憀却憶回應恨被他何𦙍誤<lb/>
悔先容易出山来<lb/>
　　　　八闗齋<lb/>
依憑金地甚䖍誠忍溺空王為聖明内殿設齋申禱祝<lb/>
<pb n="KR4h0140_WYG_767-13a"/>
豈無功徳及臺城<lb/>
　　　　庾信<lb/>
苦心詞賦向誰談淪落周朝志豈甘可惜多才庾開府<lb/>
一生惆悵憶江南<lb/>
　　　陳<lb/>
　　　　王僧辨<lb/>
彼此英雄各有名石頭髙臥擬爭衡當時堪笑王僧辨<lb/>
待欲將心託聖明<lb/>
<pb n="KR4h0140_WYG_767-13b"/>
　　　　武帝蚌盤<lb/>
金翠絲黄略不舒蚌盤清宴意何如豈知三閣繁華日<lb/>
解為君王妙破除<lb/>
　　　　虞居士<lb/>
苦諫將軍縂不知幾隨烟焰作塵飛東山居士何人識<lb/>
惟有君王却許歸<lb/>
　　　　姚察<lb/>
曽佐徐陵向北遊剖陳疑事動名流却歸掌選清何甚<lb/>
<pb n="KR4h0140_WYG_767-14a"/>
一匹花練不肯收<lb/>
　　　　宣帝傷將卒<lb/>
前後兵師戰勝回百餘城壘盡歸来當時將卒應知感<lb/>
况得君王為舉哀<lb/>
　　　　臨春閣<lb/>
臨春髙閣上侵雲風起香飄數里聞自是君王正沈醉<lb/>
豈知消息報隋軍<lb/>
　　　　結綺閣<lb/>
<pb n="KR4h0140_WYG_767-14b"/>
結綺髙宜眺海涯上凌丹漢拂雲霞一千朱翠同居此<lb/>
爭柰恩多屬麗華<lb/>
　　　　望僊閣<lb/>
多少沈檀結築成望僊為號倚青冥不知孔氏何形狀<lb/>
醉得君王不解醒<lb/>
　　　　三閣<lb/>
三閣相通綺宴開數千朱翠遶周回只知斷送君王醉<lb/>
不道韓擒已到来<lb/>
<pb n="KR4h0140_WYG_767-15a"/>
　　　　　狎客<lb/>
　八宫妃盡賦篇章風揭歌聲錦繡香選得十人為狎客<lb/>
　有誰能觧諫君王<lb/>
　　　　　淮水<lb/>
　文物衣冠盡入秦六朝繁盛忽埃塵自從淮水乾枯後<lb/>
　不見王家更有人<lb/>
　　　　　江令宅<lb/>
　不向南朝立諫名舊居基在事分明令人惆悵江中令<lb/>
<pb n="KR4h0140_WYG_767-15b"/>
　只作篇章過一生<lb/>
　　　　　後庭舞<lb/>
　嬿婉囬風態若飛麗華翹袖玉為姿後庭一曲從教舞<lb/>
　舞破江山君未知<lb/>
　<lb/>
　<lb/>
　<lb/>
御定全唐詩巻七百六十七<lb/>
</p>
<p>
</p>
  </div>
</body>
</text>
</TEI>
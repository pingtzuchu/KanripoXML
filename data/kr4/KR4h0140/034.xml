<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_034-1a"/>
　欽定四庫全書<lb/>
御定全唐詩巻三十四<lb/>
　　楊師道<lb/>
　楊師道字景猷華隂人隋宗室也清警有才思入唐尚<lb/>
　桂陽公主封安德郡公貞觀中拜侍中參豫朝政遷中<lb/>
　書令罷為吏部尚書師道善草𨽻工詩毎與有名士燕<lb/>
　集歌詠自適帝每見其詩必吟諷嗟賞後賜宴帝曰聞<lb/>
　公毎酣賞捉筆賦詩如宿搆者試為朕為之師道再拜<lb/>
<pb n="KR4h0140_WYG_034-1b"/>
　少選輙成無所竄定一座嗟伏卒謚曰懿集十巻今編<lb/>
　詩一巻<lb/>
　　　　隴頭水<lb/>
　隴頭秋月明隴水帶關城笳添離别曲風送斷腸聲映<lb/>
　雪峰猶暗乗冰馬屢驚霧中寒雁至沙上轉蓬輕天山<lb/>
　傳羽檄漢地急徵兵陣開都䕶道劍聚伏波營於兹覺<lb/>
　無渡<hi>一作度</hi>方共濯胡纓<lb/>
　　　　中書寓直詠雨簡褚起居上官學士<lb/>
<pb n="KR4h0140_WYG_034-2a"/>
雲暗蒼龍闕沈沈殊未開窗臨鳯凰沼颯颯雨聲来<hi>洪邁</hi>
<hi>以此四句為絶句</hi>電影入飛閣風威凌吹臺長簷響奔溜清簟<lb/>
肅浮埃早荷葉稍没新篁枝半摧兹晨悵多緒懐友自<lb/>
難裁况復重城内日暮獨裵回玉階良史筆金馬掞天<lb/>
才髙甍通散騎複道駕蓬莱思君贈桃李於此冀瓊瓌<lb/>
　　　闕題<hi>見玉臺後集</hi>
漢家伊洛九重城御路浮橋萬里平桂户雕梁連綺翼<lb/>
虹梁繡柱映丹楹朝光欲動千門曙麗日初照百花明<lb/>
<pb n="KR4h0140_WYG_034-2b"/>
燕趙蛾眉舊傾國楚宫腰細本傳名二月桑津期結伴<lb/>
三春淇水逐關情蘭叢有意飛雙蝶柳葉無趣隱啼鶯<lb/>
扇裏細妝將夜並風前獨舞共花榮兩鬟百萬誰論價<lb/>
一笑千金判是輕不為披圖来侍寢非因主第奉身迎<lb/>
羊車詎畏青門閉兎月今宵照後庭<lb/>
　　　初秋夜坐應詔<lb/>
玉琯凉初應金壺夜漸闌滄池流稍潔仙掌露方漙雁<lb/>
聲風處斷樹影月中寒爽氣長空浄髙吟覺思寛<lb/>
<pb n="KR4h0140_WYG_034-3a"/>
　　　賦終南山用風字韻應詔<lb/>
眷<hi>一作睿</hi>言懐隱逸輟駕踐幽叢白雲飛夏雨碧嶺横<hi>一作</hi>
<hi>冠</hi>春虹草緑長楊路花疎五柞宫登臨日將晚蘭桂起<lb/>
香風<lb/>
　　　詠飲馬應詔<lb/>
清晨控龍馬弄影出花林躞蹀依春澗聫翩度碧潯苔<lb/>
流染絲絡水潔寫雕簪<hi>一作調音</hi>一御瑶池駕詎憶長城隂<lb/>
　　　初宵看婚<lb/>
<pb n="KR4h0140_WYG_034-3b"/>
洛城花燭動戚里畫新蛾隱扇羞應慣含情愁已多輕<lb/>
啼濕紅粉微睇轉横波更笑巫山曲空傳暮雨過<lb/>
　　　侍宴賦得起坐彈鳴琴二首<hi>一作楊希道詩</hi>
北林鵲夜飛南軒月初進調弦發清徵蕩心袪褊恡變<lb/>
作離鴻聲還入思歸引長歎未終極秋風飄素鬢<lb/>
絲傳園客意曲奏楚妃情罕有知音者空勞流水聲<lb/>
　　　詠琴<hi>一作楊希道詩</hi>
久擅龍門質孤竦嶧陽名齊娥初發弄趙女正調聲嘉<lb/>
<pb n="KR4h0140_WYG_034-4a"/>
客勿遽反繁弦曲未成<lb/>
　　　詠笙<hi>一作楊希道詩</hi>
短長揷鳯翼洪細摹鸞音能令楚妃歎復使荆王吟切<lb/>
切孤竹管来應雲和琴<lb/>
　　　應詔詠巢烏<lb/>
桂樹春暉滿巢烏刷羽儀朝飛麗城上夜宿碧林陲背<lb/>
風藏密葉向日逐疎枝仰德還能哺依仁遂可窺驚鳴<lb/>
雕輦側王吉自相知<lb/>
<pb n="KR4h0140_WYG_034-4b"/>
　　　奉和夏日晚景應詔<lb/>
輦路夹垂楊離宫通建章日落横峰影雲歸起夕凉雕<lb/>
軒動流吹羽蓋息迴塘薙草生還綠殘花落<hi>一作疎</hi>尚香<lb/>
青巖類姑射碧澗似汾陽幸屬無為日歡娛尚<hi>一作方</hi>未<lb/>
央<lb/>
　　　奉和聖製春日望海<lb/>
春山臨渤海征旅輟晨裝回瞰盧龍塞斜瞻肅愼鄉洪<lb/>
波迴地軸孤嶼映雲光落日驚濤上浮天駭浪長仙臺<lb/>
<pb n="KR4h0140_WYG_034-5a"/>
隱螭駕水府汎黿梁碣石朝烟滅之罘歸雁翔北巡非<lb/>
漢后東幸異秦皇搴旗<hi>一作旌</hi>羽林客䟦距少年場龍<hi>一作</hi>
<hi>電</hi>擊驅遼水鵬飛出帶方將舉青丘繳安訪白霓裳<lb/>
　　　春朝閒歩<lb/>
休<hi>一作偃</hi>沐乗閑豫清晨歩北林池塘藉芳草蘭芷襲幽<lb/>
衿霧中分曉日花裏弄春禽野逕香恒滿山階筍屢侵<lb/>
何須命輕蓋桃李自成隂<lb/>
　　　還山宅<lb/>
<pb n="KR4h0140_WYG_034-5b"/>
暮春還舊嶺徙倚翫年華芳草無行逕空山正落花垂<lb/>
藤掃幽石卧柳礙浮槎鳥散茅簷静雲披澗户斜依然<lb/>
此泉路猶是昔煙霞<lb/>
　　　詠馬<lb/>
寳馬權竒出未央雕鞍照曜紫金裝春草初生馳上苑<lb/>
秋風欲動戲<hi>一作醉</hi>長楊鳴珂屢度章臺側細蹀經<hi>一作徑</hi>
向濯龍傍徒令漢將連年去宛城今已獻<hi>一作馘</hi>名<hi>一作明</hi>
王<lb/>
<pb n="KR4h0140_WYG_034-6a"/>
　　　　奉和詠弓<lb/>
　霜重麟膠勁風髙月影圓烏飛隨帝輦雁落逐鳴弦<lb/>
　　　　詠硯<lb/>
　圓池類璧水輕翰染煙華將軍欲定逺見棄不應賖<lb/>
　　　　奉和正日臨朝應詔<lb/>
　皇猷被寰宇端扆屬元辰九重麗天邑千門臨上春<lb/>
　　　　詠舞<hi>一作楊希道詩</hi>
　二八如回雪三春類早花分行向燭轉一種逐風斜<lb/>
<pb n="KR4h0140_WYG_034-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_246-1a"/>
　欽定四庫全書<lb/>
御定全唐詩巻二百四十六<lb/>
　　獨孤及<lb/>
　獨孤及字至之洛陽人天寶末以道舉髙第補華隂尉<lb/>
　代宗召為左拾遺俄改太常愽士遷禮部員外郎歴濠<lb/>
　舒二州刺史以治課加檢校司封郎中賜金紫徙常州<lb/>
　卒諡曰憲集三十巻内詩三巻今編詩二巻<lb/>
　　　　海上寄蕭立<lb/>
<pb n="KR4h0140_WYG_246-1b"/>
　朔風剪塞草寒露日夜<hi>一作始</hi>結行行到瀛壖歸思生暮<lb/>
　節驛樓見萬里延首望遼碣逺海入大荒平蕪際窮髪<lb/>
　舊國在夢想故人胡且越契闊阻風<hi>一作夙</hi>期荏苒成雨<lb/>
　别海西望京口兩地各天末索居動經秋再笑知曷月<lb/>
　<hi>一本無此二句</hi>日南望中盡<hi>一作目窮/南雲盡</hi>唯見飛鳥滅音<hi>一作清</hi>塵<lb/>
　未易得何由慰飢渴<lb/>
　　　　三月三日自京到華隂於水亭獨酌寄裴六薛<lb/>
　　　　八<lb/>
<pb n="KR4h0140_WYG_246-2a"/>
祗役匪遑息經時客三秦還家問節候知到上已辰山<lb/>
縣何所有髙城閉青春和風不吾欺桃杏滿四鄰舊友<lb/>
適逺别誰當接歡欣呼児命長瓢獨酌湘吴醇一酌一<lb/>
朗詠既酣意亦申言筌蹔兩忘霞月祇相新裴子塵表<lb/>
物薛侯席上珍寄書二傲吏何日同車茵詎肯使空名<lb/>
終然羈此身他<hi>一作何</hi>年解桎梏長作海上人<lb/>
　　　代書寄上裴六冀劉二潁<lb/>
昔佘馬首東君在海北汭<hi>音入聲</hi>盡屏簿領書相與議巖<lb/>
<pb n="KR4h0140_WYG_246-2b"/>
穴載来詣佳境每山有車轍長嘯林木動髙歌唾壺缺<lb/>
此辭月未周虜馬嘶絳闕猛虎踞大道九州當中裂聞<lb/>
君棄孤城猶自握漢節耻栖惡木影忍與故山别脫舄<lb/>
挂嶺雲冏然若鳥逝<hi>入聲</hi>唯留潺湲水分付練溪月爾来<lb/>
大谷梨白花再成雪關梁限天險歡樂竟兩絶大盗近<lb/>
削平三川今底寧勾芒布春令屏翳收雷霆伊落日夜<lb/>
漲鳴臯蘭杜青鶱鶱兩黄鵠何䖏遊靑㝠疇昔切玉刃<lb/>
應如新發硎及時當樹勲髙懸景鐘銘莫抱白雲意徑<lb/>
<pb n="KR4h0140_WYG_246-3a"/>
往丹丘庭功成儻長揖然後謀滄溟<lb/>
　　　客舍月下對酒醉後寄畢四燿<lb/>
鄉路風雪深生事憂患廹天長波瀾廣髙舉無六翮獨<lb/>
立寒夜移幽境思彌積霜月照膽浄銀河入簷白沽酒<lb/>
聊自勞開樽坐簷隙主人奏絲桐能使髙興劇清機暫<lb/>
無累獻酢更絡繹慷慨葛天歌愔愔廣陵陌既醉萬事<lb/>
遺耳熱心亦適視身兀如泥瞪目傲今昔故人間城闕<lb/>
音信兩脉脉别時前盟在寸景莫自擲<hi>先是畢贈及詩云洪鑪無火停</hi>
<pb n="KR4h0140_WYG_246-3b"/>
<hi>日月速若飛忽然衝人身飲酒不湏疑</hi>心與白日鬬十無一滿百寓形薪<lb/>
火内甘作天地客與物無親踈斗酒勝竹帛何必用自<lb/>
苦将貽古賢責<lb/>
　　　下弋陽江舟中代書寄裴侍御<lb/>
故鄉隔西日去水連長天前路知幾許但指天南邊愴<lb/>
恨極浦外隱映青山連東風滿帆来五兩如弓弦遥羡<lb/>
繡衣客冏然馬首先得餐武昌魚不顧潯陽田屈指數<lb/>
别日忽乎成兩年百花已滿眼春草漸碧鮮豈是離居<lb/>
<pb n="KR4h0140_WYG_246-4a"/>
時奈何于役牽洞庭有深渉曷日期歸旋且作異鄉料<lb/>
詎知攜手縁離憂未易銷莫道樽酒賢<lb/>
　　　癸卯嵗赴南豐道中聞京師失守寄權士繇韓<lb/>
　　　㓜深<lb/>
種田不遇嵗䇿名不遭時胡塵晦落日西望泣路岐猛<lb/>
虎嘯北風麕麚皆載馳深泥駕疲牛踸踔余何之詰屈<lb/>
白道轉繚繞清溪隨荒谷嘯山鬼深林啼子規長歎指<lb/>
故山三奏歸来詞不逢眼中人調苦車逶遲士繇松筠<lb/>
<pb n="KR4h0140_WYG_246-4b"/>
操㓜深瓊樹姿别来平安否何階一申睂白雲失帝鄉<lb/>
逺水恨天涯昻藏雙威鳳曷月還西枝努力愛華髪盛<lb/>
年振羽儀但令迍難康不負滄洲期莫作新亭泣徒使<lb/>
夷吾嗤<lb/>
　　　賈員外䖏見中書賈舍人巴陵詩集覽之懐舊<lb/>
　　　代書寄贈<lb/>
海岸望青𤨏雲長天漫漫十年不一展知有關山難適<lb/>
逢阮始平立馬問長<hi>一作平</hi>安取公詠懐詩示我江海瀾<lb/>
<pb n="KR4h0140_WYG_246-5a"/>
暫若窺武庫森然矛㦸寒眼明遺頭風心恱忘朝餐大<lb/>
駕今返正熊羆扈鳴鑾公遊鳳凰沼獻可在筆端繫越<lb/>
有長纓封關祇一丸冏<hi>一作矯</hi>然翔寥廓仰望慚<hi>一作在</hi>羽<lb/>
翰嘉㑹不我與相思嵗云殫唯當䄂佳句持比青琅玕<lb/>
　　　代書寄上李廣州<lb/>
皖水望番禺迢迢青天末鴻鴈飛不到音塵何由逹獨<lb/>
有輿人歌隔雲聲諠聒皆稱府君仁百越頼全活推誠<lb/>
魚鱉信持正魑魅怛疲民保中和性足無夭閼天子咨<lb/>
<pb n="KR4h0140_WYG_246-5b"/>
四岳佇公濟方割幾時復旋歸入踐青𤨏闥賤子託明<lb/>
德繚若松上葛别離鄙恡生結念思所豁門欄關山阻<lb/>
岐路天地闊唯憑萬里書持用慰飢渴<lb/>
　　　夏中詶于逖畢耀問病見贈<lb/>
救物智所昧學仙願未從行藏兩乖角蹭蹬風波中薄<lb/>
宦耻降志卧痾非養䝉閉關渉兩旬羇思浩無窮鸑鷟<lb/>
何䖏来雙舞下碧空離别隔雲雨惠然此相逢把手賀<lb/>
疾間舉杯欣酒濃新詩見久要清論激深衷髙館舒夜<lb/>
<pb n="KR4h0140_WYG_246-6a"/>
<hi>一作夏</hi>簟開門延㣲風火雲赫嵯峨日暮千萬峯遥指故<lb/>
山笑相看撫號鐘聲和由心清<hi>一作親</hi>事感知氣同出䖏<lb/>
未易料且歌緩愁容願君崇明德嵗暮如青松<lb/>
　　　詶梁二十宋中所贈兼留别梁少府<lb/>
少讀黄帝書肯不笑機事意猶負深衷未免名跡累厭<lb/>
貧學干禄欲徇<hi>一作詢</hi>賓王利甘為風波人豈復江海意<lb/>
擔簦平臺下是日飲羇思逢君道寸心暫喜一交臂緒<lb/>
言未及竟離念已復至寗侯望南丘雲雨成兩地途殊<lb/>
<pb n="KR4h0140_WYG_246-6b"/>
跡方間河廣流且駛暮帆望不及覽贈心欲醉愛君如<lb/>
金錫昆弟皆茂異奕赫連絲衣榮養能錫類君子道未<lb/>
長深藏青雲器巨鱗有縱時今日不足議唯當加餐飯<lb/>
好我袖中字别離動經年莫道分首易<lb/>
　　　庚子歳避地至玉山詶韓司馬所贈<lb/>
滄海疾風起洪波駭恬鱗已無濟川分甘作乘桴人揮<lb/>
手謝秣陵舉帆指甌閩安知風塵表偶與瓊瑶親共悲<lb/>
行路難况逢江南春故園忽如夢返復知何辰曠野豺<lb/>
<pb n="KR4h0140_WYG_246-7a"/>
虎滿深山蘭蕙新枉君㶚陵什廻首徒酸辛<lb/>
　　　奉和李大夫同吕評事太行苦熱行兼寄院中<lb/>
　　　諸公<lb/>
駟馬上太行修途亘遼碣王程無留駕日昃未遑歇請<lb/>
問此何時恢台朱明月長虵稽天討上将方北伐明主<lb/>
命使臣皇華得時傑已忘羊腸險豈憚濕<hi>一作温</hi>風熱揺<lb/>
䇿汗滂滄<hi>一作沲</hi>登岸思紆結炎雲如煙火谿谷将恐竭<lb/>
晝景赩可畏凉飇何由發山長飛鳥堕目極行車絶趙<lb/>
<pb n="KR4h0140_WYG_246-7b"/>
魏方俶擾安危俟明哲歸路豈不懐飲氷有苦節㑹同<lb/>
傳檄至疑議立談决况有阮元瑜翩翩秉書札起予歌<lb/>
赤坂永好踰白雪誰念剖竹人無因執羈紲<lb/>
　　　詶皇甫侍御望天灊山見示之作<lb/>
早嵗慕五嶽嘗為塵機礙孰知天柱峯今與郡齋對隱<lb/>
嶙抱元氣氤氲含青靄雲崖媚逺空石壁寒古塞漢皇<lb/>
南遊日望秩此昭配法駕到谷口禮容振荒外焚柴百<lb/>
神趨執玉萬方㑹天旋物順動德布澤霶霈講武威已<lb/>
<pb n="KR4h0140_WYG_246-8a"/>
耀學仙功未艾黄金竟何成洪業遽淪昧度世若一瞬<lb/>
昨朝已千載如今封禪壇唯見雲雨晦長望哀往古勞<lb/>
生慙大塊清暉幸相娱幽獨知所頼寒城春方正初日<lb/>
明可愛萬殊喜陽和余亦荷時㤗山色日夜緑下有清<lb/>
淺瀬愧作拳僂人沈迷簿書内登臨歎拘限出䖏悲老<lb/>
大况聴郢中曲復識湘南態思免物累牽敢令道機退<lb/>
瞞然<hi>一作永日</hi>誦佳句持此<hi>一作比</hi>秋蘭佩<lb/>
　　　送陳兼應辟兼寄髙適賈至<lb/>
<pb n="KR4h0140_WYG_246-8b"/>
結緑䖏燕石卞和不必知所以王佐才未能忘茅茨罷<lb/>
官梁山外穫稻楚水湄適㑹傅巖人虚舟濟川時天網<lb/>
忽揺頓公才難棄遺鳳凰翔千仞今始一鳴岐上馬指<lb/>
國門舉鞭謝書帷預知大人賦掩却歸来詞天子方在<lb/>
宥朝廷張四維料君能獻可努力副疇咨舊友滿皇州<lb/>
髙冠飛翠蕤相逢絳闕下應道軒車遲髙侯秉戎翰䇿<lb/>
馬觀西夷方從幕中事參謀王者師賈生去洛陽焜燿<lb/>
琳瑯姿芳名動北歩逸韻淩南皮肅肅舉鴻毛冷<hi>一作氷</hi>
<pb n="KR4h0140_WYG_246-9a"/>
然順風吹波流有同異由是限别離漢塞隔隴底秦川<lb/>
連鎬池白雲日夜滿道里安可思夢想浩盈積物華愁<lb/>
變衰因君附錯刀送逺益凄其四海各横絶九霄應易<lb/>
期不知故巢燕决起棲何枝<lb/>
　　　送相里郎中赴江西<lb/>
君把一尺詔南遊濟滄浪受恩忘險艱不道岐路長戎<lb/>
狄方搆患休牛殊未遑三秦千倉空戰卒如餓狼委輸<lb/>
資外府諏謀寄賢良有才當陳力安得遂翺翔豈不愼<lb/>
<pb n="KR4h0140_WYG_246-9b"/>
井賦賦均人亦康遥知軒車到萬室安耕桑火伏金氣<lb/>
騰昊天欲蒼茫寒蟬慘巴鄧秋色愁沅湘昨日攜手西<lb/>
於今芸再黄歡娱詎幾許復向天一方蹢躅話世故惆<lb/>
悵舉離觴共求數刻歡戯謔君此堂今日把手笑少時<lb/>
各他鄉身名同風波聚散未易量曷月還朝天及時開<lb/>
智嚢前期儻猶闊加飯勉自強<lb/>
　　　觀海<lb/>
北登渤澥島廽首秦東門誰尸<hi>一作施</hi>造物功鑿此天池<lb/>
<pb n="KR4h0140_WYG_246-10a"/>
<hi>一作地</hi>源澒洞吞百谷周流無四垠廓然混茫際望見天<lb/>
地根白日自中吐扶桑如可捫超遥<hi>一作迢迢</hi>蓬莱峰想像<lb/>
金臺存秦帝昔<hi>一作曽</hi>經此登臨冀飛翻揚旌百神㑹望<lb/>
日羣山奔徐福竟何成羡門徒空言唯見石橋足千年<lb/>
<hi>一作里</hi>潮水㾗<lb/>
　　　初晴抱琴登馬退山對酒望逺醉後作<lb/>
年長心易感况為憂患纒壮圖廹世故行止兩茫然王<lb/>
旅方伐叛虎臣皆被堅魯人著儒服甘就南山田挈榼<lb/>
<pb n="KR4h0140_WYG_246-10b"/>
上髙磴超遥望平川滄江大如綖隱映入逺天荒服何<lb/>
所有山花雪中然寒泉得日景吐霤鳴湔湔舉酒勸白<lb/>
雲唱歌慰頹年㣲風度竹来韻我號鍾弦一彈一引滿<lb/>
耳熱知心宣曲終余亦酣起舞山水前人生幾何時大<lb/>
半百憂煎今日羇愁破始知濁酒賢<lb/>
　　　同徐侍郎五雲溪新庭<hi>一作亭</hi>重陽宴集作<lb/>
萬峰蒼翠色雙溪清淺流已符東山趣况值江南秋白<lb/>
露天地肅黄花門館幽山公惜羙景肯為芳樽留五馬<lb/>
<pb n="KR4h0140_WYG_246-11a"/>
照池塘繁弦催獻酬臨風孟嘉㡌乘興李膺舟騁望傲<lb/>
千古當歌遺四愁豈令永和人獨擅山隂遊<lb/>
　　　雨晴後陪王員外泛後湖得溪字<lb/>
逺山媚平楚宿雨漲清溪沿泝任舟檝歡言無町畦酒<lb/>
酣相視笑心與白鷗齊<lb/>
　　　題思禪寺上方<lb/>
溪口聞法鼓停橈登翠屏攀雲到金界合掌開禪扄鬱<lb/>
律衆山抱空濛花雨零老僧指香樓云是不死庭眇眇<lb/>
<pb n="KR4h0140_WYG_246-11b"/>
于越路茫茫春草青逺山噴百谷繚繞馳東溟目極道<lb/>
<hi>一作想</hi>何在境照心亦𡨕騞然諸根空破結如破瓶<hi>一本無此</hi>
<hi>二句</hi>下視三界狹但聞五濁腥山中有良藥吾欲隳天形<lb/>
　　　季冬自嵩山赴洛道中作<hi>第二十五句缺一字二十六句缺三字</hi>
皇運偶中變長虵食中土天蓋西北傾衆星隕如雨胡<lb/>
塵動地起千里聞戰鼓死人成為阜流血塗草莾策馬<lb/>
何紛紛捐軀抗豺虎甘心赴國難誰謂茶葉苦天子初<lb/>
受命省方造區宇斬鯨安溟波截鼇作天柱三㣲復正<lb/>
<pb n="KR4h0140_WYG_246-12a"/>
統五玉<hi>一作土</hi>歸文祖不圖漢官儀今日忽再覩升髙望<lb/>
京邑佳氣連海浦寳鼎歊景雲明堂舞干羽虎臣　激<lb/>
昻　　　禦侮腐儒著縫掖何䖏議鄒魯西上轘轅山<lb/>
丘陵横今古和氣蒸萬物臘月春靄吐得為太平人窮<lb/>
逹不足數他日遇封禪著書繼三五<lb/>
　　　早發若峴驛望廬山<lb/>
雨罷山翠鮮泠泠東風好斷崖雲生䖏是向峯頂道誰<lb/>
謂峰頂逺跂予可瞻討忘縁祛天機脱屣恨不早祇恐<lb/>
<pb n="KR4h0140_WYG_246-12b"/>
嵗云暮遂與空名老心往跡未并慚愧山上草<lb/>
　　　寒夜溪行舟中作<lb/>
日沈諸山昏寂歴羣動宿孤舟獨不繫風水夜相逐雲<lb/>
歸恒星白霜下天地肅月輪大如盤金波入空谷魏闕<lb/>
萬里道羇念千慮束倦飛思故巢敢望桐與竹沈吟登<lb/>
樓賦中夜起三復憂来無良方歸候春酒熟<lb/>
　　　壬辰嵗過舊居<lb/>
少年事逺遊出入燕與秦離居嵗周天猶作勞歌人負<lb/>
<pb n="KR4h0140_WYG_246-13a"/>
劒渡潁水歸馬自知津縁源到舊廬攬涕尋荒榛鄰里<lb/>
喜相勞壺觴展殷勤酒䦨擊筑<hi>一作竹</hi>語及此離㑹因丈<lb/>
夫隨世波豈料百年身今日負鄙願多慙故山春<lb/>
　　　丙戌嵗正月出洛陽書懐<lb/>
往嵗衣褐見受服金馬門擬将忠與貞来酬主人恩天<lb/>
地暫雷雨洪波生平原窮鱗遂蹭蹬夙昔事罕存幸逢<lb/>
帝出震授鉞清東藩白日忽再中萬方咸駿奔王風從<lb/>
西来春光滿乾坤蟄蟲競飛動余亦辭籠樊遭遇思自<lb/>
<pb n="KR4h0140_WYG_246-13b"/>
強寵辱安足言唯将四方志廻首謝故園<lb/>
　　　傷春懐歸<lb/>
誰謂鄉可望望在天地涯但有時命同萬里共嵗華昨<lb/>
夜南山雨殷雷坼萌芽源桃不余欺先發秦人家寂寂<lb/>
户外掩遲遲春日斜源桃黙無言秦人獨長嗟不惜中<lb/>
腸苦但言㑹合賖思歸吾誰訴笑向<hi>一作指一本缺</hi>南枝花<lb/>
　　　雜詩<lb/>
百花結成子春物捨我去流年惜不得獨坐<hi>一作立</hi>空閨<lb/>
<pb n="KR4h0140_WYG_246-14a"/>
　暮心自有所待甘為物華悮未必千黄金買得一人顧<lb/>
　　　　山中春思<lb/>
　獺祭川水大人家春日長獨謡晝不暮搔首慙年芳靡<lb/>
　草知節換含葩向新陽不嫌三徑深為我生池塘亭午<lb/>
　井竈閒雀聲響空倉花落沒屐齒風動羣木香歸路雲<lb/>
　水外天涯杳茫茫獨巻萬里心深入山鳥行芳景勿相<lb/>
　廹春愁未遽忘<lb/>
　<lb/>
<pb n="KR4h0140_WYG_246-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻二百四十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_336-1a"/>
　欽定四庫全書<lb/>
御定全唐詩巻三百三十六<lb/>
　　韓愈<lb/>
　韓愈字退之南陽人少孤刻苦為學盡通六經百家貞<lb/>
　元八年擢進士第才髙又好直言累被黜貶初為監察<lb/>
　御史上疏極論時事貶陽山令元和中再為博士改比<lb/>
　部郎中史館修撰轉考功知制誥進中書舍人又改庻<lb/>
　子裴度討淮西請為行軍司馬以功遷刑部侍郎諫迎<lb/>
<pb n="KR4h0140_WYG_336-1b"/>
　佛骨謫刺史潮州移袁州穆宗即位召拜國子祭酒兵<lb/>
　部侍郎使王廷湊歸轉吏部為時宰所搆罷為兵部侍<lb/>
　郎尋復吏部卒贈禮部尚書諡曰文愈自比孟軻闢佛<lb/>
　老異端篤舊䘏孤好誘進後學以之成名者其衆文自<lb/>
　魏晉來拘偶對體日衰至愈一返之古而為詩豪放不<lb/>
　避麤險格之變亦自愈始焉集四十巻内詩十巻外集<lb/>
　遺文十巻内詩十八篇今合編為十巻<lb/>
　　　　元和聖徳詩<hi>并序後初憲宗即位劍南劉闢自稱留  以叛元和元年正月以髙</hi>
<pb n="KR4h0140_WYG_336-2a"/>
　　　<hi>崇文為左神策行營節度使討闢九月克成都十月闢伏誅二年正月已丑朝獻於大清宫庚</hi>
　　　<hi>寅朝享於太廟辛夘祀昊天上帝於郊丘還宮大赦天下</hi>
　　臣愈頓首再拜言臣伏見皇帝陛下即位已來誅<lb/>
　　流姦臣朝廷清明無有欺蔽外斬楊惠琳劉闢以<lb/>
　　收夏蜀東定青齊積年之叛海内怖駭不敢違越<lb/>
　　郊天告廟神靈歡喜風雨晦明無不從順太平之<lb/>
　　期適當今日臣蒙被㤙澤日與羣臣序立紫宸殿<lb/>
　　陛下親望穆穆之光而其職業又在以經籍教道<lb/>
<pb n="KR4h0140_WYG_336-2b"/>
　　國子誠宜率先作歌詩以稱道盛徳不可以辭語<lb/>
　　淺薄不足以自效為解輒依古作四言元和聖徳<lb/>
　　詩一篇凡千有二十四字指事實録具載明天子<lb/>
　　文武神聖以警動百姓耳目傳示無極其詩曰<lb/>
皇帝即阼物無違拒曰暘而暘曰雨而雨維是元年有<lb/>
盜在夏欲覆其州以踵近<hi>一作其</hi>武<hi>先年徳宗建中間李希烈朱泚等反至是</hi>
<hi>楊惠琳劉闢繼踵而起此叙惠琳據夏州出師征討有功以為平劉闢發端</hi>皇帝曰嘻豈不<lb/>
在我負鄙為艱縱則不可出師征之其衆十<hi>一作千</hi>旅<hi>時嚴</hi>
<pb n="KR4h0140_WYG_336-3a"/>
<hi>綬在河東表請討惠琳詔與天德軍合撃之</hi>軍其城下告以福禍腹敗枝披<lb/>
不敢保聚擲首陴外降旛夜竪疆外之險莫過蜀土韋<lb/>
臯去鎮劉闢守後血人於牙不肯吐口開庫啗<hi>宋刻作啖</hi>士<lb/>
曰隨所取汝張汝弓汝鼓汝皷汝為表書求我帥汝事<lb/>
始上聞在列咸怒皇帝曰然嗟逺士女茍附而安則且<lb/>
付與讀命於庭出節少府朝發京師夕至其部闢喜謂<lb/>
黨汝振而伍蜀可全有此不當受萬牛臠炙<hi>一作内</hi>萬甕<lb/>
行酒以錦纒股以紅帕首有恇其兇有餌其誘其出穰<lb/>
<pb n="KR4h0140_WYG_336-3b"/>
穰隊以萬數遂刼東川遂據城阻皇帝曰嗟其又可許<lb/>
爰命崇文分卒禁禦有安其驅無暴我野日行三十徐<lb/>
壁其右闢黨聚謀鹿頭是守崇文奉詔進退規矩戰不<lb/>
貪殺擒不濫數四方節度整兵頓馬上章請討俟命起<lb/>
坐皇帝曰嘻無汝煩苦荆并洎梁<hi>荆謂荆南節度使裴均并謂河東節度使</hi>
<hi>嚴綬梁謂山南西道節度使嚴礪</hi>在國門户出師三千各選爾醜四軍<lb/>
齊作殷其如阜或拔其角或脫其距長驅洋洋無有齟<lb/>
齬八月壬午闢棄城走載妻與妾包裹稚乳是日崇文<lb/>
<pb n="KR4h0140_WYG_336-4a"/>
入處其宇分㪚逐捕搜原剔藪闢窮見窘無地自處俯<lb/>
視大江不見洲渚遂自顚倒若杵投臼取之江中枷脰<lb/>
械手婦女纍纍啼哭拜叩來獻闕下以告廟社周示城<lb/>
市咸使觀覩解脫攣索夾以砧斧婉婉弱子赤立傴僂<lb/>
牽頭曵足先斷腰膂次及其徒體骸撐拄末乃取闢駭<lb/>
汗如寫揮刀紛紜爭刌<hi>音忖細切也</hi>膾脯擾賞將吏扶珪綴<lb/>
組帛堆其家粟塞其庾哀憐陣没廪給孤寡贈官封墓<lb/>
周帀宏溥經戰伐地寛免租簿施令酬功急疾如火天<lb/>
<pb n="KR4h0140_WYG_336-4b"/>
地中間莫不順序幽恒青魏東盡海浦南至徐蔡區外<lb/>
雜虜怛威赧徳踧踖蹈舞掉棄兵革私習簋簠來請來<lb/>
覲十百其耦<hi>一作數</hi>皇帝曰吁伯父叔舅各安爾位訓厥<lb/>
甿畮正月元日初見宗祖躬執百禮登降拜俯薦於新<lb/>
宫視瞻梁梠<hi>音吕楣也</hi>慼見容色淚落入爼侍祠之臣助我<lb/>
惻楚乃以上辛於郊用牡除於國南鱗筍毛簴廬幕周<lb/>
施開揭磊砢獸盾騰挐圓壇帖妥天兵四羅旂常婀娜<lb/>
駕龍十二魚魚雅雅宵昇於丘奠璧獻斚衆樂驚作轟<lb/>
<pb n="KR4h0140_WYG_336-5a"/>
豗融冶紫焰嘘呵髙靈下墮羣星從坐錯落侈哆<hi>丁可切又</hi>
<hi>昌者切</hi>日君月妃煥赫婐<graphic n="KR1773" url="https://raw.githubusercontent.com/kanripo/KR-Gaiji/master/images/KR1773.png" mimeType="image/png"/>
                    <hi>婐烏果切<graphic n="KR1773" url="https://raw.githubusercontent.com/kanripo/KR-Gaiji/master/images/KR1773.png" mimeType="image/png"/>五果切身弱好也謂月妃</hi>瀆鬼濛<lb/>
鴻嶽祗嶪峩飫沃羶薌産祥降嘏鳯皇應奏舒翼自拊<lb/>
赤鱗黄龍逶陀結糾卿士庻人黄童白叟踊躍歡呀失<lb/>
喜噎歐乾清坤夷境落褰舉帝車回來日正當午幸<lb/>
丹鳯門大赦天下滌濯剗磢<hi>初兩切又此兩切瓦石冼物</hi>磨滅瑕垢<lb/>
續功臣嗣拔賢任耉孩養無告仁滂施厚皇帝神聖通<lb/>
達今古聽聰視明一似堯禹生知法式動得理所天錫<lb/>
<pb n="KR4h0140_WYG_336-5b"/>
皇帝為天下主并包畜養無異細鉅億載萬年敢有違<lb/>
者皇帝儉勤盥濯陶瓦斥遣浮華好此綈紵勅戒四方<lb/>
侈則有咎天錫皇帝多麥與黍無召水旱耗於<hi>一作無耗</hi>雀<lb/>
䑕億載萬年有富無窶皇帝正直别白善否擅命而狂<lb/>
既翦既去盡逐羣姦靡有遺侣天錫皇帝庬臣碩輔博<lb/>
問遐觀以置左右億載萬年無敢余侮皇帝大孝慈祥<lb/>
悌友怡怡愉愉奉太皇后浹於族親濡及九有天錫皇<lb/>
帝與天齊壽登兹太平無怠永乆億載萬年為父為母<lb/>
<pb n="KR4h0140_WYG_336-6a"/>
博士臣愈職是訓詁作為歌詩以配吉甫<lb/>
　　　琴操十首<lb/>
　　　　將歸操<lb/>
　　孔子之趙聞殺鳴犢作<hi>趙殺鳴犢孔子臨河歎而作歇曰秋之水兮風揚波</hi>
　　<hi>舟檝顛倒更相加歸來歸來胡爲期</hi>
秋之水兮其色幽幽我將濟兮不得其由渉其淺兮石<lb/>
齧我足乘其深兮龍入我舟我濟而悔兮將安歸尤歸<lb/>
兮歸兮無與石鬬兮無應龍求<lb/>
<pb n="KR4h0140_WYG_336-6b"/>
　　　　猗蘭操<lb/>
　　孔子傷不逢時作<hi>古琴操云習習谷風以陰以雨之子于歸逺送于野何彼蒼天</hi>
　　<hi>不得其所逍遙九州無有定處世人闇蔽不知賢者年紀逝邁一身將老</hi>
蘭之猗猗揚揚其香不採而佩於蘭何傷今天之旋其<lb/>
曷為然我行四方以日以年雪霜貿貿<hi>音茂</hi>薺麥之茂子<lb/>
如不傷我不爾覯薺麥之茂薺麥之有君子之傷君子<lb/>
之守<lb/>
　　　　龜山操<lb/>
<pb n="KR4h0140_WYG_336-7a"/>
　　孔子以季桓子受齊女樂諫不從望龜山而作<hi>龜山</hi>
　　<hi>在太山博縣古琴操云予欲望魯兮龜山蔽之手無斧柯奈龜山何</hi>
龜之氛<hi>一作氣</hi>兮不能雲<hi>一作/為</hi>雨龜之枿<hi>牙葛切亦作蘖</hi>兮不中<lb/>
梁柱龜之大兮祗以奄魯知將隳兮哀莫余伍周兮有<lb/>
鬼<hi>一作思</hi>兮嗟余歸輔<lb/>
　　　　越裳操<lb/>
　　周公作<hi>古琴操云於戲嗟嗟非旦之力乃文王之德</hi>
雨之施物以孳我何意於彼為自周之先其艱其勤以<lb/>
<pb n="KR4h0140_WYG_336-7b"/>
有疆宇私我後人我祖在上四方在下厥臨孔威敢戲<lb/>
以侮孰荒於門孰治於田四海既均越裳是臣<lb/>
　　　　拘幽操<lb/>
　　文王羑里作<hi>古琴操云殷遒溷溷浸濁煩兮朱紫相合不別分兮迷亂聲色信䜛言兮</hi>
　　<hi>炎炎之虐使我愆兮幽閉牢穽由其言兮遘我四人憂勤勤兮</hi>
目窈窈<hi>一作揜揜</hi>兮其凝其盲耳肅肅兮聽不聞聲朝不<hi>一有</hi>
<hi>見字</hi>日出兮夜不見月與星有知無知兮為死為生嗚呼<lb/>
臣罪當誅兮天王聖明<lb/>
<pb n="KR4h0140_WYG_336-8a"/>
　　　　岐山操<lb/>
　　周公為太王作<hi>本詞云狄戎侵兮土地遷移郡邑適於岐山烝民不憂兮誰者知嗟</hi>
　　<hi>嗟奈何兮予命遭斯</hi>
我家於幽自我先公伊我承序敢有不同今狄之人將<lb/>
土我疆民為我戰誰使死傷彼岐有岨我徃獨處爾<hi>一作</hi>
<hi>人</hi>莫余追無思我悲<lb/>
　　　　履霜操<lb/>
　　尹吉甫子伯奇無罪為後母譖而見逐自傷作<hi>本詞</hi>
<pb n="KR4h0140_WYG_336-8b"/>
　　<hi>云朝履霜兮採晨寒考不明其心兮信讒言孤恩别離兮催肺肝何辜皇天兮遭斯愆痛殁不同兮</hi>
　　<hi>恩有偏誰能流顧兮知我寃</hi>
父兮兒寒母兮兒飢兒罪當笞逐兒何為兒在中野以<lb/>
宿以處四無人聲誰與兒語兒寒何衣兒飢何食兒行<lb/>
於野履霜以足母生衆兒有母憐之獨無母憐兒寧不<lb/>
悲<lb/>
　　　　雉朝飛操<lb/>
　　牧犢<hi>一作沐瀆</hi>子七十無妻見雉雙飛感之而作<hi>本詞云雉</hi>
<pb n="KR4h0140_WYG_336-9a"/>
　　<hi>朝飛兮鳴相和雌雄羣遊兮山之阿我獨何命兮未有家時將暮兮可奈何嗟嗟暮兮可奈何</hi>
雉之飛於朝日羣雌孤雄意氣横出當東而西當啄而<lb/>
飛隨飛隨啄羣雌粥粥嗟我雖人曾不如彼雉雞生身<lb/>
七十年無一妾與妃<hi>一本無雞字下語妃音嫓與雉叶</hi>
　　　　别鵠操<lb/>
　　商陵穆子娶妻五年無子父母欲其改娶其妻聞<lb/>
　　之中夜悲嘯穆子感之而作<hi>本詞云將乖比翼隔天端山川悠逺路漫</hi>
　　<hi>漫攬衾不寐食忘餐</hi>
<pb n="KR4h0140_WYG_336-9b"/>
雄鵠<hi>樂府詩集作雄鶴鶴以下鵠俱作</hi>銜枝來雌鵠啄呢歸巢成不生子<lb/>
大義當乖離江漢水之大鵠身鳥之微更無相逢日且<lb/>
可繞樹相隨飛<hi>樂府作更無相逢日安可相隨飛</hi>
　　　　殘形操<lb/>
　　曾子夢見一貍不見其首作<lb/>
有獸維貍兮我夢得之其身孔明兮而頭不知吉凶何<lb/>
為兮覺坐而思巫咸上天兮識者其誰<lb/>
　　　南山詩<lb/>
<pb n="KR4h0140_WYG_336-10a"/>
吾聞京城南兹惟羣山囿東西兩際海巨細難悉究山<lb/>
經及地志茫昩非受授團辭試提挈挂一念萬漏欲休<lb/>
諒不能粗叙所經覯嘗昇崇丘望戢戢見相凑晴明出<lb/>
稜角縷脈碎分繡蒸嵐相澒<hi>胡孔切</hi>洞表裏忽通透無風<lb/>
自飄簸融液煦柔茂横雲時平凝點點露數岫天空浮<lb/>
修眉濃緑畫新就孤撐有巉絶海浴褰鵬噣<hi>音畫以上叙南山大</hi>
<hi>㮣</hi>春陽潛沮洳濯濯吐深秀巖巒雖嵂崒輭弱類含酎<lb/>
<hi>音宙</hi>夏炎百木盛蔭鬱增埋覆神靈日歊<hi>音枵</hi>歔雲氣爭結<lb/>
<pb n="KR4h0140_WYG_336-10b"/>
構秋霜喜刻轢磔卓立癯瘦參差相疊重剛耿陵<hi>一作凌</hi>
宇宙冬行雖幽墨冰雪工琢鏤新曦照危峨億丈恒髙<lb/>
袤明昬無停態頃刻異狀候<hi>已上叙四時變態</hi>西南雄太白突<lb/>
起莫間簉藩都配徳運分宅占丁戊<hi>音茂</hi>逍遙越坤位詆<lb/>
訐陷乾竇空虚寒兢兢風氣較搜潄朱維方燒日陰霰<lb/>
縱騰糅昆明大池北去覿偶晴晝緜聯窮俯視倒側困<lb/>
清漚微瀾動水面踴躍躁猱狖驚呼惜破碎仰喜呀不<lb/>
仆<hi>已上言南山方隅連亘之所</hi>前尋徑杜墅岔蔽畢原陋崎嶇上軒<lb/>
<pb n="KR4h0140_WYG_336-11a"/>
昻始得觀覽富行行將遂窮嶺陸煩互走勃然思坼裂<lb/>
擁掩難恕宥巨靈與夸蛾逺賈期必售還疑造物意固<lb/>
䕶蓄精祐力雖能排斡雷電怯呵詬攀緣脫手足蹭蹬<lb/>
抵積甃茫如試矯首堛塞生怐<hi>音㓂</hi>愗<hi>音茂</hi>威容喪蕭爽近<lb/>
新迷逺舊拘官計日月欲進不可又因縁窺其湫<hi>南山有炭</hi>
<hi>谷湫</hi>凝湛閟隂嘼<hi>音嗅或作獸禮運龍以為嘼謂湫中蛟也</hi>魚蝦可俯掇神物<lb/>
安敢寇林柯有脫葉欲墮鳥驚救<hi>其湫葉落恐汚水鳥即銜去葢其神物之</hi>
<hi>靈如此</hi>爭銜彎環飛投棄急哺鷇旋歸道回睨達枿壯復<lb/>
<pb n="KR4h0140_WYG_336-11b"/>
奏吁嗟信奇怪峙質能化貿前年遭譴謫探歴得邂逅<lb/>
初從藍田入顧盼勞頸脰時天晦大雪淚目苦矇瞀<hi>音茂</hi>
峻塗拖長冰直上若懸溜褰衣步推馬顛蹶退且復蒼<lb/>
黄忘遐睎所矚纔左右杉篁咤蒲蘇杲耀攢介胄專心<lb/>
憶平道脫險逾避臭昨來逢清霽宿願忻始副崢嶸躋<lb/>
冢頂倏閃雜鼯鼬前低劃開濶爛漫堆衆皺<hi>言豁然見前山之低</hi>
<hi>雖有髙陵深谷但如皺物微有蹙折之文耳</hi>或連若相從或蹙若相鬬或妥<lb/>
若弭伏或竦若驚雊或散若瓦解或赴若輻湊或翩若<lb/>
<pb n="KR4h0140_WYG_336-12a"/>
船遊或决若馬驟或背若相惡或向若相佑或亂若抽<lb/>
筍或嵲若注<hi>一作炷</hi>灸或錯若繪畫或繚若篆籀或羅若<lb/>
星離或蓊若雲逗或浮若波濤或碎若鋤耨或如賁育<lb/>
倫<hi>秦勇士</hi>賭勝勇前購先強勢已出後鈍嗔䛠<hi>音/鬬</hi>譳<hi>音耨不能</hi>
<hi>言也</hi>或如帝王尊叢集朝賤幼雖親不䙝狎雖逺不悖謬<lb/>
或如臨食案肴核紛飣餖又如遊九原墳墓包槨柩或<lb/>
纍若盆甖或揭若㽅<hi>同豋</hi>豆<hi>一作梪</hi>或覆若曝鼈或頽若寢<lb/>
獸或蜿若藏龍或翼若搏鷲或齊若友朋或隨若先後<lb/>
<pb n="KR4h0140_WYG_336-12b"/>
或迸若流落或顧若宿留或戾若仇讐或密若婚媾或<lb/>
儼若峨冠或翻若舞袖或屹若戰陣或圍若蒐狩或靡<lb/>
然東注或偃然北首或如火熺焰或若氣饙<hi>音分</hi>餾<hi>音溜蒸飯</hi>
<hi>也</hi>或行而不輟或遺而不收或斜而不倚或弛而不彀<lb/>
或赤若禿鬜<hi>丘闡切</hi>或燻若柴槱或如龜拆兆或若卦分<lb/>
繇或前横若剝或後斷若姤延延離又屬夬夬叛還遘<lb/>
喁喁魚闖萍落落月經宿誾誾樹墻垣巘巘駕庫廏參<lb/>
參削劍㦸煥煥銜瑩琇敷敷花披萼闟闟屋摧霤悠悠<lb/>
<pb n="KR4h0140_WYG_336-13a"/>
舒而安兀兀狂以狃超超出猶奔蠢蠢駭不懋大哉立<lb/>
天地經紀肖營腠厥初孰開張僶俛誰勸侑創兹樸而<lb/>
巧戮力忍勞疚得非施斧斤無乃假詛咒鴻荒竟無傳<lb/>
功大莫酬僦嘗聞於祠官芬苾降歆嗅<hi>宋刻作齅</hi>斐然作歌<lb/>
詩惟用贊執酭<lb/>
　　　謝自然詩<hi>果州謝真人上昇在金泉山貞元十年十一月十二日白晝輕舉郡守李</hi>
　　　<hi>堅以聞有詔褒諭</hi>
果州南充縣寒女謝自然童騃無所識但聞有神僊輕<lb/>
<pb n="KR4h0140_WYG_336-13b"/>
生學其術乃在金泉山繁華榮慕絶父母慈愛捐凝心<lb/>
感魑魅慌惚難具言一朝坐空室雲霧生其間如聆笙<lb/>
竽韻來自㝠㝠天白日變幽晦蕭蕭風景寒簷楹蹔<hi>一作氣</hi>
明滅五色光屬聨觀者徒傾駭躑躅詎敢前須臾自輕<lb/>
舉飄若風中煙茫茫入紘大影響無由緣里胥上其事<lb/>
郡守鵞且歎驅車領官吏甿俗爭相先入門無所見冠<lb/>
履同蛻蟬皆云神僊事灼灼信可傳余聞古夏后象物<lb/>
知神姦山林民可入魍魎莫逢旃逶迤不復振後世恣<lb/>
<pb n="KR4h0140_WYG_336-14a"/>
欺謾幽明紛雜亂人鬼更相殘秦皇雖篤好漢武洪其<lb/>
源自從二主來此禍竟連連木石生怪變狐狸騁妖患<lb/>
莫能盡性命安得更長延人生處萬類知識最為賢奈<lb/>
何不自信反欲從物遷徃者不可悔孤魂抱深寃來者<lb/>
猶可誡余言豈空文人生有常理男女各有倫寒衣及<lb/>
飢食在紡績耕耘下以保子孫上以奉君親茍異於此<lb/>
道皆為棄其身噫乎彼寒女永託異物羣感傷遂成詩<lb/>
昩者宜書紳<lb/>
<pb n="KR4h0140_WYG_336-14b"/>
　　　秋懐詩十一首<lb/>
窗前兩好樹衆葉光薿薿<hi>音擬</hi>秋風一拂披䇿䇿鳴不已<lb/>
微燈照空牀夜半偏入耳愁憂無端來感歎成坐起天<lb/>
明視顔色與故不相似羲和驅日月疾急不可恃浮生<lb/>
雖多塗趨死惟一軌胡為浪自苦得酒且歡喜<lb/>
白露下百草蕭蘭共雕悴青青四墻下已復生滿地寒<lb/>
蟬暫寂寞蟋蟀鳴自恣運行無窮期禀受氣苦異適時<lb/>
各得所松栢不必貴<lb/>
<pb n="KR4h0140_WYG_336-15a"/>
彼時何卒卒我志何曼曼<hi>音萬</hi>犀首空好飲亷頗尚能飯<lb/>
學堂日無事驅馬適所願茫茫出門路欲去聊自勸<hi>一作歎</hi>
歸還閲書史文字浩千萬陳跡竟誰尋賤嗜非貴獻丈<lb/>
夫意有在<hi>一作存</hi>女子乃多怨<lb/>
秋氣日惻惻秋空日凌凌上無枝上蜩下無盤中蠅豈<lb/>
不感時節耳目去所憎清曉巻書坐南山見髙稜其下<lb/>
澄湫水有蛟寒可罾惜哉不得往豈謂吾無能<lb/>
離離挂空悲慼慼抱虚警露泫秋樹髙蟲弔寒夜水斂<lb/>
<pb n="KR4h0140_WYG_336-15b"/>
退就新懦趨營悼前猛歸愚識夷塗汲古得修綆名浮<lb/>
猶有恥味薄真自幸庻幾遺悔尤即此是幽屏<lb/>
今晨不成起端坐盡日景蟲鳴室幽幽月吐窗冏冏䘮<lb/>
懐若迷方浮念劇含梗塵埃慵伺候文字浪馳騁尚須<lb/>
勉其頑王事有朝請<lb/>
秋夜不可晨秋日苦易暗我無汲汲志何以有此憾寒<lb/>
雞空在棲缺月煩屢瞰有琴具徽絃再鼓聽愈淡古聲<lb/>
乆埋滅無由見真濫低心逐時趨苦勉祇能暫有如乘<lb/>
<pb n="KR4h0140_WYG_336-16a"/>
風船一縱不可纜不如覻文字丹鉛事㸃勘豈必求贏<lb/>
餘所要石與甔<hi>都濫切</hi>
巻巻落地葉隨風走前軒鳴聲若有意顛倒相追奔空<lb/>
堂黄昏暮我坐默不言童子自外至吹燈當我前問我<lb/>
我不應饋我我不餐退坐西壁下讀詩盡數編作者非<lb/>
今士相去時已千其言有感觸使我復悽酸顧謂汝童<lb/>
子置書且安眠丈夫屬有念事業無窮年<lb/>
霜風侵梧桐衆葉著樹乾空堦一片下琤若摧琅玕謂<lb/>
<pb n="KR4h0140_WYG_336-16b"/>
是夜氣滅望舒霣其團青㝠無依倚飛轍危難安驚起<lb/>
出户視倚楹乆汍瀾憂愁費晷景日月如跳丸迷復不<lb/>
計逺為君駐塵鞍<lb/>
暮暗來客去羣鳥各收聲悠悠偃宵寂斖斖抱秋明世<lb/>
累忽進慮外憂遂侵誠強懐張不滿弱念缺己盈詰屈<lb/>
避語穽㝠茫觸心兵敗虞千金棄得比寸草榮知恥足<lb/>
為勇晏然誰汝令<lb/>
鮮鮮霜中菊既晩何用好揚揚弄芳蝶爾生還不早運<lb/>
<pb n="KR4h0140_WYG_336-17a"/>
窮兩值遇婉孌死相保西風蟄龍蛇衆木日凋槁由來<lb/>
命分爾泯滅豈足道<lb/>
　　　赴江陵途中寄贈王二十補闕李十一拾遺李<lb/>
　　　二十六員外翰林三學士<hi>徳宗貞元二十年移江陵法曹參軍未幾</hi>
　　　<hi>以四門博士召三學士王涯李建李程也</hi>
孤臣昔放逐血泣追愆尤汗漫不省識怳如乘桴浮或<lb/>
自疑上疏上疏豈其由是年京師旱田畝少所收上憐<lb/>
民無食征賦半已休有司恤經費未免煩徵求富者既<lb/>
<pb n="KR4h0140_WYG_336-17b"/>
云急貧者固已流傳聞閭里間赤子棄渠溝持男易斗<lb/>
粟掉臂莫肯酬我時出衢路餓者何其稠親逢道邊死<lb/>
佇立乆咿嚘歸舍不能食有如魚中鉤適㑹除御史誠<lb/>
當得言秋拜疏移閤門為忠寧自謀上陳人疾苦無令<lb/>
絶其喉下陳畿甸内根本理宜優積雪騐豐熟幸寛待<lb/>
蠶麰天子惻然感司空歎綢繆謂言即施設乃反遷炎<lb/>
州<hi>舊史言公自監察御史上章數千言極論宫市徳宗怒貶陽山令新史亦云上疏論宫市今詩自序其得</hi>
<hi>罪之由大抵言京師旱□未嘗力言宫市惟皇甫湜神道碑云關中旱饑先生力言天下根本專政者惡之出</hi>
<pb n="KR4h0140_WYG_336-18a"/>
<hi>為陽山令湜當時從公遊者知公之不以論宫市出□矣</hi>同官盡才俊偏善柳與劉<lb/>
成慮語言洩傳之落寃讐二子不宜爾將疑斷還不中<lb/>
使臨門遣頃刻不得留病妹卧牀褥分知隔明幽悲啼<lb/>
乞就别百請不頷頭弱妻抱稚子出拜忘慚羞僶俛不<lb/>
回顧行行詣連州朝為青雲士暮作白頭<hi>一作首</hi>囚商山<lb/>
季冬月冰凍絶行輈春風洞庭浪出没驚孤舟逾嶺到<lb/>
所任低顔奉君侯酸寒何足道隨事生瘡疣遠地觸途<lb/>
異吏民似猨猴生獰多忿很辭舌紛嘲啁白日屋簷下<lb/>
<pb n="KR4h0140_WYG_336-18b"/>
雙鳴鬬鵂鶹有蛇類兩首有蠱羣飛遊窮冬或揺扇盛<lb/>
夏或重裘颶起最可畏訇哮簸陵丘雷霆助光怪氣象<lb/>
難比侔癘疫忽濳遘十家無一瘳猜嫌動置毒對案輒<lb/>
懐愁前日遇恩赦<hi>貞元二十一年正月乙已順宗即位二月甲子大赦天下愈量移江陵掾</hi>
私心喜還憂果然又羈縶不得歸耡耰此府雄且大騰<lb/>
凌盡戈矛棲棲法曹掾何處事卑陬生平企仁義所學<lb/>
皆孔周早知大理官不列三后儔何况親犴<hi>音岸</hi>獄敲搒<lb/>
發姦偷懸知失事勢恐自罹罝罘湘水清且急凉風日<lb/>
<pb n="KR4h0140_WYG_336-19a"/>
脩脩胡為首歸路旅泊尚夷猶昨者京使至嗣皇傳冕<lb/>
旒赫然下明詔首罪誅共吺<hi>古兠字</hi>復聞顛夭軰<hi>謂杜黄裳□餘</hi>
<hi>慶之徒為相</hi>峨冠進鴻疇班行再肅穆璜珮鳴琅璆佇繼貞<lb/>
觀烈邊封脫兠鍪三賢推侍從卓犖傾枚鄒髙議參造<lb/>
化清文煥皇猷協<hi>一作叶</hi>心輔齊聖致理同毛輶小雅咏<lb/>
鹿鳴<hi>一作鳴鹿</hi>食苹貴呦呦遺風邈不嗣豈憶嘗同裯失志<lb/>
早衰換前期擬蜉蝣自從齒牙缺始慕舌為柔因疾鼻<lb/>
又塞漸能等薰蕕深思罷官去畢命依松楸空懐焉能<lb/>
<pb n="KR4h0140_WYG_336-19b"/>
果但見嵗已遒殷湯閔禽獸解網祝蛛蝥雷煥掘寶劍<lb/>
寃氛消斗牛兹道誠可尚誰能借前籌殷勤答吾友明<lb/>
月非暗投<lb/>
　　　暮行河堤上<lb/>
暮行河堤上四顧不見人衰草際黄雲感歎愁我神夜<lb/>
歸孤舟卧展轉空及晨謀計竟何就嗟嗟世與身<lb/>
　　　夜歌<lb/>
静夜有清光閒堂仍獨息念身幸無恨志氣方自得樂<lb/>
<pb n="KR4h0140_WYG_336-20a"/>
哉何所憂所憂非我力<lb/>
　　　重雲李觀疾贈之<lb/>
天行失其度隂氣來干陽重雲閉白日炎燠成寒凉小<lb/>
人但咨怨君子惟憂傷飲食為減少身體豈寜康此志<lb/>
誠足貴懼非職所當藜羮尚如此肉食安可嘗窮冬百<lb/>
草死幽桂乃芬芳且况天地間大運自有常勸君善飲<lb/>
食鸞鳯本髙翔<lb/>
　　　江漢答孟郊<lb/>
<pb n="KR4h0140_WYG_336-20b"/>
江漢雖云廣乘舟渡無艱流沙信難行馬足常徃還凄<lb/>
風結衝波狐裘能禦寒終宵處幽室華燭光爛爛茍能<lb/>
行忠信可以居夷蠻嗟余與夫子此義毎所敦何為復<lb/>
見贈繾綣在不諼<lb/>
　　　長安交遊者贈孟郊<lb/>
長安交遊者貧富各有徒親朋<hi>一作友</hi>相過<hi>一作遇</hi>時亦各<lb/>
有以娛陋室有文史髙門有笙竽何能辨榮悴且欲分<lb/>
賢愚<lb/>
<pb n="KR4h0140_WYG_336-21a"/>
　　　　岐山下二首<hi>朱熹考異曰諸本只作一首方云自日暮邊火驚以上為一篇世有</hi>
　　　　<hi>灌畦暇語一書謂子齊初應舉韓公賞之為作丹穴五色羽子齊姓程字昔範嘗著中謩三巻</hi>
　　　　<hi>見因話録則下詩似當為别篇第前詩題以岐山下此必遊鳯翔日作</hi>
　誰謂我有耳不聞鳯皇鳴朅來岐山下日暮邊鴻<hi>一作火</hi>
　驚<lb/>
　丹穴五色羽其名為鳯皇昔周有盛徳此鳥鳴髙岡和<lb/>
　聲隨祥風窅窕相飄揚聞者亦何事但知時俗康自從<lb/>
　公旦死千載閟其光吾君亦勤理遲爾一來翔<lb/>
<pb n="KR4h0140_WYG_336-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻三百三十六<lb/>
</p>
<p>
</p>
  </div>
</body>
</text>
</TEI>
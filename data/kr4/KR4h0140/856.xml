<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_856-1a"/>
　欽定四庫全書<lb/>
御定全唐詩巻八百五十六<lb/>
　　吕巖<lb/>
　吕巖字洞賓一名巖客禮部侍郎渭之孫河中府永樂<lb/>
　<hi>一云蒲坂</hi>縣人咸通中舉進士不第遊長安酒肆遇鍾離權<lb/>
　得道不知所往詩四巻<lb/>
　　　　呈鍾離雲房<lb/>
　生在儒家遇太平懸纓重滯布衣輕誰能世上爭名利<lb/>
<pb n="KR4h0140_WYG_856-1b"/>
　臣事玉皇歸上清<lb/>
　　　　獻鄭思逺施真人二仙<lb/>
　萬刼千生到此生此生身始覺飛輕抛家别國雲山外<lb/>
　煉魄全魂日月精比見至人論九鼎欲窮大藥訪三清<lb/>
　如今獲遇真仙面紫府仙扉得姓名<lb/>
　　　　得火龍真人劒法<lb/>
　昔年曽遇火龍君一劒相傳伴此身天地山河從結沫<lb/>
　星辰日月任停輪須知本性綿多刼空向人間歴萬春<lb/>
<pb n="KR4h0140_WYG_856-2a"/>
昨夜鍾離傳一語六天宮殿欲成塵<lb/>
　　　七言<lb/>
周行獨力出羣倫黙黙昬昬亘古存無象無形潛造化<lb/>
有門有户在乾坤色非色際誰窮處空不空中自得根<lb/>
此道非從它外得千言萬語謾評論<lb/>
通靈一顆正金丹不在天涯地角安討論窮經深莫究<lb/>
登山臨水杳無看光明暗寄希夷頂赫赤髙居混沌端<lb/>
舉世若能知所寓超凡入聖弗為難<lb/>
<pb n="KR4h0140_WYG_856-2b"/>
落魄紅塵四十春無為無事信天真生涯只在乾坤鼎<lb/>
活計惟憑日月輪八卦氣中潛至寳五行光裏隠元神<lb/>
桑田改變依然在永作人間出世人<lb/>
獨處乾坤萬象中從頭歴歴運元功縱横北斗心機大<lb/>
顛倒南辰膽氣雄鬼哭神號金鼎結雞飛犬化玉爐空<lb/>
如何俗士尋常覔不逹希夷不可窮<lb/>
誰信華池路最深非遐非邇奥難尋九年採煉如紅玉<lb/>
一日圓成似紫金得了永袪寒暑逼服之應免死生侵<lb/>
<pb n="KR4h0140_WYG_856-3a"/>
勸君門外修身者端念思惟此道心<lb/>
水府尋鈆合火鈆黒紅紅黒又𤣥𤣥氣中生氣肌膚換<lb/>
精裏含精性命専藥返便為真道士丹還本是聖胎仙<lb/>
出神入定虚華語徒費功夫萬萬年<lb/>
九鼎烹煎九轉砂區分時節更無差精神氣血歸三要<lb/>
南北東西共一家天地變通飛白雪隂陽和合產金花<lb/>
終期鳳詔空中降跨虎騎龍謁紫霞<lb/>
憑君子後午前看一脈天津在脊端金闕内藏𤣥谷子<lb/>
<pb n="KR4h0140_WYG_856-3b"/>
玉池中坐太和官只將至妙三周火鍊出通靈九轉丹<lb/>
直指幾多求道者行藏莫離虎龍灘<lb/>
返本還元道氣平虚非形質轉分明水中白雪微微結<lb/>
火裏金蓮漸漸生聖汞論時非有體真鉛窮看亦無名<lb/>
吾今為報修行者莫向燒金問至精<lb/>
安排鼎竈煉𤣥根進退須明卯酉門繞電奔雲飛日月<lb/>
驅龍走虎出乾坤一丸因與紅顔駐九轉能燒白髪㾗<lb/>
此道幽微知者少茫茫塵世與誰論<lb/>
<pb n="KR4h0140_WYG_856-4a"/>
醍醐一盞詩一篇暮醉朝吟不記年乾馬屢來遊九地<lb/>
坤牛時駕出三天白龜窟裏夫妻㑹青鳳巢中子母圓<lb/>
提挈靈童山上望重重疊疊是金錢<lb/>
認得東西木與金自然爐鼎虎龍吟但随天地明消息<lb/>
方識隂陽有信音左掌南辰攀鶴羽右擎北極剖龜心<lb/>
神仙親口留斯㫖何用區區向外尋<lb/>
一本天機深更深徒言萬刼與千金三冬大熱𤣥中火<lb/>
六月霜寒表外隂金為浮來方見性木因沈後始知心<lb/>
<pb n="KR4h0140_WYG_856-4b"/>
五行顛倒堪消息返本還元在已尋<lb/>
虎將龍軍氣宇雄佩符持甲去悤悤鋪排劒㦸奔如電<lb/>
羅列旌旗疾似風活捉三尸焚鬼窟生禽六賊破魔宫<lb/>
河清海晏乾坤淨世世安居道徳中<lb/>
我家勤種我家田内有靈苖活萬年花似黄金苞不大<lb/>
子如白玉顆皆圓栽培全賴中宫土灌溉須憑上谷泉<lb/>
直候九年功滿日和根㧞入大羅天<lb/>
尋常學道說黄芽萬水千山覔轉差有畛有園難下種<lb/>
<pb n="KR4h0140_WYG_856-5a"/>
無根無脚自開花九三鼎内烹如酪六一爐中結似霞<lb/>
不日成丹應換骨飛升遥指玉皇家<lb/>
四六闗頭路坦平行人到此不須驚從教犢駕轟轟轉<lb/>
儘使羊車軋軋鳴渡海經河稀阻滯上天入地絶欹傾<lb/>
功成直入長生殿袖出神珠徹夜明<lb/>
丸六相交道氣和河車晝夜迸金波呼時一一闗頭轉<lb/>
吸處重重脈上摩電激離門光海嶽雷轟震户動婆娑<lb/>
思量此道真長逺學者多迷溺愛河<lb/>
<pb n="KR4h0140_WYG_856-5b"/>
金丹不是小金丹隂鼎陽爐裏面安盡道東山尋汞易<lb/>
豈知西海覔鈆難𤣥珠窟裏行非逺赤水灘頭去便端<lb/>
認得靈竿真的路何勞禮月歩星壇<lb/>
古今機要甚分明自是衆生力量輕盡向有中尋有質<lb/>
誰能無裏見無形真鈆聖汞徒虚費玉室金闗不觧扃<lb/>
本色丹瓢推倒後却吞丸藥待延齡<lb/>
浮名浮利兩何堪迴首歸山味轉甘舉世算無心可契<lb/>
誰人更與道相參寸猶未到甘談尺一尚難明强說三<lb/>
<pb n="KR4h0140_WYG_856-6a"/>
經卷葫蘆并拄杖依前擔入舊江南<lb/>
本來無作亦無行行着之時是妄情老氏語中猶未决<lb/>
瞿曇言下更難明靈竿有節通天去至藥無根得地生<lb/>
今日與君無恡惜功成只此是蓬瀛<lb/>
觧將火種種刀圭火種刀圭世豈知山上長男騎白馬<lb/>
水邉少女牧烏龜無中出有還丹象隂裏生陽大道基<lb/>
顛倒五行憑匠手不逢匠手莫施為<lb/>
三千餘法論修行第一燒丹路最親須是坎男端的物<lb/>
<pb n="KR4h0140_WYG_856-6b"/>
取他離女自然珍烹成不死砂中汞結出長生水裏銀<lb/>
九轉九還功若就定將衰老返長春<lb/>
欲種長生不死根再營隂魄及陽魂先教𤣥母歸離户<lb/>
後遣空王鎮坎門虎到甲邉風浩浩龍居庚内水溫溫<lb/>
迷途争與輕輕泄此理須憑達者論<lb/>
閉目存神玉户觀時來火候遞相傳雲飛海面龍吞汞<lb/>
風擊巖巔虎伏鈆一旦煉成身内寳等閒探得道中𤣥<lb/>
刀圭餌了丹書降跳出塵籠上九天<lb/>
<pb n="KR4h0140_WYG_856-7a"/>
千日功夫不暫閒河車搬載上崑山虎抽白汞安爐裏<lb/>
龍發紅鈆向鼎間仙府記名丹巳熟隂司除籍命應還<lb/>
彩雲捧足歸何處直入三清謝聖顔<lb/>
觧匹真隂與正陽三年功滿結成霜神龜出入庚辛位<lb/>
丹鳳翺翔甲乙方九鼎先輝雙瑞氣三元中換五毫光<lb/>
塵中若有同機者共住煙霄不死鄉<lb/>
修生一路就中難迷者徒將萬卷看水火均平方是藥<lb/>
隂陽差互不成丹守雌勿失雄方住在黑無虧白自乾<lb/>
<pb n="KR4h0140_WYG_856-7b"/>
認得此般真妙訣何憂風雨妒衰殘<lb/>
纔吞一粒便安然十二重樓九曲連庚虎循環餐綘雪<lb/>
甲龍夭矯迸靈泉三三上應三千日九九中延九萬年<lb/>
須得有緣方可授未曾輕泄與人傳<lb/>
誰知神水玉華池中有長生性命基運用須憑龍與虎<lb/>
抽添全藉坎兼離晨昏㸃盡黄金粉頃刻修成玉石脂<lb/>
齋戒餌之千日後等閑輕舉上雲梯<lb/>
九天雲淨鶴飛輕銜簡翩翩别太清身外紅塵随意換<lb/>
<pb n="KR4h0140_WYG_856-8a"/>
爐中白石立時成九苞鳳向空中舞五色雲從足下生<lb/>
回首便歸天上去願將甘雨救焦氓<lb/>
嬰兒迤邐降瑶階手握𤣥珠直下來半夜紫雲披素質<lb/>
幾囘赤氣掩桃顋微微笑處機闗轉拂拂行時户牖開<lb/>
此是吾家真一子庸愚誰敢等閒猜<lb/>
水得天符下玉都三千日裏積功夫禱祈天地開金鼎<lb/>
收拾隂陽鎻玉壺便覺凡軀能變化深知妙道不虛圗<lb/>
時來試問塵中叟這箇𤣥機世有無<lb/>
<pb n="KR4h0140_WYG_856-8b"/>
誰識寰中逹者人生平觧法水中銀一條拄杖撑天地<lb/>
三尺昆吾斬鬼神大醉醉來眠月洞髙吟吟去傲紅塵<lb/>
自從悟裏終身後贏得蓬壺永刼春<lb/>
紅爐迸濺煉金英一㸃靈珠透室明擺動乾坤知道力<lb/>
逃移生死見功程逍遥四海留蹤跡歸去三清立姓名<lb/>
直上五雲雲路穩紫鸞朱鳳自來迎<lb/>
時人若要學長生先是樞機晝夜行恍惚中間専志氣<lb/>
虛無裏面固元精龍交虎戰三周畢兔走烏飛九轉成<lb/>
<pb n="KR4h0140_WYG_856-9a"/>
煉出一爐神聖藥五雲歸去路分明<lb/>
亦無得失亦無言動即施功静即眠驅遣赤牛耕宇宙<lb/>
分張玉粒種山川栽培不憚勞千日服食須知活萬年<lb/>
今日示君君好信敎君見世作神仙<lb/>
不須兩兩與三三秪在崑崙第一巖逢潤自然情易伏<lb/>
遇炎常恐性難䧏有時直入三元户無事還歸九曲江<lb/>
世上有人燒得住夀齊天地更無雙<lb/>
本末無非在玉都亦曽陸地作凡夫吞精食氣先從有<lb/>
<pb n="KR4h0140_WYG_856-9b"/>
悟理歸真便入無水火自然成既濟隂陽和合自相符<lb/>
爐中煉出延年藥溟渤從敎變復枯<lb/>
無名無利任優游遇酒逢歌且唱酬數載未曾經聖闕<lb/>
千年唯只在仙州尋常水火三囘進真箇夫妻一處收<lb/>
藥就功成身羽化更抛塵坌出凡流<lb/>
杳杳冥冥莫問涯雕蟲篆刻道之華守中絶學方知奥<lb/>
抱一無言始見佳自有物如黄菊蘂更無色似碧桃花<lb/>
休將心地虛勞用煮鐡燒金轉轉差<lb/>
<pb n="KR4h0140_WYG_856-10a"/>
還丹功滿未朝天且向人間度有緣拄杖兩頭擔日月<lb/>
葫蘆一箇隠山川詩吟自得閑中句酒飯多遺醉後錢<lb/>
若問我修何妙法不離身内汞和鉛<lb/>
半紅半黒道中𤣥水飬真金火飬鉛觧接徃年三寸氣<lb/>
還將運動一周天烹煎盡在隂陽力進退須憑日月權<lb/>
只此功成三島外稳乗鸞鳳謁諸仙<lb/>
返本還元巳到乾能升能降號飛仙一陽生是興功日<lb/>
九轉周為得道年煉藥但尋金裏水安爐先立地中天<lb/>
<pb n="KR4h0140_WYG_856-10b"/>
此中便是還丹理不遇奇人誓莫傳<lb/>
飛龍九五巳升天次第還當赤帝權喜遇汞珠凝正午<lb/>
幸逢鉛母結重𤣥狂猨自伏何須鍊野馬親調不着鞭<lb/>
煉就一丸天上藥頓然心地永剛堅<lb/>
舉世何人悟我家我家别是一榮華盈箱貯積登仙錄<lb/>
滿室收藏伏火砂頓飲長生天上酒常栽不死洞中花<lb/>
凡流若問吾生計遍地紛紛五彩霞<lb/>
津能充渇氣充糧家住三清玉帝鄉金鼎煉來多外白<lb/>
<pb n="KR4h0140_WYG_856-11a"/>
　玉虚烹處徹中黄始知青帝離宫住方信金精水府藏<lb/>
　流俗要求𤣥妙理參同契有兩三行<lb/>
　紫詔随鸞下玉京元君相命㑹三清便將金鼎丹砂餌<lb/>
　時拂霞衣駕鶴行天上雙童持珮引月中嬌女執幡迎<lb/>
　此時功滿參真後始信仙都有姓名<lb/>
　修修修得到乾乾方號人間一醉仙世上光隂催短景<lb/>
　洞中花木任長年形飛峭壁非凡骨神在𤣥宫别有天<lb/>
　唯願先生頻一顧更𤣥𤣥外問𤣥𤣥<lb/>
<pb n="KR4h0140_WYG_856-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻八百五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_665-1a"/>
　欽定四庫全書<lb/>
御定全唐詩巻六百六十五<lb/>
　　羅隱<hi>補遺</hi>
　　　　秋蟲賦<hi>并序</hi>
　　　秋蟲蜘蛛也致身網羅閒實腹亦網羅閒愚感其<lb/>
　　　理有得䘮因以言賦之<lb/>
　物之小兮迎網而斃物之大兮兼網而逝網也者繩其<lb/>
　小而不繩其大吾不知爾身之危兮腹之餒兮吁<lb/>
<pb n="KR4h0140_WYG_665-1b"/>
　　　　蟋蟀詩<lb/>
　頑颸斃芳吹愁夕長屑戍有動歌離弔夢如訴如言緒<lb/>
　引虛寛周隙伺榻繁咽夤緣范睡蟬老冠峩緌好不冠<lb/>
　不緌爾奚以悲蚊蚋有毒食人肌肉蒼蠅多端黑白偷<lb/>
　安爾也出處物兮莫累壞舎啼衰虛堂泣曙勿徇諠譁<lb/>
　䑕豈無牙勿學萋菲垣亦有耳危條槁飛抽恨咿咿别<lb/>
　帳缸冷柔魂不定美人在何夜影流波與子佇立裵回<lb/>
　思多<lb/>
<pb n="KR4h0140_WYG_665-2a"/>
　　　西川與蔡十九同别子超<lb/>
相歡雖則不多時相别那能不歛眉蜀客賦髙君解愛<lb/>
楚宫腰細我還知百年恩愛無終始萬里因緣有夢思<lb/>
腸斷門前舊行處不堪全屬五陵兒<lb/>
　　　龍泉<hi>一作丘</hi>東下却寄孫員外<lb/>
縠江東下幾多程每泊孤舟即有情山色已隨遊子遠<lb/>
水紋猶認主人淸恩如海岳何時報恨似煙花觸處生<lb/>
百尺風帆兩行淚不堪迴首望崢嶸<lb/>
<pb n="KR4h0140_WYG_665-2b"/>
　　　牡丹<lb/>
豔多煙重欲開難紅蕊當心一抹檀公子醉歸燈下見<lb/>
美人朝插鏡中看當庭始覺春風貴帶雨方知國色寒<lb/>
日晩更將何所似太真無力凭闌干<lb/>
　　　巫山髙<lb/>
下壓重泉上千仞香雲結夢西風𦂳縱有精靈得往來<lb/>
狖軛鼯軒亦顚隕嵐光雙雙雷隱隱愁為衣裳恨為鬢<lb/>
暮灑朝行何所之江邊日月情無盡珠零冷露丹墮楓<lb/>
<pb n="KR4h0140_WYG_665-3a"/>
細腰長臉愁滿宫人生對面猶異同况在千巖萬壑中<lb/>
　　　江南行<lb/>
江煙濕雨鮫綃軟漠漠小<hi>一作遠</hi>山眉黛淺水國多愁又<lb/>
有情夜槽壓酒銀船滿細絲揺柳凝曉空呉王臺榭春<lb/>
夢中鴛鴦鸂鶒喚不起平鋪綠水眠東風西陵路邊月<lb/>
悄悄油碧輕車蘇小小<hi>一作嫁蘇小</hi>
　　　空城雀<lb/>
雀入官倉中所食能損幾所恨往復頻官倉乃害爾魚<lb/>
<pb n="KR4h0140_WYG_665-3b"/>
網不在天鳥網不張水飲啄要自然何必空城裏<lb/>
　　　芳樹<lb/>
細蕚<hi>一作蘂</hi>慢逐風暖香閒破鼻靑帝固有心時時漏天<lb/>
<hi>一作動人</hi>意去年高枝猶墮地今年低枝已顦顇吾所以見<lb/>
造化之權變通之理春夏作頭秋冬為尾循環反覆無<lb/>
終<hi>一作窮</hi>已人生長短同一軌若使威可以制力可以止<lb/>
則秦皇不肯歛手下沙丘孟賁不合低頭入蒿里伊人<lb/>
强猛猶如此顧我勞生何足恃但願我開素袍傾綠蟻<lb/>
<pb n="KR4h0140_WYG_665-4a"/>
陶陶兀兀大醉于淸宵<hi>一作靑冥</hi>白晝間任他上是天下是<lb/>
地<lb/>
　　　聽琴<lb/>
寒雨蕭蕭落井梧夜深何處怨啼烏不知一盞臨卭酒<lb/>
救得相如渴病無<lb/>
　　　大梁見喬詡<lb/>
湘水春浮岸淮燈夜滿橋六年悲梗斷兩地各萍漂刀<lb/>
筆依三事篇章奏珥貂跡卑甘汨没名散稱逍遥好寺<lb/>
<pb n="KR4h0140_WYG_665-4b"/>
松為徑空江桂作橈野香花伴落缸暖酒和燒晉沼尋<lb/>
遊鳳秦冠竟歎鴞骨凡鷄犬薄魂斷蕙蘭招悵望添燕<lb/>
琯蹉跎厭魯瓢敗桐方委㸑寃匣正冲霄戰代安釐國<lb/>
封崇孝景朝千年非有限一醉解無聊漏永燈花暗爐<lb/>
紅雪片銷久遊家共遠相對鬢俱凋運命從難合光陰<lb/>
奈不饒到頭蓑笠契兩信釣魚潮<lb/>
　　　寄洪正師<lb/>
寄蹇渾成跡經年滯杜南價輕猶有二足刖已過三鷄<lb/>
<pb n="KR4h0140_WYG_665-5a"/>
肋曹公忿猪肝仲叔慙會應謀避地依約近禪菴<lb/>
　　　聖真觀劉真師院十韻<lb/>
簾下嚴君卜窗閒少室峰攝生門已盡混跡世猶逄山<lb/>
藪師王烈簪纓友戴顒魚跳介象<hi>見三國呉書十八卷注象字元則會稽人</hi>
<hi>有仙術</hi>鱠飯吐葛𤣥蜂紫飽垂新椹黄輕墮小松塵埃金<lb/>
谷路樓閣上陽鐘野耗<hi>一作鶴</hi>鳶肩寄仙書鳥爪封支牀<lb/>
龜縱老取箭鶴何慵别久曾牽念閑來肯壓重尚餘靑<lb/>
竹在試為剪<hi>一作誰為未</hi>成龍<lb/>
<pb n="KR4h0140_WYG_665-5b"/>
　　　寄聶尊師<lb/>
欲芟荆棘種交棃指畫城中日恐遲安得紫靑磨鏡石<lb/>
與君閑處看榮衰<lb/>
　　　金山僧院<lb/>
根盤蛟蜃路藤蘿四面無塵輟棹過得似吾師始惆悵<lb/>
眼前終日有風波<lb/>
　　　酬髙崇節<lb/>
舊遊雖一夢别緒忽千般敗草湯陵晩衰槐楚寺寒數<lb/>
<pb n="KR4h0140_WYG_665-6a"/>
竒常自愧時薄欲何干猶頼君相勉慇懃貢禹冠<lb/>
　　　送汝州李中丞十二韻<lb/>
羣盜方為梗分符奏未寜黄巾攻郡邑白挺掠生靈塵<lb/>
土周畿暗瘡痍汝水腥一兇雖剪滅數縣尚凋零理必<lb/>
資寛猛謀須藉典刑與能纔物論慎選忽天庭官品尊<lb/>
臺秩山河擁福星虎知應去境牛在肎全形舊政窮人<lb/>
瘼新銜展武經關防秋草白城壁晩峰靑破膽期來復<lb/>
迷魂想待醒魯山行縣後聊為奠惟馨<lb/>
<pb n="KR4h0140_WYG_665-6b"/>
　　　淮南送節度盧端公將命之汴州端公常為汴<lb/>
　　　州相公從事<lb/>
吹臺高倚圃田東此去軺車事不同珠履舊叅蕭相國<lb/>
綵衣今佐晉司空醉離淮甸寒星下吟指梁園密雪中<lb/>
到彼的知宣室語幾時徵拜黑頭公<lb/>
　　　送盧端公歸臺盧校書之夏縣<lb/>
綿綿隄草拂征輪龍虎俱辭楚水濵只見勝之為御史<lb/>
不知梅福是仙人地推八米源流盛才笑三張事業貧<lb/>
<pb n="KR4h0140_WYG_665-7a"/>
一種西歸一般達柏臺霜冷夏城春<lb/>
　　　送朗州張員外<lb/>
聖朝綸閣最延才須牧生民始入來鳯藻已期他日用<lb/>
隼旟應是隔年廻旗飄峴首嵐光重酒奠湘江杜魄哀<lb/>
腸斷秦原二三月好花全為使君開<lb/>
　　　淮南送工部盧員外赴闕<hi>一作任</hi>
始從豸角曳長裾又吐鷄香奏玉除隋邸舊僚推謝掾<lb/>
漢廷髙議得相如貴分赤筆升蘭署榮著緋衣從板輿<lb/>
<pb n="KR4h0140_WYG_665-7b"/>
遥想到時秋欲盡禁城涼冷露槐疎<lb/>
　　　淮南送司勲李郎中赴闕<lb/>
中朝品秩重文章雙筆依前賜望郎五夜星辰歸帝座<lb/>
半年樽爼奉梁王南都水煖蓮分影北極天寒雁著行<lb/>
不必戀恩多感激過淮應合見徵黄<lb/>
　　　送陸郎中赴闕<lb/>
幕下留連兩月强爐邊侍史舊焚香不關雨露偏垂意<lb/>
自是鴛鸞合著行三署履聲通建禮九霄星彩映<hi>一作應</hi>
<pb n="KR4h0140_WYG_665-8a"/>
明光少瑜鏤管丘遲錦從此西垣使鳳凰<lb/>
　　　途中送人東遊有寄<lb/>
離驂莫惜暫逡廵君向池陽我入秦歳月易抛非曩日<lb/>
酒桮難得是同人路經隋苑橋燈夜江轉臺城岸草春<lb/>
此處故交誰見問為言霜鬢壓風塵<lb/>
　　　過廢江寜縣<hi>王昌齡曽尉此縣</hi>
縣前水色細鱗鱗一為夫君弔水濵漫把文章矜後代<lb/>
可知榮貴是他人鶯偷舊韻還成曲草頼餘吟盡解春<lb/>
<pb n="KR4h0140_WYG_665-8b"/>
我亦有心無處說等閑停棹似迷津<lb/>
　　　邊夜<lb/>
光景漂如水生涯轉似萍雁門窮朔路牛斗故鄉星句<lb/>
盡人<hi>一作書罷愁</hi>誰切歌終淚自零夜闌廻首筭何處不長<lb/>
亭<lb/>
　　　哭張博士太常<lb/>
前輩倐云殁媿君曾比<hi>一作北</hi>方格卑雖不稱言重亦難<lb/>
忘諫草猶靑𤨏悲風已白揚只應移理窟泉下對真長<lb/>
<pb n="KR4h0140_WYG_665-9a"/>
　　　淮口軍葬<lb/>
一陣孤軍不復廻更無分别只荒堆莫言賦分須如此<lb/>
曾作文皇赤子來<lb/>
　　　燕昭王墓<lb/>
戰國蒼茫難重尋此中踪跡想知音强停别騎山花曉<lb/>
欲弔遺魂野草深浮世近來輕駿骨高臺何處有黄金<lb/>
思量郭隗平生事不殉昭王是負心<lb/>
　　　江南<lb/>
<pb n="KR4h0140_WYG_665-9b"/>
玉樹歌聲澤國春纍纍輜重憶亡陳垂衣端拱渾閑事<lb/>
忍把江山乞與人<lb/>
　　　江北<lb/>
廢宫荒苑莫閒愁成敗終須要徹頭一種風流一種死<lb/>
朝歌爭得似揚州<lb/>
　　　早登新安縣樓<lb/>
關城樹色齊往事未全迷塞路真人氣封門壯士泥草<lb/>
濃延蝶舞花密教鶯啼若以鳴為德鸞皇不及鷄<lb/>
<pb n="KR4h0140_WYG_665-10a"/>
　　　干越亭<lb/>
楚水蕭蕭多病身强凭危檻送殘春高城自有陵兼谷<lb/>
流水那知越與秦岸下藤蘿陰作怪橋邊蛟蜃夜欺人<lb/>
琵琶洲遠江村闊廻首征途<hi>一作帆</hi>淚滿巾<lb/>
　　　南園題<hi>一本少起四句注云闕題</hi>
搏擊路終迷南園且灌畦敢言逃俗態自是樂幽棲葉<lb/>
長春松闊科圓早薤齊雨霑虛檻冷雪壓逺山低竹好<lb/>
還成徑桃夭亦有蹊小窗奔野馬閑甕養醯雞水石心<lb/>
<pb n="KR4h0140_WYG_665-10b"/>
逾切煙霄分已暌病憐王猛畚愚笑隗囂泥澤國潮平<lb/>
岸江村栁覆堤到頭乘興是誰手好提攜<lb/>
　　　人日新安道中見梅花<hi>其年以徐宼停舉</hi>
長途酒醒臘春寒嫩蕊香英撲馬鞍不上壽陽公主面<lb/>
憐君開得却無端<lb/>
　　　許由廟<lb/>
高掛風瓢濯漢濵土階三尺愧淸塵可憐比屋堪封日<lb/>
若到人間是衆人<lb/>
<pb n="KR4h0140_WYG_665-11a"/>
　　　題段太尉廟<lb/>
近甸䝉塵日南梁反正年飄流茂陵椀零落太官椽建<lb/>
纛非降楚披圖異錄燕堪嗟侍中血不及御衣前<lb/>
　　　湘妃廟<lb/>
劉表荒碑斷水濵廟前幽草閉殘春巳將怨淚流斑竹<lb/>
又感悲風入白蘋八族未來誰北拱四兇猶在莫南廵<lb/>
九峰相似堪疑處望見蒼梧不見人<lb/>
　　　八駿圖<lb/>
<pb n="KR4h0140_WYG_665-11b"/>
穆滿當年物外程電腰風脚一何輕如今縱有驊騮在<lb/>
不得長鞭不肯行<lb/>
　　　庭花<lb/>
昨日芳艷濃開尊幾同醉今朝風雨惡惆悵人生事南<lb/>
威病不起西子老兼至向晩寂無人相偎墮紅淚<lb/>
　　　病中題主人庭鶴<lb/>
遼水華亭舊所聞病中毛羽最憐君稻梁且足身兼健<lb/>
何必靑雲與白雲<lb/>
<pb n="KR4h0140_WYG_665-12a"/>
　　　蟬<lb/>
天地工夫一不遺與君聲調借君緌風棲露飽今如此<lb/>
應忘當年滓濁時<lb/>
　　　薛陽陶觱篥歌<lb/>
平泉上相東征日曾為陽陶歌觱篥烏江太守會稽侯<lb/>
<hi>平泉為李德裕曾作薛陽陶觱篥歌蘇州刺史白居易越州刺史元稹並有和篇此言烏江恐是呉江乃蘇州</hi>
<hi>也</hi>相次三篇皆俊逸橋山殯葬衣冠後金印蒼黄南去<lb/>
疾龍樓冷落夏口寒從此風流為廢物人閒至藝難得<lb/>
<pb n="KR4h0140_WYG_665-12b"/>
主懷抱差池恨星律䢴溝僕射戎政閑試渡𤓰洲吐伊<lb/>
鬱西風九月草樹秋萬喧沈寂登髙樓左<hi>一作老</hi>篁揭指<lb/>
徴羽吼煬帝起坐淮王愁髙飄咽滅出滯氣下感知巳<lb/>
時横流穿空激遠不可遏髣髴似向伊水頭伊水林泉<lb/>
今已矣因取遺編認前事武宗皇帝御宇時四海恬<hi>一作</hi>
<hi>怡</hi>然知所自掃除桀黠似提箒制壓羣豪若穿鼻九鼎<lb/>
調和各有門謝安空儉眞兒戲功髙近代竟誰知藝小<lb/>
似君猶不棄勿惜喑嗚更一吹與君共下難逄淚<lb/>
<pb n="KR4h0140_WYG_665-13a"/>
　　　酬丘光庭<lb/>
正月十一日書札五月十六日到來柳吟秦望咫尺地<lb/>
鯉魚何處閒裵回故人情意未疎索次第序述睂眼開<lb/>
上言二年隔煙水下有數幅眞瓊瑰行吟坐讀口不倦<lb/>
瀑泉激射琅玕摧壁池蘭蕙日已老村酒蘸甲時幾桮<lb/>
鶴齡鴻筭不復見雨後蓑笠空莓苔自從黄寇擾中土<lb/>
人心波蕩猶未迴道<hi>一作趙</hi>殷合眼拜九列張濬掉舌升<lb/>
三台朝廷濟濟百揆序寜將對面容姦回禍生有基妖<lb/>
<pb n="KR4h0140_WYG_665-13b"/>
有漸翠華西幸䝉塵埃三川梗塞兩河閉大明宫殿生<lb/>
蒿萊懦夫早歲不量力策蹇仰北髙崔嵬千門萬戸扄<lb/>
鎻密良匠不肯雕散材君今得意尚如此况我麋鹿悠<lb/>
悠哉榮衰貴賤目所睹莫嫌頭白黄金臺<lb/>
　　　投宣武鄭尚書二十韻<lb/>
漢代簪纓盛梁園雉堞雄物情須重德時論在明公族<lb/>
大踰開魏神髙本降嵩世家惟蹇諤官業即清通翰苑<lb/>
論思外綸闈嘯傲中健豪驚綵鳯髙步出𠖇鴻履歷雖<lb/>
<pb n="KR4h0140_WYG_665-14a"/>
吾道行藏必聖聰絳霄無繫滯浙水忽西東庾監髙樓<lb/>
月袁郎滿扇風四年將故事兩地有全功去去才須展<lb/>
行行道益隆避權辭憲署仗節出南宫雁影相承接龍<lb/>
圖共始終自然須作礪不必恨臨戎幕下蓮花盛竿頭<lb/>
㺗佩紅騎兒逄郭伋戰士得文翁人地應無比簞瓢奈<lb/>
屢空因思一枝桂已作斷根蓬往事應歸㨗勞歌且責<lb/>
躬殷勤信陵館今日自途窮<lb/>
　　　投浙東王大夫二十韻<lb/>
<pb n="KR4h0140_WYG_665-14b"/>
越嶺千峰秀淮流一派長暫憑開物手來展濟時方舊<lb/>
跡蘭亭在髙風桂樹香池清無等級天闊任徊翔麈尾<lb/>
談何勝螭頭筆更狂直曽批鳯詔髙已冠鵷行嘯傲辭<lb/>
民部雍容出帝鄉趙堯推印綬句踐與封疆水占仙人<lb/>
吹城留御史牀嘉賔鄒潤甫百姓賀知章席煖飛鸚鵡<lb/>
塵輕駐驌驦夜歌珠斷續晴舞雪悠揚化向棠陰布春<lb/>
隨棣萼芳盛名韜不得雄畧晦彌彰自愧三冬學來窺<lb/>
數仭墻感深惟刻骨時去欲霑裳想望魚燒尾咨嗟䑕<lb/>
<pb n="KR4h0140_WYG_665-15a"/>
囓腸可能因蹇拙便合老滄浪題柱心猶壯移山志不<lb/>
忘深慙百般病今日問醫王<lb/>
　　　寄剡縣主簿<lb/>
金庭養真地珠篆會稽官境勝堪長往時危喜暫安洞<lb/>
連滄海闊山擁赤城寒他日抛塵土因君擬煉丹<lb/>
　　　中秋不見月<lb/>
風簾淅淅漏燈㾗一半秋光此夕分天為素娥孀怨苦<lb/>
倂教西北起浮雲<lb/>
<pb n="KR4h0140_WYG_665-15b"/>
　　　答宗人衮<lb/>
崑崘水色九般流飲即神仙憇即休敢恨守株曾失意<lb/>
始知緣木更難求鴒原謾欲均餘力鶴髮那堪問舊遊<lb/>
遥望北辰當上國羡君歸棹五諸侯<lb/>
　　　早行<lb/>
雨灑江聲風又吹扁舟正與睡相宜無端戍鼓催前去<lb/>
别却靑山向曉時<lb/>
　　　咏白菊<hi>一作羅紹威詩</hi>
<pb n="KR4h0140_WYG_665-16a"/>
雖被風霜競欲催皎然顔色不低摧已疑素手能䊋出<lb/>
又似金錢未染來香散自宜飄淥酒葉交仍得䕃香苔<lb/>
尋思閉戸中宵見應認寒窗雪一堆<lb/>
　　　晩泊宿松<lb/>
解䌫隨江流晩泊古淮岸歸雲送春和繁星麗雲漢春<lb/>
深胡雁飛人喧水禽散仰君邈難親沈思夜將旦<lb/>
　　　錢塘遇黙師憶潤州舊遊<lb/>
歌敲玉唾壺醉擊珊瑚枝石羊妙善街甘露平泉碑捫<lb/>
<pb n="KR4h0140_WYG_665-16b"/>
苔想豪傑剔蘚㸔文詞歸來北固山水檻光參差<lb/>
　　　江南别<lb/>
去年今夜江南别鴛鴦翅冷飛蓬爇今年今夜江北邊<lb/>
鯉魚腸斷音書絶男兒心事無了時出門上馬不自知<lb/>
　　　四頂山<lb/>
勝景天然别精神入畫圖一山分四頂三面瞰平湖過<lb/>
夏僧無熱淩冬草不枯遊人來至此願剃髮和鬚<lb/>
　　　姥山<lb/>
<pb n="KR4h0140_WYG_665-17a"/>
臨塘古廟一神仙繡幌花容色儼然為逐朝雲來此地<lb/>
因隨暮雨不歸天睂分初月湖中鑑香散餘風竹上煙<lb/>
借問邑人沈水事已經秦漢幾千年<lb/>
　　　岐王宅<lb/>
朱邸平臺隔禁闈貴遊陳跡尚依稀雲低雍畤祈年去<lb/>
雨細長楊從獵歸申白賔朋傳道義應劉文彩寄音徽<lb/>
承平舊物惟君<hi>一作名</hi>盡猶寫雕鞍伴六飛<lb/>
　　　長明燈<lb/>
<pb n="KR4h0140_WYG_665-17b"/>
破暗長明世代深煙和香氣兩沈沈不知初㸃人何在<lb/>
祗見當年火至今曉似紅蓮開沼面夜如寒月鎮潭心<lb/>
孤光自有龍神䕶雀戱蛾飛不敢侵<lb/>
　　　堋口逄人<lb/>
艱難别離久中外往還深已改當時髮空餘舊日心<lb/>
　　　遇邊使<lb/>
累年無的信每夜望邊城袖掩千行淚書封一尺金<lb/>
　　　移住别友<lb/>
<pb n="KR4h0140_WYG_665-18a"/>
自到西川住唯君别有情常逄對門遠又隔一重城<lb/>
　　　宫詞<lb/>
巧畫蛾睂獨出羣當時人道便承恩經年不見君王面<lb/>
落日黄昬空掩門<lb/>
　　　涇溪<lb/>
涇溪石險人兢懼終歲不聞傾覆人却是平流無石處<lb/>
時時聞說有沈淪<lb/>
　　　題杜甫集<lb/>
<pb n="KR4h0140_WYG_665-18b"/>
楚水悠悠浸楚<hi>一本缺此字</hi>亭楚南天地兩無情忍交孫武<lb/>
重泉下不見時人說用兵<lb/>
　　　感弄猴人賜朱紱<hi>幕府燕閑錄云唐昭宗播遷隨駕伎藝人止有弄猴者猴</hi>
　　　<hi>頗馴能隨班起居昭宗賜以緋𫀆號孫供奉故羅隱有詩云云朱梁篡位取此猴令殿下起居</hi>
　　　<hi>猴望殿陛見全忠徑趣其所跳躍奮擊遂令殺之</hi>
十二三年就試期五湖煙月奈相違何如買取胡孫弄<lb/>
<hi>一作學取孫供奉</hi>一笑君王便著緋<lb/>
　　　題磻溪垂釣圖<hi>錢氏有國西湖漁者日納魚數斤謂之使宅魚隱題此圖遂蠲</hi>
<pb n="KR4h0140_WYG_665-19a"/>
　　　<hi>其徴</hi>
吕望當年展廟謨直鉤釣國更誰如若教生在西湖上<lb/>
也是須供使宅魚<lb/>
　　　春風<lb/>
也知有意吹噓切爭奈人間善惡分但是粃糠微細物<lb/>
等閑擡舉到靑雲<lb/>
　　　竹下殘雪<lb/>
牆下濃隂對此君小山尖險玉為羣夜來解凍風雖急<lb/>
<pb n="KR4h0140_WYG_665-19b"/>
不向寒城減一分<lb/>
　　　杏花<lb/>
暖氣潛催次第春梅花已謝杏花新半開半落閑園裏<lb/>
何異榮枯世上人<lb/>
　　　鎮海軍所貢<hi>題不全</hi>
簷前飛雪扇前塵千里移添上苑春他日丁寜柿林院<lb/>
莫宣恩澤與閑人<lb/>
　　　席上歌水調<lb/>
<pb n="KR4h0140_WYG_665-20a"/>
　餘聲宛宛拂庭梅通濟渠邊去又回若使煬皇魂魄在<lb/>
　為君應合過江來<lb/>
　　　　題新榜<hi>在浙幕沈崧得新榜示題其末</hi>
　黄土原邊狡兎肥犬如流電馬如飛灞陵老將無功業<lb/>
　猶憶當時夜獵歸<lb/>
　　　　句<lb/>
　夏窗七葉連隂暗<hi>游城南記杜佑有别墅為城南之最有樹每朶七葉因以為名隱詩紀之</hi>
　　頼家橋上潏河邊<hi>隱又有城南雜感詩其題有景星觀姚家園葉家林及此句今雜感</hi>
<pb n="KR4h0140_WYG_665-20b"/>
　<hi>詩亡</hi>　細看月輪真有意已知靑桂近嫦娥<hi>曽公類苑裴筠娶蕭楚公</hi>
　<hi>女便擢進士隱詩云云</hi>　一箇禰衡容不得思量黄祖謾英雄<hi>呉越</hi>
　<hi>備史隱初見錢鏐懼不見用遂以所為夏口詩標於卷末云云鏐覽之大笑因加殊遇</hi>　張華謾<lb/>
　出如丹語不及劉侯一紙書<hi>鑑戒錄云鄭畋女喜隱此詩</hi>　山雨霏<lb/>
　微宿上亭雨中因想雨淋鈴<hi>上亭驛天中記</hi>　老僧齋罷關門<lb/>
　睡不管波濤四面生<hi>金山僧院詩話總龜</hi>
　<lb/>
御定全唐詩巻六百六十五<lb/>
</p>
<p>
</p>
  </div>
</body>
</text>
</TEI>
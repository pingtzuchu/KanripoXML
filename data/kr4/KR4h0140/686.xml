<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_686-1a"/>
　欽定四庫全書<lb/>
御定全唐詩巻六百八十六<lb/>
　　吴融<lb/>
　　　　閿郷寓居十首<hi>一作卜居一本閿郷上有壬戌嵗三字</hi>
　　　　　阿對泉<lb/>
　六載抽毫侍禁闈可<hi>一作不</hi>堪多<hi>一作衰</hi>病决然歸五陵年<lb/>
　少如相問阿對泉頭一布衣<hi>自註阿對是楊伯起家僮嘗引泉灌蔬泉至今在</hi>
　　　　　蛙聲<lb/>
<pb n="KR4h0140_WYG_686-1b"/>
　穉珪倫<hi>一作論</hi>鍳未精通只把蛙聲皷吹同君聽月明人<lb/>
　静夜肯饒天籟與松風<lb/>
　　　　　苑堂<lb/>
　結得苑簷瞰<hi>一作傍</hi>碧溪閒雲之外不同棲猶嫌未逺函<lb/>
　闗道正睡剛聞報曉雞<lb/>
　　　　　清溪<lb/>
　清溪見底露蒼苔宻竹垂藤鏁不開應是仙家在深䖏<lb/>
　愛<hi>一作為</hi>流花片引人来<lb/>
<pb n="KR4h0140_WYG_686-2a"/>
　　　　釣竿<lb/>
曾抛釣渚入秦闗今却持竿傍碧灘認得舊溪<hi>一作游</hi>兼<lb/>
舊意恰如羊祜識金環<lb/>
　　　　山僧<lb/>
石臼山頭有一僧朝無香積夜無燈近嫌俗客知踪跡<lb/>
擬向中方斷石層<lb/>
　　　　小徑<lb/>
礙竹妨花一逕幽攀援可到<hi>一作應對</hi>玉峯頭若教須作康<lb/>
<pb n="KR4h0140_WYG_686-2b"/>
荘好更<hi>一作便</hi>有髙車駟馬憂<lb/>
　　　　聞提壺鳥<lb/>
早於批鵊巧於鶯故國春林足此聲今在天涯别舘裏<lb/>
為君沽酒復何情<lb/>
　　　　木塔偶題<lb/>
西南古刹近芳林偶得髙秋試一吟無限黄花襯黄葉<lb/>
可<hi>一作何</hi>須春月始傷心<lb/>
　　　　山禽<lb/>
<pb n="KR4h0140_WYG_686-3a"/>
碧嶂為家烟外棲銜紅啄翠入芳蹊可能知我心無定<lb/>
頻褭花枝拂面蹄<lb/>
　　　聞歌<lb/>
貫珠一夜奏纍纍盡是荀家舊教詞落盡梁塵腸不斷<lb/>
九原誰報小憐知<hi>一作一聲嬌栁褭寒枝又作小寒知</hi>
　　　即席<lb/>
竹引絲随褭翠樓滿筵驚動玉闗秋何人借與丹青茟<lb/>
畫取當時八字愁<lb/>
<pb n="KR4h0140_WYG_686-3b"/>
　　　便殿候對<lb/>
宣呼晝入蘂珠宫玉女窗扉薄霧籠待得華胥春夢覺<lb/>
半竿斜日下廂風<lb/>
　　　南遷途中作七首<lb/>
　　　　登七盤嶺二首<lb/>
才非賈傅亦遷官五月驅羸上七盤従此自知身計定<lb/>
不能廻首望長安<lb/>
七盤嶺上一長號将謂青天鑒鬱陶近日青天都不鍳<lb/>
<pb n="KR4h0140_WYG_686-4a"/>
七盤應是未髙髙<hi>一作為髙</hi>
　　　　渡漢江初甞鯿魚有作<lb/>
嘯父知機先憶魚季膺無事已思鱸自慚初識查頭味<lb/>
正是栖栖哭阮塗<lb/>
　　　　溪翁<lb/>
飯稻羮菰曉復昬碧灘聲裏長諸孫應嗟獨上涔陽客<lb/>
排比椒漿奠椘魂<lb/>
　　　　寄友人<lb/>
<pb n="KR4h0140_WYG_686-4b"/>
驚魂往往坐疑飄便好為文慰寂寥若待清湘𦵏魚了<lb/>
縦然招得不堪招<lb/>
　　　　塗中偶懐<lb/>
無路能酬國士恩短亭寂<hi>一作寥</hi>寂到黄昏廻腸一寸危<lb/>
如綫頼得商山未有猨<lb/>
　　　　訪貫休上人<lb/>
休公為我設蘭湯方便教人學洗腸自覺塵纓頓瀟灑<lb/>
南行不復問滄浪<lb/>
<pb n="KR4h0140_WYG_686-5a"/>
　　　鴛鴦<lb/>
翠翹紅頸覆金衣灘上雙雙去又歸長短死生無兩䖏<lb/>
可憐黄鵠愛分飛<lb/>
　　　野歩<lb/>
一曲兩曲澗邉草千枝萬枝村落花擕笻探去不知䖏<lb/>
㡬歎山河隔酒家<lb/>
　　　詶僧<lb/>
玉堂全不限常朝卧待重城宿霧銷翻憶故山深雪裏<lb/>
<pb n="KR4h0140_WYG_686-5b"/>
滿爐枯栢帶烟燒<lb/>
　　　買帯花櫻桃<lb/>
粉紅輕淺靚妆新和露和烟别近鄰萬一有情應有恨<lb/>
一年榮落兩家春<lb/>
　　　海棠二首<lb/>
太尉園林<hi>一作中</hi>兩樹春<hi>今番禺太尉徐公興化亭子有海棠二株</hi>年年奔走<lb/>
探花人今来獨倚<hi>一作傍</hi>荆山看廻首長安落戰塵<lb/>
雲綻霞鋪錦水頭占春顔色最風流若教更近天街種<lb/>
<pb n="KR4h0140_WYG_686-6a"/>
馬上多逢醉五侯<lb/>
　　　送僧上峡歸東蜀<lb/>
巴字江流一棹廻紫袈裟是禁中裁如従十二峯前過<lb/>
莫賦佳人殊未来<lb/>
　　　杏花<hi>五言三韻</hi>
春物競相妬杏花應㝡嬌紅輕欲愁殺粉薄似啼銷願<lb/>
作南華蝶翩翩繞此條<lb/>
　　　草<lb/>
<pb n="KR4h0140_WYG_686-6b"/>
染亦不可成畫亦不可得萇𢎞未死時應無此顔色<lb/>
　　　和楊侍郎<lb/>
目極家山逺身拘禁苑深烟霄慚暮齒麋鹿媿初心<lb/>
　　　山居喜友人相訪<lb/>
秋雨空山夜非君不此来髙於剡溪雪一棹到門回<lb/>
　　　逺山<lb/>
隠隠隔千里巍巍知㡬重平時未能去夢斷一聲鐘<lb/>
　　　江樹<lb/>
<pb n="KR4h0140_WYG_686-7a"/>
終日衝奔浪何年墜亂風謝公堪入詠目極在雲中<lb/>
　　　薔薇<lb/>
萬卉春風度繁花夏景長舘娃人盡醉西子始新妝<lb/>
　　　梅雨<lb/>
渾開又密望中迷乳燕歸遲粉竹低撲地暗来飛野馬<lb/>
舞風斜去散醯雞初従滴瀝妨琴榭漸到潺湲繞藥畦<lb/>
少傍海邉飄泊䖏中庭自有兩犁泥<hi>一作中庭頃刻雨翻泥</hi>
　　　登途懐友人<lb/>
<pb n="KR4h0140_WYG_686-7b"/>
日落野原秀雨餘雲物閑清時正愁絶髙處正躋<hi>一作登</hi>
攀京洛遥天外江河戰鼔間孤懐欲誰寄應望<hi>一作待</hi>塞<lb/>
鴻還<lb/>
　　　聞蟬<lb/>
夏在先催過秋賒已被迎自應人不㑹莫道物無情木<lb/>
葉縦未落髩絲還易生西風正相亂休上夕陽城<lb/>
　　　秋色<lb/>
染不成乾畫未銷霏霏拂拂又迢迢曽従建業城邉路<lb/>
<pb n="KR4h0140_WYG_686-8a"/>
蔓草寒烟鏁六朝<lb/>
　　　自諷<lb/>
本是滄洲把釣人無端三署接清塵従来不解長流涕<lb/>
也渡湘灕<hi>一作籬</hi>作逐臣<lb/>
　　　宿青雲驛<lb/>
蒼黄負譴走商顔保得微躬出武闗今夜青雲驛前月<lb/>
伴吟應到落西山<lb/>
　　　秋聞子規<lb/>
<pb n="KR4h0140_WYG_686-8b"/>
年年春恨化寃魂血染枝紅壓叠繁正是西風花落盡<lb/>
不知何䖏認啼痕<lb/>
　　　荆南席上聞歌<lb/>
迎愁歛黛一聲分弔屈江邉日暮聞何事遏雲翻不定<lb/>
自縁蹤跡愛行雲<lb/>
　　　武闗<lb/>
時来時去若循環雙闔平雲謾鏁山祗道地教秦設險<lb/>
不知天與漢為闗貪生莫<hi>一作儘</hi>作千年計到了都成一<lb/>
<pb n="KR4h0140_WYG_686-9a"/>
夢閑争得便如岩下水従他興廢自潺潺<lb/>
　　　月夕追事<lb/>
曽聽豪家碧玉歌雲牀冰簟落秋河月臨髙閣簾無影<lb/>
風過廻廊幕有波屈指盡随雲雨散滿頭贏淂雪霜多<lb/>
此時空見清凉影来伴蛩聲咽砌莎<lb/>
　　　上陽宫辭<lb/>
苑路青青半是苔翠華西去未知回景陽春漏無人報<lb/>
太液秋波有雁来單影可堪明月照紅顔無奈落花催<lb/>
<pb n="KR4h0140_WYG_686-9b"/>
誰能賦得長門事不惜千金奉酒桮<lb/>
　　　送于員外歸隠藍田<lb/>
曾吟工部兩峯寒今日星郎得挂冠吾道不行歸始是<lb/>
世情如此住應難圍棋已訪生雲石把釣先尋急雨灘<lb/>
若遇秦時雪髯客紫芝兼可備朝餐<lb/>
　　　廢宅<lb/>
風飄碧瓦雨摧垣却有隣人與<hi>一作為</hi>鏁門㡬樹好花閒<lb/>
白晝滿庭荒草易<hi>一作自</hi>黄昏放魚池涸蛙争聚<hi>一作閙</hi>棲<lb/>
<pb n="KR4h0140_WYG_686-10a"/>
燕梁空雀自喧不獨凄凉眼前事咸陽一火便成<hi>一作變寒</hi>
原<lb/>
　　　湖州晩望<lb/>
鼓角迎秋晚韻長斷虹踈雨間微陽兩條<hi>一作邉</hi>溪水分<lb/>
頭碧四面人家入骨凉獨鳥歸時雲闘迥殘蟬急䖏日<lb/>
争忙他年若得壺中術一簇汀洲盡貯将<lb/>
　　　宋玉宅<lb/>
草白烟寒半野陂臨江舊宅指遺基已懐湘浦招魂事<lb/>
<pb n="KR4h0140_WYG_686-10b"/>
更憶髙唐說夢時穿徑早曾聞客住登墻豈復見人窺<lb/>
今朝送别還經此吟斷當年㡬許<hi>一作楚客</hi>悲<lb/>
　　　春晚書懐<lb/>
落盡紅芳春意䦨緑蕪空鏁辟疆園嫦娥斷影霜輪冷<lb/>
帝子無蹤淚竹繁未達東鄰<hi>一作林</hi>還絶想不勞南浦更<lb/>
銷魂晚来雖共殘鶯約争奈風凄又雨昬<lb/>
　　　寄楊侍郎<lb/>
雲情鶴態莫誇慵正上仙樓十二重吟逸易沈鳷鵲月<lb/>
<pb n="KR4h0140_WYG_686-11a"/>
夢長先斷景陽鐘竒文已刻金書劵秘玉看鐫玉檢封<lb/>
何事春来待歸隠探知溪畔有風松<lb/>
　　　杏花<lb/>
粉薄紅輕揜歛羞花中占斷得風流軟非因醉都無力<lb/>
凝<hi>去聲</hi>不成歌亦自愁獨照影時臨水畔㝡含情䖏出墻<lb/>
頭裵囘盡日難成别更待黄昏對酒樓<hi>一作甌</hi>
　　　憲丞裴公上洛退居有寄二首<lb/>
鴻在𠖇𠖇已自由紫芝峰下更髙秋抛来簮紱都如夢<lb/>
<pb n="KR4h0140_WYG_686-11b"/>
泥著杯香<hi>一作觴</hi>不為愁晚樹拂簷風脫翠夜灘當戸月<lb/>
和流自嗟不得従公去共上仙家十二樓<lb/>
痩如仙鶴爽風篁外却塵囂興緒長偶坐㡬回沉皓月<lb/>
閑吟是䖏到殘陽門前立使修書嬾花下留賔壓酒忙<lb/>
目斷瓊林攀不得一重丹水抵三湘<lb/>
　　　叢祠<lb/>
叢祠一炬照秦川雨散雲飛二十年長路未歸萍逐水<lb/>
舊居難問草平烟金鞍正伴桐郷客粉壁猶懐桂苑仙<lb/>
<pb n="KR4h0140_WYG_686-12a"/>
何必向来曽識面拂塵看字也凄然<lb/>
　　　分水嶺<lb/>
兩派潺湲不暫停嶺頭長㵼别離情南随去馬通巴棧<lb/>
北逐歸人達渭城澄䖏好窺雙黛影咽時堪寄斷腸聲<lb/>
紫溪舊隠還如此清夜梁山月更明<lb/>
　　　赴職西川過便槁書懐寄同年<lb/>
平門<hi>一作便槁</hi>槁下水東馳萬里従軍一望時郷思旋生芳<lb/>
草見客愁何限夕陽知秦陵無樹烟猶鎻漢苑空墻浪<lb/>
<pb n="KR4h0140_WYG_686-12b"/>
欲吹不是傷春愛回首杏壇恩重馬遲遲<lb/>
　　　太保中書令軍前新樓<lb/>
十二䦨干壓錦城半空人語落灘聲風流近接平津閣<lb/>
氣色髙含細栁營盡日捲簾江草緑有時欹枕雪峰晴<lb/>
不知奉詔朝天後誰此登臨看月明<lb/>
　　　玉女廟<lb/>
九清何日降仙霓掩映荒祠路欲迷愁黛不開山淺淺<lb/>
離心長在草萋萋簷横綠派王餘擲窗褭紅枝杜宇啼<lb/>
<pb n="KR4h0140_WYG_686-13a"/>
若得洗頭盆置此靚妝無復碧蓮西<lb/>
　　　坤維軍前寄江南弟兄<lb/>
二年征戰劍山秋家在松江白浪頭闗月㡬時乾客淚<lb/>
戍烟終日起郷愁未知遼<hi>一作聊</hi>堞何當下轉覺燕䑓不<lb/>
易酬獨羡一聲南去雁滿天風雨到汀洲<lb/>
　　　滻水席上獻座主侍郎<lb/>
暖泉宫裏告䖍回略避紅塵小宴開落絮已随流水去<lb/>
啼鶯還傍夕陽来草能緣岸侵羅薦花不容枝蘸玉杯<lb/>
<pb n="KR4h0140_WYG_686-13b"/>
莫訝諸生中獨醉感恩傷别正難裁<lb/>
　　　送知古上人<lb/>
昔年離别浙河東多難相逢舊椘宫振錫纔尋三徑草<lb/>
登船忽挂一帆風㡬程村飯添盂白何䖏山花照衲紅<lb/>
不似投荒憔悴客滄浪無際問漁翁<lb/>
　　　和座主尚書登布善寺樓<lb/>
往事何時不繫腸更堪凝睇白雲郷椘王城壘空秋色<lb/>
羊祜江山祗暝光林下逺分南去馬渡頭偏認北歸航<lb/>
<pb n="KR4h0140_WYG_686-14a"/>
誰知此日憑軒䖏一筆工夫勝七襄<lb/>
　　　金槁感事<lb/>
太行和雪叠晴空二月春<hi>一作青</hi>郊尚朔風飲馬早聞臨<lb/>
渭北射鵰今欲過山東百年徒有伊川歎五利寧無魏<lb/>
絳功日暮長亭正愁絶哀笳一曲戍烟中<lb/>
　　　蕭縣道中<lb/>
戍火三籠滯晚程枯桑繫馬上寒城滿川落照無人過<lb/>
巻地飛蓬有燒明椘客早聞歌鳳徳劉琨休更舞雞聲<lb/>
<pb n="KR4h0140_WYG_686-14b"/>
草堂舊隠終歸去寄語巖猨莫暁驚<lb/>
　　　題兖州泗河中石牀<hi>李白杜甫皆此飲詠</hi>
一片苔牀水潄痕何人清賞動乾坤謫仙醉後雲為態<lb/>
野客吟時月作魂光景不回波自逺風流難問石無心<lb/>
邇来多少登臨客千載誰将勝事論<lb/>
　　　禁直偶書<lb/>
玉皇新復五城居仙舘詞臣在碧虗錦砌漸看翻芍藥<lb/>
鏁窗還詠隔蟾蜍敢期林上靈烏語貪草雲閒彩鳳書<lb/>
<pb n="KR4h0140_WYG_686-15a"/>
争奈滄洲頻入夢白波無際落紅蕖<lb/>
　　　送弟東歸<lb/>
偶持麟筆侍金閨夢想三年在故溪祖竹定欺簷雪折<lb/>
穉杉應拂棟雲齊謾勞筋力趨丹鳳可有文詞詠碧雞<lb/>
此别更無閒事囑北山髙䖏謝猿啼<lb/>
　　　和座主尚書春日郊居<lb/>
海燕初歸朔雁回静眠深揜百花䑓春蔬已為髙僧掇<lb/>
臘醖還因熟客開簷外暖絲兼絮墮檻前輕浪帯鷗来<lb/>
<pb n="KR4h0140_WYG_686-15b"/>
謝公難避蒼生意自古風流必上台<lb/>
　　　僧舍白牡丹二首<lb/>
膩若裁雲薄綴霜春殘獨自殿羣芳梅妆向日霏霏暖<lb/>
紈扇揺風閃閃光月魄照来空見影露華凝後更多香<lb/>
天生潔白宜清净何必殷紅映洞房<lb/>
侯家萬朶簇霞丹若並霜林素艶難合影只應天際月<lb/>
分香多是畹中蘭雖饒百卉争先發還在三春向後殘<lb/>
想得恵林憑此檻肯将榮落意来看<lb/>
<pb n="KR4h0140_WYG_686-16a"/>
　　　八月十五夜禁直寄同僚<lb/>
中秋月滿盡<hi>一作竟</hi>相尋獨入非烟宿禁林曾恨人間千<lb/>
里隔更堪天上九門深明涵太液魚龍定静鏁圎靈象<lb/>
緯沈目斷枚臯何䖏在䦨干十二憶登臨<lb/>
　　　上已日花下閑看<hi>一作步</hi>
十里香塵撲馬飛碧蓮峯下踏青時雲鬟照水和花重<lb/>
羅袖擡風惹絮遲可便無心邀娬媚還應有淚憶袁熙<lb/>
如煙如夢争尋得溪栁回頭萬萬絲<lb/>
<pb n="KR4h0140_WYG_686-16b"/>
　　　禪院奕棋偶題<lb/>
裛塵絲雨送微凉偶出樊籠入道場半偈已能消萬事<lb/>
一枰兼得了殘陽尋知世界都如夢自喜身心甚不忙<lb/>
更約西風揺落後醉来終日卧禪房<lb/>
　　　和張舍人<lb/>
玉女盆邉雪未銷正多春事莫無憀杏花向日紅匀臉<lb/>
雲帯環山白繋腰鶯囀樹頭欹枕聽凍開泉眼枝藜挑<lb/>
陵遷谷變如<hi>一作何</hi>須問控鶴山人字子喬<lb/>
<pb n="KR4h0140_WYG_686-17a"/>
　　　送友赴闕<lb/>
故人歸去指翔鸞樂帶離聲可有歡驛路兩行秋吹急<lb/>
渭波千叠夕陽寒空郊已歎周禾熟舊苑應尋漢火殘<lb/>
遥羡従公無一事探花先醉曲江干<lb/>
　　　過鄧城縣作<lb/>
不用登臨足感傷古来今往盡茫茫未知堯桀誰臧否<lb/>
可便彭殤有短長椘壘萬重多故事漢波千叠更殘陽<lb/>
到頭一切皆身外只覺闗身是醉郷<lb/>
<pb n="KR4h0140_WYG_686-17b"/>
　　　文徳初聞車駕東遊<lb/>
龍斾叢叢下劍門還将瑞氣入中原鰲頭一蕩山雖沒<lb/>
烏足重安日不昬晋客已知周禮在秦人仍喜漢官存<lb/>
自憐閑坐漁磯石萬級雲䑓落夢魂<lb/>
　　　子規<lb/>
舉國繁華委逝川羽毛飄蕩一年年他山呌䖏花成血<lb/>
舊苑春来草似煙雨暗不離濃緑樹月斜長弔欲明天<lb/>
湘江日暮聲凄切愁殺行人歸去船<lb/>
<pb n="KR4h0140_WYG_686-18a"/>
　　　簡州歸降賀京兆公<lb/>
分棟山前曙色開三千鐡騎簡州回雲間堕箭飛書去<lb/>
風裏擎竿露布来古謂伐謀為上筞今看静勝自中台<lb/>
功名一似淮西事只是元臣不姓裴<lb/>
　　　登漢州城樓<lb/>
雨餘秋色拂孤城逺目凝時萬象清叠翠北来千嶂盡<lb/>
漫流東去一江平従軍固有荆州樂懐古能無峴首情<lb/>
欲下䦨干一廻首鳥歸帆沒戍烟明<lb/>
<pb n="KR4h0140_WYG_686-18b"/>
　　　岐下寓居見槐花落因寄従事<lb/>
纔開便落不勝黄覆著庭莎襯夕陽只共蟬催雙髩老<lb/>
可知人已十年忙曉窗須為吟秋興夜枕應教夢帝郷<lb/>
蜀國馬卿看従獵肯将閒事入凄凉<lb/>
　　　和人有感<lb/>
莫愁家住石城西月墜星沉客到迷一院無人春寂寂<lb/>
九原何䖏草萋萋香魂未散烟籠水舞袖休<hi>一作猶</hi>翻栁<lb/>
拂堤蘭棹一移風雨急流鶯千萬莫長啼<lb/>
<pb n="KR4h0140_WYG_686-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_686-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百八十六<lb/>
</p>
<p>
</p>
  </div>
</body>
</text>
</TEI>
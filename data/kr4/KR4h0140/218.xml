<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_218-1a"/>
　欽定四庫全書<lb/>
御定全唐詩卷二百十八<lb/>
　　杜甫<lb/>
　　　　貽阮隱居<hi>昉</hi>
　陳留風俗衰人物世不數塞上得阮生迥繼先父祖<hi>謂阮</hi>
　<hi>籍咸孚軰</hi>貧知静者性自<hi>一作白</hi>益毛髪古車馬入鄰家蓬蒿<lb/>
　翳環堵清詩近道要識子<hi>一作字</hi>用心苦尋我草徑微褰<lb/>
　裳蹋寒雨更議居逺村避喧甘猛虎足明箕潁客榮貴<lb/>
<pb n="KR4h0140_WYG_218-1b"/>
　如糞土<lb/>
　　　　遣興三首<lb/>
　下馬古戰場四顧但茫然風悲浮雲去黄葉墜<hi>一作墮</hi>我<lb/>
　前朽骨穴螻蟻又為蔓草纒故老行歎息今人尚開邊<lb/>
　漢虜互勝負<hi>一作失約</hi>封疆不常全安得亷恥<hi>一作頗</hi>将三軍<lb/>
　同晏眠<lb/>
　高秋登塞<hi>一作寒</hi>山南望馬邑州降虜東擊胡壮健盡不<lb/>
　留穹廬莽牢落上有行雲愁老弱哭道路願聞甲兵休<lb/>
<pb n="KR4h0140_WYG_218-2a"/>
鄴中事反覆<hi>一作何蕭條</hi>死人積如丘諸将已茅土載驅誰<lb/>
與謀<lb/>
豐年孰<hi>一作既一作亦</hi>云遲甘澤不在早耕田秋雨足禾黍已<lb/>
映道春苖九月交顔色同日老勸汝衡門士勿悲尚枯<lb/>
槁時來展材力先後無醜好但訝鹿皮翁忘機對芳<hi>一作</hi>
<hi>荒一作芝</hi>草<lb/>
　　　昔逰<lb/>
昔謁華葢君深求洞宫脚<hi>一作緑𫀆崑玉脚</hi>玉<hi>一作人</hi>棺已上天<lb/>
<pb n="KR4h0140_WYG_218-2b"/>
白日亦寂<hi>一作冥</hi>莫暮升艮岑<hi>一作峰</hi>頂巾几猶未却弟子<lb/>
四五人入來淚俱落余時逰名山發軔在逺壑良覿違<lb/>
夙願含淒向寥廓林昏罷幽磬竟夜伏石閣王喬下天<lb/>
壇微月映皓鶴晨溪嚮<hi>一作響</hi>虛駃<hi>一作駛</hi>歸徑行已昨豈<lb/>
辭青鞋胝悵望<hi>一作惆悵</hi>金匕藥東䝉赴舊隱尚憶同志樂<lb/>
休<hi>一作伏</hi>事董先生<hi>憶昔行所謂衡陽董鍊師也</hi>于今獨蕭索胡為客<lb/>
闗塞道意久衰薄妻子亦何人丹砂負前諾雖悲鬒<hi>一作</hi>
<hi>鬚</hi>髪變未憂筋力弱扶<hi>一作杖</hi>藜望清秋有興入廬霍<lb/>
<pb n="KR4h0140_WYG_218-3a"/>
　　　幽人<lb/>
孤雲亦羣逰神物有<hi>一作識</hi>所歸麟<hi>一作靈</hi>鳳在赤霄何當<lb/>
<hi>一作嘗</hi>一來儀往與惠荀<hi>一作詢朱長孺曰舊注惠昭荀珏惠逺許詢俱謬甫逸詩中有</hi>
<hi>送惠二過東溪詩云空谷滯斯人與此詩滄洲意相合詢或其名也</hi>軰中年滄洲期天高<lb/>
無消息棄我忽若遺内懼非道流幽人見<hi>一作在</hi>瑕疵洪<lb/>
濤隱語笑<hi>一作笑語</hi>鼓枻蓬萊池崔嵬扶桑日照耀珊瑚枝<lb/>
風帆倚翠葢<hi>一作巘</hi>暮把東皇衣咽漱元和津所思煙霞<lb/>
<hi>一作霧</hi>微知名未足稱局促商山芝五湖復浩蕩嵗暮有<lb/>
<pb n="KR4h0140_WYG_218-3b"/>
餘悲<hi>末懐李泌時泌隠衡山</hi>
　　　佳人<lb/>
絶代有佳人幽居在空<hi>一作山</hi>谷自云良家子零落依草<lb/>
木闗中昔喪敗<hi>一作亂</hi>兄弟遭殺戮官高何足論不得収<lb/>
骨肉世情惡衰歇萬事隨轉燭夫壻輕薄兒新人已<hi>一作</hi>
<hi>美</hi>如玉合昏尚知時鴛鴦不獨宿但見新人笑那聞舊<lb/>
人哭在山泉水清出山泉水濁侍婢賣珠囘牽蘿補茅<lb/>
屋摘花不插髪<hi>一作髻一作鬢</hi>采柏動盈匊<hi>一作握</hi>天寒翠䄂薄<lb/>
<pb n="KR4h0140_WYG_218-4a"/>
日暮倚修竹<lb/>
　　　赤谷西崦人家<hi>赤谷在秦州西南七十里曹劉戰此谷水盡赤故名</hi>
躋險不自喧<hi>一作宣一作安</hi>出郊已清目溪囘日氣暖徑轉山<lb/>
田熟鳥雀依茅茨藩籬帶松菊如行武陵暮欲問桃花<lb/>
<hi>一作源</hi>宿<lb/>
　　　西枝村尋置草堂地夜宿贊公土室二首<lb/>
出郭眄細岑披榛得微路溪行一流水曲折方屢渡贊<lb/>
公湯休徒好静心迹素昨枉霞上作盛論巖中趣怡然<lb/>
<pb n="KR4h0140_WYG_218-4b"/>
共携手恣意同逺歩捫蘿澀先登陟巘眩反顧要求陽<lb/>
岡暖苦陟<hi>一作歩一作渉</hi>隂嶺冱惆悵老大藤沈吟屈蟠樹卜<lb/>
居意未展杖策囘且暮層巔<hi>一作天</hi>餘落日草蔓已多露<lb/>
天寒鳥已歸月出人<hi>一作山</hi>更<hi>一作已一作以</hi>静土室延白光松<lb/>
門耿踈影躋攀倦日短語樂寄夜永明然林中薪暗汲<lb/>
石底<hi>一作泉</hi>井大師京國舊徳業天機秉從來支許逰興<lb/>
趣江湖迥數竒謫闗塞道廣存箕潁何知戎馬間復接<lb/>
塵事屏幽尋豈一路逺色有諸嶺晨光稍曚曨更越西<lb/>
<pb n="KR4h0140_WYG_218-5a"/>
南頂<lb/>
　　　寄贊上人<lb/>
一昨陪錫杖卜鄰南山幽年侵腰脚衰未便隂崖秋重<lb/>
岡北面起竟日陽光留茅屋買<hi>一作置</hi>兼土斯焉心所求<lb/>
近聞西枝西有谷杉黍<hi>一作漆即桼</hi>稠亭午頗和暖石<hi>一作沙</hi>
田又足收當期塞<hi>一作寒</hi>雨乾宿昔齒疾瘳裵囘虎穴上<lb/>
面勢龍泓頭柴荆具茶茗逕<hi>一作遥</hi>路通林丘與子成二<lb/>
老來往亦風流<lb/>
<pb n="KR4h0140_WYG_218-5b"/>
　　　太平寺泉眼<lb/>
招提憑高岡疎散連草莽出泉枯栁根汲引嵗月古石<lb/>
間<hi>一作門</hi>見海眼天畔縈水府廣深丈尺間宴息敢輕侮<lb/>
青白二小蛇幽姿可時覩如絲氣或上爛熳為雲雨山<lb/>
頭到山下鑿井不盡土取供十方僧香美勝牛乳北風<lb/>
起寒文弱藻舒<hi>一作勝</hi>翠縷明涵客衣浄細蕩林影趣何<lb/>
當宅下流餘潤通藥圃三春濕黄精一食生毛羽<lb/>
　　　夢李白二首<hi>李白卧廬山永王璘反廹致之璘敗坐繫尋陽獄長流夜郎久之得</hi>
<pb n="KR4h0140_WYG_218-6a"/>
　　　<hi>釋</hi>
死别已吞聲生别常惻惻江南瘴癘地逐<hi>一作逺</hi>客無消<lb/>
息故人入我夢明我長相憶恐非平生魂路逺<hi>一作迷</hi>不<lb/>
可測魂來楓葉<hi>一作林</hi>青魂<hi>一作夢</hi>返闗塞黑君今在羅網<lb/>
何以<hi>一作似</hi>有羽翼落月滿屋梁猶疑照<hi>一作見</hi>顔色水深<lb/>
波浪闊無使蛟龍得<lb/>
浮雲終日行逰子久不至三夜頻夢君情親見君意告<lb/>
歸常局促苦道來不易江湖多風波<hi>一作秋多風</hi>舟楫恐失<lb/>
<pb n="KR4h0140_WYG_218-6b"/>
墜出門搔白首若<hi>一作苦</hi>負平生志冠盖滿京華斯人獨<lb/>
顦顇孰云網恢恢将老身<hi>一作才</hi>反累千秋萬嵗名寂莫<lb/>
身後事<lb/>
　　　有懐台州鄭十八司户䖍<lb/>
天台隔三江<hi>一作江海</hi>風浪無晨暮鄭公縱得歸老病不識<lb/>
路昔如水<hi>一作江一作天</hi>上鷗今如<hi>一作為</hi>罝中兔性命由他人<lb/>
悲辛但狂顧山鬼獨一脚蝮蛇長如樹呼號傍孤城嵗<lb/>
月誰與度從來禦魑魅多為<hi>一作被</hi>才名誤夫子嵇阮流<lb/>
<pb n="KR4h0140_WYG_218-7a"/>
更被<hi>一作遭</hi>時俗惡海隅微小吏眼暗髮垂素黄㡌映<hi>一作</hi>
<hi>鳩杖近</hi>青𫀆非供折腰具平生一杯酒見我故人遇相望<lb/>
無所成乾坤莽囘互<lb/>
　　　遣興五首<hi>黄寉本以陶潛賀公孟浩然三首入龎徳公一首後</hi>
蟄龍三冬臥老鶴萬里心昔時賢俊人未遇猶視今嵇<lb/>
康不得死<hi>一作且不死</hi>孔明有知音又如壠底<hi>一作隴坻</hi>松用舍<lb/>
在所尋大哉霜雪榦嵗久為枯林<lb/>
昔者<hi>一作在昔</hi>龎徳公未曽入州府襄陽耆舊間處士莭獨<lb/>
<pb n="KR4h0140_WYG_218-7b"/>
<hi>一作猶</hi>苦豈無濟時策<hi>一作/術</hi>終竟<hi>一作/嵗</hi>畏羅<hi>一作罪</hi>罟林茂<lb/>
鳥有歸水深魚知聚舉家依<hi>一作隠</hi>鹿門劉表焉得取<lb/>
我今日夜憂諸弟各異方不知死與生何況道路長避<lb/>
寇一分散飢寒永相望豈無柴門歸<hi>一作埽</hi>欲出畏虎狼<lb/>
仰㸔雲中雁禽鳥亦有行<lb/>
蓬生非無根漂蕩隨高風天寒落萬里不復歸本叢客<lb/>
子念故宅三年門巷空悵望但𤇺火戎車滿闗東生涯<lb/>
能幾何常在羇旅中<lb/>
<pb n="KR4h0140_WYG_218-8a"/>
昔在洛陽時親友相追攀送客東郊道遨逰宿南山煙<lb/>
塵阻長河樹羽成臯間囘首載酒地豈無一日還丈夫<lb/>
貴壮健慘戚非朱顔<lb/>
　　　遣興五首<lb/>
朔風飄胡雁慘澹帶砂礫長林何蕭蕭秋草萋更碧北<lb/>
里富熏天高樓夜吹笛焉知南鄰客九月猶絺綌<lb/>
長陵鋭頭兒出獵待明發騂<hi>一作觪</hi>弓金爪鏑白馬蹴微<lb/>
雪未知所馳逐但見暮光滅歸來懸兩狼門户有旌節<lb/>
<pb n="KR4h0140_WYG_218-8b"/>
漆有用而割膏以明自煎蘭摧白露下桂折秋風前府<lb/>
中羅舊尹沙道尚依然赫赫蕭京兆今為時所憐<hi>京兆尹蕭</hi>
<hi>炅與鮮于仲通軰皆為宰相私人故云</hi>
猛虎憑其威往往遭急縳雷吼徒咆哮枝撐巳在脚忽<lb/>
㸔皮寝處無復睛閃爍人有甚扵斯足以勸<hi>一作戒</hi>元惡<lb/>
朝逢<hi>一作逆</hi>富家𦵏前後皆<hi>一作見</hi>輝光共指親戚大緦麻<lb/>
百夫行送者各有死不湏羡其強君㸔束練<hi>一作縳</hi>去亦<lb/>
得歸山岡<lb/>
<pb n="KR4h0140_WYG_218-9a"/>
　　　遣興五首<hi>黄寉本以我今日夜憂蓬生非無根昔在洛陽時三首入地用莫如馬後</hi>
天用莫如龍有時繫扶桑頓轡海徒涌神人身更長性<lb/>
命茍不存英雄徒自強吞聲勿復道真宰意茫茫<lb/>
地用莫如馬無良復誰記此日千里鳴追風可君意君<lb/>
㸔渥洼種態與駑駘異不雜<hi>一作在</hi>蹄齧間逍遥有能事<lb/>
陶潛避俗翁未必能達道觀其著詩集頗亦恨枯槀達<lb/>
生豈是足黙識盖不早有子賢與愚何其挂懐抱<lb/>
賀公雅吳語在位常清狂上疏乞骸骨黄冠歸故鄉爽<lb/>
<pb n="KR4h0140_WYG_218-9b"/>
氣不可致斯人今則亡山隂一茅宇江<hi>一作淮</hi>海日淒凉<lb/>
吾憐孟浩然裋褐即長夜賦詩何必多往往凌鮑謝清<lb/>
江空舊魚<hi>一作舊魚美</hi>春雨餘甘蔗每望東南雲令人幾悲<lb/>
吒<lb/>
　　　前出塞九首<hi>草堂本前出塞編入天寳未亂以前在京師作諸本皆與後出塞同</hi>
　　　<hi>編前出塞為徴秦隴之兵赴交河而作後出塞為徴東都之兵赴薊門而作也</hi>
戚戚去故里悠悠赴交河公家有程期亡命嬰禍羅君<lb/>
已富土境開邊一何多棄絶父母恩吞聲行負戈<lb/>
<pb n="KR4h0140_WYG_218-10a"/>
出門日已逺不受徒旅欺骨肉恩豈斷男兒死無時走<lb/>
馬脱轡頭手中挑青絲㨗下萬仞<hi>一作丈</hi>岡俯身試搴旗<lb/>
磨刀鳴咽水水赤刃傷手欲輕腸斷聲心緒亂已久丈<lb/>
夫誓許國憤惋復何有功名圗騏驎戰骨當速朽<lb/>
送徒既有長逺戍亦有身生死向前去不勞吏怒嗔路<lb/>
逢相識人附書與六親哀哉兩決絶不復同<hi>一作問</hi>苦辛<lb/>
迢迢萬餘里領我赴三軍軍中異苦樂主将寜盡聞隔<lb/>
河見胡騎倐忽數百羣我始為奴僕<hi>衛青奮扵奴僕</hi>幾時樹功<lb/>
<pb n="KR4h0140_WYG_218-10b"/>
勲<lb/>
挽弓當挽強用箭當用長射人先射馬擒賊<hi>一作寇</hi>先擒<lb/>
王殺人亦有限列<hi>一作立</hi>國自有疆茍能制侵陵豈在多<lb/>
殺傷<lb/>
驅馬天雨雪軍行入高山徑危抱寒石指落曽冰間已<lb/>
去漢月逺何時築城還浮雲暮南征可望不可攀<lb/>
單于寇我壘百里風塵昏雄劒四五動彼軍為我奔虜<lb/>
其名王歸繫頸授轅門潛身備行列一勝何足論<lb/>
<pb n="KR4h0140_WYG_218-11a"/>
從軍十年餘能無分寸功衆人貴茍得欲語羞雷同中<lb/>
原有鬬争況在狄與戎丈夫四方志安可辭固<hi>一作困</hi>窮<lb/>
　　　後出塞五首<lb/>
男兒生世間及壮當封侯戰伐有功業焉能守舊丘召<lb/>
募赴薊門軍動不可留千金買馬鞭<hi>一作鞍</hi>百金装刀頭<lb/>
閭里送我行親戚擁道周斑白居上列酒酣進庶羞少<lb/>
年别有贈含笑㸔吳鉤<lb/>
朝進東門營<hi>一作營門</hi>暮上河陽橋落日照大旗馬鳴風蕭<lb/>
<pb n="KR4h0140_WYG_218-11b"/>
蕭平沙列萬幕部伍各見招中天懸明月令嚴夜寂寥<lb/>
悲笳數聲動壮士慘不驕借問大将誰<hi>天寶二年禄山入朝進驃騎大</hi>
<hi>将軍</hi>恐是霍嫖姚<lb/>
古人重守邊今人<hi>一作日</hi>重高勲豈知英雄主出師亘<hi>一作</hi>
<hi>直</hi>長雲六合已一家四夷且孤軍遂使貔<hi>一作/螭</hi>虎<hi>一作武</hi>
士奮身勇所聞拔劒擊大荒日收胡馬羣誓開𤣥冥北<lb/>
持以奉吾君<lb/>
獻凱日繼踵兩蕃静無虞漁陽豪侠地擊鼓吹笙竽雲<lb/>
<pb n="KR4h0140_WYG_218-12a"/>
帆轉遼海稉稻來東吳越羅與楚練照耀輿臺軀主将<lb/>
位益崇氣驕凌上都邊人不敢議議者死路衢<hi>初禄山逆節漸</hi>
<hi>露有言其反者明皇輙縳送之遂無敢言者</hi>
我本良家子出師亦多門将驕益愁思身貴不足論躍<lb/>
馬二十年恐辜明主恩坐見幽州騎長驅河洛昏中夜<lb/>
間道歸故里但空村惡名幸脱免窮老無兒孫<lb/>
　　　别贊上人<lb/>
百川日東流客去亦不息我生苦<hi>一作若</hi>漂蕩何時有終<lb/>
<pb n="KR4h0140_WYG_218-12b"/>
極贊公釋門老放逐來上國還為世塵嬰頗帶顦顇色<lb/>
楊枝晨在手豆子雨<hi>一作兩</hi>巳熟是身如浮雲安可限南<lb/>
北異縣逢舊友<hi>一作交</hi>初忻冩胷臆天長闗塞寒<hi>一作逺</hi>嵗<lb/>
暮飢凍<hi>一作寒</hi>逼野風吹征衣欲别向曛<hi>一作/昏</hi>黑馬嘶<hi>一作</hi>
<hi>鳴</hi>思故櫪歸鳥盡歛翼古來聚散地宿昔長荆棘相㸔<lb/>
俱衰年出處各努力<lb/>
　　　萬丈潭<hi>原注同谷縣作潭在縣東南七里一本此詩編入七歌後發同谷縣前</hi>
青溪合<hi>一作含</hi>冥莫神物有顯晦龍依積水蟠窟壓萬丈<lb/>
<pb n="KR4h0140_WYG_218-13a"/>
内跼步凌垠堮<hi>一作鄂</hi>側身下煙靄前臨洪濤寛却立蒼<lb/>
石大山色<hi>一作危</hi>一徑盡崖<hi>一作岸</hi>絶兩壁對削成根虚無<lb/>
倒影垂澹瀩<hi>一作對一作頼</hi>黑如<hi>一作為一作知</hi>灣澴底清見光炯碎<lb/>
孤雲<hi>一作峰</hi>倒來深飛鳥不在外高蘿成帷<hi>一作帳</hi>幄寒木<lb/>
累<hi>一作壘一作疊</hi>旌斾逺川曲通流嵌竇潛洩瀬造幽無人境<lb/>
發興自我軰告歸遺恨多将老斯逰最閉藏修鱗蟄出<lb/>
入巨石<hi>一作爪</hi>礙何事<hi>一作/當</hi>暑<hi>一作/炎</hi>天過快意風雨<hi>一作雲</hi>
㑹<lb/>
<pb n="KR4h0140_WYG_218-13b"/>
　　　兩當縣吳十侍御江上宅<hi>兩當水出大㪚嶺西南流入故道川縣以</hi>
　　　<hi>水名吳侍御名郁以言事被謫家居兩當</hi>
寒城朝煙澹山谷落葉赤隂風千里來吹汝江上宅鵾<lb/>
雞號枉渚日色傍阡陌借問持斧翁幾年長沙客哀哀<lb/>
失木狖矯矯避弓翮亦知故鄉樂未敢思夙昔昔在鳳<lb/>
翔都共通金閨<hi>一作門</hi>籍天子猶䝉塵東郊暗長㦸兵家<lb/>
忌間諜此軰常接跡臺中領舉劾君必慎剖析不忍殺<lb/>
無辜所以分白黒上官權許與失意見遷斥仲尼甘旅<lb/>
<pb n="KR4h0140_WYG_218-14a"/>
人向子識損益朝廷非不知閉口休歎息<hi>一本仲尼一聨在朝廷一</hi>
<hi>聯下</hi>余時忝諍臣丹陛實咫尺相㸔受狼狽至死難塞責<lb/>
行邁心多違出門無與適扵公負明義惆悵頭更白<lb/>
　　　發秦州<hi>原注乾元二年自秦州赴同谷縣紀行</hi>
我衰更嬾拙生事不自謀無食問樂土無衣思南州漢<lb/>
源十月交天氣凉如<hi>一作如凉</hi>秋草木未黄落況聞山水<hi>一作</hi>
<hi>東</hi>幽栗亭<hi>同谷有栗亭鎮</hi>名更佳下有良田疇充腸多薯蕷崖<lb/>
蜜亦易求宻竹復冬笋清池可方舟雖傷<hi>一作云</hi>旅萬逺<lb/>
<pb n="KR4h0140_WYG_218-14b"/>
庶遂平生逰此邦俯要衝實恐人事稠應接非本性登<lb/>
臨未銷憂谿谷無異石<hi>一作名</hi>塞田始微收豈復慰老夫<lb/>
<hi>一作大</hi>惘<hi>一作炯</hi>然難久留日色隱孤戍烏啼滿城頭中宵<lb/>
驅車去飲馬寒塘流磊落星月高蒼茫雲霧浮大哉乾<lb/>
坤内吾道長悠悠<lb/>
　　　赤谷<lb/>
天寒霜雪繁逰子有所之豈但嵗月暮重來未有<hi>一作亦未</hi>
期晨發赤谷亭險艱<hi>一作難</hi>方自兹亂石無改轍我車已<lb/>
<pb n="KR4h0140_WYG_218-15a"/>
載脂山深苦多風落日童穉飢悄然邨墟逈煙火何由<lb/>
追貧病轉零落<hi>一作飄零</hi>故鄉不可思常恐死道路永為髙<lb/>
人嗤<lb/>
　　　鐵堂峽<hi>鐵堂山在天水縣東五里峽有鐵堂荘</hi>
山風吹逰子縹緲乗險絶峡形藏堂隍壁色立積<hi>一作精</hi>
鐵徑摩穹蒼蟠石與厚地裂修纖無垠<hi>一作限</hi>竹嵌空<hi>一作</hi>
<hi>孔</hi>太始雪威遲哀壑底徒旅惨不悦<hi>一作徒懐松柏悦</hi>水寒長<lb/>
冰横我馬骨正折生涯抵弧矢盜賊殊未滅飄蓬踰三<lb/>
<pb n="KR4h0140_WYG_218-15b"/>
年囘首肝肺熱<lb/>
　　　鹽井<hi>鹽井在成州長道縣有鹽官故城</hi>
鹵<hi>鹽池也</hi>中草木白青<hi>一作/直</hi>者官<hi>一作青</hi>鹽煙官作既有程<lb/>
煑鹽煙在川汲井嵗榾榾<hi>一作搰搰</hi>出車日連連自公斗三<lb/>
百轉致斛六千君子慎止足小人苦喧闐我何良歎嗟<lb/>
物理固自<hi>一作亦固</hi>然<lb/>
　　　寒硤<lb/>
行邁日悄悄山谷勢多端雲門轉絶岸積阻霾天寒寒<lb/>
<pb n="KR4h0140_WYG_218-16a"/>
硤不可度我實<hi>一作貧</hi>衣裳單況當仲冬交泝沿増波瀾<lb/>
野人尋煙語行子傍水餐此生免荷殳未敢辭路難<lb/>
　　　法鏡寺<lb/>
身危適他州勉強終勞苦神傷山行深愁破崖寺古嬋<lb/>
娟碧鮮<hi>一作蘚</hi>浄蕭摵寒籜聚囘囘<hi>一作/洄洄</hi>山<hi>一作石</hi>根水冉<lb/>
冉松上雨洩雲䝉清晨初日翳復吐朱甍半光炯户牖<lb/>
粲可數拄<hi>一作枉</hi>策忘前期出蘿已亭午冥冥子規呌微<lb/>
徑不復<hi>一作敢</hi>取<lb/>
<pb n="KR4h0140_WYG_218-16b"/>
　　　青陽峽<lb/>
塞外苦厭山南行道<hi>一作登路</hi>彌惡岡巒相經亙雲水氣參<lb/>
錯林迥硤角來天窄<hi>一作穿</hi>壁面削磎西五里石奮怒向<lb/>
我落仰㸔日車側俯恐坤軸弱魑魅嘯有<hi>一作有狂</hi>風霜霰<lb/>
浩漠漠昨憶<hi>一作憶昨</hi>踰隴坂髙秋視吳岳<hi>肅宗在鳳翔改汧陽縣吳山為</hi>
<hi>西岳</hi>東笑蓮華卑北知崆峒薄超然侔壮觀巳謂殷<hi>一作隠</hi>
寥廓突兀猶趁人及兹歎<hi>一作谷</hi>冥莫<hi>一作漠</hi>
　　　龍門鎮<hi>龍門鎮在成縣東後改府城鎮</hi>
<pb n="KR4h0140_WYG_218-17a"/>
細泉兼輕冰沮洳棧道濕不辭辛苦行廹<hi>一作迨</hi>此短景<lb/>
急石門雪雲<hi>一作雲雷</hi>隘<hi>一作溢</hi>古鎮峰巒集旌竿暮慘澹風<lb/>
水白刃濕胡馬屯成臯防虞此何及<hi>言安史兵屯成臯而置戍扵此道里</hi>
<hi>遥逺不相及</hi>嗟爾逺戍人山寒夜中泣<lb/>
　　　石龕<lb/>
熊羆哮我東虎豹號我西我後鬼長嘯我前狨又啼天<lb/>
寒昏無日山逺道路迷驅車石龕下仲冬見虹蜺伐竹<lb/>
<hi>一作木</hi>者誰子悲歌上<hi>一作抱</hi>雲梯為官采美箭五嵗供梁<lb/>
<pb n="KR4h0140_WYG_218-17b"/>
齊苦云直簳<hi>一作笴</hi>盡無以充<hi>一作應</hi>提携柰何漁陽騎颯<lb/>
颯驚烝黎<lb/>
　　　積草嶺<hi>原注同谷縣界</hi>
連峰積長隂白日遞隱見颼颼林響交慘慘石状變山<lb/>
分<hi>一作外</hi>積草嶺路異明<hi>一作/鳴</hi>水縣旅泊吾道窮<hi>一作東</hi>衰<lb/>
年嵗時倦卜居尚百里休駕投諸彦邑有佳主人情如<lb/>
已㑹面來書語絶妙逺客驚深眷食蕨不願<hi>一作厭</hi>餘茅<lb/>
茨眼中見<lb/>
<pb n="KR4h0140_WYG_218-18a"/>
　　　泥功<hi>一作公</hi>山<hi>貞元五年扵同谷西境泥公山權置行成州</hi>
朝行青泥上暮在青泥中<hi>青泥嶺在興州</hi>泥濘<hi>一作穽</hi>非一時版<lb/>
築勞人功不畏道途<hi>一作路</hi>永乃<hi>一作/反</hi>将<hi>一作及此</hi>汨沒同白<lb/>
馬為鐵驪小兒成老翁哀猿<hi>一作猱</hi>透却墜死鹿力所窮<lb/>
寄語北來人後來莫悤悤<lb/>
　　　鳳皇臺<hi>原注山峻不至高頂方輿勝覽鳯皇壹在同谷縣東南十里二石如闕漢有鳯</hi>
　　　<hi>皇來棲故名</hi>
亭亭鳳皇臺北對西康州<hi>武徳初置</hi>西伯今寂莫鳳聲亦悠<lb/>
<pb n="KR4h0140_WYG_218-18b"/>
悠山峻路絶蹤石林氣髙浮安得萬丈梯為君上<hi>一作居</hi>
上頭恐有無母雛飢寒日啾<hi>一作啁</hi>啾我能剖心出<hi>一作血</hi>
飲啄慰孤愁心以當竹實炯然無<hi>一作忘</hi>外求血以當醴<lb/>
泉豈徒比清流所貴<hi>一作重</hi>王者瑞敢辭微命休坐㸔綵<lb/>
翮長<hi>一作舉</hi>舉<hi>一作/縱</hi>意八極周自天銜瑞圗<hi>一作圗䜟</hi>飛下十<lb/>
二樓圖以奉<hi>一作獻</hi>至尊鳯以垂鴻猷再光中興業一洗<lb/>
蒼生憂深衷正<hi>一作止</hi>為此羣盜何淹留<lb/>
　　　乾元中寓居同谷縣作歌七首<lb/>
<pb n="KR4h0140_WYG_218-19a"/>
有客有客字子美白頭亂<hi>一作短</hi>髮垂過<hi>一作兩</hi>耳嵗拾橡<lb/>
栗隨狙公天寒日暮山谷裏中原無書<hi>一作主</hi>歸不得手<lb/>
脚凍皴皮肉死嗚呼一歌兮歌已<hi>一作獨</hi>哀悲風為我從<lb/>
天<hi>一作東</hi>來<lb/>
長鑱長鑱白木柄我生託子以為命黄精<hi>一作獨</hi>無苖山<lb/>
雪盛短衣數挽不掩脛此時與子空<hi>一作同</hi>歸來男呻女<lb/>
吟四壁静嗚呼二歌兮歌始放鄰<hi>一作閭</hi>里為我色惆悵<lb/>
有弟有弟在逺<hi>一作各一</hi>方三人各瘦何人強生别展轉不<lb/>
<pb n="KR4h0140_WYG_218-19b"/>
相見胡塵暗天道路長東飛鴐鵝後鶖鶬安得送我置<lb/>
汝旁嗚呼三歌兮歌三發汝歸何處收<hi>一作取</hi>兄骨<lb/>
有妹有妹在鍾離良人早殁諸孤癡長淮浪髙蛟龍怒<lb/>
十年不見來何時<hi>一作遲</hi>扁舟欲往箭滿眼杳杳南國多<lb/>
旌旗嗚呼四歌兮歌四奏林猨<hi>一作竹林</hi>為我啼清晝<lb/>
四山多風溪水急寒雨<hi>一作風</hi>颯颯枯樹<hi>一作樹技</hi>濕黄蒿古<lb/>
城雲不開白<hi>一作𤣥</hi>狐跳梁黄狐立我生何為在窮谷中<lb/>
夜起坐萬感集嗚呼五歌兮歌正長魂招不來歸故鄉<lb/>
<pb n="KR4h0140_WYG_218-20a"/>
南有龍兮在山湫古木巃嵸枝相樛木葉黄落龍正蟄<lb/>
蝮蛇東來水上逰我行怪此安<hi>一作寒</hi>敢出拔劒欲斬且<lb/>
復休嗚呼六歌兮歌思<hi>一作怨遲</hi>遲溪壑為我囘春姿<lb/>
男兒生不成名身已老三<hi>一作十</hi>年飢走荒山道長安卿<lb/>
相多少年富貴應湏致身早山中儒生舊相識但話宿<lb/>
昔傷懐抱嗚呼七歌兮悄終曲仰視皇天白日速<lb/>
　　　發同谷縣<hi>原注乾元二年十二月一日自隴右赴劎南紀行</hi>
賢有不黔突聖有不煖席況我飢愚人<hi>一作夫</hi>焉能尚安<lb/>
<pb n="KR4h0140_WYG_218-20b"/>
宅始來兹山中休駕喜<hi>一作嘉</hi>地僻柰何廹物累一嵗四<lb/>
行役<hi>夏發華州冬離秦州十一月至成州十二月發同谷</hi>忡忡去絶境杳杳更逺<lb/>
適停驂龍潭雲囘首白<hi>一作虎</hi>崖石臨岐别數子握手淚<lb/>
再滴交情無舊深<hi>一作雖無舊深知一作雖舊情深知</hi>窮老多慘慼平生<lb/>
嬾拙意偶值棲遁跡去住與願違仰慙林間翮<lb/>
　　　木皮嶺<hi>嶺在同谷河池二縣間黄巢亂王鐸置闗扵此以扼秦隴路極險阻</hi>
首<hi>去聲</hi>路栗亭西尚想鳳皇邨季冬擕童<hi>一作㓜</hi>穉辛苦赴<lb/>
蜀門南登木皮嶺艱險不易論汗流被我體祁寒為之<lb/>
<pb n="KR4h0140_WYG_218-21a"/>
暄逺岫<hi>一作峘</hi>爭輔佐千巖自崩奔始知五岳外别<hi>一作更</hi>
有<hi>一作見</hi>他山尊仰干<hi>一作㸔</hi>塞大明俯入裂厚坤再聞虎<lb/>
豹鬬屢跼風水昏髙有廢閣道摧折如短<hi>一作斷</hi>轅下有<lb/>
冬青林石上走長根西崖物秀發煥若靈芝繁潤聚金<lb/>
碧氣清無沙土痕憶觀崐崙圗<hi>一作墟</hi>目擊懸圃存對此<lb/>
欲何適黙傷垂老魂<lb/>
　　　白沙渡<hi>屬劎州</hi>
畏途隨長江<hi>即嘉陵江</hi>渡口下絶岸差池上舟楫杳窕入雲<lb/>
<pb n="KR4h0140_WYG_218-21b"/>
漢天寒荒野外日暮中流半我馬向北嘶山猨飲相喚<lb/>
水清石礧礧沙白灘漫漫迥<hi>一作脩</hi>然洗愁辛多病一踈<lb/>
散髙壁抵嶔崟<hi>一作岑</hi>洪濤越凌亂臨風獨囘首攬轡復<lb/>
三歎<lb/>
　　　水㑹<hi>一作囘</hi>渡<lb/>
山行有常程中夜尚未安微月没已久崖傾路何難大<lb/>
江動<hi>一作當</hi>我前洶若溟渤寛篙師暗理楫歌笑輕波瀾<lb/>
霜濃木石滑風急<hi>一作烈一作冽</hi>手足寒入舟已千憂陟巘仍<lb/>
<pb n="KR4h0140_WYG_218-22a"/>
萬盤迥<hi>一作迴</hi>眺<hi>一作/出</hi>積水<hi>一作石</hi>外始知衆星乾逺逰令<lb/>
人瘦衰疾慙加餐<lb/>
　　　飛仙閣<hi>飛仙嶺在略陽東南徐佐卿化鶴扵此故名上有閣道百間總名連雲棧</hi>
土<hi>一作出</hi>門山行窄微徑縁<hi>一作徑微上</hi>秋毫棧雲闌干峻梯<lb/>
石結搆牢萬壑歌踈林<hi>一作竹</hi>積隂帶奔濤寒日外澹泊<lb/>
長風中怒號歇鞍在地底始覺所歴髙往來雜坐臥人<lb/>
馬同疲勞浮生有定分飢飽豈可逃歎息謂妻子我何<lb/>
隨汝<hi>一作爾</hi>曹<lb/>
<pb n="KR4h0140_WYG_218-22b"/>
　　　五盤<hi>七盤嶺在廣元縣北一名五盤棧道盤曲有五重</hi>
五盤雖云險山色佳有餘仰凌棧道<hi>一作閣</hi>細俯映江木<lb/>
疎地僻無網罟水清反多魚好鳥不妄飛野人半巢居<lb/>
喜見淳樸俗坦然心神舒東郊尚格鬬巨<hi>一作臣</hi>猾何時<lb/>
除故鄉有弟妹流落隨丘墟成都萬事好<hi>一作在</hi>豈若歸<lb/>
吾廬<lb/>
　　　龍門閣<hi>龍門山在利州緜谷縣東北八十里一名蔥嶺有石穴髙數十丈故號龍門他</hi>
　　　<hi>閣雖險尚附山腰微徑可縁此獨石壁斗立虚鑿石孔架木為道尤險絶</hi>
<pb n="KR4h0140_WYG_218-23a"/>
清江下龍門絶壁無尺土長風駕高<hi>一作白</hi>浪浩浩自太<lb/>
古危途中縈盤<hi>一作縈盤道</hi>仰望垂綫縷滑石敧誰鑿浮梁<lb/>
裊相拄目眩隕雜花頭風吹過<hi>一作過飛</hi>雨百年不敢料一<lb/>
墜那得取飽聞<hi>一作知</hi>經瞿塘足見度大庾終身歴艱險<lb/>
恐懼從此數<lb/>
　　　石櫃閣<hi>石闌橋在緜谷縣北一里自城北至大安軍界營闌橋閣共一萬五千三百一</hi>
　　　<hi>十六間最著者石櫃龍門</hi>
季冬<hi>一作冬季</hi>日已長山晚半天赤蜀道多早<hi>一作草</hi>花江間<lb/>
<pb n="KR4h0140_WYG_218-23b"/>
饒竒石石櫃曾波上臨虚蕩髙壁清暉囘羣鷗暝色帶<lb/>
逺客羇棲負幽意感歎向絶跡信甘孱懦嬰不獨凍餒<lb/>
廹優㳺謝康樂放浪陶彭澤吾衰未自安<hi>一作由</hi>謝爾性<lb/>
所<hi>一作有</hi>適<lb/>
　　　桔柏渡<hi>在昭化縣</hi>
青冥寒江渡駕竹為長橋竿濕煙<hi>一作竹竿濕</hi>漠漠江永<hi>一作</hi>
<hi>水</hi>風蕭蕭連笮動嫋娜征衣颯飄颻急流鴇鷁散絶岸<lb/>
黿鼉驕西轅自兹異東逝不可要髙通荆門路闊㑹滄<lb/>
<pb n="KR4h0140_WYG_218-24a"/>
海潮孤光隠顧眄逰子悵寂寥無以洗心胸前登但山<lb/>
椒<lb/>
　　　劎門<hi>大劎小劒二山在劎州北二十五里全蜀外户兩崖陡闢如門有閣道三十里</hi>
惟天有設險劎門<hi>一作閣</hi>天下壮連山抱西南石角皆北<lb/>
向兩崖崇墉倚刻畫城郭状一夫怒臨闗<hi>一作門</hi>百萬未<lb/>
可傍<hi>一作仰</hi>珠玉<hi>一作玉帛</hi>走中原岷峨氣悽愴三皇五帝前<lb/>
雞犬各<hi>一作莫</hi>相<hi>一作自</hi>放後王尚柔逺職貢道已喪至今<lb/>
英雄人髙視見霸王并吞與割據極力不相讓吾将罪<lb/>
<pb n="KR4h0140_WYG_218-24b"/>
真宰意欲鏟疊嶂恐此復偶然臨風默<hi>一作黯</hi>惆悵<lb/>
　　　鹿頭山<hi>山上有闗在徳陽縣治北</hi>
鹿頭何亭亭是日慰饑渴連山西南斷俯見千里豁逰<lb/>
子出京華<hi>一作咸京</hi>劎門不可越及兹險阻盡始喜原野闊<lb/>
殊方昔三分霸氣曾間發天下今一家雲端失䨇闕悠<lb/>
然想揚馬繼起名硉兀有文<hi>一作才</hi>令人傷何處埋爾骨<lb/>
紆餘脂膏地慘澹豪俠窟仗鉞非老臣宣風豈專達冀<lb/>
公<hi>裵冕封冀國公拜成都尹</hi>柱石姿論道邦國活斯人亦何幸公鎮<lb/>
<pb n="KR4h0140_WYG_218-25a"/>
　踰嵗月<lb/>
　　　　成都府<lb/>
　翳翳桑榆日照我征衣裳我行山川異忽在天一方但<lb/>
　逄新人民未卜見故鄉大江東流去<hi>一作從東來</hi>游子去日<lb/>
　<hi>一作日月</hi>長曽城填華屋季冬樹木蒼喧然名都㑹吹簫間<lb/>
　<hi>一作奏</hi>笙簧信美無與適側身望川梁鳥鵲夜各歸中原<lb/>
　杳茫茫初月出不髙衆星尚争光自古有羇旅我何苦<lb/>
　哀傷<lb/>
<pb n="KR4h0140_WYG_218-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷二百十八<lb/>
</p>
<p>
</p>
  </div>
</body>
</text>
</TEI>
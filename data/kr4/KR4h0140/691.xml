<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_691-1a"/>
　欽定四庫全書<lb/>
御定全唐詩巻六百九十一<lb/>
　　杜荀鶴<lb/>
　杜荀鶴字彦之池州人有詩名自號九華山人大順二<lb/>
　年第一人擢第復還舊山宣州田頵遣至汴通好朱全<lb/>
　忠厚遇之表授翰林學士主客員外郎知制誥恃勢侮<lb/>
　易縉紳衆怒欲殺之而未及天祐初卒自序其文為唐<lb/>
　風集十巻今編詩三巻<lb/>
<pb n="KR4h0140_WYG_691-1b"/>
　　　　春宫怨<hi>一作周朴詩</hi>
　早被嬋娟誤欲妝臨鏡慵承恩不在貌教妾若為容風<lb/>
　暖鳥聲碎日髙花影重年年越溪女相憶採芙蓉<lb/>
　　　　訪道者不遇<lb/>
　寂寂白雲門尋真不遇真秪應松上鶴便是洞中人藥<lb/>
　圃花香異沙泉鹿跡新題詩留姓字他日此相親<lb/>
　　　　送人遊吳<lb/>
　君到姑蘇見人家盡枕河古宫閒地少水港小橋多夜<lb/>
<pb n="KR4h0140_WYG_691-2a"/>
市賣菱藕春船載綺羅遙知未眠月鄉思在漁歌<lb/>
　　　送陳昈歸麻川<lb/>
麻川清見底似入武陵溪兩岸山相向三春鳥亂啼酒<lb/>
旗和栁動僧屋與雲齊即此吾鄉路懐君夢不<lb/>
　　　出山<lb/>
病眼看<hi>一作見</hi>春榜文場公道開朋人登第盡白髮出山<lb/>
來處世曽無過<hi>一作遇</hi>惟天合是媒長安不覺逺期遂一<lb/>
名迴<lb/>
<pb n="KR4h0140_WYG_691-2b"/>
　　　浙中逢詩友<lb/>
到處有同人多為賦與文詩中難得友湖畔喜逢君凍<lb/>
把<hi>一作抱</hi>城根雪風開嶽面雲苦吟吟不足争忍話離羣<lb/>
　　　送友遊吳越<lb/>
去越從吳過吳疆與越連有園多種橘<hi>一作菊</hi>無水不生<lb/>
蓮夜市橋邊火春風寺外船此中偏重客君去必經年<lb/>
　　　出常山界使回有寄<lb/>
自小即南北未如今日離封疆初盡處人使卻回時開<lb/>
<pb n="KR4h0140_WYG_691-3a"/>
口有所忌此心無以為行行復垂淚不稱是男兒<lb/>
　　　經廢宅<lb/>
人生當貴盛修徳可延之不慮有今日争教無破時蘚<lb/>
斑題字壁花發帶巢枝何況蒿原上荒墳與折碑<lb/>
　　　登天台寺<lb/>
一到天台寺髙低景旋生共僧巖上坐見客海邊行野<lb/>
色人耕破山根浪打鳴忙時向閒處不覺有閒情<lb/>
　　　途中春<lb/>
<pb n="KR4h0140_WYG_691-3b"/>
馬上覽春色丈夫慚淚垂一生看却老<hi>一作老却</hi>五字未逢<lb/>
知酒力不能久愁根無可醫明年到今日公道與誰期<lb/>
　　　入闗歴陽道中却寄舍弟<lb/>
求名日苦辛日望日榮親落葉山中路秋霖馬上人晨<lb/>
昏知汝道詩酒衛吾身自笑抛麋鹿長安擬醉春<lb/>
　　　贈歐陽明府<lb/>
賢宰宰斯邑政聞閭里間都緣民訟少長覺吏徒閒帆<lb/>
落樽前浦鐘鳴枕上山回舟却<hi>一作亦</hi>惆悵數宿釣魚灣<lb/>
<pb n="KR4h0140_WYG_691-4a"/>
　　　贈臨上人<lb/>
不計禪兼律終須入悟門解空非有自所得是無言眼<lb/>
豁浮生夢心澄大道源今來習師者多鏁教中猿<lb/>
　　　題戰島僧居<hi>在江之心</hi>
師愛無塵地江心島上居接船求化慣登陸赴齋疎載<lb/>
土春栽樹<hi>一作竹</hi>抛生日餧魚入雲蕭帝寺畢竟欲何如<lb/>
　　　别衡州牧<lb/>
朝别使君門暮投江上村從來無舊分臨去望何恩行<lb/>
<pb n="KR4h0140_WYG_691-4b"/>
計自不定此心誰與論秋猿叫寒月秪欲斷人魂<lb/>
　　　送人遊江南<lb/>
滿酌勸君酒勸君君莫辭能禁幾度别即到白頭時晚<lb/>
岫無雲蔽春帆有燕隨男兒兩行淚不欲等閒垂<lb/>
　　　遊茅山<lb/>
步步入山門仙家鳥徑分漁樵不到處麋鹿自成羣石<lb/>
面迸出<hi>一作流</hi>水松頭穿破<hi>一作亂</hi>雲道人星月下相次禮<lb/>
茅君<lb/>
<pb n="KR4h0140_WYG_691-5a"/>
　　　讀友人詩巻<lb/>
冰齒味瑤軸秪應神鬼知坐當羣静後吟到月沈時雪<lb/>
峽猿聲健風檉鶴立危篇篇一字字誰復更言詩<lb/>
　　　寄從叔<lb/>
三族不當路長年猶布衣苦吟天與性直道世將非鴈<lb/>
夜愁癡坐漁鄉老憶歸為儒皆可立自是拙時機<lb/>
　　　寄李溥<lb/>
如我如君者不妨身晩成但從時輩笑自得古人情共<lb/>
<pb n="KR4h0140_WYG_691-5b"/>
莫更初志俱期立後名男兒且如此何用歎平生<lb/>
　　　郊居即事投李給事<lb/>
無禄奉晨昏閒居幾度春江湖苦吟士天地最窮人書<lb/>
劒同三友蓬蒿外四鄰相知不相薦何以自謀身<lb/>
　　　寄詩友<lb/>
别來春又春相憶喜相親與我為同志如君能幾人何<lb/>
時吟得力漸老事闗身惟有前溪水年年濯客塵<lb/>
　　　題田翁家<hi>一作家翁</hi>
<pb n="KR4h0140_WYG_691-6a"/>
田翁真快活婚嫁不離村州縣供輸罷追隨鼔笛喧盤<lb/>
飱同老少家計共田園自說身無事應官有子孫<lb/>
　　　長安冬日<lb/>
近臘饒風雪閒房凍坐時書生教到此天意轉難知吟<lb/>
苦猿三叫形枯柏一枝還應公道在未忍與山期<lb/>
　　　霽後登唐興寺水閣<lb/>
一雨三秋色蕭條古寺間無端登水閣有處似家山白<lb/>
日生新事何時<hi>一作人</hi>得暫閒將知老僧意未必戀松闗<lb/>
<pb n="KR4h0140_WYG_691-6b"/>
　　　山中寄友人<lb/>
深山多隙地無力及耕桑不是營生拙都緣覓句忙破<lb/>
忩風<hi>一作嵐</hi>翳燭穿屋月侵牀吾友應相笑辛勤道未光<lb/>
　　　自述<lb/>
四海欲行遍不知終遇誰用心常合道出語或傷時擬<lb/>
作閒人老慚無<hi>一作為</hi>識者嗤如今巳無計秪得苦于詩<lb/>
　　　題江山寺<lb/>
江上山頭寺景留吟客船遍遊銷一日重到是何年沙<lb/>
<pb n="KR4h0140_WYG_691-7a"/>
鳥多翹足巖僧半露肩為詩多語澀喜此得終篇<lb/>
　　　秋日旅舍卧病呈所知<lb/>
秋色上庭枝愁懐切向誰青雲無勢日華髮有狂時枕<lb/>
上聞風雨江南繫别離如何吟到此此道不聞<hi>一作逢</hi>知<lb/>
　　　秋宿山館<lb/>
山館坐待曉夜長吟役神斜風吹敗葉寒燭照愁人藴<lb/>
蓄天然性澆訛世惡真男兒出門志不獨為謀身<lb/>
　　　贈老僧<lb/>
<pb n="KR4h0140_WYG_691-7b"/>
衆僧尊夏臘靈嶽遍曾登度水手中杖行山溪畔藤心<lb/>
空黙是印眉白雪為稜自得巡方道棲禪老未能<lb/>
　　　别舍弟<lb/>
欲住住不得出門天氣秋惟知偷拭淚不忍更回頭此<lb/>
日秪<hi>一作惟</hi>愁老況身方逺遊孤寒將五字何以動諸侯<lb/>
　　　雪中别詩友<lb/>
酒寒無小户請滿酌<hi>一作酌滿</hi>行杯若待雪消去自然春到<lb/>
來出城人跡少向暮鳥聲哀未遇應闗命侯門處處開<lb/>
<pb n="KR4h0140_WYG_691-8a"/>
　　　題嶽麓寺<lb/>
一蔟楚江山江山勝此難覓人來畫取到處得吟看鶴<lb/>
隠松聲盡魚沈檻影寒自知心未了閒話亦多端<lb/>
　　　懐廬嶽書齋<lb/>
長憶在廬嶽免低塵土顔煮茶忩底水採藥屋頭山是<lb/>
境皆遊遍誰人不羨閒無何一名繫引出白雲間<lb/>
　　　題唐興寺小松<lb/>
雖小天然别難將衆木同侵僧半忩月向<hi>一作與</hi>客滿<hi>一作</hi>
<pb n="KR4h0140_WYG_691-8b"/>
<hi>一</hi>襟風枝拂行苔鶴聲分叫砌蟲如今未堪看須是雪<lb/>
霜中<lb/>
　　　與友人話别<lb/>
客路行多少干<hi>一作于</hi>人無易顔未成終老計難致此身<lb/>
閒月兔走入海日烏飛出山流<hi>一作留</hi>年留<hi>一作住</hi>不得半<lb/>
在别離間<lb/>
　　　贈廬嶽隠者<lb/>
自見來如此未嘗離洞門結茅遮雨雪採藥給晨昏古<lb/>
<pb n="KR4h0140_WYG_691-9a"/>
樹藤纒殺春泉鹿過渾悠悠無一事不似屬乾坤<lb/>
　　　懐紫閣隠者<lb/>
紫閣白雲端雲中有地仙未歸蓬島上猶隠國門前洞<lb/>
口人無跡花隂鹿自眠焚香賦詩罷星月冷遙天<lb/>
　　　題㑹上人院<lb/>
鼓角城中寺師居日得閒必能行大道何用在深山破<lb/>
衲新添線空門夜不闗心知與眼見終取到無間<lb/>
　　　送黄補闕南遷<lb/>
<pb n="KR4h0140_WYG_691-9b"/>
得罪非天意分明謫去身一心貪諫主開口不防人自<lb/>
古有遷客何朝無直臣喧然公論在難滯楚南春<lb/>
　　　送賔貢登第後歸海東<lb/>
歸捷中華第<hi>一作地</hi>登船鬢未絲直應天上桂别有海東<lb/>
枝國界波窮處鄉心日出時西風送君去莫慮到家遲<lb/>
　　　近試投所知<lb/>
白髮隨梳落吟懐說向誰敢辭成事晚自是出山遲擬<lb/>
動如浮海凡言似課詩終<hi>一作修</hi>身事知已此外復何為<lb/>
<pb n="KR4h0140_WYG_691-10a"/>
　　　送友人牧江州<lb/>
本國兵戈後難官在此時逺分天子命深要使君知但<lb/>
遂生靈願當應雨露隨江山勝他郡閒賦庾樓詩<lb/>
　　　辭座主侍郎<lb/>
一飯尚懐感況攀髙桂枝此恩無報處故國逺歸時秪<lb/>
恐兵戈隔再趨門館遲茅堂拜親後特地淚雙垂<lb/>
　　　别從叔<lb/>
立馬不忍上醉醒天氣寒都緣在門易直似别家難世<lb/>
<pb n="KR4h0140_WYG_691-10b"/>
路既如此客心須自寛江村<hi>一作歸期</hi>亦飢凍<hi>一作羇束</hi>争及問<lb/>
長安<lb/>
　　　送人南遊<lb/>
凡遊南國者未有不蹉跎到海路難<hi>一作雖</hi>盡挂帆人更<lb/>
多潮沙分象跡花洞響蠻歌縱有投文處於君能幾何<lb/>
　　　經賈島墓<lb/>
謫宦自麻衣銜寃至死時山根三尺墓人口數聨詩仙<lb/>
桂終無分皇天似有私暗松風雨夜空使老猿悲<lb/>
<pb n="KR4h0140_WYG_691-11a"/>
　　　秋夜<hi>一作江</hi>晩泊<lb/>
一望一蒼然蕭騷起暮天逺山横落日歸鳥度平川家<lb/>
是去秋别月當今夕圓漁翁似相伴徹曉葦叢邊<lb/>
　　　送舍弟<lb/>
我愛羇棲慣客情方細知好看前路事不比在家時勉<lb/>
汝言須記聞人善即師旅中無廢業時作一篇詩<lb/>
　　　將歸山逢友人<lb/>
儒為君子儒儒道不妨孤白髮多生矣青山可住乎徉<lb/>
<pb n="KR4h0140_WYG_691-11b"/>
狂寧是事巧達又非夫秪此平生願他人肯信無<lb/>
　　　經九華費徵君墓<lb/>
凡弔先生者多傷荆棘間不知三尺墓髙却九華山天<lb/>
地有何外子孫無亦閒當時若徵起未必得身還<lb/>
　　　溪居叟<lb/>
溪翁居静處<hi>一作處静</hi>溪鳥入門飛早起釣魚去夜深乘月<lb/>
歸見君無事老覺我有求非不說風霜苦三冬一草衣<lb/>
　　　與友人對酒吟<lb/>
<pb n="KR4h0140_WYG_691-12a"/>
憑君滿酌酒聴我醉中吟客路如天逺侯門似海深新<lb/>
墳侵古道白髮戀黄金共有人間事須懐濟物心<lb/>
　　　送僧<lb/>
道了亦未了言閒今且閒從來無住處此去向何山片<lb/>
石樹隂下斜陽潭影間請師留偈别恐不到人寰<lb/>
　　　送九華道士遊茅山<lb/>
忽起地仙<hi>一作他山</hi>興飄然出舊山於身無切事在世有餘<lb/>
閒日月浮生外乾坤大醉間故園華表上誰得見君還<lb/>
<pb n="KR4h0140_WYG_691-12b"/>
　　　寄舍弟<lb/>
世亂信難通鄉心日萬重弟兄皆嚮善天地合相容大<lb/>
野隂雲重連城殺氣濃家山白雲裏卧得最髙峰<lb/>
　　　下第投所知<lb/>
若以名場内誰無一軸詩縱饒生白髮豈敢怨明時知<lb/>
己雖然切春官未必私寧教讀書眼不有看花期<lb/>
　　　寄顧雲<lb/>
省得前年别蘋洲旅館中亂離身不定彼此信難通侯<lb/>
<pb n="KR4h0140_WYG_691-13a"/>
國兵雖斂吾鄉業巳空秋來憶君夢夜夜逐征鴻<lb/>
　　　贈宣城麋明府<lb/>
天下為官者無君一軸詩數聨同我得當代遇誰知年<lb/>
齒吟將老生涯說可悲何當抛手板鄰隠過危時<lb/>
　　　望逺<lb/>
門前通大道望逺上髙臺落日人行盡<hi>一作逝</hi>窮邊信不<lb/>
來還聞戰得勝未見敕招回却入機中坐新愁織不開<lb/>
　　　冬末投長沙裴侍郎<lb/>
<pb n="KR4h0140_WYG_691-13b"/>
欲露塵中事其如不易言家山一離别草樹匝春暄吹<lb/>
夢風天角啼愁雪嶽猿佇思心覺滿何以逺門軒<lb/>
　　　贈秋浦金明府長<lb/>
倚郭難為宰非君即有私惟憑野老口不立政聲碑苦<lb/>
甚求名日貧於未選時溪山竟如此利得且吟詩<lb/>
　　　和髙祕書早春對雪登樓見寄之什<lb/>
天有惜花意恐花開染塵先教微雪下始放滿城春且<lb/>
醉登樓客重期出郭人因酬郢中律<hi>一作作</hi>霜鬢數莖新<lb/>
<pb n="KR4h0140_WYG_691-14a"/>
　　　亂後山中作<lb/>
自從天下亂日晚别庭闈兄弟團圞樂羇孤逺近歸文<lb/>
章甘世薄耕種喜山<hi>一作田</hi>肥直待中興後方應出隠扉<lb/>
　　　旅寓書事<lb/>
日日驚身事悽悽欲斷魂時清不自立髮白傍誰門中<lb/>
路殘秋雨空山一夜猿公卿得見面懐抱細難言<lb/>
　　　舟行晩泊江上寺<lb/>
久勞風水<hi>一作雨</hi>上禪客喜相依挂衲雖無分修心未覺<lb/>
<pb n="KR4h0140_WYG_691-14b"/>
非日沈山虎出鐘動寺禽歸月上潮平後談空漸入微<lb/>
　　　長林山中聞賊退寄孟明府<lb/>
一縣今如此殘民數不多也知賢宰切争奈亂兵何皆<lb/>
自干戈達咸思雨露和應憐住山者頭白未登科<lb/>
　　　泗上客思<lb/>
痛飲復髙歌愁終不奈何家山隨日逺身事逐年多没<lb/>
鴈雲横楚兼蟬栁夾河此心閒未得到處被詩磨<lb/>
　　　寄同人<lb/>
<pb n="KR4h0140_WYG_691-15a"/>
盡與貧為患惟余即不然四方無静處百口度荒年白<lb/>
髮生閒事新詩出數聨時情竟如此不免却歸田<lb/>
　　　下第出闗投鄭拾遺<lb/>
丹霄桂有枝未折未為遲況是孤寒士兼行苦澀詩杏<lb/>
園人醉日闗路獨歸時更卜深知意將來擬薦誰<lb/>
　　　塞上<lb/>
草白河冰合蕃戎出掠頻戍樓三號火<hi>一作三急號</hi>探馬一<lb/>
條塵戰士風霜老將軍雨露新封侯不由此何以慰征<lb/>
<pb n="KR4h0140_WYG_691-15b"/>
人<lb/>
　　　别敬侍郎<lb/>
交道有寒暑在人無古今與君中夜話盡我一生心所<lb/>
向未得志豈惟空解吟何當重相見舊隠白雲深<lb/>
　　　送青陽李明府<lb/>
善政無慚色吟歸似等閒惟將六幅絹寫得九華山求<lb/>
理頭空白離京<hi>一作終官</hi>債未還仍聞猿<hi>一作琴</hi>與鶴都在一<lb/>
船間<lb/>
<pb n="KR4h0140_WYG_691-16a"/>
　　　將遊湘湖有作<lb/>
一家相别意不得不潸然逺作南方客初登上水船嶽<lb/>
鐘思冷夢湘月少殘篇便有歸來計風波亦隔年<lb/>
　　　送姚庭珪<lb/>
脫衣將換酒對酌話何之雨後秋蕭索天涯晩别離人<lb/>
生無此恨鬢色不成絲未得重相見看君馬上詩<lb/>
　　　投李大夫<lb/>
自小僻於詩篇篇恨不竒苦吟無暇日華髮有多時進<lb/>
<pb n="KR4h0140_WYG_691-16b"/>
取門難見升沈命未知秋風夜來急還恐到京遲<lb/>
　　　貽里中同志<lb/>
鄉里為儒者惟君見我心詩書常共讀雨雪亦相尋貧<lb/>
賤志氣在子孫交契深古人猶晩達況未鬢霜侵<lb/>
　　　江上送韋彖先輩<lb/>
不易為離抱江天即見鴻暮帆何處落涼月與誰同木<lb/>
葉新霜後漁燈夜浪中時難慎行止吾道利于窮<lb/>
　　　維揚逢詩友張喬<lb/>
<pb n="KR4h0140_WYG_691-17a"/>
天下方多事逢君得話詩直應吾道在未覺國風衰生<lb/>
計吟消日人情醉過時雅篇三百首留作後來師<lb/>
　　　秋晨有感<lb/>
木葉落時節旅人初夢驚鐘才枕上盡事巳眼前生吟<lb/>
髮不長黑世交無久情且將公道約未忍便歸耕<lb/>
　　　秋日山中寄李處士<lb/>
吾輩道何窮寒山細雨中兒童書懶讀果栗樹將空言<lb/>
論闗時務篇章見國風昇平猶可用應不廢為公<hi>一作翁</hi>
<pb n="KR4h0140_WYG_691-17b"/>
　　　晩泊金陵水亭<lb/>
江亭當廢國秋景倍蕭騷夕照殘荒壘寒潮漲古濠就<lb/>
田看鶴劣<hi>一作大</hi>隔水見僧髙無限前朝事醒吟易覺勞<lb/>
　　　錢塘别羅隠<lb/>
故國看看逺前程計在誰五更聴角後一葉渡江時吾<lb/>
道天寧喪人情日可疑西陵向西望雙淚為君垂<lb/>
　　　山中貽同志<lb/>
君貧我亦貧為善喜為鄰到老如今日無心愧古人閉<lb/>
<pb n="KR4h0140_WYG_691-18a"/>
門非傲世守道是謀身别有同山者其如未可親<lb/>
　　　秋日懐九華舊居<lb/>
吾道在五字吾身寧陸沈涼生中夜雨<hi>一作月</hi>病起故山<lb/>
心燭共寒酸影蛩添苦楚吟何當遂歸去一徑入松林<lb/>
　　　江岸秋思<lb/>
驅馬傍江行鄉愁步步生舉鞭揮栁色隨手失蟬聲秋<lb/>
稼緣長道寒雲約古城家貧遇豐嵗無地可歸耕<lb/>
　　　哭劉徳仁<lb/>
<pb n="KR4h0140_WYG_691-18b"/>
賈島還如此生前不見春豈能詩苦者便是命羈人家<lb/>
事因吟失<hi>一作盡</hi>時情礙國親多應銜恨骨千古不為塵<lb/>
　　　經青山弔李翰林<lb/>
何為<hi>一作謂</hi>先生死先生道日新青山明月夜千古一詩<lb/>
人天地空銷骨聲名不傍身誰移耒陽冡來此作吟鄰<lb/>
　　　下第東歸别友人<lb/>
不得同君<hi>一作居</hi>住當春别帝鄉年華落第老岐路出闗<lb/>
長芳草緣流水殘花向夕陽懐親暫歸去非是釣滄浪<lb/>
<pb n="KR4h0140_WYG_691-19a"/>
　　　秋宿詩僧雲英房<hi>一作院</hi>因贈<lb/>
賈島憐無可都緣數句詩君雖是後輩我謂過當時溪<lb/>
浪和星動松隂帶鶴移同吟到明坐此道淡誰知<lb/>
　　　送人宰吳縣<lb/>
海漲兵荒後為官合動情字人無異術至論不如清草<lb/>
履隨船賣綾梭隔水鳴惟持古人意千里贈君行<lb/>
　　　讀友人詩<lb/>
君詩通大雅吟覺古風生外却浮華景中含教化<hi>一作至教</hi>
<pb n="KR4h0140_WYG_691-19b"/>
情名應髙日月道可潤公卿莫以孤寒恥孤寒逹更榮<lb/>
　　　登山寺<lb/>
山半一山寺野人秋日登就中偏愛石獨上最髙層有<lb/>
果猿攀<hi>一作搖</hi>樹無齋鴿看僧儒門自多事來此復何能<lb/>
　　　辭九江李郎中入闗<lb/>
帝里無相識何門跡可親願開言重口薦與分深人巻<lb/>
許新詩出家憐舊業貧今從九江去應免更迷津<lb/>
　　　江南逢李先輩<lb/>
<pb n="KR4h0140_WYG_691-20a"/>
李杜復李杜彼時逢此時干戈侵帝里流落向天涯嵗<lb/>
月消於酒平生斷在詩懐才不得志秪恐滿頭絲<lb/>
　　　秋日寄吟友<lb/>
閒坐細思量惟吟不可忘食無三畝地衣絶一株桑蟬<lb/>
樹生寒色漁潭落曉光青雲舊知已未許釣滄浪<lb/>
　　　江上與從弟話别<lb/>
相逢盡說歸早晩遂歸期流水多通處孤舟少住時干<lb/>
人不得巳非我欲為之及此終無愧其如道在兹<lb/>
<pb n="KR4h0140_WYG_691-20b"/>
　　　送友人遊南海<lb/>
南海南邊路君遊秪為貧山川多少地郡邑幾何人花<lb/>
鳥名皆别寒暄氣不均相期早晩見莫待瘴侵身<lb/>
　　　贈聶尊師<lb/>
詩道將<hi>一作皆</hi>仙分求之不可求非闗從小學應是數生<lb/>
修蟾桂雲梯折鼇山鶴駕遊他年兩成事堪喜是鄰州<lb/>
　　　旅感<lb/>
白髮根叢出鑷頻愁不開自憐空老去誰信苦吟來客<lb/>
<pb n="KR4h0140_WYG_691-21a"/>
路東西闊家山早晩回翻思釣魚處一雨一層苔<lb/>
　　　寄益陽武灌明府<lb/>
縣稱詩人理無嫌日寂寥溪山入城郭户口半漁樵月<lb/>
滿彈琴夜花香漉酒朝相思不相見煙水路迢迢<lb/>
　　　湘中秋日呈所知<lb/>
四海無寸土一生惟苦吟虛垂異鄉淚不滴别人心雨<lb/>
<hi>一作木</hi>色凋湘樹灘聲下塞禽求歸歸未得不是擲光陰<lb/>
　　　苦吟<lb/>
<pb n="KR4h0140_WYG_691-21b"/>
世間何事好最好莫過詩一句我自得四方人巳知生<lb/>
應無輟日死是不吟時始擬歸山去林泉道在兹<lb/>
　　　閩中别所知<lb/>
觸目生歸思那堪路七千臘中離此地馬上見明年郡<lb/>
邑溪山巧寒暄日月偏自疑雙鬢雪不似到南天<lb/>
　　　塞上傷戰士<lb/>
戰士説辛勤書生不忍聞三邊逺天子一命信將軍野<lb/>
火燒人骨隂風捲陣雲其如禁城裏何以重要勳<lb/>
<pb n="KR4h0140_WYG_691-22a"/>
　　　春日訪獨孤處士<lb/>
地僻春來静深宜長者居好花都待<hi>一作大</hi>晩修竹不妨<lb/>
疎鴈入湘江食人侵曉色鋤似君無學處頭白道如初<lb/>
　　　哭友人<lb/>
病向名場得終為善誤身無兒承後嗣有女托何人葬<lb/>
禮難求備交情好者貧惟餘舊文集一覽一沾巾<lb/>
　　　新栽竹<lb/>
斸破蒼<hi>一作莓</hi>苔色<hi>一作地</hi>因栽十數莖忩風從此冷詩思<lb/>
<pb n="KR4h0140_WYG_691-22b"/>
當時清酒入杯中影棊添局上聲不同桃與李瀟灑伴<lb/>
書生<lb/>
　　　送吳蜕下第入蜀<lb/>
下第言之蜀那愁舉别杯難兄方在幕上相復憐才鳥<lb/>
徑盤春靄龍湫發夜雷臨卭無久戀髙桂待君回<lb/>
　　　亂後歸山<hi>一作山居</hi>
亂世歸山谷征鼙喜不聞詩書猶滿架弟姪未為軍山<lb/>
犬眠紅葉樵童唱白雲此心非此志終擬致明君<lb/>
<pb n="KR4h0140_WYG_691-23a"/>
　　　題著禪師<lb/>
大道本無幻常情自有魔人皆迷著此師獨悟如何為<lb/>
岳開忩闊因蟲長草多説空空説得空得到維摩<hi>一本作空</hi>
<hi>麽</hi>
　　　春日閒居即事<lb/>
未得青雲志春同秋日情花開如葉落鶯語似蟬鳴道<lb/>
合和貧守詩堪與命争飢寒是吾事斷定不歸耕<lb/>
　　　秋宿棲賢寺懐友人<lb/>
<pb n="KR4h0140_WYG_691-23b"/>
一宿三秋寺閒忙與曉分細泉山半落孤客夜深聞鶴<lb/>
去巢盛月龍潛穴擁雲苦吟方見景多恨不同君<lb/>
　　　亂後再逢汪處士<lb/>
如君真道者亂<hi>一作髙</hi>世有閒情每别不知處見來長後<lb/>
生藥非因病服酒不為愁傾笑我於身苦吟髭白數莖<lb/>
　　　山中喜與故交宿話<lb/>
逺地能相訪何慚事力微山中深夜坐海内故交稀村<lb/>
酒沽來濁溪魚釣得肥貧家只如此未可便言歸<lb/>
<pb n="KR4h0140_WYG_691-24a"/>
　　　觀碁<lb/>
對面不相見用心同<hi>一作如</hi>用兵算人常欲殺顧己自貪<lb/>
生得勢侵吞逺乗危打劫贏有時逢敵手當局到深更<lb/>
　　　送人宰徳清<lb/>
亂世人多事耕桑或失時不聞寛賦斂因此轉流離天<lb/>
意未如是君心無自欺能依四十字可立徳清碑<lb/>
　　　寄竇處士<lb/>
漳水醉中别今來猶未醒半生因酒廢大國幾時寧海<lb/>
<pb n="KR4h0140_WYG_691-24b"/>
畔將軍栁天邊處士星遊人不可見春入亂山青<lb/>
　　　題歴山舜祠<hi>山有廟呼為帝二子多變妖異為時所敬</hi>
昔舜曾耕地遺風日寂寥世人那肯祭大聖不興妖殿<lb/>
宇秋霖壊杉松野火燒時訛競淫祀絲竹醉山魈<lb/>
　　　贈李蒙叟<lb/>
在我成何事逢君更勸吟縱饒不得力猶勝别勞心凡<lb/>
事有興廢詩名無古今百年能幾日忍不惜光隂<lb/>
　　　維揚冬末寄幙中二從事<hi>闕第三句</hi>
<pb n="KR4h0140_WYG_691-25a"/>
聞道長溪尉相留一館閒　　　　　尚隔幾重山為<lb/>
旅春風外懐人夜雨間年來疎覽鏡怕見減朱顔<lb/>
　　　和吳太守罷郡山村偶題二首<lb/>
罷郡饒山興村家不惜過官情隨日薄詩思入秋多野<lb/>
獸眠低草池禽浴動荷眼前餘政在不似有干戈<lb/>
快活田翁輩常言化育時縱饒稽嵗月猶説向孫兒茅<lb/>
屋梁和節茶盤果帶枝相傳終不忘何必立生祠<lb/>
　　　亂後送友人<hi>一作送人遇亂</hi>歸湘中<lb/>
<pb n="KR4h0140_WYG_691-25b"/>
家枕三湘岸門前即<hi>一作有</hi>釣磯漁竿壯嵗别鶴髮亂時<lb/>
歸岳暖無猿叫江春有燕飛平生書劒在莫便學忘機<lb/>
　　　送紫陽僧歸廬岳舊寺<lb/>
紫衣明主贈歸寺感先師受業恩難報開堂影不知松<lb/>
風欹枕夜山雪下<hi>一作上</hi>樓時此際無人㑹微吟復斂眉<lb/>
　　　和劉評事送海禪和歸山<lb/>
衲<hi>一作内</hi>外元無象言尋那路尋問禪將底説傳印得何<lb/>
心未了羣山淺難<hi>一作能</hi>休一室深伏魔寧是獸巢頂亦<lb/>
<pb n="KR4h0140_WYG_691-26a"/>
　非禽觀色風驅霧聴聲雪灑林凡歸是歸處不必指髙<lb/>
　岑<hi>一作況當幽隠處未必有髙岑</hi>
　　　　御溝栁<lb/>
　律到御溝<hi>一作九重</hi>春溝邊栁色新細籠穿禁水輕拂入朝<lb/>
　人日近韶光早天低聖澤匀谷鶯棲未穏宫女畫難真<lb/>
　楚國空搖浪隋堤暗惹塵如何帝城裏先得覆龍津<lb/>
　<lb/>
　<lb/>
<pb n="KR4h0140_WYG_691-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百九十一<lb/>
</p>
<p>
</p>
  </div>
</body>
</text>
</TEI>
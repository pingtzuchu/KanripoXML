<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_248-1a"/>
　欽定四庫全書<lb/>
御定全唐詩巻二百四十八<lb/>
　　郎士元<lb/>
　郎士元字君冑中山人天寳十五載擢進士第寳應初<lb/>
　選畿縣官詔試中書補渭南尉歴右拾遺出為郢州刺<lb/>
　史與錢起齊名自丞相以下出使作牧二君無詩祖餞<lb/>
　時論鄙之故語曰前有沈宋後有錢郎集二巻今編詩<lb/>
　一巻<lb/>
<pb n="KR4h0140_WYG_248-1b"/>
　　　　題劉相公三湘圖<lb/>
　昔别醉<hi>一作嵗别</hi>衡霍邇来憶南州今朝平津邸兼得瀟湘<lb/>
　遊稍辨郢<hi>一作荆</hi>門樹依然芳杜洲㣲明<hi>一作月</hi>三巴峡咫<lb/>
　尺萬里流飛<hi>一作去</hi>鳥不知倦逺帆生暮愁涔陽指天末<lb/>
　北渚空悠悠枕上見漁父坐中常狎鷗誰言魏闕下自<lb/>
　有東山幽<lb/>
　　　　長安逢故人<lb/>
　數年音信斷不意在長安馬上相逢乆人中欲認難一<lb/>
<pb n="KR4h0140_WYG_248-2a"/>
官今嬾道雙鬢竟羞看莫問生涯事只應持釣竿<lb/>
　　　送韋湛判官<lb/>
髙閣晴<hi>一作清</hi>江上重陽古戍閒聊因送歸客更此望鄉<lb/>
山<hi>一作關</hi>惜别心能醉經秋鬢自斑臨流興不盡惆悵水<lb/>
雲間<lb/>
　　　送長沙韋明府<hi>一本題下有之縣二字</hi>
秋入長沙縣蕭條旅宦心煙波連桂水官舍映楓林雲<lb/>
日<hi>一作樹</hi>楚天<hi>一作/山</hi>暮沙汀白露深遥知訟堂裏佳<hi>本作嘉</hi>
<pb n="KR4h0140_WYG_248-2b"/>
政在鳴琴<lb/>
　　　送孫願<hi>一作頠</hi>
悠然<hi>一作悠</hi>富春客憶與暮潮歸擢第人多羡如君獨步<lb/>
稀亂流江渡淺逺色海山㣲若訪新安路嚴陵有釣磯<lb/>
　　　送林宗配雷州<hi>一作送王棼流雷州</hi>
昨日三峰尉今朝萬里人平生任孤直豈是不防身海<lb/>
霧多為瘴山雷乍作隣遥憐北户<hi>一作忩</hi>月與子獨相親<lb/>
　　　送洪州李别駕之任<lb/>
<pb n="KR4h0140_WYG_248-3a"/>
南去秋江逺孤舟興自多能将流水引更入洞庭波夏<lb/>
口帆初上潯陽鴈正過知音在霄漢佐郡豈蹉跎<lb/>
　　　送楊中丞和蕃<lb/>
錦車登隴日邊草正萋萋舊好尋<hi>一作隨</hi>君長新愁聴<hi>一作</hi>
<hi>送</hi>鼓鼙河源飛鳥外雪嶺大荒西漢壘今猶在遥知路<lb/>
不迷<lb/>
　　　送李将軍赴定州<hi>一作送彭将軍</hi>
雙旌漢飛将萬里授<hi>一作獨</hi>横戈春色臨邊<hi>一作關</hi>盡黄雲<lb/>
<pb n="KR4h0140_WYG_248-3b"/>
出塞多鼓鼙悲絶漠烽戍<hi>一作火</hi>隔長河莫斷<hi>一作想到</hi>隂山<lb/>
路<hi>一作北</hi>天驕已請和<lb/>
　　　關公祠送髙員外還荆州<lb/>
将軍稟天姿義勇冠今昔走馬百戰塲一劍萬人敵雖<lb/>
<hi>一作誰</hi>為感恩者竟是思歸客流落荆巫間裵回故鄉隔<lb/>
離筵對祠宇灑酒暮天碧去去勿復言銜悲向陳<hi>一作塵</hi>
跡<lb/>
　　　送張南史<hi>一作寄李紓</hi>
<pb n="KR4h0140_WYG_248-4a"/>
雨餘深巷静獨酌送殘春車馬雖嫌僻鶯花不弃<hi>一作厭</hi>
貧蟲絲<hi>一作聲</hi>粘户網䑕跡印牀塵借問<hi>一作/聞道</hi>山陽<hi>一作隂</hi>
會如今有幾人<lb/>
　　　送奚賈歸吴<lb/>
東南富春渚曽是謝公遊今日奚生去新安江正秋<hi>一作</hi>
<hi>流</hi>水清迎<hi>一作/容清</hi>過客霜<hi>一作/楓</hi>葉落<hi>一作伴</hi>行舟遥想赤亭<lb/>
下聞猨應夜愁<lb/>
　　　送陸員外赴潮州<lb/>
<pb n="KR4h0140_WYG_248-4b"/>
含香臺上客剖竹海邊州楚地<hi>一作驛又作使</hi>多歸信閩溪足<lb/>
亂流今朝永嘉興<hi>一作路</hi>重見謝公遊<lb/>
　　　送裵補闕入河南<hi>一作東</hi>幕<lb/>
皎然青𤨏客何事動行軒苦節酬知已清吟去掖垣秋<lb/>
城臨海樹寒月<hi>一作日</hi>上營門鄒魯詩書國<hi>一作地</hi>應無鼙<lb/>
鼓喧<lb/>
　　　送韓司直路出延陵<hi>一作劉長卿詩</hi>
遊吴還適越来往任風波復送王孫去其如春草何岸<lb/>
<pb n="KR4h0140_WYG_248-5a"/>
<hi>一作江</hi>明殘雪在潮滿夕陽多季子留遺廟停舟試一過<lb/>
　　　盩厔縣鄭礒宅送錢大<hi>一作送别錢起又作送友人别</hi>
暮蟬不可聴落葉豈堪聞共是悲秋客那知此路分荒<lb/>
城背流水逺鴈入寒雲陶令門前<hi>一作東籬</hi>菊餘花可贈君<lb/>
　　　送元詵還丹陽别業<lb/>
已知成傲吏復見解朝衣應向丹陽郭秋山獨<hi>一作對</hi>掩<lb/>
扉草堂連古寺江日動晴暉一别滄洲逺蘭橈幾嵗歸<lb/>
　　　送崔侍御往容州宣慰<lb/>
<pb n="KR4h0140_WYG_248-5b"/>
秦<hi>一作春</hi>原獨立望湘川擊隼南飛向楚天奉詔不言空<lb/>
問<hi>一作慰</hi>俗清時因得訪遺賢荆門曉色兼梅雨桂水春<lb/>
風過客<hi>一作驛</hi>船疇昔常聞陸賈說故人今日豈徒然<lb/>
　　　朱方南郭留别皇甫冉<hi>一作皇甫冉詩題作潤州南郭留别</hi>
縈廻楓葉岸留滯木蘭橈吴岫新經雨江天正落潮故<lb/>
人勞見愛行客自無憀<hi>一作聊</hi>若問前程事孤雲入剡遥<lb/>
　　　贈張五諲歸濠州别業<lb/>
常知罷官意果與世人疎復此凉風起仍聞濠上居故<lb/>
<pb n="KR4h0140_WYG_248-6a"/>
山期採菊秋水憶觀魚一去蓬蒿徑羨君門有餘<lb/>
　　　送王司馬赴潤州<lb/>
暫屈文為吏聊将禄代耕金陵且不逺山水復多名楚<lb/>
塞因髙出寒潮入夜生離心逐春草直到建康城<lb/>
　　　留盧秦卿<hi>一作司空曙詩</hi>
知有前期在歡如<hi>一作難分</hi>此夜中無将故人酒不及古淳<lb/>
<hi>一作石尤</hi>風<lb/>
　　　贈强山人<lb/>
<pb n="KR4h0140_WYG_248-6b"/>
或掉輕舟或杖藜尋常適<hi>一作隨</hi>意釣前溪草堂竹逕在<lb/>
何䖏落日孤煙寒渚西<lb/>
　　　贈韋<hi>一作韓</hi>司直<lb/>
聞君感歎二毛初舊友相依<hi>一作邀</hi>萬里餘烽火<hi>一作戍</hi>有<lb/>
時驚暫定甲兵無䖏可安居客来吴地星霜乆家在平<lb/>
陵音信疎昨日<hi>一作夜</hi>風光<hi>一作東風又作春風</hi>還入户登山臨水<lb/>
意何如<lb/>
　　　石城館酬王将軍<lb/>
<pb n="KR4h0140_WYG_248-7a"/>
誰能繡衣客肯駐木蘭舟連鴈沙邊至孤城江上秋歸<lb/>
帆背南浦楚塞入西樓何䖏看離思滄波日夜流<lb/>
　　　酬王季友題半日村别業兼呈李明府<lb/>
村映寒原日已斜煙生密竹早歸鴉長溪南路當羣岫<lb/>
半景東隣照數家門通小徑連芳草馬飲春泉踏淺沙<lb/>
欲待主人林上月還思潘岳縣中花<lb/>
　　　酬二十八秀才見寄<lb/>
昨夜山月好故人果相思清光到枕上嫋嫋凉風時永<lb/>
<pb n="KR4h0140_WYG_248-7b"/>
意能在我惜無攜手期<lb/>
　　　冬夕寄青龍寺源公<lb/>
歛屨入寒竹安禪過漏聲髙松殘子落深井凍痕生罷<lb/>
磬風枝動懸燈雪屋明何當招我宿乗月<hi>一作興</hi>上方行<lb/>
　　　塞下曲<lb/>
寳刀塞下兒身經<hi>一作輕身</hi>百戰曽百勝壮心竟未嫖姚知<lb/>
白草山頭日初沒黄沙戍下悲歌<hi>一作笳</hi>發<hi>一作城下歌聲發</hi>蕭<lb/>
條夜静邊風吹獨倚營門望秋月<lb/>
<pb n="KR4h0140_WYG_248-8a"/>
　　　柏林寺南望<lb/>
溪上遥聞精舍鐘泊舟㣲徑度深松青山霽後雲猶在<lb/>
畫出東<hi>一作西</hi>南四五峰<lb/>
　　　宿杜判官江樓<lb/>
適楚豈吾願思歸秋向深故人江樓月永<hi>一作夜</hi>夜千里<lb/>
心葉落覺<hi>一作攪</hi>鄉夢鳥啼驚越吟寥寥更何有斷續空<lb/>
<hi>一作孤</hi>城碪<lb/>
　　　春宴王補闕城東别業<lb/>
<pb n="KR4h0140_WYG_248-8b"/>
柳陌乍隨洲勢轉花源忽傍竹隂開能将瀑水清人境<lb/>
直取流鶯送酒杯山下古松當綺席簷前片雨滴春苔<lb/>
地主同聲復同舍留歡不畏夕陽催<lb/>
　　　郢城西樓吟<hi>一作張繼詩</hi>
連山盡䖏<hi>一作塞</hi>水縈廻山上戍<hi>一作城</hi>門臨水開朱欄直<lb/>
下一百丈日煖遊鱗自相向昔人愛險閉層城今日愛<lb/>
閒江復清<hi>張繼集作今人復愛閒江清</hi>沙洲楓岸無来客草緑花紅<lb/>
山鳥鳴<lb/>
<pb n="KR4h0140_WYG_248-9a"/>
　　　聴鄰家吹笙<lb/>
鳯吹聲如隔綵霞不知墻外是誰家重門深鎖無尋䖏<lb/>
疑有碧桃千樹花<lb/>
　　　登丹陽北樓<hi>一作張繼詩</hi>
寒臯那可望旅望又初還迢遰髙樓上蕭條曠<hi>一作凉</hi>野<lb/>
閒<hi>一作間</hi>暮晴依逺水秋興屬連山浮<hi>一作遊</hi>客時相見霜<lb/>
凋動<hi>一作朱</hi>翠顔<lb/>
　　　題精舍寺<hi>一作酬王季友秋夜宿露臺寺見寄</hi>
<pb n="KR4h0140_WYG_248-9b"/>
石林精舍武溪東<hi>一作中</hi>夜扣禪關<hi>一作扉</hi>謁逺公月在上<lb/>
方諸品静僧持半偈萬縁空秋山竟日聞猨嘯<hi>一作蒼苔古道</hi>
<hi>行應遍</hi>落木寒泉聴不窮惟有<hi>一作更憶</hi>雙峰最髙頂此心期<lb/>
與故人同<lb/>
　　　雙林寺謁傅大士<lb/>
草露<hi>一作徑</hi>經前代津梁及後人此方今示滅何國更分<lb/>
身月色空知夜松隂不記春猶憐下生日應在一㣲塵<lb/>
　　　題尹眞人祠<lb/>
<pb n="KR4h0140_WYG_248-10a"/>
窅窅雲旗去不還隂隂祠宇閉空山我来始悟丹青妙<lb/>
稽首如逢氷雪顔<lb/>
　　　山中即事<lb/>
入谷多春興乗舟棹碧潯山雲昨夜雨溪水曉来深<lb/>
　　　湘夫人二首<hi>樂府詩作一首</hi>
蛾睂對湘水遥哭蒼梧山<hi>一作間</hi>萬乗既已歿孤舟誰忍<lb/>
還至今楚竹上猶有淚痕斑<lb/>
南有涔陽路渺渺多新愁桂酒神降<hi>一作昔神降囬</hi>時迴風<hi>一作</hi>
<pb n="KR4h0140_WYG_248-10b"/>
<hi>風波</hi>江上秋彩雲忽無䖏碧水空安流<lb/>
　　　蓋少府新除江南尉問風俗<lb/>
聞君作尉向江潭吴越風煙到自<hi>一作䖏</hi>諳客路尋常隨<lb/>
竹影人家大底傍山嵐縁溪花木偏宜逺避地衣冠盡<lb/>
向南惟有夜猨啼海樹思鄉望國意難堪<lb/>
　　　春宴張舍人宅<lb/>
嬾尋芳草徑来接侍臣筵山色知殘雨墻隂覺暮天鶯<lb/>
啼<hi>一作歸</hi>漢宫柳花隔<hi>一作/隱</hi>杜陵煙地與東城<hi>一作隣</hi>接春<lb/>
<pb n="KR4h0140_WYG_248-11a"/>
光醉目前<lb/>
　　　寄李袁州桑落酒<lb/>
色比瓊漿猶嫰香同甘露仍春十千提攜一斗逺送瀟<lb/>
湘故人<lb/>
　　　贈萬生<hi>一作贈髙萬生</hi>下第還吴<lb/>
直道多不偶美才應息機灞陵春欲暮雲海獨言歸為<lb/>
客成白首入門嗟布衣蓴羮若可憶慙出掩柴扉<lb/>
　　　送大德講<hi>一作講師</hi>時河東徐明府招<lb/>
<pb n="KR4h0140_WYG_248-11b"/>
逺近作<hi>一作主</hi>人天王城指日邊宰君迎說法童子伴隨<lb/>
緣到䖏花為雨行時杖出泉今宵松月下開閣想安禪<lb/>
　　　赴無錫别靈一上人<hi>一作劉長卿詩一作皇甫冉詩</hi>
髙僧本姓竺開士舊名林一入春山裏千峰不可尋新<lb/>
年芳草徧度<hi>一作終</hi>日白雲深欲問<hi>一作徇</hi>㣲官去懸知訝<lb/>
此心<lb/>
　　　送粲上人兼寄梁鎮員外<lb/>
季月還鄉獨未能林行溪宿厭層氷尺素欲傳三署客<lb/>
<pb n="KR4h0140_WYG_248-12a"/>
雪山<hi>一作中</hi>愁送五天<hi>一作溪</hi>僧連空朔氣横秦苑滿目寒<lb/>
雲隔灞陵借問從来香積寺何時攜手更同登<lb/>
　　　送韋逸人歸鍾山<hi>一作皇甫冉詩</hi>
逸人歸路逺弟子出山迎服藥顔猶<hi>一作雖</hi>駐耽書癖已<lb/>
成柴扉多<hi>一作度</hi>嵗月藜杖見公卿更作儒林傳應湏載<lb/>
姓名<lb/>
　　　登無錫北樓<hi>一作皇甫冉詩</hi>
秋興因危堞歸心過逺山風霜征鴈早江海旅人還驛<lb/>
<pb n="KR4h0140_WYG_248-12b"/>
樹寒仍密漁舟晚更閒仲宣何所賦秖欲滯柴關<hi>一作秖歎</hi>
<hi>在荆蠻</hi>
　　　和王相公題中書叢竹寄上元相公<lb/>
多時仙掖裏色並翠琅玕幽意含煙月清隂庇蕙蘭枝<lb/>
繁宜露重葉老愛天寒竟日雙鸞止孤吟為一看<lb/>
　　　酬蕭二十七侍御初秋言懐<lb/>
楚客秋多興江林月漸生細枝凉葉動極浦早鴻聲勝<lb/>
賞暌前夕新詩報逺情曲髙慙和者惆悵閉寒城<lb/>
<pb n="KR4h0140_WYG_248-13a"/>
　　　奉和杜相公益昌路作<lb/>
春半梁山正落花台衡受律向天涯南去猨聲傍雙節<lb/>
西来江色遶千家風吹畫角孤城曉林映蛾睂片月斜<lb/>
已見廟謨能喻蜀新文更喜報金<hi>一作京</hi>華<lb/>
　　　賦得長洲苑送李惠<lb/>
草深那可訪地久<hi>一作主</hi>阻相傳散漫三秋雨疎蕪萬里<lb/>
煙都迷採蘭䖏强記館娃年客有遊吴者臨風思眇然<lb/>
　　　别房士清<lb/>
<pb n="KR4h0140_WYG_248-13b"/>
世路還相見偏堪淚滿衣那能郢門别獨向鄴城歸平<lb/>
楚看蓬轉連山望鳥飛蒼蒼嵗隂暮况復惜馳<hi>一作餘</hi>暉<lb/>
　　　送彭偃房由赴朝因寄錢大郎中李十七舍人<lb/>
衰病已經年西峰望楚天風光欺鬢髪秋色換山川寂<lb/>
寞浮雲外支離漢水邊平生故人逺君去話潸然<lb/>
　　　送李遂之越<lb/>
未習風波事初為東越遊露霑湖草晚<hi>一作曉</hi>月照海山<lb/>
秋梅市門何䖏蘭亭水向<hi>一作尚</hi>流西興<hi>一作陵</hi>待潮信落<lb/>
<pb n="KR4h0140_WYG_248-14a"/>
日滿孤舟<lb/>
　　　送鄭正則徐州行營<hi>一作皇甫冉詩</hi>
從軍非隴頭師<hi>一作帥</hi>在古徐州氣勁三河卒功全萬户<lb/>
侯元戎閫外畧才子握<hi>一作幄</hi>中籌莫聴關山曲還生塞<lb/>
上愁<lb/>
　　　送錢拾遺歸兼寄劉校書<lb/>
墟落嵗隂暮桑榆煙景昬蟬聲静空館雨色隔秋原歸<lb/>
客不可望悠然林外<hi>一作藍上</hi>村終當報芸閣攜手醉柴門<lb/>
<pb n="KR4h0140_WYG_248-14b"/>
　　　送郴縣裵明府之任兼充宣慰<lb/>
白蘋楚水三湘逺芳草秦城二月初連鴈北飛看欲盡<lb/>
孤舟南去意何如渡江野老思求瘼候館郴人憶下車<lb/>
别後天涯何所寄故交惟有袖中書<lb/>
　　　送李敖湖南書記<lb/>
憐君才與阮家同掌記能資亞相雄入楚豈忘看淚竹<lb/>
泊舟應自愛江楓誠知客夢煙波裏肯厭猨鳴夜雨中<lb/>
莫信衡湘書不到年年秋鴈過巴東<lb/>
<pb n="KR4h0140_WYG_248-15a"/>
　　　送麴司直<lb/>
曙雪蒼蒼兼曙雲朔風煙<hi>一作燕</hi>鴈不堪聞貧交此别無<lb/>
他贈唯有青山逺送君<lb/>
　　　送别<lb/>
穆陵關上秋雲起安陸城邊逺行子薄暮寒蟬三兩聲<lb/>
逥頭<hi>一作望</hi>故鄉千萬里<lb/>
　　　咸陽西樓别竇審<lb/>
西樓迴起寒原上霽日遥分萬井間小苑城隅連渭水<lb/>
<pb n="KR4h0140_WYG_248-15b"/>
離宫曙色近京關亭臯寂寞傷孤客雲雪蕭條滿衆山<lb/>
時命如今猶未偶辭君擬欲拂衣還<lb/>
　　　聞蟬寄友人<hi>一作李端詩</hi>
昨日始聞鶯今朝蟬又鳴朱顔向華髪定是幾年程故<lb/>
國白雲逺閒居青草生因垂數行淚書寄十年兄<lb/>
　　　送李騎曹之靈武寧侍<lb/>
一嵗一歸寧凉天數騎行河来當塞曲山逺與沙平縱<lb/>
獵旗風巻聴笳帳月生新鴻引寒色迴日滿京城<lb/>
<pb n="KR4h0140_WYG_248-16a"/>
　　　馮翊西樓<hi>一作張繼詩</hi>
城上西樓倚暮天樓中歸望正凄然近郭亂山横古渡<lb/>
野荘喬木帶新煙北風吹鴈聲能苦逺客辭家月再圓<lb/>
陶令好文常對酒相招一和白雲篇<hi>張繼集作相招那惜醉為眠</hi>
　　　郢城秋望<lb/>
白首思歸歸不得空山聞鴈鴈聲哀髙城落日望西北<lb/>
又見秋風逐水来<lb/>
　　　夜泊湘江<lb/>
<pb n="KR4h0140_WYG_248-16b"/>
湘山木落洞庭波湘水連雲秋鴈多寂寞舟中誰借問<lb/>
月明只自聴漁歌<lb/>
　　　留别常著<lb/>
嵗晏蒼郊蓬轉時遊人相見說歸期宓君堂上能留客<lb/>
明日還家應未遲<lb/>
　　　送張光歸吴<lb/>
看取庭蕪白露新勸君不用乆風塵秋来多見長安客<lb/>
解愛鱸魚能幾人<lb/>
<pb n="KR4h0140_WYG_248-17a"/>
　　　　聞吹楊葉者二首<lb/>
　妙吹楊葉動悲笳胡馬迎風起恨賖若是鴈門寒月夜<lb/>
　此時應巻盡驚沙<lb/>
　天生一藝更無倫寥亮幽音妙入神吹向别離攀折䖏<lb/>
　當應合有斷腸人<lb/>
　<lb/>
　<lb/>
　<lb/>
<pb n="KR4h0140_WYG_248-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷二百四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_270-1a"/>
　欽定四庫全書<lb/>
御定全唐詩卷二百七十<lb/>
　　戎昱<lb/>
　戎昱荆南人登進士第衞伯王鎭荆南辟為從事建中<lb/>
　中為辰䖍二州刺史集五卷今編詩一卷<lb/>
　　　　塞下<hi>一作上</hi>曲<lb/>
　慘慘寒日没北風卷蓬根將軍領疲兵却入古塞門囘<lb/>
　頭指陰山殺氣成黃雲<lb/>
<pb n="KR4h0140_WYG_270-1b"/>
　上山望胡兵胡馬馳驟速黄河氷已合意又向南牧嫖<lb/>
　姚夜出軍霜雪割人肉<lb/>
　塞北無草木烏鳶巢僵屍泱漭沙漠空終日胡風吹戰<lb/>
　卒多苦辛苦辛無四時<lb/>
　晩渡西海西向東看日没傍岸砂礫堆半和戰兵骨單<lb/>
　于竟未滅陰氣常勃勃<lb/>
　城<hi>一作樓</hi>上畫角哀即<hi>一作則</hi>知兵心苦試問左右人無言<lb/>
　淚如雨何意休明時終年事鼙鼓<lb/>
<pb n="KR4h0140_WYG_270-2a"/>
北風凋白草胡馬日駸駸夜後戍樓月秋來邊將心鐵<lb/>
衣霜露<hi>一作雪</hi>重戰馬歲年深自有盧龍塞烟塵飛至今<lb/>
　　　苦哉行五首<hi>寳應中過滑州洛陽後同王季友作</hi>
彼鼠侵我㕑縱貍授粱肉鼠雖為君却貍食自須足冀<lb/>
雪大國恥翻是大國辱羶腥逼綺羅塼瓦雜珠玉登樓<lb/>
非騁望目笑是心哭何意天樂中至今奏胡曲<lb/>
官軍收洛陽家住洛陽里夫壻與兄弟目前見傷死呑<lb/>
聲不許哭還遣衣羅綺上馬隨匈奴數秋黄塵裏生為<lb/>
<pb n="KR4h0140_WYG_270-2b"/>
名家女死作塞垣鬼鄉國無還期天津哭流水<lb/>
登樓望天衢目極淚盈睫彊笑無笑容須妝舊花靨昔<lb/>
年買奴僕奴僕來碎葉豈意未死間自為匈奴妾一生<lb/>
忽至此萬事痛苦業得出塞垣飛不如彼蜂蝶<lb/>
妾家清河邊七葉承貂蟬身為最小女偏得渾家憐親<lb/>
戚不相識幽閨十五年有時最逺出秖到中門前前年<lb/>
狂胡來懼死翻生全今秋官軍至豈意遭戈鋋匈奴為<lb/>
先鋒長鼻黄髮拳彎弓獵生人百歩牛羊羶脫身落虎<lb/>
<pb n="KR4h0140_WYG_270-3a"/>
口不及歸黄泉苦哉難重陳暗哭蒼蒼天<lb/>
可汗奉親詔今月歸燕山忽如亂刀劔攪妾心腸間出<lb/>
户望北荒迢迢玉門關生人為死别有去無時還漢月<lb/>
割妾心胡風凋妾顔去去斷絶魂呌天天不聞<lb/>
　　　苦辛行<lb/>
且莫奏短歌聽余苦辛詞如今刀筆士不及屠沽兒少<lb/>
年無事學詩賦豈意文章復相悞東西南北少知音終<lb/>
年竟歲悲行路仰面訴天天不聞低頭告地地不言天<lb/>
<pb n="KR4h0140_WYG_270-3b"/>
地生我尚如此陌上他人何足論誰謂西江深渉之固<lb/>
無憂誰謂南山髙可以登之遊險巇唯有世間路一晌<lb/>
令人堪白頭貴人立意不可測等閒桃李成荆棘風塵<lb/>
之士深可親心如雞犬能依人悲來却憶漢天子不棄<lb/>
相如家舊貧勸君且飲酒酒能散羇愁誰家有酒判一<lb/>
醉萬事從他江水流<lb/>
　　　長安秋夕<hi>一作中秋感懐</hi>
八月更漏長愁人起常早閉門寂無事滿院<hi>一作地</hi>生秋<lb/>
<pb n="KR4h0140_WYG_270-4a"/>
草昨夜西<hi>一作北</hi>窗夢夢入荆南<hi>一作門</hi>道逺客歸去來在<lb/>
家貧亦好<lb/>
　　　羅江客舎<lb/>
山縣秋雲闇茅亭暮雨寒自傷庭葉下誰問客衣單有<lb/>
興時添酒<hi>一作開卷</hi>無聊嬾整冠近來鄉國夢夜夜到長安<lb/>
　　　贈岑郎中<lb/>
童年未解讀書時誦得郎中數首詩四海煙塵猶隔闊<lb/>
十年魂夢每相隨<hi>一作思</hi>雖披雲<hi>一作欣披</hi>霧逢迎疾巳恨趨<lb/>
<pb n="KR4h0140_WYG_270-4b"/>
風拜徳<hi>一作識</hi>遲天下無人鑒詩句不尋詩伯重<hi>一作更</hi>尋<lb/>
誰<lb/>
　　　聞笛<hi>一作李益詩</hi>
入夜思歸切笛聲清<hi>一作寒</hi>更哀愁人不願聼自到枕前<lb/>
<hi>一作邊</hi>來風起塞雲斷夜深關月開平明獨惆悵飛盡一<lb/>
庭梅<lb/>
　　　漢上題韋氏莊<lb/>
結茅同楚客卜築漢江邊日落數歸鳥夜深聞扣舷水<lb/>
<pb n="KR4h0140_WYG_270-5a"/>
㾗侵岸柳山翠借廚烟調笑提筐婦春來蠶幾眠<lb/>
　　　閨情<lb/>
側聽宫官說知君寵尚存未能開笑頰先欲換愁魂寳<lb/>
鏡窺粧影紅衫裛淚痕昭陽今再入寧敢恨長門<lb/>
　　　衡陽春日遊僧院<lb/>
曾共劉諮議同時事道林與君相掩淚來客豈知心堦<lb/>
雪凌春積爐烟向暝深依然舊童子相送出花林<lb/>
　　　玉臺體題湖上亭<lb/>
<pb n="KR4h0140_WYG_270-5b"/>
湖入縣西邊湖頭勝事偏綠竿初長笋紅顆未開蓮蔽<lb/>
日髙髙樹迎人小小船清風長入坐夏月似秋天<lb/>
　　　早梅<lb/>
一樹寒梅白玉條迥臨村路傍溪橋應緣<hi>一作不知</hi>近水花<lb/>
先發疑是經春<hi>一作冬</hi>雪未銷<lb/>
　　　移家别湖上亭<lb/>
好是<hi>一作去</hi>春風湖上亭柳條藤蔓繫離情黄鶯久住渾<lb/>
相識欲别頻啼四<hi>一作三</hi>五聲<lb/>
<pb n="KR4h0140_WYG_270-6a"/>
　　　客堂秋夕<lb/>
隔窗螢影滅復流北風微雨虚堂秋蟲聲竟夜引鄉淚<lb/>
蟋蟀何自知人<hi>一作知人自</hi>愁四時不得一日樂以此方悲<lb/>
客遊惡<hi>一作牢落</hi>寂寂江城無所聞梧桐葉上偏蕭索<lb/>
　　　湖南雪中留别<lb/>
草草還草草湖東别離早何處愁殺人歸鞍雪中道出<lb/>
門迷轍跡雲水白浩浩明日武陵西相思鬢堪老<lb/>
　　　贈别張駙馬<lb/>
<pb n="KR4h0140_WYG_270-6b"/>
上元年中長安陌見君朝下欲歸宅飛龍騎馬三十匹<lb/>
<hi>一作四</hi>玉勒雕鞍照初日數里衣香遥撲人長衢雨歇無<lb/>
纖塵從奴斜抱勑賜錦雙雙蹙出金麒麟天子愛壻皇<lb/>
后弟獨步明時負權勢一身扈蹕承殊澤甲第朱門聳<lb/>
髙㦸鳳凰樓上伴吹簫鸚鵡杯中醉留客泰去否來何<lb/>
足論宫中晏駕人事翻一朝負譴辭丹闕五年待罪湘<lb/>
江源冠冕淒凉幾遷改眼看桑田變成海華堂金屋别<lb/>
賜人細眼黄頭總何在渚宫相見寸心悲嬾欲今時問<lb/>
<pb n="KR4h0140_WYG_270-7a"/>
昔時看君風骨殊未歇不用愁來雙淚垂<lb/>
　　　涇州觀元戎出師<lb/>
寒日征西將蕭蕭萬馬叢吹笳覆樓雪祝纛滿旗風遮<lb/>
虜黄雲斷燒羌白草空金鐃肅天外玉帳靜霜中朔野<lb/>
長城閉河源舊路通衞青師自老魏絳賞何功槍壘依<lb/>
沙迥轅門壓塞雄燕然如可勒萬里願從公<lb/>
　　　從軍行<lb/>
昔從李都尉雙鞬照馬蹄擒生黒山北殺敵黄雲西太<lb/>
<pb n="KR4h0140_WYG_270-7b"/>
白沈虜地邊草復萋萋歸來邯鄲市百尺青樓梯感激<lb/>
然諾重平生膽力齊芳筵暮歌發豓粉輕鬟低半酣<hi>一作</hi>
<hi>醉</hi>秋風起鐵騎門前嘶逺戍報烽火孤城嚴鼓鼙揮鞭<lb/>
望塵去少婦莫含啼<lb/>
　　　古意<lb/>
女伴朝來說知君欲棄捐嬾梳明鏡下羞到畫堂前有<lb/>
淚霑脂粉無情理管弦不知將巧笑更遣向誰憐<lb/>
　　　聽杜山人彈胡笳<hi>一本題下有歌字</hi>
<pb n="KR4h0140_WYG_270-8a"/>
綠琴胡笳誰妙彈山人杜陵名庭蘭杜君少與山人友<lb/>
山人没來今已久當時海内求知音囑付胡笳入君手<lb/>
杜陵攻琴四十年琴聲在音不在弦座中為我奏此曲<lb/>
滿堂蕭飋如窮邊第一第二拍淚盡蛾睂没蕃客更聞<lb/>
出塞入塞聲穹廬氊帳難為情胡天雨雪四時下五月<lb/>
不曾芳草生須㬰促軫變宫徴一聲悲兮一聲喜南看<lb/>
漢月雙眼明却顧胡兒寸心死迴鶻數年收洛陽洛陽<lb/>
士女皆驅將豈無父母與兄弟聞此哀情皆斷腸杜陵<lb/>
<pb n="KR4h0140_WYG_270-8b"/>
先生證此道沈家祝家皆絶倒如今世上雅風衰若箇<lb/>
深知此聲好世上愛筝不愛琴則明此調難知音今朝<lb/>
促軫為君奏不向俗流傳此心<lb/>
　　　詠史<hi>一作和蕃</hi>
漢家青史上計拙是和親社稷依明主安危託婦人豈<lb/>
能將玉貎便擬靜胡<hi>一作煙</hi>塵地下千年骨誰為輔佐臣<lb/>
　　　桂州臘夜<lb/>
坐到三更盡歸仍萬里賖雪聲偏傍竹寒夢不離家曉<lb/>
<pb n="KR4h0140_WYG_270-9a"/>
角分殘漏孤燈落碎花二年隨驃騎辛苦向天涯<lb/>
　　　再赴桂州先寄<hi>一作上</hi>李大夫<lb/>
玷玉甘長棄朱門喜再遊過因讒後重恩合死前酬養<lb/>
驥須憐瘦栽松莫厭秋今朝兩行淚一半血和流<lb/>
　　　題招提寺<lb/>
招提精舎好石壁向江開山影水中盡鳥聲天上來一<lb/>
燈傳歲月深院<hi>一作殿</hi>長莓苔日暮雙林磬泠泠<hi>一作玲玲</hi>送<lb/>
客囘<lb/>
<pb n="KR4h0140_WYG_270-9b"/>
　　　謫官辰州冬至日懷<lb/>
去年長至在長安策杖曾簪獬豸冠此歲長安逢至日<lb/>
下堦遥想雪霜寒夢隨行伍朝天去身寄窮荒報國難<lb/>
北望南郊消息斷江頭唯有淚闌干<lb/>
　　　贈韋況徴君<lb/>
身欲逃名名自隨鳳銜丹詔降茅茨苦節難違天子命<lb/>
貞心唯有老松知囘看藥竈封題密強入蒲輪引步遲<lb/>
今日巢由舊冠帶聖朝風化勝堯時<lb/>
<pb n="KR4h0140_WYG_270-10a"/>
　　　送吉州閻使君入道二首<lb/>
聞道桃源去塵心忽自歸余當從宦日君是棄官時金<lb/>
汞封仙骨靈津嚥玉池受傳三籙備起坐五雲隨洞裏<lb/>
花常發人間鬢易衰他年會相訪莫作爛柯棊<lb/>
廬陵太守近隳官霞<hi>一作月</hi>帔初朝五<hi>一作玉</hi>帝壇風過鬼<lb/>
神延<hi>一作迎</hi>受籙夜深龍虎衛燒丹冰容入鏡纖埃靜玉<lb/>
液添<hi>一作傾</hi>缾漱齒寒莫遣桃花迷客路千山萬水訪君<lb/>
難<lb/>
<pb n="KR4h0140_WYG_270-10b"/>
　　　入劒門<lb/>
劒門兵革後萬事盡堪悲鳥鼠無巢穴兒童話别離山<lb/>
川同昔日荆棘是今時征戰何年定家家有畫旗<lb/>
　　　過商山<lb/>
雨暗商山過客稀路傍孤店閉柴扉卸鞍良久茅簷下<lb/>
待得巴<hi>一作主</hi>人樵採歸<lb/>
　　　閏春宴花溪嚴侍御莊<lb/>
一團青<hi>一作春</hi>翠色云是子陵家山帶新晴雨溪留閏月<lb/>
<pb n="KR4h0140_WYG_270-11a"/>
花瓶開巾漉酒地坼筍抽芽綵縟<hi>一作何幸</hi>承顔靣<hi>一作服</hi>朝<lb/>
朝賦<hi>一作奏</hi>白華<lb/>
　　　歲暮客懷<lb/>
異鄉三十口親老復家貧無事乾坤内虚為翰墨人歲<lb/>
華南去後愁夢北來頻惆悵江邊栁依依又欲春<lb/>
　　　秋望興慶宫<lb/>
先皇歌舞地今日未遊廵幽咽龍池水淒凉御榻塵隨<lb/>
風秋樹葉對月老宫人萬事如桑海悲來欲慟<hi>一作動</hi>神<lb/>
<pb n="KR4h0140_WYG_270-11b"/>
　　　送鄭鍊師貶辰州<lb/>
辰州萬里外想得逐臣心謫去刑名枉人間痛惜深誤<lb/>
將瑕指玉遂使謾<hi>一作謗</hi>消金計日西歸在休為澤畔吟<lb/>
　　　雲夢故城秋望<lb/>
故國遺墟在登臨想舊遊一朝人事變千載水空流夢<lb/>
渚鴻聲<hi>一作毛</hi>晩<hi>一作鷗飛晚</hi>荆門樹色秋片雲凝不散遥挂<lb/>
望鄉愁<lb/>
　　　秋日感懷<lb/>
<pb n="KR4h0140_WYG_270-12a"/>
洛陽岐路信悠悠無事辭家兩度秋日下未馳千里足<lb/>
天涯徒泛五湖舟荷衣半浸緣鄉淚玉貎潛銷是客愁<lb/>
說向長安親與故誰憐歲晚尚淹留<lb/>
　　　送王明府入道<lb/>
何事陶彭澤明時又挂冠為耽泉石趣不憚薜蘿寒輕<lb/>
雪籠紗帽孤猨傍醮壇懸懸<hi>一作思</hi>老松下金竈夜燒丹<lb/>
　　　秋月<hi>一作江城秋夜</hi>
江干入夜杵聲秋百尺疎桐挂斗牛思苦自看<hi>一作緣</hi>明<lb/>
<pb n="KR4h0140_WYG_270-12b"/>
月苦人愁不是月華愁<lb/>
　　　賦得鐵馬鞭<lb/>
成器雖因匠懷剛本自天為憐持寸節長擬静三邉未<lb/>
入英髦用空存鐵石堅希君剖腹取還解抱龍泉<lb/>
　　　聞顔尚書陷賊中<lb/>
聞說<hi>一作傳道</hi>征南没那堪故吏聞能持蘓武節不受馬超<lb/>
勲國破無家<hi>一作人</hi>信天秋有鴈羣同榮不同辱今日負<lb/>
將軍<lb/>
<pb n="KR4h0140_WYG_270-13a"/>
　　　送蘇參軍<lb/>
憶昨青襟醉裏分酒醒廻首愴離羣舟移極浦城初掩<lb/>
山束長江日早曛客<hi>一作老</hi>來有恨空思德别後誰人更<lb/>
議文常歎蘇生官太屈應緣才似鮑參軍<lb/>
　　　成都元十八侍御<lb/>
不見元生已數朝浣花溪路去非遥客舍早知渾寂寞<lb/>
交情豈謂更蕭條空有寸心思㑹面恨無單酌遣相邀<lb/>
驊驄<hi>一作騮</hi>幸自能馳驟何惜揮鞭過柞橋<lb/>
<pb n="KR4h0140_WYG_270-13b"/>
　　　觀衞尚書九日對中使射破的<lb/>
盛宴傾黄菊殊私降紫泥月營開射圃霜斾拂晴霓出<lb/>
將三朝貴彎弓五善齊腕迴金鏃滿的破綠弦低勇氣<lb/>
干牛斗歡聲震鼓鼙忠臣思報國更欲取關西<lb/>
　　　辰州聞大駕還宫<lb/>
聞道鑾輿歸魏闕望雲西拜喜成悲寧知隴水煙銷日<lb/>
再有園林秋薦時渭水戰添亡虜血秦人生覩舊朝儀<lb/>
自慚出守辰州畔不得親隨日月旗<lb/>
<pb n="KR4h0140_WYG_270-14a"/>
　　　辰州建中四年多懷<lb/>
荒徼辰陽逺窮秋瘴雨深主恩堪灑血邊宦更何心海<lb/>
上紅旗滿生前白髮侵竹寒寧改節隼静早因禽務退<lb/>
門多掩愁來酒獨斟天涯憂國淚無日不霑襟<lb/>
　　　上桂州李大夫<lb/>
今日辭門館情將衆别殊感深翻有淚仁過曲憐愚晚<lb/>
<hi>一作曉</hi>鏡傷秋鬢晴寒切病軀煙霞<hi>一作波</hi>萬里闊宇宙一<lb/>
身孤<hi>一作迂</hi>倚馬才寧有登龍意豈無唯於方寸内暗貯<lb/>
<pb n="KR4h0140_WYG_270-14b"/>
報恩珠<lb/>
　　　江城秋霽<lb/>
霽後江城風景涼豈堪登眺只堪傷逺天螮蝀收殘雨<lb/>
映水鸕鷀近夕陽萬事無成空過日十年多難不還鄉<lb/>
不知何處銷兹恨轉覺愁隨夜夜長<lb/>
　　　上李常侍<lb/>
旌旗曉過大江西七校前驅萬隊齊千里政聲人共喜<lb/>
三軍令肅馬前嘶恩霑境内風初變春入城陰柳漸低<lb/>
<pb n="KR4h0140_WYG_270-15a"/>
桃李不須令更種早知門下舊成蹊<lb/>
　　　上湖南崔中丞<lb/>
山上青松陌上塵雲泥豈合得相親舉世盡嫌良馬瘦<lb/>
唯君不棄<hi>一作厭</hi>臥龍貧千金未必能移性一諾從來許<lb/>
殺身莫道書生無感激寸心還是報恩人<lb/>
　　　早春雪中<lb/>
陰雲萬里晝<hi>一作盡</hi>漫漫愁坐關心事幾般為報春風休<lb/>
下雪柳條初放<hi>一作發</hi>不禁寒<lb/>
<pb n="KR4h0140_WYG_270-15b"/>
　　　雲安阻雨<lb/>
日長巴峽雨濛濛又說歸舟路未通遊人不及西江水<lb/>
先得東流到渚宫<lb/>
　　　湖南春日二首<lb/>
自憐春日客長沙江上無人轉憶家光景却添鄉思苦<lb/>
簷前數片落梅花<lb/>
三湘漂寓若流萍萬里湘<hi>一作江</hi>鄉隔洞庭羇客春來心<lb/>
欲碎東風莫遣栁條青<lb/>
<pb n="KR4h0140_WYG_270-16a"/>
　　　送陸秀才歸覲省<lb/>
武陵何處在南指楚雲陰花蕚連枝<hi>一作芳</hi>近桃源去路<lb/>
深啼鶯徒寂寂征馬已駸駸隄上千年柳條條挂我心<lb/>
　　　戲題秋月<lb/>
秋宵月色勝春宵萬里天涯静寂寥近来數夜飛霜重<lb/>
只畏娑婆樹葉凋<lb/>
　　　宿湘江<lb/>
九月湘江水漫流沙邊唯覽月華秋金風浦上吹黄葉<lb/>
<pb n="KR4h0140_WYG_270-16b"/>
一夜紛紛滿客舟<lb/>
　　　戲贈張使君<lb/>
數載蹉跎罷搢紳五湖乗興轉迷津如今野客無家第<lb/>
醉處尋常是主人<lb/>
　　　别公安賈明府<lb/>
葉縣門前江水深淺於羇客報恩心把君詩卷西歸去<lb/>
一度相思一度吟<lb/>
　　　霽雪<hi>一作韓舍人書窗殘雪</hi>
<pb n="KR4h0140_WYG_270-17a"/>
風卷寒<hi>一作黄</hi>雲<hi>一作/長空</hi>暮雪晴江煙洗盡柳條<hi>一作枝</hi>輕簷<lb/>
前數片無人掃又得書窗一夜明<lb/>
　　　漢陰弔崔員外墳<lb/>
逺别望有歸葉落<hi>一作落葉</hi>望春暉所痛泉路人一去無還<lb/>
期荒墳遺漢陰墳樹啼子規存没抱寃滯孤魂意何依<lb/>
豈無骨肉親豈無深相知曝露不復問髙名亦何為相<lb/>
攜慟君罷春日空遲遲<lb/>
　　　題槿花<lb/>
<pb n="KR4h0140_WYG_270-17b"/>
自用金錢買槿栽二年方始得花開鮮紅未許佳人見<lb/>
蝴蝶爭知早到來<lb/>
　　　題宋玉亭<lb/>
宋玉庭前悲暮秋陽臺路上雨初收應緣此處人多别<lb/>
松竹蕭蕭也帶愁<lb/>
　　　過東平軍<lb/>
畫角初鳴殘照微營營鞍馬往來稀相逢士卒皆垂淚<lb/>
八座朝天何日歸<lb/>
<pb n="KR4h0140_WYG_270-18a"/>
　　　送辰<hi>一作新</hi>州鄭使君<lb/>
誰人不譴謫君去獨堪傷長子家無弟<hi>一作第</hi>慈親老在<lb/>
堂驚魂隨驛吏冒暑向炎方未到猨啼處參差已斷膓<lb/>
　　　江上柳送人<hi>一本題上有賦得二字</hi>
江柳斷腸色黄絲垂未齊人看幾重恨鳥入一枝低鄉<lb/>
淚正堪落與君又解攜相思萬里道春去夕陽西<lb/>
　　　湘南曲<lb/>
虞帝南遊不復還翠蛾幽怨水雲間昨夜月明湘浦宿<lb/>
<pb n="KR4h0140_WYG_270-18b"/>
閨中珂珮度空山<lb/>
　　　桂州西山登髙上陸大夫<lb/>
登髙上山上髙處更堪愁野菊他鄉酒蘆花滿眼秋風<lb/>
煙連楚郡兄弟客<hi>一作愛</hi>荆州早晩朝天去親隨定逺侯<lb/>
　　　寄鄭鍊師<lb/>
平生金石友淪落向辰州已是二年客那堪終日愁尺<lb/>
書渾不寄兩鬢計應秋今夜相思月情人南海頭<lb/>
　　　八月十五日<lb/>
<pb n="KR4h0140_WYG_270-19a"/>
憶昔千秋節懽娯萬國同今來六親逺此日一悲風年<lb/>
少逢胡亂時平似夢中棃園幾人在應是涕<hi>一作泣</hi>無窮<lb/>
　　　征人歸鄉<lb/>
三月江城柳絮飛五年遊客送人歸故將别淚和鄉淚<lb/>
今日䦨干濕汝衣<lb/>
　　　駱家亭子納凉<lb/>
江湖思渺然不離國門前折葦魚沈藻攀藤鳥出煙生<lb/>
衣宜水竹小酒入詩篇莫怪侵星坐神清不欲眠<lb/>
<pb n="KR4h0140_WYG_270-19b"/>
　　　逢隴西故人憶關中舎弟<lb/>
莫話邊庭事心摧不欲聞數年家隴地舍弟殁胡軍每<lb/>
念支離苦常嗟骨肉分急難何日見遥哭隴西雲<lb/>
　　　秋夜<hi>一本有宿字</hi>梁十三廳事<lb/>
今來秋已暮還恐未成歸夢裏家仍逺愁中葉又飛竹<lb/>
聲風度急燈影月來微得見梁夫子心源有所依<lb/>
　　　成都暮雨秋<hi>一作秋雨</hi>
九月龜城暮愁人閉草堂地卑多雨潤天暖少秋霜縱<lb/>
<pb n="KR4h0140_WYG_270-20a"/>
欲傾新酒其如憶故鄉不知更漏意惟向客<hi>一作枕</hi>邊長<lb/>
　　　酬梁二十<lb/>
渚宫無限客相見獨相親長路皆同病無言似一身歲<lb/>
寒唯愛竹憔悴不堪春細與知音說攻文恐悞人<lb/>
　　　花下宴送鄭鍊師<lb/>
愁裏惜春深聞幽即共尋貴看花柳色圖放别離心客<lb/>
醉花能笑詩成花<hi>一作酒</hi>伴吟為君調綠綺先奏鳳歸林<lb/>
　　　秋館雨後得弟兄書即事呈李明府<lb/>
<pb n="KR4h0140_WYG_270-20b"/>
弟兄書忽到一夜喜兼愁空館復聞雨貧家怯到秋坐<lb/>
中孤燭暗窗外數螢流試以他鄉事明朝問子游<lb/>
　　　寄梁淑<lb/>
長憶江頭執别時論文未有不相思鴈過經秋無尺素<lb/>
人來終日見新詩心思食蘗何由展家似流萍任所之<lb/>
悔學秦人南避地武陵原上又徴師<lb/>
　　　送張秀才之長沙<lb/>
君向長沙去長沙僕舊諳雖之<hi>一作云</hi>桂嶺北終是闕<hi>一作洞</hi>
<pb n="KR4h0140_WYG_270-21a"/>
庭南山靄生朝雨江煙作夕嵐松醪能醉客慎勿滯湘<lb/>
潭<lb/>
　　　塞下<hi>一作上</hi>曲<lb/>
漢將歸來虜塞空旌旗初下玉關東髙蹄戰馬三千匹<lb/>
落日平原秋草中<lb/>
　　　送僧法和<hi>一作送亮法師</hi>
逹士心無滯他鄉總是家問經翻貝葉論法指蓮花欲<lb/>
契眞空義先開智慧芽不知飛錫後何處是恒沙<lb/>
<pb n="KR4h0140_WYG_270-21b"/>
　　　送嚴十五郎之長安<lb/>
送客身為客思家愴别家暫收雙眼淚遥想五陵花路<lb/>
逺征車迥山迴劍閣斜長安君到日春色未應<hi>一作曾</hi>賒<lb/>
　　　冬夜宴梁十三廳<lb/>
故人能愛客秉燭會吾曹家為朋徒罄心緣翰墨勞夜<lb/>
寒銷臘酒霜冷重綈袍醉臥西窗下時聞鴈響髙<lb/>
　　　收襄陽城二首<lb/>
悲風慘慘雨脩脩峴北山低草木愁暗發前軍連夜戰<lb/>
<pb n="KR4h0140_WYG_270-22a"/>
平明旌斾入襄州<lb/>
五營飛將擁霜戈百里僵屍滿濜河日暮歸來看劍血<lb/>
將軍却恨殺人多<lb/>
　　　出軍<lb/>
龍繞旌竿獸滿旗飜營乍似雪中<hi>一作山</hi>移中軍一隊三<lb/>
千騎盡是幷州遊俠兒<lb/>
　　　和李尹種葛<lb/>
弱質人皆棄唯君手自栽藟含霜後竹香惹臘前梅擬<lb/>
<pb n="KR4h0140_WYG_270-22b"/>
託凌雲勢須憑接引材清<hi>一作綠</hi>陰如可借黄鳥定飛來<lb/>
　　　送零陵妓<hi>一作送妓赴于公召</hi>
寶鈿香蛾翡翠裙裝成掩泣欲行雲殷勤好取襄王意<lb/>
莫向陽臺夢使君<lb/>
　　　採蓮曲二首<lb/>
雖聽採蓮曲詎識採蓮心漾檝愛花逺囘船愁浪深煙<lb/>
生極浦色日落半江陰同侣憐波静看籹墮玉簪<lb/>
涔陽女兒花滿頭毶毶同泛木蘭舟秋風日暮南湖裏<lb/>
<pb n="KR4h0140_WYG_270-23a"/>
争唱菱歌不肯休<lb/>
　　　塞上曲<lb/>
胡風畧地燒連山碎葉孤城未下關山頭烽子聲<hi>一作齊</hi>
聲呌知是將軍夜獵還<lb/>
　　　寂上人禪房<lb/>
俗塵浮垢閉禪關百歲身心幾日閒安得此生同草木<lb/>
無營長在四時間<lb/>
　　　桂州口號<lb/>
<pb n="KR4h0140_WYG_270-23b"/>
畫角三聲動客愁曉霜如雪覆江樓誰道桂林風景暖<lb/>
到來重著皁貂裘<lb/>
　　　紅槿花<lb/>
花是深紅葉麴塵不將桃李共争春今日驚秋自憐客<lb/>
折來持贈少年人<lb/>
　　　哭黔中薛大夫<lb/>
亞相何年鎭百蠻生涯萬事瘴雲間夜郎城外誰人哭<lb/>
昨日空餘旌節還<lb/>
<pb n="KR4h0140_WYG_270-24a"/>
　　　感春<lb/>
看花淚盡知春盡魂斷看花秪恨春名位未霑身欲老<lb/>
詩書寧救眼前貧<lb/>
　　　途中寄李二<hi>一作李益詩</hi>
楊柳煙含灞岸春年年攀折為行人好風若借低枝便<lb/>
莫遣青絲埽路塵<lb/>
　　　寄許鍊師<hi>一作李益詩</hi>
埽石焚香禮碧空露華偏濕蘂珠宫如何說得天壇上<lb/>
<pb n="KR4h0140_WYG_270-24b"/>
萬里無雲月正中<lb/>
　　　下第留辭顧侍郎<lb/>
綺陌彤彤花照塵王門侯邸盡朱輪城南舊有山村路<lb/>
欲向雲霞覓主人<lb/>
　　　題雲公山房<hi>一作權德輿詩又作楊巨源詩</hi>
雲公蘭若深山裏月明松殿微風起試問空門清淨心<lb/>
蓮花不著秋潭水<lb/>
　　　别離作<hi>一作戴叔倫詩</hi>
<pb n="KR4h0140_WYG_270-25a"/>
手把杏花枝未曾經别離黄昬掩門後寂寞自心知<lb/>
　　　九日賈明府見訪<lb/>
獨掩衡門秋景閒洛陽才子訪柴關莫嫌濁酒君須醉<lb/>
雖是貧家菊也斑同人願得長攜手久客深思一破顔<lb/>
却笑孟嘉吹帽落登髙何必上龍山<lb/>
　　　開元觀陪杜大夫中元日觀樂<hi>第八句缺一字</hi>
今朝歡稱玉京天況值關東俗理年舞態疑迴紫陽女<lb/>
歌聲似遏綵雲仙盤空雙鶴驚几劍灑砌三花度管弦<lb/>
<pb n="KR4h0140_WYG_270-25b"/>
落日香塵擁歸騎　風油幕動髙煙<lb/>
　　　中秋夜登樓望月寄人<lb/>
西樓見月似江城脈脈悠悠倚檻情萬里此情同皎潔<lb/>
一年今日最分明初驚桂子從天落稍誤蘆花帶雪平<lb/>
知稱玉人臨水見可憐光彩有餘清<lb/>
　　　贈宜陽張使君<lb/>
暫作宜陽客深知太守賢政移千里俗人戴兩重天舊<lb/>
郭多新室閒坡盡闢田倘令黄霸在今日恥同年<lb/>
<pb n="KR4h0140_WYG_270-26a"/>
　　　移家别樹<lb/>
千<hi>一作手</hi>種庭前樹人移樹不移看花愁作别不及未栽<lb/>
時<lb/>
　　　成都送嚴十五之江東<lb/>
江東萬里外别後幾悽悽峽路花應發津亭柳正齊酒<lb/>
傾遲日暮川闊逺天低心繫征帆上隨君到剡溪<lb/>
　　　送李參軍<lb/>
好住好住王司户珍重珍重李參軍一東一西如别鶴<lb/>
<pb n="KR4h0140_WYG_270-26b"/>
一南一北似浮雲月照疎林千片影風吹寒水萬里紋<lb/>
别易㑹難今古事非是余今獨與君<lb/>
　　　題嚴氏竹亭<lb/>
子陵棲遁處堪繫野人心溪水浸山影嵐烟向竹陰忘<lb/>
機看白日留客醉瑶琴愛此多詩興歸來歩歩吟<lb/>
　　　送王端公之太原歸覲相公<lb/>
柱史今何適西行詠陟岡也知人惜别終美鴈成行春<lb/>
雨桃花静離尊竹葉香到時丞相閣應喜棣華芳<lb/>
<pb n="KR4h0140_WYG_270-27a"/>
　　　旅次寄湖南張郎中<lb/>
寒江近户漫流聲竹影臨窗亂月明歸夢不知湖水闊<lb/>
夜來還到洛陽城<lb/>
　　　晩次荆江<lb/>
孤舟大江水水渉無昏曙雨暗迷津時雲生望鄉處漁<lb/>
翁閒自樂樵客紛多慮秋色湖上山歸心日邊樹徒稱<lb/>
竹箭美未得楓林趣向夕垂釣還吾從落潮去<lb/>
　　　同辛兖州巢父盧副端岳相思獻酬之作因紓<lb/>
<pb n="KR4h0140_WYG_270-27b"/>
　　　歸懷兼呈辛魏二院長楊長寧<lb/>
暮角發髙城情人坐中起臨觴不及醉分散秋風起雖<lb/>
有明月期離心若千里前歡反惆悵後會還如此焉得<lb/>
夜淹留一囬終宴喜羇遊復牽役館至重湖水早晚泛<lb/>
歸舟吾從數君子<lb/>
　　　撫州處士湖泛舟送北迴兩指此南昌縣查溪<lb/>
　　　蘭若别<lb/>
移樽鋪山曲祖帳查溪陰鋪山即逺道查溪非故林悽<lb/>
<pb n="KR4h0140_WYG_270-28a"/>
　然誦新詩落淚霑素襟郡政我何有别情君獨深禪庭<lb/>
　古樹秋宿雨清沈沈揮袂故里逺悲傷去住心<lb/>
　　　　耒陽谿夜行<hi>為傷杜甫作</hi>
　乘夕棹歸舟縁源二轉幽月明看嶺樹風靜聽溪流嵐<lb/>
　氣船間入霜華衣上浮猨聲雖此夜不是别家愁<lb/>
　　　　桂城早秋<lb/>
　逺客驚秋早江天夜露新滿庭惟有月空館更何人卜<lb/>
　命知身賤傷寒舞劔頻猨啼曾下淚可是為憂貧<lb/>
<pb n="KR4h0140_WYG_270-28b"/>
　　　　桂州歲暮<lb/>
　歲暮天涯客寒窗欲曉時君恩空自感鄉思夢先知重<lb/>
　誼人愁别驚棲鵲戀枝不堪樓上角南向海風吹<lb/>
　　　　宿桂州江亭呈康端公<lb/>
　獨向東亭坐三更待月開螢光入竹去水影過江來露<lb/>
　滴千家靜年流一葉催龍鍾萬里客正合故人哀<lb/>
　<lb/>
御定全唐詩巻二百七十<lb/>
</p>
<p>
</p>
  </div>
</body>
</text>
</TEI>
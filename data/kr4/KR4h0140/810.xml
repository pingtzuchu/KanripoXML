<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_810-1a"/>
　欽定四庫全書<lb/>
御定全唐詩巻八百十<lb/>
　　靈澈<lb/>
　靈澈字源澄姓湯氏㑹稽人雲門寺律僧也少從嚴維<lb/>
　學為詩後至呉興與僧皎然遊貞元中皎然薦之包佶<lb/>
　又薦之李紓名振輦下緇流嫉之造飛語激中貴人貶<lb/>
　徙汀州㑹赦歸鄉詩一巻今存十六首<lb/>
　　　　聽鶯歌<lb/>
<pb n="KR4h0140_WYG_810-1b"/>
　新鶯傍簷曉更悲孤音清泠囀素枝口邊血出語未盡<lb/>
　豈是怨恨人不知不食枯桑葚不銜苦李花偶然弄樞<lb/>
　機婉轉凌煙霞衆雛飛鳴何跼促自覘游蜂啄枯木𤣥<lb/>
　猨何事朝夜啼白露長在汀洲宿黒鵰黃鶴豈不髙金<lb/>
　籠玉鉤傷羽毛三江七澤去不得風煙日暮生波濤飛<lb/>
　去來莫上髙城頭莫下空園裏城頭鴟鳥拾羶腥空園<lb/>
　燕雀爭泥滓願當結舌含白雲五月六月一聲不可聞<lb/>
　　　　歸湖南作<lb/>
<pb n="KR4h0140_WYG_810-2a"/>
山邊水邊待月明暫向人間借路行如今還向山邊去<lb/>
只有湖水無行路<lb/>
　　　初到汀州<lb/>
初放到滄洲前心詎解愁舊交容不拜臨老學梳頭禪<lb/>
室白雲去故山明月秋幾年猶在此北户水南流<lb/>
　　　九月和于使君思上京親故<lb/>
清晨有髙㑹賓從出東方楚俗風煙古汀洲草木凉山<lb/>
情來逺思菊意在重陽心憶華池上從容鴛鷺行<lb/>
<pb n="KR4h0140_WYG_810-2b"/>
　　　送道䖍上人㳺方<lb/>
律儀通外學詩思入𤣥闗煙景隨縁到風姿與道閑貫<lb/>
花留淨室呪水度空山誰識浮雲意悠悠天地間<lb/>
　　　送鑒供奉歸蜀寧親<lb/>
林間出定戀庭闈聖主恩深暫許歸雙樹欲辭金錫冷<lb/>
四花猶向玉階飛梁山拂漢分清境蜀雪和煙惹翠微<lb/>
此去不須求綵服紫衣全勝老萊衣<lb/>
　　　天姥岑望天台山<lb/>
<pb n="KR4h0140_WYG_810-3a"/>
天台衆峯外華頂當寒空有時半不見崔嵬在雲中<lb/>
　　　逺公墓<lb/>
古墓石稜稜寒雲晩景凝空悲虎溪月不見鴈門僧<lb/>
　　　宿東林寺<hi>一作雲門雪夜</hi>
天寒猛虎叫巖雪<hi>一作穴</hi>林<hi>一作松</hi>下無人空有月千年像<lb/>
教今不聞焚香獨為鬼神說<lb/>
　　　簡寂觀<lb/>
古松古柏巖壁間猨攀鶴巢古枝折五月有霜六月寒<lb/>
<pb n="KR4h0140_WYG_810-3b"/>
時見山翁來取雪<lb/>
　　　元日觀郭將軍早朝<lb/>
欲曙九衢人更多千條香燭照星河今朝始見金吾貴<lb/>
車馬縱横避玉珂<lb/>
　　　東林寺酬韋丹刺史<hi>韋丹帥洪州時靈澈居廬山丹與為忘形之契篇什</hi>
　　　<hi>倡和月居四五丹寄一詩寓思歸之意澈荅此詩</hi>
年老心閑無外事麻衣草座亦容身相逢盡道休官好<lb/>
林下何曽見一人<lb/>
<pb n="KR4h0140_WYG_810-4a"/>
　　　東林寺寄包侍御<lb/>
古殿清隂山木春池邊跂石一觀身誰能來此焚香坐<lb/>
共作罏峯二十人<lb/>
　　　西林寄楊公<lb/>
日日愛山歸巳遲閑閑空度少年時余身定寄林中老<lb/>
心與長松片石期<lb/>
　　　荅徐廣叔四問<lb/>
童子出家無第行隨師乞食遣稱名長沙豈敢論年幾<lb/>
<pb n="KR4h0140_WYG_810-4b"/>
絳老惟知甲子生<lb/>
　　　聞李處士亡<lb/>
時時聞說故人死日日自悲隨老身白髪不生應不得<lb/>
青山長在屬何人<lb/>
　　　句<lb/>
松樹有死枝塚上唯莓苔石門無人入古木花不開<hi>道邊</hi>
<hi>古墳</hi>　緑竹嵗寒在故人衰老多<hi>荅范校書</hi>　月色靜中見泉<lb/>
聲深處聞<hi>石帆山</hi>　古觀茅山下諸峯欲曙時真人是黃<lb/>
<pb n="KR4h0140_WYG_810-5a"/>
子玉堂生紫芝<hi>題李尊師堂</hi>　禪門至六祖衣鉢無人得<hi>題曹</hi>
<hi>溪能大師奬山居</hi>　古墓碑表折荒壠松柏稀<hi>傷古墓</hi>　秋深知<lb/>
氣正家近覺山寒<hi>登棃嶺望越中</hi>　山僧不記重陽日因見茱<lb/>
萸憶去年<hi>九日</hi>　今非古獄下莫向斗邊看<hi>宿延平懷古</hi>海月<lb/>
生殘夜江春入暮年窗風枯硯水山雨慢琴弦<hi>見雪浪齋日記</hi>
　大易<lb/>
大易公安沙門詩二首<lb/>
　　　湘夫人祠<hi>第三句缺一字</hi>
<pb n="KR4h0140_WYG_810-5b"/>
靈祠古木合波颺大江濆未　湘南雨知為何處雲苔<lb/>
痕澀珠履草色妒羅裙妙鼓彤雲瑟羈臣不可聞<lb/>
　　　贈司空拾遺<lb/>
侍臣何事辭雲陛江上微雲<hi>一作吟</hi>見雪花望閣<hi>一作闕</hi>未<lb/>
承丹鳯詔掩<hi>一作開</hi>門空對楚<hi>一作野</hi>人家陳琳草奏才還<lb/>
在王粲登樓興未賖髙館更容塵外客仍令歸路待<hi>一作</hi>
<hi>奉</hi>瑶華<lb/>
　法照<lb/>
<pb n="KR4h0140_WYG_810-6a"/>
法照大歴貞元間僧詩三首<lb/>
　　　寄錢郎中<lb/>
閉門深樹裏閑足鳥來<hi>一作為經</hi>過五<hi>一作駟</hi>馬不復貴一僧<lb/>
誰奈何藥<hi>一作稻</hi>苖家自有香飯乞時多寄語嬋娟客將<lb/>
心向薜蘿<lb/>
　　　送清江上人<lb/>
越人僧體古清慮洗塵勞一國詩名逺多生律行髙見<lb/>
山援葛藟避世著方袍早晩雲門去儂應逐爾曹<hi>僧伽闍衣</hi>
<pb n="KR4h0140_WYG_810-6b"/>
<hi>為方𫀆</hi>
　　　送無著禪師歸新羅<lb/>
萬里歸鄉路隨縁不算程尋山百衲弊過海一杯輕夜<lb/>
宿依雲色晨齋就水聲何年持貝葉却到漢家城<lb/>
　釋泚<lb/>
釋泚大歴時人詩二首<lb/>
　　　游元象泊<lb/>
空水潮色浄澹然湖上心舳艫輕且進汀洲如可尋秋<lb/>
<pb n="KR4h0140_WYG_810-7a"/>
風洄泝險落日波濤深寂寞武陵去中流方至今<lb/>
　　　北原别業<lb/>
野外車騎絶古邨桑柘隂流鶯出谷靜春草閉門深學<lb/>
稼農為業忘情道作心因知上皇日鑿井在靈<hi>一作開松竹</hi>
林<lb/>
　龎藴<lb/>
龎藴字道𤣥衡州衡陽縣人貞元初謁石頭遷有省遷<lb/>
問曰子以緇耶素耶藴曰願從所慕遂不剃染世號龎<lb/>
<pb n="KR4h0140_WYG_810-7b"/>
居士詩七首<lb/>
　　　雜詩<lb/>
未識龍宫莫說珠識珠言說與君殊空拳只是嬰兒信<lb/>
豈得將來誑老夫<lb/>
萬法從心起心生萬法生法生同日了來去在虛行寄<lb/>
語修道人空生慎勿生如能逹此理不動出深坑<lb/>
極目觀前境寂寞無一人迴頭看後底影亦不隨身<lb/>
神識苟能無罣礙廓周法界等虛空不假坐禪持戒律<lb/>
<pb n="KR4h0140_WYG_810-8a"/>
　超然解脫豈勞功<lb/>
　日用事無别惟吾自偶偕頭頭非取舍處處勿張乖朱<lb/>
　紫誰為號青山絶㸃埃神通幷妙用運水及搬柴<lb/>
　十方同聚㑹個個學無為此是選佛場心空及第歸<lb/>
　焰水無魚下底鉤覓魚無處笑君愁可憐谷隱老禪伯<lb/>
　被唾如何見亦羞<lb/>
　<lb/>
　<lb/>
<pb n="KR4h0140_WYG_810-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻八百十<lb/>
</p>
<p>
</p>
  </div>
</body>
</text>
</TEI>
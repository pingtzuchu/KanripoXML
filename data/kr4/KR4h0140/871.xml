<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_871-1a"/>
　欽定四庫全書<lb/>
御定全唐詩巻八百七十一<lb/>
　　甘洽<lb/>
　　　與王仙客互嘲<hi>二人相友善互以姓相嘲</hi>
　王計爾應姓田為你面撥獺抽却你兩邊<hi>洽</hi>甘計爾應<lb/>
　姓丹為你頭不曲迴脚向上安<hi>仙客</hi>
　　閻敬愛<lb/>
　　　　題濠州髙塘館<hi>敬愛為御史過宿處</hi>
<pb n="KR4h0140_WYG_871-1b"/>
　借問襄王安在哉山川此地勝陽臺今宵寓宿髙塘館<lb/>
　神女何曾入夢來<lb/>
　　李和風<lb/>
　　　　題敬愛詩後<hi>初閻為髙塘館詩軺軒徃來莫不吟諷以為警絶自和風題後人更</hi>
　　　　<hi>解頤</hi>
　髙唐不是這髙塘淮畔荆南各異方若向此中求薦枕<lb/>
　參差笑殺楚襄王<lb/>
　　歸氏子<lb/>
<pb n="KR4h0140_WYG_871-2a"/>
　　　荅日休皮字詩<hi>時仁紹諸子修係伺日休復至乃於刺字皮姓之下題詩授之</hi>
八片尖裁浪作毬火中燖了水中揉一包閑氣如長在<lb/>
惹踢招拳卒未休<lb/>
　張魯封<lb/>
　　　謔池亳二州賓佐兼寄宣武軍掌書記李晝<hi>池州</hi>
　　　<hi>杜少府慥亳州韋中丞仕符二君皆以長年精求釋道樂營子女厚給衣糧任其外住若冇宴</hi>
　　　<hi>飲方一召來栁際花間任為娛樂譙中舉子張魯封為詩謔其賓佐兼寄李詩</hi>
杜叟學仙輕蕙質韋公事佛畏青娥樂營却是閑人管<lb/>
<pb n="KR4h0140_WYG_871-2b"/>
兩地風情日漸多<lb/>
　李晝<lb/>
　　　戲酬張魯封<lb/>
秋浦亞卿顔叔子譙都中憲老桑門如今栁巷通車馬<lb/>
唯恐他時立棘垣<lb/>
　楊鸞<lb/>
　　　即事<lb/>
白日蒼蠅滿飯盤夜間蚊子又成團每到更深人静後<lb/>
<pb n="KR4h0140_WYG_871-3a"/>
定來頭上齩楊鸞<lb/>
　座客<lb/>
　　　嘲周顓<hi>顓一作顗於顓奥學不中第旅浙西從事遊飲昧  章程座中皆戲之有贈詩</hi>
　　　<hi>云云</hi>
龍津掉尾十年勞聲價當時鬭月髙惟有紅妝囘舞手<lb/>
似持霜刃向猨猱<lb/>
　周顓<lb/>
　　　和座客<lb/>
<pb n="KR4h0140_WYG_871-3b"/>
十載文場敢憚勞宋都囬鶂為風髙今朝甘被花枝笑<lb/>
任道尊前愛縛猱<lb/>
　張鷟<lb/>
　　　荅或人<hi>司門員外張鷟工俳諧時大將軍黑齒常之將出征或人勉之曰公官卑何不</hi>
　　　<hi>從行鷟荅之云云</hi>
寧可且將朱脣飲酒誰能逐你黒齒常之<lb/>
　施肩吾<lb/>
　　　嘲崔嘏<hi>肩吾與嘏元和十五年同第嘏舊失一目以珠代之施嘲之云云</hi>
<pb n="KR4h0140_WYG_871-4a"/>
二十九人及第五十七眼看花<lb/>
　蘇芸<lb/>
　　　嶺南詩句<hi>嶺表多假吏里巷目為使君而貧窶徒行者甚衆元和中進士蘇芸南北</hi>
　　　<hi>淹游嘗有詩云云</hi>
郭裏多榕樹街中足使君<lb/>
　包賀<lb/>
　　　諧詩逸句<lb/>
霧是山巾子船為水靸鞋<lb/>
<pb n="KR4h0140_WYG_871-4b"/>
櫂揺船掠鬢風動水槌胷<lb/>
苦竹筍抽青橛子石榴樹挂小缾兒<lb/>
　蔡押衙<lb/>
　　　題洞庭湖<hi>洞庭湖詩許棠題後無繼者詩僧齊巳駐錫巴陵欲吟一詩竟未得意有</hi>
　　　<hi>都押衙蔡姓者戲謂已公曰題洞庭者某詩絶矣諸人幸勿措詞已公堅請之押衙抑揚朗吟</hi>
　　　<hi>云云</hi>
可憐洞庭湖恰到三冬無髭鬚<hi>湘江北流至岳陽逹蜀江夏潦後蜀江漲勢髙</hi>
<hi>遏住湘波讓而退溢為洞庭湖闊數百里秋水歸壑湖底漸出唯一條湘川而巳此言其不成湖也</hi>
<pb n="KR4h0140_WYG_871-5a"/>
　温庭筠<lb/>
　　　戲令狐相<hi>令狐綯為相以姓氏少族人有投者不恡其力由是逺近皆趨之至有姓</hi>
　　　<hi>胡冒令者故庭筠戲之云云</hi>
自從元老登庸後天下諸胡悉帶鈴<lb/>
　顧雲<lb/>
　　　與羅隱互謔<hi>隱與雲同謁淮南相公髙駢髙以雲為人雅律遂留雲而逺隱隱欲</hi>
　　　<hi>歸武陵與賔幕酌餞於郵亭盛暑青蠅入坐髙公命扇驅之雲即以謔隱隠顧見白澤圖釘在</hi>
　　　<hi>門扇應聲荅之乃以譏雲之獨留不能去也</hi>
<pb n="KR4h0140_WYG_871-5b"/>
青蠅被扇扇離席<hi>雲</hi>白澤遭釘釘在門<hi>隠</hi>
　孫光憲<lb/>
　　　引自落便宜句<lb/>
窗下有時留客宿室中無事伴僧眠<lb/>
　商則<lb/>
　　　嘲廩丘令丞<hi>商則任廩丘尉性廉縣令丞多貪因宴㑹舞令丞皆動手尉則回身</hi>
　　　<hi>而巳令問其故則曰長官動手贊府亦動手惟有一箇更動手百姓何容活耶人皆大笑</hi>
令丞俱動手縣尉止回身<lb/>
<pb n="KR4h0140_WYG_871-6a"/>
　羅頴<lb/>
　　　題漢祖廟<hi>穎南昌人應舉下第道經漢祖廟題此少頃輒自免冠鞠伏廟庭口陳自</hi>
　　　<hi>咎之言掖而去數日卒</hi>
項羽英雄猶不懼<hi>一作嫚侮羣豪誇大度</hi>可憐容得辟陽侯<lb/>
　陳嶠<lb/>
　　　自賦催妝詩<hi>嶠暮年僅獲一名還閩近八十以身後無依強娶儒家女合巹之夕</hi>
　　　<hi>文士悉賦催妝詩咸有生荑之諷嶠亦自成一章其末云</hi>
彭祖尚聞年八百陳郎猶是小孩兒<lb/>
<pb n="KR4h0140_WYG_871-6b"/>
　何承裕<lb/>
　　　戲為舉子對句<hi>承裕曲江人天福末舉進士有逸才而善謔知商州一舉人投</hi>
　　　<hi>巻有日暮猨啼旅思悽之句遽曰足下此句甚佳但上句對屬未稱奉為改之因云云舉人大</hi>
　　　<hi>慙而去</hi>
曉來犬吠張三婦日暮猨啼吕四妻<lb/>
　李濤<lb/>
　　　荅弟婦歇後語<hi>濤弟澣娶竇尚書女年甲巳髙出參濤望塵下拜曰只將謂親</hi>
　　　<hi>家母又作歇後語云云聞者莫不絶倒</hi>
<pb n="KR4h0140_WYG_871-7a"/>
　慙無竇建媿作梁山<lb/>
　　程紫霄<lb/>
　　　　與釋惠江互謔<hi>左街僧録惠江威儀程紫霄俱辨㨗毎相嘲誚</hi>
　僧録琵琶腿<hi>程肥江素充  故云</hi>先生觱栗頭<hi>江</hi>
　　僧法軌<lb/>
　　　　與李榮互謔<hi>法軌形容短小開講時李榮與論議往復數番軌有舊作詩詠榮於</hi>
　　　　<hi>髙座上誦之未及得道下句榮應聲接云云四座伏其辨㨗</hi>
　姓李應湏李言榮又不榮<hi>法軌</hi>身長三尺半頭毛猶未生<lb/>
<pb n="KR4h0140_WYG_871-7b"/>
　<hi>李榮</hi>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻八百七十一<lb/>
</p>
<p>
</p>
  </div>
</body>
</text>
</TEI>
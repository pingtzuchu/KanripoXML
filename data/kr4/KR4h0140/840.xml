<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_840-1a"/>
　欽定四庫全書<lb/>
御定全唐詩卷八百四十<lb/>
　　齊已<lb/>
　　　　過陳陶處士舊居<lb/>
　一室貯琴尊詩皆大雅言夜過秋竹寺醉打老僧門逺<lb/>
　燒来籬下寒蔬簇石根閒庭除鶴跡半是杖頭痕<lb/>
　　　　寄敬亭清越<lb/>
　敬亭山色古廟與寺松連住此修行過春風四十年鼎<lb/>
<pb n="KR4h0140_WYG_840-1b"/>
　甞天柱茗詩硾剡溪牋瞑目應思著終南北闕前<lb/>
　　　　湘江漁父<lb/>
　湘潭春水滿㟁逺草青青有客釣煙月無人論醉醒門<lb/>
　前蛟蜃氣簔上蕙蘭馨曽受蒙荘子逍遥一卷經<lb/>
　　　　書古寺僧房<lb/>
　緑樹深深處長明焰焰燈春時遊寺客花落閉門僧萬<lb/>
　法心中寂孤泉石上澄勞生莫相問喧黙不相應<lb/>
　　　　湖西逸人<lb/>
<pb n="KR4h0140_WYG_840-2a"/>
老隐洞庭西漁樵共一溪琴前孤鶴影石上逺僧題橘<lb/>
柚園林熟蒹葭徑路迷君能許鄰並分藥斸春畦<lb/>
　　　瀟湘二十韻<lb/>
二水逺難論従離向坎奔冷穿千嶂脉清過幾州門闊<lb/>
去都凝白傍来盡帶渾經游聞舜禹表裏見乾坤浦静<lb/>
魚閑釣灣涼雁自屯月来分夜底雲度見秋痕暮氣蔵<lb/>
鄰寺寒濤聒近村離騷傳永恨鼓瑟奏遺魂霧擁魚龍<lb/>
窟槎欹島嶼根秋風帆上下落日樹沈昏栁少沙洲缺<lb/>
<pb n="KR4h0140_WYG_840-2b"/>
苔多古岸存禽巢依橘柚獺逕入蘭蓀色自江南絶名<lb/>
聞海内尊吳頭雄莫遏漢口壯堪吞寥泬晴方映馮夷<lb/>
信忽翻渡遥峰翠疊汀小荻花繁勢接湖煙漲聲和瘴<lb/>
雨歕急揺吟客舫狂濺野人樽疏鑿誰窮夲澄鮮自有<lb/>
源對兹傷九曲含濁出崑崙<lb/>
　　　江行早發<lb/>
舟子相呼起長江未五更幾㸔<hi>一作程</hi>星月在猶帶<hi>一作載</hi>
夢魂行鳥亂村林逈人喧水柵横蒼茫平野外漸認<hi>一作</hi>
<pb n="KR4h0140_WYG_840-3a"/>
<hi>慚愧</hi>逺峰名<lb/>
　　　宜陽道中作<lb/>
宜陽南面路下嶽又經過楓葉紅遮店芒花白滿坡猨<lb/>
無山漸薄雁衆水還多日落猶前去諸村牧豎歌<lb/>
　　　落日<lb/>
晚照背髙臺殘鐘殘角催能銷幾度落已是半生来吹<lb/>
葉隂風發漫空暝色迴因思古人事更變盡塵埃<lb/>
　　　春興<lb/>
<pb n="KR4h0140_WYG_840-3b"/>
栁暖鶯多語花明草盡長風流在詩句牽率遶池塘叫<lb/>
切禽名宇飛忙蜨姓荘時来真可惜自勉掇蘭芳<lb/>
　　　逺山<lb/>
天際雲根破寒山列翠迴幽人當立久白鳥背飛来瀑<lb/>
濺何州地僧尋幾嶠苔終湏拂巾履獨去謝塵埃<lb/>
　　　和鄭谷郎中幽棲之什<lb/>
誰知閒退跡門逕入寒汀静倚雲僧杖孤㸔野燒星墨<lb/>
霑吟石黒苔染釣船青相對唯溪寺初宵聞念經<lb/>
<pb n="KR4h0140_WYG_840-4a"/>
　　　勉道林謙光鴻藴二姪<lb/>
舊林諸姪在還住本師房共掃焚修地同聞水石香莫<lb/>
将閒世界擬敵好時光須㸔南山下無名塜滿岡<lb/>
　　　渚宫自勉二首<lb/>
晨午殊豐足伊何撓肺腸形容侵老病山水憶韜蔵必<lb/>
謝金臺去還攜鐵錫将東林露壇畔舊對白蓮房<lb/>
畢竟擬何求随縁去住休天涯遊勝境海上宿仙洲夢<lb/>
好尋無跡詩成旋不留従他笑輕事獨自憶荘周<lb/>
<pb n="KR4h0140_WYG_840-4b"/>
　　　謝㴩湖茶<lb/>
㴩湖唯上貢何以恵尋常還是詩心苦堪消蠟面香碾<lb/>
聲通一室烹色帶殘陽若有新春者西来信勿忘<lb/>
　　　寄歸州馬判官<lb/>
郡帶女<graphic n="KR0912" url="https://raw.githubusercontent.com/kanripo/KR-Gaiji/master/images/KR0912.png" mimeType="image/png"/>名民康境亦寧晏梳秋鬢白閒坐暮山青贈<lb/>
客椒初熟尋僧酒半醒應懐舊居處歌管隔牆聴<lb/>
　　　倦客<lb/>
閉眼即開門人間事倦聞如何迎好客不似看閒雲少<lb/>
<pb n="KR4h0140_WYG_840-5a"/>
欲資三要多言讓十分疎慵本吾性任笑早離羣<lb/>
　　　送靈𧦬上人遊五臺<lb/>
此去清涼頂期瞻大聖容便應過洛水即未上嵩峰殘<lb/>
照催行影幽林惜駐蹤想登金閣望東北極兵鋒<lb/>
　　　静坐<lb/>
坐卧與行住入禪還出吟也應長日月消得箇身心黙<lb/>
論相如少黄梅付囑深門前古松徑時起步清隂<lb/>
　　　謝虚中上人寄示題天䇿閣詩<lb/>
<pb n="KR4h0140_WYG_840-5b"/>
天䇿二首作境幽搜亦𤣥閣横三楚上題挂九霄邉寺<lb/>
額因標勝詩人合遇賢他時誰倚檻吟此豈㤀筌<lb/>
　　　荆門寄懐章供奉兼呈幕中知己<lb/>
紫衣居貴上青衲老闗中事佛門相似朝天路不同神<lb/>
凝無惡夢詩澹老真風聞道知音在官髙信莫通<lb/>
　　　江令石<lb/>
思量江令意愛石甚悠悠貪向深宫去死同亡國休兩<lb/>
株荒草裏千古暮江頭若似黄金貴隋軍也不留<lb/>
<pb n="KR4h0140_WYG_840-6a"/>
　　　月下作<lb/>
良夜如清晝幽人在小庭滿空垂列宿那箇是文星世<lb/>
界歸誰是心魂向自寧何當見堯舜重為造生靈<lb/>
　　　遊道林寺四絶亭觀宋杜詩版<lb/>
宋杜詩題在風騷到此真獨来終日看一為拂秋塵古<lb/>
石生寒仞春松脫老鱗髙僧眼根静應見客吟神<hi>一作頻</hi>
　　　勉詩僧<lb/>
莫把毛生刺低佪謁李膺須防知佛者解笑愛名僧道<lb/>
<pb n="KR4h0140_WYG_840-6b"/>
性宜如水詩情合似冰還同蓮社客聨唱遶香燈<lb/>
　　　謝人墨<lb/>
珍重嵗寒煙攜来路幾千只應真典誥消得苦磨研正<lb/>
色浮端硯精光動蜀牋因君強濡染捨此即忘筌<lb/>
　　　送人遊玉泉寺<lb/>
西峰大雪開萬疊向空堆客貴猶尋去僧髙肯不来潭<lb/>
澄猨覰月竇冷鹿眠苔公子将才子聨題興未迴<lb/>
　　　寄鄭谷郎中<lb/>
<pb n="KR4h0140_WYG_840-7a"/>
詩心何以傳所證自同禪覓句如探虎逢知似得仙神<lb/>
清太古在字好雅風全曽沐星郎許終慚是斐然<lb/>
　　　春雨<lb/>
欲布如膏勢先聞動地雷雲龍相得起風電一時来霡<lb/>
霂農桑野冥濛楊栁臺何人待晴暖庭有牡丹開<lb/>
　　　明月峰<lb/>
明月峰頭石曽聞學月明别舒長夜彩髙照一村耕頗<lb/>
亂無私理徒驚鄙俗情傳云遭鑿後頑白在峥嶸<lb/>
<pb n="KR4h0140_WYG_840-7b"/>
　　　謝人恵紫栗拄杖<lb/>
仙掌峰前得何當此見遺百年衰朽骨六尺嵗寒姿雪<lb/>
外兼松凭泉邉待月欹他時出山去猶謝見相随<lb/>
　　　送人遊湘湖<lb/>
君遊南國去旅夢若為寧一路随鴻雁千峰遶洞庭林<lb/>
明楓盡落野黒燒初經有興尋僧否湘西寺最靈<lb/>
　　　小松<lb/>
發地纔過膝<hi>一作盈尺</hi>蟠根已有靈嚴霜百草白深院一林<lb/>
<pb n="KR4h0140_WYG_840-8a"/>
青後夜蕭騷動空階蟋蟀聴誰於千嵗外吟遶<hi>一作倚</hi>老<lb/>
龍形<lb/>
　　　金江寓居<lb/>
考槃應未永聊此養閑疎野趣今何似詩題舊不如春<lb/>
篁離籜盡陂藕折花初終要秋雲是從風恣巻舒<lb/>
　　　晚夏金江寓居答友生<lb/>
日日衝殘熱相尋入亂蒿閑中滋味逺詩裏是非髙碧<lb/>
聳新生竹紅垂半熟桃時難未可出且欲淬豪曹<lb/>
<pb n="KR4h0140_WYG_840-8b"/>
　　　寄李洞秀才<lb/>
到處聴時論知君屈最深秋風㡬西笑抱玉但傷心野<lb/>
水翻紅藕滄江老白禽相思未相識聞在蜀中吟<lb/>
　　　過商山<lb/>
曡曡曡嵐寒紅塵翠裏盤前程有名利此路莫艱難雲<lb/>
水<hi>一作木</hi>侵天老輪蹄到月殘何能尋四皓過盡見長安<lb/>
　　　蟬八韻<lb/>
咽咽復啾啾多来自早秋園林涼正好風雨思相收在<lb/>
<pb n="KR4h0140_WYG_840-9a"/>
處聲無别何人淚欲流冷憐天露滴傷共野禽遊静息<lb/>
深依竹驚移瞥過樓分明晴渡口凄切暮闗頭時節推<lb/>
應定飛鳴即未休年年聞爾苦逺憶所居幽<lb/>
　　　鷺鷥二首<lb/>
日日滄江去時時得意歸自能終潔白何處悞翻飛晚<lb/>
立銀塘闊秋栖玉露㣲殘陽葦花畔雙下釣魚磯<lb/>
雪裏曽迷我籠中舊養君忽従紅蓼岸飛出白鷗羣影<lb/>
照翹灘浪翎濡宿島雲鴛鴻解相憶天上列紛紛<lb/>
<pb n="KR4h0140_WYG_840-9b"/>
　　　送僧歸南岳<lb/>
濁世住終難孤峰念永安逆風眉磔磔衝雪錫珊珊石<lb/>
室關霞嫩松枝拂蘚乾巖猨應認得連臂下句欄<lb/>
　　　夏日林下作<lb/>
煩暑莫相煎森森在眼前暫来還盡日獨坐只聞蟬草<lb/>
媚終難死花飛卒未蔫秋風捨此去滿篋貯新篇<lb/>
　　　村居寄懐<lb/>
風雨如堯代何心欲退蔵諸侯行教化下國自耕桑道<lb/>
<pb n="KR4h0140_WYG_840-10a"/>
挫時機盡禪留話路長前溪久不過忽覺早禾香<lb/>
　　　酬王秀才<lb/>
相於分倍親静論到吟真王澤曽無外風騷甚少人鴻<lb/>
随秋過盡雪向臘飛頻何處多幽勝期君作近鄰<lb/>
　　　贈無本上人<lb/>
徃年吟月社因亂散揚州未免無端事何妨出世流洞<lb/>
庭禪過臘衡岳坐經秋終說将衣鉢天台老去休<lb/>
　　　寄華山司空圖<lb/>
<pb n="KR4h0140_WYG_840-10b"/>
天下艱難際全家入華山幾勞丹詔問空見使臣還瀑<lb/>
布寒吹夢蓮峰翠濕闗兵戈阻相訪身老瘴雲間<lb/>
　　　題真州精舎<lb/>
波心精舎好那岸是繁華礙目<hi>一作日</hi>無髙樹當門即逺<lb/>
沙晨齋来海客夜磬到漁家石鼎秋濤静禪回有岳茶<lb/>
　　　懐道林寺因寄仁用二上人<lb/>
名山知不逺長憶寺門松昨晚登樓見前年過夏峰雨<lb/>
餘雲脚樹風外日西鐘莫更来東岸紅塵沒馬蹤<lb/>
<pb n="KR4h0140_WYG_840-11a"/>
　　　尋陽道中作<lb/>
秋聲連岳樹草色徧汀洲多事時為客無人處上樓雲<lb/>
疎片雨歇野闊九江流欲向南朝去詩僧有恵休<lb/>
　　　東林雨後望香爐峰<lb/>
翠濕僧窗裏寒堆鳥道邊静思尋去路急遶落来泉暮<lb/>
雨開青壁朝陽照紫煙二林多長老誰憶上頭禪<lb/>
　　　寄雙泉大師師兄<lb/>
清泉流眼底白道倚巖稜後夜禪初入前溪樹折氷南<lb/>
<pb n="KR4h0140_WYG_840-11b"/>
涼来的的北魏去騰騰敢把吾師意宻傳門外僧<lb/>
　　　送人潤州尋兄弟<lb/>
君話南徐去迢迢過建康弟兄新得信鴻雁久離行木<lb/>
落空林浪秋殘漸雪霜閒㳺登北固東望海蒼蒼<lb/>
　　　貽張生<lb/>
日日見入寺未曽含酒容閒聴老僧語坐到夕陽鐘竹<lb/>
裏行多影花邉偶過蹤猶言謝生計随我去孤峰<lb/>
　　　送人遊雍京<lb/>
<pb n="KR4h0140_WYG_840-12a"/>
君来乞詩别聊與愴前程九野未無事少年何逺行商<lb/>
雲盤翠險秦甸下煙平應見周南化如今在雍京<lb/>
　　　春草<lb/>
處處碧萋萋平原帶日西堪随遊子路逺入鷓鴣啼金<lb/>
谷園應沒夫差國已迷欲尋蘭蕙徑荒穢滿汀畦<lb/>
　　　懐華頂道人<lb/>
華頂星邊出真宜上士家無人觸牀榻滿屋貯煙霞坐<lb/>
卧臨天井晴明見海涯禪餘石橋去屐齒印松花<lb/>
<pb n="KR4h0140_WYG_840-12b"/>
　　　寄自牧上人<lb/>
五老迴無計三峰去不成何言謝雲鳥此地識公卿夢<lb/>
媿将僧説心嫌觸類生南朝古山寺曽憶共尋行<lb/>
　　　静坐<lb/>
日日只騰騰心機何以興詩魔苦不利禪寂頗相應硯<lb/>
滿塵埃㸃衣多坐卧稜如斯自消息合是箇閒僧<lb/>
　　　送人遊衡岳<lb/>
荆楚臘将殘江湖蒼莽間孤舟載髙興千里向名山雪<lb/>
<pb n="KR4h0140_WYG_840-13a"/>
浪来無定風帆去是閑石橋僧問我應寄岳茶還<lb/>
　　　荅知己自闕下寄書<lb/>
故人勞札翰千里寄荆臺知戀文明在来尋江漢来羣<lb/>
機喧白晝陸海漲黄埃得路應相笑無成守死灰<lb/>
　　　新笋<lb/>
亂迸苔錢破參差出小欄層層離錦籜節節露琅玕直<lb/>
上心終勁四垂煙漸寛欲知含古律試剪鳳簫㸔<lb/>
　　　寄唐洙處士<lb/>
<pb n="KR4h0140_WYG_840-13b"/>
行僧去湘水歸雁度荆門彼此亡家國東西役夢魂多<lb/>
慵如長傲久住不生根曽問興亡事丁寧寄勿言<lb/>
　　　謝人恵竹蝇拂<lb/>
妙刮筠篁製纎柔玉柄同拂蠅聲滿室指月影揺空敢<lb/>
捨經行外常将宴坐中揮談一無取千萬媿生公<lb/>
　　　新燕<lb/>
燕燕知何事年年應候来却縁華屋在長得好時催花<lb/>
外銜泥去空中接食迴不同黄雀意迷逐網羅媒<lb/>
<pb n="KR4h0140_WYG_840-14a"/>
　　　謝王先輩寄氊<lb/>
深謝髙科客名氊寄恵重静思生朔漠和雪長蒙茸摺<lb/>
坐資禪恱鋪眠減病容他年從破碎擔去卧孤<hi>一作髙</hi>峯<lb/>
　　　寄還闕下髙輦先輩巻<lb/>
去嵗逄京使因還所寄詩難留天上作曽換月中枝趣<lb/>
極僧迷㫖功深鬼不知仍聞得名後特地更忘疲<lb/>
　　　和孫支使恵示院中庭竹之什<lb/>
憶就江僧乞和煙得一莖剪黄憎舊夲科緑惜新生䕶<lb/>
<pb n="KR4h0140_WYG_840-14b"/>
噪蟬身稳資吟客眼明星郎有佳詠雅合此君聲<lb/>
　　　苦熱中江上懐爐峰舊居<lb/>
舊寄爐峰下杉松遶石房年年五六月江上憶清涼久<lb/>
别應荒廢終歸隔渺茫何當便揺落披衲玩秋光<lb/>
　　　送僧遊龍門香山寺<lb/>
君到香山寺探幽莫損神且尋風雅主細看樂天真<lb/>
　　　江上值春雨<lb/>
江臯正月雨平陸亦波瀾半是峨嵋雪重為澤國寒農<lb/>
<pb n="KR4h0140_WYG_840-15a"/>
田淹寖盡客櫂徃來難愁殺騷人路滄浪正渺漫<lb/>
　　　七十作<lb/>
七十去百嵗都来三十春縱饒生得到終免死無因宻<lb/>
理方通理栖真始見真沃洲匡阜客幾刧不迷人<lb/>
　　　謝虚中寄新詩<lb/>
舊友一千里新詩五十篇此文經大匠不見已多年趣<lb/>
極同無迹精深合自然相思把行坐南望隔塵煙<lb/>
　　　送彬座主赴龍安請講<lb/>
<pb n="KR4h0140_WYG_840-15b"/>
兩論久研精龍安受請行春城雨雪霽古寺殿堂明白<lb/>
髪老僧聼金毛師子聲同流有誰共别著國風清<lb/>
　　　夏日荆渚書懐<lb/>
嵩岳去值亂匡廬迴阻兵中途息瓶錫十載依公卿不<lb/>
那猨鳥性但懐林泉聲何時遂情興吟遶杉松行<lb/>
　　　春日西湖作<lb/>
一水遶孤島閑門掩春草曽無長者轍枉此問衰老<lb/>
　　　謝中上人寄茶<lb/>
<pb n="KR4h0140_WYG_840-16a"/>
　春山榖雨前併手摘芳煙緑嫩難盈籠清和易晚天且<lb/>
　招鄰院客試指落花泉地逺勞相寄無来又隔年<lb/>
　　　　送節大徳歸闕<lb/>
　西京曽入内東洛又朝天聖上方虚席僧中正乏賢晨<lb/>
　光金殿裏紫氣玉簾前知祝唐堯化新恩異徃年<lb/>
　　　　覽清尚巻<lb/>
　李洞僻相似得詩先示師鬼神迷去處風日背吟時格<lb/>
　已搜清竭名還着紫卑從容味髙作翻為古人疑<lb/>
<pb n="KR4h0140_WYG_840-16b"/>
　　　　荆門送晝公歸彭澤舊居<lb/>
　彭澤舊居在匡廬翠疊前因思従楚寺便附入吳船岸<lb/>
　遶春殘樹江浮曉霽天應過虎溪社佇立想諸賢<lb/>
　<lb/>
　<lb/>
　<lb/>
　<lb/>
御定全唐詩卷八百四十<lb/>
</p>
<p>
</p>
  </div>
</body>
</text>
</TEI>
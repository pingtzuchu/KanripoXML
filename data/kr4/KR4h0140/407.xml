<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_407-1a"/>
　欽定四庫全書<lb/>
御定全唐詩巻四百七<lb/>
　　元稹<lb/>
　　　　酬盧祕書<hi>并序</hi>
　　　予自唐歸京之歳祕書郎盧拱作喜遇白贊善學<lb/>
　　　士詩二十韻兼以見貽白詩酬和先出予草蹙末<lb/>
　　　暇皇<hi>一作盧</hi>頻有致師之挑故篇末不無憤辭其次<lb/>
　　　用本韻習然也<lb/>
<pb n="KR4h0140_WYG_407-1b"/>
　偶有衝天氣都無處世才未容榮路稳先蹋禍機開分<lb/>
　久沉荆掾慙經厠柏臺理推愁易惑鄉思病難裁夜伴<lb/>
　吴牛喘春驚朔鴈回北人腸斷送西日眼穿隤唯望魂<lb/>
　歸去那知詔下來涸魚千丈水殭燕一聲雷幽匣提清<lb/>
　鏡衰顔拂故埃夢雲期紫閣厭雨别黄梅親戚迎時到<lb/>
　班行見處陪文工猶畏忌朝士絶嫌猜新識蓬山傑深<lb/>
　交翰苑材連投珠作貫獨和玉成堆劇敵徒相軋羸師<lb/>
　亦自媒磨礱刮骨刃翻擲委心灰恐被神明哭憂為造<lb/>
<pb n="KR4h0140_WYG_407-2a"/>
化災私調破葉箭定飲搴旗杯金寳潜砂礫芝蘭似草<lb/>
萊憑君毫髪鑒莫遣翳莓苔<lb/>
　　　見人詠韓舍人新律詩因有戲贈<lb/>
喜聞韓古調兼愛近詩篇玉磬聲聲徹金鈴箇箇圓髙<lb/>
疎明月下細膩早春前花態繁於綺閨情軟似綿輕新<lb/>
便妓唱凝妙入僧禪欲得人人伏能教面面全延之<hi>一作</hi>
<hi>清</hi>苦拘檢摩詰好因縁七字排居敬千詞敵樂天<hi>侍御八兄</hi>
<hi>能為七言絶句贊善白君好作百韻律詩</hi>殷勤閒太祝<hi>張君/籍</hi>好去老通川<hi>自謂</hi>
<pb n="KR4h0140_WYG_407-2b"/>
莫漫裁章句湏饒紫禁仙<lb/>
　　　奉和權相公行次臨闕驛逄鄭僕射相公歸朝<lb/>
　　　俄頃分途因以奉贈詩十四韻<lb/>
帝下赤霄符搜求造化爐中台歸内座太一直南都黄<lb/>
霸乗軺入王尊叱馭趨萬人東道送六纛北風驅棧閣<lb/>
纔傾盖闗門已合繻貫魚行邐迤交馬語踟蹰去速熊<lb/>
羆兆來馳虎豹夫昔憐三易地今訝兩分途别路環山<lb/>
雪離章運寸珠鋒鋩斷犀兕波浪沒蓬壺區宇聲雖動<lb/>
<pb n="KR4h0140_WYG_407-3a"/>
淮河孽未誅將軍遥策畫師氏密訏謨漢上壇仍築襃<lb/>
西陣再圖公方先二虜何暇進愚儒<lb/>
　　　酬樂天東南行詩一百韻<hi>并序</hi>
　　元和十年三月二十五日予司馬通州二十九日<lb/>
　　與樂天於鄠東蒲池村别各賦一絶到通州後予<lb/>
　　又寄一篇尋而樂天貺予八首予時瘧病將死一<lb/>
　　見外不復記憶十三年予以赦當遷簡省書籍得<lb/>
　　是八篇吟歎方極適崔果州使至為予致樂天去<lb/>
<pb n="KR4h0140_WYG_407-3b"/>
　　年十二月二日書書中寄予百韻至兩韻凡二十<lb/>
　　四章屬李景信校書自忠州訪予連牀遞飲之間<lb/>
　　悲咤使酒不三兩日盡和去年已來三十二章皆<lb/>
　　畢李生視草而去四月十三日予手寫為上下巻<lb/>
　　仍依次重用本韻亦不知何時得見樂天因人或<lb/>
　　寄去通之人莫可與言詩者唯妻淑在旁知狀<hi>其本</hi>
　　<hi>巻尋時於峽州面付樂天别本都在唱和巻中此巻唯五言大律詩二首而已</hi>
我病方吟越君行已過湖<hi>元和十年閏六月至通州染瘴危重八月聞樂天司馬江</hi>
<pb n="KR4h0140_WYG_407-4a"/>
<hi>州</hi>去應縁直道哭不為窮途亞竹寒驚牖空堂夜向隅<lb/>
暗魂思背燭危夢怯乗桴<hi>此後每聨之内半述巴蜀土風半述江鄉物産</hi>坐痛<lb/>
筋骸憯旁嗟物候殊雨蒸蟲沸渭浪湧怪睢盱索綆飄<lb/>
蚊蚋蓬麻甃舳艫短簷苫稻草微俸封<hi>去聲</hi>漁租泥<hi>去聲</hi>浦<lb/>
喧撈蛤荒郊險鬬貙鯨吞近溟漲猿閙接黔巫芒屩泅<lb/>
牛婦了頭蕩槳夫酢醅荷裹賣醨酒水淋沽<hi>巴民造酒如淋醋法</hi>
舞態翻鸜鵒歌詞咽鷓鴣夷音啼似笑蠻語謎相呼江<lb/>
郭船添店山城木豎郛吠聲沙市犬争食墓林烏獷俗<lb/>
<pb n="KR4h0140_WYG_407-4b"/>
誠堪憚妖神甚可虞欲令仁漸及已被瘧潜圖膳減思<lb/>
調鼎行稀恐蠧樞雜蓴多剖鱔和黍半蒸菰緑糭新菱<lb/>
實金丸小木奴<hi>巴橘酸澁大如彈丸</hi>芋羮真蹔淡䶉炙漫塗蘇炰<lb/>
鼈那勝羜烹鯄只似鱸<hi>通州俗以鯄魚為鱠</hi>楚風輕似蜀巴地濕<lb/>
如吴氣濁星難見州斜日易晡通宵但雲霧未酉即桑<lb/>
榆<hi>此後並言巴中風俗</hi>瘴窟蛇休蟄炎溪暑不徂倀魂隂呌嘯鵩<lb/>
貎晝踟蹰鄉里家藏蠱官曹世乏儒斂緡偷印信傳箭<lb/>
作符繻椎髻抛巾幗鑹刀代轆轤當心鞙銅鼓背弝射<lb/>
<pb n="KR4h0140_WYG_407-5a"/>
桑弧<hi>巴民盡射木弓仍於弓左安箭</hi>豈復民甿料湏將鳥獸驅是非渾<lb/>
並漆詞訟敢研朱陋室鴞窺伺衰形蟒覬覦鬢毛霜㸃<lb/>
合襟淚血痕濡倍憶京華伴偏忘我爾軀<hi>此後並言與樂天同科共</hi>
<hi>遊處等事</hi>謫居今共逺榮路昔同趨科試銓衡局衙參典校<lb/>
厨<hi>書判同年校正同省</hi>月中分桂樹天上識昌蒲應召逄鴻澤陪<lb/>
游值賜酺心唯撞衛磬耳不亂齊竽<hi>此後並言同應制時事</hi>海岱<lb/>
詞鋒截皇王筆陣敺疾奔凌騕褭髙唱軋吴歈㸃檢張<lb/>
儀舌提攜傅説圖擺囊看利頴開頷出明珠並取千人<lb/>
<pb n="KR4h0140_WYG_407-5b"/>
特皆非十上徒白麻雲色膩墨詔電光麤衆口貪歸羙<lb/>
何顔敢妬姝秦臺納紅旭鄷匣洗黄壚諫獵寧規避彈<lb/>
豪詎囁嚅胏肝憎巧曲蹊徑絶縈迂誓遣朝綱振忠饒<lb/>
翰苑輸<hi>元和四年為監察御史樂天為翰林學士</hi>驥調方汗血蠅㸃忽成盧<lb/>
遂謫栖遑椽還飛送别盂痛嗟親愛隔顛望友朋扶狸<lb/>
病翻随䑕驄羸返作駒物情良徇俗時論太誣吾瓶罄<lb/>
罍偏恥松摧柏自枯虎雖遭䧟穽龍不怕泥塗<hi>此已上並述五</hi>
<hi>年貶椽江陵樂天亦遭罹謗鑠</hi>重喜登賢苑方欣佐伍符<hi>九年樂天除太子贊善予</hi>
<pb n="KR4h0140_WYG_407-6a"/>
<hi>從事唐州也</hi>判身入矛㦸輕敵比錙銖驛騎來千里天書下<lb/>
九衢因教罷飛檄便許到皇都<hi>十年春自唐州詔予召入京</hi>舟敗罌<lb/>
浮漢驂疲杖過邗郵亭一蕭索𤇺候各﨑嶇餽餉人推<lb/>
輅誰何吏執殳拔家逃力役連鏁責<hi>音債</hi>逋誅防戍兄兼<lb/>
弟收田婦與姑縑緗工女竭青紫使臣紆望國參雲樹<lb/>
歸家滿地蕪破窗塵𡋯𡋯幽院鳥嗚嗚<hi>此巳下並言靖安里無人居觸</hi>
<hi>目荒凉</hi>祖竹藂新筍孫枝壓舊梧晩花狂蛺蝶殘蔕宿茱<lb/>
萸始悟摧林秀因銜避繳蘆文房長遣閉經肆未曽鋪<lb/>
<pb n="KR4h0140_WYG_407-6b"/>
鵷鷺方求侣鴟鳶已嚇雛徴還何鄭重斥去亦湏臾迢<lb/>
遞投遐徼蒼黄出奥區通川誠有咎湓口定無辜<hi>三月稹之</hi>
<hi>通州八月樂天之江州</hi>利噐從頭匣剛腸到底刳薫蕕任盛貯稊<lb/>
稗莫超踰公幹經時卧鍾儀幾歳拘光隂流似水蒸瘴<lb/>
熱於鑪薄命知然也深交有矣夫救焚期骨肉投分刻<lb/>
肌膚<hi>本題云寄澧州李十一舎人果州崔二十二員外開州韋大員外通州元九侍御庾三十二補闕杜</hi>
<hi>十四拾遺李二十助教竇七校書兼投弔席八舎人</hi>二妙馳軒陛三英詠袴襦<hi>庾三</hi>
<hi>十二杜十四並居北省李十一崔二十二韋大各典方州</hi>李多嘲蝘蜓竇數集蜘蛛<lb/>
<pb n="KR4h0140_WYG_407-7a"/>
<hi>李二十雅善歌詩固多詠物之作竇七頻改官銜屢有蜘蛛之喜</hi>數子皆竒貨唯予獨<lb/>
朽株邯鄲笑匍匐燕蒯受揶揄嬾學三閭憤甘齊百里<lb/>
愚耽眠稀醒素憑醉少嗟吁學問徒為爾書題盡巳于<lb/>
别猶多夢寐情尚感凋枯近喜司戎健尋傷掌誥徂<hi>今日</hi>
<hi>得樂天書六年聞席八歿</hi>士元名位屈伯道子孫無舊好飛瓊翰新<lb/>
詩灌玉壺幾催閒處泣終作苦中娱廉藺聲相讓燕秦<lb/>
勢豈俱此篇應絶倒休漫捋髭鬚<hi>樂天戲題篇末云此篇擬打足下寄容州</hi>
<hi>詩故有戲譽</hi>
<pb n="KR4h0140_WYG_407-7b"/>
　　　和樂天送客遊嶺南二十韻<hi>次用本韻</hi>
我自離鄉久君那度嶺頻一杯魂慘澹萬里路艱辛江<lb/>
館連沙市瀧船泊水濱騎田廻北顧銅柱指南鄰大壑<lb/>
浮三島周天過五均波心湧樓閣規外布星辰<hi>交廣間南極浸</hi>
<hi>髙北極浸低圓規度外星辰至衆大如五曜者數十皆不在星經</hi>狒狒穿筒格猩猩置<lb/>
屐馴<hi>郭璞云鷽鷽交廣山谷間有之南人俗法嘗用竹筒穿臂以授之狒狒執臂輙笑笑則唇蔽兩目人</hi>
<hi>因自筒中出手以釘釘之於樹猩猩嗜酒好屐南人嘗以羙酒置於其所且排十數屐猩猩見之驟相謂曰吾</hi>
<hi>既就擒矣然而漸飲至醉醉則穿破屐而行既不能去相與泣而見獲故吴都賦曰猩猩啼而就擒鷽鷽笑而</hi>
<pb n="KR4h0140_WYG_407-8a"/>
<hi>被格盖為此</hi>貢兼鮫女絹俗重語兒巾<hi>南方去京華絶逺冠冕不到唯海路稍通</hi>
<hi>吴中商肆多牓云此有語兒巾子</hi>舶主腰藏寶<hi>南方呼波斯為舶主胡人異寳多自懐藏以避</hi>
<hi>強丐</hi>黄家砦<hi>柴去聲南/夷之區落</hi>起塵歌鍾排象背炊爨上魚身<hi>夷民</hi>
<hi>大陳設則巨象背上作樂大魚出浮身若洲島海人泊舟於旁因而炊爨其上魚不之覺</hi>電白雷山<lb/>
接旗紅賊艦新島夷徐市種廟覡趙佗神鳶跕方知瘴<lb/>
蛇蘇不待春曙潮雲斬斬夜海火燐燐<hi>海水夜擊之則盡如火盖隂火</hi>
<hi>潜然之謂也</hi>冠冕中華客梯航異域臣果然皮勝錦吉了舌<lb/>
如人風黖<hi>一作黕</hi>秋茅葉煙埋曉月輪定應𤣥髪變焉用<lb/>
<pb n="KR4h0140_WYG_407-8b"/>
翠毛珍句漏沙湏買貪泉貨莫親能傳稚川術何患隐<lb/>
之貧<lb/>
　　　獻滎陽公詩五十韻<hi>并啓</hi>
　　啓今月十七日公會儒於便廡稹亦謬容末席公<lb/>
　　出棠樹之首章且識其目曰客有前進士韋張在<lb/>
　　宋來會學由我而下聮為五言以羙之諸生怗怗<lb/>
　　竦竦各盡詞以獻公公則舉其摧敵推案析理次<lb/>
　　至數聮應若前定諸儒有不安者随為刮削變嫫<lb/>
<pb n="KR4h0140_WYG_407-9a"/>
　　為妍不廢暮而珠貫成就瑕不可掩者稹六聮耳<lb/>
　　退而自咎且盛公之所為因而次用所聮翩賢等<lb/>
　　五十一字合為一詩止詠公之詞業力翰洎生徒<lb/>
　　學校之事而巳也其於勲位崇懿在國籍族地清<lb/>
　　甲編世家政事徳羙播謳謡儉仁慈愛被親戚非<lb/>
　　小儒造次之所盡大凡受褊狹者不可以語大持<lb/>
　　杯棬而承澍雨自滿而止又安能測其霶沛之所<lb/>
　　至哉惶恐無任俯伏待罪謹以啓陳不宣謹啓<lb/>
<pb n="KR4h0140_WYG_407-9b"/>
鄭驛騎翩翩孔門子弟賢文翁開學日正禮騁途年<hi>張秀</hi>
<hi>才正謩滎陽公首薦登第也</hi>駿骨黄金買英髦絳帳延趨風皆蹀足<lb/>
侍坐各差肩解榻招徐穉登樓引仲宣鳳攢題字扇魚<lb/>
落講經筵盛氣河包濟貞姿嶽柱天臯䕫當五百鄒魯<lb/>
重三千科斗翻騰取闗睢教授先<hi>滎陽公寮吏生徒受詩有百數</hi>篆垂<lb/>
朝露滴詩綴夜珠聮逸禮多心匠焚書舊口傳陳遵修<lb/>
尺牘阮瑀讓飛牋中的顔初啓抽毫踵未旋森羅萬木<lb/>
合屬對百花全詞海跳波湧文星拂坐懸戴馮遥避席<lb/>
<pb n="KR4h0140_WYG_407-10a"/>
祖逖後施鞭西蜀凌雲賦東陽詠月篇勁芟鼇足斷精<lb/>
貫蝨心穿浩汗神彌王颻颺興欲仙氷壺通皓雪綺樹<lb/>
眇晴煙驅駕雷霆走鋪陳錦繡鮮清機登穾奥流韻溢<lb/>
山川墨客膺潜服談賓膝誤前張鱗定摧敗折角反矜<lb/>
憐句句推瓊玉聲聲播管弦纎新撩造化澒洞斡陶甄<lb/>
衛磬琤鍧極齊竽僭濫偏空虚慙炙輠㸃竄許懐鈆憊<lb/>
色秋來草哀吟雨後蟬自傷魂慘沮何暇思幽𤣥<hi>稹病瘧二</hi>
<hi>年求醫在此滎陽公不忍歸之瘴鄉</hi>喜到樽罍側愁親几案邉菁華知極<lb/>
<pb n="KR4h0140_WYG_407-10b"/>
矣胏腑尚求旃抵滯渾成醉徘徊轉慕膻老歎才漸少<lb/>
閑苦病相煎瓦礫難追琢芻蕘分棄捐漫勞成懇懇那<lb/>
得羙娟娟拙劣仍非速迂愚且異専移時停筆硯揮景<lb/>
乏戈鋋儀舌忻猶在舒帷誓不褰㑹將連獻楚深恥謬<lb/>
游燕蒲有臨書葉韋充讀易編沙湏披見寶經擬帶耕<lb/>
田入霧長期閏持朱本望研輪轅呈曲直鑿枘取方圓<lb/>
呼吸寧徒爾霑濡豈浪然過簫資響亮随水漲淪漣惜<lb/>
日看圭短偷光恨壁堅勤勤彫朽木細細𨗳䝉泉傳癖<lb/>
<pb n="KR4h0140_WYG_407-11a"/>
　今應甚頭風昨已痊丹青公舊物一為變蚩妍<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_407-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百七<lb/>
</p>
<p>
</p>
  </div>
</body>
</text>
</TEI>
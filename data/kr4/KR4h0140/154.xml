<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_154-1a"/>
　欽定四庫全書<lb/>
御定全唐詩巻一百五十四<lb/>
　　蕭穎士<lb/>
　蕭穎士字茂挺開元中對策第一補祕書正字奉使括<lb/>
　遺書趙衛間淹乆不報為有司劾免留客濮陽教授時<lb/>
　號蕭夫子召為集賢校理宰相李林甫怒其不下巳調<lb/>
　廣陵參軍事史官韋述薦穎士自代召詣史館待制林<lb/>
　甫愈見疾遂免官尋調河南府參軍事山南莭度使源<lb/>
<pb n="KR4h0140_WYG_154-1b"/>
　洧辟掌書記洧卒崔圎署為揚州功曹參軍至官信宿<lb/>
　去後客死汝南逆旅門人私諡曰文元先生穎士樂聞<lb/>
　人善以推引後進為己任所奬目皆為名士集十卷今<lb/>
　編詩一巻<lb/>
　　　　江有楓一篇十章<hi>并序</hi>
　　　江有楓思陸鄭二友吴㑹舊遊且疾讒也臣<hi>一作君</hi>宦<lb/>
　　　於尹府以直方不偶見逼讒佞惟古之賢者有避<lb/>
　　　色避言之義矯然去之二室之間有槭樹焉與江<lb/>
<pb n="KR4h0140_WYG_154-2a"/>
　　南楓形胥類憩於其下而作是詩以貽夫二三子<lb/>
　　焉<lb/>
江有楓其葉蒙蒙我友自東於以遊從<lb/>
山有槭其葉漠漠我友徂北於以休息<lb/>
想彼槭矣亦類其楓矧伊懐人而忘其東<lb/>
東可遊矣㑹之丘矣于山于水于廟于寺于亭于里君<lb/>
子遊焉于以宴喜其樂亹亹<lb/>
粤東可居彼吴之墟有田有庭有朋有書有蓴有魚君<lb/>
<pb n="KR4h0140_WYG_154-2b"/>
子居焉惟以宴醑其樂徐徐<lb/>
我朋在矣彼陸之子<hi>淹也</hi>如松如杞淑問不巳<lb/>
我友于征彼鄭之子<hi>愕也</hi>如琇如英徳音孔明<lb/>
我思震澤菱芡幕幕寤寐如覿我思剡谿杉篠萋萋寤<lb/>
寐無迷<lb/>
有鳥有鳥粤鷗與鷺浮湍戲渚皓然潔素忘其猜妒彼<lb/>
何人斯曽足傷懼<lb/>
此懼惟何懼寘于羅彼驕者子讒言孔多我聞先師體<lb/>
<pb n="KR4h0140_WYG_154-3a"/>
命委和公伯之愬則如予何悵然山河惟以嘯歌其憂<lb/>
也哉<lb/>
　　　菊榮一篇五章<hi>并序</hi>
　　菊榮酬贈離且申志也久寓大邑賢宰宋侯恵而<lb/>
　　好予賦鳴蟬以貺别有懐相規備厥卒章于以報<lb/>
　　焉<lb/>
采采者菊芬其榮斯紫英黄萼照灼丹墀愷悌君子佩<lb/>
服攸宜王國是維大君是毗貽爾子孫百禄萃之<lb/>
<pb n="KR4h0140_WYG_154-3b"/>
采采者菊于邑之城舊根新莖布葉垂英彼羙淑人應<lb/>
家之禎有弦既鳴我政則平宜爾棟崇必復其慶<lb/>
采采者菊于邦之府隂槐翳栁邇楹近宇彼勞者子喧<lb/>
卑是處慨其莫知藴結誰語企彼髙人色斯遐舉<lb/>
采采者菊于賔之館既低其枝又弱其幹有斐君子是<lb/>
焉披翫良辰㫖酒宴飲無算愴其仳别終然永歎<lb/>
歳方晏矣霜露殘促誰其榮斯有英者菊豈微春華懿<lb/>
此貞色人之侮我混于薪棘詩人有言好是正直<lb/>
<pb n="KR4h0140_WYG_154-4a"/>
　　　涼雨一章<hi>并序</hi>
　　凉雨志楊侯樂賔僚也<lb/>
習習凉風泠泠浮飇君子樂胥於其賔僚有女斯夭式<lb/>
歌且謡欲言終宥惟以招邀於胥樂兮<lb/>
　　　有竹一篇七章<hi>并序</hi>
　　有竹懿李新後閤而宴親友也<lb/>
有竹斯竿於閣之前君子秉心惟其貞堅兮<lb/>
有竿斯竹於閣之側君子秉操惟其正直兮<lb/>
<pb n="KR4h0140_WYG_154-4b"/>
彼蔚者竹蕭其森矣有開者閤宛其深矣迴簷幽砌如<lb/>
翼如齒<lb/>
冬之宵霰雪斯瀌我有金爐熺其以歊<lb/>
夏之日炎景斯鬱我有珍簟淒其以栗<lb/>
彼紛者務體其豫矣有㫖者酒歡其且矣友僚萃止跗<lb/>
萼載韡<lb/>
彼美公之姓兮那歟應積慶兮期子惟去之柄兮<lb/>
　　　江有歸舟三章<hi>并序</hi>
<pb n="KR4h0140_WYG_154-5a"/>
　　記有之尊道成徳嚴師其難哉故在三之禮極乎<lb/>
　　君親而師也叅焉無犯與隐義斯貫矣孔聖稱顔<lb/>
　　子有視余猶父歎其至歟今吾於太眞也然乎爾<lb/>
　　且後進而余師者自賈邕盧冀之後比歳舉進士<lb/>
　　登科名與實皆相望騰遷凡數子其佗自京畿太<lb/>
　　學踰於淮泗行束脩以上而未及門者亦云倍之<lb/>
　　余弗敏曷云當乎而莫之讓蓋有來學微往教蒙<lb/>
　　匪余求若之何其拒哉猗爾之所以求我之所以<lb/>
<pb n="KR4h0140_WYG_154-5b"/>
　　誨學乎文乎學也者非云徴辨説摭文字以扇夫<lb/>
　　談端輮厥詞意其於識也必鄙而近矣所務乎憲<lb/>
　　章典法膏腴徳義而巳文也者非云尚形似牽比<lb/>
　　類以局夫儷偶放於竒靡其於言也必淺而乖矣<lb/>
　　所務乎激揚雅訓彰宣事實而巳衆之言文學者<lb/>
　　或不然於戲彼以我為僻爾以我為正同聲相求<lb/>
　　爾後我先安得而不問哉問而教教而從從而逹<lb/>
　　欲辭師也得乎孔門四科吾是以竊其一矣然夫<lb/>
<pb n="KR4h0140_WYG_154-6a"/>
　　徳行政事非學不言言而無文行之不逺豈相異<lb/>
　　哉四者一夫正而巳矣故曰詩三百一言以蔽之<lb/>
　　曰思無邪不正之謂也吾嘗謂門弟子有尹徴之<lb/>
　　學劉太眞之文首其選焉今茲春連茹甲乙淑問<lb/>
　　休闡為時之冠浹旬有詔俾徴典校袐書且馳傳<lb/>
　　壠首領元戎書記之事四牡騑騑薄言旋歸聲動<lb/>
　　日下浹於寰外而太眞元昆前巳甲科未始間歳<lb/>
　　翩其連舉謂予不信豈其然乎夏五月迴棹京洛<lb/>
<pb n="KR4h0140_WYG_154-6b"/>
　　告歸江表岵兮屺兮歡既萃矣兄矣弟矣榮斯繼<lb/>
　　矣搢紳之徒習禮聞詩者僉曰劉氏二子可謂立<lb/>
　　乎身光乎親蹈極致於人倫者矣上京餞别庭闈<lb/>
　　望歸從古巳來未之聞也余羇宦此都色斯云舉<lb/>
　　彼吴之丘曽是昔遊心乎往矣有懐伊阻行矣風<lb/>
　　帆載飛載揚爾思不及黯然以泣先師孝弟謹信<lb/>
　　泛愛親仁餘力學文之訓爾其志之南條北固朱<lb/>
　　方舊里昔與太眞初㑹於茲余之門人有栁幷者<lb/>
<pb n="KR4h0140_WYG_154-7a"/>
　　前是一歳亦嘗覯茲地其請業也必始乎此焉幷<lb/>
　　也有尹之敏劉之工其少且疾故莫之逮太眞亦<lb/>
　　嘗曰何敢望幷幷與眞難乎其相奪矣緬彼江隂<lb/>
　　京阜是臨言念二子從予於此爾云過之其可忘<lb/>
　　諸同是餞者賦江有歸舟以寵夫嘉慶焉爾詩曰<lb/>
江有歸舟亦亂其流之子言旋嘉名孔修揚於王庭允<lb/>
焯其休<lb/>
舟既歸止人亦榮止兄矣弟矣孝斯踐矣稱觴燕喜於<lb/>
<pb n="KR4h0140_WYG_154-7b"/>
岵於屺<lb/>
彼遊惟帆匪風不揚有彬伊父匪學不彰予其懐而勉<lb/>
爾無忘<lb/>
　　　過河濵和文學張志尹<lb/>
隆古日以逺舉世䘮其淳慷慨懐黄虞化理何由臻歩<lb/>
出城西門裵回見河濵當其側陋時河水清且潾滄桑<lb/>
一以變莽然翳荆榛至化無苦窳宇宙將陶甄太息感<lb/>
悲泉人往跡未湮瑟瑟寒原暮冷風吹衣巾顧我謭劣<lb/>
<pb n="KR4h0140_WYG_154-8a"/>
質希聖杳無因且盡登臨意斗酒歡相親<lb/>
　　　舟中遇陸棣兄西歸數日得廣陵二三子書知<lb/>
　　　遲晩次沙墊西㟁作<lb/>
林烏遥㟁鳴早知東方曙波上風雨歇舟人叫將去蒼<lb/>
蒼前洲日的的回沙鷺水氣清曉隂灘聲隐川霧舊山<lb/>
勞魂想憶人阻洄泝信宿千里餘佳期曷由遇前程入<lb/>
楚鄉弭棹問維揚但見土音異始知程路長寥寥晩空<lb/>
静漫漫風淮凉雲景信可羙風潮殊未央故人江臯上<lb/>
<pb n="KR4h0140_WYG_154-8b"/>
永日念容光中路枉尺書謂余瓊樹芳深期結晤語竟<lb/>
夕恨相望冀願崇朝霽吾其一葦航<lb/>
　　　重陽日陪元魯山徳秀登北城矚對新霽因以<lb/>
　　　贈别<hi>時元兄屢有挂冠之意</hi>
山縣遶古堞悠悠快登望雨餘秋天髙目盡無隐狀綿<lb/>
連滍川迴杳𣺌鴉路深彭澤興不淺臨風<hi>一作流</hi>動歸心頼<lb/>
茲琴堂暇傲睨傾菊酒人和歳巳登從政復何有逺山<lb/>
十里碧一道銜長雲青霞半落日混合疑晴曛漸聞驚<lb/>
<pb n="KR4h0140_WYG_154-9a"/>
栖<hi>一作栖林</hi>羽坐歎清夜月中歡愴有違行子念明發僅能泯<lb/>
寵辱未免傷别離江湖不可忘風雨勞相思明時當盛<lb/>
才短伎安所設何日謝百里從君漢之澨<lb/>
　　　留别二三子得韻字<lb/>
二紀尚雌伏徒然忝先進英英爾衆賢名實鬱雙振殘<lb/>
春惜將别清洛行不近相與愛後時無令孤逸韻<lb/>
　　　仰荅韋司業垂訪五首<lb/>
呦呦食苹鹿常飲清泠川但恱豐草美寧知牢饌鮮主<lb/>
<pb n="KR4h0140_WYG_154-9b"/>
人有幽意將以充林泉羅網幸免傷蒙君復羈牽髙堂<lb/>
列衆賔廣座鳴清絃俯仰轉驚<hi>一作傷</hi>惕徘徊獨憂煎緬懐<lb/>
雲巖路欲往無由緣物各有所好違之傷自然<lb/>
神龜在南國緬邈湘川隂遊止蓮葉上歳時嘉樹林毒<lb/>
蟲且不近斤斧何由尋錯落負竒文熒煌耀丹金江山<lb/>
萬里餘淮海阻且深獨保貞素質不為寒暑侵一逢盛<lb/>
明代應見通靈心<lb/>
晉代有儒臣當年富詞藻立言寄青史將以贊王道遼<lb/>
<pb n="KR4h0140_WYG_154-10a"/>
落緬歳時辛勤歴江島且言風波倦探渉豈為寳不遇<lb/>
庾征西云誰展懐抱士貧乏知己安得成所好<lb/>
彭陽昔遊說願謁南郢都王果尚未逹况從夷節謨豈<lb/>
知晉叔向無罪嬰囚拘臨難俟解紛獨知祁大夫舉讐<lb/>
且不棄何必論親踈夫子覺者也其能<hi>一作肯</hi>遺我乎<lb/>
闗西一公子年貌獨青春被褐來上京翳然聲未振中<lb/>
郎何為者倒屣驚座賔詞賦豈不佳盛名亦相因為君<lb/>
奏此曲此曲多苦辛千載不可誣孰言今無人<lb/>
<pb n="KR4h0140_WYG_154-10b"/>
　　　答鄒象先<lb/>
桂枝常共擢茅茨冀同薦一命何阻脩載馳各川縣壯<lb/>
圖悲歳月明代恥貧賤回首無津梁祗令二毛變<lb/>
　　　䝉山作<lb/>
東蒙鎮海沂合沓餘百里清秋淨氛靄崖崿隐天起于<lb/>
役勞往還息徒暫攀躋將窮絶迹處偶得冥心理雲氣<lb/>
雜虹霓松聲亂風水微明緑林際杳窱丹洞裏仙鳥時<lb/>
可聞羽人邈難視此焉多深邃賢逹昔所止子尚捐俗<lb/>
<pb n="KR4h0140_WYG_154-11a"/>
紛季隨躡遐軌藴真道彌曠懐古情未巳白鹿凡幾遊<lb/>
黄精復奚似顧予尚牽纒家業重書史少學務從師壯<lb/>
年貴趨仕方馳桂林譽未暇桃源美歳暮期再尋幽哉<lb/>
羡門子<lb/>
　　　早春過七嶺寄題硤石裴丞㕔壁<lb/>
出硤寄趣少晩行偏憶君依然向來處官路谿邉雲茲<lb/>
路豈不劇能無俗累紛槐隂永未合泉聲細猶聞彌歎<lb/>
春罷酒牽卑<hi>一夲二字缺</hi>從此分登髙望城入斜影半風薫<lb/>
<pb n="KR4h0140_WYG_154-11b"/>
　　　送張翬下第歸江東<hi>翬一作暈</hi>
俱飛仍失路綵服邇清波地積東南美朝遺甲乙科客<lb/>
愁千里别春色五湖多明日舊山去其如相望何<lb/>
　　　越江秋曙<lb/>
扁舟東路逺曉月下江濆瀲灧信潮上蒼茫孤嶼分林<lb/>
聲寒動葉水氣曙連雲暾日浪中出榜歌天際聞伯鸞<lb/>
常去國安道惜離羣延首剡谿近詠言懐數君<lb/>
　　　山莊月夜作<lb/>
<pb n="KR4h0140_WYG_154-12a"/>
　獻書嗟棄置疲拙歸田園且事計然策將符公冶言桑<lb/>
　榆清<hi>一作畏</hi>暮景雞犬應遥村蠶罷里閭晏麥秋田野喧澗<lb/>
　聲連枕簟峰勢入堦軒未奏東山妓先傾北海尊隴𤓰<lb/>
　香早熟庭果落初繁更愜野人意農談朝竟昏<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_154-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻一百五十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_543-1a"/>
　欽定四庫全書<lb/>
御定全唐詩巻五百四十三<lb/>
　　喻鳧<lb/>
　喻鳧毘陵人登開成五年進士第終烏程尉詩一巻<lb/>
　　　　贈李商隐<lb/>
　羽翼恣摶扶山河使筆驅月疎吟夜桂龍失詠春珠草<lb/>
　細盤金勒花繁倒玉壺徒嗟好章句無力致前途<lb/>
　　　　元日即事<lb/>
<pb n="KR4h0140_WYG_543-1b"/>
　歛板賀交親稱觴詎有巡年光悲擲舊景色喜呈新水<lb/>
　桞煙中重山梅雪後真不知將白髪何以度青春<lb/>
　　　　送賈島徃金州謁姚員外<lb/>
　山光與水色獨徃此中深溪瀝椒花氣巖盤漆葉隂瀟<lb/>
　湘終共去巫峡羨先尋㡬夕江樓月𤣥暉伴静吟<lb/>
　　　　送友人罷舉歸蜀<lb/>
　憔悴滿衣塵風光豈屬身賣琴紅粟貴㸔鏡白髭新棧<lb/>
　畔誰髙歩巴邉自問津悽然莫滴血杜宇正哀春<lb/>
<pb n="KR4h0140_WYG_543-2a"/>
　　　送衛尉之延陵<lb/>
草木正花時交親觸雨辭一官之任逺盡室出城遲乳<lb/>
滴茅君洞鴉鳴季子祠想知佐理暇日有詠懐詩<lb/>
　　　送越州髙録事<lb/>
官曹權紀綱行李半舟航浦溆潮来廣川源鳥去長筍<lb/>
成稽嶺岸蓮發鏡湖香澤國還之任鱸魚浪得嘗<lb/>
　　　送潘咸<lb/>
時時齎破嚢訪我息閒坊煑雪問茶味當風㸔鴈行心<lb/>
<pb n="KR4h0140_WYG_543-2b"/>
齊山鹿逸句敵栁花狂堅苦今如此前程豈𣺌茫<lb/>
　　　送友人下第歸寜<lb/>
紫閣雪未盡杏園花亦寒灞西辭舊友楚外憶新安細<lb/>
雨猨啼枿微陽鷺起灘旋應赴秋貢詎得久承歡<lb/>
　　　游北山寺<lb/>
煙岡影畔寺游歩此時孤庭静衆藥在鶴閒雙檜枯藍<lb/>
峰露秋院灞水入春厨便可棲心跡如何返舊途<lb/>
　　　冬日題無可上人院<lb/>
<pb n="KR4h0140_WYG_543-3a"/>
入户道心生茶間踏葉行瀉風瓶水澀承露鶴巢輕閣<lb/>
北長河氣窓東一檜聲詩言與禪味語黙此皆清<lb/>
　　　游雲際寺<lb/>
澗壑吼風雷香門絶頂開閣寒僧不下鐘定虎常来鳥<lb/>
啄林稍菓鼯跳竹裏苔心源無一事塵界擬休回<lb/>
　　　題翠微寺<lb/>
沿溪又渉巔始喜入前軒鐘度鳥沉壑殿扃雲濕幡凉<lb/>
泉隨衆石古木徹疎猨月上僧階近斯逰豈易言<lb/>
<pb n="KR4h0140_WYG_543-3b"/>
　　　廣徳官舍二松<lb/>
楊公休簿領二木日堅牢直甚彰吾節清終庇爾曹幽<lb/>
隂月裏細冷樹雪中髙誰見干霄後枝飄白鶴毛<lb/>
　　　浴馬<lb/>
觧控復收鞭長津動細漣空蹄沈緑玉濶臆没連錢沫<lb/>
漩橋聲下嘶盤栁影邊常聞禀龍性固與白波便<lb/>
　　　和段學士南亭春日對雨<lb/>
晨飛晚未休蘭閣客吟愁蕭颯栁邊挂縈紆花底流聲<lb/>
<pb n="KR4h0140_WYG_543-4a"/>
繁乍離<hi>一作雜</hi>籟灑急不成漚經夕江湖思煙波一釣舟<lb/>
　　　書懐<lb/>
祗是守琴書僧中獨寓居心唯務<hi>一作慕</hi>鶴静分合與名<lb/>
疎暮雨啼螿次凉風落木初家山太湖淥歸去復何如<lb/>
　　　一公房<lb/>
幽深誰掩關清净自多閒一雨收衆木孤雲生逺山花<lb/>
萎緑苔上鴿乳翠樓間嵐靄燃香夕容聽半偈還<lb/>
　　　晩次臨涇<lb/>
<pb n="KR4h0140_WYG_543-4b"/>
路入犬羊羣城寒雉堞曛居人祗尚武過客謾投文馬<lb/>
怯奔渾水鵰沈莽蒼雲沙田積蒿艾竟夕見燒焚<lb/>
　　　王母祠前寫望<lb/>
雲霞千古事桃李舊花顔芳信沈青鳥空祠掩暮山香<lb/>
傳一座暗栁匝萬家閒那復傷神所河昏落日間<lb/>
　　　遊暖泉精舍<lb/>
塢木殿前空山河澤國同鳥閒沙影上泉落樹隂中纜<lb/>
舸蒲花水縈幡栁絮風翛然方寸地何事更悲蓬<lb/>
<pb n="KR4h0140_WYG_543-5a"/>
　　　懐鄉<lb/>
秋風江上家釣艇泊蘆花斷<hi>一作古</hi>岸緑楊䕃疎籬紅槿<lb/>
遮鼉鳴積雨窟鶴歩夕陽沙抱疾僧窗夜歸心過月斜<lb/>
　　　岫<hi>一作隐</hi>禪師南溪蘭若<lb/>
錫影配瓶光孤溪照草堂水懸青石磴鐘動白雲牀樹<lb/>
色含殘雨河流帶夕陽唯應無月夜瞑目見他方<lb/>
　　　龍翔寺寄李頻<lb/>
鐘聲南北寺不道徃来遥人事因循過時光荏苒銷懸<lb/>
<pb n="KR4h0140_WYG_543-5b"/>
燈灑砌雨上閣遶雲鵰即是洲中栁嘶蟬急暮條<lb/>
　　　送武㲄之邠寜<lb/>
戍路少人蹤邉煙淡復濃詩寜寫别恨酒不上離容燕<lb/>
拂沙河栁鵶髙石窟鐘悠然一暌阻山疊虜雲<hi>一作塵</hi>重<lb/>
　　　夏日題岫禪師房<lb/>
朝朝聲磬罷童子掃藤隂花過少游客日長無事心迴<lb/>
山閉院直落水下橋深安得開方便容身老此林<lb/>
　　　夏日因懐陽羡舊遊寄裵書記<lb/>
<pb n="KR4h0140_WYG_543-6a"/>
落日太湖西波涵萬象低藕花熏浦溆菱蔓匿鳬鷖樹<lb/>
及長橋盡灘迴七里迷還應坐籌暇時一夢荆溪<lb/>
　　　呈薛博士<lb/>
辛勤長在學一室少曾開時憶暮山寺獨登衰草臺名<lb/>
期五字立迹媿九年来此意今聊寫還希君子哀<lb/>
　　　即事<lb/>
抱杖立溪口迎秋看塞門連山互蒼翠二水各清渾笛<lb/>
發孤煙戍鵶歸夕照村萋萋芳草色終是憶<hi>一作思</hi>王孫<lb/>
<pb n="KR4h0140_WYG_543-6b"/>
　　　龍翔寺閣夜懐渭南張少府<lb/>
春城帶病别秋塞見除書况是神仙吏仍非塵土居河<lb/>
風吹鳥迥嶽雨滴桐疎坐閣馳思夕沙東凉月虚<lb/>
　　　夏日龍翔寺居即事寄崔侍御<lb/>
古刹一幡斜吹門水過沙數聲鐘裏飯<hi>一作鈸</hi>雙影樹間<lb/>
茶落日窮荒雨微風古壍花何當戴豸客復此問生涯<lb/>
　　　龍翔寺居喜胡權見訪因宿<lb/>
林棲無異歡煑茗就花欄雀啅北岡<hi>一作窻</hi>暁僧開西閣<lb/>
<pb n="KR4h0140_WYG_543-7a"/>
寒衝橋二水急扣月一鐘殘明發還分手徒悲行路難<lb/>
　　　宿石窟寺<lb/>
一刹古岡南孤鐘撼夕嵐客閒明月閣僧閉白雲菴野<lb/>
鶴立枯枿天龍吟浄潭因知不生理合自此中探<lb/>
　　　夏日龍翔寺寄張侍御<lb/>
沙西林杪寺殿倚石稜開暁月僧汲井殘陽鐘殷臺河<lb/>
衝緑野去鳥背白雲来日夕唯增思京闗未想迴<lb/>
　　　秋日將歸長安留别王尚書<lb/>
<pb n="KR4h0140_WYG_543-7b"/>
朔漠正秋霖西風傳夕砧滄州未歸迹華髪受㤙心露<lb/>
色岡莎冷蟬聲塢木深清晨鉄鉞内只獻白雲吟<lb/>
　　　龍翔寺言懐<lb/>
眠雲喜道存讀易過朝昏喬木青連郭長河白瀉門鐘<lb/>
沈殘月塢鳥去夕陽村搜此成閒句期逢作者論<lb/>
　　　龍翔寺居夏日寄獻王尚書<lb/>
那期髙斾下得遇重臣知泉石容居止風沙免路岐河<lb/>
兼落<hi>一作洛</hi>下望句入大荒思無復愁煩暑迴山翠<hi>一作倚</hi>
<pb n="KR4h0140_WYG_543-8a"/>
閣危<lb/>
　　　題𢎞濟寺不出院僧<lb/>
楚鞋應此世祗遶砌苔休色相栽花視身心坐石修聲<lb/>
寒通節院城黒見烽樓欲取閒雲並閒雲有去留<lb/>
　　　寄劉錄事<lb/>
城西青島寺累夏潄寒泉今在提綱所應難掃石眠風<lb/>
沙榆塞迥波浪摘洲偏重整瀟湘棹心期更㡬年<lb/>
　　　酬王檀見寄<lb/>
<pb n="KR4h0140_WYG_543-8b"/>
馳心棲杳𠖇何物比清冷夜月照巫峡秋風吹洞庭酬<lb/>
難塵鬢皓坐久壁燈青竟晚蒼山詠喬枝有鶴聽<lb/>
　　　寺居秋日對雨有懐<lb/>
修修<hi>一作翛翛</hi>復雭雭黄葉此時飛隐几客吟斷鄰房僧話<lb/>
稀鴿寒棲樹定螢濕在窓微即事瀟湘渚漁翁披草衣<lb/>
　　　答劉錄事夜月懐湘西友人見寄<lb/>
相逢仍朔漠相問即波濤江思葦花折笛聲關<hi>一作邉</hi>月<lb/>
髙簿書君閱倦章句我吟勞竟夕空凭閣長河漴石壕<lb/>
<pb n="KR4h0140_WYG_543-9a"/>
　　　上髙侍御<lb/>
舊隐白雲峯生涯落葉同關河一棲旅楊栁十東風迹<lb/>
處龍鍾内聲居汨没中酬㤙若有地寕止殺微躬<lb/>
　　　冬日寄友人<lb/>
空為梁甫吟誰竟是知音風雪坐閒夜鄉園来舊心滄<lb/>
江孤棹迥落日一鐘深君子久忘我此誠甘自沈<lb/>
　　　冬夜宿余正字静恭里閑居<lb/>
每来多便宿不負白雲言古木朔風動寒城疎雪翻㣲<lb/>
<pb n="KR4h0140_WYG_543-9b"/>
燈懸刻漏舊夢返湘沅先是琴邊起知為閣務繁<lb/>
　　　得子姪書<lb/>
逺書来阮巷闕下見江東不得經史力枉抛耕稼功鴈<lb/>
天霞脚雨漁夜葦條風無復琴桮興開懐向爾同<lb/>
　　　獻知已<lb/>
亦忝受㤙身當殊投刺新竟䝉分玉石終不離埃塵大<lb/>
谷非無暖幽枝自未春昏昏過朝夕應念苦吟人<lb/>
　　　贈張濆處士<lb/>
<pb n="KR4h0140_WYG_543-10a"/>
露白覆棋宵林青讀易朝道髙天子問名重四方招許<lb/>
鶴歸華頂期僧過石橋雖然在京國心跡自逍遥<lb/>
　　　早秋寺居酬張侍御六韻見寄<lb/>
六十上清𠖇曉緘東越藤山光紫衣陟寺影白雲凝濕<lb/>
葉起寒鳥深林驚古僧微風窗静展細雨閣吟登清韻<lb/>
嶽磬逺佳音湖水澄却思前所獻何以豸冠稱<lb/>
　　　和段學士對雪<lb/>
盈尺知豐稔<hi>一作嵗</hi>開窓對酒壺飄當大野匝灑到急流<lb/>
<pb n="KR4h0140_WYG_543-10b"/>
無密際西風盡凝間朔氣扶乾摧鳥棲枿冷射夜殘罏<lb/>
贊月澄斜漢兼沙攪北湖慙于郢客坐一此調巴歈<lb/>
　　　監試夜雨滴空堦<lb/>
霎霎復凄凄飄松又灑槐氣濛蛛網檻聲疊蘚花階古<lb/>
壁青燈動深庭濕葉埋徐垂舊鴛瓦競歴小茅齋冷與<lb/>
隂蟲間清將玉漏諧病身唯展轉誰見此時懐<lb/>
　　　春雨如膏<lb/>
羃羃歛輕塵濛濛濕野春細光添栁重幽㸃濺花勻惨<lb/>
<pb n="KR4h0140_WYG_543-11a"/>
淡游絲景隂沈落絮辰迴低飛蝶翅寒滴語禽身灑岳<lb/>
推餘雪吹江疊逺蘋東城與西陌晴後趣何新<lb/>
　　　送友人南中訪舊知<lb/>
春盡大方遊思君便白頭地蒸川有毒天暖樹無秋水<lb/>
急三巴險猨分五嶺愁為縁知巳分南國必淹留<lb/>
　　　𤣥都觀李尊師<lb/>
蘚幘翠髯公存思古觀空曉壇檉葉露晴圃栁花風夀<lb/>
已將椿並碁難見局中何當與髙鶴飛去海光中<lb/>
<pb n="KR4h0140_WYG_543-11b"/>
　　　送石賁歸呉興<lb/>
同志幸同年髙堂君獨還齊榮㤙未報共隐事皆閒訪<lb/>
寺臨江岸開樓見海山洛中推二陸莫久戀鄉闗<lb/>
　　　感遇<lb/>
江鄉十年别京國累日同在客<hi>一作容</hi>㡬多事俱付酒杯<lb/>
中<lb/>
　　　晚思<lb/>
鶴下紫閣雲沈沈翠㣲雨獨坐正無言孤莊一聲杵<lb/>
<pb n="KR4h0140_WYG_543-12a"/>
　　　贈空禪師<lb/>
虎見修行久松知夏臘髙寒堂坐風雨瞑目尚波濤<lb/>
　　　西山寒日逄韋侍御<lb/>
獬豸霜中貌龍鍾病後顔惨傷此身事風雪動江山<lb/>
　　　題禪院<lb/>
無花地亦香有鶴松多直向此奚必孤山僧盡相識<lb/>
　　　驚秋<lb/>
鶯囀纔間關蟬鳴旋蕭<hi>一作騷</hi>屑如何兩鬢毛不作千枝<lb/>
<pb n="KR4h0140_WYG_543-12b"/>
雪<lb/>
　　　經劉校書墓<lb/>
逺冡松回曲渚風一官聞是校書終霜情月思今何在<lb/>
零落人間䇿子中<lb/>
　　　蔣處士宅喜閑公至<lb/>
絶杯夏别螺江渡單鉢春過處士齋嘗茗議空經不夜<lb/>
照花明月影侵堦<lb/>
　　　絶句<hi>一作憶友人</hi>
<pb n="KR4h0140_WYG_543-13a"/>
　銀地無塵金菊開紫棃紅棗墮莓苔一泓秋水一輪月<lb/>
　今夜故人来不来<lb/>
　　　　句<lb/>
　顔凋明鏡覺思苦白雲知　滄洲迷釣隐紫閣負僧期<lb/>
　<hi>見張為主客圖</hi>
　<lb/>
　<lb/>
　<lb/>
<pb n="KR4h0140_WYG_543-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻五百四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_344-1a"/>
　欽定四庫全書<lb/>
御定全唐詩卷三百四十四<lb/>
　　韓愈<lb/>
　　　　送李尚書<hi>遜</hi>赴襄陽八韻得長字<lb/>
　帝憂南國切改命付忠良壤畫星搖動旗分獸簸揚五<lb/>
　營兵轉肅千里地還方控帶荆門逺飄浮漢水長賜書<lb/>
　寛屬郡戰馬隔隣疆縱獵雷霆迅觀棊玉石忙風流峴<lb/>
　首客花艷大堤倡富貴由身致誰教不自强<lb/>
<pb n="KR4h0140_WYG_344-1b"/>
　　　　和席八<hi>䕫</hi>十二韻<hi>元和十一年䕫與愈同掌制誥</hi>
　絳闕銀河曙東風右掖春官隨名共美花與思俱新綺<lb/>
　陌朝遊間綾衾夜直頻横門開日月髙閣切星辰庭變<lb/>
　寒前草天銷霽後塵溝聲通苑急桞色壓城匀綸綍謀<lb/>
　猷盛丹青步武親芳菲含斧藻光景暢形神傍砌看紅<lb/>
　藥廵池詠白蘋多情懷酒伴餘事作詩人倚玉難藏拙<lb/>
　吹竽乆混真坐慙空自老江海未還身<lb/>
　　　　和武相公早春聞鶯<lb/>
<pb n="KR4h0140_WYG_344-2a"/>
早晩飛來入錦城誰人教解百般鳴春風紅樹驚眠處<lb/>
似妬歌童作艷聲<lb/>
　　　遊太平公主山莊<hi>此首前有太安池一首不載洪邁唐人絶句此首題即作</hi>
　　　<hi>太安池</hi>
公主當年欲占春故將臺榭押<hi>一作壓</hi>城闉欲知前面花<lb/>
多少直到南山不屬人<lb/>
　　　晩春<lb/>
誰収春色將歸去慢緑妖紅半不存榆莢祇能隨栁絮<lb/>
<pb n="KR4h0140_WYG_344-2b"/>
等閒撩亂走空園<lb/>
　　　大行皇太后挽歌詞三首<hi>憲宗母莊憲皇后也</hi>
一紀尊名正三時孝養榮髙居朝聖主厚徳載羣生武<lb/>
帳虛中禁𤣥堂掩太平秋天笳鼓歇松柏徧山鳴<lb/>
威儀備吉㓙文物雜軍容配地行新祭因山託故封鳳<lb/>
飛終不返劍化㑹相從無復臨長樂空聞報曉鐘<lb/>
追攀萬國來警衛百神陪畫翣登秋殿容衣入夜臺雲<lb/>
隨僊馭逺風助聖情哀只有朝陵日妝奩一暫開<lb/>
<pb n="KR4h0140_WYG_344-3a"/>
　　　廣宣上人頻見過<lb/>
三百<hi>一作十</hi>六旬長擾擾不衝風雨即塵埃乆慙<hi>一作為</hi>朝<lb/>
士無禆補空愧髙僧數往來學問窮年何所得吟詩竟<lb/>
日未能廻天寒古寺遊人少紅葉窗前有㡬堆<lb/>
　　　閒遊二首<lb/>
雨後來更好繞池徧青青柳花閒度竹菱葉故穿萍獨<lb/>
坐殊未厭孤斟詎能醒持竿至日暮幽詠欲誰聽<lb/>
兹遊苦不數再到遂經旬萍盖汙池淨藤籠老樹新林<lb/>
<pb n="KR4h0140_WYG_344-3b"/>
烏<hi>一作鶯</hi>鳴訝客岸竹長遮鄰子雲祇自守奚事九衢塵<lb/>
　　　酬馬侍郎寄酒<hi>馬總也</hi>
一壺情所寄四句意能多秋到無詩酒其如月色何<lb/>
　　　和侯協律詠笋<hi>侯喜也</hi>
竹亭人不到新笋滿前軒乍出真堪賞初多未覺煩成<lb/>
行齊婢僕環立比兒孫驗長常攜尺愁乾屢側盆對吟<lb/>
忘膳飲偶坐變朝昏滯雨膏腴濕驕陽氣候温得時方<lb/>
張王<hi>並去聲</hi>挾勢欲騰鶱見角牛羊没看皮虎豹存攢生<lb/>
<pb n="KR4h0140_WYG_344-4a"/>
猶有隙散布忽無垠<hi>一作痕</hi>詎可持籌算誰能以理言縱<lb/>
横公占地羅列暗連根狂劇時穿壁横<hi>一作羣</hi>强㡬觸藩<lb/>
深潛如避逐逺去若追奔始訝妨人路還驚入藥園萌<lb/>
芽防寖大覆載莫偏恩巳復侵危砌非徒出短垣身寧<lb/>
虞瓦礫計擬揜蘭蓀且歎髙無數庸知上㡬畨短長終<lb/>
不校先後竟誰論外恨苞藏密中仍節目緐暫湏廻步<lb/>
履要取助盤飱穰穰疑翻地森森競塞門戈矛頭戢戢<lb/>
蛇虺首掀掀婦懦咨料<hi>音聊</hi>㨂兒癡謁盡髠侯生來慰我<lb/>
<pb n="KR4h0140_WYG_344-4b"/>
詩句讀驚魂屬和才將竭呻吟至日暾<lb/>
　　　過鴻溝<lb/>
龍疲虎困割川原億萬蒼生性命存誰勸君王回馬首<lb/>
真成一擲賭乾坤<lb/>
　　　送張侍郎<hi>張賈時自兵侍為華州</hi>
司徒東鎮馳<hi>一作持</hi>書謁丞相西來走馬迎兩府元臣今<lb/>
轉密一方逋冦不難平<lb/>
　　　贈刑部馬侍郎<hi>馬總時副晉公東征</hi>
<pb n="KR4h0140_WYG_344-5a"/>
紅旗照海壓南荒徵入中臺作侍郎暫從相公平小冦<lb/>
便歸天闕致時康<lb/>
　　　奉和裴相公東征途經女几山下作<lb/>
旗穿曉日雲霞雜山倚秋空劍㦸明敢請相公平賊後<lb/>
暫攜諸吏<hi>一作史</hi>上崢嶸<lb/>
　　　郾城晚飲奉贈副使馬侍郎及馮<hi>宿</hi>李<hi>宗閔</hi>二員<lb/>
　　　外<hi>馮李時從裴度東征</hi>
城上赤雲呈勝氣眉間黄色見歸期幕中無事惟湏飲<lb/>
<pb n="KR4h0140_WYG_344-5b"/>
即日連鑣向闕時<lb/>
　　　酬别留後侍郎<hi>蔡平命馬總為留後</hi>
為文無出相如右謀帥難居郤縠先歸去雪銷溱洧動<lb/>
西來旌斾拂晴天<lb/>
　　　同李二十八夜次襄城<hi>李正封也</hi>
周楚仍連接川原乍屈盤雲垂天不暖塵漲雪猶乾印<lb/>
綬歸台室旌旗别將壇欲知迎候盛騎火萬星攢<lb/>
　　　同李二十八員外從裴相公野宿西界<lb/>
<pb n="KR4h0140_WYG_344-6a"/>
四面星辰著地明散燒煙火宿天兵不闗破賊須歸奏<lb/>
自趂新年賀太平<lb/>
　　　過襄城<lb/>
郾城辭罷過襄城潁水嵩山刮眼明已去蔡州三百里<lb/>
家人不用逺來迎<lb/>
　　　宿神龜招李二十八馮十七<hi>龜下或有驛字</hi>
荒山野水照斜暉啄雪寒鴉趂始<hi>一作影</hi>飛夜宿驛亭愁<lb/>
不睡幸來相就盖征衣<lb/>
<pb n="KR4h0140_WYG_344-6b"/>
　　　次硤石<hi>儲本硤作峽</hi>
數日方離雪今朝又出山試憑髙處望隠約見潼闗<lb/>
　　　和李司勲過連昌宫<lb/>
夾道疎槐出老根髙甍巨桷壓山原宫前遺老來相問<lb/>
今是開元㡬葉孫<lb/>
　　　次潼闗先寄張十二閣老使君<hi>張賈也</hi>
荆山已去華山來日出<hi>一作照</hi>潼闗四扇<hi>一作面</hi>開刺史莫<lb/>
辭<hi>一作嫌</hi>迎候逺相公親<hi>一作新</hi>破蔡州廻<lb/>
<pb n="KR4h0140_WYG_344-7a"/>
　　　次潼闗上都統相公<hi>韓𢎞也</hi>
暫辭堂印執兵權盡管諸軍破賊年冠盖相望催入相<lb/>
待將功徳格皇天<lb/>
　　　桃林夜賀晉公<lb/>
西來騎火照山紅夜宿桃林臘月中手把命珪兼相印<lb/>
一時重曡賞元功<lb/>
　　　送李員外院長分司東都<lb/>
去年秋露下羇旅逐東征今嵗春光動驅馳别上京飲<lb/>
<pb n="KR4h0140_WYG_344-7b"/>
中相顧色送後獨歸情兩地無千里因風數寄聲<lb/>
　　　晉公破賊回重拜台司以詩示幕中賔客愈奉<lb/>
　　　和<lb/>
南伐旋師太華東天書夜到冊元功將軍舊壓三司貴<lb/>
相國新兼五等崇鵷鷺欲歸仙仗裏熊羆還入禁營中<lb/>
長慙典午非材職得就閒官即至公<lb/>
　　　獨釣<hi>或作酌</hi>四首<lb/>
侯家林館勝偶入得垂竿曲樹行藤角平池散芡盤羽<lb/>
<pb n="KR4h0140_WYG_344-8a"/>
沈知食駛緡細覺牽難聊取夸兒女榆條繫從鞍<lb/>
一逕向池斜池塘野草花雨多添柳耳水長減蒲芽坐<lb/>
厭親刑柄偷來傍釣車太平公事少吏隠詎相賖<lb/>
獨往南塘上秋晨景氣醒露排四岸草風約半池萍鳥<lb/>
下見人寂魚來聞餌馨所嗟無可召不得倒吾缾<lb/>
秋半百物變溪魚去不來風能坼芡觜露亦染梨腮逺<lb/>
岫重曡出寒花散亂開所期終莫至日暮與誰廻<lb/>
　　　枯樹<lb/>
<pb n="KR4h0140_WYG_344-8b"/>
老樹無枝葉風霜不復侵腹穿人可過皮剥蟻還尋寄<lb/>
託惟朝菌依投絶暮禽猶堪持改火未肯但空心<lb/>
　　　元日酬蔡州馬十二尚書去年蔡州元日見寄<lb/>
　　　之什<lb/>
元日新詩已去年蔡州遙寄荷相憐今朝縱有誰人領<lb/>
自是三峯<hi>一作冬</hi>不敢眠<lb/>
　　　詠燈花同侯十一<lb/>
今夕知何夕花然錦帳中自能當雪暖那肯待春紅黄<lb/>
<pb n="KR4h0140_WYG_344-9a"/>
裏排金粟釵頭綴玉蟲更煩將喜事來報主人公<lb/>
　　　祖席前字<hi>送王涯徙袁州刺史作</hi>
祖席洛橋邊親交共黯然野晴山簇簇霜曉菊鮮鮮書<lb/>
寄相思處桮銜欲别前淮陽知不薄終願早廻船<lb/>
　　　　秋字<lb/>
淮南悲木落而我亦傷秋況與故人别那堪羇宦愁榮<lb/>
華今異路風雨昔同憂莫以宜春逺江山多勝遊<lb/>
　　　送鄭尚書<hi>權</hi>赴南海<lb/>
<pb n="KR4h0140_WYG_344-9b"/>
番<hi>音潘</hi>禺<hi>音愚</hi>軍府盛欲説暫停桮盖海旂幢出連天觀閣<lb/>
開衙時龍户集上日馬人來風静鶢鶋去官亷蚌蛤廻<lb/>
貨通師子國樂奏武王臺事事皆殊異無嫌屈大才<lb/>
　　　荅道士寄樹雞<hi>樹雞木耳之大者</hi>
軟濕青黄狀可猜欲烹還喚木盤廻煩君自入華陽洞<lb/>
直割乖龍左耳來<hi>桞宗元龍城志茅山道士吳綽採藥於華陽洞口見一兒手把三珠戱於</hi>
<hi>松下綽從之奔入洞中化為龍以三珠填左耳中綽劚其耳而失其珠馮贄雲仙雜記天罰乖龍必割其耳</hi>
　　　左遷至藍闗示姪孫湘<hi>湘愈姪十二郎之子登長慶三年進士第</hi>
<pb n="KR4h0140_WYG_344-10a"/>
一封朝奏九重天夕貶潮州<hi>一作陽</hi>路八千欲為聖朝除<lb/>
弊事肯將衰朽惜殘年雲横秦嶺家何在雪擁藍闗馬<lb/>
不前知汝逺來應有意好収吾骨瘴江邊<lb/>
　　　武闗西逢配流吐蕃<hi>謫潮州時途中作</hi>
嗟爾戎人莫慘然湖南地近保生全我今罪重無歸望<lb/>
直去長安路八千<lb/>
　　　次鄧州界<lb/>
潮陽南去倍長沙戀闕那堪又憶家心訝愁來惟貯火<lb/>
<pb n="KR4h0140_WYG_344-10b"/>
眼知别後自添花商顔暮雪逢人少鄧鄙春泥見驛賖<lb/>
早晩王師収海嶽普將雷雨發萌芽<lb/>
　　　題臨瀧寺<lb/>
不覺離家已五千仍將衰病入瀧船潮陽<hi>一作州</hi>未到吾<lb/>
能<hi>一作人先</hi>説海氣昏昏水拍天<lb/>
　　　晩次宣溪辱韶州張端公使君惠書叙别酬以<lb/>
　　　絶句二章<hi>英華題作晩次宣溪</hi>
韶州南去接宣溪雲水蒼茫日向西客淚數行先<hi>一作元</hi>
<pb n="KR4h0140_WYG_344-11a"/>
自落鷓鴣休傍耳邊啼<lb/>
兼金那足比清文百<hi>一作白</hi>首相隨媿使君俱是嶺南廵<lb/>
管内莫欺荒僻斷知聞<lb/>
　　　題秀禪師房<lb/>
橋夾水松行百步竹牀<hi>一作林</hi>莞席到僧家暫拳一手支<lb/>
頭卧還把魚竿下釣<hi>一作晩</hi>沙<lb/>
　　　將至<hi>一作入</hi>韶州先寄張端公使君借圖經<lb/>
曲江山水聞來乆恐不知名訪倍<hi>一作更</hi>難願借圖經將<lb/>
<pb n="KR4h0140_WYG_344-11b"/>
入界每逢佳處便開看<lb/>
　　　過始興江口感懷<hi>大厯十四年起居舍人韓㑹以罪貶韶州刺史愈隨㑹而</hi>
　　　<hi>遷時年十嵗至是貶潮州道過始興有感而作</hi>
憶作兒童隨伯氏南來今只一身存目前百口還相逐<lb/>
舊事無人可共論<lb/>
　　　韶州留别張端公使君<hi>時憲宗元和十四年十月</hi>
來往再逢梅柳新别離一醉綺羅春乆欽江總文才妙<lb/>
自歎虞翻骨相屯鳴笛急吹爭<hi>一作催</hi>落日清歌緩送款<lb/>
<pb n="KR4h0140_WYG_344-12a"/>
<hi>一作感</hi>行人已知奏課當徵拜那復淹留詠白蘋<lb/>
　　　從潮州量移袁州張韶州端公以詩相賀因酬<lb/>
　　　之<hi>時憲宗元和十四年十月</hi>
明時逺逐事何如遇赦移官罪未除北望詎令隨塞雁<lb/>
南遷纔免葬江魚將經貴郡煩留客先惠髙文謝起予<lb/>
暫欲繫船韶石下上賔虞舜整冠裾<lb/>
　　　次石頭驛寄江西王十中丞閣老<hi>仲舒也時為江南西道觀</hi>
　　　<hi>察使愈自袁還朝作寄</hi>
<pb n="KR4h0140_WYG_344-12b"/>
憑髙試回首<hi>一作廽馬</hi>一望豫章城人由<hi>一作猶</hi>戀徳泣馬亦<lb/>
别羣鳴寒日夕始照風江<hi>一作江風</hi>逺漸平黙然都不語應<lb/>
識此時情<lb/>
　　　遊<hi>一作題</hi>西林寺題<hi>一作/故</hi>蕭二兄郎中<hi>存/</hi>舊堂<hi>自註</hi>
　　　<hi>蕭兄有女出家</hi>
中郎有女能傳業伯道無兒可保家偶到匡<hi>一作廬</hi>山曽<lb/>
住處㡬行衰淚落煙霞<hi>一作今日匡山過舊隠空將衰淚對煙霞</hi>
　　　自袁州還京行次安陸先寄隨州周員外<hi>周君巢也</hi>
<pb n="KR4h0140_WYG_344-13a"/>
　　　<hi>時為隨州刺史</hi>
行行指漢東暫喜笑言同雨雪離江上蒹葭出夢中面<lb/>
猶含瘴色眼巳見華風嵗暮難相值酣歌未可終<lb/>
　　　題廣昌館<hi>在隨州棗陽縣南</hi>
白水龍飛已㡬春偶逢<hi>一作尋</hi>遺跡問耕人丘墳發掘當<lb/>
官路<hi>一作道</hi>何處南陽有近親<lb/>
　　　寄隨州周員外<lb/>
陸孟丘楊乆作塵<hi>愈與陸長源孟叔度丘穎楊凝及君巢同為董晉幕客</hi>同時存<lb/>
<pb n="KR4h0140_WYG_344-13b"/>
者更何人金丹别後知傳得乞取刀圭救病身<hi>周好金丹服餌</hi>
<hi>之術</hi>
　　　酒中留上襄陽李相公<hi>李逢吉也愈元和十一年正月為中書舍人而</hi>
　　　<hi>逢吉以其年二月自舍人拜相</hi>
濁水汙泥清路塵還曽同制掌絲綸眼穿長訝雙魚斷<lb/>
耳熱何辭數爵頻銀燭未銷窗送曙金釵半醉<hi>一作墮</hi>座<lb/>
添春知公不乆歸鈞軸應許閒官寄病身<lb/>
　　　去嵗自刑部侍郎以罪貶潮州刺史乗驛赴任<lb/>
<pb n="KR4h0140_WYG_344-14a"/>
　　　<hi>一作之官</hi>其後家亦譴逐小女道死殯之層峰驛旁<lb/>
　　　<hi>一作之</hi>山下蒙恩還朝<hi>一作今</hi>過其墓留題驛梁<lb/>
數條藤束木皮棺草殯荒山白骨寒驚恐入心身已病<lb/>
扶舁<hi>音余</hi>沿路衆知難繞墳不暇號三匝設祭惟聞飯一<lb/>
盤致汝無辜由我罪百年慙痛淚闌干<lb/>
　　　賀張十八秘書得裴司空馬<hi>或作酬張秘書因騎馬贈詩</hi>
司空逺寄養初成毛色桃花眼鏡明落日已曾交轡語<lb/>
春風還擬竝鞍行長令奴僕知飢渇湏着賢良待性情<lb/>
<pb n="KR4h0140_WYG_344-14b"/>
旦夕公歸伸拜謝免勞騎去逐雙旌<lb/>
　　　杏園送張徹侍御<hi>一作郎</hi>歸使<lb/>
東風花樹下送爾出京城乆抱傷春意新添惜别情歸<lb/>
來身已病相見眼還明更遣將詩酒誰家逐後生<lb/>
　　　雨中寄張博士籍侯主簿喜<lb/>
放朝還不報半路蹋泥歸雨慣曽無節雷頻自失威見<lb/>
牆生菌徧憂麥作蛾飛嵗晩偏蕭索誰當救晉饑<lb/>
　　　奉和兵部張侍郎<hi>賈</hi>酬鄆州馬尚書<hi>總</hi>祇召途<lb/>
<pb n="KR4h0140_WYG_344-15a"/>
　　　中見寄開緘之日馬帥已再領鄆州之作<lb/>
來朝當路日承詔改轅時再領須句<hi>音劬</hi>國仍遷少昊司<lb/>
<hi>總加檢校刑部尚書</hi>暖風抽宿麥清雨巻歸旗賴寄新珠玉長吟<lb/>
慰我思<lb/>
　　　早春與張十八博士籍遊楊尚書林亭寄第三<lb/>
　　　閣老兼呈白馮二閣老<hi>白居易馮宿也第三閣老楊於陵之子嗣復也</hi>
牆下春渠入禁溝渠冰初破滿渠浮鳯池近日長先暖<lb/>
流到池時更<hi>一作見</hi>不流<lb/>
<pb n="KR4h0140_WYG_344-15b"/>
　　　奉使常山早次太原呈副使呉郎中<hi>愈使鎮州吳丹以駕</hi>
　　　<hi>部郎中副行</hi>
朗朗聞街皷晨起似朝時翻翻走驛馬春盡是歸期地<lb/>
失嘉禾處風存蟋蟀詞暮齒良多感無事涕垂頤<lb/>
　　　夕次夀陽驛題吳郎中詩後<lb/>
風光欲動别長安春半城邊特地寒不見園花兼巷柳<lb/>
馬頭惟有月團團<lb/>
　　　鎮州初歸<lb/>
<pb n="KR4h0140_WYG_344-16a"/>
别來楊柳街頭樹擺弄<hi>一作撼</hi>春風只欲飛還有小園桃<lb/>
李在留花不發待郎歸<lb/>
　　　同水部張員外籍曲江春遊寄白二十二舍人<lb/>
漠漠輕隂晩自開青天白日暎樓臺曲江水滿花千樹<lb/>
有底忙時不肯來<lb/>
　　　和水部張員外宣政衙賜百官櫻桃詩<lb/>
漢家舊種明光殿炎帝還書本草經豈似滿朝承雨露<lb/>
共看傳賜出青㝠香隨翠籠擎初到<hi>一作動</hi>色暎<hi>一作照</hi>銀<lb/>
<pb n="KR4h0140_WYG_344-16b"/>
盤寫<hi>一作瀉</hi>未停食罷自知無所報空然慙汗仰皇扃<lb/>
　　　早春呈水部張十八員外二首<lb/>
天街小雨潤如酥草色遙看近却無最是一年春好處<lb/>
絶勝煙<hi>一作花</hi>柳滿皇都<lb/>
莫道官忙身老大即無年少逐春心憑君先到江頭看<lb/>
柳色如今深未深<lb/>
　　　送桂州嚴大夫同用南字<hi>嚴謨也題下或有赴任二字</hi>
蒼蒼森八桂兹地在湘南江作青羅帶山如碧玉篸<hi>音簪</hi>
<pb n="KR4h0140_WYG_344-17a"/>
户多輸翠羽家自種黄甘逺勝登僊去飛鸞不假驂<lb/>
　　　奉酬天平馬十二僕射暇日言懷見寄之作<hi>馬緫</hi>
　　　<hi>時為鄆曹濮等州觀察使軍曰天平</hi>
天平篇什外政事亦無雙威令加徐土儒風被魯邦清<lb/>
為公論重寛得士心降嵗晏偏相憶長謠坐北窗<lb/>
　　　奉使鎮州行次承天行營奉酬裴司空<hi>時穆宗長慶二</hi>
　　　<hi>年</hi>
竄逐三年海上歸逢公復此著征衣旋吟佳句還鞭馬<lb/>
<pb n="KR4h0140_WYG_344-17b"/>
恨不身先去鳥飛<lb/>
　　　鎮州路上謹酬裴司空相公重見寄<lb/>
銜命山東撫亂師日馳三百自嫌遲風霜滿面無人識<lb/>
何處如今更有詩<lb/>
　　　奉和僕射裴相公感恩言志<hi>穆宗長慶二年裴度罷李逢吉為相</hi>
文武功成<hi>一作成功</hi>後居為百辟師林園窮勝事鐘鼔樂清<lb/>
時擺落遺髙論雕鐫出小詩自然無不可范蠡爾其誰<lb/>
　　　和僕射相公朝廻見寄<hi>時牛李黨熾裴度介其間累遭謗讟故愈詩有</hi>
<pb n="KR4h0140_WYG_344-18a"/>
　　　<hi>髙蹈之語</hi>
盡瘁年將乆公今始暫閒事隨憂共減詩與酒俱還放<lb/>
意衡機外収身矢石間秋臺風日迥正好看前山<lb/>
　　　奉和李相公題蕭家林亭<hi>逢吉也</hi>
山公自是林園主歎惜前賢造作時巖洞幽深門盡鎻<lb/>
不因丞相㡬人知<lb/>
　　　奉和杜相公太清宫紀事陳誠上李相公十六<lb/>
　　　韻<hi>杜元潁也太清宫𤣥元皇帝廟</hi>
<pb n="KR4h0140_WYG_344-18b"/>
耒耜興姬國輴<hi>丑倫切</hi>欙<hi>力追切</hi>建夏家在功誠可尚於道<lb/>
詎為華象帝威容大僊宗寳歴賒衛門羅㦸槊圖壁雜<lb/>
龍蛇禮樂追尊盛乾坤降福遐四真皆齒列<hi>天寳元年親享𤣥元</hi>
<hi>皇帝於新廟以莊子為南華真人文子為通𤣥真人列子為冲虚真人庚桑子為洞虛真人配享</hi>二聖<lb/>
亦肩差<hi>初太清宫成命工於太白山採白石為𤣥元真像南面𤣥宗肅宗像侍立左右</hi>陽月時<lb/>
之首隂泉氣未牙殿階鋪水碧庭炬坼金葩紫極觀忘<lb/>
倦青詞奏不譁噌<hi>音錚</hi>吰<hi>音/宏</hi>宫夜闢嘈囐<hi>才曷/切</hi>鼓晨撾<hi>陟𤓰</hi>
<hi>切</hi>褻味陳奚取名香薦孔嘉垂祥紛可錄俾夀浩無涯<lb/>
<pb n="KR4h0140_WYG_344-19a"/>
　貴相山瞻峻清文玉絶瑕代工聲問逺攝事敬恭加皎<lb/>
　潔當天月葳㽔捧日霞唱妍酬亦麗俛仰但稱嗟<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_344-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷三百四十四<lb/>
</p>
<p>
</p>
  </div>
</body>
</text>
</TEI>
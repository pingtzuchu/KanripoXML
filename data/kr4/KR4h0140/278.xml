<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_278-1a"/>
　欽定四庫全書<lb/>
御定全唐詩卷二百七十八<lb/>
　　盧綸<lb/>
　　　　天長乆詞<hi>三首附宫中樂二首一作天長詞一作天長地久詞</hi>
　玉砌紅花樹香風不敢吹春光觧天意偏發殿南枝<hi>天長</hi>
　<hi>乆萬年昌</hi>
　虹橋千歩廊半在水中央天子方清<hi>一作消</hi>暑宫娃起夜<lb/>
　<hi>一作人重暮</hi>妝<hi>天長乆萬年昌</hi>
<pb n="KR4h0140_WYG_278-1b"/>
　辭輦復當熊傾心奉六<hi>一作上</hi>宫君王若㸔貌<hi>一作見</hi>甘在<lb/>
　衆妃中<hi>天長乆萬年昌</hi>
　雲日呈祥禮物殊彤庭生獻五單于塞垣<hi>一作天</hi>萬里無<lb/>
　飛鳥可是<hi>一作在</hi>邉城用郅都<lb/>
　臺殿雲深<hi>一作凉</hi>秋色<hi>一作風日</hi>微君王初賜六宫衣樓船泛<lb/>
　罷<hi>一作罷泛</hi>歸猶早行遣<hi>一作道</hi>才人鬬射飛<lb/>
　　　　和張僕射塞下曲<lb/>
　鷲翎金僕姑燕尾繡蝥弧獨立揚新令千營共一呼<lb/>
<pb n="KR4h0140_WYG_278-2a"/>
林暗草驚風將軍夜引弓平眀尋白羽沒在石稜中<lb/>
月黑鴈飛髙單于夜遁逃欲將輕騎逐大雪滿弓刀<lb/>
野幕敞瓊筵羌戎賀勞旋醉和金甲舞雷鼓動山川<lb/>
調箭又呼鷹俱聞出世<hi>一作百中</hi>能奔狐<hi>一作猨</hi>將迸雉掃盡<lb/>
古丘陵<lb/>
亭亭七葉貴蕩蕩一隅清他日題麟閣唯應獨不名<hi>一作</hi>
<hi>誰知獨有名</hi>
　　　古豔詩<lb/>
<pb n="KR4h0140_WYG_278-2b"/>
殘妝色淺髻鬟開笑映朱簾覻客来推醉唯知弄花鈿<lb/>
潘郎不敢使人催<lb/>
自拈裙帶結同心暖處偏知<hi>一作多</hi>香氣深愛捉狂夫問<lb/>
閒事不知歌舞用黄金<lb/>
　　　孤松吟詶渾贊善<lb/>
深山荒松枝雪<graphic n="KR1062" url="https://raw.githubusercontent.com/kanripo/KR-Gaiji/master/images/KR1062.png" mimeType="image/png"/>半離披朱門青松樹萬葉承<hi>一作乗</hi>清<lb/>
露露重色逾鮮吟風似逺泉天寒香自發日麗影常圎<lb/>
隂郊一夜雪榆栁皆枯折迴首望君家翠盖滿瓊花捧<lb/>
<pb n="KR4h0140_WYG_278-3a"/>
君青松曲自顧同衰木曲罷不相親深山頭白人<lb/>
　　　從軍行<hi>一作李端詩題云塞上</hi>
二十在邉城軍中得勇名卷旗收<hi>一作爭</hi>敗馬占<hi>一作斷</hi>磧<lb/>
擁<hi>一作䕶</hi>殘兵覆陣烏鳶起燒山草木眀<hi>一作鳴</hi>塞閒思逺<lb/>
獵師老厭分營雪嶺無人跡氷河足鴈聲李陵甘此沒<lb/>
惆悵漢公卿<lb/>
　　　和馬郎中畫鶴贊<lb/>
髙髙華亭有鶴在屏削玉㸃漆乗軒姓丁暮雲𠖇𠖇雙<lb/>
<pb n="KR4h0140_WYG_278-3b"/>
垂雪翎晨光炯炯一直朱頂含音儼容絶粒遺影君以<lb/>
為真相期緱嶺<lb/>
　　　送朝長史赴荆南舊幕<hi>末二句缺</hi>
元瑜思舊幕㡬夜夢旌旃暑退蒹葭雨秋生鼔角天月<lb/>
眀三峡路浪裏九江船<lb/>
　　　送渭南崔少府歸徐郎中幕<hi>第七句缺</hi>
葉下山邊路行人見自悲夜寒逢雪處日暖到村時語<lb/>
少心長苦愁深醉<hi>一作意</hi>自遲　　　　　羡有幕中期<lb/>
<pb n="KR4h0140_WYG_278-4a"/>
　　　寄鄭七綱<lb/>
小来落托復迍邅一辱君知二十年捨去形骸容傲慢<lb/>
引随兄弟共團圓羈㳺不定同雲聚薄宦相縈若網牽<lb/>
他日吴公如記問願將黄綬比青氊<lb/>
　　　逢南中使因寄嶺外故人<lb/>
見説南来處蒼梧接桂林過秋天更暖邊<hi>一作近</hi>海日長<lb/>
隂巴路縁雲出蠻鄉入洞深信迴人自老夢到月應沈<lb/>
碧水通春色青山寄逺心炎方難乆客為爾一沾襟<hi>一作</hi>
<pb n="KR4h0140_WYG_278-4b"/>
<hi>莫使鬢毛侵</hi>
　　　代員將軍罷戰後歸舊里贈朔北<hi>一作地</hi>故人<hi>一作</hi>
　　　<hi>常衮詩</hi>
結髮事壃場全生俱到<hi>一作到海</hi>鄉連雲防鐵嶺同日破漁<lb/>
陽牧馬胡天晚<hi>一作曉</hi>移軍磧路長枕戈眠古戍吹角立<lb/>
繁霜歸老勲仍在酬恩虜<hi>一作慮</hi>未亡<hi>一作/忘</hi>獨行<hi>一作愁</hi>過<lb/>
邑里多病對農桑雄劒依塵槖<hi>一作席</hi>隂<hi>一作兵</hi>符寄藥囊<lb/>
空餘麾下將<hi>一作士</hi>猶逐羽林郎<lb/>
<pb n="KR4h0140_WYG_278-5a"/>
　　　江北憶崔汶<lb/>
夜問江西客還知在楚鄉全身出部伍盡室逐漁商晴<lb/>
日㳺𤓰歩新年對漢陽月昏驚浪白瘴起覺雲黄望嶺<lb/>
家何䖏登山泪㡬行閩中傳有雪應且住南康<lb/>
　　　早春歸盩厔舊居<hi>一作别業</hi>却寄耿拾遺湋李校書<lb/>
　　　端<lb/>
野日初晴麥壠分竹園相接<hi>一作村巷</hi>鹿成羣㡬<hi>一作萬</hi>家廢<lb/>
井生青<hi>一作秋一作新</hi>草一樹繁花傍<hi>一作對</hi>古墳引水忽驚氷<lb/>
<pb n="KR4h0140_WYG_278-5b"/>
滿澗向田空見石和雲可憐荒<hi>一作芳</hi>嵗青山下<hi>一作裏</hi>惟<lb/>
有松枝好寄<hi>一作寄與</hi>君<lb/>
　　　春日山中憶崔峒吉中孚<hi>一作寄李舎人</hi>
延歩愛清晨空山日照春蜜房那有主石室自無鄰泉<lb/>
急魚依藻花繁鳥近人誰言失徒侣唯與老相親<lb/>
　　　客舎喜崔補闕司空拾遺訪宿<lb/>
歩月訪諸鄰蓬居宿近臣烏<hi>一作弊</hi>裘先醉客清鏡早朝<lb/>
人壊壁煙垂網香街火照塵悲榮俱是分吾亦樂吾貧<lb/>
<pb n="KR4h0140_WYG_278-6a"/>
　　　苦雨聞包諫議欲見訪戲贈<lb/>
草氣㕑煙咽不開繞牀連壁盡生苔常時多病因多雨<lb/>
那敢煩君車馬来<lb/>
　　　客舎苦雨即事寄錢起郎士元二員外<lb/>
積雨暮凄凄羇人狀鳥<hi>一作獨自</hi>棲響空宫樹接覆水野雲<lb/>
低穴蟻多随草巢蜂半墜泥遶池牆蘚合擁溜瓦松齊<lb/>
舊圃平如海新溝曲似溪壊闌留衆蝶欹棟止<hi>一作上</hi>羣<lb/>
鷄莠盛終無實槎枯返<hi>一作遂</hi>有荑綠萍藏廢井黄葉隠<lb/>
<pb n="KR4h0140_WYG_278-6b"/>
危堤閭里歡將絶朝昏望亦迷不知霄漢侣何路可相<lb/>
擕<hi>一作事攀躋</hi>
　　　郊居對雨寄趙涓給事包佶郎中<lb/>
暑雨青山裏随風到野居亂漚浮曲砌懸溜響<hi>一作滴</hi>前<lb/>
除塵鏡愁多掩蓬頭嬾更梳夜牕凄枕席隂壁潤圗書<lb/>
蕭颯宜<hi>一作移</hi>新竹龍鍾拾野蔬石泉空自咽藥圃不堪<lb/>
鋤蜀水淙深轍荒蘭擁敗渠繁枝留宿鳥碎浪出寒<hi>一作</hi>
<hi>隐㳺一作隐行</hi>魚桑屐<hi>一作履</hi>時登望荷衣自卷舒應憐在泥滓<lb/>
<pb n="KR4h0140_WYG_278-7a"/>
無路託髙車<lb/>
　　　藍溪期蕭道士採藥不至<lb/>
春風生百藥<hi>一作草</hi>㡬䖏术苗香人逺花空落溪深日復<lb/>
長病多知藥性老近憶仙方清<hi>一作青</hi>節何由見三山桂<lb/>
自芳<lb/>
　　　雪謗後書事上皇甫大夫<lb/>
盛徳總羣英髙標仰國楨獨安廵狩日曽掩趙張名業<lb/>
就難辭寵朝回更授兵曉川分牧馬夜雪覆連營長策<lb/>
<pb n="KR4h0140_WYG_278-7b"/>
威殊俗嘉謀翊聖明畫圖規陣勢夢筆紀山行綬拂池<lb/>
中影珂揺竹外聲賜歡徴妓樂陪醉問<hi>一作見</hi>公卿却憶<lb/>
經前事翻疑得此生分深存沒感恩在子孫榮覽鏡愁<lb/>
將老捫心喜復驚豈言沈族重但覺殺身輕有淚沾墳<lb/>
典無家集弟兄東西遭世難流浪識交情閱古宗文舉<lb/>
推才慕正平應憐守貧賤又欲事躬耕<lb/>
　　　春日憶司空文明<lb/>
桃李風多日欲隂百勞飛䖏落花深貧居静久難逢信<lb/>
<pb n="KR4h0140_WYG_278-8a"/>
知隔春山不可尋<lb/>
　　　卧病寓居龍興觀枉馮十七著作書知罷攝洛<lb/>
　　　陽赴緱氏因題十四韻寄馮生并贈喬尊師<hi>時予</hi>
　　　<hi>罷推官</hi>
乞假依山宅蹉跎屬嵗周弱荑輕採拾鈍質稱歸休潘<lb/>
岳衰將至劉楨病未瘳歩遲乗羽客起晏滯書郵幸以<lb/>
編方驗終貽骨肉憂灼龜爐氣冷曝藥樹隂稠語命心<lb/>
堪醉傷離夢亦愁葷羶居巳絶鸞鶴見無由世累如塵<lb/>
<pb n="KR4h0140_WYG_278-8b"/>
積年光劇水流躡雲知有路濟海豈無舟倚玉翻成難<lb/>
投磚敢望詶卑棲君就祿羸憊我逢秋腐葉填荒轍隂<lb/>
螢出古溝依然在遐想願子勵風猷<lb/>
　　　秋夜寄馮著作<lb/>
河漢淨無雲鴻聲此夜聞素心難<hi>一作雖</hi>比石蒼鬢欲如<lb/>
君露槿月中落風螢池上分何言千<hi>一作十</hi>載友同迹不<lb/>
同羣<lb/>
　　　洛陽早春憶吉中孚校書司空曙主簿因寄清<lb/>
<pb n="KR4h0140_WYG_278-9a"/>
　　　江上人<lb/>
值迥逢髙駐馬頻雪晴閒㸔洛陽春鶯聲報逺同芳信<lb/>
栁色邀歡似故人酒貌昔將花共豔鬢毛今與草爭新<lb/>
年来百事皆無緒唯與湯師結淨因<lb/>
　　　偶逢姚校書慿附書逹河南㕁推官因以戲贈<lb/>
寄書常切到常遲今日慿君君莫辭若<hi>一作君</hi>問玉人殊<lb/>
易識蓮花府裏最清羸<lb/>
　　　夜中得循州趙司馬侍郎書因寄回使<lb/>
<pb n="KR4h0140_WYG_278-9b"/>
瘴海寄雙魚中宵逹我居兩行燈下淚一紙嶺南書地<lb/>
説炎蒸極人稱老病餘殷勤報<hi>一作祝</hi>賈傅莫共酒杯疎<lb/>
　　　晚次新豐北野老家書事呈贈韓質眀府<lb/>
機鳴舂響日暾暾雞犬相和漢古村數派清泉黄菊盛<lb/>
一林寒露紫棃繁衰翁正席矜新社稚子齊襟讀古論<lb/>
共説年来但無事不知何者是君恩<lb/>
　　　書情上大尹十兄<lb/>
紫陌絶纎埃油幢千騎来剖辭紛若雨犇吏殷成雷聖<lb/>
<pb n="KR4h0140_WYG_278-10a"/>
澤初憂壅羣心本在台海鱗方潑刺雲翼暫徘徊芳室<lb/>
芝蘭茂春蹊桃李開江湖餘派少鴻鴈逺聲哀命厭蓍<lb/>
龜誘年驚弟姪催磨鉛慙砥礪揮策愧駑駘玉管能喧<lb/>
谷金爐可變灰應憐費思者銜淚亦銜枚<lb/>
　　　春思貽李方陵<hi>一本無陵字</hi>
長安三月春難别復難親不識冶㳺伴多逢憔悴人漸<lb/>
知懽澹薄轉覺老殷勤去矣盡如此此辭悲未陳<lb/>
　　　驛中望山戲贈渭南陸贄主簿<lb/>
<pb n="KR4h0140_WYG_278-10b"/>
官微多懼事多同拙性偏無主驛功山在門前登不得<lb/>
鬢毛衰盡路<hi>一作落</hi>塵中<lb/>
　　　太白西峯偶宿車祝二尊師石室晨登前巘慿<lb/>
　　　眺書懐即事寄呈鳳翔齊員外張侍御<hi>一作郎</hi>
弱齡誠昧鄙遇勝惟求止如何羈滯中得歩青𠖇裏青<lb/>
𠖇有桂藂氷雪兩仙翁毛節未歸海丹梯閒倚空逍遥<lb/>
擬上清洞府不知名醮罷雨雷至客辭山忽眀山眀鳥<lb/>
聲樂日氣生嵓<hi>一作石</hi>壑嵓<hi>一作石</hi>壑樹倄脩白雲如水流<lb/>
<pb n="KR4h0140_WYG_278-11a"/>
白雲消散盡隴塞儼然秋積阻闗河固綿聮烽戍稠五<lb/>
營承廟略四野失邊愁吁嗟繋塵役又負靈仙迹芝术<lb/>
自芳香泥沙㡬沈溺書此欲沾衣平生事每違煙霄不<lb/>
可仰鸞鶴自追随<lb/>
　　　贈韓山人<lb/>
見君何事不慙顔白髮生来未到山更嘆無家又無藥<lb/>
徃来唯在酒徒間<lb/>
　　　贈李果毅<lb/>
<pb n="KR4h0140_WYG_278-11b"/>
向日磨金鏃當風著錦衣上城邀賊語走馬截鵰飛<lb/>
　　　春日書情贈别司空曙<lb/>
壮志随年盡謀身意<hi>一作獨一作覺一作竟</hi>未安風塵交契闊<hi>一作</hi>
<hi>絶</hi>老大别離難臘近晴多暖春遲夜却寒誰堪<hi>一作憐</hi>少<lb/>
兄弟三十又<hi>一作復</hi>無官<hi>一作五十未為官</hi>
　　　冬曉呈鄰里<lb/>
終夜寢衣冷開門思曙光空堦一藂葉華室四鄰霜望<lb/>
闕覺天迥憶山愁路荒途中<hi>一作中途</hi>一留滯雙鬢颯然蒼<lb/>
<pb n="KR4h0140_WYG_278-12a"/>
　　　首冬寄河東昭徳里書事貽鄭損倉曺<lb/>
清冬和暖天老鈍晝多眠日愛閭巷靜每聞官吏賢寒<lb/>
葅供家食腐葉<hi>一作藥</hi>宿㕑煙且復執杯酒無煩輕議邊<lb/>
　　　渾贊善東齋戲贈陳歸<lb/>
長裾珠履颯輕塵間以琴書列上賔公子無讎可邀請<lb/>
侯嬴此坐是何人<lb/>
　　　春日卧病示趙季黄<hi>時陷在賊中</hi>
病中饒泪眼常昏聞説花開亦閉門語少漸知琴思苦<lb/>
<pb n="KR4h0140_WYG_278-12b"/>
卧多唯覺鳥聲喧黄埃滿市圖書賤黒霧連山虎豹尊<lb/>
今日支離顧形影向君凡在㡬重恩<lb/>
　　　秋幕中夜<hi>一作幕中秋夜</hi>獨坐遲眀因陪陳翃郎中晨<lb/>
　　　謁上公因<hi>一作聊</hi>書即事兼呈同院諸公<lb/>
風淒露泫然眀月在山巔獨倚古庭樹仰㸔深夜天葉<lb/>
翻螢不定蟲思草無邉南舎機杼發東方雲景鮮簪裘<lb/>
肅已整車騎儼將前百雉拱雙㦸萬夫尊一賢琳瑯多<lb/>
謀藴律吕更相宣曉桂香浥露新鴻晴滿川熙熙造化<lb/>
<pb n="KR4h0140_WYG_278-13a"/>
功<hi>一作功化</hi>穆穆唐堯年顧已草同賤誓心金匪堅蹇辭慙<lb/>
自寡渴病老難痊書此更何問邊韶唯晝眠<lb/>
　　　寄贈庫部王郎中<hi>時充折糴使</hi>
諤諤漢名臣從天令若春叙辭皆詔㫖稱宦<hi>一作使</hi>即星<lb/>
辰草木承風偃雲雷施澤均威懲治粟尉恩洽讓田人<lb/>
泉貨方將散京坻自此陳五營俱益竈千里不停輪未<lb/>
逺金門籍旋清玉塞塵碩儒推慶重良友<hi>一作史</hi>頌公<hi>一作</hi>
<hi>功</hi>頻鶴髮逢新鏡龍門躍舊鱗荷君偏有問深感浩難<lb/>
<pb n="KR4h0140_WYG_278-13b"/>
申<lb/>
　　　寄贈暢當山居<lb/>
古村荒石路嵗晏獨言歸山雪厚三尺社榆麄十圍虬<lb/>
龍寧守蟄鸞鶴豈矜飛君子固安分毋聽勞者譏<lb/>
　　　偶宿山中憶暢當<lb/>
深山夜雪晴坐憶曉山眀讀易罷三卷彈琴當五更薜<lb/>
蘿枯有影嵓壑凍無聲此夕一相望君應知我誠<lb/>
　　　秋中野望寄舎弟綬兼令呈上西川尚書舅<lb/>
<pb n="KR4h0140_WYG_278-14a"/>
憂来思逺望髙處殊非惬夜露濕蒼山秋陂滿黄葉人<lb/>
随鴈迢遰棧與雲重叠骨肉暫分離形神遂疲薾紅旌<lb/>
渭陽騎幾日勞登渉蜀道藹松筠巴江盛舟檝小生意<lb/>
何限簡誨偏盈箧舊恨尚填膺新悲復縈睫因求種𤓰<lb/>
利自喜歸耕㨗井臼賴依鄰兒童亦勝汲<hi>一作笈</hi>塵容不<lb/>
在照雪鬢那堪鑷唯有飡霞心知夫<hi>一作未</hi>與天接<lb/>
　　　行藥前軒呈董山人<lb/>
不覺老將至瘦来方自驚朝昏多病色起坐有勞聲腠<lb/>
<pb n="KR4h0140_WYG_278-14b"/>
暖<hi>一作體緩</hi>苦肌<hi>一作睛</hi>痒藏虚唯耳鳴桑公富靈術一為保<lb/>
餘生<lb/>
　　　翫春因寄馮衛二補闕戲呈李益<hi>時君與李新除侍御史</hi>
掖垣春色自天来紅藥當堦次第開萱草藂藂爾何物<lb/>
等閒穿破綠莓苔<lb/>
　　　新移北㕔因貽同院諸公兼呈暢博士<lb/>
華軒邇台座顧影忝時倫弱質偃彌曠清風来亦頻恩<lb/>
輝坐凌邁景物恣芳新終乃愧吾友無容私此身<lb/>
<pb n="KR4h0140_WYG_278-15a"/>
　　　與張擢對酌<lb/>
張翁對盧叟一榼山村酒傾酒請予歌忽䝉張翁呵呵<lb/>
予官非屈曲有怨詞多歌罷謝張翁所思殊不同予悲<lb/>
方為老君責一何空曾㸔樂官錄向是悲翁曲張老聞<lb/>
此詞汪汪泪盈目盧叟醉言麄一杯凡數呼迴頭顧張<lb/>
老敢欲戲為儒<lb/>
　　　喜從弟激初至<lb/>
儒服策羸車恵然過我廬叙年慙已長稱從意何疎作<lb/>
<pb n="KR4h0140_WYG_278-15b"/>
吏清無比為文麗有餘應嗤受恩者頭白讀兵書<lb/>
　　　尋賈尊師<lb/>
玉洞秦時客焚香映綠蘿新傳左慈訣曾與右軍鵞杵<lb/>
臼隂苔徧方書古字多成都今日雨應與酒相和<lb/>
　　　秋中過獨孤郊居<hi>即公主子</hi>
開<hi>一作閑</hi>園過水到郊居共引家童拾野蔬髙樹夕陽連<lb/>
古巷菊花梨葉滿荒渠秋山近䖏行過寺夜雨寒時起<lb/>
讀書帝里諸親别来久豈知王粲愛樵漁<lb/>
<pb n="KR4h0140_WYG_278-16a"/>
　　　同耿拾遺春中題第四郎新修書院<hi>一作同錢員外春中</hi>
　　　<hi>題薛載少府新書院</hi>
得接西園㑹多因野性同引藤連樹影移石<hi>一作柏</hi>間花<lb/>
叢學就晨昏外歡生禮樂中春㳺随墨客夜宿伴潛公<lb/>
散帙燈驚燕開簾月帶風朝朝在門下自與五侯通<lb/>
　　　春日題杜叟山下别業<lb/>
白鳥羣飛山半晴渚田相接有泉聲園中曉露青藂合<lb/>
橋上春風綠野眀雲影斷来峰影出林花落盡草花生<lb/>
<pb n="KR4h0140_WYG_278-16b"/>
今朝醉舞同君樂始信幽人不愛榮<lb/>
　　　過終南栁䖏士<lb/>
五<hi>一作野</hi>老正相尋圍棋到煮金石摧丹井閉月過洞門<lb/>
深猨鳥三時下藤蘿十里隂綠泉多草氣青壁少花林<lb/>
自愧非仙侣何言見道心悠哉宿山口雷雨夜沈沈<lb/>
　　　宿澄上人院<lb/>
竹窗聞逺水月出似溪中香覆經年火幡飄後夜風性<lb/>
昏知道晚學淺喜言同一悟歸身䖏何山路不通<lb/>
<pb n="KR4h0140_WYG_278-17a"/>
　　　　題李沆林園<lb/>
　古巷牛羊出重門接栁隂閑㸔入竹路自有向山心種<lb/>
　藥齊幽石耕田到逺林願同詞賦客得興<hi>一作與</hi>謝家深<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_278-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻二百七十八<lb/>
</p>
<p>
</p>
  </div>
</body>
</text>
</TEI>
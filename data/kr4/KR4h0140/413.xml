<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_413-1a"/>
　欽定四庫全書<lb/>
御定全唐詩巻四百十三<lb/>
　　元稹<lb/>
　　　　陪諸公游故江西韋大夫通徳湖舊居有感題<lb/>
　　　　四韻兼呈李六侍御即韋大夫舊寮也<lb/>
　髙墉行馬接通湖巨壑藏舟感大夫塵壁暗埋悲舊札<lb/>
　風簾吹斷落殘珠煙波漾日侵隤岸狐兎奔叢拂坐隅<lb/>
　唯有滿園桃李下膺門偏拜阮元瑜<lb/>
<pb n="KR4h0140_WYG_413-1b"/>
　　　　送友封二首<hi>黔府竇鞏字友封</hi>
　桃葉成隂燕引雛南風吹浪颭檣烏瘴雲拂地黄梅雨<lb/>
　明月滿帆青草湖迢遞旅魂歸去逺顛狂酒興病來孤<lb/>
　知君兄弟憐詩句徧為姑將惱大巫<lb/>
　惠和坊裏當時别豈料江陵送上船鵬翼張風期萬里<lb/>
　馬頭無角已三年甘將泥尾随龜後尚有雲心在鶴前<lb/>
　若見中丞忽相問為言腰折氣衝天<lb/>
　　　　放言五首<lb/>
<pb n="KR4h0140_WYG_413-2a"/>
近來逄酒便髙歌醉舞詩狂漸欲魔五斗解醒猶恨少<lb/>
十分飛盞未嫌多眼前讐敵都休問身外功名一任他<lb/>
死是等閒生也得擬將何事奈吾何<lb/>
莫將心事厭長沙雲到何方不是家酒熟餔糟學漁父<lb/>
飯來開口似神鵶竹枝待鳳千莖直栁樹迎風一向斜<lb/>
總被天公霑雨露等頭成長盡生涯<lb/>
霆轟電烻數聲頻不奈狂夫不藉身縱使被雷燒作燼<lb/>
寧殊埋骨颺為塵得成蝴蝶尋花樹儻化江魚掉錦鱗<lb/>
<pb n="KR4h0140_WYG_413-2b"/>
必若乖龍在諸處何湏驚<hi>一作警</hi>動自來人<lb/>
安得心源處處安何勞終日望林巒玉英惟向火中冷<lb/>
蓮葉元來水上乾寗戚飯牛圖底事陸通歌鳳也無端<lb/>
孫登不語啓期樂各自當情各自歡<lb/>
三十年來世上行也曽狂走趁浮名兩廻左降湏知命<lb/>
數度登朝何處榮乞我杯中松葉滿遮渠肘上栁枝生<lb/>
他時定葬燒缸地賣與人家得酒盛<lb/>
　　　劉二十八以文石枕見贈仍題絶句以將厚意<lb/>
<pb n="KR4h0140_WYG_413-3a"/>
　　　因持壁州鞭酬謝兼廣為四韻<lb/>
枕截文瓊珠綴篇野人酬贈壁州鞭用長時節君湏策<lb/>
泥醉風雲我要眠歌盻彩霞臨藥竈執陪仙仗引爐煙<lb/>
張騫却上知何日随㑹歸期在此年<lb/>
　　　奉和嚴司空重陽日同崔常侍崔郎中及諸公<lb/>
　　　登龍山落㡌臺佳宴<lb/>
謝公愁思眇天涯蠟屐登髙為菊花貴重近臣光綺席<lb/>
笑憐從事落烏紗茰房暗綻紅珠朶茗椀寒供白露芽<lb/>
<pb n="KR4h0140_WYG_413-3b"/>
詠碎龍山歸去號馬奔流電妓奔車<lb/>
　　　送王十一郎游剡中<lb/>
越州都在浙河灣塵土消沉景象閒百里油盆鏡湖水<lb/>
千峰鈿朶㑹稽山軍城樓閣随髙下禹廟煙霞自徃還<lb/>
想得玉郎<hi>一作王郎</hi>乗畫舸幾回明月墜雲間<lb/>
　　　送友封<lb/>
輕風略略栁欣欣晴色空濛逺似塵斗柄未回猶帶閏<lb/>
江痕潜上已生春蘭成宅裏尋枯樹宋玉亭前别故人<lb/>
<pb n="KR4h0140_WYG_413-4a"/>
心斷洛陽三兩處窈娘堤抱古天津<lb/>
　　　送致用<lb/>
淚霑雙袖血成文不為悲身為别君望鶴眼穿期海外<lb/>
待烏頭白老江濆遥看逆浪愁翻雪漸失征帆錯認雲<lb/>
欲識九廻腸斷處潯陽流水逐<hi>一作九</hi>條分<lb/>
　　　早春登龍山静勝寺時非休澣司空特許是行<lb/>
　　　因贈幕中諸公<lb/>
謝傅知憐景氣新許尋髙寺望江春龍文逺水吞平岸<lb/>
<pb n="KR4h0140_WYG_413-4b"/>
羊角輕風旋細塵山茗粉含鷹觜嫩海榴紅綻錦窠匀<lb/>
歸來笑問諸從事占得閒行有幾人<lb/>
　　　書樂天紙<lb/>
金鑾殿裏書殘紙乞與荆州元判司不忍拈將等閒用<lb/>
半封京信半題詩<lb/>
　　　酬孝<hi>一作李</hi>甫見贈十首<hi>各酬本意次用舊韻</hi>
宋玉秋來<hi>悲作  秋</hi>續楚詞隂鏗官漫足閒詩親情書札相<lb/>
安慰多道蕭何作判司<lb/>
<pb n="KR4h0140_WYG_413-5a"/>
杜甫天材頗絶倫每尋詩巻似情親憐渠直道當時語<lb/>
不著心源傍古人<lb/>
十嵗荒狂任博徒挼莎五木擲梟盧野詩良輔偏憐<hi>一作</hi>
<hi>怜</hi>假長借金鞍迓酒胡<lb/>
曽經綽立侍丹墀綻蘂宫花拂面枝雉尾扇開朝日出<lb/>
柘黄衫對碧霄垂<lb/>
一自低心翰墨場箭靫抛盡負書囊近來兼愛休糧藥<lb/>
柏葉紗<hi>一作莎</hi>羅雜豆黄<lb/>
<pb n="KR4h0140_WYG_413-5b"/>
莫笑風塵滿病顔此生原在有無間巻舒蓮葉終難濕<lb/>
去住雲心一種閒<lb/>
無事抛棊侵虎口幾時開眼復聮行終湏殺盡縁邊敵<lb/>
四面通同<hi>一作流</hi>掩大荒<lb/>
原憲甘貧每自開子春傷足少人哀巷南唯有陳居士<lb/>
時學文殊一問來<lb/>
每識閒人如未識與君相識更相憐經旬不解來過宿<lb/>
忍見空牀夜夜眠<lb/>
<pb n="KR4h0140_WYG_413-6a"/>
開坼新詩展大璆明珠炫轉玉音浮酬君十首三更坐<lb/>
减却常<hi>一作當</hi>時半夜愁<lb/>
　　　和樂天招錢蔚章看山絶句<lb/>
碧落招邀閒曠望黄金城外玉方壺人間還有大江海<lb/>
萬里煙波天上無<lb/>
　　　折枝花贈行<lb/>
櫻桃花下送君時一寸春心逐折枝别後相思最多處<lb/>
千株萬片繞林垂<lb/>
<pb n="KR4h0140_WYG_413-6b"/>
　　　寄劉頗二首<lb/>
平生嗜酒顛狂甚不許諸公占丈夫唯愛劉君一片膽<lb/>
近來還敢似人無<lb/>
前年碣石煙塵起共看宫軍過洛城無限公卿因戰得<lb/>
與君依舊緑衫行<lb/>
　　　晨起送使病不行因過王十一館居二首<lb/>
自笑今朝誤夙興逄他御史瘧相仍過君未起房門掩<lb/>
深映寒窗一盞燈<lb/>
<pb n="KR4h0140_WYG_413-7a"/>
密宇深房小火爐飯香魚熟近中厨野人愛静仍眈寢<lb/>
自問黄昏肯去無<lb/>
　　　送孫勝<lb/>
桐花暗澹栁惺憁池帶輕波栁帶風今日與君臨水别<lb/>
可憐春盡宋亭中<lb/>
　　　遊三寺回呈上府主嚴司空時因尋寺道出當<lb/>
　　　陽縣奉命覆視縣囚牽於游行<hi>一作衍</hi>不暇詳究<lb/>
　　　故以詩自誚爾<lb/>
<pb n="KR4h0140_WYG_413-7b"/>
謝公恣縱顛狂掾觸處閒行許自由舉板支頤對山色<lb/>
當筵吹㡌落臺頭貪縁稽首他方佛無暇精心滿縣囚<lb/>
莫責尋常吐茵吏書囊赤白報君侯<lb/>
　　　逺望<lb/>
滿眼傷心冬景和一山紅樹寺邊多仲宣無限思鄉淚<lb/>
漳水東流碧玉波<lb/>
　　　早春尋李校書<lb/>
款<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>春風澹澹雲栁枝低作翠櫳帬梅含雞舌兼紅氣<lb/>
<pb n="KR4h0140_WYG_413-8a"/>
江弄瓊花散緑紋帶霧山鶯啼尚小<hi>一作少</hi>穿沙蘆筍葉<lb/>
纔分今朝何事偏相覓撩亂芳情最是君<lb/>
　　　過襄陽樓呈上府主嚴司空樓在江陵節度使<lb/>
　　　宅北隅<lb/>
襄陽樓下樹隂成荷葉如錢水面平拂水栁花千萬㸃<lb/>
隔林鶯舌兩三聲有時水畔看雲立每日樓前信馬行<lb/>
早晩暫教王粲上庾公應待月分明<lb/>
　　　八月六日與僧如展前松滋主簿韋戴同游碧<lb/>
<pb n="KR4h0140_WYG_413-8b"/>
　　　澗寺賦得扉字韻寺臨蜀江内有碧澗穿注兩<lb/>
　　　廊又有龍女洞能興雲雨詩中噴字以平聲韻<lb/>
空濶長江礙鐵圍髙低行樹倚巖扉穿廊玉澗噴紅旭<lb/>
踴墖金輪拆翠微草引風輕馴虎睡洞驅雲入毒龍歸<lb/>
他生莫忘靈山别滿壁人名後㑹稀<lb/>
　　　奉和竇容州<lb/>
明公莫訝容州逺一路瀟湘景氣濃斑竹初成二妃廟<lb/>
碧蓮遥聳九疑峰禁林聞道長傾鳳池水那能久滯龍<lb/>
<pb n="KR4h0140_WYG_413-9a"/>
自歎風波去無極不知何日又相逄<lb/>
　　　盧頭陀詩<hi>并序</hi>
　　道泉頭陀字源一姓盧氏本名士衍弟曰起郎士<lb/>
　　玟則官閥可知也少力學善記<hi>一作能</hi>憶戡解職仕<lb/>
　　不三十餘歴八諸侯府皆掌劇事性強邁不録幽<lb/>
　　𤨏為吏所搆謪官建州無何有異人密授心契冥<lb/>
　　失所在盧氏既為大門族兄弟且賢豪惶駭求索<lb/>
　　無所得𦙍子某積嵗窮盡荒僻一夕於衡山佛舎<lb/>
<pb n="KR4h0140_WYG_413-9b"/>
　　衆頭陀中燈下識之號叫泣血無所顧然而先是<lb/>
　　衆以為姜頭陀自是知其為盧頭陀矣爾後徃來<lb/>
　　湘潭間不常次舎祗以衡山為詣極元和九年張<lb/>
　　中丞領潭之歳予拜張公於潭適上人在焉即日<lb/>
　　詣所舎東寺一見䝉念不礙小劣盡得本末其事<lb/>
　　列而序之仍以四韻七言為贈爾<lb/>
盧師深話出家由剃盡心花始剃頭馬哭青山别車匿<lb/>
鵲飛螺髻見羅㬋還來舊日經過處似隔前身夢寐游<lb/>
<pb n="KR4h0140_WYG_413-10a"/>
　為向八龍兄弟説他生縁㑹此生休<lb/>
　　　　醉别盧頭陀<lb/>
　醉迷狂象别吾師夢覺觀空始自悲盡日笙歌人散後<lb/>
　滿江風雨獨醒時心超㡬地行無處雲到何天住有期<lb/>
　頓見佛光身上出已䝉衣内綴摩尼<lb/>
　<lb/>
　<lb/>
　<lb/>
<pb n="KR4h0140_WYG_413-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_259-1a"/>
　欽定四庫全書<lb/>
御定全唐詩卷二百五十九<lb/>
　　沈千運<lb/>
　沈千運吳興人家於汝北為詩力矯時習一出雅正王<lb/>
　季友于逖孟雲卿張彪趙徵明元季川皆其同調也乾<lb/>
　元中季川兄結嘗編七人詩為箧中集千運為之冠詩<lb/>
　五首<lb/>
　　　　感懐弟妹<hi>一作汝墳示弟妹</hi>
<pb n="KR4h0140_WYG_259-1b"/>
　今日春<hi>一作天</hi>氣㬉東風杏花拆筋力久<hi>一作又</hi>不如却羡<lb/>
　<hi>一作慙歎</hi>㵎中石神仙杳難凖<hi>一作/信</hi>中夀稀<hi>一作纔</hi>滿百近世<lb/>
　多天傷喜見鬢<hi>一作髭</hi>髪白杖藜竹樹閒宛宛舊行<hi>一作行舊</hi>
　跡豈知林園<hi>一作園中</hi>主却是林園<hi>一作/園中</hi>客兄弟可<hi>一作所</hi>存<lb/>
　半空為亡者惜𡨕𡨕<hi>一作寞</hi>無再期哀哀望松栢骨肉能<lb/>
　㡬人年大自<hi>一作漸</hi>疎隔性情誰免此與我不相易<hi>一作而我</hi>
　<hi>何不易</hi>唯念<hi>一作/願</hi>得爾軰時<hi>一作相</hi>看慰朝夕平生兹已矣<lb/>
　此外盡非適<lb/>
<pb n="KR4h0140_WYG_259-2a"/>
　　　贈史脩文<lb/>
故人阻<hi>一作隔</hi>千里㑹面非别<hi>一作前</hi>期握手於此地當歡<lb/>
反成悲念離宛猶昨俄已經數<hi>一作二十</hi>期疇昔皆少年别<lb/>
來鬢<hi>一作髪</hi>如絲不道舊姓名相逢知是誰曩逰盡鶱翥<lb/>
與君仍布衣豈曰無其才命理應有時别路漸欲少不<lb/>
覺生涕洟<lb/>
　　　濮中言懐<lb/>
聖朝優賢良草澤無遺匿人生各有命<hi>一作志</hi>在余胡不<lb/>
<pb n="KR4h0140_WYG_259-2b"/>
淑<hi>一作激</hi>一生但區區五十無寸禄衰退當棄捐貧賤招<lb/>
毁<hi>一作時一作禍</hi>讟栖栖去人世屯躓日窮迫不如守田園嵗<lb/>
晏望豐熟壮年失宜盡老大無筋力始覺<hi>一作愴</hi>前計非<lb/>
將<hi>一作方</hi>貽後生福童兒新學稼<hi>一作/穡</hi>少<hi>一作小</hi>女未能織<lb/>
顧此煩知已終日求衣食<lb/>
　　　山中作<lb/>
栖隱非别<hi>一作別無</hi>事所願離風塵不辭城邑逰禮樂拘束<lb/>
人邇來歸山林庶<hi>一作世</hi>事皆吾身何者為形骸誰是智<lb/>
<pb n="KR4h0140_WYG_259-3a"/>
與仁<hi>一作辯智與諸仁</hi>寂寞了閒事而<hi>一作然</hi>後知天真咳唾矜<lb/>
<hi>一作驚</hi>崇華迂俯相屈伸如何巢與由天子不知<hi>一作得</hi>臣<lb/>
　　　古歌<lb/>
北邙不種田但種松與柏松柏未生處留待市朝客<lb/>
　王季友<lb/>
王季友河南人家貧賣履博極羣書豫章太守李勉引<lb/>
為賓客甚敬之杜甫詩所謂豐城客子王季友也詩十<lb/>
一首<lb/>
<pb n="KR4h0140_WYG_259-3b"/>
　　　别李季友<lb/>
棲鳥不戀枝喈喈在同聲行子馳<hi>一作遅</hi>出戸依依主人<lb/>
情昔時霜臺鏡醜婦羞爾形閉匣二十年皎潔常獨<hi>一作</hi>
<hi>猶</hi>明今日照離别前途白髪生<lb/>
　　　寄韋子春<hi>一作山中贈十四秘書兄</hi>
出山秋雲曙<hi>一作秘芸署</hi>山木<hi>一作色</hi>已再春食我山中藥不<lb/>
憶山中人山中誰余密白髪日相<hi>一作惟見</hi>親雀䑕晝夜無<lb/>
知我㕑廩貧依依北舍松不厭吾南鄰有情盡棄捐土<lb/>
<pb n="KR4h0140_WYG_259-4a"/>
石為同身夫子質千尋天澤枝葉新余以<hi>一作也</hi>不材夀<lb/>
非智免斧斤<hi>夫子以下四句篋中集本無</hi>
　　　雜詩<lb/>
采山仍<hi>一作不</hi>采隱在山<hi>一作木</hi>不在深持斧事逺逰固非<lb/>
<hi>一作悲</hi>匠者心翳翳青桐枝樵爨日所侵斧<hi>一作樵</hi>聲出巖<lb/>
壑四聼無知音豈為鼎下薪當復堂上琴鳳鳥乆不栖<lb/>
且與枳棘林<lb/>
　　　滑中贈崔髙士瑾<lb/>
<pb n="KR4h0140_WYG_259-4b"/>
夫子保藥命外身得無咎日月不能老化腸為<hi>一作無</hi>筯<lb/>
否十年前見君甲子過我夀于<hi>一作云</hi>何今相逢華髪在<lb/>
我後近而知其逺少見今白首遥信蓬莱宫不死世世<lb/>
有𤣥石采盈擔神方秘其肘問家唯指雲愛氣常言酒<lb/>
攝生固如此履道當不朽未能太𤣥<hi>一作虗</hi>同願亦天地<lb/>
久實腹以芝术賤形<hi>一作體</hi>乃芻狗自勉将勉余良藥在<lb/>
苦口<lb/>
　　　還山留别長安知已<lb/>
<pb n="KR4h0140_WYG_259-5a"/>
出山不見家還山見家在山門是門前此去長樵采青<lb/>
溪誰招隱白髪自相待惟餘<hi>一作伴</hi>㵎底松依依色不改<lb/>
　　　代賀若<hi>一作枝</hi>令譽贈沈千運<lb/>
相逢問姓名亦存别時無子今有孫山上雙松<hi>一作峰</hi>長<lb/>
不改百家<hi>一作年</hi>唯有三家村村南村<hi>一作東</hi>西車馬道一<lb/>
宿通舟水浩浩㵎<hi>一作河</hi>中磊磊十里石河上淤泥種桑<lb/>
麥<hi>一作河中逰遊泥種稻</hi>平坡塜墓皆我親<hi>一作古塜/背我拆</hi>滿田<hi>一作戸</hi>
主人是舊客舉聲酸鼻問同年十人六七<hi>一作七人</hi>歸下泉<lb/>
<pb n="KR4h0140_WYG_259-5b"/>
分手如何更此地囘頭不語<hi>一作下去</hi>淚澘然<lb/>
　　　酬李十六岐<lb/>
鍊丹文武火未成賣藥販履<hi>一作屨</hi>俱逃名出谷迷行洛<lb/>
陽道乘流醉卧滑臺城城下故人久離怨一歡適我<hi>一作</hi>
<hi>怨</hi>兩家願朝飲杖懸沽酒錢暮餐囊有松花飯于何<hi>一作</hi>
<hi>二河</hi>車馬日憧憧李膺門館爭登龍千賓揖對若流水五<lb/>
經發難如叩鐘下筆新詩行滿壁立談古人坐在席問<lb/>
我草堂有卧雲知<hi>一作哂</hi>我山儲<hi>一作厨中</hi>無儋石自耕自刈<lb/>
<pb n="KR4h0140_WYG_259-6a"/>
食為天如鹿如麋飲野泉亦知世上公卿貴且養丘中<lb/>
草木年<lb/>
　　　宿東溪李十五山亭<lb/>
上山下山入山<hi>一作溪</hi>谷溪中落日留我宿松石依依當<lb/>
主人主人不在意<hi>一作情</hi>亦足名花<hi>一作花石</hi>出地兩重階絶<lb/>
頂平天一小齋本意由來是山水何用相逢語<hi>一作話又作憶</hi>
舊懐<lb/>
　　　觀于舍人壁畫山水<lb/>
<pb n="KR4h0140_WYG_259-6b"/>
野人宿在人家少朝見此山謂山曉半壁仍棲嶺上雲<lb/>
開簾欲放<hi>一作放出</hi>湖中鳥獨坐長松是阿誰再三招手起<lb/>
来遲于公大笑向予說小弟丹青能爾為<lb/>
　　　玉壺氷<hi>統籖云作此詩者另一王季友</hi>
玉壺知素結止水復中澄堅白能虚受清寒得自凝分<lb/>
形同曉鏡照物掩宵燈壁映圎光入<hi>一作出</hi>人驚爽氣凌<lb/>
金罍何足貴瑶席㡬囘升正值求珪瓚提攜共飲氷<lb/>
　　　古塞<hi>一本有下字</hi>曲<hi>河嶽英靈集作陶翰詩紀事作王季友詩</hi>
<pb n="KR4h0140_WYG_259-7a"/>
進軍飛狐北窮寇勢将變日落沙塵昏背河更一戰騂<lb/>
馬黄金勒彫弓白羽箭射殺左賢王歸奏未央殿欲言<lb/>
塞下事天子不召見東出咸陽門哀哀淚如霰<lb/>
　于逖<lb/>
于逖開元時人李白獨孤及皆有詩贈之亦與元結友<lb/>
善詩二首<lb/>
　　　野外行<lb/>
老病無樂事嵗秋悲更長窮郊日蕭索生意已蒼黄小<lb/>
<pb n="KR4h0140_WYG_259-7b"/>
弟髪亦白兩男俱不強有才且未達况我非賢良幸以<lb/>
朽鈍姿野外老風霜寒鴉噪晩景喬木思故鄉魏人宅<lb/>
蓬池結網佇鱣魴水清魚不来嵗暮空徬徨<lb/>
　　　憶舍弟<lb/>
衰門少<hi>一作鮮</hi>兄弟兄弟唯兩人饑寒各流浪感念傷我<lb/>
神夏期秋未来安知無他因不怨别天長但願見爾身<lb/>
茫茫天地閒萬類各有親安知汝與我乖隔<hi>一作異</hi>同胡<lb/>
秦何時對形影憤懣當共陳<lb/>
<pb n="KR4h0140_WYG_259-8a"/>
　張彪<lb/>
張彪潁洛閒人天寶末將母避亂杜甫詩所稱張山人<lb/>
者是也詩四首<lb/>
　　　雜詩<lb/>
富貴多勝事貧賤無良圗上徳兼濟心中才不如愚商<lb/>
者多巧智農者爭<hi>一作多</hi>膏腴儒生未遇時衣食不自如<lb/>
久與故交别他榮我窮居到門懶入門何况千里餘君<lb/>
子有褊性矧<hi>一作况</hi>乃尋常徒行行任天地無為强親疎<lb/>
<pb n="KR4h0140_WYG_259-8b"/>
　　　神仙<lb/>
神仙可學無百嵗名大約天地何蒼茫<hi>一作茫茫</hi>人閒半哀<lb/>
樂浮生亮多惑善事翻為惡爭先等馳驅<hi>一作驅逐</hi>中路苦<lb/>
瘦弱長老思養夀後生笑寂寞五榖非長年四氣乃靈<lb/>
藥列子何必待吾心滿寥廓<lb/>
　　　北逰還酬孟雲卿<lb/>
忽忽忘<hi>一作望</hi>前事志願能相乖衣馬久羸弊誰信文與<lb/>
才善道居貧賤潔服蒙塵埃行行無定心壈坎難歸来<lb/>
<pb n="KR4h0140_WYG_259-9a"/>
慈母憂疾<hi>一作疚</hi>疹至家<hi>一作/家室</hi>念栖哀<hi>一作栖栖一作低催</hi>與君宿<lb/>
姻親深見中外懐俟余惜時節悵望臨髙臺<lb/>
　　　古别離<lb/>
别離無逺近事歡情亦悲不聞車輪聲後㑹將何時去<lb/>
日㤀寄書來日乖前期縱知明當返一息千萬思<lb/>
　趙徵明<lb/>
趙徴明天水人工書竇臮述書賦稱之詩三首<lb/>
　　　囘軍跛者<lb/>
<pb n="KR4h0140_WYG_259-9b"/>
既老又不全始得離邊城一枝假枯木步步向南行去<lb/>
時日一百來時月一<hi>一作一月</hi>程常恐道路旁掩棄狐兎塋<lb/>
所願死鄉里到日不願生聞此哀怨<hi>一作哭</hi>詞念念不忍<lb/>
聴惜無異<hi>一作化</hi>人術倏忽具爾形<lb/>
　　　挽歌詞<lb/>
寒日蒿上明凄凄郭東路素車誰家子丹旐引将去原<lb/>
下荆棘叢叢邊有新墓人閒痛<hi>一作長</hi>傷别此是長别處<lb/>
曠野多蕭條青松<hi>一作風悲</hi>白楊樹<lb/>
<pb n="KR4h0140_WYG_259-10a"/>
　　　思歸<hi>一作古離别</hi>
為别未㡬日去日如三秋猶疑望可見日日上髙樓惟<lb/>
見分手處白蘋滿芳洲寸心寧死别不忍生離憂<lb/>
　元季川<lb/>
元季川大厯貞元閒詩人也一云名融元結弟詩四首<lb/>
　　　泉上雨後作<lb/>
風雨<hi>一作動</hi>蕩繁暑雷<hi>一作/雨</hi>息佳霽初衆峰帯雲雨<hi>一作閒</hi>
清氣<hi>一作風</hi>入我廬颯颯涼<hi>一作/鮮</hi>飇來臨窺<hi>一作窺臨</hi>惬所圗<lb/>
<pb n="KR4h0140_WYG_259-10b"/>
緑蘿長新蔓褭褭垂坐隅流水復簷下丹砂發清渠養<lb/>
葛為我衣種芋<hi>一作芳一作茅</hi>為我蔬誰是<hi>一作能</hi>畹與畦瀰漫<lb/>
連野蕪<lb/>
　　　登雲中<lb/>
灌田東山下取樂<hi>一作藥</hi>在爾休清興相引行日日三四<lb/>
周白鷗與我心不厭此中逰窮覽頗有適不極趣無幽<lb/>
憀然歌采薇曲盡心悠悠<lb/>
　　　山中曉興<lb/>
<pb n="KR4h0140_WYG_259-11a"/>
　河漢降𤣥霜昨来節物殊<hi>一作疏</hi>媿無神仙姿豈<hi>一作亦</hi>有<lb/>
　隂陽俱靈鳥望不見慨然悲髙梧華葉隨風揚珍條雜<lb/>
　榛蕪爲君寒谷吟歎息知何如<lb/>
　　　　古逺行<lb/>
　悠悠逺行者羈獨當時思道與日月長人無茅舎期出<lb/>
　門萬里心誰不傷别離縱逺當白髪嵗月悲今時何况<lb/>
　異形容安須與爾悲<lb/>
　<lb/>
<pb n="KR4h0140_WYG_259-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻二百五十九<lb/>
</p>
<p>
</p>
  </div>
</body>
</text>
</TEI>
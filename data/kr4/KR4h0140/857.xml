<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_857-1a"/>
　欽定四庫全書<lb/>
御定全唐詩巻八百五十七<lb/>
　　吕巖<lb/>
　　　　七言<lb/>
　金丹一粒定長生須得真鉛煉甲庚火取南方赤鳳髓<lb/>
　水求北海黒龜精鼎追四季中央合藥遣三元八卦行<lb/>
　齋戒興功成九轉定應入口鬼神驚<lb/>
　功滿<hi>一作得道</hi>來來際㑹<hi>一作相見</hi>難又聞東去上仙壇杖頭春<lb/>
<pb n="KR4h0140_WYG_857-1b"/>
　色一壺酒頂上雲攢五嶽冠飲酒龜兒人不識燒山符<lb/>
　子鬼難看先生去後身須老乞與貧儒換骨丹<hi>送鍾離雲房赴</hi>
　<hi>天池㑹</hi>
　碧潭深處一真人貌似桃花體似銀鬢髮未斑緣有術<lb/>
　紅顔不老為通神蓬萊要去如今去架上黄衣化作雲<lb/>
　任彼桑田變滄海一丸丹藥定千春<lb/>
　爐飬丹砂鬢不斑假將名利住人間已逢志士傳神藥<lb/>
　又喜同流動笑顔老子道經分付得少微星許共相攀<lb/>
<pb n="KR4h0140_WYG_857-2a"/>
幸䝉上士甘撈摝處世輸君一箇閒<hi>贈人</hi>
誰觧長生似我哉煉成真氣在三台盡知白日昇天去<lb/>
剛逐紅塵下世来黒虎行時傾雨露赤龍耕處産瓊瑰<lb/>
只吞一粒金丹藥飛入青霄更不囘<lb/>
亂雲堆裏表星都認得深藏大丈夫綠酒醉眠閒日月<lb/>
白蘋風定釣江湖長將氣度随天道不把言詞問世徒<lb/>
山水路遥人不到茅君消息近知無<lb/>
鶴為車駕酒為糧為戀長生不死鄉地脉尚能縮得短<lb/>
<pb n="KR4h0140_WYG_857-2b"/>
人年豈不展敎長星辰徃徃壺中見日月時時袖裏藏<lb/>
若欲時流親得見朝朝不離水銀行<lb/>
靈芝無種亦無根觧飲能餐自返魂但得煙霞供嵗月<lb/>
任他烏兔走乾坤嬰兒只戀陽中母姹女須朝頂上尊<lb/>
一得不囘千古内更無塜墓示兒孫<lb/>
世上何人㑹此言休將名利挂心田等閑倒盡十分酒<lb/>
遇興髙吟一百篇物外煙霞為伴侣壺中日月任嬋娟<lb/>
他時功滿歸何處直駕雲車入洞天<lb/>
<pb n="KR4h0140_WYG_857-3a"/>
𤣥門帝子坐中央得算明長感玉皇枕上山河和雨露<lb/>
笛中日月混瀟湘坎男㑹遇逢金女離女交騰嫁木郎<lb/>
真箇夫妻齊守志立敎牽惹在隂陽<lb/>
遥指髙峰笑一聲紅霞紫霧靣前生每於㕓市無人識<lb/>
長到山中有鶴行時弄玉蟾驅鬼魅夜煎金鼎煮瓊英<lb/>
他時若赴蓬萊洞知我仙家有姓名<lb/>
堪笑時人問我家杖擔雲物惹煙霞睂藏火電非他說<lb/>
手種金蓮不自誇三尺焦桐為活計一壺羙酒是生涯<lb/>
<pb n="KR4h0140_WYG_857-3b"/>
騎龍逺出遊三島夜久無人翫月華<lb/>
九曲江邉坐卧看一條長路入天端慶雲捧擁朝丹闕<lb/>
瑞氣裵回起白煙鉛汞此時為至藥坎離今日結神丹<lb/>
功能濟命長無老只在人心不是難<lb/>
𤣥門𤣥理又𤣥𤣥不死根元在汞鉛知是一般真箇術<lb/>
調和六一也同天玉京山上羊兒鬧金水河中石虎眠<lb/>
妙要能生覺本體勤心到處自如然<lb/>
公卿雖貴不曾酬說著仙鄉便去遊為討石肝逄蜃海<lb/>
<pb n="KR4h0140_WYG_857-4a"/>
因尋甜雪過瀛洲山川醉後壺中放神鬼閑來匣裏收<lb/>
據見目前無箇識不如盃酒混凡流<lb/>
曾邀相訪到仙家忽上崑崙宴月華玉女控攏蒼獬豸<lb/>
山童提挈白蝦蟇時斟海内千年酒慣摘壺中四序花<lb/>
今在人寰人不識看看揮袖入煙霞<lb/>
火種丹田金自生重重樓閣自分明三千功行百旬見<lb/>
萬里蓬萊一日程羽化自應無鬼録玉都長是有仙名<lb/>
今朝得赴瑶池㑹九節幢幡洞裏迎<lb/>
<pb n="KR4h0140_WYG_857-4b"/>
因看崔公入藥鏡令人心地轉分明陽龍言向離宫出<lb/>
隂虎還於坎位生二物㑹時為道本五方行盡得丹名<lb/>
修真道士如知此定跨赤龍歸玉清<lb/>
浮生不實為輕忽衲服深藏奇異骨非是塵中不染塵<lb/>
焉得物外通無物共語難兮情兀兀獨自行時輕拂拂<lb/>
一㸃刀圭五彩生飛丹走入神仙窟<lb/>
莫怪愛吟天上詩蓋緣吟得世間稀慣餐玉帝宫中飯<lb/>
曾著蓬萊洞裏衣馬踏日輪紅露捲鳳銜月角擘雲飛<lb/>
<pb n="KR4h0140_WYG_857-5a"/>
何時再控青絲轡又掉金鞭入紫微<lb/>
黄芽白雪兩飛金行即髙歌醉即吟日月暗扶君甲子<lb/>
乾坤自與我知音精靈滅跡三清劍風雨騰空一弄琴<lb/>
的當南遊歸甚處莫交鶴去上天尋<lb/>
雲鬢雙明骨更輕自言尋鶴到蓬瀛日論藥草皆知味<lb/>
問著神仙自得名簮冷夜龍穿碧洞枕寒晨虎卧銀城<lb/>
來春又擬㩦笻去為憶軒轅海上行<lb/>
龍精龜眼兩相和丈六男兒不奈何九盞水中煎赤子<lb/>
<pb n="KR4h0140_WYG_857-5b"/>
一輪火内飬黄婆月圓自覺離天網功滿方知出地羅<lb/>
半醉好吞龍鳳髓勸君休更認彌陁<lb/>
強居此境絶知音野景雖多不合吟詩句若喧卿相口<lb/>
姓名還動帝王心道𫀆薜帶應慵挂隠帽皮冠尚懶簮<lb/>
除此更無餘箇事一壺村酒一張琴<lb/>
華陽山裏多芝田華陽山叟復延年青松巖畔攀髙幹<lb/>
白雲堆裏飲飛泉不寒不熱神蕩蕩東來西去氣綿綿<lb/>
三千功滿好歸去休與時人說洞天<lb/>
<pb n="KR4h0140_WYG_857-6a"/>
天生不散自然心成敗從來古與今得路應知能出世<lb/>
迷途終是任埋沈身邉至藥堪攻煉物外丹砂且細尋<lb/>
咫尺洞房仙景在莫随波浪沒光隂<lb/>
自隠𤣥都不記春幾回滄海變成塵玉京殿裏朝元始<lb/>
金闕宫中拜老君悶即駕乘千嵗鶴閑來髙卧九重雲<lb/>
我今學得長生法未肎輕傳與世人<lb/>
北帝南辰掌内觀潛通造化暗相傳金槌袖裏居元宅<lb/>
玉户星宫降上𤣥舉世盡皆尋此道誰人空裏得𤣥闗<lb/>
<pb n="KR4h0140_WYG_857-6b"/>
明明道在堪消息日月灘頭去又還<lb/>
日影元中合自然奔雷走電入中原長驅赤馬居東殿<lb/>
大啓朱門泛碧泉怒㧞昆吾歌聖化喜陪孤月賀新年<lb/>
方知此是生生物得在仁人始受傳<lb/>
六龍齊駕得昇乾須覺潛通造化權真道每吟秋月澹<lb/>
至言長運碧波寒晝乘白虎遊三島夜頂金冠立古壇<lb/>
一載巳成千嵗藥誰人將袖染塵寰<lb/>
五岳灘頭景象新仁人方逹杳㝠身天綱運轉三元淨<lb/>
<pb n="KR4h0140_WYG_857-7a"/>
地脈通來萬物生自曉谷神通此道誰將理性欲修真<lb/>
明明說向中黄路霹靂聲中自得神<lb/>
欲陪仙侣得身輕飛過蓬萊徹上清朱頂鶴來雲外接<lb/>
紫鱗魚向海中迎姮娥月桂花先吐王母仙桃子漸成<lb/>
下瞰日輪天欲曉定知人世乆長生<lb/>
四海皆忙幾箇閒時人口内說塵緣知君有道來山上<lb/>
何似無名住世間十二樓臺藏秘訣五千言内隠𤣥闗<lb/>
方知鼎貯神仙藥乞取刀圭一粒看<lb/>
<pb n="KR4h0140_WYG_857-7b"/>
割斷繁華掉却榮便從初得是長生曾於錦水為蟬蛻<lb/>
又向蓬萊别姓名三住住來無否泰一塵塵在世人情<lb/>
不知功滿歸何處直跨虬龍上玉京<lb/>
當年詩價滿皇都掉臂西歸是丈夫萬頃白雲獨自有<lb/>
一枝丹桂阿誰無閒尋渭曲漁翁引醉上蓮峰道士扶<lb/>
他日與君重際㑹竹溪茅舍夜相呼<lb/>
金鎚灼灼舞天階獨自騎龍去又來髙卧白雲觀日窟<lb/>
閑眠秋月擘天開離花片片乾坤産坎蘂翻翻造化栽<lb/>
<pb n="KR4h0140_WYG_857-8a"/>
晩醉九巖囘首望北邙山下骨皚皚<lb/>
結交常與道情深日日隨他出又沈若要自通雲外鶴<lb/>
直須勤煉水中金丹成只恐乾坤窄餌了寧憂疾患侵<lb/>
未去瑶臺猶混世不妨杯酒喜閒吟<lb/>
因攜琴劍下煙蘿何幸今朝喜暫過貎相本來猶自可<lb/>
針醫偏更効無多仙經巳讀三千巻古法曽持十二科<lb/>
些小道功如不信金堦捨手試看麽<lb/>
傾側華陽醉再三騎馬遇晩下南巖睂因拍劍畱星電<lb/>
<pb n="KR4h0140_WYG_857-8b"/>
衣為眠雲惹碧風金液變來成雨露玉都歸去老松杉<lb/>
曽將鐡鏡照神鬼霹靂搜尋火滿潭<lb/>
鐵鏡烹金火滿空碧潭龍卧夕陽中麒麟意合乾坤地<lb/>
獬豸機闗日月東三尺劍横雙水岸五丁冠頂百神宫<lb/>
閒鋪羽服居仙窟自著金蓮造化功<lb/>
隨緣信業任浮沈似水如雲一片心兩巻道經三尺劍<lb/>
一條藜杖七絃琴壺中有藥逢人施腹内新詩遇客吟<lb/>
一嚼永添千載壽一丸丹㸃一斤金<lb/>
<pb n="KR4h0140_WYG_857-9a"/>
琴劍酒碁龍鶴虎逍遙落托永無憂閑騎白鹿遊三島<lb/>
悶駕青牛看十洲碧洞逺觀明月上青山髙隠綵雲流<lb/>
時人若要還如此名利浮華即便休<lb/>
紫極宫中我自知親磨神劍劍還飛先差玉子開南殿<lb/>
後遣青龍入紫㣲九鼎黄芽棲瑞鳳一軀仙骨飬靈芝<lb/>
蓬萊不是凡人處只怕愚人泄世機<lb/>
向身方始出埃塵造化功夫只在人早使亢龍抛地網<lb/>
豈知白虎出天真綿綿有路誰畱我黙黙忘言自合神<lb/>
<pb n="KR4h0140_WYG_857-9b"/>
擊劍夜深歸甚處披星帶月折麒麟<lb/>
春盡閒閒過落花一囘舞劍一吁嗟常憂白日光隂促<lb/>
每恨青天道路賖本志不求名與利元心只慕水兼霞<lb/>
世間萬種浮沈事逹理誰能似我家<lb/>
日為和觧月呼丹華夏諸侯肉眼看仁義異如胡越異<lb/>
世情難似泰衡難八仙煉後鍾神異四海磨成照膽寒<lb/>
笑指不平千萬萬騎龍舞劍九重闗<lb/>
别來洛汭六東風醉眼吟情慵不慵擺撼乾坤金劍吼<lb/>
<pb n="KR4h0140_WYG_857-10a"/>
烹煎日月玉爐紅杖揺楚甸三千里鶴翥秦煙幾萬重<lb/>
為報晉成仙子道再期春色㑹稽峰<lb/>
髪頭滴血眼如鐶吐氣雲生怒世間爭耐不平千古事<lb/>
須期一訣蕩兇頑蛟龍斬處翻滄海暴虎除時㧞逺山<lb/>
為滅世情兼負義劍光腥染㸃㾗斑<hi>贈劍客</hi>
雨雪霏霏天已暮金鍾滿勸撫焦桐詩吟席上未移刻<lb/>
劍舞筵前疾似風何事行杯當午夜忽然怒目便騰空<lb/>
不知誰是虧忠孝攜箇人頭入坐中<hi>贈劍客</hi>
<pb n="KR4h0140_WYG_857-10b"/>
未煉還丹且煉心丹成方覺道元深每畱客有錢酤酒<lb/>
誰信君無藥㸃金洞裏風雷歸掌握壺中日月在胷襟<lb/>
神仙事業人難㑹飬性長生自意吟<lb/>
鐡牛耕地種金錢刻石時童把貫穿一粒粟中藏世界<lb/>
二升鐺内煮山川白頭老子睂垂地碧眼驕兒手指天<lb/>
若向此中𤣥㑹得此𤣥𤣥外更無𤣥<lb/>
箕星昴宿下長天凡景寧敎不愕然龍出水來鱗甲就<lb/>
鶴冲天氣羽毛全塵中敎化千人眼世上人知爾雅篇<lb/>
<pb n="KR4h0140_WYG_857-11a"/>
自是凡流福命薄忍敎微妙畧輕傳<lb/>
閒來掉臂入天門拂袂徐徐撮綵雲無語下窺黄谷子<lb/>
破顔平揖紫霞君擬登瑶殿參金母囘訪瀛洲看日輪<lb/>
恰值嫦娥排宴㑹瑶漿新熟味氤氲<lb/>
曾隨劉阮醉桃源未省人間欠酒錢一領布裘權且當<lb/>
九天囘日却歸還鳳茸襖子非為貴狐白裘裳欲比難<lb/>
只此世間無價寳不憑火裏試燒看<lb/>
因思往事却成憨曾讀道經第十三武氏死時應室女<lb/>
<pb n="KR4h0140_WYG_857-11b"/>
陳王沒後是童男兩輪日月從他載九箇山河一擔擔<lb/>
盡日無人話消息一壺春酒且醺酣<lb/>
垂袖騰騰傲世塵葫蘆㩦却數遊廵利名身外終非道<lb/>
龍虎門前辨取真一覺夢魂朝紫府數年蹤跡隠埃塵<lb/>
華隂市内纔相見不是尋常賣藥人<lb/>
萬卷仙經三尺琴劉安聞說是知音杖頭春色一壺酒<lb/>
爐内丹砂萬㸃金悶裏醉眠三路口閒來遊釣洞庭心<lb/>
相逢相遇人誰識只恐冲天沒處尋<lb/>
<pb n="KR4h0140_WYG_857-12a"/>
曾戰蚩尤玉座前六龍髙駕振鳴鑾如來<hi>一作指南</hi>車後隨<lb/>
金鼔黄帝<hi>一作皂纛</hi>旗傍戴鐡冠醉捋黑鬚三島黯怒抽霜<lb/>
劍十洲寒軒轅世代横行後直隠深巖乆覔難<lb/>
頭角蒼浪聲似鐘貎如氷雪骨如松匣中寳劍時頻吼<lb/>
袖裏金鎚逞露風㑹飲酒時為伴侣能行詩句便參同<lb/>
來年定赴蓬萊㑹騎箇生獰九色龍<lb/>
神仙暮入黄金闕將相門闗白玉京可是洞中無好景<lb/>
為憐天下有衆生心琴際㑹閑隨鶴匣劍時磨待斷鯨<lb/>
<pb n="KR4h0140_WYG_857-12b"/>
進退兩楹俱未應憑君與我指前程<lb/>
九鼎烹煎一味砂自然火候放童花星辰照出青蓮顆<lb/>
日月能藏白馬牙七返返成生碧霧九還還就吐紅霞<lb/>
有人奪得𤣥珠餌三島途中路不賖<lb/>
天生一物變三才交感隂陽結聖胎龍虎順行隂鬼去<lb/>
龜蛇逆徃火龍來嬰兒日喫黄婆髓姹女時餐白玉杯<lb/>
功滿自然居物外人間寒暑任輪囘<lb/>
星辰聚㑹入離鄉日月盈虧助藥王三候火燒金鼎寳<lb/>
<pb n="KR4h0140_WYG_857-13a"/>
五符水煉玉壺漿乾坤反覆龍收霧卯酉相吞虎放光<lb/>
入室用機擒捉取一丸丹㸃體純陽<lb/>
　　　真人行巴陵市太守怒其不避使案吏具其罪<lb/>
　　　真人曰須酒醒耳頃忽失之但畱詩曰<lb/>
暫别蓬萊海上遊偶逢太守問根由身居北斗星杓下<lb/>
劍挂南宫月角頭道我醉來真箇醉不知愁是怎生愁<lb/>
相逢何事不相認却駕白雲歸去休<lb/>
　　　仙樂侑席<lb/>
<pb n="KR4h0140_WYG_857-13b"/>
曾經天上三千刼又在人間五百年腰下劍鋒横紫電<lb/>
爐中丹焰起蒼煙纔騎白鹿過滄海復跨青牛入洞天<lb/>
小技等閒聊戲爾無人知我是真仙<lb/>
　　　題桐柏山黄先生菴門<lb/>
吾有𤣥中極𤣥語周遊八極無處吐雲軿飄泛到凝陽<lb/>
一見君兮在𤣥浦知君本是孤雲客擬話希夷生恍惚<lb/>
無為大道本根源要君親見求真物其中有一分三五<lb/>
本自無名號丹母寒泉瀝瀝氣綿綿上透崑崙還紫府<lb/>
<pb n="KR4h0140_WYG_857-14a"/>
　浮沈升降入中宫四象五行齊見土驅青龍擒白虎起<lb/>
　祥風兮下甘露鉛凝真汞結丹砂一派火輪真為主既<lb/>
　修真須堅確能轉乾坤泛海岳運行天地莫能知變化<lb/>
　鬼神應不覺千朝煉就紫金身乃致全神歸返朴黄秀<lb/>
　才黄秀才既修真須且早人間萬事何時了貪名貪利<lb/>
　愛金多為他財色身衰老我今勸子心悲切君自思兮<lb/>
　生猛烈莫敎大限到身來又是随流入生滅畱此片言<lb/>
　用表其意他日相逢必與汝决莫退初心善愛善愛<lb/>
<pb n="KR4h0140_WYG_857-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻八百五十七<lb/>
</p>
<p>
</p>
  </div>
</body>
</text>
</TEI>
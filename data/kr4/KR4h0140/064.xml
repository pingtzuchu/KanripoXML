<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_064-1a"/>
　欽定四庫全書<lb/>
御定全唐詩巻六十四<lb/>
　　姚崇<lb/>
　姚崇初名元崇又名元之陜州人貞觀中應下筆成章<lb/>
　舉授濮州司倉五遷夏官郎中時契丹擾河北軍機填<lb/>
　委元崇剖析若流則天竒之超遷夏官侍郎尋同鳳閣<lb/>
　鸞臺平章事中宗朝出為刺史睿宗立拜兵部尚書同<lb/>
　中書門下進中書令後復貶刺史先天中還為尚書知<lb/>
<pb n="KR4h0140_WYG_064-1b"/>
　政事遷紫微令開元中與盧懷慎源乾曜同居宰執崇<lb/>
　獨當重任明於庶務斷割不滯號稱名相尋薦宋璟自<lb/>
　代以開府儀同三司罷政仍五日一叅入閣供奉集十<lb/>
　巻今存詩六首<lb/>
　　　　奉和聖製夏日遊石淙山<lb/>
　二室三塗光地險均霜揆日處天中石泉石鏡恒留月<lb/>
　山鳥山花競逐風周王久謝瑤池賞漢主懸慙玉樹宫<lb/>
　别有祥煙伴佳氣能隨輕輦共蔥蔥<lb/>
<pb n="KR4h0140_WYG_064-2a"/>
　　　故洛陽城侍宴應制<lb/>
遊豫停仙蹕登臨對晚晴川鳬連倒影巖鳥應虚聲野<lb/>
奏風成曲山居雲作纓今朝丘壑上髙興小蓬瀛<lb/>
　　　春日洛陽城侍宴<lb/>
南山開寳厯北渚對芳蹊的歴風梅度參差露草低堯<lb/>
樽臨上席舜樂下前溪任重由來醉乘酣志轉迷<lb/>
　　　秋夜望月<lb/>
明月有餘鑒羈人殊未安桂含秋樹晚波入夜池寒灼<lb/>
<pb n="KR4h0140_WYG_064-2b"/>
灼雲枝淨光光草露團所思迷所在長望獨長歎<lb/>
　　　夜渡江<hi>一作栁中庸詩</hi>
夜渚帶浮煙蒼茫晦逺天舟輕不覺動纜急始知牽聽<lb/>
草遥尋岸聞香暗識蓮唯看孤㠶影常似客心懸<lb/>
　　　奉和聖製龍池篇<hi>紀事云龍池興慶宫也明皇潛龍之地㑹要云開元元年</hi>
　　　<hi>内出祭龍池樂章十六年築壇於興慶宫以仲春月祭之</hi>
恭聞帝里生靈沼<hi>一作祉</hi>應報明君鼎業新既協翠泉光<lb/>
寳命還符白水出真人此時舜海潛龍躍此地<hi>一作日</hi>堯<lb/>
<pb n="KR4h0140_WYG_064-3a"/>
河帶馬廵獨有前池一小雁叨承舊恵入天津<lb/>
　　　句<lb/>
扇掩将雛曲釵承墮馬鬟<hi>見海録碎事山又見後張昌宗太平公主  亭侍宴詩</hi>
　宋璟<lb/>
宋璟邢州南和人登進士第調上黨尉為監察御史遷<lb/>
鳳閣舎人則天髙其才神龍初拜黄門侍郎睿宗朝以<lb/>
吏部尚書同中書門下三品開元初進御史大夫出為<lb/>
睦州刺史徙廣州都督還拜尚書兼侍中封廣平郡公<lb/>
<pb n="KR4h0140_WYG_064-3b"/>
後以右丞相致仕璟耿介有大節立朝屢忤權嬖被貶<lb/>
黜卒不改其操集十巻今存詩六首<lb/>
　　　奉和御製璟與張説源乾曜同日上官命宴都<lb/>
　　　堂賜詩應制<hi>本傳云開元十七年璟為尚書右丞相張説為左丞相源乾曜為太</hi>
　　　<hi>子少傅同日拜有詔大官設饌太常奏樂㑹百官尚書省東堂帝賦三傑詩自寫以賜</hi>
丞相邦之重非賢諒不居老臣慵<hi>一作庸</hi>且憊何徳以當<lb/>
諸厚秩先為忝崇班復此除太常陳禮樂中掖降簪裾<lb/>
聖酒山河潤仙文象緯舒冒恩懷寵錫陳力省空虚郭<lb/>
<pb n="KR4h0140_WYG_064-4a"/>
隗慙無駿馮煖媿有魚不知周勃者榮幸定何如<lb/>
　　　奉和聖製同二相巳下羣官樂遊園宴<lb/>
侍飲終酺㑹承恩續勝遊戴天惟慶幸選地即殊尤北<lb/>
向祇䨇闕南臨賞一丘曲江新溜暖上苑雜花稠亹亹<lb/>
韶弦屢戔戔賁帛周醉歸填畛陌榮耀接軒裘<lb/>
　　　奉和聖製送張説廵邊<lb/>
帝道薄<hi>一作溥</hi>存兵王師尚有征是闗<hi>一作開</hi>司馬法爰命<lb/>
總戎行畫閫崇威信分麾盛寵榮聚觀方結轍出祖遂<lb/>
<pb n="KR4h0140_WYG_064-4b"/>
傾城聖酒江河潤天詞象緯明徳風邊草偃勝氣朔雲<lb/>
平宰國推良器為軍挹壯<hi>一作美</hi>聲至和常得體不戰即<lb/>
亡精以智泉寜竭其徐海自清遲還廟堂坐贈别故人<lb/>
情<lb/>
　　　奉和聖製答張説扈從南出雀䑕谷<lb/>
秦地雄西夏并州近北胡禹行山啟路舜在邑為都忽<lb/>
視<hi>一作見</hi>寒暄隔深思險易殊四時宗伯叙六義宰臣鋪<lb/>
徵作宫常應星環日毎紆盛哉逢<hi>一作隆</hi>道合良以致亨<lb/>
<pb n="KR4h0140_WYG_064-5a"/>
　衢<lb/>
　　　　蒲津迎駕<lb/>
　回鑾下蒲坂飛斾指秦京雒上黄雲送闗中紫氣迎霞<lb/>
　朝㸔馬色月曉聽雞鳴防拒連山險長橋壓水平省方<lb/>
　知化洽察俗覺時清天下長無事空餘襟帶名<lb/>
　　　　送蘇尚書赴益州<lb/>
　我望風煙接君行霰雪飛園亭若有送楊栁最依依<lb/>
　<lb/>
<pb n="KR4h0140_WYG_064-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六十四<lb/>
</p>
<p>
</p>
  </div>
</body>
</text>
</TEI>
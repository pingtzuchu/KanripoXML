<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_361-1a"/>
　欽定四庫全書<lb/>
御定全唐詩巻三百六十一<lb/>
　　劉禹錫<lb/>
　　　　和思黯憶南荘見示<lb/>
　丞相新家伊水頭智囊心匠日增修化成池沼無㾗跡<lb/>
　奔走清波不自由臺上㸔山徐舉酒潭中見月慢回舟<lb/>
　從來天下推尤物合屬人間第一流<lb/>
　　　　酬思黯見示小飲四韻<lb/>
<pb n="KR4h0140_WYG_361-1b"/>
　抛却人間第一官俗情驚怪我方安兵符相印無心戀<lb/>
　洛水嵩雲恣<hi>一作著</hi>意㸔三足鼎中知味久百尋竿上擲<lb/>
　身難追呼故舊連宵飲直到天明興未闌<lb/>
　　　　和僕射牛相公春日閒坐見懐<lb/>
　官曹崇重難頻入第宅清閒且獨行階蟻相逢如偶語<lb/>
　園蜂速去恐違程人於紅藥惟㸔色鶯到垂楊不惜聲<lb/>
　東洛池臺怨抛擲移文非久會應成<hi>違一作遲惟㸔色一作偏憐色</hi>
　　　　酬元九侍御贈璧竹鞭長句<lb/>
<pb n="KR4h0140_WYG_361-2a"/>
碧玉孤根生在林美人相贈比雙金初開郢客緘封後<lb/>
想見巴山氷雪深多節本懐端直性露青猶有歳寒心<lb/>
何時䇿馬同歸去闗樹扶踈敲鐙吟<lb/>
　　　酬竇員外使君寒食日途次松滋渡先寄示四<lb/>
　　　韻<lb/>
楚鄉寒食橘花時野渡臨風駐綵旗草色連雲人去住<lb/>
水紋如縠燕差池朱輪尚憶羣飛雉青綬初縣左顧龜<lb/>
非是湓城舊司馬水曺何事與新詩<hi>時有水部郎出故</hi>
<pb n="KR4h0140_WYG_361-2b"/>
　　　寄楊八拾遺<hi>時出為國子主簿分司東都韓十八員外亦轉國子博士同在洛陽</hi>
聞君前日獨庭争漢帝偏知白馬生忽領簿書遊太學<lb/>
寧勞侍從厭承明洛陽本自宜才子海内而今有直聲<lb/>
為謝同僚老博士范雲來歳即公卿<lb/>
　　　酬竇員外郡齋宴客偶命柘枝因見寄兼呈張<lb/>
　　　十一院長元侍御<hi>員外時兼節度判官佐平蠻之畧張初罷都官元方徙事</hi>
分憂餘刃又從公白羽胡床嘯咏中綵筆諭戎矜倚馬<lb/>
華堂留客㸔驚鴻渚宫油幕方髙歩澧浦甘棠有㡬叢<lb/>
<pb n="KR4h0140_WYG_361-3a"/>
若問騷人何處所門臨寒水落江楓<lb/>
　　　謝竇員外旬休早凉見示詩<hi>奉書報詰朝有宴</hi>
新秋十日澣朱衣鈴閣無聲公吏歸風韻漸髙梧葉動<lb/>
露光初重槿花稀四時冉冉催容鬢三爵油油<hi>一作曛曛</hi>忘<lb/>
是非更報明朝池上酌人知太守字𤣥暉<lb/>
　　　南海馬大夫逺示著述兼酬拙詩輙著微誠再<lb/>
　　　有長句時蔡戎未弭故見於篇末<lb/>
漢家旄節付雄才百越南溟統外臺身在綘紗傳六藝<lb/>
<pb n="KR4h0140_WYG_361-3b"/>
腰懸青綬亞三台連天浪静長鯨息映日帆多寳舶來<lb/>
聞道楚氛猶未滅終須旌斾掃雲雷<lb/>
　　　和南海馬大夫聞楊侍郎出守郴州因有寄上<lb/>
　　　之作<lb/>
忽驚金印駕朱轓遂别鳴珂聽曉猿碧落仙來雖暫謫<lb/>
赤泉侯在是深恩玉環慶逺瞻台坐銅柱勲高壓海門<lb/>
一詠瓊瑶百憂散何勞更樹北堂萱<lb/>
　　　馬大夫見示浙西王侍御贈答詩因命同作<hi>并序</hi>
<pb n="KR4h0140_WYG_361-4a"/>
　　大夫榮踐舊府又歴交趾桂林南人歌之列在風<lb/>
　　什王侍御公易一别歳餘寄末篇以代扎<lb/>
憶逐羊車凡㡬時今來舊府統<hi>一作總</hi>戎師象筵照室㑹<lb/>
詞客銅鼓臨軒舞海夷百越酋豪稱故吏十洲風景助<lb/>
新詩秣陵從事何年别一見瓊章如素期<lb/>
　　　寄唐州楊八歸厚<lb/>
淮安古地擁州師畫角金鐃旦夕吹淺草遥迎鷫鸘馬<lb/>
春風亂颭辟邪旗謫仙年月今應滿戇諫聲名衆所知<lb/>
<pb n="KR4h0140_WYG_361-4b"/>
何况遷喬舊同伴一雙先入鳯凰池<hi>時徐晦楊嗣復二舍人與唐州同年</hi>
<hi>及第</hi>
　　　寄朗州温右史曹長<lb/>
暫别瑶墀鴛鷺行綵旗雙引到沅湘城邉流水桃花過<lb/>
簾外春風杜若香史筆枉将書紙尾朝纓不稱濯滄浪<lb/>
雲臺公業家聲在徴詔何時出建章<lb/>
　　　詶楊司業巨源見寄<lb/>
辟雍流水近靈臺中有詩篇絶世才渤海歸人将集去<lb/>
<pb n="KR4h0140_WYG_361-5a"/>
棃園弟子請詞來瓊枝未識魂空斷寳匣初臨手自開<lb/>
莫道專城管雲雨其如心似不然灰<lb/>
　　　詶國子崔博士立之見寄<lb/>
健筆髙科早絶倫後來無不揖芳塵遍㸔今日乘軒客<lb/>
多是昔年呈巻人胄子執經瞻講坐郎官共食接華茵<lb/>
煩君逺寄相思曲慰問天南一逐臣<lb/>
　　　張郎中籍逺寄長句開緘之日已及新秋因舉<lb/>
　　　目前仰酬高韻<lb/>
<pb n="KR4h0140_WYG_361-5b"/>
南宫詞客寄新篇清似湘靈促柱弦京邑舊遊勞夣想<lb/>
歴陽秋色正澄鮮雲銜日脚成山雨風駕潮頭入渚田<lb/>
對此獨吟還獨酌知音不見思愴然<lb/>
　　　浙東元相公書歎梅雨鬱蒸之候因寄七言<lb/>
稽山自與岐山别何事連年鸑鷟飛百辟商量舊相入<lb/>
九天祗候老臣歸平湖晩泛窺清鏡高閣晨開掃翠微<lb/>
今日㸔書最惆悵為聞梅雨損朝衣<lb/>
　　　酬嚴給事賀加五品兼簡同制水部李郎中<lb/>
<pb n="KR4h0140_WYG_361-6a"/>
九天雨露傳青詔八舎郎官換緑衣初佩銀魚隨仗入<lb/>
宜乘白馬退朝歸彫盤賀喜開瑶席綵筆題詩出鎻闈<lb/>
聞道水曹偏得意霞朝霧夕有光輝<lb/>
　　　裴相公大學士見示答張秘書謝馬詩并羣公<lb/>
　　　屬和因命追作<lb/>
草𤣥門户少塵埃丞相并州寄馬來初自塞垣䘖苜蓿<lb/>
忽行幽徑破莓苔尋花緩轡威遲<hi>一作逶迤</hi>去帶酒垂鞭<graphic n="KR1923" url="https://raw.githubusercontent.com/kanripo/KR-Gaiji/master/images/KR1923.png" mimeType="image/png"/>
蹀回不與王侯與詞客知輕富貴重清才<lb/>
<pb n="KR4h0140_WYG_361-6b"/>
　　　奉和裴侍中将赴漢南留别座上諸公<lb/>
金貂曉出鳯池頭玉節前臨南雍州暫輟洪鑪觀劒㦸<lb/>
還将大筆注春秋管絃席上留高韻山水途中入勝遊<lb/>
峴首風煙㸔未足便應重拜富民侯<lb/>
　　　和蘇郎中尋豐安里舊居寄主客張郎中<lb/>
漳濵卧起恣閒遊宣室徴還未白頭舊隠來尋通徳里<lb/>
新篇寫出畔牢愁池㸔科斗成文字鳥聽提壺憶獻酬<lb/>
同學同年又同舎許君雲路并華輈<lb/>
<pb n="KR4h0140_WYG_361-7a"/>
　　　詶浙東李侍郎越州春晩即事長句<lb/>
越中藹藹繁華地秦望峰前禹穴西湖草初生邉鴈去<lb/>
山花半謝杜鵑啼青油晝巻臨髙閣紅斾晴翻繞古堤<lb/>
明日漢庭徴舊徳老人争出若耶溪<lb/>
　　　詶淮南牛相公述舊見貽<lb/>
少年曾忝漢庭臣晩歳空餘老病身初見相如成賦日<lb/>
尋為丞相掃門人追思往事咨嗟久喜奉清光笑語頻<lb/>
猶有登朝<hi>一作當時</hi>舊冠冕待公三入拂埃塵<hi>牛相再入中書故以三入</hi>
<pb n="KR4h0140_WYG_361-7b"/>
<hi>期之</hi>
　　　和僕射牛相公追感韋裴六相登庸皆四十餘<lb/>
　　　未五十薨殁豈早榮早枯之義今年将六十猶<lb/>
　　　粗強健因親故勸酒率然成篇并見寄之作<lb/>
坐鎮清朝獨殷然閒徴故事數前賢用才同踐鈞衡地<lb/>
禀氣終分大小年威鳯本池思泛泳仙查舊路望回旋<lb/>
猶憐綺季深山裏唯有松風與石田<lb/>
　　　和僕射牛相公以離闕庭七年班行親故亡殁<lb/>
<pb n="KR4h0140_WYG_361-8a"/>
　　　十無一人再覩龍顔喜慶雖極感歎風燭能不<lb/>
　　　愴然因成四韻并示集賢中書二相公所和<lb/>
久辭龍闕擁紅旗喜見天顔拜赤墀三省英僚非舊侶<lb/>
萬年芳樹長新枝交朋接武居仙院幕客追風入鳯池<lb/>
雲母屏風即施設可憐榮耀冠當時<lb/>
　　　和僕射牛相公見示長句<lb/>
静得天和興自濃不縁宦逹性靈慵大鵬六月有閒意<lb/>
仙鶴千年無躁容流輩盡來多歎息官班高後少過從<lb/>
<pb n="KR4h0140_WYG_361-8b"/>
唯應加築露臺上賸見終南雲外峰<lb/>
　　　和牛相公雨後寓懐見示<lb/>
金火交争正抑揚蕭蕭飛雨助清商曉㸔紈扇恩情薄<lb/>
夜覺紗燈刻數長樹上早蟬纔發響庭中百草已無光<lb/>
當年富貴亦惆悵何况悲翁髪似霜<lb/>
　　　和陳許王尚書酬白少傅侍郎長句因通簡汝<lb/>
　　　洛舊遊之什<lb/>
寥廓高翔不可追風雲失路蹔相隨方同洛下書生詠<lb/>
<pb n="KR4h0140_WYG_361-9a"/>
又見軍前大将旗雪裏命賔開玉帳飲中請號駐金巵<lb/>
竹林一自王戎去嵇阮雖貧興未衰<lb/>
　　　和僕射牛相公寓言二首<lb/>
兩度竿頭立定誇回眸舉袖拂青霞盡抛今日貴人様<lb/>
復振前朝名相家御史定來休直宿尚書依舊趂叅衙<lb/>
具瞻尊重誠無敵猶憶洛陽千樹花<lb/>
心如止水鑒常明見盡人間萬物情鵰鶚騰空猶逞俊<lb/>
驊騮嚙足自無驚時來未覺權為祟貴了方知退是榮<lb/>
<pb n="KR4h0140_WYG_361-9b"/>
只恐重重世縁在事須三度副蒼生<lb/>
　　　詶太原狄尚書見寄<lb/>
家聲烜赫冠前賢時望穹崇鎮北邉身上官銜如座主<lb/>
幕中談笑取同年幽并俠少趨鞭弭燕趙佳人奉管弦<lb/>
仍把天兵書號筆逺題長句寄山川<lb/>
　　　詶宣州崔大夫見寄<lb/>
白衣曾拜漢尚書今日恩光到敝廬再入龍樓稱綺季<lb/>
應縁狗監說相如中郎南鎮權方重内史高齋興有餘<lb/>
<pb n="KR4h0140_WYG_361-10a"/>
遥想敬亭春欲暮百花飛盡柳花初<lb/>
　　　詶皇甫十少尹暮秋久雨喜晴有懐見示<lb/>
雨餘獨坐巻簾帷便得詩人喜霽詩揺落從來長年感<lb/>
慘舒偏是病身知掃開雲霧呈光景流盡潢汙見路岐<lb/>
何况菊香新酒熟神州司馬好狂時<lb/>
　　　再授連州至衡陽酬柳柳州贈别<lb/>
去國十年同赴召渡湘千里又分岐重臨事異黄丞相<lb/>
三黜名慙柳士師歸目併隨回鴈盡愁腸正遇斷猿時<lb/>
<pb n="KR4h0140_WYG_361-10b"/>
桂江東過連山下相望長吟有所思<lb/>
　　　望夫山<lb/>
何代提戈去不還獨留形影白雲間肌膚銷盡雪霜色<lb/>
羅綺㸃成苔蘚斑江燕不能傳逺信野花空解妒愁顔<lb/>
近來豈少征人婦笑採蘼蕪上北山<lb/>
　　　懐妓<hi>前三首一作劉損詩題作憤惋</hi>
玉釵重合兩無縁魚在深潭鶴在天得意紫鸞休<hi>一作辭</hi>
舞鏡能言青鳥罷<hi>一作斷</hi>銜牋金盆巳覆難收水玉軫長<lb/>
<pb n="KR4h0140_WYG_361-11a"/>
抛不續絃若向蘼蕪山下過遥<hi>一作空</hi>将紅<hi>一作狂</hi>淚灑窮<lb/>
泉<lb/>
鸞飛逺樹棲何處鳯得新巢想稱心紅壁<hi>一作粉</hi>尚留香<lb/>
漠漠碧雲初斷信沈沈情知<hi>一作那堪</hi>㸃汚投泥玉猶自<hi>一作</hi>
<hi>嬾更</hi>經營買笑金從此山頭似人石丈夫形状淚㾗深<lb/>
但曾行處遍尋㸔雖是生離死一般買笑樹邉花巳老<lb/>
畫眉窓下月猶殘雲藏巫峽音容斷路隔星橋過往難<lb/>
莫怪詩成無淚滴盡傾東海也須乾<lb/>
<pb n="KR4h0140_WYG_361-11b"/>
三山不見海沈沈豈有仙蹤更可尋青鳥去時雲路斷<lb/>
姮娥歸處月宫深紗窓遥想春相憶書幌誰憐夜獨吟<lb/>
料得夜來天上鏡只應偏照兩人心<lb/>
　　　荅東陽于令寒碧圗詩<lb/>
　　東陽令于興宗丞相燕國公之猶子生綺襦紈袴<lb/>
　　間所見皆貴盛而挈然有心如山東書生前年白<lb/>
　　有司願為親民官以自効遂補東陽及莅官以簡<lb/>
　　易為治故多暇日一旦於縣五里偶得竒境埋沒<lb/>
<pb n="KR4h0140_WYG_361-12a"/>
　　於翳薈中于生自以有特操而生於公侯家由覆<lb/>
　　䕃入仕常忽忽歎息因移是心開抉泉石芟去蘿<lb/>
　　蔦斧凡材畚息壤而清溪翠岩森立坌來因搆亭<lb/>
　　其端題曰寒碧碧流貫於庭中如青龍蜿蜒氷<hi>去聲</hi>
　　徹射人樹石雲霞列於前昏旦萬状惜其居地不<lb/>
　　得有聞於時故圗之來乞辭既無負尤物予亦久<lb/>
　　翳蘿蔦者暏之慨然遂賦七言以貽後之文士<lb/>
東陽本是佳山水何况曾經沈隠侯化得邦人解吟詠<lb/>
<pb n="KR4h0140_WYG_361-12b"/>
如今縣令亦風流新開潭洞疑仙境逺寫丹青到雍州<lb/>
落在尋常畫師手猶能三伏凛生秋<lb/>
　　　麻姑山<lb/>
曾遊仙蹟見豐碑除却麻姑更有誰雲葢青山龍卧處<lb/>
日臨丹洞鶴歸時霜凝上界花開晩月冷中天果熟遲<lb/>
人到便須抛世事稻田還儗種靈芝<lb/>
　　　自江陵沿流道中<lb/>
三千三百西江水自古如今要路津月夜歌謡有漁父<lb/>
<pb n="KR4h0140_WYG_361-13a"/>
風天氣色屬商人沙村好處多逢寺山葉紅時覺勝春<lb/>
行到南朝征戰地古來名將盡為神<hi>陸遜甘寧皆有祠宇</hi>
　　　别䕫州官吏<lb/>
三年楚國巴城守一去揚州揚子津青帳聨延喧驛歩<lb/>
白頭俯傴到江濱巫山暮色常含雨峽水秋來不恐人<lb/>
惟有九歌詞數首里中留與賽蠻神<lb/>
　　　魚復江中<lb/>
扁舟盡室貧相逐白髪藏冠鑷更加逺水自澄終日緑<lb/>
<pb n="KR4h0140_WYG_361-13b"/>
晴林長落過春花客情浩蕩逢鄉語詩意留連重物華<lb/>
風檣好住貪程去斜日青帘背酒家<lb/>
　　　巫山神女廟<lb/>
巫山十二鬱蒼蒼片石亭亭號女郎曉霧乍開疑巻幔<lb/>
山花欲謝似殘妝星河好夜聞清佩雲雨歸時帶異香<lb/>
何事神仙九天上人間來就楚襄王<lb/>
　　　柳絮<lb/>
飄颺南陌起東鄰漠漠濛濛暗度春花巷暖隨輕舞蝶<lb/>
<pb n="KR4h0140_WYG_361-14a"/>
玉樓晴拂艶妝人縈廻謝女題詩筆㸃綴陶公漉酒巾<lb/>
何處好風偏似雪隋河隄上古江津<lb/>
　　　贈同年陳長史員外<lb/>
明州長史外臺郎憶昔同年翰墨場一自分襟多嵗月<lb/>
相逢滿眼是凄凉推賢有愧韓安國論舊唯存盛孝章<lb/>
所嘆謬遊東閣下㸔君無計出恓惶<lb/>
　　　送周魯儒赴舉詩<lb/>
　　晝居外次晨門曰有九疑生持一刺來謁立西階<lb/>
<pb n="KR4h0140_WYG_361-14b"/>
　　以須生危冠方袂淺拱舒拜且前致辭稱贄其文<lb/>
　　頗渉獵前言居五六日復袖來益引古事以相劘<lb/>
　　切與之言能言其得姓因家之所自暨縣道鄉亭<lb/>
　　之風俗望山名水之槩状羅含所未記朱贛之未<lb/>
　　條咸得之於生由是始列於賓籍臨觴而司斟觀<lb/>
　　博而竄言有日矣初邑中人聞有生來而二千石<lb/>
　　客之駢然來觀遷客裴御史遇生於坐抵掌曰人<lb/>
　　固有䫉類而族殊者周生疑羅玠也衆咸冁然而<lb/>
<pb n="KR4h0140_WYG_361-15a"/>
　　熟視生疑也愈甚夫形似古所有也優孟似叔敖<lb/>
　　而楚君欲以為相人殊而䫉肖猶或欲用之玠生<lb/>
　　於衡山而生生於九疑其似誠匹也無乃躡其武<lb/>
　　升俊造仕甸服佐君藩為御史乎古文人無避事<lb/>
　　即有而書之尚實也行李之貺則徴夫詩曰<lb/>
宋日榮陽内史孫因家占得九疑村童心便有愛書癖<lb/>
手指今餘把筆㾗自握虵珠辭白屋欲憑雞卜謁金門<lb/>
若逢廣坐<hi>一作知</hi>問羊酪從此知名在一言<lb/>
<pb n="KR4h0140_WYG_361-15b"/>
　　　送曺璩歸越中舊隠詩<lb/>
　　余為連州諸生以進士書刺者浩不可紀獨曺生<lb/>
　　崖然自稱為山夫及與語以徴其實則曰所嗜者<lb/>
　　名嘗逺遊以索之抗㗋舌胝挴脢以干東諸侯見<lb/>
　　之日率莞然曰秀才者天下是不禮庸何傷今方<lb/>
　　依名山以揚其聲将挂幘於南嶽生之言未及休<lb/>
　　余遽曰在已不在山若子之言依山而為高是練<lb/>
　　神叩寂捐日月而不顧名聞而老至持是焉用生<lb/>
<pb n="KR4h0140_WYG_361-16a"/>
　　　聞言愀然如悔色見於眉睫因留止道士院從余<lb/>
　　　求書以觀居三時而功倍一嵗讀史書自皇帝至<lb/>
　　　吳魏間班班能言之然而絶口不敢言衡山知山<lb/>
　　　夫不販而贏也十一月告余歸隠於㑹稽且曰知<lb/>
　　　求名之自矣乞詞以發之遂賦七言詩以鑒其志<lb/>
　行盡瀟湘萬里餘少逢知已憶吾廬數間茅屋閒臨水<lb/>
　一盞秋燈夜讀書地逺何當隨計吏䇿成終自詣公車<lb/>
　剡中若問連州事唯有千山畫不如<lb/>
<pb n="KR4h0140_WYG_361-16b"/>
　　　　白鷹<lb/>
　毛羽斒斕白紵裁馬前擎出不驚猜輕抛一㸃入雲去<lb/>
　喝殺三聲掠地來緑玉觜攢雞腦破𤣥金爪擘免心開<lb/>
　都縁解搦生靈物所以人人道俊哉<lb/>
　<lb/>
　<lb/>
　<lb/>
御定全唐詩卷三百六十一<lb/>
</p>
<p>
</p>
  </div>
</body>
</text>
</TEI>
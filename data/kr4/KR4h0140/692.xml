<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_692-1a"/>
　欽定四庫全書<lb/>
御定全唐詩巻六百九十二<lb/>
　　杜荀鶴<lb/>
　　　　冬末同友人泛瀟湘<lb/>
　殘臘泛舟何處好最多吟興是瀟湘就船買得魚偏美<lb/>
　踏雪沽來酒倍香猿到夜深啼嶽麓鴈知春近别衡陽<lb/>
　與君剰採江山景裁取新詩入帝鄉<lb/>
　　　　贈李鐔<hi>鐔自維揚遇亂東入山中</hi>
<pb n="KR4h0140_WYG_692-1b"/>
　君行君文天合知見君如<hi>一作于</hi>此我興<hi>一作傷</hi>悲秪殘三<lb/>
　口兵戈後纔到孤村雨雪時著卧衣裳難辦洗旋求糧<lb/>
　食莫供炊地鑪不暖柴枝濕猶把蒙求授小兒<lb/>
　　　　旅中卧病<lb/>
　秋來誰料病相縈枕上心猶算去程風射破忩燈易滅<lb/>
　月穿疎屋夢難成故園何啻三千里新鴈纔聞一兩聲<lb/>
　我自與人無舊分非干人與我無情<lb/>
　　　　旅泊遇郡中叛亂示同志<lb/>
<pb n="KR4h0140_WYG_692-2a"/>
握手相看<hi>一作悲</hi>誰敢言軍家刀劒在腰邊遍搜寶貨無<lb/>
藏處亂殺平人不怕天古寺拆為修寨木荒墳開作甃<lb/>
城塼郡侯逐出渾閒事正是鑾輿幸蜀年<lb/>
　　　贈秋浦張明府<lb/>
君為秋浦三年宰萬慮闗心兩鬢知人事旋生當路縣<lb/>
吏才難展用兵時農夫背上題軍號賈客船頭插戰旗<lb/>
他日親知問官況但教吟取杜家詩<lb/>
　　　雪<lb/>
<pb n="KR4h0140_WYG_692-2b"/>
風攪長空寒骨生光<hi>一作先</hi>於曉色報忩明江湖不見飛<lb/>
禽影巖谷時聞折竹聲巢穴幾多相似處<hi>一作溝壑本深無復滿</hi>
路岐兼得一般平擁袍公子休<hi>一作莫</hi>言冷中有樵夫跣<lb/>
足行<lb/>
　　　題廬嶽劉處士草堂<lb/>
仙境閒尋採藥翁草堂留話一宵同若看山下雲深處<lb/>
直是人間路不通泉領藕花來洞口月將松影過溪東<lb/>
求名心在閒難遂明日馬蹄塵土中<lb/>
<pb n="KR4h0140_WYG_692-3a"/>
　　　山中寄詩友<lb/>
山深長恨少同人覽景無時不憶君庭果自從霜熟後<lb/>
野猿頻向屋邊聞琴臨秋水彈明月酒就東<hi>一作寒</hi>山酌<lb/>
白雲仙桂算攀攀合得平生心力盡於文<lb/>
　　　秋宿臨江驛<lb/>
南來北去二三年年去年來兩鬢斑舉世盡從愁裏老<lb/>
誰人肯向死前閒漁舟火影寒歸浦驛路鈴聲夜過山<lb/>
身事未成歸未得聴猿鞭馬入長闗<hi>一作安</hi>
<pb n="KR4h0140_WYG_692-3b"/>
　　　題瓦棺寺真上人院矮檜<lb/>
天生仙檜是長材栽檜希逢此最低一自舊山來砌畔<lb/>
幾番凡木與雲齊迥無斜影教僧踏免有閒枝引鶴棲<lb/>
今日偶題題似着不知題後更誰題<lb/>
　　　江下<hi>一作上</hi>初秋寓<lb/>
濛濛煙雨蔽江村江館愁人好斷魂自别家來生白髮<lb/>
為侵星起謁朱門也知栁欲開春眼争奈萍無入土根<lb/>
兄弟無書鴈歸北一聲聲覺苦於猿<lb/>
<pb n="KR4h0140_WYG_692-4a"/>
　　　投從叔補闕<lb/>
吾宗不謁謁詩宗常仰門風繼國風空有篇章傳海内<lb/>
更無親族在朝中其來雖愧源流淺所得須憐雅頌同<lb/>
三十年吟到今日不妨私薦亦成公<lb/>
　　　贈張員外兒<lb/>
張公一子才三嵗聞客吟聲便出來喚物舌頭猶未穏<lb/>
誦詩心孔迥然開天生便是成家慶年長終為間世才<lb/>
月裏桂枝知<hi>一作如</hi>有分不勞諸丈作梯媒<lb/>
<pb n="KR4h0140_WYG_692-4b"/>
　　　重陽日有作<lb/>
一為重陽上古臺亂時誰見菊花開偷<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>一作撏</hi>白髮真<lb/>
堪笑牢鏁黄金實<hi>一作更</hi>可哀是箇少年皆老去争知荒<lb/>
塜不榮來大家拍手髙聲唱日未沈山且莫迴<lb/>
　　　入闗寄九華友人<lb/>
坐牀難穏露蟬新便作東西馬上身醲酒却輸耽睡客<lb/>
好山翻對不吟人無多志氣禁難别强半年光屬苦辛<lb/>
篋裏篇章頭上雪未知誰戀杏園春<lb/>
<pb n="KR4h0140_WYG_692-5a"/>
　　　送李鐔遊新安<lb/>
邯鄲李鐔才峥嶸酒狂詩逸難干名氣直不與兒<hi>一作時</hi>
輩洽醉來擬共天公争孤店夜燒枯葉坐亂時秋踏早<lb/>
霜行一間茅屋住不穏剛出為人平不平<lb/>
　　　冬末自長沙遊桂嶺留獻所知<lb/>
家隔重湖歸未期更堪南去别深知前程笑到山多處<lb/>
上馬愁逢嵗盡時四海内無客足地一生中有苦心詩<lb/>
朱門秪見朱門事獨把孤寒問阿誰<lb/>
<pb n="KR4h0140_WYG_692-5b"/>
　　　送福昌周繇少府歸寧兼謀隠<lb/>
少見古人無逺慮如君真得古人情登科作尉官雖小<lb/>
避世安親禄已榮一路水雲生隠思幾山猿鳥認吟聲<lb/>
知君未作終焉計要著文章待太平<lb/>
　　　賀顧雲侍御府主與子弟奏官<hi>敇下時年七嵗</hi>
青桂朱袍不賀兄賀兄榮是見兒榮孝經始向堂前徹<lb/>
官誥當從幕下迎戲把藍袍包果子嬌將竹笏惱先生<lb/>
自慚亂世無知已弟姪鞭牛傍隴耕<lb/>
<pb n="KR4h0140_WYG_692-6a"/>
　　　舟行即事<lb/>
年少髭鬚雪欲侵别家三日幾般心朝從賈客憂風色<lb/>
夜逐漁翁宿葦林秋水鷺飛紅蓼晩暮山猿叫白雲深<lb/>
重陽酒熟茱茰紫却向江頭倚棹吟<lb/>
　　　亂後山居<lb/>
從亂<hi>一作亂後</hi>移家擬傍山今來方辦買山錢九州有路休<lb/>
為客百嵗無愁即是仙野叟並田鋤暮雨溪禽同石立<lb/>
寒煙他人似我還應少如此安貧亦荷天<lb/>
<pb n="KR4h0140_WYG_692-6b"/>
　　　山居寄同志<lb/>
茅齋深僻絶輪蹄門徑緣莎細接溪垂釣石臺依竹壘<lb/>
待賓茶竈就巖泥風生谷口猿相叫月照松頭鶴並棲<lb/>
不是無端過時日擬從忩下躡雲梯<lb/>
　　　將入闗安陸遇兵寇<lb/>
家貧無計早離家離得家來蹇滯多巳是數程行雨雪<lb/>
更堪中路阻兵戈幾州户口看成血一旦天心却許和<lb/>
四面煙塵少無處不知吾土自如何<lb/>
<pb n="KR4h0140_WYG_692-7a"/>
　　　夏日登友人書齋林亭<lb/>
暑天長似秋天冷帶郭林亭畫不如蟬噪檻前遮日竹<lb/>
鷺窺池面弄萍魚抛山野客横琴醉種藥家僮踏雪鋤<lb/>
衆惜君才堪上第莫因居此與名疎<lb/>
　　　寄臨海姚中丞<lb/>
夏辭旌斾已秋深永夕思量淚滿襟風月易斑搜句鬢<lb/>
星霜難改感恩心尋花洞裏連春醉望海樓中徹曉吟<lb/>
雖有夢魂知處所去來多被角聲侵<lb/>
<pb n="KR4h0140_WYG_692-7b"/>
　　　秋日閒居寄先達<lb/>
到頭身事欲何為忩下工夫鬢上知乍可百年無稱意<lb/>
難教一日不吟詩風驅早鴈衝湖色雨挫殘蟬㸃栁枝<lb/>
自古書生也如此獨堪惆悵是明時<lb/>
　　　題覺禪和<lb/>
少見修行得似師茅堂佛像亦隨時禪衣衲後雲藏線<lb/>
夏臘髙來雪印眉耕地誡侵連塜土伐薪教䕶帶巢枝<lb/>
有時問着經中事却道山僧總不知<lb/>
<pb n="KR4h0140_WYG_692-8a"/>
　　　感秋<hi>一作秋感</hi>
年年名路謾辛勤襟袖空多馬上塵畫㦸門前難作客<lb/>
釣魚船上易安身冷煙粘栁蟬聲老寒渚澄星雁叫新<lb/>
自是儂家無住處不闗天地窄於人<lb/>
　　　題徳𤣥上人院<lb/>
刳得心來忙處閒閒中方寸濶於天浮生自是無空性<lb/>
長夀何曾有百年罷定磬敲松罅月解眠茶煮石根泉<lb/>
我雖未似師披衲此理同師悟了然<lb/>
<pb n="KR4h0140_WYG_692-8b"/>
　　　春日山居寄友人<lb/>
野吟何處最相宜春景暄和好入詩髙下麥苗新雨後<lb/>
淺深山色晩晴時半巖雲脚風牽斷平野花枝鳥踏垂<lb/>
倒載干戈是何日近來麋鹿欲相隨<lb/>
　　　懐廬嶽舊隠<lb/>
一别三年長在夢夢中時躡石稜層泉聲入夜方堪聴<lb/>
山色逢秋始好登巖鹿慣隨鋤藥叟溪鷗不怕洗苔僧<lb/>
人間有許多般事求要身閒直未能<lb/>
<pb n="KR4h0140_WYG_692-9a"/>
　　　投長沙裴侍郎<lb/>
此身雖賤道長存非謁朱門謁孔門秪望至公將巻讀<lb/>
不求朝士致書論垂綸雨結漁鄉思吹木風傳鴈夜魂<lb/>
男子受恩須有地平生不受等閒恩<lb/>
　　　和友人見題山居<lb/>
避時多喜葺居成七字君題萬象清開户曉雲連地白<lb/>
訪人秋月滿山明庭前樹瘦霜來影洞口泉噴雨後聲<lb/>
有景供吟且如此算來何必躁於名<lb/>
<pb n="KR4h0140_WYG_692-9b"/>
　　　獻長沙王侍郎<lb/>
文星漸見射台星皆仰為霖沃衆情天澤逼來逢聖主<lb/>
辭林盛去得書生雲妝嶽色供吟景月浩湘流遞政聲<lb/>
美化事多難諷誦未如耕釣口分明<lb/>
　　　春日登樓遇雨<lb/>
忽地晴天作雨天全無暑氣似秋間看看水沒來時路<lb/>
漸漸雲藏望處山風趂鷺鷥雙出葦浪催漁父盡歸灣<lb/>
一心凖擬閒登眺却被詩情使不閒<lb/>
<pb n="KR4h0140_WYG_692-10a"/>
　　　春日行次錢塘却寄台州姚中丞<lb/>
豈為無心求上第難安帝里為家貧江南江北閒為客<lb/>
潮去潮來老却人兩岸雨收鶯語栁一樓風滿角吹春<lb/>
花前不獨垂鄉淚曾是<hi>一作作</hi>朱門寄食身<lb/>
　　　投江上崔尚書<lb/>
此生何路出塵埃猶把中才謁上才閉户十年専筆硯<lb/>
仰天無處認梯媒馬前霜葉催歸去枕上邊鴻喚覺來<lb/>
若許登門換鬐鬛必應辛苦事風雷<lb/>
<pb n="KR4h0140_WYG_692-10b"/>
　　　書事投所知<lb/>
古陌寒風來去吹馬蹄塵旋上麻衣雖然干禄無休意<lb/>
争奈趨時不見機詩思趂雲從嶽涌鄉心隨鴈遶湖飛<lb/>
肯將骨肉輕離别未遇人知未得歸<lb/>
　　　秋日湖外書事<lb/>
十五年來筆硯功秪今猶在苦貧中三秋客路湖光外<lb/>
萬里鄉闗楚邑<hi>一作色</hi>東鳥逕杖藜山翳雨猿林欹枕樹<lb/>
搖風朱門處處若相似此命到頭通不通<lb/>
<pb n="KR4h0140_WYG_692-11a"/>
　　　題宗上人舊院<lb/>
此院重來事事乖半欹茅屋草侵堦啄生鴉憶啼松枿<lb/>
接果猿思嘯石崖壁上塵粘蒲葉扇牀前苔爛筍皮鞋<lb/>
分明記得談空日不向秋風更愴懐<lb/>
　　　亂後出山逢髙員外<lb/>
自從亂後别京闗一入煙蘿十五年重出故山生白髮<lb/>
却裝新巻謁清賢忩迴旅夢城頭角栁結鄉愁雨後蟬<lb/>
名姓暗投心暗祝永期收拾向門前<lb/>
<pb n="KR4h0140_WYG_692-11b"/>
　　　贈友人罷舉赴交趾辟命<lb/>
罷却名場擬入秦南行無罪似流人縱經商嶺非馳驛<lb/>
須過長沙弔逐臣舶載海奴鐶硾<hi>一作錘</hi>耳象駞蠻女綵<lb/>
纒身如何待取丹霄桂别赴嘉招作上賓<lb/>
　　　山中寡婦<hi>一作時世行</hi>
夫因兵死守蓬茅麻苧衣衫鬢髮焦桑柘廢來猶納税<lb/>
田園荒後<hi>一作盡</hi>尚徵苗時挑野菜和根煮旋斫生柴帶<lb/>
葉燒任是深山更深處也應無計避征徭<lb/>
<pb n="KR4h0140_WYG_692-12a"/>
　　　訪蔡融因題<lb/>
杖藜時復過荒郊來到君家不忍抛每見苦心修好事<lb/>
未嘗開口怨平交一溪寒色漁收網半樹斜陽鳥傍巢<lb/>
必若天工主人事肯交吾子委衡茅<lb/>
　　　閒居即事<lb/>
竹門茅屋帶村居數畝生涯自有餘鬢白秪應秋鍊句<lb/>
眼昏多為夜抄書鴈驚風浦漁燈動猿叫霜林橡實疎<lb/>
待得功成即西去時清不問命何如<lb/>
<pb n="KR4h0140_WYG_692-12b"/>
　　　友人贈舍弟依韻戲和<lb/>
吾家此弟有何知多愧君開道業基不覺裹頭成大漢<lb/>
昨來竹馬作童兒還緣世遇兵戈閙秪恐身修禮樂遲<lb/>
及見和詩詩自好碢<hi>徒和切碾輪石也</hi>公<hi>一作/門</hi>不到<hi>一作倒</hi>更何<lb/>
時<lb/>
　　　亂後逢村叟<hi>一作時世行</hi>
經亂衰翁居破村村中何事不傷魂<hi>一作八十老翁住破村村中牢落不</hi>
<hi>堪論</hi>因供寨木無桑柘為著<hi>一作㸃</hi>鄉兵絶子孫還似平寧<lb/>
<pb n="KR4h0140_WYG_692-13a"/>
徴賦税未嘗州縣畧安存至於<hi>一作今</hi>雞犬皆星散日落<lb/>
前山獨<hi>一作哭</hi>倚門<lb/>
　　　贈元上人<lb/>
多少僧中僧行髙偈成流落遍僧抄經忩月静灘聲到<lb/>
石逕人稀蘚色交垂露竹粘蟬落殻窣雲松載鶴棲巢<lb/>
煮茶童子閒勝我猶得依時把磬敲<lb/>
　　　下第東歸道中作<lb/>
一迴落第一寧親多是途中過却春心火不銷雙鬢雪<lb/>
<pb n="KR4h0140_WYG_692-13b"/>
眼泉難濯滿衣塵苦吟風月惟添病遍識公卿未免貧<lb/>
馬壯金多有官者榮歸却笑讀書人<lb/>
　　　夏日留題張山人林亭<lb/>
此中偏稱夏中遊時有風來暑氣收澗底松搖干尺雨<lb/>
庭中竹撼一忩秋求猿句寄山深寺乞鶴書傳海畔洲<lb/>
閒與先生話身事浮名薄宦總悠悠<lb/>
　　　傷病馬<lb/>
此馬堪憐力壯時細匀行步恐塵知騎來未省將鞭觸<lb/>
<pb n="KR4h0140_WYG_692-14a"/>
病後長教覓藥醫顧主强擡和淚眼就人輕刷帶瘡皮<lb/>
秪今筋骨渾全在春暖莎青放未遲<lb/>
　　　館舍秋夕<lb/>
寒雨蕭蕭燈焰青燈前孤客難為情兵戈閙日别鄉國<lb/>
鴻鴈過時思弟兄冷極睡無離枕夢苦多吟有徹雲聲<lb/>
出門便作還家計直至如今計未成<lb/>
　　　送僧赴黄山沐湯泉兼㕘禪宗長老<lb/>
聞有湯泉獨去尋一缾一鉢一無金不愁亂世兵相害<lb/>
<pb n="KR4h0140_WYG_692-14b"/>
却喜寒山路入深野老禱神鵶噪廟獵人衝雪鹿驚林<lb/>
患身是幻逢禪主水洗皮膚語洗心<lb/>
　　　哭山友<lb/>
十載同棲廬嶽雲寒燒枯葉夜論文在生未識公卿面<lb/>
至死不離麋鹿羣從見蓬蒿叢壊屋長憂雨雪透荒墳<lb/>
把君詩句髙聲讀想得天髙也合聞<lb/>
　　　獻池州牧<lb/>
池陽今日似漁陽大變凶年作小康江路静來通客貨<lb/>
<pb n="KR4h0140_WYG_692-15a"/>
郡城安後絶戎裝分開野色收新麥驚斷鶯聲摘嫩桑<lb/>
縱有逋民歸未得逺聞仁政旋還鄉<lb/>
　　　送韋書記歸京<hi>座主侍郎同舉</hi>
韋杜相逢眼自明事連恩地倍牽情聞歸帝里愁攀送<lb/>
知到師門話姓名朝客半修前輩禮古人多重晩年榮<lb/>
從來有淚非無淚未似今朝淚滿襟<lb/>
　　　獻鄭給事<lb/>
化行邦域二年春樵唱漁歌日日新未降詔書酬善政<lb/>
<pb n="KR4h0140_WYG_692-15b"/>
不知天澤荅何人秋登嶽寺雲隨步夜宴江樓月滿身<lb/>
他日朱門恐難掃沙堤新築必無塵<lb/>
　　　贈休禪和<lb/>
為僧難得不為僧僧戒僧儀未是能弟子自知心了了<lb/>
吾師應為醉騰騰多生覺悟非闗衲一㸃分明不在燈<lb/>
秪道詩人無佛性長將二雅入三乘<lb/>
　　　送李先輩從知<hi>一作軍</hi>塞上<lb/>
去草軍書出帝鄉便從城外學戎裝好隨漢將收胡土<lb/>
<pb n="KR4h0140_WYG_692-16a"/>
莫遣胡兵近漢疆灑磧雪粘旗力重凍河風揭角聲長<lb/>
此行也是男兒事莫向征人恃桂香<lb/>
　　　和友人送弟<lb/>
君説無家秪弟兄此中言别若為情干戈閙日分頭去<lb/>
山水寒時信路行月下斷猿空有影雪中孤鴈却無聲<lb/>
我今骨肉雖飢凍幸喜團圓過亂兵<lb/>
　　　酬張員外見寄<lb/>
分應天與吟詩老如此兵干不廢詩生在世間人不識<lb/>
<pb n="KR4h0140_WYG_692-16b"/>
死於泉下鬼應知啼花蜀鳥春同苦叫雪巴猿晝共飢<lb/>
今日逢君惜分手一枝何校一年遲<lb/>
　　　獻新安于尚書<lb/>
九土雄師竟若何未如良牧與天和月留清俸資家少<lb/>
嵗計隂功及物多四野緑雲籠稼穡千山明月静干戈<lb/>
行人耳滿新安事盡是無愁父老歌<lb/>
　　　亂後書事寄<hi>一作呈</hi>同志<lb/>
九土如今盡用兵短戈長㦸困書生思量在世頭堪白<lb/>
<pb n="KR4h0140_WYG_692-17a"/>
畫度歸山計未成皇澤正霑新將士侯門不是舊公卿<lb/>
到頭詩巻須藏却各向漁樵混姓名<lb/>
　　　中山臨上人院觀牡丹寄諸從事<hi>一作弟</hi>
閒來吟遶牡丹叢花豔人生事畧同半雨半風三月内<lb/>
多愁多病百年中開當韶景何妨<hi>一作多</hi>好落向僧家即<lb/>
是空一境别<hi>一作别境</hi>無惟此有忍教醒坐對支公<lb/>
　　　投宣諭張侍郎亂後遇毘陵<lb/>
此生今日似前生重著麻衣特地行經亂後囊新巻軸<lb/>
<pb n="KR4h0140_WYG_692-17b"/>
出山來見舊公卿雨籠蛬壁吟燈影風觸蟬枝噪浪聲<lb/>
聞道中興重人<hi>一作文</hi>物不妨西去馬蹄輕<lb/>
　　　下第投所知<lb/>
落地愁生曉鼔初地寒才薄欲何如不辭更寫公卿巻<lb/>
却是難修骨肉書御苑早鶯啼暖樹釣鄉春水浸貧居<lb/>
擬離門館東歸去又恐重來事轉疎<lb/>
　　　哭方干<lb/>
何言寸禄不沾身身沒詩名萬古存況有數篇闗教化<lb/>
<pb n="KR4h0140_WYG_692-18a"/>
得無餘慶及兒孫漁樵共壘墳三尺猿鶴同棲月一村<lb/>
天下未寧吾道喪更誰將酒酹吟魂<lb/>
　　　秋日泊浦江<lb/>
一帆程歇九秋時漠漠蘆花拂浪飛寒浦更無船並宿<lb/>
暮山時見鳥雙歸照雲烽火驚離抱翦葉風霜逼暑衣<lb/>
江月漸明汀露濕静驅吟魄入𤣥微<lb/>
　　　白髮吟<lb/>
一莖兩莖初似絲不妨驚度少年時幾人亂世得及此<lb/>
<pb n="KR4h0140_WYG_692-18b"/>
今我滿頭何足悲九轉靈丹那勝酒五音清樂未如詩<lb/>
家山蒼翠萬餘尺藜杖楮冠輸老兒<lb/>
　　　下第寄池州鄭員外<lb/>
省出<hi>一作得</hi>蓬蒿修謁初蒙知曾不見生疎侯門數處將<lb/>
書薦帝里經年借宅居未必有詩堪諷誦秪憐無援過<lb/>
吹噓如<hi>一作而</hi>今足得成持取<hi>一作處</hi>莫使江湖却釣魚<lb/>
　　　塞上<lb/>
旌旗鬛鬛<hi>一作獵獵</hi>漢將軍閒出巡邊<hi>一作遊</hi>帝命新沙塞旋<lb/>
<pb n="KR4h0140_WYG_692-19a"/>
收饒帳幙犬戎時殺少煙塵冰河夜渡偷來馬雪嶺朝<lb/>
飛獵去人獨作書生疑不穏軟弓輕劒也隨身<lb/>
　　　贈題兜率寺閒上人院<lb/>
人間寺應諸天號真行僧禪此寺中百嵗有涯頭上雪<lb/>
萬般無染耳邊風挂帆波浪驚心白上馬塵埃翳眼紅<lb/>
畢竟浮生謾勞役算來何事不成<hi>一作歸</hi>空<lb/>
　　　别四明鍾尚書<lb/>
九華天際碧嵯峩無奈春來入夢何難與英雄論教化<lb/>
<pb n="KR4h0140_WYG_692-19b"/>
却思猿鳥共煙蘿風前栁態閒時少雨後花容淡處多<lb/>
都大人生有離别且將詩句代離歌<lb/>
　　　題䕶國大師塔<lb/>
莫認雙林是佛林禪棲無地亦無金塔前盡禮灰來相<lb/>
衲下誰宗印了心笠象𦙍<hi>一作徹</hi>明雙不見線源分派本<lb/>
難尋吾師覺路余知處太藏經門一夜吟<lb/>
　　　春日山中對雪有作<lb/>
竹樹無聲或有聲霏霏漠漠散還凝嶺梅謝後重妝蘂<lb/>
<pb n="KR4h0140_WYG_692-20a"/>
巖水鋪來却結冰牢繫鹿兒防獵客滿添茶鼎候吟僧<lb/>
好將膏雨同功力松徑莓苔又一層<lb/>
　　　山中對雪有作<lb/>
一渾乾坤萬象收惟應不壅大江流虎狼遇獵難藏跡<lb/>
松柏因風易舉頭玉帳英雄攜妓賞山村鳥雀共民愁<lb/>
豈堪久蔽蒼蒼色須放三光照九州<lb/>
　　　戲題王處士書齋<lb/>
先生髙興似樵漁水鳥山猿一處居石徑可行苔色厚<lb/>
<pb n="KR4h0140_WYG_692-20b"/>
釣竿時斫竹叢<hi>一作林</hi>疎欺春秪愛和醅酒諱老猶看夾<lb/>
注書莫道無金空有夀有金無夀欲何如<lb/>
　　　早發<lb/>
東忩未明塵夢蘇呼童結束登征途落葉鋪霜馬蹄滑<lb/>
寒猿嘯<hi>一作哭</hi>月人心孤時逆<hi>一作送</hi>帽簷風刮頂旋呵鞭<lb/>
手凍粘鬚青雲快活一未見争得安閒釣五湖<lb/>
　　　題仇處士郊居<hi>處士棄官卜居</hi>
江南景蔟此<hi>一作好</hi>林亭手板藍裾自可輕洞裏客來無<lb/>
<pb n="KR4h0140_WYG_692-21a"/>
俗話郭中人到有公<hi>一作山</hi>情閒敲<hi>一作挑</hi>巖果呼猿接時<lb/>
釣溪魚引鶴争笑我有詩三百首馬蹄紅<hi>一作終</hi>日急於<lb/>
名<lb/>
　　　依韻次<hi>一作酬</hi>同年張曙先輩見寄之什<lb/>
天上詩名天下傳引來齊列<hi>一作到</hi>玉皇前大仙録後頭<lb/>
無雪至藥成來竈絶烟笑躡紫雲金作闕夢抛塵世鐵<lb/>
為船九華山叟驚凡骨同到蓬萊豈偶然<lb/>
　　　亂後逢李昭象叙别<lb/>
<pb n="KR4h0140_WYG_692-21b"/>
李生李生何所之家山窣雲胡不歸兵戈到處弄性命<lb/>
禮樂向人生是非却與野猿同橡塢還將溪鳥共漁磯<lb/>
也知不是男兒事争奈時情賤布衣<lb/>
　　　晩春寄同年張曙先輩<lb/>
莫將時態破天真秪合髙歌醉過春易落好花三箇月<lb/>
難留浮世百年身無金潤屋渾閒事有酒扶頭是了人<lb/>
恩地未酬閒未得一迴醒話一沾巾<lb/>
　　　長安春感<lb/>
<pb n="KR4h0140_WYG_692-22a"/>
出京無計住京難深入東風<hi>一作門</hi>轉索然滿眼有花寒<lb/>
食下一家無信楚江邊此時晴景愁於雨是處鶯聲苦<lb/>
却<hi>一作極一作似</hi>蟬公道算來終達去<hi>一作/了</hi>更從今日望明<hi>一作</hi>
<hi>來</hi>年<lb/>
　　　登靈山水閣貽釣者<lb/>
江上見僧誰是了修齋補衲日勞身未勝漁父閒垂釣<lb/>
獨背斜陽不采人縱有風波猶得睡總無蓑笠始為貧<lb/>
瓦瓶盛酒瓷甌酌荻蒲蘆灣是要津<lb/>
<pb n="KR4h0140_WYG_692-22b"/>
　　　贈溧水<hi>一作漣水</hi>崔少府<lb/>
庭户蕭條燕雀喧日髙忩下枕書眠秪聞留客教沽酒<lb/>
未省逢人説料錢洞口禮星披鶴氅溪頭吟月上漁船<lb/>
九華山叟心相許不計官卑<hi>一作資</hi>贈一篇<lb/>
　　　讀張僕射詩<hi>曾應舉不及第投筆領郡</hi>
秋吟一軸見心胷萬象搜羅詠欲空才大却嫌天上桂<lb/>
世危翻立陣前功㢘頗解武文無說謝眺能文武不通<lb/>
雙美總輸張太守二南章句六鈞弓<lb/>
<pb n="KR4h0140_WYG_692-23a"/>
　　　題所居村舍<lb/>
家隨兵盡屋空存税額寧容減一分衣食旋營猶可過<lb/>
賦輸長急不堪聞蠶無夏織桑充寨田廢春耕犢勞軍<lb/>
如此數州誰㑹得殺民將盡更邀勳<lb/>
　　　獻錢塘縣羅著作判官<lb/>
還鄉夫子遇賢侯撫字情知不自由莫把一名専懊惱<lb/>
放教雙眼絶寃讐猩袍懶著辭公宴鶴氅閒披訪道流<lb/>
猶有九華知己在羨君髙卧早回頭<lb/>
<pb n="KR4h0140_WYG_692-23b"/>
　　　遣懐<lb/>
驅馳岐路共營營秪為人間利與名紅杏園中終擬醉<lb/>
白雲山下懶歸耕題橋每念相如志佩印當期季子榮<lb/>
謾道彊親堪倚賴到頭須是有前程<lb/>
　　　長安道中有作<lb/>
回頭不忍看羸僮一路行人我最窮馬跡蹇於槐影裏<lb/>
釣船抛在月明中帽簷曉滴林蟬露衫袖時飄巻鴈風<lb/>
子細尋思底模様騰騰又過玉闗東<lb/>
<pb n="KR4h0140_WYG_692-24a"/>
　　　題開元寺門閤<lb/>
一登髙閣眺清秋滿目風光盡勝遊何處畫橈尋緑水<lb/>
幾家鳴笛咽紅樓雲山巳老應長在嵗月如波秪暗流<lb/>
惟有禪居離塵俗了無榮辱挂心頭<lb/>
　　　出闗投孫侍御<lb/>
東歸還著舊麻衣争免花前有淚垂每嵗春光九十日<lb/>
一生年少幾多時青雲寸禄心耕早明月仙枝分種遲<lb/>
不為感恩酬未得五湖閒作釣魚師<lb/>
<pb n="KR4h0140_WYG_692-24b"/>
　　　送項山人歸天台<lb/>
因話天台歸思生布囊藤杖笑離城不教日月拘身事<lb/>
自與煙蘿結野情龍鎮古潭雲色黑露淋秋檜鶴聲清<lb/>
此中是處堪終隠何要世人知姓名<lb/>
　　　題衡陽隠士山居<lb/>
閒居不問世如何雲起山門日已斜放鶴去尋三島客<lb/>
任人來看四時花松醪臘醖安神酒布水宵煎覓句茶<lb/>
畢竟金多也頭白算來争得似君家<lb/>
<pb n="KR4h0140_WYG_692-25a"/>
　　　題江寺禪和<lb/>
江寺禪僧似悟禪壊衣芒履住茅軒懶求施主修真像<lb/>
翻説經文是妄言出浦釣船驚宿鴈伐巖樵斧迸寒猿<lb/>
行人莫問師宗㫖眼不浮華耳不喧<lb/>
　　　題弟姪書堂<lb/>
何事居窮道不窮亂時還與静時同家山雖在干戈地<lb/>
弟姪常修禮樂風忩竹影搖書案上野泉聲入硯池中<lb/>
少年辛苦終身事莫向光隂惰寸功<lb/>
<pb n="KR4h0140_WYG_692-25b"/>
　　　和友人寄長林孟明府<lb/>
為政為人漸見心長才聊屈宰長林莫嫌月入無多俸<lb/>
須喜秋來不廢吟寒雨旋疎叢菊豔晩風時動小松隂<lb/>
訟庭閒寂公書少留客看山索酒斟<lb/>
　　　戲贈漁家<lb/>
見君生計羨君閒求食求衣有底難養一箔蠶供釣線<lb/>
種千莖竹作漁竿葫蘆杓酌春濃酒舴艋舟流夜漲灘<lb/>
却笑儂家最辛苦聴蟬鞭馬入長安<lb/>
<pb n="KR4h0140_WYG_692-26a"/>
　　　登城有作<lb/>
上得孤城向晩春眼前何事不傷神遍看原上纍纍塜<lb/>
曾是城中汲汲人盡謂黄金堪潤屋誰思荒骨旋成塵<lb/>
一名一宦平生事不放愁侵易過身<lb/>
　　　秋日山中寄池州李常侍<lb/>
近來㕘謁陡生疎因向雲山僻處居出為羇孤營糲食<lb/>
歸同弟姪讀生書風凋古木秋隂薄月滿寒山夜景虛<lb/>
但得中興知己在算應身未老樵漁<lb/>
<pb n="KR4h0140_WYG_692-26b"/>
　　　辭楊侍郎<lb/>
春在門闌秋未離不因人薦只因詩半年賓館成前事<lb/>
一日侯門失舊知霜島樹凋猿叫夜湖田穀<hi>一作稻</hi>熟鴈<lb/>
來時西風萬里東歸去更把愁心説向誰<lb/>
　　　題汪氏茅亭<lb/>
茅亭客到多稱竒茅亭之上難題詩出塵景物不可狀<lb/>
小手篇章徒爾為牛畔稻苗新雨後鶴邊松韻晩風時<lb/>
君今酷愛人間事争得安閒老在兹<lb/>
<pb n="KR4h0140_WYG_692-27a"/>
　　　喜從弟雪中逺至有作<lb/>
深山大雪懶開門門逕行蹤自爾新無酒禦寒雖寡況<lb/>
有書供讀且資身便均情愛同諸弟莫更生疎似外人<lb/>
晝短夜長須强學學成貧亦勝他貧<lb/>
　　　送僧歸國清寺<lb/>
吟送越僧歸海涯僧行渾不覺程賒路沿山脚潮痕出<lb/>
睡倚松根日色斜撼錫度岡猿抱樹挈瓶盛浪鷺翹沙<lb/>
到㕘禪後知無事看引秋泉灌藕花<lb/>
<pb n="KR4h0140_WYG_692-27b"/>
　　　題汪明府山居<lb/>
不似當官秪似閒野情終日不離山方知薄宦難拘束<lb/>
多與髙人作往還牛笛漫吹烟雨裏稻苗平入水雲間<lb/>
羨君公退就欹枕免向他門厚客顔<lb/>
　　　下第東歸將及故園有作<lb/>
平生操立有天知何事謀身與志違上國獻詩還不遇<lb/>
故園經亂又空歸山城欲暮人烟斂江月初寒釣艇歸<lb/>
<hi>一作稀</hi>且把風寒作閒事懶能和淚拜庭闈<lb/>
<pb n="KR4h0140_WYG_692-28a"/>
　　　宿東林寺題願公院<lb/>
古寺沈沈僧未眠搘頤將客說閒緣一溪月色非塵世<lb/>
滿洞松聲似雨天簷底水涵抄律燭忩間風引煮茶烟<lb/>
無由住得吟相伴心繫青雲十五年<lb/>
　　　山居自遣<lb/>
茅屋周回松竹隂山翁時挈酒相尋無人開口不言利<lb/>
只<hi>一作獨</hi>我白頭空愛吟月在釣潭秋睡重雲横樵逕野<lb/>
情深此中一日過一日有底閒愁得到心<lb/>
<pb n="KR4h0140_WYG_692-28b"/>
　　　贈友人罷舉赴辟命<lb/>
連天一水浸吳東十幅帆飛二月風好景採抛詩句裏<lb/>
别愁驅入酒杯中漁依岸栁眠圓影鳥傍嵒花戲暖紅<lb/>
不是桂枝終不得自緣年少好從戎<lb/>
　　　亂後旅中遇友人<lb/>
念子為儒道未亨依依心向十年兄莫依亂世輕依託<lb/>
須學前賢隠姓名大國未知何日静舊山猶可入雲耕<lb/>
不如自此同歸去帆挂秋風一信程<lb/>
<pb n="KR4h0140_WYG_692-29a"/>
　　　贈休糧僧<lb/>
自言因病學休糧本意非求不死方徒有至人傳道術<lb/>
更無齋客到禪房雨中林鳥歸巢晩霜後嵒猿拾橡忙<lb/>
争似吾師無一事穏披雲衲坐藤牀<lb/>
　　　維陽春日再遇孫侍御<lb/>
本<hi>一作不</hi>為榮家不為身讀書誰料轉家貧三年行却千<lb/>
山路兩地思歸一主人絡岸栁絲懸細雨繡田花朶弄<lb/>
殘春多情御史應嗟見未上<hi>一作到</hi>青雲白髮新<lb/>
<pb n="KR4h0140_WYG_692-29b"/>
　　　亂後宿南陵廢寺寄沈明府<lb/>
秪共寒燈坐到明塞鴻衝雪一聲聲亂時為客無人識<lb/>
廢寺吟詩有鬼驚且把酒杯添志氣已將身<hi>一作心</hi>事託<lb/>
公卿男兒仗劒酬恩在未肯徒然過一生<lb/>
　　　投鄭先輩<lb/>
匣中長劒未酬恩不遇男兒不合論悶向酒杯吞日月<lb/>
閒將詩句問乾坤寧辭馬足勞闗路肯為漁竿憶水村<lb/>
兩鬢欲斑三百首更教裝寫傍誰門<lb/>
<pb n="KR4h0140_WYG_692-30a"/>
　　　途中有作<lb/>
無論南北與西東名利牽人處處同枕上事仍多馬上<lb/>
山中心更甚闗中川原晩結隂沈氣草樹秋生索漠風<lb/>
百嵗此身如且<hi>一作此</hi>健大家閒作卧雲翁<lb/>
　　　和舍弟題書堂<lb/>
兄弟將知大自强亂時同葺讀書堂嵒泉遇雨多還閙<lb/>
溪竹惟風少即涼藉草醉吟花片落傍山閒步藥苗香<lb/>
團圓便是家肥事何必盈倉與滿箱<lb/>
<pb n="KR4h0140_WYG_692-30b"/>
　　　送蜀客遊維揚<lb/>
見説西川景物繁維揚景物勝西川青春花栁樹臨水<lb/>
白日綺羅人上船夾岸畫樓難惜醉數橋明月不教眼<lb/>
送君懶問君回日才子風流正少年<lb/>
　　　旅寓<lb/>
暗算鄉程隔數州欲歸無計淚空流已違骨肉來時約<lb/>
更束琴書何處遊畫角引風吹斷夢垂楊和雨結成愁<lb/>
去年今日還如此似與青春有舊讐<lb/>
<pb n="KR4h0140_WYG_692-31a"/>
　　　途中春<lb/>
年光身事旋成空畢竟何門遇至公人世鶴歸雙鬢上<lb/>
客程蛇遶亂山中牧童向日眠春草漁父隈巖避晩風<lb/>
一醉未醒花又落故鄉回首楚闗東<lb/>
　　　維揚冬末寄幕中二從事<lb/>
江上數株桑棗樹自從離亂更荒涼那堪旅館經殘臘<lb/>
秪把空書寄故鄉典盡客衣三尺雪鍊精詩句一頭霜<lb/>
故人多在芙蓉幕應笑孜孜道未光<lb/>
<pb n="KR4h0140_WYG_692-31b"/>
　　　辭鄭員外入闗<lb/>
男兒三十尚蹉跎未遂青雲一桂科在客易為銷嵗月<lb/>
到家難住似經過帆飛楚國風濤濶馬度藍闗雨雪多<lb/>
長把行藏信天道不知天道竟如何<lb/>
　　　書齋即事<lb/>
時清秪合力為儒不可家貧與善疎賣却屋邊三畝地<lb/>
添成忩下一牀書沿溪摘果霜晴後出竹吟詩月上初<lb/>
鄉里老農多見笑不知稽古勝耕鋤<lb/>
<pb n="KR4h0140_WYG_692-32a"/>
　　　雋陽道中<lb/>
客路客路何悠悠蟬聲向背槐花愁争知百嵗不百嵗<lb/>
未合白頭今白頭四五朶山妝雨色兩三行鴈貼雲秋<lb/>
輸他江上垂綸者秪在船中老便休<lb/>
　　　入闗因别舍弟<lb/>
吾今别汝汝聴言去住人情足可安百口度荒均食易<lb/>
數年經亂保家難莫愁寒族無人薦但願春官把巻看<lb/>
天道不欺心意是<hi>一作足</hi>帝鄉吾土一般般<lb/>
<pb n="KR4h0140_WYG_692-32b"/>
　　　贈彭蠡釣者<lb/>
偏坐漁舟出葦林葦花零落向秋深秪將波上鷗為侣<lb/>
不把人間事繫心傍岸歌來風欲起巻絲眠去月初沈<lb/>
若教我似君閒放贏得湖山到老吟<lb/>
　　　送友人入闗<lb/>
此去青雲莫更疑出人才行足人知況當朝野搜賢日<lb/>
正是孤寒取士時仙島烟霞通鶴信早春雷雨與龍期<lb/>
我今不得同君去兩鬢霜欺桂一枝<lb/>
<pb n="KR4h0140_WYG_692-33a"/>
　　　送友人宰潯陽<lb/>
髙興那言去路長非君不解愛潯陽有時猿鳥來公署<lb/>
到處烟霞是道鄉釣艇滿江魚賤菜紙窑連嶽楮多桑<lb/>
陶潛舊隠依稀在好繼髙蹤結草堂<lb/>
　　　秋日卧病<hi>一作秋日旅中</hi>
浮世<hi>一作宦</hi>浮名能幾何致身流落向天涯少年心壯輕<lb/>
為客一日病來思在家山頂老猿啼古木渡頭新鴈下<lb/>
平沙不堪吟罷西風起黄葉滿庭寒日斜<hi>後四句一作經雨凍蟬隨</hi>
<pb n="KR4h0140_WYG_692-33b"/>
<hi>葉墮過湖秋鴈趁風斜前程雖有投人處争奈鄉闗日漸賒</hi>
　　　叙吟<lb/>
多慚到處有詩名轉覺吟詩僻性成渡水却嫌船著岸<lb/>
過山翻恨馬貪程如讐雪月年年景似夢笙歌處處聲<lb/>
未合白頭今已白自知非為别愁生<lb/>
　　　行次滎陽却寄諸弟<lb/>
難把歸書説逺情奉親多闕拙為兄早知寸禄榮家晩<lb/>
悔不深山共汝耕枕上算程闗月落帽前搜景嶽雲生<lb/>
<pb n="KR4h0140_WYG_692-34a"/>
如今已作長安計秪得辛勤取一名<lb/>
　　　登石壁禪師水閣有作<lb/>
石壁早聞僧説好今來偏與我相宜有山有水堪吟處<lb/>
無雨無風見景時漁父晩船分浦釣牧童寒笛倚牛吹<lb/>
畫人畫得從他畫六幅應輸八句詩<lb/>
　　　贈袒肩和尚<lb/>
山衣草屐染莓苔雙眼猶慵向俗開若比吾師居世上<lb/>
何如野客卧嵒隈才聞錫杖離三楚又説隨緣向五臺<lb/>
<pb n="KR4h0140_WYG_692-34b"/>
乘醉吟詩問禪理為誰須去為誰來<lb/>
　　　閒居即事<lb/>
形覺清羸道覺肥竹門莎徑静相宜一壺村酒無求處<lb/>
數朶庭花見落時章句偶為前輩許話言多被俗人疑<lb/>
一枝仙桂如攀得秪此山前是老期<lb/>
　　　自叙<lb/>
酒甕琴書伴病身熟諳時事樂於貧寧為宇宙閒吟客<lb/>
怕作乾坤竊禄人詩㫖未能忘救物世情奈值不容真<lb/>
<pb n="KR4h0140_WYG_692-35a"/>
平生肺腑無言處白髮吾唐一逸人<lb/>
　　　空閒二公遞以禪律相鄙因而解之<lb/>
一教誰云闢二途律禪禪律智歸愚念珠在手隳禪衲<lb/>
禪衲披肩壊念珠象外空分空外象無中有作有中無<lb/>
有無無有師窮取山到平來海亦枯<lb/>
　　　寄温州朱尚書并呈軍倅崔太博<hi>朱名褒</hi>
永嘉名郡昔推名連屬荀家弟與兄教化静師龔渤海<lb/>
篇章髙體謝宣城山從海岸妝吟景水自城根演政聲<lb/>
<pb n="KR4h0140_WYG_692-35b"/>
今日老輸崔博士不妨疎逸伴雙旌<lb/>
　　　恩門致書逺及山居因獻之<lb/>
時難轉覺保身難難向師門欲繼顔若把白衣輕易脱<lb/>
却成青桂偶然攀身居劒㦸争雄地道在乾坤未喪間<lb/>
必許酬恩酬未晩<hi>一作得</hi>且須容到九華山<lb/>
　　　寄溫州崔博士<lb/>
懐君勞我寫詩情窣窣隂風有鬼聴縣宰不仁工部餓<lb/>
酒家無識翰林醒眼昏經史天何在心盡英雄國未寧<lb/>
<pb n="KR4h0140_WYG_692-36a"/>
好向賢侯話吟侣莫教辜負少微星<lb/>
　　　李昭象云與二三同人見訪有寄<lb/>
得君書後病顔開云拉同人訪我來在路不妨衝雨雪<lb/>
到山還免踏塵埃吟沈水閣何宵月坐破松巖幾處苔<lb/>
貧舍欵賓無别物止於空戰大尊罍<lb/>
　　　自江西歸九華<lb/>
他鄉終日憶吾鄉及到吾鄉值亂荒雲外好山看不見<lb/>
馬頭岐路去何忙無衣織女桑猶小闕食農夫麥未黄<lb/>
<pb n="KR4h0140_WYG_692-36b"/>
許大乾坤吟未了揮鞭回首出陵陽<lb/>
　　　和友人見題山居水閣八韻<lb/>
池閣初成眼豁開眼前霽景屬微才試攀簷果猿先見<lb/>
纔把漁竿鶴即來修竹巳多猶可種豔花雖少不勞栽<lb/>
南昌一榻延徐孺楚國千鍾逼老萊未稱執鞭奔紫陌<lb/>
惟宜䇿杖步蒼苔籠禽豈是摩霄翼潤木元非澗下材<lb/>
鑒己每將天作鏡陶情常以海為杯和君詩向吟聲大<lb/>
蟲豸聞之謂蟄雷<lb/>
<pb n="KR4h0140_WYG_692-37a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_692-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百九十二<lb/>
</p>
<p>
</p>
  </div>
</body>
</text>
</TEI>
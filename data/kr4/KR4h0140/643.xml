<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_643-1a"/>
　欽定四庫全書<lb/>
御定全唐詩巻六百四十三<lb/>
　　李山甫<lb/>
　李山甫咸通中屢舉不第依魏博幕府為從事嘗逮事<lb/>
　樂彦禎羅𢎞信父子文筆雄健名著一方詩一巻<lb/>
　　　　菊<lb/>
　籬下霜前偶得存忍敎遲晩避蘭蓀也銷造化無多力<lb/>
　未受陽和一㸃恩栽處不容依玉砌要時還許上金尊<lb/>
<pb n="KR4h0140_WYG_643-1b"/>
　陶潛殁後誰知已露滴幽叢見淚㾗<lb/>
　　　　風<lb/>
　喜怒寒暄直不匀終無形狀始無因能将塵土平欺客<lb/>
　愛把波瀾枉陷人飄樂逓香随日在綻花開柳逐年新<lb/>
　深知造化由君力試為吹嘘借與春<lb/>
　　　　月<lb/>
　狡兔頑蟾死復生度雲經漢澹還明夜長雖耐對君坐<lb/>
　年少不禁随爾行玉桂影揺烏鵲動金波寒注鬼神驚<lb/>
<pb n="KR4h0140_WYG_643-2a"/>
人間半被虛抛擲唯向孤吟客有情<lb/>
　　　秋<lb/>
傍雨依風冷漸匀更憑青女事精神來時将得幾多雁<lb/>
到處愁他無限人能被綠楊深懊惱謾偎黄菊送殷勤<lb/>
鄒家不用偏吹律到底榮枯也自均<lb/>
　　　松<lb/>
地聳蒼龍勢抱雲天敎青共衆材分孤標百尺雪中見<lb/>
長嘯一聲風裏聞桃李傍他眞是佞藤蘿攀爾亦非羣<lb/>
<pb n="KR4h0140_WYG_643-2b"/>
平生相愛應相識誰道修篁勝此君<lb/>
　　　讀漢史<lb/>
四百年間反覆尋漢家興替好沾襟每逢姦詐湏挼手<lb/>
眞<hi>一作直</hi>遇英雄始醒心王莽弄來曽半破曹公将去便<lb/>
平沈當時虚受君恩者謾向青編作鬼林<lb/>
　　　上元懷古二首<lb/>
南朝天子愛風流盡守江山不到頭緫是戰爭收拾得<lb/>
却因歌舞破除休堯行<hi>一作将</hi>道德終無敵秦把金湯可<lb/>
<pb n="KR4h0140_WYG_643-3a"/>
自由試問繁華何處有<hi>一作在</hi>雨苔煙草古<hi>一作石</hi>城秋<lb/>
爭帝圖王<hi>一作皇</hi>德盡衰驟興<hi>一作王</hi>馳霸亦何為君臣都<lb/>
是一塲笑家國共<hi>一作同</hi>成千載悲排岸逺檣森似槊落<lb/>
波殘照爀如旗今朝城上難廻首不見樓船索戰時<lb/>
　　　隋堤柳<lb/>
曽傍龍舟拂翠華至今凝恨倚天涯但經春色還秋色<lb/>
不覺楊家是李家背日古隂從北朽逐波疎影向南斜<lb/>
年年只有晴風便遥為雷塘送雪花<lb/>
<pb n="KR4h0140_WYG_643-3b"/>
　　　蒲關西道中作<lb/>
國東王氣凝蒲關樓臺帖出晴空間紫煙横捧大舜廟<lb/>
黄河直打中條山地鎖咽喉千古壯風傳歌吹萬家閑<lb/>
來來去去身依舊未及潘年鬢已斑<lb/>
　　　送李秀才入軍<lb/>
弱柳貞松一地栽不因霜霰自難媒書生只是平時物<lb/>
男子爭無亂世才鐵馬已随紅斾去同人猶著白衣來<lb/>
到頭功業湏如此莫為初心首重回<lb/>
<pb n="KR4h0140_WYG_643-4a"/>
　　　送蘄州裵員外<lb/>
正作南宫第一人蹔随霓斾愴離羣曉從闕下辭天子<lb/>
春向江頭待使君五馬尚迷青𤨏路雙魚猶惹翠蘭芬<lb/>
明朝無路尋歸處禁樹參差隔紫雲<lb/>
　　　代孔明哭先主<lb/>
憶昔南陽顧草廬便乗雷電捧乗輿酌量諸夏湏平取<lb/>
期刻羣雄待遍鋤南面未能成帝業西陵那忍送宫車<lb/>
九疑山下頻惆悵曽許微臣水共魚<lb/>
<pb n="KR4h0140_WYG_643-4b"/>
　　　送職方王郎中吏部劉員外自太原鄭相公幕<lb/>
　　　繼奉徴書歸省署<lb/>
雙鳳銜書次第飛玉皇催促列仙歸雲開日月臨青𤨏<lb/>
風巻煙霞上紫微蓮影一時空儉府蘭香同處撲堯衣<lb/>
此生長掃朱門者毎向人間夢粉闈<lb/>
　　　寒食二首<lb/>
柳帶東風一向斜春隂澹澹蔽人家有時三㸃兩㸃雨<lb/>
到處十枝五枝花萬井樓臺疑繡畫九原珠翠似煙霞<lb/>
<pb n="KR4h0140_WYG_643-5a"/>
年年今日誰相問獨臥長安泣歲華<lb/>
風煙放蕩花披猖鞦韆女兒飛短<hi>一作出</hi>牆繡𫀆馳馬拾<lb/>
遺翠錦䄂鬬雞喧廣塲天地氣和融霽色池臺日暖燒<lb/>
春光自憐塵土無他事空脫荷衣泥醉鄉<lb/>
　　　又代孔明哭先主<lb/>
鯨鬛翻騰四海波始将天意用干戈盡驅神鬼随鞭䇿<lb/>
全罩英雄入網羅提劒尚殘呉郡國垂衣猶欠魏山河<lb/>
鼎湖無路追仙駕空使羣臣泣血多<lb/>
<pb n="KR4h0140_WYG_643-5b"/>
　　　貧女<lb/>
平生不識繡衣裳閑把荆釵<hi>一作簪</hi>亦自傷鏡裏只應諳<lb/>
素貌人間多自信<hi>一作重</hi>紅妝當年未嫁還憂老終日求<lb/>
媒即道狂兩意定知無說處暗垂珠淚濕蠶筐<lb/>
　　　寓懷<lb/>
萬古交馳一片塵思量名利孰如身長疑好事皆虛事<lb/>
却恐閑人是貴人老逐少來<hi>一作年</hi>終不放辱随榮後直<lb/>
<hi>一作定</hi>湏勻勸君不用<hi>一作莫謾</hi>誇頭角夢裏輸贏緫未眞<lb/>
<pb n="KR4h0140_WYG_643-6a"/>
　　　蜀中寓懷<lb/>
千里煙霞錦水頭五丁開得也風流春裝寳闕<hi>一作鈿</hi>重<lb/>
重樹日照仙州萬萬樓蛙似公孫雖不守龍如諸葛亦<lb/>
須休此中無限英雄鬼應對江山各自羞<lb/>
　　　下第臥疾盧員外召遊曲江<lb/>
眼前何事不傷神忍向江頭更弄春桂樹既能欺賤子<lb/>
杏花爭肯採閑人麻衣未掉渾身雪皁蓋難遮滿面塵<lb/>
珍重列星相借問嵇康慵病也天眞<lb/>
<pb n="KR4h0140_WYG_643-6b"/>
　　　司天臺<lb/>
拂雲朱檻捧昭囘靜對銅渾水鏡開太史只知頻奏瑞<lb/>
蒼生無計可防灾景公進德星曽退漢帝推誠日為㢠廻<lb/>
何事曠官全不語好天良月鎻髙臺<lb/>
　　　落花<lb/>
落拓東風不藉春吹開吹謝兩何因當時曾見笑筵主<lb/>
今日自為行路塵顔色却還天上女馨香留與世間人<lb/>
明年寒食重相見零淚無端又滿<hi>一作濕一作沾</hi>巾<lb/>
<pb n="KR4h0140_WYG_643-7a"/>
　　　赴舉别所知<lb/>
腰劒囊書出户遲壯心竒命兩相疑麻衣盡舉一雙手<lb/>
桂樹只生三兩<hi>一作十</hi>枝黄祖不憐鸚鵡客誌公偏賞麒<lb/>
麟兒叔牙憂<hi>一作知</hi>我應相痛囘首天涯寄所思<lb/>
　　　賀邢州盧員外<lb/>
紫泥飛詔下金鑾列象分明世仰觀北省諫書藏舊草<lb/>
南宫郎署握新蘭春歸鳳沼恩波暖曉入鴛行瑞氣寒<lb/>
偏是此生棲息者滿衣零淚一時乾<lb/>
<pb n="KR4h0140_WYG_643-7b"/>
　　　方干隱居<lb/>
咬咬嘠嘠水禽聲露洗松隂滿院清溪畔印沙多鶴跡<lb/>
檻前題竹有僧名問人逺岫千重意對客閑雲一片情<lb/>
早晩塵埃得休去且将書劒事先生<lb/>
　　　早春微雨<lb/>
怪來鶯蝶似凝愁不覺看花蹔濕頭疎影未藏千里樹<lb/>
逺隂微翳萬家樓青羅舞䄂紛紛轉紅臉啼珠旋旋收<lb/>
歲旱且湏敎濟物為霖何事愛風流<lb/>
<pb n="KR4h0140_WYG_643-8a"/>
　　　謁翰林劉學士不遇<lb/>
夢繞清華宴地深洞宫横鎻曉沈沈鵬飛碧海終難見<lb/>
鶴入青霄豈易尋六尺羇魂迷定止兩行愁血謝知音<lb/>
平生只耻淩風翼随得鳴珂上禁林<lb/>
　　　答劉書記見贈<lb/>
吟近秋光思不窮酷探騷雅愧無功茫然心苦千篇拙<lb/>
瞑坐神凝萬象空月上開襟當北户竹邊囘首揖西風<lb/>
知音頻有新詩贈白雪紛紛落郢中<lb/>
<pb n="KR4h0140_WYG_643-8b"/>
　　　賀友人及第<lb/>
得水蛟龍失水魚此心相對兩何如敢辭今日須行巻<lb/>
猶喜他年待薦書松桂也應情未改萍蓬爭奈迹還疎<lb/>
春風不見尋花伴遥向青雲泥子虛<lb/>
　　　雨後過華嶽廟<hi>第二句缺兩字</hi>
華山黒影霄崔嵬金天　　門未開雨淋鬼火滅不滅<lb/>
風送神香來不來牆外素錢飄似雪殿前隂栢吼如雷<lb/>
知君暗宰人間事休把蒼生夢裏裁<lb/>
<pb n="KR4h0140_WYG_643-9a"/>
　　　贈彈琴李處士<lb/>
情知此事少知音自是先生枉用心世上幾時曽好古<lb/>
人前何必更沾襟致身不似笙竽<hi>一作簧</hi>巧恱耳寧如鄭<lb/>
衞滛三尺焦桐七條線子期師曠兩沈沈<lb/>
　　　劉員外寄移菊<lb/>
秋來緣樹復緣牆怕共平蕪一例荒顔色不能随地變<lb/>
風流唯解逐人香煙含細葉交加碧露拆寒英次第黄<lb/>
深謝栽培與知賞但慙終歲待重陽<lb/>
<pb n="KR4h0140_WYG_643-9b"/>
　　　南山<lb/>
鈍碧頑青幾萬秋直無天地始應休莫嫌塵土佯遮面<lb/>
能向樓臺强出頭霽色陡添千尺翠夕陽閒放一堆愁<lb/>
假饒不是神仙骨終抱琴書向此遊<lb/>
　　　山中覽劉書記新詩<lb/>
記室新詩相寄我藹然清絶更無過溪風滿䄂吹騷雅<lb/>
巖瀑無時滴薜蘿雲外山髙寒色重雪中松苦夜聲多<lb/>
靜酬嘉唱對幽景蒼鶴羸棲古木柯<lb/>
<pb n="KR4h0140_WYG_643-10a"/>
　　　早秋山中作<lb/>
榮枯無路入千峯肥遯誰諧此志同司宼亦曽遭魯黜<lb/>
歩兵何事哭途窮檜松瘦徤滴秋露户牖虛明生晩風<lb/>
山思更清人影絶隴雲飛入草堂中<lb/>
　　　賦得寒月寄齊已<lb/>
松下清風吹我襟上方鐘磬夜沈沈已知廬嶽塵埃絶<lb/>
更憶寒山雪月深髙謝萬緣消祖意朗吟千首亦師心<lb/>
豈知名出徧<hi>一作徧出</hi>諸夏石上棲禪竹影侵<lb/>
<pb n="KR4h0140_WYG_643-10b"/>
　　　曲江二首<lb/>
南山低對紫雲樓翠影紅隂瑞氣浮一種是春長富貴<lb/>
大都為水也風流爭攀柳帶千千手間挿花枝萬萬頭<lb/>
獨向江邊㝡惆悵滿衣塵土避王侯<lb/>
江色沈天萬草齊暖煙晴靄自相迷蜂憐杏蕋細香落<lb/>
鶯墜柳條濃翠低千隊國娥輕似雪一羣公子醉如泥<lb/>
斜陽怪得長安動陌上分飛萬馬蹄<lb/>
　　　遷居清谿和劉書記見示<lb/>
<pb n="KR4h0140_WYG_643-11a"/>
擔錫歸來竹繞谿過津曽笑魯儒迷端居味道塵勞息<lb/>
扣寂眠雲心境<hi>一作行</hi>齊還似村家無寵祿時将隣叟話<lb/>
幽棲山衣毳爛唯添野石井源清不貯泥祖意豈從年<lb/>
臘得松枝肯為雪霜低晩天吟望秋光重雨陣横空蔽<lb/>
斷霓<lb/>
　　　隂地關崇徽公主手跡<lb/>
一拓<hi>一作搯</hi>纎㾗更不收翠微蒼蘚幾經秋誰陳帝子和<lb/>
番䇿我是男兒為國羞寒雨洗來香已盡澹煙籠著恨<lb/>
<pb n="KR4h0140_WYG_643-11b"/>
長留可憐汾水知人意旁與吞聲未忍休<lb/>
　　　題李員外㕔<lb/>
石砌蛩吟響草堂人語稀道孤思絶唱年長漸知非名<lb/>
利終成患煙霞亦可依髙丘松蓋古閒地藥苗肥猨鳥<lb/>
啼嘉景牛羊傍晚暉幽棲還自得清嘯坐忘機愛彼人<lb/>
深處白雲相伴歸<lb/>
　　　山中寄梁判官<lb/>
歸臥東林計偶諧柴門深向翠微開更無塵事心頭起<lb/>
<pb n="KR4h0140_WYG_643-12a"/>
還有詩情象外來康樂公應頻結社寒山子亦患多才<lb/>
星郎雅是道中侣六藝拘牽在隗臺<lb/>
　　　禪林寺作寄劉書記<lb/>
坐近松風骨自寒茅齎直拶白雲邊𤣥關不閉何人到<lb/>
此事誰論在佛先天竺老師留一句曹溪行者答全篇<lb/>
今朝林下忘言說强把新詩寄謫仙<lb/>
　　　山中病後作<lb/>
臥病厭厭三伏盡商飇初自水邊來髙峯枯槁骨偏峭<lb/>
<pb n="KR4h0140_WYG_643-12b"/>
野樹扶疎葉未摧時序追牽從鬢改蟬聲酸急是誰催<lb/>
雲門不閉全無事心外沈然一聚灰<lb/>
　　　寄衞别駕<lb/>
曉屐歸來嶽寺深嘗思道侣㑹東林昬沈天竺看經眼<lb/>
蕭索淨名老病心雲蓋數重横隴首苔花千㸃遍松隂<lb/>
知君超逹悟空旨三徑閑行抱素琴<lb/>
　　　遣懷<lb/>
長松埋澗底鬱鬱未出原孤雲飛隴首髙潔不可攀古<lb/>
<pb n="KR4h0140_WYG_643-13a"/>
道貴拙直時事不足言莫飲盗泉水無為天下先智者<lb/>
與愚者盡歸北邙山唯有東流水年光不蹔閑<lb/>
　　　酬劉書記一二知已見寄<lb/>
見說金臺客相逢秖論詩坐來殘暑退吟許野僧<hi>一作人</hi>
知自喜幽棲僻唯慙道義虧身閑偏好古句冷不求竒<lb/>
晦迹全無累安貧自得宜同人終念我蓮社有歸期<lb/>
　　　山中依韻答劉書記見贈<lb/>
幽居少人事三徑草不開隱几虛室靜閑雲入坐來至<lb/>
<pb n="KR4h0140_WYG_643-13b"/>
道非内外詎言才不才寶月當秋空髙潔無纎埃心滅<lb/>
<hi>一作減</hi>百慮減<hi>一作滅</hi>詩成萬象囘亦有吾廬在寂寞舊山<lb/>
隈從容未歸去滿地生青苔謝公寄我詩清竒不可陪<lb/>
白雪飛不盡碧雲欲成堆驚風出地户虩虩似震雷吟<lb/>
哦山嶽動令人心膽摧思君覽章句還復如望梅慷慨<lb/>
追古意曠望登髙臺何當陶淵明逺師勸傾盃流年将<lb/>
老來華髪自相催野寺連屛障左右相裵囘<lb/>
　　　山中答劉書記寓懷<lb/>
<pb n="KR4h0140_WYG_643-14a"/>
貴門多冠冕日與榮辱並山中有獨夫笑傲出衰盛正<lb/>
直任天眞鬼神亦相敬之子賁丘園户牖松蘿暎骨将<lb/>
槁木齊心同止水淨筆頭指金波座上横玉柄芙蓉出<lb/>
秋渚繡段流清詠髙古不稱時沈黙豈相競窮搜萬籟<lb/>
息危坐千峯靜林僧繼嘉唱風前亦為幸<lb/>
　　　項羽廟<lb/>
為虜為王盡偶然有何羞見漢江船停分天下猶嫌少<lb/>
可要行人贈紙錢<lb/>
<pb n="KR4h0140_WYG_643-14b"/>
　　　春日商山道中作<lb/>
一逕春光裏揚鞭入翠微風來花落㡌雲過雨沾衣谷<lb/>
鳥銜枝去巴人負笈歸殘陽更惆悵前路客亭稀<lb/>
　　　古石硯<lb/>
追琢他山石方圎一勺深抱眞唯守墨求用每虛心波<lb/>
浪因文起塵埃為廢侵憑君更研究何啻直千金<lb/>
　　　惜花<lb/>
未會春風意開君又落君一年今爛漫幾日便繽紛别<lb/>
<pb n="KR4h0140_WYG_643-15a"/>
豔那堪賞餘香不忍聞尊前恨無語應解<hi>一作得</hi>作朝雲<lb/>
　　　别楊秀才<lb/>
因亂與君别相逢悲且驚開襟魂自慰拭淚眼空明故<lb/>
國已無業舊交多不生如何又分袂難話别離情<lb/>
　　　自歎拙<lb/>
自憐心計拙欲語更悲辛世亂僮欺主年衰鬼弄人鏡<lb/>
中顔欲老江上業長貧不是劉公樂<hi>一作藥</hi>何由變此身<lb/>
　　　亂後途中<lb/>
<pb n="KR4h0140_WYG_643-15b"/>
亂離尋故園朝市不如村慟哭翻無淚顚狂覺少魂諸<lb/>
侯貪割據羣盗恣幷吞為問登壇者何年答漢恩<lb/>
　　　燕<lb/>
每歲同辛苦看人似有情亂飛春得意幽語夜聞聲整<lb/>
羽莊姜恨廻身漢后輕豪家足金彈不用汚雕楹<lb/>
　　　題慈雲寺僧院<lb/>
帝城深處寺樓殿壓秋江紅葉去寒樹碧峯來曉窗煙<lb/>
霞生淨土苔蘚上髙幢欲問吾師語心猨不肯降<lb/>
<pb n="KR4h0140_WYG_643-16a"/>
　　　聞子規<hi>末句缺二字</hi>
寃禽名杜宇此事更難知昔帝一時恨後人千古悲斷<lb/>
腸思故國啼血濺芳枝况是天涯客那堪　　睂<lb/>
　　　送劉将軍入關討賊<lb/>
世人多恃武何者是眞雄欲滅黄巾賊湏憑黒矟公指<lb/>
星憂國計望氣識天風明日凌雲上期君第一功<lb/>
　　　陪鄭先軰華山羅谷訪張隱者<lb/>
白雲閑洞口飛蓋入嵐光好鳥共人語異花迎客香谷<lb/>
<pb n="KR4h0140_WYG_643-16b"/>
風聞鼓吹苔石見文章不是陪仙侣無因訪阮郎<lb/>
　　　兵後尋邊三首<lb/>
千里煙沙盡日昬戰餘燒罷閉重門新成劒㦸皆農器<lb/>
舊著衣裳盡血㾗巻地朔風吹白骨柱<hi>一作挂</hi>天青氣泣<lb/>
幽魂自憐長䇿無人問羞戴儒冠傍塞垣<lb/>
旗頭指處見黄埃萬馬横馳鶻翅廻劒㦸逺腥凝血在<lb/>
山河先暗陣雲來角聲惡殺悲於哭鼓勢爭强怒若雷<lb/>
日暮却登寒壘望飽鴟清嘯伏屍堆<lb/>
<pb n="KR4h0140_WYG_643-17a"/>
風怒邊沙逬鐵衣胡兒胡馬正驕肥将軍對陣誰敎入<lb/>
戰士辭營不道歸新血濺紅粘蔓草舊骸堆白映寒暉<lb/>
胸中縱有銷兵術欲向何門說是非<lb/>
　　　滄浪峽<lb/>
走轂飛蹄過此傍幾人留意問滄浪煙波莫笑趨名客<lb/>
為愛朝宗日夜忙<lb/>
　　　公子家二首<lb/>
曽是皇家幾世侯入雲髙第照神州柳遮門户横金鎻<lb/>
<pb n="KR4h0140_WYG_643-17b"/>
花擁弦歌咽畫樓錦䄂妬姬爭巧笑玉銜嬌馬索閒遊<lb/>
麻衣酷獻平生業醉倚春風不㸃頭<lb/>
柳底花隂壓露塵醉<hi>一作瑞</hi>煙輕罩一團春鴛鴦占水能<lb/>
嗔客鸚鵡嫌籠解駡人騕褭似龍随日換輕盈如燕逐<lb/>
年新不知買盡長安笑活得蒼生幾户貧<lb/>
　　　山下<hi>一作中</hi>殘夏偶作<lb/>
等閒三伏後獨臥此髙丘殘暑炎於火林風爽帶秋聲<lb/>
名何要出吟詠亦堪休自許紅塵外雲溪好潄流<lb/>
<pb n="KR4h0140_WYG_643-18a"/>
　　　夜吟<lb/>
除却閒吟外人間事事慵更深成一句月冷上孤峯窮<lb/>
理多瞑目含毫靜倚松終篇渾不寐危坐到晨鐘<lb/>
　　　代崇徽公主意<lb/>
金釵墜地鬢堆雲自别朝<hi>一作昭</hi>陽帝豈聞遣妾一身安<lb/>
社稷不知何處用将軍<lb/>
　　　下第獻所知三首<lb/>
偶向江頭别釣磯等閑經歲與心違虛敎六尺受辛苦<lb/>
<pb n="KR4h0140_WYG_643-18b"/>
枉把一身憂是非青桂本來無欠負碧霄何處有因依<lb/>
春風不用相催促㢠廻避花時也解歸<lb/>
不識人間巧路岐只将端拙泥神祗與他名利本無分<lb/>
却共水雲曽有期大抵物情應莫料近來天意也湏疑<lb/>
自憐心計今如此憑仗春醪為解頤<lb/>
十年磨鏃事鋒鋩始逐朱旗入戰塲四海風雲難際會<lb/>
一生肝膽易開張退飛鶯谷春零落倒卓龍門路渺茫<lb/>
今日慙知也慙命笑餘歌罷忽<hi>一作緫</hi>淒涼<lb/>
<pb n="KR4h0140_WYG_643-19a"/>
　　　寄太常王少卿<lb/>
别後西風起新蟬坐臥聞秋天靜如水逺岫碧侵雲雅<lb/>
飲純和氣清吟氷雪文相思重囘首梧葉下紛紛<lb/>
　　　遊俠兒<lb/>
好把雄姿渾世塵一塲閑事莫因循荆軻只為閑言語<lb/>
不與燕丹了得人<lb/>
　　　下第出春明門<lb/>
曽和秋雨驅愁入却向春風領恨囘深謝㶚陵堤畔柳<lb/>
<pb n="KR4h0140_WYG_643-19b"/>
與人頭上拂塵埃<lb/>
　　　望思臺<lb/>
君父昬䝉死不囘謾将平地築髙臺九層黄土是何物<lb/>
銷得向前寃恨來<lb/>
　　　病中答劉書記見贈<lb/>
病來雙樹下雲脚上禪袍頻有瓊瑶贈空瞻雪月髙已<lb/>
知捐俗態時許話風騷衰疾<hi>一作病</hi>未能起相思徒自勞<lb/>
　　　早秋山中作<lb/>
<pb n="KR4h0140_WYG_643-20a"/>
誰到山中語雨餘風氣秋煙嵐出澗底瀑布落牀頭至<lb/>
道亦非逺僻詩湏苦求千峰有嘉景柱杖獨廵遊<lb/>
　　　别墅<lb/>
此地可求息開門足野情窗明雨初歇日落風更清蒼<lb/>
蘚槎根匝碧煙水面生翫竒心自樂暑月聽蟬聲<lb/>
　　　柳十首<lb/>
㶚岸江頭臘雪消東風偷軟入纎條春來不忍登樓望<lb/>
萬架金絲著地嬌<lb/>
<pb n="KR4h0140_WYG_643-20b"/>
受盡風霜得到春一條條是逐年新尋常送别無餘事<lb/>
爭忍攀将過與人<lb/>
長恨陽和也世情把香和豔與紅英家家只是栽桃李<lb/>
獨自無根到處生<lb/>
只為遮樓又拂橋被人摧折好枝條假饒張緒如今在<lb/>
湏把風流暗裏銷<lb/>
弱帶低垂可自由傍他門户倚他樓金風不解相擡舉<lb/>
露壓煙欺直到秋<lb/>
<pb n="KR4h0140_WYG_643-21a"/>
終日堂前學畫睂幾人曽道勝花枝試看三月春殘後<lb/>
門外青隂是阿誰<lb/>
也曽飛絮謝家庭從此風流别有名不是向人無用處<lb/>
一枝愁殺别離情<lb/>
從來只是愛花人楊柳何曽占得春多向客亭門外立<lb/>
與他迎送往來塵<lb/>
强扶柔態酒難醒殢著<hi>一作漠漠</hi>春風别有情公子王孫且<lb/>
相伴與君俱得幾時榮<lb/>
<pb n="KR4h0140_WYG_643-21b"/>
無賴秋風斗覺<hi>一作送</hi>寒萬條煙草<hi>一作罩</hi>一時乾遊人若<lb/>
要春消息直向江頭臘後看<lb/>
　　　酬劉書記見贈<hi>第七句缺一字第十五句缺</hi>
獨在西峯末憐君和氣多勞生同朽索急景似傾波禪<lb/>
者行擔錫樵師語隔坡旱　生赤蘚古木架青蘿石澗<lb/>
新蟬蛻茅簷舊燕窠篇章䝉見許松月好相過思苦通<lb/>
眞理吟清合太和　　　　　風起送漁歌<lb/>
　　　贈徐三十<hi>一本題缺一本作酬劉書記見贈第二首</hi>
<pb n="KR4h0140_WYG_643-22a"/>
　春滿南宫白日長夜來新直錦衣郎朱排六相<hi>一作㦸</hi>助<lb/>
　神聳玉襯一㕔侵骨涼砌竹拂𫀆爭草色庭花飄豔妬<lb/>
　蘭香從今不羨乗槎客曽到三星列宿傍<lb/>
　　　　牡丹<lb/>
　邀勒春風不早開衆芳飄後上樓臺數苞仙豔火中出<lb/>
　一片異香天上來曉露精神妖欲動暮煙情態恨成堆<lb/>
　知君也解相輕薄斜倚闌干首重廻<lb/>
　　　　贈宿将<lb/>
<pb n="KR4h0140_WYG_643-22b"/>
　校獵燕山經幾春雕弓白羽不離身年來馬上渾無力<lb/>
　望見飛鴻指似人<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百四十三<lb/>
</p>
<p>
</p>
  </div>
</body>
</text>
</TEI>
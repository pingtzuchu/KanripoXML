<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_706-1a"/>
　欽定四庫全書<lb/>
御定全唐詩巻七百六<lb/>
　　黄滔<lb/>
　　　　塞上<lb/>
　掘地破重城燒山搜伏兵金徽互嗚咽玉笛自凄清使<lb/>
　發西都聳塵空北嶽横長河渉有路曠野宿無程沙雨<lb/>
　黄鶯囀轅門青草生馬歸秦苑牧人在虜雲耕落日牛<lb/>
　羊聚秋風鼓角鳴如何漢天子青塜杳含情<lb/>
<pb n="KR4h0140_WYG_706-1b"/>
　　　　寄獻梓橦山侯侍御<hi>時常拾遺諌諍</hi>
　漢宫行廟畧簮笏落民間直道三湘水髙情四皓山賜<lb/>
　衣僧脫去奏表主批還地得松蘿塢泉通雨雪灣東門<lb/>
　添故事南省缺新班<hi>有新命不起</hi>片石秋從露幽窓夜不闗<lb/>
　夢餘蟾隱映吟次鳥綿蠻可惜相如作當時事悉閑<lb/>
　　　　壬癸嵗書情<lb/>
　故園招隱客應便笑無成謁帝逢移國投文值用兵孤<lb/>
　松憐鶴在疎栁惡蟬鳴疋馬迷歸處青雲失曩情江頭<lb/>
<pb n="KR4h0140_WYG_706-2a"/>
寒夜宿壠上歉年耕冠盖新人物漁樵舊弟兄易生惟<lb/>
白髪難立是浮名惆悵灞橋路秋風誰入行<lb/>
　　　河南府試秋夕聞新雁<lb/>
湘南飛去日薊北乍驚秋呌出隴雲夜聞為客子愁一<lb/>
聲初觸夢半白已侵頭旅館移欹枕江城起倚樓餘燈<lb/>
依古壁片月下滄洲寂聴良宵徹躊躇感嵗流<lb/>
　　　省試奉詔漲曲江池<hi>以春字為韻時乾符二年</hi>
地脉寒来淺恩波注後新引将諸𣲖水别貯大都春幽<lb/>
<pb n="KR4h0140_WYG_706-2b"/>
咽䟽通處清泠迸入辰漸平連杏岸旋濶映梅津沙沒<lb/>
迷行徑洲寛恣躍鱗願當舟檝便一附濟川人<lb/>
　　　題宣一僧正院<lb/>
五級凌虚塔三生落髪師都僧須有託孤嶠遂無期井<lb/>
邑焚香待君侯减俸資山衣随疊破莱骨逐年羸茶取<lb/>
寒泉試松於逺澗移吾曹来頂手不合不題詩<lb/>
　　　和吳學士對春雪獻韋令公次韻<lb/>
春雪下盈空翻疑臘未窮連天寜認月墮地屢兼風忽<lb/>
<pb n="KR4h0140_WYG_706-3a"/>
誤邉沙上應平火嶺中林間妨走獸雲際落飛鴻梁苑<lb/>
還吟客齊都省創宫掩扉皆墐北移律愧居東書幌飄<lb/>
全濕茶鐺入旋融奔川半留滯疉樹互玲瓏出户行瑶<lb/>
砌開園見粉叢髙才興詠處真宰答殊功<lb/>
　　　省試一一吹竽<hi>乾符二年</hi>
齊竽今歴試真偽不難知欲使聲聲别湏令箇箇吹後<lb/>
先無錯雜能否立参差次第教單進宫商乃異宜凡音<lb/>
皆竄跡至藝始呈竒以此論文學終憑一一窺<lb/>
<pb n="KR4h0140_WYG_706-3b"/>
　　　眀月照髙樓<lb/>
月滿長空朗樓侵碧落横波文流藻井桂魄拂雕楹深<lb/>
鑒羅紈薄寒搜户牖清氷鋪梁燕噤霜覆瓦松傾卓午<lb/>
收全影斜懸轉半眀佳人當此夕多少别離情<lb/>
　　　廣州試越臺懐古<lb/>
南越千年事興懐一旦来歌鐘非舊俗煙月有層臺北<lb/>
望人何在東流水不回吹窓風雜瘴沾檻雨經梅壮氣<lb/>
曾難揖空名信可哀不堪登覽處花落與花開<lb/>
<pb n="KR4h0140_WYG_706-4a"/>
　　　襄州試白雲歸帝鄉<lb/>
杳杳復霏霏應縁有所依不言天路逺終望帝鄉歸髙<lb/>
嶽和霜過遥闗帶月飛漸憐雙闕近寜恨衆山違陣觸<lb/>
銀河亂光連粉署微旅人随計日自笑比麻衣<lb/>
　　　省試内出白鹿宣示百官<hi>乾寜二年</hi>
上瑞何曾乏毛羣表色難推於五靈少宣示百寮觀形<lb/>
奪場駒潔光交月兎寒已馴瑶草别孤立雪花團戴豸<lb/>
慙端士抽毫躍史官貴臣歌詠日皆作白麟看<lb/>
<pb n="KR4h0140_WYG_706-4b"/>
　　　出闗言懐<lb/>
又乞書題出闗西謁列侯寄家僧許嶽釣浦雨移洲賣<lb/>
馬登長陸沾衣逐勝逰莱腸終日餒霜鬢度年秋詩苦<lb/>
無人愛言公是世仇却憐庭際草中有號忘憂<lb/>
　　　壺公山<hi>古老相傳古仙姓陳名壺公於此山成道因而名焉</hi>
八面峯巒秀孤髙可偶然數人逰頂上滄海見東邉不<lb/>
信無靈洞相傳有古仙橘如珠<hi>一作朱</hi>夏在池象月垂穿<lb/>
<hi>山頭有池而圓兼橘樹朱實夏在</hi>髣髴嘗聞樂岧嶤半插天山寒徹三<lb/>
<pb n="KR4h0140_WYG_706-5a"/>
伏松偃出千年樵牧時迷所倉箱嵗疊川嚴祠風雨管<lb/>
怪木薜蘿纒青草方中藥蒼苔石裏錢瓊津流乳竇春<lb/>
色駐芝田烏兎中時近龍蛇蟄處膻嘉名光列土秀氣<lb/>
産羣賢瀑鏁瑶臺路溪昇釣浦船鼇頭擎恐沒地軸壓<lb/>
應旋蠲疾寒甘露蔵珍起瑞煙畫工飛夢寐詩客寄林<lb/>
泉掘地多雲母縁霜欠木綿井通鰌吐脉僧隔虎棲禪<lb/>
<hi>山間有井通海盈縮之候貞元中有僧號法通咸通中有僧號𢎞播於其絶頂獨禪昬行至降虎而法通曾下</hi>
<hi>山遇兩虎爭一牛乃叱而隔之分令各啖之</hi>危磴千尋㧞竒花四季鮮鶴歸<lb/>
<pb n="KR4h0140_WYG_706-5b"/>
懸圃少鳯下碧梧偏桃易炎凉熟茶推醉醒煎邨家䝉<lb/>
棗栗俗骨爽猨蟬谷語昇喬鳥陂開共蔕蓮落楓丹葉<lb/>
舞新蕨紫芽拳翠竹雕羗笛懸籐煮蜀牋白雲長掩映<lb/>
流水别潺湲作賦前儒闕冲虚南國先省郎求牧看野<lb/>
老葺齋眠<hi>潘郎中存實詩云雙旌牧清源吟看壺公翠又歐陽秬先軰自刺史蘇君書求泉山之為</hi>
<hi>畫屏云壺公之髙洛陽之深夢魂所思</hi>寺厯興衰創碑須一二鐫清吟思<lb/>
却隱簮紱奈縈牽<lb/>
　　　和王舎人崔補闕題天王寺<lb/>
<pb n="KR4h0140_WYG_706-6a"/>
郭内青山寺難論此崛竒白雲生院落流水下城池石<lb/>
像雷霆啟江沙鼎鼐期嶽僧来坐夏秦客㑹題詩岡轉<lb/>
泉根滑門升蘚級危紫微今日句黄絹昔年碑歇鶴松<lb/>
低閣鳴蛩徑出籬粉垣千堵束金塔九層支啼鳥笙簧<lb/>
韻開花錦繡姿清齋奔井邑𤣥髪剃熊羆極浦征帆小<lb/>
平蕪落日遲風篁清却暑煙草緑無時信士三公作靈<lb/>
蹤四絶推良逰如不宿眀月擬何之<lb/>
　　　投翰長趙侍郎<lb/>
<pb n="KR4h0140_WYG_706-6b"/>
禹門西面逐飄蓬忽喜仙郎得入蹤賈氏許頻趨季虎<lb/>
荀家因敢謁頭龍手扶日月重輪起數是乾坤正氣鍾<lb/>
五色筆驅神出沒八花塼接帝從容詩酬御製風騷古<lb/>
論似人情鼎鼐濃豈有地能先鳯掖别無山更勝鼇峰<lb/>
攀鴻日淺魂飛越為鯉年深勢噞喁澤國雨荒三徑草<lb/>
秦闗雪折一枝笻吹成暖景猶葭律引上纎蘿在嶽松<lb/>
願向眀朝薦幽滯免教號泣觸登庸<lb/>
　　　鄜畤李相公<lb/>
<pb n="KR4h0140_WYG_706-7a"/>
秦城擇日發征轅齋戒来投莭制尊分虎名髙初命相<lb/>
攀龍迹下愧登門夜聴謳詠銷塵夢曉拜旌幢戰旅魂<lb/>
華舎未開寜有礙綵毫雖乏敢無言生兼文武為人傑<lb/>
出應乾坤静帝閽計吐六竒誰敢敵學窮三畧不須論<lb/>
功髙馬卸黄金甲臺㢠賔懽白玉樽九穗嘉禾垂綺陌<lb/>
四時甘雨帶雕軒推恩每覺東溟淺吹律能令北陸暄<lb/>
青草連沙無血濺黄榆鏁塞有鶯翻笙歌合㳫春風郭<lb/>
雞犬連延碧岫邨逰子不縁貪獻賦永依棠樹託蓬根<lb/>
<pb n="KR4h0140_WYG_706-7b"/>
　　　成名後呈同年<lb/>
業詩攻賦薦鄉書二紀如鴻歴九衢待得至公搜草澤<lb/>
如從平陸到蓬壺雖慙錦鯉成穿額忝獲驪龍不寐珠<lb/>
䝉楚數疑休下泣師劉大喝已為盧人間灰管供紅杏<lb/>
天上煙花應白榆一字連鑣巡甲族千般唱罰賞皇都<lb/>
名推顔栁題金塔飲自燕秦索玉姝退愧單寒終預此<lb/>
敢将恩嶽怠斯須<lb/>
　　　投刑部裴郎中<lb/>
<pb n="KR4h0140_WYG_706-8a"/>
兩牓驅牽别海涔佗門不合覓知音瞻恩雖隔雲雷賜<lb/>
向主終知犬馬心禮闈後人窺作鏡廟堂前席待為霖<lb/>
已齊日月懸千古肻誤風塵使陸沈拜首敢将誠吐血<lb/>
蛻形惟待諾如金愁聞南院看期到恐被東墻舊恨侵<lb/>
緇化衣空難抵雪黑銷頭盡不勝簮數行淚裏依投志<lb/>
直比滄溟未是深<lb/>
　　　輦下寓題<lb/>
對酒何曾醉尋僧未覺閑無人不惆悵終日見南山<lb/>
<pb n="KR4h0140_WYG_706-8b"/>
　　　寄題崔校書郊舎<lb/>
一片寒塘水尋常立鷺鷥主人貧愛客沽酒徃吟詩<lb/>
　　　秋思<lb/>
碧嶂猿啼夜新秋雨霽天誰人愛眀月露坐洞庭船<lb/>
　　　芳草<lb/>
澤國多芳草年年長自春應從屈平後更苦不歸人<lb/>
　　　輦下書事<lb/>
北闕新王業東城入羽書秋風滿林起誰道有鱸魚<lb/>
<pb n="KR4h0140_WYG_706-9a"/>
　　　入闗言懐<lb/>
背将蹤跡向京師出在先春入後時落日灞橋飛雪裏<lb/>
已聞南院有看期<lb/>
　　　過長江<lb/>
曾搜景象恐通神地下還應有主人若把長江比湘浦<lb/>
離騷不合自靈均<lb/>
　　　題靈峰僧院<lb/>
繫馬松間不忍歸數巡香茗一枰棋擬登絶頂留人宿<lb/>
<pb n="KR4h0140_WYG_706-9b"/>
猶待滄溟月滿時<lb/>
　　　司馬長卿<lb/>
一自梁園失意回無人知有掞天才漢宫不鏁陳皇后<lb/>
誰肻量金買賦来<lb/>
　　　歸思<lb/>
薊北風煙空漢月湘南雲水半蠻邉寒為旅雁暖還去<lb/>
秦越離家可十年<lb/>
　　　東林寺貫休上人篆𨽻題詩<lb/>
<pb n="KR4h0140_WYG_706-10a"/>
師名自越徹秦中秦越難尋師所從墨跡兩般詩一首<lb/>
香爐峰下似相逢<lb/>
　　　寓江州李使君<lb/>
使君曾被蟬聲苦每見詞文即為愁况是楚江鴻到後<lb/>
可堪西望發孤舟<lb/>
　　　逰南寓題<lb/>
江山節被雪霜遺毒草過秋未擬衰天不當時命鄒衍<lb/>
亦将寒律入南吹<lb/>
<pb n="KR4h0140_WYG_706-10b"/>
　　　和同年趙先軰觀文<lb/>
玉兎輪中方是樹金鼇頂上别無山雖然廻首見煙水<lb/>
事主酬恩難便閑<lb/>
　　　出京别同年<lb/>
一枝仙桂已攀援歸去煙濤浦口邨雖恨别離還有意<lb/>
槐花黄日出青門<lb/>
　　　木芙蓉三首<lb/>
黄鳥啼煙二月朝若教開即牡丹饒天嫌青帝恩光盛<lb/>
<pb n="KR4h0140_WYG_706-11a"/>
留與秋風雪寂寥<lb/>
郤假青腰女剪成緑蘿囊綻綵霞呈誰憐不及黄花菊<lb/>
只遇陶潜便得名<lb/>
須到露寒方有態為經霜裛稍無香移根若在秦宫裏<lb/>
多少佳人泣曉粧<lb/>
　　　九日<lb/>
陽數重時隂數殘露濃風硬欲成寒莫言黄菊花開晚<lb/>
獨占樽前一日歡<lb/>
<pb n="KR4h0140_WYG_706-11b"/>
　　　夏州道中<lb/>
隴雁南飛河水流秦城千里忍回頭征行渾與求名背<lb/>
九月中旬徃夏州<lb/>
　　　經慈州感謝郎中<lb/>
金聲乃是古詩流况有池塘春草儔莫遣宣城獨垂號<lb/>
雲山彼此謝公逰<lb/>
　　　寓題<lb/>
吴中煙水越中山莫把漁樵謾自寛歸泛扁舟可容易<lb/>
<pb n="KR4h0140_WYG_706-12a"/>
五湖髙士是抛官<lb/>
　　　寄宋眀府<lb/>
北闕秋期南國身重闗煙月五溪雲風蟬已有數聲急<lb/>
頼在陶家栁下聞<lb/>
　　　靈均<lb/>
莫問靈均昔日逰江籬春盡岸楓秋至今此事何人雪<lb/>
月照楚山湘水流<lb/>
　　　馬嵬<lb/>
<pb n="KR4h0140_WYG_706-12b"/>
錦江晴碧劒鋒竒合有千年降聖時天意從来知幸蜀<lb/>
不闗胎禍自蛾眉<lb/>
　　　和陳先軰陪陸舎人春日逰曲江<lb/>
劉超逰召郄詵陪為憶池亭舊賞来紅杏花旁見山色<lb/>
詩成因觸鼓聲回<lb/>
　　　花<lb/>
莫道顔色如渥丹莫道馨香過<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>蘭東風吹綻還吹落<lb/>
眀日誰為今日看<lb/>
<pb n="KR4h0140_WYG_706-13a"/>
　　　巻簾<lb/>
緑鬟侍女手纖纎新捧嫦娥出素蟾衞玠官髙難乆立<lb/>
莫辭雙巻水精簾<lb/>
　　　啟帳<lb/>
得人憎定繡芙蓉愛鏁嫦娥出月蹤侍女莫嫌擡素手<lb/>
撥開珠翠待相逢<lb/>
　　　去扇<lb/>
城上風生蠟炬寒錦帷開處露翔鸞已知秦女昇仙態<lb/>
<pb n="KR4h0140_WYG_706-13b"/>
休把圓輕隔牡丹<lb/>
　　　别後<lb/>
夢裏相逢無後期煙中解珮杳何之虧蟾便是陳宫鏡<lb/>
莫吐清光照别離<lb/>
　　　嚴陵釣臺<lb/>
終向煙霞作野夫一竿竹不換簮裾直鈎猶逐熊羆起<lb/>
獨是先生真釣魚<lb/>
　　　馬嵬二首<lb/>
<pb n="KR4h0140_WYG_706-14a"/>
鐵馬嘶風一渡河淚珠零便作驚波鳴泉亦感上皇意<lb/>
流下隴頭嗚咽多<lb/>
龍腦遺香鳯輦留可能千古永悠悠夜臺若使香魂在<lb/>
應作煙花出隴頭<lb/>
　　　閏八月<lb/>
無人不愛今年閏月看中秋兩度圓惟恐雨師風伯意<lb/>
至時還奪上樓天<lb/>
　　　奉和翁文堯戯寄<lb/>
<pb n="KR4h0140_WYG_706-14b"/>
掘蘭宫裏數名郎好是乗軺出帝鄉兩度還家還未有<lb/>
别論光彩向冠裳<lb/>
　　　奉和文堯對庭前千葉石榴<lb/>
一朶千英綻曉枝綵霞堪與别為期移根若在芙蓉院<lb/>
豈向當年有醒時<lb/>
　　　翁文堯以美疹暫滯令公大王益得異禮觀今<lb/>
　　　日寵待之盛輙成一章<lb/>
滋賦諴文侯李盛終求一襲錦衣難如何兩度還州里<lb/>
<pb n="KR4h0140_WYG_706-15a"/>
　兼借鄉人更剰觀<hi>林鄭在舉場日時曰滋賦諴文中外相奬</hi>
　　　　贈友人<lb/>
　超達陶子性留琴不設弦覓句朝忘食傾杯夜廢眠愛<lb/>
　月影為伴吟風聲自連聴此鶯飛谷心懐迷逺川<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_706-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七百六<lb/>
</p>
<p>
</p>
  </div>
</body>
</text>
</TEI>
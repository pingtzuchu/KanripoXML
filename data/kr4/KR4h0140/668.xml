<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_668-1a"/>
　欽定四庫全書<lb/>
御定全唐詩巻六百六十八<lb/>
　　髙蟾<lb/>
　髙蟾河朔人乾符三年登進士第乾寧間為御史中丞<lb/>
　詩一巻<lb/>
　　　　途中除夜<lb/>
　南北浮萍跡年華又暗催殘燈和臘盡曉角帶春來鬢<lb/>
　欲漸侵雪心仍未肯灰金門舊知己誰為脫塵埃<lb/>
<pb n="KR4h0140_WYG_668-1b"/>
　　　　長門怨<lb/>
　天上何勞萬古春君前誰是百年人魂銷尚媿金爐燼<lb/>
　思起猶慚玉輦塵煙翠薄情攀不得星茫浮艶採無因<lb/>
　可憐明鏡來相向何似恩光朝夕新<lb/>
　　　　秋日寄華陽山人<lb/>
　雲木送秋何草草風波凝冷太星星銀鞍公子魂俱<hi>一作</hi>
　<hi>堪</hi>斷玉弩將軍涕自零茅洞白龍和雨看荆溪黃鵠帶<lb/>
　霜聽人間不見清涼事猶向溪翁乞畫屏<lb/>
<pb n="KR4h0140_WYG_668-2a"/>
　　　感事<lb/>
蜀河從北下清洛向東流清濁皆如此何人不白頭<lb/>
　　　楚思<lb/>
疊浪與雲急翠蘭和<hi>一作如</hi>意香風流化為雨日暮下巫<lb/>
陽<lb/>
　　　雪中<lb/>
金閣倚雲開朱軒犯雪來三冬辛苦様天意似難栽<lb/>
　　　道中有感<lb/>
<pb n="KR4h0140_WYG_668-2b"/>
一醉六十日一裘三十年年華經<hi>一作禁</hi>幾日日日掉征<lb/>
鞭<lb/>
　　　宋汴道中<lb/>
平野有千里居人無一家甲兵年正少日久戍天涯<lb/>
　　　秋思<lb/>
天地太蕭索山川何渺茫不堪星斗柄猶把歲寒量<lb/>
　　　即事<lb/>
三年離水石一旦隱樵漁為問青雲上何人識巻舒<lb/>
<pb n="KR4h0140_WYG_668-3a"/>
　　　漁家<lb/>
野水千年在閒花一夕空近來浮世狹何似釣船中<lb/>
　　　關中<lb/>
風雨去愁晩關河歸思涼西遊無紫氣一夕九回腸<lb/>
　　　歸思<lb/>
紫府歸期斷芳洲别思迢黄金作人世只被歲寒消<lb/>
　　　下第出春明門<lb/>
曽和秋雨驅愁入却向春風領恨回深謝灞陵隄畔柳<lb/>
<pb n="KR4h0140_WYG_668-3b"/>
與人頭上拂塵埃<lb/>
　　　華清宫<lb/>
何事金輿不再遊翠鬟丹臉豈勝愁重門深鎖禁鐘後<lb/>
月滿驪山宫樹秋<lb/>
　　　秋日北固晩望二首<lb/>
風含逺思翛翛晩日照髙情的的秋何事滿江惆悵水<lb/>
年年無語向東流<lb/>
澤國路岐當靣苦江城砧杵入心寒不知白髪誰醫得<lb/>
<pb n="KR4h0140_WYG_668-4a"/>
為問無情歳月看<lb/>
　　　送張道士<lb/>
因將歲月離三島閒貯風煙在一壺為問金烏頭白後<lb/>
人間流水却回無<lb/>
　　　吳門春雨<lb/>
吳甸落花春漫漫吳宫芳樹晩沉沉王孫不耐如絲雨<lb/>
罥斷春風一寸心<lb/>
　　　旅夕<hi>一作食</hi>
<pb n="KR4h0140_WYG_668-4b"/>
風散古陂驚宿雁月臨荒戍起啼鴉不堪吟斷無人見<lb/>
時復寒燈落一花<lb/>
　　　𤓰洲夜泊<lb/>
偶為芳草無情客況是青山有事身一夕𤓰洲渡頭宿<lb/>
天風吹盡廣陵塵<lb/>
　　　金陵晩望<lb/>
曽伴浮雲歸<hi>一作悲</hi>晩翠猶<hi>一作旋</hi>陪落日汎秋聲世間無<lb/>
限丹青手一片<hi>一作段</hi>傷心畫不成<lb/>
<pb n="KR4h0140_WYG_668-5a"/>
　　　晩思<lb/>
虞泉冬恨由來短楊葉春期分外長惆悵浮生不知處<lb/>
明朝依舊出滄浪<lb/>
　　　長信宫二首<lb/>
天上夢魂何杳杳日宫消息太沉沉君恩不似黄金井<lb/>
一處團圓萬丈深<lb/>
天上鳳皇休寄夢人間鸚鵡舊堪悲平生心緒無人識<lb/>
一隻金梭萬丈絲<hi>此首題一作長門怨</hi>
<pb n="KR4h0140_WYG_668-5b"/>
　　　長安旅懐<lb/>
馬嘶九陌年年苦人語千門日日新唯有終南寂無事<lb/>
寒光不入帝郷塵<lb/>
　　　春<lb/>
天柱幾<hi>一作月桂數</hi>條搘白日天門幾扇鎖明時陽春發處<lb/>
無根蔕憑仗東風分外吹<lb/>
明月斷魂清靄靄平蕪歸思緑迢迢人生莫遣頭如雪<lb/>
縱得春<hi>一作東</hi>風亦不消<lb/>
<pb n="KR4h0140_WYG_668-6a"/>
　　　秋<lb/>
陽羡溪聲冷駭人洞庭山翠晩凝神天將金玉為風露<lb/>
曾為髙秋幾度貧<lb/>
　　　灞陵亭<lb/>
一條歸夢<hi>一作路</hi>朱弦直一片離心白羽輕明日灞陵新<lb/>
霽後馬頭煙樹緑相迎<lb/>
　　　偶作二首<lb/>
丁當玉佩三更雨平帖金閨一覺雲明日薄情何處去<lb/>
<pb n="KR4h0140_WYG_668-6b"/>
風流春水不知君<lb/>
霞衣重疊紅蟬暖雲髻葱籠紫鳳寒天上少年分散後<lb/>
一條煙水若為看<lb/>
　　　永夕<lb/>
雲鴻宿處江村冷獨狖啼時海國陰不㑹殘燈無一事<lb/>
覺來猶有向隅心<lb/>
　　　落花<lb/>
一葉落時空下淚三春歸盡復何情無人共得東風語<lb/>
<pb n="KR4h0140_WYG_668-7a"/>
　半日尊前計不成<lb/>
　　　　下第後上永崇髙侍郎<lb/>
　天上碧桃和露種日邊紅杏倚雲栽芙蓉生在秋江上<lb/>
　不向東風怨未開<lb/>
　　　　句<lb/>
　君恩秋後葉日日向人疎<lb/>
　<lb/>
　<lb/>
<pb n="KR4h0140_WYG_668-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百六十八<lb/>
</p>
<p>
</p>
  </div>
</body>
</text>
</TEI>
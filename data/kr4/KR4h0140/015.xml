<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_015-1a"/>
　欽定四庫全書<lb/>
御定全唐詩卷十五<lb/>
　　郊廟歌辭<lb/>
　　　　讓皇帝廟樂章<hi>吏部侍郎李舒撰</hi>
　　　　　迎神<lb/>
　皇矣天宗徳先王季因心則友克讓以位爰命有司式<lb/>
　遵前志神其降靈昭饗祀事<lb/>
　　　　　奠幣<lb/>
<pb n="KR4h0140_WYG_015-1b"/>
　惟帝時若去而上仙祀用商舞樂備宫懸白璧加薦𤣥<lb/>
　纁告䖍子孫拜後承兹吉蠲<lb/>
　　　　　迎俎<lb/>
　祀盛體薦禮協粢盛方周假廟用魯純牲捧徹祗敬擊<lb/>
　拊和鳴受釐歸胙既戒而平<lb/>
　　　　　酌獻<lb/>
　八音具舉三夀既盥潔兹宗彛瑟彼圭瓚蘭肴重錯椒<lb/>
　醑飄散降胙維城永為藩翰<lb/>
<pb n="KR4h0140_WYG_015-2a"/>
　　　　亞獻終獻<lb/>
秩禮有序和音既同九儀不忒三揖將終孝感藩后相<lb/>
維辟公四時之典永永無窮<lb/>
　　　　送神<lb/>
奠獻已事昏昕載分風揺雨散靈衞絪緼龍駕帝服上<lb/>
騰五雲泮宫復閟寂寞無聞<lb/>
　　　享隱太子廟樂章<hi>唐書樂志曰貞觀中享隱太子廟樂迎神用誠和登歌奠</hi>
　　　<hi>玉帛用肅和迎爼用雍和送文舞出迎武舞入用舒和武舞用凱安送神用誠和詞同迎神</hi>
<pb n="KR4h0140_WYG_015-2b"/>
　　　　誠和<lb/>
道閟鶴闗運纒鳩里門集大命俾歆嘉祀禮亞六瑚誠<lb/>
殫二簋有誠顒若神斯戾止<lb/>
　　　　肅和<lb/>
歲肇春宗乾開震長瑶山既寂戾園斯享玉肅其事物<lb/>
昭其象弦誦成風笙歌合響<lb/>
　　　　雍和<lb/>
眀典肅陳神居邃啓春伯聮事秋官相禮有来雍雍登<lb/>
<pb n="KR4h0140_WYG_015-3a"/>
歌濟濟緬維主鬯庶歆芳醴<lb/>
　　　　舒和<lb/>
三縣已判歌鐘列六佾將開羽鏚分尚想燕飛来蔽日<lb/>
終疑鶴影降凌雲<lb/>
　　　　凱安<lb/>
天歩昔將開商郊初欲踐撫戎金陣廓貳極瑶圖闡雞<lb/>
㦸遂崇儀龍樓期好善弄兵隳震業啓聖隆嗣典<lb/>
　　　隱太子廟樂章<hi>唐書樂志曰太樂舊有隱太子廟迎送神辭二章不詳所起</hi>
<pb n="KR4h0140_WYG_015-3b"/>
　　　　迎神<lb/>
蒼震有位黄離蔽眀江充禍結戾據災成銜寃昔痛贈<lb/>
典今榮享靈有秩奉樂以迎<lb/>
　　　　送神<lb/>
皇情悼往祀議増設鐘鼔鏗鏘羽旄昭晰掌禮云備司<lb/>
筵告徹樂以送神靈其鑒闋<lb/>
　　　享章懐太子廟樂章<hi>唐書樂志曰神龍初享章懐太子廟樂章第一迎神</hi>
　　　<hi>第二登歌酌鬯第三迎爼及酌獻第四送文舞出迎武舞入第五武舞作第六送神詞同隱廟</hi>
<pb n="KR4h0140_WYG_015-4a"/>
　　　　迎神<lb/>
副君昭象道應黄離銅樓備徳玉裕成規仙氣靄靄靈<lb/>
従師師前驅戾止控鶴来儀<lb/>
　　　　登歌酌鬯<lb/>
忠孝本著羽翼先成寢門昭徳馳道為程幣帛有典容<lb/>
衞無聲司存既肅廟享惟清<lb/>
　　　　迎俎酌獻<lb/>
通三錫𦙍眀兩承英太山比赫伊水聞笙宗祧是寄禮<lb/>
<pb n="KR4h0140_WYG_015-4b"/>
樂其亨嘉辰薦俎以發聲眀<lb/>
　　　　送文舞迎武舞<lb/>
羽籥崇文禮以畢干鏚奮武事將行用舎繇来其有致<lb/>
壯志宣威樂太平<lb/>
　　　　武舞作<lb/>
綠林熾炎厯黄虞格有苖沙塵驚塞外帷幄命嫖姚七<lb/>
徳干戈止三邊雲霧消寳祚長無極歌舞盛今朝<lb/>
　　　享懿徳太子廟樂章<hi>唐書樂志曰神龍初享懿徳太子廟樂章第一迎神</hi>
<pb n="KR4h0140_WYG_015-5a"/>
　　　<hi>第二登歌酌鬯第三迎爼及酌獻第四送文舞出迎武舞入第五武舞作第六送神詞同隱廟</hi>
　　　　迎神<lb/>
甲觀昭祥畫堂升位禮絶羣后望尊儲貳啟誦慙徳莊<lb/>
丕掩粹伊浦鳯翔緱峰鶴至<lb/>
　　　　登歌酌鬯<lb/>
譽闡元儲寄崇眀兩玉裕雖晦銅樓可想弦誦輟音笙<lb/>
歌罷響幣帛言設禮容無爽<lb/>
　　　　迎俎酌獻<lb/>
<pb n="KR4h0140_WYG_015-5b"/>
雍雍盛典肅肅靈祠賔天有聖對日無期飄颻羽服掣<lb/>
曳雲旗眷言主鬯心乎愴兹<lb/>
　　　　送文舞迎武舞<lb/>
八音協奏陳金石六佾分行整禮容滄溟赴海還稱少<lb/>
素月開輪即是重<lb/>
　　　　武舞作<lb/>
隋季昔云終唐年初啟聖纂戎將禁暴崇儒更敷政威<lb/>
略靜三邊仁恩覃萬姓<lb/>
<pb n="KR4h0140_WYG_015-6a"/>
　　　享節愍太子廟樂章<hi>唐書樂志曰景雲中享節愍太子廟樂章第一迎神</hi>
　　　<hi>第二登歌酌鬯第三迎爼及酌獻第四送文舞出迎武舞入第五武舞作第六送神詞同隱廟</hi>
　　　　迎神<lb/>
儲后望崇元良寄切寢門是仰馳道不絶仙袂雲㑹靈<lb/>
旗電晰煌煌而来禮物攸設<lb/>
　　　　登歌酌鬯<lb/>
灼灼重眀仰承元首既賢且哲惟孝與友惟孝雖遥靈<lb/>
規不朽禮<hi>一作祀</hi>因誠致備絜𤣥酒<lb/>
<pb n="KR4h0140_WYG_015-6b"/>
　　　　迎俎酌獻<lb/>
嘉薦有典至誠莫愆畫梁雲亘雕俎星連樂器周列禮<lb/>
容備宣依稀如在若未賔天<lb/>
　　　　送文舞出迎武舞入<lb/>
邕邕闡化憑文徳赫赫宣威藉武功既執羽旄先拂吹<lb/>
還持玉鏚更揮空<lb/>
　　　　武舞作<lb/>
武徳諒雍雍由来掃宼戎劔光揮作電旗影列成虹霧<lb/>
<pb n="KR4h0140_WYG_015-7a"/>
廓三邊静波澄四海同睿圖今已盛相共舞皇風<lb/>
　　　享文敬太子廟樂章<lb/>
　　　　請神<hi>許孟容作</hi>
觴牢具品管磬有節祝道夤恭神儀昭晰桐圭早貴象<lb/>
輅追設聲達樂成降歆豐潔<lb/>
　　　　登歌<hi>陳京作</hi>
歌以徳發聲以樂貴樂善名存追仙禮異鸞旌拱修鳯<lb/>
鳴合吹神聼皇慈仲月皆至<lb/>
<pb n="KR4h0140_WYG_015-7b"/>
　　　　迎俎酌獻<hi>馮伉作</hi>
撰日瞻景誠陳樂張禮容秩秩羽舞煌煌肅將滌濯祗<lb/>
薦芬芳永錫繁祉思深饗嘗<lb/>
　　　　送文舞迎武舞<hi>不詳作者</hi>
干旄羽籥相虧蔽一進一退殊行綴昔獻三雍盛禮容<lb/>
今陳六佾崇儀制<lb/>
　　　　亞獻終獻<hi>崔邠作</hi>
醴齊泛尊彛軒縣動干戚入室僾如在升階䖍所歴奮<lb/>
<pb n="KR4h0140_WYG_015-8a"/>
疾合威容定利舒皦繹方崇廟貌禮永被君恩錫<lb/>
　　　　送神<hi>張薦作</hi>
三獻具舉九旗將旋追勞表徳罷享賔天風引仙管堂<lb/>
虚畫筵芳馨常在瞻望悠然<lb/>
　　　享惠昭太子廟樂章<lb/>
　　　　請神<hi>歸登作</hi>
嘉薦既陳祀事孔眀間歌在堂萬舞在庭外則盡物内<lb/>
則盡誠鳯笙如聞歆其潔精<lb/>
<pb n="KR4h0140_WYG_015-8b"/>
　　　　登歌<hi>杜羔作</hi>
因心克孝位震遺芬賔天道茂軫懐氣分發祗乃祀咳<lb/>
歎如聞二歌斯升以詠徳薰<lb/>
　　　　迎俎酌獻<hi>李逢吉作</hi>
既潔酒醴聿陳熟腥肅將震念昭格儲靈展矣禮典薫<lb/>
然徳馨愔愔管磬亦具是聼<lb/>
　　　　送文舞出迎武舞入<hi>孟簡作</hi>
喧喧金石容既缺肅肅羽駕就行列緱山遺響昔所聞<lb/>
<pb n="KR4h0140_WYG_015-9a"/>
廟庭進旅今攸設<lb/>
　　　　亞獻終獻<hi>裴度作</hi>
重輪始發祥齒胄方興學冥然升紫府鏗爾薦清樂奠<lb/>
斚致馨香在庭紛羽籥禮成神既醉髣髴緱山鶴<lb/>
　　　　送神<hi>王涯作</hi>
威儀畢陳備樂將闋苞茅酒縮膋蕭香徹宫臣展事肅<lb/>
雍在列迎精送往厥鑒昭晰<lb/>
　　　武后崇先廟樂章<hi>載本集</hi>
<pb n="KR4h0140_WYG_015-9b"/>
先徳謙撝冠昔嚴規節素超今奉國忠誠每竭承家至<lb/>
孝純深追崇懼乖尊意顯號恐玷徽音既廹王公屢請<lb/>
方乃俯遂羣心有限無由展敬奠醑毎闕親斟大禮䖍<lb/>
申典冊蘋藻敬薦翹襟<lb/>
　　　襃徳廟樂章<hi>唐書樂志曰神龍中中宗為皇后韋氏祖考立廟曰襃徳其廟樂迎</hi>
　　　<hi>神用昭徳登歌用進徳爼入初獻用襃徳次武舞作亞獻及送神用彰徳詞並内出</hi>
　　　　昭徳<lb/>
道赫梧宫悲盈蒿里爰賜徽烈載敷嘉祀享洽四時規<lb/>
<pb n="KR4h0140_WYG_015-10a"/>
陳二簋靈應昭格神其戾止<lb/>
　　　　進徳<lb/>
塗山懿戚媯汭崇姻祠筵肇啟祭典方申禮以備物樂<lb/>
以感神用隆敦叙載穆彛倫<lb/>
　　　　襃徳<lb/>
家著累仁門昭積善瑶篚既列金縣式展<lb/>
　　　　武舞作<lb/>
昭昭竹殿開奕奕蘭宫啟懿範隆丹掖殊榮闢朱邸六<lb/>
<pb n="KR4h0140_WYG_015-10b"/>
佾薦徽容三簋陳芳醴萬石覃貽厥分珪崇祖禰<lb/>
　　　　彰徳<lb/>
名隆五嶽秩映三台嚴祠已備晬影方迴<lb/>
　舞曲歌辭<lb/>
　　　功成慶善樂舞詞<hi>一曰九功舞殿庭朝㑹所奏文舞也新唐禮樂志曰太宗</hi>
　　　<hi>生於武功之慶善宫貞觀六年幸之宴従臣賞賜閭里同漢沛宛帝歡甚賦詩吕才被之管絃</hi>
　　　<hi>名曰功成慶善樂以童兒六十四人冠進徳冠紫袴褶長褏漆髻屣履而舞舊書樂志曰慶善</hi>
　　　<hi>樂太宗所造也名九功之舞舞蹈安徐以象文徳洽而天下安樂也冬正享讌及國有大慶與</hi>
<pb n="KR4h0140_WYG_015-11a"/>
　　　<hi>七徳舞偕奏於庭</hi>
夀丘惟舊跡酆邑乃前基粤余承累聖懸弧亦在兹弱<lb/>
齡逢運改提劔鬱匡時指麾八荒定懐柔萬國夷梯山<lb/>
盛入欵駕海亦来思單于陪武帳日逐衞文㮰端扆朝<lb/>
四岳無為任百司霜節眀秋景輕氷結水湄芸黄遍原<lb/>
隰禾頴積京坻共樂還譙宴歡比大風詩<lb/>
　　　中和樂舞詞<hi>唐㑹要曰貞元十四年徳宗以中和節自製中和舞舞中成八卦又</hi>
　　　<hi>叙其舞曰朕以中春之首紀為令節象中和之容作中和之舞按此曲盖因繼天誕聖樂而作</hi>
<pb n="KR4h0140_WYG_015-11b"/>
　　　<hi>也</hi>
芳歲肇佳節物華當仲春乾坤既昭泰煙景含氤氲徳<lb/>
淺荷𤣥貺樂成思治人前庭列鐘鼔廣殿延羣臣八卦<lb/>
随舞意五音轉曲新顧非咸池奏庶協南風薫式宴禮<lb/>
所重浹歡情必均同和諒在兹萬國希可親<lb/>
　　　凱樂歌辭<hi>唐書樂志曰唐制凡命將出征有大功獻俘馘其凱樂用鐃吹二部樂器</hi>
　　　<hi>有笛篳篥簫笳鐃鼔歌七種迭奏破陣樂等四曲一破陣樂二應聖期三賀聖歡四君臣同慶</hi>
　　　<hi>樂初太宗平東都破宋金剛其後蘇定方執賀魯李勣平髙麗皆備軍容凱歌以入而貞觀顯</hi>
<pb n="KR4h0140_WYG_015-12a"/>
　　　　<hi>慶開元禮並無儀注太常舊有破陣樂應聖期兩曲歌詞至太和三年始具儀注又補撰二曲</hi>
　　　　<hi>為四曲云</hi>
　　　　　破陣樂<lb/>
　受律辭元首相將討叛臣咸歌破陣樂共賞太平人<lb/>
　　　　　應聖期<lb/>
　聖徳期昌運雍熈萬㝢清乾坤資化育海嶽共休眀闢<lb/>
　土欣耕稼銷戈遂偃兵殊方歌帝澤執贄賀昇平<lb/>
　　　　　賀聖歡<lb/>
<pb n="KR4h0140_WYG_015-12b"/>
　四海皇風被千年徳永清戎衣更不著今日告功成<lb/>
　　　　　君臣同慶樂<lb/>
　主聖開昌歴臣忠奉大猷君看偃革後便是太平秋<lb/>
　<lb/>
　<lb/>
　<lb/>
　<lb/>
御定全唐詩巻十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_710-1a"/>
　欽定四庫全書<lb/>
御定全唐詩巻七百十<lb/>
　　徐夤<lb/>
　　　蜀<lb/>
　雖倚關張敵萬夫豈勝恩信作良圖能均漢祚三分業<lb/>
　不負荆州六尺孤緑水有魚賢巳得青桑如蓋瑞先符<lb/>
　君王幸是中山後建國如何號蜀都<lb/>
　　　魏<lb/>
<pb n="KR4h0140_WYG_710-1b"/>
　伐罪書勲令不常爭敎為帝與為王十年小怨誅桓邵<lb/>
　一檄深讐怨孔璋在井蟄龍如屈伏食槽驕馬忽騰驤<lb/>
　姦雄事過分明見英識空懐許子將<lb/>
　　　呉<lb/>
　一主參差六十年父兄猶慶授孫權不迎曹操真長䇿<lb/>
　終謝張昭見碩賢建業龍盤雖可貴武昌魚味亦何偏<lb/>
　秦嬴漫作東遊計紫氣黄旗豈偶然<lb/>
　　　兩晉<lb/>
<pb n="KR4h0140_WYG_710-2a"/>
三世深謀啓帝基可憐孀婦與孤兒罪歸成濟皇天恨<lb/>
戈犯明君萬古悲巴蜀削平輕似紙勾呉吞却美如飴<lb/>
誰知髙鼻能知數競向中原簸戰旗<lb/>
　　宋二首<lb/>
天爵休將儋石論一身恭儉萬邦尊賭將金帶驚寰海<lb/>
留得耕衣誡子孫締構不應饒漢祖姦雄何足數王敦<lb/>
草中求活非吾事豈啻横身向廟門<lb/>
百萬人甘一擲輸𤣥穹惟與道相符豈知紫殿新天子<lb/>
<pb n="KR4h0140_WYG_710-2b"/>
只是丹徒舊嗇夫五色龍章身早見六終鴻業數難逾<lb/>
三年未得分明夢却為蘭陵起霸圖<lb/>
　　陳<lb/>
三惑昏昏中紫宸萬機抛却醉臨春書中不禮隋文帝<lb/>
井底常攜張貴嬪玉樹歌聲移入哭金陵天子化為臣<lb/>
兵戈半渡前江水狎客猶聞爭酒巡<lb/>
　　讀史<lb/>
亞父凄凉别楚營天留三傑翼龍爭髙才無主不能用<lb/>
<pb n="KR4h0140_WYG_710-3a"/>
直道有時方始平喜愠子文何頴悟巻藏蘧瑗甚分明<lb/>
須知飲啄繇天命休問黄河早晚清<lb/>
　　漢宫新寵<lb/>
位在嬪妃最上頭笑他長信女悲秋日中月滿可能久<lb/>
花落色衰殊未憂公主鏡中爭翠羽君王袖底奪金鉤<lb/>
妾家兄弟知多少恰要同時拜列侯<lb/>
　　開元即事<lb/>
曲江真宰國中訛尋奏漁陽怱荷戈堂上有兵天不用<lb/>
<pb n="KR4h0140_WYG_710-3b"/>
幄中無䇿印空多<hi>楊國忠時兼諸使館三十二印一本作課印</hi>塵驚騎透潼<lb/>
關鎖雲䕶龍遊渭水波未必蛾眉能破國千秋休恨馬<lb/>
嵬坡<lb/>
　　李翰林<lb/>
謫下三清列八仙獲調羮鼎侍龍顔吟開鎖闥窺天近<lb/>
醉卧金鑾待詔閒舊隠不歸劉備國旅魂長寄謝公山<lb/>
遺編往簡應飛去散入祥雲瑞日間<lb/>
　　聞長安庚子嵗事<lb/>
<pb n="KR4h0140_WYG_710-4a"/>
羽檄交馳觸冕旒函關飛入鐵兜鍪皇王去國未為恨<lb/>
寰海失君方是憂五色大雲凝蜀郡㡬般妖氣撲神州<lb/>
唐堯縱禪乾坤位不是重華莫漫求<lb/>
　　公子行<lb/>
十五轅門學控弦六街騎馬去如煙金多倍著牡丹價<lb/>
髮白未知章甫賢有耳不聞經國事拜官方買謝恩箋<lb/>
相如漫說凌雲賦四壁何曾有一錢<lb/>
　　依韻贈嚴司直<lb/>
<pb n="KR4h0140_WYG_710-4b"/>
曾轉雙蓬到玉京宣尼恩奏樂卿名歌殘白石扣牛角<lb/>
賦換黄金愛馬卿滄海二隅身漸老太行千疊路難行<lb/>
夫君才大官何小堪恨人間事不平<lb/>
　　傷前翰林楊左丞<hi>一本有贊圖二字</hi>
飛上鰲頭侍玉皇三台遺耀換餘光人間搦管窮蒼頡<lb/>
地下修文待卜商真魄肯随金石化真風留伴蕙蘭香<lb/>
皇天未啓昇平運不使伊臯相禹湯<lb/>
　　日月無情<lb/>
<pb n="KR4h0140_WYG_710-5a"/>
日月無情也有情朝昇夕没照均平雖催前代英雄死<lb/>
還促後來賢聖生三尺靈烏金借耀一輪飛鏡水饒清<lb/>
憑誰築斷東溟路龍影蟾光免運行<lb/>
　　新月<lb/>
雲際娟嬋出又藏美人腸斷拜金方姮娥一隻眉先掃<lb/>
織女三分鏡未光珠箔寄鉤懸杳靄白龍遺爪印穹蒼<lb/>
更期十五圓明夜與破陰霾照八荒<lb/>
　　和尚書詠煙<lb/>
<pb n="KR4h0140_WYG_710-5b"/>
無根無蒂結還融曽觸嵐光徹底空不散㡬知離畢雨<lb/>
欲飛須待落花風玲瓏薄展蛟綃片羃歴輕含鳳竹叢<lb/>
瓊什捧來思舊隠撲窗穿戸曉溟濛<lb/>
　　宫鸎<lb/>
領得春光在帝家早從深谷出煙霞閑棲仙禁日邊栁<lb/>
飢啄御園天上花睍睆只宜陪閣鳳間關多是問宫娃<lb/>
可憐鸚鵡矜言語長閉雕籠嵗月賖<lb/>
　　鬢髮<lb/>
<pb n="KR4h0140_WYG_710-6a"/>
鬢添華髮數莖新羅雀門前絶故人減食為縁疎五味<lb/>
不眠非是守庚申深園竹緑齊抽笋古木蛇青自脫鱗<lb/>
天地有鑪長鑄物濁泥遺塊待陶鈞<lb/>
　　春入鯉湖<lb/>
到來峭壁白雲齊載酒春遊渡九溪鐵嶂有樓霾欲堕<lb/>
石門無鎖路還迷湖頭鯉去轟雷在樹杪猨啼落日低<lb/>
回首浮生真幻夢何如斯地傍幽棲<lb/>
　　雙鷺<lb/>
<pb n="KR4h0140_WYG_710-6b"/>
雙鷺雕籠昨夜開月明飛出立庭隈但敎緑水池塘在<lb/>
自有碧天鴻雁來清韻呌霜歸島樹素翎遺雪落漁臺<lb/>
何人為我追尋得重勸溪翁酒一桮<lb/>
　　鷓鴣<lb/>
繡僕梅兼羽翼全楚雞非瑞莫爭先啼歸明月落邊樹<lb/>
飛入百花深處煙避燒㡬曽遺逺岫引雛時見飲晴川<lb/>
荔枝初熟無人際啄破紅苞墜野田<lb/>
　　鷹<lb/>
<pb n="KR4h0140_WYG_710-7a"/>
害物傷生性豈馴且宜籠罩待知人惟擒燕雀啗腥血<lb/>
却笑鸞皇啄翠筠狡兎穴多非爾識鳴鳩脰短罰君身<lb/>
豪門不讀詩書者走馬平原放翫頻<lb/>
　　蝴蝶二首<lb/>
縹緲青蟲脫殻㣲不堪煙重雨霏霏一枝穠豔留敎住<lb/>
㡬處春風借與飛防患每憂雞雀口憐香偏遶綺羅衣<lb/>
無情豈解關魂夢莫信莊周說是非<lb/>
拂緑穿紅麗日長一生心事住春光最嫌神女來行雨<lb/>
<pb n="KR4h0140_WYG_710-7b"/>
愛伴西施去採香風定只應攢蘂粉夜寒長是宿花房<lb/>
鳴蟬性分殊迂濶空解三秋噪夕陽<lb/>
　　郡侯坐上觀琉璃瓶中遊魚<lb/>
寳器一泓銀漢水錦鱗纔動即先知似涵明月波寜隔<lb/>
欲上輕氷律未移薄霧罩來分咫尺碧綃籠處較毫釐<lb/>
文翁未得沈香餌擬置金盤召左慈<lb/>
　　翦刀<lb/>
寳持多用繡為囊雙日<hi>一作目</hi>交加兩鬢霜金匣掠平花<lb/>
<pb n="KR4h0140_WYG_710-8a"/>
翡翠緑窗裁破錦鴛鴦初栽連理枝猶短誤綰同心帶<lb/>
不長欲製緼袍先把看質非紈綺愧銛鋩<lb/>
　　紙被<lb/>
文采鴛鴦罷合歡細柔輕綴好魚牋一牀明月蓋歸夢<lb/>
數尺白雲籠冷眠披對勁風温勝酒擁聽寒雨暖于綿<lb/>
赤眉豪客見皆笑却問儒生直㡬錢<lb/>
　　紙帳<lb/>
㡬笑文園四壁空避寒深入剡藤中誤懸謝守澄江練<lb/>
<pb n="KR4h0140_WYG_710-8b"/>
自宿嫦娥白兔宫㡬疊玉山開洞壑半巖春霧結房櫳<lb/>
針羅截錦饒君侈爭及䝉茸煖避風<lb/>
　　貢餘秘色茶盞<lb/>
捩翠融青瑞色新陶成先得貢吾君巧剜明月染春水<lb/>
輕旋薄氷盛緑雲古鏡破苔當席上嫩荷涵露别江濆<lb/>
中山竹葉醅初發多病那堪中十分<lb/>
　　筍鞭<lb/>
笻竹岩邊剔翠苔錦江波冷洗瓊瑰纍纍節轉蒼龍骨<lb/>
<pb n="KR4h0140_WYG_710-9a"/>
寸寸珠聨巨蚌胎須向廣場驅駔駿莫從閒處撻駑駘<lb/>
寜同晉帝環營日抛賺中途後騎來<lb/>
　　詠簾<lb/>
素節輕盈珠影匀何人巧思間成文閒垂别殿風應度<lb/>
半掩行宫麝欲薰繡戸逺籠寒熖重玉樓髙挂曙光分<lb/>
無情㡬恨黄昏月纔到如鉤便堕雲<lb/>
　　詠燈<lb/>
分影繇來恨不同緑窗孤館兩何窮熒煌短熖長疑暗<lb/>
<pb n="KR4h0140_WYG_710-9b"/>
零落殘花旋委空㡬處隔簾愁夜雨誰家當戸怯秋風<lb/>
莫言明滅無多事曽比人生一世中<lb/>
　　詠扇<lb/>
為發凉飇滿玉堂每親襟袖便難忘霜濃雪暗知何在<lb/>
道契時來忽自揚曽伴一樽臨小檻㡬遮殘日過回廊<lb/>
漢宫如有秋風起誰信班姬淚數行<lb/>
　　詠筆二首<lb/>
秦代將軍欲建功截龍搜兎助英雄用多誰念毛皆㧞<lb/>
<pb n="KR4h0140_WYG_710-10a"/>
抛却更嫌心不中史氏只應歸道直江淹何獨偶靈通<lb/>
班超握管不成事投擲翻從萬里戎<lb/>
君子三歸擅一名秋毫雖細握非輕軍書羽檄敎誰録<lb/>
帝命王言待我成勢健豈饒淝水陣鋒銛還學歴山耕<lb/>
毛乾時有何人潤盡把燒焚恨始平<lb/>
　　詠錢<lb/>
多蓄多藏豈足論有誰還議濟王孫能於旤處翻為福<lb/>
解向讐家買得恩㡬怪鄧通難免餓須知夷甫不曽言<lb/>
<pb n="KR4h0140_WYG_710-10b"/>
朝爭暮競歸何處盡入權門與倖門<lb/>
　　尚書筵中詠紅手帕<lb/>
鶴綾三尺曉霞濃送與東家二八容羅帶繡裙輕好繫<lb/>
藕絲紅縷細初縫别來拭淚遮桃臉行去包香墜粉胸<lb/>
無事把將纒皓腕為君池上折芙蓉<lb/>
　　尚書新造花箋<lb/>
濃染紅桃二月花只宜神筆縱龍蛇淺澄秋水看雲母<lb/>
碎擘輕苔間粉霞寫賦好追陳后寵題詩堪送竇滔家<lb/>
<pb n="KR4h0140_WYG_710-11a"/>
使君即入金鑾殿夜直無非草白麻<lb/>
　　釣車<lb/>
荻灣漁客巧妝成硾鑄銀星一㸃輕抛過碧江鸂鶒岸<lb/>
軋殘金井轆轤聲軸磨騂角氷光滑輪巻春絲水面平<lb/>
把向嚴灘尋轍迹漁臺基在輾難傾<lb/>
　　栁<lb/>
漠漠金條引線㣲年年先<hi>一作光</hi>翠報春歸解籠飛靄延<lb/>
芳景不逐亂花飄夕暉啼鳥噪蟬堪悵望舞煙揺水自<lb/>
<pb n="KR4h0140_WYG_710-11b"/>
因依五株名顯陶家後見說辭榮種者稀<lb/>
　　愁<lb/>
夜長偏覺漏聲遲往往随歌慘翠眉黄葉落催砧杵日<lb/>
子規啼破夢魂時明妃去泣千行淚蔡琰歸梳兩鬢絲<lb/>
四皓入山招不得無家歸客最堪欺<lb/>
　　草<lb/>
廢苑荒堦伴緑苔恩疎長信恨難開姑蘇麋鹿食<hi>一作應</hi>
思食楚澤王孫來<hi>一作巳</hi>不來色嫩似將藍汁染葉齊如<lb/>
<pb n="KR4h0140_WYG_710-12a"/>
把翦刀裁燕昭没後多卿士千載流芳郭隗臺<lb/>
　　螢<lb/>
螢墜西樓夜影空透簾穿幕達房櫳流光堪在珠璣列<lb/>
為火不生榆栁中一一照通黄巻字輕輕化出緑蕪叢<lb/>
欲知應候何時節六月初迎大暑風<lb/>
　　水<lb/>
火性何如水性柔西來東出㡬時休莫言通海能通漢<lb/>
雖解浮舟也覆舟湘浦暮沈堯女怨汾河秋泛漢皇愁<lb/>
<pb n="KR4h0140_WYG_710-12b"/>
洪波激湍歸何處二月桃花滿眼流<lb/>
　　苔<lb/>
印留麋鹿野禽蹤岩壁漁磯㡬處逢金谷曉凝花影重<lb/>
章華春映栁陰濃石橋羽客遺前迹陳閣才人没舊容<lb/>
歸去掃除階砌下蘚痕殘緑一重重<lb/>
　　曉<lb/>
水盡銅龍滴漸㣲景陽鍾動夢魂飛潼關雞唱促歸騎<lb/>
金殿燭殘求御衣窗下寒機猶自織梁間棲燕欲雙飛<lb/>
<pb n="KR4h0140_WYG_710-13a"/>
羲和晴聳扶桑轡借與寰瀛看早暉<lb/>
　　别<lb/>
酒盡歌終問後期泛萍浮梗不勝悲東門疋馬夜歸處<lb/>
南浦片帆飛去時賦罷江淹吟更苦詩成蘇武思何遲<lb/>
可憐范陸分襟後空折梅花寄所思<lb/>
　　夜<lb/>
日墜虞淵燭影開沈沈煙霧壓浮埃剡川雪滿子猷去<lb/>
漢殿月生王母來簷挂蛛絲應漸織風吹螢火不成灰<lb/>
<pb n="KR4h0140_WYG_710-13b"/>
愁人莫道何時旦自有鐘鳴漏滴催<lb/>
　　雨<lb/>
引電随龍密又輕酒桮閑噀得嘉名千山草木如雲暗<lb/>
陸地波瀾接海平灑竹㡬添春睡重滴簷偏遣夜愁生<lb/>
陰妖冷孽成何怪敢蔽髙天日月明<lb/>
　　萍<lb/>
為實随流瑞色新泛風縈草䕶遊鱗密行碧水澄涵月<lb/>
澁滯輕橈去採蘋比物何名腰下劍無根堪並鏡中身<lb/>
<pb n="KR4h0140_WYG_710-14a"/>
平湖春渚知何限撥破閒投獨蠒綸<lb/>
　　恨<lb/>
事與時違不自繇如燒如刺寸心頭烏江項籍忍歸去<lb/>
雁塞李陵長繫留燕國飛霜將破夏漢宫紈扇豈禁秋<lb/>
須知入骨難銷處莫比人間取次愁<lb/>
　　鴻<lb/>
行如兄弟影連空春去秋來燕不同紫塞别當秋露白<lb/>
碧山飛入暮霞紅宣王德美周詩内蘇武書傳漢苑中<lb/>
<pb n="KR4h0140_WYG_710-14b"/>
况解銜蘆避弓箭一聲歸唳楚天風<lb/>
　　鶴<lb/>
閬苑瑶臺嵗月長一歸華表好増傷新聲乍警初零露<lb/>
折羽閒飛㡬片霜要伴神仙歸碧落豈随龜雁住方<hi>一作</hi>
<hi>往西</hi>塘三山頂上無人處瓊樹堪巢不死鄉<lb/>
　　鵲<lb/>
神化難源瑞印開雕陵毛羽出塵埃香閨報喜行人至<lb/>
碧漢填河織女回明月解随烏繞樹青銅寜愧雀為臺<lb/>
<pb n="KR4h0140_WYG_710-15a"/>
瓊枝翠葉庭前植從待翩翩去又來<lb/>
　　霜<lb/>
應節誰窮造化端菊黄豺祭問應難紅窗透出鴛衾冷<lb/>
白草飛時雁塞寒露結芝蘭瓊屑厚日乾葵藿粉痕殘<lb/>
世間無比催揺落松竹何人肯更看<lb/>
　　風<lb/>
城上寒來思莫窮土囊萍末兩難同飄成逺浪江湖際<lb/>
吹起暮塵京洛中飛雪蕭條殘臘節落花狼藉古行宫<lb/>
<pb n="KR4h0140_WYG_710-15b"/>
春能和煦秋揺落生殺還同造化功<lb/>
　　帆<lb/>
豈勞孤棹送行舟輕過天涯勢未休斷岸曉看殘月挂<lb/>
逺灣寒背夕陽收川平直可追飛箭風健還能泝急流<lb/>
幸遇濟川恩不淺北溟東海更何愁<lb/>
　　夢<lb/>
月落燈前閉北堂神魂交入杳𡨕鄉文通毫管醒來異<lb/>
武帝蘅蕪覺後香傅說巳徴賢可輔周公不見恨何長<lb/>
<pb n="KR4h0140_WYG_710-16a"/>
生松十八年方應通塞人間豈合忙<lb/>
　　東<lb/>
紫氣天元出故關大明先照九垓間鰲山海上秦娥去<lb/>
鱸鱠江邊齊掾還青帝郊坰平似砥主人階級峻如山<lb/>
蟠桃樹在煙濤水解凍風髙未得攀<lb/>
　　西<lb/>
密雲郊外巳回秋日下崦嵫景懶收秦帝城髙堅似鐵<lb/>
李斯書上曲如鉤寜惟東岳凌天秀更有長庚瞰曙流<lb/>
<pb n="KR4h0140_WYG_710-16b"/>
見說山傍偏出將犬戎降盡復何愁<lb/>
　　南<lb/>
罩罩嘉魚憶此方送君前浦恨難量火山逺照蒼梧郡<lb/>
銅柱髙標碧海鄉陸賈㡬時來越島三閭何日濯滄浪<lb/>
鍾儀冠帶歸心阻蝴蝶飛園萬草芳<lb/>
　　北<hi>第五句缺三字</hi>
雪滿胡天日影㣲李君降虜失良時窮溟駕浪鯤鵬化<lb/>
極海寄書鴻雁遲　　來猶未啟殘兵奔去杳難追<lb/>
<pb n="KR4h0140_WYG_710-17a"/>
可憐燕谷花開晩鄒律如何為一吹<lb/>
　　雲<lb/>
漠漠沈沈向夕暉蒼梧巫峽兩相依天心白日休空蔽<lb/>
海上故山應自歸似蓋好臨千乘載如羅堪翦六銖衣<lb/>
為霖須救蒼生旱莫向西郊作雨稀<lb/>
　　燕<lb/>
從待銜泥濺客衣百禽靈性比他稀何嫌何恨秋須去<lb/>
無約無期春自歸鵰鶚不容應不怪棟梁相庇願相依<lb/>
<pb n="KR4h0140_WYG_710-17b"/>
呉王宫女嬌相襲合整雙毛預奮飛<lb/>
　　蟬<lb/>
寒鳴寜與衆蟲同翼鬢緌冠豈道窮殻蛻巳從今日化<lb/>
聲愁何似去年中朝催籬菊花開露暮促庭槐葉墜風<lb/>
從此最能驚賦客計居何處轉飛蓬<lb/>
　　露<lb/>
鶴鳴先警雁來天洗竹沾花處處鮮散綵㡬當蟬飲際<lb/>
凝光宜對蚌胎前朝垂苑草煙猶重夜滴宫槐月正圓<lb/>
<pb n="KR4h0140_WYG_710-18a"/>
怵惕與霜同降日蘋蘩思薦獨淒然<lb/>
　　霞<lb/>
天際何人濯錦歸偏宜殘照與晨暉流為洞府千年酒<lb/>
化作靈山㡬襲衣野燒燄連殊赫奕愁雲隂隔乍依稀<lb/>
勞生願學長生術飡盡紅桃上漢飛<lb/>
　　蒲<lb/>
濯秀盤根在碧流紫茵含露向晴抽編為細履随君歩<lb/>
織作輕帆送客愁疎葉稍為投餌釣密叢還礙採蓮舟<lb/>
<pb n="KR4h0140_WYG_710-18b"/>
鴛鴦鸂鶒多情甚日日雙雙遶傍游<lb/>
　　泉<lb/>
非鑿非疏出洞門源深流嶮合還分髙成瀑布潄逋客<lb/>
清入御溝朝聖君迸滴㡬山穿破石迅飛層嶠噴開雲<lb/>
舊齋一帶連松竹明月窗前枕上聞<lb/>
　　煙<lb/>
燎野焚林見所從惹空横水展形容能滋甘雨随車潤<lb/>
不並行雲逐夢蹤晴鳥迴籠嘉樹薄春亭嬌幕好花濃<lb/>
<pb n="KR4h0140_WYG_710-19a"/>
有時片片風吹去海碧山清過㡬重<lb/>
　　閒<lb/>
不管人間是與非白雲流水自相依一瓢挂樹傲時代<lb/>
五栁種門吟落暉江上翠娥遺佩去岸邊紅袖采蓮歸<lb/>
客星辭得漢光武却坐東江舊蘚磯<lb/>
　　忙<lb/>
雙競龍舟疾似風一星毬子兩明<hi>一作朋</hi>同平呉破蜀三<lb/>
除裏滅楚圖秦百戰中春近杜鵑啼不斷寒催歸雁去<lb/>
<pb n="KR4h0140_WYG_710-19b"/>
何窮兵還失路旌旗亂驚起紅塵似轉蓬<lb/>
　　淚<lb/>
發事牽情不自繇偶然惆悵即難收巳聞抱玉沾衣濕<lb/>
見說迷途滿目流滴盡綺筵紅燭暗墜殘妝閣曉花羞<lb/>
世間何處偏留得萬㸃分明湘水頭<lb/>
　　月<lb/>
碧落誰分造化權結霜凝雪作嬋娟寒蟬<hi>一作蟾</hi>若不開<lb/>
三穴狡兔何從上九天莫見團圓明處逺須看灣曲鑒<lb/>
<pb n="KR4h0140_WYG_710-20a"/>
　時偏郄詵樹老堯蓂換惆悵今年似去年<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_710-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七百十<lb/>
</p>
<p>
</p>
  </div>
</body>
</text>
</TEI>
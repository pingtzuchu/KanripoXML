<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_153-1a"/>
　欽定四庫全書<lb/>
御定全唐詩巻一百五十三<lb/>
　　李華<lb/>
　李華字遐叔贊皇人開元中第進士擢宏詞科累官監<lb/>
　察御史右補闕以受安禄山偽署貶杭州司户上元中<lb/>
　召為左補闕司封員外郎華稱疾不拜李峴領選江南<lb/>
　表置幕府擢檢校吏部員外郎苦風痺去官客隐山陽<lb/>
　勒子弟力農安於窮槁大厯初卒集三十卷今編詩一<lb/>
<pb n="KR4h0140_WYG_153-1b"/>
　巻<lb/>
　　　　雜詩六首<lb/>
　黄鍾叩元音律呂更循環邪氣悖正聲鄭衛生其間典<lb/>
　樂忽涓微波浪與天渾嘈嘈鴟梟動好鳥徒緜蠻王吉<lb/>
　歸鄉里甘心長閉闗<lb/>
　𤣥黄與丹青五氣之正色聖人端其源上下皆有則齊<lb/>
　侯好紫衣魏帝婦人飾女奴厭金翠傾海未滿臆何忍<lb/>
　嚴子陵羊裘死荆棘<lb/>
<pb n="KR4h0140_WYG_153-2a"/>
甘酸不私人元和運五行生人受其用味正心亦平爪<lb/>
牙相踐傷日與性命争聖人不能絶鑽燧與炮烹嗜慾<lb/>
乘此熾百金資一傾正銷神耗衰邪勝體充盈顔子有<lb/>
餘樂瓢中寒水清<lb/>
隂魄淪宇宙太陽假其明臣道不敢専由此見虧盈未<lb/>
聞東菑稼一氣嘉榖成上天降寒暑地利乃可生葛藟<lb/>
附柔木繁隂蔽曾原風霜摧枝幹不復庇夲根女蘿依<lb/>
松栢然後得長存<lb/>
<pb n="KR4h0140_WYG_153-2b"/>
孔光尊董賢胡廣慚李固儒風冠天下而乃敗王度絳<lb/>
侯與愽陸忠朴受遺顧求名不考實文弊反成蠧<lb/>
結交得書生書生鈍且直争權復争利終不得其力我<lb/>
逢縱横者是我牙與翼相旋如疾風並命趨紫極奔車<lb/>
得停軌風火何相逼仁義豈有常肝膽反為賊勿嫌書<lb/>
生直鈍直深可憶<lb/>
　　　詠史十一首<lb/>
昂藏獬豸獸出自太平年亂代乃潛伏縱人為禍愆嘗<lb/>
<pb n="KR4h0140_WYG_153-3a"/>
聞斷馬劍每壯朱雲賢身死名不滅寒風吹墓田精靈<lb/>
如有在幽憤滿松煙<lb/>
漢皇修雅樂乘輿臨太學三老與五更天王親割牲一<lb/>
人調風俗萬國和且平單于驟款塞武庫欲銷兵文物<lb/>
此朝盛君臣何穆清至今壝壇下如有簫韶聲<lb/>
巢許在嵩潁陶唐不得臣九州尚洗耳一命安能親緜<lb/>
邈數千祀丘中誰隐淪朝遊公卿府夕是山林人蒲帛<lb/>
揚側陋薜蘿為搢紳九重念入夢三事思降神且設庭<lb/>
<pb n="KR4h0140_WYG_153-3b"/>
中燎寕窺泉下鱗<lb/>
漢時征百粤楊僕将樓船幕府功未立江湖巳騷然島<lb/>
夷非敢亂政暴地仍偏得罪因懐璧防身輙控弦三軍<lb/>
求裂土萬里詎聞天魏闕心猶在旗門首巳懸如何得<lb/>
良吏一為制方圓<lb/>
秦滅漢帝興南山有遺老危冠揖萬乘幸得厭征討當<lb/>
君逐鹿時臣等巳枯槁寧知市朝變但覺林泉好髙卧<lb/>
三<hi>一作五</hi>十年相看成四<hi>一作首成</hi>皓帝言翁甚善見顧何不<lb/>
<pb n="KR4h0140_WYG_153-4a"/>
早咸稱太子仁重義亦尊道側聞驪姫事申生不自保<lb/>
暫出商山雲朅來趨灑掃東宮成羽翼楚舞傷懐抱後<lb/>
代無其人戾園滿秋草<lb/>
日照崑崙上<hi>一作山</hi>羽人披羽衣乘龍駕雲霧欲往心無<lb/>
違此山在西北乃是神仙國靈氣皆自然求之不可得<lb/>
何為漢武帝精思<hi>一作意</hi>徧羣山糜費巨萬計宮車終不<lb/>
還蒼蒼茂陵樹足以戒人間<lb/>
天生忠與義本以佐雍熈何意李司隸而當昏亂時古<lb/>
<pb n="KR4h0140_WYG_153-4b"/>
墳襄城野斜徑横秋陂况不禁樵采茅莎無孑遺髙標<lb/>
尚可仰精爽今何之一忤中常侍銜寃誰見知嘗觀黨<lb/>
錮傳撫巻不勝悲<lb/>
文侯耽鄭衛一聼一忘餐白雪燕姬舞朱絃趙女彈滛<lb/>
聲流不返慆蕩日無端獻嵗受朝時鳴鐘讌百官兩牀<lb/>
陳管磬九奏殊未䦨對此唯恐卧更能整衣冠<lb/>
蜀主相諸葛功髙名亦尊驅馳千萬衆怒目瞰中原曹<lb/>
伯任公孫國亡身不存社宮久蕪沒白雁猶飛翻勿言<lb/>
<pb n="KR4h0140_WYG_153-5a"/>
君臣合可以濟黎元為蜀諒不易如曹難復論<lb/>
六國韓最弱末年尤畏秦鄭生為韓計且欲疲秦人利<lb/>
物可分社原情堪滅身咸陽古城下萬頃稻苖新<lb/>
沂水春可渉泮宮映楊葉麗色異人間珊珊揺珮環展<lb/>
禽恒<hi>一作常</hi>獨處深巷生禾黍城上飛海雲城中暗春雨適<lb/>
來鳴珮者復是誰家女泥沾珠綴履雨濕翠毛簪電影<lb/>
開蓮臉雷聲飛蕙心自言沂水曲采萍兼采菉歸逕雖<lb/>
可尋天隂光景促憐君貞且獨願許君家宿徒勞惜衾<lb/>
<pb n="KR4h0140_WYG_153-5b"/>
枕了不顧雙蛾豔質誠可重滛風如禮何周王惑褎姒<lb/>
城闕成陂陁<lb/>
　　　雲母泉詩<hi>并序</hi>
　　洞庭湖西𤣥石山俗謂之墨山山南有佛寺寺倚<lb/>
　　松嶺下有雲母泉泉出石引流分渠周遍庭宇發<lb/>
　　如乳湩末派如淳漿烹茶淅蒸灌園潄齒皆用之<lb/>
　　大浸不盈大旱不耗自墨山西北至石門東南至<lb/>
　　東陵廣輪二十里盡生雲母牆階道路炯炯如列<lb/>
<pb n="KR4h0140_WYG_153-6a"/>
　　星井泉溪澗色皆純白鄉人多壽考無癖痼疥搔<lb/>
　　之疾華深樂之潁川陳公天寳中與華同為諌官<lb/>
　　公性與道合忽於權利方挂冠投簪顧華以名山<lb/>
　　之契乾元初公貶清江丞移武陵亟華貶杭州司<lb/>
　　功恩復左補闕上元中俱奉詔徴公自清江至武<lb/>
　　陵道路多虞制書不至華泝江而西次於岳陽江<lb/>
　　山延望日夕相顧屬思與髙賢共飲雲母之泉躬<lb/>
　　耕墨山之下敢違朝命以狥私欲秋風露寒洞庭<lb/>
<pb n="KR4h0140_WYG_153-6b"/>
　　微波一聞猿聲不覺涕下况支離多病年甫始衰<lb/>
　　願餌藥扶壽以究無生之學事乖志負火爇予心<lb/>
　　寄懐此篇亦以書余之志也<lb/>
晨登𤣥石嶺嶺上寒松聲朗日風雨霽髙秋天地清山<lb/>
門開古寺石竇含純精洞徹浄金界夤縁流玉英澤藥<lb/>
滋畦茂氣染茶甌馨飲液盡眉壽飡和皆體平瓊漿駐<lb/>
容髪甘露瑩心靈岱谷謝巧妙匡山徒有名願言構蓬<lb/>
蓽荷鍤引泠泠訪道出人世招賢依福庭此心不能巳<lb/>
<pb n="KR4h0140_WYG_153-7a"/>
寤寐見吾兄曾結潁陽契窮年無所成東西同放逐虵<lb/>
豕尚縱横江漢阻擕手天涯萬里情恩光起憔悴西上<lb/>
謁承明秋色變江樹相思紛以盈猨啼巴丘戍月上武<lb/>
陵城共恨川路永無由㑹友生雲泉不可忘何日遂躬<lb/>
耕<lb/>
　　　寄趙七侍御<hi>并序</hi>
　　自餘干溪行經弋陽至上饒山川幽麗思與雲卿<lb/>
　　同遊邈不可得因敘疇昔之素寄懐於篇云<lb/>
<pb n="KR4h0140_WYG_153-7b"/>
揺槳曙江流江清山復重心愜賞未足川迴失前峰淩灘<lb/>
出極浦曠若天池<hi>一作地</hi>通君陽青嵯峨開拆混元中九潭<lb/>
魚龍窟仙成羽人宮隂奥潛鬼物精光動煙空𤣥猨啼深<lb/>
蘢<hi>楚越謂竹樹深者為蘢  蘢一作靘</hi>白鳥戲葱䝉飛湍鳴金石激溜鼓雷<lb/>
風雨濯萬木鮮霞照千山濃草閒長餘緑花静落幽紅渚<lb/>
煙見晨釣山月聞夜舂覆溪窈窕波涵<hi>一作滔</hi>石淘<hi>一作洶</hi>溶<lb/>
溶丹丘忽聚散素壁相奔衝白日破昏靄靈山出其東勢<lb/>
排昊蒼上氣壓吴越雄迴頭望雲卿此恨發吾衷昔日蕭<lb/>
<pb n="KR4h0140_WYG_153-8a"/>
邵遊<hi>蕭頴士邵軫</hi>四人纔成童屬詞慕孔門入仕希上公緯<lb/>
卿䧟非罪折我昆吾鋒<hi>邵字緯卿以寃横貶卒南中</hi>茂挺獨先覺㧞<lb/>
身渡京虹斯人謝明代百代墜鵷鴻<hi>蕭天寳末知亂棄官往江東殯𦵏先</hi>
<hi>人逝於江南</hi>世故墜横流與君哀路窮<hi>邊胡䧟兩京予與趙受辱賊中</hi>相顧<lb/>
無死節蒙恩逐殊封<hi>華貶杭州司功趙貶泉州晋江尉</hi>天波洗其瑕朱<lb/>
衣備朝容<hi>華承恩累遷尚書郎趙拜補闕御史</hi>一别凡十年豈期復相從<lb/>
餘生得攜手遺此兩孱翁羣遷失鶯羽後凋惜長松衰<lb/>
旅難重别悽悽滿心胸遇勝悲獨遊貪竒悵孤逢禽尚<lb/>
<pb n="KR4h0140_WYG_153-8b"/>
彼何人胡為束樊籠吾師度門教投弁躡遐蹤<lb/>
　　　仙遊寺<hi>有龍潭穴弄玉祠</hi>
捨事入樵逕雲木深谷口萬壑移晦明千峰轉前後嶷<lb/>
然龍潭上石勢若奔走開拆秋天光崩騰夏<hi>一作萬</hi>雷吼<lb/>
靈谿自茲去紆直互紛糾聼聲静復喧望色無更有㝠<lb/>
㝠翠微下髙殿映杉栁滴滴洞穴中懸泉響相扣昔時<lb/>
秦王女羽化年代久日暮松風來簫聲生左右早窺神<lb/>
仙籙願結芝术友安得羡門方青囊繫吾肘<lb/>
<pb n="KR4h0140_WYG_153-9a"/>
　　　春遊吟<lb/>
初春遍芳甸千里藹盈矚美人摘新英歩歩翫春緑所<lb/>
思杳何處宛在吴江曲可憐不得共芳菲日暮歸來淚<lb/>
滿衣<lb/>
　　　長門怨<lb/>
弱體鴛鴦薦啼妝翡翠衾雅鳴秋殿曉人静禁門深每<lb/>
憶椒房寵那堪永巷隂自驚羅帶緩非復舊來心<lb/>
　　　奉使朔方贈郭都護<lb/>
<pb n="KR4h0140_WYG_153-9b"/>
絶塞臨光禄孤營佐貳師鐵衣山<hi>一作三</hi>月冷金鼓朔風悲<lb/>
都䕶徴兵日將軍破虜時揚鞭玉關道回首望旌旗<lb/>
　　　尚書都堂瓦松<lb/>
華省祕仙蹤髙堂露瓦松葉因春後長花為雨來濃影<lb/>
混鴛鴦色光含翡翠容天然斯所寄地勢太無從接棟<lb/>
臨雙闕連甍近九重寧知深澗底霜雪歳兼封<lb/>
　　　海上生明月<hi>科試</hi>
皎皎秋中月圑團海上生影開金鏡滿輪抱玉壺清漸<lb/>
<pb n="KR4h0140_WYG_153-10a"/>
　出三山岊將凌一漢横素娥嘗藥去烏鵲遶枝驚照水<lb/>
　光偏白浮雲色最明此時堯砌下蓂莢自將榮<lb/>
　　　　晩日湖上寄所思<lb/>
　與君為近别不啻逺相思落日平湖上看山對此時<lb/>
　　　　寄從弟<lb/>
　眼病身亦病浮生巳半空迢迢千里月應與恵連同<lb/>
　　　　奉寄彭城公<lb/>
　公子三千客人人願報恩應憐抱闗者貧病老夷門<lb/>
<pb n="KR4h0140_WYG_153-10b"/>
　　　　春行寄興<lb/>
　宜陽城下草萋萋澗水東流復向西芳樹無人花自落<lb/>
　春山一路鳥空啼<lb/>
　<lb/>
　<lb/>
　<lb/>
　<lb/>
御定全唐詩巻一百五十三<lb/>
</p>
<p>
</p>
  </div>
</body>
</text>
</TEI>
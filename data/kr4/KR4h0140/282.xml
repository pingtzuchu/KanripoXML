<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_282-1a"/>
　欽定四庫全書<lb/>
御定全唐詩巻二百八十二<lb/>
　　　李益<lb/>
　李益字君虞姑臧人大厯四年登進士第授鄭縣尉乆<lb/>
　不調益不得意北遊河朔幽州劉濟辟為從事嘗與濟<lb/>
　詩有怨望語憲宗時召為祕書少監集賢殿學士自負<lb/>
　才地多所凌忽為衆不容諫官舉其幽州詩句降居散<lb/>
　秩俄復用為祕書監遷太子賓客集賢學士判院事轉<lb/>
<pb n="KR4h0140_WYG_282-1b"/>
　右散騎常侍太和初以禮部尚書致仕卒益長於歌詩<lb/>
　貞元末與宗人李賀齊名每作一篇教坊樂人以賂求<lb/>
　取唱為供奉歌辭其征人歌早行篇好事畫為屏障集<lb/>
　一卷今編詩二巻<lb/>
　　　　從軍有苦樂行<hi>時從司空魚公北征  魚一作冀</hi>
　勞者且莫<hi>一作勿</hi>歌我欲<hi>一作歌</hi>送君觴從軍有苦樂此曲<lb/>
　樂未央僕居在<hi>一作本居又作本起</hi>隴上隴水斷人腸東過秦宫<lb/>
　路宫路<hi>一作樹</hi>入咸陽時逢漢帝出諫獵至長楊詎馳遊<lb/>
<pb n="KR4h0140_WYG_282-2a"/>
俠窟非結少年場一旦承嘉惠輕身<hi>一作命</hi>重恩光秉筆<lb/>
參帷帟從軍至朔方邊地多隂風草木自淒凉斷絶海<lb/>
雲去出没胡沙長參差引雁翼隱轔騰軍装劒文夜如<lb/>
水馬汗凍成霜俠氣五都少矜功六郡良山河起目前<lb/>
睚眦死路傍北逐驅獯<hi>一作種</hi>虜西臨復舊疆昔還賦<hi>一作</hi>
<hi>尠</hi>餘資今出乃贏糧一矢弢夏服我弓不再張寄語<hi>一作</hi>
<hi>言</hi>丈夫雄苦樂身自當<lb/>
　　　登長城<hi>一題作塞下曲</hi>
<pb n="KR4h0140_WYG_282-2b"/>
漢家今上郡秦塞古長城有日雲長慘無風沙自驚當<lb/>
今聖天子不戰四夷平<lb/>
　　　雜曲<lb/>
妾本蠶家女不識貴門儀藁砧持玉斧交結五陵兒十<lb/>
日或一見九日在路岐人生此夫壻富貴欲何為楊柳<lb/>
徒可折南山不可移婦人貴結髪寜有再嫁資嫁女莫<lb/>
望髙女心願所宜寜從賤相守不願貴相離藍葉鬱重<lb/>
重藍花若榴色少婦歸少年華光<hi>一作光華</hi>自相得誰言配<lb/>
<pb n="KR4h0140_WYG_282-3a"/>
君子以奉百年身有義即夫壻無義還他人愛如寒爐<lb/>
火棄若秋風扇山嶽起面前相看不相見丈夫非小兒<lb/>
何用强相知不見朝生菌易成還易衰征客欲臨路居<lb/>
人還出門北風河梁上四野愁雲繁豈不戀我家夫壻<lb/>
多感恩前程有日月勲績在河源少婦馬前立請君聽<lb/>
一言春至草亦生誰能無別情殷勤展心素見新莫忘<lb/>
故遥望孟門山殷勤報君子既為隨陽雁勿學西流水<lb/>
嘗聞生别離悲莫悲於此同器不同榮堂下即千里與<lb/>
<pb n="KR4h0140_WYG_282-3b"/>
君貧賤交何異萍上水託身天使然同生復同死<lb/>
　　　送遼陽使還軍<lb/>
征人歌且行北上遼陽城二月戎馬息悠悠邊草生青<lb/>
山出塞斷代地入雲平昔者匈奴戰多聞殺漢兵平生<lb/>
報國憤<hi>一作意</hi>日夜角弓鳴勉君萬里去勿使虜塵驚<lb/>
　　　賦得早燕送别<lb/>
碧草縵<hi>一作漫</hi>如綫去來雙飛燕長門未有春先入班姬<lb/>
殿梁空繞不<hi>一作復</hi>息簷寒窺欲遍今至隨紅蕚<hi>一作蕋</hi>昔<lb/>
<pb n="KR4h0140_WYG_282-4a"/>
還悲素扇一别與秋鴻差池詎相見<lb/>
　　　秋晚溪中寄懐大理齊司直<hi>時齊分司洛下有東山之期</hi>
鳳翔屬明代羽翼文葳蕤崑崙進琪樹飛舞下瑶池振<lb/>
儀自西睠東夏復分釐國典唯平法伊人方在斯荒寧<lb/>
<hi>一作亭</hi>桁楊肅芳輝蘭玉滋明質鶩髙景飄颻服纓綏天<lb/>
寒清洛苑秋夕白雲司况復空巖側蒼蒼幽桂期嵗寒<lb/>
坐流霰山川猶别離浩思慿尊酒氛氲獨含辭<lb/>
　　　溪中月下寄楊子尉封亮<lb/>
<pb n="KR4h0140_WYG_282-4b"/>
蘅若奪幽色銜思恍無悰宵長霜霧<hi>一作霰</hi>多嵗晏淮海<lb/>
風團團山中月三五離夕<hi>一作席</hi>同露凝朱弦絶觴至蘭<lb/>
玉空清光液流波盛明難再逢嘗恐河漢逺坐窺烟景<lb/>
窮小人諒處隂君子樹大<hi>一作元</hi>功永願厲髙翼慰我丹<lb/>
桂叢<lb/>
　　　春晩賦得餘花落<hi>得起字</hi>
留春春竟去春去花如此蝶舞遶應稀鳥驚飛詎已衰<lb/>
紅辭故蕚繁緑扶彫蕊自委不勝愁庭風那更起<lb/>
<pb n="KR4h0140_WYG_282-5a"/>
　　　聞亡友王七嘉禾寺得素琴<lb/>
故人惜此去留琴明月前今來我訪舊淚灑白雲天詎<lb/>
欲匣孤響送君歸夜泉撫琴猶可絶况此故無弦何必<lb/>
雍門奏然後淚<hi>一作使</hi>潺湲<lb/>
　　　校書郎楊凝往年以古鏡貺別今追贈以詩<lb/>
明鏡出匣時明如雲間月一别青春鑑囘光照華髪美<lb/>
人昔自愛鞶帶手中<hi>一作所</hi>結願以<hi>一作似</hi>三五期經天無<lb/>
玷缺<lb/>
<pb n="KR4h0140_WYG_282-5b"/>
　　　置酒行<hi>一本無行字</hi>
置酒命所歡憑觴遂為戚日往不再來茲辰坐成昔百<lb/>
齡非乆長五十将半百胡為勞我形已鬚<hi>一作鬢又作鬒</hi>還復<lb/>
白西山鸞鶴羣<hi>一作顧</hi>矯矯煙霧翮明霞<hi>一作訣</hi>發金丹隂<lb/>
洞潛水碧安得凌風羽崦嵫駐靈魄無然坐衰老慙歎<lb/>
<hi>一作觀</hi>東陵柏<lb/>
　　　長社竇明府宅夜送王屋道士常究子<lb/>
旦隨三鳥去羽節凌霞光暮與䨇鳧宿雲車下紫陽天<lb/>
<pb n="KR4h0140_WYG_282-6a"/>
壇臨月近洞水出山長海嶠年年别丘陵徒自傷<lb/>
　　　觀囘軍三韻<lb/>
行行上隴頭隴月<hi>一作麥</hi>暗悠悠萬里将軍没囘旌隴戍<lb/>
<hi>一作樹</hi>秋誰令嗚咽水重入故營流<lb/>
　　　華山南廟<lb/>
隂山臨古道古廟閉山碧<hi>一作廟閉空山碧</hi>落日春草中搴芳<lb/>
薦瑶席明靈達精意髣髴如不隔巖<hi>一作微</hi>雨神降時囘<lb/>
飈入松栢當聞坑儒後此地返秦<hi>一作曾返</hi>璧自古害忠良<lb/>
<pb n="KR4h0140_WYG_282-6b"/>
神其輔宗祏<lb/>
　　　喜邢校書逺至對雨同賦逺晚飯阮返五韻<lb/>
雀噪空城隂木衰羇思逺已<hi>一作似</hi>蔽青山望徒悲白雲<lb/>
晚别離千里風雨中同一飯開徑說逢康臨觴方接阮<lb/>
旅宦竟何如勞飛思自返<lb/>
　　　城西竹園送裴佶王達<lb/>
葳蕤凌風竹寂寞離人觴愴懐非外至沈鬱自中腸逺<lb/>
行從此始别袂重淒霜<lb/>
<pb n="KR4h0140_WYG_282-7a"/>
　　　月下喜邢校書至自洛<lb/>
天河夜未央漫漫復蒼蒼重君逺行至及此明月光華<lb/>
星暎衰柳暗水入寒塘客心定何似餘歡方自長<lb/>
　　　北至太原<lb/>
炎祚昔昬替皇基此鬱盤𤣥命久己集撫運良乃<hi>一作乃良</hi>
艱南阨羊腸險北走雁門寒始於一戎定垂此億世安<lb/>
唐風本憂思王業實艱難中厯雖横潰天紀未可干聖<lb/>
明所興國靈嶽固不殫咄咄薄遊客斯言殊不刋<lb/>
<pb n="KR4h0140_WYG_282-7b"/>
　　　入華山訪隱者經仙人石壇<lb/>
三考四<hi>一作西</hi>嶽下官曹少休沐久負青山諾今還獲所<lb/>
欲嘗聞玉清洞金簡受𤣥籙夙駕昇天行雲遊恣霞宿<lb/>
<hi>一作雲霞恣遊宿</hi>平明矯輕䇿捫石入空曲仙人古石壇苔遶<lb/>
青瑶局陽桂凌煙紫隂蘿冒水緑隔世<hi>一作山</hi>聞丹經懸<lb/>
泉注明玉前驚羽人㑹白日天居肅問我将致辭笑之<lb/>
自相目竦身雲遂起仰見雙白鵠墮其一紙書文字類<lb/>
鳥足視之了不識三返又三復歸來問方士舉世莫解<lb/>
<pb n="KR4h0140_WYG_282-8a"/>
讀何必若蜉蝣然後為跼促鄙哉宦游子身志俱降辱<lb/>
再往不及期勞歌叩山木<lb/>
　　　罷鏡<lb/>
手中青銅鏡照我少年時衰颯一如此清光難復持欲<lb/>
令孤月掩從遣半心疑縱使逢人見猶勝自見悲<lb/>
　　　華隂東泉同張處士詣藏律師兼簡縣内同官<lb/>
　　　因寄齊中書<lb/>
蒼崖抱寒泉淪照洞金碧潛鱗孕明晦山靈閟幽<hi>一作精</hi>
<pb n="KR4h0140_WYG_282-8b"/>
賾前峯何其詭萬變窮日夕松老風易悲山秋雲更白<lb/>
故人邑中吏五里仙霧隔美質簡瓊瑶英聲鏗金石煩<lb/>
君竟相問問我此何適我因贊時理書寄西飛翮哲匠<lb/>
熙百工日月被光澤大國本多士荆岑無遺璧髙網彌<lb/>
八紘皇圖明四闢羣材既兼暢顧我在草澤貴無身外<lb/>
名賤有區中役忽忽百齡内殷殷千慮廹人生已如寄<lb/>
在寄復為客舊國不得歸風塵滿阡陌<lb/>
　　　答郭黄中孤雲首章見贈<lb/>
<pb n="KR4h0140_WYG_282-9a"/>
孤雲生西北從風東南飄帝鄉日已逺蒼梧無還飈已<lb/>
矣𤣥鳳歎嚴霜集靈苕君其勉我懐嵗暮孰不彫<lb/>
　　　合源溪期張計不至<lb/>
霜露肅時序緬然方獨尋暗溪遲仙侣寒澗聞松禽寂<lb/>
歴茲夜<hi>一作夜茲</hi>永清明秋序深微波澹澄夕煙景含虚林<lb/>
素志乆淪否幽懐方自吟<hi>一作今</hi>
　　　竹溪<lb/>
訪竹越雲崖即林若溪絶寧知脩幹下漠漠秋苔潔清<lb/>
<pb n="KR4h0140_WYG_282-9b"/>
光溢空曲茂色臨幽澈採摘愧芳鮮奉君嵗暮節<lb/>
　　　送諸暨王主簿之任<lb/>
别愁已萬緒離曲方三奏逺宦一辭鄉南天異風候秦<lb/>
城嵗芳老越國春山秀落日望寒濤公門閉清晝何用<lb/>
慰相思裁書寄闗右<lb/>
　　　罷秩後入華山採茯苓逢道者<lb/>
委綬來<hi>一作采</hi>名山觀竒恣所停山中若有聞言此不死<lb/>
庭遂逢五老人一謂西嶽靈或聞樵人語飛去入昴星<lb/>
<pb n="KR4h0140_WYG_282-10a"/>
授我出雲路蒼然凌石屏視之有文字乃古黄庭經左<lb/>
右長松列動揺風露零上蟠千年枝隂虬負青㝠下結<lb/>
九秋霰流膏為茯苓取之砂石間異若龜鶴形况聞秦<lb/>
宫女華髪變已青有如上帝心與我千萬齡始疑有仙<lb/>
骨鍊魂可永寧何事逐豪遊飲啄以羶腥神物亦自閟<lb/>
風雷䕶此扄欲傳山中寳囘䇿忽已暝乃悲世上人求<lb/>
醒終不醒<lb/>
　　　自朔方還與鄭式瞻崔稱鄭子周岑贊同㑹法<lb/>
<pb n="KR4h0140_WYG_282-10b"/>
　　　雲寺三門避暑<lb/>
予本疎放士朅來非外矯誤落邊塵中愛山見山少始<lb/>
投清涼宇門值煙岫表參差互明滅彩翠竟昬曉泠泠<lb/>
逺風來過此羣木杪英英二三彦襟曠去煩擾<hi>一作撓</hi>遊<lb/>
川出潛魚息隂勌飛鳥徇物不可窮唯於此心了<lb/>
　　　來從竇車騎行<hi>自朔方行作</hi>
束髪逢世屯懐恩抱明義讀書良有感<hi>一作不武</hi>學劒慙非<lb/>
智遂别魯諸生來從竇車騎追兵赴邊急絡馬黄金轡<lb/>
<pb n="KR4h0140_WYG_282-11a"/>
出入燕南陲由來重意氣自經臯蘭戰又<hi>一作入</hi>破樓煩<lb/>
地西北䕶三邊東南留一尉時過歘如雲<hi>一作如雲雨</hi>參差<lb/>
不自<hi>一作自不</hi>意将軍失恩澤萬事從此異置酒髙臺上薄<lb/>
暮秋風至長㦸與我歸歸來同棄置自酌還自飲非名<lb/>
又非利歌出易水寒琴下雍門淚出逢平樂舊言在天<lb/>
階侍問我從軍苦自陳少年貴丈夫交四海徒論身自<lb/>
致漢将不封侯蘇卿勞<hi>一作來又作還</hi>逺使今我終此曲此曲<lb/>
誠不易貴人難識心何由知忌諱<lb/>
<pb n="KR4h0140_WYG_282-11b"/>
　　　夜發軍中<lb/>
邊馬櫪上驚雄劒匣中鳴半夜軍書至匈奴宼六城中<lb/>
堅分暗陣太乙起神兵出没風雲合蒼黄豺虎爭今日<lb/>
邊庭戰縁賞不縁名<lb/>
　　　将赴朔方早發漢武泉<lb/>
弭盖出故闗窮秋首邊路問我此何為平生重一顧風<lb/>
吹山下草繫馬河邊樹奉役良有期囘瞻終未屢去鄉<lb/>
幸未逺戎衣今已故豈惟幽朔寒念我機中素去矣勿<lb/>
<pb n="KR4h0140_WYG_282-12a"/>
復言所酬知音<hi>一作者</hi>遇<lb/>
　　　城傍少年<hi>一作漢宫少年行</hi>
生長邊城傍出身事弓馬少年有膽氣獨獵隂山下偶<lb/>
與匈奴逢曽擒射鵰者名懸壮士籍請君少相假<lb/>
　　　游子吟<lb/>
女羞夫壻薄客耻主人賤遭遇同衆流低囘媿相見君<lb/>
非青銅鏡何事空照面莫以衣上塵不謂心如練人生<lb/>
當榮盛待士勿言倦君看白日馳何異弦上箭<lb/>
<pb n="KR4h0140_WYG_282-12b"/>
　　　飲馬歌<lb/>
百馬飲一泉一馬爭上游一馬噴成泥百馬飲濁流上<lb/>
有滄浪客對之空歎息自顧纓上塵裵囘終日夕為問<lb/>
泉上翁何時見沙石<lb/>
　　　蓮塘驛<hi>在盱眙界</hi>
五月渡淮水南行遶山陂江村逺雞應竹裏聞繰絲楚<lb/>
女肌髪美蓮塘煙露滋菱花覆碧渚黄鳥雙飛時𣺌𣺌<lb/>
泝洄逺憑風託微詞斜光動流睇此意難自持女歌本<lb/>
<pb n="KR4h0140_WYG_282-13a"/>
輕豔客行多怨思女蘿䝉幽蔓擬上青桐枝<lb/>
　　　五城道中<lb/>
金鐃隨玉節落日河邊路沙鳴後騎來雁起前軍度五<lb/>
城鳴斥堠三秦新召募天寒白登道塞濁隂山霧仍聞<lb/>
舊兵老尚在烏蘭戍笳簫漢思繁旌旗邊色故寝興倦<lb/>
弓甲勤役傷風露來逺賞不行鋒交勲乃茂未知朔方<lb/>
道何年罷兵賦<lb/>
　　　與王楚同登青龍寺上方<lb/>
<pb n="KR4h0140_WYG_282-13b"/>
連岡出古寺流睇移芳讌鳥没漢諸陵草平秦故殿揺<lb/>
光淺深樹拂木<hi>一作水</hi>參差鷰春心斷易迷逺目傷難徧<lb/>
壮日各輕年暮年方自見<lb/>
　　　登夏州城觀送行人賦得六州胡兒歌<lb/>
六州胡兒六蕃語十嵗騎羊逐<hi>一作射</hi>沙䑕沙頭牧馬孤<lb/>
雁飛漢軍遊騎貂錦衣雲中征戍三千里今日征行<hi>一作</hi>
<hi>人</hi>何嵗歸無定河邊數株栁共送行人一杯酒胡兒起<lb/>
作和<hi>一作六</hi>蕃歌齊唱嗚嗚盡垂手心知舊國西州逺西<lb/>
<pb n="KR4h0140_WYG_282-14a"/>
向胡天望鄉久回頭忽作異方聲一聲回盡征人首蕃<lb/>
音虜曲一<hi>一作自</hi>難分似說邊情向塞雲故國闗山無限<lb/>
路風沙滿眼堪斷魂不見天邊青作<hi>一作草</hi>塜古來愁殺<lb/>
漢昭君<lb/>
　　　從軍夜次六胡北飲馬磨劒石為祝殤辭<lb/>
我行空磧見沙之磷磷與草之羃羃半没胡兒磨劒石<lb/>
當時洗劒血成川至今草與沙皆赤我因扣石問以言<lb/>
水流嗚咽幽草根君寜獨不怪隂燐吹火熒熒又為碧<lb/>
<pb n="KR4h0140_WYG_282-14b"/>
有鳥自稱蜀帝魂南人伐竹湘山下交根接葉滿淚痕<lb/>
請君先問湘江水然我此恨乃可論秦亡漢絶三十國<lb/>
闗山戰死知何極風飄雨灑水自流此中有寃消不得<lb/>
為之彈劒作哀吟風<hi>一作蓬</hi>沙四起雲沈沈滿營戰馬嘶<lb/>
欲盡畢昴不見胡天隂東征曽弔長平苦往往晴明獨<lb/>
風雨年移代去感精魂空山月暗聞鼙鼓秦坑趙卒四<lb/>
十萬未若格鬭傷戎虜聖君破胡為六州六州又盡為<lb/>
<hi>一作空</hi>胡丘韓公三城斷胡路漢甲百萬屯邊秋乃分司<lb/>
<pb n="KR4h0140_WYG_282-15a"/>
空授朔土擁以玉節臨諸侯漢為一雪萬世讐我今抽<lb/>
刀勒劒石告爾萬世為唐休又聞招魂有美酒為我澆<lb/>
酒祝東流殤為魂兮可以歸還故鄉些沙場地無人兮<lb/>
爾獨不可以久留<lb/>
　　　登天壇夜見海<hi>一本海下有日字</hi>
朝遊碧峯三十六夜上天壇月邊宿仙人攜我搴玉英<lb/>
壇上夜半東方明僊鐘撞撞近海日海中離離三山出<lb/>
霞梯赤城遥可分霓旌綘節倚彤雲八鸞五鳳紛在御<lb/>
<pb n="KR4h0140_WYG_282-15b"/>
王母欲上朝元君羣仙指此為我説幾見塵飛滄海竭<lb/>
竦身别我期丹宫空山處處遺清風九州下視杳未旦<lb/>
一半浮生皆夢中始知武皇求不死去逐瀛洲羡門子<lb/>
　　　大禮畢皇帝御丹鳳門改元建中大赦<lb/>
大明曈曈天地分六龍負日升天門鳳凰飛來銜帝籙<lb/>
言我萬代金皇孫靈雞鼓舞承天赦髙翔百尺垂朱幡<lb/>
宸居穆清受天厯建中甲子合上元昊穹景命即已至<lb/>
王<hi>一作三</hi>事乃可酬乾坤升中告成答𤣥貺泥金檢玉昭<lb/>
<pb n="KR4h0140_WYG_282-16a"/>
鴻恩云亭之事畧可記七十二君寧獨尊小臣欲上封<lb/>
禪表<hi>一作草</hi>久而未就<hi>一作/召</hi>歸文<hi>一作陵</hi>園<lb/>
　　　輕薄篇<lb/>
豪不必馳千騎雄不在垂雙鞬天生俊氣自相逐出與<lb/>
鵰鶚同飛翻朝行九衢不得意下鞭走馬城西原忽聞<lb/>
燕雁一聲去囘鞍挾彈平陵園歸來青樓曲未半<hi>一作辛</hi>
美人玉色當金尊淮隂少年不相下酒酣半笑倚市門<lb/>
安知我有不平色白日欲落紅塵昬死生容易如反掌<lb/>
<pb n="KR4h0140_WYG_282-16b"/>
得意失意由一言少年但飲莫相問此中報讐亦<hi>一作兼</hi>
報恩<lb/>
　　　野田行<hi>一作于鵠詩</hi>
日没出古城野田何茫茫寒狐嘯<hi>一作上</hi>青塜鬼火燒白<lb/>
楊昔人未為泉下客行到此中曽斷腸<lb/>
　　　古别離<lb/>
雙劒欲别風<hi>一作心</hi>淒然雌沈水底雄上天江囘漢轉兩<lb/>
不見雲交雨合知何年古來萬事皆由命何用臨岐苦<lb/>
<pb n="KR4h0140_WYG_282-17a"/>
涕漣<hi>一作涕苦相連</hi>
　　　效古促促曲為河上思婦作<lb/>
促促何促促黄河九囘曲嫁與棹船郎空牀将影宿不<lb/>
道君心不如石那教<hi>一作令</hi>妾貌長如玉<lb/>
　　　漢宫少年行<lb/>
君不見上宫警夜營八屯鼕鼕街鼓朝朱軒玉堦霜仗<lb/>
擁未合少年排入銅龍門暗聞弦管九天上宫漏沈沈<lb/>
清吹繁平明走馬絶馳道呼鷹挾彈通繚垣玉籠金鎻<lb/>
<pb n="KR4h0140_WYG_282-17b"/>
飬黄口探雛取卵伴王孫分曹陸博快一擲迎歡先意<lb/>
笑語喧巧為柔媚學優孟儒衣嬉戯冠沐猿晩來香街<lb/>
經栁市行過倡舍宿桃根相逢杯酒<hi>一作酒後</hi>一言失迴朱<lb/>
㸃白聞至尊金張許史伺顔色王侯将相莫敢論豈知<lb/>
人事無定勢朝歡暮戚如掌翻椒房寵移子愛奪一夕<lb/>
秋風生戾園徒用黄金将買賦寧知白玉暗成痕持杯<lb/>
收水水已覆徙薪避火火更燔欲求四老張丞相南山<lb/>
如天不可上<lb/>
<pb n="KR4h0140_WYG_282-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_282-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻二百八十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_615-1a"/>
　欽定四庫全書<lb/>
御定全唐詩巻六百十五<lb/>
　　皮日休<lb/>
　　　　傷小女<lb/>
　一嵗猶未滿九泉何太深唯餘巻書<hi>一作葹</hi>草相對共傷<lb/>
　心<lb/>
　　　秋<hi>一作漢</hi>江曉望<lb/>
　萬頃湖天碧一星飛鷺白此時放懐望不厭為浮客<lb/>
<pb n="KR4h0140_WYG_615-1b"/>
　　　閒夜酒醒<lb/>
　醒來山月高孤枕羣<hi>一作琴</hi>書裏酒渴漫思茶山童呼不<lb/>
　起<lb/>
　　　和魯望風人詩三首<lb/>
　刻石書離恨因成别後悲莫言春繭薄猶有萬里思<lb/>
　鏤出容刀飾親逢巧笑難日中騷客佩爭奈即闌干<lb/>
　江上秋聲起從來浪得名逆風猶挂席苦不㑹凡<hi>一作帆</hi>
　情<lb/>
<pb n="KR4h0140_WYG_615-2a"/>
　　　古函闗<lb/>
破落古闗城猶能扼帝京今朝行客過不待曉鷄鳴<lb/>
　　　聰明泉<lb/>
一勺如瓊液將愚擬望賢欲知心不變還似飲貪泉<lb/>
　　　史處士<lb/>
山期須早赴世累莫遲留忽遇狂風起閒心不自由<lb/>
　　　芳草渡<lb/>
溪南越鄉音古栁渡江深日晩無來客閒船繫緑陰<lb/>
<pb n="KR4h0140_WYG_615-2b"/>
　　　古宫詞三首<lb/>
樓殿倚明月參差如亂峯宫花半夜發不待景陽鐘<lb/>
閒騎小步馬獨遶萬年枝盡日看花足君王自不知<lb/>
玉枕寐不足宫花空觸簷梁間燕不睡應怪夜明簾<lb/>
　　　春日陪崔諫議櫻桃園宴<lb/>
萬樹香飄冰麝風蠟燻花雪盡成紅夜深歡態狀不得<lb/>
醉客圖開明月中<hi>衛協畫醉客圖</hi>
　　　松江早春<lb/>
<pb n="KR4h0140_WYG_615-3a"/>
松陵清淨雪消初見底新安恐未如穏凭船舷無一事<lb/>
分明數得鱠殘魚<lb/>
　　　女墳湖<hi>即吳王葬女之所</hi>
萬貴千奢已寂寥可憐幽憤為誰嬌須知韓重相思骨<lb/>
直在芙蓉向下消<lb/>
　　　㤗伯廟<lb/>
一廟爭祠兩讓君㡬千年後轉清氛當時盡解稱高義<lb/>
誰敢教他莽卓聞<lb/>
<pb n="KR4h0140_WYG_615-3b"/>
　　　宿木蘭院<lb/>
木蘭院裏雙棲鶴長被金鉦聒不眠今夜宿來還似爾<lb/>
到明無計夢雲泉<lb/>
　　　重題薔薇<lb/>
濃似猩猩初染素輕如燕燕欲凌空可憐細麗難勝日<lb/>
照得深紅作淺紅<lb/>
　　　春夕酒醒<lb/>
四弦纔罷醉蠻奴酃緑餘香在翠爐夜半醒來紅蠟短<lb/>
<pb n="KR4h0140_WYG_615-4a"/>
一枝寒淚作珊瑚<lb/>
　　　青<hi>一作胥</hi>門閒泛<lb/>
青翰虛徐夏思清愁烟漠漠荇花平醉來欲把田田葉<lb/>
盡裏當時醒酒鯖<lb/>
　　　木蘭後池三詠<lb/>
　　　　重臺蓮花<lb/>
欹紅婑媠力難任每葉頭邊半米金可得教他水妃見<lb/>
兩重元是一重心<lb/>
<pb n="KR4h0140_WYG_615-4b"/>
　　　　浮萍<lb/>
嫩似金脂颺似烟多情渾欲擁紅蓮明朝擬附南風信<lb/>
寄與湘妃作翠鈿<lb/>
　　　　白蓮<lb/>
但恐醍醐難並潔祗應薝蔔可齊香半垂金粉知何似<lb/>
靜婉臨溪照額黄<lb/>
　　　重題後池<lb/>
細雨闌珊眠鷺覺鈿波悠漾並鴛嬌適來㑹得荆王意<lb/>
<pb n="KR4h0140_WYG_615-5a"/>
秪為蓮莖重細腰<lb/>
　　　庭中初植松桂魯望偶題奉和次韻<lb/>
毿毿落髪垂輕露獵獵丹華動細風恰似青童君欲㑹<lb/>
儼然相向立庭中<lb/>
　　　魯望戲題書印囊奉和次韻<lb/>
金篆方圓一寸餘可憐銀艾未思渠不知夫子將心印<lb/>
印破人間萬巻書<lb/>
　　　館娃宫懐古五絶<lb/>
<pb n="KR4h0140_WYG_615-5b"/>
綺閤飄香下太湖亂兵侵曉上姑蘇越王大有堪羞處<lb/>
秖把西施賺得吳<lb/>
鄭妲無言下玉墀夜來飛箭滿罘罳越王定指高臺笑<lb/>
却見當時金鏤楣<lb/>
半夜娃宫作戰場血腥猶雜宴時香西施不及燒殘蠟<lb/>
猶為君王泣數行<lb/>
素襪雖遮未掩羞越王猶怕伍員頭吳王恨魄今如在<lb/>
只合西施瀨上遊<lb/>
<pb n="KR4h0140_WYG_615-6a"/>
響屧廊中金玉步采蘋<hi>一作蘭</hi>山上綺羅身不知水葬今<lb/>
何處溪月彎彎欲效顰<lb/>
　　　虎丘寺西小溪閒泛三絶<lb/>
鼓子花明白石岸桃枝竹覆翠嵐溪分明似對天台洞<lb/>
應厭頑仙不肎迷<lb/>
絶壑秪憐白羽傲窮溪唯覺錦鱗癡更深尚有通樵處<lb/>
或是秦人未可知<lb/>
高下不驚紅翡翠淺深還礙白薔薇船頭繫箇松根上<lb/>
<pb n="KR4h0140_WYG_615-6b"/>
欲待逢仙不擬歸<lb/>
　　　天竺寺八月十五日夜桂子<lb/>
玉顆珊珊下月輪殿前拾得露華新至今不㑹天中事<lb/>
應是嫦<hi>一作姮</hi>娥擲與人<lb/>
　　　釣侣二章<lb/>
趁眠無事避風濤一斗霜鱗換濁醪<hi>吳中賣魚論斗</hi>驚怪兒童<lb/>
呼不得盡衝烟雨漉車螯<lb/>
嚴陵灘勢似雲崩釣具歸來放石層烟浪濺篷寒不睡<lb/>
<pb n="KR4h0140_WYG_615-7a"/>
更將枯蚌㸃漁燈<lb/>
　　　寄同年韋校書<lb/>
二年疎放飽江潭水物山容盡足躭唯有故人憐未替<lb/>
欲封乾鱠寄終南<lb/>
　　　初冬偶作<lb/>
豹皮茵下百餘錢劉墮閒沽盡醉眠酒病校來無一事<lb/>
鶴亡松老似經年<lb/>
　　　醉中寄魯望一壺并一絶<lb/>
<pb n="KR4h0140_WYG_615-7b"/>
門巷寥寥空紫苔先生應渴解醒杯醉中不得親相倚<lb/>
故遣青州從事來<lb/>
　　　更次來韻寄魯望<lb/>
蕭蕭紅葉擲蒼苔𤣥晏先生欠一杯從此問君還酒債<lb/>
顧延之送㡬錢來<lb/>
　　　重𤣥寺雙矮檜<lb/>
撲地枝回是翠鈿碧絲籠細不成煙應如天竺難陀寺<lb/>
一對狻猊相枕眠<lb/>
<pb n="KR4h0140_WYG_615-8a"/>
　　　奉酬魯望醉中戲贈<lb/>
秦吳風俗昔難同唯有才情<hi>一作清才</hi>事事通剛戀水雲歸<lb/>
不得前身應是太湖公<lb/>
　　　臯橋<lb/>
臯橋依舊緑楊中閭里猶生隱士風唯我到來居上館<lb/>
不知何道勝梁鴻<lb/>
　　　軍事院霜菊盛開因書一絶寄上諫議<hi>一本無寄字</hi>
金華千㸃曉霜凝獨對壺觴又不能已過重陽三十日<lb/>
<pb n="KR4h0140_WYG_615-8b"/>
至今猶是待王𢎞<lb/>
　　　悼鶴<lb/>
莫怪朝來淚滿衣墜毛猶傍水花飛遼東舊事今千古<lb/>
却向人間塟令威<lb/>
　　　醉中先起李縠戲贈走筆奉酬<lb/>
麝烟苒苒生銀兔蠟淚漣漣滴繡閨舞袖莫欺先醉去<lb/>
醒來還解騐金泥<lb/>
　　　奉和魯望招潤卿博士辭以道侣將至之作<lb/>
<pb n="KR4h0140_WYG_615-9a"/>
癭木樽前地胏圖為君偏輟俗功夫靈真散盡光<hi>一作先</hi>
來此莫戀安妃在後無<lb/>
　　　奉和再招<hi>一作文燕招潤卿</hi>
飇御已應歸杳渺博山猶自對氛氲不知入夜能來否<lb/>
紅蠟先教刻五分<lb/>
　　　酒病偶作<lb/>
鬱林步陣畫遮明一炷濃香養病酲何事晩來還欲飲<lb/>
隔牆聞賣蛤蜊聲<lb/>
<pb n="KR4h0140_WYG_615-9b"/>
　　　潤卿魯望寒夜見訪各惜其志遂成一絶<lb/>
世外為交不是親醉吟俱岸白綸巾風清月白更三㸃<lb/>
未放華陽鶴上人<lb/>
　　　奉和魯望玩金鸂鶒戲贈<lb/>
鏤羽雕毛迥出羣温黁飄出麝臍熏夜來曾吐紅茵畔<lb/>
猶似<hi>一作自</hi>溪邊睡不聞<lb/>
　　　友人許惠酒以詩徵之<lb/>
野客蕭然訪我家霜威白菊兩三花子山病起無餘事<lb/>
<pb n="KR4h0140_WYG_615-10a"/>
只望蒲臺酒一車<hi>庾信集云蒲州刺史中山公許酒一車未送</hi>
　　　寒夜文讌潤卿有期不至<lb/>
草堂虛灑待高真不意清齋避世塵料得焚香無别事<lb/>
存心應降月夫人<lb/>
　　　汴河懐古二首<lb/>
萬艘龍舸緑絲間載到揚州盡不還應是天教開汴水<lb/>
一千餘里地無山<lb/>
盡道隋亡為此河至今千里賴通波若無水殿龍舟事<lb/>
<pb n="KR4h0140_WYG_615-10b"/>
共禹論功不較多<lb/>
　　　寄題天台國清寺齊梁體<lb/>
十里松門國清路飯猨臺上菩提樹怪來煙雨落晴天<lb/>
元是海風吹瀑布<lb/>
　　　咏蟹<lb/>
未遊滄海早知名有骨還從肉上生莫道無心畏雷電<lb/>
海龍王處也横行<lb/>
　　　金錢花<lb/>
<pb n="KR4h0140_WYG_615-11a"/>
　陰陽為炭地為爐鑄出金錢不用模莫向人間逞顔色<lb/>
　不知還解濟貧無<lb/>
　　　惠山聴松菴<lb/>
　千葉蓮花舊有香半山金刹照方塘殿前日暮高風起<lb/>
　松子聲聲打石床<lb/>
　<lb/>
　<lb/>
　<lb/>
<pb n="KR4h0140_WYG_615-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百十五<lb/>
</p>
<p>
</p>
  </div>
</body>
</text>
</TEI>
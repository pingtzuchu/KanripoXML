<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_848-1a"/>
　欽定四庫全書<lb/>
御定全唐詩巻八百四十八<lb/>
　　尚顔<lb/>
　尚顔字茂聖俗姓薛尚書能之宗人也出家荆門工五<lb/>
　言詩集五巻今存詩三十四首<lb/>
　　　　言興<lb/>
　矻矻被吟牽因師賈浪仙江山風月處一十二三年雅<lb/>
　頌在於此浮華致那邊猶慚功未至謾道近千篇<lb/>
<pb n="KR4h0140_WYG_848-1b"/>
　　　　江上秋思<hi>一作尚志詩</hi>
　到來江上久誰念旅游心故國無秋信隣家有夜砧坐<lb/>
　遥翻不睡愁極却成吟即恐髭連鬢還為白所侵<lb/>
　　　　匡山居<lb/>
　無才加性拙道理合藏蹤是處非深逺其山已萬重經<lb/>
　時隣境戰獨夜隔雲舂昨日泉中見常魚亦化龍<lb/>
　　　　夷陵即事<lb/>
　不難饒白髮相續是灘波避世嫌身晚思家乞夢多暑<lb/>
<pb n="KR4h0140_WYG_848-2a"/>
衣經雪著凍硯向陽呵豈謂臨岐路還聞聖主過<lb/>
　　　紫閣隱者<lb/>
天髙紫閣侵隱者信沉沉道長年兼長雲深草復深如<lb/>
非禪客見即是獵人尋北笑長安道埃塵古到今<lb/>
　　　與陳陶處士<lb/>
鍾陵城外住喻似玉沉泥道直貧嫌殺神清語亦低雪<lb/>
深加酒債春盡減詩題記得曾邀宿山茶獨自攜<lb/>
　　　與王嵩隱<lb/>
<pb n="KR4h0140_WYG_848-2b"/>
一生吟興僻方見業精微事若終難得鄉應不易歸亂<lb/>
收西日葉雙掩北風扉合國諸卿相皆曾着布衣<lb/>
　　　懷陸龜䝉處士<lb/>
布褐東南隱相傳繼謝敷髙譚夫子道靜看海山圖事<lb/>
免傷心否碁逢敵手無關中花數内獨不見菖蒲<lb/>
　　　寄華隂司空侍郎<lb/>
劒佩已深扃茅為嶽靣亭詩猶少綺美畫肯愛丹青换<lb/>
筆修僧史焚香閱道經相邀来未得但想鶴儀形<lb/>
<pb n="KR4h0140_WYG_848-3a"/>
　　　送陸肱入關<lb/>
舟行復陸行始得到咸京准擬何人口吹嘘六義名亂<lb/>
山遥減翠叢菊早含英衣錦還郷日他時有此榮<lb/>
　　　送劉必先<lb/>
力進憑詩業心焦闕問安逺行無處易孤立本来難楚<lb/>
月船中沒秦星馬上殘明年有公道更以命推看<lb/>
　　　寄方干處士<lb/>
格外綴清詩詩名獨得知閒居公道日醉卧牡丹時海<lb/>
<pb n="KR4h0140_WYG_848-3b"/>
鳥和濤望山僧帶雪期仍聞稱處士聖主肯相違<lb/>
　　　寄劉逸士<lb/>
無愁無累者偶向市朝游此後乘孤艇依前入亂流髙<lb/>
眠歌聖日下釣坐清秋道不離方寸而能混俗求<lb/>
　　　送獨孤處士<lb/>
萬里去非忙惟攜貯藥囊山家消夜景酒肆過年光立<lb/>
鶴洲侵浪喧蛬壁近床誰人臨上路乞得變髭方<lb/>
　　　早春送人歸岳陽<lb/>
<pb n="KR4h0140_WYG_848-4a"/>
久食主人魚春来復舊居逺無千里浪輕有半船書過<lb/>
片晴雲淡消殘暮雪虚岳陽多異境搜思勿令疎<lb/>
　　　冬暮送人<lb/>
長安冬欲盡又送一遺賢醉後情渾可言休理不然射<lb/>
衣秦嶺雪揺月漢江船亦過春兼夏回期信有蟬<lb/>
　　　送徐道人東游<lb/>
長安人擾擾獨自有閒心海上山中去風前月下吟引<lb/>
猿秋果熟藏鶴曉雲深易姓更名數難教弟子尋<lb/>
<pb n="KR4h0140_WYG_848-4b"/>
　　　自紀<lb/>
諸機忘盡未忘詩似向詩中有所依逺境等閒支枕覔<lb/>
空山容易杖藜歸清猿一一居林叫白鳥雙雙避釣飛<lb/>
欲畫淨名居士像楚香願見陸探微<lb/>
　　　懐智栖上人<lb/>
臨水登山自有期不同游子暮何之閒眠黙坐身堪賞<lb/>
已去還来事可知林鳥隔雲飛一餉草蟲和雨叫多時<lb/>
思君最易令人老倚檻空吟所寄詩<lb/>
<pb n="KR4h0140_WYG_848-5a"/>
　　　峽中酬荆南鄭凖<lb/>
山齋西向蜀江濆四載安居復有羣風雁勢髙猶可見<lb/>
雪猿聲苦不堪聞新詩寫出難勝寳破衲披行却類雲<lb/>
每喜泝流賔客說元瑜刀筆潤雄軍<lb/>
　　　寄荆門鄭凖<lb/>
傳衣傳鉢理難論綺靡銷磨二雅尊不許姓名留月觀<lb/>
終攜瓶錫去雲門窗間挂燭通宵在竹上題詩隔嵗存<lb/>
珍重荆門鄭從事十年同受景升恩<lb/>
<pb n="KR4h0140_WYG_848-5b"/>
　　　將欲再游荆渚留辭岐下司徒<lb/>
竹錫銅瓶配衲衣殷公樓畔偶然離白蓮幾看從開日<lb/>
眀月長吟到落時活計本無桑柘潤疎慵尋有水雲資<lb/>
今朝回去精神别為得頭㕔宰相詩<lb/>
　　　贈村公<lb/>
紬衣木突此鄉尊白盡鬚眉眼未昏醉舞神筵隨鼓笛<lb/>
閒歌聖代和兒孫黍苖一頃垂秋日茅棟三間映古原<lb/>
也笑長安名利處紅塵半是馬蹄翻<lb/>
<pb n="KR4h0140_WYG_848-6a"/>
　　　秋夜吟<lb/>
梧桐雨畔夜愁吟抖擻衣𥚑蘚色侵枉道一生無繋着<lb/>
湘南山水别人尋<lb/>
　　　讀齊已上人集<hi>一作栖蟾詩</hi>
詩為儒者禪此格的惟仙古雅如周頌清和甚舜弦氷<lb/>
生聴瀑句香發早梅篇想得吟成夜文星照楚天<lb/>
　　　除夜<hi>一作棲蟾詩</hi>
九冬三十夜寒與暖分開坐到四更後身添一嵗来魚<lb/>
<pb n="KR4h0140_WYG_848-6b"/>
燈延臘火獸炭化成灰青帝今應老迎新見幾廻<lb/>
　　　送人歸鄉<lb/>
多才與命違末路憶柴扉白髮何人問青山一劒歸晴<lb/>
煙獨鳥没野渡亂花飛寂寞長亭外依然空落暉<lb/>
　　　述懐<lb/>
青門聊極望何事久離羣芳草失歸路故鄉空暮雲信<lb/>
回陵樹老夢斷㶚流分兄弟正南北鴻聲堪獨聞<lb/>
五城初罷構海上憶閑行觸雪麻衣靜登山竹錫輕天<lb/>
<pb n="KR4h0140_WYG_848-7a"/>
寒嶽寺出日晩島泉清坐與幽期遇何湖心渺㝠<lb/>
　　　宿壽安甘棠館<lb/>
行人方倦役到此似還鄉流水来關外青山近洛陽溪<lb/>
雲歸洞鶴松月半軒霜坐恐晨鐘動天涯道路長<lb/>
山空蕙氣香乳管折雲房願值壺中客親傳肘後方三<lb/>
更禮星斗寸匕服丹霜黙坐樹隂下仙經横石床<lb/>
　　　送朴山人歸新羅<lb/>
浩𣺌行無極揚帆但信風雲山過海半鄉<hi>一作椰</hi>樹入舟<lb/>
<pb n="KR4h0140_WYG_848-7b"/>
中波定遥天出沙平逺岸窮離心寄何處目擊曙霞東<lb/>
　　　宿清逺峽山寺<lb/>
寺近朝天路多聞玉佩音鑒人開慧眼歸鳥息禪心磬<lb/>
接星河曙窗連夏木深此中能宴坐何必在雲林<lb/>
　　　松山嶺<lb/>
平生閑放久野鹿許為羣居止隣西嶽軒窗度白雲齋<lb/>
心飯松子話道接茅君漢主恩情去空山起夕氛<lb/>
　　　句<lb/>
<pb n="KR4h0140_WYG_848-8a"/>
浸浸三楚白渺渺九江寒<hi>雪雜見吟窗  錄</hi>
　虚中<lb/>
虚中宜春人客於馬氏住湘西粟城寺與齊已尚顔棲<lb/>
蟾為詩友碧雲集一巻今存詩十四首<lb/>
　　　泊洞庭<lb/>
槐栁未知秋依依舘驛頭客心俱念逺時雨自相留浪<lb/>
没貨魚市帆髙賣酒樓夜来思展轉故里在南州<lb/>
　　　善巻壇<lb/>
<pb n="KR4h0140_WYG_848-8b"/>
耕荒鑿原時髙趣在希夷大舜欲遜國先生空歛眉五<lb/>
溪清不足千古美無虧縱遣亡淳者何人投所思<lb/>
　　　石城金谷<lb/>
晉祚一傾摧驕奢去不回只應荆棘地猶作綺羅灰狐<lb/>
兎閑生長樵蘇靜徃来踟蹰意無盡寒日又西隤<lb/>
　　　庾樓<lb/>
郡樓名甚逺幾换見樓人庾亮魂應在清風到白蘋晴<lb/>
軒分楚漢夜酒揖星辰何必匡山上獨言無世塵<lb/>
<pb n="KR4h0140_WYG_848-9a"/>
　　　經賀監舊居<lb/>
不戀眀皇寵歸来鏡水隅道裝汀鶴識春醉釣人扶逐<lb/>
朶雲如吐成行雁侣驅蘭亭名景在蹤跡未為孤<lb/>
　　　獻鄭都官<lb/>
早晩辭班列歸尋舊隱峰代移家集在身老詔書重藥<lb/>
秘仙都訣茶開蜀國封何當荅羣望髙躡傅巖蹤<lb/>
　　　寄華山司空圖二首<lb/>
門徑放莎垂徃来投刺稀有時開御札特地掛朝衣嶽<lb/>
<pb n="KR4h0140_WYG_848-9b"/>
信僧傳去仙<hi>一作天</hi>香鶴帶歸他年二南化<hi>一作㫖</hi>無復更<lb/>
衰微<lb/>
逍遥短褐成一劔動精靈白晝夢仙島清晨禮道經黍<lb/>
苗侵野徑桑椹汚閒庭肯要為隣者西南太華青<lb/>
　　　贈屏風巖栖蟾上人<lb/>
巖房髙且靜住此幾寒暄鹿嗅安禪石猿啼乞食村朝<lb/>
陽生樹罅古路<hi>一作道</hi>透雲根獨我閒相覔凄凉碧洞門<lb/>
　　　贈秀才<lb/>
<pb n="KR4h0140_WYG_848-10a"/>
筠陽多勝致夫子縱游遨鳳鳥瑞不見鱸魚價轉髙門<lb/>
開沙觜靜船繫樹根牢誰解伊人趣村沽對鬱陶<lb/>
　　　送遷客<lb/>
倐忽墮鵷行天南去路長片言曾不諂獲罪亦何傷象<lb/>
戀藏牙浦人貪賣子鄉此心終合雪去已莫思量<lb/>
　　　哭悼朝賢<lb/>
前昨回私第旋聞寢疾終四隣方響絶二月牡丹空塚<lb/>
已遷名境碑仍待至公秪應遺愛理長在楚南風<lb/>
<pb n="KR4h0140_WYG_848-10b"/>
　　　悼方干處士<lb/>
先生在世日秪向鏡湖居明主未廵狩白頭閒釣魚煙<lb/>
莎一徑小洲島四隣疎獨有為儒者時来弔舊廬<lb/>
　　　聴軒轅先生琴<lb/>
訣妙與功精通宵膝上横一堂風冷淡千古意分明坐<lb/>
客神魂凝巢禽耳目傾酷哉商紂世曽不遇先生<lb/>
　　　芳草<lb/>
綿綿芳草緑何處動深思金谷人亡後沙塲日暖時龍<lb/>
<pb n="KR4h0140_WYG_848-11a"/>
鱗藏有瑞風雨灑無私欲採蘭兼蕙清香可贈誰<lb/>
　　　句<lb/>
喜魚在深處幽鳥立多時<hi>馬侍中池亭  紀事</hi>　菖蒲花不艷鸜<lb/>
鵒性多靈<hi>古今詩話</hi>　盤中是祥瑞天下恰炎蒸<hi>賣氷者窗以下吟</hi>
<hi>雜錄</hi>　待暖還須去門前有路岐<hi>夜坐</hi>　春雨無髙下花枝<lb/>
有短長<hi>春詩</hi>　老負峨眉月閑看雲水心<hi>贈齊已補五代史</hi>
　棲蟾<lb/>
棲蟾居屏風巖詩十二首<lb/>
<pb n="KR4h0140_WYG_848-11b"/>
　　　短歌行<lb/>
蟾光堪自笑浮世懶思量身得幾時活眼開終日忙千<lb/>
門無壽藥一鏡有愁霜早向塵埃<hi>一作雲泥</hi>外光隂任短長<lb/>
　　　除夜<hi>一作尚顔詩</hi>
九冬三十夜寒與暖分開坐到四更後身添一嵗来魚<lb/>
燈延臘火獸炭化春灰青帝今應老迎新見幾回<lb/>
　　　宿巴江<lb/>
江聲五十里瀉碧急于弦不覺日又夜爭教人少年一<lb/>
<pb n="KR4h0140_WYG_848-12a"/>
汀巫峽月兩岸子規天山影似相伴濃遮到曉船<lb/>
　　　游邊<lb/>
邊雲四顧濃飢馬嗅枯叢萬里八九月一身西北風偷<lb/>
營天正黑戰地雪多紅昨夜東歸夢桃花煖色中<lb/>
　　　居南嶽懷沈彬<lb/>
石房開竹扉茗外獨支頤萬木還無葉百年能幾時隔<lb/>
雲聞狖過截雨見虹垂因憶嶽南客晏眠吟好詩<lb/>
　　　南中懐友生<lb/>
<pb n="KR4h0140_WYG_848-12b"/>
荔枝江上立望北幾思量隔海無書劄前年在漢陽瘴<lb/>
村人起早銅柱象揩光居此成何事尋君過碧湘<lb/>
　　　贈南嶽元泰布衲<lb/>
曹溪入室人終老甚難羣四十餘年内青山與白雲松<lb/>
和巢鶴看果共野猿分海外僧来説名髙自小聞<lb/>
　　　寄問政山聶威儀<lb/>
先生卧碧岑諸祖是知音得道無一法孤雲同寸心嵐<lb/>
光薫鶴詔茶味敵人參苦向壺中去他年許我尊<lb/>
<pb n="KR4h0140_WYG_848-13a"/>
　　　　送遷客<lb/>
　諫頻甘得罪一騎入南深若順吾皇意即無臣子心織<lb/>
　花蠻市布𢷬月象州砧䝉雪知何日凭樓望北吟<lb/>
　　　　讀齊已上人集<hi>一作尚顔詩</hi>
　詩為儒者禪此格的惟仙古雅如周頌清和甚舜弦冰<lb/>
　生聴瀑句香發早梅篇想得吟成夜文星照楚天<lb/>
　　　　牧童<lb/>
　牛得自由騎春風細雨飛青山青草裏一笛一蓑衣日<lb/>
<pb n="KR4h0140_WYG_848-13b"/>
　出唱歌去月明撫掌歸何人得似爾無是亦無非<lb/>
　　　　再宿京口禪院<lb/>
　灘聲依舊水溶溶岸影參差對梵宫楚樹七回凋舊葉<lb/>
　江人兩至宿秋風蟾蜍竹老揺疎白菡萏池乾落碎紅<lb/>
　多病支郎念行止晩年生計轉如蓬<lb/>
　<lb/>
　<lb/>
御定全唐詩巻八百四十八<lb/>
</p>
<p>
</p>
  </div>
</body>
</text>
</TEI>
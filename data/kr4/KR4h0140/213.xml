<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_213-1a"/>
　欽定四庫全書<lb/>
御定全唐詩巻二百十三<lb/>
　　髙適<lb/>
　　　　行路難二首<lb/>
　長安少年不少錢能騎駿馬鳴金鞭五侯相逢大道邉<lb/>
　美人絃管争留連黄金如斗不敢惜片言如山莫棄捐<lb/>
　安知顦顇讀書者暮宿靈<hi>一作虛</hi>臺私自憐<lb/>
　君不見富家翁舊時貧賤誰比數一朝金多結豪貴萬<lb/>
<pb n="KR4h0140_WYG_213-1b"/>
　事勝人健如虎子孫成行<hi>一作生長</hi>滿眼前妻能管絃妾能<lb/>
　舞自矜一身忽<hi>一作朝見</hi>如此却笑傍人獨愁苦東鄰少年<lb/>
　安所如席門窮巷出無車有才不肻學干謁何用年年<lb/>
　空讀書<lb/>
　　　　秋胡行<hi>一作魯秋胡</hi>
　妾本邯郸未嫁時容華倚翠人未知一朝結髪從君子<lb/>
　將妾迢迢東魯<hi>一作路</hi>陲時逢大道無艱阻君方逰宦從<lb/>
　陳汝蕙樓獨卧頻度春彩閣辭君幾徂暑三月垂楊蠶<lb/>
<pb n="KR4h0140_WYG_213-2a"/>
未眠携籠結侣南陌邉道逢行子不相識贈妾黄金買<lb/>
少年妾家夫壻經離久寸心誓與長相守願言行路莫<lb/>
多情道<hi>一作送</hi>妾貞心在人口日暮蠶飢相命歸携籠端<lb/>
飾来庭闈勞心苦力終無恨所冀<hi>一作貴</hi>君恩即<hi>一作那</hi>可<lb/>
依聞説行人已歸止乃是向来贈金子相看顔色不復<lb/>
言相顧懐慚有何已從来自隠無疑背直為君情也相<lb/>
㑹如何咫尺仍有情况復迢迢千里外誓將<hi>一作此時</hi>顧恩<lb/>
不顧身念君此日赴河津莫道向来不得意故欲留規<lb/>
<pb n="KR4h0140_WYG_213-2b"/>
誡後人<lb/>
　　　古大梁行<lb/>
古城莽蒼<hi>一作蒼茫</hi>饒荆榛驅馬荒城愁殺人魏王宫觀<hi>一作</hi>
<hi>館一作殿</hi>盡禾黍信陵賓客隨灰塵憶昨雄都舊朝市軒車<lb/>
照耀歌鐘起軍容帶甲三十萬國歩連營<hi>一作衡</hi>一<hi>一作五</hi>
千里全盛須㬰那可論髙臺曲池無復存遺墟但見狐<lb/>
狸迹<hi>一作窟</hi>古地空餘草木根暮天揺落傷懐抱倚劒悲<lb/>
歌對秋草俠客猶傳朱亥名行人尚識夷門道白璧黄<lb/>
<pb n="KR4h0140_WYG_213-3a"/>
金萬户侯寳刀駿馬填山丘年代凄凉不可問往来唯<lb/>
有水東流<lb/>
　　　邯郸少年行<lb/>
邯郸城南<hi>一作西</hi>遊俠子自矜<hi>一作言</hi>生長邯郸裏千塲縱<lb/>
博家仍富幾度報讐身不死宅中歌笑日紛紛門外車<lb/>
馬常<hi>一作矗</hi>如雲<hi>一作如雲屯</hi>未知肝膽向誰是令人却憶平<lb/>
原君君不見今人<hi>一作即今</hi>交態薄黄金用盡還踈索以茲<lb/>
感歎<hi>一作激</hi>辭舊遊更於時事無所求且與少年飲美酒<lb/>
<pb n="KR4h0140_WYG_213-3b"/>
往来射獵西山頭<lb/>
　　　燕歌行<hi>并序</hi>
　　開元二十六年<hi>英華作十六年</hi>客有從御史大夫張公出<lb/>
　　塞而還者作燕歌行以示適感征戍之事因而和<lb/>
　　焉<lb/>
漢家烟塵在東北漢將辭家破殘賊男兒夲自重横行<lb/>
天子非常賜<hi>一作借</hi>顔色摐金伐鼔下榆闗旌斾逶迤碣<lb/>
石間校尉羽書飛瀚海單于獵火照狼山山川蕭條極<lb/>
<pb n="KR4h0140_WYG_213-4a"/>
邉土胡騎憑陵雜風雨戰士軍前半死生美人帳下猶<lb/>
歌舞大漠窮秋塞草腓<hi>一作哀</hi>孤城落日鬬兵稀身當恩<lb/>
遇恒輕敵力盡闗山未解圍鐵衣逺戍辛勤久玉筯應<lb/>
啼別離後少婦城南欲斷腸征人薊北空囬首邉庭<hi>一作</hi>
<hi>風</hi>飄颻那可度<hi>一作/越</hi>絶域蒼茫<hi>一作/黄</hi>更何<hi>一作何所</hi>有殺氣<lb/>
三時<hi>一作日</hi>作陣雲寒聲<hi>一作風</hi>一夜傳刁斗相看白刃血<lb/>
<hi>一作雪一作徒</hi>紛紛死節從来豈顧勳君不見沙塲征戰苦至<lb/>
今猶憶李將軍<lb/>
<pb n="KR4h0140_WYG_213-4b"/>
　　　古歌行<lb/>
君不見漢家三葉從代至髙皇舊臣多富貴天子垂衣<lb/>
方晏如廟堂拱手無餘議蒼生偃卧休征戰露臺百金<lb/>
以為費田舎老翁不出門洛陽少年莫論事<lb/>
　　　人日寄杜二拾遺<lb/>
人日題詩寄草堂遥憐故人思故鄉栁條㺯色不忍見<lb/>
梅花滿枝空<hi>一作堪</hi>斷腸身在逺藩<hi>一作南蕃</hi>無所預心懐百<lb/>
憂復千慮今年人日空相憶眀年人<hi>一作此</hi>日知何處一<lb/>
<pb n="KR4h0140_WYG_213-5a"/>
卧東山三十春豈知書劒老風塵龍鍾還忝二千石愧<lb/>
爾東西南北人<lb/>
　　　九日酬顔少府<lb/>
簷前白日應可惜籬下黄花為誰有行<hi>一作客</hi>子迎霜未<lb/>
授衣主人得錢始<hi>一作肻</hi>沽酒蘇秦顦顇人<hi>一作時</hi>多厭蔡<lb/>
澤棲遲<hi>一作栖遑</hi>世看醜縱使登髙只斷腸不如獨坐空搔<lb/>
首<lb/>
　　　留别鄭三韋九兼洛下諸公<lb/>
<pb n="KR4h0140_WYG_213-5b"/>
憶昨相逢論久要顧君哂我輕常調羈旅雖同白社遊<lb/>
詩書已作青雲料蹇質<hi>一作躓</hi>蹉跎竟不成年過四十尚<lb/>
躬耕長歌逹者<hi>一作士</hi>桮中物大<hi>一作冷</hi>笑前人身後名幸<lb/>
逢眀盛多招隠髙山大澤徴求盡此時亦<hi>一作也一作茍</hi>得辭<lb/>
漁樵青袍裏身荷聖朝犂牛釣竿不復見縣人邑吏来<lb/>
相邀逺路鳴蟬秋興發華堂美酒離憂銷不知何日更<lb/>
携手應念茲晨去<hi>一作尚</hi>折腰<hi>一作去遥</hi>
　　　送楊山人歸嵩陽<lb/>
<pb n="KR4h0140_WYG_213-6a"/>
不到嵩陽動十年舊時<hi>一作家</hi>心事已徒然一二故人不<lb/>
復見三十六峰猶眼前夷門二月栁條色流鶯數聲淚<lb/>
沾臆鑿井耕田不我招知君以此忘帝力山人好去嵩<lb/>
陽路惟余眷眷長相憶<lb/>
　　　送别<lb/>
昨夜離心正鬰陶三更白露西風髙螢飛木落何淅瀝<lb/>
此時夣見西歸客曙鐘寥亮三四聲東隣嘶馬使人驚<lb/>
攬衣出户一相送唯見歸雲縱復横<lb/>
<pb n="KR4h0140_WYG_213-6b"/>
　　　贈别晉三處士<lb/>
有人家住清河源渡河問我遊梁園手持道經注已畢<lb/>
心知内萹口不言盧門十年見秋草此心惆悵誰能道<lb/>
知已從来不易知慕君為人與君好别時九月桑葉踈<lb/>
出門千里無行車愛君且欲君先逹今上求賢早上書<lb/>
　　　送渾將軍出塞<lb/>
將軍族貴兵且强漢家已是渾邪王子孫相承在朝野<lb/>
至今部曲燕支下控弦盡用隂山兒登<hi>一作臨</hi>陣常騎大<lb/>
<pb n="KR4h0140_WYG_213-7a"/>
宛馬銀鞍玉勒繡蝥弧每逐嫖姚破骨都李廣從来先<lb/>
將士衛青未肻學孫吴傳有沙塲千萬騎昨日邉庭羽<lb/>
書至城頭畫角三四聲匣裏寳刀晝夜鳴意氣能甘萬<lb/>
里去辛勤判<hi>一作動</hi>作一年行黄雲白草無前後朝建旌<lb/>
旄夕刁斗塞下應多俠少年闗西不見春楊栁從軍借<lb/>
問所從誰擊劍酣歌當此時逺别無輕繞朝策平戎早<lb/>
寄仲宣詩<lb/>
　　　送蔡山人<lb/>
<pb n="KR4h0140_WYG_213-7b"/>
東山布衣眀古今自言獨未逢知音識者閲見一生事<lb/>
到處豁然千里心看書學劍長辛苦近日方思謁眀主<lb/>
斗酒相留醉復醒悲歌數年淚如雨丈夫遭遇不可知<lb/>
買臣主父皆如斯我今蹭蹬無所似看爾崩騰何若為<lb/>
　　　封丘作<hi>一作縣</hi>
我夲漁樵孟諸野一生自是悠悠者乍可狂歌草澤中<lb/>
寧堪作吏風塵下秪言小邑無所為公門百事皆有期<lb/>
拜迎官長心欲碎<hi>一作破</hi>鞭撻黎庶令人悲歸<hi>一作悲</hi>来向<lb/>
<pb n="KR4h0140_WYG_213-8a"/>
家問妻子舉家盡笑今如此生事應須南畝田世情付<lb/>
與東流水夢想舊山安在哉為銜君命且<hi>一作日</hi>遲廻乃<lb/>
知梅福徒為爾轉憶陶潛歸去来<lb/>
　　　題李别駕壁<lb/>
去鄉不逺逢知已握手相歡得如此禮樂遥傳魯伯禽<lb/>
賓客争過魏公子酒筵暮散眀月上櫪馬長鳴春風起<lb/>
一生稱意能幾人今日從君問終始<lb/>
　　　寄宿田家<lb/>
<pb n="KR4h0140_WYG_213-8b"/>
田家老翁住東陂説道平生隠在茲鬢白未曽記日月<lb/>
山青每到識春時門前種栁深成巷野谷流泉添入池<lb/>
牛壯日耕十畝地人閒常掃一茅茨客来滿酌清尊酒<lb/>
感興平吟才子詩巖際窟中藏鼹䑕潭邉竹裏隠鸕鷀<lb/>
村墟日落行人少醉後無心怯路岐今夜只應還寄宿<lb/>
眀朝拂曙與君辭<lb/>
　　　别韋叅軍<hi>英華作二首</hi>
二十解<hi>一作辭</hi>書劍西遊長安城舉頭望君門屈指取公<lb/>
<pb n="KR4h0140_WYG_213-9a"/>
卿國風冲融邁三五朝廷歡<hi>一作禮</hi>樂彌寰宇白璧皆言<lb/>
賜近臣布衣不得干眀主歸来洛陽無負郭東過梁宋<lb/>
非吾土兔苑為農嵗不登雁池垂釣心長苦世人遇<hi>一作</hi>
<hi>向</hi>我同衆人唯君於我最<hi>一作/情</hi>相親且喜百年有<hi>一作見</hi>
交態未嘗<hi>一作當</hi>一日辭家貧<hi>以下英華另作一首</hi>彈棋擊筑白日<lb/>
晩縱酒髙歌楊栁春歡娱未盡分散去使我惆悵驚心<lb/>
神丈夫<hi>一作終當</hi>不作兒女别<hi>一作悲</hi>臨岐涕淚沾衣巾<lb/>
　　　送田少府貶蒼梧<lb/>
<pb n="KR4h0140_WYG_213-9b"/>
沈吟對遷客惆悵西南天昔為一官未得意今向萬里<lb/>
令人憐念茲斗酒成暌間停舟歎君日將晏逺樹應憐<lb/>
北地春行人却羡南歸雁丈夫窮逹未可知看君不合<lb/>
長數竒江山到處堪乘興楊栁青青那足悲<lb/>
　　　平臺夜遇李景參有别<lb/>
離心<hi>一作憂</hi>忽悵<hi>一作/浩</hi>然<hi>一作離憂心忽悵</hi>策馬對秋天孟諸薄<lb/>
暮凉風起歸客相逢渡睢水昨時<hi>一作憶昨</hi>携手已<hi>一作向</hi>十<lb/>
年今<hi>一作眀</hi>日分途各千里嵗物蕭條滿路岐此行浩蕩<lb/>
<pb n="KR4h0140_WYG_213-10a"/>
令人悲家貧羡爾有微禄欲往從之何所之<lb/>
　　　送郭處士往莱蕪兼寄茍山人<lb/>
君為東䝉客往来東䝉畔雲卧臨嶧陽山行窮日觀少<lb/>
年詞賦皆可聽秀眉白面風清冷身上未曽染名利口<lb/>
中猶未知膻腥今日還山意無極豈辭世路多相識歸<lb/>
見莱蕪九十翁為論别後長相憶<lb/>
　　　賦得還山吟送沈四山人<lb/>
還山吟天髙日暮寒山深送君還山識君心人生老大<lb/>
<pb n="KR4h0140_WYG_213-10b"/>
須恣意看君解作一生事山間偃仰無不至石泉淙淙<lb/>
若風雨桂花松子常滿地賣藥嚢中應有錢還山服藥<lb/>
又長年白雲勸盡桮中物眀月相隨何處眠眠時憶問<lb/>
醒時事夢魂可以相周旋<lb/>
　　　崔司録宅燕大理李卿<lb/>
多雨殊未巳秋雲更沈沈洛陽故人初解印山東小吏<lb/>
来相尋上卿才大名不朽早朝至尊暮求友豁逹常推<lb/>
海内賢殷勤但酌尊中酒飲醉欲言歸剡溪門前駟馬<lb/>
<pb n="KR4h0140_WYG_213-11a"/>
光照衣路傍觀者徒唧唧我公不以為是非<lb/>
　　　同鮮于洛陽於畢員外宅觀畫馬歌<lb/>
知君愛鳴琴仍好千里馬永日恒思單父中有時心到<lb/>
宛城下遇客丹青天下才白生胡雛控龍媒主人娱賓<lb/>
畫障開只言騏驥西極来半壁䟃𧽼勢不住滿堂風飄<lb/>
颯然度家僮愕視欲先鞭櫪馬驚嘶還屢顧始知物妙<lb/>
皆可憐燕昭市駿豈徒然縦令剪拂無所用猶勝駑駘<lb/>
在眼前<lb/>
<pb n="KR4h0140_WYG_213-11b"/>
　　　同河南李少尹畢員外宅夜飲時洛陽告㨗遂<lb/>
　　　作春酒歌<lb/>
故人美酒勝濁醪故人清詞合風騷長歌滿酌惟吾曹<lb/>
髙談正可揮塵毛半醉忽然持蟹螯洛陽告㨗傾前後<lb/>
武侯腰間印如斗郎官無事時飲酒桮中緑蟻吹轉来<lb/>
甕上飛花拂還有前年持節將楚兵去年留司在東京<lb/>
今年復拜二千石盛夏五月西南行彭門劍門蜀山裏<lb/>
昨逢軍人劫奪我到家但見妻與子頼得飲君春酒數<lb/>
<pb n="KR4h0140_WYG_213-12a"/>
十桮不然令我愁欲死<lb/>
　　　同李九士曹觀壁畫雲作<lb/>
始知帝鄉客能畫蒼梧雲秋天萬里一片色只疑飛盡<lb/>
猶氛氲<lb/>
　　　見薛大臂鷹作<hi>一作李白詩</hi>
寒楚十二月蒼鷹八九毛寄言燕雀莫相啅<hi>一作忌</hi>自有<lb/>
雲霄萬里髙<lb/>
　　　畫馬篇<hi>同諸公宴睢陽李太守各賦一物</hi>
<pb n="KR4h0140_WYG_213-12b"/>
君侯櫪上驄貎在丹青中馬毛連錢蹄鐵色圖畵光輝<lb/>
驕玉勒馬行不動勢若来權竒蹴踏無塵埃感茲絶代<lb/>
稱妙手遂令談者不容口麒麟獨歩自可珍駑駘萬匹<lb/>
知何有終未如他櫪上驄載華轂騁飛鴻荷君剪拂與<lb/>
君用一日千里如旋風<lb/>
　　　詠馬鞭<lb/>
龍竹養根凡幾年工人截之為長鞭一節一目皆天然<lb/>
珠重重星連連繞指柔純金堅繩不直規不圓把向空<lb/>
<pb n="KR4h0140_WYG_213-13a"/>
　中捎一聲良馬有心日馳千<lb/>
　　　　塞下曲<hi>賀蘭作</hi>
　君不見芳樹枝春花落盡蜂不窺君不見梁上泥秋風<lb/>
　始髙燕不棲蕩子從軍事征戰蛾睂嬋娟守空閨獨宿<lb/>
　自然堪下淚况復時聞鳥<hi>一作烏</hi>夜啼<lb/>
　　　　漁父歌<lb/>
　曲㟁深潭一山叟駐眼看鈎不移手世人欲得知姓名<lb/>
　良久問他不開口笋皮笠子荷葉衣心無所營守釣磯<lb/>
<pb n="KR4h0140_WYG_213-13b"/>
　料得孤舟無定止日暮持竿何處歸<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻二百十三<lb/>
</p>
<p>
</p>
  </div>
</body>
</text>
</TEI>
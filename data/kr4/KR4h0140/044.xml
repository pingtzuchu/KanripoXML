<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_044-1a"/>
　欽定四庫全書<lb/>
御定全唐詩巻四十四<lb/>
　　劉褘之<lb/>
　劉褘之字希羙常州晉陵人少以文藻知名上元中為<lb/>
　左史𢎞文館直學士與元萬頃等皆召入禁中論次新<lb/>
　書又宻令叅决時政以分宰相權時謂此門學士則天<lb/>
　時拜中書侍郎同中書門下三品及官名改易為鳳閣<lb/>
　侍郎同鳳閣鸞臺三品垂拱中賜死集七十巻今存詩<lb/>
<pb n="KR4h0140_WYG_044-1b"/>
　五首<lb/>
　　　　奉和太子納妃太平公主出降<hi>時咸亨四年</hi>
　夢梓光青陛穠桃藹紫宫徳優宸念逺禮備國姻崇萬<lb/>
　户聲明發三條騎吹通香輪送重景綵斾引仙虹<lb/>
　　　　奉和別越王<lb/>
　周屏辭金殿梁驂整玉珂管聲依折柳琴韻動流波鶴<lb/>
　蓋分隂促龍軒別念多延襟小山路還起大風歌<lb/>
　　　　酬鄭沁州<lb/>
<pb n="KR4h0140_WYG_044-2a"/>
麒閣一代良熊軒千里躅緝圖昭國典按部留宸矚匪<lb/>
厭承明廬佇兼司隸局芸書暫輟載竹使方臨俗節變<lb/>
風緒髙秋深露華溽寒山斂輕靄霽野澄初旭已切<hi>一作</hi>
<hi>覺</hi>長年悲誰堪岐路促遥林征馬迅别館嘶驂跼雅贈<lb/>
響摐金索居暌倚玉悽斷離鴻引勞歌思足曲<lb/>
　　　孝敬皇帝挽歌<hi>上元二年追謚太子𢎞為孝敬皇帝</hi>
戒奢虗蜃輅錫號紀鴻名地叶蒼梧野途經紫聚城重<lb/>
照掩寒色晨飇斷曙聲一隨仙驥逺霜雪愁隂生<lb/>
<pb n="KR4h0140_WYG_044-2b"/>
　　　九成宫秋初應詔<lb/>
帝<hi>一作懸</hi>圃疏金闕仙臺駐玉鑾野分鳴鸑岫路接寳雞<lb/>
壇林樹千霜積山宫四序寒蟬急知秋早鶯疎覺夏䦨<lb/>
怡神紫氣外凝睇白雲端舜海詞波發空驚遊聖難<lb/>
　李敬𤣥<lb/>
李敬𤣥亳州譙人博覽羣書特善五禮貞觀末髙宗在<lb/>
東宫以馬周薦召入崇賢館侍讀歴西臺侍郎撿挍司<lb/>
列常伯典銓有序選者嵗萬餘人每於街衢見之無不<lb/>
<pb n="KR4h0140_WYG_044-3a"/>
知其姓名時人服其强記儀鳳中為中書令劉仁軌奏<lb/>
鎮河西敬𤣥自知非邊将才上强遣之敗於湟州坐貶<lb/>
集三十卷今存詩二首<lb/>
　　　奉和别魯王<hi>髙祖子靈夔歴五州刺史</hi>
緑車旋楚服丹蹕佇秦川珠皋轉歸騎金岸引行旃一<lb/>
朝限原隰千里間風煙鶯喧上林谷<hi>一作右</hi>鳬響御溝泉<lb/>
<hi>一作前</hi>斷雲移魯蓋離歌動舜弦别念凝神扆崇恩洽玳<lb/>
筵顧惟慙叩寂徒自仰鈞天<lb/>
<pb n="KR4h0140_WYG_044-3b"/>
　　　奉和别越王<hi>太宗子貞則天時為豫州刺史</hi>
飛蓋迴蘭坂宸襟佇柏梁别館分涇渭歸路指衡漳關<lb/>
山通曙色林籞徧春光帝念紆千里詞波照五潢<lb/>
　張大安<lb/>
張大安魏州繁水人公謹之子上元中歴太子庶子同<lb/>
中書門下三品時章懐太子令與劉訥言等同注范曄<lb/>
後漢書後貶普州刺史終横州司馬詩一首<lb/>
　　　奉和别越王<lb/>
<pb n="KR4h0140_WYG_044-4a"/>
盛藩資右戚連萼重皇情離襟愴雎苑分途指鄴城麗<lb/>
日開芳甸佳氣積神京何時驂駕入還見謁承明<lb/>
　元萬頃<lb/>
元萬頃洛陽人後魏景穆皇帝之裔起家通事舍人乾<lb/>
封中從英國公李勣征髙麗令作檄文萬頃譏其不知<lb/>
守鴨緑之險莫離支報曰謹聞命矣遂移兵守鴨緑兵<lb/>
不得入坐流嶺外遇赦還為北門學士則天時遷鳳閣<lb/>
侍郎坐與徐敬業兄弟友善貶死詩四首<lb/>
<pb n="KR4h0140_WYG_044-4b"/>
　　　奉和太子納妃太平公主出降<lb/>
象輅初乗雁璇宫早結褵離元應春夕帝子降秋期鳴<lb/>
瑜合清<hi>一作薦</hi>響冠<hi>一作比</hi>玉麗穠姿和聲躋鳳掖交影歩<lb/>
鸞墀<lb/>
　　　奉和春日池臺<lb/>
日影飛花殿風文積草池鳳樓通夜敞虬輦望春移<lb/>
　　　奉和春日二首<lb/>
花輕蘂亂仙人杏葉宻鶯喧帝女桑飛雲閣上春應至<lb/>
<pb n="KR4h0140_WYG_044-5a"/>
明月樓中夜未央<hi>此首一作上官儀詩</hi>
鳳輦迎風乗紫閣鸞車避日轉彤闈巾堂促管淹春望<lb/>
後殿清歌開夜扉<lb/>
　郭正一<lb/>
郭正一定州鼓城人貞觀中舉進士累轉中書舍人𢎞<lb/>
文館學士永隆二年遷秘書少監撿挍中書侍郎與魏<lb/>
𤣥同郭待舉並同中書門下平章事宰相以平章事為<lb/>
名自正一等始也則天時出為晉州刺史後為酷吏所<lb/>
<pb n="KR4h0140_WYG_044-5b"/>
䧟竄死嶺南詩一首<lb/>
　　　奉和太子納妃太平公主出降<lb/>
桂宫初服冕蘭掖早升笄禮盛親迎晉聲芬出降齊金<lb/>
龜開瑞鈕寳翟上仙袿<hi>一作梯</hi>轉扇承宵月揚旌照夕蜺<lb/>
　胡元範<lb/>
胡元範申州義陽人介亷有才則天時為鳳閣侍郎坐<lb/>
救裵炎流死巂州詩三首<lb/>
　　　奉和太子納妃太平公主出降三首<hi>别本作一首</hi>
<pb n="KR4h0140_WYG_044-6a"/>
帝子威儀絶儲妃禮度優疊鼓陪仙觀凝笳翼畫輈鬱<lb/>
鬱神香滿弈奕彩雲浮排空列錦罽騰歡溢皇州<lb/>
金閨未息火玉樹鍾天愛月路飾還装星津動歸佩紫<lb/>
極流宸渥清規佇慈誨恩波洽九流光輝軼千載<lb/>
列席詔親賢式宴坐神仙聖文飛聖筆天樂奏鈞天曲<lb/>
池涵瑞景文宇孕祥煙小臣同百獸率舞恱堯年<lb/>
　任希古<hi>一作知古一作奉古</hi>
任希古字敬臣棣州人五嵗䘮母刻志從學年十六刺<lb/>
<pb n="KR4h0140_WYG_044-6b"/>
史崔樞欲舉秀才自以學未廣遯去後舉孝㢘虞世南<lb/>
器之永徽初與郭正一崔融等同為薛元超所薦終太<lb/>
子舍人詩六首<lb/>
　　　奉和太子納妃太平公主出降<lb/>
帝子陞青陛王姬降紫宸星光移雜珮月彩薦重輪龍<lb/>
旌翻地杪鳳管颺天濵槐隂浮淺瀨葆吹翼輕塵<lb/>
　　　和東觀羣賢七夕臨泛昆明池<lb/>
秋風始揺落秋水正澄鮮飛眺牽牛渚激賞鏤鯨川岸<lb/>
<pb n="KR4h0140_WYG_044-7a"/>
珠淪曉魄池灰斂曙煙泛查分寫<hi>一作瀉</hi>漢儀星别搆<hi>一作</hi>
<hi>架</hi>天雲光波處動日影浪中懸驚鴻絓蒲弋遊鯉入荘<lb/>
筌萍葉疑江上菱花似鏡前長林代輕幄細草即芳筵<lb/>
文峰開翠瀲筆海控清漣不挹蘭樽聖空仰桂舟仙<lb/>
　　　和左僕射燕公春日端居述懐<lb/>
豐野光三傑媯庭賛五臣綈緗歌羙譽絲竹詠芳塵聖<lb/>
歴開環象昌年降甫申髙門非捨築華構豈垂綸鳳邸<lb/>
摶霄翰龍池躍海鱗玉鼎昇黄閣金章謁紫宸禮闈通<lb/>
<pb n="KR4h0140_WYG_044-7b"/>
政本文昌總國均調風振薄俗清教敘彛倫星迥應緹<lb/>
管日御警寅賔葉上曽槐變花發小堂春思挂五<hi>一作東</hi>
都冕言訪北山巾赫赫容臺上千祀耀平津<lb/>
　　　和長孫祕監伏日苦熱<lb/>
玉署三時曉金羈五日歸北林開逸徑東閣敞閒扉池<lb/>
鏡分天色雲峰減日輝游鱗映荷聚驚翰繞林飛披襟<lb/>
楊子宅舒嘯仰重闈<lb/>
　　　和李公七夕<hi>謝恵連體</hi>
<pb n="KR4h0140_WYG_044-8a"/>
落日照髙牖涼風起庭樹悠悠天宇平昭昭月華度開<lb/>
軒卷綃幕延首晞雲路層漢有靈妃仙居無與晤履化<lb/>
悲流易臨川怨遲暮昔從九春徂方此三秋遇瑶駕越<lb/>
星河羽蓋凝珠露便妍耀井色窈窕凌波歩始閱故人<lb/>
新俄見新人故掩淚收機石銜啼襞紈素惆悵何傷巳<lb/>
裵回勞永慕無由西北歸空自東南顧<lb/>
　　　和長孫祕監七夕<lb/>
三秋叶神媛七夕望仙妃影照河陽妓色麗平津闈鵲<lb/>
<pb n="KR4h0140_WYG_044-8b"/>
橋波裏出龍車霄外飛露泫低珠佩雲移薦錦衣更深<lb/>
黄月落夜乆靨星稀空接靈臺下方恧辨支機<lb/>
　裵守真<lb/>
裵守真絳州人髙宗時為太常博士天授中官司憲府<lb/>
丞令推究詔獄多平恕不稱㫖出刺成州徙寧州卒詩<lb/>
三首<lb/>
　　　奉和太子納妃太平公主出降三首<hi>别本作一首</hi>
瑜珮升青殿穠華降紫微還如桃李發更似鳳皇飛金<lb/>
<pb n="KR4h0140_WYG_044-9a"/>
屋真離象瑶臺起婺徽綵纓紛碧坐績羽泛褕衣<lb/>
雲路移彤輦天津轉明鏡仙珠照乗歸寳月重輪映望<lb/>
園嘉宴洽主第歡娛盛絲竹揚帝熏簪裾奉宸慶<lb/>
藂雲靄曉光湛露晞朝陽天文天景麗睿藻睿詞芳玉<lb/>
庭散秋色銀宫生夕涼太平超䆳古萬夀樂無疆<lb/>
　楊思𤣥<lb/>
楊思𤣥師道兄子髙宗時為吏部侍郎國子祭酒詩二<lb/>
首<lb/>
<pb n="KR4h0140_WYG_044-9b"/>
　　　奉和聖製過温湯<lb/>
豐城觀漢迹温谷幸秦餘地接幽王壘塗分鄭國渠風<lb/>
威肅文衛日彩鏡雕輿逺岫凝氛重寒叢對影疎迴瞻<lb/>
漢章闕佳氣滿宸居<lb/>
　　　奉和别魯王<lb/>
元玉詩傳博文后寵靈優鶴盖動宸眷龍章送逺游圅<lb/>
關疏别道灞岸引行舟北林分苑樹東流溢御溝鳥聲<lb/>
含羽碎騎影曵花浮聖澤九垓普天文七曜周方圖獻<lb/>
<pb n="KR4h0140_WYG_044-10a"/>
雅樂簪帶奉鳴球<lb/>
　王徳真<hi>一作貞</hi>
王徳真武后時為納言又為侍中後以罪流象州詩一<lb/>
首<lb/>
　　　奉和聖製過温湯<lb/>
握圖開萬㝢屬聖啟千年驪阜疏緹騎驚鴻映綵旃玉<lb/>
霜鳴鳳野金陣藻龍川祥煙聚危岫徳水溢飛泉停輿<lb/>
興睿覽還舉大風篇<lb/>
<pb n="KR4h0140_WYG_044-10b"/>
　鄭義真<lb/>
鄭義真髙宗時人詩一首<lb/>
　　　奉和聖製過温湯<lb/>
洛川方駐蹕豐野暫停鑾湯泉恒獨涌温谷豈知寒漏<lb/>
鼓依巖畔相風出樹端嶺煙遥聚草山月迥臨鞍日用<lb/>
誠多幸天文遂仰觀<lb/>
　蕭楚材<lb/>
蕭楚材髙宗時為太常博士詩一首<lb/>
<pb n="KR4h0140_WYG_044-11a"/>
　　　奉和展禮岱宗塗經濮濟<lb/>
拂漢星旗轉分霄日羽明将追㑹阜迹更勒岱宗銘林<lb/>
戈咽濟岸獸鼔震河庭葉箭凌寒矯烏弓望曉驚已降<lb/>
汾水作仍深迎渭情<lb/>
　薛克<hi>一作堯</hi>構<lb/>
薛克構天授中官至麟臺監詩一首<lb/>
　　　奉和展禮岱宗塗經濮濟<lb/>
龍圖冠胥陸鳳駕指云亭非煙泛濟浦緑字啟河汀畫<lb/>
<pb n="KR4h0140_WYG_044-11b"/>
裳晨應月文㦸曙分星四田廵揖禮三驅道契經行欣<lb/>
奉萬嵗竊抃偶千齡<lb/>
　徐珩<lb/>
徐珩髙宗時人詩一首<lb/>
　　　日暮望涇水<lb/>
𨗳源徑隴阪屬汭貫嬴都下瀨波常急迥圻溜亦紆毒<lb/>
流秦卒斃泥糞漢田腴獨有迷津客懐歸軫暮途<lb/>
　賀遂亮<lb/>
<pb n="KR4h0140_WYG_044-12a"/>
賀遂亮官御史詩一首<lb/>
　　　贈韓思彦<hi>唐新語云遂亮與思彦同在憲臺欽思彦之風韻贈詩</hi>
意氣百年内平生一寸心欲交天下士未面已虗襟君<lb/>
子重名義直道冠衣簪風雲行可託懐抱自然深落霞<lb/>
靜霜景墜葉下風林若上南登岸希訪北山岑<lb/>
　韓思彦<lb/>
韓思彦與賀遂亮同官御史髙宗時待詔𢎞文館上元<lb/>
中卒詩一首<lb/>
<pb n="KR4h0140_WYG_044-12b"/>
　　　酬賀遂亮<lb/>
古人一言重嘗謂百年輕今投歡㑹面顧盼盡平生簪<lb/>
裾非所託琴酒冀相併累日同游處通宵欵素誠霜飄<lb/>
知柳脆雪冒覺松貞願言何所道幸得嵗寒名<lb/>
　魏求巳<lb/>
魏求巳官御史謫山陽丞詩一首<lb/>
　　　自御史左授山陽丞<lb/>
朝昇照日檻夕次下烏臺風竿一眇邈月樹㡬裵回翼<lb/>
<pb n="KR4h0140_WYG_044-13a"/>
　向髙標斂聲隨下調哀懐燕首自白非是為年催<lb/>
　　劉懐一<lb/>
　劉懐一瀛州司法拜右臺殿中侍御史詩一首<lb/>
　　　　贈右臺監察鄧茂遷左臺殿中<lb/>
　惟昔參多士無雙仰異才鷹鸇同效逐鵷鷺忝游陪入<lb/>
　仕光三命遷榮歴二臺隔墻欽素躅對問限清埃紫署<lb/>
　春光早蘭闈曙色催誰言夕鳥至空想鄧林隈<lb/>
　<lb/>
<pb n="KR4h0140_WYG_044-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四十四<lb/>
</p>
<p>
</p>
  </div>
</body>
</text>
</TEI>
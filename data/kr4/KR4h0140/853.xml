<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_853-1a"/>
　欽定四庫全書<lb/>
御定全唐詩巻八百五十三<lb/>
　　呉筠<lb/>
　呉筠字貞節華州華隂人少通經善屬文舉進士不第<lb/>
　去入嵩山為道士明皇聞其名遣使徴至待詔翰林天<lb/>
　寳中堅求還山尋入㑹稽隠剡中大厯中年卒弟子私<lb/>
　諡為宗𤣥先生集十卷今編詩一巻<lb/>
　　　　遊仙二十四首<lb/>
<pb n="KR4h0140_WYG_853-1b"/>
　啓冊觀往載揺懐考今情終古巳寂寂舉世何營營悟<lb/>
　彼衆仙妙超然含至精凝神契冲𤣥化服凌太清心同<lb/>
　宇宙廣體合雲霞輕翔風吹羽蓋慶霄拂霓旌龍駕朝<lb/>
　紫微後天保令名豈如寰中士軒冕矜蹔榮<lb/>
　鸞鳳棲瑤林鵰鶚集平楚飲啄本殊好翺翔終異所吾<lb/>
　方遺諠囂立節慕髙舉解兹區中戀結彼霄外侣誰謂<lb/>
　天路遐感通自無阻<lb/>
　愍俗從遷謝尋仙去淪沒三元有真人與我生道骨凌<lb/>
<pb n="KR4h0140_WYG_853-2a"/>
晨吸丹景入夜飲黄月百闗彌調暢方寸益清越棲神<lb/>
合虛無洞覽周恍惚不覺隨玉皇焚香詣金闕<lb/>
西龜初定籙東華巳校名三官無遺譴七祖升雲軿體<lb/>
妙塵累隔心微𤣥化并一朝出天地億載猶童嬰使我<lb/>
齊浩劫蕭蕭宴玉清<lb/>
怡神在靈府皎皎含清澄仙經不吾欺輕舉信有徴疇<lb/>
昔希道念而今果天矜豈非隂功著乃致白日升焉用<lb/>
過洞府吾其越朱陵<lb/>
<pb n="KR4h0140_WYG_853-2b"/>
髙真誠寥邈道合不我遺孰謂姑射逺神人可同嬉結<lb/>
駕從之遊飄飄出天垂不理人自化神凝物無疵因知<lb/>
至精感足以和四時<lb/>
碧海廣無際三山髙不極金臺羅中天羽客恣遊息霞<lb/>
液朝可飲虹芝晩堪食嘯歌自忘心騰舉寧假翼保夀<lb/>
同三光安能紀千億<lb/>
將過太帝宫蹔詣扶桑處真童已相迓為我清宿霧海<lb/>
若寧洪濤羲和止奔馭五雲結層閣入景動飛輿青霞<lb/>
<pb n="KR4h0140_WYG_853-3a"/>
正可挹丹椹時一遇留我宴玉堂歸軒不令遽<lb/>
欲超洞陽界試鑒丹極表赤帝躍火龍炎官控朱鳥導<lb/>
我升絳府長驅出天杪陽靈赫重暉四達何皎皎為爾<lb/>
流飄風羣生遂無天<lb/>
予因詣金母飛蓋超西極遂入素中天停輪太濛側若<lb/>
華拂流影不使白日匿傾曦復亭午六合無暝色道化<lb/>
隨感遷此理誰能測<lb/>
九龍何蜿蜿載我升雲綱臨睨懐舊國風塵混蒼茫依<lb/>
<pb n="KR4h0140_WYG_853-3b"/>
依逺人寰去去邇帝鄉上超星辰紀下視日月光倐已<lb/>
過太微天居煥煌煌<lb/>
停驂太儀側整服金闕前肅肅承上帝鏘鏘㑹羣仙鴻<lb/>
鑪發靈香<hi>一作音</hi>廣廡張鈞天玉醴洽中座霞膏充四筵<lb/>
良期無終極俛仰移億年<lb/>
峻朗妙門闢澄微真鑒通瓊林九霞上金閣三天中飛<lb/>
虬躍慶雲翔鶴搏靈風鬱彼玉京㑹仙期六合同<lb/>
子昇至陽元<hi>一作源</hi>欲憩眀霞館飄飄瓊輪舉曄曄金景<lb/>
<pb n="KR4h0140_WYG_853-4a"/>
散結虛成萬有髙妙咸可翫玉山鬱嵯峨琅海杳無岸<lb/>
蹔賞過千椿遐齡誰復算<lb/>
招㩦紫陽友合宴玉清臺排景羽衣振浮空雲駕來靈<lb/>
旛七曜動瓊障九光開鳳舞龍璈奏虬軒殊未迴<lb/>
髙升紫極上宴此𤣥都岑玉藻散竒香瓊柯流雅音靈<lb/>
風生太漠習習吹人襟體混希微廣神凝空洞深蕭然<lb/>
宇宙外自得乾坤心<lb/>
晨豋千仞嶺俯瞰四人居原野間城邑山河分里閭眇<lb/>
<pb n="KR4h0140_WYG_853-4b"/>
彼埃塵中爭奔聲利途百齡寵辱盡萬事皆為虛自昔<lb/>
無成功安能與爾俱將期駕雲景超跡升天衢<lb/>
骨鍊體彌清鑒明塵巳絶恬夷宇宙泰煥朗天光徹羽<lb/>
服參煙霄童顔皎氷雪隠符千魔駭鳴玉萬帝恱遂使<lb/>
區宇中祅氣永淪滅<lb/>
朝逾弱水北夕憇鍾山頂顓頊清𤣥宫禺强掃幽境燭<lb/>
龍發神曜隂野彌煥炳導逹三氣和驅除六天静玉樓<lb/>
互相暉煙客何秀頴一舉流霞津千年在俄頃<lb/>
<pb n="KR4h0140_WYG_853-5a"/>
揚盖造辰極乘煙遊閬風上元降玉闥王母開琳宫天<lb/>
人何濟濟髙㑹碧堂中列侍奏雲歌真音滿太空千年<lb/>
紫奈熟四劫靈瓜豐斯樂異荒讌陶陶殊未終<lb/>
整駕辭五嶽排煙凌九霄紛然太虛中羽斾更相招且<lb/>
盼蓬壺近誰言崑閬遙悠悠竟安適仰赴三天朝<lb/>
予招三清友逈出九天上撓挑絶漠中差池遙相望大<lb/>
空含常明入外無隱障鸞鳳有逸翮泠然恣飄颺寥寥<lb/>
唯𤣥虛至樂在神王<lb/>
<pb n="KR4h0140_WYG_853-5b"/>
縱身太霞上眇眇虛中浮八威先啓行五老同我遊靈<lb/>
景何灼灼祥風正寥寥嘯歌振長空逸響清且柔遨嬉<lb/>
無迹賞顧眄皆真儔不疾而自速萬天俄已周<lb/>
返視太初先與道㝠至一空洞凝真精乃為虛中實變<lb/>
通有常性合散無定質不行迅飛電隱曜光白日𤣥棲<lb/>
忘𤣥深無得固無失<lb/>
　　　覽古十四首<lb/>
聖人重周濟眀道欲救時孔席不暇暖墨突何嘗緇興<lb/>
<pb n="KR4h0140_WYG_853-6a"/>
言振頽綱將以有所維君臣恣滛惑風俗日凋衰三代<lb/>
業遽隕七雄遂交馳庻物墜塗炭區中若棼絲秦皇燎<lb/>
儒術方冊靡孑遺大漢歴五葉斯文復崇推乃驗經籍<lb/>
道與世同屯夷弛張固天意設教安能持<lb/>
興亡道之運否泰理所全奈何淳古風既徃不復旋三<lb/>
皇已散朴五帝初尚賢王業與霸功浮偽日以宣忠誠<lb/>
及狙詐殽混安可甄餘智入九霄守愚渝重泉永懐巢<lb/>
居時感涕徒泫然<lb/>
<pb n="KR4h0140_WYG_853-6b"/>
棟宇代巢穴其來自三皇跡生固為累經始增百王瑤<lb/>
䑓既滅夏瓊室復隕湯覆車世不悟秦氏興阿房繼踵<lb/>
迷反正漢家崇建章力役弊萬人瓌竒殫八方徇志仍<lb/>
未極促齡巳云亡侈靡竟何在荆榛生廟堂<lb/>
閑居覽前載惻彼商與秦所殘必忠良所寳皆兇嚚昵<lb/>
諛方自聖不悟禍滅身箕子作周輔孫通為漢臣洪範<lb/>
及禮儀後王用經綸<lb/>
吾觀采苓什復感青蠅詩纔佞亂忠孝古今同所悲姦<lb/>
<pb n="KR4h0140_WYG_853-7a"/>
邪起狡猾骨肉相殘夷漢儲殞江充晉嗣滅驪姬天性<lb/>
猶可間君臣固其宜子胥烹呉鼎文種斷越鈹屈原沈<lb/>
湘流厥戚咸自貽何不若范蠡扁舟無還期<lb/>
嘗稽真仙道清寂祛衆煩秦皇及漢武焉得遊其藩情<lb/>
擾萬㡬屑位驕四海尊既欲先宇宙仍規後乾坤崇髙<lb/>
與乆逺物莫能兩存矧乃恣所慾荒滛伐靈根金膏恃<lb/>
延期玉色復動魂征戰窮外域殺傷被中原天鑒諒難<lb/>
誣神理不可諼安期返蓬萊王母還崑崙異術終莫告<lb/>
<pb n="KR4h0140_WYG_853-7b"/>
悲哉竟何言<lb/>
魯侯祈政術尼父從棄捐漢主思英才賈生被<hi>一作亦</hi>排<lb/>
遷始皇重韓子及覩乃不全武帝愛<hi>一作欽</hi>相如既徴復<lb/>
忘賢貴逺世咸爾賤今理共然方知古來主難以効當<lb/>
年<lb/>
食其昔未偶落魄為狂生一朝君臣契雄辯何縱横運<lb/>
籌康漢業慿軾下齊城既以智所逹還為智所烹豈若<lb/>
終貧賤酣歌本無營<lb/>
<pb n="KR4h0140_WYG_853-8a"/>
晁錯抱逺䇿為君納良規削彼諸侯權永用得所宜姦<lb/>
臣負舊隙乘釁謀相危世主竟不辨身戮宗且夷漢景<lb/>
稱欽明濫罰猶如斯比干與龍逢殘害何足悲<lb/>
絳侯成大績賞厚位仍尊一朝對獄吏榮辱安可論蘇<lb/>
生佩六印奕奕為殃源主父食五鼎昭昭成禍根李斯<lb/>
佐二辟巨釁鍾其門霍孟翼三后伊戚及後昆天人忌<lb/>
盈滿兹理固永存方知得意者何必乘朱輪滅景栖逺<lb/>
壑絃歌對清樽二䟽返海濵蔣詡歸林園蕭灑去物累<lb/>
<pb n="KR4h0140_WYG_853-8b"/>
此謀誠足敦<lb/>
至人順通塞委命固無疵吾觀太史公可謂識道規留<lb/>
滯焉足憤感懐殄生涯吾歎龔夫子秉義確不移晦跡<lb/>
一何晩天年天當時薫膏自銷鑠楚老空餘悲<lb/>
逹者貴量力至人尚知幾京房洞幽贊神奥咸發揮如<lb/>
何嫉元惡不悟禍所歸謀物闇謀已誰言爾精㣲<hi>以上二首一本作一首</hi>
𤣥元明知止大雅尚保躬茂先洽聞者幽賾咸該通<lb/>
弱年賦鷦鷯可謂達養䝉晩節希鸞鵠長飛戾曾<lb/>
<pb n="KR4h0140_WYG_853-9a"/>
穹知進不知退遂令其道窮伊昔辨福初胡為迷禍終<lb/>
方驗嘉遁客永貞天壤同<lb/>
聖人垂大訓奥義不茍設天道殃頑兇神明祐懿哲斯<lb/>
言猶影響安得復迴穴鯀瞍誕英睿唐虞育昬孽盜跖<lb/>
何延期顔生乃短折魯隱全克讓禍機遂潛結楚穆肆<lb/>
巨逆福柄奚赫烈田常弑其主祚國乆㒺缺管仲存霸<lb/>
功世祖<hi>一作祀</hi>成詭說漢氏方板蕩羣閹恣邪譎謇謇陳<lb/>
蕃徒孜孜抗忠節誓期區宇静爰使兇醜絶謀恊事靡<lb/>
<pb n="KR4h0140_WYG_853-9b"/>
從俄而反誅滅古來若兹類紛擾難盡列道遐理微茫<lb/>
誰為我昭晰吾將詢上帝寥廓詎躋徹已矣勿用言忘<lb/>
懐庻自恱<hi>自楚穆以下一本分作二首</hi>
　　　歩虛詞十首<lb/>
衆仙仰靈範肅駕朝神宗金景相照曜逶迤升太空七<lb/>
𤣥已髙飛火鍊生珠<hi>一作朱</hi>宫餘慶逮天壤平和王道融<lb/>
八威清遊氣<hi>一作氛</hi>十絶舞祥風使我躋陽源<hi>一作原</hi>其來<lb/>
自隂功逍遙太霞上真鑒靡不通<lb/>
<pb n="KR4h0140_WYG_853-10a"/>
逸轡豋紫清乘光邁奔電閬風隔三天俯視猶可見玉<lb/>
闥摽敞朗瓊林鬰葱蒨自非挺金骨焉得諧夙願真朋<lb/>
何森森合景恣遊宴良㑹忘淹留千齡纔一眄<lb/>
三宫發眀景朗照同鬰儀紛然馳飇歘上采空清蕤令<lb/>
我洞金色後天耀瓊姿心協太虛静寥寥竟何思𤣥中<lb/>
有至樂淡泊終無為但與正真友飄颻散<hi>一作從</hi>遨嬉<lb/>
禀化凝正氣鍊形為真仙忘心符元宗返本協自然帝<lb/>
一集絳宫流光出丹𤣥元英與桃君朗詠長生篇六府<lb/>
<pb n="KR4h0140_WYG_853-10b"/>
煥明霞百闗<hi>一作闗</hi>羅紫煙飇車渉寥廓靡靡乘景遷不<lb/>
覺雲路逺斯須遊萬天<lb/>
扶桑誕初景羽蓋凌晨霞倐歘造西域嬉遊金母家碧<lb/>
津湛洪源灼爍敷荷花煌煌青琳宫粲粲列玉華真氣<lb/>
溢絳府自然思無邪俯矜區中士天濁良可嗟<lb/>
瓊䑓劫萬仭孤映大羅表常有三素雲凝光自飛繞羽<lb/>
幢泛明霞升降何縹緲鸞鳳吹雅音栖翔絳林標玉虛<lb/>
無晝夜靈景何皎皎一覩太上京方知衆天小<lb/>
<pb n="KR4h0140_WYG_853-11a"/>
灼灼青華林靈風<hi>一作鳳</hi>振瓊柯三光無冬春一氣清且<lb/>
和迴首邇結靈傾眸親曜羅豁落制六天流鈴威百魔<lb/>
緜緜慶不極誰謂椿齡多<lb/>
髙情<hi>一作清</hi>無侈靡遇物生華光至樂無簫歌金玉音琅<lb/>
琅<hi>一作玉音自琳琅</hi>或登明真䑓宴此羽景堂杳靄結寳雲霏<lb/>
微散靈香天人誠遐曠歡泰不可量<lb/>
爰從太微上肆覲虛皇尊騰我八景輿威遲入天門既<lb/>
登玉宸庭肅肅仰紫軒敢問龍漢末如何闢乾坤怡然<lb/>
<pb n="KR4h0140_WYG_853-11b"/>
輟雲璈告我希夷言幸聞至精理方見造化源<lb/>
二氣播萬有化機無停輪而我操其端乃能出陶鈞寥<lb/>
寥大漠<hi>一作升天漢</hi>上所遇皆清真澄瑩含元和氣同自相<lb/>
親絳樹結丹實紫霞流碧津以兹保童嬰永用超形神<lb/>
　　　豋北固山望海<lb/>
此<hi>一作北</hi>山鎮京口逈出滄海湄躋覽何所見茫茫潮汐<lb/>
馳<hi>一作池</hi>雲生蓬萊島日出扶桑枝萬里混一色焉能分<lb/>
兩儀願言䇿煙駕縹緲尋安期揮手謝人境吾將從此<lb/>
<pb n="KR4h0140_WYG_853-12a"/>
辭<lb/>
　　　聼尹鍊師彈琴<lb/>
至樂本太一幽琴和乾坤鄭聲乆亂雅此道稀能尊吾<lb/>
見尹仙翁伯牙今復存衆人乘其流夫子逹其源在山<lb/>
峻峰峙在水洪濤奔都忘邇城闕但覺清心魂代乏識<lb/>
微者幽音誰與論<lb/>
　　　題龔山人草堂<lb/>
世人負一美未肯甘陸沈獨抱匡濟器能懐真隱心結<lb/>
<pb n="KR4h0140_WYG_853-12b"/>
廬邇城郭及到雲木深滅跡暮潁陽忘機同漢隂啓户<lb/>
面白水憑軒對蒼岑但歌考槃詩不學梁父吟兹道我<lb/>
所適感君齊素襟朂哉龔夫子勿使囂塵侵<lb/>
　　　遊廬山五老峰<lb/>
彭蠡隱深翠滄波照芙蓉日初金光滿景落黛色濃雲<lb/>
外聽猨鳥煙中見杉松自然符幽情瀟灑愜所從整䇿<lb/>
務探討嬉遊任從容玉膏正滴瀝瑤草多䒠茸羽人栖<lb/>
層崖道合乃一逢揮手欲輕舉為余扣瓊鐘空香清人<lb/>
<pb n="KR4h0140_WYG_853-13a"/>
心正氣信有宗永用謝物累吾將乘鸞龍<lb/>
　　　豋廬山東峰觀九江合彭蠡湖<lb/>
百川灌彭蠡秋水方浩浩九派混東流朝宗合天沼寫<lb/>
心陟雲峰縱目還縹緲宛轉衆浦分差池羣山繞江妃<lb/>
弄明霞彷彿呈窈窕而我臨長風飄然欲騰矯昔懐滄<lb/>
洲興斯志果已紹焉得忘機人相從洽魚鳥<lb/>
　　　建業懐古<lb/>
炎精既失御宇内為三分吳王霸荆越建都長江濱爰<lb/>
<pb n="KR4h0140_WYG_853-13b"/>
資股肱力以静淮海民魏后欲濟師臨流遽旋軍豈惟<lb/>
限天塹所忌在有人惜哉歸命侯滛虐敗前勲銜璧入<lb/>
洛陽委躬為晉臣無何覆宗社為爾含悲辛俄及永嘉<lb/>
末中原塞兵塵五馬浮渡江一龍躍天津此時成大業<lb/>
實賴賢縉紳闢土雖未逺規模亦振振謝公佐王室仗<lb/>
節掃偽秦誰為吳兵孱用之在有倫荏苒宋齊末斯須<lb/>
變梁陳綿厯已六代興亡互紛綸在徳不在險成敗良<lb/>
有因髙堞復于隍廣殿摧于榛王風乆泯滅勝氣猶氤<lb/>
<pb n="KR4h0140_WYG_853-14a"/>
氲皇家一區域𤣥化通無垠常言宇宙泰忽遘雲電屯<lb/>
極目梁宋郊茫茫晦妖氛安得倚天劔斬兹横海鱗徘<lb/>
<hi>一作服</hi>徊江山暮感激為誰申<lb/>
　　　經羊角哀墓作<lb/>
祇召出江國路傍旌古墳伯桃𦵏角哀墓近荆將軍神<lb/>
道不相得稱兵解其紛幽明信難知勝負理莫分長呼<lb/>
遂刎頸此節古未聞兩賢結情愛骨肉何足云感子初<lb/>
併糧我心正氛氲遲迴駐征騎不覺空林醺<lb/>
<pb n="KR4h0140_WYG_853-14b"/>
　　　過天門山懐友<lb/>
舉帆遇風勁逸勢如飛奔縹緲凌煙波崩騰走川原兩<lb/>
山夾滄江豁爾開天門須㬰輕舟逺想象孤嶼存歸路<lb/>
日已近怡然慰心魂所經多奇趣待與吾友論一日如<lb/>
三秋相思意彌敦<lb/>
　　　舟中遇栁伯存歸潛山因有此贈<lb/>
澆風乆成俗真隱不可求何悟非所冀得君在扁舟目<lb/>
擊道已存一笑遂忘言况觀絶交書兼覩箴隱文<lb/>
<pb n="KR4h0140_WYG_853-15a"/>
見君浩然心視世如浮空君歸潛山曲我復廬山中形<lb/>
間心不隔誰能嗟異同他日或相訪無辭馭泠風<lb/>
　　　舟中夜行<lb/>
榜人識江路挂席從宵征莫辨洲渚狀但聞風波驚隂<lb/>
雲正飄颻落月無光晶豈不畏艱險所憑在忠誠何時<lb/>
逹遥夜佇見初日明<lb/>
　　　晩到湖口見廬山作呈諸故人<lb/>
夜舟達湖口漸近廬山側髙髙標横天隱隱何峻極石<lb/>
<pb n="KR4h0140_WYG_853-15b"/>
鏡啓晨暉罏煙凝寒色旅泊將休暇歸心巳隮陟虛名<lb/>
乆為累使我辭逸域良願道不違幽襟果兹得故人在<lb/>
雲嶠乃復同晏息鴻飛入青㝠虞氏<hi>一作人</hi>罷矰弋<lb/>
　　　苦春霖作寄友<lb/>
應龍遷南方霪雨備<hi>一作漏</hi>江千俯望失平陸仰瞻隠崇<lb/>
巒隂風斂暄氣殘月凄巳寒時鳥戢好音衆芳亦微殘<lb/>
萬流注江湖日夜增波瀾數君曠不接悄然無與歡對<lb/>
酒聊自娛援琴為誰彈彈為愁霖引曲罷仍永歎此歎<lb/>
<pb n="KR4h0140_WYG_853-16a"/>
因感物誰能識其端寫懐寄同心詞極意未殫<lb/>
　　　酬葉縣劉明府避地廬山言懐詒鄭録事昆季<lb/>
　　　茍尊師兼見贈之<lb/>
明哲良罕遇遇君輒思齊挺生著天爵自可析人珪河<lb/>
洛初沸騰方期掃虹霓時命竟未合安能親鼓鼙從此<lb/>
罷飛鳬投簪辭割雞驅車適南土忠孝兩不暌廬嶽鎮<lb/>
江介於焉愜林棲入門披綵服出谷杖紅藜隱令舊閭<lb/>
里而今復成躋鄭公解簪紱華蕚曜松谿賢哉茍徴君<lb/>
<pb n="KR4h0140_WYG_853-16b"/>
滅跡為圃畦顧已成非薄忝兹忘筌蹄相觀對緑樽逸<lb/>
思凌丹梯道泰我長往時清君勿迷王孫且無歸芳草<lb/>
正萋萋<lb/>
　　　髙士詠<hi>有序</hi>
　　易稱君子之道或出或處或黙或語蓋出而語者<lb/>
　　所以佐時致理處而黙者所以居静鎮躁故雖無<lb/>
　　言亦幾於利物豈獨善其身而已哉夫子曰隠居<lb/>
　　以求其志行義以逹其道所謂百慮一致殊途同<lb/>
<pb n="KR4h0140_WYG_853-17a"/>
　　歸者也夫好同惡異人之常情予自弱年竊尚真<lb/>
　　隱逺覽先逹實怡我心雖不見古人而餘風可仰<lb/>
　　是則是傚其唯嘉遁之士乎故企慕之不足則師<lb/>
　　友之師友之不足則詠歌之聊樂我員於是乎在<lb/>
　　昔𤣥晏先生皇甫謐因其所羙而著髙士傳梁伯<lb/>
　　鸞有髙士頌愚今有髙士詠亦各一時之志耳太<lb/>
　　初渺邈難得而詳洪崖之流無跡可紀故始於混<lb/>
　　元皇帝終於陶徴君舉其絶倫明其標的為五十<lb/>
<pb n="KR4h0140_WYG_853-17b"/>
　　首以吟諷其徳音焉<lb/>
　　　　混元皇帝<lb/>
𤣥元九仙主道冠三氣初應物方佐命棲真亦歸居貽<lb/>
篇訓終古駕景還太虛孔父歎猶龍誰能知所如<lb/>
　　　　廣成子<lb/>
廣成卧雲岫緬邈逾千齡軒轅來順風問道修神形至<lb/>
言發𤣥理告以從杳㝠三光入無窮寂黙返太寧<lb/>
　　　　許先生<lb/>
<pb n="KR4h0140_WYG_853-18a"/>
大名賢所尚寳位聖所珍皎皎許仲武遺之若纎塵棄<lb/>
瓢箕山下洗耳潁水濱物外兩寂寞獨與𤣥㝠均<lb/>
　　　　樊先生<lb/>
巢父志何逺潛精人莫知恥聞讓王事飲犢方見移不<lb/>
欲散太朴焉能為堯師錬真自輕舉浮世何足遺<lb/>
　　　　柏成子髙<lb/>
大禹受禪讓子髙辭諸侯退躬適外野放浪夫何求萬<lb/>
乘造中畝一言良見酬俋俋耕不顧斯情邈難儔<lb/>
<pb n="KR4h0140_WYG_853-18b"/>
　　　　臧丈人<lb/>
臧叟隱中壑垂綸心浩然文王感昔夢授政道斯全一<lb/>
遵無為術三載淳化宣功成遂不處遁跡符沖𤣥<lb/>
　　　　伯夷叔齊<lb/>
夷齊互崇讓棄國從所欽聿來及宗周乃復非其心世<lb/>
濁不可處氷清首陽岑采嶶詠羲農髙義越古今<lb/>
　　　　南華真人<lb/>
南華源道宗𤣥逺故不測動與造化遊静合太和息放<lb/>
<pb n="KR4h0140_WYG_853-19a"/>
曠生死外逍遥神明域况乃資九丹輕舉歸太極<lb/>
　　　　冲虛真人<lb/>
冲虛㝠至理體道自𤣥通不受子陽祿但飲壺丘宗泠<lb/>
然竟何依撓挑遊太空未知風乘我為是我乘風<lb/>
　　　　洞靈真人<lb/>
亢倉致虛極潛跡依逺岫智去愚獨留日虧歳方就鄉<lb/>
人謀尸祝不欲聞爼豆尚賢非至理堯舜固為陋<lb/>
　　　　通𤣥真人<lb/>
<pb n="KR4h0140_WYG_853-19b"/>
通𤣥貴隂徳利物非市朝悠然大江上散髮揮輕橈已<lb/>
陳緇帷說復表滄浪謡滅跡竟何往遺文獨昭昭<lb/>
　　　　文始真人<lb/>
文始通道源含光隱闗吏遥欣紫氣浮果驗真人至𤣥<lb/>
誥已云錫世榮何足累髙歩三清境超登九仙位<lb/>
　　　　榮啓期<lb/>
榮期信知止帶索無所求外物非我尚琴歌自優游三<lb/>
樂通至道一言醉孔丘居常以待終嘯傲夫何憂<lb/>
<pb n="KR4h0140_WYG_853-20a"/>
　　　　長沮桀溺<lb/>
賢哉彼沮溺避世全其真孔父棲棲者征途方問津行<lb/>
藏既異跡語黙豈同倫耦耕長林下甘與鳥雀羣<lb/>
　　　　顔闔<lb/>
世情矜寵譽傚節徼當時顔闔遵無名飯牛聊自怡逃<lb/>
聘鄙束帛鑿坏欣茅茨託躬囂塵表放浪世莫知<lb/>
　　　　老萊夫妻<lb/>
萊氏道已逺懿妻徳彌清一遁囂煩趣永契雲壑情祿<lb/>
<pb n="KR4h0140_WYG_853-20b"/>
位非所重拂衣遂遐征杳然從我願豈為物所攖<lb/>
　　　　楚狂接輿夫妻<lb/>
接輿耽冲𤣥伉儷亦真逸傲然辭徴聘耕績代祿秩鳳<lb/>
歌誡文宣龍徳遂隱密一遊峨嵋上千載保靈術<lb/>
　　　　鄭商人弦髙<lb/>
卓哉弦髙子商隱獨標奇傚謀全鄭國矯命犒秦師賞<lb/>
神<hi>一作伸</hi>義不受存公滅其私虛心貴無名逺跡居九夷<lb/>
　　　　桞下恵<lb/>
<pb n="KR4h0140_WYG_853-21a"/>
展禽抱純粹滅跡和光塵髙情遺軒冕降志救世人百<lb/>
行既無㸃三黜道彌真信謂徳超古豈惟言中倫<lb/>
　　　　荷蓧晨門<lb/>
荷蓧隱耕藝晨門潛抱闗道尊名可賤理愜心彌閒混<lb/>
跡是非域縱懐天地間同訊孔宣父匿景杳不還<lb/>
　　　　漢隂丈人<lb/>
野哉漢隂叟好古遂忘機抱甕誠亦勤守朴全道微子<lb/>
貢初不逹聽言識其非已為風波人怳惘失所依<lb/>
<pb n="KR4h0140_WYG_853-21b"/>
　　　　於陵夫妻<lb/>
皎皎於陵子巳賢妻亦明安兹道徳重顧彼浮華輕琴<lb/>
書不為務禄位不可榮逃跡終灌園誰能逹世情<lb/>
　　　　項槖<lb/>
太項㝠虛極微逺不可究禀量合太初返形寄童幼孔<lb/>
父慙至理顔生賴真授泛然同萬流無跡世莫覯<lb/>
　　　　太伯延陵<lb/>
太伯全至讓逺投蠻夷間延陵嗣髙風去國不復還尊<lb/>
<pb n="KR4h0140_WYG_853-22a"/>
榮比蟬翼道義侔崇山元<hi>一作𤣥</hi>規與峻節歴世無能攀<lb/>
　　　　壺丘子<lb/>
壺丘道為量𤣥虛固難知季咸曜淺術禦冦初深疑至<lb/>
人忘禍福感變靡定期太冲杳無朕元化誰能知<lb/>
　　　　段干木<lb/>
干木布衣者守道杜衡門徳光義且富首陽王侯尊魏<lb/>
主欽其賢軾廬情亦敦秦兵遂不舉髙卧為國藩<lb/>
　　　　魯仲連<lb/>
<pb n="KR4h0140_WYG_853-22b"/>
仲連秉奇節釋難含道情一言却秦圍片札降聊城辭<lb/>
金義何逺讓祿心益清處世功已立拂衣蹈滄溟<lb/>
　　　　顔歜<lb/>
髙哉彼顔歜逸氣陵齊宣道尊義不屈士重王來前榮<lb/>
祿安可誘保和從自然放情任所尚長揖歸山泉<lb/>
　　　　周豐<lb/>
周豐貴隱耀静黙尊無名魯侯詢政體喻以治道精莅<lb/>
人在忠慤疑叛由㑹盟一言逹至義千載良為程<lb/>
<pb n="KR4h0140_WYG_853-23a"/>
　　　　師金<lb/>
聖人貴素朴禮義非𤣥同師金告顔生可謂達化宗夫<lb/>
子飾芻狗自然道斯窮應物方矯行俯仰靡不通<lb/>
　　　　南郭子綦<lb/>
子綦方隠几㝠寂乆灰心悟來應顔游清義杳何深含<lb/>
響盡天籟有言同鷇音是非不足辯安用勞神襟<lb/>
　　　　黔婁先生<lb/>
黔婁藴雅操守約遺代華淡然常有怡與物固無瑕哲<lb/>
<pb n="KR4h0140_WYG_853-23b"/>
妻配明徳既沒辯正邪辭祿乃餘貴表謚良可嘉<lb/>
　　　　原憲<lb/>
原生何淡漠觀妙自怡性蓬户常晏如弦歌樂天命無<lb/>
財方是貧有道固非病木賜欽髙風退慙車馬盛<lb/>
　　　　商山四皓<lb/>
萬方厭秦徳戰伐何紛紛四皓同無為丘中卧白雲自<lb/>
漢成帝業一來翼儲君知幾道可尚隱括成元勲<lb/>
　　　　河上公<lb/>
<pb n="KR4h0140_WYG_853-24a"/>
邈邈河上叟無名契虗沖靈闗暢𤣥㫖萬乘趨道風寵<lb/>
辱不可累飄然在雲空獨與造化友誰能測無窮<lb/>
　　　　東方曼倩<lb/>
東方禀易象翫世隠廊廟棲心抱清微混跡秘光耀𤣥<lb/>
覽寄數術納規在談笑賣藥五湖中還從九仙妙<lb/>
　　　　嚴君平<lb/>
漢皇舉遺逸多士咸已寧至徳不可㧞嚴君獨湛㝠卜<lb/>
筮訓流俗指歸暢𤣥經閉闗動元象何必遊紫庭<lb/>
<pb n="KR4h0140_WYG_853-24b"/>
　　　　司馬季主<lb/>
季主超常倫沈跡寄卜筮宋賈工大夫停車試觀藝髙<lb/>
談哂朝列洪辯不可際終秉鸞鳳心翛然已遐逝<lb/>
　　　　鄭子真張仲蔚<lb/>
子真巖石下仲蔚蓬嵩居禮聘終不屈清貧長晏如心<lb/>
情在耕藝養夀資𤣥虛至樂非外物道宴歡有餘<lb/>
　　　　嚴子陵<lb/>
漢皇敦故友物色訪嚴生三聘迨深澤一來遇帝庭紫<lb/>
<pb n="KR4h0140_WYG_853-25a"/>
宸同御寢𤣥象騐客星祿位終不屈雲山樂躬耕<lb/>
　　　　向子平<lb/>
子平好真隠清淨翫老易探𤣥樂無為觀象驗損益常<lb/>
抱方外心且紆人間跡一朝畢婚娶五嶽遂長適<lb/>
　　　　韓康<lb/>
伯休抱遐心隠括自為美賣藥不二價有名反深耻安<lb/>
能受𤣥纁秉願終素履逃遁從所尚蕭蕭絶塵軌<lb/>
　　　　臺佟管寧<lb/>
<pb n="KR4h0140_WYG_853-25b"/>
吾嘉臺孝威樂道隠巖穴吾尚管幼安棲真飬髙節採<lb/>
藥聊自給觀書任所悅風塵不可混真素比松雪<lb/>
　　　　髙鳳<lb/>
吾觀時人趣矯跡務馳聲獨有髙文通訟田求翳名公<lb/>
車徒見累爵祿非所榮隠身樂魚釣世網不可攖<lb/>
　　　　龎徳公<lb/>
龎公棲鹿門絶跡逺城市超然風塵外自得丘壑美耕<lb/>
鑿勤厥躬耘鋤課妻子保兹永無患軒冕何足紀<lb/>
<pb n="KR4h0140_WYG_853-26a"/>
　　　　𤣥晏先生<lb/>
士安逾弱冠落魄未修飾一朝因感激志學㤀寢食著<lb/>
書窮天人辭聘守𤣥黙薄𦵏信昭儉可為將來則<lb/>
　　　　孫公和<lb/>
孫登好淳古卉服從穴居彈琴合天和讀易見象初終<lb/>
日無慍色恬然在𤣥虛貽言誡叔夜超跡安所如<lb/>
　　　　董威輦<lb/>
董京依白社散髮詠𤣥風心出區宇外跡參城市中囂<lb/>
<pb n="KR4h0140_WYG_853-26b"/>
塵不能雜名位安可籠匿影留雅什精微信難窮<lb/>
　　　　郭文舉<lb/>
郭生在童稚巳得方外心絶跡遺世務棲真入長林元<lb/>
和感異類猛獸懐徳音不憶固無情斯言微且深<lb/>
　　　　陶徴君<lb/>
吾重陶淵明逹生知止足怡情在樽酒此外無所欲彭<lb/>
澤非我榮折腰信為辱歸來北窗下復採東籬菊<lb/>
　　　元日言懐因以自勵詒諸同志<lb/>
<pb n="KR4h0140_WYG_853-27a"/>
馳光無時憩加我五十年知非慕伯玉讀易宗文宣經<lb/>
世匪吾事庻幾唯道全誰言帝鄉逺自古多真仙餘滓<lb/>
永可滌秉心方杳然孰能無相與滅跡俱忘筌安用感<lb/>
時變當期升九天<lb/>
　　　同劉主簿承介建昌江泛舟作<lb/>
吾友從吏隠和光心杳然鳴琴正多暇嘯侣浮清川風<lb/>
霽逺澄映昭昭涵洞天坐驚衆峰轉乃覺孤舟遷崖嶼<lb/>
非一狀差池過目前徘徊白日暮月色江中鮮真興殊<lb/>
<pb n="KR4h0140_WYG_853-27b"/>
未已滔滔且泝沿時歌滄浪曲或誦逍遥篇酣暢迷夜<lb/>
乆遲遲方告旋此時無相與其㫖在忘筌<lb/>
　　　緱山廟<lb/>
朝吾自嵩山驅駕遵洛汭逶遲轘轅側仰望緱山際王<lb/>
子謝時人笙歌此賓帝仙材夙所禀寳位焉足繫為廹<lb/>
丹霄期闕流蒼生恵髙蹤邈千載遺廟今一詣肅肅生<lb/>
風雲森森列松桂大君𢎞至道層構何壯麗稽首環金<lb/>
壇焚香陟瑤砌伊余超浮俗塵慮乆巳閉况復清夙心<lb/>
<pb n="KR4h0140_WYG_853-28a"/>
　蕭然叶真契<lb/>
　　　　塞無人行<lb/>
　劍頭利如芒恒持<hi>一作時</hi>照眼光鐡騎追驍㓂金羈討黠羗<lb/>
　髙秋八九月朔地早風霜男兒不惜死破膽與君嘗<lb/>
　　　　别章叟<lb/>
　平昔同邑里經年不相思今日成逺别相對心悽其<lb/>
　　　　題縉雲嶺永望館<lb/>
　人驚此路險我愛山前深猶恐佳趣盡欲行且沈吟<lb/>
<pb n="KR4h0140_WYG_853-28b"/>
　　　　題華山人所居<lb/>
　故人住南郭邀我對芳樽歡暢日云暮不知城市喧<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷八百五十三<lb/>
</p>
<p>
</p>
  </div>
</body>
</text>
</TEI>
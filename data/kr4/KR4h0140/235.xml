<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_235-1a"/>
　欽定四庫全書<lb/>
御定全唐詩卷二百三十五<lb/>
　　　賈至<lb/>
　賈至字㓜鄰洛陽人父曽開元初掌制誥至擢明經第<lb/>
　為單父尉拜起居舍人知制誥父子繼美帝常稱之肅<lb/>
　宗擢為中書舍人坐小法貶岳州司馬寳應初召復故<lb/>
　官除尚書左丞大厯初封信都縣伯遷京兆尹右散騎<lb/>
　常侍卒謚曰文集十巻今編詩一卷<lb/>
<pb n="KR4h0140_WYG_235-1b"/>
　　　　自蜀奉冊命往朔方途中呈韋左相文部房尚<lb/>
　　　　書門下崔侍郎<lb/>
　胡羯亂中夏鑾輿忽南廵衣冠陷戎寇狼狽隨風塵豳<lb/>
　公秉大節臨難不顧身激昻白刃前濺血下沾巾尚書<lb/>
　抱忠義歴險披荆榛扈從出劍門登翼岷江濵時望挹<lb/>
　侍郎公才標縉紳亭亭崑山玉皎皎無緇磷顧惟乏經<lb/>
　濟扞牧陪從臣永願雪㑹稽仗<hi>一作一</hi>劍清咸秦太皇時<lb/>
　内禪神器付嗣君新命集舊邦至徳被逺人捧冊自南<lb/>
<pb n="KR4h0140_WYG_235-2a"/>
服奉詔趨北軍覲謁心載馳違離難重陳䇿馬出蜀山<lb/>
畏途上縁雲飲啄叢箐間棲息虎豹羣﨑嶇凌危棧惴<lb/>
慄<hi>一作悚</hi>驚心神峭壁上嶔岑大江下沄沄皇風扇八極<lb/>
異類懐深仁元兇誘黠虜肘腋生妖氛明主信英武威<lb/>
聲赫四<hi>一作殊</hi>鄰誓師自朔方旗幟何繽紛鐵騎照白日<lb/>
旄頭拂秋旻将來<hi>一作俟</hi>盪滄溟寧止蹴崑崙古來有屯<lb/>
難否㤗長相因夏康纘禹績代祖復漢勲于役各勤王<lb/>
驅馳拱紫宸豈惟太公望往昔逢周文誰謂三傑才功<lb/>
<pb n="KR4h0140_WYG_235-2b"/>
業獨殊倫感此慰行邁無為歌苦辛<lb/>
　　　贈裴九侍御昌江草堂彈琴<lb/>
朔風吹疎林積雪在崖巘鳴琴草堂響小澗清且淺沈<lb/>
吟東山意欲去芳嵗晩悵望黄綺心白雲若在眼<lb/>
　　　巴陵早秋寄荆州崔司馬吏部閻功曹舍人<lb/>
謫居瀟湘渚再見洞庭秋極目連江漢西南浸斗牛滔<lb/>
滔盪雲夢澹澹揺巴丘曠如臨渤澥窅疑造瀛洲君山<lb/>
麗中波蒼翠長夜浮帝子去永久楚詞尚悲秋我同長<lb/>
<pb n="KR4h0140_WYG_235-3a"/>
沙行時事加百憂登髙望舊國胡馬滿東周宛葉遍蓬<lb/>
蒿樊鄧無良疇獨攀青楓樹淚灑滄江流故人西掖寮<lb/>
同扈岐陽蒐差池盡三黜蹭蹬各南州相去雖地接<hi>一作</hi>
<hi>近</hi>不得從之遊耿耿雲陽臺迢迢王粲樓跂予暮霞裏<lb/>
誰謂無輕舟<lb/>
　　　閒居秋懐寄陽翟陸賛府封丘髙少府<lb/>
今日霖雨霽颯然髙館凉秋風吹二毛烈士加慨慷憶<lb/>
昔皇運初衆賔俱龍驤解巾佐幕府脱劍升明堂郁郁<lb/>
<pb n="KR4h0140_WYG_235-3b"/>
被慶雲昭昭翼太陽鯨魚縱大壑鸑鷟鳴髙岡信矣草<lb/>
創時㤗階速賢良一言頓遭逢片善䝉恩光我生屬聖<lb/>
明感激竊自彊﨑嶇郡邑權連騫翰墨場天朝富英髦<lb/>
多士如珪璋盛才溢下位蹇歩徒猖狂閉門對羣書几<lb/>
案在我旁枕席想逺遊聊欲浮滄浪八月白露降𤣥蟬<lb/>
號枯桑艤舟臨清川迢遞愁思長我有同懐友各在天<lb/>
一方離披不相見浩蕩隔兩鄉平生霞外期宿昔共行<lb/>
藏豈無蓬萊樹嵗晏空蒼蒼<lb/>
<pb n="KR4h0140_WYG_235-4a"/>
　　　送友人使河源<lb/>
送君魯郊外下車上髙丘蕭條千里暮日落黄雲秋舉<lb/>
酒有餘恨論邊無逺謀河源望不見旌斾去悠悠<lb/>
　　　送李侍御<lb/>
我年四十餘已歎前路短羈離洞庭上安得不引滿李<lb/>
侯忘情者與我同疎懶孤帆泣瀟湘望逺心欲斷<lb/>
　　　送耿副使歸長沙<lb/>
畵舸欲南歸江亭且留宴日暮湖上雲蕭蕭若流霰昨<lb/>
<pb n="KR4h0140_WYG_235-4b"/>
夜相知者明發不可見惆悵西北風髙帆為誰扇<lb/>
　　　送夏侯子之江夏<lb/>
扣楫洞庭上清風千里來留歡一杯酒欲别復裵回相<lb/>
見楚山下漁舟憶釣臺羡君還舊里歸念獨悠哉<lb/>
　　　寓言二首<lb/>
春草紛碧色佳人曠無期悠哉千里心欲采商山芝歎<lb/>
息良㑹晩如何桃李時懐君晴川上佇立夏雲滋<lb/>
凛凛秋閨夕綺羅早知寒玉砧調鳴杵始𢷬機中紈憶<lb/>
<pb n="KR4h0140_WYG_235-5a"/>
昨别離日桐花覆井欄今來思君時白露盈堦溥聞有<lb/>
關河信欲寄䨇玉盤玉以委貞心盤以薦嘉餐嗟君在<lb/>
萬里使妾衣帶寛<lb/>
　　　燕歌行<lb/>
國之重鎮惟幽都東威九夷北制胡五軍精卒三十萬<lb/>
百戰百勝擒單于前臨滹沱後<hi>一作阻</hi>易水崇山沃野亘<lb/>
千里昔時燕山重賢士黄金築臺從隗始倐忽興王定<lb/>
<hi>一作亡空</hi>薊丘漢家又以封王<hi>一作五</hi>侯蕭條魏晉為横流鮮<lb/>
<pb n="KR4h0140_WYG_235-5b"/>
卑竊據朝五州我唐區夏餘十紀軍容武備赫萬祀彤<lb/>
弓黄鉞授元帥墾耕大漠為内地季秋膠折邊草腓治<lb/>
兵羽獵因出師千營萬隊連旌旗望之如火忽電馳匈<lb/>
奴懾竄窮髪北大荒萬里無塵飛君不見<hi>一本無君不見三字</hi>隋<lb/>
家昔為天下宰窮兵黷武征遼海南風不競多死聲鼓<lb/>
卧旗折黄雲横六軍將士皆死盡戰馬空鞍歸故營時<lb/>
移<hi>一作遷</hi>道革天下平白環入貢滄海清自有農夫已髙<lb/>
枕無勞校尉重横行<lb/>
<pb n="KR4h0140_WYG_235-6a"/>
　　　巴陵寄李二戸部張十四禮部<hi>時貶岳州司馬</hi>
江南春<hi>一作芳</hi>草初羃羃愁殺江南獨愁客秦中楊栁也<lb/>
應新轉憶秦中相憶人萬里鶯花不相見登髙一望淚<lb/>
沾巾<lb/>
　　　長門怨<lb/>
獨坐思千里春庭曉景長鶯喧翡翠幙柳覆<hi>一作暗</hi>鬱金<lb/>
堂舞蝶縈愁緒繁花對靚妝深情託瑶瑟絃斷不成章<lb/>
　　　銅雀臺<lb/>
<pb n="KR4h0140_WYG_235-6b"/>
日暮銅臺靜西陵鳥雀歸撫絃心斷絶聽管淚霏微靈<lb/>
几臨朝奠空牀巻夜衣蒼蒼川上月應照妾魂飛<lb/>
　　　侍宴曲<lb/>
雲陛褰珠<hi>一作衣</hi>扆<hi>一作/裳</hi>天<hi>一作/丹</hi>墀覆緑楊隔簾妝隠<hi>一作</hi>
<hi>掩</hi>映向席舞低昻鳴珮長廊靜開冰廣殿凉歡餘劍履<lb/>
散同輦入昭陽<lb/>
　　　對酒曲二首<lb/>
梅發柳依依黄鸝<hi>一作鶯</hi>歴亂飛當歌憐景色對酒惜芳<lb/>
<pb n="KR4h0140_WYG_235-7a"/>
菲曲水浮花氣流風散舞衣通宵留暮雨上客莫言歸<lb/>
春來酒味濃舉酒對春叢一酌千憂散三杯萬事空放<lb/>
歌乘美景醉舞向東風寄語尊前客生涯任轉蓬<lb/>
　　　送陸協律赴端州<lb/>
越井人南去湘川水北流江邊數杯酒海内<hi>一作外</hi>一孤<lb/>
舟嶺嶠同仙客京華即舊逰春心将别恨萬里共悠悠<lb/>
　　　送王員外赴長沙<lb/>
攜手登臨處巴陵天一隅春生雲夢澤水溢洞庭湖共<lb/>
<pb n="KR4h0140_WYG_235-7b"/>
歎虞翻枉同悲阮籍途長沙舊卑濕今古不應殊<lb/>
　　　送夏侯叅軍赴廣州<lb/>
聞道衡陽外由來鴈不飛送君從此去書信定應稀雲<lb/>
海南溟逺煙波北渚微勉哉孫楚吏綵服正光輝<lb/>
　　　長沙别李六侍御<lb/>
月明湘水白霜落洞庭乾放逐長沙外相逢路正難雲<lb/>
歸帝鄉逺鴈報朔方寒此别盈襟淚雍門不假彈<lb/>
　　　岳陽樓宴王員外貶長沙<hi>一題作南州有贈</hi>
<pb n="KR4h0140_WYG_235-8a"/>
極浦三春草髙樓萬里心楚山晴靄碧湘水暮流深忽<lb/>
與朝中舊同為澤畔吟停杯試北望還欲淚沾巾<lb/>
　　　詠馮昭儀當熊<lb/>
白羽揷雕弓蜺旌動朔風平明出金屋扈輦上林中逐<lb/>
獸長廊靜呼鷹御苑空王孫莫諫獵賤妾解<hi>一作自</hi>當熊<lb/>
　　　早朝大明宫呈兩省僚友<lb/>
銀燭熏<hi>一作朝</hi>天紫陌長禁城春色曉蒼蒼千條弱柳垂<lb/>
青𤨏百囀流鶯繞<hi>一作滿</hi>建章劍珮聲隨玉墀歩衣冠身<lb/>
<pb n="KR4h0140_WYG_235-8b"/>
惹<hi>一作染</hi>御爐香共沐恩波鳳池上<hi>一作裏</hi>朝朝染翰侍君<lb/>
王<lb/>
　　　白馬<lb/>
白馬紫連錢<hi>一作乾</hi>嘶鳴丹闕前聞珂自蹀躞不要下金<lb/>
鞭<lb/>
　　　贈薛瑶英<hi>元載末年納薛瑶英為姬以體輕不勝重衣於外國求龍綃衣之惟至及</hi>
　　　　<hi>楊炎與載善得見其歌舞各贈詩</hi>
舞怯銖衣重笑疑桃臉開方知漢成帝虚築避風臺<lb/>
<pb n="KR4h0140_WYG_235-9a"/>
　　　出塞曲<lb/>
萬里平沙一聚塵南飛羽檄北來人傳道五原烽火急<lb/>
單于昨夜寇<hi>一作扣</hi>新秦<lb/>
　　　春思二首<lb/>
草色青青柳色黄桃花歴亂李花香東風不為吹愁去<lb/>
春日偏能惹恨長<lb/>
紅粉當壚弱柳垂金花臘酒解酴醿笙歌日暮能留客<lb/>
醉殺長安輕薄兒<lb/>
<pb n="KR4h0140_WYG_235-9b"/>
　　　勤政樓觀樂<lb/>
銀河帝女下三清紫禁笙歌出九城為報延州來聽樂<lb/>
須知天下欲昇平<lb/>
　　　贈陜掾梁宏<lb/>
梁子工文四十年詩顛名過草書顛白頭仍作功曹掾<lb/>
禄薄難供沽酒錢<lb/>
　　　荅嚴大夫<lb/>
今夕秦天一鴈來梧桐墜葉搗衣催思君獨歩華亭月<lb/>
<pb n="KR4h0140_WYG_235-10a"/>
舊館秋隂生緑苔<lb/>
　　　送李侍郎<hi>一作御</hi>赴常州<lb/>
雪晴雲散北風寒楚水呉山道路難今日送君須盡醉<lb/>
明朝相憶路漫漫<lb/>
　　　初至巴陵與李十二白裴九同泛洞庭湖三首<lb/>
江上相逢皆舊遊湘山永望不堪愁明月秋風洞庭水<lb/>
孤鴻落葉一扁舟<lb/>
楓岸紛紛落葉多洞庭秋水晩來波乗興輕舟無近逺<lb/>
<pb n="KR4h0140_WYG_235-10b"/>
白雲明月弔湘娥<lb/>
江畔楓葉初帶霜渚邊菊花亦已黄輕舟落日興不盡<lb/>
三湘五湖意何長<lb/>
　　　西亭春望<lb/>
日長風煖柳青青北鴈歸飛入窅𡨕岳陽城上聞吹笛<lb/>
能使春心滿洞庭<lb/>
　　　君山<lb/>
湘中老人讀黄老手援紫藟坐碧草春至不知湖水深<lb/>
<pb n="KR4h0140_WYG_235-11a"/>
日暮忘却巴陵道<lb/>
　　　洞庭送李十二赴零陵<lb/>
今日相逢落葉前洞庭秋水逺連天共説金華舊㳺處<lb/>
回看北斗欲潸然<lb/>
　　　江南送李卿<lb/>
雙鶴南飛度楚山楚南相見憶秦關願值廻風吹羽翼<lb/>
早隨陽鴈及春還<lb/>
　　　送王道士還京<lb/>
<pb n="KR4h0140_WYG_235-11b"/>
一片仙雲入帝鄉數聲秋鴈至衡陽借問清都舊花月<lb/>
豈知遷客泣瀟湘<lb/>
　　　巴陵夜别王八員外<hi>一作蕭靜詩題云三湘有懐</hi>
柳絮飛時别洛陽梅花發後到<hi>一作在</hi>三湘世情巳逐浮<lb/>
雲散離恨空隨江水長<lb/>
　　　别裴九弟<lb/>
西江萬里向東流今夜江邊駐客舟月色更添春色好<lb/>
蘆風似勝竹風幽<lb/>
<pb n="KR4h0140_WYG_235-12a"/>
　　　　送南給事貶崖州<lb/>
　疇昔丹墀與鳯池即今相見兩相悲朱崖雲夢三千里<lb/>
　欲别俱為慟哭時<lb/>
　　　　重别南給事<lb/>
　謫宦三年尚未回故人今日又重來聞道崖州一千<hi>一作</hi>
　<hi>萬</hi>里今朝須盡數千杯<lb/>
　　　　岳陽樓重宴别王八員外貶長沙<lb/>
　江路東連千里潮青雲北望紫㣲遥莫道巴陵湖水濶<lb/>
<pb n="KR4h0140_WYG_235-12b"/>
　長沙南畔更蕭條<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻二百三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_474-1a"/>
　欽定四庫全書<lb/>
御定全唐詩卷四百七十四<lb/>
　　徐凝<lb/>
　徐凝睦州人元和中官至侍郎詩一巻<lb/>
　　　　送馬向入蜀<lb/>
　逰子岀咸京巴山萬里程白雲連鳥道青壁遰猨聲雨<lb/>
　雪經泥坂煙花望錦城工文人共許應紀蜀中行<lb/>
　　　　送李補闕歸朝<lb/>
<pb n="KR4h0140_WYG_474-1b"/>
　駟馬歸咸秦<hi>一作城闕</hi>雙鳧出<hi>一作去</hi>海門還從清切禁再沐<lb/>
　聖眀恩禮樂中朝貴<hi>一作盛</hi>文章大雅存江湖多放<hi>一作旅</hi>
　逸獻替欲誰論<lb/>
　　　　送日本使還<lb/>
　絶國將無外扶桑更有東來朝逢聖日歸去及秋風夜<lb/>
　泛潮迴際晨征蒼莽中鯨波騰水府蜃氣壯仙宫天眷<lb/>
　何期逺王文久已同相望杳不見離恨托飛鴻<lb/>
　　　　題開元寺牡丹<lb/>
<pb n="KR4h0140_WYG_474-2a"/>
此花南地知難種慚愧僧閒用意栽海燕解憐頻睥睨<lb/>
胡蜂未識更徘徊虛生芍藥徒勞妒羞殺玫瑰不敢開<lb/>
惟有數苞紅蕚在含芳只待舎人來<lb/>
　　　香爐峰<lb/>
香爐一峰絶頂在寺門前盡是玲瓏石時生旦暮煙<lb/>
　　　白銅鞮<lb/>
騕褭錦障泥樓頭日又西留歡住不住素齒白銅鞮<lb/>
　　　楊叛兒<lb/>
<pb n="KR4h0140_WYG_474-2b"/>
哀怨楊叛兒駘蕩郎知否香死博山爐煙生白門栁<lb/>
　　　春寒<lb/>
亂雪從教舞回風任聴吹春寒能作底已被栁條欺<lb/>
　　　廬山獨夜<lb/>
寒空五老雪斜月九江雲鐘聲知何䖏蒼蒼樹裏聞<lb/>
　　　天台獨夜<lb/>
銀地秋月色石梁夜溪聲誰知屐齒盡為破煙<hi>一作蒼</hi>苔<lb/>
行<lb/>
<pb n="KR4h0140_WYG_474-3a"/>
　　　送寒巖歸士<lb/>
不挂絲纊衣歸向寒巖棲寒巖風雪夜又過巖前溪<lb/>
　　　送陳司馬<lb/>
家寄茅洞中身逰越城下寧知許長史不憶陳司馬<lb/>
　　　武夷山仙城<lb/>
武夷無上路毛徑不通風欲共麻姑住仙城半在空<lb/>
　　　避暑二首<lb/>
一株金染密數畆碧鮮疎避暑臨溪坐何妨直釣魚<lb/>
<pb n="KR4h0140_WYG_474-3b"/>
斑多筒簟冷髪少角冠清避暑長林下寒蝉又有聲<lb/>
　　　浙西李尚書奏毁滛昏廟<lb/>
傳聞廢滛祀萬里静山陂欲慰靈均恨先燒靳尚祠<lb/>
　　　酬相公再逰雲門寺<lb/>
逺羡五雲路逶迤千騎回遺簪唯一去貴賞不重来<lb/>
　　　杭州祝濤頭二首<lb/>
不道沙堤盡猶欺石棧頑寄言飛白雪休去打青山<lb/>
倒打錢塘郭長驅白浪花吞吳休得也輸却五千家<lb/>
<pb n="KR4h0140_WYG_474-4a"/>
　　　問漁叟<lb/>
生事同漂梗機心在野船如何臨逝水白髪未忘筌<lb/>
　　　雲封菴<lb/>
登巖背山河立石秋風裏隠見浙江濤一尺東溝水<lb/>
　　　漢宫曲<lb/>
水色簾前流玉霜趙家飛燕侍昭陽掌中舞罷簫聲絶<lb/>
三十六宫秋夜長<lb/>
　　　和嵩陽客月夜憶上清人<lb/>
<pb n="KR4h0140_WYG_474-4b"/>
獨夜嵩陽憶上仙月眀三十六峰前瑶池月勝嵩陽月<lb/>
人在玉清眠不眠<lb/>
　　　八月望夕雨<lb/>
今年八月十五夜寒雨蕭蕭不可聞如練如霜在何䖏<lb/>
吴山越水萬重雲<lb/>
　　　觀浙江濤<hi>一作看潮</hi>
浙江悠悠海西緑<hi>一作曲</hi>驚濤日夜<hi>一作一日波濤</hi>兩翻覆錢塘<lb/>
郭裏看潮人直至<hi>一作到</hi>白頭看不足<lb/>
<pb n="KR4h0140_WYG_474-5a"/>
　　　廬山瀑布<lb/>
虛空落泉<hi>一作瀑布瀑布</hi>千仭<hi>一作/丈</hi>直雷奔入江<hi>一作海</hi>不暫息<lb/>
今古長如白練飛一條界<hi>一作解</hi>破青山色<lb/>
　　　嘉興寒食<lb/>
嘉興郭裏逢寒食落日家家拜掃回唯有縣前蘇小小<lb/>
無人送與紙錢來<lb/>
　　　憶揚州<lb/>
蕭娘臉下難勝淚桃葉睂頭<hi>一作尖</hi>易得愁天下三分眀<lb/>
<pb n="KR4h0140_WYG_474-5b"/>
月夜二分無頼是揚州<lb/>
　　　八月燈夕寄㳺越施秀才<lb/>
四天淨色寒如水八月清輝冷似霜想得越人今夜見<lb/>
孟家珠在鏡中央<lb/>
　　　八月十五夜<lb/>
皎皎秋空八月圓常娥端正桂枝鮮一年無似如今夜<lb/>
十二峰前看不眠<lb/>
　　　題伍員廟<lb/>
<pb n="KR4h0140_WYG_474-6a"/>
千載空祠雲海頭夫差亡國已千秋浙波只有靈濤在<lb/>
拜奠青山人不休<lb/>
　　　員嶠先生<lb/>
員嶠先生無白髪海煙深䖏採青芝逢人借問陶唐主<lb/>
欲進氷蠶五色絲<lb/>
　　　莫愁曲<lb/>
玳瑁牀頭刺戰袍碧紗窗外葉騷騷若為教作遼西夢<lb/>
月冷如丁<hi>一作針</hi>風似刀<lb/>
<pb n="KR4h0140_WYG_474-6b"/>
　　　寄白司馬<lb/>
三條九陌花時節萬戸千車㸔牡丹争遣江州白司馬<lb/>
五年風景憶長安<lb/>
　　　相思林<lb/>
逰客逺逰新過嶺毎逢芳樹問芳名長林遍是相思樹<lb/>
争遣愁人獨自行<lb/>
　　　寄海嶠丈人<lb/>
萬丈只愁滄海淺一身誰測嵗華遥自言来此雲邊住<lb/>
<pb n="KR4h0140_WYG_474-7a"/>
曽㸔秦王樹石橋<lb/>
　　　寄潘先生<lb/>
至人知姓不知名聞道黄金骨節輕世上仙方無覓處<lb/>
欲来西岳事先生<lb/>
　　　宫中曲二首<lb/>
披香侍宴揷山花厭著龍綃著越紗恃頼傾城人不及<lb/>
檀妝唯約數條霞<lb/>
身輕入寵盡㤙私腰細偏能舞柘枝一日新妝抛舊様<lb/>
<pb n="KR4h0140_WYG_474-7b"/>
六宫爭畫黒煙睂<lb/>
　　　七夕<lb/>
一道鵲橋横𣺌𣺌千聲玉佩過玲玲别離還有經年客<lb/>
悵望不如河鼔星<lb/>
　　　八月九月望夕雨<lb/>
八月繁雲連九月兩回三五晦漫漫一年悵望秋將盡<lb/>
不得常娥正面看<lb/>
　　　喜雪<lb/>
<pb n="KR4h0140_WYG_474-8a"/>
長愛謝家能詠雪今朝見雪亦狂歌楊花道即偷人句<lb/>
不那楊花似雪何<lb/>
　　　春飲<lb/>
烏家若下蟻還浮白玉尊前倒即休不是春来偏愛酒<lb/>
應湏得酒遣春愁<lb/>
　　　二月望日<lb/>
長短一年相似夜中秋未必勝中春不寒不暖㸔眀月<lb/>
況是從来少睡人<lb/>
<pb n="KR4h0140_WYG_474-8b"/>
　　　讀逺書<lb/>
兩轉三回讀逺書畫簷愁見燕歸初百花時節教人懶<lb/>
雲髻朝来不欲梳<lb/>
　　　古樹<lb/>
古樹欹斜臨古道枝不生花腹生草行人不見樹少時<lb/>
樹見行人㡬番老<lb/>
　　　獨住僧<lb/>
百補袈裟一比丘數莖長睫覆青眸多應獨住山林慣<lb/>
<pb n="KR4h0140_WYG_474-9a"/>
唯照寒泉自剃頭<lb/>
　　　傷畫松道芬上人<hi>因畫釣臺江山而逝</hi>
百法驅馳百年夀五勞消瘦五株松昨来聞道嚴陵死<lb/>
畫到青山第㡬重<lb/>
　　　觀釣臺畫圖<lb/>
一水寂寥青靄合兩崖崔崒白雲殘畫人心到啼猨破<lb/>
欲作三聲出樹難<lb/>
　　　荆巫夢思<lb/>
<pb n="KR4h0140_WYG_474-9b"/>
楚水白波風嫋嫋荆門暮色雨蕭蕭相思合眼夢何䖏<lb/>
十二峰髙巴字遥<lb/>
　　　浙東故孟尚書種栁<lb/>
孟家種栁東城去臨水逶迤思故人不似當時大司馬<lb/>
重来得見漢南春<lb/>
　　　長洲覽古<lb/>
吴王上國長洲奢翠黛寒江一道斜傷見摧殘舊宫樹<lb/>
美人曽揷九枝花<lb/>
<pb n="KR4h0140_WYG_474-10a"/>
　　　却歸舊山望月有寄<lb/>
年年明月總相似大抵人情自不同今夜故山依舊見<lb/>
班家扇様碧峰東<lb/>
　　　再歸松溪舊居宿西林<lb/>
五粒松深溪水清衆山揺落月偏眀西林静夜重来宿<lb/>
暗記人家犬吠聲<lb/>
　　　翫花五首<lb/>
一樹梨花春向暮雪枝殘䖏怨風来明朝漸校無多去<lb/>
<pb n="KR4h0140_WYG_474-10b"/>
㸔到黄昏不欲回<lb/>
麴塵溪上素紅枝影在溪流半落時時人自惜花腸斷<lb/>
春風却是等閒吹<lb/>
朱霞燄燄山枝動綠野聲聲杜宇来誰為蜀王身作鳥<lb/>
自啼還自有花開<lb/>
誰家躑躅青林裏半見殷花燄燄枝憶得倡樓人送客<lb/>
深紅衫子影門時<lb/>
花到薔薇明豔絶燕支顆破麥風秋一番弄色一番退<lb/>
<pb n="KR4h0140_WYG_474-11a"/>
小婦輕妝大婦愁<lb/>
　　　長慶春<lb/>
山頭水色薄籠煙久客新愁長慶年身上五勞仍病酒<lb/>
夭桃窗下背花眠<lb/>
　　　山鷓鴣詞<lb/>
南越嶺頭山鷓鴣傳是當時守貞女化為飛鳥怨何人<lb/>
猶有啼聲帶蠻語<lb/>
　　　鄭女出參丈人詞<lb/>
<pb n="KR4h0140_WYG_474-11b"/>
鳳釵翠翹雙宛轉出見丈人梳洗晩掣曵羅綃跪拜時<lb/>
栁條無力花枝軟<lb/>
　　　春雨<lb/>
花時悶見聫綿雨雲入人家水毁堤昨日春風源上路<lb/>
可憐紅錦枉抛泥<lb/>
　　　和白使君木蘭花<lb/>
枝枝轉勢雕弓動片片揺光玉劍斜見說木蘭征戍女<lb/>
不知那作酒邊花<lb/>
<pb n="KR4h0140_WYG_474-12a"/>
　　　正月十五夜呈幕中諸公<lb/>
宵逰二萬七千人獨坐重城圏一身歩月逰山俱不得<lb/>
可憐辜負白頭春<lb/>
　　　樂府新詩<lb/>
一聲盧女十三弦早嫁城西好少年不羡越溪歌者苦<lb/>
采蓮歸去緑窗眠<lb/>
　　　春陪相公㸔花宴㑹二首<lb/>
丞相邀歡事事同玉簫金管咽東風百分春酒莫辭醉<lb/>
<pb n="KR4h0140_WYG_474-12b"/>
明日的無今日紅<lb/>
木蘭花謝可憐條逺道音書轉寂寥春去一年春又盡<lb/>
㡬回空上望江橋<lb/>
　　　牡丹<lb/>
何人不愛牡丹花占斷城中好物華疑是洛川神女作<lb/>
千嬌萬態破朝霞<lb/>
　　　過馬當<lb/>
風波隠隠石蒼蒼送客靈鴉拂去檣三月盡頭雲葉秀<lb/>
<pb n="KR4h0140_WYG_474-13a"/>
小姑新著好衣裳<lb/>
　　　金谷覽古<lb/>
金谷園中數尺土問人知是緑珠臺綠珠歌舞天下絶<lb/>
唯與石家生禍胎<lb/>
　　　上陽紅葉<lb/>
洛下三分紅葉秋二分翻作上陽愁千聲萬片御溝上<lb/>
一片出宫何䖏流<lb/>
　　　洛城秋砧<lb/>
<pb n="KR4h0140_WYG_474-13b"/>
三川水上秋砧發五鳳樓前眀月新誰為秋砧眀月夜<lb/>
洛陽城裏更愁人<lb/>
　　　和川守侍郎緱山題仙廟<lb/>
王子緱山石殿眀白家詩句詠吹笙安知散席人間曲<lb/>
不是寥天鶴上聲<lb/>
　　　和夜題玉泉寺<lb/>
嵗嵗雲山玉泉寺年年車馬洛陽塵風清月冷水邉宿<lb/>
詩好官髙能㡬人<lb/>
<pb n="KR4h0140_WYG_474-14a"/>
　　　和秋逰洛陽<lb/>
洛陽自古多才子唯愛春風爛漫游今到白家詩句出<lb/>
無人不詠洛陽秋<lb/>
　　　和嘲春風<lb/>
源上拂桃燒水發江邊吹杏暗園開可憐半死龍門樹<lb/>
懊惱春風作底来<lb/>
　　　侍郎宅泛池<lb/>
蓮子花邉回竹岸鷄頭葉上盪蘭舟誰知洛北朱門裏<lb/>
<pb n="KR4h0140_WYG_474-14b"/>
便到江南綠水逰<lb/>
　　　和侍郎邀宿不至<lb/>
蟾蜍有色門應鎖街鼔無聲夜自深料得白家詩思苦<lb/>
一篇詩了一彈琴<lb/>
　　　自鄂渚至河南將歸江外留辭侍郎<lb/>
一生所遇唯元白天下無人重布衣欲别朱門淚先盡<lb/>
白頭逰子白身歸<lb/>
　　　蠻入西川後<lb/>
<pb n="KR4h0140_WYG_474-15a"/>
守隘一夫何䖏在長橋萬里只堪傷紛紛塞外烏蠻賊<lb/>
驅盡江頭濯錦娘<lb/>
　　　憶紫溪<lb/>
長憶紫溪春欲盡千巖交映水回斜巖空水滿溪自紫<lb/>
水態更籠南燭花<lb/>
　　　誇紅槿<lb/>
誰道槿花生感促可憐相計半年紅何如桃李無多少<lb/>
併打千枝一夜風<lb/>
<pb n="KR4h0140_WYG_474-15b"/>
　　　題縉雲山鼎池二首<lb/>
黄帝旌旗去不回空餘片石碧崔嵬有時風巻鼎湖浪<lb/>
散作晴天雨㸃来<lb/>
天地茫茫成古今仙都凡有幾人尋到来唯見山髙下<lb/>
只是不知湖淺深<lb/>
　　　宿冽上人房<lb/>
浮生不定若蓬飄林下真僧偶見招覺後始知身是夢<lb/>
更聞寒雨滴芭蕉<lb/>
<pb n="KR4h0140_WYG_474-16a"/>
　　　汴河覽古<lb/>
煬帝龍舟向此行三千宫女采橈輕渡河不似如今唱<lb/>
為是楊家怨思聲<lb/>
　　　柬白丈人<lb/>
昔時丈人鬢髪白千年松下鋤茯苓今来見此松樹死<lb/>
丈人斬新鬢髪青<lb/>
　　　覽鏡詞<lb/>
寳鏡磨来寒水清青衣把就綠窗眀潘郎懊惱新秋髪<lb/>
<pb n="KR4h0140_WYG_474-16b"/>
拔却一莖生兩莖<lb/>
　　　寄𤣥陽先生<lb/>
不能相見見人傳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>岸山中岱㟁邊顔貌只如三二十<lb/>
道年三百亦藏年<lb/>
　　　白人<lb/>
煖風入煙花漠漠白人梳洗㝷常薄泥郎為揷瓏璁釵<lb/>
争教一朶牙雲落<lb/>
　　　奉酬元相公上元<lb/>
<pb n="KR4h0140_WYG_474-17a"/>
出擁樓船千萬人入為台輔九霄身如何更羡看燈夜<lb/>
曽見宫花拂面春<lb/>
　　　奉和鸚鵡<lb/>
毛羽曽經翦䖏殘學人言語道暄寒任饒長被金籠闔<lb/>
也免栖飛雨雪難<lb/>
　　　將至妙喜寺<lb/>
清風嫋嫋越水陂逺樹蒼蒼妙喜寺自有車輪與馬蹄<lb/>
未曽到此波心地<lb/>
<pb n="KR4h0140_WYG_474-17b"/>
　　　紅蕉<lb/>
紅蕉曽到嶺南㸔校小芭蕉㡬一般差是斜刀翦紅絹<lb/>
巻来開去葉中安<lb/>
　　　見少室<lb/>
適我一簞孤客性問人三十六峰名青雲無忘白雲在<lb/>
便可嵩陽老此生<lb/>
　　　語兒見新月<lb/>
㡬䖏天邉見新月經過草市憶西施娟娟水宿初三夜<lb/>
<pb n="KR4h0140_WYG_474-18a"/>
曽伴愁蛾到語兒<lb/>
　　　回施先輩見寄新詩二首<lb/>
九幽仙子西山巻讀了絛繩繫又開此巻玉清宫裏少<lb/>
曽㝷真誥讀詩来<lb/>
紫河車裏丹成也皁莢枝頭早晚飛料得仙宫列仙籍<lb/>
如君進士出身稀<lb/>
　　　送沈亞之赴郢掾<lb/>
千萬乘驄沈司户不須惆悵郢中逰㡬年白雪無人唱<lb/>
<pb n="KR4h0140_WYG_474-18b"/>
今日唯君上雪樓<lb/>
　　　答白公<lb/>
髙景争来草木頭一生心事酒前休山公自是仙<hi>一作山</hi>
人侣攜手醉登城上樓<lb/>
　　　句<lb/>
青山舊路在白首醉還鄉<hi>別白公</hi>　試到第三橋便入千<lb/>
頃花<hi>以上並見紀事</hi>　亂後見淮水歸心忽迢遥<hi>京都還汴口作</hi>　乍<lb/>
疑鯨噴浪忽似鷁凌風呀呷汀洲動喧闐里巷空<hi>競渡見詩</hi>
<pb n="KR4h0140_WYG_474-19a"/>
　<hi>式</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_474-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百七十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_847-1a"/>
　欽定四庫全書<lb/>
御定全唐詩巻八百四十七<lb/>
　　齊已<lb/>
　　　　猛虎行<lb/>
　磨爾牙錯爾爪狐莫威兔莫狡饑來吞噬助腸飽横行<lb/>
　不怕日月明皇天産爾為生獰前村半夜聞吼聲何人<lb/>
　按劍燈熒熒<lb/>
　　　　西山叟<lb/>
<pb n="KR4h0140_WYG_847-1b"/>
　西山中多狼虎去歳傷兒復傷婦官家不問孤老身還<lb/>
　在前山山下住<lb/>
　　　　君子行<lb/>
　聖人不生麟龍何瑞梧桐不髙鳳凰何止吾聞古之有<lb/>
　君子行藏以時進退求已榮必為天下榮恥必為天下<lb/>
　恥茍進不如此退不如此<hi>樂府詩集無此四字</hi>亦何必用虚偽之<lb/>
　文章取榮名而自美<lb/>
　　　　善哉行<lb/>
<pb n="KR4h0140_WYG_847-2a"/>
大鵬刷翮謝溟渤青雲萬層髙突出下視秋濤空𣺌瀰<lb/>
舊處魚龍皆細物人生在世何容易眼濁心昏信生死<lb/>
願除嗜慾待身輕攜手同尋列仙事<lb/>
　　　日日曲<lb/>
日日日東上日日日西没任是神仙容也須成朽骨浮<lb/>
雲滅復生芳草死還出不知千古萬古人葬向青山為<lb/>
底物<lb/>
　　　耕叟<lb/>
<pb n="KR4h0140_WYG_847-2b"/>
春風吹蓑衣暮雨滴箬笠夫婦耕共<hi>一作且</hi>勞兒孫飢對<lb/>
泣田園髙且瘦賦税重復急官倉䑕雀群共<hi>一作只</hi>待新<lb/>
租入<lb/>
　　　苦熱行<lb/>
離宫劃開赤帝怒喝出六龍奔日馭下土熬熬若<hi>一作苦</hi>
煎煮蒼生惶惶無處處火雲崢嶸焚泬寥東臯老農腸<lb/>
欲焦何當一雨蘓我苖為君撃壤歌帝堯<lb/>
　　　苦寒行<lb/>
<pb n="KR4h0140_WYG_847-3a"/>
冰峰撐空寒矗矗雲凝水凍埋海陸殺物之性傷人之<lb/>
慾既不能斷絶蒺藜荆棘之根株又不能展鳯皇麒麟<lb/>
之拳跼如此則何如為和煦為膏雨自然天下之榮枯<lb/>
融融於萬戸<lb/>
　　　春風曲<lb/>
春風有何情旦暮来林園不問桃李主吹落紅無言<lb/>
　　　城中懐山友<lb/>
春城来徃桃李碧煖艷紅香斷消息吾徒自有山中鄰<lb/>
<pb n="KR4h0140_WYG_847-3b"/>
白晝冥心坐嵐壁<lb/>
　　　讀李賀歌集<lb/>
赤水無精華荆山亦枯槁元珠與虹玉璨璨李賀抱清<lb/>
晨醉起臨春臺吳綾蜀錦胸襟開狂多兩手掀蓬萊珊<lb/>
瑚掇盡空土堆<lb/>
　　　風琴引<lb/>
挼吳絲雕楚竹髙託天風拂為曲一一宫商在素空鸞<lb/>
鳴鳳語翹梧桐夜深天碧松風多孤窗寒夢驚流波愁<lb/>
<pb n="KR4h0140_WYG_847-4a"/>
魂傍枕不肯去翻疑住處鄰湘娥金<hi>一作熏</hi>風聲盡熏<hi>一作</hi>
<hi>金</hi>風發冷泛虛堂韻難歇常恐聴多耳漸煩清音不絶<lb/>
知音絶<lb/>
　　　夏雲曲<lb/>
紅嵳峨爍晩波乖龍慵卧旱鬼多爞爞萬里壓天塹颺<lb/>
雷電光空閃閃好雨不雨風不風徒倚穹蒼作巖險男<lb/>
巫女覡更走魂焚香祝天天不聞天若聞必能使爾為<lb/>
潤澤洗埃氛而又變之成五色捧日輪將以表唐堯虞<lb/>
<pb n="KR4h0140_WYG_847-4b"/>
舜之明君<lb/>
　　　讀李白集<lb/>
竭雲濤刳巨鼇搜括造化空牢牢冥心入海海神怖驪<lb/>
龍不敢為珠主人間物象不供取飽飲<hi>一作飯</hi>遊神向懸<lb/>
圃鏘金鏗玉千餘篇膾吞炙嚼人口傳須知一一丈夫<lb/>
氣不是綺羅兒女言<lb/>
　　　祈真壇<lb/>
玉甕瑶壇二三級學仙弟子參差入霓旌隊仗下不下<lb/>
<pb n="KR4h0140_WYG_847-5a"/>
松檜森森天露濕殿前寒氣束香雲朝祈暮禱𤣥元君<lb/>
茫茫俗骨醉更昏樓臺十二遥崑崙崑崙縱廣一萬二<lb/>
千里中有五色雲霞五色水何當斷慾便飛去不要九<lb/>
轉神丹換精髓<lb/>
　　　黄雀行<lb/>
雙雙野田雀上下同飲啄暖去栖蓬蒿寒歸傍籬落殷<lb/>
勤避羅網乍可遇鵰鶚鵰鶚雖不仁分明在寥廓<lb/>
　　　石竹花<lb/>
<pb n="KR4h0140_WYG_847-5b"/>
石竹花開照庭石紅蘚自禀離宫色一枝兩枝初笑風<lb/>
猩猩血潑低低叢常嗟世眼無真鑒却被丹青苦相陷<lb/>
誰為根尋造化功為君吐出淳元膽白日當午方盛開<lb/>
彤霞灼灼臨池臺緐香濃艷如未已粉蝶遊蜂狂欲死<lb/>
　　　寄南岳白蓮道士能于常嘯<lb/>
猨猱休啼月皎皎蟋蟀不吟山悄悄大耳仙人滿頷鬚<lb/>
醉倚長松一聲嘯<lb/>
　　　古劒歌<lb/>
<pb n="KR4h0140_WYG_847-6a"/>
古人手中鑄神物百鍊百淬始提出今人不要强硎磨<lb/>
蓮鍔星文未曽沒一彈一撫聞錚錚老龍影奪秋燈眀<lb/>
何時得遇英雄主用爾平治天下去<lb/>
　　　湘妃廟<lb/>
湘煙濛濛湘水急汀露凝紅裛蓮濕蒼梧雲疊九嶷深<lb/>
二女魂飛江上立相攜泣鳳盖龍輿追不及廟荒松朽<lb/>
啼飛猩笋鞭迸出階基傾黄昏一岸隂風起新月如眉<lb/>
生闊水<lb/>
<pb n="KR4h0140_WYG_847-6b"/>
　　　巫山髙<lb/>
巫山髙巫女妖雨為暮兮雲為朝楚王顦顇魂欲銷秋<lb/>
猨嘷嘷日將夕紅霞紫煙凝老壁千巖萬壑花皆坼但<lb/>
恐芳菲無正色不知今古行人行幾人經此無秋情雲<lb/>
深廟逺不可覓十二峰頭揷天碧<lb/>
　　　贈持法華經僧<lb/>
衆人有口不説是即說非吾師有口何所為蓮經七軸<lb/>
六萬九千字日日夜夜終復始乍吟乍諷何悠揚風篁<lb/>
<pb n="KR4h0140_WYG_847-7a"/>
古松含秋霜但恐天龍夜义乾闥衆㽬塞虚空耳皆聳<lb/>
我聞念經功徳縁舌根可筭<hi>一作等</hi>金剛堅他時劫火洞<lb/>
燃後神光璨璨如紅蓮受持身心茍精潔尚能使煩惱<lb/>
大海水枯竭魔王輪幢自摧拆何況更如理行如理説<lb/>
　　　刳腸龜<lb/>
爾既能於靈應久存其生爾既能於瑞胡得迷其死刳<lb/>
腸徒自屠曵尾復何累可憐濮水流一葉泛莊子<lb/>
　　　贈巖居僧<lb/>
<pb n="KR4h0140_WYG_847-7b"/>
石如騏驎巖作室秋苔漫壇淨於漆袈裟盖頭心在無<lb/>
黄猨白猨啼日日<lb/>
　　　觀李瓊處士畫海濤<lb/>
巨鼇轉側長鰌翻狂濤顛浪髙漫漫李瓊奪得造化本<lb/>
都盧縮在秋毫端一揮一畫皆筋骨滉漾崩騰大鯨臬<lb/>
葉撲仙槎擺欲沉下頭應是驪龍窟昔年曽要渉蓬瀛<lb/>
唯聞撼動珊瑚聲今來正歎陸沉久見君此畫思前程<lb/>
千尋萬𣲖功難測海門山小濤頭白令人錯認錢塘城<lb/>
<pb n="KR4h0140_WYG_847-8a"/>
羅刹石底奔雷霆<lb/>
　　　昇天行<lb/>
身不沉骨不重驅青鸞駕白鳳幢盖飄揺<hi>一作飄</hi>入冷空<lb/>
天風瑟瑟星河動瑶闕參差阿母家樓臺戲閉凝彤霞<lb/>
三五仙子乘龍車堂前碾爛蟠桃花廻頭却顧蓬萊頂<lb/>
一㸃濃嵐在深井<lb/>
　　　還人<lb/>
李白李賀遺機杼散在人間不知處聞君收在芙蓉江<lb/>
<pb n="KR4h0140_WYG_847-8b"/>
日鬪鮫人織秋浦金梭劄劄文離離吳姬越女羞上機<lb/>
鴛鴦浴煙鸞鳳飛澄江曉映餘霞輝仙人手持玉刀尺<lb/>
寸寸酬君珠與璧裁作霞裳何處披紫皇殿裏深難<hi>一作</hi>
<hi>相</hi>覓<lb/>
　　　輕薄行<lb/>
玉鞭金鐙驊騮蹄横眉吐氣如虹霓五<hi>一作玉</hi>陵春暖芳<lb/>
草齊笙歌到處花成泥日沉月上且鬪雞醉來莫問天<lb/>
髙低伯陽道徳何唾咦<hi>一作涕唾</hi>仲尼禮樂徒卑栖<lb/>
<pb n="KR4h0140_WYG_847-9a"/>
　　　浮雲行<lb/>
大野有賢人大朝有聖君如何彼浮雲掩蔽白日輪安<lb/>
得東南風吹散八表外使之<hi>一本無之字</hi>天下人共見堯眉<lb/>
彩<lb/>
　　　煌煌京洛行<lb/>
聖君垂衣裳蕩蕩若朝旭大觀無遺物四夷來率服清<lb/>
晨迴北極紫氣盖黄屋雙闕聳雙鼇九門如川瀆梯山<lb/>
航海至晝夜車相續我恐紅塵深變為黄河曲<lb/>
<pb n="KR4h0140_WYG_847-9b"/>
　　　弔汨羅<lb/>
落日倚闌干徘徊汨羅曲寃魂如可弔煙浪聲似哭我<lb/>
欲考黿鼉之心烹魚龍之腹爾既啖大夫之血食大夫<lb/>
之肉千載之後猶斯暗<hi>一作藏</hi>伏將謂唐虞之尊還如荒<lb/>
悴<hi>一作醉</hi>之君更有逐臣於焉葬魂得以縱其噬恣其吞<lb/>
　　　贈念法華經僧<lb/>
念念念兮入惡易念念念兮入善難念經念佛能一般<lb/>
愛河竭處生波瀾言公少年真法器白晝不出夜不睡<lb/>
<pb n="KR4h0140_WYG_847-10a"/>
心心縁經口縁字一室寥寥燈照地沉檀卷軸寳函盛<lb/>
簷蔔香熏水精記空山木落古寺閑松枝鶴眠霜霰乾<lb/>
牙根舌根水滴寒珊瑚搥打紅琅玕但恐蓮花七朶一<lb/>
時折朶朶似君心地白<hi>一作簇攢</hi>又恐天風<hi>一作風𦂳</hi>吹天花繽<lb/>
紛如雨飄袈裟況聞此經甚微妙百千諸佛真祕要靈<lb/>
山說後始傳來聞者雖多持者少更堪誦入陀羅尼<hi>此云</hi>
<hi>總持</hi>唐音梵音相雜時舜絃和雅熏風吹文王武王絃更<lb/>
悲如此爭不遣碧空中有龍來聴有鬼來聴亦使人間<lb/>
<pb n="KR4h0140_WYG_847-10b"/>
聞者敬見者敬自然心虚空性清淨此經真體即毘盧<lb/>
<hi>此云種種光</hi>雪嶺白牛君識無<lb/>
　　　短歌寄鼓山長老<hi>第十一句缺一字</hi>
雪峰雪峰髙且雄峩峩堆積青冥中六月赤日燒不鎔<lb/>
飛禽瞥見人難通常聞中有白象王五百象子皆威光<lb/>
行圍坐遶同一色森森影動旃檀香於中一子最雄猛<lb/>
稱尊獨踞皷山頂百千眷屬隂　影身照曜吞秋景裁<lb/>
聞岷國民歸依前王後王皆師資寧同梁武遇達磨獨<lb/>
<pb n="KR4h0140_WYG_847-11a"/>
後彈指空傷悲<lb/>
　　　漁父<lb/>
夜釣洞庭月朝醉巴陵市却歸君山下魚龍窟邊睡生<lb/>
涯在何處白浪千萬里曾笑楚臣迷蒼黄汨羅水<lb/>
　　　採蓮曲<lb/>
越溪女越江蓮齊菡萏雙嬋娟嬉遊向何處採摘且同<lb/>
船浩唱<hi>一作歌</hi>發容與清波生漪漣時逢島嶼泊幾共鴛<lb/>
鴦眠襟䄂既盈溢馨香亦相傳薄暮歸去來苧蘿生碧<lb/>
<pb n="KR4h0140_WYG_847-11b"/>
煙<lb/>
　　　啄木<lb/>
啄木啄啄鳴林響壑貪心既縁利嘴斯鑿有朽百尺微<lb/>
蟲斯宅以啄去害啄更彌劇層崖豫章聳幹蒼蒼無縱<lb/>
爾啄摧我棟梁<lb/>
　　　靈松歌<lb/>
靈松靈松是何根株盤擗枝幹與羣木殊世眼爭知蒼<lb/>
翠容薜蘿遮體深朦朧先秋瑟瑟生谷風青隂倒卓寒<lb/>
<pb n="KR4h0140_WYG_847-12a"/>
潭中八月天威行肅殺萬木凋零向霜雪唯有此松髙<lb/>
下枝一枝枝在無摧折癡凍頑冰如鐵堅重重鎻到槎<lb/>
牙顛老鱗枯節相把捉踉蹌立在青崖前有時深洞興<lb/>
雷雹飛電繞身光閃爍乍似蒼龍驚起時攫霧穿雲欲<lb/>
騰躍夜深山月照髙枝疎影細落莓苔磯千年朽枿魍<lb/>
魎出一株寒韻鏘琉璃安得良工妙圖雘寫將偃蹇懸<lb/>
煙閣飛瀑聲中戰嵗寒紅霞影裏擎蕭索<lb/>
　　　蠧<lb/>
<pb n="KR4h0140_WYG_847-12b"/>
蠧不自蠧而蠧于木蠧極木心以豐爾腹偶或成之胡<lb/>
為朂人人而不真繇爾亂神蠧兮蠧兮何全其生無託<lb/>
爾形霜松雪檉<lb/>
　　　行路難<lb/>
行路難君好看驚波不在黤黮間小人心裏藏崩湍七<lb/>
盤九折寒<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒翻車倒盖猶堪出未似是非脣舌危闇<lb/>
中潛毁平人骨君不見楚靈均千古沉寃湘水濵又不<lb/>
見李太白一朝却作江南客<lb/>
<pb n="KR4h0140_WYG_847-13a"/>
　　　謝徽上人見恵二龍障子以短歌酬之<lb/>
我見蘇州崑山金城中金城柱上有二龍老僧相傳道<lb/>
是僧繇手尋常入海共龍鬬又聞蜀國玉局觀有孫遇<lb/>
跡盤屈身長八十尺遊人爭看不敢近頭覻寒泉萬丈<lb/>
碧近有五羊徽上人閑工小筆得意新畫龍不誇頭角<lb/>
及鬚鱗只求筋骨與精神徽上人真藝者恵我雙龍不<lb/>
言價等閑不敢將懸挂恐是葉公好假龍及見真龍却<lb/>
驚怕<lb/>
<pb n="KR4h0140_WYG_847-13b"/>
　　　送人往長沙<lb/>
荆門歸路指湖南千里風帆興可諳好聴鷓鴣啼雨處<lb/>
木蘭舟晩泊春潭<lb/>
　　　偶題<lb/>
時事嬾言多忌諱野吟無主若縱横君看三百篇章首<lb/>
何處分眀著姓名<lb/>
　　　寄山中叟<lb/>
青泉碧樹夏風涼紫蕨紅粳午㸑香應笑晨持一盂苦<lb/>
<pb n="KR4h0140_WYG_847-14a"/>
腥羶市裏呌家常<lb/>
　　　贈琴客<lb/>
曽攜五老峰前過幾向雙松石上彈此境此身誰更愛<lb/>
掀天羯鼓滿長安<lb/>
　　　勉吟僧<lb/>
千<hi>一作萬</hi>途萬轍亂真源白晝勞形夜斷魂忍著袈裟把<lb/>
名紙學他低折五侯門<lb/>
　　　送人歸華下<lb/>
<pb n="KR4h0140_WYG_847-14b"/>
蓮花峰翠濕凝秋舊業園林在下頭好束詩書且歸去<lb/>
而今不愛事風流<lb/>
　　　夏日城中作二首<lb/>
三面僧鄰一面牆更無風路可吹涼他年捨此歸何處<lb/>
青壁紅霞裹石房<lb/>
竹低莎淺雨濛濛水檻幽窗暑月中有境牽懷人不㑹<lb/>
東林門外翠横空<lb/>
　　　黙坐<lb/>
<pb n="KR4h0140_WYG_847-15a"/>
燈引飛蛾拂焰迷露淋栖鶴壓枝低冥心坐滿蒲團穩<lb/>
夢到天台過剡溪<lb/>
　　　水邊行<lb/>
身著袈裟手杖藤水邊行止不妨僧禽栖日落猶孤立<lb/>
隔浪秋山千萬層<lb/>
　　　寄鄭谷郎中<lb/>
人間近遇風騷匠鳥外曽逢心印師除此二門無别妙<lb/>
水邊松下獨尋思<lb/>
<pb n="KR4h0140_WYG_847-15b"/>
　　　翡翠<lb/>
水邊飛去青難辨竹裏歸來色一般磨吻鷹鸇莫相害<lb/>
白鷗鴻鶴滿沙灘<lb/>
　　　與節供奉大徳遊京口寺留題<lb/>
栁岸晴縁十里來水邊精舍絶塵埃煮茶嘗摘興何極<lb/>
直至殘陽未欲迴<lb/>
　　　謝荆幕孫郎中見示樂府歌集二十八字<lb/>
長吉才狂太白顛二公文陣勢横前誰言後代無髙手<lb/>
<pb n="KR4h0140_WYG_847-16a"/>
奪得秦皇鞭鬼鞭<lb/>
　　　謝隂符經勉送藏休上人二首<lb/>
事遂鼎湖遺劒履時來渭水擲魚竿欲知賢聖存亡道<lb/>
自向心機反覆看<lb/>
一林霜雪未霑頭爭遣藏休肯便休學盡世間難學事<lb/>
始堪隨處任虛舟<lb/>
　　　幽齋偶作<lb/>
幽院纔容箇小庭疎篁低短不堪情春來猶賴鄰僧樹<lb/>
<pb n="KR4h0140_WYG_847-16b"/>
時引流鶯送好聲<lb/>
　　　贈念法華經僧<lb/>
萬境心隨一念平紅芙蓉折愛河清持經功力能如是<lb/>
任駕白牛安穩行<lb/>
　　　對菊<lb/>
無艷無妖别有香栽多不為待重陽莫嫌醒眼相看過<lb/>
却是真心愛澹黄<lb/>
　　　閉門<lb/>
<pb n="KR4h0140_WYG_847-17a"/>
正是閉門争合閉大家開處不須開還防朗月清風夜<lb/>
有箇詩人相訪來<lb/>
　　　勉送吳國三五新戒歸<lb/>
法王遺制付仁王難得難持劫數長努力只須堅守䕶<lb/>
三千八萬是垣牆<lb/>
　　　夏日寄清溪道者<lb/>
老病不能求藥餌朝昏祗是但焚燒不知誰為收灰骨<lb/>
纍石栽松傍寺橋<lb/>
<pb n="KR4h0140_WYG_847-17b"/>
　　　送恵空北遊<lb/>
君向峴山<hi>一作陽</hi>遊聖境我將何以記多才叮嚀墮淚碑<lb/>
前過寫取斯文寄我來<lb/>
　　　寄懷歸州馬判官<lb/>
三年為倅興何長歸計應多事少忙又見秋風霜裛樹<lb/>
滿山椒熟水雲香<lb/>
　　　觀荷葉露珠<lb/>
霏微曉露成珠顆宛轉田田未有風任器方圓性終在<lb/>
<pb n="KR4h0140_WYG_847-18a"/>
不妨翻覆落池中<lb/>
　　　苦熱懷玉泉寺寄仁上人<lb/>
火雲如燒接蒼梧原野煙連大澤枯謾費葛衫葵扇力<lb/>
爭禁泉石潤肌膚<lb/>
　　　觀盆池白蓮<lb/>
素蕚金英歕露開倚風凝立獨徘徊應思瀲灔秋池底<lb/>
更有歸天伴侣來<lb/>
　　　折楊栁詞四首<lb/>
<pb n="KR4h0140_WYG_847-18b"/>
鳳樓髙映緑隂隂凝重多含雨露深莫謂一枝柔軟力<lb/>
幾曾牽破别離心<lb/>
館娃宫畔響廊前依託吳王養翠煙劒去國亡臺殿<hi>一作</hi>
<hi>榭</hi>毁却隨紅樹噪秋蟬<lb/>
穠低似中陶潛酒軟極如傷宋玉風多謝將軍遶營種<lb/>
翠中閒卓戰旗紅<lb/>
髙僧愛惜遮江寺遊子傷殘露野橋爭似著行垂上苑<lb/>
碧桃紅杏對揺揺<lb/>
<pb n="KR4h0140_WYG_847-19a"/>
　　　荅長沙丁秀才書<lb/>
月月便<hi>一作使</hi>車奔帝闕年年貢士過荆臺如何三度槐<lb/>
花落未見故人攜巻來<lb/>
　　　戒小師<lb/>
不肯吟詩不聴經禪宗異岳嬾遊行他年白首當人問<lb/>
將底言談對後生<lb/>
　　　舊題拄杖<hi>末句缺三字</hi>
親採匡廬瀑布西層崖懸壁更安梯攜行三十年吟伴<lb/>
<pb n="KR4h0140_WYG_847-19b"/>
未有詩人<lb/>
　　　酬歐陽秀才巻<hi>第二句缺一字</hi>
三十篇多十九章聲風力撼疎篁不堪更有精搜處<lb/>
誰見蕭蕭雨夜堂<lb/>
　　　聞<hi>一作咏</hi>鴈<lb/>
瀟湘浦<hi>一作水</hi>暖全迷鶴邏逤川寒只有鵰誰向孤舟憶<lb/>
兄弟坐看連鴈度横橋<lb/>
　　　送髙麗二僧南遊<lb/>
<pb n="KR4h0140_WYG_847-20a"/>
日邊鄉井别年深中國靈蹤欲徧尋何處碧山逢長老<lb/>
分明認取祖師心<lb/>
　　　謝猨皮<lb/>
貴向獵師家買得攜来乞與坐禪牀不知摘月秋潭畔<lb/>
曾對何人啼斷腸<lb/>
　　　酬光上人<lb/>
禪言難後到詩言坐石心同立月魂應記前秋㑹吟處<lb/>
五更猶在老松根<lb/>
<pb n="KR4h0140_WYG_847-20b"/>
　　　送僧歸日本<lb/>
日東來向日西遊一鉢閑尋徧九州却憶雞林本師寺<lb/>
欲歸還待海風秋<lb/>
　　　庚午嵗十五夜對月<lb/>
海澄空碧正團圓吟想元宗此夜寒玉兔有情應記得<lb/>
西邊不見舊長安<lb/>
　　　紅薔薇花<lb/>
晴日當樓曉香歇錦帶盤空欲成結鶯聲漸老栁飛時<lb/>
<pb n="KR4h0140_WYG_847-21a"/>
　狂風吹落猩猩血<lb/>
　　　　貽九華上人<lb/>
　　一法傳聞繼老能九華閒臥最髙層秋鐘盡後殘陽暝<lb/>
　門掩松邊雨夜燈<lb/>
　　　　寄賡匡圖兄弟<lb/>
　僧外閒吟樂最清年登八十䘮南荆風騷作者為商確<lb/>
　道去碧雲爭幾程<lb/>
　　　　句<lb/>
<pb n="KR4h0140_WYG_847-21b"/>
　春晴游寺客花落閉門僧<hi>見西清詩話</hi>　香傳天下口　貴<lb/>
　火前名角開香滿室爐動緑凝鐺<hi>咏茶缺一字</hi>　園林將向<lb/>
　夕風雨更吹花<hi>以下見吟窗雜錄</hi>　相思坐溪石　　　山風<lb/>
　<hi>缺三字</hi>　夕照背髙臺殘鐘殘角催<hi>落照</hi>　五老峰前相見<lb/>
　時兩無言語各揚眉　髙人愛惜藏岩裏白甀封題寄<lb/>
　火前<hi>咏茶見三山老人語錄</hi>
　<lb/>
御定全唐詩巻八百四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_321-1a"/>
　欽定四庫全書<lb/>
御定全唐詩巻三百二十一<lb/>
　　權徳輿<lb/>
　　　　奉和李相公早朝於中書候傳㸃偶書所懐奉<lb/>
　　　　呈門下相公中書相公<lb/>
　五更鐘漏歇千門扄鑰開紫宸<hi>一作㣲</hi>殘月下黄道曉光<lb/>
　来辨色趨中禁分班列上台祥煙初繚繞威鳳正裵回<lb/>
　斧藻歸全徳輪轅適衆材化成風偃草道合鼎調梅渥<lb/>
<pb n="KR4h0140_WYG_321-1b"/>
　命随三接皇恩暢九垓嘉言造膝去喜氣沃心迴東閣<lb/>
　延多士南山賦有臺陽春那敢和空此詠康哉<lb/>
　　　　奉和于司空二十五丈新卜城南郊居接司徒<lb/>
　　　　公别墅即事書情奉獻兼呈李裵相公<lb/>
　一徳承昌運三公翊至尊雲龍諧理代魚水見深㤙别<lb/>
　墅池塘曉晴郊草木蕃溝塍連杜曲茅土盛于門卜築<lb/>
　因登覽經邦每討論退朝鳴玉㑹入室斷金言材俊依<lb/>
　東閣壺觴接後園逕深雲自起風静葉初翻宰物歸心<lb/>
<pb n="KR4h0140_WYG_321-2a"/>
匠虚中即化源巴人寧敢和空此媿遊藩<lb/>
　　　奉和新卜城南郊居得與衛右丞鄰舎因賦詩<lb/>
　　　寄贈<lb/>
上宰坐論道郊居仍里仁六符既昭晰萬象随陶鈞旭<lb/>
旦下玉墀鳴騶拂車茵軒窻退殘暑風物迎蕭辰山澤<lb/>
蜃雨出林塘魚鳥馴豈同求羊逕共是羲皇人石<hi>一作右</hi>
君五曹重左户三壤均居止煙火接逢迎雞黍頻大方<lb/>
夲無隅盛徳必有鄰千年郢曲後復此聞陽春<lb/>
<pb n="KR4h0140_WYG_321-2b"/>
　　　奉和韋曲莊言懐貽東曲外族諸弟<lb/>
韋曲冠葢里鮮原欎青蔥公台睦中外墅舎鄰西東騶<lb/>
馭出國門晨曦正曈曨燕居平外土野服參華蟲疆畎<lb/>
分古渠煙霞連灌叢長幼序以齒歡言無不同憶昔全<lb/>
盛時勛劬播休功代業擴宇内光塵藹墟中慨息多永<lb/>
歎歌詩厚時風小生忝𤓰葛慕義斯無窮<lb/>
　　　和王侍郎病中領度支煩廹之餘過西園書堂<lb/>
　　　閒望<lb/>
<pb n="KR4h0140_WYG_321-3a"/>
憑檻輟繁務晴光煙樹分中邦均禹貢上藥驗桐君滿<lb/>
逕風轉蕙巻簾山出雲鏘然玉音發餘興在斯<hi>一作新</hi>文<lb/>
　　　奉和度支李侍郎早朝<lb/>
夙駕趨北闕曉星啟東方鳴騶分騎吏列燭散康莊照<lb/>
灼華簮並逶迤綺陌長腰金初辨色噴玉自生光獻替<lb/>
均三壤貞明集百祥下才叨接武空此媿文昌<lb/>
　　　奉和劉侍郎司徒奉詔伐叛書情呈宰相<lb/>
玉帳元侯重黄樞上宰雄縁情詞律外宣力廟謀中震<lb/>
<pb n="KR4h0140_WYG_321-3b"/>
耀恭天討嚴凝助嵗功行看畫麟閣凛凛有英風<lb/>
　　　奉和鄜州劉大夫麥秋出師遮虜有懐中朝親<lb/>
　　　故<lb/>
天子愛全才故人雄外臺緑油登上將青綬亞中台亭<lb/>
障鳴笳入風雲轉斾来蘭坊分杳杳麥壠望莓莓月向<lb/>
琱弓滿蓮依寳劍開行師齊鶴列錫馬盡龍媒壯志徵<lb/>
梁甫嘉招萃楚材千尋推直幹百錬去纖埃間闊勞相<lb/>
望歡言幸早陪每聨花下騎幾泛竹間杯芳訊雙魚逺<lb/>
<pb n="KR4h0140_WYG_321-4a"/>
流年兩鬢催何時介圭覲攜手詠康哉<lb/>
　　　太原鄭尚書逺寄新詩走筆酬贈因代書賀<lb/>
曉開閶闔出絲言共喜全才鎮北門職重油幢推上畧<lb/>
榮兼革履見深恩昔嵗經過同二仲登朝並命慙無用<lb/>
曲臺分季奉齋祠直筆繫年陪侍從芬芳雞舌向南宫<lb/>
伏奏丹墀跡又同公望數承黄紙詔虚懐自號白雲翁<lb/>
戎裝躞蹀紛出祖金印煌煌寵司武時看介士閱犀渠<lb/>
每狎儒生冠章甫晉祠汾水古并州千騎雙旌居上頭<lb/>
<pb n="KR4h0140_WYG_321-4b"/>
新握兵符應感激逺緘詩句更風流緇衣諸侯諒稱羙<lb/>
白衣尚書何可比只今麟閣待丹青努力加餐報天子<lb/>
　　　奉和許閣老酬淮南崔十七端公見寄<lb/>
文行藴良圗聲華挹大巫掄才超粉署駮議在黄樞自<lb/>
得環中辨偏推席上儒八音諧雅樂六轡騁康衢密侍<lb/>
仝<hi>一作金</hi>鏘珮雄才夲棄繻爐煙霏瑣闥宫漏滴銅壺舊<lb/>
友雙魚至新文六義敷斷金揮麗藻比玉詠生芻交辟<lb/>
嘗推重單辭忽受誣風波疲賈誼岐路泣楊朱溟漲前<lb/>
<pb n="KR4h0140_WYG_321-5a"/>
程險炎荒旅夢孤空悲鳶跕水翻羡鴈銜蘆故國方迢<lb/>
遰覊愁自欎紆逺猷来象魏霈澤過番禺盡室扁舟客<lb/>
還家萬里途索居因仕宦著論擬潛夫帆席来應駛郊<lb/>
園半巳蕪夕陽尋古<hi>一作井</hi>逕涼吹動纎枯憶昔同驅傳<lb/>
忘懐或據梧幕庭依古刹緡稅給中都𤓰歩經過慣龍<lb/>
沙眺聽殊春山嵐漠漠秋渚露塗塗<hi>徳輿建中興元之間與崔同為鹽鐵</hi>
<hi>邑大夫從事楊子既濟寺貞元初徳輿受辟于江西亷推崔又知度支院在焉</hi>孰謂原思病非<lb/>
闗寗武愚方看簮獬豸俄歎縶騊駼芳訊風情在佳期<lb/>
<pb n="KR4h0140_WYG_321-5b"/>
嵗序徂二賢歡最乆三益義非無柏悦心應爾松寒志<lb/>
不渝子將陪禁掖亭伯限江湖交分終推轂離憂莫向<lb/>
隅分曹日相見延首憶田蘇<lb/>
　　　奉和李給事省中書情寄劉苖崔三曹長因呈<lb/>
　　　許陳二閣老<lb/>
常寮幾處伏明光新詔聫翩夕拜郎五夜漏清天欲曙<lb/>
萬年枝暖日初長分曹列侍登文石促膝閑謡接羽觴<lb/>
共説漢朝榮上賞豈令三友滯馮唐<lb/>
<pb n="KR4h0140_WYG_321-6a"/>
　　　過張監閣老宅對酒奉酬見贈<hi>其年停貢舉</hi>
里仁無外事徐歩一開顔荆玉收難盡齊竽喜暫閒秋<lb/>
風傾菊酒霽景下蓬山不用投車轄甘從倒載還<lb/>
　　　奉和張舎人閣老閣中直夜思聞雅琴因以書<lb/>
　　　事通簡僚友<lb/>
紫垣宿清夜藹藹復沈沈圎月衡漢浄好風松滌<hi>一作篠</hi>
深軒窻韻虚籟蘭雪懐幽音珠露銷暑氣玉徽結遐心<lb/>
盛才本殊倫雅誥方在今佇見舒彩翮翻飛歸鳳<hi>一作鳯歸</hi>
<pb n="KR4h0140_WYG_321-6b"/>
林<lb/>
　　　和兵部李尚書東亭詩<lb/>
三接履聲退東亭斯曠然風流披鶴氅操割佩龍泉雲<lb/>
巻巖巘疊雨餘松桂鮮豈煩禽尚遊所貴天理全<lb/>
　　　和司門殷貟外早秋省中書<hi>一無書字</hi>直夜寄荆南<lb/>
　　　衛象端公<lb/>
共嗟王粲滯荆州才子為郎憶舊遊凉夜偏冝粉署直<lb/>
清言逺待玉人酬風生北渚煙波闊露下南宫星漢秋<lb/>
<pb n="KR4h0140_WYG_321-7a"/>
早晩得為同舎侣<hi>一作旅</hi>知君两地結離憂<lb/>
　　　酬陸三十二參浙東見寄<lb/>
驄馬别巳乆鯉魚来自烹殷懃故人意怊悵中林情茫<lb/>
茫重江外杳杳一枝瓊搔首望良覿為君華髪生<lb/>
　　　奉酬張監閣老雪後過中書見贈<hi>一有輒字</hi>加兩韻<lb/>
　　　簡南省僚舊<lb/>
寓直乆叨榮新恩倍若驚風清五夜永節換一陽生潘<lb/>
鬢年空長齊竽藝夲輕常時望連茹今日劇懸旌枉歩<lb/>
<pb n="KR4h0140_WYG_321-7b"/>
歡方接含毫思乂縈煩君白雪句嵗晏若為情<lb/>
　　　酬主客仲貟外見賀正除<lb/>
五年承乏奉如綸才薄那堪侍從臣禁署獨聞清漏曉<lb/>
命書慙對紫泥新周班每喜簮裾接郢曲偏宜諷詠頻<lb/>
憶昔曲臺嘗議禮見君論著最相親<lb/>
　　　奉和太府<hi>一作常</hi>韋卿閣老左藏庫中假山之作<lb/>
春山仙掌百花開九棘腰金有上才忽向庭中摹峻極<lb/>
如從洞裏見昭回小松巳負干霄狀片石皆疑縮地来<lb/>
<pb n="KR4h0140_WYG_321-8a"/>
都内今朝似方外仍傳麗曲寄雲臺<lb/>
　　　奉和崔評事寄外甥劉同州并呈杜賔客許給<lb/>
　　　事王侍郎昆弟楊少尹李侍御并見寄之作<lb/>
芳訊来江湖開緘粲瑶碧詩因乗黄贈才擅雕龍格深<lb/>
陳名教夲諒以仁義積藻思成采章雅音聞皦繹清時<lb/>
左馮翊貴士<hi>一作仕</hi>二千石前日應星文今兹敞華㦸謝<lb/>
公嘗乞<hi>音氣</hi>墅寗氏終相宅往嵗疲草𤣥忘年齊舉白酒<lb/>
酣吟更苦夜艾談方劇棗巷風雨秋石頭煙水夕多逢<lb/>
<pb n="KR4h0140_WYG_321-8b"/>
長者轍不屑諸公辟酷似仰牢之雄詞挹亭伯老驥念<lb/>
千里飢鷹舒六翮叵能捨郊扉来偶朝中客<lb/>
　　　和職方殷郎中留滯江漢初至南宫呈諸公并<lb/>
　　　見寄<lb/>
十載<hi>一作嵗</hi>别文昌藩符寄武當師貞上介辟恩擢正貟<lb/>
郎藻思煙霞麗歸軒印綬光<hi>頃佐山南榮加章服</hi>還希駐輦問莫<lb/>
自嘆馮唐<lb/>
　　　奉酬從兄南仲見示十九韻<lb/>
<pb n="KR4h0140_WYG_321-9a"/>
晉季天下亂安丘佐闗中徳輝靄家牒侯籍推時功簮<lb/>
纓盛西州清白傳素風逢時有舒巻繕性無窮通吾兄<lb/>
挺竒資向晦道自充耕鑿汝山下退然安困䝉詩成三<lb/>
百篇儒有一畆宫琴書滿座右芝术生牆東麗藻粲相<lb/>
鮮晨輝艶芳叢清光杳無際皓魄流霜空邦有賢諸侯<lb/>
主盟詞律雄薦賢比文舉理郡邁文翁樓中賞不獨池<lb/>
畔醉每同聖朝闢四門發跡貴名公小生何為者往嵗<lb/>
學雕蟲華簮映武弁一年被微躬開緘捧新詩瓊玉寒<lb/>
<pb n="KR4h0140_WYG_321-9b"/>
青葱謬進空内訟結懐逺忡忡時来無自疑刷翮摩蒼<lb/>
穹<lb/>
　　　酬崔千牛四郎早秋見寄<lb/>
浩歌坐虚室庭樹生涼風碧雲滅竒彩白露萎芳叢感<lb/>
此時物變悠然遐想通偶来被簮組自覺如池龍少年<lb/>
才藻新金鼎世業崇鳳文巳彪炳瓊樹何青葱聫鑣長<lb/>
安道接武承明宫君登玉墀上我侍彤庭中疲病多内<lb/>
愧切磋常見同起予覽新詩逸韻凌秋空相愛每不足<lb/>
<pb n="KR4h0140_WYG_321-10a"/>
因兹寓深衷<lb/>
　　　酬靈徹上人以詩代書見寄<hi>時在薦福寺坐夏</hi>
蓮花出水地無塵中有南宗了義人已取貝多翻半字<lb/>
還將陽燄諭三身碧雲飛處詩<hi>一作詞</hi>偏麗白月圎時信<lb/>
本真更喜開緘銷熱惱西方社裏舊相親<lb/>
　　　酬蔡十二博士見寄四韻<lb/>
蕪城十年别蓬轉居不定終嵗白屋貧獨謡清酒聖風<lb/>
塵韋帶減霜雪松心勁何以浣相思啟元能盡性<hi>君著周易</hi>
<pb n="KR4h0140_WYG_321-10b"/>
<hi>啟元十巻</hi>
　　　戲和三韻<lb/>
墨翟突不黔范丹甑生塵君今復勞歌鶴髪吹濕薪前<lb/>
詔許真秩何如巾軟輪<hi>君貞元十一年以隐君拜命詔書令州府給傳乗詣闕到日授</hi>
<hi>正官</hi>
　　　李十韶州寄途中絶句使者取報修書之際口<lb/>
　　　號酬贈<lb/>
詔下忽臨山水郡不妨從事恣攀登莫言向北千行鴈<lb/>
<pb n="KR4h0140_WYG_321-11a"/>
别有圗南六月鵬<lb/>
　　　崔四郎協律以詩見寄兼恵蜀琴因以酬贈<lb/>
臨風結煩想客至傳好音白雪緘郢曲朱弦亘蜀琴泠<lb/>
泠響幽韻欵欵寄遐心歳晩何以報與君期斷金<lb/>
　　　酬馮絳州早秋絳臺感懐見寄<lb/>
良牧閑無事層臺思眇然六條縈印綬三晉辨山川洗<lb/>
嫧<hi>一作磧</hi>謳謡合開襟眺聼偏秋光連大鹵霽景下新田<lb/>
葉落徑庭樹人歸曲沃煙武符頒美化亥字訪疑年經<lb/>
<pb n="KR4h0140_WYG_321-11b"/>
術推多識卿曹亦累遷齋祠常並冕官品每差肩按部<lb/>
青絲騎裁詩白露天知音媿相訪商洛正閒眠<lb/>
　　　酬趙尚書杏園花下醉後見寄<hi>時為太常卿</hi>
春光深處曲江西八座風流信馬蹄鶴髪杏花相映好<lb/>
羡君終日醉如泥<lb/>
　　　酬趙尚書城南看花日晚先歸見寄<lb/>
杜城韋曲徧尋春處處繁花滿目新日暮歸鞍不相待<lb/>
與君同是醉鄉人<lb/>
<pb n="KR4h0140_WYG_321-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_321-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻三百二十一<lb/>
</p>
<p>
</p>
  </div>
</body>
</text>
</TEI>
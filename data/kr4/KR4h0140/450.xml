<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_450-1a"/>
　欽定四庫全書<lb/>
御定全唐詩巻四百五十<lb/>
　　　白居易<lb/>
　　　　戊申嵗暮詠懷三首<lb/>
　窮冬月末兩三日半百年過六七時龍尾趂朝無氣力<lb/>
　牛頭叅道有心期榮華外物終湏悟老病傍人豈得知<lb/>
　猶被妻兒教漸退莫求致仕且分司<lb/>
　唯生一女才十二秪欠三年未六旬㛰嫁累輕何怕老<lb/>
<pb n="KR4h0140_WYG_450-1b"/>
　饑寒心慣不憂貧紫泥丹筆皆經手赤紱金章盡到身<lb/>
　更擬踟蹰覓何事不歸嵩洛作閒人<lb/>
　七年囚閉作籠禽但願開籠便入林幸得展張今日翅<lb/>
　不能辜負惜時心人間禍福愚難料世上風波老不禁<lb/>
　萬一差池似前事又應追悔不抽簪<lb/>
　　　　贈夢得<lb/>
　心中萬事不思量坐倚屏風卧向陽漸覺詠詩猶老醜<lb/>
　豈宜憑酒更麄狂頭垂白髪我思退脚蹋青雲君欲忙<lb/>
<pb n="KR4h0140_WYG_450-2a"/>
只有今春相伴在花前賸醉兩三場<lb/>
　　　想東遊五十韻<hi>并序</hi>
　　大和三年春予病免官後憶遊浙右數郡兼思到<lb/>
　　越一訪微之故兩浙之間一物以上想皆在目吟<lb/>
　　且成篇不能自休盈五百字亦猶孫興公想天台<lb/>
　　山而賦之也<lb/>
海内時無事江南嵗有秋生民皆樂業地主盡賢侯郊<lb/>
静銷戎馬城髙逼斗牛平河七百里沃壤二三州<hi>自常及杭</hi>
<pb n="KR4h0140_WYG_450-2b"/>
<hi>凡三百里</hi>坐有湖山趣行無風浪憂食寧妨解䌫寢不廢乗<lb/>
流泉石諳天竺煙霞識虎丘<hi>天竺虎丘寺皆領郡時舊㳺最熟處</hi>餘芳認蘭<lb/>
澤遺詠思蘋洲<hi>古詩云蘭澤多芳草又桞惲詩云汀洲採白蘋</hi>菡萏紅塗粉菰<lb/>
蒲綠潑油鱗差漁户舎綺錯稻田溝紫洞藏仙窟𤣥泉<lb/>
貯怪湫精神昻老鶴姿彩媚濳蚪<hi>大謝詩云濳蚪媚幽姿</hi>静閲天<lb/>
工妙閒窺物狀幽投竿出比目擲果下獮猴味苦蓮心<lb/>
小漿甜蔗節稠橘苞從自結藕孔是誰鎪逐日移潮信<lb/>
隨風變櫂謳遞夫交烈火候吏次鳴騶梵塔形疑踊<hi>重𤣥</hi>
<pb n="KR4h0140_WYG_450-3a"/>
<hi>閣</hi>閶門勢欲浮<hi>呉閶門</hi>客迎攜酒榼僧待置茶甌小宴閒<lb/>
談笑初筵雅獻酬稍催朱蠟炬徐動碧牙籌圓醆飛蓮<lb/>
子長裾曵石榴柘枝隨畫鼓調笑從香毬幕颺雲飄檻<lb/>
簾褰月露鉤舞緐紅袖凝<hi>去聲</hi>歌切翠睂愁弦管寧容歇<lb/>
桮盤未許收良辰宜酩酊卒嵗好優㳺鱠縷鮮仍細蓴<lb/>
絲滑且柔飽飱為日計稳睡是身謀名媿空虚得官知<lb/>
止足休自嫌猶屑屑衆笑大悠悠物表疎形役人寰足<lb/>
悔尤蛾湏逺燈燭兔勿近罝罘幻世春來夢浮生水上<lb/>
<pb n="KR4h0140_WYG_450-3b"/>
漚百憂中莫入一醉外何求未死癡王湛無兒老鄧攸<lb/>
蜀琴安膝上周易在牀頭去去無程客行行不繫舟勞<lb/>
君頻問訊勸我少淹留<hi>自此後竝屬微之</hi>雲雨多分散關山苦<lb/>
阻修一吟江月别七見日星周<hi>昔在杭州别微之微之留詩云明朝又向江頭</hi>
<hi>别月落潮平是去時</hi>珠玉傳新什鵷鸞念故儔懸旌心宛轉束楚<lb/>
意綢繆驛舫粧青雀官槽䬴紫騮鏡湖期逺汎禹穴約<lb/>
㝠搜預掃題詩壁先開望海樓飲思親履舄宿憶竝衾<lb/>
裯志氣吾衰也風情子在不應須相見後别作一家遊<lb/>
<pb n="KR4h0140_WYG_450-4a"/>
<hi>吾衰子在竝出家語</hi>
　　　病免後喜除賓客<lb/>
卧在漳濱滿十旬起為商皓伴三人從君且莫嫌身病<lb/>
不病何由索得身<lb/>
　　　長樂亭留别<lb/>
㶚滻風煙函谷路曽經㡬度别長安昔時蹙促為遷客<lb/>
今日從容自去官優詔幸分四皓秩祖筵慚繼二疎歡<lb/>
塵纓世網重重縳廻顧方知出得難<lb/>
<pb n="KR4h0140_WYG_450-4b"/>
　　　陜府王大夫相迎偶贈<lb/>
紫微閣老自多情白首園公豈要迎伴我綠槐隂下歇<lb/>
向君紅斾影前行綸巾髮少渾欹仄籃轝肩齊甚稳平<lb/>
但問主人留㡬日分司賓客去無程<lb/>
　　　别陜州王司馬<lb/>
笙歌惆悵欲為别風景闌珊初過春爭得遣君詩不苦<lb/>
黄河岸上白頭人<lb/>
　　　將至東都先寄令狐留守<lb/>
<pb n="KR4h0140_WYG_450-5a"/>
黄鳥無聲葉滿枝閒吟想到洛城時惜逢金谷三春盡<lb/>
恨拜銅樓一月遲詩境忽來還自得醉鄉濳去與誰期<lb/>
東都添箇狂賓客先報壺觴風月知<lb/>
　　　答崔十八見寄<lb/>
明朝欲見琴尊伴洗拭金桮拂玉徽君乞曹州刺史替<lb/>
我抛刑部侍郎歸倚瘡老馬收蹄立避箭高鴻盡翅飛<lb/>
豈料洛陽風月夜故人垂老得相依<lb/>
　　　贈皇甫賓客<lb/>
<pb n="KR4h0140_WYG_450-5b"/>
輕衣穩馬槐陰路漸近東來漸少塵耳閙久憎聞俗事<lb/>
眼明初喜見閒人昔曾對作承華相今復連為博望賓<lb/>
始信淡交宜久逺與君轉老轉相親<lb/>
　　　歸履道宅<lb/>
驛吏引藤轝家童開竹扉往時多暫住今日是長歸眼<lb/>
下有衣食耳邉無是非不論貧與富飲水亦應肥<lb/>
　　　問江南物<lb/>
歸來未及問生涯先問江南物在耶引手摩挲青石笋<lb/>
<pb n="KR4h0140_WYG_450-6a"/>
廻頭㸃撿白蓮花蘓州舫故龍頭闇王尹橋傾鴈齒斜<lb/>
别有夜深惆悵事月明雙鶴在裴家<lb/>
　　　蕭庶子相過<lb/>
半日停車馬何人在白家慇懃蕭庶子愛酒不嫌茶<lb/>
　　　答尉遲少尹問所須<lb/>
乍到頻勞問所須所須非玉亦非珠愛君水閣宜閒詠<lb/>
每有詩成許去無<lb/>
　　　詠閒<lb/>
<pb n="KR4h0140_WYG_450-6b"/>
但有閒銷日都無事繫懷朝眠因客起午飲伴僧齋樹<lb/>
合陰交户池分水夾階就中今夜好風月似江淮<lb/>
　　　同崔十八寄元浙東王陜州<lb/>
未能同隱雲林下且復相招祿仕間隨月有錢勝賣藥<lb/>
終年無事抵歸山鏡湖水逺何由汎棠樹枝高不昜攀<lb/>
惆悵八科殘四在兩人榮閙兩人閒<lb/>
　　　答蘇庶子月夜聞家僮奏樂見贈<lb/>
牆西明月水東亭一曲霓裳按小伶不敢邀君無别意<lb/>
<pb n="KR4h0140_WYG_450-7a"/>
弦生管澀未堪聼<lb/>
　　　偶吟<lb/>
里巷多通水林園盡不扃松身為外户池面是中庭元<lb/>
氏詩三帙陳家酒一瓶醉來狂發詠鄰女暎籬聼<lb/>
　　　白蓮池汎舟<lb/>
白藕新花照水開紅窗小舫信風廻誰教一片江南興<lb/>
逐我慇懃萬里來<lb/>
　　　池上即事<lb/>
<pb n="KR4h0140_WYG_450-7b"/>
行尋甃石引新泉坐看修橋補釣船綠竹挂衣凉處歇<lb/>
清風展簟困時眠身閒當貴真天爵官散無憂即地仙<lb/>
林下水邉無厭日便堪終老豈論年<lb/>
　　　酬裴相公見寄二絶<lb/>
習静心方㤗勞生事漸稀可憐安穩地捨此欲何歸<lb/>
一雙垂翅鶴數首解嘲文總是迂閒物爭堪伴相君<lb/>
　　　答夢得聞蟬見寄<hi>一作新蟬酬劉夢得見寄</hi>
開緘思浩然獨詠晩風前人貌非前日蟬聲似去年槐<lb/>
<pb n="KR4h0140_WYG_450-8a"/>
花新雨後栁影欲秋天聼罷無他計相思又一篇<lb/>
　　　令狐尚書許過弊居先贈長句<lb/>
不矜軒冕愛林泉許到池頭一醉眠已遣平治行藥逕<lb/>
兼教掃拂釣魚船應將筆硯隨詩主定有笙歌伴酒仙<lb/>
祗候高情無别物蒼苔石笋白花蓮<lb/>
　　　自題<lb/>
老宜官冷静貧賴俸優饒熱月無堆案寒天不趂朝傍<lb/>
看應寂寞自覺甚逍遥徒對盈尊酒兼無愁可銷<lb/>
<pb n="KR4h0140_WYG_450-8b"/>
　　　答崔十八<lb/>
勞將白叟比黄公今古由來事不同我有商山君未見<lb/>
清泉白石在胸中<lb/>
　　　偶詠<lb/>
禦熱蕉衣健扶羸竹杖輕誦經凭檻立㪚藥繞廊行暝<lb/>
槿無風落秋蟲欲雨嗚身閒當將息病亦有心情<lb/>
　　　答蘇六<lb/>
但喜暑隨三伏去不知秋送二毛來更無别計相寛慰<lb/>
<pb n="KR4h0140_WYG_450-9a"/>
故遣陽關勸一桮<lb/>
　　　秋遊<lb/>
下馬閒行伊水頭凉風清景勝春遊何事古今詩句裏<lb/>
不多説著洛陽秋<lb/>
　　　偶作<lb/>
張翰一桮酒榮期三樂歌聰明傷混沌煩老汚頭陁簟<lb/>
冷秋生早堦閒日上多近來門更静無雀可張羅<lb/>
　　　遊平原贈晦叔<lb/>
<pb n="KR4h0140_WYG_450-9b"/>
照水容雖老登山力未衰欲眠先命酒暫歇亦吟詩且<lb/>
喜身無縳終慙鬢有絲廻頭語閒伴閒校十年遲<lb/>
　　　不出門<lb/>
不出門來又數旬將何銷日與誰親鶴籠開處見君子<lb/>
書巻展時逢古人自静其心延夀命無求於物長精神<lb/>
能行便是真脩道何必降魔調伏身<lb/>
　　　歎<hi>一作勸</hi>鶴病<lb/>
右翅低垂左脛傷可憐風貌甚昂藏亦知白日青天好<lb/>
<pb n="KR4h0140_WYG_450-10a"/>
未要髙飛且養瘡<lb/>
　　　臨都驛送崔十八<lb/>
勿言臨都五六里扶病出城相送來莫道長安一歩地<lb/>
馬頭西去㡬時廻與君後㑹知何處為我今朝盡一桮<lb/>
　　　對鏡<lb/>
三分鬢髪二分絲曉鏡秋容相對時去作忙官應太老<lb/>
退為閒叟未全遲静中得味何湏道穩處安身更莫疑<lb/>
若使至今黄綺在聞吾此語亦分司<lb/>
<pb n="KR4h0140_WYG_450-10b"/>
　　　勸酒十四首<hi>并序</hi>
　　予分秩東都居多暇日閒來輙飲醉後輙吟若<hi>一作</hi>
　　<hi>苦</hi>無詞章不成謡詠每發一意則成一篇凡十四<lb/>
　　篇皆主於酒聊以自勸故以何處難忘酒不如來<lb/>
　　飲酒命篇<lb/>
　　　　何處難忘酒七首<lb/>
何處難忘酒長安喜氣新初登髙第後乍作好官人省<lb/>
壁明張牓朝衣穩稱身此時無一醆爭奈帝城春<lb/>
<pb n="KR4h0140_WYG_450-11a"/>
何處難忘酒天涯話舊情青雲俱不逹白髮遞相驚二<lb/>
十年前别三千里外行此時無一醆何以叙平生<lb/>
何處難忘酒朱門羡少年春分花發後寒食月明前小<lb/>
院廻羅綺深房理管弦此時無一醆爭過艷陽天<lb/>
何處難忘酒霜庭老病翁闇聲啼蟋蟀乾葉落梧桐鬢<lb/>
為愁先白顔因醉暫紅此時無一醆何計奈秋風<lb/>
何處難忘酒軍功第一髙還鄉隨露布半路授旌旄玉<lb/>
柱剝葱手金章爛椹袍此時無一醆何以騁雄豪<lb/>
<pb n="KR4h0140_WYG_450-11b"/>
何處難忘酒青門送别多歛襟收涕淚簇馬聼笙歌煙<lb/>
樹㶚陵岸風塵長樂坡此時無一醆爭奈去留何<lb/>
何處難忘酒逐臣歸故園赦書逢驛騎賀客出都門半<lb/>
面瘴煙色滿衫鄉淚痕此時無一醆何物可招魂<lb/>
　　　　不如來飲酒七首<lb/>
莫隠深山去君應到自嫌齒傷朝水冷貌苦夜霜嚴漁<lb/>
去風生浦樵歸雪滿巖不如來飲酒相對醉厭厭<lb/>
莫作農夫去君應見自愁迎春犂瘦地趂晩餧羸牛數<lb/>
<pb n="KR4h0140_WYG_450-12a"/>
被官加税稀逢嵗有秋不如來飲酒相伴醉悠悠<lb/>
莫作商人去恓惶君未諳雪霜行塞北風水宿江南藏<lb/>
鏹百千萬沈舟十二三不如來飲酒仰面醉酣酣<lb/>
莫事長征去辛勤難具論何曽畫麟閣袛是老轅門蟣<lb/>
蝨衣中物刀槍面上痕不如來飲酒合眼醉昏昏<lb/>
莫學長生去仙方悞殺君那將薤上露擬待鶴邉雲矻<lb/>
矻皆燒藥纍纍盡作墳不如來飲酒閒坐醉醺醺<lb/>
莫上青雲去青雲足愛憎自賢誇智慧相糺鬬功能魚<lb/>
<pb n="KR4h0140_WYG_450-12b"/>
爛緣吞餌蛾燋為撲燈不如來飲酒任性醉騰騰<lb/>
莫入紅塵去令人心力勞相爭兩蝸角所得一牛毛且<lb/>
滅嗔中火休磨笑裏刀不如來飲酒穏卧醉陶陶<lb/>
　　　和令狐相公寄劉郎中兼見示長句<lb/>
日月天衢仰面看尚淹池鳳滯臺鸞碧幢千里空移鎮<lb/>
赤筆三年未轉官别後縱吟終少興病來雖飲不多歡<lb/>
酒軍詩敵如相遇臨老猶能一據鞍<lb/>
　　　即事<lb/>
<pb n="KR4h0140_WYG_450-13a"/>
見月連宵坐聞風盡日眠室香羅藥氣籠煖焙茶煙鶴<lb/>
啄新晴地雞棲薄暮天自看淘酒米倚杖小池前<lb/>
　　　期宿客不至<lb/>
風飄雨灑簾帷故竹暎松遮燈火深宿客不來嫌冷落<lb/>
一尊酒對一張琴<lb/>
　　　問移竹<lb/>
問君移竹意如何慎勿排行但間<hi>一作見</hi>窠多種少栽皆<lb/>
有意大都少校不如多<lb/>
<pb n="KR4h0140_WYG_450-13b"/>
　　　重陽席上賦白菊<lb/>
滿園花菊鬰金黄中有孤叢色似霜還似今朝歌酒席<lb/>
白頭翁入少年場<lb/>
　　　偶吟二首<lb/>
眼下有衣兼有食心中無喜亦無憂正如身後有何事<lb/>
應向人間無所求静念道經深閉目閒迎禪客小低頭<lb/>
猶殘少許雲泉興一嵗龍門數度遊<lb/>
晴教曬藥泥茶竈閒看科松洗竹林活計縱貧長淨潔<lb/>
<pb n="KR4h0140_WYG_450-14a"/>
池亭雖小頗幽深厨香炊黍調和酒窗暖安弦拂拭琴<lb/>
老去生涯祗如此更無餘事可勞心<lb/>
　　　何處春先到<lb/>
何處春先到橋東水北亭凍花開未得冷酒酌<hi>一作著</hi>難<lb/>
醒就日移輕榻遮風展小屏不勞人勸醉鶯語漸丁寧<lb/>
　　　勉閒遊<lb/>
天時人事常多故一嵗春能㡬處遊不是塵埃便風雨<lb/>
若非疾病即悲憂<hi>一作愁</hi>貧窮心苦多無興富貴身忙不<lb/>
<pb n="KR4h0140_WYG_450-14b"/>
自由唯有分司官恰好閒遊雖老未能休<lb/>
　　　寄兩銀榼與裴侍郎因題兩絶句<lb/>
貧無好物堪為信雙榼雖輕意不輕願奉謝公池上酌<lb/>
丹心綠酒一時傾<lb/>
慣和麴糵堪盛否重用鹽梅試洗看小器不知容㡬許<lb/>
襄陽米賤酒升寛<hi>銀匠洗銀多以鹽花梅漿也</hi>
　　　小橋柳<lb/>
細水涓涓似淚流日西惆悵小橋頭衰楊葉盡空枝在<lb/>
<pb n="KR4h0140_WYG_450-15a"/>
猶被霜風吹不休<lb/>
　　　哭微之二首<lb/>
八月凉風吹白幕寢門廊下哭微之妻孥朋友來相弔<lb/>
唯道皇天無所知<lb/>
文章卓犖生無敵風骨英靈殁有神哭送咸陽北原上<lb/>
可能隨例作灰塵<lb/>
　　　馬上晩吟<lb/>
人少街荒已寂寥風多塵起重蕭條上陽落葉飄宮樹<lb/>
<pb n="KR4h0140_WYG_450-15b"/>
中渡流澌擁渭橋出早冐寒衣挍薄歸遲侵黒酒全消<lb/>
如今不是閒行日日短天陰坊曲遥<lb/>
　　　醉中重留夢得<lb/>
劉郎劉郎莫先起蘇臺蘇臺隔雲水酒醆來從一百分<lb/>
馬頭去便三千里<lb/>
　　　雪夜喜李郎中見訪兼酬所贈<lb/>
可憐今夜鵝毛雪引得髙情鶴氅人紅蠟燭前明似晝<lb/>
青氊帳裏暖如春十分滿醆黄金液一尺中庭白玉塵<lb/>
<pb n="KR4h0140_WYG_450-16a"/>
對此欲留君便宿詩情酒分合相親<lb/>
　　　任老<lb/>
不愁陌上春光盡亦任庭前日影斜面黒眼昬頭雪白<lb/>
老應無可更増加<lb/>
　　　勸歡<lb/>
火急歡娯慎<hi>一作切</hi>勿遲眼看老病悔難追尊前花下歌<lb/>
筵裏㑹有求來不得時<lb/>
　　　荅王尚書問履道池舊橋<lb/>
<pb n="KR4h0140_WYG_450-16b"/>
虹梁鴈齒隨年換素板朱欄逐日修但恨尚書能久别<lb/>
莫愁州<hi>一作川</hi>守不頻遊重移舊住開中眼亂種新花擁<lb/>
兩頭李郭小船何足問待君乘過濟川舟<lb/>
　　　晩歸府<lb/>
晩從履道來歸府街路雖長尹不嫌馬上凉於床上坐<lb/>
綠槐風透紫蕉衫<lb/>
　　　從龍潭寺至少林寺題贈同遊者<lb/>
山屐田衣六七賢搴芳蹋翠弄潺湲九龍潭月落桮酒<lb/>
<pb n="KR4h0140_WYG_450-17a"/>
三品松風飄管弦强健且宜遊勝地清涼不覺過炎天<lb/>
始知駕鶴乗雲外别有逍遥地上仙<lb/>
　　　夜從法王寺下歸嶽寺<lb/>
雙刹夾虛空綠雲一徑通似從忉利下如過劍門中燈<lb/>
火光初合笙歌曲未終可憐獅子座舁出淨名翁<lb/>
　　　宿龍潭寺<lb/>
夜上九潭誰是伴雲隨飛蓋月隨桮明年尚作三川守<lb/>
此地兼將歌舞來<lb/>
<pb n="KR4h0140_WYG_450-17b"/>
　　　嵩陽觀夜奏霓裳<lb/>
開元遺曲自淒凉况近秋天調是商愛者誰人唯白尹<lb/>
奏時何處在嵩陽迥臨山月聲彌怨散入松風韻更長<lb/>
子晉少姨聞定怪人間亦便有霓裳<lb/>
　　　過元家履信宅<lb/>
雞犬䘮家分散後林園失主寂寥時落花不語空辭樹<lb/>
流水無情自入池風蕩醼船初破漏雨淋歌閣欲傾欹<lb/>
前庭後院傷心事唯是春風秋月知<lb/>
<pb n="KR4h0140_WYG_450-18a"/>
　　　和杜錄事題紅葉<lb/>
寒山十月旦霜葉一時新似燒非因火如花不待春連<lb/>
行排絳帳亂落剪紅巾解駐籃轝看風前唯兩人<lb/>
　　　題崔常侍濟上别墅<hi>時常侍以長告罷歸今故先報泉石</hi>
求榮爭寵任紛紛脱棄金貂祗有君散員疏去未為貴<lb/>
小邑陶休何足云山色好當晴後見泉聲宜向醉中聞<lb/>
主人憶爾爾知否抛却青雲歸白雲<lb/>
　　　過温尚書舊莊<lb/>
<pb n="KR4h0140_WYG_450-18b"/>
白石清泉抛濟口碧幢紅斾照河陽邨人都不知時事<lb/>
猶自呼為處士莊<lb/>
　　　天壇峰下贈杜錄事<lb/>
年顔氣力漸衰殘王屋中峰欲上難頂上將探小有洞<lb/>
<hi>小有洞在天壇頂上</hi>喉中湏嚥大還丹<hi>時杜方煉伏火砂次</hi>河車九轉宜精<lb/>
鍊火候三年在好看他日藥成分一粒與君先去掃天<lb/>
壇<lb/>
　　　贈僧五首<lb/>
<pb n="KR4h0140_WYG_450-19a"/>
　　　　鉢塔院如大師<hi>師年八十三登壇秉律凡六十年每嵗於師處授八關戒</hi>
　　　　　<hi>者九度</hi>
百千萬刼菩提種八十三年功德林若不秉持僧行苦<lb/>
將何報答佛恩深慈悲不瞬諸天眼清淨無塵㡬地心<lb/>
每嵗八關蒙九授慇懃一戒重千金<lb/>
　　　　神照上人<hi>照以説壇為佛事</hi>
心如定水隨形應口似懸河逐病治曾向衆中先禮拜<lb/>
西方去日莫相遺<lb/>
<pb n="KR4h0140_WYG_450-19b"/>
　　　　自逺禪師<hi>逺以無事為佛事</hi>
自出家來長自在身縁一衲一繩牀令人見即心無事<lb/>
每一相逢是道場<lb/>
　　　　宗實上人<hi>實即樊司空之子捨官位妻子出家</hi>
榮華恩愛棄成唾戒定真如和作香今古雖殊同一法<lb/>
瞿曇抛却轉輪王<lb/>
　　　　清閒上人<hi>自蜀入洛於長壽寺説法度人</hi>
梓潼眷屬何年别長壽壇場近日開應是蜀人皆度了<lb/>
<pb n="KR4h0140_WYG_450-20a"/>
法輪移向洛中來<lb/>
　　　彈秋思<lb/>
信意閒彈秋思時調清聲直韻疎遲近來漸喜無人聼<lb/>
琴格髙低心自知<lb/>
　　　自詠<lb/>
隨宜飲食聊充腹取次衣裘亦煖身未必得年非瘦薄<lb/>
無妨長福是單貧老龜豈羡犧牲飽蟠木寧爭桃李春<lb/>
隨分自安心自斷是非何用問閒人<lb/>
<pb n="KR4h0140_WYG_450-20b"/>
　　　分司初到洛中偶題六韻兼戲呈馮尹<lb/>
相府念多病春宮容不才官銜依<hi>一作隨</hi>口得俸料<hi>一作祿</hi>
逐身來白首林園在紅塵車馬迴招呼新客侶<hi>一作旅</hi>掃<lb/>
掠舊池臺小舫宜攜樂新荷好蓋桮不知金谷主早晩<lb/>
賀筵開<lb/>
　　　春風<lb/>
春風先發苑中梅櫻杏桃梨次第開薺花榆莢深邨裏<lb/>
亦道春風為我來<lb/>
<pb n="KR4h0140_WYG_450-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_450-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百五十<lb/>
</p>
<p>
</p>
  </div>
</body>
</text>
</TEI>
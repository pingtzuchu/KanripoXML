<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_212-1a"/>
　欽定四庫全書<lb/>
御定全唐詩巻二百十二<lb/>
　　髙適<lb/>
　　　　宋中遇林慮楊十七山人因而有别<lb/>
　昔余渉漳水驅車行鄴西遥見林慮山蒼蒼戞天倪邂<lb/>
　逅逢爾曹說君彼巖棲蘿徑垂野蔓石房倚雲梯秋韭<lb/>
　何青青藥苖數百畦栗林隘谷口栝樹森迴谿耕耘有<lb/>
　山田紡績有山妻人生茍<hi>一作但</hi>如此何必組與珪誰謂<lb/>
<pb n="KR4h0140_WYG_212-1b"/>
　逺相訪曩情殊不迷簷前舉醇醪竈下烹隻雞朔風忽<lb/>
　振蕩昨夜寒螀啼遊子益思歸罷琴傷解携出門盡原<lb/>
　野白日黯已低始驚道路難終念言笑暌因聲謝岑壑<lb/>
　嵗暮一攀躋<lb/>
　　　　酬别薛三蔡大留簡韓十四主簿<lb/>
　迢遞辭京華辛勤異鄉縣登髙俯滄海逥首淚如霰同<lb/>
　人久離别失路還相見薛侯懐直道徳業應時選蔡子<lb/>
　負清才當年擢賓薦韓公有竒節詞賦凌羣彦讀書嵩<lb/>
<pb n="KR4h0140_WYG_212-2a"/>
岑間作吏滄海甸伊余寡棲託感激多愠見縱誕非爾<lb/>
情飄淪任疵賤忽枉瓊瑶作乃深平生眷始謂吾道存<lb/>
終嗟客遊倦歸心無晝夜别事除言宴復值凉風時蒼<lb/>
茫夏雲變<lb/>
　　　送虞城劉明府謁魏郡苖太守<lb/>
天官蒼生望出入承眀廬肅肅領舊藩皇皇降璽書茂<lb/>
宰多感激良將復吹噓永懐一言合誰謂千里踈對酒<lb/>
忽命駕茲情何起予炎天晝如火極目無行車長路出<lb/>
<pb n="KR4h0140_WYG_212-2b"/>
雷澤浮雲歸孟諸魏郡十萬家歌鐘喧里閭傳道賢君<lb/>
至閉闗常晏如君將挹髙論定是問樵漁今日逢眀聖<lb/>
吾為陶隠居<lb/>
　　　途中酬李少府贈别之作<lb/>
西上逢節換東征私自憐故人今卧疾欲别還留連舉<lb/>
酒臨南軒夕陽滿中筵寧知江上興乃在河梁偏行李<lb/>
多光輝札翰忽相鮮誰謂嵗月晩交情尚貞堅終嗟州<lb/>
縣勞官謗復迍邅雖負忠信羙其如方寸懸連帥扇清<lb/>
<pb n="KR4h0140_WYG_212-3a"/>
風千里猶眼前曾是趨藻鏡不應翻棄捐日来知自强<lb/>
風氣殊未痊可以加藥物胡為輙憂煎驅馬出大梁原<lb/>
野一悠然栁色感行客雲隂愁逺天皇眀燭幽遐徳澤<lb/>
普照宣鵷鴻列霄漢燕雀何翩翩余亦惬所從漁樵十<lb/>
二年種𤓰漆園裏鑿井盧門邉去去勿重陳生涯難勉<lb/>
旃或期遇春事與爾復周旋投報空回首狂歌謝比肩<lb/>
　　　睢陽酬别暢大判官<lb/>
吾友遇知已䇿名逢聖朝髙才擅白雪逸翰懐青霄承<lb/>
<pb n="KR4h0140_WYG_212-3b"/>
詔選嘉賓<hi>一作兵一作賢</hi>慨然即馳軺清晝下公館尺書忽相<lb/>
邀留歡惜别離畢景駐行鑣言及沙漠事益令胡馬驕<lb/>
丈夫㧞東蕃聲冠霍嫖姚兠鍪衝矢石鐡甲生風飈諸<lb/>
將出冷<hi>一作井</hi>陘連營濟石橋酋豪盡俘馘子弟輸征徭<lb/>
邉庭絶刁斗戰地成漁樵榆闗夜不扃塞口長蕭蕭降<lb/>
胡滿薊門一一能射鵰軍中多宴樂馬上何輕趫戎狄<lb/>
本無厭羇縻非一朝飢附誠足用飽飛安可招李牧制<lb/>
儋藍遺風豈寂寥君還謝幕府慎勿輕芻蕘<lb/>
<pb n="KR4h0140_WYG_212-4a"/>
　　　宴韋司户山亭院<lb/>
人幽想靈山意愜憐逺水習静務為適所居還復爾汲<lb/>
流漲華池開酌宴君子苔逕試窺踐石屏可攀倚入門<lb/>
見中峰携手如萬里横琴了無事垂釣應有以髙館何<lb/>
沈沈颯然凉風起<lb/>
　　　同諸公登慈恩寺浮圖<lb/>
香界冺羣有浮圖豈諸相登臨駭孤髙披拂欣大壯言<lb/>
是羽翼生迥出虛空上頓疑身世别乃覺形神王宫闕<lb/>
<pb n="KR4h0140_WYG_212-4b"/>
皆户前山河盡簷向秋風昨夜至秦塞多清曠千里何<lb/>
蒼蒼五陵鬰相望盛時慚阮歩末宦知周防輸效獨無<lb/>
因斯焉可遊放<lb/>
　　　同薛司直諸公秋霽曲江俯見南山作<lb/>
南山鬰初霽曲江湛不流若臨瑶池前想望崑崙丘逥<lb/>
首見黛色眇然波上秋深沈俯峥嶸清淺延阻脩連潭<lb/>
萬木影挿㟁千巗幽杳靄信難測淵淪無暗投片雲對<lb/>
漁父獨鳥隨虛舟我心寄青霞世事慚白鷗得意在乘<lb/>
<pb n="KR4h0140_WYG_212-5a"/>
興忘懐非外求良辰自多暇欣與數子遊<lb/>
　　　登廣陵棲靈寺塔<lb/>
淮南富登臨茲塔信竒最直上造雲族憑虛納天籟迥<lb/>
然碧海西獨立飛鳥外始知髙興盡適與賞心㑹連山<lb/>
黯吳門喬木吞楚塞城池滿窗下物象<hi>一作華</hi>歸掌内逺<lb/>
思駐江㠶暮時<hi>一作情一作晴</hi>結春靄軒車疑蠢動造化資大<lb/>
塊何必了無身然後知所退<lb/>
　　　登百丈峰二首<lb/>
<pb n="KR4h0140_WYG_212-5b"/>
朝登百丈峰遥望燕支道漢壘青㝠間胡天白如掃憶<lb/>
昔霍将軍連年此<hi>一作北</hi>征討匈奴終不滅寒山徒草草<lb/>
唯見<hi>一作有</hi>鴻雁飛令人傷懐抱<lb/>
晉武輕後事恵皇終已昏豺狼塞瀍洛胡羯争乾坤四<lb/>
海如鼎沸五原徒自尊而今白庭路猶對青陽門朝市<lb/>
不足問君臣隨草根<lb/>
　　　同羣公秋登琴臺<lb/>
古跡使人感琴臺空寂寥静然顧遺塵千載如昨朝臨<lb/>
<pb n="KR4h0140_WYG_212-6a"/>
眺自茲始羣賢久相邀徳與形神髙孰知天地遥四時<lb/>
何倐忽六月鳴秋蜩萬象歸白帝平川横赤霄猶是對<lb/>
夏伏幾時有凉飈燕雀滿簷楹鴻鵠摶扶揺物性各自<lb/>
得我心在漁樵兀然還復醉尚握尊中瓢<lb/>
　　　同羣公出獵海上<lb/>
畋獵自古昔况伊心賞俱偶與羣公遊曠然出平蕪層<lb/>
隂漲溟海殺氣窮幽都鷹隼何翩翩馳驟相傳呼豺狼<lb/>
竄榛莽麋鹿罹艱虞髙鳥下騂弓困獸鬬匹夫塵驚大<lb/>
<pb n="KR4h0140_WYG_212-6b"/>
澤晦火燎深林枯失之有餘恨獲者無全軀咄彼工拙<lb/>
間恨非指蹤徒猶懐老氏訓感歎此歡娛<lb/>
　　　同羣公題鄭少府田家<hi>此公昔任白馬尉今寄住滑臺</hi>
鄭侯應悽惶五十頭盡白昔為南昌尉今作東郡客與<lb/>
語多逺情諭心知所益秋林既清曠窮巷空淅瀝蝶舞<lb/>
園更閒雞鳴日云夕男兒未稱意其道固無適勸君且<lb/>
杜門勿歎人事隔<lb/>
　　　同羣公題中山寺<lb/>
<pb n="KR4h0140_WYG_212-7a"/>
平原十里外稍稍雲巖深遂及清淨所都無人世心名<lb/>
僧既禮謁髙閣復登臨石壁倚松徑山田多栗林超遥<lb/>
盡巘崿偪側仍嶇嶔吾欲休世事於焉聊自任<lb/>
　　　同羣公宿開善寺贈陳十六所居<lb/>
駕車出人境避暑投僧家裵徊龍象側始<hi>一作如</hi>見香林<lb/>
花讀書不及經飲酒不勝茶知君悟此道<hi>一作理</hi>所未搜<lb/>
<hi>一作披</hi>袈裟談空忘外物持戒破諸邪則是無心地相看<lb/>
<hi>一作知</hi>唯月華<lb/>
<pb n="KR4h0140_WYG_212-7b"/>
　　　同韓四薛三東亭翫月<lb/>
逺遊悵不樂茲賞吾道存款曲故人意辛勤清夜言東<lb/>
亭何寥寥佳境無朝昏堦墀近洲渚户牖當郊<hi>一作髙</hi>原<lb/>
矧乃窮周旋游時<hi>一作日</hi>怡討論樹隂蕩瑶瑟月氣延清<lb/>
尊眀河<hi>一作月</hi>帶飛雁野火連荒村對此更愁予悠哉懐<lb/>
故園<lb/>
　　　同敬八盧五汎河間清河<lb/>
清川在城下沿汎多所宜同濟惬數公翫物欣良時飄<lb/>
<pb n="KR4h0140_WYG_212-8a"/>
颻波上興燕婉舟中詞昔渉乃平原今来忽漣漪東流<lb/>
逹滄海西流延滹池雲樹共晦眀井邑相逶迤稍隨歸<lb/>
月㠶若與沙鷗期漁父更留我前潭水未滋<lb/>
　　　同房侍御山園新亭與邢判官同遊<lb/>
隠隠春城外朦朧陳跡深君子顧榛莽興言傷古今决<lb/>
河導新流䟽逕蹤舊林開亭俯川陸時景宜招尋肅穆<lb/>
逢使軒夤縁事登臨忝遊芝蘭室還對桃李隂岸逺白<lb/>
波来氣喧<hi>一作暄</hi>黄鳥吟因睹歌頌作始知經濟心灌壇<lb/>
<pb n="KR4h0140_WYG_212-8b"/>
有遺風單父多鳴琴誰為久州縣蒼生懐徳音<lb/>
　　　同馬太守聽九思法師講金剛經<lb/>
吾師晉陽寳傑出山河最途經世諦間心到空王外鳴<lb/>
鐘山虎伏説法天龍㑹了義同建瓴梵法若吹籟深知<lb/>
億刼苦善喻恒沙大捨施割肌膚攀縁去親愛招提何<lb/>
清淨良牧駐輕蓋露冕衆香中臨人覺苑内心持佛印<lb/>
久標割魔軍<hi>一作鬼</hi>退願開<hi>一作聞</hi>初地因永奉彌天對<lb/>
　　　漣上題樊氏水亭<lb/>
<pb n="KR4h0140_WYG_212-9a"/>
漣上非所趣偶爲世務牽經時駐歸棹日夕對平川莫<lb/>
論行子愁且得主人賢亭上酒初熟厨中魚每鮮自説<lb/>
宦遊来因之居住偏煮鹽滄海曲種稲長淮邉四時常<lb/>
晏如百口無飢年菱芋藩籬下漁樵耳目前異縣少朋<lb/>
從我行復迍邅向不逢此君孤舟已言旋明日又分首<lb/>
<hi>一作手</hi>風濤還渺然<lb/>
　　　同吕判官從哥舒大夫破洪濟城逥登積石軍<lb/>
　　　多福<hi>一本有寺字</hi>七級浮圖<lb/>
<pb n="KR4h0140_WYG_212-9b"/>
塞口連濁河轅門對山寺寧知鞍馬上獨有登臨事七<lb/>
級凌太虛千崕列蒼翠飄飄<hi>一作颻</hi>方寓目想像見深意<lb/>
髙興殊未平凉風颯然至㧞城陣雲合轉斾胡星墜大<lb/>
將何英靈官軍動天地君<hi>一作常</hi>懐生羽翼本欲附騏驥<lb/>
款叚苦不前青㝠信難致一歌陽春後三歎終自愧<lb/>
　　　三君詠<hi>并序</hi>
　　開元中適遊於魏郡郡北有故太師鄭公舊館里<lb/>
　　中有故尚書郭公遺業邑外又有故太守狄公生<lb/>
<pb n="KR4h0140_WYG_212-10a"/>
　　祠焉覩物増懐遂爲三君詠<lb/>
　　　魏鄭公<hi>徴</hi>
鄭公經綸日隋氏風塵昏濟代取髙位逢時敢直言道<lb/>
光先帝業義激舊君恩寂寞卧龍處英靈千載魂<lb/>
　　　郭代公<hi>元振</hi>
代公實英邁津涯浩難識擁兵抗矯徴仗節歸有徳縱<lb/>
横負才智顧盻安社稷流落勿重陳懐哉為悽惻<lb/>
　　　狄梁公<hi>仁傑</hi>
<pb n="KR4h0140_WYG_212-10b"/>
梁公乃貞固勳烈垂竹帛昌言太后朝潛運儲君策待<lb/>
賢開相府共理登方伯至今青雲<hi>一作霄</hi>人猶是門下客<lb/>
　　　宓公琴臺詩三首<lb/>
　　甲申嵗適登子賤琴臺賦詩三首首章懐宓公之<lb/>
　　徳千祀不朽次章美太守李公能嗣子賤之政再<lb/>
　　造琴臺末章多邑宰崔公能繼子賤之理<lb/>
宓子昔為政鳴琴登此臺琴和人亦閒千載稱其才臨<lb/>
眺忽悽愴人琴安在哉悠悠此天壤唯有頌聲来<lb/>
<pb n="KR4h0140_WYG_212-11a"/>
邦伯感遺事慨然建琴堂乃知静者心千載猶相望入<lb/>
室想其人出門何茫茫唯見白雲合東臨鄒魯鄉<lb/>
皤皤邑<hi>一作巴</hi>中老自誇邑中理何必升君堂然後知君<lb/>
美開門無犬吠早卧常晏起昔人不我欺今我還復爾<lb/>
　　　李雲南征蠻詩<hi>并序</hi>
　　天寳十一載有詔伐西南夷右相楊公兼節制之<lb/>
　　寄乃奏前雲南太守李宓渉海自交趾擊之道路<lb/>
　　險艱往復數萬里蓋百王所未通也十二載四月<lb/>
<pb n="KR4h0140_WYG_212-11b"/>
　　至於長安君子是以知廟堂使能而李公効節適<lb/>
　　忝斯人之舊因賦是詩<lb/>
聖人赫斯怒詔伐西南戎肅穆廟堂上深沈節制雄遂<lb/>
令感激士得建<hi>一作見</hi>非常功料死不料敵顧恩寧顧終<lb/>
鼔行天海外轉戰蠻夷中梯巘近髙鳥穿林經毒蟲鬼<lb/>
門無歸客北户多南風蜂蠆隔萬里雲雷隨九攻長驅<lb/>
大浪破急擊羣山空餉道忽已逺懸軍垂欲窮精誠動<lb/>
白日憤薄連蒼穹野食掘田䑕晡餐兼𤏡僮收兵列亭<lb/>
<pb n="KR4h0140_WYG_212-12a"/>
堠拓地彌西東臨事耻茍免履危能飭躬將星獨照耀<lb/>
邉色何溟濛瀘水夜可渉交州今始通歸来長安道召<lb/>
見甘泉宫廉藺若未死孫吴知暗同相逢論意氣慷慨<lb/>
謝深衷<lb/>
　　　題尉遲將軍新廟<lb/>
周室既板蕩賊臣立嬰兒將軍獨激昂誓欲酬恩私孤<lb/>
城日無援髙節終可悲家國共淪亡精魂空在斯沈沈<lb/>
積寃氣寂寂無人知良牧懐深仁與君建眀祠父子俱<lb/>
<pb n="KR4h0140_WYG_212-12b"/>
血食軒車每逶迤我来薦蘋蘩感歎興此詞晨光上階<lb/>
闥殺氣翻旌旗眀眀幽㝠理至誠信莫欺唯夫二千石<lb/>
多慶方自茲<lb/>
　　　觀李九少府翥樹宓子賤神祠碑<lb/>
吾友吏茲邑亦嘗懐宓公安知夢寐間忽與精靈通一<lb/>
見興永歎再来激深衷賓從何逶迤二十四老翁於焉<lb/>
建層碑突兀長林東作者無愧色行人感遺風坐令髙<lb/>
㟁盡獨對秋山空片石勿謂輕斯言固難窮龍盤色絲<lb/>
<pb n="KR4h0140_WYG_212-13a"/>
外鵲顧偃波中形勝駐羣目堅貞指蒼穹我非王仲宣<lb/>
去矣徒發䝉<lb/>
　　　同觀陳十六史興碑<hi>并序</hi>
　　楚人陳章甫繼毛詩而作史興碑逺自周末迨乎<lb/>
　　隋季善惡不隠蓋國風之流未藏名山刋在樂石<lb/>
　　僕美其事而賦是詩焉<lb/>
荆衡氣偏秀江漢流不歇此地多精靈有時生才傑伊<lb/>
人今獨歩逸思能間發永懐掩風騷千載常矻矻新碑<lb/>
<pb n="KR4h0140_WYG_212-13b"/>
亦崔嵬佳句懸日月則是刋石經終然繼檮杌我来觀<lb/>
雅製慷慨變毛髮季主盡荒滛前王徒貽厥東周既削<lb/>
弱兩漢更淪沒西晉何披猖五胡相唐突作歌乃彰善<lb/>
比物仍惡訐感歎將謂誰對之空咄咄<lb/>
　　　宋中十首<lb/>
梁王昔全盛賓客復多才悠悠一千年陳跡唯髙臺寂<lb/>
寞向秋草悲風千里来<lb/>
朝臨孟諸上忽見芒碭間赤帝終已矣白雲長不還時<lb/>
<pb n="KR4h0140_WYG_212-14a"/>
清更何有禾黍徧空山<lb/>
景公徳何廣臨變莫能欺三請皆不忍妖星終自移君<lb/>
心本如此天道豈無知<lb/>
梁苑白日暮梁山秋草時君王不可見脩竹令人悲九<lb/>
月桑葉盡<hi>一作落</hi>寒風鳴樹枝<lb/>
登髙臨舊國懐古對窮秋落日鴻雁度寒城砧杵愁昔<lb/>
賢不復有行矣莫淹留<lb/>
出門望終古獨立悲且歌憶昔魯仲尼悽悽此經過衆<lb/>
<pb n="KR4h0140_WYG_212-14b"/>
人不可向伐樹將如何<lb/>
逍遥漆園吏㝠沒不知年世事浮雲外閒居大道邉古<lb/>
来同一馬今我亦忘筌<lb/>
五覇遞征伐宋人無戰功解圍幸竒説易子傷吾衷唯<lb/>
見盧門外蕭條多轉蓬<lb/>
常愛宓子賤鳴琴能自親邑中静無事豈不由其身何<lb/>
意千年後寂寞<hi>一作寥</hi>無此人<lb/>
閼伯去已久<hi>一作逺</hi>髙丘臨道傍人皆有兄弟爾獨為參<lb/>
<pb n="KR4h0140_WYG_212-15a"/>
商終古猶如此而今<hi>一作人</hi>安可量<lb/>
　　　薊中<hi>一作送兵還</hi>作<lb/>
策馬自沙漠<hi>一作海</hi>長<hi>一作/上</hi>驅登塞垣邉城何<hi>一作髙</hi>蕭條<lb/>
白日黄雲昏一到征戰處每愁胡虜翻豈無安邉書諸<lb/>
將已承恩惆悵孫吳事歸来獨閉門<lb/>
　　　自淇渉黄河途中作十三首<lb/>
川上常極目世情今已閒去㠶帶落日征路隨長山親<lb/>
友若雲霄可望不可攀於茲任所惬浩蕩風波間<lb/>
<pb n="KR4h0140_WYG_212-15b"/>
清晨泛中流羽族滿汀渚黄鵠何處来昂藏寡儔侣飛<lb/>
鳴無人見飲啄豈得所雲漢爾固知胡為不輕舉<lb/>
野人頭盡白與我忽相訪手持青竹竿日暮淇水上雖<lb/>
老美容色雖貧亦閒放釣魚三十年中心無所向<lb/>
南登滑臺上却望河淇間竹樹夹流水孤城<hi>一作邨</hi>對逺<lb/>
山念茲川路濶羡爾沙鷗閒長想<hi>一作遥憶</hi>别離處猶<hi>一作獨</hi>
無音信還<lb/>
東入黄河水茫茫汎紆直北望太行山峩峩半天色山<lb/>
<pb n="KR4h0140_WYG_212-16a"/>
河相映帶深淺未可測自昔有賢才相逢不相識<lb/>
秋日登滑臺臺髙秋已暮獨行既未惬懐土悵無趣晉<lb/>
宋何蕭條𦍑胡散馳騖當時無戰畧此地即邉戍兵革<lb/>
徒自勤山河孰云固乘閒喜臨眺感物傷遊寓惆悵落<lb/>
日前飄颻逺帆處北風吹萬里南雁不知數歸意方浩<lb/>
然雲沙更廻互<lb/>
亂流自茲逺<hi>一作始</hi>倚檝時一望遥見楚漢城崔嵬髙山<lb/>
上天道昔未測人心無所向屠釣稱侯王龍蛇争覇王<lb/>
<pb n="KR4h0140_WYG_212-16b"/>
緬懐多殺戮顧此生慘愴聖代休甲兵吾其得閒放<lb/>
茲川方悠邈<hi>一作悠</hi>雲沙無前後古堰<hi>一作塔</hi>對河壖長林<lb/>
出淇口獨行非吾意東向<hi>一作南</hi>日已久憂来誰得知且<lb/>
酌尊中酒<lb/>
朝從北㟁来泊船南河<hi>一作河南</hi>滸試共野人言深覺農夫<lb/>
苦去秋雖薄熟今夏猶未雨耕耘日勤<hi>一作自劬</hi>勞租税兼<lb/>
舄鹵園蔬空<hi>一作定</hi>寥落産業<hi>一作薄産</hi>不足數尚有獻芹心<lb/>
無因見眀主<lb/>
<pb n="KR4h0140_WYG_212-17a"/>
茫茫濁河注懐古臨河濱禹功夲豁達漢跡方因循坎<lb/>
徳昔<hi>一作竟</hi>滂沱馮夷胡不仁激<hi>一作渤</hi>潏陵隄防東郡多<lb/>
悲辛天子忽驚悼從官皆負薪畚築豈無謀祈禱如有<lb/>
神宣房今安在髙㟁空嶙峋<lb/>
我行倦風湍輟棹將問津空傳歌瓠子感慨獨愁人孟<lb/>
夏桑葉肥穠隂<hi>一作濛濛</hi>夹長津蠶農有時節田野無閒人<lb/>
臨水狎漁樵<hi>一作商</hi>望山懐隠淪誰能去京洛顦顇對風<lb/>
塵<hi>自孟夏以下英華作一首</hi>
<pb n="KR4h0140_WYG_212-17b"/>
朝景入平川川長復垂栁遥看魏公墓突兀前山後憶<lb/>
昔大業時羣雄角<hi>一作各</hi>奔走伊人何電邁獨立風塵首<lb/>
傳檄舉敖倉擁兵屯洛口連營一百萬六合如可有方<lb/>
項終比肩亂隋將假手力争固難恃驕戰曷能久若使<lb/>
學蕭曹功名當不朽<lb/>
皤皤河濱叟相遇似有恥輟榜聊問之荅言盡終始一<lb/>
生雖貧賤九十年未死且喜對兒孫彌慙逺城市結廬<lb/>
黄河曲垂釣長河裏漫<hi>一作溟</hi>漫望雲沙蕭條聽風水所<lb/>
<pb n="KR4h0140_WYG_212-18a"/>
思强飯食永願在鄉里萬事吾不知其心只如此<lb/>
　　　宋中遇陳二<hi>一作兼</hi>
常忝<hi>一作參</hi>鮑叔義所期<hi>一作寄</hi>王佐才如何守苦節獨此<lb/>
<hi>一作自一作歸</hi>無良媒離别十年外<hi>一作/内</hi>飄颻千里来安知<hi>一作</hi>
<hi>能</hi>罷官後惟見柴門開窮巷隠東郭髙堂詠南陔籬根<lb/>
長花草井上<hi>一作口</hi>生<hi>一作/垂</hi>莓苔伊昔<hi>一作寕敢</hi>望霄漢於今<lb/>
倦蒿莱<hi>一作終然俟塵埃</hi>男兒命未<hi>一作/須命</hi>逹<hi>一作須逹命又作人生各有命</hi>且<lb/>
盡<hi>一作醉</hi>手中桮<lb/>
<pb n="KR4h0140_WYG_212-18b"/>
　　　宋中遇劉書記有别<lb/>
何代無秀士髙門生此才森然覩毛髪若見河<hi>一作江</hi>山<lb/>
来幾載困常調一朝時運催白身謁眀主待詔登雲臺<lb/>
相逢梁宋間與我醉蒿莱寒楚眇千里雪天晝<hi>一作閉</hi>不<lb/>
開末路終離别不能强悲哀男兒争富貴勸爾莫遲迴<lb/>
　　　魯郡途中遇徐十八録事<hi>時此公學王書嗟别</hi>
誰謂嵩潁客遂經鄒魯鄉前臨少昊墟始覺東䝉長獨<lb/>
行豈吾心懐古激中腸聖人久已矣游夏遥相望裵回<lb/>
<pb n="KR4h0140_WYG_212-19a"/>
野澤間左右多悲傷日出見闕里川平知汶陽弱冠負<lb/>
髙節十年思自强終然不得意去去任行蔵<lb/>
　　　遇沖和先生<lb/>
沖和生何代或謂遊東溟三命謁金殿一言拜<hi>一作授</hi>銀<lb/>
青自云多方術往往通神<hi>一作精</hi>靈萬乘親問道六宫無<lb/>
敢聽昔去<hi>一作者</hi>限霄漢今来覩儀形頭戴鶡鳥<hi>一作雛鳳</hi>冠<lb/>
手揺白鶴翎終日飲醇酒不醉復不醒常<hi>一作猶</hi>憶雞鳴<lb/>
山每誦西昇經拊背念離别依然出户庭莫見今如此<lb/>
<pb n="KR4h0140_WYG_212-19b"/>
曽為一客星<lb/>
　　　魯西至東平<lb/>
沙㟁拍不定石橋水横流問津見魯俗<hi>一作叟</hi>懐古傷家<lb/>
丘寥落千載後空傳褒聖侯<lb/>
　　　東平路作三首<lb/>
南圖適不就東走豈吾心索索凉風動行行秋水深蟬<lb/>
鳴木葉落茲夕更愁霖<lb/>
眀時好畫策動欲干王公今日無成事依依親老農扁<lb/>
<pb n="KR4h0140_WYG_212-20a"/>
舟向何處吾愛汶陽中<lb/>
清曠凉夜月裵囬孤客舟渺然風波上獨愛<hi>一作夣</hi>前山<lb/>
秋秋至復揺落空令行者愁<lb/>
　　　東平路中遇大水<lb/>
天災自古有昏墊彌今秋霖霪<hi>一作霔</hi>溢川原澒洞涵田<lb/>
疇指途適汶陽挂席經蘆洲永望齊魯郊白雲何悠悠<lb/>
傍沿鉅野澤大水縱横流蟲蛇擁獨樹麋鹿奔行舟稼<lb/>
穡隨波瀾西成不可求室居相枕籍蛙黽聲啾啾仍憐<lb/>
<pb n="KR4h0140_WYG_212-20b"/>
穴蟻漂益羨雲禽游農夫無倚着野老生殷憂聖主當<lb/>
<hi>一作多</hi>深仁廟堂運良籌倉廪終爾給田租應罷收我心<lb/>
胡鬰陶征旅亦悲愁縱懐濟時策誰肻論吾謀<lb/>
　　　登壠<hi>應作隴詩同</hi>
壠頭逺行客壠上分流水流水無盡期行人未云巳淺<lb/>
才登一命孤劍通萬里豈不思故鄉從来感知已<lb/>
　　　苦雪四首<lb/>
二月猶北風天隂雪㝠㝠寥落一室中悵然慚百齡苦<lb/>
<pb n="KR4h0140_WYG_212-21a"/>
愁正如此門栁復青青<lb/>
恵連發清興袁安念髙卧余故非斯人為性兼懶惰頼<lb/>
茲尊中酒終日聊自過<lb/>
濛濛灑平陸淅瀝至幽居且喜潤羣物焉能悲斗儲故<lb/>
交久不見鳥雀投吾廬<lb/>
孰云久閒曠本自保知寡窮巷獨無成春條秪盈把安<lb/>
能羡鵬舉且欲歌牛下乃知古時人亦有如我者<lb/>
　　　哭單父梁九<hi>一作洽</hi>少府<lb/>
<pb n="KR4h0140_WYG_212-21b"/>
開篋淚沾臆見君前日書夜臺今<hi>一作空</hi>寂寞猶是子雲<lb/>
居疇昔探<hi>一作貪</hi>靈竒登臨賦山水同舟南浦<hi>一作/楚</hi>下<hi>一作</hi>
<hi>夜</hi>望月西江裏契濶多别離綢繆到生死九原即<hi>一作知</hi>
何處<hi>一作在</hi>萬事皆如此晉山徒峩峩斯人已㝠㝠常時<lb/>
禄且薄歿後家復貧妻子在逺道弟兄無一人十上多<lb/>
苦辛一官恒自哂青雲將可<hi>一作何</hi>致白日忽先<hi>一作西</hi>盡<lb/>
唯有<hi>一作獨</hi>身後名空留<hi>一作流</hi>無逺近<lb/>
　　　哭裴少府<lb/>
<pb n="KR4h0140_WYG_212-22a"/>
　世人誰不死嗟君非生慮扶<hi>一作無</hi>病適到官田園在何<lb/>
　處公才羣吏感𦵏事他人助余亦未識君深悲哭君去<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_212-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻二百十二<lb/>
</p>
<p>
</p>
  </div>
</body>
</text>
</TEI>
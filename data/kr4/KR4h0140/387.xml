<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_387-1a"/>
　欽定四庫全書<lb/>
御定全唐詩巻三百八十七<lb/>
　　盧仝<lb/>
　盧仝范陽人隠少室山自號玉川子徴諫議不起韓愈<lb/>
　為河南令愛其詩厚禮之後因宿王涯第罹甘露之禍<lb/>
　詩三巻<lb/>
　　　月蝕詩<lb/>
　新天子即位五年嵗次庚寅斗柄插子律調黄鐘森森<lb/>
<pb n="KR4h0140_WYG_387-1b"/>
　萬木夜殭立寒氣贔屭頑無風爛銀盤從海底出出来<lb/>
　照我草屋東天色紺滑凝不流冰光交貫寒曈曨初疑<lb/>
　白蓮花浮出龍王宫八月十五夜比並不可雙此時怪<lb/>
　事發有物吞食来輪如壮士斧斫壊桂似雪山風拉摧<lb/>
　百鍊鏡照見膽平地埋寒灰火龍珠飛出腦却入蚌蛤<lb/>
　胎摧環破璧眼看盡當天一搭如煤炲磨蹤滅跡須臾<lb/>
　間便似萬古不可開不料至神物有此大狼狽星如撒<lb/>
　沙出爭頭事光大奴婢炷暗燈揜<hi>烏感切</hi>菼如玳瑁今夜<lb/>
<pb n="KR4h0140_WYG_387-2a"/>
吐燄長如虹孔隙千道射户外玉川子涕泗下中庭獨<lb/>
自行念此日月者太隂太陽精皇天要識物日月乃化<lb/>
生走天汲汲勞四體與天作眼行光明此眼不自保天<lb/>
公行道何由行吾見隂陽家有説望日蝕月月光滅朔<lb/>
月掩日日光缺兩眼不相攻此説吾不容又孔子師老<lb/>
子云五色令人目盲吾恐天似人好色即<hi>一作則</hi>䘮明幸<lb/>
且非春時<hi>一作晴</hi>萬物不嬌榮青山破瓦色綠水氷崢嶸<lb/>
花枯無女艷鳥死沈歌聲頑冬何所好偏使一目盲傳<lb/>
<pb n="KR4h0140_WYG_387-2b"/>
聞古老説蝕月蝦蟇精徑圓千里入汝腹汝此癡骸<hi>一作</hi>
<hi>騃</hi>阿誰<hi>一作何從</hi>生可從海窟来便解緣青㝠恐是眶睫間<lb/>
揜<hi>一作揞</hi>塞所化成黄帝有二目帝舜重瞳明二帝懸四<lb/>
目四海生光輝吾不遇二帝滉漭不可知何故瞳子上<lb/>
坐受蟲豸欺長嗟白兎搗靈藥恰似有意防姦非藥成<lb/>
滿臼不中度委任白兎夫何為憶昔堯為天十日燒九<lb/>
州金爍水銀流玉煼<hi>音炒</hi>丹砂焦六合烘為窯<hi>音遥</hi>堯心增<lb/>
百憂帝見堯心憂勃然發怒決洪流立擬沃殺九日妖<lb/>
<pb n="KR4h0140_WYG_387-3a"/>
天髙日走沃不及但見萬國赤子<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>生魚頭此時九<lb/>
御導九日爭持節幡麾幢旒駕車六九五十四頭蛟螭<lb/>
虬掣電九火輈汝若蝕開齱齵<hi>一作齟齬</hi>輪御轡執索相爬<lb/>
鉤推蕩轟訇<hi>一作渇</hi>入汝喉紅鱗燄鳥燒口快翎鬛倒側<lb/>
聲醆鄒撐腸拄肚礧傀<hi>一作礧</hi>如山丘自可飽死更不偷<lb/>
不獨填飢坑亦解堯心憂恨汝時<hi>一本無時字</hi>當食藏<hi>一作埋</hi>
頭㩎腦不肎食不當食張脣哆觜食不休食天之眼養<lb/>
逆命安得上<hi>一作天</hi>帝請汝劉嗚呼人養虎被虎齧天媚<lb/>
<pb n="KR4h0140_WYG_387-3b"/>
蟇被蟇瞎<hi>一作天昏暮得瞽疾蝦蟇敢將天眼瞎</hi>乃知恩非類一一自作<lb/>
孽吾見患眼人必索良工訣想天不異人愛眼固應一<lb/>
安得常娥氏来習扁鵲術手操舂喉戈去此睛上物其<lb/>
初<hi>一作初既</hi>猶朦朧既久如<hi>一作似</hi>抹漆但恐功業成便此不<lb/>
吐出玉川子又涕泗下心禱再拜額榻<hi>一作蹋</hi>砂土中地<lb/>
上蟣虱臣仝告愬帝天皇臣心有鐵一寸可刳妖蟇癡<lb/>
腸上天不為臣立梯磴臣血肉身無由飛上天揚天光<lb/>
封詞付與小心風<hi>一作先封辭付與赤心風</hi>颰<hi>一作越</hi>排閶闔入紫宫<lb/>
<pb n="KR4h0140_WYG_387-4a"/>
宻邇玉几前擘坼奏上臣仝頑愚胸敢死横干天代天<lb/>
謀其長<hi>一作敢死横干天甚長</hi>東方蒼龍角插㦸尾捭風當心開<lb/>
明堂統領三百六十鱗蟲坐理<hi>一作治</hi>東方宫月蝕不救<lb/>
援安用東方龍南方火鳥赤潑血項長尾短飛跋躠<hi>一作</hi>
<hi>刺</hi>頭戴井<hi>一作丹</hi>冠髙逵枿月蝕鳥宫十三度鳥為居停<lb/>
主人不覺察貪向何人家行赤口毒舌毒蟲頭上喫却<lb/>
月不啄殺虚貶鬼眼明䆕䆷<hi>音抉血</hi>鳥罪不可雪西方攫<lb/>
虎立踦踦<hi>音几</hi>斧為牙鑿為齒偷犧牲食封豕大蟇一臠<lb/>
<pb n="KR4h0140_WYG_387-4b"/>
固當軟美見似不見是何道理爪牙根天不念天天若<lb/>
准擬錯准擬北方寒龜被虵縛藏頭入殻如入獄虵筋<lb/>
束緊束破殻寒龜夏鼈一種味且當以其肉充臛死殻<lb/>
沒信處<hi>一作且當臛其肉一底板沒信處</hi>唯堪支牀脚不堪<hi>一作中</hi>鑚灼<lb/>
與天<hi>一本有下字</hi>卜嵗星主福徳官爵奉董秦忍使黔婁生<lb/>
覆尸無衣巾天失眼不弔嵗星胡其仁熒惑矍鑠翁執<lb/>
法大不中月明無罪過不糺蝕月蟲年年十月朝太微<lb/>
支盧謫罰何災凶土星與土性相背反養福徳生禍害<lb/>
<pb n="KR4h0140_WYG_387-5a"/>
到人頭上死破敗今夜月蝕安可㑹太白真将軍怒激<lb/>
鋒鋩生恒州陣斬酈定進項骨脃甚春蔓菁天唯兩眼<lb/>
失一眼将軍何處行天兵辰星任廷尉天律自主持人<lb/>
命在盆底固應樂見天盲時天若不肎信試喚臯陶鬼<lb/>
一問一如今日三台文昌宫作上天<hi>一作天上</hi>紀綱環天二<lb/>
十八宿<hi>一本無宿字</hi>磊磊尚書郎整頓排班行劒握他人將<lb/>
一四太陽側一四天市傍操斧代大匠兩手不怕傷弧<lb/>
矢引滿反射人天狼呀啄明煌煌癡牛與騃女不肯勤<lb/>
<pb n="KR4h0140_WYG_387-5b"/>
農桑徒勞含淫思旦夕遥相望蚩尤簸旗弄旬朔始搥<lb/>
天鼓鳴璫琅枉矢能蛇行眊目森森張天狗下䑛地血<lb/>
流何滂滂譎險萬萬黨架搆何可當眯目亹成就害我<lb/>
光明王請留北斗一星相北極<hi>一作請留北斗相北極</hi>指麾萬國<lb/>
懸中央此外盡掃<hi>一作拂</hi>除堆積<hi>一作砂磧</hi>如山岡贖我父母<lb/>
光當時常星沒殞<hi>一作星</hi>雨如迸<hi>一作坼</hi>漿似天㑹事發叱<lb/>
喝誅奸强何故中道廢自遺今日殃善善又惡惡郭公<lb/>
所以亡碩天神聖心無信他人忠玉川子詞訖風色緊<lb/>
<pb n="KR4h0140_WYG_387-6a"/>
格格近月黒暗邊有似動劍㦸須臾癡蟇精兩吻自決<lb/>
坼初露半箇璧漸吐滿輪魄衆星盡原赦一蟇獨誅磔<lb/>
腹肚忽脱落依舊挂穹碧光彩未蘇来惨澹一片白奈<lb/>
何萬里光受此吞吐厄再得見天眼感荷天地力或問<lb/>
玉川子孔子修春秋二百四十年月蝕盡不收今子咄<lb/>
咄詞頗<hi>一作固</hi>合孔意不玉川子笑答或請聴逗留孔子<lb/>
父母魯諱魯不諱周書外書大惡故月蝕不見收予命<lb/>
唐天口食唐土唐禮過三唐樂過五小猶不説大不可<lb/>
<pb n="KR4h0140_WYG_387-6b"/>
數災沴無有小大瘉安得<hi>一本無得字</hi>引衰周研覈其<hi>一本無其</hi>
<hi>字</hi>可否日分晝月分夜辨寒暑一主刑二主徳政乃舉<lb/>
孰為人面上一目偏可去碩天完兩目照下萬方土萬<lb/>
古更不瞽萬萬古更不瞽照萬古<lb/>
　　　哭玉碑子<lb/>
山有洞左頬拾得玉碑子其長一周尺其闊一藥匕顔<lb/>
色九秋天稜角四面起輕敲吐寒流清悲動神鬼稽首<lb/>
置手中只似一片水至文反無文上帝應有以予疑仙<lb/>
<pb n="KR4h0140_WYG_387-7a"/>
石靈碩以仙人比心期香湯洗歸送籙堂裏頗奈窮相<lb/>
驢行動如跛鼈十里五里行百蹶復千蹶顔子不少夭<lb/>
玉碑中路折横文尋龜兆直理任瓦裂劈竹不可合破<lb/>
環永離別向人如有情似痛滴無血勘鬬平地上罅坼<lb/>
多齧缺百見百傷心不堪再提挈怪哉堅貞姿忽脃不<lb/>
堅固矧曰人間人安能保常度敢問生物成敗為有真<lb/>
素為稟靈異氣不得受穢汚驢罪真不厚驢生亦錯誤<lb/>
更将前前行復恐山神怒白雲蓊閉嶺髙松吟古墓置<lb/>
<pb n="KR4h0140_WYG_387-7b"/>
此忍其傷驅驢下山路<hi>一作去</hi>
　　　觀放魚歌<lb/>
常州賢刺史從諫議大夫除天地好生物刺史性與天<lb/>
地俱見山客狎魚鳥坐山客北亭湖命舟人駕舫子漾<lb/>
漾菰蒲酒興引行處正見漁人魚刺史宻㑹山客意復<lb/>
念網羅嬰無辜忽脱身上殷緋袍盡買罟擭盡有無鰻<lb/>
鱣鮎鱧鰌涎惡最頑愚鱒魴見豳風質幹稍髙流時白<lb/>
噴雪鯽鯉□此輩肥脃為絶尤老鯉變化頗神異三十<lb/>
<pb n="KR4h0140_WYG_387-8a"/>
六鱗如抹朱水苞𢎞窟有蛟鼉餌非龍餌唯無鱸叢雜<lb/>
百千頭性命懸須臾天心應刺史刺史盡活諸一一投<lb/>
深泉跳脱不復拘得水競騰突動作詭怪殊或透藻而<lb/>
出或破浪而趨或掉尾孑孑或奮鬛愉愉或如鶯擲梭<lb/>
<hi>一本缺此三字</hi>或如蛇銜珠四散漸不見島嶼徒縈紆鸂鶒鴒<lb/>
鷗鳬喜觀爭呌呼小蝦亦相慶繞岸揺其鬚乃知貪生<lb/>
不獨頑癡夫可憐百千命㡬為中腸葅若養聖賢真大<lb/>
烹龍髄敢惜乎苦痛如今人盡是魚食魚族類恣飲噉<lb/>
<pb n="KR4h0140_WYG_387-8b"/>
强力無親疏明明刺史心不欲與物相欺誣岸蟲兩與<lb/>
命無意殺此活彼用賊徒亦憶清江使横遭乎余且聖<lb/>
神七十鑚不及泥中鰌哀哉託非賢五臟生寃讐若當<lb/>
刺史時聖物保不囚不疑且不卜二子安能諛二子儻<lb/>
故諛吾知心受誅禮重一草木易卦稱中孚又曰釣不<lb/>
綱又曰逺庖厨故<hi>一作攷</hi>仁人用心刺史盡合符昔魯公<lb/>
觀棠距箴遂被孔子貶而書今刺史好生徳洽民心誰<lb/>
為刺史一褒譽刺史自上来徳風如草鋪衣冠興廢禮<lb/>
<pb n="KR4h0140_WYG_387-9a"/>
百姓減暴租豪猾不豪猾鰥孤不鰥孤開古孟瀆三十<lb/>
里四千頃泥坑為膏腴刺史視之總若無訟庭雀噪坐<lb/>
不得湖上拔茭植芙蕖勝業荘中二桑門時時對坐談<lb/>
真如因説十千天子事福力當與刺史俱天雨曼陀羅<lb/>
花深沒膝四十千真珠瓔珞堆髙樓此中怪特不可㑹<lb/>
但慕刺史仁有餘刺史敕左右兼小家<hi>一本有生字</hi>奴慎勿<lb/>
背我沈毒鉤念魚承奉刺史仁深僻處逺逺逰刺史官<lb/>
職小教化未能敷第一莫近人惡人唯口腴第一莫出<lb/>
<pb n="KR4h0140_WYG_387-9b"/>
境四境多網罟重傷刺史心䘮爾微賤軀<lb/>
　　　示添丁<lb/>
春風苦不仁呼逐馬蹄行人家慚愧瘴氣却憐我入我<lb/>
憔悴骨中為生涯數日不食强强行何忍索我抱看滿<lb/>
樹花不知四體正困□泥人啼哭聲呀呀忽来案上翻<lb/>
墨汁塗抹詩書如老鵶父憐母惜摑不得却生癡笑令<lb/>
人嗟宿舂連曉不成米日髙始進一椀茶氣力龍鍾頭<lb/>
欲白慿仗添丁莫惱爺<lb/>
<pb n="KR4h0140_WYG_387-10a"/>
　　　寄男抱孫<lb/>
別来三得書書道違離久書處甚麤殺且喜見汝手殷<lb/>
十七又報汝文頗新有別来纔經年囊盎未合斗當是<lb/>
汝母賢日夕加訓誘尚書當畢功禮記速須剖嘍囉兒<lb/>
讀書何異摧枯朽尋義低作聲便可養年夀莫學村學<lb/>
生麤氣强呌吼下學偷工夫新宅鋤䔧莠乗涼勸奴婢<lb/>
園裏耨葱韮逺籬編榆棘近眼栽桃栁引水灌竹中蒲<lb/>
池種蓮藕撈漉蛙䗫脚莫遣生科斗竹林吾最惜新筍<lb/>
<pb n="KR4h0140_WYG_387-10b"/>
好看守萬籜苞龍兒攅迸溢<hi>一作隘</hi>林藪吾眼恨不見心<lb/>
腸痛如搊宅錢都未還債利日日厚籜龍正稱寃莫殺<lb/>
入汝口丁寧囑託汝汝活籜龍不殷十七老儒是汝父<lb/>
師友傳讀有疑悮輙告諮問取兩手莫破拳一吻莫飲<lb/>
酒莫學捕鳩鴿莫學打雞狗小時無大傷習性防巳後<lb/>
頑發苦惱人汝母必不受任汝惱弟妹任汝惱姨舅姨<lb/>
舅非吾親弟妹多老醜莫惱添丁郎淚子作面垢莫引<lb/>
添丁郎赫赤日裏走添丁郎小小別吾来久久脯脯不<lb/>
<pb n="KR4h0140_WYG_387-11a"/>
得喫兄兄莫撚搜他日吾歸来家人若彈糺一百放一<lb/>
下打汝九十九<lb/>
　　　自詠三首<lb/>
為報玉川子知君未是賢低頭雖有地仰面輙無天骨<lb/>
肉清成瘦萵蔓老覺羶家書與心事相伴過流年<lb/>
盧子躘踵<hi>一作龍鍾</hi>也賢愚總莫驚蚊䗈當家口草石是親<lb/>
情萬巻堆胸朽三光撮眼明翻悲廣成子閑氣説長生<lb/>
物外無知己人間一癖王生涯身是夢耽樂酒為鄉日<lb/>
<pb n="KR4h0140_WYG_387-11b"/>
月黏髭鬢雲山鎖肺腸愚公只公是不用謾驚張<lb/>
　　　送王儲詹事西逰獻兵書<hi>一本分作三首</hi>
美酒撥醅酌楊花飛盡時落日長安道方寸無人知箧<lb/>
中制勝術氣雄屈指算半醉千殷勤仰天一長歎玉匣<lb/>
百鍊劍龜文又龍吼抽贈王將軍勿使虚白首<lb/>
　　　送邵兵曹歸江南<lb/>
春風楊栁陌連騎醉離觴千里逺山碧一條歸路長花<lb/>
開愁北渚雲去渡南湘東望濛濛處烟波是故鄉<lb/>
<pb n="KR4h0140_WYG_387-12a"/>
　　　寄外兄魏澈<lb/>
何處堪惆悵情親不得親興寧樓上月辜負酒家春<lb/>
　　　喜逢鄭三逰山<lb/>
相逢之處花茸茸石壁攅峰千萬重他日期君何處好<lb/>
寒流石上一株松<lb/>
　　　卓女怨<lb/>
妾本懐春女春愁<hi>一作懐</hi>不自任迷魂随鳳客嬌思入琴<lb/>
心託援交情重當壚酌意深誰家有夫壻作賦得黄金<lb/>
<pb n="KR4h0140_WYG_387-12b"/>
　　　守嵗二首<lb/>
去年<hi>一作年去</hi>留不住年来也任他當壚一榼酒爭奈兩年<lb/>
何<lb/>
老来經節臘樂事甚悠悠不及兒童日都盧不解愁<lb/>
　　　新月<lb/>
仙宫雲箔卷露出玉簾鉤清光無所贈相憶鳳皇樓<lb/>
　　　解悶<lb/>
人生都㡬日一半是離憂但有尊中物從他萬事休<lb/>
<pb n="KR4h0140_WYG_387-13a"/>
　　　揚子津<lb/>
風卷魚龍暗楚關白波沈却海門山鵬騰鼇倒且快性<lb/>
地坼天開總是閒<lb/>
　　　人日立春<lb/>
春度春歸無限春今朝方始覺成人從今剋<hi>一作克</hi>已應<lb/>
猶及顔<hi>一作碩</hi>與梅花俱自新<lb/>
　　　送尉遲羽之歸宣州<lb/>
君歸乎君歸興不孤謝眺澄江今夜月也應憶著此山<lb/>
<pb n="KR4h0140_WYG_387-13b"/>
夫<lb/>
　　　悲新年<lb/>
新年何事最堪悲病客遥聴百舌兒太嵗只逰桃李徑<lb/>
春風肎管嵗寒枝<lb/>
　　　憶酒寄劉侍郎<lb/>
愛酒如偷蜜憎醒似見刀君為麯糵主酒醴<hi>一作醒</hi>莫辭<lb/>
勞<lb/>
　　　白鷺鷥<lb/>
<pb n="KR4h0140_WYG_387-14a"/>
刻成片玉白鷺鷥欲捉纎鱗心自急翹足沙頭不得時<lb/>
傍人不知謂閑立<lb/>
　　　風中琴<lb/>
五音六律十三徽龍吟鶴響思庖羲一彈流水一彈月<lb/>
水月風生松樹枝<lb/>
　　　感秋別怨<lb/>
霜秋自斷魂楚調怨離分魄散瑶臺月心随巫峡雲蛾<lb/>
眉誰共畫鳳曲不同聞莫似湘妃淚斑斑㸃翆裙<lb/>
<pb n="KR4h0140_WYG_387-14b"/>
　　　新蟬<lb/>
泉溜潛幽咽琴鳴乍往還長風翦不斷還在樹枝間<lb/>
　　　題褚遂良孫庭竹<lb/>
負霜停雪舊根枝龍笙鳳管君莫截春風一畨琴上来<lb/>
揺碎金尊碧月天<lb/>
　　　訪含曦上人<lb/>
三入寺曦未来轆轤無人井百尺渴心歸去生塵埃<lb/>
　　　客淮南病<lb/>
<pb n="KR4h0140_WYG_387-15a"/>
揚州蒸毒似燂湯客病清枯鬢欲霜且喜閉門無俗物<lb/>
四肢安穏一張牀<lb/>
　　　村醉<lb/>
昨夜村飲<hi>一作村醉黄昏</hi>歸健<hi>一作連</hi>倒三四五摩挲青莓苔莫<lb/>
嗔<hi>一作嗔我</hi>驚著汝<lb/>
　　　蕭宅二三子贈答詩二十首<hi>并序</hi>
　　蕭才子修文行名聞将遷家于洛賣揚州宅未售<lb/>
　　玉川子客揚州羇旅識蕭遂館蕭未售之宅既而<lb/>
<pb n="KR4h0140_WYG_387-15b"/>
　　蕭有事于歙州玉川子欲歸洛憶蕭遂與砌下二<lb/>
　　三子酬酢説相媿意俄而二三子有憂宅售心與<lb/>
　　其他人手孰與洛客以蕭故亦有勉强不能逆其<lb/>
　　情文以見意遂盡錄寄蕭天知地知非茍有所欲<lb/>
　　二三子心逺訥君子蕭乎蕭乎君歸不得見者細<lb/>
　　長三四片者乎<lb/>
　　　客贈石<lb/>
竹下青莎中細長三四片主人雖不歸長見主人面<lb/>
<pb n="KR4h0140_WYG_387-16a"/>
　　　石讓竹<lb/>
自顧撥<hi>一作掇</hi>不轉何敢當主人竹弟有清風可以娱嘉<lb/>
賔<lb/>
　　　竹荅客<lb/>
竹弟謝石兄清風非所任随分有蕭瑟實無堅重心<lb/>
　　　石請客<lb/>
竹弟雖讓客不敢當客恩自慙埋沒久滿面蒼苔痕<lb/>
　　　客荅石<lb/>
<pb n="KR4h0140_WYG_387-16b"/>
遍索天地間彼此最癡癖主人幸未来與君為莫逆<lb/>
　　　石荅竹<lb/>
石報孤竹君此客甚髙調共我相共癡不怕主人天下<lb/>
笑我非蛱蝶兒我非桃李枝不要兒女撲不要春風吹<lb/>
苔蘚印我面雨露皴我皮此故不嫌我突兀䝉相知此<lb/>
客即西歸我心徒依依我欲随客去累重不解飛知弟<lb/>
虚心亦待客此客何以共報之<lb/>
　　　竹請客<lb/>
<pb n="KR4h0140_WYG_387-17a"/>
我本泰山阿避地到南國主人欲移家我亦要歸北上<lb/>
客幸先歸碩託歸飛翼唯將翛翛風累路報恩徳<lb/>
　　　客謝竹<lb/>
揚州駮雜地不辨龍□<hi>當作蜥</hi>蜴客身正乾枯行處無膏<lb/>
澤太山道不逺相庇實無力君若随我行必有煎茶厄<lb/>
　　　石請客<lb/>
啓母是諸母三十六峯是諸父知君家近父母家小人<lb/>
安得不懐土憐君與我金石交君歸可得共載否小人<lb/>
<pb n="KR4h0140_WYG_387-17b"/>
無以報君恩使君池亭風月古<lb/>
　　　客謝石<lb/>
我有水竹荘甚近嵩之巔是君歸休處可以終天年雖<lb/>
有提携勞不憂糧食錢但恐主人心疑我相釣竿<lb/>
　　　石再請客<lb/>
主人若知我應喜我結得君主人不知我我住何求于<lb/>
主人我在天地間自是一片物可得杠壓我使我頭不<lb/>
出<lb/>
<pb n="KR4h0140_WYG_387-18a"/>
　　　客許石<lb/>
石公説道理句句出凡格相知貴知心豈恨主為客過<lb/>
須歸去来旦晚上無厄主人誠賢人多應不相責<lb/>
　　　井請客<lb/>
我生天地間頗是往還數巳効炊㸑勞我亦不碩住君<lb/>
有造化力在君一降顧我碩拔黄泉輕舉随君去<lb/>
　　　客謝井<lb/>
改邑不改井此是井卦辭井公莫怪驚説我成憨癡我<lb/>
<pb n="KR4h0140_WYG_387-18b"/>
縱有神力争敢将公歸揚州惡百姓疑我卷地皮<lb/>
　　　馬蘭請客<lb/>
蘭蘭是小草不怕郎君罵願得随君行暫到嵩山下<lb/>
　　　客請馬蘭<lb/>
嵩山未必憐蘭蘭蘭蘭已受郎君恩不須刷帚跳蹤走<lb/>
只擬蘭浪<hi>一作郎</hi>出其門<lb/>
　　　蛱蝶請客<lb/>
粉末為四體春風為生涯願得紛飛去與君為眼花<lb/>
<pb n="KR4h0140_WYG_387-19a"/>
　　　　客答蛱蝶<lb/>
　君是輕薄子莫窺君子腸且須看雀兒雀兒銜爾将<lb/>
　　　　蝦䗫請客<lb/>
　凡有水竹處我曹長先行碩君借我一勺水與君晝夜<lb/>
　歌徳聲<lb/>
　　　　客請蝦䗫<lb/>
　蝦䗫䗫叩頭莫語人聞聲揚州蝦蜆忽得便腥臊臭穢<lb/>
　逐我行我身化作青泥坑<lb/>
<pb n="KR4h0140_WYG_387-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻三百八十七<lb/>
</p>
<p>
</p>
  </div>
</body>
</text>
</TEI>
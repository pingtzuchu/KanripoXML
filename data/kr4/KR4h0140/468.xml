<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_468-1a"/>
　欽定四庫全書<lb/>
御定全唐詩巻四百六十八<lb/>
　　劉言史<lb/>
　劉言史邯鄲人與李賀同時歌詩美麗恢贍自賀外世<lb/>
　莫能比亦與孟郊友善初客鎮冀王武俊奏為棗强令<lb/>
　辭疾不受人因稱為劉棗强後客漢南李夷簡署司空<lb/>
　掾尋卒歌詩六巻今編一巻<lb/>
　　　　苦婦詞<lb/>
<pb n="KR4h0140_WYG_468-1b"/>
　地逺易驕崇用刑匪精硏哀㦲苦婦身夫死百殃纒草<lb/>
　草催出門衣墮髪披肩獨隨軍吏行當夕余<hi>一作途</hi>欲遷<lb/>
　<hi>一作還</hi>來時巳厭生<hi>一作坐</hi>到此自不全臨江卧黄沙二子<lb/>
　死在邉氣噦不發聲背頭血涓涓有時強為言祇是尤<lb/>
　青天藁蓐無一枝冷氣兩懸懸窮荒夷教卑骨肉病棄<lb/>
　捐況非本族音<hi>一作姻</hi>肌露誰為憐事痛感行賓住得貪<lb/>
　程船必當負嚴法豈有胎孕篇遊畋復釋麛羔兎尚免<lb/>
　鸇何處擯逐深一罪三見顛校尉勲望重<hi>一作崇</hi>幕府才<lb/>
<pb n="KR4h0140_WYG_468-2a"/>
且賢蘭裙間珠履食玉處花筵但勿輕所暗莫慮無人<lb/>
焉<lb/>
　　　與孟郊洛北野泉上煎茶<lb/>
粉細越笋芽野煎寒溪濵恐乖靈草性觸事皆手親敲<lb/>
石取鮮火撇泉避腥鱗熒熒爨風鐺拾得墜巢薪潔色<lb/>
旣爽别浮氲亦慇懃以兹委曲静求得正味真宛如摘<lb/>
山時自歠指下春湘瓷泛輕花滌盡昬渴神此遊惬醒<lb/>
趣可以話髙人<lb/>
<pb n="KR4h0140_WYG_468-2b"/>
　　　七夕歌<lb/>
星寥寥兮月細輪佳期可想兮不可親雲衣香薄粧態<lb/>
新彩輧悠悠渡天津玊幌相逢夜將極妖紅慘黛生愁<lb/>
色寂寞低容入舊機歇著金梭思往夕人間不見因誰<lb/>
知萬家閨艷求此時碧空露重彩盤濕花上乞得蜘蛛<lb/>
絲<lb/>
　　　立秋日<lb/>
商風動葉初蕭索一貧居老性容茶少羸肌與簟疎舊<lb/>
<pb n="KR4h0140_WYG_468-3a"/>
醅難重漉新菜未勝鉏才薄無潘興便便畫<hi>一作晝</hi>偃廬<lb/>
　　　題茅山仙䑓藥院<lb/>
擾擾浮生外華陽一洞春道書金字小仙圃玊苖新芝<lb/>
草迎飛燕桃花笑俗人樓䑓争聳漢鷄犬亦嫌秦願得<lb/>
青芽散長年駐此身<lb/>
　　　送婆羅門歸本國<lb/>
刹利王孫字迦攝竹錐横寫叱蘿葉遥知漢地未有經<lb/>
手牽白馬遶天行龜兹磧西胡雪黒大師凍死來不得<lb/>
<pb n="KR4h0140_WYG_468-3b"/>
地盡年深始到船海裏更行三十國行多耳斷金環落<lb/>
冉冉悠悠不停脚馬死經留却去時往来應盡一生期<lb/>
出漠<hi>一作漢</hi>獨行人絶處磧西天漏雨絲絲<lb/>
　　　瀟湘遊<lb/>
夷女采山蕉緝紗浸江水野花滿髻妝色新閒歌款乃<lb/>
深峡裏款乃知從何處生當時泣舜腸斷聲翠華寂寞<lb/>
嬋姢没野篠空餘紅淚情青煙𠖇𠖇覆杉桂崖壁凌天<lb/>
風雨細昔人幽恨此地遺綠芳紅艷含怨姿清猨未盡<lb/>
<pb n="KR4h0140_WYG_468-4a"/>
鼯鼠切淚水流到湘妃祠北人莫作瀟湘遊九疑雲入<lb/>
蒼梧愁<lb/>
　　　放螢怨<lb/>
放螢去不湏留聚時年少今白頭架中科斗萬餘巻一<lb/>
字千囬重照見青雲杳渺不可親開嚢欲放増餘怨且<lb/>
逍遥還酩酊仲舒漫不窺園井那將寂寞老病身更就<lb/>
㣲蟲借光影欲放時淚沾裳衝籬落千㸃光<hi>一作去衝籬落千㸃</hi>
<hi>光</hi>
<pb n="KR4h0140_WYG_468-4b"/>
　　　觀繩伎<hi>潞府李相公席上作</hi>
泰陵遺樂何最珍綵繩冉冉天仙人廣場寒食風日好<lb/>
百夫伐皷錦臂新銀畫青綃抹雲髪髙處綺羅香更切<lb/>
重肩接立三四層著屐背行仍應節兩邉丸<hi>一作圓</hi>劔漸<lb/>
相迎側身交歩何輕盈閃然欲落却收得萬人肉上寒<lb/>
毛生危機險勢無不有倒挂纎<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>學垂柳下來一一芙<lb/>
蓉姿粉薄鈿稀態轉奇坐中還有沾巾者曾見先皇初<lb/>
教時<lb/>
<pb n="KR4h0140_WYG_468-5a"/>
　　　買<hi>一作賣</hi>花謡<lb/>
杜陵村人不田穡入谷經谿復縁壁每至南山草木春<lb/>
即向侯家取金碧幽艶凝華春景曙林<hi>一作村</hi>夫<hi>一作采來</hi>移<lb/>
得將何處蝶惜芳叢送下山尋斷孤香始囘去豪少居<lb/>
連鳷鵲東千金使買一株紅院多花少栽未得零落綠<lb/>
娥纖指中咸陽親戚長安里無限將金買花子澆紅溼<lb/>
綠千萬家青絲玊轤聲啞啞<lb/>
　　　王中丞宅夜觀舞胡騰<hi>王中丞武俊也</hi>
<pb n="KR4h0140_WYG_468-5b"/>
石國胡兒人見少蹲舞尊前急如鳥織成蕃㡌虚頂尖<lb/>
細㲲胡衫䨇袖小手中抛下蒲萄盞西顧忽思鄉路逺<lb/>
跳身轉轂寳帶鳴㺯脚繽紛錦靴軟四坐無言皆瞪目<lb/>
横笛琵琶徧頭促亂騰新毯雪朱毛傍拂輕花下紅燭<lb/>
酒闌舞罷絲管絶木槿花西見殘月<lb/>
　　　竹裏梅<lb/>
竹裏<hi>一作與</hi>梅花相竝枝梅花正發竹枝垂風吹總向竹<lb/>
枝上直似王家雪下時<lb/>
<pb n="KR4h0140_WYG_468-6a"/>
　　　春過趙墟<lb/>
下馬邯鄲陌頭歇寂寥崩隧臨車轍古栢重生枝亦乾<lb/>
餘燎<hi>一作漆</hi>見風幽燄滅白蒿微發紫槿新行人感此復<lb/>
悲春<lb/>
　　　初下東周贈孟郊<lb/>
鶴老身<hi>一作耳</hi>更卬<hi>一作/工</hi>龜死殻亦靈正信<hi>一作性</hi>非外㳂<lb/>
終始全本情童子不戯塵積書就巖扃身著木葉衣養<lb/>
鹿兼牸耕偶随下山雲荏苒失故程漸入機險中危思<lb/>
<pb n="KR4h0140_WYG_468-6b"/>
難太行十髪九縷絲悠然東周城言詞野麋態出口多<lb/>
累形因依漢元寮未似羇細輕冷竈助新熱静砧與寒<lb/>
聲斷蓬在門欄豈當桃李榮寄食若蠧蟲侵損利㣲生<lb/>
固非拙為強懦劣外<hi>一作寂</hi>療幷素堅冰蘖心潔持保堅<lb/>
貞修文返正風刋字齊古經慙將衰末分髙棲喧世名<lb/>
　　　過春秋峽<lb/>
峭壁蒼蒼苔色新無風晴景自勝春不知何樹<hi>一作事</hi>幽<lb/>
崖裏臘月開花似北人<lb/>
<pb n="KR4h0140_WYG_468-7a"/>
　　　長門怨<lb/>
獨坐爐邉結夜愁暫時思<hi>一作恩</hi>去亦難畱<hi>一作收</hi>手持金<lb/>
筯垂紅淚亂撥寒灰不舉頭<lb/>
　　　春遊曲<hi>一作樂府</hi>
花頷紅騣<hi>一作顔鬢髪</hi>一何<hi>一作向</hi>偏綠槐香陌欲朝天仍嫌<lb/>
衆裏嬌行疾傍鐙深藏白玊鞭<lb/>
噴沫<hi>一作珠噴</hi>團香小桂條玊鞭兼賜霍嫖姚㺯影便從天<lb/>
禁出碧蹄聲碎五門橋<lb/>
<pb n="KR4h0140_WYG_468-7b"/>
　　　廣州王園寺伏日即事寄北中親友<lb/>
南越初逢伏東林度一朝曲池煎畏景髙閣絶微飇竹<lb/>
簟移先灑蒲葵破復揺地偏毛瘴近山毒火威饒裛汗<lb/>
絺如濯親牀枕竝燒墮枝傷翠羽萎葉惜紅蕉且困流<lb/>
金熾難成獨酌謡望霖窺潤礎思吹候生<hi>一作鳴</hi>條旅恨<lb/>
生烏滸鄉心繫洛橋誰憐在炎客一夕壯容銷<lb/>
　　　立秋<lb/>
茲晨戒流火商飇早巳驚雲天收夏色木葉動秋聲<lb/>
<pb n="KR4h0140_WYG_468-8a"/>
　　　别落花<lb/>
風艷霏霏去羈人處處游明年縱相見不在此枝頭<lb/>
　　　登甘露䑓<lb/>
偶至無塵空翠間雨花甘露境閑閑身心未寂終為累<lb/>
非想天中獨退還<lb/>
　　　夜泊潤州江口<lb/>
秋江欲起白頭波賈客占風無渡河千船火絶寒宵半<lb/>
獨聼鐘聲覺寺多<lb/>
<pb n="KR4h0140_WYG_468-8b"/>
　　　看山木𤓰花二首<lb/>
裛露凝氛紫艷新千般婉娜不勝春年年此樹花開日<lb/>
出盡丹陽郭裏人<lb/>
柔枝濕艷亞朱欄暫作庭芳便欲殘深藏數片將歸去<lb/>
紅縷金針繡取看<lb/>
　　　題十三弟竹園<lb/>
繞屋扶疎聳翠莖苔滋粉漾有幽情丹陽萬户春光静<lb/>
獨自君家秋雨聲<lb/>
<pb n="KR4h0140_WYG_468-9a"/>
　　　樂府雜詞三首<lb/>
紫禁梨花飛雪毛春風絲管翠樓髙城裏萬家聞不見<lb/>
君王試舞鄭櫻桃<lb/>
蟬鬢紅冠粉黛輕雲和新敎羽衣成月光如雪金堦上<lb/>
迸却頗梨義甲聲<lb/>
不耐簷前紅槿枝薄妝春寝覺仍遲夢中無限風流事<lb/>
夫壻多情亦未知<lb/>
　　　嵗暮題楊録事江亭<hi>楊生蜀客</hi>
<pb n="KR4h0140_WYG_468-9b"/>
垂絲蜀客涕濡衣嵗盡長沙未得歸腸斷錦帆風日好<lb/>
可憐桐鳥出花飛<lb/>
　　　冬日峽中旅泊<lb/>
霜月明明雪復殘孤舟夜泊使君灘一聲鐘出逺山裏<lb/>
暗想雪窗僧起寒<lb/>
　　　泊花石浦<lb/>
舊業叢䑓廢苑東幾年為梗復為蓬杜鵑啼斷囬家夢<lb/>
半在邯鄲驛樹中<lb/>
<pb n="KR4h0140_WYG_468-10a"/>
　　　聞崔倚旅葬<lb/>
逺客那能返故廬蒼梧埋骨痛何如他時親戚空相憶<lb/>
席上同悲一紙書<lb/>
　　　賦蕃子牧馬<lb/>
磧淨山髙見極邉孤烽引上一條煙蕃落多晴塵擾擾<lb/>
天軍獵到鸊鵜泉<lb/>
　　　牧馬泉<lb/>
平沙漫漫馬悠悠弓箭閒抛郊水頭䑕毛衣裏取𦍑笛<lb/>
<pb n="KR4h0140_WYG_468-10b"/>
吹向秋天睂眼愁<lb/>
　　　越井䑓望<lb/>
獨立陽䑓望廣州更添羈客異鄉愁晚潮未至早潮落<lb/>
井邑暫依沙上頭<lb/>
　　　扶病春亭<lb/>
强梳稀髪著綸巾捨杖空行試病身花間自欲裵回立<lb/>
穉子牽衣不許人<lb/>
　　　贈童尼<lb/>
<pb n="KR4h0140_WYG_468-11a"/>
舊時艷質如明玉今日空心是冷灰料得㐮王惆悵極<lb/>
更無雲雨到陽䑓<lb/>
　　　讀故友于君集<lb/>
大底從頭總是悲就中偏愴築城詞依然想得初成日<lb/>
寄出秋山與我時<lb/>
　　　病僧二首<lb/>
竺國鄉程算不回病中衣錫徧浮埃如今漢地諸經本<lb/>
自過流沙逺背来<lb/>
<pb n="KR4h0140_WYG_468-11b"/>
空林衰病卧多時白髪從成數寸絲西行却過流沙日<lb/>
枕上寥寥心獨知<lb/>
　　　右軍墨池<lb/>
永嘉人事盡歸空逸少遺居蔓草中至今池水涵餘墨<lb/>
猶共諸泉色不同<lb/>
　　　送僧歸山<lb/>
楚俗飜<hi>一作蕃</hi>花自送迎宻人来往豈知情夜行獨自寒<lb/>
山寺雪徑泠泠金錫聲<lb/>
<pb n="KR4h0140_WYG_468-12a"/>
　　　題源分竹亭<lb/>
繞屋扶疎千萬竿年年<hi>一作人</hi>相誘獨行看日光不透煙<lb/>
常在先校諸家一月寒<lb/>
　　　山寺看櫻桃花題僧壁<lb/>
楚寺春風臘盡時含桃先坼一千枝老僧不語傍邉坐<lb/>
花發人來總不知<lb/>
　　　傷清江上人<lb/>
往年偏共仰師遊聞過流沙淚不休此身豈得多時住<lb/>
<pb n="KR4h0140_WYG_468-12b"/>
更著塵心起外愁<lb/>
　　　山寺看海榴花<lb/>
琉璃地上紺宮前發翠凝紅已<hi>一作幾</hi>十年夜乆月明人<lb/>
去盡火光霞燄遞相燃<lb/>
　　　贈成鍊師四首<lb/>
花冠蘂帔色嬋姢一曲清簫凌紫煙不知今日重來意<lb/>
更住人間㡬百年<lb/>
黄昬騎得下天龍廵遍茅山數十峰採芝却到蓬莱上<lb/>
<pb n="KR4h0140_WYG_468-13a"/>
花裏猶殘碧玊鐘<lb/>
等閒何處得靈方丹臉雲鬟日月長大羅過却三千歳<lb/>
更向人間魅阮郎<lb/>
曽隨阿母漢宮齋鳳駕龍軿列玊<hi>一作御</hi>堦當時白燕無<lb/>
尋處今日雲鬟見玊釵<lb/>
　　　上已日陪㐮陽李尚書宴光風亭<lb/>
碧池萍嫩栁垂波綺席絲鏞舞翠娥為報㑹稽亭上客<lb/>
永和應不勝元和<lb/>
<pb n="KR4h0140_WYG_468-13b"/>
　　　奉酬<lb/>
閏餘春早景沈沈禊飲風亭恣賞心紅袖青娥留永夕<lb/>
漢隂寧肯羡山隂<lb/>
　　　病中客散復<hi>一作後</hi>言懷<lb/>
華髪離披卧滿頭暗蟲衰草入鄉愁枕前人去空庭暮<lb/>
又見芭蕉白露秋<lb/>
　　　處州月夜穆中丞席和主人<lb/>
羌竹繁弦銀燭紅月光初出柳城東忽見隠侯裁一詠<lb/>
<pb n="KR4h0140_WYG_468-14a"/>
還湏書向郡樓中<lb/>
　　　尋花<lb/>
遊春未足春將度訪紫尋紅少在家借問流鶯與飛蝶<lb/>
更知何䖏有幽花<lb/>
　　　贈陳長史妓<hi>本内宮人</hi>
寳鈿雲和玉禁僊深含媚靨褭朱絃春風不怕君王恨<lb/>
引出幽花落外邉<lb/>
　　　題王況故居<lb/>
<pb n="KR4h0140_WYG_468-14b"/>
入巷蕭條起悲緒兒女猶居舊貧處塵滿空牀屋見天<lb/>
獨作驢鳴一聲去<lb/>
　　　偶題<lb/>
遲日新妝遊冶娘盈盈綵艇白蓮塘掬水逺濕㟁邉郎<lb/>
紅綃縷中玉釧光<lb/>
　　　慟柳論<lb/>
孀妻棲户仍無嗣欲訪孤墳誰引至裵回無䖏展哀情<lb/>
惟有衣襟知下淚<lb/>
<pb n="KR4h0140_WYG_468-15a"/>
　　　夜入簡子古城<lb/>
逺火熒熒聚寒鬼綠燄欲銷還復起夜深風雪古城空<lb/>
行客衣巾汗如水<lb/>
　　　桂江中題香頂䑓<lb/>
岧岧香積凌空翠天上名花落幽地老僧相對竟無言<lb/>
山鳥却呼諸佛字<lb/>
　　　僧簷前獨竹詠<lb/>
亂石田中寄孤本亭亭不住凌虗引欲以袈裟拂著来<lb/>
<pb n="KR4h0140_WYG_468-15b"/>
一邉碧玉無輕粉<lb/>
　　　送人隨姊夫任雲安令<lb/>
閒逐維私向武城北風青雀片時行孤帆瞥過荆州㟁<lb/>
認得瞿塘急浪聲<lb/>
　　　山中喜崔補闕見尋<lb/>
鹿袖青藜鼠耳巾潛夫豈解拜朝臣白屋藜牀還共入<lb/>
山妻老大不羞人<lb/>
　　　偶題二首<lb/>
<pb n="KR4h0140_WYG_468-16a"/>
金榜榮名俱失盡病身為庶更投魑春娥慢笑無愁色<lb/>
别向人家舞柘枝<lb/>
得罪除名謫海頭驚心無暇與身愁中使不知何處住<lb/>
家書莫寄向春州<lb/>
　　　嘉興社日<lb/>
消渴天涯寄病身臨卭知我是何人今年社日分餘肉<lb/>
不值陳平又不均<lb/>
　　　席上贈李尹<lb/>
<pb n="KR4h0140_WYG_468-16b"/>
傴僂山夫髪似絲松間石上坐多時瓢飲不曽看酒肆<lb/>
世人空笑亦何為<lb/>
　　　弼公院問病<lb/>
一頭細髪兩分絲卧見芭蕉白露滋欲令居士身無病<lb/>
直待衆生苦盡時<lb/>
　　　惜花<lb/>
年少共憐含露色老人偏惜委塵紅如何遂得心中事<lb/>
毎要花時不厭風<lb/>
<pb n="KR4h0140_WYG_468-17a"/>
　　　代胡僧留别<lb/>
此地縁踈語未通歸時老病去無窮定知不徹南天竺<lb/>
死在條支隂磧中<lb/>
　　　桂江逢王使君旅櫬歸<lb/>
故人丹旐出南威少婦隨䘮哭漸歸遥想北原新壠上<lb/>
日寒光淺水松稀<lb/>
　　　玉京詞<lb/>
絶景寥寥日更遲人間甲子不同時未知樵客終何得<lb/>
<pb n="KR4h0140_WYG_468-17b"/>
歸後無家是看棋<lb/>
　　　葛巾歌<hi>貝州漳南縣贈楊炯燗</hi>
一片白葛巾潛夫自能結籬邉折枯蒿聊用簮華髪有<lb/>
時醉倒長松側酒醒不見心還憶谷鳥銜將却趁來野<lb/>
風吹去還尋得十年紫竹溪南住跡同𤣥豹依深霧草<lb/>
堂窗底漉春醅山寺門前逢暮雨臨汝袁郎得相見閒<lb/>
雲引到東陽縣魯性將他類此身還拈野物贈傍人空<lb/>
留梲杖犢鼻褌濛濛煙雨歸山村<lb/>
<pb n="KR4h0140_WYG_468-18a"/>
　　　北原情三首<lb/>
錯莫天色愁挽歌出重闉誰家白網車送客入幽塵銘<lb/>
旌下官道葬輿去轔轔蕭條黄蒿中奠酒花翠新米雪<lb/>
晚霏㣲墓成悄無人烏鳶下空地煙火殘荒榛生人更<lb/>
多苦入户事盈身營營日易深却到不得頻寂寥孤隧<lb/>
頭草綠棠梨春<lb/>
洛陽城北山古今塟𠖇客聚骨朽成泥此山土多白近<lb/>
來送葬人亦去聞歸聲豈能車輪疾漸是墓侵城城中<lb/>
<pb n="KR4h0140_WYG_468-18b"/>
人不絶哀挽相次行莫非北邙後重向洛城生<lb/>
卜地起孤墳全家送𦵏去歸來却到時不復重知處疊<lb/>
疊葬相續土乾草已綠列紙瀉壺漿空向春雲哭<lb/>
　　　林中獨醒<lb/>
晚來林沼静獨坐間瓢尊向巳非前跡齊心欲不言㣲<lb/>
凉生亂篠輕馥起孤萱未得渾無事𤓰田草正繁<lb/>
　　　江陵客舎留别樊尚書<lb/>
信陵門館下多病有歸思墜履忘情後寒灰更濕時委<lb/>
<pb n="KR4h0140_WYG_468-19a"/>
　欄芳蕙晩憑几雪髫垂明日秋關外單車風雨隨<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_468-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百六十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_230-1a"/>
　欽定四庫全書<lb/>
御定全唐詩卷二百三十<lb/>
　　杜甫<lb/>
　　　　偶題<lb/>
　文章千古事得失寸心知作者皆殊列名聲豈浪垂騷<lb/>
　人嗟不見漢道盛於斯前輩飛騰入餘波綺麗為後賢<lb/>
　兼舊列<hi>一作制一作利一作例</hi>歴代各清規法自儒家有心從弱<lb/>
　嵗疲永懷江左逸多病<hi>一作謝</hi>鄴中竒騄驥皆良馬騏驎<lb/>
<pb n="KR4h0140_WYG_230-1b"/>
　帶好兒車輪徒已斵堂構惜<hi>一作肻</hi>仍虧漫作潛夫論虚<lb/>
　傳幼婦碑<hi>一作詞</hi>緣情慰漂蕩抱疾屢遷移經濟慙長策<lb/>
　飛棲假一枝塵沙傍蜂蠆江峽繞蛟螭蕭瑟唐虞逺聫<lb/>
　翩楚漢危聖朝兼盜賊異俗更喧卑鬱鬱星辰劔蒼蒼<lb/>
　雲雨池兩都開幕府萬㝢插軍麾南海殘銅柱東風避<lb/>
　月支音書恨烏鵲號怒怪熊羆稼穡分詩興柴荆學土<lb/>
　宜故山迷白閣秋水隐<hi>一作憶</hi>黄<hi>一作皇</hi>陂不敢要佳句愁<lb/>
　來賦别離<lb/>
<pb n="KR4h0140_WYG_230-2a"/>
　　　秋興八首<lb/>
玉露凋傷楓樹林巫山巫峽氣蕭森江間波浪兼天湧<lb/>
塞上風雲接地隂叢菊兩<hi>一作重</hi>開他日淚孤舟<hi>時方艤舟以俟</hi>
<hi>出峽</hi>一繫故園心寒衣處處催刀尺白帝城髙急暮砧<lb/>
䕫府孤城落日斜每依南<hi>一作北</hi>斗望京華聽猨實下三<lb/>
聲淚奉使虚隨八月查畫省香爐違伏枕山樓粉堞隐<lb/>
悲笳請看石上藤蘿月已暎洲前蘆荻花<lb/>
千家山郭静朝暉一日<hi>一作百處一作日日</hi>江樓坐翠微信宿漁<lb/>
<pb n="KR4h0140_WYG_230-2b"/>
人還汎汎清秋燕子故飛飛匡衡抗疏功名薄劉向傳<lb/>
經心事違同學少年多不賤五陵衣馬自輕肥<lb/>
聞道長安似奕棊百年世事不勝<hi>一作堪</hi>悲王侯第宅皆<lb/>
新主文武衣冠異昔時直北關山金鼔振征西車馬<hi>一作</hi>
<hi>騎</hi>羽書遲<hi>一作/馳</hi>魚龍寂寞秋江冷<hi>魚龍以秋日為夜</hi>故國平居<lb/>
有所思<lb/>
蓬萊宫闕對南山承露金莖霄漢間西望瑶池降王母<lb/>
<hi>楊貴妃初度女道士故唐人多以王母比之</hi>東來紫氣滿函關<hi>唐以老子為祖屢徵符瑞</hi>
<pb n="KR4h0140_WYG_230-3a"/>
雲移雉尾開宫扇日繞龍鱗識聖顔一卧滄江驚嵗晩<lb/>
㡬迴青瑣照<hi>一作㸃</hi>朝班<lb/>
瞿唐峽口曲江頭萬里風煙接素秋花萼夾城通御氣<lb/>
芙蓉小苑入邊愁朱簾繡柱圍黄鶴<hi>一作鵠</hi>錦纜牙檣起<lb/>
白鷗迴首可憐歌舞地秦中自古帝王州<lb/>
昆明池水漢時功武帝旌旗在眼中織女機絲虚月夜<lb/>
<hi>一作夜月</hi>石鯨鱗甲動秋風波漂菰米沈雲黒露冷蓮房墜<lb/>
粉紅關塞極天唯鳥道江湖滿地一漁翁<lb/>
<pb n="KR4h0140_WYG_230-3b"/>
昆吾<hi>亭名在藍田</hi>御宿<hi>川名在/樊川</hi>自逶迤紫閣峰隂入渼陂<hi>一本</hi>
<hi>二句倒轉</hi>香稻<hi>一作紅稻/一作紅飯</hi>啄餘<hi>一作殘</hi>鸚鵡粒碧梧棲老鳳皇<lb/>
枝佳人拾翠春相問仙侣同舟晩更移綵筆昔遊<hi>一作曾</hi>
干氣象白頭吟望苦低垂<lb/>
　　　詠懷古跡五首<hi>吳若本作詠懷一章古跡四首</hi>
支離東北風塵際漂泊西南天地間三峽樓臺淹日月<lb/>
五溪衣服共雲山羯胡事主終無賴詞客哀時且未還<lb/>
庾信平生最蕭瑟暮年詩賦動江關<hi>庾信仕周年侵二毛時有鄉關之思</hi>
<pb n="KR4h0140_WYG_230-4a"/>
<hi>乃作哀江南賦</hi>
揺落深知宋玉<hi>一作為主</hi>悲風流儒雅亦吾師悵望千秋一<lb/>
灑淚蕭條異代不同時江山故宅空文藻雲雨荒臺豈<lb/>
夢思最是楚宫俱泯滅舟人指㸃到今疑<lb/>
羣山萬壑赴荆門生長明妃尚有村一去紫臺連朔漠<lb/>
獨留青塜向黄昏畫圖省識春風面環珮空歸月夜魂<lb/>
千載琵琶作胡語分明怨<hi>一作愁</hi>恨曲中論<lb/>
蜀主窺呉幸三峽崩年亦在永安宫<hi>劉備改魚復為永安仍於州西置永</hi>
<pb n="KR4h0140_WYG_230-4b"/>
<hi>安宫</hi>翠華想像空<hi>一作寒</hi>山裏玉殿虚無野寺中古廟杉松<lb/>
巢水鶴嵗時伏臘走村翁武侯祠屋常鄰近一體君臣<lb/>
祭祀同<hi>原注殿今為寺廟在宫之東</hi>
諸葛大名垂宇宙宗臣遺像肅清髙三分割據紆籌策<lb/>
萬古雲霄一羽毛伯仲之間見伊吕<hi>張輔樂葛優劣論孔明將與伊吕争</hi>
<hi>儔豈與樂毅為伍</hi>指揮若定失蕭曹<hi>崔浩典論云諸葛亮/不能與蕭曹匹亞</hi>福<hi>一作</hi>
<hi>運</hi>移漢祚難恢<hi>一作終難</hi>復志決身殱軍務勞<lb/>
　　　諸將五首<lb/>
<pb n="KR4h0140_WYG_230-5a"/>
漢朝陵墓對南山胡虜千秋尚入關昨日玉魚<hi>漢楚王戊太子</hi>
<hi>死天子賜玉魚一雙以斂</hi>蒙葬地早時金盌<hi>盧充與崔少府女幽㛰贈充金盌乃向時殉葬</hi>
<hi>物也</hi>出人間見<hi>音/現</hi>愁汗馬西戎逼曾閃朱旗北斗殷<hi>於顔切紅</hi>
<hi>色也一作閑</hi>多少材官守涇渭將軍且莫破愁顔<hi>朱長孺曰安祿山犯</hi>
<hi>闕繼以吐蕃焚毁不已必有發掘陵寢之虞故告戒諸將以守涇渭也是春吐蕃請和郭子儀遣兵屯奉天</hi>
韓公本意築三城擬絶天驕㧞漢旌豈謂盡煩回紇馬<lb/>
翻然逺救朔方兵<hi>郭子儀以孤軍起朔方澧上之戰克復長安新店之戰再收東都皆用回</hi>
<hi>紇之力</hi>胡來不覺潼關隘龍起猶聞晉水清<hi>唐髙祖次龍門代水清</hi>
<pb n="KR4h0140_WYG_230-5b"/>
獨使至尊憂社稷諸君何以答升平<lb/>
洛陽宫殿化為烽休道秦關百二重滄海未全歸禹貢<lb/>
薊門何處盡<hi>一作覓</hi>堯封<hi>時河北幽瀛皆安史餘孽盤據</hi>朝廷衮職雖多<lb/>
預<hi>一作誰争補</hi>天下軍儲不自供稍喜臨邊王相國肻銷金<lb/>
甲事春農<hi>廣徳二年王縉以同平章事代李光弼都統行營嵗餘遷河南副元帥</hi>
迴首扶桑銅柱標㝠㝠氛祲未<hi>一作不</hi>全銷越裳翡翠無<lb/>
消息南海明珠久寂寥殊錫曾為大司馬總戎皆插侍<lb/>
中貂炎風朔雪天王地只在忠臣<hi>一作良</hi>翊聖朝<hi>朱長孺曰此深</hi>
<pb n="KR4h0140_WYG_230-6a"/>
<hi>戒朝廷不當使中官出將也楊思朂討安南五溪殘酷好殺故越裳不貢吕太一收珠南海阻兵作亂故南海</hi>
<hi>不靖李輔國以中官拜大司馬所謂殊錫也魚朝恩等以中官為觀軍容使所謂總戎也炎風朔雪皆天王之</hi>
<hi>地只當精求忠良以翊聖朝安得偏信一二中人據將帥之重任自取潰僨乎</hi>
錦江春色逐人來巫峽清秋萬壑哀正憶往時嚴僕射<lb/>
共迎中使望鄉臺主恩前後三持節<hi>嚴武一鎮東川兩鎮劒南</hi>軍令<lb/>
分明數舉桮西蜀地形天下險安危須仗出羣材<lb/>
　　　秋日䕫府詠懷奉寄鄭監<hi>審</hi>李賔客<hi>之芳</hi>一百<lb/>
　　　韻<hi>鄭審官祕書少監時謫貶江陵李之芳留吐蕃歸拜禮部尚書改太子賔客</hi>
<pb n="KR4h0140_WYG_230-6b"/>
絶塞烏蠻北孤城白帝邊飄零仍百里消渇已三年雄<lb/>
劔鳴開匣羣書滿繫船<hi>一作所向皆窮轍餘生日繫船</hi>亂離心不展<hi>一作</hi>
<hi>轉</hi>衰謝日蕭然筋力妻孥問菁華嵗月遷登臨多物色<lb/>
陶冶賴詩篇峽束滄<hi>一作蒼</hi>江起巖排石<hi>一作/古</hi>樹<hi>石楠也</hi>圓<lb/>
拂雲霾楚氣朝<hi>一作潮</hi>海蹴<hi>一作襯</hi>呉天煮井為鹽速燒畬<lb/>
<hi>楚俗燒榛種田曰畬</hi>度地偏有時驚疊嶂何處覓平川鸂鶒雙雙<lb/>
舞獼猿壘壘懸碧蘿長似帶錦石小如錢春草何曾歇<lb/>
寒花亦可憐獵人吹戍火野店引山泉喚起搔頭急扶<lb/>
<pb n="KR4h0140_WYG_230-7a"/>
行㡬屐穿兩京猶薄産四海絶隨肩幕府初交辟郎官<lb/>
幸備員𤓰時猶<hi>一作仍一作拘</hi>旅寓萍泛苦<hi>一作若</hi>夤縁藥餌虚<lb/>
狼藉秋風灑静便開襟驅<hi>一作祛</hi>瘴癘明目掃<hi>一作拂</hi>雲煙<lb/>
髙宴諸侯禮佳人上客前哀筝傷老大華屋豓神仙南<lb/>
内開元曲常時弟子傳法歌聲變轉滿座涕潺湲<hi>原注都督</hi>
<hi>柏中丞筵聞梨園弟子李仙奴歌</hi>弔影䕫州僻回腸杜曲煎即今龍廐<lb/>
水莫帶犬戎羶<hi>原注西京龍廐門苑馬門也渭水流苑馬門内</hi>耿賈扶王室蕭<lb/>
曹拱御筵乘<hi>一作秉</hi>威滅蜂蠆戮力効<hi>一作教</hi>鷹鸇舊物森<lb/>
<pb n="KR4h0140_WYG_230-7b"/>
猶在凶徒惡未悛國須行戰伐人憶止戈鋋奴僕何知<lb/>
禮恩榮錯與權胡星一彗孛<hi>一作闇</hi>黔首<hi>一作首惡</hi>遂拘攣哀<lb/>
痛絲綸切煩苛法令蠲業成陳始王兆喜出於畋<hi>謂代宗踐</hi>
<hi>位</hi>宫禁經綸密台階翊戴全熊羆載吕望鴻雁美周宣<lb/>
側聽中興主長吟不世賢音徽一柱數道里下牢千<hi>原注</hi>
<hi>鄭在江陵李在夷陵</hi>鄭李光時論文章並我先隂何尚清省沈宋<lb/>
歘聨翩律比崑崙竹音知燥濕絃風流俱善價愜當久<lb/>
忘筌置驛常如此登龍蓋有焉雖云隔禮數不敢墜周<lb/>
<pb n="KR4h0140_WYG_230-8a"/>
旋髙視收人表虚心味道𤣥馬來皆汗血鶴唳必青田<lb/>
羽翼商山起蓬萊漢閣連管寧紗帽浄江令錦袍鮮<hi>江總</hi>
<hi>有山水衲袍賦</hi>東郡<hi>夷陵在/䕫州東</hi>時題壁南湖<hi>江陵有湖亭</hi>日扣舷逺遊<lb/>
凌絶境佳句染華牋每欲孤飛去徒為百慮牽生涯已<lb/>
寥落國歩乃<hi>一作尚</hi>迍邅衾枕成蕪没池塘作棄捐<hi>原注平生</hi>
<hi>多病卜築遣懐</hi>别離憂怛怛伏臘涕漣漣露菊班豐鎬秋蔬<hi>一作</hi>
<hi>菰</hi>影澗瀍共誰論昔事㡬處有新阡富貴空迴首喧争<lb/>
嬾著鞭兵戈塵漠漠江漢月娟娟局促看秋燕蕭疎聽<lb/>
<pb n="KR4h0140_WYG_230-8b"/>
晚蟬雕蟲蒙記憶烹鯉問沉綿卜羨君平杖<hi>嚴君平挂百錢杖頭</hi>
<hi>事與阮孚同岑參卜肆詩亦云至今杖頭錢時時地下有</hi>偷存子敬氊囊虚把釵釧<lb/>
米盡坼花鈿甘子隂凉葉茅齋八九椽陣圖沙北岸市<lb/>
暨瀼西巔<hi>原注峽人目市井處曰市暨</hi>羈絆心常折棲遲病即痊紫<lb/>
收<hi>一作秧</hi>岷嶺<hi>一作/下</hi>芋白種陸池<hi>一作家</hi>蓮色好梨勝頰穰<lb/>
多栗過拳勅厨唯一味求飽或三鱣兒去看魚笱<hi>一作俗異</hi>
<hi>鄰蛟室</hi>人<hi>一作朋</hi>來坐馬韀縛柴門窄窄通竹溜涓涓塹抵<lb/>
公畦稜<hi>原注京師農人指田逺近多云㡬稜稜音去聲</hi>村依野廟壖缺籬將棘<lb/>
<pb n="KR4h0140_WYG_230-9a"/>
拒倒石賴藤纒借問頻朝謁何如稳醉<hi>一作晝</hi>眠誰云行<lb/>
不逮<hi>一作達</hi>自覺坐能堅霧雨銀章澀馨香粉署妍紫鸞<lb/>
無近逺黄雀任翩翾困學違從衆明公各勉旃聲華夾<lb/>
宸極早晩到星躔懇諫留匡鼎諸儒引服䖍不逢<hi>一作過</hi>
輸鯁直㑹是正陶甄宵旰憂虞軫黎元疾苦駢雲臺終<lb/>
日畫青簡為誰編行路難何有招尋興已專由來具飛<lb/>
檝蹔擬控鳴弦身許雙峰寺<hi>蘄州雙峰山有東山寺曹溪寳林寺後亦有雙峰</hi>
門求七祖禪<hi>禪門南能北秀分列二宗弟子各立其師為六祖北宗遂立秀之弟子普寂為七祖</hi>
<pb n="KR4h0140_WYG_230-9b"/>
<hi>能後無聞馬甫歸心南宗故曰身許雙峰欲求七祖也</hi>落帆追宿昔衣褐向真詮<lb/>
安石名髙晉<hi>原注鄭髙簡得謝太傳之風</hi>昭王客赴燕<hi>原注李宗親有燕昭之美</hi>
<hi>燕周之裔</hi>途中非阮籍查上似張騫披拂<hi>一作晤一作豁</hi>雲寧在淹<lb/>
留景不延風期終破浪水怪莫飛涎他日辭神女傷春<lb/>
怯杜䳌淡交隨聚散澤國繞迴旋本自依迦葉<hi>天竺二十五祖</hi>
<hi>之首</hi>何曾藉偓佺<hi>偓佺食松實體生毛數寸能飛行逐馬</hi>鑪峯生轉盻橘井<lb/>
<hi>在馬嶺山</hi>尚髙褰東走窮歸鶴南征盡跕鳶<hi>馬援曰我在浪泊西里仰視飛</hi>
<hi>鳶跕跕墮水中</hi>晩聞多妙教卒踐塞前愆顧凱丹青列頭陁琬<lb/>
<pb n="KR4h0140_WYG_230-10a"/>
琰鐫<hi>王屮頭陁寺碑為世所重</hi>衆香深黯黯㡬地<hi>佛家有十地</hi>肅芊芊勇<lb/>
猛為心極清羸任體孱金箆空刮眼鏡象未離銓<hi>一作平等</hi>
<hi>未難銓</hi>
　　　贈李八<hi>一作公</hi>祕書別三十韻<lb/>
往時中補右扈蹕上元初<hi>朱長孺注中補右者必李祕書是時官右補闕屬中書省</hi>
<hi>故云上元初謂上之元初非若寄題草堂詩經營上元始也</hi>反氣凌行在妖星下直<lb/>
廬六龍瞻漢闕<hi>一作殿</hi>萬騎畧<hi>一作/集</hi>姚<hi>一作/媯</hi>墟<hi>舜居安原名媯墟亦</hi>
<hi>名姚墟在漢中西城縣西北時肅宗在鳯翔與漢中接壤</hi>𤣥朔迴<hi>一作廵</hi>天歩神都憶<lb/>
<pb n="KR4h0140_WYG_230-10b"/>
帝車一戎纔汗馬百姓免為魚通籍蟠螭印差肩列鳳<lb/>
輿事殊迎代邸喜異賞朱虚冦盜方歸順乾坤欲晏如<lb/>
不才同補衮奉詔許牽裾鴛鷺叨雲閣麒麟滯玉除<hi>一作</hi>
<hi>石渠</hi>文園多病後中散舊交疎飄泊哀相見平生意有餘<lb/>
風煙巫峽逺臺榭楚宫虚<hi>一作除</hi>觸目非論故新文尚起<lb/>
予清秋凋碧栁别浦落紅蕖消息多旗幟經過嘆里閭<lb/>
戰連唇齒國軍急羽毛書幕府籌頻問<hi>原注山劒元帥杜相公初屈幕</hi>
<hi>府參籌畫相公朝謁今赴後期也</hi>山家藥正鋤<hi>原注祕書比卧青城山中</hi>台星入朝<lb/>
<pb n="KR4h0140_WYG_230-11a"/>
謁使節有吹嘘西蜀災長弭南翁憤始攄對敡抏<hi>音桓損敝</hi>
<hi>也一作坑</hi>士卒乾没費倉儲勢藉兵須用功無禮忽諸御鞍<lb/>
金騕褭宫硯玉蟾蜍拜舞銀鉤落恩波錦帕舒此行非<lb/>
不濟良友昔相於去斾<hi>一作棹</hi>依顔色㳂流想疾徐沈綿<lb/>
疲井臼倚薄似樵漁乞<hi>去聲</hi>米煩佳客鈔詩聽小胥杜陵<lb/>
斜晩照潏水帶寒淤莫話清溪髮蕭蕭白暎梳<lb/>
　　　寄劉峽州伯華使君四十韻<lb/>
峽内多雲雨秋來尚鬱蒸逺山<hi>一作天</hi>朝白帝深水謁<hi>一作</hi>
<pb n="KR4h0140_WYG_230-11b"/>
<hi>出</hi>彛陵遲暮嗟為客西南喜得朋哀猨更<hi>一作勞</hi>起坐落<lb/>
雁失飛騰伏枕思瓊樹臨軒對玉繩青松寒不落碧海<lb/>
濶逾澄昔嵗文為理羣公價盡增家聲同令聞<hi>劉允濟與王勃</hi>
<hi>齊名又與杜審言同仕則天朝蓋伯華之祖父也</hi>時論以儒稱太后當<hi>一作臨</hi>朝<lb/>
肅多才接跡昇翠虚捎魍魎丹極上鵾鵬宴引春壺滿<lb/>
<hi>一作酒</hi>恩分夏簟冰彫章五色筆紫殿九華燈學並盧<hi>照隣</hi>
王<hi>勃</hi>敏書偕褚<hi>遂/良</hi>薛<hi>稷</hi>能老兄真不墜小子獨無承近<lb/>
有風流作聊從月繼<hi>一作峽一作窟一作竁穴也</hi>徵放蹄知赤驥捩<lb/>
<pb n="KR4h0140_WYG_230-12a"/>
翅服蒼鷹巻軸來何晩襟懷庻可憑㑹期吟諷數益破<lb/>
旅愁凝雕刻初誰料<hi>一作解</hi>纎毫欲自矜神融躡飛動戰<lb/>
勝洗侵凌妙取筌蹄棄髙宜百萬層白頭遺恨在青竹<lb/>
㡬人登迴首追談笑勞歌跼寢興年華紛已矣世故莽<lb/>
相仍刺史諸侯貴郎官列宿應潘生驂<hi>一作安雲</hi>閣逺黄霸<lb/>
璽書增乳贙<hi>胡犬切有力也</hi>號攀石飢鼯訴落藤藥囊親道士<lb/>
灰刼問胡僧憑久烏皮折<hi>一作綻</hi>簪稀<hi>一作/閒</hi>白<hi>一作皁</hi>帽稜<lb/>
林居看蟻穴野食行<hi>去聲一作幸一作待</hi>魚罾筋力交彫喪飄零<lb/>
<pb n="KR4h0140_WYG_230-12b"/>
免戰兢皆<hi>一作昔一作旹</hi>為百里宰正似六安丞<hi>桓譚諫用䜟斥為六安丞</hi>
姹女<hi>即汞也</hi>縈新裹丹砂冷舊秤但求椿夀永莫慮杞天<lb/>
崩鍊骨調情性張兵撓棘矜<hi>徐樂傳奮棘矜棘即㦸矜戟之把也</hi>養生終<lb/>
自惜伐數<hi>一作叛</hi>必全懲政術甘疎誕詞場媿服膺展懷<lb/>
詩誦魯割愛酒如澠<hi>原注平生所好消渇止之</hi>咄咄寧書字㝠㝠欲<lb/>
避矰江湖多白鳥<hi>大戴禮丹鳥羞白鳥丹鳥丹良也白鳥蚊蚋也凡有翼者為鳥</hi>天地<lb/>
有青蠅<lb/>
　　　䕫府書懷四十韻<lb/>
<pb n="KR4h0140_WYG_230-13a"/>
昔罷河西尉初興薊北師不才名位晩敢恨省郎遲扈<lb/>
聖崆峒日端居<graphic n="KR1527" url="https://raw.githubusercontent.com/kanripo/KR-Gaiji/master/images/KR1527.png" mimeType="image/png"/>澦時萍流仍汲引樗散尚恩慈遂阻<lb/>
雲<hi>一作靈</hi>臺宿<hi>一作伯</hi>常懷湛露詩翠華森逺矣白首颯淒<lb/>
其拙被林泉滯生逢酒賦<hi>鄒陽為酒賦</hi>欺文園終寂寞漢閣<lb/>
自磷緇病隔君臣議<hi>一作識</hi>慚紆德澤私揚鑣驚主辱㧞<lb/>
劔撥年衰社稷經綸地風雲際㑹期血流紛在眼涕灑<lb/>
亂交頤四瀆樓船汎中原鼓角悲賊壕連白翟<hi>晉文公攘夷狄</hi>
<hi>居西河圁洛間號白翟赤翟</hi>戰瓦落丹墀先帝嚴靈<hi>一作/虚</hi>寢<hi>肅宗收京哭廟</hi>
<pb n="KR4h0140_WYG_230-13b"/>
宗臣切受遺<hi>郭子儀受遺詔委以河東軍事</hi>恒山猶突騎遼海競張旗<lb/>
田父嗟膠漆<hi>用以為弓</hi>行人避蒺藜總戎存大體降將飾卑<lb/>
詞楚貢何年絶堯封舊俗疑長吁翻北冦<hi>安史餘黨</hi>一望卷<lb/>
西夷<hi>謂吐蕃</hi>不必陪𤣥圃超然待具茨凶<hi>一作休</hi>兵鑄農器<lb/>
講殿闢書帷廟算髙難測天憂實在兹形容真<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>倒答<lb/>
效莫支持使者分王命羣公各典司恐乖均賦斂不似<lb/>
問瘡痍萬里煩供給孤城最怨思綠林寧小患雲夢欲<lb/>
難追即事須嘗膽蒼生可察睂<hi>郄雄能察盗於睂睫之間見列子</hi>議<hi>一作</hi>
<pb n="KR4h0140_WYG_230-14a"/>
<hi>義</hi>堂猶集鳳正觀是元龜處處喧飛檄家家急競錐蕭<lb/>
車<hi>漢使蕭育乘三公車按南郡盗賊</hi>安不定蜀使下何之釣瀨疎墳籍<lb/>
耕巖進奕棊地蒸餘破扇冬煖更纎絺豺遘<hi>一作搆</hi>哀登<lb/>
楚<hi>王粲七哀詩豺虎方搆患又登荆州城樓作賦故曰登楚</hi>麟傷泣象尼衣冠迷適<lb/>
越藻繪憶遊睢<hi>襄邑南有睢渙二水能出文章陳琳書遊睢渙者學藻繢之采</hi>賞月延<lb/>
秋桂傾陽逐露葵大庭終反樸京觀且僵尸髙枕虚眠<lb/>
晝哀歌欲和誰南宫載勲業凡伯慎交綏<hi>左傳出戰交綏言戰未交</hi>
<hi>而兩退也</hi>
<pb n="KR4h0140_WYG_230-14b"/>
　　　解悶十二首<lb/>
草閣柴扉星散居浪翻江黑雨飛初山禽引子哺紅果<lb/>
溪友<hi>一作女</hi>得錢留白魚<lb/>
商胡離别下揚州憶上西<hi>一作蘭</hi>陵故驛樓為問淮南米<lb/>
貴賤老夫乘興欲東流<hi>一作遊</hi>
一辭故國十經秋每見秋𤓰憶故丘<hi>一作侯</hi>今日南<hi>一作東</hi>
湖采薇蕨何人為覓鄭𤓰<hi>一作袁</hi>州<hi>原注今鄭祕監審</hi>
沈范早知何水部曹劉不待薛郎中<hi>原注水部郎中薛據</hi>獨當省<lb/>
<pb n="KR4h0140_WYG_230-15a"/>
署開文苑兼泛滄浪學釣翁<lb/>
李陵蘇武是吾師孟子<hi>原注校書郎雲卿</hi>論文更不疑<hi>一本第二句作</hi>
<hi>首句</hi>一飯未曾留俗客數篇今見古人詩<lb/>
復憶襄陽孟浩然清詩句句盡堪傳即今耆舊無新語<lb/>
漫釣槎頭縮頸<hi>一作項</hi>鯿<lb/>
陶冶性靈在<hi>一作存</hi>底物新詩改罷自長吟孰<hi>一作熟</hi>知二<lb/>
謝將能事頗學<hi>一作覺</hi>隂何苦用心<lb/>
不見髙人王右丞藍田丘壑漫<hi>一作蔓</hi>寒藤最傳秀句寰<lb/>
<pb n="KR4h0140_WYG_230-15b"/>
區滿未絶風流相國能<hi>原注右丞弟今相國縉</hi>
先帝貴妃今<hi>一作俱</hi>寂寞荔枝還復入長安炎方每續朱<lb/>
櫻獻玉座應悲白露盤<hi>以下四首専言荔枝追感驛送之事卒致嘆於士之不遇不及</hi>
<hi>一物櫽括張九齡荔枝賦意</hi>
憶過瀘戎摘荔枝青峰隐暎石逶迤京中舊<hi>一作華應</hi>見無<lb/>
顔色紅顆酸甜只自知<lb/>
翠𤓰碧李沈玉甃赤梨葡萄寒露成可憐先不異枝蔓<lb/>
此物娟娟長逺生<lb/>
<pb n="KR4h0140_WYG_230-16a"/>
側生<hi>蜀都賦側生荔枝</hi>野岸及江蒲<hi>一作浦趙注戎僰以畝為蒲釋名以草團屋曰蒲</hi>
不熟丹宫滿玉壺雲壑布衣駘背死勞生重<hi>一作人害</hi>馬翠<lb/>
睂須<lb/>
　　　復愁十二首<lb/>
人煙生處僻<hi>一作逺處</hi>虎跡過新蹄野鶻<hi>一作鶴一作鷂一作雉</hi>翻窺<lb/>
草村船逆上溪<lb/>
釣艇收緡盡昏鴉<hi>一作鷗</hi>接翅歸<hi>一作稀</hi>月生初學扇雲細<lb/>
不成衣<lb/>
<pb n="KR4h0140_WYG_230-16b"/>
萬國尚防冦故園今若何昔歸相識少早已戰場多<lb/>
身覺省郎在家須農事歸年深荒草徑老恐失柴扉<lb/>
金絲鏤<hi>一作縷</hi>箭鏃皁尾製<hi>一作掣</hi>旗竿一自風塵起猶嗟<lb/>
行路難<lb/>
胡虜何曾盛干戈不肻休閭閻聽小子談話<hi>一作笑</hi>覓封<lb/>
侯<lb/>
貞觀銅牙弩開元錦獸張花門小前<hi>一作箭</hi>好此物棄沙<lb/>
場<lb/>
<pb n="KR4h0140_WYG_230-17a"/>
今日翔麟馬<hi>太宗十駿九曰翔麟紫</hi>先宜駕鼔車無勞問河北諸<lb/>
將覺<hi>一作角一作擢一作㩁</hi>榮華<lb/>
任轉江淮粟休添苑囿兵由來貔虎士不滿鳳皇城<lb/>
江上亦秋色火雲終不移巫山猶錦樹南國且黄鸝<lb/>
每恨陶彭澤無錢對菊花如今九日至自覺酒須賖<lb/>
病減詩仍拙吟多意有餘莫看江總老猶被賞時魚<hi>銀魚</hi>
<hi>也</hi>
　　　承聞河北諸道節度入朝歡喜口號絶句十二<lb/>
<pb n="KR4h0140_WYG_230-17b"/>
　　　首<lb/>
祿山作逆降天誅更有思明亦巳無洶洶人寰猶不定<lb/>
時時鬬戰欲何須<lb/>
社稷蒼生計必安蠻夷雜種錯相干周宣漢武今王是<lb/>
孝子忠臣後代看<lb/>
喧喧道路多歌<hi>一作好童</hi>謡河北將軍盡入朝<hi>大歴二年淮南李忠臣汴</hi>
<hi>宋田神功鳳翔李抱玉俱先後入朝河北諸鎮未有入朝者或傳聞未實耳</hi>始<hi>一作自</hi>是乾坤<lb/>
王室正却交<hi>一作教</hi>江漢客魂銷<lb/>
<pb n="KR4h0140_WYG_230-18a"/>
不<hi>一作北</hi>道諸公無表來茫然<hi>一作/茫</hi>庻事遣<hi>一作使</hi>人猜擁<lb/>
兵相學干戈銳使者徒勞百萬<hi>一作萬里</hi>迴<hi>此追言前此拒順之事</hi>
鳴玉鏘金盡正臣修文偃武不無人興王㑹静<hi>一作盡</hi>妖<lb/>
氛氣聖夀宜過一萬春<lb/>
英雄見事若通神聖哲為心小一身燕趙休矜出佳麗<lb/>
宫闈不擬選才人<lb/>
抱病江天白首郎空山樓閣暮春光衣冠是日朝天子<lb/>
草奏何時<hi>一作人</hi>入帝鄉<lb/>
<pb n="KR4h0140_WYG_230-18b"/>
澶<hi>音憚縱逸也莊子澶漫為樂</hi>漫山東一百州削成如桉抱青丘苞<lb/>
茅重入歸關内王祭還供盡海頭<lb/>
東逾遼水北滹沲星象風雲喜<hi>一作氣</hi>共和紫氣關臨天<lb/>
地濶黄金臺貯俊賢多<lb/>
漁陽突騎邯鄲兒酒酣並轡金鞭垂意氣即歸雙闕舞<lb/>
雄豪復遣五陵知<lb/>
李相將軍<hi>謂光弼</hi>擁薊門白頭雖老<hi>一作惟有</hi>赤心存竟能盡<lb/>
説諸侯入知有從來天子尊<lb/>
<pb n="KR4h0140_WYG_230-19a"/>
十二年來多戰場天威已息陣堂堂神靈漢代中興主<lb/>
功業汾陽異姓王<lb/>
　　　喜聞盗賊蕃寇總退口號五首<lb/>
蕭關隴水入官軍青海黄河卷塞雲北極<hi>一作闕</hi>轉愁<hi>一作</hi>
<hi>深</hi>龍虎氣西戎休縱犬羊羣<hi>大歴二年九月吐蕃入冦靈州路嗣恭擊破之旋引</hi>
<hi>去</hi>
贊普多教使入秦數通和好止<hi>一作尚</hi>煙塵朝廷忽用哥<lb/>
舒將殺伐虚悲公主親<hi>此追言開元末金城公主卒後竟失和親及天寳間哥舒翰攻</hi>
<pb n="KR4h0140_WYG_230-19b"/>
<hi>㧞石堡城事</hi>
崆峒西極<hi>一作北</hi>過崑崙駞馬由來擁國門逆氣數年吹<lb/>
路斷蕃人聞道漸星奔<lb/>
勃律<hi>大小勃律在吐蕃西去中國九千里</hi>天西采玉河<hi>于闐玉州乃河源所出有三玉河東</hi>
<hi>白玉西綠玉又西烏玉</hi>堅昆碧盌<hi>堅昆在葱嶺北出琉璃盌</hi>最來多舊隨漢使<lb/>
千堆寳少<hi>一作小</hi>答胡<hi>一作朝</hi>王萬匹羅<lb/>
今春喜氣滿乾坤南北東西拱至尊大歴二<hi>一作三</hi>年調<lb/>
玉燭𤣥元皇帝聖雲孫<lb/>
<pb n="KR4h0140_WYG_230-20a"/>
　　　洞房<lb/>
洞房環珮冷玉殿起秋風秦地應新月龍池滿舊宫繫<lb/>
舟今夜逺清漏徃時同萬里黄山北園陵白露中<hi>漢黄山宫</hi>
<hi>在武帝茂陵北借以喻明皇泰陵也</hi>
　　　宿昔<lb/>
宿昔青門裏蓬萊仗數移花嬌迎雜樹龍喜出平池落<lb/>
日<hi>一作月</hi>留王母微風倚少兒<hi>以衛少兒比貴妃諸姊妹</hi>宫中行樂祕<lb/>
少有外人知<lb/>
<pb n="KR4h0140_WYG_230-20b"/>
　　　能畫<lb/>
能畫毛延夀投壺郭舎人每蒙天一笑復似<hi>一作以</hi>物皆<lb/>
<hi>一作初</hi>春政化平如水皇恩<hi>一作明</hi>斷若神時時用抵戲亦<lb/>
未雜風塵<lb/>
　　　鬭雞<lb/>
鬬雞初賜錦舞馬既<hi>一作解</hi>登牀簾下宫人出樓前御柳<lb/>
<hi>一作曲</hi>長仙遊終一閟女樂久無香寂寞驪山道清秋草<lb/>
木黄<lb/>
<pb n="KR4h0140_WYG_230-21a"/>
　　　鸚鵡<hi>一作翦羽</hi>
鸚鵡含愁思聰明憶別離翠衿渾短盡紅觜漫多知未<lb/>
有開籠日空殘舊宿枝世人憐復損何用羽毛竒<lb/>
　　　歴歴<lb/>
歴歴開元事分明在眼前無端盜賊起忽已嵗時遷巫<lb/>
峽西江外秦城北斗邊為郎從白首卧病數秋天<lb/>
　　　洛陽<lb/>
洛陽昔陷没胡馬犯潼關天子初愁思都人慘别顔清<lb/>
<pb n="KR4h0140_WYG_230-21b"/>
笳去宫闕翠蓋出關山故老仍流涕龍髯幸再攀<lb/>
　　　驪山<lb/>
驪山絶望幸花萼罷登臨地下無朝燭人間有賜金鼎<lb/>
湖龍去逺銀海雁飛深萬嵗蓬萊日長懸舊羽林<lb/>
　　　提封<lb/>
提封漢天下萬國尚同心借問懸車<hi>一作軍</hi>守何如儉德<lb/>
臨時徵俊乂入草竊<hi>一作莫慮</hi>犬羊侵願戒兵猶火恩加四<lb/>
海深<lb/>
<pb n="KR4h0140_WYG_230-22a"/>
　　　覆舟二首<lb/>
巫峽盤渦曉黔陽貢物秋丹砂同隕石翠羽共沈舟<hi>張儀</hi>
<hi>傳積羽沈舟</hi>羈使空斜影龍居<hi>一作宫</hi>閟積流篙工幸不溺俄<lb/>
頃逐輕鷗<lb/>
竹宫時望拜桂館或求仙姹女臨波日神光照夜年徒<lb/>
聞斬蛟劔無復㸑犀船使者隨秋色迢迢獨上天<lb/>
　　　垂白<hi>一作白首</hi>
垂白<hi>一作白首</hi>馮唐老清秋宋玉悲江喧長少睡樓迥獨移<lb/>
<pb n="KR4h0140_WYG_230-22b"/>
時多難身何補無家病不辭甘從千日醉未許七哀詩<lb/>
<hi>曹植王粲張載俱有七哀詩</hi>
　　　草閣<lb/>
草閣臨無<hi>一作蕪</hi>地柴扉永不關魚龍迴夜水星月動秋<lb/>
山久<hi>一作夕</hi>露清<hi>一作晴</hi>初濕髙雲薄未還汎舟慚小婦飄<lb/>
泊損紅顔<lb/>
　　　江月<lb/>
江月光於<hi>一作如</hi>水髙樓思殺人天邊長作客老去一霑<lb/>
<pb n="KR4h0140_WYG_230-23a"/>
巾玉露團清影銀河没半輪誰家挑錦字滅燭<hi>一作燭滅</hi>翠<lb/>
睂嚬<lb/>
　　　江上<lb/>
江上日多雨蕭蕭荆楚秋髙風下木葉永夜攬貂裘勲<lb/>
業頻看鏡行藏獨倚樓時危思報主衰謝不能休<lb/>
　　　中夜<lb/>
中夜江山静危樓望北辰長為萬里客有媿百年身故<lb/>
國風雲氣髙堂戰伐塵胡雛負恩澤嗟爾太平人<lb/>
<pb n="KR4h0140_WYG_230-23b"/>
　　　江漢<lb/>
江漢思歸客乾坤一腐儒片雲天共逺永夜月同孤落<lb/>
日心猶壯秋風病欲疎<hi>一作蘇</hi>古來存老馬不必取長途<lb/>
　　　白露<lb/>
白露團甘子清晨散馬蹄圃開連石樹船渡入江溪憑<lb/>
几看魚樂迴鞭急<hi>一作至</hi>鳥棲漸知秋實美幽徑恐多蹊<lb/>
　　　孟氏<hi>集有過孟十二倉曹十四主簿兄弟詩</hi>
孟氏好兄弟養親唯小園承顔胝手足坐客强盤餐負<lb/>
<pb n="KR4h0140_WYG_230-24a"/>
米力<hi>一作寒一作夕</hi>葵外讀書秋樹根卜鄰慚近舎訓子學<hi>一作</hi>
<hi>覺</hi>誰<hi>一作先</hi>門<lb/>
　　　吾宗<hi>原注衛倉曹崇簡</hi>
吾宗老孫子質樸古人風耕鑿安時論衣冠與世同在<lb/>
家常早起憂國願年豐語及君臣際經書滿腹中<lb/>
　　　有歎<lb/>
壯心久零落白首寄人問天下兵常鬬<hi>原注聞蜀官軍自圉普還還一</hi>
<hi>作遂</hi>江東客未還窮猨號雨雪老馬怯<hi>一作望一作泣</hi>關山武德<lb/>
<pb n="KR4h0140_WYG_230-24b"/>
開元際蒼生豈重攀<lb/>
　　　冬深<hi>一作即日</hi>
花葉隨天意江溪共石根早霞隨類<hi>一作淚</hi>影寒水各依<lb/>
<hi>一作流</hi>痕易下楊朱淚難招楚客魂風濤暮不稳舎棹宿<lb/>
誰門<lb/>
　　　不寐<lb/>
瞿塘夜水黑城内改更籌翳翳月沈霧輝輝星近樓氣<lb/>
衰甘少寐心弱恨和<hi>一作知一作多一作容</hi>愁多壘<hi>一作疊恨</hi>滿山谷<lb/>
<pb n="KR4h0140_WYG_230-25a"/>
桃源無處求<lb/>
　　　月圓<lb/>
孤月當樓滿寒江動夜扉委波金不定照席綺逾依未<lb/>
缺空山静髙懸列宿稀故園松桂<hi>一作菊</hi>發萬里共清輝<lb/>
　　　中宵<lb/>
西閣百尋餘中宵歩綺疏飛星過水白落月動沙虚擇<lb/>
木知幽鳥潛波想巨魚親朋滿天地兵甲少來書<lb/>
　　　遣愁<lb/>
<pb n="KR4h0140_WYG_230-25b"/>
養拙蓬為户茫茫何所開江通神女館地隔望鄉臺漸<lb/>
惜容顔老無由弟妹來兵戈與人事回首一悲哀<lb/>
　　　秋清<lb/>
髙秋蘇病<hi>一作肺或作胏非</hi>氣白髮自能梳藥餌憎加減門庭<lb/>
悶掃除杖藜還客拜愛竹遣兒書十月江平稳輕舟進<lb/>
所如<lb/>
　　　傷秋<lb/>
林<hi>一作村</hi>僻來人少山長去鳥微髙秋收畫<hi>一作藏羽</hi>扇久客<lb/>
<pb n="KR4h0140_WYG_230-26a"/>
掩荆扉嬾慢頭時櫛艱難帶減圍將軍猶<hi>一作思</hi>汗馬天<lb/>
子尚戎衣白蔣風飈脆殷檉曉夜稀何年減<hi>一作滅</hi>豺虎<lb/>
似有故園歸<lb/>
　　　秋峽<lb/>
江濤萬古峽肺氣久衰翁不寐防巴虎全生狎楚童衣<lb/>
裳垂素髮門巷落丹楓常怪商山老兼存翊贊功<lb/>
　　　南極<lb/>
南極青山衆西江白谷分古城疏落木荒戍密寒雲嵗<lb/>
<pb n="KR4h0140_WYG_230-26b"/>
月虵常見風飈虎或<hi>一作忽</hi>聞近身皆鳥道殊俗自人羣<lb/>
睥睨登哀柝矛<hi>一作蝥</hi>弧照夕曛亂離多醉尉愁殺李將<lb/>
軍<lb/>
　　　揺落<lb/>
揺落巫山暮寒江東北流煙塵多戰鼓風浪少行舟鵝<lb/>
費羲之墨貂餘季子裘長懷報明主卧病復髙秋<lb/>
　　　耳聾<lb/>
生年鶡冠子歎世鹿皮翁眼復㡬時暗耳從前月聾猨<lb/>
<pb n="KR4h0140_WYG_230-27a"/>
鳴秋淚缺雀噪晩愁空黄落驚山樹呼兒問朔風<lb/>
　　　獨坐二首<lb/>
竟日雨㝠㝠雙崖洗更青水花寒落岸山鳥暮過庭煖<lb/>
老須燕玉充飢憶楚萍胡笳在樓上哀怨不堪聽<lb/>
白狗斜臨北黄牛更在東峽雲常照夜江月<hi>一作日</hi>㑹兼<lb/>
風曬藥安垂老應門試小童亦知行不逮苦恨耳多聾<lb/>
　　　逺遊<lb/>
江闊浮髙棟<hi>一作凍</hi>雲長出斷山塵沙連越嶲風雨暗荆<lb/>
<pb n="KR4h0140_WYG_230-27b"/>
蠻雁矯銜蘆内猨啼失木間敝裘蘇季子歴國未知還<lb/>
　　　夜<hi>一作秋夜客舎</hi>
露下天髙<hi>一作空山</hi>秋水<hi>一作氣</hi>清空山獨夜旅魂驚疎燈自<lb/>
照孤帆宿新月猶懸雙杵鳴南菊<hi>一作國</hi>再逢人卧病北<lb/>
書不至<hi>一作到</hi>雁無情歩蟾<hi>一作簷</hi>倚杖看牛斗銀漢遥應<lb/>
接鳳城<lb/>
　　　暮春<lb/>
卧病擁塞在峽中瀟湘洞庭虚暎空楚天不斷四時雨<lb/>
<pb n="KR4h0140_WYG_230-28a"/>
巫峽常吹千里風沙上草閣栁新闇<hi>一作暗</hi>城邊野池蓮<lb/>
欲紅暮春鴛鷺立洲渚挾子翻飛還一叢<lb/>
　　　晴二首<lb/>
久雨巫山暗新晴錦繡文<hi>一作紋</hi>碧知湖外<hi>一作上</hi>草紅見<lb/>
海東雲竟日鶯相和摩霄鶴數羣野花乾更落風處急<lb/>
紛紛<lb/>
啼烏争引子鳴鶴不歸林下食遭泥去髙飛恨久隂雨<lb/>
聲衝塞盡日氣射江深迴首周南客驅馳魏闕心<lb/>
<pb n="KR4h0140_WYG_230-28b"/>
　　　雨<lb/>
始賀天休雨還嗟地出雷驟看浮<hi>一作巫</hi>峽過密作<hi>一作塞密</hi>
渡江來牛馬行無色蛟龍鬭不開干戈盛隂氣未必自<lb/>
陽臺<lb/>
　　　月三首<lb/>
斷續巫山雨天河此夜新若無青嶂月愁殺白頭人魍<lb/>
魎移深樹蝦䗫動半輪故園當北斗直指<hi>一作想</hi>照西秦<lb/>
併照<hi>一作㸃</hi>巫山出新窺楚水清羈棲愁<hi>一作秋</hi>裏見二十<lb/>
<pb n="KR4h0140_WYG_230-29a"/>
四迴明必驗升沉體如知進退情不違銀漢落亦伴玉<lb/>
繩横<lb/>
萬里瞿塘峽<hi>一作月</hi>春來六上弦時時開暗室故故滿青<lb/>
天爽合風襟静髙當淚臉懸南飛有烏鵲夜久落江邊<lb/>
　　　雨<lb/>
萬木雲深隐連山雨未開風扉掩不定水鳥過<hi>一作去</hi>仍<lb/>
迴鮫館如鳴杼樵舟豈伐枚清涼破炎毒衰意欲登臺<lb/>
　　　晩晴<lb/>
<pb n="KR4h0140_WYG_230-29b"/>
返<hi>一作晩</hi>照斜初徹<hi>一作/散</hi>浮雲薄未歸江虹明逺<hi>一作近</hi>飲<lb/>
峽雨落餘飛鳬雁<hi>一作鶴</hi>終髙去熊羆覺自肥秋分客尚<lb/>
在竹露夕<hi>一作久</hi>微微<lb/>
　　　夜雨<lb/>
小雨夜復密迴風吹早秋野<hi>一作夜</hi>凉侵閉户江滿帶維<lb/>
舟通籍恨<hi>一作限</hi>多病為郎忝薄遊天寒出巫峽醉别仲<lb/>
宣樓<lb/>
　　　更題<lb/>
<pb n="KR4h0140_WYG_230-30a"/>
只應踏初雪騎馬發荆州直怕巫山雨真傷白帝秋羣<lb/>
公蒼玉珮天子翠雲裘同舎晨趨侍胡為淹此<hi>一作此滯</hi>留<lb/>
　　　歸<lb/>
束帶還騎馬東西却渡船林中才有地峽外絶無天虚<lb/>
白髙人静喧卑俗累牽他鄉悦遲暮不敢廢詩篇<lb/>
　　　返照<lb/>
楚王宫北正黄昏白帝城西過雨痕返照入江翻石壁<lb/>
歸雲擁樹失山村衰年肺病唯髙枕絶塞愁時早閉門<lb/>
<pb n="KR4h0140_WYG_230-30b"/>
不可久留豺虎亂南方實有未招魂<lb/>
　　　熱三首<lb/>
雷霆空霹靂雲雨竟虚無炎赫衣流汗低垂氣不蘇乞<lb/>
為寒水玉願作冷秋菰何<hi>一作那</hi>似兒童嵗風凉出舞雩<lb/>
瘴雲終不滅瀘水復西來閉户人髙卧歸林鳥却迴峽<lb/>
中都似火江上只空<hi>一作聞</hi>雷想見隂宫雪風門颯踏<hi>一作</hi>
<hi>沓</hi>開<lb/>
朱李沈不冷彫胡<hi>一作菰</hi>炊屢新將衰骨盡痛被褐<hi>一作暍</hi>
<pb n="KR4h0140_WYG_230-31a"/>
味空頻歘翕炎蒸景飄颻征戍人十年可解甲為爾一<lb/>
霑巾<lb/>
　　　日暮<lb/>
牛羊下來久各已閉柴門風月自清夜江山非故園石<lb/>
泉流暗壁草露滴秋根<hi>一作滿秋原滿一作滴</hi>頭白燈明裏何須<lb/>
花燼繁<lb/>
　　　八月十五夜月二首<lb/>
滿目飛明鏡歸心折大刀轉蓬行地逺攀桂仰天髙水<lb/>
<pb n="KR4h0140_WYG_230-31b"/>
路疑霜雪林棲見羽毛此時瞻白兔直欲數秋毫<lb/>
稍下巫山峽猶銜白帝城氣沈全浦暗輪仄半樓明刁<lb/>
斗皆催曉蟾蜍且自傾<hi>一作清</hi>張弓倚殘魄不獨漢家營<lb/>
　　　十六夜翫月<lb/>
舊挹金波爽皆傳玉露秋關山隨地闊河漢近人流谷<lb/>
口樵歸唱孤城笛起愁巴童渾不寢<hi>一作寐</hi>半夜有行舟<lb/>
　　　十七夜對月<lb/>
秋月仍圓夜江村獨老身捲簾還照客倚杖更隨人光<lb/>
<pb n="KR4h0140_WYG_230-32a"/>
射潛虬動明翻宿鳥頻茅齋依橘柚清切露華新<lb/>
　　　村雨<lb/>
雨聲傳兩夜寒事颯髙秋挈<hi>一作攬</hi>帶看朱紱開箱覩黑<lb/>
裘世情只益睡盜賊敢忘憂松菊新霑洗茅齋慰逺遊<lb/>
　　　雨晴<lb/>
雨時<hi>一作晴</hi>山不改晴罷峽如新天路看殊俗秋江思殺<lb/>
人有猨揮淚盡無犬附<hi>一作送</hi>書頻故國愁睂外長歌欲<lb/>
損神<lb/>
<pb n="KR4h0140_WYG_230-32b"/>
　　　晩晴呉郎見過北舎<lb/>
圃畦新<hi>一作佳</hi>雨潤媿子廢鉏來竹杖交頭拄柴扉隔<hi>一作</hi>
<hi>掃</hi>徑開欲棲羣鳥亂未去小童催明日重陽酒相迎自<lb/>
醱醅<lb/>
　　　暝<lb/>
日下四山隂山庭嵐氣侵牛羊歸徑險鳥雀聚枝深正<lb/>
枕當星劒收書動玉琴半扉開燭影欲掩見清砧<lb/>
　　　雲<lb/>
<pb n="KR4h0140_WYG_230-33a"/>
龍似<hi>一作自一作以</hi>瞿唐㑹江依白帝深終年常起峽每夜必<lb/>
通林收穫辭霜渚分明在夕岑髙齋非一處秀氣豁煩<lb/>
襟<lb/>
　　　月<lb/>
四更山吐月殘夜水明樓塵匣元開鏡風簾自上鉤兔<lb/>
應疑鶴髪蟾亦戀貂裘斟酌姮<hi>音恒</hi>娥寡天寒耐九秋<lb/>
　　　雨四首<lb/>
微雨不滑道斷雲疎復行紫崖奔處黑白鳥去邊明秋<lb/>
<pb n="KR4h0140_WYG_230-33b"/>
日新霑影寒江舊落聲柴扉臨野碓半得<hi>一作濕</hi>搗香秔<lb/>
江雨舊無時天晴忽散絲暮秋霑物冷今日過雲遲上<lb/>
馬迥<hi>一作回</hi>休出看鷗坐不辭髙<hi>一作層</hi>軒當<graphic n="KR1527" url="https://raw.githubusercontent.com/kanripo/KR-Gaiji/master/images/KR1527.png" mimeType="image/png"/>澦潤色静<lb/>
書帷<lb/>
物色嵗將晏天隅人未歸朔風鳴淅淅寒雨下霏霏多<lb/>
病久加飯衰容新授衣時危覺凋䘮<hi>一作䘮亂</hi>故舊短書稀<lb/>
楚雨石苔滋京華消息遲山寒青兕呌江晩白鷗飢神<lb/>
女花鈿落鮫人織杼悲繁憂不自整終日灑如絲<lb/>
<pb n="KR4h0140_WYG_230-34a"/>
　　　夜<lb/>
絶岸風威動寒房燭影微嶺猨霜外宿江鳥夜深飛獨<lb/>
坐親雄劒哀歌嘆短衣煙塵繞閶闔白首壯心違<lb/>
　　　晨雨<lb/>
小雨晨光内初來葉上聞霧交纔灑地風逆<hi>一作折</hi>旋隨<lb/>
雲暫起柴荆色輕霑鳥獸羣麝香山一半亭午未全分<lb/>
　　　返照<lb/>
返照開巫峽寒空半有無已低魚復暗不盡白鹽孤荻<lb/>
<pb n="KR4h0140_WYG_230-34b"/>
岸如秋水松門似畫圖牛羊識僮僕既夕應傳呼<lb/>
　　　向夕<lb/>
畎畝孤城外江村亂水中深山催短景喬木易髙風鶴<lb/>
下雲汀<hi>一作河</hi>近雞棲草屋同琴書散明燭長夜始堪終<lb/>
　　　曉望<lb/>
白帝更聲盡陽臺曙色分髙峯寒<hi>一作初</hi>上日疉嶺宿霾<lb/>
<hi>一作未收</hi>雲地坼江帆隐天清木葉聞荆扉對麋鹿應共爾<lb/>
為羣<lb/>
<pb n="KR4h0140_WYG_230-35a"/>
　　　雷<lb/>
巫峽中宵動滄江十月雷龍地不成蟄天地劃争迴却<lb/>
碾空山過深蟠絶壁來何須妒雲雨霹靂楚王臺<lb/>
　　　雨<lb/>
㝠㝠甲子雨已度立春時輕箑煩相向纎絺恐自疑煙<lb/>
添纔有色風引更如絲直覺巫山暮兼催宋玉悲<lb/>
　　　朝二首<lb/>
清旭楚宫南霜空萬嶺含野人時獨往雲木曉相參俊<lb/>
<pb n="KR4h0140_WYG_230-35b"/>
鶻無聲過飢烏下食貪病身終不動揺落任江潭<lb/>
浦帆<hi>去聲</hi>晨初發郊扉冷未開村<hi>一作林</hi>疎黄葉墜野静白<lb/>
鷗來礎潤休全濕雲晴欲半迴巫山冬可怪昨夜有奔<lb/>
雷<lb/>
　　　晩<lb/>
杖藜尋晩巷<hi>一作巷晩</hi>炙背近牆暄人見幽居僻吾知拙養<lb/>
尊朝廷問府主耕稼學山村歸翼飛棲定寒燈亦閉門<lb/>
　　　夜二首<lb/>
<pb n="KR4h0140_WYG_230-36a"/>
　白<hi>一作向</hi>夜月休弦燈花半委<hi>一作委半</hi>眠號山無定鹿落樹<lb/>
　有驚蟬暫憶江東鱠兼懷雪下船蠻歌犯星起空<hi>一作重</hi>
　覺在天邊<lb/>
　城郭悲笳暮村墟過翼稀甲兵年數久賦歛夜深歸暗<lb/>
　樹依巖落明河繞塞微斗斜人更望月細鵲休飛<lb/>
　<lb/>
　<lb/>
　<lb/>
<pb n="KR4h0140_WYG_230-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷二百三十<lb/>
</p>
<p>
</p>
  </div>
</body>
</text>
</TEI>
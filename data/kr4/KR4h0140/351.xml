<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_351-1a"/>
　欽定四庫全書<lb/>
御定全唐詩巻三百五十一<lb/>
　　柳宗元<lb/>
　　　　同劉二十八院長<hi>禹錫</hi>述舊言懐感時書事奉寄<lb/>
　　　　澧州張員外使君<hi>署</hi>五十二韻之作因其韻增<lb/>
　　　　至八十通贈二君子<hi>劉禹錫初與公同為監察御史故稱院長</hi>
　弱嵗逰𤣥圃先容幸棄瑕名勞長者記文許後生誇鷃<lb/>
　翼嘗披隼蓬心類倚麻繼酬<hi>酬當作校讐之讐</hi>天禄署<hi>署為校書郎子</hi>
<pb n="KR4h0140_WYG_351-1b"/>
　<hi>厚時亦為集賢殿正字</hi>俱尉甸侯家<hi>署為京兆武功尉子厚亦為藍田尉</hi>憲府初收<lb/>
　迹<hi>署至武功拜監察御史子厚亦自集賢殿正字為監察御史</hi>丹墀共拜嘉分行參<lb/>
　瑞獸傳㸃亂宫鴉執簡寧循枉持書毎去邪鸞凰標魏<lb/>
　闕熊武負崇牙辨色宜相顧傾心自不譁金爐仄流月<lb/>
　紫殿啟晨赮<hi>音遐</hi>未竟遷喬樂俄成失路嗟<hi>署貶臨武也</hi>還如<lb/>
　渡遼水更似謫長沙别怨秦城暮途窮越嶺斜訟庭閒<lb/>
　枳棘候吏逐麋<hi>一作麏</hi>䴥三載皇恩暢<hi>張自貞元十九年癸未貶官至元和</hi>
　<hi>元年乙酉憲宗即位三年矣故云</hi>千年聖厯遐朝宗延駕<hi>一作架</hi>海師役<lb/>
<pb n="KR4h0140_WYG_351-2a"/>
罷梁溠<hi>左傳楚除道梁溠謂作橋于溠水上也</hi>京邑搜貞幹<hi>署自江陵掾入為京兆府</hi>
<hi>司録參軍</hi>南宫歩渥洼<hi>署自司録遷尚/書刑部員外郎</hi>世惟材是梓<hi>一作杼</hi>人<lb/>
仰驥中驊歘刺苗人地仍逾贛石崖<hi>署自員外出為䖍州刺史</hi>禮容<lb/>
垂㻫琫戍備響錏鍜<hi>頭鎧也音鴉瑕</hi>寵即郎官舊威從太守加<lb/>
建旟翻鷙鳥負弩繞文蛇冊府榮八命<hi>周禮八命作牧</hi>中闈盛<lb/>
六珈<hi>韓愈作張公墓志云娶河東栁氏子則子厚盖與張為親故言及中闈</hi>肯隨胡質矯<lb/>
方惡馬融奢褒徳符新換<hi>自䖍州遷澧州</hi>懐仁道併<hi>一作迸</hi>遮俗<lb/>
嫌龍節晚<hi>周禮澤國用龍節</hi>朝訝介圭賖禹貢輸苞匭周官賦<lb/>
<pb n="KR4h0140_WYG_351-2b"/>
秉秅<hi>宅加切</hi>雄風吞七澤異産控三巴即事觀農稼因時<lb/>
展物華秋原被蘭葉春渚漲桃花令肅軍無擾程懸市<lb/>
禁貰不應虞竭澤寧復歎棲苴蹀躞騶先駕籠銅鼓報<lb/>
衙染毫東國素濡印錦溪砂貨積舟難泊人歸山倍畬<lb/>
<hi>音賖</hi>吳歈工折栁楚舞舊傳芭隠几松為曲傾罇石作汙<lb/>
寒初榮橘柚夏首薦枇杷祀變荆巫禱風移魯婦髽<hi>莊華</hi>
<hi>切</hi>已聞施愷悌還覩正竒衺慕友慚連璧言姻喜附葭<lb/>
沈埋全死地流落半生涯入郡腰恒折逢人手盡叉敢<lb/>
<pb n="KR4h0140_WYG_351-3a"/>
辭親耻汙唯恐長疵瘕善幻迷兵火齊諧笑柏<hi>一作泊</hi>塗<lb/>
<hi>音茶</hi>東門牛屢飯中散蝨空爬逸戲看猿鬬殊音辨馬撾<lb/>
渚行狐作孽<hi>一作㜸</hi>林宿鳥為<graphic n="KR2489" url="https://raw.githubusercontent.com/kanripo/KR-Gaiji/master/images/KR2489.png" mimeType="image/png"/>
                    <hi>病也音嗟本作瘥</hi>同病憂能老<lb/>
新聲厲似姱豈知千仭墜秪為一毫差守道甘長絶眀<lb/>
心欲自<graphic n="KR2319" url="https://raw.githubusercontent.com/kanripo/KR-Gaiji/master/images/KR2319.png" mimeType="image/png"/>貯愁聼夜雨隔淚數殘葩梟族音常聒豺羣<lb/>
喙競呀<hi>張口貌</hi>岸蘆翻毒蜃磎竹鬬狂犘<hi>犘牛獸名重千觔出巴中音麻</hi>
野鶩行看弋江魚或共扠瘴氛恒積潤訛火亟生煆<hi>訛火</hi>
<hi>野火也煆火氣</hi>耳静煩喧蟻魂驚怯怒蛙風枝散陳葉霜蔓綖<lb/>
<pb n="KR4h0140_WYG_351-3b"/>
<hi>一作縋</hi>寒𤓰霧宻前山桂氷枯曲沼蕸<hi>音遐</hi>思鄉比莊舄遯<lb/>
世遇眭<hi>音雖</hi>夸漁舎茨荒草村橋卧古槎御寒衾用罽挹<lb/>
水勺仍椰窓蠧惟潛蝎甍涎競綴蝸引泉開故竇䕶藥<lb/>
插新笆樹怪花因槲蟲憐目待蝦驟歌喉易嗄饒醉鼻<lb/>
成皻<hi>音查</hi>曳捶牽羸馬垂簑牧艾豭<hi>音/加</hi>已看能<hi>奴来切</hi>類鱉<lb/>
猶訝雉為鷨<hi>鷨鳥似雉音華</hi>誰采中原菽徒巾下澤車俚兒供<lb/>
苦筍傖<hi>七衡切</hi>父饋酸樝<hi>樝似梨而酢音查</hi>勸策扶危杖邀持當<lb/>
酒茶道流徴短<hi>一作裋</hi>褐禪客會袈裟香飯春菰米珍蔬<lb/>
<pb n="KR4h0140_WYG_351-4a"/>
折五茄方期飲甘露更欲吸流霞屋鼠從穿兀<hi>一作穴</hi>林<lb/>
狙任攫拏春衫裁白紵朝帽挂烏紗屢歎恢恢網頻揺<lb/>
肅肅罝衰榮因蓂荚盈缺㡬蝦蟇路識溝邊栁城聞隴<lb/>
上笳共思捐佩處千騎擁青緺<hi>楚詞遺余佩予澧浦今澧州也緺綬也東郭先</hi>
<hi>生拜二千石佩青緺</hi>
　　　𢎞農公以碩徳偉材屈於誣枉<hi>𢎞農公楊慿也為御史李夷簡</hi>
　　　<hi>所彈</hi>左官三嵗復為大僚天監昭眀人心感恱宗<lb/>
　　　元竄伏湘浦拜賀末由謹獻詩五十韻以畢微<lb/>
<pb n="KR4h0140_WYG_351-4b"/>
　　　志<lb/>
知命儒為貴時中聖所臧處心齊寵辱遇物任行藏關<lb/>
識新安地封傳臨晉鄉挺生推豹蔚遐歩仰龍驤幹有<lb/>
千尋竦精聞百鍊鋼茂功期舜禹髙韻狀<hi>一作上一作抶</hi>羲黄<lb/>
<hi>一作皇</hi>足逸詩書囿鋒揺翰墨場雅歌張仲徳頌祝魯侯<lb/>
昌憲府初騰價神州轉耀鋩右言盈簡䇿左轄備條綱<lb/>
響切晨趨佩煙濃近侍杳司儀六禮洽論將七兵揚合<lb/>
樂来儀鳯尊祠重餼羊卿材優柱石公器擅巖廊峻節<lb/>
<pb n="KR4h0140_WYG_351-5a"/>
臨衡嶠和風滿豫章人歸父母育郡得股肱良細故誰<lb/>
留念煩言肯過防璧非真盗客金有誤持郎龜虎休前<lb/>
寄貂蟬冠舊行訓刑方命吕理劇復推張直用眀銷惡<lb/>
還将道勝剛敬逾齊國社恩比召南棠希怨猶逢怒多<lb/>
容競忤强火炎侵琬琰鷹擊謬鸞凰刻木終難對焚芝<lb/>
未改芳逺遷逾桂嶺中徙滯餘杭顧土雖懐趙知天詎<lb/>
畏匡論嫌齊物誕騷愛逺逰傷麗澤周羣品重眀照萬<lb/>
方斗間収紫氣臺上挂清光福為深仁集妖從盛徳禳<lb/>
<pb n="KR4h0140_WYG_351-5b"/>
秦民啼畎畝周士舞康莊采綬還垂艾華簮更截肪髙<lb/>
居遷鼎邑遥傳<hi>一作傳</hi>好書王碧樹環金谷丹霞映上陽<lb/>
留歡唱容與<hi>音預</hi>要醉對清凉故友仍同里常僚毎合堂<lb/>
淵龍過許劭氷鯉弔王祥玉漏天門静銅駝御路荒澗<lb/>
瀍秋㶑灔嵩少暮微茫遵渚徒云樂冲天自不遑降神<lb/>
終入輔種徳會眀敡獨弃傖人國難窺夫子牆通家殊<lb/>
孔李舊好即潘楊世議排張摯時情弃仲翔不言縲紲<lb/>
枉徒恨纆徽<hi>一作牽</hi>長賈賦愁單閼鄒書怯大梁炯心那<lb/>
<pb n="KR4h0140_WYG_351-6a"/>
自是昭世<hi>一作代</hi>懶佯狂鳴玉機全息懐沙事不忘戀恩<lb/>
何敢死垂淚對清湘<lb/>
　　　酬韶州裵曹長使君寄道州吕八大使因以見<lb/>
　　　示二十韻一首<hi>并序</hi>
　　韶州幸以詩見及徃復竒麗邈不可慕用韻尤為<lb/>
　　髙絶余因拾其餘韻酬焉凡為韶州所用者置不<lb/>
　　取其聲律言數如之<lb/>
金馬嘗齊入銅魚亦共頒疑山看積翠湞水想澄灣標<lb/>
<pb n="KR4h0140_WYG_351-6b"/>
牓同驚俗清眀兩照姦乗軺參孔僅<hi>韶州常隨潘户部出征賦</hi>按節<lb/>
服侯㹪<hi>道州昔使絶域遂無猾夏之虞漢書匈奴傳稽侯㹪號呼韓邪單于</hi>賈傅辭寧切<lb/>
虞童髪未䰉<hi>音班</hi>秉心方的的騰口任㘖㘖<hi>音顔</hi>聖理髙懸<lb/>
象爰書降罰鍰<hi>户闗切</hi>徳風流海外和氣滿人寰禦魅恩<lb/>
猶貸思賢淚自潸在亡均寂寞零落間惸鰥夙志隨憂<lb/>
盡殘肌觸瘴<graphic n="KR0857" url="https://raw.githubusercontent.com/kanripo/KR-Gaiji/master/images/KR0857.png" mimeType="image/png"/>
                    <hi>五還切</hi>月光揺淺瀨風韻碎枯菅海俗衣<lb/>
猶卉山夷髻不鬟泥沙潛虺蜮榛莽鬬豺獌<hi>音蠻</hi>循省誠<lb/>
知懼安排秪自<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>
                    <hi>音閑</hi>食貧甘莽鹵被褐謝斕斒逺物裁<lb/>
<pb n="KR4h0140_WYG_351-7a"/>
青罽時珍饌白鷴長捐楚客佩未賜大夫環異政徒云<lb/>
仰髙蹤不可攀空勞慰顦顇妍唱劇妖嫺<lb/>
　　　酬婁秀才將之淮南見贈之什<hi>婁秀才圖南也侍中師徳之後</hi>
逺棄甘幽獨誰云<hi>一作言</hi>值故人好音憐鎩羽濡沬慰窮<lb/>
鱗困<hi>一作同</hi>志情惟舊相知樂更新浪逰輕費日醉舞詎<lb/>
傷春風月歡寧間星霜分益親已將名是患還用道為<lb/>
鄰機事齊飄瓦嫌猜比拾塵髙冠余肯賦長鋏子忘貧<lb/>
晼晚驚移律暌攜忽此辰開顔時不再絆足去何因海<lb/>
<pb n="KR4h0140_WYG_351-7b"/>
上銷魂别天邉弔影身祗應西澗水<hi>永州水名</hi>寂寞但垂綸<lb/>
　　　酬婁秀才寓居開元寺早秋月夜病中見寄<lb/>
客有故園思瀟湘生夜愁病依居士室夢繞羽人丘味<lb/>
道憐知止遺名得自求壁<hi>一作堂</hi>空殘月曙門掩候蟲秋<lb/>
謬委雙金重難徴雜佩酬碧霄無枉路徒此助離憂<lb/>
　　　初秋夜坐贈吳武陵<lb/>
稍稍雨侵竹翻翻鵲驚叢美人隔湘浦一夕生秋風積<lb/>
霧杳難極滄波浩無窮相思豈云逺即席莫與同若人<lb/>
<pb n="KR4h0140_WYG_351-8a"/>
抱竒音朱絃縆枯桐清商激西顥泛灧凌長空自得本<lb/>
無作天成諒非功希聲閟大樸聾俗何由聰<lb/>
　　　晨詣超師院讀禪<hi>一作蓮</hi>經<lb/>
汲井漱寒齒清心拂塵服閒持貝葉書歩出東齋讀真<lb/>
源了無取妄跡世所逐遺<hi>一作遣</hi>言冀可冥繕性何由熟<lb/>
道人庭宇静苔色連深竹日出霧露餘青松如膏沐澹<lb/>
然離言說<hi>一作語</hi>悟恱心自足<lb/>
　　　贈江華長老<hi>江華道州縣名</hi>
<pb n="KR4h0140_WYG_351-8b"/>
老僧道機熟黙語心皆寂去嵗别舂陵沿流此投跡室<lb/>
空無侍者巾屨唯掛壁一飯不願餘跏趺便終夕風窓<lb/>
疎竹響露井寒松滴偶地即安居滿庭芳草積<lb/>
　　　巽上人以竹閒自採新茶見贈酬之以詩<lb/>
芳叢翳湘竹零露凝清華復此雪山客晨朝掇靈芽蒸<lb/>
煙俯石瀨咫尺凌丹崖圓方麗竒色圭璧<hi>一作玉</hi>無纎瑕<lb/>
呼兒㸑金鼎餘馥延幽<hi>一作清</hi>遐滌慮發真照還源蕩昏<lb/>
邪猶同甘露飯佛事薫毗耶咄此蓬瀛侣無乃貴流霞<lb/>
<pb n="KR4h0140_WYG_351-9a"/>
　　　零陵贈李卿元侍御簡吳武陵<lb/>
理世固輕士棄捐湘之湄陽光競<hi>一作竟</hi>四溟敲石安所<lb/>
施鎩羽集枯幹低昂互鳴悲朔雲吐風寒寂歴窮秋時<lb/>
君子尚容與小人守兢危慘悽日相視離憂坐自滋尊<lb/>
酒聊可酌放歌諒徒為惜無恊律者窈眇絃吾詩<lb/>
　　　界圍巖水簾<hi>元和十年春月自永州召還經巖下</hi>
界圍滙湘曲青壁環澄流懸泉粲成簾羅注無時休韻<lb/>
磬叩凝碧鏘鏘徹巖幽丹霞冠其巔想像凌虚逰靈境<lb/>
<pb n="KR4h0140_WYG_351-9b"/>
不可状鬼工諒難求忽如朝玉皇天冕垂前旒楚臣昔<lb/>
南逐有意仍丹丘今我始北旋新詔釋縲囚采真誠眷<lb/>
戀許國無淹留再来寄幽夢遺貯催行舟<lb/>
　　　古東門行<lb/>
漢家三十六将軍東方雷動横陣雲雞鳴函谷客如霧<lb/>
貌同心異不可數赤丸夜語飛電光徼廵司𨽻眠如羊<lb/>
當街一叱百吏走馮敬胷中函匕首兇徒側耳潛惬心<lb/>
悍臣破膽皆杜口魏王卧内藏兵符子西掩袂真無辜<lb/>
<pb n="KR4h0140_WYG_351-10a"/>
羌胡轂下一朝起敵國舟中非所擬安陵誰辨削礪功<lb/>
韓國詎眀深井里絶臙<hi>一作䑋一作咽秦晉謂肌曰䑋</hi>斷骨那下<hi>一作可</hi>
補萬金寵贈不如土<lb/>
　　　寄韋珩<lb/>
初拜栁州出東郊道旁相送皆賢豪廻眸炫晃别羣玉<lb/>
獨赴異域穿蓬蒿炎煙六月咽口鼻胷鳴肩舉不可逃<lb/>
桂州西南又千里灕水鬬石麻蘭髙隂森埜葛交蔽日<lb/>
懸蛇結虺如蒲萄到官數宿賊滿野縛壯殺老啼且號<lb/>
<pb n="KR4h0140_WYG_351-10b"/>
饑行夜坐設方略籠銅枹<hi>一作桴</hi>鼓手所操竒瘡釘骨狀<lb/>
如箭鬼手脫命争纎毫今年噬毒得霍疾支心攪腹㦸<lb/>
與刀邇来氣少筋骨露蒼白瀄汨盈顛毛君今矻矻又<lb/>
竄逐辭賦已復窮詩騷神兵廟略頻破虜四溟不日清<lb/>
風濤聖恩儻忽念行葦十年踐蹈<hi>一作踏</hi>久已勞幸因解<lb/>
網入鳥獸畢命江海終逰遨願言未果身益老起望東<lb/>
北心滔滔<lb/>
　　　奉和楊尚書<hi>於陵</hi>郴州追和故李中書<hi>吉甫</hi>夏日登<lb/>
<pb n="KR4h0140_WYG_351-11a"/>
　　　北樓十韻之作依本詩韻次用<lb/>
郡樓有遺唱新和敵南金境以道情得人期幽夢尋層<lb/>
軒隔炎暑迥野恣窺臨鳯去徽音續芝焚芳意深㳺鱗<lb/>
出䧟浦唳鶴繞仙岑風起三湘浪雲生萬里隂宏規齊<lb/>
徳宇麗藻競詞林静契分憂術閒同遲<hi>音穉</hi>客心驊騮當<lb/>
逺歩鶗鴂莫相侵今日登髙處還聞梁父吟<lb/>
　　　楊尚書寄郴筆知是小生本様令更商𣙜使盡<lb/>
　　　其功輙獻長句<lb/>
<pb n="KR4h0140_WYG_351-11b"/>
截玉銛錐作妙形貯雲含霧到南溟尚書舊用裁天詔<lb/>
内史新將寫道經曲藝豈能禆損益微辭祗欲播芳馨<lb/>
桂陽卿月光輝徧毫末應傳顧兔靈<lb/>
　　　南省轉牒欲具江<hi>一作注</hi>國圖令盡通風俗故事<lb/>
聖代提封盡海壖<hi>而縁切</hi>狼荒猶得紀山川華夷圖上應<lb/>
初録風土記中殊未傳椎髻老人難借問黄茆深峒敢<lb/>
留連南宫有意求遺俗試檢周書王會篇<lb/>
　　　與浩初上人同看山寄京華親故<lb/>
<pb n="KR4h0140_WYG_351-12a"/>
海畔尖山似劒鋩秋来處處割愁腸若為化得身千億<lb/>
散上<hi>一作作</hi>峰頭望故鄉<lb/>
　　　再至界圍巖水簾遂宿巖下<hi>是年出刺栁州五月復經此</hi>
發春念長違中夏欣再覩是時植物秀杳若臨懸圃歊<lb/>
陽訝垂氷白日驚雷雨笙簧潭際起鸛鶴雲間舞古苔<lb/>
凝青枝隂草濕翠羽蔽空素彩列激浪寒光聚的皪沈<lb/>
珠淵鏘鳴捐佩浦幽巖畵屛倚新月玉鉤吐夜凉星滿<lb/>
川忽疑眠洞府<hi>一作恍忽迷洞府</hi>
<pb n="KR4h0140_WYG_351-12b"/>
　　　詔追赴都廻寄零陵親故<lb/>
毎憶纎鱗逰尺澤翻愁弱羽上丹霄㟁傍古堠應無數<lb/>
次第行看别路遥<lb/>
　　　過衡山見新花開却寄弟<lb/>
故國名園久别離今朝楚樹發南枝晴天歸路好相逐<lb/>
正是峰前廻雁時<lb/>
　　　汨羅遇風<lb/>
南来不作楚臣悲重入脩門自有期為報春風汨羅道<lb/>
<pb n="KR4h0140_WYG_351-13a"/>
莫将波浪枉眀時<lb/>
　　　朗州竇常員外寄劉二十八詩見促行騎走筆<lb/>
　　　酬贈<lb/>
投荒垂一紀新詔下荆扉疑比莊周夢情如蘇武歸賜<lb/>
環留逸響五馬助征騑不羡衡陽雁春来前後飛<lb/>
　　　離觴不醉至驛却寄相送諸公<lb/>
無限居人送獨醒可憐寂寞到長亭荆州不遇髙陽侣<lb/>
一夜春寒滿下㕔<lb/>
<pb n="KR4h0140_WYG_351-13b"/>
　　　北還登漢陽北原題臨川驛<lb/>
驅車方向闕廻首一臨川多壘非余耻無謀終自憐亂<lb/>
松知野寺餘雪記山田惆悵樵漁事今還又落然<lb/>
　　　善謔驛和劉夢得酬淳于先生<hi>驛在襄州之南即淳于髠放鵠</hi>
　　　<hi>之所</hi>
水上鵠已去亭中鳥又鳴辭因使楚重名為救齊成荒<lb/>
壠遽千古羽觴難再傾劉伶今日意異代是同聲<lb/>
　　　詔追赴都二月至㶚亭上<lb/>
<pb n="KR4h0140_WYG_351-14a"/>
十一年前南渡客四千里外北歸人詔書許逐陽和至<lb/>
驛路開花處處新<lb/>
　　　李西川薦琴石<lb/>
逺師騶忌鼓鳴琴去和南風惬舜心從此他山千古重<lb/>
殷勤曽是奉徽音<lb/>
　　　同劉二十八哭吕衡州兼寄江陵李元二侍御<lb/>
　　　<hi>李深源元克已也</hi>
衡岳新摧天柱峰士林顦顇泣相逢祗令文字傳青簡<lb/>
<pb n="KR4h0140_WYG_351-14b"/>
不使功名上景鐘三畝空留懸磬室九原猶寄若堂封<lb/>
<hi>禮記夫子曰吾見封之有若堂者矣註封築土為壟堂形四方而髙</hi>遥想荆州人物論幾<lb/>
回中夜惜元龍<lb/>
　　　奉酬楊侍郎丈因送八叔拾遺戲贈詔追南来<lb/>
　　　諸賓二首<lb/>
貞一来時送彩牋一行歸雁慰驚弦翰林寂寞誰為主<lb/>
鳴鳯應須早上天<lb/>
一生判却歸休謂著南冠到頭冶長雖解縲絏無由得<lb/>
<pb n="KR4h0140_WYG_351-15a"/>
見東周<lb/>
　　　商山臨路有孤松徃来斫以為眀好事者憐之<lb/>
　　　編竹成楥遂其生植感而賦詩<lb/>
孤松停翠盖託根臨廣路不以險自防遂為眀所誤幸<lb/>
逢仁恵意重此籓籬䕶猶有半心存時將承雨露<lb/>
　　　衡陽與夢得分路贈别<lb/>
十年顦顇到秦京誰料翻為嶺外行伏波故道風煙在<lb/>
翁仲遺墟草樹平直以慵疎招物議休將文字占時名<lb/>
<pb n="KR4h0140_WYG_351-15b"/>
今朝不用臨河别垂淚千行便濯纓<lb/>
　　　重别夢得<lb/>
二十年来萬事同今朝岐路忽西東皇恩若許歸田去<lb/>
晚嵗當為鄰舎翁<lb/>
　　　三贈劉員外<lb/>
信書成自誤經事漸知非今日臨岐<hi>一作湘</hi>别何年待汝<lb/>
歸<lb/>
　　　再上湘江<lb/>
<pb n="KR4h0140_WYG_351-16a"/>
好在湘江水今朝又上来不知從此去更遣幾年廻<lb/>
　　　清水驛叢竹天水趙云余手種一十二莖<lb/>
簷下疎篁十二莖襄陽從事寄幽情祗應更使伶倫見<lb/>
寫盡雌雄雙鳯鳴<lb/>
　　　長沙驛前南樓感舊<hi>自注昔與徳公别于此</hi>
海鶴一為别存亡三十秋今来數行淚獨上驛南樓<lb/>
　　　桂州北望秦驛手開竹徑至釣磯留待徐容州<lb/>
幽徑為誰開美人城北来王程儻餘暇一上子陵臺<lb/>
<pb n="KR4h0140_WYG_351-16b"/>
　　　登栁州城樓寄漳汀封連四州<lb/>
城上髙樓接大荒海天愁思正茫茫驚風亂颭芙蓉水<lb/>
宻雨斜侵薜荔牆嶺樹重遮千里目<hi>一作雲駛去如千里馬</hi>江流<lb/>
曲似九廻腸共来百越文身地猶自音書滯一鄉<lb/>
　　　栁州寄丈人周韶州<lb/>
越絶<hi>越絶書名言越之絶境</hi>孤城千萬峰空齋不語坐髙舂印文<lb/>
生緑經旬合硯匣留塵盡日封梅嶺寒煙藏翡翠桂江<lb/>
秋水露鰅鱅<hi>楚詞鰅鱅短狐說文云状如犁牛皮有文</hi>丈人本自忘機事為<lb/>
<pb n="KR4h0140_WYG_351-17a"/>
　想年来憔悴容<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_351-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷三百五十一<lb/>
</p>
<p>
</p>
  </div>
</body>
</text>
</TEI>
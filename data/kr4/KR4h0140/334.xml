<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_334-1a"/>
　欽定四庫全書<lb/>
御定全唐詩巻三百三十四<lb/>
　　令狐楚<lb/>
　令狐楚字殻士宜州華原人貞元七年及第由太原掌<lb/>
　書記至判官徳宗好文每省太原奏必能辨楚所為數<lb/>
　稱之召授右拾遺憲宗時累擢職方員外郎知制誥皇<lb/>
　甫鎛薦為翰林學士進中書舍人出為華州刺史鎛既<lb/>
　相復薦楚為中書侍郎同平章事穆宗即位進門下侍<lb/>
<pb n="KR4h0140_WYG_334-1b"/>
　郎尋出為宣歙觀察使貶衡州刺史再徙太子賔客分<lb/>
　司東都長慶二年擢陜虢觀察使敬宗立拜楚為河南<lb/>
　尹遷宣武節度使入為户部尚書俄拜東都留守徙天<lb/>
　平節度使召為吏部尚書檢校尚書右僕射進拜左僕<lb/>
　射彭陽郡公開成元年上疏辭位拜山南西道節度使<lb/>
　卒贈司空諡曰文集一百三十巻歌詩一巻今編詩一<lb/>
　巻<lb/>
　　　　夏至日衡陽郡齋書懷<lb/>
<pb n="KR4h0140_WYG_334-2a"/>
一來江城守七見江月圓齒髪將六十鄉關越三千褰<lb/>
帷罕遊觀閉閤多沉眠新節還復至故交盡相捐何時<lb/>
羾閶闔上訴髙髙天<lb/>
　　　八月十七日夜書懷<lb/>
三五既不留二八又還過金蟾著未出玉樹悲稍破誰<lb/>
向西園遊空歸北堂臥佳期信難得永夕無可奈撫枕<lb/>
獨髙歌煩君為予和<lb/>
　　　九日言懐<lb/>
<pb n="KR4h0140_WYG_334-2b"/>
二九即重陽天青野菊黄近來逢此日多是在他鄉晚<lb/>
色霞千片秋聲鴈一行不能髙處望恐斷老人腸<lb/>
　　　和寄竇七中丞<lb/>
仙吏秦峨别新詩鄂渚來才推今北斗職賦舊三台雕<lb/>
鏤心偏許緘封手自開何年相贈荅却得到中臺<lb/>
　　　立秋日悲懐<lb/>
清曉上髙臺秋風今日來又添新節恨猶抱故年哀淚<lb/>
豈揮能盡泉終閉不開更傷春月過私服示無縗<lb/>
<pb n="KR4h0140_WYG_334-3a"/>
　　　秋懷寄錢侍郎<lb/>
晚歳俱為郡新秋各異鄉燕鴻一聲叫郢樹盡青蒼山<lb/>
露侵衣潤江風捲簟凉相思如漢水日夜向潯陽<lb/>
　　　立秋日<lb/>
平日本多恨新秋偏易悲燕詞如惜别栁意己呈衰事<lb/>
國終無補還家未有期心中舊氣味苦校去年時<lb/>
　　　贈毛仙翁<lb/>
宣州渾是上清宫客有真人貎似童紺髪垂纓光髧髧<lb/>
<pb n="KR4h0140_WYG_334-3b"/>
<hi>醰上聲</hi>細髯縁頷緑茸茸壺中藥物梯霞訣肘後方書縮<lb/>
地功既許焚香為弟子願敎年紀共椿同<lb/>
　　　遊義興寺寄上李逢吉相公<lb/>
栁營無事詣蓮宫<hi>相公久住此寺</hi>步步猶疑是夢中勞役徒為<lb/>
萬夫長閒遊曾與二人同鳯鸞<hi>一作皇</hi>飛去仙巢在龍象<lb/>
潜來講席空松下花飛頻佇立一心千里憶梁公<lb/>
　　　遊晉祠上李逢吉相公<lb/>
不立晉祠三十年白頭重到一凄然泉聲自昔鏘寒玉<lb/>
<pb n="KR4h0140_WYG_334-4a"/>
草色雖秋耀翠鈿少壯同遊寜有數尊榮再㑹便無縁<lb/>
相思臨水下雙淚寄入并汾向洛川<lb/>
　　　節度宣武酬樂天夢得<lb/>
蓬萊仙監<hi>樂天</hi>客曹郎<hi>劉為主客</hi>曾枉髙車客大梁見擁旌旄<lb/>
治軍旅知親筆硯事文章愁看栁色懸離恨憶遞花<lb/>
枝助酒狂洛下相逢肻相寄南金璀錯玉凄凉<lb/>
　　　奉和嚴司空重陽日同崔常侍崔郎及諸公登<lb/>
　　　龍山落帽臺佳宴<lb/>
<pb n="KR4h0140_WYG_334-4b"/>
謝公秋思𣺌天涯蠟屐登髙為菊花貴重近臣光綺席<lb/>
笑憐從事落烏紗萸房暗綻紅珠朶茗碗寒供白露芽<lb/>
詠碎<hi>一作醉詠</hi>龍山歸出號<hi>一作去晚</hi>馬奔流電妓奔車<lb/>
　　　立春後言懐招汴州李匡衙推<lb/>
閒齋夜擊唾壺歌試望夷門奈逺何每聽塞笳離夢㫁<lb/>
時窺清鑑旅愁多初驚宵漏丁丁促己覺春風習習和<lb/>
海内故人君最老花開鞭馬更相過<lb/>
　　　奉和僕射相公酬忠武李相公見寄之作<lb/>
<pb n="KR4h0140_WYG_334-5a"/>
麗藻飛來自相庭五文相錯八音清初瞻綺色連霞色<lb/>
又聽金聲繼玉聲才出山西文與武歡從塞北弟兼兄<lb/>
白頭老尹三川上雙和陽春喜復驚<lb/>
　　　郡齋左偏栽竹百餘竿炎凉已周青翠不改而<lb/>
　　　為墻垣所蔽有乖愛賞假<hi>一作暇</hi>日命去齋居之<lb/>
　　　東墻由是俯臨軒階低映帷户日夕相對頗有<lb/>
　　　翛然之趣<lb/>
齋居栽竹北窗邊素壁新開映<hi>一作見</hi>碧鮮青藹近當行<lb/>
<pb n="KR4h0140_WYG_334-5b"/>
藥處緑隂深到臥帷前風驚曉葉如聞雨月過春枝似<lb/>
帶煙老子憶山心暫緩退公閒坐對嬋娟<lb/>
　　　省中直夜對雪寄李師素侍郎<lb/>
密雪紛初降重城杳未開雜花飛爛漫連蝶舞徘徊灑<lb/>
散千株葉銷凝九陌埃素華凝粉署清氣繞霜臺明覺<lb/>
侵窗積寒知度塞來謝家争擬絮越嶺悞驚梅暗魄微<lb/>
茫照嚴飈次第催<hi>一作堆</hi>稍封黄竹亞先集紫蘭摧孫室<lb/>
臨書幌梁園泛酒杯静懷瓊樹倚醉憶玉山頹翠陌饑<lb/>
<pb n="KR4h0140_WYG_334-6a"/>
烏噪蒼雲逺鴈哀此時方夜直想望意悠哉<lb/>
　　　南宫夜直宿見李給事封題其所下制敕知奏<lb/>
　　　直在東省因以詩寄<lb/>
畨直同遥夜嚴扃限幾重青編書白雀<hi>其日敕鄜州奏白雀宜付史館</hi>
黄紙降蒼龍北極絲綸句東垣翰墨蹤尚垂𤣥露㸃猶<lb/>
濕紫泥封炫眼凝仙燭馳心裊禁鐘定應形夢寐暫似<lb/>
接音容玉樹春枝動金樽臘釀醲在朝君最舊休澣許<lb/>
過從<lb/>
<pb n="KR4h0140_WYG_334-6b"/>
　　　將赴洛下旅次漢南獻上相公二十兄言懐八<lb/>
　　　韻<lb/>
台室名曾繼旌門節暫過歡情老去少苦事别離多便<lb/>
為開樽俎應憐出網羅百憂今已失一醉孰知他帝徳<lb/>
千年日君恩萬里波許隨黄綺輩閒唱紫芝歌龍衮期<lb/>
重補梅羮佇再和嵩丘來攜手君子意如何<lb/>
　　　青雲干吕<lb/>
郁郁復紛紛青霄干吕雲色令天下見候向管中分逺<lb/>
<pb n="KR4h0140_WYG_334-7a"/>
覆無人境遥彰有徳君瑞容驚不散㝠感信稀聞湛露<lb/>
羞依草南風耻帶薰㳟惟漢武帝餘烈尚氛氲<lb/>
　　　聖明樂<lb/>
海浪恬月徼邊塵静異山從今萬里外不復鎖蕭闗<lb/>
　　　春閨思<lb/>
戴勝飛晴野凌澌下濁河春風樓上望誰見淚痕多<lb/>
　　　宫中樂五首<lb/>
楚塞金陵靖<hi>一作静</hi>巴山玉壘空萬方無一事端拱大明<lb/>
<pb n="KR4h0140_WYG_334-7b"/>
宫<lb/>
雪霽長楊苑氷開太液池宫中行樂日天下盛明時<lb/>
桞色煙相似梨花雪不如春風真<hi>一作空</hi>有意一一麗皇<lb/>
居<lb/>
月上宫花静煙含苑樹深銀臺門已閉仙漏夜沉沉<lb/>
九重青𤨏闥百尺碧雲樓明月秋風起珠簾上玉鉤<lb/>
　　　春遊曲<hi>一作遊春詞</hi>三首<lb/>
曉遊臨碧殿日上望春亭芳樹羅仙仗晴山展翠屏<lb/>
<pb n="KR4h0140_WYG_334-8a"/>
一夜好風吹新花一萬枝風前調玉管花下簇金羈<hi>一作</hi>
<hi>雞</hi>
閶闔春風起蓬萊雪水<hi>一作水雪</hi>消相將折楊栁爭取最長<lb/>
條<lb/>
　　　逺别離二首<lb/>
楊栁黄金穗梧桐碧玉枝春來消息斷早晚是歸期<hi>一作</hi>
<hi>時</hi>
玳織鴛鴦履金裝翡翠篸畏人相問著不擬到城南<lb/>
<pb n="KR4h0140_WYG_334-8b"/>
　　　閨人贈逺<hi>一作長相思</hi>二首<lb/>
君行登隴上妾夢在閨中玉筯千行落<hi>一作淚</hi>銀牀一半<lb/>
空<lb/>
綺席<hi>一作幾度</hi>春眠覺紗窗曉望迷朦朧殘夢裏猶自在遼<lb/>
西<lb/>
　　　從軍詞五首<lb/>
荒雞隔水啼汗馬逐風嘶終日隨征斾何時罷鼔鼙<lb/>
孤心眠夜雪滿眼是秋沙萬里猶防塞三年不見家<lb/>
<pb n="KR4h0140_WYG_334-9a"/>
却望氷河闊前登雪嶺髙征人幾多在又擬戰臨洮<lb/>
胡風千里驚漢月五更明縱有還家夢猶聞出塞聲<lb/>
暮雪連青海隂霞覆白山可憐班定逺生入玉門闗<lb/>
　　　思君恩<lb/>
小苑鶯歌歇長門蝶舞多眼看春又去翠輦不經<hi>一作曾</hi>
過<lb/>
　　　王昭君<lb/>
錦車天外去毳幕雪中開魏闕蒼龍逺蕭闗赤鴈哀<lb/>
<pb n="KR4h0140_WYG_334-9b"/>
　　　發潭州寄李寜常侍<lb/>
君今侍紫垣我已墮青天委廢<hi>一作棄</hi>從兹日旋歸在幾<lb/>
年心為西靡樹眼是北流泉更過長沙去江風滿驛船<lb/>
　　　李相薨後題斷金集<hi>一作裵夷直詩</hi>
一覽斷金集載悲埋玉人牙弦千古絶珠淚萬行新<lb/>
　　　年少行四首<lb/>
少小邊州<hi>一作城</hi>慣放狂驏騎蕃馬射黄羊如今年老無<lb/>
筋力猶<hi>一作獨</hi>倚營門數鴈行<lb/>
<pb n="KR4h0140_WYG_334-10a"/>
家本清河住五城須憑弓箭得<hi>一作覔</hi>功名等閒飛鞚<lb/>
秋原上獨向寒雲試射聲<lb/>
弓背霞明劒照霜秋風走馬出咸陽未収天子河湟地<lb/>
不擬回頭望故鄉<lb/>
霜<hi>一作雪</hi>滿中庭<hi>一作/庭中</hi>月滿<hi>一作過</hi>樓金樽玉柱對清秋當<lb/>
年稱意須行樂不到天明不<hi>一作未</hi>肻休<lb/>
　　　塞下曲二首<lb/>
雪滿衣裳氷滿鬚曉隨飛將伐單于平生意<hi>一作志</hi>氣今<lb/>
<pb n="KR4h0140_WYG_334-10b"/>
何在把得家書淚似珠<lb/>
邊草蕭條塞鴈飛征人南望淚<hi>一作盡</hi>沾衣黄塵滿面長<lb/>
須戰白髪生頭未得歸<lb/>
　　　遊<hi>一作望</hi>春詞<lb/>
髙樓曉<hi>一作喜</hi>見一花開便覺春光四面來暖日晴雲知<lb/>
次第東風不用更相催<lb/>
　　　漢苑行<hi>一作望春詞第二首</hi>
雲霞五采浮天闕梅栁千般<hi>一作枝</hi>夾御溝不上黄花<hi>一作</hi>
<pb n="KR4h0140_WYG_334-11a"/>
<hi>山</hi>南北<hi>一作樂/遊原上</hi>望豈知春色滿神<hi>一作皇</hi>州<lb/>
　　　中元日贈張尊師<lb/>
偶來人世值中元不獻𤣥都永日閒寂寂焚香在仙觀<lb/>
知師遥禮玉京山<lb/>
　　　赴東都别牡丹<lb/>
十年不見小庭花紫萼臨開又别家上馬出門回首望<lb/>
何時更得到京華<lb/>
　　　寄禮部劉郎中<lb/>
<pb n="KR4h0140_WYG_334-11b"/>
一别三年在上京仙垣終日選羣英除書每下皆先看<lb/>
唯有劉郎無姓名<lb/>
　　　坐中聞思帝鄉有感<lb/>
年年不見帝鄉春白日尋思夜夢頻上酒忽聞吹此曲<lb/>
坐中惆悵更何人<lb/>
　　　春思寄夢得樂天<lb/>
花滿中庭酒滿樽平明獨坐到黄昬春來詩思偏何處<lb/>
飛過函關入鼎門<lb/>
<pb n="KR4h0140_WYG_334-12a"/>
　　　皇城中花園譏劉白賞春不及<lb/>
五鳯樓西花一園低枝小樹盡芳繁洛陽才子何曾愛<lb/>
下馬貪趨廣運門<lb/>
　　　相思河<lb/>
誰把相思號此河塞垣車馬往來多只應自古征人淚<lb/>
灑向空洲作碧波<lb/>
　　　三月晦日㑹李員外座中頻以老大不醉見譏<lb/>
　　　因有此贈<lb/>
<pb n="KR4h0140_WYG_334-12b"/>
二月唯殘一日春玉山傾倒白鷗馴不辭便學山公醉<lb/>
花下無人作主人<lb/>
　　　賦山<lb/>
　　白居易分司東洛朝賢悉㑹興化亭送别酒酣各<lb/>
　　請一字至七字詩以題為韻<lb/>
山聳峻回環滄海上白雲間商老深尋謝公逺攀古巖<lb/>
泉滴滴幽谷鳥闗闗樹島西連隴塞猨聲南徹荆蠻世<lb/>
人只向簮裾老芳草空餘麋鹿閒<lb/>
<pb n="KR4h0140_WYG_334-13a"/>
　　　　句<lb/>
　何日居三署終年尾百僚<hi>見定命録</hi>　移石幾廻敲廢印開<lb/>
　箱何處送新圖<hi>見春明退朝録</hi>　唯應四仲祭使者暫悲嗟<hi>宫人</hi>
　<hi>斜</hi>　偶逢蒲家郎乃是葛仙客行常乘青竹饑即煮白<lb/>
　石腰間嫌大組心内保尺宅我願從之遊深山鍊上液<lb/>
　<hi>見錦繡萬花谷</hi>
　<lb/>
　<lb/>
<pb n="KR4h0140_WYG_334-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻三百三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_439-1a"/>
　欽定四庫全書<lb/>
御定全唐詩巻四百三十九<lb/>
　　白居易<lb/>
　　　　東南行一百韻寄通州元九侍御澧州李十二<lb/>
　　　　舎人果州崔二十二使君開州韋大員外庾三<lb/>
　　　　十二補闕杜十四拾遺李二十助教員外竇七<lb/>
　　　　校書<hi>元稹集和此詩注内本題末尚有兼投弔席八舎人七字</hi>
　南去經三楚東来過五湖山頭看候館水面問征途地<lb/>
<pb n="KR4h0140_WYG_439-1b"/>
　逺窮江界天低極<hi>一作接</hi>海隅飄零同落葉浩蕩似乘桴<lb/>
　漸覺鄉原異深知土産<hi>一作俗</hi>殊夷音語嘲<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>蠻態笑睢<lb/>
　盱水市通闤闠烟村混舳艫吏徴漁户稅人納火田租<lb/>
　亥日饒鰕蟹寅年足虎貙成人男作丱事<hi>一作似</hi>鬼女為<lb/>
　巫樓闇攢倡婦隄喧簇販夫夜船論鋪賃春酒斷缾酤<lb/>
　見果皆盧橘聞禽悉鷓鴣山歌猨獨叫野哭鳥相呼嶺<lb/>
　徼雲成棧江郊水當郛月移翹柱鶴風汎颭檣烏鼇礙<lb/>
　潮無信蛟驚浪不虞鼉鳴江攂鼔<hi>一作泉窟室</hi>蜃氣海<hi>一作結氣</hi>
<pb n="KR4h0140_WYG_439-2a"/>
浮圗樹裂山魈穴沙含水弩樞喘牛犂紫芋羸馬放青<lb/>
菰繡面誰家婢鵶頭㡬嵗奴泥中采菱芡燒後拾樵蘓<lb/>
鼎膩愁烹鼈盤腥厭膾鱸鍾儀徒戀楚張翰浪思吳氣<lb/>
序涼還熱光隂旦復晡身方逐萍梗年欲近桑榆渭北<lb/>
田園廢江西嵗月徂憶歸恒慘澹懐舊忽踟蹰自念咸<lb/>
秦客甞為鄒魯儒藴藏經國術輕棄度闗繻賦力凌鸚<lb/>
鵡詞鋒敵轆轤戰文重掉鞅射策一彎弧崔杜鞭齊下<lb/>
元韋轡並驅名聲逼<hi>一作敵</hi>揚馬交分過蕭朱世務輊摩<lb/>
<pb n="KR4h0140_WYG_439-2b"/>
揣周行竊覬覦風雲皆㑹合雨露各霑濡共遇<hi>一作偶</hi>升<lb/>
平代偏慙固陋軀承眀連夜直建禮拂晨趨美服頒王<lb/>
府珍羞降御廚議髙通白虎諫切伏青蒲柏殿行陪宴<lb/>
花樓走看酺神旗張鳥獸天籟動笙竽戈<hi>一作丸</hi>劍星芒<lb/>
耀魚龍電䇿駈定場排越伎<hi>一作漢旅</hi>促坐進吳歈縹緲疑<lb/>
仙樂嬋娟勝畫圗歌鬟低翠羽舞汗墮紅珠别選閒逰<lb/>
伴潜招小飲徒一杯愁已破三醆氣彌麤輭美仇家酒<lb/>
幽閒葛氏姝十千方得斗二八正當壚論笑杓胡律<hi>一作</hi>
<pb n="KR4h0140_WYG_439-3a"/>
<hi>硉</hi>談憐鞏囁嚅李酣猶短竇庾醉更䔍迂鞍馬呼教住<lb/>
骰盤喝遣輸長<hi>一作急</hi>驅波巻白連擲采成盧<hi>骰盤卷白波莫走鞍</hi>
<hi>馬皆當時酒令</hi>籌并頻逃席觥嚴列<hi>一作/别</hi>置盂滿<hi>一作漏</hi>巵那可<lb/>
灌頽玉不勝扶入視中樞草歸乘内廐駒醉曽衝宰相<lb/>
驕不揖金吾日近恩雖重雲髙勢却<hi>一作易</hi>孤翻身落霄<lb/>
漢失脚倒<hi>一作到</hi>泥塗博望移門籍潯陽佐郡符<hi>予自太子贊善</hi>
<hi>大夫出為江州司馬</hi>時情變寒暑世利算錙銖即<hi>一作望</hi>日辭雙闕<lb/>
明朝别九衢播遷分郡國次第出京都<hi>十年春㣲之移佐通州其年秋</hi>
<pb n="KR4h0140_WYG_439-3b"/>
<hi>予出佐潯陽明年冬杓直出牧澧州崔二十二出牧果州韋大出牧開州</hi>秦嶺馳三驛商山<lb/>
上二邘<hi>商山險道中有東西二邘</hi>峴陽亭寂寞夏口路﨑嶇大道全<lb/>
生棘中丁盡執殳江關未撤警淮㓂尚稽誅<hi>時淮西未平路經㐮</hi>
<hi>鄂二州界所見如此</hi>林對東西寺山分大小姑<hi>東林西林寺在廬山北大姑小姑在</hi>
<hi>廬山南彭蠡湖中</hi>廬峯蓮刻削湓浦<hi>一作/水</hi>帶縈紆<hi>蓮花峰在廬山北湓水在</hi>
<hi>江城南何遜詩云湓城對湓水湓水縈如帶</hi>九派吞青草<hi>潯陽江九派南通青草洞庭湖</hi>孤<lb/>
城覆緑蕪<hi>南方城壁多以草覆</hi>黄昬鐘寂寂清曉角嗚嗚春色辭<lb/>
門桞秋聲到井梧殘芳悲<hi>一作怨</hi>鶗鴂<hi>音啼決見椘詞</hi>暮莭感茱<lb/>
<pb n="KR4h0140_WYG_439-4a"/>
萸蘂坼金英菊花飄雪片蘆波紅日斜沒沙白月平鋪<lb/>
㡬見林抽筍頻驚燕引雛嵗華何倐忽年少不湏㬰眇<lb/>
黙思千古蒼茫想八區孔窮縁底事顔夭有何辜龍智<lb/>
<hi>一作聖</hi>猶經<hi>一作遭</hi>醢龜靈未免刳窮通應已定聖哲不能<lb/>
逾<hi>一作踰</hi>况我身謀<hi>一作/謀生</hi>拙逢他厄運枸漂流随<hi>一作從</hi>大<lb/>
海錘鍜任洪鑪險阻甞之矣栖遲命也夫沈𠖇消意氣<lb/>
窮餓耗肌膚防瘴和殘藥迎寒補舊襦書牀鳴蟋蟀琴<lb/>
匣網蜘蛛貧室<hi>一作活</hi>如懸磬端憂劇守株時遭人指㸃<lb/>
<pb n="KR4h0140_WYG_439-4b"/>
<hi>一作客荅難</hi>數被鬼揶揄兀兀都疑夢昏昏半是<hi>一作似</hi>愚女<lb/>
驚朝不起妻怪夜長吁萬里抛<hi>一作離</hi>朋侶<hi>一作執</hi>三年隔<lb/>
友于自然悲聚散不是恨榮枯去夏微之瘧今春席八<lb/>
殂天涯書達否泉下哭知無<hi>去年聞元九瘴瘧書去竟未報今春聞席八歿乆與</hi>
<hi>還徃能無慟哭</hi>謾寫詩盈巻<hi>一作軸</hi>空盛酒滿壺只添新悵望豈<lb/>
復舊歡娱壮志因愁減衰容與病俱相逢應不識滿頷<lb/>
白髭鬚<lb/>
　　　謫居<lb/>
<pb n="KR4h0140_WYG_439-5a"/>
面瘦頭斑四十四逺謫江州為郡吏逢時棄置從不才<lb/>
未老衰羸為何事火燒寒澗松為燼霜降春林花委地<lb/>
遭時榮悴一時間豈是昭昭上天意<lb/>
　　　初到江州寄翰林張李杜三學士<lb/>
早攀霄漢上天衢晩落風波委世途雨露施恩無厚薄<lb/>
蓬蒿随分有榮枯傷禽側翅驚弓箭老婦低顔事舅姑<lb/>
碧落三仙曽識面年深記得姓名無<lb/>
　　　庾樓曉望<lb/>
<pb n="KR4h0140_WYG_439-5b"/>
獨慿朱檻立凌晨山色初明水色新竹霧曉籠銜嶺月<lb/>
蘋風暖送過江春子城隂䖏猶殘雪衙鼓聲前未有塵<lb/>
三百年来庾樓上曽經多少望鄉人<lb/>
　　　宿西林寺<lb/>
木落天晴山翠開愛山騎馬入山来心知不及柴桑令<lb/>
一宿西林便却<hi>一作欲</hi>囬<hi>柴桑令劉遺民也</hi>
　　　江樓宴别<lb/>
樓中别曲催離酌燈下紅帬間緑袍縹緲楚風羅綺薄<lb/>
<pb n="KR4h0140_WYG_439-6a"/>
錚鏦越調管弦髙寒流帶月澄如鏡夕吹和霜利似刀<lb/>
尊酒未空歡未盡舞腰歌䄂莫辭勞<lb/>
　　　題山石榴花<lb/>
一叢千朶壓闌干翦碎紅綃却作團風嫋舞腰香不盡<lb/>
露銷妆臉淚新<hi>一作初</hi>乾薔薇帶刺攀應嬾菡萏生泥玩<lb/>
亦難争及此花檐戸下任人采弄盡人看<lb/>
　　　代春贈<lb/>
山吐晴嵐<hi>一作峯</hi>水放光辛夷花白桞梢黄但知莫作江<lb/>
<pb n="KR4h0140_WYG_439-6b"/>
西意風㬌何曽異帝鄉<lb/>
　　　荅春<lb/>
草烟低重水花眀從道風光似帝京其奈山猨江上呌<lb/>
故鄉無此斷膓聲<lb/>
　　　櫻桃花下歎白髪<lb/>
逐䖏花皆好随年貌自衰紅櫻滿眼日白髮半頭時倚<lb/>
樹無言久攀條欲放遲臨風兩堪歎如雪復如絲<lb/>
　　　惜落花贈崔二十四<lb/>
<pb n="KR4h0140_WYG_439-7a"/>
漠漠紛紛不奈何狂風急雨兩相和晩来悵望君知否<lb/>
枝上稀踈地上多<lb/>
　　　移山櫻桃<lb/>
亦知官舎非吾宅且斸山櫻滿院栽上佐近来多五考<lb/>
少應四度見花開<lb/>
　　　官舎閒題<lb/>
職散優閒地身慵老大時送春唯有酒銷日不過棊禄<lb/>
米麞牙稻園蔬鴨脚葵飽餐仍晏起餘暇弄龜兒<hi>龜兒即小</hi>
<pb n="KR4h0140_WYG_439-7b"/>
<hi>姪名</hi>
　　　晩春登大雲寺南樓贈常禪師<lb/>
花盡頭新白登樓意若何嵗時春日少世界苦人多愁<lb/>
醉非因酒悲吟不是歌求師治此病唯勸讀楞伽<lb/>
　　　北樓送客歸上都<lb/>
慿髙眺<hi>一作送</hi>逺一悽悽却下朱闌即觧<hi>一作手共</hi>携京路人<lb/>
歸天直北江樓客散日平西長津欲度迴船尾殘酒重<lb/>
傾簇馬蹄不獨别君湏強飲窮愁自要醉如泥<lb/>
<pb n="KR4h0140_WYG_439-8a"/>
　　　北亭招客<lb/>
踈散郡丞同野客幽閒官舎抵山家春風北戸千莖竹<lb/>
晩日東園一樹花小醆吹醅甞冷酒深爐敲火炙新茶<lb/>
能来盡日觀<hi>一作宮</hi>棊否太守知慵放晩衙<lb/>
　　　宿西林寺早赴東林滿上人之㑹因寄崔二十<lb/>
　　　二員外<lb/>
謫辭魏闕鵷鸞隔老入廬山麋鹿随薄暮蕭條同寺宿<lb/>
凌晨清浄與僧期雙林我起聞鐘後隻日君趨入閣時<lb/>
<pb n="KR4h0140_WYG_439-8b"/>
鵬鷃髙低分皆定莫勞心力逺相思<lb/>
　　　逰寶稱寺<lb/>
竹寺初晴日花塘欲曉<hi>一作晩</hi>春野猿疑弄客山鳥似呼<lb/>
人酒嫩傾金液茶新碾玉塵可憐幽静地堪寄老慵身<lb/>
　　　早春聞提壺鳥因題鄰家<lb/>
厭聼秋猿催下淚喜聞春鳥勸提壺誰家紅樹先花發<lb/>
何䖏青樓有酒酤進士麄豪尋静盡拾遺風采近都無<lb/>
欲期明日東鄰醉變作騰騰一俗夫<lb/>
<pb n="KR4h0140_WYG_439-9a"/>
　　　見紫薇花憶微之<lb/>
一叢暗澹将何比淺碧籠帬襯紫巾除却微之見應愛<lb/>
人間少有别<hi>一作惜</hi>花人<lb/>
　　　薔薇花一叢獨死不知其故因有是萹<lb/>
柯條未甞損根蕟不曽移同類今齊茂孤芳忽獨萎仍<lb/>
憐委地日正是帶花時碎碧初凋葉燋紅尚戀枝乾坤<lb/>
無厚薄草木自榮衰欲問因何事春風亦不知<lb/>
　　　湖亭望水<lb/>
<pb n="KR4h0140_WYG_439-9b"/>
久雨南湖漲新晴北客過日沈紅有影風定緑無波岸<lb/>
沒閭閻少灘平船舫多可憐心賞處其奈獨逰何<lb/>
　　　閒逰<lb/>
外事因慵廢中懐與静期尋泉上山逺看筍出林遲白<lb/>
石磨樵斧青竿理釣絲澄清深淺好最愛夕陽時<lb/>
　　　憶㣲之傷仲逺<hi>李三仲逺去年春䘮</hi>
幽獨辭羣乆漂流去國賖只将琴作伴惟以酒為家感<lb/>
逝因看水傷離為見花李三埋地底元九謫天涯舉眼<lb/>
<pb n="KR4h0140_WYG_439-10a"/>
青雲逺囬頭白日斜可能勝賈誼猶自滯長沙<lb/>
　　　過鄭䖏士<lb/>
聞道移居村塢間竹林多䖏獨開關故来不是求他事<lb/>
暫借南亭一望山<lb/>
　　　霖雨苦多江湖暴漲塊然獨望因題北亭<lb/>
自作潯陽客無如苦雨何隂昏晴日少閒悶睡時多湖<lb/>
闊将天合雲低與水和籬根舟子語巷口釣人歌霧島<lb/>
沈黄氣風帆蹙白波門前車馬道一宿變江河<lb/>
<pb n="KR4h0140_WYG_439-10b"/>
　　　春末夏初閒逰江郭二首<lb/>
閒出乘輕屐徐行蹋輭沙觀魚傍湓浦看竹入楊家<hi>湓浦</hi>
<hi>多魚浦西有楊侍郎宅多好竹</hi>林迸穿籬筍藤飄落水花雨埋釣舟小<lb/>
風颺酒旗斜嫩剥青菱角濃煎白茗芽淹留不知夕城<lb/>
樹欲栖鴉<lb/>
桞影繁初合鶯聲澀漸稀早梅迎夏結殘絮送春飛西<lb/>
日韶光盡南風暑氣微展張新小簟熨帖舊生衣緑蟻<lb/>
杯香嫩紅絲膾縷肥故園無此味何必苦思歸<lb/>
<pb n="KR4h0140_WYG_439-11a"/>
　　　紅藤杖<hi>杖出南蠻</hi>
南詔紅藤杖西江白首人時時携歩月䖏䖏把尋春勁<lb/>
健孤莖直踈圎六莭匀火山生處逺瀘水洗来新粗細<lb/>
纔盈手髙低僅過身天邊望鄉客何日拄歸秦<lb/>
　　　風雨中尋李十一因題船上<lb/>
匹馬来郊外扁舟在水濱可憐衝雨客来訪阻風人小<lb/>
榼酤清醑行廚煑白鱗停杯看桞色各憶故園春<lb/>
　　　題廬山山下湯泉<lb/>
<pb n="KR4h0140_WYG_439-11b"/>
一眼湯泉流向東浸泥澆草煖無功驪山温水因何事<lb/>
流入金鋪玉甃中<lb/>
　　　寄蘄州簟與元九因題六韻<hi>時元九鰥居</hi>
笛竹出蘄春霜刀劈翠筠織成雙鎖簟寄與獨眠人巻<lb/>
作筒中信<hi>一作布</hi>舒為席上珍滑如鋪䪥葉冷似卧龍鱗<lb/>
清潤宜乘露鮮華不受塵通州炎瘴地此物最關身<lb/>
　　　秋熱<lb/>
西江風候接南威暑氣常多秋<hi>一作風</hi>氣㣲猶道江州最<lb/>
<pb n="KR4h0140_WYG_439-12a"/>
涼冷至今九月著生衣<lb/>
　　　題元八谿居<lb/>
溪嵐漠漠樹重重水檻山窗次第逢晩葉尚開紅躑躅<lb/>
秋芳<hi>一作房</hi>初結白芙蓉聲来枕上千年鶴影落杯中五<lb/>
老峯更媿殷勤留客意魚鮮飯細酒香濃<lb/>
　　　晚出西郊<lb/>
散吏閒如客貧州冷似村早涼湖北岸殘照郭西門嬾<lb/>
鑷從鬚白休治<hi>一作醫</hi>任眼昬老来何所用少興不多言<lb/>
<pb n="KR4h0140_WYG_439-12b"/>
　　　階下蓮<lb/>
葉展影翻當砌月花開香散入簾風不如種在天池上<lb/>
猶勝生於野水中<lb/>
　　　端居詠懐<lb/>
賈生俟罪心相似張翰思歸事不如斜日早知驚鵩鳥<lb/>
秋風悔不憶鱸魚胷襟曽貯匡時策懐䄂猶殘諫獵書<lb/>
從此萬縁都擺落欲携妻子買山居<lb/>
　　　夜宿江浦聞元八改官因寄此什<lb/>
<pb n="KR4h0140_WYG_439-13a"/>
君逰丹陛已三遷我汎滄浪欲<hi>一作亦</hi>二年劒珮曉趨雙<lb/>
鳯闕烟波夜宿一漁船交親盡在青雲上鄉國遙抛白<lb/>
日邊若報生涯應笑殺結茅栽芋種畬田<lb/>
　　　百花亭<lb/>
朱檻在空虛涼風八月初山形如峴首江色似桐廬佛<lb/>
寺乘船入人家枕水居髙亭仍有月今夜宿何如<lb/>
　　　江樓早秋<lb/>
南國雖多熱秋来亦不遲湖光朝霽後竹氣晩涼時樓<lb/>
<pb n="KR4h0140_WYG_439-13b"/>
閣宜佳客江山入好詩清風水蘋葉白露木蘭枝欲作<lb/>
雲泉計湏營伏臘資匡廬一歩地官滿更何之<lb/>
　　　送客之湖南<lb/>
年年漸見南方物事事堪傷北客情山鬼趫跳唯一足<lb/>
峡猿哀怨過三聲帆開青草湖中去衣濕黄梅雨裏行<lb/>
别後雙魚難定寄<hi>一作定難覔</hi>近来潮不到湓城<lb/>
　　　百花亭晚望夜歸<lb/>
百花亭上晩裵回雲影隂晴掩復開日色悠揚映山盡<lb/>
<pb n="KR4h0140_WYG_439-14a"/>
雨聲蕭颯渡江来髩毛遇病雙如雪心緒逢秋一似灰<lb/>
向夜欲歸愁未了滿湖明月小船迴<lb/>
　　　西樓<lb/>
小郡大江邊危樓夕照前青蕪卑濕地白露泬寥天鄉<lb/>
國此時阻家書何䖏傳仍聞陳蔡戍轉戰已三年<lb/>
　　　尋李道士山居兼呈元明府<lb/>
盡日行還歇遲遲獨上山攀藤老筋力照水病容顔陶<lb/>
巷招居住茅家許徃還飽諳榮辱事無意戀人間<lb/>
<pb n="KR4h0140_WYG_439-14b"/>
　　　四十五<lb/>
行年四十五兩髩半蒼蒼清瘦詩成癖粗豪酒放狂老<lb/>
来尤委命安䖏即為鄉或擬廬山下来春結草堂<lb/>
　　　寄李相公崔侍郎錢舎人<lb/>
曽陪鶴馭兩三仙親侍龍輿四五年天上歡華<hi>一作娱</hi>春<lb/>
有限世間漂泊海無邊榮枯事過都成夢憂喜心<hi>一作情</hi>
㤀便是禪官滿更歸何䖏去香爐峯在宅門前<lb/>
　　　㕔前桂<lb/>
<pb n="KR4h0140_WYG_439-15a"/>
天台嶺上凌霜樹司馬㕔前委地叢一種不生眀月裏<lb/>
山中猶校勝塵中<lb/>
　　　尋王道士藥堂因有題贈<lb/>
行行覓路縁松嶠歩歩尋花到杏壇白石先生小有洞<lb/>
黄芽姹女大還丹常悲東郭千家塜欲乞西山五色丸<lb/>
但恐長生湏有籍仙臺試為檢名看<lb/>
　　　秋晩<lb/>
籬菊花稀砌桐落樹隂離離日色薄單幕踈簾貧寂寞<lb/>
<pb n="KR4h0140_WYG_439-15b"/>
涼風冷露秋蕭索光隂流轉忽已晚顔色凋殘不如昨<lb/>
萊妻卧病月朙時不𢷬寒衣空𢷬藥<lb/>
　　　南浦嵗暮對酒送王十五歸亰<lb/>
臘後氷生覆湓水夜来雲闇失廬山風飄細雪落如米<lb/>
索索蕭蕭蘆葦間此地二年留我住今朝一酌送君還<lb/>
相看漸老無過醉聚散窮通總是閒<lb/>
　　　除夜<lb/>
薄晚支頥坐中宵枕臂眠一從身去國再見日周天老<lb/>
<pb n="KR4h0140_WYG_439-16a"/>
度江南嵗春抛渭北田潯陽来早晩明日是三年<lb/>
　　　聞李十一出牧澧州崔二十二出牧果州因寄<lb/>
　　　絶句<lb/>
平生相見即眉開静念無如李與崔各是天涯為刺史<lb/>
縁何不覓九江来<lb/>
　　　元和十三<hi>當作二</hi>年淮寇未平詔停嵗仗憤然有<lb/>
　　　感率爾成章<lb/>
聞停嵗仗軫皇情應為淮西宼未平不分氣從歌裏發<lb/>
<pb n="KR4h0140_WYG_439-16b"/>
無明心向酒中生愚計忽思飛短檄狂心便欲請長纓<lb/>
從来妄動多如此自笑何曽得事成<lb/>
　　　庾樓新嵗<lb/>
嵗時銷旅貌風㬌觸鄉愁牢落江湖意新年上庾樓<lb/>
　　　上香爐峯<lb/>
倚石攀蘿歇病身青笻竹杖白紗巾他時畫出廬山障<lb/>
便是香爐峰上人<lb/>
　　　憶微之<lb/>
<pb n="KR4h0140_WYG_439-17a"/>
與君何日出屯䝉魚戀江湖鳥厭籠分手各抛滄海畔<lb/>
折腰俱老緑衫中三年隔闊音塵斷兩地飄零氣味同<lb/>
又被新年勸相憶桞條黄輭欲春風<lb/>
　　　雨夜贈元十八<lb/>
卑濕沙頭宅連隂雨夜天共聼檐溜滴心事兩悠然把<lb/>
酒循環飲移牀曲尺眠莫言非故舊相識已三年<lb/>
　　　寒食江畔<lb/>
草香沙暖水雲晴風㬌令人憶帝亰還似徃年春氣味<lb/>
<pb n="KR4h0140_WYG_439-17b"/>
不宜今日病心情聞鶯樹下沈吟立信馬江頭取次行<lb/>
忽見紫桐花悵望下邽眀日是清明<lb/>
　　　三月三日登庾樓寄庾三十二<lb/>
三日歡逰辭曲水二年愁卧在長沙每登髙䖏長相憶<lb/>
何况兹樓屬庾家<lb/>
　　　聞李六㬌儉自河東令授唐鄧行軍司馬以詩<lb/>
　　　賀之<lb/>
誰能淮上静風波聞道河東應此科不獨文詞供奏記<lb/>
<pb n="KR4h0140_WYG_439-18a"/>
定将談笑觧兵戈泥埋劍㦸終難久水借蛟龍可在多<lb/>
四十著緋軍司馬男兒官職未蹉跎<lb/>
　　　石榴樹<hi>一作石楠樹</hi>
可憐顔色好隂涼葉翦紅箋花撲霜繖盖低垂金翡翠<lb/>
熏籠亂搭繡衣裳春芽細炷千燈㷔夏蘂濃焚百合香<lb/>
見說上林無此樹只教桃桞<hi>一作李</hi>占年芳<lb/>
　　　大林寺桃花<lb/>
人間四月芳菲盡山寺桃花始盛開長恨春歸無覓䖏<lb/>
<pb n="KR4h0140_WYG_439-18b"/>
不知轉入此中来<lb/>
　　　詠懐<lb/>
自從委順任浮沉漸覺<hi>一作學</hi>年多功用深面上減<hi>一作滅</hi>
除憂喜色胷中消盡是非心妻兒不問唯耽酒冠盖皆<lb/>
慵只抱琴長笑靈均不知命江蘺叢畔苦悲吟<lb/>
　　　早發楚城驛<lb/>
雨過塵埃滅沿江道徑平月乘殘夜出人趁早涼行寂<lb/>
歴閒吟動冥濛暗思生荷塘翻露氣稲壟㵼泉聲宿犬<lb/>
<pb n="KR4h0140_WYG_439-19a"/>
聞鈴起栖禽見火驚曨曨烟樹色十里始天明<lb/>
　　　箬峴東池<lb/>
箬峴亭東有小池早荷新荇緑參差中宵把火行人發<lb/>
驚起雙栖白鷺鷥<lb/>
　　　建昌江<lb/>
建昌江水縣門前立馬教人喚渡船忽似徃年歸蔡渡<lb/>
草風沙雨渭河邊<lb/>
　　　哭從弟<lb/>
<pb n="KR4h0140_WYG_439-19b"/>
傷心一尉便終身叔母年髙新婦貧一片緑衫消不得<lb/>
腰金拖紫是何人<lb/>
　　　香爐峰下新卜山居草堂初成偶題東壁<lb/>
五架三間新草堂石階桂柱竹編牆南檐納日冬天暖<lb/>
北戸迎風夏月涼灑砌飛泉纔有㸃拂窗斜竹不成行<lb/>
来春更葺東廂屋紙閣蘆簾著孟光<lb/>
　　　重題<lb/>
喜入山林初息影厭趨朝市久勞生早年薄有烟霞志<lb/>
<pb n="KR4h0140_WYG_439-20a"/>
嵗晩深諳世俗情已許虎溪雲裏卧不争龍尾道前行<lb/>
從兹耳界應清净免見啾啾毁譽聲<lb/>
長松樹下小溪頭斑鹿胎巾白布裘藥圃茶園為産業<lb/>
野麋林鶴是交逰雲生澗戸衣裳潤嵐隐山厨火燭幽<lb/>
㝡愛一泉新引得清泠屈曲繞階流<lb/>
日髙睡足猶慵起小閣重衾<hi>一作裘</hi>不怕寒遺愛寺鐘<hi>一作</hi>
<hi>泉</hi>欹枕聼香爐峯雪撥簾看匡廬便是逃名地司馬仍<lb/>
為送老官心泰身寧是歸䖏故鄉何<hi>一作可</hi>獨在長安<lb/>
<pb n="KR4h0140_WYG_439-20b"/>
官途自此心長别世事從今口不言豈止形骸同土木<lb/>
兼将夀夭任乾坤胷中壮氣猶湏遣身外浮榮<hi>一作雲</hi>何<lb/>
足論還有一條遺恨事髙家門館未酬恩<lb/>
　　　山中問月<lb/>
為問長安月誰教不相<hi>思必切一作暫</hi>離昔随飛盖䖏今照入<lb/>
山時借助秋懐曠留連夜卧遲如歸舊鄉國似對好親<lb/>
知松下行為伴谿頭坐有期千巖将萬壑無䖏不相随<lb/>
　　　正月十五日夜東林寺學禪偶懐藍田楊主簿<lb/>
<pb n="KR4h0140_WYG_439-21a"/>
　　　因呈智禪師<lb/>
新年三五東林夕星漢迢迢<hi>一作遙</hi>鐘梵遲花縣當君行<lb/>
樂夜松房是我坐禪時忽看月滿還相憶始歎春来自<lb/>
不知不覺定中微念起明朝更問鴈門師<lb/>
　　　臨水坐<lb/>
昔為東掖垣中客今作西方社内人手把楊枝臨水坐<lb/>
閒思徃事似前身<lb/>
　　　山居<lb/>
<pb n="KR4h0140_WYG_439-21b"/>
山齋方獨徃塵事莫相仍藍轝辭鞍馬緇徒換友朋朝<lb/>
餐唯藥菜夜伴只紗燈除却青衫在其餘便是僧<lb/>
　　　遺愛寺<lb/>
弄日<hi>一作石</hi>臨谿坐尋花繞寺行時時聞鳥語䖏䖏是泉<lb/>
聲<lb/>
　　　山中與元九書因題書後<lb/>
憶昔封書與君夜金鑾殿後欲眀天今夜封書在何䖏<lb/>
廬山庵裏晚<hi>一作曉</hi>燈前籠鳥檻猿俱未死人間相見是<lb/>
<pb n="KR4h0140_WYG_439-22a"/>
何年<lb/>
　　　黄石巖下作<lb/>
乆别鵷鸞侣深随鳥獸羣教他逺親故何䖏覓知聞昔<lb/>
日青雲意今移向白雲<lb/>
　　　戲贈李十三判官<lb/>
垂鞭相送醉醺醺遥見廬山指似君想君初覺從軍樂<lb/>
未愛香爐峯上雲<lb/>
　　　醉中戲贈鄭使君<hi>時使君先歸留妓樂重飲</hi>
<pb n="KR4h0140_WYG_439-22b"/>
密坐移紅毯酡顔照渌杯雙娥留且住五馬任先逥醉<lb/>
耳歌催醒愁眉笑引開平生少年興臨老暫重来<lb/>
　　　江亭夕望<lb/>
憑髙望逺思悠哉晩上江亭夜未逥日欲沒時紅浪沸<lb/>
月初生䖏白烟開辭枝雪蘂将春去滿鑷霜毛送老来<lb/>
争敢三年作歸計心知不及賈生才<lb/>
　　　酬元員外三月三十日慈恩寺相憶見寄<lb/>
悵望慈恩三月盡紫桐花落鳥關關誠知曲水春相憶<lb/>
<pb n="KR4h0140_WYG_439-23a"/>
其奈長沙老未還赤嶺猿聲催白首黄茅瘴色換朱顔<lb/>
誰言南國無霜雪盡在愁人髩髪間<lb/>
　　　偶然二首<lb/>
楚懐邪亂靈均直放棄合宜何惻惻漢文眀聖賈生賢<lb/>
謫向長沙堪歎息人事多端何足怪天文至信猶差忒<lb/>
月離于畢合滂沱有時不雨何能測<lb/>
火發城頭魚水裏救火竭池魚失水乖龍藏在牛嶺中<lb/>
雷擊龍来牛枉死人道蓍神龜骨靈<hi>一作聖</hi>試卜魚牛那<lb/>
<pb n="KR4h0140_WYG_439-23b"/>
至此六十四卦七十鑽畢竟不能知所以<lb/>
　　　中秋月<hi>一作秋月</hi>
萬里清光不可思添愁益<hi>一作足</hi>恨繞天涯誰人隴外久<lb/>
征戍何䖏庭前新别離失寵故姬歸院夜沒蕃老將上<lb/>
樓時照他㡬許人腸斷玉兔銀蟾逺不知<lb/>
　　　謝李六郎中寄新蜀茶<lb/>
故情周匝向交親新茗分張及病身紅紙一封書後信<lb/>
緑芽十片火前春湯添勺水煎魚眼末下刀圭攪麴塵<lb/>
<pb n="KR4h0140_WYG_439-24a"/>
不寄他人先寄我應縁我是别茶人<lb/>
　　　携諸山客同上香爐峯遇雨而還霑濡狼籍互<lb/>
　　　相笑謔題此觧嘲<lb/>
蕭灑登山去龍鍾遇雨逥磴危攀薜荔石滑踐莓苔韤<lb/>
汙君相謔鞵穿我自咍莫欺泥土脚曽蹋玉階来<lb/>
　　　彭蠡湖晩歸<lb/>
彭蠡湖天晩桃花水氣春鳥飛千白㸃日沒半紅輪何<lb/>
必為遷客無勞是病身但来臨此望少有不愁人<lb/>
<pb n="KR4h0140_WYG_439-24b"/>
　　　酬贈李鍊師見招<lb/>
㡬年司諌直承明今日求真禮上清曽犯龍鱗容不死<lb/>
欲騎鶴背覓長生劉綱有婦仙同得伯道無兒累更輕<lb/>
若許移家相近住便驅雞犬上層城<lb/>
　　　西河雨夜送客<lb/>
雲黒雨翛翛江昬水暗流有風催觧䌫無月伴登樓酒<lb/>
罷無多興帆開不少留惟看一㸃火遥認是行舟<lb/>
　　　登西樓憶行簡<lb/>
<pb n="KR4h0140_WYG_439-25a"/>
毎因樓上西南望始覺人間道路長礙日暮山青蔟蔟<lb/>
漫天秋水白茫茫風波不見三年面書信難傳萬里腸<lb/>
早晩東歸来下峡稳乗船舫過瞿唐<lb/>
　　　羅子<lb/>
有女名羅子生来纔兩春我今年已長日夜二毛新顧<lb/>
念嬌啼面思量老病身直應頭似雪始得見成人<lb/>
　　　讀僧靈徹詩<lb/>
東林寺裏西廊下石片鐫題數<hi>一作四</hi>首詩言句怪来還<lb/>
<pb n="KR4h0140_WYG_439-25b"/>
校别看名知是老湯師<lb/>
　　　聼李士良琵琶<hi>人各賦二十八字</hi>
聲似胡兒弹舌語愁如塞月恨邊雲閒人暫聼猶眉歛<lb/>
可使和蕃公主聞<lb/>
　　　昭君怨<lb/>
明妃風貌最娉婷合在椒房應四星只得當<hi>一作長</hi>年偹<lb/>
宮掖何曽專夜奉幃屏見踈從道迷圗畫知屈那教配<lb/>
虜庭自是君恩薄如紙<hi>一作命卑如紙薄</hi>不湏一向恨丹青<lb/>
<pb n="KR4h0140_WYG_439-26a"/>
　　　　閒吟<lb/>
　自從苦學空門法銷盡平生種種心惟有詩魔降未得<lb/>
　每逢風月一閒吟<lb/>
　　　　戲問山石榴<lb/>
　小樹山榴近砌栽半含紅蕚帶花来争知司馬夫人妬<lb/>
　移到庭前便不開<lb/>
　　　　編集拙詩成一十五卷因題卷末戲贈元九李<lb/>
　　　　二十<lb/>
<pb n="KR4h0140_WYG_439-26b"/>
　一萹長恨有風情十首秦吟近正聲每被老元偷格律<lb/>
　<hi>元九向江陵日甞以拙詩一軸贈行自後格變</hi>苦教短李伏歌行<hi>李二十常自負歌行近見</hi>
　<hi>予樂府五十首黙然心伏</hi>世間富貴應無分身後文章合有名莫怪<lb/>
　氣粗言語大新排十五卷詩成<lb/>
　　　　湖上閒望<lb/>
　藤花浪拂<hi>一作沸</hi>紫茸條菰葉風飜<hi>一作飄</hi>緑剪刀閒弄水<lb/>
　芳生楚思時時合眼詠離騷<lb/>
御定全唐詩巻四百三十九<lb/>
</p>
<p>
</p>
  </div>
</body>
</text>
</TEI>
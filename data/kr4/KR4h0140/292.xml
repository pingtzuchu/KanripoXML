<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_292-1a"/>
　欽定四庫全書<lb/>
御定全唐詩卷二百九十二<lb/>
　　司空曙<lb/>
　司空曙字文明<hi>一作初</hi>廣平人登進士第從韋臯於劍南<lb/>
　貞元中為水部郎中終虞部郎中詩格清華為大厯十<lb/>
　才子之一集三卷今編詩二卷<lb/>
　　　　題玉眞觀公主山池院<lb/>
　香殿留遺影春朝玉户開羽衣重素几珠網儼輕<hi>一作塵</hi>
<pb n="KR4h0140_WYG_292-1b"/>
　埃石自蓬山得泉經太液来桞絲遮緑浪花粉落青苔<lb/>
　鏡掩鸞空在霞消鳯不廻唯餘古桃<hi>一作壇</hi>樹傳是上仙<lb/>
　栽<lb/>
　　　　送永陽崔明府<lb/>
　古國羣舒地前當桐柏闗連綿江上雨稠疊楚南山沙<lb/>
　館行帆息楓洲<hi>一作州又作舟</hi>候吏還乗籃若有暇精舍在林<lb/>
　間<lb/>
　　　　送曹三同<hi>一作原</hi>猗<hi>一作桐椅</hi>遊山寺<lb/>
<pb n="KR4h0140_WYG_292-2a"/>
山蹋青蕪盡凉秋古寺深何時得連策此夜更聞琴窮<lb/>
水雲同穴過僧虎共林殷勤如念我遺爾挂冠心<lb/>
　　　送崔校書赴梓幕<lb/>
碧峰天柱下鼓角鎮南軍管記催飛檄蓬莱輟校文棧<lb/>
霜朝似雪江霧晩成雲想出褒中望巴庸方路分<lb/>
　　　送夔州班使君<lb/>
魚<hi>一作蜀</hi>國巴庸路麾幢漢守過曉檣爭市隘夜鼓祭神<lb/>
多雲白當山雨風清滿峽波夷陵舊人吏猶誦兩岐歌<lb/>
<pb n="KR4h0140_WYG_292-2b"/>
　　　送菊潭王明府<lb/>
業成洙泗客皓髪著儒衣一與遊人别仍聞帶印歸林<lb/>
多宛地古雲盡漢山稀莫愛潯陽隱嫌官計亦非<lb/>
　　　送太易上人赴東洛<lb/>
遥見登山處青蕪雪後春雲深岳廟火寺宿洛陽人餌<lb/>
藥將齋折唯詩與道親凡經幾回别麈尾不離身<lb/>
　　　和王卿<hi>一作太常</hi>立秋即事<lb/>
秋宜何處看試問白雲官暗入蟬鳴樹微侵蝶繞蘭向<lb/>
<pb n="KR4h0140_WYG_292-3a"/>
風凉稍動近日暑猶殘九陌浮埃减千峯爽氣攅換衣<lb/>
防竹暮沈果訝泉寒宫響傳花杵天清出露盤髙禽當<lb/>
側弁遊鮪對憑欄一奏招商曲空人繼唱難<lb/>
　　　和李員外與舍人詠玫<hi>一作冬</hi>瑰花寄徐侍郎<lb/>
仙吏紫薇郎竒花共翫芳攢星排緑蒂照眼發紅光暗<lb/>
妬翻堦藥<hi>一作葉</hi>遥連直署香遊枝蜂繞易礙刺鳥銜妨<lb/>
露溼凝衣粉風吹散蕊黄䝉蘢珠樹合煥爛錦屛張留<lb/>
客勝看竹思人比愛棠如傳採蘋詠逺思滿瀟湘<lb/>
<pb n="KR4h0140_WYG_292-3b"/>
　　　冬夜耿拾遺王秀才就宿因傷故人<lb/>
舊時聞笛淚今夜重沾衣方恨同人<hi>一作𫀆</hi>少何堪相見<lb/>
稀竹煙凝澗壑林雪似芳菲多謝勞車馬應憐獨掩扉<lb/>
　　　早春遊慈<hi>一作報</hi>恩南池<lb/>
山寺臨池水春愁望逺生蹋橋逢鶴起尋竹值泉横新<lb/>
栁絲猶短輕<hi>一作柔</hi>蘋葉未成還如虎溪上日暮伴僧行<lb/>
　　　雨夜見投之作<lb/>
出户繁星盡池塘暗不開動衣凉氣度遰樹逺聲来燈<lb/>
<pb n="KR4h0140_WYG_292-4a"/>
外初行電城隅偶<hi>一作忽</hi>隱雷因知謝文學曉望比塵埃<lb/>
　　　龍池寺望月寄韋使君閻别駕<lb/>
清光此夜中萬古望應同當野山沈霧低城樹有風花<lb/>
宫紛共邃水府皓相空遥想髙樓上唯君對<hi>一作望</hi>庾公<lb/>
　　　秋夜憶興善院寄苖發<lb/>
右軍多住寺此夜後池秋自與山僧伴那因洛客愁卷<lb/>
簾霜靄靄滿目水悠悠若有詩相贈期君憶惠休<lb/>
　　　病中寄鄭十六兄<hi>一本題下有㮣字</hi>
<pb n="KR4h0140_WYG_292-4b"/>
倦枕欲徐行開簾秋月明手便笻杖冷頭喜葛巾輕緑<lb/>
草前侵水黄花半上城虚消此塵景不見十年兄<lb/>
　　　衛明府寄枇杷葉以詩答<lb/>
傾筐呈緑葉重疊色何鮮詎是秋風裏猶如曉露前<hi>一作</hi>
<hi>傳</hi>仙方當見重消疾本應便全勝甘蕉贈空投謝氏篇<lb/>
　　　過慶寳寺<hi>一作耿湋詩題作廢寶光寺</hi>
黄葉前朝寺無僧寒<hi>一作閒</hi>殿開池晴龜出曝松暮<hi>一作暝</hi>
鶴飛廻古井<hi>一作砌</hi>碑横草隂廊畫雜苔禪宫亦銷<hi>一作衰</hi>
<pb n="KR4h0140_WYG_292-5a"/>
歇塵世轉堪哀<lb/>
　　　奉和張大夫酬髙山人<lb/>
野客居鈴閣重門將校稀豸冠親榖弁龜印識荷衣座<lb/>
右<hi>一作坐久</hi>寒飈<hi>一作泉</hi>爽談餘暮角微蒼生須太傅山在豈<lb/>
容歸<lb/>
　　　送嚴使君遊山<lb/>
家楚依三戸辭州選一錢酒杯同寄世客櫂任銷年赤<lb/>
燒兼山逺青蕪與浪連青春明月夜知上鄂君船<lb/>
<pb n="KR4h0140_WYG_292-5b"/>
　　　送栁震歸蜀<lb/>
白日雙流静西看蜀國春桐花能乳鳥竹節競祠神蹇<lb/>
歩徒相望先鞭不可親知從江僕射登榻更何人<lb/>
　　　送樂平苖明府<lb/>
天際山多處東安古邑<hi>一作邑更</hi>深緑田通竹里白浪隔楓<lb/>
林詩有江僧和門唯越客尋應將放魚化一境表吾心<lb/>
　　　贈送鄭錢二郎中<lb/>
梅含栁已動昨日起東風惆悵心徒壯無如鬢作翁百<lb/>
<pb n="KR4h0140_WYG_292-6a"/>
年飄若水萬緒盡歸空何可宗禪客遲廻岐路中<lb/>
　　　酬鄭十四望驛不得同宿見贈因寄張參軍<lb/>
逢君喜成淚暫似故鄉中謫宦猶多懼清宵不得終月<lb/>
煙髙有鶴宿<hi>一作霜</hi>草淨無蟲明日郄超㑹應思下客同<lb/>
　　　暮春野望寄錢起<hi>一作耿湋詩</hi>
草長花落樹羸病强尋春無復少年意空餘華髪新青<lb/>
原髙<hi>一作晴</hi>見水白社静逢人寄謝南宫客軒車不可<hi>一作</hi>
<hi>見</hi>親<lb/>
<pb n="KR4h0140_WYG_292-6b"/>
　　　送王使君小子孝亷登科歸省<lb/>
年少通經學登科尚佩觿張馮本名士蔡廓是佳兒鞍<lb/>
馬臨岐路龍鍾對别離寄書胡太守請<hi>一作清</hi>與故人知<lb/>
　　　雲陽寺石竹花<lb/>
一自幽山别相逢此寺中髙低俱出<hi>一作有</hi>葉深淺不分<lb/>
叢野蝶難爭白庭榴暗讓紅誰憐芳最久春露到秋風<lb/>
　　　送髙勝重謁曹王<lb/>
江上<hi>一作水</hi>青楓岸隂隂萬里春朝辭郢城酒暮見洞庭<lb/>
<pb n="KR4h0140_WYG_292-7a"/>
人興比乗舟訪恩懐倒屣親想君登舊榭重喜掃芳塵<lb/>
　　　閒園書事招暢當<lb/>
聞蟬晝眠後欹枕對蓬蒿羸病嬾尋戴田園方詠陶傍<lb/>
簷蟲挂静出樹蝶飛髙惆悵臨清鏡思君見鬢毛<lb/>
　　　過錢員外<lb/>
為郎頭已白跡向市朝稀移病居荒宅安貧著敗衣野<lb/>
園隨客醉雪寺伴僧歸自説東峰下松蘿滿故扉<lb/>
　　　贈庾侍御<lb/>
<pb n="KR4h0140_WYG_292-7b"/>
年少身無累相逢憶此時雪過雲寺宿酒向竹園期白<lb/>
髪今催老清琴但起悲唯應逐宗炳内學願為師<lb/>
　　　贈李端<lb/>
共憶南浮<hi>一作樓</hi>日登髙望若何楚田湖草逺江寺海榴<lb/>
多載酒尋山宿思人帶雪過東西幾回别此㑹各蹉跎<lb/>
　　　送流人<lb/>
聞説南中事悲君重竄身山村楓子鬼江廟石郎神童<lb/>
稚留荒宅圖書託故人青門好風景為爾一沾巾<lb/>
<pb n="KR4h0140_WYG_292-8a"/>
　　　過胡居士<hi>一作湖上</hi>覩王右丞遺文<lb/>
舊日相知盡深居獨一身閉門空<hi>一作唯</hi>有雪看竹永無<lb/>
人毎許前山隱曽憐陋巷貧題詩今尚在暫為拂流<hi>一作</hi>
<hi>留</hi>塵<lb/>
　　　送郎使君赴郢州<lb/>
使君持節去雲水滿前程楚寺多連竹江檣逺暎城登<lb/>
樓向月望賽廟傍山行若動思鄉詠應貽謝歩兵<lb/>
　　　賊平後送人北歸<lb/>
<pb n="KR4h0140_WYG_292-8b"/>
世亂同南去時清獨北還他鄉生白髪舊國見青山曉<lb/>
月過殘壘繁星宿故闗寒禽與衰草處處伴愁顔<lb/>
　　　觀獵騎<hi>一作公子行</hi>
纒臂繡綸巾貂裘窄稱身射禽風助箭走<hi>一作驟</hi>馬雪翻<lb/>
<hi>一作飛</hi>塵金埒争開道香車為駐輪翩翩不知處傳<hi>一作應</hi>
是霍家親<lb/>
　　　同苖員外宿薦福常師房<hi>一作秋喜盧綸同宿寺</hi>
浮生共多故聚宿喜君同人息時聞磬燈揺乍有風霜<lb/>
<pb n="KR4h0140_WYG_292-9a"/>
堦疑<hi>一作寒霜疑</hi>水際夜木似山中一願持<hi>一作投</hi>如意長来<lb/>
事逺公<lb/>
　　　送喬廣下第歸淮南<lb/>
遥想長淮盡荒堤楚路斜戍旌標白浪罟網入青葭啼<lb/>
<hi>一作歸</hi>鳥仍臨水愁人更見<hi>一作看</hi>花東堂一枝在為子惜<lb/>
年華<lb/>
　　　風筝<lb/>
髙風吹玉柱萬籟忽齊飄颯樹遲難度縈空細漸銷松<lb/>
<pb n="KR4h0140_WYG_292-9b"/>
泉鹿門夜笙鶴洛濱朝坐與真僧聼支頤向寂寥<lb/>
　　　閒居寄苖發<lb/>
漸向浮生老前期竟若何獨身居處静永夜坐時多厭<lb/>
逐青林客休吟白雪歌支公有遺寺重與謝<hi>一作戴</hi>安過<lb/>
　　　送王先生歸南山<lb/>
儒中年最老獨有濟南生愛子方傳業無官自耦耕竹<lb/>
通山舍逺雲接雪<hi>一作玉</hi>田平願作門人去相隨隱姓名<lb/>
　　　寄天台秀師<lb/>
<pb n="KR4h0140_WYG_292-10a"/>
天台瀑布寺傳有白頭師幻跡示<hi>一作是</hi>羸病空門無住<lb/>
持雪晴看鶴去海夜與龍期永願親缾屨呈功<hi>一作澄心</hi>得<lb/>
問疑<lb/>
　　　送夏侯審赴寧國<lb/>
青圻連白浪曉日渡南津山疊陵陽樹舟多建業人煙<lb/>
霞髙占<hi>一作古</hi>寺楓竹暗停<hi>一作亭</hi>神如接𤣥暉集江丞獨<lb/>
<hi>一作城猶</hi>見親<lb/>
　　　雲陽館與韓紳<hi>一作韓升卿</hi>宿别<lb/>
<pb n="KR4h0140_WYG_292-10b"/>
故人江海别幾度隔山川乍見翻疑夢相悲各問年孤<lb/>
燈寒照雨溼竹暗浮煙更有明朝恨離杯惜共傳<lb/>
　　　送盧使君赴䕫州<lb/>
鐃管隨旌斾髙秋逺上巴白波連霧雨青壁斷蒹葭凭<lb/>
几雙童静登樓萬井斜政成知變俗當應畫輪車<lb/>
　　　夜聞回雁<lb/>
雁響天邊過髙髙望不分颼飀傳細雨嘹唳隔長雲散<lb/>
向誰家盡歸来幾客聞還將今夜意西海話蘇君<lb/>
<pb n="KR4h0140_WYG_292-11a"/>
　　　賦得的的帆向浦<lb/>
向浦參差去隨波逺近還初移芳草裏正在夕陽間隱<lb/>
暎回孤驛微明出亂山向空看不盡歸思滿江闗<lb/>
　　　秋思呈尹植裵説<hi>一本題下有鄭洞二字</hi>
静向嬾相偶年將衰共催前途懽不<hi>一作未</hi>集徃事恨空<lb/>
来晝景委紅葉月華銷<hi>一作鋪</hi>緑苔沈思竟何有坐結玉<lb/>
琴哀<lb/>
　　　閒園即事寄暕公<lb/>
<pb n="KR4h0140_WYG_292-11b"/>
欲就東林寄一身尚憐兒女未成人柴門客去殘陽在<lb/>
藥圃蟲喧秋雨頻近水方同梅市隱曝衣多笑阮家貧<lb/>
深山蘭若何時到羡與閒雲作四隣<lb/>
　　　題暕上人院<lb/>
閉門不出自焚香擁褐看山嵗月長雨後緑苔生石井<lb/>
秋来黄葉遍繩牀身閒何處無真性年老曽言<hi>一作来</hi>隱<lb/>
故鄉更説本師同學在幾時攜手見<hi>一作向</hi>衡陽<lb/>
　　　長安曉望寄程補闕<hi>一作包何詩</hi>
<pb n="KR4h0140_WYG_292-12a"/>
迢遰山河擁帝京參差宫殿接雲平風吹曉漏經長樂<lb/>
栁帶晴煙出禁城天淨笙歌臨路發<hi>一作奏</hi>日髙車馬隔<lb/>
塵行獨有淺才甘未逹多慙名在魯諸生<lb/>
　　　下第日書情寄上叔父<lb/>
微才空覺滯京師末學曽為叔父知雪裏題詩偏見賞<lb/>
林間飲酒獨令隨遊客盡傷春色老貧居還惜暮隂移<lb/>
欲歸江海尋山去願報何人得桂枝<lb/>
　　　南原<hi>一作浦</hi>望漢宫<lb/>
<pb n="KR4h0140_WYG_292-12b"/>
荒原空有漢宫名衰草茫茫雉堞平連雁下時秋水在<lb/>
行人過盡暮煙生西陵歌吹何年絶南陌登臨此日情<lb/>
故事悠悠不可問寒禽野水自縱横<lb/>
　　　早夏寄元校書<lb/>
獨遊野徑送<hi>一作自</hi>芳菲髙竹林居接翠微緑岸草深蟲<lb/>
入徧青藂花盡蝶来稀珠荷薦果香寒簟玉柄揺風滿<lb/>
夏衣蓬蓽永無車馬到更當齋夜憶元暉<lb/>
　　　贈衡岳<hi>一作岳陽</hi>隱禪師<lb/>
<pb n="KR4h0140_WYG_292-13a"/>
擁褐安居南岳頭白雲髙寺見衡州石窗湖水揺寒月<lb/>
楓樹猨聲報夜秋講席舊逢山<hi>一作沙</hi>鳥至梵經初向竺<lb/>
僧求垂垂<hi>一作自知</hi>身老將傳法因下人間遂北<hi>一作逐此</hi>遊<lb/>
　　　題凌雲寺<lb/>
春山古寺遶滄波石磴盤空鳥道過百丈金身開翠壁<lb/>
萬龕燈熖隔煙蘿雲生客到侵衣溼花落僧禪覆地多<lb/>
不與方袍同結社下歸塵世竟如何<lb/>
　　　晦日益州北池陪宴<lb/>
<pb n="KR4h0140_WYG_292-13b"/>
臨泛從公日仙舟翠幕張七橋通碧沼<hi>一作澗</hi>雙樹接花<lb/>
塘玉燭收寒氣金波隱夕光野聞<hi>一作閒</hi>歌管思水靜綺<lb/>
羅香遊騎縈林逺飛橈截岸長郊原懐灞滻陂溠寫江<lb/>
潢常侍傳花詔偏禆問羽觴豈令南峴首千載播餘芳<lb/>
　　　送曲山人之衡州<lb/>
白石先生眉髪光<hi>一作老</hi>已分甜<hi>一作紺</hi>雪飲紅漿衣巾半<lb/>
染煙霞氣<hi>一作色</hi>語笑兼和藥草香茅洞玉聲流暗水衡<lb/>
山碧色<hi>一作氣</hi>暎朝陽千年城郭如相問華表峩峩有夜<lb/>
<pb n="KR4h0140_WYG_292-14a"/>
霜<lb/>
　　　立秋日<lb/>
律變新秋至蕭條自此初花酣蓮報謝葉在栁呈疎澹<lb/>
日非<hi>一作月多</hi>雲暎清風似雨餘卷簾凉暗度迎<hi>一作却</hi>扇暑<lb/>
先除草静多翻燕波澄乍露魚今朝散騎省作賦興何<lb/>
如<lb/>
　　　詠古寺花<lb/>
共愛芳菲此樹中千跗萬蕚<hi>一作蕊</hi>裹<hi>一作裛</hi>枝紅遲遲欲<lb/>
<pb n="KR4h0140_WYG_292-14b"/>
去猶回望覆地無人滿寺風<lb/>
　　　酬張芬有赦後見贈<hi>一作司空圖詩</hi>
紫鳯朝銜五色書陽春忽布<hi>一作報</hi>網羅除已將心變寒<lb/>
灰後豈料光生腐草餘建水風煙收客淚杜陵花竹夢<lb/>
郊居勞君故有詩相贈欲報瓊瑶恨不如<lb/>
　　　哭苖員外呈張參軍<hi>苖公即參軍舅氏</hi>
思君甯家宅久接竹林期嘗值偷琴處親聞比玉時髙<lb/>
人不易合弱冠早相知<hi>一作追</hi>試藝臨諸友能文即我師<lb/>
<pb n="KR4h0140_WYG_292-15a"/>
凌寒松未老先暮槿何衰季子生前别羊曇醉後悲壽<lb/>
堂乖一慟奠席阻長辭因瀝殊方淚遥成墓下詩<lb/>
　　　金陵懐古<lb/>
輦路江楓暗宫庭野草春傷心庾開府老作北朝臣<lb/>
　　　發渝州却寄韋判官<lb/>
紅燭津亭夜見君繁弦急管兩紛紛平明分<hi>一作攜</hi>手空<lb/>
江轉唯有猨聲滿<hi>一作嘯</hi>水雲<lb/>
　　　送盧徹之太原謁馬尚書<lb/>
<pb n="KR4h0140_WYG_292-15b"/>
榆落鵰飛闗塞秋黄雲畫角見并州翩翩羽騎雙旌後<lb/>
上客親<hi>一作新</hi>隨郭細侯<lb/>
　　　峽口送友人<lb/>
峽口花飛欲盡春天涯去住淚沾巾来時萬里同為客<lb/>
今日翻成送故人<lb/>
　　　故郭婉儀挽歌<lb/>
一日辭秦鏡千秋别漢宫豈唯泉路掩長使月輪空苦<lb/>
色凝朝露悲聲切暝風婉儀餘舊徳仍載禮經中<lb/>
<pb n="KR4h0140_WYG_292-16a"/>
　　　送翰林張學士嶺南勒聖碑<lb/>
漢恩天外洽周頌日邊稱文獨司空羡書兼太尉能出<lb/>
闗逢北雁度嶺逐南鵬使者翰林客餘春歸灞陵<lb/>
　　　送吉校書東歸<lb/>
少年芸閣吏罷直暫歸休獨與親知别行逢江海秋聼<lb/>
猨看楚岫隨雁到呉洲處處園林好何人待子猷<lb/>
　　　早春遊望<lb/>
東風春未足試望秦城曲青草狀寒蕪黄花似秋菊壯<lb/>
<pb n="KR4h0140_WYG_292-16b"/>
將歡共去老與悲相逐獨作遊社人暮過威輦宿<lb/>
　　　秋日趨府上張大夫<lb/>
重城洞啟肅秋煙共説羊公在鎮年鞞鼓暗驚林葉落<lb/>
旌旗遥拂雁行偏石過橋下書曽受星降人間夢巳傳<lb/>
謫吏何能沐風化空將歌頌拜車前<lb/>
　　　竹裏徑<lb/>
幽徑行迹稀清隂苔色古蕭蕭風欲来乍似蓬<hi>一作逢</hi>山<lb/>
雨<lb/>
<pb n="KR4h0140_WYG_292-17a"/>
　　　黄子陂<lb/>
岸芳春色曉水影夕陽微寂寂深煙裏漁舟夜不歸<lb/>
　　　田鶴<lb/>
散下渚田中隱見菰蒲裏哀鳴自相應欲作凌風起<lb/>
　　　藥園<lb/>
春園芳巳遍緑蔓雜紅英獨有深山客時来辨藥名<lb/>
　　　石井<lb/>
苔色遍春石桐隂入寒井幽人獨汲時先樂殘陽影<lb/>
<pb n="KR4h0140_WYG_292-17b"/>
　　　板橋<lb/>
横遮野水石前帶荒村道来徃見愁人清風栁隂好<lb/>
　　　石蓮花<lb/>
今逢石上生本自波中有紅豔秋風裏誰憐衆芳後<lb/>
　　　逺寺鐘<lb/>
杳杳疎鐘發因<hi>一作月</hi>風清復引中宵獨聼之似與東林<lb/>
近<lb/>
　　　松下雪<lb/>
<pb n="KR4h0140_WYG_292-18a"/>
不隨晴野盡獨向深松積落照入寒光偏能伴幽寂<lb/>
　　　新栁<lb/>
全欺芳蕙晩似妬寒梅疾撩亂發青條春風来幾日<lb/>
　　　唐昌公主院看花<lb/>
遺殿空長閉乘鸞自不回至今荒草上寥落舊花開<lb/>
　　　别張讚<lb/>
今日山晴後殘蟬菊發時登樓見秋色何處最相思<lb/>
　　　晩思<lb/>
<pb n="KR4h0140_WYG_292-18b"/>
蛩餘窗下月草溼堦前露晩景凄我衣秋風入庭<hi>一作何</hi>
樹<lb/>
　　　留<hi>一作别</hi>盧秦卿<hi>一作郎士元詩</hi>
知有前期在難分<hi>一作歡如</hi>此夜中無將故人酒不及石尤<lb/>
<hi>一作古淳</hi>風<lb/>
　　　登峴亭<lb/>
峴山回首望秦闗南向荆州幾日還<hi>一作一身放放向荆蠻平楚茫茫失</hi>
<hi>路闗</hi>今日登臨唯有淚不知風景在何山<lb/>
<pb n="KR4h0140_WYG_292-19a"/>
　　　　哭麴山人<hi>一作耿湋詩</hi>
　憶昔秋風起君曽歎逐臣何言芳草日自作九泉人<lb/>
　　　　過堅上人故院與李端同賦<lb/>
　舊依支遁宿曽與戴顒来今日空林下唯知見緑苔<lb/>
　　　　病中嫁女妓<lb/>
　萬事傷心在目前一身垂淚對花筵黄金用盡教歌舞<lb/>
　留與他人樂少年<lb/>
　　　　江村即事<lb/>
<pb n="KR4h0140_WYG_292-19b"/>
　釣罷歸来不繫船江村月落正堪眠縱然一夜風吹去<lb/>
　只在蘆花淺水邊<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻二百九十二<lb/>
</p>
<p>
</p>
  </div>
</body>
</text>
</TEI>
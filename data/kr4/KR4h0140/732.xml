<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_732-1a"/>
　欽定四庫全書<lb/>
御定全唐詩巻七百三十二<lb/>
　　髙力士<lb/>
　髙力士明皇時宦官被寵封齊國公後為李輔國所搆<lb/>
　配流黔中詩一首<lb/>
　　　感巫州薺菜<hi>力士謫黔中道至巫州地多薺而人不食因感之作詩寄意</hi>
　兩京作觔<hi>一作芹</hi>賣五谿無人采夷夏雖有殊氣味都不<lb/>
　改<hi>一作固常在</hi>
<pb n="KR4h0140_WYG_732-1b"/>
　　　　句<lb/>
　煙燻眼落膜瘴染面朱虞<hi>流巫州時作</hi>
　　王越賓<lb/>
　王越賓明皇時中官詩一首<lb/>
　　　　使至灊山<hi>神異錄明皇嘗夢游灊岳遣越賓祀之</hi>
　碧塢煙霞晝未開游人到處盡裵回憑誰借問巖前叟<lb/>
　曾託吾皇一夢來<lb/>
　　王良會<lb/>
<pb n="KR4h0140_WYG_732-2a"/>
王良會憲宗時内侍為西川監軍使詩一首<lb/>
　　　和武相公中秋夜西蜀錦樓望月得清字<lb/>
徳星揺此夜珥月滿重城杳靄煙氛色飄颻砧杵聲令<lb/>
行秋氣爽樂感素風輕共賞千年聖長歌四海清<lb/>
　南詔驃信<lb/>
驃信南詔酋也詩一首<lb/>
　　　星回節游避風臺與清平官賦<hi>南詔以十二月十六日為星回</hi>
　　　<hi>節唐書南詔官曰清平者猶唐之宰相</hi>
<pb n="KR4h0140_WYG_732-2b"/>
避風善闡臺<hi>南詔别都曰善闡府</hi>極目見藤越<hi>鄰國之名</hi>悲哉古與今<lb/>
依然煙與月自我居震旦<hi>謂天子為震旦</hi>翊衛類䕫契伊昔頸<lb/>
皇運艱難仰忠烈不覺歲云暮感極星回節元昶<hi>謂朕曰元</hi>
<hi>謂卿曰昶</hi>同一心子孫堪貽厥<lb/>
　趙叔達<lb/>
趙叔達南詔清平官詩一首<lb/>
　　　星回節避風臺驃信命賦<lb/>
法駕避星回波羅毘勇猜<hi>波羅虎也毘勇野馬也驃信昔年幸此曽射野馬并虎也</hi>
<pb n="KR4h0140_WYG_732-3a"/>
河潤氷難合地暖梅先開下令俚柔洽<hi>俚柔百姓也</hi>獻賝弄<lb/>
棟<hi>國名</hi>來願將不才質千載侍游臺<lb/>
　楊奇鯤<lb/>
楊奇鯤南詔宰相有詞藻僖宗幸蜀時來朝行在詩一<lb/>
首<lb/>
　　　途中詩<hi>首缺二句</hi>
　　　　　　　　　　　　　風裏浪花吹更白<lb/>
雨中山色洗還青海鷗聚處窗前見林狖啼時枕上聽<lb/>
<pb n="KR4h0140_WYG_732-3b"/>
此際自然無限趣王程不敢暫留停<lb/>
　布燮<lb/>
布燮長和國使人南詔鄭氏簒蒙氏改國號曰大長和<lb/>
布燮官名其宰相也詩二首<lb/>
　　　聽妓洞雲歌<lb/>
嵇叔夜鼓琴飲酒無閑暇若使當時聞此歌抛擲廣陵<lb/>
都不藉劉伯倫虚生浪死過青春一飲一碩猶自醉無<lb/>
人為爾卜深塵<lb/>
<pb n="KR4h0140_WYG_732-4a"/>
　　　思鄉作<lb/>
瀘北行人絶雲南信未還庭前花不掃門外桞誰攀坐<lb/>
久銷銀燭愁多減玉顔懸心秋夜月萬里照關山<lb/>
　朝衡<hi>品彚作胡衡</hi>
朝衡字巨卿日本人開元初日本王聖武遣其臣粟田<lb/>
副仲滿來朝請從諸儒授經仲滿慕華不肎去易姓名<lb/>
曰朝衡歴左補闕久之歸國上元中擢散騎常侍詩一<lb/>
首<lb/>
<pb n="KR4h0140_WYG_732-4b"/>
　　　銜命還國作<lb/>
銜命將辭國非才忝侍臣天中戀明主海外憶慈親伏<lb/>
奏違金闕騑驂去玉津蓬萊鄉路逺若木故園林西望<lb/>
懷恩日東歸感義辰平生一寶劒留贈結交人<lb/>
　長屋<lb/>
長屋日本相國也詩一首<lb/>
　　　繡袈裟衣縁<hi>明皇時長屋嘗造千袈裟繡偈於衣縁來施中華真公因泛海至彼</hi>
　　　<hi>國傳法焉</hi>
<pb n="KR4h0140_WYG_732-5a"/>
山川異域風月同天寄諸佛子共結来緣<lb/>
　王巨仁<lb/>
王巨仁新羅國隱士詩一首<lb/>
　　　憤怨詩<hi>朝鮮史畧云新羅女主曼與魏𢎞通𢎞死復引年少美丈夫私之授以要職由</hi>
　　　<hi>是佞倖肆志紀綱壞弛時有人譏謗時政榜於路主疑隱者王巨仁所為命下獄將誅之巨仁</hi>
　　　<hi>憤怨作詩書獄壁是夕忽震雷雨雹主懼釋之唐僖宗文徳初年事也</hi>
于公慟哭三年旱鄒衍含愁五月霜今我幽愁還似古<lb/>
皇天無語但蒼蒼<lb/>
<pb n="KR4h0140_WYG_732-5b"/>
　李贊華<lb/>
李贊華遼太祖長子名倍小字突欲聰敏好學嘗市書<lb/>
萬卷藏醫巫閭絶頂之望海堂能詩畫兼精技術奔唐<lb/>
明宗賜姓名後為廢帝所害詩一首<lb/>
　　　立木海上刻詩<hi>遼史突欲初為太子以淳欽后愛徳光不得已讓位國於東平</hi>
　　　<hi>不得志明宗招之立木刻詩云云遂攜髙美人並載書籍浮海至</hi>
小山壓大山大山全無力<hi>一作氣</hi>羞見故鄉<hi>一作本邦</hi>人從此<lb/>
投外國<hi>一作化外</hi>
<pb n="KR4h0140_WYG_732-6a"/>
　成輔端<lb/>
成輔端貞元中優人徳宗以其誹謗國政決殺之言者<lb/>
以為託詼諧諷諫不可加罪帝悔焉詩一首<lb/>
　　　戲語<hi>唐書京兆尹司農卿李寔務聚歛進奉不恤災歉人窮無告乃徹屋瓦木賣麥苖以</hi>
　　　<hi>供賦歛輔端因戲作語為秦民艱苦之狀如此者數十篇寔怒之言於帝故坐殺</hi>
秦地城池二百年何期如此賤田園一頃麥苖碩伍米<lb/>
三間堂屋二千錢<lb/>
　張隱<lb/>
<pb n="KR4h0140_WYG_732-6b"/>
張隱龍紀初伶人詩一首<lb/>
　　　萬壽寺歌詞<hi>摭言云宰相張濬嘗與朝士萬夀寺閱牡丹抵暮飲不息伶人皆御</hi>
　　　<hi>前供奉第一部恃寵肆狂無所畏憚中有張隱者忽躍出揚聲引詞云云唱訖遂去闔席愕然</hi>
　　　<hi>相盼失色而散</hi>
位乖燮理致傷殘四靣牆匡不忍看正是花時堪下淚<lb/>
相公何必更追歡<lb/>
　朱元<lb/>
朱元即㦸門門子詩一首<lb/>
<pb n="KR4h0140_WYG_732-7a"/>
　　　迎孫刺史<hi>郡閣雅談云孫愿家自貞元已後三代為池陽刺史有㦸門門子朱元迎</hi>
　　　<hi>道左獻詩曰</hi>
昔日郎君今刺史朱元依舊守朱門今朝竹馬諸童子<lb/>
盡是當時竹馬孫<lb/>
　陳璠<lb/>
陳璠沛中走卒與徐帥時溥結好表為宿州太守後以<lb/>
貪汚斬之詩一首<lb/>
　　　臨刑詩<hi>璠不知書時以為鬼代作</hi>
<pb n="KR4h0140_WYG_732-7b"/>
積玉堆金官又崇禍來倐忽變成空五年榮貴今何在<lb/>
不異南柯一夢中<lb/>
　捧劒僕<lb/>
捧劒咸陽郭氏之僕雖在奴𨽻嘗以望水眺雲為事遭<lb/>
鞭箠終不改後竄去詩三首<lb/>
　　　詩<hi>主人怪其作詩怒之儒士聞而競觀以為協律之詞其主稍容焉</hi>
青鳥銜葡萄飛上金井欄美人恐驚去不敢捲簾看<lb/>
　　　題牡丹<lb/>
<pb n="KR4h0140_WYG_732-8a"/>
　一種芳菲出後庭却輸桃李得佳名誰能為向天人說<lb/>
　從此移根近太清<lb/>
　　　　將竄留詩<lb/>
　珍重郭四郎臨行不得别曉漏動離心輕車冐殘雪欲<lb/>
　出主人門零涕暗嗚咽萬里隔關山一心思漢月<lb/>
　<lb/>
　<lb/>
　<lb/>
<pb n="KR4h0140_WYG_732-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七百三十二<lb/>
</p>
<p>
</p>
  </div>
</body>
</text>
</TEI>
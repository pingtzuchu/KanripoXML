<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_120-1a"/>
　欽定四庫全書<lb/>
御定全唐詩巻一百二十<lb/>
　　崔珪<lb/>
　崔珪貝丘人開元中官太子詹事與兄中書舎人琳弟<lb/>
　光禄卿瑶俱列棨㦸世號三㦸崔家詩一首<lb/>
　　　　孤寢怨<lb/>
　征戍動經年含情拂玳筵花飛織錦䖏月落𢷬衣邊燈<lb/>
　暗愁孤坐牀空怨獨眠自君遼海去玉匣閉春弦<lb/>
<pb n="KR4h0140_WYG_120-1b"/>
　　楊浚<lb/>
　楊浚官校書郎開元中嘗作聖典三巻上之詩三首<lb/>
　　　　題武陵<hi>一作臨</hi>草堂<lb/>
　草堂列仙樓上在青山頂戸外窺數峰堦前對䨇井雨<lb/>
　来花盡濕風度松初冷登棧行不疲入谿語彌静云能<lb/>
　去塵服兼欲事金鼎正直心所存諂諛長自省適知幽<lb/>
　遁趣已覺煩慮屏更愛雲林間吾將卧南潁<lb/>
　　　　廣武懐古<lb/>
<pb n="KR4h0140_WYG_120-2a"/>
河水城下流登城望彌惬海雲飛不斷岸草緑相接龍<lb/>
門無舊塲武牢有遺堞扼喉兵易守捫指計何㨗天奪<lb/>
項氏謀卒成漢家業鄉山遥可見西顧淚盈睫<lb/>
　　　贈李郎中<lb/>
仙郎早朝退直省卧南軒院竹自成賞階庭寂不喧焚<lb/>
香開後閣起草閉前門禮樂風流羙光華星位尊榮兼<lb/>
朱紱貴交乃布衣存是日登龍客無忘君子恩<lb/>
　劉晏<lb/>
<pb n="KR4h0140_WYG_120-2b"/>
劉晏字士安曹州南華人年七嵗舉神童累官殿中侍<lb/>
御史遷度支郎中杭隴華三州刺史尋遷河南尹入為<lb/>
京兆尹再拜戸部侍郎舉顔真卿以自代寳應二年遷<lb/>
吏部尚書平章事領度支鹽鐵轉運租庸使坐事罷相<lb/>
諸使如故晏以轉運為已任開三門渠津遺跡嵗運米<lb/>
數百萬石以濟關中晏理家儉約而重交敦舊視事敏<lb/>
速乗機無滯在職十餘年權勢之重隣於宰相後為楊<lb/>
炎誣構死詩二首<lb/>
<pb n="KR4h0140_WYG_120-3a"/>
　　　詠王大娘戴竿<hi>太平御覧云明皇御勤政樓大張樂羅列百技時教坊有王大</hi>
　　　<hi>娘者戴百尺竿竿上施木山状瀛洲方丈令小兒持絳節出入于其間歌舞不輟時晏以神童</hi>
　　　<hi>為祕書正字方十嵗帝召之貴妃置之膝上為施粉黛與之巾櫛令詠王大娘戴竿晏應聲而</hi>
　　　<hi>作因命牙笏及黄紋袍賜之</hi>
樓前百戲競争新惟有長竿妙入神誰謂綺羅番有力<lb/>
猶自嫌輕更著人<lb/>
　　　享太廟樂章<lb/>
漢祚惟永神功中興夙驅氛祲天覆黎蒸三光再朗庶<lb/>
<pb n="KR4h0140_WYG_120-3b"/>
績其凝重熈累葉景命是膺<lb/>
　袁瓘<lb/>
袁瓘明皇時官贑縣尉詩二首<lb/>
　　　鴻門行<lb/>
少年買意氣百金不辭費學劍西入秦結交北遊魏秦<lb/>
魏多豪人與代亦殊倫由来不相識皆是暗相親寳馬<lb/>
青絲轡狐裘貂鼠服晨過劇孟游暮投咸陽宿然諾本<lb/>
云云諸侯莫不聞猶思百戰術更逐李將軍始從灞陵<lb/>
<pb n="KR4h0140_WYG_120-4a"/>
下遥遥度朔野北風聞楚歌南庭見胡馬胡馬秋正肥<lb/>
相邀夜合圍戰酣烽火滅路斷救兵稀白刃縱横逼黄<lb/>
塵飛不息虜騎血灑衣單于淚沾臆獻凱雲臺中自言<lb/>
塞上雄將軍行失勢部曲遂無功新人不如舊舊人不<lb/>
相救萬里長飄颻十年計不就棄置難重論驅馬度鴻<lb/>
門行看楚漢事不覺風塵昏寳劍中夜撫悲歌聊自舞<lb/>
此曲不可終曲終涙如雨<lb/>
　　　恵文太子挽歌<hi>睿宗之子岐王範也開元十四年卒贈太子</hi>
<pb n="KR4h0140_WYG_120-4b"/>
寒仗丹旄引隂堂白日違暗燈明象物畫水濕靈衣羽<lb/>
化淮王去仙迎太子歸空餘燕銜土朝夕向陵飛<lb/>
　李昻<lb/>
李昻開元中考功員外郎詩二首<lb/>
　　　從軍行<lb/>
漢家未得燕支山征戍年年沙朔間塞下長驅汗血馬<lb/>
雲中恒閉玉門關隂山瀚海千萬里此日桑河凍流水<lb/>
稽洛川邊胡騎来漁陽戍裏烽烟起長途羽檄何相望<lb/>
<pb n="KR4h0140_WYG_120-5a"/>
天子按劍思北方羽林練士拭金甲將軍校戰出玉堂<lb/>
幽陵異域風烟改亭障連連古今在夜聞鴻雁南渡河<lb/>
暁望旌旗北臨海塞沙飛淅瀝遥裔連窮磧𤣥漠雲平<lb/>
初合陣西山月出聞鳴鏑城南百戰多苦辛路傍死卧<lb/>
黄沙人戎衣不脫随霜雪汗馬䟃𧽼長被鐵楊葉樓中<lb/>
不寄書蓮花劍上空流血匈奴未滅不言家驅逐行行<lb/>
邊徼賖歸心海外見明月别思天邊夢落花天邊<hi>一作落花</hi>
迴望何悠悠芳樹無人渡隴頭春雲不變陽關雪桑葉<lb/>
<pb n="KR4h0140_WYG_120-5b"/>
先知胡地秋田疇不賣盧龍䇿竇憲思勒燕然石麾兵<lb/>
静北垂此日交河湄欲令塞上無干戚㑹待單于繋頸<lb/>
時<lb/>
　　　賦戚夫人楚舞歌<lb/>
定陶城中是妾家妾年二八顔如花閨中歌舞未終曲<lb/>
天下死人如亂麻漢王此地因征戰未出簾櫳人已薦<lb/>
風花菡蓞落轅門雲雨裵回入行殿日夕悠悠非舊鄉<lb/>
飄飄䖏䖏逐君王閨門向<hi>一作玉閨門</hi>裏通歸夢銀燭迎来<lb/>
<pb n="KR4h0140_WYG_120-6a"/>
在戰塲相從<hi>一作從来</hi>顧恩不顧已何異浮萍寄深水逐戰<lb/>
曽迷隻輪下随君幾陷重圍裏此時平楚復平齊咸陽<lb/>
宫闕到關西珠簾夕殿聞鐘磬白日秋天憶鼔鼙君王<lb/>
縱恣翻成誤吕后由来有深妒不奈君王容鬢衰相存<lb/>
相顧能幾時黄泉白骨不可報雀釵翠羽從此辭君楚<lb/>
歌兮妾楚舞脉脉相看两心苦曲未終兮袂更揚君流<lb/>
涕兮妾斷腸已見儲君<hi>一作謀臣</hi>歸恵帝徒留愛子付周昌<lb/>
　　　句<lb/>
<pb n="KR4h0140_WYG_120-6b"/>
耳臨清渭洗心向白雲閒<hi>紀事云唐雋秀諸科初皆考功主之開元二十四年昻為</hi>
<hi>員外主試事昻性剛急集貢士與之約有請託者當首落之既而昻外舅舉進士李權昻召權庭数之且斥其</hi>
<hi>章句之瑕以辱焉權應曰人或相知竊聞左右非敢求也鄙文不臧既聞命矣執事昔有雅什愚將切磋可乎</hi>
<hi>昻怒而嬉笑曰有何不可權曰耳臨清渭洗心向白雲閒非執事詞耶昔唐堯讓天下于許由由惡聞故洗耳</hi>
<hi>今天子春秋鼎盛不揖讓于足下而洗耳何哉昻聞駭而起不知所酬訴執政下權吏自後以省郎位輕不足</hi>
<hi>臨多士以禮部侍郎専之</hi>
　厙狄履温<lb/>
厙狄履温官尚書員外郎兼充節度判官開元九年宇<lb/>
<pb n="KR4h0140_WYG_120-7a"/>
文融括田時奏置勸農判官以履温等二十九人並攝<lb/>
御史分行天下詩一首<lb/>
　　　夏晚初霽南省寓直用餘字<hi>時兼尚書郎莭度判官</hi>
薄宦因時㤗凉宵寓直初沈沈仙閣閉的的暗更徐霽<lb/>
色連空上炎氛入夜除星迴南斗落月度北窗虚待漏<lb/>
殘燈照含芳襲氣餘寐来冠不觧奏罷草仍書幕府慙<lb/>
良䇿明曺媿散樗命輕徒有報義重更難踈燕厦欣成<lb/>
託鵷行濫所如晨趨當及早復此戒朝車<lb/>
<pb n="KR4h0140_WYG_120-7b"/>
　寇坦<lb/>
寇坦開元時人詩二首<lb/>
　　　同皇甫兵曹天官寺浴室新成招友人賞㑹<lb/>
温室歡初就蘭交托勝因共聼無漏法兼濯有為塵水<lb/>
潔三空性香沾四大身清心多善友頌徳慰同人<lb/>
　　　同張少府和厙狄員外夏晚初霽南省寓直時<lb/>
　　　兼充節度判官之作<lb/>
黄綬歸休日仙郎復奏餘晏居當夏晚寓直㑹晴初露<lb/>
<pb n="KR4h0140_WYG_120-8a"/>
　散星文發雲披水鏡虚髙才推獨唱嘉㑹喜連茹月色<lb/>
　揺春闥香烟靄暝廬千門傳夜警萬象照階除少孺嘉<lb/>
　能賦文强閱賜書兼曹謀未展入幕志方攄為奉靈臺<lb/>
　帛恭先待漏車貞標不可仰空此樂樵漁<lb/>
　　李休烈<lb/>
　李休烈開元中洛陽尉詩一首<lb/>
　　　　詠銅柱<lb/>
　天門街裏倒天樞火急先湏卸火珠計合一條絲線挽<lb/>
<pb n="KR4h0140_WYG_120-8b"/>
　何勞兩縣索人夫<hi>長夀三年武后建銅柱謂之天樞開元中詔毁先是有訛言云一條絲挽</hi>
　<hi>天樞故休烈詩及之</hi>
　<lb/>
　<lb/>
　<lb/>
　<lb/>
　<lb/>
御定全唐詩巻一百二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_170-1a"/>
　欽定四庫全書<lb/>
御定全唐詩巻一百七十<lb/>
　　李白<lb/>
　　　　贈王判官時余歸隠居廬山屛風曡<lb/>
　昔別黄鶴樓蹉跎淮海秋俱飄零落葉各散洞庭流中<lb/>
　年不相見蹭蹬逰吳越何處我思君天台緑蘿月㑹稽<lb/>
　風月好却遶剡溪迴雲山海上出人物鏡中来一度浙<lb/>
　江北十年醉楚臺荆門倒屈宋梁苑傾鄒枚苦<hi>一作若</hi>笑<lb/>
<pb n="KR4h0140_WYG_170-1b"/>
　我誇誕知音安在哉大盜割鴻溝如風掃秋葉吾非濟<lb/>
　代人且隠屛風曡中夜天中望憶君思見君明朝拂衣<lb/>
　去永與海鷗羣<lb/>
　　　　在水軍宴贈幕府諸侍御<lb/>
　月化五白龍翻飛凌九天胡沙驚北海電掃落陽川虜<lb/>
　箭雨宫闕皇輿成播遷英王受廟略秉鉞清南邉雲旗<lb/>
　卷海雪金㦸羅江煙聚散百萬人弛張在一賢霜臺降<lb/>
　羣彦水國奉戎旃繡服開宴語天人借樓船如登黄金<lb/>
<pb n="KR4h0140_WYG_170-2a"/>
臺遥謁紫霞仙巻身編蓬下冥機四十年寜知草間人<lb/>
腰下有龍泉浮雲在一决誓欲清幽燕願與四座公静<lb/>
談金匱篇齊心戴朝㤙不惜微軀捐所冀旄頭滅功成<lb/>
追魯連<lb/>
　　　贈武十七諤<hi>幷序</hi>
　　門人武諤深於義者也質本沉悍慕要離之風潜<lb/>
　　釣川<hi>一作江</hi>海不數數於世間事聞中原作難西来<lb/>
　　訪<hi>一作謁</hi>余余愛子伯禽在魯許將冐胡兵以致之<lb/>
<pb n="KR4h0140_WYG_170-2b"/>
　　酒酣感激援筆而贈<lb/>
馬如一匹練明日過吳門乃是要離客西来欲報㤙笑<lb/>
開燕匕首拂拭竟無言狄犬吠清洛天津成塞垣愛子<lb/>
隔東魯空悲斷腸猨林回棄白璧千里阻同奔君為我<lb/>
致之輕齎渉淮源精誠合天道不媿逺逰<hi>一作鄧攸</hi>魂<lb/>
　　　贈閭丘宿松<lb/>
阮籍為太守乗驢上東平剖竹十日間一朝風化清偶<lb/>
来拂衣去誰測主人情夫子理宿松浮雲知古城掃地<lb/>
<pb n="KR4h0140_WYG_170-3a"/>
物莾然秋来百草生飛鳥還舊巢遷人返躬耕何慙宓<lb/>
子賤不減陶淵明吾知千載後却掩二賢名<lb/>
　　　獄中上崔相渙<lb/>
胡馬渡洛水血流征戰場千門閉秋景萬姓危朝霜賢<lb/>
相燮元氣再欣海縣康台庭有䕫龍列宿粲成行羽翼<lb/>
三元聖發輝兩太陽應念覆盆下雪泣拜天光<lb/>
　　　中丞宋公以吳兵三千赴河南軍次尋陽脫余<lb/>
　　　之囚叅謀幕府因贈之<lb/>
<pb n="KR4h0140_WYG_170-3b"/>
獨坐清天下専征出海隅九江皆渡虎三郡盡還珠組<lb/>
練明秋浦樓船入郢都風髙初選將月滿欲平胡殺氣<lb/>
横千里軍聲動九區白猨慙劒術黄石借兵符戎虜行<lb/>
當翦鯨鯢立可誅自憐非劇孟何以佐良圗<lb/>
　　　流夜郎贈辛判官<lb/>
昔在長安醉花桞五侯七貴同杯酒氣岸遥凌豪士前<lb/>
風流肯落他人後夫子紅顔我少年章䑓走馬著金鞭<lb/>
文章獻納麒麟殿歌舞淹留玳瑁筵與君自謂長如此<lb/>
<pb n="KR4h0140_WYG_170-4a"/>
寕知草動風塵起函谷忽驚胡馬来秦宫桃李向明<hi>一作</hi>
<hi>胡</hi>開我愁逺謫夜郎去何日金雞放赦回<lb/>
　　　贈劉都使<lb/>
東平劉公榦南國秀餘芳一鳴即朱紱五十佩銀章飲<lb/>
氷事戎幕衣錦華水鄉銅官㡬萬人諍訟清玉堂吐言<lb/>
貴珠玉落筆迴風霜而我謝明主銜哀投夜郎歸家酒<lb/>
債多門客粲成行髙談滿四座一日傾千觴所求竟無<lb/>
緒裘馬欲摧藏主人若不顧明發釣滄浪<lb/>
<pb n="KR4h0140_WYG_170-4b"/>
　　　贈常侍御<lb/>
安石在東山無心濟天下一起振横流功成復瀟灑大<lb/>
賢有巻舒季葉䡖風雅匡復屬何人君為知音者傳聞<lb/>
武安將氣振長平瓦燕趙期洗清周秦保宗社豋朝若<lb/>
有言為訪南遷賈<lb/>
　　　贈易秀才<lb/>
少年解長劒投贈即分離何不斷犀象精光暗往時蹉<lb/>
跎君自惜竄逐我因誰地遠虞翻老秋深宋玉悲空摧<lb/>
<pb n="KR4h0140_WYG_170-5a"/>
芳桂色不屈古松姿感激平生意勞歌寄此辭<lb/>
　　　經亂離後天㤙流夜郎憶舊遊書懷贈江夏韋<lb/>
　　　太守良宰<lb/>
天上白玉京十二樓五城仙人撫我頂結髪受長生誤<lb/>
逐世間樂頗窮理亂情九十六聖君浮雲挂空名天地<lb/>
賭一擲未能忘戰争試渉覇王略將期軒冕榮時命乃<lb/>
大謬棄之海上行學劒翻自哂為文竟何成劒非萬人<lb/>
敵文竊四海聲兒戲不足道五噫岀西京臨當欲去時<lb/>
<pb n="KR4h0140_WYG_170-5b"/>
慷慨淚沾纓嘆君倜儻才標舉冠羣英開筵引祖帳慰<lb/>
此逺徂征鞍馬若浮雲送余驃騎亭歌鍾不盡意白日<lb/>
落昆明十月到幽州戈鋋若羅星君王棄北海掃地借<lb/>
長鯨呼吸走百川燕然可摧傾心知不得語却欲棲蓬<lb/>
瀛彎弧懼天狼挟矢不敢張攬涕黄金臺呼天哭昭王<lb/>
無人貴駿骨騄耳空騰驤樂毅儻再生于今亦奔亡蹉<lb/>
跎不得意驅馬還貴鄉逢君聼弦歌肅穆坐華堂百里<lb/>
獨太古陶然臥羲皇徴樂昌樂館開筵列壺觴賢豪間<lb/>
<pb n="KR4h0140_WYG_170-6a"/>
青娥對燭儼成行醉舞紛綺席清歌繞飛梁歡娛未終<lb/>
朝秩滿歸咸陽祖道擁萬人供帳遥相望一别隔千里<lb/>
榮枯異炎凉炎凉㡬度改九土中横潰漢甲連胡兵沙<lb/>
塵暗雲海草木揺殺氣星辰無光彩白骨成丘山蒼生<lb/>
竟何罪函闗壯帝居國命懸哥舒長㦸三十萬開門納<lb/>
兇渠公卿如犬羊忠讜醢與葅二聖出遊豫両京遂丘<lb/>
墟帝子許専征秉旄控強楚節制非桓文軍師擁熊虎<lb/>
人心失去就賊勢騰風雨惟君固房陵誠節冠終古僕<lb/>
<pb n="KR4h0140_WYG_170-6b"/>
臥香爐頂餐霞潄瑶泉門開九江轉枕下五湖連半夜<lb/>
水軍来潯陽滿旌旃空名適自誤廹脅上樓船徒賜五<lb/>
百金棄之若浮煙辭官不受賞飜謫夜郎天夜郎萬里<lb/>
道西上令人老掃蕩六合清仍為負霜草日月無偏照<lb/>
何由訴蒼昊良牧稱神明深仁恤交道一忝青雲客三<lb/>
登黄鶴樓顧慙禰處士虛對鸚鵡洲樊山霸氣盡寥落<lb/>
天地秋江帶峨眉雪川横三峡流萬舸此中来連帆過<lb/>
揚州送此萬里目曠然散我愁紗窗倚天開水樹緑如<lb/>
<pb n="KR4h0140_WYG_170-7a"/>
髪窺日畏銜山促酒喜得月呉娃與越艶窈窕誇鉛紅<lb/>
呼来上雲梯含笑出簾櫳對客小垂手羅衣舞春風賔<lb/>
跪請休息主人情未極覽君荆山作江鮑堪動色清水<lb/>
出芙蓉天然去雕飾逸興横素襟無時不招尋朱門擁<lb/>
虎士列㦸何森森剪鑿竹石開縈流漲清深豋臺坐水<lb/>
閣吐論多英音片辭貴白璧一諾輊黄金謂我不愧君<lb/>
青鳥明丹心五色雲間鵲飛鳴天上来傳聞赦書至却<lb/>
放夜郎迴暖氣變寒谷炎煙生死灰君登鳯池去忽棄<lb/>
<pb n="KR4h0140_WYG_170-7b"/>
賈生才桀犬尚吠堯匈奴笑千秋中夜四五歎常為大<lb/>
國憂旌斾夹兩山黄河當中流連雞不得進飲馬空夷<lb/>
猶安得羿善射一箭落旄頭<lb/>
　　　江夏使君叔席上贈史郎中<lb/>
鳯凰丹禁裏銜出紫泥書昔放三湘去今還萬死餘仙<lb/>
郎乆為別客舎問何如涸轍思流水浮雲失舊居多慙<lb/>
華省貴不以逐臣踈復如竹林下叨陪芳宴初希君生<lb/>
羽翼一化北溟魚<lb/>
<pb n="KR4h0140_WYG_170-8a"/>
　　　博平鄭太守自廬山千里相尋入江夏北市門<lb/>
　　　見訪却之武陵立馬贈別<lb/>
大梁貴公子氣盖蒼梧雲若無三千客誰道信陵君救<lb/>
趙復存魏英威天下聞邯鄲能屈節訪博從毛薛夷門<lb/>
得隠淪而與侯生親仍要鼓刀者乃是袖槌人好士不<lb/>
盡心何能保其身多君重然諾意氣遥相託五馬入市<lb/>
門金鞍照城郭都忘虎竹貴且與荷衣樂去去桃花源<lb/>
有時見歸軒相思無終極腸斷朗江猨<lb/>
<pb n="KR4h0140_WYG_170-8b"/>
　　　江上贈竇長史<lb/>
漢求季布魯朱家楚逐伍胥去章華萬里南遷夜郎國<lb/>
三年歸及長風沙聞道青雲貴公子錦帆遊戱西江水<lb/>
人疑天上坐樓船水浄霞明兩重綺相約相期何太深<lb/>
棹歌揺艇月中尋不同珠履三千客別欲論交一片心<lb/>
　　　贈王漢陽<lb/>
天落白<hi>一作上墮</hi>玉棺王喬辭葉縣一去未千年漢陽復相<lb/>
見猶乗飛鳧舄尚識仙人面鬢髪何青青童顔皎如練<lb/>
<pb n="KR4h0140_WYG_170-9a"/>
吾曾弄海水清淺嗟三變果惬麻姑言時光速流電與<lb/>
君數杯酒可以窮歡宴白雲歸去来何事坐交戰<lb/>
　　　贈漢陽輔録事二首<lb/>
聞君罷官意我抱漢川湄借問乆踈索何如聽訟時天<lb/>
清江月白心静海鷗知應念投沙客空餘弔屈悲<lb/>
鸚鵡洲横漢陽渡水引寒煙沒江樹南浦豋樓不見君<lb/>
君今罷官在何處漢口雙魚白錦鱗令傳尺素報情人<lb/>
其中字數無多少祗是相思秋復春<lb/>
<pb n="KR4h0140_WYG_170-9b"/>
　　　江夏贈韋南陵氷<lb/>
胡驕馬驚沙塵起胡雛飲馬天津水君為張掖近酒泉<lb/>
我竄三巴九千里天地再新法令寛夜郎遷客帶霜寒<lb/>
西憶故人不可見東風吹夢到長安寜期此地忽相遇<lb/>
驚喜茫如墮煙霧玉簫金管喧四筵苦心不得申長句<lb/>
昨日繡衣傾緑尊病如桃李竟何言昔騎天子大宛馬<lb/>
今乗欵叚諸侯門賴遇南平豁方寸復兼夫子持清論<lb/>
有似山開萬里雲四望青天解人悶人悶還心悶苦辛<lb/>
<pb n="KR4h0140_WYG_170-10a"/>
長苦辛愁来飲酒二千石寒灰重暖生陽春山公醉後<lb/>
能騎馬別是風流賢主人頭陀雲月多僧氣山水何曾<lb/>
稱人意不然<hi>一作能</hi>鳴笳按鼓戲滄流呼取江南女兒歌<lb/>
櫂謳我且為君槌碎黄鶴樓君亦為吾倒却鸚鵡洲赤<lb/>
壁争䧺如夢裏且須歌舞寛離憂<lb/>
　　　贈盧司户<lb/>
秋色無遠近出門盡寒山白雲遥相識待我蒼梧間借<lb/>
問盧躭鶴西飛㡬嵗還<lb/>
<pb n="KR4h0140_WYG_170-10b"/>
　　　贈從弟南平太守之遥二首<lb/>
少年不得意落魄無安居願隨任公子欲釣吞舟魚常<lb/>
時飲酒逐風景壯心遂與功名疎蘭生谷底人不鋤雲<lb/>
在髙山空巻舒漢家天子馳駟馬赤車蜀道迎相如天<lb/>
門九重謁聖人龍顔一解四海春彤廷左右呼萬嵗拜<lb/>
賀明主收沉淪翰林秉筆回英眄麟閣峥嶸誰可見承<lb/>
㤙初入銀臺門<hi>一作侍從甘泉宫</hi>著書獨在金鑾殿龍駒雕鐙<lb/>
白玉鞍象牀綺席黄金盤當時笑我㣲賤者却来請謁<lb/>
<pb n="KR4h0140_WYG_170-11a"/>
為交歡一朝謝病遊江海疇昔相知幾人在前門長揖<lb/>
後門闗今日結交明日改愛君山岳心不移隨君雲霧<lb/>
迷所為夢得池塘生春草使我長價豋樓詩别後遥傳<lb/>
臨海作可見羊何共和之<lb/>
東平與南平今古兩歩兵素心愛美酒不是顧專城謫<lb/>
官桃源去尋花幾處行秦人如舊識出户笑相迎<hi>南平時因</hi>
<hi>飲酒過度貶武陵</hi>
　　　贈潘侍御論錢少陽<lb/>
<pb n="KR4h0140_WYG_170-11b"/>
繡衣柱史何昂藏鐵冠白筆横秋霜三軍論事多引納<lb/>
堦前虎士羅干將雖無二十五老者且有一翁錢少陽<lb/>
眉如松雪齊四皓調笑可以安儲皇君能禮此最下士<lb/>
九州拭目瞻清光<lb/>
　　　贈栁圎<lb/>
竹實滿秋浦鳯来何苦飢還同月下鵲三繞未安枝夫<lb/>
子即瓊樹傾柯拂羽儀懷君戀明徳歸去日相思<lb/>
　　　流夜郎半道承㤙放還兼欣尅復之美書懷示<lb/>
<pb n="KR4h0140_WYG_170-12a"/>
　　　息秀才<lb/>
黄口為人羅白龍乃魚服得罪豈怨天以愚䧟網目鯨<lb/>
鯢未翦滅豺狼<hi>一作虎</hi>屡翻覆悲作楚地囚何日<hi>一作由</hi>秦<lb/>
庭哭遭逢二明主前後兩遷逐去國愁夜郎投身竄荒<lb/>
谷半道雪屯䝉曠如鳥出籠遥欣剋復美光武安可同<lb/>
天子廵劔閣儲皇守扶風揚袂正北辰開襟攬羣䧺胡<lb/>
兵出月窟雷破闗之東左掃因右拂旋收洛陽宫廻輿<lb/>
入咸京席巻六合通叱咤開帝業<hi>一作宇</hi>手成天地功大<lb/>
<pb n="KR4h0140_WYG_170-12b"/>
駕還長安兩日忽再中一朝讓寳位劒璽傳無窮媿無<lb/>
秋毫力誰念矍鑠翁弋者何所慕髙飛仰㝠鴻棄劒學<lb/>
丹砂臨罏雙玉童寄言息夫子嵗晩陟方蓬<lb/>
　　　贈張相鎬二首<hi>時逃難在宿松山作蕭士贇云此下八首非白作</hi>
神器難竊弄天狼窺紫宸六龍遷白日四海暗胡塵昊<lb/>
穹䧏元宰君子方經綸澹然養浩氣歘起持大鈞秀骨<lb/>
象山嶽英謀合鬼神佐漢解鴻門生唐為後身擁旄秉<lb/>
金鉞伐鼓乗朱輪虎将如雷霆縂戎向東廵諸侯拜馬<lb/>
<pb n="KR4h0140_WYG_170-13a"/>
首猛士騎鯨鱗澤被魚鳥悦令行草木春聖智不失時<lb/>
建功及良辰醜虜安足紀可貽幗與巾倒㵼溟海珠盡<lb/>
為入幕珍馮異獻赤伏鄧主倐来臻庻同昆陽舉再覩<lb/>
漢儀新昔為管將鮑中奔吳隔秦一生欲報主百代期<lb/>
榮親其事竟不就哀哉難重陳臥病宿松山<hi>一作古松滋</hi>蒼<lb/>
茫空四隣風雲激壯志枯槁驚常倫聞君自天来目張<lb/>
氣益振亞夫得劇孟敵<hi>一作七</hi>國空<hi>一作定</hi>無人捫蝨對桓<lb/>
公願得論悲辛大塊方噫氣何辭鼓青蘋斯言儻不合<lb/>
<pb n="KR4h0140_WYG_170-13b"/>
歸老漢江濵<lb/>
本家隴西人先為漢邉將功略葢天地名飛青雲上苦<lb/>
戰竟不侯富<hi>一作當</hi>年頗惆悵世傳崆峒勇氣激金風壮<lb/>
英烈遺厥孫百代神猶王十五觀竒書作賦凌相如龍<lb/>
顔恵殊寵麟閣憑天居<hi>一作侍從承明廬</hi>晩途未云巳蹭蹬遭<lb/>
讒毁想像晉末時崩騰胡塵起衣冠䧟鋒鏑戎虜盈<hi>一作</hi>
<hi>荆棘生</hi>朝市石勒窺神州劉聰劫天子撫劔夜吟嘯䧺心<lb/>
日千里誓欲斬鯨鯢澄清洛陽水六合<hi>一作三台</hi>灑霖雨萬<lb/>
<pb n="KR4h0140_WYG_170-14a"/>
物<hi>一作六合</hi>無彫枯我揮一杯水自笑何區區因人耻成事<lb/>
貴欲决良圗滅虜不言功飄然陟<hi>一作向</hi>蓬壺惟有安期<lb/>
舄留之滄海隅<lb/>
　　　聞謝楊兒吟猛虎詞因此有贈<lb/>
同州隔秋浦聞吟猛虎詞晨朝来借問知是謝楊兒<lb/>
　　　宿清溪主人<lb/>
夜到清溪宿主人碧巖裏簷楹挂星斗枕席響風水月<lb/>
落西山時啾啾夜猨起<lb/>
<pb n="KR4h0140_WYG_170-14b"/>
　　　繫尋陽上崔相渙三首<lb/>
邯鄲四十萬同日䧟長平能迴造化筆或兾一人生<lb/>
毛遂不墮井曾參寜殺人虚言誤公子投杼惑慈親白<lb/>
璧雙明月方知一玉真<lb/>
虚傳一片雨枉作陽臺神縱為夢裏相隨去不是襄王<lb/>
傾國人<hi>此首蕭士贇云非上崔相</hi>
　　　巴陵贈賈舎人<lb/>
賈生西望憶京華湘浦南遷莫怨嗟聖主恩深漢文帝<lb/>
<pb n="KR4h0140_WYG_170-15a"/>
　憐君不遣到長沙<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_170-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻一百七十<lb/>
</p>
<p>
</p>
  </div>
</body>
</text>
</TEI>
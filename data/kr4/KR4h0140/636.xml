<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_636-1a"/>
　欽定四庫全書<lb/>
御定全唐詩巻六百三十六<lb/>
　　聶夷中<lb/>
　聶夷中字坦之河東人咸通十二年登第官華隂尉詩<lb/>
　一巻<lb/>
　　　　雜興<lb/>
　兩葉能蔽目雙豆能塞聰理身不知道將為天地聾擾<lb/>
　擾造化内茫茫天地中茍或有所願毛髪亦不容<lb/>
<pb n="KR4h0140_WYG_636-1b"/>
　　　　雜怨<hi>一作孟郊詩題云征婦怨</hi>
　生在綺羅下豈識漁陽道良人自戍來夜夜夢中到漁<lb/>
　陽萬里逺近於中門限中門踰有時漁陽常在眼<hi>孟郊詩生</hi>
　<hi>在綺羅下四句在後漁陽萬里逺四句在前</hi>
　君淚濡羅巾妾淚滴路塵羅巾今在手日得隨妾身路<lb/>
　塵如因風得上君車輪<hi>孟郊詩君淚濡羅巾上尚有四句</hi>
　　　　行路難<lb/>
　莫言行路難夷狄如中國謂言骨肉親中門如異域出<lb/>
<pb n="KR4h0140_WYG_636-2a"/>
處全在人路亦無通塞門前兩條轍何處去不得<lb/>
　　　大垂手<lb/>
金刀翦輕雲盤用黄金縷裝束趙飛燕敎來掌上舞舞<lb/>
罷飛燕死片片隨風去<lb/>
　　　空城雀<hi>一作孟郊詩</hi>
一雀入官倉所食能損幾所慮往復頻官倉乃害爾魚<lb/>
網不在天鳥網不在水飲啄要自然何必空城裏<lb/>
　　　胡無人行<lb/>
<pb n="KR4h0140_WYG_636-2b"/>
男兒狥大義立節不沽名腰間懸陸離大歌胡無行不<lb/>
讀戰國書不覽黄石經醉臥咸陽樓夢入受降城更願<lb/>
生羽翼飛身入青㝠請攜天子劒斫下旄頭星自然胡<lb/>
無人雖有無戰争悠哉典屬國驅羊老一生<lb/>
　　　詠田家<hi>一作傷田家</hi>
二月賣新絲五月糶新榖醫得眼前瘡剜却心頭肉我<lb/>
願君王心化作光明燭不照綺羅筵只照逃亡屋<lb/>
　　　燕臺二首<lb/>
<pb n="KR4h0140_WYG_636-3a"/>
燕臺累黄金上欲招儒雅貴得賢士來更下於隗者自<lb/>
然樂毅徒趨風走天下何必馳鳯書旁求向林野<lb/>
燕臺高百尺燕滅臺亦平一種是亡國猶得禮賢名何<lb/>
似章華畔空餘禾黍生<lb/>
　　　古興<lb/>
片玉一塵輕粒粟山丘重唐虞貴民食秪是勤播種前<lb/>
聖後聖同今人古人共一歲如苦饑金玉何所<hi>一作將何</hi>用<lb/>
　　　勸酒二首<lb/>
<pb n="KR4h0140_WYG_636-3b"/>
白日無定影清江無定波人無百年壽百年復如何堂<lb/>
上陳美酒堂下列笙歌與君入醉鄉醉鄉樂天和歲歲<lb/>
松栢茂日日丘陵多君看終南山萬古青峩峩<lb/>
㶚上送行客聽唱行客歌適來橋下水巳作渭川波人<lb/>
間榮樂少四海别離多但恐别離淚自成苦<hi>一作浩</hi>水河<lb/>
勸爾一杯酒所贈無餘多<lb/>
　　　飲酒樂<lb/>
日月似有事一夜行一周草木猶須老人生得無愁一<lb/>
<pb n="KR4h0140_WYG_636-4a"/>
飲解百結再飲破百憂白髪欺貧賤不入醉人頭我願<lb/>
東海水盡向杯中流安得阮歩兵同入醉鄉遊<lb/>
　　　公子行二首<lb/>
漢代多豪族恩深益驕逸走馬踏殺人街吏不敢詰紅<lb/>
樓宴青春數里望雲蔚金缸熖<hi>一作豓</hi>勝晝不畏落暉疾<lb/>
美人盡如月南威莫能<hi>一作不敢</hi>疋芙蓉自天來不向水中<lb/>
出飛瓊奏<hi>一作綺席戞</hi>雲和碧簫吹鳯質唯恨魯陽死無人<lb/>
駐白日<lb/>
<pb n="KR4h0140_WYG_636-4b"/>
花樹出墻頭花裏誰家樓一行書不讀身封萬户侯美<lb/>
人樓上歌不是古凉州<lb/>
　　　短歌<lb/>
八月木隂<hi>一作䕃</hi>薄十葉三墮枝人生過五十亦巳同此<lb/>
時朝出東郭門嘉樹鬱參差暮出西郭門原草巳離披<lb/>
南鄰好臺榭北鄰善歌吹榮華忽銷歇<hi>一作散</hi>四顧令人<lb/>
悲生死與榮辱四者乃常期古人恥其名没世無人知<lb/>
無言鬢似霜勿謂事<hi>一作髪</hi>如絲耆年無一善何殊食乳<lb/>
<pb n="KR4h0140_WYG_636-5a"/>
兒<lb/>
　　　過比干墓<lb/>
殷辛帝天下厭為天下尊乾綱既一斷賢愚無一門佞<lb/>
是福身本忠作䘮巳源餓虎不食子人無骨肉恩日影<lb/>
不入地下埋寃死魂腐骨<hi>一作肉</hi>不為土應作石<hi>一作直</hi>木<lb/>
根余來過此鄉下馬弔此墳静念君臣間有道誰敢<hi>一作</hi>
<hi>有誰敢抗</hi>論<lb/>
　　　住京寄同志<lb/>
<pb n="KR4h0140_WYG_636-5b"/>
在京如在道日日<hi>一作夜夜</hi>先雞起不離十二街日行一百<lb/>
里役役大塊上周朝復秦市貴賤與賢愚古今同一軌<lb/>
白兎落天西赤鵶飛海底一日復一日日日無終始自<lb/>
嫌性如石不逹榮辱理試問九十翁吾今尚如此<lb/>
　　　贈農<hi>一作孟郊詩</hi>
勸爾勤耕田盈爾倉中粟勸爾無伐桑減爾身上服清<lb/>
霜一委地萬草色不緑狂風一飄林萬葉不著木青春<lb/>
如不耕何以自拘束<lb/>
<pb n="KR4h0140_WYG_636-6a"/>
　　　客有追歎後時者作詩勉之<lb/>
後逹多晩榮速得多疾傾君看構大厦何曽一日成在<lb/>
暖湏在桑在飽湏在耕君子貴𢎞道道𢎞無不亨太陽<lb/>
垂好光毛髪悉見形我亦二十年直似戴盆行荆山産<lb/>
美玉石石皆堅貞未必盡有玉玉且間石生精衛一㣲<lb/>
物猶恐填海平<lb/>
　　　訪嵩陽道士不遇<lb/>
先生五岳遊文㷔㓕<hi>一作藏</hi>金鼎日<hi>一作月</hi>下鶴過時人間<lb/>
<pb n="KR4h0140_WYG_636-6b"/>
空落影常言一粒藥不隨死生境何當列禦㓂去問仙<lb/>
人請<lb/>
　　　早發鄴北經古城<lb/>
微月東南明雙牛耕古城但耕古城地不知古城名當<lb/>
昔置此城豈料今日<hi>一作人</hi>耕蔓草巳離披狐兎何縱横<lb/>
秋雲零落散秋風<hi>一作風雨</hi>蕭條生對古良可歎念今轉傷<lb/>
情古人巳㝠㝠今人又營營不知馬蹄下誰家舊臺亭<lb/>
　　　題賈氏林泉<lb/>
<pb n="KR4h0140_WYG_636-7a"/>
市朝束名利林泉繫清通豈知黄塵内迥有白雲蹤輕<lb/>
流逗密蓧直榦入寛<hi>一作高</hi>空高吟五君詠疑對九華峰<lb/>
我知種竹心欲扇清凉風我知决泉意將<hi>一作欲</hi>明濟物<lb/>
功有琴不張弦衆星列<hi>一作落</hi>梧桐湏知澹泊聽聲在無<lb/>
聲中地非樵者路武陵又何逢祗慮迷所歸池上日西<lb/>
東<lb/>
　　　送友人歸江南<lb/>
皇州五更鼓月落西南維此時有行客别我孤舟歸上<lb/>
<pb n="KR4h0140_WYG_636-7b"/>
國身無主下第誠可悲<lb/>
　　　秋夕<lb/>
日往無復見秋堂暮仍學𤣥髪不知白曉入寒銅覺為<lb/>
材未離羣<hi>一作辭樹</hi>有玉猶在璞誰把碧桐枝刻作雲門樂<lb/>
　　　哭劉駕博士<lb/>
出門四顧望此日何徘徊終南舊山色夫子安在哉君<lb/>
詩如門户夕閉晝還開君名如四時春盡夏復來原野<lb/>
多丘陵纍纍如高臺君墳湏數尺誰與夫子偕<lb/>
<pb n="KR4h0140_WYG_636-8a"/>
　　　公子家<hi>一作長安花一作公子行</hi>
種花滿西<hi>一作田</hi>園花發青樓道花下一禾生去之為惡<lb/>
草<lb/>
　　　田家二首<lb/>
父耕原上田子劚山下荒六月禾未秀官家巳修倉<lb/>
鋤田當日午汗滴禾下土誰念盤中餐粒粒皆辛苦<hi>此篇</hi>
<hi>一作李紳詩</hi>
　　　雜怨<lb/>
<pb n="KR4h0140_WYG_636-8b"/>
良人昨日去明月<hi>一作日</hi>又不圓<hi>一作還</hi>别時各有淚零落<lb/>
青樓前<lb/>
　　　烏夜啼<lb/>
衆鳥各歸枝烏烏爾不棲還應知妾恨故向緑窗啼<lb/>
　　　起夜來<lb/>
念逺心如燒不覺中夜起桃花帶露泛<hi>一作滋</hi>立在月明<lb/>
裏<lb/>
　　　古别離<hi>一作孟郊詩</hi>
<pb n="KR4h0140_WYG_636-9a"/>
　欲别牽郎衣問郎遊何處不恨歸日遲莫向臨卭去<lb/>
　　　　長安道<lb/>
　此地無駐馬夜中猶走輪所以路傍草少於衣上塵<lb/>
　　　　遊子行<hi>一作吟</hi>
　萱草生堂階遊子行天涯慈親倚門望不見萱草花<lb/>
　　　　聞人說海北事有感<lb/>
　故鄉歸路隔高雷見說年來事可哀村落日中眠虎豹<lb/>
　田園雨後長蒿萊海隅久巳無春色地底真成有劫灰<lb/>
<pb n="KR4h0140_WYG_636-9b"/>
　荆棘滿山行不得不知當日是誰栽<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百三十六<lb/>
</p>
<p>
</p>
  </div>
</body>
</text>
</TEI>
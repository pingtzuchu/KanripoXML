<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_240-1a"/>
　欽定四庫全書<lb/>
御定全唐詩卷二百四十<lb/>
　　元結<lb/>
　元結字次山河南人少不覊十七乃折莭向學擢上第<lb/>
　復舉制科國子司業蘇源明薦之結上時議三篇擢右<lb/>
　金吾兵曹參軍攝監察御史為山南西道莭度參謀以<lb/>
　討賊功遷監察御史裏行代宗立授著作郎久之拜道<lb/>
　州刺史為民營舍給田免徭役流亡歸者萬餘進容管<lb/>
<pb n="KR4h0140_WYG_240-1b"/>
　經略使罷還京師卒年五十贈禮部侍郎集十卷今編<lb/>
　詩二卷<lb/>
　　　　二風詩<hi>并序</hi>
　　　天寳丁亥中元子以文辭待制闕下著皇謨三篇<lb/>
　　　二風詩十篇将欲求干司匭氏以裨天監㑹有司<lb/>
　　　奏待制者悉去之於是歸於州里後三嵗以多病<lb/>
　　　習静於商餘山病間遂題括存之此亦古之賤士<lb/>
　　　不忘盡臣之分耳其義有論訂之<lb/>
<pb n="KR4h0140_WYG_240-2a"/>
　　　治風詩五篇<lb/>
　　　　至仁<lb/>
　　　古有仁帝能全仁明以封天下故為至仁之詩<lb/>
　　　二章四韻十二句<lb/>
猗皇至聖兮至恵至仁徳施藴藴藴藴如何不全不缺<lb/>
莫知所貺<lb/>
猗皇至聖兮至儉至明化流瀛瀛瀛瀛如何不虢不赩<lb/>
<hi>一作□</hi>莫知其極<lb/>
<pb n="KR4h0140_WYG_240-2b"/>
　　　　至慈<lb/>
　　　古有慈帝能保静順以涵萬物故為至慈之詩<lb/>
　　　二章四韻十四句<lb/>
至化之深兮猗猗娭娭<hi>嬉同</hi>如煦如吹如負如持而不知<lb/>
其慈故莫周莫止静和而止<lb/>
至化之極兮瀛瀛溶溶如涵<hi>一本無如涵二字</hi>如封如随如從<lb/>
而不知其功故莫由莫己順時而理<lb/>
　　　　至勞<lb/>
<pb n="KR4h0140_WYG_240-3a"/>
　　　古有勞王能執勞儉以大功業故為至勞之詩<lb/>
　　　三章六韻二十四句<lb/>
至哉勤績不盈不延誰能頌之我請頌焉於戲勞王勤<lb/>
亦何極濟爾九土山川溝洫<lb/>
至哉儉徳不豐不敷誰能頌之我請頌夫於戲勞王儉<lb/>
亦何深戒爾萬代奢侈荒淫<lb/>
至哉茂功不升不圮誰能頌之我請頌矣於戲勞王功<lb/>
亦何大去爾兆庶洪湮災害<lb/>
<pb n="KR4h0140_WYG_240-3b"/>
　　　　至正<lb/>
　　　古有正王能正慎恭和以安上下故為至正之<lb/>
　　　詩一章四韻八句<lb/>
為君之道何以為明功不濫賞罪不濫刑讜言則聽諂<lb/>
言不聽王至是然可為明焉<lb/>
　　　　至理<lb/>
　　　古有理王能守清一以致無刑故為至理之詩<lb/>
　　　一章三韻十二句<lb/>
<pb n="KR4h0140_WYG_240-4a"/>
理何為兮系修文徳加之清一莫不順則意彼刑法設<lb/>
以化人致使無之而化益純所謂代刑以道去殺嗚呼<lb/>
嗚呼人不斯察<lb/>
　　　亂風詩五篇<lb/>
　　　　至荒<lb/>
　　　古有荒王忘戒慎道以逸豫失國故為至荒之<lb/>
　　　詩一章三韻十二句<lb/>
國有世謨仁信勤歟王實惽荒終亡此乎焉有力恣諂<lb/>
<pb n="KR4h0140_WYG_240-4b"/>
惑而不亡其國嗚呼亡王忍為此心敢正亡王永為世<lb/>
箴<lb/>
　　　　至亂<lb/>
　　　古有亂王肆極凶虐亂亡乃巳故為至亂之詩<lb/>
　　　二章二韻十二句<lb/>
嘻乎王家曾有凶王中世失國豈非驕荒復復之難令<lb/>
則可忘<lb/>
嘻乎亂王王心何思暴淫虐惑無思不為生人寃怨言<lb/>
<pb n="KR4h0140_WYG_240-5a"/>
何極之<lb/>
　　　　至虐<lb/>
　　　古有虐王昬毒狂忍無惡不及故為至虐之詩<lb/>
　　　二章四韻十八句<lb/>
夫為君上兮慈順明恕可以化人忍行昬恣獨樂其身<lb/>
一徇所欲萬方悲哀扵斯而喜當云何哉<lb/>
夫為君上兮兢慎儉約可以保身忍行荒惑虐暴於人<lb/>
前世失國如王者多於斯不寤當如之何<lb/>
<pb n="KR4h0140_WYG_240-5b"/>
　　　　至惑<lb/>
　　　古有惑王用姦臣以虐外寵妖女以亂内内外<lb/>
　　　用亂至於崩亡故為至惑之詩二章六韻二十<lb/>
　　　句<lb/>
賢聖為上兮必儉約戒身鑒察化人所以保福也如何<lb/>
不思荒恣是為上下隔塞人神怨奰<hi>音備</hi>敖惡無厭不畏<lb/>
顛墜<lb/>
聖賢為上兮必用賢正黜姦佞之臣所以長久也如何<lb/>
<pb n="KR4h0140_WYG_240-6a"/>
反是以為亂矣寵邪信惑近佞好䛕廢嫡立庶忍為禍<lb/>
謨<lb/>
　　　　至傷<lb/>
　　　古有傷王以崩盪之餘無惡不為也亂亡之由<lb/>
　　　固在累積故為至傷之詩一章二韻十二句<lb/>
夫何傷兮傷王乎欲何為乎将蠧枯矣無人救乎蠧枯<lb/>
及矣不可救乎嗟傷王自為人君變為人奴為人君者<lb/>
忘戒<hi>一本有此字</hi>乎<lb/>
<pb n="KR4h0140_WYG_240-6b"/>
　　　補樂歌十首<hi>并序</hi>
　　自伏羲<hi>一作羲軒</hi>氏至于殷室凡十代樂歌有其名無<lb/>
　　其辭考之傳記而義或存焉鳴呼樂聲自太古始<lb/>
　　百世之後盡亡古音嗚呼樂歌自太古始百世之<lb/>
　　後遂亡古辭今國家追復純古列祠往帝嵗時薦<lb/>
　　享則必作樂而無雲門咸池韶夏之聲故探其名<lb/>
　　義以補之誠不足全化金石反正宫羽而或存之<lb/>
　　猶乙乙冥冥有純古之聲豈幾乎司樂君子道和<lb/>
<pb n="KR4h0140_WYG_240-7a"/>
　　焉爾凡十篇十有九章各引其義以序之命曰補<lb/>
　　樂歌<lb/>
　　　　網罟<lb/>
　　　網罟伏羲氏之樂歌也其義盖稱伏羲能易人<lb/>
　　　取禽獸之勞凡二章章四句<lb/>
吾人苦兮水深深網罟設兮水不深<lb/>
吾人苦兮山幽幽網罟設兮山不幽<lb/>
　　　　豐年<lb/>
<pb n="KR4h0140_WYG_240-7b"/>
　　　豐年神農氏之樂歌也其義盖稱神農教人種<lb/>
　　　植之功凡二章章四句<lb/>
猗太帝兮其智如神分草實兮濟我生人<lb/>
猗太帝兮其功如天均四時兮成我豐年<lb/>
　　　　雲門<lb/>
　　　雲門軒轅氏之樂歌也其義盖言雲之出潤益<lb/>
　　　萬物如帝之徳無所不施凡二章章四句<lb/>
𤣥雲溶溶<hi>一作溟溟</hi>兮垂雨濛濛類我聖澤兮涵濡不窮<lb/>
<pb n="KR4h0140_WYG_240-8a"/>
𤣥雲漠漠兮含暎逾光類我聖徳兮溥<hi>一作庥</hi>被無方<lb/>
　　　　九淵<lb/>
　　　九淵少昊氏之樂歌也其義盖稱少昊之徳淵<lb/>
　　　然深逺凡一章章四句<lb/>
聖徳至深兮奫奫<hi>紆倫切一作藴藴</hi>如淵生類娭娭<hi>同嬉</hi>兮孰知<lb/>
其然<lb/>
　　　　五莖<lb/>
　　　五莖顓頊氏之樂歌也其義盖稱顓頊得五徳<lb/>
<pb n="KR4h0140_WYG_240-8b"/>
　　　之根莖凡一章章八句<lb/>
植植萬物兮滔滔根莖五徳涵柔兮渢渢<hi>音風又音泛</hi>而生<lb/>
其生如何兮秞秞<hi>音由</hi>天下皆自我君兮化成<lb/>
　　　　六英<lb/>
　　　六英髙辛氏之樂歌也其義盖稱帝嚳能總六<lb/>
　　　合之英華凡二章章六句<lb/>
我有金石兮擊考<hi>一作拊</hi>崇崇<hi>一作淙淙</hi>與汝歌舞兮上帝之<lb/>
風由六合兮英華渢渢<lb/>
<pb n="KR4h0140_WYG_240-9a"/>
我有絲竹兮韻和泠泠與汝歌舞兮上帝之聲由六合<lb/>
兮根底<hi>一作柢</hi>嬴嬴<lb/>
　　　　咸池<lb/>
　　　咸池陶唐氏之樂歌也其義盖稱堯徳至大無<lb/>
　　　不僃全凡二章章四句<lb/>
元化油油兮孰知其然至徳汨汨兮順之以先<lb/>
元化浘浘<hi>音尾</hi>兮孰知其然至道泱泱兮由之以全<lb/>
　　　　大韶<lb/>
<pb n="KR4h0140_WYG_240-9b"/>
　　　大韶有虞氏之樂歌也其義盖稱舜能紹先聖<lb/>
　　　之徳凡二章章四句<lb/>
森森羣象兮日見生成欲聞朕初兮𤣥封冥冥<lb/>
洋洋至化兮日見深柔欲聞大<hi>一作涵</hi>濩兮大淵油油<lb/>
　　　　大夏<lb/>
　　　大夏有夏氏之樂歌也其義盖稱禹治水其功<lb/>
　　　能大中國凡三章章四句<lb/>
茫茫下土兮乃生九州山有長岑兮川有深流<lb/>
<pb n="KR4h0140_WYG_240-10a"/>
茫茫下土兮乃均四方國有安乂<hi>一作民人</hi>兮<hi>一作有國安人</hi>野有<lb/>
封疆<lb/>
茫茫下土兮乃歌萬年上有茂功兮下戴仁天<lb/>
　　　　大濩<lb/>
　　　大濩有殷氏之樂歌也其義盖稱湯救天下濩<lb/>
　　　然得所凡二章章四句<lb/>
萬姓苦兮怨且哭不有聖人兮誰䕶<hi>一作濩</hi>育<lb/>
聖人生兮天下和萬姓熙熙兮舞且歌<lb/>
<pb n="KR4h0140_WYG_240-10b"/>
　　　系樂府十二首<hi>并序</hi>
　　天寳辛未中元子将前世嘗可稱歎者為詩十二<lb/>
　　篇為引其義以名之總命曰系樂府古人詠歌不<lb/>
　　盡其情聲者化金石以盡之其歡怨甚邪戲盡歡<lb/>
　　怨之聲者可以上感於上下化於下故元子系之<lb/>
　　　　思太古<lb/>
東南三千里沅湘為太湖湖上山谷深有人多似愚嬰<lb/>
孩寄樹顚就水捕鷠<hi>於都切</hi>鱸所歡同鳥獸身意復何拘<lb/>
<pb n="KR4h0140_WYG_240-11a"/>
吾行遍九州此風皆已無吁嗟聖賢教不覺久躊蹰<lb/>
　　　　隴上歎<lb/>
援車登隴坂窮髙遂停駕延望戎狄鄉廵廻復悲咤滋<lb/>
移有情教草木猶可化聖賢禮讓風何不遍西夏父子<lb/>
忍猜害君臣敢欺詐所適今若斯悠悠欲安舍<lb/>
　　　　頌東夷<lb/>
嘗聞古天子朝㑹張新樂金石無全聲宫商亂清濁東<lb/>
<hi>一作来</hi>驚且悲歎莭變何煩數始知中國人耽此亡純朴<lb/>
<pb n="KR4h0140_WYG_240-11b"/>
爾為外方客何為獨能覺其音若或在蹈海吾将學<lb/>
　　　　賤士吟<lb/>
南風發天和和氣天下流能使萬物榮不能變羇愁為<lb/>
愁亦何爾自請說此由諂競實多路茍邪皆共求嘗聞<lb/>
古君子指以為深羞正方終莫可江海有滄洲<lb/>
　　　　欵乃曲<lb/>
誰能聽欵乃欵乃感人情不恨湘波深不怨湘水清所<lb/>
嗟豈敢道空羡江月明昔聞扣斷舟引釣歌此聲始歌<lb/>
<pb n="KR4h0140_WYG_240-12a"/>
悲風起歌竟愁雲生遺曲今何在逸為漁父行<lb/>
　　　　貧婦詞<lb/>
誰知苦貧夫家有愁怨妻請君聽其詞能不為酸悽<hi>一作</hi>
<hi>嘶</hi>所憐抱中兒不如山下麑<hi>一作麛</hi>空念庭前地化為人<lb/>
吏蹊出門望山澤囘頭<hi>一作顧</hi>心復迷何時見府主長跪<lb/>
向之啼<lb/>
　　　　去鄉悲<lb/>
躊蹰古塞關悲歌為誰長日行見孤老羸弱相提将聞<lb/>
<pb n="KR4h0140_WYG_240-12b"/>
其呼怨聲聞聲問其方乃言無患苦豈棄父母鄉非不<lb/>
見其心仁恵誠所望念之何可說獨立為悽傷<lb/>
　　　　夀翁興<lb/>
借問多夀翁何方自修育惟云順所然忘情學草木始<lb/>
知世上術勞苦化<hi>一作分</hi>金玉不見充所求空聞肆<hi>一作恣</hi>
耽欲清和存王母潜濩無亂黷誰正好長生此言堪佩<lb/>
服<lb/>
　　　　農臣怨<lb/>
<pb n="KR4h0140_WYG_240-13a"/>
農臣何所怨乃欲干人主不識天地心徒然怨風雨将<lb/>
論草木患欲說昆蟲苦廵廻宫闕傍其意無由吐一朝<lb/>
哭都市淚盡歸田畆謡頌若采之此言當可取<lb/>
　　　　謝大<hi>一作天</hi>龜<lb/>
客来自江漢云得雙大<hi>一作天</hi>龜且言龜甚靈問我君何<lb/>
疑自昔保方正顧嘗無妄私順和固鄙分全守眞常規<lb/>
行之恐不及此外将何為恵恩如可謝占問敢終辭<lb/>
　　　　古遺歎<lb/>
<pb n="KR4h0140_WYG_240-13b"/>
古昔有遺歎所歎何所為有國遺賢臣萬世為寃悲所<lb/>
遺非遺望所遺非可遺所遺非遺用所遺在遺之嗟嗟<lb/>
山海客全獨竟何辭心非膏濡類安得無不遺<lb/>
　　　　下客謡<lb/>
下客無黄金豈思主人憐客言勝黄金主人然不然珠<lb/>
玉成<hi>一作誠</hi>彩翠綺羅如嬋娟終恐見斯好有時去君前<lb/>
豈知保忠信長使令徳全風聲與時茂歌頌萬千年<lb/>
　　　漫歌八曲<hi>并序</hi>
<pb n="KR4h0140_WYG_240-14a"/>
　　壬寅中漫叟得免職事漫家樊上修耕釣以自資<lb/>
　　作漫歌八曲與縣大夫孟士源欲士源唱而和之<lb/>
　　　　故城東<lb/>
漫惜故城東良田野草生說向縣大夫大夫勸我耕耕<lb/>
者我為先耕者相次焉誰愛故城東今為近郭田<lb/>
　　　　西陽城<lb/>
江北有大洲洲上堪力耕此中宜五榖不及西陽城城<lb/>
畔多野桑城中多古荒衣食可力求此外何所望<lb/>
<pb n="KR4h0140_WYG_240-14b"/>
　　　　大囘中<lb/>
樊水欲東流大江又北来樊山當其南此中為大囘囘<lb/>
中魚好遊囘中多釣舟漫欲作漁人終焉無所求<lb/>
　　　　小囘中<lb/>
叢石横大江人言是釣臺水石相衝激此中為小囘囘<lb/>
中浪不惡復在武昌郭来客去客船皆向此中泊<lb/>
　　　　将牛何處去二首<lb/>
将牛何處去耕彼故城東相伴有田父相歡惟牧童<lb/>
<pb n="KR4h0140_WYG_240-15a"/>
将牛何處去耕彼西陽城叔閑修農具直者伴我耕<hi>叔□</hi>
<hi>漫叟韋氏甥直者漫叟長子也</hi>
　　　　将船何處去二首<lb/>
將船何處去釣彼大回中叔靜能鼓橈正者随弱翁<hi>叔静</hi>
<hi>漫翁李氏甥正者漫翁次子也</hi>
將船何處去送客小囬南有時逢惡客還家亦少酣<lb/>
　　　引極三首<hi>并序</hi>
　　引極興也喻也引之言演極之言盡演意盡物引<lb/>
<pb n="KR4h0140_WYG_240-15b"/>
　　興極喻故曰引極<lb/>
　　　　思元極<lb/>
天曠莽兮杳泱茫氣浩浩兮色蒼蒼上何有兮人不測<lb/>
積清寥兮成元極彼元極兮靈且異思一見兮藐難致<lb/>
思不從兮空自傷心慅<graphic n="KR3834" url="https://raw.githubusercontent.com/kanripo/KR-Gaiji/master/images/KR3834.png" mimeType="image/png"/>兮意惶懹思假翼兮鸞鳳乗<lb/>
長風兮上羾<hi>音貢</hi>揖元氣兮本深實餐至和兮永終日<lb/>
　　　　望仙府<lb/>
山鑿落兮眇嶔岑雲溶溶兮木棽棽中何有兮人不覩<lb/>
<pb n="KR4h0140_WYG_240-16a"/>
逺欹差兮閟仙府彼仙府兮深且幽望一至兮藐無由<lb/>
望不從兮知如何心混混兮意渾和思假足兮虎豹超<lb/>
阻絶兮凌趠詣仙府兮從羽人餌五靈兮保清真<lb/>
　　　　懐潛君<lb/>
海浩淼兮汨洪溶流藴藴兮濤洶洶下何有兮人不聞<lb/>
深溢漭兮居潜君彼潜君兮聖且神思一見兮藐無因<lb/>
思不從兮空踟蹰心囘迷兮意縈紆思假鱗兮鯤龍激<lb/>
沆浪兮奔從拜潜君兮索𤣥寳佩元符兮軌皇道<lb/>
<pb n="KR4h0140_WYG_240-16b"/>
　　　演興四首<hi>并序</hi>
　　商餘山有太靈古祠傳云豢龍氏祠大帝所立祠<lb/>
　　在少餘西乳之下邑人修之以祈田予因為招詞<lb/>
　　訟閔之文以演興辭曰<lb/>
　　　　招太靈<lb/>
招太靈兮山之巔山屹屼兮水淪漣祠之襰<hi>音頼墜壞也</hi>兮<lb/>
眇何年木脩脩兮草鮮鮮嗟魑魅兮淫厲自古昔兮崇<lb/>
祭禧太靈兮端清予願致夫精誠久愵兮㤝㤝招捃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR4h0140_WYG_240-17a"/>
兮呼風風之聲兮起飀飀吹𤣥雲兮散而浮望太靈兮<lb/>
儼而安澹油溶兮都清閒<lb/>
　　　　初祀<lb/>
山之乳兮葺太祠木孫為桷兮木母榱雲纓為<graphic n="KR2482" url="https://raw.githubusercontent.com/kanripo/KR-Gaiji/master/images/KR2482.png" mimeType="image/png"/>兮愚<lb/>
木栭洞淵禪兮揭巍巍塗木蘭兮蒔糅蔫被弱草兮禘<lb/>
礿聯仡渾洪兮馥闐闐管化石兮洞刳天翹修釤<hi>山鑒切大</hi>
<hi>鎌也</hi>兮掉蕪殳靈巫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>力水切</hi>兮舞顒干薦天<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>兮酒陽泉<lb/>
獻水芸兮飯霜秈與太靈兮千萬年<lb/>
<pb n="KR4h0140_WYG_240-17b"/>
　　　　訟木魅<hi>第二十句缺一字</hi>
登髙峰兮俯幽谷心悴悴兮念羣木見樗栲兮相隂覆<lb/>
憐梫榕兮不豐茂見榛梗之森梢閔樅橎兮合蠧槢<hi>音習</hi>
橈橈兮未堅椲桹桹兮可屈櫁<hi>音蜜香木</hi>□樽兮不香㧞丰<lb/>
茸兮巳實豈元化之不均兮非雨露之偏殊諒理性之<lb/>
不等於順時兮不如瘱吾心以𡨕想終念此兮不怡佁<lb/>
予莫識天地之意兮願截惡木之根傾梟獍之古巢取<lb/>
　童以為薪割大木使飛熖徯枯腐之燒焚實非吾心<lb/>
<pb n="KR4h0140_WYG_240-18a"/>
之不仁恵也豈耻夫善惡之相紛且欲畚三河之膏壤<lb/>
裨濟水之清漣將封灌乎善木令橚橚以梴梴尚畏乎<lb/>
衆善之未茂兮為衆惡之所挑凌思聚義以為曹令敷<lb/>
扶以相勝取方所以柯如兮吾將出於南荒求夀藤與<lb/>
蟠木吾將出於東方祈有徳而来歸輔神檉與堅香且<lb/>
憂顒之翩翩又愁㺠<hi>狖同</hi>之奔馳及隂陽兮不和惡此土<lb/>
之失時令神檉兮不茂使堅香兮不滋重嗟惋兮何補<lb/>
每齊心以精意切援祝於神明冀感通於天地猶恐衆<lb/>
<pb n="KR4h0140_WYG_240-18b"/>
妖兮木魅魍魎兮山精上誤惑扵靈心經紿于言兮不<lb/>
聽敢引佩以指水誓吾心兮自明<lb/>
　　　　閔岭中<hi>首句缺一字</hi>
　羣山以延想吾獨閔乎岭中彼岭中兮何有有天含<lb/>
之玉峰殊閟絶之極顛上聞産乎翠茸欲采之以將夀<lb/>
眇不知夫所從大淵藴藴兮絶嶘岌岌非梯梁以通險<lb/>
當無路兮可入彼猛毒兮曹聚必憑託乎阻脩常儗儗<lb/>
兮伺人又如何兮不愁彼妖精兮變怪必假見於風雨<lb/>
<pb n="KR4h0140_WYG_240-19a"/>
　常閃閃而伺人又如何兮不苦欲仗仁兮託信將徑往<lb/>
　兮不難久懹懹以㥄惋却遲逥而永歎懼大靈兮不知<lb/>
　以予心為永惟若不可乎遂巳吾終保夫直方則必䝉<lb/>
　皮篻<hi>莫遥切</hi>以為矢弦毋筱<hi>篠同</hi>以為弧化毒銅以為㦸刺<lb/>
　棘竹以為殳得猛烈之材獲與之而並驅且舂刺乎惡<lb/>
　毒又引射夫妖怪盡羣類兮使無令善仁<hi>一作人</hi>兮不害<lb/>
　然後采梫榕以駕深収樅橞兮梯險躋予身之飄飄承<lb/>
　予歩之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>入岭中而登玉峰極閟絶而求翠茸將吾<lb/>
<pb n="KR4h0140_WYG_240-19b"/>
　夀兮随所從思未得兮馬如龍獨翳蔽扵山顛久低逥<lb/>
　而愠瘀空仰訟<hi>一作訴</hi>於上𤣥彼至精兮必應寧古有而<lb/>
　今無將與身而皆亡豈言之而巳乎<lb/>
　<lb/>
　<lb/>
　<lb/>
　<lb/>
御定全唐詩卷二百四十<lb/>
</p>
<p>
</p>
  </div>
</body>
</text>
</TEI>
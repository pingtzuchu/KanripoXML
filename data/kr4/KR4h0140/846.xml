<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_846-1a"/>
　欽定四庫全書<lb/>
御定全唐詩巻八百四十六<lb/>
　　齊巳<lb/>
　　　　春寄尚顔<lb/>
　含桃花謝杏花開杜宇新啼燕子来好事可能無分得<lb/>
　名山長似有人催簷聲未㫁前旬雨電影還連後夜雷<lb/>
　心跡共師爭幾許似人嫌處自遲迴<lb/>
　　　　寄梁先軰<lb/>
<pb n="KR4h0140_WYG_846-1b"/>
　慈恩塔下曲江邉别後多應夢到仙時去與誰論此事<lb/>
　亂来何處覓同年陳琳筆硯甘前席甪里煙霞待共眠<lb/>
　愛惜麻衣好顔色未教朱紫汚天然<lb/>
　　　　荆渚偶作<lb/>
　無味吟詩即把經竟將疎野訪誰行身依江寺庭無樹<lb/>
　山遶天涯路有兵竹瓦雨聲漂永日紙窗燈焰照殘更<lb/>
　從容一覺清涼夢歸到龍潭掃石枰<lb/>
　　　　城中晩夏思山<lb/>
<pb n="KR4h0140_WYG_846-2a"/>
葛衣霑汗功雖健紙扇揺風力甚卑苦熱恨無行脚處<lb/>
㣲涼喜到立秋時竹軒靜看蜘蛛挂莎徑閑聽蟋蟀移<lb/>
天外有山歸即是豈同遊子暮何之<lb/>
　　　憶舊山<lb/>
誰請衰羸住北州七年魂夢舊山丘心清檻底瀟湘月<lb/>
骨冷禪中太華秋髙節未聞馴虎豹片言何以傲王侯<lb/>
應須脫灑孤峰去始是分明箇剃頭<lb/>
　　　寄體休<lb/>
<pb n="KR4h0140_WYG_846-2b"/>
南州君去為尋醫病色應除似舊時久别莫忘廬阜約<lb/>
却来須有洞庭詩金陵徃嵗同窺井峴首前秋共讀碑<lb/>
兩處山河見興廢相思更切卧雲期<lb/>
　　　過陸鴻漸舊居<hi>陸生自有傳于井石又云行坐誦佛書故有此句</hi>
楚客西来過舊居讀碑尋傳見終初佯狂未必輕儒業<lb/>
髙尚何妨誦佛書種竹岸香連菡萏煑茶泉影落蟾蜍<lb/>
如今若更生来此知有何人贈白驢<hi>時太守贈白驢</hi>
　　　寄懐鍾陵舊遊因寄知巳<lb/>
<pb n="KR4h0140_WYG_846-3a"/>
洗井僧来說舊遊西江東岸是城樓昔年淹跡因王化<lb/>
長日凴欄看水流眞觀上人棲樹石陳陶處士在林丘<lb/>
終拖老病重尋去得到匡廬死便休<lb/>
　　　遣懐<lb/>
病腸休洗老休醫七十能饒百嵗期不死任還蓬島客<lb/>
無生自有雪山師浮雲聚散俱闗慮明月相逢好展眉<lb/>
既兆未萌閒酌度不如中抱是尋思<lb/>
　　　懐武陵因寄幕中韓先軰何從事<lb/>
<pb n="KR4h0140_WYG_846-3b"/>
武陵嘉致跡多幽每見圖經恨白頭溪浪碧通何處去<lb/>
桃花紅過郡前流常聞相幕鴛鴻興日向神仙洞府遊<lb/>
鑿井耕田人在否如今天子正徴搜<lb/>
　　　贈樊處士<lb/>
小子聲名天下知滿簪霜雪白麻衣誰將一著争先後<lb/>
共向長安定是非有路未曽迷日用無貪終不亂天機<lb/>
閑尋道士過仙觀賭得黄庭兩巻歸<lb/>
　　　荆渚逢禪友<lb/>
<pb n="KR4h0140_WYG_846-4a"/>
澤國相逢話一宵雲山偶别隔前朝社思匡岳無宗炳<lb/>
詩憶揚州有鮑昭晨野黍離春漠漠水天星粲夜遥遥<lb/>
閒吟莫忘傳心祖曽立堦前雪到腰<lb/>
　　　送僧歸洛中<lb/>
赤日彤霞照晩坡東州道路興如何蟬離楚栁鳴猶少<lb/>
葉到嵩雲落漸多海内自為閒去住闗頭誰問舊經過<lb/>
叮嚀與訪春山寺白樂天眞在也麽<lb/>
　　　道林寓居<lb/>
<pb n="KR4h0140_WYG_846-4b"/>
秋泉一片樹千株暮汲寒燒外有餘青嶂這邉来巳熟<lb/>
紅塵那畔去應疎風騷未肯忘雕琢瀟灑無妨更剃除<lb/>
即問沃州開士僻愛禽憐駿意何如<lb/>
　　　仙掌<lb/>
峭形寒倚夕陽天毛女蓮花翠影連雲外自為髙出手<lb/>
人間誰合鬬揮拳鶴抛青漢來巖檜僧隔黄河望頂煙<lb/>
晴露紅霞長滿掌只應栖託是神仙<lb/>
　　　中秋月<lb/>
<pb n="KR4h0140_WYG_846-5a"/>
空碧無雲露濕衣羣星光外湧清規東樓<hi>一作林</hi>莫礙漸<lb/>
髙勢四海待<hi>一作正</hi>㸔當午<hi>一作路</hi>時還許分明吟皓魄肯<lb/>
教幽暗取丹枝可憐半夜嬋娟影正對五侯殘酒池<hi>一作</hi>
<hi>巵</hi>
　　　送禪者遊南岳<lb/>
忽隨南櫂去衡陽誰住江邉樹下房塵夢是非都覺了<lb/>
野雲心地更何妨漸臨瀑布聽猨思却背岣嶁有鴈行<lb/>
想到中峰上層寺石窗秋霽見瀟湘<lb/>
<pb n="KR4h0140_WYG_846-5b"/>
　　　聞道林諸友嘗茶因有寄<lb/>
槍旗冉冉緑叢園榖雨初晴呌杜鵑摘帶嶽華蒸曉露<lb/>
碾和松粉煮春泉髙人夢惜藏巖裏白硾封題寄火前<lb/>
應念苦吟耽睡起不堪無過夕陽天<lb/>
　　　將歸舊山留别錯公<lb/>
舊峰前昨下来時白石叢叢間紫薇章句不堪歌有道<lb/>
溪山只合退無機雲含曖態晴猶在鶴飬閑神晝不飛<lb/>
欲去更思過丈室二年頻此揖清暉<lb/>
<pb n="KR4h0140_WYG_846-6a"/>
　　　聞尚顔上人剏居有寄<lb/>
麓山南面橘洲西别搆新齋與竹齊野客巳聞將鶴贈<lb/>
江僧未說有詩題窗臨杳靄寒千嶂枕遍潺湲月一溪<lb/>
可想乍移禪<hi>一作吟</hi>榻處松隂冷濕壁新泥<lb/>
　　　庚午歲九日作<lb/>
門底秋苔嫩似藍此中消息興何堪亂離偷過九月九<lb/>
頭尾筭来三十三雲影半晴開夢澤菊花㣲暖傍江潭<lb/>
故人今日在不在胡鴈背風飛向南<lb/>
<pb n="KR4h0140_WYG_846-6b"/>
　　　逢進士沈彬<lb/>
欲話趨時首重搔因君倍惜剃頭刀千般貴在能過逹<lb/>
一片心閒不那髙山疊好雲藏玉鳥海翻狂浪隔金鼇<lb/>
時應記得長安事曽向文場屬思勞<lb/>
　　　聞王員外新恩有寄<lb/>
欲退無因貴逼來少儀官美右丞才青袍早許淹花幕<lb/>
霜簡方聞謝柏臺金諾静宜資講誦玉山寒稱奉尊罍<lb/>
西峰有客思相賀門隔瀟湘雪未開<lb/>
<pb n="KR4h0140_WYG_846-7a"/>
　　　秋夕言懐寄所知<lb/>
休問䝉莊材不材孤燈影共傍寒灰忘筌話道心甘死<lb/>
候體論詩口嬾開窗外風濤連建業夢中雲水憶天台<lb/>
相疎却是相知分誰訝經年一度來<lb/>
　　　答禪者<lb/>
五老峰前相遇時兩無言語只揚眉南宗北祖皆如此<lb/>
天上人間更問誰山衲靜披雲片片鐵刀涼削鬢絲絲<lb/>
閒吟莫學湯從事抛却袈裟負本師<lb/>
<pb n="KR4h0140_WYG_846-7b"/>
　　　寄尚顔<hi>公受徐州薛尚書見知</hi>
莫向孤峰道息機有人偷眼羡吾師滿身光化年前寵<lb/>
幾軸開平嵗裏詩北闕故人隨䘮亂南山舊寺在參差<lb/>
清吟但憶徐方政應恨當時不見時<lb/>
　　　梓栗杖送人<lb/>
禪家何物贈分襟只有天台杖一尋拄去客歸青洛逺<lb/>
採来僧入白雲深遊山曽把探龍穴出世期將指佛心<lb/>
此日江邉贈君後却攜笻杖向東林<lb/>
<pb n="KR4h0140_WYG_846-8a"/>
　　　寄朗陵二禪友<lb/>
瀟湘曽宿話詩評荆楚連秋阻野情金錫罷遊雙鬢白<lb/>
鐵盂終守一齋清篇章老欲齊髙手風月閒思到極精<lb/>
南望山門石何處滄浪雲夢浸天横<lb/>
　　　燈<lb/>
幽光耿耿草堂空窗隔飛蛾恨不通紅燼自凝清夜朶<lb/>
赤心長謝碧紗籠雲藏水國城臺裏雨閉松門殿塔中<lb/>
金屋玉堂開照睡豈知螢雪有深功<lb/>
<pb n="KR4h0140_WYG_846-8b"/>
　　　寄金陵幕中李郎中<lb/>
龍門支𣲖富才能年少飛翔便大鵬久待尊罍臨鐵甕<lb/>
又從<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>節鎮金陵精神一隻秋空鶴騷雅千尋夏井氷<lb/>
長憶相招宿華館數宵忘寢盡寒燈<lb/>
　　　寄韓蛻秀才<lb/>
松門髙不似侯門蘚逕鞋蹤觸處分逺事即為無害鳥<lb/>
多閒便是有情雲那憂寵辱来驚我且寄風騷去敵君<lb/>
和伴李膺琴酒外絳紗閒卷共論文<lb/>
<pb n="KR4h0140_WYG_846-9a"/>
　　　湘中春興<lb/>
雨歇江明苑樹乾物妍時泰恣遊盤更無輕翠勝楊栁<lb/>
盡覺濃華在牡丹終日去還抛寂寞遶池迴却凭欄干<lb/>
紅芳片片由青帝忍向西園㸔落殘<lb/>
　　　送錯公栖公南遊<lb/>
洪偃湯休道不殊髙帆共載興何俱北京䘮亂離丹鳳<lb/>
南國煙花入鷓鴣明月團圓臨桂水白雲重疊起蒼梧<lb/>
威儀本是朝天士暫向遼荒住得無<lb/>
<pb n="KR4h0140_WYG_846-9b"/>
　　　寄南岳諸道友<lb/>
南望衡陽積瘴開去年曽踏雪遊迴謾為楚客蹉跎過<lb/>
却是邉鴻的當来乳竇孤明含海日石橋危滑長春苔<lb/>
終尋十八高人去共坐蒼崖飬聖胎<lb/>
　　　送韓蛻秀才赴舉<lb/>
槐花館驛暮塵昏此處分明吏部孫才器合居科第首<lb/>
風流幸是縉紳門春和洛水清無浪雪洗髙峰碧斷根<lb/>
堪想都人齊指㸃列仙相次上崑崙<lb/>
<pb n="KR4h0140_WYG_846-10a"/>
　　　洖居寓言<lb/>
秋蔬數壠傍潺湲頗覺生涯異俗縁詩興難窮花草外<lb/>
野情何限水雲邉蟲聲遶屋無人語月影當松有鶴眠<lb/>
寄向東溪老樵道莫摧丹桂博青錢<lb/>
　　　遣懐<lb/>
詩病相兼老病深世醫徒更費千金餘生豈必虚抛擲<lb/>
未死何妨樂詠吟流水不迴<hi>一作回</hi>休歎息白雲無跡莫<lb/>
追尋閒身自有閒消處黄葉清<hi>一作秋</hi>風蟬一林<lb/>
<pb n="KR4h0140_WYG_846-10b"/>
　　　自湘中將入蜀留别諸友<lb/>
巾舄初随入蜀船風帆吼過洞庭煙七千里路到何處<lb/>
十二峰雲更那邉巫女暮歸林淅瀝巴猨吟斷月嬋娟<lb/>
來年五月峨嵋雪坐㸔消融滿錦川<lb/>
　　　寄匡阜諸公二首<lb/>
松頭栢頂碧森森虚檻寒吹夏景深靜社可追長徃跡<lb/>
白蓮難問久修心山圍四靣纔容寺月到中宵始滿林<lb/>
爭學忘言住幽勝吾師遺集盡清吟<lb/>
<pb n="KR4h0140_WYG_846-11a"/>
峰前林下東西寺地角天涯來往僧泉月淨流閒世界<lb/>
杉松深鎖盡香燈爭無大士重修社合有諸賢更服膺<lb/>
曽寄鄰房挂缾錫雨聞巖溜解春氷<lb/>
　　　送人入蜀<lb/>
何必閒吟蜀道難知君心出嶮巇間尋常秋泛江陵去<lb/>
容易春浮錦水還兩面碧懸神女峡幾重青出丈人山<lb/>
文君酒市逢初雪滿貰新沽洗旅顔<lb/>
　　　酬廬山張處士<lb/>
<pb n="KR4h0140_WYG_846-11b"/>
髮枯身老任浮沉嬾泥秋風更役吟新事向人堪結舌<lb/>
舊詩開巻但傷心苔牀卧憶泉聲遶麻履行思樹影深<lb/>
終謝柴桑與彭澤醉遊閑訪入東林<lb/>
　　　寄峴山道人<lb/>
鳳門髙對鹿門青往嵗經過恨未平辯鼎上人方話道<lb/>
卧龍丞相忽追兵爐峰已負重迴計華嶽終懸未去情<lb/>
聞説東周天子聖㑹揺金錫却西行<lb/>
　　　送王處士遊蜀<lb/>
<pb n="KR4h0140_WYG_846-12a"/>
又挂寒帆向錦川木蘭舟裏過殘年自修姹姹爐中物<lb/>
擬作飄飄水上仙三峡浪喧明月夜萬州山到夕陽天<lb/>
来年的有荆南信迴札應緘十色牋<lb/>
　　　懷金陵李推官僧自牧<lb/>
秣陵長憶共吟遊儒釋風騷道上流蓮幕少年輕謝朓<lb/>
雪山眞子鄙湯休也應有作懐清苦莫謂無心過白頭<lb/>
欲附别來千萬意病身初起向殘秋<lb/>
　　　寄尋萍公<lb/>
<pb n="KR4h0140_WYG_846-12b"/>
聞在湓城多寄住隨時談笑渾塵埃孤峰恐憶便歸去<lb/>
浮世要看還下來萬頃野煙春雨斷九條寒浪晩窗開<lb/>
虎溪橋上龍潭寺曽此相尋踏雪迴<lb/>
　　　得李推官近寄懐<lb/>
荆門前嵗使乎迴求得星郎近制來連日借吟終不巳<lb/>
一燈忘寢又重開秋風漫作牽情賦春草眞為入夢才<lb/>
堪笑陳宫諸狎客當時空有箇追陪<lb/>
　　　對菊<lb/>
<pb n="KR4h0140_WYG_846-13a"/>
蝶醉風狂半折時冷煙清露壓離披欲傾琥珀盃浮爾<lb/>
好把茱茰朶配伊孔雀毛衣應者是鳯凰金翠更無之<lb/>
何因栽向僧園裏門外重陽過不知<lb/>
　　　憶東林因送二生歸<lb/>
好向東林度此生半天山脚寺門平紅霞嶂底潺潺色<lb/>
清夜房前瑟瑟聲偶别十年成瞬息欲來千里阻刀兵<lb/>
可憐二子同歸興南國煙花路好行<lb/>
　　　渚宫西城池上居<lb/>
<pb n="KR4h0140_WYG_846-13b"/>
城東移錫住城西緑遶春波引杖藜翡翠滿身衣有異<lb/>
鷺鷥通體格非低風揺栁眼開煙小暖逼蘭芽出土齊<lb/>
猶有幽深不相似剡溪乘櫂入耶溪<lb/>
　　　中秋夕愴懷寄荆幕孫郎中<lb/>
白蓮香散沼痕乾緑篠隂濃蘚地寒年老寄居思隱切<lb/>
夜涼留客話時難行僧盡去雲山逺賔鴈同來澤國寛<lb/>
時謝孔璋操檄外每將空病問衰殘<lb/>
　　　酬湘幕徐員外見寄<lb/>
<pb n="KR4h0140_WYG_846-14a"/>
東海儒宗事業全氷稜孤峭類神仙詩同李賀精通鬼<lb/>
文擬劉軻妙入禪珠履早曽從相府玳簪今又别官筵<lb/>
篇章幾謝傳西楚空想雄風度十年<lb/>
　　　寄蜀國廣濟大師<lb/>
冰壓霜壇律格清三千傳授盡門生禪心盡入空無跡<lb/>
詩句閑搜寂有聲滿國緐華徒自樂兩朝更變未曽驚<lb/>
終思相約岷峨去不得攜笻一路行<lb/>
　　　答獻上人巻<lb/>
<pb n="KR4h0140_WYG_846-14b"/>
衲衣禪客袖篇章江上相㝷共感傷秦甸亂來栖白沒<lb/>
杼山空後皎然亡清留島月秋凝露苦寄巴猨夜呌霜<lb/>
珍重南宗好才子灰心冥目外無妨<lb/>
　　　寄武陵貫㣲上人二首<lb/>
知泛滄浪櫂未還西峰房鎖夜潺潺春陪相府遊仙洞<lb/>
雪共賔寮對玉山詩裏幾添新菡萏衲痕應換舊斕斑<lb/>
莫忘一句曹溪妙堪塞孫孫騁度關<lb/>
吳頭東靣楚西邊雲接蒼梧水浸天兩地别離身巳老<lb/>
<pb n="KR4h0140_WYG_846-15a"/>
一言相合道休傳風騷妙欲凌春草蹤跡閒思遶嶽蓮<lb/>
不是傲他名利世吾師本在雪山巓<lb/>
　　　懷體休上人<lb/>
仲宣樓上望重湖君到瀟湘得健無病遇何人分藥餌<lb/>
詩逢誰子論功夫杉蘿寺裏尋秋早橘柚洲邉度日晡<lb/>
許送自身歸華嶽待来朝暮拂缾盂<lb/>
　　　招湖上兄弟<lb/>
去嵗得君消息在兩憑人信過重湖忍貪風月當年少<lb/>
<pb n="KR4h0140_WYG_846-15b"/>
不寄音書慰老夫藥鼎近聞傳祕訣詩門曽説擁寒爐<lb/>
漢江江路西來便好傍扁舟訪我無<lb/>
　　　江居寄闗中知巳<lb/>
多病多慵漢水邉流年不覺已皤然舊栽花地添黄竹<lb/>
新陷盆池換白蓮雪月未忘招逺客雲山終待去安禪<lb/>
八行書札君休問不似風騷寄一篇<lb/>
　　　中秋十五夜寄人<lb/>
髙河瑟瑟轉金盤歕露吹光逆凭欄四海魚龍精魄冷<lb/>
<pb n="KR4h0140_WYG_846-16a"/>
五山鸞鶴骨毛寒今宵盡向圓時望後夜誰當缺處㸔<lb/>
何事清光與蟾兔却教才小少留難<lb/>
　　　謝人自鍾陵寄紙筆<lb/>
故人猶憶苦吟勞所恵何殊金錯刀霜雪剪栽新剡硾<lb/>
鋒鋩管束本宣毫知君倒篋情何厚借我臨池價斗髙<lb/>
詞客分張㸔欲盡不堪来處隔秋濤<lb/>
　　　移居西湖作二首<lb/>
火雲陽焰欲燒空小檻幽窗想舊峰白汗此時流枕簟<lb/>
<pb n="KR4h0140_WYG_846-16b"/>
清風何處動杉松殘更正好眠涼月逺寺俄聞報曉鐘<lb/>
只待秋聲滌心地衲衣新洗健形容<lb/>
官園樹影晝隂隂咫尺清涼莫浣心桃李别教人主掌<lb/>
煙花不稱我追尋蜩螗晩噪風枝稳翡翠閑眠宿處深<lb/>
爭似出塵地行止東林苔徑入西林<lb/>
　　　題玉泉寺<lb/>
髙韻雙懸張曲江聯題兼是孟襄陽後人才地誰稱短<lb/>
前輩經天盡負長勝景飽於閑采拾靈蹤銷得正思量<lb/>
<pb n="KR4h0140_WYG_846-17a"/>
時移兩板成塵跡猶挂吾師舊影堂<lb/>
　　　看金陵圖<lb/>
六朝圖畫戰爭多最是陳宫計數訛若愛蒼生似歌舞<lb/>
隋皇自合恥干戈<lb/>
　　　寄南嶽泰禪師<lb/>
江頭黙想坐禪峰白石山前萬丈空山下獵人應不到<lb/>
雪深花鹿在菴中<lb/>
　　　片雲<lb/>
<pb n="KR4h0140_WYG_846-17b"/>
水底分明天上雲可憐形影似吾身何妨舒作從龍勢<lb/>
一雨吹銷萬里塵<lb/>
　　　寄清溪道者<lb/>
萬重千疊紅霞嶂夜燭朝香白石龕常寄溪窗凭危檻<lb/>
㸔經影落古龍潭<lb/>
　　　病中勉送小師往清涼山禮大聖<lb/>
豐衣足食處莫住聖跡靈蹤好遍尋忽遇文殊開慧眼<lb/>
他年應記老師心<lb/>
<pb n="KR4h0140_WYG_846-18a"/>
　　　謝人恵挂杖<lb/>
何處雲根採得来黒龍狂欲作風雷知師念我形骸老<lb/>
教把經行拄緑苔<lb/>
　　　送楚雲上人徃南岳刺血寫法華經<lb/>
剥皮刺血誠何苦欲寫靈山九㑹文十指瀝乾終七軸<lb/>
後来求法更無君<lb/>
　　　送胎髮筆寄仁公<lb/>
内唯胎髪外<hi>一作内</hi>秋毫緑玉新栽管束牢老病手疼無<lb/>
<pb n="KR4h0140_WYG_846-18b"/>
那爾却資年少寫風騷<lb/>
　　　謝西川曇城大師玉筯篆書<lb/>
玉筯眞文久不興李斯傳到李陽氷正悲千載無来者<lb/>
果見僧中有箇僧<lb/>
　　　偶作寄王祕書<lb/>
七絲湘水秋深夜五字河橋日暮時借問秘書郎此意<lb/>
靜彈髙詠有誰知<lb/>
　　　謝人恵紙<lb/>
<pb n="KR4h0140_WYG_846-19a"/>
烘焙幾工成曉雪輕明百幅疊春冰何消才子題詩外<lb/>
分與能書貝葉僧<lb/>
　　　答文勝大師清柱書<lb/>
纔把文章干聖主便承恩澤換禪衣應嫌六祖傳空<hi>一作</hi>
<hi>空傳</hi>衲只向曹溪求<hi>一作永</hi>息機<lb/>
　　　寄懐曽口寺文英大師<hi>一本無曽口寺三字</hi>
著紫袈裟名巳貴吟紅菡萏價兼髙秋風曽憶西遊處<lb/>
門對平湖滿白濤<lb/>
<pb n="KR4h0140_WYG_846-19b"/>
　　　懐道林寺道友<hi>一本無道友二字</hi>
四絶堂前萬木秋碧參差影壓湘流閑思宋杜題詩板<lb/>
一日<hi>一作上</hi>憑欄到夜休<lb/>
　　　辭主人絶句四首<lb/>
　　　　放鶴<lb/>
華亭来<hi>一作又</hi>復去芝田丹頂霜毛性可憐縱與乘軒終<lb/>
悞主不如還放却<hi>一作去</hi>遼天<lb/>
　　　　放猨<lb/>
<pb n="KR4h0140_WYG_846-20a"/>
　堪憶春雲十二峰野桃山杏摘香紅王孫可念愁金鎖<lb/>
　從<hi>一作縱</hi>放斷膓明月中<lb/>
　　　　　放鷺鷥<lb/>
　白萍紅蓼碧江涯日暖雙雙立睡時顧揭金籠放歸去<lb/>
　却随沙鶴鬬輕絲<lb/>
　　　　　放鸚鵡<lb/>
　隴西蒼獻結巢髙本為無人識翠毛今日籠中強言語<lb/>
　乞歸天外啄含桃<lb/>
<pb n="KR4h0140_WYG_846-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻八百四十六<lb/>
</p>
<p>
</p>
  </div>
</body>
</text>
</TEI>
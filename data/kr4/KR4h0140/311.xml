<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_311-1a"/>
　欽定四庫全書<lb/>
御定全唐詩巻三百十一<lb/>
　　劉長川<lb/>
　劉長川肅代間詩人詩二首<lb/>
　　　　寳劔篇<lb/>
　寳劔不可得相逢㡬許難今朝一度見赤色照人寒匣<lb/>
　裏星文動環邊月影殘自然神鬼伏無事莫空彈<lb/>
　　　　將赴東都上李相公<lb/>
<pb n="KR4h0140_WYG_311-1b"/>
　四海兵初偃平津閣正開誰知大爐下還有不然灰<lb/>
　　鄭常<lb/>
　鄭常肅代間人詩一巻今存三首<lb/>
　　　　寄邢<hi>一作常</hi>逸人<lb/>
　羡君無外事日與世情違<hi>一作稀</hi>地僻人難到溪深鳥自<lb/>
　飛儒衣荷葉老野飯藥苖肥疇昔江湖<hi>一作若問湖邊</hi>意而<hi>一作</hi>
　<hi>如</hi>今憶共歸<lb/>
　　　　送頭陀上人赴廬山寺<lb/>
<pb n="KR4h0140_WYG_311-2a"/>
僧家無住著早晩出東林得<hi>一作行</hi>道非<hi>一作無</hi>真相頭陀<lb/>
是苦心持齋山果熟倚錫野雲深溪寺誰相待香花與<lb/>
梵音<lb/>
　　　謫居漢陽白沙口阻雨因題驛亭<lb/>
漢陽無逺近<hi>一作知近逺</hi>見説過湓城雲雨經春客江山㡬<lb/>
日程終随鷗鳥去秪待海潮生前路逢漁父多慚<hi>一作愁</hi>
問姓名<lb/>
　陳存<lb/>
<pb n="KR4h0140_WYG_311-2b"/>
陳存大厯貞元間詩人詩六首<lb/>
　　　穆陵路<lb/>
西遊匣長劔日暮湘楚間歇馬上秋草逢人問故闗孤<lb/>
村綠塘水曠野白雲山方念此中去何時此路還<lb/>
　　　清溪館作<lb/>
指途清溪裏左右唯深林雲蔽望鄉處雨愁為客心遇<lb/>
人多物役聼鳥時幽音何必滄浪水庻兹浣塵襟<lb/>
　　　寓居武丁館<lb/>
<pb n="KR4h0140_WYG_311-3a"/>
暑雨飄<hi>一作颷</hi>巳過涼飈觸幽衿虛館無喧塵綠槐多晝<lb/>
隂俯視古苔積仰聆早蟬吟放巻一長想閉門千里心<lb/>
　　　楚州贈别周愿侍御<lb/>
漂泊楚水來捨舟坐髙館途窮在中路孤征慕前伴風<lb/>
雨一留宿闗山去欲嬾淮南木葉飛夜聞廣陵散<lb/>
　　　送劉秀才南歸<hi>一作劉復詩</hi>
鳥啼楊栁垂此别千萬里古路入商山春風去㶚水停<lb/>
車落日在罷酒離人起蓬户寄龍沙送歸情詎巳<lb/>
<pb n="KR4h0140_WYG_311-3b"/>
　　　丹陽作<hi>一作朱彬詩</hi>
暫入新豐市猶聞舊酒香抱琴沽一醉盡日卧垂楊<lb/>
　王觀<lb/>
王觀大厯貞元間人或云太和時人詩一首<lb/>
　　　早行<lb/>
雞唱催人起又生前去愁路眀殘月在山露宿雲收村<lb/>
店煙火動漁家燈燭幽趨名與趨利行役㡬時休<lb/>
　崔瓘<lb/>
<pb n="KR4h0140_WYG_311-4a"/>
崔瓘字汝器博陵人累官至澧州刺史大厯中遷湖南<lb/>
觀察使為别將臧玠所害詩一首<lb/>
　　　贈營妓<hi>詩話總龜云崔左轄瓘牧江外郡祖席夜闌一營妓先辭歸崔與詩曰</hi>
寒簷寂寂雨霏霏候館蕭條燭燼微只有今宵同此宴<lb/>
翠娥佯醉欲先歸<lb/>
　鄭審<lb/>
鄭審繇之子乾元中袁州刺史大厯初祕書監出為江<lb/>
陵少尹詩二首<lb/>
<pb n="KR4h0140_WYG_311-4b"/>
　　　酒席賦得匏瓢<lb/>
華閣與賢開仙瓢自逺來幽林嘗伴許陋巷亦随回挂<lb/>
影憐紅壁傾心向緑杯何曽斟酌處不使玉山頺<lb/>
　　　奉使廵檢兩京路種果樹事畢入秦因詠<lb/>
聖徳周天壤韶華滿帝畿九重承渙汗千里樹芳菲陜<lb/>
塞餘隂薄闗河舊色微發生和氣動封植衆心歸春露<lb/>
條應弱秋霜果定肥影移行子蓋香撲使臣衣入逕迷<lb/>
馳道分行接禁闈何當扈仙蹕攀折奉恩輝<lb/>
<pb n="KR4h0140_WYG_311-5a"/>
　　朱彬<lb/>
　朱彬大厯貞元間詩人詩一首<lb/>
　　　　丹陽作<hi>一作陳存詩</hi>
　暫入新豐市猶聞舊酒香抱琴沽一醉盡日卧垂楊<lb/>
　　李彦逺<hi>一作暐</hi>
　李彦逺大厯貞元間詩人詩一首<lb/>
　　　　採桑<lb/>
　採桑畏日髙不待春眠足攀條有餘態那矜<hi>一作憐</hi>貌如<lb/>
<pb n="KR4h0140_WYG_311-5b"/>
　玉千金豈不贈五馬空躑躅何以變真性幽篁雪中綠<lb/>
　　范元凱<lb/>
　范元凱内江人與兄崇凱俱有才名詩一首<lb/>
　　　　章仇公<hi>兼瓊</hi>席上詠真珠姬<hi>章仇公大厯中蜀州刺史</hi>
　神女初離碧玉階彤雲猶擁牡丹鞋應知子建憐羅襪<lb/>
　顧歩裵回拾翠釵<lb/>
　<lb/>
御定全唐詩巻三百十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_394-1a"/>
　欽定四庫全書<lb/>
御定全唐詩卷三百九十四<lb/>
　　李賀<lb/>
　　　　南園<lb/>
　方領蕙帶折角巾杜若已老蘭苕春南山削秀藍玉合<lb/>
　小雨歸去飛涼雲熟杏暖香梨葉老草梢<hi>一作蒲</hi>竹柵鏁<lb/>
　池痕<hi>一作漘</hi>鄭公鄉老開酒尊坐汎楚奏<hi>一作酒</hi>吟招魂<lb/>
　　　　假龍吟歌<lb/>
<pb n="KR4h0140_WYG_394-1b"/>
　石軋銅杯吟詠枯瘁蒼鷹<hi>一作鸞</hi>擺血白鳳下肺桂子自<lb/>
　落雲弄車蓋木死沙崩惡谿島阿母得仙今不老窞中<lb/>
　跳汰截清涎隈壖卧水埋金爪崖蹬蒼苔<hi>一作蒼</hi>弔石髮<lb/>
　江君掩帳篔簹折蓮花去國一千年雨後聞腥猶帶䥫<lb/>
　　　　感諷六首<lb/>
　人間春蕩蕩帳暖香揚揚飛花染幽紅誇嬌来洞房舞<lb/>
　席泥金蛇桐竹羅花牀眼逐春暝醉粉随涙色黃王子<lb/>
　下馬來曲沼鳴鴛鴦焉知腸車轉一夕廵九方<lb/>
<pb n="KR4h0140_WYG_394-2a"/>
苦風吹朔寒沙驚秦木折舞影逐空天畫鼓餘清節蜀<lb/>
書秋信斷黒水朝波咽嬌魂從廻風死處懸鄉月<lb/>
雜雜胡馬塵森森邊士㦸天敎胡馬戰曉雲皆血色婦<lb/>
人携漢卒箭箙囊巾幗不慙金印重踉蹡腰鞬力恂恂<lb/>
鄉門老昨夜試鋒鏑走馬遣書勲誰能分粉墨<lb/>
青門<hi>一作烏又作馬</hi>放彈去馬色連空郊何年帝家物玉装鞍<lb/>
上搖去去走犬歸来来坐烹羔千金不了饌狢<hi>一作格</hi>肉<lb/>
稱盤臊試問誰家子乃老<hi>一作云</hi>能佩刀西山白蓋下賢<lb/>
<pb n="KR4h0140_WYG_394-2b"/>
儁寒蕭蕭<lb/>
曉菊泫<hi>一作泣</hi>寒露似悲團扇風秋涼經漢殿班子泣衰<lb/>
紅本無辭輦意豈見入空宫腰衱珮珠斷灰蝶生隂松<lb/>
蝶<hi>一作蜂</hi>飛紅粉臺栁掃吹笙道十日懸户庭九秋無衰<lb/>
<hi>一作素</hi>草調歌送風轉杯池白魚小水宴截香腴菱科映<lb/>
青罩䒠䝉<hi>一作茸</hi>梨花滿春昏弄長嘯<hi>一作笑</hi>唯愁苦花落<lb/>
不悟世衰到撫舊唯銷<hi>一作傷</hi>魂南山坐悲峭<hi>一作嘯</hi>
　　　莫愁曲<lb/>
<pb n="KR4h0140_WYG_394-3a"/>
草生龍坡下鵶噪城堞頭何人此城裏城角栽石榴青<lb/>
絲繫五馬黃金絡雙牛白魚駕蓮船夜作十里逰歸來<lb/>
無人識暗上沈香樓羅牀倚瑶瑟殘月傾簾鉤今日槿<lb/>
花落明朝桐樹秋莫<hi>一作若</hi>負平生意何名何<hi>一作作</hi>莫愁<lb/>
　　　夜來樂<lb/>
紅羅複帳金流<hi>一作塗</hi>蘇華燈九枝懸鯉魚麗人暎月開<lb/>
銅鋪春水滴酒猩猩沽<hi>一本有價字</hi>重一箧香十株赤金𤓰<lb/>
子兼雜麩五絲封青鳬<hi>一作五色絲封青鳬一作五色絲封青玉鳬</hi>阿侯此<lb/>
<pb n="KR4h0140_WYG_394-3b"/>
笑千萬餘南軒漢轉簾影疎桐林啞啞挾子烏劍崖鞭<lb/>
節青石珠白騧吹湍凝霜鬚漏長送珮承明<hi>一作胡</hi>廬倡<lb/>
樓嵯峨明月孤新客下馬故客去綠蟬秀黛重拂梳<lb/>
　　　嘲雪<lb/>
昨日發葱嶺今朝下蘭渚喜從千里來亂笑含春語<hi>一作</hi>
<hi>雨</hi>龍沙溼漢旗鳳扇迎秦素乆别遼城鶴毛衣已應故<lb/>
　　　春懷引<lb/>
芳蹊宻影成花洞栁結濃烟花<hi>一作隂香</hi>帶重蟾蜍碾玉挂<lb/>
<pb n="KR4h0140_WYG_394-4a"/>
<hi>一作作</hi>明弓捍撥装金打仙鳳寳枕垂雲選春夢鈿合碧<lb/>
寒龍腦凍阿侯繫錦覓周郎憑仗東風好相送<lb/>
　　　白虎行<lb/>
火烏日暗崩騰雲秦皇虎視蒼生羣燒書滅國無暇日<lb/>
鑄劍佩玦惟<hi>一作呼</hi>将軍玉壇設醮思冲天一世二世當<lb/>
萬年燒丹未得不死藥拏舟海上尋神仙鯨魚張鬛海<lb/>
波沸耕人半作征人鬼雄豪氣猛如燄烟<hi>一作猛燄烈燒空</hi>無<lb/>
人為決天河水誰最苦兮誰最苦報人義士深相許漸<lb/>
<pb n="KR4h0140_WYG_394-4b"/>
離擊筑荆卿歌荆卿把酒燕丹語劍如霜兮膽<hi>一作腸</hi>如<lb/>
鐵出燕城兮望秦月天授秦封祚未移<hi>一作終</hi>衮龍衣㸃<lb/>
荆卿血朱旗卓地白虎死漢王知<hi>一作却</hi>是真天子<lb/>
　　　有所思<lb/>
去年陌上歌離曲今日君書逺逰蜀簾外花開二月風<lb/>
臺前淚滴千行竹琴心與妾腸此夜斷還續想君白馬<lb/>
懸雕弓世間何處無春風君心未肎鎮如石妾顔不乆<lb/>
如花紅夜殘髙碧橫長河河上無梁空白波西風未起<lb/>
<pb n="KR4h0140_WYG_394-5a"/>
悲龍梭年年織素攅雙蛾江山迢遰無休絶淚眼看燈<lb/>
乍明滅自從孤館深鎻窗桂花㡬度圓還缺鵶鵶向曉<lb/>
鳴森木風過池塘響叢玉白日蕭條夢不成橋南更問<lb/>
仙人卜<lb/>
　　　啁少年<lb/>
青驄馬肥金鞍光龍腦入縷羅衫香美人狹坐飛瓊觴<lb/>
貧人喚云天上郎別起髙樓臨碧篠絲曳紅綾出深沼<lb/>
有時半醉百花前背把金丸落飛鳥自説生來未為客<lb/>
<pb n="KR4h0140_WYG_394-5b"/>
一身美妾過三百豈知斸地種苖<hi>一作田</hi>家官税頻催勿<lb/>
<hi>一作沒</hi>人織長得<hi>一作金</hi>積玉誇豪毅每揖閒人多意氣生<lb/>
來不讀半行書只把黃金買身貴少年安得長少年海<lb/>
波尚變為桑田榮枯遞傳<hi>一作轉</hi>急如箭天公不<hi>一作豈</hi>肎<lb/>
於公偏莫道韶華鎮長在髪白面皺專相待<lb/>
　　　髙平縣東私路<lb/>
侵侵槲葉香木花滯寒雨今夕山上秋永謝無人處石<lb/>
磎逺荒澀棠實懸辛苦古者<hi>一作道</hi>定幽尋呼君作私路<lb/>
<pb n="KR4h0140_WYG_394-6a"/>
　　　神仙曲<lb/>
碧峰海面藏靈書上帝㨂作神仙居清明<hi>一作晴時</hi>笑語聞<lb/>
空虛鬪乗巨浪騎鯨魚春羅書字邀王母共讌紅樓最<lb/>
深處鶴羽衝風過海遲不如却使青龍去猶疑王母不<lb/>
相許垂露<hi>一作霧</hi>娃鬟更傳語<lb/>
　　　龍夜吟<lb/>
鬈髪胡兒眼睛綠髙樓夜静吹横竹一聲似向天上來<lb/>
月下美人望鄉哭直排七㸃星藏指暗合清風調宫徴<lb/>
<pb n="KR4h0140_WYG_394-6b"/>
蜀道秋深雲滿林湘江半夜龍驚起玉堂美人邊塞情<lb/>
碧窗皓月愁中聼寒碪能𢷬百尺練粉淚凝珠滴紅線<lb/>
胡兒莫作隴頭吟隔窗暗結愁人心<lb/>
　　　崑崙使者<lb/>
崑崙使者無消息茂陵烟樹生愁色金盤玉露自淋漓<lb/>
元氣茫茫收不得麒麟背上石文裂虬龍鱗下紅枝折<lb/>
何處偏傷萬國心中天夜乆髙明月<lb/>
　　　漢唐姬飲酒歌<lb/>
<pb n="KR4h0140_WYG_394-7a"/>
御服沾霜露天衢長蓁棘金隠秋塵姿無人為帶飾玉<lb/>
堂歌聲寝芳林烟樹隔雲陽臺上歌鬼哭復何益鐵劍<lb/>
常<hi>一本缺此字</hi>光光至兇威屢逼<hi>一作伏劍明秋水兇威屢脅逼</hi>彊梟噬母<lb/>
心犇厲索人魄相看兩相泣淚下如波激寧用清酒為<lb/>
欲作黃泉客<hi>一作隔</hi>不説玉山頹且無飲中色勉從天帝<lb/>
訴天上寡沈厄無處張繐帷如何望松柏妾身晝團團<lb/>
君魂夜寂寂蛾眉自覺長頸粉誰憐白矜持昭陽意不<lb/>
肎看<hi>一作即</hi>南陌<lb/>
<pb n="KR4h0140_WYG_394-7b"/>
　　　聼頴師琴歌<lb/>
別浦雲歸桂花渚蜀國絃中雙鳳語芙蓉葉落秋鸞離<lb/>
越王夜起逰天姥暗珮清臣敲水玉渡海蛾眉牽<hi>一作乗</hi>
白鹿誰看挾劍赴長橋誰看浸髮題春竹竺僧前立當<lb/>
吾門梵宫真相眉稜尊古琴大軫長八尺嶧陽老樹非<lb/>
桐孫涼館聞絃驚病客藥嚢暫别龍鬚席請歌直<hi>一作當</hi>
請卿相歌奉禮官卑復何益<lb/>
　　　謡俗<lb/>
<pb n="KR4h0140_WYG_394-8a"/>
　　上林胡蝶小試伴漢家君<hi>一作春</hi>飛向南城去誤落石榴<lb/>
　　裙脈脈花滿樹翾翾燕遶雲出門不識路羞問陌頭人<lb/>
　　　　　静女春曙曲<lb/>
　　嫩葉憐芳抱新蕋泣露枝枝滴天淚粉窗香咽穨曉雲<lb/>
　　錦堆花宻藏春睡戀屏孔雀搖金尾鶯舌分明呼婢子<lb/>
　　氷洞寒龍半匣水一隻商鸞逐烟起<lb/>
　　　　　少年樂<lb/>
　　芳草落花如錦地二十長逰醉鄉裏紅纓不動白馬驕<lb/>
<pb n="KR4h0140_WYG_394-8b"/>
　垂栁金絲香拂水呉娥未笑花不開綠鬢聳堕蘭雲起<lb/>
　陸郎倚醉牽羅袂奪得寳釵金翡翆<lb/>
　　　　　句<lb/>
　　不見山巔樹摧杌下為薪日暏井中泥上出作埃塵<hi>箜篌</hi>
　　<hi>謡一作豈甘井中泥時至出作塵</hi>　情知一丘趣不謝千里印　倚劍<lb/>
　　登髙臺悠悠送春目<hi>以上並見海錄碎事</hi>
　<lb/>
御定全唐詩卷三百九十四<lb/>
</p>
<p>
</p>
  </div>
</body>
</text>
</TEI>
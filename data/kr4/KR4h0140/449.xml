<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_449-1a"/>
　欽定四庫全書<lb/>
御定全唐詩巻四百四十九<lb/>
　　　白居易<lb/>
　　　　太和戊申嵗大有年詔賜百寮出城觀稼謹書<lb/>
　　　　盛事以俟采詩<lb/>
　清晨承詔命豐嵗閲田閭膏雨抽苖足凉風吐穗初早<lb/>
　禾黄錯落晩稻綠扶疎好入詩家詠宜令史館書㪚為<lb/>
　萬姓食堆作九年儲莫道如雲稼今秋雲不如<lb/>
<pb n="KR4h0140_WYG_449-1b"/>
　　　　贈悼懷太子挽歌辭二首<hi>奉詔撰進</hi>
　竹馬書薨嵗銅龍表葬時永言窀穸事全用少陽儀壽<lb/>
　夭由天命哀榮出聖慈㳟聞褒贈詔軫念在與夷<lb/>
　剪葉藩封早承華冊命尊笙歌辭洛苑風雪蔽梁園鹵<lb/>
　簿凌霜宿銘旌向月翻宮寮不逮事哭送出都門<lb/>
　　　　雨中招張司業宿<lb/>
　過夏衣香潤迎秋簟色鮮斜支花石枕卧詠蘂珠篇泥<lb/>
　濘非遊日陰沈好睡天能來同宿否聼雨對牀眠<lb/>
<pb n="KR4h0140_WYG_449-2a"/>
　　　和集賢劉學士早朝作<lb/>
吟君昨日早朝詩金御爐前喚仗時煙吐白龍頭宛轉<lb/>
扇開青雉尾參差暫留春<hi>一作書</hi>殿多稱屈合入綸闈即<lb/>
可知從此摩霄去非晩鬢邉<hi>一作間</hi>未有一莖絲<lb/>
　　　送陜州王司馬建赴任<hi>建善詩者</hi>
陜州司馬去何如養静<hi>一作病</hi>資貧兩有餘公事閒忙同<lb/>
少尹料錢多少敵尚書秪攜羙酒為行伴唯<hi>一作獨</hi>作新<lb/>
詩趂下車自有<hi>一作得</hi>鐡牛無詠者料君投刃必應虛<lb/>
<pb n="KR4h0140_WYG_449-2b"/>
　　　對琴待月<lb/>
竹院新晴夜松窗未卧時共琴為老伴與月有秋期玉<lb/>
軫臨風久金波出霧遲幽音待清景唯是我心知<lb/>
　　　楊家南亭<lb/>
小亭門向月斜開滿地凉風滿地苔此<hi>一作北</hi>院好彈秋<lb/>
思處終湏一夜抱琴來<lb/>
　　　早寒<lb/>
黄葉聚牆角青苔圍柱根被經霜後薄鏡遇雨來昬半<lb/>
<pb n="KR4h0140_WYG_449-3a"/>
巻寒簷幕斜開暖閣門迎冬兼送老只仰酒盈尊<lb/>
　　　齋月静居<lb/>
病來心静一無思老去身閒百不為忽忽眼塵猶愛睡<lb/>
些些口業尚誇詩葷腥毎斷齋居月香火常親宴坐時<lb/>
萬慮消停百神泰唯應寂寞殺三尸<lb/>
　　　宿裴相公興化池亭<hi>兼蒙借船舫遊汎</hi>
林亭一出宿風塵忘却平津是要津松閣晴看山色近<lb/>
石渠秋放水聲新孫𢎞閣閙無閒客傅説舟忙不借人<lb/>
<pb n="KR4h0140_WYG_449-3b"/>
何似掄才濟川外别開池館待交親<lb/>
　　　和劉郎中望終南山秋雪<lb/>
遍覧古今集都無秋雪詩陽春先唱後陰嶺未消時草<lb/>
訝霜凝重松疑鶴散遲清光莫獨占亦<hi>一作還</hi>對白雲司<lb/>
　　　廣府胡尚書頻寄詩因答絶句<lb/>
尚書清白臨南海雖飲貪泉心不回唯向詩中得珠玉<lb/>
時時寄到帝鄉來<lb/>
　　　送鶴與裴相臨别贈詩<lb/>
<pb n="KR4h0140_WYG_449-4a"/>
司空愛爾爾湏知不信聼吟送<hi>一作乞</hi>鶴詩羽翮勢髙寧<lb/>
惜别稻粱恩厚<hi>一作重</hi>莫愁饑夜棲少<hi>一作莫</hi>共雞争樹曉<lb/>
<hi>一作日</hi>浴先饒鳳占池稳上青雲勿回顧的應勝在白家<lb/>
時<lb/>
　　　令狐相公拜尚書後有喜從<hi>一作罷</hi>鎮歸朝之作<lb/>
　　　劉郎中先和因以繼之<lb/>
車騎新從梁苑回履聲珮響入中臺鳯池望在終重去<lb/>
龍節功成且納來金勒最宜乗雪出玉觴何必待花開<lb/>
<pb n="KR4h0140_WYG_449-4b"/>
尚書首唱郎中和不計官資只計才<lb/>
　　　送河南尹馮學士赴任<lb/>
石渠金谷中間路軒騎翩翩十日程清洛飲冰添苦節<lb/>
碧嵩看雪助髙情謾誇河北操旄鉞莫羡江西<hi>一作南</hi>擁<lb/>
斾旌<hi>時新除二鎮節度</hi>何似府寮京令外别教三十六峰迎<lb/>
　　　讀鄂公傳<lb/>
髙卧深居不見人功名斗藪似灰塵唯留一部清商樂<lb/>
月下風前伴老身<lb/>
<pb n="KR4h0140_WYG_449-5a"/>
　　　烏夜啼<hi>一有賦得字</hi>
城上歸時晩庭前宿處危月明無葉樹霜滑有風枝啼<lb/>
澀饑喉咽飛低凍翅垂畫堂鸚鵡鳥冷暖不相知<lb/>
　　　鏡換桮<lb/>
欲將珠<hi>一作朱</hi>匣青銅鏡換取金尊白玉巵鏡裏老來無<lb/>
避處尊前愁至有消時茶能散悶為功淺萱縱忘憂得<lb/>
力遲不似<hi>一作是</hi>杜康神用速十分一盞便開睂<lb/>
　　　冬夜聞蟲<lb/>
<pb n="KR4h0140_WYG_449-5b"/>
蟲聲冬思苦於秋不解愁人聞亦愁我是老翁聼不畏<lb/>
少年莫聼白君頭<lb/>
　　　雙鸚鵡<lb/>
綠衣整頓雙棲起紅觜分明對語時始覺琵琶弦莽鹵<lb/>
方知吉了舌參差鄭牛識字吾常嘆<hi>諺云鄭𤣥家牛觸牆成八字</hi>丁<lb/>
鶴能歌爾亦知若稱白家鸚鵡鳥籠中兼合解吟詩<lb/>
　　　贈朱道士<lb/>
儀容白晳上仙郎方寸清虛内道場兩翼化生因服藥<lb/>
<pb n="KR4h0140_WYG_449-6a"/>
三尸卧<hi>一作餓</hi>死為休糧醮壇北向宵占斗寢室東開早<lb/>
納陽盡日窗間更無事唯燒一炷降真香<lb/>
　　　昨以拙詩十首寄西川杜相公相公亦以新作<lb/>
　　　十首惠然報示首數雖等工拙不倫重以一章<lb/>
　　　用伸答謝<lb/>
詩家律手在成都權與尋常將相殊翦截五言兼用鉞<lb/>
陶鈞六義别開爐驚人巻軸湏知有隨事文章不道無<lb/>
篇數雖同光價異十魚目換十驪珠<lb/>
<pb n="KR4h0140_WYG_449-6b"/>
　　　和汴州令狐相公新於郡内栽竹百竿拆壁開<lb/>
　　　軒旦夕對翫偶題七言五韻<lb/>
梁園修竹舊傳名園廢年深竹不生千畆荒涼尋<hi>一作栽</hi>
未得百竿青翠種新成牆開乍見重添興窗静時聞别<lb/>
有情煙葉蒙籠侵夜色風枝蕭颯欲秋聲更登樓望尤<lb/>
堪重千萬人家無一莖<hi>汴州人家並無竹</hi>
　　　重答汝州李六使君見和憶呉中舊遊五首<lb/>
為憶娃宮與虎丘翫君新作不能休蜀牋寫出篇篇好<lb/>
<pb n="KR4h0140_WYG_449-7a"/>
呉調吟時句句愁洛下林園終共住江南風月㑹重遊<lb/>
<hi>先與李六有此二句之約</hi>由來事過多堪惜何况蘇州勝汝州<hi>李前刺蘇</hi>
<hi>州故有是句</hi>
　　　見殷堯藩侍御憶江南詩三十首詩中多叙蘇<lb/>
　　　杭勝事余嘗典二郡因繼和之<lb/>
江南名郡數蘇杭寫在<hi>一作題寫</hi>殷家三十章君是旅人猶<lb/>
苦憶我為刺史更難忘境牽吟詠真詩國興入笙歌好<lb/>
醉鄉為念舊遊終一去扁舟直擬到滄浪<lb/>
<pb n="KR4h0140_WYG_449-7b"/>
　　　聞新蟬贈劉二十八<lb/>
蟬發一聲時槐花帶兩枝只應催我老兼遣報君知白<lb/>
髪生頭速青雲入手遲無過一桮酒相勸數開睂<lb/>
　　　贈王山人<lb/>
玉芝觀裏王居士服氣餐霞善飬身夜後不聞龜喘息<lb/>
秋來唯長鶴精神容顔盡怪長如故名姓多疑不是真<lb/>
貴重榮華輕壽命知君悶見世間人<lb/>
　　　和劉郎中學士題集賢閣<lb/>
<pb n="KR4h0140_WYG_449-8a"/>
朱閣青山髙庳齊與君才子作詩題傍聞大内笙歌近<lb/>
下視諸司屋舎低萬巻圗書天禄上一條風景月華西<lb/>
欲知丞相優賢意百歩新廊不蹋泥<lb/>
　　　觀幻<lb/>
有起皆因滅無暌不暫同從歡終作慼轉苦又成空次<lb/>
第花生眼湏臾燭<hi>一作竹</hi>過風更無尋覓處鳥跡印空中<lb/>
　　　病假中龎少尹攜魚酒相過<lb/>
宦情牢落年將暮病假聯緜日漸深被老相催雖白首<lb/>
<pb n="KR4h0140_WYG_449-8b"/>
與春無分未甘心閒停茶椀從容語醉把花枝取次吟<lb/>
勞動故人龎閣老提魚攜酒逺相尋<lb/>
　　　聼田順兒歌<lb/>
戞玉敲冰聲未停嫌雲不遏入青㝠争得黄金滿衫袖<lb/>
一時抛與斷年聼<lb/>
　　　聼曹剛琵琶兼示重蓮<lb/>
撥撥弦弦意不同胡啼畨語兩玲瓏誰能截得曹剛手<lb/>
插向重蓮衣袖中<lb/>
<pb n="KR4h0140_WYG_449-9a"/>
　　　酬令狐相公春日尋花見寄六韻<lb/>
病卧帝王州花時不得逰老應隨日至春肻為人留粉<lb/>
壊杏將謝火緐桃尚稠白飄僧院地紅落酒家樓空裏<lb/>
雪相似晩來風不休吟君悵望句如到曲江頭<lb/>
　　　和劉郎中曲江春望見示<lb/>
芳景多遊客衰翁獨在家肺傷妨飲酒眼痛忌看花寺<lb/>
路隨江曲宮<hi>一作官</hi>牆夾道斜羡君猶壯健不枉度年華<lb/>
　　　送東都留守令狐尚書赴任<lb/>
<pb n="KR4h0140_WYG_449-9b"/>
翠華黄屋未東廵碧洛青嵩付大臣地稱髙情多水竹<lb/>
山宜閒望少風塵龍門即擬為遊客金谷先憑作主人<lb/>
歌酒家家花處處莫空管領上陽春<lb/>
　　　自題新昌居止因招楊郎中小飲<lb/>
地偏坊逺巷仍斜最近東頭是白家宿雨長齊鄰舎桞<lb/>
晴光照出夾城花春風小榼三升酒寒食深爐一椀茶<lb/>
能到南園同醉否笙歌隨分有些些<lb/>
　　　南園試小樂<lb/>
<pb n="KR4h0140_WYG_449-10a"/>
小園斑駮花初發新樂錚摐教欲成紅萼紫房皆手植<lb/>
蒼頭碧玉盡家生髙調管色吹銀字慢拽歌詞唱渭城<lb/>
不飲一桮聼一曲將何安慰老心情<lb/>
　　　和微之春日投簡陽明洞天五十韻<lb/>
青陽行已半白日坐將徂越國强仍大稽城髙且孤利<lb/>
饒鹽煮海名勝水澄湖牛斗天垂象台明地展圗<hi>天台四明</hi>
<hi>二山</hi>瓌竒填市井佳麗溢闉闍勾踐遺風霸西施舊俗姝<lb/>
船頭龍夭矯橋脚獸睢盱鄉味珍蟛蚏<hi>一作彭越</hi>時鮮貴鷓<lb/>
<pb n="KR4h0140_WYG_449-10b"/>
鴣語言諸夏異方服一方殊擣練蛾睂婢鳴榔蛙角奴<lb/>
江清敵伊洛山翠勝荆巫華表雙棲鶴聯檣㡬㸃烏煙<lb/>
波分渡口雲樹接城隅澗逺松如畫洲平水似鋪緑科<lb/>
秧早稻紫笋折新蘆暖蹋泥中藕香尋石上蒲雨來萌<lb/>
盡逹雷後蟄全蘇柳眼黃絲纇花房蜂䗶珠林風新竹<lb/>
折野燒老桑枯帶嚲長枝蕙錢穿短貫榆暄和生野莱<lb/>
卑濕長街蕪女浣紗相伴児烹鯉一呼山魈啼稚子林<lb/>
狖挂山都産業論蠶蟻孳生計鴨雛泉岩雪飄灑苔壁<lb/>
<pb n="KR4h0140_WYG_449-11a"/>
錦漫糊堰限舟航路堤通車馬途耶溪岸回合禹廟徑<lb/>
盤紆洞穴何因鑿星槎誰與刳石凹仙藥臼峰峭佛香<lb/>
爐去為投金簡來因挈玉壺貴仍招客宿健未要人扶<lb/>
聞望賢丞相儀形美丈夫前驅駐旌斾偏坐列笙竽刺<lb/>
史旟翻隼尚書履曵鳧學禪超後有觀妙造虛無髻裏<lb/>
傳僧寶環中得道樞登樓詩八詠置硯賦三都捧擁羅<lb/>
將綺趨蹌紫與朱廟謨藏稷卨兵略貯孫呉令下三軍<lb/>
整風髙四海趨千家得慈母六郡事嚴姑重士過三哺<lb/>
<pb n="KR4h0140_WYG_449-11b"/>
輕財抵一銖送觥歌宛轉嘲妓笑盧胡佐飲時炮鼈蠲<lb/>
酲數鱠鱸醉鄉雖咫尺樂事亦湏臾若不中賢聖何由<lb/>
外智愚伊予一生志我爾百年軀江上三千里城中十<lb/>
二衢出多無伴侶歸只對妻孥白首青山約抽身去得<lb/>
無<lb/>
　　　酬鄭侍御多雨春空過詩三十韻<hi>次用本韻</hi>
南雨來多滯東風動即狂月行離畢急龍走召雲忙鬼<lb/>
轉雷車響蛇騰電策光浸滛天似漏沮洳地成瘡慘淡<lb/>
<pb n="KR4h0140_WYG_449-12a"/>
陰煙白空濛宿霧黄闇遮千里目悶結九回腸寂寞羇<lb/>
臣館深沈思婦房鏡昬鸞滅影衣潤麝消香蘭濕難紉<lb/>
珮花凋易落妝沾黄鶯翅重滋綠草心長紫陌皆泥濘<lb/>
黄汚共淼茫恐霖成怪沴望霽劇禎祥楚柳腰肢軃湘<lb/>
筠涕淚滂晝昏疑是夜陰盛勝於陽居士巾皆墊行人<lb/>
蓋盡張跳跬還屢出移蟻欲深藏端坐交遊廢閒行去<lb/>
歩妨愁生垂白叟惱殺蹋青娘變海常湏慮為魚慎勿<lb/>
忘此時方共懼何處可相將<hi>此以下叙浙東政事</hi>已望東溟禱仍<lb/>
<pb n="KR4h0140_WYG_449-12b"/>
封北户禳却思逢旱魃誰喜見商羊預怕為蠶病先憂<lb/>
作麥傷惠應施浹洽政豈假揄揚祀典脩咸秩農書振<lb/>
滿牀丹誠期懇苦白日㑹昭彰賑廪賙饑户苫城備壊<lb/>
牆且當營嵗事寧暇惜年芳徳勝令災弭人安在吏良<lb/>
尚書心若此不枉繫金章<lb/>
　　　和春深二十首<lb/>
何處春深好春深富貴家馬為中路鳥妓作後庭花羅<lb/>
綺驅論隊金銀用斷<hi>一作短</hi>車眼前何所苦唯苦日西斜<lb/>
<pb n="KR4h0140_WYG_449-13a"/>
何處春深好春深貧賤家荒凉三徑草冷落四鄰花奴<lb/>
困歸傭力妻愁出賃車途窮平路險舉足劇褒斜<lb/>
何處春深好春深執政家鳳池添硯水雞樹落衣花詔<lb/>
借當衢宅恩容上殿車延英開對久門與日西斜<lb/>
何處春深好春深方鎮家通犀排帶胯瑞鶻<hi>一作鶴</hi>勘袍<lb/>
花飛絮衝毬馬垂楊拂妓車戎裝拜春設左握寳刀斜<lb/>
何處春深好春深刺史家陰緐棠布葉岐秀麥分花五<lb/>
匹鳴珂馬雙輪畫軾<hi>一作㦸</hi>車和風引行樂葉葉隼旟斜<lb/>
<pb n="KR4h0140_WYG_449-13b"/>
何處春深好春深學士家鳳書裁五色馬鬛剪三花蠟<lb/>
炬開明火銀臺賜物車相逢不敢揖彼此㡌低斜<lb/>
何處春深好春深女學家慣看温室樹飽識浴堂花御<lb/>
印提隨仗香牋把下車宋家宮様髻一片綠雲斜<lb/>
何處春深好春深御史家絮縈驄馬尾蝶繞繡衣花破<lb/>
柱行持斧埋輪立駐車入班遥認得魚貫一行斜<lb/>
何處春深好春深遷客家一桮寒食酒萬里故園花炎<lb/>
瘴蒸如火光陰走似車為憂鵩鳥至只恐日光斜<lb/>
<pb n="KR4h0140_WYG_449-14a"/>
何處春深好春深經業家唯求太常第不管曲江花折<lb/>
桂名慙郄收螢志慕車官場泥補處最怕寸陰斜<lb/>
何處春深好春深隱士家野衣裁薜葉山飯曬松花蘭<lb/>
索紉幽珮蒲輪駐軟車林間箕踞坐白眼向人斜<lb/>
何處春深好春深漁父家松灣隨櫂月桃浦落船花投<lb/>
餌移輕楫牽輪轉小車蕭蕭蘆葉裏風起釣絲斜<lb/>
何處春深好春深潮户家濤翻三月雪浪噴四時花曵<lb/>
練馳千馬驚雷走萬車餘波落何處江轉富陽斜<lb/>
<pb n="KR4h0140_WYG_449-14b"/>
何處春深好春深痛飲家十分桮裏物五色眼前花餔<lb/>
歠眠糟甕流涎見麴車<hi>杜甫詩云路見麴車口流涎</hi>中山一沈醉千<lb/>
度日西斜<lb/>
何處春深好春深上已家蘭亭席上酒曲洛岸邉花弄<lb/>
水遊童櫂湔裾小婦車齊橈爭渡處一匹錦標斜<lb/>
何處春深好春深寒食家玲瓏鏤雞子宛轉綵毬花碧<lb/>
草追遊騎紅塵拜掃車鞦韆細腰女揺曵逐風斜<lb/>
何處春深好春深博奕家一先爭破眼亦聚鬬成花鼓<lb/>
<pb n="KR4h0140_WYG_449-15a"/>
應投壺馬兵衝象戲車彈碁局上事最妙是長斜<lb/>
何處春深好春深嫁女家紫排襦上雉黄帖鬢邉花轉<lb/>
燭初移障鳴環欲上車青衣傳<hi>去聲</hi>氊褥錦繡一條斜<lb/>
何處春深好春深娶婦家兩行籠裏燭一樹扇間花賓<lb/>
拜登華席新迎障幰車催妝詩未了星斗漸傾斜<lb/>
何處春深好春深妓女家睂欺楊桞葉裙妬石榴花蘭<lb/>
麝熏行被金銅釘坐車杭州蘇小小人道最夭<hi>伊耶反</hi>斜<lb/>
　　　詠家醖十韻<lb/>
<pb n="KR4h0140_WYG_449-15b"/>
獨醒從古笑靈均長醉如今斆伯倫舊法依稀傳自杜<lb/>
<hi>杜康</hi>新方要妙得於陳<hi>陳郎中岵傳受此法</hi>井泉王相資重九麴蘗<lb/>
精靈用上寅<hi>水用九月九日麴用七月上寅</hi>釀糯豈勞炊范黍撇篘何<lb/>
假漉陶巾常嫌竹葉猶凡濁始覺榴花不正真甕掲開<lb/>
時香酷烈缾封貯後味甘辛捧疑明水從空化飲似陽<lb/>
和滿腹春色洞玉壺無表裏光揺金醆有精神能銷忙<lb/>
事成閒事轉得憂人作樂人應是世間賢聖物與君還<lb/>
徃擬終身<lb/>
<pb n="KR4h0140_WYG_449-16a"/>
　　　池鶴二首<lb/>
髙竹籠前無伴侶亂雞羣裏有風標低頭乍恐丹砂落<lb/>
曬翅常疑白雪消轉覺鸕鷀毛色下苦嫌鸚鵡語聲嬌<lb/>
臨風一唳思何事悵望青田雲水遥<lb/>
池中此鶴鶴中稀恐是遼東老令威帶雪松枝翹膝脛<lb/>
放花菱片綴毛衣低廻且向林<hi>一作籠</hi>間宿奮迅終湏天<lb/>
外飛若問故巢知處在主人相戀未能歸<lb/>
　　　對酒五首<lb/>
<pb n="KR4h0140_WYG_449-16b"/>
巧拙賢愚相是非何如一醉盡㤀機君知天地中寛窄<lb/>
鵰鶚鸞皇各自飛<lb/>
蝸牛角上爭何事石火光中寄此身隨富隨貧且歡樂<lb/>
不開口笑是癡人<lb/>
丹砂見火去無迹白髪泥人來不休頼有酒仙相暖熱<lb/>
松喬醉即到前頭<lb/>
百嵗無多時壯健一春能㡬日晴明相逢且莫推辭醉<lb/>
聼唱陽關第四聲<hi>第四聲勸君更盡一桮酒西出陽關無故人</hi>
<pb n="KR4h0140_WYG_449-17a"/>
昨日低睂問疾來今朝收淚弔人回眼前流例君看取<lb/>
且遣琵琶送一桮<lb/>
　　　僧院花<lb/>
欲悟色空為佛事故栽芳樹在僧家細看便是華嚴偈<lb/>
方便風開智慧花<lb/>
　　　老戒<lb/>
我有白頭戒聞於韓侍郎老多憂活計病更戀班行矍<lb/>
鑠誇身健周遮説話長不知吾免否兩鬢已成霜<lb/>
<pb n="KR4h0140_WYG_449-17b"/>
　　　洛橋寒食日作十韻<lb/>
上苑風煙好中橋道路平蹴毬塵不起潑火雨新晴宿<lb/>
醉頭仍重晨遊眼乍明老慵雖省事春誘尚多情遇客<lb/>
踟蹰立尋花取次行連錢嚼金勒鑿落寫銀罌府醖傷<lb/>
<hi>一作觴</hi>教送官娃豈<hi>一作喜一作氣</hi>要迎舞腰那及桞歌舌不如<lb/>
鶯鄉國真堪戀光陰可合輕三年遇寒食<hi>一作寒食節</hi>盡在<lb/>
洛陽城<lb/>
　　　快活<lb/>
<pb n="KR4h0140_WYG_449-18a"/>
可惜鶯啼花落處一壷濁酒送殘春可憐月好風凉夜<lb/>
一部清商伴老身飽食安眠消日月閒談冷笑接交親<lb/>
誰知將相王侯外别有優㳺快活人<lb/>
　　　送令狐相公赴太原<lb/>
六纛雙旌萬鐡衣并汾舊路滿光輝青衫書記何年去<lb/>
紅斾將軍<hi>藩鎮例駈紅斾</hi>昨日歸詩作馬蹄隨筆走獵酣鷹翅<lb/>
伴觥飛此<hi>一作北</hi>都莫作多時計再為蒼生入紫微<lb/>
　　　不出<lb/>
<pb n="KR4h0140_WYG_449-18b"/>
簷前新葉覆殘花席上餘桮對早茶好是老身銷日處<lb/>
誰能騎馬傍人家<lb/>
　　　惜落花<lb/>
夜來風雨急無復舊花林枝上三分落園中二<hi>一作一</hi>寸<lb/>
深日斜啼鳥思春盡老人心莫怪添桮飲多情酒不禁<lb/>
　　　老病<lb/>
晝聼笙歌夜醉眠若非月下即花前如今老病湏知分<lb/>
不負春來二十年<lb/>
<pb n="KR4h0140_WYG_449-19a"/>
　　　憶晦叔<lb/>
遊山弄水攜詩巻看月尋花把酒桮六事盡思君作伴<lb/>
㡬時歸到洛陽來<lb/>
　　　送徐州髙僕射赴鎮<lb/>
大紅斾引碧幢<hi>一作油</hi>旌新拜將軍指㸃行戰將易求何<lb/>
足貴書生難得始堪榮離筵歌舞花叢散候騎刀槍雪<lb/>
隊迎應笑蹉跎白頭尹風塵唯管洛陽城<lb/>
　　　琴酒<lb/>
<pb n="KR4h0140_WYG_449-19b"/>
耳根得聼琴初暢心地忘機酒半酣若使啟期兼解醉<lb/>
應言四樂不言三<lb/>
　　　聼幽蘭<lb/>
琴中古曲是幽蘭為我慇懃更弄看欲得身心俱静好<lb/>
身彈不及聼人彈<lb/>
　　　六年秋重題白蓮<lb/>
素房含露玉冠鮮紺葉揺風鈿扇圓本是吳州供進藕<lb/>
今為伊水寄生蓮移根到此三千里結子今經六七年<lb/>
<pb n="KR4h0140_WYG_449-20a"/>
不獨池中花故舊兼乗舊日採花船<lb/>
　　　元相公挽歌詞三首<lb/>
銘旌官重威儀盛騎吹聲緐鹵簿長後魏帝孫唐宰相<lb/>
六年七月葬咸陽<lb/>
墓門已閉笳簫去<hi>一作逺</hi>唯有夫人哭不休蒼蒼露草咸<lb/>
陽壠此是千秋第一秋<lb/>
送葬萬人皆慘澹反虞駟馬亦悲嗚琴書劍珮誰収拾<lb/>
三嵗遺孤新學行<lb/>
<pb n="KR4h0140_WYG_449-20b"/>
　　　卧聼法曲霓裳<lb/>
金磬玉笙調<hi>一作和</hi>已久牙牀角枕睡常遲朦朧閒夢初<lb/>
成後宛轉柔聲入破時樂可理心應不謬酒能陶性信<lb/>
<hi>一作定</hi>無疑起嘗殘酌聼餘曲斜背銀缸半下帷<lb/>
　　　結之<lb/>
歡愛今何在悲啼亦是空同為一夜夢共過十年中<lb/>
　　　五鳳樓晩望<hi>六年八月十日作</hi>
晴陽晩照濕煙銷五鳳樓髙天泬寥野綠全經朝雨洗<lb/>
<pb n="KR4h0140_WYG_449-21a"/>
林紅半被暮雲燒龍門翠黛睂相對伊水黄金線一條<lb/>
自入秋來風景好就中最好是今朝<lb/>
　　　寄劉蘇州<lb/>
去年八月哭微之今年八月哭敦詩何堪老淚交流日<lb/>
多是秋風揺落時泣罷㡬廻深自念情來一倍苦相思<lb/>
同年同病同心事除却蘇州更是<hi>一作有</hi>誰<lb/>
　　　送客<lb/>
病上籃輿相送來衰容秋思兩悠哉凉風褭褭吹槐子<lb/>
<pb n="KR4h0140_WYG_449-21b"/>
却請行人勸一桮<lb/>
　　　秋思<lb/>
夕照紅於燒晴空碧勝藍獸形雲不一弓勢月初三鴈<lb/>
思來天北砧愁滿水南蕭條秋氣味未老已深諳<lb/>
　　　酬夢得秋夕不寐見寄<hi>次用本韻</hi>
碧簟綘紗帳夜凉風景清病聞和藥氣渴聼碾茶聲露<lb/>
竹偷燈影煙松䕶月明何言千里隔秋思一時生<lb/>
　　　題周家歌者<lb/>
<pb n="KR4h0140_WYG_449-22a"/>
清𦂳如敲玉深圓似轉簧一聲腸一斷能有㡬多腸<lb/>
　　　憶夢得<hi>夢得能唱竹枝聼者絶愁</hi>
齒髪各蹉跎疎慵與病和愛花心在否見酒興如何年<lb/>
長風情少官髙俗慮多㡬時紅燭下聞唱竹枝歌<lb/>
　　　贈同座<lb/>
春黛雙蛾嫩<hi>一作歛</hi>秋蓬兩鬢侵謀歡身太晩恨老意彌<lb/>
深薄解燈前舞尤能酒後吟花叢便不入猶自未甘心<lb/>
　　　失婢<hi>今集本脱此首</hi>
<pb n="KR4h0140_WYG_449-22b"/>
宅院小牆庳坊門帖牓遲舊恩慚自薄前事悔難追籠<lb/>
鳥無常主風花不戀枝今宵在何處唯有月明知<lb/>
　　　夜招晦叔<lb/>
庭草留霜池結冰黄昏鐘絶凍雲凝碧氊帳上正飄雪<lb/>
紅火爐前初炷燈髙調秦筝一兩弄小花蠻榼二三升<lb/>
為君更奏湘神曲夜就儂來<hi>一作家</hi>能不能<lb/>
　　　戲答皇甫監<hi>時皇甫監初喪偶</hi>
寒宵勸酒君湏飲君是孤眠七十身莫道非人身不煖<lb/>
<pb n="KR4h0140_WYG_449-23a"/>
　十分一醆煖於人<lb/>
　　　　和楊師臯傷小姬英英<lb/>
　自從嬌騃一相依共見楊花七度飛玳瑁牀空收枕席<lb/>
　琵琶弦斷倚屏幃人間有夢何曾入泉下無家豈是歸<lb/>
　墳上少啼留取淚明年寒食更沾衣<lb/>
　　　　池邉即事<lb/>
　氊帳胡琴出塞曲蘭塘越櫂弄潮聲何言此處同風月<lb/>
　薊北江南萬里情<lb/>
<pb n="KR4h0140_WYG_449-23b"/>
　　　　聞樂感鄰<lb/>
　老去親朋零落盡秋來弦管感傷多尚書宅畔悲鄰笛<lb/>
　廷尉門前歎雀羅<hi>東鄰王大理去冬云亡南鄰崔尚書今秋薨逝</hi>緑綺窗空分<lb/>
　妓女綘紗帳掩罷笙歌歡娛未足身先去爭奈書生薄<lb/>
　命何<lb/>
　<lb/>
　<lb/>
御定全唐詩巻四百四十九<lb/>
</p>
<p>
</p>
  </div>
</body>
</text>
</TEI>
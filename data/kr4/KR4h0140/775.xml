<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_775-1a"/>
　欽定四庫全書<lb/>
御定全唐詩卷七百七十五<lb/>
　　崔江<hi>詩一首俱以下世次爵里  無考</hi>
　　　　宜春郡城聞猨<lb/>
　怨抱霜枝向月啼數聲清繞郡城低那堪日夜有雲雨<lb/>
　便似巫山與建溪<lb/>
　　李伉<hi>詩一首</hi>
　　　　謫宜陽到荆渚<lb/>
<pb n="KR4h0140_WYG_775-1b"/>
　漢江江水水連天被謫宜陽路幾千為問<hi>一作恨</hi>野人山<lb/>
　鳥語問予歸櫂是何年<lb/>
　　劉望<hi>詩一首</hi>
　　　　九嶷山<hi>山在萍鄉上有九嶷仙觀</hi>
　鼎湖冠劒有遺蹤晉漢真人羽化同九轉藥成丹竈冷<lb/>
　五車雲去玉堂空仙家日月蓬壺裏塵世煙花夢寐中<lb/>
　徒有舊山流水畔老松枝葉苦吟風<lb/>
　　易思<hi>一作偲詩四首</hi>
<pb n="KR4h0140_WYG_775-2a"/>
　　　郡城放猨獻衞使君<lb/>
千巖萬壑與雲連放出雕籠任自然葉洒驚風啼暮雨<lb/>
月凝殘雪飲流泉臨岐莫似三聲日避射須依繞樹年<lb/>
應解感恩尋太守攀蘿時復到樓前<lb/>
　　　題袁州龍興寺<lb/>
百尺古松松下寺寶幡朱蓋畫珊珊閒庭甘露幾回落<lb/>
青石綠苔猶未乾<lb/>
　　　山中送弟方質<lb/>
<pb n="KR4h0140_WYG_775-2b"/>
山中殷勤弟别兄兄還送弟下山行蘆花飛處秋風起<lb/>
日暮不堪聞鴈聲<lb/>
　　　尋易尊師不遇<lb/>
爛漫紅霞光照衣苔封白石路㣲㣲華陽洞裏人何在<lb/>
落盡松花不見歸<lb/>
　趙防<hi>詩一首</hi>
　　　秋日寄弟<lb/>
涼風颯庭户漸疑華髮侵已經楊栁謝猶聽蟪蛄吟雨<lb/>
<pb n="KR4h0140_WYG_775-3a"/>
助灘聲出雲連野色深鶺鴒今在逺年酒共誰斟<lb/>
　劉廓<hi>詩一首</hi>
　　　楊岐山<lb/>
千峰圍古寺深處敞樓臺景異尋常處人須特達來松<lb/>
杉寒更茂嵐靄晝還開欲續豐碑語含毫恨不才<lb/>
　姚偓<hi>詩一首</hi>
　　　南源山<lb/>
修徑投幽隠輕裘怯暮寒閑僧能解榻倦客得休鞍白<lb/>
<pb n="KR4h0140_WYG_775-3b"/>
雨鳴山麓青燈語夜䦨明朝梯石路更仗筍輿安<lb/>
　戴衢<hi>詩一首</hi>
　　　下第夜吟<lb/>
擾擾東西南北情何人於此悟浮生還緣無月春風夜<lb/>
暫得獨聞流水聲<lb/>
　　　句<lb/>
坐落千門日吟殘午夜燈<lb/>
　李建樞<hi>詩一首</hi>
<pb n="KR4h0140_WYG_775-4a"/>
　　　詠月<lb/>
昨夜圓非今夜圓却疑圓處減嬋娟一年十二度圓缺<lb/>
能得幾多時少年<lb/>
　謝邈<hi>詩二首</hi>
　　　謝人惠琴材<lb/>
風撼桐絲帶月明羽人乗醉截秋聲七絃妙制饒仙品<lb/>
三尺良材稱道情池小未開春浪泛岳低猶欠暮雲生<lb/>
何因乞與元中術臨化無妨膝上横<lb/>
<pb n="KR4h0140_WYG_775-4b"/>
　　　謝僧寄拄杖<lb/>
峭壁猨啼採處深一枝竒異出孤岑感師千里寄來意<lb/>
發我片雲歸去心窗外冷敲簷凍折溪邊閑㸃戲魚沉<lb/>
他年必藉相攜力蹇歩猶能返故林<lb/>
　唐備<hi>詩三首</hi>
　　　失題二首<lb/>
天若無雪霜青松不如草地若無山川何人重平道<lb/>
一日天無風四溟波盡息人心風不吹波浪髙百尺<lb/>
<pb n="KR4h0140_WYG_775-5a"/>
　　　道傍木<lb/>
狂風㧞倒樹樹倒根已露上有數枝藤青青猶未悟<lb/>
　方棫<hi>詩一首</hi>
　　　失題<hi>一作陳叔寶詩</hi>
午醉醒來晩無人夢自驚夕陽如有意長傍小窗明<lb/>
　范夜<hi>詩一首</hi>
　　　失題<lb/>
舉意三江竭興心四海枯南游李邕死北望宋珪殂<lb/>
<pb n="KR4h0140_WYG_775-5b"/>
　盧羣玉<hi>詩二首</hi>
　　　失題<lb/>
酒瀉銀瓶到底清夜深絲竹鳳凰鳴紅妝醉起一花落<lb/>
更引春風無限情<lb/>
　　　投盧尚書<lb/>
無力不任為走役有文安敢滯清平從來若把耕桑定<lb/>
免恃雕蟲悞此生<lb/>
　楊行敏<hi>詩二首</hi>
<pb n="KR4h0140_WYG_775-6a"/>
　　　失題二首<lb/>
駑駘嘶叫知無定騏驥低垂自有心山上髙松溪畔竹<lb/>
清風纔動是知音<lb/>
杜鵑花裏杜鵑啼淺紫深紅更傍溪遲日霽光搜客思<lb/>
曉來山路恨如迷<lb/>
　張懐<hi>詩一首</hi>
　　　吳江别王長史<lb/>
多年襆被玉山岑鬢雪欺人忽滿簪駑馬雖然貪短豆<lb/>
<pb n="KR4h0140_WYG_775-6b"/>
野麋終是憶長林鱸魚未得乗歸興鷗鳥惟應信此心<lb/>
見説新橋好風景會須乗月濯煩襟<lb/>
　趙湘<hi>詩一首</hi>
　　　題天台石橋<lb/>
白石峰猶在横橋一徑微多年無客過落日有雲歸水<lb/>
淨苔生髮山寒樹著衣如何方廣寺千古去人稀<lb/>
　楊持<hi>詩一首</hi>
　　　寄朗陵兄<lb/>
<pb n="KR4h0140_WYG_775-7a"/>
刺舉官猶屈風謡政已成行看換龜組奏最謁承明<lb/>
　李聰<hi>詩一首</hi>
　　　詠<graphic n="KR3527" url="https://raw.githubusercontent.com/kanripo/KR-Gaiji/master/images/KR3527.png" mimeType="image/png"/>溪在歷陽西一里<hi>第二句缺一字</hi>
泠泠一帶清溪水逺派　通厯陽市涓涓出自碧湖中<lb/>
流入楚江煙霧裏<lb/>
　徐介<hi>詩一首</hi>
　　　耒陽杜工部祠堂<lb/>
手接汨羅水天心知所存故教工部死來伴大夫魂流<lb/>
<pb n="KR4h0140_WYG_775-7b"/>
落同千古風騷共一源消凝傷往事斜日隠頽垣<lb/>
　李士元<hi>或云嘗為僧返初詩二首</hi>
　　　登單于臺<lb/>
悔上層樓望翻成極目愁路沿蔥嶺去河背玉闗流馬<lb/>
散眠沙磧兵閑倚戍樓殘陽三會角吹白旅人頭<lb/>
　　　登閣<lb/>
亂後獨來登大閣凭䦨舉目盡傷心長堤過雨人行少<lb/>
廢苑經秋草自深破落侯家通永巷蕭條宫樹接疎林<lb/>
<pb n="KR4h0140_WYG_775-8a"/>
　總輸釋氏青蓮館依舊重重布地金<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_775-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷七百七十五<lb/>
</p>
<p>
</p>
  </div>
</body>
</text>
</TEI>
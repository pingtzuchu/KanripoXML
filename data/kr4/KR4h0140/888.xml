<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_888-1a"/>
　欽定四庫全書<lb/>
御定全唐詩巻八百八十八<lb/>
　　靈澈<hi>詩一首</hi>
　　　　奉和郎中題仙巖瀑布十四韻<lb/>
　致閑在一郡民安已三年每懐貞士心孫許猶差肩採<lb/>
　異百代後得之古人前捫險路坱圠臨深聞潺湲上有<lb/>
　千歳樹下飛百丈泉清谷長雷雨丹青凝霜煙遥將大<lb/>
　壑近闇與方壺連白石顔色寒老藤花葉鮮軒皇自兹<lb/>
<pb n="KR4h0140_WYG_888-1b"/>
　去喬木空依然碧山東極海明月髙昇天平野生竹柏<lb/>
　雖逺地不偏永願酬國恩自將布金田穆穆早朝人英<lb/>
　英丹陛賢誰思滄洲意方欲涉巨川<lb/>
　　貫休<hi>詩一首</hi>
　　　　過商山<lb/>
　吟緣横翠憶天台嘯狖啼猨見盡猜四箇老人何處去<lb/>
　一聲仙鶴過溪來皇城宫闕迴頭盡紫閣煙霞為我開<lb/>
　天際峰峰盡堪住紅塵中去大悠哉<lb/>
<pb n="KR4h0140_WYG_888-2a"/>
　齊已<hi>詩一首</hi>
　　　過西塞山<lb/>
空江平野流風島葦颼颼殘日銜西塞孤帆向北洲邉<lb/>
鴻渡漢口楚樹出吴頭終日髙雲裏身依片石休<lb/>
　可朋<hi>詩一首</hi>
　　　中秋月<lb/>
登樓仍喜此宵晴圓魄纔觀思便清海面乍浮猶隠映<lb/>
天心髙挂最分明片雲想有神仙出迥野應無鬼魅形<lb/>
<pb n="KR4h0140_WYG_888-2b"/>
曽向洞庭湖上看君山半霧水初平<lb/>
　修睦<hi>詩七首</hi>
　　　僧院泉<lb/>
澄澈照人膽深山只一般来難窮處所心去助波瀾砌<lb/>
曲夜聲苦窗虚客夢䦨無心誰肎愛時有老僧看<lb/>
　　　題僧院泉<lb/>
何處雲根新布得歸仍半日在煙蘿莫輕竹引經窗小<lb/>
湏信更深入耳多繞砌雖然清自别出門長恐濁相和<lb/>
<pb n="KR4h0140_WYG_888-3a"/>
從此無心戀滄海滄海無風亦起波<lb/>
　　　岳上作<lb/>
始好歩青苔蟬聲且莫催辛勤来到此容易便言迴逺<lb/>
水月未上四方雲正開更堪逢道侣特地話天台<lb/>
　　　望西山<lb/>
積翠異諸嶽令人看莫休有時經暮雨獨得倚髙樓雲<lb/>
外僧應老林間水正秋到頭歸隠處豈在問嵩丘<lb/>
　　　題虎掊泉<lb/>
<pb n="KR4h0140_WYG_888-3b"/>
一自虎掊得清聲四逺流衆人憐爾處長夜洗心頭出<lb/>
谷花隨去背巖猨下偷林邉落江徼風起雨翛翛<lb/>
　　　松<lb/>
細韻颼颼入骨凉影兼巢鶴過髙牆盤根一種依平地<lb/>
自是梧桐不乆長<lb/>
　　　岳陽對栁<lb/>
誰此種秋色令人看莫窮正垂雲夢雨不奈洞庭風昔<lb/>
出長安道獨遊隋苑東當時今日思湏信苦相同<lb/>
<pb n="KR4h0140_WYG_888-4a"/>
　清豁<hi>陳洪進表奏賜號性空禪師詩一首</hi>
　　　歸山吟<lb/>
聚如浮沫散如雲聚不相将散不分入郭當時君是我<lb/>
歸山今日我非君<lb/>
　吴筠<hi>詩六首</hi>
　　　遊倚帝山二首<lb/>
山間非吾心物表翼所託振衣超煩滓䇿杖追岑壑絶<lb/>
地窮㟏岈造天究磐礴邇臨煙霞積逖睇宇宙廓俯驚<lb/>
<pb n="KR4h0140_WYG_888-4b"/>
白雲涌仰駭飛泉落苔濃鮮翠屏松古麗丹崿目冀覩<lb/>
喬羡心希馭龍鶴乃知巢由情豈伊猨鳥樂<lb/>
兹山何獨秀萬仭倚昊蒼晨躋煙霞趾夕憇靈仙場俯<lb/>
觀海上月坐弄浮雲翔松風振雅音桂露含晴光不出<lb/>
六合外超然萬累忘信彼古來士巖棲道彌彰<lb/>
　　　翰林院望終南山<lb/>
竊慕隠淪道所歡巖穴居誰言忝休命遂入承眀廬物<lb/>
情不可易幽中未甞攄幸見終南山岧嶤凌太虚<lb/>
<pb n="KR4h0140_WYG_888-5a"/>
青靄長不㓕白雲閑卷舒悠然相探討延望空躊蹰迹<lb/>
繋心無極神超興有餘何當解維縶永託逍遥墟<lb/>
　　　秋日彭蠡湖中觀廬山<lb/>
泛舟太湖上廻瞰兹山隈萬頃滄波中千峯欎崔嵬凉<lb/>
煙發爐嶠秋日明帝臺絶巔凌大漠懸流瀉昭回穹崇<lb/>
石梁引岈豁天門開飛鳥屢隠見白雲時徃来超然契<lb/>
清賞目醉心悠哉董氏出六合王君升九垓誰言曠遐<lb/>
祀庶可相追陪從此永棲託拂衣謝浮埃<lb/>
<pb n="KR4h0140_WYG_888-5b"/>
　　　秋日望倚帝山<lb/>
楚服多竒山靈表先倚帝孤秀白雲裏青㝠何崇麗秋<lb/>
天已晴朗晩日更澄霽逺峯列在目杳與神襟契倐忽<lb/>
遺世間宛如再登詣伊予抱斯志代處人煙閉何事牽<lb/>
俗網悠然負芝桂朅來從隠淪式保羨門計<lb/>
　李冶<hi>詩二首</hi>
　　　薔薇花<lb/>
翠融紅綻渾無力斜倚欄干似詫人深處最宜香惹蝶<lb/>
<pb n="KR4h0140_WYG_888-6a"/>
　摘時兼恐焰燒春當空巧結玲瓏帳著地能鋪錦繡䄄<lb/>
　最好凌晨和露看碧紗窗外一枝新<lb/>
　　　　栁<lb/>
　最愛纎纎曲水濵夕陽移影過青蘋東風又染一年緑<lb/>
　楚客更傷千里春低葉已蔵依岸櫂髙枝應閉上樓人<lb/>
　舞腰漸重煙光老散作飛綿惹翠䄄<lb/>
　<lb/>
　<lb/>
<pb n="KR4h0140_WYG_888-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻八百八十八<lb/>
</p>
<p>
</p>
  </div>
</body>
</text>
</TEI>
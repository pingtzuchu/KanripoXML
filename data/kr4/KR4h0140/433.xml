<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_433-1a"/>
　欽定四庫全書<lb/>
御定全唐詩巻四百三十三<lb/>
　　白居易<lb/>
　　　　朱陳村<lb/>
　徐州古豐縣有村曰朱陳去縣百餘里桑麻青氛氳機<lb/>
　梭聲札札牛驢走紜紜女汲澗中水男采山上薪縣逺<lb/>
　官事少山深人俗淳有財不行商有丁不入軍家家守<lb/>
　村業頭白不出門生為村之<hi>一作陳村</hi>民死為村之<hi>一作陳村</hi>塵<lb/>
<pb n="KR4h0140_WYG_433-1b"/>
　田中老與幼相見何欣欣一村唯兩姓世世為婚姻<hi>其村</hi>
　<hi>唯朱陳二姓而巳</hi>親疎居有族少長游有羣黄雞與白酒歡會<lb/>
　不隔旬生者不逺别娶嫁先近鄰死者不逺𦵏墳墓多<lb/>
　繞村既安生與死不苦形與神所以多壽考往往見𤣥<lb/>
　孫我生禮義鄉少小孤且貧徒學辨是非祗自取辛勤<lb/>
　世法貴名敎士人重冠<hi>一作官</hi>婚以此自桎梏信為大謬<lb/>
　人十嵗觧讀書十五能屬文二十舉秀才三十為諫臣<lb/>
　下有妻子累上有君親恩承家與事國望此不肖身憶<lb/>
<pb n="KR4h0140_WYG_433-2a"/>
昨旅游初迨今十五春孤舟三適楚羸馬四經秦晝行<lb/>
有飢色夜寢無安魂東西不暫住來往若浮雲離亂失<lb/>
故鄉骨肉多散分江南與江北各有平生親平生終日<lb/>
别逝者隔年聞朝憂卧至暮夕哭坐達晨悲火燒心曲<lb/>
愁霜侵鬢根一生苦如此長羨村中<hi>一作陳村</hi>民<lb/>
　　　讀鄧魴詩<lb/>
塵架多文集偶取一巻披未及看姓名疑是陶潛詩看<lb/>
名知是君惻惻令我悲詩人多蹇厄近日誠有之京兆<lb/>
<pb n="KR4h0140_WYG_433-2b"/>
杜子美猶得一拾遺襄陽孟浩然亦聞鬢成絲嗟君兩<lb/>
不如三十在布衣擢第祿不及新婚妻未歸少年無疾<lb/>
患溘死於路岐天不與爵壽唯與好文詞此理勿復道<lb/>
巧歴不能推<lb/>
　　　寄元九<hi>自此後在渭村作</hi>
晨雞纔發聲夕雀俄歛翼晝夜往復來疾如出入息非<lb/>
徒改年貌漸覺無心力自念因念君俱為老所逼君年<lb/>
雖校少顦顇謫南國三年不放歸炎瘴消顏色山無殺<lb/>
<pb n="KR4h0140_WYG_433-3a"/>
草霜水有含沙蜮健否逺不知書多隔年得願君少愁<lb/>
苦我亦加餐食各保金石軀以慰長相憶<lb/>
　　　秋夕<lb/>
葉聲落如雨月色白似霜夜深方獨臥誰為拂塵牀<lb/>
　　　夜雨<lb/>
我有所念人隔在逺逺鄉我有所感事結在深深腸鄉<lb/>
逺去不得無日不瞻望腸深解不得無夕不思量況此<lb/>
殘燈夜獨宿在空堂秋天殊未曉風雨正蒼蒼不學頭<lb/>
<pb n="KR4h0140_WYG_433-3b"/>
陀法前心安可忘<lb/>
　　　秋霽<lb/>
金火<hi>一作木</hi>不相待炎涼雨中變林晴有殘蝉巢冷無留<lb/>
燕沈吟巻長簟愴惻収團扇向夕稍無泥閒歩青苔院<lb/>
月出砧杵動家家擣秋練獨對多病妻不能理鍼線冬<lb/>
衣殊未製夏服行將綻何以迎早秋一杯聊自勸<lb/>
　　　歎老三首<lb/>
晨興照青鏡形影兩寂莫少年辭我去白髮隨梳落萬<lb/>
<pb n="KR4h0140_WYG_433-4a"/>
化成於漸漸衰看不覺但恐鏡中顏今朝老於昨人年<lb/>
少滿百不得長歡樂誰會天地心千齡與龜鶴吾聞善<lb/>
醫者今古稱扁鵲萬病皆可治唯無治老藥<lb/>
我有一握髮梳理何稠直昔似𤣥雲光今如素絲色匣<lb/>
中有舊鏡欲照先歎息自從頭白來不欲明磨拭鵶頭<lb/>
與鶴頸至老常如墨獨有人鬢毛不得終身黒<lb/>
前年種桃核今嵗成花樹去嵗新嬰兒今年巳學歩但<lb/>
驚物長成不覺身衰暮去矣欲何如少年留不住因書<lb/>
<pb n="KR4h0140_WYG_433-4b"/>
今日意徧寄諸親故壯嵗不歡娛長年當悔悟<lb/>
　　　送兄弟迴雪夜<lb/>
日晦雲氣黄東北風切切時從南村還新與兄弟别離<lb/>
襟淚猶濕迴馬嘶未歇欲歸一室坐天陰多無月夜長<lb/>
火消盡嵗暮雨凝結寂莫滿爐灰飄零上階雪對雪畫<lb/>
寒灰殘燈明復滅灰死如我心雪白如我髮所遇皆如<lb/>
此頃刻堪愁絶迴念入坐忘轉愁作禅恱平生洗心法<lb/>
正為今宵設<lb/>
<pb n="KR4h0140_WYG_433-5a"/>
　　　溪中早春<lb/>
南山雪未盡陰嶺留殘白西澗冰巳消春溜含新碧東<lb/>
風來幾日蟄動萌草坼潛知陽和功一日不虚擲愛此<lb/>
天氣暖來拂溪邉石一坐欲忘歸暮禽聲嘖嘖蓬蒿隔<lb/>
桑棗隱映煙火夕歸來問晩餐家人烹薺麥<lb/>
　　　同友人尋澗花<lb/>
聞有澗底花貰得村中酒與君來校遲已逢揺落後臨<lb/>
觴有遺恨悵望空溪口記取花發時期君重攜手我生<lb/>
<pb n="KR4h0140_WYG_433-5b"/>
日日老春色年年有且作來嵗期不知身健否<lb/>
　　　登村東古冢<lb/>
髙低古時冢上有牛羊道獨立最髙頭悠哉此懐抱囘<lb/>
頭向村望但見荒田草村人不愛花多種栗與棗自來<lb/>
此村住不覺風光好花少鶯亦稀年年春暗老<lb/>
　　　夢裵相公<lb/>
五年生死隔一夕魂夢通夢中如往日同直金鑾宮髣<lb/>
髴金紫色分明冰玉容勤勤相眷意亦與平生同既寤<lb/>
<pb n="KR4h0140_WYG_433-6a"/>
知是夢憫然情未終追想當時事何殊昨夜中自我學<lb/>
心法萬縁成一空今朝為君子流涕一霑胷<lb/>
　　　晝寢<lb/>
坐整白單衣起穿黄草屨朝餐盥潄畢徐下階前歩暑<lb/>
風微變候晝刻漸加數院静地陰陰鳥鳴新葉樹獨行<lb/>
還獨臥夏景殊未暮不作午時眠日長安可度<lb/>
　　　别行簡<hi>時行簡辟盧坦劒南東川府</hi>
漠漠病眼花星星愁鬢雪筋骸已衰憊形影仍分訣梓<lb/>
<pb n="KR4h0140_WYG_433-6b"/>
州二千里劒門五六月豈是逺行時火雲燒棧熱何言<lb/>
巾上淚乃是腸中血念此早歸來莫作經年别<lb/>
　　　觀兒戲<lb/>
髫齔七八嵗綺紈三四兒弄塵復鬬草盡日樂嬉嬉堂<lb/>
上長年客鬢間新有絲一看竹馬戲每憶童騃時童騃<lb/>
饒戲樂老大多憂悲静念彼與此不知誰是癡<lb/>
　　　歎常生<lb/>
西村常氏子臥疾不須㬰前旬猶訪我今日忽云殂時<lb/>
<pb n="KR4h0140_WYG_433-7a"/>
我病多暇與之同野居園林青藹藹相去數里餘村鄰<lb/>
無好客所遇唯農夫之子何如者往還猶勝無於今亦<lb/>
已矣可為一長吁<lb/>
　　　寄元九<lb/>
一病經四年親朋書信斷窮通合<hi>一作各</hi>易交自笑知何<lb/>
晩元君在荆楚去日唯<hi>一作雖</hi>云逺彼獨是<hi>一作似</hi>何人心<lb/>
如石不轉憂我貧病身書來唯勸勉上言少愁苦下道<lb/>
加餐飯憐君為謫吏窮薄家貧褊三寄衣食資數盈二<lb/>
<pb n="KR4h0140_WYG_433-7b"/>
十萬豈是貪衣食感君心繾綣念我口中食分君身上<lb/>
暖不因身病乆不因命多蹇平生親友心豈得知深淺<lb/>
　　　以鏡贈别<lb/>
人言似明月我道勝眀月眀月非不眀一年十二缺豈<lb/>
如玉匣裏如水常澄<hi>一作清</hi>澈月破天闇時圓眀獨不歇<lb/>
我慙貌醜老繞鬢斑斑雪不如贈少年迴照青絲髮因<lb/>
君千里去持此將為别<lb/>
　　　城上對月期友人不至<lb/>
<pb n="KR4h0140_WYG_433-8a"/>
古人惜晝短勸令秉燭遊況此迢迢夜眀月滿西樓復<lb/>
有盈尊<hi>一作尊中</hi>酒置在城上頭期君君不至人月兩悠悠<lb/>
照水煙波白照人肌髮秋清光正如此不醉即須愁<lb/>
　　　念金鑾子二首<lb/>
衰病四十身嬌癡三嵗女非男猶勝無慰情時一撫一<lb/>
朝舍我去魂影無處所況念夭札<hi>一作化</hi>時嘔啞初學語<lb/>
始知骨肉愛乃是憂悲聚唯思未有前以理遣傷苦忘<lb/>
懐日巳乆三度移寒暑今日一傷心因逢舊乳母<lb/>
<pb n="KR4h0140_WYG_433-8b"/>
與爾為父子八十有六旬忽然又不見邇來三四春形<lb/>
質本非實氣聚偶成身恩愛元是妄縁合暫為親兹念<lb/>
庶有悟聊用遣悲辛暫<hi>一作慙</hi>將理自奪不是忘情人<lb/>
　　　對酒<lb/>
我生一百嵗通計三萬日何況百嵗人人間百無一賢<lb/>
愚共零落貴賤同埋沒東岱前後魂北邙新舊骨復聞<lb/>
藥誤者為愛延年術又有憂死者為貪政事筆藥誤不<lb/>
得老憂死非因疾誰言人最靈知得不知失何如㑹親<lb/>
<pb n="KR4h0140_WYG_433-9a"/>
友飲此杯中物能沃煩慮消能陶真性出所以劉阮輩<lb/>
終年醉兀兀<lb/>
　　　渭村雨歸<lb/>
渭水寒漸落離離蒲稗苖閒傍沙邉立看人刈葦苕近<lb/>
水風景冷晴明猶寂寥復兹夕陰起野色重蕭條蕭條<lb/>
獨歸路暮雨濕村橋<lb/>
　　　諭懐<lb/>
黑頭日已白白面日已黑人生未死間變化何終極常<lb/>
<pb n="KR4h0140_WYG_433-9b"/>
言在已者莫若形與色一朝改變來止遏不能得況彼<lb/>
身外事悠悠通與塞<lb/>
　　　喜友至留宿<lb/>
村中少賓客柴門多不開忽聞車馬至云是故人來況<lb/>
值風雨夕愁心正悠哉願君且同宿盡此手中杯人生<lb/>
開口笑百年都幾囘<lb/>
　　　西原晩望<lb/>
花菊引閒行<hi>一作歩</hi>行上西原路原上晩無人因髙聊四<lb/>
<pb n="KR4h0140_WYG_433-10a"/>
顧南阡有煙火北陌連墟墓村鄰何蕭疎近者猶百歩<lb/>
吾廬在其下寂莫風日暮門外轉枯蓬籬根伏寒兔故<lb/>
園汴水上離亂不堪去近嵗始移家飄然此村住新屋<lb/>
五六間古槐八九樹便是衰病身此生終老處<lb/>
　　　感鏡<lb/>
美人與我别留鏡在匣中自從花顏去秋水無芙蓉經<lb/>
年不開匣紅埃覆青銅今朝一拂拭自照<hi>一作顧</hi>顦顇容<lb/>
照罷重惆悵背有雙盤龍<lb/>
<pb n="KR4h0140_WYG_433-10b"/>
　　　村居臥病三首<lb/>
戚戚抱羸病悠悠度朝暮夏木纔結隂秋蘭巳含露前<lb/>
日巢中卵化作雛飛去昨日穴中蟲蛻為蝉上樹四時<lb/>
未嘗歇一物不暫住唯有病客心沈然獨如故<lb/>
新秋乆病客起歩村南道盡日不逢人蟲聲徧荒草西<lb/>
風吹白露野緑秋仍早草木猶未傷先傷我懐抱朱顏<lb/>
與𤣥鬢強健幾時好況為憂病侵不得依年老<lb/>
種黍三十畝雨來苖漸大種䪥二十畦秋來欲堪刈望<lb/>
<pb n="KR4h0140_WYG_433-11a"/>
黍作冬酒留䪥為春菜荒村百物無待此養衰瘵葺廬<lb/>
僃陰雨補褐防寒歳病身知幾時且作明年計<lb/>
　　　沐浴<lb/>
經年不沐浴塵垢滿肌膚今朝一澡濯衰瘦頗有餘老<lb/>
色頭鬢白病形支體虛衣寛有賸帶髮少不勝梳自問<lb/>
今年幾春秋四十初四十已如此七十復何如<lb/>
　　　栽松二首<lb/>
小松未盈尺心愛手自移蒼然澗底色雲濕煙霏霏栽<lb/>
<pb n="KR4h0140_WYG_433-11b"/>
植我年晩長成君性遲如何過四十種此數寸枝得見<lb/>
成陰否人生七十稀<lb/>
愛君抱晩節憐君含直文欲得朝朝見階前故種君知<lb/>
君死則已不死會凌雲<lb/>
　　　病中友人相訪<lb/>
臥乆不記日南窗昏復昏蕭條草檐下寒雀朝夕聞強<lb/>
扶牀前杖起向庭中行偶逢故人至便當一逢迎移榻<lb/>
就斜日披裘倚前楹閒談勝服藥稍覺有心情<lb/>
<pb n="KR4h0140_WYG_433-12a"/>
　　　自覺二首<lb/>
四十未為老憂傷早衰惡前嵗二毛生今年一齒落形<lb/>
骸日損耗心事同蕭索夜寢與朝餐其間味亦薄同嵗<lb/>
崔舍人容光方灼灼始知年與貌衰盛隨憂樂畏老老<lb/>
轉迫<hi>一作逼</hi>憂病病彌縳不畏復不憂是除老病藥<lb/>
朝哭心所愛暮哭心所親親愛零落盡安用身獨存幾<lb/>
許平生歡無限骨肉㤙結為腸間痛聚作鼻頭辛悲來<lb/>
四支緩泣盡雙眸昏所以年四十心如七十人我聞浮<lb/>
<pb n="KR4h0140_WYG_433-12b"/>
屠敎中有觧脫門置心為止水視身如浮雲斗擻垢穢<lb/>
衣度脫生死輪胡為戀此苦不去猶逡廵迴念發𢎞願<lb/>
願此見在身但受過去報不結將來因誓以智慧水永<lb/>
洗煩惱塵不將㤙愛子更種悲憂根<lb/>
　　　夜雨有念<lb/>
以道治心氣終嵗得晏然何乃戚戚意忽來風雨天既<lb/>
非慕榮顯又不恤飢寒胡為悄不樂抱膝殘燈前形影<lb/>
闇相問心默對以言骨肉能幾人各在天一端吾兄寄<lb/>
<pb n="KR4h0140_WYG_433-13a"/>
宿州吾弟客東川南北五千里吾身在中間欲去病未<lb/>
能欲住心不安有如波上舟此縛而彼牽自我向道來<lb/>
於今六七年鍊成不二性消盡千萬縁唯有㤙愛火往<lb/>
往猶熬煎豈是藥無効病多難盡蠲<lb/>
　　　寄楊六<hi>楊攝萬年縣尉余為贊善大夫</hi>
青宮官冷静赤縣事繁劇一閒復一忙動作經時隔清<lb/>
觴乆廢酌白日頓虚擲念此忽踟躕悄然心不適豈無<lb/>
舊交結乆别或遷易亦有新往還相見多形迹唯君於<lb/>
<pb n="KR4h0140_WYG_433-13b"/>
我分堅乆如金石何況老大來人情重姻<hi>一作婚</hi>戚會稀<lb/>
嵗月急此事真可惜幾囘開口笑便到髭鬚白公門苦<lb/>
鞅掌盡<hi>一作晝</hi>日無閒隙猶冀乘暝來静言同一夕<lb/>
　　　送春<lb/>
三月三十日春歸日復暮惆悵問春風明朝應不住送<lb/>
春曲江上眷眷東西顧但見撲水花紛紛不知數人生<lb/>
似行客兩足無停歩日日進前程前程幾多路兵刀與<lb/>
水火盡可違之去唯有老到來人間無避處感時良為<lb/>
<pb n="KR4h0140_WYG_433-14a"/>
已獨倚池南樹今日送春心心如别親故<lb/>
　　　哭李三<lb/>
去年渭水曲秋時訪我來今年常樂里春日哭君迴哭<lb/>
君仰問天天意安在哉若必奪其壽何如不與才落然<lb/>
身後事妻病女嬰孩<lb/>
　　　别李十一後重寄<hi>自此後詩江州路上作</hi>
秋日正蕭條驅車出蓬蓽回望青門道目極心鬱鬱豈<lb/>
獨戀鄉土非關慕簪紱所愴别李君平生同道術俱承<lb/>
<pb n="KR4h0140_WYG_433-14b"/>
金馬詔聨秉諫臣筆共上青雲梯中途一相失江湖我<lb/>
方往朝廷君不出蕙帶與華簪相逢是何日<lb/>
　　　初出藍田路作<lb/>
停驂問前路路在<hi>一作指</hi>秋雲裏蒼蒼縣南道<hi>一作/山</hi>去<hi>一作</hi>
<hi>險</hi>途從此始絶頂忽上盤<hi>一作盤上</hi>衆山皆下視下視千萬<lb/>
峰峰頭如浪起朝經韓公坂夕次藍橋水潯陽近<hi>一作僅</hi>
四千始行七十里人煩馬蹄跙勞苦已<hi>一作又</hi>如此<lb/>
　　　仙娥峰下作<lb/>
<pb n="KR4h0140_WYG_433-15a"/>
我為東南行始登商山道商山無數峰最愛仙娥好參<lb/>
差<hi>一作差參</hi>樹若插匼匝雲如抱渴望寒玉泉香聞紫芝草<lb/>
青崖屏削碧白石牀鋪縞向無如此物安足留四皓感<lb/>
彼私自問歸山何不早可能塵土中還隨衆人老<lb/>
　　　微雨夜行<lb/>
漠漠秋雲起稍稍<hi>一作悄悄</hi>夜寒生但<hi>一作自</hi>覺衣裳濕無點<lb/>
亦無聲<lb/>
　　　再到襄陽訪問舊居<lb/>
<pb n="KR4h0140_WYG_433-15b"/>
昔到襄陽日䫇䫇<hi>一作冉冉</hi>初有髭今過襄陽日髭鬢半成<lb/>
絲舊遊都是<hi>一作似</hi>夢乍到忽如歸東郭蓬蒿宅荒涼今<lb/>
屬誰故知多零落閭井亦遷移獨有秋江水煙波似舊<lb/>
時<lb/>
　　　寄微之三首<lb/>
江州望通州天涯與地末有山萬丈髙有江千里闊間<lb/>
之以雲霧飛鳥不可越誰知千古險為我二人設通州<lb/>
君初到鬱鬱愁如結江州我方去迢迢行未歇道路日<lb/>
<pb n="KR4h0140_WYG_433-16a"/>
乖隔音信日斷絶因風欲寄語地逺聲不徹生當復相<lb/>
逢死當從此别<lb/>
君遊襄陽日我在長安住今君在通州我過襄陽去襄<lb/>
陽九里郭樓堞連雲樹顧此稍依依是君舊遊處蒼茫<lb/>
蒹葭水中有潯陽路此去更相思江西少親故<lb/>
去國日已逺喜<hi>一作稀</hi>逢物似人如何含此意江上坐思<lb/>
君有如河嶽氣相合方氛氳狂風吹中絶兩處成孤雲<lb/>
風迴終有時雲合豈無因努力各自愛窮通我爾身<lb/>
<pb n="KR4h0140_WYG_433-16b"/>
　　　舟中夜雨<lb/>
江雲闇悠悠江風冷修修夜雨滴船背風<hi>一作夜</hi>浪打船<lb/>
頭船中有病客左降向江州<lb/>
　　　夜聞歌者<hi>宿鄂州</hi>
夜泊鸚鵡洲江月秋<hi>一作秋江月</hi>澄澈鄰船有歌者發詞堪<lb/>
愁絶歌罷繼以泣泣聲通復咽尋聲見其人有婦顏如<lb/>
雪獨倚帆檣立娉婷十七八夜淚如眞珠雙雙墮明月<lb/>
借問誰家婦歌泣何淒切一問一霑襟<hi>一作巾</hi>低眉終<hi>一作</hi>
<pb n="KR4h0140_WYG_433-17a"/>
<hi>竟</hi>不説<lb/>
　　　江樓聞砧<hi>江州作</hi>
江人授衣晩十月始聞砧一夕髙樓月萬里故園心<lb/>
　　　宿東林寺<lb/>
經窗燈燄短僧爐火氣深索落廬山夜風雪宿東林<lb/>
　　　憶洛下故園<hi>時淮汝宼戎未滅</hi>
潯陽遷謫地洛陽離亂年煙塵三川上炎瘴九江邉鄉<lb/>
心坐如此秋風仍颯然<lb/>
<pb n="KR4h0140_WYG_433-17b"/>
　　　贈别崔五<lb/>
朝送南去客暮迎北來賓孰云當大路少遇心所親勞<lb/>
者念息肩熱者思濯身何如愁獨<hi>一作獨愁</hi>日忽見平生人<lb/>
平生巳不淺是日重殷勤問從何處來及此江亭春江<lb/>
天春多陰夜月隔重雲移尊樹間飲燈照花紛紛一會<lb/>
不易得餘事何足云明旦又分手今夕且歡忻<lb/>
　　　春晩寄微之<lb/>
三月江水闊悠悠桃花波年芳與心事此地共蹉跎南<lb/>
<pb n="KR4h0140_WYG_433-18a"/>
國方譴謫中原正兵戈眼前故人少頭上白髮多通州<lb/>
更迢遰春盡復如何<lb/>
　　　漸老<lb/>
今朝復明日不覺年齒暮白髮逐梳落朱顏辭鏡去當<lb/>
春頗愁寂對酒寡歡趣遇境多愴辛逢人益敦故形質<lb/>
屬天地推遷從不住所怪少年心銷磨落何處<lb/>
　　　送幼史<lb/>
淮右寇未散江西嵗再徂故里干戈地行人風雪途此<lb/>
<pb n="KR4h0140_WYG_433-18b"/>
時與爾别江畔立踟躕<lb/>
　　　夜雪<lb/>
已訝衾枕冷復見窗户明夜深知雪重時聞折竹聲<lb/>
　　　寄行簡<lb/>
鬱鬱眉多斂默默口寡言豈是願如此舉目誰與歡去<lb/>
春爾西征從事巴蜀間今春我南謫抱疾江海壖相去<lb/>
六千里地絶天邈然十書九不達何以開憂顔渴人多<lb/>
夢飲飢人多夢餐春來夢何處合眼到東川<lb/>
<pb n="KR4h0140_WYG_433-19a"/>
　　　首夏<lb/>
孟夏百物滋動植一時好麋鹿樂深林蟲蛇喜豐草翔<lb/>
禽愛密葉游鱗悦新藻天和遺漏處而我獨枯槀一身<lb/>
在天末骨肉皆逺道舊國無來人寇戎塵浩浩沈憂竟<lb/>
何益祗自勞懐抱不如放身心冥然任天造潯陽多美<lb/>
酒可使杯不燥湓魚賤如泥烹炙無昏早朝飯山下寺<lb/>
暮醉湖中島何必歸故鄉兹焉可終老<lb/>
　　　孟夏思渭村舊居寄舍弟<lb/>
<pb n="KR4h0140_WYG_433-19b"/>
嘖嘖雀引雛稍稍筍成竹時物感人情憶我故鄉曲故<lb/>
園渭水上十載事樵牧手種榆栁成陰陰覆牆屋兔隱<lb/>
豆苖肥<hi>一作大</hi>鳥鳴桑椹熟前年當此時與爾同遊矚詩<lb/>
書課弟姪農圃資童僕日暮麥登場天晴蠶坼簇弄泉<lb/>
南澗坐待月東亭宿興發飲數杯悶來棊一局一朝忽<lb/>
分散萬里仍羈束井鮒思反泉籠鶯悔出谷九江地卑<lb/>
濕四月天炎燠苦雨初入梅瘴雲稍含毒泥秧水畦稻<lb/>
灰種畬田粟已訝殊嵗時仍嗟異風俗閒登郡樓望日<lb/>
<pb n="KR4h0140_WYG_433-20a"/>
落江山緑歸雁拂鄉心平湖斷人目殊方我漂泊舊里<lb/>
君幽獨何時同一瓢飲水心亦足<lb/>
　　　早蝉<lb/>
六月初七日江頭蝉始鳴石楠深葉裏薄暮兩三聲一<lb/>
催衰鬢色再動故園情西風殊未起秋思先秋生憶昔<lb/>
在東掖宮槐花下聼今朝無限思雲樹繞湓城<lb/>
　　　感情<lb/>
中庭曬服玩忽見故鄉履昔贈我者誰東鄰婵娟子因<lb/>
<pb n="KR4h0140_WYG_433-20b"/>
思贈時語特用結終始永願如履綦雙行復雙止自吾<lb/>
謫江郡漂蕩三千里為感長情人提攜同到此今朝一<lb/>
惆悵反覆看未已人隻履猶雙何曽得相似可嗟復可<lb/>
惜錦表繡為裏況經梅雨來色黯花草死<lb/>
　　　南湖晩秋<lb/>
八月白露降湖中水方<hi>一作芳</hi>老旦夕秋風多衰荷半傾<lb/>
倒手攀青楓樹足蹋黄蘆草慘澹老容顔冷<hi>一作零</hi>落秋<lb/>
懐抱有兄在淮楚有弟在蜀道萬里何時來煙波白浩<lb/>
<pb n="KR4h0140_WYG_433-21a"/>
浩<lb/>
　　　郡㕔有樹晩榮早凋人不識名因題其上<lb/>
潯陽郡㕔後有樹不知名秋先梧桐落春後桃李榮五<lb/>
月始萌動八月已凋零左右皆松桂四時鬱青青豈量<lb/>
雨露恩霑濡不均平榮枯各有分天地本無情顧我亦<lb/>
相類早衰向晩成形骸少多病三十不豐盈毛鬢早改<lb/>
變四十白髭生誰敎兩蕭索相對此江城<lb/>
　　　感秋懐微之<lb/>
<pb n="KR4h0140_WYG_433-21b"/>
葉下湖又波秋風此時至誰知濩落心先納蕭條氣推<lb/>
移感流嵗漂泊思同志昔為煙霄<hi>一作霞</hi>侶今作泥塗吏<lb/>
白鷗毛羽弱青鳳文章異各閉<hi>一作閑</hi>一籠中嵗晩同顦<lb/>
顇<lb/>
　　　因沐感髮寄朗上人二首<lb/>
年長身轉慵百事<hi>一作年</hi>無所欲乃至頭上髪經年方一<lb/>
沐沐稀髮苦落一沐仍半秃短鬢經霜蓬老面辭春木<lb/>
強年過猶近衰相來何速應是煩惱多心焦血不足<lb/>
<pb n="KR4h0140_WYG_433-22a"/>
漸少不滿把漸短不盈尺況兹短少中日夜落復白既<lb/>
無神仙術何除老死籍祇有觧脫門能度衰苦厄掩鏡<lb/>
望東寺降心謝禅客衰白何足言剃落猶不惜<lb/>
　　　早蝉<lb/>
月出先照山風生先動水亦如早蝉聲先入閒人耳一<lb/>
聞愁意結再聼鄉心起渭上新<hi>一作村</hi>蝉聲先聼渾相似<lb/>
衡門有誰聼日暮槐花裏<lb/>
　　　苦熱喜涼<lb/>
<pb n="KR4h0140_WYG_433-22b"/>
經時苦炎暑<hi>一作熱</hi>心體但煩倦白日一何長清秋不可<lb/>
見嵗功成者去天數極則變潛知寒燠間遷次如乘傳<lb/>
火雲忽朝斂金風俄夕扇枕簟遂清涼筋骸稍輕健因<lb/>
思望月侶好卜迎秋宴竟夜無客來引杯還自勸<lb/>
　　　早秋晩望兼呈韋侍郎<hi>一作御</hi>
九派繞孤城城髙生逺思人煙半在船野水多於地穿<lb/>
霞日脚直驅雁風頭利去國來幾時江上秋三至夫君<lb/>
亦淪落此地同漂寄憫默向隅心摧頽觸籠翅且謀眼<lb/>
<pb n="KR4h0140_WYG_433-23a"/>
前計莫問胷中事潯陽酒甚濃相勸時時醉<lb/>
　　　司馬宅<lb/>
雨徑綠蕪合霜園紅葉多蕭條司馬宅門巷無人過唯<lb/>
對大江水秋風朝夕波<lb/>
　　　司馬㕔獨宿<lb/>
荒涼滿庭草偃亞侵檐竹府吏下㕔簾家僮開被襆數<lb/>
聲城上漏一㸃窗間<hi>一作前</hi>燭官曹冷似氷誰肎來同宿<lb/>
　　　夢與李七庾三十三同訪元九<lb/>
<pb n="KR4h0140_WYG_433-23b"/>
夜夢歸長安見我故親友損之在我左順之在我右云<lb/>
是二月天春風出攜手同過靖安里下馬尋元九元九<lb/>
正獨坐見我笑開口還指西院花仍開北亭酒如言各<lb/>
有故佀惜歡難乆神合俄傾間神離欠伸後覺來疑在<lb/>
側求索無所有殘燈影閃牆斜月光穿牖天明西北望<lb/>
萬里君知否老去無見期踟躕搔白首<lb/>
　　　秋槿<lb/>
風露颯已冷天色亦黄昏中庭有槿花榮落同一晨秋<lb/>
<pb n="KR4h0140_WYG_433-24a"/>
　開已寂莫夕隕何紛紛正憐少顔色復歎不逡廵感此<lb/>
　因念彼懐哉聊一陳男兒老富貴女子晩婚姻頭白始<lb/>
　得志色衰方事人後時不獲已安得如青春<lb/>
　　　　荅元郎中楊員外喜鳥見寄<hi>四十四字成</hi>
　南宮鴛鴦地何忽烏來止故人錦帳郎聞烏笑相視疑<lb/>
　烏報消息望我歸鄉里我歸應待烏頭白慙媿元郎誤<lb/>
　歡喜<lb/>
　<lb/>
<pb n="KR4h0140_WYG_433-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百三十三<lb/>
</p>
<p>
</p>
  </div>
</body>
</text>
</TEI>
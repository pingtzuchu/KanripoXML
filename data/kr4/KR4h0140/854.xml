<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_854-1a"/>
　欽定四庫全書<lb/>
御定全唐詩巻八百五十四<lb/>
　　杜光庭<lb/>
　杜光庭字聖賓括蒼人喜讀書工辭章翰墨應百篇舉<lb/>
　不中入天台山為道士僖宗召見賜以紫服充麟徳殿<lb/>
　文章應制後隠青城山白雲溪自稱東瀛子蜀主王建<lb/>
　賜號廣成先生有廣成集一百卷壺中集三巻今存詩<lb/>
　一卷<lb/>
<pb n="KR4h0140_WYG_854-1b"/>
　　　　初月<lb/>
　始看東上又西浮圓缺何曽得自由照物不能長似鏡<lb/>
　當天多是曲如鈎定無列宿敢爭耀好伴晴河相映流<lb/>
　直使奔波急於箭祗應白盡世間頭<lb/>
　　　　題仙居觀<lb/>
　往歳真人朝玉皇四真三代住繁陽初開九鼎丹華熟<lb/>
　繼躡五雲天路長烟鎻翠嵐迷舊隠池凝寒鏡貯秋光<lb/>
　時從白鹿岩前往應許潛通不死鄉<lb/>
<pb n="KR4h0140_WYG_854-2a"/>
　　　題鴻都觀<lb/>
亡吳覇越已功全深隠雲林始學仙鸞鶴自飄三蜀駕<lb/>
波濤猶憶五湖船雙溪夜月明寒玉衆嶺秋空歛翠烟<lb/>
也有扁舟歸去興故鄉東望思悠然<lb/>
　　　題都慶觀<lb/>
三仙一一駕紅鸞仙去雲閑遶古壇煉藥舊䑓空處所<lb/>
掛衣喬木兩推殘清風嶺接猿聲近白石溪涵水影寒<lb/>
二十四峰皆古隠振纓長徃亦何難<lb/>
<pb n="KR4h0140_WYG_854-2b"/>
　　　贈將軍<hi>首二句缺</hi>
　　　　　　　　　　　　　　八表順風驚雨露<lb/>
四溟隨劒息波濤手扶北極鴻圖永雲巻長天聖日髙<lb/>
未㑹漢家青史上韓彭何處有功勞<lb/>
　　　題鶴鳴山<lb/>
五氣雲龍下泰清三天真客已功成人間囘首山川小<lb/>
天上凌雲劔佩輕花擁石壇何寂寞草平轍跡自分明<lb/>
鹿裘髙士如相遇不待岩前鶴有聲<lb/>
<pb n="KR4h0140_WYG_854-3a"/>
　　　題空明洞<lb/>
窅然靈岫五雲深落翮標名振古今芝术迎風香馥馥<lb/>
松檉蔽日影森森從師祗擬尋司馬訪道終期謁奉林<lb/>
欲問空明竒勝處地藏方石恰如金<lb/>
　　　題北平沼<lb/>
桐栢真人曽此居焚香厓下誦靈書朝囘時宴三山客<lb/>
澗盡閑飛五色魚天柱一峯凝碧玉神燈千㸃散紅蕖<lb/>
寳芝常在知誰得好駕金蟾入太虛<lb/>
<pb n="KR4h0140_WYG_854-3b"/>
　　　題平蓋沼<lb/>
勢壓長江空八陣呉都仙客此脩真寒江向晩波濤急<lb/>
深洞無風草木春江上玉人應可見洞中仙鹿巳來馴<lb/>
龍車鳳輦非難遇只要塵心早出塵<lb/>
　　　題本竹觀<lb/>
樓閣層層冠此山雕軒朱檻一躋攀碑刋古篆龍蛇動<lb/>
洞接諸天日月閑帝子影堂香漠漠真人丹澗水潺潺<lb/>
掃空雙竹今何在只恐投波去不還<lb/>
<pb n="KR4h0140_WYG_854-4a"/>
　　　題福唐觀二首<lb/>
盤空躡翠到山巔竹殿雲樓勢逼天古洞草深微有路<lb/>
舊碑文滅不知年八州物象通簷外萬里烟霞在目前<lb/>
自是人間輕舉地何須蓬島訪真仙<lb/>
曾隨雲水此山遊行盡層峰更上樓九月登臨須有意<lb/>
七年岐路亦堪愁樹紅樹碧髙低影烟淡烟濃逺近秋<lb/>
暫爇爐香不須去佇陪天仗入神州<lb/>
　　　題莫公䑓<lb/>
<pb n="KR4h0140_WYG_854-4b"/>
竒絶巍䑓峙濁流古來人號小瀛洲路通霄漢雲迷晩<lb/>
洞隠魚龍月浸秋舉首摘星河有浪自天圖畫筆無鈎<lb/>
將軍悟却希夷訣嬴得清名萬古流<lb/>
　　　讀書䑓<lb/>
山中猶有讀書䑓風掃晴嵐畫障開華月冰壺依舊在<lb/>
青蓮居士幾時來<lb/>
　　　贈人<lb/>
静神凝思仰青㝠此夕長天降瑞星海上昨聞鵬羽翼<lb/>
<pb n="KR4h0140_WYG_854-5a"/>
人間初見鶴儀形<lb/>
　　　贈蜀州刺史<lb/>
再扶日月歸行殿却領山河鎮夢刀從此雄名壓寰海<lb/>
八溟爭敢起波濤<lb/>
　　　題劒門<lb/>
誰運乾坤陶冶功鑄為雙劒倚蒼穹題詩曽駐三天駕<lb/>
礙日長含八海風<lb/>
　　　題龍鵠山<lb/>
<pb n="KR4h0140_WYG_854-5b"/>
抽得閑身伴瘦笻亂敲青碧喚蛟龍道人掃徑收松子<lb/>
缺月初圓天柱峰<lb/>
　　　富貴曲<hi>以下十一首一作鄭遨詩</hi>
美人梳洗時滿頭間珠翠豈知兩片雲戴却數鄉稅<lb/>
　　　詠西施<lb/>
素靣巳云妖更著花鈿飾臉横一寸波浸破呉王國<lb/>
　　　傷時<lb/>
帆力劈開滄海浪馬蹄踏破亂山青浮名浮利過於酒<lb/>
<pb n="KR4h0140_WYG_854-6a"/>
醉得人心死不醒<lb/>
　　　題霍山秦尊師<lb/>
老鶴𤣥猿伴採芝有時長嘆獨移時翠娥紅粉嬋娟劒<lb/>
殺盡世人人不知<lb/>
　　　偶題<lb/>
似鶴如雲一箇身不憂家國不憂貧擬將枕上日髙睡<lb/>
賣與世間榮貴人<lb/>
　　　思山詠<lb/>
<pb n="KR4h0140_WYG_854-6b"/>
因賣丹砂下白雲鹿裘惟惹九衢塵不如將耳入山去<lb/>
萬是千非愁殺人<lb/>
　　　景福中作<lb/>
悶見戈鋋匝四溟恨無竒䇿救生靈如何飲酒得長醉<lb/>
直到太平時節醒<lb/>
　　　招友人遊春<lb/>
難把長繩繫日烏芳時偷取醉功夫任堆金璧磨星斗<lb/>
買得花枝不老無<lb/>
<pb n="KR4h0140_WYG_854-7a"/>
　　　山居三首<lb/>
悶見有人尋移菴更入深落花流澗水明月照松林醉<lb/>
勸頭陁酒閒教孺子吟身同雲外鶴斷得世塵侵<lb/>
㝠心栖太室散髪浸流泉採柏時逄麝看雲忽見仙夏<lb/>
狂衝雨戲春醉戴花眠絶頂登雲望東都一㸃煙<lb/>
不求朝野知卧見歳華移採藥歸侵夜聽松飯過時荷<lb/>
竿尋水釣背局上岩棊祭廟人來說中原正亂離<lb/>
　　　紀道徳<hi>以下二首俱一言至十五言</hi>
<pb n="KR4h0140_WYG_854-7b"/>
道徳清虛𤣥黙生帝先為聖則聽之不聞搏之不得至<lb/>
徳本無為人中多自惑在洗心而息慮亦知白而守黒<lb/>
百姓日用而不知上士勤行而必克既鼓鑄於乾坤品<lb/>
物信充仭乎東西南北三皇髙拱兮任以自然五帝垂<lb/>
衣兮修之不忒以心體之者為四海之主以身彎之者<lb/>
為萬夫之特有皓齒青娥者為伐命之斧藴竒謀廣智<lb/>
者為盜國之賊曽未若軒后順風兮清静自化曽未若<lb/>
臯陶邁種兮温恭允塞故可以越圓清方濁兮不始不<lb/>
<pb n="KR4h0140_WYG_854-8a"/>
終何止乎居九流五常兮理家理國豈不聞乎天地於<lb/>
道徳也無以清寧豈不聞乎道徳於天地也有踰繩墨<lb/>
語不云乎仲尼有言朝聞道夕死可矣所以垂萬古歴<lb/>
百王不敢離之於頃刻<lb/>
　　　懐古今<lb/>
古今感事傷心驚得䘮歎浮沈風駈寒暑川注光隂始<lb/>
衒朱顔麗俄悲白髪侵嗟四豪之不返痛七貴以難尋<lb/>
夸父興懐於落照田文起怨於鳴琴鴈足凄凉兮傳恨<lb/>
<pb n="KR4h0140_WYG_854-8b"/>
緒鳳䑓寂寞兮有遺音朔漠幽囚兮天長地乆瀟湘隔<lb/>
别兮水闊煙深誰能絶聖韜賢餐芝餌术誰能含光遁<lb/>
世鍊石燒金君不見屈大夫紉蘭而發諫君不見賈太<lb/>
傅忌鵩而愁吟君不見四皓避秦峩峩戀商嶺君不見<lb/>
二踈辭漢飄飄歸故林胡為乎冒進貪名踐危途與傾<lb/>
轍胡為乎怙權恃寵顧華飾與彫簮吾所以思抗跡忘<lb/>
機用虛無為師範吾所以思去奢滅慾保道徳為規箴<lb/>
不能勞神傚蘇子張生兮於時而縱辯不能勞神傚楊<lb/>
<pb n="KR4h0140_WYG_854-9a"/>
　朱墨翟兮揮涕以沾襟<lb/>
　　　　句<lb/>
　銅壺滴滴禁漏起三十六宫爭捲簾<hi>月萬以下錦繡  花谷</hi>斜陽<lb/>
　古岸歸雅晩紅蓼低沙宿鴈愁　霜彫曲徑寒蕪白鴈<lb/>
　下遥村落照黄　恩威欲寄黄丞相仁信先聞郭細侯<lb/>
　　兵氣此時來世上文星今日到人間降因天下思姚<lb/>
　宋出為儒門繼孔顔　丹竈河車休矻矻蚌胎龜息且<lb/>
　緜緜馭景必能趨日域騎箕終擬躡星躔返樸還淳皆<lb/>
<pb n="KR4h0140_WYG_854-9b"/>
　至理遺形忘性盡真詮<hi>山居百韻見鑑戒錄</hi>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻八百五十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_608-1a"/>
　欽定四庫全書<lb/>
御定全唐詩巻六百八<lb/>
　　皮日休<lb/>
　皮日休字襲美一字逸少襄陽人性傲誕隠居鹿門自<lb/>
　號間氣布衣咸通八年登進士第崔璞守蘇辟軍事判<lb/>
　官入朝授太常博士黄巢陷長安偽署學士使為䜟文<lb/>
　疑其譏巳遂及禍集二十八巻今編詩九巻<lb/>
　　　　補周禮九夏系文<hi>并序</hi>
<pb n="KR4h0140_WYG_608-1b"/>
　　　周禮鍾師掌金奏凡樂事以鐘鼔奏九夏案鄭康<lb/>
　　　成注云夏者大也樂之大者歌有九也九夏者皆<lb/>
　　　詩篇名也頌之類也<hi>一作九夏者皆詩篇銘頌之類也</hi>此歌之大<lb/>
　　　者載在樂章樂崩亦從而亡是以頌不能具也嗚<lb/>
　　　呼吾觀之魯頌其古也亦乆矣九夏亡者吾能頌<lb/>
　　　乎夫大樂既去至音不嗣頌於古不足以補亡頌<lb/>
　　　於今不足以入用庸可<hi>一作何</hi>頌乎頌之亡者俾千<lb/>
　　　古之下鄭衛之内窈窈<hi>一作杳杳</hi>冥冥不獨有大巻<hi>音拳</hi>
<pb n="KR4h0140_WYG_608-2a"/>
　　<hi>黄帝樂名</hi>之音者乎<lb/>
　　　九夏歌九篇<lb/>
　　王夏之歌者王出入之所奏也<hi>四章章四句</hi>
爣爣皎日歘麗于天厥明御舒如王出焉<lb/>
爣爣皎日歘入于地厥晦厥貞如王入焉<lb/>
出有龍旂入有珩珮勿驅勿馳惟慎惟戒<lb/>
出有嘉謀入有内則繄彼臣庶欽王之式<lb/>
　　肆夏之歌者尸出入之所奏也<hi>二章章四句</hi>
<pb n="KR4h0140_WYG_608-2b"/>
愔愔清廟儀儀象服我尸出矣迎神之穀<lb/>
杳杳隂竹坎坎路鼓我尸入矣得神之祐<lb/>
　　昭夏之歌者牲出入之所奏也<hi>二章章四句</hi>
有鬱其鬯有儼其彞九變未作全乘來之<lb/>
既醑既酢爰<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>
                    <hi>音孕一作暢</hi>爰舞象物既降全乘之去<lb/>
　　納夏之歌者四方賓客來之所奏也<hi>四章章四句</hi>
麟之儀儀不縶不維樂徳而至如賓之嬉<lb/>
鳯之愉愉不篝不笯樂徳而至如賓之娛<lb/>
<pb n="KR4h0140_WYG_608-3a"/>
自筐及筥我有牢醑自筐及篚我有貨幣<lb/>
我牢不愆我貨不匱碩碩其才有樂而止<lb/>
　　章夏之歌者臣有功之所奏也<hi>四章章四句</hi>
王有虎臣錫之鈇鉞征彼不憓一撲而滅<lb/>
王有虎臣錫之圭瓚征彼不享一烘而泮<lb/>
王有掌訝遉<hi>音偵</hi>爾疆理王有掌客饋爾饔餼<lb/>
何以樂之金石九奏何以錫之龍旂九旒<lb/>
　　齊夏之歌者夫人祭之所奏也<hi>一章四句</hi>
<pb n="KR4h0140_WYG_608-3b"/>
<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>
                    <graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>衡笄翬衣<hi>一作翬</hi>䄖翟自内而祭為君之則<lb/>
　　族夏之歌者族人酌之所奏也<hi>二章章四句</hi>
洪源誰孕疏為江河大塊孰埏播為山阿<lb/>
厥流浩漾<hi>一作㳾</hi>厥勢嵯峨今君之酌慰我實多<lb/>
　　械<hi>與陔同一作裓</hi>夏之歌者賔既出之所奏也<hi>三章章三句</hi>
禮酒既酌嘉賔既厚牘為之奏<lb/>
禮酒既竭嘉賔既悦應為之節<lb/>
禮酒既罄嘉賔既醒<hi>一作酲</hi>雅為之行<hi>牘應雅三樂器也賔醉而出奏械夏</hi>
<pb n="KR4h0140_WYG_608-4a"/>
<hi>以此三器築地為之行事也</hi>
　　驁夏之歌者公出入之所奏也<hi>二章章四句</hi>
桓桓其珪衮衮其衣出作二伯天子是毗<lb/>
桓桓其珪衮衮其服入作三孤國人是福<lb/>
　　　三羞詩三首<hi>并序</hi>
　　丙戌嵗日休射䇿不上東退於肥陵出都門見朝<lb/>
　　列中論犯當權者得罪南竄邜詔辰發持法吏不<lb/>
　　容一息留私室視其色若將厭禄位悔名望者皮<lb/>
<pb n="KR4h0140_WYG_608-4b"/>
　　子闚之愵然泣衂然羞故作是詩以贐之<lb/>
吾聞古君子介介勵其節入門疑儲宫撫巳思鈇鉞志<lb/>
<hi>一作忠</hi>者若不退佞者何由逹君臣一殽膳家國共殘殺<lb/>
此道見於今永思心若裂王臣方謇謇佐我無玷缺如<lb/>
何以謀計中道生芽蘖憲司遵故典分道播南越蒼惶<lb/>
出班行家室不容别𤣥鬢行為霜清淚立成血乘遽劇<lb/>
飛鳥就傳過風發嗟吾何為者叨在造士列獻文不上<lb/>
第歸于淮之汭蹇蹄可再犇退羽可後歇利則侶軒裳<lb/>
<pb n="KR4h0140_WYG_608-5a"/>
塞則友松月而於方寸内未有是愁結未為禄食仕俯<lb/>
不媿梁糲未為冠冕人死不慙忠烈如何有是心不能<lb/>
叩丹闕赫赫負君歸南山采芝蕨<lb/>
　　日休旅次於許傳舍聞叫咷之聲動於城郭問於<lb/>
　　道民民曰蠻圍我交阯奉詔徴許兵二千征之其<lb/>
　　征且再有戰皆沒其哭者許兵之屬嗚呼揚子不<lb/>
　　云夫朱崖之絶捐之之力也否則介鱗易我衣裳<lb/>
　　其是之謂耶皮子為之内過曰吾之道不足以濟<lb/>
<pb n="KR4h0140_WYG_608-5b"/>
　　時不可以備位又手不提桴鼓身不被兵械恬然<lb/>
　　自順恬然自樂吾亦為許師之罪人耳作詩以弔<lb/>
　　之<lb/>
南荒不擇吏致我交阯覆緜聫三四年流為中夏辱懦<lb/>
者闘即退武者兵則黷軍庸滿天下戰將多金玉刮則<lb/>
齊民癕分為猛士禄雄徤許昌師忠武冠其族去為萬<lb/>
騎風住作一川肉昨朝殘卒回千門萬戸哭哀聲動閭<lb/>
里怨氣成山谷誰能聽晝鼙不忍看金鏃吾有制勝術<lb/>
<pb n="KR4h0140_WYG_608-6a"/>
不奈賤碌碌貯之胷臆間慙見許師屬自嗟胡為者得<lb/>
躡前修躅家不出軍租身不識部曲亦衣許師衣亦食<lb/>
許師粟方知古人道䕃我巳為足念此向誰羞悠悠潁<lb/>
川緑<lb/>
　　丙戍嵗淮右蝗旱日休寓小墅於州東下第後歸<lb/>
　　之見潁民轉徙者盈途塞陌至有父捨其子夫捐<lb/>
　　其妻行哭立匄朝去夕死嗚呼天地誠不仁耶皮<lb/>
　　子之山居椸有襲鍑有炊晏眠而夕飽朝樂而暮<lb/>
<pb n="KR4h0140_WYG_608-6b"/>
　　娛何能於潁川民而獨享是為將天地遺之耶因<lb/>
　　羞不自容作詩以唁之<lb/>
天子丙戍年淮右民多飢就中潁之汭轉徙何纍纍夫<lb/>
婦相顧亡棄却抱中兒兄弟各自散出門如大癡一金<lb/>
易蘆蔔一縑換鳬茈荒村暮鳥樹空屋野花籬兒童齧<lb/>
草根倚桑空羸羸斑白死路傍枕土皆離離方知聖人<lb/>
敎於民良在斯厲能去人爱荒能奪人慈如何司牧者<lb/>
有術皆在兹粤吾何為人數畝清溪湄一寫落第文一<lb/>
<pb n="KR4h0140_WYG_608-7a"/>
家歡復嬉朝食有麥饘晨起有布衣一身既飽暖一家<lb/>
無怨咨家雖有畎畝手不秉鎡基嵗雖有札瘥庖不廢<lb/>
晨炊何道以致是我有明公知食之以侯食衣之以侯<lb/>
衣歸時䘏金帛使我奉庭闈撫巳媿潁民奚不進徳為<lb/>
因兹感知巳盡日空涕洟<lb/>
　　　七爱詩<hi>并序</hi>
　　皮子之志常以真純自許每謂立大化者必有真<lb/>
　　相以房杜為真相焉定大亂者必有真將以李太<lb/>
<pb n="KR4h0140_WYG_608-7b"/>
　　尉為真將焉傲大君者必有真隠以盧徴君為真<lb/>
　　隠焉鎮澆俗者必有真吏以元魯山為真吏焉負<lb/>
　　逸氣者必有真放以李翰林為真放焉為名臣者<lb/>
　　必有真才以白太傅為真才焉嗚呼吾之道時耶<lb/>
　　行其事也在乎爱忠矣不時耶行其事也亦在乎<lb/>
　　爱忠矣茍有心歌詠者豈徒然哉<lb/>
　　　　房杜二相國<hi>𤣥齡如晦</hi>
吾爱房與杜貧賤共聫歩脱身抛亂世䇿杖歸真主縱<lb/>
<pb n="KR4h0140_WYG_608-8a"/>
横握中筭左右天下務骯髒無敵才磊落不世遇美矣<lb/>
名公卿魁然真宰輔黄閣三十年清風一萬古巨業照<lb/>
國史大勲鎮王府遂使後世民至今受陶鑄粤吾少有<lb/>
志敢躡前賢路茍得同其時願為執鞭豎<lb/>
　　　　李大尉<hi>晟</hi>
吾爱李太尉崛起定中原驍雄十萬兵四靣圍國門一<lb/>
戰取王畿一叱散妖氛乘輿既反正兇豎争亡魂巍巍<lb/>
柱天功蕩蕩盖世勲仁於曹孟徳勇過霍將軍丹劵入<lb/>
<pb n="KR4h0140_WYG_608-8b"/>
帑藏青史傳子孫所謂大丈夫動合驚乾坤所謂聖天<lb/>
子難得忠貞臣下以契魚水上以合風雲百世必一亂<lb/>
千年方一人吾雖翰墨子氣槩敢不羣願以太平頌題<lb/>
向甘泉春<lb/>
　　　　盧徵君<hi>鴻</hi>
吾爱盧徵君高卧嵩山裏百辟未一顧三徵方暫起坦<lb/>
腹對宰相岸幘揖天子建禮門前吟金鑾殿裏醉天下<lb/>
皆餔糟徵君獨潔己天下皆樂聞徵君獨洗耳天下皆<lb/>
<pb n="KR4h0140_WYG_608-9a"/>
懐羞徵君獨多耻銀黄不妨懸赤紱不妨被而於心抱<lb/>
中獨作羲皇地籃轝一云返泥詔褒不巳再看緱山雲<lb/>
重酌嵩陽水放曠書裏終逍遥醉中死吾謂伊與周不<lb/>
若徵君貴吾謂巢與許不若徵君義高名無階級逸迹<lb/>
絶涯涘萬世唐書中逸名不可比粤吾慕真隠強以骨<lb/>
肉累如敎不為名敢有徵君志<lb/>
　　　　元魯山<hi>徳秀</hi>
吾爱元紫芝清介如伯夷輦母逺之官宰邑無玷疵三<lb/>
<pb n="KR4h0140_WYG_608-9b"/>
年魯山民豐稔不暫饑三年魯山吏清慎各自持只飲<lb/>
魯山泉只采魯山薇一室氷檗苦四逺聲光飛退歸舊<lb/>
隠來斗酒入茅茨雞黍匪家畜琴尊常自怡盡日一菜<lb/>
食窮年一布衣清似匣中鏡直如琴上絲世無用賢人<lb/>
青山生白髭既卧黔婁衾空立陳寔碑吾無魯山道空<lb/>
有魯山辭所恨不相識援毫空涕垂<lb/>
　　　　李翰林<hi>白</hi>
吾爱李太白身是酒星魄口吐天上文迹作人間客磥<lb/>
<pb n="KR4h0140_WYG_608-10a"/>
砢千丈林澄澈萬尋碧醉中草樂府十幅筆一息召見<lb/>
承明廬天子親賜食醉曽吐御床傲幾觸天澤權臣妬<lb/>
逸才心如斗筲窄失恩出内署海岳甘自適刺謁戴接<lb/>
㒿赴宴著縠<hi>一作榖</hi>屐諸侯百歩迎明君九天憶竟遭腐<lb/>
脅疾醉魄歸八極大鵬不可籠大椿不可植蓬壺不可<lb/>
見姑射不可識五岳為辭鋒四溟作胷臆惜哉千萬年<lb/>
此俊不可得<lb/>
　　　　白太傅<hi>居易</hi>
<pb n="KR4h0140_WYG_608-10b"/>
吾爱白樂天逸才生自然誰謂辭翰器乃是經綸賢欻<lb/>
從浮豔詩作得典誥篇立身百行足為文六藝全清望<lb/>
逸内署直聲驚諫垣所刺必有思所臨必可傳忘形任<lb/>
詩酒寄傲徧林泉所望標文柄所希持化權何期遇訾<lb/>
毁中道多左遷天下皆汲汲樂天獨怡然天下皆悶悶<lb/>
樂天獨舍旃高吟辭兩掖清嘯罷三川處世似孤鶴遺<lb/>
榮同脫蟬仕若不得志可為龜鏡焉<lb/>
　　　正樂府十篇<hi>幷序</hi>
<pb n="KR4h0140_WYG_608-11a"/>
　　樂府盖古聖王采天下之詩欲以知國之利病民<lb/>
　　之休戚者也得之者命司樂氏入之於塤箎和之<lb/>
　　以管籥詩之美也聞之足以勸乎功詩之刺也聞<lb/>
　　之足以戒乎政故周禮太師之職掌教六師小師<lb/>
　　之職掌諷誦詩由是觀之樂府之道大矣今之所<lb/>
　　謂樂府者唯以魏晉之侈麗陳梁之浮豔謂之樂<lb/>
　　府詩真不然矣故嘗有可悲可懼者時宣於詠歌<lb/>
　　總十篇故命曰正樂府詩<lb/>
<pb n="KR4h0140_WYG_608-11b"/>
　　　　卒妻怨<lb/>
河湟戍卒去一半多不迴家有半菽食身為一囊灰官<lb/>
吏按其籍伍中斥其妻處處魯人髽家家把婦哀少者<lb/>
任所歸老者無所攜況當札瘥年米粒如瓊瑰纍纍作<lb/>
餓殍見之心若摧其夫死鋒刃其室委塵埃其命即用<lb/>
矣其賞安在哉豈無黔敖恩救此窮餓骸誰知白屋士<lb/>
念此飜欸欸<lb/>
　　　　橡媪歎<lb/>
<pb n="KR4h0140_WYG_608-12a"/>
秋深橡子熟散落榛蕪岡傴傴黄髪媪拾之踐晨霜移<lb/>
時始盈掬盡日方滿筐幾曝復幾蒸用作三冬糧山前<lb/>
有熟稻紫穗襲人香細穫又精舂粒粒如玉璫持之納<lb/>
於官私室無倉箱如何一石餘只作五斗量狡吏不畏<lb/>
刑貪官不避贓農時作私債農畢歸官倉自冬及於春<lb/>
橡實誑飢腸吾聞田成子詐仁猶自王吁嗟逢橡媪不<lb/>
覺淚霑裳<lb/>
　　　　貪官怨<lb/>
<pb n="KR4h0140_WYG_608-12b"/>
國家省闥吏賞之皆與位素來不知書豈能精吏理大<lb/>
者或宰邑小者皆尉史愚者若混沌毒者如雄虺傷哉<lb/>
堯舜民肉袒受鞭箠吾聞古聖王天下無遺士朝廷及<lb/>
下邑治者皆仁義國家選賢良定志兼拘忌所以用此<lb/>
徒令之充禄仕何不廣取人何不廣歴試下位既賢哉<lb/>
上位何如矣胥徒賞以財俊造悉為吏天下若不平吾<lb/>
當甘棄市<lb/>
　　　　農父謠<lb/>
<pb n="KR4h0140_WYG_608-13a"/>
農父寃辛苦向我述其情難將一人農可備十人征如<lb/>
何江淮粟輓漕輸咸京黄河水如電一半沈與傾均輸<lb/>
利其事職司安敢評三川豈不農三輔豈不耕奚不車<lb/>
其粟用以供天兵美哉農父言何計逹王程<lb/>
　　　　路臣恨<lb/>
路臣何方來去馬真如龍行驕不動塵滿轡金瓏璁有<lb/>
人自天來將避荆棘叢獰呼不覺止推<hi>一作椎</hi>下蒼黄中<lb/>
十夫掣鞭䇿御之如驚鴻日行六七郵瞥若鷹無蹤路<lb/>
<pb n="KR4h0140_WYG_608-13b"/>
臣慎勿愬愬則刑爾躬軍期方似雨天命正如風七雄<lb/>
戰爭時賔旅猶自通如何太平世動歩却途窮<lb/>
　　　　賤貢士<lb/>
南越貢珠璣西蜀進羅綺到京未晨旦一一見天子如<lb/>
何賢與俊為貢賤如此所知不可求敢望前席事吾聞<lb/>
古聖人射宫親選士不肖盡屏跡賢能皆得位所以謂<lb/>
得人所以稱多士歎息幾編書時哉又何異<lb/>
　　　　頌夷臣<lb/>
<pb n="KR4h0140_WYG_608-14a"/>
夷師本學外仍善唐文字吾人本尚捨何況夷臣事所<lb/>
以不學者反為夷臣戲所以尸禄人反為夷臣忌吁嗟<lb/>
華風衰何嘗不由是<lb/>
　　　　惜義鳥<lb/>
商顔多義鳥義鳥實可嗟危巢末<hi>一作年</hi>纍纍隠在栲木<lb/>
花他巢若有雛乳之如一家他巢若遭捕投之同一羅<lb/>
商人每秋貢所貴復如何飽以稻粱滋餙以組繡華惜<lb/>
哉仁義禽委戲於宫娥吾聞鳯之貴仁義亦足夸所以<lb/>
<pb n="KR4h0140_WYG_608-14b"/>
不遭捕盖縁生不多<lb/>
　　　　誚虛器<lb/>
襄陽作髹器中有庫露真持以遺北虜紿云生有神每<lb/>
嵗走其使所費如雲屯吾聞古聖王修徳來逺人未聞<lb/>
作巧詐用欺禽獸君吾道尚如此戎心安足云如何漢<lb/>
宣帝却得呼韓臣<lb/>
　　　　哀隴民<lb/>
隴上千萬仭鸚鵡巢其巔窮危又極嶮其山猶<hi>一作獨</hi>不<lb/>
<pb n="KR4h0140_WYG_608-15a"/>
全蚩蚩隴之民懸度如登天空中覘其巢墮者争紛然<lb/>
百禽不得一十人九死焉隴川有戍卒戍卒亦不閒将<lb/>
命提雕籠直到金臺<hi>一作堂</hi>前彼毛不自珍彼舌不自言<lb/>
胡為輕人命奉此玩好端吾聞古聖王珍禽皆舍旃今<lb/>
此隴民屬每嵗啼漣漣<lb/>
　　　奉獻致政裵祕監<lb/>
何𦙍本徴士高情動天地既無閥閲門常嫌冠冕累宰<lb/>
邑著嘉政為郡留高致移官在書府方樂鴛池貴玉季<lb/>
<pb n="KR4h0140_WYG_608-15b"/>
牧江西泣之不忍離捨杖隨之去天下欽高義烏㡌白<lb/>
絺裘籃輿竹如意黄菊陶潛酒青山謝公妓月檻詠詩<lb/>
情花溪釣魚戲鍾陵既方舟魏闕將結駟甘求白首閒<lb/>
不為蒼生起優詔加大監所以符公議既為逍遙公又<lb/>
作鴟夷子安車懸不出駟馬閒無事㣲雨漢陂舟殘日<lb/>
終南騎富貴盡凌雲何人能至此猜禍皆及身何復至<lb/>
如是賢哉此丈夫百世一人矣<lb/>
　　　秋夜有懐<lb/>
<pb n="KR4h0140_WYG_608-16a"/>
夢裏憂身泣覺來衣尚濕骨肉煎我身不是謀生急如<lb/>
何欲佐主功名未成立處世既孤特傳家無承襲明朝<lb/>
走梁楚歩歩出門澀如何一寸心千愁萬愁入<lb/>
　　　喜鵲<lb/>
棄羶在庭際雙鵲來搖尾欲啄怕人驚喜語晴光裏何<lb/>
況佞倖人㣲禽解如此<lb/>
　　　蚊子<lb/>
隠隠聚若雷噆膚不知足皇天若不平㣲物教食肉貧<lb/>
<pb n="KR4h0140_WYG_608-16b"/>
士無絳紗忍苦卧茅屋何事覓膏腴腹無太倉粟<lb/>
　　　鹿門夏日<lb/>
滿院松桂隂日午却不知山人睡一覺庭鵲立未移出<lb/>
檐趂雲去忘戴白接㒿書眼若薄霧酒腸如漏巵身外<lb/>
所勞者飲食須自持何如便絶粒直使身無為<lb/>
　　　偶書<lb/>
女媧掉繩索絙泥成下人至今頑愚者生如土偶身雲<lb/>
物養吾道天爵高我貧大笑猗氏輩為富皆不仁<lb/>
<pb n="KR4h0140_WYG_608-17a"/>
　　　　讀書<lb/>
　家資是何物積帙列梁梠高齋曉開巻獨共聖人語英<lb/>
　賢雖異世自古心相許案頭見蠧魚猶勝凡儔侣<lb/>
　　　　貧居秋日<lb/>
　亭午頭未冠端坐獨愁予貧家烟爨稀竈底隂蟲語門<lb/>
　小媿車馬廪空慙雀鼠盡室未寒衣機聲羨鄰女<lb/>
　<lb/>
　<lb/>
<pb n="KR4h0140_WYG_608-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百八<lb/>
</p>
<p>
</p>
  </div>
</body>
</text>
</TEI>
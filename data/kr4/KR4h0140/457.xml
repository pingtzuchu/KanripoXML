<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_457-1a"/>
　欽定四庫全書<lb/>
御定全唐詩巻四百五十七<lb/>
　　白居易<lb/>
　　　　寄獻北都留守裵令公<hi>并序從今本以序為題此  英華本増</hi>
　　　司徒令公分守東洛移鎮北都一心勤王三月成<lb/>
　　　政形容盛徳實在歌詩况辱知音敢不先唱輙奉<lb/>
　　　五言四十韻寄獻以抒下情<lb/>
　天上中台正人間一品髙<hi>中書令上應中台司徒官一品</hi>休眀值堯舜<lb/>
<pb n="KR4h0140_WYG_457-1b"/>
　勲業過蕭曹始擅文三㨗<hi>進士及第博學制策連登三科</hi>終兼武六韜<lb/>
　動人名赫赫憂國意忉忉盪<hi>一作伐</hi>蔡擒封豕<hi>吳元濟也</hi>平齊<lb/>
　斬巨鼇<hi>李師道也</hi>兩河收土宇四海定波濤寵重移宫籥<hi>自東</hi>
　<hi>都留守授北京留守</hi>恩新換閫旄保釐東宅静<hi>周公召公東治洛邑</hi>守䕶北<lb/>
　門牢晉國封疆闊并州士馬豪胡兵驚赤幟邉雁避烏<lb/>
　號令下流如水仁霑澤似膏路喧歌五袴軍醉感單醪<lb/>
　将校森貔武賔僚儼雋髦客無煩夜柝吏不犯秋毫神<lb/>
　在臺駘助魂亡獫狁逃徳星銷彗孛霖雨㓕腥臊烽戍<lb/>
<pb n="KR4h0140_WYG_457-2a"/>
髙臨代闗河逺控洮汾雲晴<hi>一作時</hi>漠漠朔吹冷颾颾豹<lb/>
尾交牙㦸蚪鬚捧佩刀通天白犀帯照地紫麟袍羌管<lb/>
吹楊栁燕姬酌蒲萄<hi>蒲萄酒出太原</hi>銀含鑿落醆<hi>一作線</hi>金屑琵<lb/>
琶槽遥想從軍樂應忘報國勞紫微留<hi>一作含</hi>北闕<hi>中書令即</hi>
<hi>紫微令也</hi>綠野寄東臯<hi>綠野堂在東都午橋荘也</hi>忽憶前時㑹多慙下客<lb/>
叨清宵陪讌話美景從逰遨花月還同賞琴詩雅自操<lb/>
朱絃拂宫徵洪筆振風騷近竹開方丈依林架桔橰春<lb/>
池八九曲畫舫兩三艘徑滑苔黏屐潭深水沒篙綠絲<lb/>
<pb n="KR4h0140_WYG_457-2b"/>
縈岸栁紅粉映樓桃<hi>皆午橋荘中佳境</hi>為穆先陳醴<hi>居易每十齋日在㑹</hi>
<hi>常䝉以二勒湯代酒也</hi>招劉共藉糟<hi>劉夢得也</hi>舞鬟金翡翠歌頸玉蠐<lb/>
螬盛徳終難過<hi>一作退</hi>明時豈易遭公雖慕張范<hi>張良范蠡</hi>帝<lb/>
未舎伊臯眷戀心方結踟蹰首已搔鸞皇上寥廓燕雀<lb/>
任蓬蒿欲獻文狂簡徒煩思鬱陶可憐四百字輕重抵<lb/>
鴻毛<lb/>
　　　和東川楊慕巢尚書府中獨坐感戚在懐見寄<lb/>
　　　十四韻<hi>慕巢感戚䖍州弟䘮逝感已之榮盛有歸洛之意故叙而和之也</hi>
<pb n="KR4h0140_WYG_457-3a"/>
我是知君者君今意若何窮通時不定苦樂事相和東<lb/>
蜀歡殊渥西江歎逝波只緣榮貴極翻使感傷多行斷<lb/>
風驚雁<hi>慕巢及楊九楊十前年来兄弟三人各在一處</hi>年侵日下坡片心休慘<lb/>
戚雙鬢已蹉跎紫綬黄金印青幢白玉珂老将榮補貼<lb/>
愁用道銷磨外府饒杯酒中堂有綺羅應須引滿飲何<lb/>
不放狂歌錦水通巴峡香山對洛河将軍馳鐵馬少傅<lb/>
歩銅駝深契憐松竹髙情憶薜蘿懸車年甚逺未敢故<lb/>
<hi>一作放</hi>相過<lb/>
<pb n="KR4h0140_WYG_457-3b"/>
　　　分司洛中多暇數與諸客宴逰醉後狂吟偶成<lb/>
　　　十韻因招夢得賔客兼呈思黯寄章公<lb/>
性與時相逺身将世兩忘寄名朝士籍寓興少年場老<lb/>
豈無談笑貧猶有酒漿隨時来伴侣逐日用風光數數<lb/>
逰何爽些些病未妨天教榮啟樂人恕接輿狂改業為<lb/>
逋客移家住醉鄉不論招夢得兼擬誘奇章要路風波<lb/>
險權門市井忙世間無可戀不是不思量<lb/>
　　　小嵗日喜談氏外孫女孩滿月<lb/>
<pb n="KR4h0140_WYG_457-4a"/>
今旦夫妻喜他人豈得知自嗟生女晩敢訝見孫遲物<lb/>
以稀為貴情因老更慈新年逢吉日滿月乞名時<hi>因名引珠</hi>
桂燎熏花果蘭湯洗玉肌懐中有可抱何必是男兒<lb/>
　　　閒吟贈皇甫郎中親家翁<hi>新與皇甫結姻</hi>
誰能嗟歎光陰暮豈得憂愁活計貧忽忽不知頭上事<lb/>
時時猶憶眼中人早為良友非交勢晩接嘉姻不失親<lb/>
最喜兩家婚嫁畢一時抽得尚平身<lb/>
　　　夢得卧病攜酒相尋先以此寄<lb/>
<pb n="KR4h0140_WYG_457-4b"/>
病来知少客誰可以為娛日晏開門未秋寒有酒無自<lb/>
宜相慰問何必待招呼小疾無妨飲還須挈一壺<lb/>
　　　酬思黯戲贈同用狂字<lb/>
鍾乳三千兩金釵十二行妬他心似火欺我鬢如霜<hi>思黯</hi>
<hi>自誇前後服鍾乳三千兩甚得力而歌舞之妓頗多来詩謔予羸老故戲荅之</hi>慰老資歌笑銷<lb/>
愁仰酒漿眼看狂不得狂得且須狂<lb/>
　　　又戲荅絶句<hi>来句云不是道公狂不得恨公逢我不教狂</hi>
狂夫與我兩相忘故態些些亦不妨縱酒放歌聊自樂<lb/>
<pb n="KR4h0140_WYG_457-5a"/>
接輿争解教人狂<lb/>
　　　令狐相公與夢得交情素深眷予分亦不淺一<lb/>
　　　聞薨逝相頋泫然旋有使来得前月未殁之前<lb/>
　　　數日書及詩寄贈夢得哀吟悲歎寄情于詩詩<lb/>
　　　成示予感而繼和<lb/>
緘題重叠語殷勤存沒交親自此分前月使来猶理命<lb/>
今朝詩到是遺文銀鉤見晩書無報玉樹埋深哭不聞<lb/>
最感一行絶筆字尚言千萬樂天君<hi>令狐與夢得手札後云見樂天君為</hi>
<pb n="KR4h0140_WYG_457-5b"/>
<hi>伸千萬之誠也</hi>
　　　洛下雪中頻與劉李二賔客宴集因寄汴州李<lb/>
　　　尚書<lb/>
水南水北雪紛紛雪裏歡逰莫厭頻日日暗<hi>一作多</hi>来唯<lb/>
老病年年少去是交親碧氊帳暖梅花濕紅燎爐香竹<lb/>
葉春今日鄒枚俱在洛梁園置酒召何人<lb/>
　　　看夢得題荅李侍郎詩詩中有文星之句因戲<lb/>
　　　和之<lb/>
<pb n="KR4h0140_WYG_457-6a"/>
看題錦繡報瓊瓌俱是人天第一才好遣文星守躔次<lb/>
亦須防有客星来<lb/>
　　　閒適<lb/>
禄俸優饒官不卑就中閒適是分司風光暖助逰行<hi>一作</hi>
<hi>人</hi>處雨雪寒供飲宴時肥馬輕裘還且有麤歌薄酒亦<lb/>
相隨微躬所要今皆得只是蹉跎得校遲<lb/>
　　　戲荅思黯<hi>思黯有能筝者以此戲之</hi>
何時得見十三弦待取無雲有月天願得金波眀似鏡<lb/>
<pb n="KR4h0140_WYG_457-6b"/>
鏡中照出月中仙<lb/>
　　　酬裵令公贈馬相戲<hi>裵詩云君若有心求逸足我還留意在名姝葢引妾</hi>
　　　<hi>換馬戲意亦有所屬也</hi>
安石風流無奈何欲将赤驥換青娥不辭便送東山去<lb/>
臨老何人與唱歌<lb/>
　　　新嵗贈夢得<lb/>
暮齒忽将及同心私自憐漸衰宜減食已喜更加年紫<lb/>
綬行聮袂籃轝出比肩與君同甲子嵗酒合誰先<lb/>
<pb n="KR4h0140_WYG_457-7a"/>
　　　早春持齋荅皇甫十見贈<lb/>
正月晴和風氣<hi>一作景</hi>新紛紛已有醉逰人帝城花笑長<lb/>
齋客三<hi>一作二</hi>十年来負早春<lb/>
　　　戲贈夢得兼呈思黯<lb/>
霜<hi>一作雙</hi>鬢莫欺今老矣<hi>傳曰今老矣無能為也</hi>一杯莫笑更陶然<lb/>
陳郎中處為髙户裵使君前作少年<hi>陳商郎中酒户涓滴裵洽使君年九</hi>
<hi>十餘</hi>頋我獨狂多自哂與君同病最相憐月終齋滿誰開<lb/>
素須擬<hi>一作䛏</hi>竒章置一筵<lb/>
<pb n="KR4h0140_WYG_457-7b"/>
　　　早春憶逰思黯南荘因寄長句<lb/>
南荘勝處心常憶借問軒車早晩逰美景難忘竹廊下<lb/>
好風争奈栁橋頭冰消見水多扵地雪霽看山盡入樓<lb/>
若待春深始同賞鶯殘花落却堪愁<lb/>
　　　酬皇甫十早春對雪見贈<lb/>
漠漠復雰雰東風散玉塵眀催竹窗暁寒退栁園春緑<lb/>
醖<hi>一作醑</hi>香堪憶紅爐暖可親忍心三兩日莫作破齋人<lb/>
　　　奉和思黯自題南荘見示兼呈夢得<lb/>
<pb n="KR4h0140_WYG_457-8a"/>
謝家别墅最新奇山展屏風花夹籬曉月漸沈橋脚底<lb/>
晨光初照屋梁時臺頭有酒鶯呼客水面無塵風洗池<lb/>
除却吟詩兩閒客此中情状更誰知<lb/>
　　　送蘄春李十九使君赴郡<lb/>
可憐官職好文詞五十專城未是遲曉日鏡前無白髪<lb/>
春風門外有紅旗郡中何處堪攜酒席上誰人解和詩<lb/>
唯共交親開口笑知君不及洛陽時<lb/>
　　　自題酒庫<lb/>
<pb n="KR4h0140_WYG_457-8b"/>
野鶴一辭籠虛舟長任風送愁還閙處移老入閒中身<lb/>
更求何事天将富此翁此翁何處富酒庫不曽空<hi>劉仁軌詩</hi>
<hi>云天将富此翁以一醉為富也</hi>
　　　寒食日寄楊東川<lb/>
不知楊六逢寒食作<hi>古做字</hi>底歡娛過此辰兜率寺髙宜<lb/>
望月嘉陵江近好逰春蠻旗似火行隨馬蜀妓如花坐<lb/>
遶身不使黔婁夫婦看誇張富貴向何人<lb/>
　　　醉後聽唱桂華曲<hi>詩云遥知天上桂華孤試問嫦娥更要無月宮幸有閒田</hi>
<pb n="KR4h0140_WYG_457-9a"/>
　　　<hi>地何不中央種兩株此曲韻怨切聽輙感人故云爾</hi>
桂華詞意苦丁寧唱到常娥醉便醒此是人間腸斷曲<lb/>
莫教不得意人聽<lb/>
　　　酬夢得以予五月長齋延僧徒絶賔友見戲十<lb/>
　　　韻<lb/>
賔客嬾逢迎翛然池館清簷閒空燕語林静未蟬鳴葷<lb/>
血還<hi>一作初</hi>休食杯觴亦罷傾三春多放逸五月暫修行<lb/>
香印朝煙細紗燈夕焰眀交逰諸長老師事古先生<hi>竺乾</hi>
<pb n="KR4h0140_WYG_457-9b"/>
<hi>古先生也</hi>禪後心彌寂齋来體更輕不唯忘肉味兼擬滅風<lb/>
情䝉以聲聞待難将戲論争虛空若有佛靈運恐先成<lb/>
　　　奉和裵令公三月上已日逰太原龍泉憶去嵗<lb/>
　　　禊洛見示之作<hi>依来體雜言</hi>
去嵗暮春上已共泛洛水中流今嵗暮春上已獨立香<lb/>
山下頭風光閒寂寂旌斾逺悠悠丞相府歸晉國太行<lb/>
山礙并州鵬背負天龜曵尾雲泥不可得同逰<lb/>
　　　又和令公新開龍泉晉水二池<lb/>
<pb n="KR4h0140_WYG_457-10a"/>
舊有潢汚泊今為白水塘<hi>詩云方塘含白水</hi>笙歌聞四面樓閣<lb/>
在中央春變煙波色晴添樹木光龍泉信為美莫忘午<lb/>
橋荘<lb/>
　　　早夏曉興贈夢得<lb/>
窗眀簾薄透朝光卧整巾簪起下牀背壁燈殘經宿焰<lb/>
開箱衣帯隔年香無情亦任他春去不醉争銷得晝長<lb/>
一部清商一壺酒與君眀日暖新堂<lb/>
　　　春日題乾元寺上方最髙峰亭<lb/>
<pb n="KR4h0140_WYG_457-10b"/>
危亭絶頂四無鄰見盡三千世界春但覺虛空無障礙<lb/>
不知髙下幾由旬迴看官路三條線却望都城一片塵<lb/>
賔客暫逰無半日王侯不到便終身始知天造空閒境<lb/>
不為忙人富貴人<lb/>
　　　奉和思黯相公以李蘇州所寄太湖石奇状絶<lb/>
　　　倫因題二十韻見示兼呈夢得<lb/>
錯落復崔嵬蒼然玉一堆峰駢仙掌出罅坼劍門開峭<lb/>
頂髙危矣盤根下壮哉精神欺竹樹氣色壓亭臺隐起<lb/>
<pb n="KR4h0140_WYG_457-11a"/>
磷磷状凝成瑟瑟胚㢘稜露鋒刃清越扣瓊瑰岌嶪形<lb/>
将動巍峩勢欲摧竒應潛鬼怪靈合蓄雲<hi>一作風</hi>雷黛潤<lb/>
霑新雨斑眀㸃古苔未曾棲鳥雀不肻染塵埃尖削琅<lb/>
玕筍窪剜瑪瑙罍海神移碣石畫障簇天台在世為尤<lb/>
物如人負逸才渡江一葦載入洛五丁推出處雖無意<lb/>
升沈亦有媒<hi>媒為李蘇州</hi>㧞從水府底置向相庭隈對稱吟<lb/>
詩句看宜把酒杯終隨金礪用不學玉山頽疎傅心偏<lb/>
愛園公眼屢迴共嗟無此分虛管太湖来<hi>居易與夢得俱典姑蘇而</hi>
<pb n="KR4h0140_WYG_457-11b"/>
<hi>不獲此石</hi>
　　　奉和思黯相公雨後林園四韻見示<lb/>
新晴夏景好復此池邉地煙樹緑含滋水風清有味便<lb/>
成林下隐都忘門前事騎吏引歸軒始知身富貴<lb/>
　　　晩夏閒居絶無賔客欲尋夢得先寄此詩<lb/>
魚筍朝餐飽蕉紗暑服輕欲為窗下寝先倚水邉行晴<lb/>
引鶴雙舞秋生蟬一聲無人解相訪有酒共誰傾老更<lb/>
諳時事閒多見物情只應劉與白二叟自相迎<lb/>
<pb n="KR4h0140_WYG_457-12a"/>
　　　寄李蘄州<lb/>
下車書奏龔黄課動筆詩傳鮑謝風江郡謳謡誇杜母<lb/>
洛城<hi>一作陽</hi>歡㑹憶車公笛愁春盡梅花裏簟冷秋生薤<lb/>
葉中<hi>蘄州出好笛并薤葉簟</hi>不道蘄州歌酒少使君難稱與誰同<lb/>
　　　酬思黯相公晩夏雨後感秋見贈<lb/>
暮去朝来無歇期炎涼闇向雨中移夜長祗合愁人覺<lb/>
秋冷先應瘦客知兩幅彩箋揮逸翰一聲寒玉振清辭<lb/>
無憂無病身榮貴何故沈吟亦感時<lb/>
<pb n="KR4h0140_WYG_457-12b"/>
　　　久雨閒悶對酒偶吟<lb/>
淒淒苦雨暗銅駞嫋嫋涼風起漕<hi>在到切</hi>河自夏及秋晴<lb/>
日少從朝至暮悶時多鷺臨池立窺魚笱隼傍林飛拂<lb/>
雀羅頼有杯中神聖物百憂無奈十分何<lb/>
　　　雨後秋涼<lb/>
夜来秋雨後秋氣颯然新團扇先辭手生衣不著身更<lb/>
添砧引思難與簟相親此境誰偏覺貧閒老瘦人<lb/>
　　　酬夢得早秋夜對月見寄<lb/>
<pb n="KR4h0140_WYG_457-13a"/>
吾衰寡情趣君病懶經過其奈西樓上新秋眀月何庭<lb/>
蕪淒白露池色澹金波況是初長夜東城砧杵多<lb/>
　　　題謝公東山障子<lb/>
賢愚共在浮生内貴賤同趍羣動間多見忙時已衰病<lb/>
少聞健日肻休閒鷹飢受緤從難退鶴老乗軒亦不還<lb/>
唯有風流謝安石拂衣攜妓入東山<lb/>
　　　謝楊東川寄衣服<lb/>
年年衰老交逰少處處蕭條書信稀唯有巢兄不相忘<lb/>
<pb n="KR4h0140_WYG_457-13b"/>
春茶未斷寄秋衣<lb/>
　　　詠懐寄皇甫朗之<lb/>
老大多情足往還招僧待客夜開闗學調氣後衰中健<lb/>
不用心来閙處閒養病未能辭薄俸忘名何必入深山<lb/>
與君别有相知分同置身扵木雁間<lb/>
　　　東城晩歸<lb/>
一條卭杖懸龜榼雙角吳童控馬銜晩入東城誰識我<lb/>
短靴低帽白蕉衫<lb/>
<pb n="KR4h0140_WYG_457-14a"/>
　　　與夢得沽酒閒飲且約後期<lb/>
少時猶不憂生計老後誰能惜酒錢共把十千沽一斗<lb/>
相看七十欠三年閒徴雅令窮經史醉聽清吟勝管弦<lb/>
更待菊黄家醖熟共君一醉一陶然<lb/>
　　　與牛家妓樂雨後合宴<lb/>
玉管清弦聲旖旎翠釵紅袖坐參差兩家合奏洞房夜<lb/>
八月連陰秋雨時歌臉有情凝睇久舞腰無力轉帬遲<lb/>
人間歡樂無過此上界西方即不知<lb/>
<pb n="KR4h0140_WYG_457-14b"/>
　　　和楊六尚書喜兩弟漢公轉吳興魯士賜章服<lb/>
　　　命賔開宴用慶恩榮賦長句見示<lb/>
華筵賀客日紛紛劍外歡娛洛下聞朱紱寵光新照地<lb/>
彤襜喜氣逺凌雲榮聮花蕚詩難和樂助塤箎酒易醺<lb/>
感羨料應知我意今生此事不如君<lb/>
　　　自詠<lb/>
鬚白面微紅醺醺半醉中百年隨手過萬事轉頭空卧<lb/>
疾瘦居士行歌狂老翁仍聞好事者将我畫屏風<lb/>
<pb n="KR4h0140_WYG_457-15a"/>
　　　夢得相過援琴命酒因彈秋思偶詠所懐兼寄<lb/>
　　　繼之待價二相府<lb/>
閒居静侶偶相招小飲初酣琴欲調我正風前㺯秋思<lb/>
君應天上聽雲韶<hi>雲韶雅曲上多與宰相同聽之</hi>時和始見陶鈞力物<lb/>
遂方知盛聖朝雙鳳栖梧魚在藻飛沈隨分各逍遥<lb/>
　　　九月八日酬皇甫十見贈<lb/>
君方對酒綴詩章我正持齋坐道場處處追逰雖不去<lb/>
時時吟詠亦無妨霜蓬舊鬢三分白露菊新花一半黄<lb/>
<pb n="KR4h0140_WYG_457-15b"/>
惆悵東籬不同醉陶家眀日是重陽<lb/>
　　　慕巢尚書書云室人欲為置<hi>一作買</hi>一歌者非所<lb/>
　　　安也以詩相報因而和之<lb/>
東川巳過二三春南國須求一兩人富貴大都多老大<lb/>
歡娛太半為親賔如愁翠黛應堪重買笑黄金莫訴貧<lb/>
他日相逢一杯酒尊前還要落梁塵<lb/>
　　　杪秋獨夜<lb/>
無限少年非我伴可憐清夜與誰同歡娛牢落中心少<lb/>
<pb n="KR4h0140_WYG_457-16a"/>
親故凋零四面空紅葉樹飄風起後白鬚人立月眀中<lb/>
前頭更有蕭條物老菊衰蘭三兩叢<lb/>
　　　憑李睦州訪徐凝山人<hi>凝即睦州之民也</hi>
郡守輕詩客鄉人薄釣翁解憐徐處士唯有李郎中<lb/>
　　　蘇州故吏<lb/>
江南故吏别来久今日池邉識我無不獨使君頭似雪<lb/>
華亭鶴死白蓮枯<hi>蓮鶴皆蘇州同来</hi>
　　　得楊湖州書頗誇撫民接賔縱酒題詩因以絶<lb/>
<pb n="KR4h0140_WYG_457-16b"/>
　　　句戲之<lb/>
豈獨愛民兼愛客不唯能飲又能文白蘋洲上春傳語<lb/>
栁使君輸楊使君<lb/>
　　　天宮<hi>一作官</hi>閣秋晴晩望<lb/>
洛城秋霽後梵閣暮登時此日風煙好今秋節候遲霞<lb/>
光紅泛豓樹影碧參差莫慮言歸晩牛家有宿期<lb/>
　　　酬夢得暮秋晴夜對月相憶<lb/>
霽月光如練盈庭復滿池秋深無熱後夜淺未寒時露<lb/>
<pb n="KR4h0140_WYG_457-17a"/>
葉團荒菊風枝落病梨相思懶相訪應是各年衰<lb/>
　　　同夢得和思黯見贈来詩中先叙三人同讌之<lb/>
　　　歡次有歎鬢髪漸衰嫌孫子催老之意因酬<hi>一作</hi>
　　　<hi>繼</hi>妍唱兼吟鄙懐<lb/>
醉伴騰騰白與劉何朝何夕不同逰留連燈下眀猶飲<lb/>
斷送尊前倒即休催老莫嫌孫稚長加年須喜鬢毛秋<lb/>
教他伯道争存活無子無孫亦白頭<lb/>
　　　聽歌<lb/>
<pb n="KR4h0140_WYG_457-17b"/>
管妙弦清歌入雲老人合眼醉醺醺誠知不及當年聽<lb/>
猶覺聞時勝不聞<lb/>
　　　三年冬隨事鋪設小堂寝處稍似稳暖因念衰<lb/>
　　　病偶吟所懐<lb/>
小宅非全陋中堂不甚卑聊堪㑹親族足以貯妻兒暖<lb/>
帳迎冬設温爐向夜施裘新青兎褐褥軟白猨皮似鹿<lb/>
眠深草如雞宿稳枝逐身安枕席隨事有屏帷病致衰<lb/>
殘早貧營活計遲由来蠶老後方是繭成時<lb/>
<pb n="KR4h0140_WYG_457-18a"/>
　　　初冬即事呈夢得<lb/>
青氊帳暖喜微雪紅地爐深宜早寒走筆小詩能和否<lb/>
潑醅新酒試嘗看僧来乞食因留宿客到開尊便共歡<lb/>
臨老交親零落盡希君恕我取人寛<lb/>
　　　自罷河南已換七尹每一入府悵然舊逰因宿<lb/>
　　　内㕔偶題西壁兼呈韋尹常侍<lb/>
每日河南府依然似到家杯嘗七尹酒<hi>七官酒味不同備嘗之矣</hi>樹<lb/>
看十年花<hi>即府中新果園</hi>且健須歡喜雖衰莫歎嗟迎門無故<lb/>
<pb n="KR4h0140_WYG_457-18b"/>
吏侍坐有新娃暖閣謀宵宴寒庭放晩衙主人留宿定<lb/>
一任夕陽斜<lb/>
　　　天寒晩起引酌詠懐寄許州王尚書汝州李常<lb/>
　　　侍<lb/>
葉覆冰池雪滿山日髙慵起未開闗寒来更亦無過醉<lb/>
老後何由可得閒四海故交唯許汝十年貧健是樊蠻<lb/>
相思莫忘櫻桃㑹一放狂歌一破顔<hi>櫻桃花時數與許汝二君歡㑹甚樂</hi>
　　　四年春<lb/>
<pb n="KR4h0140_WYG_457-19a"/>
栁梢黄嫩草芽新又入開成第四春近日放慵多不出<lb/>
少年嫌老可相親分司吉傅頻過舎致仕崔卿擬卜鄰<lb/>
時輩推遷年事到往還多是白頭人<lb/>
　　　白髪<lb/>
白髪生来三十年而今鬚鬢盡皤然歌吟終日如狂叟<lb/>
衰疾多時似瘦仙八戒夜持香火印三光<hi>一作元</hi>朝念蘂<lb/>
珠篇其餘便被春收拾不作閒逰即醉眠<lb/>
　　　追歡偶作<lb/>
<pb n="KR4h0140_WYG_457-19b"/>
追歡逐樂少閒時補貼<hi>一作帖</hi>平生得事遲何處花開曾<lb/>
後看誰家酒熟不先知石樓月下吹蘆管金谷風前舞<lb/>
栁枝十聽春啼變鶯舌三嫌老醜換蛾眉樂天一過難<lb/>
知分猶自咨嗟兩鬢絲<hi>蘆管栁枝已下皆十年来洛中之事</hi>
　　　公垂尚書以白馬見寄光潔稳善以詩謝之<lb/>
翩翩白馬稱金羈領綴銀花尾曳絲毛色鮮眀人盡愛<lb/>
性靈馴善主偏知免将妾換慙来處試使奴牽欲上時<lb/>
不蹶不驚行歩稳最宜山簡醉中騎<lb/>
<pb n="KR4h0140_WYG_457-20a"/>
　　　西樓獨立<lb/>
身著白衣頭似雪時時醉立小樓中路人迴顧應相怪<lb/>
十一年来見此翁<lb/>
　　　書事詠懐<lb/>
官俸将生計雖貧豈敢嫌金多輸陸賈酒足勝陶潛<hi>陶潛</hi>
<hi>詩云常苦酒不足</hi>牀煖僧敷坐樓晴妓巻簾日遭齋破用<hi>毎月常持</hi>
<hi>十齋</hi>春賴閏加添<hi>是年閏正月也</hi>老向歡彌切狂扵飲不㢘十年<lb/>
閒未足亦恐渉無厭<lb/>
<pb n="KR4h0140_WYG_457-20b"/>
　　　酬夢得比萱草見贈<hi>来篇云唯君比萱草相見可忘憂</hi>
杜康能散悶萱草解忘憂借問萱逢杜何如白見劉老<lb/>
衰勝少夭閒樂笑忙愁試問同年内何人得白頭<lb/>
　　　問皇甫十<lb/>
苦樂心由我窮通命任他坐傾張翰酒行唱接輿歌榮<lb/>
盛傍看好優閒自適多知君能斷事勝負兩如何<lb/>
　　　早春獨登天宫閣<hi>一作闕</hi>
天宫日暖閣門開獨上迎春飲一杯無限逰人遥怪我<lb/>
<pb n="KR4h0140_WYG_457-21a"/>
縁何最老最先来<lb/>
　　　送蘇州李使君赴郡二絶句<lb/>
憶抛印綬辭吳郡衰病當時已有餘今日賀君兼自喜<lb/>
八迴看換舊銅魚<hi>予自罷蘇州及兹換八刺史也</hi>
館娃宫深春日長<hi>館娃宫今靈巖寺也</hi>烏鵲橋髙秋夜凉<hi>烏鵲橋在蘇州</hi>
<hi>南門</hi>風月不知人世變奉君直似奉吳王<lb/>
　　　長洲曲新詞<lb/>
茂苑綺羅佳麗地女湖桃李豓陽時心奴已死胡容老<lb/>
<pb n="KR4h0140_WYG_457-21b"/>
後輩風流是阿誰<lb/>
　　　憶江南詞三首<hi>此曲亦名謝秋娘毎首五句</hi>
江南好風景舊曽諳日出江花紅勝火春来江水緑如<lb/>
藍能不憶江南<lb/>
江南憶最憶是杭州山寺月中尋桂子郡亭枕上看潮<lb/>
頭何日更重逰<lb/>
江南憶其次憶吳宫吳酒一杯春竹葉吳娃雙舞醉芙<lb/>
蓉早晩復相逢<lb/>
<pb n="KR4h0140_WYG_457-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_457-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百五十七<lb/>
</p>
<p>
</p>
  </div>
</body>
</text>
</TEI>
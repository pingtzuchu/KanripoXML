<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_360-1a"/>
　欽定四庫全書<lb/>
御定全唐詩巻三百六十<lb/>
　　劉禹錫<lb/>
　　　　白舍人自杭州寄新詩有柳色春藏蘇小家之<lb/>
　　　　句因而戯酬兼寄浙東元相公<lb/>
　錢塘山水有竒聲暫謫仙官領百城女妓還聞名小小<lb/>
　使君誰許喚卿卿鼇驚震海風雷起蜃鬬嘘天樓閣成<lb/>
　莫道騷人在三楚文星今向斗牛明<lb/>
<pb n="KR4h0140_WYG_360-1b"/>
　　　　春日書懐寄東洛白二十二楊八二庶子<lb/>
　曾向空門學坐禪如今萬事盡忘筌眼前名利同春夣<lb/>
　醉裏風情敵少年野草芳菲紅錦地遊絲撩亂碧羅天<lb/>
　心知洛下閒才子不作詩魔即酒<hi>一作醉</hi>顛<lb/>
　　　　白舎人見酬拙詩因以寄謝<lb/>
　雖陪三品散班中資歴從來事不同名姓也曾䥴石柱<lb/>
　詩篇未得上屏風甘陵舊黨凋零盡魏闕新知禮數崇<lb/>
　煙水五湖如有伴猶應堪作釣魚翁<lb/>
<pb n="KR4h0140_WYG_360-2a"/>
　　　白舎人曹長寄新詩有遊宴之盛因以戯酬<lb/>
蘇州刺史例能詩西掖今來替左司二八城門開道路<lb/>
五千兵馬引旌旗水通山寺笙歌去騎過虹橋劍㦸隨<lb/>
若共吳王鬬百草不如應<hi>一作知惟</hi>是欠西施<lb/>
　　　蘇州白舍人寄新詩有歎早白無兒之句因以<lb/>
　　　贈之<lb/>
莫嗟華髪與無兒却是人間<hi>一作生</hi>久逺期雪裏髙山頭<lb/>
白早海中仙果子生遲于公必有髙門慶謝守何煩曉<lb/>
<pb n="KR4h0140_WYG_360-2b"/>
鏡悲幸免如新分非淺祝君長詠夣熊詩<hi>髙山本髙於門使之髙二</hi>
<hi>義故殊古之詩流曉此</hi>
　　　酬樂天揚州初逢席上見贈<lb/>
巴山楚水凄凉地二十三年棄置身懐舊空吟聞篴賦<lb/>
到鄉翻似爛柯人沈舟側畔千帆過病樹前頭萬木春<lb/>
今日聽君歌一曲暫憑杯酒長精神<lb/>
　　　罷郡歸洛途次山陽留辭郭中丞使君<lb/>
自到山陽不許辭髙齋日夜有佳期管絃正合㸔書院<lb/>
<pb n="KR4h0140_WYG_360-3a"/>
語笑方酣各詠詩銀漢雪晴褰翠幙清淮月影落金巵<lb/>
洛陽歸客明朝去容趂城東花發時<lb/>
　　　楚州開元寺北院枸杞臨井繁茂可觀羣賢賦<lb/>
　　　詩因以繼和<lb/>
僧房藥樹依寒井井有香泉樹有靈翠黛葉生籠石甃<lb/>
殷紅子熟照銅瓶枝繁本是仙人杖根老新成瑞犬形<lb/>
上品功能甘露味還知一勺可延齡<lb/>
　　　和樂天鸚鵡<lb/>
<pb n="KR4h0140_WYG_360-3b"/>
養來鸚鵡觜初紅宜在朱樓繡户中頻學喚人縁性慧<lb/>
偏能識主為情通歛毛睡足難銷日嚲翅愁時願見風<lb/>
誰遣聰明好顔色事須安枕入深籠<lb/>
　　　洛中逢白監同話遊梁之樂因寄宣武令狐相<lb/>
　　　公<lb/>
曾經謝病各遊梁今日相逄憶孝王少有一身兼将相<lb/>
更能四面占文章開顔坐上催飛盞廻首庭中㸔舞槍<lb/>
借問風前兼月下不知何客對胡床<lb/>
<pb n="KR4h0140_WYG_360-4a"/>
　　　河南王少尹宅燕張常侍白舍人兼呈盧郎中<lb/>
　　　李員外二副使<lb/>
将星夜落使星來三省清臣到外臺事重各銜天子詔<lb/>
禮成同把故人盃捲簾松竹雪初霽滿院池塘春欲回<lb/>
第一林亭迎好客殷勤莫惜玉山頺<lb/>
　　　和宣武令狐相公郡齋對新竹<lb/>
新竹翛翛韻曉風隔囱依砌尚䝉籠數間素壁初開後<lb/>
一段清光入坐中欹枕閒㸔知自適含毫朗詠與誰同<lb/>
<pb n="KR4h0140_WYG_360-4b"/>
此君若欲長相見政事堂東有舊叢<lb/>
　　　和樂天送鶴上裵相公别鶴之作<lb/>
昨日㸔成送鶴詩高籠提出白雲司朱門乍入應迷路<lb/>
玉樹容棲莫揀枝雙舞庭中花落處數聲池上月明時<lb/>
三山碧海不歸去且向人間呈羽儀<lb/>
　　　闕下待傳㸃呈諸同舎<lb/>
禁漏晨鐘聲欲絶旌旗組綬影相交殿含佳氣當龍首<lb/>
閣倚晴天見鳯巢山色葱籠丹檻外霞光泛灔翠松梢<lb/>
<pb n="KR4h0140_WYG_360-5a"/>
多慙再入金門籍不敢為文學解嘲<lb/>
　　　和樂天以鏡換酒<lb/>
把取菱花百鍊鏡換他竹葉十旬杯嚬眉厭老終難去<lb/>
醮甲須歡便到來妍醜太分迷忌諱松喬俱傲絶嫌猜<lb/>
校量功力相千萬好去從空白玉臺<lb/>
　　　同樂天送河南馮尹學士<lb/>
可憐五<hi>一作玉</hi>馬風流地暫輟金貂侍從才閣上掩書劉<lb/>
向去門前修刺孔融來<hi>馮自館閣出為河南尹</hi>崤陵路静寒無雨<lb/>
<pb n="KR4h0140_WYG_360-5b"/>
洛水橋長晝起雷共<hi>一作却</hi>羡府中棠棣好先於城外百<lb/>
花開<hi>時公伯仲四人竝以顯官居雒士宗榮之</hi>
　　　同白二十二贈王山人<lb/>
愛名之世忘名客多事之時無事身古老相傳見來久<lb/>
歳年雖變貌常新飛章上逹三清路受籙平交五嶽神<lb/>
笑聽鼕鼕朝暮鼓只能催得市朝人<lb/>
　　　題集賢閣<lb/>
鳯池西畔圗書府玉樹玲瓏景氣閒長聽餘風送天樂<lb/>
<pb n="KR4h0140_WYG_360-6a"/>
時登髙閣望人寰青山雲繞欄杆外紫殿香來歩武間<lb/>
曾是先賢翔集地每㸔壁記一慙顔<lb/>
　　　和令狐相公初歸京國賦詩言懐<lb/>
凌雲羽翮掞天才揚<hi>一作敭</hi>歴中樞與外臺相印昔辭東<lb/>
閣去将星還拱北辰來殿庭捧日彯纓入閣道㸔山曵<lb/>
履囘口不言功心自適吟詩釀酒待花開<lb/>
　　　和樂天南園試小樂<lb/>
閒歩南園煙雨晴遥聞絲竹出墻聲欲抛丹筆三川去<lb/>
<pb n="KR4h0140_WYG_360-6b"/>
先教清商一部成花木手栽偏有興歌詞自作别生情<lb/>
多才遇景皆能詠當日人傳滿鳯城<lb/>
　　　答樂天戱贈<lb/>
才子聲名白侍郎風流雖老尚難當詩情逸似陶彭澤<lb/>
齋日多如周太常矻矻将心求浄法時時偷眼㸔春光<lb/>
知君技癢思歡讌欲倩天魔破道場<lb/>
　　　同樂天送令狐相公赴東都留守<hi>自户部尚書拜</hi>
尚書劔履出明光居守旌旗赴洛陽世上功名兼将相<lb/>
<pb n="KR4h0140_WYG_360-7a"/>
人間聲價是文章衙門曉闢分天仗賔幕初開辟省郎<lb/>
從發坡頭向東望春風處處有甘棠<hi>自華陵至河南皆故林也</hi>
　　　刑部白侍郎謝病長告改賔客分司以詩贈别<lb/>
鼎食華軒到眼前拂衣高謝豈徒然九霄路上辭朝客<lb/>
四皓叢中作少年他日卧龍終得雨今朝放鶴且冲天<lb/>
洛陽舊有衡茆在亦擬抽身伴地仙<lb/>
　　　和留守令狐相公答白賔客<lb/>
麥隴<hi>一作蛟龍</hi>和風吹樹枝商山逸客出闗時身無拘束起<lb/>
<pb n="KR4h0140_WYG_360-7b"/>
長晚路足交親行自遲官拂象筵終日待私将雞黍㡬<lb/>
人期君來不用飛書報萬户先從紙貴知<lb/>
　　　酬鄆州令狐相公官舎言懐見寄兼呈樂天<lb/>
詞人各在一涯居聲味雖同跡自疎佳句傳因多好事<lb/>
尺題稀為不便書已通戎畧逢黄石仍占星文耀碧虚<lb/>
聞説朝天在來嵗霸陵春色待行車<lb/>
　　　吟白樂天哭崔兒二篇愴然寄贈<lb/>
吟君苦調我霑纓能使無情盡有情四望車中心未釋<lb/>
<pb n="KR4h0140_WYG_360-8a"/>
千秋亭下賦初成庭梧已有棲雛處池鶴今無子和聲<lb/>
從此期君比瓊樹一枝吹折一枝生<lb/>
　　　答樂天所寄詠懐且釋其枯樹之歎<lb/>
衙前有樂饌常精宅内連池酒任傾自是官高無狎客<lb/>
不論年長少歡情驪龍頷被探珠去老蚌胚還應月生<lb/>
莫羡三春桃與李桂花成實向秋榮<lb/>
　　　赴蘇州酬别樂天<lb/>
吳郡魚書下紫宸長安廐吏送朱輪二南風化承遺愛<lb/>
<pb n="KR4h0140_WYG_360-8b"/>
八詠聲名躡後塵梁氏夫妻為寄客陸家兄弟是州民<lb/>
江城春日追遊處共憶東歸舊主人<lb/>
　　　福先寺雪中酬别樂天<lb/>
龍門賔客㑹龍宫東去旌旗駐上東二八笙歌雲幕下<lb/>
三千世界雪花中離堂未暗排紅燭别曲含凄颺晚風<lb/>
才子從今一分散便将詩詠向吳儂<lb/>
　　　和樂天耳順吟兼寄敦詩<lb/>
吟君新什慰蹉跎屈指同登耳順科鄧禹功成三紀事<lb/>
<pb n="KR4h0140_WYG_360-9a"/>
孔融書就八年多已經将相誰能爾抛却丞郎争柰何<lb/>
獨恨長洲數千里且隨魚鳥泛煙波<lb/>
　　　和白侍郎送令狐相公鎮太原<lb/>
十萬天兵貂錦衣晉城風日斗生輝行臺僕射深恩重<lb/>
從事中郎舊路歸疊鼓蹙成汾水浪閃旗驚斷塞鴻飛<lb/>
邉庭自此無烽火擁節還來坐紫微<lb/>
　　　酬樂天見寄<lb/>
元君後輩先零落崔相同年不少留華屋坐來能㡬日<lb/>
<pb n="KR4h0140_WYG_360-9b"/>
夜臺歸去便千秋背時猶自居三品<hi>三川吳郎品同</hi>得老終須<lb/>
卜一丘<hi>投老之日願與樂天為鄰</hi>若使吾徒還早逹亦應簫鼓入松<lb/>
楸<lb/>
　　　樂天寄重和晩逹冬青一篇因成再答<lb/>
風雲變化饒年少光景蹉跎屬老夫秋隼得時凌汗漫<lb/>
寒龜飲氣受泥塗東隅有失誰能免北叟之言豈便無<lb/>
振臂猶堪呼一擲争知掌下不成盧<lb/>
　　　河南白尹有喜崔賔客歸洛兼見懐長句因而<lb/>
<pb n="KR4h0140_WYG_360-10a"/>
　　　繼和<lb/>
㡬年侍從作名臣却向青雲索得身朝士忽為方外士<lb/>
主人仍是眼中人雙鸞遊處天京好五馬行時海嶠春<lb/>
遥羡光隂不虚擲肯令絲竹暫生塵<lb/>
　　　和楊師臯給事傷小姬英英<lb/>
見學胡琴見藝成今朝追想㡬傷情撚弦花下呈新曲<lb/>
放撥燈前謝改名但是好花皆易落從來尤物不長生<lb/>
鸞臺夜直衣衾冷雲雨無因入禁城<lb/>
<pb n="KR4h0140_WYG_360-10b"/>
　　　和樂天洛下醉吟寄太原令狐相公兼見懐長<lb/>
　　　句<lb/>
舊相臨戎非稱意詞人作尹本多情從容自使邉塵静<lb/>
談笑不聞桴鼓聲章句新添塞下曲風流舊占洛陽城<lb/>
昨來亦有吳趨詠惟寄東都與北京<lb/>
　　　郡齋書懐寄江南白尹兼簡分司崔賔客<lb/>
謾讀圗書三十車年年為郡老天涯一生不得文章力<lb/>
百口空為飽煖家綺季衣冠稱鬢面吳公政事副詞華<lb/>
<pb n="KR4h0140_WYG_360-11a"/>
還思謝病吟歸去同醉城東桃李花<lb/>
　　　題于家公主舊宅<lb/>
樹繞荒臺葉滿池簫聲一絶草蟲悲鄰家猶學宫人髻<lb/>
園客争偷御果枝馬埓蓬蒿藏狡兔鳯樓煙雨嘯愁鴟<lb/>
何郎獨在無恩澤不似當初傅粉時<lb/>
　　　酬樂天見貽賀金紫之什<lb/>
久學文章含白鳯却因政事賜金魚郡人未識聞謡詠<lb/>
天子知名與詔書珍重賀詩呈錦繡願言歸計竝園廬<lb/>
<pb n="KR4h0140_WYG_360-11b"/>
舊來詞客多無位金紫同遊誰得如<lb/>
　　　樂天見示傷微之敦詩晦叔三君子皆有深分<lb/>
　　　因成是詩以寄<lb/>
吟君歎逝雙絶句使我傷懐奏短歌世上空驚故人少<lb/>
集中惟覺祭文多芳林新葉催陳葉流水前波讓後波<lb/>
萬古到今同此恨聞琴淚盡欲如何<lb/>
　　　和樂天柘枝<lb/>
柘枝本出楚王家玉面添嬌舞態奢鬆<hi>一作鬒</hi>鬢改梳鸞<lb/>
<pb n="KR4h0140_WYG_360-12a"/>
鳯髻新衫别織鬭雞紗鼓催殘拍腰身軟汗透羅衣雨<lb/>
㸃花畫筵曲罷辭歸去<hi>一作畫席曲殘辭别去</hi>便隨王母上煙霞<lb/>
　　　和樂天題真娘墓<lb/>
薝蔔林中黄土堆羅襦繡黛巳成灰芳魂雖死人不怕<lb/>
蔓草逢春花自開幡蓋向風疑舞袖鏡燈臨曉是粧臺<lb/>
吳王嬌女墳相近一片行雲應往來<lb/>
　　　客有話汴州新政書事寄令狐相公<lb/>
天下烟喉今大寧軍城喜氣徹青㝠庭前劒㦸朝迎日<lb/>
<pb n="KR4h0140_WYG_360-12b"/>
筆底文章夜應星三省壁中題姓字萬人頭上見儀形<lb/>
汴州忽復承平事正月㸔燈户不扄<lb/>
　　　令狐相公見示河中楊少尹贈答兼命繼之<lb/>
兩首新詩百字餘朱絃玉磬韻難如漢家丞相重徴後<lb/>
梁苑仁風一變初四面諸侯瞻節制八方通貨溢河渠<lb/>
自從郤<hi>一作郄</hi>縠為元帥大将歸來盡把書<lb/>
　　　和令狐相公送趙常盈錬師與中貴人同拜嶽<lb/>
　　　及天台投籠畢即赴京<lb/>
<pb n="KR4h0140_WYG_360-13a"/>
銀璫謁者引蜺旌霞帔仙宫到赤城白鶴迎來天樂動<lb/>
金龍擲下海神驚元君伏奏歸中禁武帝親齋禮上清<lb/>
何事夷門請詩送梁王文字上聲名<lb/>
　　　酬令狐相公贈别<lb/>
越聲長苦有誰聞老向湘山與楚雲海嶠新辭永嘉守<lb/>
夷門重見信陵君田園松菊今迷路霄漢鴛鴻久絶羣<lb/>
幸遇甘泉尚詞賦不知何客薦雄文<lb/>
　　　酬令狐相公寄賀遷拜之什<lb/>
<pb n="KR4h0140_WYG_360-13b"/>
邅廻二紀重為郎洛下遥分列宿光不見當花呼早起<lb/>
曾無侍史與焚香三花秀色通春幌十字清波遶宅牆<lb/>
白髪青衫誰比數相憐只是有梁王<hi>相公昔以大僚分司故有同病相憐</hi>
<hi>之句</hi>
　　　夏日寄宣武令狐相公<lb/>
長憶梁王逸興多西園花盡興如何近來溽暑侵亭館<lb/>
應覺清談勝綺羅境入篇章髙韻發風穿號令衆心和<lb/>
承明欲謁先相報願拂朝衣逐曉珂<lb/>
<pb n="KR4h0140_WYG_360-14a"/>
　　　酬令狐留守廵内至集賢院見寄<lb/>
仙院文房隔舊宫當時盛事盡成空墨池半在頹垣下<lb/>
書帶猶生蔓草中廵内因經九重苑裁詩又繼二南風<lb/>
為兄手寫殷勤句遍歴三台各一通<lb/>
　　　和令狐相公言懐寄河中楊少尹<lb/>
章句慙非第一流世間才子昔陪遊吳宫已歎芙蓉死<lb/>
<hi>張司業詩云吳宫四面秋江水天青露白芙蓉死</hi>邉月空悲蘆管秋<hi>李白書</hi>任向<lb/>
洛陽稱傲吏<hi>分司白賔客</hi>苦教河上領諸侯<hi>天平相公</hi>石渠甘對<lb/>
<pb n="KR4h0140_WYG_360-14b"/>
圗書老闗外楊公安穏不<lb/>
　　　令狐相公自天平移鎮太原以詩申賀<hi>相公昔為幷州</hi>
　　　<hi>從事</hi>
北都留守将天兵出入香<hi>一作天</hi>街宿禁扄鼙鼓夜聞驚<lb/>
朔鴈旌旗曉動拂參星孔璋舊檄家家有叔度新歌處<lb/>
處聽夷落遙知真漢相争來屈膝㸔儀刑<lb/>
　　　重酬前寄<lb/>
邉烽寂寂盡收兵宫樹蒼蒼静掩扄戎羯歸心如内地<lb/>
<pb n="KR4h0140_WYG_360-15a"/>
天狼無角比凡星新成麗句開緘後便入清歌滿坐聽<lb/>
吳苑晉祠遥望處可憐南北太<hi>一作大</hi>相形<lb/>
　　　令狐相公自太原累示新詩因以酬寄<lb/>
飛蓬巻盡塞雲寒戰馬閒嘶漢地寛萬里胡天無警急<lb/>
一籠烽火報平安燈前妓樂留賔宴雪後山河出獵㸔<lb/>
珍重新詩逺相寄風情不似四登壇<lb/>
　　　酬令狐相公使宅别齋初栽桂樹見懐之作<lb/>
清淮南岸家山樹黒水東邉第一栽影近畫梁迎曉日<lb/>
<pb n="KR4h0140_WYG_360-15b"/>
香隨緑酒入金杯根留本土依江潤葉起寒稜映月開<lb/>
早晩隂成比梧竹九霄還放彩雛<hi>一作鵬</hi>來<lb/>
　　　酬令狐相公見寄<lb/>
才兼文武播雄名遺愛芳塵滿洛城身在行臺為僕射<lb/>
書來甪里訪先生閒遊占得嵩山色醉卧高聽洛水聲<lb/>
千里相思難命駕七言詩裏寄深情<lb/>
　　　郡内書情獻裴侍中留守<lb/>
功成頻獻乞身章擺落襄陽鎮洛陽萬乘旌旗分一半<lb/>
<pb n="KR4h0140_WYG_360-16a"/>
八方風雨會中央兵符今奉黄公畧書殿曾隨翠鳯翔<lb/>
心寄華亭一雙鶴日陪高歩繞池塘<lb/>
　　　酬樂天衫酒見寄<lb/>
酒法衆傳吳米好舞衣偏尚越羅輕動揺浮蟻香濃甚<lb/>
装束輕鴻意態生閲曲定知能自適舉杯應歎不同傾<lb/>
終朝相憶終年别對景臨風無限情<lb/>
　　　自左馮歸洛下酬樂天兼呈裴令公<lb/>
新恩通籍在龍樓分務神都近舊丘自有園公紫芝侣<lb/>
<pb n="KR4h0140_WYG_360-16b"/>
<hi>時賔行四人盡在洛中</hi>仍追少傅赤松遊華林霜葉紅霞晚伊水<lb/>
晴光碧玉秋更接東山文酒㑹始知江左未風流<hi>王儉云江</hi>
<hi>左風流宰相唯有謝安</hi>
　　　秋齋獨坐寄樂天兼呈吳方之大夫<lb/>
空齋寂寂不生塵藥物方書繞病身纎草數莖勝静地<lb/>
幽禽忽至似嘉賔世間憂喜雖無定釋氏消磨盡有因<lb/>
同向洛陽閒度日莫教風景屬他人<lb/>
　　　和樂天齋戒月滿夜對道場偶懐詠<lb/>
<pb n="KR4h0140_WYG_360-17a"/>
常修清浄去繁華人識王城長者家案上香煙鋪貝葉<lb/>
佛前燈熖透蓮花持齋已滿招閒客理曲先聞命小娃<lb/>
明日若過方丈室還應問為法來耶<lb/>
　　　吳方之見示獨酌小醉首篇樂天續有酬答皆<lb/>
　　　含戯謔極至風流兩篇之中竝蒙見屬輙呈濫<lb/>
　　　吹益美來章<lb/>
閒門共寂任張羅静室同虚養太和塵世歡娱開意少<lb/>
醉鄉風景獨遊多散金疏傅尋常樂枕麴劉生取次歌<lb/>
<pb n="KR4h0140_WYG_360-17b"/>
計㑹雪中争挈榼鹿裘鶴氅逓相過<lb/>
　　　酬樂天齋滿日裴令公置宴席上戯贈<lb/>
一月道塲齋戒滿今朝華幄管絃迎銜杯本自多狂態<lb/>
事佛無妨有佞名酒力半酣愁已散文鋒未鈍老猶争<lb/>
平陽不獨容賔醉聽取喧呼吏舍聲<lb/>
　　　酬樂天偶題酒瓮見寄<lb/>
從<hi>一作是</hi>君勇斷抛名後世路榮枯見㡬回門外紅塵人<lb/>
自走瓮頭清酒我初開三冬學任胸中有萬户侯須骨<lb/>
<pb n="KR4h0140_WYG_360-18a"/>
上來何幸相招同醉處洛陽城裏好池臺<lb/>
　　　酬樂天請裴令公開春加宴<lb/>
髙名大位能兼有恣意遨遊是特恩二室烟霞成歩障<lb/>
三川風物是家園晨窺苑樹韶光動晚度河橋春思繁<lb/>
弦管常調客常滿但逢花處即開樽<lb/>
　　　樂天示過敦詩舊宅有感一篇吟之泫然追想<lb/>
　　　昔事因成繼和以寄苦懐<lb/>
凄凉同到故人居門枕寒流古木疎向秀心中嗟棟宇<lb/>
<pb n="KR4h0140_WYG_360-18b"/>
蕭何身後散圖書本營歸計非無意唯算生涯尚有餘<lb/>
忽憶前言更惆悵丁寧相約速懸車<hi>敦詩與予及樂天三人同甲子平生</hi>
<hi>相約同休洛中</hi>
　　　寄和東川楊尚書慕巢兼寄西川繼之二公近<lb/>
　　　從弟兄情分偏睦早忝遊舊因成是<lb/>
太平蓮峯䧏嶽靈兩川棠樹接郊坰政同兄弟人人樂<lb/>
曲奏塤箎處處聽楊葉百穿榮㑹府芝泥五色耀天庭<lb/>
各抛筆硯誇旄鉞莫遣文星讓将星<lb/>
<pb n="KR4h0140_WYG_360-19a"/>
　　　　和樂天洛下雪中宴集寄汴州李尚書<lb/>
　洛城無事足杯盤風雪相和歳欲闌樹上因依見寒鳥<lb/>
　坐中收拾盡閒官笙歌要請頻何爽笑語忘機拙更歡<lb/>
　遥想兔園今日㑹瓊林滿眼映旂竿<lb/>
　　　　和牛相公遊南荘醉後寓言戯贈樂天兼見示<lb/>
　城外園林初夏天就中野趣在西偏嗇嶶亂發多臨水<lb/>
　鸂鶒雙遊不避船水底逺山雲似雪橋邉平岸草如煙<lb/>
　白家唯有杯觴興欲把頭盤打少年<lb/>
<pb n="KR4h0140_WYG_360-19b"/>
　　　　樂天以愚相訪沽酒致歡因成七言聊以奉答<lb/>
　少年曾醉酒旗下同輩黄衣頷亦黄蹴踏青雲尋入仕<lb/>
　蕭條白髪且飛觴令徴古事歡生雅客到閒人興任狂<lb/>
　猶勝獨居荒草院蟬聲聽盡到寒螀<lb/>
　<lb/>
　<lb/>
　<lb/>
御定全唐詩巻三百六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_177-1a"/>
　欽定四庫全書<lb/>
御定全唐詩巻一百七十七<lb/>
　　李白<lb/>
　　　　送韓侍御之廣徳<lb/>
　昔日繡衣何足榮今宵貰酒與君傾暫就東山賖月色<lb/>
　酣歌一夜送泉明<lb/>
　　　　送通禪師還南陵隠静寺<lb/>
　我聞隠静寺山水多竒蹤巖種朗公橘門深杯渡松道<lb/>
<pb n="KR4h0140_WYG_177-1b"/>
　人制猛虎振錫還孤峰他日南陵下相期谷口逢<lb/>
　　　　送友人<lb/>
　青山横北郭白水遶東城此地一為別孤蓬萬里征浮<lb/>
　雲遊子意落日故人情揮手自兹去蕭蕭班馬鳴<lb/>
　　　　送別<lb/>
　斗酒渭城邉壚頭醉不眠梨花千樹雪楊葉萬條煙惜<lb/>
　別傾壺醑臨分贈馬鞭看君潁上去新月到應圓<lb/>
　　　　江上送女道士褚三清遊南嶽<lb/>
<pb n="KR4h0140_WYG_177-2a"/>
呉江女道士頭戴蓮花巾霓衣<hi>一作裳</hi>不濕雨特異陽臺<lb/>
雲足下逺遊履凌波生素塵尋仙向南嶽應見魏夫人<lb/>
　　　送友人入蜀<lb/>
見說蠶叢路﨑嶇不易行山從人靣起雲傍馬頭生芳<lb/>
樹籠秦棧春流遶蜀城升沈應已定不必問君平<lb/>
　　　送李青歸南葉<hi>一作華</hi>陽川<lb/>
伯陽仙家子容色如青春日月祕靈洞雲霞辭世人化<lb/>
心養精魄隠几窅天真莫作千年別歸来城郭新<lb/>
<pb n="KR4h0140_WYG_177-2b"/>
　　　送舎弟<lb/>
吾家白額<hi>一作馬</hi>駒逺別臨東道他日相思一夢君應得<lb/>
池塘生春草<lb/>
　　　送別得書字<lb/>
水色南天逺舟行若在虚遷人發佳興吾子訪閒居日<lb/>
落看歸鳥潭澄羡<hi>一作憐</hi>躍魚聖朝思賈誼應䧏紫泥書<lb/>
　　　送麴十少府<lb/>
試發清秋興因為吳會吟碧雲斂海色流水折江心我<lb/>
<pb n="KR4h0140_WYG_177-3a"/>
有延陵劍君無陸賈金艱難此為別惆悵一何深<lb/>
　　　送張秀才謁髙中丞<hi>并序</hi>
　　余時繫潯陽獄中正讀留侯傳秀才張孟熊藴滅<lb/>
　　胡之筞將之廣陵謁髙中丞余嘉子房之風感激<lb/>
　　于斯人因作是詩以送之<lb/>
秦帝淪玉鏡<hi>一作六雄滅金虎</hi>留侯䧏氛氲感激黄石老經過<lb/>
滄海君壯士揮金槌報讐六國聞智勇冠終古蕭陳難<lb/>
與羣兩龍争鬭時天地動風雲酒酣<hi>一作縱横</hi>舞長劍倉卒<lb/>
<pb n="KR4h0140_WYG_177-3b"/>
解漢紛宇宙初倒懸鴻溝勢將分英謀信竒絶夫子揚<lb/>
清芬<hi>一作夫子稱卓絶超然繼清芬</hi>胡月入紫微三光亂天文髙公鎮<lb/>
淮海談笑却妖氛採爾幕中畫戡難光殊勲我無燕霜<lb/>
感玉石俱燒焚但灑一行淚臨岐竟何云<lb/>
　　　尋陽送弟昌峒鄱陽司馬作<lb/>
桑落洲渚連滄江無雲煙潯陽非剡水忽見子猷船飄<lb/>
然欲相近来遲杳若仙人乗海上月帆落湖中天一覩<lb/>
無二諾朝懽更勝昨爾則吾恵連吾非爾康樂朱紱白<lb/>
<pb n="KR4h0140_WYG_177-4a"/>
銀章上官佐鄱陽松門拂中道石鏡迴清光揺扇及于<lb/>
越水亭風氣凉與爾期此亭期在秋月滿時過或未来<lb/>
兩鄉心巳斷呉山對楚岸彭蠡當中州相思定如此有<lb/>
窮盡年愁<lb/>
　　　餞校書叔雲<lb/>
少年費白日歌笑矜朱顔不知忽巳老喜見春風還惜<lb/>
別且為歡裵回桃李間看花飲美酒聽鳥臨晴山向晚<lb/>
竹林寂無人空閉闗<lb/>
<pb n="KR4h0140_WYG_177-4b"/>
　　　送王孝廉覲省<lb/>
彭蠡將天合姑蘇在日邉寜親候海色欲動孝廉船窈<lb/>
窕晴江轉參差逺岫連相思無晝夜東泣似長川<lb/>
　　　同呉王送杜秀芝赴舉入京<lb/>
秀才何翩翩王許回也賢暫別廬江守將遊京兆天秋<lb/>
山宜落日秀水出寒烟欲折一枝桂還来雁沼前<lb/>
　　　洞庭醉後送絳州吕使君果<hi>一作杲</hi>流澧州<lb/>
昔別若夢中天涯忽相逢洞庭破秋月縱酒開愁容贈<lb/>
<pb n="KR4h0140_WYG_177-5a"/>
劍刻玉字延平兩蛟龍送君不盡意書及雁迴峯<lb/>
　　　與諸公送陳郎將歸衡陽<hi>并序</hi>
　　仲尼旅人文王明夷茍非其時聖賢低眉况僕之<lb/>
　　不肖者而遷逐枯槁固非其宜朝心不開暮髪盡<lb/>
　　白而登髙送逺使人増愁陳郎將義風凛然英思<lb/>
　　逸發来下曹城之榻去邀才子之詩動清興於中<lb/>
　　流泛素波而逕去諸公仰望不及連章祖之序慚<lb/>
　　起予輒冠名賢之首作者嗤我乃為撫掌之資乎<lb/>
<pb n="KR4h0140_WYG_177-5b"/>
衡山蒼蒼入紫㝠下看南極老人星迴飇吹散五峰雪<lb/>
往往飛花落洞庭氣清嶽秀有如此郎將一家拖金紫<lb/>
門前食客亂浮雲世人皆比孟嘗君江上送行無白璧<lb/>
臨岐惆悵若為分<lb/>
　　　送趙判官赴黔府中丞叔幕<lb/>
廓落青雲心交結黄金盡富貴翻相忘令人忽自哂蹭<lb/>
蹬鬢毛斑盛時難再還巨源咄石生何事馬蹄間緑蘿<lb/>
長不厭却欲還東山君為魯曾子拜揖髙堂裏叔繼趙<lb/>
<pb n="KR4h0140_WYG_177-6a"/>
平原偏承明主恩風霜推獨坐旌節鎮雄藩虎士秉金<lb/>
鉞蛾眉開玉樽才髙幕下去義重林中言水宿五溪月<lb/>
霜啼三峡猨東風春草緑江上候歸軒<lb/>
　　　送陸判官往琵琶峽<lb/>
水國秋風夜殊非逺別時長安如夢裏何日是歸期<lb/>
　　　送梁四歸東平<lb/>
玉壺挈美酒送別强為歡大火南星月長郊北路難殷<lb/>
王期負鼎汶水起垂竿莫學東山卧參差老謝安<lb/>
<pb n="KR4h0140_WYG_177-6b"/>
　　　江夏送<hi>一作祖</hi>友人<lb/>
雪㸃翠雲裘送君黄鶴樓黄鶴振玉羽西飛帝王州鳯<lb/>
無琅玕實何以贈逺遊裵回相顧影淚下漢江流<lb/>
　　　送郄昻謫巴中<lb/>
瑶草寒不死移植滄江濵東風灑雨露會入天地<hi>一作池</hi>
春予若洞庭葉隨波送逐臣思歸未可得書此謝情人<lb/>
　　　江夏送張丞<lb/>
欲別心不忍臨行情更親酒傾無限月客醉㡬重春藉<lb/>
<pb n="KR4h0140_WYG_177-7a"/>
草依流水攀花贈逺人送君從此去迴首泣迷津<lb/>
　　　賦得白鷺鷥送宋少府入三峽<lb/>
白鷺拳一足月明秋水寒人驚逺飛去直向使君灘<lb/>
　　　送二季之江東<lb/>
初發强中作題詩與惠連多慚一日長不及二龍賢西<lb/>
塞當中路南風欲進船雲峰出逺海帆影挂淸川禹穴<lb/>
藏書地匡山種杏田此行俱有適遲爾早歸旋<lb/>
　　　江西送友人之羅浮<lb/>
<pb n="KR4h0140_WYG_177-7b"/>
桂水分五嶺衡山朝九疑鄉闗𣺌安西流浪將何之素<lb/>
色愁明湖秋渚晦寒姿疇昔紫芳意已過黄髪期君王<lb/>
縱疎散雲壑借巢夷爾去之羅浮我還憩峨眉中濶道<lb/>
萬里霞月遥相思如尋楚狂子瓊樹有芳枝<lb/>
　　　宣州謝朓樓餞別校書叔雲<hi>一作陪侍御叔華登樓歌</hi>
棄我去者昨日之日不可留亂我心者今日之日多煩<lb/>
憂長風萬里送秋雁對此可以酣髙樓蓬萊文章建安<lb/>
骨中間小謝又清發俱懷逸興壯思飛欲上靑天覽日<lb/>
<pb n="KR4h0140_WYG_177-8a"/>
月抽刀斷水水更流舉杯銷愁愁更<hi>一作復</hi>愁人生<hi>一作男兒</hi>
在世不稱意明朝散髪弄扁舟<hi>一作舉櫂還滄洲</hi>
　　　宣城送劉副使入秦<lb/>
君即劉越石雄豪冠當時淒清横吹曲慷慨扶風詞虎<lb/>
嘯俟騰躍雞鳴遭亂離千金市駿馬萬里逐王師結交<lb/>
樓煩將侍從羽林兒統兵捍吳越豺虎不敢窺大勲竟<lb/>
莫叙已過秋風吹秉鉞有季公凛然負英姿寄深且戎<lb/>
幕望重必台司感激一然諾縱横兩無疑伏奏歸北闕<lb/>
<pb n="KR4h0140_WYG_177-8b"/>
鳴騶忽西馳列將咸出祖英寮惜分離斗酒滿四筵歌<lb/>
嘯宛溪湄君攜東山妓我詠北門詩貴賤交不易恐傷<lb/>
中園葵昔贈紫騮駒今傾白玉巵同歡萬斛酒未足解<lb/>
相思此別又千里<hi>一作此外別千里</hi>秦吳𣺌天涯月明闗山苦<lb/>
水劇隴頭悲借問㡬時還春風入黄池無令長相憶折<lb/>
斷緑楊枝<lb/>
　　　涇川送族弟錞<lb/>
涇川三百里若耶羞見之錦石照碧山兩邉白鷺鷥佳<lb/>
<pb n="KR4h0140_WYG_177-9a"/>
境千萬曲客行無歇時上有琴髙水下有陵陽祠仙人<lb/>
不見我明月空相知問我何事来盧敖結幽期蓬山振<lb/>
雄筆繡服揮清詞江湖發秀色草木含榮滋置酒送恵<lb/>
連吾家稱白眉愧無海嶠作敢闕河梁詩見爾復㡬朝<lb/>
俄然告將離中流漾彩鷁列岸叢金羈歎息蒼梧鳯分<lb/>
棲瓊樹枝清晨各飛去飄落天南垂望極落日盡秋深<lb/>
暝猨悲寄情與流水但有長相思<lb/>
　　　五松山送殷淑<lb/>
<pb n="KR4h0140_WYG_177-9b"/>
秀色發江左風流奈若何仲文了不還獨立揚清波載<lb/>
酒五松山穨然白雲歌中天度落月萬里遥相過撫酒<lb/>
惜此月流光畏蹉跎明日別離去連峰鬱嵯峨<lb/>
　　　送崔氏昆季之金陵<hi>一作秋夜崔八丈水亭送別</hi>
放<hi>一作吳</hi>歌倚東樓行子期曉發秋風渡江来吹落山上<lb/>
月主人出美酒滅燭延清光二崔向金陵安得不盡觴<lb/>
水客弄歸櫂雲帆卷輕霜扁舟敬亭下五兩先飄揚峡<lb/>
石入水花碧流日更長思君無嵗月西笑阻河梁<lb/>
<pb n="KR4h0140_WYG_177-10a"/>
　　　　登黄山凌歊臺送族弟溧陽尉濟充泛舟赴華<lb/>
　　　　隂<hi>得齊字</hi>
　鸞乃鳯之族翺翔紫雲霓文章輝五色雙在瓊樹棲一<lb/>
　朝各飛去鳯與鸞俱啼炎赫五月中朱曦爍河堤爾從<lb/>
　泛舟役使我心魂悽秦地無碧草南雲喧鼓鼙君王減<lb/>
　玉膳早起思鳴雞漕引救闗輔疲人免塗泥宰相作霖<lb/>
　雨農夫得耕犂静者伏草間羣才滿金閨空手無壯士<lb/>
　窮居使人低送君登黄山長嘯倚<hi>一作上</hi>天梯小舟若鳧<lb/>
<pb n="KR4h0140_WYG_177-10b"/>
　鴈大舟若鯨鯢開帆散長風舒卷與雲齊日入牛渚晦<lb/>
　蒼然夕煙迷相思定<hi>一作在</hi>何許<hi>一作所</hi>杳在洛陽西<lb/>
　　　　送儲邕之武昌<lb/>
　黄鶴西<hi>一作髙</hi>樓月長江萬里情春風三十度空憶武昌<lb/>
　城送爾難為別銜杯惜未傾湖連張樂地山逐泛舟行<lb/>
　諾為楚人重詩傳謝朓清滄浪吾有曲寄入櫂歌聲<lb/>
　<lb/>
御定全唐詩巻一百七十七<lb/>
</p>
<p>
</p>
  </div>
</body>
</text>
</TEI>
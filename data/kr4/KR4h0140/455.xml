<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_455-1a"/>
　欽定四庫全書<lb/>
御定全唐詩巻四百五十五<lb/>
　　白居易<lb/>
　　　　讀老子<lb/>
　言者不如<hi>一作知</hi>知者黙此語吾聞扵老君若道老君是<lb/>
　知者緣何自著五千文<lb/>
　　　　讀荘子<lb/>
　荘生齊物同歸一我道同中有不同遂性逍遥雖一致<lb/>
<pb n="KR4h0140_WYG_455-1b"/>
　鸞凰終校勝虵蟲<hi>萬首絶句作去國辭家謫異方中心自怪少憂傷為尋荘子知歸處認得</hi>
　<hi>無何是本鄉</hi>
　　　　讀禪經<lb/>
　須知諸相皆非相若住無餘却有餘言下忘言一時了<lb/>
　夢中説夢兩重虚空花豈得兼求果陽<hi>一作物</hi>燄如何更<lb/>
　覓魚攝動是禪禪是動不禪不動即如如<lb/>
　　　　感興二首<lb/>
　吉凶禍福有来由但要深知不要憂只見火光燒潤屋<lb/>
<pb n="KR4h0140_WYG_455-2a"/>
不聞風浪覆虚舟名為公器無多取利是身災合少求<lb/>
雖異匏𤓰難不食大都食足早宜休<lb/>
魚能深入寧憂釣鳥解髙飛豈觸羅熱處先争炙手去<lb/>
悔時其奈噬臍何尊前誘得猩猩血幕上偷安鷰鷰窠<lb/>
我有一言君記取世間自取苦人多<lb/>
　　　問鶴<lb/>
烏鳶争食雀争窠獨立池邉風雪多盡日蹋冰翹一足<lb/>
不鳴不動意如何<lb/>
<pb n="KR4h0140_WYG_455-2b"/>
　　　代鶴荅<lb/>
鷹爪攫雞雞肋折鶻拳蹵雁雁頭垂何如斂翅水邉立<lb/>
飛上雲松棲稳枝<lb/>
　　　閒卧<hi>一作居</hi>有所思二首<lb/>
向夕搴簾卧枕琴微凉入户起開襟偶因眀月清風夜<lb/>
忽想遷臣逐客心何處投荒初恐懼誰人繞澤正悲吟<lb/>
始知洛下分司坐一日安閒直萬金<lb/>
權門要路是<hi>一作足</hi>身災散地閒居少禍胎今日憐君嶺<lb/>
<pb n="KR4h0140_WYG_455-3a"/>
南去當時笑我洛中来蟲全性命縁無毒木盡天年為<lb/>
不才大抵吉凶多自致李斯一去二疎迴<lb/>
　　　喜閒<lb/>
蕭灑伊嵩下優㳺黄綺間未曾一日悶已得六年閒魚<lb/>
鳥為徒侶煙霞是往還伴僧禪閉目迎客笑開顔興發<lb/>
宵逰寺慵時晝掩闗夜来風月好悔不宿香山<lb/>
　　　詩酒琴人例多薄命予酷好三事雅當此科而<lb/>
　　　所得已多為幸斯甚偶成狂詠聊寫媿懐<lb/>
<pb n="KR4h0140_WYG_455-3b"/>
愛琴愛酒愛詩客多賤多窮多苦辛中散歩兵終不貴<lb/>
孟郊張籍過扵貧一之已歎闗扵命三者何堪併在身<lb/>
只合飄零隨草木誰教凌厲出風塵榮名厚禄二千石<lb/>
樂飲閒逰三十春何得無厭時咄咄猶言薄命不如人<lb/>
　　　寄眀州于駙馬使君三絶句<lb/>
有花有酒有笙歌其奈難逢親故何近海饒風春足雨<lb/>
白鬚太守悶時多<lb/>
平陽音樂隨都尉留滯三年在浙東吳越聲邪無法用<lb/>
<pb n="KR4h0140_WYG_455-4a"/>
莫教偷入管弦中<lb/>
何郎小妓歌喉好嚴老呼為一串珠<hi>嚴尚書與于駙馬詩云莫惜歌喉一</hi>
<hi>串珠</hi>海味腥鹹損聲氣聽看猶得斷腸無<lb/>
　　　閒卧<lb/>
薄食當齋戒散班同隐淪佛容為弟子天許作閒人唯<lb/>
置牀臨水都無物近身清風散髪卧兼不要紗巾<lb/>
　　　春早秋初因時即事兼寄浙東李侍郎<lb/>
春早秋初晝夜長可憐天氣好年光和風細動簾帷暖<lb/>
<pb n="KR4h0140_WYG_455-4b"/>
清露微凝枕簟凉窗下曉眠初減被池邉晩坐乍移牀<lb/>
閒從蕙草侵堦緑静任槐花滿地黄理曲管弦聞後院<lb/>
熨衣燈火映深房四時新景<hi>一作境</hi>何人别遥憶多情李<lb/>
侍郎<lb/>
　　　新秋喜涼<lb/>
過得炎蒸月尤宜老病身衣裳朝不潤枕簟夜相親樓<lb/>
月纎纎早波風褭褭新光陰與時節先感是詩人<lb/>
　　　初夏閒吟兼呈韋賔客<lb/>
<pb n="KR4h0140_WYG_455-5a"/>
孟夏清和月東都閒散官體中無病痛眼下未飢寒世<lb/>
事聞常悶交逰見即歡杯觴留客切妓樂取人寛雪鬢<lb/>
隨身老雲心著處安此中殊有味試説向君看<lb/>
　　　哭崔二十四常侍<hi>崔好酒放歌忘懐生死知疾不起自為誌文</hi>
貂冠初别九重門馬鬛新封四尺墳薤露歌詞非白雪<lb/>
旌銘官爵是浮雲伯倫每置隨身鍤元亮先<hi>一作初</hi>為自<lb/>
祭文莫道髙風無繼者一千年内有崔君<lb/>
　　　奉酬侍中夏中雨後逰城南荘見示八韻<lb/>
<pb n="KR4h0140_WYG_455-5b"/>
島樹間林巒雲收雨氣殘四山嵐色重五月水聲寒老<lb/>
鶴兩三隻新篁千萬竿化成天竺寺移得子陵灘心覺<lb/>
閒彌貴身緣健更歡帝将風后待人作謝公看甪里年<lb/>
雖老髙陽興未䦨佳晨不見召争免趂杯盤<hi>来詩云何處趂杯盤</hi>
　　　送兖州崔大夫駙馬赴鎮<hi>唐人絶句作送崔駙馬赴兖州</hi>
戚里誇為賢駙馬儒家認作好詩人魯侯不得辜風景<lb/>
沂水年年有暮春<lb/>
　　　少年問<lb/>
<pb n="KR4h0140_WYG_455-6a"/>
少年怪我問如何何事朝朝醉復歌號作樂天應不錯<lb/>
憂愁時少樂時多<lb/>
　　　問少年<lb/>
千首詩堆青玉案十分酒寫白金盂迴頭却問諸年少<lb/>
作箇狂夫得了無<lb/>
　　　代琵琶弟子謝女師曹供奉寄新調弄譜<lb/>
琵琶師在九重城忽得書来喜且驚一紙展看非舊譜<lb/>
四弦翻出是新聲㽔賔掩抑嬌多怨散水玲瓏峭更清<lb/>
<pb n="KR4h0140_WYG_455-6b"/>
珠顆淚霑金捍撥紅妝弟子不勝情<hi>㽔賔散水皆新調名</hi>
　　　代林園戲贈<hi>裵侍中新修集賢宅成池館甚盛數往逰宴醉歸自戲耳</hi>
南院今秋逰宴少西坊近日往来頻假如宰相池亭好<lb/>
作客何如作主人<lb/>
　　　戲荅林園<lb/>
豈獨西坊来往頻偷閒處處作逰人衡門雖是棲遲地<lb/>
不可終朝鏁老身<lb/>
　　　重戲贈<lb/>
<pb n="KR4h0140_WYG_455-7a"/>
集賢池館從他盛履道林亭勿自輕往往歸来嫌窄小<lb/>
年年為主莫無情<lb/>
　　　重戲荅<lb/>
小水低亭自可親大池髙館不闗身林園莫妬裵家好<lb/>
憎故憐新豈是人<lb/>
　　　早秋登天宮寺閣贈諸客<lb/>
天宮閣上醉蕭辰絲管閒聽酒慢巡為向涼風清景道<lb/>
今朝屬我兩三人<lb/>
<pb n="KR4h0140_WYG_455-7b"/>
　　　暁上天津橋<hi>一作閣</hi>閒望偶逢盧郎中張員外攜<lb/>
　　　酒同傾<lb/>
上陽宫裏暁鐘後天津橋頭殘月前空濶境疑非下界<lb/>
飄颻身似在寥天星河隐映初生日樓閣蔥蘢半出煙<lb/>
此處相逢傾一醆始知地上有神仙<lb/>
　　　八月十五日夜同諸客翫月<lb/>
月好共傳唯此夜境閒皆道是東都嵩山表裏千重雪<lb/>
洛水髙低兩顆珠清景難逢宜愛惜白頭相勸強歡娛<lb/>
<pb n="KR4h0140_WYG_455-8a"/>
誠知亦有来年㑹保得晴眀強健無<lb/>
　　　對晩開夜合花贈皇甫郎中<lb/>
移晩校一月花遲過半年紅開杪秋日翠合欲昬天白<lb/>
露滴未<hi>一作不</hi>死涼風吹更鮮後時誰肯頋唯我與君憐<lb/>
　　　醉逰平泉<lb/>
狂歌箕踞酒尊前眼不看人面向天洛客最閒唯有我<lb/>
一年四度到平泉<lb/>
　　　題贈平泉韋徵君拾遺<lb/>
<pb n="KR4h0140_WYG_455-8b"/>
箕潁千年後唯君得古風位留丹陛上身入白雲中躁<lb/>
静心相背髙低跡不同籠雞與梁燕不信有㝠鴻<lb/>
　　　酬皇甫郎中對新菊花見憶<lb/>
愛菊髙人吟逸韻悲秋病客感衰懐黄花助興方攜酒<lb/>
紅葉添愁正滿堦居士葷腥今已斷仙郎杯杓為誰排<lb/>
媿君相憶東籬下擬廢重陽一日齋<lb/>
　　　夜宴醉後留獻裵侍中<lb/>
九燭臺前十二姝主人留醉任歡娛翩翻舞䄂䨇飛蝶<lb/>
<pb n="KR4h0140_WYG_455-9a"/>
宛轉歌聲一索珠坐久欲醒還酩酊夜深初散又踟蹰<lb/>
南山賔客東山妓此㑹人間曾有無<lb/>
　　　和韋庶子逺坊赴宴未夜先歸之作兼呈裵員<lb/>
　　　外<hi>員外亦愛先逃歸</hi>
促席留歡日未曛逺坊歸思已紛紛無妨按轡行乗月<lb/>
何必逃杯走似雲銀燭忍<hi>一作忽</hi>抛楊栁曲金鞍潜送石<lb/>
榴裙到時常晩歸時早笑樂三分校一分<lb/>
　　　集賢池荅侍中問<lb/>
<pb n="KR4h0140_WYG_455-9b"/>
主人晩入皇城宿問客裵回何所須池月幸閒無用處<lb/>
今宵能借客逰無<lb/>
　　　楊栁枝二十韻<hi>并序</hi>
　　楊栁枝洛下新聲也洛之小妓有善歌之者詞章<lb/>
　　音韻聽可動人故賦之<lb/>
小妓攜桃葉新聲蹋栁枝妝成剪燭後醉起舞衫時繡<lb/>
履嬌行緩花筵笑上遲身輕委迴雪羅薄透凝脂笙引<lb/>
簧頻煖筝催柱數移樂童翻怨調才子與妍詞便想人<lb/>
<pb n="KR4h0140_WYG_455-10a"/>
如樹先将髪比絲風條揺兩帯煙葉貼雙眉口動櫻桃<lb/>
破鬟低翡翠垂枝柔腰嫋娜荑嫩手葳㽔唳鶴晴呼侶<lb/>
哀猨夜呌兒玉敲音歴歴珠貫字纍纍袖為收聲㸃釵<lb/>
因赴節遺重重遍頭别一一拍心知塞北愁攀折江南<lb/>
苦别離黄遮金谷岸緑映杏園池春惜芳華好秋憐顔<lb/>
<hi>一作翠</hi>色衰取来歌裏唱勝向笛中吹曲罷那能别情多<lb/>
不自持纒頭無别物一首斷腸詩<lb/>
　　　荅皇甫十郎中秋深酒熟見憶<lb/>
<pb n="KR4h0140_WYG_455-10b"/>
煙景冷蒼茫秋深夜夜霜為思池上酌先覺甕頭香未<lb/>
暇傾巾漉還應染指嘗醍醐慙氣味琥珀讓晶光若許<lb/>
陪歌席須容散道場月終齋戒畢猶及菊花黄<lb/>
　　　老去<lb/>
老去媿妻兒冬来有勸詞煖寒從飲酒衝冷少吟詩戰<lb/>
勝心還壮齋勤體校羸由来世間法損益合相隨<lb/>
　　　送宗實上人逰江南<lb/>
忽辭洛下緣何事擬向江南住幾時每過渡<hi>一作船</hi>頭應<lb/>
<pb n="KR4h0140_WYG_455-11a"/>
<hi>一作傷</hi>問法無妨菩薩是船師<lb/>
　　　和同州楊侍郎誇柘枝見寄<lb/>
細吟馮翊使君詩憶作餘杭太守時君有一般輸我事<lb/>
柘枝看校十年遲<lb/>
　　　冬初酒熟二首<lb/>
霜繁脆庭栁風利剪池何月色曉彌苦鳥聲寒更多秋<lb/>
懐久寥落冬計又如何一甕新醅酒萍浮春水波<lb/>
酒熟無来客因成獨酌謡人間老黄綺地上散松喬忽<lb/>
<pb n="KR4h0140_WYG_455-11b"/>
忽醒還醉悠悠暮復朝殘年多少在盡付此中銷<lb/>
　　　送姚杭州赴任因思舊逰二首<lb/>
與君細話杭州事為我留心莫等閒閭里固宜勤撫恤<lb/>
樓臺亦要數躋攀笙歌縹緲虛空裏風月依稀夢想間<lb/>
且喜詩人重管領遥飛一醆賀江山<lb/>
渺渺錢唐路幾千想君到後事依然静逢竺寺猨偷橘<lb/>
閒看蘇家女採蓮故妓數人憑問訊新詩兩首倩留傳<lb/>
舎人雖健無多興老挍當時八九年<hi>杭民至今呼余為白舎人</hi>
<pb n="KR4h0140_WYG_455-12a"/>
　　　寄李相公<lb/>
漸老只謀歡雖貧不要官唯求造化力試為駐春看<lb/>
　　　冬日平泉路晩歸<lb/>
山路難行日易斜煙村霜樹欲棲鵶夜歸不到應閒事<lb/>
熱飲三杯即是家<lb/>
　　　利仁北街作<lb/>
草色斑斑春雨晴利仁坊北面西行踟蹰立馬緣何事<lb/>
認得張家歌吹聲<lb/>
<pb n="KR4h0140_WYG_455-12b"/>
　　　洛陽堰閒行<lb/>
洛陽堰上新晴日長夏門前欲暮春遇酒即沽逢樹歇<lb/>
七年此地作閒人<lb/>
　　　過永寧<lb/>
村杏野桃繁似雪行人不醉為誰開頼逢山縣盧眀府<lb/>
引我花前勸一杯<lb/>
　　　往年稠桑曾䘮白馬題詩㕔壁今来尚存又復<lb/>
　　　感懐更題絶句<lb/>
<pb n="KR4h0140_WYG_455-13a"/>
路傍埋骨蒿草合壁上題詩塵蘚生馬死七年猶悵望<lb/>
自知無乃太多情<lb/>
　　　羅敷水<lb/>
野店東頭花落處一條流水號羅敷芳魂豓骨知何處<lb/>
春草茫茫墓亦無<lb/>
　　　路逢青州王大夫赴鎮立馬贈别<lb/>
大斾擁金羈書生得者稀何勞問官職豈不見光輝赫<lb/>
赫人争看翩翩馬欲飛不期<hi>一作欺</hi>前嵗尹駐節語依依<lb/>
<pb n="KR4h0140_WYG_455-13b"/>
<hi>前年春余為河南尹王為少尹</hi>
　　　和楊同州寒食乾坑㑹後聞楊工部欲到知予<lb/>
　　　與工部有宿酲<lb/>
夜飲歸常晩朝眠起更遲舉頭中酒後引手索茶時拂<lb/>
枕青長袖欹簮白接䍦宿酲無興味先是肺神知<lb/>
　　　和劉汝州酬侍中見寄長句因書集賢坊勝事<lb/>
　　　戲而問之<lb/>
洛川汝海封畿接履道集賢来往頻一復時程雖不逺<lb/>
<pb n="KR4h0140_WYG_455-14a"/>
百餘歩地更相親<hi>汝去洛程一宿履道集賢兩宅相去一百三十歩</hi>朱門陪宴<lb/>
多投轄青眼留歡任吐茵聞道郡齋還有酒花前月下<lb/>
對何人<lb/>
　　　池上二絶<lb/>
山僧對棊坐局上竹陰清映竹無人見時聞下子聲<lb/>
小娃撑小艇偷採白蓮迴不解藏踪跡浮萍一道開<lb/>
　　　白羽扇<lb/>
素是自然色圓因裁製功颯如松起籟飄似鶴翻空盛<lb/>
<pb n="KR4h0140_WYG_455-14b"/>
夏不銷雪終年無盡風引秋生手裏藏月入懐中麈尾<lb/>
斑非疋蒲葵陋不同何人稱相對清瘦白鬚翁<lb/>
　　　五月齊戒罷㝠徹樂聞韋賔客皇甫郎中飲㑹<lb/>
　　　亦稀又知欲攜酒饌出齋先以長句呈謝<lb/>
妓房匣鏡滿紅埃酒庫封瓶生緑苔居士爾時緣䕶戒<lb/>
車公何事亦停杯散齋香火今朝散開素盤筵後日開<lb/>
隨意往還君莫怪坐禪僧去飲徒来<lb/>
　　　閒園獨賞<hi>因夢得所寄蜂鶴之詠因成此篇以和之</hi>
<pb n="KR4h0140_WYG_455-15a"/>
午後郊園静晴来景物新雨添山氣色風借水精神永<lb/>
日若為度獨逰何所親仙禽狎君子芳樹倚佳人蟻鬬<lb/>
王争肉蝸移舎逐身蝶雙知伉儷蜂分見君臣蠢蠕形<lb/>
雖小逍遥性即均不知鵬與鷃相去幾微塵<lb/>
　　　種栁三詠<lb/>
白頭種松桂早晩見成林不及栽楊栁眀年便有陰春<lb/>
風為催促副取老人心<lb/>
從君種楊栁夹水意如何凖擬三年後青絲拂綠波仍<lb/>
<pb n="KR4h0140_WYG_455-15b"/>
教小樓上對唱栁枝歌<lb/>
更想五年後千千條麴塵路傍深映月樓上闇藏春愁<lb/>
殺閒逰客聞歌不見人<lb/>
　　　偶吟<lb/>
好官病免曾三度散地歸休已七年老自退閒非世棄<lb/>
貧䝉強健是天憐韋荆南去留春服王侍中来乞酒錢<lb/>
便得一年生計足與君美食復甘眠<lb/>
　　　池上即事<lb/>
<pb n="KR4h0140_WYG_455-16a"/>
移牀避日依松竹解帯當風挂薜蘿鈿砌池心緑蘋合<lb/>
粉開花面白蓮多久陰新霽宜絲管苦熱初涼入綺羅<lb/>
家醖瓶空人客絶今宵争奈月眀多<lb/>
　　　南塘暝興<lb/>
水色昬猶白霞光闇漸無風荷揺破扇波月動連珠蟋<lb/>
蟀啼相應鴛鴦宿不孤小僮頻報夜歸歩<hi>一作路</hi>尚踟蹰<lb/>
　　　小宅<lb/>
小宅里閭接疎籬雞犬通渠分南巷水窗借北家風庾<lb/>
<pb n="KR4h0140_WYG_455-16b"/>
信園殊小陶潜屋不豐何勞問寛窄寛窄在心中<lb/>
　　　諭親友<lb/>
適情處處皆安樂大抵園林勝市朝煩閙榮華猶易過<lb/>
優閒福禄更難銷自憐老大宜疎散却被交親歎寂寥<lb/>
終日相逢不相見兩心相去一何遥<lb/>
　　　龍門送别皇甫澤州赴任韋山人南逰<lb/>
隼旟歸洛知何日鶴駕還嵩莫過春惆悵香山雲水冷<lb/>
眀朝便是獨逰人<lb/>
<pb n="KR4h0140_WYG_455-17a"/>
　　　劉蘇州寄釀酒糯米李浙東寄楊栁枝舞衫偶<lb/>
　　　因嘗酒試衫輙成長句寄謝之<lb/>
栁枝謾蹋試雙袖桑落初香嘗一杯金屑醅濃吳米釀<lb/>
銀泥衫稳越娃裁舞時已覺愁眉展醉後仍教笑口開<lb/>
慙媿故人憐寂寞三千里外寄歡来<lb/>
　　　詔授同州刺史病不赴任因詠所懐<lb/>
同州慵不去此意復誰知誠愛俸錢厚其如身力衰可<lb/>
憐病判案何似醉吟詩勞逸懸相逺行藏決不疑徒煩<lb/>
<pb n="KR4h0140_WYG_455-17b"/>
人勸諌只合自尋思白髪来無限青山去有期野心惟<lb/>
怕閙家口莫愁飢賣却新昌宅聊充送老資<lb/>
　　　寄楊六侍郎<hi>時楊初授户部予不赴同州</hi>
西户最榮君好去左馮雖稳我慵来秋風一筯鱸魚鱠<lb/>
張翰揺頭喚不迴<lb/>
　　　韋七自太子賔客再除祕書監以長句賀而餞<lb/>
　　　之<hi>韋往年嘗與予同為祕監</hi>
離筵莫愴且同歡共賀新恩拜舊官屈就商山伴麋鹿<lb/>
<pb n="KR4h0140_WYG_455-18a"/>
好歸芸閣狎鵷鸞落星石上蒼苔古畫鶴㕔前白露寒<lb/>
老監姓名應<hi>一作題</hi>在壁相思試為拂塵看<lb/>
　　　酒熟憶皇甫十<lb/>
新酒此時熟故人何日来自從金谷别不見玉山頽疎<lb/>
索栁花盌寂寥荷葉杯今冬問氊帳雪裏為誰開<lb/>
　　　九年十一月二十一日感事而作<hi>其日獨逰香山寺</hi>
禍福茫茫不可期大都早退似先知當君白首同歸日<lb/>
是我青山獨往時顧索素琴應不暇憶牽黄犬定難追<lb/>
<pb n="KR4h0140_WYG_455-18b"/>
麒麟作脯龍為醢何似泥中曵尾龜<lb/>
　　　即事重題<lb/>
重裘暖帽寛氊履小閣低窗深地爐身稳心安眠未起<lb/>
西京朝士得知無<lb/>
　　　将歸渭村先寄舎弟<lb/>
一年年覺此身衰一日日知前事非詠月嘲風<hi>一作花</hi>先<lb/>
要減登山臨水亦宜稀子平嫁娶貧中畢元亮田園醉<lb/>
裏歸為報阿連寒食下與君釀酒掃柴扉<lb/>
<pb n="KR4h0140_WYG_455-19a"/>
　　　　看嵩洛有歎<lb/>
　今日看嵩洛迴頭歎世間榮華急如水憂患大扵山見<lb/>
　苦方知樂經忙始愛閒未聞籠裏鳥飛出肯飛還<lb/>
　　　　詠懐<lb/>
　隨緣逐處便安閒不入<hi>一作住</hi>朝廷不住<hi>一作入</hi>山心似虛<lb/>
　舟浮水上身同宿鳥寄林間尚平㛰嫁了無累馮翊符<lb/>
　章封却還<hi>時阿羅初嫁及同州官吏放歸</hi>處分貧家殘活計匹<hi>一作正</hi>如<lb/>
　身後莫相闗<lb/>
<pb n="KR4h0140_WYG_455-19b"/>
　　　　詠老贈夢得<lb/>
　與君俱老也自問老何如眼澀夜先卧頭慵朝未梳有<lb/>
　時扶杖出盡日閉門居嬾照新磨鏡休看小字書情扵<lb/>
　故人重迹共少年疎唯是閒談興相逢尚有餘<lb/>
　<lb/>
　<lb/>
　<lb/>
御定全唐詩巻四百五十五<lb/>
</p>
<p>
</p>
  </div>
</body>
</text>
</TEI>
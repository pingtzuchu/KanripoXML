<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_332-1a"/>
　欽定四庫全書<lb/>
御定全唐詩巻三百三十二<lb/>
　　羊士諤<lb/>
　羊士諤泰山人登貞元元年進士第累至宣歙巡官元<lb/>
　和初拜監察御史坐誣李吉甫出為資州刺史詩一巻<lb/>
　　　　早春對雨<lb/>
　南館垂楊早東風細雨頻輕寒消玉斚幽賞滯朱輪千<lb/>
　里巴江守三年故國春含情非遲客懸榻但生塵<lb/>
<pb n="KR4h0140_WYG_332-1b"/>
　　　　永寜小園即事<lb/>
　蕭條梧竹下秋物映園廬宿雨方然桂朝饑更摘蔬隂<lb/>
　苔生白石時菊覆清渠陳力當何事忘言媿道書<lb/>
　　　　臺中遇直晨覽蕭侍御壁畫山水<lb/>
　蟲思庭莎白露天微風吹竹曉凄然今來始悟朝廻客<lb/>
　暗寫歸心向石泉<lb/>
　　　　過三鄉望女几山早歳有卜築之志<lb/>
　女几山頭春雪消路旁仙杏發柔條心期欲去知何日<lb/>
<pb n="KR4h0140_WYG_332-2a"/>
惆悵囘車上野橋<lb/>
　　　和李都官郎中經宮人斜<lb/>
翡翠無窮掩夜泉猶疑一半作神仙秋來還照長門月<lb/>
珠露寒花是野田<lb/>
　　　山閣聞笛<lb/>
臨風玉管吹參差山塢春深日又遲李白桃紅滿城郭<lb/>
馬融閒臥望京師<lb/>
　　　登樓<lb/>
<pb n="KR4h0140_WYG_332-2b"/>
槐柳蕭踈遶郡城夜添山雨作江聲秋風南陌無車馬<lb/>
獨上髙樓故國情<lb/>
　　　憶江南舊遊二首<lb/>
山隂道上桂花初王謝風流滿晉書曾作江南步從事<lb/>
秋來還復憶鱸魚<lb/>
曲水三春弄綵毫樟亭八月又觀濤金罍幾醉烏程酒<lb/>
鶴舫閒吟把蟹螯<lb/>
　　　郡中即事三首<lb/>
<pb n="KR4h0140_WYG_332-3a"/>
曉風山郭雁飛初霜拂囘塘水榭虚鼓角清明如戰壘<lb/>
梧桐揺落似貧居青門逺憶中人産白首閒看太史書<lb/>
城下秋江寒見底賔筵莫訝食無魚<lb/>
紅衣落盡暗香殘葉上秋光白露寒越女含情已無限<lb/>
莫教長袖倚蘭干<hi>此首題一作翫荷花</hi>
登臨<hi>一作髙</hi>何事<hi>一作處</hi>見瓊枝白露黄花自繞籬惟有樓<lb/>
中好山色稻畦殘水入秋池<hi>此首題一作寄裴校書</hi>
　　　野望二首<lb/>
<pb n="KR4h0140_WYG_332-3b"/>
萋萋麥隴杏花風好是行春野望中日暮不辭停五馬<lb/>
鴛鴦飛去緑江空<lb/>
忘懷不使海鷗疑水映桃花酒滿巵亭上一聲歌白苧<lb/>
野人歸棹亦行遲<lb/>
　　　遊西山蘭若<lb/>
路旁垂柳古今情春草春泉咽又生借問山僧好風景<lb/>
看花攜酒幾人行<lb/>
　　　泛舟入後溪<lb/>
<pb n="KR4h0140_WYG_332-4a"/>
東風朝日破輕嵐仙棹初移酒未酣玉笛閒吹折楊柳<lb/>
春風無事傍魚潭<lb/>
雨餘芳草淨沙塵水緑灘平一<hi>一作色</hi>帶春唯有啼鵑似<lb/>
留客桃花深處更無人<hi>此首一作于鵠詩</hi>
　　　看花<lb/>
一到花間一忘歸玉桮瑶瑟減光輝歌筵更覆青油幕<lb/>
忽似朝雲瑞雪飛<lb/>
　　　春望<lb/>
<pb n="KR4h0140_WYG_332-4b"/>
莫問華簪髪己斑歸心滿目是靑山獨上層城倚危檻<lb/>
柳營春盡馬嘶閒<lb/>
　　　寄江陵韓少尹<lb/>
别來𤣥鬢共成霜雲起無心出帝鄉蜀國魚箋數行字<lb/>
憶君秋夢過南塘<lb/>
　　　賀<hi>一作資</hi>州宴行營囘將<lb/>
九<hi>一作幾</hi>劔盈庭酒滿巵戍人歸日及𤓰時元戎静鎮無<lb/>
邉事遣向營中偃畫旗<lb/>
<pb n="KR4h0140_WYG_332-5a"/>
　　　遊郭駙馬大安山池<lb/>
馬嘶芳草自淹留别館何人屬細侯仙杏破顔逢醉客<lb/>
綵鴛飛去避行舟洞簫日暖移賔榻垂柳風多掩妓樓<lb/>
坐閲清暉不知暮煙横北渚水悠悠<lb/>
　　　故蕭尚書癭柏齋前玉蘂樹與王起居吏部孟<lb/>
　　　員外同賞<lb/>
柏寢閉何時瑶華自滿枝天清凝積素風暖動芬絲留<lb/>
歩蒼苔暗停觴白日遲因吟茂陵草幽賞待妍詞<lb/>
<pb n="KR4h0140_WYG_332-5b"/>
　　　和武相早朝中書候傳㸃書懷奉呈<lb/>
殿省祕清曉䕫龍升紫微星辰拱帝座劒履翊天機耿<lb/>
耿金波缺沉沉玉漏稀綵箋蹲鷙獸畫扇列名翬志業<lb/>
丹青重恩華雨露霏三台昭建極一徳慶垂衣昌運瞻<lb/>
文教雄圖本武威殊勲如帶逺佳氣似煙非抗節衷無<lb/>
隠同心尚弼違良哉致君日維嶽有光輝<lb/>
　　　和蕭侍御監祭白帝城西村寺齋沐覽鏡有懷<lb/>
　　　吏部孟員外并見贈<lb/>
<pb n="KR4h0140_WYG_332-6a"/>
晚沐金仙宇迎秋白帝祠軒裳煩吏職風物動心期清<lb/>
鏡開塵匣華簪指髪絲南宫有髙歩嵗晏豈磷緇<lb/>
　　　送張郎中副使自南省赴鳯翔府幕<lb/>
仙郎佐氏<hi>一本缺</hi>謀廷議寵元侯城郭須來貢河湟亦順<lb/>
流亞夫高壘静充國大田秋當奮燕然筆銘功向隴頭<lb/>
　　　和竇吏部雪中寓直<lb/>
瑞花飄朔雪灝氣滿南宫迢遰層城掩徘徊午夜中金<lb/>
閨通籍恨銀燭直廬空<hi>一本缺</hi>誰問烏臺客家山憶桂叢<lb/>
<pb n="KR4h0140_WYG_332-6b"/>
　　　小園春至偶呈吏部竇郎中<hi>題下一本有孟員外三字</hi>
松篠雖苦節氷霜慘其間欣然<hi>一作攸</hi>發佳色如喜東風<lb/>
還幽抱想前躅冥鴻度南山春臺一以眺逹士亦解顔<lb/>
偃息非老圃沉吟閟𤣥闗馳暉忽復失壯氣<hi>一作嵗</hi>不得<lb/>
閒君子當濟物丹梯誰<hi>一作難</hi>共攀心期自有約去掃蒼<lb/>
苔斑<lb/>
　　　酬吏部竇郎中直夜見寄<lb/>
解巾侍雲陛三命早為郎復以雕龍彩旋歸振鷺行玉<lb/>
<pb n="KR4h0140_WYG_332-7a"/>
書期養素金印己<hi>一本缺</hi>懷黄兹夕南宫詠遐情媿不忘<lb/>
　　　永寜里園亭休沐悵然成詠<lb/>
雲景含初夏休歸曲陌深幽簾宜永日珍樹始清隂遲<lb/>
客唯長簟忘言有匣琴畫披靈物態書見古人心芳草<lb/>
多留歩鮮颷自滿襟勞形非立事瀟灑媿頭簪<lb/>
　　　登樂遊原寄司封孟郎中盧補闕<lb/>
爽節時清眺秋懷悵獨過神臯值宿雨曲水己增波白<lb/>
鳥凌風迥紅蕖濯露多伊川有歸思君子復如何<lb/>
<pb n="KR4h0140_WYG_332-7b"/>
　　　乾元初嚴黄門自京兆少尹貶牧巴郡以長才<lb/>
　　　英氣固多暇日毎遊郡之東山山側精舎有盤<lb/>
　　　石細泉䟽為浮桮之勝苔深樹老蒼然遺躅士<lb/>
　　　諤謬因出守得繼兹賞乃賦詩十四韻刻於石<lb/>
　　　壁<lb/>
石座雙峰古雲泉九曲深寂寥疏鑿意蕪沒歳時侵繞<lb/>
席流還壅浮杯咽復沉追懷王謝侣更似㑹稽岑<hi>始詣流杯</hi>
<hi>之地蔓草己没石泉渠不絶如線躬自䟽𨗳終日潺潺盖數十年無復遊者</hi>誰謂天池翼相<lb/>
<pb n="KR4h0140_WYG_332-8a"/>
期宅畔吟光輝輕尺璧然諾重黄金幾醉東山妓長懸<lb/>
北闕心蕙蘭留雜佩桃李想<hi>一作相</hi>華簪<hi>時郄詹事昻自黄拾遺貶清化尉</hi>
<hi>門年三十餘且為府主與郄意氣友善賦詩髙㑹文字猶存</hi>閉閣余何事鳴騶亦屢<lb/>
尋軒裳遵往轍風景憩中林横吹多凄調安歌送好音<lb/>
初筵方側弁故老忽沾襟<hi>時老僧常覚在自言目覩黄門遊集之日歴歴可聽及聞</hi>
<hi>絲竹發聲泫然流涕</hi>盛世當𢎞濟平生諒所欽無能愧陳力惆悵<lb/>
拂瑶琴<lb/>
　　　閒齋示一二道者<lb/>
<pb n="KR4h0140_WYG_332-8b"/>
幽蘭誰復奏閉匣以端憂知止慙先覺歸歟想故侯山<lb/>
蟬鈴閣晚江雨麥田秋唯有空門學相期老一丘<lb/>
　　　南池荷花<lb/>
蟬噪城溝水芙蓉忽己繁紅花迷越艶芳意遇湘沅湛<lb/>
露宜清暑披香正滿軒朝朝秖自賞穠李亦何言<lb/>
　　　郡中翫月寄江南李少尹虞部孟員外三首<lb/>
月滿自高丘江通無狹流軒窗開到曉風物坐含秋鵲<lb/>
警銀河斷蛩悲翠幕幽清光望不極耿耿下西樓<lb/>
<pb n="KR4h0140_WYG_332-9a"/>
桂華臨洛浦如挹李膺仙兹夕披雲望還吟擲地篇鳯<lb/>
池分直夜牛渚泛舟年㑹是風流賞惟君内史賢<lb/>
圓景曠佳賔<hi>一作賞</hi>徘徊夜漏頻金波徒汎酒瑶瑟己生<lb/>
塵露白移長簟風清挂幅巾西園舊才子想見洛陽人<lb/>
<hi>時枉盧雲夫書分司入洛</hi>
　　　城隍廟賽雨二首<lb/>
零雨慰斯人齋心薦緑蘋山風簫鼓響如祭敬亭神<lb/>
積潤通千里推誠奠一巵囘颷經畫壁忽似偃雲旗<lb/>
<pb n="KR4h0140_WYG_332-9b"/>
　　　郡樓晴望二首<lb/>
霽色朝雲盡亭臯<hi>一作髙</hi>露亦晞褰開臨曲檻蕭瑟換輕<lb/>
衣地逺秦人望天晴社燕飛無功慙歳晚唯念故山歸<lb/>
一雨晴山郭驚秋碧樹風蘭巵誰與薦玉斾自無悰雲<lb/>
景嘶賔雁嵐隂露彩虹閒吟嬾閉<hi>一作下</hi>閣旦夕郡樓中<lb/>
　　　初移琪樹<lb/>
愛此丘中物煙霜盡日看無窮碧<hi>一作白</hi>雲意更助緑窗<lb/>
寒<lb/>
<pb n="KR4h0140_WYG_332-10a"/>
　　　燕居<lb/>
秋齋膏沐暇旭日照軒墀露重芭蕉葉香凝<hi>一作低一本缺</hi>橘<lb/>
柚枝簡書隨吏散寶騎與僧期報國得何力流年己覺<lb/>
衰<lb/>
　　　寄黔府竇中丞<lb/>
漢臣旌節貴萬里䕶牂牁夏月<hi>一作日</hi>天無暑秋風水不<lb/>
波朝衣蟠艾綬戎幕偃雕戈滿歳歸龍闕良哉佇作歌<lb/>
　　　書樓懷古<lb/>
<pb n="KR4h0140_WYG_332-10b"/>
何獨文翁化風流與代深泉雲無舊轍騷雅有遺音逺<lb/>
目窮巴漢閒情閱古今忘言意不極日暮但横琴<lb/>
　　　九月十日郡樓獨酌<lb/>
掾史當授衣郡中稀物役嘉辰悵己失殘菊誰為惜櫺<lb/>
軒一尊泛天景洞虚碧暮節獨<hi>一作猶</hi>賞心寒江鳴湍石<lb/>
歸期北州里舊友東山客飄蕩雲海深相思桂花白<lb/>
　　　暮秋言懷<lb/>
城隅凝綵畫紅樹帶青山遲客金尊晚談空玉柄閒馳<lb/>
<pb n="KR4h0140_WYG_332-11a"/>
暉三峽水旅夢百勞闗非是淮陽薄丘中只望還<lb/>
　　　題枇杷樹<lb/>
珍樹寒始花氛氲九秋月佳期若有待芳意常無絶嫋<lb/>
嫋碧海風濛濛緑枝雪急景自餘妍春禽幸流悦<lb/>
　　　上元日紫極宫門觀州民然燈張樂<lb/>
山郭通衢隘瑶壇紫府深燈花助春意舞綬<hi>一作綴</hi>織歡<lb/>
心閒似淮陽臥恭聞樂職吟唯將聖明化聊以逹飛沉<lb/>
　　　西郊蘭若<lb/>
<pb n="KR4h0140_WYG_332-11b"/>
雲天宜北戸塔廟似西方林下僧無事江清日復長石<lb/>
泉盈掬冷山實滿枝香寂寞傳心印𤣥言亦己忘<lb/>
　　　在郡三年今秋見白髪聊以書事<lb/>
二毛非騎省朝鏡忽秋風絲縷寒衣上霜華舊簡中承<lb/>
明那足厭車服媿無功日日山城守淹留巖桂叢<lb/>
　　　郡中端居有懐袁州王員外使君<lb/>
憶作同門友承明奉直廬禁闈人自異休澣跡非疎珥<lb/>
筆金華殿三朝玉璽書恩光榮侍從文彩應符徐<hi>王自貞元</hi>
<pb n="KR4h0140_WYG_332-12a"/>
<hi>以至元和並掌客命</hi>青眼真知我𤣥談愧起予蘭巵招促膝松砌<lb/>
引長裾<hi>王尤精太𤣥自謂深知時在憲司休注釋與予自公冠服輒詣松庭永日言集</hi>麗日流<lb/>
鶯早凉天墜露初前山臨紫閣曲水眺紅蕖誰謂音塵<lb/>
曠俄驚歳月除風波移故轍符守忽離居濟物隂功在<lb/>
分憂盛業餘弱翁方大用延首遲雙魚<lb/>
　　　山寺題壁<lb/>
物外真何事幽廊歩不窮一燈心法在三世影堂空山<lb/>
果青苔上寒蟬落葉中歸來還閉閣棠樹幾秋風<lb/>
<pb n="KR4h0140_WYG_332-12b"/>
　　　暇日適值澄霽江亭遊宴<lb/>
碧落風如洗清光鏡不分弦歌方對酒山谷盡無雲旅<lb/>
臥淮陽病悲秋宋玉文今來强攜妓醉舞石榴裙<lb/>
　　　玩槿花<lb/>
何乃詩人興妍詞屬舜華風流感異代窈窕比同車凝<lb/>
艶垂清露驚秋隔終紗蟬鳴復蟲思惆悵竹隂斜<lb/>
　　　郡齋讀經<lb/>
壯齡非濟物柔翰誤為儒及此齋心暇翛然與道俱散<lb/>
<pb n="KR4h0140_WYG_332-13a"/>
材誠獨善正覺豈無徒半偈蓮生水幽香桂滿爐息隂<lb/>
慙蔽芾講義得醍醐跡似桃源客身膺竹使符華夷㕘<lb/>
吏事巴漢混州圖偃草懐君子移風念嗇夫翳桑俄有<lb/>
績宿麥復盈租圓寂期超詣凋殘幸己蘇解空囊不智<lb/>
滅景谷何愚幾日遵歸轍東菑殆欲蕪<lb/>
　　　州民自言巴土冬濕且多隂晦今兹晴朗苦寒<lb/>
　　　霜頗甚故老咸異之因示寮吏<hi>第五句第七句第八句竝缺</hi>
雨霜以成歳看舊感前聞愛景隨朝日凝隂積暮雲<lb/>
<pb n="KR4h0140_WYG_332-13b"/>
　　　　忘言酒暫醺<lb/>
　　　齋中有獸皮茵偶成詠<lb/>
逸才豈凡獸服猛愚人得山澤生異姿䝉戎<hi>一作茸</hi>蔚佳<lb/>
色青氊持與藉重錦裁為飾臥閣幸相宜温然承宴息<lb/>
　　　野夫採鞭於東山偶得𤣥者<lb/>
追風豈無策持斧有遐想鳯去留孤根嵓懸非朽壤苔<lb/>
斑自天生玉節垂雲長勿謂山之幽丹梯亦可上<lb/>
　　　守郡累年俄及知命聊以言志<hi>第八句缺一字</hi>
<pb n="KR4h0140_WYG_332-14a"/>
南國疑逋客東山作老夫登朝非大隠出谷是真愚氣<lb/>
直慙龍劔心清愛玉壺聊持循吏傳早晚<hi>缺</hi>為徒<lb/>
　　　東渡早梅一樹歳華如雪酣賞成詠<hi>第一句第二句各缺</hi>
　　　<hi>一字</hi>
暇日留<hi>缺</hi>事期雲亦<hi>缺</hi>開鄉心持歳酒津下賞山梅晚<lb/>
實和商鼎濃香拂壽杯唯應招北客日日踏青來<lb/>
　　　題郡南山光福寺寺即嚴黄門所置時自給事<lb/>
　　　中京兆少尹出守年三十性樂山水故老云每<lb/>
<pb n="KR4h0140_WYG_332-14b"/>
　　　旬數至後分閫<hi>一有西字</hi>川州門有去思碑即郄拾<lb/>
　　　遺之詞也<lb/>
傳聞黄閣守兹地賦長沙少壯稱時傑功名惜歳華巖<lb/>
廊初建刹賔從亟鳴笳玉帳空嚴道甘棠見野花碑殘<lb/>
猶墮淚城古自歸鴉籍籍清風在懐人諒不遐<lb/>
　　　雨中寒食<lb/>
令節逢煙雨園亭但掩關佳人宿糚薄芳樹綵繩閒歸<lb/>
思偏消酒春寒為近山花枝不可見别恨灞<hi>一作五</hi>陵間<lb/>
<pb n="KR4h0140_WYG_332-15a"/>
　　　晚夏郡中臥疾<lb/>
事外心如寄虚齋臥更幽微風生白羽畏日隔清油用<lb/>
拙懐歸去沉痾畏借留東山自有計蓬鬢莫先秋<lb/>
　　　酬盧司門晚夏過永寜里敝居林亭見寄<lb/>
自嘆淮陽臥誰知去國心幽亭來北戸髙韻得南金苔<lb/>
甃窺泉少籃輿愛竹深風蟬一清暑應喜脱朝簮<lb/>
　　　山郭風雨朝霽悵然秋思<lb/>
桐竹離披曉凉風似故園驚秋對旭日感物坐前軒江<lb/>
<pb n="KR4h0140_WYG_332-15b"/>
燕飛還盡山榴落尚繁平生信有意衰久已忘言<lb/>
　　　南館林塘<lb/>
郡閣山斜對風煙隔短墻清池如冩月珍樹盡凌霜行<lb/>
樂知無悶加餐頗自强心期空歳晚魚意久相忘<lb/>
　　　臘夜對酒<lb/>
琥珀盃中物瓊枝席上人樂聲方助<hi>一作缺</hi>醉燭影己含<lb/>
春自顧行將老何辭坐逹晨傳觴稱厚徳不問吐車茵<lb/>
　　　池上構小山詠懷<hi>第二句缺二字</hi>
<pb n="KR4h0140_WYG_332-16a"/>
玉立出巖石風清曲<hi>缺</hi>　偶成聊近意静對想凝神牛<lb/>
渚中流月蘭亭上道春古來心可見寂寞為斯人<lb/>
　　　林塘臘候<lb/>
南國氷霜晚<hi>一作冷</hi>年華已暗歸閒招别館客逺念故山薇<lb/>
野艇虛還觸籠禽倦更飛忘言亦何事酣賞歩<hi>一作坐</hi>清<lb/>
輝<lb/>
　　　酬禮部崔員外備獨<hi>一作矚一本此下缺一字</hi>永寜里敝居<lb/>
　　　見寄來詩云圖書鏁塵閣符節守山城<hi>第二句缺一字</hi>
<pb n="KR4h0140_WYG_332-16b"/>
守土親巴俗腰章<hi>缺</hi>漢儀春行樂職詠秋感伴牢詞舊<lb/>
里藏書閣閒門閉槿籬遥慙退朝客下馬獨相思<lb/>
　　　梁國惠康公主挽歌詞二首<hi>時詔令百官進詞駙馬即司空于公</hi>
　　　<hi>之子</hi>
湯沐成陳跡山林遂寂寥鵲飛應織素鳯起獨吹簫玉<lb/>
殿中參罷雲軿上漢遥皇情非不極空輟未央朝<lb/>
授冊榮天使陳詩感聖恩山河啓梁國縞素及于門泉<lb/>
向金巵咽霜來玉樹繁都人聽哀挽淚盡望寒原<lb/>
<pb n="KR4h0140_WYG_332-17a"/>
　　　南池晨望<lb/>
起來林上月瀟灑故人情鈴閣人何事蓮塘曉獨行衣<lb/>
沾竹露爽茶對石泉清鼓吹前賢薄羣蛙試一鳴<lb/>
　　　林館避暑<lb/>
池島清隂裏無人泛酒船山蜩金奏響荷露水精圓静<lb/>
勝朝還暮幽觀白已𤣥家林正如此何事賦歸田<lb/>
　　　巴南郡齋雨中偶看長厯是日小雪有懐昔年<lb/>
　　　朝謁因成八韻<lb/>
<pb n="KR4h0140_WYG_332-17b"/>
夷落朝雲候王正小雪辰緬懷朝紫陌曾是灑朱輪氣<lb/>
耿簮裾肅風嚴刻漏頻暗飛金馬仗寒舞玉京塵豸角<lb/>
隨中憲龍池列近臣蘂珠凝瑞彩懸圃浄華茵帝澤千<lb/>
箱慶天顔萬物春明廷<hi>一作君</hi>猶咫尺髙詠愧巴人<lb/>
　　　褒城驛池塘翫月<lb/>
夜長秋始半圓景麗銀河北渚清光溢西山爽氣多鶴<lb/>
飛聞墜露魚戲見增波千里家林望凉颷換緑蘿<lb/>
　　　資陽郡中詠懐<lb/>
<pb n="KR4h0140_WYG_332-18a"/>
腰章非逹士閉閣是潜夫匣劔寜求試籠禽但自拘江<lb/>
清牛渚鎮酒熟歩兵厨唯此前賢意風流似不孤<lb/>
　　　寒食宴城北山池即故郡守榮陽鄭鋼<hi>一作綱</hi>目<lb/>
　　　為折栁亭<lb/>
别館青山郭遊人折栁行落花經上已細雨帶清明鶗<lb/>
鴂流芳暗鴛鴦曲水平歸心何處醉寶瑟有餘聲<lb/>
　　　酬彭州蕭使君秋中言懐<lb/>
右<hi>一作古</hi>職移青綬雄藩拜紫泥江回玉壘下氣爽錦城<lb/>
<pb n="KR4h0140_WYG_332-18b"/>
西臯鶴驚秋律琴烏怨夜啼離居同舍念宿昔奉金閨<lb/>
<hi>元和初接武南臺周旋兩院</hi>
　　　資中早春<lb/>
一雨東風晚山鶯獨報春淹留巫峽夢惆悵洛陽人栁<lb/>
意籠丹檻梅香覆錦茵年華行可惜瑶瑟莫生塵<lb/>
　　　郡樓懷長安親友<lb/>
殘暑三巴地沉隂八月天氣昏髙閣雨夢倦下簾眠愁<lb/>
鬢華簮小歸心社燕前相思杜陵野溝水獨潺湲<lb/>
<pb n="KR4h0140_WYG_332-19a"/>
　　　王起居獨遊青龍寺翫紅葉因寄<lb/>
十畆蒼苔遶畫廊幾株紅樹過清霜髙情還似看花去<lb/>
閒對南山步夕陽<lb/>
　　　夜聽琵琶三首<lb/>
掩抑危絃咽又通朔雲邊月想朦朧當時誰佩將軍印<lb/>
長使蛾眉怨不窮<lb/>
一曲徘徊星漢稀夜闌幽怨重依依忽似摐金來上馬<lb/>
南枝棲鳥盡驚飛<lb/>
<pb n="KR4h0140_WYG_332-19b"/>
破撥聲繁恨已長低鬟斂黛更摧藏潺湲隴水聽難盡<lb/>
併覺風沙繞杏<hi>一作畫</hi>梁<lb/>
　　　彭州蕭使君出妓夜宴見送<lb/>
玉顔紅燭忽驚春微歩凌波暗拂塵自是當歌斂眉黛<lb/>
不因惆悵為行人<lb/>
　　　題松江館<lb/>
津栁江風白浪平棹移髙館古今情扁舟一去鴟夷子<lb/>
應笑分符計日程<lb/>
<pb n="KR4h0140_WYG_332-20a"/>
　　　偶題寄獨孤使君<lb/>
病起淮陽自有時秋來未覺長年悲坐逢在日唯相望<lb/>
嫋嫋凉風滿桂枝<lb/>
　　　永寜里小園與沈校書接近悵然題寄<lb/>
故里心期奈别何手移芳樹憶庭柯東臯黍熟君應<lb/>
醉梨葉初紅白露多<lb/>
　　　齋<hi>一作春</hi>中詠懷<lb/>
無心唯有白雲知閒臥髙齋夢蝶時不覺東風過寒食<lb/>
<pb n="KR4h0140_WYG_332-20b"/>
雨來萱草出巴籬<lb/>
　　　登郡前山<lb/>
洛陽歸客滯巴東處處山䙬雪滿叢峴首當時為風景<lb/>
豈將官舍作池籠<lb/>
　　　客有自渠州來説常諫議使君故事悵然成韻<lb/>
才子長沙暫左遷能將意氣慰當年至今猶有東山妓<lb/>
長使歌詩被管弦<lb/>
　　　春日朝罷呈臺中寮<hi>一作良</hi>友<lb/>
<pb n="KR4h0140_WYG_332-21a"/>
退食鵷行振羽儀九霄雙闕迥參差雲披綵仗春風度<lb/>
日暖香堦晝刻移玉樹籠煙鳷鵲觀石渠流水鳯凰池<lb/>
時清執法慚無事未有長楊漢主知<lb/>
　　　州民有獻杏者瑰麗溢目因感花未幾聊以成<lb/>
　　　詠<lb/>
南郭東風賞杏壇幾株芳樹昨留歡却憶落花飄綺席<lb/>
忽驚如實滿雕盤蛾眉半斂千金薄鷤鴂初鳴百草闌<lb/>
志士古來悲節換美人啼鳥亦長嘆<lb/>
<pb n="KR4h0140_WYG_332-21b"/>
　　　西川獨孤侍御見寄七言四韻一首為郡翰墨<lb/>
　　　都捐逮此詶答誠乖拙速<lb/>
百雉層城上將壇列營西照雪峰寒文章立事須銘鼎<lb/>
談笑論功耻據鞍草檄青油推<hi>一作催</hi>健筆曵裾黄閣聳<lb/>
危冠雙金未比三千字負弩空慙知者難<lb/>
　　　都城從事蕭員外寄海梨花詩盡綺麗至惠然<lb/>
　　　逺及<lb/>
珠履行臺擁附蟬外郎髙歩似神仙陳詞今見唐風盛<lb/>
<pb n="KR4h0140_WYG_332-22a"/>
從事遥瞻衛國賢擲地好詞凌綵筆浣花春水膩魚箋<lb/>
東山芳意須同賞子看囊盛幾日傳<hi>右軍書云青李來禽櫻桃日給藤子</hi>
<hi>皆囊盛為佳函封多不生</hi>
　　　赴資陽經嶓冢山<hi>漢水所出元和三年己授此官</hi>
寜辭舊路駕朱轓重使疲人感漢恩今日鳴騶到嶓峽<lb/>
還勝博望至河源<lb/>
　　　郡中言懐寄西川蕭員外<lb/>
功名無力愧勤王已近終南得草堂身外盡歸天竺偈<lb/>
<pb n="KR4h0140_WYG_332-22b"/>
腰間唯有㑹稽章何時臘酒逢山客可惜梅枝亞石牀<lb/>
歳晚我知仙客意懸心應在白雲鄉<lb/>
　　　郡齋感物寄長安親友<lb/>
晴天春意併無窮過臘江樓日日風瓊樹花香故人别<lb/>
蘭巵酒色去年同閒吟鈴閣巴歌裏回首神臯瑞氣中<lb/>
自愧朝衣猶在篋歸來應是白頭翁<lb/>
　　　息舟荆溪入陽羡南山遊善權寺呈李功曹巨<lb/>
結纜蘭香渚<hi>一作渚曉</hi>柴車<hi>一作紫岩又作挈侣</hi>上連岡晏温值初霽<lb/>
<pb n="KR4h0140_WYG_332-23a"/>
去遶山河長獻歳氷雪盡細泉生路旁行披煙杉入激<lb/>
澗<hi>一作瀾</hi>横石梁層閣表精廬飛甍切雲翔冲襟得髙步<lb/>
清眺極逺方潭嶂積佳氣荑英多早芳具觀澤國秀重<lb/>
使春心傷念遵煩促途榮利騖隟光勉君脱冠意共匿<lb/>
無何鄉<lb/>
　　　亂後曲江<lb/>
憶昔曾遊曲水濵春來長有探春人遊春人静空地<hi>一作</hi>
<hi>池</hi>在直至春深不似春<lb/>
<pb n="KR4h0140_WYG_332-23b"/>
　　　尋山家<hi>一作長孫佐輔詩</hi>
獨訪山家歇還涉<hi>一作歩還歇</hi>茅屋斜連隔松葉主人聞語<lb/>
未開門繞籬野菜飛黄蝶<lb/>
　　　寄裵校書<lb/>
登髙何處見瓊枝白露黄花自繞籬惟有樓中好山色<lb/>
稻畦殘水入秋池<lb/>
　　　句<lb/>
風泉留古韻笙磬想遺音　桂朽有遺馥鸞飛安可待<lb/>
<pb n="KR4h0140_WYG_332-24a"/>
　　塵沙藹如霧長波驚飇度雁起汀洲寒馬嘶髙城暮<lb/>
　銀釭倦秋館綺瑟瞻永路重有攜手期清光倚玉樹<hi>以上</hi>
　<hi>並見張為主客圖</hi>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_332-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻三百三十二<lb/>
</p>
<p>
</p>
  </div>
</body>
</text>
</TEI>
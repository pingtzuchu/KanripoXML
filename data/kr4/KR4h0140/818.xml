<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_818-1a"/>
　欽定四庫全書<lb/>
御定全唐詩巻八百十八<lb/>
　　皎然<lb/>
　　　　送梁拾遺肅歸朝<lb/>
　明主重文諫才臣出江東束書辭東山改服臨北風萬<lb/>
　里望皇邑九重當曙空天開芙蓉闕日上蒲桃宫天子<lb/>
　初未起金閨籍先通身逢軒轅氏名貴鴛鸞中故人榮<lb/>
　此别何用悲絲桐<lb/>
<pb n="KR4h0140_WYG_818-1b"/>
　　　　奉陪楊使君頊送段校書赴南海幕<lb/>
　碩賢静廣州信為天下貞屈兹大將佐藉彼延閣英聲<lb/>
　動柳呉興郊餞意不輕吾知段夫子髙論闗蒼生處以<lb/>
　徳為藩出則道可行遥知南樓㑹新景當詩情天髙林<lb/>
　瘴洗秋逺海色清時泰罷飛檄惟應頌公成<lb/>
　　　　送陸侍御士佳赴上京<lb/>
　長安三千里喜行不言永清路黄塵飛大河滄流静更<lb/>
　懐西川府主公昔和鼎伊鬱瑶瑟情威遲花驄影此時<lb/>
<pb n="KR4h0140_WYG_818-2a"/>
已難别日又無停景出餞闕相從心隨過前嶺<lb/>
　　　奉陪顔使君眞卿登峴山送張侍御嚴歸臺<lb/>
峴首千里情北轅自兹發煙霞正登覽簪筆限趨謁黄<lb/>
鶴望天衢白雲歸帝闕客心南浦柳離思西樓月留賞<lb/>
景不延<hi>一作不延景</hi>感時芳易歇他晨有山信一為訪林樾<lb/>
　　　酬元主簿子球别贈<lb/>
故人方逺適訪我陳别情此夜偶禪室一言了無生覽<lb/>
君緘中寳如搴清玉瑛胡為藴髙價嵗晩徒營營辭秩<lb/>
<pb n="KR4h0140_WYG_818-2b"/>
貧且病何人見艱貞出無黄金槖空歌白苧行威遲䇿<lb/>
駑馬獨望故闗樹渺渺千里心春風起中路近聞新拜<lb/>
命鸞鳳猶棲棘勸君寄一枝且飬𠖇冥翼甘泉多竹花<lb/>
明年待君食<lb/>
　　　答道素上人别<lb/>
春色徧逺道寂寞閩中行碧水何渺渺白雲亦英英離<lb/>
人不可望日暮芳洲情黄鶴有逸翮翹首白雲傾欲為<lb/>
山中侣肻祕遼天聲藍縷眞子褐葳蕤近臣纓以兹奪<lb/>
<pb n="KR4h0140_WYG_818-3a"/>
爾懐常恐道不成吾門弟子中不減惠休名一性研已<lb/>
逺五言功更精從君汗漫遊莫廢學無生忍草肻揺落<lb/>
禪枝不枯榮采采慰長路知吾心不輕幻情有去住眞<lb/>
性無離别留取老桂枝歸來共攀折<lb/>
　　　霅溪館送韓明府章辭滿歸<lb/>
洛令從告還故人東門餞惠愛三年積軒車一夜逺曉<lb/>
月離館空秋風故山晩榮君有嘉薦顧我阻遊衍宿昔<lb/>
峰頂心依依不可巻<lb/>
<pb n="KR4h0140_WYG_818-3b"/>
　　　送穆寂赴舉<lb/>
天子錫𤣥纁傾山禮隱淪君抛青霞去榮資觀國賔劍<lb/>
光旣陸離瓊彩何璘玢夙駕别情逺商弦秋意新𠖇𠖇<lb/>
鴻鵠姿數尺看蒼旻殘寇近宋郊西行惡飇塵立身素<lb/>
耿介處難思經綸春府搜才日髙科得一人<lb/>
　　　送張<hi>一本有仲字</hi>彞歸長沙<lb/>
早聞凌雲彩謂在鴛鷺儔華髮始相遇滄江仍旅游䇿<lb/>
名忘茍進澹慮輕所求常服逺遊誡緬懐經世謀片帆<lb/>
<pb n="KR4h0140_WYG_818-4a"/>
背風渚萬里還湘洲别望荆雲積歸心漢水流蘭苕行<lb/>
采采桂櫂思悠悠宿昔無機者為君動離憂<lb/>
　　　秋日毘陵南寺送潘述之揚州<lb/>
孤客秋易傷嘶蟬静仍續佳晨亦已屢歡㑹常不足禪<lb/>
地非路岐我心豈羈束情生逺别時坐恨清景促望中<lb/>
千里隔暮歸西山曲蕭條月中道彩蒨原上緑不見同<lb/>
心人幽懐增躑躅<lb/>
　　　春日又送潘述之揚州<lb/>
<pb n="KR4h0140_WYG_818-4b"/>
别渚望䢴城岐路春日徧柔風吹楊栁芳景流郊甸日<lb/>
日東林期今夕異鄉縣文房曠佳士禪室阻清盼<hi>潘生曾受</hi>
<hi>禪印</hi>離恨奪賞心不得諧所願莫憶山中人碧雲遥可見<lb/>
　　　新秋送盧判官<lb/>
故人念宿昔欲别增逺情入座炎氣屏為君秋景清繇<lb/>
來空山客不怨離弦聲惟有暮蟬起相思碧雲生<lb/>
　　　奉送袁髙使君詔徵赴行在效曹劉體<lb/>
皇心亭毒廣蝥賊皆陶甄未刈蚩尤旗方同軒后年天<lb/>
<pb n="KR4h0140_WYG_818-5a"/>
子幸漢中轘轅阻氛煙璽書召幕<hi>一作英</hi>牧名在列岳仙<lb/>
國難倚長城廟謀資大賢清損休汝騎仁留述職篇遐<lb/>
路渺天末繁笳思河邉飾徒促逺期祗命赴急宣謏才<lb/>
豈足稱深仁顧何偏那堪臨流意千里望旂旃<lb/>
　　　奉送陸中丞長源詔徵入朝<lb/>
詔下酇侯幕徵賢寵上<hi>一作大</hi>勲才當持漢典道可致堯<lb/>
君藩牧今榮餞詩流此盛文水從呉渚别樹向楚門分<lb/>
宿寺期嘉月看山識故雲歸心復<hi>一作欲</hi>何奈<hi>一作托</hi>怊悵<lb/>
<pb n="KR4h0140_WYG_818-5b"/>
在江濆<lb/>
　　　奉送李中丞道昌入朝<lb/>
文憲中司盛恩榮外鎮崇諸侯皆取則八使獨推功詔<lb/>
喜新銜鳳車看舊飾熊去思今武子餘教昔文翁清在<lb/>
<hi>一作白</hi>如江水仁留是國風光<hi>一作先</hi>徵二千石掃第望司<lb/>
空<lb/>
　　　冬日<hi>一本有奉字</hi>送顔延之明府撫州覲叔父<hi>一作覲省</hi>
臨川千里别惆悵上津橋日暮人歸盡山空雪未消鄉<lb/>
<pb n="KR4h0140_WYG_818-6a"/>
雲心渺渺楚水路遥遥林下方歡㑹山中獨寂寥天寒<lb/>
驚斷雁江信望回潮嵗晩流芳歇思君在此宵<hi>一作紫宵</hi>
　　　送闗小師還金陵<lb/>
如何有歸思愛别欲忘難白鷺沙洲晩青龍水寺寒蕉<lb/>
花鋪浄地桂子落空壇持此心為境<hi>一作鏡</hi>應堪月夜看<lb/>
　　　峴山送裴秀才赴舉<lb/>
漢家招秀士峴上送君行萬里見秋色兩河傷逺<hi>一作别</hi>
情王師出西鎬狡寇避<hi>一作寢</hi>東平天府登名後廻看楚<lb/>
<pb n="KR4h0140_WYG_818-6b"/>
水清<lb/>
　　　酬别襄陽詩僧少微<hi>詩中荅上人歸夢之意</hi>
證心何有夢示說夢歸頻文字齎秦本詩騷學楚人蘭<lb/>
開衣上色栁向手中春别後須相見浮雲是我身<lb/>
　　　送契上人遊揚州<lb/>
西陵古江口逺見東揚州淥水不同泛春山應獨遊尋<lb/>
僧白巖寺望月謝家樓宿昔心期在人寰非久留<lb/>
　　　送徳清衛明府赴選<hi>時栁黜陟冇薦狀</hi>
<pb n="KR4h0140_WYG_818-7a"/>
八使愼求能東人獨薦君身猶千里限名已九霄聞逺<lb/>
路翻喜别離言暫惜分鳳門多士㑹擁佩入卿雲<lb/>
　　　送鄭孝亷淮西覲省<lb/>
離袂翠華滿晨羞欲早行春風生楚樹曉角發隋城野<lb/>
靄<hi>一作山露</hi>濕衣彩江鴻增客情征途不用戒坐見<hi>一作月</hi>白<lb/>
波清<lb/>
　　　送沈秀才之閩中<lb/>
越客不成歌春風起淥波嶺重寒不到海近瘴偏多野<lb/>
<pb n="KR4h0140_WYG_818-7b"/>
戍桄榔發人家翡翠過翻疑此中好君問定如何<lb/>
　　　送清㑹上人遊京<lb/>
佳遊限衰疾一笑向西風思見青門外曾臨素滻東峰<lb/>
明雲際寺<hi>寺名</hi>日出露寒宫<hi>宫名</hi>行道禪長在香塵不染空<lb/>
　　　送沈居士還太原<lb/>
辭官<hi>一作鄉</hi>因世難家族盛南朝名重郊居賦<hi>沈休文作郊居賦</hi>
才髙獨酌謡<hi>沈文子作</hi>浪花飄一葉峰色向三條髙逸雖成<lb/>
性弓旌肻忘<hi>一作妄</hi>招<lb/>
<pb n="KR4h0140_WYG_818-8a"/>
　　　同顔使君眞卿峴山送李法曹陽氷西上獻書<lb/>
　　　時㑹有詔徵赴京<lb/>
漢日中郎妙周王太史才雲書捧日去鶴版下天來草<lb/>
見吳洲<hi>一作宫</hi>發花思御苑開羊公惜<hi>一作昔</hi>風景欲别幾<lb/>
遲廽<lb/>
　　　兵後送姚太祝赴選<lb/>
兩河兵已偃處處見歸舟日夜故人散江臯芳樹秋楚<lb/>
雲傷逺思秦月憶佳遊名動春宫籍翩翩才少儔<lb/>
<pb n="KR4h0140_WYG_818-8b"/>
　　　兵後送薛居士移家安吉<lb/>
舊遊經喪亂道在復何人寒草心易折閒雲性常眞交<lb/>
情别後見詩句比來新向我桃州住惜君東嶺春<lb/>
　　　送鄔傪之洪州覲兄弟<lb/>
年少足詩情西江楚月清書囊山翠濕琴匣雪花輕久<lb/>
别經離亂新正憶弟兄贈君題樂府為是豫章行<lb/>
　　　送乾封李成<lb/>
羽檄飛未息離情逺近同感君繇泛瑟闗我是征鴻眇<lb/>
<pb n="KR4h0140_WYG_818-9a"/>
黙歸人盡疎蕪夜渡空還期當嵗晩獨在路行中<lb/>
　　　送崔判官還揚子<lb/>
輕傳祇逺役依依下姑亭秋聲滿楊栁暮色繞郊坰煙<lb/>
水揺歸思山當楚驛青<lb/>
　　　奉酬袁使君西樓餞秦山人與晝同赴李侍御<lb/>
　　　招三韻<lb/>
秋風怨别情江守上西城竹署寒流淺琴窗宿雨晴治<lb/>
書招逺意知共楚狂行<lb/>
<pb n="KR4h0140_WYG_818-9b"/>
　　　送清涼上人<lb/>
何意欲歸山道髙繇境勝花空覺性了月盡知心證永<lb/>
夜出禪吟清猿自相應<lb/>
　　　送李丞使宣州<lb/>
結駟何翩翩落葉暗寒渚夢裏春榖泉愁中洞庭雨聊<lb/>
持剡山茗以代宜城醑<lb/>
　　　送至洪沙彌遊越<lb/>
知爾學無生不應傷此别相逢宿我寺獨徃遊靈越早<lb/>
<pb n="KR4h0140_WYG_818-10a"/>
晩花㑹中經行剡山月<lb/>
　　　送皇甫侍御曾還丹陽别業<lb/>
雲陽别夜憶春耕花發菱湖問去程積水悠揚何處夢<lb/>
亂山稠叠此時情將離有月教弦斷贈逺無蘭覺意輕<lb/>
朝右要君持漢典明年北墅可須營<lb/>
　　　白蘋洲送洛陽李丞使還<lb/>
蘋洲北望楚山重千里逥軺止一封臨水情來還共載<lb/>
看花醉去更相從罷官風渚何時别寄隱雲陽幾處逢<lb/>
<pb n="KR4h0140_WYG_818-10b"/>
後㑹那應似疇昔年年覺老雪山容<lb/>
　　　送履霜上人還金陵西山<lb/>
携錫西山歩綠莎禪心未了奈情何湘宫水寺清秋夜<lb/>
月落風悲松栢多<lb/>
　　　送辨聰上人還廣陵<lb/>
莫學休公學逺公了心須<hi>一作還</hi>與我心同隋家古栁數<lb/>
株在看取人間萬事空<lb/>
　　　送清勵上人遊福建<lb/>
<pb n="KR4h0140_WYG_818-11a"/>
禪子自矜禪性成將來<hi>一作心</hi>擬照建溪清南看閩樹花<lb/>
不落更取何縁<hi>一作情</hi>了妄情<lb/>
　　　送顧道士遊洞庭山<lb/>
見説洞庭無上路春遊亂踏五靈芝含桃風起花狼籍<lb/>
正是仙翁碁散時<lb/>
　　　送邢台州濟<hi>一作送獨孤使君赴岳州</hi>
海上仙山屬使君石橋琪樹古<hi>一作此</hi>來聞他時畫出白<lb/>
團扇乞取天台一片雲<lb/>
<pb n="KR4h0140_WYG_818-11b"/>
　　　送栁察諫議叔<lb/>
東城南陌强經過怨别無心亦放歌明日院<hi>一作阮</hi>公應<lb/>
問我閑雲長在石門多<lb/>
　　　送栁淡扶侍赴洪州<hi>此子素少宦情共予有西山之好</hi>
中林許師友忽阻夙心期自顧青緺好來將黄鶴辭少<lb/>
年輕逺渉世道得無欺煙雨孤舟上晨昏千里時離魂<lb/>
渺天末相望在江湄無限江南栁春風捲亂絲<lb/>
　　　同李司直題武丘寺兼留諸公與陸羽之無錫<lb/>
<pb n="KR4h0140_WYG_818-12a"/>
陵寢成香阜禪枝出白楊劍池留故事月樹即他方應<lb/>
世縁須别棲心趣不忘還將陸居士晨發泛歸航<lb/>
　　　夏日題鄭谷江上納凉館<lb/>
迢遥山意外清風又對君若為於此地翻作路岐分别<lb/>
館琴徒語前洲鶴自羣明朝天畔逺何處逐閒雲<lb/>
　　　太湖館送殷秀才赴舉<lb/>
春風洞庭路揺蕩暮天多衰疾見芳草别離傷逺波詩<lb/>
名推首薦賦甲擬前科數日聞天府山衣製芰荷<lb/>
<pb n="KR4h0140_WYG_818-12b"/>
　　　送重釣上人遊天台<lb/>
漸看華頂出幽賞意<hi>一作意尚</hi>隨生十里行松色千重過水<lb/>
聲海容雲正盡山色雨<hi>一作態雪</hi>初晴事事將心證知君道<lb/>
可成<lb/>
　　　早春送顔主簿遊越東兼謁元中丞<lb/>
輕舸趣不已東風吹緑蘋欲看梅市雪知賞栁家春别<lb/>
意傾呉醑<hi>一作醥</hi>芳聲動越人山陰三月㑹内史得嘉賔<lb/>
　　　同顔使君清明日遊因送蕭主簿<lb/>
<pb n="KR4h0140_WYG_818-13a"/>
誰知賞佳節别意忽相和暮色汀洲徧春情楊栁多髙<lb/>
城戀旌斾極浦宿風波惆悵支山月今宵不再過<lb/>
　　　送道琚上人還金陵<lb/>
一與鍾山别山中得信稀經年求法後及夏問安歸野<lb/>
實充甘膳池花當彩衣慈親莫返拜外禮欲無為<lb/>
　　　送裴邕之上京<lb/>
辭山偶世清挾䇿忽西行帆過隨江疾衣霑楚雪輕尚<lb/>
文須獻賦重道莫論兵東觀今多事應髙白馬生<lb/>
<pb n="KR4h0140_WYG_818-13b"/>
　　　送珍上人還天竺兼寄廣通上人秦山人<lb/>
江寺名天竺多居躡逺蹤春帆依柳浦輕履上蓮峰禪<lb/>
子兼三隱空書共一封因君達山信應向白雲逢<lb/>
　　　送張孝亷赴舉<lb/>
名在諸生右家經見素風春田休學稼秋賦出儒宫别<lb/>
路殘雲濕離情晩桂叢明年石渠署應繼叔孫通<lb/>
　　　送劉司法之越<hi>一本有州字</hi>
蕭蕭鳴夜角驅馬背城濠雨後寒流急秋來朔吹髙三<lb/>
<pb n="KR4h0140_WYG_818-14a"/>
山期望海八月欲觀濤幾日西陵路應逢謝法曹<lb/>
　　　送簡栖上人之建州覲使君舅<lb/>
亂峰江上色羨爾及秋行釋氏推眞子郗家許貴甥㲲<lb/>
花新雨浄帆葉好風輕<hi>海人以木葉為帆</hi>千里依元舅廽潮亦<lb/>
有情<hi>一作廽橈冇逺情</hi>
　　　登開元寺樓送崔少府還平望驛<lb/>
登望思慮積長亭樹連連悠揚下樓日杳映傍帆煙入<lb/>
夜四郊静南湖月待船<lb/>
<pb n="KR4h0140_WYG_818-14b"/>
　　　送王居士遊越<lb/>
野性配雲泉詩情屬風景愛作爛熳遊閑尋東路永何<lb/>
山最好望須上蕭然嶺<lb/>
　　　雜言重送皇甫侍御曾<lb/>
人獨歸日將暮孤帆帶孤嶼逺水連逺樹難作别時心<lb/>
還看别時路<lb/>
　　　送演上人之撫州覲使君叔<lb/>
臨川内史憐諸謝爾在生縁比惠宗逺别應將秦本去<lb/>
<pb n="KR4h0140_WYG_818-15a"/>
幽尋定有楚僧逢停船夜坐親孤月把錫秋行入亂峰<lb/>
便道須過大師寺白蓮池上訪髙蹤<lb/>
　　　送大寳上人歸楚山<lb/>
厭上烏橋送别頻湖光爛漫望行人欲將夜舸陪嘉月<lb/>
肻住空林伴老身獨鶴翩翻飛不定歸雲蕭散㑹無因<lb/>
從何得道懐惆悵莫是人間屢見春<lb/>
　　　送侯秀才南遊<lb/>
芳草隨君自有情不闗山色與猿聲為看嚴子灘頭石<lb/>
<pb n="KR4h0140_WYG_818-15b"/>
曾憶題詩不著名<lb/>
　　　别<hi>一作送</hi>洞庭維諒上人<lb/>
白雲闗我不闗他此物留君情最多情<hi>一作憶</hi>著春風生<lb/>
橘樹歸心不怕洞庭波<lb/>
　　　康造録事宅送太祝姪之䖍吉訪兄弟<lb/>
阮咸别曲四座愁賴是春風不是秋漫漫江行<hi>一作帆</hi>訪<lb/>
兄弟猿聲幾夜宿蘆洲<lb/>
　　　冬日梅溪送裴方舟宣州<lb/>
<pb n="KR4h0140_WYG_818-16a"/>
平明疋<hi>一作走</hi>馬上村橋花發<hi>一作落</hi>梅溪雪未消日短天<lb/>
寒愁送客楚山無限路遥遥<hi>一作迢迢</hi>
　　　送韋向睦州謁獨孤使君汜<lb/>
才子南看多逺情閑舟蕩漾任春行新安江色長如此<lb/>
何似新安太守清<lb/>
　　　送至嚴山人歸山<hi>一作送嚴上人</hi>
初到人間柳始陰山書昨夜報春深朝朝花落幾株樹<lb/>
惱殺禪僧<hi>一作翁</hi>未證心<lb/>
<pb n="KR4h0140_WYG_818-16b"/>
　　　送僧遊<hi>一作之</hi>揚州<lb/>
平明擇鉢<hi>一作環錫</hi>向風輕正及隋堤栁色行知爾禪心還<lb/>
似我故宫春物<hi>一作草</hi>肻傷情<lb/>
　　　對陸迅飲天目山茶因寄元居士晟<lb/>
喜見幽人㑹初開野客茶日成東井葉露採北山芽文<lb/>
火香偏勝寒泉味轉嘉投鐺湧作沫著椀聚生花稍與<lb/>
禪經近聊將睡網賖知君在天目此意日無涯<lb/>
　　　渡前溪<lb/>
<pb n="KR4h0140_WYG_818-17a"/>
不意入前溪愛溪從錯落清清鑑不足非是深難度<lb/>
　　　送靈澈<lb/>
我欲長生夢無心解傷别千里萬里心只似眼前月<lb/>
　　　寄陸温州<lb/>
欲問采靈藥如何學無生愛鶴頗似君且非求仙情<lb/>
　　　浣紗女<hi>一作王維詩題云白石灘</hi>
清淺白沙灘緑蒲尚堪把家住水東西浣紗明月下<lb/>
　　　待山月<lb/>
<pb n="KR4h0140_WYG_818-17b"/>
夜夜憶故人長教山月待今宵故人至山月知何在<lb/>
　　　雜興<lb/>
人生分已定富貴豈妄來不見海底泥飛上成塵埃<lb/>
　　　春陵登望<lb/>
西底空流水東垣但聚雲最傷梅嶺望花雪正紛紛<lb/>
　　　投知已<lb/>
若為令憶洞庭春上有閑雲可隱身無限白雲山要買<lb/>
不知山價出何人<lb/>
<pb n="KR4h0140_WYG_818-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_818-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷八百十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_460-1a"/>
　欽定四庫全書<lb/>
御定全唐詩巻四百六十<lb/>
　　　白居易<lb/>
　　　　昨日復今辰<lb/>
　昨日復今辰悠悠七十春所經多故處却想似前身散<lb/>
　秩優游老閒居淨潔<hi>一作清浄</hi>貧螺杯中有物鶴氅上無塵<lb/>
　解佩收朝帶抽簮换野巾風儀與名號别是一生人<lb/>
　　　　病瘡<lb/>
<pb n="KR4h0140_WYG_460-1b"/>
　門有醫來往庭無客送迎病銷談笑興老足歎嗟聲鶴<lb/>
　伴臨池立人扶下砌行脚瘡春㫁酒那得有心情<lb/>
　　　　遊趙村杏花<hi>一無遊字</hi>
　趙村紅杏每年開十五年来看㡬迴七十三人難再到<lb/>
　今春來是别花來<lb/>
　　　　刑部尚書致仕<lb/>
　十五年来洛下居道縁俗累兩何如迷路心迴因向佛<lb/>
　宦途事了是懸車全家遁世曽無悶半俸資身亦有餘<lb/>
<pb n="KR4h0140_WYG_460-2a"/>
唯是名銜人不會毘耶長者白尚書<lb/>
　　　初致仕後戲酬留守牛相公并呈分司諸寮友<lb/>
南北東西無所羈挂冠自在勝分司探花嘗酒多先到<lb/>
拜表行香盡不知炮筍烹魚飽飱後擁袍枕臂醉眼時<lb/>
報君一語君應笑兼亦無心羡保釐<lb/>
　　　問諸親友<lb/>
七十人難到過三更較稀占花租野寺定酒典朝衣趁<lb/>
醉春多出貪歡夜未歸不知親故口道我是耶非<lb/>
<pb n="KR4h0140_WYG_460-2b"/>
　　　戲問牛司徒<lb/>
抖擻塵纓捋白鬚半酣扶起問司徒不知詔下懸車後<lb/>
醉舞狂歌有例無<lb/>
　　　不與老為期<lb/>
不與老為期因何兩鬢絲纔應免夭促便已及衰羸昨<lb/>
夜夢何在明朝身不知百憂非我所三樂是吾師閉目<lb/>
常閒坐低頭每静思存神機慮息養氣語言遲行亦携<lb/>
詩箧眠多枕酒巵自慙無一事少有不安時<lb/>
<pb n="KR4h0140_WYG_460-3a"/>
　　　開龍門八節石灘詩二首<hi>并序</hi>
　　東都龍門潭之南有八節灘九峭石船筏過此例<lb/>
　　及破傷舟人檝師推挽束縛大寒之月躶跣水中<lb/>
　　饑凍有聲聞於終夜予甞有願力及則救之會昌<lb/>
　　四年有悲智僧道遇適同發心經營開鑿貧者出<lb/>
　　力仁者施財於戲從古有礙之險未来無窮之苦<lb/>
　　忽乎一旦盡除去之兹吾所用適願快心拔苦施<lb/>
　　樂者耳豈獨以功徳福報為意哉因作二詩刻題<lb/>
<pb n="KR4h0140_WYG_460-3b"/>
　　石上以其地屬寺事因僧故多引僧言見志<lb/>
鐵鑿金鎚殷若雷八灘九石劒稜摧竹篙桂檝飛如箭<lb/>
百筏千艘魚貫来振錫導師憑衆力揮金退傅施家財<lb/>
他時相逐西方去莫慮塵沙路不開<lb/>
七十三翁旦暮身誓開險路作通津夜舟過此無傾覆<lb/>
朝脛從今免苦辛十里叱灘變河漢八寒隂獄化陽春<lb/>
<hi>八寒地獄見佛名及湼槃經故以八節灘為比</hi>我身雖殁心長在闇施慈悲與<lb/>
後人<lb/>
<pb n="KR4h0140_WYG_460-4a"/>
　　　閒坐<lb/>
婆娑放雞犬嬉戲任兒童閒坐槐隂下開襟向晩風漚<lb/>
麻池水裏曬棗日陽中人物何相稱居然田舍翁<lb/>
　　　酬寄牛相公同宿話舊勸酒見贈<lb/>
每來政事堂中宿共憶華陽觀裏時日暮獨歸愁米盡<lb/>
泥深同出借驢騎交遊今日唯殘我富貴當年更有誰<lb/>
彼此相看頭雪白一杯可合重推辭<lb/>
　　　道場獨坐<lb/>
<pb n="KR4h0140_WYG_460-4b"/>
整頓衣巾拂淨牀一瓶秋水一爐香不論煩惱先須去<lb/>
直到菩提亦擬忘朝謁乆停收劒珮宴遊漸罷廢壺觴<lb/>
世間無用殘年處祗合逍遥坐道場<lb/>
　　　偶作寄朗之<lb/>
歴想為官日無如刺史時歡娱接賔客飽暖及妻兒自<lb/>
到東都後安閒更得宜分司勝刺史致仕勝分司何况<lb/>
園林下欣然得朗之仰名同舊識為樂即新知有雪先<lb/>
相訪無花不作期鬬醲乾釀酒誇妙細吟詩里巷千来<lb/>
<pb n="KR4h0140_WYG_460-5a"/>
往都門五别離岐分兩迴首書到一開睂葉落槐亭院<lb/>
冰生竹閣池雀羅誰問訊鶴氅罷追随身與心俱病容<lb/>
将力共哀老来多健忘唯不忘相思<lb/>
　　　狂吟七言十四韻<lb/>
亦知世是休明世自想身非富貴身但恐人間為長物<lb/>
不如林下作遺民遊依二室成三友住近雙林當四鄰<lb/>
性海澄渟平少浪心田灑掃浄無塵香山閒宿一千夜<lb/>
梓澤連遊十六春是客相逢皆故舊無僧每見不殷勤<lb/>
<pb n="KR4h0140_WYG_460-5b"/>
藥停有喜閒銷疾金盡無憂醉忘貧補綻衣裳媿妻女<lb/>
支持酒肉賴交親俸随日計錢盈貫祿逐年支粟滿囷<lb/>
<hi>尚書致仕請半俸百斛亦五十千嵗給禄粟二千可為</hi>洛堰魚鮮供取足遊村果<lb/>
熟饋争新詩章人與傳千首夀命天教過七旬㸃檢一<lb/>
生徼倖事東都除我更無人<lb/>
　　　喜裵濤使君攜詩見訪醉中戲贈<lb/>
忽聞扣户醉吟聲不覺停杯倒屣迎共放詩狂同酒癖<lb/>
與君别是一親情<lb/>
<pb n="KR4h0140_WYG_460-6a"/>
　　　得潮州楊相公繼之書并詩以此寄之<lb/>
詩情書意兩殷勤來自天南瘴海濵初覩銀鉤還啟齒<lb/>
細吟瓊什欲霑巾鳯池隔絶三千里蝸舎沈𠖇十五春<lb/>
唯有新昌故園月至今分照兩鄉人<hi>鳯池屬楊相也蝸舍自謂也</hi>
　　　宿府池西亭<lb/>
池上平橋橋下亭夜深睡覺上橋行白頭老尹重来宿<lb/>
十五年前舊月明<lb/>
　　　閒眠<lb/>
<pb n="KR4h0140_WYG_460-6b"/>
暖牀斜卧日曛腰一覺閒眠百病銷盡日一餐茶兩碗<lb/>
更無所要到明朝<lb/>
　　　楊柳枝詞<hi>雲溪友議居易有妓樊素善歌小蠻善舞甞為詩曰櫻桃樊素口楊柳小</hi>
　　　<hi>蠻腰年既髙邁而小蠻方豐<graphic n="KR1904" url="https://raw.githubusercontent.com/kanripo/KR-Gaiji/master/images/KR1904.png" mimeType="image/png"/>因楊栁詞以託意云</hi>
一樹春風千萬枝嫩於金色軟於絲永豐西角荒園裏<lb/>
盡日無人屬阿誰<lb/>
　　　詔取永豐柳植禁苑感賦<hi>又云宣宗朝國樂唱前詞上問誰作永豐</hi>
　　　<hi>在何處左右具以對遂因東使命取永豐柳兩枝植於禁中居易感上知其名且好尚風雅又</hi>
<pb n="KR4h0140_WYG_460-7a"/>
　　　<hi>為詩一章</hi>
一樹衰殘委泥土雙枝榮耀植天庭定知𤣥象今春後<lb/>
柳宿光中添兩星<lb/>
　　　齋居春乆感事遣懐<lb/>
齋戒坐三旬笙歌發四鄰月明停酒夜眼闇看花人賴<lb/>
學空為觀深知念是塵猶思閒笑語未忘舊交親乆作<lb/>
龍門主多為兔苑賔水嬉歌盡日雪宴燭通晨事事皆<lb/>
過分時時自問身風光抛得也七十四年春<lb/>
<pb n="KR4h0140_WYG_460-7b"/>
　　　每見吕南二郎中新文輒竊有所歎惜因成長<lb/>
　　　句以詠所懐<lb/>
雙金百鍊少人知縱我知君徒爾為望梅閤老無妨渇<lb/>
<hi>二賢詞藻贍䴡衆多以予曽忝制詰故呼閤老</hi>畫餅尚書不救飢<hi>喻無益自戲也</hi>白日<lb/>
迴頭看又晚青雲舉足躡何遲壯年可惜虚銷擲遣把<lb/>
閒杯吟詠詩<lb/>
　　　胡吉鄭劉盧張等六賢皆多年夀予亦次焉偶<lb/>
　　　於弊居合成尚齒之會七老相顧既醉且歡静<lb/>
<pb n="KR4h0140_WYG_460-8a"/>
　　　而思之此會稀有因成七言六韻以紀之傳好<lb/>
　　　事者<lb/>
七人五百七十嵗<hi>一作八十四</hi>拖紫紆朱垂白鬚手裏無金<lb/>
莫嗟歎尊中有酒且歡娱詩吟兩句<hi>一作吟成六韻</hi>神還王酒<lb/>
飲<hi>一作飲到</hi>三杯氣尚麤嵬峩狂歌教婢拍婆娑醉舞遣孫<lb/>
扶天年髙過二疎傅人數多於四皓圖除却三山五天<lb/>
竺人間此㑹更應無<hi>三仙山五天竺國多老夀者九前懐州司馬安定胡杲年八十</hi>
<hi>衞尉卿致仕馮翊吉皎年八十六史前右龍武軍長史滎陽鄭據年八十四  前磁州刺  廣平劉真年八十</hi>
<pb n="KR4h0140_WYG_460-8b"/>
<hi>二刺前侍御史内供奉官范陽盧真年七十二太前永州  史清河張渾年七十四  刑部尚書致仕  原白</hi>
<hi>居易年七十四於已上七人合五百七十嵗㑹昌五年三月二十一日  白家履道宅同宴宴罷賦詩時祕書</hi>
<hi>監狄兼謩河南尹盧貞以年未七十雖與㑹而不及列</hi>
　　　歡喜二偈<lb/>
得老加年誠可喜當春對酒亦宜歡心中别有歡喜事<lb/>
開得龍門八節灘<lb/>
眼闇頭旋耳重聽唯餘心口尚醒醒今朝歡喜緣何事<lb/>
禮徹佛名百部經<lb/>
<pb n="KR4h0140_WYG_460-9a"/>
　　　閒居貧活計<lb/>
冠葢閒居少簞瓢陋巷深稱家開户牖量力置園林儉<lb/>
薄身都慣營為力不任飢烹一斤肉暖卧兩重衾尊有<lb/>
陶潛酒囊無陸賈金莫嫌貧活計更富即勞心<lb/>
　　　贈諸少年<lb/>
少年莫笑我蹉跎聽我狂翁一曲歌入手榮名取雖少<lb/>
闗心穩事得還多老慙退馬霑蒭秣<hi>謂致仕半俸也</hi>髙喜歸鴻<lb/>
脱弋羅官給俸錢天與夀些些貧病奈吾何<lb/>
<pb n="KR4h0140_WYG_460-9b"/>
　　　感所見<lb/>
巧者焦勞智者愁愚翁何喜復何憂莫嫌山木無人用<lb/>
大勝籠禽不自由網外老雞因斷尾盤中鮮鱠為吞鉤<lb/>
誰人㑹我心中事冷笑時時一掉頭<lb/>
　　　寄黔州馬常侍<lb/>
閒看雙節信為貴樂飲一杯誰與同可惜風情與心力<lb/>
五年抛擲在黔中<lb/>
　　　和李相公㽞守題漕上新橋六韻<hi>同用黎字</hi>
<pb n="KR4h0140_WYG_460-10a"/>
選石鋪新路安橋壓古堤似從銀漢下落傍玉川西影<lb/>
定欄杆倒標髙華表齊煙開虹半見月冷鶴雙栖材映<lb/>
䕫龍小功嫌元凱低從容濟世後餘力及黔黎<lb/>
　　　閒居<lb/>
風雨蕭條秋少客門庭冷静晝多闗金羈駱馬近賣<hi>一作</hi>
<hi>貰</hi>却羅袖柳枝尋放還書卷畧尋聊取睡酒杯淺把麤<lb/>
開顔眼昏入夜休看月脚重經春不上山心静無妨喧<lb/>
處寂機忘兼覺夢中閒是非愛惡銷停盡唯寄空身在<lb/>
<pb n="KR4h0140_WYG_460-10b"/>
世間<lb/>
　　　新秋夜雨<lb/>
蟋蟀暮啾啾光隂不少㽞松簷半夜雨風幌滿林秋曙<lb/>
早燈猶在涼初簟未收新晴好天氣誰伴老人遊<lb/>
　　　春眠<lb/>
枕低被暖身安稳日照房門帳未開還有少年春氣味<lb/>
時時蹔到夢中來<lb/>
　　　喜老自嘲<lb/>
<pb n="KR4h0140_WYG_460-11a"/>
面黒頭雪白自嫌還自憐毛龜蓍下老蝙蝠鼠中仙名<lb/>
籍同逋客衣装類古賢裘輕被白㲲靴暖蹋烏氊周易<lb/>
休開卦陶琴不上弦任從人棄擲自與我周旋鐵馬因<lb/>
疲退鉛刀以鈍全行開第八秩可謂盡天年<hi>時俗謂七十已上為</hi>
<hi>開第八秩</hi>
　　　能無媿<lb/>
十兩新綿褐披行暖似春一團香絮枕倚坐稳於人婢<lb/>
僕遣他嘗藥草兒孫與我拂衣巾迴看左右能無媿養<lb/>
<pb n="KR4h0140_WYG_460-11b"/>
活枯殘廢退身<lb/>
　　　河陽石尚書破迴鶻迎貴主過上黨射鷺<graphic n="KR2111" url="https://raw.githubusercontent.com/kanripo/KR-Gaiji/master/images/KR2111.png" mimeType="image/png"/>繪<lb/>
　　　畫為圖猥䝉見示稱歎不足以詩美之<lb/>
塞北虜郊随手破山東賊壘掉鞭收烏孫公主歸秦地<lb/>
白馬将軍入潞州劒拔青鱗蛇尾活弦抨赤羽火星流<lb/>
湏知鳥目猶難漏<hi>尚書将入潞府偶逢水鳥鷺<graphic n="KR2111" url="https://raw.githubusercontent.com/kanripo/KR-Gaiji/master/images/KR2111.png" mimeType="image/png"/>引弓射之一發中目三軍踴躍其事上聞</hi>
<hi>詔下美之</hi>縱有天狼豈足憂畫角三聲刁斗曉清商一部管<lb/>
弦秋他時麟閣圖勲業更合何人居上頭<lb/>
<pb n="KR4h0140_WYG_460-12a"/>
　　　自詠老身示諸家屬<lb/>
夀及七十五俸霑五十千夫妻偕老日甥姪聚居年粥<lb/>
美嘗新米袍温换故綿家居雖濩落眷屬幸團圓置榻<lb/>
素屏下移爐青帳前書聽孫子讀湯看侍兒煎走筆還<lb/>
詩債抽衣當藥錢支分閒事了爬背向陽眠<lb/>
　　　自問此心呈諸老伴<lb/>
朝問此心何所思暮問此心何所為不入公門慵歛手<lb/>
不看人面免低眉居士室間眠得所少年場上飲非宜<lb/>
<pb n="KR4h0140_WYG_460-12b"/>
閒談亹亹㽞諸老美醖徐徐進一巵心未曽求過分事<lb/>
身常少有不安時此心除自謀身外更問其餘盡不知<lb/>
　　　六年立春日人日作<lb/>
二日立春人七日盤蔬餅餌逐時新年方吉鄭猶為少<lb/>
家比劉韓未是貧鄉園節嵗應堪重親故歡遊莫厭頻<lb/>
試作循潮封眼想何由得見洛陽春<hi>分司致仕官中吉傅鄭諮議最老韓</hi>
<hi>庶子劉員外尤貧循潮封三郡遷客皆洛下舊遊也</hi>
　　　齋居偶作<lb/>
<pb n="KR4h0140_WYG_460-13a"/>
童子装爐火行添一炷香老翁持麈尾坐拂半張牀巻<lb/>
縵看天色移齋近日陽甘鮮新餅果稳暖舊衣裳止足<lb/>
安生理悠閒樂性場是非一以遣動静百無妨豈有物<lb/>
相累兼無情可忘不湏憂老病心是自醫王<lb/>
　　　詠身<lb/>
自中風来三歴閏<hi>病風八年凡三閏矣</hi>從懸車後㡬逢春周南㽞<lb/>
滯稱遺老<hi>見太史公傳</hi>漢上羸殘號半人<hi>見習鑿齒傳</hi>薄有文章<lb/>
傳子弟㫁無書札荅交親餘年自問将何用恐是人間<lb/>
<pb n="KR4h0140_WYG_460-13b"/>
賸長身<lb/>
　　　予與山<hi>一作荆</hi>南王僕射起淮南李僕射紳事歴<lb/>
　　　五朝踰三紀海内年軰今唯三人榮路雖殊交<lb/>
　　　情不替聊題長句寄舉之公垂二相公<lb/>
故交海内只三人二坐巖廊一卧雲老愛詩書還似我<lb/>
<hi>一作應是我</hi>榮兼将相不如君百年膠漆初心在萬里煙霄<lb/>
中路分阿閣鸞凰野田鶴何<hi>一作誰</hi>人信道舊同羣<lb/>
　　　讀道徳經<lb/>
<pb n="KR4h0140_WYG_460-14a"/>
𤣥元皇帝著遺文烏角先生仰後塵金玉滿堂非已物<lb/>
子孫委蛻是他人世間盡不闗吾事天下無親於我身<lb/>
只有一身宜愛護少教冰炭逼心神<lb/>
　　　禽蟲十二章<hi>并序</hi>
　　荘列寓言風騷比興多假蟲鳥以為筌蹄故詩義<lb/>
　　始於闗睢鵲巢道說先乎鯤鵬蜩鷃之類是也予<lb/>
　　閒居乗興偶作一十二章頗類志怪放言每章可<lb/>
　　致一哂一哂之外亦有以自警其衰耄封執之惑<lb/>
<pb n="KR4h0140_WYG_460-14b"/>
　　焉頃如此作多與故人微之夢得共之㣲之夢得<lb/>
　　甞云此乃九奏中新聲八珍中異味也有㫖哉有<lb/>
　　㫖哉今則獨吟想二君在目能無恨乎<lb/>
燕違戊已鵲避嵗兹事因何羽族知疑有鳯凰<hi>一作王</hi>頒<lb/>
鳥厯一時一日不參差<hi>不知其然也燕衘泥常避戊已日鵲巢口常避太嵗驗之皆信</hi>
水中科斗長成蛙林下桑蟲老作蛾蛙跳蛾舞仰頭笑<lb/>
焉用鯤鵬鱗羽多<hi>齊物也</hi>
江魚羣從稱妻妾塞雁聫行號弟兄但恐世間真眷屬<lb/>
<pb n="KR4h0140_WYG_460-15a"/>
親疎亦是强為名<hi>故名也江沱間有魚每游輒三如媵随妻一先二後土人號為婢妾魚禮</hi>
<hi>云雁兄弟行</hi>
蠶老繭成不庇身蜂飢蜜熟屬他人湏知年老憂家者<lb/>
恐是二蟲虛苦辛<hi>自警也</hi>
阿閣鵷鸞田舎烏妍蚩貴賤兩懸殊如何閉向深籠裏<lb/>
一種摧頽觸四隅<hi>有所感也</hi>
獸中刀鎗多怒吼鳥遭羅弋盡哀鳴羔羊口在縁何事<lb/>
闇死屠門無一聲<hi>有所悲也</hi>
<pb n="KR4h0140_WYG_460-15b"/>
蟭螟殺敵蚊巢上蠻觸交争蝸角中應是諸天觀下界<lb/>
一微塵内鬬英雄<hi>自照也</hi>
蠨蛸網上罥蜉蝣反覆相持死始休何異浮生臨老日<lb/>
一弹指頃報恩讐<hi>誡報也</hi>
蟻王化飯為臣妾蜾母偷蟲作子孫彼此假名非本物<lb/>
其間何怨復何恩<lb/>
豆苗鹿嚼解烏毒艾葉雀銜奪燕巢鳥獸不曽看本草<lb/>
諳知藥性是誰教<hi>嘗獵者説云鹿若中箭發即嚼豆葉食之多消解箭毒多用烏頭故云烏</hi>
<pb n="KR4h0140_WYG_460-16a"/>
　<hi>毒又燕惡艾雀欲奪其巢先銜一艾致其巢輙避去因而有之</hi>
　一鼠得仙生羽翼衆鼠相看有羨色豈知飛上未半空<lb/>
　已作烏鳶口中食<lb/>
　鵞乳養雛遺在水魚心想子變成鱗細微幽隐何窮事<lb/>
　知者唯應是聖人<hi>鵞放乳水中不能離羣雛從而食之皆飽而去之又如魚想子子成魚竝</hi>
　<hi>是佛經中語</hi>
　<lb/>
　<lb/>
<pb n="KR4h0140_WYG_460-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百六十<lb/>
</p>
<p>
</p>
  </div>
</body>
</text>
</TEI>
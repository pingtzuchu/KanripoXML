<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_091-1a"/>
　欽定四庫全書<lb/>
御定全唐詩巻九十一<lb/>
　　韋嗣立<lb/>
　韋嗣立字延搆鄭州人第進士則天時拜鳳閣侍郎同<lb/>
　鳳閣鸞臺平章事神龍中為修文館大學士與兄承慶<lb/>
　代相嘗於驪山搆别業中宗臨幸令從官賦詩自為製<lb/>
　序因封為逍遥公睿宗時拜中書令開元中謫岳州别<lb/>
　駕遷辰州刺史卒詩八首<lb/>
<pb n="KR4h0140_WYG_091-1b"/>
　　　　偶遊龍門北溪忽懐驪山别業因以言志示弟<lb/>
　　　　淑奉呈諸大僚<lb/>
　幽谷杜陵邉風煙别幾年偶來伊水曲溪嶂覺<hi>一作各</hi>依<lb/>
　然傍浦憐芳樹<hi>一作木</hi>尋崖愛緑泉嶺雲隨馬足山鳥向<lb/>
　人前地合心俱靜言因理自𤣥短才叨重寄尸禄愧妨<lb/>
　賢每挹挂冠侣思從初服旋稲粱仍欲報歳月坐空捐<lb/>
　助岳無纖塊輸溟謝末涓還悟北轅失方求南澗田<lb/>
　　　　奉和九日幸臨渭亭登髙應制得深字<lb/>
<pb n="KR4h0140_WYG_091-2a"/>
層觀逺沈沈鸞旗九日臨帷<hi>一作行</hi>宫壓水岸歩輦入煙<lb/>
岑枝上茰新採樽中菊始斟願陪歡樂事長與歳時深<lb/>
　　　奉和張岳州王潭州别詩二首<hi>并序</hi>
　　予昔忝省閤與岳州張使君說潭州王都督熊同<lb/>
　　官聨事後承朝譴各自東西張公與王都督别詩<lb/>
　　二首情頗殷切余覽以嘆因遥申和云<lb/>
茂先王佐才作牧楚江隈登樓正欲賦復遇仲宣來黄<lb/>
鵠飛將逺雕龍文為開寧知昔聫事聽曲有餘哀<lb/>
<pb n="KR4h0140_WYG_091-2b"/>
昔時陪二賢纓冕㑹神仙一去馳江海相逢共播遷無<lb/>
因千里駕忽覩四愁篇覽諷歡何己歡終徒愴然<lb/>
　　　奉和初春幸太平公主南莊應制<hi>又見趙彦昭詩</hi>
主第巖扃架鵲橋天門閶闔降鸞鑣歴亂旌旗轉雲樹<lb/>
參差臺榭入煙霄林間花雜平陽舞谷裏鶯和弄玉簫<lb/>
己陪沁水追歡日行奉茅山訪道朝<lb/>
　　　自湯還都經龍門北溪贈張左丞崔禮部崔光<lb/>
　　　禄<hi>并序</hi>
<pb n="KR4h0140_WYG_091-3a"/>
　　僕自湯還都經龍門北溪莊宿張左丞崔禮部崔<lb/>
　　光禄並枉垂光顧數公宿敦道義雅尚林壑謂急<lb/>
　　於幽尋故此命駕遂不知别有勝賞偶然相過寒<lb/>
　　暄未周神意己往雲霞之致蔑而不存逸轡放驅<lb/>
　　清塵徒企耿歎不己而贈是詩<lb/>
栖閒有愚谷好事枉朝軒樹接前驅擁巖傳後騎喧褰<lb/>
簾出野院植杖候柴門既拂林下席仍攜池上樽深期<lb/>
契幽賞實謂展歡言末眷誠未易佳遊時更敦俄看嘯<lb/>
<pb n="KR4h0140_WYG_091-3b"/>
儔侣各巳共飛鶱延睇盡朝日長懐通夜魂空聞岸竹<lb/>
動徒見浦花繁多愧春鶯曲相求意獨存<lb/>
　　　酬崔光禄冬日述懐贈答<hi>并序</hi>
　　光禄崔卿公懐通識濟時良具材器耽圖籍愛林<lb/>
　　泉不遺琴詠門多長者善與人交僕忝臺閣早經<lb/>
　　聮事雖幸揖風采而不接殷勤崔公以雅道自居<lb/>
　　未嘗至偃之室及僕積抱羸疾屢期放退朝廷恩<lb/>
　　假職以優閒多取急歸林服餌為事門堪羅雀庭<lb/>
<pb n="KR4h0140_WYG_091-4a"/>
　　見狎鷗崔公則多存訪不避風雨方知向時迹也<lb/>
　　今晨情也蘭菊春秋自芳竹柏歳寒無變僕敬之<lb/>
　　重之故不能忘也嘗談及詞翰頗申掎摭忽枉贈<lb/>
　　章因以投報云爾<lb/>
亭伯負髙名羽儀稱上京魏珠能燭乗秦璧許連城六<lb/>
月飛將逺三冬學己精洛陽推賈誼江夏貴黄瓊推演<lb/>
中都術旋參河尹聲累遷登御府移拜踐名卿庭聚歌<lb/>
鍾麗門羅棨㦸榮鸚杯飛廣席獸火列前楹散誕林園<lb/>
<pb n="KR4h0140_WYG_091-4b"/>
意殷勤敬愛情無容抱衰疾良宴每招迎契得心逾重<lb/>
言忘道益真相朂忠義節共談詞賦英雕蟲曾靡棄白<lb/>
鳳己先鳴光接神愈駭音來味不成短歌甘自思鴻藻<lb/>
彌難清東里方希潤西河敢竊明厚誣空見廹䘮德豈<lb/>
無誠端守宫闈地寒煙朝暮平顧才無術淺懐器識憂<lb/>
盈月下對雲闕風前聞夜更昌年雖共偶歡㑹此難并<lb/>
為憐漳浦曲沈痼有劉楨<lb/>
　　　上巳日祓禊渭濱應制<lb/>
<pb n="KR4h0140_WYG_091-5a"/>
乘春祓禊逐風光扈蹕陪鑾渭渚傍還笑當時水濱老<lb/>
衰年八十待文王<lb/>
　魏奉古<lb/>
魏奉古制舉擢第授雍丘尉强記一覽便諷人稱為聰<lb/>
明尉終兵部侍郎詩一首<lb/>
　　　奉酬韋祭酒偶遊龍門北谿忽懐驪山别業因<lb/>
　　　以言志示弟淑奉呈諸大僚之作<lb/>
有美朝為貴幽尋地自偏踐臨伊水汭想望㶚池邊是<lb/>
<pb n="KR4h0140_WYG_091-5b"/>
遇皆新賞兹遊若舊年藤蘿隐路接楊栁御溝聨道愜<lb/>
神情王機忘俗理捐遂初誠己重兼濟實為賢跡是東<lb/>
山戀心惟<hi>一作仍</hi>北闕懸顧慙經拾紫多謝賦思𤣥未躧<lb/>
<hi>一作躡</hi>中林歩空承麗<hi>一作上</hi>藻傳陽春和己寡扣寂竟徒<lb/>
然<hi>紀事云龍門北溪韋嗣立山居在焉諸公賦詩奉古時預酬唱之末張說序崔韋贈答詩云二公述志論</hi>
<hi>文首貽雅唱其餘尋聲響答望形影赴故亦峻碧池之漣漪增瑶林之沃若蓋奉古之徒是也</hi>
　崔日知<lb/>
崔日知字子駿日用從父兄也有吏幹景雲中為洺州<lb/>
<pb n="KR4h0140_WYG_091-6a"/>
司馬以討譙王重福功累遷京兆尹為御史李如璧所<lb/>
劾左遷歙縣丞後為太常卿自以歴任年乆每朝士叅<lb/>
集常與尚書同列時人號為尚書裏行詩二首<lb/>
　　　奉酬韋祭酒偶遊龍門北溪忽懐驪山别業因<lb/>
　　　以言志示弟淑并呈諸大僚之作<lb/>
夙齡秉㣲尚中年忽有鄰以兹山水癖遂得狎<hi>一作學</hi>通<lb/>
人迨我咸<hi>一作南</hi>京道聞君别<hi>一作北</hi>業新巖前窺石鏡河<lb/>
畔踏芳茵既憐伊浦緑復憶㶚池春連詞謝家子同歡<lb/>
<pb n="KR4h0140_WYG_091-6b"/>
冀野賔趣閒魚共樂情洽鳥來馴詎<hi>一作誰</hi>念昔遊者祇<lb/>
命獨留秦蕭條潁陽戀冲漠漢隂真無由陪勝躅空此<lb/>
翫書筠<lb/>
　　　冬日述懐奉呈韋祭酒張左丞蘭臺名賢<lb/>
弱齡好經籍披巻即怡然覃精四十載馳騁數千言孔<lb/>
壁採遺篆<hi>一作帙</hi>周韋考絶編袁公論劍術孫子叙兵篇<lb/>
魯史君臣道姬書日月懸從師改炎燠負笈遍山川上<lb/>
異西河夏中非北海𤣥光榮拾青紫名價接通賢既重<lb/>
<pb n="KR4h0140_WYG_091-7a"/>
萬鍾樂寕思二頃田長㦸同分虎髙冠亞<hi>一作互</hi>附蟬晩<lb/>
懐重虚曠飬志息雕鑴登髙慚思拙匠物謝情妍不慕<lb/>
張平子寧希<hi>一作思</hi>王仲宣誰謂登龍日翻成刻鵠年循<lb/>
循勞善誘軋軋思㣲牽琢磨才既竭鑚仰德彌堅朽木<lb/>
誠為諭捫心徒自憐終期吞鳥夢振翼上雲煙賦成先<lb/>
擲地詞髙直掞天更執摳衣禮仍開函丈筵霧披槐市<lb/>
藹水静璧池圓願逐從風葉飛舞翰林前<lb/>
　崔泰之<lb/>
<pb n="KR4h0140_WYG_091-7b"/>
崔泰之鄢陵人以職方郎中預誅二張開元中官工部<lb/>
尚書詩三首<lb/>
　　　奉酬韋嗣立祭酒偶遊龍門北谿忽懐驪山别<lb/>
　　　業因以言志示弟淑奉呈諸大僚之作<lb/>
關塞臨伊水驪山枕㶚川俱臨隱路側同在帝城邉謝<lb/>
公兼出處攜妓翫林泉鳴騶噴梅雪飛蓋曳松煙聞琴<lb/>
幽谷裏㸔奕古巖前落日低幃帳歸雲繞管弦叨榮慚<lb/>
北闕㣲尚愛東田寂莫灰心盡蕭條塵事捐朝思登嶃<lb/>
<pb n="KR4h0140_WYG_091-8a"/>
絶夜夢弄潺湲宿懐南澗意况覩北谿<hi>一作巖</hi>篇<lb/>
　　　同光禄弟冬日述懐<hi>并序</hi>
　　韋祭酒張左丞二公並廊廟偉才朝廷舊相咸光<lb/>
　　首和殊為佳作輙繼陽春深增愧悚<hi>韋祭酒嗣立張左丞說光</hi>
　　<hi>禄日知也</hi>
吾族白眉良才華動洛陽觀光初入仕應宿始為郎飛<lb/>
螢翫書籍白鳳吐文章海卿逾往雅河尹冠前張擇才<lb/>
綏鄢郢殊化被江湘髙樓臨廣陌甲第敞通莊列館邙<lb/>
<pb n="KR4h0140_WYG_091-8b"/>
山下疏亭洛水傍昌年賞豐陌暇日悅林塘衣冠皆秀<lb/>
彦<hi>一作茂</hi>羅綺盡名倡隔岸聞歌度臨池見舞行門庭寒<lb/>
變色棨㦸日<hi>一作自</hi>生光窮隂方靉靆殺氣正蒼茫感時<lb/>
興盛作晩歳共多傷積德韋丞相通神張子房吟草徧<lb/>
簪紱逸韻合宫商功名守留省濫迹在文昌家園遥可<lb/>
見臺寺近相望無庸乗侍謁有暇共翺翔棣華依雁序<lb/>
竹葉拂鸞觴水坐憐秋月山行弄晩芳恩華慙服冕友<lb/>
愛朂垂堂無由報天德相顧詠時康<hi>紀事云泰之時以禮部居洛故與嗣</hi>
<pb n="KR4h0140_WYG_091-9a"/>
<hi>立說日知數有酬唱</hi>
　　　奉和聖製送張尚書廵邉<lb/>
南庭胡運盡北斗將星飛旗鼔臨沙漠旌旄<hi>一作旗一作旃</hi>出<lb/>
洛畿關山遶玉塞烽火映金㣲屢獻帷謀策頻承廟勝<lb/>
威躞蹀臨河騎逶迤度隴旂地脉平千古天聲振九圍<lb/>
車馬生邉氣戈鋋駐落暉夏近蓬猶轉秋深草木<hi>一作未</hi>
腓餞送紆天什恩榮賜御衣佇勒燕然頌鳴騶計日歸<lb/>
　魏知古<lb/>
<pb n="KR4h0140_WYG_091-9b"/>
魏知古深州人性方直有才名弱冠舉進士長安中歴<lb/>
鳳閣舎人神龍初擢吏部侍郎睿宗即位以藩邸故吏<lb/>
召拜黄門侍郎遷散騎常侍同平章事開元初改紫微<lb/>
令終工部尚書所薦洹水令吕太一蒲州司功叅軍齊<lb/>
澣内率騎曹叅軍栁澤密尉宋遥左補闕袁暉右補闕<lb/>
封希顔伊闕尉陳希烈皆為聞人宋璟嘗稱曰叔向古<lb/>
之遺直子産古之遺愛能兼之者其在魏公集七巻今<lb/>
存詩五首<lb/>
<pb n="KR4h0140_WYG_091-10a"/>
　　　春夜寓直鳳閣懐羣公<hi>一本題上有和中書侍郎楊再思八字</hi>
拜門傳漏晚寓直索居時昔重安仁賦今稱伯玉詩鴛<lb/>
池滿不溢雞樹乆逾滋夙夜懐山甫清風詠所思<hi>伯玉齊卞</hi>
<hi>伯玉也有赴中書郎詩云大方信包含優渥遂不己濯鱗龍鳳池揮翰紫宸裏</hi>
　　　奉和春日途中喜雨應詔<lb/>
皇輿<hi>一作遊</hi>向洛城時雨應天行麗日登巖送隂雲出野<lb/>
迎濯枝林杏發潤葉渚蒲生絲入綸言喜花依錦字明<lb/>
微臣忝東觀載筆佇西成<lb/>
<pb n="KR4h0140_WYG_091-10b"/>
　　　從獵渭川獻詩<hi>舊唐書本傳云先天元年冬上畋于渭川知古獻詩以諷手詔</hi>
　　　<hi>褒之曰予頃向温泉觀省風俗時因暇景掩渭而畋方開一面之羅式展三驅之禮躬親校獵</hi>
　　　<hi>聊以前禽豈意卿有箴規輔予不逮今賜物五十叚用申勸奬</hi>
嘗聞夏太康五弟訓禽荒我后來冬狩三驅盛禮張順<lb/>
時鷹隼擊講事武功揚奔走未及去翾飛豈暇翔非熊<lb/>
從渭水瑞翟想陳倉此欲誠難縱兹遊不可常子雲陳<lb/>
羽獵僖伯諫漁棠得失鑒齊楚仁思念禹湯雍熙亮在<lb/>
宥亭毒匪多傷辛甲今為史虞箴遂孔彰<lb/>
<pb n="KR4h0140_WYG_091-11a"/>
　　　　𤣥元觀尋李先生不遇<lb/>
　羽客今何在空尋伊洛間忽聞歸苦縣復想入函關未<lb/>
　作千年别猶應七日還神仙不可見寂莫返蓬山<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_091-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻九十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_471-1a"/>
　欽定四庫全書<lb/>
御定全唐詩巻四百七十一<lb/>
　　雍裕之<lb/>
　雍裕之貞元後詩人也詩一巻<lb/>
　　　　五雜組<lb/>
　五雜組刺繡窠往復還織錦梭不得已戌交河<lb/>
　　　　剪綵花<lb/>
　敢競桃李色自呈刀尺功蝶猶迷剪翠人豈辨裁紅<lb/>
<pb n="KR4h0140_WYG_471-1b"/>
　　　　春晦送客<hi>一作三月晦日郊外送客</hi>
　野酌亂無廵送君兼送春明年春色至莫作未歸人<lb/>
　　　　自君之出矣<lb/>
　自君之出矣寳鏡為誰明思君如隴水長聞嗚咽聲<lb/>
　　　　四氣<lb/>
　春禽猶競囀夏木忽交隂稍覺秋山逺俄驚冬霰深<lb/>
　　　　四色<lb/>
　壺中冰始結盤上露初圎何意瑶池雪欲奪鶴毛鮮<lb/>
<pb n="KR4h0140_WYG_471-2a"/>
道士牛已至仙家鳥亦来骨為神不朽眼向故人開<lb/>
勞魴蓮渚内汗馬火旂間平生血誠盡不獨左輪殷<lb/>
已見池盡墨誰言突不黔漆身㤙未報貂裘弊豈嫌<lb/>
　　　大言<lb/>
四溟杯渌醑五嶽髻青螺揮汗曽成雨畫地亦成河<lb/>
　　　細言<lb/>
蚊眉自可託蝸角豈勞争欲効絲毫力誰知螻蟻誠<lb/>
　　　山中桂<lb/>
<pb n="KR4h0140_WYG_471-2b"/>
八樹拂丹霄四時青不凋秋風何處起先褭最長條<lb/>
　　　蘆花<lb/>
夾岸復連沙枝枝揺浪花月明渾似雪無處認漁家<lb/>
　　　江邉栁<lb/>
嫋嫋古堤邊青青一樹煙若為絲不㫁留取繋郎船<lb/>
　　　江上山<hi>一本無山字</hi>
綺霞明赤岸錦纜繞丹枝楚客正愁絶西風且莫吹<lb/>
　　　游絲<lb/>
<pb n="KR4h0140_WYG_471-3a"/>
游絲何所似應最似春心一向風前亂千條不可尋<lb/>
　　　栁絮<lb/>
無風纔到地有風還滿空縁渠偏似雪莫近鬂毛生<lb/>
　　　殘鶯<lb/>
花闌鶯亦嬾不語似含情何言百囀舌唯餘一兩聲<lb/>
　　　早蝉<lb/>
一聲清溽暑幾處促流年志士心偏苦初聞獨泫然<lb/>
　　　秋蛩<lb/>
<pb n="KR4h0140_WYG_471-3b"/>
雨絕蒼苔地月斜青草階蛩鳴誰不怨况是正離懐<lb/>
　　　江上聞猨<lb/>
楓岸月斜明猨啼旅夢驚愁多腸易斷不待第三聲<lb/>
　　　折栁贈行人<lb/>
那言栁亂垂盡日任風吹欲識千條恨和烟折一枝<lb/>
　　　題蒲葵扇<lb/>
傾心曾向日在手幸揺風羡爾逄提握知名自謝公<lb/>
　　　贈苦行僧<lb/>
<pb n="KR4h0140_WYG_471-4a"/>
幽深紅葉寺清净白毫僧古殿長鳴磬低頭禮晝燈<lb/>
　　　兩頭纎纎<lb/>
兩頭纎纎八字眉半白半黑燈影帷腷腷膞膞曉禽飛<lb/>
磊磊落落秋果垂<lb/>
　　　了語<lb/>
掃却烟塵寇初勦深水髙林放魚鳥雞人唱絶殘漏曉<lb/>
仙樂拍終天悄悄<lb/>
　　　不了語<lb/>
<pb n="KR4h0140_WYG_471-4b"/>
浮名世利知多少朝市喧喧塵擾擾車馬交馳往復來<lb/>
鐘鼓相催天又曉<lb/>
　　　聼彈沈湘<lb/>
賈誼投文弔屈平瑶琴能寫此時情秋風一奏沈湘曲<lb/>
流水千年作恨聲<lb/>
　　　豪家夏冰詠<lb/>
金錯銀盤貯賜冰清光如聳玉山稜無論塵客閒停扇<lb/>
直到消時不見蠅<lb/>
<pb n="KR4h0140_WYG_471-5a"/>
　　　　宿棣華館聞雁<lb/>
　不堪旅宿棣花館况有離羣鴻雁聲一㸃秋燈殘影下<lb/>
　不知寒夢幾囬驚<lb/>
　　　　農家望晴<lb/>
　甞聞秦地西風雨為問西風早晚囬白髮老農如鶴立<lb/>
　麥場髙處望雲開<lb/>
　　　　宫人斜<lb/>
　幾多紅粉委黄泥野鳥如歌又似啼應有春魂化為燕<lb/>
<pb n="KR4h0140_WYG_471-5b"/>
　年來<hi>一作年年</hi>飛入未央栖<lb/>
　　　　曲江池上<lb/>
　殷勤春在曲江頭全藉羣仙占勝逰何必三山待鸞鶴<lb/>
　年年此地是瀛洲<lb/>
　<lb/>
　<lb/>
　<lb/>
御定全唐詩巻四百七十一<lb/>
</p>
<p>
</p>
  </div>
</body>
</text>
</TEI>
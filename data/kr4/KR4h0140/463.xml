<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_463-1a"/>
　欽定四庫全書<lb/>
御定全唐詩巻四百六十三<lb/>
　　胡杲<lb/>
　胡杲安定人懐州司馬詩一首<lb/>
　　　　七老㑹詩<hi>杲年八十九</hi>
　閒居同㑹在三春大抵愚年㝡出羣霜鬢不嫌杯酒興<lb/>
　白頭仍愛玉爐熏裵回玩栁心猶健老大㸔花意却勤<lb/>
　鑿落滿斟判酩酊香嚢髙挂任氤氲捜神得句題紅葉<lb/>
<pb n="KR4h0140_WYG_463-1b"/>
　望景長吟對白雲今日交情何不替齊年同事聖明君<lb/>
　　吉皎<lb/>
　吉皎馮翊人衛尉卿致仕詩一首<lb/>
　　　　七老㑹詩<hi>皎年八十八</hi>
　休官罷任已閒居林苑園亭興有餘對酒㝡宜花藻發<lb/>
　邀歡不厭栁條初低腰醉舞垂緋袖擊筑謳歌任褐裾<lb/>
　寧用管弦来合雜自親松竹且清虛飛觥酒到須先酌<lb/>
　賦詠成詩不住書借問商山賢四皓不知此後更何如<lb/>
<pb n="KR4h0140_WYG_463-2a"/>
　劉真<hi>一作貞</hi>
劉真廣平人磁州刺史詩一首<lb/>
　　　七老㑹詩<hi>真年八十七</hi>
垂絲今日幸同筵朱紫居身是大年賞景尚知心未退<lb/>
吟詩猶覺力完全閒庭飲酒當三月在席揮毫象七賢<lb/>
山茗煮時秋霧碧玉杯斟處彩霞鮮臨堦花笑如歌妓<lb/>
傍竹松聲當管弦雖未學窮生死訣人間豈不是神仙<lb/>
　鄭據<lb/>
<pb n="KR4h0140_WYG_463-2b"/>
鄭據滎陽人右龍武軍長史詩一首<lb/>
　　　七老㑹詩<hi>據年八十五</hi>
東洛幽閒日暮春邀歡多是白頭賔官班朱紫多相似<lb/>
年紀髙低次第勻聮句每言松竹意停杯多說古今人<lb/>
更無外事來心肺空有清虛入思神醉舞兩回迎勸酒<lb/>
狂歌一曲㑹娱身今朝何事偏情重同作明時列任臣<lb/>
　盧真<lb/>
盧真范陽人侍御史内供奉詩一首<lb/>
<pb n="KR4h0140_WYG_463-3a"/>
　　　七老㑹詩<hi>真年八十三</hi>
三春已盡洛陽宫天氣初晴景象中千朶嫩桃迎曉日<lb/>
萬株垂栁逐和風非論官位皆相似及至年高亦共同<lb/>
對酒歌聲猶覺妙玩花詩思豈能窮先時共作三朝貴<lb/>
今日猶逄七老翁但碩醁醽常滿酌煙霞萬里㑹應通<lb/>
　張渾<lb/>
張渾清河人永州刺史詩一首<lb/>
　　　七老㑹詩<hi>渾年七十七</hi>
<pb n="KR4h0140_WYG_463-3b"/>
幽亭春盡共為歡印綬居身是大官遁跡豈勞登逺岫<lb/>
垂絲何必坐谿磻詩聮六韻猶應易酒飲三杯未覺難<lb/>
每况襟懐同宴㑹共將心事比波瀾風吹野桞垂羅帶<lb/>
日照庭花落綺紈此席不煩鋪錦帳斯筵堪作畫圖㸔<lb/>
　韋式<lb/>
韋式太和中人詩一首<lb/>
　　　一字至七字詩<hi>以題為韻同王起諸公送白居易分司東都作</hi>
　　　　竹<lb/>
<pb n="KR4h0140_WYG_463-4a"/>
竹臨池似玉裛露静和煙綠抱節寧改貞心自束渭曲<lb/>
偏種多王家㸔不足仙杖正驚龍化美實當随鳳熟唯<lb/>
愁吹作別離聲回首駕驂舞陣速<lb/>
　張彤<lb/>
張彤長慶時人詩一首<lb/>
　　　奉和白太守㨂橘<lb/>
凌霜逺渉太湖深雙卷朱旗望橘林樹樹籠煙疑帶火<lb/>
山山照日似懸金行看採掇方盈手暗覺馨香已滿襟<lb/>
<pb n="KR4h0140_WYG_463-4b"/>
㨂選封題皆盡力無人不感近臣心<lb/>
　周元範<lb/>
周元範句曲人詩一首<lb/>
　　　和白太守㨂貢橘<lb/>
離離朱實緑叢中似火燒山䖏處紅影下寒林沈綠水<lb/>
光搖髙樹照晴空銀章自竭人臣力<hi>一作分</hi>玉液誰知造<lb/>
化功看取明朝船發後餘香猶尚逐仁風<lb/>
　　　句<lb/>
<pb n="KR4h0140_WYG_463-5a"/>
誰云蒿上煙随雲依碧落<hi>投白公</hi>　莫怪西陵風景別鏡<lb/>
湖花草為先春<hi>賀朱慶餘及第客已上並見張為主  圖</hi>
　繁知一<lb/>
繁知一秭歸令詩一首<lb/>
　　　書巫山神女祠<hi>雲溪友議白居易除忠州刺史自峡沿流赴郡時秭歸縣繁知</hi>
　　　<hi>一聞居易將過巫山先於神女祠粉壁大書此詩居易覩之悵然邀知一至曰厯山劉郎中禹</hi>
　　　<hi>錫三年理白帝欲作一詩於此怯而不為罷郡經過悉去詩板千餘首但㽞沈佺期王無競皇</hi>
　　　<hi>甫冉李端四章而已此四章古今絶唱人造次不合為之與知一同濟卒不賦詩</hi>
<pb n="KR4h0140_WYG_463-5b"/>
忠州刺史今才子行到巫山必有詩為報髙唐神女道<lb/>
速排雲雨候清詞<lb/>
　嚴休復<lb/>
嚴休復官散騎常侍平盧節度使詩二首<lb/>
　　　唐昌觀玉蘂花折有仙人遊悵然成二絶<hi>劇談錄長</hi>
　　　<hi>安安業坊唐昌觀有玉□花每發若瓊林瑶樹元和中見一女子年可十七八容色婉娩從二</hi>
　　　<hi>女冠造花所佇立良久折花數枝曰曩有玉峯之期可以行矣行百許歩不復見</hi>
終日齋心禱玉宸魂銷目斷未逄真不如滿樹瓊瑶蘂<lb/>
<pb n="KR4h0140_WYG_463-6a"/>
笑對藏花洞裏人<lb/>
羽車潛下玉龜山塵世何由覩蕣顔唯有多情枝上雪<lb/>
好風吹綴緑雲鬟<lb/>
　盧拱<lb/>
盧拱祕書郎終申州刺史與白居易同時詩二首<lb/>
　　　江亭寓目<lb/>
江郭帶林巒津亭倚檻看水風蒲葉戰沙雨鷺鷥寒晚<lb/>
木初凋栁秋叢欲敗蘭哀猨自相叫鄉淚好無端<lb/>
<pb n="KR4h0140_WYG_463-6b"/>
　　　中元日觀法事<lb/>
四孟逄秋序三元得氣中雲迎碧落歩章奏玉皇宫壇<lb/>
滴槐花露香飄栢子風羽衣凌縹緲瑶轂輾虛空乆慕<lb/>
餐霞客常悲習蓼蟲青囊如可授從此訪鴻䝉<lb/>
　　　句<lb/>
地甃如拳石溪横似葉舟<hi>駱浚春日見語林</hi>
　李諒<lb/>
李諒字復言三宰劇縣再為郡牧終京兆尹詩一首<lb/>
<pb n="KR4h0140_WYG_463-7a"/>
　　　蘇州元日郡齋感懐寄越州元相公杭州白舍<lb/>
　　　人<hi>時長慶四年也</hi>
稱慶還鄉郡吏歸端憂明發儼朝衣首開三百六旬日<lb/>
<hi>一作厯</hi>新知四十九年非當官補拙猶勤慮游宦量才已<lb/>
息機舉族共資随月俸一身惟憶故山薇舊交邂逅封<lb/>
疆近老牧蕭條宴賞稀書札毎來同笑語篇章時到借<lb/>
光輝絲綸暫厭分符竹舟楫初登擁羽旗未知今日情<lb/>
何似應與幽人事有違<lb/>
<pb n="KR4h0140_WYG_463-7b"/>
　劉猛<lb/>
劉猛梁州進士與元稹同時詩二首<lb/>
　　　月生<lb/>
月生十五前日望光彩圎月滿十五後日畏光彩瘦不<lb/>
見夜花色一尊成暗酒匣中苔背銅光短不照<hi>一作遍</hi>空<lb/>
不惜補明月慚無此良工<lb/>
　　　苦雨<lb/>
自念數年間兩手中藏鉤於心且無恨他日為我羞古<lb/>
<pb n="KR4h0140_WYG_463-8a"/>
老傳童歌連滛亦兵象夜夢戈甲鳴苦不碩年長<lb/>
　　　曉<lb/>
朝梳一把白夜淚千滴雨可恥垂拱時老作在家女<lb/>
　萬彤雲<lb/>
萬彤雲為白居易所賞詩一首<lb/>
　　　獻盧尚書<hi>雲溪友議云彤雲遊梓州謁盧尚書𢎞宣為閽人艱阻為詩以獻公怒閽</hi>
　　　<hi>者而禮萬生焉</hi>
荷衣拭淚幾回穿欲謁朱門抵上天不是尚書輕下客<lb/>
<pb n="KR4h0140_WYG_463-8b"/>
山家無物與王權<lb/>
　盧貞<lb/>
盧貞字子䝉官河南尹開成中為大理卿終福建觀察<lb/>
使詩二首<lb/>
　　　和白尚書賦永豐栁<hi>有序</hi>
　　永豐坊西南角有垂栁一株柔條極茂白尚書曾<lb/>
　　賦詩傳入樂府遍流京都近有詔㫖取兩枝植於<lb/>
　　禁苑乃知一顧增十倍之價非虛言也因此偶成<lb/>
<pb n="KR4h0140_WYG_463-9a"/>
　　　絶句非敢繼和前篇<lb/>
　一樹依依在永豐兩枝飛去杳無蹤玉皇曾採人間曲<lb/>
　應逐歌聲入九重<lb/>
　　　　和劉夢得嵗夜懐友<lb/>
　文翰走天下琴尊臥洛陽貞元朝士盡新嵗一悲凉名<lb/>
　早縁才大官遲為壽長時来知病已莫歎歩趋妨<lb/>
　<lb/>
　<lb/>
<pb n="KR4h0140_WYG_463-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百六十三<lb/>
</p>
<p>
</p>
  </div>
</body>
</text>
</TEI>
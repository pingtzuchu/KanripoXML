<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_654-1a"/>
　欽定四庫全書<lb/>
御定全唐詩巻六百五十四<lb/>
　　羅鄴<lb/>
　羅鄴餘杭人累舉進士不第光化中以韋莊奏追賜進<lb/>
　士及第贈官補闕詩一巻<lb/>
　　　　歳仗<lb/>
　玉帛朝元萬國來鷄人曉唱五門開春排北極迎仙馭<lb/>
　<hi>一作仗</hi>日捧南山入壽杯歌舜薫風鏗劔佩祝堯嘉氣靄<lb/>
<pb n="KR4h0140_WYG_654-1b"/>
　樓臺可憐四海車書共重見蕭曹佐漢材<lb/>
　　　　牡丹<lb/>
　落盡春紅始著<hi>一作見</hi>花花時比屋事豪奢買栽池館恐<lb/>
　無地看到子孫能㡬家門倚長衢攢繡轂<hi>一作軛</hi>幄籠輕<lb/>
　日䕶香霞歌鐘滿座<hi>一作對此</hi>爭歡賞肯信流年鬢有華<lb/>
　　　　長城<lb/>
　當時無德御乾坤廣築徒勞萬古存謾役生民防極塞<lb/>
　不知血刃起中原珠璣旋見陪陵寢社稷何曽保子孫<lb/>
<pb n="KR4h0140_WYG_654-2a"/>
降虜至今猶自説寃聲夜夜傍<hi>一作哭</hi>城根<lb/>
　　　秋夕寄友人<lb/>
秋夕蒼茫一雁過西風白露滿宫莎昨來京洛逄歸客<lb/>
猶説軒車未渡河莫把少年空倚賴須知孤立易蹉跎<lb/>
想君懐抱哀吟夜銅雀臺前皓月多<lb/>
　　　冬夕江上言事五首<lb/>
葉落纔悲草又生看看少壯是衰形關中秋雨書難到<lb/>
江上春寒酒易醒多少繫心身未逹尋思舉目淚堪零<lb/>
<pb n="KR4h0140_WYG_654-2b"/>
幾時抛得歸山去松下看雲讀道經<lb/>
喔喔晨雞滿樹霜喧喧曉渡簇舟航數星昨夜寒爐火<lb/>
一陣誰家臘瓮香久别覉孤成潦倒迴看書劍更蒼黃<lb/>
逄人舉止皆言命至竟謀閒可勝忙<lb/>
野堂吟罷獨行行㸃水㣲㣲凍不鳴十里溪山新雪後<lb/>
千家襟袖曉寒生只宜醉夣依華寢可稱羸蹄赴宿程<lb/>
日苦㡬多心<hi>一作言</hi>下見那堪歳晏又無成<lb/>
僻居多與懶相宜吟擁寒爐過臘時風栁欲生陽靣葉<lb/>
<pb n="KR4h0140_WYG_654-3a"/>
凍梅先綻嶺頭枝山川自小抛耕釣骨肉無因免别離<lb/>
賴有陶情一尊酒愁中相向展愁眉<lb/>
一帶長溪緑浸門數聲幽鳥啄雲根松亭盡日唯空坐<lb/>
難得儒翁共討論<lb/>
　　　春日宿崇賢里<lb/>
栁暗榆飛春日深水邉門巷獨來尋舊山共是經年别<lb/>
新句相逄竟夕吟枕近禁街聞曉鼓月當髙竹見棲禽<lb/>
勞歌莫問秋風計恐起江湖垂釣心<lb/>
<pb n="KR4h0140_WYG_654-3b"/>
　　　征人<lb/>
青樓一别戍金㣲力盡秋來破虜圍錦字莫辭連夜織<lb/>
塞鴻長是到春歸正憐漢月當空照不奈胡沙滿眼飛<lb/>
唯有夢魂南去日故鄉山水路依稀<lb/>
　　　鶯<lb/>
暖辭雲谷背殘陽飛下東風翅漸長却笑金籠是覊絆<lb/>
豈知瑶草正芬芳曉逄溪雨投紅樹晩囀宫樓泣舊妝<lb/>
何事離人不堪聽㶚橋斜日褭垂楊<lb/>
<pb n="KR4h0140_WYG_654-4a"/>
　　　槐花<lb/>
行宫門外陌銅駝兩畔分栽此最多欲到清秋近時節<lb/>
爭開金蘂向關河層樓寄恨飄珠箔駿馬憐香撼玉河<lb/>
愁殺江湖隨計者年年為爾剩奔波<lb/>
　　　自蜀入關<lb/>
文戰連輸未息機束書擕劔定前非近來從聽事難得<lb/>
休去且無山可歸疋馬出門還悵望孤雲何處是因依<lb/>
斜陽驛路西風𦂳遥指人烟宿翠㣲<lb/>
<pb n="KR4h0140_WYG_654-4b"/>
　　　上陽宫<lb/>
春半上陽花滿樓太平天子昔廵遊千門雖對<hi>一作列</hi>嵩<lb/>
山在一笑還隨洛水流深鎻笙歌巢燕聽遙瞻金碧路<lb/>
人愁翠華却自登<hi>一作返昇</hi>仙去腸斷<hi>一作長使</hi>宫娥望不休<lb/>
　　　舊侯家<lb/>
臺閣層層倚半空遶軒澄碧御溝通金鈿座上歌春酒<lb/>
畫蠟尊前滴曉風嵗月不知成隙地子孫誰更繫殊功<lb/>
人間若算無榮辱却是扁舟一釣翁<lb/>
<pb n="KR4h0140_WYG_654-5a"/>
　　　宿武安山有懐<lb/>
野店暮來山畔逢寒蕪漠漠露華濃窗間燈在犬驚吠<lb/>
溪上月沉人罷舂逺别只愁添雪鬢此生何計隱雲峯<lb/>
離心却羡南飛翼獨過吳江更數重<lb/>
　　　謁寗祠<lb/>
春生溪嶺雪初開下馬雲亭酹一杯好是精靈偏有感<lb/>
能於鄉里不為災九江賈客應遥祝五夜神兵數此來<lb/>
盡室唯求多降福新年歸去便風催<lb/>
<pb n="KR4h0140_WYG_654-5b"/>
　　　經故洛城<hi>一本此下有有感二字</hi>
一片危牆勢恐人牆邊日日走蹄輪築時驅盡千夫力<lb/>
崩處空餘數里塵長恨往來經此地每嗟興廢欲霑巾<lb/>
那堪又向荒城過錦雉驚飛麥隴春<lb/>
　　　老將<lb/>
百戰辛勤歸帝鄉南班班裏最南行弓欺猨臂秋無力<lb/>
劍泣虬髯曉有霜千古恥非書竹帛一心猶自向河湟<lb/>
年年宿衞天顔近曽把功勲奏建章<lb/>
<pb n="KR4h0140_WYG_654-6a"/>
　　　曲江春望<lb/>
故國東歸澤國遥曲江晴望憶漁樵都縁北闕春先到<lb/>
不是南山雪易消瑞影玉樓開組繡歡聲丹禁奏雲韶<lb/>
雖然未得陪鴛鷺亦酹金觴祝帝堯<lb/>
　　　帝里<lb/>
喧喧蹄轂走紅塵南北東西暮與晨謾道青雲難得路<lb/>
何曽紫陌有閒人杯傾竹葉侯門月馬落桃花御水春<lb/>
只合詠歌來大國况逄文景化惟新<lb/>
<pb n="KR4h0140_WYG_654-6b"/>
　　　新安城<lb/>
若算防邊久逺名新安豈更勝長城謾興他役悲荒壘<lb/>
何似從今實取兵聖德便應同險固人心自不向忠貞<lb/>
但將死節酬堯禹版築無勞㓂已平<lb/>
　　　自遣<lb/>
四十年來詩酒徒一生縁興滯江湖不愁世上無人識<lb/>
唯怕村中沒酒沽春巷摘桑喧姹女江船吹笛舞蠻奴<lb/>
焚魚酌醴醉堯代吟向席門聊自娛<lb/>
<pb n="KR4h0140_WYG_654-7a"/>
　　　流水<lb/>
漾漾悠悠㡬𣲖分中浮短艇與鷗羣天街帶雨淹<hi>一作含</hi>
芳草玉洞漂花下白雲靜稱一竿持處見急宜<hi>一作愁</hi>孤<lb/>
館覺來聞隋家柳畔偏堪恨東入長淮日又曛<lb/>
　　　送張逸人<lb/>
自説歸山人事賒素琴丹竈是生涯牀頭殘藥鼠偷盡<lb/>
溪上破門風擺斜石井晴垂青葛葉竹籬荒映白茅花<lb/>
遥知此去應稀出獨臥晴窗夢曉霞<lb/>
<pb n="KR4h0140_WYG_654-7b"/>
　　　春晩渡河有懷<lb/>
煙收緑野逺連空戍壘依稀入望中萬里山河星拱北<lb/>
百年人事水歸東扁舟晩濟桃花浪走馬晴嘶柳絮風<lb/>
鄉思正多覊思苦不須迴首問漁翁<lb/>
　　　春望梁石頭城<lb/>
柳碧桑黃破國春殘陽㣲雨望歸人江山不改興亡地<lb/>
冠蓋自為前後塵帆勢掛風輕若翅浪聲吹岸疊如鱗<lb/>
六朝無限悲愁事欲下荒城迴首頻<lb/>
<pb n="KR4h0140_WYG_654-8a"/>
　　　早發宜陵即事<lb/>
霜白山村月落時一聲鷄後又登岐居人猶自掩關在<lb/>
行客已愁驅馬遲身事不堪空感激鬢毛看著欲凋衰<lb/>
青萍委匣休哮吼未有恩讐擬報誰<lb/>
　　　鴛鴦<lb/>
紅閒<hi>一作江雲</hi>碧霽<hi>一作/靜</hi>瑞煙開錦翅雙飛<hi>一作雙雙一作輕飛</hi>去又<lb/>
迴一種鳥憐名字好盡<hi>一作祗</hi>縁人恨别離來暖依牛渚<lb/>
汀莎媚夕宿龍池禁漏催相對若教春<hi>一作秦</hi>女見便須<lb/>
<pb n="KR4h0140_WYG_654-8b"/>
擕向<hi>一作同上</hi>鳳凰臺<lb/>
　　　春閨<lb/>
愁坐蘭閨日過遲巻簾巢燕羡雙飛管絃樓上春應在<lb/>
楊柳橋邊人未歸玉笛豈能留舞態金河猶自浣戎衣<lb/>
梨花滿院東風急惆悵無言倚錦機<lb/>
　　　贈東川梓桐縣韋德孫長官<lb/>
前代髙門今宰邑懐才重義古來無笙歌厭聽吟清句<lb/>
京洛思歸展畫圖蜀醖天寒留客醉隴禽山曉隔簾呼<lb/>
<pb n="KR4h0140_WYG_654-9a"/>
何年期拜朱幡貴馬上論詩在九衢<lb/>
　　　題水簾洞<lb/>
亂泉飛下翠屛中名共眞珠巧綴同一片長垂今與古<lb/>
半山遥聽水兼風雖無舒巻隨人意自有潺湲濟物功<lb/>
每向暑天來徃見疑將仙子隔房櫳<lb/>
　　　野花<lb/>
拂露叢開血色殷枉無名字對空山時逄舞蝶尋香至<lb/>
少有行人輟櫂攀若在侯門看不足為生江岸見如閒<lb/>
<pb n="KR4h0140_WYG_654-9b"/>
結根畢竟輸桃李長近都城紫陌間<lb/>
　　　蘆花<lb/>
如練如霜乾復輕西風處處拂江城長垂釣叟看不足<lb/>
暫泊王孫愁亦生好傍翠樓裝月色枉隨紅葉舞秋聲<lb/>
最宜羣鷺斜陽裏閑捕纖鱗傍爾行<lb/>
　　　山陽貽友人<lb/>
性僻多將雲水便山陽酒病動經年行遲暖陌花攔馬<lb/>
睡重春江雨打船閑弄玉琴雙鶴舞靜窺庭樹一猱懸<lb/>
<pb n="KR4h0140_WYG_654-10a"/>
結茅更莫期深隱聲價如今滿日邊<lb/>
　　　長安惜春<lb/>
千門共惜放春迴半鎻樓臺半復開公子不能留落日<lb/>
南山遮莫倚髙臺殘紅似怨皇州雨細緑猶藏畫蠟灰<lb/>
畢竟思量何足歎明年時節又還來<lb/>
　　　謝友人遺華陽巾<lb/>
剪霧裁煙勝角冠來從玉洞五雲端醉宜薤葉欹斜影<lb/>
穩稱菱花子細看野客愛留籠鶴髮溪翁爭乞配漁竿<lb/>
<pb n="KR4h0140_WYG_654-10b"/>
眞仙首飾勞相寄塵土翻慙戴去難<lb/>
　　　早梅<lb/>
綴雪枝條似有情凌寒澹注笑妝成凍香飄處宜春早<lb/>
素艶開時混月明遷客嶺頭悲褭褭美人簾下妬盈盈<lb/>
滿園桃李雖堪賞要且東風晚始生<lb/>
　　　留題張逸人草堂<hi>一作杜牧詩</hi>
長懸青紫與芳枝塵路無因免别離馬上多於在家日<lb/>
尊前堪惜少年時關河客夢還鄉後雨雪山程出店遲<lb/>
<pb n="KR4h0140_WYG_654-11a"/>
却羡髙人此中<hi>一作終此</hi>老軒車過盡不知誰<lb/>
　　　鍾陵崔大夫罷鎮攀隨再經匡廬寺宿<lb/>
一抛文戰學從公兩逐旌旗宿梵宫酒醒月移窗影畔<lb/>
夜凉身在水聲中侯門聚散眞如夢花界登臨轉悟空<lb/>
明發不堪山下路㡬程愁雨又愁風<lb/>
　　　留獻彭門郭常侍<lb/>
受得彭門擁信旗一家將謂免覊離到來門館空歸去<lb/>
羞向交親説受知層構尚無容足地尺波寧有躍鱗時<lb/>
<pb n="KR4h0140_WYG_654-11b"/>
到頭忍恥求名是須向青雲覓路岐<lb/>
　　　洛水<lb/>
一道潺湲濺暖莎年年惆悵是春過莫言行路聽如此<lb/>
流水深宫悵更多橋畔月來清見底柳邊風𦂳<hi>一作去</hi>緑<lb/>
生波縱然滿眼添歸思未把漁竿奈爾何<lb/>
　　　聞杜鵑<lb/>
花時一宿碧山前明月東風呌杜鵑孤館覺來聽半夜<lb/>
羸僮相對亦無眠汝身哀怨猶如此我淚縱橫豈偶然<lb/>
<pb n="KR4h0140_WYG_654-12a"/>
爭得蒼蒼知有恨汝身成鶴我成仙<lb/>
　　　趂職單于留别闕下知已<lb/>
職忝翩翩逐建牙笑隨征騎入胡沙定將千里書憑㕍<lb/>
應看一春雪當花年長有心終報國時清到處便營家<lb/>
逢秋不擬同張翰為憶鱸魚却歎嗟<lb/>
　　　落第書懐寄友人<lb/>
清世誰能便陸沉相逢休作憶山吟若教仙桂在平地<lb/>
更有何人肯苦心去國漢妃還似玉亡家石氏豈無金<lb/>
<pb n="KR4h0140_WYG_654-12b"/>
且安懐抱莫惆悵瑶瑟調髙尊酒深<lb/>
　　　鸚鵡咏<lb/>
玉檻瑶軒任所依東風休憶嶺頭歸金籠共惜好毛羽<lb/>
紅觜莫教多是非便向郄堂誇飲啄還應禰筆發光輝<lb/>
乘時得路何須貴燕雀鸞凰各有機<lb/>
　　　題滄浪峽<lb/>
門向紅塵日日開入門襟䄂逺塵埃暗<hi>一作晴</hi>香惹歩澗<lb/>
花發晩景逼簷溪鳥迴不為市朝行路近有誰車馬看<lb/>
<pb n="KR4h0140_WYG_654-13a"/>
山來可憐嚴子持竿處雲水終年鎻緑苔<lb/>
　　　白角簟<lb/>
疊玉騈珪巧思長露華煙魄譲清光休揺雉尾當三伏<lb/>
似展龍鱗在一牀髙價不唯標越絶冷紋疑似臥瀟湘<lb/>
杜陵他日重歸去偏稱醉眠松桂堂<lb/>
　　　秋日懐江上友人<lb/>
行子豈知煙水勞西風獨自泛征艘酒醒孤館秋簾巻<lb/>
月滿寒江夜笛髙黄葉夢餘歸朔塞青山家在極波濤<lb/>
<pb n="KR4h0140_WYG_654-13b"/>
去年今日逢君處雁下蘆花猨正號<lb/>
　　　題笙<lb/>
筠管參差排鳳翅月堂凄切勝龍吟最宜輕動纎纎玉<lb/>
醉送當觀灔灔金緱嶺獨能徵妙曲嬴臺相共吹清音<lb/>
好將宫徵陪歌扇莫遣新聲鄭衛侵<lb/>
　　　下第<lb/>
謾把青春酒一杯愁襟未<hi>一作寜</hi>信酒<hi>一作灑</hi>能開江邉依<lb/>
舊空歸去帝里還如<hi>一作同</hi>不到來門掩殘陽鳴<hi>一作唯</hi>鳥<lb/>
<pb n="KR4h0140_WYG_654-14a"/>
雀花飛何處好池臺此時惆悵便堪老何用人間嵗月<lb/>
催<lb/>
　　　秋晩<lb/>
殘星殘月一聲鐘谷<hi>一作水</hi>際巖隈<hi>一作根</hi>爽氣濃不向碧<lb/>
臺驚醉夢但來清鏡促愁容繁金露潔黄籠<hi>一作泣荒籬</hi>菊<lb/>
獨翠煙凝逺澗松閑歩幽林與苔徑漸移栖鳥及<hi>一作息</hi>
鳴蛩<lb/>
　　　長安春夕旅懐<lb/>
<pb n="KR4h0140_WYG_654-14b"/>
㡬年栖旅寄西秦不識花枝醉過春短艇閑思五湖浪<lb/>
羸蹄愁傍九衢塵關河風雨迷歸夢鐘鼓朝昏老此身<lb/>
忽向太平時節過一竿持去老遺民<lb/>
　　　洛陽春望<lb/>
洛陽春霽絶塵埃嵩少煙嵐畫障開草色花光惹襟袖<lb/>
簫聲歌響隔樓臺人心便覺閒多少馬足方知倦徃來<lb/>
愁上中橋橋上望碧波東去夕陽催<lb/>
　　　惜春<lb/>
<pb n="KR4h0140_WYG_654-15a"/>
燕歸巢後即離羣吟倚東風恨日曛一别一年方見我<lb/>
遊來遊去<hi>一作愁來愁去</hi>不禁君鶯花御苑看將盡絲竹侯家<lb/>
亦少聞獨坐南樓正<hi>一作最</hi>惆悵柳塘花<hi>一作飛</hi>絮更紛紛<lb/>
　　　冬日旅懐<lb/>
烏熖纔沈桂魄生霜階擁褐暫吟行閒思江市白醪滿<lb/>
靜憶僧窗緑綺横塵土自憐長失計雲帆尤覺有歸情<lb/>
㡬多悵望無窮事空畫爐灰坐到明<lb/>
　　　春夕寄友人時有與歌者南北<lb/>
<pb n="KR4h0140_WYG_654-15b"/>
芳徑春歸花半開碧山波暖雁初迴滿樓月色還依舊<lb/>
昨夜歌聲自不來愁眼向誰零玉筯征蹄何處駐紅埃<lb/>
中宵吟罷正惆悵從此蘭堂鎻緑苔<lb/>
　　　春夜赤水驛旅懐<lb/>
一星殘燭照離堂失計遊心歸𣺌茫不自尋思無道路<lb/>
為誰辛苦競時光九衢春色休迴首半夜溪聲正夢鄉<lb/>
却羡去年買山侣月斜漁艇倚瀟湘<lb/>
　　　春山<hi>一作夜</hi>山館旅懐<lb/>
<pb n="KR4h0140_WYG_654-16a"/>
山館吟餘山月斜東風揺曵拂窗花豈知驅馬無閑日<lb/>
長在他人後到家孤劒向誰開壯節流年催我自堪嗟<lb/>
燈前結束又前去曉出石林啼亂鴉<lb/>
　　　秋夕旅懐<lb/>
階前月色與蛩聲階上愁人坐復行秦谷入霜空有夢<lb/>
越山無計可歸耕窮途若遣長堪慟華髮無因肯晩生<lb/>
不似扁舟釣魚者免將心事筭浮榮<lb/>
　　　春過白遥嶺<lb/>
<pb n="KR4h0140_WYG_654-16b"/>
鳥道穿雲望峽遥羸蹄經宿在岧嶤到來山下春將半<lb/>
上得林端雪未消返駕王尊何足歎哭途阮籍謾無聊<lb/>
未知遇此恓惶者泣向東風鬢欲凋<hi>洪邁取前四句為絶句</hi>
　　　别夜<hi>第七句缺三字</hi>
秋入江天河漢清迢迢鐘漏出孤城金波千里别來夜<lb/>
玉筯兩行流到明若在人間須有恨除非禪伴始無情<lb/>
人間誰有　　　聚散自然惆悵生<lb/>
　　　費拾遺書堂<lb/>
<pb n="KR4h0140_WYG_654-17a"/>
滿袖歸來天桂香紫泥重降舊書堂自憐葦帶同巢許<lb/>
不駕蒲輪佐禹湯怪石盡含千古秀奇花多吐四時芳<lb/>
何人更肯追髙躅唯有樵童戲蘚牀<lb/>
　　　溪上春望<lb/>
無端溪上看蘭橈又是東風斷柳條雙鬢多於愁裏鑷<lb/>
四時須向醉中銷行人駿馬嘶香陌獨我殘陽倚野橋<lb/>
吟水詠山心未已可能終不勝漁樵<lb/>
　　　獻池州庾員外<lb/>
<pb n="KR4h0140_WYG_654-17b"/>
曾降瑶緘薦姓名攀雲㡬合到蓬瀛須存彭壽千年在<lb/>
終見茅公九轉成鯤海已知勞鶴使螢窗不那夢霓旌<lb/>
琪花玉蔓應相笑未得歌吟從酒行<lb/>
　　　春風<lb/>
每嵗東來助發生舞空悠颺徧寰瀛暗添芳草池塘色<lb/>
逺遰髙樓簫管聲簾透驪宫偏帶恨花催上苑剰多情<lb/>
如何一統車書日吹取青雲道路平<lb/>
　　　冬日寄獻庾員外<lb/>
<pb n="KR4h0140_WYG_654-18a"/>
曽謁仙宫最上仙西風許醉桂花前爭歡酒蟻浮金爵<lb/>
從聽歌塵撲翠蟬秋霽捲簾凝錦席夜闌吹笛稱江天<lb/>
却思紫陌觥籌地兎缺烏沈欲半年<lb/>
　　　釣翁<hi>一作鄭谷詩</hi>
來徃煙波非定居生涯蓑褐<hi>一作笠</hi>外無餘閑垂兩鬢任<lb/>
如鶴只繫<hi>一作祇把</hi>一竿時得<hi>一作釣</hi>魚月浦扣船歌皎潔雨<lb/>
蓬隈岸臥蕭疎行人誤話金張貴笑指北邙丘與墟<lb/>
　　　聞友人入越幕因以詩贈<lb/>
<pb n="KR4h0140_WYG_654-18b"/>
稽嶺春生酒凍銷煙鬟紅<hi>一作蒨</hi>袖恃嬌嬈岸<hi>一作峰</hi>邊叢<lb/>
雪晴香老波上長虹晩影遥<hi>一作揺</hi>正哭阮途歸未得更<lb/>
聞江筆赴嘉招人間榮瘁眞堪恨坐想征軒鬢欲<hi>一作未</hi>
凋<lb/>
　　　東歸<lb/>
日日唯憂行役遲東歸可是有家歸都縁桂玉無門住<lb/>
不筭山川去路危<hi>一作非</hi>秦樹夢愁黄<hi>一作春</hi>鳥囀吳江釣<lb/>
憶<hi>一作垂</hi>錦鱗肥桃夭李<hi>一作/杏</hi>艶清明近惆悵當年<hi>一作時</hi>
<pb n="KR4h0140_WYG_654-19a"/>
意盡違<lb/>
　　　入關<lb/>
古道槐花滿樹開入關時節一蝉催出門唯恐不先到<lb/>
當路有誰長待來似箭年光還可惜如蓬生計更堪哀<lb/>
故園若有漁舟在應掛雲帆早箇迴<lb/>
　　　覽陳丕巻<lb/>
雪宫詞客燕宫遊一軸煙花象外搜謾把蜀紋當畫展<lb/>
徒誇湘碧帶春流吟時致我寒侵骨得處疑君白盡頭<lb/>
<pb n="KR4h0140_WYG_654-19b"/>
從北南歸明月夜嶺猨灘鳥更悠悠<lb/>
　　　巴南旅舍言懐<lb/>
萬浪千巖首未回無憀相倚上髙臺家山如畫不歸去<lb/>
客舍似讐誰遣來紅涙罷窺連曉燭碧波休引向春<hi>一作</hi>
<hi>風</hi>盃後時若有青雲望何事偏教羽翼摧<lb/>
　　　登凌歊臺<lb/>
髙臺今日<hi>一作古</hi>竟<hi>一作境</hi>長閒因想興亡自慘顔四海已<lb/>
歸新雨露六朝空認舊江山槎翹獨鳥沙汀<hi>一作汀洲</hi>畔風<lb/>
<pb n="KR4h0140_WYG_654-20a"/>
遰連檣雪浪間<hi>一作風亞荒榛雨雪間</hi>好是輪蹄來徃便誰人不<lb/>
向此躋攀<lb/>
　　　僕射陂晩望<lb/>
離人到此倍堪傷陂水蘆花似故鄉身事未知何日了<lb/>
馬蹄唯覺到秋忙田園牢落東歸晩道路辛勤北去長<lb/>
却羡無愁是沙鳥雙雙相趂下斜<hi>一作殘</hi>陽<lb/>
　　　芳草<lb/>
廢苑牆南殘<hi>一作淺</hi>雨中似袍顔色正䝉茸㣲香暗惹遊<lb/>
<pb n="KR4h0140_WYG_654-20b"/>
人歩逺緑纔分鬬雉蹤三楚渡頭長恨見五侯門外却<lb/>
難逢年年縱有春風便馬跡車輪一萬重<lb/>
　　　秋日留題蔣亭<hi>一作山</hi>
西風纔起一蟬鳴便筭關河馬上程碧浪鷁舟從此別<lb/>
丹霄鵠箭忍<hi>一作忽</hi>無成二年芳思隨雲雨㡬日<hi>一作夕</hi>離<lb/>
歌戀<hi>一作怨一作望</hi>斾旌囘首橫塘更東望露荷煙菊倍傷情<lb/>
　　　早發<lb/>
一㸃燈殘魯酒醒已擕孤劔事離程愁看飛雪聞鷄唱<lb/>
<pb n="KR4h0140_WYG_654-21a"/>
獨向長空背雁行白草近關微有路<hi>一作露</hi>濁河連底凍<lb/>
無聲此中來徃本迢遞况是驅羸客塞城<lb/>
　　　雁二首<lb/>
暮天新雁起汀洲紅蓼花開水國愁想得故園今夜月<lb/>
㡬人相憶在江樓<lb/>
早背胡霜過戍樓又隨寒日下汀洲江南江北多離别<lb/>
忍報年年兩地愁<lb/>
　　　螢二首<lb/>
<pb n="KR4h0140_WYG_654-21b"/>
水殿清風玉户開飛光千㸃去還來無風無月長門夜<lb/>
偏到階前㸃緑苔<lb/>
裵囘無燭冷無煙秋逕莎庭入夜天休向書窗來照字<lb/>
近來紅蠟滿歌筵<lb/>
　　　看花<lb/>
花開只恐看來遲及到愁如未看時家在楚鄉身在蜀<lb/>
一年春色負歸期<lb/>
　　　柳絮<lb/>
<pb n="KR4h0140_WYG_654-22a"/>
處處東風撲晩陽輕輕醉粉落無香就中堪恨隋堤上<lb/>
曽惹龍舟舞鳳凰<lb/>
　　　雲<lb/>
紛紛靄靄遍江湖得路為霖豈合無莫使悠颺只如此<lb/>
帝鄉還更暖蒼梧<lb/>
　　　芳草<lb/>
曲江岸上天街裏兩地縱生車馬多不似<hi>一作是</hi>萋萋南<lb/>
浦見晩來煙雨半相和<lb/>
<pb n="KR4h0140_WYG_654-22b"/>
　　　出都門<lb/>
青門春色一花開長到花時把酒杯自覺無家似潮水<lb/>
不知歸處去還來<lb/>
　　　宫中二首<lb/>
芳草長含玉輦塵君王遊幸此中頻今朝别有承恩處<lb/>
鸚鵡飛來説似人<lb/>
雖然自小屬梨園不識先皇玉殿門還是當時歌舞曲<lb/>
今來何處最承恩<lb/>
<pb n="KR4h0140_WYG_654-23a"/>
　　　河湟<lb/>
河湟何計絶𤇺煙免使征人更戌邉盡放農桑無一事<lb/>
遣教知有太平年<lb/>
　　　聞子規<lb/>
蜀魄千年尚怨誰聲聲啼血向花枝滿山明月東風夜<lb/>
正是愁人不寐時<lb/>
　　　望仙<hi>一本有臺字</hi>
千金壘土望三山雲<hi>一作望</hi>鶴無蹤羽衞還若説神仙求<lb/>
<pb n="KR4h0140_WYG_654-23b"/>
便得茂陵何事在<hi>一作隔</hi>人間<lb/>
　　　放鷓鴣<lb/>
好傍青山與碧溪刺桐毛竹<hi>一作羽</hi>待雙栖花時遷客傷<lb/>
離别莫向相思樹上啼<lb/>
　　　驪山<lb/>
風揺巖桂露聞香白鹿驚時出繞牆不向驪山鎻宫殿<lb/>
可知仙去是明皇<lb/>
　　　梅花<lb/>
<pb n="KR4h0140_WYG_654-24a"/>
繁如瑞雪壓枝開越嶺吳溪免用栽却是五侯家未識<lb/>
春風不放過江來<lb/>
　　　鷄冠花<lb/>
一枝穠艶對秋光露滴風揺倚砌傍曉景乍看何處似<lb/>
謝家新染紫羅囊<lb/>
　　　汴河<lb/>
煬帝開河鬼亦悲生民不獨力空疲至今嗚咽東流水<lb/>
似向清平怨昔時<lb/>
<pb n="KR4h0140_WYG_654-24b"/>
　　　渡江有感<lb/>
岸落殘紅錦雉飛渡江船上夕陽微一枝猶負平生意<lb/>
歸去何曽勝不歸<lb/>
　　　題終南山僧堂<lb/>
九衢終日見南山名利何人肯掩關唯有吾師逹眞理<lb/>
坐看霜樹老雲間<lb/>
　　　大散嶺<lb/>
過徃長逄日色稀雪花如掌撲行衣嶺頭却望人來處<lb/>
<pb n="KR4h0140_WYG_654-25a"/>
特地身疑是鳥飛<lb/>
　　　嘉陵江<lb/>
嘉陵南岸雨初収江似秋嵐不煞流此地終朝有行客<lb/>
無人一為櫂扁舟<lb/>
　　　早行<lb/>
雨灑江聲風又吹扁舟正與睡相宜無端戌鼓催前去<lb/>
别却青山向曉時<lb/>
　　　黄河曉渡<lb/>
<pb n="KR4h0140_WYG_654-25b"/>
大河平野正窮秋羸馬羸僮古渡頭昨夜蓮花峰下月<lb/>
隔簾相伴到明愁<lb/>
　　　温泉<lb/>
一條春水潄莓苔㡬繞𤣥宗浴殿囘此水貴妃曽照影<lb/>
不堪流入舊宫來<lb/>
　　　秋怨<lb/>
夢斷南窗啼曉烏新霜昨夜下庭梧不知簾外如珪月<lb/>
還照邊城到曉無<lb/>
<pb n="KR4h0140_WYG_654-26a"/>
　　　歎别<lb/>
北來南去㡬時休人在光隂似箭流直待江山盡無路<lb/>
始因抛得别離愁<lb/>
　　　送春<lb/>
欲别東風剩黯然亦知春去有明年世間爭那人先老<lb/>
更對殘花一醉眠<lb/>
　　　蠟燭<lb/>
煖香紅熖一時燃緹幕初垂月落天堪恨蘭堂别離夜<lb/>
<pb n="KR4h0140_WYG_654-26b"/>
如珠似淚滴尊前<lb/>
　　　陳宫<lb/>
白玉尊前紫桂香迎春閣上燕雙雙陳王半醉貴妃舞<lb/>
不覺隋兵夜渡江<lb/>
　　　水簾<lb/>
萬㸃飛泉下白雲似簾懸處望疑眞若將此水為霖雨<lb/>
更勝長垂隔路塵<lb/>
　　　賞春<hi>一作芳草一作春遊鬱然有懐賦</hi>
<pb n="KR4h0140_WYG_654-27a"/>
芳草和煙暖更青閑門要路一時生年年㸃檢人間事<lb/>
唯有春風不世情<lb/>
　　　歎平泉<hi>一作傷平泉莊</hi>
生前㡬到此亭臺尋歎投荒去不囘若遣春風會人意<lb/>
花枝盡合向南開<lb/>
　　　長安春雨<lb/>
兼風颯颯灑皇州能滯輕<hi>一作春</hi>寒阻勝遊半夜五侯池<lb/>
館裏美人驚起為花愁<lb/>
<pb n="KR4h0140_WYG_654-27b"/>
　　　駕蜀囘<lb/>
上皇西幸却歸秦花木依然滿禁春唯有貴妃歌舞地<lb/>
月明空殿鎻香塵<lb/>
　　　吳王古宫井二首<lb/>
古宫荒井曽平後見説耕人又鑿開拾得玉釵鐫勅字<lb/>
當時恩澤賜誰來<lb/>
含青薜荔隨金甃碧砌磷磷生緑苔莫言數尺無波水<lb/>
曽與如花竝照來<lb/>
<pb n="KR4h0140_WYG_654-28a"/>
　　　江㠶<lb/>
别離不獨恨蹄輪渡口風帆發更頻何處青樓方凭檻<lb/>
半江斜日認歸人<lb/>
　　　為人感贈<lb/>
歌舞從來最得名如今老寄洛陽城當時醉送龍驤曲<lb/>
留與誰家唱月明<lb/>
　　　春江恨别<lb/>
望斷長川一葉舟可堪歸路更沿流重來别處無人見<lb/>
<pb n="KR4h0140_WYG_654-28b"/>
芳草斜陽滿渡頭<lb/>
　　　歎流水二首<lb/>
人間莫<hi>一作虛</hi>謾惜花落花落明年依舊開却最堪悲是<lb/>
流水便同人事去<hi>一作更</hi>無迴<lb/>
龍躍虬蟠旋作潭繞紅濺緑下東南春風散入侯家去<lb/>
漱齒花前酒半酣<lb/>
　　　落第東歸<lb/>
年年春色獨懐羞彊向東歸懶舉頭莫道還家便容易<lb/>
<pb n="KR4h0140_WYG_654-29a"/>
人間多少事堪愁<lb/>
　　　鏡<lb/>
昔嵗相知<hi>一作宜</hi>别有情㡬<hi>一作千</hi>廻磨拭始將行如今老<lb/>
去<hi>一作漸老</hi>愁無限抱<hi>一作把</hi>向閒窗却怕明<lb/>
　　　南行<lb/>
臘晴江煖鸊鵜飛梅雪香粘越女衣魚市酒村相識徧<lb/>
短船歌月醉方歸<lb/>
　　　公子行<lb/>
<pb n="KR4h0140_WYG_654-29b"/>
金<hi>一作雕</hi>鞍玉勒照花明過後春<hi>一作香</hi>風特地生半醉五<lb/>
侯門裏出月髙猶在禁街行<lb/>
　　　春日偶題城南韋曲<lb/>
韋曲城南錦繡堆千金不惜買花栽誰知豪貴多羈束<lb/>
落盡春紅不見來<lb/>
　　　上東川顧尚書<lb/>
輕財重義真公子長策沈機繼武侯龍節坐持兵十萬<lb/>
可憐三蜀盡無憂<lb/>
<pb n="KR4h0140_WYG_654-30a"/>
　　　過王濬墓<lb/>
埋骨千年近路塵路傍碑號晉將軍當時若使無功業<lb/>
早箇耕桑到此墳<lb/>
　　　㶚上感别<lb/>
㶚水何人不别離無家南北倚空悲十年此路花時節<lb/>
立馬霑襟酒一巵<lb/>
　　　春日與友人話别<lb/>
坐酌對芳草東風吹旅衣莫嫌驅馬倦自未有山歸華<lb/>
<pb n="KR4h0140_WYG_654-30b"/>
髮期先逼青雲計又非離襟一霑灑廻首正殘暉<lb/>
　　　竹<lb/>
翠葉纔分細細枝清隂猶未上階墀蕙蘭雖許相依日<lb/>
桃李還應笑後時抱節不為霜霰<hi>一作雪</hi>改成林終與鳯<lb/>
凰期渭濵若更徴賢相好作漁竿繫釣絲<lb/>
　　　邊將<lb/>
馬上乘秋欲建勲飛狐夜鬬出師頻若無紫塞煙塵事<lb/>
誰識青樓歌舞人戰骨沙中金鏃在賀筵花畔玉盤新<lb/>
<pb n="KR4h0140_WYG_654-31a"/>
由來邊卒皆如此只是君門合殺身<lb/>
　　　巴南旅泊<lb/>
巴山慘别魂巴水徹荆門此地若重到居人誰復存落<lb/>
帆紅葉渡駐馬白雲村却羡南飛鴈年年到故園<lb/>
　　　河上逢友人<lb/>
知君意不淺立馬問生涯薄業無歸地他鄉便是家宵<lb/>
吟憐桂魄朝起怯菱花語盡黄河上西風日又斜<lb/>
　　　偶題離亭<lb/>
<pb n="KR4h0140_WYG_654-31b"/>
萬般名利不闗身况待山平海變塵五月波濤爭下峽<lb/>
滿堂金玉為何人謾誇浮世青雲貴未盡離杯白髮新<lb/>
誰似雨蓬蓬底客渚花汀鳥自相親<lb/>
　　　夏晩望嵩亭有懷<lb/>
正憐雲水與心違湖上亭髙對翠微盡日不妨憑檻望<lb/>
終年未必有家歸青蟬漸傍幽叢噪白鳥時穿返照飛<lb/>
此地又愁無計住一竿何處是因依<lb/>
　　　途中寄友人<lb/>
<pb n="KR4h0140_WYG_654-32a"/>
秋庭悵望别君初折栁分襟十載餘相見或因中夜夢<lb/>
寄來多是隔年書攜樽座外花空老垂釣江頭栁漸疎<lb/>
裁得詩憑千里雁吟來寧不憶吾廬<lb/>
　　　傷侯第<lb/>
世間榮辱半相和昨日權門今雀羅萬古明君方納諫<lb/>
九江遷客更應多碧池草熟人偷釣畫㦸春閒鶯亂過<lb/>
㡬許樂僮無主後不離鄰巷教笙歌<lb/>
　　　春日過壽安山館<lb/>
<pb n="KR4h0140_WYG_654-32b"/>
舊國多將泉石親西遊愛此拂行塵簾開山色離亭午<lb/>
步入松香别島春誰肯暫安耕釣地相逢謾歎路岐身<lb/>
歸期不及桃花水江上何曾鱠雪鱗<lb/>
　　　吳門再逢方干處士<lb/>
天上髙名<hi>一作才</hi>世上身垂綸何不駕蒲輪一朝卿相俱<lb/>
前席千古篇章冠後人稽嶺不歸空挂夢吳<hi>一作燕</hi>宫相<lb/>
值欲霑巾吾王若致昇平化可獨成周只渭濱<lb/>
　　　蟬<lb/>
<pb n="KR4h0140_WYG_654-33a"/>
纔入新秋百感生就中蟬噪最堪驚能催時節凋雙鬢<lb/>
愁到<hi>一作對</hi>江山聽一聲不傍管絃拘醉態偏依楊栁撓<lb/>
<hi>一作引</hi>離情故園聞處猶惆悵况是經年萬里行<lb/>
　　　秋日留别義初上人<lb/>
塞寺窮秋别逺師西風一雁倍傷悲每嗟塵世長多事<lb/>
重到禪齋是㡬時霜嶺自添紅葉恨月溪休和碧雲詞<lb/>
闗河回首便千里飛錫南歸詎可知<lb/>
　　　夏日宿靈巖寺宗公院<lb/>
<pb n="KR4h0140_WYG_654-33b"/>
寺入千巖石路長孤吟一宿逺公房卧聽半夜杉壇雨<lb/>
轉覺中峰枕簟凉花界已無悲喜念塵襟自足是非妨<lb/>
他年縱使重來此息得心猨鬢已霜<lb/>
　　　冬日廟中書事呈棲白上人<lb/>
日髙荒廟掩雙扉杉逕無人鳥雀悲昨日江潮<hi>一作湖</hi>起<lb/>
歸思滿窗風雨覺來時何堪身計長如此閑盡爐灰却<lb/>
是疑頼有碧雲吟句客禪餘相訪說新詩<lb/>
　　　夏日題逺公北閣<lb/>
<pb n="KR4h0140_WYG_654-34a"/>
危閣壓山岡晴空疑鳥行勝搜花界盡響益梵音長有<lb/>
月堪先到無風亦自凉人煙紛繞繞渚樹共蒼蒼榻戀<lb/>
髙樓語甌憐書茗香此身閑未得驅馬入殘陽<lb/>
　　　秋蝶二首<lb/>
秦樓花發時秦女笑相隨及到秋風日飛來欲問誰<lb/>
似厭栖寒菊翩翩占晩陽愁人如見此應下淚千行<lb/>
　　　秋别<lb/>
别路垂陽栁秋風凄管絃青樓君去後明月為誰圓<lb/>
<pb n="KR4h0140_WYG_654-34b"/>
　　　共友人看花<lb/>
愁將萬里身來伴看花人何事獨惆悵故園還又春<lb/>
　　　行次<lb/>
終日長程復短程一山行盡一山青路傍君子莫相笑<lb/>
天上由來有客星<lb/>
　　　鳯州北樓<lb/>
城上層樓北望時閑雲逺水自相宜人人盡道堪圖畵<lb/>
枉遣山翁醉習池<lb/>
<pb n="KR4h0140_WYG_654-35a"/>
　　　　贈僧<lb/>
　繁華舉世皆如夢今古何人肯暫閑唯有東林學禪客<lb/>
　白頭閒坐對青山<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_654-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百五十四<lb/>
</p>
<p>
</p>
  </div>
</body>
</text>
</TEI>
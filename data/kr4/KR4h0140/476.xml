<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_476-1a"/>
　欽定四庫全書<lb/>
御定全唐詩巻四百七十六<lb/>
　　熊孺登<lb/>
　熊孺登鍾陵人登進士第元和中終藩鎮從事詩一巻<lb/>
　　　　至日荷李常侍過郊居<lb/>
　賤子守柴荆誰人記姓名風雲千騎降草木一陽生禮<lb/>
　異江河動歡殊里巷驚稱觴容侍坐看竹許同行遇覺<lb/>
　滄溟淺恩疑太嶽輕盡搜天地物無論此時情<lb/>
<pb n="KR4h0140_WYG_476-1b"/>
　　　　日暮天無雲<lb/>
　杳杳復蒼然無雲日暮天象分青氣外景盡赤霄前漸<lb/>
　吐星河色遥生水木煙從容<hi>一作龍</hi>難附麗顧歩欲澄鮮<lb/>
　但見收三素何能測上𤣥應非暫呈瑞不許出山川<lb/>
　　　　新成小亭月夜<lb/>
　已被月知䖏斬新風到来無人伴幽境多取木蘭栽<lb/>
　　　　和竇中丞嵗酒喜見小男兩歳<lb/>
　更添十嵗應為相嵗酒從今把未休聞得一毛添五色<lb/>
<pb n="KR4h0140_WYG_476-2a"/>
眼看相逐鳯池頭<lb/>
　　　寒食<lb/>
東風潑火雨新休舁盡春泥掃雪溝走馬犢車當御路<lb/>
漢陽公主謝鷄毬<lb/>
　　　送僧逰山<lb/>
雲身自在山山去何䖏靈山不是歸日暮寒林投古寺<lb/>
雪花飛滿水田衣<lb/>
　　　雪中荅僧書<lb/>
<pb n="KR4h0140_WYG_476-2b"/>
八行銀字非常草六出天花盡是梅無所與陳童子别<lb/>
雪中辛苦逺山来<lb/>
　　　題逍遥樓傷故韋大夫<lb/>
利及生人無更為落花流水舊城池逍遥樓上雕龍字<lb/>
便是羊公墮淚碑<lb/>
　　　戲贈費冠卿<lb/>
但恐紅塵虛白首寜論蹇逸分先後莫占鶯花笑寂寥<lb/>
長安春色年年有<lb/>
<pb n="KR4h0140_WYG_476-3a"/>
　　　與左興宗湓城别<lb/>
江逢九派人將别猨到三聲月為秋不知相見更何日<lb/>
此夜少年堪白頭<lb/>
　　　八月十五夜卧疾<lb/>
一年秖有今宵月盡上江樓獨病眠寂寞竹窗閒不閉<lb/>
夜深斜影到牀前<lb/>
　　　正月十五日<lb/>
漢家遺事今宵見楚郭眀燈㡬䖏張深夜行歌聲絶後<lb/>
<pb n="KR4h0140_WYG_476-3b"/>
紫姑神下月蒼蒼<lb/>
　　　曲池陪宴即事上竇中丞<lb/>
水自山阿繞坐来珊瑚臺上木綿開欲知舉目無情罰<lb/>
一片花流酒一杯<lb/>
　　　董監廟<lb/>
仁傑滛祠廢欲無枯楓老櫟兩三株神烏慣得商人食<lb/>
飛趂征㠶過蠡湖<lb/>
　　　贈侯山人<lb/>
<pb n="KR4h0140_WYG_476-4a"/>
一見清容惬素聞有人傳是紫陽君来時玉女裁春服<lb/>
翦破湘山㡬片雲<hi>湘山在泉州郡治後</hi>
　　　送馬判官赴安南<lb/>
故人交趾去從軍應笑狂生揮陣雲省得蔡州今日事<lb/>
舊曽都䕶帳前聞<lb/>
　　　送準上人歸石經院<lb/>
栴檀刻像今猶少白石鐫經古未曽歸去更㝷翻譯寺<lb/>
前山應遇鴈門僧<lb/>
<pb n="KR4h0140_WYG_476-4b"/>
　　　寒食野望<lb/>
拜掃無過骨肉親一年唯此兩三辰冡頭莫種有花樹<lb/>
春色不闗泉下人<lb/>
　　　祗役遇風謝湘中春色<lb/>
水生風熟布㠶新只<hi>一作唯</hi>見公程不見春應被百花撩<lb/>
亂笑比来天地一閒人<lb/>
　　　湘江夜泛<lb/>
江流如箭月如弓行盡三湘數夜中無那子規知向蜀<lb/>
<pb n="KR4h0140_WYG_476-5a"/>
一聲聲似怨春<hi>一作東</hi>風<lb/>
　　　蜀江水<hi>來自蕃界</hi>
日夜朝宗来萬里共憐江水引蕃心若論巴峽愁人䖏<lb/>
猨比灘聲是好音<lb/>
　　　寄安南馬中丞<lb/>
龍韜能致虎符分萬里霜臺壓瘴雲蕃客不須愁海路<lb/>
波神今伏馬將軍<lb/>
　　　甘子堂陪宴上韋大夫<lb/>
<pb n="KR4h0140_WYG_476-5b"/>
武陵樓上春長早甘子堂前花落遲楚樂怪来聲競起<lb/>
新歌盡是大夫詞<lb/>
　　　青溪村居二首<lb/>
家占溪南千箇竹地臨湖上一羣山漁船多在馬長放<lb/>
出䖏自由閒不閒<lb/>
深樹黄驪曉一聲林西江上月猶眀野人早起無他事<lb/>
貪繞沙泉看笋生<lb/>
　　　奉和興元鄭相公早春送楊侍郎<lb/>
<pb n="KR4h0140_WYG_476-6a"/>
征鞍欲上醉還留南浦春生百草頭丞相新裁别離曲<lb/>
聲聲飛出舊梁州<lb/>
　　　送舎弟孺復徃廬山<lb/>
能騎竹馬辨西東未省煙花暫不同第一早歸春欲盡<lb/>
廬山好看過湖風<lb/>
　　　野别留少㣲上人<lb/>
若為相見還分散翻覺浮雲亦不閒何䖏留師暫且住<lb/>
家貧唯有坐中山<lb/>
<pb n="KR4h0140_WYG_476-6b"/>
　　　經古墓<lb/>
碑折松枯山火燒夜臺從閉不曽朝那將逝者比流水<lb/>
流水東流逢上潮<lb/>
　　　贈靈徹上人<lb/>
詩句能生世界春僧家更有姓湯人況聞暗憶前朝事<lb/>
知是修行第㡬身<lb/>
　　　春郊醉中贈章八元<lb/>
三月踏青能㡬日百囬添酒莫辭頻看君倒卧楊花裏<lb/>
<pb n="KR4h0140_WYG_476-7a"/>
　始覺春光為醉人<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_476-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百七十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_364-1a"/>
　欽定四庫全書<lb/>
御定全唐詩巻三百六十四<lb/>
　　劉禹錫<lb/>
　　　　荆州歌二首<lb/>
　渚宫楊桞暗麥城朝雉飛可憐踏靑伴乘暖著輕衣<lb/>
　今日好南風商旅相催發沙頭檣竿上始見春江濶<lb/>
　　　　紀南歌<lb/>
　風煙紀南城塵土荆門路天寒多獵騎<hi>一作獵獸者</hi>走上樊<lb/>
<pb n="KR4h0140_WYG_364-1b"/>
　姬墓<lb/>
　　　　視刀環歌<lb/>
　常恨言語淺不如人意深今朝兩相視脈脈萬重心<lb/>
　　　　三閣辭四首<hi>吳聲</hi>
　貴人三閣上日晏未梳頭不應有恨事嬌甚却成愁<lb/>
　珠箔曲瓊鉤仔<hi>一作子</hi>細見揚州北兵那得度浪話判<hi>一作</hi>
　<hi>語聲</hi>悠悠<lb/>
　沉香帖閣柱金縷畫門<hi>一作閣</hi>楣回首降旛下已見黍離<lb/>
<pb n="KR4h0140_WYG_364-2a"/>
離<lb/>
三人出眢井一身登檻車朱門漫臨水不可<hi>一作得</hi>見鱸<lb/>
魚<lb/>
　　　紇那曲二首<lb/>
楊桞鬱靑靑竹枝無限情周<hi>一作同</hi>郎一回顧聽唱紇那<lb/>
聲<lb/>
踏曲興無窮調同詞不同願郎千萬夀長作主人翁<lb/>
　　　淮隂行五首<hi>并引</hi>
<pb n="KR4h0140_WYG_364-2b"/>
　　古有長干行言三江之事悉矣余嘗阻風淮隂作<lb/>
　　淮隂行以禆樂府<lb/>
簇簇淮隂市竹樓縁岸上好日起檣竿烏飛驚五兩<lb/>
今日轉船頭金烏指西北煙波與春草千里同一色<lb/>
船頭大銅鐶摩挲光陣陣早早<hi>一作晩</hi>使風<hi>一作便風</hi>來沙頭<lb/>
一眼認<lb/>
何物令儂羡羡郎船尾燕銜泥趂檣竿宿食長相見<lb/>
隔浦望行船頭昻尾幰幰無奈晩來<hi>一作桃菜</hi>時清淮春浪<lb/>
<pb n="KR4h0140_WYG_364-3a"/>
軟<lb/>
　　　渾侍中宅牡丹<lb/>
徑尺千餘朶人間有此花今朝見顔色更不向諸家<lb/>
　　　詠紅杮子<lb/>
曉連星影出晩帶日光懸本因遺采掇<hi>一作摘</hi>翻自保天<lb/>
年<lb/>
　　　吕八見寄郡内書懐因而戲和<lb/>
文苑振金聲循良冠百城不知今史氏何處列君名<lb/>
<pb n="KR4h0140_WYG_364-3b"/>
　　　秋風引<lb/>
何處秋風至蕭蕭送鴈羣朝來入庭樹孤客最先聞<lb/>
　　　桞花詞三首<lb/>
開從緑條上散逐香風逺故取花落時悠揚占春晩<lb/>
輕飛不假風輕落不委地撩亂舞晴空發人無限思<lb/>
晴天闇闇雪來送青春暮無意似多情千家萬家去<lb/>
　　　路傍曲<lb/>
南山宿雨晴春入鳳凰城處處聞弦管無非送酒聲<lb/>
<pb n="KR4h0140_WYG_364-4a"/>
　　　君山懷古<lb/>
屬車八十一此地阻長風千載威靈盡赭山寒水中<lb/>
　　　庭竹<lb/>
露滌鉛粉節風揺青玉枝依依似君子無地不相宜<lb/>
　　　唐郎中宅與諸公同飲酒㸔牡丹<lb/>
今日花前飲甘心醉數杯但愁花有語不為老人開<lb/>
　　　題夀安甘棠館二首<lb/>
公館似仙家池清竹徑斜山禽忽驚起衝落半巖花<lb/>
<pb n="KR4h0140_WYG_364-4b"/>
門前洛陽道門裏桃花路塵土與烟霞其間十餘步<lb/>
　　　古詞二首<hi>一作諷古</hi>
軒后初冠冕前旒為蔽明安知從複道然後見人情<lb/>
簿領乃俗士清談信古風吾觀蘇令綽朱墨一何工<lb/>
　　　寓興二首<lb/>
常談即至理安事非常情寄語何平叔無為輕老生<lb/>
世途多禮數鵬鷃各逍遥何事陶彭澤抛官為折腰<lb/>
　　　詠史二首<lb/>
<pb n="KR4h0140_WYG_364-5a"/>
驃騎非無勢少卿終不去世道劇頽波我心如砥柱<lb/>
賈生明王道衛綰工車戲同遇漢文時何人居貴位<lb/>
　　　經檀道濟故壘<lb/>
萬里長城壞荒營野草秋秣陵多士女猶唱白符鳩<hi>史云</hi>
<hi>當時人歌曰可憐白符鳩枉殺檀江州</hi>
　　　傷段右丞<hi>江湖舊游南宫交代</hi>
江海多豪氣朝廷有直聲何言馬蹄下一旦是佳城<lb/>
　　　傷獨孤舎人<hi>并引</hi>
<pb n="KR4h0140_WYG_364-5b"/>
　　貞元中余以御史監祠事河南獨孤生始仕為奉<lb/>
　　禮郎有事宗廟郊畤必與之俱繇是甚熟及余謫<lb/>
　　武陵九年間獨孤生仕至中書舎人視草禁中上<lb/>
　　方許以宰相元和十年春余祇召抵京師次都亭<lb/>
　　日舎人以疾不起余聞因作傷詞以為弔<lb/>
昔别矜<hi>一作公</hi>年少今悲喪國華遠來同社燕不見早梅<lb/>
花<lb/>
　　　再傷龎尹<lb/>
<pb n="KR4h0140_WYG_364-6a"/>
京兆歸何處章臺空暮塵可憐鸞鏡下哭殺畫睂人<lb/>
　　　敬酬微<hi>一作徹</hi>公見寄二首<lb/>
淒凉沃州僧顦顇柴桑宰别來二十年唯餘兩心在<lb/>
越江千里鏡越嶺四時雪中有逍遥人夜深觀水月<lb/>
　　　鄂渚留别李二十一表臣大夫<lb/>
髙檣起行色促柱動離聲欲問江深淺應如逺别情<lb/>
　　　答表臣贈别二首<lb/>
昔為瑶池侣飛舞集蓬萊今作江漢别風雪一徘徊<lb/>
<pb n="KR4h0140_WYG_364-6b"/>
嘶馬立未還行舟路將轉江頭瞑色深揮䄂依稀見<lb/>
　　　始發鄂渚寄表臣二首<lb/>
祖帳管弦絶客帆西風生回車已不見猶聽馬嘶聲<lb/>
曉發桞林戍遥城聞五鼓憶與故人眠此時猶晤語<lb/>
　　　出鄂州界懐表臣二首<lb/>
離席一揮杯别愁今尚醉遲遲有情處却恨江帆駛<lb/>
夢覺疑連榻舟行忽千里不見黄鶴樓寒沙雪相似<lb/>
　　　和遊房公舊竹亭聞琴絶句<lb/>
<pb n="KR4h0140_WYG_364-7a"/>
尚有竹間路永無綦下塵一聞流水曲重憶餐霞人<lb/>
　　　西州李尚書知愚與元武昌有舊逺示二篇吟<lb/>
　　　之泫然因以繼和二首<hi>來詩云元公令陳從事求蜀琴將以為寄而武</hi>
　　　<hi>昌之訃聞因陳生㑹葬</hi>
如何贈琴日已是絶弦時無復䨇金報空餘掛劒悲<lb/>
寳匣從此閒<hi>一作閉</hi>朱弦誰復調祇應隨玉樹同向土中<lb/>
銷<lb/>
　　　别蘇州二首<lb/>
<pb n="KR4h0140_WYG_364-7b"/>
三載為吳郡臨岐祖帳開雖非謝桀黠且為一裵回<lb/>
流水閶門外秋風吹柳條從來送客處今日自魂銷<lb/>
　　　罷和州遊建康<lb/>
秋水清無力寒山暮多思官閒不計程徧上南朝寺<lb/>
　　　九日登髙<lb/>
世路山河險君門煙霧深年年上髙處未省不傷心<lb/>
　　　答柳子厚<lb/>
年方伯玉早恨比四愁多㑹待休車騎相隨出罻羅<lb/>
<pb n="KR4h0140_WYG_364-8a"/>
　　　　館娃宫在舊郡西南硯石山前瞰姑蘇臺傍有<lb/>
　　　　采香徑梁天監中置佛寺曰靈巖即故宫也信<lb/>
　　　　為絶境因賦二章<lb/>
　宫館貯嬌娃當時意大誇豔傾吳國盡笑入越王家<lb/>
　月殿移椒壁天花代舜華唯餘采香徑一帶繞山斜<lb/>
　<lb/>
　<lb/>
　<lb/>
<pb n="KR4h0140_WYG_364-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻三百六十四<lb/>
</p>
<p>
</p>
  </div>
</body>
</text>
</TEI>
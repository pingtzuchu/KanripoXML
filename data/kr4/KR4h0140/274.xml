<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_274-1a"/>
　欽定四庫全書<lb/>
御定全唐詩卷二百七十四<lb/>
　　戴叔倫<lb/>
　　　　酬崔法曺遺劒<lb/>
　臨風脫佩劒相勸静胡塵自料無筋力何由答故人<lb/>
　　　　敬報孫常州二首<lb/>
　衰病苦奔走未嘗追舊逰何言問憔悴此日駐方舟<lb/>
　逺道曳故屐餘春㑹髙齋因言別離乆得盡平生懐<lb/>
<pb n="KR4h0140_WYG_274-1b"/>
　　　　將赴東陽留上包諫議<lb/>
　敝邑連山逺仙舟數刻同多慚屢囬首前路在泥中<lb/>
　　　　荅崔法曺<lb/>
　後㑹知不逺今歡亦願留江天梅雨散况在月中樓<lb/>
　　　　問嚴居士易<lb/>
　目公来問易不復待加年更有垂簾㑹遥知續草𤣥<lb/>
　　　　新年第二夜荅䖏上人宿玉芝觀見寄<lb/>
　陽春巳三日㑹友聞昨夜可愛剡溪僧獨尋陶景舍<lb/>
<pb n="KR4h0140_WYG_274-2a"/>
　　　赴撫州對酬崔法曺夜雨滴空堦五首<lb/>
雨落濕孤客心驚比棲鳥空堦夜滴繁相亂應到曉<lb/>
髙㑹棗樹宅清言蓮社僧兩鄉同夜雨旅館又無燈<lb/>
謗議不自辨親朋那得知雨中驅馬去非是獨傷離<lb/>
離室雨初晦客程雲陡暗方為對吏人敢望郵童探<lb/>
縱酒常擲盞狂歌時入室離羣怨雨聲幽抑方成疾<lb/>
　　　又酬曉燈暗離室五首<lb/>
知疑姦叟謗閒與情人話猶是別時燈不眠同此夜<lb/>
<pb n="KR4h0140_WYG_274-2b"/>
寒燈揚曉熖重屋驚春雨應想逺行人路逢泥濘阻<lb/>
燈光照虚屋雨影懸空壁一向簷下聲逺來愁䖏滴<lb/>
楚僧話寂滅俗慮比虚空賴有殘燈喻相傳昏暗中<lb/>
雨聲亂燈影明滅在空堦併枉五言贈知同萬里懐<lb/>
　　　同賦龍沙墅<lb/>
囬轉沙岸近欹斜林嶺重因君訪遺跡此日見真龍<lb/>
　　　昭君詞<lb/>
漢宫若逺近路在寒沙<hi>一作塞</hi>上到死不得歸何人共南<lb/>
<pb n="KR4h0140_WYG_274-3a"/>
望<lb/>
　　　勸陸三飲酒<lb/>
寒郊好天氣勸酒莫辭頻擾擾鍾陵市無窮不醉人<lb/>
　　　關山月二首<lb/>
月出照關山秋風人未還清光無逺近鄉淚半書<hi>一作宵</hi>
間<lb/>
一鴈過連營繁霜覆古城胡笳在何䖏半夜起邉聲<lb/>
　　　送王司直<lb/>
<pb n="KR4h0140_WYG_274-3b"/>
西塞雲山逺東風道路長人心勝潮水相送過潯陽<lb/>
　　　宿無可上人房<lb/>
偶来人境外何䖏染囂塵倘許棲林下僧中老此身<lb/>
　　　山居<lb/>
麋鹿自成羣何人到白雲山中無外事終日醉醺醺<lb/>
　　　口號<lb/>
白髪千莖雪寒窗嬾著書冣憐吟苜蓿不及向桑榆<lb/>
　　　夜坐<lb/>
<pb n="KR4h0140_WYG_274-4a"/>
夜静河漢髙獨坐庭前月忽起故園思動作經年別<lb/>
　　　隄上栁<lb/>
垂栁萬條絲春来織別離行人攀折䖏閨妾斷腸時<lb/>
　　　遣興<lb/>
明月臨滄海閒雲戀故山詩名滿天下終日掩柴關<lb/>
　　　贈張揮使<lb/>
謫戍孤城小思家萬里遥漢廷求衛霍劒珮上青霄<lb/>
　　　偶成<lb/>
<pb n="KR4h0140_WYG_274-4b"/>
野水連天碧峯巒入海青滄浪者誰子一曲醉中聴<lb/>
　　　畫蟬<lb/>
飲露身何潔吟風韻更長斜陽千萬樹無䖏避螳螂<lb/>
　　　題天柱山圖<lb/>
拔翠五雲中擎天不計功誰能凌絶頂看取日升東<lb/>
　　　松鶴<lb/>
雨濕松陰凉風落松花細獨鶴愛清幽飛来不飛去<lb/>
　　　草堂一上人<lb/>
<pb n="KR4h0140_WYG_274-5a"/>
一公持一鉢相復度遥岑地瘦無黄獨春来草更深<lb/>
　　　題黄司直園<lb/>
為憶去年梅凌寒特地来門前空臘盡渾未有花開<lb/>
　　　北山㳺亭<lb/>
西崦水泠泠沿岡有㳺亭自從春草長遥見祗青青<lb/>
　　　贈李唐山人<hi>一作李山人唐</hi>
此意無所欲<hi>一作静無事</hi>閉門風景遲栁條將白髪相對共<lb/>
垂絲<lb/>
<pb n="KR4h0140_WYG_274-5b"/>
　　　題秦隐君麗句亭<lb/>
北<hi>一作此</hi>人歸欲盡猶<hi>一作/獨</hi>自住蕭山閉户不曾<hi>一作暫</hi>出<lb/>
詩名滿世間<lb/>
　　　荅孫常州見憶<lb/>
畫鷁春風裏迢遥去若飛那能寄相憶不並子猷歸<lb/>
　　　送裵明州<hi>一本有郎中徴三字</hi>效南朝體<lb/>
沅<hi>一作瀟</hi>水連湘水千波萬浪中知郎未得去慚愧石尤<lb/>
風<lb/>
<pb n="KR4h0140_WYG_274-6a"/>
　　　戲留<hi>一作留別</hi>顧十一明府<lb/>
江明雨初歇山暗雲猶濕未可動歸橈前程風浪<hi>一作正</hi>
急<lb/>
　　　荅崔載華<lb/>
文案日成堆愁眉拽不開偷歸甕間卧逢箇楚狂来<lb/>
　　　將赴行營勸客同醉<lb/>
絲管霜天夜煙塵淮水西明朝上征去相伴醉如泥<lb/>
　　　夏夜江樓㑹別<lb/>
<pb n="KR4h0140_WYG_274-6b"/>
不作十日別煩君此相留雨餘江上月好醉竹間樓<lb/>
　　　嵗除日奉推事使牒追赴撫州辨對留別崔法<lb/>
　　　曺陸大祝䖏士上人同賦人字口號<hi>一本題作嵗除日追</hi>
　　　<hi>赴撫州辨對留別崔法曺</hi>
上國杳未到流年忽復新囬車不自識君定送何人<lb/>
　　　江館㑹別<lb/>
離亭一㑹宿能有㡬人同莫以囬車泣前途不盡窮<lb/>
　　　容州囬逢陸三別<hi>一本無別字</hi>
<pb n="KR4h0140_WYG_274-7a"/>
西南積水逺老病喜生歸此地故人別空餘淚滿衣<lb/>
　　　古意寄呈王侍郎<lb/>
夜光貯懐袖待報一顧恩日向江湖老此心誰為論<lb/>
　　　送李大夫渡口阻風<lb/>
浪息定何時龍門到恐遲輕舟不敢渡空立望旌旗<lb/>
　　　過三閭廟<hi>一本無過字</hi>
沅湘流不盡屈宋<hi>一作子</hi>怨何深日暮秋煙<hi>一作風</hi>起蕭蕭<lb/>
楓樹林<lb/>
<pb n="KR4h0140_WYG_274-7b"/>
　　　泊湘口<lb/>
湘山千嶺樹桂水九秋波露重猨聲絶風清月色多<lb/>
　　　逰道林寺<lb/>
佳山路不逺俗侶到常稀及此烟霞暮相看復欲歸<lb/>
　　　後宮曲<lb/>
初入長門宮謂言君戲妾寜知秋風至吹盡庭前葉<lb/>
　　　新別離<hi>一作戎昱詩</hi>
手把杏花枝未曾經別離黄昏掩閨後寂寞心自知<hi>一作</hi>
<pb n="KR4h0140_WYG_274-8a"/>
<hi>自心知</hi>
　　　夏日登鶴巖偶成<lb/>
天風吹我上層岡露灑長松六月凉願借老僧雙白鶴<lb/>
碧雲深䖏共翺翔<lb/>
　　　題浄居寺<lb/>
玉壺山下雲居寺六百年来選佛場滿地白雲關不住<lb/>
石泉流出落花香<lb/>
　　　昭君詞<lb/>
<pb n="KR4h0140_WYG_274-8b"/>
漢家宮闕夢中歸㡬度氊房淚濕衣惆悵不如邉鴈影<lb/>
秋風猶得向南飛<lb/>
　　　織女詞<lb/>
鳯梭停織鵲無音夢憶仙郎夜夜心難得相逢容易別<lb/>
銀河争似妾愁深<lb/>
　　　塞上曲二首<lb/>
軍門頻納受䧏書一劒横行萬里餘漢祖謾誇婁敬策<lb/>
卻將公主嫁單于<lb/>
<pb n="KR4h0140_WYG_274-9a"/>
漢家旌幟滿陰山不遣胡兒疋馬還願得此身長報國<lb/>
何湏生入玉門關<lb/>
　　　閨怨<lb/>
看花無語淚如傾多少春風怨別情不識玉門關外路<lb/>
夢中昨夜到邉城<lb/>
　　　春怨<lb/>
金鴨香消欲斷魂梨花春雨掩重門欲知別後相思意<lb/>
囬看羅衣積淚痕<lb/>
<pb n="KR4h0140_WYG_274-9b"/>
　　　旅次寄湖南張郎中<lb/>
閉門茅底偶為鄰北阮那憐南阮貧却是梅花無世態<lb/>
隔牆分送一枝春<lb/>
　　　題友人山居<lb/>
四郭青山䖏䖏同客懐無計荅秋風數家茅屋清溪上<lb/>
千樹蟬聲落日中<lb/>
　　　別鄭谷<lb/>
朝陽齋前桃李樹手栽清蔭接比鄰明年此地看花發<lb/>
<pb n="KR4h0140_WYG_274-10a"/>
愁向東風憶故人<lb/>
　　　贈鶴林上人<lb/>
日日澗邉尋茯苓巖扉常掩鳯山青歸来挂衲髙林下<lb/>
自翦芭蕉冩佛經<lb/>
　　　題稚川山水<lb/>
松下茅亭五月凉汀沙雲樹晚<hi>一作暗</hi>蒼蒼行人無限秋<lb/>
風思隔水青山似故鄉<lb/>
　　　過栁溪道院<lb/>
<pb n="KR4h0140_WYG_274-10b"/>
溪上誰家掩竹扉鳥啼渾似惜春暉日斜深巷無人跡<lb/>
時見梨花片片飛<lb/>
　　　荔枝<lb/>
紅顆真珠誠可愛白鬚太守亦何癡十年結子知誰在<lb/>
自向中庭種荔枝<lb/>
　　　憶原上人<lb/>
一兩棕鞋八尺藤廣陵行遍又金陵不知竹雨竹風夜<lb/>
吟對秋山那寺燈<lb/>
<pb n="KR4h0140_WYG_274-11a"/>
　　　閒思<lb/>
伯勞東去鶴西還雲總無心亦度山何似嚴陵灘上客<lb/>
一竿長伴白鷗閒<lb/>
　　　蘭溪棹歌<lb/>
涼月如眉挂栁灣越中山色鏡中看蘭溪三日桃花雨<lb/>
半夜鯉魚来上灘<lb/>
　　　蘇溪亭<lb/>
蘇溪亭上草漫漫誰倚東風十二闌燕子不歸春事晚<lb/>
<pb n="KR4h0140_WYG_274-11b"/>
一汀烟雨杏花寒<lb/>
　　　敬酬陸山人二首<lb/>
黨議連誅不可聞直臣髙士去紛紛當時漏奪無人問<lb/>
出宰東陽笑殺君<lb/>
由来海畔逐樵漁奉詔因乘使者車却掌山中子男印<lb/>
自看猶是舊潜夫<lb/>
　　　荅崔法曺賦四雪<lb/>
楚僧躡雪来招隐先訪髙人積雪中巳別剡溪逢雪去<lb/>
<pb n="KR4h0140_WYG_274-12a"/>
雪山修道與師同<lb/>
　　　撫州被推昭雪荅陸太祝三首<lb/>
求理由来許便冝漢朝龔遂不為疵如今謗起翻成累<lb/>
唯有新人子細知<lb/>
貧交相愛果無疑共向人間聴直詞從古以来何限枉<lb/>
慚知暗室不曾欺<lb/>
春風旅館長庭蕪俛首低眉一老夫巳對鐡冠窮事夲<lb/>
不知廷尉念寃無<lb/>
<pb n="KR4h0140_WYG_274-12b"/>
　　　送獨孤<graphic n="KR1957" url="https://raw.githubusercontent.com/kanripo/KR-Gaiji/master/images/KR1957.png" mimeType="image/png"/>還京<lb/>
舉家相逐還鄉去不向秋風怨別時湖水兩重山萬里<lb/>
定知行盡到京師<lb/>
　　　臨流送顧東陽<lb/>
海上獨歸慚不及邑中遺愛定無雙蘭橈起唱逐流去<lb/>
却恨山溪通外江<lb/>
　　　行營送馬侍御<lb/>
萬里羽書来未絶五關烽火晝仍傳故人多病盡歸去<lb/>
<pb n="KR4h0140_WYG_274-13a"/>
唯有劉楨不得眠<lb/>
　　　送秦系<lb/>
五都来往無舊業一代公卿盡故人不肯低頭受羈束<lb/>
逺師溪上拂纓塵<lb/>
　　　送裵判官囬湖南<lb/>
莫怕南風且盡歡湘山多雨夏中寒送君萬里不覺逺<lb/>
此地曾為心鐡官<lb/>
　　　再廵道永留別<lb/>
<pb n="KR4h0140_WYG_274-13b"/>
鬢下初驚白髪時更逢離別助秋悲從今不學四方事<lb/>
巳共家人海上期<lb/>
　　　别崔法曺<lb/>
欲作別離西入秦芝田棗逕往来頻東湖此夕更留醉<lb/>
逢著廬山學道人<lb/>
　　　送蕭二<lb/>
擬向田間老此身寒郊怨別甚於春又聞故里朋逰盡<lb/>
到日知逢何䖏人<lb/>
<pb n="KR4h0140_WYG_274-14a"/>
　　　湘川野望<lb/>
懐王獨與佞人謀聞道忠臣入亂流今日登髙望不見<lb/>
楚雲湘水各悠悠<lb/>
　　　將至道州寄李使君<lb/>
九疑深路遶山囬木落天清猨晝哀猶隔簫韶一峯在<lb/>
遥傳五馬向東来<lb/>
　　　與虞沔州謁藏真上人<lb/>
故侯將我到山中更上西峯見逺公共問置心何䖏好<lb/>
<pb n="KR4h0140_WYG_274-14b"/>
主人揮手指虚空<lb/>
　　　題招隐寺<lb/>
昨日臨川謝病還求田問舍獨相關宋時有井如今在<lb/>
却種胡麻不買山<lb/>
　　　過珥瀆單老<hi>老一作宅</hi>
毫末成圍海變田單家依舊住溪邉比来巳向人間老<lb/>
今日相過却少年<lb/>
　　　族兄各年八十餘見招㳺洞<lb/>
<pb n="KR4h0140_WYG_274-15a"/>
鶴髪婆娑鄉里親相邀共看徃年春擬將兒女歸来住<lb/>
且是茅山見老人<lb/>
　　　登髙囬乗月尋僧<hi>一作登髙廽醉中乗月與崔法曺尋楚僧方外各賦一絶</hi>
插鬢茱茰来未盡共隨明月下沙堆髙緇寂寂不相問<lb/>
醉客無端入定来<lb/>
　　　贈殷<hi>一本有御史二字</hi>亮<lb/>
日日河邉見水流傷春未巳復悲秋山中舊宅無人住<lb/>
来往風塵共白頭<lb/>
<pb n="KR4h0140_WYG_274-15b"/>
　　　夜發袁<hi>一作烏一作猿</hi>江寄李潁川劉侍御<hi>時二公留貶在此</hi>
　　　<hi>一本題止夜發烏江作五字</hi>
半夜囬舟入楚鄉月明山水共蒼蒼孤猨更呌<hi>一作發</hi>秋<lb/>
風裏不是愁人亦斷腸<lb/>
　　　對酒示申屠學士<lb/>
三<hi>一作千</hi>重江水萬重山山裏春風<hi>一作青春</hi>度日閒且向白<lb/>
雲求一醉莫教愁夢到鄉關<lb/>
　　　對月荅袁<hi>一作元</hi>明府<lb/>
<pb n="KR4h0140_WYG_274-16a"/>
山下孤城月上遲相留一醉本無期明年此夕逰何䖏<lb/>
縱有清<hi>一作秋</hi>光知對<hi>一作見</hi>誰<lb/>
　　　送前上饒嚴明府攝玉山<lb/>
家在故林呉楚間氷為溪水玉為山更將舊政化鄰邑<lb/>
遥見逋人相逐還<lb/>
　　　聴歌囬馬上贈崔法曺<hi>一本題止聴歌囬三字</hi>
秋風裏許杏花開杏樹傍邉醉客来共待夜深聴一曲<lb/>
醒人騎馬斷腸廽<lb/>
<pb n="KR4h0140_WYG_274-16b"/>
　　　酬駱侍御荅詩<lb/>
風傳畫閣空知曉雨濕江城不見春堆案遶牀君莫怪<lb/>
巳經愁思古時人<lb/>
　　　送孫直逰郴州<lb/>
孤舟上水過湘沅桂嶺南枝花正繁行客自知心有托<lb/>
不聞驚浪與啼猨<lb/>
　　　麓山寺㑹送尹秀才<lb/>
湖上逢君亦不閒暫將離別到深山飄蓬驚鳥那自定<lb/>
<pb n="KR4h0140_WYG_274-17a"/>
强欲相留雲樹間<lb/>
　　　送董頲<lb/>
霜鴈羣飛下楚田羇人掩淚望秦天君行江海無定所<lb/>
別後相思何䖏邉<lb/>
　　　別張員外<lb/>
木葉紛紛湘水濵此中何事往頻頻臨風自笑歸時<hi>一作</hi>
<hi>何</hi>晚更送浮雲逐故人<lb/>
　　　送張評事<lb/>
<pb n="KR4h0140_WYG_274-17b"/>
城郭喧喧争送逺危梁褭褭渡東津楊花展轉引征騎<lb/>
莫怪山中多看人<lb/>
　　　送呂少府<lb/>
共醉流芳獨歸去故園髙士日相親深山古路無楊栁<lb/>
折取桐花寄逺人<lb/>
　　　送人㳺嶺南<lb/>
少別華陽萬里逰近南風景不曽秋紅芳緑筍是行路<lb/>
縱有啼猨聴却幽<lb/>
<pb n="KR4h0140_WYG_274-18a"/>
　　　妻亡後別妻弟<lb/>
楊栁青青滿路垂贈行惟折古松枝停舟一對湘江哭<lb/>
哭罷無言君自知<lb/>
　　　和崔法曺建溪聞猨<lb/>
曽向巫山峽裏行羈猨一呌一囬驚聞道建溪腸欲斷<lb/>
的知斷著第三聲<lb/>
　　　湘南即事<lb/>
盧橘花開楓葉衰出門何䖏望京師沅湘日夜東流<hi>一作</hi>
<pb n="KR4h0140_WYG_274-18b"/>
<hi>歸</hi>去不為愁人住少時<lb/>
　　　代書寄京洛舊逰<lb/>
今年十月温風起湘水悠悠生白蘋欲寄逺書還不敢<lb/>
却愁驚動故鄉人<lb/>
　　　蘄州行營作<lb/>
蘄水城西向北看桃花落盡栁花殘朱旗半捲山川小<lb/>
白馬連嘶草樹寒<lb/>
　　　題武當逸禪師蘭若<lb/>
<pb n="KR4h0140_WYG_274-19a"/>
我身<hi>一作生</hi>本似<hi>一作是</hi>逺行客况是亂時多病身經山渉<lb/>
水向何䖏羞見竹林禪定人<lb/>
　　　榖城逢楊評事<lb/>
逺自五陵獨竄身筑陽山中歸路新横流夜長不得渡<lb/>
駐馬荒亭逢故人<lb/>
　　　聴韓使君羙人歌<lb/>
仙人此夜忽凌波更唱瑶臺一遍歌嫁與將軍天上住<lb/>
人間可得再相過<lb/>
<pb n="KR4h0140_WYG_274-19b"/>
　　　轉應詞<lb/>
邉草邉草邉草盡来共<hi>一作兵</hi>老山南山北雪晴千里萬<lb/>
里月明明月明月胡笳一聲愁絶<lb/>
　　　精舍對雨<lb/>
空門寂寂澹吾身溪雨微微洗客塵卧向白雲晴未盡<lb/>
任他黄鳥醉芳春<lb/>
　　　宿灌陽灘<lb/>
十月江邉蘆葉飛灌陽灘冷上舟遲今朝未遇髙風便<lb/>
<pb n="KR4h0140_WYG_274-20a"/>
還與沙鷗宿水湄<lb/>
　　　酬贈張衆甫<lb/>
野人無夲意𣪚木任天材分向空山老何言上苑来迢<lb/>
遥千里道依倚九層臺出䖏寜知命輪轅豈自媒更慙<lb/>
張䖏士相與別蒿莱<lb/>
　　　客舍秋懐呈駱正字士則<lb/>
無言堪自喻偶坐更相悲木落驚年長門閒惜草衰買<lb/>
山猶未得諫獵又非時設被浮名繋歸休漸欲遲<lb/>
<pb n="KR4h0140_WYG_274-20b"/>
　　　寄中書李舍人紓<lb/>
萍翻蓬自卷不共本心期復入重城裏頻看百草滋水<lb/>
流歸思逺花發長年悲盡日春風起無人見此時<lb/>
　　　贈康老人洽<lb/>
酒泉布衣舊才子少小知名帝城裏一篇飛入九重門<lb/>
樂府喧喧聞至尊宫中羙人皆唱得七貴因之盡相識<lb/>
南鄰北里日經過䖏䖏淹留樂事多不脱弊裘輕錦綺<lb/>
長吟佳句掩笙歌賢王貴主於我厚駿馬蒼頭如已有<lb/>
<pb n="KR4h0140_WYG_274-21a"/>
暗將心事隔風塵盡擲年光逐杯酒青門㡬度見春歸<lb/>
折栁尋花送落暉杜陵往往逢秋暮望月臨風攀古樹<lb/>
繁霜入鬢何足論舊國連天不知䖏爾来倐忽五十年<lb/>
却憶當時思眇然多識故侯悲宿草曾看流水沒桑田<lb/>
百人㑹中一身在被褐飲瓢終不改陌頭車馬共營營<lb/>
不解如君任此生<lb/>
　　　暮春逰長沙東湖贈辛兖州巢父二首<lb/>
湘流分曲浦繚繞古城東岸轉千家合林開一鏡空人<lb/>
<pb n="KR4h0140_WYG_274-21b"/>
生無事少心賞㡬囬同且復㤀羈束悠悠落照中<lb/>
囬環路不盡歴覽意彌新古木畬田火澄江盪槳人緩<lb/>
歌尋極浦一醉送殘春莫恨長沙逺他年憶此辰<lb/>
　　　同兖州張秀才過王侍御參謀宅賦十韻<hi>栁字</hi>
十年官不進歛跡無怨咎漂蕩海内逰淹留楚鄉乆因<lb/>
參戎幕下寄宅湘川口翦竹開廣庭瞻山敞虚牖閒門<lb/>
早春至陋巷新晴後覆地落殘梅和風褭輕栁逢迎車<lb/>
馬客邀結風塵友意惬時㑹文夜長聊飲酒秉心轉孤<lb/>
<pb n="KR4h0140_WYG_274-22a"/>
直沈照隨可否豈學屈大夫憂慙對漁叟<lb/>
　　　同辛兖州巢父盧副端岳相思獻酬之作因抒<lb/>
　　　歸懐兼呈辛魏二院長楊長寧<lb/>
暮角發髙城情人坐中起臨觴不及醉分散秋風裏雖<lb/>
有明日期離心若千里前歡反惆悵後㑹還如此焉得<lb/>
夜淹留一囬終宴喜羈逰復牽役皆去重湖水早晚泛<lb/>
歸舟吾從數君子<lb/>
　　　酬袁太祝長卿小湖村山居書懐見寄<lb/>
<pb n="KR4h0140_WYG_274-22b"/>
背江居隙地辭職作遺人耕鑿資餘力樵漁逐四鄰麥<lb/>
秋桑葉大梅雨稻田新籬落栽山果池塘飬海鱗放歌<lb/>
聊自足幽思忽相親余亦歸休者依君老此身<lb/>
　　　送汶水王明府<lb/>
何時別故鄉歸去佩銅章親族移家盡閭閻百戰塲背<lb/>
關餘古木近塞足風霜遺老應相賀知君不下堂<lb/>
　　　奉同汴州李相公勉送郭布殿中出廵<lb/>
軒車出東閣都邑遶南河馬首先春至人心比嵗和省<lb/>
<pb n="KR4h0140_WYG_274-23a"/>
風傳隐恤持法去煩苛却想埋輪者論功此日多<lb/>
　　　送東陽顧明府罷歸<lb/>
祖帳臨鮫室黎人擁鷁舟坐藍髙士去繼組鄙夫留白<lb/>
日落寒水青楓遶曲洲相看作離別一倍不禁愁<lb/>
　　　撫州對事後送外生宋垓歸饒州覲侍呈上姊<lb/>
　　　夫<lb/>
淮汴初喪亂蔣山烽火起與君隨親族奔迸辭故里京<lb/>
口附商客海門正狂風憂心不敢住夜發驚浪中雲開<lb/>
<pb n="KR4h0140_WYG_274-23b"/>
方見日潮盡爐峰出石壁轉棠陰鄱陽寄茅室淹留三<lb/>
十年分種越人田骨肉無半在鄉園猶未旋爾家習文<lb/>
藝旁究天人際父子自相傳優㳺聊卒嵗學成不求達<lb/>
道勝那厭貧時入閭巷醉好是羲皇人頃因物役牽偶<lb/>
逐簮組輩謗書喧朝市撫巳慙淺昧世業大小禮近通<lb/>
顔謝詩念渠還領㑹非敢獨為師<lb/>
　　　永康孫明府頲秩滿將歸枉路訪別<lb/>
門前水流咽城下亂山多非是還家路寧知枉騎過風<lb/>
<pb n="KR4h0140_WYG_274-24a"/>
煙復欲隔悲笑屢相和不學陶公醉無因奈別何<lb/>
　　　將赴湖南留別東陽舊寮兼示吏人<lb/>
智力苦不足黎甿殊未安忽從新命去復隔舊寮歡曉<lb/>
路整車馬離亭㑹衣冠冰堅細流咽燒盡亂峰寒耆老<lb/>
相餞送兒童亦悲酸桐鄉寄生怨欲話此情難<lb/>
　　　撫州䖏士胡泛見送北廻兩館至南昌縣界查<lb/>
　　　溪蘭若別<lb/>
移罇鋪山曲祖帳查溪陰鋪山即逺道查溪非故林悽<lb/>
<pb n="KR4h0140_WYG_274-24b"/>
然誦新詩落淚霑素襟郡政我何有別情君獨深禪庭<lb/>
古樹秋宿雨清沈沈揮袂千里逺悲傷去住心<lb/>
　　　將廵郴永途中作<lb/>
行役留三楚思歸又一春自疑冠下髮聊此鏡中人機<lb/>
息知名誤形衰恨道貧空將舊泉石長與夢相親<lb/>
　　　桂陽北嶺偶過野人所居聊書即事呈王永州<lb/>
　　　邕李道州圻<lb/>
犬吠空山響林深一逕存隔雲尋板屋渡水到柴門日<lb/>
<pb n="KR4h0140_WYG_274-25a"/>
晝風煙静花明草樹繁乍疑秦世客漸識楚人言不記<lb/>
逃鄉里居然長子孫種田燒險谷汲井鑿髙原畦葉藏<lb/>
春雉庭柯宿旅猨嶺陰無瘴癘地隙有蘭蓀内户均皮<lb/>
席枯瓢沃野餐逺心知自負幽賞詎能論轉歩重崖合<lb/>
瞻途落照昬他時願攜手莫比武陵源<lb/>
　　　下鼻亭瀧行八十里聊狀艱險寄青苖鄭副端<lb/>
　　　朔陽<lb/>
瀧水天際来鼻山地中坼盤渦㡬十䖏疊溜皆千尺直<lb/>
<pb n="KR4h0140_WYG_274-25b"/>
寫巻沈沙驚翻衝絶壁淙淙振崖谷洶洶竟朝夕人語<lb/>
不自聞日光亂相射艤舟始搖漾舉棹旋奔激既下同<lb/>
建瓴半空方避石前危苦未盡後險何其廹倐閃疾風<lb/>
雷蒼皇蕩魂魄因隨伏流出忽與跳波隔逺想欲囬軒<lb/>
豈兹還泛鷁雲涯多候館努力勤登歴<lb/>
　　　少女生日感懐<lb/>
五逢晬日今方見置爾懐中自惘然乍喜老身辭逺役<lb/>
翻悲一笑隔重泉欲教針線嬌難解暫弄琴書性巳便<lb/>
<pb n="KR4h0140_WYG_274-26a"/>
　還有蔡家殘史籍可能分與外人傳<lb/>
　　　　張評事渉秦居士系見訪郡齋即同賦中字<lb/>
　軺車忽枉轍郡府自生風遣吏山禽在開罇野客同古<lb/>
　牆抽臘筍喬木颺春鴻能賦傳幽思清言盡至公城欹<lb/>
　殘照入池曲大江通此地人来少相歡一醉中<lb/>
　　　　小雪<lb/>
　花雪隨風不厭看更多還肯失<hi>一作恐蔽</hi>林巒愁人正在書<lb/>
　<hi>一作西</hi>窗下一片飛来一片寒<lb/>
<pb n="KR4h0140_WYG_274-26b"/>
　　　　句<lb/>
　鄰里龍沙北<hi>臨川六詠</hi>　麥秋桑葉大梅雨稻田新籬落栽<lb/>
　山果池塘飬錦鱗<lb/>
　<lb/>
　<lb/>
　<lb/>
　<lb/>
御定全唐詩巻二百七十四<lb/>
</p>
<p>
</p>
  </div>
</body>
</text>
</TEI>
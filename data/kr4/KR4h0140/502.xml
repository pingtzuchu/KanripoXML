<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_502-1a"/>
　欽定四庫全書<lb/>
御定全唐詩卷五百二<lb/>
　　姚合<lb/>
　　　　和李補闕曲江看蓮花<lb/>
　露荷迎曙發灼灼復田田乍見神應駭頻來眼尚顛光<lb/>
　凝珠有蔕焰起火無煙粉膩黄絲蘂心重碧玉錢日浮<lb/>
　秋轉麗雨灑晩彌鮮醉豔酣千朶愁紅思一川綠莖扶<lb/>
　萼正翠菂滿房圖淡暈還殊衆繁英得自然高名猶不<lb/>
<pb n="KR4h0140_WYG_502-1b"/>
　厭上客去爭先景逸傾芳酒懐濃習綵牋海霞寕有態<lb/>
　蜀錦不成妍客至應消病僧來欲破禪曉多臨水立夜<lb/>
　只傍堤眠金似明沙渚燈疑宿浦船風驚叢乍密魚戲<lb/>
　影微偏穠彩燒晴霧殷姿纈碧泉畫工投粉筆宫女弃<lb/>
　花鈿鳥戀驚難起蜂偷困不前遶行香爛漫折贈意纒<lb/>
　綿誰計江南曲風流合管絃<lb/>
　　　　和王郎中召看牡丹<lb/>
　葩疊萼相重燒攔復照空妍姿朝景裏醉豔晩煙中乍<lb/>
<pb n="KR4h0140_WYG_502-2a"/>
怪霞臨砌還疑燭出籠遶行驚地赤移坐覺衣紅殷麗<lb/>
開繁朶香濃發幾叢裁綃様豈似染茜色寕同嫩畏人<lb/>
看損鮮愁日炙融嬋娟涵宿露爛漫抵春風縱賞襟情<lb/>
合閑吟景思通客來歸盡懶鶯戀語無窮萬物珍那比<lb/>
千金買不充如今難更有縱有在仙宫<lb/>
　　　詠南池嘉蓮<lb/>
芙蓉池裏葉田田一本雙花出碧泉濃淡共妍<hi>一作並肩</hi>香<lb/>
各散東西分豔蔕<hi>一作影</hi>相連自知政術無他異縱是禎<lb/>
<pb n="KR4h0140_WYG_502-2b"/>
祥亦偶然四野人聞皆盡喜爭來入郭看嘉蓮<lb/>
　　　種葦<lb/>
欲種數莖葦出門來往頻近陂收本土選地問幽人靜<lb/>
看唯思長初移未覺匀坐中尋竹客將去更逡巡<lb/>
　　　採松花<lb/>
擬服松花無處學嵩陽道士忽相教今朝試上高枝採<lb/>
不覺傾翻仙鶴巢<lb/>
　　　詠新菊<lb/>
<pb n="KR4h0140_WYG_502-3a"/>
黄金色未足摘取且嘗新<hi>一作新嘗</hi>若待重陽日何曽異衆<lb/>
人<hi>一作香</hi>
　　　楊栁枝詞五首<lb/>
黄金絲挂粉牆頭動似顛狂靜似愁遊客見時心自醉<lb/>
無因得見謝家樓<lb/>
葉葉如睂翠色濃黄鶯偏戀語從容橋邊陌上無人識<lb/>
雨濕煙和思萬重<lb/>
江上東西離别饒舊條折盡折新條亦知春色人將去<lb/>
<pb n="KR4h0140_WYG_502-3b"/>
猶勝狂風取次飄<lb/>
二月楊花觸處飛悠悠漠漠自東西謝家詠雪徒相比<lb/>
吹落庭前便作泥<lb/>
江亭楊栁折還垂月照深黄幾樹絲見説隋堤枯已盡<lb/>
年年行客怪春遲<lb/>
　　　郡中冬夜聞蛩<lb/>
秋蛩聲尚在切切起蒼苔乆是㤀情者今還有事來微<lb/>
霜風稍靜圓月霧初開此思誰能遣應須執酒杯<lb/>
<pb n="KR4h0140_WYG_502-4a"/>
　　　聞新蟬寄李餘<lb/>
往年六月蟬應到毎到聞時骨<hi>一作心</hi>欲驚今日槐花還<lb/>
似發却愁聽盡更無聲<lb/>
　　　聞蟬寄賈島<lb/>
秋來吟更苦半咽半隨風禪客心應<hi>一作聞心</hi>亂<hi>一作/彌靜</hi>愁<hi>一作</hi>
<hi>遊</hi>人耳願<hi>一作/願耳</hi>聾雨晴煙<hi>一作高</hi>樹裏日晩古城中逺思<lb/>
應難盡誰當與我同<lb/>
　　　題鶴雛<lb/>
<pb n="KR4h0140_WYG_502-4b"/>
羽毛生未齊<hi>一作足</hi>嶛峭醜於雞夜<hi>一作每</hi>夜穿籠出𢷬衣<lb/>
碪上棲<lb/>
　　　詠鶯<lb/>
春來深谷雪方消鶯别寒林傍翠條到處為憐煙景好<lb/>
隔簾多愛語聲嬌不同蜀魄啼殘月唯逐天雞囀詰朝<lb/>
少婦聽時思舊曲玉樓從此動雲韶<lb/>
　　　老馬<lb/>
卧來扶不起唯向主人嘶惆悵東郊道秋來雨作泥<lb/>
<pb n="KR4h0140_WYG_502-5a"/>
　　　詠鏡<lb/>
鑄為明鏡絶塵埃翡翠窗前挂玉臺繡帶共尋龍口出<lb/>
菱花爭向匣中開孤光常見鸞蹤在分處還因鵲影廻<lb/>
好是照身宜謝女嫦娥飛向玉宫來<lb/>
　　　詠破屏風<hi>一作章孝標詩</hi>
時人嫌古畫倚壁不曽收露滴膠山斷風吹絹海秋殘<lb/>
雲飛屋裏片水落牀頭尚勝凡花鳥君能補綴不<lb/>
　　　古碑<lb/>
<pb n="KR4h0140_WYG_502-5b"/>
荒田一片石文字滿青苔不是逢閑客何人肯讀來<lb/>
　　　拾得古硯<lb/>
僻性愛古物終歲求不獲昨朝得古硯黄河灘之側念<lb/>
此黄河中應有昔人宅宅亦作流水斯硯未變易波瀾<lb/>
所激觸背面生罅隙質狀朴且醜今人作不得捧持且<lb/>
驚歎不敢施筆墨或恐先聖人嘗用修六籍置之潔淨<lb/>
室一日三磨拭大喜豪貴嫌久長得保惜<lb/>
　　　裴大夫見過<lb/>
<pb n="KR4h0140_WYG_502-6a"/>
湖南譙國盡英髦心事相期節義高解下佩刀無所惜<lb/>
新聞天子付三刀<lb/>
　　　謝韜光上人贈百齡藤杖<lb/>
衰病近來行少力光公乞我百齡藤閒來杖此向何處<lb/>
過水縁山只訪僧<lb/>
　　　詠貴遊<lb/>
貴遊多愛向深春到處香凝數里塵紅杏花開連錦障<lb/>
綠楊隂合拂朱輪鳯凰尊畔飛金盞絲竹聲中醉玉人<lb/>
<pb n="KR4h0140_WYG_502-6b"/>
日暮垂鞭共歸去西園賔客附龍鱗<lb/>
　　　窮邊詞二首<lb/>
將軍作鎮古汧洲水膩山春節氣柔清夜滿城絲管散<lb/>
行人不信是邊頭<lb/>
箭利弓調四鎮兵蕃人不敢近東行沿邊千里渾無事<lb/>
唯見平安火入城<lb/>
　　　劍器詞三首<lb/>
聖朝能用將破敵速如神掉<hi>一作挿</hi>劍龍纒臂開旗火滿<lb/>
<pb n="KR4h0140_WYG_502-7a"/>
身積屍川没<hi>一作有</hi>㟁流血野無塵今日當場舞應<hi>一作須</hi>
知是戰人<lb/>
晝<hi>一作夜</hi>渡黄河水將軍險用師雪光<hi>一作聲</hi>偏著甲風力<lb/>
不禁旗陣變龍蛇活軍雄鼓角知今朝重起舞記得戰<lb/>
酣時<lb/>
破虜行千里三軍意氣麤展旗遮日黒驅馬飲<hi>一作踏</hi>河<lb/>
枯鄰境求兵略皇恩索陣圖元和太平樂自古恐應無<lb/>
　　　從軍樂<hi>一作詩</hi>二首<lb/>
<pb n="KR4h0140_WYG_502-7b"/>
每日尋兵籍經年别酒徒眼疼長不校肺病且還無僮<lb/>
僕驚衣窄親情覺語麤幾時得歸去依舊作山夫<lb/>
朝朝十指痛唯署㸃兵符貧賤依前在顛狂一半無身<lb/>
慙山友棄膽賴酒杯扶誰道從軍樂年來鑷白鬚<lb/>
　　　敬宗皇帝挽詞三首<lb/>
從諫停東幸垂衣寳厯昌漢昭登位少周代卜年長綵<lb/>
仗三清路麻衣萬國䘮𤣥宫今一閉終古柏蒼蒼<lb/>
晩色啟重扉旌旗路漸移荆山鼎成日湘浦竹斑時臣<lb/>
<pb n="KR4h0140_WYG_502-8a"/>
子終身感山園七月期金莖看尚在承露復何為<lb/>
紫陌起仙飇川原共寂寥靈輴萬國䕶儀殿百神朝漏<lb/>
滴秋風路笳吟灞水橋微臣空感咽踊絶覺天遥<lb/>
　　　文宗皇帝挽詞三首<lb/>
垂拱開成化愔愔雅樂全千官方就日四海忽無天堯<lb/>
舜非傳子殷周但卜年聖功青史外刋石在陵前<lb/>
代以無為理車書萬國同繼兄還付弟授聖悉推公雲<lb/>
霧疑無日笳簫别起風金莖難復見寒露落空中<lb/>
<pb n="KR4h0140_WYG_502-8b"/>
龍歸攀不得髯在侍臣邊徹奠新阡起登山吉從全關<lb/>
河佳氣散夷夏哭聲連寂寞𤣥宫閉朝昏千萬年<lb/>
　　　莊恪太子挽詞二首<lb/>
曉漏啟嚴城宫臣縞素行靈儀<hi>一作輀</hi>先鹵簿新諡在銘<lb/>
旌雲晦郊原色風連霰雪聲淒凉望苑路春草即應生<lb/>
寒日青宫閉𤣥堂渭水濵華夷牋乍絶凶吉禮空新薤<lb/>
露歌連哭泉扉夜作晨吹笙今一去千古在逡巡<lb/>
　　　哭費捨遺徴君<lb/>
<pb n="KR4h0140_WYG_502-9a"/>
服儒師道㫖糲食卧中林誰識先生事無身是本心空<lb/>
山流水逺故國白雲深日夕誰來哭唯應猨鳥吟<lb/>
　　　哭硯山孫道士<lb/>
修短皆由命暗懐師出塵豈知修道者難免不亡身永<lb/>
袐黄庭訣高懸漉酒巾可憐白犬子閒吠逺行人<lb/>
　　　哭賈島二首<lb/>
白日西邊没滄波東去流名雖千古在身已一生休豈<lb/>
料文章逺那知瑞草秋曽聞有書劍應是别人收<lb/>
<pb n="KR4h0140_WYG_502-9b"/>
杳杳黄泉下嗟君向此行有名傳後世無子過今生新<lb/>
墓松三尺空堦月二更從今舊詩巻人覓寫應爭<lb/>
　　　楊給事師臯哭亡愛<hi>一本無愛字</hi>姬英英竊聞詩人<lb/>
　　　多賦因而繼和<lb/>
真珠為土玉為塵未識遥聞鼻亦辛天上還應收至寳<lb/>
世間難得是佳人朱絲自斷虛銀燭紅粉潛銷冷繡䄄<lb/>
見説忘情唯有酒夕陽對酒更傷神<lb/>
　　　喜覽涇州盧侍御詩巻<lb/>
<pb n="KR4h0140_WYG_502-10a"/>
新詩十九首麗<hi>一作高</hi>格出青冥得處神應駭成時力盡<lb/>
停正愁聞更喜沈醉見還醒自是天才健非關筆硯靈<lb/>
　　　喜覽裴中丞詩巻<hi>一作寄裴使君</hi>
新詩盈道路清韻似敲金調格江山峻功夫日月深蜀<lb/>
牋方入寫越客始消吟後輩難知處朝朝枉用心<lb/>
　　　心懐霜<lb/>
欲識為詩苦秋霜若在心神清方耿耿氣肅覺沈沈皓<lb/>
素中方委嚴凝得更深依稀輕夕渚髣髴在寒林思勁<lb/>
<pb n="KR4h0140_WYG_502-10b"/>
淒孤韵聲酸激冷吟還如飲冰士勵節望知音<lb/>
　　　聽僧雲端講經<lb/>
無生深㫖誠難解唯是師言得正真逺近持齋來諦聽<lb/>
酒坊魚市盡無人<lb/>
　　　臘日獵<lb/>
健夫結束執旌旗曉度長江自合圍野外狐狸搜得盡<lb/>
天邊鴻雁射來稀蒼鷹落日飢唯急白馬平川走似飛<lb/>
蜡節畋遊非為巳莫驚刺史夜深歸<lb/>
<pb n="KR4h0140_WYG_502-11a"/>
　　　聞魏州破賊<lb/>
生靈蘇息到元和上將功成自執戈煙霧掃開尊北岳<lb/>
蛟龍斬斷淨南<hi>一作黄</hi>河旗迴海眼軍容壯兵合天心殺<lb/>
氣多從此四方無一事朝朝雨露是恩波<lb/>
　　　下第<lb/>
枉為鄉里舉射鵠藝渾疎歸路羞人問春城賃舎居閉<lb/>
門辭雜客開篋讀生書以此投<hi>一作求</hi>知已還因勝自餘<lb/>
　　　得舎弟書<lb/>
<pb n="KR4h0140_WYG_502-11b"/>
親戚多離散三年獨在城貧居深穏臥晩學愛閑名小<lb/>
弟有書至異鄉無地行悲歡相併起何處説心情<lb/>
　　　病僧<lb/>
三年病不出苔蘚滿藤鞋倚壁看經坐聞鐘喫藥齋茶<lb/>
烟熏殺竹簷雨滴穿堦無暇頻相訪秋風<hi>一作來</hi>寂寞懐<lb/>
　　　成名後留别從兄<lb/>
一辭山舎廢躬耕無事悠悠住帝城為客衣裳多不穏<lb/>
和人詩句固難精幾年秋賦唯知病昨日春闈偶有名<lb/>
<pb n="KR4h0140_WYG_502-12a"/>
却出關東悲復喜歸尋弟妹别仁兄<lb/>
　　　佛舎見㓜僧有嘲<lb/>
明明復夜夜小子即<hi>一作忽</hi>成翁唯是真知<hi>一作如</hi>性不來<lb/>
生滅中<lb/>
　　　白鼻騧<lb/>
為底胡姬酒長來白鼻騧摘蓮抛水上郎意在浮花<lb/>
　　　崔少卿鶴<lb/>
入門石徑半高低閒處無非是藥畦致得仙禽無去意<lb/>
<pb n="KR4h0140_WYG_502-12b"/>
花間舞罷洞中棲<lb/>
　　　新昌里<lb/>
舊客常樂坊井泉濁而鹹新屋<hi>一作居</hi>新昌里井泉清而<lb/>
甘僮僕慣苦飲食美翻憎嫌朝朝忍飢行戚戚如難堪<lb/>
中下無正性所習便滛耽一染不可變甚於茜與藍近<lb/>
貧日益廉近富日益貪以此當自警慎勿信邪讒<lb/>
　　　塞下曲<hi>一作塞上</hi>
磧露黄雲下凝寒鼓不鳴<hi>一作磧路三千里黄雲覆草平</hi>戰須移死地<lb/>
<pb n="KR4h0140_WYG_502-13a"/>
軍諱殺降兵印<hi>一作卭</hi>馬秋遮虜蒸沙夜築城舊<hi>一作故</hi>鄉<lb/>
歸不<hi>一作未</hi>得都尉負<hi>一作欠</hi>功名<lb/>
　　　從軍行<lb/>
濫得進士名才用苦不長性癖藝亦獨十年作詩章六<lb/>
義雖粗成名字猶未揚將軍俯招引遣脱儒衣裳常恐<lb/>
虛受恩不慣<hi>一作能</hi>把刀鎗又無逺籌略坐使虜滅亡昨<lb/>
來發兵師各各赴戰場顧我同老弱不得隨戎行丈夫<lb/>
生世間職分貴所當從軍不出門豈異病在牀誰不戀<lb/>
<pb n="KR4h0140_WYG_502-13b"/>
其家其家無風霜鷹鶻念搏擊豈貴食滿腸<lb/>
　　　杏園<lb/>
江頭數頃杏花開車馬爭先盡此來欲待無人連夜看<lb/>
黄昏樹樹滿塵埃<lb/>
　　　閒居<lb/>
日日門長閉隣家亦懶過頭風春飲苦眼暈夜書多幽<lb/>
鳥偏栖竹凡人笑種莎近來難得酒無計奈愁何<lb/>
　　　句<lb/>
<pb n="KR4h0140_WYG_502-14a"/>
　天遥來鴈小江闊去帆孤<hi>見畫苑郭熙取作畫意</hi>　南陌遊人囘<lb/>
　首去東林道者杖藜歸<hi>咏道旁亭子</hi>　萄藤洞庭頭引葉漾<lb/>
　盈揺皎潔鉤高掛玲瓏影落寮隂煙壓幽屋濛密夢冥<lb/>
　苖清秋青且翠冬到凍都凋<hi>蒲萄架</hi>
　<lb/>
　<lb/>
　<lb/>
　<lb/>
<pb n="KR4h0140_WYG_502-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷五百二<lb/>
</p>
<p>
</p>
  </div>
</body>
</text>
</TEI>